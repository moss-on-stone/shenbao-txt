# 1918 - 248 - 4916371

 

Page 1

 
 
   
 
 

Page 2

 
 
時評 
[假使（冷）]  
　　假使果如京電所云舊國會亦選總統總統亦選徐世昌是徐世昌氏之爲總統有兩重之保障矣是所謂南北新舊之國會者一而二二而一矣 
　　特是有一難事在其後者即副總統之選舉是也南方舊國會選總統時亦如北方新國會之緩選其副總統乎卽緩選矣他日至應選時兩方國會能如總統之同選一人乎苟其不然則兩方選出之副總統將並存之抑並去之乎是又一他日交爭不决之點也故曰一難事也 
　　是故旣起爭端欲兩方不屈以求兩伸之法非人力所能爲也 
專電 
[北京電]  
　　某方面接香港電舊國會不反對徐爲總統並有人提議由舊會自行選舉總統亦以徐爲候補又聞伍昨有一電到京由林紹斐轉致梁土詒謂徐出任亦贊成但望先商和議以正當手續補選（十二日下午九鐘） 
[北京電]  
　　頃政府連接李厚基三急電第一電言昨晚在厦門背城一戰十營兵不支已决退厦門過岸之某島餘兩電未探悉（十一日下午六鐘） 
[天津電]  
　　吳佩孚等阻曹錕南下並訐張敬堯利用直軍爲個人圖功請注意（十一日下午五鐘） 
[北京電]  
　　聞駐塘沽龍軍不肯南下確係事實（十一日下午八鐘） 
[北京電]  
　　特派員電日軍在黑河購地調查户口着着進行連日運兵往該處絡繹不絶並要求黑督代雇大車千餘工人數百以運軍隊齊黑間電桿上已挂軍用線（十一日下午八鐘） 
[天津電]  
　　昨午日艦三艘抵津各載砲六尊兵數百名（十一日下午五鐘） 
外電 
[北京電]  
　　自萬縣設立海關歸重慶節制後該埠商業大爲發逹萬縣成都商路雖長於重慶成都商路而平安過之萬縣本爲川東富區天然之出入孔道外人商業旣增多欲置地設行故呈請使署商諸中政府將該地開爲商埠中政府不允謂一九一二年中英商約固有此種條文但從未實行英使署覆稱此其咎不在外人英使署並未要求開萬縣爲商埠僅申請而已况旣開爲商埠則商業等將日見興盛華人亦同享其利益云（十日） 
[北京電]  
　　南軍於五日佔據厦門附近之同安七日復爲北軍克復（十日） 
[廣州電]  
　　伍廷芳請路透電社更正外間所傳軍政府擬張佔海關之說謂係敵人揑造其目的在損害擁護憲法者之信用岑春煊亦否認根據分佔職位商定議和辦法之說謂北方之非法選舉使南方不得不貫澈作戰而無議和餘地云 
（十日） 
[哈爾濱電]  
　　罷工人委員會會長及會員已就逮下獄此舉似較空談有益蓋鐵路用人泰半已回理職務預料全線今夜可以照常通車（十日） 
[海參崴電]  
　　今日下午于諾克斯將軍等前行交還義勇隊軍械禮義勇隊列隊受之大爲興奮此事深爲中等與上等社會之人所感激殊可增進協約國與俄人彼此之信任與交誼 
（十日） 
[哈爾濱電]  
　　霍爾瓦特將軍偕其參謀昨抵此間今日十一時赴海參崴蓋逹將軍今日下午可以抵此捷克博士吉薩氏歐魯維那耶回海參崴時曾與人談及時局謂西比利亞仍急需協約軍之輔助過激黨主義並未毁滅西比利亞鐵路雖在捷克軍之手而現勢仍極阽危應即施行切實之舉動云據確實消息蓋逹將軍曾竭誠歡迎霍爾瓦特將軍且讚美霍之首倡反對過激黨識見過人（十日） 
以上路透電 
[哈爾濱電]  
　　中東鐵路總辦宣　　工者如不於星期一日晨間照常服務則將全行開除共計二千五百人各領事宣布意見謂薪俸問題業已滿意解决當協約國或俄國用兵之際未便容許政治或經濟之罷工如日内仍不開工則各領事不得不請本國政府施行必要之計畫云路局並未正式通告罷工者薪俸問題業已解决罷工人之會長及書記均已就逮惟罷工依然未止罷工人要求開釋所拘之員及承認彼等組織之工會泊里施柯夫將軍下令封閉拉希特尼報而未發表理由（十日） 
字林報 
[北京電]  
　　政府内定東三省巡閱使之權限如下（一）該巡閱使有東三省之特别外交權即必要之時亦得統率吉黑兩省軍隊（二）監察東三省司法財政（十二日） 
[北京電]  
　　此間喧傳英國公使朱爾典曾訪謁中國當局慫恿調停南北之舉但據確實消息則云並無其事（十二日） 
[北京電]  
　　吉林督軍孟恩遠報告政府云因中東鐵路工人同盟罷工籌辦善後方法擬添用華人以補其缺額此事業與該路長官議妥云云今日國務會議開會時卽將此事照孟督軍辦法可决决議命交通部迅派機關師二三十名前往吉林 
（十二日） 
[北京電]  
　　預備駐在關東都督府内充聯絡員之史久光今日由京起程携有段祺瑞贈　關東都督中村氏之物品若干種（十二日） 
[北京電]  
　　湖北督軍王占元來電云南軍一面進攻巫山方面又王安瀾所率一師團來攻宜昌（十二日） 
[北京電]  
　　今日開國務會議時曾討論四川萬縣開作商埠之事唯在未實行開作商埠之前須先由内務部擬定施行細則案提出於國務會議（十二日） 
[北京電]  
　　徐世昌今日發長文通電約七百餘言大致謂因參衆兩院及各方面懇摯之勸告表示允就職之意夫救國保民在以法律爲本即國位政治（此處電文不明）我國尚無憲法法律未備國無常憲則不足以圖存百政之源在於財政軍事計劃重在國防豈可徒事内爭乎現在歐戰將終世界大勢或有變遷將棄武力而從事於高戰東亞爲絶好之大商場工商業之競爭内外如一我國内政不修財力枯竭已無與各國互相提携之力甯不可恐目下人民之困憊商業之衰落官吏之貪惰盜匪之跋扈已達極點今日立國本之計雖不僅在國内之問題然果欲全國合力以赴事機則不得不先從内政着手中央與地方尤不可相離反須知欲救國保民不可不有俟於同心協力際兹國家多難人材缺乏之時甚望在野憂國之士速出而建策救國也云云（十一日） 
[漢口電]  
　　陸榮廷於九日電致王督軍云余思徐世昌之被選係應時局運要求然依據非法國會之選舉其護法之素志相抵觸惜難承認但余以私人之資格述其愚見必先實行妥協然後綜合西南各省之意見一致擁護就任實爲妥善之策云云（十一日） 
[漢口電]  
　　李純日前爲解决時局提倡在漢口開和平會議於九日下午據確聞關於本件徐世昌馮國璋亦認爲必要故使列席各督軍省議會及在野要人之代表者討論和平條件武昌督軍署已命委員凖備一切矣（十一日） 
[漢口電]  
　　王督軍因四川雲南貴州靖國軍以八師編成聯合軍限一個月攻入湖北陜西又陜西靖國軍組織援卾軍二隊有進攻鄂北之報向中央要求派三旅團之援軍同時又促吳光新迅速回任（十一日） 
[東京電]  
　　本日下午平田子臼井哲夫清浦子五氏先後訪問寺内首相協議何事爲時甚久一般人頗重要視之 
（十一日） 
[東京電]  
　　政友會於本日開協議員會决議發出征陸海軍慰問之狀（十一日） 
[東京電]  
　　意大利派遣陸軍航空隊之監督官指揮官技術官醫官各一員操縱將校十九名已經任命不日可出發云 
（十一日） 
[東京電]  
　　遞信省爲計日美間電信之敏捷决定在福島縣設立無線電局（十一日） 
[東京電]  
　　得報告云從西面進軍抵蚩塔附近之中部捷克軍與賴聯合與國之協助從海參崴西進之捷克軍現已互相提携由司令官額伊逹少將指揮集中於伊爾庫斯克附近整備 
 
 
 

Page 3

 
 
武裝預備進軍援助現在歐　與德奥兵對抗之西部捷克軍（十二日） 
[東京電]  
　　日本就於捷克之獨立已致承認之通告於捷克族在巴黎之國民協會本部俟接得該通告已遞到之報告後即發表承認捷克獨立之宣言（十二日） 
[東京電]  
　　以援捷克軍之目的而上陸於海參崴之聯合軍上陸後之行動大致如下英法軍正從尼哥里斯克附中東鐵路火車赴滿洲里方面時因該路工人同盟罷工致輸送行程略生支吾但現在至緩必已抵哈爾賓以西美軍在沿海州方面其主力現正與日本第十二師團步兵之主力共北進至哈巴羅敷斯克方面其一部分現管理沿海州鐵路之輸送事務照目下之形勢以觀美軍似無出動於後貝加爾方面之意也（十二日） 
[東京電]  
　　東部捷克軍司令官棣德黎滑克斯少將與西部捷克軍司令官額伊逹少將在哇陛王那耶（地名）會見之際額少將對於與棣少將同行之聯合國諸代表武官特奏　歌以迎之且向日本代表武官聲言承日本努力援救捷克軍而在沿海州方面尤賴日軍有光輝之戰勝得以掃蕩敵人勢力吾人對於此事特向日本陸軍大臣參謀總長及大谷海參崴派遣軍司令官敬表誠懇之謝意煩貴代表代爲轉達此意云云 
（十二日） 
[東京電]  
　　日本政府鑑於各種物價飛漲之現狀决計設置一調查機關命名曰官民合同之國民經濟調查會特於本日命政友會選委員二名預備參預該會聞日政府急欲將該官制發表故擬於本月十四五日以前發表該會官制及委員因此據一般人士之觀測寺内内閣之辭職必在該調查會閉會之後云（十二日） 
[東京電]  
　　八日上午千島之克紐凱色潑島火山爆發同時起海嘯被災情形正在調查（十一日） 
以上東方通信社電 
[東京電]  
　　日本派遣沿海州之警備艦隊將速掃滅黑龍江内之敵於尼哥來德克陸上置相當警備方法而於結氷前引軍退歸（十二日） 
[東京電]  
　　鎌田慶應義塾長爲視察敎育將於十六日搭由神懚啓輪之哈爾濱丸直赴大連經奉天於二十四日赴北京再由此赴青島南京漢口各地遊歷由上海再搭輪船返國 
（十二日） 
[東京電]  
　　據近消息謝米諾夫軍之一枝隊及日本騎兵之一部隊於六日夕刻入赤塔巿受盛大日　間之歡迎 
（十二日） 
[東京電]  
　　日本内閣總辭職之期已近故憲政會欲開之彈劾大會兹已無須而作罷矣（十二日） 
[東京電]  
　　後藤外相雖尚豪語不辭職然總辭職之爰書今確已早定矣與寺内首相有關連之白井鐵夫氏言後繼或爲原内閣（十二日） 
[東京電]  
　　烏克來那首相司哥洛巴德斯基氏到柏林將赴大本營謁德皇（十二日） 
[東京電]  
　　日政府曩已經奏上之關於編成軍團陸海軍擴張計畫其預算將於今期議會提出（十二日） 
以上共同通信社電 
戰電 
[倫敦電]  
　　海格上將今晚報稱斯加泊河南面戰線除受泊希與戈沙柯爾境有戰事英軍俘虜若干外餘無他事里斯河陣線之英軍在新敎堂鎭東北及亞爾滿蒂萊西面稍得進步戰地風雨未止（十日） 
[巴黎電]  
　　今日下午公報云法軍佔據克羅柴運河東面之吉白柯爾村續向前進愛萊特河之法軍在朗土愛拉福塞境敗反攻之敵軍兩次敵軍在亞貢及伏斯巨襲擊者均遭挫衂今晚公報云松末河與瓦斯河間之法軍雖遭悍猛之抗拒仍進至希朗柯村外並擊敗反攻之敵軍聖康丹拉菲爾路一帶有戰事法軍已佔據特拉佛細村法軍在瓦斯河南岸拉伏境敗反攻之敵軍數次八月份法飛機日問出擊松末河與愛恩河間戰地各要點者共用炸彈二百六十九噸夜問出擊車站與交通線者共用炸彈三百六十二噸並擊落敵飛機二百八十架擊毁汽球六十六具（十日） 
[巴黎電]  
　　協約軍已抵興登堡陣線進步因以漸緩惟大戰日内似將復作目下雙方砲隊交轟甚烈德軍兵力能否抵禦協約軍以免續退已日覺可疑（十日） 
[巴黎電]  
　　半官公報云今晚公報所稱法軍佔據之特拉佛細村乃在瓦斯河右岸距拉菲爾北三基洛邁當法軍現正由南面抄擊聖康丹且由背面進逼聖哥班山地本年春初德軍取攻勢前法軍所佔優勢地點今多克復天氣惡劣未能大舉作戰飛機尤難活動（十日） 
[巴黎電]  
　　蘭斯鎭仍有德軍機關鎗秘所三百處坎白萊西面水深四尺法軍湯克砲車四以不能與戰拉盎鎭現處法軍砲火之下（九日） 
[倫敦電]  
　　俄國無線電報聲稱兹復處决三十五人内有白旗軍軍官及前皇閣員五人（十日） 
[亞姆斯特丹電]  
　　柏林電稱海軍大將施爾氏及海軍參謀部人員已赴前敵擬久駐大本營（十日） 
[倫敦電]  
　　西歐陣線之戰事果如預料使德國漸受影響今抱大日耳曼主義者復漸匿跡各報所載者多白里安伯爵哲林伯爵等之言論外間且有改組内閣之謡言此皆含有運動媾和之意味英國各報評論前事謂白里斯特里土夫斯克及布克哈萊之條約不毁决無和局可言（十一日） 
[倫敦電]  
　　維也納電稱前任奥國外交大臣哲林伯爵著文主張公斷及各國縮減軍備奥國各報加以評論謂出奥皇授意又謂哲林伯爵不日將任首相或外交大臣云（十日） 
[亞姆斯特丹電]  
　　哲林伯爵投稿於新自由報謂英國深知德國一日不願以公斷而代武力則和局一日不能告成協約國政治家所議之列國會議志在擔保協約國卓越之地位故不爲德奥所允可惟列國會議之理想今漸成熟哲林伯爵末謂以戰爭爲政治武器此爲必須抵制者（十日） 
[亞姆斯特丹電]  
　　奥國外交大臣白里安伯爵接見游歷維也納之德國新聞家時曾發主和之演說謂交戰國不恤犧牲如欲逹戰爭目的必致得不償失故彼建議兩敵對方面應供給和衷交換意見之機會彼信今大可施行一種直接有建設力之討論此非開媾和談判之謂白里安伯爵又勸各新聞家發育此種見解（十日） 
[倫敦電]  
　　海軍部宣稱英國驅逐艦某號本月八日於霧中撞沉無一死傷（十日） 
[哇太樺電]  
　　財政部宣稱本會計年度前五月内加拿大之入稅增收金洋一千二百餘萬元八月份加拿大之戰費共需金洋一千一百五十七萬一千七百二十三元（九日） 
公電 
[莫榮新復吳佩孚電]  
　　頃接莫榮新來電文曰衡州吳師長鑒奉讀馬敬兩電詞嚴義正憫時之忱溢於言表下風逖聽傾佩莫名我國自法律問題引起内爭因内爭不决致召外侮喪權辱國禍至無日而一二武人至死不悔不惜賣國以逹其窮兵黷武本心西南各省迭電告籲置若罔聞無論矣中北各部不乏愛國之士乃和議二字一出諸口禍且立至直蘇贛卾各督以是見嫉元首以是召禍王總揆以是避位陸上將以是被戕言莫予違古之專制不是過也由是舉國上下或懾於威權或昏於利祿寒蟬仗馬或且助惡爲虐羣陰遮天風雨如晦忽聞諸公言論主持大義挽此危局勇氣熱忱欣佩奚似至大局未經解决約法效力尚未恢復以前遽行選舉典禮此尤我全國國民所不能承認者也切望諸公堅持毅力貫澈初衷西南各省企望和平早有宣言其有意窮兵黷武者願與諸公共擊之耿耿此心可矢天日伏冀諒察敬候明敎榮新叩卅一等因謹以奉聞師長吳佩孚鎭守便趙春廷總指揮官張宗昌副司令陳德修旅長馮玉祥王承斌閻相文蕭耀南張學顔張福來潘鴻鈞張克瑶團長穆文善王起貴楊清臣同叩蒸 
要聞一 
[副座問題之形勢談]  
　　副座問題以兩院談話會之結果暫時擱淺然議員中之希望速舉以了此一重公案者亦大有人此鞏心理在圖賣買之速成據某方面消息近日一班所謂代表國民之議員四處奔走表示願得若干報酬卽投某人票更有一種似政客非政客之流到處訪問自謂能運動若干選票因之前日有萬五千元一票之行巿皆此輩在外所放之空盤前日有某議員突訪某要人云我能爲某公運動百票但需五十萬元乃翌日與某要人對手之某公左右亦有某議員之蹤跡其所許之條件相同但馮河間昨方語某要人謂副座一席余决不願當選余意不如留此以待時局解决公舉西南首領以示公平而段合肥亦有不希望副座願留待有功之表示惟奉督張作霖氏則外間傳其雖膺三省巡閱使之新命而對副座仍不肯放手近日爲張氏張羅副座者仍大肆運動有不達目的不止之勢此賣票團之所以活動也昨有某議員談副座問題云副座一席在梁燕孫氏主張原欲留此餘地以爲南北携手之一種禮品如調和事件可以有望則此席當然屬諸岑西林萬一無術調和不幸而演成南北分立之局則此席之候補者在事勢上爲段合肥蓋北方具有此種資格者爲合肥爲河間張雨亭曹仲珊張看風色不對退而取去三省巡閱於願已足曹與張自同一律河間素主和議希望戰端克戢倘不如願則河間似覺以跳出政治漩渦爲得計故此一席必歸於合肥但合肥向主責任内閣其素性剛健喜挺身而擔當天下之務對於冷靜之副席自不樂居况即時局變幻以副座而代理總統則合肥歷來之與總統爭權責不幾請君入甕故合肥左右窺見合肥之本意者皆謂合肥無意於總統果爾則副座之將來雖歸合肥而勢又轉屬於河間某議員之譚如此然按之内幕其果有當否乎 
　　又據順天時報云自選舉大總統以來政界表面漸形寂寞選舉副座問題亦似渺渺茫茫毫無動靜惟詳細探索其裏面之實相則各派之暗鬭依然繼續不絶今將日昨所獲之新形勢揭左藉備閱者之參考（安福派之内幕）安福派領袖前有推舉曹氏爲副座之意祗因内部之不一致與他派之反對遂未克逹到其目的徒縻時日以至今日而該派領袖因之亦已覺推舉曹氏之困難擬乘機圖變舉段氏爲副座蓋推舉叚氏之主張原係該派之眞正目的也雖然該派議員對於領袖之主張多未贊成若必持之過堅過急結果反益足以啓不平之風浪故推舉叚氏之說雖爲該派領袖之目的而形勢如此解决愈難此該派領袖所以苦心焦慮百思而不得其妙策也（反對派之主張）非安福派之主張則謂如果推舉段氏其害實有二一則益以引南方民黨之反感使妥協更陷於困難二則段氏幕僚愛弄陰謀使若輩再劃策排斥徐氏則總統地位又陷危險之境弭禍亂致和平爲舉國人民所渴望南北妥協之氣運早晚必有到來之日極爲明瞭如此際復舉段氏破壞南北致和平之道是所以逆國民之渴望而爲憂國志士之所不取也夫具此見解者不僅非安福一派卽交通系亦大多數與之相同此推舉段氏之說所以益覺難行也（選舉期亦未定）據五日兩院協議會所决議十月十日以前當開副座選舉會云云第此種協議非眞金科玉律一成不變若届時多數缺席定員不足則不免再行延期且各派對與副座人物之意見相距尚遠是十月十日以前究難舉行可想而知耳况非安福派之意見尚擬將副座一席爲南北妥協之一材料如萬不得已在南北問題解决以前即行選舉亦甯推舉馮氏以便與南方妥協蓋刻下之副座詳察四圍形勢與大局前途無求主戰人物之必要必須具調和手腕之人物始克有濟也按此亦爲外人一種觀察未知果符内幕之情形否也 
[京華短簡]  
　　自各國對於氏劵條例提出抗議後銀行團决議三事一時局未决以前絶不借欵二時局解决後五國可以擔任前項之大借欵三銀行團應監督財産 
四鄭鐵路前經政府决定興辦先設工程局籌備一切其工程由日商承辦昨局長虞愚來京據聞日商現要求將該路路線延長故來京向交通當局請示 
　　熱河都統姜桂題日前電請來京政府以邊防緊急未可輕離特由國務院去電力阻　 
　　湯濟武遊美遇害國人同深哀悼昨聞汪大燮等特聯名具呈政府請爲旌卹並追緝行兇主謀聞政府已分飭部局核議 
　　避居交民巷荷蘭公使館張勳於日昨下午五時在使館大樓内設筵宴請前清遺老劉廷琛勞乃宣宋育德等二十餘人宴畢密談多時入夜始散 
　　公府主計處近奉河間面諭以第二届正式總統已由兩院選舉東海不日新舊總統即將交替所有關於一切事件諸待結束而財政部積欠公府欵項爲數已達百萬以上應即函催以清手續該處自奉諭後已連日備函催促財政部即日撥付以資結朿 
[曹仲珊與李奎元]  
　　曹經略使南下問題頃據政府方面傳說業已完全解决昨曹使曾電約奉軍孫烈臣師長一同前往並謂孫師長抵漢後即率隊赴湘進攻以維湘局曹使則駐漢指揮惟他方面消息曹仲三張子志南下日期截至昨午確無决定若按曹張最近趨勢在徐東海尚未就任以前恐難起程 
　　第十一師長李奎元撤防回省與張敬堯大生意見嗣經曹仲珊電囑范師長從中勸解漸見融洽惟段内閣以李奎元破壞主戰大計頗爲憤恨業經有電調李來京昨曹經略來電轉述該師全體請留李維持現狀爲李說項合肥接電極爲躊躇特在院中集合各重要軍官秘　良久羣以去李則恐鑾生倉卒不去又慮患在隱微重以曹使電請尤覺碍難解决最後擬復電曹使屬其嚴電約束李師不得逾越範圍並電張湘督密加防範仍擬發電申斥李奎元責以服從大義惟李師長昨來一電則稱願歸曹使節制但未知能邀段内閣之允許否也 
[閩陜危急京聞]  
　　厦門之危狀福督李厚基近擬固守厦門并力謀恢復漳州惟據外人消息陳炯明入漳後方圖進取昨日已將漳厦鐵路南段路線佔領按站戒嚴力謀發展聞李督以該路旣失厦門即陷於孤立無援之地位進取退守兩無所據昨已電致政府詳陳一切并請免去閩督本職另簡賢能以圖補救又某使館傳出消息陳炯明率軍萬餘名攻破漳州後急欲包攻厦門據七日該處來電厦門附近思明坦嶼等處南北兩軍已有戰事 
　　參陸處昨接李厚基庚日電云厦門三路被圍惟水路尚可通行臧司令（致平）軍隊已星夜馳抵漳浦灣約眞日可抵厦門俟該軍來厦後當即合同先擊康店之敵以通厦泉大道所有臧軍未至以　厚基務堅守厦城决不疏失又稱前福建都督孫道仕在泉州自稱護法軍總司令現率大軍進逼厦門戰事在即請迅派輪艦二艘來厦救應 
　　西安之警訊新民通信社消息云聞陜省近日軍務頗爲危急日昨省長劉鎭華有一電至京言土匪近已逼近西南隅省城極形吃緊又　劉鎭華省長現因川軍北犯益急匪徒遍地滋擾軍械接濟時虞不足而省存之械又多窳敗不堪應用乃遂密令其駐京代表郭涵向某公司訂購大宗軍械日來雙方已開始磋商惟因訂購價格及交貨手續尚未商妥以是此項合同目下尚未簽押 
　　頃據西安歸客談云目下陜西南北兩軍夾渭水相對峙北軍嚴守潼關不許旅客出入因此河南陜西交通全行斷絶南軍首領胡景翼等因軍械子彈缺乏對於渭水上下民船課以重稅以爲補充手段 
[西報之閩事觀]  
　　大陸報七日北京通訊云閩事在軍事上及政治上皆有關係故衆咸重視之以軍事言閩事頗不利於北京政府漳州旣陷而厦門鐵路昨又有爲南軍佔領之說從今日事勢察之厦門已逐漸被圍閩督曾電告政府謂已收到某日人銀行所轉交之欵計日洋六十萬圓此欵想係以極優條件借得者但不知閩省北兵與此欵將來如何着落耳以政治言據此間人士推測以爲閩人故意將閩省轉入南軍之手一至時機成熟閩省即將宣告獨立大約浙省刻亦准備效尤浙督已電告政府謂南方黨人遍於全省亟須擁兵自衛不克分兵援閩云云留心時事者觀於此電輒相問曰得勿謂閩浙兩省行將宣佈與南方一致乎果爾則長江以南將非北京所有政府於此更難措手矣蘇贛卾三省督軍確抱和平態度謂之傾向南方亦無不可北京政府當然不能與此大團體爭衡其有裨益時局之萬一希望者惟在改組内閣改換政策而已第此種改變是否太晚尚屬疑問蓋南方已有切實宣言謂南方從未有承認徐世昌爲總統之意又謂稍知自愛者决不受北方國會之選舉詞意堅决使北京所私自慶幸與其所希望者漠然氷釋前梁士詒南遊時都中人士多信重要事件梁已有所接洽雙方互相了解今讀南方之宣言如聞青天霹靂從前希望皆被震消矣 
　　又字林報三日厦門通信云時事發展甚速南軍進攻漳州如願以償道尹已避至厦門北軍亦取道厦門而退沿途稍有擄搶漳州今爲南軍所有地方人民對之頗表同情而南軍舉動亦殊整飭敎士數人與英美烟公司之代表於事態危迫時由漳返厦雇舟而行其費奇昂河畔北兵舉鎗尼之但未放鎗今漳浦南靖海澄諸城皆屬南軍聞小輪由厦赴漳所必經之某要鎭曾以千元爲北軍壽蓋念其不在該鎭肆搶也厦門因南軍逼近大爲震動鼓浪嶼租界中避難者擁擠不堪租界當道現擬設法取締入境聞泊於港中之中國軍艦已發表守中立之宣言云 
[滿蒙風雲消息種種]  
　　日來邊防愈急鮑黑督迭電請派軍隊前往現經參陸處派定信陽洛陽兩混成旅日内卽可出發參陸處昨特照會日使商借長春奉天間之鐵路以便運送赴黑 
　　參戰處昨接黑督鮑貴卿急電報告哈巴羅夫斯克之過激派因食糧中斷行將回竄乞速派王張兩旅來江又稱日軍由昂溪向黑河開拔者仍絡繹不絶該處防務單薄如何辦法並乞速示 
　　參戰處昨日討論出兵問題已决定改劃輸運防線以哈爾濱今成中樞地點應設總兵站海參崴與海拉爾應設東西兩分站又擬將南苑飛機添派六架分撥防邊各軍業將派遣飛機辦法繕呈段總理核閱不日即可實行 
　　前此日軍初到滿洲里要求我國駐軍讓出防線退駐後方即經暫退海拉爾旋與日軍籐井司令迭次交涉昨鮑督電告政府謂已妥協我國退駐海拉爾軍隊自八日始復行陸續開回滿洲里站駐防 
　　東海濱省敵俘與激派請願投降我國一節孟督陽日已電參職處報告略稱頃據駐哈總司令陶祥貴電稱現伯力新黨失敗實有不守之勢逐漸退至三河口外該官兵等多數向我投降似屬眞意當經察視確實再擬辦理收容先照俘虜優待條件斟酌妥爲安置等語查此事關係外交尤須出之審慎究應如何對待應付之處伏候明示以便飭遵 
　　聞政府昨接吉孟督庚電謂頃據陶司令祥貴電稱聯軍陽日在烏子江與新黨激戰一晝夜新黨失敗退至阿木力斯安站驛馬江等處均被聯軍佔領 
　　國務院頃據外交部報告據某使館傳出消息近接俄京無線電謂德奥續派各軍已至莫司科日内即將開向北滿方面並稱俄新黨現已改變計畫先撤吉黑邊近軍隊預備在恰克圖方面作戰政府以事關國防亟欲徵實此項報告已分電吉黑庫長官尅日調查具覆俾資預籌防範又昨政府接庫倫陳都護使來電稱德奥俘第一批入恰境者五十二名已在恰克圖設所收容應用經費請先撥四萬元段總理已批交財政部從速滙撥矣 
　　新督楊增新魚日拍來正密急電（此電係八日夜十一時到京）稱庫車等處纒民因受德奥俘虜煽惑已有蠢蠢欲動之勢除派精兵三千前往彈壓外並派馬諮議楊委員赴該處切實宣慰 
[西歐戰區最近之形勢]  
　　德軍勢成弩末 
　　過去一週中捷報頻傳協約軍奪地俘敵之報告無日無之幾有一日千里之勢德軍所力守之要鎭如巴卜末·羅瓦伊·洛瓦容·旭爾萊等處·衆視爲軍事要地者今俱相繼爲協約軍克復而貝朗勒蘭斯兩鎭與康美山亦有朝不保暮之狀凡此諸地固德軍以絶大之代價所換得者也旣得而復失之德軍之懊喪可知第德軍今日之所失者猶不僅此按法軍自七月十八日至今共俘敵七萬五千九百人獲砲九百尊英軍於八月份共俘虜五萬七千三百十人獲砲六百五十七尊此僅指俘獲而言若最近四旬中德兵之喪命疆場者與砲位之毁於戰地者尚不知凡幾德國遭此失敗其影響及於民心士氣者至爲重大據荷蘭報紙消息俄境德兵不肯開赴西歐國内禁衛軍亦復據營叛變亦可見德軍戰志之日墮矣今德軍退向自蘭斯經聖康丹聖戈班娘子路而逹凡斯勒河之興登堡陣線以期扼要而守伺隙而攻惟以勢成弩末之殘衆而當勇氣煥發之雄師焉能有濟况協約軍現方進逼聖戈班山以破西境德陣之最大屏障不容德軍從容佈置矣吾知不出多日協約軍必有更大之發展焉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[巡閱使發表後之張作霖]  
　　東三省巡閱使之命令發表後張作霖之願望已遂聞昨日來一密電請開去奉天督軍底缺并力保張作相繼任當局允否刻尚未悉張以本職問題旣已略有解决昨晚乃以三省巡閱使名義分電府院大要謂奉境口北一帶防務吃緊擬速添設口北總司令一職專任防邊與剿匪之責聞段總理似有允意已將該電批交參陸處核辦又據軍界要人消息國防總司令一席將來或由張巡閱使兼任惟孟吉督對於東三省巡閱使之發表迄今尚無意見表示不知其態度何如也 
　　東三省巡閱使信印昨國務院中特令印　局從速　就以便核發該使啓用刻該局已遵令繪具　式飭工趕鑄聞式樣係比照長江兩廣巡閱各使之印信云 
[徐東海之推轂文章]  
　　自國務院支日通電新國會已舉徐東海爲二任大總統後連日各省紛紛徑電徐宅慶賀其措詞雖各不同而歌功頌德口脗則一獨馮玉祥旅長日昨特率所部全體軍官署名拍致國務院一電請爲轉呈徐大總統叩賀國慶云云爲賀電中之别開生面者又日本寺内首相及外務省大臣後藤男爵亦均來電致買（後藤之電由日使館轉）說者謂東海對日之感情不讓段氏此其明證兹將寺内電文録下徐菊人閣下聞說貴國議院滿堂一致擁戴閣下爲民國大總統伏維　名滿寰瀛富德高海岱衆望所歸固當然也時局方多艱天下待巨人如望雲霓願憑閣下鞏固日華親善之鄰誼永承東亞和平之祉福兹接吉報遥祝慶事恭頌鈞安伯爵寺内正毅九月六號 
　　東海歌日所發通電形式上雖謙讓未遑然以新國會選出之總統而對各省表示辭意其命意所在是否欲博外省軍政長官之勸進頗爲疑問但各省除西南外今已皆先後覆到一致勸進其首先答復者爲經略使曹錕汴督趙倜鄂督王占元察都統田中玉總司令張懷芝等兹爲彚録如下以見東海出山之不易也 
　　保定曹錕電新舉徐大總統鈞鑒伏奉歌日通電循環雒誦欽悚莫名仰窺元首之盛　辭讓固出於至誠俯察全國之人心推舉悉由於公論我大總統雖欲勉存高讓其如國家不可無主民情不可固拘何此皆海内之共言非一人之私見抑錕又有不能已於言者竊見數年以來外患内憂相逼而至人心思勸勃於沸羹變故相乘迅於風雨爭持日烈障錮日深根本因之摇動紀綱何由不墜雖求與民更始輙舍其道無從即欲更忍須臾復恐時不我待時艱至此無可諱言在國家不可終日之時值總統任滿改選之日羣情一致舉爲我全國　望至公至正之新入總統天福中國其在斯乎凡人情厭亂愈深則其望治也愈急我大總統不於此時毅然布新政以慰人心而顧以冲退爲懷非所以饜今日全國之望也伏懇我大總統以救國救民爲先事宣布承允使羣策羣力得所依歸天下歡然相見以誠異同之見不除自化不惟錕等私心所禱求乃即全國人心所同跂望者也至於謙謙之德蕩蕩之情海内士夫所同仰止惟望俯念羣願勉抑高懷國家幸甚人民幸甚曹錕率所屬軍官佐謹即魚印 
　　開封趙倜等電大總統鈞鑒恭讀歌電仁者之言冲抑之德眞誠所發聞者動心獨念今日國家之阢隉民物之凋殘统一未成平和尚懸諸想望邊　日促禍患已迫於燃眉弭亂救亡　有道德學問政治資望完備之大賢　膺艱鉅冀可挽回末　拯此危機比幸國會舉行第二任大總统選舉國　推戴衆志會同我公所得票數之多　已會場一　此從來未　有盛中外參觀同聲讚頌方欣救　有人邦　　定　以慰天下喁喁望治之殷在我公虚懷固由德量然而出　　就　全國之　危當此水深火熱之際千鈞一髮之際何忍以責望所在拂羣生請命之忱鈞電以愛國愛民救國救民諱諄致訓悲　之願情見乎詞　懇軫念民命垂系民生勿過謙讓及時就　俾國有託而民尤賴馨香祈禱固匪一二人之私也伏惟鈞鑒趙倜叩虞印 
　　湖北王占元電徐大總統鈞鑒昨肅賀電計蒙鑒察頃奉歌日電諭謙光盛德欽仰莫名惟　國家當危急之秋秘有哲人應時而出以挽回刧運此事自關天授依法選舉蓋所謂以人合天鈞座勳福崇隆道德高尚蔚成霖雨正　救民望切雲霓同歌來后至於慨歎時艱痛言國事此則各軍民長官須返軌以自責期補過於從前即如占元督卾數年又兼民政治軍則威信未立化民則敎養俱無上貽國家之憂下負人民之望以　之溺職負罪無已有誤地方此後之惕　憂勤何　再負期望惟有　承鈞意以爲國爲民爲　提共濟和衷以爭和爭權爲鑒戒總之凡鈞諭所引爲慮者凡屬　民長官無不　深交儆而占元即尤矢奮勇之志表服從之義者伏惟俯順民意出　　鉅　武經文定天下於統一安内和外濟斯　於大同溥海騰歡中外信仰乘時應運永奠邦交護申敦勸之　請抑謙冲之量臨電禱祝無任欽崇王占元叩陽印 
　　濟南張懷芝等電　歌電敬悉我大總統德高望重爲國斗出朝野吏民素所欽仰今當選爲第二任大總統薄海歡騰來蘇　慰此後民生國計樂利治安惟我大總統是賴仰祈依法就任俯順輿情無任叩禱張懷芝張　元謹率所屬文武同叩陽印 
　　張家口田中玉等電　大總統鈞鑒民國成立七年於兹喪亂頻仍迄無　歲近復内憂外患紛至迭乘呼吸存亡聞不容髮今幸天心厭亂元首得人中國前途大深慶賀頃奉歌日承　謙懷在鈞座淡然自甘固不難高蹈以明志然國家勢同累卵忍令淪胥以俱亡扶危定傾非異人任務乞我大總統本愛國愛民之初志施已饑已溺之悲懷毅然就任以抒國難而順輿情不勝迫切待命之至察哈爾都統田中　　全區文武官長軍民人等同叩虚印 
　　天津曹銳電　任大總統　鑒竊以天祚中國盛選應期協氣和聲流聞中外咸望鈞座體元紹統闈績康時宏昭　鏡之光用慰雲霓之望迺傳鈞電備著謙　循繹之餘罔知攸措伏思環區求治推戴旣深洽人心時局多虞斡旋實匪異人任循兹國體本非從集之尊榮軫此民情更有難辭之義務惟有籲懇大總統以順人爲念以救國爲歸紓志匡時依法就任披歷陳請伏祈鑒垂不勝迫切待命之至署理直隷省長曹銳叩魚印 
　　承德姜桂題電大總統鈞鑒統密歌電計逹鑒察頃奉歌電敬悉國勢阽危斡旋補救誼無可辭務望即日就任以慰衆望桂題擬日内直京晉謁面陳一切謹先電陳並候示復桂題叩微印 
　　蚌埠倪嗣冲　電大總統鈞鑒頃奉歌電彌見虚衷第念時局艱難内外交迫隱憂未已險象環生况值新舊遞嬗之交尤屬人心危疑之候本必先固邦基可甯鈞座以已飢已溺之心當先知先覺之任宜念匹夫有責之義甯高巢許洗耳之風况蒼生之屬望方殷與國之觀瞻所繫尤未便以謙抑之懷辜邇遐之望務乞毅然自任勉爲其難國家幸甚人民幸甚肅電復陳伏惟垂察安徽督軍兼長江巡閱使倪嗣冲率全皖軍官同叩陽印 
　　盛京張作霖電大總统鈞鑒恭讀歌日通電語出至誠字含熱涙慈祥愷悌藹然仁者之言凡　血氣之倫孰忍以膚末浮詞濫塵聰聽作霖軍人耳於世界眼光政治思想所非素嫻而獨此保民衛國之心夙夜尚堪自信間嘗飫聞往事邦國當杌隍之日羣情震撼風雨飄摇必有人焉出而排大疑决大計經營締造宏濟艱難知其不可禍福毁譽　生榮辱之事在所弗計卒之天心厭亂萬衆歸仁眞宰訢於上禍嫠弭於下國家轉危而爲安讀鴟鴞東山諸篇所爲動人慨歎也今者日尋干戈海内鼎沸水深火熱民不聊生　以　北風雲　告日至内憂未已外患紛乘此誠危急存亡之秋也冦深矣事急矣　若何然多難正以　邦殷憂適能啓聖我大總統當代耆英羣倫冠冕山斗　望中外咸欽正宜膺衆選正　位得時則駕解民倒懸以應天而順人則時局雖危未必不能挽回氣運所謂天生　晟以爲社稷斯人不出如蒼生何若夫謙抑爲懷避賢引退此皆　　隱　硜硜目守者之所爲竊爲我大總統不取也老成典型瞻言　里安危所繫　獻芻蕘　垂鑒焉臨電不勝惶悚待命之至　作霖謹叩陽印 
　　天津龍濟光電大總統鈞鑒前經參衆兩院　公出任元首海内人民咸爲歌慶頃讀歌電謙讓勿居俯念時艱奚忍出此雖以事變百出求治　　然今之軍民　長内外百憭罔非公之後進示以福國利民之要孰無撥亂反正之心濟光治軍海嶠素仰德威此次登堂獲聞緒論益知先憂後樂立國一人穾本私衷翊戴之誠　爲在下蒼生　命伏冀　從　望勉　鉅艱無　籲懇之至　濟光　　印 
[雅州風與川邊]  
　　川邊自去年七　問藏番割　　嫌彭　　統　不善處以　釀亂事今邊南邊北悉入藏番之手最近番　已攻甘孜距鑪城僅隔一　孚縣邊亂之　爲前所示有乃於此邊亂　急之秋又益以軍隊之糾紛　川邊各軍變更防地是也原在邊各軍久未關餉積欠經年陳遐齡鎭守便　事以來　今撑持十月未領餉糈　所恃爲生活者僅雅州　遠　屬之　米隨時接濟而已至乃前態克武總司令將甯雅兩　劃歸川軍四師駐防陳使以雅甯一經劃歸友　則軍米無出邊軍將有潰散之虞於是紛紛派員拍電與川四師劉師長及態幾司令　涉請緩到防前月因此事雅州地方亦起風潮 
　　四師劉師長爲目前川中之最有實力者近來有謀邊便一席之風說陳遐齡者又爲摧殘民黨之一人曾殺在甯獨立之七軍軍長張煦旅長郭昌光等且後常與北方文電往來熊氏對此一則藉以取銷之再則作一順水人情故允四師經營邊事其謀接防甯雅者即　以對付陳氏也陳氏不知此中眞象七月底尚派其參謀袁文到省請領餉彈各十萬袁氏到省半月毫無端倪謁見熊氏時熊但言竭力籌餉至於子彈一項亦甚空虚不易接濟袁氏將此情形電　陳使其時適值四師爲接雅甯防地派羅日增司令率吳團到名山相機進雅又派王利賓司令率　兩營由洪雅到越雋謀甯防陳氏見餉彈無着而軍隊大至乃憤甚遂電態辭職 
　　陳　辭城電語頗爲激昂内有齡　於邊　撑持十月於兹區區苦衷質諸天地鬼神地方人民可告無罪現精力已　　病日增再　督飭各軍戰爭關外但事關國防萬不敢以病軀戀棧貽誤事機請日内於師長劉湘劉成勳旅長陳洪範三人中擇委一員到邊俾齡得以携舊部回湘至欠餉爲數過鉅齡到川十年戍邊七載深知人民力竭此項欠餉由齡回湘後以私人産業先行變賣墊給而每人只需路費數十元但替員未到以前雅屬防地請勿派員填　否則士兵誤會齡不負責立　電復云云陳氏除電熊氏外又通電川滇各將領請主持復一面調軍防雅甯　要道以阻四師接防之軍陳直接所部一族有餘且係勁旅於是四師謀到雅甯之軍遂不敢　進現四師羅　令尚駐名山王司令亦滯河岸惟兩處人民非常驚惶　縣知事亦以清鄉爲名不敢回城名山人民逃者更多陳氏派軍阻劉軍後又復電其駐雅州之孫養齋旅長將雅城一切游民逐去稽查敗類以防乘機爲亂孫旅長又令駐紥雅州城外之軍自八月十九號起至二十二號止數日之間均須一律出城實彈演習射擊以示其威俾四師不敢前往惟聞熊劉現亦恐操之過急反擾地方番人乘此更長驅直入乃均　電勸　陳氏但一方面仍在進行現在雅州之風潮其勢甚大將來能否和平了結尚在未定之天也 
[熊克武赴渝時之所聞]  
　　八月二十五號午前六鐘熊克武由錦垣總司令部起節赴重慶出東門送行者甚衆隨行之軍隊係警衛團第一營第五師十九團二營此外軍樂隊送至城外即回其同行人員聞有黄秘書長聖祥趙財政處長鐵橋童軍法課長慎如鄒秘書伯融黄秘書隼高郝副官江馮副官汝翼并軍務軍法兩課員數人曁行營電務生二名並聞各隨員次日尚有趕赴東路同行者熊臨行時沿途出有佈告文云聯軍軍事會議訂期在渝舉行本總司令躬往准定有日起程一俟會議事竣月餘即返錦城軍民兩部政務代行代拆有人一切照常辦理案牘并無留停特此明白示諭其各一體知遵熊此行擬在内江椑木鎭換船出瀘州至重慶聞因與駐瀘滇軍長官商議下南清鄉事宜 
　　川軍第四師劉禹九師長（成勳）於八月二十號在新津開軍官會議因旅團長尚未到齊故改於二十一號集議探聞全體表决不派專員赴渝即請由熊總司令主持提議此外則多係整理内務之件並聞劉師長日前曾有電來托駐省代表餞别熊氏文云成都縣知事薛代表晉賢苦竹林街九號孫代表元青均鑒錦公東下爲國爲川溽署長驅重勞憲節請兩兄諏日治筵代全師官佐恭餞旌麾籍申忱悃束身西望不盡依馳成勳叩禡印 
[厦門開戰之港信]  
　　昨日（五日）香港喧傳厦門有戰　發生而是日適有大阪商船公司之天草丸來港　報訪員親詣船中探訪據船上人員稱該船係三號下午六點　厦門開行來港者未動輪以前厦門消息已極緊急喧傳南軍瞬息可到日間必有戰事以是商店居民異常恐慌殷户富商共有萬餘人遷往鼓浪嶼躱避間有不及遷移之商店多懸掛英國旗與日本旗俾軍士知係外人商店不敢有意外舉動昨日下午有劉志陸所統帶之南軍一營共四百餘人附搭得忌初十之海壇輪船前赴厦門已於五號下午四點開行而一草丸一有兵士六七百人擬於日問前往該訪　又回中西人員　一查問是否龍濟光現在厦門僉云此說非眞　　傳聞忖　之　耳云云 
[長沙通信]  
　　省垣　怖之狀况唐蟒釋放之原因挽回財長之妙文 
　　湘城恐慌情狀已誌前報連日以來其勢尤甚蓋不僅瀏陽　爲民軍沾領（聞瀏城甫被土匪攻陷之際曾經任意擄搶直至正式民軍開到始行恢復原狀北軍以屢次失敗迄今未敢進攻）卽平江縣城近亦爲該縣民軍攻陷詳情何若雖一時尚未探悉然平江不守消息則甚爲可靠因之謡風愈熾恐慌愈甚蓋謂瀏平等屬民軍將長驅大進直逼省城也 
　　吳孚佩之敬　早具有撤防回省之决心張舜臣督軍因此有引退之表示中央雖於感艶等日迭電吳將軍不許輕易撤退而兩日來之各方消息均有吳氏已實行其敬電辦法奉軍及第十一師所部亦不久卽將撤離湘境云云此等消息傳者紛紛恐未必全無影響也 
　　奉軍及第十一師旣有撤退之傳說而土匪　城運謡又　時而起距省三四十里之各鄉土匪計有十餘起之多外問謡傳僉謂該匪　將趁省會空虚之際　攻省城云云此雖或出於好事者所揑造然觀省會警察廳最近布置　若極爲注意蓋警廳自聞各種謡傳後即迭開會議商酌訪範之策决定仍查照前案將省城扼要一街道預先勘定以爲警察臨時集合地方一有匪警則可將各崗警察立時移至指定之扼要所在齊　以資堵截昨已將所定辦法用密令通行各區署所一體遵照並飭預爲敎練以免臨時倉促張兼省長昨又訓令湘江道尹警務處及清鄉局偵緝處各機關云照得該道處會擬變通十家聯保一案業經提交會議兹　報告討論結果除一切仍遵原定章程辦理外准於比户聯保一節於城廂内外不限以原編户册號數並不限於一街一巷之中總期户必有保保必可靠如因事實上萬難足十家之額但得確保至五家以上亦准予酌量通融由該管廳署妥協執行於原章無庸改訂等語相應令行該處即便遵照辦理此項聯保辦法前曾施之於某某等縣聞某縣商民以所定章程不免過於嚴刻爰相約概作另户（章程内有無人與之聯保者即編作另户由警察隨時監視其行動之規定）並於保結内另加一十六字云自保有餘保人不敢恐被牽連願作另户此次張督准在省城變通辦理於此亦不無影響矣 
　　瀏陽唐烈士才常之公子蟒本爲民黨中重要人物自上次瀏陽事起外間即紛傳唐氏實參贊其中昨唐氏忽在省城被偵緝處逮捕未及一日又忽由軍署釋放且用緑呢四轎將其送出並派爲招撫委員令會同張堯卿前往瀏陽招撫各路民軍頃唐張兩氏已　出發矣聞唐氏之得以開釋且優加待遇者實出於某外人之力云 
　　第二届正式總統經新國會選出後即通電來湘張督接電除通令全省各機關一體查照一面聯同本省各文武長官特電東海送逹賀忱外並擬定期舉行慶祝刻已飭令軍民兩署人員妥議辦法呈候核奪矣 
　　財政廳長嚴家熾昨又藉母病爲由呈請張兼省長委員接替昨奉指令云呈悉慈親欠健固遊子所關懷至誠感神定吉人之天相雖時方多難未能迎養板輿而使可常通何妨遥供甘旨值風雨飄摇之際正綢繆牖户之時明知百孔千瘡撑持不易但能通力合作補救非難治國猶操舟耳一舟之中遇波濤之險相率而棄其帆楫則傾覆隨之矣一國　中值危撼　乘相率而解其組綬　淪胥可待矣故一已之去就猶輕而大局之存亡宜顧雖維持無力本兼省長深諒苦衷苟　義未安該廳長何妨稍待行之草草適足滋羣疑去太匆匆何以籌善後揆移孝作忠之義則適當其時繹知難而退之文勿援以爲例少安母躁勉爲其難務當相見以心其速起而視事 
[湘南軍事現狀]  
　　韶州南軍方面通信云湖南軍事自吳佩孚與南軍携手劃定　爭區域後其局面當然爲之一變第變之之程度何如當爲一般人所樂覩者兹述之如下曩者北京政府自發表其主戰政策即大舉入湘以有京漢鐵路之便利一時運兵到湘者迨踰六萬之數而斯時南方之湘軍不過萬餘桂軍不過一萬至粤軍則祗有數千合計之僅三萬餘人兩者相比　彼衆我寡今則不然北軍初到湘時雖有六萬之衆自經長岳醴陵戰後死者巨萬餘僅五萬許更經吳佩孚與南軍携手除其部下五分團統有二萬餘人外其爲數　僅餘三萬餘人耳故湘南今日之南北軍軍力已可謂之趨於平均矣 
　　南　自長岳　後祇取守北軍則　攻勢自吳佩孚　南訂立休戰約章後則彼　取守　然自吳主和後湘南南　又將轉守勢爲攻勢矣北軍初抵　省誠有朝氣然經苦　以來死傷過巨　南北山川異形氣候異宜南方山　崎嶇大氣炎熱斷非北人所能堪疲敵　下有不知難而退者乎　下南軍分駐　各地點湘軍居中路駐郴州耒陽安陽一帶以當直軍桂軍居左翼駐永州祁陽一帶以當奉軍皖軍粤軍居右翼駐桂陽縣汝城一帶以當皖軍贛軍從表面　之彼此雖分駐以精神言之聲氣則互通毫　省分觀念芥蒂於　依前所述桂軍不過萬餘以桂省擔任此數固屬易於爲力粤軍不過五千廣東亦易擔任所難堪者湘軍耳然湖南境域共六十餘縣除北軍佔領四十餘縣外屬南軍勢力所及者尚有二十餘縣以此二十餘縣之收入籌萬餘人之餉械費用亦未見其　故各軍目下皆備有二個月以上之糧食儲兩個月所用之子彈也 
[湘省官商組合開鑛事業]  
　　湖南甯鄉清溪一帶鑛産豐富張兼省長發起由官商共同　資即行開採共集基氏四百萬元業已呈明政府備案派員測勘　手進行　模異常宏大兹將該鑛公司開辦經過情形及現在進行狀况記述如次湘省鑛産據調查蜜鄉清溪一帶雙獅嶺　處周圍三十餘里無地非鑛非煤目前問有一二土　發現鑛藏廣厚煤質純淨不獨爲湘省　一鑛區即求之長江流域亦復不可多得外商垂涎已久張兼省長遂發起集資四百萬元開採該鑛當派參議朱祖陰爲代表與省中士　接洽籌商招股章程並與財政廳籌議辦法　經　行具呈農商部請予立案農部以旣屬官商合辦性質　完全商辦鑛業之必須先行測繪鑛圖備具一切手續委　勘者情形不同當卽批准並令即行組合公司以立基礎是該鑛公司遂着手組織股本規定四百萬元由裕湘銀行認股十成之四計銀一百六十萬元並先交第一期銀八萬元爲籌備費其餘十成之六計銀二百四十萬元則由商人自由附股已由張兼省長代表會同財政廳及本省士商共同議訂招股章程定名爲甯鄉煤鑛有限公司發起人中又經推定朱祖蔭爲公司辦事人湯魯潘靈洪昶爲購地主任即由發起辦事人商請財政　委派勘區購地測繪各員刻已委陳繼良爲勘區購地委員前赴該鑛區周歷履勘凡有已經請照開採之同種鑛質均須購併私自採探者封禁並出示曉諭該處地面概不准租與他人採鑛俟勘定後再將需用地面邀集各都紳董傳集業主　時給價又派財政　技術科員孫顯惠帶同測量員陳敭余煥輝前往實地測繪矣 
[卾渚短簡（詹詹）]  
　　自北京選舉總統以後謡言忽又甚盛卾垣警備遂略加嚴出入城門者檢查更形認眞兼省長王子春氏並面諭警務處崔玉甫處長傳知省會各署值崗警士巡長及巡邏隊漢口警察廳嚴禁謡諑督署又發出厲禁軍人無故不得放鎗之佈告因此一般人民相戒不言國是 
　　長沙避難來漢者現仍絡繹不絶武漢居屋之賃氏頓形抬高向稱偏僻冷　之街巷近亦有人滿之患 
　　准期九月三日到卾之曹經略迄今仍未光臨據軍署傳出消息三日曹使曾來電聲明係因餉項問題躭延改期何日電中並未提及大朝街援粤總司令部亦接有張懷芝暫時决不南下之電省垣學界擬發起追悼湯化龍氏地址暫假定抱冰堂聞候敎育部張司長春霆回卾再行决定日期大概秋節以前可望舉行 
鹽荒問題現已解决因大批淮鹽同時湧到現在巿上零售每斤價僅一百三十六文應鹽加稅之說省長尚無表示財政部昨又咨催到鄂 
　　據交通界消息現在武昌逐日來電以湘省張督爲最多其次爲國務院參陸處再次則爲吳子玉師長之電惟王督軍向來案無留牘無論何種繁難問題均須立時解决或辦或覆不使有所停頓因此近旬日來軍署人員莫不異常忙碌 
[李烈鈞被刺未中]  
　　李烈鈞在廣州被人謀刺未中一事已見本報香港專電兹接廣州通信云九月五日午後十時在長堤電燈公司橋畔有刺客突用　鎗向李烈鈞汽車上開放一響即奔避於橋畔公厠内旋被衛隊緝獲數名斃一名聞係龍黨所派現正在偵查中 
[廣東楊永泰之彈劾案]  
　　廣東總　會楊　長拒賄被劾案分致軍政府督軍省長公函云敬肅者竊查現任廣東財政廳楊廳長受事以來盡心政務征抽裕餉不涉煩苛恤商惠民輿情愛戴近且規畫廣州巿政方與籌商進行自聞省議會彈劾之案發生人心殊爲詫異現閱報戴楊廳長呈覆省長鈞署之文　將全案實情指出是非大白無待煩言惟恐楊廳長因此辦事灰心於地方人民不免受其影響爲此不揣冒昧上陳鈞座伏乞鑒核善言嘉慰俾楊廳長安心辦事秉此　節造福商場不勝厚幸肅此敬請動祺伏惟崇鑒廣州總商會正副會長署名 
　　莫督覆函云勉余頌棠會長先生旣列位會董鑒頃奉大函祇悉一是楊　長永泰品端才長素所欽佩任事以來實屬有俾粤局路人皆知此次辦理鴻德公司一案廉明幹練爲向來官吏所罕覯乃非常之舉轉遭凡夫疑忌公道云何然新以不要錢不怕死之身支持粤局必能主張公道堅持到底决不令其是非顚倒除咨覆省議會逐層駁詰並慰勉楊廳長照常辦事外特此奉復請抒厪念則頌籌祺莫榮新啓九月三日 
　　楊永泰之呈覆省署文已録九日本報以冗長未完兹續録如下　（議案稱此次贓案以准其增收聯榜爲交換條件之一又稱聯榜之爲害粤人痛恨已久爲向來所厲禁乃楊廳長不恤人言不惜違法始以聯榜之利誘梁商等之行賄繼則由已派人監收而公然增收聯榜爲粤人增一莫大之害歷前數廳長所不敢爲者而楊廳長竟違法而弛之又何貴有此違法害民之長官此應糾舉者二云云）杏鴻德公司立案章程第八條内載十字有奬 
 
 
 

Page 7

 
 
義會仿照舖票向章每條收銀十元五元三元二元一元半元三毫二毫不等其或有另開連卷或各卷自爲一榜或合各卷無論多少爲一榜是爲連卷如　旺淡則價亦有增減隨時呈准變通辦理等語此章程經呈准有案歷届舖票公司均賡續照辦從無異詞廣東自有舖票承商以來本條章程又向未更改是聯榜之爲物乃定章所特許而非向來所厲禁不辯而自明查往年廣利公司榮安公司當嚴劉蔣汪各前廳長任内又均有准收二毫聯榜之舉其非本廳長敢開先列更不問而可知獨至民國五年嚴廳長再任以山舖票分地招　鋪票中之二毫聯榜攙奪山票餉源兩商互爭纒訟不已曾將廣肇兩屬聯榜禁止一次又本廳長任内以鴻德公司未經呈請　續遽行開收亦予禁止嗣該公司依據章程第八條照案呈請又山舗票現同屬一公司無虞攙奪手續旣合官廳倘予批駁是謂違章是謂留難故照予准辦仍聲明如查有流弊即隨時禁止批令具在可以復案此次聯榜開收係根據章程根據成案無所謂增收同是舖票或收十元五元或收五毫二毫此盈彼絀商人隨營業狀况而伸縮旣非另闢賭類又非多開會數無所謂增賭更無所謂增害夫照章請開是商人主張其應享之權利也照章准開是官廳保護商民之權利也以最依法最合法之行爲而目爲違法是眞法其所法非所取知矣此大惑不解者五（原議案一則曰聯榜之爲害粤人痛恨已久再則曰增收聯榜爲粤人增一莫大之害三則曰又何貴有此違法害民之長官）藉口害民詞嚴義正敢不拜嘉然廳長亦粤人也以廳長所知凡山舗票之有奬義會及番攤之防務經費皆爲粤人之所痛恨乃有奬義會去年朱前省長以粤庫空虚請暫緩禁經省會議决僉以來咨所言係屬實情爲財政現狀計不能不姑爲遷就等語咨復在案又防務經費開辦亦經省會一一通過之具見議員體諒艱難能濟公急之盛意乃爲時未久對於各賭類中之一舖票又舖票中之一聯榜忽恍然大悟其害民何明足以察秋毫之末而不見輿薪耶厲禁之開誰爲之階人言可畏誰實不恤此大惑不解者六（未完） 
[江西之軍事消息]  
　　自贛粤戰事發生以來經年累月前則雷厲風行大有一鼓盪平之勢近兩月來則已寂無所聞矣自吳佩孚帥長馬電發生後蘇軍第十九師援粤之主力軍全軍響應楊春普師長即首先贊成而贛粤戰事遂亦不成問題於是楊　長乃由吉安防次於本月六日晚間折回南昌當夜進謁陳督密商和議方法次日清晨即怱怱專車往潯轉輪赴甯據軍署人云楊師長此次匆促赴甯係與李蘇督祝壽實則楊之態度早已明瞭其奔走贛甯實含有極大關係約兩星期内仍回章門也當楊春普未進省之先一日陳督軍電告中央略　攻粤非得主力大軍援助贛省萬難從事進攻否則祗有宣告中立云云似此足徵陳督宗旨矣日前贛軍總指揮贛南鎭守使吳鴻昌電告軍情内容係報告李烈鈞將親自率師分五路進兵直攻　昌云云吳本爲主　之中堅人物此次態度忽然　更亦有傾向粤　之意聞已將與粤接壤之各要隘堵禦之贛軍均已撤回此項消息是否確實不敢逆斷但某要人言之鑿鑿並云曾親見此項電報此間報館亦曾得贛南訪電惟不便登載耳至贛西軍事情形亦甚緊急自湘東南軍反攻後與贛西毗連湘境之處一日數驚其萬載銅鼓兩縣外間傳言被南軍馬濟所部軍隊完全佔領惟軍署則未承認謂是乃南軍散兵勾結土匪滋事當時雖甚危急並未失守現防衛甚嚴决無意外云云並聞萍鄉老關地方亦發現大股南軍贛西鎭守使方本仁業已電呈陳督請示機宜未悉陳督如何對付也 
[九江近事]  
　　吳佩孚通電主和蘇第十九師長楊春普贊成最力已於昨日由贛過潯回蘇與李督軍磋商軍務 
　　南潯路坐辦張毅近因國有不成問題爰於昨日由京回潯設法籌欵度節聞黄代坐辦以公司職員夫役薪工積欠數月未發現值節關需用之際不能再緩曾向臺灣銀行商借四萬元以營業收入作抵業經　有頭緒刻下張坐辦回潯不日即可定約 
聞陳督軍以秋燥殊甚擬於日内來潯再　廬山一遊且以壽期在即各界必紛紛晉謁祝壽特避往廬藉免　擾 
贛省實業廳派陳綱來灣　查工　狀况現正着手調查 
贛省印花處以九江爲通商巨埠印花　不暢銷特委　楷廷爲九江印花督察員以期嚴防倫漏而廣　行 
　　原任九江縣知事汪念祖自奉令調署新建知事後吳帮辦以其宰潯五年多資臂助擬電省請收回成命令汪仍回本任因先商之汪氏未得同意乃罷汪擬於本月二十日以前趕赴新任 
此次贛省大　知事發表當軸原　以代理九江縣知事倪欽調署臨川嗣因劉彦脫逃案而止 
　　潯人爲吳帮辦立德政碑於今日建樹官場道賀者甚夥聞吳帮辦擬演劇答謝 
[皖省近事]  
　　皖省長黄雋珊昨日　電北京徐東海　奉讀歌電敬悉憂危之念謙讓之懷懇墊肫誠莫名欽佩竊以民國肇基於今七載波濤驚駭渡懼膠舟風雨飄摇補窮桑户時屯運否蔑以加兹大總統仁愛及民忠勤謀國糾紛調解早欽一德相孚昏蟄焦勞何止八年在外今幸位崇元首福造中邦海宇輸誠雲霓懋望馭若枯索雖懔爲人上之難安如泰山定知措天下之易耄期不倦尚遲衛武高年寳璽頻辭羣仰漢文盛德敬乞俯從民意允就任期大局安危實所依賴臨風翹企不盡葵忱皖省長黄家傑叩庚印 
　　第二届省議會新議員已全數産出兹訂本月二十日以前召集蒞省　於十月一日開第一次常會 
　　皖督倪嗣冲所提　斤加價一案前省議會尚未通過現在新議會旣將開會皖人士深恐此案重交議會特分函通告各新選議員極力設法將此案打消大意謂爲人民減少一分擔負即吾人民多一分生機諸君關懷桑梓當必以我三千萬人民之意思爲意思不負吾父老昆弟推舉之初心云云 
　　省商會亦以鹽觔加價一案曾函致各縣商會請轉逹新議員一致否認以重民生兹聞各處多有誤會疑爲已經實行昨該會特再函告務祈查照前函妥與新議員接洽萬勿遽行宣言致滋疑惑是爲至禱云 
[蕪湖快信]  
　　皖南鎭守使署昨接贛電知安武軍前敵總指揮馬聯甲已過萬安日内即抵贛州 
　　安武軍前敵軍餉每月計二十五萬又預備費五萬倪督軍令財政廳每月限二十號以前籌撥 
　　財政廳因積欠安武軍餉甚夥刻以雜稅向天津氏城銀行抵借二十萬又向蕪湖交通銀行借十萬中國銀行借五萬應付 
　　財政廳擬每月發行本省氏庫短期債劵十二萬軍費搭發一成行政費搭發二成並商各商會在巿面流通蕪湖各帮商董連日集　均不贊成 
　　　倪督軍感日駁吳佩孚主和電係裴景福手筆 
　　當塗姑溪和成兩公司共有鐵礦八個山頭其鑛欋刻已爲倪幼丹倪炳文甯資愚等所有 
　　財政廳長劉鴻慶安武軍軍需處長陳旨章均於前日由省過蕪赴蚌埠 
　　蕪湖道尹祝從恩日前因公赴蚌埠已於十日乘江永輪返蕪 
　　安慶道尹徐鼎康日前因乃兄蕪關監督徐鼎襄韓夫人之喪來蕪亦於十日乘江永輪回省 
[杭州快信]  
　　童保暄昨來長電一通報告移駐詔安後閩邊最近戰况内容未便宣布 
　　駐甯波一師二團團長陳璠有俟補充兵士招募足額後抽調勁卒派赴閩垣援粤消息 
　　省會衛戍司令部昨通函軍事各機關一律換給符號正面用鵝黄色綾質背面有淡青色布質以備查證 
　　紹肖塘工奬劵總局已擇定馬坡巷周姓别墅（卽水香閣）規模宏敞定十月一號開辦聞坐辦名目分頭二三三等各科主任俱有正副另設雇員十六人業經分别委定 
　　浙省訴訟徵稅民國二年經省署通令各屬劃一徵收不准巧立名目私自增加現查天台縣屬尚有藉中校經費額外浮收者已令敎育廳派員查辦實行禁止 
　　台　甯海縣地丁項下向無附捐名目現經王知事邀集各界商議以公益經費不敷决自本届上忙起每兩徵收附捐一角八分呈奉省長批准以一年爲限業已實行 
　　外海水警廳長來偉良抵任瞬將一載齊省長以其勤勞卓著已咨部　奬 
[南京快信]  
　　援贛蘇軍第十九師師長楊春普前日由贛回甯後昨日晚車赴鎭 
　　李督之弟李馨由京來電稱文日出京回寧 
　　馮統遣親信張某來甯清理財産 
　　曹錕復電李督仍未述南下日期 
　　龍　統領陸朝珍昨由津乘車來浦龍運乾已於前日赴津 
　　張作霖派徐俊來浦籌設兵站聞張决派奉軍一旅援閩 
　　湘張敬堯電瀏陽被南軍佔領派第十一師李奎元馳往救援　　倪嗣冲因皖　匪患時起時滅防禦未可疏懈援湘之議尚在觀望中 
　　淮揚鎭守使馬玉仁電稱泗陽股匪揭竿起事已派兵撲剿 
　　軍署主任參謀劉玉珂昨由鄂公畢回甯 
　　各屬反對弛米禁之電日必十餘起省署昨已通令各縣知事謂蘇省連年歉收萬無弛禁之理除已電京拒絶外速轉知地方公團紳董免滋羣疑 
　　財廳　省庫奇絀昨派委分赴各縣稅所守提解欵以濟急需 
　　金壇縣知事趙興　迭被該縣紳民控告兹有撤任消息 
　　敎育部召集全國社會敎育會議昨電蘇敎育廳派員赴京參與會議 
　　敎育廳　符鼎升昨因公乘車赴鎭 
[地方通信蘇州]  
　　蘇民請維米禁之公電吳縣省議員孔昭晉宋銘勳金樹芳馮世德錢鼎及二十八巿鄉董事等五十餘人公電請禁運米出口原電云蘇省連歲蟲歉民食匱乏前幸賢長官禁止米榖出口巿價漸平凡在士民同聲感戴近聞上海無錫奸商組織運米公司一面運動弛禁一而先行影射軍米名目運往津沽轉運出　當此青黄不接之際風聲所播巿儈居奇已有繼長增高之勢若予弛禁則米價陡漲人心恐慌於地方治安影響匪淺謹合詞籲懇鈞座始終堅持會電中央勿允蘇米出口一面通飭各屬於出口各要道嚴杜偷漏勿任影射以維民命而保治安不勝激切待命之至 
　　警廳清查户口之厲行警廳通令各區云案照各區境内居住人民遷移婚嫁雖據按月造報彚送而按表核對往往在本廳管轄範園以内者此區所報爲他區所無甚有該本區各分駐所尚不符合者如此敷衍塞責户口何能清晰奸民得以混淆自非隨時聯絡互相關照不足以資補救合亟通令仰各區署長分令各分駐所一體遵照嗣後無論本區他區凡遇居民遷移婚嫁在本廳區域内者務當隨時互相關照俾資接洽而符報册云 
　　請添勸學員額吳縣勸學所成立後舊有學務委員已改爲名　職另委彭禹言胡友白袁幼辛衛先醒爲勸學員兹悉潘振霄所長因吳縣係三縣兩廳所併合轄境旣廣事亦繁多特呈請縣署查照增設學務委員員額成案轉呈敎育廳准予酌量變通增設勸學員員額以資佐理明給薪俸以專責任聞吳秀之知事業已據情轉呈敎育廳核辦 
　　經徵書吏控告知事前任常熟縣知事張鏡寰自到任迄卸事所有經書逐年徵稅帶收之催徵手數料二萬三千餘金盡數吞没當經各經書以該項手數料前經縣議會禀准有案請求照數給領以資辦公該知事又祗肯發給五千元着具二萬餘金之領收羣情大忿已由各圖經書高信甫等聯名將情呈控省公署財政廳曁蘇常道尹請求派員查明如數發給 
[鎭江]  
　　駐鎭英領易人駐鎭英國領事奥泰蔚君現奉駐京英便之命調任雲南領事遺缺調湖南長沙領事賽裴勅君充任賽君業於九日乘輪蒞鎭當即進署接任奥君交卸後挈同眷屬乘夜車到滬然後往滇履任按奥君在鎭兩年辦理中外交涉事宜極爲持平對於商民亦頗有感情當瀕　時英工部局曁旅鎭各西商等以爆竹十餘萬沿途燃放以誌去思此外中西官商亦至車站竭誠歡送 
　　預防電燈危險日前鎭郡江邊美最時馬頭廣興園飯店夥因牽移電燈損壞線料自行觸電殞命大照電燈公司總理郭君鴻儀因此廣爲勸告云嗣後用户裝設電燈萬不宜留長燈線牽扯取便倘遇花線剥脫露　銅絲即有危險若花線用之過久易於腐爛必須更換不可惜此小費俾免危險云 
　　徒邑裁減學區徒邑十八巿鄉向有八學區學務委員共有八人現奉到部頒新章每大縣學區不得過六區等情倪知事爰將十八巿鄉舊有之學區减爲六區所任用之學務委員在舊員内裁去二人昨已呈報敎育廳核准矣 
[揚州]  
　　省令查拿奥僑齊省長因據報告奥僑恩給立避匿江蘇境内特訓令各道尹各縣知事一體查拿江都趙知事奉令業於十一日飭探警緝拿矣 
　　烟酒專設稽徵處財政廳現將全省烟酒稅另闢徵收機關委羅煥章爲處長現設籌備處於揚州石牌樓委員分往各屬調查限十日内呈報財廳核奪 
　　反對私設分巡仙女鎭孔仙稅所黎所長前派施家橋稽徵員張懋勛往虹橋鎭之嘉只橋設分巡該
鎭　民羣起反對　董事牛鳳樓等控訴省署令財　查撤該所長藉有大宗小麥爲名報省財廳批示謂旣有小麥應令向　家橋照章完稅　處分巡並未核准幸勿擅自設立令該所長遵照辦理現虹橋紳董以分巡並未裁撤恐釀事端又赴省垣控訴矣 
　　查禁私販鹽滷張運使據江都五岸食商公　禀稱私販運售鹽滷有碍官銷請予查禁等情當咨緝私營劉統領及商巡管帶王籽春一　查禁以　鹽法 
[嘉興]  
　　校長請增學校嘉興縣立各學校因縣欵短绌由勸學所長莫其瀾將各校經費減折支配呈縣指令各該校長遵照祗領在案故本學期第二高小縣立女校商業學校等已將校内敎務實行收縮按月遵照所定數目支領惟第一高小校本學期學生驟形增多現有二百二十餘人該校長陳久香以所領學欵不敷支配已將辦理困難情形函請莫所長轉呈縣知事酌量增給 
　　當衆焚燬螟蟲平湖新倉新埭等鄉前日發現螟蟲經朱知事飭令該區自治委　撥欵收買螟蟲及卵子蟲窠等以期斷根在案現悉此項螟蟲收捕已多呈繳縣署朱知事特於日昨將各區收買之螟蟲卵子蟲窠等在署内當衆焚燬並攝影以留紀念 
[杭州]  
　　中學校長會議紀浙江中學校長會義十一日上午八時起開預備會敎育廳伍廳長第二科張科　曁出席委員富光年張稚鶴及省立縣立各中學校長相繼蒞止其討論之目的（一）敎育廳長諮詢案（二）會員應行提議案討論完畢本擬即開大會伍　長以議事日程尚未排列十二日上午須再開預備會將敎育部提出之討論方針曁各會員提出之議案討論大體俟多數意見徵　後再開正式會議表决 
　　錢業之新辦法杭垣錢　自革除現水名目後所有承理劃欵亦取解現主義凡解雙日欵項及雙日票欵其尾掉水均須核計但亦對於同行及聽掉往來家之辦法至聽毫息各家則不計尾掉惟解欵須按單日照理故各家對於錢業進出款項均以按陰曆單日爲妥云又杭垣綢業因錢業縮短支票限期要求展遠至三十天爲度願將現洋付入錢莊抵開遠期票欵然錢業以各業須相效尤斷不能徇一方面之要求故十一日上午總商會及錢業會館連開會議尚未承認云 
　　水利議事會常會紀浙西水利議事會十一日下午一時舉行秋季常會潘會長李副會長曁各縣會員均出席適足法定人　依照議事日程首議省長交議購置挖泥　船案僉以浙西水利工程應否購用挖泥機船應俟柳河主任陳宜榕　塘河主任沈楨到會詢問情形後再議定購價格及其艘　次議省長交議海甯縣知事呈請疏浚上塘河支港案付第一組審查惟該組審查員已有更動應俟審查股組織就緒再行審查朱景章君提議去年秋季常會審查會中决定前清徐姚二紳疏浚汪德口餘欵作爲歲修經費現在此欵存於何處李開福君云此欵聞已買股票存於浙江地方銀行去年曾函詢財政廳迄今未據答復經衆决定再去函詢遂振鈴散會 
[甯波]  
　　平現之錢業風潮甬埠錢業爲革除現升事除恒孚保慎元益鉅康鉅豐乾泰恒升泰賚八家照常滙劃外其餘均於八日止收付鄞縣縣自治委員蔡芳卿等因於十日午後三時特邀士紳業董在商會開會集議調停方法到者頗衆而錢業中人到者反少入座後推費冕卿君爲臨時主席費謂自奉省令革除現水鄙人忝居商會會長曾知照各莊先行討論嗣得各莊來函以錢莊乃收付機關應召集各業會議旋於五日開會决議由各業發表意見逕禀請官廳核辦正在進行間不意各　即停收付當由鄙人面陳道尹並電省請展緩實行前令道尹以出示之前未據錢莊來禀今日遽行停巿電省一節殊難照准必須令各莊先行開巿再行核辦今日適旅滬諸老亦爲此事相偕來甬現正與本埠錢業領袖妥商當必有解决辦法當將電省原文及致官廳函稿報告張允甫起言革除現水根於前届省會議案查原案僅有平現字樣今現升已平革除一節應電省從緩實行蔡芳卿起言平現一案係省議會建議案非議决案議决案無論如何終須執行建議案如有窒礙儘可活動張樸菴起言今日開會宗旨在要錢莊速行開巿應先討論開巿辦法至現升一節可從緩議林子鶴君起言此次各莊停　無非爲拆單不靈應電請省長商令中行滙集鉅欵實行維持則傾軋自可解釋一面公推代表面陳道尹疏通各節遂公推蔡芳卿陳蒓孫屠友杏郭荷沚錢增齡林子鶴朱荃孫諸君晉謁道尹即行散會是自滬來甬之虞洽卿秦潤卿傅鴻綏張讓三陣蓉琯等邀同本埠錢業領袖嚴君康懋陳君子損陳君蘭孫等集議辦法聞已妥洽十一日已照常開巿矣 
　　請免減銷岱鹽岱山鹽民代表韓襄周等日致北京鹽務稽核　所李總辦丁會辦電云上海租界向銷岱鹽去年顧商接辦呈請改收餘鹽嗣鈞所電令岱山人收鹽至少八萬擔餘姚不得過三萬六千擔仰見維護鹽　生計闔岱感戴近聞顧商要求餘岱改收各半如果實行岱　生計頓蹙羣情惶駭伏懇鈞所俯賜維持電飭顧商仍照原案辦理云 
　　議創自流井定海城區地近海濱人烟稠密每遇天旱之時居民汲飮頗艱井水易乾且多鹹質間有一二淡水井又往往求過於供定人胡昌榮顧方榮兩人擬仿照日本辦法合資創辦自流井一方俾民間公同汲飮現已購備鐵管機器等件不白内即行雇工掏掘矣定海沈家門鎭情形亦復相同一遇旱天居民欲得水汲飮非五十里外不可居民劉寄亭亦擬開掘自流井兩處已募成捐洋一千元並邀請熟手工師動工開掘矣 
[濟南]  
　　羊角溝匪蹤之來去羊角溝於月之四日突有匪五六百人由海道竄入乘軍警不備蜂擁登岸陸軍巡警均繳械投降陸軍李連長警佐王荆門巡警局李謙甫被匪軟禁各商人出入亦不能自由然連日來却無搶掠架勒情事駐紥濰縣之鄭旅長抽撥步馬砲隊兩營於七日拂曉開拔前往剿辦據潍縣來函云八日接電謂現經駐防壽光之陸軍及游擊隊合力攻擊轟斃匪人三十餘名傷二十餘名羊角溝一帶已完全克復刻正極力痛剿不日可告肅清云 
　　龍軍開至烟台督軍署接烟台指揮官吳毓麟來電略稱龍使所編新振武軍八百名忽於支（四日）夜到烟當經派警招待令速下駛但該隊聲稱須俟全部到烟集合開拔等語查烟台海埠爲南北要衝華洋雜處關係綦重該軍駐久或恐别生枝節乞迅示張總司令接電後已轉電龍使請其電令該軍離埠云 
[奉天]  
　　省議會開會紀七日爲第二届省議會開會之期午前十點餘鐘來賓踵接跡由招待員導入第二接待室現任官職者均入第一招待室十一時由招　員請各界入場旋卽開會推年長者爲臨時主席趙乃普登壇宣讀開會詞張軍長派政務廳長史紀常代表宣讀祝詞餘如關署長沈梁二廳長王連坡處長王岷源廳長吳師長朱知事清鄉王局長世仁甫館長齊自芸局長及各界來賓二百餘人禮成由臨　主席宣告退席時已十二　四十分矣下午一時來賓又入議場由臨時主席宣布選舉正副議長請李福堂等四人爲監票員省議員六十六人全體列席以三十三票爲有效結果李友蘭得六十三票當選爲正議長白永貞得三十七票當選爲副議長尚缺副議長一員旋又選舉副議長結果秦玉璞得三十二票王如山得二十九票均不足法定半數再行决選結果秦玉璞得三十七票當選爲副議長正副議長旣選定事畢宣布閉會時二時半旋由會發出通告云敝　同人謬蒙邦人不棄推任議員材輇責重深懼弗勝兹當二届省會開幕適丁國步艱難之交吾奉地處東隅白端待理舉凡何利當興何弊當剔籌議之始自問尚覺茫然不有各界之匡襄固難期所謀之悉當伏惟諸君子或念切桑梓或志存匡時諒有嘉謀福我東省尚冀不遺菅蔽勿吝珠睡時賜敎言藉匡不逮不勝企禱之至謹布區區敬候明敎 
[廣東]  
　　廣東銀行之發展我國人所辦銀行而兼營國外滙兌者當推香港廣東銀行爲先河該行開辦迄今已歷七載國内外通商口岸均設有分行及代理機關今春亞洲銀行以該銀行進步迅速信用日著願將所招全數股本投附合併故該行資本今已凑足二百萬元聞該行董事會决議添設支行於濱角（即暹京）已將該處自置房屋修理一俟工竣便可開始營業吾國人僑寓暹羅者甚衆將來營業之發達更可操劵聞該行今年上半年年結六個　溢利已有二十萬餘元之多存欠兩款已逹八百六十餘萬元云 
[雜評一統一（默）]  
　　統一南北固無人不希望之特不知將以何法而使之统一也　欲以貫澈武力謀統一而武力窮矣今欲以和平妥協之法謀統一而妥協之法亦窮新會選總統舊會制憲法一種妥協之法也而不　成新舊兩會取消再以舊法召新會是又一種妥協之法也而亦不能成今者又有以副座予西南緩組　閣以待西南　預　妥協方法之一說其　根本上之解决愈遠當然不能成立可以斷言夫法理之解釋旣不能有所通融權利之分配更不能有所遷就然則舍此以外尚有何法妥協而使南北统一乎 
　　今之政客競言統一吾故急欲知其統一之方法何在也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
　　甬江錢業恢復原狀 
　　甬埠錢業停止付現一事曾經旅滬甬商及諸同鄉相繼電詢止付原因並協商調和方法數日之間即行和解昨日滬上總商會已接甬埠錢業公所代表來電請即轉致甯波同鄉會朱葆三傅筱菴謝蘅牕等大旨謂甬埠停止付現事承諸公竭力調和刻已平息照常交易以維巿面云云故滬埠銀行錢莊業已與該埠照常流通矣 
　　又一函云甯波旅滬同鄉會爲甬江錢業停止收付日前派代表虞洽卿張讓三諸君回甬會同官商和平調處妥商辦法勸告錢業以巿面大局爲重迅速解决現已雙方允洽照常開巿昨接甬江來電照録如下上海甯波同鄉會總商會朱葆三君傅筱菴君謝蘅牕君曁敝總會鑒甬埠錢業經洽老諸公和平調處雙方允洽業於今日照常開巿知念特聞甯波總商會眞 
[日商收買平和碼頭]  
　　十二日上海日報云大阪商船公司上海支店前將其浦東碼頭讓與日清公司而擴張其楊樹浦碼頭又以平和碼頭介於南滿鐵路公司碼頭之間故决計買收之上月已動工近數日前極壯觀之新式碼頭業已竣工一面與平和洋行正式立契簽字本月五日已將契價六萬兩付清而此碼頭全屬於大阪公司矣據聞此新碼頭長三百三十三英尺佔地約十餘畝連舊碼頭在内共長八百五十英尺前此停泊三夾水之大船開往歐美南洋者以後可靠此碼頭矣聞更擬建大貨棧於其上正在與總行磋商不久即可動工從此郵船會社大阪公司南滿鐵路公司之碼頭接連亘數里之長日本海運界之勢力殊足驚人焉 
[滙豐活期存欵亦有利息]  
　　文滙報云滙豐銀行於一九一四年十一月曾有布告　活期銀元存欵概不給息今因巿面不同取銷前法定於本月一日起凡活期銀元存欵在二百元以上而半年利息逾二元者給與年息二釐半年結算一次云 
[今明兩日進口之海輪]  
　　英文滬報云太平洋郵船哥倫比亞號十一日自香港開出星期六日黎明時可扺上海此間西人購頭等艙票擬乘之出發者計五十四人又東洋汽船會社之天洋丸十三日清晨五時可到吳淞蓋因中途遇風行駛稍緩否則十二日午後三時即當抵此云 
[中美商界之交際]  
　　英文滬報云上海總商會定於十九　在卡爾登飯店邀請中國美人協會與美人　會諸人赴宴並請中美官紳多人列　云 
[美郵局收遞信件新章]  
　　字林報云美國新章凡德文信件除在美德俘所發者外概不收遞再往來信件中檢查員如見有不能滿意之句此後將以剪刀剪去之故有信交美國郵局收寄者宜寫於紙之一面云 
[加開觀潮專車之整備]  
　　滬杭甬路局任局長以陰曆八月十八日浙省觀潮日期特於日前呈准楊督軍届時加開專車由滬駛至長安站再由長安站預備小船趕赴海甯觀潮仍限於即日乘晚車返滬日來軍政各界購票紛紛不日即須截止所有招待事宜聞已派定總稽查楊先芬及稽　鄭　培陳凌等專司車上指導事宜其上下車及搭乘小船等事另派王吳兩巡官隨往照料現已令委該員等遵照矣 
[閩省散兵抵滬後之處置]  
　　閩省退伍兵士六百名於前日乘輪到滬後由憲兵等押送至龍華暫駐已紀昨報兹聞此項兵士大半由汕頭厦門等處奉令繳械遣散歸農抵埠後卽經盧護軍使派員按名點驗内有患病者百餘名形容憔翠狼狽不堪當即酌給銀錢自行醫治其餘有願入伍者編練成軍以待効用間有年富力强之人則令乘車赴浙投効即於前晚起程云 
　　又一訪函云閩省來滬之敗兵六百名在浦東登岸後盧護軍使因恐逗留滋事卽派排長郭占魁帶領來滬就南車站地方暫駐旋又由盧使派曹副官親至南站每名各給飯食費洋一元遂於是晚（即十號）八時特開專車將該敗兵等押令登車逕開南京送往浦口再行分别遣散 
又盧護軍使昨電南京李督軍略謂閩省失敗兵士接續來滬者已資遣回籍兹昨又有敗兵八十餘名均衣履破舊狼狽不堪紛擁來滬除由敝處派員隨時彈壓分别資遣回籍免滋事端外誠恐有私行潛逃赴甯藉端滋擾請隨時派員認眞稽查勿任匿跡以資防範 
[浙督軍注意温台海門防務]  
　　浙江督軍楊善德因閩省危急浙係接壤且温台海各屬沿海各口與閩省福州尤爲接近自應加意嚴防除急電駐防海門温台兩州軍警各長官對於沿海口要嚴密防範外並於昨日委派專員來滬附輪前往温台海各屬察勘種種布置有無缺點以昭慎重 
[呈請禁米出口之省批]  
　　上海巿涇董陸文麓穆湘瑶等日前電呈省長以滬上發現大有公司私運米糧出口請爲嚴厲查禁以維民食等情昨已奉到批復大旨謂蘇省禁米出口懸爲厲禁已歷多年此時斷無弛禁之理據呈前情除分令調查具復並令行一體查禁外仰即知照云云 
[保護華工出洋之參考]  
　　僑工事務局以近年協約各國招募華工爲數甚衆故特設專局擬定約章辦理其事查前清時代各國招募華工亦曾結有條約雖今昔情形已有不同而保護限制諸端亟宜詳加參考故特將前清政府與各國所定之招工章程條約檢查抄録頒行到滬以資參考 
[電車司機人保釋後之虚懸]  
　　華商電車公司各司機人前因反對九號二十四號兩暗查以致同盟罷工而車務總管周銘初因受侮辱曾經該公司將二十五號司機人吕賢佐等六名送由警廳轉送地方檢察廳預後起訴同級審判廳判决拘留六個月事後吕賢佐等不服判斷提起上訴重行開庭辯論得以緩期三年執行分别保釋後吕等即向公司要求仍行接班開車乃公司不允録用一律屏退吕等無計可施又向當時代爲解勸之高昌廟警所李巡官等請向公司方面竭力斡旋不知尚能轉圜否 
[修理電燈工匠之要挾]  
　　南巿華商電氣公司近查派往各用户處修葺電燈之工匠每有需索留難情事殊與公司營業有礙正在澈查問前日忽接某燈户來函指稱修燈匠某甲出言不遜藉端索詐等語陸總理當卽派人調查並傳該燈匠詢問虚實據稱由公司派至該燈户家承修燈盞即將電燈逐盞查看據云已經自行修整不必再修當請該户在修燈手摺上蓋一圖章以便回復因其不肯蓋章以致稍有齟龉並無索詐之事云云陸總理以該匠與用户衝突已有不合即行辭歇嗣爲各工匠聞悉羣起不服全體告退以爲要挾聞公司中現擬向他公司另招修燈匠六人前往承值云 
[劇盜暫緩發落]  
　　清江人高子英苗清盛（即鬍子苗清咸）胡鏡如王壽然張輔廷孫錦義胡萬泰周小三子等先後持械糾黨搶刦宜昌路張義昌烟紙店開鎗拒捕擊傷三百四十七號印捕並流彈傷斃大有榨油廠小工袁金標復搶刦福建路德康錢莊及北海路泰豐湖北路三百五十六號門牌山東路九號漢口路四十六號重慶路四百九十九號等各烟紙店現洋並用石灰包擲傷六百九十七號華捕雙目　贓逃逸嗣被特别機關中西探目緝獲搜出刺刀二柄解送公共公堂訊供判押候查在案昨晨復由捕房將全案人犯解廨由中西探目禀明前情請爲核辦俞襄讞與美副領事丁君會商之下判被告等一併還押候原審官訂期研訊再行發落 
[騙子施用迷藥]  
　　昨日上午十點半鐘時英租界大馬路方九霞銀樓來一主顧自稱爲安徽人趙連俊欲兌金飾當經選定赤金新式手鐲大小四副金表練二條金四開四個即向店夥說明吾雖看對惟吾之東家歐姓未識能否合意請送至永安公司大東旅社樓上四十二六兩號房間復看交欵店夥周姓信以爲眞遂囑胡姓夥友帮同携貨隨趙至該旅社即乘電梯而上詎三人登樓行未數武即被趙用迷藥將周胡兩夥迷倒趙將金飾携取而逸後由棧司經過將二夥喚醒始悉受騙趕往該兩號房間探視毫無蹤影周胡兩夥祗得馳返銀樓開明失單計值洋六百數十元分投英法各捕房曁淞滬警察廳請求一體查緝未知能珠還合浦否 
[代運烟土之爭鬭]  
　　土販某甲近從外洋販運大宗烟土乘某輪船來滬於十號晚停泊怡和碼頭起岸時有流氓梁某偕同茂生大阿方小阿方小福生等前往兜攬保險代送詎爲青口帮所知與之爭奪致起衝突於前晚九時許各糾同黨數百人在該碼頭鬭如臨大敵旋經該管捕房捕頭所聞立飭中西探捕馳往　拿若輩始各散去 
[解决猶太商與報館之訟案]  
　　文滙報云猶太富商裘達愛斯拉等三人控告英文滬報陳友仁因棒球比賽事譭謗一案於十二日午後由英副領事白君比利時副領事兼代理丹麥會審官佛君偕中國讞員審訊原告延郝門律師爲代表被告請高易律師　庭辯護但此案未曾公開將近三句鐘時承審官傳兩造律師入内室相見歷十五分鐘之久律師退出承審官乃互相商酌約歷一刻鐘然後傳集兩造及律師入内室逾數分鐘兩造皆退出旋有此案不公開之宣布審案詳情未曾發表但聞兩造在内室中已議定暫時解决之法矣 
英文滬報云陳友仁君被控一案由公堂秘審故詳情不便宣布但陳　仍可赴美養河定於星期六日附日本皇后號自滬起程云 
　　字林報云十日夜間裘達愛斯拉等恐陳乘中國　離滬赴美特派人再赴淞以便登輪檢視　私人之小火輪而行迨抵吳淞已不見中國號縱亦時　黑夜小火輪誤觸江堤不能駛行船中人靜待約一小時之　始遇一帆船附之登岸次晨始乘火車返滬聞其所雇之小火輪名美孚乃美孚油行之物當雇此船時僅與看船之華人接洽也又英文滬　云十二日午前美孚油行職員稱在吳淞觸堤擱淺之小火輪價值四萬元將依法起訴索償損失云 
[南京素缎又漲價原因]  
　　近來滬上各綢莊採購南京所織之青緞價頗昂貴每疋約漲起銀二兩至三兩其貨尚不能連續運滬且乏選擇蓋因甯省各機户現已承接北京定織大批紅黄等色大團花缎料爲數甚多須於年内赶辦分批交貨一若前清之貢貨然不知將作何用甯省各機匠現正趕製因此素緞大爲缺乏云 
[練鋼廠暫停工作]  
　　兵工廠總辦近因製造軍械需用鋼料命令練鋼廠日夜加工提練計自上月十號起至本月十號止一個月内共練成鋼質五十六爐每爐約有一噸之譜刻下已能敷用因此暫行停練待至舊曆中秋節後再行開爐提練云 
[憲兵護送德僑往浙]  
　　德國僑商潑浪斯脫帶領男女小孩各一口於前日午後三時由北車站乘車往杭轉赴莫干山休養當由憲兵營派兵兩名護送往浙 
[填註公用乘車證之變通]  
　　滬甯滬杭甬兩路管理局長近奉交通部令略云本部所填發之國有鐵路公用乘車證按照規則第四條第一項係華洋文兼註原期便於稽查惟各該局呈請均用漢文以漢譯音往往因口音不同文字歧異兹特擬定變通辦法嗣後各路局呈請各項定期乘車證部中祗填漢文所有英文概由各路局自譯庶免兩歧云 
[兩路同人儲蓄會發息]  
　　滬甯滬杭甬路局同人儲蓄會成立已届兩年照章半年應開幹事會一次本年上半年結帳報告會友後所有官利四釐餘利若干未經公决昨開幹事會已公同議决本届利息應得常年八釐除以四釐照給官利外擬再分給餘利二釐尚餘二釐作爲公積俾爲本會基本金之籌備業已多數通過昨由幹事會通告各會友一律發給利息矣 
[甯波同鄉會募捐消息]  
　　甯波同鄉會募捐二十萬元昨日止總共募到洋十萬零四千九百六十六元九角三分銀五千一百五十五兩兹將捐欵細目補録於后水增榮君募徐勤甫朱再英馬培元三君各五元陳智水金才友傅振庭陸蓉舫水振發宓寶昌諸君各兩元水君自助十五元趙中和君募樂嗣基君十元嚴志章君募童蓮記五元李德大史瑞雲吳正暘鄔友章鄔善曉應元道諸君各一元厲汝雄君助洋一百元周必禧君募王慶富張賡泉徐森森范才弟蔣鶴年五君各一元徐君自助五元馬　學君募甬江旅館二十元同裕盛十元滋大慎亨大源慎裕順惟康元興洽泰林嵋青君各五元何全齡君募翁企望君二十元張祥華周二南二君各十元何積康君七元信昌六元張迎來德豐莊源和成朱寳珊袁梅珍鄔果房袁梅房鄔翼章金嘉章周潤和章鴻甫諸君各五元信源號毛魯卿君合捐五元崔如才王竹霖柴祥安各三元劉子豐盧富廷泰康莊鄭甫英陳尹伯王肯堂金英廷諸君各兩元劉鴻慶董惠生朱昌勝吳仁興劉鴻章羅鄜祥臧滋堯吳祥安烏介甫黄善　陳漢漢陳賡茀周明偉俞栽薪　君各一元何君自助五十元陸耀卿君募源成莊十元劉同福君募懷德居十元毛紫萸陳芝眉二君各五元劉君自助五元和豐洋行董芳生君合捐五元鄭祥祿君三元甘斗南無名氏余裕昌陸賢華武夢祥陳世蕃諸君各二元方維三胡菊菴二君各一元餘再續報 
[催送烟酒牌照稅收解表]  
　　上海縣知事公署昨奉財政廳訓令第一九一二號案查前奉部頒烟酒牌照稅收解各數表飭即分年分期分月填報等因當經本廳將表轉發各縣限期填送並令催在案迄今數月之久仍未一律送齊實屬玩誤合再令仰該知事迅即遵照先今令飭將經徵三四年及五年一期烟酒牌照稅分年分期分月趕緊查數填表尅日呈送來廳以憑彚案報部萬勿再有延誤致干未便 
[碾米同業開會紀要]  
　　機器碾米同業昨日在總商會樓上開特别大會下午三時董事張樂君錢貴三評議員鍾和林曾影毫謝忠信朱安生羅沁泉蔣敬文等先後蒞止同業到會者共三十三家開會後經司月源昌廠報告謂近據各米客迭向各廠要求減讓棧租因事關公衆不能單獨破壞請衆討論遂經各會員議决白米仍照舊章規定每石五分糙米每石向章三分情減一分作爲二分定九月初一起實行全體通過次提議有米廠數家向米客暗中擡放糠粞　價不照議定價格以後各廠須互相稽察一經查出卽開臨時大會公議處分次將江甯運輸公　贊　押滙一事之復　當衆宣布繼　八月中旬糠粞定價米糠每擔洋五角白酒每石三元三角糙粞一元七角坭粞七角 
[緝私營長之布告]  
　　蘇屬緝私第一團第二營營長薛萬有昨發佈告云爲佈告事照得鹽稅爲國家收入之大欵故設有緝私軍隊立有治私專律絲毫不容漏私蓋境内多一觔私鹽即國家少一份收入本營長從事緝私已歷多年凡關於販私之情僞百出無不洞悉底藴兹當蒞任伊始整頓緝務期在積極進行訪聞汎地以内時有不肖之徒不務正業專以販私爲務甚或糾夥多人大帮販運持械拒捕者恒有所聞實與緝務前途大有妨碍本營長憫其愚頑未忍不敎而誅爲此布告軍民人等一體知悉嗣後須知國法具在律條森嚴務宜各安本分痛改前愆不得仍蹈故轍自罹法網倘敢故違一經查獲不論鹽觔多寡但屬販私即應解究按律懲治本營長言出法隨决不姑寛其各凛遵勿違切切此佈 
[撤去淞口汽燈警船浮之預告]  
　　中國代理各口巡工司額君通告航商略謂查江海關稅務司所屬界内吳淞水道船隻聽候驗疫停泊處所之上界曾設紅黑二色豎線相間汽燈警船浮一個該浮原爲指明驗疫停船處之上界並爲指明近黄浦口水道北面現定於十月五日左右撤去不用各處船隻務宜留心詳記以免疎虞云云 
[三牌樓火警]  
　　昨日黎明五點四十分鐘時滬城三牌樓三百七十六號門牌新昌新衣店不戒於火登時冒穿屋頂時適東南風大作火勢即左右延燒救火會鐘樓鳴鐘告警各區火會紛紛驅火龍皮帶車到場汲水灌救詎已波及三百七十五號彩雲祥顧繡店等數家南至莊祥順綢莊北至源復春茶葉店爲止其面東各店家幸經救火會各會員竭力掩護故未殃及至六時三十分鐘始得熄滅共燬樓平房八九問後由該處第二十三崗守望巡警于春林將新昌店主方小弟店夥鄭本福一併拘送一區二分駐所請爲訊問未幾洪祥泰主洪昌佩彩雲祥主陳炳生及余錫甫等亦到該署禀控方小弟糾衆在店樓上聚賭抽頭以致遺火成災商等無端被累損失頗鉅請求追償等語午刻由王清和警佐提案研訊洪供紹興人年二十八歲陳供甯波人年三十三歲余供本地人年五十三歲並同稱方小弟所開新昌新衣店樓上日夜聚賭求嚴今年春間亦肇火災當卽救熄今晨又報火警波及商等須求嚴究質之方供江灣人年二十四歲所開新昌衣店爲時未久鄭本福係是店中夥友今晨囑令學徒煑粥因其不慎遺火柴薪致兆焚如求宥鄭供略同王警佐得供後立卽備文飭警將方小弟鄭本福申送警察廳轉發司法科訊明究辦洪昌佩陳炳生余錫甫等三人均着自行投廳質訊並聞當火熾時人聲嘈雜火場背後即上海地方監獄獄中各犯均聞聲驚起羣相詰問典獄長敖雲亭當即親詣各監房一再安慰諭令各歸號舍勿得故事張皇一面立飭第二科科長魏英督同各看守士等整備消防器具以防不測云 
　　又一訪函云昨晨五時三刻城内三牌樓三百七十六號新昌零剪店因煑早膳遺火冒穿屋頂爲該段守望警察于春林瞥見立即敲門告知事主並遞鳴警笛報告所内由電話知會救火會鳴鐘告警各區皮帶車聞警先後馳往施救歷一時許始熄計燬去上下門面樓房三幢延及貼鄰陳炳生所開之顧繡店並洪祥泰綢緞居損失甚鉅事後經一區二分駐所王清河警佐派探飭傳新昌店主方小弟到廳詰詢起火緣由卽由陳洪兩户投所聲稱伊等損失物貨生財計有三四千金不堪其累方姓之店雖未保險然負債甚鉅　近秋節或有縱火懚事務求澈究等語訴畢卽由警佐派探將方解送警廳司法科訊明核辦 
[戲園請派憲兵照料]  
　　南巿十六舗新開之坤班新丹桂戲園於前日具禀憲兵營略謂敝園開設以來迭承當地軍警維持得以未滋事端惟園内茶房人等均係本地人以後倘有北軍兵士來園觀劇深恐言語不通致起衝突故敢禀求飭派憲兵於開演時來園爲之照料以免發生禍端等情昨日該營長已令第一連連長吳玉璞諭飭稽查大逹碼頭之憲兵就近　往該園妥爲彈壓以保治安云 
[浦東鄉人私帶烟土]  
　　浦東三林塘鄉人李坡金前日向滬北公共租界棋盤街鴻泰土棧購買大土十包（每包二兩）帶至南巿大碼頭正欲趁船回里爲巡羅隊士趙榮錦查見協同該處第三守望崗警王明會將李及證物帶入第一區警署由趙署長飭送警廳司法科訊究 
 
 
 

Page 11

 
 
[英領事署之虚驚]  
　　昨晨九句十五分鐘公共租界黄浦灘外白渡橋南堍駐滬英總領事署門前甬道上有修理甬道之小工偶不經心遺火柏油桶内登時火勢直冒經瞭望臺瞥見疑係火警鳴鐘告警救火會西人即驅皮帶車到場灌熄僅燬去柏油二桶惟　署中西辦公人員已受驚不淺矣 
[閔行稅務所長留辦]  
　　上海閔行稅所收數比較每年十萬元左右自辛亥以來歷届承辦所長一年期滿皆以比較有虧撤差而去上年張宗嶧所長到差後考察情形知上海南碼頭分所爲全卡門户浦東東溝分所爲全卡尾閭遂派熟悉稅務之陸某爲南碼頭主任並派親信柯某爲東溝主任該兩員稽征得力本年全卡比較盈收前日該所長張宗嶧奉到財政　飭知以一年期滿比較有盈准予留辦藉示鼓勵一時各員司聞之均向張道賀並在一品香公讌攝影誌喜云 
[書家移居]  
　　衡陽曾農髯先生熙爲湘南碩師弟子數千人今之王船山也夙工書法與清道人齊名海内所稱曾李兩大書家者辛亥以後絶意仕進著書萬山中以自娱乙卯薄游西湖瞻眺彌月視清道人於海上遂留主其家與清道人同鬻書日月如邁倐忽四年今春倦游思歸會湘南大戰道途梗阻不果行近其家口避亂間道來滬先生因移居天后宮北首景興里有久居之志從此曾李兩家並集淞濱亦藝林盛事也 
[淞滬警察廳招領女孩之傳單]  
　　本廳今收有女孩一口將姓名等項開列於後仰該親屬速來認領切勿自誤計開（姓名）吳江寳（年歲）十二歲（面貌）頭梳髮辮面圓眼大耳帶銅圈（衣服）月白粗布褲褂天足月白布襪深藍布鞋（迷失地點）水神閣（迷失月日）九月十日（到廳月日）九月十一日（留置處所）新普育堂（其他供述）住居鄉下隨同阿母來滬白相途中失散至家鄉住址均不記憶 
[再誌花烟間内之兇劇]  
　　山東人陳亭玉前在華界充當巡警與小東門外法租界小餘興街十二號門牌陳張氏花烟問内之烟妓小金林有嚙臂之盟曾將照相一紙贈與該妓兹因該妓又與前在浦東當巡警之某甲結識陳頗妒忌日前至該妓處索還照相不允並見甲在房中益爲忿恨佯於十號晚間至該妓處狎宿睡至夜半突出利刃將該妓肚腹戳一大洞腸流腹外鴇婦陳張氏等聞之立即喚捕是時陳因畏罪亦已自戳一刀後由捕房飭送醫院爲之醫治惟小金林受傷甚重旋卽斃命將尸車送同仁輔元堂驗尸所禀請法公堂中西讞員蒞所驗明委係戳傷肚腹致死諭着鴇婦陳張氏備棺收殮候兇手傷愈再行訊究惟聞陳亦傷及腹部腸稍流出恐亦有性命之虞云 
[逼令墮胎之發覺]  
　　滬甯火車站界路附近二百二十七號門牌向爲　餅司務之黄阿業因將鄰居粤人朱姓家之十七歲女子傳好十八歲女子香好先後勾誘成姦致傳好懷有身孕黄即購買墮胎藥迫令吞服事爲女父朱某查悉即令其另一女兒春好爲證報由滙司捕房飭探金福壽與西探目泮林士將黄拘獲昨晨解送公共公廨經俞襄讞會同美副傾事丁君訊據中西探禀明前情請爲核辦判被告押候查明再行訊究 
[失竊釀成命案近聞]  
　　住居新閘成都路德慶里之張森坤（即强毛頭）因失竊物件疑係船户甬人周宜標朱林生等所爲糾衆兇毆致周跌入河内溺斃後張即私行棺殮嗣被死者之弟周宜生聞耗來滬偕朱報由捕房禀請公共公廨中西官開棺相驗因屍已腐爛不能檢驗飭令屍弟領棺暫厝張押候訊究在案昨晨由捕傳同周宜生將張解至公廨經中西官訊據捕房來人禀明前情請爲核奪判張還押候原審官堂期解訊 
[挈領女孩遊玩之可疑]  
　　住居公共公廨附近七浦路仁慶里一弄末家之甯波女子張蘭英年十三歲前日早晨由徐福根關阿雙二人領至太陽廟潭子灣等處游玩四區崗警見其形跡可疑上前盤詰支吾以對因即一併帶至警署轉解司法科訊明發落 
[無賴攔路調戲]  
　　江北婦人李張氏之女名巧英年十五歲寓居閘北承德里昨晨巧英出外購物被無賴沙金餘王大興攔路調戲該女大聲呼喊即經其母聞知喚到崗警將沙王二人拘入四區警署轉解同法科押候究辦 
[嬰孩帶入女押所]  
　　住居東有恒路一千八百五十七號門牌之婦人馬王氏前曾串同徐傳德等將同居人章元明家九歲女孩桂寳拐賣於法租界内某姓家嗣被包探查獲將馬王氏等拘解公共公廨訊判徐傳德等三人各押西牢三年馬王氏適因懷孕俟分娩後由院送回再行訊核在案昨晨提至公廨經中西官會訊之下判氏押女所三年以儆判畢馬王氏要求堂上將其所生嬰孩帶入押所撫養問官准之 
[冒名收取電話費]  
　　聞在某公司爲打字之甬人唐桂生因冒華洋德律風公司之名向汕頭路一百十六號門牌婦人徐氏騙取電話費銀二十兩被該公司大班西人查悉報由總巡捕房飭令西探目海明惠將唐拘獲昨解公共公廨由原告西人上堂訴明前情請究被告延律師到堂代辯並請交保候示中西官判唐交五百元人洋並保候再傳訊 
[洗衣作主大失信用]  
　　陳肩蒼張桂芬談老五同控雲南路九十九號門牌余生記洗衣作主余松林陸續將伊等囑洗之衣服私行質洋化用棄店脫逃等情昨晨由捕將余拘解公共公廨請究經中西官訊供一過判余押候復訊核辦 
[張聘山與張山並非一人]  
　　盜匪青口人張聘山前在内地糾黨持械搶刦某當舖財物嗣被警廳拘獲解送護軍使署發交軍法課研訊禁押營倉後經捕房得悉疑即八月六號搶刧老朱家宅張周氏家案犯左玉成之同黨張山因請公共公廨備文派探將張聘山提至捕房提同管押西牢之左玉成詳細詰問因張山實係另有其人故於昨晨將張聘山解廨禀明中西官判令解回護軍使署還押 
[三和尚被拘卽放]  
　　陸阿四前控流氓小老虎糾合同黨在滿庭坊持刀行兇致被戳傷肩際等情當經公共公廨訊明判小老虎押西牢三月在案昨晨由捕續獲原告所指之同黨三和尚一名解至公廨經中西官訊供之下以原告指控不實判將被告即行釋放 
[誘賭花會之懲罰]  
　　朱吉祥　桂生余東泉等在愛爾近路一百三十七號屋内私設花會聽筒串令張芝芳宋孟仁等四出誘賭被滙司捕房捕頭查悉飭令中西探前往將朱等五人拘獲昨解公共公廨經中西官訊供明晰判朱張余三人各押西牢三月張芝芳宋孟仁各罰洋十元如不繳洋改押十天 
[包車夫挾嫌縱火]  
　　住居法新租界白　路之某姓昨至法捕房報稱前用某甲爲包車夫後因有事將伊停歇詎該車夫因此挾嫌於昨日晚間乘傭婦出外泡水之隙潛入天井内縱火於包車上以致起火幸即察悉取水灌熄該車夫逃逸無蹤請爲緝究等語捕頭當即飭探前往察勘一週候緝該車夫到案訊辦 
[斧頭黨流氓逮捕]  
　　著名流氓　明糾合數十餘人名爲斧頭黨專向法租界等處新開店舗及翻造房屋之家强索陋規不遂其欲即持斧頭行兇事爲法捕頭得悉以其妨碍治安亟應懲辦諭令各探嚴緝在案昨爲探目黄金榮包探程子卿許福慶陸海林偵悉區跡之處立即前往拘獲慶明等多人解入捕房經捕頭略詰之下飭令管押候解公堂訊明懲治 
[男女店主先後起訴]  
　　大東門外義大紅坊主婦史柳氏前至淞滬警察廳控坊中執事趙瑞章收贓舞弊因此損失請求究追等情當經司法科提案研訊以該氏所控證據不足將案註銷在案兹悉此項贓物爲顔料數十聽係租界某行之失贓曾由捕房派探知照警區將贓吊去因此發生是案現該氏之夫史金華心不甘服前日又投地方檢察廳以刑事起訴控趙瑞章於服務時間朦混作弊且侵佔坊中顔料四十聽請求提案訊追以償血本林廳長據禀後以案關商業侵佔虚實亟應澈究業於昨日飭警往傳原被人等到案訊明核奪 
[飯館主負債類誌]  
　　陸生生前在法租界小東門外一枝村街開設復興園飯館陸續虧欠道達洋行租洋八百餘元又楊榮堂米價洋五十餘元後因難以支持將店閉歇希圖逃逸被該洋行等報告捕房將陸拘解法公堂訊問屬實判令押追並將該館生財先行拍賣在案昨由捕頭到廨禀稱生財現已拍去請爲核示道達洋行代表賚美律師投稱原告因念被告貧苦可憐請即銷案又據楊榮堂投稱被告業已托人至商人處料理清楚亦請銷案中西官判將拍賣所得之銀交房東領去將案註銷被告開釋 
　　新瑞和洋　昨遣收租人至法公堂控房客長霖館主虧欠房租延約不付現在店已閉歇人亦逃逸棄下木器等物所值無幾請爲核示中西官判將生財先行拍賣作抵仍候改提被告到案再行訊追 
[輪船搭客喚捕捉賊]  
　　竊賊胡阿四在法租界黄浦灘北京輪船上竊取搭客葉鴻源之衣服一大包　逸葉卽察悉喚捕將胡人贓並獲帶入捕房昨解法公堂先由原告禀訴前情請究詰之胡供此物係他人所竊民人祇代搬取求宥中西官判胡押十天贓給原告領去 
[傭婦竊取衣服]  
　　靶子路四十九號門牌某西婦家所雇之無錫婦人陳張氏竊取小孩衣服九件當被該西婦察悉報告捕房派探將氏拘送公共公廨押候訊究 
[包探查獲贓賊]  
　　江北人王阿來吳德財闖入兆豐路四百號門牌日本人家竊得棉被等物逃逸被探尤雲卿查見將王吳兩人連贓拘入捕房禀明捕頭押候解廨請究 
[滬海道公署批示二則]  
　　金山縣民謝公介等呈爲螟蟲傷禾收成可慮指撥的欵設局續收迫求檄縣發還藉充經費由呈粘均悉查該縣發生螟蟲蛾卵已據詹知事呈報收買爲數甚夥現在收數寥寥問有繳到者亦多係空殻卵塊似已浄絶等情當經指令隨時撲除務期肅清等因在案兹據呈稱該鄉螟蟲最多敢未及半如果實情自應設法搜除力圖撲滅所請將該縣從前協濬張涇帶徵未用存欵發還設局續收是否可行候令金山縣核明具復核奪此批粘存 
　　奉賢縣公民秦鴻飛等呈控張作霖侵吞公欵違法瀆職催請飭縣從速澈查核究由呈悉查此案前據該民等來道呈訴當經訓令奉賢縣知事澈查明確秉公核辦具報在案迄今日久尚未呈復殊屬遲延據呈前情候再訓令該知事迅即澈查明確秉公核辦具報此批 
[淞滬警察廳批示五則]  
　　鄭才元批呈悉查倪炳樓爲蔡路福租車之保租人陳裕福爲蔡路福寄放衣箱之收受人其於蔡路福行竊該氏衣服前次預審時堅不認有共同知情情事本案非蔡路福緝獲質訊不足證明旣據偵悉匿居法界長浜路可卽自行扭訴捕房隨時報告本廳迎提可也 
　　張桂林批據呈繼子張阿龍行凶違忤各節果如所呈殊屬違犯尊親大干法紀准即派探拘案訊辦可也 
　　馬業公所董蘇福生等批據禀已悉仰候出示嚴禁並飭區隨時查禁可也 
　　許子卿批據呈吳金林揑據　詐各節如果屬實儘可隨時鳴警拘辦着卽知照 
　　王永林批據呈已悉此中不盡不實之事未便准予備案仰卽知照 
[介紹新刋]  
　　商務印書館學生雜誌第五卷第九號現已出版特誌於此以爲紹介 
來函 
[中華植棉改良社書記穆藕初復錢壽椿函]  
　　壽椿先生大鑒昨日申報來函欄内載先生詳述種植美棉之研究知先生對於振興棉産非常留意熱腸深識至爲欽佩美棉花朶向上並非劣種誠如來函所云蓋華棉瘦弱至於極點椏枝細嫩故其花與實雖少分量雖無幾竟呈弱不勝重之狀而下垂美棉强壯而榦粗椏枝亦强壯有力雖其花與實較大分量較重而近榦棉朶往往挺然直立但離榦漸遠之棉朶漸有呈斜轉狀至近末梢處竟呈下垂之狀者亦往往見之此乃生理上强弱不同之關係無可勉强亦不能隨人意思輕下褒贬也美棉花果　爛普通人視爲詬病往往歸咎花朶之向上而並未求其眞理之所在玥積數年來實地之研究覺於天氣蒸熱之時花果開裂無情之陰雨適相侵犯加之以種植較密葉茂且大陽光不易透清風不易通更加之以棉果内之花核尚嫩花絲抵抗力未足則霉爛因之而發生矣故霉爛之棉果下層居多上層較少美棉如此華棉亦何獨不然諺云白露雨（指交白露以後若干日内）到一戲壞一處並非此時雨中含何毒質不過天氣未凉花果稚嫩抵抗力未足　之以上述各節而致霉爛不然秋分寒露期間棉實蒼老抵抗力强之日一樣遇雨何以無大變狀無何耗損乎試種美棉不能以一兩年間所遭之失敗而下定評失敗即成功之警　能逐步考求逐步防止成功之期當必不遠夫移植美棉失敗之原因凡八請約述如下 
（一）耕鋤太淺（耕鋤至少六七寸） 
（二）溝淺畦平而出水不爽致阻礙棉株之生長 
（三）種子不嚴於剔選及來處天氣熱度遠在移植處熱度之上者 
（四）播種太遲（最宜於榖雨左右） 
（五）播種太密 
（六）肥料不足 
（七）工作失去相宜之時 
（八）不注意害蟲之防止 
　　以上八者有一於此即足以致失敗着手試種旣遭失敗當尋求其缺點之所在再接再厲以補救之舍短取長以力赴之不能　小受挫折而遽灰心如改良植棉而容易前人已先吾人而成功矣惟其難惟其不易得良好之結果故直至今日移植良棉方在萌芽時代或作或輟垂誡先賢弗得弗休終償初願願與内有心人平情以求之悉力以爲之精誠所至金石爲開有志者事竟成古人不我欺也 
雜評二 
[閩戰與浙海防（訥）]  
　　南北要人旣皆以主和爲言則無論和之方法若何無論將來和議成與不成而在今日則首宜將未停戰之地一律停戰蓋即所以表示主和之眞意也乃主和之聲紛紛見於通電而閩省之戰事依然劇烈進行浙省沿海之防務旣已加嚴人民之惶恐必益加甚戰事多延一日地方多受一日之苦痛倘更從而擴大之其影響所至有不堪勝言者矣 
　　况乎閩人已迭次籲請停　冀免地方上之糜爛爲體恤民隱計亦宜　機曲從而奈何猶不之顧耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬徐娘致海内羣芳訓詞] [  種蒓]  
　　竊維裙釵健將巾幗佳人休怨桃花命薄蛾眉隊裏亦有狀元須知柳絮才高紅紛班中豈無博士惟妖嬈雖恃夫顔色而技巧端在夫人爲試看千金買笑褒姒翻前人之花樣居然見寵於周幽三年不言息姬開後世之風聲竟能挑怒於楚子此則善用其狐媚暗施乎鴆毒者也至若豺狼成性　蠆爲心者以工媚爲末技温柔鄉常醖釀陰謀以得寵爲未饜心目中惟覬觎神器彼旣志懷高遠知欲速則决裂難成是以故作大方伺其釁則優游可得倘能卒償吾願何羞老大年華若猶未届時機且抑丹田慾火此吕后之所以終能移漢武　之所以卒致興周也乃今者舜華女士香草美人胸無點墨也施拆白淫威口有雌黄慣用迷人詭術牡丹亭下鈎魂使賣盡風流羣玉山頭有情人望穿秋水甚至桑間濮上野鴛鴦結露宿之緣家鴨野鷄情兒女作星槎之會非不歡如魚水契若金蘭也無如孟婆湯醒揭開黑幕重重玉杵搗殘徒事朱門逐逐故今朝海上閑花歎未老紅顔恩斷溯前日甕頭春色悔當初紅袖當墟至如輕薄婦人每鑽營於銷金窟裏娉婷尤物慣挑禍於愛情場中或學買臣之妻琵琶别抱不思覆水難收或效漢末貂蟬娬媚弄人期在俱傷兩敗他若飛燕之屢次巢梁終作漢家禍水龍漦之再流王府必致華夏祚衰恐一旦衰愛弛將烟霞窟無托足之區事敗禍臨借荷蘭瓶作醯雞之甕又有悍潑大娘自矜武藝嬌嬈小女陰煽淫風如孫二娘之黑店藏奸肆刦掠敢與武松大鬭若賈小姐藍橋暗度通情愫私授韓壽異香此更惡欲滔天罪沉孽洵者也惟老娘性顚雖類楊花品淡尚如秋菊爭妍妬寵予亦猶是人情抑慾清心我具非常壓力是故半推半就　情人常致歡心以退爲進巧媳婦難施妙手笑彼皆嫣然獻媚依舊是株守緑窗喜我乃淡焉若忘反轉瞬貴登翬翟誰知菊當晚節竟能獨占花魁任他萱可宜男只合謫居南國故爾等宜改平日之行爲效阿姑之手段庶幾惡聲不出文明之進化同登醜事不萌吃醋之刁風可挽然此可爲梨娘道切莫爲馮婦聞也（六） 
家庭常識 
[揩玻璃法] [  蘭徵]  
窗上玻璃歷久不揩必不鮮明尋常或用水揩或用白粉然水揩旣不易潔淨用白粉亦覺手續太繁不如用抹布燕煤油少許揩之則痕跡易脫再用乾　揩之即鮮明可鑒矣此最簡便法也 
[粉巧] [  蘭徵]  
前見栩翁製巧果法因思我鄉研究食品之家有粉巧尤覺鬆脆可口法用白糯米粉糝人菜油加白糖製成各式巧樣入油煎之較巿間所售麫巧味佳數倍也 
工業須知 
[工業用水之研究（續）] [  稼叟]  
　　（二）製絲用水之改良方法改良之法甚多如曝露法濾過法攪拌法沸煑法藥品注加法等均是但其中易於實行者爲曝露法與濾過法之兩種（一）曝露法者導水入溜曝露於日光空氣中使含有物沈澱或變化之謂也惟溜池宜淺如左圖之區劃使水由水門 
Ａ到Ｂ由Ｂ到Ｃ順次轉移得受足日光與空氣爲要其構造以石或煉丸疊其内側池之大小以能容五天之用水量爲度即如百釜絲廠每日每釜約用水一石内外則須備五百石者是也又其近旁不可有樹木房屋以礙陽光之透射倘日久有汚物沈　則可開底口以掃除之如遇降雨際尤宜將水門閉塞以防汚濁水之流入至曝露法改良水質之功效則爲分解可溶性重炭酸石灰成不溶性炭酸石灰而沈澱及使可溶性之第一鐵鹽由酸化變爲不溶性之第二鐵鹽而沈澱者是也（二）濾過法者將曝露已足之水由蒸　唧筒吸上於水槽導入濾水器使通過石礫木炭細砂及動物繊維或棕櫚等而除去其含有物之謂也就中所應留意者木炭等日久則須換置否則濾之無益（未完） 
藝林瑣記 
[都門劇界近訊] [  柳遺]  
　　燕京爲伶人出産地梨園之盛甲於天下惟皆株守繩墨不事改良故劇場之腐敗座位之惡劣以及種種設施之不得其當亦足以爲全國表率是固百數十年之習慣已成自然而改弦更張之舉殊不多見且視爲無足重輕也蓋在眞正聽戲者之志願本注重於臺上之眞精神自不必講求形式的　麗試一觀夫名伶演唱名劇時之情狀苟能覔得立錐地已極滿意更何暇計及座位之優劣　梨園營業之發逹與否　與劇場搆造上無絲毫關係要以精神之如何爲其營業之標凖以第一舞台之新建築竟以虧累聞而舊式劇場均能生存於今日競尚繁華之世是亦足徵都人之安於樸陋且不特於劇場爲然然其聽戲程度之高出他地要亦不可没也兹就各劇園現狀述之 
　　第一舞台爲北京之新式舞台其結構類似滬上之天蟾舞台始終以楊小樓爲台柱專演夜戲以姚佩秋不善經理乃致虧累至鉅今則聘有劉鴻昇王瑶卿王蕙芳諸人配搭非不整齊而營業未能若何發逹者厥故由於價格太高（包廂一元五角）及派戲不當例如小樓重頭戲時鴻昇必派歇工戲有時竟同派歇工戲至使偌大劇場常呈門前冷落車馬稀之景象而小樓尤多從事敷衍輿論非之 
　　日戲現已懸有孫桂秋小滿堂竹翠茹小菊處等擇吉開演之牌桂秋色藝雙絶去秋來都大受　鐵路局一般　色兒所歡迎闊别經年縈念艱苦此次重游春明當爲若輩所馨香而禱祝者也廣德樓有梅蘭芳王鳳卿生涯自是不惡然非排演傑搆亦難滿座是蓋由於巿面蕭索之故非戰之罪也 
長篇小說 
[冰山奇俠傳] [  常覺小蝶合譯天虛我生潤文]  
　　原名（ＨＡＮＯＦＩＣＥＬＡＮＤ）法國囂俄著 
　　第二十五章雪獄（四） 
　　亞菲爾見室中無人則其忿怒之氣更無可遏以手自抓其秃髮曰已而已而吾妻乃有此乎然則吾女非我所生吾子亦爲賊子吾留此辱將以示後人耶不如殺之意决逕提白刃而奔宅内方及門忽聞號哭之聲自内而出但見其妻蓬髮垢面狀如佯狂芙生大佐扶之且勸之曰夫人勿哭菲力雖死然┊┊然字未出夫人已見冢宰則立舍芙生而奔其夫捉其領口亞菲爾汝乃殺我菲力乎亞菲爾大怒白刃一揮其妻立仆芙生大駭欲呼而亞菲爾竟如中狂直奔芙生呼曰麥東汝惡奴吾不汝赦芙生尚未答而白刃已至芙生大駭亟力抗之顧芙生力巨刃尖反中亞菲爾之胸血溢乃如流注亞菲爾兩眼已白仰面向天曰天乎吾今死乎吾生平爲惡已不尠今受其罰矣芙生駭極觳觫至莫能動此時乃聞有一片歡呼之聲起於門外芙生詫曰此何故耶豈謂亞菲爾之死歡呼者竟如是之衆乎然則是非之在人心怨毒蓋已深矣其呼者果何人耶且宅内之事外間何由知之因啓窗外望則見道路之上觀者駢立人人揮其白巾路淨如洗中有馬蹄得得則有衛隊一行人人署爲舒墨客伯爵之勳章瑟汶將軍跨條頓名馬意氣欣然與雅谷並轡其後則有憲兵衛舒墨客而行蓋國王顧念舊勳且憫舒墨客之無罪竟下旨令舒墨客入閣矣於是萬聲呼動皆曰是氷山奇俠之力也不則此寃獄豈有昭雪時耶而冰山奇俠之名乃如插有雙翅競向人叢中貫耳而飛（完） 
 
 
 

Page 15

 
 
   
 
 

Page 16

 
 
   
 
