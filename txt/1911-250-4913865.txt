# 1911 - 250 - 4913865

 

Page 1

 
 
   
 
 

Page 2

 
 
   
 
 

Page 3

 
 
評論（無）（名） 
[川省官民之交戰]  
　　川省官民。至今日而始。見明白。之交戰矣。據昨。日各方面電報。謂川人數。千人圍攻。督署。被兵擊退。又謂保路會代表率萬餘人。進謁川督。請阻端方擁兵入。川趙督喝令拿人。互相攻。轟擊死四十餘人。又謂自川至京電綫已斷。又謂亂勢已成。亂民宣告獨立。與路事無涉又謂廷寄川督。如有暴動。革殺勿論。此爲川省一方面之交戰情形已甚爲劇烈者。 
又謂在京川路代表。與川省學生相率哭於慶。邸之門由巡警驅逐又謂十八日交。旨着步軍統。領民政部兩衙門。派員將川路代表。劉聲元。遞解回。籍交地方官嚴加管束。又謂川省京官。集議嚴參釀。成川。路風潮之。罪魁禍首决於。即日呈奏又謂御史。陳善。同嚴參川路罪魁。奉旨留中。此爲在京一方面之交戰情形。其劇烈又有如此者。而其外因川省風潮之故。又聞印度兵隊。藉口保護川省僑。民已起程向川省進。發又聞英國公。使已向外部。請助平川省爭路風潮云云。是川省情形之岌岌。不特僅在川省。勢將蔓衍及於全國。矣我中國之人。其能視若秦越之無關耶專電 
　　川省京官曁紳商學全體以川人已離路事舉 
動激烈京蜀電綫已斷消息不通政府又飭各鄰省選派大兵入川痛𠞰大局必致糜爛今日（二十）因在全蜀館緊急會議决議退職歇業罷學趕回原籍自保身家 
　　御史陳善同參劾郵傳部誤國激變請旨嚴懲并勒限妥爲籌辦如此則風潮易平事易解决原摺留中 
　　澤公密奏擬呈度支部官制設二廳六司鹽政處幣制局均獨立 
　　學部奏停止各省高等中等學堂畢業覆試高等歸部轄中等歸省轄 
　　長庚電奏綏包鐵路與西北關係甚鉅續陳辦法四條奉旨着郵傳部併案核覆 
　　魯撫奏黄河與直隸山東河南等省關係甚鉅急宜籌畫奉旨著孫撫會商各該省督撫通盤籌畫詳細奏陳 
　　都察院奏李滋然進呈撰書四種奉旨交南書房閱看 
　　陸軍部擬派員赴漢密查輜重隊兵搶刦喻標統公館案（以上北京） 
　　大阪海關稅務司大塚達治現奉官命將赴中國（東京） 
譯電 
　　成都至資州之電線自上星期五日阻斷至今未通據聞總督衙門被攻之說業已確實當時擊斃暴動者在二十人至四十人之間據重慶道報稱成都西人已於上星期四五兩日前往重慶而重慶民人則極力拒絕同盟罷工（北京）　　東華醫院董事請港政府暫禁米糧出口以免漲價並請向暹邏政府懇商准運米糧救濟港民（香港） 
　　德國陸軍大操時每軍有飛船一艘飛艇四艘陸軍戰士共有十萬餘人 
　　據柏林電稱德國陸軍今日（十九日）在墨克蘭抱大操極足令人注意預料一軍曾在北海及波羅的海登岸沿哀力伯河兩岸向栢林進發一軍埋伏曠野業林中以拒敵軍外間皆名兩軍爲英人徳人云 
　　飛船家赫勃脫君駕駛郵政飛船由海騰開往温特沙中途船忽偏側致由一百尺之高處墜地兩大腿骨均斷飛船家哈米爾君携帶郵件飛行極速每小時行一百零五英里 
　　德國社會民主黨在桀那開會時有皮培爾君演說謂德皇維在亨寳發和平之演說而仍有狂呼以續增軍備者不日定有極大之海軍議案呈入國會德國人若籌費以應此需則必有乏食之憂 
　　法德大局全歐仍頗注意據傳連日會議未能如豫料之滿意目下仍多惡謠德國官場雖聲明大局無可驚之理由而民心驚惶仍不稍减近復紛向儲蓄銀行提取存款各股票交易社因戰謠四起大受影響法國全權大臣康本君已於前星期三日與德外務大臣長談外務大臣允從早答覆法國提出之意見聞該覆文已於昨日（十八日）發出内述各節法國殊不能承認並聞康本君提出之條件皆屬切實不能更改必以此爲條約之基礎則法國始能應允據倫 
 
 

Page 4

 
 
敦傳稱柏林連日曾秘密議但未有所宣布又據半官消息德國已承認法國在摩之自由權惟對於法國提出之孔戈領土賠償不甚滿意並急欲查明所讓法國之權利與其在摩之經濟地位有何關係日者栢林股票交易社聞英美之股票市現亦漸跌恐慌殊甚美坎鐵路股票較開售之價减去二釐至五釐此次風潮有令人可異之一事法國民心反較德國安靜或謂法國現擬要求賠款英將助之栢林官塲之態度頗爲鎭靜說者謂將預備和解爭端云（以上倫敦） 
　　法政府現正研究答覆德國抗議之草稿本月十四號將呈入内閣審閱栢林巴黎皆信必有滿意之解决法國對於德國之要求將續有退讓荷比政府預備德法開戰保護中立之計畫實屬過慮巴黎各報竭力慫恿各國反對德國要求之特權奥意各報皆謂德國如阻止法國妄用在摩政治之優權以現法國獨有經濟利益此舉實與各國有益歐洲之股票交易社今已稍安 
　　聖彼德堡某報載台勃里斯電音謂該處視波斯廢王之大舉業已失敗（以上栢林） 
　　塔孚脫總統遊歷二十四省時將在西部提倡畫一國家離婚律上議院議員頼福萊脫仍未宣布將爲候選總統現信須俟塔孚脫總統宣布下次選舉運動之政綱後再爲發表政界中人則信該員已决意欲得共和黨之選舉萬一失敗則將指揮一離叛之分黨以冀戰敗塔孚脫今共和黨與離叛兩派意見日深頼福萊脫不欲再行隱飾其反對總統之意見（鈕約） 
　　有日本捕海狗帆船一艘在開怯卡極南之處爲俄國砲艇所拘（東京） 
要聞一 
[川路股東力拒調查員]  
　　端督辦派林大閭吳淸鏃二員調查宜昌路工川人力極拒絕隨致端大臣電云端大臣鑒川現開股東大會遵守先朝諭旨力籌商辦保爲中國國家人民所有頃督院轉到大咨有林大閭吳淸鏃到宜昌調查路工情形隨時具報等語萬衆駭憤何急遽至此耶本公司一日未議决交路則鈞處一日不能攘據斷無監　督賑之權已電知宜局林吳若到不許接待幸公審重並告林吳知之又致李總理電云宜昌李總理鑒路尚未交督辦處即無監視路工之權已經電端大臣所派人員斷不承認林吳若到斷不接待自送事權至要特别股東會 
[川京官開會紀聞]  
　　十五日午後四時四川京官以川省風潮激烈大局危迫在全蜀會館開會到者二百餘人首由李君文煕報告開會宗旨及自本月初一日起至十五日止連日電文李君謂四川亂事實由郵傳部釀成我同鄉京官宜簽名嚴劾朝廷如不見信我四川全省京官均宜自退大衆贊成次由楊君光湛演說謂蜀中自罷市後父老子弟至不能買糧果腹又終日哭臨先帝力盡聲嘶吾輩尚何靦然人面戀此一官况王人文係外省人尚甘捨監司高位代川人抗爭吾輩川人痛在切膚如有戀官不捨者豈有人心全體擊掌胡駿君繼起演說謂此次上書不舉代表全體京官人人署名齊集攔輿當於此時各向各部預行告假以爲辭職之準備如上書無効即實行辭職衆贊成顧君鰲謂朝廷如果迴護郵部而棄川人則吾輩宜回四川共籌善後楊光湛君謂此係後日問題今日宜以參劾郵部爲前提即川人爭路約之原意亦暫置不議於是公舉鄧鎔胡駿李文煕顧鰲四君立時起草連夜繕就於翌晨攔輿上呈 
　　各使臣詢問川事自川粤漢鐵路改歸國有後各省起而反抗者以四川爲最力近日該省罷市風潮雖甚劇烈然至十餘日之久毫無暴動及破壞秩序情形聞駐在北京各國公使以恐有無業游民藉端煽惑於外人之生命財產不利爲詞照會外務部詢問四川最近情形並囑電川督善爲保護外部如何答復容探明續登 
[川粤漢開工延期]  
　　川粤漢鐵路先已定於九月十一開工並請部派專員前往行開工禮盛大臣擬商請李侍郎一行現以四川風潮日烈恐非月餘所能了已將前定之開工期暫行取銷 
[内閣對於中俄改約之訓令]  
　　内閣總協理大臣前日爲中俄改訂通商條約事電致陸專使略謂此次改訂通商條約關係甚大其應行注意蒙古居住之俄國人民不能服從俄國領事裁判權遇訴訟事項須由中國審判廳公判（二）中國政府於一千八百八十一年與俄國所訂之條約俄國欲在中國設置領事館其地址須由中國指定（三）中俄交界地之俄國自由貿易條約須廢去 
 
 

Page 5

 
 
（四）俄國人民不得於領事館指定地外取得土地所有權（五）松花黑龍烏蘇里三江之航行權須重行規定 
[新官制槪聞]  
　　十四日爲内官制開閣議同日法制院爲外官制亦開議聞閣議大致已定惟上奏尚須緩十餘日蓋官缺與人之分配頗費躊躇也此爲内官制通則其知部分則尚未議及通則之中并不規定員額若留以有待者院　外官制無甚結果蓋督撫問題極難解决妥善之法未易驟獲也府廳州縣則决計同等不復以府州領縣矣 
[淘汰京外各官之又一說]  
　　各省考試任用章程屢經内閣總恊理大臣飭叙官局提議茲聞此項章程將次議决探其内容考試任用辦法分有職無職兩項凡有職人員無論在京候補及在外候補槪須甄别一次分上中下三等上等仍留該省部候補中等暫行回籍聽候差傳下等咨令回籍聽其另營生業原有實缺人員轉免考試俟升遷調補之時再行加案辦理其無職人員如中學以上畢業生及舉貢等則每年分科考試一次其 
額約得與考人數十分之一未取者准次年仍與考一次 
[宣南逆旅之慘劇]  
本月十五日下午三點餘鐘順治門外路西萬順客店忽有兇徒持刃砍人之事兵警奮力往捕幸即縛獲然已創傷甚多茲將詳情錄左 
[兇徒之啓衅]  
　　萬順小店係趙某父子所開店客李姓隨從廚役姚姓中州產也帶有刀劍聞係曾充營兵者十五日因呌菜細故姚姓遽用菜刀連將趙氏父子砍傷一時店内客夥均畏其兇燄莫敢誰何而姚某猶挾刀跳罵不止 
[警察之拿捕]  
　　該處崗警聞悉兇徒砍人事急鳴警笛召集巡警二十餘名或伺門或上屋或携械或持槍終以該兇徒身挾三刃（即菜刀與刀劍）盤踞一室竟作負嵎之勢莫之敢近正相持間而協助之隊兵至 
[隊兵之奮勇]  
　　總廳聞右三區發見現行犯而未及逮捕也急電命警備隊兵馳赴協助該隊長帶兵六七名往捕至店之屋門則兇徒方持刃而踞於炕有最勇敢之隊兵某赤膊近之被兇徒砍傷額臂各兵連上撲之各警亦齊擁前而兵與警連被踢咬撞傷者五六人卒就縛 
[兵警之衝突]  
　　兇徒旣就縛區長區員均馳至欲帶區訊問而隊中長兵執不可蓋爭首功也維時道旁觀者塞途勢幾不解而廳員適馳騎至因命以兇犯付療治是役也兵警之受重傷者一人輕傷者五人連同店主之受創者蓋傷及八人矣 
[廳丞之慰問]  
　　區長豫審該犯狂獺如前狀僅略具供詞電召檢察官檢騐因取被害者之生供如例聞將途由總廳移解檢察廳起訴吳彭秋廳丞以各兵警奮身肉薄致受創傷實屬異常出力特命駕至醫院親視傷者獎勵有加 
小說 
[無名罪人] （三）十）（無名） 
　　愛姑此時。只顧埀着頭。閉着眼。默祝犯人無罪忽然覺得有人走近身旁。連忙張眼抬頭看時不。是别人。原來便是方纔暈去時。走來扶助的那個美貌少年。愛姑看見美貌少年。走至身旁。疑心他來問何事。心中不免惴惴。及至到了旁邊的一。個座後。不再過來了。只和那年長的婦人說話道舅母。今日來的甚好。這樣的裁判。比那戲塲裡還有趣。昧愛姑一聽。便知這少年。是那年長婦人的甥輩那年長婦人便答道正是。只是這犯人。覺得可憐兒。些因又回。頭向那年少婦人道這是我的甥。你可認得麽。便又引那少年。和年少婦人。招呼愛姑聽他說話。纔又知道。這不年便是有名的路英小侯爵。那路英小侯爵又說道這犯人。决不是個平常之人。自已情願犠牲性命保衛他心愛的貴婦人的名譽。這旁聽席上的婦人們。個個都感激他的這句說話中。大似含着指點愛姑的意思愛姑不免舉眼看他。不意小侯爵這時。兩眼也正。看着愛姑兩人的眼光。一時凑在一處愛姑不免含羞起來只。得低下頭去。正在此時陪審官。會議已畢。又復走出法堂。法堂十的人。鴉雀無聲都昻着頭。聽他判斷。這時。犯人又從那小門裡。押將出來。走至裁判長面前。裁判長沉沉着着的說道照着方纔一切的審問。被告定爲有罪。旁聽的人。一聞這語。宛如當頭澆了一桶冷水一般。全身戰慄。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[贛路部辦借款二大問題之宣戰]  
　　贛省南潯鐵中公司定於七月十六日起在百花洲沈公祠内開股東特别大會三天解决部辦借款兩種問題原定提議事件（一）提議借欵自辦歸部收辦孰利孰害應分别研究並將部辦昨昨已請中丞電部詢明確定能否照此條辦法宣布如回電能照前議公同議决從違（二）提議壽徵與積聚二公司借款近日實在情形並將昨得積聚復電全文宣布决去就（三）董事早經期滿應照章舉换（四）協理均已離局應添舉以襄局務（五）總理屢次辭職如何叧舉應公議决是日午後三句鐘搖鈐開會股東到者一百四十餘人共四百十一權（每五百元爲一權）是日宣布各電彚錄如左（會議情形明日續登） 
　　郵部調查借欵原電南昌馮中丞鑒洪（密）齊電悉贛路前議借款部收二策本部以招股認眞辦理爲第一義業經電達左右現旣稱有華僑妥款可借如果確實自極贊成惟所稱華僑究係何人籍貫何省現寓何處家道是否實在殷實有何商業借欸共係若干來電俱未提及萬一仍蹈吳端伯（間接日欵一百萬兩）故轍名稱華僑實係外款必致轇轕叢生與其補救於事後曷若愼重於事先務希詳細查明隨時咨部核辦南萍一叚衆意歡迎部辦一節候本部派員查勘再行决定但恐九南告成無期則開工亦難逆料耳郵傳部文　 
　　贛京官主歸部辦原電南昌鐵路公司鑒代表朱迂龍戴朗軒到否借債萬無可望照西潼例改歸部辦幹路早成自是吾鄉大利深願大衆同意勿執意見否則危險情形不堪設想應由異議者担其責任京官不復過問請宣布京路局 
　　積聚公司借欵復電南昌路局總理鑒徐允約可加載款請部查若有外款願充罰立約交欵一百五十萬兩林美寒 
[廈路支絀一斑]  
　　廈漳鐵路糜費二三百萬成路數十里今正雖已開車聞收人客費不敷甚巨現在款項積存無多總理無人接充各紳互相推諉月前奉郵部來電以陳侍郎入直内庭厦路總理仰陳炳煌葉崇祿鄭煦三人接充在案詎陳太守現充粤省交通銀行總辦已來電力辭葉紳在廈亦不肯接手祗有鄭太守一人在局支持所欠包工外欠各欵一時無可籌措不得已日前行文到省請於藩署内要鹽糧二捐項下撥銀五萬元歸還開車不敷之欵又在鹽捐項下撥五萬元以濟眉急定七月十五日開常年會並股東正式會公舉總理以專責成未知外洋各股東尚肯臨會續籌巨款否至近日局内各員薪俸聞暫發八折云 
[澳門交涉之八面觀]  
　　外部電詢實情外部日昨有電來粤以據葡使照稱河工已停而香山紳商又電禀仍復浚海請派重兵究竟如何實情即覆以便交涉 
　　陸軍部注重守兵陸軍部昨有電來粤以近聞葡人又復浚海鄉民異常憤怒前山一帶新軍是否足敷分佈灣仔地方亦應派兵駐守如果粤省兵力單薄或由本部調别省協兵助防以重邊隅而靖人心 
　　警道取締報館巡警道日昨諭飭廣東報界公會以奉兩廣督院張札開照得澳門濬河一事迭經本督院電請外務部及劉大臣向葡政府交涉現雖尚未解决然案旣達於兩國政府將來自有確定辦法至前山一帶係屬邊境原駐軍隊歴年抽撥兵力漸單現派新軍前往屯駐梭巡係爲保全邊境治安起見此屬内政與兩國交涉初無直接關係乃近閱省垣各報登載新軍駐前山一事輙多影響之詞當係釆訪失實未免有惑觀聽亟應由道諭知禁止合行札飭札到該道即便遵照立速傳諭　　紳士力爭抽調兵隊香山勘界維持會上前山廳書云近日喧傳二十六營巡防隊抽調數棚移駐他境本會聞耗全體驚疑查巡防營之駐紥前山灣仔各地方乃升任督憲張專爲界務而設今當界務吃緊之際大憲方調撥新軍前來駐衛以厚兵力而原有之巡防隊反奉調他往因與大憲保護之旨相違亦足啓我人民疑慮明公節制該營且有交涉專責當不輕重倒置若是或亦好事者之造言而本會則期期以爲不可也抑更有請者現在之勇隊固不宜輕於調遣卽從前移駐南水之數棚亦望全數調回塡紥前山灣仔各要隘以符名實而安人心 
　　前山籌建營壘炮樓現張督 
 
 

Page 11

 
 
以前山地方實屬邊防重地刻經調撥新軍防駐惟查駐紥處所均係搭蓋篷廠居住於軍人衛生有種種妨碍現特札飭新軍統蔣尊簋會同前山同知莊丞允懿查勘前山地勢擇地建築營房從速招匠作工繪具圖說詳候核辦以固邊圉又前山一帶水陸交通防範自應嚴密前據陸軍鎭司令部正參謀官黄士龍呈請建築砲樓關係重要並飭蔣協統令前山同知莊丞一併察勘何處可建築砲樓繪具圖說趕緊估價禀候核辦業經張督札行新軍蔣恊統及前山同知莊丞允懿遵照矣 
　　灣仔建築砲台香山紳商電請建設灣仔砲台政界亦甚贊成業經議定即日派員前往查勘擇地建築惟經費一項現在財政支絀頗費籌畫第大吏以此舉實關係國防刻不容緩縱財政如何困難亦須極力設法昨與藩司再三商榷聞已定將截曠項下存欵暫行挪撥以便建築該處碉樓 
[張督又有格殺勿論之電飭]  
　　石龍閙捐經登本報現張督對於此事甚爲震怒特電飭各屬如再有聚衆滋事拆毁焚搶與匪徒無異格殺勿論倘釀成地方大事即將該文武撤參並飭東莞營縣迅速將爲首滋事之人嚴拿禀辦以儆刁風並將辦理情形隨時電禀察核 
[紹郡裁撤首縣之抗議]  
　　浙江各府首縣本定七月二十一日一律裁撤一案除杭嘉二府已預備實行此外若湖州若𡩋波若金華等府難以尅期實行昨日紹府山會縣紳商學界亦聨名電請撫藩巡警道各憲俯賜緩裁電云首縣驟裁民大惶惑現在水災遍地塘身將傾匪盜生心災黎會民置備軍械聚已數千立虞發難省兵兩棚駐僅數日早已開回紹防水陸有限巡警寥寥設有事變即時糜爛今又驟裁首縣鄉愚羣謂地方已無官長宵小益易起事郡守之力萬難遍顧兩縣令又樂於卸責速去爲幸紳等目擊情形危恐萬狀不得已聨名電叩伏求俯賜緩裁一面速撥防營增加警額庶保治安倘不邀准禍患之來實在眉睫紳等身家不敢自惜如地方何乞電府准行以鎭民心不勝迫切待命之至山會城鄉部民紳學商胡元駿等一百二十人同叩而紹府溥太守亦於日前電禀省憲請暫留該二縣在紹仍舊帮同辦理一俟稍有頭緒即當飭其來省其印信準於二十一日遵飭彚繳云 
[贛撫取締自治員之嚴厲]  
　　贛撫馮中丞現以江省自治甫經成立竟有種種苛擾互相爭權剥削小民之案層見疊出日昨通飭各屬文云近經各屬來轅凟呈者本撫院均經嚴加批詰剴切誥誡各在案如昨據徳化興安湖口德興玉山金谿上饒等各縣自治議長先後來轅呈請種種苛捐不一而足希圖聳聽批准照辦言之深堪痛恨不意江西自治有如此之黑暗也方値百度維新之時正深民窮財盡之慮該議長等旣爲一邑一鄉之代表應如何爲地方謀公益致富强而平日諸事均能和衷共濟不逞操切方是正辦不徒以假公之名爲濟私之實至於辦事非財莫舉本撫院未嘗不知然區區一鄉民力有限要在視本地之財力人民之程度鄉土之習慣一切若何斷未有公益未及舉辦而先行挾迫捐輸何怪人民羣相嗟怨轉生種種障碍若不嚴行通飭各廳州縣將該屬自治認眞整頓切實取締恐江省自治不知造成何世界現已通飭各屬一體遵照自此次通飭之後各屬自治議長倘敢以苛捐事理來轅呈請者除將該首告之人押發外並照例懲以應得之罪其各自愛保全一邑一鄉即是保全一家一身共進文明本撫院有厚望焉 
[漢口棚户遭大火]  
　　漢口於十三晚九鐘時華景街後鐵路外面忽報火警該處皆貧民棚户一發不可收拾計自華景街後起火火勢分兩路下抵何家墩上達大智門鐵路車棧側延燒兩點半鐘之久被焚二千餘户哭喊震天其時鐵路上圍而觀者人山人海華景街公立救火會社洋龍首先駛至最稱得力惜其房屋皆蘆葦席篷加以風狂勢驟致不能捍禦繼而德法租界巡捕房之洋龍亦各到場並有保安會之皮帶龍亦甚竭力事後鐵路外竟成曠野遍查起火者知爲劉拐子家劉非善類是晚劉及姘婦與所雇奶媽爭駡勢欲動手毆打遂至撥翻洋燈成此巨刦去各埠通信廣東 
[粤省督撫兩署之今昔觀]  
　　粤省修復督署工程已將圖式繪就連日由委員與匠人馮潤記妥商初擬一月竣工該匠以限期過促恐不能依期完竣再三妥商卒定五十日爲期昨已訂立合同聞該圖大略該署四圍建一大圍墻四週設望樓圍墻之下則建兵房分駐親軍該署大堂以迄三堂均照子午向三堂以内則扭向西南另在三堂内再建圍墻一重所有辦事委員及房書當差人等均在三堂外駐宿辦事至舊撫 
 
 

Page 12

 
 
　　署前擬改建督署日來又擬改建街市連日派有委員帶同工匠在三多里後樓房一帶丈量聞該市場規模頗爲宏大擬將雨帽街連新街後樓房三多里達名里安懷里等處民房一律圏購但似此工程浩大民房衆多未曉庫欵支絀果能辦到否 
[渡船溺斃四十四人]  
　　四會縣於本月初八早有鄉人一大隊由小海附搭横水渡往淘冶廟地方採取柴薪不料舟至中流遽爾沉覆除救回不計外共溺斃四十四名第死者多屬女子唐賢村駱姓占十四名鄧姓占八名張灣村張姓占三名羅村羅姓占十九名統計共四十四名 
湖南 
[詳參戒烟不力人員]  
　　湘署　黄伯雨方伯日前會同學司提法司及巡警勸業鹽法各道具詳撫轅謂查湖南候補同知陳蕊試用同知卸署寶慶桃花坪通判董方永試用知縣姚大均張鉞等八員戒烟不力查騐規避非嚴行叅究不足以肅功令而儆將來應請將該員等奏請即行革　並永不叙用以肅官箴楊中丞覆加查核無異隨電致内閣請予代奏矣 
[余壽帥已抵湘垣]  
　　新任湘撫余壽平中丞於十二日由鄂乘坐楚才兵輪來湘已於十四日晚抵岸城内自司道以下各官多住河干迎迓足靴手版極爲忙碌茲定於十五日入城十六日接篆湘省官塲想又需一塲閒忙也 
湖北 
[黔藩湘臬過境]  
　　調補黔藩王聘三方伯月前交缷汴藩篆務即輕裝减從來鄂勾留許久並未至督轅普謁茲於日昨乘湘江輪船由常德赴黔履新又新授湘省提法司劉鐘琳日前由京來鄂考查武漢各級審判廳辦法甚詳昨同王方伯共乘一輪船赴湘接篆　劉法使僅一肩行李隨身只兩幕友兩僕人且布衣安步如塞士然爲近日大員中所僅見者 
[王警道追悼李巡警]  
　　漢陽巡警二區三等巡警李蘭芷於日前奉派護解架子樓要犯譚四喜至警務長公所惟因漢郡城内外現被江水淹漫須舟行代步行至中途該犯鳬水圖逃該警奮不顧身跟蹤入水追捕至湖邊水深處將譚扭獲譚竟敢拒捕將該警擲至湖心以致溺斃警務長陶繼貞以該警兼祧兩房上有八旬老親嗷嗷待哺不料因公慘死情殊可憫爰禀懇巡警道王履康請照部章巡長因公殞命例給恤銀一百兩以示矜卹王警道以該警入伍不及一月之久竟能犧牲生命以求毋負職守洵爲警界之特色當允准照巡長例給恤並飭該警長會同武昌總務長漢口警務長詳叙事由佈告警界同人量力捐助賻資並在漢陽公所開會追悼王警道派代表親往祭奠藉昭激勸 
江西 
[贛撫通飭嚴拿會匪]  
　　贛撫馮中丞通飭各　營縣拏辦會匪文云爲通飭事照得江省爲長江門户素多會匪毘連粤閩湘浙皖鄂等處山深菁密尤易藏奸查匪黨有洪江會三點會林斜班會種種名目各分山堂設立僞職散放飄布其始不過藉端歛財迨至黨羽衆多姦盜刦掠無所不爲愚民被其煽惑竟不惜以身試法其情可惡其愚可憫州縣官深居簡出耳目不靈致使匪徒潛滋暗長養癰貽患　堪痛恨茲訪聞南贛及南昌瑞臨等屬有會匪潛匿暗中勾結煽惑愚民情事業經本撫院飭派弁兵拏獲首要解省審辦此外伏莽尚多逢　一體嚴緝以絶根株除飭各防營一體認眞查緝外札仰該處立即遵照選派得力偵探密查匪踪探有確情即會商防營督率兵役嚴密查拏務獲究辦母任匪徒勾結煽惑貽害地方一面出示曉諭几無知被惑誤入各會者准其繳銷匪票當堂燒燬槪免深究倘漫不經心虚　故事或不加詳查一味張皇致令兵到匪颺以及所派差役有得賄縱匪情事除將該差役盡法懲辦外定惟該地方官是問如拏攫眞正匪首亦即准予酌量給賞如經查明首要匪黨該處並不查拏任令逃逸别處拏獲即將該地方官懲處 
安徽 
[海軍會添員勸導]  
　　皖省攤　海軍經費雖由各屬衙門局所處廠學堂分别尋常異常特别按月以歳人認捐直至海軍成立爲止現計不敷仍巨乃於月捐之外另　特别義捐　添委勸導員專往各屬勸捐以資補助前已公舉學界馬献廷梁義成擔任義務昨已呈請皖撫分别加札委充矣 
　　不准緩解協餉 
皖撫前據蕪湖關道詳以關稅奇絀所有認撥各欸先儘京餉洋款撥解其餘應解協餉分别緩急等情咨請度支部酌核辦理在案茲經大部覆稱查該關撥解各欵均係要需碍難照准所有應解京餉洋款以及濬補滇吉恊餉等費請飭該關設洋妥籌勉力應付不得延誤 
[游署變價助學]  
　　皖省綠營早經裁撤惟蒙城龍山營游擊一缺留任至今因該處爲繁要之區留爲彈壓現該游擊因公受累禀懇皖撫俯准裁撤並請將原有衙署基地　價補助各學堂經費藉資以公濟公云 
浙江 
[台州報告鉅灾]  
　　台州府治臨海縣於本月初四日狂風暴雨日夜不止以致屋瓦横飛巨樹倒拔翌日薄暮黄潮入城初六日城堙水深自一丈至二丈不等港内平潮時尚須拔高六七丈城内樓房稍高者可以窗口出入較低者祗登屋頂呼救其餘矮屋貧民多半淹斃沿江沿海一帶或爲蛟水所冲或爲洪潮所蝕死尸死畜廬舍器具隨潮上下已覺瘡痍滿目詎一波未平一波又起初七日水纔初退初八日仍陰雲四合狂風怒號初九日大雨傾注全城民心惶惶相繼登山逃命婦女老幼沿途痛哭初十夜黄潮仍復入城十一日城堙水深自五六尺至丈餘不等萬傾田禾顆粒無收現下（此函自十四日所發）風雨未止水尚未退後禍更不知伊於胡底查此次水勢與咸豐三年相若而受災較烈故撫恤更難現已由該縣程令捐亷五百金助賑并批該縣城自治公所籌辦急振矣茲將該縣報災電文錄下　紳致各大吏電杭州撫藩憲諮　局鑒本月初四日起迄今大風雨不止雨次黄潮入城平地深一二丈不等人口牲畜廬舍斃淹無算田禾漫没浹旬顆粒無收待哺急乞速奏撥巨款施振藉安垂死人心另禀府縣詳臨海城鎭鄉二十二區協議會　蕭遠等呼叩台州府致撫藩電撫藩糧憲鈞鑒台屬被水成灾已將情形電禀現據紳民紛求賑卹業經借撥公欵洋一千五百元暫爲城内撫卹並動碾府倉積榖五百担平糶惟四鄉灾區較廣請速先撥洋數千元賑卹知府嵩連叩撫藩致台州府電台州嵩守鑒兩電均悉並據臨海城鎭鄉協議會來電據告灾情覽之嗟憫仰由　守先行借撥公欵三千元兼碾府縣倉榖碾糶以卹灾黎並轉告恊議會撫藩巧印 
江寗 
[是亦維持民食之一法]  
　　江督張制軍頃通電各屬關卡云各處米價飛漲雖由淫雨爲災然實有奸商間接運米出洋致民食益形缺乏嗣後查有販米出洋之米船貨物全數充公物主則定以絞監候罪名或足以寒奸商之胆云云 
蘇州 
[派員估修城牆]  
　　盤門胥門等處城牆前被風雨冲坍現經三道縣禀奉蘇藩左方伯批准撥欵興修昨已派委候補知縣何聨芳大令前往查勘盤胥二門所塌城牆分别丈量核實估計應需工料價銀若干禀復核奪 
　　程中丞懲前毖後 
　　江蘇候補知縣宗能述大令奉委試署鎭江商埠審判廳廳長缺到任後即禀請過班道員擬歸入道班後仍署該廳長缺呈請提法司左亷訪會同藩司具詳撫院核示詳倩已紀前報現聞程中丞接閱詳牘後恐蹈應德閎覆轍以宗大令捐升道員尚未引見未便准其試署鎭江審判廳長業已批駁不准分别飭遵矣 
清談（平子） 
　　設官以爲民也。而令則轉若浚民以自奉矣。開礦以興利也。而今則轉若奪礦以自利矣 
　　嗚呼吾不解夫鷄鳴山之所謂開援煤礦者。官礦界内。不准私開煤窰。有碍官窰且可援案封禁。曰隨時。曰暫准吾不識官窰有何特權。而令民窰沁沁俔俔低道下心之一至於此 
記者曰。令天下之剥民以奉官者。夫亦屢見一矣。彼雞鳴者 
山煤礦猶其小焉者耳。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬上民食大恐慌六誌]  
　　定期平糶城自治公所昨日出示云爲平價事照得本年八秋以來風雨交作米船不能到埠滬地米價日昻迭奉蘇松太道曁上海縣照會採購外埠之米平價出售以濟民食等因並經城董事會决議即以請欵購米開辦平價茲定先就城外南區商船會舘設平價處一所於七月二十二日開售其北市由商務總會領辦於仁濟堂設平價處一所合行布告凡在食力之人生計艱難願食此項米石者可向平價處遵章購米勿得擁擠喧閙滋生事端如有力能自贍之户混冒買取或一人買到數斗一日買至數次查明後定當究罰所有售米章程開具於左計開一售米時刻午前九時起十二時止午後一時起四時止一米價每升大洋八分五釐合錢一百十文一售米之數每房以一升起五升止一售米槪照大洋核算洋價照衣牌逐日牌示 
　　鄉婦搶米浦東爛泥渡鎭日前發　搶米風潮幸即平靜聞昨晨浦東老白渡地方又出搶米之事因有近處貧苦鄉婦至大順米店糶米數十文爭多論少致起紛爭俄竟糾集婦女數十人向恒盛大順福泰三米店强奪米粮擁擠不散該店等急卽閉門停市旋由二路一區游區長親自彈壓善言開導衆始解散本縣田大令訪聞其事即派親信前往查悉楊家渡德大米店被老婦搶去米二石有零又其昌棧隔壁米攤上亦被老婦搶失一石之譜該二店見係貧困老婦非匪類强搶可比是以未經報縣云 
　　區長上書浦東二路區長游澤寰昨上巡警總局姚局長書云前日爛泥渡昨日其昌棧兩處婦女因米貴爭閙業經兩次幸均竭力防禦得以無事本日早又聞南碼頭有成羣婦女分往塘橋及楊家渡等處又恐釀出事端立卽派人前往該兩處火速諭令各家米店暫停交易將巡邏崗位向各米店密密佈置妥協再令開門並令各區相機解散毌使暴動不知尚來得及否似此風聲鶴唳窮民苦户皆麕集於浦東非逐日彈壓解散所能了事彼散則此聚此散則彼聚游民流寇最爲兵家所忌此非設法平糶賑撫不足以弭隱患而保治安若徒日天張皇到處巡緝人數旣不敷分佈民間仍無所得食抑亦何益之有哉務請局憲即日與地方紳董李平翁等籌商先行酌撥若干米石接濟浦東急辦平糶或可有濟否則區長一人擔浦東全境之重再有他變區長不能任咎也惟吾公裁之 
　　准免釐稅滬道爲平糶事禀奉蘇撫復電云上海劉道台李紳平書同鑒採辦平糶米糧免完沿途釐稅業經電奏欽奉電旨准行除電達各省督撫轉飭關卡遵照外特聞購辦高郵姜堰米穀護照二十張卽日快郵遞道轉交撫院皓叩 
　　查究私販滬道劉觀察訪悉南市一帶米業奸商甚多平日居奇私積偷販出口視爲常事近日米市恐慌仍有奸商偷販六七千石暗運出口實屬不知利害藐視國法除飭上海縣嚴查並移新關稅司嚴查截阻外昨特照會城治自公所密查違禁私販行牌禀候飭縣提究以示儆戒 
　　委員起程滬道劉觀察札委 
 
 

Page 19

 
 
前公共公廨襄讞孫羹梅明府爲採購湘米坐辦已紀昨報茲悉明府已於昨日偕其封翁起程返里到湘後赶卽辦理以盡義務　不顧大局邑廟豫園仁穀堂前日聚議米價時各同行均允不再加價乃專做天津帮之某某等九家非但抗不遵從聞其仍有裝運出口情事事爲米業董事張樂君所聞開單函請本縣田大令提究大令接函後以若輩俱是體面商人未可遽行飭提特飭廳事吏林榮持片往請九行經理到署勸其力顧大局勿再漲價並力阻裝運出品 
　商團出巡近日米價昻貴人心惶惑且有搶米之謠以故南市商團體操會每夜出巡以防不測城内自昨晚起亦請商團體操滬城體操員帮同巡緝昨晚九时半約有操員二百人齊集縣署然後排班分巡各處聞今日尚須列隊在署中操演田大令並擬設筵邀請飲宴云 
[研訊圖害公廨幕友案]  
　　公共公廨幕友王博謙君被人擊傷一事迭誌前報昨晨十時復經寶讞員會同英康副領事升坐特别公堂研訊先由捕房刑事檢查員侃克君上堂譯稱此案同黨共有五人現已拿獲陸惠生陳小甲子連小姜口（即王阿四）等三人尚有二人未獲當時王在廣西路被鎗擊傷後報捕查無踵跡後因陸之同黨陳小甲子探聽其事被探拘獲詢係陸惠生指使業將陸等三人獲案請究並據見証巴西醫生証明當時王被槍擊傷及騐治情形原告王博謙亦自行投案即由被告代表穆安素律師聲稱此案關係甚重應請堂上令原告見証各人一律暫退中西官准卽傳諭令將關於此案人証盡行帶出以便分别研訊旋據王供在公廨爲文案於六月二十二夜一點餘鐘乘車回家行經廣西路汕頭路附近黑暗處聞一響聲而車夫阿四即停車追一身穿白布衫褲之人我囑勿追因當時尚不知被鎗擊傷後見兩手血流不止霎時衣褲通紅萬分驚恐即令車回家内命阿四至老閘捕房報告一面飛請西醫騐治當被擊傷左手中指並右手旁及腹部等四處醫治一月始愈是晚適幸天雨車篷撑起未遭毒手然我與陸素無仇隙且不相識莫明其故惟前日見報載陸惠生控顧棣山一案陸以我受頋運動主使圖害實不敢信現王阿四在捕房供明陸實因此事有意圖害供至此卽據陸之代表穆安素律師駁曰王旣稱因天雨車篷撑起何以能擊傷手指等處並問王當日所乘之車在否王答稱現在門外穆律師卽令拖至堂下倩王端坐車内演試當時情形中西官離座察看畢復升座研訊由九十一號西探將當時血汚之長衫襯衫褲等呈案經中西官騐得均已洞穿惟車篷並無擊壞形跡復據王供於二十四日由胞妹在我房内桌旁拾得銅帽一個諒當時脫衣墜下現亦呈堂請察又據穆律師駁稱爾與陸旣無仇恨何以知陸主使王答稱係獲案之王阿四在捕房供明謂陸控顧棣山一案疑我受顧運動然幕友經辦之案權自官操且此案卷宗現在堂上可以明察旋由王之代表担文幫辦沃沛律師譯稱陸曾登報以願棣山　呑鉅款運動公堂顧係腦威商信亨洋行用人由該洋行等出面控陸毁壞顧之名譽或因此事所致又據穆律師聲稱陸惠生係富家子弟諒不爲此惟被告在捕房所供言語甚多供單極長應請堂上飭令捕房將此項供詞分抄與原被律師各一分察有可辯之處應准辯駁訊至此時已過午堂上宣諭着將陸等帶回捕房定於今日午後二時半再行會訊 
[接收劉氏捐欵之周折]  
　　江蘇敎育總會致滬道函云敝會前經推定職員龔君傑姚君文枬接收撫院指撥上海劉　氏捎款銀十萬元爲私立法政大學經費函請尊處訂期撥交嗣准大函屬龔姚二君逕向裕蘇局收取閏月二十一日龔君至裕蘇滬局據局中人答稱現在滬局無人主持一切緊要賬目均在蘇局云云敝會即日函詢馮君延雲此項存欵如何接洽撥收迄未得復查閏月二十一日接准大移知會奉撫院札文内有札道遵照訂期將捐款十萬元移會敎育總會接收具報其捐款交存裕蘇局其所生息金仰即限日截淸併案移交等因敝會籌設私立法政大學早經勘定校址此時亟須從事建築冀於明春開校以副撫院殷殷養成法政人才之盛意所有前項捐款及息金務期尊處知照裕蘇局訂定撥交日期並候示復以便龔姚二君前往接收免再遲延至紉公誼 
[催換吸烟執照]  
　　城自治公所昨發公佈略謂准禁烟公所函開奉省分所憲札開第三期發給吸煙牌照照章核給敝分所遵信七月十一日起核給由總理出示曉諭飭甲鳴鑼傳知外爲特專函奉布卽祈察照一體出示曉諭等因到本公所合行公布各吸户知悉禁烟分公所定於七月十一日起換給第三期吸照各吸户於限内親持舊照隨帶公費到所塡換幸勿自悞 
[請用錢業舊董]  
絲繭公所職董沈鏞具禀滬道略謂光緖三十四年間前道憲蔡誤聽讒言斥退錢業董事謝綸輝並 
 
 

Page 20

 
 
行知商會勒令退去議董自後南市錢業疊次倒閉北市錢莊去歲亦大爲恐慌雖該業董事不乏幹練之才無奈潰决太甚整理不易是以遇事仍取商於謝董今者大市雖平而設法流通以圖商業之恢復不得不徵求實濟之材擬請大人俯察商情困難迅賜移知商會轉飭錢業全體勸令復充董事仍爲商會議董職商如果會同各業主呈遞公禀跡近見好於該董不若密以舉陳則發表之權操之自上是否有當伏祈察核施行 
[學藝聨合會紀略]  
　　上海改良學塾集益社於十八日假明倫堂開第一次學藝聨合會南北各塾到者共二十五校計學生七百五十八人來賓五百餘人二時開會先由總社經理顧翕周報告謂本社開辦至今已歷五載初創時範圍甚小會課者亦屬寥寥今則社務發達實賴各社員同心協力得以臻此繼由社長楊月如演說謂方今時事多艱凡爲國民者當力圖振作共謀自强爲敎員者謀有關實用之敎育爲學生者更當奮志求學則國家賴以鞏固語多激昻聞者鼓掌次由來賓王引才梅竹廬相繼演說王君謂讀書者當謀智識確實方克有濟次各塾學生演藝大爲來賓所稱許末由分社經理梁心培單貽孫及幹事員顧旭侯袁頌豐單菊生諸君分給獎品散會時已六鐘矣 
[學生打獵之禍端]  
　　字林報載上星期六下鐘浦東某學校學生石某年十二歲與一年歲較長者帶一獵鎗至鄉間見鳥一頭即開鎗擊之因有水溪籬笆隔絶年長之兒令石携槍守候彼往拾取槍斃之鳥其時團而觀者甚多石以槍管提起誤觸機關鎗子向石之肩上飛出洞穿數寸旁觀者急將該學生帶至開平碼頭雇一小船送往公濟醫院醫治聞可免性命之憂云 
[西報紀華界巡警之驕傲]  
　　據泰晤士報載稱閘北巡警驕傲無禮妨礙事務該處華官以此告退者已有多人防疫局委員關絅之君亦已辭退蓋因事事爲閘北警局横加干涉不能盡責之故云　　馬車與脚踏車碰撞之爭論日商小倉長次郎控被張某所乘之馬車撞壞脚踏車索償損失前日午後由公共公廨德襄讞會同日副領事西田畊一君升訊據原告代表福岡律師譯稱西歷六月十六號原告乘脚踏車行經黄浦灘正金銀行附近被張之馬車撞倒車旣損壞人亦受傷醫治兩星期始愈計共損失銀九十八兩五錢應請追償並據見証正金銀行執事某日人証明當時被撞情形質之張延徐思義律師辯稱被告自置馬車已九年有餘素諳工部局定章從未違背是日實因原告乘坐脚車從旁兜過馬頭爭先行駛以致互撞馬脚亦被擦傷且曾偕赴捕房證明馬車並無不合應請查察並由被告見證英商有恒洋行大班金司美投稱當日與張同車目覩實照定章行走請察承審官以兩造各執一詞諭候函請捕房將當日解决情形復廨再訊 
[娘舅戳傷外甥]  
　　楊少廷前日在寶善街怡園茶館樓上向其外甥哈二松借洋不遂突出利刃將哈連戳五刀逃逸至轉角處被八百另七號華捕拘獲楊即將刀抛棄詎哈在後窮追流血不止暈倒馬路經該捕等車至捕房轉送仁濟醫院醫治楊押至昨晨解送公共公堂請究據包探周志仁禀稱原告現在醫院據稱出血過多恐有性命之虞並將血衣三件呈驗訊之楊供原告係是外甥其父前向吾家借洋千元現在伊家發達頓忘前惠不敢行兇旋由怡園値堂人王根法茶客楊紹甫及哈兄哈云松等上堂証明楊行兇各節土襄讞商之美哲副領事判楊押候原告傷愈再核 
[捉拿龍佐才]  
　　售賣僞照之周少山由閘北巡警總局移提歸案已兩紀前報前日下午經司法課長以大令提案密訊據供此項僞照係住居老北門内北獅子弄之湖南人龍佐才卽龍葆卿又名龍藎臣所告小的曾代兜售大令判仍還押即飭偵捕隊官周鏡溪二尹率領通班長警會同探員汪景龍帶領該犯於昨日黎明至城内獅子弄龍之住宅内將龍及二子並跟丁廚役等共七名一併拿獲用水巡隊小火輪解回總局並在其家搜出户部山東賑捐空白執照三四十張又巡警畢業文憑二張龍之妻妾四人暫派巡警到家看守聽候核辦 
[捕房捉獲賭棍]  
　　粤人熊阿福賃居北四川路一百五十三號房屋紏同梁阿忠孔阿平李阿江梁阿慶林阿祥汪阿炳郭阿根陳阿星李阿心談明星白阿梅張阿根黄阿德梁阿桓龎阿照羅阿遠等十餘人聚賭輸贏頗巨被美捕房捕頭偵悉即飭包探王四福恊同八十四號西探等將经上各人並賭具一併拘入捕房昨解公堂經德襄讞會同美海副領事會訊明白判熊罰洋四十元梁阿忠罰洋三十元餘人各罰二十元與抄獲之洋一併充公賭具銷毁如無力繳洋熊攺押一月梁攺押三禮拜餘人攺押兩禮拜 
瑣聞 
[城内]  
　　輪整頓糞夫○上海縣田大令出示曉諭文云案准城自治公所函稱接警務長函據西區巡員陳學詩報告近日鄉民挑糞出城多向西門吊橋一路行走查西門吊橋一段行人如織前奉命令飭巡士遇見鄉民挑糞出西門一路指引囑向沿城根水關橋一路行走使糞担不至碰潑而行人可免憎惡今挑糞鄉民仍任意經行吊橋囑令攺道即停要挾又縣尊告示新章以上午十時爲限即稍逾時刻宜詳細開導今該鄉民等不但上午逾時且在下午二三時亦隨意挑倒隨路停歇巡士向阻動輒不服聚衆挾制似此情形終非地方治安之道應否遵照上級命令縣憲告示辦理之處即乞示遵等情竊思鄉民挑糞而縣尊示諭警區命令所在亦不宜遇事廢棄相應函請核辦等情到縣准此諭飭外合行出示　諭爲此示諭挑糞鄉民人等一體知悉嗣後爾等挑冀出城須向沿城根水關橋一路行走不准經行吊橋及隨路停歇免碍公衆衛生如再違犯定干提案嚴究决不寛貸 
　　喊控逃媳○小橋頭河南寡婦李林氏投縣喊稱前年八月初五　媒郭某聘娶某煤炭店主魏斌之女爲兒媳過門後悍潑兇横至去年正月初間兇子　淸險　暗害覺察情虚推托歸甯屢次向領被魏斌覇阻並有縱女賣淫情事不得已喊控求究當奉田大令諭飭補詞候訊 
　　相騐覊婦○販賣小孩之拐婦金任氏即徐任氏案破後判押棲流所一年現因患病身死由英公廨函請上海縣相騐田大令公出即委糧廳王少尉帶同刑件人等蒞所據屍表姪徐阿生投求免騐少尉准之飭令具結存查 
　　解勘搶犯○賊犯王三大前在租界强搶路人沈心甫等衣服贓物獲案後訊供無異已備文派差申解府署遇勘茲奉扯云　經本府提犯親訊無異已照擬詳請提法憲核辦並將該犯札飭婁縣遞回該縣監禁候示矣仰即知照一俟婁縣將犯遞到立即驗明 
 
 

Page 21

 
 
監禁具報仍勒緝逸犯王桐生等務獲究報　　扭獲竊賊○城西姚家弄壽康里乳傭張王氏於昨日午後携抱幼主何裕生在門首玩耍被扒竊陸慶才金有章二人剪去頭上金鎖片一塊經商圑會巡邏洪玉書上前追獲交該處站崗帶局由德區長升訊將贓搜出交失主認領陸金二人除游街示衆外拘押一月以儆 
　　警局批示○商人蔣文卿禀批據稟各情爾子平日不安本分自應早爲約束乃待變賣物件始請提押本難照准姑念該民年逾六旬家法不能儆戒着將爾子送案訊明情形再行核辦 
　　刀傷姘婦○縣前源發客棧主婦某氏前日夜半與姘夫蔡柏桃口角互扭兇毆旋被蔡刀傷氏之手臂血流如注經氏狂喊被站崗巡士查見一併帶入一路警局訊悉情由因蔡酒醉過甚口角起釁判氏退去自行醫治蔡候酒醒保釋 
　　道批○殷韓氏禀批此案現准英副領事來函已將六百七十九號空白板契連同官契租契粮串等仲一併送還英署轉飭退銷誒着即知照 
　　官事○禁衛軍軍械長趙得成候補縣丞曾寳謙兩淮候補鹽巡檢宋金壽上海縣知縣田寳榮昨日先後到道禀見 
　　拐逃婦女○陸樹德控四路分局控稱髪妻陳氏被王阿發拐逃有陳貴祥目見等情昨經蕭區長提訊判王暫行交保候陸邀到見証再行訊究 
　　巡警總局批詞○寡婦劉熊氏稟批此案該氏子阿金是否串同在逃之楊三行竊應俟楊三關提到案訊明核辦毋庸多凟婦人徐朱氏禀批據禀尚屬寶情着覓妥保投案訊明出具切實保結再行核奪 
[英租界]  
　婦女賣煙○虹口哈爾濱路小客棧主馬娘娘因私設烟榻售煙被捕房查獲昨將馬傳至公堂訊　判罰洋五元充公無洋攺押五天煙具銷毁 
　　聚賭罰洋○張瑞明在嘉興路開設小茶館因聚賭違章昨經公堂傳訊張令其妻傳案代質判罰洋五元充公無力攺押五天又馬阿毛王阿毛倪阿定葛阿敎邵連生陸林泉朱春江等亦因在哈爾濱路聚賭昨日傳訊因馬不到判將保洋十元充公餘人各罰洋七元賭具一併銷燬 
　　暗昧不明○女子陳照弟控西思季成春在成大弄内搶取金戒等情昨由捕房將季拘解公堂訊有暗昧情事一併斥釋 
　　跳出火坑○淸江女子方小四子年十五歲被其母方潘氏串同施萬福李貴友押入西棋盤街七十六號門牌王培臣年開之花煙間内賣娼該女不願逃至總巡捕房報告當由捕頭派探將王與施李兩人一併拘獲昨解公堂訊究判方女暫留濟良所王等押候移提女母來案訊核 
　　分年拔還○文匯西報控式拉夫巫利泉用空帳洋二千零五十八元一案昨經公堂復訊判巫於四禮拜内邀同保人到案先繳現銀五百兩至年終再交五百兩餘准二年内抜淸 
　　乘間行竊○張月珊與李張氏周吳氏錢尤氏等專在租界内以購物爲由乘間竊取貨物前日因竊朱慧卿等三户外國紗等物當被拘送捕房分别管押昨解公堂訊供不諱判張與三婦各押三月贓存捕房候分别認領 
　　秘密賣烟○王國全在二馬路九江里私設燈吃被捕房查獲昨將王傳至公堂訊明判押兩禮拜烟具銷毁 
　　串放白鴿○甬人王和生控畢張氏誘拐其妻王葉氏一案昨經公堂復訊明白以葉氏夫已故世由張氏爲媒再　與王不久私逃情同串放白鴿判張葉兩氏各押女所三月以儆 
[美租界]  
　　晒台坍塌○斐倫路一百九十號劉同德家晒台年久失修昨忽坍倒適劉妻陸氏正在晒晾衣服跌傷甚重旋即報告補房捕頭諭送同仁醫院療治再行查核 
　　希圖獨呑○江北人陳德林朱淸山前與和記馬車行主程忠翰合做福安洋行輪船小工頭墊發工洋千餘元日前被程私向帳房將洋領去昨由陳朱二人扭控捕房捕頭諭程暫行開釋飭陳等投廨禀控傳案訊究　　醉漢胡閙○前晚有某洋人乘醉在麥克路滋閙當由七百十九號巡捕拘入捕房押至昨晚晨酒開釋 
　　攫取食物○陸和慶昨攫小販丁　竇所售食物不付物價致相扭毆被捕併送捕房候辦 
　　並無証據○陳羅氏昨扭粤人李阿祥至捕房控被竊去洋百餘元捕頭因事無証據斥不准理 
[法租界]  
　　此推彼諉○木匠張金竇在宋閔氏家工作乘間竊取金珠飾物一包報由包探緝獲解　訊究供係該宅娘姨竊出託爲付押等情已誌前報昨日捕房又將該宅娘姨高陳氏拘案請訊氏稱甫來上海上工祗有半月並無串竊情事　　誣　原告宋子才稱箱籠等件均被携至晒檯上　過今肖抵賴求請嚴究司馬以張與陳氏臣推不認判氏交保懇還押候查明核斷 
　　　垢納汚○捕房查得東新橋街水興客棧專留來歴不明男女在彼姦　實屬有傷風化爰即飭探將棧主婦金小寳拘解公堂請究婦供以後不敢再犯求恩寛宥判罰洋五元充公 
　　不認行竊○唱攤簧之李林福前日在某店門前摸竊行人某甲袋内之錢洋當被　察獲住送捕解廨訊究李供在某烟膏店挑烟與甲碰撞不敢圖竊聶讞員以原告不到姑寛判押七天示儆 
　　兜售假土○前日有口操淮北音之朱士蓮楊新甫二人手持假烟土一包至惠安煙店内兜售當被店中人陳阿開察出鳴據送廨請究朱楊同供係由原籍帶來因無川資是以　　不知是僞小的等亦是受他人之愚求恩寛宥判一併開釋僞土充公 
　　包探獲賊○侯二新陳桂生姚連生等行竊林紀氏等家衣物被探緝獲吊贓解廨嗣因姚連生有病送往醫院醫治俟姚醫愈再行解訊侯陳仍飭帶回竊禁 
[海上閒談] （亮渠） 
　　上海近有一種金絲眼鏡其玻片以一小橢圓形。置於下面上圍一月灣形仍合成一平面橢圓。上下兩截玻片之光。視人之目力以定之。其思想誠高妙矣。雖然。必欲試驗目力然後配製猶嫌費事。其實祗須以遠光玻片置於上截。近光玻片置於下截。則視高於我者必愈見其大。低於我者必益覺其小。而上海人之戴金絲眼鏡者。其眼光已無不合矣。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[日本新發布之朝鮮敎育令]  
　　第一章綱領 
　　第一條在朝鮮之朝鮮人之敎育依此本令 
　　第二條　敎育勅語之旨趣以養成忠良之國民爲本義 
　　第三條敎育須適合於時勢及民度 
　　第四條敎育之大别爲普通敎育實業敎育及專門敎育 
　　第五條普通敎育授以普通之智識技能以涵養國民之性格 
[國語爲目的]  
　　第六條實業敎育授以農業商業工業之智識技能爲目的 
第本條專門敎育授以高等之學術技藝爲目的 
　　第二章學校 
　　第八條普通學校爲兒童國民敎育之基礎在留意兒童身體之發達敎國語施德育以養成國民之性格並授以生活上必須之普通智識技能 
　　第九條普通學校之修業限爲四年但依土地之狀况得縮短一年 
　　第十條普通學校之人學年齡在八歲以上 
　　第十一條高等普通學校爲男子受高等普通敎育之所養成常識陶冶國民之性格授以生活上有用之智識技能 
　　第十二條高等普通學校之修業年限爲四年 
　　第十三條高等普通學校之入學年齡在十二歲以上須曾卒業於修業年限四年之普通學校或有同等以上之學力者 
　　第十四條官立高等普通學校得師置範科及敎員速成科以養成普通學校之敎員師範科之修業年限爲一年敎員速成科之修業年限爲一年以内 
　　入師範科者須曾畢業於高等普通學校入敎員速成科者須年齡在十六歲以上而已修高等普通學校第二學年之課程者或有同等以上之學力者 
　　第十五條女子高等普通學校爲女子授高等普通敎育之所養婦德陶冶國民之性格並授以生活上應用之智識技能 
　　第十六條女子高等普通學校之修業年限爲三年 
　　第十七條女子高等普通學校之入學年齡在十二歲以上而曾卒業於修業年限四年之普通學校者或有同等以上之學力者 
　　第十八條女子高等普通學校得置技藝科年齡在十二歲以上之女子得專修裁縫科及手藝 
技藝科之修業年限在三年以内 
　　第十九條官立女子高等普通學校得置師範科以養成普通學校之師範科之修業年限爲一年 
入學師範科者須卒業女子高等普通學校 
　　第二十條實業學校爲從事於農業商業工業之實業等敎育之所 
　　第二十一條實業學校分農業學校商業學校工業學校 
　　第二十二條實業學校之修業年限爲三年或二年 
　　第十十三條實業學校之入學年齡在十二歲以上而曾畢業於修業年限四年之普通學校或有同等以上之學力者 
　　第二十四條簡易實業學校之修業年限及入學資格不依於前二條之規定由朝鮮總督定之 
　　第二十五條專門學校爲敎授高等學術技藝之所 
　　第二十六條專門學校之修業年限爲三年或四年 
　　第二十七條專門學校之入學年齡在十六歲以上而曾卒業於高等普通學校者或有同等以上之學力者 
　　第二十八條公立及私立之普通學校高等普通學校女子高等普通學校實業學校及專門學校之設置或廢止須受朝鮮總督之認可 
　　第二十九條普通學校高等普通學校女子高等普通學校實業學校及專門學校之敎科目及課程職員敎科書受業之規定由朝鮮總督定之 
　　第三十條關於本章以外之學校依朝鮮總督之規定 
附則 
　　本令施行之日期由朝鮮總督定之 
　　從來之普通學校高等學校及高等女子學校依本令攺爲普通學校高等普通學校女子高等普通學校從來之農業學校商業學校及實業補習學校依本令之設置攺爲農業學校商業學校及簡易實業學校 
　　本令施行之際朝鮮總督於現存之學校不拘於本令定必要之事項又得爲必要之處分 
要件 
[陸軍部通行各省擬定火藥保存曁檢查詳章文] （續） 
　　第三章尋常火藥及黄色藥 
　　第一條黑色藥檢查法凡檢查黑藥時置藥箱於氈褥之上將藥箱振搖之細聽其音響如發淸脆之音則爲良品如發重濁之音或不發音則爲不良品凡定爲不良品者則啟箱檢查其顆粒如稜角損壞顏色退失即爲多含濕氣之實據 
　　第二條褐色藥凡褐色藥之箱其外面無蛀蝕腐爛并各種異狀者可母庸檢查 
　　第三條黄色粉藥之檢查法凡黄色粉藥啓視時顯呈靑色者爲不良品 
　　第四條黄色榴彈炸藥之檢查法凡檢查黄色榴彈炸藥將藥包啓其一部如呈淡褐色者爲不良品 
　　第五條委托試騐凡黄色藥顯有以上二條之徵候者應由該管官申請該管長官另行委托化學專科或醫科中之藥學專科人員行分 
 
 

Page 27

 
 
析試騐將分析之結果與製造成分相比較并察其有無危害之化合物其製造成分不明者應視庫中已否有該藥分析成分查照辦理 
　　第六條檢查之期本章上開各色火藥均每年於乾季連晴之日檢查一次 
　　第七條檢查之規定箱數本章上開各色火藥均每百箱檢查一箱惟同廠同時所造各箱分層堆積時應取下層之箱儉查又庫存不滿百箱或百箱之外有畸零數時即照百箱之數辦理 
　　第八條臨時檢查本章上開各色火藥如有第二章第十四條二三各項事故應行臨時檢查一次其檢查箱數亦照該條後開受影響之例辦理 
　　第四火具及彈藥 
　　第一條引信之檢查凡檢查引信於同廠同時所製之同種引信每十箱中取出一箱以備檢查而箱内之引信最少必取出五十分之一實行拆卸檢查 
　　第二條發見變敗引信之全體檢查檢查之引信發見藥粒藥色有變敗之徵候時則同廠同時所時所製之同種各箱引信均須拆卸檢查 
　　第三條引信之發火檢查變敗之引信應續行檢查分項如左一著發引信行發火試騐二時刻引信行發火試騐并行燃燒時間試騐 
　　第四條雷管爆管門管等之檢查均於同廠同時所製同種之品中取其千分之一細察藥色藥粒有無變敗情形如有變敗情形即將全數檢查其涉可疑者宜一併取出行發火試騐 
　　第五條導火線之檢查同廠同時所製之品取其末端一部約一米突許行燃試騐 
　　第六條藥囊之檢查各種中抽取若干個察其保存是否合法 
　　第七條藥筒之檢查將各種藥筒從子彈卸出若干個由專管官申請長官委托化學人員行分析試騐以其結果與製造成分相比較視其有無變更如製造成分不明者准與他處已明之製造成分行大略比較 
　　第八條檢查定期以上各種火具均每年於乾季揀連晴之日行檢查一次 
　　第九條發火試騐之處所火具之發火試騐及燃燒試騐以在打靶塲爲合宜如係臨時特别指定之處須離建築物一百米突以上其遇有風時尤須順風之方向離建築物取一百米突不得逆風之方向取一百米突以上其遇有風時尤須順風之方向離建築物取一百米突不得逆風之方向取一百米突 
　　第十條鎗彈裝藥檢查同廠同時所造同種子彈抽出若干筒每箱各取十包行射擊試騐定期約每年乾季期内執行一次 
　　第十一條發射不良或不發之槍彈行發射試騐如有不發之槍彈或雖發射而藥筒雷管并退力等異狀時應再試五十發 
　　第十二條鎗彈内裝藥之檢查鎗彈所裝之無烟藥應另取若干個照第二章無烟藥章程辦理無箭彈亦然 
　　第十三條砲彈裝藥之檢查凡同離同時所造同種砲彈每百個中任取一二個其已上有引信門管等者仍行卸下均按本章辦理其所裝之無烟藥均按照第二章辦理其所裝之黄色藥或黑色藥均按照第三章辦理試騐之期每年於乾季執行一次若製造年月在五年以内者則不檢查 
　　第十四條藥包凡黑色藥包或黄色藥包俱照第三章辦理無烟藥包俱照第二章辦理（未完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[風流怯將白頭翁降娘子軍書] （愛） 
　　罪將白頭翁書奉娘子軍大元帥紅妝先生麾下。蓋聞許男曾面縛啣璧。鄭伯嘗肉袒牽羊。全義則泥首待罪而泣。延壽則膝行請命不遑。勝敗乃兵家常事戰降亦人情所諒伏維元戎蓋世稱雄。矯矯頗牧。萬人却敵。赫赫羽飛督陣有方梁紅玉親執桴鼓。中宵嘆息花木蘭躬列戎行。早震威名於風流陣上。久稱健將於枕席塲中。罪將不測虎威。奮螳臂以當車輪。忽逢獅吼。懾狗尾而落陷阱三戰三北。曾高掛免戰之牌。七縱七擒。終難脫重圍之困。嬌妻美妾。失在廣田自荒。輿夫庖丁。自然及瓜以代。錦衾角枕。視若哺途首飾耳環。恍列兵器。不但雲雨臺前。昧同嚼蠟。鴛鴦枕上。影每驚厖已也。今罪將久。困重圍。鋒鋩已失。早銷銳氣。旗鼓不張。階下罪囚。陣前怯將。逼我立城下之盟。任卿踐桑中之約。枕席之間。老夫耄矣。閨閫以外。將軍主之請昧窮冠莫追之言。而納湯網宏開之降。 
[城隍移陽世各府州縣文] （李） 
　　爲移請事。竊查貴屬近患水灾。飢民嗷嗷。無從得食。歸化敝屬者。日必數起。敝屬枉死城酆都城陰山脚下等處竟有鬼滿之患。爰特禀請冥。土將十八地獄大加改良。擇其中之具有鬼　聰明者。使之學習鬼工。俾安鬼業在案。茲値中元鬼節。及地藏王開眼之期。疊承陽界諸大善士。不惜减損游宴这資。廣購冥鏹冥。寳焚運鬼國加以延請僧道。施放遇難燄口。竟使餓鬼　中。徧沾人漿。恭承假惠。因念陽界賑濟飢民。雖有慈善之會。而灾情疊告。苦難徧及。合無　懇貴囗施催命之符。運剥皮之手。匿荒諱盜以促其生。重歛煩刑以摧其氣。使之以生爲苦。視死如歸。咸投敝屬。飽受甘露。庶不負諸善士未事人先事鬼之苦心。更足答衆僧道嘵其音瘏其口之勞瘁。即貴屬亦可收分糧减口之實效。而成人稀地廣之良圖。一舉而數善備矣。爲此除禀請冥王給票勾攝。外合行移煩查。照須至移文者。 
海外奇談 
[勿忘我花] （欽） 
　　德國有一年輕農夫。名末克司一日與其未婚妻名伯脫。喇在河畔散談心步。並囑末克司積儲銀錢。以備婚姻之需購。魚水之樂。伯脫喇忽見河岸靑苔旁現出藍花一球。爲從未見過之美花。向末克司曰。余願得之。若裝飾於余之新衣上。何等可愛。末克司曰。余極願採數朶與汝。即向河之斜岸躍下。伯脫喇高聲呼曰當心。末克司站立不穩。脚下一滑。倒於水中。然猶勉力採藍花一小球。擲向伯脫喇曰勿忘我。語畢被浪衝捲而去。伯脫喇援救不及。望水號泣而已夫貪一時藍花之愛。而喪所天。亦可慘矣。後人因名其花曰勿忘我花。 
[革拉斯哥大火]  
　　蘇格蘭革拉斯哥於本月十三日遭大火兩次。第一次在馬立生街損失約英金一百萬磅。火力之大。爲救火會所不能救熄。並極有古跡之養老銀儲庫。亦被焚毁。雜貨店皮靴作。紙筆店等各高大洋房。皆變爲平地。尚幸賴救火人之力。可博古之革拉斯哥十字架。及托而巴斯與他二銀行。未遭此災。因救火而受傷者四人。業已在醫院療治。見此大火災者。約有七十五萬人之多。 
纒綿悱惻 
[鍊石樓詩]  
（錢塘甄藍玉女士鈿卿遺稿） 
　　遠遊憶家 
故鄉迢遞夢難通。賸有高樓接太空。千里關山何日到。一簾秋夢送歸鴻。 
[寫懷]  
　　斷腸春色有情天。風景依稀似去年。寄語當今曹七步。珍名休賦洛神篇。 
[病吟]  
　　那堪病累負年年。無限傷心事到前。淸照有才偏命薄。范丹不富任情懸彈琴鬢觸西風冷。對鏡心愁夜月圓。柴骨纎纎渾瘦斷。僧家猶忍說隨緣。 
[刺繡]  
　　琴無知已世全忘。尺幅紅羅引興長。我有金針堪度與。誇人何必繡鴛鴦。 
脂香粉艷 
[無問] （埋公） 
　　柔情脉脉夜迢迢。倚徧闌干意未消。一抺黛痕春翠鎖。半嫣脂暈軟紅調。羅襟皺水翻花様。霧鬢梳烟膩玉苕。笑指泥城雲外月。最無聊處最魂銷。 
　　未必杜康眞解事。何來崔護只工吟。留雲曾作雙棲想。乞巧全輸一寸心（留雲乞巧皆隱語）豆蔲含胎珠蘊媚。桃花轉盻葉成陰。從頭細說揚州夢。薄倖司勳是賞音。 
畫欞風拂已凉天。小坐無聲噤若蟬。影事未堪春漏洩。閒情何苦死纒綿。分嘗盃酒香銜舌。泥笑衾屏軟壓肩。韻煞玉蘭花押鬢。替人簪 
 
 

Page 35

 
 
到素襟邊 
　　殘燈一點戀孤衾。酸味回甜獨自斟。夜月初三人悄悄。番風廿四信沈沈。綠珠小字關心。甚紅豆相思刻骨深。惆悵天船横漢日。聲聲敲斷女郎。碪 
瞎費心思 
語氣（鈍根） 
　　京話官氣滿洲話怪氣天津話媚氣廣東話洋氣福建話鳥氣徽州話駝氣句容話脚氣揚州話賤氣山東話蠻氣四川話怨氣湖北話爽氣湖南話戇氣紹興話幕氣寗波話討氣浦東話土氣上海話流氣松江話壽氣蘇州話妖氣洋涇浜話崽氣（待續） 
一知半解 
[湘童口謠] （凝芳） 
　　湘中有童謠。云傳自明季。其詞曰。張打鐵。李打鐵。打把剪刀送姊姊。姊姊留我歇。我不歇我要回去學打鐵。打鐵。一蘇州羊毛好做筆。打鐵兩。兩個娃娃拍巴掌。打鐵三。三兩銀子換布衫打鐵四。四口花針好挑刺。打鐵五。五個糭子過端午。打鐵六。六月不見早禾熟。打鐵七。七個菓子甜蜜。蜜打鐵八。八個娃娃砌寳塔。打鐵九。後花園裏好飲酒。打鐵十。十個癩子戴斗笠。打鐵十一年。拾個破銅錢。娘要打酒吃。子要還船錢。語極荒幻。或曰。張李者。即献忠自成之讖。其打鐵一以下。均暗兆順治以後年號然乎。 
付之一笑（奇）（想）（客） 
　　文戲嘉應諸生某。善謔。遇考試。題爲割不正不食。某文末作結句云。予生也晚。未能。與孔子同時。一食其零頭碎角之肉也醫生文。有業醫而仍應童子試者。遇題爲人而無信二句。醫破云。聖人以厚朴防風。人當歸於信矣。讀者爲之解頤。 
　　牛何之有塾師因其徒他出。以牛何之三字命題搆文。其徒於篇終一大結云。夫孟子。一書。言何之者二。一曰牛何之。一曰先生何之先者牛之踢飛脚者也。生者牛之坐板橙者也然則牛也。先生也一而二。二面一者也新娘自述一聨。一新娘深通翰墨。歸甯後。嫂私以房事問新娘集四書句一聨對之云。此一時。赧然强而後可。出三日。洋洋乎。欲罷不能。後洩於外。人皆以巧對切情。 
戲攷吳下健兒 
　　空城計。一名扶琴退兵。三國時馬謖死讀兵書中置之死地而能生一語。不聽諸葛先生之言札營山頭。被司馬圍困水洩不通。失去街亭。司馬帶領四十萬雄兵直抵西城。時先生守城兵微將寡欲戰不能欲走不可。乃大開四門。作空城之計。與二童焚香兀坐酌酒扶琴。談笑自若。司馬一見。驚該不已。聽琴聲始終不亂。恐是誘敵之計。不敢進城。兵退四十餘里先生乃調趙雲等來西城而自回漢中。此劇唱做兼工者。首推小呌天三句再探頓換三樣面色白口唱工處處傳神。不减當年臥龍先生風度也。劉鴻聲惟唱工可聽而已 
游記 
[崢嶸山館小記秋樵]  
　　崢嶸山在衢州府城東南隅。望之氣象崢嶸。蔚然深秀。雅擅一城之形勝。舘屋凡三楹。爲郡署最高處。軒窗明朗。俯覽全城。山色送靑。波光潑綠。足以滌塵襟而消俗慮。楹間懸江松圃太守聨云。一笑憑欄。想當年觴詠風流江山如舊。斯民在抱。願此日農桑樂利。煙景常新。魏嶲卿聨云。吾道南來。好尋闕里心傳新安政蹟。大江東去。　聽雲間鶴唳。水上琴聲。館之左有亭。結構頗幽雅。上題額三字。曰樂豐亭。翼然對峙。令人生潇灑出塵之想。四周繚以短垣。不碍眺望。隙地徧植桃柳。春時紅綠紛。陳燦如錦繡。頗堪賞玩。宗湘文太守題聨云。瞰遠山。呑長江。其西南諸峯。林壑尤美。送夕陽。迎新月。當春夏之交。草木際天。由山　下台階數級。前有大厦五楹。題曰琴鶴山房。乃太守延見賓客之所。庭中老樹輪囷。綠陰如幄數。十所前物也。新安江允康聨云。愛此間高踞崢嶸。俯關一城烟火。願闔郡同登豐樂。閒聽萬井謳歌。左偏精室三。間樸面不華。爲太守退食小憩處。顏曰雙桂軒。軒前老桂兩樹。花時芬芳龔人。陽羨周笠舸太守題聨云。小住爲佳民。康物阜。會心不遠。山高水長。著墨不多。耐人尋味。夫吾人濫竿蓮幕。視官廨如傳舍。少或數月而他往。多亦不過數載勾留。草草勞人。萍蹤靡定。公餘之暇。不廢游覽。藉山川之名勝。消覊旅之幽。愁書生結習未忘。往往然也。不佞彚筆郡齋。迭更裘葛。每當春秋佳日。與二三同人。登臨吟嘯。未嘗不悠然神往。濡毫記之。以誌雪泥鴻爪。倘有前緣。時宣統三年立秋後十日也。 
小說 
[短篇游戲小說仙人跳] （句嵌戲目）蓉芳（ 
　　浪蕩子夜游新馬路。遇一少女子月夜行路手拿金扇子。襟掛玉蜻蜓。胸前有珠花蝴蝶。嵌就碎玉玲瓏。珊珊步至三門街浪。子裝鬼呌。女子以碧塵帕掩面笑云。此間非陰陽河界。我是第一大膽不怕死呢。浪子看女子含笑回話。錯認紅鸞禧照命。得意緣即在此中。穩想獨占花魁。恐防錯過佳期。急忙跟到烏龍院。假作借茶爲由。即以人才駙馬自薦。幸蒙女子引上艷陽樓。擺開蝴蝶盃。酒醉桃花宮。並坐沉香床上。正在雙雙脫衣。要做顚倒鴛鴦。不防外面敲吊活絡門閂。進來一人。正是女子的的親親的萬里尋。這就呌不是寃家不聚頭。急得浪子老道無法。躱在百寳箱内。却被親夫搜府出箱。取出乾坤帶。准演大上吊。當塲出彩。背板拷紅。血濺鴛鴦樓。浪子情願納十萬金。及珍珠衫一件。還要央人代賠罪。剪辮子。始得過關。逃出險中險。奔回嘉興府。引小鏡子自照。好似血手印裡的托利一般模樣。問起自已家主婆。已經出租。徒喚奈何而已。 
 
 

Page 36

 
 
   
 
