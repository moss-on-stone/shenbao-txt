# 1919 - 132 - 4916612

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[掩飾之手段　　（冷）]  
　　北京政府對於國外之和會也曰和約簽字而不承認青島問題又對於國內之和會也曰和議破裂而不改變和平統一之主義嗚呼其誰信之和約旣簽字矣其不承認之力量有幾和議旣破裂矣其平和統一之主義將若何進行故質言之國外之和約簽字國內之和議破裂北京政府之眞意也不承認青島問題不改變和平統一主義特掩飾之詞耳 
　　對外對內旣無眞心毅力以實行正當之主張而公論所在又不敢或犯於是不得不用此掩飾之法以敷衍於一時嗚呼其誰信之 
[命令]  
　　五月十五日大總統令　敎育總長傳增湘呈請辭職傳增湘准免本職此令 
　　又令　敎育次長袁希濤者暫行代理部務此令 
[專電]  
　　北京電　巴黎陸徵祥六日來電原文如下本日下午三時為通知對德和約草案召集協約各國大會祥偕王全權列席草案共十五章關於山東問題條文卽如三日電達原文竟無增損祥因宣言如下中國代表團對於三國會議所擬關於膠州及山東問題之辦法不得不表示其詳切之失望此次所定對德和約草案關於德人在山東省權利之條欵如本代表團頃所聞者似已以上擬之辦法為根據本代表團深信中國全國人民必為同一之失望所擬規定似未顧及法律公道及中國之安寗為中國代表團在五國及三國會議時所堅持不已者現中國代表團業已向三國會議提有正式之抗議反對其所擬之辦法深望得以修正倘竟不能如願則自今以往本代表團對於上述條欵實有不能不保留之義務各節並請聲明列入記錄等情會長允為照列在祥發言之前葡全權先有宣言以會中對葡國情形偏苛太甚表示不滿法元帥亦有宣言遂散會祥於散會時遇希臘外部彼頗以中國此舉為適當合達再明日威沙依交涉中國亦已可以列席並聞祥六日晚 
　　北京電　陸專使咸（十五）電美威總統代華在會抗議胡使携和約全文回華（十九日下午四鐘） 
　　北京電　政府預擬青島案簽約後善後辦法提交參衆兩院同意（十八日下午三鐘） 
　　北京電　陸徵祥辭外長去電慰留（十九日下午四鐘） 
　　北京電　學生團昨晚開議提出三條件要求政府（一）懲辦國賊（一）山東問題不簽字（一）對於學生不得嚴加約束因之政府撤回田長案（十八日下午一鐘） 
　　北京電　學生今日全體罷課 
　　北京電　學生團發起救魯義勇隊因經費問題尚在討論中 
　　北京電　中校以上一致罷課决組學生護魯義勇隊及講演團提倡國貨（十九日下午四鐘） 
　　北京電　政府要人述時局不至决裂惟總統不滿意唐紹儀安福部不滿意朱啓鈐如再開議必換總代表安福部現主張北總以吳鼎昌或王揖唐任之 
　　北京電　政府又電前敵各軍和議停頓期內恐南軍有暗襲之虞須嚴防惟切勿戰由我開 
　　北京電　梁士詒熊希齡等人謁總統請速電朱勿令離滬 
　　北京電　徐以箇人名義直接滇 
唐構和（十九日下午四鐘） 
　　北京電　政府通電西南各省中央决不因代表辭職變易和平統一方針此後擬改為變方直接磋商以促進行（十八日下午三鐘） 
　　北京電　徐促王廷楨回寗與李共挽和局（十九日下午四鐘） 
　　北京電　朱等二十一北來專車往迎（十九日下午四鐘） 
　　北京電　長江三督電請勸阻北代表北上即轉朱等暫緩起程 
　　北京電　馬廠會議說府院聲明决無其事（十九日下午四鐘） 
　　北京電　張作霖促段上台段以省自籌餉為主要條件 
　　北京電　新銀團成立阿卜脫回美但聲明借欵不供軍費叚反對擬派曹赴日接洽（十九日下午十鐘） 
　　北京電　章已健飯惟頭部兩傷未合餘均收口（十八日下午三鐘） 
　　北京電　張瑞璣回京（十九日下午四鐘） 
　　北京電　鮑貴卿電俄允交船派員往收彼仍不還商情憤激堅請扣留彼岸開來俄輪作抵已飭派兵監視勿許開行仍懇向俄使交涉並派兵輪來黑 
　　北京電　孟恩遠電日警站崗力爭結果已撤三崗餘尚未去 
　　　　　　　（十九日下午四鐘） 
　　北京電　中英日三國對俄抗議結果俄政府允將廢止俄幣令展緩一年（十八日下午三鐘） 
　　北京電　楊晟電因會審公堂閘北租界各案請准來京面陳 
　　　　　　　（十九日下午四鐘）　 
　　香港電　國會對於唐紹儀提出之八條意見歧異惟多數主張挽留代表團一部分議員質問軍政府關於八條中責任含混之點一部分議員彈劾唐紹儀承認徐世昌為臨時總統惟諸議員於下列各點可表示同意（一）目下之時勢應告成和局（二）繼續開會（三）不更動代表（四）承認八條大體尚合但第五第六第八條應加修正懷解釋　軍政府雖曾挽留代表團惟對於唐紹儀之八條尚無切實决議 
　　　　　　　（十九日下午五鐘）　 
　　香港電　林葆懌莫榮新李烈鈞等聯名通電請贊助彼等前發表軍人不干預政治宣言之人擘畫發展軍事防衛及善後事務（十九日下午五鐘） 
　　香港電　陳炳焜抵港與廣州政局極有關係聞莫榮新如去職陳將為督軍（十八日下午七鐘） 
 
 

Page 5

 
 
   
 
 

Page 6

 
 
   
 
 

Page 7

 
 
[公電]  
　　揚州學生聯合會來電　上海申報館轉各學校各機關公鑒國事鼎沸外交失敗舉國驚惶我京津寗滬各地同學創為首義揮揚國魂振我士氣聞風之餘且痛且愧加以東瀛留學諸君被重辱於海外凡我同胞能不眥裂髪指者乎同人僻處江北聞問無從爰集揚州各校組織學生聯合會以恢復國權發揚士氣提倡國貨抵制日貨為宗旨憑熱心毅力發為眞誠步諸君子之後　盡微力於萬一謹此通佈（本會會址暫設揚州第八中校內）揚州學生聯合會叩 
　　漳州來電　上海分送各報館唐朱兩總代表國民大會籌備處曁各社會團體均鑒青島問題關係吾國存減吾人能否爭回青島卽為能否保全祖國之預證寗生前拚死如比利時勿死後求生如高麗國乞貴報大聲疾呼貴總代表毅力挽救貴團體堅忍爭持同人願受指揮誓死無貳龍溪敎育會勸學所商會農會通俗敎育會公叩元印 
　　江西吳城來電　申報轉各報鑒青島危亡人民憤激是誰作祟全國痛心國勢阽危千鈞一髪商等鑒於朝鮮亡國之慘力謀抵制冀為政府後援以盡國民之義江西吳城商民同叩 
　　杭州公民快郵代電　上海各報館轉浙江旅滬諸父老鑒本日上午省議會開議加費案出席者九十三人付表决贊成者六十七人案已通過鑄成大錯飛乞迅予力爭消弭賊民之舉臨電惶恐涕泣特陳浙江公民張四維鄭維廉蔣方正董成同叩 
[各通信社電]  
　　北京電　安福派推薦吳鼎昌繼總代表任徐世昌尚未表示可否 
　　北京電　當局擬直接向軍政府磋商議和內容及方式然後再派代表作形式上之簽字 
　　北京電　某要人云徐錢皆不滿意朱啓鈐為總代表决另改派 
　　北京電　靳雲鵬擬再擴充參戰軍兩師（以上十八日） 
　　北京電　某派前派員赴直魯等五省接洽軍事詢問决裂後辦法據歸者云兵無鬭志 
　　北京電　徐派不滿意唐少川已向軍府表示望另行派員但北方繼朱啓鈐任者為誰亦頗為難刻正無辦法（以上十七日） 
　　廣州電　川訊熊督對於滇黔客軍待遇頗優昔日誤會漸漸解釋 
　　廣州電　我國鑒於青島失敗南北政府均對於歐會簽字問題非常審愼雙方開誠籌商辦法 
　　（以上十七日）　以上平和通信社電 
　　北京電　閣員今日出席參院報告外交經過情形並討論簽字與否 
　　北京電　五專使電呈總統以山東問題失敗措置乖方請罷斥 
　　北京電　日使昨訪外部謂我國有國民自决會發現對於青島問題未免激烈請設法維持當局答以民心激昂不可過抑已婉復（以上十八日） 
　　北京電　吳佩孚張宗昌馮玉祥吳鴻昌均有電請挽回和局 
　　北京電　孟恩遠電延吉各緊要機關日人派警持槍站崗乞交涉 
　　北京電　北京大學各校仍主留傳否認田應璜 
　　北京電　魯省各團體電有如須從償欵廢約着手願毀家破產擔任籌還等語 
　　北京電　江庸二次請辭職（以上十九日） 
　　　　　　　　　以上中華通信社電 
　　北京電　昨徐錢段會商結果不主再戰如西南撤回八項要求仍另派代表與議 
　　北京電　院電張瑞璣滬議又停恐在陜雙方軍隊或有誤會切囑仍留陜監視張後　　 
　　北京電　院電長江三督中央准代表辭職實因和議無可進行并非决裂如南方能轉圜中央不肯首先破壞望商南方領袖設法維持 
　　北京電　參陸處電各督及前敵各將領和議再停中央謀和方針未變務守原防勿生誤會即南軍有何舉動止可嚴防勿輕開　（以上十八日） 
　　北京電　决定歐洲和約大體簽字惟山東問題仿海牙和平會先例聲明另議 
　　北京電　蔡元培允留後學潮漸靜各生連日照常上課惟今日又有罷課說 
　　北京電　田應璜長敎育案因已未系反對提出復撤回現正疏通下星期再提 
　　北京電　贛人電張勳請擔任保礦會名譽副會長 
張無所表示 
　　北京電　財部預計截至五月底短絀餉費四百五十萬張弧力任挪措（以上十九日） 
　　濟南電　臨清關督將易李書勳（十八日） 
　　厦門電　闽籍華僑代表電詢許世英行期并請先過此間商航業公司辦法（十八日） 
　　宜昌電　巫山鶴峯界限經藍君調解後吳司令力謀結束和局雖停仍未變計（十九日） 
　　香港電　軍府鑒於南軍內部之不和不主和會破裂電留代表全體并允付唐全權有讓步意（十九日） 
　　　　　　　　以上中孚通訊社電 
　　奉天電　傳聞張作霖得和議决裂消息卽致電政府主張召還北方議和代表且謂和議决裂之罪當然應由南方負之統一之方法宜別圖之張氏又另致密電於段祺瑞勸其出山有我公不出時局將不可收拾之語（十八日） 
　　東京電　內田外務大臣之談話曰最近隨世局之推移各種重要國際問題乃連續　發生是等問題必須關係諸國間有互相融和協進之關係始得期望有圓滿之解决是以各國國民對於他國國民之行動宜常下冷靜而且公平之判斷一面考慮自己所立之地位一面不可不努力諒解他國國民所立之地位以調和　當事國固有之見解反是若不根據事實從懷疑惑或偏見或急於自謀而不顧他國之利害則無論處如何之時局不獨於口口（二字電文不明）無益且當今日正在以樹立鞏固永久之平和為目的公共企謀改造世界之際此種行為余深信其實屬有害而危險近時散見於內外報紙之評論其中頗有據此見地而言極可為遺憾者卽如日本報紙有一部分對於友邦在中國西伯利亞或朝鮮之行動時有不根據確實之事實且不考慮其結果之重大足以影響及於日本所處之地位而妄加非難者而在中國之西報記者中亦往往有誤會或曲解日本之眞意頻傳播有害之報告者甚至大放荒唐無稽之流言以誣日本謂日本在此次戰役中企圖與德國締結秘密同盟但日本國民斷不應傚此等西報記者之顰有此等類似之言動以誘致國際間之不信用及惡感情如日本正當之權利或利益卽為他國　藐視果係發現於事實則對於有關係之列國指摘事實上之眞相以求反省實為擁護其利權之唯一有效之手段目下雖無如此可憂慮之事發見於任何方面萬一事竟至此則日本政府當直取必要之手段而毫無所躊躇觀日本與中國之關係中國官民中往往對於日本之眞意深抱猜疑之念近更誤信謠言謂日本有改變交還膠州灣租界地於中國之旣定方針之　余　此情形甚覺意外且甚為遺憾余今特確認牧野男爵為說明關於山東問題之日本之地位起見於五月四日在巴黎發表於報紙之聲明即日本對於變所公約者當謹嚴確守之山東半島將連同其完全之主　一併交還中國前為增進中日兩國相互之利益起見而締結之一切協定當誠實遵行之中國參戰之結果不但得聯合國之承認許其停付庚子賠欵增漲關稅率五分更將依巴黎媾和條約由德國收獲極有利之條件日本關於此等事項業已欣然為中國效勞維持中國正當之希望日本政府尚欲按照余前在帝國議會所聲明者以公正共助之精神為基礎竭力推行確立日本對華關係之方針云云 
　　　　（十八日）　　東方通信社電 
　　東京電　日本外交調查會昨日開於首相邸先就西伯利亞問題交換意見內田外相報告將速承認奧木斯克政府并云與各國現已商議多次（十八日） 
　　東京電　關於承認奧木斯克政府事英法則望速决美國則以干涉內政主義尚未决定然結局或先暫承認以於當而之本問題開一交涉之道 
　　東京電　日駐美石井大使之後任有以外務次官幣原習重郞補缺而次官後任以本田熊太郞氏補缺之說惟尚未確 
　　東京電　奧木斯克政府就於承認事欲求日之了解特派謝米諾夫使日謝將於十九日抵　賀 
　　（以上十九日）　　以上共同通信社電 
[美國無線電]  
　　巴黎電　中國代表接奉北京海電因膠州山東問題令勿簽字於和約又接到上海南北代表之電亦主張不簽約 
　　巴黎電　德國使者於八月晚九時携德專使所報告關於和約事件前往柏林通告德政府 
　　巴黎電　四國會議議定交與奧匈德三國代表和約條件之辦法其中關於奧國海軍條件將令奧國所有大小戰艦全數投降云 
　　巴黎電　比國代表因聞四國會議决任英國為德屬東非之代管國不甚滿意又阿米尼亞。美索普太米。敘里亞。與康士丹丁。之代管國將俟協約國與土耳其訂約後再行派定惟據美國協報訪員推測美國將被任為阿米尼亞之代管國云 
　　紐約電　此間各大報對於和約之批評一致贊成皆稱之曰公正之和平並希望以後世界可安靖無戰事云 
　　華盛頓電　總統已來電令國會於本月十九日開特別會議總統不克親到 
　　舊金山電　協約於交和約與德代表之前會開一秘密會議决定如德抗拒不肯簽約則將實行經濟封鎖策並於國際同盟內設一封鎖會議云 
路透電 
[德國與歐洲和議]  
　　十一日巴黎電　德國已正式抗議和約條欵藍超氏以牒文兩通致克勒滿沙氏措詞哀婉克勒滿沙氏以簡短荘嚴之詞覆之 
　　十三日巴黎電　巴黎日報載稱藍超氏已擬定致協約國之第五牒文聲明德代表反對處置前德國殖民地之决議並建議以斐洲殖民地交由國際管理 
　　十日巴黎電　德代表團將離凡爾塞以示反對和約條件之說不確巴黎各界豫料德國必將施用各種恫嚇以圖感動協約國 
　　十三日巴黎電　和會各界皆料德國對於和約雖有抗議終必簽字其運動勞動界以期破壞協約國事業之舉必不能成 
　　九日柏林電　凡爾塞電稱德代表團已接本國政府第一訓令並已草擬答覆協約國之文聞將提出德國所訂之和約草稿總代表藍超氏且請與威爾遜總統面談一切柏林日報論及自由報所云和約必須簽字一節謂獨立社會黨如果抱此意見儘有實行之機會蓋現政府不能簽定此約也　柏林日報白　堡訪員稱東普魯士之人民大感痛苦决計阻止政府受納該約邊界之兵開入西利西亞之哇配恩時人民集衆迎之擲以花朶　西普魯士國民議會發表布告文豫料民情激昂將有熱中之爆發 
　　十日巴黎電　昨日蘇里克電稱德內閣已議决通牒之文將由凡爾塞德代表致協約國 
　　十二日柏林電　民治黨領袖貝葉氏告施特滿氏 
謂政府如簽定現式之和約則民治黨將脫離政府聞中央黨亦擬效之 
　　十二日柏林電　獨立社會黨昨日開會通過决議案抗議強暴之和局並稱現政府恢復黷武主義之行為使人堅其對德之疑懼現望减輕各條件德國舍屈於强迫力簽定和約外實無他策若加拒絕則戰俘不能釋回出產原料之地將長為協約軍佔據封鎖行將更嚴人民有失業餓死之患卒之大難降臨仍不能不簽定和約且德俄和約及德羅和約均未延久則凡爾塞和約未嘗不可以革命的發展取銷之也 
　　十一日巴黎電　法國外交部宣稱外間所傳德國媾和總代表藍超氏擬與協約國决裂談判已命代表團諸人準備回國之說實屬不確德人未露欲行此嚴重舉動之象此種詭計僅能視為恫嚇而已 
　　十一日凡爾塞電　德員六人昨晚携全權代表專門顧間對於和約之意見書赴德 
　　十一日柏林電　藍超氏致文克勒滿沙氏對於和約中承認儘速遣回所俘德國戰士與平民之原則表示慰意並建議該問題應移交特別委員會辦理藍超氏主張彼此開會討論又請從寬待遇俘虜 
　　十一日柏林電　藍超氏續致文克勒滿沙氏論及勞動問題謂德國對於和會注重勞動問題深表同意並建議由締約國代表在凡爾塞開大會討論國際勞動法律又請注意約中規定之各款多屬一方面性質例如交讓私人財產尋覔失踪之人招料填墓種種皆偏於協約國與共同作戰國 
　　十一日柏林電　前駐英德國大使李哲瑙夫斯基氏投稿於柏林日報謂德國斷不能簽定和約决裂談判為唯一正當之方法簽定此種和約茍非存心從速興解除束縛之戰爭則直亡國耳 
　　十一日柏林电　哥太大公國因對於和約與德政府意見不同不允遵從舉哀命令 
　　十二日柏林電　國會討論媾和條件時施特滿氏演說謂此為德國人民生死關頭吾人必須團結一致吾人今除謀使國家生存外無其他責任德國不圖進行其國家主義之夢想並無爭榮奪權之問題今人人　際皆覺有手窒其呼吸當此之時吾人所應為者唯為德國保全生命耳施特滿氏愓述德國對於威爾遜總統態度之失望並指明和約條件之苛刻不管絕德生命非端士所能簽字施特滿之演說修辭頗費經營顯對旁聽席而發者聽者皆為擊節施特滿氏且曰人類之尊嚴現付託諸君之手以保持之吾人應多提抗議和約就政府觀之實不能受納意大利與英法已聞抗議之聲矣施特滿氏說及不能受納時院中之人皆起立歡呼鼓掌表示同意 
　　十二日倫敦電　德國願否簽定和約之問題今為衆人談論之主點與論以為德人始則作保全顏面之語終必屈服 
　　十日巴黎電　巴黎日報載稱協約國會發書邀匈國代表參與媾和談判今見　那根氏陷於窘境業已收回請書 
　　十二日巴黎電　威爾遜總統有於六月十三日啓程返美之說巴黎廻聲報則稱美總統將留巴黎直至和約簽定後始返美國伹德代表討論條件必不得延至一定限期之外約在六月十五左右各事必須就緒 
　　十二日倫敦電　今日下院議員波湯立氏動議謂閣員曾發關於賠欵之質言今和約並未與前言符合英國戰時財政上之擔負極為重大茍和約有不規定責令德國償付完全戰費者槪不承認償付期限不妨延長 
　　十日巴黎電　法國政客因戰費須自擔任故頗失望參議院預算審查會鑒於法國財政之現狀一致拒絕撥出四萬五千兆佛郞接濟奧國之提議商務總長雖竭力疏通卒無效果 
　　十日丹京電　和約中所載施勒斯威克南部將來開公民大會决定前途之規定丹麥人見之大篇不懌報紙稱該處居民為日耳曼人將來必引起人種上之衝突丹麥不願有此種居民也國會中政事委員會與政府會商後已電致駐巴黎丹使告以政府主張實行國籍原則 
　　十三日巴黎電　意人各界感想以為難關未破威爾遜總統堅决不移英法則有左右為難之苦 
[各國和議外之近事]  
　　十三日倫敦電　美沙波太來亞英軍參謀處之維爾森氏駕雙葉飛機由摩蘇爾飛抵英倫需時一星期以一日間越過自摩蘇爾至埃及之沙漠 
　　十二日倫敦電　陸軍大佐裴蒂氏自西班牙京城飛抵倫敦計程九百八十七哩歷時十一點五十五分途中曾添油兩次 
　　十日瑪德里電　飛機兩架七日離英倫已於昨晚抵西班牙京城 
　　顧家宅無線電臺十九日上午三時接無線電云 
美國海面飛機第四號飛行大西洋十點十九分鐘後已於昨晨（十七日）十一時二十三分安抵亞查爾斯（北大西洋之羣島）海軍飛機第一號發無線電求救謂在霧中迷途軀逐艦已馳往覔之海軍飛機第三號未有消息 
　　十日巴黎電　巴黎銀行錄事二萬人罷工今日工部曾邀其代表磋商調停之法未獲效果 
　　十日倫敦電　路透電社探悉高加索俄國新成與台尼金將軍部下有關之中央黨致文英法陸軍委員團領袖請轉達其本國政府文中請協約國示知對俄之政策並請助拒過激主義又謂協約國宜派一外交代表駐於台尼金將軍軍中　路透電社又探悉哇姆斯克陸軍學校敎授某氏近與客談及柯爾恰克將軍之攻勢謂過激軍已在廣八百六十哩之陣線大敗而退西比利亞軍再戰六星期可達西姆白斯克一月後可得薩瑪拉 
　　十四日西姆拉電　英軍在開白境內續有進行昨佔據達加重要軍營前後共獲砲十尊聞阿富汗軍鬬志不堅據各方面報告他處皆尚安靖 
　　十三日倫敦電　航務部宣稱協約國商船因敵人行動損失之數與噸位之數如下 
　　英國　二一九七艘　　七六三八○○○噸 
　　法國　二三八艘　　　六九七○○○噸 
　　意國　二三○艘　　　七四二○○○噸 
　　日本　二九艘　　　　一二○○○○噸 
　　美國　八○艘　　　　三四一○○○噸 
此外尚有英船二十艘為海軍部服役沉沒 
[各國與歐洲和議]  
　　十三日倫敦電　戰時商務部通告倫敦銀市中人謂凡購銀之人領取出口執照槪可照發 
　　十三日巴黎電　美政府曾為中國財政事致文英法日三國昨日銀行團代表特因此故開會於巴黎商定合組國際新銀行團供給中政府財政行政實業借款之基礎並許此國加入該團 
國內要聞 
[北京通信　　　　（一士）]  
　　　　　　　　决裂後之國會問題 
　　上海之和平會議必因國會問題而决裂前書已道及之今竟不幸言中國民如欲課决裂之責任南北當局誠無可解免而　客之再接再歷掀風作浪亦萬萬不能辭咎先是南方極端派之某系嘗有舊會中某某等四人來京欲與北方極端　接近為將來重張旗鼓之地其策在以元首一席許擁戴北方極端派之首領而要其擔任舊國會之恢復為交換條件此北方極端派首領其心目中之視舊國會直如蛇蠍寗肯承認恢復然中間為通消息者對於某某等純取一種　與委蛇之態度未嘗確切拒絕某系不察遽以為恢復必有把握而和會之於法律問題遂益感困難矣又自韓玉辰郭人漳等與新國會之舊議員一再商議自决之方法引起舊國會中新議員之反動甚至有議在粵另舉總統別組政府者雖中立派亦都贊成其說而國會問題更絕無解决之途矣現在南代表辭職之舉軍政府是否許可雖不可知北代表之辭則中央已於今日（十六）午後三時去電照准雖有屬其暫留南京靜待後命之訓令然就大勢觀恐是空談而已 
　　决裂後第一當研究者各省督軍之態度就純粹北系論第一當問直隸之曹此君與熱河之姜桂題關係甚深姜與東海又極厚經其聯絡此君早已傾向於東海一面河南之趙從前亦主戰派要人也然以出身毅軍故已成為騎牆派浙江之楊上海之盧早不樂為鬩牆之鬬所猶持主戰說而坐觀東海之成敗者奉天安徽湖南福建陜西數省督軍而已然奉天之張其志在自擴張勢力非眞能以勁旅入關助戰者倪之安武軍戰鬬力之强弱盡人知之究何能為湖南之張福建之李陜西之陳設更有軍事上之行動其力　持久自保已為萬幸而况又有財政上之支絀外交上行將改取干涉態度之消息皆足以掣主戰派之肘而殺其新張之談故日來主戰派雖在志得意滿之時某首領責備東海之詞雖已昌言無忌然東每茍抱絕大之决心則和平曙光固猶未始　淡也 
　　然而欲知東海能否有此决心觀之錢幹丞可矣錢自正揆席對於新國會之態度凡四變其初揣和平宜有把握故嘗聲言犧牲國會以就和平其後數經頓挫於國會問題之如何解决絕口不提然不承認上海之和平會議不能討論法律其態度固猶强硬也迨外交問題起新國會發生彈劾之問題始於懷仁堂開茶會並將第二期常會議員之歲俸前此累索不得者不待索而自發其敷衍手叚亦云高矣倏而和平决裂於是所以博新國會有力分子之歡心者尤無所不至即如敎育總長一席早定以周樹模為傅增湘之替乃今日方發表准傅辭職之命令今日卽改提參議院副議長田應璜求國會同意徐段兩人勢力之消長於此可見然非眞東海勢力之驟哀不過東海不自善用其勢力遂有此現象故和平前途有不堪設想者然則和平不成將重事戰爭乎是又不然南北兩方現在之軍事當局皆已有厭戰之心而亦實無戰爭之兵力財力北系某要人嘗於廣衆問聲言南北兩方儘不妨各幹各事第對外取一致之行動斯可矣則北方極端派之惡聞和平而又厭聞戰爭之心理可得之於此數言中矣 
[和會决裂後之北方態度]  
　　中美通信社云政府對於朱總代表之辭職復電照准已成為事實但昨晚又由國務院拍去一電囑朱啓鈐等十代表暫住南京以待後命故南北和局現猶為混沌狀態東海一派聲言和局决不至决裂而其保謀和之徑路亦尚未定有主張與軍政府直接交涉者有主張與南方各有力方面單獨講和者有主張南方更換代表即行續議者據某方面所傳消息則因和議有破裂之象主戰派方面頗奚落主和派東海於此頗覺為難武人派則主續戰甚烈惟以前敵及各省多不願棄和言戰日前派赴直魯各省之軍事委員歸來有此報告而前敵諸將亦有相同表示則主戰者亦覺為難故和局前途究竟何似現仍難斷定至當局方面確仍傾向於局部接洽而兩年以來於桂於滇於川迭派密使前往至今日而赴桂之王芝祥尚未回京則局部接洽亦必無結果也 
　　新京報云自南北代表相繼辭職和議已呈决裂之勢而向來主戰之某派乃有大肆活動之機連日該系幹部會議結果一致主張繼續作戰前日探詢素所倚重之某氏某氏未肯為顯明表示該系無法聞昨又派人分赴皖奉等省運動武人來電申述南方謀和無誠再行主戰並聞某總長因近受各方面之刺激又向某國新訂一千萬元借欵將來即以此欵為某系開始之作戰費亦未可知 
　　晨報云議和决裂後政府於十七日曾有通電致各省聲明和議雖然破裂和平之主旨决未變更又致電廣東軍政府及西南各省商詢今後平和進行之方策此足見戰事再　云云純係一種之謠傳惟戰事旣不再開　和局宜有繼續之辦法昨據滬上新歸之某君云依滬人士之觀察今後斷無兩方復派代表之事果使和局不死恐必出於直接義和及局部議和之一途所謂直接議和者即北京政府與軍政府直接以電報來往或派員往來磋商一切之條件也局部議和者即除去西南某一派及不同意於直接議和之部分而先與願和之部分議和也所謂　和者即軍政府中之岑西林一派用西南各省中之　根源莫榮新一派又政客中之政學會一派是也以上三者之外本來尚有熊克武一派及陸榮廷一派熊氏經政府派胡鄂公接洽之後意見頗為接近陸榮廷前派代表二人來京亦關於議和事有所接洽惟最近忽有電召代表回桂之事故滬上又傳陸與北方又有不大融洽之意北方果與西南直接議和勢非從局部着手不可而此局部之中則為滇軍全體（即李根源與唐繼堯之間）及桂軍一部（即莫榮新派）而已引外之部分究　何時方能統恐此時主張直接議和者亦無把握耳 
[醞釀中之北京罷課風潮]  
　　敎育總長一席已决定提出田應璜原由安福俱樂部之運動故昨日安福俱樂部開會主張一致通過田氏在前清時雖曾充山西大學監督而人民國後卽與敎育絕緣不過安福中只有此敎育家而已聞己未俱樂 
 
 

Page 8

 
 
部表示反對而昨日學生聯合會要求傳增湘復職又為間接的拒田故田氏之同意案前晚到衆議院今日政府又因此種形勢以再行修正之說欲向衆院撤回而安福部則以與該系體面有關與政府交涉欲其勿撤又據某方面消息安福派以田應璜繼任敎育總長行將成為事實故該派對於國立專門各校孰為校長孰為敎習皆已分配停妥大學校長一席該派健將胡鈞之呼聲最高然學生方面前夜已因田應璜長敎育問題召集各校代表開緊急會議一律到北京大學當時决定先行調查有無其事至昨日上午已查得田應璜案已經提出因之重開會議决定向政府提出三條件一懲辦賣國者二傳增湘蔡元培復職三政府對於今後學生秩序上之開會及演說不得加以干涉否則一律宣告解散當時以此意通告各處微聞田應璜得此消息已有請政府撤回提案以免牽動學界之說 
　　又據天津益世報云昨日北京學界會議又有全體罷課之說早晨各校代表各集於大學校多數主張從下星期一律罷課其原因共有三種一挽留蔡校長之命令語含責備頗露不滿之意而挽留曹汝霖陸宗與之兩令則婉轉懇切顯判低昂學生對之咸抱不平二對學生所下之令於規勸之中備致申飭之意同時並下令維持治安隱然擬學生於土匪尤足令人難堪三他人辭職皆不允許惟准傳增湘辭職是為嚴厲對待學生之預備故各校學生為此三種原因憤懣憂惶勢難受課遂有罷學之表示然同時又提出三個條件如政府能一律允許則仍照常上課一請從嚴懲辦賣國之某某等二請派專員追挽蔡校長務達回任之目的三不准傳增湘辭職將前令取消惟此三個條件萬難作到則惟有罷課解散而已聞同時中學亦開會內中穩健派主張不罷課彼此正在疏通明日尚擬繼續開會如穩健派佔多數則風潮可平不然則罷課之舉恐將演成事實也 
[伍朝樞派充聯盟會代表]  
　　歐洲國際聯盟會我國應派代表當局已决定以伍朝樞氏為代表之一此事發動於蘇督方面蘇督於文日（十二）曾來一電大致謂頃接廣州岑春煊伍秩庸二君來電內稱伍梯雲赴法稽遲中央限於人數礙難添派一層係屬實在情形非敢一再邀凟惟國際聯盟會不日可以成立各國當派代表三名該會關於關稅領事及外交方針諸凡重要梯雲久歷外交具有專長對於歐會尤願驅策仰懇轉陳北京當軸特為派充此席藉以折衝樽俎為國服勞俾得前往列席於歐曾不無裨益且梯雲報國心切果能邀允當不虛此行也等情伏乞迅予鑒派允如所請敬請示復無任待命之至云云政府當於銑日（十六）覆去一電略云來電敬悉伍君梯雲才具優長中外景仰國際聯盟會舉行在即一俟議决即當延攬請卽迅電岑伍二公鑒察為荷 
[京華短簡]  
　　昨日（十七）閣議例會敎育部代理部務之袁希濤氏初次出席報告學界近日情形次就外交問題商决方針預備下星期提交國會次就八年度預算案交部修改後預備提出兩院次决定揚由關監督謝宗華與臨清關監督李書勳對調次决定沈家彞簡大理院推事下午兩點散會 
　　外交協會致各專使電云巴黎中國使館轉各專使鑒青島問題諸公竭力抗議至感惟聞政府電諸公草約無妨簽字至日本繼承德國權利一層須註明容後磋議等語是已有允意如果照辦已授人柄决難挽回乞援閫外不受之義絕對拒絕簽字始有磋商餘地羣情憤激希速主持國民外交協會十六 
　　美國銀團代表阿卜脫氏來華調查中國財政經濟狀况預備銀行投資地步聞阿氏調查已略告竣適接銀團本部來電促即回美面詢辦法阿氏卽於星期六晚八點半通車出京取道日本回美 
　　十五十六兩日有參戰軍二千開往張家口駐紥聽候田中玉調遣田氏原有軍隊不少此次所以增加者聞因庫倫都護使陳毅電致政府報告蒙古最近情形恐兵力單薄不敷調遣而參戰處對於蒙古之政策乃為一種預備之政策故遂乘機而動 
　　北京大學學生團　為提倡國貨起見現已組織國貨維持股於本月十五日宣告成立內分調查推行文書三組分職辦事並擬組織國貨陳列所徵集各種國貨在各校擇地輪流陳列 
　　北京政府已令劉冠雄即日南下赴閩帮助李厚基為背城之舉海籌軍艦定於二十日（本日）北上劉卽乘坐該艦南下聞閩人之旅外者力謀阻止之法 
[留日學生報告被捕出獄書]  
　　留日學生黃霖生等於國恥紀念日被捕出獄後報告中華民國留日學生總會文云總會諸先生鑒茲將同人入獄情形列下乞為公佈因國恥紀念日為我國青島問題整隊赴各使署陳述意見書第三分隊共八百餘人正進行至二宅坂遽來騎兵及武裝警察四百餘人將同人等拘入麹町區警署拳足交加毀我國旗種種情形分述於下 
　　七日下午三時閉置同人於幽室室廣不及尋橫凳三僅可坐十餘人餘俱倚壁植立日警四人在戶看守偶一交談即遭呵禁其署內人員經過窗外者時聞揶揄之聲數時之內傳寫履歷姓名凡五次同人不堪其擾經公推代表質問拘捕理由則諉為不知看守者以飯囚之草具進同人拒絕不食夜分窗戶嚴閉昏暗濁惡衆俱欲嘔輪流坐立夜寒如冰兀對終宵念國未亡竟先以朝鮮待我國權人格均蹂躪無遺羞憤之餘痛不欲生 
　　七日夜間同人第二次嚴詰以何罪名若不明白宣佈無辜而成此無名大獄同人必以死爭警官躊躇再四答曰（此非吾人之答乃承貴國公使及監督命令而行者）同人聞之始知寇在內而不在外慘痛欲絕翌日下午三時已歷二十四小時矣代表第三次再請其明白宣佈罪狀據稱當移交裁判所審判屢以此為威嚇之具代表再辯以我等究犯何罪而移交裁判所審判該警官沉思半嚮謂（移交裁判所與否仍須靜候貴國公使及監督意思纔有辦法請諸君稍待我警視廳正與貴國公使監督商榷也）云云我父老昆弟姊妹聞此作何感想 
　　同人枯坐一夜兩天直至八日夜間八時始來該署署長宣佈釋放態度倨傲謂爾等此等行為以後仍須儆戒代表憤然曰吾人此舉乃愛國之自覺也昨日為我國國恥紀念痛定思痛前事不忘况今外交風雲日迫一日此我國國民應有之表示愛國之權利屬諸我斷不容外界之壓迫爾等其了解否乎答曰唯唯即向其索還國旗則以交存警視廳不能發還對同人無奈擬俟出獄後再行交涉同時并然列隊出獄分途歸寓仍派日警及刑事各數人尾隨而行梗槪如此特此報告黃霖生（印）等 
　　按留日學生總會另宣佈駁江庸聲明通電之稿　　文詞甚長其言絕痛 
[山東省議會之兩要電]  
　　電一　北京大總統鈞鑒曹汝霖章宗祥等勾結賣國罪狀昭彰凡屬國民罔不切齒此次北京學生之義舉實獲全國人民之同心以為我大總統必且曲予矜憐作養士氣肆奸兇於朝市順億兆之輿情乃五月九日命令有謂學生干涉政治擾及公安應送法庭依法辦理等語查曹章軰為我大總統任用之人罪而不誅激成衆怒猶不迅置刑辟以謝國人反借法律為詞摧殘士類在持身為怙過在謀政為養奸我大總統令聞碩德久耀寰區乃於總統任內以祖庇奸回抑塞正義聞於當世輿論即不足恤青史詎能寬假辱國喪名竊為我大總統不取也東民未知死所急不擇言謹佈血誠伏祈垂察山東省議會叩寒 
　　電二　東京中國公使館江翊雲先生鑒報載吾國留學生因國恥紀念開會日警竟加毆捕蠻橫蔑理痛恨曷極望貴使嚴重交涉勿使青年志士任人荼毒是所祈禱并希見覆山東省義會叩寒 
[廣東之國民會與政務會]  
　　十一日國民大會聯赴軍政府請願各總裁已允盡力與爭詳情已誌前報聞是日該請願團旣於下午二點三十五分出發直至四時許始行抵軍府當由八代表投刺請見總裁伍廷芳據報立命員役在政務會議議事廳前以椅桌搭作高臺一座并囑該代表轉致衆人一律晋府伍總裁隨登該高臺以最誠懇之詞演說約歷一時之久首先獎贊衆人之愛國熱誠次宣布政見言青島問題關係中國存亡凡屬中國人均當各以勇毅精神力爭一息尚存不容稍懈軍政府現亦認定以此為標準茍有一分之力必盡一分之力務達目的而後已然仍祈望諸君各以百折不撓始終如一之勇毅精神力爭茍全國上下一致進行勿論何事均可挽救諸君散會後尚當努力前途幸毋謂任務已完也云云軍政府之政務會議有各省軍代表列席者有代表不列席者至各省各軍列席之政務會議原定星期開兩次自上海和平會議廣續開議後則每星期一次近三星期以來因無甚重要事項發生故此代表列席之政務會未曾開議昨十二日因有要案急待討論由各總裁以軍府名義如今各省各軍代表蒞會首討論歐洲和會專使王正廷伍朝樞前後報告軍府十餘電文中有五使向軍府辭職一電經各總裁各軍代表一致議决去電挽留已飭秘書廳擬稿次討論各處來電案類皆報告彼處近日情形四點散會又聞總檢察廳檢察長林翔昨呈司法部文懇請咨陳通緝國賊歸案訊辦預備公訴 
[皖省敎育界之愛國熱]  
　　皖省敎育廳長董亭衢昨晨由蚌抵省午後即赴法政學校講演大致謂山東青島問題關係國家存亡此次北京大學學生因示威舉動過激致起風潮實其愛國之熱忱所致但吾人祇能伸張民氣表示意見為政府後援切不可越出常軌而行暴烈之舉動是為至要至不用日貨一層務必堅持到底並囑各生照常上課云省敎育會昨日開常會討論各敎育議案晚間開幻燈影片並開茶話會討論外交問題由徐磊生副會長主席謂青島失敗警耗傳來舉國惶駭京師學生為義憤所致全體示威其愛國熱忱實可欽佩本會現屆常會期間全省六十縣代表適値會聚一堂共謀敎育發展之時正可籍此表示意見現鄙人（徐自稱）擬有辦法請公决一對外二對內對外分二（甲）電致政府力爭青島主權如不由德直接交還即請拒絕簽字並維持大學勿受政潮震撼（乙）同時電致上海各報館轉和會代表請速解决內爭一致對外對內分四（甲）函致各學校各縣敎育會勸學所轉知縣屬學校提倡國貨並調查市面所售日貨如能鼓吹仿製尤為良善（乙）函致高會照以上辦理（丙）遇必要時即聯合各界一致為政府後盾（丁）本會各代表開會後返里應照上列辦法亟謀進行並隨時通信報告此外又加入四項一抵制日貨二將此次外交失敗原因編成歌詞使各生誦讀三以岳武穆所書還我河山四字作為此次外交失敗紀念由會印成條幅分送各縣學校懸掛以示不忘四函致上海國貨維持會調查國貨出品組織販賣團表决後遂擬電稿致政府其電稿略云山東問題關係至鉅日使在歐洲和會强權要挾載入和約侵我領土喪我主權京師學生勤於義憤行為雖激士氣尚存乃大學校長近又辭職出京學校勢將解體本會正開常會電訊傳來羣情惶駭務懇飛電專使拒絕簽字據理力爭並乞慰留大學校長保茲國脈固我主權云云並有人倡議製一種國恥紀念章無論何種社會男婦老幼均令其佩帶於胸前設不佩帶者共棄之此章圓形中書國恥紀念四大字旁書請用國貨四字俾人人印入腦中以示永久不忘 
[蕪湖快信]  
　　蕪湖總商會於十七日召集各商董開特別大會討論電文及抵制日貨事某商董謂現在本埠之廣貨號布號雜貨號均應盡銷國貨以挽利權旋公决各帮商董先在各帮公所會議辦法限一星期內報告到會再由本會開會公决實行當日該會發出電文如下　北京大總統曁國務院外交部農商部鈞鑒青島交還關係存亡商民憤激誓死力爭不達交還目的不止務懇毅力堅持以順民意並請迅電歐會專使萬勿讓步國家幸甚商民幸甚 
　　蕪湖警廳宋學寨縣知事余誼密昨致各學校校長函云逕啓者先後接各校傳單十四日上午十時在留春園露天演說具見各學生愛國之忱特慮演說時言者倘過涉激烈而聽者流品不齊或有軼出範圍舉動地方秩序所關非細務請貴校長切實注意各學生恪守秩序免致無意識之人演成意外敝廳縣為地方安寗起見想貴校長必表同情也 
　　蕪湖各商號同事近閱滬報載有救國十人才辦法輕而易舉因即組織成團者甚夥各具志願書誓不復購日貨 
　　長街藥業已於十六日開會公决不再進日貨廣潮帮各米號則議决嗣後不再雇日本輪船運米往汕頭廣州十七日有烟寗帮復和米號報米五百石由某日船運滬經同業查出公議嚴重處罰蕪湖第五中學童子軍二十餘人於十七日下午身着制服至長街各店號挨家勸告 
[南京通信　　重公]  
　　　　　總商會改選後之重要會議 
　　南京總商會改選後於十八日午後二時召集全體會董開第一次常會首由會長蘇嶽宗君發言略謂我國外交之失敗已無可諱言値此千鈞一髪之秋茍非全體國民攘臂而起以為外交當局之後盾則青島去山東危而國亦將不國矣語曰遇虎於途懼而死曷若拒而死假令人心未死事尚可為觀於各省各界近日救國情形則知人心尚未盡死也然外交情勢已危險萬狀滬上和會忽又宣告停頓是眞所謂內憂外侮相逼而來者矣物腐　生我國不自競轉而信賴莫須有之公理人道以嗣僥倖於萬一是何以異於緣木求魚耶更何以異於與虎謀皮耶蘇君民生繼曰國事敗壞至此誠足痛心公理人道又不足恃凡所謂正義平等自由自决與夫威爾遜主義所謂十四條者要皆理想方面之詞而弱國所可望而不可即者也故吾人為自救計當首先剗除極不可恃之倚賴心而正當防衛在不欲為人奴之一念而已人同此心心同此理則脰可斷腹可抉而國不能亡彼悍然不顧恃强恃勢者覩此情勢當亦可廢然而返惟吾人深慮當此孤舟飄大海之時警風駭浪已足自危乃同舟者不相濟而相閧其勢有不至同歸於盡不止國內和議之决裂毋乃類是蘇岳宗君曰吾人對內應速電和會繼續開議對外應速電政府訓令專使勿得簽字全體會董一致贊成繼議抵制日貨辦法四條一自本日起凡屬日貨一槪停進二速行提倡國貨以資替代三由各會董分別勸導各業商人一體照行四非俟山東問題完滿解决後不得解除前議此四條當由各會董簽字通過茲錄該會致政府及和會兩要電於後 
　　北京大總統國務院外交部參衆兩院鈞鑒此次巴黎和會我國對日外交完全失敗凡屬國民莫不憤恨頃閱報載政府有比較利害忍辱簽字之意思表示在政府慮外交之孤立別具苦心而要知已不自競求保障於不公平之約寗能有效遇虎於途哀而死毋寗拒而死務請訓令專使堅持到底萬勿簽字一面速息內爭善用民氣培養國力為異日桑榆之計人心不死國終可為大錯已成萬勿再鑄臨電哀鳴伏乞矜鑒全國商會聯合會江蘇省事務所南京總商會全體同人叩效上海南北總分代表唐少川朱桂莘諸公鑒歐會外交甫告失敗而貴代表等又復全體辭職內憂外患紛集一時風雨飄飖國寗有幸惟自貴代表等開議以來全國人民舉皆希望速了今一旦相率辭職在貴代表等縱別有苦心不得不迫而出此然吾儕商民之仰望於諸公者豈即此一辭便可卸責耶况諸公就職之初寗不知其難而遽貿然擔任耶明知其難而因難即退諸公縱不為全國人民計盍亦自問就職之初心乎務請俯念大局垂危繼續開議本眞正之民意審現時之國勢各出良心排除困難息內爭而禦外侮豈惟商民之幸全國同胞實永賴之矣涕泣陳詞伏希矜鑒全國商會聯合會江蘇省事務所南京總商會全體同人叩效 
[蘇議會加費之內幕]  
　　　　　　陸以鈞提出反對意見 
　　蘇議員陸以鈞因預算審查會報告江蘇八年度預算案歲出經常門第一欵內列省議員公旅費說明加增歲給之數提出意見書送會商榷鮑孫兩副議長因赴松寓面商陸君從緩發表陸謂本席請假未與審查但個人意見無論有效與否未便收回聞此稿油印分送時該案已經二讀通過茲將意見書錄後　本會議員公旅費問題商榷已久迄未解决比見本屆預算審查會重行修正審查報告書所列本會經費議員公旅費說明議員每人歲給公費九百六十元旅費二百四十元較之上屆支給規則所定歲給之數每人每年各加四百八十元計全年增費七萬五千餘元本席以為違反民意未敢贊同商請審查諸君撤回修正仍照上屆支給規則辦理俾預備費餘欵議充全省事業之用途庶可免地方人民之反響而保立法機關之荘嚴也 
[南京快信]  
　　省會議員加薪每人每月一百元昨日大會已將八年度預算通過敎育實業水利各項經費核减不少大起人民反對刻有江蘇國民大會幹事部江都臣等致函各界請一致呈請省長否認措詞極痛 
　　省議員蔡鈞樞提議為和議破裂急電南北政府挽留全體代表繼續開議以救危亡緊急動議案即日列入議程付大會公决 
　　昨日星期省議會休會一日今日接開大會 
　　吉林省議會來電主張取消新舊國會 
　　北代表日內即全體來寗守俟後命太平巷代表公寓現仍由軍署派員招待 
　　張一麅昨乘津浦車來寗准今日午車赴滬 
　　長江巡閱副使王廷楨又於昨日乘車赴滬仍為維持和議 
　　近有日艦四艘來寗駐泊下關江中 
[杭州快信]  
　　省議員徐成周提出倍支公旅各費案經各界反對業已聲請撤回詎日昨忽又函致該會謂該案連署六十八人俱不承認請照案提議列入今日議事日程上午十鐘開會由陳益軒動議專議加費出席者九十三人表决贊成者六十七人案已通過鑄成大錯公民團已飛電北京曁各省父老設法力爭消弭 
　　學生聯合會組織勸用國貨團昨日午後又假省敎育會開會集議進行辦法到者三千餘人敎育會長經子淵曁來實沈某等相繼演說聲淚俱下現决定雖署假期內酌留各團員在省演講并函致商會請絕來源 
　　朱桂莘前夜抵杭後昨經當道在陸軍同袍社午　畢即陪赴西湖靈隱等處游覽晚間鐵路局長任筱珊假座葛影山荘東請宴會朱同來者尚有胡達鍾章以英等今日（十九）午前齊赴江干九龍頭六和塔各處瞻仰名勝晚間軍民兩長又公讌於督署聞今夜即須起程返滬 
　　鹽連使蔣邦彥於前日起程入京署中公務暫委總務科長王繹和代拆代行昨已分行各機關查照 
　　本屆　汛較上年僅得十成之六杭縣東鄕一帶吏形歉薄近日葉價已跌至每擔二百餘文 
地方通信 
[松江]  
　　農會職員會　縣農會於十八日午後召集全體職員集議本年大會改選事項其議决案如下（一）改選期定六月一號二）於改選期前十日將改選期登報通知（三）自通告改選三日起遵照省長通令暫停新會員入會以杜紛擾（四）遵照省長通令非會員不得有選舉權及被選舉權（五）會員證隨時由各會員自向本會領取（六）會員應於大會日繳常年費兩角由會扯給收據為憑（七）會員領取選舉票時須繳騐常年費收據由發票員於收據上蓋印騐發兩字然後授以選舉票其未繳騐者一律停給 
　　褫奪許可狀　五厙鄕第七國民學校校長徐正光因案被控撤換後仍盤據校內不肯辦理移交縣署迫不得已電呈敎育廳請示辦法由廳嚴限徐正光於三日內遷出如不遵令允由縣署派警驅逐詎縣署遣人持廳令前往該校交徐閱看時徐仍多方詰難提出條件要求賠償損失縣署見其無可理喻始行派警驅逐復將前後情形呈報敎育廳經廳署批令褫奪徐之檢定許可狀以為頑强不遵令者儆 
[鎭江]  
　　都天會之熱鬧　鎭郡各業捐集鉅欵於陰歷四月十九日迎賽都天會游行各處熱鬧異常市中人多於鯽會中各項儀仗應有盡有另有拾閣故事六所爭奇關勝窮極奢華寗蘇滬杭等埠來觀者舉國若狂幸經軍警臨場彈壓秩序尚屬警齊是日火車小輪生意非常擁擠茶肆旅館亦無不利市三倍 
　　學生遊街大會　青島交涉失敗省立第九師範曁第六中學等學生於十七日晨八時齊集於中學校舉行游行大會各校學生到齊後照次排隊首列各校代表二十餘人次列學生聯合會大旗一面國旗二面軍樂隊及全體學生共計十餘校學生千餘人游行街市每人各執小旗二面多書（連起禦侮）（保我國土）（不用日貨）毋忘國恥（還我青島）等字樣所經之處均大呼還我青島數聲沿途拍手歡迎者頗多 
[揚州]  
　　學生開聯合會　本埠省立第八中學生近亦分組十人團於十八日起在城廂分道散貼中國將危之警告並勸同胞購用國貨演說時淚隨聲下該校學生並聯合省立第五師範商業中學各校學生於是日下午在商業學校開學生聯合會以謀進行方法　儀徵縣敎育會致北京電云大總統國務院鈞徵縣敎育會勸學所曁各校全體同叩 
[嘉興]  
　　盜犯執行槍斃　嘉興軍警前月曾購楾緝獲著名盜匪趙老五王鳳山二名並賊證多件解縣研訊該盜犯均供認結夥行刦縣屬七星橋注家浜等處不諱當即依據懲治盜匪條例判處死刑詳准軍督於前日派員將趙王二犯騐明正身押赴犯事地點執行槍斃 
　　丁銀定期開徵　嘉興八年份上忙丁銀現由張知事呈請上峯核定科則飭令各經造人尅日趕造用印今歲除徵上忙正銀外需帶徵四六七三年份　緩銀數若干現定於六月一日設櫃開徵人民以連年荒歉完納正賦猶慮不逮今帶徵至三年之多無不痛官吏之不恤民艱云 
[南昌]  
　　省議會請開臨時會　省議會因常會期內未經議决要案甚多特根據暫行法經昨日大會表决休息三日繼續開臨時會該會於十王日已將表决繼續召集臨時會原由咨請省長查照其文如下查本會本屆第一期常年會業經閉會面城門礦案尚未完全解决八年度預算案亦未審定僉認為特別緊要事件應依法請求省長召集臨時會經本月十四日大會出席議員全體可决理合備文咨請貴省長查照召集第二届第一次臨時會以决要案再現値夏季熱度漸高應請即於本月十九日召集開會合併聲明 
[九江]  
　　將開國民大會　此間人士擬於十七日開國民全體大會事為省防第四國團長徐世法所聞傳有派兵把守會場之說一時人心憤激旋由發江縣敎育會曁本城各學校派代表前往暍見吳帮辦要求充許開會吳頗贊成時徐亦在座乃始無詞現商學兩界正在佈置會場 
[汕頭]  
　　王建主之快郵代電　上海各報館轉和會唐朱總代表曁代表諸公鈞鑒中國之不速亡賴人心之未盡死人心之未盡死僅學生而已此次北京學生之誅擊曹章陸中國不亡之朕兆也一線曙光妖魔遁跡晴天霹靂萬籟無聲諸公去電翊助之是揚我國魂也此電一發我數千年以上之祖若宗皆掀　含笑謂華胄有人數千年以後未來之子孫皆東奔西馳為諸公鑄鋼像望諸公堅持到底佑我國家則頂禮膜拜者非止一人一時已也王建方叩 
[北京]  
　　嬰兒比賽會開始　中美通信社消息云日昨午后三時嬰兒比賽會在女青年會開會共到嬰兒四十五人皆為中上等華人所生產者嬰兒之年齡自六月至四歲為限首人神智檢查室由內科醫生將嬰兒腦力及其發達檢查一過蓋腦力因其年齡而變化也次入身材試量室其試量嬰兒身材不　試量新募之國人其精確自不待言最後度騐口齒耳目鼻喉試騐畢乃歸所可異者嬰兒之能耐試騐較勝於其母自始至終毫無倦厭者據該幹事云此等嬰兒之姓名及其試騐分數不日當分別布告獲優勝者酬獎亦一盛舉也 
雜評一 
[與民挑戰　　　　（默）]  
　　嗚呼今日之執政者尚不以誠意待國民耶非特不以誠意待國民且從而挑撥之一若國之不亂者是誠何心耶對於敎育免傳而提田是恐學界之不因蔡罷課而激之也對於和會准代表辭職而召回是恐主戰派之勢不張而揚之也對於外交不但不懲治誤國諸人而反極力為之辨護為之表彰其功是恐民怨之未甚而又逼之也時至今日國人方注全力以對外而執政者猶隨時隨地與國人挑戰非特不利用以對外而更欲分國人對外之力以擾內政府如此尚何言哉 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[和議將次絕望之消息]  
　　平和通信社消息　朱總代表及吳代表鼎昌準於明日由杭來滬即偕同各分代表赴寗於二十一日下午五時自浦口乘專車返京聞此次北方態度如此决絕者因南代表所提之八種條件各派均認為不堪忍受徐派對於五八兩項最不滿意各省軍民長官則以第四項之故人人有自危之心某派本久欲排斥朱總代表去職使和議不能終局今乘各派一致憤激之時遂極力從中挑撥破壞和議縱不决裂亦必另換已派之人為總代表俾可操縱大局現在趨勢較前更為艱險矣　頃晤新自南京來之某要人謂李督雖極熱心維持和局奈觀察北方近勢頗覺棘手因之態度甚為消沈云 
　　戊午編譯社消息　今日（十九）南北代表多人到新閘路三十一號岑宅集會張耀會氏亦到場由施王兩氏報告在南京會見李督請其設法為雙方代表轉圜李督允電雙方當局設法挽留今朱已赴杭州應派人將朱迎回上海靜待後命惟聞唐少川君辭意尚仍堅决云 
　　聯合通信社消息　朱桂莘君本日尚在杭未歸據與朱君接近此次偕游西湖之某君言朱君鑒於和議之困難今已决心不欲參與且預料唐總代表雖受軍府慰留恐將與朱君同一態度不能為和議收功之人物云果爾是千呼萬喚始出來之和平會議至是已根本打消擾攘數月全成幻夢是誠大可哀矣　北代表已去和平會議打消然則兩方將入於交戰狀態乎是必不然北方軍隊欠餉無數中央軍政費僅恃鹽餘關稅兩項收入每月開支不敷一千三百餘萬言及借欵則日人雖無遠慮終未必遽冒不韙供給北方鉅債以參加吾國內爭再言軍隊則倪奉兩軍早已陸續調回其前敵大將吳佩孚又為主和中堅人物即國人素目為主戰派之張敬堯亦早有不欲繼續內爭之决心是北方雖滿心主戰而實際開戰究為絕不可能之事至西南方面經濟空虛且迫於外交與輿論之趨勢不肯主戰到底亦為世人所熟識是今後戰事除局部小衝突外直可斷其必無然則將成何狀態耶此極有研究之價值者也　北京政府旣打消和局亦自知不能開戰唯感覺全部對等議和多於北方不利故打破現在局面勵行某派之主張拆臺政策分途單獨媾和某報京電以副座允陸幹卿即其最著之表象然此種政策據熟悉內情者言亦非確有把握不過一度試辦如果無效則和平會議仍當回復舊觀故今後和局為單獨媾和之試騐時期其試騐之能否收功於時局所關極大也 
[張耀曾由京來滬]  
　　前司法總長現充總統府顧問之張耀曾氏於昨日上午七點鐘乘滬寗車由京來滬聞與和局有關云 
[商帮協會對內對外之决議]  
　　本埠商帮協會於昨日午後三時開特別大會到會各省商帮代表數十人首由該會副會長馬乙棠宣布開會宗旨及外交危迫情形次由會長鄒靜齋聲言商人救國之决心復有沈卓吾徐春榮先後演說謂各駐滬商帮實為貨品出入之喉舌對於選購貨品無不握有全權今後倘能各具救國之决心其效力實至雄偉旋經公决由商帮協會訂立簿册經由駐滬各帮送請各店號分別簽字蓋印實行止進日貨如係代人經理無權簽字者即日電告本號俟得復後即行補簽簽定後如有自違規約者再為公同議罰嗣又討論和議問題商帮應執之態度决定由商業公團聯合會徵求大多數意見再定行止其徵求意見之法由本會去函建議茲將原函錄左　敬啓者南北和議突然破壞舉國商民聞之膽裂究其原因為南代表提出八條北代表不願討論誰是誰非未敢妄斷敝會本日開全體會員討論僉以此事非徵集全國公評不足以定折衷之論議請貴公團邀集滬上工商各團體曁南北兩商會就商會議場開一大會討論南北代表所提議八條認為何條可行何條不可行先由各團體解决後再通電全國各商會一致力爭以抒國難而奠民生專此建議敬乞公决此致商業公團聯合會 
[三和平會會議對內外辦法]  
　　本埠中華國民策進永久和平會廣東國民策進永久和平會世界和平共進會三聯合會因南北和議停頓青島問題失敗特於昨日下午三時開全體會議到會者朱賡石丁象謙唐堯欽焦易堂徐紹楨首紹南陳家鼎陳浩波汪漢滔荘莘如吳燦煌湯城梁念周等數十人當推徐紹楨主席報告開會宗旨朱賡石丁象謙主張分對內對外兩種辦法後經多方討論决定對南北和議先行通電各省聲明責任使北方政府從速覺悟毋速滅亡此項通電丁君已起有草稿當衆宣讀大意全體贊成惟修正文字仍公推丁君修改拍發朱賡石主張通電中應歷數政府賣國之事實外交失敗之原因及北言種種與民意宣戰之實况通告國人促其自决此項宣言經衆認為列入二次通電並推朱賡石首紹南二君起草至對外宣言公推湯君城起稿在西報發表云 
[學生聯合會開會紀事]  
　　上海學生聯合會於昨日午後在寰球中國學生會開緊急會議其議决之案件如下（一）電政府請取銷照准傅總長辭職之命令（二）决定凡入本會各學校應於月之二十二日同時一律罷課（三）遣派代表分赴各省聯絡公私各校一致進行（四）自罷課後非得本會正式上課之通告不得私自上課（五）明日下午四時起在原處開職員聯席大會討論一切進行事宜其餘各項重要决議暫不宣佈又該會今日經報界聯合會召赴茶會商榷一切當舉定狄侃程學愉費公俠三君代表出席茲將該會致北京電錄後　北京徐大總統錢總理鈞鑒讀前日照准敎育總長傅增湘辭職命令不勝駭異查此次傅總長因學潮引咎辭職係屬個人問題政府為大局計不應聽其去職望速收回成命以慰羣望否則全國學界將羣起反抗政府恐不能辭其咎也中華民國上海學生聯合會哿 
[力勸各校學生照常上課]  
　　江蘇省敎育會敬告本埠各校學生云諸君公鑒此次京校事件發生諸君對於大學校長蔡先生之去職一致挽留足彰公論現政府已有明令蔡先生之覆電亦不堅持去職之意諸君第二次宣言所要求雖未得滿意之答覆而已有可達目的之希望此時宜照常受課培養知能為根本救國之預備若在蔡先生過滬之後復有舉動轉使蔡先生有所為難恐非諸君主張挽留之初意諸君明達當必早見及此特此通告尚希公鑒五月十九日江蘇省敎育會啓 
　　蔡子民先生過滬發電後怱怱返浙特於昨日專托其弟谷清來滬於午後四時借江蘇省敎育會邀集京津學生聯合會代表方君豪及上海學生聯合會代表何君等述蔡先生意力勸各地學生照常上課至政府對於京校學生事件蔡先生前電已勸政府從寬辦理待有明示卽允回校詞意懇切聞者大為感動 
[關於提倡國貨之消息]  
　　京商會之通函　南北市兩商會昨接京師總商會公函云敬啓者現因山東青島事敝總會公衆籌議以維持國貨為至要已於本年五月十五日成立國貨維持會用特專函奉請贊同並徵求貴省國貨品類及各項國貨牌號請查明示知以便轉相報告統銷國貨不為他項冒充者朦混夙稔貴總會熱誠愛國諒亦有此同心也 
　　國貨維持會　中華國貨維持會前致函各火柴廠詢問柴桿原料是否國產旋接熒昌復函云頃奉台函詢及敝廠所用桿子是否國產等因查火柴桿子現有上海久恒德廠製造敝處均屬向其購買一面又擬聯合同業另組一廠專製以供需用刻正在進行中云又接爕昌復函云接奉惠函祇悉一是諸君子熱心愛國提倡國貨為根本切實之圖欽佩無已承詢柴桿是否國產查敝處應用盒片早經設廠自造歷有年所桿子均改用營口枝及安束枝現正擬設廠自造聊畫國民微意云 
　　鐵業公會　本埠香港路鐵業公會於前日（十八號）下午邀集同業二十二家開會公議後發出通告一則照錄於下　近為山東問題外交盡歸失敗巴黎專使力爭無效然國勢雖弱民氣尚雄因之各省各界為謀挽救之方紛紛開會以圖抵制為政府後援吾鐵業界亦國民一份子深明大義國之存亡匹夫有責各宜激發天良同心同德勿定日本鐵貨勿裝日本輪船勿購日本零特勿用日本鈔票堅持到底（下略） 
　　點春堂糖業之議案　舊歷已未年四月十六日為抵制日貨事同業集點春堂開全體大會（一）經全體議决自即日起不繼續定貨（二）業外之貨同業不得劃進以杜冒混（三）如違一二兩條者每包罰銀二兩暫充入點春堂再議用度（四）違章查實應提罰欵半數酬報信人（五）同業現貨及定貨并已售未出之貨以今日起至十八日止開明戶名包額細賬蓋章送交司年元生𢑥齊開會公核（六）抄賬不符照第三條處罰（七）掮客如向業外劃進直接售與客帮者與掮客停交（八）各客帮如向業外直接售進者應與客帮停交（九）業外如在訂此約之期前有向同業售進之棧單及轉棧之現貨應以糖行戶名及包額報告司年准予售劃洋行貨不在此例　以上九條業經同業開會全體議决先由到會同業親簽允字再送各號蓋章為證 
　　木商公所之會議　南市震巽木商公所於昨日午後三時開全體大會對於日本白松雜木柞木板片運申銷售及定購問題公决以現貨定貨賣完為止以後不再向日本定貨或購貨所有各號存貨定貨數目由各同業報告到所列表記載以資查考并議各同業對日本紙幣槪不收用 
　　滬紹水木業公所之布告　近日本埠各界鑒於青島問題非達到歸還吾國目的不肯干休不得已起而自救抵制日貨與不用日幣兩大端到處開會幾乎異地同聲其甚者發為警告形諸畫圖凡有血氣莫不警心吾業工界亦國民之一份子歷觀古今亡國之慘甚於剝膚爰本良心上之主張以隨各界諸君之後正在籌備開會提議抵制辦法間疊接同業紛紛函請開會提倡抵制日貨業於星期日午後二時邀集同業開會討論抵制辦法僉以吾業係屬工界不得不就工言工所有木料五金玻璃水門汀等類凡關於建築所需而為日本所出品者自後訂立承攬時開賬萬萬不可開入誓不採用凡吾同業須知此項抵制出於國民之自覺心為救亡起見係萬不得已之辦法第一要大衆一心堅持到底萬勿境過輒忘致令外人再笑我之熱度止有五分鐘也至為緊要恐未周知特此佈告 
　　轉運公所之决議　北四川路三多里內通商各口轉運公所為我國通商各口轉運同業所組織昨日午後三時召集同業開會討論抵制辦法一致贊成自即日起不裝日本輪船同業互相監督如有私裝日輪被人察覺查有實據罰欵五百金為公所經費並公推袁近初代表公所加入商業公團聯合會以便一致進行 
　　五金協會之宣誓　本埠五金協會同人憤外交之失敗開會徵集各同業意見以謀對付僉謂時局瀕危必急謀止進某貨第恐人心不一致貽虎頭蛇尾之譏遂定本月二十日相約至三元宮宣誓以明心跡此後絕弗再進某貨以表商人愛國徵忱 
　　海味業之討論　海味業同人昨下午在西門外廂業集議公所邀集同業開會公議到者甚衆當經各同業討論决議自即日起拍電東荘停止辦貨所有現存申廂兩地之貨各自查明待東荘轉電即行報告公所經衆贊成即載入議事錄以東存各貨以裝清為止申存各貨以疏通為止事關血本不得不忍辱須臾諒為國人所共諒云云議畢振鈴散會 
　　永安公司　本埠南京路永安公司昨晚開股董會集議推廣國貨辦法終結以先將所有現存日貨槪行撤去另行陳列國貨即已辦日貨未到者亦追電停止以為諸商店倡 
　　衣荘公所之會議　昨日（十九號）一時南北衣業全體在城內公所開會由各荘執事公推殷君為主席即由陸君出席詳述近年來國貨力圖競爭花色精美亦已各界所贊許今値青島問題各業均發起抵制日貨吾同業亦當急起直追旣可推銷國貨又可抵制日貨實一舉兩得云云旋由同業議决各件如下（一）前已進之日貨製成之衣服以售盡為終止（二）以八年五月十九號起不再續辦日貨（三）公函致提荘公會及各典質自即日起萬勿再當日貨以上三條均經同業一致贊同允為即日照行茲將該公所致興業領袖函錄下敬啓者青島問題噩耗疊見國亡家破危在旦夕國之兵力戰征無策挽救危亡國民天職凡百工商羣起禦日勿用日貨為扼要之圖第我營業與貴業有連帶之關係今日我業已開全體大會議决自今日起不再續進日貨但原衣已當固難退出自卽日起請通知貴同業槪勿再當日貨嗣後倘有滿出敝業槪不承印諒貴領袖亦表同情也 
　　四川旅滬同鄕會　四川旅滬同鄕會自青島交涉失敗後已迭次開會討論辦法昨日下午三時該會全體職員又開緊急會議議决拍發電文如左　成都重慶總商會公鑒青島交涉失敗全國共憤前經本會聯絡滬上各公團議决不買日貨不用日幣不裝日船斷絕工商交誼業已堅决實行貴會為吾川商業中樞愛國熱誠素深欽佩望迅通知各界一致進行不勝盼禱四川旅滬同鄕會長朱伯為副會長熊卓然吳甘泉曁全體職員皓 
　　縣敎育會之通函　上海縣敎育會昨致各校函云敬啓者本會於去年七月間職員會提議實行社會敎育事宜一案呈請縣知事通告縣市鄕各小學校職敎員於下學期起舉行現値外交失敗青島告急尤宜乘此時機提倡國貨喚醒國民或於國事稍有裨益至演講資料可由貴校職敎員自行酌用總期達到同人救國之熱誠是所至盼專此佈達順頌敎祺 
　　滬北各校　滬北各校學生共同救國會於昨下午五至七時在北四川路滬北學校開第二次談話會到會學校加入少年社普志中華志成華英基督公學共和女學中國青年等九校并前次到會各校共有十九校互相討論切實救國方法為敎會學校及商小學校等學生所能為者據調查報告在滬北一方除私塾外共有一百六十餘校已與該會通訊者計六十五校刻須再事聯絡於星期三再開預備會一次共同决定成立會日期及相宜之地址云 
　　救國十人團　救國十人團聯合會通訊處通告云愛國同胞公鑒竊以熱心國事抵制貨物均宜靜默持久而勸導同胞愛國及各商號提倡國貨尤應以身作則以誠相感萬不可激烈從事致礙大局若寫匿名信或假託團體名義嚴詞恐嚇及遇途人强勸均非所宜此種舉動於實際毫無補益反損國民資格願眞愛國者弗出此下策迫切陳詞伏維垂鑒　又通告云逕啓者本外埠救國十人團向敝處報名投函者每日達二三百件敝處辦事人不及隨到隨復殊為抱歉惟望諸同志先照五月十二號滬上各報所載救國十人團辦法分頭實行一面向敝處報名以便聯合會章程訂定後卽可寄呈聯絡進行專此佈告即希公鑒中華救國十人團聯合會通訊處暫設上海南市太平里四號楊瑞葆庽內 
　　麥總巡之佈告　英美總巡麥高雲氏昨出示通告照錄如下　照得本局現聞一種人印發傳單煽惑恐嚇違法强迫界內華商及居戶不購日貨擾亂治安爾等須知此種行為在違法律如有人强迫干涉華商及居戶買賣購用各貨之自由權一經查出照違法例拘拿罰辦爾衆商民等如遇有人前來騷擾害人應即報告就近捕房即由捕房將擾害人拘拿解送會審公堂或其他該管公署照律嚴辦决不姑寬其各凛遵毋違特此佈告 
　　楊思鎭之開會　浦東楊思橋鎭商學各界前日開國民大會議决組織救國十人團當場簽名成立四團公舉毛仲達為第一團長劉蓉湖為第二團長陳悅周為第三團長范聿胥為第四團長卽日起分頭演說勸導進行以維永久 
　　電車賣票人之過舉　電車公司賣票人葉梅生王阿大因於前日下午在北浙江路一帶卸除行人所戴之某國製造草帽踏毀被二百五十二號印捕拘入捕房捕頭以葉等舉動有碍租界治安因飭收押昨解公共公堂即由一百九十號西探與華探陸達奎及二百五十二號印捕先後投案禀稱被告等在北浙江路檢查往來電車馬車黃包車中坐客並行人若有戴某國草帽及似某國之出品即行取而棄之請為訊究詰據葉王兩被告供詞推諉中西官以此種舉動有碍治安判各押三天 
　　學生被拘之訊釋　前日下午公共租界北浙江路一帶有許多少年將往來行人所戴某國製造草帽卸除踏毀適有學生忻芝卿倪華生經過覩此狀况以若輩舉動殊欠文明立向勸說至引起多人團繞而觀被三百六十八號印捕查見疑為露天演講遂將忻倪兩人帶入該管捕房經捕頭詰悉一係學生聯合會評議員一係某校生徒因諭令各存洋二十元保出昨由公共公廨傳訊先由捕頭上堂禀稱被告等在北浙江路集衆演說有妨租界治安請訊繼由三百八十六號印捕上堂禀明當時情形詰據忻倪二人供稱因見若輩將行人之草帽拋棄踏毀殊覺暴燥故向彼等謂此種草帽固係某國所製但我同胞却是早經購買故祇可婉言勸告已戴者勿戴若强迫將人之貨品拋棄殊失文明體統不料言語不通致遭悮拘實非露天演說請堂上明察俞奠孫襄讞核供商之英副領事包君以該學生旣在學校肄業不宜干預外事判各罰洋五元充公並着自由具結開釋回校 
　　閘北之防範　閘北方面五區及一二分所境內向為日僑居留之所署長王金山署員孟浩吾牛玉麟等見邇來租界已發生攫毀草帽情事恐有人舉動過甚於前日起加派長警暗為防阻前日下午淞滬警廳徐廳長召集各區署所會議亦經面諭各署長署員一體曉諭人民宜處鎭靜毋貽人以口實云 
[松江旅滬同人懇親會開會]  
　　松江旅滬同人昨日（十八號）假座邑廟勸業場開春季全體大會到者甚衆首由吳叔釐君報告開會宗旨及提議事項如下（一）青島失敗北京大學學生侮辱案議决由本會用快郵代電投遞府院懇求懲辦國賊維持敎育以重民意而培國本（二）抵制日貨案議决由本會函請本鄕商會及敎育會一律勸導勿用（三）省立第三中學校（松江中學）辦理聞有不滿人意之處商議申請改良案議决由本會函請本鄕勸學所及敎育會就近調查實在情形並請答覆本會再定辦法議畢公舉職員一律連任旋即敘餐散會時已七下鐘矣 
[國民大會之通電]  
　　國民大會昨致各省通電云各省督軍省長省議會商會農會敎育會曁各團體各報館均鑒據報載十四日國務會議决定簽字歐和草約等語山東問題關係存亡一經簽字卽無挽回餘地日本縱允交還青島而經濟警察兩大權在其掌握扼制命脈名在而實已亡查民國四年之二十一條約七年之膠濟換文及其他中日密約均未經國會通過國人誓絕否認務達取消目的獨北京政府反令其簽字是明明加此等亡國條約以保證使山東一失而不可復而徒斤斤於不可必得之賠欵關稅輕重倒置是誠何心若謂拒絕簽字卽擯我於國際聯盟之外抑知山東若失日人已入我腹地又有七大鐵路囊括我十數省之土地而四年之二十一條七年之軍事密約更降我於附庸之列國將不國何有聯盟惟有卽時退出和會伸訴理由於世界若不得直寗聽日本攘奪人心不死終有挽回之一日設竟冒昧簽字無異宣告死刑匪特山東永無恢復之望各種亡國條約均因此認為有效吾國眞萬刧不復矣國民大會上海事務所幹事部 
[關於外交之官電]  
　　本埠軍政各機關昨接北京政府通電略謂自青島失敗全國人民形式洶洶深恐乘間發生排日舉動引起交涉特電各該長官速擬辦法勸慰各界勿作排日舉動以免釀出意外並囑各抒應付外交意見以供採擇 
[省敎育會反對省議員加費]  
　　致省長電　南京齊省長鈞鑒報載省議會二讀八年度預算案减削敎育實業增加議員歲費七萬五千餘元為全省人民公意所否認如議决咨署請勿公布寗使預算不成立不願省議會留此污點敝會職司敎育議員有不正當行為亦應匡正以維風俗謹陳管見伏祈鑒納江蘇省敎育會皓 
　　通告全省農會商會敎育會書　敬啓者去歲省議員議加歲費全省各團體一致反對敝會以為省議員必能悔過不成事實故未表示意見以　保存省議會之尊嚴區區苦衷可質天日本年省議會開臨時會三次日為主張加費各議員所播弄以致虛耗光陰幾及三月頃見報載加費案竟已通過且全係減削敎育實業各費損公益以利私人不知我全省人民何不幸有此代表敝會已電致省長建議勿予公布其詞曰（同上）云云在敝會對於省議會之機關始終愛護而對於減削敎育實業各費以增加議員歲費之行為自審良知實不敢再安緘默不為匡正蓋保存人心之廉恥更急於保存議會之尊嚴此則不得不痛哭流涕以敬告我全省父老子弟者也敝會以為如主張加費之議員認目前歲費為不足維持生活不妨自行辭職以圖較厚之薪水是或兩全之道特此通告諸維亮察敬請公安江蘇省敎育會啓五月十九日 
[英茶商對優待茶稅之非難]  
　　上海泰晤士報四月十五日倫敦通訊略云英國當局擬定屬地產茶優待稅則惟茶業中人並不歡迎優待蓋以華茶每磅收稅二便士之議果見實行則將擾動市面而無益於不列顚帝國境內之商人也十二日倫敦泰晤十報論及此事略謂輿論對此殊不一致商人之贊助保護政策者亦多懷疑不敢遽信政府際此現狀實施優待屬地產茶一策之為智也商人此種態度確有理由緣入境茶葉待遇各殊在實際上定損碍倫敦為世界主要茶市之地位而在國內銷路上亦無絲毫之裨益據茶業中人意見保護政策施非其時則有損無益推其結果將使倫敦不復為各種茶葉之轉運樞紐在歐戰以前德國之亭堡荷蘭之亞姆斯特丹雖較倫敦為遠然已漸與倫敦爭雄今若歧視中國與爪哇之茶影響所及則必驅中國與爪哇茶市由倫敦移至大陸口岸而盎凡爾一埠尤有希望以茶葉在比國為免稅品也其留於倫敦者不過上等華茶耳英倫三島之需求當然减少但外國茶市之地位將因此而愈固印度錫蘭之茶或將受其吸引而直接輸往與倫敦為敵者之市場矣目前運至倫敦之中國與爪哇茶葉大半價値低廉與他國茶葉攙和出售若重征其稅則國內茶價勢必昂貴國家有何裨益可言哉將來實業界難免不要求廢除優待之策届時恐倫敦旣已喪失中國與爪哇茶葉之經營且已喪失茶葉之出口貿易矣摩洛哥向銷綠茶其茶業集於倫敦茍有一免稅之口岸繼倫敦而為綠茶貿易之集中點則摩洛哥茶業將不為倫敦所操查此項貿易在戰前曾為德國所奪德船運費旣有津貼而亭堡無稅口岸又復省費後經中英商人勉力維持始克恢復舊業今不應以優待稅則破壞之也是以茶商對於此種稅則頗多非難之聲 
[盧護軍使再留總商會會長]  
　　松滬盧護軍使因上海總商會會長朱葆三辭職曾經致函該會長挽留仍未到會昨又派員前往朱會長處勸解請其速行到會受職無再固辭一面電呈北京國務院農商部等懇為轉電該會長迅行赴會就職云 
[縣商會呈報公斷處成立]  
　　南市縣商會呈上海縣沈知事文云為呈報事竊本會依法改組於本年三月間選舉職員業經呈報在案茲遵部章設立商事公斷處先經董事會開會公决選舉評議員十五人調查員四人並於被選之評議員中互選處長一人即於本月六日投票選舉評議員查當選十五人內蘇本炎係本會副會長例應引避爰以得票次多數前列推補一人十二日由當選評議員互選處長王震姚曾綬得票多數票數相同照章抽簽决定姚曾綬得簽當選處長卽定於本月十七日為公斷處職員任事之期除分別通知外合將本會商事公斷處各職員選舉確定並任事日期各緣由除分別通知任事外理合備文呈報並將各當選人姓名年籍職業開摺附送仰請察核備案並祈轉報施行謹呈 
[捲烟業聯合會成立]  
　　本埠捲烟一業合南北全市大小店舖不下三千餘家素無團體聯絡以致售價參差不一茲有余連貴等發起捲烟聯合會於昨日假法租界四明公所大廳前為會場開成立大會同業到者五六百人下午二時餘振鈴開會當推名譽董事張讓三為臨時主席登台宣述烟業一切希望并祝日後發達所有該聯合會創辦經 
 
 

Page 12

 
 
過狀况復推沈佩蘭代為詳述當由沈佩蘭報告創立情形後復告明本日先舉評議員七十人再舉評議員中複選正副會長曁推舉評議長當經來會同業投票由衆推定監視員八人開匭唱名結果評議員七十名一次舉定復由沈佩蘭起言本會評議員已經選定俟下星期即二十七日開會復選舉正副會長并推評議長務請當選諸君届期同　寗波旅滬同鄕會內捲烟聯合會共襄盛舉遂即搖鈴散會 
[駁運雜糧請求保護之呈文]  
　　上海縣商會昨呈松滬護軍使公署文云為據情轉呈事據華商雜糧公會函稱敝公會係豆米業仁榖萃秀兩公所曁漢帮雜糧志成公所廣帮愼守堂廈門帮泉漳會館潮帮糖雜貨聯合會等各團體組織而成近據紛紛來函僉稱浦東各碼頭貨棧林立各帮運貨駁船常被匪徒聚衆搶劫案屢出從未澈究是以該匪等近來橫行尤甚日前同業生源米行有運麥駁船兩隻在太古棧碼頭被刦當即扭獲兩盜送交水巡移解地方檢察廳訊辦在案乃該匪等膽敢糾黨百數十人將棧房所雇巡丁兇毆示威當此麥貨上市同業各帮於浦東一帶碼頭起卸貨物船隻甚多似此荊天棘地商家均為裹足若不請求從嚴究辦非特商貨不敢往來且與地方治安尤有妨碍除已會同太古公司棧經理呈請交涉公署照會各捕房飭令探捕加意偵緝外為特持函懇貴商會轉呈松滬護軍使署曁警察廳飭派軍警嚴密巡緝並求頒給示諭保護以保地方而安商業不勝公感等情到會查生源行麥船前被匪徒搶劫並毆傷棧司確有其事浦東各碼頭屬商家起卸貨物之要地該匪徒膽敢糾衆刦物毆人實係目無法紀據陳前情除函請警廳核辦外理合具呈轉乞鈞使俯賜鑒察飭下團營派軍巡緝並求給諭俾資保護實為公便謹呈 
[租界食鹽數目之調查]  
　　駐滬楊交涉員昨接松江鹽務稽核分所經理嚴家灼協理卜郎斯函云逕啓者敝所以計算租界食鹽銷數及私鹽侵銷之成分須得租界人口數目為標準查民國四年間約計六十餘萬人近今有無變動貴署諒有檔册可稽相應函請貴交涉員將最近調查數目開示至紉公誼 
[香港輪船抵埠之騐疫]  
　　近日香港輪船來滬時須停泊浦江中心經海關中西醫員騐明無疫方可停泊輪埠下貨昨日太古公司行走港滬之德安輪船抵埠後泊於華通碼頭浦中當經中西醫員登輪逐一查騐搭客尚無染疫者始各雇乘舢板登岸並將老鼠搜捕浄盡艙內四週灌澆藥水以防傳染 
[覆訊輪船火夫帶土案]  
　　英商太古公司之通洲輪船近由大連灣來滬日前抵埠時經江海關華洋扦巡登輪搜獲紅土一百餘磅詢係火夫王阿六陳阿大張阿三等私帶報請水巡捕房派探將王等三人連同紅土一併拘解公共公廨諭飭押候查明澈究在案昨晨由廨復訊據江海關代表律師上堂譯稱本案手續尚未完備聲請展期訊之被告王阿六延律師到堂辯稱被告在太古公司服務已有二十餘年從無過失原告代表律師旣請展期應准被告等交保出外候訊關讞員核供商之英卓副領事判王阿六交五百元人洋並保陳張兩人仍帶回捕房候展期再訊 
[南洋公學同學會之新董事]  
　　本埠南洋公學同學會總會向設董事部每月開董事會一次集議會務茲因各董事任期已滿由會中發出選票分寄國內外各同學更選新董事現在各處選票已紛紛寄到由上月董事會常會檢騐票數推定本届當選董事十一人姓名票數如下　沈叔達一百四十二票　胡敦復一百零九票　黃任之一百零三票　徐守五一百零二票　穆杼齋八十九票　王培　七十六票　張叔良五十九票　張貢九四十五票　王寅清四十二票　顧心一三十一票　柴芷湘二十三票　又傳緯平得四十一票當選因目疾未愈辭職故依法推定次多數補任聞新董事會定於下星期日開第一次常會再推定職員云 
[續誌泰縣偵探來滬緝匪]  
　　昨報記泰縣偵探高玉琪在四區二分所緝獲盜匪陳六寄押閘北司法科一節茲悉此案前日經段科員提訊陳供出同黨多至數十人段科員諭令還押聽候泰縣迎提歸案究辦 
[四誌春暄里之刦案]  
　　愛爾近路春暄里五百四十六號門牌居人毛耕園（卽毛根賢）家於本月十一號早被盜匪糾黨持械侵入刦去値價洋一千八百元之金珠飾物現洋逃逸嗣由該管滙司捕房華探陸連奎王桂亭與西探目泮林士及一千零八十六號一千三百六十九號兩華捕先後拿獲山東人劉玉山郝文忠直隸人王惠祖及與王同居之平湖婦人陸四寳連同抄出尖刀兩柄解經公共公堂訊押等情已誌前報昨晨由廨飭傳見證事主將各被告提案略訊一過中西官仍諭將男婦四被告分別帶回收押於下禮拜一解訊 
[寶山縣吵鬧屍塲案近訊]  
　　寶山縣大場鄕南陳宅巡警捉賭傷斃鄉民葛杏元一案釀成吵鬧屍場經上台批飭該縣公署將霜字三十八圖地保徐三大抽頭聚賭之蔡小弟房主陳華氏二分所巡長許道生巡警徐世忠等一干人證解送上海地方檢察廳訊供收押候屍父葛省來等到案再訊在案茲悉此案經檢察官提案研訊時牽涉該二分所庖人王榮遂備文函致寶山縣章知事昨午飭警將王榮解送到廳下午經檢察官提案略詰判王押候提集人證再行訊究 
[海斯律師作古]  
　　文匯報云本埠英律師海斯氏十八日在隔離醫院患腦脊炎症逝世年四十六歲在滬十三年與愛理思律師合辦訟案云　　 
[粵僑開會歡迎簡照南]  
　　粵僑商業聯合會以此次粵東米荒籌辦平糶南洋烟草公司在滬首先捐助鉅欵復由該公司簡照南在粵疊捐巨資發起糧食救濟會開辦以來成效卓著簡君適因事由粵到滬該會特於昨日開會歡迎並請簡君報告粵中平糶情形到會者該會正會長陳炳謙副會長梁綸卿葉苾荃交涉員楊小川代表卓健伯曁會員等百餘人午後二時開會先由陳炳謙報告開會緣由次推葉苾荃讀頌詞略謂本年我粵米荒為百年來所未有先生提倡平糶在滬首捐鉅欵回粵復舉辦廣東糧食救濟會不兩月而全粵米糧價復劑於平成績之良為近年辦糶之冠同人等經商滬上以此舉對於桑梓治安關係極大竭力協贊義不容辭經陸續雇輪赴蕪採運藉資接濟但心餘力絀愧未克副先生宏願茲特開會歡迎藉聆敎益並為桑梓數百萬飢民百拜以謝云云讀畢即由簡君述答詞次由南洋烟草公司潘達薇演述敝公司之設一以振興國貨挽回利權二為擴張中國實業之基礎三力行慈善以助社會之發達是以敝公司簡氏昆季歷來對於各省災荒善舉無不力捐巨欵以所獲權利於社會仍以權利答報社會云云次楊小川代表卓君云此次簡君籌辦平糶之偉舉非獨粵民蒙福卽外人亦皆稱頌外人每稱慈善發達即社會發達簡君對於公益善舉如此熱心我等宜有以報其盛德云云繼而許奏雲歐鏡堂楊輝庭黃式如亦相繼演說至五時始拍照茶點而散 
[貧兒院將開懇親會]  
　　上海貧兒院因五月二十五日（舊歷四月二十六日）為該院成立紀念日期定於是日下午二時舉行第十八次懇親會表演成績又因前創辦人曾少卿周期又行紀念儀式現已由該院邀請各界届時蒞臨矣 
[義務敎育研究會成立]  
　　十八號下午十二時半滬上各義務學校敎職員集於青年會之童子部攝影會餐餐畢開成立會首由臨時主席陳已生報告籌備情形及通過簡章後乃選舉職員如下會長董景安副會長吳繼叔鍾文川中文書記李峻華英文書紀陳漢文會計張斌張厚存庶務張敏鑒陳君來等嗣由新會長主席　論各部分組織手續與一切進行方法是日到會者有三一堂天安堂思婁堂廣東浸會堂老北門浸會堂懷思堂東吳第二中學附設義校儉德儲蓄會廣肇義務校中華基督敎會眞神堂及青年會童子部等代表共六十餘人 
[警廳招告馬新忠之牌示]  
　　淞滬警察廳昨發牌示云案據三區警署單解蔣春田告訴馬新忠敎唆暴行各節發科假預審雖無確切指證决非事出無因查工人械鬭尋仇最為惡習該馬新忠據警區調查素行心術係一桀警不馴之人其平日身受蹂躪者大都畏其兇橫未敢舉發本廳長有除暴安良之職對於害羣之馬懲治尤嚴除將馬新忠發押候查外合亟牌示周知如有曾受馬新忠兇害者准於十日內來廳呈訴以憑併案究辦須至牌示者 
[邑紳公留林檢廳長]  
　　邑紳莫子經姚子議等因上海地方檢察廳長林仲立與江西省九江地方審判廳長梅治豰對調已奉部令惟念林廳長蒞滬數年辦理司法事宜頗為妥善與地方士紳感情亦極融洽故均情殷挽留昨特公呈松滬護軍使盧永祥請轉咨司法部免予調任 
[湖北軍事獎劵得獎號數]  
　　湖北軍事善後有獎義劵昨為第二期開獎之日滬局接該電傳開出五大獎號碼計頭獎為七千三百四十一號二獎為一千七百五十五號三獎為四千七百二十八號四獎為一萬二千六百五十二號六千七百十三號五獎為二萬五千七百四十一號一萬六千五百六十一號內三獎一張四獎兩張由滬票店賣出 
[夫妻涉訟之辯論]  
　　邱朱氏前延巴和律師至法公堂控丈夫邱全生棄家不顧請求追償贍養費邱全生亦延達商律師代辯官判聽候覆訊在案昨又傳訊先據巴和律師稱現原被分居均各同意應請堂上着被告每月貼償原告及子女之贍養費惟恐判决後不繳應請堂上着被告須立相當保單作證等語達商律師聲稱據原告控被告出門棄家不顧與某婦姘識等情前者被告出門乃係養病並無與某婦姘識之事原告所控全屬子虛現欲堂上着被告貼償贍養費敝律師甚為反對因邱子明年已長大在某校讀書已久儘可謀事得資供養父母况被告向在某公司為小包作頭祇有兩處房屋每月可收租洋七十一元並無他項進欵自此案發生後原告將被告所値二千三百元之衣服物件私自取去應請堂上着令交出後由被告每月貼償原告贍養費洋十五元至於原告律師要求找覓保人一節敝律師亦甚反對請求訊斷巴和律師又稱敝律師查得被告每月確有一百餘元之進欵貼償贍養費亦須查察原告每月用度若干方能核斷况被告前控伊子竊取單據共値一萬餘金之數並非無力請核原告邱朱氏稱所有貴重衣服等物均係被告取去婦人並無私搬被告物件堂上儘可派探往查中西　昌會判聽候查明再行核辦 
[兄弟涉訟之研訊]  
　　已閉裕興洋行買辦顏士璋前延巴和律師為代表至法公堂控胞弟顏士珍不理賬洋六千八百餘兩求追等情被告承認欠銀並延達商律師代辯一切官判候傳司賬張雲福到案訊明再核在案昨又傳訊先訊司賬張雲福供稱商人前在裕興洋行為司賬時祇寫草賬士珍乃係副買辦雖然時常支取欵洋惟總數究欠若干不得而知至於士珍借給士璋方單之事商人亦不知悉是實士珍稱商人每日所取之零星銀洋實代洋東墊付各賬每至月底由洋東給予銀行支票由商人轉還與士璋並無虧欠分文請求堂上儘可派人詳細查核中西讞員判退去聽候委派理賬員貝明忠將賬詳細查明再行核辦 
[過犯圖竊之懲辦]  
　　公共租界過犯陳阿桃前晚糾同黨羽毛榮章　至法租界地方圖竊適為包探楊振富巡緝到來查見將陳毛兩人一併拘獲並在身上抄出鐵器物件帶入捕房昨解法公堂請究陳供認圖竊不諱毛供民人實受陳之愚求宥中西官判陳不應屢犯不悛着押西牢四月期滿永遠逐出租界毛押十四天以儆 
[控訴混裝劣質火柴]  
　　美商榮昌夑昌兩火柴廠指控虹口鄧脫路一百九十九號門牌內之寗波人張阿桂與婦人張吳氏將劣質火柴裝入伊廠之火柴空匣內混售漁利等情昨由滙山捕房西探目柏生與華探陳廣義將張等男婦兩被告拘解公共公堂經中西官訊問一過諭將被告分別收押候美領堂期解訊 
[買賣鴉片之敗露]  
　　紹興人朱重山昨至虹口華記路二百十四號門牌向販烟膏之潮州人李春購得鴉片烟一盒行經西華德路被一百六十六號一千三百五十七號兩華捕與包探蔣阿林查獲詰悉前情將朱李二人一併拘獲並在李之家內搜出烟膏十三盒連同烟灰器具帶入捕房禀明捕頭押候查明解廨訊究 
[烟膏送關候燬]  
　　楊慶桐前日身帶烟膏一百匣行經新閘成都路被該管捕房九百三十四號華捕查悉當將楊與烟膏一併帶入捕房捕頭詢據楊供在大英公館為出店該烟膏係友人囑令代帶並非私販當飭包探陸桂山調查明白即將楊釋放烟膏暫存捕房於昨送請公堂核示中西官諭將該烟膏送江海關焚燬 
[男子病斃]  
　　公共租界馬立斯路於十六號晚有一年約三十餘之男子病倒於地由老閘捕房六百四十七號華捕查見車送醫院入院後病益加劇延至昨日下午身死由院通知捕房派捕將屍車送騐屍所諭地保傳屍屬前往收殮 
[冒捕拆梢證據不足]  
　　小販陳阿二指控山東人張平於前日午後在黃浦灘碼頭冒充暗差華捕希圖拆梢等情昨由捕房將張拘解公共公堂請究先由一千零八十八號華捕上堂禀稱目覩被告在馬頭冒充暗差向原告勒索香烟錢等語並據陳阿二投訴前情訊之張供稱前在浦東為暗差因原告收買舊鐵事致遭　革昨日同乘槪渡船渡浦遇見向之理說並不索詐求鑒中西官核供以原告所控冒捕拆梢證據不足會判將案註銷被告開釋 
[售賣淫畫之儆押]  
　　無賴方桂生前日在福州路售賣淫畫被西人朋茂所見以此穩淫畫最關風化當喚七百五十九號華捕將方與淫畫一併帶入捕房押至昨晨解送公共公廨經中西官訊供不諱判方押西牢一月示儆淫畫銷燬 
[强取洋傘判押一月]  
　　西婦沃克司前日雇乘張阿三所拉黃包車至泥城外斜橋畔影戲園觀看影戲將値洋三元之綢洋傘一把遺忘車內被附近某西人家侍者王關金所見强行將傘取去經張訴由站崗華捕將王拘獲連同洋傘一併帶入捕房昨解公共公廨經中西官質訊屬實判王押西牢一月以儆贓交原告領回 
[過犯復來租界]  
　　過犯謝阿二前日在愛多亞路俳徊被包探沈阿岳查見向詰支吾當將謝帶入捕房押至昨晨解送公共公廨經中西官訊實判謝押西牢半年期滿仍逐出租界 
[崇明騐傷案之各執]  
　　崇明縣境鄕民宋義和尚前與李三郎因事互毆控經崇明縣公署經賴豐熙知事訊供各執當飭檢騐員周謙騐明宋並無傷痕宋不服要求發送醫院診治當由醫生騐明宋之肋骨已斷一根函致該署賴知事又命周到院復騐仍報無傷賴知事因據情詳所蘇州高等檢察廳昨日令飭上海地方檢察廳派員往騐該廳即委派檢騐員毛耀棠等定於陽歷二十號（即今日）前往崇期辦理 
[學徒猝斃之請騐]  
　　小西門外四十二號門牌周歆之所開織帶作雇用徐馬扣之為學徒前日徐忽染時疫不及醫治殞命因滬上並無家屬由周報告二十舖地甲邵梅生於昨午投報上海地方檢察廳報請相騐 
[淞滬警察廳批示四則]  
　　徐懷霖批　據呈已悉查潘曙樓所欠宏興永金店銀一百三十兩五錢業據呈交到案傳知濬川源銀行具領是該保人等責任已卸所請退保應予照准 
　　金梁川批　呈及清單均悉查該灰船戶　錦昌等拋船避匿情殊刁狡頃據　錦昌具呈前來請求將船釋放已批飭尅日投案候核矣仰即知照 
　　　尚德批　據呈事屬可行仰速投案候核毋再延緩自誤 
　　秦裕生批　據呈已悉事關巡警誘拐虛實均應澈究仰候令行一區一分所查復核辦 
[中華職業敎育社通訊]  
　　社址　上海西門外方斜路 
　　本社為提倡國貨振起實業起見曾於前日發表敬告全國實業界及工業專家文思竭棉力為國內實業界物色各項工業專家一面為各項工業專家介紹相當位置頗承各界贊許　函報告謹當將來書逐日披露於本欄以供衆覽 
[王預君函述新發明品]  
　　鄙人專好實業尤喜發明前留學美國時已發明多種算具用具得美政府專利權唯資本小而交際微未能推廣回國後又因發明之物未能合於普通人之需要故轉而發明別物舊歲友人托發明一毛筆複寫具一人同時能抄數分公文又能寫信留底開帳存根　貼臨實小學習字之用此發明品業已賣去數千元唯友人尚未請專利開廠耳茲又有中外合辦工廠請發明假骨角聚合法已近告成鄙人暇時又發明一簡便浮表凡工業藥品以及化學藥房必能利用此表比婆邁表又簡單又便宜又能賺多錢又恰恰抵制日貨（中國理化器械大半由日本販來）總之工業界有所需求鄙人多能應付王君通訊處上海寳山路鴻興坊西弄一百十七號 
來函 
[學生聯合會來函]  
　　閱報載學生聯合會之新聞一節於一政府與日本所訂定之密約常要求政府一一宣佈一句下脫去取銷二字希即更正為荷即請著安上海學生聯合會啓五月十九日 
[寗紹商輪公司股東聯合會致虞洽 
卿函]  
　　洽卿先生閣下敬復者奉示敬悉本會公舉先生為會長出自公衆誠意承示會章有未妥之處當可修正昨荷面允同深欣慰合再備函奉達以全手續 
[韓民謙來函]  
　　頃閱貴報本埠欄內載有俄票轉機一則并云協約國集資維持云云並無其事現滬上市價每俄票一元只値九八元二分七八即請登入來函欄為幸 
雜評二 
[蘇浙議會加費（庸）]  
　　蘇議會之加費案已在預算案內二讀通過浙議會之加費案亦已於十九日大會通過蘇浙兩議會之加費同時成立古有恥獨為君子今蘇浙議員可謂恥獨為小人矣 
　　良心有所勿顧也輿論有所勿恤也减助長行政之經費以供議員個人之取盈今而後蘇浙兩省之實業與敎育將愈見衰敗蘇浙人民選此敗類之議員食其惡果追原禍始能無有操刃自戕之痛耶 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談　（百五）] [  一之]  
　　美利堅人士表示全國一致上下一心之狀况者舍前述之兩種印刷物外尚有極簡單極普通之方法可令人觸目驚心永誌不忘也按尋常一般人民之心理言長篇之說貼瑣碎之白話其效力當甚微惟極簡短極明亮之（標語）最足令人一目了然一見面憬然不能自釋也設有一人於此自朝逮暮公務甚忙若有以一極冗長之白話記事進者此人必不終篇而厭倦矣若以一簡潔明凈之短評進直可令其迥環三復而津津然　道之也設又有一人於此令其周歷通衢遍觀各種傳單與一種之標語若待其歸而試令一一默誦則舍傳單中極節鍊之警句或有一二語可記憶外其能完全記憶者必此最醒目最著明之一標語也標語之中尤以四字句為便默誦如美國在提倡節食時其標語為（Foodwjllwlnthewsr)(譯言食將取勝也舍the為冠詞無意義外餘者合之適成四字標語）此項標語在各餐館菜目各大鋪戶仿單中莫不有之甚至信面之郵局蓋印及各大日報各大雜誌所揭登之全面廣告亦以此四大字繪圖立說以求合於社會心理此蓋以標語為主以圖畫說明為輔以有秩序有條理之方法維持全國人心於不敝耳 
　　此外可藉標語發押之處若大劇場大樂工之編新戲演新曲若大書肆之出性質相似各新書與發行圖彩鮮明之美術郵片均屬新大陸雄邦所習見者但若此等盛舉尚須有極多之工本為公益上之犧牲也 
　　其不必以工本為犧牲而反足收間接之實效者則如大報館大書肆之假手文人以善用其小聰明耳我國當以少數文人慣弄狡獪為詬病以雕蟲小技為無裨大局而不知在美利堅能善用之小聰明亦有大作用也有（新字說）一則頗為當時美國上中下社會各界人士所傳誦茲譯錄如下述以備我國人士之參考焉 
　　美國在（提倡節食）說盛行時原定三項食品為最宜節省者一日麥英文為wbeat二日肉英文為neat三日糖糖之味甘英文（　）字為swoet其初人民尚忽視之嗣有著作家某氏者別創一新解謂wbeat與neat末尾均以eat終soeat末尾拚法雖為eat而屬長音仍等於eat也（英文eat其義為食）凡我邦人若欲知何種食物不宜多食祇須記住三食字（即三eat）自可更無遺忘之慮云此語一出聞者莫不以之為議助倐焉傳布滿國中此又於趣味上促進全國人民自覺之一法也 
老申報 
[通衢起窖　（見光緒二年七月初三日）]  
　　揚州西門內落星衛繫馬荘通衛也前月二十五日大雨時居民皆閉戶安睡忽有一涇縣王公館開門率僕衆明火將街心大石抬起掘深二三尺起去藏金無數又將大石覆上次早本街行人見街中所掩之水皆流歸石下未幾石陷成坑衆亦莫解其故次日見主公館之門未啓亦不之疑乃一小僮年約十六七歲過而笑曰他家去矣衆詢之僮云我與他家僕極相好他言主人有重資於賊亂時藏此必得之始去特　屋於旁近守三四年昨才下手伊四川人非涇縣也衆始恍然於王姓寓此也從不與鄰右通僕從多人並無生　終日以典質為食極形窘困皆偽飾也相與　嘆面散鷗放生聞之曰此君如此深心大川其籍旣假其姓必非眞其僕從等必是心腹一伙忍守三年絕無洩漏一得其機飽　而去如神龍之見首不見尾亦非庸人之所能為也 
 
[禹陵　　（古蹟圖九十四）]  
　　在舊會稽縣東南黃帝藏書處也禹治水至會稽山得黃帝水經於穴中按而行之水土平夏少康建廟於是山曰禹王殿內有禹陵在焉 
新拾遺 
[徐柏林襲擊英倫記（二）] [  俊時]  
　　未幾徐柏林愈飛愈近至吾所居之屋之直上驟見兩艇飛　者再遂見離余屋遠三百碼之巨宅火光四燭余見其情狀之險而慘中心憤激不可言喻當彈之擲下余能覺其空氣鼓動之浪激動吾而剎那之間華麗荘嚴之巨　核閣盡化為灰燼又不知誰家厄命遭此重災𪱩亦可哀矣 
　　於是吾英射擊隊紛紛射擊而二艇則遠飛而遙互以探海燈射照以通信號彼聞射擊之槍聲反屹然不動吾射擊隊以乏良美之訓練所發之彈無一得中二艇遂得安然而逸於離城之前尚擲多炸彈火又四起計是次被炸死者十二人傷者倍之 
　　士民仰首而望者聞其炸力之巨皆震懾莫敢動及飛艇漸遠始趨至受害之處觀察其禍被火之鄰家則歡欣雀躍　謝上 
　　天之佑余亦親至其地巡視觀者擁擠不堪雖有餘彈炸裂之危險無復有顧及之者蓋聞人遭災無論識與不識莫不樂為扶助惻隱之心人皆有之吾英人之慈愛仁厚自非彼德人之殘暴成性者所可同日語也 
　　方艇之迴旋上下也余見其週圍有濃白之氣體附著於旁聞人言此氣之用能護飛艇被火之擊至於何由使然則無一能道之余以此說為荒誕不足據度此氣乃自汽鍋所放出使入外　皮袋以强其上升之速力耳 
　　吾軍之射擊隊於危急之際不可謂未蓋力然終以目的不準自彼艇擲一炸彈必連聲開槍五六分鐘以余觀測無一中者而吾所發之彈力則亦非常猛烈旣不能攻敵而至落地之時往往轟炸市房人民夫射擊隊者乃所以拒敵之侵害而保護吾人民今旣不能克敵於萬一而反累及吾民此則大可抱憾者也後警廳佈告凡値攻擊徐柏林時務各避匿遠處以避危險云云然而此乃指生命而言財產之損失警廳仍不得不負其責也 
雜錄 
[世界小新聞]  
　　航行大西洋之百年紀念　中美新聞社云大西洋之有汽船始於一八一九年五月二十二日該船名　伐那從我約城起椗前往利物浦中途安穩未遇風波祇為英國砲船阻止前進因該砲船統帶生平從未見過汽船見其黑烟突突疑是着火故阻其行迨到利物浦口外又一度為英艦所阻海行共歷二十九日十一小時六月二十日泊於利物浦港進口時開足速率見者大為驚歡旋開往瑞典京城九月十八日到聖彼得堡該處美國及他國公使等視察之是月二十九日離俄京十一月三十日開至落伐那（地名）出外共一百二十九日該船後於一八二一年在長島海面沈沒今年本月二十二日為該船之一百年紀念日各大汽船公司舉行慶祝典禮以紀念之 
小說 
[醫士婚史英國科南達利原著] [  君玉譯]  
　　距英國利物浦之西南可十里有小村落曰十字荘當一千八百七十年時有醫士曰安露西名雷諾姓者僦居於此其人身世初莫能知第悉為格拉斯哥大學之博士惟其　色粗黑類印度產而其舉止端重又類西班牙之搢紳濃眉黑髪曰炯炯而有光人以其黑乃咸稱之曰黑醫士蓋誚之也及至日久而黑醫士之名稱竟成不可移易之尊號良以雷諾博士和易近人藝術尤精凡疑難之症得其一診無不應手奏效故黑醫士名乃大著向者村人有疾必就診於愛德華其人蓋利物浦著名醫士羅威勳爵之文孫也但其藝術殊不能似其祖故雷諾博士一至愛德華之門遂可羅雀而雷諾博士則方蒸蒸日上村中有貴爵日裴爾登其次子勞萊攫外症經雷諾博士刀刲竟雀然而愈於是黑醫士之名乃益著自後頻承貴爵　讌雷諾博士遂得加入村中社會交際之場頗得村中歡迎惟有一事衆人以為病者則以雷諾博士鰥也論其年齡及其歲入實已早應娶妻於是好事者輒為之撮合顧終不得雷諾博士之許可如是者期年衆乃始疑雷諾博士之弗娶者必有不得已之隱衷甚或疑其固有妻者或因家室之乖　故避地來此以求安靜耳此語出衆遂無復為雷諾博士議婚者而孰知數月之後村中忽傳一事則恍然於前說亦殊誤會蓋此久鰥之醫士竟已與居桐樹別墅之女郎曰芬雪名冒頓姓者締結婚約矣芬雪之父曰極姆斯　為村中巨紳今已作古其母亦已去世乃與其兄奧德同居然冒頓氏在十字荘中固仍不失為舊家也芬雪之年猶在少艾而性情靈敏尤為一村所著稱其兄奧德亦彬彬有禮故雷諾博士得此姻眷村人咸嘖嘖稱羨惟有一事似為缺點者則芬雪年才二十有四而雷諾博士已三十七矣訂婚之日為二月初旬而完姻之期即在八月雷諾博士心中固切盼其婚期之速至也當兩人相識之初芬雪因應人園游會雷諾博士時亦與會兩人　面之後起為情愛卒至締結婚約殆亦天假以緣也六月三日雷諾博士怱得一郵信蓋自外國來者據郵局收發彭克爾告人云雷諾博士自來十字荘後外國函件此實第一次其內容若何雖不能知然其信封形式特異郵票為阿根廷共和國者郵局印記則為彭洛司當自阿根廷都城遞出者封面不署姓名并不書月日要之為秘要信也蓋彭克爾為人健談是日接此信後即細加研究用為談資故直至晚來始以付之郵差雷諾博士接得此信明日遂往見芬雪密語者可半日始出芬雪送至門外淚眥瑩瑩綴滿眼角一星期後而村中遂悶傳雷諾博士與芬雪之婚約已解除矣 
[自由談之自由談] [  不冷]  
　　北京對於兩和會之代表　北京政府之對於國外代表也則曰簽字也曰不准辭職也其對於國內代表也則曰痛駁條件也嚴詞拒絕也准辭職也兩兩相形政府對於二者之間其心中之輕重可知矣 
 
 

Page 16

 
 
   
 
