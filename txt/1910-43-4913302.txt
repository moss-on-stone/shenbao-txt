# 1910 - 43 - 4913302

 

Page 1

 
 
   
 
 

Page 2

 
 
   
 
 

Page 3

 
 
上諭 
監國攝政王鈐章　正月十一日内閣奉 
　　上諭張人駿奏考察屬員秉公舉劾一摺江蘇江甯府知府楊鍾羲揚州府知府并徐州府知府田賡署泰州知州趙興霙署桃源縣知縣陳杭署　山縣知縣左杖周旣據該督臚陳政蹟均著傳旨嘉奬江蘇候補道桂運熙狎妓聚賭舉止輕佻候補知府葛德潤久辦釐捐誤公肥已候補直隷州知州龔寶琛行爲卑鄙罔顧廉隅正任丹陽縣知縣羅良鑒失察櫃書浮收不恤民情幾釀巨案候補知縣陳亮恭經理電燈官廠採辦朦混操守難信署泰興縣印莊司巡檢試用州吏目馬家豐行爲狡詐不堪造就候補布理問陶嘉素行無賴改名誣告同寅抗傳匿審候補巡檢吕康齡佻達荒唐冠裳不齒候補巡檢徐輔臣性嗜樗蒲罔知檢束候選巡檢孟平前帶巡防隊治游賭博紀律不嚴准補江南内洋水師通州營遊擊龔先第顚倒是非居心險詐均着即行革職陶揚嘉吕康齡並着驅逐回籍交地方官嚴加管束沛縣知縣李渚田才欠開展人地不宜着開缺另補候補知府姚繩武前辦統捐因循舞弊告誡不除著以通州降補前署句容縣知縣姚祖義辦事操切釀成命案候補知縣朱永錫勘丈屯田不實虧欠公欵均著以府經歷縣丞降補該部知道欽此 
　　上諭前福州將軍景星由部屬簡放道員歷任按察使布政使薦擢湖北巡撫福州將軍均能克勤厥職前因患病准予開缺回旗調理嗣經派充資政院協理大臣辦理一切悉臻妥協兹聞溘逝軫惜殊深加恩著照將軍例賜卹任内一切處分悉予開復應得卹典該衙門察例具奏伊子蔭琦著以郎中補用欽此軍機大臣署名奕劻世續鹿傳霖那桐戴鴻慈假 
論說 
[論今年之新時局（續）]  
一藏事之敗壤。西藏一隅。物産豐富。疆域廣漠。而其形勢。又爲我國西陲之屏蔽。耽耽虎視。者乃欲夷爲屬。地以爲得寸進尺之。計利達賴之無識也。而多方以結納之爲達賴者。亦以其幣重而言甘也。而中情淆惑。歸向不堅。朝廷知藏僧愚昧。難以理諭。宣召達賴進京。優其禮貌。隆其禮制。留京數十日。所費至數百萬。若是者何哉。母亦欲以懷柔之德。使之欣喜感恩。傾心歸向耳。乃都門之祖餞方終。而向外之野心遽起。行人絡。繹悅服强鄰。世之識微者。早奭然憂藏事之難圖。達賴之心之不可以遽繫矣。然猶幸班禪與達賴。意見不同。班禪有欲入訴朝廷之意。或可望其以班禪之欲内向。藉以維繫衆心。乃近者藏僧暴動。日有所聞。官軍不敵。勢且解散。彼袖手旁觀者方日兾我之有事。以爲其伸張權力之機會。一旦亂作從而暗助藏僧。敎之戰陣。自在人意計之中。使非厚集兵力。巧發善制以能取勝。則藏地之存亡。未可知也。唇亡齒寒。能無心悸。爲今之計。亟宜遴選將才。速練新軍以圖固圉之策。而爲救急之謀。斯則今日所萬不可緩者矣。 
　　一新官制之阻難。國家欲收官吏之效力。必使用人者無拘牽資格之患。被用者無冒濫登進之心。而後設一官可得一官之助。我中國古時官制以及今之各立憲國。大都考驗明確。量材器使。無用違其材者。夫是以臣盡效能。吏皆盡職。以能弼成興國之盛治。我朝官制。仿自前明。科舉取人未能核實。而又重之以保舉之浮濫。恩蔭之濫竽其居一官而能盡一官之職者。幾希矣。又何論乎來自捐納者之蕪雜也。今欲釐定官制。必先劃清權限。革除浮濫。而後可望仕路之澄清。人材之輩出否者。其又何道之從。曩者李家駒學士擬就之草案。於此二者。頗兢兢焉故。其所擬於新舊各衙門旣多歸併改革。而於各尚侍之權限亦多所增損學。士嘗謂河工等項之保舉。蔭生之與以官階。學生卒業後之出身。苟非永遠革除。無論官制如何組織。舉不足以清仕路而裨益國家韙哉斯言。誠能識本原而抉流弊哉。乃其所擬之稿。樞臣都不贊成。辨論再三。迄未就緒。豈其中之釐訂。果有未善歟。抑豈以權限過嚴。有損利益。而不樂贊成歟。總之無論如何。自以批隙導覈。斟酌周詳速行解决爲要。而徒事紛紛辨論何爲者一人民自治思想之閉塞。方今各省地方。巡警未盡設立。學務未盡完善人民之智識未盡開通。一切各種自治之規模。未盡粗舉。善堂經費。紛如 
 
 
 

Page 4

 
 
亂絲。劣董頑民。囂然不靖。將欲循序布置。逐漸進行。必賢能者有熱心公益之誠。而後地方上有日異月新之象。乃當自治選舉之時。到塲投票者大率寥寥無幾。以蘇垣地面之大。選民之多。而投票之人。乃不滿三百人他處選民。亦多放棄權利。不與投票者。是何其漠視地方。置不顧問者之多耶。推原其故蓋以躁妄之人。多方運動。才識旣薄。流品尤卑。賢者靜觀此輩。輒憎惡而鄙薄之。遂至闇然自守。不欲一厠身於其間。其頑固無識者。則又不自知其選民資格之可貴。權利之不宜放棄。乃茫然坐棄而不往。投票選舉之人。是以若是少耳。夫頑固之人之放棄權利誠無。損於地方之事也。以賢者而亦不與投票。則豈地方之福哉選舉之時現象若是此後地方之事。能必其興利而除弊乎。是亦可爲慨然興歎者矣。 
　　他若欲釐鹽政。而東三省之洋鹽。無可阻止。欲清理財政。而各省大吏之與監理官。時聞衝突。要事紛列。成效杳然。報章所載。殆無一差强人意者况復卾路借欵。爭議而無功。中葡劃界。久持而罔效錦齊鐵路之借欵又議增長。皖礦凱約翰之要索。咄咄逼人。外交棘手。尤復有令人驚歎者。一般國民。方以歲月更新。熙熙然有歌詠昇平之氣象。而曠觀大勢。紛亂若斯。其何以發識時者之樂趣。而塞執筆人之憂思乎。振作精神。力謀進步是所望於當局者。 
專電 
[電一（北京）]  
軍機處電寄粤督袁樹勛粤連桂省匪黨素多此次兵變恐有匪逆勾結應即督飭嚴拿解散母任蔓延致釀巨患 
[電二（北京）]  
桂撫張鳴岐電告政府桂省甚爲安靜 
按張撫此電想爲粤省兵變而發 
[電三（北京）]  
憲政編查館奏定宗室覺羅訟案由大理院獨斷母庸會同宗人府訊判如兩造均有爵位仍由宗人府訊辦 
[電四（北京）]  
江督奏徐州土藥統稅局一律裁撤又奏鴻勳捐振請賞頭品頂戴奉旨賞布政司銜 
[電五（北京）]  
郵傳部奏臣部擬訂四律航律以英國路律以德比郵電律爲日美丹奥參酌合用似有可採現派施愚馬德潤爲起草員陳毅總司纂覈路律已有端倪俟各律告成再咨商修律大臣核定請旨頒行 
[電六（北京）]  
資政院奏法廷議院遇辯難演說須當塲録寫應設速記學堂派李家駒爲總理牛年畢業後派充資政院諮議局速記生當差三年擇尤請奬此項學生在京考取十二人各省各送四人 
[電七（北京）]  
江督張人駿查覆劉永慶確無嗜好奉旨劉永慶着開復原官 
[電八（東京）]  
美國電稱前總統羅斯福將同夫人游歷日本歸途過蘇西運河 
[電九（東京）]  
清國日本便館一等書記官中島雄於陽歷二月十七日病故二十日舉葬 
緊要新聞 
[粤省兵變事宜續誌]  
[新軍變事之廷寄]  
　　袁制軍自得兵變警報後卽將肇事詳情會同增留守電請軍機處代奏即奉廷寄大略以兵警旣因彼此誤會肇釁若操之過蹙恐生他變宜先用善法撫慰必不得已始行相機進剿 
[各省詢問之電覆]  
　　此次新軍潰變各省均有電來粤詢問嗣初三日官軍大勝袁督即將當日情形電覆各省聞該電大致云標兵除夕藉端與巡警互鬭元日竟敢紏衆毆打警局初二毁拆營盤司令處搶械登山負嵎形同叛逆時砲隊管帶勸阻堅不繳械歸營並將該管帶戕斃查係一標及砲工輜七營各兵全變勛會同李提督再三示諭招撫不料該兵自稱革黨弗恤良言初三早揚旗率隊直來撲城不得已督率防營弁兵迎往叛兵一見齊施槍砲是役擊斃叛兵百餘名陣斬十餘名執回鎗枝千桿左右搶回戰馬十七匹大紅旗一枝二標三營三標一營均尚安靜現在省垣地方安謐如常 
 
 

Page 5

 
 
[拿獲叛兵之訊供]  
　　番禺周令昨率勇數十名巡視所屬東郊燕塘等處先後查獲形跡可疑之人梁和黄三兩名押回署中候訊旋又奉水提憲電飭密派緝捕差役到雅荷塘圍拿新軍排長譚某詎譚已逃去祇將譚妻帶案密訊據供伊夫久未返家所犯何事氏亦不知等語即晚奉予省釋初五日由各路巡防營及巡警拿獲叛兵及形跡可疑者一百餘名解交督練公所審訊由下午三下鐘審至三更始行訊畢其中有等係被 
[中國名畫]  
王小梅人物畫之一 
迫挾隨往出外者據供并無搶刦軍裝與官兵對敵因聞督練公所出示招安欲入城報名致被守城官兵盤獲有等則係悮拿者公所訊明後分别收押再行核辦是日又由滿洲巡警拿獲五名移解南海縣堂訊時據蔡玉山供河南人前在一標當兵因事革退現在沙河開張合利洗衣店蘇錦供在文明門合盛石舖當伙夫日昨出東門游要拾得碼子壳數十枚軍衣兩件劉奇生供安徽人在東門廣九鐵路做工黄玉供羅定人在揚仁里安昌剃頭店雇工因出東門游行有巡防勇多人雇伊挑軍衣一大包至小巿街給以軍衣使作工人致被誤拿李信供三水人在菜欄挑菜度日欲往北門挑菜致被拿解訊畢押候核辦 
[保全新軍大局之會議]  
　　此次新軍潰散後各處輿論咸以新軍苦練多年略著成效此次之變自係爲一二奸人脅從初無反志誠恐當道事後多所殘戮吾粤精銳將盡銷磨日昨紳商多人齊集自治研究社聯名致函袁督李水提請其將脅從之衆分别資遣回籍李水提接函後即命駕到自治研究社與紳商會商一切兹將致袁督李提函録下海觀大公祖大人鈞鑒疊上寸函諒邀鈞覽此次新軍與巡士口角釀事疊勞藎畫紳等爲謀桑梓安靜起見數邀同人集議冀効微勞嗣聞此次新軍之變一誤於巡士操之過蹙再誤於標統之督責過嚴且謂第一標素守規則標統營官相安無異獨此次因放假小事致起龃龉適值第二標有與巡士相閙之故閧然遂起等語此均外間傳說紳等俱不具論然事本無端各相誤會與平日起謀蓄意揭竿變亂者有間業經明公體察情形一再申諭本已寛其旣往無如若輩無知誤會以至迹近抗拒剿斃多命此亦自作之孽勢之無可如何者也現在事體粗定紳等籌議善後之策以爲除首要旣正典刑外其飶脅從之衆應以資遣爲第一要著若概與駢誅其中冤濫者多不特不能辟以止辟且恐寒别營之胆再起波瀾爲患滋大似宜綱開一面免數百人於刀鋸之下措全城於衽席之安功德非細而且殲厥渠魁脅從罔治載在夏書又非一味　頇養癰貽患之比察看情形新軍不遵約束迹近反叛罪無可逃但究因小故誤於無知似宜分别詳審酌予遣散此則紳等不能不爲桑梓預籌亦不能不爲明公借著也是否可行亟請鈞裁 
廣東兵變平定後之布告 
[自治會請商民開巿傳單]  
　　切啓者日昨新軍與巡警交閧彼此意氣不平絶無擾害商民之意連日閉城以免軍警再有互鬭係屬和平調處之妙用並無他事初三日經大憲辦理已妥東門外各新軍已如常駐紥遵守軍律滋事之少數新軍亦已平服大局安全連日老新城東南關西關河南各處商民均如常賀年照常交易誠恐閒雜人等藉端滋擾有碍治安本會昨經議决招集粤商團隊三百名分巡彈壓勸散閒人並請各街坊如常添派商勇妥爲守護現已完全無事各行商如常開巿我同胞深明大義統希互相勸誡切勿稍有誤會爲盼粤　自治會謹啟 
[善堂商會請開城公函]  
　　善堂商會上袁制台增將軍函云敞堂等聞 
 
 

Page 6

 
 
因兵勇閙事以致省垣四城門連日關閉人心異常惶恐正擬聯謁台座奉聆鈞示俾得藉資傳布以慰人心奈董等行至城門未准徑進伏查四鄉渡船大半明晨啟行若不即日飭令開城深恐謡言四佈各鄉十匪因此蠢動在在堪虞董等即午集議僉謂此事似宜一面從速派委妥員設法解散并於各城門處多派兵勇防守一面飭令如常一律開城俾便行人而安衆心似爲直捷是否有當悉候鈞裁示復同深感荷再憲台如有要密訓示或須董等晋署面聆者仍請隨時由電話總局二十六號廣仁堂示遵爲叩肅此敬叩崇安伏乞垂鑒九善堂院總商會紳董等謹禀 
[袁制軍復善堂商會函]  
　　頃展來函祇聆一是兵勇閙事原無閉城之理惟燕塘新軍一標昨日毁壞該營盤司令處砍電奪鎗出踞横枝岡當經敝處商會李軍門再三苦諭撫令歸營繳械免其深究有不願當兵者亦准保全乃竟堅允降揚言革命胆敢先行開砲攻擊官兵現已與之開戰據報獲勝仗傷斃亂兵百餘名擒斬數名是各城門似不必嚴爲防範兹令歸德門仍時常開放以便販運居民食用之需然必經守防兵勇查驗始能放進也至應否如常一律開城姑俟明日收仗察看情形再行酌奪尚祈費心誥誡居民母庸驚惶依舊安靖切勿輕舉妄動是所拜禱 
[善堂商會初三日安慰傳單]  
　　本城兵勇閙事連日閙城人心惶恐即經敝堂院等於初三日函禀督憲將軍憲設法解散以安人心去後即探得官軍分三隊痛剿殺斃亂兵百餘已漸安謐至初三晚八點鐘廣仁善堂奉到將軍憲由電話示及兵事漸安明天初四日儘可酌量開城等因復奉到督憲覆函内開云云兹特速即刋佈凡我同胞無庸驚恐依舊安靖切勿輕舉妄動是爲至要至禱 
[羊城九善堂總商會初四日布告開城傳單]  
　　敝堂院等昨初三日函奉督憲覆示并奉將軍憲電話示覆各節經即刋佈傳單於昨晚及今晨報慰想已週知頃再奉到將軍電話示及今早已令各城門一律開放准下午五點鐘關閉等因兹特再行佈告想兵事已妥我同胞無庸驚惶惟各人出入不可太夜爲要此佈九善堂總商會 
[粤西關巡警局閙事情形廣東]  
　　初三日西關六局連日戒嚴局前有多人燒地雷砲爲巡士驅逐羣以巡士爲無理干涉愈閙愈衆巡士即將數人帶局衆愈鼓噪瓦石交投巡士欲以空槍嚇退不料一聞槍聲投擲愈烈卒轟斃不知姓名人一名年約三十餘歲微傷者亦有數人五局聞報急到彈壓衆人不分黑白遷怒五局桂巡官巫巡佐并欲毆之幸桂巡官服便衣自認西醫生爲救傷來者僅得免巫巡佐服警服爲衆人亂石擊傷頭部負痛奔回五局衆因遷怒五局欲拆毁不能入復四六局滋閙高巡警道嚴廣府張南海均到塲彈壓勸導許久衆不肯散南令頭部致受石傷旋見火光熊熊從六局焚出頃刻間全局化爲灰燼鄰居舖户欲鳴金告警爲衆嚇止謂俟局燒盡始得鳴鑼否則照六局辦法幸六局離舖户數尺否則不堪設想六局焚毁後十一點鐘又往華林寺焚五局所幸寺門高固欲照燒六局辦法劇錢買油水等物寺内僧衆異常惶恐坊衆勸導不允由局電禀告急派白泥調來之巡防兵數十名彈壓乃散不料日昨九點鐘時候又有百餘人到寺外喧閙越二句鐘之久聲言非拆毁不休後有防兵大隊到來乃解散而去 
　　初四日自治會即將六局釀事牽涉五局情形及當時辦理方針　請督憲核辦昨午袁督特邀陳惠普李戒欺二君入署面談約一時半之久力諭以此次肇事新軍巡警均有不合厥後新軍變亂再三勸撫不允顯係有革命黨從中主謀借事竊發爲大局計不得不剿至西關燬局亦順有亂匪從中煽惑現在事情已過其中是非不必再論各紳商務當以大局爲重聯絡一氣籌辦善後以保治安談次並力言粤省民氣囂張團體不結甚爲危險陳李二君陳整頓巡警維持商業各辦法袁督囑即分别條議補呈並囑傳諭各紳商對於此次事變不必各存成見至四點鐘始退 
[京師近事]  
　　各省建築諮議局工程甚大需用浩繁現度支部行文各督撫着將工程賬目于完竣後核實報銷不得稍有浮冒如係舊有公所改築者舊料值價若干亦一律開明母稍含混 
　　組織新内閣將近就緒聞中書中有得會議政務處要差者可望量材擢用其餘准改官外省以示疏通 
　　欽天監津貼上年年底仍未清結以致辦事各員莫不眉頭雙鎖云 
　　日前内城總廳札飭中一區派巡警將後門内三眼井東頭横栅攔寶長公米局封禁勒令停止營業並將該鋪長車某帶往總廳又將該街路南某碓房之帳簿詳查聞碓房係被參之百什户結巴張所開今因參案被封 
　　順天府添設督捕巡警隊現已佈置停妥總局設順天府署内分局設蘆溝橋聞分局之兵額較總局爲多日内即出隊巡防 
　　提督衙門出示略謂國服期内各家門户不得黏貼對聯俟二十七個月後方准黏貼誠恐無知小民於新正月中違背典禮特詳爲曉諭一律 
 
 

Page 7

 
 
禁止 
時評 
[闊哉部視學]  
度支部之某監理。以踼斃廚役而被撤。學部之某視學。以輾斃 
鄉叟而被叅。眞無獨必有偶。 
或曰。馬車輾斃人命罪在車夫。於車中人無與。不知今日官塲之惡習。往往官愈大位愈尊者愈以縱轡疾馳爲得意。而駕車者默揣意旨。以爲非此不足以示赫耀。快車乃顯宦之通例。於是錦鞭一揚。四蹄雙舉。前呼後擁。如水如龍。車中人非不顧盼自豪。旁觀者非不嘖嘖稱羨。而不知禍已由是而起。 
嗚呼。部視學直不如晏子之僕。 
雖然。奚僅部視學。盍觀各省大吏蒞滬之坐馬車者。 
[愚哉革黨]  
嗚呼。何廣東新軍之多事也。旣與巡警大起衝突。又以革黨煽惑而潰變。 
或曰。大除夕之攻擊巡警。與初二日。之兵變無與或曰。大除夕之攻擊巡警。即爲初二日兵變之見端。 
然以余觀之。此次廣東之兵變。與安徽之兵變無異。皆爲革黨倉猝之布置。而僥倖於一試。安徽之兵變也。先搶軍械庫。廣東之兵變也。亦搶軍械庫。安徽之兵變也。繼搶講武堂。廣東之兵變也。亦搶講武堂安徽兵變運幸即撲滅也。以事前已露風聲而官塲早有預備。廣東兵變之幸即撲滅也。亦以事前已有消息。而官軍早爲提防獲間諜去扳機。革黨猶睡在夢中而不悟且迭經大軍懲創。熊成基方獲案。餘黨窮無所歸。而粤兵猶敢貿然一發。愚哉革黨。 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂諮議局聯合各省請減電費原禀湖北]  
各省諮議局聯合公禀郵傳部請核減電費已略見昨報兹將原禀録下竊各省諮議局自本年九月初一日一律成立數月之内用欵浩大活支項下以電費爲大宗蓋諮議局之職權在議决本省應興應革之事件惟事件之當興當革中國向無精密之報告但經提議必需臨時調查常年會開會之期僅四十日益以延會不過五十日所調查之事項多在各廳州縣非咄嗟可以立至文牘往返驛遞覊遲時日虚糜進行阻滯此不能不借資電力之一因也諮議局之權限範圍雖僅限於一省大利大害之關係類多各省所共同而大疑大難之發生亦往往非一省所能解决此問彼答絡繹交馳事非豫期機貴迅速一有遲誤即生參差此不能不借資電力之二因也綜斯二因發電旣多用費日鉅各省財政現均窘絀萬分自不得不於無可撙節之費力求撙節簡單則不達意恉延遞則恒失事機再四圖維不得不籲求鈞部略與递融減價以爲補濟之術竊查鈞部核訂報館寄報减費章程第二條各報館所發新聞電報無論明碼密碼准照電局明碼價表一律减半收費等因蓋以報館爲開通民智之機關宣布政令之轤轆酌加優待以示國家提倡輿論之盛心諮議局爲各省輿論之會歸當不僅與報館同論國家之重待諮議局似當視報館有加援報館減費之條類推於諮議局事旣不甚相遠例似可以相通或疑諮議局之電費旣多電報局之收入自旺驟議减價於電額似有不利且諮議局人員甚衆因减價之利益或不免生借公便私之弊端不知諮議局常年活支必有豫定之額電費一項原非漫無限制價重則發電必少價輕則發電必多電價輕重即電報多少之衡益寡裒多諮議局得收費省事敏之功電報局决無前盈後絀之理如慮假公利私或生流弊無論局員貝有人格不至有作弊之行爲必欲防止弊端或明定章程或頒發執照仿報館减費之例略加通變不難絶夾私影射之風似無庸鰓鰓過慮也本局開會　中卽倡請减電費之議函商各省除雲南函覆現業減半收費無庸聯名外其餘簽名之各諮議局意見皆同理合合詞恭懇鈞部俯賜察核准照報館新聞減費辦法明定條例通咨各省督撫轉飭各省電報局遇有諮議局電報一律减收半價以順輿情而重新政實爲公便再此呈係由湖北諮議局主稿合併聲明謹呈 
[贛路公司呈郵傳部文（爲呈報會議情形事）]  
爲呈送事竊照本公司前次邀集在处股東函商京外公同酌定八月二十六日起至二十九日止開股東會嗣因有人衝突以致解散提議事件多未决議當將大概情形曁規則等件呈報奉憲部電飭與勸業道妥速秉公理處遵經妥辦就緒擇於十一月二十三日　　東會三日以竟前次未决事件業已先行分電憲部曁呈報移會在案當將開會大概情形彚記兹飭匠排印裝訂成册呈送前來除呈送移會外理合備文呈送憲部俯賜察核 
[請願代表奉諭前之呼籲天津]  
　　去臘各省請願代表於未奉二十四日上諭之前曾擬具公啓函寄各省諮議局云敬啓者此次聯合二十一省爲速開國會請願政府風潮湧發頗聳觀聽同人庸愚謬受諸國民代表之委任抵京以來兢兢不勝是懼然力所能及斷不敢稍有退縮請願公呈已於月之六日投遞聞都察院即當代奏連日又復晋謁軍機慶王以下均蒙接見言論之問尚表同情但同人等以兹事體大斷非一呈所能得効政府從違究以國人心志之齊一與否爲準現同人等在京已組織速開國會同志會以求合力進逹之道都中各團體亦陸續結合機關以爲後援伏望諸公聯合省會同志同時並起以謀全國輿論之統一則請求之目的更易達而迅速諸公碩德名彦欽佩滋深登高一呼百響競應或分電政府或呈懇當道奏達輿情以民氣民力所蓄積者和平競進齊發以向政府有此紀律之團體在此時旣爲同人之後援在他日即爲政黨之先河國脉民命此舉關係實爲重巨諸公抱公益之心存愛國之志當必有以見敎也專布愚衷願垂省覽敬請公安北京請願代表同人公叩十二月十四日 
[粤省大吏和衷辦事之覆奏廣東]  
　　粤司局於去臘奉督憲札開本部堂會同將軍具奏遵旨會商諮議局圍牆一摺合就抄録札行知照原奏如下署理兩廣總督袁樹勛廣州將軍奴才增祺跪奏爲遵旨會同覆陳恭摺仰祈聖鑒事竊宣統元年十月初二日承准軍機處電奉旨增祺等電奏連接袁樹勛及巡警道來咨諮議局圍牆外旗房即日拆毁燕塘舊砲塲索歸新軍操塲駐防所請飭　緣由不先派員會勘索要旗滿巡警局歸併巡警道人心惶惶不安等語著增祺袁樹勛將所奏各節和衷商辦共體時艱用副委任並將籌辦情　妥議會同具奏欽此等因臣樹勛隨于十月初三日謹將前此辦理各事原因電請軍機處奏陳大概初六日准軍機處電開奉諭旨袁樹勛電奏悉著仍遵前旨將所陳應辦各事宜和衷妥商會同具奏欽此欽遵各在案經奴才 
 
 

Page 11

 
 
增祺與臣樹勛妥商辦法悉已措置就緒謹爲我皇上縷陳之一曰諮議局圍牆外建造旗房查此事先經臣樹勛接據諮議局籌辦處司道詳稱該局前面餘地有旗人搭蓋栅廠恐碍觀瞻請轉咨傳諭拆去並擬給地價等情隨由奴才增祺電詢憲政編查館嗣接電覆謂局前留地若干並無規定明文是該局留地四十丈之說自可作罷惟將葵棚拆去移向西邊俾該局無碍觀瞻以免障碍蓋中國警政未備建築工程凡高下遠近相距丈尺若干尚無畫一之規定與省城街巷湫隘道路喧攘皆足爲衛生之障害諮議局度地本在城牆以外今將附近居房略加遷展事屬可行此會商辦理者一也（未完） 
[浙路湯總理擬往廣東招股杭州]  
　　浙路湯總理近因感于各股東之挽留决意犧牲一身始終路事年底已專摺懇請開去提學使之缺復于上海董事會中布告全體股東已認第二第三期者務須尅期繳欵以便赶辦杭甬路工免貽外人口實又因廣東多富商袁海觀制軍與總理夙有賓主之誼尤深契合得制軍登高而呼政界亦易于聯絡聞擬親往粤中一行　招股本厚積財力擴充範圍以爲浙廣交通之預備有於本月二十日啓行之說 
分類新聞政界 
[新蘇撫過鎭鎭江]  
　　新任江蘇巡撫寳湘石中丞於初十日午後三時中甯　專車過鎭維時鎭郡文武印委各官咸詣牌灣車站恭迎如禮駐鎭各防營兵士亦列隊歡迎旋即開車赴蘇履新 
[巡警道限制土膏店安徽]  
　　督辦禁烟公所卞柳門觀察以禁烟一事功令森嚴自應嚴限禁絶惟查省城廬州蕪湖開設土膏店甚多若不予以限制量爲核併難期禁絶兹擬自本年爲始所有省城廬州蕪湖等處凡京廣錢糧雜貨等店代售者統限三個月繳照一律閉歇其專設之土膏店統限六個月歸併核减第一次酌留十分之七第二次酌留十分之四三次一律閉歇以示限制刻已詳奉皖撫批准立案矣 
[浙藩提前開庫杭州]  
　　浙藩顔小夏方伯因病乞假本擬續請開缺經增中丞於初四日行香之便親赴藩署力請銷假方伯始允俟初十日假滿十五日回任因此廣濟庫提前於初九日未時開庫聞各縣地丁錢漕届期上兌者三項一錢糧捐項等欵銀一萬三千四百餘兩一鹽運庫解到第二期崇陵工程銀一萬五千兩一收入雜欵洋九千九百六十餘元 
[會派清查紳董松江]  
　　府尊戚太守照會紳董略謂奉憲飭各廳縣設清查公欵公産事務所由本地方官遴派士紳五人以上詳請核　照會充任兹據華婁兩縣會詳以華婁同城清查公欵公産事務所擬華婁合設一處以免歧誤爲此照會貴紳請煩按照辦法綱要將兩邑公欵公産認眞清理查填總表分表至本府應設督查公所設在府署宅門之側廳如有需直接事宜儘可來府商酌相與維持右照會陳憲章謝葆鈞吳前楣林增鑑戴鳴鳳吳維馨徐祖壵葉有圭袁遠譚翼珪盛之驥張汝礪程福基黄恩煦 
交涉 
[民敎衝突之撫批安徽]  
　　宿松縣童生梅得修與天主堂耿敎士衝突一案迭經省憲飭縣秉公查訊由縣判令梅生與耿敎士服禮丁事禀復撫憲批飭銷案兹聞梅生又以丢畝陷害催撥　誣等情具禀撫院奉朱中丞批云前據宿松縣禀稱該童生梅得修素稱好事歷舉前事以証其狡詐今閱此禀愈覺不誣該童生之姪罵詈神甫亦旣服禮銷案安守本分可也乃復搜剔前事推波助瀾藉端搆訟顯係前次服禮心有不甘希圖雪怨即使實有其事誰使該童生之父以已産送與敎堂意存見好已屬非是旣經送與敎堂何以應完糧稅當時並不推割清楚自貽伊戚於人何尤所稱鄧茂芝從中播弄吳秉國等揑詞架害殊難遽信究竟該店基畝稅應歸何人完納及監役有無索詐二十千文之事仰洋務局轉飭宿松縣分别查明辦理仍將情形禀復核奪 
軍界 
[陸軍學生畢業升學江西]  
　　江西陸軍小學堂二班肄業學生客臘考試畢業經總辦張子蔚觀察會同夏監督之麒陳提調伯文以及各敎員分門考試請院覆考兹經馮中丞於新正初四日蒞堂按名發給文憑派員咨送赴甯升學並諭令於十二日到甯入堂肄業以重課程 
[考騐將校之心得安徽]  
　　皖軍自改編以來紀律較前修明去歲年終余協統欲覘各將校之心得發出問題數則大都關於今年改良敎育内務一切計畫限正月二十二日交卷 
[採購船艇繩麻安徽]  
　　江督咨皖撫文云海防領江長龍舢板各船艇每年需用繩索向歸金陵船廠製辦給發應用所有宣統二年應需前項繩索自應預爲採購以免貽誤要需兹由該船廠派令司事前往六安産蔴之區採購白蔴運甯製造其經過沿途關卡應請循章驗照放行母得留難阻滯等語兹朱中丞已札行蕪鳳兩關及省城牙釐局通飭所屬一體遵 
學務 
[裁撤八旗隨營學堂鎭江]  
　　京口副都統奎仲元統制前奉陸軍部札飭以各省已設立陸軍中上等學隨營學堂應即裁撤該旗營隨營學堂甲班學生旣於去臘畢業故今年即遵章裁撤其未卒業運學生則咨送本營中小等學堂肄業 
 
 

Page 12

 
 
[支應局撥給學費之報告安徽]  
　　皖省支應局以該局所收皖岸督銷局鹽　加價練軍償欵等項按月撥給各公學經費嶁未詳咨報部若不先行聲請立案將來造銷時必干部駁爰將撥給各欵查明開摺詳請撫院核咨立案 
[催繳師範生學費揚州]  
　　揚州府奉提學使札云據江北師範學堂敎務長夏斌詳稱淮揚徐海各州縣欠解江北師範學堂膳費操衣費數目開摺呈請分别札催等情查此項膳費操衣費皆係各州縣應解之欵何竟延不申解其藐視學務亦可概見若不嚴行催缴何從墊付爲此札府轉飭所屬遵照迅將應解之欵刻日呈解以資濟用 
實業 
[贛省錢業之恐慌江西]  
　　贛省錢業因新正開辦公估巿面不甚靈通小資本家尤難獨立致多歇業而廣潤門外之裕厚昌豫衡長惠元祥三大錢莊亦因巿面緊迫放欵不易自行停歇現在商界中人咸不無惴惴云 
[嘉興出品協贊會定期展覽浙江]  
　　初五日嘉興府英雨亭太守具詳勸業道報告該屬出品協贊會展覽日期現已會商紳董擇於元宵日開幕仰乞派員蒞會審查等情兹奉董觀察批云據禀並簡章圖式均悉具見賢守與該會紳董實心辦事足爲列郡模楷深堪嘉許現旣擇定本月十五日爲展覽開幕之期應即派員蒞會審查仰并移行各府知照 
[改委杭屬出品協會監理官浙江]  
　　駐杭出品協會監理官李前泮太守奉檄出守湖州遞遺監理官一差經勸業道董季友觀察查有候補知府葉守培榕老成幹練與實業商情頗有經騐惟查出品協會通用章程内載監理一差例由監督委派現特具詳撫院仍請加札俾照鄭重 
[商務會員續任安徽]  
　　霍山縣商務分會總理吳兆鼒現已任滿又經會員商董推舉續任業已禀由勸業道詳院咨部札委矣 
[柞蠶所請械防護安徽]  
　　鳳陽縣設立柞蠶傳習所業已開辦惟皖北民情强悍盜風甚熾不得不預爲籌備爰特禀經勸業道移請軍械局發給鎗枝子彈俾資防護 
雜記 
[電控山陰縣令押虐無辜紹興]  
　　紹興婦人張童氏因山陰縣令擅將伊子張嘉孫收押拷詐電禀浙撫查辦兹經增中丞飭由紹興府包太守查明電復云查此案因張超爲弟嘉孫爭繼未經議定輒先搶收寡嫂于氏應　田租經縣訊明超已具限認繳嗣又逾抗迭據張于氏控縣催追超令嘉孫代押自稱出外措繳詎知意圖刁賴現經知府提訊嘉孫供稱並無押虐　詐情事合即禀復 
[職官姦拐案續紀江西]  
　　南昌府發審局張委員姦拐毛家園某巡檢之妾左姑子一案現經同僚從中調處將左姑子交出並由韓某與某巡檢說項以期言歸於好而某巡檢以醜聲播傳已久未便收回决計轉賣未知張委員能設計收納否 
[禀請截留災民安徽]  
　　青陽縣境内客臘到有卾省災民千餘人於城鄉巿鎭强索硬取不無滋擾兹該縣劉令禀請撫院請飭銅陵縣大通防營遇有災民即行堵截遣回母任攔入昨朱中丞已據情批飭照辦 
文苑（黄自珍） 
[爲安重根案哭娣婦曹守道]  
衡雲黯澹湘波咽。夫死國家妻死節。啼鶻血盡冤禽枯。飮恨千秋向誰說。年華十八入名門。多少金閨妯娌恩白髮堂前勞問訊紅裙隊裹見温存。紙窗燈火問夫婿。見說中原久淪替。毋爲兒女誤英雄請抒肝膽照天地萬里風霜一國民巾箱脫盡贈長征。陌頭楊柳春無怨。塞上烟雲日有心。荆榛滿地傳烽火。花蕚一樓兆家禍。虎口良人海外行。龍鍾老父囚中坐。嗟予娣姒女兒身。雪夜氷天跪郡庭。紅涙無靈洗冤獄。黄金有力解圍城。風波方靜魂初定。田土皆空親又病。家傳鉤黨不天憐。門題賣宅無人問。關河望斷白雲鄉。阿叔湘江解旅裝。早識清流歸陷穽。可憐絶命爲高堂。銀璫鐵鎖幽圄底。血雨醒風殘陽裹爺孃痛絶愛子傍。哭殺行人扶不起。尸輿已入草堂東。妹尚金錢卜吉凶。鸚鵡不知孤鵠苦。浪傳消息到閨中一彎鸞鏡不自保。三尺龍泉殉夫好。女流作隊暗防閑。廿載紅顔一夕老。商量苦境著孤身。記取殘生奉老親。徐婦早從孫翊死。繐帷殺賊問何人。松楸絶嶮營夫壙。風雪征途歸父葬。勞勞歌哭亂離年。又隨母走萬里浪。殘宵小閣一燈孤。聲涙凄嗚是讀書。紅粉苦如斯命薄。金丹醫不到心枯。家家爆竹頌元日。正是蛾眉死幽室。春風春雨作秋聲。湘草湘花葬顔色。樓頭伴繡憶當年。月下嗚機闘十千。刀剪和歌兒女樂。羹湯細語舅姑賢。閨閣文章香雪句。新詩酬唱人何去。冷雨敲窗陰火青。憐儂夢魂悲思處病環愁證夙因。花圈麥飯奠香墳。捐生亂世原奇福。我亦浮萍悮此身。 
雜說 
[歲首箴言（續）]  
禮部。宜速編訂國用通禮。以期統一全國婚喪慶弔之禮式。 
學部。宜速謀普及敎育之方法。并頒布簡易識字課本國民必讀課本。通飭各省一律創設簡易識字學塾。 
度支部。宜带考核各省清理財政之　告册。嚴飭各省監理官任勞任怨。徹底清查。以爲揭示全國歲出入。實行預算决算之預備。 
郵傳部。宜速議結粤川漢鐵路借欵事宜。并籌議添闢海外航路。收回郵政。及統籌全國鐵路事宜。 
農工商部。宜带籌議擴張全國農工商業。并實行保護奬勵之制。 
法　。宜速定司法行政一切規制。 
陸軍部。宜带籌全國陸軍之改良編制法。務激發軍人之精神。 
理藩部。宜带籌蒙古西藏之對内對外政策。 
　　以上京朝行政官所當注意者 
各省督撫。宜速實行諮議局議决之事件而謀全省利獘之興革。 
各省藩司。宜速會同監理官推誠布公。清理全省財政之出入。 
各省學司。宜速籌本省普及敎育之法。并通飭各屬廣設簡易識字學熟。以期開通民智。養成立憲國民之資格。 
各省臬司。宜速籌設立省城及商埠各級審判廳。以爲司法獨立之基礎。各省勸業道。宜速擴張本省農工商業。實行保護奬勵之制。 
各省巡警道。宜速籌本省巡警事宜。以保地方治安。 
各府州縣。宜速會同地方紳士籌議預備地方自治。以及敎育實業一切事宜。 
以上各省行政官所當注意者（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[山西巡撫丁寶銓奏籌辦省城模範監獄情形摺]  
　　奏爲籌辦山西省城模範監獄謹將大概情形恭摺具陳伏祈聖鑒事竊維司法獨立爲憲政權輿而監獄改良實司法根據東西各國莫不以監獄窳良判國度文野故精意研求日趨完善證之中國則周禮圜土之制漢律城旦之文隱相符合方今審判甫立新律將行監獄一端關係極爲重要前准法部來咨以明年爲新律頒布之始各省　築模範監獄須於宣統三年以前一律告竣方不誤新律實行之期調任撫臣寳棻在晋督同升任臬司志森悉心籌畫正擬擇地建築旋經法部奏覆御史麥秩嚴改良監獄一摺謂監獄之内附設習藝所當由該司詳請將籌建罪犯習藝所地址大加擴充仿各省之成規採列邦之善制督飭各員繪圖估工撥欵興築作爲省城模範監獄之用臣到任後復督同署臬司陳際唐詳加討論催辦工程現已粗具規模謹將籌辦大概情形爲我皇上陳運一曰獄制考日本新監獄法分别爲四曰懲役曰禁錮曰拘留曰拘置罪質有輕重之差年齡有大小之異拘禁有男女之别制度即有分房雜居階級之不同獄制旣定建築乃能合宜分房制最完全而需欵甚鉅雜居制可節省而流弊滋多惟折衷於二者之間而取階級制度分房雜居錯綜設立權其罪之輕重計其禁之久暫與夫性質之良暴量爲處置而女犯與幼年犯取締稍異區别必嚴一以示矜恤一以防習染也一曰建築監獄地址係在會垣東北隅地勢高敞面積寛廣綜計東西四十九丈有奇南北五十八丈有奇建築之法四圍環以堅厚之牆牆角各設一望臺而劃分二部第一部雜居監用扇面式足容百數十人而設二服役塲於其中以便防閑前則爲典獄室會議室檢查室訊問室各科辦事室罪犯接見所再前則爲各員住室技師室物件儲藏所製品陳列所而炊室投室厠室屍室等附焉第二部設分房監用菊花式足容百人中建樓房上層爲瞭望臺中層爲敎誨室而看守所在其下焉環分房監而設者右爲懲治塲左爲女犯監均仿扇面式各容數十人而幼年敎誨室女犯服役塲分附於其後病室浴室暗室嚴禁室傳染病室等分附於其旁此外如看守室雜具室執刑塲蓮動塲等一切咸具不復覼舉此全監搆造之大略也一曰經費省城監獄爲全省模範所關建造必求宏敞設備必須完全晉省財政支絀何敢過事鋪張前由升任臬司志森核實估計約需建築費二萬數千兩詳請作正開銷其餘常年經費開辦經費俟全工告竣後再行飭司確實豫算惟監獄内設服役塲令輕罪人犯從事各種工藝現擬按照法部奏章採用官司辦法由官司體查情形籌辦物品擇地方所宜性質所近者俾之學習庶釋放者可以謀生改行禁繫者亦可自給衣履而官司有交通之益獄費得補助之資矣一曰儲材監獄制度固執行機關實專門學問况聚數百罪犯於一獄而施以敎化授以藝能豈容以未經敎育之人濫竽充數現擬於高等巡警學堂附設監獄傳習所招高等看守兩班高等一年畢業所以敎監獄管理之方看守半年畢業所以備監獄警察之川庶管守可期得人而良法非同虚設矣以上各節據署臬司陳際唐具詳請奏前來臣覆加查核尚屬妥協惟各國監獄期於遷善中國監獄主於懲惡考求獄政亟宜釐定新章寓感化於戒懲藉勞役爲職業敎養兼施乃臻完備今省城新建監獄實爲各屬模範臣自當認眞督飭迅速辦理尅日觀成以期仰副朝廷慎重司法之至意除分咨查照外所有籌辦晋省模範監獄大概情形理合恭摺具陳伏乞皇上聖鑒訓示謹奏宣統元年十二月二十三日奉硃批該部知道欽此 
本埠新聞 
[滬甯鐵路防範危機]  
　　松江府戚太守札上海縣文云爲轉飭事奉蘇州關道憲惠札奉南洋商督憲張札開據滬甯鐵路局鍾道文耀禀稱竊查滬甯鐵路火車駛行之際每有鄉氏當車擊石損壞車窗傷及乘客經職道於上年夏問禀請禁止鄉民在軌道行走案内陳請前督憲端札行各巡道飭沿路各州縣一體出示嚴禁風行雷厲路務賴以安全詎鄉民等日久玩硾旋蹈覆轍本年春夏問據車務處報稱又有飛石擊車之事然尚不數見至西八月以後則竟層見迭出或問日被擊或連日被擊甚至一日之間有被擊至兩起三起者非碎窓燈即傷搭客防維無法行旅戒心實屬不成事體職局得報後每飭本路巡官等會商地方防營巡查諭禁而此風仍不少息計自西八月至今迭據本路稽查洋員陳報擊石案件共有三十餘起之多而尤以常鎭兩屬爲最盛以利便交通之地而有春氷虎尾之危實爲路政郷營之障碍職道復飭本路巡官等詳細訪查此等案件大率出於何種人民有無别項原因以資研究而策防範據該巡官等查復或爲頑徒叙處借此賭賽或爲鄉童聚觀戲相抛擲祇因車行迅速迫不及待即目覩擊石有人驟難停機追截彼等肆行無忌委係别無原因非本路權力所能禁云云伏念鐵路爲交通要政往來開駛貫車十餘輛貨客滿載全車運担荷非輕該鄉民等不計利害竟藉爲戲玩之具抛石而中固足傷人毁物即使不中尤恐因　石而出險禍機所在在在堪虞職道忝膺路務求保治安朝夕焦思計無所出竊思此項擊石運人非屬無賴游民即屬無知童稚人各有家家各有長約束子弟責在父兄警惕愚頑責在董保而欲使爲父兄者之各盡責任尤賴董保之分途勸勉家喻而户曉之也擬懇憲台通飭沿路地方官除一體出示嚴禁外並將此案責成各處董保切實辦理查本年春間新豐車站滋事一案經温道秉忠遵奉前督憲端札飭會同劉道燕翼查勘情形並會擬籌防辦法四條其第一條内有責成鄉董勸諭鄉民不得在軌道行走並不准藉端滋閙如果該鄉董導勸得力能將大事化小小事化無准由地方官指禀請奬以示鼓勵等語辦理得宜頗著成效此次責成禁止擊石事同一律擬懇憲台通飭各州縣一併仿照辦理以期得力再近來迭據車務處報告本路軌道上時有鄉民暗置石塊或將道旁所立里數牌拔起土面移置軌上傷及水門汀枕木等物又本路各車站所備號誌鉛線時被竊賊偷割阻碍交通均足爲行車巨害又本路各站票房棧廠等處時出竊案以及各處路燈及沿路橋梁欄杆並各岔路口 
 
 

Page 19

 
 
所設木牌栅欄等件亦常有偷竊毁壞情事跴緝維艱損失甚鉅各等情禀請設法查禁前來職道伏查軌道置物最易出險凡具有普通知識者應所共知號誌爲行車通信機關趨吉避凶胥賴乎是一被割竊消息頓停司機人不啻冥行而盲步於路務之利害關係尤重至如路燈橋欄木牌栅欄等件或爲利便行人而設或爲維持路軌之需均未便任令竊毁查本路與地方巡防營訂立章程凡保護軌道預防危險等事巡防營任之仰懇憲台通飭各叚巡防營曁各府州縣一併設法嚴禁及緝拿懲辦以儆效尤而維路政呈請鑒核察奪等情到本大臣據此當批查滬甯鐵路時被鄉曲愚民堆磚擊石損壞車窓阻碍軌道並於鐵路貿然行走致被撞斃屢生事端均經端前大臣先後通飭沿路各州縣出示誥誡並嚴拿爲首滋事之人究辦在案兹據禀稱近來復有堆磚擊石拔牌割線以及票房棧廠被竊情事且至三十餘起之多該鄉民等冥頑情形殊爲可恨查春間新豐車站滋事經温道等酌擬籌防辦法四條内有責成董保勸諭給奬一節曾經札飭各巡防統領及各關道轉飭地方官一體遵照辦理現在旣據稱頗有成效仰候再行分飭金陵蘇州常鎭江海各關道申明前章轉飭各地方官責成董保隨時實力約束母稍懈弛一面剴切出示勸導母任再滋事端至干嚴究仍候撫部院批示繳除印發並分行外札關即便轉飭經過各州縣一體遵照辦理具報母違等因到道奉此合就轉飭等因到府奉此合就轉行札到該縣即便遵照憲札辦理具報 
[廣東妓院之怪劇]  
　　粤人梁阿土在北四川路仁智里一百七十七號粤妓蔣阿姣家與大頭生爭風互毆已紀昨報詎前晚十時復有多人至該妓院尋仇報復狎客某甲（不知是否即大頭生）從後門逃逸被衆追趕至武昌路庾玉楷藥茶店門前甲奔入該店躱避衆又追入將甲戳傷腰間倒地斃命旋由庾投報捕房飭探緝獲梁阿土羅阿紀二名並提該院鴇婦蔣謝氏妓女陳月幼分别收押將屍車送騐屍所報縣請驗昨午上海縣田大令蒞所相騐據仵作喝報委係月傷身死捕房遂將一干人解訊梁羅二人不認行兇質之該鴇妓供稱死者雖曾來院三次並不知其姓名亦不知被何人戳斃嗣經大令飭保查無屍屬報堂收殮梁羅鴇妓及庾還押捕房候解公堂再行研訊 
[巡士糾衆局賭]  
　　總工程局某號巡士前晚糾合賭徒多人在南巿升吉里某姓屋内大開賭塲時有某甲輸洋九十餘元知係串騙遂即糾集數人向該巡士理論致起衝突嗣被巡員訪知以巡士曾受敎育且已預期佈告不許犯賭今竟知法犯法實難寛恕業已禀請警務處澈查究辦矣 
[鄉民糾衆爲盜續紀]  
　　捕頭徐文查獲糾衆搶刦之鄉人黄春松解縣收押已紀昨報前晚經田大令親提鞫審黄供浦東高橋人此次偷得充公船隻希圖至青浦搶刦被飛划營識破將船扣住小的遂即逃逸沿途又糾得同黨十六人由李姓等爲首行至寳山縣離城二十餘里之小鎭搶刦小南貨店得洋七百餘元衣服十六件當塲由李分給小的得洋七元其餘均由李取去求鑒大令諭飭釘鐐收所候再復訊 
城内 
[更調局員]  
　　滬道蔡觀察札委萬航渡巡防局委員周宗翰調辦虹鎭巡防局差遺差委巡檢黄祖恩辦理昨周黄兩二尹已先後謝委即日到差 
[募充夫頭]  
　　二十七保九十兩圖池浜橋　間夫頭朱春華業已病故昨由縣令將印諭吊銷　飭七門總夫頭龔元暫行管理一面出示召募 
[畫影圖形]  
　　一路巡局游正巡宮昨接英捕房卜總巡函云西歷二月十七號夜間十一點二十分鐘有馬夫龔三郎年十九歲崇明縣人身長英尺五尺三寸串同連生在租界松江路口拔刀行凶傷害途人曾經禀廨出牌提拿在案兹恐遠颺送上該犯照片一紙請　偵捕各員及巡長人等一體協緝務獲嚴　 
[官事]  
　　新簡山西臬台王慶平昨日到道拜會署理南匯縣縣丞高其琛禀辭赴任署理崇明縣知縣沈潮候選直隷州知州沈士成補用知縣孔慶成到道禀見瀏河厘捐局委員姚炳榮禀辭返局 
南巿 
[凌虐學徒]  
　　南區某號巡士前晚查見　路男子陳茂榮詢知該孩年十四歲高橋人在滬北三洋涇橋成衣店内習業因被師貴打乱行逃出當即帶至該區移送總工程局留候家屬認領 
[乘間行竊]  
　　前晚有測字人王興發偕同類某甲至楊家渡某押店以兌換角洋爲由乘隙竊取棉馬褂一件當塲將王追獲連贓拘送工程局訊究王認竊不諱判戒　一百下押三天贓給店主翁萬華具領 
[寓客失竊]  
　　庽居楊家渡崇海申客棧之張陳兩客前晚失竊洋銀五百二十八元昨由棧中遣人報請總工程局飭探查緝 
[車夫偷香]  
　　毛家弄某燭店夥汪瑞卿昨將東洋車夫陳步高扭至工程局控被串竊檀香一支匿在車内經陳副裁判訊明屬實判戒責一百下逐出贓給汪領回 
閘北 
[莫知其惡]  
　　巡警總局批文生錢雲裳禀云爾子錢武冒充巡警在外招摇經本局　拿到案供認包賭等情不諱飭科澈究嚴辦該生毋得混瀆看即知照 
[稍安毋躁]  
　　巡警總局批氏人梁梅春　云此案前飭科一再研訊周阿七各犯僅認行竊瞿姓一案而於該民家被竊一案堅不承認已將該犯等分别　辦並飭各局隊務將該民被竊贓犯一律嚴緝在案著即靜候查緝可也 
[巡士規避]  
　　四路一區乙班巡士徐震甲初八夜十二時上差不到經黄正巡官查得該巡士屢次規避實屬不知自愛飭責手心一百下並記大過一次以示懲戒 
新租界 
[縣令驗屍]  
　　江北人羅柏氏之外孫女小順子在成都路某絲廠學習打盆去臘十九日被管車人沈金榮責打受傷延至前日　死該氏即投報捕房飭送驗屍所報縣請驗昨午上海縣田大令蒞所相驗委係因病身死遂即飭氏具結備棺收殮宛帶回捕房候解　堂訊核 
英租界 
[巡捕犯法]  
　　松江路鷄鴨弄一百十五號門牌鴇婦陸洪氏所開之花烟間内妓女小翠子被流氓用刀戳傷頭頸等處已紀前報兹經總巡捕房捕頭　悉該妓係由因案在押之婦人趙王氏與八百三十五號華捕張仁慶串賣於陸鴇昨特禀明華捕正巡官張君諭將該捕管押候解公堂請究 
[密查賭窟]  
　　英美租界内近有探夥人等專在妓院旅館總會及深房密室之中聚賭 
抽頭並串同著名翻戲騙人財物兹經卜總巡偵悉昨特傳諭各捕房捕頭轉飭中西探捕人等一體密查務獲究辦 
[投浦遇救]  
　　甬人黄永鰲不知何故於昨日午後至廣東路碼頭投浦圖盡當經七百六十三號華捕救起帶入捕房留候解訊旋由黄之親戚吳某投案求保捕頭准之著於今晨赴廨候訊 
[因何猝斃]  
　　蕪湖路某小客棧内庽客王 
 
 

Page 20

 
 
張氏前日猝斃當由棧主報知老閘捕房飭探孫岳廷將屍車入虹口斐倫路驗屍所飭保報縣請驗 
[凌虐幼女]  
　　住居虹口之粤婦葉陳氏凌虐幼女昨被捕房查悉派探將氏拘送公廨押候究辦 
[婦人露宿]  
　　劉張氏深夜露宿由捕查見帶入捕房據稱住居永平安里六十九號門牌捕頭以其似有癲病飭送公廨留候訊奪 
[安插窶人]  
　　王阿和金阿和躺臥街頭無所依靠由捕頭一併帶至捕房轉送公廨飭送庇寒所留養 
[有何戀戀]  
　　黄嘉林屢次犯案逐出租界昨又潛來被包探張全林查獲拘入捕房押候解究 
[人贓並獲]  
　　郁東一在廣東路碼頭竊得匯德豐拖船上油布携至法租界圖消被十八號包探查獲昨將人贓送至總巡捕房留候究辦又朱木生竊取廣東路十三號洋房内木板負贓圖逃當被六百六十九號華捕拘獲　人捕房押候究　 
美租界 
[養媳怨命]  
　　江北人張三住居漢碧禮路北永祥里家有十八歲養媳胡阿巧前日不知何故被未婚夫張小毛凌虐毒打阿巧吞烟身死張與妻子即逃避無蹤事後被捕房查知將屍車入驗屍所飭保報縣昨經田大令驗明委係服毒身死因無屍屬報堂收殮候緝張等到案再行訊辦 
[雙雙捉獲]  
　　揚州人高三紅之妻胡氏與侍者王福生私姘住居西華得路昨被高偵知紏人前往捉獲扭控捕房捕頭飭王收押氏送公廨候訊 
[西婦跌傷]  
　　某西婦昨乘東洋車行至某處被十八號電車　翻跌傷該西婦投報捕房捕頭飭送公濟醫院療治候查核奪 
法租界 
[各有爲難]  
　　捕房麥總巡上年因新租界喇格納路維爾蒙路等處各車庽時將車輛停泊街道行人不便且遇有各處火警救火車輛須由該道出入尤多阻礙曾經傳諭各車庽將車移放茄勒路及華格梟路兩處地方詎日來各車庽仍未遵辦事爲麥總巡偵悉即於前晚十二時後親往察勘翌晨飭傳各庽主到案諭飭仍照前諭不准抗違惟聞各車庽主因搬移停放殊多不便仍擬禀請副捕頭轉禀麥總巡收回成命云 
[更改警章]  
　　法捕房各華捕向章每隔四天休息一日兹麥總巡又頒新章凡休息日仍須有巡捕十六名駐守捕房遇有各處火警專供差遣值班時刻以八人爲一班（一）八點至十點（二）十點至十二點（三）二二點至四點（四）四點至八點 
[兵頭墮浦]  
　　昨有浦江某國兵艦之兵頭乘坐舢板登岸未知如何墮入浦江幸即經人援起不致葬身魚腹後由巡捕車送捕房轉送廣慈醫院醫治 
[毆辱捕頭]  
　　前充法捕房馬差巡捕之　西人辭歇後即行歸國近復來申由麥總巡飭在八仙橋捕房暫住候有差缺再行補充詎該西人不知何故時與八仙橋副捕頭麥雅氏齟龉前日竟至用武將麥毆辱現爲總領事所聞于昨日飭傳一干人証至領事署訊究 
新聞畫 
女子小翠子被蟻媒趙王氏巡捕張仁慶拐賣於英租界鷄鴨弄花烟間内爲娼前晚來一狎客不知何故突將小翠子頸際用刀戳傷血流不止迨鴇婦陸洪氏聞聲入内該狎客已越窗逃逸不知去向後聞人言謂該狎客即小翠子之本夫因氣忿難平特往尋覺果爾則行兇者情尚可原而趙王氏張仁慶則罪無可逭矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[直督札飭核辦增添錦津電線文]  
　　直督憲陳准東督錫等咨錦津加添電線事札飭官電局核辦文云宣統元年十一月二十七日准東三省總督部堂錫奉天巡撫部院程咨案據東三省電報總局呈稱爲呈請事竊查東三省與關内各行省往來電報向分兩路電線轉遞由錦州經義州朝陽建昌平泉承德古北口以達北京一路爲三省與西北各行省轉遞電報之線由錦州經山海關以達天津一路爲三省與東南各行省轉遞電報之線是該兩路電缐本爲關内外轉報之樞紐關繫極其緊要查朝陽至京本係單綫年久失修且沿途分局過多轉遞不靈時虞阻　榆津一路桿綫雖屬可靠然與東三省往來傳遞各報亦只有線一條平時亦不敷用加以朝陽一帶線路不靈時有將北京之報一併由榆津綫路轉遞者以一日之間數十行省往來官商各報僅恃此一線爲用則忙冗可知而積壓亦殊可慮本年六月間准電政局移稱北京至錦州府綫路時常阻斷一因綫路减損一因中間各局太多不知緩急時出阻擾兩年以來竟無實在暢通之日應請設法大加修理遍諭中間各局勿得時出阻擾並派優等領生經理等因到局查察該局所稱各節蓋即指朝陽至北京一叚綫路而言當經職局以該路桿線東三省僅只由錦州管至義州之西地名劉龍台爲止管轄内之桿綫係光緒三十二三年間疊經修理尚無阻滯之病中間分局亦只義州報房一處且係另綫通報與該路直達之綫本不相涉其自劉龍台以西以達北京曁山海關以達天津兩路桿綫則咸歸北洋官電總局管轄職局未便越爼代謀當即咨覆請其查照整頓在案昨據電政局德參贊來陞因公來瀋面稱錦州至京運線未見修理通暢不免仍有前項情弊錦州至津之綫因報務過多綫亦不敷應用當此時局艱難交涉孔棘全恃消息靈通隨時因應况三省商埠日闢報務日甚一日若不將該兩路設法整頓期於便捷將來商電嫌我局遲滯必由大連灣日本水綫轉遞設錦津路綫偶遇損壞即官電勢亦不能不由該水綫遞轉失權失利莫此爲甚惟整頓之法應分兩端一則錦京錦津兩路各宜加掛一綫專爲東省與北京及天津往來通報之用不由沿途各局轉遞以免遲延阻攬等弊一則錦州至津改爲奉津直達彼此均用快機如此一轉移間兩面綫路各歸各用且暢通無阻是不獨直東數省報務可以便捷而二十餘行省往來之官商各報受益亦非淺鮮等語前司查核該參贊所言係籌維大局保固利權起見亟應照辦除改用快機曁由錦州至管内之劉龍台及山海關爲止加掛一綫職局尚易爲力外其自劉龍台以西直達北京曁由山海關以内直達天津加添一綫北洋官電總局能否辦理奉津之報改用快機津電局能否照允應請憲台咨商郵傳部及北洋大臣分飭各該局議覆飭遵實爲公便再查營口電局每月所收報費盈餘分給北洋宮電總局五成原名過綫費此次加掛兩綫該局似宜同力合作共謀公益如該局　在財力不充可否先將錦京一路之綫加添或請郵傳部轉飭電政局分任其難以維大局之處合併陳明爲此備由具呈伏乞照騐批示施行須至呈者等情據此除批呈悉據德參贊來陞禀請由錦至京應加掛一線由錦至津應改用快機各節旣經該局查核該叅贊所言係專維持電政保固利權起見事屬可行仰候咨商郵傳部北洋大臣轉飭電政局北洋官電局酌核辦理此繳印發外查該局擬請由錦至京應加掛一線由錦至津應改用快機各節係爲維持電政呆固利權起見事屬可行除錦京一路應添之線業經咨商郵傳部轉飭電政局酌核辦理外其錦津加添之綫及辦理奉津之報改用快機能否照辦相應咨商貴大臣請煩查照轉飭北洋官電局酌核辦理見覆施行等因到本大臣准此合行札飭札到該局即便查照酌劄辦理具覆此札 
[留日學生條陳農部改良蠶業文（杜用選肖璋稿）]  
竊維富國之道以開闢地利精工作業供給世界之要求而占其利者爲上策採集他國原料以資工商業之利者爲中策地利荒棄作業粗濫只知購用他國奇貨致國家窮困其禍靡底者爲無策今我國時勢已陷於無策之禍有識者盡知之然而席有廣沃土地良好氣候豐富物産衆多勞力等之形勝實可出上策以執世界財權之牛耳其他無論也單就蠶業言之誠爲世界無比之一富源何則蠶業者據地文學家土壤學家攷之我國無處不宜若以日本每年輸出生絲價額一億一千餘萬元爲比例則我國輸出生絲價額當在十餘億萬元以上萬不至如近年來反爲日本所凌駕就中如家蠶外之野蠶只利用童山荒野磽确瘠地多種用爲薪炭之青棡樹即橡槲楢櫟柞等名之樹最能繁茂以爲飼育之原料又野蠶有二種最佳一柞蠶我國盛京遼東山東河南貴州等有數州縣尚育之一天蠶爲日本之特産雖一年只夏間一度結繭然絲質較柞蠶豐而美且其飼育與柞蠶同其飼育林至秋季又可供飼育柞蠶之用又山東省烟台所改良精製之野蠶絲每百斤向只值銀三百餘兩今年因列國競製空中飛艇惟野蠶絲彈力最强能抗勁急之風皆爭購此以爲用而每百斤價值遂達銀七百兩以上尚苦貨缺其珍貴寳重反出於家蠶絲之上爲時未久空中成隊成軍交際往來較海陸之鐵路輪舟尤爲便利則野蠶絲之消費更不可以數計日本東京蠶業講習所技師丹羽四郎曰現在世界各國已趨於用野蠶絲之時代日本舊部三島之山林面積尚占全面積百分之五十有餘只用山林面積百分之十即得一百四十六萬八千九百十一町步之山林以之飼育野蠶每年可得二億三千五百零二萬五千七百六十元之新富源據此類推我國西北各省山林固多即東南各省亦屬不少約計其面積不啻二十倍於日本三島就四川而論亦足與日本相等若野蠶發達果如何之計數乎雖盲瞽亦瞭然於心也是云我蠶　爲世界無比之一富源誠非謬妄所可惜者家蠶絲業旣未就改良之緒野蠶絲業如盛京等有數産地外其他罕聞且育法尚有缺點而製絲法仍極粗濫纖度不均類節饒多切斷頻仍色澤惡劣輕重差池裝束疎陋與製家蠶絲頗有同揆爲各國購用者所苦價遂低賤無限利源自堙自塞人民愁苦可爲浩歎去歲四川省勸業道亦曾出示各州縣人民勸育野蠶無如一般人民於整樹造種育蠶製絲等法概不通曉行者寥寥間有一二仿貴州飼育野蠶法爲之者亦可斷言其無完全之好結果生等爲是於學習家蠶絲業之間訪知日本長野縣南 
 
 

Page 27

 
 
安曇郡有明村飼育野蠶及製絲皆有名譽乃於其作業之頃曾肄習其術今際歸國擬於本籍舉天蠶柞蠶家蠶等築著手試驗其進行條件有四理合縷陳（未完） 
譯件 
[南滿洲第二之高麗（譯中國公論西報）]  
滿洲一隅運盛衰於中國全局如形影之密相依附計自日俄戰後該地主權名義上歸之中國者亘四寒暑然而中間歷史不外中國國權日削日本勢力日進而已日本之蓄心久爲世界集疑之的士雖明哲未敢遽下斷案近者事端疊出遂使司馬昭之心路人皆見而滿洲問題之爭點一若荒郊燐火　而益明者也查日本所施方略而卒以吞併高麗者今復行之於滿洲藉非中國利用現在可乘之機會急起以掣其肘滿洲而不爲高麗者人其信諸今雖禍患之殷逼於眉睫然自彼有保國民之責者視之尚覺漠然則雖以筆舌日訴日人蠶食之行爲將何及已是非武斷之論也凡彼措施皆可索證足跡一至南滿則實際上之結果窮形暴露一事一物之微無不足証日本政府之手叚者曰交通曰郵政曰電報曰銀行曰貨幣曰警察曰報紙舉皆歸南滿之大政治商業機關監督而處理之甚至歲入之財源政府之職務在他國屬於主權範圍而不任其旁落者於該地爲彼族所竊據專擅他如工商上運企業團體政治之利便以至凡世界公認爲自治團體都巿或國家所當有事者盡歸彼族之掌握每行一政必寓敵視中外居民之意權利自由有侵害而無保護所存者惟日本國民之利益而已 
　　我輩搜羅往事而於日本之心事細加考鏡始恍然悟其前此行動之目的此中最顯而要者則鐵路政策是也以現在情形推論之日本之無意踐行南滿鐵路及其他支綫所基之條約已瞭如觀火蓋彼投莫大資本以改良此半島幹路及其一切附屬物即耗巨費非所吝惜坐令條約期滿時中國財政苟非意外發達斷無能力贖還不特此也近日叢出之事端無非鞏固日人占有線路所經地方之權力雖待運數世紀亦不能期其甘心平氣以久據之地返諸中國者也其現時沿鐵路地一帶一切礦産實際上已爲日人囊内之物加以交通上之專利及軍略上之釜山安奉鐵路與遼東半島之占領不啻對於南滿全省而行其差押權（外國債權法凡債客負債不償而對於他人私行處分財物以瞞債主債主知之可以法律之力押收其財物以抵償此權利謂之差押權）夫以中國國力之弱且無援手倘欲驅而除之必釀大變語其結果則最近之戰爭實爲先兆至若彼我勝敗之數則不待智者而知之矣日本在滿洲之差押權一立而安奉鐵路問題之爭論旣决南滿高麗混合之勢於是乎成而極東島國大陸之領土將擴而愈大近且副以漠無制限而危險較甚之協商企補其政策而未及惟其範圍之廣狹今尚未能預爲討論耳 
日人獲得南滿主權之情形於歷史上爲創見計自該地管轄權歸還中國以來督撫斯土者不知幾經變易即現時一刹那頃該省行政長官忽爾再遭調動者亦在不可知之數考之各國政治國家大計一立則雖官吏有升遷更調之事然政務之處理始終如一絶無先後異致者惟中國則不然疆吏一易其人不特周遭之事物各部之長官旣定之政策皆生變動甚至全省行政之機能有因而中止之勢官吏祿位常虞岌岌遂各以觀趨向少辦事爲宗旨豈知國政之妙用而可收千百年之效者一存於前規後矩能以統系相承歐西各文明國莫不本斯理以爲治反乎此者其弊必不可免况夫中國疆吏偶有吏動則當新舊令尹青黄不接之交素懷野心之外人多起而乘之以求滿其所欲則政府之權力未有不掃地以盡者中國政界具此情狀加以執政者之愚蒙夙不知國家大患之所在談時局者或且以爲日本處此亦不過因勢利導以行其策物腐蟲生理所固然未可遽以汙德衊義而非難之故彼之外交手叚苟能稍循正軌雖陰險已甚仍屬國際間所常有爾乃誣揑風行詭詐百出斯其所以爲小人之尤而玷辱歷史之處爲曠古所未聞者也（未完） 
小說 
[官塲小說玉樹花（七）（春）]  
　　第二回　　發官興大令捐官　憐同病良朋結契 
　　胡甲生起先聽得問他名姓住處。摸不著頭腦。又聽得　他老哥心上狠有些兒不快活。暗想你不過。一個差弁。怎麽叫起我老哥來。自已又轉念一想道。我如今這般境况。何必還擺什麽架子。憑他去老哥也　。老弟也罷。想著便道你們大人是那一位。問我的姓名住址。有什麽事情那武弁聽了。對他笑嘻嘻的把眼睛斜了一斜道我也不知道大人心上的事情我們大人。旣然要問你老哥的姓名住址或者有些好處。也未可知。你老哥到以後就明白了。胡甲生聽了這樣半吞半吐的說話心上甚是疑惑便道我姓胡。官名圖頌。是在這裡候補的。住在太平街。你們大人究竟是什麽人。那個武弁道。我們大人姓吕。官名一個淮字。我不知道你老人家是在省城候補的方才得罪得狠請你老人家不要見怪說著。也不再說什麽。跳上馬背。把手一拱。把馬加上一鞭。潑刺刺的赶上去了。胡甲生聽了這一叚没頭没腦的說話。不知道他們葫蘆裡頭。賣的什麽藥兒。只知道這位吕大人。是個候補知府裡頭的紅人兒。現任兩廣總督雲制軍。在通省的屬吏裡頭。就賞識這吕太守一個。只要是吕太守說的話兒。雲制軍没有不依的。却總算還是胡甲生的同鄉。胡甲生却和吕太守向不相識。只知道有這個人就是了。當下胡甲生回過頭來。要和花祖雲講話只見花祖雲也在那裡對他嘻嘻的笑。不知以後如何且待下回交代 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
