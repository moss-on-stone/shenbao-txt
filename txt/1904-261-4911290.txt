# 1904 - 261 - 4911290

 

Page 1

 
 
[四書五經義大全] [  圖書集成局啓]  
坊間四書五經義汗牛充　且瓦相剿襲十九雷同本局有見於世時詢名夙廣收古今名人經義之作彚爲一編题有未備埃次擬補共五十七卷爲文五千餘篇類皆獨運匠心詞嚴義正本屇鄉會试各題無一骈　科塲利　無有過於此者訂十六厚本價洋兩元八角欲購者詰至上洋三馬路申報舘申昌書室及各書坊均有代售 
[粤督岑宫保粤撫中丞奏覆籌餉練兵摺]  
革職留任署理兩廣總督臣岑春煊廣東巡撫臣張人駿跪奏爲遵旨查明部議籌餉各條謹將粤省現辦情形恭摺具陳仰祈聖鑒事竊准户部咨籌餉酌擬十條一摺單一分於光緒二十九年十二月初九日奉上諭現在時局多艱練兵實爲急務籌餉尤屬艱難户部所擬各條均清釐於定例之中並非搜括於正欵之外各該督撫可道同受國恩務営廉正率屬實力奉行不得意存敷衍等因欽此咨行到粤仰見聖主於練兵籌餉之中仍寓恤民固本之意下懷欽佩莫可名言遵杳部議十條内惟嚴核錢糧酌提雜税鹽課加閏清查沙田四條爲廣東應辦之事遵卽檄行司道會同籌辦去後兹據廣東布政便胡湘林兩廣鹽運使信勤清佃總局司道將辦理情形會同詳核前來臣等覆加查核謹分條縷晰陳之如嚴核錢糧一條查廣東地丁錢糧每年額徴銀一百一十萬八百餘兩民屯色米三十四萬二千五百餘石近年實徴八成以上民欠不及二成雖未能依限全完而奏銷後仍有帶徴續完之欵各屬晹雨愆期旱潦爲患多係隨時籌欵撫恤但能勉濟災荒未敢輒請蠲緩近年清查沙坦勸辦墾荒祗有額外新升之田更無額内荒坍之賦與河南等省向有例灾吃災名目者情形迥不相同至於業户飛灑詭分紳衿包攬抗欠諸弊雖難保其必無尙不致如部議所言之甚迭經司道嚴飭各州縣認眞釐剔實力催徴果能持之以恒自當漸有目色臣等密切查訪現時本省錢糧委無揑報灾荒以完作欠情弊其酌提各缺報効一節光緒二十五年剛毅來粤籌餉業已按缺酌提目督撫以至府縣共提報効銀二十二萬餘兩迄今數年州縣派提之欵多未能解足是以疉次奏請減免前奉諭旨飭提州縣浮收中飽案内又經縷晣覆陳現在細查情形實無可再提之欵又酌提雜税一條查粤省雜税先經釐定税則或派員設立局卡請領聯票照章徴收或責成府廳州縣辦理分别解充公用報部查核並無府廳州縣私立之卡近來庫儲支絀一切欵項無不迭加嚴核各屬雜税羡餘陋規等項前於光緒二十五年已歸入報効案内酌提充公現仍隨時查察倘有隠匿浮銷等弊自當悉數提解以充公用又酌辦鹽課加引加閏一條查粤鹽引地兩廣以外兼行江西湖南福建貴州此四省中或一二府或數州縣不等涌計設埠一百八十八處溯自康煕四十年以前每年額引四十九萬九百餘道課銀三十餘萬兩歴屇加引增課所有額引現已加至七十八萬八百二十七道另有餘引五萬道歳徴課欵六十七萬六千餘兩粤省濱海無地非鹽小民便於取食官引因而滯銷兼之港紛歧私販充斥加以廣西省尙未平靖又有匪阻之虞綜計近年各埠鹽銷不過七十二萬餘包尙不及額引十分之七雖奏銷悉報全完無非出自籌挪並由商人包繳似此官商同疲卽不另籌加片已有難於支柱之勢臣春煊前因粤鹽積弊其深奏明設局清否改章整頓現在積弊之由已查有端倪而改章整頓之法尙因帑本無出急切未能舉辦其能否加閏增額之處請俟清查定案再行查核陳奏又清查沙田一條查廣東沙田多在廣州府屬之南海番禺東莞順德香山新會新寗及潮州府屬之澄海等縣地方先經設立靖佃總局妥定间程選派幹員分赴各縣會同地方官切實查勘現在查勘尙未蕆事花息收數未能截清一俟該印委查勘完竣將溢坦頃畝及花息銀兩各數分别册報到日再行報部查核惟廣東沙田迭經清查繳欵不止一次大宗溢坦早已繳息升科其零星隠匿者爲數有限與初辦情形迥殊臣等惟有督催各員一面將已收之數赶緊造報一面將未勘之處作速勘定不隹畏難苟安延宕塞責以上各條按諸本省情形或先已實力整頓或正在設法更張每年究能增欵若干此時實無把握竊維方今時局難危餉需急迫凡公家固有之利如有積弊中飽縱部臣未經議及臣等亦當認眞剔除况練兵爲本計攸關詔旨屢責籌餉更應先其所急竭力供支惟是粤省情形今非昔比物力衰耗生計日艱不惟繁徴苛歛取之於民者無可再籌卽化私爲公取之於官者亦搜求殆盡前此剛毅求粤所提之一百六十萬舉凡地方鹽務一切外銷盈餘中飽冗費有可設法裁提者都已悉索無遺究之實在可得之欵僅八十餘萬其他一半迄今無著其竭蹶爲難情形概可想見目下西省兵事方亟餉械一切需用正殷東省度支祗有增多之虞實無裁節之法臣等每與司道議及財政輒仰屋興嗟不知所以爲計除再督同司道體察地方情形破除積習切實妥籌一俟增有的欵再行隨奏聞外所有部謙籌餉各條廣東現在情形謹合詞恭摺具陳伏乞 
皇太后皇上聖鑒訓示謹奏奉硃批户部知道欽此 
[本舘接奉電音]  
　　昨晚八點一刻鐘時京師友人飛電傳來上諭一道敬謹譯登○八月十一日内閣抄奉上諭漙　奏請選擇合龍吉期一摺盛京永陵啓運殿等處工程將次完竣著欽天監加八月内選擇合龍吉期先行知照卽著該侍郎等敬謹遵照辦理該衙門知道欽此 
[電傳宫門抄]  
　　昨晚八點一刻鐘京師友人專電告知本舘云八月十一日皇上召見軍機大臣尤海 
[俄軍查察敵情]  
　　昨日滬俄國辦理軍務大臣德希路君以以所接盛京本營來電見示云華歴八月初七日並無戰事初八日我軍調兵二枝一枝由來乃更甫統領一枝由山沙拿甫統領同往排牛蒲薩相近察看情形至午時來乃更甫將軍至華斜嶺與日軍前隊相遇當卽開戰日軍潰退乃率兵迤邐而東登山巔俯窺一切同時山沙拿甫將軍自丁家浦向東前進奪據是山來乃更甫將軍在排牛蒲薩之北約距八里與日兵鏖戰山沙拿甫以二巨砲助之阻禦日軍來乃更甫因得於是處細加察視至二點鐘收隊回營而山沙拿甫則至五點鐘時始返查得日軍於是處防守 
 
 

Page 2

 
 
　同兵亦甚多 
[撃退俄軍]  
　　華歴八月初十曰日本東京來電云昨晚有俄軍五六隊攻我駐紥裕門子山之右翼我軍撃之敵遂却退我　失甚微 
[曰俄惡戰]  
　　華歴八月初十日烟臺來電云頃有四人三名自旅順到此謂五曰前俄軍防禦線一帶之處堆積日兵屍首計有七千餘具均夫掩即穢氣難聞故俄兵皆以棉絮浸樟腦塞置鼻孔蓋以目下紅十字會並不將屍骸掩理也有中國人之目睹此次戰事者稱曰人傷死如此之多實因攻砲臺時聚集一處且常棄其槍銃手執短刀衝突而進致爲俄人用槍尖機關砲銃等所撃傷死無算然是役日俄兩軍之戰皆　血肉　薄故濠溝中所棄屍骸大都日俄兩兵互相扭結不能分解亦可見當時奮勵相摶情形矣目上旅順俄軍糧食甚足白米鷄蛋麫包鷄子等物極多曰軍所用槍彈皆爆裂彈故甚爲猛烈也 
[誠意待人]  
　　華歴八月初十日英京倫敦來電云日本因近日各武員與各國觀戰員及隨營訪事等常有失和之事故牙麻十打提督物電告哇牙麻提督云甚願各觀戰員若不犯營中秘蜜之規則當永以誠意相待也 
[德報駁論]  
　　華歴八月初十日英京倫敦來電云德國之非官報竭力辯駁英國太唔士報所登一事云德國已與俄國立約其重要數欵乃德國偕大艦數艘與俄國德國允立合同運煤接濟俄國波羅的艦隊及義勇巡洋艦隊俄國旅順艦隊得以避難於青島并允侣欵與俄國故德國某報申言云目下戰事未定德國必不若是昏潰以立如此之约也 
[英兵離藏]  
　　華歴八月初十日英京倫敦來電云據藏京扯薩路透訪事人電稱英國入藏之兵已准於本月十四日離藏 
[勳臣辭世]  
　　華歴八月初十日英京倫敦來電云德國故相畢司麥克之子畢司麥克親王現已謝世 
[邸駕遇劫]  
　　京師訪事人云中元節前一日恭親王赴京北掃墓路經沙河突遇强徒攔截於路手持洋槍利刃嚇散從人劫去恭邸所乘之馬曁從騎計共二匹并銀物特恭邸徒步回府赫然震怒立派總管至海甸中營副將衙門傳諭鮑恊戎轉飭北營將弁速捕强人追尋失物恊戎曁北營參遊都守等官聞之皆面如土色除嚴飭手下弁兵設法跴緝外連曰各赴邸第請罪並求寛賞限期 
[實業附學章程]  
　　商部爲出示膮諭事照得本部考試實業學堂備取學生禀請自備學費入堂肄業當因該生等情殷響學准如所謂酌定學額四十各出示曉諭在案兹查備取各生來部禀請附學者業經足額先後批准前來因本學堂學舍無多擬在就近處所另覓地方住宿惟此項學生在外住宿殊多不便現由本學堂設法接充添修學舍仍令附學諸生在堂住宿以示體恤并酌定附學章程八條開列於後除俟開學有期再行出示曉諭外爲此示仰附學諸生一體遵照特示計開附學章程八條一本學堂爲推廣實業廣育人材起見特爲備取各生添設附學一科定額以四十名爲限以待有志嚮學之士一附學生一名每年繳學費龍銀一百一十元内計修金三十元火食五十元體操衣靴費二十元房舍金十元分兩期繳納均於開學時繳齊一附學各生每學期除繳脩膳操衣房舍等費五十五元外另繳筆墨書籍等費十元如本學期内所用不及十元按所餘之數給還不足亦應補繳一附學各生一學期畢須將下期附學費繳足始得留學肄業否則除籍一年期畢辦法同此一批准附學各生入堂肄業之先須出具願結並取具同鄉官印結旗籍取具佐領圖片確遵本學堂章程不得中途退學一此次所准備取各生先　到堂肄業遇正額學生有缺時仍按照原取名次先後挨次傳補以昭公允一附學各生如有犯學堂規則所載之重要事　經本學堂除籍者所收學費概不找還一附學各生五年畢業後如未補入正額應得畢業憑照及分等奬勵各項章程均與正額學生一律辦理毫歧視 
[駐法孫星使上政務處王大臣書]  
　　出使注國大臣孫寳琦謹上書王爺中堂大人钧座竊自東方戰局旣開各國隂謀昌言不諱寳琦痛心禍切曾合電上陳籲懇頒行新政以救危局溯自庚子以後維新諭旨不爲不多督勵臣工不爲不切而百事之玩泄依然天下之精神不振者則以未立綱中之網而壅蔽之弊未除無由上下一心共扶危局也伏維我朝開國之初文法科條務從簡略而君民一體上下情通伏讀我聖祖仁皇帝聖訓有云明朝末世君臣隔越以致四方疾苦生民利弊無由上聞我太祖太宗世祖相傳以來上下一心滿漢文武皆爲一體情誼常令周通隠微無由或間一游一豫體恤民情創作艱難立萬世不易之法等因欽此祖訓煌煌垂訓千古今者外侮迭乘内憂間作欲圖補救惟有恪遵祖訓破除壅蔽上下一心而後可收臥薪嘗膽同休共戚之實效欲求所以除壅蔽則各國之立憲政體洵可效法夫日本之由變法而强固朝野之所共知也攷明治維新之初祭告天地神祇宣誓五條一曰廣關詩會萬機决於公論二曰上下一心廣行經綸三曰官民一途下至庶民各遂其志勿令怠惓四曰破舊來之陋習基天地之公道五曰求智識於世界大振呈基此日本變法之宗旨至明治六年確定爲立憲政體隨命元老通儒合集討議至二十二年始發布憲法於通國於是君民上下一心逐成鞏固不摇之勢歐洲各國除俄與土耳其外若英若德若意若奥若西班牙皆爲立憲之國而尤以英德之憲法爲最美備雖以法之民主而其民猶多羡英德之政體者英爲立憲最古之國其法成頒布在南宋嘉定八年距今幾七百年矣乾隆中葉美法大倡共和英幾爲之摇動乃遂壹闈脩改憲法以防亂而固本各國憲法多本於英德國當百年以前列邦之宗旨不同卽憲法之興廢無定同治年間方與法奥爭强始列邦上下一心旣分立各邦獨用之憲法又合立聯邦共遵之憲法民心固而外侮自除此英德兩國所以能俯視列强鞏成大國也寳琦嘗詳攷各國之大勢確見夫政體旣立則弱者寖强亂者寖治何也合通國之民共治一國何弱不可强何亂不可戢不立政體則民氣渙散國勢曰微弱者被兼亂者被取何也君臣孤立民不相親也蓋國勢縱極艱危苟能固結民心勵精圖治外侮自不足慮譬之人身中氣旣足疾病自無由侵犯攷之英德旣如彼徴之曰本又如此日本之立憲非同歐美各國之迫於他國兵力或迫於民亂其勢中大以及小其事由上而命下故順而不逆安而不危其立意政體第二條特爲剖明曰日本帝國萬世一系之天皇统治之所以定一尊而防流弊蓋立憲政體者實所以尊君權而固民志與我大清一統撫馭全國之宏謨適相吻合近年中國民志大開凡有血氣者無不痛國勢立衰微憤外侮之憑陵昌言改革莫之能遏寳琦竊維倡論自下恐　釀禍之階决議於上乃爲致治之本伏願王爺中堂大人思窮變通久之義爲提綱挈領之謀籲懇聖明仿英德曰本之制定爲立憲政體之國先行言布中外於以固結民心保全邦本飭儒臣採訪各國憲法折衷編定飭修律大臣按照立憲政體參酌改訂以期實力奉行憲法關係全國之精神必须從容考定頒布自必需時急應博開議會以鼓舞羣材庶一切應行改革之事皆賴衆論决議施行無復盈廷唯諾築室道謀之患[  此書未完]  
 
 

Page 3

 
 
[籌欵六策]  
　　京師訪事人云日前内務府候補郎中某君擬籌欵六策請本衙門堂官代爲呈奏其略曰小押雖禁而以　　日商德商爲護符者仍舊開設莫若免禁令其繳納國課庶不致利權旁落貽笑外人一南城戲園十餘家每家按天賣錢多自二千餘吊少至三四百吊不等统共計算爲數甚鉅鴉片酒烟各項均已加捐意謂非人生必需之事若戲則較鴉片酒烟尤屬無用彼三項旣加捐此亦可以令其繳課助餉一賭博一事廣東久已弛禁彼處不禁而此處嚴禁殊不平允不如令其明開一律繳餉一娼寮妓院古已有之管仲治齊女閭三百泰西各國商阜無處不勾欄林立者與其禁不能禁徒令地方不肖官員兵弁飽其私囊何如化私爲公一律不禁一鴉片烟舘現已封禁亦可令其開張提燈抽餉所有大小飯莊飯舘均宜定准條例一律抽捐以上六修小押戲園烟舘飯莊妓院賭局均各弛禁開捐不但按年所抽之欵甚鉅而且商務從此亦可大見起色並請通飭各行省一體遵照辦理 
[吏部酌幾書吏]  
　　京師訪事人云吏部裁吏一事前已紀諸報端兹悉某日吏部堂官會議此事漢堂憲張冶秋冡宰初意欲照兵部辦理全行裁撤文選司總辦張部郎檢禀稱吏部公事較兵部爲難刻下兵部辦公竭蹶舛誤已多將來如何定局尙難逆料吏部若依様葫蘆貽誤要公必多於兵部十倍非但司員等不敢擔承卽堂官亦不免有處分之慮冡宰聞言頓改始議將來擇素有劣迹與公事生疎者裁减若干作爲结局 
[　司員誤事]  
　　京師訪事人云兵部自裁撤闔署書吏以來公事均歸司員承辦諸員素不躬親理事未免生疎賴堂官預請三個月寛免處分小過概不置議近有廣西軍務緊急回文一角例由五百里馬遞按跕接送詎某筆政稍稽時日始由武庫司派差官發下下跕後見硃標期限不符不肯接受將原文解回堂憲震怒次日具奏改期並將稽遲要文之某筆政奏參革職自是諸員皆視辦公爲畏途告假引退者不一而足裁吏一事大非易易於斯可見一斑 
[委勘砲臺]  
　　金陵訪事人云兩江督憲南洋大臣魏午莊制軍前擬就江隂黄山第一峯添造砲臺迭飭籌防局派員前往勘定地址尅日興工並擬在鎭江要隘處添臺置砲以重江防近雖奉命移節閩浙猶以此事未了爲念本月初六日檄委某某兩員分投江隂鎭江兩處監造此項工程繼又委知縣徐大令樹森赴江隂查勘安設砲位之處亦足見老成謀國之深心矣 
[盜案立破]  
　　金陵訪事人云日前鎭江某當鋪被盜一案報經丹徒縣主楊大令飭差比捕勒限嚴緝旋恐若輩得贓遠颺派役渡江追尋及縣善行抵下關適遇二人形跡可疑因上　搜其身畔原贓具在乃出鐡索繋之押解回鎭歸案訊辦 
[鑑湖月色]  
　　紹興訪事人云浙省考選科學生王燾武備生張國威等咨部派赴東瀛肄業外兹又奉藩憲翁筱山方伯遵奉部行飭知闔屬同通州縣等員如有願往日本學習政法者准後速成科取效較捷務卽開明履歴及平日學詣赴杭州府署報名旬日以來投報者頗衆當奉聶大中丞示期於七月二十五日考騐並有紳士數名亦隨候一體校試選取咨送所需學費槪由司庫酌撥○杭省銅圓廠日夜赶造司出五十萬枚搭放餉需官疑數已不資又有奸商私運出境以致市廛仍覺缺乏兹已迭護私販懲罰充公復奉督辦許九香觀察議再添機　鑄發商行用俾蘇錢困而廣流通○杭恊右營守備缺現奉派委警察總巡陳守戎慶生署理又嚴協若營守備缺適准稱之張守菜玉峯日都中弓見回浙因奉大憲飭卽赴任○浙省各項官吏之不甚緊要者概須裁汰以節開支現以道員爲始如洋務局畢長三觀察防軍局劉少英觀察警察局劉雲樵視察支應局時蓬仙觀察牙釐局潘小齋觀察等所當會辦名目均一律裁撤○浙省接皖之境向出大木列入土産條内每屇都中興辦大工例必飭令辦貢兹又奉文采辦木植計需三千餘株已奉准照前年采辦萬年吉地所需架木專員赴滬江選辦俾可就近解都而免内地轉運耗費然已費用浩繁矣 
[雲間小志]  
　　松江訪事人云邇來郡城興辦巡警異常認眞江南提憲楊鏡巖軍門亦按期出巡不敢稍耽安免以故標下各營將備自中軍何雪門參戎以次無不黽勉從公駐巡北門委員朱梅泉守戎曾獲逃犯兩名並拘肇事營兵三名送營懲治近復查獲楊姓米行中被竊之船遣人送歸軍門大加奬勵面許保升守備存記拔補復賞洋銀八元以是人益知勵焉○郡城興辦團練共計華亭三十名婁縣五十名咸歸拓林廳李冬生别駕統領近以操式不齊由管帶李靜甫千戎等按期在普照寺或東嶽廟會操以冀整齊劃一藉壯聲威○巨梟丁德勝綽號海裏奔現經滬上拘獲解赴蘇省訊懲先是丁溷迹婁縣轄境之天馬山聚賭販私無惡不作前年曾擄勒婁差樊雪坤繼復糾拔塘橋地保張象貞均備資贖歸今春張又被若輩之黨拔去人皆畏其兇燄莫敢誰何一旦成禽殆所謂天網恢恢疎而而漏歟 
[上海官塲紀事]  
　　南卡稽查委員龔心祺明府現屇期滿經上憲札飭另候差委所遺差委所遺差務另委藩明府昇旭辦理昨已到差視事矣○海防同知黄小霽司馬法界公廨讞員陳楚生大令保甲總巡朱森庭明府塘橋保甲巡防局委員任楚钧二尹均以感冒遣丁投道轅禀請給假三日道憲袁觀察准之 
[上海保甲巡防局紀事]  
　　昨日姚秋泉扭陳阿二至二十二七鋪巡防局控稱此人住居南市蕭家廠左近膽敢在小的所租曠地上停厝棺木二且向之理論署若罔聞務請押遷局員李伯屏二尹飭押候帶案訊明核斷○東洋車夫陸祥喜張發祥向吳某索取逐日所欠車資致相爭閙吳怒訴知常茂押鋪中人代送二十三七鋪巡防局請究局員李二尹著押候訊核○十六鋪巡防南局委員賈礎玉參軍以前者花衣街王大昌布莊失去錢十四千曾傳汛捕錢福予限勒緝今已逾限仍未弋獲遂於昨日帶案復訊喝責二百板限二日速破 
[續録分發人員驗看名單]  
　籌餉例指省分發知縣魏瑄安徽江蘇鹽大使徐丙森浙江福建○勞績掣簽分發知縣池仲祐福建○勞績指省分發道花翎二品銜李席珍湖北奉天知府李諴廣西安徽徐棨浙江湖南同知劉晉藻順天奉天直州知州方荃安徽湖南知縣許崇善廣東河南黄國華湖南江蘇恒晉廂白旗滿洲直秦鼎浙江山東胡藩浙江山東巡檢楊炳煊湖南甘肅從九品張治平順天廣西○截取掣籖分發同知吳錫珍四川○截取指省分發直州知州花翎劉繩武湖南安徽○揀選掣籖分發知縣許國琮正紅旗漢軍許長春正白旗漢軍張永錫正黄旗漢軍○議叙保奏指省分發知縣陸鋭星浙江安徽○議叙掣籖分發知縣陳昆荃順天○議叙指省分發鹽大使鹿煌世直山西府經歴蔡源琛順天廣東○敎習掣籖分發知縣李方懿河南○俸滿教職掣籖分發知縣劉光永雲志○應補呈請分發同知温冠春廣不福建從九品李興旗湖南江蘇于儉直隸浙江未入流吳燦英江蘇浙江葛發祥湖南湖北廖湘四川湖北劉庚順天四川 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[暫停發落]  
　　昨日爲法界捕房發落各案之期適讞員陳楚生大令偶沾清恙飭丁咨照捕房暫停發落一期　 
[上海縣署瑣案]  
　　朱阿順唐春泉糾集曹五寳曹海生孫妙金包寄生等强劫寡婦朱楊氏勒令與陸妙榮成親一案迭經縣主汪瑶庭大令提訊分别責押在案前晚大令升堂復訊唐供朱楊氏本有一女曾贅一婿嗣續香火去年楊氏之夫叔病故朱阿順覬覦田産强欲入嗣楊氏不允阿順啣之商令小的向陸説合議定洋銀六十元逼令楊氏再醮與陸楊氏不從五月二十日阿順遂糾合小的及曹等十餘人陸亦糾合二十餘人當晚同至氏家由阿順爲首將氏刧出曳至陸家成親天明由陸付給洋銀三十四元阿順收去二十元尙有十四元由阿順付與小的作爲烟酒之資另酬小的所雇之人每名洋銀七角求鑒朱阿順供小的年已六十有八兩目已盲索不干預外事此次實爲朱楊氏之夫叔病故遺下田下六畝無人承繼朱楊氏屬意贅婿小的曾勸以此事應由族中人不宜異姓混雜楊氏執意不允後忽由唐撮合欲再醮與陸浼小的收價立據小的却之厥後陸等糾人强劫小的概不知情求察大令以朱刁賴喝令鞭背二十下笞臀二百板始供認起意爲此提訊曹海生亦狡不承認喝令掌頰五十下始供由朱起意曹五寳孫阿金包寄生等同供稱小的等由唐纠合聞係朱唆使尙乞恩寛大令判將朱等還押候再訊辦○胡尙卿扭姚愛生至徐家匯巡防局控被攫取伊孫女翠珍　布所得洋銀反將翠珍推墮水溝由局員移送至縣前晚大令提訊胡投案訴稱孫女翠珍於初七日早持布入市賣得洋銀三元錢三十文携之回家途遇姚被攫一空復將翠珍推墮水溝意圖滅口經小的禀知巡局老爺派勇拘獲轉送案下叩求究追翠珍供年十四與姚爲鄰餘語與胡相同姚供小的在某牛奶棚爲夥被胡誣指尙求明察大令喝責二百板鞭背二十下始供小的有一胞弟貌似小的常與流氓爲伍或係胞弟所爲亦未可知大令著將姚將押候飭差查明再行訊核○張阿炳控媳張胡氏違忤等情前晚大令提訊張供兒子坤發向隨小的駕舟爲業家中有田十餘畝由妻子與媳耕種藉資度日詎料此媳悍潑異常將妻子毆詈妻子不勝其累因與分居媳居心不良遂將家中所有衣飾田單等捲回母家叩求追究張胡氏供小婦人年二十有四當十八歳時過門迄今已閲六載時遭翁姑凌虐因此回家曾由父親英媒送歸今又被翁用鐡棒凶毆以致遍體鱗傷鐡棒呈請察核二十三圖地保朱良卿供小的查得胡氏並無違忤情事張夫妻性實凶惡時肆毒毆鄰人勸之每遭辱詈此次又因細故將媳毆逐求察大令以張不應唆令其　禀求將媳斷離在加申斥張嘵嘵置辯太令怒喝責一百板判令領媳回家如再無故凌虐准胡氏恊保禀究 
[馬路工程局瑣案]  
　　昨日東夫王魯正因與朱雲發在路扭毆被傷面部八十號巡街捕楊萬源見之上前欲拘朱飛步而逃僅將王帶回捕房捕頭詰得事無見証卽令釋去詎料若輩遷怒於楊反糾衆將楊扭至法界捕房捕頭詰知咎在王朱命華捕送至南市捕房轉解馬路工程局總辦翁子文太守倩襄讞委員黄衡堂二尹研訊王朱同供小的等均係鹽城縣人頃因爭攬生涯致相口角迨楊捕來拘立卽逃散並未與之爲難楊供小的被伊等扭至法界失去號呌木棍叩求究追二尹判王朱各責一百板枷號五曰○甘錦記木作拘送竊木賊朱阿林張丙至捕房請究由捕頭轉解工程局黄二尹提訊之下判各責五十板斥逐出境高阿洪經程工程局船捐前因誤事經馬路工程局總辦翁子文太守傳案研訊押限三日著將票根交出昨已逾限提案復訊高仍求寛限太守命趕緊交齊延干嚴比 
[英美等國租界公廨會訊案]  
　　英商良濟公司與祥茂洋行回延博易律師投本管總領事署控恒利號主楊介堂定貨不出及欠欵不還等情經英總領事署繙譯官德爲門君照會讞員黄耀宿司馬飭差將楊傳到前日下午三點鐘時司馬倩襄讞委員王松丞剌史會同德君研訊原告博易律師投案聲稱楊向良濟定貨逾期已久延不照出請向究追至祥茂之欵當時被欠一千五百兩因推情减至八百兩按月還銀一百兩分八期婦楚詎料立约至今已有四月不將銀照付向之催取一味游約請一併斷還楊供良濟之貨現經商人向買辦商妥央人具保當於限内陸續出清至祥茂洋行之欵亦與執事商懇令商人先繳銀一百兩餘仍按月分繳今旣奉傳案當於三日内自向祥茂理清如再玩延自願押追尙求恩准剌史商之德君判交的實人保出限三日内先料理祥茂之欵良濟定貨限一个半月内一併出清兩造遵斷而退 
[英美等國租界公堂瑣案]  
　　漢口某錢莊主張德華以莊夥魏森驥沈瑞祥串竊銀一萬八千餘兩逃匿滬上控請提案訊追等情讞員黄耀宿司馬准詞簽差恊同虹口捕房公十六號西包探及華抱探朱桂生將魏沈拿獲並在㝢所起獲洋銀九百四十三元金臂釧二雙金簪一枝衣箱六口竹籃七隻衣服六包洋傘四柄皮夾一枚金戒指三枚牙扇一柄鎖匙四副對時表一枚又獲同黨張怡榮起出金戒指二枚金八開五十三枚鈔票洋銀二十元小洋銀六角五分鎖匙四副昨日午前解案六十六號西探禀稱魏沈等尙有贓物俟弔齊再當解案襄讞委員王松丞剌史商之美總領事署繙譯官白保羅君著押候弔齊原贜再行訊究○五百二十三號華捕解王小生至案禀稱前日小的巡至密勒路見粤婦馮阿妹將王扭住聲稱被攫金挖耳簪一枝因卽拘入捕房今特解請訊懲王供詞支吾剌史判責一百板枷號五日贓給馮阿妹領去○七十九號印捕巡至二馬路拘獲互相扭毆之姚雲鵬楊阿三王阿二等三人解案請究包探李星福投案禀稱此事業經小的查明姚係醫生楊向之購藥治病無效邀王索回藥價姚不允致相爭執求鑒剌史訊得兩造各有不合判姚楊各罰洋銀一元以儆○三百十五三百二十三二華捕解送違章拉客之流妓倪金寳王桂寳及妓傭陳阿二到案剌史判各罰洋銀十元○二十二號四捕投案禀稱前日馬夫謝阿寳駕車迅疾不遵程界章程因即拘入捕房謝願將馬車暫存自行投案候訊今臨　未到請爲核示剌史判罰洋銀洋銀三十元准將馬車領去 
[法租界捕房紀事]  
　　昨日包車夫某甲以蕩婦張氏誘拐伊妹藏匿無踨扭訴捕房請爲追究捕頭詰知甲妹匿迹吳淞因命押候查明再核○某西人失一大鐘疑係細崽庖丁二人所竊扭入捕房請爲追究捕頭向之盤詰皆不承認姑命押候解送公堂禀請讞員陳楚生大令司究○甲乙二流氓因分所詐洋銀互相爭閙適爲巡街捕所見拘入捕房捕頭命押候解送公堂禀請訊辦 
[美租界捕房紀事]  
　　昨日亭午時甲乙丙三無賴至虹口吳淞路萬興飯舘果腹不名一錢揚長欲去值堂入向之索取甲等老羞成怒肆行兇横遂將店中器物搗毁一空四百零九號巡捕見之將甲等拘入捕房捕頭詰知事起細微令償洋銀若干從寛釋出○昨晨妙手空空兒林阿四掩入楊樹浦路某姓家行竊布衣携之而出適爲某號巡捕所見連贜帶入捕房捕頭令押候解送公堂禀請讞員黄耀宿司馬訊辦 
[江蘇省官報]  
　　七月二十日調署銅山縣袁國钧禀辭赴任請補江隂縣承厚禀辭赴寗知縣張夢瓛禀知奉撫憲牌示覆者期滿甄别府經歴明廷珍禀知　一日到盤　門外釐卡差委署華亭縣金山司巡檢汪懐禀辭赴任巡檢邵光煦禀謝奉首府委代理震澤司巡檢事吳鼎勳禀謝奉飭分松差遣卽辭方肇　樊肇崇均禀謝飭知廿九年分分夏防案内蒙給勞績班委署一次記功二次二十一日署太湖同知德堪專丁來省禀謝飭知前辦閶胥門外總察拿獲擬絞人犯一名又獲竊賊二起蒙記大功一次常功五次通判任汝霖知縣魏士鴻均禀知奉撫憲札委勸辦川省賑捐差何榮烈銷假並禀謝奉委發審局帮審即日到差委署太湖廳角頭司巡檢夏爾純禀辭赴任代理震澤司巡檢邵 
 
 

Page 10

 
 
光煦禀辭赴任七月廿二日督轅牌示金山營遊撃何士元病故遺缺本部堂查有儘先遊撃曾樊貴又常州左軍守備樂桂芳病故遺缺本部堂查有牛錫恩均堪以請補示邳州陶在銘因案議處遺缺查有正途特旨班知州應祖錫堪以請補藩轅牌不本月分考試候補佐職月課定於廿六廿七兩日扄試督辦清丈沙洲避侯補道郭本謀通知奉委調商務局差知州畢兆熊禀謝奉委發審局帮審卽日到差知縣米仁粟禀謝奉撫憲札委勸辦川省賑捐差魏士鴻禀謝奉委上海樹木捐局並募勸辦川省賑捐差楊士晟禀知到辦工藝局提調差知府用補用同知直隸州改發江蘇截取知縣趙恊華江西人由浙江改發來省禀到籖掣江蘇卽用知縣林振先福建人禀知限内繳照到省府經歴金業成禀謝奉委宜興縣保甲差管帶續備軍後營候選縣丞梁焯禀和到差江宿藩轅牌廿三日督轅牌示蘇撫右營守備姚長烜開缺遺缺查有海州營千總周占魁堪以升補藩轅牌示煦得丹徒縣知縣楊紹時現已委辦五庫厘差遺缺查有准補崑山縣知縣張紹棠堪以委令署理儲憲陸通知在院上謝委督辦警察總局差督辦中學堂兼洋務局候補道劉體乾通知奉督撫憲會委總辦駐蘇商務局差首府許禀知奉委辦理中學堂事務直州王史禀知奉漕憲電飭赴浦青浦縣田禀到新陽縣盧禀知來省復算交代何榮烈禀知到發審局帮審差煕丞韓懿禀謝奉委門水關盤查差巡檢沙濟由滬專丁來省禀知交缷松滬局管庫差並奉委貨捐局查騐卽到差俞蔚由奉賢保甲差次事丁來禀謝奉飭廿九年分警察案内蒙給予勞績班前先委署一次記功二次二十五日花翎運同銜候補班補用知州傳承霖由京引見回省禀到魏士鴻禀辭赴上海樹木捐局差並銷發審局兼待質公所差巡檢徐長齡由昭文公幹回禀謝奉委東路四段警察捕員卽到差二十七日藩轅牌示卽傳府經歴王汝聰縣丞壽逢年敦元楨典史鄭佐東四員於廿八日清晨來轅新章甄别考試○藩轅牌示照得崇明縣知縣李如松撤省遺缺查有截取知縣楊士晟又署陽湖縣知縣藍采錦撤省遺缺查有候補知縣王念祖均堪以酌委署理管帶浙西鹽捕緝私後營兩江補用叅將朱永璜通知到差首府許禀知接辦中學堂事務昨日到差知州畢兆熊禀知到發審局帮審差准補宜司興縣下邾巡檢孫繼陞禀辭赴任 
 
 
 

Page 11

 
 
   
 
 

Page 12

 
 
兩軍每軍官兵五百八員名常備每月練餉銀二千兩核與各營尙不相遠續備每月練餉錢二千二百五十串按銀價漲落折中而論每月約銀九百數十兩除管帶一員薪水銀十二兩營官一員薪水銀九百兩哨官六員每員薪水銀六兩外每兵名下月僅得餉銀一兩六錢實屬太薄且自奴才永隆抵任後嚴加整頓督飭兩營逐曰演練項餉雖有厚薄之殊操演並無勤惰之異彼此相形見絀續備一軍未免向隅殊不足以廣勵兵心查營制旣練新操一切旗幟操衣靴帽若仍舊制不惟無以壯觀瞻施放槍砲卒嫌笨拙惟此等向無專欵而製造萬難延緩奴才等因與兩江督臣魏光燾商酌至再自本年六月爲始每年在江寗藩庫撥給銀五千兩奴才等擬卽加給續備管帶一員每月薪水銀十一兩營官銀九兩哨官六員每月每員薪水銀一兩添辦事官一員月給薪水銀八兩什長六十名每名月加餉銀五錢正兵四百十名每名月加練餉銀三兩營務辦公銀二十兩每哨辦公銀一兩總理兩隊營務文案兩處辦公銀三十兩文案委員三員每員月給薪水銀五兩辦事委員查操委員及差委共十員每員月給銀三兩書手五名每户給薪水銀一兩五錢又添派常備軍辦事官一員每月薪水銀十二兩一月共銀三百十六兩五錢一年共銀三千七百九十八兩尙餘銀一千二百二兩分給常續兩軍每軍銀六百一兩以作每年製辦旗幟操衣靴帽之用現經一律改舊氣象整肅再查兩軍原領舊毛瑟槍施放難期靈便亦無剌刀配帶業與兩江督臣籌商操領批柏地有剌刀配帶之快槍一千桿藉共操演以爲善事力器之資此議加各薪水餉及製辦旗幟操衣等件换領槍枝之情形也京口駐防與江寗事同一律現已飭京防仿照甯防辦理但欵項尙未與兩江督臣江蘇無臣籌商妥協俟粗有端倪卽行繕摺入奏奴才等知識淺陋愧無匡濟之才但值此强鄰逼處時艱孔亟仰見朝廷宵旰勤勞孜孜求治力圖自强奴才等具有天良惟有勉竭血誠遇事實心練兵卒以作士氣興學校以養人才隨時整頓實事求是以期是酬知遇而下濟艱難全所籌之欵係初創規模略爲布置乃一時權宜擬請暫免造報一俟經費稍裕重訂章程再行按年按欵造册咨部核銷是否有當謹恭摺具陳伏乞皇太后皇上聖鑒訓示謹奏奉硃批該衙門知道片併發欽此 
陜西巡撫升奏爲請補要缺通判以裨地方耀二十一日 
頭品頂戴尙書銜陜西巡撫奴才升允跪奏爲請補要缺通判以裨地方恭摺仰祈聖鑒事竊查漢隂廳通判崔純祖於光緒三十年三月二十日在任聞訃丁憂應以聞訃丁憂本曰作爲開缺曰期歸三月分截缺係繁疲難兼三要缺例不簽掣業四開缺日期咨部在案自應照例與員請補查例載道府同知直州知州通判知州如係奉旨命往或督撫留於該省候補者無論應調應選之缺准該督撫先儘酌量補用如酌量候補人員先儘記名分發人員酌量如果實係人地不宜始准聲奴以各項候補人員請補各等語查陜西並無簡缺通判應調亦無記名分發候補人員當在於候補應補並現任知縣應升人員内逐加遴選非現居要缺卽人地未宜惟查有遇缺儘先補用通判吕桂林年五十七歳順天大興縣人由鹽生遵例捐通判並加　鹽提舉銜指分陜西試用光緒六年三月蒙欽派王大臣騐放五月十九日領照到省期滿甄别八月丁兼祧繼祖母憂十年正月服滿起復到省八月因解京餉出力給予加一級紀録二次十六年八月丁本生父憂十八年十二月起復到省因歴署　隂廳通判安塞紫陽石泉等縣知縣各任交代俱無虧缺遲延奴才保奏請以遇缺儘先補用二十七年五月初五日奉硃批署照所請欽此作爲是年六月初四日到省據署布政使樊增祥署按察使嚴金清會詳請補前來奴才查該員器局厚重歴練老成以之請補漢隂廳要缺通判人地相宜堪以勝任惟係調缺請補與例稍有未符而陜省並無簡缺通判應調人員例得據實陳明合無仰懇天恩准該員吕桂林請補漢隂廳要缺通判以資治理而裨地方如蒙俞允該員係通判請補通判銜缺相當毋庸送部引見合併聲明除咨吏部外所有請補通判緣由謹會同陜甘總督臣崧蕃恭摺具陳伏乞皇太后皇上聖鑒敕部覈覈謹奏奉 
硃批吏部議奏欽此 
熱河都統松奏爲要缺知縣試署一年期滿遵照定章擬請實授摺二十一日 
奴才松壽跪奏爲要缺知縣試署一年期滿遵照定章擬請實授恭摺仰祈聖鑒事竊查前因建昌縣缺出經前都統錫良會同直督臣袁世凱奏請以留熱試用知縣洪子祁試署因該員係試用人員與准補向章稍有未符惟熱河州縣各缺業經奏准暫行變通量材請補在案懇請准以留熱試用知縣洪子祁試署建昌縣知縣員缺聲明俟該員一年期滿果能辦理裕如再請實授等因具奏则由吏部議准覆奏奉旨依議缺此接准部覆當經轉行遵照兹據試署建昌縣知縣洪子祁詳報該員自光緒二十九年閏五月二十三日奉旨之日起連閏扣至三十年五月二十三日試署一年其滿造具履歴　册詳由兼護朝陽府知府何厚吾轉詳護理熱河道英啓均因到任未及三月例不出考惟查該員洪子祁試署期滿辦理一切公事均能裕如核與實授定章相符將該員履歴詳送奏請前來奴才查核員洪子祁現年四十四歳係四川成都縣人原籍安徽涇縣人由增生應光緒十七年辛卯科四川鄉試中式第三十六名舉人壬辰會試後註册揀選知縣二十七年遵新海防例報捐知縣公發試用是年十月二十八日經欽派王大臣騐放經吏部簽掣直蒙欽派王大臣騐放領照二十八年正月初五日到省繳照二十九年正月派赴熱河聽候差委二月十六日到熱經前督統錫良奏留熱河補用三月初七日札委派員代理建昌縣印務於是月二十六日接印任事四月二十八日具奏請以該員試署建昌縣知縣員缺計自光緒二十九年閏五月二十三日奉文試署之日起扣至三十年五月二十三日試署一年期滿查該員洪子祁心精力果勤政愛民試署建昌縣一年於地方公事均能辦理裕如以之實授堪期勝任與定童亦屬相符謹會同直督臣袁世凱合詞恭摺具奏伏乞皇太后皇上聖鑒謹奏奉硃批吏部議奏欽此 
兩湖總督張奏爲光緒三十年六月應還西歴七月分部撥賠欵庫平銀兩數目片二十二日 
張之洞片再前准户部咨新案賠欵每年二千二百餘萬兩奏令各省關將應解部庫西徴洋欵改爲加放俸餉一欵抵閩京餉改 
 
 

Page 13

 
 
爲加放俸餉一欵京官津貼改爲加復俸餉一欵湖北省裁减勇營作爲旗兵加餉一欵加增邊防經費一欵向來有漕省分循案解部漕折一欵以上約共銀三萬餘兩全數提出留作賠欵等因當將光緒二十八年十一月以前應還新案賠欵銀兩分别按期如數籌解嗣因裁减勇營作爲旗兵加餉一欵係屬無著據實具奏旋准部咨暫准由滬關在於彚存增收關税項下提欵籌補等因又經咨飭江海關道查照按月提銀一萬兩撥補其餘加放俸餉十萬兩加復俸餉一萬六千兩加增邊防經費一萬六千兩共十三萬二千兩分十二個月匀攤每月應撥解銀一萬一千兩所有光緒二十八年十二月起至本年五月止應還銀兩依限籌解具奏在案兹據湖北布政使李岷琛會同善後局司道詳稱光緒二十年六月應還西歴七月分部撥賠欵庫平銀一萬一千兩又每百兩應補關平銀一兩六錢四分三釐共補平銀一百八十兩七錢三分統共庫平銀一萬一千一百八十兩七錢三分已如數籌齊於五月十五日發交漢鎭有成銀號領匯限六月初一日交江海關道兑收轉付等情詳請奏咨前來臣覆核無異除咨部查照外理合附片具陳再湖北巡撫係臣兼署毋庸會銜合併陳明伏乞聖鑒謹奏奉硃批該部知道欽此 
湖督張奏撥解淮軍恊餉片二十二日 
張之洞片再江漢關奉撥淮軍協餉前准部咨减爲每年解銀二十萬兩業經將上年應解銀兩照數劃撥解清本年已解撥頭批銀五萬兩均經附片奏明在案兹據湖北漢黄德道江漢關監督梁敦彥詳稱江漢關現值税收不旺欵項支絀異常惟直省防務緊要需疑甚殷自應設法騰挪以濟要需現於所徴洋税項下動支庫平銀五萬兩作爲本年第二批應解淮餉查直省在湖北槍砲局購辦頭批槍子價值應即在此次應解准餉内劃扣銀一萬四千二百四十六兩就近委解湖北槍砲局兑收下餘銀三百五千七百五十四兩撥交招商局解滬轉解北洋淮軍銀錢所交收待情詳請奏咨前來除分咨部外理合附片具陳再湖北巡撫係臣兼署毋庸會銜合併陳明伏乞聖鑒謹奏奉硃批户部知道欽此 
直督袁奏請補保定營守備片二十三日 
袁世凱片再臣標保定營守備劉景心勒休遺缺接准部咨係新章部推第一輪第一缺應用儘先人員等因查有儘先補用守備趙榮壽年四十七歳清苑縣人由行伍歴拔督標右營千總因剿辦熱河教匪出力保以守備儘先補用該員妥實詳明諳練營務以之請補保定營守備實堪勝任亦與例章相符該員名次雖屬在後惟在前之喻高陞江紹東唐魚江郭永祥劉成發勒萬福吳應宗哈夢蘭等八員均與此缺人地不宜合無仰懇天恩俯念員缺緊要准以趙榮壽補授保定營守備以裨營伍除飭取履歴咨部外理合附片具陳伏乞聖鑒訓示謹奏奉硃批兵部議奏欽此 
直總督袁奏爲盜案照章摘叙簡明案由摺二十三日 
太子少保北洋大臣直總督臣袁世凱跪奏爲盜案照章摘叙簡明案由恭摺彚陳仰祈聖鑒事竊查明准刑部奏准通行令將尋常命盜死罪案件遵照二十六年奏定章程彚案具奏並備録供招咨部核辦等因又據臬司以直燹以後各屬出案較多請將親案仍照舊案造册簡便辦結暫勿拘定限期以免積壓等情詳經臣會同順天府尹奏奉硃批刑部議奏欽此欽此遵各在案兹據按察使寳棻查有龍門縣續獲賊犯買鈺枝聽糾結夥四人持械途搶事主郝振騾頭拒傷事主身死將賈鈺枝依搶奪聚衆三人以上但經持械並傷事主在塲動手之犯照强盜律斬决例擬斬立决仍照强盜殺人例加梟示又晉州獲匪張玉成聽糾結夥六人持槍入室據捉事主王二儍勒贖得贜將張玉成卽張儍子依結夥三人以上持械入室倚强攄捉已成照驰盜律斬通行擬斬立决又東安縣獲賊趙二聽糾執持洋槍夥刼事主李恒家騾馬銀衣等物拒傷事主平復將趙二依强盜得財律擬斬立决又清河縣獲賊丁六聽糾持械夥刼事主蘄天善家銀衣驢馬等物首夥持有洋槍將丁六依强盜得財律擬斬立决以上四案該犯等恭逢光緒三十年正月十五日恩詔事犯在正月初一日以前買鈺枝係强盜殺人不准查辦張玉成趙二丁六照章免加梟示已由司提審解勘發回分造審看清册呈請彚奏前來臣覆核無異除清册咨部外理合遵照新章彚摘案由恭摺具陳伏乞皇太后皇上聖鑒勅部核覆謹奏奉硃批刑部議奏欽此 
護黔撫曹奏請緩副叅引見片二十四日 
曹鴻勛片再前准兵部咨調補貴州平遠副將劉全忠黎平營叅將包于蓮應令給咨赴部引見等因該員等現已由滇來黔自應道照辦理惟查黔省壤接粤西游氛正熾防剿吃重任使需材合無仰懇天恩俯准該員劉全忠包于蓮暫緩送部引 
見出自鴻慈除咨部查照外理合會同署雲貴總督臣丁振鐸合詞附片具陳伏乞聖鑒訓示謹奏奉硃批著照所請兵部知道欽此 
湖督張等奏揀補長江水師各員摺二十四日 
太子少保湖廣總督臣張之洞長江水師褆督臣程文炳跪奏爲湖廣所轄長江水師各員因事出缺揀員分别請補照章聲明請旨定奪恭摺仰祈聖鑒事竊查長江水師員弁出缺向係開單會奏請補在案庇查長江水師近日所出之荆州營副將漢陽營遊撃各員缺經文炳遴選歴練營伍熟悉水師之胡忠勝邵茂春二員會商請補該二員均由已經升補官階遞請升轉相應照章聲明可否准其升補恭候欽定俟接准部覆分别送部引見以符定例除將該員等履歴咨部外理合會同兩江總督臣魏光燾合詞恭摺具陳伏乞皇太后皇上聖鑒謹奏奉硃批兵部議奏單併發欽此謹將湖廣所轄長江水師各員因事出缺揀員分别升補繕具清單恭呈御覽計開荆州營副將鄧正揚開缺遺缺查有現署江隂營副將本任金陵營叅將胡忠勝精明練逹果敢有爲堪以升補漢陽營遊撃丁得貴請升金陵營叅將遺缺查有湖口營左哨都司邵茂春歴練營伍爲守兼優堪以升補以上二員均由已經升補官階遞請升轉可否准其升補恭候欽定奉硃批覽欽此 
 
 

Page 14

 
 
正白旗漢軍副都统廕奏爲叅贊官三年期滿援案請奬摺二十六日頭品頂戴出使大臣侍郎銜正白旗漢軍副都統奴才廕昌跪奏爲叅贊官三年期滿援案請奬恭摺仰祈聖鑒事竊查出使章程内載隨使人員三年爲期期滿奏奬如經接辦大臣留用者仍准以期滿之曰請奬又吏部保奬章程内載出洋人員准照異常勞績奬叙各等因歴經遵辦在案兹查有駐德三等叅贊官膽録議敘分省補用知縣喬毓渠於光緒二十七年經前出使大臣吕海寰以該員學問優長留心時務奏調來德派充隨員是年五月三十日到洋旋經奴才接任留用二十九年三月奏補三等叅贊官現計連閏扣至三十年四月二十九日已屆三年期滿該員襄辦交涉盡心耐勞自德舘裁費減員派令綜理漢文一切事宜多能措置裕如實屬異常出力深得指臂之助自應援案核請奬叙合無仰懇天恩俯准該員免補知縣以直州知州仍分省歸候補班儘先遇缺卽補並加知府銜出自鴻慈逾格除造具該員履歴清册咨呈外務部轉送吏部查照外所有叅贊官期滿請奬緣由理合恭摺具陳伏乞皇太后皇上聖鑒訓示謹奏奉硃批著照所請該部知欽此 
正白旗漢軍事都統廕奏爲懇　恩俯准將六品銜遇缺卽選部司務程經世免選司務以同知歸部並加知府銜片廕昌片再上年十一月内接據北洋洋務局德文繙譯六品銜遇缺卽選部司務程經世禀稱前於光緒二十五年由同文舘學生咨送出洋派德肄業二十七年冬間蒙今北洋大臣袁世凱在山東巡撫任内咨調囘華旋留北洋派充繙譯差使計繙譯在德扣算日期未及三年不敢仰邀奬叙惟係因公奉調派與自行請假及有事故回華者稍有區别本年五月經外務部咨由各出使大臣將同文舘派出洋已滿三年之學生奏奬等因在案繙譯事同一律未免向隅禀田北洋洋務局詳奉北洋大臣袁世凱批准咨請附案核奬以資鼓勵等情並准袁世凱咨同前因奴才伏查程經世在洋肄習德文凡閲兩載旣經袁世凱調充繙譯則其學有成效可知核與部文内開一律奏奬之例相符且因公囘華供差洋務亦關歴練足臻深造以視留洋畢業均爲儲備時用實屬事同一律以未便均定年資所限遂獨任令向隅應照袁世凱來咨續予核奬以示激勸而昭平允合無仰懇恩施破格俯准將六品銜遇缺卽選部司務程經世免選司務以同知歸部不論雙單月遇缺儘先前卽選並加知府銜酬其從前遠遊嚮學之殷最其此從黽勉從公之報出自鴻慈高厚除造具該員履歴清册咨呈外務部轉送吏部查核外理合附片陳請是否有當伏乞聖鍳訓示謹 
奏奉硃批著照所請該部知道欽此 
署兩廣總督岑等奏爲揀員調補要缺知縣以資治理摺二十六日 
革職留任署理兩廣總督臣岑春煊廣東巡撫臣張人駿跪奏爲揀員調補要缺知縣以資治理恭摺仰祈聖鑒事竊准吏部咨廣東香山縣知縣將鳴慶准升補羅定直州知州所遺香山縣要缺應令另行揀選係坐光緖三十年二月二十七日行文按照限减半計至四月十一日陵滿開缺四月初六日接准部咨應歸四月分截缺辦理係外調要缺毋庸簽掣查定例州縣應調缺出俱令於現任人員揀選調補又升調官員其任内有承審案件承緝盗案徴解錢糧已起降調革職叅限者概不准其升調各缺如因缺係繁要人地實在相需爲地擇入者應令該督撫據實陳明吏部仍查明其餘並無别項不合例事故亦卽議准此外一切因公處分仍毋庸計算又知縣升調缺出必於本任内歴俸三年以上方准揀選升調各等因今香山縣知縣爲濱海要區政務殷繁地近澳門華洋雜處撫緩彈壓均關緊要非精明練逹之員不足以資治理臣等於通省現任應調應補應升人員内逐加遴選兹查有從化縣知縣郭繼昌年六十三歳福建侯官縣縣丞光緒七年六月十一日到任十三年七月聞訃丁母憂囘籍守制报闋起復仍囘廣東補用嗣因前在合浦縣縣丞任内俸滿保洊經部核准以應升之缺升用咨補瓊山縣縣丞二十三年正月題升陵水縣知縣請咨赴京引見奉旨著准其升補欽此領照到省是年十二月二十八日到任實歴烟瘴三年俸滿補授從化縣知縣二十九年四月初九日到任該員心地撲誠辦事安詳任内並無承審積案承緝盜案已起降調革職叅限以之調補香山縣知縣洵於要缺有裨與例亦屬相符據藩臬兩司會詳前來合無仰懇天恩准以從化縣知縣郭繼昌調補香山縣知縣缺如蒙俞允該員係現任知縣請調知縣銜缺相當毋庸送部引見除咨部外謹合詞恭摺具陳伏乞皇太后皇上聖鑒訓示再所遺從化縣知縣缺粤省現有應補人員請扣留在外俟接准部覆選員請補又廣東省補缺例限九十日此次歸本年四月截缺應以是月底起限辦理今在限内選員請補並無遲逾合併陳明謹奏奉硃批吏部議奏欽此 
署兩廣總督岑等奏爲查有試用道李哲濬等五員均已到省一年期滿詳加考察堪以各按本班序補片二十六日 
岑春煊等片再據捐納試用人員到省一年期滿例應考察甄别具奏歴經遵辦在案兹查有試用道李哲濬才識開敏試用通判湯纘器局安詳试用知縣華蘭勤敏耐勞試用知縣顏輅講求時務試用知縣徐慶元留心吏治以上五員均已到省一年期滿詳加考察堪以各按本班序補據藩臬兩司會詳前來除將各該員詳細履歴開單咨明吏部外臣等謹附片具陳伏乞聖鑒謹奏奉學硃批吏部知道欽此 
署兩廣總督岑等奏爲感恩縣知縣甘美棠因病請假遺缺查有高明縣知縣李恩榮堪以調署片二十六日 
岑春煊等片再感恩縣知縣甘美棠因病請假遺缺查有高　縣知縣李恩榮辦事謹愼堪以調署該員任内並無盗刧已起四叅之案據藩臬兩同會詳前來除檄飭遵照外臣等謹附片具陳伏乞聖鑒謹奏奉硃批吏部知道欽此 
河南巡撫陳奏爲豫省常備軍應需馬匹甚多本省無從採辦動用銀兩糧餉局一時無欵可籌飭由支應局先行湊撥片陳夔龍片再豫省常備軍擬添練馬隊一營以期戰守靈活業經附奏聲明在案惟應需馬匹爲數甚多本省無從採購動用銀兩糧餉局一時無欵可籌飭由支應局先行湊撥派委常備軍　翼右營管帶補用遊撃李轉勳候補知縣吳兆熊等前赴張家口一帶選購高大臕壯戰馬二百五十匹解豫應用據常備軍總營務處司道會同翼　袁世廉詳請具奏前來除分咨練兵處月兵 
 
