# 1937 - 225 - 4923095

 

Page 1

 
 
[敵企圖登陸甚亟猛攻吳淞浦東均擊退]  
　　浦東區域內已無敵軍踪影　昨日薄暮我進佔橫浜橋堍　乍浦路以東殘敵在圍困中 
　　連日敵軍節節敗退、勢窮力蹙、在虹口及楊樹浦一帶、已毫無迴旋餘地、惟以援軍密集吳淞口外、不得不另謀出路、企圖登陸、故於前昨兩日、以泊駐吳淞口外之大批軍艦、集中砲火、突向我吳淞浦東方面進攻、冀掩護其援軍登岸、襲我後方、以爲策應、但我沿海沿江各口岸、均駐有重兵、嚴陣以待、敵雖一再試探、結果終歸失敗、昨晨一時、我軍右翼由虬江路向盤據北四川路之敵軍進攻、敵軍頑抗、肉搏甚久、我軍奮勇猛攻、敵卒不支潰敗、遂於三時許、佔領上海大戲院、敵經重創後、縱火焚燒房屋、以阻我軍窮追、虹口大旅社附近、均遭波及、我軍分兩路乘勝追擊、一向靶子路方面推進、一沿北四川路虬江路、南北分頭搜索、敵軍紛向吳淞路·乍浦路·外白渡橋北堍一帶敗退、現北河南路及北江西路等處、已無敵蹝、我北進部隊、經數小時之血戰後、始於昨日傍晚到達橫浜橘南堍、今晨一時、尙在該處隔浜激戰中、並已與襄虹橋方面所得密切聯絡、敵軍形勢日蹙、江灣路口敵司令部愈形孤立、乍浦路·天潼路·蓬路以迄百老匯路以東一帶、均在我軍大包圍中、至楊樹浦方面、則自被我軍從匯山碼頭腰截後、已成四面楚歌之局勢、但該處俱爲高大之建築物、敵軍殘部、分散匿居其中、負嵎抵抗、一時不易殲滅、必須用別種有效方法、使其不能安身、然後一致而驅逐之、當亦非難事矣、 
　　（中央社）閘北方面、我軍目前晨進抵北四川路、佔領上海大戲院之後、卽分南北兩路乘勝追擊、迄昨晚止我軍南抵老靶子路、敵向海甯路方面潰退、北越大德里、而至橫浜橋、敵向橫浜河以北潰退、同時虬江路方面、已與邢家宅方面之我中路軍啣接、困居海甯路夫潼路及吳淞路方面之敵、暨北四川路底之敵軍司令部、均陷於重重包圍之中、不久卽可完全殲滅、自昨晨起、敵軍已在北四川路橋北堍構築防禦工事、形勢之危迫、已可想見、敵陸戰隊司令大河內、昨晨接見日本新聞記者、亦明白承認在滬作戰之困難云、 
　　中央社云、昨晚十一時四十分起、前綫各路激戰又起、楊樹浦及虹口兩區、巨砲聲如連珠而發、記者立於九層高廈瞭望、但是砲火閃閃、疾如流星、我□□方面砲兵陣地、集中火力、向北四川路底之敵軍司令部轟擊、目標極爲凖確、浦江中之敵艦、亦開砲還擊、同時北四川路及百老匯路機關槍聲及步槍聲、密如連珠、淸晰可聞、足徵我軍挺進向敵愈迫愈近、殊爲得手、當激戰最烈時、敵機兩架、曾於十二時二十五分飛出偵察云、 
[敵艦猛攻吳淞失利]  
　　淞口大戰較前夜尤爲激烈　敵以小艇偷渡均被我擊退 
　　本報特訊、敵軍鏖於滬東區·虹口·閘北方面節節失利、乃力謀新的發展、冀在浦濱及沿海各地登岸、現停泊於川沙白龍港三夾水之敵艦、約計四十艘之多、並有航空母艦一艘、泊白龍港、二十一日夜中、敵艦集中砲火、對我吳淞攻擊、企圖掩護登陸、我方當卽沉着應戰、並以重砲還擊、一時砲火密集、陸隆之聲、衝破黑夜之沉寂、敵軍卒無機可圖、昨日淸晨、敵艦又二次來攻、並有小艇十餘隻、滿載敵軍、分向浦灘進犯、同時敵空軍亦出動助戰、較前夜更爲激烈、我軍亦以大砲及機關槍還攻、士氣旺盛、雙方互擊達二三小時之久、結果敵軍仍爲我擊退、我方絕無損失、中央社、昨日上午五時、瀏河楊林口有日艦三艘、向對岸發砲轟擊、旋卽向南駛去、上午六時、又有敵機兩架在浮僑上空盤旋後、至楊林口投彈二枚、向南飛去、 
[浦東敵軍完全掃蕩]  
　　敵軍偷渡激戰三小時　敗退回艦敵溺斃甚衆 
　　據某軍事機關公佈、昨晨我浦東守軍某部全部、環擊偷渡浦東之敵軍、經三小時之激戰、敵軍不支、全綫潰退、我軍已將沿浦江岸之敵、完全掃蕩、我軍直抵江濱、佈置警戒、浦東方面已無敵踪、此後敵旣無偷襲機會、敵軍雖利用海軍砲轟擊、不足以搖動我分毫 
　　中央社云、昨晨黎明之前、停泊浦江中之敵籃、乘黑夜偸渡、在砲火掩護之下、全圖由三井碼頭方面登岸、當經我軍奮勇擊退、敵軍傷亡甚多、 
　　（本報特訊）前晚十時、停泊浦東其昌棧一帶浦面之日艦、集中火力、向我浦東陣地轟擊、我軍當亦加以還擊、歷半小時後、雜以機槍向岸上掃射、未幾、卽調軍在月光之下、藉槍砲掩護、在新三井新三菱兩棧碼頭、强行登陸、査該兩棧已於十七晚早被我軍佔領、急以機槍手溜彈奮勇迎擊、鏖戰達三小時、日軍卒不得逞、敗退回艦、當時落浦溺斃者甚衆、但敵艦野心未死、嗣又數度猛衝、我軍機槍彈落如雨、日軍絕難越雷池一步、直戰至天明五時後、槍聲始稀、是役、我軍未受損傷、惟敵軍槍砲亂放、漫無目標、當戰闕激烈時、法租界太古碼頭所泊之輪船上、竟有敵機槍子彈落下、泊於該處浦面之海關某巡艦、亦被敵砲彈擊穿一洞、衆料敵軍目的未達、尙欲作最後掙扎、但我軍實力雄厚、戒備嚴密、决無可虞、 
　　（本報特訊）昨晨零時四十分、浦東方面我軍、向三井碼頭方面之敵軍、猛烈砲轟、至上午一時許最爲激烈、二時度稍停、四時二十分、我軍又向該方面轟擊三十餘胞、當時浦江中有一砲艦、曾向我軍還砲、我方砲兵、遂亦向該艦集中猛轟、共時曾有多數沿浦民衆、目擊該敵艦方還擊至四五砲時、已被我方砲彈擊中其前部要害、親見該艦倉皇逃逸、 
　　中央社云、二十一日下午三時、日艦一艘、竟偸懸英國旗、由浦江向浦東方面移去、擬圖偸　我守軍、於其靠近時、發現所載全爲日軍、當卽開槍掃射、擊斃數十人、該艦還擊、我亦　爲死傷、約戰二十分鐘、該艦不支退去、敵軍懦怯無恥、於此可見、 
[我軍確佔北四川路]  
　　敵特別陸戰隊部卽將消滅　日逃兵爬屋頂被英軍擊墜 
　　中央社、據官方息、我軍右冀前綫、確已進抵北四川路、該路確已被我佔領華東社、軍息、閘北我軍□□□師敢死隊、昨晨一時、由虬江路沿西向東衝鋒、攻擊盤據北四川路之敵軍、雙方肉搏結果、我軍於三時後進抵上海大戲院、敵軍倉皇敗退、目下仍在乘勝追擊、節節向靶子路推進、日內卽可與進佔裏虹橋之我東路軍取得連絡、 
　　本報特訊、蓬路南潯路日本小學校、已被我軍重咆擊中炸燬、原在該校之萬國商團日本隊、（卽東亞日本商團）待於昨日下午六時許、遷移至北蘇州路公濟醫院 
　　昨據甫由北四川路五六九號日本小學逃出之茶役語大公社記者、該校原駐有敵軍三十名、於十九日我軍中路進佔華德路一帶防地時、頓感極度恐慌、當卽荷槍實彈、向大連灣路逃奔至楊樹浦、詎爲我軍截獲、當以機關槍瞄凖掃射、結果僅二人逃回、其餘二十八名、均被殲滅、 
　　海寗路乍浦路口威利影戲院對面、向有敵方所設之海軍特別陸戰隊部、其規模雖無日寇其他發號施令之老巢宏大、但亦爲其侵略機關之一、現在敵將覆没、各處司令部均被我軍先後摧毁、獨該陸戰隊部目前尙獲倖存、然以大勢推測、消滅之期、當亦在指顧間也、 
　　前晚八時許、北河南路近海寗路之民房屋頂、突有日兵六七名、由東向西、爬過屋頂、圖謀不軌、被英軍發覺、立卽以機關槍瞄凖射擊、當有一名應聲墮地、身中十餘彈、旱經斃命、共餘數人、均向東面跌下、生死不明、該屍至昨晨七時許、由日方派員收去、 
[敵司令部己顏絕境]  
　　三面受我軍重重包圍　困守殘敵無活動餘地 
　　確訊、昨晨我軍佔領上海大戲院附近後、業將北四川路截成兩段、上午我軍分向東北搜索前進、下午敵以增援部隊反攻、激戰四小時、我軍沿北四川路北進、下午六時許、越過大德里、敵潰退檳浜橋以北、憑橋頑抗、現橫浜橋以南已無敵踪、我中路北路西路各軍業已聯絡一片、將以穩紮穩打之戰略、消滅集結日軍司令部周圍之殘敵、 
　　（本報特訊）頃據前方歸來之某君言、江灣路日本陸戰隊司令部、經我連日砲擊後、全部屋字、彈洞纍纍、已失舊時壯觀、負嵎頑抗之敵人、明知後路將絕、然猶作困獸之鬥、以保持其皇軍之威嚴、我軍正嚴陣以待、將俟時機成熟、四面環攻、必可一擧而殲滅之、依目前論、我軍東臨虹口公園、北抵六三花園、南據北四川路、三面重重包圍、敵巢所容之面積、不過一方里耳、昨我軍曾以最精確之望遠鏡窺探、敵司令部之第四層、早已被我擊毀、現以第三層佈排砲、二層爲重機關槍、下層爲輕機關槍、集中佈防、故我方攻取極難、照此情勢、非用重砲圍攻、恐尙不易得手也、 
　　新新社云、我軍右翼、自中路軍突進匯山碼頭、卽乘敵軍心恐慌之際、亦大擧猛攻、經幾度浴血戰鬥、遂進展至北四川路上海大戲院、並控制邪家木橋路及士慶路等處敵軍、進而與裏虹橋方面之我軍相呼應、消滅北四川路以東及虬江路以南殘敵、江灣路之敵軍陸戰隊司令部、東西北三面、已被我軍包圍、僅南面接聯北四川路之綫、尙爲敵所據守、所恃爲呼吸之出路、僅亦狄思威路通吳淞路之一綫、活動區域、爲寶樂安路·哈桂路·長春路·等處、範圍甚爲狹隘、故敵營雖有銅墻鐵壁、亦難久守矣、 
[楊樹補殘敵將肅淸]  
　　我軍迫殘敵退集於江邊　各路會合一鼓而殲滅之 
　　確息、楊樹浦區殘敵、均已退集申新紗廠·上海紡織第一廠·公大第二廠·上海紗織第四廠·三新紗廠·及大阪碼頭·黃浦碼頭、依附堅固建築物、恃爲標點、並布置砲兵陣地、裝置高射砲、企圖作最後之掙扎、昨日（二十二）下午、大阪碼頭·黃浦碼頭、有敵船裝運軍需品、在該處起卸、搬運至爲忙碌、另一部殘敵、零星分散、據各街道房屋、不時向我軍開槍、我軍現正沿昨晨發展之陣綫、逐步向沿浦追擊、壓迫殘敵於江邊、一鼓而殲滅之、據某君由楊樹浦逃出報告、殘敵全爲陸戰隊及在鄕軍人、並無陸軍、作戰能力、極爲薄弱、預料其抵抗力不强、當可迅速肅淸、 
　　中央社、楊樹浦路近勝路口之英商怡和紗廠、有一部殘敵盤踞、但該廠屋頂仍懸英旗、敵人利用外艦外旗掩護、其居心實極可恥、 
　　中央社、楊樹浦匯由碼頭對面之英商電車公司之車棚、昨已被敵軍佔有、設置運輸總部、內有坦克車二十輛、卡車二十輛、及各種軍火數千箱、 
[敵軍又越蘇河南竄]  
　　當被英兵繳械押送戈登路　作戰以來敵軍死傷六千人 
　　中央社確息、殘敵因不勝我軍進迫、連日向蘇州河南潰退、自動繳械者、昨日止共九百餘人、軍心渙散、土無鬥志、於此可見一斑、 
　　確訊、昨日下午、復有日軍三百餘人、越過外白渡橋、被英兵繳械、運送戈登路、計前後繳械之敵、已達九百餘名、 
　　又訊、敵自與我作戰以來、死傷不下六千人、而自動逃出戰綫、被英軍收容者、又幾達千人、損失過半、現在總計與我作戰之殘敵、最多不過六千人、雖憑籍標點、着着抵抗、但敵胆已寒、無復掙扎之力、僅以被其長官欺朦、憚於投誠、故全部解决之期、决不遠也、 
[我機轟炸敵軍陣地]  
　　敵艦倉皇亂發六十餘砲　我機盤旋分擲炸彈而返 
　　我轟炸機多架、昨日午後一時十五分、在驅逐機掩護之下、飛滬轟炸敵軍、當我機由西而東、甫至特區上空、浦中敵艦卽倉皇以高射砲連續射擊、共發六十餘咆之多、我機仍從容飛至虹口上空、在大火烟幕掩蔽之下、向敵軍陣地投擲炸彈多枚、旋卽飛往楊樹浦、轟炸敵軍陣地、並至淞口轟炸敵艦、敵方損失奇重、約歷四十分鐘、我機再度飛至虹口上空、敵艦又以高射砲亂射、但我機從容投擲炸彈多枚之後、卽安然離滬而返、 
[敵機到處亂擲炸彈]  
　　一架已被我擊中尾部　炸英商廠足見無目標 
　　（本報特訊）昨晨五時三十分、敵機三架沿浦江飛至十六舖及浦東方面偵察、至七時十五分又來敵機三架、至我南市上空往返數次、並飛至某地投彈兩枚、經我高射砲之環擊、旋卽逸去、 
　　（本報特訊）今日上午七時許、敵機八架飛至浦東、投下七彈、均落於空曠之所、故毫無損失、 
　　昨晨七時、敵機三架飛往南市龍華一帶、投彈轟炸、午二時、敵機五架、復飛往滬南各處偵察投彈、竟在龍華路三家里英商中國拆船廠、擲下炸彈三枚、並無損失、該廠高懸英國國徽、乃竟亂施轟炸、共毫無目標可以槪見、同時南黃浦北票煤棧、亦有敵機擲下炸彈三枚、四時有敵樓三架、飛往周家渡投擲炸彈四枚、我方絕無損失、 
　　申時社云、今晨九時、敵機一大隊、飛經閘北陣地、企圖投擲炸彈、在中山路上空、適我機轟炸隊亦開到、雙方遂在該處高空、作激烈之戰鬥、互以機關槍掃射、密如連珠、火星四飛、敵機因恐受找包圍、故不敢戀戰、十五分鐘、卽四散飛逃、我機乘勝追擊一程、始吿捷而歸、 
　　慶甯寺有一敵機、飛下斜冲在美孚公司水泥牆上、墮落市輪渡碼頭前、該駑駛員知不可再飛、遂自行焚燬、 
　　太倉電、本日上午有敵機七架、盤旋上空、投彈轟炸、昨據崑山來滬者談、近來日機逐日結隊飛崑轟炸、前日上午又來敵機六架轟炸、 
[日慰勞團來滬觀戰]  
　　乘興而來必敗興而歸去　到滬能否登陸尙成問題 
　　日本國內民衆對滬戰經過及最近實况、無從確悉其實際情形、致傳說紛紜、羣疑莫釋、該國各界領袖及參衆兩院、現推出代表共一百二十餘人、組織慰勞團、專程來滬、並觀察滬上實際之情况、該團業於本月二十由海軍省待派專輪護送來滬、該團批滬之後、能否登陸、尙成問題、 
[敵艦開首腦會議懸靑天白日旗]  
　　懼我飛機轟炸竟怯懦至是　出雲艦負傷泊公和祥碼頭 
　　昨日午後、日海軍第一隊驅逐艦兩艘、又開來停泊在招商北棧與白渡橋花園前、出雲艦則仍泊公和祥順泰碼頭間、聞現正命留滬之兵工技師、在艦修埋震壞之各種砲位及機件、又聞該艦乃統率上海現有敵艦之司令艦、非奉東京命令、不能擅自移離浦江、 
　　昨日下午、記者在某處屋頂、眺望浦江、發現有懸掛我國國旗之軍艦、深爲詫異、旋經確實調査、始知爲敵之川內艦、該艦內正于是時擧行敵陸海軍首腦部會議、商討如何支持殘局、因懼我空軍轟炸、竟高懸我國國旗、其怯懦無聊、眞有史以來所未見也、 
 
 

Page 2

 
 
時評 
[統制工業之初步工作] [  柳]  
　　自經此次之戰事。當更可明暸日本在華所設之工廠。含有雙重作用。平時固用以爲經濟侵略之工具。戰事則一變而爲軍事之根據地。如楊樹浦公大紗廠與北四川路日本陸戰隊部。造成犄角之勢而爲此次作戰之兩大司令部。又如浦東之日華紗廠。預伏日兵。欲乘機搗亂我後方。其他如中山路大橋旁之豐田紗廠。沿蘇州河邊之內外棉各廠。本屆戰事雖未捲入。然其所在之地。皆常我水陸交通之衝。進可以利用爲戰壘。退可以破壞我交通。凡此皆可見日本工廠掩藏着無數砲火戰士於其中。隨時可以聯絡一線。向我進攻。燕巢危幕。我國人不自知其危而今而後。想必能深刻覺悟。知有以警備也。 
　　在一二八戰役之際。鑒於敵人到處破壞我工業。以及重砲飛機破壞力量之偉大。以爲工廠聚集於一隅。易爲敵人所摧殘。及後農村恐慌之來襲。手工業之衰落。以爲復興農村。固有待於工業之輔助。亦必工廠逐漸向內地移動。工農相互爲用。而後復興之宏效可收。當時頗有疑吾言之無謂者。近兩年來。工廠向內地移動之言論盛。然而已設之工廠。遷入內地。事實上自有其難處。新設工廠。欲設立於內地。常無此勇氣。因之"工業農村化。依然爲一種理論。難成事實。自此次戰事發生。一般論者。多以工業向內地遷移爲是。然此又談何容易。不但爲目前交通所不許。卽欲移轉。亦豈倉卒間事。惟旣經兩遭憂患。從事工業者。必能憬悟在內地發展比較沿海都市常爲安全也。 
　　雖然。此亦內移之一隧會。多數工人遄回原籍。或向內地移徙。此種熟手之工人。能就地利用之。不難用簡單之設備。卽可從事於製造。且一般消費工業。除大規模之紡織廠外。所需之機械。不甚繁複。如針織業絲棉紡織業。食品製造業燃料製造業。甚而至于翻砂五金各業。現下鄉已漸次電力化。開業亦復不難。况經此次滬上紗廠長時間之停工。及幾多遭逢破壞之後。將來紗布。供求方面。自必失共平衡。及時謀補救。要亦不失爲預籌之道。惟日本爲長期戰爭。已作統制全國經濟之圖。我國亦應急起直追。趕快組織起來。作統制之準備。茲就上海一市而言。亦應由當局立卽作成方案。詳加指導。督飭各業公會。就其所業之各工廠。作成最精密之調查報告。分別從㊀將戰區所設之工廠塲所。歸併於較安全地帶內之工廠。共同工作。或能自立工廠者聽。㊁凡可移設於內地之工塲器械。設法向內地輸送。招集散入內地之工人。恢復工作㊂各廠工人多有地域色彩。如某一廠工人常爲某一地方人。則更不妨以勞資合作之辦法。至內地去經營。㊃應從速築成經濟國防。一方卽以挺抗敵人對我經濟之破壞另一方面亦所以保持經濟之烽動力。而爲長期應戰之準備㊄經濟國防之建築。應從事實作出發點。毋侷重於理論而各方面如有良好之方案。貢献於當局。不宜多所發表。 
　　總之在此國難嚴重時期有財者出財有力者出力有學識者出其學識有經驗者出其經驗。無人見無我見。祇知大敵當前。埋着頭。沉着胆。用着心。衝向前去。渡過此難關。正我中華民族復興之機會也 
[南口戰事仍激烈]  
　　靜海激戰敵傷亡甚重　獨流良王莊砲火猛烈　平漢路敵偷襲未得逞 
　　［歸化］南口戰事二十二日仍激烈、我軍居高臨下、勢極順利、日軍死亡枕籍、極爲狼狽、（二十二日中央社電） 
　　［濟南］靜海激戰、澈夜未停、在站聞砲聲甚淸晰、敵傷亡甚重、我生力軍加入、發電時仍激戰中、（二十二午十二時急電） 
　　［濟南］二十二日午前十一時半、獨流·良王莊·間、敵我兩軍、又發生激烈衝突、砲大猛烈、靜海站北七八里、落砲彈百六七十發、雙方死傷甚衆、至晚仍在相持中、我鋼甲車已開前方助戰、（二十一·日中央社電） 
　　⊙淸苑　二十一日平漢戰爆發、敵猛襲被挫、死百餘、敵機五架南來轟炸、（二十一日專電） 
　　［保定］敵軍步騎兵約五百餘人、二十日晨聯合向我口頭村防地突襲、經我軍迎頭痛擊、敵軍傷亡甚多、現退至坨里石梯沙窩及大東村一帶、與我軍隔河對峙、但不時仍以砲火向我陣地轟擊、（二十二日中央社電） 
　　［天津］據消息靈通方面聲稱、距津約五十哩之馬廠、必屯有中國大軍、內有若干向前推進大約已理逼近天津、或尚有大軍沿保定馬廠公路而進、聞日方已派兵沿運河向馬廠進發、探視華軍之行蹤、日軍現正準備太空防務、聞定二十一日晨在津南部北郊外、用實彈高射砲作防空演習、此足證中國空軍已逼近天津、昨日終夜大雨如注、日軍時以探照燈射入低密之雲中、以防中國空軍之來襲、惟因氣候惡劣、演習之舉、已展至二十二日舉行矣　据同　方面消息、今無可疑者、便衣隊已密佈天津四周、時時在近郊活動、而於夜間侵擾日哨營、致來福槍聲與輕砲不時發作、便衣隊之活動、孑身、或分數小團、其總數殊難估計、至於若輩是否單獨活動抑爲大軍之前鋒、現猶未悉華軍迄今尚未露前攻之徵象、因已往數星期中頻降大雨、公路多遭冲毀、行軍不無困難、故非至天晴後、天津附近尚不致發生重大戰事也、聞日方現以大軍畦守天津、目下正在趕築營房、俾容納大軍、惟其實力殊難猜度、同時津比領事正在辦理無領事之外僑登記事、大約其目的乃在計算緊急時所需之糧食、或使若輩難事、如果離津、則大約將以北戴河爲收容地云、（二十二日中央社電） 
版次:02 
[敵機襲京被擊退]  
　　我探照燈照射敵未得逞　倉皇投兩炸彈均落郊野 
　　［南京］敵方重轟炸機三架、廿二晚七時三刻來京、全圖夜襲、我早有準備、探照燈一齊射照、敵機無所逃形、同時槍砲齊發、敵機極現恐慌、倉皇投兩彈而逃、事後調查、而彈均落郊野、（廿二日中央社電） 
　　［長沙］岳州電話報告、離瀠瀠市廿里鹿角地方、發現離落離機四架、洞庭湖發現敵飛航員屍體數具、原因係天候變化、發動機損壞墜落、刻正詳查中、（二十一日專電） 
　　［長沙］日機四架、二十一日晚九時沿粵漢路武艮段圖襲長沙、航空司令部據報、九時二十如燈火管制、日機至泊羅折回、在岳州投彈飛去、長沙十時四十分解除警報、（二十二日專電） 
[陳獨秀宣告减刑]  
　　有期徒刑八　年減爲三年 
　　［南京］國府廿一日命令、據司法院呈爲陳獨秀前因危害民國案件、經最高法院於民國二十三年六月三十日終審判决、處有期徒刑八年、在江蘇第一監獄執行、惟查該犯入獄以來、已逾二載、愛國情殷、深自悔悟、似宜宥其旣仕、藉策將來轉請依法宣告减弄等語、茲依中華民國訓政時期約法第六十八條、宣告將陳獨秀原執行之延刑三年、以示實大、此令、（二十一日中央社電） 
[靑市局勢達最緊張時期]  
　　日僑婦需全部撤退　市府組糧食管委會 
　　［青島］靑市局勢已逹最緊張時期、二十一日商輪靑島丸泰山丸入港、同時長城丸淳島丸日光丸三艘、載日僑約二千人出口、刻靑市日僑婦嬬老弱、業已全部撤退、日商店均歇業、市府重視民食問題、已組成糧食等理委員會、並禁止各項食糧出口、二十一日市府函請魯省府轉飭糧商、儘量運糧來靑、以維民食、並令各糧食菜蔬店、照常營業、各報社將聯合發行特刋、（中央社電） 
[東北義軍活躍]  
　　［保定］我東北義勇軍最近極爲活躍、綏中縣一帶有義軍約兩千餘人、出沒於鐵路沿綫、並不時將北寗路鐵軌拆去、敵關東朝鮮各軍、調赴平律一帶增援之部隊、因之均無法向楡關輸運、故敵軍現均改乘軍艦商輪、經海道向天津方面運送、（二十一日中央社電） 
[閻錫山犒賞抗戰將士]  
　　［太原］平綏路我軍奮勇抗戰、閻錫山賞湯部一萬元、收復商都者賞五千、嘉卜寺三千、崇禮縣賞二千、南壕塹尚義各一千元、（廿一日中央社電） 
[宋哲元發表談話]  
　　廿九軍在前方佈置完畢　陣綫堅固正與敵對戰中 
　　［南京］廿九軍軍長末哲元、廿二日曾分謁中樞軍政當局、報告前方情况、並請訓、日內卽返防、據發表書面談話云、哲元此次來京、係向中央及蔣委員長報告並請示一切、現在廿九軍在前方各部隊、均已佈置完畢、陣綫堅國、駐冀駐察各部分由馮主席治安·劉主席汝明·率領、正在與敵對戰中、士氣振奮、均抱同仇敵愾之心、現在國家已到最後關頭、我不殺敵、敵必殺我、刻下我全國軍兵、一德一心、在中央及蔣委員長領導之下、抱必死之決心、必得最後勝利也、（二十二日中央社電） 
[中常會中政會隨時召集]  
　　［南京］中常會·及中政會讓、原定每間一星期開會一次、現爲適應時局需要計、决定如有重要待議之案、卽隨時隨地臨時召集、俾解决一切、更形靈敏聞此項辦法、刻已由秘書處繕發通知各委員矣、（二十二日中央社電） 
[空軍指揮感謝各方慰勞]  
　　［南京］空軍總指揮周玉柔、暨副指揮毛邦初、二十二日向全國發出通電、對慰勞盛意、極表感奮、（二十二日中央社電） 
[滬港郵件改由陸運]  
　　［香港］港運滬郵件决改由粵漢路遞寄、由美運滬貨物、均在港起卸、候停戰再運滬、二十二日專電） 
[美駐英大使回國引起各方揣測]  
　　美當局謂無關重要　遠東問題自當討論　美派援軍定期開滬 
　　［倫敦］美國駐英大使平漢頃已啟程返國、瀕行時曾在電話中向標準晚報發表談話、略稱、"余返國之後、將在華盛頓稍作勾留、並晉謁羅斯福總統、與赫爾國務卿、除此而外、別無可告者、"據英國消息靈通方面聲稱、平漢返國當與遠東事變有關、羅斯福總統將就遠東問題與平漢有所會商云、（中央社二十一日哈瓦斯電 
　　［倫敦］美國駐英大使賓漢、今日乘不列顛𦤃后號郵船返國、在船中以無綫認有何特別任務、此間觀察者則以爲、寶漢突然返國、當携有英國方面關於中日爭端之重要情報、面陳羅期福總統、據華盛頓消息、國務部長赫爾亦稱此次賓氏返國、"純屬人私事、"並非奉政府之召云、（二十一日國民電） 
　　［華盛頓］美國議員雖有多人主張對中日施行中立法及撒退上海美國軍民、參院外交委員會主席畢德門今日仍堅稱、"奧古斯泰"旗艦事件、不足爲撤退美國軍艦之理由、（二十日國民電） 
　　［華盛頓］國務卿赫爾頃就上海戰事向各報發表談話、略稱、美國在遠東方面所有商船、過必要時、足敷撤退上海美僑之用、故截至目前爲止、並未命令本國軍艦參加其事、關於美國亞洲艦隊旗艦"奧葛斯脫一號事件、赫爾謂、此事不至有何發展、關於美國駐英大使平漢奉命返國一事、則謂、平漢返國、係爲作短時期休憇、並非國務院因遠東事什召之返國、特渠在華盛頓勾留期間、將與國務院人員乘便討論遠東事件、則固屬理之常也云、（中央社廿一日哈瓦斯電） 
　　［華盛頓］海軍部今日宣布、運輸艦旭蒙號與巡洋艦馬勃爾海號、將於本月二十九日自聖狄亞哥軍港起程、載海軍陸戰隊一千二百名、直駛上海、中途僅在珍珠港停留、添加燃料、九月二十一日左右、卽可抵滬云、（廿一日國民電） 
[英名士評論英美與日]  
　　政策相距益遠　望日當局覺悟 
　　［倫敦］星期泰晤士報今日載英國駐華使館前任參贊戴克滿爵士所著一文、謂英美在華之利益相同、兩國志在促進中國成立强有力之穩固政府、以統治團結中國人民、日本則異於是、恒惹起地方事件、而與地方當局談刋、其行逕實違反中國政府統一與穩固之整個原則、職是之故、英美之政策、與日本之政策逐年相距益遠、然日本必須與中國貿易、其繁榮端賴中國之富庶、爵士結語曰、凡誠摯希望兩國共榮者、今切盼日本政抬家能早覺悟、日本能否以力制服華人、實無把握、今唯承認新中國受平等待遇之要求、始能保全和平去、（中央社二十二日路透電） 
　　⊙西謨拉　議會中國民黨領袖布拉白海與副領袖隡特雅末蒂令日發表一文、宣佈彼等對於印兵保護國外之印人、皆無異議、並深信决不致用印兵而使印度有參與中日戰爭之象、因吾人顯然同情於抵抗帝國主義者藉端侵略之國家也、（中央社二十二日路透電） 
[美國會休會]  
　　［華盛頓］美國第七十五屆國會、今日已在民主黨內部紛爭聲中閉幕、本年十一月中大槪將召集特別會議、討論農村法、屆時該黨之裂痕、或將更爲加深也（廿一日國民電） 
[英相張伯倫卽將回京]  
　　應付遠東問題 
　　［倫敦］星期快報頃載稱、首相張伯倫現在蘇格蘭休假、將於下考期內返京、與內閣主要人員討倫遠東時局云、（中央社二十二日哈瓦斯電） 
　　［倫敦］關於英國政府　𣝅在上海設立中立區城一項建議、泰唔十報頃討論稱、公共租界內英法兩國利益保護事宜、法國政府已允加以協助、此舉大足證明英派兩國聯帶一致之關係法國政府所注重者、乃在保護法租界、固矣、但法國在公共租界、以視其他各國、實亦享有同樣權利、自可以一部分兵力協助保護事宜云（中央社二十二日哈瓦斯電） 
[日外相邀各黨領袖]  
　　解釋對華用兵 
　　［東京］聞日外相廣田將於八月二十三與二十四兩日、邀請各政黨領袖、連小政黨首腦與貴族議院代表在內、舉行會議、向之說明日政府不得已對於南京政府放棄從前消極態度而改採武力計劃之理由、（中央祉二十二日路透電） 
[英政府造艦計畫]  
　　經費五千萬鎊　主艦四巡艦七 
　　［倫敦］民報頃載稱、內閣黨於十月杪國會復會時、提出法案、爲海軍要求追加經費五千萬鎊、以便從新建造軍艦若千艘、計㊀裝甲主力艦四艘、每艘需款七·五〇〇·〇〇〇鎊、共三·〇〇〇·〇〇〇鎊、㊁巡洋艦七艘、每艘需款二·五〇〇〇·〇〇〇鎊、共一七·五〇〇·〇〇〇鎊、㊂潛水艇六艘每艘需款四〇〇．〇〇〇鎊、共二·四〇〇·〇〇〇鎊、㊃驅逐艦十八艘、每艘需款三〇〇〇·〇〇〇鎊共五·四〇〇·〇〇〇鎊、此外、當局建造海軍飛機六百架、魚雷艇若干艘、按之海軍專家意見、魚雷艇一項、尤屬刻不容緩云、（中央社二十二日哈瓦斯電） 
[羅斯福夫人發表談片]  
　　美對中日戰爭　一時不致牽入 
　　［紐約］羅斯福總統夫人今日在却脫瓜城對新聞記者談話、謂渠以爲美國一時不致有陷入中日或任何其他戰爭漩渦之危險、但渠係以個人資格而非以總統夫人資格發此言論云、（中央社二十二日路透電） 
[江陰擊落敵機一架]  
　　［江陰］敵機十二架、二十二日下午五時十分飛澄、企圖轟炸、我防空部隊事前據報、準備予以痛擊、因我高射槍砲射擊準備敵機被擊落一架、另有二架負重傷、連同餘機狼狽逃走、擊落之一架、爲九四式單發動機複棄轟炸機、機中三人均已斃命敵機於逃去前、曾投數彈、且多未炸、僅硌燬房屋數間、炸傷數人（二十三日中央社電） 
[美國華僑飛行家回國參戰]  
　　舊金山華僑捐美金五萬元 
　　［舊金山］此間華僑飛行家十人、今日準備回國、參加對日作戰、（二十日國民電） 
　　［舊金山］今日得悉、此間華僑曾於上星期三滙寄捐款美金五萬元至南京、備作購買軍火之用、許多華僑商店職員、並决定捐薪一月、充祖國對日戰費、（二十日國民電） 
 
 

Page 3

 
 
[華德路西牢囚犯撤至安全區域]  
　　囚犯二千名釋放 
　　本市華德路西牢、因陷於火綫、租界當局、特商得中日雙方同意於昨日起、由危險區域撤至安全區域、分別犯罪輕重予以釋放或移押、該批中西囚犯約六千餘名、其中有期徒刑之輕犯二千人、决予釋放、於昨今兩日押送出獄、昨日先行撤退兩批、第一批五百名、於午十二時許分乘公共汽車八輛、由英國駐兵萬國商團及工部局警員等、分乘鐵甲車機器脚踏車等、押送經外白渡橋南京路而去、一時沿路特別戒備、並禁行人通過、該犯經我司法當局接至漕河涇監獄、將給資遣回原籍、第二批於下午四時移送、亦為五百名、內二百五十名身體健壯、亦已釋放、尚有二百五十名、因患病或受傷、賜已送院聲治、尚有各國囚犯、則由各國領事領去發落、 
　　（本報特訊）本埠華德路監獄、經前日領團及工部局捕房會議後、已决定將此西牢廢棄為人道主義起見、除死刑及無期徒刑者外、俱將設法釋放、先將全部囚犯自蘇州河之南撤退、昨日開始遷移、在四五日擬全部辦竣、 
　　捕房對總巡鮑思、現正管理此事、據稱一切手續、已籌備完畢、每日擬凈華犯自一千人至一千五百人、越過租界送入華界、如此在四五日內、卽可完竣、中國紅卐字會準備協助將華犯通過中國軍隊前綫、送至後方、管理監獄之當局如果時間許可、擬贈送每犯少許衣服及食料、並其自巳之物件、庶可生活、 
　　最困難者為不享受領事裁判權者之罪犯、如俄人、德人、波蘭人、希臘人、拉德維亞人等等、此等罪犯將任其選擇、或隨華犯人華界後釋放、或隨其他西犯進入租界、在掃房看守所中、押候期滿、惟可假釋者、仍謀釋放云、 
 
[押送囚犯汽車通過南京路時情形] [  （張啟昌攝）]  
[救國捐款]  
　　擬徵房東救國捐　友僑紛送軍用品 
　　棉布業公會、組織救國捐籌募委員會、議决籌募十萬元、業向各同業分別勸募、聞已認定者有六萬元以上、 
　　綢緞業公會、認定第一期救國捐十萬元、受銀錢業休業影響、故將已收得之四萬餘元、儘先繳呈、並致電蔣委員長、其中二萬元擬充慰勞空軍將士、及撫恤陣亡者之用、 
　　本市第一特區市民聯合會、昨函各界抗敵會籌募委員會、建議即日訂定辦法、協同有關團體開徵房東救國捐、或由房客照房租數額代為繳納、將來即以救國捐收據、充作房租、如此、開鉅款立集　必能發揮抗敵後援之宏效、 
　　兒童界救亡協會、昨下午一時募捐隊、由童子軍六人、沿途保護分向各處募捐、今晨已採就汗背心一千件、上印"還我河山"大紅字、慰勞傷兵、 
　　本埠廣東路美孚油行華議員、全體捐輸、計先後捐送中國紅十字會二百九十元、紅卍字會二千元、大公報轉抗敵救國會一千元、近又捐送紅卍字會汽油五百加侖、及馬達油二十聽、並聞該議員等、成立一種長期救國款捐、在戰爭期內、每月一次、希望其他洋行界人士、亦聞風崛起、同盡國民天職、 
　　公共租界軍車公司、全體查票及寫票職員徐大椿·李崧棠·鄒遠元·周榮華·等共一百八十餘人、發起每人捐法幣一元、慰勞本市前方將士、 
　　此次我軍抗戰、歐美友邦、深表同情、地方協會、昨日某西人親送到望遠鏡一具、指贈前方、但不肯吐露姓名、今日又由大來輪船公司轉到Mr.　＆　Mrs.S，Pollock　所捐棉花紗布等件、價值二百元、 
　　王叔和黃堯爾兩君、經募國信銀行同人捐贈機器脚踏車七輛、已交地方協會轉送前方應用本市婦女運動同盟會、經募新式自由車十二架、已轉送前方、 
[日海軍武官本田幾遭擊斃]  
　　死里逃生已先後三次 
　　中央社、日本駐華大使館海軍武官本田、前晚赴東和旅館、參加駐滬敵軍幹部會議、當時我方有一砲彈、擊中東和旅館、敵軍炸死者共八人、而本田竟未受傷、日前日本海軍武官室兩度被我擊中起火、本田僅受微傷其三次之死裏逃生、可謂幸矣、 
[法租界當局愼重闢謠]  
　　近日外間謠言、法租界當局、過有飛機經過法租界天空時、施用軍器射擊、茲法當局嚴重聲明、此項傳說絕對不確、並稱自本埠發生事變以來、在法租界內從未開放一槍、 
[六十九名漢奸被逮]  
　　仍由警備部提歸懲治 
　　昨日　自我軍進展至北四川路橫浜河南岸與裏虹橋方面取得聯絡後、日軍陣地、愈形危蹙血一般甘為敵用全無心肝之漢奸、以蘇州河以南不能立足、乃蝸集於虹口及西虹口一帶、從事搗亂、乘機劫掠、無所不為、公共租界警務處為維護治安及居民生命財產計、故搜捕至為嚴速、除前日拘獲二十二名、已由警備司令部軍法處迎提法辦外、昨日間、又在虹口及西虹口一帶、績獲漢奸及圖謀不軌之徒達六十九名之多、當將人證一迸押往成都路捕房、暫予看禁、事經松滬警備司令部得悉、已行文公共租界警務處、要求提移、業經獲得同意、準於今晨由司令部派員迎提懲辦、 
[六日浪人自白果腹難]  
　　大陸報云、昨日（二十一日）正午左右、有日浪人六名、分乘汽車一輛、過外白渡橋、至滙豐銀行前停車、希圖入內、當為在該銀行附近服務之商團團員數人所阻、押入總巡捕房、檢查其身、携有自動手槍兩枝、據稱六人中之、有款仔於滙豐銀行、今擬向提取若干、購買食物、並謂、彼等與戰區其他日平民萬人相同、頗為困難、皆需食以果腹、彼等日擬在公共租界、將陷於蘇州河南家中之日人若干擭送回虹口云、捕房問供畢、卽將此六人押至虹口釋放、 
[上海戒嚴司令部槍决漢奸兩名]  
　　安徽人孫士金·張廣聰、為敵人利用、派赴龍華漕涇一帶、偵察軍情、並擬擲放炸彈·擾亂治安、被漕涇區保衛團拘獲、解送上海戒嚴司令部、經軍法處詳加偵訊、孫士金等為敵人作間諜張廣聰以危害民國為目的、勾結叛徒、圖謀擾亂治安、供證確實、皆處死刑、於昨日押赴西門陳英士紀念塔前執行槍决、以昭炯戒、 
[勞林森博士騐明日彈擊斃]  
　　在華傳敎多年、甚負時譽之勞林森博士、上星期六日、在大世界前、因傷殞生、其夫人已與其他華僑、乘胡佛總統號赴馬尼剌、瀕行前曾致書滬江大學劉校長、祝中國此次戰事勝利國運大隆並促中國靑年、速起為國家效力、夫人並謂其夫遺骸經醫騐視後、知其死因、非由中國飛機誤落之炸彈、實由日軍發出之高射砲砲彈云、按博士亦為滬江大學之創辦人、曾以其圖書、捐助該大學、 
[商會設法援救戰區職工]  
　　上海市商會祕書處發表、凡本會會員工廠商店之職工、現尚確實居留於戰區內者、可向寗波同鄉會四樓本會臨時辦事處張南印君登記、本會當在可能范圍內、設法援救云、 
[交通漸復]  
　　昨日本埠至外埠交通、及市內交通、大見恢復、分誌如下、 
　　火車 
　　滬杭客車自滬戰後、日前因三十一號·三十四號橋樑被炸、曾一度停駛、旋卽修復通車、至京滬交通停頓、已有數日、但自今日起、可有兩次通車、惟均停靠上海兩站、 
　　又京滬滬杭甬路局確息、滬戰發生後、本市與各地之交通異常困難、茲經路局努力劃度結果、决於昨日（二十二日）開行滬濟及滬閘客車各一次、㊀由滬經南京直達濟南、於午後五時半由西站（梵皇渡）開行、㊁由滬直達閘口、於午後二時半亦在西站開行、路局並準備加開京滬京閘客車各一次、其開行時刻將於今晨公佈、以後兩路車行即可按規定時刻開到、而綫路交通即可恢復其常態、 
　　電話 
　　京滬長途電話、原有話綫、前因官方通話繁忙、暫行停止掛號通話、昨日晨、照常通話、 
　　電車 
　　公共租界法租界交通、自日前恢復一部份後昨日又有法租界十七·十八·兩路無軌電車恢復、往返於大世界處家灣大沛路之間、惟南陽橋方面、鐵門未開、故改由白爾路　駛、又公共租界六路及三路公車、昨亦駛行、南市與法租界通道鐵門、昨日已有數處開放、如徐家匯、馬浪路、及老北門等處、均能自由通過行人及車輛、 
　　汽車 
　　昨日公共租界內公共汽車共有三十輛繼續行駛頗為順利、現在中區與西區間共有路綫兩條、其一為第一路、自　豐公園經過　路及南京路而至外灘、其二為第九路、自靜安寺路經幅煦路及愛多亞路而至法租界外灘、此外自　腦脱路經新閘路及北京路而至外灘之第十路、可望於明日繼續行駛、跑馬廳內現停有公共汽車三十輛、河南路福州路口之空塲內停有二十輛、又備應用、公共汽車公司之其餘車輛現均停在廠內、 
[各地慰勞張司令]  
　　上海抗戰以來、京滬警備司令張治中氏、統率大軍、節節勝利、各地民衆、紛電慰勞、茲錄二電如次、㊀京滬警備司令官張治中將軍、曁全體抗敵將士動鑒、暴寇猖獗、再犯淞滬、大戰爆發、幸賴鈞座、統率師干、奮勇抵抗、忠貞熱烈、彪炳千古、後方同胞、無不人心振奮、堅為後盾、尚祈克日下令總攻、日寇可一掃血淸、抑本團志士、皆已滴血誓死、整蒞待命、謹電慰勞、並致　意、中華靑年抗敵救亡團叩、㊁上海京滬警備司令部張司令官勛鑒、滬戰暴發、國難時艱、簡命新膺、得人同慶、奮前此抗戰之神勇、堅同胞殺敵之决心、醜爾倭奴、人神共憤、撲滅不遠、快聽捷音、專電駛賀、無任屏　、南昌市商會叩馬印、 
[大世界慘案臨終五分幣]  
　　字林報云、八月十四日大世界前發生炸彈慘案、公共租界中央救火處得訊、卽由副處長索未斯駕救火車馳往、初未知其眞相、至則見死傷纍纍、急由車躦上、入愛多亞路公共租界方面某店發電話請救火處處長、將救傷車全體出動、但該電話須投五分銀幣、始能通話、索氏身未備此、當時有男女數人、倒斃店內、索氏乃問餘生者數人、有無此幣店內地板上臥一男子、兩腿已斷、一臂懸於肘際、是人乃以未傷之手、摸出五分銀幣一枚、授與索氏、繼乃作最後之一笑、而逝、如是人者、可謂臨終猶勇也、 
[杜月笙發表談話國民應踴躍輸將]  
　　强調國民宜自動盡天職　捐款收據可換救國債券 
　　自淞滬抗戰發動以後、各界輸納救國捐、殊見踴躍、申時社記者、昨訪本市救國捐籌募委員會主任委員杜月笙氏、詢以對於募集救國捐之意見、杜氏答云、自日本軍艦結隊來滬投釁、我政將不受威脅、 
　　决然應戰 
　　一週以來、深賴我陸空將士、奮其神勇節節勝利、虹口一帶殘敵、行將肅淸、敵復團在浦東瀏河等處登陸、亦不得逞、華北南口正在酣戰、敵人犧牲甚大、商都已為我軍克復全面戰爭、業已開始中華民族生死存亡之運命、决於此時戰禍旣開、需要物資接濟、極感重要、全國同胞、應本自款救國之義、 
　　毀家紓難 
　　踴躍輸將、蓋在全國總動員之際、須知民力即為國力、現在全國對日之精神、業已動員、而全國之財力、尚未充實表現、在此千鈞一髪不必由國家徵用民間一切財物、宜由國民自動盡其救國天職各地同胞、除直接受戰爭毀損已成難民、應加以援救之外、均應儘量出其人力物力、貢獻國家、本會成立以來、收到各方輸納之救國捐，已達　 
　　百餘萬元 
　　尤以勞苦大衆、節衣縮食、更屬難能可貴、甚望一般生產以上、以及殷富人家、熱心振奮、慷慨解囊則鉅額捐款尅日可集、救國捐所需之物、不論金銀物品、一律歡迎、本會收到之救國捐、除尊重捐款人意思、可以指定用度外、悉數業解軍事委員會、統籌支配、以期款不處糜、 
　　財得效用 
　　捐款人姓名數目、逐日登報公布、並分期呈報軍事委員會備案、各界同胞所捐物品、如屬金銀貨幣、金銀戒指、飾物器皿、請捐送南京路老鳳祥銀樓、法租界大馬路寶成銀樓、小東門方九霞銀樓代收、現法幣·銀行存單·本票劃條·政府公債·開發代收捐款行莊之支票·均可充作救國捐、銀行錢莊、如在 
　　休假期內 
　　救國捐亦照常收受、如蒙捐贈其他物品證券動產不動產、請先向上海市商會臨時辦事處內本會接洽、至本會辦事所需經費、均係另行籌措、絕不動用捐款、再者近日財政部發行救國公債、其募集辦法、業已公布、此次捐助救國捐之人、將來可以持本會正式收條、就近向中央中國交通中國農民等四銀行、郵政滙業局、郵政局及其他指定之銀行、按照收據所載金額、換取同額 
　　救國公債 
　　如個人或團體、願以財物捐充救國之用、而不願收受救國公債者、其財物亦得由各總募機關經收、但其收據應註明自願捐輸、不換公債字樣、此種辦法、公私兩便、權變咸宜、際此事機迫切、全國同胞、必能爭先恐後、輸財國家、勝啟存亡、在此一舉、謹代表本會同人、發表意見如上云、 
 
 

Page 4

 
 
   
 
 

Page 5

 
 
[敵應援陸軍在獅子林登陸被擊退]  
　　蘊藻浜吳淞沿線有劇烈戰事　浦江日艦全數開出口外助戰　登陸敵軍激戰至今午始解决 
　　（本報特訊）連日滬東區虹口殘敵、勢窮力蹙、不得不另謀新企圖、一方面殘敵繼續負嵎頑抗、同時集中敵艦、及運輪數十艘載應援敵陸軍兩師團、分向吳淞、獅子林、瀏河、楊林口等處以密集砲火猛攻、企圖掩護登陸、攻我後方、兩日來吳淞展開最猛烈之砲戰、戰事重心顯已移至各海口方面、昨晚八時起、浦江敵出雲旗艦率領駐浦敵艦十餘艘全數開出吳淞、會合口外三十餘艘敵艦、向我張華浜·蘊藻浜·吳淞口·獅子林等處、全綫砲攻、砲聲隆隆、聲聞百里、我駐軍兵力雄厚、亦以重砲還擊、戰至午夜、敵援軍在密集砲火掩護下、一部份已偷渡登陸、我軍急以機槍掃射、死亡過半、但少數敵軍愍不畏死、全線繼續登陸、我軍起而肉搏、激戰異常猛烈、截至今午止、登陸敵軍業被我軍奮勇擊退、尚餘零星殘敵、在繼續搜索中、 
　　（本報特訊）頃據官方消息、今日拂曉、日艦多艘、滿載大批陸軍、分向張華浜及吳淞、獅子林、偷渡登陸、日艦並施放重砲掩護、我軍沉着應付、經兩小時激戰、始將敵軍全部擊退、 
　　（本報特訊）吳淞方面、因日軍之　企圖登陸、昨晚敵艦全部集中吳淞江面、開砲猛轟、我亦卽以重砲還擊、雙方展開極猛烈之砲戰、迄今晨砲聲未息、今晨英國驅逐艦逹察司號進口時、雙方尚在砲戰之中、因敵艦之齊集吳淞、故浦江上游一帶、據今晨八時之視察報告、浦江江面、僅停泊敵驅逐艦三艘、其餘昨夜俱向吳淞駛去、旗艦出雲、今晨九時停泊楊樹浦滬江大學東面之江心、今午十一時、又回泊公和祥碼頭對面、 
[出雲艦深夜開吳淞]  
　　駐浦敵艦亦全數開淞　出雲今午駛回公和祥 
　　（本報特訊）停泊公和祥碼頭之敵旗艦出雲號、於昨日深夜三時許、祕密開離浦江直往吳淞、同時在領署前之敵輕巡洋艦一艘、招商局北棧前之第一隊驅逐艦一艘亦相率離開浦江、均赴吳淞、在楊樹浦段之十餘艘日艦、亦於昨深夜祕密離滬　均往吳淞、出雲艦今晨先回抵楊樹浦、至十一時三十二分又駛回公和祥碼頭前停泊、白渡橋花園前留有敵一號驅逐艦一艘、 
[張治中氏親赴前綫]  
　　昨深夜至某陣地督戰　對幹部有𢡆切之訓話 
　　（本報特訊）張司令長官治中、於昨日夜深、親赴某陣地督戰、並對幹部訓話、略謂"此番我軍抱極大决心、與敵作殊死戰、現已將敵人驅至浦濱、及北四川路底、掃蕩敵軍卽在目前、所有敵等殘餘堅固工事、必至化為灰燼而後已、願我全體將士、不惜一切犧性、為黨國謀最後之勝利"、云云、 
[敵三度進犯八字橋]  
　　昨晚九時半初度進擾　戰至拂曉敵全綫敗退 
　　（本報特訊）我軍自佔領八字橋日本小學以後、抱定穩紮穩打主義、擬乘機向日本陸戰隊司令部進攻、敵軍明知處境困厄、然猶野心不死、希圖衝破我陣綫、每夜必數次進攻、至昨晚九時半、敵先以步兵進擾、戰一時許、狼狽退還、十一時二度進犯、仍為我軍擊退、今晨二時又三度衝進、約計一營之衆、經我軍奮勇還擊、仍復頑強圖抗、直至拂曉五時、敵始終不得逞、乃收拾殘隊敗退、我陣綫毫無移動、 
[敵反攻康元廠敗退]  
　　我踞高下射激戰甚久　敵受重創斃六七十名 
　　（本報特訊）頃據高郎橋前綫歸之某君談、華德路方面我軍曾於三日前佔領康元製罐廠、趕築防禦工事、節節推進、詎昨晚十一時、敵軍約二百餘人、自浦濱一帶前進、向康元廠我軍取猛烈攻勢、雙方相詎百米時、敵方亂射機槍、雜以小鋼砲、來勢汹湧、時廠內我軍、早有準備、以密集機槍、踞高下射、我一部份敢死隊奮剪衝出、以手溜彈對準投擲、鏖戰約半小時、敵受重創、敵斃六七十名、棄屍曳甲而退、 
[我機月夜襲擊浦艦]  
　　投彈數枚即從容飛去　外人欽佩我機師技術 
　　（本報特訊）昨晚月色皎潔、夜半十一時許、我空軍突在浦江上空出現、向上下游及虹口各處飛繞偵察、浦江各敵艦、手足慌忙、倉皇失措、高射砲向天空亂射、狼狽情形、可以想見、我空軍投彈數枚、旋即從容飛去、與敵以莫大威脅、駐浦各外艦目睹我機活躍、咸欽佩我飛行員技術不置。 
[美旗艦事件已結束]  
　　砲彈來源仍無法證明　奉令就地解决未抗議 
　　（本報特訊）停泊外灘美國海軍旗艦奧格斯他號、於星期五下午六時半、當浦江敵艦與我浦東砲隊作戰時、為流彈擊中甲板、死水兵一名、傷十八名、此事發生後、頗引起各方面之注意、昨據本報記者向各有關係方面探悉、該艦司令耶納爾、曾於事件發生後、向美京請示、同時澈查該項流彈來源、經兩日來之查究、仍不能充份斷定此流彈之來源、並不能充份證明係我方或日方所發、所得知者、僅此流彈係一小口徑者而已、故除向中日兩方作一通告外、迄今並未提出抗議、同時華盛頓方面、亦不欲事態擴大、通令就地解决、故昨據該艦軍官聲稱、因流彈之來源、不能充份證明何方負責、故不欲提出抗議、該項不幸事件、亦卽認為結束、已將决定經過、呈報美京當局矣、目下受傷水兵、俱在陸戰隊醫院醫治、並無性命之憂、按星期四下午、我當局曾通告浦江外艦、離去日艦五海里、但英美各艦、以為保護租界關係、俱不顯離去、　　　、 
[橋北英軍防務鞏固]  
　　沙袋堆積遠望如高牆　絕不能容潰兵等闖入 
　　（本報特訊）本報記者今午沿蘇州河一帶視察英軍防務、首至外白渡橋、橋側英軍佈防極嚴密、橋上有西捕多名、把守瞭望、過橋則敵陸戰隊堆沙袋站崗、態度尚安靜、有雙方派司之車輛可自由通行、紅十字會救護車絡繹裊白渡橋及北四川路橋均置有鐵絲網、交通完全隔絕、遙望隔岸敵陸戰隊奔走運輸、極為忙碌、郵政局各層樓均有敵兵駐守、且時時伸首出窗探望、天妃宮橋今亦開放如常、記者乘車卽經該橋直達北河南路底、步行止於租界通賓山路之鐵柵門、遙望賓山路我軍警兀立街心、鎮靜安詳、常時僅飛機軋軋聲盤旋上空、此外兩軍對峙、寂然無聞、沿北江西路英軍堆有極高之沙袋、遠望如高牆、絕不能容潰兵闖入、防務確異常鞏固、天妃宮橋以北駐防英軍、均係新開到之英步兵、精神抖擻、態度可親、駐防北河南路底鐵柵前、目睹兩軍激戰之英兵、更盛稱我軍作戰之勇敢活潑云、 
[我軍士救瑞商脫險]  
　　砲火下伏處二十四時　經江灣等處步行返寓 
　　（本報特訊）被困於兆豐路堆棧之瑞商永昌洋行瑞士職員兄妹兩人、前晚本埠瑞士總領事曾親往虹口營救、因不能通過、毫無結果而返、昨日下午、此瑞士兄妹兩人、經我軍隊之協助、已安然脫險返寓、對我軍士之優待、表示十分感謝、並述脫險經過如下、此兄妹二人、被困於砲火彈雨之下者、共計達二十小時之久、彼等於星期五下午四時、避入堆棧、而此時砲火已經光臨、遂不得出、堆棧附近四周、星期五之夜、通宵在極猛烈之搏戰中、下午六時許、曾一度擬向百老匯路奔逃、但四周火起、濃烟蔽目、迫不得已、再返堆棧、於是苦待天明、於窗口瞥見一中國兵士、乃向其呼援、此我國兵士、乃救之出、兄妹二人、擬手搖白巾向前線通過、無奈火烟冲天、危險萬狀、乃仍由此兵士伴送至我軍後方、經江灣閘北至真如、再步行至極司非而路、經公園而返、昨晨六時抵滬、兄妹二人對我軍士、保護其安全、感激萬分、在後方曾借給深色衣服、以避轟炸目標、沿途俱由我軍保護、昨瑞士總領事已向俞市長表示深切謝意、 
[法兵自海防調來滬]  
　　明日可到一千二百名　英軍由印度奉調東來 
　　（本報特訊）據向法租界當局探悉、除目下在滬保衛租界之法兵外、明日又將有一批法兵自海防到滬、約計一千二百名、一星期之內、又將有第三批可到、故目下法租界之治安、可告無虞、至於英軍方面、據悉米特塞克斯團已到香港、將暫駐港地，印度方面、亦有軍隊向遠東出發、如果上海之情形、日趨惡劣、則至少有三團英兵、可於二十四小時之內、趕到上海、浦江英艦水兵、現亦登陸、協助守防、刻在滬西一帶云、 
　　今晨九時許、續到英國巡洋艦一艘、載陸戰隊五百餘名、業已在愛多亞路外灘登陸、此後公共租界防務、當益形鞏固無盧、 
[虹口區域火燄稍殺]  
　　虹口大旅社付之一炬　公和祥碼頭一度延燒 
　　（本報特訊）虹口兆豐路一帶之大火、延燒兩晝夜、火勢復向西延、波及吳淞路蓬路附近、北四川路底、亦燃燒甚烈、直至今晨、北區大火、勢方稍殺、但尚有餘熾未熄、昨晚北區之大火、據調查所得、爲竇樂安路及北四川路附近各處、蓬路北四川路之虹口大旅社亦付之一炬、更東則爲虹口小菜場各處、嘉興路橋向西、虬江路靶子路等處、亦曾着火、公和祥碼頭貨棧、昨日下午亦起火、後經救火會應日方之請求、趕往恊救、得以熄滅、 
[意炮艦退出南市]  
　　因封鎖時已不及退出　經要求後今午始放行 
　　（本報特訊）滬戰開始時、我軍事當局為鞏固後方防禦起見、將黃浦上游實行封鎖、詎當時有意國小型砲艦一艘、不及退出、被封鎖於南市義泰興碼頭附近、迄今未能駛出、迭經駐滬意總領事、向我俞鴻鈞市長一再要求、直至今日上午始獲俞市長之許可、惟俞市長曾向意領事鄭重聲明、該艦如必須駛離封鎖綫時、設因此而發生意外危險、我方不負責任、意領表示同意、該艦於今日下午一時退出、由我方海軍及水巡隊派艦引送、同時卽將封鎖綫僅留之空間、亦完全加以閉塞、以固江防 
[日昇樓十字街口今午墮彈慘劇]  
　　死傷在數百人以上　先施永安損害奇重　週圍商鋪均遭波及 
　　（本報特訊）今午十二時五十六分、公共租界最繁盛區域之南京路浙江路交界處、日昇樓電車道交叉處、又發生大世界慘劇之重演、轟然一聲、震動雲霄、本報記者立卽趕往出事地點調查、祇見滿地死傷、血肉模糊、死傷人數至本刊發稿時、尚在繼續救護中、故尚無確數、惟至少亦有數百人之數、 
　　燬傷最重者、為對立之先施與永安兩大公司、沿馬路之房屋、炸毀甚重、南京路該段東西兩方、浙江路南北、以及湖北路、五龍日昇樓、沈大成、及一樂天茶樓等處、死傷遍地、指揮交通燈之印捕、亦炸斃於鐵架亭上、車輛炸毀甚多、附近一帶店鋪之玻窗、全遭炸毀、永安公司二十二層大廈之新屋四面大玻璃窗、俱炸毀無遺、情狀之慘、可見一斑、當時公共租界萬國商團·英兵·救火會·各義務救護團體、及各醫院、俱立時出動、竭力救護、將死傷者送往各醫院救治、關於炸彈來源、據當時目睹者、謂係敵重轟炸機二架飛至南京路上空時、先以機槍掃射兩次、旋卽拋下炸彈一枚、現正由捕房嚴密調查中、 
[津浦綫日軍增援]  
　　軍用品抵塘沽 
　　［南京］交通界息、日軍現向津浦綫增援、盤據津南郊之敵軍千餘人、二十二日晨由津沿律浦綫南行、（二十二日中央社電） 
　　［南京］交通界息、津浦棧戰事轉沉寂、但我民軍甚活躍、大沽附近均有踪跡、據日方稱、二十一日夜十一時、津特三區公園、亦一度有我民軍出現、（二十二日中央社電） 
　　［南京］交通界息、日運輸艦二十一日續裝大批軍用品抵塘沽、日來陰雨連綿、塘沽大沽至律、道路泥濘、故日軍多乘駁船來津、據聞日軍將以四師團兵力、盤踞平津云、（二十二日中央社電） 
[靜海北劇戰]  
　　馬廠我軍前進擊退敵軍 
　　［濟南］今早三點、靜海北砲聲更近、彈落揚旂附近落祭房前者四五十枚、飛機亦盤旋攻擊、早六點半、砲聲更烈、距站一里處落炸彈、敵機亦擲彈掃射、我軍以機槍還擊、該機到滄州偵察後卽北返、下午一點、敵到距靜海站北三四里之徐莊、與東便莊對准車站射擊、在站可聞步槍聲、我甲車兩隊、聯合備决死戰、馬廠我軍、已前進、旋到東便莊擊退敵軍解圍、敵追擊、被我大刀隊殺死三十餘人、敵在站東、向西砲攻靜海縣城、彈從站上經過、今申刻、本市演習防空、晚九點燈火管制、成績甚佳、（二十二日專電） 
[浙省救濟市面]  
　　［杭州］浙省府為救濟非常時期、杭市市面、商由中央中國交通農民四銀行合借五百萬元、現此項借款、經雙方簽訂合同後、二十一日起已委託浙江地方銀行開始發放、（二十二日中央社電） 
[瑣評] [  相]  
　　國際間慣例。兩國交戰。必先下哀的美敦書。兩國大使。下旗歸國。方才開戰。現在我國許使。仍在日本。日使川越。還在滬江。而砲火連天。將近匝月。（平津開火後）兇戰之神。降臨已久。而和平之門。永遠不關。此亦近代戰史上之新方案也。 
　　二十東京電。日內閣議决。準備長期戰爭。殊為奇事。一二八之役。日本預定於數小時內。解决十九路軍。詎知戰了一月有餘。我軍方全師而退。現在全面戰爭。不知日方預定幾時？事先必有决策。何以有長期戰爭之說也。但每日必須千七百萬元的軍費。外加飛機兵艦等等的意外損失。若長期下去。恐怕太不經濟吧？并且日本國人。是否允許。 
 
 

Page 6

 
 
[平漢前綫（一續）] [  西民]  
　　在敵人有計劃有沙驟的進攻之下，我們是無計劃然步驟的局部應戰，勝利的誰屬是無待耆龜的。可痛心的是太辜負了二十九軍英勇抗敵的戰士．蘆溝橋抗戰一爆發，始終沒有野戰醫院和後方醫院的組織，七月二十九日深晚，數千二十九軍的弟兄，扶着在前方受了傷的戰土，一步一挨的退到保定城外，抗戰跋踄，二天二夜波有吃過點東西，他們橫七豎八的整天躺在城門的泥地上，受傷戰士的呻吟聲，和肚子裏難敖的飢餓，迫着他們發出沉痛憤懣的怒號．沒有收容所，沒有接濟，這樣為國犧牲的苦痛，雖然英勇的愛國壯士，决不會因此而消沉自餒，但是我們總覺得良心上是沉重的壓着慙愧．奷在經政府與馮治安先生的努力，為國受傷的壯士，現在已有後方醫院療養，而百戰歸來的弟兄們，也巳經整理就緒，在不久的將來，國防綫上，定可再見我們英勇二十九軍戰七們的努力殺敵．馮治安先生最近在保會向人表示："過去環境複雜，顧盧太多，現在一切問題都單純化了，今後只要聽命中央，中央要怎麼辦，就怎麼辦"。華北抗戰的所以受挫折，就在"環境複雜，顧盧太多"上面，但願今後全國一致，朝向一個目標邁進，平津雖然淪陷，但是一舉而廟淸華北畸形局面，倒未始不是失望之餘的－綫喜兆！ 
　　在這次華北抗敵戰爭中，最光榮的收獲，不僅是二十九軍將士的忠勇衛國，而通縣僞保安隊在張慶餘張硯田兩先生領導之下，毅然反正，與敵人堅苦血戰和石友三先生領導下的保安隊與孫殿英部民軍在北苑一帶的血戰，都是在民族解放史上光耀一時的。他們的犧牲雖然慘酷到令人不忍卒睹，但是由於他們的反正和血戰，淸楚的告訴了全世界和侵略者，中華民族畢竟是整個的，中華民族畢竟是覺醒了的．石友三先生對他的部隊有過極沉痛的訓話，他對部下說："過去我們穿的是狗皮，現在我們已正式換上中國人的服裝！ 
　　記者七號赴琉璃河前綫視察，實地訪問最前綫的駐軍。二十九軍的戰士因為經過長期間的血戰，需要作短期間的休息和整理，所以平漢前綫的防務，早已換上生力軍某部担任。我們在前綫所接觸的高級將領和弟兄，他們抗敵的堅决和自信，是使我们興奮得要淌下眼淚來的。駐防在最前綫的馮師長告訴記者，他們的隊伍，在挑選便衣隊時，各部隊的弟兄皆爭先恐後的報名，一時報名的人數超過了原來預定額數兩培以上：還有某部的幾個勤務兵和傳令兵，他們自動的請求上峯准許他們赴前綫殺敵，在這報國的大好時機他們萬分不願輕輕地放棄最痛快的機會。前幾天我們的便衣隊在良鄕城四週活躍得很，良鄕城裏頭的敵軍，將城門緊閉，害怕得縮着頭不敢越雷池一步。 
　　不過這許多衛國弟兄們的生活是太痛苦了，他們當弟兄的每月七塊半錢的餉，一個月的伙食費就得六元多，所剩餘的，還不夠買一雙必需的布鞋：前綫的戰士們，並不希望奢侈的生活，他們期望後方援助抗戰的民眾團體多接濟一些鞋襪毛巾等日常用具，至於防毒的面具和藥物，自然是更歡迎的了。關於這一點我們希望各地後援會的同志們注意。記者更訪問了苦守宛平二十餘天的王冷齋先生，王先生今後大槪要擔任河北省府招待各地賓客的職務，所以他特地關照記者，希望各地慰勞團的組織，代表人數不要太多，代表一多，在戰地上招待是極感困難的，王先生的意思，在這裏也希望大家注意。 
[鎮揚天空之激戰]  
　　我機發奮神威四路包圍　先後擊落敵轟炸機六架 
　　鎭江通信、自槍戰開始後，敵侵連日襲我首都，我防空當局　　　　　　　　　　　　不使逼進首都、十六日晨十時許、敵機十餘架、又分數隊來襲、與我空軍激戰於鎭揚天空、結果、被我機先後擊落敵機六架、餘均狼狽飛散、至五時許、敵又派飛機二十餘架前來偵察、鎭江上空發現數架、見我方警戒嚴密、恐又遭我猛攻、遂四散遁去、茲將殲敵詳情、探誌如次 
　　鎭江擊落敵機詳情 
　　十六日晨十時許、此間防空當局、接獲有敵機來襲消息、即全城開始警戒、我機亦起飛上空偵察、十一時許、與敵機六架遭過於句容鎭江問、激戰片刻、被我機擊落兩架、餘四架狼狽欲逃、我機復追至鎮江五區空、結果、叉擊落一架、另一架逃至溧水第三區復被我驅逐機一架所擊落、我機駕駛員少尉本及隊員吳鼎臣、安然降落　　　　　　　　　十一時五十五分、據保安團報告、在五區埤城鎭上墜落敵機一架、下午三時五十分、又據該團報告、在大港南廿餘里處又發現擊落敵機二架、記者聞訊、即搭汽車前往塊城察看、車抵十六公里三號橋旁、（丁　與埤城間）停車步行入一小村、計程約二華里許、屬五區華山鄕、遙見日本國徽紅色太陽形之機翼、龐然臥於稱田間、彷彿已斃之鷥鳥、機身及尸身、則散飛狼籍於滿地、記者至墮機處、附近村民前往觀看者極衆、機頭機身均粉碎爆炸、範圍達百餘公尺、機旁屍首七具、無一完整者、該機指揮官佩刀皮靴、身有名片、為"日本海軍中尉梅村孝次"、該機為九六式陸上變發動重轟炸機、三菱二七號製造、年月字碼為96---12---18、屬於鹿屋航空隊、價值約四五十萬日元　死者身上均有佛號等迷信護身物、据云死者七人、一為指揮、三為槍手、一人駕駛、一為助理、一為電報員、據鄕民目擊者談、十一時許、由大港方面上空飛來飛機六架、三榮在上、三在下、互相追逐、槍聲劈拍、一機即下墮機上有一人用降落傘躍下、但仍跌斃、其時轟然一聲、烈熖土騰、烟霧彌漫半空、二機向東遁去、現此機殘骸、已由軍事當局用卡軍載運來鎭、陳列於省民敎館、俾民衆多得空防知識、 
　　揚州空戰敵受重創 
　　十六日上午十一時十分、敵人利用天待陰霾、遂有雙發動重轟炸機三架、藏身雲霧中、於雙橋七里甸間、突由高而降、擲彈三枚、旋被我方飛機七架、包圍於瘦西湖平山堂附近、雙方以機槍掃射、半小時後、敵機兩架貿狽逃去、其餘一架、輕兩時之圍攻、迄至下午二時、亦負重創而遁、聞已墮落於莊王廟左近、是役我方 
　　人心安定異常、刻下我方有飛機多架在場城上空、不斷偵察、空軍奏凱後、本縣商會常委滕益齋·常石芝·朱荔孫·等、因感念我空軍勇於抗敵、卓著奇功、特於下午採辦大批餅乾牛肉牛奶等物、備文派員齎送在塲各駕駛員、以資慰勞、 
[各地連續捕獲漢奸]  
　　滬戰中漢好益活躍　被獲者均在嚴訊中 
　　太倉 
　　第五區老閘鎭小容棧內、十一晚忽來一可疑之旅客、向人探詢各地駐軍數目及地理情形、致啟人疑、乃密報該區警所、即行逮捕、據供名吳錦章、泰興籍、忽又云鹽城、言語支吾、手提包內搜得指南針一具、及各種暗記血書等、證據頗多、十二日晨當局解縣訊辦、又十二日晨在錫滬車站捕獲李某一人、亦搜有證據、下午又捕得二人、中有西裝一人、餘二人服裝怪異、均移縣偵訊、 
　　江陰 
　　縣保安十一大隊第二中隊劉騰五、十三日查獲漢奸嫌疑任文高張開榮二名、又靑暘中心橋保長汪坤榮、查獲染衣、小販十名、均有間諜關係、一併送縣、歸司令部訊辦、 
　　常州 
　　武邑邇來破獲嫌疑漢奸甚多、駐在火車站保安隊士兵劉慶林、十日下午、又破獲形似乞丐之靑年陸品豐一名、搜出三角證章、經盤詢供認刺探軍情、已六天、報告兩次、並謂係頭目宋金生所派遣、當又至豐西鄕將宋金生按址捕獲、經隊長孫華山訊問、始尚狡賴、後經陸品豐指證、始認受日方利用、刺探軍情不諱、並謂情願槍斃等語、孫隊長隨即解縣、縣府備文於十一日轉解京滬司令部訊辦、又前高會常務委員現開永大復煤號之于以勤、販運柳江贓煤、有漢奸嫌疑、縣府曾奉令緝拿、十一日山警察局派繆淦杰率警至其住宅搜查、于以勤𨴜在房中五抽櫥中、經發覺捕獲、已轉解縣府訊辦、 
　　嘉善 
　　縣政府以滬杭路迭有漢奸發現企圖破壞鐵道、特出示遍貼通商、關於鐵路公路沿綫地帶、每日七時為止、不准有人行走、違者槍决、十三日下午四時東門外、謠傳有某方間諜、前來刺探軍情、一時頓形緊張、義勇警察偵緝組等、全體出發、 
　　泰縣 
　　縣府近悉有大批漢奸、在江北各有地活動、鄰邑已疊有破獲、本縣為江北要隘、尤應嚴加防範、特飭各區警察所．保安隊．每日在茶館．酒肆．輪埠．車站．等處、嚴密査察、九日姜埝警察所、已査獲呌賣仁丹之嫌疑犯九人、一併解送縣府訊辦、 
[漢奸何多]  
　　浦東又捕獲三名 
　　連日浦東方面捕獲漢奸多名、昨又捕獲三名、均係無知苦力、受敵方利用、為敵機作轟炸嚮導、今晨當地保衛團某官員語記者、査得敵機飛臨待、地面L時有發現尖銳之怪笛聲、必係漢奸用作暗號無疑、已通知我軍從嚴拘辦、 
[江海關形成停頓]  
　　江海關因進出口航輪停頓、故情形極呈靜止、尤以總務課所屬之進口及出口處、因無人報關結關、一派蕭條氣象、惟關員自稅務司羅德輻以下、仍照常簽到辦公、面江大門、雖有稅警駐守、第底層已有不少關役之卷屬進入或立或坐、景况極呈慘淡、 
[自動捐助飾物兩處值兩萬元]  
　　上海市救國捐籌募委員會、自徵募救國捐金銀物品後、各界輸將、頗形踴躍茲悉南京路代收處之老鳳詳銀樓、自十六日起迄目前止、代收飾物甚多、惟尚未有結數、大約總值已在一萬一千元以七、基中以銀製器皿為最多、次為戒指飾物等、又法大馬路寶成銀樓、代收捐助之飾物數量、截至今日止、估計數值、約五千餘元、銀器以銀鼎銀盾最多、金飾以戒指最多、昨並有人送來金牙齒兩粒、尤為難能、 
[南市巡禮]  
　　（本報特訊）本報記者今晨往南市各地詳細巡視一週、目擊一切景况、較之前數日已大見和緩、除警備情形迄未稍懈外、路人熙來攘往、一如常日、商店已多數開市、照常管業、交通更逐漸恢復、。法租界老北門鐵棚巳通行無阻、南車站旅客已減至較　平時為少、附近一帶商店、均一律開門應市、亳無戰時狀態、上午九時五十五分、有敵機五架、飛過車站上空、市民並不注視、蓋已司空見慣、不足為異矣、惟沿浦及忠馬路一帶較大行號、尚排門緊閉、兩旁朱色楹聯、觸　　　　　　　　　　　、而疑爲舊歷新年届　也、 
[中央賑委會撥款百萬救濟]  
　　分五路救濟戰區難民 
　　［南京］中央賑委會撥款百萬、分五路、救濟戰區難民㊀京滬路、分三區、一淞滬區、由䀼委會派員與上海慈善團體聯合會上海市政府、上海市黨部等機關、共同組織設計委會籌劃一切、並推王一亭等、開始救護、並辦理收容所與設法資遺、現在上海收容難民、計有三四十萬人、二蘇鎭區、難民自上海西來到蘇州較多、且多數步行、該會事前派委員成靜生擔任蘇鎭區救護專員、和當地土紳聯絡工作、三首都區、首都方面、因空軍防衛周密、敵機難得侵入、但該會亦已有相當凖備、遇緊急時、儘力救護、務使民衆安全、㊁津浦路、分兩區、計為津滄區和滄徐區、自天津被侵略後、民衆受害甚慘、該會已電請津市士紳、代為辦理、據報收容的人數雖多、集款亦多、難民衣食尚不感困難、現時需要雲南白藥甚迫切、滄州至徐州一段、難民亦多、係由天津靜海逃至滄州、向德州等處進行、迭接津浦路局報告每日有三四千人逃出、現已派崔景春携款前往救護㊂平綏路、該路難民以南口方面為多、大多向西或西南方面逃往山西一帶、其在南口到北平一帶、無法逃出者、受日人虐待苦工、該會已派楊孫兩委員從事救濟、㊃平漢路、難民係由北邊逃來、已由常委唐宗郭前往、與沿綫各地方政府接洽移艮就食辦法、如家屬在南方卽資遣回藉、㊄膠濟路、本路橫貫魯東、亦係軍事上衝要區域、日軍時時在靑島市挑戰、該會已早為籌備委定周百朋、日內前往佈置（二十二日專電） 
[衛生局取締投機防毒藥水]  
　　近日職爭刺烈、我軍節節勝利、一般市民、鑒於日軍藐視國際公法、深恐施放毒氣、故已積極籌備防毒、乃有奸狡商人、無恥醫生、以發售防毒丸散投機漁利、須知防毒必須用糧密之面罩、與確實之瀘毒罐、（售價每具十五元·六元五角二種·本埠六馬路榮壽果民營化學工業社均有批售、對於糜爛性毒氣　且須着用防毒衣服手套及鞋帽、（每套約八十元）至所謂防毒藥水、其按照成方配製者、較為可靠、惟效力弱而為時暫、僅足供毒區內十餘分鏱之防毒、或一峙經過毒氣地帶之用、其不按有效成方配製之防毒藥水、與非正式藥廠發售之防毒丸散泡剤等、未經科學上之證明、遽謂用後服後即可防毒、實為無稽之談、業經本市衛生局分別取締、並通告全體市民、切勿隨意購用以免虛費金錢、無補實際遺害無窮、且施放毒氣、必顧慮地勢風力、及戰門情况、上海為濱海之區、多兩多風、且為各國僑民所在地、萬目睽睽、如果敵人施放毒氣、定必引起各國公憤、共撲頑冥之公敵、尤希市民勿自驚慌、如果欲自行凖備、官購用正確之防毒面具、至若限於經濟、而僅購備可靠之防毒藥水者、應另備特種口罩、或自製紗布口罩、並備脫脂紗布應用、又無論正確防毒面具或防毒藥水、於戴用後均應立即離去毒區云、 
[北區民食充足]  
　　惟燃料購辦困離 
　　北區民食經指定北浙江路海寗路口某米店為專售食米之後、該區居民、對於食糧已無缺乏之慮、惟燃枓今甚感覺購辦之困難、緣各馬路之柴炭店迄仍無一家開市、致每日欲另購柴炭之戶、頓興有錢無慮買之嘆、亟盼該業從速開業、以免居民斷坎、 
[西人目擊敵軍殘暴獸行]  
　　殘殺我無辜之人民　慘酷情狀令人髮指 
　　日前抵滬之長崎丸、及抵滬之上海丸、均在某處停　、隨輪來滬之西人甚多、均目覩該處日軍陸續將我無辜人民、先用利刀猛戰、不問其已否身死、即投諸浦江中、各西人見日軍此種殘暴獸行、莫不氣憤萬分、斥為最野蠻之民族、 
　　字林報云、在日避暑之外人二十人、昨乘上海丸回抵潮埠、曾見一野蠻慘事、當該船赴滙山碼頭時、見大阪商船會社碼頭跪有華人四名、兩手反縛、有　　刺刀之來　槍、日兵立於其後、逐一予以　　　　以刺刀刺其週身、　乃投屍浦江中、日兵指此四人爲狙　　、 
 
