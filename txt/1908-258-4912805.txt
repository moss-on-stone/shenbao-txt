# 1908 - 258 - 4912805

 

Page 1

 
 
   
 
 

Page 2

 
 
   
 
 

Page 3

 
 
今日三報目次 
　　第一張宮門抄論說專電緊要新聞 
　　第二張接緊要新聞分類新聞新小說文苑 
　　第三張要件本埠新聞國外新聞 
　　第四張商務譯論小說 
宮門抄 
　　八月二十九日召見軍機曾廣鎔陸宗輿張允言 
論說 
[籌辦諮議局之補助方法張家鎭來稿]  
　　予於諮議局章程發布後。嘗著私議一篇。以明官紳之各負責任。庶兾邦人君子互相預備無負我朝廷六月二十四日之諭旨。繼讀長樂高君陽湖孟君之論著。一則示時期之促迫。不可以稍緩。一則示條文之解釋不可以不注意。皆爲予說所未備。而尤足以促諮議局之速成。吾黨之對於此事。誠不憚筆舌之煩矣。然又嘗再三討論。竊以爲欲諮議局之如期成立。則猶有補助之數方法焉。我邦人君子。其亦鑒一得之愚。而聽我之畢其說乎。請述如左。 
　　一添派宣講員我國自宣布立憲後。政府固嘗慮人民程度之不及。飭各省設立宣講所。以開通民智爲急務。然偏僻之縣。荒窵之區。迄今尙未徧設此次所頒諮議局章程。苟非稍通法政大意者。多捍格而不知其所以然。對於此事。亦何怪其冷淡。鄙意擬於每縣。四境各添派宣講員一人專講諮議局章程今日在某鎭明日在某村後日在某鄉某圖擇公共之地爲之講演使一般人民皆曉然於選舉之大意則民智旣可開通將來投票時亦不至有放棄權利之患矣 
　　一暫設機關報。泰東西各國。民智之所以發達者類由印刷物之流通耳。我國印刷一事方始萌芽。然附近通商口岸之各州縣。已多有出月報或旬報以爲地方之機關者鄙意當此籌辦諮議局之時地方紳士之熱心公益者宜略籌經費即於各地方各添一旬報或月報所將滬上各報所載關於諮議局各事一一載人以供研究并將其本地方所調查之名氏隨時登　報上分送各鄉各鎭閱看如有知其差誤者即可隨時更正且易惹起其一般公權之思想則雖暫設而收效當甚多也 
　　一另立審查會選舉人之資格。全恃調查員之調查。其出於善意也。因 
過失而遺漏。亦人情所時有若出於惡意則因詐欺而加入又安保其必無歐美各國對於此等重大公益之事。往往設審查會以審查委員糾正之故能盡袪其弊。今宜略仿其意由地方上公正紳士别設一會盡數月之義務專就調查員之　報告者覆加審查必使所造之人名册確實無誤而後已則先時旣可更正到宣示之時又可免控訴之煩矣 
　　一多派催辦員。諮議局之利於民而不利於官。人人知之惟其不利也。各省各府州縣中。安保無視爲具文而有意延宕者。若過期不辦或辦而無効即從重懲處而此事已爲其所担誤矣故欲破除其延宕之計莫如由創辦處先派催辦員每府或二人或一人今日至甲縣明日至乙縣其有犯此弊病者則加意督促之督促之而如故者則錄其事而上之於長官以聽長官之處分紳士中如有辦理不力者亦須密爲探訪廉得其實即請該州縣撤換之如此雖欲不辦亦不可得矣 
　　一嚴定賞罰格我國州縣官處分。向例未嘗不嚴。而下級官吏對於上級官吏。往往得粉飾了事者。以不實行故也。此次諮議局。事係創辦。自宜由各督撫另訂賞罰程式頒之各府州縣無得視爲從前之具文即如選舉章程内各條之期限倘能先期報到則記大功以奬勵之有逾此期限者則懸撤任之處分以相待官吏雖至　肖未有不畏撤任者至各地紳士辦理之出力與否則由各府州縣進退之信賞必罰何事不可成而况區區一諮議局乎 
　　一速籌必要費。目前凡百新政。急急待舉。而卒無從下手者。莫不由於經費之困難但經費亦可分二端一必要費。二非必要費。非必要費者。可以從容籌畫而非如必要費之斷不可少者也。近來官塲通病往往籌得巨欵必先從事於建築一若新政之設施全在此巍然之營造物者故於本事之要領全無眉目而所費已至巨萬我民膏血有限徒爲官塲浪費言之痛心此次籌辦諮議局。如造册調查各項經費。自係萬不可少所謂 
 
 
 

Page 4

 
 
必要費也此等必要費固宜就各地方速籌之即一時不能籌出亦可向地方上公疬團體中之有財産者先爲移用然後籌還然至多亦不過三四百金而止耳吾民雖重困以一縣之大而僅出此區區三四百金度亦非甚難之事也 
　　以上數者。或係地方紳士之權限或係地方官之權限或係籌辦處之權限苟能照此行之一年之内不見諮議局之成立者吾不信也若仍泄泄杳杳皆若無與於我事也者則明年今日開會之期一轉瞬耳如諭旨何如立憲之前途何 
專電 
[電一（北京）]  
　　二十六日慈宮召見王士珍垂詢長江匪徒猖獗情形王奏對良久慈諭到任後務以整頓軍政嚴防匪亂爲要 
[電二（北京）]  
　　軍機處電咨晋撫寶棻達賴喇嘛來京請派員隨行妥爲 
照料 
[電三（北京）]  
　　軍機處保薦熱河都統廷杰才具優長堪膺疆寄 
[電四（北京）]  
　　寄諭某大員速查榮昌案 
[電五（北京）]  
　　組織新内閣草案由編制員呈請憲政館某大臣閱看飭再修改 
[電六（北京）]  
　　赴美專使紹儀二十九日赴津勾留兩三日卽搭輪赴滬擬仍先赴日本將度支部委查財政事畢再行赴美 
[電七（北京）]  
　　本届大計揭曉各省疆吏有大更動調任開缺者約十餘員 
　　正誤昨報第八電楊士琦係孫寶琦之誤 
緊要新聞 
[英使不允驅逐孫汶北京]  
　　那中堂袁尙書自奉慈諭即於十九日往謁駐京英使商議驅逐孫汶之事並稱此事面奉慈諭須求貴國協力除逆云云英使答以本國法制不逐國事犯著有專條故此事實難遵辦那袁二堂以驅逐旣辦不到又懇其轉飭該處嚴禁孫汶不准暗通散匪致滋後患英使答稱本國法律不逐國事犯係指安分犯而言故飭禁通匪一層當可遵辦聞英使現己電致該國政府請爲飭屬嚴禁矣 
[電請選送大學預科學生北京]  
　　學部通電各省督撫云京師大學明年續辦預科定額二百名照章考取中學畢業生並徵收學費膳費每省選送至多三十名少或數名如不敷任缺無濫望預爲選定到京覆試之期容再電達 
[浙江旅滬學會周晉鑣等呈浙撫文（爲諮議局選舉調查事）]  
　　呈爲諮議局定限一年選舉調查亟宜舉辦謹陳芻見以資採擇事竊近來屢奉明詔限各省諮議局於一年内一律辦齊又定於明年選舉諮議局議員列入議院未開以前逐年應行籌備事宜内聖訓諄切薄海士民靡不鼓舞奮興案定章應於明年九月初一日行諮議局開會儀式事關國憲凡我臣民均宜切實奉行現當籌辦之初亟應通盤核計查定章每届選舉年限以正月十五日爲初選日期三月十五日爲複選日期又選舉人名册應於選舉期六個月以前告成現距初選日期不及五月己逾名册造成之限惟定章原有臨時選舉辦法本届爲初次創辦之期諭旨定限已迫自應照臨時選舉辦理目下急務首在調查非籌定綱要恐辦理不免紛歧非豫立限期恐遷延或致貽誤職等就本省情形斟酌討論擬以四個月爲調查期限就僻遠各屬奉文較遲者起算於本年十月初一日起至明年正月三十日爲止届期應將選舉人名册一律告成於二月十五日宣示照定章宣示更正凡六十日可以竣事明年二月逢閏時日略寛三月十五日可行初選遞推至五月十五日可行複選庶於九月初一日開局會議不至局促至調查以四個月爲限限内調查次序職等謹籌擬槪則十一條另摺開呈憲鑒恭候裁奪如蒙採擇可否 
 
 

Page 5

 
 
札飭諮議局籌辦處通行各屬以期畫一不勝迫切待命之至謹呈（槪則十一條錄入第三張要件欄） 
[蘇省籌辦諮議局近狀蘇州]  
　　蘇省諮議局前本附設城北滄浪亭善後局内現蘇撫陳中丞以諮議局旣改籌辦處事務繁多諭令長洲縣趙豹文大令另覓房屋以資辦公聞趙大令勘得大太平巷内民房一所較爲寛廠堪爲諮議局籌辦處之用已與房主商定租價禀請中丞擇日遷移 
　　蘇撫陳中丞以諮議局籌辦處照憲政館咨文應官紳並用現已札委藩學　三司爲三總理奏調候補道熊秉三觀察爲總辦又委蘇府何霄雅太守候補道王旭莊觀察候補府陸勉儕太守爲三會辦長元吳三首縣爲三提調主紳界所用人員先有鄒福保翰講派充總辦之說嗣接上海開會選舉總會辦公呈故照會至今未出 
[江督奏保蘇藩入京陛見蘇州]  
　　江督端午帥於奏報清鄉案内明保蘇藩瑞方伯才堪大用當日奉旨來京陛見現午帥已奉到批廻遵即錄旨行知方伯欽遵聞方伯擬於九月内缷篆入京日内即當禀請撫憲委員署理藩篆俾得入覲天顔云 
[通緝龍華會匪五誌蘇州]  
　　淮揚道吳觀察禀督撫憲文云桃宿交界處所上月有中元會匪聚衆收徒燒香放票鄉民被惑幾釀事端幸經提憲派兵會縣撲捕克擒匪目解散脅從昨據桃源縣李令將獲匪孫克耿解浦當纯提訊據供中元會即龍華會又原名彌陀會會主係張妙松濳匿山東河南安徽一帶行蹤無定同黨極衆到處得有窩留該犯係由其黨姜本正輾轉相約入會認爲桃邑支目開堂傳徒實仍未與張妙松晤面等語查張妙松本爲結黨謀逆之　匪王覺一徒孫因其手紋形如松樹故自名曰妙松光緒二十七年十月間該匪首張妙松勾結紅拳白蓮安清各帮會擬在桃宿睢邳地方乘機滋事經宿遷營縣聞風掩捕將其黨夏世承拿獲解由徐州道訊明該會以河南省爲老堂其黨徧于東皖直陜及湖南北九省當時雖經通咨飭緝而該匪首張妙松迄今多年幸逃法網清桃各邑拿獲解道審辦之犯又皆量從寛典監禁了結以致該匪肆無忌憚故轍復萌伏莽滋多時艱孔亟若不及早逮捕儘法懲治終不足以杜隱患而保治安擬請通咨東皖豫等省及嚴飭徐淮海各文武通力合作設法購拿務將該匪首張妙松及著名會目陳寶禮宋誠淑姜本正邢壽春並其餘各首要悉獲解究勿任漏網脅從有檄票投誠者槪釋弗究俾可盡絕根株 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[江督蘇撫電告戒烟所開辦南京]  
　　江督蘇撫日前會電禁烟公所王大臣云前承咨送戒烟表當已刋刷通飭一體塡註現在江寗專設兩江查騐官員戒烟所遵照貴所章程推闡義例爲施行之法派陳署藩司監督擇委提調坐辦等員認眞辦理蘇州將原設之禁烟局改爲禁烟公所專辦一切禁烟等事換給關防開辦所有查騐事宜即歸公所辦理不另設查騐所至寗蘇各屬塡表尙未齎到現在分電嚴催勒限塡註除將章程咨送外合先電陳 
[自治會集議尊孔辦法廣東]  
　　二十二日自治會開大會議推何弗六爲主席由羅少翺君宣布議案四條其一爲尊孔辦法略謂我國尊崇孔敎特奉諭旨升入大祀通飭一律奉行本月二十七日爲孔子聖誕之辰學界已遵旨休業凡我同胞均應一體休業慶祝現接廣仁善堂同人獻議擬於是日由本會聯同各界共詣聖廟舉行祀典并擬聯合同胞仿照東西各國尊崇宗敎之例籌欵建設禮堂宣講所隨時聘員宣揚聖道以正人心已經分禀學憲府憲批示開辦等語應如何協襄之處請公議衆議决學界是日休業所有工商各界由本會刋派傳單亦均一律休業各善堂會館坊衆各懸恭祝孔子聖誕燈籠以誌紀念至建設禮堂之處俟奉禀批後再行籌辦 
[派兵保護俄商入蒙條欵奉天]  
　　俄國商人經營蒙古商業因馬賊出没議請黑龍江駐軍司令部派兵保護入蒙茲聞該司令部員己准其所請於日前訂立條欵大要如左一俄商人組織商隊入蒙貿易每星期定以三次爲率一俄商隊起行之際須先禀奉守備隊長核准一俄守護隊長准每商隊派遣騎兵五名以上護衛一在滿洲里之俄國人會預備帳簿送交護衞兵長查核凡商隊之人名所到之地方以及關於貿易統計材料均當登記該簿一名商隊起行時須携帶滿洲里俄國人會所發給之證明書一護衞兵所需費用皆由商隊擔資其額下士卒一名每晝夜給銀五十哥（俄貨幣名） 
分類新聞 
政界 
[安省查財政之計畫安慶]  
　　皖省財政統計處具詳撫憲略謂查財政統計處旣已成立下手之次第自宜先司庫而後各關局所然欲統計全省則彼此牽涉正多非同時舉辦不可董司關局所互相挹注同一欵也在此處本爲出欵在彼處變爲入欵在此處本爲躉欵在彼處或分爲零欵則不免出入相混零躉難定之弊亦有此處本爲某欵在彼處或變其名曰某欵者則不免誤一欵爲兩欵之弊故欲求全省之總數必終不可見遑論其他統計處之設包括司關局所現在司庫之欵清釐漸有端倪各局所亦同時並舉惟南北兩關尙未籌及擬請憲台札飭兩關道將三十一二三等年入出各欵造册列表移送本處以憑通盤勾稽製成總表其中如有可疑得由本處隨時移查嗣後仍由兩道按年彙造表册送處庶皖省財政可收統一之效 
[松督電飭禁種鶯粟厦門]  
　　鈕司馬日前奉泉州府李移開奉督憲電飭禁種鶯粟務赶本下半年斷絕根株查閩各屬種土多在八月行文通飭已赶不及爲此電飭轉札各屬自八月爲始向來種土改種五榖各縣依限斷絕者破格保奬否則定行嚴參不貸倘不遵禁定將鶯粟拔去田地充公 
[官界限期塡表戒烟蘇州]  
　　蘇撫陳中丞仿江寗戒烟辦法飭將禁烟局改爲禁烟公所併附設查騐所已誌前報茲復奉大部頒發表式分爲確無嗜好實已斷淨陳明斷戒情形可疑訪聞明確巧爲掩飾六項當即頒發蘇松常鎭太五屬文武衙門一體照塡並照寗省限期限文到十日呈報察核 
[蘇藩委員議糧務蘇州]  
　　蘇藩瑞方伯前據寶山縣胡令禀以該縣糧務前經申請派委來縣會議辦法懇乞准即派委等因方伯遂札委商言志明府前赴寶屬會同勸學所董及合邑紳界悉心會議明府奉文後已於二十七日乘車赴寶矣 
[藩臬委員接辦巡警蘇州]  
　　蘇埂北路巡警分局巡官顔緝斯别駕前奉委代常熟縣篆遺差委巡防營務處文案楊開榥大令暫代現顔别駕已奉委署武進縣篆楊大令以營務紛繁無暇兼顧是以北路巡官一差經藩臬二憲會委羅大令潤璋接辦 
[改良巡警規則長沙]  
　　湘省巡警道賴子佩觀察奉到民政部頒行新定巡警規則後即將所辦巡警各區每區派委員紳各一人員則稱爲警官紳則稱爲巡官前之部長改名巡長其餘列爲一二三等巡警不用伍長警兵之名現己一律辦齊矣 
交涉 
[斷結盜賣公産總祠案江西]  
　　查辦敎案委員徐太守督同龍泉縣陳瑞鼎查明康慶廷與楊錫光等盜賣公産總祠一案現經分别退契還價並另買陳若伯等房屋基地作爲天主敎堂公産抄呈契據等情禀奉洋務局憲批示據禀及抄契均悉查康慶廷楊錫光等盜賣公産總祠兩案糾葛年餘懸案不結茲據該委員徐守督同該縣陳令秉公斷結辦理均極妥協殊堪嘉許自應照准完案至康慶廷楊錫光等均因圖利盜賣釀成交涉情殊可惡應如來禀所擬罪名分别辦理仰龍泉縣遵照並尅日補禀督撫憲核示祗遵一面錄批轉報徐守知照 
 
 

Page 11

 
 
[函請各領事遷徙油棧潮州]  
　　汕埠道署行台後三達公司煤油棧暗挖油池八月二十三日先由自治研究會邀請各界籌商對待二十四日警視長馮直刺函請駐油英德那威各國領事轉飭遷移略謂中歷八月十四日下午四點鐘本埠道署行台後金山學堂公地内三達公司所設煤油棧房工人裝油失火附近居民登時救滅幸免延燒調查内街煤油棧房三間一同濟橋東邊德記洋行設棧一間又西邊元興行設棧一間行台後三達公司設棧一間該三棧均係散艙裝箱並於棧内暗挖油池由崎碌大池取油分儲在内大凡設立煤油棧房宜在四無居民寛曠之地不宜逼近住屋原爲火險難測人命堪虞現在内街煤油行棧共有三間之多一日失愼附近居民生命財産同歸於盡爲害何堪設想敝委員職司警察預防危險素仰貴領事官最明公理爲此函商台端請即飭傳行商曉以利害速將所有前項火油棧房另擇曠地遷移埠外以防火險而保生命如何辦理務請見復 
[嚴懲敎民恃勢横行蘇州]  
　　吳江縣屬盛澤鎭敎民恃敎訛詐滋事以致染業罷工各情已登前報嗣經吳江縣李大令將此案詳細情形通禀各憲現奉撫憲批示此次敎民趙蘭等因誤認陶阿發爲洋砲和尙起意訛詐不問是非率爾攅毆迨張順寶聞聲阻止又復遷怒兇毆並將其包内綢疋帳簿盡行搶去以致激動公憤幾釀事端似此恃敎横行實堪痛恨仰即嚴拿趙子蘭等到案訊明詳辦敎堂司事周峻山顧全名譽立將趙子蘭等斥革以平衆憤辦理洵屬公道惟旣稱敎民魚肉平民不止一次應如何嚴加約束即函催該堂神父來江會同妥定章程務使民敎相安不致時起衝突 
軍界 
[禀請派船駐防蘇州]  
　　蘇撫陳中丞昨據吳縣胥口鎭董張家良等禀稱該鎭爲太湖抵蘇門戸地屬衝要港紛岐梟匪出没前有蘇捕營水師鎗船駐守嗣以該營調省改編地方空虚岌岌可慮懇請飭派原駐鎗船赶緊回防並乞添派砲船兩號常川駐守以資鎭懾中丞當飭督辦緝捕清鄉瑞方伯會同營務處商議禀復 
[總兵親騐營兵戒烟鎭江]  
瓜洲鎭兵陶樹恩鎭軍以戒烟一事軍界尤宜注意深恐官弁敷衍從事並不認眞稽查昨特親赴各營察騐各兵已否戒除淨盡及僚屬有無朦蔽情事 
[飛划鎗船革除名目蘇州]  
　　飛划營統領陳得龍以該營船隻向有例章交代接替等名目現擬一體除去將該營交代一項按欵之多寡分年攤償清楚自後永不准再有此等習氣業已詳請緝捕清鄉督辦瑞方伯詳由撫憲陳中丞批准照辦 
[防營裁撤到省長沙]  
　　湘　省瀏陽縣前年匪亂曾由省台調撥巡防十五十六兩隊赴瀏扼要駐紥以資防衞近因該縣東南西北四鄉合團紳具禀撫轅請將駐防兩隊酌調一隊回省當奉批准飭將十六隊李管帶調省該隊原駐防地由十五隊蔣管帶隨時兼顧聞李管帶已拔隊回省矣 
學務 
[皖藩墊撥旅京學生經費安慶]  
　　皖藩司玉方伯詳報撫院略謂旅京皖學電催常年經費銀兩飭速籌滙等因查此案向由籌議公所每年籌撥京平銀五千兩分爲兩次移司滙兌在案今歲應解前項經費於七月間始准解到一半二千五百兩隨卽諭發號商其昌祥領滙其餘一半尙未解到茲奉電催祗得先在司庫閑欵項下暫爲墊滙俟籌議公所續解到司即行抵償 
[泉唐學堂提燈會浙江]  
孔子誕日各學堂皆放假一日以誌慶祝之意泉唐小學堂特製就燈籠百餘盞於是日晚舉行提燈會學生百餘人手擎一燈燈上均題頌揚至聖之語由清和坊大街繞至珠寶巷再由大街繞梅花碑而歸沿途高唱校歌及尊孔歌 
[崇義學堂預備歡迎之怪象寕波]  
　　鄞縣密巖崇義學堂案現奉省憲札委吳太守博泉查辦不日赴甬聞校主應桂馨近日赶招學生並製辦軍樂彩旗及鮮明操服預備歡迓費貲頗巨 
　　按赶招學生則平日學生之不足額可知製辦旗樂操服則平日該校形式之尙不完備又可知 
[學員未能遽邀奬勵安慶]  
　　贛省法政學堂向歸藩臬兩司總理近經學部札飭仍責提學使專管其事現在地方學員胡廷校等禀懇給奬當奉林貽書學使批云查江省法政學堂向歸藩臬兩司總理昨奉學部札開仍責成提學使專管業經移會藩臬兩司並該堂在案茲值接辦伊始改良推廣計畫正多該員等所請給奬之處應俟本署司接管以後重加考騐如果程度相當再行核辦可也 
實業 
[湘省鐵路最近消息長沙]  
　　湘省鐵路株昭直線問題自盛侍郎允歸湘路公司築造已經電達張中堂陳尙書請爲覆奏約以八個月告成自奏准之日起即行開工故近日湘路公司甚形忙迫覆勘路綫栽釘樁標以及接續購地籌辦木料鐵軌並各項機械在在需欵所收股銀二百餘萬現已存儲備用不能移作他項故目前應繳之贖路銀兩雖期限迫促不得不另行設法暫爲挪墊聞日前已由該公司總理余參議商請藩司莊方伯及巡警道賴觀察（緣觀察兼充善後局坐辦）由藩庫善後局暫行挪借俟將來米捐鹽捐項下收有成數即應隨時歸還聞莊方伯與賴觀察以事關湘路大局而米鹽各捐又確有抵欵已允籌借四十萬金業由官錢局及達順錢莊於日前撥解作爲贖路欵項並聞湘撫岑堯帥以各處鐵路所需機械及木材鐵軌等項均經部議允准三年内一律免稅湘省開辦路工事同一律特援案奏准槪予豁免 
[調查局考查航業鎭江]  
　　江南調查局以鎭埠小輪公司林立航業繁盛特咨請鎭關道將各公司所有小輪船名牌號開單咨復以備查考劉襄孫觀察刻已飭本關稅司詳細調查矣 
 
 

Page 12

 
 
[派員查勘徐州礦地鎭江]  
　　江南礦政總局瞿觀察以徐屬地方與山東接壤礦産極多礦苗亦旺特派縣丞雷振鐸赴徐州府屬勘礦又委畢業生往蕭縣花甲寺查勘礦地以便籌議開採現雷二尹等已由寗赴徐矣 
雜記 
[陳禀章吳兩姓爭水械鬥傷斃多命情形杭州]  
　　署嚴州府楊志濂遂安縣董增瑩曾禀浙撫略云竊遂邑洙水村章姓與鄰村吳姓爭水致鬥互斃人命等情曾田知府等電禀憲台在案伏查此案致鬥之初實因爭水起釁緣章吳兩姓聚族而居相距咫尺附村田畝在近别無水源全賴上游土名大塘之水灌注於下游水口横築石磡左砌石爲堰石設有窨洞塘水至此分支由磡面凹處東注吳村由磡左窨洞西注章村如遇大塘放水即將窨洞閉塞統由磡面東西分瀉此舊設平均之法本年七月天時亢旱田水不敷疉次放塘農夫不免存利已之心致章吳兩姓均有水道被塞之虞彼此責讓又暗符石磡窨洞互行拆毁遂致械鬥致斃章鰲山章九月二命並飭武生童步梯等五人吳姓致傷吳維慶等二人此十四日因爭水致鬥之情形也章姓素稱强悍因被吳姓致斃兩命忿圖報復十九日又復糾衆叩村尋鬥燒燬吳姓房屋五處吳姓情急抵禦當即致斃章小仁章夢竹章峻桃三命致傷章東頭章成德等多人章東頭章仁德越日身死吳姓亦被致斃吳百全吳茂雲吳鍾英三命致傷吳遠慶等數人此十九日章姓糾衆報復互斃人命之情形也知府等查兩姓十四日之鬥據吳姓稱係章姓入村尋毆章姓稱因看水相遇倉猝爭鬥雖各執一詞知縣當即勘驗章鰲山等屍身均在水口相近之路亭邊距吳村尙遠其因看水致鬥無疑但原驗章鰲山時屍傷均有火器傷痕吳惟慶等驗係金刃木器所傷是章姓臨時尙無殺人之意而吳姓輒動火器釀命始禍咎無可辭迨吳姓已經交兇請辦章姓猶敢糾衆圖報不遵彈壓叩村尋鬥放火燒屋以致復釀多命雖死傷過於吳姓其藐官玩法行爲强暴所犯不韙實有甚焉知府等當諭令兩姓將眞正兇犯分　交案所藏鎗械悉數呈繳並令章姓將所燒吳姓房屋邀紳估價賠償水口石磡窨洞公同照舊修整循章放水不得再起爭端兩造　服已據當堂各具遵結正擬禀報間復奉撫憲電諭艷電悉先解散脅從一面勒令兩造將鎗械悉數呈繳不准隱匿遺漏等情現已據章姓交到章純安章德會章來壽三名吳姓又當交兇犯吳眞慶吳天元二名誠恐或有頂替而眞正首要轉致遺漏現先飭縣就近傳証質訊取有供詞卽行解府審辦以免枉濫旋經浙撫批云所有兩姓鎗械督率沈管帶赶緊催繳解省一面勸諭農夫均各赴田穫稻不得再有爭端仰即遵照轉飭遂安縣勒令兩造將槍械悉數呈繳母任玩延 
[鄉人鬥殺之慘劇廣東]  
　　粤省城北蕭岡鄉與棠溪鄉向積嫌怨十四日棠溪人梁某與其兄弟數人在佛嶺市與蕭岡人區某相遇向其索取賖欠薑種銀兩詎區某弗與且出惡言并糾集多人環相毆擊復以鋤鍬斫碎梁某腦際登時斃命并重傷一人到家亦斃餘皆負傷而走梁姓人回鄉後憤不能平集數十人逕往蕭岡欲圖報復詎蕭岡人衆不能入棠溪人憤無可洩轉赴粤路第四叚工程處將蕭岡人徐某三有擄回棠溪父老慮子弟置此三人於死地日夜邏守一面由梁氏屍親赴縣禀訴調處鄉人知父老不允行此兇惡手叚乃詭託和平勸令回家休息父老信之至五鼓後諸鄉人遂將徐某等三人置之死地當棠溪人旣執徐某等之後粤路工程中人馳電工程師轉告公司謂棠溪鄉糾率匪類到工程處擄人旋由公司周坐辦赴南署請兵速往解散復由梁總理飛函大吏請其嚴辦一面又由蕭岡人禀縣請理張邑侯據情派委前赴棠溪查驗并由廣協派勇數百名絡繹前赴如當大敵現在棠溪鄉數百家逃走一空昨日已起獲徐姓屍身三名業由南番兩縣會同前往騐屍矣 
[申禁婦女出洋厦門]  
　　厦道月前出示嚴禁婦女出洋詎近日仍有婦女出洋情事劉觀察昨特再爲申禁責成各番客棧并面諭各棧主如再有包庇婦女出洋漁利一經查出卽治以應得之罪 
新小說 
[妖怪鬭法（六續）]  
　　其時行者家裏已經有了一妻一妾。看看這個法子不靈。就與他妻妾商妥又換一個法子。先呌大奶奶到小房子裏和他吵閙接著又呌二奶奶力逼著他同歸家裏。行者郤先端整了一輛馬車。在旁邊做好做歹的解勸。狐狸無奈。跟著行者先走。剩下兩位奶奶拿他的箱籠秘篋隻隻　開逐件檢點然後搬運回家仍舊擺在狐狸房裏那知老狐是極細心的。安頓物件。多有暗記留著。後來開箱一看。物件雖不缺少。暗記却已差亂。心想他們詭計原來如此所以逼著要我歸家這倒不可不防心裏剛如此想。行者從外而來了。假意與他親熱了幾句。便折至大門口。打了兩個轉。逕向外邊去了。老狐坐坐不耐煩又要想用金蟬脫壳的法子到外面去逛逛那知剛到門口一個金甲神手拿長槍擋住去路嚇得狐狸倒退不迭定睛一看卻不見了等到再要出去却又挺胸凸肚的立在面前老狐心裏納悶。這是那裏來的晦氣。仔細一想。方纔行者轉了兩轉明明就弄這個狡獪。這厮實在可惡。然竟無法走得出去。只好慢慢縮了回來此時的老狐眞似俗語說的有法没處使了行者見他着了道兒便呌妻妾格外和他閙氣。使他日夜不得安寗接連十餘日才狐再也忍耐不住心想這一條路是不能不走的了但我安安意意就此一走不給他上個大當也不顯得我老娘的手叚哈哈老孫等着明日總有法子（未完） 
[文苑]  
署黑龍江巡撫周樹模與提學使張建勳於中秋節泛舟嫩江並登望江樓把酒賦時。大有感慨豈所謂登高作賦。可爲大夫者乎 
[同舟把酒]  
　　廿年春夢說瀛洲。邊徼相看各白頭。莫爲聞笳懷故土猶堪擊楫其中流。使舩終愛南人好釃酒同消遠客憂如此江山著吾輩可無詩句記清游。 
[登望江樓]  
　　楚人例有登臨癖。北徼新成未雨亭。平野呼鷹風浩蕩。遥空招鶴影伶俜。歸心漸逐客帆遠衰鬢難回塞草青欲爲邊荒留勝跡。倚欄吟筆不曾停。 
　　此時未知出誰手筆。當此時事危急之秋。而兩公猶臨流把酒。從容賦時。不可謂非雅人深致也。然兩公一爲現任提學使。一爲舊任提學使。（周曾爲江蘇提學使）才學當必不凡乃觀此作心壯而詩未壯人老而詩未老詎足使嫩江生色哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[浙江旅滬學會籌擬諮議局選舉調查槪則]  
　　第一條各廳州縣於奉文後即照諮議局選舉章程第四條設立辦理選舉事務所行初選監督事務即照會下列員紳爲選舉調查員先行辦理分類調查 
一本學敎官二勸學所總董三商會總董（如未設商會地方即以公正殷實商人充之）四公正紳士（一人或二人擇其久居本地見聞較廣熟悉本地人較多者） 
　　第二條分類調查之項目及分任人員列左 
一學務人員類（曾在本省辦理學務滿三年以上著有成績者見周章第三條一欵）此類由勸學所總董分任調查查明姓名年歲住址及辦理學務之項目年數 
二公務人員類（曾在本省辦理公益事務滿三年以上著有成績者見局章第三條一欵）此類由公正紳士分任調查查明姓名年歲住址及辦理公益事務之項目年數 
三畢　學生類（曾在本國或外國中學堂及與中學同等或中學以上之學堂畢業得有文憑者見局章第三條二欵）此類由勸學所總董分任調查查明姓名年歲住址及畢業學堂畢業年分 
四在學生員類此類由敎官分任飭書造册載明姓名年歲住址及優廪增附等項目 
五出學生員類（此等生員雖己出學但旣係生員出身即有選舉資格故一并調查以資參考）此類由敎官分任飭書造册載明姓名年歲住址優廪增附項目及出學事由如事舉出貢保職納監等 
六舉貢類（即現在之舉貢）此類由初選監督自任飭書造册載明姓名年歲住址及舉貢項目 
七職官類（文七品以上武五品以上之曾任實缺職官又不論品級大小及曾任實缺與否凡有舉貢生員以上之出身者見局章第三條三欵四欵）此類由初選監督自任飭書造册載明姓名年歲住址官階補缺年分出身項目 
八資産類（在本省地方有五千元以上之營業資本及不動産者見同章第三條五欵）此類由商會總董分任通告各商家殷戸自行開報姓名年歲住址及所設商號並設立地方資本數目所購股票股份數目及附股公司所置田地畝數戸名糧額及住房租屋間數地址價目等 
以上八類均以本籍人爲限姓名務須劃一字號不妨旁注住址未詳者暫行從闕其所列資格除依類開列外如調查時知其另有他項資格可一併列入如學務人員類除開列學務項目年數外其出身官職防資産等可并記入又調查時知其有失選舉權及停止選舉權等事（見局间第七條第八條）亦可一併記入或儘行删去如職官等之已被參革者儘可删除又現爲本省官吏幕友或在軍營或辦巡警或入學堂肄業者皆可附記聲明 
九本省寄居人類（寄居本廳州縣之本省人雖非本籍而在本區有一定住址合於選舉資格願在本區投票不願回至本籍投票者不論何項資格均歸入此類）此類由本人自行開報辦理選舉事務所呈明姓名年歲住址籍貫及一切資格 
十外省寄居人類（非本省籍貫寄居本省滿十年以上在本省有一萬元以上之營業資本及不動産者如現居本區有一定住址則應在本區投票）此類由本人自行開報商會總董報明姓名年歲住址籍貫及所設商號并設立地方資本數目所購股票股分數目附股公司所置田地畝數戸名糧額及住房租屋間數地址價目等 
以上二類以寄居人爲限姓名務須劃一住址均須開明其餘辦法與前八類同 
　　第三條分類調查限四十日完畢於十一月初十以前將分類調查册一律造成送至辦理選舉事務所 
　　第四條初選監督於奉文後即按照選舉章程第十五條分劃投票區於十月二十日以前一律籌定每一投票區選定公正紳士一二人即行照會爲選舉調查員辦理分區調查事務所此項調查員務於十月初十日以前選定 
　　第五條分類調查册造成後即由初選臨督飭書將各册姓名資格按住址分繕每一投票區爲一册住址未詳者另爲一册凡各類中姓名相同年歲住址亦相符合實係一人而歸入數類者即行併合其資格分見各類者一槪并入名爲分區調查底册此項底册限十日繕就於十一月二十日以前分交各區調查員每一區内除分送本區調查底册一份外另附未詳住址人名册一份各區調查員即行開辦分區調查 
　　第六條分類調查册造成後初選監督即將本省寄居人類内所列姓名按本人原籍分别移會原籍地方官知照以免在本籍内重列姓名投票致有一人二票之弊但外省寄居人在寄居區内投票者不必移知原籍因其在寄居區内投票之資格與在原籍投票之資格不同可以重列姓名投票也 
　　第七條分區調查之事項列下 
一有選舉資格而底簿未開列者二底簿開列姓名有誤或其人已故者三底簿開列資格有錯誤遺漏者四底簿開列人名依局章第六條第七條廳失選舉權或停止選舉權者（如底册中已有稱明者併查其確否）五未詳住址人名册内現已知其住址者以上事項調查後應更正者均另册聲明限三十日調查完畢於十二月二十日以前隨同底簿等送還辦理選舉事務所 
　　第八條分區調查完畢後即將各底册及聲明更正各册彙存辦理選舉事務所由初選監督邀同第一條所列員紳於十二月二十日至正月初十日期内按册覆查應查事項舉第本條同 
　　第九條正月初十以前由初選監督通知第二欵第六條所列各調查員於正月十一日齊集辦理選舉事務所將第七條第八條所查得事項及第六條所列由他區移會知照事項彙同勘定或應增補或應删 
 
 

Page 19

 
 
除均記入於分區調查册内以五日爲限於正月十五日以前完畢 
　　第十條以正月十六日起由初選監督飭書將更正之分區調查册内姓名自姓之筆畫多少爲次造具選舉人名册照選舉章程第十九條事項逐一塡寫其住址未詳者由初選監督酌定一適當之區一律附入并塡明附入某區投票字樣以歸一律 
　　第十一條此項選舉人名册先照繕三份一份由複選監督呈報督撫以便分配讓員名額一份呈複選舉監督以便分配複選人名額一份存初選監督處備查其餘按投票區之數照繕數份以便宣示應繕人名册統限於正月三十日以前一律完畢 
本埠新聞 
[總稅務司調查禁烟案卷]  
　　總稅務司因禁烟大臣曾與商辦禁烟事務亟須調查各埠禁烟辦法業已分電各關稅司迅速查報江海關稅務司奉飭後昨特轉請滬道迅將近來辦理本埠禁烟全卷照抄以便轉呈核辦 
[吳江縣禀報敎民相鬨之督批]  
　　吳江縣敎民前因悞毆紹帮客民致動公憤現經該縣李大令勸諭安謐禀奉江督端午帥批云據禀已悉敎民相鬨　繫甚鉅仰蘇松太道轉飭速將此案詳細辦結情形另行禀報查　並飭隨時諭導勿令再生事端是爲至要 
[染司停工案堂諭道批彙錄]  
　　衣着染坊工司聽信陳繼堂唆使停工挾制由日升永新等各染坊主扭縣控告並赴道上控已屢誌前報茲將本縣李大令堂諭及滬道批詞照錄如左 
　　堂諭衣着染業呈出陳元海等所設之行以一元六角給錢寶其之行單居然鈐有逾二寸之方印以形式言顯較監司爲巨實屬藐法已極據陳繼堂供行由衆染匠公舉陳元海爲行頭而各店東夥則供皆俞應望主持俞應望以候補人員而敢爲藐法干紀之事實堪詫異陳繼堂供多推諉着仍交差飭將入行原委據實補禀聽候詳明究辦該行所請告示祗以自行約束爲詞敢於藉示苛捐致釀重案除已調到一張外尙有三張及其行單私印簿據均應飭差調案候查名店司均飭回此諭 
　　道批前禀批查未復如果俞應望等確有揑名朦請縣示棕印糾衆索費勒嚇罷工情事應將所給縣示棕印立即吊銷一面澈查爲首滋事之人提案嚴懲俾安商業仰上海縣遵照辦理至俞應望究竟是何職名併即查明詳辦勿遲 
[麫粉廠續請運麥護照]  
　　本埠麫粉各廠前請商務總會轉移滬道核給採購小麥護照五百張每張一百石業已分赴江南江北一帶採購運滬茲又在高郵姜埝等處買定小麥六七萬石因於日前復請商會轉移滬道續給護照五百張以資領運至經過關卡仍照前案征稅云 
[滬道羅志書]  
　　滬道蔡觀察現須查閱所屬各廳縣志書業已飭由蘇松太二府一州檢齊送呈惟吳江震澤兩縣志書板底已毁太湖廳全境廳志亦從未編纂祇得付之闕如 
[松府造報敎堂敎士清册]  
　　松江府戚太守奉江督札飭以近來時有匪徒聚衆拆毁敎堂情事飭令督同廳縣加意防範一面將各廳縣境内敎堂敎士名姓按季造册呈送等因現戚太守已將本年夏季應造前項清册禀送滬道轉呈矣 
[曉諭烟民報名造册]  
　　總工程局接本縣李大令移文略云奉禁烟大臣曁蘇省禁烟公所札飭將地方烟民無論男婦限三個月呈報名姓造册給照以九月初一日起辦請即一體曉諭等語昨工程局當即出示飭令地甲鴻鉦曉諭凡沾染烟癖者著赴局報名母得違抗 
[九月份格致書院課題]  
　　讀歐陽文忠公五代史抄雜傳書後土耳其國皇誓行憲政聞有他國隱助惟國内一種民黨反對其於憲政前途有無關礙試言之（算學）天文揭要題問言當陽歷一千八百八十年二月内有聖日五次今問以後何年分再有聖日五次試詳絀推陳之詳解繪算日蝕法（限匝月繳卷） 
城内 
[女犯復獲]  
　　女伶白繭花被刦案内之潘　氏又騙箱謀憲鄰女之黄林氏俱在官媒處逃出茲復拘回解縣訊究　各鞭背二十下仍交官媒管押 
[刑訊命案]  
　　泰安人王潮生　賴季裕春借洋五元誘至西門外將季砍斃一案昨由本縣李襄　提王復訊跪鏈時許仍不供認判還押再究 
[不認拐逃]  
　　揚州人徐金標誘拐潘嚴氏之女來滬該氏因女已詳字徐萬坤來申尋獲扭縣控告徐金標堅不承認祇稱氏女聞由陳某拐逃判押候查明再究 
[縣損獲賊]  
　　縣捕陳金緝獲竊　劉阿三（即小崇明）並衣物十件解縣研訊劉供廿四日在會館弄張陳氏家竊得衣裙及小洋四百餘角均已輸去又前仁某某五人夥竊新濟輪船馬棕一件當洋五十五元求宥判責四百板收押贓候失主認領 
[道批三則]  
　　職員蔡鍾駿等禀批該會研究醫學爲愼重生命起見惟該職等是否確精醫理所擬會章是否完善以及所請立案之處有無窒碍仰上海縣查詢醫學研究所核議具復以憑核辦抄粘並發職商李承淵禀批此案節經札行提訊斷詳迄未具復前據該贓員禀聲辯前來仰上海縣迅即限提被告袁文鏞到案傳同代表劉余氏質訊斷結母任再延家人錢升禀批法商筆篤控追同豐莊欵所執者係屬莊票本與支票不同即使果有紏葛應先將所出本票　清再向借票人結算方符錢莊通例是經法公堂斷令被告如數照付今上控之案旣已註銷自應仍遵公堂原斷辦理何得藉詞延宕希　翻覆着即遵斷赶速料理清楚毋再違延干各至陳咸生等借用期票不付票欵殊屬有碍市面併着另行呈控聽候嚴追可也 
[換季]  
　　昨日道縣兩署懸出牌示定於九月初一日換載暖帽 
[官事]  
　　直隸候補道李同卿試用直隸州知州王茂中兩江督轅差弁馬現章甘肅採辦儀器委員張梁昨均到道拜謁南市 
[同業竊物]  
　　大東門外吳家弄板箱作主候杏行失竊雜物在鹽碼頭同業長發店内認出鐵鑿一把即將店主楊佛金扭至總工程局請究楊供向該店借來侯稱並未借給判交還原物再賠洋一元五角了事 
[收贓獲咎]  
　　本縣李大令移請工程局協提收買吳阿大所竊馬鞍之潘銀福昨日由局派差拘獲潘供贓已轉售於葉聘侯當將原贓吊案點交縣捕帶回訊辦 
[須憑中証]  
　　嘉和隆綢莊夥俞仁扭控合和齋帽作夥趙順昌吞没股本搬匿生財又欠嘉和隆洋一百八十五元由南區解至工程局訊究趙不認搬物判趙押候俞仁邀中証到案再訊 
 
 

Page 20

 
 
[夫婦離異]  
　　周玉生控伊妻徐氏不守婦道求請斷離昨由工程局提訊判氏戒責一百下押三月期滿擇配周具結存查 
[責押兇徒]  
　　水手唐富泉被俞三元紏同李仁棺夏季生抓傷左目搶去銀表控奉工程局提訊判俞戒責三百下押兩月李責一百下夏責二百下一併交保唐自行監治 
閘北 
[招摇撞騙]  
　　張子山控胡德聲以包認清潔捐爲由騙去洋一千元曾由巡警總局判押在案現已經人勸妥將承認之羊捐作抵外另給張洋一百元立據了事昨由勸理之金子善投局禀明孫裁判以張並不自行到局實屬刁玩當即　案申斥胡以招摇撞判還押候究 
[巡士違章]  
　　二路三區巡士王在中違章誤差昨由總局提訊判限十天内將文憑交案再核 
英租界 
[要証傳案]  
　　水爐公所司年潘可尙等差徐順卿等盜賣白克路義塜公地一案昨晨由探將徐傳至公堂判交保候訊 
[查獲眞贓]  
　　河南路萬裕綢莊學徒許鑫興私取提單向四川路恒祥同綢號　取副綢一箱計值洋七百元被報事馬承恩查悉投訴捕心派探王寶生至法界公泰當查獲眞贓七十四疋存候失主認領 
[竊賊情虚]  
　　德商泰來洋行西人失竊衣物疑係劉阿月所竊控奉捕房飭探往　劉即情虚逃換昨由法界包探拿獲解送英公堂請究判押候禮拜六德頒堂期解訊 
[毆打巡捕]  
　　馬夫姜阿狗毆打老閘捕房八百十號華捕由印捕帮同拘獲昨解公堂訊供不認判押候查　見證判案於下禮拜二再行訊奪 
[不出定貨]  
　　德南美隆洋行控恒泰玻璃店主賈恒大定貨不现昨由差探將賈傳案判交保候訂期會訊 
[棍行兇]  
　　繅絲女子王阿林陳小妹偕見証王阿連等控劉子山調戲不遂肆意行兇致被打失金戒昨由捕房將劉查獲解廨審訊判罰洋五元免究 
[拐案一]  
　　粤人李阿秋誘拐同鄉關耀恒之妾王氏控奉公廨訊押在案昨晨由探將王氏及媒人陸阿巧解廨請訊關供由陸爲媒出洋一百六十五元娶王氏爲妾後被李誘奸藏　今已獲案求究王氏供由主人賣與關姓爲妾今不愿隨回求斷訊之李阿秋俯首求恩中西官以男女均屬無恥判李押捕房四月王氏押女所二月期滿着關來案領回陸巧生無干省釋 
[拐案二]  
　　鄉人姚兆兆控婦人吳沈氏串拐伊妻張氏昨由公堂提案復訊張氏供被沈氏與楊贊廷等講至寶山縣境是實訊之吳沈氏供仍狡賴判張氏交其夫領回吳沈氏押候催提人証到案再核 
[公堂瑣案]  
　　魏清記吞没王礪山墊欵控奉傳案判過堂候訊過犯陸榮生行竊王阿連王根生衣物判押西牢半年驅出薛召桂張光泰向李榮生藉端拆梢判各押三禮拜過犯李阿三搶取張阿大衣物判押西牢二年期滿逐出租界過犯楊阿二搶取徐姓女孩銀鐲判押西牢九月逐出趙阿四竊西人衣服判押捕房一月逐出 
美租界 
[求免驗屍]  
　　鴨綠路鄭杜氏吞烟斃命報縣請驗已紀昨報茲由屍屬偕同地保赴縣求免李大令准如所請即飭該地保知照捕房准由家屬自行棺殮 
[事涉曖昧]  
　　瞿阿四之妻前被于仁頤拐逃並被捲去衣飾等件旋即尋獲由王再紹出爲解勸允賠衣飾洋三十元得免控究昨瞿向王索洋無著反被行兇遂即扭至捕房控告捕頭以事涉曖昧且係錢債飭瞿自投公廨控理 
[寄還質劵]  
　　揚安秀前被傭人朱阿生竊去珠花一支昨楊接到朱由郵局寄來一函　附質票一紙揚即投報捕房飭探查辦 
[毆打堂倌]  
　　無賴　海秋張中庸周芝壽等昨在西華得路長林館飲酒不名一錢值堂人向之索取反被行兇並擊毁雜物由捕并送捕房飭令高等賠償了事 
法租界 
[歇移串竊]  
　　菜市街萬隆肉莊主於三月間失去洋三百七十餘元時表一隻直至前日查悉所失各物係由歇夥朱伯璜串同莊主之侄徐炳林親戚張亞石竊去分用當即報知捕房一併拘入押候究辦 
[追究匿贓]  
　　朱柯氏偕同親戚吳某投廨控稱本月二十三日隨同丈夫朱仲咸搭大和船往通州氏夫在碼頭不愼失足溺斃身畔所藏珠戒等於翌日由舟子顧雲卿吳亞鶴撈獲除交還外尙少鈔票洋五十餘元現洋八元金鐲一付向索不認求追訊之顧吳二人供不承認判押候查明再訊 
[控告胞弟]  
　　唐王氏投廨控告胞弟王晉三覇吞店業向論不理訊之王供詞支吾判限十日内邀公正人調處禀復核奪 
[貨房失火]  
　　小東門外四達瑞洋貨號貨房於前晚一點鐘失火經捕房救熄後即飭包探將該號經理王潤生夥友吳維林等傳入飭令覓保候查明再奪 
國外新聞 
[美艦開抵長崎]  
　　二十八日東京電云美國巡洋艦丹佛却太羅干格凡爾斯登及砲艇康柯號遞信船萊恩巴號昨日均由烟臺開抵長崎沿路頗受風浪該艦定於今日開赴小呂宋與美艦隊會合 
[美總統回京]  
　　二十八日華盛頓電云美總統羅斯佛業已回抵華盛頓共和黨候選總統塔孚脫近在某處演說謂裴及安之歷史殊不足道曩在非列賓鼓勵倡亂致使兵士傷亡甚多 
[萬國新聞業大會續聞]  
　　二十八日倫敦電云德政府開園游會欵待萬國新聞業大會會員德首相蒲羅親王演說報章權力謂今人於報章權力之大小知者尙寡夫報章爲文明歷史上之新發生物要當主持公道載錄實事不宜私逞臆說摭拾虚詞任其事者須有愛國思想惟愛國主義亦非損人利己之謂也邦交之道要當互存嘉意云云首相又告路透代表謂德國並無人存此欲與英國啟釁之思想此實一大悞會 
[法艦試砲肇禍]  
　　二十八日倫敦電云法國巡洋艦辣托番屈萊易號近在托倫地方操演擊射猝有大砲未放先炸致將砲塔震毁並擊斃兵士十五人内有兩人飛入空際約十丈之高 
[西藏探險家抵印]  
　　二十三日倫敦電云據印度西爾曼電稱希丹君近在西藏内地游歷兩年之久現已行抵印度希君此行於勃拉瑪浦屈萊河印度河及其他某河發源之處皆經尋獲所歷各處均未聞於世者並尋見山脈一處長二十英里途中頗受艱辛幸有商民善待所經各處均未過盤查據希君云西藏一區中國决議永遠封瑣藏民愚頑無知故亦允從此議此行共歷四千英里見有金礦數處聞於西藏腹地希君已繪有精圖極其詳細故不必再往查考云以上譯字林西報 
[栢靈染疫]  
　　廿八日鈕約電云柏靈亦有疫症出現譯泰晤士報 
[帆船沉没慘聞]  
　　二十九日倫敦電云帆船斯太哇夫班格爾號在美國阿拉斯省海外沉没有白人九名中日人一百零一名皆遭滅頂譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務譯論 
[述英國商業發達新狀態（錄商務官報）]  
　　近今英加商業之進步異常猛迅其發現種種新狀態勢難一一枚舉茲舉其最足令人注意者分述如左 
　　一曰商務新聞紙距今五十年前商務日報寥寥無幾今則種類繁多皆足增長商人智識凡零賣商亦無不購閱數種遑問其他英人瓦倫氏曰從前英國大批發商獨挾其傳單以左右市塲大勢而壟斷其利零賣商往往不注意市面時價惟大批發商傳單是求今則零賣商競向商務日報探討市價而新聞記者又能將市塲情形供給現狀及將來供求之市况與物産收數之預算揭載靡遺以供參覽此英之商人所以奉報紙爲至寶也譬如有一榖麥商於此其閱報紙而得有是年榖麥豐稔消息者知其價必大跌乃低廉其價儘數出售未及新貨上市而彼手中存貨已銷售一空矣或得有是年榖麥歉收消息者知其價必漸騰乃將手中囤積之貨緩行銷售並預先給價農人定購榖麥若干故其獲利時可操劵他如財政報至今亦大臻完備其臚陳報告統計皆甚有價值又有經濟報統計報兩種刋印日增一日研究商學者靡不以一讀爲快 
　　一曰商德二十年前英貨陳列於市其同樣之品率有百分之六欠純凈者或攙入劣品或雜以低品習以爲常未聞有引爲大恥者今則商界中力戒作僞不惜耗糾察考驗諸鉅費以杜絕眞僞之雜糅故現今製造家入市之貨專以純凈爲上且往往具有保單註明眞正上品以示不欺其違犯食品藥品諸禁例而被人控訴者日見其少此近今商德發育之大較也 
　　一曰商業廣告近來商業廣告之發達尤形迅速其方式之創造愈出愈新愈出愈奇其大槪總以動人心目爲主經理商業廣告人爲數亦日見其增商家歲靡廣告費多于不可勝計通國大公司其交易買賣大半以廣告爲介紹其公告尤須刋登報紙政府視此亦目爲關要而法律條例又趣廣告之推廣擴張此廣告之所以日見風行也 
　　一曰商業敎育世界商務之競爭日益劇烈商界鉅子目覩德美商業之發達迭起與英抗衡乃愈以振興英國商業敎育與彼二國相競爲急務曾在倫敦添設商業學校分等級增科目其資格以通曉外國語言文字足備擴張英國貿易之選者爲上選凡具此資格各商會及藝術研究會又特給証書以寵異之 
　　羅水孛來公爵曾謂商業敎育實爲今日急務彼德意志日本兩國深懼本國商業敎育之不足頗有遣英年學子往國外研究者而英烏得視爲緩者執政諸大臣亦以爲如欲使英國將來仍握世界商務之權非汲汲以商業敎育普及全國不可是以倫敦新商業學校接踵而起其大學校之舊設者亦頗有改易新章計學科專門學校生徒多至四百人其造就而成材者率富有智識而以營業名家德人畏之憚之且深忌之亦固其所其國内之商業敎育旣日愈振興其商業智識自愈隨而進步英國貿易勢力之發展誠沛乎莫之禦焉 
小說 
[學界小說風流太史（四十一）]  
　　第十一回懲無恥抵制敎務長變官制改放提學司 
　　且說師範學堂裡頭的一班學生。曉得了這件新聞。便大家聚在一處。要商量個抵制他的法兒。又約齊了各班班長。同去見那新來的敎務長金孝廉。把這件事情一一向金孝廉說了。又請金孝廉斷斷不要讓他。金孝廉聽了啞然一笑道他旣然是奉了學務公所的札子堂堂皇皇的來這裏到差我們自然只得由他怎樣至於我兄弟的來此是接了宣制軍的照會方才來的無論這位石主政的來與不來我只曉得辦我的事情盡我的義務倘若這位石主政一定要我讓他那也没有什麽只要他再到制台那裏去請一個照會出來把我辭退那時我自然好好的讓他你們諸位也不必這般多事一班學生聽了。七張八嘴的道。雖然金先生這樣的好講話兒。我們倒不能和金先生一樣的。這般厚道。他若不知好歹。一定要再到這裏來胡閙我們大家結起團體來。赶他出去便。了金孝廉聽了。倒解勸了他們一回。勸他們不要多事。無奈這班學生。少年氣盛。那裏肯聽他的話兒。金孝廉聽了。也只得由他。這個風聲。早傳到石介甫耳朶裏頭。石介甫倒吃了一驚。倒有些躊躇起來。暗姑且到監督鄭觀察那裏去。拜他一蹚。探一探風聲再說。想著。換了衣服。直到鄭觀察公館裏頭。見了鄭觀察。把自已求著華觀察去和他說情的一層說話隱過不提只說學務公所的意思一定要留他在師範學堂辦事他本來打算辭掉這個差使因爲聽得外面謡傳說師範學堂全校的學生大家要和他爲難所以他動起氣來一定要看看那班學生究意想著什麽法兒同他過不去滔滔滾滾的說了一番鄭觀察聽了心中暗暗的好笑。面子上却勉强敷衍著他道這些說話。大約都是外面的謡傳。不可深信。我們學堂裏的學生。向來舉動文明。何至於忽然這樣的野蠻起來。 
 
 
 

Page 27

 
 
   
 
 

Page 28

 
 
   
 
