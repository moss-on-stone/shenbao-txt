# 1919 - 268 - 4916748

 

Page 1

 
 
   
 
 

Page 2

 
 
   
 
 

Page 3

 
 
[時評]  
南北政府與代表（冷） 
　　南軍政府請易王北京政府謂條件可商而代表不可易南方代表辭職而南軍政府謂當慰留以待北方之易代表 
　　南方代表無人請易而乃自辭北方代表有人請易而反不辭是相異也北方代表北方政府必保留之故雖請易而不可南方代表南方政府亦保留之故雖辭而不准是相同也同異之間我人深有感焉 
[專電一]  
　　北京電府覆各總裁電條件或可磋商總代難以更換 
（二日上午十鐘） 
　　北京電靳電吕公望徑謁岑詢對和議意見及進行辦法 
（二日下午五鐘） 
　　北京電岑春煊等七總裁致靳艶電執事出膺艱鉅振導祥和甚佩但今日和平障碍全在王一人務乞查照迭次去電另簡賢能速開和議佇候教言又七總裁儉電八年公債以田賦爲擔保全國不承望取消慰輿情盼復 
（二日下午五鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電西南致靳艶電要語謂和議開否只在王之撤不撤靳持此電送段閲段謂撤王前提須問軍府肯否犧牲唐所提之前三條 
（二日下午三鐘） 
　　北京電李純卅電和議苟可斡旋决盡綿薄遣參謀長何恩溥面陳辦法 
（二日下午五鐘） 
　　北京電蘇李督代表何參謀長到京述李對和局陳三策一撤換總代表一不派總代由雙方分代開議一分代亦不用專與岑陸唐直接恊定 
（二日下午三鐘） 
　　北京電某要人以王揖唐每日來電所陳在滬活動與他方面報告歧異亦惟復電催其開議 
（二日下午三鐘） 
　　北京電許世英語人在滬爲合肥個人向南方解釋有效至和議未預聞 
（二日下午三鐘） 
　　北京電北京學生聯合會各界聯合會敦勸代表團解散無效 
（一日下午十一鐘） 
　　北京電昨晚請願各代表因勸不散爲警所拘現府門守衛甚嚴吴炳湘主張釋後押送回籍 
（二日上午十鐘） 
　　北京電昨晚請願代表拘入警廳後警廳告以如肯具限二十四小時内出境卽開釋否則遞送回籍代表謂受各界委托身非所惜由廳處斷現尙相持將終歸遞送昨夜十一時徐召段芝貴告以如請願風潮擴大卽由衛戍宣布戒嚴 
（二日下午三鐘） 
　　北京電陸錦控案現由張懷芝查辦部員又呈請速開軍事裁判惟直曹與蘇李均爲電徐緩頰已着手調停 
（二日下午三鐘） 
　　北京電日本單獨大借欵確有秘密成議説 
（二日下午三鐘） 
　　北京電日使晤陳次長詢軍事恊定主張廢除有無其事詞極强硬 
（二日下午三鐘） 
　　北京電孫烈臣卅電江亨等四艦安抵廟街現正與俄商訂黑龍江船章程 
（二日下午五鐘） 
　　北京電滿站報告日陸軍第三師團全數撤回師長大廷於箇日經滿站赴崴返國 
　　北京電懲治盜匪條例展限一年 
（二日下午三鐘） 
　　北京電湘張電第六旅積欠甚鉅一月之欵無濟於事仍懇迅籌 
（一日下午三鐘） 
　　香港電唐少川派黄光甫帶總代表關防辭職書來粤昨謁各總裁軍府定期集各方討論聞多數主唐暫留候北代表改委 
（二日下午三鐘） 
　　香港電莫榮新召集軍事會議陸譚已派員參與（二日下午三鐘） 
[各通信社電]  
　　北京電周予覺獻議仍行局部接洽滬會開否勿問某當局已爲所動 
　　北京電徐樹錚曾毓雋仍密議時局（以上一日） 
　　廣州電譚延闔沁電張敬堯又以全湘官鑛託吴某抵押洋三十萬元訂約二十餘條請急電北廷嚴飭停止並乞一致反對 
　　廣州電李根源宥電北廷對於川邊領土主權不事力爭專思退讓望一面去電質問一面依照熊督辦法施行（以上三十日）以上平和通信社電 
　　北京電巴黎王正廷電勸各總裁以開誠布公與北謀和俾早告成全力對外 
　　北京電七總裁軍賀靳代閣謂此後大局前途當可日有曙光仍以更動總代表即可開議爲詞 
　　北京電財次長籌有的欵擬將各機關前所發出公債預約劵一律收回 
　　北京電吉黑兩督應付奉吉問題將次妥恊政府决不更動 
　　北京電王揖唐來電無論如何不抱退志以俟雙方談判 
　　北京電巴黎電國際聯盟原定十月成立現有展至來年二月消息（以上二日） 
以上中華通信社電 
　　北京電張廣建電告甘邊南番一帶僧匪肅清 
　　北京電海部據藍總司令呈報已派海容軍艦赴海參崴換防 
　　北京電今日有請願團發現聚集府前聞是津濟寗滬代表京學界未與聞人數祇三四十人然路人圍觀交通阻塞警察正在解散（以上一日） 
　　北京電王揖唐電告晤滬領團各領均贊助和局希望早日開議祈電西南催促速議院院頃據電西林有若再堅持貽誚友邦等語 
　　北京電龔心湛有南下消息聞專爲和局向西林方面疏通此間謡傳龔將代王不確 
　　北京電院覆軍府電八年公債尙未發行何從抵押至百元押三十元説尤爲無稽謡言請勿誤信 
　　北京電政府電復顧維鈞承認對於布約與恊約各國一同列席簽字 
　　北京電甘肅張省長有請卸兼督責以鎮守使馬福祥繼任消息 
　　北京電外蒙車臣汗部爲鞏固喀爾喀東路計集合同盟二十三旗恊議防禦外人侵犯並請中央援助 
　　北京電歐使所陳梁啓超逐漸裁釐意見財部預備提出稅務會議斟酌采納 
　　北京電昨（一日）衆院開會討論預算案内務欵通過王玉樹動議請財長出席質問中交票跌價事 
　　北京電（一）外省學生代表孫憲業等計共男女二十四人總理曾諭舉代表三人在口口（電碼不明）接見學生不聽復派曾彛進接洽亦不肯六時未 
散當飭警察解散 
　　北京電今日（二日）東海親詣祭丁 
　　香港電檢查商貨被拘之學生釋放後聞仍繼續進行各公司以營業自由他人不廳干涉如官廳不能保護擬聯合罷巿以相抵制 
　　香港電軍府改組説因稳健派恐惹起内爭暫擱激烈派則以多頭政治主張不能一致决組設正式政府聞俟議員足法定人數即行提議（以上二日） 
　　以上中孚通訊社電 
[中美新聞社電]  
　　二十九日華盛頓電據國務院戰時商業部新頒章程美國對外貿易於世界各國中獨不與俄國往來與土耳其布加利亞匈加利及奥國均通商個人出口不必領照惟某種特定物品不得出口凡軍器子彈爆發物如未得國務院特許不得運入中國小麥與麥粉之出口仍歸美國戰時榖物管理部管理此新章出後凡戰時對於美國商業之一切限制幾已全除 
　　二十九日華盛頓電海軍少將孔慈氏已被任爲美國海軍行動指揮長由威總統給予大將職銜又前駐比公使弗洛克氏當歐戰初開德軍入比時甚爲出力今已由威總統升任爲駐比大使 
　　三十日華盛頓電美國務卿藍辛氏自出席參院外交委員會後曾請假數時現已回國務院任事 
　　三十日華盛頓電據國務院正式宣布自十月三十一日後美國保持之常備軍平均將爲二十五萬零二百人九月二十三日之美國軍隊數如下駐在歐洲之佔領軍軍官士卒共三萬三千零六十五人駐在西比利亞軍官士卒八千四百人正由各國各駐地回國在途之軍官士卒七千六百人在本國各處營倉及防守地點軍官士卒三十萬四千人 
[路透電]  
英國大罷工四誌 
　　三十日倫敦電技師聯合會幹事部决議會員應仍照常服務惟不得就目下罷工路工委棄之職務 
　　三十日倫敦電公報稱鐵路車務漸見進步昨日稍有毁物情事夜間某處紅色危險燈改爲緑色幸無生命損失政府現已施行必要計畫分配民食進行頗爲滿意此爲投効人任事得力之效果 
　　三十日倫敦電罷工者與政府彼此未謀接近 
海軍兵士已抵加第夫在港内電氣廠工作俾已經載煤之船可以駛入港内真正罷工之第一日國民對之毫不惶擾此爲一般人士所視爲滿意者但聯合會領　尙未展其最後之手段此亦爲衆所共知者至於政府方面則其所採應付事變之狀態已予人以信任心目前惶惑之主點在實業區域僅南威爾斯一處已有礦工十二萬人賦閒但尚無嚴重之滋擾各處消息源源而來謂路工回者漸見增多故車務可望早復無須以投効者代執其役矣各鐵路公司報告謂星期一日大西路線開行火車二百次大東路線一百五十次投効者赴倫敦某招工所報名願充路工職役者共三萬人而倫敦境内街車尤不乏熟諳駕駛術之投効人報紙解析全國路工聯合會之財政地位謂聯合會之積蓄金固可供罷工一月之用但罷工一月儲金全罄而醫藥金與養老金皆將無存湯末斯氏昨夜告人謂各報苟不改其對於罷工路工之態度則排字工人亦將罷工 
　　三十日倫敦電湯末斯氏今日在倫敦演説謂渠今不再辭謝他種工業聯合會罷工以表同情於路工之提議云云此言有何效力今尙未能知之 
　　三十日倫敦電福資渡之火車數被攻擊故塞文鐵路之火車每次皆載兵隨行以資保護路工已發出哀的美敦書謂看守塞文地道之兵士苟不撤除則將召回抽水夫暫停工作路工與運輸工之幹事員今日會議旣竣運輸工之幹事部發表宣言謂幹事部之力量不能切實束縛會員使之不援助路工且幹事部以爲此種援助非無理由自當保障工業聯合會主義　　三十日倫敦電書道發表公報謂鐵路車務今日業已推廣糧食頗足分配殊爲滿意各項糧食今宜節省牛乳尤甚俾兒童不致受苦煤與汽油爲公衆計尤當省用全國車夫聯合會幹事部已命會員不得就路工之任何役務運輸糧食亦在其内 
[各國近事記]  
　　三十日華盛頓電航務部取銷開往英國各船之航行後美國商家每月須損失洋一千萬元 
　　三十日華盛頓電駐比美使維洛克氏已陞爲駐比大使 
　　三十日巴黎電衆院以二百六十二票對一百八十八票通過信任政府案此次投票蓋因動議主張恊約國應即開談判以期保障德國之縮減軍備而起政府接受動議之條欵惟主張俟和約批准後施行此舉　　三十日倫敦電九月三十日止六個月内英國入稅共英金四五八九九八七九九鎊上年同一時期爲三四三四二○六五七鎊出欵爲英金七四○三四三七○○鎊上年同一時期爲一三五六三四二○五五鎊 
　　二十九日巴黎電法國赴美經濟委員團定期十月五日離白萊斯法英比意委員團赴美之目的乃在使美國民衆明白歐洲經濟現狀及建設期内恊約國與共同作戰國應如戰時之彼此提携 
　　二十九日巴黎電佛郎之價漸漲日尼瓦至巴黎之匯率較昨日高百分之三 
　　三十日盧森堡電公民大會贊成女大公夏爾洛特握權者一萬零三百四十五票主張建設民國者二千二百十四票贊成與法國經濟聯盟者六千三百七十八票主張與比國經濟聯盟者二千一百十七票 
　　二十九日巴黎電法國各報對於盧森堡公民大會投票之結果均表示滿意此舉不啻使法國增入佛郎三千兆枚蓋盧森堡爲世界第六産煤地也 
[公電]  
　　湖南省議會通電廣東軍政府岑伍林總裁參衆兩院並湘籍議員南寗陸總裁雲南唐總裁上海孫總裁唐總代表和會各分代表湖南善後恊會並同鄉諸公各報館均鑒頃探確張敬堯將全湘礦産託工程司葛某抵洋三千萬元訂約二十條簽字在即查湘省公産公欵已被張捲賣殆盡更欲留此巨債累我湘人可謂窮兇極惡務懇諸公同伸義憤嚴電拒押免致成爲實事全湘人民焚香祝之不勝盼禱之至湘省議會叩感印郴州發 
　　廣東省教育會來電各報館均鑒讀全國和平聯合會元日通電强詞奪理肆口雌黄不禁令人髮指查本會原爲各省省議會商會教育會共同組織之機關且以依法求得永久和平爲目的斷不容參以感情醜詆異已更不能以少數私意排擠播弄乃元日通電詆毁南方誣揑各省電中無非挑撥惡感之言絶無平心靜氣之語其尤謬者復以議口之説爲口前又與三家村婦肆口駡人何異月前道路傳説該會中少數分子曾受安福系買收宗旨全變今證以元日之通電蛛絲馬跡尤復可尋我教育會亦爲組織此中法團之一對此逾越範圍之言論實難自安緘默用特通電聲明該會元電係少數人私意本會絶對不能承認並將代表暫行撤回除電知該會外合亟奉聞廣東省教育會叩 
[要聞一]  
中日軍約尙無撤廢希望 
　　對德復和令發表多日而中日軍事恊定尙無取消之訊當局所藉口者爲西比利亞俄亂未平日本不肯取消該約其實聯合國現已决定對俄取不干涉主義各方面軍隊均已陸續撤回吾國旣無與日本共同出兵之必要即中日軍約毫無繼續存在之理由矣乃昨據政界消息中日軍事恊定問題前在龔代閣時代外交委員會决議呈請爲撤廢之交涉龔氏曾表同意現靳翼青亦深以此項軍約有從速廢止之必要卽段氏亦以爲然故靳氏近派丁锦與日本方面之坂西氏作私人談判商量撤廢惟聞坂西態度極爲强硬並謂恊約國撤退西比利防軍事現又中變故此項軍約此時尙不能解除非俟俄亂大定以後不能開談云云蓋日本所藉口者即爲本年二月徐樹錚與日武官所訂之延長時效文書昨有某君謁見當軸關於此點有所辨明極爲剴切某君言此項恊定精神原爲當時歐戰正酣德奥俘虜與過激派在西比利亞滋擾各國無暇東顧時而設迨去年五月各國軍隊共同出兵西比利亞中國政府又於是月布有命令援助捷克軍與美國一致撲滅過激派則中日軍事恊定時效已經失却因當時西比利亞各國已共同出兵無中日單獨恊定之必要本年六月二十八日各國調印於和約吾雖爲第百五十六百五十七百五十八之山東問題三欵拒絶簽字然以後即宣告與德戰終了則此項軍事恊定之不能存在自無疑義至徐樹錚於本年二月繼續交換延長時效之文書其手續純係私人訂結性質當時陸軍部並無知者海軍部亦於事後方知且本年五月陸徵祥以外交總長資格電請政府作爲無效因陸氏亦不知此事及陸電到後政府方寄去可證此項續訂文書違反原恊定之精神並以極不正當之手續出之自應作爲無效日本果無侵略中國之野心對此即應表同情也云云聞某當軸謂此事當再交參陸處及邊防處核議辦法特不知手訂是約之邊防處其意思果何如也 
[外人論中國財政現狀]  
　　中美新聞社譯十月份聯太平洋雜誌辛博森論文云外國人士對於中國財政實况每多誤解故根據正式表册作一相當之調查乃屬必要之事中國行將破産之説近稍罕聞因歐洲亦大有破産之勢之故然多數外人之觀察仍以爲中國財政大不稳健故政治組織有隨時破裂之憂其實此乃出於理想中國財政固必需改革最要者在統一各埠入口貨稅而廢除各省間通過之稅然要之國稅管理之進步乃基於國家之發逹而不基於外人干涉也世人每以爲外國通行之多種方法亦可施諸中國此實錯誤中國之稅法祗有兩大類可立即用新法改革而收大效者即關稅與地丁是也將來菸酒專賣亦可實行而獲效然此時則專賣爲對外條約所禁止又如印花稅與所得稅中國社會情形一日不進化即一日不能收大效也當一九○八年清光緒帝崩時中政府之收入與支出預算差額約二萬萬元一年（本論所記之銀元皆爲墨幣）中國財政記帳法因外人非難十年來已有改良即光復前數年預算辦法已逐漸實行因此財政上自然得有進步考從前記財政之書從未有載一年收入超過八千萬兩者自行新法後乃頓時增加至倍於前數當宣統帝在位時國庫收入已大增若使當時亂事不作滿清再享數年之平安則幣制改良必成事實而進步更鉅茲將革命前二年（一九○九及一九一○）之主要收入列表如下 
地丁七九○○○○○○元 
鹽稅七一三○○○○○元 
關稅六七一○○○○○元 
釐金三六五○○○○○元 
直接稅三二六○○○○○元 
雜稅六四三○○○○○元 
共計三五○八○○○○○元 
此數照目下之匯兌率計算約合七千萬金鎊與該兩年印度所出稅欵之數所差無幾至同期内出欵之數大略如下 
各項國債應付本息七三一○○○○○元 
陸軍費一○二○○○○○元 
海軍費一八○○○○○元 
行政費一六三三○○○○○元 
共計三五六四○○○○○元 
由上表觀之可見革命以前每年預算不足之數不過五百萬元彌補殊爲易易革命以後情形乃大變出欵陡然增高以前所收改革之效盡付東流連年内亂中央與各省負擔之重日益加甚民國二年外債額加二二三三○○○○○元收入爲五五七○○○○○○元支出爲六四二二○○○○○○元預算不足八五二○○○○○元乃以發行紙幣與國庫證劵爲抵補其結果則紙幣價值大跌迨一九一四年厲行減少政費辦法一九一三年大借欵合同中所規定之裁兵辦法尙未實行故須補付欠餉停止招募規定各省軍額當時借欵極難施行某種新稅雖有成效然再繼續行舊時理財政策實無異於自殺故設法將收入總數加至三八二五○○○○○元出欵減少至三五七○○○○○○元此項節省預算案其中含有可注意之點即如海軍因傾向南方袁世凱有意吝其經費一九○八年光緒帝時海軍費爲一千八百萬元至是年（一九一四）祇得四百八十萬元然同時陸軍費則較一九○八年增加三千五百萬元即此可見國用之分配純以黨見爲標準一九一五年袁世凱帝制計畫勃發於是更不計及預算或中國之財政改革問題吾人今讀中交兩銀行之報告書知當時袁氏不獨將兩行庫中現欵盡行搜去且將發行之新紙幣搜括一空袁氏死後政府共欠兩銀行九千萬元此數全用於帝制運動分文不能恢復今日距袁之死已三年而北京公衆尙日在紙幣跌價痛苦中度其生活是皆食袁氏之賜也夫中國現遭此大禍殃如何尚能不破産實爲異事當時旣不能向歐洲借債中國自應覺悟爲中國前途計宜與美國提携然兩方政策惜皆失誤一九一七年中國對德宣戰旣定乃一機會而華盛頓與北京皆交臂失之今試觀一九一七及一九一八兩年之預算即可知政局風潮之烈就地丁一項而論一九一六年共收七千九百萬元至一九一八年增至九千七百萬元同時又有商品新稅産生四千萬元顧是年政府各項收入總計雖逹四萬七千二百萬元之鉅而出欵之數亦恰恰稱是然上述收數之中有八千萬元因南北復開戰實未收取不寗惟是據後來調查此項收入預算實係超過實數故現在一九一九年之預算經核實計算之後已減至三萬七千萬元而必需之出欵則如下表所列　行政經費中央七九○○○○○○元各省六八○○○○○○元債務外國（除停付之賠欵）六八八二○○○○元内國四三九三○○○○元共計二五九七五○○○○元收入與支出相抵外祇餘一萬一千萬元供陸海軍經費然目下陸軍年需二萬一千萬海軍年需八百萬故第一問題爲減少陸軍費至少百分之五十即於現有軍隊一百三十萬人中裁汰七十萬人倘有偉人能實行此事縱耗費千百萬元之金錢必爲中國財政上之救主矣再論此收入總數即照現在匯率計算亦不過合七千五百萬鎊從可知中國之真危險乃在生活程度之低赫德爵士本非一大財政家彼於十五年前對中政府言中國地稅倘能改良每年可得六萬萬元以今日觀之即使一種模範的地稅管理機關亦不能産生此數百分之二十五蓋滿蒙兩處土地若重行丈量免稅之地一律抽稅雖可增加收入若干然省自爲政之積習一日不改則政治經濟學上所要求之收入上之彈性决不能發生即收入决不能大增也雖然若能用四萬萬鎊之鉅欵投入鐵路運河及國道等生産的事業再於國内實行自由貿易政策則國内商業必立增一倍（目下每年值三萬萬鎊）地丁與他稅之收入亦必大增經濟力旣大興盛中國人之精神必大爲鼓舞於是社會一般事業可逹重造之境以中國原料之富食物之豐在理目下在東方海面之航務將來應增加十倍但十九世紀初期之條約不改變則决無大擴張之望據中國郵務局之報告與郵政有關之中國人口不過三四千萬人其餘皆不識字或與外界不交通者中國人口四萬萬每年所寄郵件祗有三萬萬件日本六千萬人則寄二十萬萬件瑞士祗四百萬人亦寄三萬五千萬件此皆交通與教育之效果目下中國郵局用人祗有二萬名如依日本寄郵件之數爲比例應增至四十萬名惟目下中國社會一切情形均漸次發展蓋凡事一經動作即無物足以阻碍之質言之中國人祇須有方法之供給彼自能依法實行即如幣制改革一層中國銀兩現已漸代以新鑄銀元而銀兩之所以未廢者實係外國銀行家利其可以操縱之故總之中國已上發展之途彼謂四百兆之醒覺可以設法使之遲緩者實係大謬謂余不信試觀三年以後一切所謂勢力範圍也限制的政策也齷齪之野心也皆將爲中國四百兆人所生之新潮流所捲去矣 
[財政當局之財政談]  
　　財政問題爲政府近極注意之事昨有人訪財政當局 
 
 
 

Page 7

 
 
與談目下之財政記其談話如次問近日財政及籌欵情形與中秋節前之形勢如何答財政困難自不待言但各方恊力籌畫就目前而論鹽稅二百萬經與匯豐經理一再交涉已有成議此爲定局之欵合之他方籌措已成及有把握者爲數足使中秋節敷衍過去問外間傳説之小借欵如何答時局關係現無借欵可言外間説者大約即指墊欵此事倫敦正在開議速决在京銀團代表亦表示誠意援助可信其非虚言日内復電一到即可交欵如此更爲優裕問龔前閣臨去通電於善後借欵有所議論此事進行如何答此爲將來南北統一後之善後借欵此時尙説不到然統一以後則亦有不能不借之勢以無欵不能收束一切也問新銀行團之消息如何答此事在我國方面固多異議在各國亦意見不一又各國戰後奇窘比之我國正未能多勝此尤爲成否之根本問題英使朱爾典君曾謂以理而論各國爲戰疲之國應向中國借欵此或事實並非過甚之語然則將來之事正非一言所能了也當局又談南北財政不同之情形南方收入雖少支出亦極微北方則僅各種俸餉視南方已倍蓰又南方雖不借欵尙有賭餉等别種收入然此等收入在西南則可在中央則不可故就目下之情形苟有不足所望者惟内債興外債一 
[參謀部大控案續聞]  
　　參謀次長陸錦被控一節已誌昨報據外間傳聞陸到部不及兩年侵吞公欵約二十萬所有領欵單據與報銷册全然不符此項領欵數目年月底稿及報銷册底稿均在該部某君手中先是此君對於陸錦曾微示以意陸不爲動此君遂聯合多人出名控之呈文共繕八份分投府院各處呈上後東海即命張懷芝從嚴查辦張回部後即召集全部人員在該部大廳會議並告該部員云所有在呈文上簽字之人如係自行簽字能證實陸氏確有呈文中所言各節者請於自已姓名之下書一知字如係他人代簽者則於自已姓名之下書一退字結果全體皆書一知字尙有某君當場聲稱所有證據均在余處查辦此事人員如欲閲看可登時呈上云云以上所述確否尙難斷定果使所傳不虚查辦結果當不至含糊了結又聞此案未辦結以前參謀次長一席不免須先行易人惟後繼爲誰尙傳説不一或云張士鈺或云韓麟春或云師景雲此三人中尤以師氏之呼聲爲高云 
[京商曾呈請維持鈔價]  
　　中交兩行京鈔自停止兌現以來巿價時有漲落搗把之生涯愈盛商民之痛苦愈深最近票價竟已打破五折值茲節關財政奇絀其跌落誠恐不免有急轉直下之形勢聞京師總商會昨已具呈府院請予從速設法提高票價其呈文如下京師總商會呈爲京銷跌落日甚人心恐慌請設法挽救維持金融以慰羣情而安巿面仰乞鈞鑒事現據衆商來會聲稱僉謂自京鈔跌落商民受困日深前　敝會迭次呈請正在企望恢復間近更價值跌落甚至不足五折似此每况愈下在富户席豐履厚無形損失盈縮尙可支持而四民茹苦含辛儲蓄幾何虧折難滋挹注攸關命脈各有隐憂况值中秋臨邇惟日無多事事需錢人人交易腦筋目的盼若雲霓耳鼓眼簾注意漲落所望有加無已繼長增高庶幾多數稍充羣情利賴上關國計下緊民生查商會法内載巿面恐慌商會有請求維持之責事有攸歸豈容緘默除分呈外理合呈請頒布明令責成兩行從速設法提高票價實爲公便謹呈聞東海閲呈後異常憤怒昨發出親筆手諭謂民生凋困至此票價又跌落至此財政及銀行當局應有維持之責手諭極長措詞極爲嚴厲并聞財政委員會日内將開會討論維持方法 
[杜威博士續講教育哲學（二）（續）]  
　　（二）從上面第一個流弊看來學科先與真生活脫離次變成紙上的假東西再次不能實際應用這種學科要是學生能用心去學他也未始不可略有所得無如與人生日用太没有關係了兒童一見便生畏怯即使勉强學他也是看作例行公事騙騙先生罷了這因爲兒童對於他全然没有興趣没有興趣自然覺得困難所以時常有逃學的事了　 
　　兒童因爲没有興趣所以視求學爲困苦的事有許多學者不曉得這個道理以爲人類的天性是不喜歡求學的而人類的生活是不得不求學的於是想盡種種方法訓練他使他向學詎知他學了仍然不能知道這就是學的東西與人生日用社會没有關係的緣故倘能與人生日用社會聯貫起來兒童决没有不喜歡求學的因爲好學正是他的天性 
　　我們試看兒童在未進學校参前與地的母親或同伴在一起的時候何等喜歡求學忽而問這樣忽而問那樣可見兒童對於求學本有狠大的喜歡的趨向就是問或有幾個例外除非或是白痴或是心理上起了變態因此我們可以知道現在學校制度的不適用他非但態使兒童本來喜歡求學的變爲不喜歡且能使他一見學問便生畏懼這種學校制度還不是天天在那裏造成一種人爲的白痴嗎 
　　西洋某國的修身書裏面有一課講學校内的義務的是個問答的體裁問是爲什麽不應該逃學答語是個麕喻謂牙齒痛了應該去就醫能忍得住　苦的一回兒就好了倘若不能忍住這短期的痛苦那便永遠痛苦了這可見他的用意是根本承認求學爲一件狠苦的事體 
　　固然我們免不掉到牙醫裏去就醫但這是偶然的不幸的事體是消極方面的不是積極方面的求學也是如此困難痛苦都是消極方面的事要是能夠把積極有用的一方面提出來决不會没有趣味的 
　　我們不要説兒童對於求學的苦樂關係甚小要知他的結果影響於社會者狠大而且狠久因爲兒童學了這種討厭的東西將來出校以後一定不能在社會裏去應用社會便因此受了狠大狠久的損失所以我們應該去掉他的困難痛苦的一部分提出他的有用的有趣味的一部分來功夫旣省了社會上也得應用了兒童也不感受困難苦痛了　 
　　（三）這種社會與學校分離的結果其流弊在社會上爲太不公平一種書生是天生成的讀書的才具能對於書本子上的學問有趣味其餘大多數的人只知道五官接觸能實做的事才有趣味書本子上的趣味是没有的結果大多數的人遂没有求學的機會了 
　　加以書本子上的學問文章經傳在社會上很重要於是書生在社會上也佔了重要的位置其餘大多數的人對於學問有没有趣味却不去管他了這還不是不公平嗎 
　　因爲大多數的人對於學問没有趣味所以我們應該改良學校的制度和教材使他們也能感受教育的利益倘是主張民治的教育（民治國家的教育）的尤其應該注重大多數人的教育使一般的工人匠人農人都能在民治國家民治社會裏盡一分子的責任 
今天所講的多是消極的方面下一次將提出積極的方面來講（完） 
[京華短簡]  
　　昨日（三十）爲國務會議例會其議决各案一爲内部擬定地方自治模範講習所章程及概算書一爲陳寳琛等呈閩省災情極重請續撥賑欵已議决交内財　部加撥五千元一爲德奥僑民私人物品准其郵寄隨時檢查一爲懲治盜匪條例展限二年此外對於時局問題略加討論因南方反對王揖唐甚力决仍力事疏通散會後由靳入府報告 
　　八年公債問題前此龔心湛主張自本年十月起决定發行嗣因各方面紛紛反對以致進行梗阻茲聞靳代閣對於此事已擬暫緩發行蓋以目下金融奇緊行銷維艱各處欠欵已屬甚鉅冉若使擔重負現狀益難維持况此項公債即使疏通有效可以發行而藉茲漁利誠非淺鮮匪特不足爲補救財政之計畫反足以增國家之重累業經决定倘若善後借欵能逹到墊欵目的則八年公債即停止發行 
　　前駐奥匈全權公使沈瑞麟雖經政府促其籌備赴奥仍任公使職務惟沈氏頗有厭倦宦途之意　向政府表示辭職决心故外間有王景歧將任奥使之説茲據外交部消息有駐奥公使希望不僅王景歧一人尙有高而謙劉式訓諸氏將來鹿死誰手殊難預料也 
　　政府近以西比利亞形勢改變我國應付方法亟應精密研究以期妥善故李家鑒奉命已久迄未出京茲據公府消息俟劉鏡人將經手事件料理清楚到京後與李家　一同列席於外交委員會　於　俄種種方針爲詳細之討論俟將辦法决定後李氏方能赴威任事 
[新督請派俄邊保商委員]  
　　新疆楊增新前日有電到京以毘連新境之斜米一帶華僑屢被俄人刦殺請向俄使交涉遴派外交人員駐紥斜米以資保護原電如左竊查俄國與新疆毘連之各省地方曰塔什干曰費爾干曰丁河曰斜米均有華屬漢回纒民在彼貿易傭工不下十數萬人在俄國承平時代若輩覊身異域如嬰兒喪失父母無法維持任由外人欺凌每因錢債口角訟於俄官復被抑勤寃屈莫可如何近數年來彼國内亂劇烈我國旅俄僑民更慘遭刦損失生命財産以億萬計曾陸續報部有案增新惄焉心傷卽援清咸豐十年中俄條約第八條載俄羅斯國可以在通商之處設立領事專官中國若欲在俄羅斯京城或别處設立領事宜亦聽中國之便等語先請在於費爾干省卽局集延之地方設立領事以資保護華僑迭經大部與俄使磋商未就嗣以保商委員爲請奉准照辦先遴選熟悉外交人員分往各處實地查察如果得力卽爲將來派領張本惟各處是否完全在新黨勢力範圍希查明見復核辦等因增新皆查塔什干費爾干丁河三處均在新黨勢力範圍誠恐派往保商委員致恊約各國誤以與新黨交接生出無謂之交涉曾電陳請從緩議本年斜米所轄一帶地方僑庽華民迭被俄人刦殺迭次呼籲耳不忍聞且時有俄匪結黨潛越塔城邊界擾害不一而足已陸續報部在案斜米爲俄舊黨勢力範圍尙刦殺我僑民擾害我邊民屢與駐塔俄領署交涉無一正當回覆之辦法增新實難漠視擬即遴派熟悉外交之人作爲保商委員赴俄駐紥斜米省一調查以前被害併保衛現有僑寓之華民二邊疆出有俄匪擾亂情事可電令該委員逕可俄舊黨三級文武官接洽商辦三聯絡感情不致彼此有所隔閡四探明俄國内容報告可以得其真象實一舉而數善備焉應請大部知照俄使逹沃木斯克政府轉知斜米長官俟新疆派往保商委員到斜即與接洽照約保護所有該委員曁隨從人等開支經費暫由各局通商經費項下撥用造報謹此電陳伏候示覆新疆省長兼督軍楊增新有 
[海參崴之要訊]  
　　二十日海參崴函云本埠最近警備甚嚴據傳本埠革命社會黨將於某口某時起事一齊推倒現有政府機關改換社會新政府並有聯軍絶不干涉之謡言埠内人民因之異常危懼聯軍不得已因特出一布告略云通告崴口居民聯軍之政策原爲恊助俄國並不干涉内政惟聯軍負有維持海參崴秩序責任并預備彈壓各種亂事至於在海參崴附近若有如何亂事聯軍决定嚴加鎮壓布告巿内居民咸使聞知海參崴聯軍衛戌司令官中將宜那革奇云云 
　　日來俄官對於驅逐無業居民命令仍嚴厲實行華僑方面一般苦工輙遭俄官將居留票廢消勒令限期出境此輩苦工亦茫然不知如何始與該令符合以此徘徊瞻顧無所適從昨日（十九）又有在後山住居華工某之居留票亦被俄官搜去强令出城近日人心愈覺惶惶莫知所措殊有流離失所之歎不知華官能爲之請命否也 
　　我國江防艦隊司令王少將崇文駐伯利權副領事世恩由伯利同車來崴權領事因伯利領館新組織成立應辦公事必須謁見劉公使邵領事面商一切故特來此現已公畢言旋王少將因俄當道阻止艦隊入黑龍江來此交涉尙無眉目如俄人不顧邦交始終攔阻則必以嚴重對付聞已籌有相當辦法并聞王少將擬於今日啓程仍繞道伯利回艦 
[粤學生釋放後之大運動]  
　　自廣東中等以上學生聯合會實行救國政策以來雖其間爲人屢次破壞惟進行仍未稍懈最近又爲三大公司以陰險手段架題請捕因此愈激動全廣州巿學生界之公憤决定今日（二十七）正午十二時集合各男女學校學生在天字碼頭出發巡行繁盛街巿使國人知所覺悟廣州報界新聞記者亦參加巡行表示對於救國運動之同情又聞自學生被逮保釋後該學生會辦事團體更爲毅力進行昨二十五日有學生隊多人手挾傳單一包前赴長堤大新公司向過路行人分派又有一部份學生在城廂内外各處巡游隊伍極爲肅穆而沿途所唱樂歌及傳單所宜言俱爲各大公司賣買日貨之證又自國會議員聯同宜言自今以往不到各該公司購物後各社會聞此大表同情故自二十六日起各該公司皆門可羅雀云 
[西南之兩要電]  
　　軍政府請拒擴充租界電北京龔仙舟先生鑒據上海閘北公民俞國楨等來呈略謂駐京公使團提議擴充上海租界閘北必在擴充之内我華人費却數十年慘澹經營之繁盛商場一旦甘心拱手讓於外人萬死不能承認請毅力拒絶以保國土而順輿情等情前來如果確有其事應請查照不准推廣租界舊案拒絶是爲至盼岑春煊伍廷芳唐繼堯陸榮廷林葆懌孫文有印 
　　陳炯明請設護法大學電此次軍府提存關欵及德僑欵有一百八十餘萬兩聞因分配爲難儲爲特别軍需措置良是竊維民國八稔迭生變亂護法各省屢謀國是藉手軍人政客招薪救火困難愈甚至今日平和無一線生禨良以根本革新惟在教育緣木求魚烏乎可得吾國教育祗有北京大學粗備規模不足容納國内英俊使之競趨學術少逐政潮人才廢荒墜落狂流而爲患國計民生並承其弊深滋隐憂我西南護法原本救國若不實事求是兼籌並顧竊恐誤國之罪即屬號稱救國之人炯明之愚以爲軍府宜倡建護法大學　所即以存欵全數或提出一百萬兩爲發起基金再飭各省凑撥數十萬並由海内外設法募捐則二三百萬巨資當可立集校地或在廣東或在上海擇善而從常年經費可由鹽稅餘欵指撥定爲成案一舉手間大學即可成立爲百年樹人之計國家根本之謀無逾於此旣可存西南護法紀念亦可免分欵不均微嫌諸公公忠謀國諒邀贊同如以爲當請一致主張電請軍府切實施行至軍需竭蹶各省當同吾人惟見義勇爲忍苦急公自必能成此盛舉以垂不朽亦我西南護法諸公之所賜也炯明印 
[粤省署秘長撤差究辦案]  
　　廣州省長公署秘書長張偉梧日前忽被撤差究辦並逃港避罪爲近日政界之一大案茲詳紀如下張字次眉係茂名縣人前清附生夙爲張省長所倚重蓋省長最喜歡同宗次同鄉次前清科目中人而次眉則三種資格俱備當然入選故所歷縣道省三署先後倚次眉如左右手省署政務繁賾日不暇給更授次眉以全權小人得志益無忌憚有李亦如者台山人民國初元曾權縣篆聲名狼籍近向省署夤緣差事次眉即假托省長名義索賄三千元許以江門商埠警察廳長缺此欵卽托省署參議官林伯翹交付李交欵後久候無耗向林跟問林問次眉則枝梧其辭迫得逕向省長前道及詎省長尚未知有此事即呼次眉詢問張面紅耳赤俯首無詞爲省長大駡一頓此一事也信宜縣知事余壽柏辦理稅契侵吞公款甚鉅經財政廳派員查明證據確鑿備文呈報省署請提該員交法庭訊辦論公事手續斷無有不照辦之理文到後政務廳已下手條聲明奉省長面論即行高雷道尹提交法庭訊辦科員已遵諭辦稿送簽次眉故爲延壓托人向余壽柏敲詐二千元余答應一千元次眉謂一千元價值祗可將提交法庭字樣改爲飭道查辦余不得已托信宜張某奉足二千元次眉即將提交法庭訊辦字樣改爲留省察看茲將省長行廳公文録下來牘閲悉余知事壽柏前在信宜縣任内徵收契稅並不遵用三聯契紙僅以業户所繳白契蓋用縣印即行發給收執且所收稅欵又不解庫實屬有意侵吞旣據委員查有實據自應依法懲戒以肅官箴惟該知事現由吴川任内調省應即由廳勒限將收過稅欵全數解繳仍留省察看俟限滿能否清繳再行核辦餘並如議辦理此令云云試就此令觀之上旣云自應依法懲戒下僅云留省察看則懲戒二字毫無着落矣此又一事也巿政公所開關馬路中有果欄橋一路已在開闢之列惟果欄商人欲將此路線移過韮菜欄托人向次眉關説事成願送賄三萬元次眉允之先收受四千元遽令行巿政以所托詞體恤商艱飭將路線移過韮菜欄一面囑商人聚衆乞恩以爲要挾地步向例公所所定路線軍民兩署甚少更易即有疑義亦祇令行詳查議復此次逕令更改實爲前所未有公所據實呈復謂此路萬難更改至韮菜欄轉折紆遠尤爲不便次眉據復後心貪此三萬元鍥而不舍又慮商人追還四千元即擬稿逕由省署派員查勘政務廳長以手續不合力與駁難始行打銷此又一事也增城沙村與番禺滄頭械鬥案兩村各糜鉅欵纒訟多年此次番禺蕭知事認真下鄉訊結將沙頭陳姓新築械鬥砲壘厲行拆毁沙村人向次眉關説若能將蕭知事調離願送賄二萬元次眉利其賄又極欲取而代之即托人婉商蕭知事請以番禺縣讓已而以東莞縣缺與蕭相易蕭答若以省長有命無不遵從後此舉卒不爲省長贊同此又一事也其他委任人員聞多爲次眉訛索三四十兩錙銖必較或有已辦稿委任次眉因敲詐不遂故擱不發待數日後始詭向省長面稱謂此人未得委任外間已有煩言幸稿尚未發似應中止等語是以雖判行之稿亦每爲所變更李亦如及余壽柏兩案事爲督軍所悉嚴囑究辦故次眉撤差之後卽急逃香港其與此案有關係之林參議伯翹並已連帶撤去 
[張治祥被刺後之川訊]  
　　川省民黨要人重慶銅元局長張治祥君（輯五）在夔被人暗殺頗惹各方注意聞張君遇害後尸身當由科員康君雇人抬回寓所復由夔關監督燕子材君購材成殮於九號搭蜀通運回十一號未刻抵重慶城將靈櫬暫留船上至十二號午刻始迎運入城在朝天門暫駐重慶軍政界自得張君噩耗後異常悲悼特電蜀通囑令過萬裝運一面由重慶鎮守使余際唐領銜發佈通啓於張君靈櫬抵渝時齊集迎迓入城公同祭奠以表哀敬之意 
　　川滇黔俱進會爲此事致夔府黎王兩總司令曁帥城防司令祝知事電云本會交際幹事張輯五君日前因公赴夔傾忽電傳在夔慘遭戕害實深駭異特電奉懇嚴速查究務獲元凶盡法懲辦用慰幽魂并請將張君當日被害及奉勞查究情形詳爲賜覆無任感禱川滇黔俱進會會長顧品珍余際唐袁祖銘叩歌王總司令覆電云川滇黔俱進會顧軍長余鎮守使袁師長均鑒歌電敬悉張輯五局長於江日晚間被刺弟支日會同各軍長官各局長地方知事在奉節縣署開會討論被刺詳情首據燕監督梓材報告九鐘後我同張局長在電局宴會後我乘馬前行張坐轎後行出西門外約數十步聽有拍洋桶聲旋槍連發我即下馳疾避河邊着勤務兵回頭察視據伊云張局長在轎中槍身死凶手逃逸等語又據康委員龍翔報告我到西門外時轎夫已走只見張局長在轎中槍身死别無一人在該處等語聞言之下感憤殊深弟同各長官商籌擬定賞格一萬二千四百串弟擔任錢五千串川軍擔任錢七百串滇軍擔任七百串祝知事擔任一千串在夔各長官均已懸賞恊緝貴會務卽派員嚴密偵察以期拿獲正凶澈底根究以慰英靈專此特覆豫軍總司令官王天縱叩庚印 
　　據渝函云重慶銅元局長張治祥在夔遇刺後其靈櫬即搭蜀通輪船載運於十一號午後抵渝十二號晨由商學諸君聯名發布通啓後十鐘出朝天門迎迓十一鐘進城由陜西街過縣廟街新豐街爆竹聲不絶於耳前面高牌數十塊次排警兵數十人槍尖上各揷檀香一根紙花一朶身上斜圍白帶一幅又次有銅元局工人七八百人内分各所每所持一三角白旗寫明某 
秩序井然每人左膀纒白布紙花一朶手捧檀香二三根和尙十餘人鑼鼓十餘套隨一小亭置有張君像片軍政商學諸君皆步行公子三人隨後大者不過十餘歲靈櫬用三十二抬後有張君夫人坐肩與哭聲甚哀旋直出南紀門過銅元局停柩改日開會追悼 
[鄂官民之籌賑大會]  
　　主要在以工伐賑 
　　湖北王子春督軍與何韻珊省長以各縣義賑東大欵巨須賴羣策羣力故柬請各界於日昨（二十八號） 
假漢口馬廠會議派副官李鵬揚及省署庶務王蘭等　同夏口縣知事佈置會場並派定楊文愷程漢卿魏聯芳張濟安蔣雁南蔣秉忠曹寳江劉義德周炳焜王采卿查雙綏王行曾黄田玉胡秉籌吴理銓等爲招待員届時各紳商先後到會首由督軍演説云今日承武漢紳商惠臨會議湖北義賑事務道路旣遠而且泥濘本督軍曁何省長實深不安本年湖北水災最重其待賑急迫情形已於募捐啓中詳叙簡單言之大要辦賑須分三端一急賑二冬賑三以工代賑急賑已經飭縣酌量散放但中央發欵僅三萬元萬難分布轉瞬天寒必須散放冬賑然尤急要者莫以工作賑若也今年水災係因鍾京兩縣襄河之堤防潰决以致襄水東流奔騰數百里將下游之天門漢川孝感等縣堤垸連帶潰决多至數百處其他附近各縣亦受波及最險者如夏口之張公堤設當時不搶築加高恐漢口全鎮亦成澤國思之實深危懼顧已潰之堤如不修築則年年襄河發水年年即被水災勢必年年即須募賑且最重縣分被水淹者幾佔全縣十分之七災民死亡今年如此年年仍如此各位紳商思之能不觸目痛心乎修堤之費其欵甚鉅即以京山之王家營一處而言已潰至五六里之寛三四丈之深其他類此者寛至二三里不等約略估計需欵當在百萬元以外其民垸甚多尙不能一律併估本督軍曁何省長日夜焦思何從籌此鉅欵霜降以後即須動工如不趕於今冬明春一律修竣則春汛一發不堪設想籌欵之道原不僅賴募賑然募賑實爲籌欵之大宗所謂以工代賑較之急賑冬賑尤爲切　也今日會議宗旨即在以工代賑各位紳商各位帮董同具仁人惻隐之心或按帮捐助或獨力捐輸或經手代募或撥欵補助總以募得鉅款爲目的即由武漢總商會代爲收欵彚解其堤務及以工代賑方法如何進行本督軍曁何省長謹當虚心採擇施行顧以德薄能鮮召此巨災對於國家對於地方對於人民對於今日到會各位紳商皆屬萬分慚愧惟望今年之以工代賑辦理妥善則以後永無水災以後即永不募賑庶有以仰副諸位紳商之期望而本督　曁何省長亦可稍蓋前愆也敬候明教不勝盼禱之至繼由何省長演説云今日爲湖北義賑遠勞諸君子惠臨賜教本省長實屬感激之至所有會議宗旨頃間王督軍已宣布大概最要者　以工代賑本省長服務桑梓祗以藐躬凉德遂致召此奇災對父老昆弟尤爲萬分愧怍從前辦理水旱各災不過一時之事因遇水遇旱未必年年如此今年之水災全由襄河潰堤所致督軍演説已將潰堤處所及需欵數目大致奉告扼要語即係已潰之堤如不修築年年發水年年有災無論年年募賑勢難辦到且災民流亂四方擾及商旅冬令水涸襄水分流甚至不能行船於商於民爲害不勝枚舉此尤本省長時深焦慮者也籌欵籌賑本官廳之責任然所籌方法仍必仰仗諸君子公同賜教或籌常年之欵或籌臨時之欵或二者兼籌諸君子熱心善舉已饑已溺必有妥善辦法切實商榷今日會同議决則以後施行自能利便矣督軍治湖北最久愛民最切每與本省長討論修堤籌欵之策靡不勞心焦思至於本省長在本省服官對於此次工賑之事以爲一日籌欵不定即一日無可自安祇以才力竭蹶不得不仰求諸君子一爲援手謹代億萬災民向諸君子叩首致謝并願聞諸君子之教益也兩長演説畢即有商界巨子李紫雲徐榮廷蔡輔卿等相繼發言其詞甚長大要不外縷呈災民之慘狀官廳賑救之有方並感謝督軍省長德意隨出捐册請到會者自由書捐其熱心好義者均爭先恐後由首倡者輪次而下計共捐三十餘萬元旋散會 
[雜評一]  
最近之學潮（默） 
中國之學潮始自五四運動迄已五閲月矣其間雖旋起旋落而今猶依然劇烈也廣東因檢貨被捕激起示威之大活動北京亦因請願被捕風潮所盪勢更不能遽已嗚呼誰使此青年學子不安於學而擾擾至於如此乎總因非仍由於外交問題乎當局對於外交問題究具何種决心根本解决之方法若何應早明白宣示而不可常令人在懷疑中也又對於一般青年學子究具何種觀念以其行動爲是乎抑非乎爲應加愛護乎抑應加壓制乎亦須以明白之手段示人今乃忽拘忽放忽稱爲愛國忽又稱爲受愚俯從旣有所不能用强又有所不敢而惟以敷衍出之試問此種問題能以敷衍了乎苟常此不覺悟則風潮之起伏亦將常此無已時也 
 
 
 

Page 8

 
 
[要聞二]  
川陜劃界後之消息 
　　川陜兩方軍隊前在廣元辦第一段劃界事務現已告終龍委員長與行營各員均在休息中龍君不願再赴第二第三兩段乃電請熊督請示辦法旋奉回電謂該委員長不去亦可所有隨員各職務即行解除任務云云現赴南江劃界委員李養泉（即警衛團第三營營長）已於九月九日由廣啓行隨帶所部士兵二連赴廣元縣屬東路各堡聞尙奉有查辦某案任務龍委員長亦派勤務兵數名偕李委員同往南江與第二段劃界之彼方而人員接洽 
　　龍灼三委員長於九月十一號由廣返省行營中各職員亦同啓行聞廣元地段劃畢一師喻華偉旅長不日亦將率同該部返省並聞喻旅長以行將去廣特設盛筵於九月十一號請地方士紳話别一時酬酢甚歡又警衛團第一營徐雲程營長現已辭職將同喻旅長返省徐卽轉赴北京陸軍大學肄業所遺第一營豪務已奉令歸劉團附伯承兼代 
　　廣元縣知事陳煥籙請領子彈電云成都熊督軍楊省長警備總副司令團練總局督辦鈞鑒知事三十一午抵王家壩匪聞援至星夜由九龍山移到琪坪與蒼溪民團接仗惟距縣屬二廟灣喻家嘴旺蒼壩甚近該民一夕數驚遷避殆盡知事聞警於江日率隊馳赴二廟灣等處親督警團堵禦以防竄擾現人心稍定惟子彈缺乏已極深恐匪來無以應敵前呈請總副司令督辦咨商督軍酌發警備隊九子彈六千發新式彈一千發刻匪燄甚熾待用孔殷萬懇俯念縣防電令駐廣軍隊就近發給如荷俞允即請電示以便道備印領赴領俾資保衛無任迫切待命之至陳煥篆叩支印 
[杭州快信]  
　　軍民兩長昨會銜通令各屬對德奥戰爭現已解除所有警備應即日取消 
　　省城衛戌司令部不日擬即撤銷 
　　省城教育會會長經亨頣曁紳商人等力爭收回省公署（前高等學校）一案聞當道已婉詞拒絶 
　　省立甲種工業學校校長許炳堃以該校畢業人數逐歲增多呈請省長查案令飭各縣擇尤任用已通令所屬一體照辦 
　　寗波旅滬同鄉會曁漁業公所代表劉崇熙等以該屬魚蟹鹽廠流弊滋多特分别呈請撤銷齊省長以事關鹽務已據情轉函蔣運使核辦 
　　浙省各民信局並不照章赴郵政局掛號私帶郵件交通部昨特咨請嚴行取締已通令各道尹轉飭遵照 
齊省長昨通令各機關三日戊祭本屆在衆安橋岳廟舉行各長官應一律與祭 
[地方通信]  
金山 
　　截獲私販米石自私販米石出洋發現以後米價日昂浦南各鎮時有米商秘密下鄉放價收買鄉民青黄未接大起恐慌前日有上海米臺許某至金山松隐鎮收買白米一百三四十石已裝船待駛適爲該鎮各界查悉當即咨照商會查究發售行家旋經該會調查始知此頌米石並未投行係許秘密私販於是輿論大譁現該鎮警所已將米船扣留解縣究辦矣 
[蘇州]  
　　警廳取消船夫蘇州警察廳前於夏間通令各區添招船夫兩名專司用船打撈河中汚穢瓜皮等物現崔怡庭廳長以時屆深秋天氣稍寒該項臨時夫役至本月底一律取消昨已通飭各區一體遵照矣 
　　訊究私　僞幣吴縣公署昨進警察廳　送私　鉛角犯楊錦和一名並在該犯身畔攫出鉛質小角一百八十一角一併備文送　審理當由曾承審員開庭　間據供是項鉛角係受友人寄存收管因日久未來取去詳加察視知係鉛質違犯禁令故此不敢在巿混用等語間官當以並未賢施混用從寛判處罰金洋五十元曹無　措繳准十易科監禁五十天鉛角没收 
[鎮江]  
　　城廂白晝盜刦舊曆八月初七晚七時鎮郡城外日新街新和錢莊　來匪徒數人各執手槍蜂擁而人搶去銀洋七百元臨出門時放槍數響傷及該莊副管事潘姓右膀匪等向西奔逃至萬華樓茶館左近有基甲迎面而來被匪開槍擊傷頭部倒臥街旁血流滿地登時殞命匪已杳如黄鶴當經該莊報請丹徒縣張知事曁警察總局沈警佐一區茅區長等前往勘騐即由張知事通令各警區及偵緝隊各巡查員弁一體上緊晒緝務期破獲 
[揚州]  
　　頒布檢查條例李督軍齊省長會銜訓令所屬縣知事云歐洲和會告成各國檢查文報强半取消我國雖有種種緣山一時不能解放然今昔情形不同若仍沿用對德室戰時檢查辦法窒礙殊多特頒檢查規則七條並德奥限制二條仰即繼續遵照辦理以昭慎重 
　　限報教材表册教育廳前通令各縣填報實業教材表迄今年餘多半未據填報殊屬玩視廳令特通令各縣限本月十五日填報以憑彚核 
　　追繳知事欠欵齊省長近接山西省公署咨據汾陽縣知事牛葆元呈謂前任知事華元清虧欠稅欵二千七百餘元迄未清償請予追繳等因查華寄居揚州特訓令江都佟知事派委追繳以憑轉解 
[安慶]  
　　教員赴京聽講省立第一甲種工業學校教員李相因美國教育大家杜威博士在京演講教育哲學有志前往聽填以廣學識皇由教育廳轉呈省公署請予保留職務及　水等項并擔酌給川資以便成行聞吕省長意頗贊成已准在教育預備費項下撥給二百元令甚尅日前往矣 
　　省議會　會之預備省議會常會業經召集現在開會伊邇所有各機關應行議决之案　應提交以便審謹昨省公署已令催各機關遵照辦理矣 
[厦門]  
　　查獲大批烟膏福建之福清莆田仙游永春德化安溪等屬夫冬紛紛栽種　栗現各縣烟漿均告豐收各該縣包庇種煙之長官僅莆田縣知事劃蔭榛所受賄賂悉歸私囊被人條列控告已解省訊問餘如　於北派管轄之福清同安屬於南軍之永春大田德化等縣均無人究及惟同安之包庇種烟者非但同安縣知事受其賄賂北軍師長咸致平團長辛桂芳前浙軍師長童葆喧亦均收罌栗稅以補助軍餉故農民之種罌栗也毫無顧忌同安一邑所收烟漿較他縣爲尤富近二三月或運往上海或運往汕頭香港或運入涪州汀州　巖各内地藏於别項貨物中均於夜候裝配輪船艙裡未嘗破獲九月十八號有和濟　司之豐盛輪船自香港來厦越早（十九號）復開往香港厦門販售烟膏之奸商於十八號夜秘密私裝烟膏希圖運往香港當被海關洋員與華員何兆榮查獲大批烟膏計數千兩之多聞已解關銷燬 
[廣州]  
　　　林試騐塲提倡種燕人生日用之品除　油柴米外其次爲　吾粤本爲産精之區如柬　增城高明　州等　所産之　本極極銷行乃近年自洋　輪人以來人喜其價廉爭相　用因之本地糖業爲之挫折然本地糖質之甘美則用糖者亦未嘗不知故往往有將洋糖加以原色製爲　片令人望其色彩而信其爲本地産者則土糖之優美固大有振興機會特向來無人提倡之耳自歐洲大戰以來糖價飛漲爲向來所未有且近因爪哇火山爆裂産糖區域忽遭浩刧而一般投機者預料糖業之將求過於供分向各産糖地先立契約爲獨占地步向持外洋爲用者至是不能不受物價飛騰之痛苦現聞農林試騐場長黄遵庚以現在爲振興土糖之絶好機會特將權蔗方法編成淺説呈請當道通行各縣調查如係向爲産糖之地則勸告農民復其舊業即向非産糖地而土質宜於種蔗者亦當極力　舞人民從事以興糖業而挽利權張護省長亦以振興糖業爲適合時機特將該場長所編種蔗方法分令所屬廣爲傳佈即由各道縣督飭各農會區董切實勸導分别復業興辦並將奉文辦理情形詳晰具復察核 
　　雙十節慶祝大會通告各界書邇者救國空氣漲佈神州士氣民心友邦敬仰是則吾國民國家觀念之增進釐然可徵於是各社團乃有雙十節慶祝大會之發起蓋吾國習慣向所慶祝之佳節良辰雖屬神語的其足誘起國民愛國思想者殆不可觀夫相因　　莫爲之倡則國民對夫所謂國　紀念興　必弱而國慶紀念之作用失矣同人秉時奮袂聯合各界秉忠誠愛國之心爲萬衆歡舞之舉務使雙十　之觀感深注國民之　海形成有價值的慶典而無聲無臭之間勵民志　國勢雪國恥胥與有力焉茲欲與各界同胞約者厥有　事（一各盡所能贊助慶祝（二）知名士女務祈蒞會演講鼓舞國民（三）住户商店務必懸　結綵誌慶（四）各通衢值理於各通衢上宜加以相當佈置以壯觀曕（五）各界一律停工休業（六）日夜舉行巡游各界務　　加入（七）劇資饋贈　連無告及慶疾在獄之人（八）無　資力舉行慶祝之家殷　宜恊助之凡斯數者雖未盡本會辦法之全要以平民愛國心之自動爲主旨私色多　嶺表晴明錦　河山對人欲語邦人君子盡心力以光大此雙十節焉　樂其有極耶人之愛國誰不如我伊時匪遠願賜明教會長黄憲昭謹啓 
[來函]  
晉北榷運局來函 
　　逕啟者本年九月二十三日貴報南京快信欄内載有晋北榷運局長答某在差虧短公欵甚鉅特秘密來寗懇某要人去電説項暫緩追繳等語殊堪詫異徐局長勤勞政務近數月來并未離局且徐公整理運銷各政稅收日有起色更無虧短公欵之事應請貴報迅予更正爲荷晋北榷運局啟九月二十八日 
 
 
 

Page 9

 
 
   
 
 

Page 10

 
 
[本埠新聞]  
上海赴京請願代表被捕 
　　聯合通信社云全國學生聯合會幹事劉君昨日午後六時接由天津拍來密電云上海學生聯合會代表裴國雄全國學生聯合會代表馮復光被捕至隨同裴馮二君北上者尙有馬路商業聯合會代表顧唐如十人團代表張靜廬等三人被捕與否電文簡略尙在未知劉君接電後即開緊急會議并擬召集各馬路商界聯合會各工會各團體開會討論前仆後繼之方法以冀喚醒全國國民之覺悟而謀根本解决之方云 
[南總分代表談話紀]  
　　聯合通信社云昨二日下午四時南總代表唐紹儀君在老靶子路住宅柬邀各分代表到場唐君當衆報告云余（唐君自稱）膺此總代表之任未能成全和局今已派遣專員黄光甫持余親筆信函並賚和平會議總代表關防一顆赴粤呈交軍政府聲明辭職黄君到粤已經分别交迄來電報告余今特將此事報告於諸君云云各分代表默然良久無發言者惟章君行嚴謂余（章君自謂）今早已接西林來電知公將關防送粤然據余意今後如停止議和則已倘仍進行和議則總代表終非先生莫屬唐君略作遜謝遂相與握手而别 
[交涉公署茶會紀]  
　　昨（星期四）江蘇特派交涉公署柬邀駐滬各國總領事南北代表開茶話會該署大廳先期遍紥鮮花彩景外自大門口起至大廳門口一帶另有童子軍站立廳中有軍樂一隊午後五時許駐滬領袖總領事曁各國總領事北總代表王揖唐與隨員先後到署商界有總商會長朱葆三等工部局總巡麥高雲政界馬參謀徐廳長王道尹沈知事及英法兩公廨正副會審官再次有某通信社代表之沈卓吾等亦均到會惟南總代表唐紹儀與各分代表已早將原帖璧回故未蒞臨是日王揖唐宣言無非此來誠意謀和深望諸公共同贊助等語末後攝影而散云 
　　聯合通信社云靜安寺路江蘇交涉公署於昨日午後五時起至七時止開茶會先期分别柬邀與會者外賓駐滬各國領事官及停泊浦江英美法日軍艦之軍官本埠官場爲英法租界公廨各會審官王道尹沈知事徐警廳長及護軍使各高級軍官團體爲縣商會上海總商會會長會董尙有其他商業團體及中外各報記者共約三百餘人南方總分代表無一人到場者惟北總代表王揖唐獨與其會哈同花園總管姬佛陀陪王同來所有來賓均由楊交涉員一一握手接見欵以香賓茶點而散 
[美英華三國商界聯合大會記]  
　　黄浦灘南京路西麥加利銀行二樓現爲中英美三國商界人士發起之聯華總會會所昨（十月二日）午總會幹事部柬邀上海各界人士到會參與開幕盛典計與會諸來賓有楊小川陳震東姚志祖楊小堂顧啓泗戈紹發王一之等數十人會所分全樓五方間兩套間爲南北兩半部正對扶梯口居中向西一室通明如花房者爲帽架間上扶梯左進向南偏西者爲客廳廳中設椅位便公餘小坐其偏東者爲閲報室正中列長桌各椅環之彷彿南北會議時之議場再南爲玻璃套間冬日向陽取暖最佳套間外爲凉臺深秋黄葉檻外摇風帆影淞波歷歷在目爲全場最佳勝處自扶梯側右進坐北偏西一室視餘室爲寛大室之前方小套間向内開紛置檯椅後方陳酒櫃佳釀滿櫉西方人士固常嗜鵠立櫃旁舉杯鯨飲也其最後偏東一小間則爲同會秘書張簫雲白禮司凌傑仁三君辦事室同會會長爲怡和大班江式敦君副會長爲華商朱葆三西商古柏二君更有朱葆三潘澄波陳秉謙TC古柏JH大賚WC施百樂J江式敦AW柏魁HG辛睦之等九人爲委員會員已入會者共得百五十餘人中國會員人數超過三分之一名録如下（一）總商會朱葆三（二）同上沈聯芳（三）怡和潘澄波（四）祥茂陳炳謙（五）友華傳筱庵（六）縣商會蘇筠尙（七）同上顧馨一（八）匯豐席立功（九）泰和勞敬修（十）中行宋漢章（十一）煤炭公所謝蘅牕（十二）合羣保壽沈仲禮（十三）交行陶蘭泉（十四）總商姚紫若（十五）交行錢新之（十六）電業聯合祝蘭舫（十七）震巽板木朱吟江（十八）律師張籌雲（十九）麥加利王憲臣（二十）内地自來水傳品圭（二一）上海行唐露園（二二）友華厲樹雄（二三）中孚謝芝庭（二四）四明孫衡甫（二五）絲業沈田莘（二六）木業田時霖（二七）綸昌長方六均（二八）萬順豐劉萬青（二九）同記趙灼臣（三十）永泰和鄭伯昭（三一）太古陳雪佳（三二）廣益歐陽星南（三三）亞東匡仲謀（三四）怡和潘志銓（三五）德豐裕黄祥麒（三六）巴黎華珍李應生（三七）崇德紗號邵聲濤（三八）恊泰昇張繼芳（三九）益泰張綸卿（四十）泰和勞澤生（四一）中華商業儲蓄江少峰（四二）美興楊錫仁（四三）中孚孫元方（四四）慎昌郁均侯（四五）漢冶萍宋子文（四六）恊隆何曰琰（四七）同新祥汪新齋（四八）長豐陸維鏞（四九）德厚榮黄毅安（五十）福源秦潤卿（五一）美時韋渌泉（五二）上海商業儲蓄陳光甫（五三）轉運業袁近福（五四）商務印書館王仙華（五五）典業陸翥雙（五六）德大穆杼齋（五七）吉允升八蔚伯（五八）紗業穆藕初（五九）浙江地方實業行李馥蓀（六十）漢冶萍盛澤承（六一）信泰恊陳子政（六二）李柏記洋布號李柏森是日演説席即設酒櫃旁較高處在場致詞者（一）泰和大班代理會長哲鼐德君略謂發起本會之第一任會長怡和行東頃已調回香港鄙人適逢其盛攝居此席實深榮幸在本會未開以前華英美三國商人公餘之暇絶鮮良機足以聯絡交誼今日斯會成立雖屬草創未備但早一天成立即早一天見諸事實究視空談理想爲勝想其中不周妥處當在諸公洞鑒中也更有進者本會宗旨當然不涉政治但會員中對於政治意見不妨隨時互相交換云云（二）美副商會長海客（MRHAGER）略謂本會人物足代表三大國政商各界中理想最高尙之一流他日三方面即有誤會或困難旣有此會自易副洽云（三）張籥雲律師代表朱葆三英文演説略稱鄙人對此會想望已久昔者祗以三國人士好尙不同致不能即行集事迄今一切漸歸融洽一方華商喜西餐洋酒一方西商酷嗜燕窩魚翅一方中國人好打外國牌一方西人亦漸知下中國棋有此新總會其足聯絡三國間情感增益三國間商務趨勢之速當與上海城物質進步並駕齊驅但今日之歡叙尙如初生之兒甫開一湯餅會其自三朝至彌月本會之賴人護助者正猶生未滿月之嬰孩不可不隨處細心保抱庶乎數旬後之滿月酒可更視今日爲盛護助之法無他道曰惟多求會員之加入云云蓋斯會在一月後確須另開成立大會也（四）英國商務參議傳夏禮演説謂（中西人士咸信）預兆斯會譯名西文爲ABCCNIONCLUB竊查UNION者聯合也南北聯合此誠預兆）語甚雋妙（五）英總領事哲美森MRJAMIEION宣讀朱邇典爵使祝電有華美英三國通商甚久感情之美莫或過之今此聯合更足爲三國間留歷史紀念等語（六）北總代表王揖唐演説有他日北歸對於貴會良法美意尙須盡力傳布等語計演説六起逾一小時聽衆均於酒櫃前凝神久佇可見其來意之真切也聞是會入會費每人繳銀二百五十兩係屬股份性質此股份外更須月納十金以爲常他日將特建會所爲各會員之俱樂部洵新時代國民外交空前之偉觀也 
　　又西報載聯華總會（中英美俱樂部）二日舉行開幕禮其地點在麥加利銀行樓上到者約一百五十人皆上海中英美三國商界著聞人物英美總領事哲美遜氏與薩門斯氏亦到場觀禮先由總董哲鼐德（英商會總董）致阅開會詞述歡迎意略謂此會設立之主旨在使中英美商人得於辦公時間之後常聚一室聯絡感情此會不關政治但政事亦不妨談及蓋互換意見始能彼此了解而無隔膜也凡中英美官吏之與商務或地方行政有密切關係者亦可集合於此互敦友誼云云副總董美人海客中國朱葆三（由張籌雲代表） 
英商務委員傳夏禮英總領事哲美遜相繼演説英公使朱爾典由京發來賀電當場由英總領事宣讀最後王揖唐起述數語由張籌雲譯成英文 
[西報紀美船失火情形]  
　　英文滬報云今晨五時十五分停泊浦東方面上海虹口碼頭之美船MINERJC號忽肇焚如救火會得報即派救火小輪前往撲救至則見該船第二艙嘖發濃烟即有救火西員賀華德氏入艙視之以熱氣甚烈未能久留因急退出維時煤艙起火頗熾船中員役以抽水機施救救火小輪亦以皮帶射水澆之且於船身鑿開一洞俾便射水海關救火小輪旋亦駛抵助救直至午後二時始得將火撲滅第二艙所載之機器馬口鐵烟草等物被燬者三分之一其餘貨物則爲火炙損或受水漬該船乃由天祥洋行經理 
[客述湖南第一紗廠之内幕]  
　　昨有紗廠中人自湖南來滬述及該處第一紗廠標賣情形云此次張敬堯用投標法出賣該廠迨開標後竟爲一百五十五萬元大興公司高某所得已付過洋七十萬元高欲將此項紗錠與全副機器拆遷天津開設爲湖南紳商併　沙總商會反對不許拆遷因該廠創辦時其資本全係湘地籌集（彼時尙在南軍範圍）迨張氏到湘　將該廠没收作爲官産現表面上雖爲大興公司得標實則高某代張氏出面至謂大興公司兩次付過洋七十萬元詢之長沙財政廳云祇有張氏送來七十萬元之收條並無分毫銀元長沙總商會及各紳商已開大會公舉代表赴京交涉矣聞該廠全副機器係清季由本埠瑞記洋行（現改安利英行）計規銀八十萬兩現值銀一百六十萬兩蓋彼時歐戰未起國外匯水尙在二先令五六辦士迨歐戰後匯水與物價步漲故機器價較昔倍蓰尙無現貨可購實業界屢欲設法得該廠機器詎該廠主人翁暗中已易張敬堯也然因種種窒碍開工無期故該廠機器工程師現已返滬矣 
[小木業仍未開工]  
　　本埠城廂内外小木作同業大小共有數百家工匠約有三四千人該工匠所營工作又分大件小件等名目大件即檯凳等物小件爲零星什物所有工資按照物件以錢碼計算近因滬上米珠薪桂於前日起一律罷工並臨時舉出王晋生等十二人爲代表要求作主將錢碼改作洋碼各作主亦舉出代表郭順卿等向小行代表再四籌商允許照章加添一成小行堅執不允必欲以錢易洋否則决勿上工等情已紀昨報茲悉昨日仍未開工雙方代表定今日仍假西門内高家弄梓業公所邀請全體到場開會討論 
[米價飛漲之解剖]  
　　販米出口雖經官廳查禁而終不能收實效昨據某方面消息此等米販與政界商界之有勢力者皆極聯絡視爲營業之一種上月有素著盛名之某姓曾因販米在寗敗露爲官廳扣留閲一星期之久先由體面紳商爲之緩頰未獲邀准繼經某外人爲之保釋始得倖免今在無錫等處放盤搜羅者亦係米業中之某某等輦金收買大抵本人不出面而内幕中實皆佼佼有名人物也而據米商方面所調查則謂並非奸商私運實則上海一埠因准放軍米照明定之額已在十萬石以上擬於此點詳復省長注意云近自米價繼漲增高各業工匠均各要求加薪浦東沿浦一帶農民年來大都改種菜蔬擔滬銷售易米以歸者爲多邇因米價飛漲各鄉民咸憂形於色一般苦力小工及恃工廠爲生活之女工等尤覺困苦故對於販米出口之奸商駡不絶口并咎官廳之不能查禁云 
[九月中進口之日貨]  
　　茲探得九月二十二號竹島丸松山丸二十七號八幡丸山城丸運申日貨甚多每船二三百號該船泊山林匯山二碼頭該貨存棧後星期一六華商日商向棧中提出之貨值銀四十餘萬兩棋盤街之某某二東莊首先破壞抵制近日所進衣針毛絨呢帽及各雜物盈千累萬每日批出有四五千之多九月分進口日貨值三百零八萬餘兩較八月分減少三十萬兩抵制以前上海進口日貨每月約一千五百萬兩此數似已大減然觀察各方面情形熱度漸減則恐再隔數月不難漸復舊觀也茲將九月分進口日貨各類總值探録如左 
布疋一百十二萬二千六百四十八兩東煤二十六萬八千九百七十兩棉紗二十萬三千五百零六兩白糖三十九萬一千四百零六兩五金十三萬八千七百二十二兩香烟紙料五萬九千八百十八兩色紙七萬零九百八十兩紡績具三萬二千五百二十七兩電磁玻璃器十二萬六千三百三十五兩藥材顔料九萬七千四百十九兩車具橡皮五萬二千三百零三兩火柴燐質十萬六千八百九十四兩粉袋衣針毛絨十二萬一千八百十八兩輕木魚干黑參蝦米海帶襪呢帽衛生衫牙粉皂牙刷髮扞等件二十八萬七千九百十六兩 
共計三百零八萬六千二百六十三兩每日平均十二萬八千七百五十兩 
[頒布礦務認繳統稅簡章]  
　　本埠各征收機關昨奉財政廳訓令云本年九月二十六日奉財政部訓令内開查本部前經釐訂各礦務公司認繳統稅簡章呈奉大總統批准施行并由部令行該廳遵照在案自此項簡章施行之後所有各礦務公司除中外合辦各礦訂有合同曁官商合辦各礦呈部核准免稅年限未滿者暫仍照舊辦理外其餘各礦有繼續前清成案自刋運單經過各局卡騐明免稅者應由該廳查明令飭改照此項簡章認繳統稅請領部照以利運輸從前自刋運單辦法應卽迅速取銷作爲無效如有不願繳納總稅請領部照者所有沿途經過各局卡仍應責令照章完稅不得再援前清成案希圖免 
繳仰即遵辦此令等因奉此查蘇省各礦向祇完納區産兩稅所有出運時經過釐稅局所概皆由廳刋發運單免納稅釐茲旣由廳訂定認繳統稅簡章劃一辦法各該礦務公司自應一體遵照辦理除已通知各礦務公司查照前頒認繳統稅簡章十四條分别呈請認辦外其有不願認繳統稅者限自九年一月一日起沿途經過局卡一律照章報捐完稅所有本廳前發運單亦限至本年年終概行作廢爲此訓令該所長一體遵照仰自九年一月一日起遇有礦物經過凡未持有部照者一律照章收稅不得寛免母忽此令上海貨物稅總公所當即分行所屬各分局關卡一體遵照矣 
[發表機製紙貨之稅率]  
　　滬關賴稅務司致總商會函云逕啓者案查本埠紙廠機製紙貨完稅一事前經呈請總稅務司核定並函知在案茲奉總稅務司令開上海紙廠機製各種連史准如所請比照新稅則第四百十六號無光洋連史紙之稅率每擔完稅銀五錢惟此項紙價漲落無定將來如價值紙落時商人或願改按估價徵稅仍當各聽其便令行轉飭遵照等因奉此合行函致即祈查照轉致龍章紙廠及本埠各紙廠一體遵照辦理可也此致上海總商會賴發洛 
[議决整頓米船攙水辦法]  
　　米商南帮公所因整頓船户將米着水一事迭經開會磋議尙未允洽各船已皆照常開行惟代表周蘭生羅子泉盛永泉吴堂堂張阿弟等則仍駐滬參預商議昨日下午該公所董事復邀集舉定之公正人南巿振餘豐大潤泰聚盛北巿錢恒泰恒隆等六家到會因船户方面前曾提出如或中途遇浪濕水則難以證明虚實應如何辦法須先議定否則難任其咎等語乃由到會各人籌議之下决定將原貨原樣不動開行到申由公正人至船騐勘核奪又訂定各船凡有私自作弊攙水之事船夥能隨時報告公正人或公所發覺當給予五十元至一百元之酬金倘該夥慮結怨船主則失業之後可由南帮公所介紹代荐庶不有負良心雙方均得同意繼由各公正人書就條件發給船户代表周蘭生收執俾得遵守至五時而散 
[裝卸增費問題已解决]  
　　滬杭甬鐵路上海南車站扛駁夫頭樓道孚因該路添駛夜貨車以後往來貨物日臻裝卸事繁而來貨按該格章程凡貨車到着後於六小時即須卸空不准延擱勢非添僱苦力不可然定章凡裝卸費每噸貨物僅五分際此苦力缺乏區區裝卸費殊難支配爰於八月間要求各轉運公司每噸裝卸費增爲一角嗣因轉運業方面對於增加裝卸費頗爲反對故此議一時停頓未决刻由轉運公會與該夫頭一再磋商酌增裝卸費每噸增洋三分計八分已經雙方表示贊成並允追認至九月一號止所有裝卸貨物均按每噸八分計算云 
[滬寗鐵路添購車輛]  
　　滬寗鐵路各轉運公司以邇來貨物擁擠車輛噸位不敷分派曾由運輸公會呈請交通部添購車輛及增設貨棧一案當經部准飭令該路局趕向外洋添購三十五與四十噸車計一百五十輛並機車龍頭六輛藉資周轉現該路管理局以此項車輛查照借欵合同關係仍飭機務材料兩處向英商行家議定轉向英國某廠購辦其代價亦已議定分期清還現聞定貨合同業已訂定如能年内到齊當趕於明年一月實行也 
[租界煙禁之嚴厲]  
　　公共租界各烟膏店自前年奉諭勒令停止營業後雖另營他業及挾資回籍者固多然一般藐視禁令陽奉陰違賄囑不法之徒從中包庇秘密出售者亦大有其人不惟黑籍中人有恃無恐即租界烟禁亦被暗中破壞幸副總巡張生君與華捕正巡官毛鼎君洞燭此中黑幕准各華捕不分地點隨時密報嚴拿故日來破獲私售私吃之案日有數起若輩已稍稍歛跡不若前此之肆無顧忌矣 
[陸副會審官蒞廨視事]  
　　前上海地方審判廳推事杭縣人陸紹宗字仲良被舉爲公共公廨副會審官涓吉星期四蒞新已紀昨報昨晨九時陸新副會審官偕李蕚仙襄讞乘坐馬車到廨入領事憇息室與關綗之讞員及俞張兩襄讞寒喧之下旋與輸應到堂陪審之美國副領事丁約二君一一握手禮畢陸李兩襄讞即登樓同升第二公堂與約副領事會訊虹口一帶各捕房所解瑣案是日案件無多十一時即行退庭矣 
[王揖唐抵滬之昨訊]  
　　北方總代表王揖唐抵滬多日各界態度冷靜昨日午後王氏乘汽車至南北巿各機關各團體及總商會縣商會等處投片請謁聞均拒却云 
　　平和通訊社云頃晤熟悉政情之某君言據有與王揖唐接近之章某曾有一段談話可供紀載茲述之於左王揖唐此次遽然南下到寧亦未多躭延其主要原因在假做外交上之信用緣前次朱桂莘貿然回京備受外交方面之譏評謂北方無謀和之誠意故此行希圖恢復對外信用别有所圖實非誠意來言和者蓋彼等以圖西南各省縱能統一實際上亦不能受北方之支配（如解欵及委任官吏等）和固可不和亦無妨也迨龔倒後王對於後方極形焦慮連日籌商辦法密電王印川積極籌備以防意外云云 
[孔廟丁祭]  
　昨爲仲秋丁祭之期黎明時本埠行政司法各官廳人員並本邑各紳士等齊詣西門内文廟行跪拜禮致祭如儀又尊孔會函云本屆秋祭祀孔由内務部傳大總統諭飭令各省行政長官親自致祭用四拜禮表示尊崇之意本埠政界各長官於二號黎明致祭隨後各界往祭者絡繹不絶尊孔總會同人同時與祭主祭者張會長藩陪祭者姚明善曹驤曹曾涵三議長以及各職會員等一律遵用民國三年頒定禮節玄冕錦袍雍雍肅穆祭畢　赴新西門内白漾弄尊孔總會新事務所討論慶祝聖誕典禮僉以本會事務所地點偏僻公袂添設慶祝聖誕籌備處於北浙江路三百五十六號云 
[關岳秋祀改期]  
　　關岳二祠祭典原定今日舉行昨晨上海縣公署接奉松滬護軍使電話以本屆秋戊今祀關岳援案改期於十月十三日舉行已奉部電囑爲轉致等因到縣公署現由沈寳昌知事印就通啓分致機關改期預備並各執事員查照矣 
[中國公學之歡迎會紀]  
　　中國公學學生分會於昨日開會歡迎天津來滬之馬君駿劉 
女士清揚馮君駿驥諸代表已誌前報是日各學校男女代表與會者約數百餘人躋躋蹌蹌頗極一時之盛茲將開會詳情略紀如下（一）主席李君鼎年致歡迎辭略謂馬君對於國事頗具熱忱前在京津備受困苦此次來滬欲與各界携手一致進行故吾人對於馬君無任歡迎今謹介紹與各學校代表諸君云云（二）馬君駿之演説詞馬君先述讀願之經過情形並希望全國學界本身作則速爲全國喚起民氣之倡導須先抱定宗旨認定題目或有題目而不屑爲或無題目而盲爲或有題目而無方法者或入迷途而不知返者或爲他人利用而破壞團體者吾人尤當爲之指正振起精神直起奮門爲全國之榜樣如是則何事不可爲不然則不待　府推殘　敵之欺凌吾民亦足以自斃耳（三）劉女士之演説詞略謂吾國人民無犧牲之真精神而徒有犧牲之假面具豈皆甘爲亡國奴乎夫犧牲救國全賴實行空談何補故現在治標的反對黑暗政府治本的增高人民之智識程度而今日當務之　猶有三要件一速籌請願代表後盾的預備二反對北方之議和代表三組織全國各國聯合會爲團結的進行則吾人之幸福自由方有復活之一日云後有馮君駿驥劉君南陔及青年會徐君可陞相繼演説大概皆勉勵之辭散會時已鐘鳴八下矣 
[勸學所長之通告]  
　　上海縣勸學所所長李頌唐昨日分致各小學校通啓略謂準本月五日（即星期）上午九時開普通科研究會會議其有關於普通科研究事項曁須發表之件亦希先日交會俾便集案討論希各教員早臨爲盼云云 
[勸學所填造巿鄉預算册格式]  
　　上海縣勸學所昨致各區學務委員函云逕啓者前奉縣公署訓令轉頒預算册式當經函請造送三份諒邀察照查預算册所列事項自以本年度所有者爲標準其上年所有本年所無原可無庸開列第查現發册式有七年席預算數一格若將上年所有本年所無之　目不加填列則以上一格勢必與上年度預算不符加以説明亦恐不甚顯豁茲定本邑填造是項縣巿鄉預算册如遇上年度所有本年度所無事項仍照上年開列本年度預算數格内則註一無字本年所有上年所無者同似此庶於上年度預算數不致參差並足以資比照而歸一律除分致外相應函請察照施行 
[奉賢第一國民學校近事]  
　　浦東奉賢城巿第一國民學校自本學期起每二星期出版學 
校新聞一大張内容頗爲豐　每張定價銅元一枚又該校逢土曜日下午舉行演講會畢由校長朱醒華擇尤奬勵 
[三育學校改組大學]  
　　本埠寗國路三育學校係基督復臨安息日會所設立近因畢 
業者日多來學者日衆特公推美國梁碩士思德爲校長添聘中西教員（中教員如吴君少修謝君隨安馬君忠芳等西教員如貝君廣慈孔君宗道夏君恩樂及其夫人等）增建教室宿舍改辦大學以宏造就昨日十句鐘行始業式來賓異常擁擠學生濟濟一堂首由校長主席報告該校宗旨爲培養青年之智德體三育遂請神學博士伊君文思中國紅十字會總醫院正副院長藍得勝醫士施列民醫士時兆報主筆夏君恩樂蒯君思樂及本校教員孔碩士宗道等相繼演説云 
[開始調查學齡兒童]  
　　上海縣勸學所以上海巿恐有失學兒童擬多辦義務學校前經教育行政會議議决先行調查分區學齡兒童現由第一學區學務委員賈叔香君主任調查並呈請縣公署委任徐在仁丁承謨凌霄王廷勳爲助理調查委員自昨日起先行調查上海巿中區西南部即肇浜路西南段調查後該區内如有失學兒童即須設立義務學校云 
[復旦大學之臨時演講團]  
　　本埠徐家匯復旦大學學生分會因鑒於本埠人士對於抵制之舉益形冷淡故於一日晚議决於正式演講股未成立以前先行組織臨時演講團當即推定臨時團長於二日即行赴城内演講該團團員金鴻英陳國樑俞綬玉及華振聲於二日赴西門及城隍廟一帶演講聽者麕集秩序亦頗佳云 
[國民義務學校日館開學]  
　　閘北滿洲路三畏里上海學生聯合會青年會夜校分會設立 
之國民羲務學校於本月一日起改組爲日館添聘教員二人教授國文修身算學英文等課已誌前報茲悉是日上午該校行開校禮式由會長姜維良主席宣布改組宗旨及本校規則後繼以演説勉勵教職員熱心職務訓誠各學生勤奮求學教職各員亦相繼演説畢向國旗行三鞠躬禮會長率衆學生向各教員行一鞠躬禮禮畢分班開課晚間俟籌有的欵擬專設義務英文夜館造就貧寒子弟云 
[學生會聲明影射]  
　　閘北某私立學校日前藉添辦義務學校爲由假某舞臺演劇 
募捐外並向華界各商舗按月勸募經費考其實際僅不過添招義務生五六名書籍紙筆仍須學生自備經學生會會員查得該校主且有影戤學生聯合會名義招摇撞騙情事因恐有礙該會名譽特出通告宣佈校前略云本校完全由學生會會員擔任創辦學生就學者一應學費書籍紙筆等項一概不取分文亦無向各商號分頭募捐幸各界注意切弗誤會受愚云 
[政府限制軍界干涉和議]  
　　松滬護軍使署近奉政府通電略謂當此和局久不開尊最忌 
軍界越權干涉爰將限制辦法擬定數種通電遵照（一）和局尙無把握時所有軍界誤會反對之事認爲不明真相不究已往（一）此時和局旣有進行端倪則應實行禁止軍界再發破壤之言論（一）將來和議開幕尤不准軍人任意呈號條陳以憑專賴雙力代表解决一切云 
[稅項一律解部之訓令]  
 
 
 

Page 11

 
 
江蘇財政廳近令各徵稅機關頃奉財政部訓　謂關於改訂稅率亟謀整理計畫近以各省應解稅欵每藉辭截留殊非正當辦法特此訓令該省將常年收入稅欵務須一律　釐解部 
以便列入預算要項分别損益俾資規定用途是要云云 
[法租界開收馬捐]  
　　法租界馬車向捐執照惟馬匹素無執照現經工部局各董事議决定於本月一號起　行每馬一四按季捐銀一元五角以資取締而重捐務 
[南洋華僑採辦國貨員抵滬]  
　　南洋日里棉蘭各華僑所組南强國貨公司成立後已紛派專員分赴各省採辦貨品均經出發所有江浙兩省由經理梁福屏職員梁佑祥梁藹南等親行採購並便道考察各項實業現梁君等業已到滬假住長發棧後即忽忽先行赴杭聞明後日即須返滬當可著手考察本埠實業各工塲商廠公司種種出品以期從事採辦運赴南洋推銷云 
[洋布業已推銷東貨]  
　　近來各洋布店所存東貨已可陸續推銷詢其原因據稱現除寗波温台州一帶仍堅持不能偷運外餘如杭嘉湖及蘇屬各内地均逐漸鬆懈任令運銷無所阻碍矣 
[商務書館捐銀助振]  
　　中國義賑會前接各省來電乞振代爲呼籲本埠商務印書館首先捐助洋五百元該印書館熱心慈善當爲各界所矜式云 
[滙興銀行開幕]  
　　昨日爲滙興銀行開幕之日該行爲美國紐約派克銀行與加拿大合衆銀行合資創設地址在九江路一號係前住友銀行舊屋經加修飾煥然一新洋經理李萊君係前菲律濱銀行經理華經理許葆初君係已故許春榮君之長孫於銀行事業富有經騐是日晨間鐘嗚九下中西賓客蒞至參觀有五百數十餘人之多將來營業發逹定操左劵也 
[方九霞新記銀樓開巿後盛况]  
　　方九霞銀樓開設滬上已歷多年所製各項飾金金葉條金標金等均提鍊精良信用昭著頃爲推廣營業起見特在上海小東門外建造新式水門汀洋房分設新記銀樓已於陰曆八月初三日開巿聞是日購客擁擠營業非常發逹即北巿潤記亦極熱閙統計初三四五三日内兩處收進貨欵約有一百數十萬元之譜可謂盛矣 
[籌填肇嘉浜經費]  
　　南巿大東門外肇嘉浜河道淤塞已久前經紳董議　改築平路嗣因工費無出事遂中止當時僅將壩基橋塊填塞現因該處浜基水道久未疏通日形淤塞且有近處居民沿浜便溺穢氣四佈有碍衛生故由是處商舗居户公函滬南工巡捐局經姚局長派員　明該浜實有垃圾淤塞至外郎家橋而浜口欄杆亦多坍倒不若將是浜早爲填平　先行填至龍德橋其外而直逹港口即江海常關旁一段應再商明海關稅司繼續進行並擬知照是處店商居户速行商議籌集經費爲恊助工程之用 
[修葺中華路瓦筒陰溝]  
　　本埠南半城中華路原係舊時城濠所填築工竣以來僅及三四年惟因填工未堅以致道路頗鬆時有大窟　發現前經滬南工巡捐局將低陷及損壞處所撥工修砌時隔未久近日大東門南首又有鬆陷巨洞約計五六尺周圍聞其原因係昔年承做之工頭工程草率致下面所排瓦簡陰溝已爲　破現經該局查知後昨已撥派工匠前往修葺矣 
[飭催垃圾碼頭速竣工]  
　　淞滬警察廳長徐國樑前因寗紹碼頭旁垃圾船裝運垃圾時多狼籍汚穢故函請滬南工巡捐局招工久記在彼興造垃圾碼頭一所周圍砌以矮牆其碼頭用水門汀堆砌開工以來尙未完竣刻已由局飭催從速造竣不得再延惟聞該碼頭地勢太出其下面停泊之垃圾船僅排泊一二艘之數若或多排船隻不免侵佔法租界地位云 
[警察廳限拆凉棚]  
　　江蘇淞滬警察廳昨在浦東爛泥渡一帶發貼布告云爲布告事案據上海救火聯合會呈稱竊據敝會浦東爛泥渡第九區救火會函稱本月二日三時三十分本鎮朱順興稻香村失火當即聞警往救其時適值水少風急頃刻蔓延致六時始得熄滅計燬去巿房五十二幢損失財産五六萬金精華薈萃之處頓成一片瓦礫之場言之傷心查此次延燒之廣實因本鎮馬路兩面店舗搭蓋過街蘆蓆凉棚所致雖藉稱川遮烈日而通年不拆已成習慣况此項蘆蓆凉棚全路密佈不特肇災時易致蔓延且於臨警施救諸多妨礙若不將此項遇街凉棚亟爲取締難保不再肇鉅禍後患實屬堪虞爲此函附凉棚照片二紙乞即呈請官廳勒令拆除並一面出示永遠禁止以維公安而重火政等情到會據此查搭蓋過街凉棚最易釀成火患况在交通繁盛之處尤屬防不勝防我滬浦西在昔亦有此等積習自清光緒三十二年五月間南巿商船會館秦姓因燃放爆竹遺落火星於凉棚致延燒房屋數百間之多釀禍酷烈損失無算是年遂經總工程局取締搭蓋過街凉棚永遠垂爲禁例浦東爛泥渡巿而日盛人烟稠密今非昔比此項過街凉棚認爲妨礙火政自應嚴重取締况旣釀禍在先尤不得不懲前　後爲此據情並附照片呈請廳長俯鑒火政預防係爲地方公安起見准援浦西前工程局成案出示布皆勒令浦東爛泥渡南北馬路一帶將過街蘆蓆凉棚限日一律拆除並永遠禁日搭蓋如不得已准通融於夏秋兩季暫設布幔早張暮捲籍杜火患仍乞令行三區警署查照一律辦理實爲公便等情據此除批來牘閲悉所請各節係爲預防火患紀見應予照准候出示曉諭並訓令三區警署查照辦理可也此復照片存曁知照洋涇巿公所永遠停發過街凉棚執照並令行三區警署查照辦理外爲此佈告仰該處各店舗居户一體遵照務將所搭凉棚即日一律拆除自後永遠禁止搭蓋夏秋兩季如需遮蔽烈日亦祗准暫設布幔早張暮捲以杜火患而維公安切切勿違特此布告 
[護送由浙回滬之德婦]  
　　淞滬護軍使前日接淮浙省督軍省長電開德婦丕他司（譯音）前因病携帶兩小孩由滬往浙省莫干山靜養現已痊愈定於十月十號仍帶兩小孩由山返滬居住請給護照前來除給發護照外屆時該德歸等回滬請飭隨車之憲兵照章保護送滬等因昨軍署已飭駐滬憲兵營查照屆時派兵妥爲護送矣 
[憲兵第三營新職員名單]  
　　陸軍部以京師京畿兩種憲兵業經改編所有增設員缺以及原有人員自應重新委任以符新制茲將駐滬之京師憲兵第三營及所部各連長各司務長一併加給委任狀責令動慎供職昨經分别令委爰將第三營全體官職員名録後京師憲兵第三營營長張輔漢營副官那玉蓮第九連連長吴金亭排長徐人驥張子孚司務長何恩桂第十連連長采玉軫排長趙吉岱唐福全司務長張實楨第十一連連長閔聯福排長胡玉海孟逹釗司務長張窗善第十二連連長汪毅排長舒文志曹登魁司務長戚培倫 
[敖典獄官得奬章]  
　　升任浙督兼松滬護軍使盧子嘉君前在軍使任内時以江蘇第二監獄長敖雲亭辦事勤奮呈請中央核奬等因茲奉内務部呈請大總統發給敖獄長二等内務奬章業已行文到申發交敖君具領昨日敖君已赴軍署禀謝 
[訪查英人麥克司高勒]  
　　昨日公共總巡捕房總稽查處派探持印刷單至南巿第一區警察署報告一切並原單呈請恊助略謂照得英籍西人麥克司高勒（譯音）一名業機械師年六十六歲眼淡藍色髮美帶灰色留髮身高約五尺十寸身軀胖大行時有摇擺之狀衣服襤褸穿黑色衣褲戴深棕或深藍色呢帽身帶重量金表練連有中國金錢帶有外國衣箱一隻上有（愛姆）（西）西字於西曆一千九百十九年九月二十三號上午失蹤杳無下落該西人約於六月到中國在漢口九江及牯嶺等處均有聲　爲此仰諸色人等一體知悉如有知其下落者請即報告總巡捕房總巡可也 
[勸業場决議出賣]  
　　城内勸業塲前曾迭經董事會商議出售並於前日重假也是園邀集全體股東特開大會討議解决辦法當由到會衆股東一再討論除出售外别無維持方法故即决定出賣照議通過後當由三是公司願出承買計價洋五萬四千一百元接收該場全部分及電梯裝修生財一切並頂首等欵概行在内當付定洋三千元訂定本月十二日繕立草合同時續繳二萬元餘俟十六日該塲停止營業點交生財後即訂立正式契據找清售欵故昨日起雙方均在磋商交替手續甚形忙碌云 
[吞没購買絲繭股本之敗訴]  
　　朱鴻儒呈控在押之元益絲廠前股東胡迪卿吞没合股購買絲繭股本銀一千兩一案前日下午由公共公廨李襄讞與英包副領事升座會訊先由原告代表律師上堂譯明案情次由原告朱鴻儒投訴付與被告股欵令往收繭詎伊於四月間逃往無錫經我遇見向索伊云回滬歸還然並未還云云被告延律師代爲辯護以原告所付之欵實係合開元益絲廠旋因失敗而該絲廠大股東係傳培德不能令被告一人擔負等語並令胡迪卿到堂供明失敗緣由中西官以被告所供朱旣屬股東何以無該絲廠股單殊難憑信因判原告勝訴胡仍着拘押 
[准予陳翠林反控劉仲厚]  
　　英租界小花園妓女陳　林前被劉仲厚在法公堂指控捲逃等情陳延逹商律師代辯稱劉係著名拆白黨自與被告姘識以來依賴被告度日所有家中物件均由被告所購豈能捲逃實被誣控要求准予原告反坐等語奉判着劉交保出外限七天交正式婚據到案再核各情已誌前報昨又傳訊原告稱民人與陳姘識並無婚據是實判以原告不應誣控着罰洋三十元充公無洋押西牢一月以儆外准予被告反控制畢逹商律師稱劉實係無業流氓專在外間引誘婦女度日如此行爲有犯法律應請堂上究辦並請准予將劉寓所内生財歸陳具領等語詰之劉供民人現在城内某醫局爲賬房是實中西官會判劉仍交保聽候查復明白再行核辦 
[判結李文寳兩控案]  
　　金融日日報主杜炳釗前延遂商律師表代投法公堂控李文寳前在原告處寫夥代派各商户洋釐先令傳單後李因負債甚多將已業讓與胡連堂繼續爲業得洋二百八十元雙方立有憑據書明被告不得再營此業詎李脫離未久即串同朱文龍在法界設立金益日市報館勾引原告之夥兜攬生意求究等情奉判着李交人銀並保候訊在案嗣因無保管押昨又提訊原告律師稱現今原告姑念被告貧苦情願求銷惟須着被告具結以後不得再爲此業並着李將該報牌子交案銷毁等語李　願甘具結以後不敢再爲此業又同禮和投稱被告虧欠租洋三十九元另求訊追李供認欠租中西官判杜炳釗案准予註銷同禮和欠租着李交保限七天還清 
[虚設字號控案之和解]  
　　杭州人趙瀛洲因在漢口路啓源客棧内虚設滬記字號先後　取戴鴻聲陶仕卿景昌恊等值洋二千餘元之綢緞質洋化用被控捕房由捕將張拘解公共公堂奉中西官訊供判張押限兩禮拜還洋再核在案昨農由廨復訊先由中西包探上堂稟明前情繼據各原告投訴被告現已央人在外理勸大約可以了結請求寛予深究等語經中西官核供以旣據原告代求從寛判趙開釋完案 
[嚇詐案傳齊人證再訊]  
　　陸順山指控探夥顧子良與杜老爲錢桂生迂雲升等將伊誘入正豐街五州旅館内用强硬手叚嚇詐去現洋八十元等情由捕將顧杜兩人拘解公共公堂奉中西官訊諭各交一百元人洋並保候補傳人證再訊在案昨晨由廨提訊據原告代表律師上堂譯訴此案實係被告顧子良藉詞原告欠伊洋一百四十元串同杜等將原告誘入客棧内嚇詐去現洋八十元另立三十元借劵一紙現原告邀到見證兩人到堂請爲質證云云訊之顧杜兩人亦延律師到堂辯稱原告曾向被告顧子良借去現洋一百十元此次在南京路一樂天茶館内遇見向之索取當時無着旋至廣東路客棧内由原告先後付給現洋八十元另立三十元之借劵一紙言至此將借劵呈案經中西官核供以人證未齊判被告等均交人洋並保候傳齊人證再訊 
[江北女子拐失]  
　　江北婦人劉孫氏住閘北义袋角長女小玉連現年十九歲前日偕幼妹同往絲廠做工途遇同鄉孫合興當由孫給予小玉連之妹銅元兩枚囑伊先自到廠孫與小玉連不知何往至晚不歸經該氏詢知情由昨將孫合興扭控四區二分所倪署員略訊一過判解司法科押候究辦 
[寗波漆匠跌傷]  
　　寓居福建路同福泰木器店之寗波人漆匠史樹金昨日下午在先施公司後面某姓家工作失足自樓上墜下受傷甚重知覺全失即由同事工人舁送醫院醫治未識能可性命無愛否 
[廣東木匠跌斃]  
　　江南造船所木匠粤人李慶昨晨在船塢工作自二丈餘高木架上墜下身受重傷頓時不省人事當經西工頭派人舁送醫院醫治至薄暮傷重斃命即由工頭傳其家屬前往棺殮 
[汽車夫肇禍之薄罰]  
　　汽車夫李福生前日因開駛一千七百五十九號汽車不慎在南京路將塌車夫方兆和後背撞傷經五十七號印捕查見當將方送請醫院醫治並抄明該汽車號數回訴捕頭稟廨出單於昨將李傳至公共公廨請究經中西官研訊之下以原告受傷甚輕姑寛判李罰洋五元充公以儆 
[馬夫違章]  
　　寗波馬夫吴阿才因駕馳九十號執照馬車在界路馬路旁瞌睡被六百七十二號華捕查見以吴看守馬車打盹危險殊甚因即拘人捕房稟明捕頭飭令存洋保出聽候公堂傳訊 
[代送烟土之寛免]  
　　江北人陳喜扣前日午後三時携有衣包一個行經滬西小沙渡路被四百九十九號印捕查見以其形跡可疑上前詰問詎陳情虚棄包圖逃經該印捕將陳追獲帶入戈登路捕房經捕頭拆看衣包内有值洋一千餘元之私土大小六包諭陳拘留於昨解送公共公堂請究即據西探目貝麒華探目陳永康相繼投案稟稱被告由印捕拘至捕房當經捕頭詰據陳供在小北門外法租界順豐米店内爲出店此項烟土係江北如臯泰州等處之猪米客人囑爲代送前次得過酒力小洋六角捕頭問供後即命包探等投請法捕房加派包探恊往調查該米店並無米石内有潮州人多名似係販土機關包探等欲從事搜查而另一法包探到來據言彼處未便搜查故未查抄遂據情回稟捕頭是實訊之陳喜扣供認與猪米客人侯胡兩人代送煙土經俞襄讞核供商之美丁副領事以被告爲人代送烟土實係違法姑念無知從寛開釋烟土送海關銷燬 
[代購烟膏之免究]  
　　無錫人王崇坤前日下午身藏鴉片烟膏六盒在虹口蓬路被四百四十二號華捕查出帶入捕房押至昨晨解請公共公堂中西官訊悉王此項烟膏係代人向法租界購來並非自置情有可原諭王免究烟膏焚燬 
[小茶館聚賭漁利之科罰]  
　　蘇州人王阿福在海寗路二千零零五號門牌開設小茶館邀人聚賭抽頭漁利日前被一千三百四十八號　捕查見以其違章將賭具帶回捕房稟由捕頭轉請公共公廨出單於昨將玉傳案由中西官會訊之下判令罰洋五元充公賭具銷燬 
[判罰違章三粤妓]  
　　粤妓王阿翠陳阿富王阿桂前晚同由虹口乍浦路四百六十二號門牌廣東妓院出外沿途拉客被五百二十六號三道頭華捕及特别巡捕分别查見拘入捕房轉送公共公廨收押昨由官媒帶案請究經中西官訊實判三妓各罰洋三元充公 
 [P查見竊呢帽汗衫賊> 
　　甬人胡文興因串同江北人王阿二在招商局北棧碼頭竊取西式呢帽汗衫等物被探陳廣義查見詰悉前情將胡王兩人連贓帶人捕房稟明捕頭奉飭押候解廨請究 
[查見尸衣原贓]  
　　江北人王桂興於今舊八月初四日病死由其子王學如備棺成殮學如係拉車苦度以致棺殮極苦當時尸棺厝在滬杭車站附近前日往看見乃父之棺遭匪撬開内有布衣盜取一空昨午在大興街衛山林所設舊貨攤上查見原贓乃鳴警將衛並贓併送檢廳訊辦 
[藉端竊物之嚴懲]  
　　無賴張銀尊日前至法新租界霞飛路十三號門牌許榮增家以租屋爲由入内乘隙潛至房内竊取價值一百餘元之珠花及金戒等物而逸經事主報告捕房請緝現爲包探孫金禮王榮生宋阿新偵悉將張拘獲當在美界乾亨押店内吊出原贓帶回捕房昨解法公堂請究先據原告稟明被竊情形詰之張供認行竊不諱中西官會判張押西牢六個月期滿永遠逐出租界贓給原告領去 
[竊案候傳證訊核]  
　　黄浦灘四號門牌良濟洋行指控用人馬德延陸續竊取值洋六百餘元之玉石珀琥等玩物由捕將馬拘解公共公堂訊供押候移吊原贓再行訊核在案昨晨由廨復訊據中西包探投訴奉諭至城内移吊贓物並提收贓之盛昌珠寳店主浦福祥因内地官廳不允所請是以並未將贓及收贓入提案請爲核示云云並據該洋行買辦周雲卿供稱被告是伊内姪係受浦姓之愚將物私取出外賣與浦福祥據言得洋七十五元等語中西官得稟判馬仍還押候移傳人證到案再行訊核 
[竊小衣箱押二月]  
　　匪徒陳伯益前日午後在廣東路攫取胡金氏小衣箱一隻圖逃經氏鳴捕追獲人贓帶入捕房押至昨晨解送公共公堂請究經中西官質訊屬實姑念初犯判陳押西牢二月示儆贓交原告領回 
[匪徒攫取金圈]  
　　徐翰仙之母徐某氏昨午行至蓬萊路口忽被匪張杏生攫去金圈一對當場由警追獲然原贓已爲他匪接去乃押送二區二分所傳到氏子徐翰仙連同該匪函送檢廳究懲 
[縣公署批示四則]  
　　四舗地甲邱子畏爲積欠鉅欵請提押繳給領由候令催征吏傳知速繳 
　　張貽善爲糧串被勒請求着保交還由二十五保十圖地保曹阿炳即邵徵灝又即即阿炳久已撤換該商民應完錢糧即自書報拒免致糾葛此批糧串二紙存 
　　車立生爲抄粘賬據呈請轉訊核算由呈悉仰即來署候阠再行核奪 
　　張桂馥爲奉批續呈請求飭傳訊斷由前批退價還地以免爭持茲稱妨害權利意在興訟查田地賣買糾葛係屬民事應赴法庭起訴着知照 
[淞滬警察廳批示八則]  
　　王文濤批呈及清摺閲悉所呈各節不爲無見候採擇分别查明辦理摺存此批 
　　義興線布廠主吴春申批旣據一再呈請姑候給示諭禁可也 
　　錢成霖批呈悉據繳慎昌萃康支票二紙共計洋四百元照收轉送其附呈太倉生春陽支本埠志成莊洋三百四十九元失效支票一紙旣屬稅欵範圍應候咨行太倉縣公署迅追核辦該民人前經在案除自認措繳洋六百九十二元又顧元基認交洋四百五十元外核計稅欵尙有虧短當據該民人等聲明出外清查賬目應着落何人再行聲復認繳在案乃閲來呈並未聲叙明白究竟前項虧短之數該民人尙應着落若干餘欵應歸何人負賚仰即遵照前案迅與顧元基查明賬目切實具復以免稅欵久懸此批 
　　楊銀寳批呈悉查羅間夫挑運貨物當然負保管之責今該民雇夫運布短少二件該夫頭朱裕生延不查追難保無明串匿貨情事准即傳案訊奪可也此批 
　　楊沈氏批據呈地保黄樹堂唆使流氓李玉堂等串詐暴行各節果如所呈殊干法紀姑准傳訊究辦此批 
　　章銘山批據呈楊芝庭藉船招請帳房爲由詐取洋五百元如果屬實殊干法紀該被告旣有避匿外埠情事警察當然有輔助法庭拘捕之權准即派警按批傳究此批 
　　趙大貴批查爾女無端走失其中有無别情應俟尋獲到案訊明後再行核辦所請備案應毋庸議此批 
　　張長富批來呈已悉查張進發逞兇毁物各節所陳是否屬實候派探查明復候核奪 
[誌謝]  
　　昨承商務印書館贈東方雜誌第九號一册又江蘇省立第一商業學校贈五週紀念大會入塲劵二紙又大新呢絨公司贈樣襪二盒壛此謝謝 
[來件]  
中華民國學生聯合會總會消息 
　　通告各地學生聯合會雙十節爲我國歷史上最重要之紀念日至希貴處邀集各校學生開會慶祝並舉行演説游行等事藉以促進各界愛國觀念除登報通告外特此專函奉聞　　接美國紐約中國學生所組織之政學社來函全國學生聯合會諸君公鑒貴會成立纔數閲月風聲所播薄海同欽牖導政府啓發人民振興實業提倡國貨否認秘約力爭主權懲罰國賊援助外交諸凡碩畫恰慰如衷曩者美邦上院討論山東問題時共和黨諾員如洛基LODGE玻羅BORAH約翰生JOHNSON納里斯NORRIG斯寳塞爾SPENCER莫塞斯MOSSES歇爾曼SHERMAN等對於中國深表同情當由本社去電贊助該議員等之主持正誼並由本社社員先後撰述關於山東問題之英文論説分投華京及紐約各重要報紙登載其餘中文論説亦正在編緝中（載本社叢刊）不日寄申付梓以餉國人想亦貴會之所樂聞也現聞美國上院外交委員會（FCREIGNRELATIONCOMMITTEE）業將（山東權利一條）修改直接歸還中國將來該院通過此案與否殊難逆料且此次美邦議員所以肯仗義執言者實因我國議和代表之拒絶簽約及海内外各團體之奔走呼號有以激之尙冀貴會竭力鼓吹堅持到底藉壯聲援用竟前功煐等身棲異域心惓宗邦力所能逮敢不追隨倘荷弗吝清誨與貴會恊同進行則不惟本社之幸民國前途實利賴焉臨頴神馳不盡所懷敬請公安中國政學社社長聶其英書記黃士衡同啓 
通告各地學生聯合會實施平民教育方法另詳 
[專件]  
中華勸工銀行有限公司章程 
　　第一章總則 
第一條本銀行參照中華民國政府公布之勸業銀行條例農工銀行條例設立定名曰中華勸工銀行 
第二條本銀行事以輔助工業之發逹或改良爲目的　 
第三條本銀行爲股份有限公司股東所負之責任以所出之股本爲限 
第四條本銀行先經財政部核准註册給照並請農商部備案 
第五條本銀行設總行於上海其各地方合宜地點得酌設分行或代理處 
第六條本銀行營業年限自立案之日起以九十年爲限期滿後經股東會議决續辦仍得稟請財政部核准 
第七條凡關於本銀行公布事件概由指定之日報公布之　　第二章資本額及股份 
第八條本銀行資本總額定爲一百萬元計分五萬股每股銀元二十元一次繳足繳至四分一以上照章開業 
第九條本銀行股份爲記名式除中華民國人民外無買賣轉讓之權利 
第十條本銀行股份爲記名式分一股五股十股五十股一百股五種股東得隨時請銀行雙更股份之種類但須納換票費每張五角 
第十一條凡股東將本銀行股票賣出或讓與他人時須雙方於股票背面簽名蓋章送交本銀行核閲以便登記過户但須繳過户費每張五角 
第十二條本銀行股份爲二人以上共有者應推一人爲股東 
第十三條本銀行股份爲公司行號及堂記所有者應推定一人爲股東執行股東權利 
第十四條如有因相繼或遺贈取得本銀行股票並用正式證明書向本銀行請求過户時本銀行得照前第十一條規定准予過户 
第十五條股東應將簽字或印章式樣及住所依本銀行所備之用紙照填送存銀行如有變更當隨時向本銀行更正第十六條如有遺失股票向本銀行請補給股票者須具正式書並有二人以上之妥實保證人簽名蓋章送本銀行聲請並應由遺失人出費登報聲明俟二個月後仍不發現始補給之一面應由遺失人出具收據交存本銀行聲請補給股票者應繳聲請費每張洋一元遺失之股票若於二個月期限内發現得通告本銀行取消補給登報聲明 
第十七條關於聲請補給股票之事項有糾葛時應俟確切解决後方照補給 
　　第三章職員及董事會 
第十八條本銀行規定董事九人監察三人由股東大會於二百股以上之股東中投票選舉之董事任期三年監察任期一年期滿後續被選者得連任但監察連任以三次爲限第十九條本銀行於董事九人内互選董事長一人常川駐行執行本銀行各種事務 
第二十條董事於任期内應將已有之本銀行股票二百股交由監察人保管於本銀行解職時本任期内决算報告經股東大會認可後前項股票即可交還本人 
第二十一條董事長之職務權限如左一董事長於一切業務有代表本銀行之責任二董事長得商承董事會聘用及黜陟經理副經理及重要行員三董事長於本銀行股票及債劵以及各項文書應簽名蓋章四董事長依股東大會之决議執行本銀行一切業務五董事長有召集董事會及股東大會之權開會時得充爲主席六董事長應商承董事編定各種辦事及營業細則 
第二十二條監察人之職務權限如左一監察董事會執行之事是否合乎章程及股東大會之議决二監察人對於本行認爲必要時得請求董事長召集臨時股東大會三監察人有檢查本銀行債劵印鑑并監視抽　還本等事之責四公司條例規定一切責權 
第二十三條董事長董事及監察人之薪水及酬勞金由股東大會議决之 
第二十四條董事會議每月一次會期前應將便議事項通告各董事 
第二十五條會議事項以董事過半數决之　可否同數取决於主席 
第二十六條會議事項有涉及董事個人者該董事應迴避 
第二十七條監察人得出席於董事會並得陳述意見但無議决權 
　　第四章股東大會 
第二十八條本銀行股東會分常會臨時會兩種由董事長召集之 
第二十九條股東常會定每年三月日舉行一次其會期會塲及會議事件必須於一月以前由董事長通告各股東第三十條股東常會報告前期營業情形及一切賬目並議决盈餘分配方法（未完） 
[來函]  
中華銀行來函 
　　今日貴報第三張本埠新聞欄内載有（中華商業儲蓄銀行等九户環控源順花行）等節查敝行對於源順花行向無往來亦無向公堂控告源順花行之事想係他家誤傳應請貴報迅賜更正以昭實在上海中華銀行謹啓十月二日 
[中華工會總務科長陳國樑來函]  
　　大主筆先生鹽前日貴報所載某洗衣公司作爲本會第一工廠附設中華工會通信處等語本會董事部並未通過至云鄙人登言本會一切重要事件應由董事部通過請會長裁可方生效等語亦與鄙人發言不符鄙人儘云本會對内對外有重要事件由會長交董事部多數通過方生效力並無請會長裁可生效之事茲特專函聲明並請列入來函欄内不勝感盼之至 
[育才公學分會來函]  
　　昨日貴報學校消息欄内有敝分會選舉評議調查兩部事其中尙有不確之處敝分會只有調查科並無調查部而調查科科員亦未曾選出安有所謂調查部長者乎乞即登入來函門爲感上海學生聯合會育才公學分會謹啓 
[雜評二]  
唐少川辭職（庸） 
　　唐總代表當和會再停之初即電軍府辭職雖迭經各方慰留而唐君迄未有取消辭意之表示今且將總代關防送交軍府决絶至此亦可以窺和局之前途矣 
　　嗚呼南北和議至於今日殆已瀕於絶望之境以條件言南方所提之最後八欵北方旣毫無容納之意以代表言南方所不願接待之人北方又尙無更易之兆兩方之意志日距日遠和字何從説起宜乎南代表之堅决辭職也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
淇 
　　自由談三字皆用當代名人字跡每星期調換一次今日係周鍾琪先生手書 
新談 
[世界最大飛機之奇績（上）] [  南潯李允臣]  
　　節譯（SCIEOTICAIOERIOAD） 
近日飛機渡越大西洋者已有數次其成效最著者莫英國大號飛機R34若計自七月二號午夜二時在皇家海軍部之飛機站（近愛丁堡）啓行至六日晨八句四十五分抵羅斯福塲（近美之紐約省）指揮爲司各脫大佐同行者共計三十人其路程悉依地圖而行計自飛機站至曲令丹灣共二千零五十海哩自曲令丹灣至長島（即羅斯福場）計一千零八十海哩統計約行三千一百海哩 
　　艇中携帶戤士林四千九百加倫重十六頓因此不能飛逹最高點然司各脫大佐仍毅力飛行不畏艱險卒渡三千呎高之蘇格蘭山迨渡大西洋時天飛驟變忽遇雲霧以致速力陡減至哪法司叩西亞（北美洲東之土股）及長島間又爲釁風雨所打擊危險萬分幸艇中儲有輕氣數大袋得賴此解危 
　　艇中又裝置無線電通逹於英國加拿大及美國等無線電報站故該艇之行蹤各站時接有消息該艇飛越大西洋時僅需時四日十句及數分鐘較速於一九○九年九月買登納所訂之最速航程蓋彼自棍斯湯駕輪至紐約需時四日十二句四十七分鐘當時海平如鐘絶無風浪不若飛機携載重物又遇暴風雨之挫折所行不克如意然而卒超遇之可謂速矣 
劇談 
[東籬軒雜綴] [  柳遺]  
　　日來囚事至濱江朋輩以慶豐園有初次到哈之武生小拏林鬚生老三奎登塲堅邀余往辭不獲已乃於九鐘赴園時臺上正演小羣林之螺絲峪是劇爲第一次開眼座較遠念白均聽不清淅其情節亦殊難明瞭惟知小羣林起徐鳴臯耳運用雙錘確極純熟間有一塲且歌且舞係襲自挑華車劇該伶嗓音病唖故以鎖呐扶之有舞無歌味同嚼蠟然其腰腿功夫頗爲臺下所歡迎余則以其濫用力而不能循規蹈矩爲可鄙全劇結構平鋪直叙毫無曲折耐人尋味打入螺絲　時力戰五隘隘守宜有可以顯其所長而與陸文龍之大戰諸仙鎮四戰四變其式者同其功焉庸距知五戰如一轍三個轉身加上一錘即隨之下塲夫草宼之力雖不能敵神雄然得據有險阻而敢出於抗拒者其技其能當不至若是之無川徒知致力於腰腿之功而不肯研求夫戲劇之本此外江派之所以終難見重於世也次爲馬德成之桑園寄子竟體無雋句流離失散之慘亦無動人之筆配角平庸無足紀録其實還是唱他本學之武生戲尚有一二可採處也又唱句間時雜以汪笑儂腔以博好德成不可教矣其軸子爲高三奎之張松獻地理圖該伶年不過十三四台步身段神色三者絶佳上塲唱摇板四句頭三句尙能沉著末一句忽川汪調且亦未必能酷似余極怪其不倫而好聲竟滿堂矣笑儂之流毒於關外有如此夫高伶之本嗓雖渾厚而不亮然大有立足之餘他又何苦自掩其天賦而强學假嗓以靳其生哉該劇摇板甚多有西皮一段二六二段前後唱句均犯是病然果能學得到家者亦未始不可以解嘲今乃十不得其二三猶力摹之不遺餘力亦見其惑矣雖然此非高三奎之過爲之師者急於求售之罪也余又何責焉 
雜録 
[名人風流史（三）] [  瘦鵑]  
　　奈爾遜（英國海軍偉人）（下） 
　　然哀瑪之幸福至此尙未有涯也一七九三年九月楓葉紅映中而奈爾遜NELGON至矣時方爲海軍中大佐奉海軍大將荷德命以公牘上哈密爾頓動爵動爵謂哀瑪曰吾將介汝見一少年其人貌不甚美然他日必爲吾英國第一偉人足以震爍世界吾但一聆其聲歎已知之矣遂介哀瑪與奈爾遜相見奈爾遜乍覩玉容魂爲之消而情網高張遂亦羅此英雄頭上矣 
　　奈爾遜旣識哀瑪情誼之濃郁直在夫婦友朋之外匪　可喻奈爾遜憂哀瑪慰之奈爾遜樂哀瑪和之其温存體貼處殆類水銀瀉地無孔不入奈爾遜亦如恣飲醇醪樂而忘死尼羅河之役奈爾遜已居海軍首席大敗法國艦隊哀瑪得耗樂極而暈繼以白羅帶繡奈爾遜大捷諸字驅車過奈伯爾司巿集巿人見之咸同聲歡呼響徹霄雲云二星期後奈爾遜奏凱而返被重創無數哀瑪及哈密爾頓勳爵逆之河干哀瑪見奈爾遜被創中心滋痛立翔步登艦銜哀呼曰嗟夫上帝乃有此耶遂暈絶仆奈爾遜臂間後奈爾遜偃息其家哀瑪料量湯藥親爲看護創刀大　 
　　卯林塞公園MCTUINRSIDEPRN（冬景） 
新大陸美景之三 
　　此園係自卯林塞下第一百十六街仰望園林之概觀園場爲林莾所遮掩不經登眺不　察知其中邱壑之美高丘上方形大建築乃園西　然屹峙之諸公寓園中物象近處倍大遠者每不覺其高耳予昔年旅紐約時曾賃居百十六街某宅猶憶秋盡登卯林塞詩有（卯林塞下何蕭瑟一夕西風散緑陰）句即謂此也（一之）（四年十二月攝映） 
　　脫拉法兒加一役奈爾遜奉命出戰心滋怏怏哀瑪初不之知見狀急問故奈爾遜具告之哀瑪立曰奈爾遜君行令人於邑然君果戰勝而歸者則吾輩亦樂君其行矣奈爾遜涙盈於睫悄然言曰勇者哀瑪善然哀瑪果吾國多得一哀瑪者租多得一奈爾遜矣遂整裝待發哀瑪治宴餞别依依借别之情弗能自抑滬乃不期而落就餐時哀瑪屏食不進惟略飲酒祝奈爾遜爲國珍重而已 
　　脫拉法兒加大戰之前一夕奈爾遜靜念所愛蕩氣迴腸即草一遺囑後附數語謂以哀瑪哈密爾頓夫人遺之祖國願祖國善視之翌日與法艦隊交綏復連捷願奈爾遜中一彈創甚劇偃臥艙中一時陡忘其痛又紫念哀瑪不已臨終語其至友哈苔氏曰爲吾善視哈密爾頓夫人氣將絶見一牧師立其次復作微語曰君其記取哈密爾頓夫人爲吾唯一之遺産吾已遺之祖國矣遂暝 
　　哀瑪聞奈爾遜噩耗則大慟曰嗟夫天吾心碎矣今而後偷生斯世何以自聊吾本爲彼而生彼死則天地如荒漠又奚足戀彼之行吾實促之詎乃促其死耶由是珊枕函畔常漬紅涙殆無乾時矣 
　　奈爾遜死後哀瑪一寸芳心似亦同瘞於窀穸之下鬱鬱無復愉色如是凡十年哈密爾頓動爵已死哀瑪困於貧益無聊賴國家亦不復念及此英雄之遺産聽其憔悴後竟以債務繫獄久之始釋追溯前塵不堪回首奈爾遜有知目不暝矣 
　　一八一五年哀瑪遂死芳　不昧當依奈爾遜於天上 
　　更正一日名人風流史（中）第十三行第一字（至）係（而）字之誤第十五行第七字（爲）係（當）字之誤第十七行第十字（柝）係（析）字之誤合亟更正 
小説 
[緹騎外史（二十）] [  春醪譯]  
　　罪名旣彰邀功蒙賞亦綦重吾安能坐聽犧獻入諸人口俾後來之人緣此受賚行行之時而英國之女郎顧忌尤甚促步前進而目光四矚瞬不少釋而久久不見警服之人中懷則大慰以爲事乃順當時正行涉英國大使館前則小竚似假思索使館崇階之次原有二僕並衣國家制度之服女郎一見英人已似引歸故里歡尤無藝而一分鐘後忽作一思想擬即入館求見貴族中人乞其保護以國民之資格請公使助之歸英女郎久思惟此計爲至善使館中庇同國之人出其全力縱流血亦非所恤而言念間忽憶已允郡主不能遽事更張辜英盛意則入館之志復懈入館之志一懈女郎真失算淪諸奸人之掌握矣女郎憤憒不習世途甘苦之殊以爲郡主推誠决不能倐而反汗則轉詢門役以郡主之第宅探頭門次門内會有英國之少年據案而坐厥狀至憊見女郎竚立詢道神色似不熨貼而行時步驟尤不類俄國人則詔一侍史曰約翰速加外套尾此女郎爾歸時必報我以居趾約翰領命且應且出已近女郎之身後一刻鐘後侍史已返語其主人曰主人尾此女郎殊無所謂此或俄人豔稱之克斯米夫爵夫人耳主人大駭曰此孰言之約翰曰人人言之吾遇途人亦不告之以名姓特私詢女郎則見者咸作此語衆後尤有一漢子曰音樂者證實之爲爵夫人此漢子負浪子之名外號音樂實則莫知音樂也主人曰哈爾適言克斯米爵夫人耶曰然吾敢誓之此人更言夫人富可傾國復年少而貌華旣而此人聞吾追尾之故並主人之名姓瑣瑣不已漢子真拉雜哉主人曰爾或已傾篋言之一字不遺曰否吾含混其語亦不直指所爲特以温語報之即以返報主人曰則此人必言爵邸所在矣曰此言非主人詔及奴子亦忘却莫問主人聞之憤憤曰蠢哉蠢哉約翰曰主人不必斥我我即更出或尋得其人再問及之主人曰否醫生言我明日即可出行則吾當乘撬親調之約翰爾試爇火爐並予吾杯茗約翰果傾茗上之主人翩然而退而此時阿逹已之郡主門首背後仍有人隨尾顧不之覺此隨尾之人即作僞語欺哈利戈登之僕人約翰者也郡主邸第位置在軍廠路側臨一街口其地交义之道至廣女郎自夾道之於門次則轉之扣旁門懼爲人覺門闢來一女僕女郎則詢洛他洛他果至如言引女郎之一室室固不大中有爐火抵擋寒威女郎即趺坐靜候郡主中心尤私幸不止 
[自由談之自由談] [  不冷]  
　　老羞成怒不得志於輿論因而吹毛求疵以洩餘憤其伎倆亦可知矣蓋老羞成怒世態之常亦庸人慣技也然而於事寗有濟耶 
　　雲舫陳伯原凭虚芳靡柳遺劉麟生尤玄甫痕予春醪枕緑靈園九如尙志仲義貞晦諸君鑒九月份辱承投稿略備潤資請各具條蓋章並書明住址向本館會計處支取再書明住址字跡須與投稿時同自後投稿時並請於稿底親筆書明住址蓋印圖章支取潤資時仍照此辦理俾可核對因前曾有人冒名領資也此佈編輯部啓 
[徵求本報自由談]  
　　鄙人現缺陽曆民國七年十一月二十八日十二月五日及十二月一十六日自由談共三張閲報諸君如肯割愛見賜當以書籍爲酬件寄北京路四十二號嚴益勤收後至者郵璧 
 
 
 

Page 15

 
 
   
 
 

Page 16

 
 
   
 
