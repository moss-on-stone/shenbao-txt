# 1924 - 64 - 4918330

 

Page 1

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *   
 
 

Page 2

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *   
 
 

Page 3

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *   
 
 

Page 4

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *時評 
[時機之賊（冷）]  
　　以我國勢之孱弱政局之懦鈍對於國外之交涉祗有喪失無倖得之可言即或偶有時機之來盡其全力亦不過挽回喪失者之一二然而此挽回者往往又爲時機之賊所剷除而淨盡是誠大可慨歎者矣時機之賊者何也因時機而得挽回之一二權利攫爲已利使此挽回者仍至於喪失是也蓋今國中之搜括權利者凡可以搜括之處無一不盡數搜括挽回之權利對外則交割未清對内則名義尙在因之尙不敢爲顯然爭奪之物苟有一悍然不顧者倡之於前即從而奪之者無數於後是因時機而得者終於無所得且以後即有時機亦將因此而更無所得故曰時機之賊也 
　　我聞中俄間之交涉並膠濟路之提欵故聯想而致慨及此 
[國内專電]  
　　北京電　加拉罕灰（十日）下午訪芳澤談三點鐘久除崴埠拘留日員交涉外尙討論日俄會議重開問題 
　　北京電　上星期六閣議後囑王正廷再商加拉罕前夕王訪加討論一次昨夕加訪王聲明最後讓步允將中俄舊約不待會議現在先行立時取消外蒙問題之關於舊俄部分亦連舊約廢止聞王正廷亦稍讓步關於中東路償價原爲三億增加一億關於接收庫恰允奉軍參加關於黑龍江出口處及北岸華船得航行停泊南岸及松花江俄船得航行停泊關於國界可依俄方主張仍照舊界關於俄革命時華僑損失務須賠償王正廷將磋商結果製成草案擬今日報告閣議一方奉代表將情形電奉今日下午二時王正廷再訪加拉罕爲最後磋商（十一日下午一鐘） 
　　北京電　眞（十一）閣議王正廷報告中俄會談經過並述商定大綱草案及加拉罕願抛棄中俄舊約惟中東路償價及用人與外蒙撤兵後保險白黨不擾兩點未協餘項各閣員全塲贊同該草案可算通過當囑王正廷於閣議散後赴加拉罕處再商王於三點一刻赴官塲胡同訪加又閣議席上决定孫顧王本日五點入府報告閣議情形因王正廷離加拉罕處在五點後故孫顧王入府較遲聞加拉罕對於磋商上述兩點仍須電莫斯科請示故吾擬於星期四閣議再爲討論又閣議决下列命令數件（一）帮辦閩軍務興泉永護軍使第二十四混成旅長王永泉擅離職守着即免職興泉永護軍使着即裁撤特派周陰人兼帮辦福建軍務（二）任楊池生爲暫編雲南陸軍第一師長並飭財部撥來歸費十三萬元（三）任張耀樞爲第三師第五旅長按張係第十四混成旅團長調洛省（十一日下午八鐘） 
　　北京電　莫斯科每日有蒙古情報北京則不知蒙情李家鏊催復庫張電信與交通並請派隊赴蒙苟俄即允撤全蒙俄兵我不派兵前往等於不撤又蒙古俄員報告莫斯科謂華因財窘意在放棄外蒙觀華無一員駐蒙可證等語應請補救（十一日下午一鐘） 
　　北京電　眞（十一）中日電信會議二次開會祝書元等與日太田等商烟連間海線管理案及撤退南滿三電局案聞更將解决中日電信聯絡問題 
　　北京電　膠路海軍協餉經日人反對中止嗣劉堃獻媚軍閥竟不經會計長簽字私提路欵接濟現經日人發覺提出嚴重抗議恐範圍擴大將釀成國際交涉（十一日下午一鐘） 
 
 

Page 5

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *   
 
 

Page 6

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *[國内專電二]  
　　北京電　安格聯以某機關壓置軍需整七抽籖函六天始布將請以後於函到日即宣布免流弊（十一日下午一鐘） 
　　北京電　某税務司語予近日關税尙旺比去年此時强使團請撥遼河疏濬費爲數不多尙未照辦 
　　北京電　使團眞（十一）日會議修正使館界保衛則例及值年管理警察問題　　北京電　眞（十一）奉京通車又延四個鐘　　北京電　部擬請齊燮元放棄第六師長兼職以宫邦鐸繼（十一日下午一鐘） 
　　北京電　劉存厚電院熊克武向法購大批子彈請交涉阻止（十一日下午一鐘） 
　　北京電　袁祖銘電院唐繼堯以箇舊鑛塲作抵向法購槍三千請阻止 
　　北京電　洛吳電院四次催發表溫樹德渤海艦隊司令（十一日下午一鐘） 
　　北京電　洛吳請任楊森長川 
　　北京電　衆院託張伯烈·商會託孫學仕·赴洛賀吳佩孚娶姪媳與府代表趙玉珂左繼梧同行（十一日下午一鐘） 
　　北京電　外部派張煒爲駐赤塔代表王鴻年調回本部（十一日下午一鐘） 
　　北京電　眞（十一）晨張九卿赴津 
　　北京電　眞（十一）曹傳見勞之常詢在浙接洽情形（十一日下午八鐘） 
　　北京電　曹諭禮官處本年植樹典禮派顔農長代我植樹（十一日下午八鐘） 
　　北京電　曹語見者夙嗜老米不料老米是假的致胃受傷現已復元 
　　天津電　張錫鑾眞（十一）八十二壽辰王承斌曹鋭楊以德及當地縉紳均往祝賀 
　　天津電　楊毓珣由奉來津爲段祝嘏并料理私事 
　　天津電　陳光遠灰（十日）早六點專車扶其母靈柩回楊村原籍安葬 
　　天津電　王維城爲直王舊部表示不肯逕接二十三師師長任鎭守使李殿榮因亦未能接篆 
　　天津電　張福來對孫丹林鄭州商埠督辦不表贊成已電駐京代表晋府阻止頒令 
　　天津電　王揖唐眞（十一）早十時乘河南丸抵津（以上十一日下午四鐘） 
　　天津電　北洋鐵工廠軍械檢查員王得順押運抛射砲馱鞍百二十五份計裝百十六箱交保定軍械庫 
　　天津電　眞（十一）王揖唐來津赴段宅 
　　天津電　眞（十一）皖各法團代表來津爲段祝壽（以上十一日下午六鐘） 
　　奉天津　東三省軍隊編制完成者二十四旅張爲謀節制訓練便利起見新訂三省軍政統一案擬合三省現有軍隊共編七軍每軍置軍長一隷保安總司令副司令有兼攝權原設師部概取消昨接陸軍整理處審議　　奉天電　曲同豐居粤久回津後頗活動現來奉陳述南北形勢甚詳張擬畀以要職 
　　奉天電　張學良籌備奉天安東長途飛行業在安勘定停機廠定四月一日試航 
　　奉天電　兵工督辦楊宇霆偕張玉田翁之麟兩會辦檢察各倉庫存儲軍械　　奉天電　哈民驅沃甚急前東清路總辦霍爾瓦特向張運動取代張首肯免沃即任霍 
　　奉天電　昨晚王景春來奉報告東路華俄職員共萬六千七百五十人華五千六百七十九人俄一萬一千零七十一人 
　　奉天電　俄因東省禁米出境饑荒不堪力請朱慶瀾弛米禁朱特派專員來奉請示張擬中俄問題解决後弛禁　　奉天電　日芳澤公使夫人由京過奉回國（以上十一日下午七鐘） 
　　濟南電　警務處派視察員二十人蒸（十日）出發各縣 
　　濟南電　眞（十一）濟南鎭守使施從濱赴津代鄭祝段壽 
　　濟南電　熊派代表赴青島催龔積柄來濟接財廳任聞龔今夜車到濟中社濟社議員擬赴車站擋駕 
　　濟南電　新新議員莊鈺赴洛運動長財廳（以上十一日下午七鐘） 
　　漢口電　蕭電蔡成勳謂孫督移兵延平别有用意决無圖贛之心請勿誤會　　漢口電　黄陂同鄉會灰（十日）派代表鄭慧吾等赴全省商聯會接洽田案結果一面由商聯會函催交涉署嚴重交涉並請法庭覆騐一面由黄陂同鄉會函各團聯合會開特别會議一致力爭 
　　漢口電　蕭擬設岳州護軍使以葛應龍充任 
　　漢口電　美國新聞記者儒特生佳（九日）到漢定文（十二）在青年會演講世界和平及學生責任（以上十一日下午八鐘） 
　　重慶電　川戰經年現有軍隊異常增加除黔鄂陜甘等各軍及一軍方面外計改編國軍者七師師長爲楊森田頌堯唐廷牧鄧錫侯陳國棟唐式遵潘文華川軍十六師師長依次爲李家鈺李樾生陳書農楊春芳何光烈魏楷陳能芳陳洪範劉文輝劉潤藩段榮琮朱召南鄭德和鄭經武張成孝藍世鉦混成旅十一其旅長依次爲周世英包曉南秦漢三何金鰲郯汝棟羅澤洲白駒包紹卿劉國孝藍文斌鄭世斌惟張藍二師及劉藍鄭三混旅均原隷三軍爲劉湘改編名稱尚未定其他清鄉游擊邊防江防各軍亦約在十師以上尙聞有行將發表者 
（十日上午九鐘） 
　　香港電　豫章艦奉陳烔明電召陽（七日）由閩開回汕頭 
　　香港電　孫任鄭里鐸爲瓊崖招撫使　　香港電　國民黨中央執行委員會通過組軍人黨團案 
　　香港電　孫决擴充兵工廠派馬廠長與某洋行續商莫榮新訂購槍彈機前約 
　　香港電　省報載侵南雄北軍已退回九渡水 
　　香港電　徐清和定日内赴奉 
　　香港電　孫因陸榮廷圖梧飭將聯軍中之粤軍總部移設肇慶策應 
　　香港電　傳撫河沈陸兩軍已在馬江開戰 
　　香港電　陳天太蒸（十日）通電開赴高雷　　香港電　聞粤軍將領林洪葉等將聯請陳炯明復任總司令職 
　　香港電　李根雲部與陸領部在官山爭８ 
賭餉大戰何克夫請孫令雙方制止 
　　香港電　英德湘滇軍魚（六日）因事衝突湘軍閉城門作戰後由雙方長官制止 
　　香港電　韶州各界齊（八日）電省謂韶城同樂酒樓被豫軍强借蒸籠稍與辯被轟斃店伴一傷司事一全城商團不平意欲用武附近鄉團亦欲整隊來援灰（十日）續電云豫軍復架砲示威羣情愈憤全城閉門避禍鄉團咸抱義赴救若無完滿解决地方勢將糜爛（以上十一日下午六鐘） 
　　福州電　海軍陸戰隊林團蒸（十日）晚入福清王部劉營逃 
　　福州電　莆仙函電不通南鄉柴門黄山下鋪峽兜尙幹枕峰各處王殘部經過被擄一空 
　　福州電　張藻宸辭職由任光宇兼代將發表（以上十一日上午九鐘） 
特約路透電 
[政府牒催華會税案]  
　　十一日北京電　今晨中政府以長牒致簽字於華府九國公約之各國代表請開預備會議磋商增加關税二五事按照條約俟有關係各國批准該約後即當在滬開會今已延緩多時此預備會議當能利便日後之正式會議云云 
[英議員質問華會税案]  
　　十日倫敦電　自由黨議員查卜爾氏今日在下院詢問華會所定召集特别會議辦理中國徵收附税二五案迄未實行之理由首相麥克唐納爾答稱非俟在華會簽字之九國條約由各簽字國批准後不能召集此特别會議云 
[英商反對中國商標]  
　　十一日倫敦電　在中國之重要英商行投函泰晤士報陳述其反對新商標法公布之理由以爲外人在華居住與貿易所依之全部根據將爲此所削弱外人可投資於商業之保障將爲此所撼動請商會及其他公共團體阻止目前商標法之承認援助保護權力之獲取並警告有關係各方面以爲如竟承認目前形式之商標法則外人商標將爲中國官僚之魚肉 
[俄代表爭中東路權]  
　　十日里加電　駐北京之俄代表另拉罕以詞甚切實之牒文警告中政府勿對於前屬俄國之中東鐵路採行單獨行動並謂現有關係如稍有變更則中國將遭甚嚴重之後果云某俄報抱此同樣態度謂如仍視俄國爲遠東無足輕重之國俄國决不甘心云 
[法國會議佛郎]  
　　十日巴黎電　財政現狀刻最受公共注意總統府之會議直同戰爭會議法國歷史所未前有足見政府對於佛郎狂跌之憂慮聞所議辦法包括（一（縮小紙幣流通（現已幾達四一·○○○·○○○·○○○佛郎之法定限額）（二）减少兵燹區域支出（三）增高貼現利率（四）收買大宗佛郎但事關機密詳細辦法尙未經官塲宣佈 
　　十日巴黎電　昨晨總統府會議所定恢復佛郎之計畫現已由内閣贊同普恩賚將以參議院之是否通過財政原案而不加以重要修正爲參議院對於内閣之信任問題參院將於星期四開始討論此案星期六可辯論終止 
　　十日倫敦電　佛郎匯市今日仍疲弱法佛郎漲至一一三七五旋又落至一一九五○比佛郎初漲至一二七收盤則跌至一三八五○ 
[日使反對美國處置日僑]  
　　十日紐約電　日使埴原氏今日在日本協會演説謂美國與日本同處一洋美國救濟地震災民並認購日本公債其友誼殊可感謝今唯一之重要懸案爲僑民入境問題此問題之解决尤爲國際往來根本原則之事換言之即日本是否爲應得他國尊重與體念之國是美國固有完全權力以限制外僑但應以不歧視日本之形式爲之云 
[回敎徒與敎皇]  
　　十日倫敦電　巴力斯坦各處之回敎徒代表已與回敎徒最高行政會開會協商一致决定以巴力斯坦回敎徒名義舉漢志王胡塞因爲敎主 
　　十日巴黎電　回敎敎主秘書宣稱敎主並未遜位不能以他人爲繼推戴漢志王爲敎主之舉未便承認蓋回敎徒皆視漢志王爲叛敎之徒也 
[愛爾蘭陸軍叛變]  
　　十日倫敦電　自由邦陸軍叛變後倫頓特里之烏爾特憲兵大爲活動凡汽車由自由邦入境者均經攔阻搜查以視有無軍火由自由邦軍營運入境内杜白林當道稱軍官杜平與達爾頓二人脱逃迄今未獲載重汽車滿載兵士復出現於杜白林街道從事巡邏 
[印度議會記]  
　　十日德里電　印度議會今日辯論預算案時不合作黨屢與政府爲難不通過七百五十萬羅比之國税並否决政府關於所得税鹽税及鴉片税之提議某議員稱印度事務部大臣近在倫敦之演説雖爲印人所歡迎但英政府對於印度要求設立負責政府之答語殊非印人所能接受云英人某議員稱關税案之不通過將使憲法政府立於停頓地位云 
[菲税關扣留日船]  
　　十一日馬尼刺電　税關已命於日船ItsuKis　ShimaMaru下次至馬尼刺時扣留之因該船不遵信號駛近柯里吉杜防區之故聞邇來外船違背防區禁令此已爲第三次伍特總督已將柴案報告華盛頓政府預料將向日政府提出抗議 
[美國油案]  
　　十日華盛頓電　杜希尼氏今日在油案委員會不認彼與新克萊等曾補助墨　革命且謂彼且貸與墨總統五百萬元以充遏亂經費杜之律師告知柯立芝總統謂政府已不允再付夏威夷珠港海軍燃料站工程費杜氏爲保公司損失計現仍照常工作 
[各國近事記]  
　　十日日諾瓦電　日本海軍游歷團現游意國今日參觀此間安薩杜海軍工塲 
　　十日倫敦電　印刷業舉代表團進謁郵部大臣詢恢復一便尼郵費制事郵部大臣稱一便尼郵費之恢復在實際上最可解决印刷業失業問題惟政府收入將有犧牲渠當勉力爲財政大臣言之云 
　　十日倫敦電　紗廠鋼絲車工人聯合會現不復與聞桑翰紗廠之爭端故紗廠辭退工人之説實際上已取銷而桑翰爭端現成與全部無關之問題 
　　十日倫敦電　英相麥氏今日在下院宣稱政府現正與殖民地及印度政府電商新加坡軍港事彼望在耶蘇復活節前當能表示政府之政策 
　　十日鹽湖城電　烏太燃料公司之礦昨晚起火救援之舉大受妨碍火至夜半始熄迄今覔見屍身約三十具　　十日巴黎電　加雷至地中海之快車今晨在里昻附近脱軌司機者及火夫受重傷死英人搭客三法人搭客一又傷英人二十四法人一 
　　十日墨京電　陸軍部宣稱政府軍已佔據墨西哥港叛軍未抵抗分兩股退走 
　　十一日倫敦電　蘇桑頓船廠工人决議繼續罷工爭全國工人每週增加工資十先令 
　　十日雅典電　維尼齊洛氏已離希臘 
　　十日比京電　首相塞尼氏復組織内閣　　十日柏林電　總理及國政府黨領袖已商定於本週解散國會 
公電 
　　北京通電　各省衙門均鑒本日令特任常德盛爲典威將軍此令任命聶汝清爲將軍府參軍此令陸軍總長陸錦呈責重事繁勢難兼顧懇請開去陸軍第九師師長兼職陸錦准免兼職此令任命董政國爲陸軍第九師師長此令任命馮玉榮爲陸軍第十三混成旅旅長此令蔣文明授爲陸軍騎兵上校此令陸軍總長陸錦呈請授董學史爲陸軍騎兵中校馬獻文馬維楨爲陸軍砲兵中校均照准此令暫行代理部務司法次長薛篤弼呈請任命金殿選署京師地方審判廳庭長張鍾嶽常守箴顧大微陳元魁籍孝箴石峻署京師地方審判廳推事劉恩榮署吉林高等審判廳推事曾逵署吉林延吉地方審判廳廳長賈慶泰祝文耀署吉林長春地方審判廳推事曾有金署浙江永嘉地方檢察廳檢察官吳夷吾署湖北第一高等審判分廳監督推事陶嘉春署湖北武昌地方審判廳庭長李學源署甘肅皐蘭地方檢察廳首席檢察官均照准此令京蒸（十日）印 
國外要聞 
[國外航遊記（六）（招商局華甲校艦駕駛生胡人龍）]  
　　震災後之東京横濱 
　　次（十七）日往博物館則災後正在修理不能入内遂折住上野動物院奇禽異獸觸目皆是游覽多時盡興而出 
　　十八日上午同學往觀帝國大學余則因事未往午後至商船學校該校爲日本商船學校之佼佼者有練習艦二其一專爲敎授時用一則專開外洋爲實習用所定學年爲四年半二年半在岸上讀書一年在船上實習實習期滿後由校中派赴各輪船公司當實習生亦以一年爲期再經考試始予畢業現有學生五百半屬駕駛科半屬輪機科該校本有藏書室關於航海書籍羅致極多震時皆付之一炬盡歸烏有殊爲可惜惟尙存大千里鏡值價五萬用以測看星月者及大指南針與計時之轉鏡儀則尙安然無損明治丸爲該校練習艦之一即用以敎授者載重祗一千噸船長百餘尺昔屬政府今歸該校其一則適在南洋航行該校規模本大惜被災燬而航海書籍之損失爲尤可惜也 
　　十九日往鶴見參觀淺野造船所晨十時出發午時抵鶴見淺野造船所規模極大成立於歐戰後而已造船二十餘艘余等往時適東洋汽車會社之墨洋丸正在製造該艦載重一萬二千噸長四百四十五尺吃水二十五尺價值二百五十萬將來專行駛横濱及南美洲間於工作最要時則有三千工人足見該廠工程之偉大另有起重機十五只故工作時事半功倍其餘各種機械莫不應有盡有參觀三小時之久增長識見不少日本造船廠中當以該所爲巨擘矣 
國内要聞 
[北京特約通信（般）]  
　　已付閣議之中俄問題 
　　中俄問題今日始正式提出閣議王正廷於上午十時由國務院電約並外總介紹赴閣議説明一切此種閣議内容政府方面當然付之秘密然聞今日並未議决則係向來之習慣如此重案斷無一次議定者只前年中日之魯案細目協定外總及交涉者同爲王氏一人且限期至迫故即日會議即日簽字今顧維鈞旣自有主張本月五日顧氏將中俄協定全案簽註一遍至夜十二時方始脱稿次日與原案同分配於閣員而關於中東路外蒙兩大問題當局又各有意見且内中含有直奉的關係故即使解决亦尙稍待磋商也 
　　此案之急轉直下在上月二十五六以後王正廷擬出大綱作爲協定初稿以公函送交加拉罕其内容凡十三條已並非望天要價之條件而根據於迭次談話之結果者王氏方面已認爲大致接近加氏可以承認然加氏至第二日尙無函復俄團中不負責任之消息則謂加拉罕等認爲因承認而立條件實辦不到然協定之第一條固爲恢復邦交非如去年所提之大綱以承認問題列諸最後也隔一兩日後俄團之答復則爲已電莫斯科請示俟復電到京再有表示直至上月二十九日依然此種形勢然二十八九間王又派人與加拉罕晤談探其意向知彼方並非無意亦不欲延宕但再會晤一次即可决定王氏且有表示如加氏之還價相離不遠即可據以向政府請示表示王氏之並無拘執故即約定一日正午晤談即報紙所謂最後談判者也此次見面以後當日晚間加拉罕即將修正之協定稿交來改爲十五條王氏趕辦公文於一日下午親持密呈至府並特致總理外總交總三密函走謁孫顧吳乃曹氏以病未見其餘三人皆次第會晤將函親交次日下午再赴府訪王毓芝見曹遞呈次日曹以呈交院乃有今日之會議 
 
 

Page 7

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *愚所知者王之呈文附件有四一王所提之協定稿二加氏所改之協定稿三中東路辦法四外蒙辦法其具體之文字今尙未至公表之時期無從披露但知與外間所傳之十二項不盡相同其有可略述者則第一條爲恢復從前邦交其交還使領各館王氏列爲第二條而加氏改爲第一條第二項繼之則爲一切懸案兩國組織聯合委員會解决之而此委員會之開會期則在承認後之一月内會議終了限以六個月航權問題王氏以内河及交界河流分别立説而加氏則改爲概括的江河二字而曰以公平的原則會議解决國界問題另組委員會解决兩國固有各條約依一九一九一九二○年之宣言抛棄不平等之規定通商條約依公平的原則另行議定税率與各國一致兩國間互不爲國體之宣傳庚子賠欵俄允退還充敎育經費東路外蒙兩問題以外之大概規定率不外此 
　　東路問題出於備價贖回一途此愚於二月六日通訊即已報告者今衆口喧傳已成公開之秘密矣王加迭次會晤所最關重要者即此項問題聞俄方所惟一注意者即（一）只由中俄兩國自行解决不容第三者參預（二）方防交還以後路權移轉於第三國但旣言價贖則贖回以後與贖回以前不能不分别辦理以俄國今日必須除去白黨之勢力也贖回辦法最要者估價問題其次即如何交付此事恐須開議以後始有解决且價值亦須估定外傳之數目字大概爲擬議之詞而所預先言明者即該路之股票俄須負其全責彚齊交我此後之東路即全爲商業性質一切俄人所有之土地警察市政各權一律交還當未贖回以前則中東路之餘利當封存不動以待清算且暫時辦法中頗置得於中國之督辦局長雖爲俄人由我委派惟董事會中俄各五仍前例耳頃聞交通部方面對此種種辦法將有縝密的討論且對於贖路價格亦將綜合該路營業狀况定一標凖焉 
　　外蒙問題聞俄人所許者爲我有軍隊接收有白黨不至據有之保障俄即撤兵從前俄蒙間所有密約一概廢止蒙古之内政俄不干預以愚所聞王氏方面認此爲實力問題其置重之程度尙居中東路問題之次然派兵接收一事今日已大有爭執張作霖方面主由東三省派兵接收北京之直系則主由西北邊防督辦前往此實爲直奉之爭相持不决者北京當局之懷疑第一在此以恐奉天因此伸張勢力於彼不利蓋先私而後公中國人之普通心理也然俄國方面則據李家鑿之電告俄已允先撤多倫等處之兵且允取消俄蒙各約矣 
　　現在中國之稍明世界情勢者皆認對俄承認不可再緩王鴻年曾上説帖謂日本之認俄現亦相距不遠如日本及其他各國與中俄間之問題有相關者先承認蘇俄先有協定則我將變爲被人解决損失不少其他李家鏊王景春亦迭次電催認俄而奉張亦爲催促承認之一故以事實言實有急速解决之必要此次爲大體之協定自王正廷言之已算得有良好之結果且協定所有只爲大體其他細目尙將俟之將來特不知顧氏之意如何是否不受他國之牽制又不知直派各當局能否不以仇奉之私見而害公耳（三月八日） 
[北京通信（斯人）]  
　　因熱防牽起之西北疆吏問題 
　　半月以來奉軍增防之説迭起不已杯弓蛇影又傳遍京津道上雖奉張對人表示謂爲更換防軍預備春操然按之實際言防則冬防已過言操又爲期尙早此種掩飾語决不足以取信於人此次奉軍增防必有所爲可斷言也 
　　奉軍之態度旣如上述曹側曾以此電告於洛徵求對奉佈防計畫洛電覆謂榆關前防佈置甚週且交通便利軍事行動較易可毋事增防惟熱河防務較嫌單弱似應注意請與馮王兩使妥籌辦法曹接電乃在府中開一軍事會議專議此事列席者有馮玉祥王懷慶陸錦王毓芝吳毓麟王克敏等曹以精神尙好亦親自出席商議之下曹以他處無軍可調决定令馮先開一旅赴熱馮謂調軍不難餉項一層須先籌妥以免臨渴掘井王克敏聞籌餉兩字即謂本月軍政費尙毫無把握安能擔負此項特别開支曹因問吳毓麟交通收入項下可否設法吳謂各路均有軍費負擔惟京綏路責任稍輕能否月提若干軍費尙不可知須召集部中員司通盤計算始可答覆但亦只能以一旅爲限多亦不敢預先承認也結果乃暫定調馮軍一旅往熱軍費月由京綏路照提以後防務視對方行動再行定奪昨日吳毓麟爲此特在部召集一部務會議商議京綏路提欵聞各員司協商認爲每月十萬以下尙可設法多則恐不勝負擔大概日内吳將向曹覆命一旅之費尙費如許週折可見餉項一魚之爲難矣 
　　熱河防務而必就商於馮玉祥者無非以其擁有西北邊防督辦之頭銜其實馮對此席正在力求擺脱蓋督辦之上旣冠有邊防二字一旦邊防有事馮固不得辭其職然馮於邊防上實無寸尺之地盤不啻以其一師三旅之軍隊爲三特區之後備軍以爲義務與權利毋乃不稱况去年六月十三之事酬唐不及馮亦不無灰心處故曹欲以熱河防務責馮非予以相當之酬報恐不足鼓勵馮氏之前進也 
　　有上述之原因於是因熱防而牽起之邊吏問題頗有必需解决之勢在曹初意以王懷慶雖爲三特區巡閲然以其兼任衛戍司令萬不能顧到防務因欲以察哈爾都統張錫元升爲巡閲副使以補王之所不及張乃曹氏舊部曹能放心者也惟王懷慶以已之熱河都統一職事實上已讓諸米振標今再添一副巡閲使則已之熱察綏巡閲職權又將大受影響頗未能同意一旬以來正在商榷中而熱防又告緊於是曹又變更其計擬以王專任衛戍司令其熱河都統與熱察綏三特區巡閲則議與馮馮之邊防督辦名義取消檢閲使之頭銜亦由王繼承此種辦法爲邊防計誠得而王懷慶未免吃虧故亦不克實行但直系爲着實馮之責任起見無論如何必劃三特區地盤若干與馮計劃斟酌已非一次遲早之間必可實現最近以馮部旅長張之江調任綏遠都統之説似非無由按以張調任三區本以熱河爲宜然即令王懷慶讓出都統兼席殊無以位置米振標而馬福祥之在綏遠則久爲曹所欲調去故綏遠都統與張之説或能實現亦未可知也 
　　至於馬福祥之下臺地步外傳將與以甘肅省長然甘督陸洪濤身處回部羣馬之中頗多掣肘今又以省長與馬福祥馬非林錫光必不得而制之北京若必發表上項之命令恐陸不能同意昨甘省回軍代表馬麟見曹聞有長時間之談話未知是否於綏甘疆吏問題有關以羣馬之意思測之其歡迎馬福祥回甘殆亦必然之事也（三月九日） 
[洛吳解决海軍爭潮之條件]  
　　海軍杜温之爭政府原擬以渤海司令畀予温氏表面上仍歸總司令節制作爲轉圜辦法奈洛吳對此迄未同意迭次來電表示非任温爲渤海防禦使不可而杜氏方面態度亦頗强硬此事遂陷於僵境兹據政界消息連日曹錕切電洛吳囑其顧全大局勿爲無謂之爭前晚（八日）接吳覆電已代温承認渤涨司令之名義惟另行提出四項辦法要求悉予批准實行内容大致如下（一）指定月餉（二）劃分權限（三）確定駐在地（四）籌撥修繕費當經曹錕批交院部會核辦理據院方負責者聲稱原請四項尙無重大窒礙下次閣議當可提出解决而温樹德亦有日内偕海軍部軍需司長劉永謙來京直接磋商辦法之説但據一般人窺測此事内容異常複雜牽扯過大恐難得圓滿之結果也 
[京議員擁憲運動之第一幕]  
　　開行憲會議籌備會 
　　張伯烈彭漢遺等所發起之全國法團行憲會議昨日（九日）下午三時在北京中央公園來今雨軒開第一次籌備會兩院議員及各法團代表到會者約一百二十餘人公推葉夏聲爲臨時主席報告發起行憲會議之趣旨並報告（一）本會議會址已與衆院行政委員會接洽允將憲法會議起草委員會地址以一個月爲限借給本會（二）本席與蕭君輝錦議有電稿一件請付討論修正（三）參衆兩院每省區及各法定職業團體請推舉數人負責籌備會務李燮陽發言謂本會之發起據聞係因上海林長民湯漪等反對憲法主張國民投票同人爲抵制計所以有今日之集會本席以爲此舉似可不必不如由今日在座同人發起和平統一會議李言時并大駡林長民湯漪等斥爲國家罪人唐寳鍔及在座各人多嗤之以鼻甚有呼爲廢話者張樹柟發言謂行憲會議議案其中所刋各條尙有考慮之必要（一）會議地點不必一定在上海（二）籌備員不必限於本院同人（三）抵制林湯等所主張之國民投票（四）握有實權而無誠心行憲者應取何種辦法（五）由今日到會同人中之熱心者自由認定籌備員奉楷主張於通電中除各法團外加入督軍省長張樹枬反對之雷殷謂憲法之實行須先由中央政府始顧現政府之心理爲何如此層請注意副座尙未選出不如以能行憲者爲有被選之資格萬鈞主張取消電稿第一項之承認二字將第五項督促中央地方遵奉憲法改爲第二項另推入修正電稿彭漢遺主張參議院推二人衆議院推三人各法團推二人修正電稿陳家鼎唐寳鍔主張今日到會各人皆爲籌備員彭漢遺主張推常任籌備員　當由衆推定葉夏聲張樹枬彭漢遺陳家鼎王國欽羅靜夫等爲常任籌備員並通電全國法團報告本日經過遂散會兹將通電稿原文披露如下京兆曁各省區議會縣議會敎育會商會農會工會律師公會各法團公鑒竊維徒法不足爲訓行憲宜戒具文查憲法自民國十二年十月十日宣布以來瞬經數月登峯造極幸全九仭之功遺大投艱尙滋一簣之誚國民天職詎可等閒憲典精神懼成虚牝同人等責任所寄民喦是瞻爰亟發起全國法團行憲會議定於本年四月八日開第一回會議於上海特擬議六事（一）承認實行旣成之憲法（二）請願修正未備之部分（三）主張憲法内之權利（四）舉行憲法内之選舉（五）督促中央地方遵奉憲法（六）糾正一切違憲行動集思廣益萃大雅於一堂化鴟成祥納總林於正軌斯會之成也將見澄清政治發展民權監督政府促成自治之四義積十數年如鯁之欲吐者一措手投足間於以觀日月之經天焉海内宏達盍興乎來倘荷代表賁臨自當擁　以待臨電毋任翹企之至行憲會議叩 
[蘇俄拒絶日本提議]  
　　加拉罕已向芳澤表示 
　　本月七日下午五時駐京蘇俄代表加拉罕氏往訪駐京日使芳澤謙吉氏會商日俄交涉問題據日人方面消息是日加氏往訪日使係因接到莫斯科政府之訓令關於日本政府前令芳澤氏提議取消否認崴埠領事照常交換郵件及釋放被捕日僑等問題已有答覆前來故轉達其訓令内容於日使請其電告東京政府其内容如次「（一）否認海參崴日本領事問題及禁止交換郵件問題在正式國交未恢復之今日實無承認及交換之必要亦不能訂立此種關係故日本政府之提議不能承認至於領事館一事亦因蘇俄之好意始得暫時存在至於今日但此種好意於兩國無正式邦交之時亦不使永久存在此層希望日本政府諒解（二）海參崴日僑被捕事件因被捕者有不利於蘇俄之秘密行爲其行動已暴露始行拘捕自應照蘇俄國法處斷不能立予釋放」以上之答復已完全表明拒絶日本政府所提議聞芳澤日使已於即晚電告東京政府矣 
[俄代表在外蒙之活躍]  
　　字林報載庫倫俄報消息云蘇俄派駐蒙古代表范西里夫Comrade　Alesei　Uasilieff於一月三日向蒙古政府呈遞國書由該政府總理喬治Tseren　Georgie接收是日該處軍隊及陸軍學校學生舉行閲兵式范於檢閲後當塲演説宣示紅軍德意國書呈遞時禮節隆重蒙政府各大臣均參與其事其總理喬治爲答謝俄政府之厚意親自演説略謂蒙古歷年受中國軍閥及白黨之蹂躏幸得蘇俄之助能復自由惟俄國人民中尙有誤認蒙人有排俄者此實非事實自此俄國新公使到蒙以後所有誤解必可盡釋兩處人民當益爲親密云云范氏當答稱俄國始終願助鄰國趨於自由文明之域由互助而謀互利俄國之批准俄蒙銀行計劃與俄蒙電信協約即爲此互助之初步范氏後復對華俄社及Zarya報發表談話首述俄蒙關係謂蒙古政府於俄國之理想及其在亞洲民族中所宣傳之説完全信仰更因商務及電信協約之關係兩國之交誼極厚蒙古之小輩青年起後其勢力必益爲振作蒙古之司法財政及文化政策此後若愈改良則與俄國協作益易而蒙古之富强亦將因而增進繼言對於中蒙之關係范氏謂俄國所持之政策爲由國際勞工總會之指導求民族眞正之自由主張弱小民族自决惟在此時則於環境亦不得不顧蓋吾人方處於反動空氣中保存且不易言遑論遽談進取故吾人今日尙不許即言蒙古獨立所能爲者當爲助蒙古自治惟要知獨立與自治亦僅名義上之不同實際並無多少差别耳 
[膠路職員反對挪用路欵]  
　　日人消息膠濟鐵路局長劉堃關於青島停泊中之北歸艦隊經費五萬元之支出曾於二月二十七日要求日本佐伯會計處長承認佐伯處長已以鐵路現在之狀態無支出如許資金之理由予以拒絶查此五萬元表面爲鐵路須償還日本借欵四千萬元之故每月報解財政部由財部於每收到現欵即發行國庫證劵交與交通部俟將來達相當額數時以充償還日債之一部實則明明流用於海軍經費故除局長外自副局長以下各路局職員殆全體反對支出此欵視形勢如何或將全體結束以執反對行動至於海軍經費最初要求每月二十五萬元次减爲二十萬元最近又減至十五萬元其分配方法則由膠濟路支五萬元商務總會支五萬元其餘五萬元則由青島税關烟台税關及青島鹽税收入等支出之惟商務總會似除已一次支出若干金額後并未再由何處付欵二千人之陸戰隊與六艘軍艦官兵以經費不足頗形困苦之狀 
[葛爕生案之三匪犯正法]  
　　牽涉日人濱野　已向日領署抗議 
　　濟南通信今日督理署軍事發審處槍斃架虜膠濟路張店段機務段長葛燮生之匪犯高良臣鄭瑞亭高瑞圖等沿路觀者如者該三犯俱身着狐裘極爲闊綽葛妻某氏且在槍斃處等候將該犯人之心挖出以祭葛氏之靈觀者無不稱快惟匪首李魁武高樹瑞現已逃匿天津鄭督理以該案係警察馬衛隊隊長厲大森所破仍派厲隊長率幹警十餘名喬裝赴天津偵緝據高等供稱將葛叚長架至濟南後係藏於商埠一大馬路日商利源號由該經理日人濱野代爲藏匿鄭督理當即函知交涉　長馮國勳令其向駐濟日領提出抗議將濱野移交馮當即令該署第二科長徐冠生向日領作口頭之質問該日領請交涉署備具公函正式提出交涉現該署已公函日領署十餘日之久日領署猶未答覆記者往訪徐科長據云日本刑律與中國不同除造意殺人者外餘均爲從犯葛段長實係鄭瑞亭用槍打死日領署即將濱野治罪亦不重大云云結果如何尙未可知兹録布告如下爲佈告事照得本處訊明匪犯鄭瑞亭高瑞圖高良臣等三名一案判處死刑業經呈奉督理批准應即執刑槍斃以昭炯戒特將該犯姓名罪狀佈告軍民人等一體周知俾資儆惕切切此佈計開槍斃匪犯三名鄭瑞亭二十八歲章邱人高瑞圖二十五歲濰縣人高良臣四十歲昌邑人訊據鄭瑞亭高良臣高瑞圖等供認於去年十月間小的高良臣與在逃匪首李魁武高樹瑞議妥架膠濟鐵路葛機務段長勒贖至二十五日小的鄭瑞亭高端圖夥同逃匪王錫榮耿大耿二馮勝陳敬喬及匪匪首共九人由濟南搭車前赴張店將葛叚長架出帶至濟南藏於商埠一大馬路西頭日商利源號濱野處勒贖洋一萬五千元高良臣分洋千元日人濱野分一千五百元小的高瑞圖等各分洋六百六十元其餘均被匪首李魁武高樹瑞分使因高樹瑞接收贖欵時被警打傷并失去盒子槍一杆懷恨經小的鄭瑞亭合李魁武陳敬喬將葛叚長領至西山坡窪内用槍打死各情不諱均應槍斃 
[洛陽雜訊（鎭）]  
　　吳氏近以杜温問題　曁力保高恩洪膠澳督辦事曹側頗有不以爲然之意前吳毓麟來洛時曾謂吳曰邇來中央號令不行玉師爲全國所推崇務仰擁護中央不改初衷則各疆吏當不復敢有妄干國政者吳聞言默然最近吳氏對於北京任命疆吏一事絶對不再在表面發言例如塞北關監督行將更調馬福祥來電請維持王前監督吳覆謂中央已發表李某繼任似不便再請維持王監署總以服從中央命令爲是潼關監督周光熊卸任後北京已命段達信繼任近陜督忽又電保楊朝黻吳覆劉電謂中央已發表有人矣云云是爲吳最近對於北京之態度 
　　張福來之子芳圃忽聞被周村梅營長誤認爲匪立予槍斃此説頗堪驚異蓋聞梅營長少山爲人謹愿而作事亦精密實非卤莽之徒且與汴張有舊必能認識其子當不致如此誤會汴張聞耗曾去電詢問今接長山知事來電果言確無其事但芳圃離汴時實屬不别而行殆亦引起外間訛傳之一因也查張芳圃年少嗜鴉片胸無點墨而習於紈袴在鄭州時出入包車有馬弁二人帶手槍護隨尋花問柳途人側目迨張福來携之赴汴嚴加管束彼猶私自出外吸烟嫖妓旋又暱女伶某北聞其出游即與該伶偕遁也 
　　汴垣自客臘迄今疊出刼案且有傷害人命事刦盜均衣軍服領章上標明某師某旅字樣被刦者均敢怒而不敢言即有告發者亦被二三中下級軍官從中洗刷含糊了事故汴張自身尚未詳悉兹有人實告吳使聞而大怒已密電張氏約束部下並囑其澈底查究矣 
[重慶通信（圖滄）]  
　　熊克武失敗之原因 
　　熊克武此次在潼川失敗後由成都逃到仁壽資州再由仁壽資州逃到瀘州熊旣拚命狂竄（偕但懋辛）劉湘與袁祖銘則拚命竊追勢頗竊蹙大有非避往雲南無可駐足之勢然熊克武本蜀中健者何以一敗至此則自有故 
　　自援川軍攻下重慶劉湘袁祖銘楊森極力主戰大有一鼓而下成都之野心其時熊克武亦發起南津驛會議召一軍三軍邊防軍民軍各首領會議石青陽無表示劉成勛與賴心輝雖久不願戰却亦不敢言和故會議席間態克武一人主戰最力劉賴石旣經與熊携手祗得唯唯聽命其餘如張冲余際唐喻華偉等爲熊氏親信自然不生問題熊固剛愎自用但頗善於操縱聯某倒某爲其慣技故每到不可收拾之際却又有絶處逢生所以援川軍雖進攻甚猛在熊心目中以爲尙不至絶無辦法不料劉湘楊森輩屢經失敗之餘久稔其慣技專向他硬打不稍墮術中因此一軍遂如枯朽之被摧拉竟至不可收拾益以劉成勛賴心輝石青陽等雖與熊共同動作實不肯爲出死力劉成勳向稱揉水漩出兵援助往往只答應在後面摇旗呐喊助威拚命臨陣激戰爲水翁（劉成勳綽號）向來絶無之事賴心輝比較上忠於熊氏（前次攻陷重慶即賴其血戰之力）然亦以熊克武之可與患難而不可與共安樂久欲脱離熊氏覊絆而獨樹一幟賴心輝素慕劉湘之爲人去年春間曾到大邑去謁劉湘一次身雖在熊却對劉頻頻示好感以是爲熊氏所忌而欲奪其前敵總指揮一職并派但懋辛到前敵監視但亦無如賴何石青陽本爲巴縣南鄉之秀才掛民黨招牌資格最老惟其人頗庸碌雖吕超與之携手苦無實力以上數人皆附和熊氏者或爲熊克武所輕視或爲熊克武所忌故無肯爲之出死力始終擁護熊克武者一軍將領之九人團而已 
　　上述熊氏友軍推貳固爲其失敗之一因其他若地理形勝上尤大有關係熊克武自爲成都兵工造幣兩廠廠長專用以補充一軍劉成勳賴心輝久已不平迨賴氏山重慶退出駐資中内江即按兵不動劉成勳坐鎭成都專顧川西南一帶熊見勢不妙深慮其根據地大小川北之有失乃商之劉賴自已親赴潼川取三角鼎足之勢蓋潼川順慶遂寗東可以窺萬縣南可以襲重慶西可以進成都爲一軍十二年來之老巢穴熊料劉湘袁祖銘楊森輩必猛攻成都俟其深入三角形以内然後熊賴從後面左右包圍之援川軍决無幸理庸詎知劉湘袁祖銘調少數軍隊佯攻成都陰以全力急龔潼川一鼓破之熊半夜縋城而遁幾乎被擒潼川一軍旣潰而鼎足之勢已破熊氏雖逃入省城意圖再舉而已無及矣（二月二十九日） 
 
 

Page 8

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *   
 
 

Page 9

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *   
 
 

Page 10

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *國内要聞二 
[湘潭通訊（湘雅）]  
　　湘省軍事會議之暗礁 
　　前清末葉陸軍部規定全國設常備兵三十六鎭湖南照派應有陸軍一師一混成旅入民國來軍額雖稍有擴充然所增者多在邊防湘軍數目固未稍增也湘軍甚不滿意故始終未受中央編制丙辰之役湘軍以反對帝制最先隷於西南統系黎黄陂入京時湘軍則有趙恒惕陳復初陶忠洵程潛四師譚延闓被任督軍程首先自請解編陶　以槍枝甚少被淘汰獨留趙陳兩師使譚此時竟商准中央廢師存旅將原有四師改四混成旅則軍界勢力保其平衡數年來湘省内爭可以不起惟其未能如是也故内爭不息與陸部目的日見隔離然暫編軍與直轄軍官俸兵餉額有高下軍界中人心焉美之但事實上只此一師一旅究竟誰應成師誰只可爲旅殊無邏輯之可言因而各點手段往往至於兩敗俱傷主義歟金錢歟誠非局外人所能解此湘省内爭之中心點亦湘民被害之痛史也 
　　趙恒惕因欲解决附北問題　遂以湘事略定籌辦善後爲名定於三月一日在省特開軍政會議南北要人如馬濟葛應龍譚道南等均因此逗留長沙其詳情已載前次通訊趙以爲一旦北歸本身與各師長同時爲中央任命大官諒必人人歡忻鼓舞正在興致淋漓之際而足音空谷大有一瓢冷水之概愚前緘不云乎「湘軍素以北歸爲叛省」并舉例言某公之事可爲前鑒趙以已身且戰勝强敵那復計及至此自通電發出之後各軍官照例官樣文章一致贊成省中亦大吹大擂極力籌備詎料會期已届忽大生阻力阻力維何即各高級軍官相約不來是也蓋譚趙戰後湘省實力爲四師長所支配其中尤以葉開鑫兵力最强現計有兵七十連（湘省護憲軍興師旅團均係坐升而實力不稱故近來計算兵力以連爲單位）唐生智次之凡兵五十連賀糧祖次之劉　又次之賀葉於湘西平定後即駐洪江唐駐郴州僅劉以兼戒嚴司令駐省此次會議劉氏之來與否自無問題唐於二十三日趕到乃葉賀兩師長忽　　其來遲葉賀不來此會議决不能開即開亦將另生波折趙乃連發密電力促二人來省會期則改至三月八日近有又改至十六日之説葛應龍等因難於久待已先後離省乃葉復電稱上月二十九日首途賀亦有二日起程之訊又一面電囑其弟耀璘（現任省河釐金局長）即日送家眷往洪江其不滿意於此次會議已有取瑟而歌之意據知其内幕者言北方所提條件仍只有兩個師長歸葉唐二人分任賀劉則榜上無名劉實力不足又非軍官學生且身駐省會自無如之何賀則實力有一旅以上又係準軍官系潛勢力頗大上次湘西之敗且破其私鈔購辦大批槍械豈能自甘閒散因早與葉氏聯盟今見他人富貴自然故意阻撓葉雖興高采烈然以同盟之故自不便獨來趙見事勢如此異常焦急聞密電中千言萬語大約於竭力疏通之中必附有條件不少不知此公果能就範否姑誌之以覘其後 
[湖南省有礦務局之内幕（鐵丁）]  
　　抛砂詭計之披露 
　　湘省礦額之富在國内僅亞於山西礦之所出以鉛鐵煤銻爲最次爲磺金銅等幾於無縣無之省城鍊廠林立洋行專營礦業者不下十餘家而湘政府視爲全省惟一之利源者則爲水口山之鉛礦設有礦務總局以專辦之苟能政治入正途實業循正軌即就一水口山而擴充之整頓全省財政而有餘無如歷年以來之任斯席者無不與政府上下其手以圖私利内容之腐敗幾不堪問前總理曹典球氏本一書生毫無經騐僅曾辦一高等實業學堂及總理礦局竭力羅致高實礦業門徒以植其勢力又不問賢否儘數安揷礦業工程原在水口山省城礦務局原不過一駐省辦事處三五人已足曹乃用人至一百五十餘人每月開支達二萬元以上一班礦業學生復組織礦業協會及礦業俱樂部等機關以遂其把持之計迨其後胡瑛接手此輩均不易更動再以胡之私黨加入之數達二百二十三人矣胡爲黨人政客之流知識毫無一味聯絡議員向當道説項供給軍費以爲軍閥後援究竟覬觎者多豈能盡如所欲乃妙想天開凡事不經科長科員之手逕向各洋行抛砂量數至少達五萬噸如安利英開利多福湘江湘利等洋行無不有抛砂契約每訂一約交砂量定金半數即付以提砂憑單實則山中無砂可提洋商祗要有政府負責即不問砂之有無現實業司交涉司接到關於礦務局抛砂之案日必數起而礦局答復公文每件必有查此案并未到科究竟情形如何殊難縣揣等語堪發一噱去年政變之時首先將胡瑛逮捕下獄或謂此即政府曾與上下其手恐一旦發露不可收拾逮捕後再故縱之以爲消滅證據之計實情如何雖不可知然胡任内除應付之砂不計外實已用洋商定金二百三十餘萬矣可爲湖南礦局前途悲 
[長沙通信（萍）]  
　　湘省統一財政之悲觀 
　　自上年有所謂統一財政方針者宣布之於議會揭載之於報章咸以爲甲子運轉必可逐漸實施然現在僅做到表面工夫内容較前更糟省憲規定應於此届議會開會五日内將十三年度上半年預算交送議會核議今開會已有五六日僅有民政預算略具頭緒至於軍事預算財政司屢咨軍務司軍務司又轉咨各軍隊苦口婆心催請速造軍隊以分贓不匀置之不理上年軍費統計按月五六十萬上下皆就防地税欵提撥提撥以後尙以表册呈報財政主管機關故財政司尙有管賬權衡今年不但提撥且提撥以後並無表册財司嚴催税局解欵各局不解金庫而解防軍蓋防軍操生殺予奪之大權財政司則僅有電文上「致干未便」之官樣嚇人語耳以是全部方針悉成畫餅護憲之戰逐去軍隊一半（譚軍）而據籠統之調查現在每月軍費無形達百萬之多减去半額而費用超過一倍寗非怪象是以鍾才宏有財政司長之呼聲而鍾毅然不幹謂財政敗壞至此我不能兼善天下何如退而獨善其身此亦大有見地之語也 
　　然財政司仍欲維持「統一財政」之假面具至今仍將税局收數列表發交各金庫一面以軍政支撥欵項令金庫按數撥付金庫無欵可收安有欵可撥乃税局視「財政司令税欵一律解庫」如具文而撥欵者則奉「財政司指撥公文」爲憑證紛向金庫索取金庫無以應乃欲出具印收交由各軍隊按照財司所開列數目向各税局直接提取然財政司謂此舉破壞統一不肯允許聞已與長沙總金庫商議仍由金庫向各税局催欵如税局疲玩則由軍務司派兵助同勒催金庫以本身僅係儲藏性質何必强挽催徵手續故亦不允實則財政司謂出具印收直接催欵爲破壞統一然則所謂不破壞統一之道又安在耶 
　　軍隊擅提税欵之舉旣已司空見慣然趙炎午最近仍致澧州鎭守使唐榮陽電略云各税業經通令從二月一日起一律解庫軍餉赴庫領取以資統一在案兹據津市釐局函稱該使所部仍有提撥火食等事實於統一財政前途有碍該使屏藩西北拱衞省樞尤宜以身作則危舟共濟况釐欵解庫與軍餉赴庫領取不過手續不同並非軍餉無着仰即嚴飭所部一體制止毋得擅行提撥是爲至要等語此蓋爲變相之訓誥在當局意思亦不過懲一儆百耳然查澧州唐榮陽所轄防地對於釐税各局之手段尤爲新奇凡省政府所委税收人員在其他軍官多半拒絶不收唐則收之惟附以特别條件各該釐局局内一切職員均由唐氏直接委任局長不過坐擁虚銜即一切用人行政之權均不過問惟於每月向澧州軍需處領乾薪四五百元耳此則近於包辦性質不知與所謂統一政策能否並行不悖也 
　　且僅本省軍隊提撥猶可説也而湘南寗遠道縣桂陽嘉禾江華永明臨武藍山宜章等縣悉爲桂軍沈鴻英勢力範圍沈軍就地求食凶惡萬狀各縣税欵旣受湘省政府之支配復受沈軍之宰割（湘政府電令各縣如有非法提欵者概不承認）紛紛電請交涉乃交涉無效而宰割仍不能免近據寗遠來電沈軍軍需率兵坐縣守提祗以庫空如洗一時應付萬難該軍需竟嗾兵荷槍持械擁入保管處强暴脅迫形同虎狼若不制止各公團惟有避難解體而已依此現象則湘省領土與政權均未統一而惟財政統一是務亦掩耳盜鈴之舉耳 
　　現計全省收入尙有畝捐特捐米捐騐契税畝捐特捐自軍資處取消後總指揮部已電令各縣將委員撤回責成各知事掃數報解米捐除鄂蕭源源採運軍米影響税收外而其收數又不可稽用途亦不公開騐契税興辦未久尙無成績近日但聞總指揮部與財政司派出催欵委員馳騁於道同時政費學欵燈盡油乾竊恐維持現狀且甚吃力統一云乎哉（三月五日） 
[沈鴻英附粤續聞（夷白）]  
　　沈鴻英所部歷年出没湘贛粤桂間竟成一種飄忽之流宼四省雖共以爲苦而苦無術以斷其生路此次湘戰結果譚方失敗即由於沈在郴桂之輕輕一捺而致譚方首尾狼顧倉皇引退迨大軍進攻而沈部已疾馳數百里之遥已而大軍入粤而又麕集湘邊時以游騎襲擊多方擾亂在一般人觀察以爲沈部殆終與粤方爲敵矣不料翻雲覆雨之沈鴻英旋復有棄怨言和之舉最初數數派代表向中山輸誠中山亦漫置之不以爲意其後表示日益懇切且願以某某爲質某某事爲證中山乃漸漸見信不疑其中奔走最力者厥惟陳代表貞瑞往返在十次以上始克就緒中山所以畀沈者則爲廣西總司令一職沈所以報中山者則横梗湘桂邊境而斷絶陸（榮廷）馬（濟）之結合隠爲粤方屏障此交易成熟於是粤之北門又深一重鞏固然事之離合錯綜要亦無過於是矣 
　　陸馬必欲鋤逃而後甘心在歷史上顯然有一種深刻之夙仇就現勢言亦不能不去此障碍物以謀湘桂間之呵成一氣馬濟聯趙恒惕在假道湘境以扶植其老師沈鴻英聯趙恒惕在盤踞湘邊以窺伺粤桂因偶然之利害相同乃不期然而與趙取一致行動一幕告終二幕開始馬沈對於粤桂問題遂發生直接利害衝突馬旣擁趙而有之沈勢不能不與趙反目而别求一相當之主顧環顧四境無已惟有粤方與彼爲暫時利害計似有重温舊夢之必要粤方亦以湘軍全部調赴東江誠恐北江空虚啓敵覬觎得沈一臂之助亦足小紓北顧之憂雙方旣心心相印故事實亦遂容易接近矣（三月六號） 
[皖當局實行堵築華陽河口]  
　　馬聯甲已令籌欵　　謝學霖親往查勘 
　　華陽築口問題在吕調元任内即已計畫施工業經請部委任望江縣紳陳樹屏爲督辦并由省委倪文錚爲委員估計需土三萬方應用土夫一千五百人一個半月可以完工祗因欵項問題吕調元令行財政廳撥欵一萬元已屬不敷甚巨且財廳長胡思義尚不肯一次籌出是以停頓嗣馬聯甲兼任省長又復提及此事并以部委督辦陳樹屏已故另委安慶道尹謝學霖爲督辦主持一切謝則就道署内設督辦辦公處聘請熟悉水利專門人才襄助一切按照原估工夫切實計算至少非四萬元不克濟事商諸馬聯甲令飭財政廳籌撥胡思義仍然推諉謂須向中交兩行商借謝學霖以分文未得如何舉辦昨日馬聯甲催促謝學霖親往華陽一行謝見馬氏謂財廳無欵可撥如何能辦馬遂傳胡思義到署詢問何不撥欵胡即諉爲中交兩行以無押品不肯借欵隨袖出電稿一紙謂係拍至望江令該縣知事王覺民暫行籌墊馬知望江丁漕各税收入有限况各項税收均在淡月當即答稱這個電有何用處不能發不能發連説數句胡氏再三解釋將電文大加删改始允拍發馬氏復云華陽河口築成之後瘠苦之區變爲膏腴之地無論如何萬不可停止進行一面仍催謝學霖親往查勘謝氏出省署後頗爲躊躇惟以馬氏之命不得不往當即派人至江干向小輪公司包定陞泰小輪官艙决定十日清晨上駛同行者有工程師張曜宣等數人華陽距省一百二十里水路小輪半日即到華陽進口十五里即至望江縣城該河口爲望江宿松太湖等縣出口之要道堵塞之後内河民船則由望江賽口武昌湖出安慶鹽河而入大江將來華陽河口築成田地可以增多所苦者望江内河吉水溝等處之漁民生計斷絶從前一經有人提議築口彼輩即羣起反對現經該縣官紳百方　解大抵以漁利雖失有田可耕亦可相抵且該處與鄂贛毘連以後湖北廣濟·江西彭澤亦少水患誠利多害少之舉也 
[蕪湖近訊]  
　　馬聯甲前决定本月十四日出巡查剷烟苗現因某項關係與已身不利業經作罷改令皖中南北三道尹出巡各屬督促剷烟馬氏將於日内由省乘差輪過蕪赴寗謁見蘇齊再往蚌埠其眷屬等業已先行 
　　皖省契税一項係屬收入大宗所訂施行細則異常周密無如各縣知事不能切實奉行致税收短絀財政廳長胡思義前擬整頓税契辦法八條呈請省署轉咨財部核准備案財廳現已將此項辦法訓令六十縣知事遵照辦理 
　　蕪湖平民敎育局促進會自上年組織成立後軍警各界捐助之欵約有三千餘金僅辦平民學校數所每所學生不過十餘人外間嘖有煩言並有人宣言查賬該會遂於十日開會討論議决收支各賬即日登報宣佈以昭公信 
　　蕪湖紙業打紙錢工人以近來米珠薪桂所入工資甚微不敷贍家要求店主增加工資特推舉代表數人連日與各店主接洽不得要領店主方面態度異常强硬分文不允增加全體工人已於十日一律罷工 
　　蕪湖警察廳長儲莘刻爲整頓路政起見於十日下午二時召集工程局汪局長及各署長員等在廳開會討論整頓路政辦法總商會會長曁各帮商董均列席與議　　蕪湖海常兩關第二百五十三節期内查獲之烟土嗎啡等件約計一千數百兩於九月上午十時堆於海關門前空地當衆焚燬届時各機關長官均到塲監視以昭鄭重 
　　馬聯甲前派安徽軍警督察處處長袁先杰晋京向府院部道謝遣派代表來皖祝壽並接洽要公兹已畢事袁業於十日乘輪過蕪返省復命 
[浙西乍浦交涉案近訊]  
　　浙西乍浦交涉案盧督辦因省防及主權關係令王交涉員與法人妥爲辦理尙未解决昨由張省長訓令平湖縣知事云據公民許祖謙任鳳岡陳惟儉等江代電稱平湖乍浦山地案蒙飭員交涉爭保國土甚爲公感惟近聞外人竟要求無期租借訂入草約無期二字萬難承認即現擬約中所稱收回之地嗣後不得轉賣於第三者此層不甚明瞭實爲妨碍主權亦難承認又六里潲片所佔之二百餘畝與敎堂現建房屋毫無關係且此處本爲崇明人所墾種貧民生計所關匪小收回後斷不能由一人出面承租不特有嫌壟斷别生枝節或重演暗中轉讓外人之弊且多數生計尤宜顧全際此交之忱拒涉訂約豈容再種禍根爲此電請鈞座始終愛護國土絶背理非分之請不特一隅蒙福實於全國有光等情據此查此案前據該縣知事親自赴滬與法敎士接洽尙無端緒據電前情仰該知事體察情形妥爲辦理仍將辦理情形隨時具報此令 
[江蘇整理財政委員會常會紀]  
　　江蘇整理財政委員會第五次常會於本月九日十日在南京懷豳園開會委員之到者爲張雲摶·許仲衡·李耆卿·黄任之·吏量才·黄伯雨·沈思齊（黄伯雨代表）蘇民生錢强齋韓省長嚴廳長均列席齊督於第二日亦出席兹以議决各案撮要分述如次（一）張雲摶報告草擬整頓税所大綱税務員考試章程税務員任用章程税所特奬章程經兩日詳加討論之結果省長表示决意采行並公推張雲摶許仲衡李耆卿沈思齊審查草案於下次開會時報告先從本月起請財政廳長將各税所按月解欵連同比額列表報告本會由財廳長醒照奬懲規程嚴切執行並將執行方法一併報告本會一面請由軍民兩長特發通令警告各税所嚴督施行至税所長之任用以後采用公開主義其如何公開方法由審查員會同委員長訂擬送請行政長官執行（一）長宣布十三年度預算支出以最近三年間平均收入一千六百萬元爲限（十二年度預算支出二千一百餘萬元）一面整頓收入如有盈餘先儘歸還舊債再有盈餘擴充事業到會者一致贊成即請省署通告各機關於編製預算時依此標凖（一）請軍民兩長宣布軍警費核减方法第一日會議省長聲明核減軍警費一層正在會同督軍盡力籌劃一俟籌定辦法再行宣布第二日齊督到會宣言對於軍警費核減問題早經歷次發表意見惟希望各部分一律查照議定方針嚴切執行如果大家决心照辦本督軍斷無不照辦之理即以此意宣布（一）省長提議改行徵收方法使各徵收機關欵項與帳目分離議請許仲衡李耆卿研究辦法提出討論（一）對於各地來函意見書及建議案應如何處理議决查本委員會之職權經財政會議議决案規定由省行政長官授與是本會議案除財政會議交議外應以省行政長官交議爲根據所有各地逕送本會請議或建議等件認爲未便逕行處理及答覆 
[蘇省實業行政會議紀要]  
　　江蘇實業廳於三月十日上午十時在廳内開實業行政會議省立農林武試騐塲及各工塲場長等到二十餘人張廳長主席省長派第四科長單毓斌代表到會參與討論其討論要旨爲編製十三年度預算標準及今後五年塲務概畫關於農林部分其領用省欵者本年度祗得就原有狀况整頓維持不得擴充經費增加省庫負擔關於工塲部分應認爲直接生利機關定要責令自養且須撙節支出俾歲有贏餘以圖擴充工業聞各工場長對贏餘一層殊無把握甚感困難並悉與會各員定今（十一）日上午十時全體進謁省長陳述一切意見下午二時仍到廳開會討論預算案云 
[鄂省敎育消息]  
　　湖北全省春季聯合運動會之籌備湖北敎育界同人擬在華中及全國運動會未開幕以前發起一全省春季聯合運動大會現决定在三月二十九日舉行舉定第一師範學校校長周之瀚爲籌備主任各校舉一人爲籌備員聞用費由各校公攤并不請官廳津貼 
 
 

Page 11

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *　　精武體育會參加全國運動會武昌精武會於前月建議加入全國運動會已得中央精武之許可并聞已通知全國各分會從速預備矣 
　　武漢童子軍大會操之定期　湖北童子軍總會因全國運動會在鄂舉行童子軍責任極重特定於四月舉行大會操一次藉以練習動作并求號令之統一兹將該會最近開會（本月三日職員會）討論之事項列後以爲研究童子軍敎育者之參考（一）服裝之統一擬由軍需股將各種用品備齊各軍團需用某物時即向該股接洽（二）號令之統一各種號令（擬專用國語不採外國文字 
[各省敎育界雜訊]  
　　京師四郊勸學所改組　京師學務局局長王道元以各縣敎育局條例頒行以來·外省均相繼改組所有從前勸學所名稱現在已不適用日昨因下充將四郊勸學所取銷每郊改委學務委員一人負督率指導之責并由各委員組織學務委員會以行使從前勸學所職權至委員會辦事規則目下正在編訂不日即可公布施行又該局以平民敎育關係至爲重要特通令所轄各學校無論公立私立凡高等小學以上均須附設平民學校以求敎育普及并限於本學期内一律成立 
　　北京阿博洛美術研究所新進行　北京阿博洛美術研究所原爲「阿博洛學會」同人所創辦其宗旨完全爲謀我國藝衛前途之發展該所自去年十月開始以來成績卓著陸續報名加入者已達三十餘人最近因學校風潮而失學之美專校學生赴該所研究者亦復不少該所同人旣抱定提倡藝術之旨趣故平素對於敎授上均異常熱心兹聞該所自本學期起更從事擴充除添招各科新生外并自本星期起每星期三舉行課餘講演一次俾各研究員對於學理上有所領晤又該所爲使得互相觀摹競進起見并擬於本年春季舉行師生習作展覽會一次日期已定於四月十五日至展覽地點現尙未經酌定 
　　北京朝大學生會力爭赴日參觀通電全國各報館轉各機關各法團各學校鈞鑒頃據報載日使館函達我政府請於五月十五日以前選派學生五十名赴日參觀每名補助旅費五百元敎育部以事出倉卒不及通知各省决定僅就北京國立八校選派而於私立部立各校並未提及事果屬實誠堪駭異查日使來函旣未指定某省某校即敎育部以事出倉卒就近選派亦應於在京各專門以上學校平等分配始不失爲公平之處置何得顯分軒輊而私立部立獨被除外豈亦已事出倉卒不及通知爲理由乎夫私立部立各校同爲國家培植人材與國立學校初無異致且私立部立各校旣得國家之正式承認在法律上亦與國立學校立於同等地位何以此次選派參觀僅限國立八校豈憲法上平等之原則可以施之於人民而不能施之於敎育乎此誠令人大惑不解者已曩者對於國立大學及專門學校學生司法官免試之特别待遇已足令人髮指今當局更復得寸進尺任意欺侮蔑視人格於斯已極此而可忍孰不可忍敝會同人爲尊重學生人格計爲維護敎育前途計義憤所激難甘緘默除具函敎育部質問外合并通電力爭尚望各界一致主張公道并望我私立部立各校學生急起直追共圖挽救不達收回成命誓不終止同人不敏願爲前驅謹此電聞諸希諒察北京朝陽大學學生會　　北京醫大生推舉兩敎授維持校務　北京醫大學生於前日赴該校敎務處詢問八校分派赴日參觀之該校學生人數敎務處無人負責衆大憤遂召集會議衆以洪式閣旣不願到校視事務無人員責對内對外諸稱不便應推人維持現狀於是遂推定敎職員會主席孫柳溪及評議會長吳祥鳳二人維持校務 
　　湖南校長敎聯會幹事會議　四日下午三時湖南校長敎聯會開幹事會議到李司長及童文豹魏先樸方克剛黄惠君等二十八人公推熊亨翰主席首由周勺泉　告今日會議事項（一）鹽税附加敎育經費問題現因蘆鹽事恐附加税根本危險（二）捲烟吸户公益捐事此案曾由李敎育司長提出政務會議兩次第一次唐財長一笑置之第二次公决湖南財政未統一以前吸户捐概作敎育經費現財司已正式委人辦理則與敎育界前所議之辦法大不對無論財司所收之捐是否作敎育經費總不能如是辦理况歸財政司收必多中飽敎育界所得必無幾（三）省河釐局事（四）湖南大學捐欵事（五）甲寅週刋募股事（六）統一省垣各校上課時間事（七）敎職聯會存欵事以上七案請大衆討論第一案公决呈文省長維持附加原案並催收提出之欵當即公舉金緘三童文豹二人爲調查員衆無異議第二案公推方小川周久泉李希賢龔心印王震東李次仙童幼甫七人爲敎育經費委辦專員呈請省長請願議會撤銷財司籌備委員第三案决定除面與李司長交涉外須呈文省長財司由委辦專員負責第四案公决待敎職員聯合會解决第五案未議第六案由劉蒙擬定辦法第七案亦待敎職員聯合會公决議畢遂散 
　　浙江敎育預算標凖問題　浙江各學校預算標準曾經省議會財政股於去年酌量擬定凡實業校長薪水向僅每月八十元者一律比照中校長改爲每月百二十元庶務每校一人則較前略加薪水旋因增加校長薪水爲原預算所無大會未能同意而每校庶務一人因中師兩部分設管理殊覺爲難敎廳亦認爲有窒碍此次張敎廳長定於三月二十日召集省敎育經費預算委　會對於各校預算標凖亦須先行擬定例如膳費一項各地米價不同尤應察酌情形爲適當之規定校醫責任較重應如何優加待遇俾盡心服務之處亦須詳加討論故本年度敎育預算將大有一番改革也 
　　海寗小學經費道令覆議　浙江海寗元東斜川郭周許村四區小學經費曾經上年縣會臨時會議决由縣欵補助每區三百元在案兹悉參事會因屠宰税附加税兩案不得執行無欵可撥特行呈請知事轉呈錢塘道尹核示業奉指令該知事提交縣會覆議不知將來可有着落否也 
　　南通敎育會議併紀　南通全縣各小學校定期夏曆三月初十日在餘東市開第一次聯合會是日並舉行小學工藝美術成績展覽會又縣敎育會評議員會訂於夏曆二月十九日開會已徵求提議事件以備彚印付議該會擬定議題四則（一）平民敎育促進會之組織（二）演説競進會主席及評判員之推定（三）通俗敎育館佈置之商榷（四）小學兒童種痘辦法之研究又城區敎育會鑒於袁家菴平民夜校於夏曆本月初六日開學已有學生七十餘人報名者尙絡繹不絶該會擬續辦此項敎育以收失學之人特定夏曆本月十四日舉行平民敎育促進會議討論推行辦法已函知各會員查照矣 
　　江都敎育新聞併誌　江邑各校職敎員　向由局呈請縣署委任兹敎育局俞局長遵照新制實行聘任制其辦法縣立小學僅聘校長敎員由校長轉聘初級小學校長敎員皆由局聘以一學期爲有效期間初級中學校長雖云縣立不由局聘以上辦法是否完全根據公令尙屬擬問惟一般校長敎員咸謂旣由局函聘則局長當負按月給薪之責任不致再有推諉延期云又東鄉蕭家橋有黄欒袁李四姓各助田十畝合立之蓮花菴兹袁之後裔袁道南等以庵尼不守清規改庵爲學校適該處第十一高等近又添設初級擬將小學遷移該庵捐田十畝補助學校具呈縣署察核並請免收四姓中貧寒子弟學費即經曹知事於昨日（九日）訓令大橋巡官朱俊查復核辦 
　　南匯縣立師範之校董會　南匯縣立師範講習所於三月九日開校董會到會者董事會會長顧旬侯敎育局長徐耐冰敎育會長宋友禪欵産處總董顧堂鈞縣視學衛逮西等七人先提議事件（一）下年度改設師範學校案議决依現在敎育之趨勢及公令本所自應從下年度起改爲師範學校照原擬學則辦理至經費問題如十四年度不再開班於縣敎育經費預算無甚出入應由本會移交敎育局董事會核議之（二）籌建校舍案議决將省欵補助費及下年度起酌收學生半膳費逐年積儲以備建築應由所長擬具計劃書交由敎育局董事會討論核奪（三）徐光亨等請議補推缺額董事案議决應由敎育局董事會補推之次由所長報告事件（一）十二年度上半年經常費决算並呈核收支細目及發單收據（二）本所近况（三）附屬小學校近况並師範生實習情形 
[杭州快信]  
　　衢防消息　自閩省周王兩部衝突後駐仙霞　之浙軍伺察頗嚴邊境安謐 
　　浙省籌備參加第三届全國運動昨由起草員王天民等在省敎育會開會擬定各項運動標凖凡運動員須經籌備處派員診斷報名期四月二十五日截止預賽期定五月一日以兩星期爲練習期間 
　　一中校風潮已趨和平校長何炳松辭意甚堅張敎廳擬聘東南大學敎員鄭宗海號曉滄繼任 
　　寗波總商會對於錢江添設輪渡案决刋啓募捐其購置人員請杭商會代表或另推舉昨已推定王清夫爲寗會代表人 
　　陳與椿前奉財廳令赴嚴屬各縣催欵在桐廬被匪攔刼盧督辦昨已令駐在軍隊加緊協緝 
　　中華學藝社十五日開常年會十六日開演講會敎育工藝廠有限公司股東會二十三日下午亦假省敎育會開會 
　　甌海關監督胡維賢昨因公晋省福建閩侯地檢廳長楊禧昨亦蒞杭 
[南京快信]  
　　兩長定十五日召集各廳道在省署開政務會議 
　　齊電辭浦口商埠督辦保吳鴻昌繼聞昨接京電將明令照准 
　　杜錫珪定明（十二）日乘津浦車北上 
　　陳調元擬在四省邊境安設軍用無線電話昨特派員來寗請領材料 
　　王桂林韓世昌孫多年等昨在下關韓宅公宴宫鎭守使各旅長軍署各處課長道尹廳長各局所長到六十餘人散席後復請在花園飯店聽戲 
　　城内及下關旅館業全體今（十一）日又在中正街泰來旅館開聯合會議堅决反對牌照税並有人提議果係因　義務敎育增税儘可由本業集資自行倡辦義務學校不受官廳束縳以免藉名苛歛 
　　黄包車行因長途汽車將開昨相約不繳車捐 
　　韓省長委周柏年充本署諮議郭芳春調查東海縣運河經費欠欵又委俞錫蕃赴邳縣翟熊書赴嘉定查案 
　　嚴財廳長委吳兆麟代理徵榷科長委蘭檝充金山縣清理田賦委員警務處委趙榮賢充丹陽縣警察所長 
　　全國西部職敎展覽會定五月下旬在漢舉行昨函聘齊爲名譽會長 
　　日本僑民昨日（十日）上午十時在日領署舉行勝俄紀念慶祝會 
　　東大被焚之口字房現定四月初興工建築 
　　一女師昨呈省署　請飭警廳查禁私娼冒稱女生藉維敎育 
　　地方自治協進會江寗支會函省警廳秦淮河一帶旅館引誘少年子弟晝夜聚賭當由王廳長飭東區警署嚴密查拿一面布告申禁 
　　淮陰警察局長黄桂芳被地方公團電控瀆職省長委吳珍中澈查現吳已將查明違法各欵據實呈復 
　　贛蔡駐寗代表張福昆昨在下關金陵旅社病故 
　　下關煤炭港之槓駁小工昨因口角械鬭雙方各二十餘人刀傷張某等男女七人已抬送江寗地方廳騐傷地方通信 
[蘇州]  
　　鞋業公所改組會議詳紀　前日（十日）爲蘇州翻鞋業加入鞋業履源公所集合兩業大小行在閶門内承天寺弄東海島鞋業履源公所聚行合併討論改組公所開成立大會之期鞋業各店主翻鞋業各作主各工夥到者約一百數十人上午十二時該公所特設筵席十八桌到會同業均各入席聚餐席散後翻鞋業各作主每人交出入行費一元各工夥各交三角下午二時開會公推閶門内西中市街老瑞源店主馮順卿爲主席首議翻鞋勤益同業加入鞋業履源公所合併改組公所一案議决自即日起履源公所四字之履源下應加入勤益二字改爲履源勤業公所以作翻鞋業加入鞋業大小行公所合併之紀念次議决翻鞋業另在護龍街賃屋一所籌設勤益製鞋工塲將來該塲成立後專以收容入行之失業工夥以免飄流繼議取締外帮在蘇私設鞋作一案議决除呈廳縣備案給示禁止外凡已入行工夥如有貪利私人外帮（即未入行者）鞋作做工者察出議罰是日並經衆議定公所行規十條通告同業一體實行而散　　財廳長返籍治喪　江蘇財政廳長嚴孟繁之庶母某氏於本月九日逝世嚴廳長得訊後即請假七日於日昨來蘇奔回洞庭東山治喪聞日行公事委科長代行　　旣濟救火會假青年會籌欵城内北區旣濟救火會對於火政異常認眞加以近年整理救火器具所費甚多兹爲謀改進計特假青年會開演影戲一星期每劵售大洋六角以所入之資充該會經費 
　　常州日報被控審訊　吳縣地方廳前日（十日）開庭審訊武進縣知事姚浚控常州日報惲丁戊妨害信用一案審判官歐陽靖檢察官孫沅聞姚知事方面代表張寳康代表到庭兩造辯論多時仍須續審云 
[南滙]  
　　誣良爲盜之反響　前報　松滬護軍使批示内有沈莘耕訴楊峙三勾結外匪貽害地方一案南滙縣公署前日接到軍使訓令後地方各機關聞之大爲詫異曾電陳護軍使署其文曰上海何護軍使鑒沈莘耕密報楊峙三爲匪藏械派探密拿等因悉殊駭異查楊峙三即縣商會會長兼城市總董楊鼎盛爲莘耕母舅比因家庭搆釁涉訟楊君主持公道莘耕不得逞致出誣告陷害之舉荒謬狂悖至於此極除函請縣署據情轉陳外特先電聞國會議員徐承禧·省議員楊而墨·縣議會議長黄報廷·縣農會會長張景陶·縣敎育會會長宋寳仁·縣商會副會長鞫德璜·縣參事員許言·城市議會議長顚良璧·城市董事姚駿烈叩 
[常熟]  
　　市聯會會議紀聞　市民公社聯合會於十日下午二時在城西圖書館開會公社代表列席者計十區約三十餘人丁玉符主席首議推舉棲流所籌備員案議决不以各公社出席代表爲限當塲推定錢幼賓丁君湛張建銘沈伯明五人爲籌備員次議海虞市市議會改選案衆謂市董任期已滿依法不能辦理前由縣議員楊鏡如電省請示聞縣署已奉到舊董事不能辦理改選之省令近來縣署仍令舊董事辦理改選本會當一致反對經各代表討論良久議决推定張建銘楊毅庵沈伯明趙敢夫爲代表進署調查有無前項省令一面由會電呈省署令縣另委辦理改選表决通過遂散會 
[無錫]  
　　税務所長昨日蒞新　無錫税務所長王典章一再向財廳辭職業蒙批准委孫宗華來錫代理孫君於九日來錫住馬路啓泰棧昨日（十一日）上午孫君到所蒞新由王前所長將一切文卷移交並聞孫君此次隨帶員司數十人連王君移交之員司共計七八十人孫所長甚覺爲難大約尙須大批甄别去留也 
　　麗新廠開辦補習夜校　無錫北門外惠商橋下麗新染織廠總理唐襄廷經理程敬堂及總管唐增源等諸君見全廠學徒衆多均無良好學識特在廠中設立補習夜校授以普通課程以便造就染織人才 
[常州]  
　　水利會幹事會紀　武邑水利研究會於十日下午三時召集幹事會到吳葵秋承遠軒等君開會情形（一）主席龔瑞蓂提議今日開會爲開浚城河究應補助幾何議决照土方補助每方補助洋一角五分計洋三千元以兩萬方土約計每方五角三成計算當即咨照咨照縣署及市公所（二）主席提議東西南塘河年久淤塞每届冬令舟楫不通應否籌備修竣請衆討論議决定期召集懷南懷北定西定東孝仁安西鳴鳳市區開會（三）主席提議運村河請求補助議决補助洋二百元即日通知具領五時許散會 
　　市議會召集春季常會　武邑市議會遵照市鄉制定本月十六日起舉行春季常會以十五日爲期昨（十一）日呈請縣署届時蒞會監視并通知市董事及各議員先期將議案交到以便討論 
[鎭江]  
　　江面發現女浮屍之慘狀前日（十日）下午鎭江江面發現女浮屍一具經京口救生船打撈拖至六吉圓碼頭該屍兩目與耳均被人挖去狀甚可慘午後屍夫來觀知爲已婦放聲大哭查該婦姓吕氏嫁傳某爲妻年二十八歲山陽人隨其翁傳學文住大火車站於本月二日同鄰婦五人至金山河江灘拾柴到晚鄰婦均肩柴面回獨吕氏不見詢諸鄰婦亦以不知對且傳吕氏生有一男一女腹中有孕三月今突遭慘斃該夫隨往檢廳報騐并將同行之鄰婦五人先行扭至四區看押俟檢廳偵查實在再行訊判 
　　縣令鄉董勸諭畝捐　丹徒縣市鄉自治成立以經費無着經參事會議决於忙銀每兩帶征一角漕米每石帶征五角分縣三市鄉七支配以資維持後經翁知事採納各市鄉董意見提交復議旋經議决上忙每畝帶徵五厘漕米每畝帶征一分三厘乃上黨鄉議事會議長楊守富鄉董湯鴻藻以參事會議决忙漕代征畝捐呈明否認際此經濟支絀縣市鄉同感困難帶征須歸一律該鄉未便紛歧翁知事遂於前日（十日）發出指令仰該鄉董湯鴻藻妥爲勸諭力顧公益而維大局 
[揚州]  
　　解繳平糶學捐　米捐經徵員葉雨青現將經微上年五六七八月平糶捐四百千文又七八九十月學捐二百千文一併函解欵産處轉解縣署分别發交商會轉送徐紳歸墊及敎育局支用矣 
　　召集田賦委員會議　省署訂二十日召集各縣清理田賦委員開會面諭續行追繳舊欠辦法通飭各委携帶四至十年忙漕民欠數目於十八日到省本邑祝委員已奉到前令預備届期前往矣 
[高郵]  
　　紙烟未貼特税印花罰辦　本縣紙烟特税前經警所飭保鳴鑼肩示開徵等情業誌本報現有少數烟店仍然觀望不遵昨經縣署委派黄警佐帶警前往各店查察查有永和公司未貼印花紙烟三大箱北區董巡官查有愼昌公司未貼印花紙烟一大箱先後送呈縣署照章處罰矣 
　　攔路刦銀　兹有邵伯黄豆客李德春身帶大洋一百六十八元起早來郵販買黄豆行經車邏息脚食物銀洋露白走至距城不遠八里松地方後面突來口操侉音三人持棍猛擊搶去銀洋一百五十餘元當即忍痛至城報告南區警所晏巡官旋飭趙巡記帶警追捕已杳無踪跡云 
　　縣署委任臨時董事　縣署曾奉省令恢復自治所有議董等職缺額補選任滿改選分别辦理兹經胡知事委任各市鄉臨時董事高哲王璧桂等二十三人遵令辦理恢復自治 
[南通]  
　　沿江隄工近訊　通邑連年頻遭水患各港江隄衝損極多去冬經各區隄工事務所拔夫修築現已將次告成惟褲子港至營船港一帶因費絀尙未興工董事孫銓特於十日函縣請撥工費六千元俾便尅期挑築以免今夏再釀災患又小營隄捐各户欠繳頗多縣署將出示催追以資結束 
　　寗交涉署派員來通　南京交涉署爲英領責問英商安迭生前被南通警局遣送出境事特派該署科員楊永貞於九日抵通專事調查此案眞相聞英商安迭生未領護照到通宣傳抗繳捲烟税當經承辦特税處商請警局派員遣送出境該英商態度强硬擬以上年四月二十八日浙省所發護照冒用故照章不能居留縣署業於十日電復上峯核奪並由楊永貞回寗面呈温交涉使俾便轉復英領 
[徐州]  
　　西關火警　九日晨間九時許西關外余家窰居民王某家中不戒於火燒毁瓦房三間起火原因聞係煤爐引燃他物損失在五百元左右 
　　隴海車中之被殺男屍　八日下午隴海路由歸德開來加車一列到站之後忽在鐵蓬悶車之内發現被殺男屍一具當由該局報告縣署九日縣委承審員曹翰庭君帶同警吏親往勘騐騐得該屍年約二十餘歲脖間受有刃傷兩處並有利刃一柄揷在肉中 
[杭州]  
　　警廳長保存古墓　杭州工務處拆城築造環湖馬路時曾於清波門城墻之下掘出古墓三座碑襖七方上鐫阿拉伯文字刋刻高古鮮能辨識據回敎經師攷譯其文係爲唐宋時代該敎先賢（歐默力日·及子額密力日·額補伯克里日）（譯音）等之遺墓垂千百年乃於拆城時發現之誠非偶然也聞夏警廳長對於此塜亟思保全惜礙於路線交通不得不稍行遷讓現已傳知該敎領袖另給適中之地起闢精舍而遷古墓於其中以垂久遠而供後人之瞻仰於保存古蹟之外兼以點綴地方風景從此古墓巍然湖山生色益增遊人之興趣矣 
[寗波]  
　　商會反對北政府烟草借欵甬總商會爲拒絶政府抵８ 
借某烟公司巨欵事昨呈北京外交部財政部農商部及全國烟酒事務署電云閲報載有政府借某烟公司巨欵以全國烟草專賣權爲條件等語轉輾傳聞輿論沸騰如果報載非虚辱國禍商貽誤匪淺應請尊重國權俯順民情收回成議免蹈二五捐覆轍迫切電陳伏祈鑒納 
　　建鑄雙毫將實行禁止入口　甬總商會爲禁運建鑄雙毫進口事昨致浙江海關監督署函云（上略）經敝會職員常會議决以建鑄雙毫輔幣旣經上海總商會函託滬江大學化騐確與粤毫同一低劣呈請松滬護軍使禁用在案滬甬交通密邇自應一致辦理惟是項雙毫輔幣源源輸入本埠及内地均已占有多數市間祗得照常通用擬請禁止進口俾絶來源爲此函達貴監督查照敬希轉請税務司先期布告禁運進口與粤毫同一辦理至紉公誼 
　　土匪夜襲巡防團　甬屬象山著名匪首張光陶等探知寗海大胡地方巡防民團素不整頓乃於前（九日）夜乘其不備開槍襲擊巡防及團丁夢中驚起自知不及抵敵皆棄槍而逃内有一巡士爲流彈所中立時斃命該土匪等將民團槍械二十餘桿皆擄去該村鄉民驚惶失措紛紛逃避間有與土匪相遇者即遭毆打繳銀肆意刦掠至天明始去 
 
 

Page 12

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *   
 
 

Page 13

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *本埠新聞 
[川公路織綢廠火警慘劇續誌]  
　　焚斃女工約百人已檢出屍體三十五具 
　　北四川路大德里後面華界川公路祥經里内祥經絲廠（又名祥經織綢廠）於前日晚間失火焚斃女工多名各情已誌昨日本報兹將昨日所得消息分録於下 
　　起火與施救之情形　是日失火時在晚間十時四十餘分該廠夜工於十時停手男工約五六十人皆不住廠中女工本地籍者亦多在廠外賃屋自居約三十餘人散工後紛紛回家其餘都係外埠招來之女工如盛澤·湖州·南潯·嘉興·等處尤以盛澤人爲最多共約四百餘人中亦有廣東籍者三人晚間皆分臥東廠底層及二層樓之地板上起火時皆已入睡祗有女工頭一人在廠旁平屋廚房内洗衣忽見西面廠屋中烟霧瀰漫火光熖熖急大呼女工起身各女工聞聲躍起則火已延燒東屋東屋本可通西屋之大梯惟晚間在東屋之門皆關住故無論西屋之梯已燒斷即不燒斷亦無從逃生祗得向東屋之梯奔逃此梯由廠屋右側一小弄内出入人多梯狹門口又極小而可憐之女工雖際此生死關頭猶不捨其飯籃與舖蓋於是體大口小愈難擠出昏亂中互相踐踏反將門口堵住二層樓本有窗三㮼然皆用鐵栅阻止不能跳出及十一時餘閘北三段救火會聞警馳車奔來五區二分署各警察亦全體到塲時火勢已極盛急由梯揉升而上用斧將中間之窗斫開跳入四五人將各工人一一提之抛出中有因照顧其兒女而不及逃生者有因扶携其親母致葬身火穴者厥狀甚慘尤傷心者有某女工下身皆燒着救火員提之抛出則身已兩段蓋下半截已燒斷矣後卒因火勢太盛無法拯救焚斃者約百人有方哺乳之幼兒及懷孕之婦女多人皆罹於災可謂浩刦矣 
　　是晚除閘北三段救火會竭力協救外沈家灣之火車亦到三輛皮帶由大德里及厚德里等處該廠後面通進灌救至一時半始漸熄幸廠屋與左右鄰家等稍稍隔離且牆極高厚故未波及他處救出之女工受傷者甚多痛哭號喊一時亦無人顧問後經救火會用救火汽車載往粤商·濟生·同仁等醫院醫救尙無大礙此次焚斃者除廣東人三名外其餘則盛澤及湖州人居多肇事後經工頭呼警全體皆醒起惟無路逃生僅睡於底層者皆逃出逃出後會管門人陸香甫開外邊大門管門者初猶遲疑不决及衆工人慘呼後始開 
　　至起火原因都未明悉蓋起火時並無人親見及女工頭發覺早已火燄滿屋不霎時勢已盛熾觀其蔓延如是迅速故皆料其爲走電聞該廠曾向協隆保險行保有火險十一萬昨日保險行曾派人前往勘驗叫貨行亦有數家到塲 
　　檢屍之情形　昨晨八時許　閘北慈善團飭匠檢收屍身瓦礫堆中纍纍觸目大半皆模糊焦爛身無完膚斷肢屈臂或頭足縮做一團或灣曲如弓形總之皆痛極之證閲之令人心悸後由慈善團抬來棺材四十口計檢出屍身三十五具按名入殮至焚斃確數一時殊難查明惟該廠工人五百餘人除點查逃出者外約有百人不知下落因未曾將屍身檢得故不能確定其被焚也 
　　辦理善後之布置　三段救火會此次出力最多五區二分署各警察亦竭力協助女工之得慶生全咸賴渠等奮身拯救忙碌一夜勞苦殊多昨日清晨復與閘北慈善團等共謀處置被災女工方法救火會調查員鄭芳秋君警察署翟羽廷君等更爲募集銀錢購買麫包大餅等爲災民果腹殊可嘉也該廠副理張杏池君在宜樂里　空屋五間安頓各被災女工一面並辦理善後各事外埠各女士大口每名發洋十五元小口五元作爲川資令彼等回籍昨日發出者計大口二百五十一人小口三十九人共二百九十人尙有在住居本地者每名發洋三元計三十餘人此外走開者今日補發至於被焚者之如何撫恤現尚未議妥有數女孩之母親均被焚斃暫由慈善團留養各女工一時不及趕回者亦暫住慈善團内 
 
[火塲檢出屍體攝影（一）南京路心心照相館攝]  
　　受傷女工之醫治　肇事時記者曾目賭慘狀有數人因跳下受傷偃臥街頭巷尾呻吟呼救心殊惻然乃於回家後用電話報告素辦慈善事業之某會速往馳救豈知推三阻四殊非服務社會之道深望此後改革此 
[火塲檢出屍體攝影（二）南京路心心照相館攝]  
習須知服務社會者須具犧牲精神也又受傷女工共約二十餘人昨由救火車載往同仁醫院五人三人傷輕出院粤商醫院十五六人濟生醫院六七人均無大礙云 
　　廠屋之大概　該廠共計四層分東西兩處底層西面係機房即起火之處二層樓繅絲處及賬房三層缫絲處四層則爲男工扳經之處東面底層一部分置機餘爲女工臥處二層樓除四間貨倉外餘悉爲臥處三層樓繅絲處四層樓亦爲扳經處該廠創辦已六年有牌名二一爲祥經福織綢廠專製華絲葛等銷售廣東一爲祥經絲廠其絲品銷售外洋總經理係張聘棠廣東南海九江人現適因葬事回籍其弟張杏池爲該廠副經理 
　　又據訪員報告云北四川路川公路祥經織綢廠於前晚十一時失火焚斃女工多命已紀昨報昨晨五區二分署令飭寳山縣吉一圖地保李順寳於午刻投報上海地檢廳請爲相騐略謂祥經綢廠房屋爲四層樓上下約有八十餘間每日所雇女工到廠工作有六七百名各女工一半住在該廠之外半數工人居住廠中昨日（即三月十號）下午九時許該廠照例放工迨至十一時許忽然火起宿在廠内各女工見火勢猛烈警慌失措不及奔逃葬身火窟者不計其數今晨雖在火塲檢出女屍體三十五具咸皆焦頭爛額四肢不全慘不忍覩爲此來案報請相騐車檢察長諭候派員往騐 
 
[火場平面]  
據云後门及兩窗均被救火會與警察劈開乃逃出救百人不及逃出者俱葬身火窟矣 
　　大晚報云閘北祥經絲廠失愼後今午已在灰燼内尋出死屍五十一具婦孺居大半骨肉焦枯面目莫辨料其中或有俄人多名以一般竊無所歸之難民多往絲廠避寒之故然以膚色焦黑莫可辨識至失愼原因尙未查明現料引擎間内首先起火云 
[華甲艦最近之行踪]  
　　學生在横濱起岸説不確 
　　招商局辦理之華甲艦自租與遠東公司後船上一切事務及費用等悉歸遠東公司辦理後因該公司不能領取航行執照乃轉租與某日商惟仍用遠東名義船上亦仍掛中國旗近外間謡傳謂該船學生因上述原因及飲食起居之粗陋又無醫生藥科等之設備故有一部份已在横濱起岸凖備回國云云現悉此説全屬子虚惟該船學生有名陸志明者因患癆瘵已於本月三日返滬至醫生一層當出發時招商局以爲一切由遠東公司辦理故確未派往現因接得此項消息招商局已派西醫一人前往該船聽用據招商局接得該艦艦長濮君云學生中有惡劣份子每晚高聲唱戲或聚而賭博日間又不肯上課故招商局决意派員前往調查現該艦已由横濱至海參威在此埠裝貨畢仍須折回横濱此後之行程刻下尙未知悉云 
[財政會議整頓税務之新法案（續）]  
　　税務員奬懲章程 
　　第一條　税所長之奬懲由財政廳長按照部定考成條例及行政法規行之其税務員之奬懲依本章程所定第二條税務員奬勵方法如下（一）嘉奬由所長出具考語呈請財政廳長温語奬勵（二）記功由所長登記所員記功簿每六個月彚呈財政廳長考核（三）進級按照税務員任用章程辦理（四）超進按照税務員任用章程辦理（五）税所長記名由財政廳長呈請省長以所長儘先任用第三條税務員駐所一月以上並未請假者嘉奬其嘉奬滿三次者改爲記功一次第四條税務員半年以内始終勤愼並無貽誤或有功税所有具體事實者記功第五條税務員届進級期記功者多者進級第六條税務員發現弊端力加整頓使本所收數突增者超進第七條税務員已進最高等之最高級並經給予年功加俸所長認爲才具開展能勝所長之任者得呈請財政廳長以所長記名第八條税務員懲戒方法如下（一）誥 
[火場正面]  
圖中（一）爲東面廠屋之底層除一部分置機外餘爲工人臥處起火後皆由邊門逃出（二）二層樓除四間貨倉外餘悉爲女工臥處上雖有窗三扇皆用鐵梗阻住在中間一窗爲救火員用斧斫開得救出百餘人此次焚斃之人悉葬身於此樓之中（三）西面廠屋爲機房即起火之處入門處有一扶梯爲火燒斷（四）賬房間及繅絲處（五）邊門爲一狹長之弄内有一梯即達二層樓女工臥處門小人多昏亂中將共堵住（六）廚房肇事前一女工頭正在内洗衣　其發覺驚呼衆始醒起（七）皆爲繅絲處（八）皆爲扳經處（九）管門人居處 
誡由所長聲明事實呈請財政廳長批飭警告（二）記過由所長登記所員記過簿每六個月彚呈財政廳長考核（三）降級由所長開具事由呈請財政廳長辦理（四）革除追繳文憑（五）交法庭訊辦由財政廳長咨該管檢察廳依法起訴第九條税務員請假過多或雖未請假而懈怠不堪振作者誥誡第十條税務員貽誤公事查係無心尙不至影響税務者記過第十一條記過至三次或貽誤公事恐將影響税務者降級第十二條於税所收入雖無直接關係而品行不端確有事實可據或貽誤公事屢經照章懲戒仍不悛改所長認爲不能復用者革除第十三條税務員營私舞弊觸犯刑章者交法庭訊辦第十四條關於税務員奬懲手續由財政廳酌定公布 
[税所特奬章程]  
　　第一條蘇省各税所自實行整頓之日起扣至一年告終其税收按照比額有盈餘者以其盈餘數除去整頓期内增加之薪俸數以十分之三　作特奬第二條特奬分配方法除所長應得十分之五外其餘以各税員之全年俸額比例分給之第三條所長及税務員除因案交法庭訊辦者外其中途離所者届時亦一律分給特奬但所長於任事期内核明並無盈收不得分給第四條所長及所員應得特奬應提出百分之二十由財政廳扣存彚解江蘇省銀行儲蓄各該員因事　所時連同利息付還之（完） 
[中秘電報增價之部電]  
　　交部電政司通電滬·漢·京·津·等電局文云各局均覽自本年三月一日起發寄秘魯之通常電報由大西洋經轉者每字報價增爲七法郎九十五生丁（本季合銀元三元一角）發寄秘魯無線電局衣奎杜麥雪·西耶亞里來拉及潑篤孛謀特者每字增爲八法郎四十五生丁（本季合銀元三元三角）希查照云 
[上海大無線電臺開工期近]  
　　材料已經起運　正在計畫開工 
　　中國新聞社云　美國費理德公司與我國合辦上海大　線電台契約早經成立中因手續未清致延未告成頃據確息所有我國一部分資本之債票自去年十月間施公使在美簽字後關於資金問題完全清楚乃因費理德公司與美國無線電公司協商合併擴大規模改組内部因之稍延所有一千幾羅瓦特電台全部特殊之材料早經製配齊全刻已起運所有工程專家四人及公司總代表亦已凖備動身其駐華代表馬斯現在北京與當道協商派員購地其進行上雖稍欠順利然無阻　工事其電台地址已由在滬該公司之工程司看定二處將由部派專員協同當地官廳照國用土地章程付價圈買計地二千畝以外非經圈定不允宣布以免麻煩所有開工計畫其滬上辦公處日來進行極爲忙碌并聞馬斯君日内亦將由京回滬云 
[黎黄陂在東近况之滬聞]  
　　病已痊愈行止未定 
　　昨日本埠某要人接得黎黄陂自日本别府來函略謂所患諸病業已治理痊愈現擬俟將别府櫻花看完後即往大阪神户西京奈良等處游歷彼時再决定赴歐美視察之辦法云云 
[杜錫珪訐温之佳電]  
　　杜錫珪與温樹德交惡迄未和緩兹得杜錫珪致北京院部佳電照録如下（銜略）「温部久佔練營迄未遷遁反客爲主法律何存雖經吳使去電其横暴之勢略爲歛戢而仍無遷移之意務懇秉公主持以昭法紀至爲感　杜錫珪佳叩印」 
 
 

Page 14

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *[關於萬國運動會之滬聞]  
　　第八次萬國運動會定於七月在法京巴黎舉行嗣因　届時時間不足將冬季運動如雪球滑冰等提前於一月二十六日舉行聞美國鑒於國人於此數項皆失敗現對於未曾舉行之各種運動如田徑賽·足球·馬球·賽槍·擊劍等勤加練習期在七月大會時俾如上届大會（民國九年舉行）得錦標而歸計加入者將有三百五十餘人聞本届田徑賽最有希望者厥惟芬蘭人芬人於上届會中曾獲九項第一此次該國代表又較上届爲佳隊員中之派物納密Povvo　Nurmi威利尼托WillieRitola漢尼葛利梅Kolehmainen　等皆有名之運動員其他著名運動員之將參與該會者則有瑙威國之却利霍夫Charles　Hoff彼對於各項運動皆有研究而尤擅長撑篙跳與短跑世界上之撑篙跳紀録即彼所創又有一瑞典人善於長忠其一英里賽跑成績與芬人納密（世界一英里賽跑紀録係納密所創）不相上下亦將參與大會至於我國祗參與網球一項遠東運動會中國競賽委員會已派廣東韋榮洛爲中國網球隊隊長詳情已誌上月二十四日本報 
[蘇省美術展覽會之第三日]  
　　昨日爲江蘇美術展覽會開幕後第三日久雨放晴參觀者異常擁擠外埠出品各學校均派代表到滬分部詳細展覽會塲上手持紙筆記録者甚多攝影者亦不少入口處分發來賓各種印刷品有藝術一張爲展覽會特刋載有該會會長沈信卿之宣言并劉海粟李毅士汪亞塵王濟遠姜丹書之文字皆係紀述該會籌備之經過　感想及審查之意見各界頌贊之詞更滿佈於樓上會塲上之幹事每室皆有專員每部皆設主幹每日輪流擔負出品處設評議桌備評議簿請來賓賜評語云 
[留法藝術界新組織團體訊]  
　　近年來我國赴歐研究藝術者甚多而以法國爲最僅以巴黎·里昂計算已有二十餘人聞在巴黎之劉旣漂·林風眠·林文錚·王工·曾以魯·唐雋·李淑良·吳待等·發起一藝術研究會以研究和介紹藝術爲宗旨中國留法研究藝術者向無具體之組織該會所具旨願家大想將來對於中國藝術前途當有莫大之供獻聞該會於本年一月二十七號在巴黎開成立大會將發刋宣言徵求國内外具有同情之會員並聞凡中外研究藝術的創作理論·及文藝與該會表同情者均有入會之可能云 
[平民敎育促進會今日開會]  
　　上寳平民敎育促進會於今日舉行第一次大會昨由該會發出通函云敬啓者二月二十三四兩日江蘇省敎育會等邀請熊秉三夫人曁上海寳山各敎育機關代表集商上寳兩邑平民敎育運動辦法當即議决組織上寳平民敎育促進籌備會於同月二十七日開會議决會章嗣後迭經會商進行辦法定本月十二日下午三時假省敎育會開第一次大此事進行全賴官廳社會通力合作庶克有濟爲特專函奉邀務請蒞會指示辦法至爲企盼云云 
　　又該會定本埠西部一帶由南方大學擔任提倡站民敎育兹悉西部一帶如戈登路·武昌路等較爲荒僻絶少團體機關可以合作惟多中外人設立之工廠故南方大學擬將上學期所設之平民學校大加擴充廣招失學工人不限定額校長江亢虎博士已請敎授馬崇淦出席今日大會以便接洽云 
[中等學校畢業證須由廳蓋印]  
　　江蘇省長公署訓令敎育廳云案准敎育部咨開案查專門以上各項學校呈報新生名册時須將各該生中等學校畢業證書彚送備核曾經本部十一年二月二十二日第一百一十九號通咨轉行在案查此項辦法原係稽核程度防止冒濫起見乃辦理以來經本部發現者如同一學校而證書式樣甲乙不符或同一證書而校章私章彼此互異作僞僥倖流弊滋多本部籌畫至再擬從文到之日起凡各省公立私立中等學校發給畢業証書者須呈由各省敎育廳查騐加蓋廳印其有未經設立敎育廳地方應由向來主管官廳加蓋印信所有從前公私立中等學校畢業生有志投考專門以上各校亦應將證書先期呈送本省敎育廳或主管官廳補蓋印信以後各大學或專門學校招收新生時對於未經蓋印之學畢業証書即不得收考本部自本年秋季起審查中等學校畢業文憑即以官廳印信之有無定准駁之標準循此辦理　於愼重升學資格一端得收實效除布告外相應咨行貴公署查照令行遵辦等因准此合行令仰該廳長遵辦並通行知照此令 
[視察上海社會敎育後之廳令]  
　　公共體育場及少年宣講團傳令嘉奬 
　　上海縣知事接江蘇敎育廳訓令云案據社會敎育指導員張世毅報告視察該縣社會敎育　况内稱竊於九月初旬赴上海縣視察查該縣知事沈寳昌對於敎育　知注意維持三科主任錢允中補佐縣知事辦理敎育行政並會同敎育局長規畫一切亦能盡職敎育局長　宗鄴規畫學區督促新學詞改革頗能任勞惟董事會未成立宜速選聘縣視學朱　視察全縣學校及各　育機關週年一次間有二次者尙　勤懇惟於社會敎育似多未能注意縣立公共體育場辦理合法成績卓著擬請傳令嘉奬通俗敎育館徒有虚名無人負責擬請訓令另聘專員增加經費認眞辦理私立機關如少年宣講團辦理有年義務講演熱心毅力尤爲難能亦擬請傳令嘉奬其他社會敎育機關有中外合組者有私人創辦者不勝枚舉均詳視察評語及敎育狀况調查表查上海一地華洋雜處社會複雜居民日增人口愈多若無正當娱樂塲所則青年易於隨落似宜飭令該縣負責積極進行謹將視察上海縣社會敎育狀况敬請鑒核施行等情並附視察評語前來據此查該縣縣立公共體育塲辦理合法成績卓著私立少年宣講團熱心講演始終不懈均應由該知事傳知嘉奬以資鼓勵通俗敎育館有名無實殊屬不合應即遴委相當人　切實整頓其餘並應按照所指各節分别飭令注意或改進除仍派員隨時前往視察外合將單開評語抄發令仰該知事轉飭所屬一體知照此令 
[上海童子軍將開敎練會議]  
　　上海童子軍定於本月十五號（即星期六）午後四時假虹口崑山路二十號東吳第二中學童子軍機關部舉行十三年度第一次全體敎練大會業由總敎練通告各敎練到會聞此次大會含有研究及交誼性質云至該會敎練班刻已着手籌備現正徵集已退伍之童子軍年在十八歲以上而有職業在上海確能熱心童子軍事業者囑各團分别調查以便徵求入班云 
[一商校産糾葛之近訊]  
　　敎廳呈省長請付法庭辦理 
　　江蘇省立第一商業學校李故敎員震東生前遺蓄元年六釐公債票一萬元由其義父陳勳捐助該校聲明津貼貧寒子弟此項公債票於前校長黄廼穆卸職時移交現任校長趙師復趙校長接收後即遵章親向北京財政部調換元年公債整理債票四千元後經查明此項換到之債票號碼係屬未經公布當向公債司理論據稱原來債票號碼未經公布故祗能調換未經公布之整理債票即經函詢黄前校長據復須將原債票交還當負責調正趙校長曾呈奉敎育廳轉省咨准財政部將原債票調回交還黄前校長請爲調正繳校至今懸案未結現蔣廳長查此案發生糾葛已近二年業據原捐人陳勳節次呈請嚴行追究前來並迭奉省令責成該前校長黄廼穆負責調正乃彼此藉詞推諉延宕查無結束之期歷從嚴追繳以重校産而慰原捐人業已呈請省長將此　交付法庭審理矣兹將敎廳原呈録下 
　　呈爲省立第一商業學校公債紏葛一案擬請交付法庭審理以　校産事竊職廳於民國十一年十二月間據省立第一商業學校校長趙師復呈報接收前校長移交公債票曁遵章調換整理債票經過情形畧謂該校前敎員李震東病故後由其義父陳勛將該故敎員生前遺蓄元年六釐公價千元票十張計一萬元捐助本校聲明津貼貧寒子弟黄前校長解職交卸時曾將前項債票函送上海縣公署暫爲保管趙校長繼任後即准上海縣公署移送元年六釐公債第五三五八六至五三五九五號千元票十張計一萬元當時以債票號碼原案均未註明無從核對嗣以此項債票照部局定章應照四折計算調換元年整理債票即向北京公債司調換計換到第一二五○三至一二五○六號元年公債整理各元債票四張共四千元後經查明此項換到之債票號碼係屬未經公佈當向公債司理論據稱原來債票號碼未經公佈故此次調換亦祗能　給未公佈之整理債票即經函詢黄前校長據復以前項債票於校欵未發時曾託王季魯輾轉抵押以資周轉至來自何處王亦未明言惟承認如前舊票交還當負責調換已經公佈之整理公債即經再向公債司繳還新票索回舊票詎公債司以前次舊票自經調給新票後業已分别註銷不允退還等情前來當以該校已故敎員李震東遺捐元年六釐公債票一萬元何以原案並無詳細　碼又何以未經部局公佈以致此項調換之整理票祗可保證抵押之用不能流行市面究竟此項債票有無舛誤據公債司稱原票未公佈祗能調換未公布之整理票然則王李魯所稱各節係川何種方法曾否詳詢此案第一點在證明五三五八六至五三五九五等票是否確係李故敎員遺捐原物第二點應設法換取流通市面之有效債票否則虚額　存奚裨實際即經指令會同黄前校長切實查明辦理具報備核去後嗣據該校長趙師復先後呈復略謂　故敎員震東原捐公債票據李故敎員義父陳勛來函報告原捐債　號碼爲第一六六九九六號至一六六九九九號千元票四張第一六七○○○號千元票一張第一七○四二六號至第一七○四三○號千元票五張合計一萬元等情是黄前校長移交債票非李故敎員原捐遺物確已信而有徵屢向黄前校長交涉請其負責調正因藉口於原票之存在絶無協商餘地而校長能力薄弱屢向公債司將原票爭回未荷允許擬乞准予轉省咨請財政部暫將原票發還以憑核對等情即經據情呈奉鈞署咨行財政部准將原票調回轉發該校長核對一面並令行黄前校長速向王季魯切實追查調正繳校結束並據該校長將調回之公債票送　職廳呈請鈞署轉發黄前校長負責調正嗣山黄前校長呈明鈞署以王季魯因發見此項公債票已經趙校長交財政部註銷因即拒絶調換再三交涉仍歸無效查此項公債由王季魯負責調換業經交涉定奪在王親筆信件爲證現因趙校長手續錯誤　原票交部註銷以致無從調換趙校長應否負賠償之責請予裁奪等語即經鈞署指令此案王季魯旣出有親筆信件應允調正有息公債則此項來自王季魯處之未公佈公債已足證明非陳紳所捐原物而陳紳所捐原物之爲有息公債亦已反證明確不得以趙校長手續錯誤拒絶調換仍仰該前校長負責向王季魯嚴切交涉迅行調止毋再藉詞推諉並　李故敎員義父陳勛先後呈控黄前校長乾没校欵抗令圖賴仰懇嚴令懲追等情各在案伏查此案發生糾葛已近二年迭奉鈞令責成該前校長黄廼穆負責調正乃彼此藉詞推諉　宕杳無結束之期如不從嚴追繳不特校産幾歸無着且無以慰原捐助人之孤心苦詣擬請鈞署准將全案交付法庭審理以資解决如荷核准再山職廳將此案卷宗送請鈞署轉交司法官廳核辦是否有當理合備文呈請鑒核訓示祗遵謹呈 
[清丈局招考丈繪員與練習生]  
　　上海縣清丈局現奉省署批准開辦該局即從事籌備俾早實施丈量所需丈繪員即日招考録用是以該局擬訂丈繪員及練習生録用簡章以資遵守兹將簡章照録如左 
　　丈繪員及練習生録用簡章　（一）資格（甲）一等丈繪員專門學校卒業曾在測量機關服務二年以上對於三角測量有經騐者（乙）二等丈繪員專門學校卒業或有相當平面測量之智識及經騐者（丙）一等練習生　具丈量之智識而精於書算者（丁）二等總習生高等小學畢業或有相當之程度而珠算筆算及書法均係優長者（二年齡自二十歲以上四十歲以下爲限（三）呈騐凡投考者須呈騐本人服務證書或畢業證書及最近四寸半照相一張（四）試騐（甲）學術丈繪員試騐測量學及數學練習生試騐丈量之方法·珠算·筆算·書法（乙）體格身體健全而無暗疾及嗜好且能耐勞苦者（五）免試專門學校畢業並任測量機關重要職務三年以上經騐豐富而得本局認可者得免予試驗（六）試用丈繪員及練習生經試騐合格者留局試用一月期滿分别去留（七）津貼在試用期内丈繪員每月津貼若干元練習生若干元供給膳宿期滿録用後分别等級照章起薪（八）保證丈繪員及練習生經本局録用後須覓五百元之保証金練　習生三百元之保證金（九）　　丈繪員及練習生經本局録用後須具志愿書非至清丈告竣無故不得自行告退（十）奬懲丈繪員及練習生經本局録用後辦事勤懇者加薪懈怠疎　扣薪舞弊者撤銷其資格甚者送官廳懲罰 
[蘇省敎育行政委員會返滬]  
　　江蘇省敎育行政會議已於七·八·九·日舉行於寗垣省公署疊誌前報兹悉會議已畢所有曾列席會議之各委員黄任之·殷芝齡·朱經農·等均於前晚十時特别快車抵滬尙有袁觀瀾等因江蘇義務敎育期成會事故於昨晚夜車離甯今晨抵滬云 
[日本服部博士來華講演訊]  
　　三月十七日來滬 
　　日本　界中所認爲中國哲學泰斗之文學博士服部宇之吉氏係東京帝國大學文學部敎授此次爲對於中國文化事業交換講演起見准於三月十七日由日本來滬擬勾留四天抵滬後將擇適當之中國學術團體及學校等對於中國之哲學發爲深奥之學術的講演所有演講地點目下正在籌備中氏之略歷如後氏生於西曆一八六七年現年五十八歲一八九○年畢業於東京帝國大學哲學科充第二高等學校敎授旋充高等師範學校敎授兼帝國大學文科大學敎授一八九九年五月因研究漢學留學中國復因敎授法之研究轉學德國一九○二年八月回國授文學博士之學位被任爲東京帝國大學文科大學敎授時應前清政府之聘前赴北京爲北京大學師範科敎授至一九○九年留京閲七年之久是年回國再在爲東京帝國大學文科大學敎授目下尙任斯職在曾於一九一五年應美國哈佛大學之招聘前往美洲爲美人演講中國哲學一九一六年被任命爲帝國學士院會員平日著述甚多云 
[水電案糾紛中之呼籲聲]  
　　公團致何使及縣聯會電 
　　閘北公團自前日接省電　聲稱不受内部解釋拘束之後甚爲憤慨昨又致電何護軍使及縣聯會呼籲兹照録於下 
　　致護軍使電　龍華何護軍使鈞鑒閘廠商辦案自奉内務部解釋合法即經電請依法公布上海總商會縣商會吳淞商會等重要法團無不同此主張昨由水電廠轉到省電仍復悍然拒絶法律主權民困悉置不顧如此抑遏輿情逾憤鈞使負保證商辦雜護治安之責謹抄　省電懇請迅賜解决免貽地方之患閘北公團聯合會叩眞 
　　致縣　會電　江蘇縣議會聯合會鑒閘北水電商　案去年省議會議决省長撤銷及内　咨省解釋議决案並不違法地方各公團電請依法公布上海總商會　各法團無不一致催請詎料省長一意孤行駁復内部弁髦法律遏抑輿情漠視主權莫此爲甚地方憤激事變堪虞查此案　經費寳山縣議會議决呈請决定今日紛糾愈甚貴會爲全省縣會總樞應懇主張公道藉解倒懸曷勝感禱閘北公團聯合會眞 
[汪精衛伍朝樞昨均抵滬]  
　　孫中山駐滬代表汪精衛君上月因要公返粤兹已畢於昨早山港到滬據汪君語人粤局現極穏固　因財政困難故軍事進行不能如預計之迅速云又廣州大本營外交韶長伍朝樞君亦於昨早十時另船由港到申當即返至戈登路觀渡廬本宅即日須赴津奉公幹云 
[閘北商聯會討論水電案]  
　　主張最後請願 
　　北商界聯合會昨日下午三時爲閘北水電案開緊急會議到者五十餘人公推陸端甫主席報告開會宗旨李廣珍起謂連日外間空氣極爲惡劣省當道如果長此把持勢將激成巨變應將此意轉呈何護軍使請其顧全大局孫啓英謂水電法律問題旣經解决而省署方面仍不肯依法公布蓋欲將此全省注目之重案因循遷移了事本席主張由閘北公團名義推派代表赴省請願並當面詰問韓省長不肯依法公布之理由張雪琴謂水電案延至今日糾紛愈甚函電往還徒資紛擾本席絶端贊成孫君所提請願主張不知諸君以爲如何當經公决函請閘北公團聯合會召集臨時緊急會議討論請願問題並公推陸端甫·李廣珍·孫啓英·爲出席公團聯合會代表議畢散會 
[各方人士紛赴津奉慶壽]  
　　陰曆本月初九爲段祺瑞氏六十壽辰十二日爲張作霖五十生日本埠各方面人物近多先赴天津然後趕往奉天祝壽惟段氏預先聲明不收賀禮故本埠重要人士大都送以佛像及經典等物至有專往奉天賀壽者均定於今明日前往云 
[航業要聞]  
　　運德皆之近訊之中國貨物之運入北歐者近以生仁礦砂·烟葉·爲最多其中生仁一項早經裝運礦砂一項德人所歡迎者爲湘省之鋅銻等砂今已來華採辦山長沙轉來上海再行下船運德又有烟葉一項亦有大宗貨裝去故日來本埠赴德輪之出口貨以礦砂烟葉　爲最多 
　　英商之太平洋輪　今年中美太平洋航路内英商輪船大增先由天祥洋行氏英國希來公司等七家輪公司經理中美線輪現又有英商仁記洋行（向來祗經營中英班航業）增添太平洋新航線係行駛波特蘭經檀香山而至上海今已開航大抵以運輸美麥來滬爲主云 
　　兩日輪之修理訊　東洋汽社之高麗丸昨日來電報告准於二十日到上海卸清貨件後即須開往香港停班修理預定修十六天至下月再來上海復班又有已在日本修理之大洋丸今已臨時變更航路蓋因不及如期修竣故十四號不來上海改於二十六日由東逕赴舊金山所有上海旅客之赴美者均赴日轉換該輪云 
　　航務雜訊一束　大英公司之中國號郵船昨已抵申顧維鈞夫人由新加坡携帶傭僕等共六名到滬已至滬寓而由倫敦來滬之旅客尤多該輪在港並運來廣東老亭洋五下萬枚現該輪定明日赴東洋又昌興公司之俄國皇后號由温哥武來滬昨得電訊准二十二號進口該輪即從此次爲始由滬赴港兼灣小吕宋云 
[黄浦築橋籌欵之商榷]  
　　沈桐叔致賈叔香函 
　　滬商沈桐叔爲籌欵建築鐵橋事致函賈叔查君云叔香先生大鑒上海爲中國第一商埠而浦東與浦西市景之盛衰懸殊此不過一水之隔耳前者先生向縣議會提出建築黄浦鐵橋之請議案此議若行所以便利交通振興實業者功效至鉅藎謀偉畫欽佩奚如惟籌欵一項尊意擬招集全縣資本家投資從事且引英租界工部局建築白渡橋之徵收渡橋費至拔清建築費爲止鄙意以爲此層尙須商榷敢申所見以供採擇當亦先生　樂聞也此橋果行建築其爲浦東浦西第一孔道可斷言也若由私人投資建築倘長徵渡資則近乎壟斷取利且行者每次納費亦殊不便仍未免爲交通之礙若亦以拔清建築費爲止則誰願擲此鉅資爲無利可圖之事故此項建築經費鄙見以爲非由地方公共籌欵不可今且假定建築費爲二百萬元以滬地人烟之密户口之繁平均擔負雖爲數無多但加捐附税等成法在富者固不吝此區區在貧者恐難再加重任地利宜興氏力亦須顧及鄙人再四籌慮更有一法今試述之杳　縣歷年房屋田地賣買經縣税契之契而價值每年約有二百五十萬元倘按契面之價向停業者徵收十分之　則每年可得二十五萬元則五六年間即可集得橋資而無不足且建橋之議果能實行則浦東方面地價立時飛漲賣買交易自必驟然暢旺較之平時即倍蓰什百之加正未可知則此費或二三年即能集事亦在　中且橋成之後仍留此費以爲地方之用何不可興舉其爲利益更爲無盡但此乃建橋以外之事兹姑不論默觀十年以來租界之中日形興旺外勢日張而反視内地相形見紼此實滬人公共之恥不能不急圖振作此橋扼全滬形勢之勝爲人人所注意頗聞有强有力者密圖進行已擬有具體辦法其不正式發表者更别有深意此尤滬上所不能不力事防衛而急起自辦也先生熱心毅力旣建議於前自應促成於後云云 
[字林報云昨悉前數日中有人在滬招募大批兵士其數不下千餘名惟主其事者非常秘密外間絶無風聲目下顯已乘輪離滬而船名及出發日期猶未能探悉據聞此次係孫中山方面所募招兵委員曾語應募之人須開往廣州當兵士應募之後仍令回家戒其俟得通知立行集合其後諒當在出發前如言通知率同離滬至其招募範圍頗爲廣大即西人所用之苦力亦至少有一人應募云 
[約翰校長卜舫濟將赴粤]  
　　今春廣東舉行中華聖公會大會聞本埠約翰大學校長小舫濟將偕神學科科長尼古喇思離滬赴粤參與斯會於離校期内卜校長所任之課暫由國文部部長孟憲承代授云 
　　尙有本埠新聞等轉入後頁 
 
 
] 

Page 15

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *本埠新聞二 
[商團籌備處聯席會議紀]  
　　繼續加入者又有四團體　推定代表向兩商會接洽 
　　南北市商團籌備處於昨日開聯席會議到各業代表五十餘人錢龍章主席（一）報告來函葉惠鈞來函稱南商會定本月十七日開會專討論商團事件將來結果必然佳良又第二次徵求加入各業團體業已蓋章者有洋務執業公會·振興珠玉彚市塲·閘北十一路商聯會··上海絲吐公會·等團體（二）各委員報告徵求情形余仰聖報告日來接洽情形陳翊廷報告紗業洋布兩公所贊成加入鐵業尙未蓋章王漢良報告木業洋貨俟下星期可接洽蓋章（三）討論進行計劃陳翊廷主張未加入團體再派員接洽蓋章王漢良主張再向各團體繼續蓋章爲第一步辦法鄔志豪主張徵求兩商會會董同意加入後再定辦法主席即以鄔説付表决通過限一星期内分頭與商會會董接洽當推定鄔志豪·陳翊廷擔任向北商會接洽夏月潤·石芝坤·葉惠鈞擔任向南商會接洽次王漢良代表石子藩發表意見謂李平書君爲現任上海市總董應由本會備函派員與李君接洽要求恢復商團事宜請其實行提倡夏月潤提議謂恢復商團無非保障商人生命財産無論如何本會進行萬難再緩限一星期要求南北兩商會通過實行表示决心衆贊成陳翊廷提議對於工團加入暫作緩議主席以陳議付表决通過石芝坤提議對於個人之加入商團者本會應當愼重免滋流弊衆贊成次决定下星期一十四委員續行召集磋商辦法并將商會請願書及一切手續佈置完備議畢散會 
[聯太平洋會定期開董事會]  
　　本月十五日 
　　上海聯太平洋會係旅滬沿太平洋各國人士所組織專以聯絡各國感情爲宗旨成立已屬數載中西會員已有數百人去年因美國哈定總統逝世及日本慘遭地震暫停舉行一切會議今則停會期已過故第一次董事會議已定本星期六（十五日）午刻在聯華總會舉行討論一切進行事宜業由該會名譽秘書許建屏函告各董事云 
[丹麥新任公使將抵滬]  
　　外交部電江蘇特派交涉公署云據丹麥王代辦呈稱丹政府現派駐我國之新任公使考夫曼來館晤談云及刻料理赴華就任擬搭丹麥東亞汽船公司智利號汽船東渡抵滬之期約在四月一號此次初到遠東人地生疎請爲介紹以免在滬登岸時或有困難等語呈部酌奪施行除由本部函致交通部飭局掛車税務處飭關免騐行李外仰於該公使抵滬時妥爲照料等因聞許交涉員除届時派員妥爲照料外已函江海關監督轉知税務司照章免騐放行行李滬寗鐵路局備掛花車並函淞滬警廳長查照云 
[和明商會董事會之報告]  
　　字林報云處於今日之環境凡一切有關商務與政治之組織自不能抱具樂觀和明商會董事會一九二三年報告當然不能獨居例外故該報告之言曰中國今日之地位紛亂無已事之無望當稀有更愈於此時者矣雖然就實際言之一旦至於無可敗壞之境其變化必能較佳證之史册莫不皆然是故無望之極希望已萌芽其間惟是商會會董固不能作此心理上揣測也該報告中最可樂觀者則爲一九二二年徐家匯天文臺請求補助一案已由該會撥欵五○五○交該臺主任此外報告内討論最多者除論列中國時事外當推水上刦案及擴充水巡問題按是年八月水巡隊有提議增加臨時費五萬兩常年經費二萬五千兩以資擴充之消息據河泊司建議若更將該隊實力增加至五十八人添置附屬設備將需臨時費十萬兩而常年經常費亦將增至十萬兩當一九二二年五月該會會力主水巡隊至少有西人六十四名華人四十八名迨後海關總稽查預算所需臨時費達十萬兩之鉅因提議附徵碼頭特捐按關税千分之二抽收方能從事擴充該會討論久之　允其議惟附帶條件以此欵須專用於水巡隊之擴充應由海關當道另項收付俟二三年後即須全部修改遂於是年十一月二十九日將此事函告領袖領事迄今猶未得覆似北京當道頗不喜該會之監視態度然以滬埠商務之鉅及水上統治權之專屬海關吾人實不能不思水巡之應加擴充故往日英商會之年會亦於此多所討論也次爲酌減領江費雙方今猶未能一致航業代表曾召集會議冀獲相互妥協之基礎該會會員略有增加上年年終爲一百二十三人本年年終有一百二十五人會董中具有英法美日四國商人云 
[美退伍軍人會年會紀]  
　　文匯報云美國退伍軍人會星期一晚間在美按察使署開年會佛蘭克令氏主席首由主席報告一年經過稱去年會中最大事業即爲在松江常勝軍統領華爾將軍墓上建立墓碑並捐助照顧該墓之松江童子軍經費三百元次提議廣州美退伍軍人會提出之呈請海軍部不遣初入伍兵士來華案贊成者少數未能通過次提議高麗及北京美退伍軍人會提出之請願國會補助東方美國學校案討論之後卒由嘉德氏提議修正由執行委員會送一普通的宣言書於國會聲明該會贊成美人方面之經濟補助等語表决通過嗣乃選舉新職員而散 
[王永泉殘部昨日抵滬]  
　　公平通信社云旅滬福建同鄉會昨接閩省財政廳急電王永泉殘部二千餘人由寗新新濟兩輪運滬祈照料等語旅滬閩同鄉會擬假山陜會館暫爲收容以資遣散寗新新濟兩輪昨日即已抵滬淞滬警察廳當加派長警到塲照料云 
[日警舞弊案改後日開審]  
　　本埠日總領事署細木杉浦二警先後竊換没收違禁品海羅英三起原定本日（十二）在日領署法庭開審兹因是案文件尙待整理改於後日（十四）開審而本日則將審判獄役丰島之私吞竊盜案云 
[萬國商團操演行軍法]  
　　分三聯隊進行　防守老靶子路界路 
　　日昨萬國商團總司令戈登君令行各隊云爲團操演習行軍事兹定分全團作三聯隊於三月十二日下午六時會集出發各隊地點如左「第一聯隊」計有馬隊鐵甲機關砲車一輛工程隊一排步兵有中華隊·蘇格蘭隊·英國常備隊等以馬隊司令指揮一切集合於跑馬廳出發經西藏路·北蘇州路·北浙江路·至界路駐守「第二聯隊」計有工程隊一排鐵甲機關砲車一輛步兵爲英國愛字隊·皮字隊·海關隊·日本隊等以英國皮字隊司令指揮之集合於三馬路紅禮拜堂出漢口路經四川路直達老靶子路駐防「第三聯隊」集合於北京路外灘計有美國馬隊·工程隊一排鐵甲機關砲車一輛海軍陸戰隊·美國隊·葡萄牙隊等以團部副司令指揮之路經外白渡橋過吳淞路至沈家灣駐守其馬隊則經西華德路斐倫路前進云此外有鐵甲機關砲車三輛作爲别動隊由該隊司令指揮之其責任爲掃除老垃圾橋至四川路橋一帶之敵踪待大隊進至該處即行掃除海寗路之敵踪再進至老靶子路界路待界内敵已肅清乃駐守於北河南路口之工部局材料處其各聯隊之報告亦均送至該處云 
[四明船業反對重徵石子税]  
　　本埠四明船業公所爲反對重徵石子税事於昨日下午三時開客帮聯席會到有張正元胡賢順朱斯祁戴士良第七十餘人由總董陳仁琅主席報告本會頃得保安·博濟·永安·普安等各帮船户報告近有松江石子商錢綸夔私包石子税在松屬得勝地方增設税所勒徵苛捐不堪負擔應請集議反對等語查本會船户共計七百餘艘六千餘人向恃裝運石子往來蘇杭藉圖生活按石子向不徵税自民國十一年始徵收估本税每船不過一元歸松屬五庫税所徵收此次又在同一縣境距離不過二十里之得勝地方專設税所任意重徵且新章徵税每噸須大洋一角每船五六元不等完税稍遲即以手槍示威官廳重加税徵不顧小民痛苦勢難忍受請予討論云云經衆决議（一）以四明船業公所名義呈請財廳取消得勝税所仍照估本徵收（二）如官廳不恤商艱即請總商會·寗波同鄉會·旅蘇同鄉會援助（三）至少要時一致罷航末復討論進行步驟定期開全體大會旋即散會云 
[甬同鄉會徵求之進行]  
　　甯波旅滬同鄉會此次舉行第四届徵求會員大會前晚第二次揭曉矜蘋與共和兩隊各以二千六百分同列第一後矜蘋隊詳密計劃預備第三次之競爭隊長任矜蘋日前親往物品交易所及前財政總長李思浩住宅徵求捐欵聞李思浩已允捐助敎育其金而物品交易所理事郭外峯亦面允捐助巨欵云 
[上海商業市况彚録]  
　　金融 
　　昨日早午兩市銀幣價均爲七錢一分六釐與上日相同又三月底期洋早市價七錢二分一厘六二五午市收盤爲七錢二分一厘一二五比上日小六毫二五四月半期洋早市七錢二分二厘五午市收盤七錢二分二厘三七五較前日小去三毫七忽半絲繭等廠買進不多交通銀行由鎭江運來洋五萬元各錢莊由松江運來洋五萬元又蘇州運來洋三萬元其他無進出口 
　　銀拆早午兩市價皆爲八分與前日相同滙豐銀行收欵四十萬兩麥加利道勝花旗正金等收欵亦有四五十萬兩 
　　昨晚止各銀行查倉庫存現銀二千二百五十九萬兩現洋三千八百四十九萬元大條九百二十三條日本銀洋八十萬元各莊存底現銀一百四十萬兩現洋四百八十萬元 
　　公債票 
　　昨（十一日）各種公債票交易又趨冷淡價格因數日前激漲之後稍見回疲京津公債據來電略跌故滬市亦隨之變化結果金融公債較前日跌去五六角至七八角遠期較堅近期較疲整理六厘則跌去二三角之譜金融公債開盤價現貨八十元較前日收盤行市跌去一角此後交易極稀至收盤又小給七十九元三角計共跌去八角云期貨市面亦清三月期收盤七十九元四角計跌去九角四五月期跌落較少四月期收盤七十七元計跌去六角五月期收盤七十七元四角計跌去五角整理六厘現貨無交易價爲六十二元五角期貨三月份收盤六十二元四角跌三角四月份六十二元九角跌二角五分五月份六十三元四角跌二角昨市人氣衰疲餘票僅七年長期及整理七厘現貨略有交易整七收盤六十九元四角較前日已跌去一角云 
　　國内滙兑 
　　昨（十一日）國内滙兑據上然銀行公會報告各埠滙水依舊有漲有落京津銀滙比前日縮小一兩計北京公砝爲一千另四十四兩半天津行化計一千零五十二兩五錢銀元亦降一元北京銀元每千元貼洋九元天津貼八元濟南濟平小二錢五分價爲一千零三十兩銀元小五角計一千零七元青島膠足爲一千零六十七兩五錢七分比前日改大一兩五錢七分銀元則驟小四元爲一千零九元五角漢口洋例漲起七錢五分每千兩合申元一千零三十兩零二錢五分銀元亦回高一元爲一千零五元重慶九七平銀漲高二兩半價爲一千零二十二兩五錢銀元亦大二元五角爲一千零二十二元半其餘各埠滙貼水除烟臺無電報告仍無揭曉外餘均勿動云 
　　外幣 
　　昨日各種外幣市况趨勢依然平穏各票銷路以美坡兩票爲較多市價比前日各漲五厘美票買價爲一元九角五分五坡票爲九角七分半日票受主不多且受日金疲軟之激刺致價縮五厘爲八角六分半此外如英荷港德法俄等票買賣兩寂價均如前云 
　　金市與滙價 
　　昨係星期二近期大條長一八七五遠期亦長一二五標金開盤較跌六錢係三百○五兩後高至三百○五兩三錢爲全日最高價移時因期金賣者甚夥致金價小至三百○四兩先令揭曉長半辦士美滙長七角半東滙小一分印滙大四羅比法滙長十五法郎荷滙長兩角半新匯小一分香滙未動金價三百○四兩三錢此後買者略有標金高至三百○四兩七錢先令初時較硬一二五銀行賣出三先令三辦士六二五買價三先令三辦士七五美滙較鬆二五賣價七十元○五角買則七十元○八七五東滙賣出六錢二分至六錢一分六二五買價六錢一分七五至六錢一分半於是四月份標金最小跌至三百○三兩六錢俄而先令祗三先令三辦士五六二五可結買價三先令三辦士六八七五美滙之價亦形見緊銀行結出七十元○三七五買價七十元○六角二分半東滙賣六錢一分八七五買價六錢一分六二五致金價又高至三百○四兩四錢旋小至三百○三兩七錢收盤恰赤售開數價價三百四十兩至三百三十九兩五錢午後開盤曾三百○三兩八錢先令揭出勿動標金爲三百○四兩先令市面較緊銀行賣出三先令三辦士五六二五至三先令三辦士半美匯賣出七十元○五角買價七十元○八七五東匯賣出六錢一分八七五買價六錢一分六二五金價稍漲數錢後因華比銀行買進五月份先令一萬磅價三先令三辦士五六二五又買八月份先令一萬磅價三先令三辦士六二五道勝銀行賣出八月份先令五千鎊價三先令三辦士六二五又賣出四月份先令五千磅價三先令三辦士半又某銀行買進東匯十餘萬元價六錢二分賣者六錢二分之外方能成　美匯買價七十元○七角半所以四月份標金又漲至三　○五兩嗣後因日美滙兑又跌金價又逐小至三百○三兩七錢收盤三百○三兩九錢較前日價每條跌銀一兩七錢登賬價格三四月價三百○四兩補水三百○七兩據業此者謂是日先令雖長然市面反形軟落金價之跌實因滙兑關係設今日無所變遷　價當有看高之象云 
　　紗花 
　　昨日星期二棉紗市面平穏客帮交易有本紗日紗一千三四百包計川帮購進五六百包各帮購進本紗二百餘包日紗五百餘包公會上小包售開一二十包本紗日紗均漲起五錢交易所標準紗近期遠期各漲銀三四錢大阪三品紗電報近期好起三元數角遠期漲七元左右美棉電報現期漲二十五個磅音遠期漲十個磅音印度孟買電報朋搿而奥浮辣各漲十二個羅比白洛去漲十一個羅比大豐紗廠開出十六支汽球小包四百包價一百七十四兩扣們夏曆二三月内出清老公茂紗廠開出十四支　喜大包價一百七十四兩扣們佣又十支麒麟大包價一百五十五兩扣佣又十二又天官大包價一百六十三兩五錢凈均本月份期申新紗廠開出十六支人鐘大包一百包價一百七十八兩扣佣本月期厚生紗廠開出二十支雙喜大包六百包價一百九十一兩扣佣四禮拜期其餘各廠未開出市面仍堅穏之勢 
　　昨日棉業交易標準通州棉花略疲三月期小去二三錢五月期小二錢左右四月期平平據紗廠聯合會報告由老公茂紗廠買進現貨送廠鄭州花二百件價四十五兩三新紗廠買進現貨送廠租絨花一百件價四十三兩 
　　疋頭呌莊 
　　昨係星期二輪值英商公平洋行第七百零三次不限價拍賣之期排列羽綢斜尺六元絨泰西緞洋紗花綢細布市布原布漂布等疋頭三百二十二件計一萬四千六百十疋比較上届少九件疋頭則多六十疋所拍市况仍屬平軟貨價毫無起色緣客帮全無活動大致跌多漲少今將所拍之價與前價比較如下（羽綢）五十一８ 
件計一千九百二十疋價漲二分五至三錢二分五不等其中亦有跌二分五至三錢七分五（斜羽綢）四件計一百二十疋價虎　跌一錢二分五連城璧跌二錢二分五（尺六元絨）十一件計二百四十疋價劉海跌一分半天賜跌一分二五惟豐年及鶴童各漲二厘五（泰西緞）三十二件計一千零六十疋價跌二厘半至一分内亦有漲者半分至一分不等（洋紗）七件計三百五十疋洋紗爲夏銷之貨久未排叫故無從比較大致較上年爲低廉（花羽綢）十件計三百五十疋虎瀑漲銀七錢二分一（細布）十八件計一千零八十疋價跌九分至一錢二分（市布）六十九件計三千三百七十疋價跌二分至三錢五漲者自一分至一錢八分（原布）十二件計七百二十疋價漲起二分至八分惟戰長沙跌六分（漂布）一百零八件計五千四百疋價漲跌互有一分至三錢三四分 
 
 

Page 16

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *[蓬路商人請工部局建築街沿]  
　　文監師路工商聯合會據本路中段會員報告廣興里房屋落成已經四閲月沿馬路一帶街沿迄未建築水門汀致各商店生意受其影響昨日該會特函致工部局請求趕速建築水門汀街沿原函如下敬啓者兹據敝會會員報告謂文監師路中段廣興里新屋落成已經四月沿馬路一帶街沿貴局迄未派匠建築時值春雨連綿泥濘不堪往來行人諸不便利且時有傾跌之虞而各商店營業亦大受清淡影響爲特函請貴局迅即派工建築水門汀街沿以一觀瞻而利行人敝會代表本路中段各商店實深盼望云云 
[虹口菜塲小販要求維持定章]  
　　虹口三角地小菜塲去年新屋落成工部局規定章程葷菜及西人素小菜攤統擺下層華人素菜限設二層三層完全點心攤惟近來華人素菜二十餘攤亦擺設下層二層賣華素菜者以生意因此清淡日昨特邀集　體開會公决舉出代表姚根祥·陶茂良·蕭小毛·許桂渡·蕭大毛·施阿金等致函該會法律顧問包仁律師請轉工部局要求維持去年所訂章程原函略謂同業等於一月三日聯名函請閣下轉工部局一函將下層華人素菜攤户照章搬上二層以歸一律而免偏枯等情並由閣下先後函請辦理去後事隔數月擱置不理羣情惶駭勢將停業月前據閣下謂衛生處當允於二月底囑令下層素菜攤搬上二層等語今三月已經一旬下層攤户安設如故實所不解溯自去歲菜塲落成之日經工部局佈告除西人素菜攤外華人素菜統擺二層以歸一致同人信以爲眞孰知今日之事實大謬不然竊思同爲素菜攤户何以厚彼而薄此同爲領照攤户更何上下之别同業等爲遵照工部局定章恪守規程起見不憚聯名再叩作最後之忠告務乞閣下從速函達工部局限令下層素菜攤搬上二層以符定章而安營業云云 
[新交涉署與豐林橋行落成禮]  
　　本月十七日 
　　滬南工巡捐局新在滬西新區新交涉公署旁建築之豐林橋早已工竣現經該局定於本月十七日上午十時與新交涉署同時舉行落成禮昨已由許交涉使滬南工巡捐局分别具柬邀各界届時前往觀禮護軍使何豐林亦到會參與盛典云 
[青年會徵求會今晚開幕]  
　　昨晚第七隊聚　 
　　四川路青年會第二十四週紀念徵求大會已定今晚八時在該會殉道堂正式開幕昨晚七時該會第七隊假座三馬路都益處菜館聚餐商酌徵求辦法到者有該會幹事樂克華·湯仁熙·及隊長王志仁·參謀潘毅華·與幹事許長卿·等二十餘人餐次湯仁熙王志仁二君起立報告徵求會宗旨並鼓勵各隊員勇士徵求云 
[道路會全勝徵求隊成立]  
　　全國道路建設恊會徵求會全勝隊昨夕在寗波同鄉會開成立會與會者廿餘人許副會長史副會長均有代表列席總隊長黄楚九主席發表意見請全隊職員努力進行隊名全勝務要名實相符並煩名譽總參謀長任矜蘋規定每員負責分數辦法云云到會職員袁履登謂鄙人乃創辦道路協會之一分子雖公私冗繁對於協會有暇盡力時即當追隨諸君完成偉業等云云蕢副隊長延芳謂國家政治如上軌道路政市政首先建設進步益速今因兵匪如麻阻碍工商實業之發展釀成民不聊生之枯症甚望本會勸導全國軍人實行築路自救以救國鄙人忝任徵注請主幹不必過慮本隊職員甬籍甚多甬人辦事一鼓作氣三千目的分數願負責任務求達到云云兹將任矜蘋與全體職員商定各任徵求若干分數録誌如下（副隊長嚴春霖蕢延芳各任二百分總參謀長任矜蘋何五良劉同嘉朱染塵劉城麟及名譽副隊長戎承灝與支隊長周邦俊張石蓀何乙笙顧無爲參謀長高慶堂等各任一百分名譽參謀長袁履登陸權葉山濤與支隊長趙芹波顧子青各任三百分參謀長劉山農范松洲何起嶽支隊長吳虞公黄雲華各任五十分統共三千二百五十分不足由黄總隊長擔任」是晚九時散會 
[中國法律書譯本出版]  
　　供各國調查司法委員之用 
　　大陸報云籌備收回治外法權委員會爲供給各國調查司法委員以中國司法改良之材料起見現將中國現行法律與條例及其他有關改良司法之文件等譯爲英法二文刻已出版暫行新刑律等英文譯本七種頃間已有來滬據該委員會宣稱其餘一俟譯竣即將付印至已成之七種不日將在各大書肆出售價目自四角至四元不等此外法文譯本亦已出版四種云 
[齊燮元汽車夫在滬遇盜]  
　　鎭江人鍾泉生在南京督軍公署爲汽車夫頭目近由齊燮元撥欵六百元令其來滬購買橡皮輪胎昨晨三句鐘時在二馬路小菜塲前大聲呼捕當由老閘捕房七百四十四號華捕等聞聲馳往見鍾被人戳傷血跡斑斑詰據聲稱因在小花園購食點心兑換鈔票爲匪徒窺見跟踪至小菜場行刼頭頸手臂腿足被匪用刀戳傷七處大聲呼救後盜始逸去除齊督六百元外自已亦有三百元全遭刼去云云當由捕送往仁濟醫院醫治一而歸報捕頭候示 
[兩雜貨店同時被刼盜匪開槍傷人]  
　　法新租界錢家塘地方虞永興韓瑞記等兩曲鹽米糧雜貨店於昨晚七點三十分同時突來盜匪十餘名各持凶器闖入店堂嚇禁聲張被刦鈔票銀洋四百餘元緣事主抵抗各匪連開數槍擊中虞永興夥友某甲曁傭婦一口華探目楊振富任水揚姚金福包探田石青張炳坤王榮桂等聞警趕往兜拿盜已逸去不及捕獲事後該探目等查詢被刦情形並將受傷人車送廣慈醫院求治一面報告捕房通令通班探捕查緝贓盜務獲解辦 
[警廳長注意南車站附近刼案]  
　　滬杭甬鐵路上海南車站之東（即滬軍營西）於本月六日下午十一時許有杭來夜快車乘客浙江蘭溪人吳子周經過被盜攔刦現洋滙票衣物等件當經該事主投報該管警區請爲查緝　　已誌本報兹悉此案發生後淞滬警察廳陸廳長頗爲注意除飭該管警區及所派之游巡隊每夜在該處加意梭巡以保治安外並諭飭債緝隊派隊士分投嚴密查緝務獲究辦 
[北京路火警]  
　　北京路四百二十八號德餘鐵號於昨晚十一時餘失火霎時延燒隔壁信泰五金號後樓半間中央救火會聞警立往馳救旋即灌熄計焚去樓面二幢信泰號有一十三歲之女孩略受微傷當即送醫院此外尙無大傷云 
[共發劵開簽紀]  
　　昨日爲共發百貨商店有奬零股劵第五期開簽之期午後在總事務所内舉行開出一等簽第三八二零三號（杭州大通紅募）二等簽第二六五五九號（杭州升元經募）在等簽第零七七五二號（杭州義利源經募） 
[小學最低年級應用幼稚敎法之通函]  
　　上海縣敎育局昨致各區敎育委員公函云逕啓者案奉縣知事公署轉奉江蘇敎育廳第一九○號訓令内開案查本届本敎育行政會議議决初級小學最低年級應采用幼稚敎法案當經依據省敎育行政會議章程第七條之規定録案呈請省長核示在案兹奉指令内開呈及議决案均悉應由該廳通行各敎育局轉知各小學特别注意此令等因奉此除分行外合將議决案抄發令仰該知事轉行遵照此令計抄發議决案一件等因奉此合抄議决案令仰該局長轉知遵照此令等因並抄發議决案一件到局奉此除分致外相應函達即希轉致各小學校遵照 
[碾米公所今日改選職員]  
　　上海機器碾米公所昨發通告云敬啓者查本公所正副會長曁各司月各評議員任期届滿照章應行改選兹經常會提議擬定下期常會改作選舉大會（即舊歷二月初八日）更選正副會長曁司月相應先行通告事關選政極爲重要務祈各寳廠同業諸公無論如何事忙請撥冗准期蒞會是爲至禱所有選舉票當塲分别致送臨時塡註投筒諸希查照爲荷 
[粤退伍兵抵滬説調查不確]  
　　昨日本埠軍警各署聞悉南市十六舖外某旅館到有粤省陳部退兵三十九名因恐逗留滋事故由軍署及淞滬警察廳各派妥員前往調查旋由該員等查詢該處南康浙江旅館等均稱並未到有粤省退伍士兵及新募士兵而警察第一區亦派李巡官往查亦無粤兵抵滬當即分别報告各該管上官查核矣 
[米業定期較斛]  
　　南北市米業仁榖公所各行所用斛子每年由公所分春夏秋冬四委較準本年春季較斛定於夏曆二月初十·十一兩日假邑廟萃秀堂大廳舉行上期較斛同業中頗有煩言故此次較斛董事張樂君柬請常帮各公所董事蒞塲參觀並邀司月各行到塲監視以昭愼重昨日由公所印發通告知照各同業矣 
[萬國飯店經理請求理賬]  
　　法租界愛多亞路萬國飯店經理蔣德康昨延農復律師代表投法公堂聲稱蔣於上年八月間與郁昆武·郁昆元·陳漢文·等發起在環球飯店原址股開萬國飯店計盤價二萬元希望營業發達旋因工部局取締章程嚴厲致日見失敗不能維持蔣乃於日前登報開緊急股東會議宣告清理詎郁等置之不顧故此投案請求理賬等語陳讞員商之法領事判准予派達理會計師清理賬目限十四天禀覆核奪 
[鴻順糖行倒欠案先將生財拍賣]  
　　中華銀行信康復康等錢莊前延逖百克律師代表投法公堂控鴻順糖行主徐美芳倒欠巨欵一案奉判派理賬員貝明忠查明該行人欠欠人賬目再行核奪在案昨又提訊先由理賬員貝明忠稱查得鴻順糖行賬目内人欠雖有四萬七千數百元惟調查之下内有多數户名均係揑造今祗收得銀五兩餘當有陳鳳記虧欠鴻順糖行四千餘兩請求嚴傳到案訊追等語詰之徐美芳供認賬目内確有僞賬甚多須由民人按户指明方能明白等語陳讞員商之法領事判准予先將生財等物拍賣對於賬目入欠各户着理賬員至牢内與被告指對明白再行核奪 
[不理貨欵案判查被告家産]  
　　張林皐愼裕木號等前投法公堂控孫慶雲不理貨欵求追等情奉訊屬實判孫交保限理旋因孫無保管押昨又提訊詰之孫慶雲供民人實情一時無力請求　出料理等語原告聲稱被告原籍川沙頗有家資實係有意挺押不理請求嚴追中西官判着原告詳細查明被告家産禀覆後准予移文該縣查封備抵 
[搶物匪徒分别押儆]  
　　徐鴻生因在南京路搶取婦人單夏氏金挖耳一支由捕拘押詢得徐曾與匡有良在北山西路串搶婦人王除氏值洋一百元之珠花一朶又於三號同至福建路八十三號門牌妓院内向妓傭王老四拆梢洋二元並强取值洋十四元之旗袍一件業將徐匡二人拘解公共公廨訊押在案昨經承辦此案之包探周桂生·張安才·將徐匡兩人押解至第一刑庭即據該探等上堂訴明前情又據王老四投訴被匡勒詐去洋二元並旗袍一件請追訊之徐鴻生供認搶刦單夏氏金挖耳不諱而匡有良供多推諉經關讞員核供商之美雅副領事以匡係過犯判押西牢半年期滿逐出租界徐押三月分别示儆 
[又獲誘拐常州女子案中之女匪]  
　　十五歲常州女子鳳仙被人略誘來滬　藏匿於愛文義路王阿二家爲探目陸連奎查悉將男拐匪潘長友·王金若·及王阿二等拘解公共公廨押候訊究已誌昨報兹悉該探目前日下午又獲是案女拐匪唐阿二一名押至昨晨解廨由李襄讞會同美阿副領事略一質訊以本案係英領陪審諭被告押候英領堂期與潘等併案解究 
[屈家橋縊斃男屍之檢驗衣袋中有書信一封]  
　　二十三保十九圖地保張春橋前投地方廳報稱屈家橋東首有一無名男子在樹上自縊而死該屍年約三四十歲並無家屬請騐當時張檢察官下鄉詣騐時該屍雖無别情委係縊斃但互者衣袋中有書信一封上書吳道中收啓字樣此信與縊帶均帶回檢廳存候示召家屬認領 
[皖女指控姦拐圖賣]  
　　安徽女子蕭陳氏前晚扭同鄉人劉幹臣赴浦東三區警署訴稱氏年二十五歲前被劉姦拐來滬匿居浦東楊家宅地方不料伊心起不良現欲將我價賣未遂反遭毆傷内部等情質之劉幹臣供稱四十六歲堅不承認拐賣情事判押解地檢廳訊究 
[捉姦敲詐案之昨訊]  
　西鄉塘灣鎭義茂肉莊主康福全·因與趙朱氏通姦爲流氓王六根等入内捉姦詐去洋一百八十元牽涉縣警三分所派出所一百三十六號巡警龔德清·一百三十二號巡警任傑·並證人彭連生·盛鑑明·王小狗等由地檢廳提案候究在案兹悉此案前日下午由楊檢察官將一干人證提案研訊良久以龔德清任傑身充巡警膽敢串黨擾民不法已極飭將王六根·李余生·彭阿煥·趙朱氏·等分别還押龔任兩警判交法警送往上海縣警察總所先行派警看管聽候究辦 
[汽車傷人案四起]  
　　四千二百八十七號汽車於昨日上午八時許駛經百老匯路南尋路口撞倒行人奚金梧跌傷腦部不省人事由虹口捕房五百六十一號華捕到來押令汽車載送受傷人往同仁醫院醫治旋即帶該汽車夫人捕房請究又有清江人陳寳昌昨日下午一時行經福建路被汽車撞倒腿足受傷經老閘捕房一百十一號華捕到來抄録汽車號碼另雇車送受傷人往仁濟醫院醫治又昨日下午四時許某號汽車駛經白克路撞倒福建人陳天羣胸腹等處受傷由新閘捕房二百二十九號華捕到來將汽車號碼抄録另雇車送受傷人往仁濟醫院醫治又有三千二百七十四號汽車於昨日下午六時許駛經外白渡橋撞倒十二歲男孩張士良頭足等處受傷由虹口捕房一千二百二十一號華捕押令汽車送往同仁醫院醫治一面帶汽車夫入捕房禀候捕頭發落 
[賭案主客併罰]  
　　前晚虹口捕房包探范德孚·季保林·西探挺克拉·密往天潼路六百五十一號屋内捉賭當場孥獲頭家浦東人毛作林·賭徒陳耀泉·蔡金祥·陳阿生·王金其·趙招榮等三十三名抄出賭具昨解公共公堂由中西官訊實判毛罰洋二十元或押十四天餘人各罰三元充公示儆賭具銷燬 
[長媳控姑要求析産之訟案]  
　　寡婦逃顧氏昨延黎旭律師代表投法公堂控稱原告前嫁沈徐氏之長子爲妻住居亞爾培路地方不幸原告之夫故世多年原告時遭乃姑虐待所有地産均由徐氏執管共有地産九畝内有三畝竟被徐氏賣去此産原告亦應得三分之一今徐氏將産賣去後所有之欵給與次三兩子揮霍原告分文無着似此情形若不投案求追將來勢必貨爲烏有爲此請求將原告應得之産分派所有之欵交存族長處保留以便寡婦將來度日應用等語詰之沈徐氏供稱婦人所有之家産尙未分派將來如果分派長媳應得三分之一等語陳讞員商之法領事判候傳族長沈生全到案再行核奪 
[紅會施種牛痘]  
　　縣南街紅十字會每届春秋兩季向請牛痘專家逢單日上午開種本届已於本月初五日實行並不取資 
[公共公廨訊案彚録]  
　　昨日公共公廨訊理之民事訟案併誌於下（一）方曜記訴紗布交易所及該所經紀人恒餘號賬欵糾葛案原告律師梅華銓請求提早開審被告律師博良畢士敦等反對之堂諭本案請求提前排審並無充分理由應予駁回着被告於七日内將該所本案有關係之賬項通知原告到該所閲看抄録原告亦應將本案有關係之賬項通知被告閲看抄録此諭（二）吳槐卿延羅傑律師聲請將和豐花號清理案堂諭銷案（三）北大豐米號延朱樹楨律師訴蔡錦德欠米欵案堂諭被告臨訊不到由原告呈出証據屬實應判令被告償還原告洋一百七十元四角並堂費（四）鄭鴻卿訴應隆興不付期票洋案堂諭被告臨訊不到由原告呈出證據屬實應判令被告償還原告洋六十元並堂費憑票附卷（五）朱錦章訴林佛心欠皮鞋價洋案堂諭業經登報逾期被告仍不到案候質由原告呈出證據屬實應判令被告償還原告洋一百四十一元七角五分並堂費（六）王馮氏訴朱經綸担保借洋案堂諭着被告償還原告洋一百八十元完案並堂費借據三紙附卷（七）吳廣德訴曹國榮欠借洋案堂諭着被告償還原告洋三十元並堂費借據附卷（八）張昆圃延朱樹楨律師訴郝彩臣定貨不出案堂諭兩造和解請銷照准（九）李長盛訴劉林富等欠會洋案堂諭原告臨訊不到應即將案註銷（十）錢福林訴周麟振担保欠洋案堂諭註銷 
來函 
[滬北五區商業聯合會來函]  
　　逕啓者昨閲報載爲宜樂里加租交涉案内有鄭伯照陶讓卿等呈寳山縣辯訴狀誣及滬北五區商聯會會員余星北等性喜健訟勒索唆訟等語閲之不勝駭異查余星北爲宜樂里房客聯合會會員非滬北五區商聯合會會員宜樂里房客會與滬北五區商聯會劃然二途何得牽詞混合損及名譽除召集緊急會議另行討論辦法外爲特先行更正以昭核實滬北五區商業聯合會　 
 
 

Page 17

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *自由談 
[鳶語] [  折檻書生]  
　　春燈初罷日暖風和兒童相率走曠野爲飛鳶之戲鳶之形狀不一有作飛鳥形者有作飛虫形者有作美人形者有作其他種種形者一絲牽引飛舞半空其大者更繫以風筆凡急弦響依稀似曲入夜更繫以燈燈光閃爍尤爲美觀 
　　紙鳶之作甚古相傳始於漢之韓信信約陳豨從中起事乃作紙鳶放之以量未央宫遠近欲穿入宫中當時人猶未用爲游戲品也至五代後漢李鄴於宫中作紙鳶引線乘風爲戲後人遂相傳爲飛鳶之戲矣 
　　紙鳶亦名鷂子鷂本鳥名似　而小飛不甚高而翅挺直飛鳶之狀頗似鷂因以爲名江浙間通稱之 
　　古時於鳶首以竹爲笛使風入竹聲如筝鳴故名風筝宋謡有楊柳兒青放風筝之句今則併燕竹笛者亦名風筝鳶首亦不置笛而置弦矣 
　　鳶亦鳥名鴟鳥之類其飛也布翅翶翔紙鳶之取名蓋亦象其飛時之形狀耳 
　　飛鳶之戲利益頗大埤雅載紙鳶引絲而上令小兒張口望視以洩内熱余謂不特此然走曠野以吸新鮮空氣學競走以健身體即衛生一端得益已非淺鮮此外敎師父兄遇子弟飛鳶時並可向之説明鳶飛之理而灌輸科學常識焉 
[縱鳶記] [  錢釋雲]  
　　二三月間風曰晴美景色宜人凡物咸欣欣向榮有似秋時之蕭瑟無生趣觸處但增悲感也吾人當此芳時爲淑氣所籠覺此身亦若草木在在含有春意而一般兒童尤欣快無藝夕陽將下恒結半二三携紙鳶赴曠地縱之紙鳶得風則扶摇直上其大者復附以絃迎風而鳴似鳴其得意然星期日瘦紅方濃睡作綺夢夢與其情人胡玉已在禮堂結褵觀衆咸大鳴堂嘆爲一對璧人入晚進洞房華燈影下仔細領略覺其倩美尤過平日不期大樂胡玉亦樂甚方欲張臂入抱忽爲其弟妹大聲呼醒張目惺忪艷日已透窗欞映　作玫瑰色乃默然出神念此婚姻爲父母所梗而别締他姓已無希望可言不圖乃於夢中圓之惜爲所醒不能更延長時間因大恨幾欲怒極而斥此無知之孩提顧一轉念有夢時必有醒時人生亦一夢耳百年一轉轂寗無醒時即思旣長喟而起彼弟妹者曾不知其傷心見其離床則咸歡呼曰阿兄昨晚新　之紙鳶今已曝乾飯後盍偕我等赴曠野縱之瘦紅微頷飯後果相偕携紙鳶詣郊外一路花香烏語在在撩人游衆來往密如蟻織憧憧無已風來吹花落紛飛游人足之踐略不顧惜瘦紅覩狀乃大痛念此柔弱之花旣遭凌虐何堪再受躏蹂安得林蕭湘其人一一葬之耶行片時得隙地即以紙鳶縱之時郊原新晴風日煦和仰視太空碧雲縹渺萬里無塵使人意遠兒童見紙鳶凌風而上蕩漾空中咸拍掌歡呼而彼疲知者又觸其舊恨矣思人生所貴者樂耳顧吾何如耶身受覊絆凡事都遭束縳即切身之事亦弗能自由有類此紙鳶雖蕩漾空際迎風而鳴表面似得意實則暗中方爲人主宰欲自由而勿可得也當吾决彼人時其可憐之狀大似小羔之將受宰但嚶嚶而泣記其尾語曰不得與君偕白首終身作閨女耳嗟夫吾誠負彼彼待吾之情厚矣以一堂之男子乃至不能庇一弱女子可愧已思旣蹶坐地上欷歔而已頃之忽見少年男女二人咸作學生裝衣服都麗蹁躚乃類蝴蝶之舞使旁觀者爲之歡喜嘆羡俄而女者忽回顧面瘦紅微笑瘦紅覩女頓若遇魅急起收紙鳶顧其弟妹曰去去勿再留此而彼無知之稚子方樂且無藝聆言乃不知所措聚而問故瘦紅曰但去勿多言總之吾儕不宜再留此問耳於是相偕去時夕陽已逗樹梢若向彼作冷笑曰異哉爾欲於此世界中覓眞情耶 
[人對春寒之情感] [  海角秋聲]  
　　春風料峭着意釀寒珠雪交飛瀉地成水長使花開無訊冷壓枝頭以致大好春期半從風雨中度支矣在嬉春遣情之之士難免興誤吾韶光之感而商賈雜流亦未嘗無太上忘情之　試約言之蓋有數焉 
　　百貨之肆遊樂之塲春來無不以惠風和暢之天必多士女遊蹤從而爲營業獲利之絶佳機會乃值兹一晴十雨風冷 
[剜肉補瘡]  
于鐵之時日人多蟄處景物蕭然胡從集其僱主而贏大利此其其憾于春寒者一也 
　　綠楊大少（交日爲荷花少春則吾名之爲綠楊少）紅杏嬌娃（倜儻佳人聞此名般謂爲當否）從霜雪隆冬中度來滿期春回大地温生眉頰春袍被體無憾重裘大可會桃李之芳園尋人生之樂事孰意風雪愁人森寒依舊旣自慚子形穢更瑟索之可憐此其憾于春寒者二也 
　　冷縮熱漲物之定理當是春陽滋生之會向日潛縮之疾鮮不因時勃發爲醫生藥肆造一營業大好之機會今以積陰不解冷度逾恒夙疾之人因以延發而醫生藥肆所期之應時營業不無愆期致受極大之影響更以毒門醫生爲尤甚此其有憾于春寒者三也 
[非非録] [  俞慕古]  
　　夢境雖幻樂勝於眞眞滅幻替斯爲幸福 
　　愛河爲沉溺情人之惡水我將効精衛以救普天下情人以飛機送普天下情人於情天之中了其宿願 
　　爲惡而求神庇我苟爲神必斥諸門外盡揭其奸 
　　人心移生額際則善惡立辨 
　　取調蛋法搗和冬夏之日無虞奇熟奇寒 
　　打破紙幣固定價值以一紙幣上所有數目相加數爲價值農人告予以窘况謂苟能以我之地田移諸海上則鄉居索索之窮酸一躍而爲金聲錚錚之富豪矣予莞爾曰是何難以移山倒海術施之 
[豈有此理] [  警]  
　　一個十不全之醜女出現於跳舞大會一羣美少年爭與跳舞 
　　吳佩孚放棄兵權下野耕種 
　　督軍的兒子拜黄包車夫爲乾父 
　　資本家的女兒嫁與乞丐子爲妻 
　　死了情人不落涙 
　　新聞記者目不識丁 
　　四歲的孩子能説八國語言 
社會小説 
[人間地獄（二八四）] [  娑婆生]  
　　第六十回撩亂青絲繡衾憐月瘦燒殘紅燭杯酒替花　 
　　蓮孫道你怎麽也尋起我的開心來月筆道並非是我尋你的開心你伺候病人這一段事誰不知道嗎可憐忙得你飯也吃不下今日没有人在這裏我來問你你這樣拚着性命的伺候他得着些什麽好處没有蓮孫摇摇頭道有什麽好處呢這也不過是我盡我心那裏是爲要什麽好處纔肯這樣待他月筆淡淡的笑道你没得着好處我到聽見你得着了好處了蓮孫忙向你聽見什麽没有月筝道我聽見的是惋春老四背後頭説你蓮孫道説我什麽月筝笑而不言但摇摇頭恰恰西崽送上鮑魚湯來西崽問阿要胡椒月筝點點頭西崽便灑了一點胡椒月筝低着頭執匙飲湯也不回答蓮孫蓮孫見西崽在側也不便追問停了一會西崽出去了月筝也將湯吃了一大半徐徐抬起頭來瞧了一瞧蓮孫蓮孫拿着一柄小匙敲敲月筝的手背道謝謝你惋春老四背後頭説我什麽你告訴我我可以明白點不然我還睡在悶葫蘆裏呢月筝道弗説弗説説時連連摇頭那兩耳上戴着的一副金鋼鑽耳環因此摇蕩不定映着電燈格外閃爍有光蓮孫也笑着道不要再摇頭了多摇了兩隻耳朶要摇脱了月筝假意一嗔道摇脱耳朶弗關你啥事體我看你兩隻耳朶倒生好在那裏不過一無用處蓮孫道咦我這耳朶怎麽没用處月筝道外邊什麽閒話你全弗得知不是和聾　一樣麽蓮孫道我的耳朶弗靈你的耳朶聽見了爲什麽不肯告訴我呢謝謝你告訴我一點點我决不説是你説的月筝道説出來你要氣煞呢 
三言兩語[  鵑]  
　　老曹從前在保定時時時開口事事干涉政府簡直是做太上總統不管人家發牢騷如今因了洛吳也學他的老法兒時時開口事事干涉政府他就發起牢騷來了我説老曹老曹且慢發牢騷這呌做一報還一報 
 
 
 

Page 18

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *   
 
 

Page 19

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *　常識 
常談 
[尙石説] [  老圃]  
　　或言華禮與歐禮皆相反歐人尙右而華人尚左此亦非也古人制字卑从可知左爲卑賤盖以手足而言皆右强於左故以右爲尊傳曰天子所右寡君亦右之所左亦左之此所謂右即勝訴所謂左即敗訴也漢制皆尙右如右賢左戚左官左遷皆以左爲輕唐趙璘因話録謂人道尚右以右爲尊禮先賓客故西讓客主人在東蓋自卑也今人或以東讓客非禮也觀此則唐人賓主之禮猶以右爲上而當時流俗則有尙左者矣 
衛生 
[煮食河豚之注意點] [  朱痴鴛]  
　　河豚味極腴美性尤温補爲魚類中之冠本草上亦稱載其功能古來名人如蘇東坡輩多喜食之惟有大毒煮不得法食之能傷人養生家恒忌不敢食故烹治最宜注意余鄉地近海濱每當春冰解凍後即豚魚上市時購食者年得一嘗異味焉其洗剥漂浸總以至魚血極乾凈爲度魚肝（俗稱魚肺）内之血尤須漂浸凈盡魚之口腔眼珠尾鰭與魚子等一概棄去下鍋時有物理之不可解者即切忌烟煤與塵埃之侵入且禁用葱薑往時聞中河豚毒者總不外乎誤染灰塵與煮未爛熟而已故煮必用橄欖菜油同煮者取其性凉也燜至極熟極爛者避其帶生也不用急火煮成者使其味透也至下鍋起鍋時最當注意廚灶間有無塵灰之墜落鍋内若經隔宿橱罩收藏務使嚴密否則寗棄而勿食倘售自市間者終恐煮未純熟或有不潔之弊免蹈危險不食爲宜防毒不外乎此至中毒時之現象必舌本先麻四肢繼之有云急以橄欖和蘆根同煮食之即可解毒然終不如余前見某君中毒後有人急搗鮮麥汁灌下治愈　爲較有實騐至本草所載用槐花微炒　　　脂等分同搗清水調灌之方恐尙無此　速也爰並録之以備食河豚中毒者之不　　（乙種酬） 
經濟 
[柴灰之利用] [  楊藥聲]  
　　柴灰約分二種曰木本灰曰草本灰和以豕糞可以肥田農家恒利用之而普通多視爲廢物也不知一經研究其利用不止一端今分述如左 
　　（一）可洗衣服　不論木本灰草本灰以沸水泡之澄清以後用以洗衣功效與肥皂等蓋木本灰中含有氫氱化鉀草本灰中含有氫氱化鈉其洗濯時所生之變化及去垢之理不殊肥皂故也 
　　（二）可擦金器　不論木本灰草本灰和以清水溶成漿糊之狀用以擦金屬器物非特垢污去盡且能光澤如新 
　　（三）可護花卉　盛水於瓶折花枝插入其内往往不能經久如附置柴灰可使花卉歷久不凋以其含有營養料并能增高瓶内之温度故也 
　　（四）可製洋鹼　柴灰冲以沸水用竿攪之濾去其渣滓置日光中蒸去水分得有白色結晶體即洋鹼也 
　　（五）可醃鴨蛋　稻稿灰加鹽以燒酒和茶水浸之一星期後塗於蛋壳上安置甕中越二三月煮而食之蛋黄多脂肪而味甚佳 
　　以上五者記者皆從經騐中得來柴灰之利用如是是可知天下無廢物惟視利用者之有無常識耳爰作是篇以供同好（乙種酬） 
道德 
[林肯軼事三則] [  壽康]  
　　美總統林肯微時任某雜貨店之經理一日有婦人來購零物多收一角二分及夜核之知有誤乃步行十餘里覓得其人而還之又嘗在紐珊崙辦郵局數年後有前經理某者造其居索前在珊崙辦理時積欠十七元林乃發小箱出小包取金幣償之適合其數蓋已早貯以待其人之至矣嘗曰余不用他人之資所用皆已所有者也 
　　時美人買賣黑人爲奴隷販賣者設賣奴場貫以鐵索儼伺畜類慘不忍覩林氏以爲大背人道主意及爲總統乃下解放黑奴之令全活者達四百萬云（乙種酬） 
法制L ] 
[遺囑立嗣制之説明] [  修]  
　　立嗣之通例當於當事人生存時爲之然在法律上除嗣子須以生存爲要件外嗣父母得不必以生存爲要件蓋生前立嗣因事實之阻礙或希望生子而未果社會上往往有之故立嗣行爲在現行律上得以遣囑之方式爲之不因其無子而故斬其宗祀致與人情相左也雖然立嗣爲爲在法律上須雙方同意始得發生效力所嗣之父母雖以遺囑表示其立嗣之意思而在其所指定之嗣子仍有承認與否之自由是則以遺囑立嗣必於其嗣子承認時其立嗣之意思始雙方合一而發生相當之效力也因一一書之以爲當世告（乙種酬） 
科學 
[男女胎成因之學説] [  農喬]  
　　讀朱敬一君男女胎之成因篇確具至理但此爲一説尙有其他學説爰譯之如下以便學者參考近數十年來最占勢力之學説以其原因歸於細胞之染色體此説出於一九○一年昆蟲之實騐即精蟲有染色體與副色體之二種據烏路沙恩氏之言曰精蟲有染色體與副染色體之别而卵子則皆副染色體也若卵子與精蟲中之副染色體接合則生女與精蟲之染色體接合則生男此一説也 
　　斯台果恩斯氏曰精蟲有大小一個之副染色體而卵子則僅一種副染色體若卵子受大的副染色體（亦稱Ｘ染色體）則生女受小的副染色體（亦稱Ｙ染色體）則生田此又一説也 
　　如上所云吾人可知男女胎之成因在於細胞之染色體而受精之時已决定雌雄故妊娠之後欲用方法使其變男爲女或變女爲男决爲不可能之事也（乙種酬） 
家政 
[擇傭之法] [  天舍生]  
　　中等以上之家庭無不雇傭而傭有善有不善世之受其累蒙其欺者時有所聞蓋傭對於主家情形得之最詳銀錢貴重物件所在往往得以寓目苟不得其人禍乃隨之危險殊甚或則身有隠疾主未覺察受其傳染（予戚雇傭患皮膚病初未覺及至兒輩悉染其毒始行追究被累已不淺矣）或雖無大禍而專事偷運（俗謂傭竊其主家物如米等私潤其家曰偷運）日積月纍亦屬不貲或不安於室貽誤防守其弊實不勝言故於將用之前試用之際當愼於選擇 
　　（一）年歲須在三十歲以上五十歲以下以期閲歷較深老成持重做事較爲穏妥也 
　　（二）須有家室與可靠人擔保者 
　　（三）其家庭須與主家隔埠或相距甚遠不便來往者　　（四）須在人家有五年以上之雇期（即以每家計倘能雇滿五年以上則大概可無意外因倘有過失五年中必有覺察之機會） 
　　（五）容貌和靄舉止穏重誠實耐勞體質健壯不喜閒游者爲土 
　　（六）自身整潔而惜物者於主家有益 
　　（七）其口音須與主人相近者爲宜 
　　（八）察其所來往之人是否可靠（乙種酬） 
敎育　 
[敎育委員的模範] [  楓江]  
　　吾里敎育委員某是第一師範畢業生他對於敎育事業非但極有經騐并且夙具熱忱他畢業之後經地方人士的推舉官廳的委任就做了敎育委員如整理師資推廣義務敎育等等頗有規劃不過吾區敎育費素見支絀各校給發學欵都以十一個月計算他鑒於學欵短絀所以任事以來對於規定的委員公費不肯取爲已用積存學董處已有數百元現在把這筆欵項辦一巡廻文庫中間圖書約分兩類一兒童讀物部一敎師修養部照學校的名稱定　值的先後綱舉目張有條不紊吾想吾區各敎員限於經費無力購買最新書籍以爲暇時的修養而學生們亦以經費關係除正式受課外又没有小圖書館以供課後的自修殊爲憾事今得某委員的熱心提倡將來繼續不絶日事擴充吾里的巡迴文庫一定能够日見美備敎師和兒童實在受惠不淺因縷述始末寄登常識俾辦學的人得到一個很好的模範啊（乙種酬） 
禮俗 
[弔喪時應注意之點] [  蔡仲炎]  
　　赴親朋應酬之時一言一動必須合乎禮節而於喪事尤當注意因親朋旣遭喪事心中非常哀働吾人雖不必如主人之悲泣然亦不可過於放肆所最宜注意之處如下列數項 
　　（一）行禮時態度宜穏重不可嬉笑 
　　（二）與衆賓客同座時不可高聲談笑 
　　（三）喪家以酒欵客本非禮爲客者不可多飲酒免醉後失檢 
　　（四）不可聚賭行樂 
　　（五）如主人招待不周宜格外原諒不可責其疏忽而傷感情 
　　（六）見孝子悲慟時宜安慰之（乙種酬） 
雜録 
[婦女盛妝之殷鑒] [  我心如水]  
　　慢藏誨盜冾容誨淫古有明訓後之人不加注意遂致自貽伊戚比年以來吾國習尙漸入奢華而以滬地爲尤甚婦女之盛妝華服往來於通衢者習以爲常初不必訪親戚赴宴會爲在也二下年前女飾中之金釧非尋常人家所恒有即或有之平日亦不常御邇來金價漸低滬地婦女之有金釧者幾比比皆是且視若日常用品非此不足以炫其富有者然尤可怪者第晨自持一籃一秤徒步向市場買菜之婦女以理而論必非十分富有之家即或小康其治家必甚節儉而觀其服飾其金碧煇煌燦爛奪目毋乃不甚相稱綜菜市中婦女所御之金飾或竟可以斤計即此以觀亦足見滬地之豪奢矣予常謂滬地萬分惡濁婦女不事生計但知消耗不僅爲社會之隠憂抑且遭意外之損失沿途刦掠時有所聞最近如大通路新康里王姓之婦盛妝出外致遇强暴除喪失所有外并害及小姑生命此事雖爲箇人關係不足以引起羣衆之注意然婦女方面得此極大敎訓可以引爲殷鑒凡僑居滬上之有室家者此后當可憬悟矣（乙種酬） 
 
 

Page 20

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *   
 
 

Page 21

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *本埠增刊 
[中西公司購到機器]  
　　二馬路石路陶朱里中西名片公司製售各種名片今庚新由外洋購到機器一部圓角名片批價向例較昻該公司批售并不增加故各地函向批購者甚多云 
[同昌電池部將開幕]  
　　雲南路南京路口同昌電池部籌備以來數月於兹現已裝修工竣定於陽曆三月十五日正式開幕該行行主　於蓄電事業研究有素技師職員亦皆優美該部營業時間仿先施丞安辦法除例假外每日上午自八時半起至晚八時半止云 
[玻璃香皂兩廠之參觀]  
　　商品陳列所組織參觀團於前日（十日）下午一時員生十餘人往天通庵路參觀上海玻璃廠由該廠王漢强盛仲言兩君招待陪往製造所樣子間畫工部等處瀏覽一週并詳爲説明該廠成立於民國八年至十年份改組由盛仲言君接手經理資本實數四萬元尙擬添招萬元以便擴充廠基佔地四畝有餘出品以電燈罩爲主并定造各種瓶類及玻璃儀器等件該廠創辦時即用華工技師大都係由天津招來工資最多者月得六七十元玻沙採用宿遷産其各種出品及外貨陳列於樣子間内以資比較質地純潔花樣新穎較外貨爲優而價格則低廉至一倍有餘參觀畢由該廠欵以茶點而出繼又往西寳通路參觀愛華瑞記香皂廠由彭鳴盛君招待該廠營業極爲發達今歲已自建新屋由寳山路遷往每日出貨十五箱（每箱一百打）行銷小吕宋及長江流域一帶其銷場以芝蘭皂爲最工人甚多廠基二畝四分一切設施及管理等俱甚完備云 
[張裕公司在滬設分行]  
　　烟台張裕釀酒公司所出各種葡萄酒補血益氣袪風去濕女界飲之更能滋補血氣增長乳量現由旅滬粤商藍璧如君在愛多亞路福中里設立分行專爲推銷於江浙兩省開辦以來營業發達云 
[華洋公司添分店]  
　　愛多亞路東新橋轉角華洋銅鐵床公司開幕年餘所出各種銅床鐵床半銅床半簡床等概由該公司總理周君親自監造兼售床帳及棕棚籐棚營業甚旺現因原有地位不敷特新設分店於愛多亞路帶狗橋云 
[各項藥品之發行]  
　　三洋涇橋南首福華大藥房　運售德國哈德富醫生所製骨痛藥及制育良友外兼售各種西藥如三得咪吔丸每瓶一元一角黑窩兒魚肝油丸每瓶一元司各脱魚肝油大瓶一元六角小瓶九角麥精魚肝油每瓶二元韋廉士清導丸每瓶三角半每元三瓶自已片每瓶三角半每元三瓶其餘藥品取價亦均低廉云 
[新到呢絨及雨衣]  
　　永安公司二樓西衣裁縫部　新到歐美各國最新式西衣呢絨數十箱華達呢及花呢嗶嘰均有近因現貨擁擠定製西服價格尤廉又新製成男女橡皮雨衣式樣頗佳定價亦廉云 
[滙德豐發行繡花線]  
　　五馬路寳善街匯德豐向以批發鐵錨牌繡花線著名去冬曾感缺貨故該號特電巴黎總廠催裝該貨現已到有大批顔色俱全故各埠各界之往批者頗多此項繡花線各女校以之作手工用品尤爲合宜云 
[出版界消息]  
　　南京路生生美術公司昨出版第四十四期世界畫報係小説專號内容益美云 
　　上海羣進友誼社近爲增進友誼交換智識起見特發行一「羣進月刋」定於三月十五日出版每次發行三大張内容新舊兼收現請劉恨我馮舒人二君主編云 
[「孤兒救祖記」之短評]  
　　「孤兒救祖記」又有一評論如下是片説明除問答外佐以簡直之文言最爲得體鄭小秋飾孤兒温文爾雅天眞可愛若能多飾此類人物使之習熟成性則今日銀幕上之余璞或即他日我國電影界之明星 
　　飾僕人者憨態可掬而戲鵝一段雖屬閒文但頗能使人發噱 
　　道生死後立姪道培爲翁子似越常理子恒進言翁即慨允絶不猶豫似欠體貼鄙意當加一段説明如「楊氏族人稀少欲爲道生立员竟無可承此缺故不得已降級以就允道培爲已嗣」較爲週到道生試馬竟致喪生描摹少年豪興不得謂不當然使腦筋陳舊者閲此不將羣以道生爲殷鑒告誡其子弟寗懦弱以自終耶故此段不如以病死爲適當 
　　蔚如負子而逸一路林木幽密遠望翁來不思藏躱只知携子狂奔其子正在傷痛之際一跌而數跌毫不顧慮豈神志不清致忘其愛子之身傷乎（鼎文） 
 
 

Page 22

 
 
1;第一萬八千三百三十號;中華民國十三年 西曆一千九百二十四年三月十二號
星期三 * *[電影明星腦門塔文之略歷]  
　　電影明星腦門塔文女伶生於西曆一千八百九十七年紐約之那愛葛拉地方居住未久即移家至勃落克林於是即就該處求學頗勤敏學業因而大進性喜電影年十四入維太葛拉夫電影公司演"The　Crown　Prince 's　Dorble"成績頗佳以毫無經驗之人而扮演出衆人多許之於是即一躍而爲明星各電影公司爭相聘之聲譽日隆"The　Ghosts　of　Yesterday""ＤeLuxe　Annie"等片尙係其舊日扮演者在第一影片公司之第一片爲"A　Daughter　of　Two　Worlds"前夜起在卡爾登開映之「循環執仇」"Ashes　of　Vengeance"爲其最近新作片中腦門飾郁蘭一舉一動莫不描摹盡致且演員之服裝完全爲古式腦門爲塔門氏三姊妹中之最長者身高五尺二寸重百十磅目髮皆呈棕色爲史興克（Joseph　M.Schenck）之夫人史氏亦一電影界中之著名人物云（周） 
　　任彭年君爲現今中國電影導演員之一當商務印書館攝演「李大少」·「車中盜」等影片時任君僅一飾角而已後以好學不倦於導演上頗有心得乃舍演員之職以易其所好如「閻瑞生」「孝婦羹」·「蓮花落」等影片胥屬任君導演雖不能與國外之電影名導演家並論但以上述之數片而論則大有逐步飛進之氣象矧任君所得皆由一已之磨勵而來能著此良好成績誠屢非易近商務印書館所出之「大義滅親」亦係任君導演者也 
 
[電影導演員任彭年君之肖影]  
[「循環報仇「之内容及評論]  
　　卡爾登影戲院已於前晚起開映著名女伶腦門塔文之近作「循環報仇」"Ａshes　of　Vengeance"余曾往觀之内容極佳兹述評於下 
　　當西曆一千五百七十二年法蘭西王却利司第九在位王儒弱無能左右弄政適國中反對新敎徒政治紊亂王亦無法以理之八月二十三日之夜正宫中舉行跳舞會王獨坐一室王太后凱撒玲乘機將殺禁新敎徒之上諭命王簽字有盧潑脱者一新敎徒也其情人曰麥高亦一新敎徒當日亦在跳舞會中羅許伯爵者因時欲染指麥高故盧潑脱惡之甚是晚跳舞之際麥高正退在一室羅許伯爵亦人欲調戲之爲盧潑脱見怒甚乃約於一小時後擊劍决勝負鬭决之後羅許伯爵敗盧潑脱本欲使其屈服而已乃未置之死地然羅許伯爵惡之益深羅詐伯爵返宫之時正却利司王簽此殺禁令之候羅許伯爵聞之乃即率衆至盧潑脱家迫其降服復至麥高家勒令伯爵盧潑脱在家中充當僕役五年否則立斃其情人盧潑脱爲愛護情人計乃允其請未幾盧潑脱隨羅許伯爵至其宫 
　　羅許伯爵有二妹長曰郁蘭風姿嬌艷幼曰愛尼因足跛故終日常臥床中每逢天晴之日則移其床於樹蔭之下以呼吸清鮮空氣當盧潑脱旣至伯爵私邸之後家中人咸視之爲僕人而羅許伯爵又甚伯爵家有一狐性甚兇猛因常以鍊禁之一日郁蘭正與其妹愛尼談話之間狐忽脱絏郁蘭等尙未知之盧潑脱正自遠來見之乃急以被向前猛撲狐死郁蘭等二人之生命因之以保於是感盧甚 
　　勃梨賢子爵者爲郁蘭之伯父當是時亦至羅許家預告其女段尼絲將與一貴人菲力倍爾結婚郁蘭聞之心頗不悦於是决計前往勸其堂妹因盧潑脱之勇於從事也乃命之俱往臨行愛尼以玩偶之髮置於盧脱之衣中祝其勝利而歸 
　　當是時也天主敎與新敎之爭已漸平靜雙方會聚一處以息此事麥高與都爾公爵之姪因此而訂百年白首之約 
　　郁蘭等旣抵勃梨賢之别墅後郁爾公爵亦至驚其艷趨前與之談笑然郁蘭則置之不顧對於盧潑脱頗加青眼一日盧潑脱之忠僕至持麥高之信前來訪虚　者入告郁蘭出受其書視之知爲致盧者乃喚盧至忠僕乃將指環一授盧虜接受後心中難堪異常郁蘭見之爲之不忍者久之 
　　都爾公爵喜飲旣不得逞於郁蘭心殊不悦乃移怒於一兵殺之於是全隊奮然死者之兄且揚言誓必報仇盧潑脱初亦代抱不平後間郁蘭之言謂都爾公爵係其伯父之上賓當盡禮以待之於是奮不顧身與衆士力戰寡不敵衆盧潑脱遂受重傷（待續）（伯） 
[婚禮新紀]  
　　陳廷楨君與張才遠女士於三月八號訂婚明年行結婚禮陳君供職新申報館張女士則在常州縣立女師範任課云 
[學務叢載]  
　　萬竹女校附設女夜校　城内九畝地市立萬竹女校校務素稱發達現在學生數已有六七百人每學期報名者爭先恐後輒因校舍不敷致使來學者有望門莫及之嘆而因年長失學不能揷班者尤不乏之如得地方志士爲之設法擴充庶不負來學者之初心耳該校校長李廷慧君爲一般年長失學者補充敎育起見特於校内附設平民女子夜校即於日内開學報名者頗爲踴躍并有要求增加課程開特别班者一切手續尙在設備中云　　女體師參加全國運動　北四川路横浜橋上海女子體育師範學校敬務主任周公勇昨日（十日）蒞青年協會面晤葛雷博士接洽參與全國運動會運動項目并報告學生現時練習情形葛雷云貴校如此熱心體育鄙人甚爲欽佩可惜女子運動種類未有籌備余不日往鄂一行與當局共同規劃俟余四月初間旋滬請再駕臨接洽云云 
　　藝術師範聘女音樂家　黄家闕路上海藝術師範學校音樂敎授鳳丁文愛女士自担任鋼琴及英文唱歌以來熱心敎授學生甚有進步兹因忽患神經衰弱症暫時請假調養該校除請Tansky與徐希一君代理鋼琴外并改聘英國皇家音樂大學畢業夏牛惠珍女士担任英文唱歌牛女士係名醫牛惠霖之妹留學英國甚久藝術甚精爲我國難得之女音樂家已於本週到該校授課云 
　　遠東商專將開演講會　遠東商業專門學校上年名人陸續到校演講此次亞洲協會會長日本頓宫寛博士亦來函該校約於三月十五日（本星期六」下午三時到校作公開演講演題爲世界共通之二大問題云 
　　北城商業義校之擴充　老北門内之北城商業聯合會向有義務學校之設自創辦迄今已達四載去年延請天台山農爲校長學務愈形發展今年以開學後學生之來校報名者仍極多未便拒絶特將校舍擴充並添聘敎員以利敎授刻下該校學生已有二百餘名 
　　滬南慈善校之校董會　滬南慈善會義務學校於二月初五日開校董大會到會者共十六人（一）議决本届暑期畢業生由校中貼費咨送各學校求高深學問惟以中學爲限（一）議决建築校舍問題由各校董墊欵先造七幢云 
　　百老匯路義校新開學　百老匯路商界聯合會附設之乙種商業義務夜校於前日（十號）行開學禮近年該校尙爲發達是日到校學生有七十餘人而陸續來校報名者尙多聞其仍請上年之舊敎員担任一切校務云 
[醫界消息]  
　　義國親王去年週游世界道經滬上偶染肺炎重症危在旦夕當投公濟醫院養疴特聘駐申義國領事署醫官畢懷才醫學博士診視告愈後親王返國奏明情形即賜勳爵爲奬昨勳章到滬由該醫士具領並新設診所於江西路中新康路云 
　　吳秉璋任咽喉内外方脈　原庽老北門長生街現遷大東門内火神廟東巡道街上午八時至十二時在城内候診午後仍在北市寗波路耕興里云 
[藝苑清音]  
　　海上文藝家唐婉冰女士工文善詩作書尤恢奇流麗近書就册頁百幅擬以分贈各界内句多録閨友及自作詩詞等意欲藉以就正方家欲得者可致函上海倍開爾路同益里一零二八號索取惟每幅須收回紙墨寄費洋三角云 
[粟社本年第二集預誌]  
　　舊曆二月十一日舉行 
　　專門研究崑劇之粟社成立以來已越二年正月初舉行第一期集會公舉職員仍舉穆藕初爲會長謝繩祖爲副會長徐凌雲俞振飛爲曲務主任兹訂於舊曆二月十一日舉行本年第二集於台灣路徐宅云 
[説書小評（六）]  
　　彈詞名家中有三卿即王綬卿錢幼卿與趙筱卿是也今綬卿已故三卿中祗錢幼卿與趙筱卿耳錢幼卿爲玉卿之子説描金鳳晚年兼唱三笑與雙金錠幼卿之書其細膩雅潔雖稍遜於綬卿然而説白之佳妙正有玉潤珠圓·一瀉千里之勢而幼卿之妙處尤在起脚色蓋其衷氣寛宏發音高響故能運用自如較勝綬卿筱卿遠甚幼卿之三弦琵琶手指純熟能調甚多不若普通彈詞者專彈一死三六也幼卿説書現已届爐火純青之時説時態度雍容其鎭靜處已無絲毫烟火氣矣此蓋學到養深絶非膚淺輩所能效學也幼卿説書時又有一種絶藝其於表現奸雄能使面部之肉自動而於描金鳳内所起之錢篤灶及三笑中之祝枝三活現出一種久歷江湖之老奸巨滑實無他人再可較渠爲優勝矣幼卿在前二年與學生夏荷生同説雙擋荷生以春鳳之資後起之秀唱篇時音韵裂帛更得名師之提挈尤覺錦上添花師徒合擋益見佳妙矣在蘇彈唱時除日夜場子外每日之堂唱多至十餘處嗣後夏荷生脱離幼卿獨立彈唱幼卿一旦失此好助手頗受影響今荷生已獨竪一幟業爲滬上大世界包聘矣而錢幼卿則以已子佐之然總較荷生遜色也 
　　趙筱卿爲四金剛中趙襄洲之後裔説玉環龍大紅袍書中有海瑞及韓林杜鵲喬等英雄事績雖小書亦有武技故彈唱此書較諸尋常僅以兒女情長之説部尤是不同蓋小書必須大説也筱卿爲名家之子脚本旣優書情自佳惜其嗜賭如命一生所得之錢十九付諸花骨頭中相傳筱卿某日在外埠場子内説書上台以後書台左側適有賭客一桌筱卿隨説隨觀時時指點賭客打牌而能一語不亂其心思實足驚人也 
　　三笑一書最爲有趣全書開塲到底絶無一發生不祥之事實曩時光裕社中之説三笑最佳者當推錢少泉爲第一迨少泉死後繼起者爲夏蓮生蓮生受少泉之眞傳故名譽鵲起蓮生有子名小蓮工於生旦·起書中之秋香及石榴姑娘則神妙欲到秋毫巅後小蓮以家庭間關係抑鬱而死蓮生之書全得小蓮之合擋始爲聽客所歡迎及小蓮死後蓮生不翅折去一臂於營業方面亦大受打擊後於崑山覓得一十齡童以繼小蓮之任今十齡童居然得聽衆之歡迎誠不亞於小蓮也（思湖） 
[紹興灘簧四明文戲之商榷]  
　　灘簧一道以輕盈流利動人欣賞其詞曲其做工因地而異因時而化初無板眼限定之也蘇灘以幽雅勝更兼表演人材類能隨機應變故得執海上南曲界之牛耳下焉者如常州揚州無錫諸班類皆靡靡之音惡形怪狀引人欲嘔惟申曲則差强人意蘇灘而後無與京者然海上曲界競以惡形怪狀靡靡之音相與號召者非受申曲之賜而更變本加厲者乎 
　　四明文戲者　灘簧界中之最下乘者也本無置喙之必要以其在滬最占勢力幾與蘇灘申曲鼎足而三其淫蕩之態穢濁之辭獨具本領較之申曲過猶不及以故一般無知婦孺均趨之若騖爲風俗人心計爲抬高甬灘地位計不得不經一番嚴重之改革使之無或缺憾一滌甬人之羞改革之方針不必求其大者遠者更不必雷厲風行申令禁演作此煞風景之舉亦惟因勢善導收效於漸而已曷云乎因勢善導採人之長補已之缺是在於掌班者自身覺悟互相規誠與四明文戲性質相類而便於取法者厥惟紹興灘簧日昨曾應友人之邀驅車至老北門外第一戲園一顧覺其輕盈流利而不近於淫與申曲不相上下其隨機應變寓規勸於俳諧是善法蘇灘者至若服裝及表演工夫尤與甬灘相類然不無可議之處願領袖四明文戲業者取其所長捨其所短夫如是不難與海上客帮灘簧並駕齊驅免遭下乘之譏也（鼎文） 
[市民大會致新劇界函]  
　　請多演愛國戲劇 
　　本埠對日外交市民大會昨致各新劇家函云逕啓者敝會爲否認二十一條收回旅大奔走呼號已經週年深恐心長力短難勝巨艱全藉各界互相提挈或可貫澈主張而戲劇尤爲喚醒社會之要素莊諧雜陳觀聽並注其輸入腦海之普徧無過於此夙仰貴國主任曁諸藝員熱忱愛國素爲各界所欽佩務祈將救國宗旨及有關於激勵人心發生愛國天良之劇本時加揷演庶觀者觸目驚心較爲有益熱心如君定必樂予贊許也敝會於本月二十四日假總商會開週年紀念大會同時開提倡第六次國貨大會藉資宣傳合併上達云云 
[戲劇協社又將演劇]  
　　新譯英國名劇「少奶奶的扇子」 
　　職工敎育館戲劇協社本年公演戲劇原定獨幕劇四種（一）歐陽予倩之「回家以後」（二）谷劍塵之「冷飯」（三）汪仲賢之「好兒子」（四）洪深之「説新聞」惟因一時未能脱稿聞將改演洪深所譯英國名劇「少奶奶的扇子」該劇曾譯載東方雜誌念周紀念號中久爲一般人所歡迎目下佈景業已製就大致不久即可公演云 
[菊訊摭談]  
　　楊寳忠字信臣一號信宸又名小小朶係故名伶楊小朶之子幼時學歌於某名伶進境甚速復經余叔岩之日夕陶溶藝乃大進去年環龍路陶宅（希泉）堂會曾偕叔岩來滬奉藝當時予以事冗未暇往觀次日演狀元譜方聆仰聲容覺運腔使調作派身段處處俱有老譚氣息惜其時名不甚彰致無人注意也（予觀信臣劇後嘆爲近時鬚生界突起之才曾草長文刋諸某報）回京後復向諸前輩多方請益於一字一腔一舉一動之間亦悉心研摹不稍疏忽其藝乃進於堂奥矣此次丹桂第一臺派人邀角王瑶卿以寳忠相介遂就聘焉適值玉麟（綠牡丹）回滬之便遂相偕南下現已於前晚抵埠定初十日登臺昨偕林屋山人訪徐君朗西適寳忠先在伊寓得相謀面後又唱反二簧一段嗓音清亮較前益爲動聽 
　　寳忠此次來滬帶有陳松年（鴻壽）之琴師松年係陳十二之高足在京亦素有盛譽珠聯璧合尤爲難得 
　　綠牡丹之藝之色各界已有定評固無待不侫之嘵舌然不侫對於玉麟有不得已於言者玉麟旣無强有力之捧家且有貶抑之者以情理論當然不能與走紅運之諸大名角並駕齊驅然試觀玉麟足跡所至其盛譽幾有駕彼輩而上之勢此實玉麟自有眞材實力在也昨於朗西家得聆其反調一大段嗓音朗潤使調徐疾有致較之未往京都時誠覺高出數倍也 
　　羅小寳爲譚派正宗現進春華舞台月七百金已於昨日登臺今日演打鼓駡曹爲生平第一條作云 
　　陳小穆唱文武老生前在新舞臺演唱多年現進春華與羅小寳同時登臺云（梅花館主） 
[綠牡丹登台有期陰曆初十夜]  
　　綠牡丹前日抵滬已見前報與綠同來者有張質彬·黄奎山·劉鴻志·張秀岩·穆泉山·劉清山等多人登台期已定陰曆本月初十夜綠所常演之佳戲如下 
　　（龍女牧羊）此劇原名蜃中樓亦名乘龍佳話本係崑曲由綠改編皮黄遇柳一塲有大段反二黄唱工甚重腔極新穎妥穏末塲歌舞尤娱耳悦目 
　　（風塵三俠）此與艷秋之紅拂傳事實同而塲子詞句皆異程之精彩在筵前歌舞一塲而綠之精彩則在夜奔店房餞虬三幕此外則程綠各有長處 
　　（玉堂春「起解」「會審」）二劇皆青衣重頭戲爲瑶卿盛時之傑作自瑶卿嗓敗幾成絶響綠從瑶卿學戲三月學成之劇不下十餘齣而最有心得者當推此二劇曾於北京三度試演内外行皆讚許認爲得瑶卿之眞傳云（花田錯）自侯俊山衰老此劇遂成絶唱綠此劇唱做之佳與俊山當日幾無分軒輊云 
　　以上五劇　皆曾得都門名評劇家凌霄閣主等定爲一百分他若探母回令·南天門·御碑亭·汾河灣·武家坡·殺家·駡殿·六月雪·虹霓關·梅龍鎭·鴻鸞禧等皆各有妙處綠此次進第一台包銀每月三千元訂立合同兩月期滿或仍將返京云（同） 
[王芸芳昨新抵滬]  
　　約於陰曆本月半左右奏藝於共舞台 
　　王芸芳（即繩祖）爲後起旦角之秀現由某君介紹搭入共舞台奏藝訂合同半年包銀月二千五百元兹已抵滬大約望日左右登台登台之先擬刋載啓事於各報封面以資號召原文如下「竊聞咀徵含商出於天籟移宫換羽在乎師傳今芸芳美忝清門佳慚濁世負耒無力學書不成遂棄冠裳乃習聲律由是跕屣褰裙塗脂傳粉歌羞巴里步笑邯鄲三載吹竽四方挾瑟昨輟白門之唱今承黄浦之招共舞爲台同聲相應霓裳試譜期以花朝珠履來游秉諸月旦江南風景正好彈詞海上繁華何妨游戲幸周郎之顧曲待成連以移情倘肯賁臨願安承敎芸芳謹啓」聞此項啓事係出林屋山人手筆云（梅花館主） 
[集會表]  
陽曆本月時間　　　地點　　　　召集者　　　　　　　事由 
十二日下午三時　　　省敎育會　　上賣平民敎育促進會　第一次大會 
十二日至十八一至六時　陸家浜職工敎育館　　江蘇省敎育會美術研究會　　第一届美術展覽會 
十二日晚八時　　四川路　　青年會　　廿四週徵求大會開幕十三日　　　　　四川路中央大會堂　　中華音樂會新劇團　　粤語新劇 
十五日午刻　　聯華總會　　　聯太平洋會　　　董事會 
十七日上午十時　　豐林橋　　　交涉署滬南工進局　　豐林橋落成禮 
十七日　　法租界祁齊路　　交涉公署　　　新屋開幕　 
廿一日　　南市縣商會　　縣商會　　　年會 
廿四日　　總商會　　　市民大會　　　一週紀念 
廿九日至卅一日　　楊樹浦滬江大學　全國基督敎育大會　　　討論敎育 
[今日多雲而寒]  
　　徐家匯天文臺昨日下午四時三十分氣象預報云天曇而寒沿海自馬鞍島以南有冬季時令風黄及及渤海有變風本埠温度在下午三時前之二十四小時内最高五一·一最低三五·八去年同日最高四六·九最低四三·七 
 
