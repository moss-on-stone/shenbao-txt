# 1883 - 74 - 4903549

 

Page 1

 
 
[新印字畫出售] [  點石齋主人啓]  
　　本齋用石印照相法近又印得兪蔭甫大史篆書春在堂銘出售計每堂十條價洋二角五分如欲已裱者另加洋六角又印得王義階先生着色散仙人物四尺單條每堂價洋五角裱好者另加四角五分又王蕓階先坐着色士女四尺單條每堂五角裱好者另加四角五分又王蕓階先生騎驢圖四尺由堂每張價洋二角裱好者另加洋三角上海售處在申昌書畵室各外埠悉照舊處 
[新出東藩紀要發售] [  申報館主啓]  
　　高麗爲東三省屏蔽壤地毗連其國政民風與夫山川扼塞在華人理當共喻况年來海禁大開玉帛兵戎事難逆料去年因彼國內亂我　朝出師鎭　浹旬凱旋維時平湖薛梅溪刺史躬列得間與參帷帽軍書餘暇與彼都人士時相過徒惜參軍未通等語而高麗國史深藏內府民間無從購求只有藉不律以通辭探遺聞以補缺計凡二十有七日居然裒成一書畵分十二卷名曰東藩紀要所謂國政民風山川押塞糜不羅列詳載復將都城以及八道形勢鈎靳爲圖俾閱者便以𥡳核刺史回滬後本舘索其稿而代付剞羅氏現已工竣準於十九日出書每部釘作四冊價洋三角正好馳域外之觀者請至上海三馬路大禮拜堂南首申報館間壁申昌書畵室購取各外埠均由賈申報人出售此布 
[沿海邊防大勢論]  
　　近來中國海防較之道光年間絕無準備一旦有事疆臣統帥皆束手而無䇿者盖已居然改觀矣夫海防之設爲與各外國交涉也從前海禁未弛粵東港外一卷之士商舶雲集交涉旣久內地之情容有漸輸於外洋者而苟非抵隙蹈瑕因嫌成釁則以禮往來斷不至遽出於戰當時疆吏視澳門通商之事其細已甚以故舍經制水師額設戰船之外別無良法利器預籌制勝之䇿今則鑒於道光時之禍籌備於無事之秋而又乘蕩平髪捻之勢大員知兵將帥習戰參以西法練以西器亟亟焉爲起衰之計所謂安不忘危者意在斯乎且綜衡各國之勢歐洲諧邦銳意通商抒誠交結埠頭十數處爲其妻孥之所寄財貨之所積根深蒂固甚不願彼此之偶有違言而敗壞互市之局以中國之海防亦止有備無患之圖從容整理無事張皇然各國之中有俄羅斯者立國最遠拓地最大而獨與中國北境毗連數千里此疆爾界易啓齟齬各國欲保通商之利轉不以勝中國爲武乃俄則商船往來獨少於各國以其地大而多磽物產不盛故也而其人之性情騺悍則視歐洲諸邦過之然則俄國之人其意不在通商之損益也旣不以通商爲慮則其覬覦中國但有得尺則尺得寸則寸之謀卽難保邊疆之無事矣中國圭謀之人爲防俄之䇿必惟西北東北之是務西北自逆回授首以來新疆善後次第布置左帥雖歸繼其事者猶有偉人似不至遽召其侮若東北則津估要口爲三輔之咽喉山海雄關乃陪都之門戶前年伊犂之議未允李相經營直省所練各軍以及礮臺水雷仿用西法諸事竭十餘年之心力固已煥然可觀而　朝廷以俄人由東北取進沿海雖有重防而陸路亦當扼塞因起鮑爵帥駐兵山海關又特簡大臣於吉林黑龍江寍古塔等處添練馬步各軍於是水陸雨道皆有防禦溯自乾隆年間收服藩部整治新疆以來　國家之籌邊未有如今日之亟亟者也以是言之防俄之䇿可謂算無遺法矣雖然前年伊犁之議幸而湘鄕會侯銜　命而往遽以辭令之長奪强鄰之氣不事于戈而仍事玉帛耳假令議或不成則邊防亦正不可深恃何也俄人地接滿蒙陸路固無他道而海口則不必僅由東北諸埠也山海有防則遼東洋面可以控制津沽查防則高麗西境無虞深入然俄之國勢偏在歐洲其與歐洲各國皆兄弟之國也各國通商徧於中國東洋南洋諸口俄之商貨出入雖不及各國而自地中海紅海印度洋以東輪船往來悉任其便平日卽無一商船偕各國之船以入口而至有事時兵船十數游奕於洋面乘各口之虛而進兵此非俄人之昕難而亦非各國通商之所在可以介各國以阻絕之者也當時近畿一帶整飭軍資俄之兵船往來東南洋面日報載之甚詳試思此兵船何爲而來者現在北洋有李柑坐鎭加以東三省特駐大員籌辦軍務然南洋之事非北洋所兼權閩粵之事又非南洋所䇿畫上海製造局福州船政周開辦以來垂二十年而所置槍砲止備巡鹽之用所造船隻僅壯警盜之威曾見有一器一物實得西法之秘一弁一兵足制水戰之勝者乎局中材料半成無用之物船中駕弁豈皆有勇之人况乎聲勢不聨事權不一江浙閩粵各事其事各人其人如是而謂中國海防日有起色將誰數耶竊謂目前正値無事之日勦平捻回宿將之知兵者或在行間或已歸里屈指數之尚有百十人可以量才而用乘此機會於沿海各省節節布置以一重臣統領之以數武臣分按之於各省經制之外專立海防一軍不使督撫分統以泯其畛域之見其各局之承辦製造採買設在客省者欵項則𥡳自督撫而工程則考諸統帥沿海萬餘里以一人握其兵權庶幾一旦有事馳檄響應不至日久玩惕如咸豐初年粵匪肆擾文武泄沓各顧各省之弊然而此何事也而可以易言耶 
[恭錄諭旨]  
　　○光緒八年十二月二十六日二十七日奉　上諭給事中黃元善奏各省揀調首府首縣請嚴定濫保處分等語着吏部議奏欽此○二十八日二十九日奉　上諭祟綺等奏神靈顯應請頒匾額並加封號一摺奉天鳳凰廳　關帝　龍神　城隍各廟安東縣　關帝　天后　城隍　龍王　江神　海神各廟素著靈應同治年間鳳凰廳馬賊肆擾士民祈禱轉危爲安近年該廳及安東縣雨雪愆期虫孽爲患迭經該地方官詣廟虔禱收成旋獲豐稔實深寅感着南書房翰林恭書匾額各一方交崇綺等祇領分別敬謹懸挂以答神麻所請勅加鳳凰廳　城隍安東縣　龍王　江神　海神封號及列入祀典之處着禮部議奏欽此同日奉　上諭惠郡王奕詳等奏遵旨酌保校刊出力人員開軍呈覽一摺　穆奈毅皇帝聖訓全書現經武英殿校刊完竣所有在事出力人員自應量予恩施翰林院編修陳文　着賞加五品銜並賞戴花翎趙增榮著賞加隨帶三級並俟升任五品後賞戴花翎檢討黃自元着賞加隨帶三級並俟補御史後賞加四品銜侍讀學士爲拉布着賞加二品銜並加隨帶三級前詹事府左中允龍湛霖着賞加隨帶三級前翰林院編修劉傳福着賞加五品銜並加隨帶三級兼驍騎叅領郎中恩林着賞加武職二品頂戴遇有應升之缺儘先升用員外郎增潤着俟升郎中後遇有三院卿缺出開列在前儘先題奏庫掌全陞着以應升之缺儘先升用並賞加委護軍叅領銜筆帖式維公着以應升之委署主事六品銜庫掌缺出儘先卽補並賞加委護軍叅領銜庫掌松楙着以內管領不論班次儘先卽補廣套着遇有六品銜庫掌缺出卽行升用先換爲戴筆帖式福秀着以慶豐司厩長 
 
 

Page 2

 
 
不論班次儘先前卽補委署庫掌榮寬着以慶豐司廄長不論班次儘先補用員外郎文璵着免補郎中遇有內務府三院卿缺出開列之前兆慶着俟升郎中後在任以知府不論雙單月遇缺卽選並賞加隨帶三級世泰着遇有郎中缺出儘先升用並賞加三院卿衔俊銘著俟補缺後作爲歴俸期滿俟補郎中後以三院卿遇缺題奏筆帖式文彥著在任以土事遇缺卽選先換頂戴俟得主事後賞加員外頭銜榮貴着以知縣不論雙單月在任儘先選用並賞加五品衔直隸州州判于長升著以知縣不論雙單月儘先選用並賞加五品銜教諭孚瑗青以本班前先選用並賞加六品銜何兆蓉着以知縣分發省分歸候補班前補用直隸州州判白士珩着以知縣儘先選用並賞加五品銜教諭馬湘着以教諭不論雙單月歸議叙班前儘先選用並賞加六品銜直𨽻州州判許紹岳着仍以本班不論雙單月分發省分歸候補班前先補用並賞加五品銜通判陳有年着以同知不論雙單月遇缺前先卽選並賞加四品銜主簿熊汝明着以州判不論雙單月遇缺儘先前卽選並賞加五品銜按察司經歴職銜王紹本着以按察司經歴不論雙單月歸議叙班儘先前卽選並賞加五品銜從九品余炳奎着以縣丞不論雙單月前先選用並賞加理間銜典史陰鴻烈着俟得缺後在任以巡檢歸議叙班前先卽補並賞給六品封典圭簿陳楙昌着以州判仍分發原省歸候補班前先卽補並賞加五品銜候選府經歴縣丞李汝泌着俟得缺後在任以知縣歸候補班補用俟補知縣後賞加五品銜從九品繆世德着以巡檢俟議叙題覆後歸本班前先選用並賞加六品銜巡檢史支源着以縣主簿仍分發原省前先補用並賞加隨帶三級通判李德祜着賞加四品銜從九品康培之着以主簿州吏目不論雙單月歸議叙班前卽選並賞加六品銜通判杜玉衡着俟補同知直隸州知州後以應升之缺升用州判王恩重著賞給五品封典並加隨帶三級杜延祜着俟選缺後在任以州同歸候補班前補用按察司經歴邢文韜着以通判不論雙單月遇缺儘先選用並賞加四品銜供事陳昶成着俟議叙題覆後以巡檢分發省分歸議叙班前先補用並賞加六品銜縣丞于甫筠着俟補縣丞後在任以知縣歸候補班前補用俟裱知縣後賞加同知銜孫葆初着以布政司理問不論雙單月歸議叙班前先選用並賞加四品銜縣丞職銜何亮榘着俟議叙題覆後以縣丞不論雙單月分發省分歸議叙班前儘先卽補並俟得缺後在任以知縣補用供事李際清着以州吏目不論雙單月歸議叙班前先卽選並賞加六品銜縣丞職銜樊從政着侯議叙題覆後以縣丞不論雙單月分發省分歸議叙班前卽補並賞加六品銜未入流兪世恩着以典史分發省分歸議叙班前先卽補並賞加六品銜供事汪燦章着以巡檢分發省分歸候補班前先補用張允楨着俟議叙題覆後以巡檢分發省分歸議叙班前先卽補並賞加六品銜州判王恢善着俟得缺後以知縣在任歸候補班補用並賞加五品銜餘依議另片奏前提調官請旨獎勵等語湖北荊宜施道于蔭霖翰林院侍讀學士陳寶琛均着交部從優議叙該部知道單片併發欽此 
[本舘自己接到電音]  
　　○本舘於昨口接到在津友人專發電音到本館內有正月十八十九等日　諭旨一道敬謹譯登○正月十八十九日奉　上諭卞寶第奏甄別知縣一摺前署湖南慈利縣知縣呼延清操守不謹聲名惡劣甯遠縣知縣王光斗嗜好甚深辦事昏惰均着卽行革職巴陵縣知縣鄭桂星識見拘小聲名平常宜章縣知縣王道隆辦事竭蹶才難活劇均着開缺留省察看署綏寍縣知縣聶興禮性情偏執縱庇家丁另補知縣趙惟麟才具平常艱膺民社永定縣知縣邱正達性情疏懈辦事粗污均着以教職選用候補知縣馬世奇身弱多病着以府經歴縣丞留省降補林鈞患病多年難期全愈着勒令休致以肅官方餘着照所議辦理該部知道欽此 
[英高立約近聞]  
　　○英國與高麗立約通商已列前報兹閱外國新聞紙言日本之英國通商公所行文於英內務大臣其中所陳甚多大畧言英國與高麗所立條約多有不便之處於英國商人並無利益故請內務大臣勿與訂定云云未識該大臣作何定見也 
[補譯西歴二月五日東京日日新聞中國兵備論]  
　　○近來清國向德國泊魯江船廠製造非常强大鐵甲戰艦二艘巨炮如克魯卜者四門并許多小砲水雷又夫也魯院砲十二門船之鐵甲厚十三寸至十六寸速力十四拿陀半以我扶桑艦比之須讓一步此船不但在東南洋稱爲第一卽世间亦不多觏內一艘已於去年竣工又一艘早经落成清廷又向英国定製八艘比前二艘其形稍小然其間亦有鐵甲悉皆坚良戰艦且向德國定造近來新式機器著名之魚形水雷二百個特遣學生二名前往學習製造之法不惜重謝務求傳得製造秘訣雖清國海軍戰士素來熟練者甚乏其人然四萬萬人中豈無俊慧之材不久訓練之下當有胆勇之士出焉則此景象在歐羅巴之各軍事新聞無日不載清國擴充海軍之事觀其如此奮發咸抱畏懼如英國政府尚以從前在東南洋之戰艦不足以敵現在清國之艦隊急思維持東南洋大局保印度之權利不得不增艦隊决議新造强大戰艦以壯聲威英尚如此何况於我僅隔一衣帶水近在鄰邦至論武備自開拓以來從末一讓於彼今日我旣空空彼又盛大見之且畏且羡此時若束手旁觀實屬遺憾無窮究欲禦彼之侮誠非易事也設萬無爭戰之事如思欲保我國威維持昇平除擴充海軍武備之外別無良法也情形如此則不免有少加租稅之舉而各處乃鳴苦情毫無愛國之心誠愚漢耳 
[福州近事]  
　　○福州西字報言今年福州燈景極爲華麗其所出之燈亦一年好一年小孩持燈住來忭舞大有熙熙攘攘之象是亦福地之隹景象也又云福州近日收甘蔗者頗爲赴緊大約不數日丙該處甘蔗可以收竣矣又云福州地方晴霽多日天氣和暖近日覺有温潤情景人言今年福州內地茶葉必佳若照目下天時茶葉已可發芽又聞今年水脚之費亦廉然則今歲該處茶業或可望其興旺也 
[沈船續聞]  
　　○美國阿蘇祿兵船在汕頭洋面失事一節已屢列報兹閱香港西字報知該船遇救諸人之在香港者現皆附輪旋滬據該船兵官言及是日早四點鐘忽大露迷漫加以潮水湧激將船激去數十里之程以至觸於礁石船內兵官十二人水手兵一百念三名守兵十八名當觸礁時急放小艇施救惟溺斃西人十一名華人三名餘則均幸獲生據稱該船可裝七百八十六墩中有巨砲六尊當被撞時並不覺大震而水來汨汨其勢甚急四十分時卽已全船沉下故各物毫不能救惟將人救至燈塔邊復發艇至汕頭請船來救計燈塔離汕頭一百零八里云 
[鉛礦傳聞]  
　　○香港西字報言近有人查得廣東離香港不遠地方有鉛礦甚佳取出礦質試看極爲上品如其開採必能大獲利源按廣東鉛礦久已有人言及現在中國電線由滬達粵業將開辦則礦務或亦不難開採耳 
[袁江官報]  
　　○前任福建學憲崑大宗師度歲後於初四日駕車載眷北上督標中軍副將譚碧理於歲底至浦亦於初四日啓行赴京引見委署江淮衛守備黃英初二日叩謝漕憲後隨卽束裝赴任代理桃源縣朱湘現已由浦禀謁各憲辭赴新任以便許邑尊交卸赴都淮揚中管鎭標　擊田恩　現奉漕憲札調署理海州營漕標叅將所遺員缺卽以海州叅將萬國本調署代理山陽縣任大令奉府委後已於十二日接篆賈邑尊料理行裝亦卽就道赴江寍新任 
[鄂省官報]  
　　○補去臘二十八日藩憲牌示京山縣宋河巡檢黃爾斌黃岡縣但店巡檢李本貞俱准補赴任正月初四日前江西撫憲李捷峰中丞由江來鄂至初七日回籍漢陽張司馬奉委督修沔陽州萬福閘工程於十二日起程赴閘十一日湖南沅州府豫章由湖南赴京路經鄂省赴兩院禀見 
 
 

Page 3

 
 
[德化縣試首塲題]  
　　○德化縣試日期已列前報兹聞應試童生共計四百六十二名首塲題目照錄於左　己冠首題　昔者吾友　次題　子謂仲弓曰　未冠首題　斯焉取斯　次題　與其進也　通場詩題　賦得昨夜新雷幾地聲　得新字五言六韻 
[巾幗奇人]  
　　○昔人謂人生三十不娶妻不如終身不娶此指男子而言也乃有婦人而亦作是想者此眞巾蟈中之奇人矣江西某姓女慧而腎羣推爲閨中翹楚遠近之慕名者無不爭委禽爲而女高自位置必欲得潘安般貌宋玉般才而後委身故待字雖久爲雀屏之選竟無其人不幸父母相繼歿家又貧窘依弟某茂才度日二十歲以後女曠然若有所悟郎靜處深閨誦經茹素又勤針黹以佐饔飧居恒常謂弟曰我已看破世情將老死於牗下不復能勉事他人弟婉解之而未有以奪其志也感日月之加馳嗟美人之遲暮屈指青春蓋已三十七矣奈其弟一窮措大筆耕墨耨所得幾何因此家中常有斷炊之慮而女亦志與願違忽忽不樂去冬有富室某年四十而喪偶欲續鸞膠倩冰人致意女尚欲守其初志後經姊妹行再三勸駕且告以家食之艱不若好逑之樂女始首肯本月十三日某行親迎禮彩輿臨門鼓樂交作新人上轎時悲咽之聲有逾於尋常者三十年守不字之貞一旦爲斷絃之續女豈有遺憾歟 
[輪船北上]  
　　○聞禮拜日卽本月二十五日晨刻本埠發輪船六艘前赴天津招商局則爲海晏豐順太古公司則爲重慶武昌怡和洋行則爲大沽新南陞六船連檣北上殆北河堅冰已泮從此南北行程又形便利矣 
[團操攺期]  
　　○本埠西商團練兵定於昨日會操此已列報兹見有告白登於西字報云因天雨地滑故不能如期操演俟再有定期卽行登錄 
[痛子情切]  
　　○十九日本報所載虹口昌昇麵包店學徒某甲吞烟自盡一節玆悉該學徒姓江名裕弟其父五十歲其母四十二歲死者雖由該店置備衣衾棺木而尚末安殮前日其母到滬訪悉其子致死之故且頸臂間有青腫痕其母唯此一子又承七房宗祀是以大爲痛恨不肯干休現有人從中解勸未識能寢事否惟聞該學徒於十五日清晨氣絕迄今己歴多日其青腫之色或係屍腐所致亦未可知 
[拆梢可惡]  
　　○昨有鄕人某因事至虹口親串家未幾而緩緩歸去行過裏虹橋地方突有一人迎面相撞誣某欠洋不還拉至某茶館理論又來數人知某身無現洋且見巡捕將至僅令某出茶資而己噫何拆梢黨之多歟 
[英界公堂瑣案]  
　　○二十五保四圌地保錢少山投稱鄕民余巧全鄕婦余陳氏余徐民共有田一畝三分憑中金錦寶兪上達等價賣與黃禮堂計田價洋二百七十九元六角除收尚欠洋八十一元三角詎被金錦寶侵吞余等向索無着知照小的理論金又持蠻將我毆打故由捕拘案金錦寶供經賣余等之田有無欠找銀洋情事與地保無涉實因地保曾在賣契上簽字勒費起見爭執是實且地保到捕房稱我等因賣田丈量口角令又言田主欲找田價顯見其不實不盡矣陳太守問余巧全余陳氏余徐氏等曾否被金錦寶吞洋余巧全等同供田價確未收足太守隨飭金錦寶明白具訴呈候核斷○一百四十七號華捕稱蘇州航船戶姚阿掌數日前船泊老閘碼頭突被多人扭至寶善街新園烟館索費洋百元姚再四懇情言明洋三十元先付現洋十元當邀洪氏担保出外再找洋二十元等情爲特禀知捕頭傳到姚阿掌問明情形立拘在塲勒索之一起人令祗拘到王阿安解案并傳担保之洪氏請訊姚阿掌供蘇鄕黃埭人撑航船爲生兹因來滬突被多人到我船上先將櫓篙等件搬去繼軋我至煙館有一人名喚二阿哥者將我毆打又有人令我出洋三十元不得已付洋十元再邀同鄕之阿姐卽洪氏担保洋二十元云王阿安供浦東人前在包探姚阿二名下爲夥姚現停歇我亦無事並未勒索船戶平空被拘也陳太守問姚阿掌付過之洋十元交與何人答稱在新園所付人確不相認識又問是否交與王手答稱非在王手太守謂然則因何拘王華捕又禀請問洪氏卽知實在情形洪氏供前幾夜家中忽有人來喚謂同鄕姚阿掌被縣署捕役軋在新園因捕役要姚交出殺人放火案內之人証姚願帮諸捕夥尋訪並願助川資洋三十元恐姚去後無着央我担保等故我卽往問情形復告以我係女流未便保人又有同鄕龎姓作保令我帮保且姚再四懇情我始應允至姚先付之洋十元是交與捕役柴樛之手不知如何又由捕房前來拘我到案太守隨飭將王阿安交捕帶回着再細查實在根由再行核辦姚阿掌如奉傅喚卽當投案備質洪氏又稱姚阿掌釋後恐不到案將來縣署要我交人奈何太守隨飭捕將姚阿掌王阿安一併帶去○金王氏禀稱丈夫金子元不務生理且食洋烟致我帮傭餬口丈夫尚欲向我索錢稍不遂意便欲將我價賣昨又使欲拖去價賣我因不願爭扭由捕拘案金子元供並無將妻價賣情事實因　業回妻要錢是實陳太守謂夫婦口角固屬常事一併斥釋并諭金子元安分云○三號華捕稱張和尚投捕房謂其子張阿和被鄰人開鐵店周王氏之子周阿狗毆傷并有王阿四帮毆等語及拘周阿狗王阿四到捕房由周王氏來聲稱伊子阿狗出外池開水被張阿和碰跌口角爭毆起見王阿四是解勸况阿狗左手受傷而原告張和尚不來今將人証解案張仍未到周王氏王阿四供與捕同周阿狗請爲騐傷陳太守謂張和尚抗不投質情虛可知隨飭差立傅張和尚到案再行核辦○石裕晉稱住居引翔港地方被賊竊去大錢十餘千蠟臺銅鈎水烟筒等件田捕阻獲人贓關照前來投案請領究辦竊犯徐金生認竊求恩陳太守隨判徐金生管押一月贓交石裕晉領去 
[法界公堂瑣案]  
　　○去臘法租界永安街生昌雜貨棧倒帳一案屢列前報兹悉生昌棧請李俊方於前期遞呈於法公堂控司帳人王雅琴患同寶洪庄夥魏渭如私開虛帳今逐一將帳核算魏渭如名下竟被欠去銀二千餘兩請傳案追還所有生昌欠順泰坤和安康三錢庄銀兩經人調處業已講定四折歸償太守詰以各庄曾否應允答稱亦經應允惟銀兩現尚未付須俟魏渭如處追還後方可歸償此欵太守着包探傳保人將魏送案昨屇訊期李俊方復遞禀詞王雅琴亦到案魏渭如亦遞禀翁太守閱竟詰魏渭如此禀究算何人所禀答稱寶洪庄請追生昌欠銀七百餘兩太守謂生昌旣倒之後各莊紛紛追欠惟寶洪莊不來控追直待查出帳目傳爾到案始來控追尚敢狡辨且王雅琴是爾親戚乃竟串同揑出戶名任爾收付市面中豈容爾等如此妄爲李俊方稱棧中帳簿上有陳培記名下收銀四百五十兩一欵而王雅琴則言是魏渭如托伊空收請爲詰問太守卽詢王雅琴據稱此欵是魏渭如到棧中逼我寫在帳上並無銀兩乃是空收太守卽將魏渭如大加申斥着卽管押比追如肯調處尚可從寬魏渭如稱別衙門亦可控告太守詰其是何亦名魏渭加答稱是監生太守以王雅琴亦稱是監生着將王魏兩人管押待將牌照取到再行辦理○法馬路胡春記洋廣貨店倒帳一案經德康錢莊控告之後翁太守傅訊各情均登前報昨日各原告復投案且呈所開之細帳以胡春記共欠銀二千九百六十餘兩今將拍賣之數及收到銀兩核計祇有二七三五等折翁太守着先行攤派各原告均遵斷太守又詢胡春記尚有零星兩戶答稱明日可以收楚矣於是原被告均退○　報查得玻璃一案旋經祥記之施瑞林遞禀伸訴翁太守謂北局共計失去路燈十二盞約値價洋六七元之譜爾店一時糊塗將碎玻璃收下究屬不合自當薄罰隨判施罰洋三元施遵斷卽囘店取洋繳案太守着將蔣紀生開釋又傳十二舖地甲金文到案申斥謂旣當地甲總須小心管事今雖於祥記查到贓物已罰洋三元着爲領去將燈補足嗣後切勿懈怠該地甲領洋叩謝而去○前有租開法租界大馬路之韓錦發者被欠戶某公館專丁呈控法公堂翁太守訊得韓錦發欠借欵六百五十元房租 
 
 

Page 4

 
 
一百元生財租四十六元當諭令在押租二百元內扣還房租生財租兩欵所餘五十四元交還韓錦發添補償欠其欠欵則令韓錦發將添置生財各物變價償還多餘少稱在案昨據韓錦發復赴公堂呈稱生財遵諭召售已有友人向頂因租店及租生財之王姓出有告白遂不成議欠戶催追無可如何計還押租餘欵始還所租生財王姓亦末見允等情翁太守斷令先將自辦生財遷出召售或交欠戶拍賣亦可着令自行妥理房屋一節卽同王姓向經手租店之亦新園声明乏本經營生意冷淡欠戶催迫還帳以致無力開張勢得退租各等因時有王宅遣丁遞呈云伊包有年期定艱退租翁太守謂旣已乏本安能逼脅再開且亦無包年期之理飭各遵諭而退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百三十六號]  
[光緒八年十二月二十六二十七日京報全錄]  
　　宮門抄○諭旨五道錄前○缺單○教職單○御史李　奏爲請　旨查辦摺子○給事中張　奏爲請　旨餘下查辦夾片○皖撫裕　奏爲委解京餉夾片○大臣毓等　奏擬泒司員經管官當事宜摺子○又　奏爲循例奏　聞摺子○十二月二十六日芸公假滿請　安○　閣呈　賀表○掌儀司奏　一日　奉先殿親行禮節○內務府奏派分賞麅鹿　派　師會俊啓○侍衛處奏泒　爵次序　派出左邊麟書在瑞聨之次克蒙額在麟書之次德福在托倫布之次景端在德福之次悳銘在景瑞之次○召見軍機○十二月二十七日麟書等謝入座次序　恩○張之萬等謝充經筵講官　恩○嵩申等謝充直閣事　恩○吏部呈進春李搢紳○禮部呈進春山寶座○順天府呈進春牛圖○掌儀司奏初一日祭　奉先殿澂貝勒行禱○六額駙續假二十日○大額駙續假十日○果勒敏績假十五日○錫祉奏請開缺○召見軍機○皇上明日卯正二刻至太廟行禮○○光緒八年十二月分缺單○郎中戶部厪西司阿鱗丁○員外郎戶部雲南司憚寶楨降○知州湖南荼陵童恩棄職就封○知縣江西龍南錢鏁近○府經貴州爲仁張銘祖革○縣丞湖北利川巢鴻政病○吏目雲南羅平傅鴻猷革路南雷家驊病貴州平遠陳歐培革○巡檢湖北荊門石橋黃爲武故○典史山西蒲縣邵熒革浙江遂昌高尚志丁山西孝義董開壽降○光緒八年十二月分教職單○教授山東泰州袁恩詔濟南中浙江處州王啓渠寍波甲福州黃兆鰲建寍舉　正諭直隸束鹿顧其紬冀州山東滬州潘會芳武定陝西富平郭維屏同州湖北沔陽余益杜武昌湖南沅陵胡瑾懷灃州四川汝川姚桐生成都雲南祿勸陸鍾瑋東川俱舉　訓導直隸高邑周鉁冀州舉山東樂陵柴廷琦濟南優山西靈石王鈐平陽舉福建泰寍梁堯辰福州優湖北應山曾試三施南歲廣東陽江李學元廣州舉四川資州楊興簷龍女挨長寍張錫祺成都舉天全劉堃成都舉　復諭直隸臨城吳必達易州恩陝西醴泉高照暄綏德廪麟遊劉令瀛西安舉江西彭澤董之威南安廪東鄕楊敬賓廣信舉興國吳宗周吉安　廣東三木古瓊綬嘉　拔東安陳龍韜廣州舉廣西桂平林慶榮鬱林拔　寗陳紀經南　恩修仁胡鼎祚　州拔四　峨眉黃承煦叙州抆　廣潘雲程寍　拔　復訓江蘇金壇陳子蘭揚州　陝西臨潼趙登瀛鳳翔舉華　吳朝綱漢中舉浙江蕭山李維煇嘉興禀福建莆田鄭猷建甯舉廣西橫州駱燾桂林挨平樂林孔杰柳州挨貴州仁懷路祥述大定歲　○○𥡳察祿米倉掌山東道監察御史臣李鴻逵跪　奏爲疆臣徇庇知縣幾至激成大變請　旨查新以杜後患情安兵民苶摺仰祈　聖鑒事竊維文武同爲　朝廷也官初無數重督撫位羣僚之長端貴持平臣風聞本年八月間湖北江夏縣知縣蔡炳榮擅杖省城之撫　把總楊得魁以致軍心渙散道路不平固由蔡炳榮暴虐無狀抑亦督臣涂宗瀛有以啓之也聞擅責之由因把總楊得魁在同昌利錢店換銀該舖任意　平亙相口角原細故也乃蔡炳榮道過其門不問是非卽將楊得魁當街擅杖旋復慫恿撫祿叅將焦充勝將楊得魁撤任於是衆論譁然嗣九月初間蔡炳榮道過營門兵民考生與蔡炳榮爭閙涂宗瀛卽扎飭督標副將鳳昌候補道惲祖翼查訪滋事弁兵勒令焦克勝交出兵丁四名非刑拷打又將焦克勝撤任已屬操切乃忽於十八日夜將把總楊得魁及兵丁四名捆綁擬於督署轅門外梟首示威衆兵聞之拚命搶救圍署鼓噪以致滿城居民紛紛遷走若非城外援兵赴到幾至變生不測據各省司道先後趕赴督轅力爲開導始各歸營設使將楊得魁及兵丁等梟首大局豈堪設想嗣聞涂宗瀛與撫臣商議出示有不與營兵牽涉之語惟涂宗瀛以兼圻大員事前旣剛愎自用辦理　切事後又不將蔡炳榮撤任復敷衍了事咎實難辭此後何以治兵何以察吏且督撫兩標軍心向豈能歸其節制設有外患又誰聽其調遣耶臣維此案滋事弁兵一面從嚴究辦知縣蔡炳榮亦撤任治以應待之罪現聞省城居民惶恐一夕數驚幾有不能　日之勢可否就近　飭下前兵部侍郎臣彭玉麟迅速據實查辦庶可以杜後息而國人心臣愚味之見是否有當伏乞　皇太后　皇上聖鑒訓示謹奏○○給事中張觀準片　再臣風聞湖北省城內有撫標楊把總於本年九月十一日在錢舖換銀與該鋪商人口角　訟江夏縣蔡知縣一味袒護商人將把總斥責着押辦理乖方衆軍鼓噪街市喧嘩督臣涂宗瀛年高情怯神色倉皇呼親兵而不應撫臣彭祖賢　香跪佛拔傳令箭緊閉城門以致民心搖動登時奔逃者甚多省垣乃扼要之地街面總宜肅清督撫有統領之　辦事尤當鎭靜如此竭蹶張皇毫無法律其辦理不善咎無可辭該督撫旣不能訓練於平日文不克彈壓於臨時其何分服兵心而保護一方耶京城傳言紛紛近聞業已撲滅而迄今二十餘日該省尚未入告意有廻護處分暗中消化殊覺不成政體相應請　旨飭下兵部侍郎銜彭玉麟據實查明認眞從　叅辦以整軍威而安民隱臣旣有所聞謹隋片直陳伏乞　聖鑒謹奏　○○裕祿片　再據瀋司盧士杰詳據宿州知州何慶釗詳報本年十月初三日江西解餉委員試用知縣瞿榆棻管解九江關第一批第八十六結輪船稅鈔等欵銀六萬三百三十兩行抵宿州睢陽驛因沿途感寒患病醫治無效於初五日病故經該州將銀鞘妥爲存儲州庫詳請委員接解到司查宿州係安徽出境未站江西解餉委員在途病故例應由皖遴員　解現經飭委侯補知縣李萼華馳往會同該州將前項餉銀當堂劈鞘兌騐銀數相符改貼印花入鞘裝釘卽將原領咨牌勘合等件交由李萼革迅速領解起程按照陸路正站解赴戶部內務府交納所需鞘箍水脚等項先由司庫墊給另行移行原省歸還等情詳請奏　前來除咨明戶部內務府江西醒照曁分咨經過各省一體照例撥護外謹附片陳明伏乞　聖鑒謹　奏軍機大臣奉　旨該衙門知道欽此　○○奴才毓橚榮毓桂昂跪　奏爲永濟當未盡事宣擬派司員永遠經管以期當本無虧恭摺奏　聞仰祈　聖鏖事竊查前經奴才溥廉等具奏清查永濟當本利另泒新商接領辦理並委司員妥爲經理暫不按年泒員輪管此後如有未盡事宜隨時奏明辦理　摺於本年三月二十日軍機大臣奉　旨知道了其遵化等州縣欠交大錢變價銀兩着卽咨催直𨽻總督勒限解交歸欵餘依議欽此欽遵在案奴才毓橚前經奏報查明各項事宜摺內聲明查永濟當現存架本與原奏相符無虧至有未盡事宜另行會同奏明辦理亦在案兹查永濟當雖係官本無闕然所有典當尚不踴躍奴才等隨卽謂據該管司員等禀稱實因官本僅有七萬吊有零不敷周轉職等時常飭令該商宋德魁各處通融辦理據各舖商人禀稱因該管司員等暫爲經理誠恐借墊日久仍前無者不　通　　以典當未能踴躍職等正在籌措間卽蒙查詢只得據實禀明等語奴才等伏查設立官當本爲附近旂民人等藉資周轉久沐　皇恩自應妥議章程不惟長資接濟軍民且須本利永爲虧短方爲妥善奴才等再四熟商擬議將此項架本按照各縣發商生息之例卽着落原派承辦事務衙門行走石門工部員外堪懿綿內務府郎中德衡額阿爾薩蘭達蔡阿員外郎廣泰等常川經理所有利息仍照舊章交庫至官本如不敷用卽由該管司員自行借墊無論賠賺俱與官本無涉亦不交　惟官本如有虧短卽著落該管司員等賠補倘有陞遷事故仍令該司員等之子孫接管經理如有爲短着落分賠倘該司員之子孫於當中之事未諳有不願接管者准可将自行措墊之本補回呈謂辭退至接領商人亦飭該管司員等隨時𥡳查如有日久生弊或有事故卽另選妥商依舉接允其該管司员等著瞻徇清而抑或办理不善卽行指名叅辦奴才等謹將永濟當未盡事宣擬泒司員永遠經理其事以期軍　久沐　皇恩本利可保無闕　　理合恭摺奏　聞是否有當伏乞　皇太后　皇上聖鑒謹　奏軍機大臣奉　旨戶部議奏欽此　○○奴才毓橚榮毓桂昂跪　奏爲司員試俸期滿循例題銷恭摺奏　聞仰祈　聖鑒事竊主事覺羅鈺寶呈稱竊職係正白旂滿洲覺羅慶瑞佐令下人由方略舘議叙咸豐七年九月選授翰林院實缺筆帖式由方略舘議叙於同治四年三月補授鴻臚寺主簿七年三月　實錄舘議叙奉　旨賞加主事衔十一年八月間由　方略舘辦理告成引　見由　方略舘議叙於光緒五年十一月選授　東陵承辦事務衙門主事於是年十二月初一日到任自到任之日起連閏扣至光緒八年十一月初一日試俸三年期滿今將例應試俸呈請題銷等情呈遞前來查例載滿洲人員捐納升用者亦照各項議叙人員之例試俸三年准其調升等語今據主事鈺寶呈請題銷試俸該員在任三年循分供職均無叅罰事故相應具奏恭候　命下奴才等再行移咨吏部該旂註册照例升轉所有題鎖試俸緣由謹循例具奏伏乞　皇太后　皇上聖鑒再奴才毓橚到任未及三個月例不出考合併聲明謹　奏軍機大臣奉　旨吏部知道欽此 
 
 

Page 10

 
 
[京報第三百三十七號]  
[光緒八年十二月念八念九日京報全錄]  
　　宮門抄○上諭三道錄前○侍郎彭奏　查明據實覆陳摺○皖撫裕　奏叅革有獄管獄各官摺○通政使劉　奏委辦糧台片○十二月二十八日○恭王謝賞御筆字　恩○六額駙謝賞荷包　恩○瑞聨謝充族長　恩○錢桂森謝充直閣事　恩○福錕謝授廂藍蒙副都統　恩○俊啓因伊弟獎叙謝　恩○文璵謝獎叙　恩○奎公假滿請　安○召見軍機○十二月二十九日○烏拉布謝賞二品銜　恩○雲南正副考官張英麟馮金鑑到京請　安○四川學政邵積誠謝　恩○鄭賢坊謝授直隸宣化府知府　恩○召見軍機　鄭賢坊　○○太子少保巡開江海前兵部右侍郎臣彭玉麟跪　奏爲遵　旨查明恭摺據實覆陳仰祈　聖鑒事竊臣於光緒八年十一月初六日　浙江承准軍機大臣字寄十月十九日奉　上諭前據涂宗瀛奏湖北操防營兵丁滋事當經諭令涂宗瀛等將實在情形查奏等因欽此復於十一月初九日承准軍機大臣字寄十月二十四日奉　上諭前因有人奏湖北營兵滋事情形當諭令彭玉麟確查具奏等因欽此臣伏思此案旣己諭令該督查奏實在情形該督近在同城職任所在自應據實覆奏不敢欺蒙其如何覆奏之處臣無從過問謹遵　旨于十一月初十日恭報起程卽乘小舟沿河出江所過各省謠傳不一臣俱不敢輕信謹按照所叅各節嚴密確查得其底裏先行咨明將啓衅之知縣蔣炳榮督標中軍副將鳳昌摘頂以靖民心十一月二十四日馳抵湖北省城復詳查確實不以謠傳爲憑謹以共見共聞公是公非者爲我　皇太后　皇上陳之緣本年八月二十八日有湖北撫標右營把總楊得魁因父病危急便衣往就近營務處候補道程春藻所開同利昌錢舖換銀錢舖壓平亙相喧爭適江夏縣知縣蔡炳榮路過查問該舖聲稱痞棍閙事並不言其壓平之由該縣知是程春藻之錢舖不免意存見好當與街市喝令笞責經該把總訴辦自言銜名及路過衆人俱爲乞恩該縣不照章告知營官遽行掌責此始初江夏縣聽斷未公任性徇私擅責把總之實在情形也該把總受責同營羞辱不說然衆目周知一城傳播闔營咸爲憤之撫標中軍叅將焦克勝右營　擊周禮並城守營叅將樊國泰出爲調停該把總自覺慚愧禀求撤差而衆兵曉曉不已督標中軍副將鳳昌係該營統領明知衆兵不　旣不善於教導又不以蔡令任私擅打把總之事代達督撫以求持平辦理九月初四日該縣衙門自客路由閱馬廠時値鄕試武生雲集借廠跑馬先是該令曾任外縣因案慣責武生者多怨恨適値擅責把總衆武生藉鳴不平衆口沸騰差役勸繞道省事該縣恃氣直經該廠見有在道旁詈駡者飭差拘拿遂被瓦石擊損肩輿該縣及輿夫均帶有傷樊國泰焦克勝等聞信馳救幸而獲免此該縣擅責把總以後所以致毆之實在情形也該縣被毆之後不言當日積怨於武生但禀是操防營兵茲事督標中軍副將鳳昌前旣未禀督撫致督臣於啓釁緣由未能周知僅憑該縣之訶批飭養傷將該把總楊得魁發文武昌爲管押令焦克勝交出滋事之人惟時兵民考生烏合之衆無從查出逾數日焦克勝撤任所有該管操防哨官四員全行更換而蔡令始終未撤查焦克勝　樸正直操東兵丁恩威並用輿論照彰今見撤任兵心愈爲不平業已搖動經武昌府知府　昉將該把總轉交城守營叅將樊國泰管押蔡炳榮總末撤任仍令兼署撫標中軍叅將璞玉交人嗣經鳳昌璞玉交出四人並非確切查明不過聊以塞責亦交樊國泰看守候審並無非刑拷問之事十八夜二更外間忽喧傳督匡欲將此四人交親兵正法謠言一播合城譁然該營兵丁一時情急齊赴統領鳳昌衙門爲四人鳴寃時鳳昌政眷口已先得信趨避衆兵見署內無人並未動及物件惟隨着人多門戶稍有擠損復赴城守衙署求將在押四人放出並呼該把總楊得魁同行該把總長跪不行樊國泰以衆情洶洶諭使暫去再行請罪督臣聞之魚欲親出鎭撫經文武各員並在藉紳士勸諭衆兵登時漸次歸伍人心始定督臣至此時始知啓釁之由旋卽出示曉諭次早督撫臣又同出示曉諭二十一日牌撤江夏縣知縣蔡炳榮任衆兵立卽心服旋具公禀乞恩並有在籍紳士帶各營官隨　哨弁等赴督署請罪督臣面加謹諭均已俯首無辭繼復詣各署謝罪照常回營差操當十八日以後訛言四起民間實有冒雨遷徙者嗣經督撫臣出示撫諭人心爲安又此又滋事及辦理各節之實在情形也臣伏查　朝廷設官文武並重辦理案件貴持正尤貴持平持正則不致粉飾目前釀成異日之禍本持平則不致徇私任性激成當下之爭端查此案决裂之由一悞於蔡炳榮負氣任性徇私見好不遵定例當街擅責實缺把總致動衆怒又執性經由閱馬廠行走致　衆武生報怨之鋒乃又不肯據實禀請查办徒欲歸罪武營以洩忿再悞於该統領鳳昌平時旣不善訓教兵丁有事又不以下情上達致督臣不知起釁之由几致釀成大患不從嚴叅辦則爲州縣者徇私生祸無所惩戒將至人人效尤爲統領者粉飾釀祸無所　懼將致事事欺罔幸而敷衍了局一時偷安而吏治軍政亳無實心爲　國爲民終爲已積於敗壞而不覺應請　旨將起釁之江夏縣知縣蔡炳榮釀禍之兩湖督標中軍副將鳳昌一併革職以爲文吏武弁同上徇私之戒至程春藻以司道大員旣爲湖北省城之官身領要差何得謀利在本省開設錢店當舖多家以致官吏迎合激成事故現又攺換店舖牌號意存巧避名色以　輿論亦應請　旨交部議處以挽官員營利之風其撫標中軍叅將焦克勝向來樸實操練認眞楊把總被江夏縣掌責之後焦克勝禀請鳳昌轉詳並爲該把總認過其後江夏縣被衆武生報怨焦克勝實無從查人交辦以致撤任不但兵丁不服公論亦咸爲卸寃至十八夜間之事焦克勝已撤任更非其罪應請免其處分至臣初次欽奉　諭旨飭查涂宗瀛彭祖賢竭蹶張皇辦理　善臣查涂宗瀛正直有爲清潔有守彭祖賢勤愼精明士民感德該督撫俱久任封疆向無貽誤此案顧全大局安定人心雖難免竭蹶之情實無有張皇之事似尚　免辦理處分　咎二次欽奉　諭旨飭查涂宗瀛事前旣剛愎自用辦理操切事後又不將蔡炳榮撤任衍敷了事臣查涂宗瀛向來辦事認眞持躬穩愼此案係悞聽鳳昌之言始之認眞近似操切後之穩愼近似敷衍然始而聞兵丁滋事爲整飭軍政起見後則見人心搖動爲鎭靜兵民起見尚無剛復自用之事竊以湖北爲長江之上游中原之屏幛非　威望知兵而又能通達事權者頗難勝任重任軍政不可不整軍心不可不固而刁風亦不可漸長紀網亦不可不存伏求　皇上嚴加訓飭凡事當持平守　謹始慮終而存已見用心聽言尤須精密威克厥愛必須公乃生明廉以持躬必須寬則得衆庶不負　朝廷委任高厚之恩臣迂拙性成不敢稍爲蒙　理合將遵　旨查明辦理緣由謹據實恭摺覆陳是否有當伏乞　皇太后　皇上聖鑒訓示再臣此次拜摺後仍回浙江　便明年巡閱伍省出海入江查察水師各營上馳以符定制合併聲明謹奏奉　旨已錄　○○頭品頂戴安徽巡撫臣裕祿跪　奏爲解審監犯越獄脫逃請　旨將管獄官革職拿問有獄官照例議處恭摺仰祈　聖鑒事竊據署蕪湖縣知縣文龍禀報光緒八年九月十九一夜據　典史秦澐禀報禁卒張金等報稱是夜二更後風雨暴作禁卒人等在外房困倦睡熟適監後圍墻漏雨坍塌號內油燈吹滅禁卒張金驚醒趕往廚房覓取燈火喚起禁卒茹高等同尋木板堵塞詎寄禁宜城縣解審盜犯　金泗卽許二秃孜於風雨昏黑之際扳折　栅乘间由墙缺潜逃該卒等查覺追尋無獲卽報經該署典史督飭冒雨搜捕一面禀由該署縣會營帶領兵役四出查拿在途拾獲斷鐐該犯已由東城水溝逃𨓜遠颺無蹤提訉禁卒人等僉供並無賄縱情事禀請通缉等情臣查該犯許金泗卽許二秃孜係官城縣拿獲訊認聽糾迭劫該縣事主王盛文光家及繁昌縣事主宋廣順錫店得贓解由徽寍道覆訊擬詳罪應斬决之犯該管獄官應如何督率刑禁加意嚴防乃事前旣失於防範致乘隙越獄脫逃事後又不能跟蹤捕獲實非尋常疎忽可比更難保無鬆刑賄縱情弊自應提省究關照例爲辦據藩𣳻兩司會詳揭叅前來除將該署典史秦澐先行撤任行提刑禁人等來省訊辦並通飭各屬一體嚴拿逃犯許金泗卽許二秃孜務獲究報外相應請　旨將管獄官署蕪湖縣典史試用典史秦澐革職拿獲以便提同刑禁人等署審按律擬辦並將有獄官署蕪湖縣事南陵縣知縣文龍　勅部照例議處仍飭勒限通緝限滿　無弋獲　　分別辦理　會同學士　　總督臣左宗棠恭摺具陳伏乞　皇太后　皇上聖鑒訓示　謹奏奉　旨已錄　○○劉錦棠片　再臣於光緒六年冬派出三品銜浙江補用道改留甘遇缺題奏道補用知府陳寶善督辦行營粮臺當經　奏奉　諭旨欽　在案前因鎭迪道福裕俸滿交　經臣遴委陳寶善　署道篆亦經會同陜甘督臣譚鍾麟附片陳明所遣行營粮臺事務關繫重大非得亷能可靠之員難勝督辦之任玆查有二品頂戴鹽運使銜陝西遇峽儘先題奏道王文銘忠勤　直爲守兼優久在甘省新疆軍營效力歴經檄委辦辦理軍需粮餉稅厘諸務賢勞夙著以之督辦臣營粮臺事宜可期得力除檄委外謹附片具陳伏乞　聖鑒謹奏軍機大臣奉　旨知道了欽此 
 
