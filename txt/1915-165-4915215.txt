# 1915 - 165 - 4915215

 

Page 1

 
 
   
 
 

Page 2

 
 
時評 
[不顧國家大局之官吏（默）]  
　　吾於川署巡按劉瑩澤案旣歎不恤民隱之官之多矣而不謂不顧國家大局之官吏又紛然揭發若津浦路局長趙慶華若鹽務署長張孤若陸軍次長徐樹錚（譯電稱陸軍某大員侵没巨欵被逮證以他報所載知即徐也）皆突然於一二日間發現吞欵查辦事其他若某監督某院長某疆吏或被控或被參或被查方在醖釀間而尚未發表者又歷歷有人今日之大員誠己入厄境矣 
　　利之所在弊即叢生此爲我國之通病路政鹽務爲全國大利所在又爲中央養命之源主其事者尚不顧恤國家如此遑論其他下級之官吏若陸軍部本非生利之地而據西電所稱被控侵吞公欵竟至數十萬之鉅嗚呼我民國所以屈辱至此非以陸軍之不可用乎我方欲整飭軍紀力持榮譽而乃以此種特殊之污點傳之各國得母令人短氣 
　　更據西電言都中賭風益熾此案或與賭博有關夫近來之賭禁可謂嚴矣然而禁者自禁賭者自賭恣意揮霍無所顧忌微特陸軍部案或與賭博有關即路鹽兩案亦未必與賭博無涉政府之命令不能行於至近之大員此亦深堪浩歎者也今者一怒而撤者撤辦者辦政界爲之震動然果能因此震動而一般無心肝之大員稍歛其迹乎繼其任而來者能不如前之舞弊乎此只可視夫中國之命運矣噫嘻 
[命令]  
　　六月二十日大總統策令法國越南内務廳廳長柏斯古給予三等嘉禾章劉顯潛給予四等嘉禾章此令 
　　又令任命龔心湛爲財政部次長兼鹽務署長此令 
　　六月二十日大總統申令前據肅政使夏壽康等先後彈劾財政次長兼鹽務署長張弧藉公舞弊罔上營私當即諭令財政總長隨時察看認眞整頓兹據周學熙呈稱該署長措置乖謬虐民病國請另派大員督辦鹽務各等情查張弧頗有才識熟悉鹽務曾以籌付債欵尚無貽誤優予奬勵本年四個月鹽務收入較該署長預估之數短絀一千數百萬之多經令周學熙等認眞督察不期該署長張弧措置乖謬一至於此本應嚴予懲處姑念才尚可造著有前勞加寛着免去本職以本官發往四川交巡按使差遣以觀後效此令 
　　又令據平政院長周樹謨呈稱津浦鐵路局長趙慶華舞弊營私一案交通部次長葉恭綽最有關係請諭令暫行停職候傳等語葉恭綽着暫行停職此令 
　　又令據甘肅巡按張廣建呈據蒙番宣慰使馬麒查明嘎楞番案情形並謹擬完結辦法請核示等語此案肇釁緣起本由於嘎楞碧塘兩莊番族互爭無難據理處斷乃馬國良等擅開兵釁戕斃番僧多命荼毒無辜罪無可逭參將馬國良循化縣知事劉傳綸均著即行褫職以示懲儆至馬廷勷攻勦隆勢亦難辭專擅之咎惟旣據稱事在未奉批示以前揆情尚有可原應從寛傳令嚴行由斥用觀後效八工頭人韓宗良乘間詐取重賂爲此案禍首並應由該使通飭所屬從嚴緝拿務獲究辦餘如所擬辦理交内務陸軍兩部曁蒙藏院查照此令 
專電 
　　北京電津浦路趙慶華案原參該路轉運公司與部訂合同獲利多厚國虧不小且謂葉恭綽及袁某三兄弟均有股欵 
　　北京電張弧未免職時先早有交片申斥鹽入短少倘誤要需誰執其咎並有勿謂言之不先之諭識者早知不免 
　　北京電中央將辦一輪船公司航行南洋又辦一資本組合期合全國資本協定合辦實業之法 
　　北京電總統特提出約法會議經費六十萬爲教育用欵但須奉諭動用教育部將改小學令爲二日國民小學令日高等小學令又中學校設預備小學專備華貴子弟之用並將規復提學使及勸學所 
　　北京電生計委員會公署中共派二十人有徐佛蘇王鴻獻金邦平宋伯魯鄭萬瞻等餘令農商財政教育内務四部各派二人 
　　奉天電奉天張上將軍與兆南鎭守使吳俊陞己於十九日晋京二十二日入覲聞吳俊陞以地方防務吃緊擬覲見後卽行返奉 
　　張家口電巴匪約有二千餘人在大王廟一帶猖獗蕭鎭守使良臣雖派兵往𠞰未見勝利� 
　　成都電各師發餉向係軍用票現因陳使到任各將領有意與陳使爲難前發五月餉各師不肯收票幾於潰變幸陳使所帶隊伍均己到省極力鎭壓得以無事 
　　福州電許使巡閱沿海邊要塞己經告竣現先回省靜養數日再巡腹地 
[特約路透電]  
　　北京電昨夜十一時發出總統命令兩道一謂肅政史參劾張弧各節己經查明證據確實再鹽稅收入較諸豫算相差一千萬元姑念前功從輕懲辨張弧着革去差缺發往四川自効云第二道命令免去葉恭綽交通次長之職以便歸案訊辦聞葉與津浦路局長趙慶華營私參案有關華字報盛稱總統儆戒官邪之舉動但此中似牽涉政黨問題因張葉兩人皆粤系即梁士詒黨也粤系今因此受一大打擊龔心湛己被簡繼張弧職（二十一日） 
[譯電]  
　　北京電陸軍部某大員因被控侵吞公款就逮聞其數甚巨共有數十萬元此間政界大爲震動按自民國成立以來京中政界賭風其熾近者賭興益豪爲前所未有夫各官員多以有用之光隂消耗於無益之賭博且養廉所入復不足供其揮霍此久爲民國特别之污點而上下同病者也今次之案或與賭風有關預料旦夕尚有後聞段祺瑞之引退是否爲此衆皆疑之（二十日） 
　　北京電中政府决議在北京舉行第二次内蒙古會議内蒙古各王公將至北京而不往長春（二十日） 
戰電 
　　其一（英人路透電） 
　　羅馬電意軍在加尼亞續與奥軍接戰頗爲勝利力爭伊森沙河外高原可以控制泊拉太者之大戰今己完畢意軍大勝意軍於拂時搭浮橋過河奮勇衝擊而前敵軍雖有重砲機關鎗及甚堅固之障碍物意軍卒奪高原奥軍屢次回擊皆爲意軍擊退公報謂意軍俘敵兵數百人奪來復槍與軍火甚夥意軍損失雖衆然所得之效果頗爲重大敵軍地位天然堅固又加人力愈爲强壯但相繼爲意軍所奪（二十日） 
　　烏狄尼電尼洛山匈兵千人攀登夫接太山希圖圍擊意兵意國亞爾泊兵見之即穿短樹林中疾行矯捷如猿將山峰圍住匈兵開鎗遥擊但意兵仍續進迨相距旣近意兵始則回擊彈下如雨繼則執刃衝鋒而前敵衆驚亂回奔時意兵四面攻入敵無路可逃遂全數覆滅無一脫出自一八四八年來匈兵威名久著聞意國今意人聞此消息乃大欣幸意軍旣據尼洛山即得一扼要地位從此轟擊砲力可及於託爾米洛鎭該鎭有防兵三萬人防守甚堅但今己漸成泊里齊米塞爾第二矣蓋此爲伊森沙流域之鑰意軍志在必得也意國佛里烏里省奥人所組織之壯士隊己爲意兵擒戳百人鬧事各村之居民己被逐出故壯士隊之活動今己消滅（十九日） 
　　亞姆斯特丹電德國人民渴望加里西亞重大之消息惟亦未露過度之樂觀德人雖自傳連獲勝利然俄人之抵禦力亦爲德人所注重據半官文告白俄羅斯可畏之勁敵也吾人必勿忘之蓋其國内人民衆多欲竭其力殊非易易云（二十日） 
　　彼得格勒電普魯斯亨利親王及興登堡將軍曾至里巴慰勞將士亨利親王向德軍官演說謂里巴乃波羅的海之咽喉必死守之云（二十日） 
　　哈爾濱電彼得格勒電社雅典訪員稱土軍刻在愛德里亞洛泊爾周圍發展大行動達達納爾亞洲方面之土軍排砲刻轟擊不己以期 
阻撓加里波里半島聯軍之行動英潛艇一艘駛入達達納爾海峽擊沈運送艦及魚雷艇各三般戰艦之人遇救者甚少各種口徑之砲共一百五十尊己安置於布萊與士麥拿中間之地位土軍之在布萊與福基亞一帶者共有八萬人西汀其來電謂阿爾巴尼爾人三千名由奥軍官統帶在狄柯維資擬越孟國邊界己被驅退雙方各死傷若干人布國公報局謂布國與協約國交涉之詳情力守秘密報紙所載布國覆文之内容全屬懸測之詞目下尚非宣佈條伯以供衆人研究之時（二十一日） 
　　彼得格勒電據軍事專家推測敵軍在拉伐魯斯加西面及西南面前進實爲在萊姆堡北面大展行動之先聲公報謂星期五六兩日敵軍以大隊前進内有甫由比利時調來之軍星期六夜俄軍奮力抵禦敵軍敵軍渡里斯特河而進我軍以槍刺回擊退之敵死甚衆俄軍於一村之中俘敵千人之多聞德皇己臨加里西亞督戰 
（二十日） 
　　彼得格勒電俄軍在各戰地除加 
里西亞外皆獲勝利公報盛稱萊姆堡附近俄軍騎隊之戰績謂騎兵以非常之勇氣在拉伐魯斯加方面衝散德軍先鋒隊德軍隊伍因以擾亂攻勢遂被阻遏敵軍又擬在格洛台克湖境内前進俄軍砲火所擊退德奥大隊在某處渡越里斯特河但在河深處爲俄軍驅退俄軍刻在里斯特河與泊 
 
 
 

Page 3

 
 
魯士河中間前進（二十日） 
　　巴黎電今夜公報宣稱我軍在亞拉之北轟擊布伐爾抱湯該地由敵軍自五月九日死守至今我軍獲機關槍多枝惟僅俘敵十人因德軍抵禦甚力之故我軍在洛萊特東沙歇方面之山坡獲戰壕數道俘敵兵三百人星期五夜德步兵一大隊在安倍爾末尼爾占據一小站今日由我軍回攻後己克復全地我軍仍沿亞爾薩斯番區河兩岸前進雖遭大雨仍不稍休今己獲高地數處村莊數所我軍轟擊孟斯台爾站炸其彈藥庫且完全圍困米資拉爾 
　　據法國斐洲殖民地總督電稱兩軍於五月二十四日起惡戰森林中歷三日之久内有一晝夜未停砲火法軍將敵軍逐出固防之地位後迫令在喀麥降之芒蘇降服法軍俘敵甚衆内有歐人若干且獲霰彈砲數尊法軍現向洛米西南之比薩姆進發（十九日） 
　　巴黎電西部陣線一帶皆有戰事今夜公報宣稱法軍在亞拉北面由布伐爾抱湯向沙歇方面東進一基洛邁當且在西亞貢擊敗猛攻之敵軍俘敵若干人法軍在末斯河高地進攻獲戰壕線兩道俘敵七十人勞蘭省萊龍附近敵軍抵禦力所 
集之總點己爲法軍攻克敵軍回攻四次均受挫而退被俘者五十人法軍在番區河流域之攻勢逐漸進步（二十日） 
　　倫敦電德奥公報謂萊姆堡附近大决戰仍在進行中德奥軍刻正處處進攻且轟擊格洛台克及柯瑪洛（二十日） 
　　雅典電據可恃消息云塞軍己據阿爾巴尼亞京城愛薩將軍己逃往意國（二十日） 
　　亞姆斯特丹電君士坦丁消息謂六月十五日陸軍部署前絞死阿美尼亞人二十人因謀阿美尼亞獨立故也 
（十九日） 
　　倫敦電瑙威瑞典因其船隻常爲德人擊沉或被拘留漸有怒意兩國報章近發問語謂所謂中立者豈含有對於交戰國任意所施之待遇必須承認之養乎（十九日） 
　　亞姆斯特丹電柏林星期二日社會黨開會四次决議要求早了戰局社會黨謂兼併土地之念一經捐棄則和局可保速成（十九日） 
　　鈕約電美國大戰艦阿里索那號己在約洛克林海軍船塢下水　　世界最大戰艦之一共需英金三　二十五萬鎊載十四寸大砲十二尊（十九日） 
　　亞姆斯特丹電普魯斯國會議長近談及和平問題謂和平實賴天命吾人所獲於戰事者愈多則敵人以新聯盟奪我所獲之决心愈大吾人惟有恃自己之力以保我安寗而己（二十日） 
　　其二（德人德文報專電） 
　　柏林電倫敦泰晤士報軍事評論家謂加里西亞一地目下伏有最大之關係今後數月他處陣地戰事之性質將決於此德奥聯軍如能擊敗俄軍或逐出界外或圍而處置之則今夏俄軍不能再進攻勢德國今深知西境所守之地位其堅固足以抵禦或阻碍敵軍之前進一時可保無虞意軍之攻勢困於地理當然不能速進德軍之力攻蓋圖大挫俄軍以敗四國協約也德奥聯軍轟擊格洛台克及柯瑪洛軍事評論家頗重視之蓋可啓路以達萊姆堡前俄軍所守最後地位之中央也萊姆堡殘餘之俄國精兵今正作棄走之計（二十日） 
[東方通信社電(日本人組織)]  
　　北京電北京政界粤皖兩派之傾軋竟致破裂財政次長兼鹽務署長張弧氏交通次長葉恭綽氏己被都肅政史彈劾免官此外粤派之有力者亦將續續檢舉因趙慶華案之連累恐有一網打盡之勢此傾軋之結果且將波及陸軍部云（二十一日） 
　　東京電中國參政院討議懲辦國賊條例己將第二條第二項之人民權利文字删除然後通過此間外國商人不安之念因之己稍緩和（二十一日） 
　　濟南電山東第四十七旅團兵士昨日午前十時在公園開武術試演大會觀者多至一萬餘人演武數十套誠極一時之盛 
（二十一日） 
　　濟南電濰縣電云該處美國教會設立之專門大學學生約有五百人日前該校當事因與生徒意見不洽忽起衝突生徒全體同盟罷學毆打職員一時紛擾非常己由中國官吏妥爲彈壓矣（二十一日） 
　　濟南電烟台建築防波堤工事計畫己久近日招人投標其結果由荷蘭商人以二百六十七萬七千兩承辦（二十一日） 
　　東京電奉天對日本人暴行之事己經落合總領事於二十日强硬警告中國官吏 
（二十一日） 
　　東京電日本元老會議並非正式開會惟以懇談的接洽而己至關中國問題内閣己諒元老之意對於今後之處置當講適當手段意見業己一致云（二十一日） 
　　東京電松方侯爵己於今日遄返鐮倉惟井上侯尚留東京與内閣繼續熟議（二十日） 
要聞一 
[意大利之財政談]  
　　德文新報據柏林通信員曰意大利財政總長台得斯扣氏於西曆一千九百十三年十二月二十日尚能通知新選國會會員謂意大利之財政狀况甚佳蓋彼時該國之年計又有贏餘一萬一千一百萬里爾（意幣名）也及至一千九百十四年間其原狀己變邇今且不能不想法彌補里必昻逺征隊之預備費八萬萬里爾焉加以去歳歐洲戰雲陡起特於八月三四日之夜間發布延期狀令以防兌取現欵者紛至沓來然種種慘狀皆由是而生焉幸有中立之宣布接踵而來方始稍復其原狀惟開戰伊始意大利旣宣言武裝中立則不能不計及異常之巨費以備不虞據此估計其額當在十萬萬里爾左右故彼時意大利雖守中立亦不得不求戰事借欵也於是意大利遂選定一種所謂所釐國債約束票者而發行之票額每百里爾收九十七里爾二十五年爲償還之期限據意人自稱此項借欵是大有效果而一波未平一波又起國家之新用途日見其多蓋意大利之商業爲勢所迫大受限制時其賦稅與鐵路郵電等交通之收入幾有日落之勢而其大批工人亦咸由交戰各國蜂擁歸來在其故鄉不易謀事國家必須借貸二萬萬里爾救濟失業之工人也洎乎年關一過又不幸有地震之患意大利政府與人民雖大聲急呼以求將伯而因歐戰正盛之故卒不得外國援助意大利之局勢旣如此不利一切糧價復日見騰貴蓋以英法兩國在地中海對於航業任意施行種種苛章而達達納爾海峽又早己封鎖若求有輸入甚難也職是之故加大尼亞之暴民强行阻遏麵粉裝船運往得利波利致肇飢饉之大亂若就意大利未加入戰局以前之情形觀之如欲求維持民食計在歐洲戰局遥遥無定之期内誠不能不另行設法以免後患意大利新任財政總長加喀諾氏方一到任未加思索一切詳情即通知國會以多增賦稅是所必要邇今意大利旣己取消中立宣單則嗣後之費用必更與日俱增英國雖允借貸而必須先以賦稅之半作抵此誠意大利千鈞一髮之危機至於多年以來意大利之財政與國民經濟等盛况而吾人所歎賞不置者則於去歳己忽然銷滅矣 
雜評一 
[整頓與傾軋（無名）]  
　　大官之變動或名之曰整頓官方或名之曰互相傾軋我則以爲謂之整頓可也謂之傾軋亦無不可何則被黜之大員果有可黜之道黜之是整頓宮方也然代之大員未見有賢於黜者使之黜而謀以代是所謂领軋也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中美煤油公司合同之磋議]  
　　近日外間傳一消息謂美孚煤油公司與中政府所訂之開採内地煤油礦合同該公司業己簽字此說實屬不確大約該合同一時尚不能簽字也美孚煤油公司協理裴密斯君近因來京有往訪之者裴君謂伊之來京實爲該公司一般之利益恐不能成就特别重要之事裴君承認關於該公司一般之事曾經討論數次伹謂彼等所討論者尚在開始時代並無切實之辦法云云今吾人所能云者中美雙方正在磋商中政府代表與該公司代表業己開會三次其最近一次之會議即在十五號裴君謂討論尚少成績其說甚確且探悉磋商之進行不能如該公司所欲大約照現在情形或將發生紏葛故簽字之說未免太早至下次會議聞定於下星期六開議北京某報有謂籌辦煤油事宜督辦熊希齡與農商總長周自齊聯商呈請總統展緩磋商中美開採煤油公司合同之限期并謂己批准展期一月云云此項消息雖出有因但未必盡確蓋前者草合同期滿之時美孚公司曾請展期而中政府不允伹承承認該公司苟願有所規定則中政府必與該公司繼續磋商云云據聞雙方磋商並無加以限期之事蓋非至有切實頭緒之時則雙方必繼續會議也 
[沈佩貞之自白]  
　　日昨沈佩貞致北京各報館書云敬啓者佩貞一弱女子也當國運維新之際蒙總統再造之恩以亡弟流血之慘食公家撫恤之金厚地高天感愧無曁乃好事之流因美生忌遇事生風藉端圖詐稍不遂意即揑造黑白顚倒是非披露於報以爲個人雪憤之計如近來神州日報載有佩貞大鬧醒春居一事其一端也方涉訟未己又有醒華報六月十七日社會新聞攔内推波助瀾益演益乖謂佩貞係楊晟之妾生子二人及張紹曾將軍處薦與楊晟所生之子爲某縣知事等語關係個人名譽及國家行政者不淺是不可以不辯其他關於個人私德該報之己違報律自應訴之法庭聽其剖判不屑辯也夫佩貞與楊晟搆訟純係債務糾葛非有婚姻問題成案俱在無難調查當日之裁判人自有能言之者固無待佩貞泣血焉且旣曰生子二人何以楊晟退婚而不留子又何以有不認子而肯罰金者乎抑更有進者佩貞年齡極言其大亦不過三十歳耳大略社會上人識佩貞之面者亦能察之亦能言之即令楊晟生子此子又何能遽及做知事之年齡乎未必佩貞一二歳時能生子乎此眞不通之論也况張將軍尚在可請來問也其所署者爲何縣又何難及時調查乎綏逺非遥可按圖按縣名以察之有沈某關係之人作縣官否也内務部亦有名册何妨請一察看乎又報是日佩貞至副總統府云云佩貞門前有警察站崗數日來佩貞出門與否及副總統門簿有無佩貞掛號與否亦不難察知佩貞又何能遮掩乎據此數站其邪說不攻自破尚乞貴報主持公論如能賜登報端訴之社會佩貞雖死亦瞑目矣此候著祺餘不瑣贅謹啓 
[江蘇之政績六月二十日（岐逸）]  
　　官僚政治之實驗 
　　今迴顧一年前之江蘇政務其過去治理之迹果否循進化軌線而行施政主旨所謂安民之目的者其成績足以表示者幾何換言之則官僚政治之試驗答案有滿足之程度與否是己 
　　綜計年來政務中足堪特筆者爲出巡與禁烟出巡之形式上成效爲一呈文禁烟則不忍言會勘之預備搜查之嚴密而乃成公開販賣烟土之結果其通常政務事蹟繁夥固未能一一確知然執行者之狀况如何則　觀測而得也 
　　三級制之政階居監督之地位有二爲巡按與道尹實行居施政之衝者爲知事故縣知事握政治隆污之權吾蘇知事界大别三類（一）聽鼓者（二）有差者（三）則佩鈐印之百里侯而操人民幸福負官治中樞之責任者也一二無論其現任之賢否良不肖亦不具論唯其進退降調之繁忙實可驚駭在二月間齊使之更調者十八缺三月至上月間又移動八缺中如興化江隂半年中更動三四人丹徒寳應泰縣武進等爲二三人元年到任者僅贛榆一縣二年到任者僅四縣三年占其半額所餘二十餘縣均本年新委者交代之繁歧僚吏之變動不可究詰爲縣知事者其縣署經費均爲包辦因而官親胥吏應運而生政事之實施奉行爲第一步有效爲第二步今則法令章程層出不己僚友人員更調不己雖奉行故事之例語猶不能幾及也 
　　知事日夕所勞形者其事絶夥不遑枚舉其精力注於財政者爲重司法次之至省飭明白查覆之案有元年令查飭催二三次而不覆者其後省署亦淡然忘之矣再以部飭之調查警察之緝案皆以不了了之其目的仍不外官僚之不二憲法爲升官發財而己 
　　江北知事除揚屬外更調稀少如蕭沛邳豐等縣均二年到任者又江蘇本籍而在任者有四縣中惟青浦在蘇屬其他碣山阜寗儀徵均在江北蓋以瘠苦而獲長壽者 
　　三四届之聽鼓知事己二三百員齊使之請保免考原爲一百五十餘員核准者竟有一百三十二員之多三分之一爲軍閥所要四分之一爲各道尹官廳之請求餘則官閥所踞當四届核准知事案之發表正查蝗委員僕僕道塗之時知事之出產其量與蝗可爲比例人才有滿溢之患矣 
　　各縣之警察費　七月一日起概由自籌多數己將員警核減並舉辦各種雜捐以爲抵捕現在警務己稱疲敗然猶有警察之一項存在若再加以摧殘則不啻停辦警察改爲小隊尚名實相符也江北盜案仍續出不己匪徒肅滅幾如俟河之清安民樂業大總統之希望尚遼逺也（見總統就任宣言）政績不佳之責任縣知事居其十之三監督者居其十之七官僚政治之適否觀其生存不良而可知矣 
[双省拿辦保送煙土委員之詳情（僉聲）]  
　　山西前薛磧釐務委員杜祺瑞於民國二年間即到彼處任事惟薛磧地方緊接陜西榆林府一帶相隔黄河凡陜甘鴉片之運輸來晉必經過此地自金巡按使到任對於烟禁頗覺認眞一時陜西烟客均裹足不前然利之所趨人不畏法於是異想天開串通杜委員由船裝載雜以他種貨物出資保送山西境内約烟土一包（五十兩）保費需三十金因太原省垣烟土價格每兩非大洋五元不可陜土在原地方每兩約大洋一元有零故也據確實消息該委員抽釐二年此項保送進欵至少有七八萬元金巡按早有所聞派人緝拿查辦該委員聲名狼藉急速辭差潛行返省日前由某要人介紹到京任財政部差事適值部派調查山西烟酒稅及官產事宜甘鵬雲來晉遂相偕返晉該委員自以爲係屬部派當可無事遂晉謁金巡按投刺之時即被拿獲發交警備執法處審訊乃該委員神通廣大運動某力向當道保釋大受申斥遂急電財政部部以未明被拿原委電責金巡按不應拿辦部派委員聞金巡按閱電後深不謂然以該委員保送烟土前有烟販供出罪狀彰明當此禁烟功令綦嚴萬不能稍事姑容必爲懲辦等語予（訪員自稱）連日調查此事有云本日（即十六號）下午該委員己暫行保出候訊未知確否究竟此事下文如何容俟訪明再登 
[鄂省查禁學生尚武之傳單]  
　　鄂省各學校因鑒於中日交涉失敗日前曾擬組織軍國民教育會使教科注重軍學當被官廳所阻兹聞各校又接有四川保林中校及保定某軍校郵寄之傳單大致謂交涉失敗危亡無日欲圖强盛非整飭武備不可擬聯合中學以上改編學生軍中學以下加課槍操云云於是各生振武之氣又爲提起事爲將軍巡按所聞以此種舉動出於愛國熱忱原堪嘉尚但國防計畫政府自有主張非士民所得干涉以學生而習軍旅大碍學業之進步非徒無益國事而且遭忌鄰邦是以飭令郵局嚴密檢查如遇有此項印刷物輸入即行扣留銷燬並飭各學校長嚴禁學生於課外干涉他事 
[襄河流域亂源未清]  
　　讓陽拿獲維憲黨襄陽黨人范某等近紏集黨徒組織維憲黨藉口維持民主立憲希圖擾害大局經該縣警備隊偵悉報由縣知事白壽銘商請駐紮該縣鄂軍第一師三團一營派隊協同拿獲范子明等搜出證書規約宣言書等證據現己押交該縣署研訊昨白知事己先行電陳陳巡二署請飛飭襄河各縣嚴緝同黨以過亂萌 
　　漢陽破獲匪軍師襄河各屬亂匪之多誅鋤不盡近漢川縣洗馬口又有亂匪潛設機關私藏軍械搶刧紳富數起迭經駐防鄂軍憲兵營拿獲多名法辦在案該匪並不歛跡復各挾武器竄匿漢陽牛頭山（與漢川交界）爲地方患經憲兵司令鄧賢才派所部第一連連長藍海清跟蹤探緝親帶兵士深夜兜拿己獲僞軍師田慶珊及匪黨梁雲甫梁漢亭林慶民等數人梁雲甫因執械抗拒當場格斃惟聞匪首王道仁梁天標等己被漏網現正派探偵緝陽川交界地方一時可稍安靖云 
[川巡按之用人行政]  
　　陳二庵巡按自五月三十號接事後將舊日人員更換大半政務廳科長一律委定總務科科長吳體仁内務科科長王銓教育科科長秦枬實業科科長顏禎實業科副科長柴子春昨各科副科長因數謁陳使未得一見亦均辭職聞均照准惟新委者尚未發表立法院選舉事務所所長委胡鄂公胡因事辭職復委西川道道尹耿葆煃兼代巡按使署承審處正副處長委鍾壽康鍾文虎公產管理局局長委馬汝驥其他未發表者亦頗不少知事之己發表者劍閣知事委分發知事謝汝霖署理内江知事委調川任用知事前清曾任四川州縣薛宜璜署理廣安知事委分發知事劉棨署理懋功知事委前清曾任四川知縣王世瑀署理財政廳各科人員亦多更換其他各機關人員亦皆紛紛更動云 
　　陳使接事後首即注重澄清吏治凡委任人員均係舊日曾仕於川或中央分發者前巡按陳廷傑劉瑩澤所用之私人概行取消前日有不法行爲者且加查辦其案情較重之員如前陳巡按使秘書鐵訓因賣官案現己看管前建昌道尹佘司禮因鎗支案現己由渝押解回省前財政廳總務科長林賓谷因虧欵案現己看管前金堂知事陳錫因各案（人民控告之案頗多）現己押解到省其他將看管而未看管之人頗多昨飭各屬文謂五月一號以前所委之各知事暫緩接印以前各縣知事不得擅自交代云云政務廳各科人員多不敢入廳辦事者陳氏特出示諭有各科人員錄事技士等承辦事項均有專司應與一併飭留照常供職該員等務須益加奮勉各顧考成仍由政務廳長督同各正副科長隨時考察勤惰甄别賢否秉公去留等語次則注重關防昨出一示略云本署使此次奉令到川隨帶人員類皆潔身自愛即僕從夫役亦僅供奔走傳呼不許于預外事惟下車伊始防察雖周難保無不肖之徒妄托夤緣希圖嘗試巧立名目在外招摇果有此等情事無論眞僞咸許人民告發（中略）至所帶軍政兩界隨員本屬無多如有冒名揑姓藉端滋事者一併究治昨又面飭省會警察廳長嵇祖佑云此次來川所率軍隊現己陸續到省人數旣多難保無人依附偕行外人不知或有藉故招摇情事應飭知各區署所嚴查即使果係隨來人等敢有在外生事者亦准拿送以憑懲辦其次注重節儉將營產管理處與公產管理局合併不另設立機關以省糜費於日昨牌示略謂川省民生久困生計日艱重以初夏亢陽良苗受損每閱災報函禀衋焉心傷凡我寅僚方且食不下咽何心醉飽應自今日始師古人因災減膳之意文武官吏暫停公私宴會專心民事以期感召天和接見人員亦分訂日期云云 
[炸彈案發現後之粤訊]  
　　車站搜獲炸彈廣東將軍府偵探緝獲炸彈一事頃查得發現炸彈地點係在粤漢鐵路黄沙車站十三日午將軍府據探密報謂現有亂黨六人偷運大帮地雷炸彈來省希圖肇亂龍將軍立派偵探前往各路車站及各輪船碼頭會同檢查員加意搜查駐黄沙車站之偵探候至是日尾車抵步見有數人携一竹籮檢查員循例將其檢查則見蘿内滿載擸　其中雜以玻璃隨將擸　翻閱則中有類似電燈線數綑籮底藏有牛奶罐形之炸彈二枚立將該兩人扣留該兩人係穿大成藍衫褲年約二十餘歳狀類工人後乃加以鐐銬呈解將軍行署核辦是晚龍將軍親將兩人審訊惟因案情重大摒絶左右以免洩露軍機供詞如何則非外人所得預聞惟十四號午刻復派出大帮偵探前往柳波橋一帶密緝是日晚再復秘密審訊云係關於亂黨之重要人物或云此次所獲人贓係石匠偷運炸藥往北江石礦以爲開山之用者不過偵探張大其詞以爲邀功地步二說未知孰是 
　　連次偵獲黨人將軍行署昨據某偵探密報謂西關附近某鄉落現有黨人蓄械謀亂當即派隊查拿十三日晚七時許拿獲黨人六名餘被逃脫當場搜出藥線兩籮炸彈四枚卽晚呈解將軍行署是晚由龍將軍秘密審訊又黨人李瑞生近在澳門僑居糾集黨羽圖謀起事致爲偵探查悉僞稱入黨虚與聯盟因而得其眞相後又設法誘至江門復由江門誘至鶴山始報肇軍第五營長吳鏡如派隊將李拿獲并起出僞委任狀名物當卽解交將軍府訊究并據供開餘黨亦經能將軍飭屬查拿在案有名李龍仔者係鶴山沙坪六洞一帶著名土匪曾被李瑞生供開彼係餘黨昨爲肇軍第五營長吳鏡如查悉當經將其捕獲惟以此犯深爲重要特於十二日親自押解來省送交將軍府訊究又前清武舉蕭光炳係香山縣人近日被人禀控謂其私藏開花砲等物卽經當道派隊前往搜查雖無實據然以形跡可疑故終將蕭逮捕惟刻下蕭之親屬紛赴將軍府禀保特不知若何批示 
　　省垣水陸戒嚴日來省垣地方因有黨人炸彈案件發生又復水陸戒嚴駐紮各路火車站各省港輪船碼頭各城門門口之檢查員對於一切來客行李搜檢極爲嚴密卽憲之在新城檢查者來客亦須下輿受檢其尤爲注重者則以廣九鐵路大沙頭車站及深圳兩處除將行李檢查外凡身上攜帶字紙亦須交與檢查員察閱以防亂黨走漏書信現各當道因爲維持治安起見昨己派出大帮偵探向各酒樓旅館認眞稽查以免亂黨混跡省城云 
[魯省之實業界]  
　　草帽往歳王洪一王子豐諸君創辦大東草帽公司專用本地帽辮製造草帽經營伊始雖不如東西洋之精緻然以其爲國貨羣焉爭購去歳消行己廣獲利頗厚今年該公司力行改良加工製造較前更有進步以視臺灣草帽等類絶無遜色入夏以來消布尤暢今農商總長周子儀氏爲該公司發起人之一在北京廣爲紹介政事堂各部院堂官司員無不競戴大東公司草帽遂風行都下有某部總長戴此爲總統所見詢悉來源大加奬許比周總長入見總統面加詳詢以爲有國貨如此亟應提倡擴充該總長職掌農商尤應特别奬勵以資鼓舞云云周總長退後即電王洪一氏入都面商招股擴充辦法周總長並擬加入鉅股以資提倡 
　　土靛靛之一項吾國人用之最廣近年洋靛充斥土靛滯消利權外溢殊爲可惜今因歐洲戰事洋靛不能輸入中央迭勸播種土靛以挽利權兹有程榮山對於製靛之法素有心得又苦心研究按化學作用用本地廢棄物件製成藍色染料試騐頗佳昨特呈送二瓶核驗公署己轉送農商部化驗見覆矣 
　　煤礦昨日公署飭令淄川縣知事謂據該縣礦商李書昌禀稱情願出資開採淄境磚瓦窰地方煤礦以闢利源等情據查該商所請開鑛之地是否與實地相符有無紏葛違碍之處仰即會同淄博章鑛務局委員澈查詳復以憑核辦 
　　漁業漁業係天然大利漁輪捕魚實與海權有密切之關係東省島嶼最豐殷實大賈正可創設此項公司以挽利權近農商部特編一組織漁輪公司利益說明書印刷成册頒發來東飭令各屬勸設云云聞公署己轉行膠東道出示曉諭俾各富商周知以便興辦矣 
　　火柴聞烟台膠東中蚨火柴公司前派赴津之調查員己聘定工師返烟租定廣仁義園公共地址建築火柴工廠現己佈置竣事於前十五號開工製造矣 
　　絲業聞烟台絲業中人以繅絲廠所用之煤向係某國開採輸入者近爲提倡國貨起見特開會議決嗣後用煤均向灤州礦務局訂購華商開採之煤炭己邀各廠認可並公推幹事二人逕向該鑛局接洽一切 
地方通信 
[蘇州]  
　　派員宣講愛國大義吳縣孫知事前接巡按使通飭略謂政府以民氣將有可用曾經通飭各省勿加挫折力行宣導等因當此民氣伸張勿可任其妄用血氣致傷國體兹將部頒宣講章程及核定宣講愛國大義白話分别刋印飭發飭令照章辦理等因孫知事正在籌商劃區遴員委任間又經齊巡按使以宣講事關緊要特再派委候補縣知事陶文煥來蘇督催趕辦孫知事卽於日昨議定縣治分爲八區將宣講員委定飭令各員即日前往劃定區域照章宣講各員奉委後己於今日分别出發矣兹將派定宣講員錄下張繼祖王照（城區及尹山郭巷劃爲二區）宋銘 
 
 
 

Page 7

 
 
動袁培基（舊吳縣及東西山畫爲二區）胡寳書陸　　舊長境劃二區）范承大潘丞炯（舊元境劃二區） 
[揚州]  
　　卜易憤恨　生揚州古旗亭街居民卜易前在南京法政學校畢業頗具愛國熱心去歳以監獄未能實行改良曾著監獄改良書上司法部未蒙錄用近因蘇贛粤官銷印土又復著有一書曰敬告蘇贛粤同胞書篇幅顯長兹於月之十五號忽然離家至今未回現其家己檢出畢命書一紙題曰江都卜易畢命宣告故己於日昨出有招貼尋覔卜屍矣 
　　鎗斃盜匪七名江邑東鄉韓萬全尤端漢兩家被刧案内盜犯張懷仁（即哈仁子）李秉鈞等七名皆係壽州傍籍獲案後直認搶刦不諱前經周芷貞知事詳奉馮上將軍齊巡按使批准按照懲治盜匪條例就地處决周君卽於昨日午後將各犯提出驗明正身親目率兵押至二郎廟左近執行鋡斃矣 
[江北]  
　　蕭縣土匪聲勢漸大淮北蕭縣境地毘連皖豫兩省山徑崎嶇向爲土匪出没之地雖經該知事舉辦保衞團匪患迄未稍戢頃悉杆子頭匪首石圭等始猶宵聚明散入夜搶劫近則明目張膽白晝横行該處人民不堪其累未知當道能一顧及否 
　　漣水土匪尚未肅清漣水縣係五邑接壤犬牙相錯雖有駐漣防營而匪悍依然如故始則糾黨搶刦民家繼則公然圖刦官軍槍械圍攻麻堃防營雖經拿獲巨匪孫四麻子並獲戕害曹營長一案之匪首李春江喬四等訊明正法惟據該處人言謂狡而且悍之匪黨在逃未獲者尚有三四百人之多云 
[南京]  
　　救國儲金之認數南京救國儲金分事務所成立以來認儲者頗形踴躍兹將各機關認定儲金總數調查如下馮上將軍洋一千五百元中上初級各官佐洋二萬一千元士兵洋六千六百元夫役洋二百二十元齊巡按傳洋一千元省公署洋八千數百元警察廳洋五千五百元道公署洋一千數百元津浦路局洋二千二百八十元五角鎭守使署洋八千八百九十九元地方審判廳洋六百元電燈廠洋三百元商界洋一萬元 
　　第六師範焚燬校舍後之巡按批示江蘇省立第六師範學校校舍失愼焚燬曾見報端嗣經該校校長具詳巡按便署請予懲處昨由齊巡按使批示云據該校長詳報校舍焚燬情形附送損失清册請予懲處并據該視學詳奉飭查復該校起火原因各等情均悉此次該校因失愼所遭損失除屬於私人者不計外學校房屋及器械等銷燬至六七千元之多雖據該視學復稱無從查明起火原因及該校長聲明實係因公外出但事前該校長之疎於防範及臨時各職員之不能設法救護實屬咎無可辭惟據該視學稱該校於失愼以後於教授管理上維持尚屬有方闔校員生能持大體并擬以節省薪膳之餘資謀補救賠償之方法用意亦屬可嘉所有該校長以下各員應准免予處分仰卽妥訂經費撙節方法并校舍恢復程序詳細具報聽候核示此批册存 
[安慶]  
　　鼓吹愛國之宣講皖省各大吏以中國孱弱實由人民對於社會無公益心對於國家無愛國心所致今欲圖强非鼓吹人民人人愛國不可故於日昨特延聘講演員數人（薪資由懷寗縣酌給）在大南門迎賓館及東門外迎江寺等處設席講演愛國大義如前清之宣講聖諭然一時往聽者途爲之塞頃聞當道擬再　聘數員由城而推廣於鄉云 
　　等察查土之肇禍皖垣大南門外回民馬某經警廳偵悉其私販烟土屢次派警搜查均無所獲日昨六區某警察在南門見馬某形迹可疑頗似帶有烟土及往搜查仍然毫無證物馬某見未搜有憑據遂向巡士衝突不知如何被巡士以刺刀戳傷馬之耳門當即送至同仁醫院診治而馬某之母亦即赴地方檢察廳起訴 
　　承發吏無須研究日前有安徽法政學校畢業生蕭沛等以當塗縣承發吏多係前清差役改充數於民刑訴訟案件不無敲詐情事特赴巡按使公署禀請創辦承發吏研究所昨經巡按使批示禀悉查承發吏專供奔走以樸實耐勞之人充任自能稱職無須入所研究惟差役朦充久懸厲禁仰候飭行該縣知事查明嚴加淘汰 
[湖北]  
　　統率處派員點驗新軍鄂軍第三旅新募之步兵第六團及馬砲輜工各隊曁隸屬巡按使之警備隊一二兩營均係新近編制教練成軍爲時未久其花名册業由將軍巡按先後報部兹悉中央統率處以該新軍甫經成軍所有將弁程度目兵體格及内勤操術是否符合部章特派將軍府參軍劉少將會同陸軍部派委之軍衡司科員韋旭東來鄂點驗並補行宣誓大典 
　　請免提解警備隊經費鄂省前任吕巡按使籌盡編練警備隊經費係移挪省行政公署節存銀八萬九千餘元及停支漢口警察經費年十二萬餘元以爲常年的欵而各縣又有移挪自治公欵作緝捕小隊經費一項財政部以此項經費可以撥爲警備隊之用且鄂省原籌警隊經費較之他省尚覺裕餘故飭將前項行政公署及漢口警察節存之欵設法騰出解部以濟國用聞段巡按以現在全省警備隊己呈准改組飭招江北人充當際兹新舊招遣之時須費尤巨若照部議提解勢必以經費不敷阻礙進行爰再呈明萬難提解之情形請予免提未知財政部能允從否雜評二 
[吾之除弊觀（默）]  
　　人每謂中國之民氣多一鬨吾謂中國之政府亦然舉一政興辦一大利初未嘗不怱忙籌畫未幾而或以爲有某種不便焉或以爲有某方面阻礙焉而其事遂淹然消滅矣革一弊查辦一犬員初未嘗不雷厲風行未幾而某人爲之說項焉某派爲之洗刷焉而其事遂杳無結果矣此亦可謂之一鬨也 
　　抑更有一名實不符之現象如振興實業之聲喧傳而一方面不能去阻礙實業之惡稅則實業終難發展也如提倡教育之聲喧傳而一方面不能增維持教育之預算費則教育終難擴張也如厲行烟禁之聲喧傳而一方面行反對烟禁之官賣政策則烟禁不啻復弛也如立法院與地方自治未嘗不竭力籌備冉三敦促然其所籌備者卒皆爲立法自治之形式而無其精神凡此皆所謂有名無實也 
能痛除此二者之弊中國其庶幾 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
巡按使注重教育之通飭 
　　組織短期講習會滬海道尹奉江蘇巡按使通飭云查東西各國在學校休假期間多有短期講習會之組織藎教育學理愈研究則愈精微集羣諄論直接足以促自身學識之進步間接足以助教育事業之改良需時無多收益匪細今之小學校校長教員有自負所知不復虚懷研究以求進益者亦有志切研究苦無組織團體以副其所願者其何以收吐故納新之效而呈日新月異之觀以後　遇學校休假期間應提倡組織短期講習會不特小學校校長教員爲當然入會會員卽其　各項關於教育人員以及私塾塾師使果有研究興咏者亦得一體入會共同聽講俾有用光承不致浪擲而辦學識力逐漸增加此事關係於各該縣教育界之進化甚大合亟飭知各道尹飭由各縣知事轉飭知照並將組織辦法隨時詳報備查 
　　選送合格師範生上海縣公署昨奉江蘇齊巡按使電開現查省立各師範學校將次遵飭定期招生各該知事應卽遴選合格學生預備送考應繳一半經費統限六月三十日以前彚繳本公署分别轉發如該縣所送學生未能足額或考試時限於程度不能全錄時其所任經費仍照額定數目不得短少致碍全局除分電外仰卽　　 
[德大紗廠開幕誌盛]  
　　德大紗廠係穆杼齋穆藕初昆仲所　起糾集股本購地建廠經營半年餘始克告成該廠坐落公共租界楊樹浦高郎橋堍基地十四畝有奇築成廠屋一百二十間應用機　皆購自赫直林敦廠計紗椗一萬枝預計每日可出十六支粗紗三十大包將來尚可出三十二支細紗雙股線機器現正裝配雇用男工一百人女工四百人廠内辦事員共二十人總經理爲穆杼齋君廠經理爲穆藕初君並以張蓀淵君爲助理昨日爲該廠開幕之期中西人士蒞廠參觀者不下五六百人本埠紳商界如吳懷疚莫子經陸崧俟黄輯虞沈潤挹王際亨蘇筠尚顧馨一葉鴻英等旅滬西人如赫直林敦廠代表西爾愛琴凱衞備裝機工程師勞司三新紗廠工程師黎佛科發藥房主任旭魯特西門子電器工程師高翕工部局電氣處戴樂爾威廉等皆預焉午後二時行開幕禮首由總經理穆杼齋君演說略謂今日德大紗廠開幕承諸君逺道而來深爲感謝本廠自去年隂曆中秋節發起至今年端午節出紗爲時八個半月此皆辦事諸君晝夜從事得以至此以後本廠出貨當精益求精以供社會之需求並望諸君子隨時指教以匡不逮次廠經理穆藕初君演說先報告經辦本廠情形次言中國人口比日本多八分之七中國紗椗比日本少三分之二照中國現時需用之紗再添一二百萬紗椗亦不爲多未言中國棉花攙水之弊不除十年之後中棉將不可問亟宜力戒云云次吳懷疚君演說計分四端（一）感謝來賓參觀之盛意（二）感謝穆氏昆仲辦事之迅速周到（三）感謝赫直林敦廠機器之精美（四）勉勵本廠宜精益求精次來賓黎佛致頌詞次廠經理宣布赫直林敦廠賀函畢時己鐘鳴五下遂聚來賓及股東各撮一影以誌紀念然後由張欣源君引導來賓至廠内參觀一周而散 
[縣知事預防蝗禍]  
　　江北海門等處發現蝗蝻己由江蘇巡按使嚴飭該縣趕緊搜捕並飭附近各縣先期防範母任蔓延在案兹悉上海縣知事沈韞石君己於昨日爲始先從西鄉查勘沈君與選舉所所長黄羅章下鄉徒即會同法華鄉經董楊秉恆農會會長楊小岩等在法華鎭附近一帶詳細察勘並無蝻子發生嗣欲再往蒲淞市鄉等處查勘因有大雨遂卽折回約定今日再行往勘 
[檢查洋商游獊槍械]  
　　取締洋商游獵槍械一案迭由外交内務兩部規定辦法照會駐京公使團請爲查照迄未實行兹聞海關施監督昨奉稅務處來電以檢查洋商游獵鎗械一案現准外交部咨凡通商口岸租界僑寓洋商如存有此項獵槍獵銃應呈由就近海關查驗給照烙印以資稽考等因施君當即會商楊交涉員照會領事團轉飭游獵各洋商一體赴關呈驗 
[粤軍督查禁黨人發行之彩票]  
　　近日廣東發現一種彩票名曰民心經該省龍上　軍查知此項彩票係黨人所發行業己通飭查禁並以粤地旣有此項彩票發現他省恐亦難免上海係中外通商總灑之區黨人叢集尤宜格外注意昨己電飭駐滬偵緝員廖葉會同當地軍警各官廳詳加查緝矣 
[盜匪雇舟運贓之敗露]  
　　盜匪周國樑糾合羽黨隨同爲首之盜犯阿五等多人往南滙縣界周浦鎭吳姓家搶刦得贓甚多雇船户錢錦卿之駁船裝載來滬停泊薛家浜地方當爲水巡隊所見以其形跡可疑登舟檢查阿五即鳬水逃去周錢二人均被擒獲起出贓衣二大包棉被二條銀洋十餘元解由警廳司法科轉送地方廳經檢察官預審之下判周錢收押贓物存案候查傳失主到案質訊核辦 
[警察廳引渡盜黨]  
　　盜匪趙長有（即趙四）曹洪泰（即曹洪標）因糾黨黄長友（即孫三）張祝桂（即梁春桂）周祝山（即王三）等在崑山青陽港附近持械截刦英商老公茂順利小輪上值洋一千餘元之衣物逃匿滬北公共租界業經江蘇水警第二廳及崑山警局水陸巡警持文來滬報請捕房派探將趙等各盜及牽涉之婦人趙孫氏與孫氏之弟孫才仔先後緝獲解送公共公廨預審之下判趙長有曹洪泰交崑山警局及江蘇水警廳來警帶回訊辦趙孫氏孫才仔省釋黄張周三人供不承認一併管押候查在案昨晨復訊由淞滬警察廳派警帶同盜犯李廣德投案證明黄等確係趙長有等之同黨聲請移提繼由蕪湖路一百四十二號門牌大興小客棧茶房禀稱張祝桂曾與李廣德來棧借宿一宵餘不知情並將循環簿呈案請察訊之張祝桂等不認與李廣德相識王襄讞商之英領卓君以供詞確鑿無可狡賴判黄張周三盜併交來警帶回歸案訊辦 
[鎗決兇盜之佈告]  
　　城内九畝地倪質君家於前年十一月間被盜搶刦並勒斃傭婦李周氏此案兇盜李阿三業經解送鎭守使署訊實並訊得該犯與暗殺陶煥章一案亦有關二罪併科判處死刑己於昨日（二十一號）午後三點十七分鐘將該兇盜派兵押送西砲台槍斃兹將罪狀錄下上海鎭守使鄭爲示諭事本年三月間准上海地方檢察廳函解搶刼九畝地平和里居民倪質君家財物並勒斃傭婦李周氏一案之盜犯李阿三丹陽和尚並案證陳阿亭等三名到署經飭軍法處訊據李阿三供稱原名沈鑫培又名沈阿福於民國元年聽從在逃之陳錫奎小阿四糾約夥同小三子至寳昌路醫院内暗殺陶煥章即陶煥卿身死該犯在門外望風事後分得賞洋十元又於民國三年隂曆十月間由兪小和子告知九畝地倪姓家有錢當由周臣鑑及王姓教令該犯夥同金寳元阿天癩痢阿土小張子殺坯阿毛炳根等於隂曆十一月初六日午後借租房爲名侵入倪質君家先將傭婦李周氏勒斃繼將倪妻梁氏以繩扣住頸項刦得金飾值洋百餘元俵分不諱又據丹陽和尚供稱倪姓刼案事前知情與謀迨實行搶刼之日該犯另因犯案被押檢察廳並未夥同上盜亦未得贓又供該犯曾與孔小六子馬口鐵和尚一同犯竊後因狡供朦釋等語查李阿三即沈鑫培前次聽糾暗殺陶煥章身死該犯在外把風係於實施犯罪行爲之際帮助正犯應準正犯論罪依刑律三百十一條殺人罪宣告死刑此次白晝夥衆七人行刧倪姓財物並勒斃傭婦李周氏身死係犯刑律三百七十四條之强盜殺人罪應照懲治盜匪法第三條第一欵宣告死刑以上併科二個死刑應依刑律第二十三條第一欵執行其一又丹陽和尚於倪姓刧案事前雖經同謀起意然實行搶刧之時該犯己因另案拘押並未夥同上盜自與共犯不同該犯另有與孔小六子等犯竊狡供朦釋之案應將丹陽和尚移交上海檢察廳依律訴判業經電奉馮上將軍復准照辦將證人李阿亭省釋並飭緝逸犯務　懲辦外應將李阿三即沈鑫培一名依軍法執行槍斃爲此示仰軍民人等一體知悉此示 
[救國儲金紀要]  
　　昨日之收數昨日（二十一號星期）一爲中國銀行收受儲金之第六十二日計收銀洋二千三百零七元又銀二百十兩六錢三分又爲交通銀行收受儲金之第三十六日計收銀洋七百五十四元兩共收洋三千零六十一元銀二百十兩六錢三分連前共計己收銀洋六十七萬三千四百二十二元銀三千五百十五兩四錢三分八釐 
　　僑商之愛國昨有僑商譚其蓁等滙儲中國銀行美金八元約合中國銀洋二十元並函致儲金團入册備查 
　　分所之報告陜西白河商會胡澤崇毛毓清二君昨函儲金總所謂儲金問題極端贊同業己組織分所附設商會内竭力進行餘俟續報又河東分所函報總所謂分所成立設於運城商會五月三十號開會到者約五千餘人認儲之數約四千元一切均照章積極進行並將己儲運城中國銀行掣收數目開報餘容續聞 
[僧人提起行政訴訟之裁决書]  
　　滬海道尹奉江蘇巡按使飭開案准平政院咨開前據上海縣西方菴僧連授狀訴菴產被住持等假捐串賣不服本省巡按使不允撤銷縣批之决定提起行政訴訟一案業經本院依法裁决於本年五月十七日呈奉大總統批令在案除由内務部遵令轉行遵照外相應將裁决書繕本送請查照附交還原案册件統希查收見復等因准此除咨　外合行飭仰該道尹轉飭上海縣知事查照備案此飭 
　　計照抄裁决書一件 
平政院裁决書 
　　原告僧蓮授年四十九歳前江蘇上海縣西方菴住持　　訴訟代理人唐演年四十歳律師江蘇武進縣人 
　　被告江蘇巡按使公署 
　　右原告因西方菴住持等將廟產捐充善舉誤認爲串賣得價爰對於被告民國三年十二月之决定不服依法起訴本庭就書狀裁决如左 
　　主文 
　　江蘇巡按使之决定維持之 
　　事實 
　　上海縣西方菴係僧蓮授祖師山廣在日募建置地三畝有零民國二年六月住持僧化瑩及蓮明等七人聯名公禀縣署願將該菴房屋基地等項捐充善舉嗣即檢同契據移交縣屬新普育堂執業由縣知事批准備案三年七月原告訴願江蘇巡按使請予撤銷縣批同年十二月十四日决定不准本年二月十七日陳訴到院分由第一庭審查批准受理節經調集卷宗限期答辯所有原被告答辯要旨列左 
　　一原告陳訴要旨前清光緒元年故僧山廣以歷年誦經及十方善信捐助積錢當於上海縣羊皮橋地方買地三畝八分零建立西方菴山廣逝世後菴中收入漸裕僧人於光緒三十四年主任菴事繼任爲僧化瑩民國二年六月化瑩串同僧蓮明勾結劣紳將菴產假送於新普育善堂串賣分肥僧永虔等亦受賄託共同出名聞係變賣某姓而以慈善團出名收受菴爲祖師所建僧人對於該菴房地確有權利此次名爲捐助實則得價永虔等朋此爲奸將房地契據交堂以得利要之菴係自置私產而非公產不在官廳處分之範圍均係山廣徒裔則權利相等即贈與善堂乃置僧人不顧致私人應有權利横遭侵害按諸民法共有之法理僧人與蓮明等爲公共同有人雖退職而關係當然存在又寺院管理暫行規則第四條及第五條第一項所載云云蓮明等不能以一己之私與該堂結約賣買得財變賣又未經行政長官許可即應歸國有亦須由行政長官呈准内務財政兩總長後始得撥用不能私相授即爲有效 
　　二被告答辯要旨西方菴係山廣募貲建造與純粹之私產有别菴產所有權不屬於菴僧各人而屬於該菴無形之主體本無共有之可言蓮授雖曾爲住持業己退職則對於該菴房產爲一種普通關係人更無所謂共有繼爲主持之僧化瑩即有處理該菴事務之權化瑩蓮明等將菴產捐充善舉以地方人捐集之貲供公益之用其理至當而志可嘉蓮授一再爭執無非覬覦菴產至所引寺院暫行管理規則各條不知規則中尚有但書一項該菴僧衆等願將菴產充作善舉禀經上海縣知事批准手續並無不合且己由本公署决定是對於捐助行爲不啻許可如云房地係變賣某姓而以慈善團出名彼買受人給價後當然取得所有權詎肯任新普育堂請諭執業並册書過户承糧致所有權無形消滅卽該借亦僅聞諸傳說并不能指出買受人 
　　理由 
　　此案原告於菴產捐充善舉並非極端反對其心所不甘者在以曾爲住持之人而於現充住持僧衆等之處分菴產不獲與聞復疑其串賣得價而己一無私利觀訴狀所稱均係徒裔則權利相等即贈與善堂乃置僧人不顧致害私人權利云云用意己流露言外亦即公同共有之說所由來也被告謂爲覬覦菴產殆非苛論卷查該菴捐案有住持僧化瑩及蓮明等七人之公禀隨即交出契據由善堂過户執業可見事出樂捐而非强迫原告或謂爲變賣某姓或謂爲名捐助而實得價均未能指出的證非得諸傳聞則憑臆揑飾其詞多誤會不足證信至所引寺院暫行管理規則亦多解誤該規則於寺院財產管理定明屬於住持雖有不得贈與於人之文惟地方善堂其資格爲公衆慈善團體而非私人若住持禀明官署願將財產捐助善堂此項贈與行爲自非該規則所禁即無經由行政長官等許可之必要被告謂該菴係募建而非私產所有權不屬菴僧各人而屬該菴主體其攻擊原告共有之說實亦確有理由所有被告駁斥請求撤銷縣批准予捐助菴產之决定認爲并不違法當予維持爰裁决如主文 
　　中華民國四年五月十二日第一庭庭長董鴻褘第一庭評事范熙壬第一庭評事吳煦第一庭評事賀兪第一庭評事延鴻第一庭書記官黄厚成 
[國貨維持會調查部開會記]  
　　國貨維持會調查部於前日（星期六）開十一次職員會列席者有汪星一戴禮庭黄毅李佩蔭程伊耕莫錦榮丁文龍諸君首由副部長汪星一報告自本部調查錄刋發後本外埠時有詰問調查物品均非純粹國貨大都有舶來品昆合在内查本部對於提倡國貨煞費苦心於是有調查部之組織乃各業不惟不亟求改良反藉國貨名義而圖一己之私利此種行爲實不足以對國人嗣後務望各界激發天良均以完全國貨報告母再朦混次由李佩蔭報告面盆一物出自國外者輕梗適用而吾國磁盆則甚重笨應請勸告各界發明仿造又陳述王平章來函以擦銅油及救火皮帶兩種我國尚無發明亟應應廣勸國人研究製造次由程伊耕起言吾儕雖擔任調查而對於各業均屬門外漢其原料質地殊難窮其究竟鄙竟以後各處報告如丸散藥水等類難辨眞相者可置之不理免滋物議汪星一又謂調查錄内所列各業或魚目混珠或牌號差悞或己收閉或遷他處均所不免應請各界隨時函告以便更正云云時己鳴鐘十下遂散會 
[約翰大學舉行休業式預誌]  
　　梵王渡約翰大學定於七月一號（禮拜四）舉行休業式三點半鐘童子軍競技四點鐘全體學生兵式體操四點半鐘行該校圖書館開幕禮五點半鐘發給學位證書並請名人演說時該校監督卜舫濟君己預請中西人士届時前往觀禮 
[通俗夜社開會]  
　　新閘路和樂里口通俗義務中文夜社於二十日舉行開學禮是日午後振新務本新民三校學生曁夜社學生與男女來賓齊集該社不下百數十人二時開會首由振新新民二校學生唱歡迎歌次由徐惠施報告開辦宗旨再次由周少葵朱稼甫朱文華陶漢塵徐惠施相繼演說均極懇摯聞當場報名久社者頗不乏人末又由務本振新新民三校學生分别唱歌迨閉會時己鳴鐘六下矣 
[女士熱心興學]  
　　法租界愷自邇路民國女子工藝學校名譽校長黄少岩君之夫人熱心興學竭力勸募聞己集成巨欵爲該校下學期擴充之預備云 
[鋸匠被毆受傷]  
　　小西門外大興街鋸匠紀萬林之學徒沈月山因被紀虧欠工資屢索無着乃邀伊兄沈月來沈小洪子等於前日向紀理論一言不合互相兇毆紀寡不敵衆爲沈等毆傷有雙龍園茶肆主婦朱陳氏作證當唤警察將三沈拘至二區轉送地方檢察廳訊究 
[結算欠賬之衝突]  
　　製造剪刀之湯永發每將貨物批於周金生沿街兜售昨因結算欠賬起釁致湯用武將周打傷當時由警將兩造拘入二區警署轉送地方檢察廳經檢察官預審之下以周所傷甚微判送善堂醫治湯則押候訊究 
[背娘舅幾乎送命]  
　　南半城城濠工程處作頭金桂記名下之小工彭左卿周妙卿於前晚工畢後在大南門外作場附近互相戲謔周用麻繩一條套於彭之頸項俗呼背娘舅）不料周用力過猛致彭氣息停頓旁人見之大駭喝令放下設法施救約越一時許彭始蘇醒然己受傷聞須　養數日方可工作云 
[失業無依之短見]  
　　崇明人王掌福因失業無依在美租界頭壩路小客棧内服毒自盡經該棧主送入同仁醫院施救無效己於前晚身死當將屍體車入騐屍所一面由捕房派探查無家屬即飭地保報堂收殮 
[傭婦因何自戕]  
　　美租界新武昌路和批里第二十四號門牌某姓家之傭婦某氏昨日不知何故自用剪刀戳傷咽喉流血倒地當經該主人察覺舁送同仁醫院求治一面報告捕房請核 
[汽車撞傷行人]  
　　汽車夫徐榮生昨晨在新閘路開駛五百零七號汽車不愼致將行人劉銀秀徐正東許老虎三人撞倒碾傷由捕查見一併帶入捕房飭將受傷人車送醫院醫治徐則押解公共公廨請究中西官判徐還押候受傷人醫愈再行解訊 
[遷移菜攤之獻議]  
　　九舖紳商顧學謙等致淞滬警察廳函云小東門内方浜一帶前由市政廳塡築預備放闊馬路自市廳改組工巡捐局後奉諭將下岸房屋劃段分别一律退建洪基以期交通利便惟第一第五兩段退屋築路業己完工第二三叚均在拆卸全路指日可成第四段即廟西至陳市安橋該段道途本來狹窄兼之菜攤林立不獨車輛往來不便即隻身步履亦多窒碍前經函請穆前廳長在該路東西標示以上午十一時以前車輛概繞南首洪基免致擁擠行人稱使曆經遵行在案但該叚下岸房屋業己奉諭退建浜基竹笆未拆道路未築近日上午行人車輛仍併一路往來殊多擠軋若不妥籌善法何以便交通而利行人現查第五叚即陳市安橋至侯家路口退屋築路均經完工道路較前寛闊二倍若能將第四叚之菜攤暫行移設第五叚微特交通無阻且於市面行人兩有裨益爲此函請廳長照准施行並乞轉知一區二分駐所警佐諭令第四段内各菜攤在未築路以前暫行移設於後五叚内實爲疏通公衆便利起見無任企禱除函工巡捐局外專肅敬請公安 
[駁船被匪奪去]  
　　浦東陸有渡駁船户兪小炳前晚泊舟新開河畔派一小孩在船看守至夜半一時許忽有匪徒五六人上船驅逐該孩上岸將船駕駛而去咋晨兪得悉後即四處找尋毫無影響惟恐爲若輩結怨並不報告官廳請求查緝亦太怯懦矣 
[地方警察教練所紀事]  
　　本邑地方警察練所自開辦以來頭班警生己經畢業派往各區補充現在二班生畢業亦將次届期預計各區警士均能足額故俟二班畢業後擬將該所撤銷不再招生又聞該所所長熊毓衡君現經沈知事保送京師地方警察傳習所肄業己詳奉齊按使批准飭即到寗領憑赴京投到熊君遵於前日將該所事務結束禀請景警佐派員接收並於昨午分赴道縣兩署禀辭即乘滬寗火車赴寗晉謁齊巡按使請領文憑然後換乘津浦火車北上 
婢女被虐潛逃 
　　清江女子劉大虎年十二歳自幼由其母賣於某粤人家爲婢該女因時遭凌虐不堪其苦於前晚乘隙逃出在南市徽寗馬頭迷路由警查見帶至一分駐所訽其主人住址堅不肯言奉飭留候招領 
[北蔡鎭小孩迷路]  
　　浦東北蔡鎭小孩尹金林年十二歳在法租界迷路由捕帶至捕房詰明家住内地卽派包探送至南市第一區警署留候家屬認領 
[逃媳忽然出現]  
　　浦東人陳玉祥之媳陸氏於去年七月間私逃出外遍覓無蹤前日陳在南市遇見伊媳與兄陸木林及親戚王海林同行林即偕子掌全將氏扭住氏不肯隨之回去陸亦覇阻動蠻當由警察帶至第一區警署詰據氏稱年二十一歳因被翁姑虐待不願回去署員飭送警廳司法科訊核 
[女孩被拐]  
　　住居閘北太陽廟北首之王紀良有一女兒年七歳名鶯鶯日前 
 
 
 

Page 11

 
 
被匪拐失四尋無着昨王投報四區警署曁各分駐所據稱伊女而圓而黑身穿粉紅洋紗衫花布褲赤足布鞋耳上有金艱團一副請爲查緝等情姜署長即飭偵緝隊隊士分投跴緝 
[藏匿來歷不明之小孩]  
　　皖人王玉林與婦人張蔣氏耿王氏徐唐氏周徐氏等同居虹口東有恒路九百二十一號門牌有來歷不明之男孩素寳小春仔小三仔及女孩蘭香阿鳳小兒子小玉子等七口藏匿家内被美捕房西探壳羅香偵悉當於前日禀明捕頭協同華探前往將王等男女大小共十二名一併拘入捕房分别拘留昨晨押解公共公廨經中西官逐一研訊判將抄獲之買據暫存捕房王與蔣王唐徐四氏仍分别還押男女七孩併留　良所候查明實情再訊 
[調戲婦女之科罰]  
　　承辦英美工部局清潔事宜之王榮實控無賴熊水根王長根前晚在三馬路大舞臺戲園門首調戲其妾王劉氏王　氏等情昨由捕房將被告兩人傳至公共公廨請侒先由捕房禀稱原告昨晚偕其二妾至捕房控被被告調戲當令被告各存洋十元保出現均傳案請示即據王榮寳偕其二妾投稱昨晚由大舞臺觀劇出外即遇被告　路調戲是以　控捕房解案請究訊之被告供不承認中西官以被告兩人必非安分之徒判各罰洋五元充公以儆 
[攫取首飾之枝節]  
　　婦人潘扶華控趙連元在湖北路民鳴新劇社門首攫取金挖耳等情由捕將趙拘解公共公廨訊供不認管押候查在案昨晨復訊先由一百六十五號西探禀明調查情形並將所繪被告攫取首飾及逃至福建路富貴樓茶館内被拘地點地草圖呈案請察繼由原告偕證張德維投案證明被擢情形訊之被告供稱在實善街丹桂髦兒戲園女伶一聲雷處背包是日係由一聲雷之嫂給我銅元六十枚囑往畫錦里買鞋並不攫取他人首飾並據一聲雷之兄朱龍寳投訴在丹桂戲園照料每月辛資洋十六元是日由我給趨銅元六十枚囑令代買女鞋是實堂上詰朱爾之辛資是否圖主所給　在園中究充何職朱含糊回答闕讞員商之英副領事康君以朱不應到堂謊證判交一百元人洋並保趙仍帶回捕房　着捕房初實查明復候訊核 
[私接電線之辯論]  
　　浙江路二百七十三號門牌盛興粥店主倪阿根因串同電燈工匠畢友生私接電線竊用電氣經工部局管理電燈西人斐處查悉報告捕房將倪畢二人拘解公共公堂訊供各交五十元人洋並保候補傳人證再訊在案昨由捕房將畢友生之弟畢阿福工人張福生即和尚併解公廨先由工部局代表牛門律師偕原告西人斐處上堂證明被告串同舞弊情形請爲澈究訊之被告等供稱燈線雖己裝就未經西人查過故未裝設火表且未與總線接連乞爲明鍳中西官判倪與畢友生仍各交原保畢阿福張福生亦着各交五十元人洋並保聽候查明於禮拜五再訊 
[騙取麝香之結果]  
　　沈雨昌前至法公堂控被郭雪濤騙去麝香值洋一千五百元因其押追不理判令管押一年在案昨日沈又投稱現由郭三親友出場調處業己在外理明求請銷案判被告繳出堂費准予開釋完案 
[女作頭祇可認虧]  
　　作頭喬小姐前至法公堂控同業于幼安包造朱菱溪房屋半途抛工　女子代爲完工虧損洋三千餘元請求向于追還等情削由水木公所估價禀復後酌量判斷若于償還洋一千六百元人銀兩保先還六百元餘再拔還後因無保押追至今分文不理又無產業可抵昨日　續求訊追子供實在無力措交祗　俟　來陸續料理聶　員以于管押己久着再押一月完案 
[謝劵]  
　　北京名伶崇　年擅唱　生夔調做工一如譚鑫培因之京都人士稱爲呌天嗣響兹由大舞台聘請來滬於今夜起登台奏技並偕武生姜　坪青衣趙菊芳同日登台各獻所長昨承該舞台贈劵四張書此誌謝 
雜評三 
[暑假中之教育家（訥）]  
　　據昨報專電教育部請　全國師範校長定期開會今電又謂該部將改小學令籌中學設備并規復提學使勸學所等種種計畫政府復議撥六十萬爲教育用欵據是以觀在中央方面教育己有動機矣而各省之教育界自天津教育聯合會開會後所議决之要案能否實行尚寂寂無聞吾謂今日教育界正腚乘此暑假時期將一切改革施行之法悉心研究對於中央所規畫亦宜考求其得失上下協力進行教育庶有刷新之望存亡關頭在此一線勿冉徒託空言也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[推廣官賣策] [  詩雍]  
　　今日官賣官賣之聲喧傳於衆口矣烟土官賣　酒官賣可見理財政策愈出愈奇果能設法推廣將各種營業化私爲官大宗進欵源源而至行之旣久而國猶不富民猶不貧者未之有也官賣之有益如此政府何憚而不爲哉今略舉數種如下以備政储採釋焉 
　　一賭具官賣法賭風之盛至今日而己極麻雀也牌九也舉國若狂樂此不倦起視吾國人民幾無一家不備賭具者其銷路之廣於此可見惟有嚴加取締各種賭具人民不得自由製造並不得自由販賣可設一中央賭具製造所以供民間之需用商民須具領執照方可設肆販賣又仿烟土官賣之例購者須貼印花以充國庫在嗜賭者知賭博不在違　之列必甘心納稅頌政府德政不置而政府又可獲此鉅欵一舉兩得計未有善於此者 
　　一衣料官賣法近來習尚奢侈綾羅綢緞銷路日廣此種利益爲商民獨享政府未免吃虧若改爲官賣收入必豐自今以後一切衣料由政府設廠製造商民有代銷之義務無製造之權利又仿前清織造府之法另設官廳以監督之花色務求新鮮定價不妨昻貴一般出風頭學時髦者必爭相購置也 
　　一妓女官賣法皮肉生涯亦營業之一種獲利之厚自不待言各等妓院自長三以至雉妓皆可收歸國有長三可稱上等官妓么二雉妓可稱中等及下等官妓官賣之後認爲正當營業以外如半開門花烟間倚門賣笑過於卑鄙者不在官賣之列當設法禁止務絶根株有秘密賣淫者由官廳嚴行究辦庶幾官營妓院日形發達此淫富之上策也 
　　一奴婢官賣法昔王莽之尊政也禁民間不得賣買奴婢可知奴婢理當官賣不自今日始也况近日販賣人口之案層見疊出即以上海一隅而論時有所聞旣歸官賣可杜此弊凡貧家子女無力自養者皆由官廳販賣所得身價酌提若干以濟賣身之家屬餘則盡充國用苟行此法一歳收入亦至鉅也 
譯叢 
[愛爾蘭古屋中之人鬼（續）] [  常覺]  
　　未幾茀郎雪司果自海上回抵高爾惠矣少年夫婦久别重聚愉快可知旣見孺子茀郎雪司更歡天喜地惟茀郎雪司實有一事弗能滿意於瑪尼加者則瑪尼加遽離搿倫滙園也然瑪尼加之理由實極瓦足謂園中鬼怪層見疊出即己亦親見之實使其不能一朝居云茀郎雪司乃語瑪尼加曰世家有鬼怪之事要之惟汝儕之意想耳吾人旣爲搿倫園之主人安能捨之而弗居吾終能一朝打破汝疑惑使汝安居之也瑪尼加聞之驚呼曰吾終弗敢再入搿倫滙園一步茀郎雪司曰予今弗張令汝往吾嘗個人先往一爲研究汝儕所謂鬼怪瑪尼加立阻之曰勿爾勿爾園中旣無人居住彼管園人一至薄暮立遁往他處不敢逗留鄰居之人又不敢近一步君果往者吾心直欲裂矣茀郎雪司曰吾愛汝母懼苟吾於園中鬼怪惠顧者吾必力勸之永離搿倫滙園吾人從此可安居矣吾此往亦弗必有人隨予命管園人服侍予可也一日者茀郎雪司果乘馬車往搿倫滙園矣司維納見之曰佳今主人至吾弗虞寂寞矣復曰園中鬼怪疊現吾人受盡其累矣今鄰居竟無一人敢近也茀郎雪司摇首似弗信伹於園中巡視一周因詢司維納曰鬼怪之事吾誠無所懼特是今者園中收入倍少則又何故司維納曰固也此亦因園中出有鬼怪之影響也即如前墨期販牛乳之老人梯而太者忽與辭而去謂永不再牧此園中詢其故梯而太曰予之小牛一日無端幾乎撞死大約因於門次見有鬼怪之故也再者一自主母遷徙之後四鄰更信園中鬼怪之事爲非虚故咸勿敢顧問因之收入徙　茀郎雪司惱曰此間之人殆盡狂易乎司維納汝於晚間從吾搜索鬼怪可乎司維納面色立變驚呼曰天乎卽有聖水在我頂者晚間吾亦弗敢居留此間也主人恕予不令我爲此事可乎茀郎雪司曰然則汝歸汝寓惟每晨六點鐘時仍須至也 
筆記 
[西戍途中日記（三十六續）] [  桐城劉雨沛]  
　　七月二十二日午前玉門令周彝章送酒來予覺喉痛劉君定堃云以蘿蔔搗爛取汁用白糖冲服可治如法服二次果愈午後三時出玉門北門西北行附郭溝渠通暢田疇沃饒二里過西大橋即上戈璧一片砂磧廣袤數十里又十八里白土窩又十里三十里井俱闐其無人水渠一線穿戈璧而東流灘北低處漸見樹木人烟又二十里至三道溝住時己三更蓋沙軟車緩故五十里費如此時間也三道溝地居河上樹木蔭翳居民八十餘户爲安西玉門分界處 
　　七月二十三日午後三時自三道溝西北行十里山水梁又十里至柳溝驛換馬驛距官道二里許再行二里許溝旁有龍王廟鴿子分集廟上予以馬鞭捶之得六翼帶至二十里七道溝晚餐作菜是處居民一家帶賣茶水麵食自此西北行平原遼闊野草蒙茸且多鹼草可做帽辮又十里八道溝野闊天低水流草美又十里九道溝塘多蘆葦地無居人又十里扎馬營水草密箐牛羊成羣又十里布隆吉爾城宿城大十二里一都司率千把外委駐之古樹參天居民數十家自三道溝至此溝渠環繞沃壤數萬頃若殖民開墾可養十萬人負西　封疆之責者俱不知移民實邊而聽其荒廢良可歎也 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第三十七章（續） 
　　威廉曰主人吾妹之死實非因乏於調養之故蓋吾家雖貧而吾妹獨能得密昔司　司歡心病中調養咸賴於彼吾母嘗告予謂吾妹之能得密昔司理斯歡實由帝心仁慈而然故吾人伹須動愼行事則上帝將來亦必有以貺予如貺吾妹同也安西來至此忽思及一事因問曰威廉汝父殆爲牧師乎曰吾父有此志而未嘗竟成然吾祖及外祖固牧師也卽吾舅氏現亦膺副牧師之任安西來曰然則汝將來之志殆亦將趣向此一途矣威廉聞語面色立變悄然曰吾無望矣董吾母告吾爾當此家况寡微予實不能從事讀書致加重阿母之阿仔故將來牧師之希望伹讓之吾二弟矣威廉出安西來不禁贊許謂威廉者直可謂海兒斯東孺子中第一人矣 
奇情小說 
[秘密汽車] [  東埜譯]  
　　第二章（續） 
　　挨周道不需點心你著我喚一聲侍者預備濃茶端往咖啡室中去店主人笑道孩兒們做得不妥當讓老夫自己動手去泡頂好的漬茶給先生吃說着夾緊屁股回身便走走的時像舉起那張鈔票湊在眼前横看竪看不曾留心前面陡聞砰的一聲額角和板壁相碰碰得天昏地暗忙把鈔票向　　一塞舉手摸那痛處高高的己挺起了一個烏青塊兒　 
　　挨周微微噫氣起身踱進咖啡室見没有一個人在内心裏稍稍寛慰揀一個坐位靠板壁旁邊坐了那板壁上鑲着兩塊小小的玻璃可以望見外面的酒排間他時時隔着玻璃張望又時時摸出鑲來細看正不耐煩忽見那咖啡室門寂無聲息的開了一位短小精悍的客中渾身意大利裝束蛇行鶚視的走了進來怎見得有西江月詞一闋爲證 
　　兩道濃眉如蝟一張尖嘴如廛身材矮小步伶仃頭髮况且脫頂鈕扣鬆來緩緩鞋跟磨得平平衣襟之上有灰麝社會場中下等 
　　那客人踏進門口隨手關上了笑嘻嘻說道挨周先生你己經來了麽挨周微愠道此時不來更待何時拍利德先生你們意大利人的脾氣每每延緩時刻不稍順惜的那意大利人笑道挨周先生勿怒你們美國人看得時候太重了時間即黄金美國有這句話意大利却是不然你有上好的雪茄烟麽賜我吸一枝噫這匣子狠華美内中藏有秘密嗎挨周也笑道匣中人有雪茄勿得戲言你方纔說過時間卽是黄金勿再浪費談正事罷那意大利人彈去雪茄烟灰笑道你們美國人辦事實在勤勉我且問你你收到我的信札嗎挨周道昨天晚上己經到我手中那意大利人道你肯依我的說話行事嗎挨周道或者可以那意大利人放聲大笑道哈哈那封書信讀過了便應該燒燬免被人家看見你面色狠是得意昨天想己幹過重大的事情了 
文字因緣 
[憶舊游端午日寄青浦方仁後君] [  莽漢]  
　　記新詞鬥韻舊曲分題付與雲箋寄却相思意悵滬光去去又是經年輕羅細葛風軟照眼石榴妍撫景動遥情何時尊酒同醉花前纒綿動人處直平睨秋崖（宗方岳著秋崖詞）抗手百川魏　胸澆酒席地天垂幕（君自題草間偷活小影詞有云幕天席地當閒階）知聳吟肩遥想與酣落筆奇語欲驚天美慧業書生大千普結文字緣 
　　看螺鬟翠滴燕尾泥分宿兩初情悔子酸流齒是天中節候樹囀流鶯天涯聿逢知己念逺寄新聲盥手續風前千尋潭水怎及深情齊名吟花社健將金兪（君贈我青溪先正金兪二公詩集）冠冕羣英涸畢生心血咳唾成珠玉價重連城贏得名賢繼起宗派式前型一掬青溪　　至味如飲瓊 
救國儲金 
[補六月二日中國銀行收欵清單（續）]  
[第三百九十六册十七號至六十七號]  
　　吳淞昇祥書場茶資三天五十五元鄭如瑞五元徐其泉十元吕耀庭五月十五日在夏令配克影戲院所收看資連本來傭一百五十一元羅金福五元朱雪門三元　永慶二元潘耕孫五元張裕茂號一元陳友榮一元毛吝生一元邱緝之二元陳慶康一元王勝昌六元宋福林一元 
羅有元一元陳二姑娘二元喻金安一元李秀卿一元蔡輸臣三元陳明慶六元李秀峰一元謝榮福十一元陶國玉一元楊恒才一元鄒正海一元凌耀福二元劉富隆一元汪立成二元夏春林一元王全才一元强文斌五元楊敬富二元凌正鵠一元華香桃一元方國權一元譚桂生一元宋九林一元曩慶荷一元鄧玉球一元陳金清一元陳王謙一元陳金捷一元韓慶生一元麥玉鸞一元阮國備一元鄭裕葆一元阮國齡一元陳惠蓮一元丁少寳一元黄玉瓊一元 
[第三百九十七册二十五號至九十五號]  
　　胡餘慶堂藥號一百元張應六十元朱順興二元朱肄三二元莊天閑二元萬源德二元秦豐一元永源一元昌記竹行一元汪沐君一元方悅成一元益大五元同協成裕大祥吳張三元陸恒泰二元石洪興二元祥順一元松記一元陳康一元大有一元協和成一元邵大昌一元五月十五日在夏令影戲院所收看資連本悉儲魯意摩洋行黄式章一百五十一元徐維衡二十元徐詩海二元師王萬興號三元鄭炳旗五元商務印刷消防隊積省訴心費十四元瞿順興鐵匠店一元祥泰木行各棧司二十元李麟年一元范沛泉一元朱錦元一元虞定權一元劉峻泉三元胡自林一元汪福和一元高玉山一元焦迎貴八元陳廣才一元張登龍一元趙錦泉一元鄭玉洲二元戚如福一元徐長福二元陶宏元一元王萬興一元凌正寳一元朱正寳二元何玉昇二元李志然一元潘廷喜一元王成明二元韓殿清一元鄭世開二元黎士媛一元盧瑞馨一元韓松好三元孫寳霞二元關瑞芬一元何瑞祥一元唐文植一元何耜璜一元董少珍一元唐麟昌一元李觀該一元卓炳南一元韓文治一元鄭少良一元區焯瓊二元卓潔蘭二元卓嫦二元 
[第三百九十八册一號至三十六號]  
　　段永昇一元劉德榮一元吳杏發一元張桂堂一元周國志一元朱載才一元馮老太一元段永桂一元徐廣福一元陳長坤一元譚光裕一元顧志保一元張茂林二元沈培源二元李洪泉三元孫葆書一元嚴桂華一元姚連章一元王友有一元李根泉一元巫國春一元李朝卿七元方老太二元陳貴培一元何紫珍一元陳月僊一元區玉清一元渴絮珍一元陳玉珍一元簡慧興一元梁國材一元陳作新一元楊肖珍一元阮國珍一元邱松梅一元梁子才一元 
　　六月二日共收儲金銀圖一千八百十四元銀一百兩連前四十七日共計己收儲金銀圓五十七萬零九百三十元銀二千五百四十六兩九錢九分中國銀行謹啓 
 
 
 

Page 15

 
 
   
 
 

Page 16

 
 
   
 
