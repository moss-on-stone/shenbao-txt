# 1905 - 51 - 4911442

 

Page 1

 
 
   
 
 

Page 2

 
 
[電傳諭旨]  
　　正月二十一日内閣抄奉上諭前據理藩院奏敖罕郡王勒恩札勒諾爾贊被護衛平株哩斫傷身死一案已有旨交刑部嚴刑審訊兹據翁斌孫奏請特派王大臣會同查辦等語此案情節甚重仍著刑部悉心研鞫嚴行根究凶徒實情從重懲辦毋稍輕縱欽此同日奉上諭湖南布政使著龐鴻書補授英瑞著補授湖南按察使山東鹽運使著張蓮芬補授欽此同日奉上諭都察院左都御史著特圖愼補授欽此同日奉旨察哈爾都統著溥頒補授欽此 
[諭寗遠亂事]  
　　前日本館得四川重慶來電謂寗遠亂郡城戒嚴川督已派洋操隊馳往彈壓旣而西字報亦載是事并謂錫制軍又續派馬隊及砲隊前往嗚呼寗遠而竟亂耶夫亂之起也或由外匪之攔入或由本地亂民之倉卒肇變事則或爲抗捐或爲閙教輕者聚衆罷市重者戕官據城此次寗遠之亂雖語甚簡略未知其果因何而起然電音所布旣已中外皆知則事之重大亦可想見查寗遠在四川省治西南一千二百三十里北與雅州府清溪縣界相接東西南三面則皆與滇省毗連其地漢蠻雜處天性悍戾自古號稱難治本朝設有總兵一員以資鎮懾其地之緊要固人皆知之今一旦忽肇事變督憲雖卽派兵前往然地距省會甚遠裹糧疾行亦非旬餘不能逹果能大兵未至風波已平寗民之幸亦國家之福萬一亂事蔓延難遽撲滅則禍之所及實有不可不深慮者所慮维何一爲内匪之勾結蓋川滇等省皆山嶺叢雜森箐深密匪徒潛匿其間掃除最爲不易前者滇省昭通府屬永善縣與川省交界之鐘灘里地方有外來妖人勾串土匪粽匠設立紅燈邪教煽惑愚民聲言仇滅洋教勢甚洶湧雖經滇川兩省督撫會同派遣各軍前往先後擒捕悍匪分别懲辦旋發電奏報肅淸按滇省昭通府距川省寗遠府僅四百餘里昭通之亂大吏雖報稱已平然各省疆臣大都意存粉節卽如廣西之亂肅淸奏報已數見不鮮而時越數年軍事迄未休息然則昭通教匪果否一律殲除豈能憑信苟其未也則寗遠旣有亂事彼此聨結患詎能防此内匪勾結之可慮者也一爲外人之干預英之於西藏法之於越南積慮處心已非一日邇自日俄戰後其經營布置舉動益復彰明使無機會可乘亦或可稍歛其躍躍欲試之意寗遠府與西藏相去並不甚遠越南雖尙隔有滇省然爲途亦殊匪遙萬一匪勢遍延一時遽難撲滅英法諸國或進代爲平亂之說起而干涉其間不允則恐亂事不能卽定外人或有鼓及反爲彼等藉口之資允之則權假他人後患殊不堪設想小小釁端往往釀成交涉之案此外人干預之可慮者也嗟乎涓涓不塞將成江河炎炎不滅燎原奈何彼廣西之事其初亦不過散勇遊匪互相鼓噪不意一發之後勞師糜餉延及數年亂迄未已滇省沿邊之亂亦不過因土司搆釁互爲焚掠經地方交武各員帶兵力勦時越二載始得弭平此皆近事之可爲殷鑒者寗遠亂事輕重如何雖未詳悉所望爲大吏者不以亂之小而忽之恩威並用調度得宜庶可弭意外之巨禍　日者母　　僕此說爲鰓鰓過慮而不致多言而中焉則非特川省人民之福抑亦國家之大幸也 
[日船捕獲德船本館東京專電]  
　　正月二十二日接東京來電云德國輪船塞耳比西載重三千三百零七墩昨載英煤三千九百墩至海參威洋面被日艦隊所捕獲 
[俄波羅的海艦隊駛過紅海]  
　　正月廿一日英京倫敦來電云英露透電局駐紅海愛登埠訪事人報稱俄波羅的艦隊計船五艘現已行過非洲蘇姆粒蘭海境之麻加突羅埠仍向南而行譯字林西報 
[俄國亂事二十三]  
　　正月廿一日英京倫敦來電云俄華爾騷地方民人亂事甚劇官兵用槍攻擊亂黨又電云土京君士坦丁傳來消息謂巴拿耳山境地内之白東及普鐵兩處滋事情形日見危險故俄黑海艦隊雎輪數艘已用砲攻擊在普鐵罷工者皆係喬奇阿種族計有四萬人（普鐵在白東之正北）又電云俄鐵路工人罷工之舉蔓延甚廣其他各處之人亦有附入其黨者譯字林西報 
[俄國亂事二十四]  
　　正月二十二日倫敦來電云俄京聖彼得堡至華爾騒之鐵路因工人罷工火車不能往來俄京亂民充塞街市與外間不能交通情形甚爲危險警察兵亦相率潰散自來火廠則由官兵爲之據守譯交匯西報 
[沙河戰務二十]  
　　正月廿一日日本東京來電云據官塲宣告沙河境地内俄國之砲台連日用砲攻擊日軍一九日日俄兩軍之斥候隊有小戰三次内一次有穿華裝之俄斥候兵十五名追近土坮子被日軍所擊退俄死傷武員一人兵五名譯字林西報 
[法員聲明並無圖佔海南意廣州]  
　　前者風傳法人有圖佔海南之意駐粤法領事聞之以本國並無此事特於日前僃交至駐京法使處請向中國外務部申說以篤邦交 
[電調兵艦防海]  
　　閩督魏制軍以福建沿岸防務吃緊電請調回南洋軍艦四隻以防海口猶恐不足以分防各要港又請調派北洋海軍艦二隻現政府已定發海中海琛二船南下矣譯大阪朝日新聞 
[預籌東三省善後京師]  
　　聞政府前議漒理東三省條欵内有一條擬於奉天設立會寗衙門所有中外人民詞訟事宜均歸該衙門妥辦 
[貝子之子入宮讀書京師]  
　　傳聞本年元旦遠近宗支入宮行禮皇太后見某貝子之子端凝偉俊奇之傳旨著送入宮中讀書習禮照阿哥儀注此中有何用意事關重大外人不得其詳姑就傳聞誌之以觀其後錄順天報 
 
 

Page 3

 
 
[議妥補磅虧京師]  
虧計共三欵共第一欵欲减免從前之息各匣不允照行餘二款爲以後每月磅價酌中定數及早付之銀由銀行算息均可應允各國意見相同外務部復與商論向來所開磅價上海道與銀行互有不同以後應依上海道所開者起算又聞此次賠補磅虧約須八百萬兩 
[潮汕鐵路歸商部主持京師]  
　　聞潮汕鐵路一切事宜已由商部奏准諸事由商部主持與盛宮保張太僕無涉 
[增延俄文助教天津]  
　　天津大學堂俄文學生以俄國教員來覺福君教授俄國语言文字不能中文不諳華語無從指譬每次繙譯華文時有舛錯教習亦無從改定兩相柄鑿受益無多並以俄文班僅學俄國語言文字及算學國文體操此外科學絶無講授他日畢業亦不足備良譯才之選擬請添聘中國人助教一員以資贊助兼授科學一門援本堂法文全班學生籲請允准添聘助教一事請總教習轉禀袁宮保批准施行刻已由宮保批示允行矣 
[鄂督電詢留俄學生武昌]  
　　鄂督張香帥自聞俄京工人罷工滋事之信恐我中國留俄學生或有遭意外特電致駐俄胡星　詢問學生是否無恙旋得覆電俄京亂平各生均安 
[學校漸開松江]  
　　松郡學堂向祇官立近則公立民立者接踵而起蘇教中作新學堂復添設女學於思鱸巷城外三秀女塾聶氏女塾城内文秀女塾民親學堂相繼並起又復創設振德學堂於節孝祠起發人半卽華婁高等小學堂教習各自認捐經費並擔任義務教員 
[廣設小學漢口]  
　　湖廣總督張香帥以漢口未有官立學堂欲廣設小學以聞通風氣業飭前夏口廳馮少竹司馬攷選帥範生二十名以僃今春開設初等小學堂教習之用計就警察六局所轄地叚分别安設約設四十所左右又恐所選師範生不敷所用另在武昌學堂中挑選卒業生二二名以僃派充教習云 
[内閣疏通升階京師]  
　　前因政務處擬變通京官升途令各衙門自行議覆以便彚齊斟酌辦理一節現聞内閣擬將侍讀班曾保三品銜以道府用者以三四品京堂酌量補用其中書班有保過理事同知通判者如願改就外職卽在政務處呈請分發 
[吏部近政京師]  
　　日前吏部尙書張冶秋大冡宰手諭本部門司人員云自　歲起所有各省督撫將軍咨文摺奏案卷凡正月内收到者務於二月内辦結其餘月分皆挨次遞推仿此辦理以免積壓而清㢢竇 
[嘉湖兩府劃歸蘇省蘇州]  
　　護撫效中丞以太湖地方遼闊素爲梟匪出没之所雖經官憲竭力緝捕而累連浙省此拏彼竄未易兜拿且自江淮另立一省江蘇地方似覺過於狹隘因電奏朝廷請將浙省之嘉湖二府劃歸蘇省管轄俾事權得以專一而埔務亦能起色現聞此事已於本月二十日頒到電諭允准矣 
[電催李觀察赴荆宜道任武昌]  
　　湖北候補道李觀察堯由督憲張宫保委署荆宜道因知觀察將由京赴滬由藩司李方伯電知上海道轉知李觀察催令卽日赴鄂履新 
[聘用詢問官漢口]  
　　德國駐漢副領事魏興委君業經湖廣總督張香帥聘充洋務詢問官現塹寓德領事公館内 
[巡警歸併團練廣州]  
　　省城十八甫巡警局與坊衆閙事後現聞大憲擬定裁撤札行該局以巡警旣與坊衆不和且團練局亦已開辦擬將西關各警局裁撤歸併團練總局辦理 
[歸併號稅廣州]  
　　粤東號稅繁苛疉經商人請免迄未核准去年歸併洋關辦理收數日增更難裁撤兹聞梅稅務司擬行改良開關後將省城東砲台口館裁去歸入西砲台口館辦理明定章程凡向來東掛號西銷西掛號東銷者今統併在西砲台口館全行掛銷以歸開便並行用中國銅圓商人隨到隨報 
[商會議事金陵]  
　　金陵商務局創設商會後卽於各業董事中諭派一二人作爲議員每月開會一次陳說各業利弊遇有各業利害所關及同業有事爭訟准開特别會本月十四日因某業有事興訟開特别會以平其爭乃議員所判斷者原告不能允從故議員謂若終不允從　禀督轅核奪云 
[會審公堂修改章程札文]  
　　南洋大臣周爲札飭事光緖二十年十二月二十五日准外務部咨本年十一月三十日准奥美德法英俄和韓比義日大西洋日本十二國駐京大臣聨銜照稱上海會審公堂修改章程一事原章係於一千八百六十八年經各國大臣與總理衙門會同商定嗣後會審案件年盛一年至一千八百八十八年展租界後應歸公堂所轄人數愈多會審案件更格外加增因此修改章程甚爲當務之急是以駐滬各國領事官已商擬修改公堂會審章程節略轉送駐京各國大臣核商本大臣已會議多次兹將所定章程節略照送希卽核明照允以便近向來辦法迅速頒布施行等因本部查上海爲通商總匯華洋輻輳會審案件日益煩多自同治七年議訂會審章程十條奉行已久自應因時制宜酌量改修以期益臻妥善惟原章係由通商大臣轉飭江海關道酌擬經總理衙門嚴定照會各國大臣開辦此次所送章程節略仍須叅酌地方情形彼此有益無損庶可一律遵守相應照錄原件咨行貴大臣飭該關道逐條詳細核議聲覆以憑酌復商定可也等因並抄單到本大臣承准此合行抄單札飭札到該關道卽便遵照咨飭事理逐條詳細妥議禀復核咨毋稍率忽切切此札計抄粘 
[照錄修改章程]  
　　第一甲上海會審公堂於所有請訟案件應立華文册擋將每案分註册中按次偏號凡收狀日期兩造姓名籍貫何處控告何事開審後所有按日堂斷堂諭以及復訊上控訊辦各事亦 
 
 

Page 4

 
 
須一一註明並將結案之堂諭詳註册中乙所有弄名案件亦須照立華文册擋一切詳註各條與上文同丙以上兩項册擋凡與本案確有關涉之人皆須隨時查閱 
　　第二會審公堂所審各案除中外會審官員商定有關風化之案應行密訊外其餘各案均須任人公聽 
　　第三會審公堂華官應以實缺同知任爲正堂凡控告洋涇浜北租界内無論何品之中國人員均可一律審斷又應有一二華員任爲副堂以便承訊正堂交審之案其品位應不亞於候補同知其委撤之權均操之上海道 
　　第四甲除通體關涉華人案件外其餘各案均應有外國官員會審此外國官員應視各國商民照約應得之利權由各國領事分别派委乙中外堂官如有意見不合未能結案之處應請上海道及案内外國人之本國總領事官或領事官復核 
　　第五會審公堂牢獄須照洋涇浜北租界工部局上疫章程辦理並由該工部局醫官稽查 
　　第六凡居住洋經浜北租界内之華人無論何案經會審公堂提究傳訊所出之提傳各票應由領銜總領事晝押蓋印方能施行若被告係外國商民雇用者其提票兼湏由該東人之本國領事官畫押蓋印方能行提 
　　第七凡詞訟刑名各案如有外國會審官在座兩造均可聘用律師各律師先須呈明已在駐滬本國領事署堂下邀進方能在會審公堂充當律師 
　　第八凡審訊案件本案之中外堂官如以爲律師不遵命令卽可暫禁其在本堂充當律師其暫禁限期不出一個月如經律師之本國領事官允諾則暫禁之限可展至六個月 
　　第九凡審訊案件如照華例並無成案可查會審公堂應照商民相沿之法公平斷讞 
　　第十凡案内所有之人務須悉遵會審同知隨時所定由各國領事公允之堂規 
　　第十一凡原有之章程各條與此項續改章程不相抵牾者仍照舊施行 
[總辦江西鐵路李有棻呈送會議開辦江西鐵路章程接二十二日稿]  
　　籌欵十四章一以省庫平紋銀百兩爲一股合計全省榦路約須招集十餘萬股今先築南潯一段約集三萬股左右卽可集事先儘本省官紳商民卽外省官紳商民亦可入股惟此次奏定由本省籌欵者專集華股原所以防利權外溢如有假託之股份概不准收以示限制查出照章嚴罰並將股份屏除二鹽觔加價每觔以四文計算約得銀二十餘萬兩此銀仍庫平百兩爲一股按各州縣銷引多寡照給股票作爲該州縣公股其息銀紅利每年由該州縣公正糾士承領專爲該州縣設立小學堂及各項善與之用業已呈請督與憲具奏俟奉廷旨遵行三本省出産大宗如竹木糖茶磁器夏布紙張等類此等商人皆爲巨賈擬請由商董查明按其出産之多少酌招入股四軌道所經必須購買之地倣照蘆漢鐵路章程定價分爲上中下三則及荒山荒地等處議定價値給付現錢决不懸欠惟江西鐵路係歸本省自辦如有關心桑梓願以地價入股者每股百金减一作算如地價實銀九十兩卽作百兩給發股票其銀數不及一股者准補實銀亦减十作算不願入股者聽凡能敦勸此等股份者亦照給紅股至所購軌道地叚有應完錢糧仍查照路章歸公司認完五招股之人除巨紳由本總局移請外其各州縣紳士由州縣官擇定數人爲各州縣總紳照會襄勸每總紳各送章程十本自擇散紳分給敦勸其散紳如能繳銀十股（卽一千兩）另以一股作爲酬勞紅股總紳彚集散紳之股能成百股者（卽一萬兩）亦以一股作爲酬勞紅股外省招股之總紳散紳亦一律辦理所有紅股不給現銀皆發給股票一例領息分紅六江西華商在外洋年久願入鐵路股份者必能實回原籍及有本省正經紳商作保者方准收其股份以杜串通假冒之弊入股以二千股份爲率能多者聽至捐官應考本公司照例保護凡有能招致此等股份者亦照給紅股七外省官紳有在江西年久願入江西籍者實係巨富其入股以一千股份爲率能多者聽至捐官應考本公司照章保護凡有招致此等股份者亦照給紅股八本公司股票註明本人姓名籍貫以昭核實倘股票出售他人須先將買人姓名籍贯赴本公司報明查係果無糾葛再行換給股票息摺倘名雖華人而實非華人者查出作廢外更惟原出售人是問或遇遺失亦須本人向本公司申明一面刊登各報十日另立保單曰本公司補給新票新摺舊有票摺槪不爲憑如有以所失原摺票據混爭者固應惟原股友是問其執據混爭者亦應送官懲治九凡有入股者分三期繳銀每年繳銀一次第一期繳銀四十兩卽發給收單一張息摺一扣第二期繳銀三十兩仍發收單一張並注明息摺第三期繳銀三十兩共足成百兩之數將兩次收單繳　換給百兩股票一張如有願一期交足股銀百兩者卽發給股票息摺自光緒三十一年起至三十三年止按三期繳清逐日可繳但不得逾三期之限十公司股本息銀以繳銀之日起息均以省庫平發給憑摺支取第一期以週年七釐計算第二期亦週年七釐計算第三期以週年八釐計算每年均以十二月爲交息之期决不遲誤本總局開辦鐵路已先籌有專欵照章發給股息以昭大信入股者可免疑慮十一繳股收銀年终發息必須經手人切實可靠方免流弊又能就近收發更昭簡便今擬除南新兩首縣及外省紳商繳股發息均由本公司經理外其本省各州縣卽令地方官擇定實係領帖典當一家經管此事如無典當卽擇殷實錢鋪如典當錢鋪俱無卽擇邑中殷實正紳一人經管擇定後申報本總局存案仍將該州縣收銀收單發存該處股銀交到卽行塡給並交息摺一本以收單所塡之日起息按月由該經手 
 
 

Page 5

 
 
之典當錢鋪正紳彚齊所收之股銀解省次年十一月卽由本公司將該州縣應發股息銀兩寄交該處憑摺發息至股銀交足換給股票亦由各該處收發以昭劃一十二榦路告成所獲車費除各項支銷應付股息外如有贏餘卽爲紅利分作十三份先提一份以爲公積再提二份酬勞在事人員其餘十份按股均分俾共獲厚利十三本公司係倣照有限公司章程辦理遇有虧墊不再攤派股友十四查商部現定鐵路章程華人請派鐵路如係獨立資本至五十萬兩以路工實有成效由部專摺請旨給予優奬其招集華股至五十萬兩以上者俟路工告竣按照奏定章程分十二等獎勵等因本公司需欵浩繁如有富商巨紳力符此例者自應詳咨送商部照章奏明獎勵以昭激勸 
　　分職五章一總辦係奏派大員所有通省鐵路事務用人籌欵由總辦主持會商辦理俾一事權而堅商信二會辦數人全省鐵路事務得以參酌可否以臻妥善其駐局者酌给薪水不駐局者酌给夫馬三本總局以各處分局事務紛繁需人甚衆臨時酌派不能預定人數四滬上公舉坐辦一人如延請工程師訂立合同訪雇繙譯辦理交涉一切事務皆其責任五南潯第一叚開辦招股已足後公舉議董幾人得稽查與議本公司利弊得失查商部董事定至章少有公司股份十股以上者方可舉充但先儘公司股份最多者公舉如接築次叚股份愈多舉充人數隨時酌增以上係開辦在略因地制宜章程其有未盡事理隨時酌奪情形呈請增補合併聲明 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[前蘇撫端奏裁併蘇省續僃各營改練步隊一協更定營制餉章摺]  
　　奏爲裁併蘇省續僃各營改練步隊一恊更定營制餉章先將籌議情形恭摺具陳仰祈聖鑒事竊查蘇省防練各軍前奉諭旨釐剔各省制兵防勇業經分别裁改所有蘇防五營親兵一營均作爲續備軍因松滬一帶防務吃緊上海原紥三營不敷分布擬照湘軍營制添募兩管屯紥浦東以顧吳淞後路均經前督撫臣先後奏明大案奴才端方到任時因添兩營尙未招募卽派妥員分赴江北一帶按格募足兩營來蘇作爲常僃軍就近訓練嗣奉練兵處　奏定陸軍章程卽飭一律遵照新章訓練惟思立軍之道必使餉章畫一律制整齊通省各營聯成一氣彼此無厚薄之分教練如能一律今蘇轄五屬所練新軍僅此常僃兩營已形單薄而所改續僃六營除親兵一營操法尙好其餘則雖改新名仍沿舊治餉章營制各有不齊官弁兵丁皆當釐剔非量加更定難望振興擬卽將此續僃六營覆加挑選計汰弱留强以敷新軍四營之數應卽遵照新章改練常僃四營合之先練二營共計六營分爲二標合成步隊一協非能教操者不許充將非能識字者不能充兵平時各駐分防臨時居中調遣庶幾有指臂相聯之效至續僃親兵一營當經裁併另選教練隊百人作爲巡衞隊以資模範惟欲力除舊習必須修守新章而新章所頒營制有蘇省成材尙少宜暫虚以待其人者所列餉章有一時程度尙低宜推誠以勸其成者事關軍政固不便徒惜小費亦不敢稍涉虚糜因地制宜非酌量變通不可查新章陸軍營制統領轄一協统帶轄一標管帶轄一營惟協統非資望較深講求兵學者不堪其任蘇省尙之其人應俟改練成軍後再行酌委至每標統帶應擇才具諳練能教新操者分别任用各營管帶均擇學堂出身會習武僃者愼加遴派至每協設有參軍官一員每標設有教練官一員副軍需軍械軍醫馬醫官各一員每營設有軍醫長一員蘇省尙無有勝任之人應皆暫虚其職俟將來出洋陸軍學生卒業回國有能及格者再行添置各營又有醫兵四名應俟有事時添補駕車兵四名喂養夫四名南方不利行車應卽一併裁去餘則均照新章辦理此營制之宜酌量變通者也新章發餉皆計銀數而蘇省現用洋元若仍照舊用銀則放餉之員難保無扣平减色之弊而兵丁以銀易洋仍受虧折今皆酌定洋數而按時價銀數合計除去奇零比較練兵處所定餉章稍加裁減蓋新軍初練自官弁以至目兵皆尙不符優等資格此時薪餉過優未免轉增驕氣若將來果成勁旅冉行議加旣可鼓勵軍心亦不虚糜餉項此餉章之宜酌量變通者也然而練兵尙易選將爲難將領稍不得人辦理必無成效是則培植將材尤爲第一要義至於新軍薪餉優於舊營卽以所裁之餉加給新練之軍不敷尙鉅計續僃軍五營每營每關支銀二千一百九十六兩二錢續僃親兵一營每關支銀二千二百一十七兩二錢合計六營每關共支銀一萬三千一百九十八兩二錢改練新軍每營月支洋五千零二十六元二角六營月共支洋三萬零一百五二七元二角加以協標所屬官弁薪餉等項每月共支洋三千三百四十六元三角又加以教練隊百名計管帶一員月公費洋一百六十元正目十十名每名月支洋八元正兵九十名每名月支洋五元五角統兵支洋八百二十五元合計步隊一協衛隊百名每月共支洋三萬四千三百二十八元五角洋價時有漲落姑以每元合銀七錢計算約合銀二萬四千二十九兩零除先練常僃二管月支洋一萬零五十二元四角約合銀七千三十六兩零先已另籌外計需餉銀一萬六千九百九十三兩零除已裁績僃六營原無餉作抵每月計短銀三千七百九十五兩零每年併閏計短銀四萬五千五百四十兩零此外尙有添置軍　衣履雜支浩欵常年所需甚鉅應由蘇省銅元局　利項下籌補惟新軍以訓練爲主若兼防務則操練必難認眞而所擬裁併之續備六營除親兵營及續備中營駐紥省城外其四營分駐震澤宜興黄渡楓橋等處若遽行撤回無可駐紥防汛未便空虚伏查蘇省素稱澤國利用水師自太湖水師六營於光緒二十八年改爲巡警軍又有飛划蘇捕水師各營相輔水路足資震懾而提標所轄太湖左右兩營雖額設副將都司等官亦有舵工槳手什長正兵等名目實則船皆朽壞兵多缺額虚支薪餉形同贅疣若將此兩營一併裁去卽以所節之餉改練巡警陸軍兩營不數之餉仍由銅元項下籌補合之蘇省原有巡警兩營共計巡警軍四營分紥各處則此新軍兩標卽可以一標駐紥省城一標駐紥省外專心訓練庶 
 
 

Page 10

 
 
幾操練分防兩無貽誤如蒙兪允卽由奴才效曾咨商督臣提臣妥議另案奏明辦理奴才端方拜摺後卽於十二月初一日遵旨赴湘所有裁併事宜不及一手料理先將更定步隊一協營制餉章繕具清單恭呈御覽其餘一切事宜應由奴才效曾督飭接辦俟改練成軍再行詳細奏報除分咨政務處練兵處户部兵部查照外所有籌議裁併舊營改練新軍緣由理合會同署兩江總督臣周馥合詞具奏伏乞皇太后皇上聖鑒訓示謹奏奉硃批該衙門知道單併發欽此謹將酌擬常備軍步隊一協營制餉章繕具清單恭呈御覽計開一協之制統領官一員每員月支薪水洋三百元公費洋三百元執事官一員每員月支洋七十元二等書記官二員每員月支洋五十元司書生二名每名月支洋十二元司號長一名每名月支洋十六元弁目一名每名月支洋十四元馬弁六名每名月支洋十二元護目一名每名月支洋八元五角護兵十名每名月支洋六元五角伙夫七名每名月支洋四元五角騎馬四匹每匹月支洋七元本協月支洋一千四百五十二元一角一標之制統帶官一員每員月支薪水二百五十元公費洋二百五十元執事官事員每員月支洋七十元掌旗官一員每員月支洋三十元二等書記官一員每員月支洋五十元司號長一名每名月支洋十六元司書生二名每名月支洋十二元弁目一名每名月支洋十四元馬弁四名每名月支洋十二元護目一名每名月支洋八元五角護兵八名每名月支洋六元五角伙夫二名每名月支洋四元八角騎馬五匹每匹月支洋七元每標月支洋九百四十七元五角一營之制管帶官一員每員月支洋一百五十元公費洋二百元督隊官一員每員月支洋七十元隊官四員每員月支洋五十元排長十二員每員月支洋三十元軍需長一員每員月支洋三十五元書記長一員每員月支洋三十元司務長四名每名月支洋十六元司書生六名每名月支洋十二元醫生一名每名月支洋二十四元正目三十六名每名月支洋八元副目三十六名每名月支洋七元號目一名每名月支洋八元五角護目一名每名月支洋八元五角正兵一百名每各月支洋六元五角副兵二百八十八名每名月支洋六元號兵八名每名月支洋六元五角護兵十八名每名月支洋六元五角備糧兵三十六名每名月支洋四元八角伙夫三十八名每名月支洋四元八角匠目一名每名月支洋十二元槍匠四名每名月支洋九元五角皮匠四名每名月支洋六元五角每營月支洋五千零二十六元二角合計全協兩標六營月共支洋三萬三千五百三元五角硃批覽欽此 
[金陵官事]  
　　兩江學務處提調常司馬陞去冬奉委到差後以方今學務事繁責重自揣不能勝任日前親詣督轅禀請另派委員接辦江督准之當卽檄委現充學務處參議張大令通謨兼辦矣○力乏橋釐捐總辦祿大令德現奉藩司黄方伯委署沮河縣缺所遺力乏橋釐捐一差昨經方伯札委省垣南路警察總巡洪大令壽昌接辦其警察總巡則由警察總辦龔雨濱觀察另委土大令禮峘庖代○支應火藥軍械營務四大差云歲卽經江督周玉帥飭令四差各總辦赶將經手事件料理清楚限期開印前後移交南洋督練公所一手张畀昨日玉帥特面諭藩司黄方伯遴委幹員數人尅日來轅聽候驗看以便檄委四大差局所坐辦偍調之用 
[公共租界讞員易委]  
　　公共租界讞員黃耀宿司馬已奉南洋大臣周玉帥撤委改委江寗南捕通判下關曾丈局員前公共租界讞員屠興之别駕作倫來滬接替 
[紀黄讞員撤委原由]  
　　公共租界讞員黄耀宿司馬由江督周玉帥撤委其撤委原由一係租界設立女西獄上海道未允押犯而司馬不能遵行一係范高頭案司馬將呈案各信函擅自隠匿等事考語謂司馬辦事顢頇民怨甚沸因之遂被撤委云 
[索回女犯續聞]  
　　索回女犯一節日前經上海道袁海觀觀察札飭公廨讞員黄司馬將情據實照復司馬立卽照會値年德國總領事克納貝君請卽將該女犯交還旋得克君回復謂此案本領事未便遽允須與工部局董曁英美等國領事會議後方可定奪黄司馬已於昨日將以上各情禀復道憲矣　　　　　 
[開河類誌]  
　　浦東上南川交界之都台浦河道去年經上海縣主汪瑤庭大令會同川沙廳南匯縣履勘開浚以來現將接開南邑境内前日浦東保甲總巡謝岳松明府下鄉詣勘諭令從速挑浚以期尅日竣工○南市薛家浜河道前因淤塞不通經各叚董禀奉道縣各憲擇期會管撥兵開浚兹悉此項河工先經上海縣主汪瑤庭大令派亭耆勘丈繪圖呈請道憲袁觀察察核聞須至三月中旬方得開工云 
[虹口建橋]  
　　英美租界工部局近在裹虹口嘉與路建橋一座以便行人刻已動工約須三月後方可告竣 
[運局騐米]  
　　浙江海運滬局總辦葉太守前日會同各委員在南馬頭元益棧前將各船駁到之鳥程歸安嘉興石門等縣漕糧二萬數千石次第驗明收兌惟騐有米色潮雜不純者立卽退換 
[總巡禁賭]  
　　浦東保甲總巡謝岳松明府訪悉新正以來各鄉鎭賭風甚熾繕發簡明告示曉諭居民不准賭博各賭徒藐視禁令置若罔聞前日傅各鄉地保到案諭令查明境内犯賭之家隨時禀報或告知附近圑練局勇會同查拿解案以憑重懲 
[劫匪破案]  
　　匪徒宿老虎高和尙胡二保王步清等在法界蘭芳里某花烟間宿娼包探以其形迹可疑一併拘入捕房捕頭訊問之下供認搶劫張春生等各户衣服洋銀尙有同黨數人匿迹他處尙未弋獲捕頭命押候拘拿同黨到案解堂從重懲辦 
[查拏私販]  
　　浦東保甲總巡謝岳松明府奉道憲袁海觀觀察札飭兼查販私曾僃巡船十艘在各鄉巡查近查得有大帮私販混迹浦東洋涇及川沙一帶爰命各巡船哨弁前往兜拿解案究辦 
 
 

Page 11

 
 
[㴲犯回籍]  
　　上年大馬路巡捕房包探方長華等租界拿獲著名大盜高東山並高之羽黨王松林等訊明先後解赴蘇垣正法尙有當時同獲之劉成德汪友禮黄洪芳等三名訊與盗案無涉因此押廨候交的實保人開釋内劉成德一名於去冬解赴上海縣訊供尙有汪黄二名押廨前日黄司馬照會英領事擬將汪黄二犯遞解回籍昨日捕房得領事之諭准將汪黄二犯送上海縣遞解原籍惟嗣後永遠不得再至租界如違嚴辦不貸 
[判交田單]  
　　鄉民張榮榮與嗣母張宋氏互控爭産一案前奉汪大令提集訊斷在案前晩復訊先據章張氏供榮榮是婦人内姪前與嗣母涉訟奉訊後今正初六日榮榮又與宋氏口角爭執氏正在午飯急往勸阻詎榮榮反將氏兇毆爲此投求訊究張榮榮供宋氏不遵將奉斷之屋歸還反糾堂兄張聖林及章張氏與小的滋擾求究大令判飭榮榮赶將抵出田單續回交案再斷章張氏斥退 
[上海官事]  
　　江南提督楊鏡巖軍門金龍淞滬釐捐督辦陳亦漁觀察兆璜飛划營統領孫紹襄軍門金彪等均於昨日詣道轅拜會○前辦新閘保甲局委員張杏農明府毓麟昨至道轅請感冒假五天西門盤查委員李朝植二尹亦至道　請轉假二天○昨日道憲袁海觀觀察片請松海防同知沈逋梅司馬浦東總巡謝岳松明府到轅面商公務○四川駐滬採辦銅鉛委員湖北試用縣丞兪直夫二尹秉忠升用守僃沈繼芳守戎江西候補知府湯孝嘗太守寳棻候補縣許申季明府肇基昨日均詣道轅拜會○英讞員黄耀宿司馬昨晨命駕至縣署拜會汪大令唔商要公良久始别 
[警察局紀事]  
　　本邑警察總巡朱森庭明府訪悉小東門附近王關寶茶肆每晩糾集無賴賭博以致時有閙事昨日派差恊同十鋪地甲拘店主到案訊究○警察總巡朱森庭明府前經出示禁賭邇來南市一帶每有流氓乘賭攫財甚至拔刀行兇殊屬不成事體前日面諭各局員嚴行查禁以免他害 
[會審公堂案]  
　　昨日禮拜六代理德國副領事麥令豪君蒞公廨會同襄讞委員孫耳三明府訊案時有住居公共租界晏予路十五號洋房德國商人德昌行主人投案禀稱華正月初一晚間失竊外國大菜間銀飾器具約値洋三千五百元門上鎖匙係侍者閔進財經管恐係閔所爲因之報捕將閔拘拏並將傭人秦少卿一併送案請究閔供浦東人向在洋東處做工上年五月停歇八月底女東重復喚去初一晚十點鐘將門鎖好次日傭八秦少卿取匙開進見自來火未息銀飾均已不見秦卽訴知小的轉告洋東不知賊自何來旋據西探禀稱是晚閔曾糾人出外賭錢閔供初一晚邀同行中五人至相近洗衣作賭錢未幾卽回明府問閔輸贏若何閔供輸去二十八元此事適逢新年偶一爲之不敢常賭明府以疑竊無憑碍難究辦遂判將閔秦仍交捕房帶回俟查明再訊○翁阿大投公堂禀稱上年十二月間有王來順來購洋烟計洋二百二十元付惠大莊票一紙迨後向莊照對知爲僞票卽投報捕房經包探朱桂生將王拘獲送案請究質之王來順供上年向翁購烟行銷東洋船至該埠卽被關上搜去現將该洋二百二十元交案求恩寛宥明府以王不應混用僞票直至拘案方始繳洋本當嚴究姑念生意中人格外從寛判押捕房十四天以示薄懲○成衣匠陸錦才將各主頋交做之衣物質錢使用昨經王李氏李阿四吳鑑光王阿四朱祥曉等投案供稱各人被質衣物約値洋一百十元現經包探劉阿炳吊到原贜求爲給領明府判將陸責一百板管押二十一天起案之衣物交各失主具領○上年冬月德商增裕洋行控鄧錦堂冒取麫粉等情奉黄司馬諭將鄧提案押追鄧以年老患病倩人至洋東處緩商求保出外料理洋束难之昨日請將鄧開釋明府謂此次係該洋商自行取保嗣後不能向公廨索人諭畢將鄧開釋○繅絲女郎沈彩雲控夏吉甫拆稍等情昨日包探頋阿六將夏拘案夏供與彩雲同居上年六月失去衣服三件現見彩雲所穿夾襖的係已物因此著其脫下彩雲供此衣係自已所做並非失贓明府以夏失竊在去年不應將幼女軋入茶肆褫其衣服顯非安分之徒判責一百板衣交彩雲領去○上年裕豐洋行買辦潘澄波控邵金奎欠銀五百兩奉司馬將邵押交後經李金福擔保將邵保去至今分文未繳日前將李提案押交昨由李兄某甲先繳洋二百七十元尚少三百兩卽日呈繳明府著　交到後方准開釋○包探錢榮棠解沈阿沛至案禀稱前日有住居華記路之孫咸卿投捕房控稱前晚途遇沈阿沛將手上金戒指捋去捕頭著小的查緝並將沈拘到細訪之下孫沈等實因賭博轇轕是以一併送案明府以孫不應借端誣控本應究辦姑念生意中人從寛一併斥釋○寗波路晉和莊主張初生投公堂聲稱白日撞李子淸闖至樓上竊去鈔票五十元現洋十一元銀表銀練等物値洋七十餘元當塲拿獲送交捕房兹由包探米順解案請爲懲辦明府著將起案之贓交張領去李子淸買二百板押七天 
[法租界公堂案]  
　　嚴阿仁控汪阿二搶帽行兇等情奉大令訊供實因口角爭閙起釁從寛交保旋有周合興投案求保大令准之○流氓王阿三在護臧河畔沿途搶奪行人之帽爲包探拘獲解大令訊供著先行枷號五天期滿責釋○扒竊楊昭春在途行竊對時表一枚爲包探拘獲解奉大令訊供著押捕房十天期滿責放○偷兒王阿三行竊衣服數件爲失主追獲贓已交同黨取去將王送入捕房解奉大令訊供著押捕房半月期滿責放○某店學徒吳順帆在晒臺上放紙鳶爲巡街捕瞥見以其有犯租界章程禀知捕頭將吳拘案奉大令訊供著罰洋四元以儆○太古棧小工楊春泉竊取芝麻數斤爲巡丁緝獲送案請辦奉大令訊供著笞責二百板斥釋○薛順全控張阿裕搶劫洋銀持刀行兇戳傷腰際奉六令訊供著先行枷號五天期滿責釋 
[美租界捕房]  
　　東洋車夫徐友謙曳車至百老匯路將某藥水廠細崽某甲所持之洋酒一瓶撞碎由一百號印捕拘送捕房捕頭令徐償洋一元了事○粤人胡阿桂因犯案被拘押解公堂時胡忽乘間脫逃由英界老巡捕房用德律風知照各捕房一體查拿至晚間九句鐘始由美捕房某包探將胡拘獲 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　十六萬數千兩較之原定餉額已不敷銀十萬有奇嗣因粤邊游匪猖獗添營勦辦另設剿遊專隊十四營年復增餉二十七萬數千餘兩奏經部議准將本省應行解部釐稅减平等欵銀十餘萬兩及騰越竊稅項下提撥供支而不敷尚多去歲臨安廠匪肇亂叧募新軍需餉益鉅左支右絀愈難撑持旋奉奏撥銀六十萬兩勉爲支應臨安克復逆匪伏誅卽經酌量情形先後遣撤逹字柱字鎭東等二十七營逹字選　哨勇二百名其餘均因辦理善後驟難裁遣擬俟地方肅清再隨時辦理詳晰奏報在案本年入春以來各處防務稍鬆善後等事亦漸就绪卽將署開化鎭總兵白金柱兼帶分統親兵六十名截至三十年正月十七日裁撤分省補用通判龍澤周管帶之新軍中營都司陳天貴管帶之達字正後營陳致和管帶之達字副中右營守備楊兆吉管帶之達字副中左營稿吾卡土司龍裕光管帶之新軍八隊均截至三十年正月底裁撤守備師紹先管帶之達字選鋒營截至三月初十日裁撤補用知縣王振邦管帶之武威中營截至三月底裁撤把總陳受益管帶之樹字左營截至七月二十日裁撤參將楊永壽管帶之達字尋甸營截至七月底裁撤又本年五月内雲南藩司劉春霖奉旨調任廣西酌帶數營同往剿辦叛勇復將滇軍補用叅將謝鳳生管帶之武威前營千總駱家信管帶之普定副中營署順雲恊副將謝有功管帶之普定後營先後截餉隨帶赴粤剿匪嗣於九月間劉藩司調任湖南奉旨所部各營全行遣撤據該三營管帶禀報仍自開拔回滇日起餉等情據雲南善後局司道營務處署布政使陳燦會詳請奏前來臣等復查滇本邊瘠庫帑奇絀所裁各營多係新軍於舊餉仍難節省惟有隨時查看情形再行酌量裁併俾紓餉力至劉春霖調粤各營本係於無可如何之中酌爲抽調應俟回滇之日仍舊起支滇餉至該三營截餉日期均於季報浜山内分别登註以清界限而昭核實所有滇省先後裁調各防營理合開單陳明並咨練兵處户兵部查照外謹合詞恭摺具陳伏乞皇太后皇上聖鑒訓示謹奏奉硃批該部知道單併發欽此謹將滇省已裁及調粤各防營繕具清單恭呈御覽計開已裁各營分統親兵六十名兼帶官署雲南開化鎭廣東瓊州鎭總兵白金柱新軍中營管帶官分省補用通判龍澤周逹字正後營管帶官儘先都司陳天貴逹字副中右　管帶官補用都司陳致和逹字副中左營督帶官補用守僃場兆吉新軍八隊管帶官稿吾卡土司龍裕光逹字選鋒營管帶官補用守僃師紹先武威中營管帶官補用知縣王鎭邦樹字左營管帶官儘先把總陳受益逹字尋甸營管帶官補用叅將楊永壽以上已計八營八隊又分統親兵六十名調粤各營武威前營管帶官補用總兵謝鳳生普定後營管帶官署雲南順雲恊副將謝有功普定副中營管帶官千總駱家信以上調粤三營奉硃批覽欽此 
[寗夏將軍色等]  
　　奏爲佐領久病不愈已成殘廢呈請休致摺二十九日奴才色普徵額成鶴跪奏爲佐領久病不愈已成殘廢呈請休致叅摺具陳仰祈聖鑒事竊奴才據署廂白正藍兩旗滿洲恊領朗查呈據正藍旗滿洲花翎佐領孟賚呈稱孟賚由六品軍功頂戴前鋒於光緒六年四月二十日坐補驍騎校於光緖十六年二月十五日坐補防禦於十九年七月初三日補授佐領共食錢糧俸禒三十一年於同治九十等年節次奉派出隊會合各軍圍攻王疃訥閘通昌通貴等堡巨巢一律踏平共出隊二十三次因在事出力經前任寗夏將軍克蒙額查明補將賞戴六品頂戴業經報部註册在案因在直隷賑捐案内捐戴花翎已於光緒二十五年八月二十日報部註册在案現年四十六歲曩在軍營兩腿染受濕潮近因觸動風寒醫藥罔效步履維艱已成殘疾不能當差曷敢戀職情願具呈告休等因轉呈前來當經委派佐領哈福先往查去後旋據該佐領驗明結報佐領孟賚步履維艱已漢清册咨送等語奴才等覆查無異合無仰懇天恩俯准佐領孟　原品休致之處出自逾格鴻慈除將該員履歷造具滿成殘疾屬實兵部查核外所有佐領孟賚因病呈請休致緣由理合恭摺具陳伏乞皇太后皇上聖鑒謹奏請旨奉硃批著照所請兵部知道欽此 
 
