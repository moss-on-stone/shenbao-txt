# 1889 - 142 - 4905784

 

Page 1

 
 
[新設點石齋分局四月十六日開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聨册頁花色齊全價目克已紳商賜顧請詔抛球塲南首三層樓紅墻洋房可也此佈 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門　非由肅繼臨事　易張臯預業案頭隨　隨　則臨用之後益更多而入　　　矣今定碼洋卅五元○大題觀海　二集○實文三萬六千纂本屆各省鄉試題十得八九謂予不信可覆按也今定碼洋廿五元○五經文　○　文一萬五千首其中向無陳作面特搆者不下萬首新　美備無踰於此碼洋八元○五鳳樓試帖○得詩一萬二千首塵葵土飯槪不闌入碼洋　元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不　　　本埠久埠俱　分鋪士商就近購取可也此佈 
[石印四書古註羣義彚解出書啓] [  點石齋主人啓]  
　　是書計九種一皇侃論語義疏一李文貞公大學古本說中庸章叚中庸餘論一毛次可四書攺錯一劉楚楨論語正義一焦里堂孟子正義一宋碧山論語札記孟子札記盖皆博考羣言闡明古義於章句註疏說文之學融曾貫通精當不易較之尋常味根錄備旨合講諸書尤覺原原本本斷制詳明習舉業者果能家置一編臨文時自必别有慧心獨具隻眼惟是書見於叢書者多向無軍行本可購兹特以家藏九種彚爲一山精楷重抄圈點仍舊託點石齋石印字跡固然明顯校對亦復精詳每部裝釘十六本外加紅木夾板二副現已成書從亷售價每部洋八元售處向上海北甲昌點石齋帳房外埠京都琉璃廠本局粤省雙門底本局漢口黃陂街本局閩省皷樓前本局湘省府正街本局均可購取此佈 
[論捕房禁街上溜馬]  
　　街上之不准溜馬由來舊矣以四通八達之地車馬馳驅行人來往卽使街衢廣闊終不免稍形擁擠如再加以各馬車行之溜馬者以一人牽一二馬多者或牽三四馬又或成羣而出馬夫則街上閒談徐行緩步前後左右均不之顧常有對面撞人而反駡來人之冒昧動則開口作山膏之詈此種惡習殊不可耐捕房禁之是也惟旣欲禁之必絶其根株勿使有所藉口近日以來捕房所拘獲溜馬者數起失解至公堂輒稱此係新例乂云龍飛馬房本有溜馬之隙地現在本係牽往該處然後再溜其由馬路上行走者不過道出於此而已夫馬車各行多在三四馬路則居乎東龍飛馬房溜馬之地則在乎西以東邊之馬牽往西邊焉得而不經由街上如禁之不令由街上牽過是不情之至馬又豈能飛而過者乎溜馬者徐徐而行與牽之以過者情形無所區别必欲指出爲實係溜馬並非牽過彼必不服必且嘵嘵這辯且或以爲寃誣卽僅斷令罰洋若干猶將退有後言以故前日蔡太守斷令某車行罰洋彼竟將洋抛置案上日無官長一至於此度彼之意盖直以爲不應罰而罰官之曲意徇捕輕斷罰洋并誤以爲街上不准溜馬之章程乃係新定一若捕房有意與之爲難也者而以恨捕者遷怒於官也麥捕頭言於太守謂街上不准溜馬乃係舊章卽太守亦固知之然而近來街上溜馬習以爲常無一日不溜無一處不溜大二馬路閙市中尚少見若三馬路四馬路近石路一帶則最多一若冠冕堂皇無所顧忌每至下午五六點鐘時行人卽慮碰撞需滿街穢氣熏蒸直欲令人視爲畏途至晚間八九點鐘時亦然現在已恔夏令則馬車行又多出一夜馬車生意其晚上溜馬之時殆必攺於淸晨或後半夜行人稍希或尚可行然其違章則總無可辨也乃彼等竟誤以爲係屬新章則其问來不知有此章程也可知卽其一向在街上溜慣也可知僅予薄罰實已從輕而彼竟不知感而反生其怨雖祭太守判押以爲藐視官長者儆其如冥頑不靈者何哉欲絶此事之根株必握其要以圖之欲握其要非遷徙馬車行不可夫閙市之中店鋪林立居家櫛比巡捕房日以淸水灑其道路以馬車出其垃圾原欲使地方淸潔居人得以同歌樂土而市面乃可以興旺今乃以馬車行錯處其間行過門前馬矢氣味已足令人掩鼻若左右鄰之朝夕聞其臭味者不幾醖釀以成病乎今年春寒刻卜驟熱天氣不正時疫最易汉行㗋痧等症現已時有所聞此皆因穢氣所觸而致死貓死狗以及一切垃圾街上不准抛棄而獨准馬糞之滿地堆積有是理乎馬車行之出捐亦未必多於各鋪户而垃圾車日日爲之掃除馬糞何以甘之然聽其堆　則又不可故目不准溜馬之禁無如禁者自禁犯者自犯且其犯也直不自知其違章并以爲捕房多事此其冥頑不靈竟不可理喻而情遣則惟明定章程令開馬車行者另在一處地方廣塲空曠如泥城外跑馬揚之類洗車亦於是溜馬亦於是而三四馬路之間舉凡人烟輻輳之地概不准開馬車行其招攬生意者則或設一公所或各開閂面以待客雇　雇之　　定時刻議明價目向行中備就然後駛來接客坐上任其馳驅如此則於各馬車行之生意亦無所損而馬房遷開穢氣盡去居户之感恩者當不知凡幾且自此街上絶不溜馬不主有擁擠碰撞肇禍之事是誠一舉而數善備焉捕房或力有不足中西官皆當相助爲理此則與遷從小菜攤事同一律苟欲行之必無阻之者也若再能禁止閙市上不准鑼鼓喧闐以免亂人之觀聽致有避讓不及擁擠不開之患則其嘉患於居人行人者尤爲周至竊願捕房之採及芻堯焉 
[諭旨恭錄]  
　　四月廿二日奉上諭前因京師入夏以來雨澤稀少朕親詣大高殿拈香並派貝勒載瀅等分詣時應宫等處拈香旬日以來尚未渥沛甘霖農　待澤甚殷實深寅盼允宜再申祈禱朕於本月二十六日親詣大高殿並宣仁廟拈香時應宮着仍派貝勒載瀅昭顯廟着仍派貝勒載㴻凝和廟着仍派貝子奕謨同於是日分詣拈香欽此 
[本館接奉電音]  
　　昨接在京友人發來電音有本月二十七日諭旨一道敬謹譯登○四月二十七日軍機大臣面奉諭旨新進士着於五月初七日起至初十日止分作四日帶領引見欽此 
[茶船首途]  
　　今屆在漢口裝茶往外洋第一批開行者爲婺源輪船共裝茶五萬零七百八十九箱其水脚每墩英金四磅該船業已開行矣 
[輦下瑣聞]  
　　本月十九日内恩豐倉倉達人等至倉開封啓鎖洞放倉閂騐收倉塲衙門撥儲該倉黃粮二千七百餘石○大婚恩詔内有八旗緑營兵丁賞給一月錢糧一條旋由各旂營造册送部請領經户部查核相符移庫照放隨經户部片傳八旗各固山於四月廿五日辰刻開放廂黃正白兩旗恩賞廿六日辰刻開放鑲白正藍兩旗恩賞廿七日已刻開放正黃正紅兩旗恩賞廿八日已刻開放鑲紅鑲藍兩旗恩賞○特賞已故前呼倫貝爾副都統薩克愼銀五百兩由廣儲司給發旋經該家屬取具本旗圖結投遞請領十八日由内銀庫發給該副都統家屬令出具 
 
 

Page 2

 
 
領給備查○宣武門現懸七品官一缺咨由該旗於領催馬中中擇其差使勤愼之人保送數名造具年歲姓名食餉年分淸册塡註考語各送步軍統領衙門以憑揀選○宣武門内堂子胡同東口寛街有甲乙二人同居比隣丙婦夙不安於室甲乙皆私焉爲日旣久醋海生波甲以乙爲眼中釘乙以甲爲肉中剌婦則喜此厭彼遂肇釁端十六晚乙偵知婦在甲屋突持利刃毁門而入甲欲避不遑乙卽就肋根連扎三下而流　注倒地身亡乙見釀人命卽持刀赴本管鑲藍滿五甲官廰投首廰官前往騐明立將乙詳解北署略訊口供次日移送刑部訊辦○阜成門内帥府胡同跨鹤呂祖祠年久失修殿宇傾圮近有某内監爲之鳩工興作拆卸大殿内有蛇多條工人莫敢如何任其自去一日有一十二歲之小孩在彼遊玩有大蛇四條緊繞孩身孩駭而哭呌工人聞聲趨至孩已氣絶身亡四蛇猶盤繞不釋工人爇以火蛇不少動頃間孩之臉手皆變靑黑色有識此孩者赶告其父母及父母到來痛哭不已將孩屍舁回其家四蛇盤繞如前仍不散去誠罕見之事也 
[圖繪盛儀]  
　　大婚典禮千載一時皇太后擬付諸丹靑俾得披圖如見因降懿旨將納釆大徴告祭册立奉迎朝見慶賀筵宴曁選看秀女皇后兩嬪出宮恭進妝奩等事分圖細繪呈進宮中隨時披覽刻已由海部遵照辦理矣 
[竊印定案]  
　　竊印人犯送部懲治一則已錄報端嗣經刑部山東司連日研訊該犯德普洦山堅稱並無同謀夥竊之人經該司按律比擬照行竊印信私燬銷售並無揑造公文鈐用等事仍不分首從科以絞監候秋後處决之罪十八日該犯當堂畫供諒不日卽由該司員禀堂核奪以便繕摺入奏矣 
[遼瀋薈談]  
　　蒲節已近進口輪船甚屬寥寥怡和行之大沽輪舟自今年起常行往來若客號寫租者止二十艘而已未及上年四分之一生意冷淡已可槪見○今春上海協賑局續派楊殿臣善長等十三位已將最苦之牛庄地方仍照冬賑每人散給四吊查放完華惟户口較冬賑爲多耳緣去冬有些少存糧者未放今年所存早已食完不得不加放耳又田庄臺小背河一帶去冬派由官散賑今春官賑無欵接濟不得不由協賑諸君散放况此處不能放錢非放糧不可臺市商人一聞協賑局查户知必放糧先將糧價提漲每担四五錢不得已禀由堂尹兩憲馳赴錦州府採買秫米三四千石錦府出粮最多去秋又未被災惟經副都統禁止出口此次經先禀將軍請令札飭弛禁而都統崇公相持不肯數十號糧船停泊城裏五六天又由軍尹憲剴切札諭纔得放行○山東人某甲因賦閒日久欲往上城尋訪親友需盤川東錢四五吊自將半舊藍布大夾袄赴西營義順當付質當夥估値只給東錢二吊五百甲再四懇商當夥堅執不肯再加甲思川資尚有不敷不如不當正在當鋪門前徘徊忽有同鄉某乙拍其肩曰不必焦急盍賣與我可得錢七八吊甲欣然付之乙接取夾袄卽指西隣大門謂曰我進内拿錢給爾且在此少待甲信之見乙入大門而去守候許久不見乙出詢諸他人則曰院内有兩烟館開有旁門可通出入恐被騙去矣甲急往烟館覓乙果已不見始知被騙在大門外痛哭而去○管街紳士富貴兩全者首推連姓前年在東街價買市房數十間翻蓋時侵佔甘姓地基當經甘姓理論連置諸不理甘遂赴廰呈控章幼樵司馬以連乃紳董中之巨擘全其體面批飭邀公正人調處詎連自恃聲勢仍置不理案懸兩年未結日前甘妻攔輿喊控司馬傅集原被帶同書差親臨其地丈量之下果係侵佔其中更　佔及官街者司馬當以善言開導不意連家抱告人倚仗主人勢力竟敢出言冲撞司馬大怒伸手掌其頰疾喝差役鎖帶回署連姓聞之央人說情司馬笑曰遲矣可囑伊拆屋讓人地基侵佔官街尚須議罰連始不敢倔强遂將屋拆卸市人謂司馬果能秉公辦事也○營口有官太太者以嫖一小旦爲闊綽查太太之本夫係三之江人曾充兵輪勇目得保五品官職五年前在營口娶妻後學范大夫棄官而賈在丈人峯下開一酒樓兼賣洋烟因不善居積兩年之久逋負如山無以爲計有某捐局之王姓願借二百金作本資惟須太太面訂還期嗣後一切生意均歸太太主持新正因山東班小旦高梁地常往吸烟爲太太垂靑且曰久聞高梁地不肯服侍人今我必欲爾服侍半年高梁地笑而應之至今三月餘太太每見人必以此事自誇旁人亦笑而應之 
[温郡官塲紀要]  
　　温州府福華甫太守因公晉省隨至寍波於二十二日乘超武兵輪回甌印委各員齊赴江干迎迓當超武抵甌時周繼山鎭軍歐陽健飛軍門乘之偕至沿江巡視砲臺迨文武員弁聞知齊赴江干迎接而憲節已駛赴甬江矣 
[甌海叢談]  
　　本月十七日下午三點鐘温州東門外垟兒地方某姓家失愼登時撲滅僅燬房屋三椽查其起火之由以薰籠驅蚤所致○是日有異獸突入望京門其大如熊喙尖而尾脩毛黃而睛緑力大能入水不濡市人見而異之羣起驅逐獸乃奔入厝庫廟臥神座下好事者攔而納之猪籠置諸小教塲任人觀覽或以爲麝或以爲麂或以爲神虎或以爲狗狼傳說紛紛莫衷一是世無張茂先恐難以語博物已○十四日府城隍廟門外有一死屍聞係信和街全記糕店所用工人陳其姓家在瑞平交界處一妻一子子已十餘齡平日不顧家室時與妻占反目之爻閱八九年未歸近因病篤被店主扶往郡廟隨卽告終一時未有屍屬到來乃由地保領取施棺爲之盛殮迨盖棺時妻若子均赶到情知病斃並不報官情願認還棺衾資自行埋葬云○三角門外將軍橋人沈某家有薄產愛財如命種得黃柑數畝日事灌漑愛護逾恒十五日傍晚西門外陳姓麫坊牧童牽牛嚙草誤遣牛溺於柑跗沈以柑濺牛溲卽時枯槁頓起無明火杻牧童而毆之一拳適中腎瘉穴牧童痛極泅水逃過彼岸登時昏暈延醫救治傷重罔效延至十六日申時斃命屍屬擬報官請騐沈知罪無可逃央人勸和厚其棺衾求免涉訟現在事雖寢息然四十畝屯田頃刻化爲鳥有矣一朝之忿可不愼歟○十六日有龍泉縣人某甲來甌售茶葉積得鷹銀十三枚藏諸腰際路經倉後適逢演劇竚足閒觀銀遂被剪綹賊竊去甲旣覺號咷不已旁觀者咸爲酸鼻互相勸慰甲始悵悵而回 
[寗波闔郡紳士請留鎭海吳叅將禀批]  
　　爲叅將被議公叩恩賜暫准留防以資保衛而慰輿情事竊維李牧用趙邊患敉安羊祜去襄民心繫戀寗波瀕海爲郡當貨中外通商寳爲東南要地而鎭海口岸又係全浙咽喉歴經大憲購砲建臺籌防布置爲衛國保民之計詳愼周密然有地而無人亦非所以重邊防也溯查光緒十一年正月法船突犯鎭關人心摇動幸賴管帶砲臺吳叅戎杰訓練素勤忠貞自矢激勵弁兵開砲轟擊於彈雨横飛之際從容指揮敵屢受創正月十五十七日兩次對仗擊毁敵艦兩艘法始敗退然猶駐泊油山金塘洋面日夕窺伺以圖攻襲吳叅戎晝夜嚴防多方設備因南港口砲臺内無精砲慮敵登岸乘夜督率弁兵理伏地雷相持數月堅忍勞苦敵無可乘克成和議闔郡民命實賴保全凡屬士紳同深感戴紳等藉隸寍波聞見較確吳叅戎十有餘年號令嚴明兵民輯睦且於有益地方之事靡不盡力光緒八年間鎭海城廂大火焚燬民房鋪户千數百間吳叅戎督令砲兵竭力扑救迨火熄之後瓦礫山積復飭弁兵協同民夫挑運市廛始能從速建復又妥籌善後之策勸建公墻捐貲自購洋龍令部下演習一遇失愼立卽馳救沿海貧民大半捕魚當法船入犯之時不能出洋窮困益甚叅戎首先倡捐施賑米粥窮黎賴以生活其署鎭海營叅將任内整飭營伍戢暴安良亦復軍民頌方期長城永鎭保障一方乃昨閱邸抄乃蒙閩浙部堂奏革似此智勇廉幹之將一旦去此民心惶惶殊失所依伏查南北砲臺向章前撫憲札飭管理憲天莅任亦未更張深知其材足使其功足錄仰見愼重海防之意闔郡無不知感今若棄此將才紳等不勝惋惜爲此不揣冒昧瀝情環叩大人臺下伏乞俯念前功恩賜逾格可否將吳叅戎管帶砲臺差使奏請暫免撤銷以重兩浙門户之寄而慰衆人依戀之思郡民幸甚紳等幸甚公頂上禀○撫憲崧批寍波闔郡紳士兵部郎中鄭綬祺等禀請奏留被議叅　仍管砲臺由奉批查紳士禀留官長有千例禁况吳叅將係督部堂特叅之員未便暫留管帶砲臺業已另派有人矣仰寍 
 
 

Page 3

 
 
波府傳諭知之往繳禀抄發等因奉此合行轉飭札到該縣卽使傳諭知之毋違此札 
[身死不明]  
　　秀水縣界油車港鎭鄉間有某甲因採桑葉見破棺内有新屍遂報明該處地保經地保往視入城稟報周邑尊於二十一日帶同刑仵書差乘舟往騐至晚回署據云死者年約三十餘係男屍騐得下體受傷騐畢收殮發封標記聞須嚴密訪拿云 
[漢陽試事]  
　　湖北學憲趙少玉宗師舉行歲試自仲春出轅首試德安次及漢陽循舊例也三月廿二日文旆抵漢郡次第示期開考至四月十八日文武新進正案一律發貼卽於是日簪花奬賞次日淸晨乘坐官舫用小火輪帶往黃州 
[宮保過鄂]  
　　彭雲琴宮保由杭起節回湘經行安慶九江均經登報本月十二日辰刻宮保坐官輪船導以二兵輪及護送官舶八九艘駛過漢臯溯流而上 
[運河水勢]  
　　客有從秦郵至揚州者據云高寳一帶運河自三河堵築後水勢甚小刻下馬棚灣界首等處河水僅存八九寸重載船隻往來均須卸空方可浮起空船稍大者亦時有擱淺之慮三老長年尚其加之意哉 
[邗上官塲紀事]  
　　十九日喬大令聨寳禀知回鄂二十日曾都戎邵伯公幹回徐鹺尹瑞芬委解淸江餉二十一日吳鹺尹明鈺銷解南京餉馬鹺尹濓禀知赴新關差次 
[楊郡試事]  
　　揚州府陳太守本月二十日考試興東正塲聞此次塲規極爲嚴肅搜檢亦甚認眞太守升坐堂皇封門出題俊俟各童小講作成盖戳訖始退入後堂稍憇上燈時已放頭牌所有題目照錄於左興化文題德行顔淵至回也非助我者也次題芻蕘者往焉未冠德行顔淵次同詩題賦得分秧及初夏得初字東臺文題閔子騫至孝哉閔子騫次題句踐事吳未冠文學子游次同詩題賦得蠶月條桑得桑字 
[醋海風波]  
　　臺北艋舺竹篙厝烟花藪澤也土妓阿綢貌僅中人而善於修飾梳墮馬之髻畵修蛾之眉見之者無不色授魂與某局差弁某君以文淵之後人學周郎之顧悞平生有孔必吹無絲不彈故教坊中人咸以列其門牆得其指示爲幸阿綢此道中知音者也與某君情好尤篤花晨月夕低唱淺斟無日不相見一夕某君醉後薄遊復尋舊好見阿綢室中已有人在徘徊審視間尤雲殢雨之聲達於窓外某憤憤而去旋糾約壯士十餘人勢將捶碎黃鹤樓踼　鸚鵡州并遷怒於東鄰以姊妹花金玉將一掃而空之龜奴信急浼本地紳衿踵門拜謁仍在阿綢家大張綺席金玉亦同來謝罪并招集江西厦門擋子班諸錄事觥籌交錯竹肉爭鳴歡會達旦前嫌始渙然氷釋噫驚鴛打鴨誰興醋海之風波惜玉憐香端賴情天之保障附紀之亦海外冶游實錄也 
[捆業交差]  
　　前日裴邑尊飭傳十二圖各捆業到案諭令繳淸課欵各捆業求寛日期邑尊飭交差看管限令分卯繳淸 
[傳諭地保]  
　　前日上海縣裴邑尊飭傳二十五保頭二三四圖地保周關寳張順之唐紹坤陳炳章到案諭令各將圖内應繳年租數目詳絤開呈各地保遵諭而退 
[控拐洋銀]  
　　靛客巫雲泰投縣禀稱小的偕兄長運靛至治下售與法界信大靛行計洋銀二百二十四元行主張淸源照數付淸後復托丁大興信局雇一烏山船於二十五　囑伊兒子送小的兄弟下船有附船之傅姓客及張子向小的言尚須候潮開放堅約小的至茶寮旣坐定傅及陸子卽託故出門復至船上騙開兄長將貨洋盡數拿去及至小的下船查悉急尋傅及張子己不知去向向張查詢推諉不知爲此情急具呈叩求提究裴邑尊着令明白補詞呈候提訊核辦 
[僧人不法]  
　　女傭吳氏扭僧人濤翠至英捕房訴稱我傭於某姓家出外購物途與僧遇僧卽向我調笑主人聞之疑我或有不端立卽辭歇是以藐欲與此僧拼命濤翠供稱小僧並無調笑之事巡捕頭飭將兩造移送會審公廨蔡太守命分别暫押候訊察斷按連日本報疉紀僧人犯竊案今該僧乂因講戲婦女管押捕房若然則功德林中殆爲藏垢納汚之世界乎噫 
[英界公堂瑣案]  
　　花叢竊案已詳昨日報章昨晨蔡太守升堂訊案時包探沈金隆將該竊劉謙美連贓解案禀稱劉自稱有職人員先亟汪月卿家行竊銀水烟袋繼又荃陳芝蘭家其時陳妓濃睡未醒女傭以銅水烟袋請吸烟劉怒爲慢客吵閙不堪旋遣女傭至石路請轎式馬車所坐長鬚客到來女傭在尋不見而回則劉已竊取銀水烟袋矣汪妓遣女傭周趙氏陳妓遣女傭土陸氏投案領贓裕泰質舖夥張雲卿供劉持銀水烟袋來質洋銀言是龔公館内之物故不疑其爲竊贓現請追償質本劉供小的又名元明揚州人年三十九歲該包探又將劉身畔搜出之洋銀呈案蔡太守判劉發捕房管押三月贓交兩失主分别認領所有洋銀酌償質本○包探唐靑山緝獲在椿記棧内行竊土世美金珠洋銀等件之賊犯諸學時吊取贓物尚少時辰表二枚蔡太守訊悉情由飭押候查明再訊此種情節已列報章昨日該包探禀稱王之失贓共値洋銀四百餘元今祗少表二枚據諸言行竊時有茶房陳阿珠知悉所得之表寄存妓女李善卿處及問李妓祗有一枚今將各人送案王伸訴前情諸供陳起意囑小的行竊表由陳以陳供稱諸如何行竊小的並不知情今被誣扳乞恩明察李妓供稱諸將表一枚寄存小婦人處今已交出並無二枚太守謂諸己洪認行竊豈容任意扳及茶房諭王曰爾之失物已由包探破獲全贓祗少一表可免深究矣惟該包探緝捕勤能理合酌賞諸發捕房管押六月陳及李妓槪予開釋○東棋盤街烟鴇徐陳氏訴稱流氓葉香林綽號老太婆時來借洋深受其累　又裝爲酒醉硬借洋銀爲此報捕拘案有恒洋行管門人訴稱葉確是時時詐擾陸文昌稱葉屢向租户纒擾前經送案責懲開釋後給伊錢五百文囑伊不得再向租户纒擾豈知今日故智復萌葉供山東齊河縣人年四十六歲不敢詐擾叩乞施恩蔡太守飭押候笞責再行備文遞回原籍○昨報列竊洋獲案一事昨日包探沈金隆將寍孩朱阿發及洋銀七十八元時辰表一枚呈案并禀訴拿獲緣由陶金林訴稱朱是小的外甥向在鎭海南門外世德錢庄習業伊父存銀二千兩存在該庄今不知如何竊取洋銀私行來滬請卽給領送之回家朱供小的作事不端恐被父親所責是以取洋百元來滬除船資零用及置辦時辰表外存洋七十八元蔡太守飭將朱暫交棲流公所留養洋銀存堂飭陶函追其父及該店執事人到　再行核辦○秦琴卿訴稱友人張和昌偕陳永福來借宿一宵次晨出外後查檢各物失去元色縐紗馬褂藍紡綢長衫各一件揆度情形被陳行竊是以交捕送案請追張供小的確曾挈陳住宿至失竊之事確未得知陳供小的由張挈至秦處躭擱一宵並無行竊之事蔡太守以秦疑竊難憑姑飭陳交人來保着張帮同秦爲之查緝 
[法捕房瑣事]  
　　前晚有某甲不知何故至浦灘隠僻處解帶懸於樹上欲圖畢命經巡街捕瞥見赶卽上前施救帶至捕房管押一宵昨晨經謝副捕頭詰其何處人爲何事而欲尋死甲稱係寗波人並無别語癡立如木偶捕頭研詰再三總不開口見其人氣象誠實似生意中人申斥一番着押數點鐘釋放○巡捕於前日在鄭家木橋又獲賭徒一人押進捕房諒於今日解訊○積竊某甲前經英法兩公堂懲辦不止一次近之報失者甚多怯包探因將該竊拘進捕房暫押以候解案 
[上海四馬路陳春卯號内恊助奉賑公所接到阮星階先生自營口來信]  
　　少欽逢辛詠南心如蓮山子萱蕃甫紹勤成忠九齡葆三春 
 
 

Page 4

 
 
瀾　善長大公鑒災區僻遠郵音鮮通均等自二月中旬賑畢安東鳳城岫巖三屬已將災情户口叙明前函諒邀洞鑒二月下旬行抵興京此間山重水複地瘠戾貧去秋渾河蘇子河兩水會漲其地畆沿河水冲近山沙壓人粮馬料都付烏有鳩形鵠面皆是赤貧三月中旬趕放就緒偕同人馳赴懐仁該處塞外情形與邊裹迥不相侔十餘年前經章幼樵司馬奉命闢土建城以教以治始成土沃民殷富庶之區去秋雖遭水患沿江隆畆亦被冲不少然斯氏各有積糧一年之潦八口無飢有興京遼陽等處逃荒災民襁負而至者風餐露宿目擊心傷均等專賑遠來逃荒及就池極苦災户於三月下旬查放完竣卽行回省造具冬賑八廰州縣彚數淸册報銷呈送各署遂禀辭軍尹憲驅車出省一路經過遼陽牛海二累其災狀之慘令人不忍回首十三日到營所有冬賑分批共解來交均收放庫平銀六萬兩棉衣九千七百九十件今尚存賑餘庫平銀六千七百八十七兩四錢八厘另如數淸交在營諸善友歸楊君殿臣收儲接放春賑又今春撥助牛莊粥廠庫平銀一千九百三十一兩四錢四分撥助蓋州粥廠庫平銀一千三百七十一兩一錢二分九厘此兩欵因均未曾列入報銷總册連現交賑餘銀兩共計庫平一萬零零八十九兩九錢七分七釐另一併歸楊殿翁收放造報尚餘棉衣三百八十七件存在營口招商局翁君曉山處留於今冬會同電報局朱叔梧大令施給貧民散放報舘均已將冬賑八廰州縣災民户口細册及截下騎縫官印賑票聨根分别移送各署備案造具彚數四柱淸册詳報各憲邀集諸善長核對帳目餘存銀兩棉衣移交淸楚外本擬四日返滬因無直放輪船准於明後日趁輪回南面聆教益先將興京懐仁查放災民户口錢數錄呈公鑒肅北奉達敬請德安晚阮可均頓首四月廿一日營口發查放户口數目附計開興京共查六十九屯計一千四百六十二户大口三千二百十四名小口二千六百八十五名每大口給東錢四吊小口減半共放東錢一萬八千二百廿六吊興京災户倒屋撫卹四十户每户給東錢十弔又加倍撫卹四户每户給東錢廿弔共放撫卹東錢四百八十弔懐仁共查十八保五十村屯計四百五十七户大口九百十六名小口九百四十四名每大口　東錢四弔小口減半共散東錢五千五百五十二弔懐仁災户倒屋撫卹二户每户給東錢十弔又加倍撫卹一户給東錢二十弔共散撫卹東錢四平弔興懐兩處統共散東錢二萬四千二百九十八弔可均抄 
[維揚張佩珍請史乍來滬士色藝雙絶余一見如故口占以贈]  
　　知君明月是前身老眼看來分外眞畢竟三生原有約故教一面便相親花枝俏立亭亭秀蓮瓣輕移步步匀願乞兒家京兆筆遠山畫出更宜人○如此嬌容迥出塵羣芳譜裏合超羣平分秋月無雙品管領春風第一人會向瑶臺心已醉聽來樂府調翻新定教價重連城璧賞識須知自有眞○再贈佩珍校書記否携筇月下尋爲談衷曲酒同斟新巢白燕如相識低唱黃鶯盡妙音金粉六朝推絶色江山升古幾知心風塵賞鑒原非易慧眼全憑領略深[  撫松老人古春待定草]  
[金縷曲三寄月蘭秋榭]  
　　燈剪愁難剪更何堪酒懐消減斟時淺淺早識而今抛不得爭似當初未見枉惹起珠啼玉怨還記花前携綉帶漫殷勤替把同凡綰訂密誓回闌畔兩情只望長相眷又誰知别離無極懽娱有限一樣妝樓眉黛月却照悽諒客館怎拭盡涙花零亂待曉呢喃聞燕語指梁間不是棲香伴况少箇人同看○又換羅衣了一年年衰桃颯柳斷霞殘照打算荼蘼開盡處儂也與花俱老這刻意傷春懐抱不管客中人念遠只天涯極目都芳草望故國覊愁渺飄零書劍依誰好且由他凄風苦雨摧磨俊少今夕異鄉孤燭下珍重芳音寄到見說道那人嬌小縱使黔妻還未嫁已拔釵搜篋知心早更懶把鬓雲繞[  太痴倚聲]  
[廬山舊隠以生辰述二律見示囑和率步原韻并博諸大吟壇教正]  
　　壯志曾懐又一年不妨更着祖生鞭笙歌豈有閒情戀詩酒欣無　慮牽萱茂北堂堪自慰星輝南極信天憐　辰况復中和節合祝三槐世澤綿芝蘭玉樹共長春庭宇淸華雅絶塵豈必讀書兼讀律也能憂道不憂貧曠懐但忘科甲敏事還思耐苦辛世味飽嘗增閱歴前程邁往盡通津[  海上忘機客待定草時年六十有四]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海六馬路仁濟善堂經收咸有一德册施醫給藥一至二十日第十八次淸單]  
　　任善姓求子速回洋廿洋廿元秦眉聖洋十二元浙江桐鄉公廨費安澄洋十元鄭星岩求三子病速愈六元李錫良五元培芝草堂四元　　蕪湖朱桐軒來梅花舘主人四元和悅州熊幼蘭簪口電報局台灣道署高少泉三户各洋三元謝月川萬朋元求目疾速愈袁海泉右石怡永大通倪文炳裴受之牛莊仁裕號潮商王濟源劉際舟陳福田周韶庭張愷臣陳定伍三省堂陸薛氏求病愈十五户各洋二元濮院厘局朱三槐堂王六安州吳尚志慶豐號裕成號喜聞善孫錦雲林爲臣郭衡元馬基記姚秩常陳憲卿潘竹貞林孟屏徐子厚王桐封吳小凡丁堯卿倪雲鋤蔡林良高易籌賑公所來介休縣叚喜寛求目疾速愈孟河濟源典來不書名文記廿户各一元三户各本洋一元正昌順八角汪立功本洋五角休南廣豐號汪半農二户各五角松隠室主人三角洪酌中無名氏二户各二角周莊九齡童銀二錢八分百川通票號來廣西純厚堂馬問梅軒愛日堂趙童寳善堂建德堂楊槐蔭堂王敦本堂吳七户各錢二千半莊潮商創垂堂隠名氏敬業軒三户各錢七千二百天香書屋聰芳舘二户各錢五千壽萱堂馬壽愷堂沈二户各錢四千錢荷記張誠初蔡立規承恩堂吳懐遠堂何省三六户各錢三十六百蔣三益堂錢二千七百陳秀山無名氏浙湖慈學三户各錢二千一百六十程受采堂無名氏二户各錢一千八十文三鼎堂崇美堂黃二户各錢一千林樂卿松德堂隠名氏三户各錢一千八百無名氏錢七百七十蘭谿祝敦復堂茅作人茅紫垣養靜居大椿號忍安堂勉力齋楊自得怡記沈倫記費穉記范宰明十二户各錢七百廿易安書屋錢五百廿王永哲太原郡孟河樸記三户各錢五百不書名錢四百濟記錢四百八十蘭谿祝洪氏長閨女四閨女五閨女錢善士徐善士寳生養修主人帶草堂曹右經堂張履仁堂壽宣書屋補過齋主人禮耕堂良干小舍紫陽書室湖山居士施毅佁李瓊州王鳳翔呂璧堂方藹孚張兩名堂汪時金朱菊記戴文記福記費宰揚念八户各錢三百六十周記求慈親壽康二户各錢三百無名氏麗記伸記洪佐記四户各錢二百藜敏易錢一百文共收洋一百念二元九角本洋三元五角銀二錢八分錢一百十七千八百三十文 
[上海三馬路與昌恊賑公所陳竹坪經收奉天山東賑捐四月十七日第一千三百七十次淸單]  
　　東册鷺江益記由福裕南號交到泉州府晋江縣陳樹李規元三十五兩又陳啓儒規元七兩又潮州揭陽由招商局輪船來揭陽善堂助規銀一百七十五兩丁百蘭山舘助現元四十二兩共規元二佰十七兩東册玉山縣札憂子由鼎和莊來玉山鹽公堂三十元釋過氏十元益友齋十元生會五元愛吾廬敬義堂兩户各兩元聽濤軒經義堂嘉會堂三户各一元共來洋六十二元東册鼎和莊又交來臨淵室主十元無名兩洋東册台南鹽務總局王守誠寄來陸瀛州不書名等廿四户來毛板十元長沙星垣由太古昌號來彭垂裕堂規元念一兩又册常山庸字官鹽棧寄見山居士知非子朱山陰釋過氏傅瑞麟四户各一元不奇氏七角竹樓氏半元昨非子鏡湖山莊合六角種山書室兩角共洋六元東册宿縣劉小林寄睨寗高作鎭餘慶堂募無名氏念户洋念元東册蕪湖歸公舘寄裕德堂乙洋無名四户洋三元共四元杭城張仲先寄純武氏康泰氏無名無名四户各乙洋福記七角照初氏三角共五元見册杭省申昌書畫室寄馮幼雲于松亭等十五户來洋五元慈北鹤臯葉寄有心無方洋乙元葉沈氏一元東册揚州裕和永寄韋卿居土五元東册許子壽一元李仙州叢文治合四角張豫蘭等十三户一元六角共三元東册不書名六元又武林郎邪寸心子二百劉克來求病愈五元無名病愈完愿十元浙寗王詩敎病愈多年洋五角陸秀甫醫助乙百文張英臣銅五洋○○本日共收英洋一佰六十四元内毛板十元規銀二百八十兩小洋五角銅洋五元錢三百文合併聲明 
[上海三馬路陳與昌恊賑公所經收奉天山東賑捐四月十八日第一千三百七十一次淸單]  
　　本埠震吉莊交來江右壽蘐室主人助寳紋五十一兩九錢申足規元五十五兩五錢一釐東册徐州南關德安昌鹽局寄來福慶堂尹錢五千商顔山人錢二千思恆堂孫六安堂高各錢一千務本堂韓崇實堂龔各錢五百來平銀七兩五分申規元七兩三錢八分八厘江陰南字右善攴應所寄來南右營中哨二元又前哨四元左哨三元右哨二元六角後哨三元劉竹記一元鑑記愧隠氏合四角共洋十六元杭省萬承志堂馮聽五先生寄來修德堂八元東册卯泰豐新號寄來午橋中子半方閣各二元挹琴氏張用林鳳吾堂天亡氏無名氏五户各一元共來九元又册洪立大祈保合店平安七元又册張博雅堂一元無名氏一元蘇州碧均舘十元朱涇朱幕云求妻病速愈四元本埠來鋤經堂二元道署公助十二元永興土行銅洋十元程鑾記一元世恩堂岳完願一元章敬夫惠君合洋三元信記一元保平安二元無名氏一元陸秀甫醫金移賑一百文○本日共收英洋七十八元規銀六十二兩八錢八分九厘銅洋十元錢一百文合併聲明 
 
 
 

Page 11

 
 
[光緒十五年四月廿一日京報全錄]  
　　宮門抄皖撫陳奏皖北被水災區接辦賑務工程摺○湘撫王奏叅革撤回武弁官銜片○又奏遊擊攺留湖南補用片○浙撫崧奏委解京餉片○皖撫陳奏知府暫緩赴部片○東撫張奏報漕船北上日期摺○四月二十一日吏部翰林院正黃旗値日無引見○大額駙銘公各假滿請安○密雲協領恩霈謝恩○河南補用知州彭鍔謝恩○崇光續假十日○明秀薩廉各請假十日○盛昱續假二十日○召見軍機錫珍恩霈張仁黼○光緒十五年四月分缺單主事刑部安徽司易俊升知府浙江台州成邦幹温州福榮俱開缺送部引見知縣山東蓬萊劉宗向終養雲南通海陳其棟丁江蘇如皋楊春芬修墓直隸臨成曹作舟革湖北蒲圻劉翰翔省親直隷廣宗長秀四川隆昌常文之俱丁四川慶符楊模四川通江尹莘俱修墓直州判甘肅階州崔萬椿丁縣丞浙江餘杭秦覲榮以令用江西萬年楊善成丁巡檢福建仙遊涂傳彬南平陳戟材政和余訒俱革典史貴州茘波喬兆麟病福建莆田方傳彝革○○候補三品京堂開缺安徽巡撫臣陳彝跪奏爲皖北被水災區接辦賑務工程情形恭摺詳陳仰祈聖鑒事竊皖北穎州等府屬上年夏間復被黃水查放夏賑並籌一切情形經臣具摺會奏後秋汛續來水勢浩瀚雖新築堤堰多所保全而泗淮各河横流旁溢波及之處加寛辦賑道員錢祿曾上至太和下至鳳陽親歴查勘定議災車之區秋冬放賑災輕之區以工代賑迭據該道及該府州縣先後禀陳前來臣詳加查核秋水方盛之時民命岌岌恃有製備船筏救渡得生增築大墩遷移棲息疾疫間作設有醫局給藥調治惟是夏秋兩季失收民情愈苦昔之中户亦多食盡勢窮待哺嗷嗷人數滋衆應辦秋賑者阜陽十九保太和五十保頴上三十九保鳳台五十一坊統計災口共四十萬有餘察度糧價尚平小民得錢易於購食仍加夏賑放錢大口各四百文小口减半所放錢文亦係官欵恊欵各任其半該四縣嗣辦冬賑以災區糧少價增攺爲發糧先經委員四出收買運回濟用米麥豆秫精粗不等發數照春賑章程男女大小多少略同放時照秋賑册票據報聞賑歸來之户覆查補給俾免向隅共計災口四十二萬有餘復恐寒苦士子顧惜顔面不願領賑又創行賑課一次優給奬勵以示矜恤所需用項皆由官欵開支其壽州懐遠鳳陽靈璧五河等處災情較輕去秋勉可支持至冬皆形困苦臣素知江蘇紳士嚴作霖勇於爲善人皆信服適自豫省辦賑而回隨卽函邀分辦該五屬冬賑携帶江浙協賑公所鉅資而至周查確訪厚恤極貧計賑大小五萬六千餘口另於懐遠一縣撥欵創設田利局並加恤被水之户苦節之嫠分途陸續放賑正値卒歳災黎均爲得濟其與賑事相屬者一爲散放棉衣先期購製及各處捐助共有二萬七八千件隨賑分散以庇赤貧無衣之人一爲給種上游阜陽等四屬水退田畝悉在麥種先隨秋賑同發下游壽州等五屬所需者稻榖等種應俟東作屆期再隨春賑同發一爲當中舉辦者六處或當後存留官廠雇夫牧養或交民領回自行餧養從民所便總期於貧民有益而不爲市儈所欺至興辦工程以提督宋朝儒督濬淝河爲大前因盛漲停工卽將所募河夫在阜陽一帶協護堰壩嗣後移挑鳳台之三肥北大港長四十里起出土方培築港埂工作旣竣接辦淝河正工添招附近災民及春水未來竭力疏導此外疏河之工則有如阜陽之茨河渦陽之黃河乾溪溝亳州之渦河壽州之安平塘築隄之工則有如阜陽之老母猪港圩頴上鳳台交界之朱家壩鳳台之張家壩渦陽之城垣霍邱城西船塘護隄壽州之北月城並沿淮坡岸靈璧之濵臨河湖隄岸或均於冬令次第興工傭趁窮黎得資糊口以上工賑兼施事煩費重仰荷天恩截留漕項借動餉需闓澤涵濡至爲優渥並經陜甘督臣撥借鉅欵及各省官紳捐資源源解濟臣得以藉手隨事補苴在事印委員紳亦莫不殫竭血誠實事求是雖元氣不能遽復飢饉流移可以幸免上年冬間傳聞淸淮水路萑符不靖當經撥調澄淸營水師船隻由江入淮以助營汎兵力之所不及刻下居民行旅綏謐如常仰蒙聖主洪福鄭工告竣民得安居江淮之間隠憂可釋惟被災各屬積困已深低區水落過遲未能一律種麥靑黃不接爲日正長幸督臣曾國荃另籌鉅欵委員加賑一次臣仍督率各員儲備銀錢查辦春賑至黃流所到之處水過沙停處處淤墊水利農田關係綦重此後更當各就地方形勢設法挑疏地叚綿長需費支絀惟有督同司道悉心規畫隨時妥辦勉盡臣職仰慰聖懐除鳳頴二府屬上年受旱地方賑撫事宜歸於旱災案内另行奏報外所有皖北被水災區接辦賑務工程情形謹會同兩江總督臣曾國荃恭摺詳陳伏乞皇上聖鑒訓示謹奏奉硃批知道了欽此○○王文韶片再軍營保舉文武昌弁遣撤回籍其束身自愛謹守法度者固多而沾染軍營習氣營謀鑽剌遇事生風亦所不免兹查有遇缺儘先題奏總兵懋勇巴圖魯熊上珍花翎儘先卽補都司周慶元守備銜儘先卽補千總毛泰山儘先拔補把總解得正陳雲臺均籍隷湖南投營効力得保今職乃回籍後並不安分守已輙思營幹差事藉端招摇雖尚無勾串得贓重而似此無賴生有意圖誆騙未便稍涉姑容相應奏明請旨將總兵熊上珍都司周慶元千總毛泰山把總解得正陳雲臺所保官階銜翎一併斥革熊上珍並撤銷勇號以肅綱紀而儆効尤謹將附片具陳伏乞聖鹽訓示謹奏奉硃批着照所請兵部知道欽此○○王文韶片再花翎儘先補用遊擊周順林湖南長沙縣人由武童於同治五年投效軍營迭次打仗出力保以都司留陜補用嗣於攻克吐魯番回巢出力保奏免補都司以遊擊儘先補用旋因凱撤回籍投標効用支食弓箭銀兩取造履歴送部現准兵部咨該員原保都司係留陜補用續保遊擊並無攺留湖南字樣應令前赴陜西投標候補等因查該員在湘收標多年當差勤奮於湘省營務情形均爲熟悉合無仰懇天恩俯准將儘先補用遊擊周順林攺留湖南補用庶人地相習堪收指臂之効謹會同湖廣總督臣裕祿附片陳請伏乞聖鑒訓示謹奏奉硃批着照所請兵部知道欽此○○崧駿片再案准户部奏撥光緒十五年京餉案内指撥兩浙鹽課鹽厘銀二十二萬兩又内務府經費撥兩浙鹽課銀五萬兩行令於開印後分批提前起解限五六月前解到一半十二月初間全數解淸等因恭錄諭旨行文到浙卽經轉飭欽遵籌解去後兹據浙江鹽運使德壽詳稱在於縣塲竈課曁綱票課厘項下籌解户部京餉銀六萬兩内務府經費銀一萬五千兩委候補鹽運副儲鴻勳管解照案飭交該委員由浙至滬搭坐輪船運到天津由陸赴都妥速䟎解等情詳請奏咨前來除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合附片陳明伏乞聖鑒謹奏奉硃批該衙門知道欽此○○陳彝片再廬州府知府黃雲前屆俸滿應行給咨赴部引見經前署撫臣盧士杰奏請展緩嗣准部咨行令將承辦事務料理淸楚卽行給咨毋得延緩仍不得逾一年之限等因行遵在案上年剿辦合肥土匪案内經督臣曾國荃會保送部引見如荷允准亦應併案辦理惟查上年皖省旱災以合肥爲最重人數以合肥爲最多現在接辦春賑又經督臣曾國荃飭委該員與直隷候補知府郭奇中會同辦理該府久於其地熟悉情形應令始終其事以濟民艱未便遽易生手據藩司轉詳請奏前來合無仰懇天恩俯准再行展限數月一俟春賑辦竣卽行給咨赴部除咨部查照外謹會同兩江督臣曾國荃附片具陳伏乞聖鑒謹奏奉硃批着照所請吏部知道欽此○○太子少保頭品頂戴山東巡撫臣張曜跪奏爲恭報漕船開行北上日期仰祈聖鑒事竊山東省本年起運光緒十四年分漕糧除緩應徴數目業經臣奏報在案兹據督糧道善聨禀稱督飭縣帮愼選乾圓潔淨米石赶緊徴兌外河德正首帮現已兌齊逐船盤騐定於二月二十八日開行北上其餘各帮船隻亦卽依次前進等情臣覆查無異除飭該道督押北上依限赴通交兌俟全數出境再行奏報外所有山東德正首帮漕船開行日期謹循例恭摺具奏伏乞皇上聖鑒謹奏奉硃批户部知道欽此 
 
 

Page 12

 
 
[光緒十五年四月廿二日京報全錄]  
　　宮門抄○諭旨兩道錄前○發抄硃批四道○台藩邵奏報因病交卸藩篆日期摺○大臣林奏領木質關防片○湘撫王奏調署知縣夾片○川督劉奏審擬知州非刑斃命摺○閩督卞奏遴補外海水師游擊摺○四月二十二日户部通政司詹事府正白旗値日無引見○六額駙謝寛免欠項恩○慶福假滿請安○桂祥等稽查中左門覆命○吉林協領儂英阿謝恩○寳昌請假五日○倉場奏漕船五日回空○召見軍機熙敬儂英阿海緒現換實地紗袍褂○發抄定安奏請將籌餉出力之藩司松椿等給奬奉硃批着照所請該部知道欽此○劉秉璋奏上年分鹽茶道銷引徴課仿照滇黔官運章程奉硃批户部知道單併發欽此○又鄭工新捐第十三次請奬奉硃批該部議奏欽此○又採買牙硝請飭立案奉硃批該部知道欽此○○頭品頂戴福建台灣布政使臣邵友濓跪奏爲恭報微臣因病交卸潘篆日期仰祈聖鑒事竊臣於光緒十三年二月二十四日蒙恩補授福建台灣布政使當將渡台任事日期恭摺奏報在案臣自抵任以來因台灣水土異宜感受濕熱時患泄瀉等症上年夏秋之交徹夜不能成寐心神困憊醫云受濕過重心血太虧必須靜養久則恐成怔忡曾於十二月初旬禀蒙撫臣劉銘傳給假兩個月調理兹因假期屆滿病仍未痊台地僻處海隅醫藥不便非内渡診治難望速痊竊念藩司有用人理財之責關繫綦重何敢以病軀戀棧致誤要公前經禀陳轉請開缺奉撫臣批准奏請給假兩個月並委前貴州布政使沈應奎署理業於二月十三日將藩司印信及一切文卷移送沈應奎接收臣在台北恭候諭旨允准再行乘輪内渡回藉就醫一俟病痊卽行銷假决不敢稍耽安逸自外生成所有微臣因病交卸藩篆日期理合恭摺具奏伏乞聖鑒謹奏奉硃批知道了欽此○○林維源片再光緒十五年二月初三日臣准台灣巡撫臣劉銘傳咨送木質關防一顆文曰帮辦全台開墾撫番事務太常寺少卿之關防臣謹卽祗領卽於是日啓用並將舊領關防一顆咨繳撫臣存銷理合附片陳明伏乞聖鑒謹奏奉硃批知道了欽此○○王文韶片再現署善化縣事准調衡山縣知縣景天相飭赴調任所遺善化縣知縣缺自應揀員接署查有辰谿縣知縣姜鍾琇老成穏愼堪以調署據藩司兼署臬司孫翼謀具詳前來除檄飭遵照外謹會同湖廣總督臣裕祿附片具陳伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲審明知州非刑致斃人命按律定擬恭摺具陳仰祈聖鑒事竊查簡州竊賊鍾娃卽鍾哮訟誣控塘兵劉在蒽搶奪錢文衣物致該州王錫鏞非刑致斃劉在蒽一案當經臣將該員王錫鏞先行撤任奏叅光緒十四年十一月初八日奉硃批王錫鏞着先行革職歸案審辦欽此欽遵由部咨行到川提集人卷來省發委審辦去後兹據成都府知府朱其煊督委審明由布政使崧蕃署按察使黃雲鵠成綿龍茂道承厚會詳勘解前來臣親提該犯証及該革員確切研訊緣鍾娃卽鍾哮松籍𨽻該州素不務正在外游蕩行竊與已死劉在蒽素識無嫌劉在蒽向充該州汎防九曲鋪塘兵革員王錫鏞籍隷山東濵州由癸酉科拔貢考取一等以州同歸部選用於光緒十二年在原籍山東防黃並堵築溞溝趙莊等處决口案内出力蒙保免選本班以知州不論雙單月選用十三年四月選授簡州知州十四年二月到任八月初八日有州民曾有才雇工嚴孝明赴塲趕集買得包榖一挑轉回順將汗衣一件並裝錢搭連一個擱於挑上走至九曲鋪塲口人多擁擠被無名竊賊將汗衣搭連一併竊去經嚴孝明查知投明約保周遠樹等曁劉在蒽托令代爲淸查劉在蒽稔知鍾娃當在附近綹竊料必知情將其尋獲盤問鍾娃不能隠瞞承招嚴孝明失物係伊所竊經劉在蒽當塲起出原贓交嚴孝明領回一面欲將鍾娃送官究治鍾娃跪地央免劉在蒽用拳將鍾娃毆打數下逐令出境息事詎鍾娃懐挾前忿於初九日傍晚揑稱伊由省城携帶錢二千文裝放搭連内回州省母被劉在蒽攔途搶奪復將衣物剝去等情赴州喊控王錫鏞以劉在蒽身充塘兵胆敢搶奪幼孩錢物實屬不法次日差傳劉在蒽到案諭令繳還鍾娃原贓劉在蒽供明鍾娃綹竊嚴孝明衣物緣由用言分訴鍾娃堅指劉在蒽將伊搶奪王錫鏞輕聽鍾娃一面之詞疑係劉在蒽恃兵抵賴勒令現贓劉在蒽復向嚴孝明取還失贓繳案王錫鏞再三追究錢文劉在蒽不服出言頂撞王錫鏞喝令刑役劉順黃耀用牛筋條且責其背不記下數致傷其左臂膊脊背脊膂左右後肋錢文仍無着落王錫鏞諭令發押看管聽候覆訊查究不期劉在蒽因受傷過重延至是夜四更後在押傷痛氣脫殞命王錫鏞親往騐視見劉在蔥有氣脫形狀卽以劉在蔥係於受刑後在押患病身死等情通報立案維時先經臣訪悉前情並據該管府道曁藩臬兩司查明揭請將王錫鏞撤任叅辦經臣奏奉硃批革審一面由府調取成都縣刑仵檄委候補知縣聨武帶領前往騐明劉在蔥屍身實因受刑過重傷痛氣脫身死提集人卷來省發委審辦兹據該府委員等訊明議擬由司道會詳解勘到臣隨提犯親鞫據供前情不諱詰無起衅别故及教峻之人亦無挾嫌故勘曁知情拷訊各情事案無遁飾查例載誣告人因拷禁身死者擬絞監候又律載監臨官因公事非法毆打致死者权一百徒三年聽使下手之人减一等各等語此案竊賊鍾娃卽鍾哮松因綹竊嚴孝明汗衣搭連被塘兵劉在蒽查獲起贓毆逐懐忿虛揑劉在蔥攔途將伊錢物搶奪等詞赴州誣控致劉在蔥被該州王錫鏞非刑拷訊身死查劉在蔥死雖由於刑責自應按例問擬鍾娃鍾哮松合依誣告人因拷禁身死者擬絞監候例擬絞監候己革簡州知州王錫鏞於鍾娃誣控塘兵劉在蔥搶奪錢物之事並不查究虛實輒將被誣之劉在蒽刑訊致斃雖劉在蒽被責由於出言頂撞第牛筯條係例禁非刑臂膊脊背等處亦非受刑處所實屬非法毆打亦應按律問擬王錫鏞合依監臨官因公事非法毆打致死者杖一百徒三年律擬杖一百徒三年刑役劉順黃耀聽使下手刑責合依聽使下手之人减一等律應於王錫鏞本罪上减一等各擬杖九十徒二年半分别革役各到配折責充徒嚴孝明因衣挑被竊投知塘兵劉在蒽代爲淸查尚無不合且與肇釁釀命不同應毋庸議案已訊明無于省釋牛筋條存庫案結銷燬所有審擬緣由是否允協除將全案供招咨部外理合恭摺具陳伏乞皇上聖鑒勅部核覆施行再查此案該管官成綿龍茂道承厚與府司同揭叅到臣前次奏叅摺内漏未叙及兹旣查明相應據實添叙更正除分咨吏刑二部知照外合併陳明謹奏奉硃批該部議奏欽此○○頭品頂戴閩浙總督臣卞寳第跪奏爲外海水師遊擊員缺緊要遴員請補以重職守恭摺仰祈聖鑒事竊浙江提標左營遊擊陳旭准補乍浦協副將應行給咨赴部准到部咨該員係由勞績請補應以此次奏定章程先開底缺所遺遊擊係外海水師題補第四輪第一缺輪用儘先人員行令棟補等因定例武職儘先各官均按奉旨先後挨次補用如實在不得其人或員缺賢要亦必須將名次在先各員按名指實於此缺何項不宜方准將名次在後之員聲明請補等語臣隨在於浙江省已收標外海水師儘先補用各遊擊内詳加遴選如名次在前之陳文英前經管帶砲隊赴甘差遣久未回浙胡碩内奉部行查保案未復無徴揀補惟查有留浙儘先補用外海水師遊擊鄧驄保年三十五歲廣東香山縣人由藝童歴升大副光緒七年間在福建茶捐第十六次案内報捐都司職銜奉部核准十一年鎭海保准以都司儘先補用續於浙洋救護遭風船隻三次保請以遊擊留浙儘先補用光緒十二年三月二十四日奉旨允准是年六月收入浙江提標左營水師候補咨部覆准註册歸班序補各在案該員年力强壯槍礮亦嫻管帶起武輪船歴在浙洋巡緝得力以之補授斯缺洵堪勝任核與定章名次相符合無仰懇天恩俯念外海水師員缺緊要准以該員鄧驄保補授浙江提標左營遊擊於營務洋防均有裨益如蒙俞允俟部覆到日給咨送部引見恭候欽定除飭取履歴咨部外謹會同浙江巡撫臣崧駿浙江提督臣歐陽利見合詞恭摺具陳伏乞皇上聖鑒勅部議覆施行謹奏奉硃批兵部議奏欽此 
 
