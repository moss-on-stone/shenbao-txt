# 1909 - 168 - 4913070

 

Page 1

 
 
   
 
 

Page 2

 
 
上諭 
　　 
[監國攝政王鈐章五月初七日奉]  
　　上諭江西撫州府知府員缺著李馨國補授欽此 
　　旨伊犁將軍着廣福署理欽此軍機大臣署名奕劻世續張之洞鹿傳霖那桐 
[宫門抄]  
　　五月初七日召見軍機順王文俊舒志倭什琿特蘇愼茹泰崇興 
交旨 
　　 
[四月初二日軍機大臣欽奉]  
　　諭旨貝勒載洵等奏現修崇陵工程情形一摺知道了欽此又奉 
　　諭旨會議政務處奏議覆翰林院侍講阿聯裁缺司業蔭桓奏陳學務一摺又片奏議覆御史石長信奏請改兵備道爲兵備使司應毋庸議等語均著依議欽此又奉 
　　諭旨出使比國大臣楊樞著賞給二等第一寶星欽此又奉 
　　諭旨署農工商部右丞左叅議祝瀛元外務部左叅議周自齊候補三四品京堂署農工商部左叅議誠璋均著賞給二等第二寶星直隷候補道馮國勳著賞給二等第三寶星欽此 
代論 
[錫金均教育費私議（金匱裘廷梁稿）]  
　　吾邑均教育費間題旣起。議論紛紜。約分三派。甲派之言曰。勸學所集收之欵。皆公欵也。理應城鄉各分其半。無論公立私立。應按校分撥。不如是則不均。乙派之言曰。公欵聚多分少。果如甲說。一一匀分。計其效果。則城 
 
 
 

Page 3

 
 
鄉各校。所增不過涓滴。而大局立圯。不如一切歸公。力謀進步之爲愈。丙派之言曰。爭端旣啓。無論勸學所如何爲難。必有以答其意。但當以大局不破壞爲限。裘廷梁曰。乙派丙派。一言合。一言分。立於反對之地位。而分合均無界限則同。現當籌辦自治之際。又值清理財政之時。甲派一百十八人。聯名公呈江督。皆平日以興學自任者。意必能維持大局。力趨文明。爲吾二邑之福。不佞馨香之而膜拜之久矣。用敢稍伸其言論自由之旨。以備諸君子研究之資。竊以爲解决此項問題。宜分兩端。以次研究。第一研究公欵性質。正名如左。 
　　甲縣教育費。東林書院產業。及基本金。賓興田租。及基本金。兩邑尊東林竣實冬漕捐。小課捐。及由縣帶徵之各項附加稅。皆屬之。據本年勸學所預算歲入。連閏約一萬元。 
　　此項爲城鄉公共之欵。亦即錫金二縣公共之欵。爲全縣計。方當擴而大之。以謀教育之進行。必無更加朘削之理。他日經費充裕。除籌辦縣立各學校。以備城鄉各校畢業生长階外。當由二縣監督酌量各學區情形。爲教育之補助金。但必以瘠區爲限。富饒之區不與焉。必以公立爲限。私立之校不與焉。即或通融辦理。亦必由二縣監督。或省視學。擇其成績優美者。量予補助。以風示城鄉。萬無按校匀分之理。此爲通籌大局之至計。亦即日本辦學之成規。否則漫無限制。徒損公欵。爲教育進步之阻力耳。華君海初。丙午年創立補公小學。或問其命名之意。則曰。公欵竭蹶。勢難普及。吾以私立補公欵之不及也。其言非徒通曉法理。即其舍已爲羣力顧大局之公德。抑亦過人遠矣。 
　　此項教育費。爲錫金二縣共有之教育費非徒鄉不能分。城亦同之。蓋城鎭鄉各爲全縣之一部分。旣有法定之區域。自宜各籌本區專欵。以供教育。而不能侵人全縣共有之範圍。匪直城鎭鄉爲然。即錫金二縣。亦不能各分畛域。剖取其半。是宜適用奏定自治章程。分屬二縣管轄者。由各該州縣會同監督之條文。 
　　乙城教育費。歷年籌集之各商業直接捐。間接捐。及上海絲廠之特别捐。並新籌各項私經濟之收入。皆屬之。據本年勸學所預算歲入。連閏約五千八百元。 
　　此項爲城厢内外首學區公共之欵。應辦城廂首學區公共之學堂。猶之甲鎭教育費。不能移於乙鎭。甲鄉教育費。不能移於乙鄉也。然頻年因縣教育費不足。挹城欵以維持之者。歲不下二三千元。犧牲小羣以利大羣。爲大局計。蓋不得不爾。 
　　丙鎭教育費 
　　丁鄉教育費 
　　自治區域劃定以後。鎭自爲鎭鄉自爲鄉。教育費隨之而分。届時勸學所集收之公欵。所當撥歸各鎭鄉者。惟各鄉典業歲入四百八元。天授鄉冶坊歲入五十元耳。撥還之法。必視其營業所在地。而還之各本區。亦無按鄉匀分按校匀分之理。典冶二項歲入。現歸全縣學務公共範圍之内。城未分用其絲毫。異日亦不能分於他鄉也。但縣教育費不足。理當由全縣擔負。而以城教育費還之城。鎭教育費還之鎭。鄉教育費還之鄉。方爲公允。 
　　第二研究教育機關。及各校性質。分類如左。 
　　甲關於全縣教育者。一勸學所二教育會三府中學堂四東林兩等小學堂五竣實兩等小學堂六方泉師範傳習所七西漳師範傳習所（此二項傳習所。因師範學堂簡易科學生日少。糜財可惜。本年停辦師範。改於鄉間設立傳習所。以就私塾教員之便。半年畢業後。再移設他處以四鄉遍及爲度。）八政法講習所以上八項。除教育會由學憲批准。以賓興典息撥充經費外。其餘七項。應就縣欵開支。 
　　乙關於一學區教育者。一城北小學堂二城西小學堂三城　　南小學堂四城東小學堂五三等學堂六惠山簡易小學堂　　七第一半日學堂八第二半日學堂 
　　以上八校。爲錫金二縣首學區公立小學校。應就城欵開支。就兩端之名義論。公欵各有界限。均無可均。城鎭鄉。立於同等之地。位旣不能離縣而獨立。即不能取二縣公欵而瓜分之也。推之於省將母同。推之於國將母同。試再以事實論。甲派呈請。均欵之時。四鄉約六十餘校。今七十矣。藉令江督。准如所請。取縣教育費之半五千元。按校匀分。每校歲。增七十元耳。學堂之數歲增。則所分之數歲減數年之後。學堂倍於今。則所分之欵半於今。又倍之。則又半之。半之不已。且等於無矣。再取縣教育費五千元分之城。則今歲全縣公立之校六。首區公立之校八。私立之校二十六。每校所分之欵無幾。而勸學所廢矣。宣講停矣。視學員虚設矣。府中學堂。無錫金學生之足跡矣。東林竢實。不鏟於仇學之人。而鏟於興學之人矣。法政講習所散矣。方泉西漳之傳習所消滅矣。取甲說而實行之。所收之果必如是。均則均矣。其如大局之毁壞何。 
專電 
[電一（北京）]  
　　升允奏陳立憲流弊甚力又奏因患心疾常若有失目熟視無睹耳傾聽不聞口鼻不辨香臭 
 
 

Page 4

 
 
粗爄肉糜啖之而已雖服驅邪劑降氣方能察有象病難喩無形痛新政待興舊病難瘳請開缺蓄艾再圖報稱硃批另有旨 
　　按升允此奏牢騷殊甚即昨日上諭所謂迹近負氣也負氣二字昨報誤作要求合亟更正 
[電二（北京）]  
　　東督錫清帥奏請撥欵千萬興辦銀行實業度支部議覆費鉅難籌應令暫緩 
[電三（北京）]  
　　直督楊蓮帥病勢輕减可保無虞惟言語仍覺不便樞臣中有以簡員署理爲請者攝政王擬派御醫往視再行酌核 
[電四（北京）]  
　　贛撫馮奏報毛大盛就獲已正法高彤請復原官留原省免繳開復銀兩奉旨照請 
[電五（北京）]  
　　浙撫增奏陳渭捐助學欵請奬伊孫及姪孫以郎中用奉旨照請 
[電六（東京）]  
　　駐美日本大使高平男爵回國期定在美國議會會期終了之後 
[電七（東京）]  
　　高等商業學校廢止專攻科之期已由内閣議定改在六年以後（曾定二年之後） 
[公電（潮州）]  
　　各報館鑒潮汕鐵路學生控該公司喪權違章鑿鑿可據奉督憲派員查辦公司懼默遣散日人二十八名僅留一人潮州紳商學界以主權所關擬開研究路權會挽救巖虞 
緊要新聞 
[浙江旅滬學會評幹兩部致浙路公司董事局書（爲挽留湯劉總協理事）]  
　　敬啓者報載公司二十四日在杭開股東年會始以爲不過更舉董事報告成績已耳繼而知湯老將堅辭總理席湯辭則劉必引去此何事也奏辦不及四稔杭嘉三百餘里倏湧現風馳電掣之汽車翳誰之力不受薪金不支公費芒鞵徒步忽杭忽滬者無論矣前年風潮猛烈外人之强硬部臣之狡猾與夫衆議之沸騰咽嗚叱咜瞬息萬狀誠出生入死時也湯以剛勁劉以鎭靜歷七閱月艱險不少懈亦不少餒卒至股東非股東浙人非浙人披血瀝汗認集巨欵政府知我民之不易驅迫也改借爲存而主權始復浙民知部欵之毒於虫蛇也存而不用而義憤乃伸迄今時隔兩一年聞危苦之言猶戚戚然有餘痛焉迺者由杭之嘉之路雖已告成由甬之杭之線正在購地彼贛路且從事測繪統籌全局是告成者十之二三興築者十之七八正經營慘澹之秋也環顧浙人其材德其聲譽有與湯劉相伯仲者乎有之即湯劉少弛其負擔也庸何傷否則湯劉留則路存湯劉去則路亡粤漢前車殷鑒不遠其關係顧不重且大耶聞諸道路一二稍有資格者主張動用存欵以赶集商股爲非計果爾匪特不知湯劉與浙路有絶大之關繫我輩當合全力以留之是惟恐其去之不而無以染其指也韓子云冥頑不靈而爲民物害者皆可殺浙有其人盡人得而誅其心矣諸鄉長旣有監察公司之責任即有維持公司之義務當此重要問題度必有眞知灼見挽留此可敬可崇可憐憫可犧牲之總副理以保浙路者保浙土也不觀夫蘇路公司之對於王總理乎丹揆京卿簡爲財政監理官官將離蘇而來浙矣而蘇公司不聞有更舉總理一事此何故歟蓋深知根本固則枝葉茂根本摇則枝葉落總理者公司之根本也蘇尚如是浙復奚欵哉且諸鄉長亦曾計及湯劉辭退後久人之詰問郵部之干涉以及全浙人民之恐慌乎平勃可以安劉京貫足以危宋成敗何常惟視當事者何发耳今者去股東年會不及二旬爲今之計非由諸鄉長速開董事特别會不足以堅留總副理非堅留總副理則股東年會先時取消可也臨時解散亦可也不然則是諸鄉長辜代表股東之責任謂爲不滿意於湯劉二公也其何說之辭造路非工程之難得人與集股之難旣得人矣集股之義務諸鄉長顧盡乎否乎調查各屬二期股欵陸續繳到者爲數頗巨惟大資本家尚在觀望不於此時如數繳欵而輒曰動用存欵苟有面目當不忍言諒熱心如諸鄉長必能鼓之舞之也本會爲全浙旅滬之總機關以維持公益爲宗旨旣有所知安敢緘默謂爲借箸也可謂爲越俎也則不可謂爲告訴也可謂爲干涉也則不可披瀝瀆陳幸垂察焉 
[附浙路總副理四年期滿告退文]  
　　光緒二千九年李雲書部郎請辦江墅銀公司不答爲廢草議張本卅一年因爭浙贛始議全浙商辦六月大會於上海其後各處開會不計計杭滬股東常會者三大會者六每會潜藻必求退股東必堅留若例然甚矣潜藻之愚也　是浙人之一耳枵腹以冐任舉國不習之役父老强迫之即有過誤或不如式宜無不矜諒容有誤公司爲潜藻之私產而猜之习之厭棄之亦安肯于稠人廣座中因潜藻之陳乞而大聲應曰退退者然則潜藻乞退而欲父老之當場承認非乞退也直謂之以退爲進可也今父老所議四年一任之期已滿杭滬亦接軌矣是以不復當會場以退字聒父老之聽而于請蒞會時先行公布旣公布矣父老幸勿責潜藻之不告而退也先後所收股份專册詳列所餘股欵及材料分儲備撥所領部欵另守待檄經手之未完者僅矣自江干之閘口南星清泰至艮山站迤北經　橋臨平計邨長安周上廟斜橋 
 
 

Page 5

 
 
硤石王店嘉興嘉善至楓涇接滬軌凡十五站二百五十四里三站綫三十七里又艮山至拱宸站十三里一站綫十一里城綫六里六站綫六里石宕綫三里二共正綫二百七十四里二站綫五十四里大共三百三十一里二此經郵傳部一再調查者附屬之辦事處四省公所鐵路公會鐵路學堂及貼補股息等項胥於建築不涉其涉於建築者如地價機廠站屋租屋車庫貨棧道房轉盤秤車橋水櫃煤水臺並沿路綫之電報電話畢具機車大號四尋常入客車有頭等三頭二等連二二等三二三等連二三等三十三共四十三外有箱車邊車行李車石料車公事車牲口車以供裝貨辦公計三十五噸者五十三十噸者七十十噸者四十三共一百六十三尚有三十五噸者四十備杭甬綫之用而釣車平車撳車電氣搖車活鐵路連軌七里及斗車機器挖泥船不與焉大共用去洋銀六百一十八萬二千七百圓有奇除不涉建築等項及車輛另計平均每中里費洋一萬三千四百有奇一三五合規銀九千九百兩有奇一切并計連設備添補在内平均每中里費洋一萬八千六百圓有奇一三五合規銀一萬三千八百兩有奇杭接滬軌綫路一百英里又里之三每一英里亦止費規銀三萬二千七百兩有奇而已江浙地價視京奉京漢貴且倍杭嘉澤國共橋一百四十四座涵洞十四處水管一百十三處所堵塞所繞避費亦不貲嘉興至楓涇運石又奇難臨平山粉石硤石山浮石無論橋工并路工亦不合用此三百三四十里橋工路工所用之大小石塊石子均由江于及仁和之張山橋轉運而往春雨積久誰歟鑒此劬　者重以　藻之不才工程司之無定又爲妄人所誑職員所負而里所費止此然則謂中國之欵不足舉中國之路此直亡國之言耳（未完） 
[西報譯要]  
　　葡國澳門勘界員抵港泰晤士報載初六日香港電云葡萄牙澳門勘界專員馬沙都及西拉蒂君前任葡萄牙駐粤領事）已抵香港不日赴澳辦理劃界事務 
　　美政府對於川漢路債之意見文匯報載初七日倫敦電云美政府宣言如川漢鐵路借欵准與美國匀攤合辦則美國可置辦法之說於不問即於現訂合同亦不從中阻撓現美國公司擬得此債十分之二並擬與其他團體磋議一切英政府已照會美國謂英於美國提出條件並無異言惟仍主此事應由各團體代表協商日本日日新聞載前月二十九日北京專電云美政府抗議川漢鐵路借欵北京外人頗爲驚詫此事旣播外人咸謂美國對華政策已露驟變之迹象中政府及三或銀行所訂之草合同業已簽押惟候諭旨允准不意美政府乃藉口中美密約遽起反對外人多謂美國此舉具有童騃之見解現聞張相國對於美國抗議似有坦然之態度大約將擬拒紙美請又據某要津論及此事謂美政府並未决議破壞此次借欵合同惟意在藉此以獲將來之路權云 
　　日本亦擬染指中國路事字林報載初六日東京電云東京著名經濟家現正組織公司擬供給粤漢及川漢兩路所用之材料並襄辦其建築工程 
　　日人壟斷滿洲利益之一班文匯報載初六日東京電云本年滿洲大豆及豆餅由日商輸運出口者共值價日洋一千三百萬元於此足見日人發達滿洲利源之一班 
[京師近事]  
　　大學堂總監督劉廷琛以每逢暑假學生多半回家若能省此川資俾助學費可稱兩便故擬今歲不放暑假嗣經學生辯論以各處都放暑假大學堂獨創一例恐於衛生有磚劉監督答以現在如張鹿兩中堂其當年讀書並無放暑假之事至今位高德劭康健如故可見暑假實在可以不放云云然各學生終不以爲然故仍擬照例放假也 
　　近日外間紛傳譯學館招考兹經查悉係因北洋譯學館有一學生牟姓者由某相國送入北京譯學館故外間疑係招考其實並無招考之事 
　　政務處日前會議新官制張世兩中堂宣言改訂官制首以畫一滿漢官階爲第一要義將要都統等名目本係國初軍制現在變通旗制泯除界限旣爲憲政惟一之要點則此項官制自應速行變更惟事體重大應由變通旗制處妥議咨核或會商酌訂以昭愼重日内即將上摺奏請 
　　樞府諸大臣日昨與都察院總憲提議以後京外各官員凡條陳事件應由該院查核如或摭拾空言並無確實辦法者即勿庸呈遞以免繁瑣倘確有見地可期實行即應從速代奏免致阻塞言路此外被叅寃抑各員亦應細核呈内情節或行查本籍或即駁斥或准代奏均應詳加察核　　陸軍部鐵尚書現與各大臣議定貴胄學員畢業後留學各國章程已傳知該學轉飭各員遵照其内容除經政府選派者不討外其備資留學各員須先禀由該旗衙門咨部查核批准以便咨照外部電達各該國駐使照料其游歷者不在此限制 
　　政府提議以裁汰冗員係疊奉諭旨且查政治館罰次續訂之官制草案内開凡各省直隷廳州縣原設之佐貳雜職均應裁汰已經疊次催飭在案而各省多示照辦殊屬不合擬於日内再行嚴催迅即將間冗之佐雜各缺甄别裁汰限期奏報以清吏治 
　　崇文門稅關每年七月結算奏報一次自去秋起至今年四月已收稅欵七十餘萬届奏報期當達百餘萬兩之鉅較之往年爲數頓增聞副監督某商諸某邸欲於現收七十萬兩中提取二十萬兩分潤私囊某邸當即痛斥其非謂崇文門稅項爲皇室正供應如何剔除積弊以率羣僚今乃躬爲之倡殊負朝廷委任之意副監督悚然而退 
　　張文達公建祠鑄像之說現經各同鄉京官提倡將擬實行一切經費已籌有端倪矣 
　　内務府奎大臣俊已將估修監國攝政王府第工程覈計妥協繪具詳圖已於昨日呈覽并請由部庫籌撥欵項 
　　禮部溥尚書於上月赴西陵梁格莊行宫駐班兹聞差務已經期滿故於初一日下午六點餘鐘由梁格莊專車回京 
　　承修崇陵工程大臣洵貝勒鹿中堂等以承修陵工所辦各項事宜應從容籌畵擬定每逢三六九等日齊至陵工辦事處將應行辦理公牘會商凡遇有緊要事件即當日知照各大臣商議 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[河口大保案之核减雲南]  
　　雲南克復河口一案由前滇督錫清帥將出力人員具摺奏保經吏部議奏以去歲克復伊始已電保多員此次彚奬文職又有三百三十餘員未免過多駁令刪減業已奉旨依議咨行到滇即經署滇督沈秉堃督同司局詳加考核委係實無冒濫爰於前日具摺入奏略云伏查此次河口匪亂變起倉卒勢極披猖繫大局之安危爲中外所注目事機稍失糜爛不堪兼之時主入夏瘴癘盛行地處邊荒輓輸不便非藉資名噐不足以策將士奮往之心非多派運員不足以收士馬飽騰之效雖去歲克復之台曾經電奬多員然皆係名營將領或前敵用命最爲出力之人其餘將官以下以及營勩稍次者均未開列迨後軍務蕆事據各路統領及處局陸續查報凡列册應奬者共計一千員有奇前督臣以名器所關倍加愼重再三核减始存此三百三十餘員餘均酌給外奬本未敢稍涉冒濫且以營隊而論統凡前敵後路不下五十營而設局運餉運械及採辦軍糧各委員又在百員以内合之雖似稍多分之實已極少惟旣奉部駁刪减自應遵照辦理兹經飭由雲南善後局詳細核擬請將原列異常項下之彭文杰等七員改照尋常勞績另擬升階原列尋常項下稍次之朱朝政等二十員酌予删除改給外奬綜訃開列異常出力者六十六員尋常出力者二百五十二員臣覆加查核委飭核實刪除並無一名冐濫懇恩俯准照擬給奬以示鼓勵四月三十日奉硃批該部議奏 
[學部奏奬直隸天河師範畢業生北京]  
　　學部奏稱竊臣部前准直隷總督咨稱據署直隷提學使詳稱天河師範學堂簡易科學生自光緒三十一年六月及三十二年正月先後入堂肄業至三十四年五月畢業學科程度均屬完備擬請將考列最優等之祝永圖等八名考列優等之封汝諴等二名分别遵意比照初級師範中等下等給奬以資鼓勵詳請轉咨等情相應將清册同試卷成績咨請查照核覆施行等因到部曾經臣部咨覆該學堂學生等肄業年限有三年或二年半者應飭造具歷期歷年考試各科清册送部核辦在案現據提學使轉呈該堂造送學生歷期歷年各科分數表前來臣等查定章師範簡易科由官設立年限在二年以上成績優著者得請奬勵該學堂學生等入學之初雖未免先後叅差然皆畢業在二年以上覆覈送到試卷大致可觀惟各科程度尚有較淺者又該堂所算分數亦與定章不合經臣部詳加校閱將各科試卷分數酌爲核減並均照定章改算計得最優等四名優等六名自應照章奬勵所有列入最優等之祝永圖姚金紳孫士琛胡榮藻等四名應比照初級師範中等奬勵擬請作爲師範科貢生以訓導用令充小學堂及程度相當之各項學堂正教員俟義務年滿以應升之階儘先升用列入優等之葛立章劉高等李豳圖陶愼儒封汝諴曹秉鈞等六名應比照初級師範下等給予及格文憑令充小學堂及程度相當之各項學堂副教員俟義務年滿作爲師範科貢生奬給訓導銜以資激勸宣統元年四月二十七日奉旨依議 
[晉省杜絶客土辦法北京]  
　　晋撫寶棻片奏晋省烟禍最深本年奏明禁種並限制客土輸入均蒙兪允在案現在種期已過據報次第禁絶亦未别滋事故其十店舊有存土曾經變通牌照捐辦法先行查明確數黏貼印票藉杜客土暗入以便勒限銷完改業兼爲收捐之考據一面刋給吸户購烟牌照藉資限制復分路籌設禁烟局所廣施醫藥俾除痼疾惟山陜僅隔一河度口林立防不勝防晉省本產旣絶土價日昻雖限制鄰土輸入然商民趨利忘害難保無偷渡來晉情事私運私銷妨碍大局陜省奏定明年禁種現在將届收割新土必益充斥業經奴才咨商陜西撫臣互相稽查自當督飭山陜邊界印委各員合力嚴禁私渡庶小民無所藉口沈痼冀早廓清四月二十九日奉硃批該衙門知道分類新聞政界 
[勒令舉舉職各員學習法政浙江]  
　　浙江藩學臬運四司會詳撫憲文云浙省法政學堂成立於光緒三十二年至去年官班畢業者僅四十五人去年下學期與今年上學期二次考取官班來堂者不過一百五十餘人刻值舉辦新政需才正殷且各級審判廳限年成立若僅此肄習法政之百餘學員斷不足敷策遺之用查廣東廣西兩省法政學堂曾由該省督撫奏請飭吏部檢選各省舉人分發來粤入堂肄業期滿以知縣留省補用均經奉旨允准在案良以舉人於中學研究有素進授以法政學科其程功較易其收效自速浙省自光緒三十二年吏部議准政務處寛籌舉貢出路章程後計舉人用鹽大使分發來浙者約二百人其用州同按經歷布道庫大使府經縣丞各項亦有十餘人此項人員不乏可造之才若令終身沈滯下僚未免閑散可惜似非廣其登進之途無以勵其嚮學之志該員等本係舉人出身照章以知縣揀選擬請援照粤省成案將現在舉人出身之鹽大使及州同按經歷布道庫大使府經縣丞各項擇其年壯才明者一體送入法政學堂俟畢業時試騐其成跡較優者以知縣留省補用將來審判廳成立亦可酌量試署於造就吏才之中兼寓疏通冗員之意似屬一舉兩得再五貢亦係正途現查候補佐雜各班自光緒三十二年以來五貢就職州判府經縣丞各項分發到浙者亦復不少擬請一律派習法政俟卒業後或酌予升階或借署審判廳職俾得及時自效以宏造就而免向隅本司等公同商酌意見相符理合會銜詳請憲台察核奏咨立案施行 
[奉省民政司警務科成立奉天]  
　　奉省巡警道裁撤後全省警務併歸民政司辦理張貞午司使以本司原設五科事極煩雜各科員均有專責倘兼辦警務萬難周密提議於五科外添設警務一科酌留巡警道舊用科員四人以資熟手昨已具文呈報矣 
 
 

Page 11

 
 
交涉 
[電復查明兩教滋事詳情南昌]  
　　贛撫因會昌縣天主耶穌兩教滋事迭奉江督及上海法總領事電詢後當即電復南京端制台云洪箇電敬悉敝處亦准巨總領事來電已飭兪道派委員弁往查拿辦並先略復巨領矣查筠門嶺及羅塘地方正在會安長一縣交界距城窵遠均有法英教堂洋教士係駐郡城俟得復再逹騤禡印並復上海法國總領事電云箇電悉查筠門嶺羅塘地方正在會昌安遠長寗三縣交界該處均有天主耶穌教堂已電飭贛南兪道派委員弁酌帶壯勇迅往澈查如有冒教匪徒滋擾立即拿辦並飭該縣等一律保護教士教民仍由兪道先行知會駐贛徐聞兩教士以慰其意得復再逹江西撫部院馮養印迨二十五日再復上海法國總領事電云養電想逹頃接贛南兪道來電兩教民皆袁姓本同族因祭祖分肉相爭控會昌傳訊未到福音堂司事巫人光誣指毆捉天主教民經防營局紳查明救阻因上年兩教涉訟恐牽動羅塘等處刻分札會安長三縣密查防範等語查兩教民雖係各教究屬同姓區區口腹至於爭訟大背教規巫人光插身多事尤屬不合兹准兪道電知天主聞教士耶穌和教士分飭袁姓教民聽本族公論言歸於好並查明巫人光半日行爲由縣懲儆仍飭各屬妥爲保護兩教民譬如子弟雖或相爭兩教士譬如父兄自相和好想貴總領亦必以爲然也江西撫部院馮徑印 
[綏芬悞斃俄兵之狀况吉林]  
　　寗古塔東鐵道綫五站地方原駐防營一隊春間被俄人無故全行驅逐該隊官寗得勝因將隊兵移駐穆稜河近隊官奉調進山剿匪祇留兵數名以資守望迨日前夜半俄人持鎗越卡私進被邏卒鎗斃俄兵一名事後俄官除帶兵到營將邏卒拘解哈爾濱究辦外並將該兵等全行驅逐日昨該隊官剿匪回營知該處已被驅逐遂率隊又移至六站駐紥 
軍界 
[湘省邊防之靜謐湖南]  
　　湘省郴桂一帶邊境前經委員會同地方官辦理清鄉旋據禀報一律安靜現經駐紥瀏陽之中路巡防第十五隊蔣管帶飭派弁勇前往江西交界各處嚴密巡查有無匪徒潛匿嗣由南鄉過醴陵繞萍鄉沿途訪緝刻已回防報稱一路均屬靜謐云 
[南安清鄉之狀况江西]  
　　江西南安府一帶毘連粤邊去冬匪亂雖經大軍撲滅而辦理清鄉尚未竣事經贛南道兪恪士觀察到大庾縣清查以此次清鄉一洗從前保甲敷衍之習鳥鎗已烙印編號近三百枝從匪呈悔者三百餘人其距邊稍遠各隘現正舉辦尚未竣事惟駐邊各弁勇外受瘴氣面色黄瘦來城巿藥殊爲不便邊地食用極貴時届夏令邊瘴之地尤易致疾不得不加撫馴等情電禀贛撫乞賞藥資以示體恤當經馮中丞以邊境戍卒允宜體恤藥資由道酌給移支應局歸墊並飭遵將清鄉事竣一切情形及酌給藥資數目病勇姓名詳禀察核 
[頒發射擊成績表式鎭江]  
　　兩江督練公所教練處以射擊一門爲全軍之命脈亟應及時練習以成勁旅特印就射擊成績表式頒發步馬砲標每標三十張工輜兩營每營十張以便按時塡送並由本處隨時派員前往切實考查藉覘成績日昨駐鎭南洋陸軍步隊三十五標統帶敖君已奉到此項表式矣 
學務 
[美術學校開展覧會松江]  
　　松江女子美術學校係吳君省三創辦自開學至今計及一年成效已著前日特開放績展覧會將學生成績一一排列是日午前爲男賓展覧松府戚太守及華婁兩邑尊均到此外學界到者甚衆午後爲女賓展覧本城各女校及楓涇女校學生均到此外女賓亦有數百人極一時之盛所有成績如圖畫造花造果無不鮮麗酷肖其剌繡摘綿兩種尤極精緻來會展覧者羣贊成績之優美不置 
[贛省模範中學解散之詳情南昌]  
　　省城模範中學堂係方言學堂改立内容未能整肅今春葉紫封太史由京旋里在省紳學各界公請提學使聘爲該堂監督太史入堂數月尚幸無事上月二十六日下午忽有某學生因菜飯不如意約令全堂學生將碗碟槪行毁碎并將廚夫詈毆監督聞之大怒遂呈明提學使暫行停課大加整頓並牌示諸生略謂打碗一事固各學堂惡習而本堂又變本加厲益以打人此事由胡馥生章端等數人主持照章本宜處以出堂之罰從寛令該生等照數分賠先由會計處發錢墊給廚役各生限十日内繳還會計處不得有誤迨二十九日本堂學生因请譯漢音與英文教員齟齬要求更換先出匿名揭帖擅停英文講堂由監督諭令照常上課迄置不理並旁生枝節打毁飯堂碗盞十餘桌又聚衆以出堂挾制紛紛束裝搬去監督復牌示將倡首滋閙及平素性喜多事之學生李文誥叚譯才楊煇章端舒華元舒偉元胡馥生甘紹棠徐材棟張肇廷徐步衢劉兆棟等十二名立予開除照章學費不准扣算給還仍請提學使酌加懲辦並照會各學堂不再收錄以示懲罰其餘被脅出堂之學生如有不願從中附和者限三日内自行來堂呈明准其搬囘入學逾限並不准以被脅爲詞請予囘學至五月初一日林貽書學使遂牌示云模範中學堂肄業各生要求更換教員擅行停課粘發匿名帖並聚衆出堂希圖挾制實屬謬妄已極無論教員應否更換此等囂陵恣肆之風决不可長已由該堂監督查明倡首滋事之學生叚譯才等十二名開除示儆其餘被脅出堂諸生予限准其呈明回堂在案該生等如能自知愧悔仰即趧緊呈明回堂照常上課母再遷延自誤本署司並訪聞叚生等有從中把持阻上被脅諸生回堂情事尤爲可惡如果查明屬實即當按律懲辦勿謂已經開除罪即可倖免也 
實業 
[繭商議勸改良之熱誠湖州]  
　　日前湖郡繭商查得上海繭業公所商董楊兆鋆整頓朁策向商務總會遞禀以常州府屬武陽錫金江陰等五縣鄉民向以育蠶售繭爲大宗乃不料近年來育法不精蠶種日益 
 
 

Page 12

 
 
腐敗於春蠶中攙雜夏蠶近更於春蠶夏蠶之外多一秋蠶又有所謂洋種者俗稱夏夾季蠶質糙脆繅絲旣不合算絲廠每每暗虧不知育蠶蠶爲貿絲之本日本晉蠶日精一日已駕中國之上而常屬仍任腐敗春夏蠶種夾雜若不改良絲廠收蠶勢必捨此求彼利權外溢悔何能追亟宜設法挽回叩請轉詳撫院給示曉諭等因湖商聞此以嘉湖一帶育蠶向專繅絲近來滬商到地收繭售蠶者亦復不少惟育法依然不精雖出春夏夾雜尤用礬水遍灑希圖分量加重若不仿照改良勢必愈趨愈下將千萬利源拱手讓人本届爰議諄勸改良以冀家喩户曉云 
[東省農產輸出之狀况奉天]  
　　東三省農產物以紅糧大豆爲大宗大豆自去年以來開始運往歐洲由是各英商視綫頗集注此一隅駐營英領迭據本國商人來函要求其報告東省農產情形應接不暇邇來大豆運歐尤日益增加如英如德如法義等國莫不爭先購取本年西歷五月大連埠頭事務所調查該港輸出貨物共十萬三千餘噸内大豆豆餅雜榖占十萬噸之數他項貨品不過零數而已其輸出地點計往歐洲者約四萬噸之多次則爲日本横濱四日巿神户各埠至運往吾國厦門汕頭香港以轉運南洋各埠者則僅二萬餘噸云 
[鎭江絲巿近聞鎭江]  
　　鎭郡絲巿近因綢業不振銷路甚滯開秤之初定價二十一元旋以來貨頗旺次日即減至二十八元左右兹因陰雨連綿鄉絲來城較少而滬上繭巿又有起色故絲價又隨之略高云 
[淮綱新票之招足揚州]  
　　淮運司詳請奏咨補助江南財政案内奉加湘鄂新引一百票刻已招商認足一案兹奉督憲批云此次飭加湘岸新票三萬五千引鄂岸一萬五千引旣經該司督飭招商一律認齊造具清册各結備案應繳捐欵亦均核收候據詳奏咨立案所新加之票並准附片正額一體循還輪運仍查照成案蠲免之綱派捐以示體恤至票本捐欵事在前次加票之後自應母庸援免仰即遵照 
雜記 
[劣董幾釀交涉常州]  
　　郡城河南廂劣董顧禹九於月前授意子姪串通粮書毛菊生及地保等將東下塘某姓屋基二畝餘暗中售與美國教士潘愼章該董得賄五十元餘亦多所分潤契約將成爲某紳所知以擅賣領土出爲阻止并請武進縣飭人將該地丈旦以便公家收買免釀交涉其姪敏生恐禍之及已遂投身福音堂以爲護符 
[鄉先達後裔之狼狽揚州]  
　　甘邑公道橋劣董阮恩霖前奉道憲訪聞種種劣跡并據任阮氏上控各節經吳觀察據情批府提案集訊一面行縣將董斥革並出示招告昨經甘泉縣萬大令瀝陳該董年逾六旬精力疲頓平日辦事尚屬任勞目係鄉先逹後裔嗣後不准干預地方公益各事可否從寛免予解訊以全體面奉嵩太守批云據詳所請之處碍難照准 
[蕪湖官塲之醜態安徽]  
　　皖撫朱中丞近聞蕪湖差遣人員流品複雜相率以花天酒地爲夤緣要津更有在差屬員互混於酒肆茶寮烟間賭局之中彼此狎謔脫略名分實屬敗壞政體遺害民生甚爲震怒當派會計員某君潜往密查獲有實據即行禀請革叅一消官塲積瘴 
清談 
[江蘇自治研究章程我欲問]  
　　江蘇自治研究所章程出現矣（見昨報第　　四張）我欲問規定本章程主任者種種 
　　一本所旣以養成辦理各廳州縣研究所人才爲宗旨（見第一條）試問各廳州縣之辦理研究所者是否只須二人。（見第五條）已足數用。雖本章二人之數。根據部定研究所章程第七條。然部章但言至少以二人爲率。玩至少二字。則部臣之意。固不嫌其多。江蘇據何種之理由。而必準部章至少之數。 
　　一長元吳雖係省會之區。然旣各自爲縣。當不因省會故。而必增其人數。本章程規定長元吳寛送幾人。下綴以宏造就四字。豈凡非省會之各廳州縣。俱不足沐造就之宏惠歟。然此猶得曰省會云爾。若京口駐防。旣非省會。又非人數獨多之團體。何亦在寛送之列。（見第五條） 
　　一本章程試驗。旣由各教員校閱成蹟。彚請總會辦提調核示。吾意總會辦提調。當爲本所職員。本所一切職　。當必另條規定。乃吾徧尋第九章。規定職員諸條。絶不見總會辦提調字様。然則所謂總會辦提調。獨非本所之職員乎。旣非職員。又非若撫院之爲長官。何爲而有核定成蹟之權也。（見第十四條及第二十條至二十六條） 
　　一本所旣附設研究會。月集各屬辦理地方公益之十紳一次或兩次。而與之講解一切矣。然召集之時期。召集之機關。召集之形式。絶不見規定。設各屬士紳。此來彼去。任意到會。則永無會聚之時。將何自而收研究之益乎。（見第六條） 
　　一本所學員。旣明明規定八十名矣。意所謂八十名者。即爲本所之學額。而本章程又言本所教員應騁若干人。當視學額之多寡而定。一若學額未定者。豈具規定教員額數之時。前定之學額。忽已忘憶乎。抑規定者之意中。别有一學額之見解乎。（見第五條及第二十二條） 
　　一本所講義旣須由教員自編。又須俟編定後。呈准撫憲。始作定本。更須將所定者。頒發外府廳州縣之研究所。然則本所第一步。須聘教員。而各教員之到所。費時若干日。第二步。須俟各教員編輯講義。而各教員之編輯。費時須若干日。第三步。須俟撫院核准。而撫院之分别鑒核。費時須若干日。第四步。然後開辦。然後開課。而省城之研究所。已非旦暮間所能集事。况行文各屬需時。各屬選送需時。選送而不合格。而遣歸而。補送又需時。於是　城研究所之成立。非數月不可。豈規定本章程者。因部章有統限年内成立一語。故紛其手續。而不必準士民之需要歟。（見第四條及第二十九條三十條） 
雜評 
[升允之開缺]  
　　升允反對新政。譁傳已久。今果開缺。聞者快之。 
　　夫以舊資格之督撫。挾其從前之目光。以辯新政之利弊。宜乎其鑿枘不入者。然苟能虚心納諫。聞人之諷剌而改之。規勸而受之。亦未始不可與爲善。乃愈規勸而愈堅其謬。愈諷剌而愈激其怒。如升允之負氣。斯眞廿心自棄者矣。 
　　或曰。今之官場。對於屬吏則負氣。對於部民則負氣。而對於朝廷。則不敢負氣。對於外人。更不敢負氣。升允對於外人。雖不敢負氣。而對於朝廷。猶敢負氣。較之疲頑　滑者流。尚稍勝一籌。然歟否歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局初選舉開票 
[貴州]  
　　貴陽貴陽府共七區投票者二百五十一名除去無效票紙二十九張計二百二十二票以該初選區應出初選當選人四名除之得二十七票爲當選統計得票無滿額者錄其較多者如下文槐卿十五票宋廣源十三票袁鳳高馬錦榮各十二票丁澤安十票姚正清李錦江各八票陳鍾華七票由初選監督榜示定期召集城鄉有選舉權者仍在府學宫奎閣爲第二次投票 
　　安平安平縣得票滿額者惟羅咸章朱焯陳明濤三人其餘不足之數由傅基虞大令示期再選 
　　貴筑貴筑縣共九區投票者共五百七十五名除去無效票紙五十二張共五百二十五票以該初選區應出當選人十名除之得二十六票爲當選計數如下劉瑶階三十一票陳皓三十票于德楷二十二票李德光二十一票文明鈺十九票樂嘉藻十七票譚河源十五票車學書十一票許先普胡啓文黎元各十票唐爾鏞黄德銑各九票邵朝陽八票許嘉珍七票羅時富六票石承霖丁良佐各五票除前兩名足額當選外以下十六名係得票較多者仍由初選監督分别榜示定期召集城鄉有選舉權者爲第二次投票 
[湖北]  
　　夏口廳初選監督馮出示略云夏口廳初選當選人正額十名前次滿票額者祇一名尚缺九名應照當選額票數較多者加倍開列姓名十八名重行投票以期足額前次開列姓名除十八名外誤會初選當選候補人之數加倍多開列十名已禀明諮議局籌辦處在案昨二十八日奉籌辦處函開除十八名以後均屬無效惟十八名以後假使有如十八名以前初選時票數相同者仍應當塲先行抽籤决定孰爲有效孰爲無效適足十八名額數然後再行開票方昭平允兹届開票期臨開票所不得不預行宣示爲此示仰榜上列名者知悉眼同抽籤决定其各遵照又示云本届舉行初選實在投票人數共計七百零八名除無效廢票一百二十四名實在有效四百九十四名以應出當選人九名額數除之仍將得數之半爲當選票額應以二十五票以上爲當選又示云第七區被選舉人張生福申被人控告第五區被選舉人李生之珍自行禀明被人匿名揭帖然均屬一面之詞未經訊實本日開票其所得票數現仍作爲有效應俟宣示以後將訴訟各節確切訊明去取再行核奪 
　　孝感縣選舉資格由初選監督徐大令合計折算以六十票爲當選前月十五投票十九開匭得合格二十名所有得票多少照錄於下沈幼樵八十二票陶峻七十六票秦應逵七十六票黄贊樞七十六票黄贊銓七十二票楊國楨七十一票汪明善七十一票夏鳴鑾六十四票夏毓英六十四票李啓榕六十四票傅廷蘭六十四票張廷鴻六十四票湯啓榕六十三票王輔民六十三票左輝璧六十三票劉映藜六十三票李家璧六十二票胡邦爕六十二票魯喣六十票晏瀛松六十票 
初選舉投票 
[河南]  
　　五月初一爲豫省初選之期省垣城内由當道籌畫僅劃分爲二區以曹門（即東門汴省有二東門故以曹門别之）至西門之大街鴻溝北爲一區南爲二區第一區投票所在火神廟第二區投票所在粟大王廟凡有選舉權者皆預給投票證劵以憑臨時入塲 
[京師]  
　　直省諮議局初選舉投票於五月初一起至初三日上宛平縣投票所係設在後門外迤西皇城根路北嘉興寺廟内是日宛平縣廖令於上午七點鐘到嘉興寺會塲監視投票一切事宜該寺門旁貼一紅單上書投票人由此門入再次設有投票員投票處投票員休憩處投票員寫票處各有一室置備完美該場有監察員有書記室其總管理員奎旭監督員姚寶炘副管理員二人壽鈴文升科員二人文林和林書記二人崇斌全璋等人若有投票者經該職員問清姓名與册簿相符後當即給予選舉票由投票員將所選舉人姓名寫畢封置函内呈送廖令及監察員視畢投入收票箱内該箱封鎖甚固經投票員投票畢退出是日投票選舉者共九十四人其内城右區第一二三各區投票處係在西四牌樓北報王胡同巡警教練所作爲選舉投票處該總監理員係尹朝貢管理員二員係梁咸照胡家勤監察員係趙家寶金廣立于全順劉兆麟等四員書記鈺珍日是該處投票者共十三人現大宛兩縣定期初六日一律開票 
複選舉開票 
[奉天]  
　　洮南府電致籌辦處文云左壽春仍堅辭議員當即改選内安廣于清泗病未到投票九人當衆開檢武生李冠英得四票爲當選已答復情願應選文另詳又馬司選員奉派查烟兼差請領五月薪應否發給請示旋由籌辦處電覆謂府屬議員選定慰甚馬司選員五月費銀希即借給並飭令回省銷差 
[來函]  
　　讀四月二十九日貴報登有鎭海選舉投票一則内載監察員曹贊宸被人控告等語閱之殊深疑訝蓋曹君素孚鄉望是以禀蒙郡憲派爲監察員祇以該鄉距城較遠風氣未盡開通是以投票之期由縣中另派事務所王紳馳往帮同辦理並非曹君朦領票匭且亦無被人控告之事惟聞其因蘆凟學堂欵項有與人爭執之事然係另一問題且係個人交涉絶無預於選舉之事用特據實函布尚乞錄登是所盻禱鎭海公僕胡鍾黔啓 
本埠新聞 
 
 

Page 19

 
 
[總工程局改名目治公所]  
　　總工程局董事議將該局名稱改爲地方自治公所已在本城同仁輔元堂内附設地方自治公所事務所曾誌前報兹聞該局各董事已將此事議定即於五月初一日起改名自治公所所有一切應辦事宜仍在事務所隨時商議定期開辦業已據情禀報滬道轉詳督撫查核 
[嚴緝鎗斃汪泳生之兇手]  
　　揚州人汪泳生於四月十九夜在英租界壽康里口被人鎗斃迭誌前報兹悉滬道蔡觀察以此事案關暗殺亟應赶緝兇犯王金法到案嚴加懲辦因特照會租界領袖領事飭令捕房認眞緝捕一面飭由上海縣田大令移請隣封營縣一體協拿 
[江浙水師定期會哨]  
　　滬道蔡觀察近以海面來往商船時被盜刦因於前日咨請吳淞砲台統領徐軍門嚴飭水師各艇認眞查緝兹悉徐軍門除於初六日親督外海巡洋兵艦六艘分赴各處巡緝外並定於本月十五日會同江浙水師各鎭台在大羊山洋面會哨昨已咨情滬道届時派員前往監視一切 
[又一淫惡不法之印奴]  
　　英租界九江路二百六十號門牌鹹貨店主朱四四前晚十點鐘時在外收帳突有老閘捕房四百十七號上差印捕闖人該店婦臥房圖姦該婦情極喊救始行逃出至十二句鐘時朱仍未返該印捕又復掩入將頭上所紥之紅布解下紥在該婦頭上硬欲姦污該婦極聲呼喊樓上甲乙兩店夥始各驚醒下樓追捕一夥竟被拒傷後有九百九十九號華捕到來　將該印捕扭至老閘捕房轉送總巡捕房暫行收押昨經印捕正巡官裴立脫君詢明圖姦屬實諭令於今日解送英臬司署研訊懲辦 
[再須改期會訊]  
　　德商乾興洋行控協生祥定貨不出一案前因被告人証未齊由滬道蔡觀察改於五月初七日會訊詎昨日德總領事米君偶患熱病又請滬道將此案暫緩訊斷一俟病痊再行定期知照 
[電車撞斃行人續誌]  
　　法界電車撞斃行人已略紀昨報兹悉死者係台州人姓林不知其名年三十四歲向爲掮煤小工前日被某號電車撞跌後傷及頭額肩膊等處上捕車遂廣慈醫院醫治無效旋即身死前日午後六點半鐘上海縣田大令親往同仁輔元分堂相騐委係因傷致死因無尸屬到案即由同仁堂給棺收殮發壇召領 
[滬道赴寗]  
　　滬道蔡觀察昨日乘坐米車赴金陵省城謁見江督面禀要公 
[公益研究會開會紀略]  
　　初主日下午八時城内地方公益研究會開第三年第十一次常會請葉醴雯先生講演大旨謂吾滬社會現由教育趨重實業但實業有正當不正當兩層吾滬外通江海内有淞浦商業未盛猶可增進習尚日非勢難挽救今爲地方自治計宜先興正當之實業勿貪一時之利而貽後日之悔聽者鼓掌稱善至十時散會 
[派定管門巡弁]  
　　新闢小西門馬路直達蓬萊路口前由紳董請派巡警前往駐守兼司啓閉已紀前報兹悉游正巡官業已派定管門巡弁一員巡長一名巡士十名於初六日派往勸學所新築花廳内暫行住宿初八日起一律站崗現正預備崗亭路燈垃圾桶等一切物品並聞尚須議訂管門章程以便遵守將來續開之新東門新南門亦仿照辦理 
[移請籌還墊欵]  
　　美國人卓斯前在烟台將華人宫慶鎗擊斃命曾由東海關道徐觀察電請滬道代延律師羅禮士赴烟辦理所有聘金川資及譯員薪資等項共計銀一千兩先由滬道代墊三百兩餘歸東海關道付給兹滬道蔡觀察以所墊之費迄未解還且此案如何辦理亦未深悉因於日前移請徐觀察查復並將所墊之銀迅速籌還 
[喜閱四國書籍者鑒]  
　　廣學會莫安仁君致商務總會函云敝會前本僦居蓬路當因屋宇蝸狹在北四川路底購地庀材自營譯所刻已落成除辦事室外有藏書廳一事將本本歷年採購西書數千種分類排置俾例繙閱因思本會宗旨原在輔助貴國之開通則所藏之書自應公諸貴國之同好遂於廳事居中布置坐席逐日洒掃以待好學者之臨存特此布達以後如貴會同人及持有貴會之介紹書者皆可隨時到會閱書惟不能携出敝會書雖不富而大槪應用之籍莫不畢備叅考查校足敷取求至於樓高地靜空氣新鮮尤爲餘事也 
[謝劵]  
　　徐家匯福開森路余邨園全工告竣布置周妥且電車可達園門往遊甚便昨承惠贈遊劵一紙書此誌謝 
[城内]  
　　撥還地價○登雲橋堍衞姓坑厠前經總工程局路政處飭令拆除不允遵辦嗣由一路巡局游正巡再三開導衞姓始允拆塡但須籌還地價洋五十元現有蔡君山泉沈君韵笙各認十元尚少三十元商請游正巡於廣德隆挑膏店罰欵項下撥助以足其數昨游正巡禀奉巡警總辦批示准即撥洋五十元並飭母庸由蔡沈二君籌助 
　　酌加工資○金箔業小行工司向各大行勒加工資曾誌前報兹各大行恐再擾事特於前日邀集同業商議原價每貼打工錢一千七百文今擬加錢二百文而各工司猶未滿意不允工作現各大行已禀官請示矣 
　　唆使行竊○廣德隆烟膏店主許竹平唆使鍾炳榮陳金生行竊廣裕盛烟膏店之烟膏八十一兩大洋七元小洋二十角由一路巡警分局收押在案前晚復訊鍾陳同供由許指使所竊烟膏賣於許店祇取洋二元求鑒訊之許供詞支吾判罰洋一百五十元所有烟膏作洋五十元售於許店發賣完案　　依然濯濯○北三舖董事金鏗堂前日被薙髮匠王五狗將所留之鬚剃去該董向之斥責汪即逃逸所有剃頭包亦示取去昨由該董將包送至一路巡局經游正巡飭傳汪五狗到案判掌頰二十下將包擲還 
　　道批四則○均安公所職董馮元蒞等禀批候照會瑙喴領事查明照帳飭繳給領至禀後聲請一節已函請沈仲禮觀察查抄原議案情復到再行核辦康鼎禀批摺呈簽辯各節未見確當惟廨斷應繳洋一千四百元之數究竟能否酌减仰會審官寶令磋商義副領事妥爲辦理仍具復察奪抄黏並發夏維則禀批培養小學校改良辦法章程若何旣經勸學所註册仰上海縣田令即向該所查明具復再行核辦郭雲軒禀批前禀批縣會查未復據禀前情仰新任上海縣田令速遵前批會同查議復奪母遲 
　　官事○直隷駐滬賑捐委員候補縣丞葛兆蘭昨日到道禀知設局開辦 
[南巿]  
　　定期選舉○南巿商團公會各會員與會長等公議定於初十日下午兩時齊集操場選舉司令員及隊長等職並聞該會因經費支絀已商准新舞臺戲園主撥助劇資一天 
　　何嘗允洽○總工程局批滬事蘇肉業張 
 
 

Page 20

 
 
正隆等禀云禀悉該肉業於上月籌辦改良宰作聲稱凡屬同業中人悉令人行簽名並有事屬創始同業極爲贊助等語是時同業團體似甚堅固何以今忽有孫原來等另議分設其中必有原因惟孫等所擬分設之處在小西門相近城根議處現正闢門清理實亦未便現據禀請移縣查禁候即移請上海縣核辦可也 
　　追還貨價○水菓業協成興永大義源德等控恒昌水菓店主陳阿林欠去貨價洋二五零五元避匿不理昨經工程局陳副裁判訊明欠洋屬實判陳交保先還洋一百元餘俟月底歸楚 
　　兄妹不端○江北人陳金吉之妻孫氏與堂兄孫長林有梁近忽因妬姦起釁孫持白刃戳傷該氏頭額後即扭至南匾解送工程局訊究判孫責二百下具結交保氏傷自醫　　追獲搶匪○西門内之郁孫氏初五夜抱一小孩至西門外觀看龍車被陳東樓將該孩所帶銀鐲搶去旋即追獲解至西區復由包探拘獲同黨宋廣江劉右子等二人一併解至工程局訊究判陳戒責二百下押兩禮拜宋責一百五十下押一禮拜劉從寛交保 
[閘北]  
　　未便比追○秦源永銀　司帳陳寧和在四路分局控告陳三兆行竊生銀一案昨日又由該銀爐主王鼎材持某印書館之函投案請追當經蕭正巡傳王至案諭曰據爾司帳所控並無確實証據陳三兆亦未供認何得任意催比且陳寧和賄託門番巡士更屬荒謬王默默而退蕭巡官旋復飭提三兆到案研訊良久仍無確供判仍還押着陳寧和將保出之王如生交案再行覆訊 
　　不認拐匿○范錫卿控吳阿根拐匿其子桃桃一案昨由四路分局蕭巡官提案覆訊吳仍不認判交呆開釋 
　　並無實據○王春云控媳父吳照高誘匿其媳經四路分局蕭巡官提吳之姘婦任王氏及其媳吳李氏訊責収押在案昨日覆訊以王所控並無實據判二氏先行開釋吳還押候查 
　　驅逐竊賊○江順甫行竊叉袋角王子云家棉被由公廨移送四路分局請究判江責地百板　逐出境贜給失主具領 
[英租界]  
　巡長密約○西安坊妓女洪月仙自投濟良所昨晨由所解廨據供年十七歲自幼被人賣於會香里鴇婦華阿金處取名洪月仙在西安坊懸牌爲娼今有警局巡長王中英囑令走出嫁伊爲妻是以投所旋據包探錢壽生禀稱該鴇婦曾投捕房報告被洪妓捲逃數千金請爲核辦判洪妓暫留濟良所候提該鴇到案訊核 
　　逼良爲娼○濟良所昨解妓女許根寶到廨復訊據供因被假母許氏一再逼娼是以投所訊之許氏供無逼娼之事所有金飾均被根寶竊去求察判許氏罰洋三十元充公所有首飾暫存濟良所根寶即發該所留養擇配 
　　限繳身價○陳阿敖控竺金虎徐朱氏費林氏王楊氏串放白鴿一案昨經公堂復訊判王楊氏交保餘人分别収押限湊繳洋七十元到案於下禮拜四再訊 
　　調查案卷○唐寶慶唐朱氏因凌虐女子陳阿巧由捕房查獲解奉公堂分别收押在案昨日復訊中西官以該女被拐已在長洲縣控告有案判唐夫婦與女分别還押候移請長洲縣將卷宗送廨並飭原告到案再核　　拐匪收禁○拐匪趙四誘拐馮長發之養媳伶妹及王阿根之妻王許氏由探一併查獲昨解公堂復訊判雙妹交其翁許氏交其夫分别領回管束趙押西牢九月 
　　妓女擇配○龜棍李西春王阿伴陳桂福余老三將妓陳雅雲拔去圖賴迎春坊鴇婦陳王氏等之帶擋洋五百元昨由捕房派探將李等一併查獲解廨請究中西官以周王氏不應將女押陸王氏家爲娼判押女所一月陸王氏不應轉押判押兩月李王陳余四人各押捕房三月陳妓發濟良所留養配擇　　女孩迷路○廣東女孩林了林迷路由捕帶入捕房送廨暫留在案昨由官媒解案請訊據供住居廣東街餘語不明判送棲流所留養候認 
　　勿再胡鬧○楊羅氏在作胡鬧由捕拘入捕房昨解公堂請究氏夫楊渭蔭投稱羅氏近患心疾求請領回判氏交楊具領以後不准再令出外 
　　違禁售烟○粤人羅阿章在天潼路三百九十六號門牌私售燈吃由捕查獲昨解公堂請究判羅罰洋三十元充公烟具銷燬 
　　私收客帳○陳旭亭控沈成謀私収客賑昨由差探將沈傳至公堂經中西官訊明判沈交保先還洋九十二元餘候查帳再追 
　　騙子交保○莊張氏控著名翻戲曹瑞卿蔡小雲洪阿金串騙銀兩一案昨由捕房將曹等三人解廨復訊曹等延律師到堂代辯判三人一併交保候下禮拜二再訊 
　　不允送縣○楊順記之馬夫華清生因將張大英毆斃由廨収押在案昨日復訊王襄讞以案關人命須送上海縣訊辦旋因西官不允判仍還押候禀請滬道核示遵辦 
　　失火罰洋○南京路新順洋貨店失火一案昨由捕房將該店夥韓寅生解請公堂復訊判罰洋二百元充公 
　　罰洋免究○紅幫成衣匠朱桂華吳阿寶吳阿生朱德仁因在天津路擱住四馬路稻香村茶食店夥陳利榮之妻陳丁氏調戲被五百七十八號華捕一併拘入捕房解奉公堂判令交保在案昨由捕房將朱等解廨復訊原告偕証金梅廷等投案求究朱等延律師到堂辯護中西官以調戲無憑從寛不究惟不應在途打架姑寛判朱桂華吳阿生各罰洋五元充公餘均斥釋 
　演劇助振○春桂茶園主王洪壽江友仙聞甘肅災荒特排新戲（甘民涙）定於本月十六日開演所有看資悉充甘振一切開銷均由該園捐貼 
[美租界]  
　　洋人串竊○英人（高爾）（霍生）二人前日至楊樹浦某西人家串竊洋二十七元當由該西人投報捕房派探緝獲解送英臬司署訊實判各押西牢三個月 
　　醉漢毆人○英人羅白生前晚酒醉在吳淞路兇毆行人由捕拘解英署判罰洋十五元開釋 
　　負氣自盡○楊樹浦路二百九十一號門牌陳周氏之子雨生被母斥責吞烟斃命當由捕房飭送驗屍所著保報知上海縣田大令於昨日下午蒞驗該氏投案求免大令准之飭具切結存案 
　　火夫潜逃○前日有英公司輪船上之火夫及葛生等六人潜逃登岸匿居美界昨由捕房飭探緝獲押候究辦 
　　走失婢女○天　路盧乾福水菓店之婢女了頭年十二歲昨忽走失由店主投報捕房請爲查緝 
[法租界]  
　　償還傷費○菜巿街四福樓茶館墻壁倒坍壓傷多人曾誌前報兹受傷之繆福昌陸阿狗陸金生楊桂林王榮春唐金才倪阿仁戴金利朱湯氏等九人均已痊愈昨由公堂傳案判着房主魏同源給予繆福是養傷費洋二十元戴金利給十元餘各給五元了案　　無力拔還○合順魚行主唐秋生控行販姚掌全結欠貨欵一百十九千餘文林文卿欠九十餘千文昨日由廨提訊林姚供稱所欠之欵係歷年尾找現在巿面衰敗無力拔還求鑒判一併交保自向原告情商料理 
　　火案定斷○德銘里　全吉宣紙號失愼一案前日復由公廨傳店主曹庭柱店夥趙琴隣人王永章張栢生等復訊據稱因趙琴持燈捕捉臭虫燈火延及蚊帳致釀此禍中西官以所供難信判曹加罰銀四百兩趙押捕房三月 
　　拐匪送縣○王朱氏通同施阿福誘拐張陸氏之六歲小孩一案迭經公堂提訊一味狡賴聶司馬以兩人俱係著名拐匪非用重刑不可判一併送縣訊究所有牽涉之兪蔣氏交原告帶去 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[俠情小說縵卿小傳（一名像片案）叜著（三十四）第二十章秘密之計劃]  
　　 
　　無何縵至。與衆客周旋已。燕即招至漫前曰。卿之欲請於漫公者。我已代白。漫公已許我矣。卿再詳晣言之我將出酬諸客也。言已徑出。漫乃問縵曰。燕公粗豪。遇事。輒不一。再思。卿欲脫張氏之範圍也。首即一難決之問題。縵曰嘗計之矣。如尋常自贖者然妾先避離張氏之家。而後燕公出而談判也。漫急問曰。所避之地定否。縵曰或即魚之家。或招商局。尚未决定。漫曰我向示問卿。招商局中與卿厚者保人也。縵曰牛禾匀。以魚家恐爲張氏知。不足與抗。故就牛耳。已與之商而得其許可矣。漫曰卿獨居後。貲用正繁。魚君能勝任耶。縵曰裝飾器具。魚君獨任之。至常日之耗費。則熟習諸人當能少相助。所不足者。魚亦任之矣。漫曰張氏解約之費。假之何人。縵曰。魚君亦允暫爲假貸。容妾徐徐歸償耳。漫曰魚君旣爲貲本家。且又如此鍾情於卿。何不徑歸之。又必多所轉折耶。縵曰。公無多疑。我質言之。君即意解矣。渠固貲本家。然家中已自有婦。不獨妾不願終從之。即渠。亦非所。願蓋勢。有所不能也。端陽後之舉。寔非誑公。渠意亦僅圖數月聚耳。即此數月。倘公不願負保護之責。則渠亦不願爲。以渠固極善良。恐有外界之干涉耳。語至此。聞喧呼入席聲。即暫罷。 
　　酒綠燈紅。華筵高敞。釵光弁影。合座歡騰。蓋新歲之讌會。較常時尤盛也。鬨飲旣罷。縵復暗牽漫衣曰。前言未竟。願終之。乃相携入他室。漫曰我復問卿。女奴亦知其事否。縵曰知之。渠且力任相助也。漫曰約在何時舉行。縵曰三數日耳。漫曰知之矣。倘有需我者。前固嘗言之。必爲致力也。言已而散。 
國外新聞 
[法國海軍腐敗情形]  
　　初六日倫敦電云法或國便所派調查海軍情形之委員兹已詳細查明繕遞報告其用欵之浮冒辦事之懈怠制度之紊亂閱之可以驚人十年來海軍經費雖已耗至英金一百二十兆磅而軍勢反不及用費較少之德國新戰艦之軍裝多有艦已告成數年而尚未備齊者現用之炮大都已爲廢物致地中海艦隊打靶之練習因此作罷無用之炮彈存儲尤多今尚陸續製造所有船塢亦無一適於新戰艦之用所撥興造新船塢之欵則反用諸他處大都係移充各殖民地之用 
[英或殖民官員會讌]  
　　初六日倫敦電云英國柯洛拉總會近開大宴由藩部大臣克吕伯爵主席各殖民現在總督及退任總督並殖民部各官長多會宴於此克吕伯爵舉觴祝賀各殖民進步時述及近今上海萬國禁烟大會事宜謂會中專員曾將該問題之爲難情形表示世界並謝斯密司君爲海峽殖民地告成之功績 
[德國徵收股票稅]  
　　初六日倫敦電云德國財政專員議請徵收股票稅一案曾經政府反對現已由議院採納 
[英法將開飛船航業]  
　　初六日鈕約電云西九月間巴黎至倫敦將開飛船航業每次載送旅各客二十五人 
[美總統注意遠東事務]  
　　初六日栢靈電云美國國務大臣勞克司擬赴倫敦一游美總統塔孚脫擬派商工部大臣賴其爾赴夏威夷及中日兩國攷察情形 
[英擬留艦保護居留島回民]  
　　初六日栢靈電云英政府下議院代表宣言駐泊居留島海面之各國兵艦應仍留守以便保護該島回民免爲希人屠殺 
來函 
[電政局來函]  
　　謹啓者甘省災荒甚專振務往來電報傳遞稽遲業經本局嚴電飭查頃據安定電局復稱安定至蘭州桿線因天旱不雨愚民毁拔不息一時未能修復所有來往各報均由驛限行飛遞安蘭往返須延數日等語用特據情轉達並請登入貴館報章俾共周知爲禱電政局啓五月初七日 
[鎭江造紙公司股東來函]  
　　敬啓者各報登有造紙公司擔任信義銀行有限債務廣告未知何人所登查信義銀行係尹壽人個人之債造紙公司則各股東衆人集股信義自信義公司自公司各不相涉前登告白公司不能承任至告白中稱現在機器一律到齊因用信義銀行欵項十八萬兩致信義不支等語查造紙公司去歲續訂招股簡章内第五條稱本年二月二十五日在上海本公司辦事處開全體股東大會業已招至一千八百股計銀一十八萬兩第四條稱已購上等新式造紙機噐全套價銀十一萬餘兩是除付機噐價銀外應剩銀六七萬兩查紙廠地基不過二十畝上下當日購買時每畆有百元有數十元者約計不過一千餘金摃築地基建造房屋約估萬金内外且機器房尚未起造此皆有帳可稽當難浮揑出入兩抵尚應剩銀五萬餘兩即使一千八百股未盡繳齊亦斷不至借用信義銀行十八萬之鉅現各股東定於本月初十十一十二三日内午後齊集揚州三義閣串殿巷内方寓會議辦法一面遴選精幹妥員前赴紙廠調查細帳一面電禀農工商部曁南洋商務各大憲兹先懇請貴報登入來函一門以表輿論而維公益商務幸甚大局幸甚駐揚鎭江造紙有限公司衆股東謹啓 
 
 

Page 27

 
 
   
 
 

Page 28

 
 
   
 
