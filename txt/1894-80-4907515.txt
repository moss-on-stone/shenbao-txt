# 1894 - 80 - 4907515

 

Page 1

 
 
[續印二十四史出售] [  圖書集成局啓]  
　　本局續印二十四史校　精詳字跡淸晰　色亦極潔淨洵爲謂架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[蒐大淸一統志] [  圖書集成局啓]  
　　大淸一統志一書囊　古今搜羅宏富　　　蒐求　本　　手民諸君子藏有四百廿卷或五百卷者如蒙割愛當不棤善價以沽或俟印成後壁返原書酌量酌答或　本局合股同印　廣流傳本局一聽　　不膠成見杨有具鄴架賣倉之富者幸毋金坟爾音也手此佈陳惟祈雅　 
[新印温病條辨] [  圖書集成局代啓]  
　　温病條辨晝爲淮陰吳鞠通先生所著條分繢析稍括詳明誠岐黄家所必讀者也本局用新式鉛字排印刻已告竣寄語杏林橘井中人尚某家置一　以供揣摩之助乎訂成四本每部碼洋六角欲購者速至蘇申掃葉山房江左書林及各外埠購取可也 
[推廣機器紡織議]  
　　通商之道以有易無誠以土地攸分物產斯别非交易以通之則無以各適其用昔太公以魚鹽致富衛文以通商興國互市之利遠昭前古我朝自海禁宏開大小各國罔不梯航而至珍奇貨寳雲集輻輳近數十年來立約置埠遍於寰海同一日用所需而出之西國工製特形精巧類皆爲華人所嗜源源相繼進口之貨日以繁夥有心者綜覈出入我常絀而彼常贏未嘗不惄焉憂之然彼也約章所定旣不能禁之使不來此也嗜好所趨更不能禁之使不用欲求挽回補救之方必非交易有無之常局所能見其功而收其效中國今日仿行西法留意製造誠有刻不容緩之勢船政槍砲軍國大計旣設局自行製造而惟民生日用之需首推洋布爲大宗於是設公司集股分購基地置機器規畫布置竭十數年之力始得告成曾不數年不戒於火盡付一炬當事者悼成功之就湮思來者之可追重謀規復用收後效鄂督張香濤制軍亦於湖北設立織布局仿照西法紡織紗布此誠急所先務爲中國力圖富强之至計然考英國有織機十三萬張美國有十五萬張卽印度尚有二三萬張每年洋布進口價値在五千萬兩左右洋紗進口價値在二千萬兩内外而欲專恃上海湖北兩局所出紗布與西國相抗衡則無異捧土而塞孟津其勢萬萬不相及故欲使國家商民均沾利益蓋非推廣擴充不爲功然苟非變通辦理而專守官督商辦公司招股一定不易之成法則推廣擴充有未易言者試爲詳陳其辭以貢千慮一得之愚泰西數百年以來輪舟電報開礦鐵路銀行諸大端無非公司集股而成法良意美實爲創舉然事固有行之西國而見爲利便行之中國而反多窒碍者則以人心風俗各有殊也中國經商之途甚寛皆願自權子母而不肯以鉅資付與他人之手而已安享其利且曩時紛紛招股往往虎頭蛇尾有初鮮終卽上海布局之興亦旣歴有年所始克告成公司招股旣非華人性之所喜復屢敗於經手者之不善辦理此華人所以益視集股爲畏途而公司之所以不能大興於中國也說者謂華商亦有糾股合開之事其制不啻與西國公司相彷彿何以公司獨不能大興於中國不知華商糾股合開爲之主者不過數人非若公司股商之衆且多張弛操縱凡入股皆有自主之權非若公司之必聽命於他人有此二者之分而欲勉强以相從又何怪其格格而不相入哉此未易推廣者一也天下事莫不可大可小可伸可縮卽以紡織之事言之蘇杭等處綢縀機坊其大者則多延工匠置機較多小者則少延工匠置機較少初無一定之限今外紡織紗布雖彼用機器此用人力勢各不同然理有可以相通大爲之則多備機張小爲之則少備機張機多則用大汽機以轉運之機少則有小汽機以轉運之宜無不可通融今於屋宇則務求其廣於資本則務求其充於機張則務求其多一若秀白萬之資始可用機器紡織不有百萬之資卽不能用機器紡織則凡資本不足百萬者皆無以小試其端而退然自阻此未易推廣者二也從來君民本爲一體民之利卽君之利中國仿行西法機器紡織無非欲奪西人之利權裕中國之利源則凡吾華民苟能於布局之外另行開設依樣紡織爲之上者方宜誘掖獎勸之不暇乃從而禁之曰民間不得擅自開設不知多一中國自織之布卽少一外洋進口之布所奪者爲西人之利而非布局之利明甚且銷路浩繁雖有上海湖北兩處自行紡織譬猶勺水蹄涔無裨大局正賴繼起有人協謀共濟始可望中國自織之布廣爲銷運有以遏洋布之流今乃懸爲厲禁適所以自相矛盾此未易推廣者三也軍械船政等局國家所設不有官以督之無以崇體制專責成紡織商業耳機器紗織亦商業耳何必尊而崇之曰局且從而督之以官哉西國由官設立者謂之局由民間招股設立者稱曰公司不曰局總理之人卽由衆股商推選初未嘗有假於官今中國於民間公司之設必以二三品大員充總辦之職須給關防全以官派行之位尊而權重者得以專擅其事位卑而權輕者相率而聽命外洋公司總辦何嘗有此利權形格勢禁掣肘堪虞商保之恒存畏怯不肯踴躍輸將未必不有所在此未易推廣者四也 
[薦剡榮膺]  
　　候選道陸春江候補道劉康侯李經楚三觀察候補府阮水三大守經兩江督憲各加考語上達宸聰現已循例送部引見矣登程之期大約不遠將來鵬翼摶風遭際正未可限量都人士拭目俟之 
[刑人於市]  
　　本月十七日傍晚江蘇臬署接到刑部釘封公文卽飭元和縣李大令於司監内提出盜犯一名會同城守營帶兵一哨解至北寺大校塲處决迨事畢回衙已近昏黄時候矣 
[紀李公子禽巨匪事]  
　　姑蘇訪事人走筆函告曰著名鹽梟姚某湖北人也年近四十膂刀過人數年前在太湖一帶販售私鹽官軍屢次兠拿終於兔脫邇日鹽捕營統領李軍門新燕訪悉在太湖中重理舊業乃聚麾下將士問誰敢往擒四公子步靑挺身而出曰兒願一往軍門恐公子非其所敵公子奮然曰區區小醜何難滅此而朝食兒去矣無煩堂上過慮於是軍門壯其志令與某哨官率兵一哨帶領砲船於本月十二日馳往太湖巡緝越三日果見姚高駕巨艇滿載私鹽鼓浪衝風自南而北公子密令哨官帶兵數名伏於要道已則手持巨棍植立船　令砲船將匪船攔住率數健卒首先躍上一聲號令刀棍齊施姚見來勢甚兇出六門手鎗向公子開放公子將身一閃鎗彈落空正欲再放而公子已搶上一步奪取其槍姚慌急之餘信手掣取長矛與公子對壘餘匪見大勢已去咸聳身躍入湖中公子注意於姚一任若輩鳧水逃逸姚自料獨力難於支拄亦棄舟而逃公子竭力窮追至里許適哨官從刺斜中衝出攔住去路姚捨命與哨官狠鬥公子突一棍中其腰姚痛極倒地兵丁一擁而上方將縶以長繩姚突飛一足將二兵踢倒卽乘勢 
 
 

Page 2

 
 
躍起飛步狂奔公子以一手抱其腰得以擒住姚猶抵死倔强公子按諸地以一足踏其背親手出巨練鎖之於十五日下午解歸蘇州州胥逕至統領公館經過之處觀者如雲 
[禾中火警]  
　　嘉興訪事人云本月十六晚三鼓後突聞大街銅盆亂敲急出探視敲銅盆人已去遠驚動大街店鋪咸各起身至北麗橋觀望四周毫無形迹後悉敲銅盆者乃北城門門軍詢其故彼則慌急無所答而去店夥等仍各閉門安睡聞水龍亦有馳往者惟尚無著落直至次晨始詢悉北門内下塘街香花橋北首計姓家房内遺火焚燒幸卽知覺喊救隣居及本坊各水龍馳到竭力澆噴此處起水頗便兼之對面有風火牆兩旁亦皆高築夾牆遂得救熄祗燬計家樓房一幢餘皆得保無恙然已受虚驚路有遺失地保飛禀各衙門回時已經熄滅據云火起時某店夥一絲不掛捨命逃出比鄰戒烟丸店給以布褲始得遮羞云 
[安不忘危]  
　　統領安慶撫標練軍馬步各營宋佩珍軍門以入春以來天氣融和帳下健兒久疏操演急宜乘兹和煦一整軍容先期諭各營主轉飭哨弁帶領各營勇於月之初九日齊赴大校塲聽候校閱届期辰刻軍門乘四人肩輿護以親兵戈什哈十數名前蒞校塲先詣帥臺祭旗登臺傳令開操先閱陣圖繼閱打靶砲聲隆隆震徹遠近軍門顧而樂之賞賚有差并諭各營主曰今届軍政之年務須逐日率同哨弁督飭兵丁勤加訓練總宜精益求精事歸實濟各營主咸唯唯遵諭而退安不忘危軍門有焉 
[客官過境]  
　　温州鎭張奎垣鎭軍因公赴滬由滬乘輪到船甬暫駐章耆巷張公館已於十五日乘普濟輪船回甌寍郡文武官員均到江北岸恭送如禮 
[命案擬結]  
　　金陵訪事人云韋廚鹽城縣人生一女上年贅同鄉人某甲爲婿甲貧甚言定聘禮五十元僅付二十四元尚有二十六元百計挪措卒無以應韋夫婦無可奈何置之而已二月初甲擬携妻回鄉泰山泰水堅執不允旣而勉從所請惟恐相離日遠音問不通婿或窘迫至有賣女之事須當官具結不准賣與他人方可偕去於是相率至捕廳喊禀甘少尉曉之曰此處不理民情爾等宜赴縣請理如路途不識本分縣派差送往可也韋唯唯而退思索一夜謂妻曰天下官管天下民明日再控如再不理以命相拚次日偕妻同行赴署適少尉赴粥廠發粥　者謂老爺大早赴粥廠去矣詎料韋熱痰上衝頓迷本性用小刀自傷要害其妻救護不及移時斃命屍首横陳堂下閽者駭極飛報少尉少尉請派員相騐江寍府委上元縣王大令往騐並提案中人訊問實係痰迷所致並無别故少尉並無不是之處禀復府尊某日奉到府批飭縣傳集屍親將屍棺具領並取某甲不敢賣妻切結餘皆開釋完案矣 
[賭博宜懲]  
　　福州訪事人云南臺新橋頭人謝利開設賭塲抽頭肥已上月某日某甲賭輸錢數十千文無可奈何雉經而死謝知不得了將夙　至州尾金垚茶棧門前暴露多時始由地保收殮旣而屍親聞耗奔至訪悉情形聲言須陳控到官澈底根究謝懼倩孔方兄出爲排解屍親乃默默無言附近各賭塲因此暫停數日刻又明目張膽視禁令如弁髦矣○西門外南陽鄉紳耆設立鄉約嚴禁烟館賭塲無賴某甲膽敢在鄉僻掛巴誘人猜壓花會紳耆向之阻止置若罔聞乃赴竹崎分司署禀陳司官陳少尹立卽籖差拘拿到案予以枷責以儆其餘○高何鄉距西關外六十里鄉中俗尚以賭博爲違禁之事歴十數載不聞有牌骰聲上月有某甲者偕二三戚好共賭牙牌某乙見之告諸董事霎時間卽邀集各董傳甲至廟重責一百二十下○南臺地方遼闊匪棍甚多某日上杭街某姓油炸粿店夥徒數輩團聚賭錢正在喝雉呼盧忽有某甲口操官音身穿號衣叩門而入大聲曰老爺來捉賭矣夥徒見其手執保甲局官銜燈相約奪門逃竄甲乃回局禀報局員徐少尉卽親往查問諭令地保嚴密巡綽如界内再有犯賭者送案重懲 
[暴富招禍]  
　　寍波新街富户葛某驟擁多金新造大屋忽於某日突來上海某包探協同鄞縣差役某某等多名欲拿葛某聲勢洶洶如禽大盜經葛之至戚某甲出與包探等說情擔保力求緩頰限以次日理處延至次日葛已逃逸無蹤包探等羣與甲爲難甲乃移禍於葛之胞兄葛乙乙情急遂將小刀自刎血如泉湧奄奄一息包探等見此情形急延西醫用藥敷治隨由葛母赴縣减控刻聞此案已晚大务者赴縣說情未知楊大令肯允准否接此卽日前本報所登豐順輪船失去赤金之案也 
[嶺南譚屑]  
　　正月以來每日晴曦朗照氣融和小兒多染麻症實由亢旱所致四境龍塍亦多坼裂直至二十八日始見陰雲云四合淡　 
日韜光入夜細雨霏微沾衣欲濕天氣亦漸覺寒冷迨初一初二等日更大肆滂沱晝夜不絶田疇沾足溝澮皆盈農人無不額手相慶謂爲好雨知時云○補用守備宋守戎葦飛去臘奉北洋大臣札調來粤交英國領事官差遣委用旋蒙委帶福威兵輪在沙面内外河一帶周流巡緝保護西人沙面向用勇營駐紥英領事復禀商督憲請將此項勇丁攺派守戎接管以一事權督憲准如所請守戎奉札後破除情面整頓營規留强汰弱一新壁壘並推廣緝捕章程凡西關地方如出有盜案均准來管呈報以便派勇跴緝守戎之勇於任事畛域不分於此可見一斑○委署南海縣知縣楊左槐大令蔭廷涓吉於初八日卯時接篆所有謝恩拜印一切如儀省中自司道以下文武各官均往賀喜旌旂夾道車騎盈門極形熱鬧按大令籍隸山西由抜貢知縣分發來省十有餘年才猷宏達操守淸廉歴任上游均極器重三綰番禺縣篆愛民如子疾惡若讐口碑載道藉藉弗衰此次榮權首邑更可大展經猷彼都人士何幸而得此賢令尹哉○八旗會館建於南關洪廟外海傍月斧雲片經營已久現在大工告竣雕墻峻宇氣象堂皇月之初六日由將軍都統三大憲邀請在省文武各官前往筵會以誌落成之慶届時各憲次第偕來冠蓋如雲頗極一時之盛○前署南海縣潘子久大令蒞任三年於地方一切事宜皆能盡心經畫紳民感戴深篆五中兹當去任之時多有呈送牌傘以誌愛慕者大令皆謙讓再三而後受○白雲山龍王廟載在祂典夙著靈異凡遇水旱偏災地方官竭誠籲禱無不響應兹廣府張潤生太守於本月初九日循例親往行香爲民祈福藉答神庥云○番禺某村近有鄉民因爭水灌田起釁遂致械鬥稱干比戈如臨大敵一塲惡戰兩造均有捐傷嗣有數人因傷斃命刻下尚欲廣購軍械爲背城借一之計說者謂粤民獷猂動輙械鬥雖屢經懲辦而此風仍未稍息此前之官斯土者所以有莫如用猛之說也○初七晚魚更再躍下九甫某雜貨店突來暴客多人破扉直入手持鎗械恐嚇多方店夥咸瑟縮如蝟任其將櫃中錢銀搜刼一空呼嘯而去迨盜　已遠始敢鳴鑼喊捕則已蹤影全無矣翌日開單赴各營汛禀報未知鴻飛冥冥猶得而弋獲之否 
[遼陽近蕳]  
　　本月初一日道憲示諭准限望日起禁止行用小錢聞係奏到憲札遵辦初定於出示之日爲始凡新砂剪邊一槪不用後經各錢鋪環求寛限乃展限半月按奉吉三省以及邊外早經嚴禁私鑄行用制錢惟營台兩處行使私錢經紀小民喫虧甚鉅加以銀價高擡百貨壅　大爲地方之害此次禁令高張人咸歡慶惟銀爐票鋪則良非所願耳○本街一帶因禁小錢紛紛傳述將及匝月市上生意人家咸思早將小錢用出於是交易之際不免挑剔爭論上月廿二日晨忽傳滿街不要同升泰宏發太兩家錢帖頃刻間兩家門前憑帖取錢者駢肩疉跡擁擠不開繼又波及和順源等十餘家至廿三日午前同升泰宏發玉兩家憑帖仍前通行使用人心遂定○周佩吉庖工也今正因賭被主人辭歇逋負山積棲身無地偶憶曾被𤱝隣童某欠錢數十吊大可往索而童則向爲輪船小工頭者河冰未泮生計蕭條相見之餘惟各訴愁腸而已周逼之甚童無奈脫棉馬褂付質得錢三吊與之周謂區區者何濟於事不若同赴罏頭覓一醉以消抑　迨醉飽後又赴烟館挑燈對吸周又向之索償前欠一言不合遽起爭端烟館主見兩人皆醉揮之出外二人互扭良久童得掙紥脫身而去周此時酒力漸醒因困乏受傷　臥於地愈思 
 
 

Page 3

 
 
愈忿竟將頃所餘之烟泡呑服自盡時左近居人已哄傳聚觀適其族弟周佩元行經是處細察情形似係呑烟急向仁裕號求取解毒藥灌救得蘇雇人抬回調養詢悉情由往尋童某則已不知去向遽云傷勢甚重不知能保無恙否 
[皖水春波]  
　　前委辦營務處安徽候補道錢小嵐觀察逝世其公子筮期月之初八日領帖已紀報章届期在省文武各官前往奠祭素車白馬爛其盈門初九日出殯柩用龍頭鳳尾罩舁以三十二八前導銜牌啣接儀仗顯明文武各員弁均執紼步送出南門外登舟始各散歸按觀察籍隷蘇省由軍功起家筮仕皖水聽鼓有年始任頴州通判繼升府道十數年來歴辦各差均荷上游器重聞身後頗極蕭條現在其公子扶櫬回籍奉安窀穸○安徽臬憲員梧岡廉訪蒞任以來察吏安民扶良除莠口碑載道藉藉弗衰有書吏胡家隆昆弟二人心存叵測每將署中案件顚倒是非以致不能淸結良可恨也兹經廉訪訪悉赫然震怒飭將胡家隆兄弟卯名一併革退不准更名復充一面差提查辦而胡家隆聞提先遁僅獲到其弟繫諸候審所俟併獲其兄再行分别懲辦廉訪之淸直耿介嫉惡如仇不於斯可見哉○前紀直隸候補道譚觀察文煥請假回里道出皖垣登岸答拜各憲等情兹探聞觀察係奉海軍衙門札赴豫章坐催軍餉現實押餉回津銷差供職並非請假回里合亟更正○前神機營龔長兼理帮操事務本任山西路安協茹協戎春華於月之初十日抵皖旋卽乘輿晉城拜會各憲各官亦以禮答拜聞協戎因有要公來自京都云 
[五茸春草]  
　　距松江西北十餘里有小崑山焉層戀聳翠勝景别饒劉盤龍一流人視爲利藪常駐足其間支搭篷廠開塲集賭本月旣望突來廬州府屬甲乙丙三人駕一葉扁舟擬在山麓擺設賭檯誘人入局此處係婁縣境地保以其擾害閭閻止勿使博甲等强項不依仍擬大張旗鼓村民某丁憑三寸不爛舌登其舟次勸之使行詎甲等忠言逆耳竟爾遷怒於丁膽敢命舵工解纜載而之他希圖挾制地保見而忿怒一唱百和將船扣住立拘甲乙丙三人縛其手足檢查艙底有利刃二口並衣服雜物其數不貲以其私藏兇器决非善類隨將人船解赴松郡交婁署收管張邑尊升堂研訊以甲等供詞閃鑠叱令將甲乙各笞一千五百下丙於被拿後曾遭村民毆傷减笞八百下押入禁中再行核奪又金山縣株涇鎭賭檯林立劉邑尊躬親查察訪得有姚王二人俱係本署差役姚名平茂王名瑞慶狼狽爲奸賭案疉出日前召平茂至内署佯謂曰爾能將賭犯姚某拿獲解案本縣當格外重賞平茂聞諭不勝惶恐唯唯應命比回家再四思維隨效黄鶴之高飛再圖生計當邑尊查訪後曾由某差拘獲甲乙二人庭訊之下甲乙同供身爲某店經紀不敢犯賭現因新春閒暇偶一爲之邑尊隨諭甲乙曰汝二人素來果屬安分俟本縣查明結保開釋刻聞二人已有多人具保求釋惟開賭之紳商業由署中發出訪牌按名指拿不下二三十人良有司除暴安良當有一番展布也○前報紀後岡某甲一事兹悉甲係孫姓其子孫乙年逾弱冠早入泮宮娶妻倪氏年亦相若琴瑟夙調上月二十日偶以洗剥蓮子互論大小致將牀頭人批頰數下並揚言以匕首見贈决不汝饒倪氏見良人神色大異逃奔其姑房中以避兇鋒時夜已深經其姑再三勸慰始行就寢詎甫入黑甜鄉乙竟出利刃傷其頸項遽送入枉死城去及乙母驚覺撬門入視乙亦自刎其頸鮮血淋漓翌晨一面訃知婦家一面延醫敷治迨氏之父母前來撫屍慟哭從豐棺殮議定誦經十壇以爲超度詎至首七之期孫竟癈議氏家前來問罪肆行搗破物件孫遂以搬搶具控金山縣劉邑尊礙難收受卽經擲還孫面碎呈紙邑尊大怒立飭差役帶住發押待質所氏父倪某痛女死於非命亦卽遞禀到縣情願具結求開棺相騐邑尊隨於百花誕日帶同仵役人等到鄉騐得氏屍頸項用草紙塞住刀傷闊三寸六分深一寸六分斯時觀者人山人海邑尊騐明後諭飭塡格旋卽鳴騶回署簽差拘拿孫乙務獲究辦聞乙傷已就痊畏法逃避不啻如黄鵠之高翔不知能尅期弋獲否也 
[灑掃壇塲]  
　　本邑南碼頭南首有先農壇每年春令由江海關道率同文武各員擇吉致祭此固重農教稼飲水思源之意也本年擇於三月初十日藉展明禋日來看管之人已在是處掃除潔凈以便届時致祭 
[虹口火災]  
　　前晚三下鐘時本邑美租界新虹橋畔聚豐米店隔屋所積花萁忽然火起霎時烟霧迷漫西首河漘所泊小船上篙工見之大聲呼救鄰人皆從黑甜鄉中驚起汲水以灌而聚豐主夥竟將門緊閉不放諸人入内幸有巡街印度捕至竭力叩扉方得撲熄計焚燬花萁數捆屋椽數根聞此屋曾由裕昌洋行保火險云 
[望彌撒]  
　　本月十九日相傅爲耶穌復活之期本邑新北門外法國天主教堂預期陳設一新淸晨八下鐘時大啓重門規模整肅蒲牢怒吼響徹街衢教中人咸集堂中循例望彌撒旣畢由司鐸宣講耶穌事實教中人皆傾耳而聽肅靜無譁法捕頭派中西各捕及各包探在堂前彈壓循舊章也 
[忠義堂]  
　　無業流氓𢋵集法租界中遇事生風無惡不作良民受其害者僂指難終邇來更有流氓依附斯文裝點水滸傳故事推某甲爲宋江某乙爲吳用以次而下各有混名假小東門外分設法大馬路之某烟館廳事爲忠義堂捉影捕風恣行不法人多側目莫敢誰何噫爲虺弗摧爲蛇將奈何有地方之責者曷其奈何弗禁 
[定期賽會]  
　　滬南高昌廟每於三節出巡賑濟無主孤魂此亦非禮之禮也今年會中人擇於本月二十四日迎神賽會踵事曾華窮工極巧擬向甯波都神會中租賃擡搁採蓮船鞦韆架又有高蹺數班銅龍一條淸客串數起其餘馬戲馬執事等色色都備倘天工解事日麗風和紅粉靑衫掎裳聨襼當不减長安水邊也 
[滬濵香市]  
　　昨日俗傳觀音大士誕辰本埠官塲文自道憲聶觀察武自提右營叅將廖叅戎以下均於淸晨整肅衣冠詣沈香閣丹鳳樓拈香行禮此外善男子善女人亦各具一瓣心香向寳座前深深叩禱乞灑楊枝一滴冀可祈福消災山門内外肩摩轂擊㫋檀馥郁瓔珞繽紛南海西天不是過也 
[薤露雙聲]  
　　小工頭目楊阿松家在虹口武昌路前日午刻雇得小工七名喚陳阿桂杉板船載至浦東工作駛近怡和碼頭之側風狂潮急以致潑沈諸人紛紛墮入水中逐浪隨波大呼求救幸時當白晝諸船户爭先援手救起五人惟楊雲水全生二人其屍無著阿松知事不得了投訴捕房聞死者皆廣東人並無家屬亦可憐也○廣東人張阿生年二十有四失業頻年囊空如洗日提籃唤賣甘蔗以博　飱晚則寄宿美租界鬥雞塲同福來客寓邇日忽爲病魔所崇延至前日淸晨魂歸泉壤族叔張甲在二擺渡開設華記木作聞知其事卽於午後三點鐘時出貲棺殮 
[毆斃接客案讞詞]  
　　泰安棧接客夥粤人朱阿萬在江裕輪船接客被同業之厲三及煤炭阿三小余四等刃斃一案屢由黄大令訊供著傳到泰安棧接客頭目禮發及見証人毛生阿采來案再行質訊早已詳登前報前日禮發毛生阿采到案卽由黄大令升堂研鞫禮發供稱小的在泰安棧爲接客頭目粤人朱阿萬甫到滬上在棧爲接客夥正月望日前後有太古洋行之鄱楊輪船進口朱上船接客不知如何與同業之厲三及煤炭阿三小余四牛角寳生卽陸寳生等口角旋卽分散後由牛角寳生卽陸寳生來尋小的端小的在帳房有事陸言新有之接客夥朱阿萬在鄱陽輪船與人口角爾須出塲解勸否則斷難了結小的因有事未與細談陸卽辭去又問見証人毛生阿采供稱正月二十日小的在江裕輪船見朱阿萬與厲三煤炭阿三小余四陸寳生等打架見陸寳生手持利刃肆意擊刺勢甚兇横屍兄朱阿定稱小的遵諭至廣東喚屍母等 
 
 

Page 4

 
 
來滬屍母言女流出門諸多不便故令小的來案代求伸寃大令得供後著暫跪一旁命帶牛角寳生卽陸寳生上堂問曰諸人口供爾俱聽明否著將刃斃朱阿萬情形從實供招陸稱小的並未在塲當日厲三等如何刃斃朱阿萬小的實出不知惟略知彼等在鄱陽輪船口角並未至泰安棧與接客頭目言明令其解勸大令以其供詞狡獪著掌頰八十下再問堅執如前又重笞一百五十下並責籐條四十下責畢又問陸始稱彼等在鄱陽輪船口角後小的經過泰安棧門首適該棧接客頭目禮發在棧門首鐵欄上閒倚與小的招呼言及棧中有新來之接客夥朱阿萬不諳接客章桂前日在鄱陽輪船上不無開罪望看薄面以後勿與計較並囑小的轉向厲三等言之至到該棧帳房尋找禮發實無其事後厲三等在江裕船與朱阿萬打架小的却亦在塲惟未動手至刃斃朱阿萬實非站的所爲大令又問顧阿四曰厲三等在江裕輪船刃斃朱阿萬爾當日亦在塲可將當日情形從實供來顧供小的係蘇州人在泰昌棧爲接客夥正月二十日小的在同春樓搖會此會共有三十二人小的係會總大衆咸知未暇分身至江裕輪船此次實被誣指大令著掌頰四十下再問顧執定前詞又問周凝福供稱小的在泰昌棧爲接客夥當日厲三等在江裕輪船肇事小的正在船上三層樓聞人聲鼎沸後知厲三等與朱阿萬打架遂下樓勸解忽被朱阿萬迎面一拳適中小的之目小的痛不可耐以手掩面立在一旁朱被何人刃斃小的不得而知大令著掌頰六十下再問亦無實供又提永安棧經事劉洪發問曰小余四在爾棧爲夥爾必知伊下落現在逃避何處可卽供明劉稱小余四於去年確在小的棧中爲夥年底因事辭歇今年在大方棧爲接客夥此事應問大方棧旋有大方棧經事砂仁主投案稱棧中並無小余四其人實在永安棧劉稱去年底辭歇後已進爾棧劉胡互相推諉胡供旣不在爾棧爲夥何以正月十七日尚在爾棧接客大老爺不信可吊該棧帳簿查閱劉稱正月十七帳上確有小余四接來之客其實係棧中茶房接來因棧中向無茶房接客之例故暫寫小余四之名事爲該棧所知藉此爲推諉之計望大老爺明察大令著將劉胡二人交的實人保去須將小余四交案以憑訊辦尚有在押之周士林夏餘慶二人因患病均未上堂陸寳生顧阿四周凝福著分别收所屍兄朱阿定泰安棧接客頭目禮發及見証人毛生阿采均著回棧聽候傳喚並諭原差將各棧經事提案以便著交兇手訊畢退堂報時鐘已鳴一下矣 
[英廨瑣案]  
　　開妓院之沈張氏與朱長林齟齬繼以爭毆由三百三十六號華捕拘至捕房移送公廨旋有人出爲調停求免訊究代理讞員宋通刺以旣已理明無庸纒訟准其一併保釋○楊根生扭施和尚至廨控稱妻潘氏被施藏匿欲向領回支吾掩飾扭案請訊値日差禀明宋通刺飭楊根生明白具呈聽候訊斷○張鎭德貧而且病露宿街旁由巡街捕代雇小車舁至捕房移送公廨請爲安置宋通剌飭發棲流公所醫治俟病痊再籌安置 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[豫章春訊]  
　　署南昌縣錢筱卿明府去臘奉憲飭回高安縣本任定於二月初九日交卸南昌篆務紳商士庶平日戴德良深相與集資敬送萬民傘牌匾多至數十起文有愛民如子嫉惡若仇鋤姦翼善化儉本廉等語尤爲切當接任者爲周金箴明府由廬陵調署南昌去年在廬陵任内適吉安許太守擬議章程勸辦桑蠶明府禀襄辦理備著辛勤今兹榮任首邑定有一番新政也○江省經訓書院掌教一席自須品端學粹方足以資師表長沙皮孝廉錫瑞掌教經訓有年肄業諸生甄阿涵育多荷裁成不愧經師人師之目本年仍主經訓講席二月初四日文旌由珂里抵江卽於初六日啓館一切禮儀均由臬憲福餘菴亷訪主持初八日孝亷卽赴禮部部試計偕北上云○江省四磊書院經訓之外本年掌教豫章者爲梅筱岩觀察友教掌教爲陶太史福履孝亷堂掌教則楊主政大酞兹奉德中丞諭豫章甄别定於二月二十一日仍借南昌考棚命題扃試諸生有志上進者皆爭往報名深兾一經品題便作佳士而肄業豫章例得復咨送經訓深資砥　魚龍變化桃李栽培當有出人頭地者矣○署新建縣何梅閣明府嚴懲痞棍輿論翕然稱之近有著名痞棍某甲某乙滋事逮案經明府重笞枷示不稍姑息一時棍徒聞之皆爲歛迹不敢遇事生風○南昌縣孫明府獲到賭犯三名嚴行懲責後荷以三眼聨枷游行示衆江省之賭害烈矣使爲民上者皆能如明府之用心則賭風庶乎少　 
[禾中人語]  
　　前任嘉興縣王邑尊在任病歿後三朝大殮擇於十七日開吊宗郡守張協戎以下各官以及在城諸紳官咸赴靈前叩奠衣冠車馬紛紜不絶聞不日卽當扶柩還鄉○新任秀水縣寗大令定於廿一日由省起程本署書差准備迎迓大約廿二三日定可抵禾須另賃公館暫住何日接印則俟續聞○近日天時冷熱不定春笋尚不見旺價亦極昻每斤須七八十文 
[蘇臺春望]  
　　本月十四日午後署江蘇臬司黄廉訪排導出轅至胥門外拜客道經萬年橋見有甲乙二人互相扭歡當經差勇等上前喝散而甲猶怒氣未消重張旗鼓　厲以須迨廉訪公回仍由原處經過見甲併力將乙扭住拳足交加兇毆不止廉訪勃然大怒喝令拿下訊知甲本安慶帮中著名流氓乙則皮匠也甲向之拆梢不遂所欲致被毆傷廉訪飭將乙省釋甲則飭發西路總巡嚴行究辦旋由金明府轉送至總捕署想劉司馬疾惡如仇定不輕恕也○閶門外丹陽碼頭有金某者年近而立游手好閒不務正業本月十四日下午手持花爆與羣兒嬉戲　將高昇一枚銜於口中燃火放之詎誤將高昇到銜轟然一聲竟自喉嚨竄入腹中殷殷作雷鳴霎時肚腹剖裂倒地而斃行人上前細視但見鮮血内溢臟腑外流書日天作孽猶可活自作孽不可逭信然○蘇垣流氓之多中於他處雖經地方官嚴行懲辦而若輩仍怙惡不悛前撫憲奎大中丞曾出示曉諭禁止流氓肇事又面諭前府憲　可莊太守轉飭三首縣及總捕總巡各員凡流氓犯事逮案枷責後面剌流氓字樣如屬客籍遞解回籍去冬長洲縣王大令遵照憲諭訪拿著名流氓三名嚴懲之下又各剌著名流氓四字於頰備文遞籍咸謂此後閭閻可稍安靜矣不料該流氓等手叚通天竟於中途悉數逃回　行不法更甚於前遇事生風藉端敲詐有見無男子人家驀地闖入誣以不良拍桌敲檯日般騷擾槗不與之銀錢卽攫取衣服而去種種不法殊令人聞而髪指安得賢父母再行拘辦永禁囹圄爲良民除害哉 
[法界捕房紀事]  
　　甲乙二人昆季也同在某輪船當水手僦居　市街醬園弄中邇者中忽失業家食難甘因倩鄰居某丙代覓枝棲語不投機以致口角攘臂而起將丙毆傷迨赴訴捕房甲節懼而逃逸包探乃拘乙管押著將甲交到始得釋歸内則送至仁濟醫館醫生令回家自行醫治○偷兒某丁竊取某烟館烟槍一枝拘入捕房捕頭命押候堂期解訊 
[美界捕房紀事]  
　　寍波人兪某銀工也昨日適有所需向虹口新馬路寳坤首飾店主胡某借得銀耳環數對令學徒某甲持至比鄰潤興押店質錢押店夥某乙短於視瞰之良入口此𧸛物也惡可以質中堅稱非𧸛以致口角乙舉掌摑其頰兩下甲回店哭訴情由胡大怒向乙理諭扭赴捕房捕頭騐得耳環實銀物　以銅僞爲遂將乙斥責揮令退出俄而胡兪復糾集多人至潤興譁陳鄰人竭力解勸始各散歸○下海浦興慶里人顧柏銓向業攻皮近以生意淸寥攺而販賣各輪船上菜菒前日上午至某輪船混用銅質小洋銀西水手燭破其奸拘送　房請辦捕頭著押候解赴英公堂請宋通刺判斷 
[義粟仁漿]  
　　敝堂施粥蒙諸　隨時補助計第六次捐癸已年冬季收洋銀一百二十四元錢三十千三百三十文新年收洋銀十六元四角六分八厘銅洋銀四元先後拜嘉曷勝欽佩請登報牘藉達梱　[  上海虹口元濟善堂董事唐廷桂等拜啓]  
[粤藩牌示]  
　　藩憲牌示番禺縣知縣缺委缷海陽縣杜友白署理准補新興縣知縣劉盛芳飭赴新任○高要縣横查司巡檢缺委候補巡檢彭曾植署理南海縣三江司巡槍缺委惠來神泉司巡檢羅福祥署理樂昌縣羅家渡司巡檢缺委試用巡檢歐陽燿署理准補徐聞縣海寗司巡檢宋瑑曲江縣典吏劉興祥均飭赴新任陽江廳同知缺詳請以連平州知州田明矅升補潮州鹽運同瑞　飭回本任 
[江西官報]  
　　二月初一日署龍南縣呂敬直禀謝委並禀知順直賑局加同知街黄嘉兩帮辦牙儘局務崇泰代南昌下鄉勘案通判陳希曾委文廟監禮從九楊其興由安仁　墊欵回葉汝銘由撫州府屬測量輿圖回署進賢梅莊司張日成銷查德外保甲卽禀赴任城守左哨千總胡純祖病故遺缺查有候補千總萬士銓堪以拔補○初三日盧溪縣王愼猷禀謝飭知張紹箕往吉贑等府屬催鄉村烟户册通判洪範往武寗等縣催查開村鎭淸册何　崧委解需工經費進京陳爲椂往奉新辦保甲張鴻勛接查廣潤門未入陰嗣禧接查德外保甲翰林院熊方燧由南安籍來省親拜工部學習　事夏敬敏辭　進京○初五日知縣王書臣由順直賑捐獎換花翎同知林袓炘首府署内發審差知府崔湘回湖口卡縣丞廖國楨回湘東卡吳啓典解鹽餉往金陵揚州徐炳南抜委一次張朝　接帶江軍長龍哨官 
[邗江官報]  
　　二月初九日龔鹺尹齊巘委解蘇州餉起程龔鹺尹照委琨管大伊山卡○初十日分發巡檢郭鹺尉瀛洲禀到○十一日宣分轉兆熊廿分轉樹勳均回差次○十二日康鹺尹泰琪委蘇州餉○十三日許鹺尹之璟委鄂岸聽差某科翰林兪太吏鴻慶到揚○十四日梁鹺尹湛昌禀回孔涵差次 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年十月十一日京報接錄]  
吏部張等奏遵旨議奏摺○東撫福奏保留總兵在省補用片○又奏籌辦齊東縣城遷徙情形摺○護浙撫劉奏委署知縣片○又奏叅革已故知縣片○東撫福○奏總兵丁憂懇恩給假治喪攺爲署理摺○江督劉奏運司報効經費銀兩片○○大學士管理吏部事務臣張之萬等謹奏爲遵旨議奏事軍機處交出光緒十九年十月二十九日軍機大臣面奉諭旨鵧臚寺卿劉恩溥奏永定河合龍保案投効人員嗣後不准優獎等語著吏部議奏欽此原奏内稱永定河合龍保案嘉慶道光年間每次不過一二十員乃近來疉保至二三百員前曾聞有以河工員弁希冀决口得保爲言者臣今於役黄村距該工甚近細加察訪始知所言尚屬隔膜蓋失事之員弁合龍後不過開復處分焉能再邀保獎至實缺者保以陞階大率離任作爲候補轉將所有進項化爲烏有若其次出力之員弁亦僅保以虚銜翎頂其已有虚銜翎頂者更屬無可再保是以均無希冀决口之心凡希冀合龍得保者則皆係候補候選曁他案降調革職之人員耳聞各該員並不到工亦有到工一次卽歸專俟合龍後營求優獎殊於吏治所關非淺夫糜費數十萬之銀錢徒爲此等人員開一捷徑似非實事求是之道可否飭下吏部嗣後遇有永定河合龍保案除各汛出力人員仍准優獎外其餘投効人員槪不准保免補免選及開復等字樣等因欽遵交出到部臣等查奏定章程内開河工防汛及搶險合龍均照尋常勞績核辦等語從前永定河漫口合龍請獎之案均照定章辦理光緖十六十八兩年漫口合龍經直隷總督援引光緒九年山東承辦要工成案請照異常勞績給獎奉旨允准臣部遵照諭旨辦理並非著爲常例今鴻臚寺卿劉恩溥奏稱永定河合龍保案多至二三百員候補候選及他案降革人員營求優獎於吏治所關非淺嗣後投効人員槪不准保免補免選及開復字樣等因自係爲嚴杜冐濫起見查永定河防汛情形本非山東河工可比地叚遠近亦有不同近來旋堵旋决歲以爲常大率水漲則决水涸則合所有搶護堵築各工實與歲修工程無異現任河廳名員是其專責額設試用人員例得差委兼以本省地方各官已足以備任使卽光緖九年山東河工成案官紳並用事竣後准照異常勞績核獎办係專爲創辦要工而言會議摺内曾經聲明别項工程不得援照辦理若以尋常漫口合龍各工輙請援案優獎又復將他省候補候選者列保多員殊不足以眧核實臣等悉心核議擬請嗣後永定河保案除興辦大工不在尋常漫口合龍歲修各工之列者應由該督奏明請旨辦理外至常年伏秋防汛漫口合龍歲修各工仍照尋常勞績給獎他省候補及候選人員均不准投効列保其請獎員數從前每案不過三四十員近年多至一百數十員今臣等酌中釐定嗣後每案至多不得過五十員以示限制如請獎有逾此次定額卽將名次在後之員撤銷在工人員應遵照定章於興工以前造具名册咨部立案不得於工程告竣之時始行咨部至原奏所稱投効人員不准保奏開復一節查永定河王尋常合龍獎案均係該廳汛各官開復本案原叅處分其私罪降革投効人員臣部查無議准開復原官之案今他省候補候選人員旣一槪不准投効列保所有叧案降革人員自應一併不准投効保奏開復以杜冒濫謹將臣等遵旨議奏緣由繕摺具陳伏乞皇上聖鑒訓示遵行謹奏奉旨已錄○○福潤片　再管帶嵩武親軍中營補用總兵杜金標係江蘇睢寍縣人同治七年投効嵩武軍因迭次剿匪著績歴保至叅將儘先補用並戴花翎及濟勇巴圖魯名號光緖十六年山東高家套河工合龍案内奏保免補本班以副將留於山東儘先補用嗣因堵築曰茅墳漫口合龍案内復經奴才奏保於光緖十八年十二月初一日奉上諭副將杜金標著免補副將以總兵補用欽此欽遵轉行在案奴才查該員樸誠檼練任事實心現在管帶勇隧巡緝操防均極勤奮且於地方情形尤爲熟悉可否籲懇天恩俯准將補用總兵杜金標仍留東省差　補用以資得力除將履歴淸册咨部外謹附片具陳伏乞聖鑒訓示謹奏奉硃批著照所請兵部知道欽此○○尚書銜山東巡撫奴才福潤跪奏爲齊東縣城臨黄河時虞冲决現籌遷徙情形恭摺仰祈聖鑒事竊濟南府屬之齊東縣三面臨河形如釜底每遇伏秋汛漲水輙灌入城内城垣大半坍塌壇廟亦多傾圯衙署民房十坍八九雖連年修築護提藉資捍衛無如逼流太近一經淘刷仍復奇險環生勞費幾同虚擲體察情形非另行插地攺建城垣不可前經奴才飭委查勘並與司道及地方官紳再三計議兹據布政使湯聘珍會同賑撫局司道詳稱查得該縣境内距城三十里之九扈鎭地處高原未經黄水可圖攺建而修築甎城建造壇廟衙者需費不資推有因陋就簡將該處土圩培厚加高並於四面量加展拓作爲土城應修各工卽以舊城内之料物拆卸應用不敷者量爲添置但求規模粗具崇樸黜華撙節估計共需銀二萬兩該縣連年災歉滿目瘡痍招集災民以工代賑洵屬一舉兩得至舊城居民已多給資遷徙其未遷者大率倚河干埠頭爲生如以後願居新城仍照章給予遷費不願者聽其自便惟河干旣有埠頭商民交易埠頭設一分防之員以資彈壓該縣城訊外委未便分駐又無額設縣亟查得府屬之齊河縣縣丞政務較簡堪以攺爲齊東縣分防縣丞一切俸廉役食原有額編可支毋庸另議俟准部覆再行頒發鈐記飭令移駐等情詳請具奏前來奴才查該司道所擬辦法均甚妥協需費尤爲節省已飭在於四成賑捐内籌撥銀兩委員候補知州馮德華會同齊東縣知縣趁此春融赶緊興工移建務於伏汛以前告竣至移駐分防縣丞事關官制應請旨勅部核覆遵辦除俟工竣將用項歸入賑欵開單列報外所有遷徙齊東縣城緣由謹恭摺具陳伏乞皇上聖鑒訓示謹奏奉硃批該部議奏欽此○○劉樹堂片再正任錢塘縣調署鎭海縣知縣束允泰現已飭回錢塘縣本任所遺員缺係海疆要缺應行酌量委署兹查有正任仁和縣知縣高積勳堪以調署據藩臬兩司會詳前來除檄飭遵照外理合會同閩浙督臣譚鍾麟附片具奏伏乞聖鑒謹奏奉硃批吏部知道欽此　○○劉樹堂片再查各州縣交代應遵例限算淸造册結報如有虧短尤應依限掃解不容逾延兹據布政使趙舒翹詳稱查得前署山陰縣已故知縣顔培方山陰任内短交光緖十九年正銀地丁二千二百九十四兩零耗銀一百三十七兩零餉餘銀一十一兩零共銀二千四百四十四兩零札委嚴催迄今未據解到實屬膽玩難再姑容據該管道府請叅到司應將前署山陰縣已故知縣顔培方革職勒限該家屬照數淸解以儆玩泄等情詳請具奏前來臣覆核無異相應請旨將前署山陰縣已故知縣顔培方卽行革職勒追該家屬完繳以示懲儆除飭司嚴催依限完繳解淸外理合會同閩浙總督臣譚鍾麟附片具陳伏乞聖鑒訓示謹奏奉硃批著照所請該部知道欽此○○尚書銜山東巡撫奴才福潤跪奏爲總兵丁憂因督建膠澳臺工緊要籲懇天恩給假治喪攺爲署理以重要工恭摺仰祈聖鑒事竊准記名提督登州鎭總兵臣章商元咨稱親母何氏曾迎養在署於光緖十九年十一月初九日病故該鎭係屬親子例應丁憂開缺扶柩回籍守制請卽具奏等因自應准如所請該鎭久歴戎行聲威素著抵任以來營制防務罔不實力講求前經奴才會同北洋大臣直隷總督臣李鴻章派委督建膠州海口　臺經營已逾一載膠澳與烟臺皆爲北洋門户拱衛畿疆礟臺關係至重該鎭屢赴外洋親歴各島悉心相度形勢劈路開山事事悉合機宜現在訂置砲位購備料物督率各營弁勇建立臺基塡築營盤工程正極吃緊似未便驟易生手致滋貽誤奴才與臣鴻章往返電商意見相同查現任寍夏鎭總兵衛汝貴前在海防軍營丁憂因會統北洋防軍督隊開穵天津河道溝渠工程緊要經臣鴻章奏奉諭旨改爲署理留統防軍該鎭事同一律可否籲懇天恩俯准將登州鎭總兵章高元攺爲署理並賞假百日扶柩回籍治喪假滿卽回署任仍責成建築膠澳砲臺以重要工出自慈施謹會同北洋大臣直隷總督臣李鴻章恭摺具奏伏乞皇上聖鑒訓示謹奏奉硃批章高元著攺爲署任餘依議該部知道欽此○○劉坤一片再據兩淮鹽運使江人鏡禀稱來歲恭逢慶與兩淮鹽商現已公輸報効銀四十萬兩另詳請奏該運司董理其事亟思勉竭微忱謹自備銀一萬兩豫期程解併入鹽商報効欵内以備添設景物之用藉效壤流之細稍攎葵藿之誠禀請代奏籲懇賞收等情前來臣察核所請實係出於至誠理合附片陳請伏乞聖鑒訓示謹奏奉硃批覽欽此 
 
