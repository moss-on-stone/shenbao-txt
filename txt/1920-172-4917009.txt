# 1920 - 172 - 4917009

 

Page 1

 
 
   
 
 

Page 2

 
 
   
 
 

Page 3

 
 
命令 
　　補六月七日大總統令陸軍部呈請授彭德銓爲陸軍砲兵中校王茂桐爲陸軍步兵少校高建動爲陸軍騎兵少校劉玉印爲陸軍砲兵少校蔡琴堂爲陸軍輺重兵少校趙英壽爲陸軍二等軍醫正蘇錫衡爲陸軍二等軍法正高積桐爲陸軍三等軍需正富榮泰爲陸軍三等軍醫正睚灺銑賴景煊爲陸軍三等軍法正均照准此令 
　　補六月十一日大總統令曹豫謙劉貴龍高俊林田章穀温世珍趙福海均給予三等文虎章段母怠王曜曹吉徵蔡寶善俞紀琦王莘林劉同春黄翼卿沈寳昌秦錫爵朱冠英均給予四等文虎章此令 
　　又令温朝詒晋給二等大綬嘉禾章劉玉珂晋給三等嘉禾章崔炳星杜義昌給予四等嘉禾章此令 
 
 
 

Page 4

 
 
   
 
 

Page 5

 
 
   
 
 

Page 6

 
 
時評 
[調停聲中之奇聞（老圃）]  
　　張作霖之入京以調停爲名者也此次時局之紛擾由於安系推倒靳閣而激成絶大之反動力則所調停者當不出此範圍藉曰安系腐敗則驅除安系亦自成一說藉曰三長闒茸則放逐三長亦自成一說藉曰和議代表不洽輿情則撤換議代表亦自成一說而奈何不倫不類有張勳起用之說 
　　復辟首魁之有罪此皖派直派所同意非今日爭執之問題也段祺瑞誠不免誤國之罪然其驅逐張勳一事固不無微勞且今日所謂直派者當時亦參與其事非皖派一黨之事也若以起用罪魁列入調停條件則今日所爭者豈爲當日之張勳問題乎安系之所以可憎者豈爲其反對張勳乎吾知直派雖愚亦不作此不祥之言也 
　　總之直系安系皆以爭權奪利爲事於政綱上並無一定之主張而皆不知大體直系之欲用張勳不過舉皖系之仇人爲已之爪牙度此輩知慮所及亦未必敢效張勳之自殺政策以召滅亡安系乘此機會乃散播謠言以傾陷直系此雖安系陰謀鬼蜮之所爲然亦直系之乖謬有以自取之也吾人有言瓜田不納履李下不整冠此輩苟無竊瓜盜李之意何苦整冠納履召天下之嫌疑乎 
專電 
　　北京電段已認可三長有條件之去或改院局特任或給鉅費出洋最要在財交兩部挪用黨費雖經閣議許其融銷但後任不得借端挑剔聞奉張願擔保故總辭職卽遞（二十六日下午十二鐘） 
　　北京電財法交三長准撤換外敎農亦補提（二十六日下午十二鐘） 
　　北京電三長去職將成事實交財二部已着手彌補虧空曾語張决自辭各省代表仍在保定議决最小限度（一）去三長（二）取消籌邊（三）某軍改隷陸部張據以轉達正商决問（二十六日下午五鐘） 
　　北京電三長去留尚未確定各方對交通已起競爭尤以朱啓鈐張志潭爲烈（二十七日下午三鐘） 
　　北京電李思浩承奉張旨願供奉天軍費二百萬昨張代李洗刷財長可望保全（二十七日下午三鐘） 
　　北京電頃奉張囑張懷芝赴團河請段下最後之解决安系對交通仍不可讓並責令靳讓陸軍 
（二十六日下午四鐘） 
　　北京電奉張謁叚述衆意希望督辦解除徐樹錚兵柄叚默然不答（二十七日下午三鐘） 
　　北京電奉張午後赴團河謁段（二十七日下午三鐘） 
　　北京電曹今日派閻桐來京催解决時局（二十七日下午七鐘） 
　　北京電奉張因曹安相持調停不下憤而求去已飭路局備車但徐仍勸止不容决裂（二十六日下午五鐘） 
　　北京電靳避嫌疑聲明此次無論如何决不就周樹模組閣說又起 
　　北京電郭奉命送還靳氏辭呈靳拒不納（二十七日下午三鐘） 
　　北京電有人警告靳若督團擁上台設有挾而求何以自處故靳意復猶豫又訊靳已從張請加入直系徐意閣員取超然派周樹模内務張元奇農商田文烈陸軍已定（二十六日下午十二鐘） 
　　北京電南北和議擬照蘇李所轉七條辦法與陸岑協定後卽行公布不復交滬會通過（二十七日下午三鐘） 
　　北京電本日三令（一）湘防失利各路將領策應不力相率潰散有虧職守帮辦軍務十一師長李奎元及分防寳慶之陳德修均褫官奪勳按法懲辦（一）湘省文武逃官史久紹王丙坤劉之龍劉泉德張榮楣楊纘緒盛鎏泉等褫職查辦（一）旅長劉振玉團長王紀三等全部潰散均褫官奪勳查辦 
　　北京電閣議（一）交部以經費不敷請將他項定額准予流用議决照辦（二）張天驥報告日本對俄和戰計畫議决電各處注意張一麐等請以劉師培付國史館立傳照准（四）經家齡陳給實授浙贛高審長（五）汪大燮等保徐佛蘇督辦三門灣否决（二十六日下午五鐘） 
　　北京電閣議免除外蒙台族所負前大清銀行欠欵（二十六日下午七鐘） 
　　北京電鄂王電宥日南軍三路攻岳張率部退嘉魚（二十七日下午七鐘） 
　　北京電參陸處復鄂王電湘張旣無力自守岳地重要應請於該師未退前預籌接防辦法 
　　北京電張敬堯電待援不至無法保岳惟有全師退出北來待罪 
（二十七日下午三鐘） 
　　北京電鄂訊新牆北軍又敗張敬堯軍隊於二十六全部退出岳州范李軍隊亦由城陵磯撤退惟南軍尚未入岳城常德方面馮玉祥軍亦有退至沙市說（二十七日下午一鐘） 
　　北京電馮玉祥電敵從漢壽安仁桃源三面圍攻張學濟向石門進發斷我後背懇催八師移駐石灃策應（二十六日下午五鐘） 
　　北京電贛陳電前因客軍雲集在在需欵故請協濟公債一百萬元以應急需接奉巧電謂尚有少數留備零星應募之用乃漾電又稱確無餘存前後相距僅五日豈各省零募重於軍需之急耶自軍興以來中央用於軍費達數千萬贛省曾撥過若干諒在洞鑒仍懇撥發公債二百萬或現洋百萬如票現俱無惟有請將退贛各軍迅速調往他省就食（二十六日下午一鐘） 
　　北京電旅京湘人推胡翔雲等回籍商辦善後（二十七日下午三鐘） 
　　北京電吉督電自韓亂發生日人藉口進兵行動自由無理已極已令延吉道尹飭屬於華俄及朝鮮交界設卡防遏先杜竄入一面將境内韓人嚴厲取締惟彼岸軍輙越界實辱國體仍請向日使嚴重交涉母令再有此舉 
（二十六日下午五鐘） 
　　北京電張廣建電陜屬栒邑爲甘邊要隘前有陜匪千餘乘虛佔據茲由喻管帶等於十六分路進剿將栒城完全克復（二十六日下午一鐘） 
　　北京電政府以新疆防務吃緊又撥快槍五百子彈三十萬楊督派王學伊赴部領解（二十六日下午一鐘） 
　　北京電稽領請求黑河駐軍俟衛警編成再撤（二十六日下午五鐘） 
公電 
　　叙府滇軍衛戍司令胡若愚等來電各報館鑒溯自西南護法興師旋以南北和議中停我滇黔軍留戍川　以待解决所在和輯軍民融洽主客以信義互爲提挈故情誼日益睦親川中紳民多具公論近以熊氏傾險反覆見絶於川軍多數義師凡在客軍並未與聞其事乃熊氏靦顏戀豆猶欲詭舐解免無端遷怒客軍横開戰禍應爛桑梓荼毒生靈滇黔軍本息事寗人之夙旨迭退讓而不悟欲謀和面無成熊氏更揑造省界之說藉以挑激川軍爲彼個人死鬭分遣逼攻貪殘兇很趙軍長又新銑日通電悉爲實在情形若愚等衛戍叙　平昔對人對事無一不主和平故當軍事發生滇軍退出資簡因亦勉抑士卒憤懣之情將所部節節退讓以盡客軍分誼乃敵軍爲熊氏驅促日復節節進逼在彼固不恤迫人之太甚在我亦實莫可更退以自全現爲正當防　撤除救國護法之障礙計已誓師振斾尅日出師追隨滇黔各軍及川中各義師一致進討以除反側特將此次戰事撮成概要伏候公評統乞鑒察靖國聯軍滇軍第五混成旅旅長兼叙府衛戍司令胡若愚團長楊育涵張光宗熊維普支隊長張汝驥黄士仙等同叩養印世界路透電 
[協約國與德之交涉]  
　　二十六日巴黎電福煦上將以關於軍事現勢間題之宣言致各報謂協約國在近東中東兩處如仍完全和衷共濟及用其軍隊實行與已利益適當相稱之政策則　能控制一切又謂協約國今已密切結合故諸事進行頗形順利福煦上將並述及德國增減軍備問題謂德國鎖毁砲位一萬五千尊吾人不得視爲德國侵害世界和局之危險業已銷滅德國魔鬼之精神今仍存在此種精神一日存在吾人之戒備不可一日鬆懈此吾人對於後裔所負之責任也 
　　二十六日巴黎電德國牒文昨經送交法外交部文内要求續展完全撤退來因河古岸中立區域内軍隊之期限蓋其期限於七月十日將滿故也 
　　二十四日巴黎電協約國昨致德使署之牒文重述德國陸軍須在七月十日以前減至十萬人保安警隊必須裁去惟許將地方警察自七萬人增至十五萬人福煦上將興維爾森上將已草定第二牒文要求德國取銷强迫軍役制 
　　二十四日倫敦電英相喬治氏今日午後在下院答覆質問謂德國如示明履行和約義務之誠意則協約國將邀其加入國際聯盟又請彼覺德國對於縮減軍備一事尚未努力進行首相又答某議員之質問謂引渡德前皇事近未有舉動因荷蘭不肯交出也 
　　二十四日倫敦電英國已任受白倫氏爲駐柏林大使法意兩國亦任定駐柏林大使一爲洛蘭氏一爲瑪蒂諾氏瑪蒂諾氏現充駐柏林意國代使 
[法議院之演說]  
　　二十六日巴黎電下院昨日辯論法國在東方所施之政策前任總瑰白里安氏演說之際擁護一九一六年彼所襲行之政策其結語曰法國欲在太陽之下占其所應有之地法國所欲者爲經營事業非欲開經濟戰爭明日之事孰知之乎工作鐘點也工資亦皆將受國力之影響法國之事務須以物質的及精神的觀察點論列之余信自經米勒蘭氏執政後諸事皆得其　矣繼由泰狄歐氏述克勒滿沙内閣之政策其述及摩塞爾問題時謂白里安氏於一九一六年所訂之條約皆頗適宜克勒滿沙氏曾適當利用之今總理米勒蘭氏亦將於此謀利焉當辯論之際米勒蘭氏確告國會謂英法意三國之了解從未如今日之完備與可恃云 
[德國新内閣成立]  
　　二十六日柏林電德國新内閣名表今日正式發表如下總理費倫巴克氏副總理兼司法總長辛慈氏内務總長柯克氏財政總長韋士氏糧食總長勒姆斯氏（中央黨）郵務總長吉斯勃資氏（中央黨）運輸總長格羅勒氏商務總長旭爾咨氏國庫總長洛末氏 
[希土戰事記]  
　　二十六日倫敦電倫敦希臘使署接士麥那官電謂希軍圍攻希薩土耳其國民事獲砲與俘虜 
　　二十四日巴黎電士麥那電稱希軍已開始對土耳其國民軍取攻勢國民軍被逼聚集於士麥那東北四十七哩之亞克希薩附近者已紛亂敗退希軍已佔據亞克希薩乘勝北進 
　　二十四日倫敦電士麥那希軍來電謂希軍在士麥那北面菲拉台爾菲亞地方圍攻土耳其軍團俘獲敵兵八千人 
[俄波戰事記]  
　　二十四日倫敦電波蘭軍重整其師後留守基夫之俄迭薩之鐵路距基夫西北兩面四十哩處今有劇烈之戰事波蘭軍與烏克蘭軍今仍佔據波杜里亞與伏爾希亞里又北面特維拉河及比里西拉河之舊陣線今復完全固定 
[愛爾蘭之狀况]  
　　二十四日倫敦電當道宣稱倫登特里縣知事復以急電致愛爾蘭事務大臣對於政府之不活動殊深詫異且謂今大局至危恐將更趨惡劣蓋糧食供給漸短而煤氣幾全告竭也今日午後愛爾蘭檢事長亨利氏在下院宣稱倫登特里夜有散漫之槍聲多自屋而而發受傷之平民由兵士舁送醫院者亦遭槍擊兵士回擊之其結果未詳今晨全鎭安謐現已設法使文武官員得提携行事並已頒行熄滅燈火規則而由軍隊控制全鎭彼尚未接兵士受傷消息軍事當道施行一切必要計劃極爲謹愼云 
[英國之勞工大會]  
　　二十四日斯加波羅電勞工大會通過議案如下（一）國會議員湯旭氏提出者詆斥和約爲破壞的而非建設的並要求修正之且要求承認俄國勞農政府遏止中歐之騷亂某社會黨請加入要求立卽全體罷工以止英政府明暗參與攻擊勞農民國之文經大多數否决（二）促請完全承認埃及人組織獨立有責任政府之權利英人在埃及之一切行動當以有責任之國民黨政府所自由許可者爲限（三）宣布愛爾蘭人民應自决政體半許半靳之計劃已不能行並要求政府立即規定愛爾蘭國會選舉制面當注重各區得均匀之投票權該議案經大多數通過有人建議加修正文主張予愛爾蘭以在帝國内之自治權經衆否决 
[英相之英日聯盟談]  
　　二十四日倫敦電首相喬治氏今日午後在下院答覆質問謂英日賡續聯盟事正在考慮中政府非至洞悉三月間成立之美國新政府意見不應續定英日盟約一節此種感想政府並不知之政府今不便有所公布且未决定應否於七月間照會日本謂盟約期限已滿或任令再實行一年議員白里頓爵士問曰中國之意見將加注意否首相答曰凡適當之意見自將注意之 
[各國近事記]  
　　二十四日美國哇格登電白乃安氏今日道出此間前赴舊金山據謂彼乃往視能否决定黨綱及覔一可操勝券之候選總統彼所議之黨綱與共和黨之黨綱適相反云 
　　二十四日舊金山電民主黨全國大會定明日在此開幕今料該大會幹事部集議時如參議員里特氏欲占一代表席則必有一番爭辯蓋里特氏將孑身作戰也美加都氏之贊助者未失其希望彼等預料將起頓挫但已從事規畫一切矣副總統馬歇爾氏頃已抵此據謂彼主張定安全正大之黨綱而舉一良士自由施展之又謂彼非候選總統但亦未决定意中所欲選之人且料禁酒問題不致起重大爭端白乃安氏已抵此謂彼料禁酒派與反對派必將對壘但禁酒派已在幹事部中占大多數云 
　　二十六日大阪電各報仍連篇累牘紀載尼港慘殺情形人民憤懣日甚惟各報仍主立卽撤退軍隊並竭力反對繼續派兵 
國内要聞 
[張作霖與政局]  
　　三長問題有解决望 
　　保定會議之經過已詳前報前日（二十四）下午三時張作霖謁見東海出後由公府即將東海對於解决時局辦決酌量容納逐步進行之意電覆曹錕昨日午間得曹氏覆電謂中央旣有振作决心應請先辦一二步以安軍心所謂一二步者蓋指三閣員引退靳雲鵬銷假二事張氏復以此電轉呈東海在張氏自言予始終立於傳達人之地位决不有所軒輊於其中此爲張氏方面之消息也至靳雲鵬方面前日下午郭則澐奉東海命前往勸靳謂五次辭呈不必再提務宜即日銷假以安人心並謂大局治安繫君一身萬勿深拒云云靳氏仍答謂卽予銷假亦無辦法應請元首設身處地爲雲鵬着想郭卽以此意覆報東海曰當再煩雨亭一行才是至安福方面前夕召集一會議旣不在太平湖又不在南池子曾宅面在清冷無人之什刹海某飯館其集議結果非常縝密但當夜即由接近彼之通信社發表保定會議之條件而將撤去籌邊使更換西北軍司令兩項加入但保定决議時此兩項條件早已删去而安福反將舊事重提則其中確有作用在也作用者何即喚起西北軍之注意而振作本黨之敵愾精神而已至昨日安福重要人員又紛紛打聽與奉天接近者僉答以保定會議條件非常和平請諸君放心可也於是昨日下午安福又揚言三總長及靳復職條件業已取消前後矛盾若此亦可異矣至保定方面各省區代表依然未歸蓋靜待條件之落着然後畢議至小限度政府應即履行一二項便有商確餘地昨日曹錕之副官長李題賢兩次赴奉軍司令部轉達保定之意見張使言必一一轉達東海外 
 
 
 

Page 7

 
 
傳張使不負調停之責將返奉天一節奉軍司令部否認其事此外又有人述前日張作霖與東海之談話云張確於二十四日下午五時半赴集靈囿後樂堂謁見東海研究時局至一小時二十分之久聞東海向張云時局如此紛亂我實希望老弟代我疏通各方面無論如何總期不演出惡劇爲頂高之政策尤希望老弟勿受奸人煽惑作人傀儡突起意外爭端我素知老弟性情戇直故以數言奉勸聊盡寸意張氏答云作霖素受總統知遇斯種訓誨敢不遵守但現在大局形勢日非作霖不忍坐視滅亡故不避武人干政之嫌特來北京願作第三者之調停外間縱有謂作霖來京存有野心者作霖亦不辨駁好在日久自能見人心也刻下作霖所最希望者厥爲使靳總理復職安福派勿再把持政權大局自易日入融洽之境南北統一尤能早日實現云云 
　　另一消息北京政局糾紛已久自張巡閱來京後始漸有轉機張使到京以來不出五日政局已有解决之望據昨日所聞内閣問題大體當可决定三部改組之說亦將成事實聞張使於昨早復赴團河晤段叙述保定商議結果之情形與東海之主張並表示本人意見大致與保議决定各條略同惟最趨重於靳之留任及三部之改組段答謂翼青回任余極贊成已迭次派人勸其銷假今煩老弟再爲我力勸其勿過堅執致失大家之望至雲沛等亦可趁此休息不必再爭免致閙出笑話於大家面子上均不好看此外張使尚談及各項問題均頗得段之同情迄十二時始由團河回京復於午後六時赴棉花胡同靳邸致段意勸靳卽日銷假並謂設公一日不銷假我即一日不同奉語極懇切惟聞靳氏態度仍未完全活動昨早東海復派郭秘書長往勸靳氏靳仍力辭並表示推重周樹模出山之意惟聞各督軍對於周氏的持反對態度斷難成爲事實至某方面對於交通長一席以黨費命脈所關迄未肯放鬆惟近覩各督軍態度之强又不敢過拂調人之意故經最近會議結果已有不得不犧牲之勢重以段對張所言毫無維持三部之意益知無轉圜之望故於昨日已將辭呈擬妥惟截至昨晚止迄未遞上日前外傳張使參謀長奉華有辭職之說茲悉此項消息完全不確聞張使對於秦華極爲信任此次驟聞此項謠傳甚爲震怒欲根究該項消息之由來云 
　　另一消息内閣問題自張使入京以後已呈卽可解决之象今所觀望者惟靳之態度而已聞靳對於東海之懇意張使之勸留雖極感動但因外農敎三長至今未見解决則此後辦事恐仍不見順手故銷假視事一節仍爲躊躇故當張使自保定回京將保定决議告靳之際靳以目下不便顧問及以母命爲辭雖經張氏請見靳太夫人諄命出山靳亦祇含糊其辭未有明白之表示張使對靳不肯即行銷假之原因亦已了解故欲先解决外農敎三長以去靳之顧慮一說靳氏日來態度已非復前此之消極惟必待段加以誠意之勸駕時始肯再出 
[西比利亞之政變觀察]  
　　大陸報北京通訊略云今後數星期内西比利亞又將發生政變其目的在植立與柯爾恰克朝代同一性質之政府不過此次將挾有顯明的日人色彩耳過去四星期中北京與迤北一帶顯有形跡可疑之舉動察其情形可信政變將作徵諸哈爾濱與海參崴消息尤有蛛絲馬跡之可尋設日後果有如何爾恰克者之新人物則其人必爲前充中東鐵路督辦之霍爾瓦特氏日人早已正式表示其態度以爲西比利亞必設一緩衝國以保持和平而阻遏過激主義之潮流數星期前上烏定斯克組織新政府國號共和與勞晨無關雖其外交部長從前爲列寗派表同情於過激黨惟新政府方在發　之初是否傾向過激黨尚無確證而日本軍事當道則在西比利亞梗阻新政府之統一斷其與海參崴之交通夫上烏定斯克與海參崴俱爲西比利亞最重要之集中點彼此交通阻隔何能統一全境乃日人竟使其傀儡謝米諾夫氏盤據日人與新政府之談判業已中斷苟新政府因未能進行致歸失敗則日本阻撓手段應尸其咎以記者推測所及上烏定斯克政府再拖延數星期而終不能進行則西比利亞或有一種事變其爲類於尼港事件如日人所謂暴行者之事變乎抑爲挑怒者故意造成如日人所謂過激黨暴動者之事變乎是皆未可斷定但必藉一種大題目以組織其所謂能維持治安保護居民履行協約國志願之政府則可斷言也此政府必賴日人鎗砲之力握收治權解散黨人軍隊組織親日内閣且將以讓與權贈諸日本以增進俄日人民間固有之友誼焉此卽日本所欲有之緩衝國質言之卽日本之領土耳此政府當以誰爲元首斯爲扼要問題若謝米諾夫氏則當然不在此問題之内蓋謝氏公然受日人之資雇兩載於茲聲名狼藉舉世共知協約國政界皆視謝氏爲盜匪爲屠户如以謝氏爲元首不獨形跡過於顯露且亦難乎爲情故不得不四顧覓取劣名較少聲望較佳之一人以實元首之位覺有此資格者厥爲霍爾瓦特將軍霍氏是否易於駕駛人不能知其人雖爲守舊派但舉手將西比利亞賣與日本霍氏願否與聞則不無可疑記者確知已有人委婉向霍氏接洽詢其願否爲將來新政府之領袖如願接受則對於日本須負義務記者又確知霍氏刻方詳細考慮此事霍氏對於根本上要點當不致漫無所知但對日義務之程度或非霍氏所克深知也今西比利亞之政變正在醖釀中　意者今後三星期中或將暴發乎 
[中俄間之各問題]  
　　赴俄委員團報告中國政府派赴俄國之委員團已至伊爾庫次克據委員長范其光報告此次赴俄委員團除非接到莫斯科勞農政府之訓令不能前進並謂菲尼烏典斯克新政府因成立伊始即能邀莫斯科勞農政府之承認日本疑其爲勞農政府之一部分故現時停止與彼外交總長開媾和會議伊爾庫次克政府與勞農政府有特别關係於西比利亞各政府中彼實爲最强但强之程度尚不能統轄菲尼烏典斯克政府海參崴政府·赤塔政府云云又謂菲尼烏典斯克政府强迫謝米諾夫軍繳械並强迫行駛鐵路兩方已起爭論日本已出而干涉惟日人已宣言此後將不再予謝米諾夫以物質上之援助至關於布黨在伊爾庫次克及西比利亞各處之所設施其評論如何非至由俄回國後不能發表 
　　海拉爾善後會議黑督孫烈臣昨日來電云海拉爾日謝軍隊與俄黨三方組織善後委員會商議各項條件據鍾毓電告以督辦名義列席提議三項（一）日軍越境追捕俄人釁由日起應由日本方面負責（二）俄人反抗理由當遵公理（三）中東路係吾國主管應悉力排解查該委員會所提辦法殊屬允當是否可照此與日俄雙方排解卽乞明示 
　　東俄三政府之内容昨接海參崴密電謂遠東俄政府現時共分三部（一）威爾赫烏金斯克政府（一）海參崴臨時政府（一）阿穆爾省民黨崴政府現幾全處日本壓迫之下至威阿兩處與謝軍尚在相持之中此蓋日軍欲令造成之緩衝國險要置於保護權下故對謝極力維持以爲利用將來勝利誰屬殊難逆料特據情密達乞爲注意云云 
　　中東路與江防謝米諾夫謀擾中東路形勢危迫吉督鮑貴卿電催宋小濂張作相迅赴新任籌備防範聞政府昨復鮑督一電謂東路軍事路政同時吃緊仍希力飭防軍嚴密佈置勿稍疏忽至宋督辦張總司令已催令迅速赴哈矣並聞又聞政府昨接鮑貴卿來電報告黑省江防情形大意謂沿江一帶防衛向係責成防區軍隊兼顧並由江防艦隊巡弋保護前次被匪擊襲事出偶然所稱航路斷絶未史過甚其詞惟經某國人勾結鬍匪一事已電沿江駐紥軍隊妥籌布置實行剿辦云云 
[徐鼐霖辯誣電]  
　　徐鼐霖昨有電致政府云竊鼐霖奉命長吉適當地方軍潮甫息之後軍政各費收支相懸過甚吏治腐敗積習亟待刷新因是不避怨嫌力圖整理庸劣貪墨之輩舉付制裁請托援助之書束諸高閣黨爭傾鑠一依軌物爲平點魁壅利悉按法規爲範數月以來錮弊雖以次芟夷害馬實痛感不便往往假揑名義散布流言淆惑聽聞任意誣衊按諸法律固有實究虛坐之條即論治綱亦宜有審吏安民之義近閱本月三日北京日報載吉林全省公民代表呈稿及十日順天時報登載吉林紳商各團體呈稿各一件對於鼐霖任職以後揑列事實肆意毁誣署名即近子虛組織如出一手其爲挾嫌妄詆無待發言顧京師爲首善之區新聞尤觀聽所繫言非事實在鼐霖雖可懷無則加勉之言而物議滋騰在中央固應有交付有司之舉應請我大總統總理派員蒞吉逐欵澈查國章具在執法以行庶慰邊民喁喁望治之殷兼寓中央澄叙疆吏之意護肅電呈伏候鈞命徐鼐霖漾叩聞政府已有覆電謂是非自有公論該省長但當盡其在已益圖整飭云云並聞關於報傳各節已交内務部查核矣 
[關於湘事之京聞]  
　　湘中各將領張敬湯張繼忠之外尚有數人均係棄師遠颺不遵命令或逗遛觀望者張敬堯已迭電舉發聞政府擬援張敬湯張繼忠之例不日亦將有明令懲處並聞東海於昨日交諭陸軍參謀等部迅速將高等軍法裁判處組成將來張敬湯劉振玉張繼忠等均受該處之裁判並有派廕午樓充任高等軍法裁判長之說 
某政界人云湘督張敬堯迭請辭職自經中央嚴電斥責後熊度爲之一變養日來電已有力圖恢復之聲明聞昨日續有漾電到京謂已集合四師編成五支隊擬卽躬率前進規復失地伏請鑒核示遵另致某方面電云現在收集餘隊較可用者約得四師人數擬分編爲六大支隊日來業經親赴前線布置各支隊長亦經派定祗待援師一到便當反攻長沙比來各將士感於中央寛典咸知激勵誓當効死以蓋前愆 
近日武漢等處均盛傳岳州失守而京中方面亦有此項消息之傳聞茲據調查近日岳州情形確在危急中惟失守之說則屬訛傳緣新牆距岳州僅有數十里南軍佔領該處後卽作進攻之準備前日由新牆退轉之軍隊均駐紥岳陽一帶人民誤認以爲南軍前進故有岳州失守之流言也 
[京華短簡]  
　　新任浙江省長沈金鑑係出東海之自動沈爲袁項城所器重之人其所以發表如是之速者蓋恐謀夫孔多不易應付也田文烈病假已久前日東海特别傳見請其出席閣議提出此案隨即用印發表東海又以浙人地方自治非常增高故投其所好以浙人治浙云 
昨聞南京李純電致政府略謂上海護軍使事務重要盧督專膺疆寄未暇兼顧前請以第六師長齊變元升任是否可行請爲核奪同時杭州盧永祥亦有電致國務院謂代理松滬護軍使何豐林代事數月措置悉當應請實授護軍使俾資駕輕就熟云云聞政府以何豐林資格於實授護軍使一席尚嫌不及至齊變元在上海向無地盤尤恐隕越故仍主張緩辦又一消息則云當局昨接蘇浙兩督梗日聯電内容係以寗台鎭守使何豐林代理松滬護使數日以來維持地方消弭學潮措施悉當擬懇即頒明令改爲實授以專責成政府接電以松滬本屬蘇省範圍李督旣爲陳請自應照准不久當可見令二說兩歧未知孰是 
　　法前總理班樂衛氏到京後於昨日下午三時謁見總統會譚甚久各處按日設宴歡迎班氏到京後第一日二十三日交通部公宴二十四五日法國使館宴會二十六日總統府午宴外交部晚宴連日並由蔡校長等陪奉班氏參觀中國圖書館等處班氏此來所帶法國贈與吾國總統之博士學位證書其接受證書之禮節應行編訂現正由公府禮制處與敎育外交各部及蔡校長等會議一俟商妥再行定日舉行聞班氏此次在華不過盤桓一二月仍須回國 
[川局之各面觀（一）]  
　　六月九日成都通信云川省局面近來迭生變化對内一變而爲對外倒態一變而爲倒唐其實對内對外倒態倒唐都不過是一種名目實際仍是權利問題月來因此激成戰爭川東南北均已淪爲戰域人民不堪其苦而當局尚日事徵發禍患之來不知何底茲錄所聞如下（一）川東此次首開戰爭卽在川東初因重慶鎭守使余際唐離渝意在出外調集所部江防軍將駐渝之黔軍及靖國川軍（黄復生部）驅逐余方起行而黔軍胡旅及黄軍陳營卽尾追之逼到隣水廣安川軍二師劉湘所部原駐重慶對岸之江北其防地與江防最爲接近黔軍追繫江防對於二師亦以敵視初劉湘與滇黔因對内倒熊問題原取模棱態度今見黔軍節節進逼遂與黔軍對壘交鋒初甚得利已逼近淨圖關（距渝十餘里）後因重慶城中增加戰鬭力原駐下川東之援鄂滇軍田梯團由萬縣乘蜀亨輪船開上川北靖國聯軍石青陽盧思諦所部又由順慶開下劉軍因受挫敗遂將江北合川棄去又將銅梁大足各處隊伍撤去集中一處另圖進攻之路日來據熊督軍署傳出消息劉軍已收集部隊將合川收回復攻重慶聞川東方面江防現在退到川北與靖軍川軍石青陽部激戰劉湘所部亦與石軍交綏此間軍署機關報紙所載石青陽部下團長張超北（廣安人）據守廣安被二師（劉湘所部）邱華玉團長攻克張戰敗被擒業經槍斃又云楊子惠旅長（原屬滇軍新投劉湘者）與湯子模（石軍旅長）在遂甯蓬溪界上激戰張之死耗是否屬實尚待徵騐可見川東戰爭又復延到川北矣（二）川南資中資陽内江隆昌榮昌永川所駐滇軍（顧品珍部）未與川軍抵抗在六月一號以後業已完全退去顧品珍通電表面說與唐告絶與川携手另訂交換條件由川接濟餉彈先退叙南即開回滇驅逐唐氏日來行將十日聞富順所駐滇軍至今尚未全退且川報（商人所辦）亦載顧軍有反攻之心叙瀘滇軍又聞日有增加究竟這葫蘆裏裝甚麽藥非我輩所能知但以個人揣想唐氏亦未必遽爾甘心川南方面軍事不能就算終局當局刻擬有所準備原駐簡陽之督軍行署已向東路下移决策對付專攻川北之三師師長向傳義日前特由淮州行營至簡陽行署與督軍署總參謀即新委代行督軍事務之總指揮李郁生商議川南北連絡計畫將來必有所發展至川軍第四師劉成勛所部陳旅第八師陳洪範所部劉團已由資中自井分道向富順瀘州方面（滇軍區域）進取又有一支係第四師藍團第八師黄旅由犍爲方面向叙府進發現均在準備中各路大血戰就在自前可憐春耕栽種方畢干戈又起人民何罪疊遭此亂離苦痛也（三）川北該處區域係第五師吕超第六師石青陽所分佔今番排熊之舉發動雖在滇省而會集常在順慶遂寗之間護法救國軍中心勢力全在順慶前番揭旗打電又在遂寧城中順慶之石希望不過得一四川軍務會辦至於吕超經同盟各軍推爲盟主後首請就川滇黔靖國川軍總司令之職其實川省首座一席早經某派各軍首領允推吕氏矣吕超原係熊之舊部此次參與排熊會議原因複雜姑從緩述惟自熊督宣布拒滇以後吕之態度又復不明吕本見機者今見熊督拒滇頗合一般心理又不好章明反對只在暗中有所組織據各報所傳吕已受熊之北防總司令職並允出一旅助熊拒滇是否眞相外人無從懸揣然吕在此時確乎未動石軍雖有活動只在川東方面其先開到中江預備倒熊之隊伍現亦未見動作川北方面或可以不戰終止也（四）川西此道與滇黔石黄各軍均不接近以爲可無事矣殊不知唐繼堯在前月已伏擾川之計特調葉荃（滇軍第八軍軍長）由川北回滇葉在陜一年有餘與郭堅盧占魁諸隊伍結合由鳳翔徽縣竄川甘交界之碧口現聞已由碧口進窺江油距成都四百餘里江油原吕超防地近因對内問題將兵調到距省城不遠之羅江江油空虛聞縣城僅有一知事熊督特將川西屯墾軍王維剛部隊調一部出駐江油現在戒備甚嚴眞確消息須俟後報 
[江西米穀將繼續弛禁]  
　　日前陳督戚省長召集紳商議會各界要人在督署談話籌議接洽萍鄉張宗昌駐軍餉糈辦法陳督提議發行軍用票二十萬元及放米出口抽收捐稅以濟要需兩事陳意以爲江西財政困難臨時軍費無法籌措如上項籌餉法不能通過將來飢軍譁變堪虞公等身家在贛當亦不忍歧視諸公如能設法捐助軍餉以維治安亦無不可當時在座諸人均面面相覻無言而退乃首山商會召集會董開會通過軍用票案議會亦承認弛禁案俟官廳交議立予通過昨二十三日財政廳已將呈請軍民兩長咨交議會議决繼續弛禁抽稅濟餉文繕發其理由謂今年豐兆已見早稻行將登場調查省境所囤米穀爲數甚多如不及時開放在公家旣斷稅源在商民枉負拆息官商交病臨時軍費籌措維艱市面金融亦將發生影響請將禁運之米暫爲弛禁原定抽收之常年捐庶立即取消另定抽收軍費捐五角以濟軍需擬自七月一日起通令各稅局照新章抽收捐稅一律准予出口預料兩署接呈文後二十四日即可咨達議會議决施行說者謂去冬江西出境之米不下二百萬石皆直接運滬而今年上海人民反有絶粒之虞此次重弛米禁深望商人稍具天良確將出境之米運往上海售賣以賑飢食勿再貪利忘義以濟敵也 
[杭州快信]  
　　此間學界趙見微等反對新省長沈金鑑以沈爲洪憲遺孽湖南逃官禍湘不足今又禍浙浙豈無人不甘承認等辭電京請爲收回成命矣 
　　省署秘書長李曾麟前日亦由江寗旋省會同馮政務廳趕辦移交代行省長張鼎銘已兩日未到署 
　　本月分省金庫收入各局百貨捐稅及繭茶絲各捐不下二百餘萬元除開支軍政警各費外餘欵頗多已發還中國銀行借欵 
考試歐美留學生二次試騐現已揭曉計取解壽瑨沈怡孫篤光葉昇杜佐周胡贇張紹忠朱元齡厲家祥陳紀英十名月底由省署送部覆試 
　　省敎育會下月二十五日常會因本會房屋坍壞一時修整不及昨經評議會通過已改在第一中校舉行 
　　臨海漁業公所董事趙嵩望藉口發糶各漁埠漁民平糶朦准道署給發護照經該處漁民查有漏海情事紛電到省已令會稽道尹派員會縣確查呈覆 
　　尚有要聞二及地方通信轉入後頁 
雜評一 
[逃官敗將（默）]  
　　懲辦逃官敗將所以警來者亦所以維法律之威信也然法律須得其平今於逃官敗將之從者懲辦之而於逃官敗將之首之張敬堯一自檢舉即免置議得謂之平乎法律須有實效而中國向來之懲辦逃官敗將每今日褫職奪勳不轉瞬而開復矣無論若何重大之罪皆可因有力者之一緩頰而卽開復其處分此種法律又安得謂之有效乎法律不平則人不服法律無效則人不畏不服不畏尚有所謂威信乎 
　　雖然中國之無賞罰無政刑也久矣所謂法律特裝飾之一種耳懲辦何有焉 
 
 
 

Page 8

 
 
國内要聞二 
[岳州危迫中之鄂兩會]  
　　二十四日武昌通信云張敬堯自棄長走岳以來情形迭誌前報昨二十二日王鄂督接張由岳急電内稱今晨拂曉據前線探報趙恒惕在湘陰組設攻岳總司令部並召撫平江匪首金華袞所部腹背夾攻居心險惡敬堯以敗殘之餘客軍取旁觀之勢奚能應敵一再思維引咎自退冀免增愆並乞轉電中央准予率部北還云云 
伏法亦所願也等語據此則張敬堯棄岳已具决心矣又同日接新堤盧旅金山來電謂岳張軍日趨險惡留岳近畿第二十師爲迥避責任計退駐城陵磯留岳長江上游警備軍第一混成旅亦於今早退駐白螺磯第二混成旅由沙赴援行抵荆州腦朱河一帶亦停兵不進湘鄂沿江旣屯重額客軍岳州張部又不免相率而下金山軍力單弱防恐不逮用特電賜援云云王督特召軍署要人開緊急會並電約吳光新到署吳以王督力辭巡使不助援岳頗有意見是日稱病不到派參謀楊卓雲與會王督演說略謂咱們雖力辭巡閱然對於岳州爲維持鄂邊安甯起見究不能放任旋語楊卓雲云貴總司令旣負警備司令之責對於岳州問題亦有同等義務尚望共同討論楊答敝總司令力辭檢使誓不就任對於湘事尚在研究考慮中旣無把握不便妄參末議所有現狀深希貴督軍毅力維持語畢卽行退席此種言辭頗露鋒芒王督及在會諸人均未之答仍共同計議决定六項辦法（一）致電府院報告張督要求北還及吳光新對岳取旁觀態度請求核示遵行（二）電譚聲明不就使職惟岳陽關係鄂邊應請停止攻擊靜候解决（三）覆電張敬堯告以一二兩電囑令在中央未准以前不得離岳并聲明步隊過鄂須將辦法開示得其允可始能開拔（四）電令盧旅准抽調近畿第二十一混成旅一團馳援着令從嚴戒備嗣後無論何軍未奉本督命令不得放任入境（五）電令范師長妥保外人財產生命仰將所步吳兵第四十旅第八十團全部開回岳州並轉令岳陽知事丁建池迅速回任（六）電令鍾祥趙旅榮華迅率所部赴省爲援岳後備以上辦法頗爲周密 
　　武漢商民因岳州危急均懷疑慮王督恐其自相驚擾影響市面秩序特於昨二十三早分令武漢商會會長及各帮董於下午一時至漢口慈善會會議嗣因同省長往會英美各領於四時半始行到會共同商榷並宣佈辦法武昌商會長徐榮庭偕會董吳幹丞等三十六人赴會出席所有漢會長及董事全體均到外並有各銀行行長經理共約一百四十人兩政長隨後亦到會主席徐榮庭請督軍主席宣告宗旨王督起而演說略謂長沙退出之種種原因諸公必知之甚詳母待贅述張督刻守岳州並無戰事以後能否規復原防此時無從揣測諸君所慮者誠恐岳州再失利致潰兵順流而下任意騷擾繼以南軍得隴望蜀下窺武漢殊不知南軍得長沙已非本意何况毫無進行準備且前年彼軍已到蒲圻仍爲退出羊樓司是其軍無下窺武漢之心已可概見蓋無險可守而腹背受敵故也至於潰軍入境首收槍械遣送回籍不許逗留即或不服本督軍惟有將所轄極有紀律精勇之軍與彼缺乏訓練之軍相搏保全平安確有把握所有各邊境要隘均派重兵駐防而十一師之軍極力擔任增防是兵力雄厚鞏若金湯諸公千萬安居樂業切勿輕信浮言自相驚擾在漢者母得遷滬在省者母得遷漢本督軍願以身作則如將眷屬遷徙任憑諸公指責（此時全體贊成决不搬家假有經濟困難務望各銀行各錢莊活動各號商交相通融維持絶無恐慌發現想銀行錢莊諸公素明公益當不致河漢斯言王督繼言兩湖巡閱使已三次堅辭無論中央如何挽勸决不敢承蓋時局已至此極排解紛亂之不遑何忍窮兵黷武塗炭生民徐榮庭起言吾輩自衛不暇擬即由兩會長電中央請收回成命王督力爲阻止以免中央又多誤會内有漢會兩董事起言過岳商船無一不受損失請設法救濟不然車運旣停水運亦絶上下不通則市面影響不可計量督軍省長允設法維持面散 
[浙人拒沈金鑑電]  
　　一致京同鄉電北京東單二條汪伯老並轉孫慕老錢幹老曁同鄉諸公均鑒齊省長怱怱出走事出意外浙省政務停滯羣情皇惑瀠等以爲盧公軍紀嚴明商民愛戴是以迭電中央請以盧公兼攝爲地方治安計非有他意詢謀僉同業有成議以爲中央必可俯如所請今忽奉詹老長浙之令論鄉情與私誼復何異言惟中央此次事前竟置不覆且未經接洽直以浙人輿論無足重輕各界現在認爲中央不顧民意頗憤憤不平瀠等外觀大勢内審實情自以詹老暫緩來浙爲佳除逕電詹老外擬請諸公顧念桑梓主持一切母甚企盼周繼瀠王錫榮倪壽枬張載陽潘國綱王桂林俞煒 
　　二致沈金鑑電北京北兵馬司沈叔詹先生鑒閱敬電欣悉我公長浙瀠等均係舊交良深忭幸况以浙人治浙復何異言惟外觀現勢内察實情尚有不得不爲我公陳之者齊省長在浙大拂輿情此去怱怱尤出意外政務停滯羣情惶惑瀠等以爲盧公治軍嚴肅澤及商民尤能宏濟時艱任重致遠是以迭電中央請以盧公兼攝爲桑梓治安計豈有其他詢謀僉同業有成議以爲中央必可俯如所請今政府事前竟置不覆直以浙省輿論無足重輕且亦未經接洽將來政務進行必多阻滯殊非浙福現在各界認爲中央不顧民意羣有憤憤不平之勢瀠等愛浙尤愛公特用電陳擬請我公以暫緩來浙爲佳惟希察諒周繼瀠王錫榮倪壽枬張載陽潘國綱王桂林俞煒 
[南京快信]  
　　省垣謠言繁多連日加緊戒嚴各通衢均加派雙崗騎巡隊晝夜梭巡李督昨午後召齊鎭守使王憲兵司令王驚廳長宫張李三旅長到署會議省防 
　　湖南旅寗同鄉昨電京請任譚延闓督湘以息戰禍聞齊省長對於議會彈劾案最痛心者爲豺狼當道及其母壽辰收受饋遺二語齊日前語人謂余治蘇六載政績即不佳亦不至指爲豺狼余母年八十無故被人栽誣余戀此一官何爲 
　　岑西林代表冷遹昨由保定來謁李督旋卽偕陸武鳴代表鈕傳善同車返滬 
　　秦洸昨奉李督命返京接洽 
平糶局請將下關扣留之白米二千石全數充公發局平糶省署將照准 
　　甯垣時症流行省警廳昨曉諭清潔住屋愼食衛生敎育廳攷送歐美留學生昨已揭曉計取方光圻葉枚等十六名即咨送北京敎育部覆試 
　　松江各界電省署請飭縣速辦平糶齊省長已飭郭知事迅卽舉辦詳報 
　　倪嗣冲請以殷恭先任長江巡閱副使參陸處以副使須駐浦口昨特電李督徵同意 
　　謝傳安昨禀辭兩長准今日早車赴豫接交涉員篆 
地方通信 
　　蘇州 
　　杜威博士蒞蘇杜博士威偕同譯員楊鄭二君於二十六日上午山無錫乘車來蘇當由勸學所長潘起鵬·敎育會長龔鼎·省　醫校校長蔡文森·工校校長屠鎭西·農業校長王企華·師範校長王飲鶴·中學校長汪鼎丞·中學以上敎職員聯合會彭敏伯·等至車站歡迎下車即至鐵路飯店午餐下午假盛氏留園開歡迎會到者爲紳學各界如蘇州市董蔣季和·潘經士·束吳大學葛校長·晏成麥校長·及振華女校長王謝長達女士·桃塢鮑校長等共六十餘人下午五時歡迎博士至四面廳先攝一影然後開會由王飲鶴蔣季和先後述歡迎詞博士答辭畢入席聚餐至傍晚始行散會定二十七日在舊皇宫縣敎育會演講題爲師範敎育專請各校敎職員聽講二十八日在天賜莊聖約翰講堂演講題爲各專門學校實業敎育專請敎會男女各校學生聽講二十九日仍在天賜莊講題爲敎育行政專請官立男女各校學生聽講云 
機工風潮平息蘇城機工因米價奇貴釀成絶大風潮旬日以來毁物傷人以及種種舉動迭誌前報茲於二十六號上午各機户均紛向各莊領洋一律開工所有受傷之人已俱就痊第二次被拘覊押人亦悉數釋出此案可謂完全解决矣 
　　鎭江 
　　已有閙米小風潮城外寳塔苍巨商凌煥曾住宅二十五日上午九時有貧民五六十人冲門而入聲言凌將大宗米糧私運出省致米價飛漲我們工人（聞係城内機工）終日勞動日獲一二百文最糙之米每升須一百三十文我們何以爲活云云閧閙不休旋爲三區警署聞信立派巡士馳往向衆解勸始各散去臨行復言將偕南門數千機工同往凌宅質問云云聞凌每年佽助善舉不下萬餘金此次忽爲貧民滋擾究莫明其眞相也又此次米價飛漲後包飯作已一律增價各旅館業飯價平日每餐每客一角二分光飯七分近亦因米貴公同議决於即日起實行增價矣 
　　江北旱象已成江北阜寗寳應興化鹽城等縣久旱無雨河湖乾涸田疇龜坼難以揷秧荒象已成現聞寳興兩縣各鄉荒民意圖結隊南下乞食以免餓斃云 
　　揚州 
　　民食問題之近訊揚城米價奇貴每石由六元漲至八元九角前經公民陳賛卿吳筱園等呈請省長飭縣籌辦平糶江都縣署旋奉省令略謂嚴查私運禁止囤積體察就地狀况會商紳董有無籌辦平糶之必要長報查核云云並悉霍家橋警區會同縣委在該處查獲船户金登科在橋墅購米一百七十石運往常州向同裕昌行兜售者報請縣署核辦事爲省議員王紹鶴所知以各處屢獲私運米船縣署均未從重處治以致私運愈多已函請縣署嚴辦矣 
　　杭州 
　　旅京浙人致杭商會電浙江總商會鑒軍民分治黎前總統之政績不可磨盧公忠正廉明任省長誠可以督軍兼省長則不可君子愛人以德幸勿累盧公·誤浙江·貽他省口實旅京遂昌縣商會特别議董毛蒙正 
　　咨送浙商採米護照浙江省長公署昨咨江蘇省長文云案　杭州總商會呈以杭垣米業行舖存米無多亟須購運接清惟　湖江西等處之米須經過蘇境或因局卡誤會而致留難或恐奸商影射以滋流弊惟有懇請頒發運米護照交由商會轉發各米商領用以便查考至蕪湖一帶食米或恐不敷採辦各米商擬向江西採購除船運外如由火車裝運者悉遵採辦蕪米定章辦理等情查浙省採購皖贛等省米石運經蘇境前經電准寒日會電當以米商前赴皖贛等省採辦商米未經請給護照此後凡屬商米運經貴境希轉飭查明起運經過捐稅各單放行經於銑日電復在案據呈前情除由敝公署刊印護照令發該商會轉給領用隨時報核外相應檢同護照式樣一紙備文咨請貴省長備案併希轉飭所屬各關局一體查照 
　　嘉興 
　　阻止援閩軍隊駐嘉電杭州督軍鈞鑒六月二十三日滬報載援閩軍隊回浙令駐嘉興等語查夏司令安團長率隊駐禾四境安堵輿情翕然若再入他軍地方狹小似恐未便諒邀炯察合先具陳伏乞鈞裁嘉興紳耆陳枝萬盛沅王甲榮岳廷彬沈衛陶葆廉姚福同等同叩漾 
 
 
 

Page 9

 
 
 
[黃浦救生局存摺遺失聲明作廢]  
前因黃浦救生局餘欵由鄙人送存中國通商銀行當時立有存摺現因此項存摺遺失已向通商銀行聲明如有人拾得作爲廢紙特此登報聲明　沈仲禮謹啓 
[中國銀行函授學校招生]  
宗旨本校呈敎部有案以培植銀行人才爲宗旨講義本校講義由銀行博學大家所編輯皆用大字鉛印文淺理達註解詳明無　格不入之虞　介紹以三個月爲畢業期列入優等者均得介紹　費項講義二元學費二元雜費一元共計大洋五元此外並無别費凡貧寒者學費免納報名本校係通信敎授不論遠近均可入學凡報名者可將姓名年齡職業通訊處並應納之費交郵局匯下本校收到後卽行開始函授　地址上海海寗路福壽里六弄一六五六號 
[北京大學招考簡章]  
修正北京大學招考簡章（中華民國九年五月八日入學考試委員會公决修正）投考資格（一）本校設哲學中國文學史學英文學法文學德文學數學物理學化學地質學法律學政治學經濟學十三系　預科二年畢業本科四年畢業　本科畢業生得稱學士（二）本校今年招考預科一年級生及本科英文學法文學德文學俄文學四系一年級生（三）投考預科者必須中學校畢業但其所認考之外國語爲德文法文或俄文則有中學畢業同等學力者亦得報投考本科英文學法文學德文學俄文學系者必須高等或專門學校畢業　試騐程序及科目　（四）無論投考本科或預科須於考試前檢查體格　報名時先就檢查體格單度量一部分檢查並在當時將體格單上註出應由投考者塡寫各項詳細塡明後仍交付報名處収存其代報名者須將檢查體格單帶回關於應行塡寫部分必須依照單開各項一一由本人塡明於檢查體格時帶至檢查體格處不得臨時要求補塡　（以上辦法上海考者不適用之）　檢查體格注意於肺臓心臓等重要臓器不合格者不得應初試　（五）投考預科者其入學試騐科目及程度如下其試題除外國語外均用國文　初試　國文　解釋文義　作文及句讀（句讀用敎育部頒行之）標點符號）　外國語　（英文或法文德文俄文）　文法　繙譯　數學　算術　代數　平面幾何　覆試　中外歷史　中外地理　理化　博特　（六）初試不及格者不得覆試（但在上海投考者初試覆試連續舉行）　（七）投考本科英文學法文學德文學俄文學系者試騐科目及程度如下　一國文　應試程度須略通中國學術及文章之流變　二英文法文德文俄文　（一）曾讀過數種文學　能列舉及批評其内容　（二）能以國語與外國語互譯　（三）能作文無文法上之謬誤　三數學　代數　平面幾何　平百三角　四論理學　五歷史　須習過中國通史及西洋通史其西洋史亦可用西文本　六地理　中外人文地理　（八）各科試騐皆以六十分爲及格　（九）每科目試騐時間以二小時爲限但本科英法德俄文得延長至三小時　報考及入學手續　（十）報考時須繳試騐費現洋二元最近四寸半身相片一張塡寫詳細履歷並呈騐中學校高等或專門學校文憑　旣繳之試騐費及相片槪不退還　（十一）報名及試騐地點　北京在本校第一院上海在西門外江蘇省敎育會　（十二）報名自六月十五日起至七月五日止自七月十五日起檢查體格京滬二處同時　（十三）試騐之結果北京登北京大學日刋上海登申報及時事新報宣布　（十四）考取各生統限於九月初十日以前到校逾限取消入學資格　（十五）入學時須塡具願書並邀同保證人來校塡具保證書　（十六）報名時所塡之姓名年齡以後在校不得再請更改　納費　（十七）學費本科每年現洋三十元預科每年現洋二十五元分三期於每學期開學前繳納　本科　第一期自九月至十二月十二元　第一期自九月至十二月預科九元　第二期自一月至三月本科九元　第二期自一月至三月預科八元　第三期自四月至六月本科九元　第三期自四月至六月預科八元　（十八）體育會費現洋一元 
[甯波翔熊軟席]  
首先發明　唯一無二　草料紡織　純粹國貨　十大特色 
一舖摺自由　故名軟席 
二機械工具　完全自製 
三三角軟草　完全土產 
四尺寸花樣　均可定織 
五堅韌耐用　節省經濟 
六性質凉爽　有益衛生 
七善於收汗　不發霉濕　 
八輕巧靈便　行旅相宜 
九定價低廉　貨品出色 
十物質抵制　斯稱利器 
申各大綢緞局洋廣貨店均有出售 
上海辦事處泗涇路瑞隆顏料號内 
[廣源顏料靛靑號加記聲明]  
啓者本號股東内有另業他就及不願營斯業者均經分别拆去茲特加刋隆記所有以前在外出立保單自應一併撤銷倘或前股東與人往來貨項各欵槪歸原人自理與本號無涉恐未周知合登申新兩報 
[雙龍洋行廣吿]  
本行今由瑞士新近運到大批金銀手鐲金表銀皮帶手表式樣玲龍機器堅固格外克已廉價出售以副惠顧諸君之雅意請駕臨南京路四十四號面觀方知小行實事求是言之不虚也 
雙龍洋行廣吿 
[男子九醜丸]  
續嗣聖藥 
專治先天不足後天失調陰虧陽痿色慾過度夢遣諸虚等症服之功效立見且能壯筋骨益腦髓强身體補命門愿抱伯道之嘆者請嘗試之每瓶一元雙料二元上海棋盤街三茅閣橋堍門牌念三號　廣東保太和啓 
[午時茶精神粬精]  
總發行所法界北襦家橋雙十醫院　經售處　上海先施公司及各大商店 
杭州電報總局　寗波電報局曹蛾鎭電報局廣州大新公司 
[立止白濁丸]  
每瓶三角雙料半元不效倍罰上海棋盤街三茅閣橋堍門牌廿二號廣東保太和謹啓 
[正玉樹神油第一靈騐]  
此油專治水火所傷刀傷流血及一切無名腫毒久已遠近馳名○諸君欲求眞正玉樹神油請到本館購取爲要○大瓶洋一元中瓶洋五角○上海河南路三馬路口○蘇州閶門内○鹿芝館奉吿 
[嫩面玉容散]  
京都天寳齋 
此散專治男女面上黑氣油膩烟色酒剌雀斑暗晦等患每晨搽擦自然嬌嫩滋潤淸秀眞整顏妙品也每瓶大洋二角每洋照拆六瓶雙料每瓶四角每洋三瓶　舖設上海三馬路西鼎新里口 
[擦鞋帽白粉]  
晚近社會喜於夏令着白色冠履惟一染汚跡殊不雅觀以三星牌擦鞋帽白粉洗刷一次即能潔白如新 
每盒一角　上海中國化學工業社製 
總發行所上海五馬路　各埠鞋舖均有出售 
[北京保春堂包醫梅毒白濁下疳横痃]  
本堂醫士奚崇山在申臨診二十餘年見多識廣看好男婦新舊梅毒透頂爛喉損鼻壞眼週身紅斑瘋癱白濁血淋小便腫爛魚口便毒痔瘡疥瘡一切兇險惡症從未登報自誇邇來滬上醫藥如林眞假難分本醫生因此起見特將包醫價目列明初起白濁四元血淋黃濁痛十二元下疳腫爛六元至十四元横痃魚口便毒四元破口流膿八元痔瘡初患五元楊梅瘋癱十元疥瘡癩癬三元小腸疝氣四元婦女陰瘡五元白帶血崩三元以上均可包醫斷根出立保單不愈還洋上海法大馬路中共舞臺對過 
[夏令要藥廣東仙壽窩]  
本窩楝選上等藥料不惜工本精製麝香痧氣丸每洋一百瓶○八寳紅靈丹○時症白痧散○臥龍丹每洋九十瓶○諸葛行軍散○靈寳如意丹○萬應保和丸灘藿香正氣丸○立止痢症丸○拔毒生肌癩疥瘡藥○萬應午時茶每洋六盒各藥價目另詳仿單　諸君光顧請認　上海二馬路晝錦里鐵拐李爲記 
[立治黃白髮藥]  
此藥奇妙絕倫無論男女老少鬚髮黃白一經搽着立卽轉爲漆黑光艷無比永不退色定價特製二元普通五角如不靈驗加倍還銀外埠函購欵由郵滙寄費准免如用郵票代洋須加一成上海北火車站界路長興里亞洲西藥局 
[華俄道勝銀行]  
本行於西歷一千九百十年設立收足基本盧布金五千五百萬元歷年公積盧布二千六百九十六萬元　中國政府撥充資本金庫平足銀三百五十萬兩歷年公積庫平足銀一百七十五萬　總行設在俄京彼得格勒　分設英京倫敦法京巴黎遠東孟買香港横濱神户北京上海天津漢口烟台牛莊大連長春哈爾濱海拉爾滿洲里黑河海參崴在俄國西比利亞及蒙古尙有數十處　凡各國繁盛之區均有妥實代理之家　本埠公行辦理銀行一切交易長存暫存銀洋欵項利息到行面議收買本國期票滙兌各通商大埠往來滙欵　如滙至俄國各埠者尤爲便利　本行備有特别保險櫃出租如欲知租賃章程請至數行取閱可也 
[鎭江華祝三啓事]  
茲於前月念六日鄙人由寗趁車至鎭行經租界被匪扒去皮夾一個内儲下關筱樂園押據四紙計朱禹九名下龍洋一百元陳壽林名下龍洋一百元王綱和名下龍洋五十元夏春源名下龍洋三十元又小洋念一角又夏樹春保荐信一封以上各據均在途被匪八去當查無踪立即報吿鎭江二區在案又奉江寗縣批準並至該雨號掛失隨後以上各據發現向各寳行號抵押者乞勿收用以作廢紙除存案外再特登報申明以達公鑒 
[申昌降雲紗拷綢批發零剪]  
上海二馬路抛球場口西首　茲將續到頭等老牌拷紗　尺廣泰降鐵機廣隆時花過烏紅莨雲紗　價廉物美以廣招徠此佈 
[保用三年]  
逕啓者本公司炭養燈保用三年至今已　四載共銷數千餘盞而來修者寥寥可知其燈之堅固燃點之靈便可操左劵矣設或損壞不能應用先將燈上如何損壞情形詳細示知本公司可一一答復不至有誤否則將燈寄申修費不取分文以廣招徠今又有大批新燈由美國到申樣本價目函索即寄上海英租界交通路綏越公司電話三五八五 
燈樣繁多請閱樣本另件可配不及備載 
[人造醴泉]  
諸君非欲求生活之幸福乎？抑知飲料爲人生日用第一之要品乎？本所殫精數年所發明此人造泉實應此需要之品也欲求淸泉非深入地壳不可尤非及數百尺或千尺下不可何則否則非及如是深土質旣雜至源泉必難求其淸潔甘純非具有相當之學識及經騐者曷能勝任　諸君乎？抑欲造此最經濟最合衞生之淸泉乎？其一○光臨敝所實無任歡迎也　金寳壽五金工程所謹啓北京路四○九電話中央二六三三號 
[惠羅公司大減價]  
最後之三天壹圓價 
諸君幸勿錯過機會請駕臨南京路十三號敝公司觀覽便知諸如化妝用品文具玩具以及家用五金器皿等物特别廉售壹圓價確爲從來未有廉値倘荷　賜顧竭誠觀歡迎 
惠羅公司謹啟 
[一三角濟世良葯]  
依歐美製藥律例枋單中載明原方醫家病家皆可用各種藥劑取價一律由三角至一角眞利已利人之寳也 
藥名如下　頭痛藥　咳嗽藥　肺癆藥　止癢藥　扶陽藥　久白帶藥　利便藥大瓶三角　小瓶一角　惟扶陽藥只有三角者　再有湯森氏改頭換面各藥亦在此處發行購者請至　四馬路中市　第一台對門 
生毛水拔毛膏光面水面皰水白色素希那明膏金鎖片金銷丸每瓶洋一元每打洋十元准金銷丸每瓶洋一元五角 
[治小腸疝氣立刻見功]  
小腸疝氣之症治藥紛紛如欲立刻見效實難其選惟本堂所製小腸疝氣膏藥力大效速與衆不同專治七種疝氣無論陰囊種脹陰核偏墜諸醫束手痛苦難忍卽將此膏貼於膀胱之處陰囊立刻縮小其患若失氣鳴脹消步履如初雖數十年老症無不藥到病除屢試屢驗百發百中誠治疝之絕世妙藥也每張一元如内服神效疝氣丸可將膀胱寒濕之氣一掃而空愈後保不再發一試便知大盒四元中盒二元小盒一元外埠函購郵費加一上海北河南路小菜場對門朝南門面 
[熱心發達中國之鑛業家鑒]  
中國鑛產不亞於美洲這是世界各國的專門家所公認的中國國民個個所曉得的何以美國是那樣富中國是這樣貧呢究其原因就是中國的鑛產不大發達了然欲發達中國各種鑛產非有專門大家經驗精博資本雄厚是不可的現有東京帝國大學畢業的理學士安先生（ＡＳ）此次來滬願受人聘請察勘鑛區計劃工程並關於　鑛山一切進行無不給聘請者以圓滿之結果如有熱心函達中匣的鑛業家請通發上海法界聖母院路八號接洽勿失時機爲盻 
[嬰孩降世第一功效開口聖藥]  
受娠之始得天地之造化假父母之遺體懷胎十月必有濕熱藏伏所以人人有痘瘄之發此乃胎毒之明證如丹毒喉哦丁痓臍風急慢驚風牙疳等症皆由胎毒而來倘父母遺患楊梅其害更劇甚至周身糜爛變症百出無可解救由此天歿者不可勝數本藥房歷年研究採辦眞珠西黃重用貴品藥料治孩第一良方名曰開口聖藥居家分送咸稱非常應效不但善解以上之患且能安免痘瘄一切胎毒掃除淨盡唯推衛生至寳育孩之家宜常備置免却母子無憂也每瓶一元每料六瓶五元雙料加倍另製萬應保赤散善治小兒寒熱嘔吐咳嗽疳積肚大等症將此散服下立愈每瓶一元遠埠函購郵局回件　上海三馬路大舞臺對門鍊雲藥房啓 
[花柳下疳水]  
一瓶全愈 
專治男婦花柳下疳鵝袋淚燭等疳陽物腫爛膿水流注痛到要命可用此水浸洗毒即拔出腫痛立能消止即愈每瓶五角大瓶一元如腐爛不堪再用本號○珠珀下疳散掺能生肌埋口永無後患每瓶五角　上海棋盤街三茅閣橋堍門牌念中號　廣東保太和啓 
[蓋世美容品的的嬌]  
此藥專治男女面部之不美無論黃黑烟容油氣瘡痕血點雀斑白點晦痣連塗三夜均退凈美容之藥無過於此並治男女狐腑臭最爲奇騐出售以來已銷去數萬料寄來謝函萬餘封據稱極有神靈非常贊美定價每料一元六料五元特製每料二元外埠函購立奉寄費不加 
上海東棋盤街鳴盛里對面厚豐祥號 
[六月初一增價]  
諸尊賜顧買神功濟衆水作善舉者務求於本五月内購備若至六月初一日之後則須加價因百物騰貴小瓶仿單紙料更飛漲難堪故此不得不隨之而加價以固工本深願賜顧者諒之上海跑馬場耀華西號内神功濟衆水批發處　施德之謹啓 
[望𧶘保險公司廣吿]  
本公司一名嗬囒保險公司資本一千五百萬元承保各埠水火險保費極廉賠欵迅速倘蒙　光顧無任歡迎中國總公司設在上海新康路三號　電話中央七十號 
總辦克魯倫啓 
[眼疾無憂瞽目重明奇方]  
人之有雙目猶天之有日月也眼目有病則近不能鑒察遠不能瞻眺久而不治勢將流爲廢人矣本藥房竭數十年心血始得此靈騐奇效名曰光明眼藥能統治眼部七十二症無論遠年不愈瞳人生醫紅白星珠白眼爛此或痛如刀割或癢不可忍以及痘後目疾只須將此藥日點三次雖瞽目亦能豁然開朗眞千古不傳之秘寳也每瓶一元又秘製第一靈騐瞽目還明丸功效同上每盒一元每料六盒洋五元若能雙方並用見效更速　上海三馬路大舞臺對面鍊雲藥房啓外埠函購郵局回件 
[頂上三蜂牌白蘭地]  
啟者敝行新由法國運到三蜂牌白蘭地數百箱乃久年陳貨性善味和法國人士嗜之有癖而預防疫癘尤具特效若常飲之補體益神自信較之他牌有過無不及上次來華價目格外克已務使中華人士得以一試余言之非謬也當今夏令諸公曷不購備此有益之飲料乎如蒙賜顧請駕臨上海北京路十八號敝行面洽可也 
茂利洋行謹啓 
[白磁燈罩]  
美觀合用耐久 
凡住宅，寫字間，高店，公共會所等處。均宜用白　磁燈罩。樣式繁多。顏色美麗。請至本行圓明園路電器樣子間選購。本行裝燈配罩。發售燈泡。 
中國總理上海各埠愼昌洋行 
[十年騎馬金手表每只十二元]  
史惟記總號　通信販賣部 
郵票代現九折計算　每只寄費外加三角 
敝部新到最新式上等精美廉價　手表袋表多種印有美麗樣本及函購與贈品章程凡蒙函索卽行寄奉　諸君手此一册能得左列　利益惟須隨函寄下郵費一角空函恕復 
閱此樣本無異親臨敝部而選擇最新式多種時表　有樣有價卽可評其品値之否當則購物不致吃虧　可免遠途往返之勞 
南京路Ｐ字四二六　電話中央四○五三 
[無敵牌炭酸镁鎂批發價表]  
本牌炭酸鎂係在無錫惠泉山南面蓉湖莊東岸癖地五畝自建廠屋用蒸汽機吸取軟水化合鹽滷與碱結晶而成經廿四小時之漂洗工程故無鹽味碱味存在更用蒸汽烘𤌦達四晝夜而充分乾燥故無還潮結塊之弊試以指捻之但覺柔軟如酥逈與市售粗品有枯燥性者不同向因出數有限祇敷自用不及供應同業深抱歉忱現在已將蒸汽鍋爐換大五倍產量增多足供全國需要并奉　農商部曁中央稅務處核准免稅通飭在案特定廉價發行似亦足以寒漏巵於萬一也出品計分三種定價如左 
種别　甲乙丙　每五○cc重量　一錢二分一錢八分二錢四分内含雜質　無鈣百分之七鈣鋇百分之七八鎂之成分　一百分九十三分八十五分每磅價　二角八分二角二分半二角天平銀元　二十八元念二元半二十元每百斤價規元　念兩零四錢四十六兩四錢二五十四兩六錢 
右之定價不論在上海無錫交貨均一律報關出口但完正稅一道沿途槪免重征定價五十担以上另給五厘回佣川稅由貴客自理凡在輪車直達之處每百斤川稅多至二元少至八角分期出貨任從客便但付定洋一成可也 
製造所　中國第一製鎂廠（設在無錫惠商橋） 
發行所　上海家庭工業社（設在西門靜修路） 
 
 

Page 10

 
 
本埠新聞 
[恐慌愈甚之民食問題]  
　　米價已至十四元八角 
　　本埠食米因存底無多來源不繼價格繼漲增高恐慌業已多日昨日到貨更少閘北竟無到船南市亦只有五六艘而一般預備購囤者則更加多故閘北常帮機白粳價每石已開至十四元八角南市稍低然亦已出十四元之外當道若不設法維持危險殊甚茲將昨日種種消息分綠於下 
　　一星期來之米價滬地米價自四月以來逐步增漲已爲從來所未有而此一星期間自舊曆初四起至昨日每石價由十一元五角漲至十四元八角（係閘北船貨售開之常帮機白粳價）核計七日問漲洋三元三角有奇推其飛漲原由實係到貨不繼存底日薄人心恐慌且持護照至無錫購米被關卡留難而常熟崑山等處則護照竟失效力故北帮米船卽有到申亦不肯輕易脫售更有謂現在暗中運出口外者尚大有人在而乘機收買囤積者亦不乏人若不設法救濟則每石恐將即至二十元云 
　　昨晚米業之緊急會議昨晚本埠米業中人因目擊滬上存米已將告聲產地採運之米被阻不能運滬若再稽延民食難繼勢甚恐慌同業中亦岌岌可危不得不預籌維持之策是以在萃秀堂開緊急會議公决補救方法大致擬先函南北商會請即轉電中央政府速予維持以保地方治安 
　　平價局更見擁擠昨日本埠米價已漲至十四元五六角各處平價局購取平米之人更見增多南市龍王廟之平價局最爲擁擠至午刻仍不退市各司員進膳不暇以致男女貧民因受擠軋損傷者數人直至傍晚始退聞昨日該局共售去平米二百餘包閘北平糶局門前糴米貧民天甫黎明即麕　守候以江淮客民居多數大半均係婦女一手携籮一手提抱小孩人聲嘈雜之中加以嬰孩啼哭之聲一般年老之人擁擠不上者皆坐於路旁堦石上唉聲愁嘆不忍聞覩前日上午局中存米五六十石未至十時已早售罄遲來者無米可糴咸怏怏而回故下午來者更衆是日共售去秈米百三十餘石昨日大約需米百五十石現在食平米者十分之九盡屬江淮人倘再遲數日恐本地貧民亦將就該局告糴銷數勢必日增非分設局所斷難應付矣 
　　米廠停糶平米之貧民恐慌福建路鄭家木橋堍裕成米廠主黄和卿前因救濟貧民往湖南購米數千石來滬在店平糶每石取價祗八元餘未及半月顆粒無存近復派人赴湘擬再購四千石不料適該省發生戰事水陸交通斷絶致黄君宏願莫償現已無米可糶昨日該號雙門緊閉門首揭出（湘米售罄運輸被阻無法維持暫停門市）十六大字貧民觀之莫不益增恐慌　　定期會議各市鄉平糶辦法上海縣沈知事以前因米價昻貴曾經紳商集欵開辦平糶惟上海地方遼闊人民衆多又兼日來米價增漲已達十四元有奇一般貧苦之民愈益恐慌前項平價局雖設多處然住居鄉僻之人遠道前來購買往返需時非遍設四鄉不能普及爰於昨日發出通告定期本月二十九日卽陰曆五月十四日召集各市鄉經董到署　會議平糶辦法以維民食 
　　海關已禁止出口米業董事張樂君與商董顧馨一見米價每石將至十五元已向海關稅司請求無論轉口出口一概不准聞經稅司允准令行後被扣者約有萬石之譜此項米石是否出口與轉口不得而知云 
　　裝來秈米尚欲轉口耶浦東太古公司碼頭連日由長江裝來秈米計達一萬餘包紛紛雇工扛運據云此米係旅滬粤商採辦以便轉輪出口云 
　　紗號經理體卹夥友北市元昌合興兩紗號股東兼經理項惠卿君因見近日米價逐漸昻貴號中夥友每月所得十元八元之薪水殊難度日於本月起每人酌加洋兩元臨時貼補如米價回復至八元則將此項貼費取消項君之體恤人艱殊爲他人所不及願各店主以項爲模範則各夥友之受賜實多矣 
　　工商研究會討論維持米荒中華工商研究會於昨日午後四時在天后宫開特别會議由馬樹周主席略述米價飛漲今日已逾十四元以外雖華界已經舉辦平糶然毫無補於事實請衆討論切實辦法以維民食一再討論結果分二種（一）電請政府頒發維持米荒命令限制囤積量數嚴定偷運刑罰如有違犯准人告發一半充公一半給賞（二）函請各報另闢一欄徵求告密俾囤户與私運者知所儆懼上述辦法并函請各團體一致恊助以期有效并擬共同函請領團注意米荒云 
　　松江縣知事函阻購米上海縣公署昨接松江縣知事來函云逕啓者敝邑米缺價昻民情恐慌正在分赴他處採辦米石開辦平糶實無餘米可以接濟隣封現准商會函送奉賢縣給發米商楊雲舟至松購米七十石之護照一紙請求騐放因念該商旣已持有縣發護照且爲數無多特别通融騐放以後萬難照辦爲特函請查照希將敝邑缺米情形傳知米商停止來松購米並請勿發護照以免周折至紉公誼 
　　野鷄墩之搶米案常熟船户韓阿興許貴三等三船户此次由原籍攬裝某米行白米每船各裝白米一百六七十石於舊曆本月初九日結帮揚帆開駛來申前日下午舟過野鷄墩周太僕廟附近一帶因爲時不早分别停泊韓許等登岸採辦火食等物忽來男女鄉民五六十人各持飯籮等物登舟求乞不遂一聲暗號該男婦等不由分說將米亂搶囊括而逸迨韓許返舟查點約失白米二三十石昨日開明失單投報水警請求查緝 
　　扛運小工竊米江北人吕永才王德銀昨在太古公司碼頭扛運米包進棧時乘間各竊取米五六斤當經棧司察破鳴同駐棧巡警將吕王二人拘解三區警署經曾署長訊據該小工等同供實因迫於饑餓乏資購米不得已出此下策請求寛宥曾署長判各拘留二日以示薄懲 
[交易所重定棉紗標準之會議]  
　　結果仍以雲鶴牌爲標準 
　　上海證劵物品交易所棉紗部經紀會於日前開會籌議佣金證金標準諸問題議决以恒豐廠之雲鶴商標爲標準等情已紀前報茲悉華商各紗廠以當日會議之時因僅提德大鴻裕等五廠之寳塔等五種而以錠子多少爲資格不足以昭公允紛紛向該所詰責乃定於昨日下午四時重開研究標準會再行商定列席者爲紗業董事兼交易所名譽議董賈玉田棉紗部經濟會會長邊文錦副會長陸竹坪（前報誤爲陸祝堂）曁諸筱甫賈瑞伯鄭壽芝·項甘伯·張繼芳·聞蘭亭·陳冕卿·薛潤生等開會後首先將華洋各廠所出商標紗樣陳列研究各紗之身骨權量每包之輕重（每包計秤見重者十磅之七五輕者十磅之三七五）遂經邊陸聞賈四君評議以價格爲準繩將來漲落照定價升降乃議得德大之紅寳塔一百六十五兩恒豐之雲鶴一百六十五兩溥益之地球一百六十六兩鴻裕之寳鼎一百六十六兩三新之紅團龍一百六十二兩老公茂之天官一百五十八兩振華之雙象一百六十五兩内外之水月一百六十五兩厚生之雙喜一百六十五兩上海之雙虎一百六十一兩申新之人鐘一百六十五兩申新第二廠之飛馬一百六十五兩寳成之如意一百六十六兩日華之丹鳳一百六十一兩三泰之日光一百六十五兩怡和之紅龍一百五十七兩同昌之月季一百六十一兩楊樹浦之牧羊一百五十八兩（以上皆十六支大包紗）又東方紗廠之十六支文明紗外間手貨甚多所售之價較他項牌子相去十五六兩參差不一故一時難以遽定俟後價格平穩再議加入釐定價格旋又將二十支紗各項商標釐定電車一百七十七兩地球一百八十一兩寳鼎一百八十兩寳塔一百八十一兩如意一百八十兩採花一百八十兩牧羊一百七十八兩五福一百七十九兩三星一百八十兩水月一百七十九兩雙鳳一百七十六兩雙象一百七十九兩雲鶴一百七十九兩飛馬一百七十九兩人鐘一百七十九兩雙喜一百七十九兩（以上皆二十支大包紗一鑒定畢又議重定標準事衆議以拈闈法爲最公道乃將農商部註册之華商申新第一廠之人鐘申新第二廠之飛馬振華廠之雙象恒豐廠之雲鶴德大廠之寳塔厚生廠之雙喜鴻裕廠之寶鼎溥益廠之地球同昌之十六支月季二十支電車等書成𨷺子陳列公推賈玉田爲公正人當衆拈𨷺揭曉仍爲恒豐廠之雲鶴牌衆皆鼓掌口呼雲鶴萬歲此次交易所對於所定標準事深爲困難惟有拈𨷺最爲公道事遂解决至於外埠如南通·杭州·蘇州·無錫·河南等處廠家所出商標棉紗之加入該會得隨時酌量審定事畢至六時始各散會 
[紀歐美各輪船進出口消息]  
　　怡和洋和之行駛歐美輪船客善比號（KATHAMBA）由紐約來華昨日已經進口大約該船之裝貨出口定七月二號（或三號）結關四號直放英國倫敦 
　　賫賜洋行之（NANCYMOLLER）號上星期六由海參威開來祗停泊一日昨日即已駛往崴埠 
　　太古洋行經理藍烟囱公司之（DEUCALION）號本月廿九號可從英國之利物浦駛來翌日即須開赴美國之紐約昌興公司（此係南京路口滙中旅館之分經理處）之（MATTAWA）號現已改定自七月五號從上海啓行至温哥武提督公司之亞爾惠號將於七月三號從紐約來華大約於六號裝貨開往波士頓 
　　福來洋行之海善惠號定七月五號開往美國之西雅圖昌興公司之俄羅斯皇后號於七月三日可從香港抵滬當日即須起行赴温哥武計自從上海出發大約沿途行程經二十三日可以抵温 
　　天祥洋行行駛中奥之巴沙號（PERSIA）現已來滬其開駛回國之期當在七月之十五號 
　　從上海至美國之西雅圖各輪船其行程日期大約需二十五天開赴新金山亦同若由西雅圖來申則較去之程期可減少三天（新金山亦同） 
　　現時上海歐美各國輪船之噸量最重容積最大者似屬法國火輪公司之安得來朋號（ANDRELEBEN）該輪有二萬二千噸之載重其餘爲包島斯配來克脫等亦有二萬噸之重量次爲太古洋行之（NESTER）尼斯得號有一萬四千五百噸（某國輪船不計） 
　　聞英國火輪公司現有二萬噸輪船兩艘在製造中其一名曰（NAGPORE）萬五千噸以上者亦有兩艘在製造中一名（NARKUNDA）一名（NALDERA）此外尚有一萬三千八百噸者五艘聞均已在製造中云 
[江和輪改期啓行]  
　　怡和洋行之江和輪船自在新堤附近暗觸山礁致後艙左右觸成兩洞遂即駛滬入瑞鎔船塢修理業已工竣本定前日開行茲悉是日因裝貨不及已改期於三十日（星期三）晚直放漢口再行搭客開駛宜昌云 
[考察歐美敎育後之紀載]  
　　團員述美國敎育狀况 
　　（三）（依利雷斯省芝加哥大學附屬小學校）小學主任吉乃特君談話（本校目的在作敎育實騐在學兒童四百二十八人其四分一爲本校敎員子女學費低級年納一百三十五元高級年納一百五十元敎員子女祗繳半費以學費作敎員薪金及雜費來學者尚不少平均生徒十五人敎員一人敎員授課每日不過四時間師範生練習在日課五個時間内不得過五分之一每學年開始檢騐兒童體格一次心臟肢體有病者設法補救或矯正之又每學期（一年四學期）之初有心理的實騐本校兒童之智慧能力較通常兒童爲高通常兒童得數一百本校兒童得數則爲一百一十又隨時分科檢騐各科成績以一定之標準量其進步與否能力如何其心理能力甚優學科成績不足者設法補其不足隨時使之進級小學或採六年制或七年八年制以何爲直現正在實騐本年二月中卽須將六年半之兒童送入中學所授之課爲中學改變的功課將來何時畢業非所預知敎員間之聯絡大會合二週一次分團會合每週一次臨時發生事件别論練習生一學期内本校祗可容三十人至五十人故練習生甚多時則送往他處練習在本校練習者爲成績較優之生除練習生外研究科學生亦可在本校實騐某種問題本校每月開中小學生父母懇親會一次又每年開學時開兒童母親會一次以參與敎授上種種事項學生父母如有建議可採行之）云云（朝會）參觀午前八時四十五分鐘適值初四年級兒童朝會敎師奏琴先爲四年級兒童唱歌後一二三年級各依次而唱最後全體起立合唱一歌而散該校朝會每週行二次每次二十五分鐘因室小分兩部行之小學共八級高四級於星期一三日低四級於星期二四日分别舉行（幼稚園）參觀兒童均隨意工作其種類爲糊紙·串珠·釘木·築砦·累木·揑泥或於小木室内爲家屋之陳列其間有可注意之二事則（一）作畫先講笑話後令兒童模畫之（二）貼畫習語保姆貼圖畫於簿中令兒童閱而述之保姆則以打字機打此兒之語於貼畫之旁室内共有保姆二人實習生一人余等參觀時敎師方導兒童作跳舞游戲諸兒站爲圓形一兒按琴音繞圓内跳走衆一鼓掌則跳者挽出一兒與之共跳衆再鼓掌則跳者二人又各挽出一兒與共跳第三次鼓掌卽退如此同時出跳者二人其終爲二人二組同時出跳者三人則爲三人三組跳畢敎師集合兒童令數兒立於風琴側各執一種樂器玩具或擊鼓或鳴鐃或搖鈴或以木繫地板一兒手持木節爲指揮有隨不上者敎師挑使作他事不令其意沮樂止由練習生一人率羣兒繞室而走（一年級國文敎授）參觀此敎室有兒童十人以小椅圍坐成半圓形敎師居中坐椅與兒童同高用談話或問答以敎之室内有沙盤堆沙黏紙作山林樹木之形及盆魚等陳設一二年級數學敎授）參觀此敎室有兒童十餘人敎材爲減法敎法分爲兩段第一段由敎師命題於紙分散諸兒童令各自就席作之第二段諸兒童所作之題旣畢敎師以厚紙書題於表書答數於裏排列於黑板分次之兩種游戲法練習其心算（甲法）敎師呼得數令兒童至黑板挑出紙片以爲全級之競賽（乙法）分兒童爲兩組每組同時出一人取一紙片視其題即書得數於黑板以得數合否各組完畢之遲速爲比賽按乙法即甲法之逆（一年級遊戲體操）參觀在體育室内敎師一人鼓風琴一人指導兒童先示動作後恊足調繼敎以二人偕行跳舞及全體聯翩進行不嫻者敎師親携諸兒之手以示範形時主任導觀爲余等言校中於兒童體操非常注意一日以上缺課之兒童卽須經校醫檢察一不到校敎師卽報告書記書記卽以電話詢其家庭是否有病（五年級印刷實修）參觀學生爲排印即裝釘之練習從第五年起每週二時間此種手工五六七三個年級均學半年餘半年易他項手工係必修科據主任言一本校手工自第一年起由簡單趨於複雜學紡織鍜鐵種種以至印刷印刷一科不特學生樂爲實爲手工中之重要學科因與科學及各種文明均有關係小學自一年至八年課手工使兒童知物質文明之來歷是爲杜威博士之主張）云云其成績品有各級著作經此處印刷者其中應載之圖畫刻板均出自學生之手（六年級理科實騐）參觀敎材磁鐵六年級前半年以此爲實騐據敎師所說明其敎授主旨（一）在與各科連絡兒童實騐磁鐵時令應用之以作各種玩具并附以說明書以印刷手工印刷之售諸别級兒童（一）理科實騐可得國文手工練習之益（一）令與日常生活切近磁鐵實騐後將實騐電學彼時則令兒童作簡單之電機卽各以釘綜等作電報機之類同時并使練習拍電之符號（一）許兒童自由製作兒童對於製作有興味者課外每週許來研究一小時敎師仍在此指導不另徵費室内陳設兒童自製之折光鏡飛艇模型等（五六年級烹飪實修）參觀烹飪所用器具均甚簡單五六年級半年習印刷半年習烹飪每週一時問實騐討論各占半時間此科主旨不在能作食物在使兒童知選擇食品之道故不分男女皆習之（三年級地理敎授）參觀敎師令一兒童繪河流於黑板其他兒童批評之室中另備有沙盤爲兒童擬作地理模型之用有地球儀懸於敎席側可以滑車升降（一年級手工）參觀本級研究住宅敎師方敎兒童繪房舍圖見余等入室爲言此科主旨在使兒童知人類住居之發達及建築之常識故常於室中設沙盤中作山林土田使兒童觀察某處建築房舍爲必要始令其繪圖并有木材與作磚之研究以與此科聯絡（二年級手工）參觀本級研究衣料敎兒以羊毛之彈法·洗法·染法·紡法等并及織呢其染法·先令兒童　製簡單染料染之如洗而退色再與論精製之染料其羊毛之紡法在二年級時悉令以手工紡之三年級始令用簡單機械所以使兒童知進化階級也壁間有亞拉伯人歷史畫敎師言亞拉伯人際游牧時代與羊有關故因研究羊毛并及歷史以爲學科之聯絡本校外國語爲法語四年以後則以法語直接敎授云 
[約翰大學舉行畢業禮紀]  
　　先行理科實驗室立隅石禮 
　　次行畢業禮　畢業七十餘人 
　　梵王渡約翰大學於前日上午十時在對河立理科實驗室隅石禮理科實騐室爲美國羅氏駐華醫社（ＣＨＩＮＡ（ＭＥＤＩＣＡＬＲＯＡＲＳＯＦＲＯＣＫＥＦＥＬＬＥＲＦＯＲＮＤＡＴＩＯＮ）助建捐美金八萬圓行禮秩序如下（一）國歌（二）禱告（三）爲學校禱文（四）讀聖詩篇第十九篇（五）立隅石（六）爲匠人禱文（七）求主輔佑文及祝福 
　　下午行畢業禮一時同學會會員交誼會餐及四時來賓到者共數百人在圖書館茶點五時舉行畢業典禮本擬露天舉行因天雨改禮堂内舉行秩序如下（一）整隊入座（二）郭主敎禱告（三）校長報告本年除建築理科實騐室外又添設商科蓋應同學會之請且每年由同學會捐助經費以爲扶助云云（四）給奬華文演說沈惟楚金牌一面本校同學上海支部贈英文演說顧永泉金牌一面本校英文文學會贈英文論陳忠蔭金牌一面本校一九○七年同學社贈中西互譯楊宗慶金牌一面本校一九一○年同學社贈英文辯論沈壽宇潘蕃生王建訓銀盃一只本校同學會美國支部贈華文辯論沈惟楚劉祖輝邱培詢銀盾一具一校一九一一年同學社贈國文科沈惟楚金牌一面一九○九年本校夏季卒業生同學社贈社會學論潘蕃生金牌一面本校一九○○年同學社贈英文小說陳忠蔭金牌一面本校一九一二年同學社贈政治學英文論方立慶金牌一面本校一九○九年同學社贈華文論說沈惟楚何積康劉贊祺王成炳俞鼎文銀牌各一面前清兩江周總督贈英文中學卒業課績陳俊述銀盃一只聖喬治學校贈單拍網球刁慶歡銀盃一只史君約翰贈雙拍網球楊錦銓刁慶歡銀盃各一只本校贈德智體育岑德彰四十銀圓校友會劉鴻生君贈醫科卒業課績陳琦針科用具本校一九○八年醫科同學社贈兵式操吳元福銀盾一具本校贈網球刁慶歡銀盾一具東方六大學聯合運動會贈（五）宣讀中學校國學西學畢業生姓名（六）給大學畢業學位證書國學畢業生張恩銜陳世達蔣雲鶴錢煇庚馮建維顧耀鎏馬崇淦沈維楚沈永保屠琳王敦慶汪英賓翁長熙楊潤成文科學士張志鑣張恩銜張福元張邦文陳澤霖陳漢清季澤晉卓鏞寛渠晉鶴馮建維許剛良徐丙生徐雲岳顧九如·郭振麒過廷勛梁文耀劉平庚馬崇淦聶錦章戴恩榮唐紹文唐樹屏丁國熙丁戌康曾次騫王成志王炳焜汪壽　吳文芝俞開齡文科政治學學士陳錦祥朱季衡芮聽魚方崇輝孔廣曉李冠傑陸以鳳丁維岳岑德彰屠星沅王遂志翁長熙理科學士陳用棻程知恥祝馥苓方沂生徐少年顧耀鎏郭應銓李錫爵陸康瑞王家樑伍苟嚴廷芬袁逖袁遵神學課畢業生樊光熙吳元楨俟受會長職後給神學學士學位醫科學士趙以行陳琦馮建經徐乃禮楊錦輝姚受葭文科碩士趙以信魏光升畢業生之多爲從來所未有又授碩士位亦係第一次也又贈陳寳琪君名譽文學碩士贈王正廷博士名譽法學博士（七）王正廷博士演說題爲（學生與職業）略謂學生畢業後劈頭一問題即職業是也鄙竟選擇職業第一應破除中國之利禄思想學校畢業並非科舉時代之得舉人進士翰林也中國人不良之心理即以學業爲攫取名利之途階謀個人之私利西語畢業爲（ＣＯＭＭＥＮＣＥＭＥＮＴ）其義爲開始並非如中國人理想中謂學業已完畢也蓋畢業之後即爲服務社會之始故今日之學生選擇職業應自問學問思想智識於何事最爲相近據此以擇定職業以　務社會謀公共之幸福也二者畢業之後須成家立業家庭之擔負實人類所不能逃避者但須有公益之思想蓋今日之人類離社會即不能生存應知扶助社會而母徒爲一人一家計也三者本職之外應有一種附職如參與青年會敎育會工業會赤十字會等事業專爲社會盡力庶人類能達於至治之希望又中國古語有云（不在其位不謀其政）此言實至荒謬國民之於政治猶生命之於呼吸飲食也政治不良國民之安危繫焉國民愈不預聞政治政治愈見其腐敗國民應負改良收治之責任古人又有言（天下興亡匹夫有責）此言得之如學生五四運動深有此種精神惟希望勿爲軌外之行動耳又現在係新舊過渡時代國民應調和新舊逐漸進行庶能由舊更新云云（八）國歌散會已七時矣 
[小學敎員研究會開會紀]  
　　上海小學敎員按照研究會期表於昨日上午齋集勸學所内開普通科研究會與會者有顧聘珍·沈鑑三·陳味腴·徐芭洲·潘競民·黄季良·張映蟾·朱有章·朱季寅·施百斛·范罕波·瞿季和·袁頌豐·湯振之·王定誠·何志翔·皇甫日新·胡其昌·王蔚如·陳鏡如·錢一航·尹叔年·周志善·楊聘漁·李頌唐·等共二十六人十時開會由李所長主席發表開會應議事項並前次各校出發參觀員回滬報告參觀意見書分别表决如左一件提議整理兩次參觀報告書準備印刷辦法議决交編輯員整理後發表一件提議第二師範學校擬在署假期内開補習會托本會陳述意見議决應陳意見如左（一）補習科目（甲）新敎育法如兒童心理等皮奈氏智力試驗法設計的敎學法兒童讀物的選擇法小學校實施德謨克拉西的左法等（乙）音韻學如音韻沿革古今音的同異點發音部法等（二）補習日期七月十八日以後八月二十五日以前一件提議國語敎科書議决就商務中華兩書店出版的國語敎科書第一二册分校担任研究所得結果於八月十日以前交至本會以便轉告各校（研究標準）（一）實質方面所取材料是否兒童經騐界所有的是否兒童歡喜討論的（二）形式方面口氣和兒童脗合否念起來有興趣否語句的組織合法否生字有多少生字反復的次數多少（擔任學校）（一）實質方面貧民（商務第一册）·和安（商務第二册）·旦華（中華第一册）·養正（中華第二册）·（二）形式方而龍華（商務第一二册）·梅溪（中華第一册）·比德（中華第二册）·議至此時已逾午遂散會由李所長仍欵各敎員在所午膳而散九年分上半年之研究會期表　　至此告終至下半年研究會期俟秋季始業再行議定發表續行研究 
[南北市報關公所大會紀]  
　　城内蓬萊路五十九號南北市報關公所昨日午後三時 
 
 
 

Page 11

 
 
舉行大會到會者爲評議長石芝坤（源豐）評議員朱眉芳（豐順公）吳壽康（裕昌仁）王文孝（永益公）許元亮（順利公）何靜之（泰源永）周靜齋（餘順公）朱子景（永慶昌）湯芝卿（甬和公）及查賬員葉雅笙·羅棟廷·余銘琛·諸玉堂等三十餘人議决事件如下（一）同業報告册由已未八月起庚申四月止應由司年處造册報告准定陰曆七月一日送出以後按年一送（二）所查前董交出賬内錯點統係會計所錯現經前董承認賠償（三）所有公債票等均送交司年存儲（四）每年會期分陰曆五月十三日及九月二十三日兩次常會由本公所備筵欵待（五）生財一節於明日（陰曆五月十三）會齊同業共同檢點（六）本公所房屋契券送銀行保存倘欲取閱須由正副董事處蓋印方可至五時許始散會 
[工商協會近聞]  
　　北京路全國工商協會昨日爲機製國貨事通告本外埠各工廠函云（上略）今日午前本會會員沈君九成由漢回滬即據來會報告各工廠裝運漢口各出品　均蒙部准免予重徵在案詎知各廠運漢出品貨須由客家重完釐金每約一二千至四五千不等擬於星期三開會時將詳情及所籌辦法報告大衆并謂該公司出品已與漢口財政當局接洽從此可以免再重徵云云查此事關係各廠已得利益仍被行政者故意徵收且成本加重阻碍銷路各工廠不可置之不問爲特專呈奉告寳廠千乞貴執事至時早臨共商辦法爲荷又出洋免稅已前指令江海關公文想亦不日可到惟出洋一語甚可討論如直裝出洋或裝往香港海參崴澳門等處是否一律均須預先商議以便問題發生時可以對付合併附告再啓者本會據第一次評議會議决案於昨日開會選舉會長會董適虞洽卿沈九成等赴漢赴京均未回申到會者未過半數公决延期星期三即陽曆六月三十日下午四時再行開會届時千乞准時惠臨并請將選舉書先期送會云 
[烟酒聯合會常會紀事]  
　　中國烟酒聯合會昨開星期常會首由主席陳良玉報告接上海皮絲烟業公會來函内開永定官廳近有加征皮絲公賣費每擔五元并另征烟葉捐予取予求民力何堪請協電力爭等情到會旋由皮絲業代表賴明三起言永邑皮絲公賣每擔原征三元至今忽另增五元超過原數幾及兩倍烟葉一項向章出口有捐對於本地則因小民生計所關並不收捐今一縣之内旣公數區各區收捐重征疊取永定三十萬小民生計迫於苛政後患何堪務請諸公鼎力維持俞葆康起言此事應由本會電請漳州省長酌量減免以蘇民困沈子卿和議通過次俞葆康報告近日京署所定小印照印花等各種辦法有烟酒一斤以上卽須貼用小印照之舉名目繁多章程苛細檢閱一過腦筋爲惛如果實行則手續紛繁苛擾奚極萬難承認金印侯起言旣有印照何必再用不印照如征收憑單罰金聯單改爲五聯雖爲杜絶經征局所舞弊起見然經征之有弊無弊全在局員得人章程雖細徒滋粉擾何補於事孫瑞麟起言我上海旣爲特别區域且均認定繳欵此項章程更不適用如果實行勢必一致反對議畢時已五鐘乃散會 
[粱燒酒同業公會開會紀]  
　　本埠粱燒酒同業公會昨爲反對業外人程兆奎攘奪第一分棧分賣經理又開第六次緊急會議開會後由正副會長宣言吾同業爲切身利害關係除一致反對程商接辦外着照程商加認額數分呈上海縣公署·滬海道公署·省公賣局·省長公署·北京公賣專署·並呈請上海縣商會轉電京署請照部定成案仍歸同業承辦以免營業上受不可思議之擾累現尚未接到批示而距程商接辦之期已爲日無多吾同業應實行第四次大會議决案自七月一日起按月籌集洋三千元直接解繳二區分局倘分局長拒絶不收是官廳方面專爲程兆奎個人盡力不恤三十餘家同業遭其蹂躪惟有一律輟業爲最後之對付云云當經在場會員全體贊成簽字蓋印以示堅决將此會議情形布告各界公鑒爲時已暮遂閉會而散 
[上海物價指數表（三十六）]  
　　財政部駐滬調查貨價處本月第二週（七日至十三日）上海物價指數云本週指數爲一○七·四比前週稍跌千分之十一比前月本週仍高上千分之一食物一類落價最甚疋頭次之工業用品又次之但其餘食糧五金等五類指數仍見上升五金指數爲一一一·四建築材料一一六·三雜品一○五·七比較去年年底俱漲上十成之一二不等蓋本埠物價除洋貨成本暴漲不易跌落外土貨如桐油苧蔴絲米黄荳小麥麫粉等大宗商品亦以來源不暢或收盤昻貴之故人心看高市面日趨强固即如食物疋頭及工業用品三類雖本期稍見軟落而默察内容實我别具原因未必眞有軟落之情勢如食糖一物存底薄产近幾有價無市聞粗砂白糖市上早通細砂綿亦甚缺燥已斷檔但洋釐續跌不已而該類價格多係洋碼折算故指數不免稍落顔料業自先令暴縮聞曾邀集同業議將貨價增加二成因節關已近生意不起公决從緩實行疋頭市價雖步步見跌而老於是業者預測節後秋莊將動市面必有轉機然則疋頭及工業用品指數之回落恐亦係暫時的而已本週指數表列下（本表以八年九月物價作爲百分） 
　　　　期間　　　九年六月　　　　　　　前　　月 
　類别　　　　　　　第二週　　前　週　　　本週 
　　糧　　食　　一○八·○　一○六·三　　九九·四 
　　其他食物　　一○九·七　一一五·○　一二一·七 
　　疋頭及其原料一○二·一　一○五·九　一○一·八 
　　金屬　　　　一一一·四　一○九·九　一○九·四 
　　雜燃料　　　一○一·○　　九九·二　一○二·一 
　　　建築材料　一一六·三　一一四·九　一一四·二 
　　　工業用品　一○一·四　一○二·八　　九六·九 
　　　其他物品　一○五·七　一○四·四　一○三·六 
　　貨雜貨平均　一○六·一　一○五·三　一○四·二 
　　總平均　　　一○七·四　一○八·五　一○七·三 
[浙江實業廳長來滬]  
　　浙江實業廳長雲海秋氏於前夜冒雨到滬同行者有該廳職員三人下車後寄庽東亞旅館聞雲氏此次來滬係與旅滬海外各埠華僑及上海各實業家協商開闢三門灣農墾進行事宜在滬接洽事畢將邀海外僑商及滬上實業家同往三門灣實地考察以便着手進行云 
[湘省待賑之來往函電]  
　　湖北督軍省長來電中國義賑會紅十字會濟生會佛敎慈悲會仁濟堂各會長鑒哿電悉湘省再災至堪慘痛昨接旅漢湘紳函述各情不禁爲之流涕聞張督軍布告安民并飭軍隊不准騷擾但被災地點不盡爲國軍管轄暫時拯濟災黎惟慈善各機關無論何縣何鄉皆無阻隔之慮頃岳陽紅十字分會韓理生等來電亦求救濟惟此事仍須仰仗各會諸君會商妥法倘須官廳護照鄂省亦可照辦并應電張督軍加發護照即湘省當局鄂省亦可電知滬上多慈善之家一經貴會勸募必可集成鉅數茲勉捐錢五千串擬應交何處併放尚候示知漢口慈善會辦事亦頗熱心貴會似可通函商辦也再尊電已照轉中央請速發賑欵并以奉聞王占元何佩瑢有 
　　紅十字會岳陽分會來函敬啓者自吳師撤防之後岳城人士驚慌逃竄以致秩序大亂福音堂韓牧師目擊時艱邀集各界組立紅十字會曁婦女救濟會推舉明翼爲理事長維持桑梓勉膺鉅艱第才力綿薄當此大軍雲集糧米告絶城廂内外一空如洗老幼男女逃集各敎堂善會避難者約計二萬餘人嗷嗷待哺勢將立成餓殍翼等再四籌畫移粟則捐募維艱移民則出境多滯岳城坐困徒喚奈何夙仰台端熱心公益慈善爲懷懇即鼎力募捐以救涸轍而活民生至病院所有傷兵約千餘而藥材勢將告匱城内難民死亡頗夥日日從事掩埋似此困難情形想仁人君子當必有法以救濟也謹貢芻言仰希悲願中國紅十字會岳陽分會理事長袁明翼啓陽曆六月二十一日 
　　滬慈善團覆電岳州紅十字分會袁理事長鑒函悉岳災民缺食滬慈善團擬辦麵粉救濟是否合用乞復上海濟生會仁濟堂文 
[四明公所南廠丙舍落成開幕]  
　　昨日四明公所日暉港南廠丙舍落成行開幕禮來賓何護軍使代表汪幼農參謀長上海縣沈知事陸軍第十師團長張春泉上海稅務所長陳卓甫粤僑聯合會代表許奏雲三山會館代表林志恩廣肇公所代表黄伯平平江公所代表黄棫廣東潮陽會館代表馬莪臣徽寗會館代表余魯卿茶業會館代表陳翊周南海會館代表彭桂航仁濟堂代表葉愼齋救火聯合會代表毛伯如丹陽旅滬同鄉會代表聶墨林閘北慈善國代表俞元爵台州會館代表許霞標紹興同鄉會代表田時霖寗波旅蘇同鄉會代表葉春瑞水木公所代表張綱光等及本公所全體董事職員會員曁女賓共到五百餘人上午十時由董事朱葆三行開幕禮次董事周湘雲報告建築情形次來賓各團體代表致頌詞次董事葛虞臣答詞致謝次同鄉王儒堂·袁履登·徐維繪·陳良玉相繼演說並攝影以留紀念午後一時至四時同鄉絡繹參觀到者五千餘人又寗紹公司·寗波同鄉會·四明銀行·及甬人各商號一律懸旗新老寗紹兩輪亦掛滿旗誌慶此次絶大建築集欵鳩工不過一載有餘又聞該公所在虹口方面擬建北廠現正從事捐募茲將周董事報告經過情形錄下 
　　周湘雲報告建築情形本公所之日暉港南廠於丁已歲經董事聯合會公議重建賴各董事提倡之功諸同鄉贊囊之力分投勸募踴躍輸將樂觀厥成枌榆其慶是役也經始於戊午年五月告終於庚申年四月歴時兩年糜白金十六萬有奇凡建屋三百九十有六楹其間客廳·佛殿·崇祠·祀宇或因或剏悉酌時宜寄柩處區爲四級曰廳·曰堂·曰舍·曰廠更築大招亭於其後爲歸櫬暫駐之所凡所應有苟完苟美幸覩苞桑之固常聯敬梓之歡是則鴻孫等所馨香禱祈者也謹掇大要爲諸君子告 
[搖繩索工人罷工中之兇劇]  
　　本埠搖繩索工人因米珠薪桂要求各店主加增工資各店主以工人甫於上年端陽節加定工資三十文每工二百十文何以僅隔一年又忽加工爰各拒絶不允各工人乃羣相聚集於陰曆五月初九日爲始同盟罷工迫令各工人不得私自工作旋見滬南洞庭山弄内沈榮興繩索店仍舊做工遂由工人沈小阿美上前阻止工作適店主返浦東洋涇由主婦某氏出而聲論一言不合沈將氏推仆於地損及胎孕旣而沈小阿美亦至洋涇與該店主沈生榮遇見重申前言迫令從其所願沈生榮已得悉曾辱其妻遂將沈小阿美批頰兩下後經人勸散昨日阿美及生榮雙方各邀多人在十六舖外馬路春申話雨樓大吃講茶爭論之餘繼以用武互將桌上茶壺杯盌抛擲復互相扭毆損及茶樓什物甚多當由值堂陸文興奔告第一區警署由趙署長撥派長警多名馳往查拿當塲將沈小阿美·朱杏溪·管和尚·周道生·馬祥祥·朱塘塘·吳阿才·丁景林·楊瑞才·宋立章·顧松大·唐生·陸菊生·顧錫生·胡長根·朱才貴·沈協寳·吳阿小·徐阿連·朱連生·陳阿根·陸新初·陳阿如·徐阿濤·顧明榮·及店主沈生榮·沈金生·李榮生等二十八人一併拘解到署話雨樓陸文興呈報所毁各物損失之價計洋十餘元請爲追償經趙署長詢明原委飭將原被各人併解警廳司法科訊究一面諭飭陸自行赴廳追償 
[紗廠工人罷工三紀]  
　　楊樹浦日商上海第一紗廠（協隆）·第二紗廠（三泰）·第三紗廠（英國公司）·日夜班男女工人四千餘名因米價奇貴要求加增工資不遂一律罷工已兩誌本報茲悉該三廠工人罷工已有一星期每日除各工頭照例到廠外雙方尚無接洽之動機據聞該廠等存貨頗多一時尚無開工之必要故各工人等每名要求加增工資一元之說深恐難達到目的云 
[青年會消息兩則]  
　　研究注音字母青年會注音字母研究社於昨日下午四時開會社員到者十餘人有俄國人ANATOLGROSDAREFF亦與會來華多年操華語極純熟由郭農山君主席討論注音字母敎授法次序並備有各種鬭表預備實行演講之用（一）講宗旨用識字人與不識字人比較表以促醒國人（二）字母來源用字源圖（三）聲母介母韻母用發聲機關及看圖發音圖（四）結合韻母用分析法或反切法爲引導用練習片及拼音片以助教授（五）拼法一拼音課本及拼音練習片二聯句法三五聲略解（六）注音字母牌（七）繙　（八）作文寫信（九）演講討論畢已六時遂散會　　德育演講昨晚七時半四川路青年會請美國萬應遠牧師演講聽者數十人由該會幹事湯仁熙君主席鈕立卿君招待主席先祈禱次讀經萬牧師演講略謂少年爲人生最可寳貴之時代但亦極須愼自操持因染蒼則蒼染黄則黄稍不措意即有無限危險也末復勸人求精神上之幸福而屏除一切外物之縈繞所操滬語甚爲清晰約至九時始散 
[文生氏高等英文學校畢業生名單]  
　　文生氏高等英文學校本科第三次畢業試騐預科第五次畢業試騐業經揭曉茲將畢業生姓名錄後（本科）忻志青·王師·朱懿德·王紹成·陳囊·袁敏·周克繩·程殿禄·何嘉玉·姚粹彬·郭豫森·倪華元（預科）徐天秉·沈慶俊·潘翹琦·吳興偉·王秉榮·黄漢秋·張徵瑞·潘韞石·倪家孚·陳志青·印文魁·曹拔羣·李光皓·嚴支鑫·錢鑑廷·方丕祺·程殿　·郭祖明·潘任·潘禧祚 
[惠中中學定期暑假]  
　　西門外斜橋惠中中學定於本月三十日下午四時暑假行中學畢業禮五時後開游藝會昨已由該校長費裕祺柬請舊同學及學生家族屆時到校觀禮並悉該校定陽曆七月六號上午招考九月十二號開學 
[組織暑假補習所]  
　　南洋大學李春明約翰大學方崇輝兩君因鑒於青年學子每因格於科學程度之差異不能攷進正當之學校致抱向隅故乘茲暑假之暇邀集同志組織暑假補習所欲以短速之光陰授最有益之功課使一般好學之士有所裨益聞其科學各科俱備由學者自擇取費極廉校址附設北四川路培德公學報名處在西武昌路德仁里五五七號寳時號 
[招商局公學之游藝會]  
　　提籃橋招商局公學昨日午後一時起舉行游藝會學生表演學藝四十餘種聞男女來賓約四百餘人云 
[縣視學參觀義務學校]  
　　青年會商業夜校學生會國民義務學校自設立後學生已有五十餘名敎員二人一切管理敎授咸趨重學生自動前日（即二十二日）有上海縣視學朱伯華至該校參觀當時校長孫道勝因事外出由敎員吳彬張沅接見先參觀各敎室審查各敎本及各級學生學業手工成績後復由吳君報告校内一切管理敎授方針及經濟狀况聞朱君參觀後頗爲滿意云 
[協提松江縣境命案關係人]  
　　西鄉梅家弄鎭爲花布莊生理之陳某本月初旬因事往友人處閑談至晚未回次日陳之屍體忽發現於該鎭之西小河中該處爲松江縣管轄由地保報告該縣公署派員詣騐證明夤夜赶路失足溺斃諭令屍屬成殮在案乃本月初忽有梅家弄鎭迤西二里許松屬界内之寡婦某氏向人聲稱已死陳某實爲妬姦爭風起見被某甲等糾衆謀斃棄尸河中云云事爲該圖地保得悉報告松江縣知事署飭警將甲並該氏等拘案訊得尚有同黨逃逸在滬爰備文移請上海縣公署協提一經人證獲案再行定期開棺覆騐核辦 
[謀斃妓女案之昨聞]  
　　謀斃妓女蓮英案内之閻瑞生捕房查緝甚爲綦嚴前日報載拘獲關係人一名茲經調查並非事實前日老閘捕房華探目黄潤甫·包探沈阿五因訪悉閻自父故即偕其母賃居廣東路王大吉藥店對而百花里口之門樓上故往查問閻已不在其母亦不在據同居人阿狥言閻之髮妻係娶自珠家角某姓家女夫婦極不融洽其妻早返母家閻母恐子亦逃避岳家故已往尋而閻家前用之娘姨則稱閻崇信天主敎此案發生遂挈母逃入某山某敎堂中藏身該探等因將此二人帶往捕房盤問一過即着出外旋該探等又以閻母平時常出人於廣東路鴻興和源興兩客棧故亦至該兩處查詢並稟明捕頭赴珠家角及某山詳查均無着落昨已回滬矣 
[相騐汽車撞斃之工人]  
　　二十五號下午四句鐘有年約四十餘歲·髮髭皆已花白身穿毛藍布短衫褲足穿布鞋手携油紙扇之男子一人行經南京路（即英大馬路）突被一西人自開之汽車疾馳撞倒碾傷腦部當經七百二十一號巡捕查見除抄錄車之號碼外立即雇車將傷者送往仁濟醫院因受創甚重中途斃命該捕乃令轉車入虹口斐倫路騐尸所稟由捕頭於上星期六至公共公廨稟請陸襄讞會同日副領事林出賢次郎於是日下午同往尸場騐明尸體確係生前被撞碾傷腦部身死飭承塡就尸格升座公位由捕頭稟明在死者所繫之天津褲帶袋内檢出小洋三角銅元六枚已未年（即去年）八月分工賬手摺一扣摺上書寫桂生兩字是死者似係水本匠中人但飭包探調查未曾查出家屬云云並由七百二十一號華捕稟明死者被撞將其送院半途而斃各節問官得稟以旣查無尸屬飭保報堂棺殮發擅暫厝聽候認領所遺物件帶回捕房存儲亦候尸屬前來認領 
[汽車撞傷行人]  
　　公共租界江西路昨日下午有南翔人吳芸生在路行走被某號汽車撞倒頭足均傷由老巡捕房七百十七號華捕到來將汽車號數抄錄另雇車送受傷人往醫院醫治一面歸報捕頭候示 
[萬昌祥米店倒閉後之訟案]  
　　南市大東門附近萬昌祥米店於上月間倒閉該店係洪文祥及向爲　客之毛蘭生合股開設公推朱明璜爲經理不料朱心存不良挾欵潛逃以致虧負各行家有四千數百元之鉅各債户向股東等催逼毛蘭生即隱避不出洪以面子關係願償選半數并代毛蘭生認定交欵二成俟毛出後再行核算不料毛聞各行料理有緒即揑辭向檢廳誣控謂洪朱串逃以爲圖賴地步檢廳昨已傳審洪文祥實無串逃情事將毛大加申斥判案註銷聞洪姓方面現方起訴審判廳向毛追償名譽損失及追繳認定賠欵云 
[追還被拐女兒]  
　　上海縣警察所偵探錢少卿之女阿囡年十五歲近被尚文路德昶皮鞋店夥華達隆誘拐經錢少卿查得該店主顧根泉有唆使華達隆將女捲逃情事乃投控地檢廳飭傳顧泉根到案訊供交保着交伊夥華達隆等到案訊核在案茲悉此案錢少卿一再投廳稟催顧知事不了乃於前日央人往寗波地方將華與阿囡帶回滬上擬將阿囡交與乃父了事而錢少卿不允即了將顧華二人並阿囡一併扭至該廳請究下午由檢察官提案預審之下判阿囡交乃父領回管束華等收押候究 
[竊犯瘐斃]  
　　竊犯周老二前因案發經地方審檢廳訊明判决監禁四個月發送分監執行在案茲該犯在獄患病發送新普育堂醫治無效延至昨晨斃命由堂報告地檢廳委派許檢察官毛檢騐員等前往騐明無訛因無家屬令由善堂棺殮 
[施阿大復犯賣煙]  
　　法租界小東門捕房捕頭偵悉京州路某號門牌施阿大家私售洋烟有違定章故於前晚帶同包探暗差捕數人前往施家抄出烟膏數十盒帶入捕房詰據施供實情貧苦故作此營業捕頭以施於二月以前罰過有案此次不應復犯諭令押候解堂訊究 
來件 
[上海美術學校暑期繪畵講習會簡章]  
　　宗旨本校鑒於國人願研究西洋畵而未得機會者之衆特本提倡藝術之旨利用暑期設立此會 
　　入學資格須有普通繪畫知識者不論年齡不别男女均可入學時期修業期限爲六星期除日曜外每日上午上課三小時下午聽各人自由入畫室實習七月十九號開學八月二十九號休學 
　　學科西洋畫要義·圖案法·實習（第一組鉛筆畫·水彩畫·圖案畫）（第二組木炭畫·彩油畫）由學者志願指定一組實習之 
講師劉海粟·李超士·汪亞塵·王濟遠·程虚白· 
納費每人繳學費八元在校膳宿者另繳費十元 
會址上海西門方斜路上海美術學校西洋畫科 
來函 
[湖南改造促成會覆曾毅書]  
　　對於（湖南改造）之主張 
　　曾毅先生閣下惠書誦悉名言　論欽感莫名湘事糟透皆由於人民之多數不能自覺不能奮起主張有話不說有意不仲南北武人乃得乘隙陵侮據湖南爲地盤括民財歸已案往事我們不說今後要義消極方面莫如廢督裁兵積極方面莫如建設民治以現狀觀察中國二十年内無望民治之總建設在此期内湖南最好保境自治劃湖南爲桃源不知以外尚有他省亦不知尚有中央政府自處如一百年前北美諸州中之一州自辦教育自興產業自築鐵路汽車路充分發揮湖南人之精神造一種湖南文明於湖南領域以内非欲自處於小部落也吾人舍此無致力之所中國四千年來之政治皆空架子大規模大辦法結果外强中乾上實下虛上冠冕堂皇下無聊腐敗民國成立以來名士偉人大閙其憲法國會總統制内閣制結果只有愈閙愈糟何者建層樓於沙渚不待建成而樓已倒矣吾儕縮小範圍講湖南自决自治吾儕大膽昌言湖南者湖南人之湖南也陸榮廷也罷唐繼堯也罷段祺瑞也罷非湖南人在湖南地域無正當職業之人不得與聞湖南事要說天經地義這才是天經地義也湖南大國也南阻五嶺北極洞庭三湘七澤惟楚有材自營食自營衣自營住斥其羨餘之茶米礦換得大洋及生活必須品人間天上大風泱泱西方瑞士東方日本雖曰誇言乎得吾三千萬人之一齊努力固不難致之也舍基礎而築層樓四千年中國人之過也舍已之田而耘人之田近年來湖南人之過也吾人主張（湘人自决主義）其意義並非部落主義又非割據主義乃以在湖南一塊地域之文明湖南人應自負其創造之責任不敢辭亦不能辭與湖南文明之創造爲對敵者軍閥也湘粤桂巡閱使也湘鄂巡閱使也護國軍靖國軍征南軍也是等之敵對者一律退出於湖南境地以外永無再入湖南境内與湖南人對敵湖南人得從容發展其本性創造其文明此吾人所謂湘人自决主義也來書大意（湘人自治廢督廢兵超出南北黨爭建湖南爲緩衝地帶）名言至論大贊成而特贊成至謂（不設一兵）陳義甚高無可反對之餘地惟敝會主張廢除一切守備隊鎭守使暫保存正式有紀律之陸軍一師尊意乃欲不設陸軍而以警備隊維持地方秩序名實未虧而作用大異警備隊者土匪之友土匪無警備隊不得槍警備隊無土匪不得開差機會不得多量之開差費與鄉村附帶掠奪正式編制之陸軍紀律較嚴土匪有些畏懼一也陸軍至多設一師遍湖南地面設警備隊則至少七八個司令三四個鎭守使兵額大增二也雖然猶有進者湘人自决主義固不是無抵抗主義强暴復來可以任其宰割强暴復來乎正式之抵抗仍不可少也湘人自决主義者們羅主義也湖南者湖南人之湖南湖南人不干涉外省事外省人亦切不可干涉湖南事有干涉者仍抵抗之正式陸軍一師之設顧到民力顧劫土匪復顧到至不得已時抵抗强暴此則第三之理由也嗚乎湖南　熊開國稍啓其封曾左吾之先民黄蔡邦之模範一蹶不振至於桂粤窺其南滇黔窺其西北洋派窺其北岳陽淪爲北派駐防者六年長沙則屢踐湯傅張之馬蹄誰實爲之可不哀乎然湖南人雖死而未盡死至於壓之旣甚之時起爲一瞑不視之舉驅湯薌銘驅傅良佐驅張敬堯消極的破壞衝决之力仍存在於其本性之中此後應注意者則積極的建設之進行世界大勢之觀察民治之敷施文化之宣傳敎育之改造刻不容緩也三千萬人則等於明治改革時日本之人口也地理則較之瑞士而强也多而無當大而無當無日本人瑞士人之知識能力與訓練空鼓其勇氣消極的少意識的破壞則能之瑞士光華之國日本充實之邦終未能見於大江流域之湖南也閣下湖南人來書所云對於湘事同此感懷同人皆平民湘事改造具見所刊宣言及改造條件之中第一義則自决主義第二義則民治主義譚組菴趙炎午諸驅張將士勞苦功高鄉邦英俊此後希望其注意者第一能遵守自决主義不引虎入圭已入室將入室之虎又能正式拒而去之第二能遵守民治主義自認爲平民之一乾淨洗脫其丘八氣官僚氣紳士氣往後舉措一以三千萬平民之公意爲從違最重要者廢督裁兵錢不浪用敎育力圖普及三千萬人都有言論出版集會結社之自由此同人最大之希望也來函已付滬報發表大亂初勘三千萬人人人要發言各出獨到之主張共負改造之責任先生更有賜敎無任歡迎之至湖南改造促成會六月二十三日上海哈同路民厚南里二十九號 
[上海知學會來函]  
　　讀昨日貴報敝會新聞一則復查敝會章程雖曾設會長一職後於春季大會時已議决改會長爲總幹事沈君甫霖當選而姚君晦厂則係當選爲總務部主任也上海知學會謹啓 
[赴歐學生張寰鏡等來函]  
　　啓者鏡自唐山求學南旋即擬偕濮君孟九沈君泮元游學歐洲荷蒙松滬同鄉及各界盛情開會餞送併厚貺贐儀且愧且感惟行期偬促已於六月二十五號晨五句鐘時乘法國郵船先赴巴黎再達英倫一時不能登門拜謝荷望將此苦衷登入來函門内用謝諸巨公之厚惠併乞垂諒不勝感禱之至松江縣泗涇鄉學生張寰鏡濮孟九沈泮元同啓 
雜評二 
[贛有餘米（訥）]  
　　上海米價之所以日貴以存儲匱乏而來源少也來源之所以少以蘇屬各地皆已空虛本地之米且不敷本地人民之食自無餘米以接濟上海也然則上海官民欲採辦米糧以紓目前之急則惟有求之於蘇省以外今者江西旣有餘米且爲籌措軍餉故正由財廳呈請兩長轉咨議會通過繼續弛禁則我上海宜趕由官廳與贛當局先商定購米數目及一切手續一面由地方官商籌備巨資前往採辦米旣有着人心自定今浙江已預備赴贛購米面請護照矣我蘇人未知已籌議及此否倘再遲延不决一旦贛米購完更少一救濟之路矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一]  
　　（一）大西洋南航中之觀察談 
　　由紐約往南美洲之船公司有三數家而以船雙多寡論實以英國公司所謂ＬＡＮＰＯＲＴＡＮＤＨＯＬＴ者爲最能得一定之班期其他如巴西國船公司祇船一艘不易凑合定時反不如英公司船噸量小而機器甚好自離北美海岸以逮下椗南美巴西國境之第一口岸鵬南北顧城ＰＥＲＮＡＭＢＵＣＯ兩來復間航行尚令人隨處感安適也 
　　在此大西洋南航中不獨我中國人幾乎絶跡卽彼北美洲人之赴南美者亦萬不能如中美兩國東西兩大洲間之能互形踴躍故記者有此一行即可將我邦人平昔對於大西洋航路中觀察上之種種誤解詳加剖釋第一凡我中國方面略諳外情諸親友必云輪船愈大愈安穩愈小愈不可恃但記者三次渡太平洋所乘巨舶噸量一切視此行所乘之探驪生號船ＳＳＴＥＮＹＳＯＮ幾乎加大二分之一以上當記者乘南京號船渡太平洋時凡同舟客已過印度洋冒洪濤數次者尚不免有（病莫能興）之苦而此行船雖甚小反覺空氣能充足行止能自適雖在慣於量車嘔浪之人亦得安居無恙此足以見理想與事實之不易相符（百聞不如一見）誠信而有徵也第二事凡肄習地理諸學子以及留心世界大勢諸通人固以爲太平洋者顧名思義必無風波之惡無震撼之虞温帶以内爲熱帶熱帶以内爲赤道顧名思義舟行過赤道時其熱度必最劇烈其僅在小吕宋以南航行一兩次者更莫不知赤道下之炎威爲甚可畏矣但彼周歷全球以海上爲生活之諸游人言及海流震盪之惡與令人感眩暈之疾速反謂莫甚於由中國海之入太平洋處固舟行過中國海一帶其波動恒作廻旋勢恒令人胸膈間不能自持此正猶記者未抵赤道以前亦誤以爲海上炎蒸最盛者惟過赤道之一日迨旣過赤道線南行乃知距赤道略遠處其鬱悶反加甚此正猶檀香山等地人人知其爲熱帶而以酷暑中苦况相比較温帶中之北京反覺其更難堪也天地間事物其變幻不測若此誠非身歷其境不能洞悉其中之苦樂矣第三事南北兩大洲同號亞美利加則兩大洲間人士相知之深以情理爲揣測自當較亞美兩州中兩大國遙隔太平洋者爲更加密乃不意探驪生號船同行諸客其昧然於巴西等國情狀逈非往昔太平洋郵船中各色人等之凑合齊全與夫洞悉彼岸友邦情狀者之紛至沓來所可同日而語是以東洋精勤猛進之日本對於南美方面之施展其難易將與合衆國之西境大殊美京雖有全美各國總會與夫ＰＡＮＡＭＥＲＩＣＡＮ雜誌之刋行殆將與日本之（亞洲協會）（聯太平洋雜誌）ＴＲＡＮＳＰＡＣＩＦＩＣ同爲國民外交上一種策畫此又我中國人士研究世界大勢者所當注意者也 
 
[势將　支]  
筆剳　　 
[衾讞記（下）] [  鴛雛]  
　　桐英在枕上微搖其首作哂容曰君視吾乃同孩提吾安能信卿謀見此誠摯之狀不期大動念此女玉潔完滿匹吾不貞之男子爲愧滋多前此立意離鸞幾負巨　幸眞宰爲之喚醒向頑福尚留彼乃一不之知適重吾恧吾當供而求恕或拔其前咎於寸心思此心躍躍不復能藏先佯言曰吾近爲君德風所扇固無遺行然前果有之君欲聞耶妒耶妻微笑曰在前未涉於吾身又事過情異安用妒哉此言亦君虛造以試吾妒吾身旁之君必無必無夫曰君以爲果無耶妻更莞爾曰汝欲見誑請試誑之吾必得竅而攻以證吾信汝之堅實桐英言時自覺容色微異乃轉側其體面内以自掩似自告曰備之彼供詞來矣卿謀懷懺悔之心似今夕之夕天予以吐實之機會而自許自今而後身爲妻有足以圖晚蓋遂逕以前事告之第一語卽曰爾我之婚姻殊險幾乎斷而得復續者也言出覺桐英心房震動適當已胸而已心亦震欲不更言其妻方　氣而聽無可再歛遂告以往歲友人介紹劉姓女頗富友未審吾已前聘乃蓄意爲媒且其人孤女也母擁其產雖將以分授嗣姪得壻遂心奩亦非菲足掩其先疇之半吾處父親管理財政之下患匱乏竟爾心動且其母女頗文明許與相見於是同車出游日逐逐乎歌臺酒榭夕同棲旅館中吾得彼資與友人事狹邪復得某妓而眷焉一方爲離汝之謀多中梗至需時日適某妓事露劉遂瞋我漸漸疎矣然吾得始終與君成禮妓爲有功矣卿謀所叙甚周詳吾但縮而叙之言盡其妻已備有嫩玉之手鈎兩指作螯狀猛齧卿謀之股曰吾鞫汝迄今百餘日始得讞矣言次化音吐爲滂沱卿謀大驚失色寗敢覺痛即枕上撫首而舐淚令乾是夜不審用何等功夫已此讞官之怒而後此日長夫有敢怫桐英者必以供狀所得數之即瑟縮不敢爲辯 
劇談　　 
[歌壇賸語] [  民哀]  
　　孔東塘之桃花扇離合悲歡靡曼激昻兼而有之而又事涉亡國兵戰之禍足以警惕國民誠一極有價值之戲也以角色排場論有文有武有正有詼無所不備在昔汪伶隱隷春仙松陵陳巢南譜長樂老縷金箱二劇令汪演唱而獨不及桃花扇劇本見二十世紀大舞臺雜誌中迨後丙辰春夏之交伶隱隷丹桂第一台杭州二丁爲汪排演桃花翦頗足號召一時未幾宏碧緣紅蝴蝶等劇相繼出現此極有價值之名劇遂爲所抑嗚呼黄鐘毁棄瓦釜雷鳴良可慨也猶憶彼時妓女蓮英新自杭至亦爲二丁所賞拔於汪之演桃花扇同時並稱今汪死矣蓮英近又爲盜所戕而大丁（不識）亦墓有宿草小丁（展庵）久不通問因桃花扇而附記及斯不竟擲筆三嘆 
藝評　　 
[說書閒話] [  天亶]  
　　何授良之三國志與葉聲翔之金台傳相較葉雖犯（不識字假通文）之病究較何之窮凶極惡好受然試執滬人之普通聽書者而問之則莫不取何而遺葉此蓋書性使然無可强求者何說之三國志雖三尺童稚亦能了解而葉說之金台傳旣不見夫正史諸家雜說又乏紀載且書中結構舍（打擂台）（行刦）（插血爲盟）之外更無佳妙於此之情節此所以葉無論如何終見抑於何也 
新聞拾遺 
[聞所未聞之裁判] [  黄鶴樓] 　　 
　　美國芝加哥埠有拿梳者因疑其婦有不義之行動曾將妻之私函拆閱遂被妻控於法庭法官對被告曰保護書信秘密爲美國法律中必須極力維持之法律也今爾旣破壞當然負其責任現判爾二十五秒鐘之禁錮云云判决旣下須臾出時計視之復傳呼刑期已盡可以釋放被告乃木然而出（却酬） 
[大哭全爲失婚戒] [  浪跡]  
　　滬西某校學生楊某昨晚自游戲場歸宿舍垂頭喪氣一言不發逕入房倒臥床上嗚嗚啜泣同房者環叩其故終不答再三盤詰始得其情蓋楊某與某女學生自由訂婚交換之戒指一只在新劇場人叢中失去云 
[穿白鞋監禁一禮拜] [  景趙]  
　　揚州康某肄業滬上某校日前暑假歸里購得白帆布運動鞋一雙不意行裝初卸足甫入門爲乃父瞥見其父素頑固目白鞋爲不祥厲聲斥責堅令當場脫下始允入門聞事後七日内乃父將其無形監禁不准出大門一步云 
[敲竹槓坐拿五十金] [  隱厂]  
　　南京某寺方丈頗有積蓄流氓垂涎久欲誣詐而未得前日該寺左近雜貨店馬某之妻因子患瘧疾知某僧有治瘧藥乃往索之詎被流氓窺見糾衆入寺遽誣以穢語雙雙就縛僧大窘以五十金爲壽始一閧而散婦因無端受辱歸訴其夫馬大怒隨卽向僧交涉要求賠償名譽損失云 
[擺闊不是惠小賬] [  吳秉恬]  
　　寗波人某甲酷嗜三馬路某館之京江殽品時往該處一嘗風味堂倌因其爲外帮人每以劣品進招待亦不甚周到甲心生一計昨日復往坐甫定先以銀餅一枚給堂倌而不言其所以堂倌大喜是日一呼即至有索必得甲狂啖訖乃徐言曰頃間已給汝一元應找割若干可算明也堂倌色頓阻然亦無詞以辯惟連呼觸霉頭不止云　　 
劇本　　 
[浪漫談] [  雲]  
　　男女間初見而感應的愛情决不是長久的愛情因爲彼此没有信賴固結的保證（譯） 
美麗非愛情之母惟愛情能發生美麗 
常人論婦女的美麗只就面貌　其實笑　包括　女的　容體態神情笑貌聲音情戚行　智慧交際品性所以要評論婦女的美麗程度須看他以上的平均資格 
兵士不能常戰丈夫不能常愛（譯） 
　　女子博得男子的愛情算不得甚麽惟男子博得女子的愛情才是難能可貴因爲男子求愛所應具的資格須十百倍於女子所具者（譯） 
　　輕浮的女子决没有女子解放的觀念因爲他還是承認自已是男子的玩物 
劇本　　 
[新婚夫婦（三六）] [  瑙威名家皮琴生著一圭譯]  
　　瑪蒂爾達愛情都是像這樣來的凡是以前懷着鬼胎的人更覺得這愛情來得突兀 
阿克塞但你却做了一頭代罪的羊苦了你自已 
瑪蒂爾達我原是慣常如此 
阿克塞（走近瑪蒂爾達急急的說）瑪蒂爾達你總也知道愛情的 
瑪蒂爾達（微微着驚）是啊我也有愛情 
阿克塞可是不美滿麽 
瑪蒂爾達不美滿極了但你爲甚麽問到這件事 
阿克塞大抵經過這種愛情上痛苦的就減少了自私自利的心甚麽都肯讓步了 
瑪蒂爾達不錯愛情本是神聖的須走高尚的路纔是 
小說 
[社會小說衆醉獨醒（八四）] [  瞻廬] 　 
　　第十四回跑街坊兩脚鬭雞走門路一心拍馬 
青巖正要利用阿巧娘走他乾娘的門路這個慳囊不由他不解破方才翻筋斗的銀元翻來翻去翻不出這個掌心（如孫大聖在如來佛掌中翻筋斗）現在掏了出來這一個筋斗便翻得遠了（是否十萬八千里）當下把銀元端相了一番做個臨别紀念顫巍巍的交給了阿巧呌他先在錢舖子裏把銀元兌換了角子再到三珍齋肉舖子裏買一角順風一角門槍順便買些花生瓜子白酒剩下的錢留心拿着早去早回休得在路上逗留阿巧接了銀元没口子的答應着提了洋瓶歡歡喜喜的出門去了列位没有住過蘇州的見着這（一角順風一角門槍）八個字覺得無從索解編書的先來下個注脚原來蘇州熟肉舖子裏有兩樣價廉的東西一樣是燒熟的猪耳朶喚做順風一樣是燒熟的猪舌頭喚做門槍每逢熟肉出鍋的時候勞働社會裏的人紛紛去買這兩樣東西以快大嚼耳朶喚做順風當然是一句歇後語舌頭喚做門槍編書的不得確解只得套着注疏家的論調說一句（其義未詳）再說阿巧出門後尚没回來青巖在裏面坐着阿巧娘在門外洗衣服約莫十二點鐘時候阿巧娘忽然喊道乾娘今天難得早來請到裏面坐坐接着一個老婆子聲音的答道今天跑了許多路正要到你家裏討杯茶吃青巖聽着覺得這聲音很熟正是 
　　說着曹操曹操便到捷徑終南此其先導 
自由談之自由談[  鵑]  
　　吾人當萬憂鬱結中無可自聊每覺邑邑欲死然偶遇一事差强人意者即歡喜鼓舞痛苦盡忘初不知萬憂之仍在心坎中也人之得免於自殺端賴此一二差强人意事耳 
　　今之國事亦在萬憂鬱結中也天能畀吾以一二差强人意事乎 
 
 
 

Page 15

 
 
   
 
 

Page 16

 
 
   
 
 

Page 17

 
 
常識常評 
[我之快樂觀] [  老圃]  
　　人生斯世當享無上之快樂其不能享快樂者皆所謂咎由自取者也其能享快樂者皆所謂自求多福者也快樂非有一定之現象不過心之所思以爲快樂則快樂矣心之所思以爲不快樂則不快樂矣故世有自樂其樂者亦有無苦討苦者其權皆操之於已於處境之順逆無關也 
　　待富貴而後快樂則永無快樂之日矣所謂富者乃以現時力所能得之物爲未足而更能多得之謂所謂貴者乃以現時所居之地位爲未高而更能增進之謂則以程度言本無一定之止境以人心言本無自足之一日是日日待富貴而日日處於貧賤之境也即日日待快樂而日日處於痛苦之境也天下之大愚未有過此者也 
　　人有好書畫者入博物院賞鑒名人書畵與購得名人書畵置齋中而賞鑒之固同是賞鑒也然人情皆以爲博物院賞鑒之樂不如齋中賞鑒之樂是可知樂與否皆出於心之所臆造非快樂之原因有所異也設有達觀者以博物院之樂與齋中之樂視同一律則其人所享之快樂必多於衆人設更有達觀者以博物院之與人同樂更勝於齋中之獨樂則其人所享之快樂必更多於衆人是更可知製造多量之快樂皆出於人之能力非所處之境遇有所異也（未完） 
道德叢話 
[公民道德] [  樹華]  
　　（六）强健身體 
　　要做事體必定先拿身體練好身體不好没有好的事體可以做出來你看西人何等强壯他們走一步路都是有神氣的不像我國人踱方步走路同抓地似的 
身體不好精神也不會好百病叢生没有生氣做人有什麽味道成天住在家裏一年不見日頭雖則說享福實在是受罪一見風就咳一受寒就發熱這種人還有發展他（人格）的機會嗎 
　　身體不强健不止害自已並且害一家而且害國家你想一個人不要緊殊不知人人都是病夫國家還有救嗎你一個人祗會吃祗會用不會生利而且因爲身體不好反要累人世界上那有這個道理 
　　所以人人都應該練習强健他的身體（一）保護身體不要自已害自已酒色莫近是强健的最要條件（二）天天指定一個時候作二十分鐘的柔軟體操不要停止（三）同朋友一起組織體育會做種種正當的游戲（四）住在家裏應該自已做自已的事更要服事父母不要全依賴僕人（未完）（乙種酬） 
經濟 
[貯蓄] [  高鴻鼎]  
　　貯蓄者爲節省現在有害消費之金錢而圖將來有利消費力之增大帮助生產者也夫生產之由來須賴資本資本聚集非貯蓄不爲功譬之去年農家不貯藏糓種蠶種則今歲之絲米何由而來是故貯蓄能助生產力之增加而造成國家富强之絶大要素也今將關於貯蓄之甲乙二種意見分列於后 
（甲）改消費之資爲貯蓄金 
　　（一）彩票（彩票爲不法行爲之一種與賭博同例）母以汗血之金錢而犯不法之行爲月有所進格外節省如有餘多存於各種貯蓄機關母生僥倖心購買各彩票致使生計窮迫豈不見新華之儲蓄票信用全無而侵害我幾千萬人民之生計乎 
　　（二）預算家庭用費之餘多每年家庭必需之費若干（伙食禮份兒童敎育費等）以每年各種之進益費若干兩相抵除如有餘利應須貯蓄 
　　（三）學校及各個學生之用費學校爲養成人民德性之機關貯蓄一項尤爲緊要應設立貯蓄社校中每月所餘者存之學生費用勸其儉省每日所餘者存之社中每月結算一次悉存於各種貯蓄機關民國二年浙江第一中學校諸曁同鄉學生發起少年貯蓄社當時入社者二百零九人鄙人亦與焉每人每星期貯蓄小銀元一角月結一次交存於浙江興業銀行年年繼續進行據今春報告書云因社員增加綜數已達一千一百七十九元三角四分八釐擬於十年後購買各種實業股票以達斯社之宗旨當時又有同學章君燡以校中之奬勵金（按每學年終了考試列第一二三名者免收學膳費）存於銀行現已取作私費留美之資亦貯蓄之利也 
　　（四）店夥工人等之費用除付家用及自已正當用費外按月貯蓄以備將來緊急之需用 
　　（五）虛空之應酬費母與三朋四友時常幹喝酒飲茶嫖賭等各種有害無益之應酬儘可以月月節省之費爲貯蓄金（六）烟酒費我國人往往以吸紙烟爲時髦品或以無烟酒敬客爲不尊重是則大謬不然矣烟酒之害盡人皆知固不待言我希望嗜煙酒者儘可以此等有害之消耗費隨時貯蓄庶化無用爲有用變有害爲有利矣 
　　如右所舉我人有害之消耗不知凡幾皆可貯蓄以收利益於將來然又恐貯蓄機關不顧信用弊端百出有爲投機事業虧耗倒閉者則貯蓄者勢必却步不前試觀從前商辦之滬杭鐵路公司當其興辦時購股票者何等勇往直前自歸國有後如何垂頭喪氣是皆挫國民方興之貯蓄心可勝歎哉 
（本欄限於篇幅本篇意思較多故將（乙）（貯蓄制度之注意）明日續載 
衛生 
[衛生家] [  吳習齋]  
　　衛生家起居飲食均有定時卽飲食亦有定量 
衛生家每日工作八小時五小時用體力三小時用腦力 
衛生家不飲酒不吸烟兼不嗜各種剌戟物每晨惟飲鹽水一杯 
衛生家每日早晚必體操一二次洗澡必勤 
衛生家無疾言遽色時呈愉快之容見人温靄可親 
衛生家之飲食器皿盥洗沐具皆獨具一副不與人共 
衛生家之結婚必注意於其妻之身體檢查結婚年齡必在 
二十五歲以後 
衛生家之衣服不過緊小冬日不帶圍中夏日不裸體跣足出必冠以護腦衣服有適當之通氣度裏衣必勤洗濯 
衛生家之飲食物必經煑沸消毒不隨意吐痰不至公共處所之有傳染病嫌疑者 
衛生家不濫服藥如補劑摧眠劑興奮劑等 
衛生家之住宅有開敝之南窗以採適度之光線有充分之 
 
 
 

Page 18

 
 
換氣法以交換新鮮空氣有水洗式之排便裝置有暗溝以流通污物有廢棄物之貯藏箱 
　　衛生家之住室能防災害能充分消毒又能避鼠族之出没又無獨出於羣宅之上之高樓臥處必在位置低處 
衛生家之給水採用中央給水法（即自來水）室温調節採用中央温暖裝置人工採光則用電燈之反射光線（乙種酬） 
[改革中式餐的我見] [  矢二]  
　　中式的菜未見得不好吃也未見得不養生那麽何以不見重於世界昵我看就是共食的緣故因爲共食是很不衛生狠不潔凈的譬如八人一桌各人用的筷子吃飯也是他箝菜也是他你想那筷頭上的口津不是都傳到菜裏去了麽倘使這桌上有一個生病的人那七個人不是都要被他傳染了麽所以最好是莫過於分食了但是分食在習慣上是很難實行的折衷的辨法我看惟有每人用兩雙筷子一雙箝菜（把菜箝到飯碗裏來）一雙吃飯那麽庶幾可以没有危險了此法簡而易行望大家注意望各團體注意（聽說前清時候南京曁南學校用過這法子的現在我家裏就用這法） 
　　我現在還介紹一個方法聽說道是南洋華僑所通用的他們每樣菜裏都放一勺子吃的時候就拿這勺子把菜鍬到飯盤（因爲他們盛飯是用盤子的）裏來然後再吃我看這法比上頭的還要好一點呢諸位以爲何如（不受酬） 
調查錄 
[參觀機器冰廠記] [  忍寒]  
　　二十六日青年會交際科科長鈕立卿君率團員參觀上海機器冰廠余亦往焉該廠地在外虹口狄思威路與湯恩路之間廠係西人所設立故規模較爲宏大余等旣抵該廠先至寫字間投剌通知旋有西人出迎隨令辦事員陸君引導參觀先至二層樓凝冰室甫入即見地上異常潮濕頗難涉足入内忽　臭氣撲鼻令人不快詢之陸君乃知凝冰要素亞摩尼亞氣也是氣之功用能使水之温度逐漸低降以至凝結爲止及觀是室之設備深歎佈置之周密室分兩截一高一低高處鋪水門汀旁闢一出入之門卽余等所由入者一端通儲冰室室中通一亞摩尼亞氣總管故室内温度極低宛如冰窖當門而立寒砭肌骨其他一端連接低處而内部近壁處復開一巨穴下敷梯斜形之瀉板以備送冰至下憎者而水門汀上則置磅器盛冰架及鋸斧等物至室之低處復分内外兩截中介排列之亞摩尼亞氣支管及熱氣管其數相等地上則將巨大之洋松逐一縱列活鋪可以隨時用起重機提起其下有水池水深五六尺池中復有豎列之鐵板每一洋松下必有兩鐵板對峙用以夾水相距約尺許鐵板之背面上通亞摩尼亞氣管與熱氣管所以施傳達冷熱之作用者也而室之上部兩旁近壁處復分設鐵軌上架一兩輪之横軸軸下懸一滑車式之起重機用以起木提氷移至鋸處者余等旣盡觀是室之設備乃登四層樓參觀濾水處見水由多數屈曲如蟠腸之水管内噴涌而出注於水池復由巨管送至底層該廠前臨河浜或問所用是否河水答係完全自來水又問自來水何用重濾曰恐尚有不潔之雜質其注意衛生若是後又往底層參觀見有煤氣機與電　機各一具方將四層送下之濾水抽去其熱氣與空氣然後再由巨管送至凝池余等因更欲細密觀察爰再往凝氷處由鈕君商請飭令小工起木提氷以資直觀及洋松甫啓即見堅厚層氷凝着於兩旁之鐵板上據廠中人云亞摩尼亞氣通至鐵板時因鐵性傳熱致近板之水先受間接影響其温度逐漸低縮以凝着於鐵板歷二十四小時而成堅厚之氷歷時愈久氷亦愈厚待至提氷時則閉亞摩尼亞氣管而開熱氣管使其熱氣藉鐵板而達於凝着之氷氷得熱稍融提取時可減少凝阻力云而鐵板之上部當適中處先時復預懸一短練練身入水待凝着氷中雖萬鈞莫拔惟留上端之環套於板上提氷時可將起重機移至適當之處然後垂釣納環舉重若輕矣斯時余見提起之氷寛丈許高五六尺厚三四寸擊之鏗然捫之凛然叩其重曰半噸間其值曰念元若以磅計則每磅價洋二分旋小工力曳輪軸將此氷移至盛氷架架係木製背有彈簧氷置架上下有木脚勒之蓋斯時架係竪置否則氷將下墮也氷旣盛架工人隨用鋸可憐　現在這種國民依舊不少鵬 
分截爲四後圖工作之便利將架漸由斜倚而平置氷旣鋸復用斧剖開然後再各横鋸爲三共成十二方於是或暫儲氷室或即送下層視求貨之多寡而定惟即送者尚須先經過磅庶氷瀉至下層即可裝車送出車係廠中特製專供裝氷之用復據西人告鈕君云該廠所出之冰除供本埠全境水陸住民購用外尚有餘額田各輪船運至附近各地如蘇州鎭江湖州嘉興等處能歷時數日而不融與空氣凝成之冰逈别云余等參觀旣畢乃稱謝而出各自散歸余歸而有感蓋憶浦東冰廠林立皆吾國人所設立者其採水凝冰儲藏等悉尚墨守天然舊法毫不稍事改良用科學方法者絶無而僅有也且其蓄水之田行人溲溺於其中居民抛棄穢物於其内蓄水之田任其變爲藏垢納污之藪以之凝冰欲求質味純潔其可得乎用之保護新鮮食物尚嫌污穢遑論飲啖此採水不講衛生之大病也至於凝冰用天然舊法必待隆冬若用科學方法則不妨炎夏且成氷凝度之强弱一則須隨天氣之寒暖一則可由人力之指施若論　　則天然之地窖又不如科學之氷室更就時間及出冰而言則一僅冬季有限之出品一則無間寒署只須二十四小時即可成冰其事功之比較相去又何如乎是故西人機器冰廠一所可抵吾國舊式冰廠十百而有餘其優勝劣敗之現象已彰明而較著矣若吾國業舊式冰廠者猶不覺悟甘居人後則常此故步自封他日不至完全淘汰不止也噫 
小說 
[商業小說模範商人（二二）] [  瘦鵑] 　　 
　　沙伊士聽了山爾格一番話呵呵的冷笑了幾聲很輕鄙不屑似的向嘉德瞧了一眼轉向山爾格道警察長先生我瞧你的性命是很值錢的還是好好兒留着去擔保旁的靠得住些的人這一位假君子怕要連累你的性命呢你雖說自已是個鑑别人性的名家能把兩眼瞧到人家靈魂中我以爲你的鑑别力還没有周到這一瞧就瞧錯人了他戴這君子的假商具不過幾個月你能瞧人的靈魂怎麽還瞧不破他的假面具他這人委實不是好人是犯過罪的人他的心坎中正遮着黑的影子你倘不信我的話不妨去打聽打聽他家裏的歷史我料你打聽到了可就知道自已的鑑别力還不精明再也不能信任那個假君子咧說完瞧着山爾路滿臉子現出得意之色心想這一番話說得很着力山爾格的心不能不動誰知山爾格聽了他的話竟自聲色不動很懇切的說道沙伊士先生我總不信你的話任是他母親是絞死的他父親是槍斃的他一家全是罪人然而我依舊信任這個孩子他一個人仍是君子仍是很清白的人嘉德從椅中直豎的豎起來感激得甚麽似的顫聲向山爾格道山爾格先生我多多感謝你决不忘你的一片好意我如今得了這麽一個主持公道的好友自已更捧着這一個正直無私的心任是受小人怎樣侮辱怎樣誣陷我也一些兒都不怕嘉和在床上抬起了半身高聲向嘉德道嘉德你可是忘了我麽我也是你的好友我也信任你任他們小人侮辱誣陷我總是立在你身邊助你的嘉德握住了嘉和的手柔聲說道嘉和我原知道你是信任我助我的但是小人的手段又毒又辣定要把我推倒了方始滿意沙伊士剛纔的話還没有說完大概要留着到將來想得周密了然後的盤托出制我的死命然而我偏要他此刻說出來他不說我就自已說好了山爾格把那兩道濃眉揚了一揚笑道當眞麽你旣挑我說我那有不說之理列位聽着我要把這大音報館經理兼主筆嘉德先生的罪狀宣布了列位在紅馬鎭中原把他當做一個君子看待還有一般人說他是個模範商人其實他都夠不上他實是一個萬惡罪犯的兒了當年曾受過審定了罪送到監獄中去我可憐見這孩子就將他收在我經理的銀衍中充一個書記我對他的恩意可不算不厚你們知道他怎樣報答我這當兒四下裏寂靜無聲幾乎連呼吸都不透嘉德的臉色很慘白眼光却仍堅定嘉和也依舊緊緊的握住他手那手指似乎向他說我仍信任你呢當下沙伊士又接着說道他的報答簡直好極了一天差他取了一張支票到别家銀行中去領欵他却把數目塗改了改成一個很大的數目領了欵就把冒取的裝入自已袋裏正要出來却被那邊的行員察破了山爾格先生他是這樣一個君子你可還信任他麽 
 
 
