# 1903 - 347 - 4911018

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局虱繁重價值又昂海内寒儒每苦力難購置且三史吵地名人名之類率皆藝牙佶屈記憶難淸臨時若不檢查卽素經流覽者亦往往有差舛之虞貽悮匪淺此書最宜付之石印以使取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克己祗收回工本洋銀四元八角欲購者請臨英大馬路本齋三馬路申報館申昌及各晝坊購取 
[籌藏策續上月二十五日稿]  
　　一曰亟選賢能之員整理藏事攷定制自駐藏大臣以下皆簡滿人原朝廷初意蓋以藏俗崇佛教與漢人習尚迴乎不同簡駐漢員或因人地不甚相宜每有扦格不入之慮轉不若滿洲宗教亦奉佛氏沆瀣一氣可以悅服藏民之心然佛自東漢以來己盛行於中國數千年後信奉弗衰雖深通釋典之人今世罕見而禮懴誦經諸事則多不斤以爲非安見漢員必與俗相違不能整齊其事必簡放八旗親貴而後能長治久安乎朝廷於滿漢旣一視同仁何必於此過分畛域得人而治惟在聖主特逹之知若徒拘泥滿漢而概不間其人之能不能直自棄其疆圉而祗爲漢人多一進身之階矣此舊制之未善者一藏中弁兵自戴琫以次均由駐藏大臣選充節制調度凡唐古忒人選定爲兵者均須駐藏大臣給子執照有故革退將執照追還其餘各官亦皆駐藏大臣與逹賴喇嘛會同選定逕由逹賴喇嘛自專者祇管　粑草諸微秩而己權不可謂不重至其貿易交納則巴勒布每年止准三次克什米爾每年止准一次商頭商民均有定數經行之路亦必呈明駐藏大臣給與執照始准放行而一切徵收實銀則由商上　藏中管理財政官主持出納應支應配悉聽駐藏大臣處分職不可謂不事等藏兵執照由逹賴喇嘛蓋印是駐藏大臣虚握其權也實銀由商上收管而倉猝間可收發自由是駐藏大臣空有專職也此舊制之末善者二爲今之計亟宜變通舊制諸　皆須由我專司而又愼選知兵統帥明練大臣熟察夫由川之扼　形勢之險要練勁旅以防守之精審夫政治之得失利何由興弊何由革不畏勞怨以變更之竭忠盡能措施美善如是則藏地可以保而未必遽乗之外人此下策也行上策則先發制人之術免爲他國所窺伺行中策則開誠布公之心冀爲各國所牽制行下策則勵精圖治振興尚賴人謀之三者無論擇何策行之藏地尚可爲我之所有若仍如前之因循疏忽以無足重輕視之則微特藏地必爲英俄所併吞浸假而東界毗連之四川其天險亦將盡失北界毗連之靑海回部其邊圉亦必不安藏地關繫如是之大而可任從旁鼾睡者視如碪上之肉釜中之魚乎若夫藏地多山陸則欲貨物秋運鐵路不可不興藏地極遠邊則欲消息靈通郵電不可不設藏中地未開闢金銀煤鐵諒皆有之則地利宜興開礦亦不可緩藏中土質雖不甚宜於禾稼而樹果蔬菜之屬無一不有則種植亦可繁興藏人雕鏤精工人物花卉無不象形維肖則教以工藝之事宜可使之研究愈精凡此種種皆三策中當盡之事不論運以何策皆當爲之振作鼓勵者也鯫生一得之見聊備芻蕘質之規時君子未識有當於萬一否 
[本館接奉電音]  
　　昨日午前九下鐘越三十分時京師飛電傳來上諭一道敬謹譯登○十月三十日内閣抄奉上諭本日召見之記名副都統崑源著仍以副都統交軍機處存記欽此 
[電傳宫門抄]  
　　昨日午前九下鐘越三十分時京師友人專電告知本館云十月三十日皇上否見軍機大臣及崑源 
[不居戎首]  
　　士丹逹報登德京柏林訪事人來電云當俄皇與德皇在巴顚相會時言及無論事勢如何我俄斷不先攻日本若日本必欲一戰則我俄亦不妨從事疆塲也 
[美籌東亞]  
　　美京華盛頓來電云華歴十月二十日美國百里璽天德勞士維下詔議院曰我美須在亞東飛獵濱島中創立水師基址又曰中美商約刻己議成盛京安東將開作通商口岸但我美欲拓商業必俟中國財政不致過於拮据方能克副所期 
[苛例難除]  
　　美國增設苛例原以限制華傭而來往華商亦有因之被累者邦交鄰誼之謂何而竟悍然不顧若此也昨由香湛友人録寄我中國派駐金山總理事鍾君照會爲特列入報章寄語海外經商者其名善自爲謀愼毋因疑似而陷於網罟也其文曰代理金山總領事鍾爲照會事案奉欽差出使美日秘古國大臣梁掛開據金由中華會館總董事周紳汝鈞等禀美員搜册華商受累等情疉經本大臣向美外部切實理論旋接望天拿省商民來禀亦經據情照會駁詰在案查美註册之例原專爲華工而設經商及土生諸人向不在内乃聞當時商人註册者不少自棄利權貽人曰實以至昔商今工之人證據繕差無不枉遭拘押誰生厲階至今爲　追思往事爲之慨然本大臣貴在保民旣有一線之途可爲僑民設法自當執理相爭至于昔商今工以及土生人等務須隨時備有確切證據以便美員查考庶可塞彼族之口若稍有虚誣貽累大衆本大臣恐不能曲爲袒庇也工商部新增禁例六十三條苛刻窒碍大違公理本大臣正在博採衆議逐條指駁該紳董及商民人等如有所見或經身受其累不妨據實函陳用資敷佐幸勿　　 
 
 

Page 2

 
 
不言言而不盡或致積重難返詰駁無由是爲至要所稱量人機器卽經採入備駁矣批鈔發等因奉此相應抄録照會貴紳董等卽使轉知華商華工人等一體遵照可也須至照會者 
[英艦火災]  
　　香港循環日報譯登英京倫敦來電云華歴九月某日英國戰船名靴美士者灣泊　垣砵澳忽遭回禄之災幸水師提督軒打臣君率兵撲滅當時火熾時存貯藥彈之艙甚爲危險急用水灌之始得免於爆　 
[柳匪正法]  
　　廣西柳州友人來函云柳屬十五坡匪首黄飛龍糾黨三百餘人出没於洛崖大埔各墟專以縱火刼財爲事當督憲岑雲帥駐節柳州時曾令善堂紳董勸降黄匪允之其黨亦多就撫者雲帥令就郡城對河墟駐紥詎料黄匪野性難馴九月某日忽又向岑君有富所部勇丁肇事殺斃數人岑君怒飭拿爲首之人訊辦黄匪遂率黨數百人持械擁入營中意圖劫奪幸某勇數營出隊彈壓黄匪始斂手而退旣而岑君將情電禀雲帥請示辦理雲帥復電有降匪不服卽行正法之語遂於十月初三日傳諭點卯隨將各城門緊閉拿獲一百十二人餘匪見勢不佳紛紛逃散營勇且追且擊槍斃百餘人至初四日將所獲者慨行正法現在柳州稍稍安寍惟上下河必須結隊而行兼請勇船護送 
[匪首成禽]  
　　聞之粤中友人云惠州會匪渠魁王澤成因官軍搜捕甚急逃往香港轉赴澳門未幾又糾黨圖劫水東輪船事爲前山營都司尹都戎輝光訪聞遂於十月某日在灣仔拿獲搜出拜會字據及口號簿刻己解省訊供矣 
[媚兹情切]  
　　京師訪事人云今歳十月初十日恭逢皇太后六十有九萬壽聖節都城巿肆僉於花衣期内懸掛綵綢以伸慶祝内外各大員多以珍物入貢裕朗西京卿所進四物尤極貴重一金鋼鑽石攢成寶樹一株一銀絲花籃四以珠寶嵌成各色花卉一金鋼鑦石嵌花之洋式金釧一火狐衣袖均蒙懿旨賞收 
[黄御史昌年特參黄幼農都轉貪劣各欵摺]  
　　山西道監察御史黄昌年跪奏爲三品大員貪横蠧政欺罔營私性狎優伶行同駔儈賄通報館暗結朝官淫富無厭醜聲大肆擬請按律懲辦以儆官邪恭摺仰祈聖鑒事竊維吏治之良　責歸藩司財用之開塞重在鹺政選補雖關銓部而大吏實操郡縣之權調署本無定衡而平世亦有苞苴之路故紈袴之子難任以臨民巿賈之夫尤不可爲吏以臣所聞浙江鹽運使黄祖絡以江蘇道員曾委大通湖北督銷補授鎭江道所至聲名狼藉不勝縷述及調補上海道該員乃大肆侵貪與西商聯絡從中舞弊而卒爲西商所困爲金磅作俑詳請述之從前賠欵匯寄上海尚無索兌金磅之約乃黄祖絡將匯到賠欵及道署公項先存各洋行每日與洋商比量金磅作價蓋各省多有赶解先期洋商亦欲騰挪取益黄祖絡旣擅贏餘之息復操漲落之奇殊不知金磅低昂洋商力能運動是時楊儒實使俄國黄祖絡欲將其出使經費互爲奸利楊儒頗悉外國金幣情形屢電力阻該員利令智昏卒爲洋商算弄虧賠二十餘萬夫該員昔日以自困者今日以困國家因以困中土之四萬萬人皆其居奇之一念啓之可謂罪大惡極矣而旋踵而效之者易爲販米出洋之計欲以敝天下而自立於不敗之地弁髦國憲所至滔天臣竊痛之往年吳淞開通口岸時黄祖絡以二十萬金壓買民地欲圖重利轉售西人西人亦遂鄙之置不過問由是該員懊惱無聊貪饕益熾及營得浙江運司一缺與前任藩司榮銓密好所薦劣幕李香泉門丁容福猾惡異常倚爲心腹賄賣差缺皆經此兩人之手誠勳撫浙時黄祖絡兼署藩司苞苴尤甚不諱言之且云誠勳授意浙省建立學堂以該署藩司督辦提調稽查之職委用至親一日學生失去物件回明稽察反被驅逐誠勳欲爲平理該員剛愎不從庇護私人全堂閧散浙省京僚曾有公信直逹該員備極醜詆其子某春初以捐職來京見有風聲折回浙省近復來京百方營解乃竟以調補兩淮因事閣置之員復回原任殊可駭怪其該員不法諸瑣事謹另列淸單恭呈御覽伏念今日以整飭吏治爲先尤以揀擇大僚爲要前己故督臣黄贊湯聲名政績本無可觀門蔭己覺過優驕富何堪世濟應請飭交閩浙總督李勉霖或署理浙江巡撫翁曾桂從嚴查辦之處伏祈聖裁其賄賣差缺一節誠勳有無授意乞一併查明無得泛視以伸國法以肅官方是否有當伏祈皇太后皇上聖鑒謹奏○黄昌年片再開列浙江鹽運使黄祖絡不法五條恭呈御覽一黄祖絡前在浙江運司任内及兼署藩司時賄賣差缺同黨四出桐喝詐索據各報紙所載如蕭山縣李梁長興縣畢詒策及武康縣程某海甯縣某皆數千金賄求免調又知縣王家驥允補慈谿何士循改委秀水丁燮之署歸安何黻章之署平湖趙長保之署山隂趙恊莘之署安吉史揚善之署鎭海皆以萬金或數千金得之而劉鼎亨以三千金得署嵊縣則臣所聞尤確又若知縣侯資森委甯波船捐局張兆楨委霅水橋釐局余肇龍委秀水絲捐局皆以數千金得之至鹽務佐職以賄更調者不能枚舉而其戚秦某欲得鹽差亦索千數百銀元後秦挾其不法諸事到差不給則臣所聞亦詳此該員賄音之實在情形也一黄祖絡巧索屬員陋規名曰點心錢其妻妾子女無不皆有其第五子欲捐道員黄祖絡未允因按算索取點心錢千五百洋元現其子五人皆以分派陋規得捐道府驕淫奢侈同鄕側目一黄祖絡丁憂在籍於光緒二十四年調集上海漢口名優至省城唱演復由省城至本籍吉安沿途唱演月餘不絕平生喪心昧良惟以侫佛禳解惸獨難求一飽僧尼動施百金一黄祖絡聚歛無極富至五六百萬招商輪船股票道勝銀行存欵各逾百萬上海漢口揚州錢莊漢陽當鋪本籍吉安錢莊當鋪無數其餘行店各省多有江西省城狀元府街房宅更無他姓本籍民田兼併殆盡富極貴溢日縱諸子逐什一較錙銖　剥小民侵蝕官庫寢所洞其後以藏金間爲諸子所竊一黄祖絡醜聲四出僞作聾盲其子自都返浙述及外間所傳旋以多金賄各報館免其張潘復由源豐潤字號匯四萬金賄託同鄕翰林某分送各處以上所列人多知之特該員多金樹黨事輒彌縫復蒙高厚之恩得回原任恐老而貪得之心益復肆無忌憚似此流爲羹沸更復何有紀綱臣職任糾彈不敢諱飾伏乞聖鑒謹奏 
[請平教案]  
　　紹興訪事人云浙江甯海縣匪人王錫彤閙教一案營縣不善辦理致獲嚴譴而西人猶以匪首未獲要挾多端近日匪黨竺某復糾衆竄入紹興府屬新嵊二縣所轄蘭洲等鎭恣行刦掠以致謡言蠭起民心皇皇紳耆聯名具詞憲轅禀請及早辦結詞中略謂寗海王匪係一犯案革生手下僅數百人而竟戕教士燬教堂幾肇變端若桐分濮匪係富有聲勢之貢生悍黨千餘人延及四縣均有軍火刼營創弁勢盛數倍經黄統領星夜捕剿分兵護送洋教士往省得以保全分軍扼守要道絕其去路旋濮匪卽自縳乞降閭閻不致驚擾故事後會議僅卹教堂洋銀三千餘元卽得和平了結今寗邑計不出此反以業己避往甯郡之朱教士由周革弁復行送入虎口無怪西人之遷怒營縣索賠至十餘萬金之多而王匪依然漏網日久斷難復獲案懸不結後患幾不堪言桐民幸黄統領之曲突徙薪同蒙其福今甯民因營縣之倒行逆施咸不堪命如因賠欵而有所攤派萬難遵繳云云蓋以近日地方官搜緝首要各匪差捕四出擾害閭閻故有此言也 
[撫軍閱武]  
　　江西訪事人云臬司藉營務處汪頡荀廉訪以省城各營自上年改爲常備軍卽經練習洋操至武備學堂肄業各生則己 
 
 

Page 3

 
 
訓練有素不可不隨時簡閱示以奬勸之方因禀請撫憲夏菽軒中丞於十月十七日親大教塲閱常備軍操演十八日臨小教塲校閱武備學生操演十九日復臨武備學堂閱内塲技藝閱畢賞賚有差勉以精進 
[贑學履新]  
江西訪事人云新授江西學政黄珊畣大宗師均隆由京師秉節南下上月十六日馳抵章江署巡撫夏菽軒中丞率同文武各員迎至滕王閣跪請聖安禮畢分道入城次日宗師接受關防各官恭賀如禮 
[華婁縣試四誌]  
　　松江訪事人云十月二十九日爲華婁兩縣縣試二覆之期華亭時務題問警察卽保甲民團之遺意泰西行之而效中國行之而未必皆效何歟松郡甫經創辦籌欵爲難除歸併保甲試辦外有何良策性理題四時運行萬物終始論輿地題禹貢揚州疆域攷婁縣時務題問周官司關掌征貨賄是征之於商廛人掌歛巿則又征之於賈以鄭注攷之客舍有稅列肆有稅斗斛銓衡有稅置貨於邸舍又有稅與孟子王制關巿不征之說相逕庭後人遂有劉歆增賦之疑今泰西諸國征斂苛細名目繁多總其大旨似濫觴於周官然百餘年來商賈勃興陸梁華夏軍國之需咸倚商以辦損下益上而民不怨何歟試揚榷古今深思其義以對策團練保甲之法與泰西警察相似宜參酌中西無使有名無實議性理題動亦定靜亦定無將迎無内外論 
[茸城火警]  
　　松江訪事人云十月二十八日之夜二鼓時郡治南門内望仙橋迤南紳士姚姓家所棄爐灰忽爾復燃延及積薪以致光燄熊熊幾有不可遏抑之勢幸提標正營相去不遠各兵飛駕水龍吸水施救並將火路拆斷火始漸衰 
[閩省官塲紀事]  
　　福州訪事人云南臺水亭釐局所收捐欵歳約二十萬金近年忽短去七八萬之多上月上憲檄委李仲昌司馬悉心整頓以重國課而杜漏巵○新任侯官縣知縣劉汶樵大令由莆田量移至此下車伊始見署中積案甚多逐日高坐堂皇提集兩造隨訊隨結侯邑士庶咸以神君頌之 
[蕪上官塲紀事]  
　　蕪湖訪事人云蕪湖大關各差現由徽甯池太廣道童觀察重定新章每屇六月更換一次本届更換之期除飭大關總辦陳大令振鴻蟬聯外其餘若查船委顧二尹恩瀚便商委程二尹慶曾内河關委吳二尹淸櫟裕溪委凌二尹曾淸弋口委甘二尹壽銘新河莊委張二尹子純泥　委張二尹克明金槍關委殷二尹家彦南卡委袁二尹上榖北卡委兪二尹立誠分别辦理其中凌二尹己因不洽輿情禀經觀察撤委大約須另易他員代庖矣○駐紥阪磯之謝千戎因事被教民控諸長江水師游擊張玉山游戎經游戎檄令撤差須俟此案理明方可回任○蕪湖河口司巡檢曾少尹濟川參革遺缺經上憲檄調雷少尹補授近己接鈐視事矣 
[上海官塲紀事]  
　　江南機器製造局管理槍砲廠一差現奉總辦沈幼彦觀察委江蘇候補縣陳明府藝接辦昨日明府捧檄到差隨詣道轅禀見蘇松太兵備道袁海觀觀察面呈履歴○丁憂江蘇候補知縣兪少山明府四川試用知縣陵希唐明府均於昨日因公來滬先後詣道轅晉謁道憲袁觀察 
[縣試終覆]  
　　昨爲上海縣試終覆之期黎明時縣主汪瑶庭大令升坐堂皇點名給卷計入塲者共五十八人迨扃門命題後安元王鍾毓始挈榼提籃而至則己不得其門而入乃悵然而歸至午後三下鐘卽放頭牌題爲其進銳者其退速義 
[捐局批詞]  
　　王義泰等投禀淞滬釐捐局願承收洋廣貨十四種落地捐每年繳錢一千二百千文昨奉督辦朱詵伯觀察批示云該商等是否殷實能否承辦無從查實俟仰貨捐局查明禀復核奪 
[局員會哨]  
　　前晚輪應南巿十六鋪巡防南局會哨之期届時局員賈礎玉參軍預備茗點以待俄而十六鋪中北兩局曁二十三七鋪巡防局各員次第戾止互談良久而别 
[南巿兩火]  
　　昨日傍晚六點二刻鐘時南巿大東門外高巷頭某銀匠作内不戒於火立肇焚如頃刻冐穿屋頂司更人急卽鳴鉦報警城廂内外各洋龍聞之風馳電掣而至急開自來水龍頭汲水狂噴始得熄滅然己延及鄰右數家計燬房屋五六椽至七點鐘時視融氏又稅駕於十六鋪裏馬路增祥馬頭南首某姓家霎時延燒鄰右各鋪幸洋龍二十餘架均未遄回立卽馳往援救約歴一刻鐘之久火勢始漸漸告衰其焚去房屋若干俟明日續録 
[劇賊成禽]  
　　邇來泥城外各洋人家時有被竊失物情事捕頭因派各包探常川巡緝前晚某包探協同一百八十七號西捕正巡至彼處遥見于得生及蕭某遮遮掩掩形跡可疑及往拘拿于猛開手槍傷及捕足迨拿獲盤詰自言曾竊曾曹兩家及馬立師洋行所造九號屋中衣物因卽解入捕房押候解送公堂禀請讞員鄧鳴謙司馬訊辦 
[上海縣署瑣案]  
　　去年九月圓通菴住持僧某甲擅將菴産向人抵押洋銀五百元現經圖董王某查悉請訊追縣主汪瑶庭大令查知地保張鶴亭曾在契上畫押飭提研訊張供此田計六畝菴僧於去年九月買得至十月託小的暫押洋銀五百元俟有餘貲卽當回贖大令諭令退去候派差吊到買契然後察核○浦東保甲總巡謝岳松明府移送行竊祥生船廠之賊犯王麻子錢四郎及窩贓之華陳氏到縣大令研訊之下錢供祥生船廠失去金飾衣物事在去年七月某日其時小的在輪船碼頭爲小工因貪小利竊取旅客所携物件被包探拘獲管押一年今者開釋未久適某衣莊失物小的知係王毛囡等六人所竊投局報知局勇疑小的同夥致被拘案求賜鑒原大令曰爾在局供明所竊金飾寄存華陳氏所開長豐小客棧内今又在此刁賴耶遂喝令鞭背五十下錢始供小的雖住長豐客棧並無贓物寄存亦未行竊祥生廠之物王麻子供小的係本地人向在浦東爲小工前雖犯案奉押攺過局後己痛攺前非祥生之案小的實不知情大令喝責二百板仍不供認華陳氏供小婦人開設長豐客棧錢四郎雖來借住並未知其爲胠篋之流亦無物件暫寄大令復向錢詰究供小的誠恐勇捕刑責隨口混供其實確未寄贓大令飭將華陳氏交人保出錢王均收自新所 
[澤及枯骨]  
　　曩年敝同人偶至邑之北鄕見道旁無主棺木甚多日炙雨淋大爲不忍爰商諸同人購地數畝集欵掩埋設立義莊名曰延緒井起造殯房八十餘間俾客於是邦者寄停旅櫬略取經費以作歴年掩埋之用今定於十一月初一日起三十日止雇人專收暴露無主棺木前後左右離山莊約五里之遥倘敝同人耻目或未能周有到本山莊及本堂通知者一概收埋决無推却其地坐落寶山縣頭圖土名裘港係北河南路北首新火車路之北其至本堂與來山莊通知者自係心存惻隱不惜奔走之勞地下有知定結草銜環感恩無旣矣乞附報章藉供衆覽滬北天后宫前廣益善堂司董嚴信厚龔心銘施則敬朱佩珍唐榮俊葉貽釗等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[買耳奇聞]  
　　美國紐約克埠奈電云有一富人前在卡拉　　　　　　　　　　　求　生尼路殿修補見　　必得人耳粘接方可混成無迹因廣登各日報告白招實人之右耳允給銀五千圓賣者無論男女必體質充强無病其耳作弓彎形長二寸半　一寸零四分之一朱幾欲賣者卽源源而至自朝至午後五　鐘許共得三百人中有婦女四人叩以賣耳之故有因　苦難堪欲得黄餬口者有患重聽雙耳本己無用者有因貌甚醜惡雖缺一耳亦無所奶者有因己滅左耳不妨兩耳俱無者旋擇得一人之耳與之恰肖遂面訂賣價銀八千圓其人少之議至五點鐘之久許以一萬　始首爲之肯定期禮拜五交易届期尼　使賣耳者與買耳者同眠一牀將頭紥貼先　者之耳一半黏于　者之耳缺處用線縫合待其血脈相通重生肌肉越數日乃割下全耳使之生合計兩人同眠越兩禮拜之久乃能使有耳　雙爲無耳無耳者　爲有耳眞妙術也亦奇聞也 
[决科先聲]  
　　杭州訪事人云每届會試之期浙江孝廉堂必於前一年十一月科凡新甲諸君俱得報名投考兹由監院禀請撫壽聶仲芳大中丞定於十二月初八日扃試所有應試各舉人先期開明年貌籍貫三代履歴及申式年分咎次座師房師姓名統限十月底截止以便造册聽候命題考試 
[甬江客述]  
　　寗波訪事人云數月以來甬巿制錢缺乏每洋銀一元僅易八百四十文推原其由皆因巿儈私運出目所致寗紹台道惠樹滋觀察因於十月某日頒發示諭飭嗣後巿中洋銀價值每元不准少至九百五十文以内倘巿儈有　仰勒一經訪悉定子嚴懲○月前疋海商人陳春杏有落花生六千數百斤運至甬東赴常關納稅關上司巡等人婪索不遂藉口斤數不合强行扣留陳遂具禀赴道縣署呈控刻下道憲惠觀察己批飭常關查覆矣○本年甬上棉花銷塲頗旺邇來輪船裝運出口爲數尤多因之價值日增每洋銀一元向售四斤四兩者竟减至三斤十二兩○江北岸向有挑夫每值輪船抵埠時爭先挑運行李任情勒索行旅病之曾由鄞邑宰出示嚴禁現在日久玩生恣横如故周少軒大令因飭差訪拿爲首之甲乙等數人嚴行懲辦意若輩當知所儆戒矣 
[浦東保甲總巡局瑣]  
　　前日浦東美最時洋行管棧人某甲以挑夫羅興發馬阿全在碼頭上爭挑貨物肆意兇毆函送保甲總巡局聲請嚴加訊辦總巡謝岳松明府研訊之下馬及乙丙二人同訴被毆受傷情由羅供小的實因爭扗貨物與之口角並未行兇叩求恩宥明府判責二百板枷號若干日鎖繫馬頭上示衆○美利輪船執事人某甲拘送竊賊顧和尚至浦東保甲總巡局請爲究辦總巡謝岳松明府研訊之下姑念圖竊未成判令枷號若干日鎖繫江干示衆 
[南巿捕房紀事]  
　　昨日本邑南巿馬路工程局總辦翁子文太守命捕頭將薪募各華捕一律帶至局中旋卽座點名逐一驗看以定去留○南巿捕房所雇各華捕前經馬路工程局總辦翁子文太守諭令每日早晚落差時演兩次以免技藝生疎日來捕頭釐定章程每泰西逢禮拜六停操一日以示體恤 
[英美租界公廨晚堂瑣案]  
　　孫思恭控任恒山欠銀圖賴等情經前任讞員孫建臣直剌簽差提案旣而有許吉雲者復控任將廕票抵押洋銀等情前晚讞員鄧鳴謙司馬升堂研訊孫遣司帳人王吉甫投案訴稱光緒二十六七兩年任開順泰板木行時與務所開某號往來除己收若干外尚欠銀一千八百餘兩查任家資甚富並非乏力淸理務乞嚴追任供孫處雖有欠欵然往來各帳尚未結淸求恩交人保出自當　　淸釐司馬著押候交妥人保出限一禮拜内理楚違干比追○前者董道淸控其妻董楊氏卽二寶捲物潛逃等情經前任識員孫建臣直　訊明發交棲流女所留養日前董忽投案請領司馬命提氏研訊氏供小婦人願丈夫回去不敢再蹈前愆司馬准交董領回營　 
[英美租界公堂瑣案]  
　　王張氏竊取某洋人家花衣倩張安良求售被鄕人陳百禍候安龍徐星保所知冒充包探夥役詐去洋銀二元事經包探錢盈堂偵悉訴知捕頭將氏及張陳等人拿獲解案襄讞委員王松丞剌史詰訊之下均直認不諱遂商之德總領事　　　官麥令豪君判將氏責手心二百下張枷號十日陳等各笞臀二百板枷號五日○前者陶連生　譚春榮行竊洋珠一串報由某包探解案謂訊　　認行竊讞員鄧鳴謙司馬飭暫管押昨日捕頭令解請覆訊剌史以當日洋珠並非在譚身畔搜出旣由巡捕証明未便任情妄指著押候交人保釋○偷兒王錫祥掩入陳銀桂家行竊衣服報由包探倪順泉獲案請懲剌史判笞責二百板○小竊張阿福掩入吳生榮家行竊　裙一條報由包探王長桂獲案請懲剌史判責一百板○朱桂芳竊取某姓家金　鑽鑲嵌之戒指一枚報由包探孫阿炳獲案司馬迭訊不承飭暫管押昨日捕頭令解請復訊剌史判責二百板○李仁寶行竊陳阿福家坐墊報由包探顧阿六獲案請究剌史判責一百板賊給失主具領 
[法租界捕房紀事]  
　　小東門外洋行街義和米麥行主鄭鏡淸虧欠各錢莊巨欵伺隙潛逃經各莊執事人禀訴公堂讞員　竊塢大令飭將鄭妻陳氏及庖丁陳阿仁拘獲起出皮箱十三口傳同各莊夥檢點淸楚暫存捕房捕頭以鄭在逃未獲令包探恊同各莊夥將行内生財貨物點明開列細帳二紙一存捕房一交各莊夥收執行門嚴加封閉候大令訊明核辦○船戶某甲攬裝洋紗數十包私售與南巿某號報經包探查悉拘入捕房捕頭著押候弔到原贓解請讞員魏大令究辦○倫兒某乙竊得衣服數件持　某押店求質被包探緝獲送入捕房捕頭命押候堂期解請訊辦 
[美租界捕房紀事]  
　　前日傍晚時張子謙用繩曳車滿載洋妙駛至變　路偶不留意撞傷女郎蓮好左腿致被其隻某甲拘入捕房捕頭察得蓮好所傷尚無大碍令張給養飭費若干從寛釋出○前　印度人某乙至崇明　第五十三號門牌顧阿金所開老虎灶向其婦某氏恣情調戲顧揮之不去因唤令六百二十五號巡捕拘入補房捕頭申斥一番從寛釋去○前　積竊陳阿海潛至吳淞路某姓家　門　竊逢爲六百二十七號巡捕所見拘入捕房捕頭令押候解送公堂禀請識員鄧鳴謙司馬訊辦○竊賊王榮生前因犯案經某包探獲解公堂禀請讞員鄧司馬訊明笞責三百板收禁西讞一年前日忍患病而亡捕頭令往傳屍親備棺收殮○前　妙手空空兒徐阿毛掩入蘇州河中畔陳寶生船上行竊衣被携之登岸經包探倪順泉拘獲帶入捕房捕頭令押候解送公堂禀請應祈 
 
 
 

Page 10

 
 
   
 
 

Page 11

 
 
   
 
 

Page 12

 
 
　　山東省辦理運河歳修拾修另案專案咨案冬挑　石等項各工向由河臣隨時勘估具奏先造估册俟工竣造册報銷自光總十八年起至二十八年止歴辦各工尚未報錯者八十二起内　經奏估己造估册者三十七起未造估册者四十五起欵目瑣碎　　紛繁一時頗難淸理上年裁撤河督並廳汛各官後所有運河事宜應歸山東經管臣督飭兗沂曹濟道兼辦運河事務張蓮芬應心淸理逐欵句稽兹據分别造具册結　說詳請奏咨前來臣　加查核計歳修工程估册一起銷册五起共用銀二萬五百三十四兩二錢八分七釐搶修工程估册一起銷册十起共用銀二十一萬六千七百四十一兩二錢五分六釐另案工程估册十五起銷册二十七起共用銀十五萬八百四兩七錢三分五釐專案工程淸册三起共用銀八千八百八兩三錢二釐咨案工程估册十九起請册二十四起共用銀二萬九千二百六十六兩六錢一分冬挑工程估　三起銷册六起共用銀十萬七百八十八兩七錢九分四釐　木工程估册六起銷册七起共用銀四千三百八十六兩七錢九分五釐以上通共估册四十五起銷册八十二起共用銀五十三萬七千三百二十四兩七錢七分九釐均屬寶用實銷皆有底案可查尚無浮　惟册籍繁多若逐案奏報未免煩瑣自應彚案　銷以淸積牘以後仍應分年辦理免致積壓除將册結圖說分咨部科查明外理合　具淸單恭摺具陳伏乞皇太后 
皇上聖鑒敕部核銷施行謹奏奉硃批該部知道單併發欽此 
長　鹽政大臣袁奏蘆商疲累無力辦運暫行無借洋欵以資周轉摺初三日 
太子少保北洋大臣直隸總督兼管長蘆鹽政臣袁世凱跪奏爲蘆商疲累無力辦運暫行籌借洋欵以資周轉恭摺具陳仰祈聖鑒事竊據長蘆鹽運使汪瑞高詳稱蘆綱各岸引鹽最重秋運越每年春運不過三四成秋運總在六成以上其下西河艱限之岸必縫秋水暢旺將統年應銷之鹽一次運出方不誤銷故秋運寶爲通綱緊要　　而各商告築亦以秋運爲蝚急長蘆之鑒殷商無疑系商甚多歴届秋運往往向錢鋪通融以作運本多者借貸數焉金少者亦數千兩用能迅速赶運無誤行銷迨兵燹以後殷商多變而爲累商更困莫能支重以津巿元氣大虧物力　敝銀根短絀周轉不開該商等稱貸艱難僅恃搜括家財　　從事而力量　溥築邇無多近兌巿而稍疏通但積困之後驟難復元彼此擲借鉅貲仍不能如從前方便　據各商以秋運期迫運本難　籲惡撥借公欵以資接濟而解眉急惟庫儲奇絀無可騰挪而環顧商艱　須設法現山該商等禀經該司邀同津海關道唐紹儀向日本正金銀行商允借銀四十萬兩議定每年按八釐五毫行息約期兩年陸　歸　飭據　總擬具合同呈由該司籖字蓋印分别存執卽作爲該司衙門擔保藉以紓商力而維鹺務等情詳情奏咨立事前來臣查蘆綱素少殷商自遭兵刦益刑疲累無力辦運委係寶情惟鹽課爲國家餉源所繫秋運一誤課從何出若不妥繁補救各商財殫力竭將無人領引築運勢必相繼叅懸損礙大局殊非淺鮮現經該司担保息借洋欵四十萬兩俾資周轉該商等惟賴此絕注得以應時辦運不致虚懸引岸坐誤銷期實於國課商情兩有裨益除分咨外務部商部戶部查照備案外理合恭摺具陳伏乞皇太后皇上呈鑒訓示謹奏奉硃批該部知道欽此 
直隸總督袁奏揀員請補選缺知州摺初三日 
太子少保北洋大臣直隸總督臣袁世凱跪奏爲揀員請補選缺知州以資治理恭摺仰祈聖鑒事竊查霸州知州吕品嘉於光緒二十九年二月二十六日病故業經咨部開缺並將遺缺扣留外補應以本員病故之日作爲開缺日期前據該州吏目於三月初二日詳　到司仍應勒歸二月分截缺是月值止一缺毋庸製簽所遺　州知州選缺卽應照例序補查定例道府同知直隷州知州通判知州如係奉旨命往或督撫題明留於該省候補者無論應題應調應選之缺酌量才具擇其人地相宜者悉准補用如係選缺　告病故休致所遺應先儘候補班前酌補一人次將候補正班酌補一人又道府直隸州應用候補班時先儘科甲人員請補又光緒十年部議章程内開嗣後各省選缺知州無論何項缺出統令各該省扣留外補二次送部銓選一次各等語查前次延慶州知州朱璋逹病故遺缺己送部銓選又保安州知州榮恩奏叅關缺另　係第一留歸外補之缺己揀員請補今福州知州係第二留補之缺杳吏部抄發積缺册内載選缺知州病故休一項上次己用至候補班先知州丁崇誰補祁州止此次霸州知州一缺並無坐補原缺等項人員輪應到班之鄭工遇缺先新海防遇缺先舊海防先海防卽舊例銀捐遇缺先銀捐遇缺均無人應用候補正班人員兹據藩司楊士驪署栗司龎鴻書查有科甲出身候補正班知州錢錫秦堪以請補會詳前來臣查錢錫　年五十五歳浙江仁和縣舉人由大挑儘先知縣因辦海運出力保俟補缺後以知州仍留原省補用題補雞澤縣知縣光緒十五年十一月十三日到任二十一年調補東明縣知縣復補獻縣知縣丁憂服滿起復於二十八年三月二十二日到省四月初二日接准起復部咨該員謹飭詳明　練吏治以之請補霸州知州選缺實堪勝任與例亦屬相符令無仰懇天恩俯准以候補知州錢錫案補授霸州知州實於吏治有裨如蒙兪允俟接准部覆于行給咨送部引見除將該員履歴咨部外理合會同兼管順天府府尹臣徐會灃順天府府尹臣沈璯慶恭摺具陳伏乞皇太后皇上聖鑒訓示謹奏奉硃批吏部議奏欽此 
直隷總督袁奏參庸劣不職各縣片初三日 
袁世凱片再查有署南皮縣知縣候補直隸州知州陳鏡心　役　民釐刑斃命武邑縣知縣孫振翮懶惰昏庸玩視民瘼邯　縣知縣程龢報案不實性近浮套靈壽縣知縣蔡該　辦事　　人地不宜臣訪查屬實均未便稍子寛容自當分别罷斥以示懲儆應請旨將陳鏡心即行革職永不叙用仍　案查辦孫　　卽行革職陳龢蔡詠裳二員均　缺另補所遺各缺直隸現有應補人員應請留　外補理合附片具陳伏乞　鑒　示　奏奉硃批若照所請該部知道欽此 
直隷總督袁奏知縣更正姓氏片　三日 
袁世凱片再查北洋親軍營務處兼帶馬　前營前山　　　　知縣貿松陽原名嘉安徽宿松縣附生因先世承祀外家吳姓禀 
 
