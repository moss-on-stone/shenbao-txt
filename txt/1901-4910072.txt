# 1901 - 117 - 4910072

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[諭示禁服妖]  
　　傳云服之不衷身之災也服御雖微足以騐風俗之盛衷人心之邪正慨自世風不古人情好異驚奇在上者漠不關心在下者恬不爲怪馴至等威不能辨貴賤不能别敦厖之化漸變澆漓樸實之人盡趨靡麗亦何怪民之窮而財之盡耶按會典載奴僕優伶皂隷只准服繭綢毛褐葛布梭布貉皮其紡綢絹縀紗羅及各種細毛俱不得用又庶民男女衣服並不得僣用金繡許用纻絲綾羅綢絹素紗婦人金首飾一件耳環一件餘止用銀翠不准製造異樣金線妝飾朝廷立法綦嚴防民之淫可謂無微不至無如有治法無治人以致人皆視禁令若弁髦吾恐自此以後將不知有此禁令矣三四十年前人縱不能皆守法制尚知量入爲出所以服御尚樸而今則幾至無人不綢無人不縀且優伶倡妓之服金繡者亦幾視爲尋常向之若輩所禁服者今反自若輩開其先而良家男女效之士夫效之舉國若狂毫不知恥非但取材各異雜色莫名而且式樣不同爭奇鬥勝不今不古非中非西若任此狂潤而不挽恐不獨爲身之災抑將爲國之患乃閱日前本報所紀署浙江臬司許豫生廉訪嚴禁服妖示不禁實獲我心也廉訪見有年少狂徒紈袴子弟率多鬆其辮結幷於頂門養成劉海髮圈甚至黏以膠水跡類婦人幷有高領窄袖短衣緊身奇形怪狀故特出示嚴禁想廉訪言出法隨浙江浮薄之風可以一變矣因思現在風氣之先莫先於滬上而風氣之壞亦莫壞於滬上各省之積習無不效滬上之尤浙江已風行如此則滬上不言可知竊思導水者須尋其源源淸則流自不濁滬上雖海濱一隅而自通商以來爲各直省第一大埠商賈雲集車馬輻湊消息通靈每出一事舉國幾若共見共聞故欲整頓風谷宜先施之於滬上滬上崇樸則舉國皆樸矣滬上一奢則舉國皆奢矣說者謂滬上非别處可比所謂奇形怪狀者皆出於租界之中華官卽欲整頓恐亦無此權力不知西人亦嫉惡如仇惟尚未盡悉中國風俗耳若華官照會西官西官當亦無不樂從也且捕房之禁令嚴於官署官署差役往往陽奉隂違不肯認眞辦事而巡捕則毫無情面試觀流妓土娼沿途拉客不知羞恥一經巡街捕隨時拘罰此風遂稍息可知捕房而不欲禁則已若經嚴禁則未見其有不行者高領窄袖短衣緊身以及鬆辮劉海髮圈種種惡狀西人見之大約以爲中國固有如是之裝束故不復措意耳若經華官向之明言西人亦當惡之而高懸厲禁矣苟滬上禁絶則别處可不禁而自絶矣風俗者人心之漸而服御卽爲風俗之漸苟能於此而自返於儉樸則民財可阜而國勢即可强誠不能以細微之事而忽之也所願有地方之責者整頓而挽回之毋使江河日下則國之幸也 
[本館接奉電音]  
　　昨日午後西安行在飛電傳來上諭二道旨一道敬謹譯登○三月十五日行在内閣抄奉上諭本日召見之江蘇試用道陶森甲著交軍機處存記欽此同日奉上諭錫良著開缺另候簡用湖北巡撫著端方補授陜西巡撫著升允署理欽此同日奉旨這所叅疎防重犯越獄之管獄官陜西朝邑縣典史徐肯堂著卽革職拿問交端方督同臬司提同刑禁人等嚴行審訊有無鬆刑賄縱情弊分别懲辦有獄官署朝邑縣知縣李祖綬業經撤任著留於地方恊緝仍飭勒緝逸犯高明穗等四名務獲究辦餘著照所議辦理該部知道欽此 
[行在宫門抄]  
　　二月初六日召見軍機初七日召見軍機初八日理藩院引見一員吏部引見八員召見軍機初九日甘肅寗夏鎭總兵田玉廣假滿請安召見軍機沈錫周初十日道府謝元福等謝恩道員沈錫周謝發往湖北補用恩王明德惠格預備召見召見軍機王明德惠格十一日知府王明德惠格謝恩黄家傑預備召見召見軍機黄家傑十二日杭州織造錫麟請安河南巡撫松壽請訓安徽知府黄家傑謝恩保舉安徽知縣柯劭憼預備召見召見軍機松壽柯昉憼十三日京口副都統奇克伸布謝恩召見軍機十四日回子公木沙請訓護軍統領敬昌請安杭州織造錫麟預備召見召見軍機錫麟十五日召見軍機十六日召見軍機十七日福建補用道黎國廉謝恩召見軍機黎國廉十八日記名提督署延榆綏鎭總兵龍得勝請安召見軍機龍得勝十九日端方代奏廣東紳士梁慶桂陳昭常等謝恩召見軍機二十日召見軍機二十一日前奉天府府丞兼學政張仁黼到行在請安彭述預備召見京口副都統奇克伸布請訓召見軍機彭述張仁黼奇克伸布二十二日都察院左都御史張百熙到行在請安廣東高州鎭總兵張士元請訓召見軍機張百熙張士元二十三日召見軍機二十四日張百熙謝仍在南書房行走恩桂春太白山取水覆命召見軍機二十五日召見軍機 
[俄艦告成]  
　　日本報云俄人倩法國之洛痕船隖製一鋼甲大軍艦名曰之賢殺立烏伊氣於俄歴本年二月二十三日試行其艦載重一萬三千墩馬力一萬六千三百匹速率每一下鐘時能行十八海里另倩德國幾路船陶製一巡洋快艦名曰矮司誇利獨載重五千九百三十墩馬力一萬九千匹速率每一下鐘時能行二十三海里約於今夏竣工駛回俄國 
[日艇除名]  
　　日本報云海軍省新製逐水雷艇名電者於明治三十三年七月二十九日行至中國山東省南方東岬角左近觸礁沈没無從設法打撈上月某日已由海軍大臣飭就艦隊中除名矣 
[三記儀鸞殿火災]  
　　京師中海儀鸞殿被火前已兩記報端兹者日本報云火起於西歴四月十七日卽華歴二月二十九日之夜十一下鐘越二十分時此殿本太后所居自聯軍入京卽由統帥華爾得斯占住是夜火從廚房中起一霎時宫殿二所悉化劫灰當事急時華帥不遑由戸出經人援手始得從窓口躍出逃生室中器物書籍悉付焚如正參贊沙索甫氏歾於所住宫中緣其時已呼令副叅贊陸軍大佐夫鐵伊海路氏麥路希耶路氏大尉夫 
 
 

Page 2

 
 
啞痕氏笛路氏餓立培痕氏將重要之件從火窟中取出旋復隻身竄入擬携取各項文籍及所豢小犬以致目被烟迷昏暈僵仆迨翌日雖卽尋獲遺骸而華帥及少將揩伊賢路氏希賢滑路之化之夫氏大佐捕利幾耶痕氏大尉烏伊路培路氏餓立培痕氏少尉辣烏夫氏所居之處亭臺器物皆已摧毁無存事後思之疑係華人種火所致目下方將庖丁人等嚴密稽查云 
[退兵消息]  
　　天津直報登京師訪事友來函云頃聞官塲傳言各國駐京聯軍定於西歴七月初一日卽華歴五月十六日一律撤退祗按照前約留駐二千名保衞使館 
[請爲公地]  
　　厦門訪事人云古浪嶼孤懸海中爲東西洋各國人民薈萃之處兹聞美領事巴詹聲君擬俟和議告成後陳請中軥政府將此島作爲萬國公地特未知中朝能否應允也 
[法員抵省]  
　　金陵訪事友人云本月初九日法國某兵艦統帶貝勒君鼓浪抵江蜜偕天主堂司鐸尤岫嵩君赴洋務局拜會總辦汪叔芾觀察旋由觀察遵謁兩江總督兼南洋通商大臣劉峴帥峴帥延入花廳命譯員詢其來意貝勒君稱奉聯軍統帥之命以現在山西大同鎭總兵劉華軒鎭軍統領大軍阻遏西進之路擬懇函飭退讓以免有悞事機峴帥今譯員曉以該統領雖係本部堂舊部現已不歸兩江節制未便函飭退兵請貴提督善言聲請聯軍統帥逕向山西巡撫熟商本部堂未便越爼也貝勒君聞言不復爲再三之瀆旋卽握手興辭少選峴帥排導蒞洋務局答拜 
[義員謁客]  
　　廣州訪事友人云二月一十七日駐粤義國領事官佛弼執禮君偕各兵船管帶哲克理甘德理覺駱博雅法堪有吉利羅克雷内辯辣的貝篤學諸君命駕至督轅拜會兩廣總督陶芷芳制軍制軍延入花廳茗談良久然後握手興辭至翌日午後二點鯉時制軍排導出城往沙面報謁禮也 
[委辦教案]  
　　南昌訪事人云江南南城南豐二縣閙教案至今未結臬憲柯遜菴廉訪以兩邑宰辦理不善一即撤任留緝一則摘頂勒限料理嗣又委江雲卿孔顯儒兩明府會同辦理兹經兩明府與福音堂教士議妥集欵賠償撫卹教士遂不復有後言此外饒州府屬鄱陽縣亦於去年迭出教案幷牽涉某生廉訪恐滋事端委汪明府培前往會同營縣各員悉心查辦 
[稅司任事]  
　　金陵訪事友人云中國總稅務司赫鷺賓榷使以邇來江寗省垣商埠將開稅務自當日漸繁盛特飭署江海新關稅務司安格聯君仍回金陵新關本任安君奉飭即由上海束裝就道月初某日抵省晉謁兩江總督南洋大臣劉峴帥並拜會鹽巡道兼管金陵新關監督某觀察陳明一切事宜旋於十三日卽西歴五月一號蒞關視事屆時代理關務之大冩韓森君將印信文卷送交安君收受關上中西司事人等皆道賀如儀 
[鄂試再誌]  
　　武昌訪事人云湖北江夏縣陳介庵大令舉行縣試首塲題目已錄前報兹悉是日試卷多至一千二百有奇大令逐一校閱詳定甲乙列榜曉諭計招覆七百餘人卽於本月初九日舉行初覆所有文詩各題照錄於左四書題是以聲名洋溢乎中國至故曰配天經題恭承民命用永地于新邑詩題賦得山向吾曹分外靑得曹字五言六韻 
[皖試補志]  
　　安慶訪事人云安徽懷寗縣劉明府舉行縣試初二塲題已詳前報兹將三四覆題照錄於下三覆文題季康子問仲由兩章詩題賦得勸耕曾入杏花村得村字五言八韻四覆文題旅一字加之以師旅句論題知伊尹之所知學顔淵之所學論詩題賦得布穀催耕鳩喚雨得忙字五言八韻 
[蘇試九志]  
　　姑蘇訪事友人云江蘇提督學政李大宗師示期本月十一日補考蘇州府屬生員欠一考者四書文題以其時考之則可矣經文題政在養民詩題賦得戴勝下時桑茶緑得時字五言六韻欠二考者四書文題再命曰尊賢育才欠三考者四書文題三命曰敬老慈幼經文皆免作○十二日考試長元和三縣文童長洲四書文首題皋陶則見而知之若湯元和四書文首題萊朱則見而知之若文王吳縣四書文首題散宜生則見而知之若孔子通塲四書文次題孔子當仕有官職而以其官召之也通塲詩題賦得花氣襲人知晝暖得花字五言五韻○十三日提覆常昭二縣文童常熟四書文首題入曰伯夷叔齊何人也曰古之賢人也曰怨乎曰求仁而得仁又何怨出曰次題皆熟矣昭文四書文首題趨進翼如也賓退次題猶文也首題作破承小謂釣下次題作兩大比十四日考教官四書文題學則三代共之皆所以明人倫也經文題命鄉論秀士升之司徒曰選士詩題賦得蹈德詠仁得仁字五言八韻 
[票匪解鄂]  
　　漢口訪事友人云前者糧捕同知馮少竹别駕飭辦理捕務之徐弁全孝至羅山縣境拿獲自立會匪某某二名現已押解鄂垣禀請上憲訊明盡法嚴辦矣 
[學生鼓譟]  
　　武昌訪事人云鄂省自强學堂肄業生多至一百餘人除教以各國方言外兼習經史諸學近因某教習請假他往講席虛懸督憲張香濤制軍博訪周諮知兩湖書院某生文名甚著於經史時務諸學無不淹通特派赴堂中爲諸生先路之導詎料諸生以某生資望尚淺咸不願向之請業紛紛告歸且有任情侮辱者不知制軍將何以處之 
[私梟拒捕]  
　　江隂來信云邇者澂江一帶梟船黹泊戈㦸如林本月初八日事爲某營官訪知派勇往緝梟黨愍不畏法槍砲兼施以致勇丁死傷纍纍勢將敗北長江水師統帶某君瞭見急揮令各砲艇開砲助之梟黨懼舍命奔避祗禽獲梟匪二三人統帶飭勇將梟船扣留隨復登岸巡綽 
[蘇垣决犯]  
　　本月初九日黎明時蘇垣元和縣獄所禁盜犯朱得關拒傷事主之竊犯劉杏村杏約越獄脫逃當經縣主王大令懸賞購拿旋於是日午前一倂拘獲種種情由曾紀前報兹又接姑蘇訪事友人手書云大令以二犯罪無可逭稟由督撫憲批飭就地正法十三日午後代理蘇州府田太守偕中軍叅將章叅戎詣撫轅請令旋經元和縣差將二犯押至府署太守率同長元和三縣主及中軍守備等官升坐大堂略詰口供喝令如法綑綁押赴北寺大校塲梟首示衆迨回轅繳令已燈火萬家矣 
[漢皋火警]  
　　漢口訪事友人云本月初十日午刻苗家碼頭正街汪福順油坊不戒於火各鋪水龍聞警馳至汲水狂噴閱一點鐘時始熄迨次日午刻夾街延壽菴畔某油紙店又兆焚如迨各水龍夫坌息而來竭力施救而汪六吉紙號陳裕昌烟店某油店等六家已悉付咸陽一炬矣 
[陜省官塲紀事]  
　　陜西省垣采訪友人云上月十二日江西大憲委候補知縣陳大令時虞黄大令作元管解餉銀五千兩入陜投 
行在戸部交納○是日誠信營統領趙軍門帶隊出城赴東路巡羅蓋恐饑饉之餘飢民不免羣聚作亂也○上月某日江蘇大憲委候補知縣陳大令廷瑞管解餉銀若干赴秦迨事畢卽於十三日遄回○上月十七日蘇州織造某尚衣委吕君培葉君元押解御用　　至陜中投 
行在内務府交納○飢黎載道菜色堪憐皇上視民如傷屢飭各省運米接濟上月十七日浙江運米委員胡君晉翰河南運米委員吳君丞 
 
 

Page 3

 
 
謨聯鑣戾止金秔玉粒其崇如墉哀此小民當可免佩玉璲兮之嘆矣○上月某日大憲委候補知縣易大令國勳赴潼關公幹隨於十七日事畢而回 
[紹郡官塲紀事]  
　　紹興訪事人云正任浙江蕭山縣李香畬大令棻因失察書吏舞弊悞公被藩憲榮伯衡方伯所知懸牌調省曰前行文到縣大令查知弊由刑書及稅房所作勃然震怒擬卽一律斥革嚴辦以儆效尤○紹郡各屬蠶繭將次上市各處富商巨賈紛紛創設繭行牙釐總局憲札委各員前往榷取釐金兹將銜名照錄於後徐别駕樹淵新昌嵊縣郭大令潤畬會稽伍大令振鴻蕭山李大令問庭餘姚趙大令世芬上虞曹大令韶南諸曁 
[潯郡官塲紀事]  
　　九江訪事友人云江西九江府孫景裴太守札委候縣黄麗生明府曾治總查保甲於上月二十九日到差○九江鎭標中營遊擊胡遊戎寳林於上月二十七日校閱合營技勇二十八日校閱槍砲打靶二十九日校閱馬步箭○上月二十五日爲德化縣沙珠垣明府懸弧令旦同寅咸往祝嘏○本月初一日廣饒九南兵備道兼九江關監督明華亭觀察委黄麗生明府赴饒州會辦教案○西門外接官亭向駐定字營勇一棚近已遣散鎭憲擬撥選鋒營塡紥 
[皖省官塲紀事]  
　　安慶訪事人云安徽候補知縣張大令振均現經藩憲湯小秋方伯請補黟縣知縣已於本月初十日懸牌示知矣○池大同知沈司馬被議開缺後藩憲湯方伯札委陳司馬遠績前往署理兹又牌示以候補直隷州鄭直刺淑璋請補是缺○和州知州朱直刺大紳被議遺缺藩憲湯方伯以候補直隷州趙直刺煦請補○潁州督糧通判李通守萬維因事開缺降補遺缺由藩憲湯方伯牌示以候補通判王别駕承駱請補○卽用知縣李大令長郁由藩憲湯方伯請補建德縣知縣刻已會詳具題矣○候補巡檢鄭少尹筠經藩憲湯方伯委署寗國府屬岳山司巡檢 
[鳩邑官塲紀事]  
　　蕪湖訪事友人云唐子範二尹現奉上憲委辦安徽霍邱縣孫家溝釐金事務近已到差視事矣○保甲總巡袁澤民二尹近經徽寗池太廣兵備道兼蕪湖關監督吳季卿觀察委辦蕪湖大關查船事務 
[鷺嶼譚資]  
　　厦門訪事人云去秋厦門練兵右營管帶李參戎春發奉調赴漳州旋因詔安民教不知馳往彈壓現在案已了結日前督率所部遄回厦門○前者臺灣銀行被竊案内首犯紀鼠懼罪遠颺嗣經厦防同知張司馬查得草仔垵有紀犯房屋兩所及大船一艘爰飭差前往標封以便出示召買○本月某日古浪嶼某酒肆酒保不知因何與俄兵艦中水手某甲齟齬旋被甲將肆中器物擊毁一空幸英人某君排解再三事始得寢 
[五茸芳草]  
　　松江訪事友人云郡人龔鰲峰廣文源達蚤歲蜚聲黌序爲龍門書院高弟子嗣以名經入貲爲訓導歴署元和常州鎭江江寗諸學篆客臘復經省憲覈署靖江縣學訓導以病未經到任迨上月杪竟赴修文之召郡人士之往吊者素車白馬絡繹於途○本月某日之夜廣明橋畔小弄内朱姓家有人團坐爲葉子戯正在興高彩烈之際突來遊勇數人將洋蚨攫去賭者不敢與校局遂因之而散○本月初九日之夜試院照壁發貼華奉婁金四縣初覆案時人聲鼎沸觀者蟻附有一妙手空空兒溷跡其間將試探囊之伎不虞爲某考童所覺奮力扭住適連日被竊者多遂爭以老拳奉敬旋又送至華亭縣典史署某少尉升堂研訊判責四百板發化莠所收押 
[上海官塲紀事]  
　　去秋上海縣縣丞劉耀庭二尹奉上憲檄委督解鹽課銀赴淸江轉運局交兌刻已事畢回申擇吉本月十六日已時回任接鈐昨日午前十一點鐘時由正任主簿兼理縣丞孫立幹少尹將鈐記送入丞署二尹恭設香案敬謹　受旋赴道轅叩謁蘇松太兵備道憲袁海觀觀察禀知任事並赴各同僚處拜會午後各同僚次第至丞署道賀如儀○昨日亭午松海防同知劉乙種司馬命駕至上海縣署拜會縣主汪瑶庭大令大令延入花廳茗談良久而别○昨日淸晨松海防同知劉乙笙司馬命駕至普育善堂傳齊留養堂中之男婦老幼共四百餘名口逐一點名察看事畢與堂董曹寄耘茗談良久而别○淞滬釐捐局督辦朱詵伯觀察滬軍營管帶龍葆珊遊戎均於昨日赴道轅拜會道憲袁觀察觀察延入花廳茗談良久然後辭别○調辦龍華鎭巡防局員姚殿卿二尹於前日到差任事昨午趨詣道轅禀謁道憲袁觀察觀察垂詢良久始傳呼送客 
[就近解勘]  
　　前月某日本邑浦東張家樓鎭屈書紳所開雜貨店被盜行劫報縣後經縣捕緝獲盜犯劉明山等七名解經縣主汪瑤庭大令訊明收禁通稟各大憲兹奉督撫憲批飭先將首犯劉明山順供蓋印指模就近解送蘇松太兵備道轅勘訊核辦大令奉批後刻已遵照辦理矣 
[札縣提訊]  
　　前有倪燧卿者投江海關稅務司署控唐老炳於光緒二十五年十二月某日私提某客寄存之紅棗九十二包稅務司准之備文照會道憲札飭上海縣提訊唐畏罪避匿兹倪又投道轅控請催提訊斷蘇松太兵備道袁海觀觀察批候仰上海縣汪令查提訊供詳覆核奪 
[售票嚴懲]  
　　英美租界出售各項彩票各國總領事官惡其有壞市面商請蘇松太兵備道袁海觀觀察札飭公廨讞員張柄樞司馬一體示禁不意閱時未久卽有人自稱美濟公司影射鴻生洋行牌號串令一法國人廣登各報告曰私印彩票出售捕頭聞之派華包探竇如海恊同西探細加查訪知係杭州人王新根寳善街某鐘表店主史維記及石春林等所爲且租界中並無鴻生洋行因卽一幷拘獲昨日解送英美租界公堂禀請訊究王史石直認不諱司馬商之德總領事署繙譯佛爾克君判令各押捕房半年並請佛君傳諭法人嗣後不得再聽華人唆使致干未便 
[无妄之灾]  
　　昨日午後兩點鐘時有某甲者行經英界大馬路菜市旁忽屋上墮下磚擊破　門血飛如箭昏帰而仆氣若游絲某號巡街捕見之急雇車載送仁濟醫館聞之醫生云腦殼已碎性命恐難保全矣是眞旡妄之灾哉 
[美租界捕房紀事]  
　　前晚積竊王品三張阿生闖入新記浜路第四百二十號門牌李存友家行竊布衣九件及布被白絨毯各一携至西華德路某押鋪求質後經包探張阿五查獲吊出原贓帶入捕房捕頭令押候解送公堂廪請讞員張柄樞司馬懲辦○昨日午前九點鐘時有張阿二者乘脚踏車至百老匯路左近逞其追風逐電之能不虞四千四百十八號東洋車迎面而來不及避讓互相碰撞致碎車燈張忿甚將車夫某甲扭入捕房捕頭以兩造均不留心未便究懲一倂釋之使出○昨日午前甬婦張江氏投捕房訴稱僑居北穿虹浜第二百九十六號門牌屋内生有一女年已及笄今日適逢出嫁之期突被流氓施仁寳糾集羽黨多人前來阻止滋閙不堪請爲查辦捕頭詰知情節離奇揮之使去令自投公堂具詞禀控 
[好行其德]  
　　昨有人投書本館云畢耐仙先生專治兒科喉科外科諸症今年喉症盛行經先生治愈者不少法界馬路椿和銀樓主之次婿尹鶴林陡患喉症以次傳染同居八口無一免者迨請行狂醫治就痊大發善念製就診票千張請先生施治此病凡患喉症者往椿和銀樓取票持往醫治不取分文亦好行其德推已及人之意也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江南製造局紀事]  
　　新委江南機器製造局總　　　甫觀察由金陵乘某輪船來滬旋赴蘇垣晉謁大憲近已事畢將次　旋聞已　吉本月十九日到差視事矣○鎭江府屬某邑人陳小山之妻某氏傭於江南機器製造局總辦潘芸蓀觀察公館中前日忽由陳喚令歸家向之滋閙觀察聞而大怒飭丁拘交發審　員馬午橋叅軍訊辦叅軍詰知陳酗酒滋事法無可寛斷令枷號十日 
[上海縣署瑣案]  
　　朱阿春控顧友梅誘佔私　沈氏前晚縣主汪瑤庭大令升堂研訊朱供小的駕舟度已與沈氏私識已地多年生有一子現被顧誘佔求恩提究沈氏供小婦人初被朱誘佔爲妻嗣朱欲將小婦人賣去因之逃回母家後由兄嫂作主另嫁與顧顧供小的娶沈氏時立有婚據今特呈案大令判將沈氏掌頰一百下交顧領回朱斥釋○陳劉氏控顧仲涵强佔房屋前晚大令升堂研訊陳劉氏供去年十一月二十八日顧賃定小婦人房屋至十二月初二日遷入當時祗付定銀未立契據迄今時閱四月被欠房租十餘千分文不付求卽究追顧供賃屋時曾定每月租價洋銀四元五角先付頂首洋銀二十四元詎料遷入後忽稱頂首須三十元租金須四千六百文以致延宕至今大令判令關付給三福半月租金計錢十千零五百文限十日内呈案幷限半箇月内遷出不准逗留○馬路工程局總辦葉孟紀司馬函送張阿四卜氏戴貴昌等男婦三人到縣汪大令研訊之下張供小的係揚州府屬某邑人前會與戴姓同居未幾卽遷去日前戴乘小的不在家中貿然前來與妻調笑向之呵斥反敢行兇求恩訊究卜氏所供與其夫相同戴供張曾欠小的會欵故至伊家索取寳被寃　叩求　有張稱小的並未欠伊會欵大令以戴實非安分之徒著押候遞解回籍 
[馬路工程局瑣案]  
　　日前粤人鄭樹勛扭掮客　　生卽顧子純至馬路工程局控稱顧私取緑荳四十九石之棧單一紙同人抵偕洋銀一百元求恩追繳經總辦葉孟紀司馬提訊之下令將顧押候呈出棧單再核前晚提案覆訊顧供小的人地生疏無可設法尚求恩斷司馬著還押限期繳銀○前日某處船戸錢金榮裝運南貨至申泊舟浦江中土程局司事向收捐欵錢冐稱糧船遂拘解至局請總辦棐司馬研訊錢供小的係常熟縣人初次來滬不知章程求恩寛宥司馬謂爾不應冐名糧船圖賴本局捐欵遂判罰洋銀一百六十元押候措繳延干比追○前日甯波人吳祥喜悞撞某西人所騎之馬由四十三號巡街捕拘解工程局總辦葉司馬研訊之下判責四十板枷示若干日前日期滿命揚案疏枷　王仰山保去○某夜鄉人吳成全携棉紗若干包行至新馬路巡街捕見其形迹可疑拘至工程局總辦葉司馬研訊之下以吳　供稱紗係已物碍難憑信因著押候覆核前晚始知確係無辜被累遂　具結交人保去 
[英美租界晚堂瑣案]  
　　前者南匯人金芝卿被同鄉奚企江卽奚啓　誣指竊取洋銀九十六元控經前讞員翁笠漁直刺研訊兩造爭辯不决旋由帮審委員張柄樞司馬覆訊判發西獄管押五個月金父因之氣忿而亡嗣金母查得此項洋銀實係奚僕顧阿海所竊屢投公廨訴請關提到案究誣時司馬已捧檄　讞政　次移文南匯至日前奚帶帶顧阿海投案前晚司馬升堂研訊金芝卿供稱去年六月奚啓彊來滬借宿同春棧小的前往訪間翌日卽稱失去洋銀九十六元誣指小的所竊訴諸捕房拘解案下翁大老爺訊無證據發回捕房迨第二堂飭繳洋銀九十六元小的　未行竊無從措繳至七月二十七日由大老爺判押西獄五月小的母親聞信細細查訪知此項洋銀實係顧阿海所竊有　錦阡目擊因之據情投案申訴雖蒙迭次關提而奚刁狡異常延不到案今將奚托南匯進士朱贊虞卽紫綬賄囑小的罷訟之斷呈請察核叩求照例究誣奚顧二人同供此項洋銀實係金竊小的等不收誣控司馬查得見證人並未到案碍難判斷兩造均係南匯縣人遂諭令將顧阿海押解南匯縣訊辦奚啓彊與原告金芝卿自行投案備質○著名賭棍周星元前被劉姓控伊行騙巨欵讞員張柄樞司馬飭提訊明移解縣署日前有吳順金者遞詞訴稱小的前被施順金袁阿嘉串同自稱某茶棧主之某甲騙去洋銀及金約指等物並勒冩筆據一紙由地棍吳瑞豐代筆迨後伊等分贓不匀漏洩情形小的始知被騙曾經投案具控豪大老爺批准訊追前日小的見周星元解縣時其面貌卽係自稱茶棧主之人叩求查核春宗一倂移縣司馬諭令暫退靜候批示核奪 
[英美租界公堂瑣案]  
　　包探劉森堂拘解流氓周物生到案禀稱前晚此人潛至楊樹浦機器紡織局女工陳林林家見其父母外出意欲用强姦汚林林不從大聲呼救周遂攫取銀臂釧飛奔而逸林林羞忿難言吞服金耳環自盡幸鄰人陳狗狗聞聲趨至爲之報捕幷送林林至某醫院救治今捕頭派小的將周緝覆解案請懲林林申訴前情幷倩陳狗狗投案質証周俯首無詞讞員張柄樞司馬商之德總領事署繙譯官佛爾克君判令重責五百板管押捕房半年○包探金立生解寍波流氓徐金狗到案禀稱此人向王阿元訛詐洋銀二元經小的拘獲解案請懲司馬判責三百板遞解寗波原籍○包探張阿五解洋人雪而勿家細崽唐長根到案禀稱此人竊取雪而勿之衣服銅器經小的拘獲解案請懲司馬判責三百板管押捕房兩月期滿遞解回籍○五百九十七號華捕解吳林林到案禀稱此人竊取張才芳家毛巾一打經小的綁獲解案請懲司馬判責一百板○包探陳金標解積竊王德根到案禀稱此人潛至某姓船上竊得衣被持至某押店求質經小的拘獲解案請懲司馬判責二百板○包探顧阿六解沈阿昌到案禀稱此人竊得鄭月興家烟槍二枝經小的拘獲解案請懲司馬判責二百板贓給還失主○吳永宜蹀躞於蘇州河一帶爲某小輪船局拉客附船四百十七號華捕惡之拘案請辦司馬判責二百板枷示十日 
[法租界公堂瑣案]  
　　前日有人由郵政局寄　捕房大略謂西門外惠順里有人冐用牌號出售洋酒云云捕頭立遺包探前往查獲曹正林陳開春二人起出仿帖酒瓶等物一倂帶回昨日繪拜六堂期解請讞員杜枝園大令與費繙譯會訊曹正林供此項洋酒向魯平全興等洋行拍買得來並非私釀陳開春供前因出售洋瓶蓋犯案蒙恩釋出早已痛改前非不敢再犯此次實遭波累小的與曹請不相識叩乞鑒原大令與費繙譯會商著押候查明復核○無賴羅春桂將其妻某氏押入龜奴張鳳山所開花烟館爲娼日前氏忽潛逃羅疑狎客萬海生誘出適有莊仁龍者目言在途目擊遂將萬扭送捕房迨堂期解請大令訊取口供押候查明復核昨日命提一千人復訊萬極口呼冤大令著一倂交人保出飭莊帮同尋訪羅妻送案訊核○包探禀稱偷兒沈阿來潛至黄埔輪船竊取水手某甲所置絨毯衣服當塲拘獲送案請辦大令判責四百板○包探禀稱流氓王阿來糾衆劫取張蘭生所携衣包是以拘案請辦大令判枷一月期滿重責五百板○三十三號華捕禀稱前晚小的巡行新租界中見陳浦中等沿途滋閙喝阻不依反敢辱駡是以拘案請懲大令從寛開釋不予深求○包探禀稱偷兒徐蘭生潛至浦東高橋左近行竊某鋪所儲布二十餘匹毡帽六十餘頂携至英界售與某店經小的拘獲吊到原贓解案請辦大令判枷一月責四百板○包探禀稱偷兒陳阿大竊取魚販張濤松所荷　數十頭經小的緝獲人贓解案請辦大令判責三百板○流氓王阿茂前因戳傷靑浦縣馬快胡春榮由包探拘獲解經大令訊供昨日提案略詰情由飭送上海縣署嚴辦 
 
 

Page 10

 
 
[金陵言報]  
　　三月初九日知縣陳樹涵辭赴通海公幹藩臺恩洋務局候補這　法　水師　　貝勒又天主堂司鐸尤岫嵩均見初十日洋務局候補道汪金陵關稅務司　格聯又代理韓森均見總理兩江營務處候補道會點名畢請補海州　隷州傳　　　試均禀知　隂　院考試機器局候補道吳禀知赴滬公幹鹽大使章榮本奉示騐　十一日統領護軍等營捐洋務局候補道汪候補道陳善浙江候補同和陳祖勝劉均見金山營遊擊顔先逹到知府吳炳仁禀知由大勝關公幹回請補海州直隸州傳閱章禀知惜隂書院　同監試考試畢請補海州直隸州傅昀章同知劉卓栻知縣遊　之劉重堪劉兆暄聶培新藍鏞楊昌祥于銘訓葉芸均禀知閱卷鹽大使章榮本叩謝甄　考試知縣吳錫宫陳崇　均京知惜隂書院甄别彈壓並禀知今日畢十二日　　恩巡道徐均見糧道效禀知今日考吏治候補道張錫壽禀謝奉委皖南茶釐崇安　船劉德　禀知江隂公幹回指分江蘇試用縣丞周翰禀知到省候補道張錫壽傳見江防同知樂齋祥禀知總閱卷 
 
 
 

Page 11

 
 
   
 
 

Page 12

 
 
[奏疏彚錄]  
　　甘肅新疆巡撫臣饒應祺跪奏爲揀員借補副將要缺以重邊防恭摺仰祈聖鑒事竊照新疆烏什恊副將張宗本光緒二十三年接奉奇諭旨新疆阿克蘇鎭總兵員缺著張宗本補授欽此所遺副將員缺别行揀員請補當經臣奏請以留新儘先補用提督撫標中軍叅將　羅巴圖魯湯詠山署理在案臣查該處地處極邊旣爲南疆藩籬亦屬北路門戸途當四達民雜五方客土回民以及俄人商販出入無常所有鎭無巡防在在均關緊要必須威望素著紳達有爲之員始克勝任兹查有留新儘先補用提督撫標中營叅將霍羅奇巴魯湯詠山膽識俱將謀勇並强前在撫標中營叅將曁署迪化城守恊副將任内操防極稱得力光緒二十四年委署該恊副將在任數年整飭營規講求操練上年該處回孌該提督督隊防剿彈壓鎭撫保全地方兵民咸深愛戴以之借補斯缺人地相宜詢堪勝任亦與借補之例相符合無仰懇天恩俯准以留新儘先補用提督撫標中營叅將霍羅奇巴圖魯湯詠山借補阿克蘇鎭屬烏什恊副將員缺實與邊陲有裨如蒙允准並懇飭部發給箚付俟防務大定卽行給咨送部引見以符定制所遺撫標中營叅將員缺另行揀員請補除飭取履歴淸册咨部外謹會同陜　督臣魏光　署喀什噶爾提督臣張宗本恭摺具陳伏乞皇太后皇上聖鑒訓示謹奏奉硃批兵部議奏欽此 
頭品頂戴河東河道總督臣任道鎔跪奏爲揀員升補河營都司各缺遵章改題爲奏恭摺伸祈聖鑒事竊照河南懷河營祥河都司朱永和在任病故出缺業經臣另片奏報在案所遺都司員缺經管黄河北岸祥符上汛隄埽工程攸關緊要應卽揀員請補遵照部行新章攺題爲奏以免員缺久縣查黄河南北兩岸豫懷二河營並無候補都司僅有應升都司之守備二缺除下北河守備吳淸臣甫經題升守備尚未奉部議復外惟查有豫河營上南河守備徐進德年五十一歲河南中牟縣人由行伍歴升封邱下汛千總咨補中河恊備光緒二十一年四月題升上南河守備二十二年九月給咨送部引見奉硃筆圈出著照例准其升補欽此二十五年防汛出力保以都司在任候補該員幹練精明修防得力以之請補祥河都司員缺實屬人地相宜遞遺上南河守備一缺總管南岸蒙澤鄭州中牟各汛著名險工尤爲通工最要之缺查有懷河營陽封恊備宋全忠年六十三歲河南鄭州人由行伍於光緒十五年二月遞升鄭下汛千總十六年十月咨補陽封恊備十七年七月接劄實授該員老成穩練熟悉河防堪以升補上南河守備與例亦均屬相符合無仰懇天恩俯惟以除進德宋全忠分别升補都司守備各缺於河務有裨如蒙兪允仍請先行作爲試署以符兵部現奏新章該員任内並無降罰事故除造具履歴淸册咨部查核外所有揀員請補河營都守各缺遵章改題爲奏緣由理合恭摺具陳伏乞皇太后皇上聖鑒訓示謹奏奉硃批兵部議奏欽此 
聶緝規片再臣接准光祿寺卿郭曾炘文開竊曾炘奉旨飭赴行在因道路不通在京守候兩月有餘而近畿西北各路仍多阻梗不得已附搭便輪航海南行當緇報明留京辦事大臣在案兹於十月中旬抵滬本擬卽日西上惟因沿途感冐風寒致患脾洩日久未痊來蘇就聯請爲代奏仰懇天恩賞假一個月俾得赶緊調理一俟假滿卽當遵旨馳赴行在供職不敢稍有躭延等情前來理合附片代陳伏乞聖鑒謹奏奉硃批郭曾炘著賞假一個月欽此 
軍機大臣片查軍機章京惠兆經臣等奏催前來行在當差行至太原病故所遣章京之缺應以禮部員外郎榮奎充補榮奎所暑承祐出差之缺應以額外行走之翰林院筆帖式定常充署謹奏奉旨知道了欽此 
岑春煊片再光緒二十六年十二月十四日奉上諭端方著調補河南布政使陜四布政使著延祉調補欽此欽遵應卽揀員接署以例端方前赴調任查現在振務吃緊藩司責任益重雖暫時署理亦須遴選詳愼查有實缺延榆　道現署鳳邠鹽法道胡湘林精詳果敢辦事實心堪以委署陜西布政使篆務原署之鹽法道事不甚繁仍令兼署所有揀員接署藩司篆務緣由理合附片陳明伏乞聖鑒謹奏奉硃批知道了欽此 
鄧華熙片再查此次凱里苗匪滋事焚掠居民分駐縣丞王道轆並駐該處之丹江營哨長候補守備羅順淸事前旣疏於覺察臨事又未能捍禦本應從嚴叅辦惟念事起倉卒賊衆兵單該員等又復力戰受傷尚屬能知愧奪應與救援不力之台凱兩營管帶攺補叅將王步超台拱營哨長候補叅將張占元候補千總楊再興一倂請旨革職以示懲儆是否有當謹會同兼署雲貴總督臣丁振鐸附片具陳伏乞聖鑒訓示謹奏奉硃批著照所請該部知道欽此 
于蔭霖片再臣查接管卷内光山縣知縣林極藩疉被紳士聯名以加徵勒派貪贓吞欵　匪亂刑等情列欵控經前撫臣批行兩司將林極藩先行撤任聽候查辦在案兹據市政使延祉署按察使王維翰詳稱撤任光山縣知縣林極藩被控各欵飭據委員候補知州王鼎徵兼護光州直隸州知州息縣知縣楊淸　先　廩覆雖稱查明加征吞欵縱匪亂刑等弊均無確據惟該令旣身膺民牧輙敢於生日收受紳士水禮並任用被控有案之劣紳派充團長又屢有因案苛罰情事以致衆情不服人言嘖嘖實屬不知檢東任性妄爲有玷官箴會詳呈請奏叅前來臣覆查無異相應請旨將撤任光山縣知縣林極藩卽行革職以儆效尤而肅官常所有請將查明被控知縣革職緣由理合附片具陳伏乞聖鑒訓示再所遺光山縣知縣要缺豫省現有應補人員應俟奉文開缺後由外揀員請補合倂陳明謹奏奉硃批林極藩著卽行革職餘依　欽此 
頭品頂戴湖廣總督臣張之洞跪奏爲恭報微臣交缺兼署湖北撫篆日期仰祈聖鑒事竊照臣前奉旨兼署湖北撫篆兹新任撫臣景星現已到鄂當於光緒二十六年十一月二十七日將湖北巡撫關防並王命旗牌曁文卷等項委員齎送撫臣景星接收臣卽於是日卸事所有微臣交卸兼署撫篆日期理合恭摺具陳伏乞皇太后皇上聖鑒謹奏奉硃批知道了欽此 
子蔭霖片再州縣身膺民社捕務尤當力圖整頓俾淸盜源况豫省西路爲入秦要道際此運解餉鞘軍火絡繹不絶該地方官宜如何加意巡防以免疏失兹查靈寳縣知縣徐元釗於本年九月三十日有江蘇委員候補知縣梁毅仁管解武衞軍餉銀五萬兩抵境交納縣署該縣並不寄庫多派兵役小心防範竟堆放二堂以致是夜被賊竊去銀一千兩迨失事後又不嚴拿贓賊務獲懲辦復敢與該員梁毅仁私相授受賠給銀兩完案匿不詳報似此違例妄爲貽誤地方實屬難期振作未便稍事姑容據藩臬兩司轉據該管道州查明詳叅前來除批飭先將該縣撤任由司委員前往署理嚴拿此案贓賊務獲究報一面咨會江蘇巡撫查照核辦外相應請旨將靈寳縣知縣徐元釗卽行革職以儆玩泄而肅官方謹附片具陳伏乞聖鑒訓示再所遺靈寳縣知縣選缺豫省現有應補人員應俟奉文開缺後由外揀員請補合倂聲明謹奏奉硃批徐元釗著卽行革職餘依議欽此 
于蔭霖片再新授河南按　他鍾培現已到省應卽飭赴新任署按察使王維翰卽飭回糧　道本任以專責成除分撤遵照外相應附片具陳伏乞聖鑒謹奏奉硃批知道了欽此 
 
