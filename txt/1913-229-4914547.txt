# 1913 - 229 - 4914547

 

Page 1

 
 
外論 
[論中國西通大鐵道之重要附譯地訥氏說略（九）（游歐客）]  
　　更舉一例暹羅境内有一路綫長僅百五十一啟羅邁當千九百零四年内所載旅客之數已逹五十七萬二千九百十七人其所收入已逹百分之五十六云滇越一路開車未久收入之數尚未宣布惟以此情形度之其每年收入之數當可逹二千一百萬佛郎計全路長共五百啟羅邁富且其所經之地並非富庶之區（十站之中只有四站商務尚略可觀較之吾所預想之西通）路相去遠矣西通大鐵路左右尚可興辦附屬小鐵路利息亦必甚厚此項附屬小鐵路均可試行電車專用以交通附近數啟羅邁當以内各小城鎭或一點鐘開行一次或半點鐘開行一次如雲府附近之南汀延山府等處尤與旅客方便其時搭者必多故大幹路旁多爲附屬之下鐵路更爲增漲利息之一良法况所經過之處居民人口每啟羅邁當見方之地有至二千六百人以上者矣人但知潘加爾之人口繁盛然僅每啟羅邁當見方九百人耳此固非親歷其地者不能悉也至於新街騰越之間人口亦甚蕃殖大理府亦係富庶之區大理府至雲南府人口更多循全線考察之無貧瘠土壤綜觀以上情形則每日搭客之數平均計算每一啟羅邁當當得二十一人有奇也此數並非誇大乃就最低小之利息無論如何當再不能在此數以下且中國此項旅客每以小販爲多則其所帶之貨亦可作商貨計是同時於運貨上又占便宜車票定價一層須就旅客生計及公司利益兩面着想擬爲試辦第一年之價目如下 
　　一等票每啓羅邁當九生丁（佛郎百分之九） 
　　二等票每啓羅邁當五生丁（佛郎百分之五） 
　　三等票每啓羅邁當三生丁（佛郎百分之三） 
　　歐亞交通之後則每啟羅邁當人數平均計算至少可至三十人而增加之速率亦必月異而歳不同也再將商貨轉運價目列撤如下其價至爲平允並不昻貴運貨之增當可逆料 
　　第一段新街至騰越載重一噸每該羅邁當十七生丁有半 
　　第二段騰越至大理府載重一噸每啓羅邁當十五年丁 
　　第三段大理府至雲南府載重一號每該羅邁當十二生丁 
　　就上所列調查鐵路左右各地之物産表以及搭客數目並諸種原因預擬收入總數試爲列表如下然尚僅就開辦時計之不久定可逾此額也 
　　中國西通大鐵路與軍事上之關係 
　　此項軍事問題本與經濟無涉惟旣從事考察於此亦大留意試述所得如左 
　　雲南形勝出於天然有險可守無需多兵苟有精 
 
 

Page 2

 
 
練之兵率以有學之將任何强敵不能飛越倘再加以鐵路靈便聲氣與内地各省相通糧械接濟不窮軍隊調遣就手英法均當望而却步尚何侵略足畏哉且其地勢愈北則其險阻愈多近藏一帶其險尤甚惟其南方不無可慮雖有高山千仞時與孔道交通此實一大弱點然西通大鐵路成後庶足爲之補救况於近邇緬界之處門戶開展非速敷設此路則其防守之難將不可以道里計也若論暹羅及金邊兩界森林叢密水流澎湃足以自爲保障加之蠻烟瘴雨人迹罕到即有大兵亦斷不取道於此綜上各點觀之最易受攻之處莫若西通大鐵路所經各綫所借路綫聯絡擇其緊要之區建築要塞則雲南當爲中國屏蔽金城湯池所不啻也更有進者西通大鐵路所有軍頭汽機均可易汽用電設大　廠於中心點遠離邊界用此辦法一則火車行走斜坡較之尋常用湯汽者旣速且易一則有警之時可以截斷電線敵人不得利用鐵路而本國之運兵運糧仍　方便中國兵隊得此利器可以常操勝算敵軍呼應不靈粮食不備斷不足以相抗也（未完） 
時評 
[退逃（無名）]  
　　袁不能討退而守長江以劃南北長江不能守退而守廣東以爲根據今陳烱明又棄廣東而逃矣然則掀風作浪之希望尚有何在耶其何以對於當時之宣言耶 
　　我於是歎李烈鈞固彼黨之豪傑也其敗也以戰而敗也其退也以敗而退也即他日或不得已而出於逃亦以退無可退而逃也若黃興之未戰而退陳烱明之未敗而逃者固已相去天壤矣世人每傳某也已戰死某也已戰死而護之者又從而更正之我則以爲發難之人苟有一人身臨前敵已足對我民矣况乎其死耶 
　　嗚呼人孰不畏死以死責人非人道也特以旣倡必死之義行必死之事使不欲死者受累而至於死而已獨未至可死之時先畏死者而逃生焉是無異設陷阱以坑無辜而已在局外以笑樂非特主義所在卽普通人道亦所不能容也嗚呼酷哉 
[命令]  
　　八月三日臨時大總統命令自贛淮用兵以來匪軍節節敗逃傷亡枕藉每聞戰耗戚焉心傷其在戰線接近之區無辜平民横罹鋒鏑尤堪憫惻兹本大總統特捐銀二萬元飭財政部滙交上海中國紅十字會兌收分撥江西徐州兩處作爲該會捐欵卽由該會趕派醫隊救護隊分别前往戰地妥爲救濟以恤生命而重人道該會經費支絀並由該會正副會長設法勸募藉廣仁施此令 
　　上海為商務薈萃之區自亂黨襲攻製造局商民紛紛遷避受害已多乃連日開仗以來附近居民多遭殃及叛兵於節次敗退後又復肆意搶掠小民何辜遭兹慘刧每一念及惻焉心傷着江蘇都督程德全民政長應德閎上海鎭守使鄭汝成會商上海中國紅十字會速將戰地傷亡兵民分别救護掩埋並督同商會將被難商民妥籌撫恤一面由財政部迅速籌欵接濟以資保聚而免流離此令 
　　據兼領湖北江西都督事黎元洪電呈陸軍少將余大鴻參謀湯則賢在贛被害情形請於受害地方建祠立碑從優給卹等語余大鴻湯則賢遇害慘烈至深憫惻前已飭部從優議卹應如所請在於受害地方先予建祠立碑用彰忠藎李烈鈞何子奇等殘害忠良殊無人道應責成段芝貴李純等派兵嚴拿務獲懲治以正國法而慰幽魂此令 
　　前聞福建有獨立之謡當即飭員確切查明兹據覆稱都督孫道仁素明大義傾向中央惟師長許崇智紏合亂黨冐孫道仁之名妄稱獨立等情查江寗亂黨冐稱程德全之名安慶亂黨冒稱孫多森之名均通電宣告獨立其實程德全孫多森並未與聞與閩省事同一轍似此奸徒竊冐惑衆觀聽擾害治安實屬罪不容誅著孫道仁督飭所部迅平亂事重縣賞格將許崇智及其私黨嚴拿懲辦以申法紀並責成該部督維持地方秩序勿稍疏忽此令 
　　任命龍濟光爲廣東都督兼署民政長此令 
　　龍濟光授爲陸軍上將此令 
　　龍覲光授爲陸軍中將此令 
　　孟恩遠特授以勲五位此令 
　　姚捷勲授爲陸軍少將此令 
　　李輝濤賀藴珊均授爲陸軍少將此令 
　　王若周授爲陸軍少將此令 
　　農林總長陳振先呈稱本部僉事陳其瑗呈請辭職等語陳其瑗准免本官此令 
[專電]  
　　香港電廣東取消獨立陳炯明離粤第二師長蘇愼初權理粤督軍隊人民均安 
　　北京電廣東陸軍以陳炯明因一人之故威令全體戰死亦無名已决議反正陳見大勢已去遂逃岑春煊昨日亦他往 
　　北京電龍濟光電已收復肇慶沿途尚順故昨有上將之命陳炯明現已挾巨資求某外人保其遁免 
　　北京電二日下午李純軍攻克德安瑞昌亦將下南昌大震國民黨人已紛紛發傳單自明不得已入黨此次贛省會僅以三十議員開會舉李舉歐陽集資二千犒軍討袁檄文則以前清翰林吳康伯爲之 
　　北京電政府得九江軍報南康城已爲官軍所守行將進攻吳城昨日南軍大敗官軍追過德安界外彼此劇戰官軍受傷者不滿十人 
　　北京電吳景濂王正廷謁趙言除黃等名須俟開大會趙問如三日答復之限何答稱此即依限答復彼等已决改組 
　　北京電前日國民黨開會到者寥寥决議如政府不將悮捕議員之官員懲辦將永不到會 
　　北京電京中商務總會呈近聞國民黨有人謀焚議會官署敎堂雖無實據然在京該黨確有助亂之人倘有不法商民不堪再受損傷請速籌辦 
　　北京電財部已通令禁用黨人銀票 
　　南京電程都督來電謂各機關屢電促回若使果有益於地方何惜一身兹特派杜師長淮川來寕接收軍隊保衛地方 
　　南京電昨四城公會曁各圑體開會歡迎杜淮川並籌議維持軍隊辦法 
　　南京電程都督來電十五後各機關委任人員均作無效 
　　南京電西醫士馬琳現在寗九江擊斃實係謡傳 
　　南京電陸軍部電令陸軍第三學校賡續進行 
[特約路透電]  
　　香港電香港華商電請廣州商會勿蹈覆轍怱促舉定都督並勸靜候中央命令 
　　香港電英德粤軍反正統領被殺廣東獨立業已取消蘇愼初現舉暫署都督大局旣定全城大歡燃放爆竹以相慶賀香港華民亦頗歡悅惟無廣州之甚 
　　香港電據廣州電音陳烱明乃乘英國香山輪船逃往香港偵探隊得信預在埠頭守候防備有人加害惟船抵時未見陳氏蹤跡大約係微服潛行 
　　香港電英兵二百名携機關槍四架開往沙面 
　　北京電各使署及各方面接電廣州已預備歡迎龍濟光之軍 
　　北京電龍濟光已任爲署理廣東民政長 
　　北京電日内將有命令任陳貽範爲西姆拉藏務會議之代表英使署之洛斯君不日將啓程充英政府之代表 
　　福州電昨日孫逸仙及羽黨多人乘德國郵船抵此繼卽乘日本汽船前往臺灣德國郵船之搭客皆見日人兩名與孫等行於鼓浪嶼 
　　北京電聞中政府現爲孫逸仙赴香港事致文英使 
　　北京電北京得悉孫逸仙擬赴臺灣 
　　北京電北京國民黨領袖王正廷亦在其内謁見袁總統趙秉鈞據華報載稱該黨已遵袁之命令取消叛魁四人之黨籍 
　　北京電袁總統以私欵洋二十萬元賑濟難民歸紅十字會分散並命調查救濟上海之困難該欵由財政部撥付 
　　北京電胡特海特君已與北京日報脫離關係擬創辦新報名曰北京公報胡之主持北京日報筆政頗蒙中政府及一般人士之稱揚 
[譯電]  
　　南京電官軍與南軍昨在鎭江附近開戰詳情未悉南京大局安謐如常 
　　香港電岑春煊聞亦潛離廣州聞今夜（四日）城中頗亂今夜有印兵二百名赴沙面保護所儲貴重之物 
　　香港電陳炯明之軍皆倒戈相向聞有砲兵一圑曾刧掠都督府陳炯明與岑春煊於前數日將所有之欵付入台灣銀行後均已逃走民間頗形安謐皆歡迎取銷獨立三水地方僅與海盗交戰一次南方各省亂事似可得和平之解决 
　　廣州電陳炯明已逃往香港各軍領袖皆宣言願竭忠北京政府新都督龍濟光明日可以抵此人民大歡燃放爆竹以相誌慶 
　　厦門電七月二十日廣東宣布之獨立文業已註銷 
　　北京電據北京日報載稱廣州之軍均倒戈相向陳炯明岑春煊已逃往香港叛兵現在城中刦掠 
　　北京電李純已任爲江西宣撫使 
　　北京電第一軍總指揮段芝貴電稱柏文蔚已回抵安慶 
　　北京電袁總統命令宣布北軍已克復瑞昌南軍死者三百名傷者七百名官軍獲來福槍無算麥肯沁砲數尊南軍已退至德安 
　　北京電據北京日報載稱北京國民黨領袖致書警務總長趙秉鈞謂黃興等之作亂全係私人之行動與國民黨毫無關係又謂該黨理事部開會議决註銷黃與陳其美柏文蔚李烈鈞陳炯明五人之黨籍趙秉鈞已之原書呈交袁總統 
　　北京電聞王正廷擬在京辦一英文報注重發揮本黨政策尚有某英人亦擬開辦英文報 
　　北京電新任德國駐華公使昨抵哈爾濱明夜可以抵京 
　　北京電京漢鐵路因大水停止開車 
要聞一 
[上海兵禍記（十三）]  
　　字林報載本月四日吳淞訪函云今晨吳淞炮台與中國艦隊之戰事較前略形劇烈兩方面迄今似均未力圖加重創於敵惟此次巡洋艦發砲轟擊似頗勇猛砲臺回炮亦具相等之精神是役之結果炮台共中彈四枚損傷不甚重大南軍自曾有一炮擊中海圻巡洋艦惟罕有實在之證據 
　　上午七點四十五分鐘時中國艦隊出現於南口之外昨傳北方續有兵艦駛抵一節今已確實蓋除海圻海容海琛三巡洋艦外尚有一較小之巡洋艦似係通濟前此數役與戰者僅海圻海容兩艦今次共有四艦各艦魚貫而上依序先開艦首之炮繼乃轉右舷之舵而開艦尾之炮炮臺回炮較少是時巡洋艦所發之炮彈皆飛過砲臺之上内有數彈必落於炮台後一英里許之田間自此之後各艦間斷開炮而艦上炮手以通濟最佳該艦爲三枝桅桿之最舊者其所開之炮一彈擊中砲臺之防護物適近十二寸徑之大炮一彈穿入右面 
　　旣而炮聲稍弱各巡洋艦均退往南方上午九點三十分鐘時各艦復如前駛來距離砲台約五英里之遥聞海圻曾被擊中卽退出戰地海圻當時領首前進該艦與砲台之大砲似於同時齊發據岸上觀戰之人推料海圻已於後甲板上中有一彈如果受有損傷必在水缐之上因其仍能照常駛去故也 
　　是時見其他三艦漸駛漸近依序發砲轟擊炮台總計各艦大約共開十六砲炮臺回擊不滿十砲兩方面開炮頗慢襄陽丸及金陵兩船由揚子江駛出時兩方面卽停止轟擊故得安然駛過 
　　海圻情形如何僅可鲭度該艦與鄭上將互通無線電音並未云及中彈一事砲台則僅稍受損傷共中砲彈四次第一彈乃通濟巡洋艦所發落於十二寸口徑大砲附近第二彈擊中土牆之外部第三彈擊穿營房之頂第四彈雖落砲台之中並無損傷至砲彈落於鄉間損傷實情尚未接有報據砲台自稱晨間之役兵士無一死傷此說似頗可信蓋班萊特博士願爲炮臺醫救傷兵炮臺答稱無一受有彈傷也 
　　據外象觀之砲臺似將死拒官軍星期日在江灣所見之援軍現均開抵砲臺除此之外顯必尚有若干蓋附近之新兵及所見開往砲臺之兵總計共有一千五百人至二千人之面今均駐紥商船陈校今晨開戰之時南軍列陣江干顯恐官軍藉巡洋艦炮火之掩護由浦東一方面渡江襲擊蓋南軍於星期日下午會見官軍在浦東一方面從事撮影鏡光閃爍之際炮臺曾向開炮兩響 
 
 

Page 3

 
 
　　今以砲臺之地位而論或將成爲大戰之中心點較之製造局之戰事必尤劇烈該處南軍現得援軍千餘人後其兵力約在四千人至六千人之問彼等之目的似欲守至吳淞浜爲止蓋該河實天然之防線也今日下午曾見砲台之中出隊數百人携帶刀斧鋤鏟奉命赴吳淞浜築造障礙缐及開掘戰壕彼等豫料官軍將由陸地攻擊故期在此困之陳其美如果仍設司令部於寳山則該地已爲南軍作戰之中心點聞砲台已預備久守之計其守將需用軍火殊見謹愼 
　　查吳淞南石塘砲台共有十二寸口徑口内裝彈之大砲四尊能開八百磅之砲彈式様極舊乃二十八年前英國阿姆斯特郎廠所造該砲控制炮台對面揚子江之灣並裝有八寸口徑尾部裝彈之大炮兩尊乃由江南製造局仿上廠式様所造炮臺東面有六寸口徑之快炮三尊裝於旋轉之座上故可旋轉擊射炮台西面有四寸七口徑之快砲兩尊其後面則置小炮數尊獅子林砲台有九寸口徑尾部裝彈之大炮四尊十二寸口徑之大炮兩尊乃十五年前江南製造局仿上廠之式様所造以軍裝而論砲台之地位殊勝巡洋艦蓋最大之海圻僅有八寸口徑之炮數尊也 
　　大陸報云工部局希圖卽行囊括閘北加入公共租界一事昨日官場一方面並無動靜惟隱謀者仍不稍輟昨日領事圑並未開會聞今日將舉行會議討論工部局所發之函件該函頗關重要今特載錄於下 
　　荷總領事領袖領事齊泊林匪鈞鑒謹啓者據本局同人及鄙人之意閘北之現局若此誠宜就已得之權而鞏固之俾該境民政管理權於亂事平靜後可以永屬工部局本局對於外交圑與中政府磋商推廣租界之情形近來並無所聞惟乘此時機施用壓力未始不能卽行訂定臨時辦法而於各國登岸之海軍佔據該境告終之時收有效力本局並非提議以　今日乃一切實解决租界之線最佳之時其詳則必俟暇時再行計論蓋前星期之運動已越過向日以爲當作外國租界北邊界線甚遠故也本局之贊成此舉理由甚多且皆確鑿想已在足下及各領事洞鑒之中恕不贅述惟據近來中國交戰圑之運動觀之當知閘北一地面積稍過一方英里三面毗連租界必須阻止南軍司令以之爲行軍根據地或爲反對黨領袖之司令部觀於奪獲野戰炮及他項軍需之情形其危險殊非虛談也職是之故本局切望領事圑致電北京請各國代表如來函之意照會中政府從速緊逼此事以利上海外國人民本局之意目下於閘北之部署當勿變動駐紥該境之各國海軍若一日不接中政府允許卽行修改界線滿意之覆文則一日不能撤退謹布區區諸希亮察工部局總董裴亞斯謹上 
　　德文報云黃浦江口今夜除戰船外所有燈火均將滅熄 
　　文匯報云吳淞砲臺自昨晨十時停戰後至今日上午十一時並無戰事昨日下午及夜間諸均安靜海關西員仍以駐局内如果續戰則將移庽普渡小輪炮臺之軍對於昨日所受之損失仍守秘寗現信除巡洋艦鑿中數彈外砲臺之内尚炸裂數彈製造局一方面并無動靜大約官軍須候援軍續抵後再行大舉攻擊砲臺吳淞砲臺大約今日將復得援軍　晨間滬城之兵二百名開至徐家匯一方面忽然不見昨夜有北軍八百名至南市搜獲商圑之炸彈子藥甚夥前爲南軍用命駐紥城内之軍隊尚未由北軍干涉聞彼等已允擔任巡邏事宜彼等之軍械尚未經收去内有二百名顯已决意贊助南軍故已離城他往 
　　今日三十分鐘時有大批軍火由南市運往製造局在南市警察總署前分載四艇每艇立有北兵多名由大汽輪一隻拖之而行該輪亦立有北兵守衛 
　　上海領事圑曾於今日下午開會討論本埠現局及閘北問題 
[各地兵禍記]  
　　文匯報載本月二日九江訪函云前月三十一日官軍與南軍在九江西五十里之某處鏖戰多時其戰地在沙河之外兩方面均有火車交通故運兵頗便南軍埋伏高山之巓居高擊下佔勢頗優惟據日間抵此之傷兵聲稱北軍已完全圍困該山南軍軍需不足故不日可下聞北軍擬衝鋒直上以槍刺之力攻克該山昨日運到傷兵五十二人今日復運到四人皆由中國紅十字會運來聞該會在戰地頗出力此項兵士多係攻湖口砲臺時受傷北軍援隊仍由上游乘輪船小艇陸續抵此並携有野戰砲及軍火甚夥抵此後卽赴前敵毫不停留官軍每戰輒勝平日訓練實較南軍爲優 
　　據鎭江確實消息星期日有徐寳珍之兵一百五十名在鎭江登岸入城鎭軍令其投降未從旋卽交戰徐兵得生者寥寥無幾旣而銀山砲臺接號悮會租界上端之小砲臺已入敵軍之手故卽開炮轟擊及至辨明已死二十人旣而徐寳珍欲派兵五百名乘艇渡江爲銀山砲臺炮轟溺斃者甚多傳聞江隂之軍　敗北軍此說恐不確實丹陽日内將有戰事 
　　字林報云據昨由鎭江來滬之敎士聲稱星期日晨徐寳珍之軍曾兵南軍開戰聞星期六夜有黨人領袖以欵運動鎭軍翌日彼等乃抵抗由瓜洲渡江之官軍官軍旋佔據寳蓋山砲臺於是東邊砲臺之北軍卽開炮轟擊炮彈多落於山間西人住宅之庭前租界各敎會避難者異常擁擠現悉租界内外之西人均無恙惟現局殊爲危急 
　　字林報云據上海所接確實消息官軍已行抵臨淮關南三十英里火車現復通行 
[七月三十日之衆議院會]  
　　延長會期不能專議憲法衆議院於三十號午後一時開會遲至二點十五分始足法定人數湯議長宣布開議吳宗慈云請議長變更議事日程將第四參議院咨請會期滿後另開憲法會議要求同意案提前先議湯議長付表决贊成起立者多數黃羣發言反對另開憲法會議主張會期屆滿當然展長惟至憲法制定總統舉出始行閉會劉崇祐贊成黃說并主張不能限定專議憲法凡在展長會期以内所有本院職權均可活動湯議長以黃所說付表决列席議員三百零二人起立者二百六十八人數 
　　一星期不願開會五次當表决後黃羣又動議云現値六月天氣過熱上午八點以至下午六點均不宜於議事况會期將滿院法尚未議定本席以爲可以加多點鐘變更時間每日自下午七時至十一時爲會議時期且每星期自星期一至星期五開會五次李國珍起與反對以爲每星期五次無開審查會之時間故不贊成劉崇祐云上午八點以至下午六點獨非開審查會之時乎李國珍云大會議員旣怕天熱審查委員獨不怕天熱乎斯時喧譁聲發笑聲拍掌聲直逹戶外議員等不時退席議長阻之彼亦不顧且有繞場外口吸洋烟者爭執多時湯議長先以每星期逐日開會五次付表決列席議員三百五十四人起立者一百三十九人少數黃羣提起異議又以反証表决贊成間日開會起立者二百二十五人多數蕭晉榮又登台發言反對晚間開會主張照舊有議員云業已表决勿庸討論議長遂宣布議案 
　　一二兩案付審查湯議長宣布第一稅契法案有一政府委員聲音太低報告不清另有一委員說明畢遂表决付審查並由議長指定委員十五人至此時已三點議員等多欲休息李增大聲疾呼曰每次開會均逾二點鐘後始能開議未至一點又要休息借此休息又要逃席試問尚能議事否本席以爲可以不必休息了湯議長遂宣布第二擬訂民事訴訟印紙暫行規則諮詢案當由政府委員報告畢表决付審查並由議長指定委員七人 
　　兩院事務廳官制案表决緩議上兩案表决後又宣布第三參衆兩院事務廳官　案當由審查委員報告畢反對贊成相間發言（所持理由已見前報）討論多時有主張緩議者大概謂此案在院法範圍以内廳俟院法議定每議此案有云以動議付表决者有云以審查報告可否開二讀會付表决者有云先點人數是否尚足法定人數者湯議長云在場議員尚有三百零五人不可再有退席仍有離席也場者議長命守衛閉門遂付表决贊成緩議起立者二百十三人多數又報告指定審查委員等畢宣布散會時四點半鐘 
[雜評一（無名）]  
　　鎭江之戰之不可解鎭江亦已取銷獨立矣是鎭江奉命中央者也徐寳珍之兵亦奉命中央者也然而徐寳珍之兵忽與鎭江之兵交戰其誤耶其鎭江之兵之又反復耶是誠難知矣 
　　死守吳淞之不可解守吳淞以待後援可也無後援而守吳淞不知其何意也江寧已取消獨立是江寧無後援也攻製造局者已敗是上海無後援也江西已無望是長江上游無後援也福建已反對廣東之主持者已逃是沿海無後援也吳淞至今日已成絶地而尚可以死守乎南京不守而逃吳淞不逃而守異乎其用兵 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤省獨立後之面面觀]  
　　紙幣低折之大恐慌粤省自宣布獨立後紙幣低折金融大受恐慌緣陳未接任時向中央要求撥欵中央有允撥三百萬之說以爲陳接事後紙幣必有起色也於是紛紛屯積紙幣平時行用每十元紙幣均作八八或八九左右及十八晚宣布獨立後十九日忽然跌至七折全城大驚商會遍發傳單維持於是復原位詎知二十二日後又復大跌推原其故蓋全受香港影響香港禁用外幣則例業已頒行定八月一號起故此數日間廣紙盡行推出各商全不用紙幣用亦作五折於是紙幣盡聚省中加以獨立之事港中商民最爲反對其八九行鹹魚行玉石行等已紛紛致電中央反對而港報亦盡情掊擊對於軍事上又忽言李純移兵討粤言龍濟光來粤忽言四兵艦來粤於是粤人大驚紛紛忽移居港澳自二十一號後遷徙之忙竟如前歳反正時一般於是遷徙者必買港紙而棄廣紙操銀業者復操縱其間故日來紙幣僅作七六七七左右而市面大受其害政界苦於維持乏術知此中顯係有人舞弊擬派人密查嚴懲一二以儆其餘銀業中人又於二十五號秘密會議擬停止兌換以示抵制日來紛紛擾擾市面受害不淺倘尚無法維持恐有不測之禍也 
　　運動廣西之失敗粤省自十八日宣布獨立曾向都督陳炯明致電桂省要求贊同詎桂督陸榮廷當電復否認答以各行其是蓋陸榮廷意旨與東粤極端反對也又龍濟光現駐兵梧州龍素知兵部下共有八營以驍勇聞其前駐兵東省與陳頗有意見惟頗得商民之心故此番獨立宣布後港中商人紛請中央派龍鎭粤而粤人相驚羣紛紛言龍濟光將來粤今聞龍在梧州戒備非常嚴密梧州爲南粤衝要山水環繞其環城諸山太山虞山北山白雲山等歷來均未駐紥軍隊邇日龍軍多在山頂築壘駐兵以資防禦近更格外戒嚴　預知東粤有事也而東粤則於西江上游屯駐重兵又特派兵艦在西江游弋嚴爲防備卽所以防龍也惟日昨粤中各報忽載有龍濟光復電一道詞頗活動此電由政界傳出究未悉是否果出於龍也聞陳炯明宣佈獨立卽派二人（聞皆姓陳）赴梧州運動龍護軍使濟光反對中央二陳不敢直謁龍護軍使轉託一人入謁龍接見之其人乃對龍宣言謂袁氏行爲專制恐復帝制請龍軍使協力相助云云龍云我今持一堅定宗旨擁護中央維持民國若有反乎此者卽爲民國之敵亦即爲我敵爾毋庸在此絮絮也其人乃喪氣而出 
　　岑陳之不相下岑春煊前日由港晉省乘坐肩輿直進都督府府内軍隊排列兩旁岑至大堂下輿陳炯明身服　服出至大堂相迎岑進府後與陳暢談至午陳設筵讌飽餐一頓陳景華亦與其列岑身穿舊官紗長衣陳炯明在洋花廳爲留宿　岑　來者有三四人并有議員馬君武在内聞岑原擬在江寗組織南方中央政府今以南軍屢次失敗江寗危在旦夕而江西之策源點又復岌岌不保故昨日抵粤卽與陳炯明密商擬以廣東爲南方中央政府惟岑此次經彼黨舉爲大元帥其地位在陳炯明之上而陳則澭其故有權力隂懷忌嫉不肯聽其指揮且將來孫文抵粤岑春煊又須退處無權此中權利問題隱有各不相下之勢故日昨之議至夜分不能决論者謂現在粤事勢必至爭權内訌云 
　　港商之反對岑春煊抵粤港商大肆反對日昨遍發公啓文云自古得人者昌失人者亡未有違背輿情而可圖大事者此亂黨屢戰屢敗之所由來也連日官軍告捷孫黃械竭財窮進退失據相率逃竄將欲以兩粤爲窩巢我粤何辜遭此荼毒叛徒岑春煊昨抵港赴粤已許孫文在兩粤勒捐二百萬並定議與某國借欵二千萬卽以兩粤土地抵押且欲値此一行出其運動腕力以摇惑閩桂軍心夫岑之爲人剛愎自用喜怒無常平昔與張鳴岐最爲心腹張之才勝岑十倍岑之名得張而顯乃偶有直諫則割席不遑其對於他人可知矣濟軍素明順逆已預知岑之用心岑亦枉作小人耳嗚呼自贛潯肇亂港粤百貨停滯商民困苦憂憤填胸幸蘇贛次第克復袁大總統擬撥精兵來粤征剿又命龍濟光昆仲拿辦陳逆以龍鎭守粤東商民一線餘生方期大亂克平救民水火不謂岑氏野心未已旣蹂躪我南京猶不知警又欲潛惑我邦族率我子弟以遂其隂謀是不特民國之罪人抑亦我粤之公敵嗚呼民國垂危千鈞一髮瓜分之禍立在目前易曰剥床以膚切近之災兩粤數千萬人民寧願毁家紓難斷不容有此蟊賊爲虎作悵岑氏如仍不知廉恥潛入我境卽當以猛烈手叚對待我粤父老子弟務望同仇敵愾陸都督龍鎭守使均屬識時豪傑素以港商之心爲心此等鬼蜮奸謀諒已燭照如或瞻顧私情不將岑立刻驅逐出境則是反背人民心理我人民亦誓死不認也此佈兩粤僑商公啓 
　　退伍軍統之反對自陳氏獨立退伍民軍之反對者昨日分電北京袁大總統武昌黎副總統及參衆兩議院各報文云陳炯明背叛中央威逼議會私行獨立將我粤東一千萬生靈作爲孤注鄙等乃退伍軍人豈甘從逆破壞共和雖身居商工界限粗知大義願紏率同志統領健兒掃除妖氛以靖粤亂臨電不勝待命之至前退伍民軍統領吳炳培魏鎭珊馮醒魂文岐鳳唐榮標林閏生等同叩 
[贛寗俶擾聲中之鄂渚觀]  
　　蕭逸山脫險回鄂副總統顧問蕭逸仙亦老同盟派贛事發生之初黎公恐南京爲黨人摇動特草密函委伊賫寗謁程都督設策防範詎蕭抵寗時寗省已爲黨人所佔舊友之在黃興部下者卽拘以報功指爲袁黎奸細命執法處槍斃幸萬於登岸時已將公文徽章藏於西式枕内窮搜未獲蕭卽於獄中上書辯誣謂在鄂連動二次革命已非一日改進討賊等圑均由某人介紹任某職務今因鄂中不能容身故來　効又託某某向黃關說黃果信之立以將校指揮圑圑長相委蕭以旣入虎口正可藉以偵探内情外表極力進行從公不懈遂在總司令部偵得各處所來消息密電甚夥旋奉委往滬辦械蕭卽乘機坐海輪之津將所得密情盡行報告陸參二部長大蒙嘉奬昨由京旋鄂進見黎公復密談甚久問蕭語人云黨人此次搗亂不僅厚結外援京津問亦有一大秘密計畫卽運動清室復位擁戴溥倫作總統幸滿人尚明白多置不理又謂陸參二部某某等員亦與通氣無奈軍事計畫在總統府該員等報告南京者殊遲緩又謂四川軍界被勾結者不少渠於黃處已見數電至湖北軍界之與交通者現去函皆由某陈校代轉以出防在外之人爲多已告黎公囑郵局注意寄寗函件矣 
　　沙洋叛兵之餘波沙洋叛兵經主客各軍圍擊痛勦别無援應業已四散潰逃沿途行搶沿河人民大爲受害其僞司令張佐青僅帶五六十人逃至鐘祥縣屬臼口鎭大肆燒掠經鐘祥駐軍及緝捕小隊赶至圍勦又得圑練相助該叛兵已乏子彈被擊死四十九名傷五名只餘數人竄走張佐青亦死於亂軍内所獲帶傷之兵均解至沙洋梟首聞其餘黨之逃脫者因襄河上下皆有軍隊無從插足故羣聚於潛江縣吳家改口左近仍圑結爲民之患其旗上大書鄂西北伐軍總司令又以曰白刃年年愛國圑（均無鎗械人手一刀而已）司令官爲余化龍圑長爲吳東先鋒隊長爲陶元連長曰史進皆季雨霖舊結之哥會老友又有叛兵之敗　者分作數股搶掠京山潛江天門各縣者打開監獄放出囚犯京山縣知事顧慶雲竟被拘囚所有各縣辦公課員或爲慘殺或被擊傷不一而足該數縣均曾數遭兵刧商民困苦不堪雖兵到而亂卽平然地方糜爛精華俱竭矣兹將天門縣知事楊壽昌上軍民一府電文錄后壽昌治邑無狀愧赧良深前以地方不靖懇請派兵彈壓已蒙飭派梅營長一營到縣久候不至二十六日復聞劉軍裹脅各匪至離城三十里之溪藪河又復連夜派七人到岳口請兵詎念日辰刻匪百餘人忽至城下當派小隊抵禦人少失利卽入西城逕撲衙署卽將監卡刦開罪犯悉出壽昌不得已由北城逃出飛赴岳口請援時遇徐旅長到岳面見請救當派李營長宗唐率兵一營二十八四點鐘出發壽昌隨同前進於午刻抵城匪聞風已向溪藪河遁去李營長擬明日跟蹤迫剿進到張接港會合大隊壽昌回署察看所有署中各物除毁打外均被擄搶一空文卷燬失牆壁洞穿並將前次未經搶完之錢二千餘串及月來征收存欵三千餘串共五千餘串一一搶去印信幸未失落壽昌現子然一身身外絶無長物矣竊念壽昌老而無能兩遭此變自失固不甚惜兩次損失公欵太多維持無方負疚特甚大府縱不加責壽昌自愧何如當此多事之秋恐貽地方之害惟有仰懇卽日予以能職速委賢員來縣接替感盼無涯至天門知事楊壽昌 
　　武漢弭亂之規畫破壞派之欲擾亂武漢已非一日雖經黎公調集北軍嚴爲防範彼黨仍拚命運動鄂軍流血者相望於道而不稍悔昨經偵探查悉省垣左三巷十三號及巡道嶺華陽客棧兩處均爲破壞機關請令前往查抄左二巷一處尚屬嫌疑華陽棧則有爲亂黨招兵之何長勝等五名并抄得文件旗幟各物已發交軍法局嚴讯又省垣蛇山湖南會館與湖南旅鄂中學高等二校均屬相連面積頗大三十號黎公派護軍全營圍抄因房屋過大歷六點鐘之久始抄竣帶出湘人十四名箱籠多件聞關係頗重抄後仍派兵看守前第八師退伍圑長梅占魁係季雨霖死黨前次改進圑事敗卽飭捕拿未獲兹梅竟敢在漢招其舊部並聯土匪希圖大舉昨已經總稽查在㰴生路某米店中緝獲解少訊辦又有季雨霖死黨趙鵬飛者係省會議員前月討賊圑敗露趙聞風他遁已經議會决議將其除名趙旋又來漢遂被拘獲押於軍法處已久乃趙在押所猶與黨人通信昨特將提出斬决 
　　自由黨又被解散上年湖北各處之亂多與自由黨牽涉黎公已命令將該黨各外縣分部解散只准武漢組織支部兹因該黨黨魁李懷霜亦與亂事有關鄂省近日謡言皆係其黨徒播散値兹戒嚴時期應不准該黨存在昨特嚴令該支部長魯鴻斌卽行解散繳消鈐記矣 
地方通信 
[清江]  
　　淮北鹽商之代謀軍食淮北票商以劉護軍使所統各營餉項無着擬將西壩存鹽四十萬包押借巨欵以濟軍需昨日電逹北京大總統財政部文云江北劉護軍使因贛皖蘇創亂人民浮動幸軍使防匪弭亂保衛治安推餉源無着軍心惶惶姚棧長先期他出釐欵無存若餉項愆期譁潰堪虞則鹽務地方恐遭糜爛清淮一帶自辛亥兵變原氣大傷不堪再遭意外軍使情急開會籌議勸令商等維持當此軍情緊急之秋不得不勉盡義務但銷市全無金融閉塞自願以目前存壩之鹽四十萬包商請張運使轉向滬上中國交通兩銀行押借現銀十萬兩由運使担保以濟江北軍需而拯億萬生命至商墊之欵請由課釐項下歸還疊經張運使電呈在案未蒙鈞部答復商等情急冒昧電求保全江北卽所謂保全江南不勝惶急迫切待命之至再查銀行押欵定章向由總行許可方能有效應請轉飭中國交通兩總行速電滬行照准一面電知張運使合併陳明淮北全體票商裕源等公叩 
[廣東]  
　　韶南電車路之進行韶南爲北江通衢綿亘數百里前由商人余乾耀等厚集資本創辦韶南長途自由電車以利交通當經交通管理處核明與粤漢路線無碍准予創辦現聞余某所集資本業已過半究需工程費若干非測勘不能確定昨已聘定工程師測量路線呈准當道通飭各縣實力保護關於收用官荒民地各費併飭通盤籌算繪具圖說呈驗曁查照交通管理處所有長途馬路章程擬議核奪查該路線長亘七百餘里爲粤省商辦最長之馳道云 
雜評二（萍） 
　　是何逃將軍之多也自湖口首倡獨立後而江皖繼之而閩粤繼之以十有餘日之光隂而演成此二次革命之慘劇不可謂非丈夫之豪舉也 
　　曾幾何時李烈鈞駐守湖口而逃之吳城矣黃克强專閫江寗而逃之日本矣不寗惟是陳其美規取滬江而逃陳炯明開府粤海而亦逃一若二次革命之功績盡告成於足不停趾之奔逃者斯亦異矣 
　　嗚呼此之謂革命聲中之别開生面 
　　物力與民力嶺海素爲饒富之區至於今日而一變爲紙幣横行之世界且復低減至七八折矣嗚呼是誰之過歟然而論者猶曰吾欲以粤東之物力抗衡全國借爲二次革命之根據地也庸亦念民力之不堪乎吾以是知稱干比戈者祇知個人之福利而未計及嶺海之大局耳 
本埠新聞 
[上海戰事十四誌]  
　　各方面報告提要 
　　吳淞昨未開戰 
　　淞口海軍已布置完備不日尚有大隊北軍水陸南下會攻吳淞砲台 
　　淞滬鐵路昨仍停止開車 
　　城内第七圑（以三十七圑改編）各營兵士昨日開往嘉定眞茹兩處截斷駐淞南軍後路 
　　浦東欽賜仰殿到有兵士二百五十餘人似係敗兵携有格林炮兩尊機關槍二支快槍二百五十支 
　　日商大倉洋行寄存南市博記堆棧之大批軍火昨由北軍搬往製造局 
　　鄭鎭守使命令軍警將洋槍子彈軍裝一律交出重行點名發給並限隸入商圑公會之各商圑於三日内呈繳軍火　　滬西商圑所儲槍械子彈昨晨被北軍盡行搜去並除去門首牌子拘去茶房一人研詰内容 
　　穆警長吳知事擬出資購繳軍火已商准鎭守使免再派兵至各圑體搜查 
　　城内繳械處昨晨開辦至午後已收得鎗七百餘枝彈數萬顆 
　　陳英士擄去之製造局松雲小輪往淞招兵歸途被鈞和游巡艦在閔行扣留 
　　駐滬步兵第二營長師德貴聞已潛逃 
[吳淞特派員函]  
　　鈕鐵生率領軍隊抵淞後卽與居覺生陳英士等面商軍事良久旋卽至各處察閱一週見炮台佈置周密惟其他駐軍處不無缺點當卽親自指點由軍士如法趕辦以免疎虞 
　　南石塘砲台本爲防禦大戢山洋面東來艦隊而設獅子林砲台則爲防禦佘山洋面東來艦隊而設日來南軍首領對於防禦計畫以爲已極周妥惟以南北一帶海濱及淞西一帶三路地點亦須着着隄防方免受困除派馬隊川流探哨外並飭聯鯨艦在南北海濱梭巡一面令軍隊於屯紥之處深溝高壘以防北軍突攻 
　　居正疊接探報知不日尚有大隊北軍水陸南下一俟到齊卽須水陸會攻故日來戒備異常嚴緊　　聞南軍中人言黃克强亦在吳淞呀未審確否 
　　淞軍月餉向來每名八元（須扣去火食約三元光景）兹居等以刻下軍事吃緊非優給餉項不足以勵來者故議定月餉入元另給火食 
　　劉廷漢即劉福彪之化身奮勇則有餘於軍事智識頗爲缺乏聞日來頗有人作說客勸其改變宗旨並允酬以重全意似歆動旋以誓約在先背之不祥遂托其妻子於其友以示死而後已之决心所聞果確幅彪尚不愧爲敢死隊之領袖 
　　淞口早有粤省援軍昭到之風說日來並有大批砲械已經到淞之謡實則淞人尚未目覩惟炮台除原有大小砲五十餘尊外確知南軍各領袖尚以爲未足現正多方羅致頗有多多益善之概特目的已否逹到無從得其眞相 
　　居覺生等之初抵吳淞也卽令劉福彪率領衛隊六十名荷鎗至寳山城請民政長錢印霞照舊供職並出委任狀一紙令錢兼辦總糧台錢知不能却權領之詢以需餉若干劉答以三十萬錢佯許之旋見居居亦以此爲言錢亦一口擔任並謂義不容辭惟力是視越二日錢謂劉曰予當親往各鄉募餉請派人同往以明無他劉信之錢遂帶印赴滬又越二日錢摒擋五百元飭人送去附以一函聲明募餉爲難情形日來劉等知爲愚深恨之故派探多人欲知錢氏蹤跡所在云 
　　寳山全境十三鄉二市（前日本報誤作十二鄉）劉福彪原擬籌餉三十萬如不可得則每鄉每市各籌一萬亦可得十五萬如再不可得則施以强迫鈕鐵生力持不可謂自北兵南下激成戰禍以來兩方面軍事損失固不待言卽以商業停滯平民死亡以及因戰事而地方所受種種損失而言已不知凡幾吾輩不得已而二次革命故一切舉動必須大落光明軍人固未便任其枵腹鄉民亦亟應加以體卹以免予人口實劉等始默然而罷 
　　淞滬鐵路自三號晨停止開車後迄已三日尚未開行 
[特别訪函一]  
　　救火聯合會體育部商餘商會藴懷商圑洋布業商圑清眞商圑四舗商圑等七圑體因鑒於鄭鎭守使搜查商圑公會軍裝子彈之舉慮被干涉故擬解散將所有軍械裝自行繳出以免搜查乃日昨接奉縣知事吳君來函以該七圑體向係獨立不入商圑公會現値地方不靖正賴巡防彈壓藉維秩序已與鄭鎭守使商明免予搜查請仍照常出防等因故該七圑體現已照常在城廂内外實力巡防矣 
　　製造局西栅口附近一帶戰線内死亡兵民未經收埋者甚多當此炎天烈日屍皆腐爛蛆蠅攢集穢氣四射易染疫癘紅十字會掩埋隊不敷分撥棺木亦缺昨經鄭鎭守使函知吳知事轉請同仁輔元堂趕製棺木五百具飭夫至戰線内收拾腐屍殮入棺木抬厝浦東塚地 
　　連日吳知事穆警長等回城督率警隊出巡街市地方稍形安謐店舘亦逐漸開市大小東門一帶已由警區派人挨戶曉諭安定人心勸令卽日開市而西區市政廳分辦處楊聲甫雖已回處辦事該處店舗因離戰線較近均未開市昨經市長陸崧侯邀楊商議善後勸導西門一帶店舗以戰事已平通告各店照常安業勿事驚擾 
 
 

Page 7

 
 
　　紹興旅滬同鄉會會長陳樂廷君因滬城在小南門外一帶紹人之旅居營業者實繁有徒此次製造局戰事發生後房屋什物損失甚鉅傾家蕩産者有之流離失所者有之亟應設法救濟以免流落現已集衆議定凡有被害同鄉准其到會報告給以川資遣送回籍又聞該同鄉會因山隂斗門人夏承齋向在大南門外開設染坊資本頗足日前被匪徒放火搶掠店中生財貨物値洋八千元悉歸於盡僅以身免流離失所到會哭求援手陳會長憫之當卽量予川費送回故里 
　　陸軍第二師四旅七圑駐滬步兵一營楊錦堂昨日佈告云照得本營所部滬軍各老營建設三十餘載向係分防各汎保衛地方秋毫無犯秩序井然此次南北失和戰端猝起我營嚴守紀律並迭經未令總以保護居民爲宗旨所有駐守製造局尚文門習藝所南市一帶兵士隨營一併移駐開往浦東扼要分駐本營部亦經擇定爛泥渡爲駐紥地點誠恐居民驚慌客軍生疑合行出示佈告爲此布告仰卽一體知悉此後兵士等仍應留心防範實力梭巡遇有匪資當卽緝獲務使地無萑苻之患民無風鶴之驚以盡職守至現在北地軍隊絡繹而來同一盡心民國倘彼此途遇尤應軍禮相待以昭誠信是則本營長所厚　者焉切切毋違此佈 
　　浦東欽賜仰殿近日到有兵士二百五十餘人盤踞在内形同敗兵無所隸屬且携有格林砲兩尊機關槍兩支快槍二百五十支地方居民見此情形驚慌異常該處南首卽係張家樓天主堂該堂司鐸亦恐滋生事端擬函請領事派兵保護現由地方紳董面謁吳知事請速妥爲處置以免擾亂治安發生交涉 
[特别訪函二]  
　　松軍學生隊係由鈕鐵生招集此次及擊製造局一役學生軍傷亡甚衆内有黃姓者原籍馬橋（係鈕之親戚）家産頗豐黃係三房合嗣不幸亦遭炮斃其妻懷孕四月聞耗之後潛吞金飾而殞其母因見子媳均亡亦即自縊斃命可憐一家四命皆被鈕一人斷送以致西南鄉一帶人民甚爲憤恨前日（三號）曾由松人某君邀集馬橋閔行及松郡等處紳商集議擬將鈕鐵生在馬橋所置之房産縱火焚燬並將鈕之家屬置死以雪公憤嗣由穩健者勸阻始未燒燬現鈕之家族已由鈕小卽鐵生之叔潛領逸去矣 
　　本邑西鄉閔行鎭向駐水師步兵各一營自滬上開戰卽由水警第二廳李廳長令飭水師分統楊玉貴嚴密防範以防敗軍竄擾並飭鈞和游巡艦長董仲發在閔行以西一帶游巡並禁阻民船不得駛滬詎前日閔行地方突生謡諑謂松軍敗竄至此沿途搶刦以致居民驚慌紛紛遷避現楊董二君已出示通告商民照常營業矣 
　　製造局之松雲小輪前被陳英士擄去派委莊某開赴松江一帶運動軍隊前日（卽三號）該小輪駛抵閔行停泊當爲鈞和游巡艦所見並由輪中兵士　實告明當經鈞和董艦長即蔣松雲小輪扣留一面通知各軍隊查拿莊某務獲解辦昨董艦長已將松雲小輪解蘇呈請水警廳李廳長核示矣 
　　駐滬步兵第二營係由師德貴所帶因在陳英士處領到七月分餉欵之後擬卽率兵帮助攻擊北軍旋爲該營各連長偵悉此係不正之錢咸不允從師德貴因見衆兵不愿出發遂卽挾餉潛逸昨各連長已將營長逃逸情形呈報李廳長轉咨第二師章師長查核矣 
　　閔行公順小輪前日卽三號由閔滿載搭客開駛來滬行抵龍華嘴附近浦面當由海軍楚有砲艦舉旗命令該小輪停駛詎該小輪舵工不遵命令竟懸洋商旗號仍前開駛致爲該砲艦開放排鎗擊傷搭客江北人某姓一人彈由胸肋而過該小輪旋卽回閔將受傷者送請松江醫院醫治　　上海鎭守使鄭汝臣查得滬西商圑儲有洋鎗子彈應即提取歸儲軍隊以免意外故於昨晨午前十時派委拱衞軍左路帮統兼第二營營長郭以廉率領兵士二百餘名偕往西門外西區滬西商圑逐一搜檢查獲快鎗二十餘桿並子彈等一併携回海軍司令部點收存儲並將該商圑之茶房一人執去以便研詰内容 
　　現駐城内舊道署及關帝廟之陸軍第七圑第一第三兩營兵士兹奉上海鎭守使命令以滬 
城兹値整理秩序之際除本部現駐海軍及警察足以防守外其餘軍隊概行移調他處駐紥所有第七圑各營兵士着令調往眞茹鎭防範等因故由梁圑長遵將所部軍隊於前日移赴眞茹駐防矣 
[南市訪函]  
　　上海鎭守使鄭汝成於昨日午後仍派軍隊至各處圑體搜查軍械並訪悉萬聚碼頭博記堆棧内存有日商大倉洋行所寄之槍械及大批軍火卽派營長先至湘滬警察廳請爲查明該棧軍火數目然後令該棧啓門進内一併起出計共鎗械七十六箱鎗珠九百餘箱白色軍服四十餘箱雇就駁船六艘裝載用小火輪拖回製造局存候再核各軍隊於下午五時始回一時沿途交通阻隔 
　　又聞該軍隊於午前十時由營長率至南市毛家弄商圑基本隊事務所查抄各會員未繳鎗械及機關鎗上之鎗機由書記答以俟轉知軍務科卽行呈繳以專責任 
　　鄭鎭守使昨又派軍隊一營至西門滬西商圑事務所催令呈繳軍械當場在内查出鎗二十餘支珠六箱軍服十餘套馬刀八把九龍袋等件一併帶回存候再核並聞該軍隊臨行時卽將該圑牌號取回銷毁按此則可與特别訪函二參觀 
　　聞鄭鎭守使初擬將上前各圑體之餘存槍械一併查抄盡凈然後將滬上戒嚴令取消恢復市面以定人心嗣由穆警廳長與縣知事吳君會商之下擬出資購繳免起恐慌業已通告各圑體　將未繳械件及危險物赶緊繳出俾市面早日安謐一面商之鄭鎭守使准免再派軍隊搜查矣　　上海商圑公會會長蘇本炎昨致各業商圑函云頃縣知事面囑轉知圑體所有鎗械會員人數尅日造册具報以便轉報鎭守使並刋有表式可卽來領照填等情爲特通告貴圑體迅祈向縣知事署領取表式赶緊造報盼切此布 
　　上海縣吳知事奉應省長函頃奉大總統命令飭查滬地血戰後城廂内外並製造局附近之被災處所及遭難人民徧查明晰妥爲温慰等因吳知事立即函請蘇筠尚莫子經陸崧侯等各紳商妥查照辦旋由蘇筠尚函復略謂炎舍適在製造局左近此次戰事付之一炬亦在被災之列自應廻避爲特函辭祈轉陳省長爲荷 
　　淞滬警察廳長穆杼齋君現將廳制大加更改所有各區區員向有一二三等之别兹恐彼此爭權是以將二等以下之區員均改爲巡官另加委札其餘各分署書記概行撤銷 
[城内訪函]  
　　上海縣知事吳懷疚君連日詣製造局謁見上海鎭守使鄭汝成君晤商維持滬城秩序一切機宜前日吳知事返署後即與三十七圑步兵梁圑長會商將該圑改編第七圑於昨日一併拔隊開赴嘉定及眞如兩處分别駐紥以絶南兵後路 
　　高昌廟地方自南軍戰敗後抛棄軍械甚多皆爲巡警居民及紅十字會收拾存儲兹上海縣知事吳懷疚君因奉上海鎭守使鄭妆成君命令着卽　署設立繳械處專收洋鎗子彈以三日爲限如逾限不繳一經查出即照私藏軍火論罪故昨日吳知事已在上海警察事務所設立繳械處聞將洋鎗子彈呈繳者頗不乏人日以軍界中人爲多數次者居民當由吳知事親自督同辦事各人驗收至午後已收洋槍七百數十枝子彈數萬顆署内繳械處門前派有守衛巡警四名在彼防範以免匪徒混入滋事 
　　上海鎭守使鄭汝成君於前日起委派管帶率同軍士至警局並各分署着將洋槍子彈軍裝等件一律交出解送軍署所有駐紥舊道署及關帝廟内之三十七圑（現改編爲第七圑）槍彈軍裝亦令交出解送軍營後再行點名發給以清界限又商圑公會各商圑之洋鎗子彈等物亦諭限三日内盡行呈繳如有隱匿不繳日後查出即以私藏軍火論罪云 
　　南市公民朱某以此次兩軍戰鬪之後所有商業房産全賴北軍保護未遭損失故於前日特備猪羊麵包等物用駁船裝軍運親赴滬南製造局北軍營中酬謝北軍詎北軍不知來意見其擅入戒嚴區域立即開槍迎擊適中朱之坐船幸未受傷一面派兵上船搜查始悉來意禀明鎭守使鄭上將諭令將物悉數受領並向朱君道歉晤談片刻始行告辭 
　　上海縣知事吳君昨出第一百十三號布告云案准中國紅十字會沈會長敦和函開頃准北京總會儉日電聞頃准陸軍部函開准南京紅十字會函開女子救護圑電聞南京戰爭生靈塗炭同入細織隊出發應由各戰地雙方保護請令該處指皲官隨時保護等情查紅十字人員均應隸屬於紅十字總會凡非由總會呈請保護者概難照准該圑旣非總會附屬機關所請自難照辦除電知江北張鎭撫使免予保護外用特函逹希卽查照等因查本會遵照一千八百六十四年各國會訂瑞士日來弗萬國紅十字條約辦理一切慈善事業得邀萬國紅十字聯合會公認爲中國正式紅十字會復經中央政府批准在案謹按萬國紅十字條約第七章第念三條凡屬白地紅十字記章及紅十字並日來弗十字稱號不問平時戰事非本條約所載明享有保護利益之移動及固定衛生機關及其人員材料則不得濫用所以嚴杜弊端尊重善舉故非隸屬於本會之會員及非由本會呈請保護之慈善各圑均不得濫用紅十字名義及標識前閱各報登有上海法界大馬路紅十字會救護圑急募臨時捐告白查該圑並非本會分設機關自應遵守條約不得濫用紅十字名義標識當經本會登報否認數日以來仍未見其取消難保無藉名歛捐情事若不呈請禁阻殊於本會名譽攸關且恐阻碍善舉進行應請迅賜照會法領事曁公廨勒令該圑卽日取消並請出示通告嗣後如未經本會認爲附屬機關者不得濫用紅十字名義標識以杜弊端而維善舉無任感激之至除分函交涉使外特此函逹等因准此除據情函請法領事曁法公廨勒令該圑卽日取消外合　出示布告仰境内人民一體知悉凡未經中國紅十字會認爲附屬機關者不得濫用紅十字會名義以杜弊端而維善舉如有假名歛捐等情弊一經察出定予究懲不貸特此布告 
[英租界訪函]  
　　駐滬外交圑以此次兩軍在滬南開戰時流彈飛入租界擊傷西人數名並被擊毁洋商財産曾經咨照捕房卜總巡探調查在案兹悉除由捕房飭探查明報告外前日復令受損各洋商開具浦吕以備將來代向中政府追償損失 
　　英美總巡卜羅斯君以製造局方面兩軍停戰數日並由北軍鄭總司令與程都督廳省長會銜出示安民滬南等處避難人大半遷回人心稍定各商業亦均預備開市曾經飭探前往察看在案兹據該探等禀復南市秩序已漸恢復不至再有戰事故昨由卜君傳諭捕房雇令夫役將英法交界處各橋樑所堆磚灰一律拆去以便交通 
　　昨有客自吳淞來言及兩軍雖已開仗未見勝負惟當地居民紛紛避難已受損不貲而南軍司令又遍搜富戶勒助軍餉騷擾殊甚云 
[法租界訪函]  
　　法總領事甘世東君以製造局停戰後已屆八天界内防務本可減鬆惟華界尚謡言蜂起人心不靖恐有敗兵匪徒竄入租界故仍派各水軍荷槍出隊在各要隘通宵逹旦照常嚴防 
　　製造局開戰後法總巡藍維藹君飭派中西安南各探捕持械巡邏落差後均駐守各捕房不准擅離以備調遣藍君又不分晝夜率同副捕頭等親自出外督察故此各探捕異常勤奮界内居民安靜無驚現藍君以防務稍鬆各捕冐暑出防勤勞日久故傳諭各捕落差後除輪値救火班者仍照章駐守捕房外其餘准予自由休息以示體恤 
　　滬南開戰後南市城中居民扶老携幼避入法界者不下數萬人富者寓居客棧貧苦之民均暫住歌舞臺戲園房屋現在華界秩序稍定避難之人已有十分之七八遷回家中所存者均係貧苦無家可歸之人現仍在歌舞台内苟延殘喘 
　　敗兵范如山偷竊營中板木等物携入法界銷贓爲探拘獲又有陶春林楊發童在南市乘人逃難之際行竊錫器衣服亦在法界求售被探查獲人贓一併解廨訊實判陶楊各押三月范押二月 
[閘北訪函]  
　　閘北各區署警務人員前被長警等逐出者日來已有十之六七仍回原署惟三區第二分署署員蔣光坫雖奉穆廳長令回原差該署員尚觀望不前此外尚有數員須俟穆廳長派員調查有無劣跡再行核奪至閘北水巡隊隊長吳克俊被逐後經衆公舉田忠仁爲隊長穆廳長不准已歸併於南市水巡隊長張超兼管矣 
　　閘北警察廳内部科長課員由穆廳長委任者當起事發生時均棄職而去刻又麕集穆君私宅已蒙次第委任臨時警備隊前日亦已成立共計長警一百名駐紥共和路華康里隊長徐彦每日派遣長警分段梭巡 
[紅十字會紀事]  
　　上海紅十字會上北京大總統國務院電云江電敬悉仰見大總統仁慈廣被澤及瘡痍本會敢不仰體仁德努力進行贛徐皖鎭淞滬等處養傷葬死以及防疫振濟善後種種設施同時並舉滬地難民數萬流離飢餓暴動堪虞兼之疫癘發生蔓延足慮兹特加設婦孺留養醫院一所平糶局三處浦東粥廠一所南市醫院二所贛徐皖鎭寗淞加派醫隊及臨時醫院水陸救護機關以期無負大總統博愛恤兵之至意惟民生凋敝生計困窮振恤之方尤不容緩除遵令分投勸募會商當地公正紳商妥籌善後外應如何慰恤之處伏俟命令以利進行中國紅十字會吕海寰沈敦和叩歌 
　　上海紅十字會接北京總統府電云紅十字會奉大總統令爲捐銀二萬元由財政部匯交上海撥助贛徐皖並准由正副會長設法勸募等語又奉命令上海損害著程應鄭會商本會督同商會妥籌撫恤由財政部籌欵接濟等語目下醫隊出發若干滬災若何乞詳示崑支 
　　又接來電云頃准陸軍部函開查紅十字會派遣醫隊應由紅十字總會認可函請本部備案後方予保護各種私立赤十字社未經議會認可者自應不在保護之列紅十字事業關係綦重總會旣已成立凡非附屬於總會者本部概不承認除分電外相應函復貴會希卽從嚴取締可也 
　　鎭守使署函致紅十字會云龍華製造局業已交通請貴會速派掩埋遂當由王培元醫生面謁鎭守使聲明前次掩埋之困難全隊已收之屍二百零一人今鐵路兩旁及營房溝内腐尸尚多本會全隊人員如進行無阻二日内可以竣事鄭君深以爲然加派隊員一人隊兵四百人於昨日下午二點鐘借掩埋隊往南收殮 
　　鄭鎭守使派委赴徐家滙紅十字會總醫院天津路分醫院慰問傷兵不論南北軍兵及民人每人給養傷費四元二元不等 
[鼙鼓聲中之警鐘]  
　　前晚兩句餘鐘浙江路三百十七號周姓家不戒於火霎時紅光燭天卽經捕房皮帶車馳往澆息計燬樓房八間 
[緝獲乘亂越獄之匪徒]  
　　匪徒趙阿二前經法公堂訊實判送上海檢察廳氷遠監禁在案兹於上月二十四號晚間兩軍激戰時越獄脫逃匿居虹口前日被法捕房包探查見協同美捕房包探將趙拘獲昨晨解送公廨研訊一過判交來探帶回法公堂訊辦 
[謊騙運動費之結果]  
　　丁阿榮之妻洪氏因糾黨毆傷姘夫之妻周氏由廨訊押嗣有朱友三以代爲運動爲由向丁騙洋七十七元被控由探將朱拘解公堂押候查究在案昨經中西官復訊明白判朱押三月如能於限内繳洋准予減罪 
[棉花店主之强硬手段]  
　　貴州路一百二十八號棉花店主陳隔毛因將十四歳學徒曹和尚用繩弔打被孩父得悉控請捕房於昨日將陳與曹孩一併解送公堂經王襄讞會同美領强君訊明以曹孩受傷屬實判陳押西牢八月孩交其父領回另行習業 
[女學生被誘捲逃續誌]  
　　梧州路住戶任品恒之女連弟本在西門外某女學校肄業因與鄰人品祥私識致被串黨阿根唆使掷取衣飾背父逃逸經任控請捕房將女拘解公堂押候提齊人證再訊在案昨由捕弟將品祥阿根一併拘解公堂訊供明晰判女交任領回管東品祥阿根各押三月以儆 
雜評三（宇） 
[敬告旅滬浙人]  
　　浙軍來滬之先朱都督曾有保護浙籍商民之宣告迨其振帥抵滬旅滬浙人宜無不竭誠歡迎者乃日復一日尚未聞有若何之招待何哉 
　　在浙軍人地生疎一舉一動容有未滿人意之處設執此以責浙軍是豈盡浙軍之過哉吾願旅滬浙人急起圖之毋隳浙軍之榮譽并負朱督之熱心 
來函 
[南京屬官公函]  
　　執事諸公偉鑒素仰貴報無偏無黨主持公論實深欽佩兹閱廿八號報紙載有李祖貽招集南京屬官爲討袁先鋒一條此事並非全無影響但南京屬官有千二百餘人李所招集者不過四五百人（有報告册可稽）非全體附和也此次南北開釁因政治上之競爭而起夫監督行政自有人民代表之議員負其責任毋庸我輩越俎代勞也折衝禦侮衛國衛民乃軍人之天職死於蒙死於藏方是鐵血男兒若以黨見不合致同胞自相殘殺愚者尚知其不可况我輩稍受教育者乎區區之忱祈登諸報末使天下人知屬官中非全恃血氣用事者卽有之亦少數焉耑此肅請公安南京屬官公啓 
[葆安營長沈子祥君函]  
　　二十九日貴報載葆安營長沈子祥帶隊駐紥徐家匯一則並無此事本營長担任水師緝捕向在華亭青浦兩邑巡弋此次南京獨立謡言蠭起華青兩邑地方遼闊軍隊且不敷分布安能帶隊出防况本營長抱定保衛地方宗旨斷無舍近圖遠之理此係訪事人傳聞之訛應請更正以昭實在沈子祥啓 
[青浦沈樹敏君函]  
　　青浦於上月十八號午後接到南京獨立警告適强知事赴省未回外間遂誤會走逃紛紛擁戴金人銘爲知事暫行代理職務當晚卽至警察事務所欲强追鄙人出示代爲宣佈並威逼立名電請都督經鄙人竭力婉勸直至天明始各星散後由周佐時等電請派員接辦旋經王蔚鈞等電禀推定金某爲知事暫行代理至二十號下午强知事仍未回青遂由第一科長余夢齡召集各界在參事會開會解决接替問題公認以金某爲暫行代理遂將印信由金接收人心疑惑鄙人卽傳齊各長警會同保安圑員維持秩序以保護他方爲惟一宗旨晝夜巡邏不遺餘力地方幸得安寗乃聞二十號民立報新聞欄内載有青浦紳士驅逐强知事另推金人銘爲知事云云内列鄙人之名想係傳聞之誤爰將此事顚末請貴報登入來函門内以明虛實而免誤會 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[駐滬討死軍總司令諭上海新鬼文] [  瞻]  
　　爲布告事照得政府違法妄作威福借某和之名行專制之實爾商賈軍民人等處於虐政憔悴之下求死不獲情實可憫本總司令取討死爲名義以民意爲職志西哲有云不自由毋寧死爾等旣不願爲專制之奴卽應早作自由之鬼本總司令發大慈悲行大解脫或死爾於臨陣或死爾於流彈或死爾於巖牆之下或死爾於火窟之中爾等多喪一條性命卽本總司令多盡一分天職一俟爾等血肉之體悉化蟲沙本總司令亦當引頸受刃以五萬元爲頭顱之代價與爾等相會於地下也除移文黃泉國大統領妥爲安插毋使失所外合行布告一般新鬼咸使聞知切切如律令 
[新論語] [  囂囂子]  
　　孫文黃興坐陳曰盍各言爾志黃興曰攫總統亂中國與世凱爭死之而無悔孫文曰願築鐵路伐强俄黃興曰願聞子之志陳曰長三左之么二右之汽車坐之 
　　李曰位而奪則叛叛而敗則逃 
　　南軍舉岑春煊爲元帥岑春煊曰善爲我戰焉如聞戰敗者則吾必在香港矣 
　　福標戰敗陳弔之棄甲執其手曰逃之速矣夫斯人也而有斯敗也斯人也而有斯敗也 
　　岑曰逃不逃哉逃哉 
　　黃曰二三子以我爲逃乎吾無逃乎爾吾如逃而必與二三子者是興也 
　　孫曰倭人德於予世凱其如予何 
[特别改良新孟子] [  陳留我公]  
　　敢問先生惡乎長曰我知錢我善養吾吹牛之術敢聞何爲吹牛之術曰難言也其爲術也至巧至譎以曲養而無害則名於天地之間 
　　偉人曰生我所欲也美女亦我所欲也二者不可得兼舍生而取美女者也名亦我所欲也錢亦我所欲也二者不可得兼舍名而取錢者也 
海外叢談 
[活動圖書舘] [  選進步雜誌]  
　　美國人於普及敎育一事最爲注意而圖書舘者實爲社會教育所必需惟一省中市鎭林立旣不能各鎭徧設且一鎭中戶口繁庶散布材墟雖有圖書舘每四道遠而裹足欲人人享此利益以增長其學識難矣近馬利蘭省華盛頓府哈格斯頓圖書館長戴柯女士因發起一活動圖書館用馬車或自動車上置書檀陳列家庭應讀書籍分道馳赴各鄉鎭任人借　定期歸還使鄉野人民不因居處僻靜或致學術荒蕪計去年六閱月中所流通之書籍有二千八百卷之多其霑被無遣所以增進平民之程度者法至善也 
[備忘之警鐘]  
　　美國加利福尼亞省某氏新發明一書警鐘並非專司時計蓋以救人遺忘鐘之四周有針附屬略類花之細辦如於某時有要事待理恐或失記則可將鐘之機關撥至所定時刻聯接附屬之針届時鐘自大鳴而鍼卽突出於外雖有善忘者可無慮矣 
自由談話會 
　　庫燄方張黃陳岑李諸人誠能移同室操戈之兵合北軍以平定庫逆以戰勝强僑鞏圑共和之後再議袁之不德處不選舉其爲正式總統豈不甚善乃孫黃等計不出此輙起鬩牆之鬥不獨身敗名裂且難保其善　眞覺小不忍而亂大謀者也及今死亡載道中　　爛若無收拾之策以一走了之孫黃等眞吾民之罪人也偉人云乎哉 
　　自由談聚吾國言論之奇妙文字之精英而成之者也鈍根等輙欲保以壽世因議命名自由雜誌訂以專集藉垂永外而不散失委鄙人爲之編輯本擬於八月一日出版嗣因滬上戰事驟起承印者别有要公以致稽遲及今海内同調望眼欲穿致函鄙人處詢問出版時期者日必數起鄙人已商之承印者從速排印大約再延半月之期必能供愛閱自由談諸君之瀏覽而得以從頭至尾窺其全豹矣噫當此干戈擾攘之秋而歡迎自由談者尚如是之殷勤可見自由談也價値如趙璧隋珠爲名不虛傳者矣[  愛樓]  
　　滬聲昔日之滬濱只聞車馬聲弦歌聲鬧酒聲歡笑聲今日之滬濱幾乎無聲不使人愁不使人滬轟隆!轟隆!者官匪之鎗砲聲也阿呀!阿呀!者居民之驚駭聲也快走!快走!者街上之人避難聲也苦呀!苦呀!者中流彈者之呼號聲也貧無食宿者之亂寒聲也老小失散者之啼哭聲也來取!來取!者仁人之發麫包聲給銅元聲也同去!同去!者慈善界之招留難民聲也傷心哉滬聲悲慘哉滬聲覺迷（ 
　　申報之設自由談所以提倡文風保存國粹也其間如游戲文章則嬉笑怒駡而筆墨之縱横寓焉海外奇談則蛇神牛鬼而文字之古峭亦寓焉尊聞閣　廣採佳句爲詩詞之正宗談話會則針砭時局補輿論所不足至於短篇小說示社會以指南之針文字因緣勉同志以唱酬之作其搜羅羣才也則泰山不讓土河海不擇流故上自蝶仙了青愛樓瘦蝶諸大家下至槁木子之一知半解都可各言爾志其裨益於世可不謂至哉乃者一般老師宿儒咸指爲少年無謂之作不屑與之爲緣洎乎照片出版果皆翩翩者流而自由談更爲若輩所漠視焉槁木子嘗黶祝曰安得天降一頒白叟爲同志生色不數日而酒丐出矣其年六十有四蓋所謂通儒碩彦老成練逹者此翁足以當之然若輩尚以有獨無偶爲辭至今日而劍青又出矣劍青年七十有九視酒丐更老吾知若輩覩此照像之後必與自由談大起感情予狂喜之極不禁向劍青玉照行三躬鞠禮卽寫所喜寄自由談藉與酒丐劍青二翁鳴謝焉[  槁木子]  
[微聯三誌]  
　　（出句）嘗獨立他日又獨立 
　　物皆　易地　皆然（南國） 
　　有心哉是誠何心哉（半梅） 
　　可以興其言足以興（裁松） 
　　徧中國不與同中國（同上） 
　　知可及其愚不可及（守謙） 
　　彼丈夫自此賤丈夫（木公） 
　　如之何我末如之　（陳留我公）（按如字複） 
醫話 
[口腔及齒牙之衞生] [  丁福保]  
　　口腔齒牙之衛生在齒科醫固無論矣而今之普通人亦較往時爲注意近時細菌學家亦頗注意於此不觀博士留隨氏之論述乎該論述記載於衛生及傳染病雜誌中其宗旨不外口腔及齒牙之清潔法以器械的掃除爲主不用藥物漱口（各種藥物均有腐蝕作用）近數年來又有主張機械藥物二者互相并用之說概言之吾人之口腔其粘膜充實强固之時病原菌不易繁殖然使有發炎浮腫等之狀態則細菌之發育甚易故各人之傳染病預防上口腔之健康保持實爲一大要件伹欲口腔常保無菌狀態勞有所不能故除醫師所用之强力制腐藥（爲一時消毒之計）外宜常用不害口腔（卽不陷於發炎浮腫之狀態者）之稀薄防腐水洗滌口腔又咀嚙運動有制止細菌發育之作用故在細菌最易發逹之夜間至清晨已逹極度吾人晨起後之洗滌口腔及齒牙爲必要之務不待智者而知之矣治口腔粘膜之病的狀態用百分之四十至六十之酒精爲含嗽料固克奏卓效然持續過久有起充血及粘膜萎縮之虞故行器械的掃除時所用之藥以微温之食鹽溶液（通稱謂生理的食鹽溶液卽0七%溶液）爲最難通行之過滿俺酸加里過酸化水素知屋兒單寗有加利丁幾密元拉丁幾石鹹福兒買洛硼酸硼砂等多用之均屬有害其次所當用者爲重炭酸曹逹之二%溶液用時亦宜微温 
小說 
寫情小說 
[黄金祟（四十一）] [  天虛我生]  
　　予國使阿錦爲予重櫛阿錦固不敢違惟絮絮曰旣光且澤小曇之佳製猶謂不適我則更弗如矣予給之曰髮頂乃有一絲牽緊痛楚且劇速爲解之阿錦以爲誠然即匆匆解之至頂更以梳細細篦之予於鏡中覘阿錦之丰貌大有似乎阿蓮因而頗涉暇想　詢之曰我在客中汝小姐亦嘗念及我否阿錦嗤然笑曰我與小姐不共肺腑我又安知小姐念弗念哉予曰苟念我者必時與汝言之阿錦曰然則無之予曰汝言殊弗可信果弗語我者我必請之小姐有以撻汝阿錦笑曰撻我亦良佳特恐小姐無此腕力耳予笑曰然則我爲小姐撻之趣以手來爰捉其手駢二指以擊其腕阿錦　投予懷而笑素卿適至轉於簾底怯步旋亦翩然而進顧阿錦笑曰　婢子殆風魔耶阿錦乃理髩而起呶呶曰公子撻我耳予因合阿錦合起近握素卿之手曰妹乎汝乃使我獨坐許時我方問阿錦汝果念我否乎素卿乃以目視阿錦曰渠如何言哉予曰渠言汝蓋無時不言及我素卿赧然阿錦則亟亟置辨素卿咄之去予近逼視素卿之面婉語之曰然則汝果不念我歟嗟乎素卿我則無時不有汝之模型嵌我心坎中也素卿乃凝睇頳面默不能答一言惟於眉端眼際流露其無限情愫我因不能自禁遽以頰近之而與偷接一吻讀吾書者當知此接吻之禮在我中國當時蓋不可爲人見之事也素卿夙持矜重雖在國闥之間平時亦無謔浪之笑言我自結褵以來於扶肩並立之時而爲歐西接吻之禮者綜吾半生殆亦惟此一遭今吾筆之於書果使素卿親口讀之度必紅暈滿頰力擲此書謂爲狂囈然歐西小說中實爲數見不鮮之名詞也惟我中國女子則必以爲可羞抑亦無可奈何之事耳其他之事吾書殆不可以明言則請揭而過之（二） 
文字因緣 
[雨零鈴題玉田恨史] [  嚼雪]  
　　别離飄忽算人間世多少愁結人生果是如夢但留戀處韶華都歇昨夜分明偎傍鎭相對嗚咽爲離恨去入難浮更是羅浮恨天闊情多待向何人說不堪聽細雨淋簷鐵悠悠生死難覔燈影下倦眸慵合怪煞流駕還向紗窗看意啼澈好檢點錦瑟篇篇付與殘粧篋 
[憶舊游]  
　　記歌殘玉笛夢逐金鞍腸斷蘭橈無限傷心事把淚痕偷拭背着垂髫風燈有時明滅花影共春摇只一卷書存三更夢杳多少魂銷無聊向誰語但月冷風凄泉路迢遥一様西樓月甚雲凄露泣都做岑寥寫出舊愁新恨風雨咽瀟瀟周碧落黃泉離魂一縷何處招 
[短歌題玉田恨史] [  東莞張樹立]  
　　我讀玉田史悲哀如斷腸吁嗟造物兮芻狗何無良樹有連理枝禽有雙鴛鴦無端被分離如何能不傷慷慨一死期從郎歸帝鄉多情與烈兼并世求無雙幸賴繡筆存萬古自留香吁嗟天遣兮此恨綿綿長 
[題玉田恨史] [  鴛文女士]  
　　百年長恨憑誰訴一叚哀情倩此傳但識餘生皆苦海那知解脫復纒綿 
　　夜臺彳亍境迷離極點精誠極點　碧落黃泉終是誑相逢或在再生時 
　　劇憐老母墮悲渦穩護鴛鴦竟入魔故鬼望鄉歸未得不知哀痛又如何 
　　滿幅愁雲慘淡痕傷心那忍幾回翻他年待補情天恨不記離魂記返魂 
[題玉田恨史] [  寂紅女士]  
　　兒女心頭不了情白羅幃裏夢魂驚已身有影疑郎在人到如斯恨一生 
　　黃泉碧落雨茫　綠瘦紅肥盡化烟幸有江郎三寸筆能將文字補情天 
　　臨卬道士訪眞容此說終疑不駐蹤誰料二三千載復玉田恨史忽相逢 
　　香草美人句已違鴛鴦塜畔影依稀纏綿字字含珠玉斷續懷情　上依 
 
 

Page 11

 
 
   
 
 

Page 12

 
 
   
 
