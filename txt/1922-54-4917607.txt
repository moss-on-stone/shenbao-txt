# 1922 - 54 - 4917607

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[事實與法理（冷）]  
　　談法理者不顧事實主事實者不問法理此中國所以有今日之情形也然此二種情形雖足爲紛亂之原而其意尚誠迨至今日主事實者亦知談法理談法理者亦主重事實自外表觀之宜若法理與事實漸相接近萬事有可納正軌之望矣豈知由實際視之又適得其相反也 
　　何也主事實者之談法理不過爲彼進行事實之一種方法故所主之事實如此而所談之法理如彼不問也鹽餘公債在事實上已經發行而審查監察尚多法理之言此其一例也談法理者之主重事實則又以一經着手於事實之後即將前所常談之法理而盡忘之攻人借債而己亦借債斥人違法而己亦違法此其事日有所聞更不必舉例而人知矣 
[命令]  
　　三月一日大總統令任命衡水爲正紅旗满洲都統此令又令任命徐希廉爲鑲黄旗满洲副都統縗曾爲正紅旗漢軍副都統此令 
　　又令陸軍總長鮑貴卿呈科長李竟容另有任用請免本職應照准此令 
　　又令陸軍總長鮑貴卿呈請任命羅廷棟爲科長應照准此令 
　　又令内務總高凌霨呈准綏遠都統馬福祥咨試署綏遠警察廳警正賈雲青沙壽麟另有差委請予免職應照准此令 
　　又令内務總長高凌　呈准綏遠都統馬福祥咨請任命蔣朝貴爲綏遠警察廳警正應照准此令 
　　又令奚光華給予二等大綬嘉禾章此令 
　　又令文恒給予二等嘉禾章此令 
　　又令管尚平晋給三等嘉禾章方祖寳給予四等嘉禾章馬肅恭汪祖德均給予五等寳光嘉禾章此令 
　　又令黄寳楠給予四等寳光嘉禾章此令 
　　二月二十二日大總統令任命蔡永鎭爲吉林陸軍第五混成旅旅長郭瀛洲爲吉林陸軍第六混成旅旅長此令 
　　又令兼署敎育總長齊耀珊呈請任命楊晋源爲僉事應照准此令 
　　又令陸軍總長鮑貴卿呈請任命宋良仲爲陜西督軍公署副官長賈玉璋爲軍需課長馬英爲軍醫課課長均照准此令 
　　又令陸軍總長鮑貴卿呈請任命陳慶黄爲呼倫貝爾鎭守使署副官長應照准此令 
　　又令何瑞章晋給二等大綬嘉禾章俞同奎晉給二等嘉禾章孫保圻李溦周典羅聽餘均給予三等嘉禾章高文炳徐球漆運鈞均晋給四等嘉禾章此令 
[國内專電]  
　　北京電鹽務債事實上已發行審查監視已無及（二日下午二鐘） 
　　北京電某法學博士云此次審查内國銀行之合同中有十分之九利息超過於五分以上因利息一分八回扣九二滙水二釐交法郎日金等實合五分利以上查前清律利不得過三分以上本利不能過倍否則爲犯罪行爲民國新民法未有規定大理院解釋凡新律所未定者仍根據舊例則此項合同搆成詐欺取財之行爲有五十餘件不知參加審查之法官對此作何辦法（二日上午十鐘） 
　　北京電潘復想爲青島開埠督辦雖爲夢想但本人已派人到青先容（二日上午十鐘） 
　　北京電梁電吳詰其何故容趙倜以鄭州商埠抵於東拓道路議公分贓六十萬其說若虚當先攻趙我主借欵贖路不得謂賣國 
　　北京電衛戍司令函部云政府准在鹽餘公債内提撥五百萬元作二月至六月軍警餉七月後以增加關税騰出鹽餘作軍政費等語究竟鹽餘公債中應提之五百萬已否照辦請覆（二日下午二鐘） 
　　北京電張景惠電索十萬滙察張作霖派俞恩桂到京請餉 
　　北京電蕭耀南劉承恩勘覆徐通電大談法理謂政府爲臨時政府閻錫山覆徐電時事日亟端賴上下一心羣僚共濟希袪門戶之爭共維累卵之局（二日下午二鐘） 
　　北京電徐派王達赴奉（二日下午二鐘） 
　　北京電某系慫恿趙田對吳别調趙不允（二日下午二鐘） 
　　北京電田督電院接管膠濟路警備委任居建辦理魯警廳撥四百名亦交任管領（二日下午二鐘） 
 
 

Page 5

 
 
   
 
 

Page 6

 
 
[國内專電二]  
　　北京電魯田電孫文北犯未必能成事實惟聞孫文密派多人潛赴青島勾結黨人圖謀起事中玉已密飭軍警查防現正當收回膠濟保護鐵路商場在在需用軍隊以魯保魯尚虞不敷出兵一節實難辦到（二日下午二鐘） 
　　北京電密探汶鄆鉅嘉曹單各縣有匪首范明新率黨盤踞希圖大舉（二日下午二鐘） 
　　北京電徐文鹽務署勵行淮南食岸鹽改征洋碼丁乃揚原動鹽署與稽核所主張查明有無流弊再奪（二日下午二鐘） 
　　北京電美京電美代表報告太會有日軍利用鬍匪各節現經證明兩事（一）和登洋行販賣軍火案（二）收容俄潰兵内拿獲日韓人爲證 
　　北京電紐約領事張祥麟電告政府南美尼克拉瓜共和國願與我訂通好條約請核示（二日下午二鐘） 
　　北京電王繼曾電廣東新中華船違約載客到墨經墨政府將船充公所有船員一律附華丙輪載回粤（二日下午二鐘） 
　　北京電北京官硝廠長錢崇愷建議整頓官硝計畫增加産額杜絶輸出並請國内兵工廠以土硝造藥每年塞漏巵甚鉅（二日下午二鐘） 
　　北京電前粤漢工程師喀克司函云任職三十五年僅得半年假一年加薪予心不甚認優異 
　　北京電交部函張作霖葫蘆島擬擇東亞建築公司等九家投標開標時貴省派員監視否（二日下午八鐘） 
　　北京電山海關商民因臨榆增設統捐局一日全城閉市惟人心尚安靜（二日下午八鐘） 
　　北京電孫傳芳電膠路贖回桑梓悠關認籌一萬元（二日下午二鐘） 
　　北京電一日下午五點小幡見外長談膠濟路接護辦法六點遠東代表阿格列夫見劉鏡人談白黨在華境受庇護請電東三省嚴守中立（二日下午二鐘） 
　　北京電將有令施肇基顧維鈞一等大綬嘉禾章王寵惠一等文虎章（一日下午二鐘） 
特約路透電 
[香港大罷工再記]  
　　一日香港電現已委派商家委員會維持必要事務海陸軍兵士現管理政府之宰牲所以保全肉食之供給各麫包肆今晨均復開市某大肆已以歐人代華人晨郵報載昨夜廣州交涉員所發之電報云海員擬派代表至港討論未决諸問題彼等態度現殊和緩英文報及外國印刷店之排字工函請僱主增加工資百分之十 
　　二日香港電今晨運送日用必要品之苦力亦均罷工牛乳塲冰廠及冰鮮公司均不能送牛乳肉食等物至居戶歐人宅内現多無僕役市塲之肉肆均無肉食可賣華人步行至邊界者均爲軍隊圍住以火車押回香港 
　　二日香港電罷工情勢漸形嚴重罷工者分佈人家四周恫嚇仍未罷工之華僕今晨僕役已全體辭工政府曾請所用非華人之僕役投効服務第一注重各部之保護事次再從事其他役務衆皆一致歡應葡人各會社代表開會後葡領事願以葡僑聽政府隨意差遣大學敎授住宅及大學寄宿舍之僕役均已罷工中外學生均忠誠充當役務且以拈　法分派各役總罷工工會致書華人請於明夜一律停工 
　　二日香港電廣州電稱海員代表四人將於明日抵港諸代表有行事之全權大約同行者尚有廣州商會會員數人 
[紐約各報辦事人罷工卽息]  
　　一日紐約電紐約晨夕發刋之各報辦事人聨合會昨晩議决拒絶接受仲裁人關於薪金之决議並宣告罷工各報發行人雇用應急人員以免報紙停刋但今晨僅紐約導報及世界報出版篇幅均縮小未載廣告其主要新聞爲英公主之婚禮 
　　一日紐約續電報界職員聨合會已取銷罷工但因辯論公斷决詞過久故各報均不及照日常之篇幅出版該會議允接受公斷之决詞惟已舉派委員會與發行人磋商俾修改條件 
[英國機器工人勢將罷工]  
　　一日倫敦電機器廠主人與工人之會議未有結果各廠恐將於三月十一日停工 
[英國船業工人不允減奬]  
　　一日倫敦電造船業工人開會以一一三五四七票對一一零六二票否决减少戰時奬勵金之議僱主則堅主每星期减少十六先令六便士在理殊爲公允蓋目下生活代價漸低而造船業復異常蕭索也故僱主今已决議於三月十五日起實行减發工人現拒絶就商工部俾設立調查法庭之健議但職工聨合會或將以此議提父工部 
[南非罷工現象]  
　　二日約翰萊斯堡電當道復調警察二千名至里夫地方北郊昨夜已有電燈電氣廠現由投効者從事工作 
[英相與保守黨之不洽]  
　　一日倫敦電喬治氏貽書張伯倫氏事政界爲之驚愕愕此事雖尚未徵實但各晩報皆言喬治氏至少曾口頭抱怨保守混合黨一部分之不忠誠並微露不願再受有意侮辱之言語與詭謀查爭端之來肇於保守黨主席楊格爵士妨礙首相在新年初舉行總選舉計畫之行動楊格爵士後又在某處演說譏笑混合自由黨而置喬治氏所受張伯倫氏與白根海爵士忠助之質言於不顧保守黨領袖今日開會討論政治地位除固執之黨員願與喬治氏分裂外且有一部分黨員對於政府不能减輕所得税頗不满意 
　　二日倫敦電國會旁觀者意見以爲政治上大風潮殆不可免據英相喬治機關報每日紀聞之紀載混合政府之命運刻在飄摇之中而首相之辭職亦在兩可之間察喬治顯然先與張伯倫暢談此事繼乃形諸筆墨蓋欲以極明悉之文俾保守當領袖傳閱也每日紀聞稱喬治文中聲稱目前事狀不可持久覺以辭職爲宜統一黨領袖旋集議繼晤喬治告以願照常擁護之貝爾福氏且說明喬治辭職在國家上國際上之嚴重影響並力勸其仍爲混合政府之領袖首相答稱如欲混合繼續則保守黨領袖之入政府者必須爲該實際上之領袖重要統一賞員昨日集議但結局未定每日紀聞稱消息靈捷者以爲困難可望消滅但可處輿論多謂混合業已瓦碎不堪保全 
[新芬黨會議之爭辯]  
　　二日倫敦電昨夜新芬黨議會爭辯劇烈高林士責伐勒拉黨徒破壞愛爾蘭全國大會協議之精神並謂如不遵守協約則仍可訴諸國民國防大員稱臨時政府無約束愛爾蘭共和軍之權共和軍已佈置代臨時政府佔領業已退去之軍警駐紥地惟聲明此項兵士不干涉大選舉時民意之表示亦不反抗人民所舉出之任何政府國防大員又言及共和軍人在南鐵泊萊立没收私産强迫收捐事謂一部份高級軍官略有不守法紀之行爲此乃因一部份軍隊不歸總司令部直接管轄之故他處亦有類此情事但總司令部已設法糾正之 
[英國之減政問題]  
　　一日倫敦電今日下院討論吉狄斯委員會之條陳時財政大臣賀恩斯稱條陳中有减發敎員薪俸不收六齡以下學童兩項已由政府拒絶學校所施醫藥上之注意大有益於幼童之衞生至於敎員補助養老金經費之議政府業已贊成關於海軍事件海軍部與吉狄斯主張之異點殆全在人的問題吉狄斯擬將海軍减至八萬八千人而海軍部則允减至九萬八千人政府已核定以减至九萬八千人爲最小數下届年度海軍經費想可更 
减以言陸軍則陸軍部已允减去經費一千七百萬鎊裁去三萬三千人此舉等於裁减步兵二十四大隊騎兵五聨隊砲兵十分之四吉狄斯委員會裁兵五萬四千之主張已减至三萬九千人因印度政府更變其對於所需英兵額數之意見也陸軍除印度與殖民地外較諸戰前可减去二萬人戰初共調兵六師赴海外今若有事變發生則第一個月僅可調出兩師耳飛行隊經費今年爲一千八百五十萬鎊明年減至一千零五十萬鎊帝國國防委員會現已研究可否設立國防部之問題賀恩斯繼述工部衞生部等裁减經費事宜謂政府迭接商界重要團體之請求及海外各處之來電故認裁去海外商部一舉爲不當但願减其經費四萬八千鎊而委員會主張則欲减其經費九萬四千鎊賀恩斯末稱委員會主張共减九千六百萬鎊政府已認减六千四百萬鎊内有一千一百萬鎊則爲因華會决議之結果而省下者政府擬竭力撙節能將下届年度之臨時預算減少五千四百萬鎊但逆計計預算約爲四萬八千四百萬鎊而今年預算則爲六萬六千五百萬鎊云 
[美參院批准雅泊條約]  
　　二日華盛頓電參議院已批准雅泊條約未附保留亦無修正參議員六十七人内有民主黨十三人皆投同意票而投反對票者計二十二人内有共和黨波拉氏法蘭斯氏約翰森氏三人民主黨所提出擴張美國在代管島嶼上條約權利之修正文以五十票對二十二票否决之雅泊條約旣已批准洛志氏乃提出太平洋公約 
[中法實業銀行訟案]  
　　二日倫敦電巴黎消息稱中法實業銀行經理斐諾特氏呈請交保出獄未蒙核准檢察官已聽取該銀行董事十人關於董事部承總董意旨於一九二○年一月以二十萬佛郎送與裴諾特一事之供詞聞裴諾特已向另一法庭起訴 
[美國航業補助金議案]  
　　一日華盛頓電哈定總統已向國會提出每年航業津貼金三千二百萬元之計畫此欵由美國關税收入項下撥出十分之一以凑集之僑民由外船載運者不得逾十分之五航務部之船隻可以出售而售得之欵可充作建築借欵之經費哈定總統又主張准鐵路有權與航業公司聨合經營並主張實施商船法所載美船所裝通運貨物其輪船鐵路運費從優减輕之條例哈定總統勸美船之保險費勿較外船爲高謂外國商業必有大競爭美國宜自覺悟而抱經營美國自己商務之决心又謂美國戰時噸位之增置爲美國試置噸位之冒險行爲因成本鉅昻試驗遂失敗 
[英太子游程變更]  
　　一日拉賀爾電英太子本擬閱兵士大操嗣因節費起見停止大操故其游印程序稍有變更今晨在此檢閱警士四百人會操後赴兵營慰勞從前參戰兵士午後應立法院園會之請晩餐後起程赴傑墨 
[各國近事記]  
　　二日倫敦電雅典電稱法船愛斯波瓦爾號已經開釋貨物均卸下 
　　二日倫敦電現信印度總督與瑪特拉斯及孟買知事會商四日後已有重要决議該會議頃方告竣 
　　一日開羅電愛蘭貝上將今日由倫敦回抵此間大受歡迎 
　　二日巴黎電德國頃繳付第五批賠欵共三千一百萬金馬克 
　　二日海牙電國會否决撥百萬基爾特充俄國賑欵之動議内務大臣稱國家財政地位未能出此惟政府擬鼓勵私人助捐 
　　一日柏林電歐戰中有名之德將今晩聚宴時决議邀集舊日陸軍參謀人員設一會社 
　　一日東京電據確實消息大連赤塔政府代表已承認日本所提出海參崴不建防禦工程之要求現信赤塔當道希望在日諾瓦會議得各國承認遠東民國故有此　議最後條約不日告成 
　　二日紐約電顧維鈞博士已啓程赴倫敦 
　　二十七日長沙電南軍迄今尚未見有何行動桂林消息稱南軍非至天氣轉暖不致出發 
[公電]  
　　第三届國會議員通電各巡閱使督軍省長各都統各省議會敎育會商會農會各法團各報館鈞鑒今轟動全球之華府會議業已閉幕其最大關鍵則在四國協定作太平洋十五年和平之保障蓋即予我中國十五年猶豫之埘期我國家之成敗興亡我民族之盛衰福禍胥於此十五年中决其命運思之膽裂言之舌僵嗟我國人能不急起直追以求免此浩刼溯夫華會之說其名雖在減軍備其實則專對我華彼旣予我以千載一時之機又加我以萬衆一心之力意必無謀不遂如願以償乃何以效果之收多虚名而少實惠利權之挽輕已往而重將來此豈外援之不厚哉抑亦内力之不充也蓋民主之國會爲外交上之主體决謀授策計效程功如美之參議院注重於吾青島問題日本雖强卒爲讓步是鄰國國會猶有如此之效力設吾國會成立縱强弱異勢詎無小補可言如日本對於二十一條謂爲手續完備我代表豈不知以未經國會通過駁之奈無國會失此有力後援也又如日本索以三千萬元方允贖回膠濟我代表何不可以須經國會同意拒之奈無國會少此伸縮餘地也然此皆屬往事可列諸不追溯之條惟來者困難更多匪特華會所締各項條約皆須交由國會審核承認卽華會對於我國家統一裁汰軍隊設立鞏固政府皆有種種警告何一不待國會而進行故辛博森氏由美國回華即倡言辦理華會善後非速召集國會不爲功我不自圖恐將有人越俎况財政幾遭共管再無國會爲之監督安望公開尤痛者憲法迄未告成致演成今日亘古未有之怪狀乃憂時之士鑒於國事之紛擾政局之飄摇遂有國是會議國民會議等之發起但使爲國謀福利實亦同人所歡迎事可相助而成道則並行何悖惟國會爲國家組織之要素立法固爲專職制憲尤其特權若凡不經此法定機關卽難强人以服從義務則此攻彼詰永無寗斯近如内閣迭更遠如憲法修改即其證也今欲求中央政府之鞏固國際地位之增高舍速召集全國民意所託之國會外更有何妙法可施况西南所爭執者原爲合法國會茲果能依法成立護法者終必贊面是欲謀統一者更不能不先以合法國會爲之媒介如欲另開門徑將無人不可反對即無時不伏亂機故與其冒不韙而治絲益紛曷若羣策羣力促成此立國之常經俾得有循行之正軌在政府原不欲有此監督以束縛自由殊不知前清季年拒開國會宫門喋血社稷遂屋然當時皆君主臣奴猶得熱心勇往况國已民主人人有應盡之責任同人忝膺衆選尤屬責無旁貸義不容辭惟望未辦選舉各省區長官趕辦選舉以免政府有所藉口並請聨同已辦諸省督促政府進行完此三權興彼百廢免厥奴隸保我子孫嗟嗟機不再來時尤易逝迫呼將伯無任主臣蘇皖魯晋奉吉黑甘新蒙青海等十一省區衆議員魯式榖吳榮華彭占元劉培潤蘇長庚劉文田葉成玉梁慶國安大榜柴春霖康梓林楊異馬朝棟吳鵬宋恒森張啓後程源衞沈蕃孫銘王鴻藻楊源蔡培李楓岑謝述曾楊柏榮郭象伊梁宗拯劉恩格劉長第劉先民姜慶元姚德興喬映霞劉傳琮鄭林臯蕭書春馬希元賈壇胡汝翼馬廷璧乙不拉引加拉麻和浦武林泰張文等一百九十五人同叩東印 
　　孫傳芳反對九六公債電各報館均鑒查民國十稔以來國家度支專以借債爲生活而主持財政者亦莫不以借債爲手段蓋以借債成則回扣嬴餘皆可飽私人囊槖至用途之若何不計也抵押品之若何不計也於是主持財政者迭爲消長國家債務則繼長增高抵押品亦一摘何曾稍有國家及民生之顧念其如碩果之存者亦祇此鹽餘一項耳夫鹽餘之在今日其維繫國家命脈與保持國家地位關係至鉅迭經吳巡閱使劉盧兩總司令曁浙蘇鄂省各軍民長官通電陳述至詳且盡即令財政急迫用途正當而環顧國情外觀趨勢尚不肯孤注一擲况以償還私人銀行舊債不惜折扣高利以冀挖肉補瘡人非大愚吾知其必不爲也且張弧自入民國即綰財政國家狀况當可洞悉又何至喪心病犯若此乃今則以九千六百萬鹽餘公債之提議始則以去津爭繼則以去就爭其毅然决然求其發行者斷不祇爲維持私人銀行之利益試思國家選舉囗囗凡壟斷政權植黨賄收而利用此公債以移花接木者恐又在彼不在此也傳芳分屬軍人怵目時局愛國一念未敢後人倘因此公債發行引起國内禍變之相尋或竟以抵押無物致繼掌財政者敢於盜國皆足種亡國之因千鈞之重懸於一髮願我邦人君子急起直追合力以爭傳芳不敏願執鞭以從其後也臨電迫切佇盼明敎長江上游總司令孫傳芳叩儉印 
　　張福來等反對九六債電各報館均鑒慨自時局蜩螗國計維艱茫茫禹甸满目瘡痍當此存亡危殆之秋宜如何培養元氣保延國脈乃當局不思所以調劑之方反一意孤行擅發九千六百萬之鹽餘公債以增人民之負擔意陷國家於破産若非喪心病狂何能出此查立憲國家之通例凡募集公債非先表示用途提出閣議復經國會通過不能擅自發行今政府財政當局未經以上法定手續卽貿然發行九千六百萬之鹽餘公債其違背約法蔑視民意利令智昏莫斯爲甚况近來各省軍民官以國家財政之種種黑幕足以亡國所以主張財政公開宣佈用途者原期昭示國信欵不虚糜耳乃墨瀋未乾而當局卽敢倒行逆施弁髦輿論悍然行之而不顧迨經各方函電交責而財政當局猶復巧言如簧多方掩飾然推其所以施此鬼蜮伎倆期在必行者亦不過欲達其朋分回扣之目的而已福來等厠身戎行本不敢干預國家大計顧以此項鹽餘固爲國家命脈摨攸關亦爲國軍餉源所攸賴今財政當局旣敢竭澤而漁置一切而不顧是有意破壞中央威信置我軍民於死地也福來等一息尚存未忍坐視特此通電以貢愚忱藉促當局之反省以期保全夫國脈人之愛國孰不如我尚望邦人君子急起直追協圖挽救是所盼禱鄂前敵陸軍第二十四師師長張福來參謀長魏寳琳第一混成旅旅長張克瑶參謀長黄爾乾第二混成旅旅長寇蔭傑參謀長黄海泉第三混成旅旅長胡念先第四混成旅旅長劉佐龍參謀長黄德煊補充旅旅長林起鵬參謀長魯鍾鑑十二混成旅旅長葛樹屏參謀長劉潤生十三混成旅旅長董政國參謀長楊周昌十四混成旅旅長彭壽莘參謀長關際雯第六旅旅長楊清臣參謀長章文蔚四十七旅旅長王爲蔚四十八旅旅長蘇世榮四十九旅旅長王起貴五十旅旅長陳嘉謨團長雷長祿田種玉賀國光賈萬興劉鎭湘王桂榮李勝魁樊鍾秀李振東馮鴻澤晁全勝崔藎忠郭之楨吳文鎧郭敬臣劉玉宸吳耀齊劉煥森楊茂亭張廣瑞岳官中余蔭森陳德麟彭壽華牛拱辰同叩東印 
　　杭州鍾朗渠來申報館頃讀江蘇旅杭學會代電内稱法校開會互毆辱及鄙人等情全非事實乞更正鍾明渠 
　　浙江公立法政學校來電申報轉各界公鑒前昨兩日報載毆傷敎員學生等語係少數反對派憑空揑造並非事實除分别更正外特達浙江公立法政冬 
國内要聞 
[北京通信（檀）]  
　　裁員也控訴總長何張弧之多難耶 
　　北京官場部員與長官發生法律問題自民國五年内務總長孫洪伊交通總長許世英兩次訴訟之後久不再見長官鑒於往事各有戒心機關人員遂有增無減此次張弧到部裁去附屬之駢枝機關數處冗員汰去者近五百人聞者方以爲快然張對於本部職員則去取甚爲不公聞多由其左右親信爲政而張則無暇過問故其親友及挾有後援者亦被裁去不少事後又陸續調回向隅者不平此國民財政大會搆成之一種原因然尚未涉及法律問題也官塲頗重資格近日除實缺外殆以考試人員爲第一類分發人員爲第二類蓋均有法令爲保障者此次裁員分發資格者亦被裁十餘人旋又調回數人其餘乃大爲觖望遂由簡任職存記交部任用之張毓書等以部長違反命令濫用職權等詞向平政院控訴其呈文聞出某著名律師之手訪錄如下竊維國家政治根於法令法令者官吏所應從之行其職務非可故意違反者也職等供職於財政部或係簡任 
 
 

Page 7

 
 
職奉大總統明令交財政部任用或係薦任職由國務總理呈請分發財政部任用奉大總統令照准前後奉財政部令派充參事上辦事曁會計等司辦事等差勤愼服務向無遺誤乃十年十二月二十七日財政部第三百十七號令開均作爲名譽職無庸到部辦事等語閱之不勝惶惑查職等旣係奉大總統令交部分部任用人員實取有文職任用令第三條第三項曁第四條第四項之資格且經財政部依文職任用令第九條之規定派有差務現任財政總長張弧何能以個人意思濫用職權無故擅令無庸到部辦事其所發布之第三百十七號部令顯係違反大總統命令實無疑義又查文職任用令考試及格與甄用合格并列是兩項資格本爲同等今財政部於考試及格者一律留部於交部分部之人員令其無庸到部豈交部分部人員之奉令爲無效乎又查財政部第三百十七號部令之發布藉口於節減經費試問非奉令交用分部任用之人員所支經費果認眞裁減否查財政部總長張弧呈報大總統文稱擇其夙著資勞確有職務者仍行留部服務其資勞二字不知作何解釋先以資論究以有簡任職薦任職奉令交部分部人員爲有資格乎抑以尋常調部人員爲有資格乎究以合於文職任用令之資格爲有資格乎抑以不合於文職任用令之資格爲有資格乎此次留部人員無資格者正多而對於職等之資格反一概抹煞此其呈報不實者一再以勞論職等或係在部三年以上或係一二年以上均逐日到部辦事比較此次留部人員之在十年十二月二十五日以前未曾一日到部者試問孰有勞績孰無勞績再就職敏書而言因在部辦事異常出力曾於九年一月一日奉令給予三等文虎章且於九年十二月奉部派赴山西河南等省接洽事宜並奉派審查德奧債務是爲無勞績乎以視向不到部或到部不辦事而留部之人員試問孰有勞績孰無勞績今財政總長以彼等無勞爲有勞以職等有勞爲無勞此其呈報不實者二况三百十七號部令發布之後陸續調部者實繁有徒可證其非眞爲節減經費且三百十七號部令中無庸到部人員亦多陸續調回尤足證其措置之失當總之職等旣奉大總統令到部卽不能以部令令其無庸到部財政總長張弧所發布之三百十七號部令確係濫用職權違反大總統命令其十一年一月呈報大總統文又復呈報不實茲謹依行政訴訟法之規定提起訴訟敬候裁决取銷其處分再財政總長張弧之違反大總統命令是否於官吏違令懲罰令第一二之規定相符並請鈞核謹呈平政院 
[物色中之組閣人物]  
　　鮑貴卿與錢能訓時局不决繼任内閣固無從說起然内閣繼任人物之爲誰何實解决時局之一大關鍵若此席毫無接洽不但臨時找不着人此刻亦無從持向各方磋商故日來公府 
方面對於繼任人選深爲注意前日東海特召鮑貴卿入府磋商此事鮑氏力以病正服藥醫生未許出院爲辭東海催迫再三信使絡繹鮑氏辭不獲已遂於昨晨（二十八）八時力疾赴府東海比表示責成正式組閣藉解時局糾紛之意並謂「霆九組閣非獨余願寄重即雨亭仲珊子玉三方面亦均能满意」鮑氏力言「貴卿夙病不除醫生謂宜靜養即陸長一席亦早擬懇辭更何能勝此繁劇且貴卿武人不諳政治尤萬難擔當閣揆重任務懇元首另覓賢能否則决將陸長一併辭去」云云東海見鮑意决絶謂容再緩商鮑遂興辭而出仍回協和醫院並聞東海最近致王士珍手書曾言及屢次勸駕未見允許旣始終高蹈不肯出山自未便十分相强現在求比較適當之人物當推鮑氏聘老與鮑氏交誼甚切幸爲勸挽共濟時局可見以鮑繼任說呼聲之高但另一派人之觀察謂鮑氏决不肯就最後之解决或歸諸錢能訓因錢氏素爲東海所倚重也惟顔惠慶之不願再幹似已不成問題昨日閣議散後顔氏曾入府謁見東海仍懇切辭職東海雖加以慰留但已不若前此之勉强惟囑再行支持數日大似繼任者之已有幾分把握也 
[九六公債將成流産]  
　　國民財政會請願撤銷 
　　九六公債自條例頒布後外間反對者甚多聞昨日（二十八）閣議席上曾討論及此由董康報告償債委員會開會情形並主張將九六公債暫行封存俟還債之時再行發封張弧謂封存固無不可惟目下財部之抵押品業已凈盡無處借欵軍警餉皆無從發放只得暫以九六公債押放各項要需俟實行償債之時卽可將原在各銀行之抵押品取回另行騰挪押放之公債亦可取出以足九六原數完全　於償債委員會云云因此閣議對此問題並無結果又據深悉個中情形者謂此次張弧發行公債實預取得某有力方面之同意故張頗以爲得計不料近日洛陽方面反對至烈電報之後又繼之以聲言與財部脱離關係之函而某有力方面之態度亦已變更且英德美三國銀行團中之有債權而此次償還支配未及者亦紛紛反對勢力甚鉅理由亦極充足又近日鮑貴卿氏組閣之事將成事實張弧因不满於各方其地位亦已動摇具此種種原因張弧雖出死力進行但恐回天無術鹽餘公債或終至於流産亦未可知耳」國民財政大會代表余壽仁劉冕執王愷憲等十餘人前日（二十七）因反對九六公債事至府請謁隨將呈文遞上轉至償還内外短期外債審查委員會由會長董康接見劉冕執發言謂代表等前晤張財長說明貴會無存在之必要各情當荷張氏深韓此言今貴總長旣已就職如以後國民不承認此項負擔或發見審查有不當處貴總長安能卸責明者見事於機先請貴總長即行辭職云云董謂發行公債乃政府之行動余（董自稱）僅負審查責任當以法律良心兩項爲前提以副國民之意繼由王愷憲等發言均請董勿就此職談話約一小時之久旋即興辭茲將該會上公府呈文披露如下「爲償還内外短債債券　國殃民懇請停止發行以維財政事竊惟國家之安危繫於財政財政紊亂國家基本隨之動摇民國紀元於茲十稔新舊國會中道天殤國家財政未有合法機關爲之監督財政當局乃得上欺元首下朦國人濫用職權營私舞弊歲計之出入旣無預算以示凖繩復無决算以備審核浮報支出藉肥一己之私囊搜括税源濫供公債之擔保或勾結銀行通同作弊提高利息攫取回扣卒至國幣空虚百政廢弛金融擾亂實業凋殘内之則民怨日深釀成羣衆暴動之禍外之則友邦思逞倡爲共同管理之謀國勢凌夷於茲已極方謂財政當局值此危極迫切之交自當力矯前非亟圖挽救上以副大總統宵旰憂勤之意下慰舉國人民翹首望治之心不意邇來財政當局更議發行九千六百萬巨額之債劵用以償還舊債名爲化零爲整避重就輕實則對於零星重利之舊債與以確實之保障對於關税鹽税之餘欵杜絶將來之用途託詞整理以塡私人之虧空藉口償還以助銀行之盤剥實甚於飲鴆止渴跡近於掩耳盜鈴本會詳加究計以爲此項債券不可發行之理由厥有三端謹爲大總統縷析陳之查募集公債須由國會議决臨時約法具有明文此項債劵旣未經國會之承諾復未得國民之贊同僅依據條例遽予發行實爲違憲之舉將來國會依法追究責有攸歸此不可發行之理由一也此次財政當局指定應還者多係從前財部與銀行勾結重利盤剥之内債舉國人民方將要求財部宣布舊債内容組織大會切實清查以清積弊而絶後患在未經國民大會清查以前應即停止支付本息爲國家之財政留一綫之生機若再募集不利益之新債償還不正當之舊債則財政前途將蹈於萬刼不復之地位此不可發行之理由二也此項債劵係指定鹽餘關餘爲之擔保爲國家行政經費之所自出今發一種公債而以兩種税源供其擔保則將來政費更無法以資挹注中央政務將因此阻其進行且現在鹽餘主管官署曾經指定百萬元以充軍警之費將來關餘全國人民亦希望劃歸敎育實業之用若此次盡行抵押則京師治安旣岌岌可危人民反感將日甚一日殊非國家之福此不可發行之理由三也按此三種理由關係至爲重大應請大總統俯順輿情收回成命速飭財政當局將此項債劵停止發行用袪流弊抑更有陳者最近財政當局因發行此項債劵招致人民反對復組織償還内外短債委員會查該會名爲審查舊債之内容實則藉口爲非法之保障無論審查結果是否良善即此不正當之機關已失法律之依據國民萬難承認伏懇鈞座乾綱獨斷立飭撤銷並令財政部迅將内外債合同内容宣示國人以昭大信而符法治國家幸甚人民幸甚 
　　又該會於二十六日發出通電云竊以財政當局發行九千六百萬元之債劵違背法律擾亂金融杜絶税源阻害庶政禍國病民莫此爲甚前經本會個日通電全國表示反對想邀亮察乃財政當局旣因一己之私肥不肯輕輕放棄復慮羣情憤激急謀所以欺朦遂利用公開財政之美名實行包辦審查之政策頃已設立内外債劵審查會呈請派定審查員數人名爲審查内外舊債之内容實則欲便發行九六公債之違法行爲由審查會分負其責該會組織根本係政府自行商定會内人員亦由政府私自指派無論審查結果是否良善即此不正當之機關已失法律之根據不爲國民所贊成蓋監督財政本爲國會職權國會未開以前惟有集合各省區議會及農工商學各會所組織之國民大會可以代行其職務現在政府之審查會旣非由國民組成即無審查此項債務之職權審查結果當然不能承認卽令九六公債財部悍然發行舉國人民完全認爲無效將來國庫亦應拒絶償還除呈請大總統廢止九六公債條例及取消償還短債委員會外特此電達務迄萬衆一心共圖挽救不勝迫切待命之至國民財政大會叩寢 
[償債委員會第二次開會記]  
　　國聞通信社北京通信云自政府發行九千六百萬鹽餘公債以後各方面紛起反對政府爲緩和空氣起見乃設置所謂還債委員會以司法總長董康爲委員長委員分子則以法官爲中心而參以審計院·商會·銀行公會人員債權者之銀行及債務者之財部均得派員出席以備諮詢但無發言表决之權該會之如此組織其形式頗類似一特别法庭從而審理此鹽餘短債之糾葛債權與債務者立於原被告之地位第不知當局此種苦心其結果果如何耳 
　　該會於前星期三（二十二）在銀行公會開成立會當時議定先着手審查債欵合同及用途每星期一三五在司法講習所開會星期五日第一次開會祇談及分部審查支配决定債欵合同有關法律以法官主任其事用途主任則以審計院委嗣充之至二十七（星期一）二次開會亦祇議及該會如何進行方法尚未至着手實行審查也午後三時開會正副委員長爲正副主席除原派各員外又有新加派之委員五人出席據報告係因原有委員人數太少審查等繁故呈請公府加派法官尹朝楨王淮琛二人又審計官嚴鴻容馮閱模陸鴻吉三人又延請洋員葛諾發·寳道·土屋禎二三人出席備審查外債合同用途時諮詢主席報告收發文件後其所議决各項如下 
　　（一）准許全國商會聨合會參加主席報告接全國商會聨合會來函以此次償還内外短債旣設委員會取公開形式京師總商會且得派員參與但鹽餘公債發行全國商民均有負擔不獨京師爲然故該會代表全國商會要求亦派員參加付表决一致贊成准其派員參加委員會 
　　（二）保管九六公債全額非得委員會通過不能發行此係由主席提議以據報紙所載及外間傳說財政部未得本會同意已將公債四千六百萬發交銀行公會而市上則已發現此種債票且傳財部有挪用債票充軍政費之說政在債欵合同尚未審查債務未至算還之時債票尤不能動用此事應公議辦法銀行代表起言財部確已將四千六百萬債票交銀公會保管緣現在委員會審查合同等等頗需時日各銀行號爲債權安全計故要求交由銀公會保管並未即行算還各行號外間所發現此債票想爲財政部所發出緣四千六百萬係還内債餘五千萬財部曾聲言扣存五百萬因將來以債票償還内外債後其從前抵出之確實擔保品有可收回者當然可作爲正用但目前軍政費急需不能久待或將先以此債票挪用衆以委員會審查未竣市上已發現債票殊屬不妥委員會負有責任以設法制止遂以呈明大總統將債票全數交會由會交中交兩行封存非經委員會通過不得發行其有已流入市上者應責令財部收回付表决一致通過 
　　（三）調取賬簿文件層次該會業已函財部調取債欵合同及與債欵有關之簿册文件銀行方面賬簿之調集恐審查時有必需又恐有窒碍蓋如在營業時間需用之賬簿其調取有困難也當議决先由鹽餘債權各行號將與債欵有關之賬略及文件抄送到會如仍發生疑義時再臨時調取原賬 
　　（四）還債範圍之辯論某委員對於還債範圍提議於審查債欵合同等之先當議定原合同如非指明以鹽餘作抵之債欵不能照還因此次財部所開列者内外債共一萬萬有奇其間有並非鹽餘抵押之欵亦行加入其内不免有取巧情弊且債票數祇九千六百萬且須折扣還債其數當然不敷則雖清算償還後仍有未還之債將來或不免再有償債事件故無寗將不關鹽餘抵押之債欵一律剔除使確爲鹽餘抵押之債欵或得全數償清銀公會代表對此頗有爭論以所言誠是但還債範圍銀行與財部已有合同規定固未便再行變更即所言未指明鹽餘抵押之債欵亦誠有之但當時每多註明以儘先收入爲擔保則鹽餘亦未始不可謂之爲儘先收入究竟此種擔保之債欵是否償還又應須先加解釋矣爭論結果决俟審查時隨後再行酌議　 
　　至此由該會秘書分散所印借欵調查報告書格式散布主席諮詢衆意如無異議卽按照辦理衆無異議大約星期三日開會當有審查報告提出討論也當議事完畢之際主席諮詢各員尚有無何種提議商會代表周作民乃因全國商會聨合會之加入自請退出還債委員會其理由係因全國商會聨合會當然包括京師商會在内不必重複派員聞下次開會周將不出席云 
[膠濟路督辦之人選]  
　　北京各團體贖路委員會以膠濟路督辦人選問題重大如政府任命不得其人該路前途不堪設想乃近日各官僚政客各方奔走運動斯席甚力該會昨特發出通知召集臨時會議討論對付方法茲將其通知原文錄下逕啓者膠濟路督辦人選問題前經本委員會議决該督辦資格（一）在政治社會上無劣跡並非親日者（二）有充分鐵路智識經騐並素孚衆望者否則誓不承認然未議及進行立法頃聞王占元周自齊等軍閥財閥以及無聊政客腐敗官僚各方運動甚力政府不日擇一任命時機迫切稍縱即逝茲定三月一日午後三時仍在宣武門内剛家大院四號開臨時緊急會議集議對付方法務希届時出席協謀進行是荷 
[外交聨合會根問梁士詒談話]  
　　上年十二月二十九日梁士詒與日使小幡對於借欵贖路之談話眞相始終未明各團體外交聨合會前向外部質問要求答覆外部已於日前正式答覆該會惟其覆書内對於梁氏當日與日使談話僅謂外交方針未變至個人言動旣未預聞恕不奉答等語則外部對於梁氏並未允借日欵之說亦未敢爲負責任之聲明而昨有某方面所得消息是日梁氏在國務院會見小幡時中國方面有外交部參事熊垓在座日本方面有參贊西田耕一在座其所談之事非絶對無法證實故各團體外交聨合會擬先直接函梁氏請其就十二月二十九之對小幡談話明白宣布俾外間懷疑可以盡袪倘梁氏不允再籌其他辦法未知梁氏得此函後如何解答也 
[法國退欵與敎育基金]  
　　國立八校校長蔡元培等請撥法國退還庚子賠欵劃定半數充作各該校基金並請參加此項賠欵委員會聞國務院對於此事已接財部覆文略謂准貴院函開准國立八校校長蔡元培等呈稱法國庚子賠欵退還請均配用途酌撥國立八校敎育基金並聞政府對於此項賠欵擬組織委員會商酌分配用途應請准予參加呈請查核訓示等因抄錄原文函部核辦等因到部查該國退還庚子賠欵用途尚未分配原呈内稱請將此項退欵半數撥充國立八校基金等語自係爲維持敎育起見將來政府組織委員會應卽准予參加以憑分配 
　　日前國務院以交通大學基金事函致財部昨該部已有復函原文云爲咨呈事准貴院函開准交通部提議交通大學經費擬請於法國退還賠欵内及增加關税收入内各指定百分之幾爲該大學基本金敬候公决等情茲經提出國務會議以此案應由財政敎育兩部派員會商通盤籌畫提出具體辦法函部查照辦理等因到部查法國退還庚子賠欵及增加關税現在尚未實行交通大學經費究應指定百分之幾撥充基金應俟實行後再由本部會商通籌核辦除分行外相應咨呈貴院查照可也 
　　中華職業敎育社黄炎培等因法國允等庚子賠欵若干撥充敎育經費呈請國務院將該欵劃出一半專充職業敎育基金昨財部已咨復國務院略謂准貴院函開據中華職業敎育社黄炎培摺稱報載法國退還庚子賠欵政府備作敎育經費擬請劃出一半專充職業敎育基金等情抄錄原摺函部核辦等因到部查法國退還庚子賠欵撥充敎育經費若干尚待支配原呈所請於撥充敎育經費項下劃出半數專充職業敎育基金一節應俟敎育經費支配已定再行酌核辦理 
[京學界之贖路運動]  
　　北京學界集股贖路會邇來對於會務積極進行於日前特派宣傳委員周宣德高松秀等分向京内各校宣講周宣德於二十七日持該會公函往訪北京師範校長比蒙接待並訂翌日午後允爲召集該校敎職員學生等聽講是日周氏講演約費一小時之久首述膠濟路之地位與我國交通上之關係繼謂投股贖路爲國人絶無僅有之機會及著手集股刻不容緩之種種理由末謂學界集股贖路會已將認股書認股證印好不日分送各校不特學界同人各應量力入股即對於其他各界國人亦自負有勸導之責任聞當時聽者頗爲感動今日（一日）第三中學已約周氏前往講演又該會最近致全國學界通啓云溯自五四以還吾學界同人呼籲奔走不遺餘力者厥惟山東問題現在贖回膠濟路永歸民有旣成爲全國一致之主張我學界同人責無旁貸尤不可不急起直追斬其實現敝會自組成以後曾草布宣言諒蒙公鑒正在集會籌欵積極進行惟茲事體大獨力難擎深望全國學界同人各就所在地方從速分别組織贖路團體以資聨絡而便推行並希將組織情形隨時見告是爲至幸抑更有進行凡事知之尚易行之維艱此次贖路運動關係極大自非徒託空言所能蕆事敝會迭次集議曾假定幾項辦法茲附陳左右以供參考（一）主張小額股本每股五元以期發展國民經濟（二）主張以各地方關於贖路之合法團體爲單位各公推代表若干人共同組織大會議决一切重要事項但各團體取得派遣代表之資格須實收股本在萬元以上者其不足萬元者可合數團體派人與會（三）代表會議地點須擇全國適宜適中之處由多數同意决定之（四）會議時期不容緩縱即使接洽籌備在在需時敝會主張六月一日以前必須集合以上辦法是否有當尚希不吝明敎公感良深北京學界集股贖路會會長蔡元培副會長王家駒 
 
 

Page 8

 
 
自由談 
遊記 
[遊羅馬敎王宫觀名畫記（十）] [  汪筱謝女士] 　　 
　　再至來勿兒Ｒaphael畫室共分四座爲尼古拉司第五Nicholas時所造用以爲敎會中聚會者當一五○八年來勿兒離勿老倫司Florence方二十五歲受聘於敎王求理第二Julius命作此畫時敎會中方辨論聖餐事來勿兒即以此爲題結果甚佳此四室當敎王克來蒙第七時ClemensVII曾遭兵燹至克來蒙第十一IClemensXI時重後修整然已殘缺不全矣 
　　來勿兒生於一四八三年之耶蘇受名畫家指導及長遂爲羅馬第一畫家伊之油畫世稱無價之寳故必懸於最有名之宫殿中方稱適當 
　　其中一幅繪敎王利亞第三LeoILL及第四LeoIV時事當八四七年敎王利亞第四在位城中大火聖彼得禮拜堂幾被焚敎王在此惶急中立宫前畫十字架火立滅人民無論男女均長跪向天祈禱其惶急恐懼之狀畫中能一一顯出此爲來勿兒一生最足珍之作品 
閑話 
[巴黎女性觀（一）] [  昭實]  
　　身入巴黎市頓覺環境狀態不同似其中别有一種精神以左右之欲以極簡單語描出此種精神厥惟表示「女性」之「嬌小玲瓏」四字 
　　巴黎華奢甲天下一切事物以嬌艶爲上乘如起居服御之繁美尚爲吾人尋常决料所能及予亦無復贅言其最奇特者莫如革脊精裝彩繪精印表裏縱横無不嬌艶之出版物歐洲戰後研究東方文學之書漸多但法人對於此等書籍似乎别有風味非若德人之專在哲理法德相衡春華秋實有不能强同者年前巴黎市美術中心點布拿霸路ＲueBonaparle第十九號宫氏書局HPlazza出版之東土光華集ExOrientLux首列第一卷即爲中國詩法文譯本法文標題LaFlutedeJade漢文名「玉笛」以Jade爲玉以Flute爲笛大有形聲兼善之妙其第二卷以下乃從阿剌伯等文學傑作迻譯而來若即此蟬聨而下能遍呈東方各國古文明色采於此若干册子之中洵足煌然成巨觀而爲藝術界一豪舉 
劇談 
[養成滬上名角的秘訣（二）] [  鄭鷓鴣]  
　　每晨六時起床先半小時由跟包的喚醒起身後偕僕一人緩步至徐家匯或靜安寺一帶荒野呼吸新鮮空氣向池塘邊際高聲喊呌數次藉以練習嗓音約半小時歸庽盥洗後由跟包的進以蓮子湯南棗白木耳等物至九時命私房琴員吊嗓子唱「西皮」「二簧」「反調」各一段休息之時要靜坐且忌多言多言則有傷元氣十一時午膳佐食之品鷄牛羊及鷄子（卽鷄蛋）最好忌食猪肉因爲猪肉易於生痰于嗓子不利飯後在庽舍附近散步十多分鐘回庽假臥一小時到兩點鐘時再由人喚醒換了蔟新入時的衣履預備出發到各熱閙地方去出風頭不宜步行最低的代步須三灣頭橡皮輪包車一輛先至理髮店整容修面（以漢記爲宜該店是海上時髦朋友的化裝所）要多擦白玉霜重洒生髮水修飾完畢第一出發地點是先施永安兩公司遊行所在是「綢緞部」「洋貨部」「女色間」末後再到遊戲塲内的說書場和天津班每處各坐片時不拘男女或有來勾搭的總宜沉默寡言表示一種可望不可卽的態度等到萬家燈火時回庽晩膳十時歸寢」 
 
[前途之阻碍　]  
瑣聞 
[孕婦産妖] [  紓菴]  
　　有李某者居滬城内其婦懷孕三月而腹部膨脹已如足月昨忽腹痛如絞家人無所措置乃舁往西門外産科醫院診治某西醫愕然即施手術探腹内則似有物嚙指急退出斷爲妖胎非破肚不能出並保孕婦不遭危險遂施法剖腹則胞衣破處嚇然一猴形物手脚如爪满身披羽毛頭上有髮垂肩上長約七英寸口有三次露唇外如虎牙約三英寸雙目有光爾時蠕蠕而動狀欲自出醫生遂以鉗取之胞中仍有三月之胎兒因縫爲妖物抓裂之胞衣處納腹内今孕婦無恙仍居院中據醫生言再遲三日則妖物裂胞而出將嚙孕婦之臟肺云說者謂孕婦感邪所致又有謂遇祟之果或言婦素惡武人跋扈遂結此胎海内不乏格物家知而言之或能破人之或也 
小說 
[社會小說人間地獄（四二）] [  娑婆生]  
　　第七回蛾眉設阱泛宅浮家豺虎磨牙抽釐助餉賈大人回棧以後心中又喜又悶喜的是江蘇的釐局差使馳名全國得著了味道一定不錯現在以徐和卿的聲勢必可吃牢胡禮圖到手以後狠可以彌補彌補以前虧累悶的是這胡禮圖的面孔委實有點難看外加他那一把像煞有介事的鬍子格外敎人望而生厭和來没來往的時候見了面已有些語言無謂面目可憎若再去伺候他去翻轉來做他的屬員他那氣燄也就可想而知想到這裏不覺又把歡喜的心减了一半到底銀錢事大傲氣事小轉念一想不去管他且等揭曉下來再看如果局面好内容好講不起這句話瞧著孔方兄的面上就是低聲下氣些也還值得如果是一個有名無實的事爽性做一個傲骨嶙峋辭不奉詔的人物也可以令一班舊日同寅看看說我賈紫芝有骨幹打定主張便也放開一邊見機而作此時賈大人因昨夜没得好睡今天又走起太早忙碌了半日到覺有些困倦起來正想躺在榻上打個盹忽然他那家人走了進來手裏拿著一張名片回賈大人道黄表老爺從蘇州來的要見見老爺賈大人皺了一皺眉頭道是大表老爺還復三表老爺那家人道是大表爺賈大人心中一想伯潭比他兄弟稍爲好纏些但是也算個老江湖他來無事不登三寳殿一定有些什麽話說自家表兄弟也說不出擋駕的這句話便吩咐呌請進來一會兒賈大人的表兄黄伯潭推門帘進來賈大人接著因彼此有兩年不見便各寒喧了幾句賈大人問道你怎麽曉得我從廣東回來黄伯潭道是聽見上海一個朋友到蘇州說起的並且曉得老表兄不久就在江蘇要大得意了賈大人微笑道我們這種人現在還不算是廢料嗎那裏還配說得意黄伯潭道老表兄也不必太謙目今的政局又和初光復搗亂的時代不同了像老表兄這種老經驗舊資格的人正合潮流呢所謂人唯求舊我這次來一則好兩年不見得便談談二則自己賦閒了大半年大小兒上半年又完了姻明年春天三小女又要出嫁積累之身嫁娶紛來實在支持不下很盼望老表兄斧柯在手可以過來效效勞前幾年因爲老表兄在廣東路遠了不能執鞭隨鐙加之廣東情形一些不熟悉去了也不能替你盡一些力恐怕徒然負累老表兄至於江蘇一方面六二縣則有五十二縣全走遍的地方情形釐税實况雖不敢說了然於胸也可算一知半解光復以後雖是換了民國招牌還不是換湯不換藥江蘇的税所還不是前清的釐局變相自問久於此道所以知之較詳賈大人聽了心中不禁怦然一動暗想我如果得了江蘇釐局黄伯潭到是自家的一個好帮手呢 
[餘瀋] [  秋情]  
　　坐碧紗窓下看細君調鸚鵡喃喃作佛聲花香時透茶烟方清讀古今中外情史當以此樂爲第一 
　　門無投剌庭有落花古詩數章好香一片斯時萬慮皆寂一心唯凈可以彈琴可以讀佛秋情曰清福人間未有修到幾生消受 
 
 
 

Page 9

 
 
   
 
 

Page 10

 
 
國内要聞二 
[華會討論中國關税案經過]  
　　三代表來電彙錄 
　　修改税則行將着手頃從外交方面覔得施顧王三代表迭次報告華會討論關税案詳情電擇錄於下以供參考閱者勿以明日黄花視之也電文如次（一）本日税則會議主席提出議案内稱副委員會各委員於研究增加關税税則之税率以應中政府急需之問題深覺中國因養各省冗濫之軍隊致其公帑上遂有巨大之流出此等冗濫之軍隊大半爲各省軍人首領所統率且因其長此存在致成中國今日不定之政局故以爲此等冗濫之軍联隊立即大加裁减不惟可促進中國政治統一與經濟發展之機且可迅見中國財政之恢復是以副委員會並無干涉中國國内問題之意特爲欲覩中國之發展及自能維持有效鞏固之政府以期中國與各國之商務俱受其利之誠意所動并爲本會議係欲以限制軍備减削顯然大足妨碍實業與國民發達巨大支出之精神所鼓舞敢將應向大會提出一表示本會議之切望并具有對華友誼之建言謂中政府應迅速切實舉行裁减上開之軍隊與軍費云云（二）關於本日之華文電英代表所提出税則之協約草案如下内稱列席華府會議之各國協定各欵如左第一欵由中國與承認本約各國開一特别委員會籌設辦法以期迅廢釐金并履行一九○二年九月五日中英商約第八欵及日美條約同樣各欵所規定之條件在會各國互相協定若上項各條件實行遵守則該各國應守各條欵一切規定之拘束並進口税增至值百抽一二五亦在内第二欵現行之進口税則應立予修正並實行值百抽五其修正應由上海修改税則委員會照上次修正之大綱立予辦理至修正之進行應愈速愈妙而經修正之税則除候批准外應於公布兩月以後發生效力第三欵非至本約第一欵所指各節實行之時所有暫行各種規定均得適用并除遇該各規定發生效力外得由上開特别委員會審查之對與應納進口税之貨物該委員會得以其所協定之税率與條件核准徵收附加税此項附加税除遇某種奢侈品據該會意見堪負重税不致妨碍商務者外應有劃一之税率不得超過百分之二五第四欵（甲）此項核准立即修正之税則於修正事竣四年之後須另行修正以期確保税率與所指定按值抽收之税率相符合（乙）經此度修正之後應有每七年爲一期之修正（丙）爲免延遲起見上項之分期修正得按照特别委員會所定各規則實行之第五欵現行之海關行政制度不得變更第六欵凡關於關税之一切事務與約各國應有平等等遇與機會第七欵現適用於中國進出口各貨所徵收關税之减成辦法應廢除之第八欵子口税單除遇本約第一欵所計及之各辦法業已實行外應定百分之二五第九欵凡未參與華府會議之各有約國應邀請其承認本協約第十欵凡中國與承認本約之各國以前所訂一切條約其不合於本約條文者應廢止之（三）本日税則會議已定有一協約與昨日電達者相同第一欵在日美條約字樣之後換爲以期徵收該等條欵内所規定之附加税等語第二 
欵在愈速愈妙字樣之後加添以期自本會議告終後四月内修正完竣等語第三欵則經修正并剔除得以字樣以確係得增至百分之七五至修正之條文如下非至本約第一欵所指各節實行之時所有暫行各種規定均得適用并得由上開特别委員會審查之對與應納進口税之貨物該委員會應以其所定之日期用途及條件核准征收附加税此項附加税除遇某種奢侈品據該委員會意見堪負重税不致妨碍商務并其附加税之總額不得超過值百抽五者外應有值百抽二五之劃一税率第四欵現定分期之自行修正業經採用除第五第七外其餘各欵自應協同議定第五欵經鈞提議應使其服從中國之聲明並應作爲協約附件至論第工欵時陸路關税减成辦法英國贊成廢除但附以條件卽將中國在緬甸通商所有之互相讓與權利一同廢止是也日本則謂如連俄國在内之其他各國均表贊同則日本亦贊同廢除其餘除法國外各國均表贊同法國代表聲稱越南商務獨關中法兩國等語至主席則謂陸路關税减成辦法若不廢除美國不能承諾協約此項問題當交全體委員會核議至於奢侈品之附加税法國願承認值百抽五爲極則不用平常值百抽二五之税率鈞以此可創一重要之先例遂已承諾其議日本則提出債欵問題以爲應在特委員會解决之條件法國則堅持本協約中對與短期各債欵之償付應有明白之規定鈞力駁此議英國調和之修正如見於第三欵者業經法國承認鈞則以保留條件承認之關於海關行政日本代表則朗誦其宣言内稱鑒於該國在華商務之占有大部分希望日本所欲於海關得採用日員以爲公平之調劑及存儲海關税欵各節在特别委員會中能加以考慮法比和三國代表共同希望於海關中各添一位置經鈞保留中國得有提出其意見之自由至實行值百抽五之修正將與普通協約劃分以保此事之立卽發生效力并將再開會議以核准主席之報告也（四）今晨再議關税當將陸路通商減税辦法之議决案通過如左中國海陸各邊界劃一征收關税之大綱應予以承認並應交由第一欵所指之特别委員會商定辦法俾該大綱得以實行特别委員會倘遇昔爲報酬地方上之經濟益惠而許以行將廢止之特殊利益情事得有權秉公調劑之同時按照本協約所征之關税或附加税若有增加之處應以海陸各界按值征收之劃一税率行之顧代表謂所謂地方上經濟益惠者應明白僅指凡許此種益惠之各條約所載減税辦法之同等物而言法國代表亦表同意基鈞惠一月四日（五）全體委員會今日報告並關於税關協議共九段一如前次電達者請查照二十七二十八及一月四日等電顧代表表示同意但保留恢復關税自主問題候將來討論關於關税行政事附帶聲明所謂不變更現行制度者不得解釋爲預阻將來亦不得漸進於國家行政性質思特吳得云一俟中國情形安定後要求關税自主定當歡迎又對中國友誼的勸告裁兵及節用之提議亦經通過與一月三日電所陳者相同代表等未投票至撤退外兵議决案亦已通過見一月三日電惟第一段武裝軍隊等字樣後加入包括警察與護路兵數字代表等亦未投票基鈞惠五日 
[蘇省施行自治之籌備]  
　　本年四月一日爲施行期 
　　昨日内務部接到蘇省長王瑚籌備施行自治咨文云江蘇省長公署爲咨請事案准貴部上年八月元電以地方自治所有施行區域曁施行日期亟應呈請公佈實行囑爲迅速調查將可以施行自治之縣分先行認定電達並照調查册式造具表册另案送部其餘暫時未能施行縣分可俟具有施行之資格時隨時咨部呈請公佈等因業經通令查報並電復在案查蘇省濱江界海本爲文化之區民智開通多數傾心於自治惟各縣原有有自治經費前經令飭查復均以民國三年自治停辦後移作他用途現圖自治恢復亟待設法籌還適值上年各屬水災地方凋敝救飢拯溺之不遑更難别有所籌集雖同抱依法程功之願實多懷無米爲炊之憂迭經令催各道尹調查所屬各縣凡可以施行自治者均令切實認定具報其實係被災經費難籌各縣姑准暫從緩辦仍隨時籌備進行茲據各該道尹先後分另呈報前來本省長復核無異除將未能施行自治之縣令准暫緩以一年爲限外相應分别開單咨送所有認定施行自治縣分即希查照縣自治議員選舉法所定程序以本年四月一日爲施行日期轉呈公布俾資籌備實紉公誼調查表册俟另案咨送合併聲明茲將認定與展緩之各縣分别如左江寗六合句容溧陽金壇上海松江崇明青浦南匯金山川沙太倉嘉定寳山奉賢吳縣常熟崑山吳江武進無錫宜興江陰靖江南通如臯泰興淮陰江都儀徵東臺泰縣寳應鋼山蕭縣碭山（以上三十七縣擬請轉呈大總統敎令以本年四月一日爲自治施行日期）溧水高淳江浦丹徒丹陽揚中海門淮安泗陽漣水阜寗鹽城興化高郵豐縣沛縣邳縣宿遷睢寗東海沭陽滙雲贛榆（以上二十三縣擬准暫緩施行自治一年） 
[統一會將發生吞欵訴訟]  
　統一委員會五字久已不爲讀者所注意乃近日該會不但辦統一無成績而其内部且呈不統一之象聞該會各職員對坐辦屈映光日内將以「侵吞公欵」之罪向法庭起訴昨據該會中人云此事由坐辦屈映光與會計科長王琦不肯發放薪水而起日前庶務科長潘宗端曾對衆爲負責之聲明謂王琦於舊曆十二月確由財政部領到四萬四千四百元當時（指舊曆十二月）庶務科只領到七千元於前月二十二日又領到一千七百零六元前後共計領到八千七百零六元此外之欵不知會計科以作何用云云依庶務科之所報告則四萬四千四百元除去庶務科所領八千七百零六元應餘三萬五千六百九十四元再除去舊曆年内發放各職員薪俸一個月一萬八千元外傾應尚存一萬七八千元之譜此數尚足再發一月薪俸乃屈王二人竟不發放此中不知作何支用並聞該會以前尚有由財部庫藏司領出之一筆欵其數爲一萬元（中行支票五千元交行支票五千元）現亦存在屈之手裏總計爲屈所把持之欵將有二萬八千元左右乃最近屈私人以一萬二千餘元買置後王公廠房屋一座王琦於舊曆正月亦在各處豪賭該會各職員遂認該二人有侵吞公欵之嫌甚爲憤激昨日職員集議對待屈王二人之辦法已决定三項（一）向法庭起訴（二）呈請府院懲辦（三）宣佈屈王罪狀 
[熱察綏改省之計畫]  
　　張作霖擬將熱河察哈爾綏遠三特别區改建行省蓄意已久期在必行日前張氏邀請張景惠汲金純兩都統及馬福祥都統之代表王某到奉會商三區改省辦法以利進行聞討論結果决定計畫五項（一）熱察綏三特别區改建行省皆自本年四月着手實行一切制度均參照東三省之政治酌核辦理（二）該三區改省各設督軍即保張汲馬三都統改任至省長則均由各新督暫行兼任俟軍政權限畫清後再保省長（三）改省經費由該三區軍政費項下撙撥不足時由東省補助不必向中央請欵（四）改省後之行政區畫除各添設一道外並擬定熱河除承德平泉等十五縣外再添畫七八縣察哈爾除張北沽源等七縣外再添畫三四縣並將商都設治局改爲縣治綏遠除歸綏薩拉齊和林格爾八縣外再添畫五六縣召集境内候補縣知事以備任用（五）三區改省應先編練警察以辦理地方自治其名額熱區五百餘名察區六百餘名綏區三百餘名應由東省選派警士五百餘名分撥三區爲各新警之模範 
[京聞拾零]  
　　我國各縣訴訟事件向由縣知事兼理殊失司法獨立精神政府前因各國調查我國司法委員行將來華特令各縣恢復司法機關司法當局昨又通電各省限於七月一日一律恢復初級廳制原電略謂調查司法委員不日來華承審制度爲一種過渡辦法實與屬僚無異非速將初級廳全行恢復斷難望其獨立行使職權仰即令轉所屬限於七月一日一律成立實爲至要 
　　上月分鹽餘八百餘萬元存儲此欵之外國銀行原已决定卽日撥交我國政府並已備文通知乃昨日又决定暫綏財政當局因待用甚急忽遭此着甚感爲難據探悉内情者言主張不撥者係四國舊銀行團而主張最力者則爲匯豐銀行至其所以緩撥之原因確聞係因中國銀行要求扣回政府欠欵一百萬之故舊銀團以此舉近於自私並謂倘外國銀行亦照中行辦法扣回欠欵則政府當分文不得收入故非中行撤回其要求後不能照撥現財政當局正在奔走之中 
　　昨日（二十八）上午霞飛將軍特赴西苑閱操先期由陸軍部知照西苑陸軍第十六師預備操演並由游擊隊及憲兵沿途照料十點左右霞飛將軍乘公府一號汽車馳往操塲門前高紥彩牌並於操塲北端搭蓋看樓將軍入塲時首由砲隊鳴砲十九響嗣由步馬各隊舉槍致敬其時天朗氣清航空署特派飛機四架蒞場飛翔十點二十分開操由王懷慶親自指揮步兵第六十三四兩團互作攻守之勢十一點三十分收操霞飛將軍乃親自巡視一週並對各官長深表贊美之意而歸 
　　我國太平洋會議代表團顧問蔡廷幹氏業於前晩抵京俟向政府報告會議詳情後一星期左右即行南下以修改税則委員員會長名義凖備一切至該會之外財農各部及税務處所派之委員行期尚未决定 
[吳佩孚對時局之方針（漢口通信）]  
　　對奉備戰對粤主聨對湘主守 
　　吳佩孚與張作霖之情感日惡事實上已無可爲諱内閣問題一日未解决奉直决裂之導火線即一日不能消滅故吳之舉動極爲一般人所注意據洛陽傳來消息吳曾召集七省（直魯豫蘇贛鄂陜）代表會議對於内閣仍以達到去梁葉爲止境如關外爲梁葉聲援則雖訴諸武力亦所不惜各代表對此皆無異議但保定方面力主和平且派曹銳赴奉爲懇切疏通二十二日曹錕參謀王文伯到鄂陳述張吳對閣題各走極端請蕭督轉勸吳使稍爲隱忍以待時機二十四日王復搭車赴岳與張福來接洽岳州防務外並告以曹使意見請勿對奉主戰以免西南之乘機獲利顧吳對奉張似仍未能釋然最近於擴充軍備計畫進行不遺餘力二十一日曾電蕭督索欵二百萬元二十五日晨又來急電謂奉天會議對於王承斌賚去曹帥三次調停之條件依然拒絶閣潮無法解决勢必至於用武我七省此時宜速謀最後方法以便應付云云蕭督因於午前十時召集署内各課處長開軍事秘議討論鄂省應守之方針與事前之凖備直至午後一時始散其結果如何以關防嚴密無由探知惟聞蕭於散議後立令財廳由國税項下撥出現欵四十萬元派副官長勞炯光押送至洛其餘一百六十萬元亦令財廳認眞籌措因是財廳長魏聨芳又惶急求去可知吳對關外之態度矣吳旣積極對奉又恐西南之乘其後故極力與陳炯明聨絡以减少孫文之勢力日前曾派張某代表赴粤並携有吳氏親函向陳游說聞陳亦深願與吳結納對於交換利益即將各派要員磋商據聞吳擬派張紹曾陳擬派馬育航吳於進行聨陳計劃外對於湘鄂防務亦極注意但其預定策畫在守不在戰二十四日曾電蕭督飭令前方各軍遵照蕭因召留省旅長劉佐龍潘守蒸張聨陞等開防粤會議决定前線各軍各守防地勿得輕動並令潘旅抽調一團增防崇通以厚兵力刻下岳州直軍雖多有調動防地較前爲開展但頭道防線仍在汨羅湘陰第二道防線在岳州第三道防線在城陵磯分布各軍共有八萬餘人湘趙因見直軍認眞於岳防之布置恐其進據長沙如外間之所云特派唐義彬至湘陰向張福來聲明湘省决守中立請勿侵越原防張亦向唐聲明如湘軍足夠維持治安時直軍决不侵入湘軍防線湘省各團體刻正組設弭兵會並推代表赴桂林拒絶粤軍入湘鄂省各團體亦擬組弭兵會以應之此種和平空氣能否消滅西南北伐之主張雖不能預料第就目前形勢推測似川滇黔對於北伐尚是觀望不前且内部均發生變化萬難與粤軍行動一致川滇黔旣受牽掣粤軍亦必不敢大舉入湘或者北伐聲浪又漸漸低落吳佩孚得以全力應付關外亦未可定鄂軍界有岳州直軍將有一部撤防之說或非無因也（二月二十七日） 
[湘當局决定趨向之會議]  
　　仍未有結果趙恒惕表示辭意 
　　南中北伐之師久已凖備完整顧仍盤馬彎弓迄未發動者實以湘省對於北伐軍始終無歡迎之表示必須先行聨湘始能事事半功倍此吕超葛光庭凌毅然諸代表所由聨袂來省也諸代表旣經抵湘即極力游說當局適此間各軍將領亦正以消極手段督促當局南向趙氏爲其所逼卽通電各軍官召集特别軍事會議昨二十六日午後三時開第一次會議各重要軍官代表及警務處長造幣廠長等均列席由趙氏首先發言報告湘局現狀畢即謂湘省所處地位甚爲危險稍一不愼貽誤堪虞恒惕應付無方莫名慚恧甚望諸君以湘局爲念 
准恒惕即行辭卸並請另舉賢能繼任總司令支此危局云云次由二師師長魯滌平起立歷述人民望治之殷及軍人仰戴之节並趙氏不能於此時辭職種種理由請總座不避辛艱毋萌退志再次由列席諸人先後演說亦無非表示其擁戴之說仍請力任艱鉅最後由孫中山代表吕超起言謂孫大總統素重民治故於湘人首倡制憲極力贊成現在民治潮流如春芽怒發而北方軍閥如吳佩孚之類則極力壓制之使非將此等自治之障礙物及時芟除恐聨省自治將終成畫餅故亟謀出師北伐以期聨省自治之早成與湘省首倡制憲之初衷如出一轍去歲援鄂尤足見湘人之力鋤稂莠與大總統具有同心總座爲實行自治之一人又爲實行排除自治障礙者之一人甚望其一秉初心毋生退志極力贊襄北代以期聨省自治之完成云云會議至此日已向暮遂宣告散會而湘局趨向問題仍無結果聞已定於二十五日下午續開會議 
[再紀魯人力爭膠路警權]  
　　拒絶中央派警來東然中央警察已到 
　　膠濟鐵路接防一事當去年魯案未解决時北京政府主張接防之主管人員由交通部遴派并由京奉京漢調撥警士若干前來接防其時東省人士以該問題關係外交内政而山東省署係屬全省外交内政之總樞機故由外交協會警察聨合會向中央說明理由請將接防權限完全劃歸山東省署不意魯案解决後内務交通兩部對其舊有計畫仍不肯變更而田兼長又極端的尊重中央服從命令决不肯根基於法理事實將此責任完全自負以致日人日言撤防向我催促而内務交通兩部均無確切表示一味懸擱實屬不成事體故昨日警察聨合會爲此問題又重開會議决定再呈府院及直魯豫巡閱使一面派人北上口頭請求將接防全權劃歸山東省署茲將上公府呈文探錄於下呈爲懇將膠濟鐵路接防專責完全劃歸山東省署事竊敝會當魯案未經解决以前因膠濟鐵路接防在卽會同山東外交協會呈請國務院及山東省署將膠濟鐵路接防之主管人員歸由日東省署遴派其護路警士完全由山東省長募集編練等緣由旋奉山東省署函示轉奉國務院函示據山東外交協會曁警察聨合會呈開膠濟鐵路之接防計畫請交通部保留調撥餉械之原議停止撥派警士之實行而令山東省署就近考選合格警士并請將接防主管人員遴派之權完全劃歸山東省署等語查此項計畫應由主管各部查核辦理除分函各部外相應抄錄原件函達查照轉行通知該會可也各等因奉此查膠濟鐵路接防問題係中日交涉魯案中之一部份當魯案未經解决以前中央政府爲愼重外交及體恤魯省警欵起見關於膠濟路接防一節與山東省署往復電商對於接防之主管人員主張由交通部遴派其接防警士則由京奉東漢兩路調撥一部份自帶餉械前來與山東原有警士渾合接防敝會以該項主張對於用人行政均感不便故會同外交協會一再呈請將接防全權劃歸山東現在魯案業經解决並經交通部寒冬等電聲明膠濟鐵路劃歸民有揆之魯案未决以前側重外交之情勢截然不同膠濟路旣敷在山東則保護該路之責任及編練該路警察之職權完全歸之山東省署似屬相宜乃據各報喧傳刻下内交兩部仍復賡續舊有計畫由京師警察廳撥派警士若干名來東接防而返觀山東省署對於接防一節亦無切實預備是山東省署對此責任問題感受内交兩部原議之拘束未便完全擔當致招攬權越俎之嫌已可概見惟此南北大局尚未統一之陸膠澳區域係屬京津咽喉膠濟鐵路關係江北省區之治安萬一接防而後事權不一其護路官警對於地方形勢語言風尚又諸多隔膜竊恐青島一隅中外雜處匪黨潛伏利用交通蹈隙窺伺則江北大局容有不可思擬之處敝會爲大局計爲山東計用特呈請大總統迅飭國務院咨行内交兩部准將接防全案劃歸山東省署取消交通部遴派主管人員之前議停止撥派警士之進行以一事權而專責成山東幸甚大局幸甚山東警察聨合會張駿烈朱紫垣李厚基 
　　星報二日北京電云濟南消息北京派出之警察一隊代替山東鐵路日本衞兵者已抵該處若輩將與濟南之警察三百名協同擔任鐵路警務日兵現正準備撤退 
[皖省財政上之危機]  
　　張文生爭攬財政權 
　　皖省上年被災區域竟達四十九縣丁漕各項税收銳减因是全年度收入僅有六百萬元爲可恃的欵然新安武軍餉糈已去四百餘萬乘餘不過一二百萬各項政費不免陷於竭蹶之境舊臘敎育司法各費無欵開支政局上紛亂已屬危險萬狀許世英曾飭財政廳長開具全年度預算案精密覈算當以不敷甚巨百方羅拙並將皖省駢枝各機關如承審處等一概裁撤以謀抵補惟全年度仍不敷三百二十萬元原任財政廳長孔憲芳固非理財能手當此財政枯竭之時代欲圖整理必先財長易人是以許世英日前電保鹽務署僉事柳汝礪繼任而張文生亦欲趁機攬奪財權冀免籌措軍餉有所掣肘故力保史久紹接充於此爭執未决中孔憲芳自知飯碗不穩日來態度甚爲强硬對於許氏政令不惟不奉令唯謹且對省署提撥欵項竟莫名一文幾與之斷絶關係許近以十一年度預算案正待編制而三届議會成立又遥遠無期若待合法議會召集再行編製交議實屬緩不濟急捨本治標惟有從權辦理昨特通令各機關趕將十一年度各項收入支出分虽造册具報一俟各機關造送到署即由省署召集各官署長官開行政會議先行公决至應如何裁減歸併之處亦可提出會議通過惟未知能免他方面之反對否耳 
　　京津皖同鄉爲張文生干政事通電云安慶許省長十公團上海旅滬安徽同鄉會各報館各法團均鑒頃張督軍干涉民政問題曾有快郵代電其文曰蚌埠張督軍鑒皖省財政積弊太深省長許公力圖整頓日前電陳院部擬保柳君汝礪簡署財政廳長並致京申同人一電同人等方慶得人不意柳君謁部電許力辭鄉人不禁失望旋准許省長來電囑同鄉等就近勸駕當經再四敦勉柳君意不可回方擬電復許公另保賢能免廢厥職正商酌間而京報揭載我公逕陳院部之電大致謂柳君資輕望淺不如現署廳長孔君之賢又因軍餉問題非仰賴孔君不可蓋公並不知柳君已辭仍嘵嘵爲此追論也最可笑者並將柳君名字訛爲柳永禮經部電反詰公始爲愽聞所誤孔柳皖人也保柳代孔者亦皖人也賢與不賢皖人固熟知之何待我公之軒輊况公於柳君名字且未深悉復何自知其短長是猶盲未識商而妄則妍媸此同人等不解者一柳君現任財政部鹽務署實缺僉事已經七年並以資勞保簡任職存記以財政機關官吏出任外省財廳以政府存記人員請簡地方實職於任用官吏現行法正相吻合何謂資輕試問孔君就職之先有何資格豈柳君未曾出身軍署公遂目爲無資格耶此同人等不解者二且財廳爲國家之官府廳長爲中央之命官並非軍署之賬房爲軍人之外府也乃我公目光則祇知有軍餉幾以財廳爲軍署附屬之機關祇知有私人直視孔君爲後路糧台之主任故陳請院部專就餉項立言一言不智騰笑四方以公明達何至如此同人等不解者三且更易財廳本屬省政範圍實無督軍置喙之餘地進賢退不肖自有主者固我公所稔知也况以柳易孔乃皖人進退皖人 
於公何預公初就皖督即宣言决不干預民政此次由省回蚌又鄭重聲明此後斷不侵官不意言猶在耳公已攘臂其間若非自食前言即係受人愚弄究竟此次 
 
 

Page 11

 
 
所致院部各電我公曾否寓自如果左右所爲望引繩批根嚴加懲毖無得爲人受過若其出自本意則息壞在彼尤望自行檢舉一洗出位之羞除電復許省長速擇皖賢另行請簡外謹以奉質愼勿謂皖人易與不復敢以拒李老施諸我公也臨褚神馳佇聞明敎旅京安徽同鄉會天津安徽同鄉會印感 
[贛財廳長之更迭觀]  
　　繼任者爲董錫成 
　　江西財政廳長劉印昌以各界經費積欠三月之久無法應付以致索欵者交相詬詈陳亦咎劉不善肆應横受窘逼憤請辭職楊省長提灣陽道尹傅春官繼任遭商界反對此外又無人願幹陳楊不得已均加以慰留劉以巧婦難爲無米之炊仍催派員接任各機關催欵人聞劉要走逼錢益急逐日赴廳坐索除政界略可扣緩對付外其餘如敎育界省議會來人必須親見唇焦舌敝窮於說詞日前特請病假三日避囂二十六日劉集總務徵榷制用三科長會議初意擬將各機關欠欵同發一月以資點綴詎至通盤計算二月以前收入支出非有百萬不能開銷卽發一月除軍費外亦在十三萬元以上十年公債十八萬元僅繳二萬八千各縣丁漕税局解欵亦多址用實覺羅掘俱窮分派二成似寒相必召反對劉以無可再幹當再向督長辭職有不准亦卽離任說話陳楊乃擬保董錫成（廬陵道尹劉之親家）繼任已函徵同意并擬逕令董劉對調未知劉能俯就否也聞董已於二十七日應召來省定三月一日接印已與劉接洽交代各界謂無論誰做財長都是要錢無飯吃總不成惟董辦事手腕較劉敏活又爲陳督把兄相隨二十餘年極見信任或能有法以救一時之急亦未可知也 
[杭州快信]  
　　嵊縣西鄉崇仁區投票選舉縣議員發生衡突軍警干涉選民被毆受傷現已停止投票電省查辦一面由縣示期改選 
　　杭縣城區選舉昨已發表當選議員陸啓·范儉民·汪顯·郭維城·錢宗瀚·鄒安·胡學海·顧乃斌·朱鴻達·候補當選爲宋左林等五人 
　　法校風潮至今未靖省城内外昨遍貼一種傳單謂周伯雄糾衆毆傷學生此種校長誓不承認等語聞檢廳方面主張此案却下敎廳亦悔無事自擾現决委任第三者爲解决計以阮性存莫永貞最有希望 
　　上月份校長會議適與敎育行政會議相衝未克開會現訂本月四日仍在江干之江大學舉行昨由校長司徒華林（美人）發出通啓請各代表乘二時十分車抵閘口派汽船迎送 
　　警務處昨委張樹池充安吉縣警察廳長鄒傑充永康縣警察所長許優充縉雲警察所長史麟充衢縣上方警佐吴察充諸曁牌頭警佐 
　　財政廳昨委薦任職王毓芳充嚴東關統捐局長 
　　浙江吏治研究所考試月課向係臨時酌定現改爲每月五日舉行 
[南京快信]  
　　昨日（一日）下午四時齊督赴省署晤王省長面商要公并聞兩長已派温交涉員赴津迎霞飛元帥 
　　泗陽匪勢又熾馬鎭守使昨日電兩長報告已派郁旅馳往痛勦 
　　省警廳捐務局委員林基歧携欵潛逃王警處長已通令所屬一體嚴緝務獲解究 
　　憲兵大隊長方貫英販運烟土撤差後齊督昨令發軍事審判處嚴訊 
　　一農風潮仍未平息張援不願代校務已向官廳堅辭　　兩長電院部請振糧免税展限三月昨奉復電照准 
　　内部召集全國警政會議（四月中旬）省署昨准部咨飭屬預備議案届時派員入京參與會議 
　　　交通銀行股東代表陳宗謨呈擬在滬組織監察會實行監察該行營業狀况及一切出入賬目兩長已批令准予備案 
　　齊督昨日傳見駐揚第四混成旅軍官二十六員談話後即在大堂中合撮一影 
地方通信 
[蘇州]  
　　官紳聨席會議蘇州警察廳長李明遠吳縣郭知事因日人木田攏子在　門外大馬路開設精養軒旅館及日人木田月子開設正大日報奉交涉員訓令籌議辦法又據市公所函送公社聨合會議决闢城問題議案特於昨日（一日）下午二時召集三法團及各公社在籍省議員令士紳等開聨席會議共到四十七人首由警廳李廳長報告開會宗旨署謂木田月子等在　門外開設旅館報舘經交涉員函請日領事轉令照約遷移租界嗣接覆函謂查蘇州爲通商口岸無論城鎭洋商均能往來居住經營合例事業此不獨載明通商條約且有各國外商之先例云云本日請諸君討論對付辦法旋經公衆討論良久一致謂日本租界僅盤門二馬路一段有前清蘇州日本租界章程可據豈得渾稱蘇州如爲美國煤油公司亦在内地棧則當時設棧之初曾經地方之議决官廳之許可何能妄加比附遂分條表决（一）查精養軒開設塲所係在内地違反通商條約公决由廳縣呈請交涉員據約交涉從速遷回租界以維主權而符約章（二）查正大日報館懸掛日商字樣其發行所在閶門外大馬路刷印所附設城内都亭橋文星公司内平時發行報紙核與出版法第十一條第二欵第八欵有違反情事公决由警廳依照出版法第十五條之規定從嚴取締以維公安議畢後由某公社代表主張設立外交後　會並推國民代表赴日領事署先爲友誼上之磋商經全體贊成决由商會農會敎育會市公所省議員各推代表二人市公社聨合會推代表四人定於本月三日下午二時在總商會齊集同至盤門日領事署先行磋商又推定外交後援會會章起草員十六人定於本月五日下午在市公所集議組織辦法警廳李廳長因旅館等議案解决先行退席由郭知事報告繼續開闢城會議城南公社代表起立謂當日本社在聨合會提議時原主張同時開闢數門如在北寺開門則直達火車站且外城河之橋滬寗鐵路局亦願擔任建築費云云次由道養等各公社代表繼發言有謂先開一門者有謂同時開闢北寺石塔頭或舊藩署前兩門者議論紛紜乃由主席决定以書面表决結果贊成在北寺開門者二十八人在舊藩署者二十人在石塔頭者十七人以多數决定在北寺開門散會時已萬家燈火矣 
　　工巡捐局市有問題蘇州市民公社咱接市公益事務所函云本月二十三日准縣署函開案奉蘇常道尹指令内開查蘇州工巡捐局改組之始本無商埠城廂之稱自總商會曁　胥盤區市民公社等與有爭議經該局董就原有章程重加斟酌並更正名稱爲蘇州商埠城廂工巡局據該縣温前知事呈明有案由道集議修改章程時商會會長公益事務所董事曁該局董等對於該局名稱亦均無議茲市民公社聨合會以調查成案圖志公議萬不可加以商埠字樣致生意外枝節所持理由意甚深遠該局仍照原定名稱以蘇州二字賅括言之自無不可惟更名爲蘇州商埠城廂工巡捐局係因總商會等與有爭議始由該局董議定加入且修改章程内推舉評議員又有商埠城廂之分域如改復原名自應由縣徵詢商會及該局意見核明呈候察奪至收回市辦一節案已呈奉省長核定未便遽議更張仰即遵照辦理等因到縣查此案前准賞所函以前情並送意見書到縣即經據情轉呈在案茲奉前因除函商會曁工巡捐局查照外相應轉致貴所希即轉致查照爲荷 
　　高等廳招考承發吏高等審判廳許廳長昨發布告云照得本廳定於三月二十五日舉行承發吏考試凡願應考者仰自三月十一日起至二十日止經向本廳報名處報名並繳納報名費大洋五角領取履歴保結用紙依式塡註於上開報名期内連同四寸半身照片送廳審查合格仰應考各縣一體知悉 
[無錫]  
　　屠税暫歸舊商辦理錫邑屠宰税自本年一日期满後經縣署招商抽投標三次投標均未足規定額數而各肉商以頻年荒歉營業清淡特組織請願　赴縣請求將税額輕減詎財廳反欲照原認底額再加五千元相持不决致有罷市風潮而舊認商亦以包認爲難呈請縣署依據廳令歸警察所散征由縣批令於投標未確定前仍暫令舊認商按照原額徵繳茲又奉財廳指令於未經確定以前仍照上届辦理原案責成舊商承辦至續認確定爲止縣署奉令除訓令顧楊二認商外昨已出示布告矣 
[鎭江]  
　　自治緩辦已准丹徒揚中丹陽三縣施行自治各該知事以歲值災荒經費困難暫難認定施行昨均呈准省署各予展緩一年仍飭隨時妥爲籌備 
　　糖市最近消息車糖目下銷路甚暢太古下色己經告缺價格有增無已昨日（二十八）開盤車牌白糖現售銀九兩二錢較前已提高六七錢仍有續漲之勢 
[揚州]  
　　憲兵隊長更調駐南京下關憲兵第二大隊長方冠英因事經憲兵司令部撤差遺缺以駐揚州憲兵第四大隊第二中隊長張惠民升充張之遺缺則另委蘇大鈞於一日來揚接任 
　　委定勸學所長江都勸學所長一職前經王知事依據定章保送三人呈請敎廳擇委茲悉縣署已奉到指令以所保之葉貽　充任 
　　振會築岸計劃鎭揚義振會對於修築岸工之計劃已經確定其辦法專重　江大岸大岸内之港岸隔岸均應責成各業戶修築時特函請縣署知照各鄉董督促進行以防水患 
　　電詢輪運辦法兩淮丁運使二十八日電北京鹽務署以通如興平岸商呈請輪運濟南淮北塲鹽一案頃奉鈞署訓令業經　准試辦電行知照并派王委員（按王號祝三該署秘書）調查等因查鈞署暫准輪運濟銷之電迄未奉到岸銷萬念請將原電補發下司以便遵辦 
　　承審履勘盜案江都承審員和仲彊於一日前往仙女鎭許家莊履勘農民蔣元明家被刧情形以憑派警跴緝盜犯究辦 
[南通]  
　　採購苞米辦賑南通潮災救濟會近以米糧來源稀少價格暴漲沿江災民生計艱窘大有青黄不接之概除已攀辦工振並酌給賑銀外刻特籌集巨欵派員赴大連採購苞米三千　尅　運通散放以資救濟 
　　會議建築市場南通自治會理事長張孝若爲建築新市場事於昨午召集各房主集議進行辦法公决（一）地基由房主向台營局報領（二）一律建築平房（三）其餘事件由東西南三城房主集團會議當由各房主簽字呈請照會工程股執行未知如何答覆也 
　　函請取消麥捐通崇海泰總商會現據泰縣姜埝商會咨開駐姜麵粉公司辦麥公會以災歉影響商情困頓所有籌辦平　之小麥特别捐礙難照納應請取消等語即經該會馬坐辦轉函泰縣知事核奪矣 
[嘉興]  
　　縣選投票情形一日爲縣選投票之期城區方面即在縣署二堂舉行自上午八時起至下午六時止選民到者尚多大半爲走馬燈式之投票場内監察管理各員皆置譜不問故無甚衝突即鄉區方面亦因早日支配妥當鮮有枝節發生現各區票箱今明兩日即可送齊汪總監督已定於四日在署開票 
　　土販已獲一人嘉興土販郭少峯等五名自經縣署懸賞緝拿後現已稍稍歛跡並設法疏通以期消滅惟此次係屬訪案斷難作爲　文聞土販吳子霖已於昨日經警緝獲解縣懲辦其餘四土販則已聞風遠颺矣 
來函 
[浙江九師學生來函]  
　　謹啓者二月二十六日貴報杭州快信欄内載有省立第九師校全體學生發出宣言數校長八欵一則閱之不勝駭異敝校校長包先生辦學熱心學生愛戴從無任何風潮何物妄人竟敢假借全體學生名義任意毁謗敝同學異常憤激除請官廳澈究外敬乞登入來函藉明眞相浙江第九師校全體學生啓二月二十八日 
[交通部來函]  
　　逕啓者本月二十一日上海民國日報載郵餘借欵五百萬元一節各報亦有同樣登載查郵政盈餘每年可解部者不過約七十萬元除每月以四萬元充本部經費外所餘不過二十萬元安有抵借五百萬元至本部因財政困難隨時向銀公司零星借欵以資周轉固屬常有之事前向豐盛公司商借四十萬元分兩年撥還擬即以郵餘解部之欵解部後由部撥充還欵之用此種借欵向無折扣公司未經照辦旋即作罷有部與滬寗路局局長任傳榜往來之電文可證除函請民國日報更正外相應函請貴報查照據實登載爲荷交通部啓二月二十七日 
雜評一 
[皖財廳問題（默）]  
　　公開財政爲督軍口頭禪然財政本非督軍所應問自督軍攫財權於掌握中而一省之財政乃益紊亂故今日之督軍不必侈談公開祇須不干涉可矣 
　　軍民分治亦爲督軍口頭禪表面上自以爲不干涉然究其實際無一不以民政長官爲其附屬品苟有不聽其指揮者即不能安於其位故今日之督軍不必侈談分治祇須眞心不干涉可矣 
　　試問今日之督軍果能之否强有力之督軍非兼省長即以省長予其同意之人物張文生之力不足以奪省長全權惟有思其次以攫取財政廳之一席於是督軍與省長爭而易人之風潮起矣皖省財政本不堪問若復舉財權以予督軍危險更何待言 
　　中央政局操於諸大巡使之手而財部爲其外賬房外省政權操諸各督軍之手而財廳爲其外賬房勾結舞弊隨意所欲如此而云公開而云不干涉民政誰信之哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國是會議第二次談話會紀]  
　　到會各省區與僑埠代表通電宣言 
　　昨晿上午四時全國商敎聨合會議所發起之國是會議在上海總商會常會室開第二次談話會最後公推江蘇省敎育會代表沈信錗·上海總商會代表湯節之二君當場擬定到會各代表之宣言一件各代表即行簽字發電茲將該宣言·與談話會之情形·各省區寄來之函電·分紀於左 
　　到會各代表之通電宣言今日到會代表聲明本會議係集合國内外七種團體代表依據約法主權在民之規定集議適當救國之辦法不爲任何黨派及軍人所利用謹此宣言江蘇省敎育盒代表黄炎培·沈恩孚·張一麐上海總商會代表湯富禮·趙錫恩南京總商會代表甘鋐·蘇民生上海律師公會代表秦聨奎·楊春綠·李昌浙江鄞縣律師公會代表何飛湖南長沙律師公會何積煌江西省敎育會代表龍欽海山東省農會代表崔藩四川重慶總商會代表江湘浦巴達維亞中華總商會代表丘心榮暹邏京城中華總代表蔡俊卿 
　　談話會之情形昨日午後四時第二次談話會之列席代表其姓名已見宣言之後旁聽者如泰縣敎育會代表黄立君與報界人士安徽小農會本有人表三人曾互約一同出席昨日三人中之管昆南君先行到會故願暫列旁聽席在座諸代表本推湖北代表余日章君爲臨時主席余君因事覊未到遂公推張仲仁君代理之先由幹事孫籌成君報告本日收到之函電及黄立君對於七種公團外團體待遇問題等意見書主席謂第一次談話會中已詳討論現在各代表之意如何楊春綠君謂商敎聨席會議之議决案僅有商敎兩界在其範圍斷不能同時拘朿七種團體此次會議苟能放大範圍較易得羣衆之同情故應請共同討論此次會議之範圍究應放大與否沈信卿君謂楊君同情之論甚善解决國是本以集衆愈多爲愈佳如中國各縣均請其派一代表來滬則塲所問題已甚困難江浙鄰近各縣來者必衆較諸遠隔之地必有偏頗不均之勢時間問題亦迂緩無把握本席之意可否請各提出意見書就先到滬者討論辦法以能得羣衆之同情而又事實上可辦者爲最妙江湘浦君謂前次商敎聨席會議對於工會同邀與否煞費討論四川工會包括在商會之内本席之意不在人數之多寡而在宗旨之是否正大現在可否推舉起草組織法之委員沈信卿君謂以公道言工會等當可加入但工會極多而其領袖往往並非工人工會又有種種問題故如何可推出代表如何可審查承認之更如何可達到公道之目的此數問題頗難解决也龍荃蓀君謂不可推翻商敎聨會議决案各省或有工會或尚無之故不能一致現在東三省國是會議名稱上尚有誤會請將黄君所提之意見書緩俟以後討論楊春綠君仍謂商敎聨會終不能束縛各方面江湘浦君謂此次會議係根據約法行使人民主權工會曾已立案者方爲正式團體蘇民生君謂七種團體均係商敎聨合所邀工會亦未嘗不可加入楊春綠君謂工會立案方可加入一層尚未盡善黄任之君謂係商敎兩界邀請其他五種團體合爲七種團體之會議本未嘗不可多邀其他團體同時開會或俟七種團體會議後再邀請各團體另行開會亦未嘗不可本席之意可不用國是會議四字而用七團體會議五字因國是爲專名會議爲公名用七團體會議之名實較善也美國全國敎育會會議之組織法即甚複雜内有一種各省敎育會之會議又有一種各團體公共之會議故有時可開此會有時可開彼會眞能集思廣益易獲效果故此次之會議實可取法美國昨日本席所提之三種辦法「正式會議由商敎聨席會議通電邀集之七種團體代表出席其他各種公團代表（一）得出席於本會議所舉行之公共談話會（二）得提出意見書交由本會議代表或主席介紹於本會議（三）得列席旁聽其有各省區特種情形經本會議特别認可者不在此例」可否請先共討論得一解决留備將來大會之參考楊春綠君謂「共有各省區特種情形經本會議特别認可者不在此例」可請勿用黄君以爲然遂由主席將該三條除去楊君所請勿用者之外詢衆意以爲可否衆無異議（二）湯節之君謂奉吉黑有懷疑現象故各省代表來否之問題應請研究沈信卿君謂中國人民現惟可自爭國民之主權第一步當能自信勿爲無意識之浮言所動摇奉吉黑之電報發自奉天純係不良之軍人强止代表來滬吾人不能認該電報爲眞正之東三省民意須如此次會議本不利於萬惡之軍閥反對阻撓造謡惑衆本亦意中事無足深怪吾人但知集合羣策羣力實行救國不知其他天君泰然絶無所用其惶惶也黄任之君謂吾人心跡固如是現在可否即請湯沈二君共擬一宣言電稿表示到會同人之眞意衆大鼓掌兩君遂即起草由各代表酌妥後即各簽名交辦事處通電發出（原文見上）至是已六時半乃散 
　　推定代表之函電全國商敎聨合會駐滬事務所昨接江蘇省農會·長沙總商會·湖北省農會函電均推定代表卽行來滬其文如下（一）「江蘇省農會代電」上海商敎聨席會議駐滬辦事處鑒敝會照章續推葛錦城爲代表希接洽先此奉聞江蘇省農會東（二）「長沙總商會電」商敎聨合會鑒國是會議代表敝會已推定陳君家燦吳君啓瑞卽日起程赴會特聞長沙總商會東（三）「湖北省農會代電」中華全國商敎聨合會鑒兩電敬悉國是會議極表贊同敝會業派代表吕君瑞廷赴會除函知吕君卽時赴滬蒞會外特此奉覆吕君到會時務希接洽指導爲盼湖北省農會邱叩 
　　奉吉黑熱察綏各總商會來電奉天銀行團曾致全國商敎聨合會駐滬辦事處一電已誌昨報昨日奉·吉·黑·熱·察·綏六處總商會發來一電電文除下欵外竟與昨報所紀奉天銀行團電一字未改電文見昨報從略 
[浙滬軍警抽薪贖路]  
　　浙江盧督軍及松滬何護軍使日來將籌欵贖路辦法磋商就緒凡軍警所屬各官佐無論階級大小概提薪餉一個月以充贖路之費其抽提之法分作十個月攤扣業將議定抽薪贖路辦法分致該管所屬各軍警遵照辦理矣 
[納捐外人討論華僕註册結果]  
　　應無期展緩 
　　星報云上海納捐西人聨合會昨夜在亞洲文會開會討論華僕註册問題由許士氏主席與會者約四十人許士氏起言聨合會委員會對於該問題無一定意見彼個人則信註册而不施以强迫實屬無用亞克赫期特氏反對强迫註册甚力大衆皆表示同情希爾氏亦反對此議繼由愛思柯夫人提出决議案如下「呈請工部局開辦華僕註册所而由工部局管理之舉應無期展緩」即經美克後特氏贊助旋付表决以大多數通過反對者僅二三票有會員數人提出代替註册之計畫討論之後均未得會衆之同意 
[工部局反對組武裝隊之外訊]  
　　星報云華字報近載有新閘路聨合會擬組織商團消息茲據工部局總辦李台爾氏宣稱工部局將反對租界内組織武裝隊伍惟原有之上海團練隊不在此例 
[香港罷工之形勢更見嚴重]  
　　港政府有暫行封港說 
　　此次香港海員罷工風潮一發難收不特碼頭帮·扛夫·駁船帮等相繼響應即中外各商店之侍役及西人住宅之西崽等亦紛紛宣告罷工與海員等取一致行動現在香港形勢固不獨海運交通之停頓矣據昨日所得消息謂港政府爲防止華人出境起見將有暫行封港禁止船舶進出之舉此種駭人聽聞之消息祗可目爲傳聞之談然聞者已足驚矣茲將昨日上海所受罷工之影響彙紀如次 
　　怡和二輪駛離香港怡和洋行之財生·昌升號兩輪自滬赴港後水手早經離輪上陸加入罷工潮中該行於昨日忽接港行來電稱前日德生輪由滬裝往之寗波水手四十餘名均已到港當以半數派往廣東將久留粤埠之財生號設法潛行駛出令其直放上海餘數則調入昌升號輪内亦令即日潛行出港逕赴上海該二船得新水手之力今已恢復航行將於星期日抵滬又有春生號一輪由印度南洋開出該行恐有意外故不令其赴港即由星加坡等直接開滬五號亦可抵此昨日該行接到此電後當經議定該三輪在罷工風潮未决以前概派北洋線内行駛云 
　　帝邦號在滬換水手太平洋郵船公司因帝邦號更易水手一事由華經理朱壽鏞事先在滬雇定甬帮新海員一百二十五名以備到滬時更易已早紀本報一日帝邦號停泊招商局中棧時該公司即帶同新海員到輪接充老水手之職務當時粤籍水手以並未提出告退公司中豈能相强且無端更調似不近理故有多數堅不允離船者後經該公司承允在滬備留食宿候輪遣送回港爭執許久經警士到船將各水手一律押離該輪而新雇之一百二十五名海員方得登輪出口現在上岸之各水手尚在上海係分批住居各旅棧以待赴港輪船動身云 
　　海員招完擬招西崽一月以來寗波帮海員之被各輪船雇用者已達二千數百名現在眞正甬籍水手早經雇完後來續招者大半爲車夫苦工居多不但英語不明抑且航務未諳當時但求凑數故不計勝任與否刻下某公司等尚擬續招海員數百名因鑒於熟悉航務及英語者已無從招雇故目光咸注重於本埠各洋行住宅之侍役西崽及大司務等現某輪之久留吳淞不開者即爲欲招雇此類華工以代在港某巨輪之海員也 
　　日輪在港由日工運貨東洋汽船會社之春洋丸上月下旬在申裝赴香港之貨連同美國之直往者有一千一百噸昨據該社云該貨已在香港起卸該處碼頭工人已罷工各貨全由東洋工人代起故未受困難卽此次高麗丸赴美在港亦曾裝入貨物二百數十噸亦由東洋工人搬運且今次高麗丸往美香港下船之客有四百十九名之多上海亦有一百四十三名該輪共用海員一百八十七名中國人不足二十人云 
　　昨日航業消息之一斑法郵船奧爾忙佩克號今日還法上海裝出湖絲一百餘件絲頭一百餘包該輪不裝港貨到港時僅搭客及上郵件又星期一有天祥洋行經理之「耶摩托丸」號貨輪一艘進口自印屬裝有蘇打一萬二千件來申係作碱皂之原料又藍烟囱公司之批蘆司號星期日可至申船中由歐載運之香港貨聞亦祇得帶來上海起岸云 
[關於罷工之外訊]  
　　星報云花旗輪船公司之帝邦號在滬滯留一日將船中之粤籍水夫代以甬人一百二十六名後已於今日正午開出該船抵滬之前粤籍水夫即有不安之象該公司乃决議在滬代以甬籍水夫並派巡捕登船彈壓三等客中之粤人對於此舉頗不满意但即經勸喻安靜其粤籍水夫將由滬另乘他船回里罷工風潮並無延至上海之象甬人投効者仍絡繹不絶日本皇后號仍駐吳淞口外候香港消息再定行期聞將有甬人二千名乘該船赴港其中泰半爲運貨苦力今日香港傳來消息甚少大約乃因檢查函電之故 
[歡迎霞飛上將之預備]  
　　九號晩法租界舉行提燈大會 
　　聨合通信社云霞飛上將約本月八號可以到滬中法官廳均已籌備歡迎法租界工部局於昨日自公館馬路東頭浦灘起馬路兩旁每距離二丈之譜豎立燈桿油作紅色由八仙橋朝南經霞飛路直至顧家宅花園預備入夜懸燈並於九號晩間舉行提燈大會法租界商界現已議决加入該會提燈游行昨日法工部局致法租界商業聨合會原函如下逕啓者前次歐戰頻年今日世界重享和平幸福全賴霞飛上將之毅力勇戰此次上將來華游歷到處均表歡迎現上將約八日到滬敝局定本月九日晩間出提燈會以表歡迎近悉貴會對於此舉極表同情即請來此加入並請轉知本界商舖懸旗掛燈共襄盛舉不勝盼禱此頌日祺並候賜覆上海法工部局三月二日又聞救國十人團江蘇自治期成會中赴南洋考察實業團團員肖影（今日乘奥爾忙佩克號出發） 
郭霖生楊存濟唐崇禮沈九成蔡元冕余益甫王蓮舫鄭崇員於毅卿 
國工會等團體均擬加入提燈至上海各路商界總聨合會届時亦舉代表前往歡迎以表國民外交誠意 
　　星報云法租界官員所定歡迎霞飛上將程序約略如下九日游覽公共租界與法租界晩法領事署開宴欵待繼之以提燈會十日校閱法界警隊安置中法學校新校屋之基石在顧家宅公園手植一樹紀念協約國之戰勝法公董局開歡迎會繼由參與歐戰之英法人士公宴十一日校閱上海團練隊繼由法僑公宴 
[美公使將由京抵滬]  
　　文匯報云駐京美使許满博士將於二十日左右率其夫人及女公子由京來滬 
[厦門抵制太古案之和平聲]  
　　泉漳會館接厦門公民會電開上海泉漳會館轉各團體鑒新英領抵厦屢與陳道尹劉交涉員交涉取銷抵制太古事近承認以飛橋停工靜候灘案解决及先撤牌牆爲交换條件敝會以英領旣表示如平兩案解决當有希望請貴埠取銷抵制一面與厦官協議進行公民會東云云該會館已行轉達各方面矣 
[金融公債票額化小之請願]  
　　上海總商會爲整理金融公債額面過鉅滯碍流通請改印小額債票電請財部債局業得復電茲將往復電文錄下（一）北京財政部内國公債局鈞鑒據本埠股票公司二十二家連名函稱近日滬市金融公債千百元票每百元市價爲六六至六八萬元票則售價不能過六一相差至百分之五六爲向來所未有良以萬元票額面過鉅中産之家不易購求銷途旣狹遂不得不輾轉貶價以求售際茲時局多艱銀根緊急一般票價已極低落若再以票面關係坐令額鉅滯銷更失流通證券活動金融之意擬請轉商部局將本債萬元票號碼每號分印千元票十紙准令商民將萬元票呈繳對照原號如數換給其印刷手續各費後票應攤若干即由換票人隨票呈繳以重公債原號對換則準備金無變更印費攤繳則公家無損失一轉移間不但票價趨平持票人免受損失即商塲擔保銀行週轉亦獲無形之便利等語查所陳各節係爲便利證券流通起見於公家無損於商塲有益擬請通融照准仍候電示上海總商會叩養（二）總商會鑒養電悉整理金融公債業經本局擬具辦法會同財部呈奉大總統令准照辦除將原呈曁辦法登報公布外特復内國公債局東 
[隴商會表示裁釐主張]  
　　本埠全國商會聨合會昨接甘肅總商會來函云敬啓者本年元月十七日准貴公所函内開江西南城縣商會提出取締釐卡一案除原文有案省繁不叙外尾開就近調查各地應裁之釐卡刻日報告以便彙案呈請財政部令飭各省按照指定地方實行裁撤以紓商困等因准此自應照辦曷敢宕延查駢拇枝指之機關以前有人建議裁撤業經政府通信公布實行在案近已數年不惟不減轉更增多推原其故各行省局卡林立實由各部擴張勢利全國財政不能統一一事立一名目即設一專員添出許多局卡員役藉口供差實則欲達發財目的商人如何不喫大虧茲請裁撤各部總次長詎肯俯恤商艱縮小範圍再四凟懇不過歸併一二以塞衆口不旋踵又另立名稱以遂其需索敝會一再磋商與其以全力爭裁併局卡不若以全力爭裁釐加税鄙見如斯是否可行尚祈貴所酌奪辦理云云 
[華電車公司反對銅元紙幣]  
　　銅元已充斥何可更加紙幣 
　　上海華商電氣公司電車部份近悉有康錫祥等在滬組設民福銀行名義發行銅元紙幣行使於市實於金融市面人民生計有莫大之關係爰提議要求官廳嚴行取締禁止行使以維金融昨日該公司致上海縣商會公函云逕啓者自輕質銅元發現以來貧民生計大受影響雖屢請查禁未收實效頃聞康錫祥等組織民福銀行發行銅元紙幣分五分十分二十分五十分百分等五種向英租界工部局呈請立案並由該行發起人備函知照英租界電車公司請求照常收用未能邀准查市上銅元已經斥不堪若再有此紙幣發行不僅爲敝公司營業有關而於金融市面及人民生計實有莫大關係應否嚴厲取締或實行查禁之處應請貴會函轉總商會籌議辦法以維金融云云 
[留美學生述美移民局之待遇]  
　　勸赴美學生不可乘二三等艙 
　　吾國留美學生往往有以節省費用之故思搭乘二三等艙者不知美國與他國不同必須乘頭等艙始可免上岸時之留難昨日寰球中國學生會遊學部接到留美學生徐瑞章來信對於中國赴美學生不可乘二三等艙一層言之綦詳茲特照錄如下以供有志留美者之省覽「中國學生到美國去最大的難關是這個移民局如能過了這個難關以後就没有妨害如何可以過這難關呢說來極其容易諸君出去若是坐頭等艙就没有阻碍坐頭等船船到金山或沙港移民局委員到船上查驗護照費半句鐘時光即有可自由上岸諸君若坐二等或三等艙則討厭極矣查驗護照還不算醫生還要考驗身體中國人去十個到有九個身體是有毛病的所以十個到有九個被他拘留在移民局内這個拘留所兄弟亦曾去參觀過簡直同牢監差不多其待遇情形稍有血氣者不能忍受拘留非十天八天不可甚有被他監禁一年仍行遣送回國者所以諸君去爲個人利害起見爲國家光面起見千萬不可坐二等艙」 
[太平洋航業上之新消息]  
　　大來洋行增駛帆船來華 
　　近年美國至華之航輪雖多然大都係汽機船或摩托輪從無帆船至中國航行者今年美商大來洋行以上海新尾已落成於航務上亦爲大規模之擴充除已購添美航部之新輪四艘外復又派定帆船SailingVessels十艘開行太平洋線此項帆船均在五千噸以上亦有摩托引擎之設置旣可藉風力更能用機器誠太平洋航務上之新消息也其第一輪威廉大來號已到餘九船亦將續來茲先查報船名如後（一）梅蘭大來MaryDallar（二）約翰大來JohnDallar（三）美漪大來MaeDallar（四）威廉大來WmDallar（五）代維大來DavidDallar（六）約司斐大來JasephDallar（七）極尼大來JanetDallar（八）極美司大來JamesDallar（九）亞立司大來AlexDallar（十）司旦福JaneLStanfard 
[恢復自治後之準備]  
　　四月起實行 
　　上海地方各紳董要求恢復自治一事已奉省公署核准定期陽曆四月一號實行上海縣知事公署聞已奉到省令沈知事當已飭科籌備並飭知舊縣議事會各董事預備一切並聞地方欵産經理處得此消息有定於本月十日召集舊縣議會各議董開會籌商進行云 
[閘北路政之整頓]  
　　議募公債 
　　滬北工巡捐局局長許劍青自上年到差以來已將毘連租界之寳山路改鋪方石塊餘如大統路匶和路恒豐路等繁盛之處一律放寛修築蘇州河光復路駁岸年久失修且有未築之處擬尅日招工承築中興路等處鋪設大號瓦筒陰溝改築路面估計經費約須數十萬元除編釘門牌整頓總捐以裕收入外不敷之處擬定籌募公債以資經營故日來業主方面均赴局請領建造市房執照經此次規劃之後閘北商市之興盛正未可限量也 
[趙慶華今日赴杭]  
　　前滬寗路局長趙燧山今日（三日）乘滬杭路快車赴杭云 
 
 

Page 15

 
 
[熊秉三爲俄災赴杭]  
　　北京俄災振濟會董事長熊秉三氏到滬以來對於籌振俄災一事與各方接洽均已妥洽茲籌振俄災會上海部業已成立董事長聶雲台幹事長曹雪賡業已到會擔任一切事務熊氏於昨日早車赴杭與該省軍民長官商議振俄辦法二三日内回滬後即將他往云 
[籌賑俄災之音樂會]  
　　本埠俄文上海生活日報同人於昨晩九時一刻假南京路議事廳爲俄民募賑開音樂會到者六百餘人西人居多華人除各報記者外寥寥無幾所奏各種音樂俱以工部局音樂隊和之個人之奏曲則有范拉錫夫婦之獨奏奏樂則有福奧君之胡琴與璧旦女士之鋼琴尤以璧旦女士之鋼琴獨奏最能引人入勝聲浪高時霹靂驚人低時宛轉盡致奏畢卽有人贈以花籃以示欽仰范拉錫女十於後半歌唱更受歡迎唱畢亦有贈以花籃者同時鼓掌之聲大起蓋欲女士再奏也旣以掌聲不絶故女士姗姗而出再奏一曲但聞歌聲嫋嫋四座肅靜 
[青年會徵求大會十四紀]  
　　已得四萬三千餘分四日晩八時閉幕 
　　青年會二十二週徵求會已揭曉三次總計收入四萬三千二百八十二分離目的只缺萬數千分前昨兩日各隊况爭更烈均有不達目的不止之概該會以「本月四號」閉幕在即昨由會長王正廷總幹事曹錫庚發出通函云敬啓者本會本四育之精神服務社會已深得各界之信仰顧其事業之推行全賴羣衆之活動本届徵求大會荷蒙熱心奔走毅力贊襄成績頗有可觀殊深銘感惟是時光迅速瞬息即届閉幕之期目前核計總數離目的尚遠期限又迫預料台端必有良謀碩畫以善其後第恐公冗鮮暇若偶一鬆懈勢必功虧一簣爲此虔誠奉達尚望再奮熱力終始成全於此數日中每日得能犧牲一二小時專事徵求廣引親朋聨翩加入則不第目的可達青年前途亦受惠靡涯矣專肅上陳無任切禱之至（下略）該會定四號晩准八時舉行閉幕禮已在大堂内外張燈結綵并陳列各種奬品屆時任人參觀云 
[閩學生案已移送審判廳]  
　　定明日豫審 
　　閩粤籍學生開祥等九人前年因閩省官廳誣指與暗殺陳鳴岐謝翔高案有所牽涉在滬被人誘捕等情迭載去年本報茲聞該案經上海地方檢察廳偵查一年之久該生等並無犯罪確證故延擱至今仍未决定現滬檢廳不敢拂閩官廳之意竟將全案移交上海審判廳昨已票傳該生定於明日（四號）下午一時到廳預審該生等自前年十一月拘禁檢廳至去年六月間因病始准保外就醫而王希昻一名已病不可救卒至客死滬上許世雄一名保外後醫治亦未見效且病勢日益沈重恐將爲王希昻之續其他各生覊留異地旅費久絶貧病交加情實可憫今審判廳卽經傳訊想必能秉公判結保障人權并聞旅滬福建同鄉會亦已函達審廳田庭長述學生之苦况請爲迅速結案云 
[按收飛虹學校之經過]  
　　本月一號閘北市經董錢允利會同學務委員賈豐芸接收飛虹學校當經敎員姚文達報告校内一切情形賈君即於是日起擔任代理校長職務所有一切敎務照常進行學生約有四百名左右異常擁擠故該校已停止收納學生矣所有該校校董會現已由錢賈二君會商縣敎育會從事組織除舊有董事外另邀辦理學務 
者多人加入俾期早日成立云 
[仁濟醫院董事會紀]  
　　院長報告去年治病成績 
　　山東路仁濟醫院於昨開董事會議一節已誌昨報昨日下午五時半開會中西董事朱葆三王一亭等到者數十人至六時半始散會捕房特派印捕至門前照料開會時由院長報告去年份治病成績茲撮要錄之如下打架受傷四百二十四人槍彈傷二十一人刀傷八十四人跌傷三百十七人機器軋傷四百零二人電車傷二百九十一人汽車傷三百八十人馬車傷三十人黄包車傷五十四人脚踏車塌車小車傷一百十七人救治服鴉片自盡男七十三人女二百二十九人救治服憐寸自盡男三十五人女十三人居住普通病房病人一千七百二十四人特别病房三百三十九人門診九萬人左右常年經費銀七萬零一百二十二兩餘云 
[房主加租之新法]  
　　託言翻造 
　　聨合通信社云去年夏秋之交投機盛行房屋供不敷求加租挖租愈演愈烈嗣經中外官廳之取締房客聨合會之呼號歲尾年頭似覺漸歸平靜然拒絶加租之交涉仍時有所聞表面上房主房客兩方面各具不得已之苦衷頗難裁判頃據西門房客聨合會報告謂現在房主鄉變方法用一種巧取豪奪手段爲加租勒費之計緣西門法租界太平橋小菜場相近一帶房屋造成只有五年每幢租金由七元業已加至十餘元日昨房主通告住戶聲言即日翻造房客即向其要求允加一二成免受搬遷之苦房主堅持不允其意非加一倍不可否則必須一律遷讓房客以該房屋造成只有五年决無翻造之事如果眞須翻造工部局定章翻造必須讓地放寛馬路向來房主非多年舊屋不得已而翻造决不肯受此讓地之損失無非逼房客出屋再向工部局請一大修之照會打笆大修即可尚未來之房客預收小租增加月租加租達到目的而且不受房客之抵制云云該處房客不得已即日卽具理由書陳訴於房客聨合總合共同對付此風一開房客將人人自危云 
[和民坊房租案之裁制法]  
　　閘北新疆路和民坊房客聨合會公民黄守成周馳壘高長順杜仁卿等反對房東渭記帳房增加房租一案茲悉四區顧署長昨已接得徐廳長訓令着按照去年所頒禁令裁制等因當飭長警往傳該經租人到案諭話矣 
[房客總會討論徵求會員]  
　　本埠各路房客聨合會總會近因徵求會員鞏固根基起見曾由委員會推舉起草員起草徵求大會草章該草案現經仁德里房客聨合會委員陳人寳擬就印送各路聨合會考核茲因亟須進行特於昨晩八時召集各路委員開臨時會議討論對於徵求會員之手續及意見云 
[公共公廨訊理房租案彙記]  
　　共六起 
　　昨晨公共公廨關正會審官會同英包副領事審判房東加租房客欠租之案六起分别紀述如次（一）海寗路松慶里之房東厚記公司於去年十月間通告該里房客月加租金兩元各房客因該處房屋每幢原租九元若再加兩元未免過鉅一致反對雙方互投公廨請求派員調查房屋成本迄近四月而兩造所聘之調查賬目者皆各是其是公廨遂諭派本廨查賬員秉公調查日前已具報告書昨乃根據此項報告宣佈判詞云據本廨查明厚記公司所加租金並無不公允之處自應准照報告書辦理姑念此項房客住戶均係貧苦着自陰曆三月起加租一元六個月後再加一元以示體卹查賬費應由房客方面擔負此諭（二）西華德路十四號房屋係英商泰利洋行經管租賃與人開設印字房店主係一外人因欠租金六百七十五兩該洋行遂具狀訴追昨晨傳訊被告臨審不到當卽缺席判决限被告於一天内償還並繳堂費逾限將房屋發封（三）吳淞路一百四十一號徐永裕屋内人皆不知何往生財亦已搬空該屋係英商公平洋行經理以徐永裕尚欠租洋五十七元該洋行代表人昨投公廨陳明前情問官卽缺席判决被告繳清欠租並出票飭提到案訊追（四）莫于山路一百六十八號福和館因欠房租被該屋經管之克明洋行控於公廨昨晨傳訊之下因被告供向來係拖欠一月等語故判改期房東到案再訊（五）貴州路四十六號門牌盛冠文（六）北京路宋家弄四百八十七號王某均因欠房東英商通和洋行及華人宋榮生之房租被控後卽在外解决故兩房主昨晨到案分别請求銷案矣 
[昨日之金融市况]  
　　各銀行之由外洋運來大條銀此次爲香港罷工稽延時期是以數星期來裝到有限昨日東洋公司船到埠計運到匯豐銀行之大條一千一百四十七條又大通八百四十七條又華比一百四十三條又友華四十四條總共二千一百八十二條已由各銀行分别提取入庫矣昨日星期四匯豐友華道勝麥加利等各銀行收欵計五十萬兩銀拆上午爲一錢午後收盤小至四分現銀存底甚足故銀拆殊見平落各錢莊放帳仍持謹愼主義也 
　　銀幣市價勢本看小昨日上午爲七錢二分一釐七毫半午後收盤略硬爲七錢二分二釐半比較前日小去三毫七忽半三月底期洋上午開盤七錢二分四釐二五收盤七錢二分四釐午後開盤七錢二分四釐二五買賣見湧故收盤漲至七錢二分四釐六二五較上月大二毫二忽半 
[昨日元芳呌莊之市况]  
　　昨日星期四爲元芳洋行拍賣泰西緞尺六元絨羽綢市布原布細布漂細布洋標漂布等疋頭之期共排列各貨六百四十一件計二萬七千六百四十八疋較上届多十五件計五百九十八疋所拍之價西緞羽綢市布等均跌多漲少其餘各貨平平客帮中仍推北帮買進稍多市面未見起色 
[友華銀行銀市報告]  
　　昨日友華銀行匯兌市况報告云三月一日倫敦大條銀近期長二五遠期縮一二五紐約銀價落至六二又六二五倫敦紐約間之滙兌率仍爲四四三又八七五今日本埠各國匯價除佛郎落至七三○盧比漲至二三九又二五外餘未變動今日市况開盤即堅愈趨愈硬開盤時金鎊交易價三月份爲三先令零七五四月份爲三先令零六二五五月份爲三先令零五金洋交易價三月份爲六十八四月份爲六十七元七五此均爲交易最低之價延至午後金鎊售價三月份爲三先令一便士二五四月份爲三先令一便士一二五五月份爲三先令一便士同時金洋售價三月份爲六十八元七五四月五月份爲六十八元一二五今日投機家售出甚夥因購者無多故銀行購入不甚踴躍倫敦銀市消息近期堅硬印度買入遠期軟弱紐約消息近期無交易遠期賣者頗多 
[虞植卿對於米價銅元之呼籲]  
　　聨合通信社云本埠水果地貨商業友誼聨合會因米價昂貴銅元加長平民實受痛苦昨代電省長云江蘇王省長鈞鑒逕啓者頃閱三月二日報載米價又漲新聞一則閱之令人寒心緣因際此春令尚非青黄不接之時價竟高至海石洋十二元之譜深爲惶懼閱竟知根本緣因爲因内地私運私售終不能斷絶依然有奸商用民船偷運至火車碼頭轉裝浦口轉入北省售至大連日人之手近日滬上米行米客等均接得内地蘇常錫等處來信均謂有人放價收賣白米打包出口云云言之甚詳諒非無因想近來百物昂貴之時生計日難之候兼之鋼元充斥市上每洋易錢一千六百文相近小民困苦達於極點今而再加食米之價驟漲至十二元一石度之近日銅元石米二十千文矣艱苦小民如何度日照此景象恐强者鋋而走險弱者轉於溝壑耳素仰省長注意民食迭次訓令米價每石不得逾洋十元之示諭皇皇訓示可一律取消耶或者日久玩忽所致務懇省長顧念民食保全圜法重申禁令迅行示禁米價高抬及銅元濫鑄一面飭屬嚴密稽查偷運私裝白米及銅元等以維民食而保圜法迫切上呈不勝感盼上海水果地貨商業友誼聨合會虞植卿冬 
[中外化學家合組化學會]  
　　文匯報云中英美之化學家及化學敎員現議在滬組織一化學會昨日曾在大東旅社開第一次會議會商籌備事宜已舉定籌備員三人並設事務所於廣東路四十一號 
[續誌李長玉鬭傷病死案]  
　　邑廟第一樓下面傅源祥牌店學徒金錫銘及對門劉恒順烟紙店學徒袁春林與垃圾夫李長玉口角互毆次日李即斃命由警將金袁拘送法庭派員騐訊各情已紀昨報前日下午經張檢察官提金袁二人研訊金袁均極口呼寃不認逞兇問官判令分别收押昨晨飭派法警前往調查肇釁情形稟候核奪 
[學校聨合會之開會期三月五日]  
　　上海縣勸學所昨致本縣學校聨合會會員姚子讓等公函云敬啓者頃接松江縣勸學所函開敝學校聨合會前遵敎育廳令定期於二月十二日在敝所開會是日以南滙縣無會員出席按照縣市鄉學校聨合會規程第八條之規定未能開會當由到會會員公决改期於三月五日上午十一時仍在敝所開會並即由敝所先期分函各縣勸學所轉知各會員准時到會等因相應函達即祈台端查照轉知各會員准時到會等因准此除分致外相應函達即煩察酌云云 
[救國團之世界語與會員會]  
　　南陽橋救國十人團聨合會世界語星期學校招募第一期學員已誌前報聞日來報名者頗衆主任陳君定本星期日即行開課已發函通知各學員矣又該會自改新章後每兩個月例有會員會一次討論一切進行此届會期在本月五日晩八時云 
[普益社之新事業造福婦孺不少]  
　　南市普益社近日鑒於就地貧苦兒童游行街市終日戲嬉並不入義務學校課讀旣憫其幼年之失學且恐其長大之無成爲害社會實匪鮮尠爰設娱樂衞生學課等事以爲各該童子陶淑品性養成人格之準備茲聞已製成入塲劵多張分投贈送以便每星期四持劵前往習練將來社會少一坐食游民即國家多一生産份子福國利民計莫善於此也 
　　又該社以女子部各會員之家庭缺乏正當娱樂並於日前請該部同志多人組織一女子進德會推選職員並規定每星期授以各種正當娱樂方法及女子職業應用常識等以爲閫外之模範連日進行甚爲踴躍姆敎有方他日化行俗美天倫樂叙皆該社提倡之功也 
[童子軍之新職員]  
　　上海縣童子軍會於去年陰曆十二月頀開大會後曾兩次定期開董事會因值雨雪人數不多未經開會是以改期於昨日在西門外公共體育塲開董事會推舉正副會長及正副總敎練等職公推李頌唐主席開會後主席即報告上届開會未成之緣由及此次應行推舉正副會長等各職員之理由述畢請公衆討論進行手續次即推舉正副會長及各職員等經到會各董互相推舉當經舉定馮少山爲正會長楊聘漁沈叔逵爲副會長潘競民懷伯明爲書記陳廷楨爲編輯王壯飛爲會計俞元爵爲庶務沈同一爲正敎練王英超經乾麟爲副敎練議畢散會已六時矣 
[金陵大學出售胡桃樹種]  
　　文匯報云金陵大學農林專科現傭有五種之胡桃樹種照原價出售此樹園庭皆可植之頗爲美觀且生發力甚大不數年即可婆娑成蔭其結實每磅值美金一元農民植之獲利頗豐今每種一顆售洋兩角欲購者可函致該校並附贈種植法 
[出洋護照樣送商會]  
　　江蘇許特派員昨致滬上南北市兩商會公函云案奉外交部令訂出洋護照新章當以規定工商出洋須由商會代請護照即經摘錄章程函知在案茲由郵局將奉發護照送交到署除呈報遵章塡發外相應檢同樣本函請貴會查照轉知各團體爲荷附出洋護照樣本一册 
[碾米廠忽然停業]  
新閘橋西鎭昌碾米廠於數年前建造廠屋開設以來生意不惡歴年均有盈餘詎前日忽因内部糾葛遽而閉門停業有同業知其事者謂該廠因有股東積欠日商欵項以致停歇云 
[普善山莊舊曆正月份之善舉]  
　　閘北普善山莊掩埋暴露施診給藥極爲認眞茲悉正月份共埋大棺三十二具小棺一千八百七十二具枯骨五具施捨小材六百三十八具中醫部施診給藥四百九十二號西醫院三千五百六十二號 
[籌欵辦振之熱心]  
　　南滙縣杜行鎭紳士雷汲韓因見去秋歉收今春米貴目覩鄉貧堪憐呈請李縣長規定四·六·七·八·十·十九·二十一·等七圖擔任籌欵辦振業已採辦秈米二百餘石於二月初一日起將孤寡殘廢先行施給若雷紳之關心桑梓樂善好施誠不可多得矣 
[絲繭交易所股銀收條混用之訴訟]  
　　上海絲繭交易所在公共公廨呈控湖州人陸潤生沈楚臣等將初期交付錢莊股銀收條混用圖騙等情由捕將陸沈兩人逮案諭各存洋五百元交保在案昨晨奉俞襄讞會同美丁副領事升座第一刑庭研訊據原告代表律師上堂譯稱有被告數人未經提到現經捕房查得陸潤生雖將是項股銀收條賣買惟本案辯論甚長時間侷促請爲改期研訊云云訊之際潤生亦延律師到堂辯護中西官核供判被告等仍存洋交保聽候傳訊 
[中外交易所控案昨訊]  
　　劉植顧易奎兩人前延達商律師代表投法公堂控中外證劵物品交易所之汪幼安不理虧欠巨欵請求訊追等情現經中西讞員核准於前日傳訊先由原告達律師稱今查得被告已經聞控避匿請求提案訊追等語中西官判聽候核奪 
[爛泥渡巡官請假]  
　　浦東爛泥渡三區警署曾署長昨傳知各棚長警略謂本署巡官李鶴鳴因病請假所有該巡官職務着一等巡長程衍崑代理以專責成除諭飭該代理巡官程衍崑認眞辦理外爲此傳仰各棚長警一體知照 
[汽車撞殺塌車夫]  
　　塌車夫莊洪惠前日拉車行經乍浦路突被海門人曹二狗所駕之五千一百十六號裝貨汽車不愼撞倒碾傷要害當經包探侯松山查見將受傷人車送醫院因醫治無效身死捕房得報將尸舁入驗尸所於昨稟請公廨陸襄讞會同美領約君於午刻蒞所檢驗得莊洪惠委係生前被汽車碾傷身死塡明尸格升座公位經中西官略訊一過因查無尸屬飭保報堂棺殮厝壇候認肇禍之汽車夫曹二狗押候下禮拜四車務公堂訊究 
[汽車又傷一人]  
　　紹興人金心年五十歲昨晩七時半在愛多亞路淡水路口走至水門江階沿下適有一百八十三號汽車自南往北駛來退避不及致遭撞倒跌傷頭臂等處由新閘捕房一千二百八十九號華捕瞥見前來阻止汽車開行押令載送受傷人投醫院醫治旋即帶該汽車夫入捕房稟候捕頭發落 
[滬寗車殺人傷人記]  
　　昨日（二日）滬寗路在常州車站相近有一鄉人被車碾斃當由該段路工報告警局又由滬開寗之快車駛至石塘灣車站附近撞傷鄉人由車長帶至醫院内醫治 
[淞滬車司機人之疏忽]  
　　昨日（二日）上午淞滬支路由淞開滬之尋常客車到滬時因車頭調換車輛司機人偶一不愼撞碰客車致傷乘客二人及路夫一人並碰客車玻璃窗十餘塊當由站長立時修理照時行駛 
　　尚有本埠新聞等轉入後頁 
雜評二 
[爲恢復自治忠告公民（旡用）]  
　　公民要求恢復自治今如願以償而官廳且準備矣四月一日轉瞬即屆我公民其必認此四月一日爲要求告終而自治開始之日也則開始自治以後之文章正多不可不發撝盡致以表示我公民之精神與程度諒我公民早成竹在胸無竣記者贅及顧記者欲爲公民進者今之自治雖屬恢復性質而自治之主恉要與曩昔略有改進即昔之自治承清代君主專制之餘爲委託的中央取廣義地方取狹義今之自治應現代民主立憲之運爲固有的人民取廣義官廳取狹義此一點也官廳辦政治處處主敷衍故事不舉而費亦省人民辦政治事事貴實行故事悉舉而用費多用費多則公益捐欵須由公民分别擔負公平討議堅决執行毋徇私毋曲庇此又一點也辦理自治需人固多然亦不能悉公民而直接參與凡不與直接參與之公民應從旁而盡協助監督之責毋謂權不我操便滋異議陽爲督責陰實掣肘致自治不能順利進行此又一點也夫自治恢復事業有改進之機亦必共濟和衷斯事業獲完美之效記者默察現社會久爰於恢復自治之初爲我一般公民告 
 
 

Page 16

 
 
本埠新聞二 
[土地訴訟之堂諭多年舊案之執行難]  
　　英商羅白臣與地販葉薇生因抵押道契方單糾葛於清季即在公共公廨涉訟幾經審訊直至民國八年八月間始行判决自判决後原告以所訴之英册四千九百九十號五千三百六十五號道契兩紙係抵押於大清銀行旣經判定原告有過戶執管之權因致函該銀行清理處聲明過戶未得允許故原告之律師近又具聲請狀到廨以該清理處不遵堂諭將道契交出過戶要求將該清理處發封或提清理員到案管押强制執行以故昨經關讞員會同英包副領事升座由原告代表律師譯畢前情遂宣諭曰原告律師請求發封大清銀行清理處或將清理員提案管押强制執行前判等情查該清理處爲財政部附屬機關未便准行此諭 
[又一控告漕河涇鄉經董者]  
　　漕河涇鄉經董唐祖瀛迭次被人稟控茲有該鄉公民秦頌平等二十餘人亦投上海縣人署稟訴原呈略謂漕河涇鄉經董唐祖瀛民國三年爲鄉董因移交不清後任梅經董不肯接收哀求洪前知事任内第一科長出爲解勸其事始寢今復接充經董時間不過數月荒謬絶倫之舉時有所聞（一）强佔公地漕河涇鄉城隍廟前公地該經董自道坑厠一所據爲己有（一）竊取橋木去年漕河涇修理廟弄堂橋工竣後餘木二根放在廟内該經董暗囑張阿景將木搬到家中擅自取用至於摧殘敎員詐欺取財敲詐商民浮收學費皆由受害人民具控在案請求縣長查明斥革另委賢董以慰閭閻云 
[鄭少鈺控丁厚卿案駁回]  
　　鄭少鈺前延律師代表投法公堂控丁厚卿掯交股票餘欵請求訊追等情被告丁厚卿延博勒律師代辯判聽候下堂諭飭遵在案昨經中西官商明堂諭先由法副領事歐君將西文堂諭誦畢後由陳讞員諭曰此案經本公堂研訊明白所控各節碍難照准着即駁回堂費歸原告負擔 
[洋涇鎭一夜三火之可疑]  
　　浦東洋涇鎭近來迭次失火疑有匪徒縱火曾見報端前晩十一時該鎭南弄堂潘松林家柴堆上由笆眼進火登時火光四射當經各鄰人灌救撲滅至十二時東栅口外張阿松家荳芽作外面柴上亦忽然起火延燒草房兩間至一時南首阿六官所開小船廠内木柴内又報起火旋經鄰人竭力撲滅三區二分駐所趙署員得報率警馳往彈壓騐勘起火緣由均從外面燒進飭警嚴行澈究 
[一失足成千古恨]  
　　本城文廟大成殿月台基面前每屆丁祭必須高搭木棚以防天十俾樂舞生所居祭畢即行僱工拆卸此次丁祭後至昨日拆卸不料有年約二十餘歲之工人偶不小心失足墮下跌破頭顱當即車送醫院詎半途已氣絶不及救治 
[陳敦吉向單金財索妻]  
　　揚州人陳敦吉住閘北海昌路其妻黄氏前年冬曾被宿遷人單金財拐逃由陳追回今年正月十三日該氏又不知去向陳着落單金財交人一再游約前日已起訴地檢廳昨又將單扭控四區顔署長諭解司法科核辦 
[小狗捲逃累其妻]  
　　昨有美國人海士扭住閘北蒙古路之江北婦人秦畢氏至四區一分所控稱今日上午遣西崽秦小狗赴華義銀行取洋四百零五元二角六分詎被捲欵逃逸故將伊妻扭案請究經劉署員質訊之下該氏供丈夫逃往何處並不知情等語奉判轉解司法科核辦 
[妓女遷徙不報告被罰]  
　　照公共工部局禁娼辦法凡妓女遷移均須報告捕房乃蓬路五百七十二號廣東妓院鴇婦王阿姑竟違背此項規定將妓女遷移隱匿不報經專查妓寮之西捕頭查悉稟請公共公廨出單昨晨將該鴇傳案由中西官科以違章之罪着罰洋二十元充公示儆 
[竊珠吞珠案之結果]  
　　金家牌樓章長生控同居婦人鄭朱氏竊取珍珠當塲破獲該氏情急將竊珠二十四粒吞入腹中由警函送法庭飭發新普育堂將珠設法瀉出判交原告具領在案茲悉此案業奉檢廳起訴審判廳前日下午由推檢各官開庭辯論之下判處鄭朱氏刑期一年准予緩刑人交舖保如三年内再犯刑事處分由保送案執行 
[徐德高昌名騙財]  
　　虹口捕房華探目蔣阿林之包車夫徐德高自去年冬抛工脱逃後近復揑寫字條冐蔣名義騙取貨物案發被捕解由公共公廨訊押在案昨晨捕房傳同被騙陳子敬周瑞記高筱亭包瑞興陳玉記吳阿榮石茂春榮祥周吳氏等男婦多人將徐解廨經陸襄讞會同美約副領事質訊得實判押西牢半年贓交原告認領 
[南方里軍民聚賭]  
　　上海防守司令部稽查處訪聞江邊碼頭南方里有軍民混合聚賭情事昨日立派士兵前往拿獲祖孟氏等男女七名並搜獲賭具等物略訊一過即將一千人犯解送淞滬二區警察署訊辦 
[子彈充公了案]  
　　法捕房探目任水揚偵悉　春林家藏有危險品物前日前往抄出手槍上之子彈一匣帶入捕房昨解法公堂請究龍供此項子彈係小孩在外拾來不知速法求宥中西官判　開釋子彈充公 
[尋仇毆傷案]  
　　甬人李小軒昨在虹口小菜塲不知與蕭小毛有何仇隙糾同吳小毛將蕭扭住凶毆致蕭身受重傷當經八百四十一號華捕三道頭查見將受傷人送院醫治一面將李小軒吳小毛一併拘入捕房稟請捕頭核辦 
[索詐行兇]  
　　李埠華租各界每遇行號新張開市有綽號老虎黨之流氓向之强賒硬買甚至先由同黨願爲包辦否則使黨羽故意滋擾使人難堪昨日三馬路西畫錦里四百零七號彝倫廣告社因推放廂房辦事及修葺房屋於上午十一時三刻有白眼流氓自稱捕房探夥指該社新開張硬欲索詐洋元甚至毆打學生主人出爲喝阻亦遭擊傷唇齒旋經鳴捕始經逸骈　臨行猶揚言不肯干休云云 
[再誌不守清規之和尚]  
　　成衣匠葛恒義控僧竹蔭向伊妻葛顧氏調戲誘姦向斥遭毆由警拘獲抄出鐵斧兇器經二區一分所函送地檢廳訊辦已紀昨報前日下午由檢察官提案騐訊一過察得原告手食指果受傷痕惟不甚重判將顧氏交伊夫領回葛傷着自行醫治該僧竹蔭判令押候交保候原告傷愈再行核辦 
[欠債案正在理勸]  
　　張雲奎前投法公堂控稱邵三林前向商人借去洋三百元迄已多年向索不還故此扭案求追判邵連利歸還原告洋四百四十四元着交人銀並保限理在案現因被告挺押不理故昨又提訊先由原告投稱今被告家屬托人前來理勸尚未說妥請求改期再核中西官判邵還押聽候理楚後再行核辦 
[欠房租限三天還清]  
　　魏培記昨遺收租人投法公堂控房客張阿林張利元朱彩夫張興等四人各欠租洋若干元向索不還請求訊追張等供認欠租今除付外尚欠無多請求寛限還清中西官判各限三天還清 
[汽車夫違章科罰]  
　　汽車夫蔡文元日前駕車至法新租界霞飛路地方不帶執照爲捕查究以其違章抄錄號碼回稟捕頭於昨日傳至法公堂請究先由捕頭稟明前情詰之蔡供認違章以後不敢再犯中西官判罰洋十元充公以儆 
[竊犯徐銀之結果]  
　　悔之晩矣 
　　徐銀於去年十月七號曾犯竊案由捕拘解公堂訊明判押西牢一年期满驅逐出境在案詎徐畏罪乃於昨晨在獄自縊圖盡經管牢西捕察悉急即往救業已氣絶身死當即稟報獄官諭將徐尸舁入斐倫路騐尸所於昨稟請公共公廨陸襄讞會同美約副領事於午刻蒞所檢驗得徐銀委係生前自縊身死飭承塡明尸格查無尸屬飭保報堂棺殮發壇暫厝云 
[竊物與販贓同罪]  
　　泰晤士報指控顧阿大行竊值洋一百六十元之白紙銷贓與北京路新順泰舊貨店主鄭中雪等情由捕將顧鄭二人拘獲昨解公共公廨經中西官訊明判顧鄭各押西牢三月示儆贓交失主領回 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）趙四福延梁棣佺律師訴汪成德不理黄砂石子價銀案結果改期續訊合同二紙手摺一扣交原告律師取去（二）杭州鼎新紗廠訴大生紡織公司不交定購織布機器請追損失英金五千八百餘鎊案結果改期一個月再核（三）順全隆訴朱再英等欠欵案雷聲布律師請求發還保單結果改期七天再核 
　　又午後民四庭由張襄讞會同日副領事田中氏訊理（一）大中華電燈公司訴包安甫不付支票銀洋案結果着被告償還原告銀三百八十八兩七錢三分又洋二十三元一角八分並償堂費支票三紙附卷（二）王豹臣延朱斯芾律師訴吳如川等不還存欵案被告延許理律師提出反訴欠欵結果改期一禮拜再訊（三）陳有福訴沈晏卿欠洋案結果改期再核（四）王鴻儒訴劉士吉不理貨洋案結果限一月着原告自行投案再核（五）汪福康訴陳小昌不理借洋案結果改期一月再核（六）王小甫訴陳忠逹不理貨洋案結果改期一禮拜再核（七）婦人凌曹氏訴蔣老三（即凌阿珍）李德甫不還借洋案結果改期再核 
[誌謝]  
　　昨承滬寗滬杭甬鐵路局惠贈月份牌兩張上印莫干山圖及該兩路簡明圖頗足以資實用誌此鳴謝 
公布欄 
[江蘇高等審判廳]  
　　民庭判决陳連奎等爲　欵訟不服南滙縣知事堂諭抗告一案（决定主文）本件陳連奎抗告及樊化君等抗告一併駁回抗告訟費由陳連奎與　化君各别　擁殷三明爲　錢　熙欠欵潘訟抗告一案（决定主文）本件抗告應由本廳作爲控訴受理孫永貴與孫永釗因基　　訟抗告一案（决定主文）原决定撤銷本案應由江寧地方審判廳依法審判祝啓先與黄省盤因房地涉訟抗告一案（决定主文）本咎再抗告駁回再抗告費用由再抗告人負擔戴夏氏與　周氏因債務涉訟抗告一案（决定主文）原决定撤銷廖周氏之聲請駁回姜郭氏等與顧信成爲田畝迷訟上告一案（决定主文）本件上告駁回（以上二月二十八號） 
　　批示王增壽呈爲該民典房印契係在何處遺失請核示由呈悉查此案原卷前經本廳調核該民交案典契高審分廳於辦理完結後並無明文發縣應由該廳負遺失責任業將經手人員呈部請示處分矣仰即知照此批（以上二月二十八號） 
　　民庭判决蕭麗青與陶理昌等爲養子身分　訟控訴一案（判决主文）本案控訴駁回控訴審訟費歸控訴人負擔馬仁山與馬有總爲承繼及債務涉訟控訴一案（判决主文）本案控訴駁回控訴審訟費由控訴人負擔黄兆昌與黄金地爲公欵涉訟上告一案（判决主文）本案上告駁回上告審訟費由上告人負擔朱李氏與錢椿春等因借欵及借單迷訟上告一案（判决主文）本案上告駁回上告審訟費由上告人負擔徐鼎炎與徐楊氏因遺産迷訟抗告一案（决定主文）本件抗告駁回抗告費一元五角發還具領 
　　批示朱兆祥等一件爲被管學文借洋吞據泣求救濟由狀悉案經三審判决所謂轉訊之處碍難照准此批以上三月一號 
[江蘇高等檢察廳]  
　　批示楊巧生聲明委任代理並委朱文梓代訴呈遞一狀包筱北因子患病請求展期審呈遞一狀沈楚良對於楊巧生案請展期審理呈遞一狀嚴順發等委夏喆贊辯護呈遞一狀蔡廷杰補呈控訴理由呈遞一狀以上五狀業經本廳查閱函送同級審判廳核辦仰即知照此示黄禮生補具上告理由呈遞一狀業經本廳查閱候呈送總檢察廳核辦仰即知照此示以上三月一號 
　　布告爲布告事案查訴訟狀紙價格迭經司法部更訂所有各廳縣前領狀紙均未加蓋改定價格戳記又自九年以前狀面狀心多未蓋用廳印以致價格相懸形式互罪不加限制流弊滋多業經本廳令行各廳縣將從前出狀紙一概收回補蓋廳印戳記仍然發　售用井申明此後凡無戮記廳印之狀紙即不收受以昭劃一而防僞造在案誠恐當事人等未盡週知除函知同級廳曁各地審廳查照外合行布告仰各訴訟當事人一體知悉自三月一日起如購得未蓋戳記廳印之舊存狀紙一律按照現價補繳足額否則不予此受其各凜遵毋違此布中華民國十一年二月二十八日檢察廳長許受衡以上三月一號 
　　諭知事案據崇明縣民人袁之冲等呈稱爲警官吸食鴉片當局不與相當處分請求派員或令上海地檢廳偵查究辦等情到廳查此案無論所呈是否屬實既據投遞白禀前來於法即不生效力仰即知照此諭右仰具呈人袁之冲等知照（以上二月二十八號） 
[上海地方審判廳]  
　　公示送達（全文在本廳揭示摥公布）第三五號（民一庭）一件周沈氏與周許大因離異涉訟一案茲本廳續定于三月九日下午一時爲公開審理日期仰該被傳人周許大依期來廳候訊毋違持示右仰被傳人周許大遵照判决主文（民二庭）一件决定馬殿魁與浦二寳債務糾葛聲請假扣押一案主文本件聲請駁回聲請訟費歸聲請人負擔 
　　批示一件林芸秋狀請給領簿據由狀悉查　原住閘北榕江里　居松江時並未來案聲明以致本廳無從傳領嗣據袁炳文自寗波來滬請求給領案内證物本廳自未便因爾無從傳喚遂不許袁炳文具領至爾等所交帳簿均係裕泰元記字號並無其他特别標誌袁炳文于認領時曾經供明如將來爾有異議仍將原簿帶廳以便公同認領現已一再函催慈谿縣知事務將袁炳文查傳到案並限令袁炳文之保人覔交矣仰稍安毋躁可也此批一件倪玉成戕狀領訟費由准領此批一件翁長錦狀領承買房屋由准領此批一件祁德福狀請函廨雇令繳案由狀悉已函催會審公廨矣此批一件胡劉氏狀爲售産備養請求備案由據呈爾將屋根絶售與雲翹爲業該産如係爾房獨有何慮族中後言所請備案應毋庸議此批一件袁吳氏等狀領訟費由准領此一件周俊文狀領案欵由准領此批一件冷欣甫牀領案欵由准領此批一件廣德發狀領保證金曁訟費由准領此批一件王葆果狀領房租訟費由准領此批一件沈長裕狀請銷案並開釋被告由狀悉准予銷案此批一件賈少臣狀請减去浮　交平常舖保由狀悉着即取具殷實舖保以憑核奪此批一件康炎甫狀領訟費由准領此批一件一件楊彩章狀交查費由准交此批一件丁潤庠等狀請給領道契由狀悉查此項道契係由平治門交案仍應由平治門來廳具領着即知照此批一件李金堦狀請繼續執行由狀悉查和解筆錄載將沈于田沈陸氏願於一個月内尋覓沈翠英送交李金堦家與李文章成婚等語是本案與陸樊如無涉所請傳陸燓如執行之處碍難照准此一件徐源祥狀保辛明明隨傳隨到由准保此批一件翁長錦狀請更正管業證書由狀悉准予更正此批一件厲廣熙交案欵由准交此批一件喬理卿狀請銷案由狀悉准予銷案此批一件徐繼云狀請執行由狀悉查本案業據蔡炳佩聲明窒碍所請　從緩議此批一件陳品芳狀交租銀並訟費由准交批一件徐樹榮狀領案欵由准此批一件楊陳氏等狀領保證金由准領此批以上三月一日 
[上海地方檢察廳]  
　　批示楊寳記據訴陳三等私收力洋等情究竟收洋票據何人出發李榮記之洋交於何人陳三等何時歇工均未詳確聲叙明白無從核辦所謂未便率准此批陸阿五狀悉限五日内補具控訴理由書以憑核送此批石華山狀悉本案訊明誘拐尚不成立業經予以不起訴之處分姚周氏一口仍送救濟會留養候家屬具領所請交還聘　一節似赴原縣訴追可也此批金永福狀悉限五日内補具控訴理由書以懸核送此批鄭汝崙狀悉仰速協同陳步金等來廳訊明核辦勿稍延宕致干拘攝此批以上三月一日 
[淞滬警察廳]  
　　批示一件婦人謝徐氏批據呈已悉查該氏之媳沈氏捲物潛逃等情准予派探協緝仍仰隨時自行偵查報　拘究可也失　存此批一件周德泰批來呈已悉仰候令行一區一分駐所併案查辦可也毋庸多凟此批一件婦人王楊氏批呈悉查本案已於周德泰等呈内批示矣仰即知照此批 
 
 

Page 17

 
 
　　（一）投稿本增判者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實 
義藉便討論起見當擇要登載恕無報酬有疑 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
[本刊啓事]  
　　投稿諸君均鑒本館會計處爲劃清手續便利結帳起見自本月份起仿照郵章一七六條領酬期限以發表後六個月爲限恕不展期限满仍不來領認爲不願受酬即行將賬註銷並希亮察 
常識 
常識 
[罷工與法律問題] [  老圃]  
　　資本家有資本家之自由權苟不願多出工資亦誰得而迫之藉曰迫之則出於法律範圍以外當受法律之裁制故爲工人言之苟欲多得工資止有情商而無强迫此雖工人所不願聞然工人之義務固應爾也 
　　工人有工人之自由權苟不願作工亦誰得而迫之藉曰迫之則爲奴隸亦法律所不許也故爲資本家言之苟欲得其勞力亦止有情商而不能求助於官方此雖資本家所不願聞然資本家之義務固應爾也 
　　工人有不罷工之自由權苟甲工人罷工而乙工人不願罷工亦誰得而迫之藉曰迫之亦出乎法律範圍以外蓋旣對於資本家侵害其財産上之自由又對於不罷工工人侵害其身體上之自由皆法律所不許也此雖罷工工人所不願聞然罷工工人之義務固應爾也 
　　故無論何國法律皆罰强暴之罷工工人而無强人工作之法理無論何國法律皆可解散不法之集會而不干涉工人公益之機關 
衞生 
[飲酒之害] [  蔣懋倫]  
　　飲酒爲害盡人皆知顧世之酒徒仍趨之若鶩曾不惜殞其生命於無謂之中亦可哀已茲將其有害於生理者說明於後俾知其害非細而屏絶之是所望也 
　　一關於神經之害神經爲全身之主宰而不可有絲毫之損傷者也而飲酒實能使之麻木不仁其程度依所飲量之多寡而可分爲四步如下所示者是 
　　第一步使血管中之神經麻木致血管僅能放大而不能收小 
　　第二步使脊髓麻木致手足不能營整飭之運動 
　　第三步使大腦麻木致胡言亂語而不知檢 
　　第四步使腦髓失其知覺能力致脈息低而呼息遲昏迷不省人事 
　　其第一步至第四步之飲量逐漸加多故其害亦漸次加劇至第四步之損傷爲害已深不復能完全復原矣此酒之害及神經者也 
　　二關於心臟之害酒能使血管放大已如上言而血管旣放大則血液流動較速致心臟之跳動亦因之增速其工作遂疲此酒之害及心臟者也 
　　三關於血液之害酒有吸收水分之性質故一經入即吸取紅血球中之水致使紅血球乾燥而質地變硬其運送　氣之能力遂因而喪失此酒之害及血液者也 
　　四關於消化之害酒能使胃汁凝固而胃汁爲消化食物之要素倘若一經凝固卽失其作用致致食物難以消化而將影響於全身之健康此酒之害及消化者也 
　　上所云云僅就生理上言之其他之害甚多如廢時失業等等尚未論及而衆人猶以爲飲酒可以增力可以禦寒殊不知皆謬解也願飲者速師美人之决心毅力而禁絶之不亦善乎（乙種酬） 
道德 
[西方格言（二五八）] [  謝介子選譯]  
　　暗殺雖無發言之人終有證據破露（高叟）（Chaucer） 
　　純良之性質如沃土百善生焉（英吉利諺） 
　　愚者以白牆作紙（法·意諺） 
　　需要雖鐵可破（英吉利諺） 
　　劣犬臥母醒之（法·意·德·荷諺） 
　　自洩機要將成奴隷（英吉利諺） 
　　能耐斯永受益（葡萄牙諺） 
　　雄辯家人自注意之（英吉利諺） 
　　謂人云云者不爲笨伯即爲謊語家（法·意諺） 
　　人易爲利所屈（布投婁）（Butler） 
經濟 
[經濟學中之四種生産制度] [  作民]  
　　製造物品之各種實業制度屢經變遷歷時百五十年最初製造業多行於家庭或其附近製造所據史而言其制度之更易有四研究經濟學者不可不知也 
　　（一）家族制度（FalnilySystem）此制最初而最簡單遠及於中世紀之初期人民多以羣族或部落居其奴隸傭僕亦包括在内物品之消費祗限於一家之内因慾望稀少足以自飽故鮮有産而爲外地之消費者 
　　（二）手藝制度（HandicarltSytem）自封建制度廢而手藝制度興商業多别自分類工人亦獨樹一幟不似從前之自辦原料及器具而售品於消費者而其物品以手工製故此制度以名而所製物品乃事前預定者猶之今日之成衣匠殆本此制其後有獨立之工人繼起以營商結會組社以爲互助及互禦之用卽所謂公所制度者（GuildSystem） 
盛行於中世紀時代至爲重要 
　　（三）國内制度（DomesticSystem）中世紀後葉公所制卽失其商業勢力的藝制度亦漸頽敗而自十五世紀之中葉至十八世紀之中葉此國内制度乃盛行於英國物品之出售與原料之購買多經中人（Middleman）之手至於物品及原料之所有權卽在其手然工人因以免買賣之煩擾故不得獨立而惟中人是賴也工人仍自辦器具製造於其場所且得　族之助居恒於鄉間有時耕作其居屋四周之小田地時有二種生産家之分别爲其特色一爲購原料而售物品一則供給工作器具及製造所此種實業制度之分卽演成今日資本家與工人之劇鬭者 
　　（四）工廠制度（FactorvSystem）近世機械發明蒸汽用於製造實業制度因以大變工人不再自辦器具祗供給工作於廠主所備之機器與工廠而已故工廠制度卽聚工人與機器於廠中而營製造者故工人亦多聚中心之地由鄉而城在今日仍遷移無已至此制之結果卽增加資本改良機器出産增多式樣以夥運輸便利市塲擴大足以應多數之需要而大宗出産亦隨之而增製造費因而减低且足以行分工之法利益莫大焉 
　　綜觀以上各制逐漸遞興始有今日經濟上之發達不可謂之不幸然人智日開世事變遷安知今日之所謂盡善盡美後日不作明日黄花之概耶是又在吾人之謀振興而已（乙種酬） 
 
[眼兒大的腦兒小的騎个馬兒是假的諺語]  
法制 
[迴避及拒却之差異] [  杜保祺]  
　　法律爲求裁判之公平起見對於審判衙門之職員設有迴避及拒却之規定迴避者審判衙門職員依法律之規定當然不能執行其職務者也拒却者審判衙門職員經訴訟關係人之聲請不能執行其職務者也二者差異之點有四 
　　（一）應迴避者無論何時絶對不能執行職務被拒却者在當事人聲請前依然可以執行職務 
　　（二）迴避原因審判衙門應以職權調查之拒却原因須經當事人之聲請方行調查 
　　（三）一遇迴避原因發生不問訴訟程度如何當立即迴避聲請拒却則必在法定期問内而後可否則其聲請爲無效 
　　（四）應迴避者在該事件完結以前其所執行之一切事務法律上皆歸無效而在被拒却者所執行之急速處分法律上則仍然有效 
　　由是觀之迴避與拒却二者原因不同效果斯異學者其細心體會可也（乙種酬） 
雜錄 
[雷雨時避害之研究] [  養氣]  
　　本年二月十日雷雨大作吾鄉王姓夫婦二人在外工作觸電死二十四日復大雷雨雷擊某寺之塔毁其頂幸未傷人蓋落雷Lighthing之害乃最可恐怖者也今欲研究避害之法不可不先知被害之差别北美合衆國於一九○○年受電擊而死傷者共一千六百八十六人就其被害之地點曾分别製成一表茲列於左 
地點野外屋内樹下小屋其他合計 
負傷者２４３３２７２９５７３１７９７３ 
震死者２９１１５８５７５６１５１７１３ 
由上表觀之負傷者雖以在屋内者爲多而震死者則在屋外爲多而於野外如在馬上車上尤爲危險若更就居屋土地樹木之種類分别研究之則如次 
　　（一）居屋通常都會之居屋被電繫者少而田舍爲多由德國一年間之統計每百萬戶中其受電擊者如左表 
堅固之屋不堅固之屋寺院工塲風事 
１６３３８６６２７７３０６８５２４ 
右表寺院中尤以高塔受害爲多 
　　（二）土地美國於三百八十次落雷中就於土壞分别調查如左表 
壤土砂土粘土牧草地散生草地 
２６─１００２４─１００１９─１００１２─１００ 
　　又北德意志地方據海爾曼氏之調查則得粘土七砂土九壤土二十二之比例 
　　（三）樹木就德國之森林調查樹木受電擊之次數如左表 
　　樫椈松樅樺落葉松 
　　１５７２１２０５９４７ 
　　又由勃羅米秀斯Promethers之調查孤立之樹木無論何種皆易受落雷其被害之强弱固由放電之强度而異亦關於樹之抵抗力及組織與夫生長之時期 
　　由是得雷雨時預防觸電之方法 
　　一雷雨時不宜外出宜蟄居家内嚴閉窗戶避臥帳内尤爲適當 
　　二居室之柱壁等爲導電體若人體逼近之易招危險故宜居於室内之中央與四周柱壁隔較遠之距離 
　　三不可立於孤峙原野中之樹下多年生之樹木尤宜避之 
　　四在原野或山間猝遇雷電發生切忌疾走疾走則易引電若有適當之乾溝或凹處以平臥其中爲宜 
　　五行路時遇雷電切忌休息於濕潤之草堆近旁 
　　六濕衣易於引電除在路問無法脱卸時俱宜脱之 
　　七金屬爲良導體易誘導電流故雷雨時官屏除金屬物雨傘柄骨之爲銅鐵質者不可用之 
　　八高樓塔院劇塲及其他多數人集會之所以避之爲宜居室之接近大樹者尤爲危險須速遠避 
　　若夫於屋上裝置避雷針雖爲安全之良法然非普通社會所能設置者矣（乙種酬） 
 
 

Page 18

 
 
   
 
