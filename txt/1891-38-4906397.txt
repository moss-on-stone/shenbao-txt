# 1891 - 38 - 4906397

 

Page 1

 
 
   
 
 

Page 2

 
 
[賀年小啓] [  申報舘主人拜手]  
　　　羊髓滑是辛盤獻歲之辰白獸樽盈正卯酒迎年之會沐五香而湯冽氣達芬辛飄六出而花繁瑞鐫靈卯凡此初辛之應運允宜剛卯之書祥况乎辛勉勵精蒿宮德懋卯謀出政楓陛恩濃燔柴隆一郊祂之儀上辛日吉載神舉耤田之典小卯辰良幸熙朝慶洽重光歲辛適遇凡我草生逢盛世魁卯欣臨恭維閱報諸君辭妙虀辛口吐珠璣之萬斛說通柳卯胸羅卷軸以百城應辛廖之占財如雲集符卯胎之兆業並出宗羊之爲言新盛德著明新之象卯之取義茂宏基呈暢茂之形敝　才愧迂辛辯祈孟卯聊貢豹窺之見揮毫敢憚辛勞略陳蠡測之言抒論　　亦咎自分詞非側艷陋漢家事紀秘辛祗教祝獻駢文效陳氏銘刊嚴卯肅此恭賀新禧敬請鈞安不戩 
[二百五十二號畫報出售告日] [  點石齋啓]  
　　香港　封翁饒於財辛卯元旦爲其九秩壽辰一時　筵演劇熱鬧非常所謂大富貴亦壽考者非耶至若偲門之五蝠騑臻神京之百鹿雲集屠蘇酒可除疫癘惠泉水相與餽遺古吳有餘夕之奇觀仙吏有探梅之逸興財神示夢知義命之當安文昌有靈見幽明之相感後幅所附除閨媛圖說及山水人物兩畫譜外前帽復加藹函燈謎四小頁鬥角鈎心共遣　興另有着邑椒花献頌圖一幅　報附送不加分文專肅布聞順賀年禧不一 
[三陽開泰說]  
　　今年爲光緒十　七年太歲在辛卯奉辛盤以蘭開口日吉利吉利飲卯酒而甘逢人說恭喜恭喜此俗套也然吉祥止止取　亦古漢銅盤銘無弄延年益壽秦昆當文皆成富貴吉祥周勺商彛湯盤禹鼎考古者搨其銘皆有子孫永寳用以及大吉羊宜俟王等語可見逢人道吉利語不得覓目之爲俗不可耐　武帝小名吉利則又以此爲終身祝頌語今人刻圖章往往篆作某人長壽字様蓋亦用是意也今年新正初一日民起乍露　　繼而相飛雪片初二亦然初三則見杲杲日出余日此所謂三　開泰之象吉祥之兆也正月於時爲春於卦爲泰泰者地氣　而上天氣　　　天地父故名泰泰者大也萬物逢春漸將長大而今正適逢其會此三日中天地納緼萬物化生雪花霏微揚光掩映說者或以爲春雪不足爲瑞不知去年已見冬雪瑞兆本徵於今年而新正三日天寒地凍復見六出花飛正是天地交泰之見端卽不必言瑞而瑞　在其中也今年羊卯爲鄉試正科天開文蓮人慶登龍凡芸窗雪案之攻苦埋頭者至此而益復摩厲以須以待及鋒而試歌施鳴之詩至槐花黄候當又者若干舉人爲國家用此則開泰之一端而士子之逢泰連者莫不彈冠丁丁共相慶幸也農人望歲最重春朝臘鼓初回椒　献　回憶去年田　多稼人樂豐攘以視前年之江浙洊飢其情形不啻霄壤惟三年耕始餘一年之食九年耕始餘三年之食　年雖幸豐收來歲先期大此亦人清之常去秋晴燥入冬雨澤衡少昐雪澤者不異於望雲霓乃至立春前數日而祥　渥沛銀裝世界玉琢乾埠當此歲晩務閒之時子婦了男　里　　無不欲欣鼓舞謂天公厚我厚我雪花六出先兆豐年來歲有秋已堪預卜至今正　復睹此交泰之象生成之慶田畝同　此又開泰之一端而農夫相與慶於野者也至於商賈則年年貿易歲歲經營自新正初五接路頭敬財神開張駁發懋遷化居是亦年常舊例非於今年而獨異也第卜歲之騐農與商亦無二致献歲之始閉門不作貿易或清帪務或先部者回念去年生意之難易貿易之盛衰歴歴皆在目前衰者知其何自而衰盛者知其何由而盛難者察其因何而難易者察其因何而易今此幸逢泰連大轉陽和於是乎满盤籌算全局圖無知其難以圖其易就其盛以避其衰則今年商務必有較之前幾年更爲生色者此又開泰之一端而商人相與慶於市者也至於工則自食其力各連匠心今年如是去年如是無一年不如是又何足與開泰之數者而百工所賴者全在乎以有事爲榮終日閒暇輟業以嬉卽不祥孰大焉若士與農與商咸逢泰連規模大啓氣象光昌則富潤屋德潤身所需乎工者必多而工之爲工乃可以大獲其利然則工之興衰又視乎士農商爲轉移一興斯無不興矣此又開泰之一端當不僅居肆者之相與額手而已也士農工商謂之四民四者皆泰而天下無不泰所謂小往大來要無非吉祥文字而吾史有進焉者士而泰當思爲國家失其賢勞俾朝廷抒其宵旰先天下之憂而憂後天下之樂而樂士爲四民之首宜有以倡率乎四民士風旣正表率有資庶幾可以持其盈而保其泰矣農而泰富思上以供天庾下以貽民食盤中粒粒皆關辛苦勿使粒米狼戾自棄於天斯署雨祁寒不生咨怨而天之佑之非且有且非今斯今矣商而泰富思泉貨之貴乎流通交易之各以有無勿爲壟斷之謀以罔市利勿失信義以放利而取怨勿貪小失大庶幾商務日興而上下交泰矣至於工而泰則尤宜各連夫意匠共竭其心神精益求精母把持亦母怠惰庶幾處安樂而不忘憂思雖藝成而下亦且進於道矣所願與海内閱報諸君共勉之 
[諭旨恭録]  
　　十二月十二日奉旨山西歸綏兵備道員缺着文保補授截取御史謝雋杭時俊監丞何文焊中書　奎傳俱照例用紹昌着准　補授内閣侍讀内閣中書員缺着春林補授穆都哩陸嘉晉李錫形周鈞俱准其補授内閣中書　珪着准其補授吉　阿勒楚喀副都統衙門筆帖　寳麟着准其補授盛京户部筆帖式靈壽着准其補授甯夏將軍衙門筆帖式前福建臺灣府知府周懋琦着以道員用前直隸懷縣縣知縣嚴暄着以知州仍留原省儘先卽補前國子監助教朱榮清着以助教補用前陜西扶風縣知縣孫士喆着惟府經歴用卓異直𨽻新城柔知縣孔憲高着准其卓異加一級仍註册回任候升前四川奉節縣知縣王鴻着准其於知縣任内卓異加一級開復前浙江候補知縣鄧履中廣東試用知縣丁墉俱准其開復原官仍發原省照例用京察坐糧廳監督吏部郎中常裕着交軍機處記名以道府用盛京户部司庫員缺着　雙補役倉塲總督衙門筆帖式三缺　穆圖布多托里存泰補授　樹璟着以知州發往熱河差遣委用文星着以知縣發往熱河差遣委用廣西慶遠府河池州三旺州同負缺着史賡補授德凱着以縣丞發往奉天差遣委用　廷沅顧承瀛者以州史目發往奉天　遣委用　世謙　其秦者以　檢發往奉天差遣委用彭振明李世清喬兆麟着以典史發往奉天差遣委用廖世榮夏穆龢王炳着以禾入流發往奉天　遣　用欽此問日奉旨巡視南城事務着隆恩去欽此同日奉旨巡視中城事　着徐樹鈞去欽此同日奉旨巡視北城事務着張　琳去欽此同日奉旨都祭院漢都事員缺着王廷本補授欽此同日奉硃筆張蔭桓補授大理寺卿欽此同日奉硃筆王　清補授石者坊石中允　此同田太常寺題元　祭　太廟後殿奉旨遣載勛行禮欽此又題正月初六日祭祈榖壇奉旨肤親詣行禮欽此又題　　　八日孟春時享　太廟奉旨朕税詣行禮後殿遣隆懃行禮東廡遣榮頤西廡遣德壽各分獻欽此又題同日祭太歲壇奉旨遣凱泰行禮　廡遣覓泰左念　各分獻欽此同日奉上諭前因京師入冬以來雪澤稀少朕於本月初四日親西大高殿拈　並派慶郡王奕劻等分膳時應一等處拈䖍甲祈禱現經數日尙未渥沛祥霙節逾大寒彌深寅盼本月十四日朕仍親謂大高殿拈香時應宮　派貝勒盡　　　罹廟有派輔國公載瀾宣仁廟着派鎭國將軍載瀛凝和廟着派鎭國將軍載津同於是日分詣拈香欽此○十八日太常寺題止月初六日祭祈榖壇看視牲隻奉旨遣魁斌視牲李鴻藻看牲欽此又題二月初三日祭先師孔子廟奉旨遣恩承行禮兩廡遣翰　官二　各分獻崇聖祠遣薩廉行禮欽此又題同日祭文昌帝君廟奉旨遣魁斌行禮後殿遣左念謙行禮欽此又題二月初四日祭社稷壇奉　日朕親　行禮欽此又題二月初十日祭昆明湖龍神祠奉旨遣嵩申行禮欽此又題同日祭惠濟祠河神廟奉旨遣已克坦布行禮欽此又題同日祭先醫廟奉旨遣錢應溥行禮兩廡遣周之楨莊守和各分獻欽此又題二月十二日祭朝日壇奉旨遣載勛行禮欽此又題二户 
 
 

Page 3

 
 
十三日祭關聖帝君廟奉旨遣凱泰恭代後殿遣克們泰行禮欽此又題二月十九日祭文昌帝君廟奉旨遣隆懃恭代後殿遣左念謙行禮欽此 
[本舘接奉電音]  
　　昨由京友電傳上諭四道敬廑譯登○十二月二十七日奉上諭張曜奏特叅不職各員一摺　東齊　縣知縣王福增才具平庸辦事竭蹶萊陽縣知縣傅錕才欠開展政績無聞該二員文理尙優均着以教職選用昌樂縣知縣李毓珍現　耳陳　　聽訟惟平日官聲尙好着開缺撤省察看沂水縣知縣孫作霖城武縣知縣黄玉成均人地未宜着卽開缺撤省另補蘭山縣訓導柴塘兩　　　難資訓迪着以原品休致餘着照所議辦理該部知道欽此○二十八日奉上諭高賡恩着授溥侗讀欽此同日奉上諭鳳秀已調補刑部右侍郎太到任以前着崇禮兼署欽此○新正初四日奉上諭上年朕二旬萬壽業經覃敷間澤將京外文武大員老親年逾八十者優加賞賚兹復時兵部及各督撫續查海澄公黄懋澄等老親均年逾八旬愛養承獸允宜一體施恩以昭盛典海澄公黄懋澄之祖母王氏福建水師提督彭楚漢之母黄氏福建臺灣澎湖鎭總兵吳宏洛之母孔氏山東曹州鎭總兵王連三之母錢氏甘省寗夏鎭總兵衛也貴之母王氏廿肅新疆阿克蘇鎭總兵黄萬鵬之母楊氏前安徽壽春鎭總兵郭寳昌之母曹氏湖北漢陽協副將樊國泰之母何氏湖北荆州恊副將李家昌之父李成德母莊氏廣東肇慶恊副將經明之母何氏陜西靖遠恊副李廣珠之母聞氏甘肅提標中軍副將饒岳忠之母楊氏貴州三江恊副將王廷喜之母何氏着各賞給御書匾額一面紫檀三廂玉如意一柄小卷江綢袍褂料二件小卷八絲縀袍褂二件用示錫類施恩至意欽此 
[電告定灾]  
　　昨日有天主教中傳教士由寗波來電云新正初二日定海城中忽然火起轟轟烈烈勢甚猖狂頃刻之間燬去全城約三分之一目　有二千餘户無屋可　轉徒於冰天雪窖中想各善士惻隱爲懷當必急籌撫卹也 
[上苑韶光]  
　　正月初十日皇后千秋聖節應詣皇太后前行禮其敦宜皇貴妃珣妃瑜妃瑨𡣕瑾𡣕琪妃璷𡣕内廷主位以及在外公主福晉命婦等進内於皇后前行禮王公文武二品以上官員應於乾清門外行禮三品以下文武官員應於午門前行禮　應於保和殿照例筵宴皇后亦詣皇帝前行禮惟光緒十七年正月初十日皇后秋日適在𨢓賢親王斯年服内是否照例行禮舉行筵宴之處預期繕本呈進請旨遵行一本於十二月十三日具題本日奉旨是日照例行禮停止筵宴其在外公主福晋命婦進内行禮之處亦着停止欽此○管理光祿寺事務崑筱峯大宗伯會同溥李兩署司膳於十二月初九日午刻進署舉辦辛卯年京察過堂註考事宜所有光祿寺實任候補署正署丞典簿司庫筆帖式等官均穿補褂逐一過堂分别註考咨部核辦計此次保薦京察一等四員大官署署正曹鈺彛珍饈署署丞祥陰　帖式瑞　筆帖式紹曾○吏部於十一日晩接軍機處交片一件内開軍機大臣面奉諭旨本日引見之截取御史謝雋杭趙時俊二員着於本月十三日預備召見欽此等因父出當由吏部咨行都察院轉行知會該御史於十二月十三日丑刻赴西苑門外伺候召見並各備銜名緑頭牌自行賫交軍機處以便於膳前呈遞○吏部示傳所有籖掣國史館漢謄録吳煥聲蔡濟勤曾勉勳鄒守諴包源羅鳳密籖掣方略館漢謄録翁順孫籖掣會典館漢謄録瞿世琯等限五日内取具六品以上同鄉京官印結塡寫履歴親供親身赴部騐到有執照者呈騐執照以便咨送各館母得自悮○管理太常寺事務禮部尙書臣宗室崑岡等謹奏爲請旨事恭照正月十四日宣宗成皇帝忌辰例應遣官恭詣慕陵讀文致祭准宗人府送到和碩肅親王隆懃銜名到寺臣等循例繕具題本進呈御覧可否卽遣隆懃往祭抑或攺遣近支王公行禮之處伏候聖裁訓示遵行謹此題奏於十二月十二日奉旨攺遣郡王銜多羅貝勒載漪行禮欽此○廂藍旗蒙古都統榮爲咨行事本旗世管佐領格圖有病故所遣之缺應以伊子雙壽承襲查伊子現年二歲照例揀擬擬陪於本月初八日奏請承襲本日奉旨格圖肯所出佐領員缺雙壽承襲欽此欽遵到旗相應咨兵部查照卽於官册内將格圖肯名色註銷更爲雙壽○盛京烏拉總管派委弁兵等管解生熟鹿尾二十餘條乳油二百數十觔黄油一百餘坨鹿筋八十餘觔鹿脯乾二十餘束温朴凍梨香水梨各十數罈蜂蜜八十餘罐用大車拉至東華門報門後雇覔蘇役抬入大内至總管内務府堂上交納○侍衞處爲知會事所有奏准賞給御書福壽字硃紅絹方之王貝勒貝子公文武大臣於十二月十六日派員赴本處祇領翌晨進内謝恩○值年旗爲咨傳事所有光緒十六年年終應行承襲世爵世職人員左翼於十六日帶領引見右翼於十七日帶領引見相應咨得八旗满蒙漢各固山傳令應行引見人員均穿布靴灰布開氣袍佩帶荷包手巾備帶弓張各於是日五鼓赴西苑門外奉宸苑門口會齊以備點名帶領引見勿得違悮○兵部爲咨行事職方司案呈本部題覆江寗京口蒙古協領鍾瑞者病准休應否給俸請旨遵行一本於光緒十六年十二月初五日由内閣呈進本日奉旨鍾瑞曾經出兵打仗殺賊捉生受傷著以原品休致賞食全俸以養餘年欽此欽遵到部相應黏抄原奏咨行江甯將軍京口副都統查照辦理 
[種火彚登]  
　　某夜鎭江北岸七濠口馬姓柴棚突被匪徒縱火炎威上熾烈焰冲霄遠燭江心數里中皆光明　　雖有水龍竭力噴救無奈乾柴烈火最易延燒直至次日清晨火勢方殺計共焚江蘆三大堆約有三四千担之譜柴邊茅屋亦燬數椽○安　某甲在今保門外開設柴房丐向乞些微靳而不與丐遂乘甲不備潛往竊取若干甲見之扭而毆撃丐忿甚于去臘二十一日種火于柴堆中登時烈焰飛騰火毬亂滚甲驚而奔至則丐已飛步脫逃旋經各善局水龍馳往灌救近鄰房屋始免遭殃然無數薪蒸已遭一炬矣 
[翹企旌麾]  
　　江撫德曉帥擬會同兩江新督憲劉峴帥順道查閱湖口砲臺并面商一切要公蓋曉帥之與峴帥昔時同官一處意氣相投今者分擁節旄急思一見以仲契闊而江省爲統轄之地砲臺扼門户之險在在關繋大局更當躬同籌畫以期和衷共濟因預飭九江電報俟峴帥棨戟將臨卽飛傳消息以便親往祗候嘉平十八日黎明電報到省知峴帥將到九江曉卽命賀登程乘坐紫電官輪赴　省城文武各員弁及水陸各兵勇均往江于恭送如禮旋接電報知峴帥在鄂有要公商酌須小作勾留且二十二日爲峴帥嶽降之辰鄂中官塲尤須公同慶祝以盡地主之情大約二十三四日憲節方可到潯於是省城文武各員弁一面飛騎報知德曉帥請暫回省一面往江干恭迎曉帥以輿騎已至中途未便折回仍命前麾向潯陽進發約計曉帥之與峴帥在潯城良晤當在二十三四日曉帥回省又須遲一二日矣 
[制軍過皖]  
　　新任兩江總督劉峴莊制軍於去臘廿六晨抵皖署撫憲阿嘯山中丞率同在省文武印委各員至西門外官碼頭迎迓制軍按班接見後卽命展輪東下並不登岸以免屬僚供給云 
[星軺過滬]  
　　貴塢樵星使奉旨往閩省訊案已畢乘某兵艦起程去歲除夕駛進吳淞口在下海浦暫駐行旌本邑道營廳縣及英廨讞員均往迎迓星使隨展輪出口北上覆命 
[新年淑景]  
　　元旦以來雖春寒料峭而銅鉦高掛天氣暘晴是以小本營生者莫不歡聲雷動英租界大馬路及三四馬路衣香𩯭影絡繹如梭彼靜安寺之車水馬龍益堪想見已初一二三等日捕房例弛賭禁各處小茶肆時聞骰聲錚然至初四日麥捕頭命諸包探諭令停止違者拿懲牧猪奴雖技　難搔斷不敢以身試法矣 
[誤觸槍機]  
　　新正初四日下午六點鐘時有甲乙兩西捕在房内揩擦洋槍甲正在摩挱之際乙忽誤觸槍機轟然一聲彈中甲捕之腹 
 
 

Page 4

 
 
鉛子直入腹内赶卽醫治至次日鉛丸尙未取出未知能保性命否也 
[遷地爲良]  
　　江海新關房屋年久失修勢將傾圮用巨木三根撑架去臘廿八日房屋坍下稅務司已先期遷至三馬路元芳洋行間壁時昌洋行屋内辦公諸人則於新正初二日遷移卽於初四日辦理公事新關房屋現須庀材重建大擴規模此後輪奂聿新可以壯觀瞻而崇體制矣 
[草房失火]  
　　去臘二十八日黎明時浦東爛泥渡蔡姓家因祀神燃放爆竹遺火草房當卽冐穿屋頂衆鄉人齊集帮同施救始得熄滅計焚去草房一間云 
[爆竹遺火]  
　　俗以新正初五日爲財神誕闤闠營生之輩均於先一夕恭備牲醴拜跪明䖍爆竹之聲通宵達旦所以迓一年利市也本埠小東門外洋行街北首源泰泰源兩洋錢前後相連前夕因接財神燃放鞭爆諸事旣畢各人勞捲已極登樓而臥不料火星遺落總扶梯下　袋堆内延至天明六點鐘時火勢炎炎扶梯業已焦灼及樓上人知覺則已勢等燎原時有坐庄之天津客十餘人均帽不及戴履不及穿倉卒披衣各自逃命無如梯路已斷只得將腰帶繋在樓窓上憑空縋下當有楊姓者於忙亂之中手足無力翩然下地雖幸出險而足已被跌傷其時火已冐穿屋頂光燭霄漢巡街捕見之急赴捕房報信警鐘驟鳴英美兩捕房亦鳴鐘應之求火西人聞聲急起頭戴銅帽身穿紅衣手執長枘大斧星馳而至猱升屋上設法施救少頃英法美三界洋龍及保險行藥水龍先後齊集揭開自來水龍頭吸水灌救亦有從浦灘取水者百道銀泉破空飛灑捕頭親督各捕分投彈壓法廨讞員葛蕃甫同轉帶同會捕局通班探勇往來督救此地爲招商局産業所有房屋乃由該洋棧租地造成者東西北三面皆係馬路祗有南面毗連别家房屋容易施救外面高墻仍如魯靈光殿巋然獨存惟其中樓屋十二幢悉付一炬雜物亦被焚無　至八下半鐘火焰始滅各洋龍恐餘燼復然灌至卓午時始分道而回别家幸未殃及聞捕房已將起火之家拘獲一人以去想須解案發落也 
[詣勘撞舟]  
　　去臘有連陞輪船主張六泉控常熟米船主陳萬邦碰撞輪船以致連陞舵工林正榮米船水手張繼江均遭溺斃由陸邑导訊供之下飭差帶同兩造赴閔行左近打撈屍身再行核辦當經該差等將林正榮屍身先行撈獲安放浦灘投縣報驗陸邑尊于去歲二十八日下午帶同　作書差人等乘坐官舫用小火輪船拖帶二十九日黎明時行抵該處邑尊當卽登岸至浦灘履勘二船被撞情形並據屍兄林毛毛供稱現在情願自行棺殮卽求免騐邑尊准如所請卽飭具結備查訊之張六泉據供在連陞爲船主輪船係吳楚卿向洋人租來日前有李廉訪之少爺雇用我船拖帶坐船赴　不料行至此處遭米船碰撞求恩鑒察邑尊當卽乘舟回署飭令聽候核辦 
[小工肇事]  
　　吳淞港現當開濬之時人夫雲集新正初三日有江北小工陳榮毛與鄉人徐金生均在工作不知因何口角肇釁兩造各聚多人持械相鬥格拒多時各有受傷惟江北人以寡不敵衆受傷較多當爲英捕房捕頭訪聞因該處在租界之外禀請英會審員蔡太守於初四日派差往查情形上海縣陸邑尊亦於前日下午訪聞其事當卽帶同皂快頭等先生河工局與總辦周觀察晤談片刻同赴肇事之處邑尊　觀　在周太僕廟厘卡少憩一面飭差查得該處係二十八保十一圖地方鬧事時曾由吳淞司麥二尹前往彈壓並將起釁者姓氏開單禀報邑尊卽飭該差等拘獲鬧事之陳榮毛徐金生等數人帶回候究若何辦理容俟續聞再録 
[加意梭巡]  
　　每届新春金吾放夜玉漏停催無賴匪徒每在各處結伴游行乘間攫取物件法捕房備捕頭深知此弊預飭中西巡捕及各包探等帶同夥役晝夜在租界中小街僻弄加意梭巡是以人家均得高枕無憂受惠誠不淺也 
[倒莊轇轕]  
　　去臘南北震源正兩錢莊同時倒閉兹悉庄係生員奚世榮職員黄鎭心及黄其祥股開其祥爲南震源正執事人其子楚寳爲北震源正執事人倒後由奚及鎭心訴知南北兩市錢業董事查得其祥父子避匿紹興府餘姚縣家中因分别禀請上海縣英會審公堂關提訊辦一面邀同董事清釐帪目應收同業支票本票　票甚多理合照數收回以期攤派豈知各户咸私相抵劃以致轇轕難清旋又禀請縣署公堂諭令南北錢業董知照各户付銀旣復查得未經倒帪之前厚泰莊向震源正收銀十萬餘兩巨康莊向震源正收銀三萬餘兩皆運往寍波爲又禀請英界讞員蔡太守傳厚泰執事人沈燦如巨康執事人何錦堂訊問聞厚泰巨康係由甯波咸德怡記兩莊代收或云厚泰應付甯某莊銀托震源正代付此項銀兩應歸厚泰歸償云 
[訊案有期]  
　　本埠英會審公堂定於新正初八日爲始訊理各捕房移解之案長甯節屇又當泚筆而紀新猷矣 
[縣案彚録]  
　　董餘金至王天一薙髮店内自刎身死當經三圖地保投縣報騐陸邑尊詣騐之下將王及董之友人徐世春徐之妻母唐陳氏一併帶回訊供之餘判王交保徐唐管押此皆見諸前報者也除夕陸邑尊升堂提徐至案徐供小的與董素無仇隙不知伊因何自刎叩求明鑒邑尊得供卽着徐交保唐陳氏開釋○地棍范高頭在外肇事由陸邑尊逮案訊責收所已見去年報章除夕邑尊升堂問案時范一再求恩並求交保邑尊不准　還所候核○陳學橋等控周書年倒欠銀兩案内之姚守正經陸邑尊訊供交保在案除夕陸邑尊升堂周投案供稱姚守正自保出後每日逍遥事外並雇馬車往靜安寺遊玩務請追究邑尊命傳姚至案謂爾旣在外間延宕此事終無了期卽着收所姚再三求保邑尊不准周飭令退去○除夕邑尊升堂命提盤踞欠租之龔少溪串吞花價之張輪香至案略詰之下從寛交保龔張叩謝而退 
[英界公堂紀事]  
　　某鐵店學徒薛永生年十六歲無錫人被師凌虐身受重傷由三百六十五號華捕帶至捕房轉送公廨蔡太守飭交差留養候訊○高如春龍德海在路爭毆徐錦堂解勸不依經某號巡街捕一併帶至捕房移送公廨蔡太守諭令或交保或暫押以俟訊供察斷○沈阿寳王桂山因賭爭毆由某號巡捕拘送公堂旋經人出爲調停禀求銷案○江北乞兒郭桂芝沿途向西人索錢包探顧阿六見而拘送公堂祭太守飭押候訊明發落 
[法捕房瑣事]  
　　租界中平時賭禁極嚴惟遇新正數日内則徇華例暫弛禁令是以大街小巷皆有呼么喝六之聲有劉盤龍之癖者咸得於此數日中一暢其興前日有航船夥費六祺因連日賭負致將衣服典押晩上復至舟中將舟主某甲被上所蓋皮馬褂一件揭以上岸欲作賭本甲在睡夢中驚醒披衣起追當將費並馬褂一併拘獲送入捕房捕頭着押候訊究○蘇州人聞某於初二夜在途行走被前爲刻字匠現已失業之張松亭剪去業時表一枚幸知覺甚早將張拘獲送入捕房管押候辦○潮州人鄭柏利前向同業中硬借不遂攫取物件曾經法公堂拿辦不料釋出後依然怙惡不悛前日在城河浜復向衣攤强取皮馬褂一件攤主不允兩相爭閙遂被送入捕房捕頭着管押候訊○顧錦堂因犯切竊被巡捕所見拘入捕房管押○某西人失去英洋二十餘元欵侍者章小毛所竊將章送入捕房管押○金阿根手持挴紅名片數張向各行號中以賀歲爲名如遇無人時卽乘間竊物前日在小東門外洋行街某號中竊取水烟袋一枝及零星物件正欲遁走被學徒撞見當卽拉住搜出原贓扭送捕房管押候堂訊之時送案請懲 
[振務移交]  
　　敬啓者高易振所自乙酉年興辦以來荷蒙各省大善士源源助振以拯災黎功德無極欽感殊深由乙酉以迄丁亥大小事務皆同人李君秋坪總理戊子二月秋翁玉樓赴召同人以時值河南水患漂没萬家待振嗷嗷勢難中止咸責薰以大義使踵前功薰自　樗 
 
 

Page 5

 
 
材何堪承乏回辭　獲黽勉效勞是歲十二月經將秋翁及薰手一切收解數目會同　報局陳與昌號彚造徵信録分送諒家禀閱其已丑庚寅平收　各欵除將清　已挼序刊列申滬報外隨當續刻徵　　録分派以　櫦　而謝恩施兹薰以事鄉旋住來無定　優專理振務又以直𨽻　凍沈災　　堅請同入唐君廷桂茂枝韋君華國文圃李　文明貫之徐君潤　之陳君　翰善亭譚君國忠幹臣葉君道廣雨田唐君國泰翹卿李君同新回臣何君止敬碧山恊同經理諸公軫念時艱慨然承允以後一切振欵伏祈諸大善士鼎力捐助接濟源來則仁漿義粟澤及哀鴻善重所涵　和斯　大富貴亦壽考可預賀焉謹此奉陳恭賀新禧伏維均鑒[  上海四馬路高易籌振公所陳照拜識]  
[接加賑務]  
　　敬啓者高易振所向爲李君秋坪始創善舉陳君詠南陳頭行之弟等　與參末議歴年來荷蒙各省慷慨賜捐絡繹不絶凡我同人無不額手感德今春詠翁以事旋粤未便專理又因燕魯兩省嗷嗷待賑不忍中止着弟等代爲分任弟等自愧駑　何堪引重深恐有負詠翁之意　夫秋翁之靈惟向經助理義無可辭蚊負螳當不得不勉爲從事所願寰區善士薄海仁人俯察愚誠時加捐東　爐春暖知曠野之　寒緑　春益念飢黎之乏食善心所感厚澤頻施是所深幸弟等不勝翹首延企之至謹此奉陳恭賀新　伏乞垂鑒現議總理賑務唐廷桂韋華禀李文明　理賑務徐潤陳維翰譚國忠葉道廣唐國泰李同新何止敬[  上海四馬路高易籌賑公所同人謹啓]  
[江督轅門沙]  
　　十二月十九日督憲封印文武各官均禀賀候補道莫繩孫周家駒謝委加札仍辦原差　選同知邱玉衡　　會辦上海洋務差○二十日楊鍾琛到謝委加札仍辦原差何福海禀知今日到下關掣騐差知縣陳壎謝委調辦通州花布厘捐差通判徐士英案知分寗　委藩憲牌示徐州府　歴周銘期满遺缺以絲丞錢錫慶水陽縣丞陶學乾病故缺以州判吳廷榜均堪以署理○二十一日運判揚葆鈞奉運司委西岸差遣○二十二日候補道程儀洛到見浙江回銷假並謝委加札仍辦原差○二十三日　韋年謝委隨辦上海進務局差候選知縣曹鍾蟠謝委上海洋務局差遣藩憲牌示本司倉大使周殿魁另有差委遺缺以　補財丞何張渠均堪署理○二十四日歐陽臨翼謝委水西門稽查差委署布倉大使何亮渠叩謝○二十五日巡典潘望善曹立賢均謝委冬防差前廣西同知倪謝委上海洋務局差 
[浙省撫轅抄]  
　　十二月十五日巡檢袁鎭嵩禀知藩司委署黄嚴長補巡檢禀見叩謝 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十六年十二月初十日京報全録]  
　　官門抄○發抄硃批五道○河督許　奏赴東勘視運河堤工校閱河標營仁摺○東撫張　奏審明定擬摺○廣東學政樊　奏敬陳歲科試情形摺○十二月初十日理藩院鑾儀衞光祿寺鑲黄旗值日無引　見○慶公假满請　安○河南道府崔鴻鼎王鴻等謝一恩○桂全續假十五日○章耀廷請假一個月○掌儀司奏十一十二日祭奉先殿載津慶王行禮○召見軍機○發抄　卞寳第奏黄開甲補城守恊副將奉　硃批兵部議奏欽此○又麥廷魁補火烽營守備奉　硃批兵部議奏欽此○又審明南靖縣民許衞京控定擬奉　硃批刑部議奏欽此○依克唐阿奏請擇要修攺墨爾根城工奉　硃批工部議奏欽此○又制錢短絀應徵租賦攺收半銀奉　硃批户部議奏欽此○○頭品頂戴河東河道總督臣許振褘跪奏爲微臣卽日赴東勘視運河堤工校閱訂標營伍恭摺具陳仰祈聖鑒事竊臣猥以非才仰蒙皇上天恩𢌿以董治黄運兩河鉅任管事以來日夕兢兢恪遵聖訓仰讦　福庇於黄河修守幸慶安瀾顧資質駑鈍於運河實未之及試不敢循例敷衍自取大戾兹復仰沐聖主恩綸再三諭成凡河工率作興事一切有所禀承目下已招夫六千名加治鄭工新堤各廳員放手招徠廣購楷料將舊埽先地廂補河防局委員先辦二萬金之碎石擬交來春卽築壩廂埽百堵皆作此皆施治於未險爲河工爭此先著也臣惟河堤之弊如元氣久虧之人但有刻削日就衰頽不得不以培補之藥衛之臣此次定額六十萬兩其分入河防局十二萬兩者卽專爲培補而設計行之三年後日臻穩固自可年年節减若以後不能保固不能節减臣復何面目以業　皇上此時只有督率僚屬實力實心用冀稍紓慈厪惟運河情形臣不能周知暗查詳訪究實有弊但比黄河較輕耳大抵因河臣不能常駐路隔數百里又各廳所轄堤工綿長千餘里又辦工之費每年山東司庫欠發數萬金故因費絀而不懼河臣之督責但就所領者敷衍了事而已以至堤岸日壞河身日淤泉源已涸江南歲漕三十萬過此視爲畏途其每年濟運渡黄者皆幸賴夏月霖雨耳此而不力加整頓是直將天庚正供置之無人管理尙復成何事體至四營所部馬步兵尙有一千六百餘名雖口糧短發一季然各營大勢如此養一兵必應得一兵之用大約無可如何臣校閱則設法彌縫去後復不實不盡亦積習使然皆堪髮指臣思之至再若不攺章整頓剔除此弊則臣實爲期飾之罪魁臣仰荷天恩具有天良何敢出此然空語整頓究屬紙上虚談故必另派勤能廉介之員身任其事擬於濟寍督署設一營務處擇誠實可靠之文武員弁充之一面督辦堤工爲諸廳倡使之欵歸實用絲毫不能欺飾一面訓練兵勇月日有操使之兵卒有用餉項不致虚糜大致與臣設立河防局之辦法相同如此臣得居中布置雖隔數百里而堤工營務瞭若指掌不能欺矣此臣擬整頃運河堤工與河標營務之拙見也抑臣更有請者凡營務當守近日新章無論如何不足臣或出自捐廉或另籌帮補概不敢另有所請至於疏通運道加治堤工皆國家正大之務其工料人役工用第能核實並無捷法意欲查明昔年司撥定欵籲乞皇上天恩勅下山東撫臣飭司照舊全給庶臣可以認眞出事否則所短甚鉅臣雖竭盡專愚究非空言能濟臣現定十一月初九日束裝前往山東一切情形容臣到後仔細查明斟酌妥辦再爲陳奏所有微臣卽日赴東勘視連河堤工校閱河標營伍及擬除弊攺章設立營務處情形理合先行奏明伏乞皇上聖鑒訓示遵行謹奏奉硃批該部知道欽此○○太子少保頭品頂戴山東巡撫臣張曜跪　奏爲審明叩閽人犯按例定擬恭摺仰祈聖鑒事竊照郯城縣人田廣備在道旁叩閽一案經行在刑部審明擬罪並因該犯所控案關官吏侵吞錢糧情節較重奏請仍將田廣備解東訊辦等因於光緒十六年閏二月二十日奉旨依議欽此將犯咨解到東經臣欽遵行司提省訊辦兹據署臬司王作孚委提人證至司審明因田廣備染患迷症先行擬議具詳請奏前來臣覆加確核緣田廣備卽田振興又名田廣璧籍𨽻郯城縣與户書吳維元等無嫌田廣備素有痰迷病症時發時愈光緒九年間郯城縣田禾被水被風收成减色經該縣勘明分别較輕最輕較輕緩新賦最輕緩舊賦田廣備所住小埠莊之田係在最輕之列應徵新賦曾經該縣飭派糧差王立功地保孟傳敏催納十年十二月二十一日田廣備與族人田石其因家務口角爭毆田石其之母田王氏攏護理論田廣備舉脚踢傷右脇控縣騐明飭差王玉將田廣備傳案訊明依律責懲覆騐田王氏傷已平復取具各結完案嗣田廣備回歸因在縣受責欵係王玉勾通賄串並憶及上年田禾减色王立功孟傳敏催納新糧不許拖欠又因銀價時有長落每年完納錢糧數目微有不同亦欵係捐厘成分卽以捐厘苛徵勾賄累民等情進京控經步軍統領衙門訊供咨解回東行司發府訊明將田廣備酌責田廣備前欵未釋並因田石其已經保釋王玉等亦未責懲欵係門丁内外打點同謀矇蔽並在府候審時工人劉大因另案被控傳訊自行帶去衣物欵係王玉等妄拿鎖押維時鄰莊王德盛家被竊王德盛之姪王兆起與更夫徐皁柏山均各拒傷徐皁柏山旋各因傷身死誤會柏王兩家係命盜二案卽以前情控經步軍統領衙門訊供咨解回東行司發府訊明將田廣備復擬以不應重杖田廣備欵從未釋並因從前伊將學徒杜呈祥呈首經王鴻翥等處息杜呈祥本向服禮卽欵王鴻翕等唆使朦息又因沂州協勇隊獲賊由王鴻翥莊内經過欵係王鴻翥等勾通匪類隨查照歴次京控情節三次進京控經步軍統領衙門訊供咨解回東行司發府因控涉府縣門丁提省訊明田廣備所控各節係因痰迷病發所致發縣管押先後詳經咨結嗣田廣備病痊保釋因由省發府由府解省往返遞解結案後復將伊管押心懷不甘觸發舊病復但照歴控呈詞將户書吳維元添入並圖准混添情節作就呈詞進京在道旁叩閽欽奉諭旨交行在刑部訊擬奏明咨解回東行經該署司委提人卷至司提集研鞫據供前情不諱詰非有心誣告亦無起釁别故及扛帮唆訟之人取結附卷正在解審間詎該犯舊病復發提訊語無倫次飭醫診祖委係迷病先行擬議具詳前來臣覆核無異應卽擬結此案田廣備所控各節訊明全屬子虚毫無寃抑雖因觸發舊病所致惟在道旁叩閽自應按例問擬田廣備卽田振興又名田廣璧應照刑部原議合依聖駕出郊衝突儀仗妄行奏訴者杖一百發近邊充軍例擬杖一百發近邊充軍事犯到官在光緒十六年三月二十二日恩詔以前係衝突儀仗妄行奏訴擬軍不在查辦之列應不准援减該犯迷病復發飭醫診視實與患瘋無異已由司發縣監禁應俟病痊再行發配吳維元劉二升田石其均無許贓舞弊情事應與被牽作証之田咬均母庸議案已訊明未到人証免提省累除將供册審限咨部外理合恭摺具奏伏乞皇上聖鑒勅部核覆施行謹奏奉硃批刑部議奏欽此○○廣東學政臣樊恭煦跪　奏爲敬陳歲科併試瓊州雷州廉州高州四府及欽州陽江並科試廣州府情形恭摺仰祈　聖鑒事竊臣於本年二月十九日謹將歲試潮州惠州及嘉應州歲科併試情形具摺奏明在案旋於閏二月初一日出省由海道前赴瓊州府歲科併試試畢仍由海道内渡以次按試雷州廉州高陽江並於廉州棚調考欽州生童均係歲科併試畢後於八月二十二日回省接辦廣州府科試於十月初一日試竣所試五府一州一廳文風以廣州府爲最盛其次則高州之茂名信宜廉州之合浦雷州之海康遂溪瓊州之瓊山文昌儋州及陽江廳均不乏學問淹貫之士文童應試人數廣　瓊州屬縣有過四千人者其餘各屬大縣或二三千人小縣亦數百人秀頴之才所在俱有均各取進如額武童弓高技勇則瓊州爲尤勝考數亦最多高州次之雷州廉州陽江欽州亦均足敷取進臣每至一棚一切稽察關防倍加嚴密間有搶冐等弊卽事屬未成亦必發交提調官分别究辦每逢生童正塲均終日坐堂親自督察於調覆塲内查察尤嚴其文理稍與正塲不符或字跡與縣府試卷不符立卽黜去生童等漸知無可嘗試罔不爭自濯磨恪循軌範其有砥行力學之士優加獎勉以勵其餘發落之日文射朂以敦品績學武則勉以循分守法以兾仰副　聖天子興賢有才之至意臣巡試各屬所過地方暘雨應時田禾茂盛民情亦均安謐足以仰慰　宸厪廣州試畢赶緊清理歲案册卷依期報部卽行出省前往潮州惠州二府舉行科試合併陳明所有微臣歲科併試瓊州雷州廉州高州欽州陽江四府一州一廳並科試廣州府情形謹繕摺具陳伏乞　皇上聖鑒訓示謹　奏奉　硃批知道了欽此 
 
 

Page 10

 
 
[光緒十六年十二月十一日京報全録]  
　　宫門抄○諭旨一道録前○發抄　硃批四道○黔無　　奏遵旨查明據實覆陳摺○蘇撫剛　奏請開復知縣片○晉撫劉　奏遴補知州摺○大臣長　奏留員差遣片○湘撫張奏飭知府赴任片○十二月十一日吏部翰林院正黄旗值日吏部引見七十三名禮部四名兵部五十二名理藩院十二名都察院六名中正殿二名正紅蒙五名正盡漢二名鑲紅满七名鑲監满二名○絪貝勒徐會澧祥霖各假满請　安○儘先副將范德元師建榮謝恩○烏拉喜崇阿請假五日○徐用儀請假十日○清瑞胡廷幹預備　召見○提督衙門奏拿獲盜犯孫二等四名口又續獲偷打牲獸李七一名均請交刑部○召見軍機　　瑞胡廷幹皇上明日卯正二刻進内至　建福宫　聖容前行禮畢還海○發抄　張曜奏館　縣文童杜殿楨叩閽案審擬奉硃批刑部議奏欽此○文補用副將黄金得留東補用奉　硃批着照所請兵部知道欽此○楊昌濬奏各屬水災應行蠲銀糧數目奉硃批户部知道單併發欽此○鹿傳霖奏家丁楊升謀殺家長李佩芬身死案審擬奉　硃批刑部速議具奏欽此○○貴州巡撫臣潘霨跪奏爲遵旨查明貴州冐籍中式舉人據實覆陳恭摺仰祈　聖鑒事竊臣於光緒十六年閏二月初一日承准軍機大臣字寄光緒十六年二月十三日奉　王　都察院奏貴州舉人丁守廉等呈懇　究辦冐籍一摺因欽此遵　旨寄信前來等因准此當卽恭録行司轉行各籍之府州縣詳查去後兹據布政使王德榜詳稱據貴陽府知府趙爾巽詳覆據署貴筑縣知縣任塍開州知州吳璧署修文縣知縣陶懋恭署畢節縣知縣陶鍾茂平越直𨽻州知州楊兆麒等分别詳牒查覆舉人鄭玉麟等十一名籍貫年例由府　轉到司該司覆查無異詳請據情覆　　前來臣查杜樹棻等十名皆非土著或由僑寓在黔或因宦裔流落與原呈指稱各節間有異同惟溯考黔本苗疆凡有漢人俱非土著自明嘉靖十六年始開鄉試而漢籍尙屬無多逮我朝休養薰陶客籍漸多福輳人文亦遂蒸蒸其世家巨族占籍黔中者率皆來自外省罕有呈報入籍使當時官吏嚴以相繩則黔地習俗狉獉恐至今仍然荒陋此歴來考試於籍貫未盡詳求之實在情形也迨咸豐同治間兵燹迭經流亡殆盡是以前撫臣黎培敬任學政時躬冒艱險廣行招考甚至數届並試外籍不分然幸得以詩書請戎馬爲黔省一大轉機邇來士民猶稱頌之方今大亂雖平元氣尙未全復積習相沿以致入籍年例相符未經呈報者往往有之兹據詳稱若杜樹棻鄭玉麟李偉后贇廖杭等五名皆由　附中式當初准其入考則無攻訐可知旣已名列　庠不得謂之冐籍鄉試均請邀免置議若沈兆蕙謝乃元葉春華胡嗣芬周希韓等五名或先世宦黔流落或僑寓無家可歸非置有田産卽葬有墳墓計其年限均在定例入籍二十年以外惟地居邊徼類皆不諳例章是以蹈常習故積久相沿均未呈報入籍使非被人攻訐尙不自知其失者兹沈兆蕙等雖未呈明有案實與入籍年例相符較之平空冐籍者有間似屬情有可原今幸恭逢已丑恩科慶榜宏開士子仰沐恩施同沾曠典若任其事後攻訐牽連已往異及歴科恐互相效尤正不止比合無仰懇天恩俯念貴州情形與他省不同可否從寛將沈兆蕙等五名均子停科一次冀儆將來之處出自鴻慈高厚有以警惕而作育之非臣下所敢冐昧陳請者也其畢節縣舉人李作揀由該縣查無下落應請斥革傳訊究獲日另結擬請自此次奉旨後再行申明定例凡有寄籍地方必須查有廬墓宅扣是二十年阻期先行呈報入稻詳咨有案始准彚童應考及納監鄉試如再有夫經呈明冐籍應試者卽行查明治非俾清籍貫而符定制所有遵旨查明覆奏緣由謹會同雲貴總督臣王文韶貴州學政臣陳榮昌恭摺具陳並將鄭玉麟等籍貫年例繕具清單敬陳御覧再此案因俟該舉人等回黔查明致稽時日是以覆奏梢遲合併聲明是否有當伏乞皇上聖鑒訓示飭遵謹　奏奉　硃批禮部議奏單併發欽此○○剛毅片再已故知縣王廷魁前在沐湯縣經手錢糧交代案内結欠徵存未解光緒十五年分田房稅正銀三百一十一兩零捐附雜欵銀三百八兩零錢八十九千零輕前撫臣衛榮光彚案附片奏叅革追勒限兩個月完繳奉旨松亭王廷魁均着革職勒限嚴追餘依議該部知道欽此當經恭録行司分别勒追在案兹據署江寍布政使馮應壽詳稱由縣飭據該故員王廷魁家屬於光緒十二年九月間解繳司庫銀二百六十五兩零十三年閏四月解司銀四十五兩零又劃解銀二錢零計共先後解到司庫田房稅正銀三百一十一兩零其餘所短捐附雉　銀三百八兩零又錢八十九千零亦經飭據現任沐陽縣知縣柏壽查覆解存在縣所有該革員欠欵均已一律解交清楚並無短　應請將已故知縣王廷魁革職處分奏明開復等情前來臣覆查無異相應籲懇天恩俯准將已故前任沐暢縣知縣王廷魁開復革職處分以資觀感而昭激勸謹附片具陳伏乞　聖鑒訓示謹　奏奉　硃批着照所請該部知道欽此○○頭品頂戴山西巡撫臣劉瑞祺跪奏爲遴員請補要缺直𨽻州知州以資治理而重地方恭摺仰祈聖鑒事竊照代州直𨽻州知州余振芳經臣奏叅以通判降補所遺係衝繁難兼三要缺例應由外揀員請補業經接准部覆截缺咨報在案該州地處衝途爲晉北沿邊門户管轄三縣政事任繁表率稽查胥關緊要非精明幹練之員弗克勝任晋省候補直隸州知州雖有　記名分發曁現任正途州縣勞績保舉直𨽻州知州在任候補以及應升人員非現居要缺卽人地未宜惟查有曾任實缺候補班前儘先卽補直隸州知州駱崇周現年六十六歲順天昌平州人由從九品銜投効軍營歴保知縣不論雙單月遇缺前先選用咸豐九年選補廣西雒容縣知縣親老呈請攺選近省以辦理天津海防出力是年八月二十五日奉上諭着俟選缺後在任以直𨽻州知州歸候補班前儘先卽補先換頂戴欽此同治五年二月選授山西五寨縣知縣六月到任八年經前綏遠城將軍臣定安調營差遣九年因在陜西榆林沿邊截剿竄𤞑出力奏保開缺仍留山西俟補直𨽻州後以知府用先換頂戴十年三月經部議准應以同治五年六月十二到五寨縣任之日作爲候補直𨽻州到省日期旋補交捐免保舉銀兩十一月領咨離營回省候補十三年呈請回籍終養光緖元年九月丁母憂三年十二月服满經承修　惠陵工程王大臣奏委監修五年閏三月因在工出力奏保俟知府得缺後以道員在任候補並隨帶加二級八年二月十五日經　欽派王大臣騐放堪以照例發往十六日覆奏奉旨依議欽此四月復行到省係屬曾任實缺照例母庸甄别該員樸誠穩練辦事實心　委署理要缺均能措置裕如以之請補代州直𨽻州知州實堪勝任與例亦屬相符據布政使奎俊按察使潘駿文會詳前來合無仰懇天恩俯念員缺緊要准以曾任實缺候補班前儘先卽補直𨽻州知州駱崇周補授代州直𨽻州知州洵於地方治理兩有裨益如蒙俞允該員係前先候補直𨽻州知州今請補直隸州知州銜缺相當母庸送部引見亦無叅罰案件所有遴員請補要缺直隸州知州緑由理合恭摺具陳伏乞皇上聖鑒勅部核覆施行謹奏奉硃批吏部議奏欽此○○長順片再據　乾清門三品頂戴二等侍衛伊薩布呈稱竊職係吉林满洲廂日旗全福佐領下人於去歲由京請假回旗省親到籍後因生父花翎儘先防禦領催盛明從車時所受傷疾復發曾經懇請代奏續假侍養在案現當假满理宜回京銷假當差無如生父盛明舊疾傷痕時發時愈屢經調治尙未就痊且年逾七十動履維艱别無親丁侍養實難遽離是以懇請仿照黑龍江前二等侍衛那斯暉開去二等侍衛借補原旗委協領之缺就近養視之案代爲轉請開去乾清門二等侍衛差使俾得就近充差藉以侍親等情呈懇代奏前來查三品頂戴二等侍衞伊薩布親老在籍傷疾復發乏人侍養均屬實情可否將該二等侍衛伊薩布留於吉林以該翼業品佐領之缺補授俾资侍視之處出自鴻慈逾格奴才不敢擅擬謹附片具陳伏乞聖鑒謹奏奉硃批着照所請兵部知道欽此　○○張煦片再新授湖南岳州府知府鍾英調補永順府知府吳澍霖均已到省應各飭赴新任以專責成據藩臬兩司會詳前來除批飭遵照外謹會同湖廣總督臣張之洞附片具陳伏乞聖鑒謹奏奉硃批知道了欽此 
 
 

Page 11

 
 
[光緒十六年十二月十二日京報全録]  
　　宮門抄○諭旨十一道録前○湘撫張奏恭報出省接閱南路營伍起程日期摺○蘇撫剛　奏冬漕分撥米石循行河運摺○大臣英英奏擬補各缺摺○漕督松奏請議卹片○晉撫劉奏甄别各員片○豫撫裕　奏請議卹片○黔撫藩奏循例呈　進方物摺○豫撫裕　奏飭藩臬赴任片○又奏委署道員片○晉撫劉奏道員病請開缺請迅賜簡放摺○十二月十二日户部通政司詹事府正白旗值日兵部引見五十二名通政司一名正白满九名正黄蒙二名正紅满十名上駟院六名兩翼十一名○佛佑假满請　安○陜西副將富勒琿謝恩○廣西副將秀奎謝恩○芸公續假十五日○桂豐恩光各請假十日○崑岡請假五日○召見軍機○○頭品頂戴湖南巡撫臣張煦跪奏爲恭報微臣出省接閱南路營伍起程日期仰祈　聖鑒事竊臣前將查閱省西常辰鎭　沅州各營事竣回省日期及閱過各營官兵技藝情形恭摺奏報在案兹臣將省中應辦事件逐一清理定期於十月十三日帶印輕騎出省接赴省南衡永一帶將各鎭恊營官兵依次認眞校閱容俟查閱完竣再行詳細具奏至省署緊要公事曁在防各營禀報仍隨時遞送臣行次核辦此外一切應行公牘及尋常題咨案件照例仍委藩司代拆代行例應勘審者卽由該司代爲提勘其中有應行陳奏之件仍封送行次由臣察核具奏合將出省查閱南路營伍起程日期恭摺陳明伏乞皇上聖鑒謹奏奉硃批知道了欽此○○江蘇巡撫臣剛毅跪奏爲蘇省光緒十六年冬漕分撥米石循行河運恭摺仰祈聖鑒事竊照蘇州等屬上届光緒十五年冬漕分撥河運米石因議攺於無錫金匱二縣地方設立水次受兌稉米當經户部奏奉上諭着將受兌水次開支運費均照光緒十一十二年成案辦理倘解定不及再攺本届河運米石着暫攺由海運等因欽此當因爲時已遲攺辦不及卽經遵旨覆奏將蘇漕河運正耗米石歸併海運交兌聲明俟下届冬漕再行遵辦欽奉硃批户部知道欽此欽遵在案兹查本年蘇省秋成尙稱中稔各屬冬漕起運米數較之上年約可多增所有應行分撥河運米石亟應懍遵諭旨仍在寳應等處採買秈米委員於寳應汜水地方設立水次就近雇船受兌其開支水脚經費動用欵項及應給運船耗米並一切兌裝起運章程悉照光緒十一十二年成案辦理惟查河運程途綿長二千餘里其間河道等淤墊上兩届漕船徑行遇淺阻滯或築壩灌城或起剥絞挽途中百費經營始克挽抵通州交兌今届倘照往年十萬石之外再增米數不特運船亦須因之遞增設遇沿途倒塘灌送鋪水不足更恐前帮纔過後帮後有淺擱之虞愼始圖終不得不思患預防以免臨時棘手臣督同司道一再籌商擬將光緖十六年蘇漕仍援照十二年成案提撥米十萬石循行河運俾免阻滯據蘇松督糧道景星會同署蘇州潘司張國正詳請具奏前來臣覆查無異除飭該司道等遴委妥員設局開辦並妥議河運章程另行核明奏報曁先咨明户部查照外理合恭摺具呈伏乞皇上聖鑒訓示謹奏奉硃批户部知道欽此○○奴才英廉跪　奏爲循例擬補尙茶副茶房拜唐阿各缺恭摺奏聞仰祈聖鑒事恭查嘉慶五六月欽奉諭旨東陵西陵所有應行送京引見之茶飯香燈拜唐阿等俱係微末之差道路遥遠往返不無糜費嗣後遇有缺出着交各該管大臣揀選奏補不必送京引見以示體恤欽此又道光七年四月欽奉諭旨茶膳副委副内管領等缺祗係金頂虚銜若慨令咨送引見資斧未免拮据嗣後着照該處茶膳拜唐阿之例專摺奏補無庸咨送引見等因欽此欽遵各在案兹裕陵之茶膳拜唐阿兼景陵尙茶副普慶於本年九月二十日奏准坐補裕陵副内管領之缺遞出尙茶副一缺查有捐輸到班　昭西陵膳房拜唐阿玉樸擬請獎補又　裕陵出有茶房拜唐阿一缺揀選得閒散拜唐阿吉瑞堪以擬補理合循例具奏伏乞命下之日奴才照例分咨吏部户部内務府查照辦理謹循例恭摺奏　聞伏乞皇上聖鑒謹奏奉硃批着照所請該衙門知道欽此　○○松椿片再防營緝捕全賴營勇得力奴才嘗朂勵將弁務使汰弱留强不准濫竽充數又奏明寛籌軍火多給洋槍俾知講求利器復嚴定各營功過以觀其效優子獲匪賞搞以獎其勞並勉以各能奮勉查拿巨盜以除地方之患自必優子獎勵近來各防營竭力整頓勇尙精壯且多能勇往爭先奮不顧身查此次拿獲著名梟匪徐市華梁新喬二犯業經訊明懲辦另行具奏所有馬勇張新馬道成二名當該匪衆持槍拒敵鏖戰一時之久竟能奮勇直前不避艱險力戰捐軀致使該匪首等身受重傷登時就獲爲地方除一巨害具勞足録其情可憫實與臨敵效命無異據總理營務處淮揚海道謝元福查明該馬勇等均得有六品軍功頂戴在案詳請奉懇優卹前來奴才覆查該馬勇張新馬道成緝捕梟匪力戰捐軀實堪憫惻可否仰懇天恩俯准飭部照例議卹以昭激勸而慰幽魂出自　鴻施逾格謹附片具陳伏乞聖鑒訓示謹奏奉硃批着照所請兵部知道欽此○○劉瑞祺片再前准部咨嗣後道府州縣分發各省試用人員於到省期满時由各該督撫嚴加甄别查其能否熟習律例分别繁簡補用等因歴經遵照辦理在案兹大挑試用知縣梁佐基姚濬源優貢試用知縣李兆慶胡延四員先後到省均已試看一年或二年期满例應甄别據布政使奎俊按察使潘駿文加考會詳請奏前來臣查該員梁佐基明白穩練姚濬源勤幹有爲李兆慶謹飭安詳胡延才具開展考以律例均能通曉均堪留省歸各本班照例補用除將各該員履歴清册咨部查照外理合附片陳明伏乞聖鑒謹奏奉硃批吏部知道欽此○○裕寛片再據南陽鎭總兵崔廷桂咨稱副將銜儘先補用遊撃杜慶餘江蘇邳州人由武童隨營剿賊疉著戰功咸豐十一年官軍克復廬州先是守賊被圍急僞扮官軍濳出赴老巢求援該員識破追擒解送大營搜出蠟丸盡　賊中靈應遂克成功轉戰來豫隨隊西征出力最多所向克捷歴保花翎副將銜遊撃歸河南撫標候補嗣派管帶練軍副營在鄧州浙川一帶巡緝途次感受風寒觸發舊疾於本年八月二十九日在防病故咨請奏卹等情前來奴才查近年各路軍營積勞病故人員凡係曾著戰功者一經具奏無不仰沐殊恩該遊撃杜慶餘從戎以來轉戰江皖甘豫及關外海防各處屢著域績兹因積勞致疾在防病故殊堪憫惻合無仰懇天恩勅部照副將軍營立功後積勞病故例議卹以昭激勸爲此附片奏陳伏乞聖鑒訓示謹奏奉硃批着照所請該部知道欽此○○貴州巡撫臣潘霨跪奏爲循例呈進方物恭摺具陳仰祈聖鑒事竊照前准内務府咨黔省准進方物檀香硃砂雄黄各色茶等項歴經前撫臣及臣遵辦在案兹臣飭令藩司王德榜轉飭貴陽府及龍里各屬照舊採辦運省逐加點騐敬謹裝配齊全派員護解赴京齎由奏事處呈進外謹繕清單恭摺具陳伏乞皇上聖鑒謹奏奉硃批知道了欽此○○裕寛片再藩司廖壽豐前經奉旨護理撫篆兹奴才到任應飭回任署藩司本任臬司賈致恩署臬司本任糧儲鹽法道鍾瑞均各飭回本任以重職守除分檄飭遵外理合附片陳明伏乞聖鑒謹奏奉硃批知道了欽此○○裕寛片再據陜州禀報河陜汝道鐵珊於本年十月初四日因病出缺該道政務殷繁應卽委員前往接署以資治理查有候補道陸襄鉞堪以委署除檄飭遵照並將鐵珊病故日期另行恭疏題報外所有委署道篆緣由相應附片奏陳伏乞聖鑒所遺河南河陜汝道員缺遵照二留一咨章程此次應歸外補容奴才揀員請補合併陳明謹　　奏奉硃批吏部知道欽此○○頭品頂戴山西巡撫臣劉瑞祺跪奏爲要缺道員因病籲懇開缺回旗調理請旨迅賜簡放以重職守恭摺仰祈　聖鑒事竊照歸綏兵備道安祥前因感受風寒觸發肝疾口外醫樂不便懇准給假來省調治經臣附片奏明並遴委太原府知府毓銘馳往代理在案兹據該道安祥禀稱卸篆後赶緊醫治奈病勢無减有增心悸健忘徹夜不寐假期届满難望就痊惟有呈請開缺俾得回旗調理等情復經臣飭司委員查騐屬實並無揑飾規避察看將來病痊尙堪起用由布政政奎俊按察使　駿文會詳請奏前來臣查歸綏道爲晉邊最要旂缺管轄七廳民蒙交涉地方遼闊政事殷繁安祥履任四年深資臂助今旣病體增劇難期速痊合無仰懇天恩俯准開缺並請旨迅賜簡放以重職莊所有要缺道員因病籲懇開缺調理緣由理合恭摺具陳伏乞皇上聖鑒謹奏奉硃批着照所請吏部知道欽此 
 
 

Page 12

 
 
[光緒十六年十二月十三日京報全録]  
　　宮門抄○諭旨一道録前○豫撫裕奏審明定擬摺○大臣志　奏開割火道完竣並修理自生小樹數目摺○又　奏　案清理河道摺○大臣奎等　奏員外郎三年期满循例題銷試俸摺○甘學政胡奏報歲科試情形摺○十二月十三日禮部宗人府欽天監正紅旗值日兵部引　見五十名中書科一名兩翼十一名○岳琪假满請　安○張蔭桓謝授大理守鄉恩○清瑞謝授廣東高廉欽道恩○山西歸綏道文保謝恩○陜西叅將札拉芬謝恩○江西叅將壽耄謝恩○補用道周懋綺謝恩○黄體芳請假五日○英琦慶恕謝雋杭趙時俊各預備召見○掌儀司奏十五日祭奉先殿瀾公行禮○召見軍機　清瑞文保英琦慶恕謝雋杭趙時俊皇上明日卯正二刻至大高殿拈香○○河南巡撫奴才裕寛跪奏爲審明因瘋毆斃其父及庶母弟妹七命按例定擬恭摺具奏仰祈　聖鑒事竊據汝州禀報民人劉安邦因瘋致斃伊父及庶母弟妹七命一案當經前護撫臣廖壽豐因情節重大批司提省飭發開封府審明按擬由臬司賈致恩復審解勘前來奴才親提研鞫緣劉安邦籍隸汝州已死劉嵩峯係劉安邦之父劉姚氏係劉安邦庶母劉志邦劉定邦劉萬邦劉公邦均係劉安邦胞弟劉蘭尼係劉安邦胞妹劉安邦平日孝順父母並無違忤與庶母及諸弟妹亦俱和睦無嫌光緒十六年六月間劉安邦染患瘋病時發時愈劉嵩峯因其並不滋事向地鄰央懇未經報官銷錮八月初八日夜劉安邦三胞弟劉榮邦赴地看守莊稼劉志邦與劉萬邦在車門外塲院同睡劉嵩峯劉定邦在車門内歇宿劉姚氏帶同幼女劉蘭尼幼子劉公邦在内院乘凉劉安邦與妻劉崔氏在屋睡歇二更多時劉安邦穿衣起身聲稱心中燥熱想赴廚房飲水劉崔氏並未理會詎劉安邦走出房門瘋病復發順持院内禾槍跳舞劉姚氏瞥見喊稱劉安邦半夜拿槍在院亂跳想必瘋病復發劉蘭尼劉公邦亦俱驚嚇唬哭劉安邦卽用槍扎傷劉姚氏胸膛左乳劉蘭尼左右脇劉公邦左脇向外亂呌亂跑劉嵩峯劉定邦驚起看視劉安邦復連札傷劉嵩峯肚腹劉定邦左顋頰相連左目根劉志邦同劉萬邦由塲院聞閙赶入奪槍劉安邦又連札傷劉志邦左顋頰左腋胑劉萬邦左脇劉榮邦之妻劉秦氏劉崔氏在屋聞喊赶出瞥見忙從墻缺翻至街上喊集鄰佑劉三並劉榮邦等各帶器械赶回將劉安邦禾槍格落用繩綑縛查看劉定邦劉萬邦劉公邦劉蘭尼業已氣絶殞命惟時劉嵩峯之妻劉魯氏及劉志邦之妻劉丁氏均值歸寗經劉榮邦連夜找回問明情由劉嵩峯劉姚氏劉志邦旋亦殞命報州騐訊劉安邦目瞪神昏語無倫次飭醫診視六脉洪大確係瘋發取具切結報經提省審辦經開封府審擬由臬司賈致恩復審解勘前來奴才親提研鞫該犯劉安邦始終瘋迷不能取供嚴訊屍親鄰證各供前情無異詰無裝揑及起釁别故案無遁飾應卽擬結查律載子毆父母殺者凌遲處死又兄毆殺弟妹者杖一百徒三年又例載毆庶母至死者擬斬監候又子毆殺父母無論是否因瘋若距省在三百里以外卽在省垣正法仍將首級解回犯事地方梟示又瘋病之人親屬鄰佑人等容隱不報以致殺人者照知人謀害他人不卽阻當首報律杖一百各等語此案劉安邦因瘋病復發札傷伊父劉嵩峯身死並殺死庶母一命胞弟妹五命提訊該犯始終瘋迷不能取供惟旣取具屍親鄰證切實供結確有劉秦氏等當塲目撃足證無漢揑飾自應按律問擬劉安邦除殺死庶母及胞弟妹輕罪不議外合依子毆父母殺者凌遲處死律擬凌遲處死汝州距省在三百里以外該犯兇戾不道未便稍稽顯戮奴才於審明後恭請王命在省卽行正法傳首犯事地方梟示以昭炯戒地保韓學純隣佑劉三旣知劉安邦染患瘋病輒因劉嵩峯央懇並不報官鎖錮應照瘋病之人親屬鄰佑容隱不報以致殺人者杖一百例擬杖一百折責發落韓學純仍革役劉嵩峯於伊子患瘋並不報官亦干例擬業已身死應與迫於父命未經報官之劉榮邦及並非救阻不及之劉崔氏等均母庸議屍棺飭理兇器禾槍解騐無干省釋未到免提除供招咨送刑部外所有審擬緣由理合恭摺具奏伏乞皇上聖鑒謹奏奉硃批刑部知道欽此○○奴才宗室志元跪奏爲開割火道完竣並修理自生小樹數目循例恭摺奏聞仰祈聖鑒事恭照風水内外圍火道草茨例應每年冬初割除以昭愼重當於開割之始先行嚴飭水汛並派出弁兵將應割火道悉按展寛丈數加意芟割樹葉草根全行掃除潔淨一面發給口分俾資得以用力現當報竣之時先由中軍遊撃瑞凌查得内外圍原設火道曁六陵後寳山後路一帶地面所添火道均已一律割除凈盡並修理自生小樹一千六百五十六株分别具文呈報前來奴才親往内外圍各處詳細履　所割火道丈數以及自生小樹數目皆屬相符各處汛房凡可黏補者先令設法遮蓋並坍塌落架者俟款項一經領到卽飭尅期興修堅固整齊沿途查點各汎弁兵名數亦俱全無空隨嚴飭晝夜留神妥爲巡守至紫荆關近依後龍路通晉省防護稽查尤關緊要奴才於經過時面囑該將備等認眞盤詰並諭飭各營輪流會哨不容稍涉疏懈所有查勘開割火道完竣曁稽查風水内外地面各緣由理合恭摺具奏伏乞皇上聖鑒謹奏奉硃批知道了欽此○○奴才志元跪奏爲循案清理河道恭摺奏聞仰祈聖鑒事謹查西陵河道溝橋於咸豐二年奉旨挑挖以後仍按年隨時清理以免壅塞並酌定需銀不過三百兩等因歴經遵辦在案兹届應查河道之時奴才揀派内務府司員敬謹詳查各陵附近河身以及各蟠龍溝共計二千四百三十一丈所生草茨均應一律芟除潔淨並查得泰陵神橋迤西有淤沙一叚應行挑挖俾免壅塞等情禀報前來奴才當卽飭將各河草茨逐處認眞芟除所報有淤沙之處亦飭挑挖淨盡現據禀報一律完竣奴才親詣查騐草茨淤沙悉照原報清除毫無草率應需錢糧查照成案擬發銀二百八十兩由廣恩庫動支歸入年例報銷所有循案清理河道緣由理合恭摺具奏伏乞皇上聖鑒謹奏奉硃批知道了欽此○○奴才宗室奎瑛意普志元跪奏爲員外郎三年期满循例題銷試俸恭摺奏聞仰祈聖鑒事竊據昌西陵禮部員外郎錫拉蘇呈稱係廂紅旗满洲富慶佐領下人於同治十一年在塔爾巴哈台軍營繙譯回字得力咨保七品頂戴光緒二年攻克南北兩城請獎賞戴六品頂戴藍翎四年補放伊犁印房委筆帖式六年補放經制筆帖式八年議叙以主事卽補是年十二月承襲雲騎尉十年奏保以員外郎卽選賞戴花翎十三年十二月補授今職是月二十日到任連閏扣至光緒十六年十一月二十日試俸三年期满等情呈請前來查例載满洲人員由各項議叙升用者亦照捐納人員之例試俸三年准調升等語今該員三年期满與調陞之例相符應請題銷試俸歸部銓選理合循例奏聞伏乞皇上聖鑒俟命下之日奴才等咨行吏部照例辦理謹奏奉硃批着照所請吏部知道欽此○○甘肅學政臣胡景桂跪奏爲恭報歲試完竣接考科試情形恭摺仰祈聖鑒事竊臣於上年秋間將考過五府三州情形奏報在案嗣於十月武闈録遺後出考西寍一府歲試十一月回省今年二月出省舉行科考鞏昌秦州平凉固原各棚考畢順路將階州慶陽寍夏三棚歲科並考次第試竣慶陽考恊尙未修補仍照舊案在涇州附考六月初二日回省七月十六日赴西路將肅州安西州歲科並考試畢順道接考甘州凉州西寗府科試十一月十二日回署甘省天氣嚴寒蘭州科考擬俟明年春暖按試通省文風以秦州蘭州爲優凉州鞏昌甘州西寍次之不　清通可造之材慶陽寍夏兩屬應試文武人數雖較前加多而文理太差馬步技勇生疏者仍不敢濫登謹遵例缺額寍夏凉莊駐防旗童均照定章取進臣於考試各棚時嚴搜以禁夾私調覆以愼去取關防督察不敢稍疏生童尙能恪守塲規獘竇亦少間有冐籍跨考等弊隨時查獲交提調官照例懲辦邊徼士子貧寒往往得領一衿不思上達臣於發落時勉以濳心實學奮勵前修並於去省過遠各府州酌捐賓興之費以期藉資鼓舞仰副盛朝化育邊氓之至意冉新疆迪化鎭西歲科考試循例由臣出題封遞新疆歸撫臣魏光燾將生童册卷封遞臣署臣遵照定額校閱取進塞外學校久廢近經撫臣整頓試卷亦多有可觀所有微臣歲試完竣接辦考試並新疆試事各情形恭摺具陳伏乞皇上聖鑒再臣經過各屬雨暘應時秋成豐稔民情均極安謐堪以仰慰宸厪合併附陳謹奏奉硃批知道了欽此 
 
