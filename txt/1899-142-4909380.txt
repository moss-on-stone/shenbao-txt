# 1899 - 142 - 4909380

 

Page 1

 
 
[售報杜弊告白] [  申報舘主人啓]  
　　啓者本館托漢口江左漢記書局代售申報已歴　年查漢口一埠爲七省趙衢是以批發之價照上海一律以　　　此誠格外體恤之意也乃貪利之徒竟收買上海閱過之殘缺舊報寄至漢口私售與人甚且　改年月日期附　　　失不全有礙本館聲名殊爲可惡曾於去年三月十一等日登報誥誡無如若輩置若罔聞且有串通本舘送報　　　舞弊情事但邇者帋墨之價一切皆昻若不杜絶弊端賠累伊於胡底是以本報漢口分售處自今正爲始另租　　一碼頭内花樓後銜洋房縣挂分售申報牌號歸江左漢記書局上下兩家經理敬告賜閱者請知照該處以便　　　　户送呈免致歹人將殘缺舊報搪塞其向來誠實之人願承送本館申報者必須立一保單倘有拖欠錢文私　　　　報等事惟保人是問特此布陳諸维雅鑒 
[讀史方輿紀要告成] [  圖書集成局代啓]  
　　本局前代二林齋排印顧祖禹讀史方輿紀要本約上年臘月告竣又顧炎武天下　國利　書本約本年三月告竣嗣因悉心　　　　　　　言登展期三月告白刻下讀史方輿紀要已告成准於四月初十日出售每部世二本用潔白上等連史紙印釘格外精工是書　由二　　　　股票請附股諸君憑票找洋向經售處取書至郡國利病書本年六月初准可告成此啓 
[論欲整頓茶務宜專設茶務局]  
　　中國自與泰西通商以來出口之貨向以絲茶爲大宗不特洋關稅項藉此加增卽業此者亦無不利巿三　故中　　賈之推尊者曰絲曰茶大抵二者出數較多銷路較廣利息亦較厚因是皆得家擁巨資然競貿易而論固屬商　之　若論大局則實關乎民生國計當絲茶極旺之時洋貨進口尚少故利害尚足相抵迨洋貨日增月　卽使絲　　　　昔已不足抵其十之六七乃絲自洋人收繭自繅而利曰减近又有華人仿行繅售而利愈减推原其　皆因洋人　　研求育蠶種桑不僅藉中國之貨也然地土之宜泰西終不如中國惟泰西能以人力挽回致中國之利權日失至於茶務亦何獨不然洋人向以中國之茶爲無上上品價值聽之華人貨亦並不挑剔故華商皆視爲利　乃近年來　　日疲貨又多方挑剔華商非但不能昻其價值且一或不愼卽少顧而問之者不得不貶價脫手洋人　知　　之不　不售於是挑剔愈甚致華商愈形虧累茶務如此不將成江河日下之形乎昨日本報紀漢口訪事友來　云　　　　　等處之茶日來已陸續到漢茶質雖有高下而色香味則並皆佳妙惟洋商故作觀望　此者急於求售未免自　　　恐將來難於獲利云云夫商賈之道最宜畫一而與洋人交易尤貴齊心當此茶務疲　之時各茶商宜如何整頓　　洋人貶價挑剔終須會議畫一之規不准私自貶售則雖難覓厚利而於大局尚無所傷然後再講　焙製諸法　合洋人之意焙製旣得共法則不得秘爲已有務當公諸同業中人協力　心　茶務日有　色　　　免將來洋人自行　辦利權遂至盡失矣前日本報所登公信洋行主與雷稅務司函於中國茶務瞭如黹　按同治十　華　出洋有一　四萬餘擔至光緒二十二年只二十餘萬擔二十餘年中竟减去十分之八茶務之衰已可想見然華茶　　　日少而外洋則用茶者日多但就英國而論光緒二十二年用茶一百十五萬餘擔去年增至一百七十四萬餘　一之　之　三年之内所增已有五六十萬擔之多合之各國其銷路之旺可想而知乃竟任錫蘭獨占其利不亦大可　乎夫　　茶質雖不如中國之美而焙製得法竟能駕中國而上之現在中國所銷者多係頭茶若二三芬則過問者　據云　　製法不佳之故若能如錫蘭所製則二三茶亦可與錫蘭並駕齊驅而頭茶無論已蒙意如欲茶商自行整　恐人心不一終於徒托空言須專設茶務局講求茶務茶商運茶到埠由局騐明定價與其被洋人挑剔何如自行挑剔之爲　夫然後由茶商以推之山中種茶之人使均知如何而可以多銷如何而可以增價某發合銷某國秩然井然則茶務自當日旺若僅將整頓之事責之茶商則茶商恐終無此力量也而謂中國茶務局之設其可緩乎哉 
[本館接奉電音]  
　　昨日午前京師飛電傳來上諭二道敬謹譯登○四月十七日奉上諭任道　　假滿病仍未痊懇請開缺一摺任道鎔著再賞假一月安心調理毋庸開缺現在大汛將臨河防緊要河東河道總督著裕長暫行兼署該撫務當督率在工員弁認眞防護毋稍疎虞欽此同日奉上諭奕劻等奏廂黃旗應領恩償米石遵照户部奏定新章一體粳籼各半開放該兵丁任意逞刁請將辦理不善之印務叅領等議處一摺八旗兵丁向來安分此次赴倉支領米石竟敢任意挑剔不領甚致抛擲甎石復至奕劻府第門首聚衆喧譁實屬不法該領米印務　領辦理不善實難辭咎印務叅領奎英副領海順印務章京常山保均著交部嚴加議處如查有串通倉役通同作弊各　卽行從嚴叅辦至該兵丁等恃衆逞刁此風斷不可長卽著查明爲首之人嚴懲以肅旗務欽此 
[不認訂約]  
　　天津國聞報云中國政府得俄國照會聲明英俄所立之約計共兩條又附約一條　一條英　在黃河以南長江一帶築鐵路俄人不得明阻暗阻第二條俄人若在黃河以北築鐵路英人亦不得明阻暗阻附約則謂英俄皆不得損中國自主之權云云同時接英國照會其語意從同政府答以貴國欲在中國興築鐵路而不先　中國熟商中國未便與聞此約 
[九龍城陷]  
　　香港循環日報云本月初七日二點鎭後駐港英官調齊兵士乘某輪船至九龍城外整　登　惟見四門洞啓闃其無人遂振旅而入統帶棉和寗欲與大鵬協某協戎相見遂由某兵邀至英營棉和寗握手爲禮歡然語之曰本帥此舉係奉英廷之名並無别意　戎答曰本鎭並未有得政府之令故此事茫無頭緒貴軍旣突然而至本鎭無權無勇只有任爾施爲而已言畢回署棉和寗卽下令禁人出入搜查軍庫内有快槍數桿及彈丸舊槍舊刀　牌號衣竹帽數箱於五點鐘時就城内高張英國徽章義勇燃砲二十一聲以示已得此城之意富時逼　尋　不見華兵或謂英兵　時已改裝逃出矣 
[旅大要聞]  
　　京師友人云近日俄人紛紛調兵赴旅順口大連灣計原有防兵一萬　千名現　增至三萬二千名擬添調九千名赴旅順口八千名赴大連灣某俄報謂俄皇宜棄去旅順口大連灣兩處專注意於　洲　古　　俄英　國一旦從事　弋旅順口大連灣必受英人挾制且此兩處兵費不貲何如交還中國藉可稍　度支由此加力整頓滿洲鐵路以備英人蓋俄之水軍萬不能與英敵惟陸軍可勝英人且英國屬地甚多必由北方攻入印度境中庶 
 
 

Page 2

 
 
英人有顧此失彼之慮也 
[奥相之言]  
　　英京倫敦電報云某日奥國首相在國會中宣言曰邇來中奥兩國頗敦交誼本國政府並未有要挾中國思佔其土地之事 
[東瀛議論]  
　　日本西字報云目下德國兵艦之在中國海道者其舉動異常踴躍似乎别有深意存乎其間我等局外閒觀恐其欲以厦門一帶爲兵船根本地先是有兵船名刁儲零者下碇厦門迨上月之杪柯寗利艦亦鼓輪抵厦未幾又調保護小吕宋商民之兵艦前來嘻是誠何心哉有心人當知之矣 
[軍門被召]  
　　廣州訪事友來函云本月某日廣西提督兼邊防大臣蘇子熙軍門元春接奉電諭宣召進京因卽交卸起程俟抵粤東然後航海北上 
[留守出都]  
　　天津采訪友人云增留守祺奉旨調任奉天將軍本月某日陛見出都大約日内可抵天津天津縣主因飭差赴火車站預備茶座并以佛照樓爲行臺直隸督憲裕制軍傳諭所屬司道各員屆期敬謹前往恭請聖安 
[接辦局務]  
　　天津采訪友人云招商津局總辦前署津海關道黃花農觀察奉旨補授蘇松太兵備道兼江海關監督所遺招商津局總辦一差經督辦盛杏蓀京卿咨照北洋大臣札委黃觀察建藩接辦現在觀察已奉檄赴督轅禀知任事矣 
[敦促出山]  
　　紹興訪事友人云鍾厚堂觀察念祖籍隸會稽曾任雲南鹽法道歴署藩臬兩司後引疾歸田優游林下今者意大利人索租三門灣時有兵船游弋於南田及石浦洋面浙江撫憲劉景帥以寧台温三府皆濵臨大海深恐一朝決裂敵人必肆意驛騷因函請觀察至省垣密商機要觀察感深知已願効馳驅景帥遂具摺上逹九重請旨簡用 
[匪徒揭竿]  
　　廣州訪事友來函云永安惠來各邑土匪嘯聚數千人四出滋擾地方官電禀至省大憲立派弁勇用輪船載往相機剿撫并委黃鎭軍金福赴潮州招募勇丁一營就近會同地方官辦理旋聞此項匪徒於本月初一日擁至海豐陸豐二縣攻城甚急所盼大軍雲集我武維揚庶蠢爾么麽不致再行猖獗也 
[禾中火警]  
　　嘉興訪事友來函云本月初旬某日嘉善北門外某姓家不知因何失火突兆焚如幸各水龍聞警馳至竭力救熄計燬門面三問餘未殃及迨初六夜更魚初躍時東栅口外近鄕某姓家又經祝融氏降臨燬去平屋數間同時大橋鎭附近鄕間某姓家亦失火燬去房屋數間 
[鄂省官塲紀事]  
　　武昌訪事友人云撫憲于次棠中丞查悉近年各局所收釐金日形短絀恐其中不免有侵蝕之弊因通飭各委員認眞整頓務令涓滴歸公倘比較有餘除委員破格優奬外准將得力司事詳請奬給五六品頂戴以勵勤能若查明司事舞弊侵漁亦卽據實禀揭不准稍事寛容似此懲勸兼施釐務其庶有起色乎○仕途擁擠差委難謀聽鼓者時不免有向隅之憾前者王芍棠方伯綰番條時體恤屬僚創設月課其得列前茅者優給奬賞俾免枵腹從公嗣因經費不敷事遂中止現在于次棠中丞擬復舊規日前已飭藩臬兩司查取章程照常開課聞　無不色然以喜 
[粤海珠光]  
　　粤東訪事友來函云南海番愚二縣舉行縣試前已牌示四月初八日開考首塲嗣恐各屬文童未及週知因改期十四日考　場十　日考二塲○粤垣米埠與米店互爭九九八平與九九五平因投南番二縣訐訟本月初一日南海縣楊明府會同番禺縣劉明府　訊各米店主禀稱向用九九五平銀期以一月爲率今忽加用九九八平實於生意有碍米埠主則稱凡米售出卽須付　若以一月爲期實難支拄故必須略加平色以補所虧如仍欲用九九五平必須早五天付銀乃能如命米店主堅請展至十天兩明府斟酌其間斷以十五天爲率兩造均未允洽翌日重訊米店主到者數十人米埠主只三人到案兩明府斷令仍用九九五平定十二日期付銀如過期一天則補息銀五分兩造各具遵判結案遂得了○番愚縣裴明府卸事後其公館在天官里本月某日爲封翁壽旦明府大開筵席戲綵以娱封翁心厭紛煩城西彭之勝爰帶同僕從數人前往爲避囂計時黎榮翰太史適假寓園中封翁未之知也當入門時貿貿然指揮家人叱令遷讓太史家人大爲不服互相齟齬幾至用武旋爲附近蔡孝廉廷蕙所聞遣人婉語解圍并邀封翁至家備筵欵待翌日另設盛筵邀黎太史入席擬爲之解釋前嫌而太史以封翁恃勢凌人尚未能釋然於心嘻今之花間喝道柳下排衙者比比皆是山中猿鶴夫亦習慣自然矣何太史之少見多怪乎○近日時疫流行順德大良碧江等處傳染尤盛近城之南海三山各處居民竟有相約遷移爲逃疫之舉者天災流行殊可畏也 
[宜昌近事]  
　　宜昌訪事人云自日本大坂商船會社大元丸往來宜漢後招商太古怡和三公司各將船貲酌减大元元刃執事人聞之卽敦請各號客赴船遊鑒并讌於漢景帝廟及玉皇閣以廣招徠嗣經三公司會議令大元丸亦遵守定章以免與之爲難不知大元刃能唯唯遵照否○某日快利輪船開往漢口所裝樂料爲數無多惟由雲南解京之銅鉛多至五十四萬五千餘斤大元刃則裝貨百數十件○江水漸漲掛旗入川之船皆赶緊裝運蓋恐水勢過大則峽口窒碍難行也 
[襄江放櫂]  
　　漢口訪事友來函云漢陽槍砲廠提調汪子雲太守霆洪前經上憲奏保擢陞道員邇經吏部覆准札行到鄂太守遂於某日赴各憲轅叩謝○漢沔毗連之鵝公湖向由胡喻二姓管業曾因刈草致啓爭端涉訟數年案懸未結現在二姓仇怨益深日前竟召號黨徒紛紛械鬥兵刃旣接互有損傷事後地方官飭拘在案一干人押候訊供懲辦○本月十三日之夜有某甲者邀友赴福建菴前某姓酒館中沽飲杯盤狼藉意興頗豪街交帳時酒保向換小錢一文致與口角繼更勢不兩立掄拳互毆甲因寡不敵衆大受傷夷立時殞命刻下死者家屬已赴　報請騐屍緝兇矣○某日清晨吳家恭口有一屍仆於路隅年約三旬以外衣履頗爲整潔遍身青腫一似重傷所致者因並無屍親認領遂由地保備棺收殮 
[贛水隻流]  
　　江西訪事友人云贑省捐納人員雖經撫憲松鶴齡中丞奏停分發二年然先期禀到者尚不乏人每月考騐履歴佐雜班不下十人州縣官稱是欲求疏通仕路不亦難乎○近日巿價茶油大桶中桶每百斤需銀八兩一錢廣簍七兩六錢蘆簍七兩九錢菜油六兩八錢落花生油七兩七錢麻油七兩一錢桐油老色七兩六錢白色五兩九錢秀油六兩三錢皮油七兩八錢漆油十三兩八錢牛油萬簍七兩外　六兩五錢○金銀錢價時有低昻近日赤金每兩易銀三十五兩一錢紋銀九六錢一千四百十文票錢一千文易銀七錢一分四釐　銀每圖易銀七錢一分龍銀六錢八分六釐 
[秦淮泛櫂]  
　　金陵訪事友人云安徽某巨紳僑寓省垣購置巿房百數十處出賃與人月可得洋銀五六千元素以某甲司出納甲性　黠知紳常遨遊於春江花月中其子某以監司候補奉檄往來於大通等處每出必歴二三年始歸遂恣情舞弊虧空至萬餘金近被紳子查知據情電逹其父一面將甲送上元縣押追縣主蕭大合爵寅訊供得實判令笞　一千板枷號示衆甲一再苦求爰令暫行管押候繳清各欵然後釋歸○王府園内方塘數畞碧水淪漣向晚觀　大有濠濮間想本月某日薄暮時忽有男屍一具隨波逐浪而來附近居人告知地甲撈起視之年 
 
 

Page 3

 
 
r約二十餘面色青紫口鼻間皆有血跡似係服毒後投水者正擬報縣請騐突有一頒白叟奔至撫屍痛哭好事者詢之叟曰此我子也在某布莊執業今春被人誘賭致負多金深自愧憤欲尋短見者慺矣是晚私吞阿芙蓉膏及老夫察知正欲設法救治已狂奔出外追之不獲不料其遽至此也言畢隨卽購備棺衾妥爲收殮寄厝某庵吁賭之害人甚矣哉 
[九峯黛色]  
　　松江采訪友人云巨棍吳德裕卽阿德裕引類呼朋無惡不作數其劣跡幾較上海惡棍張桂卿而過之前經署松江府陳蓉曙太守高懸重裳獲諸浙江平湖縣境科以監禁十年之罪洎恩詩農太守回任以婁署狴犴係此棍所熟遊深　收禁其中或致變生意外爰改收華亭縣獄本月某日府尊濮紫泉太守親提研訊吳棍自知無從遁飾將罪案歴歴供認如數家珍太守叱令笞責數百板仍還禁華獄諭令獄卒加意防維○松郡緑營兵向有正副兩營歸提標中營叅將張華園叅戎郁林及城守營游擊曾鏡廷遊戎恒德管帶邇者每日黎明卽整隊至演武塲會操矛影槍聲令人畏怖 
[上海官塲紀事]  
　　前任川東道任觀察錫汾因案奉旨開缺入京前日交卸來申僑寓英界寶樹胡同旋卽命駕入城赴各衙門拜會○昨日徐州礦務局總辦吳味熊太守惇蔭因公至滬命駕入城拜會各當道至縣署時王大令飭丁擋駕 
[札調卷示]  
　　日前淫兇不法之伶人高彩雲經江蘇臬司朱竹石廉訪札提赴省訊辦已見報章其札文略謂查上海一隅近二十年來風氣之澆漓幾同化外悖理敗俗層見迭出言之殊堪痛恨在優伶最爲下賤犯法到官往往懲創不嚴以致恣肆益無忌憚如高彩雲誘姦金清鑣之妾顧彩林持刀逼休核其所供姘識在未從良之先逞狡之詞明係受教於人避重就輕冀掩其導淫之迹庸足信乎顧彩林旣經從艮卽屬良家若照强佔良家婦女而論法當嚴懲自應提省訊辦藉伸法紀倘該犯到案仍堅不吐實卽予監禁二十年以敦風化而儆醜類等因昨日上海縣署續奉謙訪飛札内開此等醜類極應嚴辦飭將該淫伶全案原卷檢齊速卽申送到省以憑訊辦王欣甫大令爰立將英界公廨及縣署原卷各一宗飭吏檢齊於傍晚時申送赴省 
[飭繪界圖]  
　　本邑推廣公共租界前已劃定四址經江海關道憲李健齋爵觀察出示曉諭昨日止海縣王欣甫大令頒發諭單傳齊各圖地保亭耆人等諭令將各處界限逐一丈重繪圖呈候勘明示期立石 
[典重恤刑]  
　　赤帝司權天氣漸熱上海縣王欣甫大令順時布令援照舊例减刑凡案犯之應笞者概予八折蓋本聖朝欽恤庶獄之意也 
[大令騐屍]  
　　巨棍范高頭范毛毛聚黨行兇無惡不作屢經犯案受懲近與滬南流氓大肚皮卽小松江爭裝糧米積不相能前晚十點鐘後依附范黨之惡丐阿如小蟹小鐵墩山東餅仁德等行至英界棋盤街雞鴨弄適與大肚皮黨沈義心朱仁林何寶林等遇一言不合卽蜂擁攢毆阿如等人突出利刃任意亂揮致沈何朱各受重傷阿如等人旋將沈抛入洋涇浜内由某舟子救起喚令巡捕何朱舁入捕房捕頭問明情節倩包探送交仁濟醫館撩治醫生診察之下見沈受傷二十三處何傷十一處朱傷一處謂何朱傷勢尚輕可無大碍惟沈難免有性命之憂捕頭大怒立傳通班探捕嚴密查拿務獲究辦至昨晨沈因傷身死捕頭倩某包探偕地保曹福卿投縣請騐午後四點二刻時縣主士欣甫大令帶同書役刑仵人等蒞醫館旣升座曹保禀稱伊等如何起釁小的不知其細現由捕頭傳喚是以投報案下沈桂發供小的在新閘開設肉鋪胞姪義心不務正業素不往來今小的由捕頭傳喚始知其被毆身死叩乞伸寃大令飭仵役如法騐視旋卽唱報騐得屍身共受刀傷二十三處内有四處確係致命大令離座親視無誤飭吏塡明屍格沈桂發叩求自行棺　大令准之諭以爾姪生前雖不習上今被他人刃斃情實可憐本縣定當嚴緝兇手究辦爾靜候傳訊可也沈唯唯叩謝而退說者謂邇來洋涇浜一帶英法租界毗連之處　有流氓嘯聚毆人攫物恣意横行若不及早翦除尚復成何世界想中西官同以嫉惡如仇爲志當必有以處之也 
[飭查屍屬]  
　　本月十四日黎明時山東登州人胡姓奔二南巿新馬路投浦自盡適被某號巡街捕所見帶至捕房捕頭禀明工程局會辦委員司徒貽芬司馬繕函送往普育堂留養不意胡患病甚重到堂後醫治無效延至十八夜半時遽爾斃命昨日呇董曹寄耘飭堂夫持聯單報知工程局稱有不知名之男子胡姓斃於堂中身上穿藍布長衫元色布馬甲年約五十餘歲面黑有髭請卽飭查有無屍屬局員司徒司馬飭地甲訪尋屍屬前往認領 
[詳述美界火警]  
　　美界吳淞路某姓家失火情形略登昨報兹悉火起於是處四百六十三號門牌李宦家其時樓上所懸火油燈練忽然中斷家人均在樓下不及覺察以致火勢蔓延冐穿屋頂救火會各西人聞警後急驅英美兩界皮帶車至開放自來水龍頭竭力噴射幸是屋四面牆垣高峻祝融氏不能東衝西突約歴一點鐘之久勢卽漸衰共燬樓房十餘幢並未殃及鄰居李宦曾倩德商瑞記洋行保火險銀九千兩或不致大受虧折也 
[上海縣署瑣案]  
　　引翔港鎭文昌閣内大去門窗器物董事函請土大令飭捕嚴緝旋緝獲竊犯陳文炳前晚委縣丞劉二尹升座研訊陳供家住引翔港向業南貨賦閒日久生計蕭條曾將田單賣與文昌閣廟祝姚旭生前月欲向加價姚不允因乘間竊取門窓器物大半售與本鎭南貨店主士姓二尹著押候查吊原贓冉核○周吳　控唐甫庭抵押房屋逾期不贖劉二尹提訊之下氏供前年唐倩馮子修介紹將　屋所抵借錢一百六十千文　明一年取贖今已逾限日久置之不理積欠利息甚多求恩斷令從速取贖唐共所抵之屋本擬期贖回無奈失業多時致難如願現擬覓主售去尚求寛限馮此事確由小的從中關說後屢次催唐往贖唐無欵可措實屬無可如何曾勸　略買數間氏亦不允二尹飭將唐交保出外限至月杪設法贖回并諭令馮帮同料理 
[馬路工程局瑣案]  
　　船户陳長生前被蔣世雲借去洋銀一元六角前日遇諸新馬路指南曰玉樓茶肆向之索　遂至互毆紛紛擾擾間毁壞茶具不少旋由包探黃量海一併拘解捕房捕頭令轉解馬路工程局經會辦委員司徒貽芬司馬提訊判令各賠洋銀三角給茶博士某甲具領蔣所欠洋銀限期交還不佳多事○日前小車夫朱福卿僞造馬路工程局捐照經巡街捕查出帶至捕房轉送工程局司徒司馬提訊之下判令枷號五天昨已期滿差役解請核奪可馬命提案疏枷交人保釋僞照當堂銷毁○昨午划船婦張繆氏懷抱幼孩閒行至新馬路肇家　橋畔適某號東洋車疾馳而至撞及氏身氏遂向之饒舌二十六號巡街捕見而勸解氏心不甘服與捕爲難捕因歸告捕頭捕頭立遣他捕將氏及其姑張奚氏拘入捕房轉解工程局禀請司徒司馬訊明核辦以儆兇頑司馬允之 
[雅音復作]  
　　自京調盛行崑曲不作二三知音之士散處四方欲求薈萃一堂重聆雅奏蓋戞戞乎其難之今者丹桂茶園邀集蘇申　諸清客於本月二十二十一二十二等日登塲串演引商刻徵雅韻欲流已於本報後幅登有告白此曲祗應天上有人間能得幾回聞願與諸大雅共往觀之 
[正字]  
　　昨日報首論說中香山全港句港字係邑字之悮又被召述聞一則内于蔭霖中丞句應作于中丞蔭霖蓋不敢直呼其名也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[松江融齋書院課題]  
　　松江采訪友人云本月二十日爲郡城融齋書院補行二月道課之期由監院禀請蘇松太兵備道李健齋爵觀察命題考試性學題道學政術非二事說師道立則善人多論經學題商頌諸篇陽孫解月令吕覽吳文疏證史學題東晉僑置各州疆域圖攷部桑維翰論算學題磬氏倨句一矩有半試申明程氏瑶田鄒氏伯奇二義今有經四百十六卷史三千二百四十卷甲乙丙丁四人分校剛日經柔日史甲五日經九卷史七卷乙七日經六卷史七卷丙四日經七卷史九卷丁三日經五卷史六卷問四人合校需若干日畢試以天元術衍之 
[禾中蠶事]  
　　嘉興訪事友來函云四鄕蠶汛刻正大眠連日桑葉飛漲每擔需洋銀一元五角初六日忽大雨傾盆旋貶至一元二角幸越日卽放晴曦尚不至大受虧耗也 
[越城懷古]  
　　紹興訪事友人云去夏米價驟貴每升售至錢七十文數米而炊者莫不憂形於色幸秋收尚稱中稔然自冬租春每升尚需錢五十文至目下米販始源源而來價遂因之日賤巿中上白米祗須三十八文矣○張廣川封翁之淑配年登大耋本年三月某日駕返瑶池定期本月初八日舉襄其長子曾任江蘇靖江縣故儀仗異常顯赫沿途有榮兵四十名護送觀者皆嘖嘖稱羡不置 
[英界公堂瑣案]  
　　包探胡瑞龍禀稱積竊容阿生犯案甫經釋出卽行竊徐大郎家布衣九件報捕後經小的緝獲送請究懲徐投案領贓容認竊求恩襄讞委員張司馬商諸福繙譯官判責二百板管押半月○包探徐榮珊禀稱沈阿形沈書開向豐祖賢租得東洋車一輛掯勒不還報捕後由小的往查阿形堅不將車交出是以一併拘案請究豐投案供稱二沈租去東洋車一輛竟被勒住向之索取尚敢恃蠻今旣到案求賜究追阿形供車存沈書開處現願交還求恩寛宥沈書開供紫車確寄小的處不知有何糾葛司馬判將阿形笞責三百板罰書開洋銀十元○包探趙銀河禀稱王阿大竊取朱王氏家綢衣一件經小的緝獲人贓送案請究朱王氏投案請領失贓王認竊不諱司馬判責二百板贓給還失主○五十七號印度巡捕拘解在途拉客之粤妓李阿有李阿好到案請訊司馬略加詰問著發交官媒各管押五日○包探石金榮禀稱流氓沈仁福劉六生誘同錢阿林賭博旋竟强褫綢衣一件經小的拘獲送究錢投案申訴前情沈劉同供稱錢結欠小的等賭債自願將衣作抵司馬判令各責一百板 
[法界公堂瑣案]  
　　前者小東門外何恒昌綢莊學徒王家桐竊取綢縐若干爲妓女林書香李桂芳金林製衣服旋經莊主某甲搜出摺子一扣所贈衣服一一載明後又失去大洋銀一千元小洋銀五千角報捕查獲解經讞員朱森庭明府訊供飭包探帶至南巿十六鋪協同地甲吊到衣服十八件給失主具領昨日堂期恒昌司帳人水吟伯偕隆順昌新衣店夥陳永林投案求保王家桐出外理處明府准如所請著赶緊理明禀覆核奪○周小狗控伊妹錢周氏不守閨箴聽從義母錢陳氏唆使賣娼經明府訊供押候查明再核昨日周長春投案禀稱此女係小的所生當六歲時寄名錢姓後贅毛阿四爲壻旣而錢陳氏以毛夫婦不睦將女領回寧波現復來滬賣娼兒子小狗以顔面攸關出爲阻止明府飭將此女交周長春領回周氏供稱父親已將小婦人螟蛉他姓不復相干明府乃令押候五日内俟毛阿四來案再核周小狗交其父領回候傳案質訊○上海縣署家丁孫田控信來押店夥朱阿振糾衆兇毆受傷明府訊供之下飭押候查辦昨日堂期命提爲首肇事之汪瑞樓與朱阿振到案著押候各掌頰一百下○鄕人胡四福挑賣草席行至菜巿街朱金生等向之强奪被某包探拘案請辦明府查得朱連次犯案著重責三百板贓給還失主○包探禀積竊王和尚專在碼頭行竊搜其身畔得南巿某典所出當票三張　　吊原贓核辦明府判責三百板給發名片令持至南巿十六鋪吊贓○包　禀稱顧阿毛在洋涇泝　　　黨刼取鄕人物　　　　獲　　　辦明府判貴三百板○包探禀稱扒手應善元由台州來滬旣登岸卽犯竊是以拘案　　　　　枷　　　　　　　　　　　　○包探禀稱毛阿太　　北門外開設烟館有王成水　入内吸烟私調烟槍當塲　　　　　　　　　　　　　　　　　　　　　阿狗竊取木　　　查獲人贓送案請辦明府判責一百板 
[美界捕房紀事]  
　　　　　　刻有流氓數十　擁至　　　頭攫　某棧房所儲蒲扇司事某甲喝阻不依反被拔刃剌傷其臂血如泉湧痛極狂　各　　　聞之岔集拘拿若輩始　哄而散旋由管碼頭西人將受傷人送請同仁醫院醫生療治並歸告捕頭捕卽倩各包探四出查　以便解送公堂禀請讞員翁笠漁直剌究辦○昨晨小竊李阿七混入蘇州河某姓船上行竊衣服携之上岸卽被某號華捕拘獲帶入捕房押候解送公堂禀請讞員翁笠漁直剌訊辦 
[蘇省官報]  
　　四月十一日知府羅章禀辭回寗元和縣施禀知下鄕案知縣胡保聯禀謝奉委督審局差又黃楨由寗來縣丞傳錫璋洞庭山又劉錫金均禀謝奉委絲繭捐差○十二日縣丞傳錫璋禀辭赴木瀆洞庭山絲涓差　州府照磨姚定信禀知押解秋審人犯赴太湖廳回長洲縣縣丞沈潮主　頂兆騮均禀知押解秋審人犯赴丹陽回巡檢郭梅村禀知解首級赴無錫回同　　試用縣丞袁湘浙江人指分江蘇試用縣丞許崇秀廣東人均禀到縣丞劉　禀辭赴錫金絲捐差主簿蔡保昌禀謝奉委蘇城絲繭捐差○十三日戊成翰林查秉鈞辭行同知張家瑞由京起服回省禀到元和縣施禀知下鄕勘案回並辭赴武進縣任四品銜候補知縣陳宗雍由寗來道庫大使錢昌訓禀謝奉委雪鴈厘卡差土簿葉爲驥禀謝率委調辦中　二叚夏防巡查差巡檢甲士林禀知押解秋審人犯赴太倉回典史張廷墀禀知押解秋審人犯赴昭文回改指江蘇試用縣丞曾延齡禀到知縣俞世球禀謝奉甄别考試以繁缺留省補用委署元和縣陳於明日卯時在署接印○十四日候補道沈瑜慶由寗來都司胡昌寶謝委管帶浙西鹽　中營委署元和縣陳禀知本日接印任事新任武進縣施禀知本日交卸署元和縣任事知縣李葆鈞禀知到沙洲文案差道庫大使錢昌訓禀辭赴雪鴈橋厘卡差縣丞鄧琦禀謝奉委江北緝捕差長洲縣主簿吳德輝主簿雷星樵均禀知押解秋審人犯赴上海回巡檢張恩瑞禀知押解秋審人犯赴丹徒回管帶蘇防營叅將徐錦堂禀辭赴瀏河學憲瞿今晨過蘇赴江隂新任臬憲陸已於前日抵滬卽晚乘輪赴秣謁見督憲○十五日鎭江府許專丁來省禀謝飭知補授鎭江府事請補句容縣黃傳祁禀銷海運局文案差主簿頂兆騮禀知奉府委監放長元吳三絲孤貧口糧差府照磨盛朝泰禀謝奉委新陽縣保甲差卽辭委署武進縣典史王樹禀辭赴任吳縣主簿沈餘慶典史倪文昌均丹徙又何震堃宜興均禀銷押解秋審人犯差又薛觀禀謝調辦閶胥門外四叚夏防巡查卽日到差統領蘇防營副將李祥椿管帶蘇防並營正任常州右軍守備徐誠檀均辭赴瀏河管帶新中水師飛划營副將歐陽成松管帶太湖水師　前營遊擊許和生均巡湖回卽辭赴平望會哨 
[江西官報]  
　　布理問江銳浮梁楊國榜由彭澤宋紹祁由德化俱催墊欵回吳慶恩由進賢催漕折回署鄱陽石門司劉芳晉卸事回候補按司獄陳懋功禀到城守右哨千總寗飛熊新建汛把總嚴尚忠俱禀任事知縣沈霖巖禀謝拔委一次行知甘澍由贛州措資回縣丞陳國興往玉山催地丁姚洵往宜黃催稅契周克銘往鉛山催减平余政瀚由安遠催墊欵回候補府趙椿年繳照知縣徐銘新禀銷期服假倪望隆解地丁進京劉昌言由豐城公幹回指分縣丞邢福豐繳照夏昭往南贛李昌燮往南康俱催减平汪鳴鑣往湖口催道欵陳同衡往雩都催稅栔柏長青往德化催屯糧　鶚往清江蘇廷芳往南康俱催地丁舒知暢繳照知府孫雲錦點騐三營軍裝顧永煇朱楙俱禀謝考胡嘉銓由長江催運回通判阮志觀禀謝輪委厘差一次　知縣丞　宗源調辦饒州鹽棧委署星子青山司費巍功無力赴任以歐陽卿署理鹽局逹斌禀知勸辦淮徐海賑捐南昌同知鮑恩綬禀知開工修育嬰堂墻垣州判濮懋典禀謝輪　厘卡一次行知道庫鈕德芳住信豐吳清雲往義武俱催地丁張景昭往信豐催屯糧補萬載典史陳福鈞禀辭赴任新建生米司孫德耀患　開缺以陳同祖署　委署廣豐縣丞歐陽春萱查未在省繳委以周光弼署理 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年四月初八日京報全錄]  
　　宫門抄○諭旨一道錄前○豫撫景奏爲已故大員功德在民懇恩捐建專祠片○護將軍文奏爲遵查前將軍任内所籌餉項報明收支存數摺○又奏爲搢紳報効昭信票銀兩懇恩飭部奬叙片○又奏爲籌欵給發昭信票股息片○御史余奏爲整飭官常片○侍郎袁奏購馬武弁騷擾地方請旨革職片○閩督計奏甄别知縣留省補用片○豫撫景奏委員署理知縣片○四月初八日工部鴻臚正藍旗值日無引見○卓公連順各假滿請安○漙善前往東陵請訓○盛京刑部侍郎英煦到京請安○前伊犂領隊大臣果權到京請安○恩壽謝授江寧布政使恩○山西城守尉額圖琿請訓○開復護軍叅領文元謝恩○志公請假五日○秦夔揚預備召見○召見軍機額圖琿奏夔揚○○景星片再已故山東撫臣張曜前蒙恩旨准於立功省分建立專祠仰見朝廷篤念藎臣至優極渥莫名欽感河南省爲該故撫臣起家立功之地經前撫臣奏准在於省城建立專祠在案兹據商城縣知縣洪之霖禀據該粤紳耆以該故撫臣在縣功績夙著士民感頌查省城業已捐建專祠商邑同爲立功地方自准一律集捐建祠等情公呈懇請轉禀經布政使詳請具奏前來奴才查咸豐同治年間商城縣最爲捻匪出没之區該故撫臣督兵汝光一帶在於該縣地面迭殲巨宼屢解重圍危城賴以保全至今功德在民旣據該紳耆呈懇合無仰乞天恩俯准在商城縣爲已故山東撫臣張曜建立專祠以順輿情而彰忠　爲此附片具陳伏乞聖鑒訓示謹奏奉硃批著照所請該部知道欽此○○奴才又興晉昌跪奏爲遵旨詳查依克唐阿任内所籌餉項報明收支實在總數恭摺仰祈聖鑒事竊照奴才等前奉諭旨所有地方一切事宜著文興會同晉昌妥爲籌辦遇有緊要事件仍隨時電奏請旨其軍械米餉等事卽責成晉昌詳細杳明認眞經理毋得稍有疏誤欽此仰見聖謨深遠籌示精詳莫名欽佩奴才等接任後當將緊要事件如安插金州難民護送鐵路工人聯絡兵團搜拿盜賊以及中俄交涉各事均經先後電陳並專摺具奏在案一面派員點騐軍械一面督同經理糧餉委員將依克唐阿任内所籌餉項通盤勾稽以清欵目顧軍械槍砲等項非逐件試騐不足以别良窳而糧餉則收支與存項有案可稽有銀可騐不難得其確實今爲之細加綜核計自光緒二十一年十一月十一日前將軍依克唐阿到任之日起至二十四年十二月底止共三年零五十日舊管虧庫平銀二千八十餘兩新收庫巿京湘各平銀五百一十九萬五千三百七十餘兩開除庫巿京湘各平銀四百一十五萬五千三百餘兩實在淨存巿平銀一百零四萬餘兩又另存購備銀圓機鑪軍火經費常稅盈餘心紅雜支各項銀十數萬兩據糧餉處委員造送總細册前來奴才等覆覈數均相符惟於存銀内墊撥春季薪餉等項巿平銀三十萬餘兩將來歸入本年報銷伏查光緒二十一年冬間依克唐阿到任軍務初平庫疑支絀民生彫敝善後紛繁籌措維艱而積儲尤不易今已閱三年集此鉅欵不知其幾維擘畫而後得者奴才等雖權攝篆務自應恪守成規仍將自徵釐稅時加整頓剔除弊端以仰副聖主厚儲軍實力圖富强之至意除將總册咨部查照外所有遵查依克唐阿任内所籌餉項報明收支存數緣由謹會詞恭摺具陳伏乞皇太后皇上聖鑒謹奏奉硃批知道了人人皆如依克唐阿存心任勞任怨何患不有起色爾等仍應竭力仿照整頓毋任日久弊生欽此○○文興等片再據花翎分省試用同知藺祖榮禀稱祖榮係承德縣民籍食毛踐土世受國恩每念欵絀時艱情殷報効上年適逢勸辦昭信股票當呈繳庫平銀一萬兩嗣因各官報効銀兩奉旨仍歸股票祖榮遂領股票百張迄未得明其志現聞京外文武各官所領股票業經奏准報効欽奉諭旨飭部核奬祖榮雖未筮仕忝列搢紳曷敢計償將來以致有違夙願擬請將前欵庫平銀一萬兩全數報効不敢仰邀奬叙等情並將領票百張附繳前來奴才等伏查昭信股票凡紳商士民所領仍照章計利還本無所用其報効今藺祖榮不羡李通之耽當逸而効卜式之輸家財其急公好義有足尚者雖據稱不敢仰邀奬叙惟銀數旣至萬兩何敢壅於上聞且查官員報効銀兩部議得照實官核奬藺祖榮雖爲此間紳富而報効事同一律正宜顯之以風百姓究應如何給予優奬之處出自聖裁非奴才等所敢擅擬除咨部查照外謹附片具陳伏乞聖鑒訓示謹奏奉硃批著照所請仍由户部核給奬叙欽此○○文興片再止年十一月間准户部電昭信股票明年二月初次還息本部擬由各省已扣三成養廉項下指撥有餘卽由該省存儲不敷亦由該省籌補至明年以後養廉停扣應還股票本息統由各該省另籌的欵按期如數歸還均應豫爲籌及隨時奏咨報部等因准此依克唐阿因無的欵可籌未及具奏因病出缺奴才等現查奉省股票共集銀七十四萬五千三百六十六兩内除官員奏請報効業經奉旨飭准毋庸償還外其紳商士民認領股欵共銀二萬七千餘兩數雖無多第目下添練敵愾仁育兩軍業將每年稅厘餘欵及解部各欵悉行奏准截留撥充練餉且加以金復鹽灘半歸租界鐵路木植免稅有章若鹽厘木稅减收軍餉不敷尚須部撥已無餘銀可作票息的欵奴才等將糧餉處出入各欵通盤籌畫查上年擬開省城中學堂奏准添抽一二鹽厘作爲上年經費每歲約可收銀五六萬兩嗣又奏准由此欵提撥辦團經費現在學堂團練雖未擬定開支章程約計尚有盈餘足敷票息擬請卽由籌妥一二鹽厘内每年提銀二萬七千餘兩作爲股票息銀的欵惟此項股銀有上年五月間呈交者亦有十二月内交齊者交欵有後先卽起息有遲早叅差不齊難於稽核應請以光緒二十五年正月初一日爲起息之期先儘上年扣存三成養廉銀兩撥用再由一二鹽厘動支按年於春季付足一年息銀俟十年後本息兼償時再行設法　欵還本相應請旨飭部立案以昭大信除咨報外謹附片具奏伏乞聖鑒訓示謹奏奉硃批户部知道欽此○○余誠格片再臣查吏部成例特旨擢用人員有由臣下奏請不由臣下奏請之别其不由臣不奏請者選章不入班捐卽選其由臣下奏請者向歸五缺後卽選所以重殊恩杜俸進也保舉如是則先經捐納後奉旨仍以原官候補候選者自亦應與不曾捐納欽奉特賞摧用之員稍有區别庶足以昭異數而資鼓勵可否飭下吏部詳細分别妥議遵行謹附片具陳伏乞聖鑒訓示謹奏奉旨一道○○袁世凱片再訓練營伍紀律爲先其庸劣之員必須隨時懲治方足以儆效尤而嚴軍政兹查有花翎補用都司張國棟曾委令出口購馬於沿途經過地方需索飯錢跡近騷擾又哨弁千總楊正國紀律廢弛罔知振作以上二員均未便稍事姑息應請旨將花翎都司張國棟千總楊正國一併革職以肅戎行是否有當理合附片具陳伏乞聖鑒訓示謹奏奉硃批另有旨欽此○○許應騤片再勞績捐納分發各員自到省之日起試用一年期滿詳加甄别歴經遵辦在案兹福建試用知縣施文藻試看期滿例應甄别據藩臬兩司會詳前來臣查該員拖文藻明白勤愼堪以知縣留閩按班序補除履歴咨部外理合附片具陳伏乞聖鑒謹奏奉硃批吏部知道欽此○○景星片再署孟縣知縣林檉藩飭赴光山縣新任所遺孟縣篆務查有新選夏邑縣知縣胡嗣芬堪以委署又靈寶縣知縣舒樹基丁憂遺缺查有新選尉化縣知縣鄒邦瑞堪以委署據藩臬兩司會詳前來除批飭檄委外謹附片具陳伏乞聖鑒謹奏奉硃批吏部知道欽此 
 
