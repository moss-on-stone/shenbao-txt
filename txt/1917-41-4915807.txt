# 1917 - 41 - 4915807

 

Page 1

 
 
   
 
 

Page 2

 
 
時評 
[籌商答覆（默）]  
　　我國對德抗議提出己多日而今尙寂無所聞者據京電因途阻而抗議達到德國遲目下正在籌商答覆中然則所謂不答覆之一時期現時尙可不慮到也 
　　除不答覆一時期外則研究將來惟在答覆之滿意與否耳吾謂答覆之滿意與否可以德國對美態度懸測之所傳德美妥洽之說而果徵實則答覆我國或有滿意之希望所傳德美妥洽之說而終不成則答覆我國亦難望其滿意蓋德之潛艇新戰術關係各中立國故觀其對他中立國之態度强硬與否即可卜對我之態度何如也 
　　然則將來外交之狀况若何留心時事者早有以窺見於答覆之前矣 
[命令]  
　　二月十六日大總統令唐天喜陳復初均授爲陸軍中將田獻章張少準蔣方震均加陸軍中將銜彭廷衡陳嘉祐葉成林蘇長靑均授爲陸軍少將吳劍學周則范唐義彬楊森余維謙均授爲陸軍步兵上校此令 
　　又令浙江財政廳廳長莫永貞著免去本職京另候任用此令 
　　又令任命張厚璟爲浙江財政廳廳長此令 
[專電]  
　　北京電駐德顏使巳有覆電報告以抗議書交德政府　該政府日内籌議答覆情形並言中德電阻難免延緩時日 
　　北京電協約國公使定今（十七）午假英使館會議我國對德最後問題美使臨時參加爲意見之交換 
　　北京電昨日協商各公使復與日代使有所會議 
　　北京電聞政府密電各省（一）如德國答覆强硬無轉圜意即實行第二步（二）如答覆尙有商榷餘地則仍嚴守中立 
　　北京電各部準備外交事宜極形忙碌 
　　北京電今日國務例會仍改特會專議外交問題第二步時機巳有漸趨進行之勢 
　　北京電國務院設外交辦事處昨巳正式成立其職責在將政府所决方針分目詳究付各機關分别執行 
　　北京電連日各部籌議國交斷後對德人方法如財部於海關交部於路郵敎部於全國學校之德文敎員外部於租界領事决從密速調查妥愼準備 
　　北京電伍總長頃扶病接見朱兆莘促即赴任並許鈔給對德全卷以應答滬外交團 
　　北京電松滬盧護軍使請示中立事宜政府令就近與海軍曹次長接洽 
　　北京電閩督請示對德國交斷後扣留在閩德艦辦法覆電由海部派江亨前往監視 
　　北京電德商因債務請見陳總長 
　　北京電中立辦事處添派人員除各部派員接洽外税務處亦派員前往 
　　北京電昨外交會議伍總長帶同辦事員劉家愉列席外交顧問韋爾貝等均與會 
　　北京電昨晚七時日使館宴梁任公 
　　北京電劉揆一被聘爲公府顧問 
　　北京電熊鳳凰昨由津來京即將南下係銜有重要命令赴𡩋就商馮副座 
　　北京電昨日憲法會議兩院制與一院制之辨論甚詳秩序亦整結果則雙方主張皆不足四分三數遂延會下次約有人提議再付審查或調和而改組參議院 
　　北京電公言報案判决編輯王德如處刑四月發行黃希文三月當庭聲明不服准予上訴 
　　北京電吉督請添扶農鎭使並保任福試署照准 
　　北京電田文烈仍回豫任十九出京李根源銑日（十六）進陜省城 
　　北京電浙財政廳長巳任命張厚璟 
　　北京電浙江財廳本决定與閩對調嗣以閩省長反對故免莫任張 
　　北京電齊耀琳來電請免徐元誥職以沈寶昌繼任 
　　北京電馮國璋議收買存土此間輿論漸注意國會有人倡議請段總理出席質問 
　　北京電陸軍訓練總監官制巳由陸部擬定内分六監每監分四等 
　　北京電浙齊省長請將王國鐸以簡任職交浙任用又電調吉林知事孔憲熙 
　　北京電馮副座派員來京面陳對外主張并建議改組内閣頗注重財交兩部 
　　北京電今日參議院開會（一）恢復自治機關覆議案交内務股審查（二）參院選舉法十六條修正案否决（三）鴉片及嗎啡治罪法付二讀休息後人數不足延會 
[外電]  
　　北京電今日英文京報因收買存土事嚴詞攻擊馮副總統謂馮不合爲副總統國會宜設法使馮辭職又謂馮藉口可獲大利力勸政府批准此種辦法國務院恐有碍副總統情面故未便拒絶云云都人對於此事尙持沉靜態度惟政府確有不贊成收買辦法之氣象華人之意以爲馮氏立此合同志在掌握巨欵以作將來選舉總統競爭之用惟此說果確則有候補總統之資格者如目下黎總統及段總理等人皆將反對授金錢勢力於爭總統者之合同矣聞馮氏有英使强逼中政府收買存土之說此說確爲杜造英使之意以爲好壞當由洋藥公所自爲之（十六日）字林報 
　　北京電上海十三日舉行禁烟大會宣布馮副總統與洋藥公所所定買土合同之消息傳至北京都人大憤刻有開始運動要求馮氏辭副總統之現象報紙指責馮氏之行爲斥爲歷史上罕有之不名譽事件且謂其卸責於政府又揑造英使代土商大施壓力之說尤屬恥辱云云有一要事今始爲人共知者卽當馮與土商未立買土合同之前有自稱洋藥公所代表者來京運動要人願以銀五百萬兩爲成事之報酬但在北京此種運動未有效果是也（十六日） 
　　廣州電香港總督巳至廣州因朱省長前曾赴港故總督來省回拜（十六日） 
　　廣州電天花流行勢未稍減天氣仍旱但人民並不因以驚擾有人主張中國仍守中立報章似不以中國步美國後塵爲然（十六日）以上路透電 
　　北京電北京日報云政府因時局變遷巳電召去年十二月赴歐觀戰之軍官回國（十七日） 
　　北京電張勳康有爲皆不贊成對德之通牒並力言保守中立之必要（十七日） 
　　北京電順天時報云協約國公使昨在日使署會議討論政局（十七日）以上德文電 
　　北京電昨日午後總統府會議旣畢卽由陸徵祥往訪日·英·俄·德各國公使聞爲協議中德國交如果斷絶之後送還公使及處分在華德人等辦法（十七日） 
　　北京電德國公使辛慈預料國交斷絶故巳作退去之準備（十七日） 
　　北京電昨日之憲法會議議員出席六百三十一人贊成一院制者一百八十人贊成兩院制者四百餘人兩說均不成立聞將决付審議會（十七日） 
　　北京電外交後援會昨請外交商榷會與其妥爲接洽商榷會定於明日開成立大會選舉職員並協議與後援會接洽之件（十七日） 
以上東方通信社電 
[戰電]  
　　華盛頓電美政府不日將以嚴厲之公文要求德國釋放所拘約洛台爾號輪船之美人並將詳細宣布待遇美國德人與德船之情形（十五日） 
　　巴黎電法報登載與駐法中國公使胡維德談話一節其文曰胡氏之鋭敏與其智識相埓其使法之前曾在美日俄三國居外交要職經騐旣富故料事論人頗能確切記者接讀中國致德牒文數分　後即請胡使對此詞意極爲明晰 
 
 
 

Page 3

 
 
　之通牒發表意見胡使答曰敝政府致德之文乃中國全體人民輿情之眞確表示其所以發此通牒與如此措詞者有數理由第一中國實質上之利益巳因歐戰而遭損失中國與交戰國及中立國之商務亦復受害今恐德國所宣布之劇烈潛艇戰略將不利於中國胡使言至此稍停頓旋又言曰吾人决計與美國一致行動尙有他種理由亦爲顧念人道與公道及尊重國際公法起見也吾人對於協約國保持極親切同情之交誼英法之屬地俄日之疆土皆與吾國相接之數國者皆吾國友好之鄰邦此余所可樂道者諸君當知吾國抱此態度之理由甚爲嚴重苟對德通牒不發生所企望之效力吾人勢必與德斷絶邦交也（十四日） 
　　阿眞廷京城電阿眞廷外交總長宣稱阿眞廷未便承忍德國之封鎖且保留自由對付之權（十五日） 
　　華盛頓電主要鐵路三十道實際上巳允不代運取道東海濱出口之貨物俟該地存積之貨運淸始巳各輪船非俟致府派艦護送不能開駛故東部各口岸之火車因以不能卸貨芝加哥及内地各城之工廠相率停工各種產品因無法運出均將減製（十五日） 
　　亞姆斯特丹電德國各報載有社說謂潛艇雖不攻擊中立國之軍艦然中立國軍艦如駛入戰區觸水雷沉沒實與德人無干至於商船無論有軍艦護送與否皆爲潛艇必擊之物瑙威商船雖有軍艦護送仍不能免潛艇之攻擊是其證也云云該文顯係出人授意（十四日） 
　　巴黎電法國迄今未受封鎖影響各港輪船照常駛抵本月十二日一日共抵有一百二十一艘之多（十五日） 
　　倫敦電英船福亞倫號（一九六○噸）及其他英船三艘瑙威船一艘被沈連白星公司之亞菲里克號（一二○○○噸）共計一萬四千噸（十四日） 
　　倫敦電以下諸船均被擊沉英船蘭姆白號（二一九五噸）伊尼旭文海號（三○五○噸）貨船歐杜拉號（一九○一噸）另英漁船兩艘連美船里滿勞號（一八○○噸）約九千噸（十五日） 
　　倫敦電德國公報宣稱德皇太子在香巴業里邦南面進攻大獲勝利佔據廣二千六百邁當深八百邁當之法軍陣線四道俘敵八百五十八人（十六日） 
　　亞姆斯特丹電德皇赴維也納會晤奥皇宴時曾互相祝頌外間對於此行頗多猜測聞奥皇極欲與西班牙美利堅二國和好相處 
（十三日） 
　　華盛頓電國務卿藍辛氏警告古巴謂因革命組成之政府美國槪不承認（十五日） 
要聞一 
[政府討議對德問題之西訊]  
　　字林報十二日北京通訊云中政府幾經討論始决定移牒德國予以警告並照會美國有警告不從另有辦法之意其討論内容因以有此决議者頗饒興味當美使芮恩施遞交美牒請中國一致行動之後重要外人即有往見總統總理者皆無令人氣壯之結果總理不主張激成中德决裂之舉動蓋總理屢聞德使等之言以爲德國縱不獲勝亦不失爲戰後之强國抱此意見自不能望其有大舉動矣總統一方面似應有更遠大之眼光詎亦爲德人先入之言所中有人以中國步美後塵之利便相告總統竟謂德國終必獲勝將來恐洩忿於中國故中國未便效美國之所爲並信春間德軍可抵哇台薩（俄國黑海大口岸）戰局不久可畢德國可佔優勝云云華字報載稱德使聞外部接到美牒卽馳赴外部詢問當聞外部言中國並無加入戰局之意亦不願撤銷嚴密中立華字報所云如是證以總統與總理之意見亦無足爲異德使聞言爲之大慰自信無事直至探悉中政府大變方針時始大驚愕初國務院僅决定以詞意極和緩之勸告書遞交德國且擬交國會通過後再行發出遲至星期五日國會尙未議及此事故是晚德使晤見外交總長時固未嘗料及有此霹靂一聲之抗議書也其懊喪若何從可知巳中政府之倐然變其對德態度實賴諸方面之動力而以美使芮恩施之力爲尤多美國旣欲中國附和抗議以反對德國有背公法之舉動美使乃奉行訓令不遺餘力務求達其政府之目的德人若以美使運動爲無足輕重不能有損於德國則必嗒然自失蓋美使以其個人勢力四出遊說力陳中國立於正義與人道方面之利益卒使多數輿論轉其趨向總統亦爲其言所動而總理亦不得不隨時勢所趨而棄其固有之主張矣美使等所鼓動之最大勢力厥爲民黨除孫文在滬黃興陳其美蔡鍔巳死外其餘辛亥癸丑丙辰三次革命諸人物目下多在北京以躁激著聞若輩爲政治大目的故不惜以炸彈從事今其𤍠忱被激至於極點乃於軍界中之表同情於德國者勸總理勿疏遠德國時舉代表入謁總理大約有政府如不能利用時機則革命等禍勢將不免等語少年政客亦從而和之謂政府如不見機退讓則外交問題將成黨爭問題而有識之官員與從前執政諸人亦復主張與美聯合後再加入協約俾可於歐戰結束之後分佔議和大會之一席而於解决中國問題時得享發言之權段總理本不以爲然無如壓力太大無可抵抗於是詞意極和緩之勸告書一變而爲詞意極堅决之抗議文觀其致美通牒之旨中國固巳明明表示若德國不從其抗議則中國準備與德絶交而與美國共進退矣德使初不料及此變以爲中政府未得國會同意則無切實之辦法而國會或有運動之餘地故定期在德使署開招待大會請簡遍發凡政府要人及國民代表皆與列焉詎中政府行動太速德使之謀未能收效蓋抗議文於星期五日發出而德使署招待會則於星期六晚舉行巳遲一日矣惟是晚政界要人仍應召赴會云 
[中德問題之日本關係]  
　　大阪朝日新聞云中政府以德國宣言潛航艇戰即於九日提出抗議在抗議之前中政府先向各協商國疎通意見而與中國關係最切之日本亦竭誠交涉焉抗議内容曾先示日本詢問日本之意見日本答以無異繼而復得日本承諾抗議遂發十日午後二時駐日章公使又訪本野外相將對德抗議巳經提出及將來斷絶國交後之處置正式通知並詢日本之意嚮本墅外相謂對德抗議乃當然之處置至於斷絶國交與此後之關係日本略表意見其詳則須待與協商諸國協議之後始能决定云 
　　該報又云日本人士對於中國放棄中立向持異說即贊成與反對二者是也反對者謂中國而參與戰事將在平和會議得一席地而獲與日本對等之投票權則會議處分靑島等問題時日本將不利云斯說也杞憂而巳良以平和會議關於各國國勢消長者滋大發言與投票權視國力之强弱而爲重輕故中國雖獲投票權亦不足與日本抗也卽使投票以多數取决實際上尤有藉於外交術否則仍不能貫澈主張也反乎此者又有贊成中國放棄中立之人謂可將德國勢力芟除於東亞大陸也英美諸國人民非無活動於中國者顧其手段非如德國之惡辣故逐德人是即日本之利云日人主張之不一致若是二派各以其說說當局民間實業家持後說尤力聞政府亦以後說爲然日政府之方針雖未决定然閣員皆認此爲不容緩圖故數日内將行閣議以决定之 
　　中國若與德國斷絶國交其利害及於日本及聯合國者果何似乎據朝日報云中國或因此博得各國同情而有運動改訂關税條約收回治外法權等事或爲其他不利於日本之行動也然聯合國俱利中國絶德黜税關雇傭之德人而代之以聯合國人以及德使辛慈不再能運動妨碍英法俄等國之招募華工等事是也日本所便利者卽中日解决懸案不致爲德所妨如日本請以山東鐵路與津浦鐵道爲德所阻其一例也故中德而絶交日本對華交涉亦受相當之好影響雖然此中消息殊覺細微一有差誤卽可遺害將來此日本方針之所以不易即决也昨年以來日本對於東亞所佔地位大易往昔故對於中德交涉日本有二重關係日本爲聯合國方面之一國是以中德絶交與日本有關係此其一日本對於東亞治安負有大責任故中國參加與否日本不能置之不聞不問此又其一苟祗有第一種關係則對此之利害關係日本與其他聯合諸國同日本與諸國取同一之態度可矣惟其不然故决定態度不能不顧及所佔之特殊地位也 
[外交研究會之發起]  
　　外交後援會發起後旋有外交商榷會出現其發起詞巳錄昨報茲聞又有人組織外交研究會其意乃注重在研究與後援會所持主旨微有不同頃己有意見書發表其文曰當政府連日密議對德提出抗議之時政客者流有言反對者言贊成者吾聞之而疑焉不知其贊成爲何事反對又爲何事也及政府抗議提出而後政客者流有言反對加入戰團者有言贊成加入戰團者有言贊成現在抗議者有言與美國地位不同宜審愼出之者吾聞之而又疑焉蓋抗議與加入戰團純爲二事而抗議乃無論何種中立國皆應有此不得不然之舉動不知其贊成何事反對又爲何事也兩三日來政客者流又有外交後援會之發起昨日各政團自述意見有言贊成政府現在抗議且贊成後援會名義者有言僅贊成現在抗議反對後援會名義者有言贊成抗議後援與否未决定者吾聞之而更疑焉蓋此次抗議旣純爲不得不然之舉動何以尙有贊成反對可言而當此政府未表示抗議以後加入戰團與否之態度時其所欲爲之後援者不知又爲何事也吾今以私意度之一般政客者流對於此次對德抗議之性質範圍殆未嘗加以思索故有此種現象發生耳不然何頭腦之不淸晣若是耶蓋所爲抗議者與斷絶國交性質大異者也與交戰狀態更有甚遠之距離者也以抗議爲斷絶國交或以抗議爲交戰之預備因之　吐其贊成反對之論斯大誤矣抑所謂外交後援者必在政府對外積極態度完全披露以後行之今則抗議以外政府態度未有何等披露遽云後援將政府將來無論取何種態度皆從而援之乎且今日而組織後援會有足引世人誤解者（一）易啟外人疑爲我國巳有參與世界戰事之决心（二）雖名國民外交後援會但平日與現政府立於反對地位者事實上未必樂與於斯會其結果將生不良之影響（三）徒引起國民一時之客氣對於外交計畫不爲細密之研究故個人之意見以爲今日國民對於外交乃日夜研究之時代而尙非示威運動之時代也吾與發起後援會諸君之意見不同之點卽在此時間問題而巳矣何謂今日爲國民對於外交應日夜研究之時代試舉其例其範圍固不僅此也（一）對德抗議並未限定答覆之期間德苟不與我以答復則至何時可認爲抗議無效之期間乎（二）認爲抗議無效即斷絶國交否乎萬一不得巳而斷絶國交則國交斷絶後應有何種處置防範之方法乎（三）萬一國交旣斷絶矣宣戰乎不宣戰乎（四）萬一預備宣戰爲我國單獨之動作乎與美國共同乎與英日俄法共同乎凡此殆即政府近日所研究而我國民亦當依據事實公法研究利害得失以備政府之採擇者也故箇人之意組織外交後援會尙非其時而國民之研究外交乃至爲急務此所以有組織國民外交研究會之私見也組織國民外交研究會其方法爲何如乎試略舉之（一）集合有識階級之士（二）共同研究目下緊急問題（三）不必設會長開會則臨時推一主席（四）主在交換意見不必每問題皆付議决（五）其一致者或臨時推舉代表與政府接洽一方則披露於報紙不一致者則各自披露於贊成之報紙以供世人研究（六）力避黨派臭味之言論（七）可定爲永久存在之機關研究一切外交問題（八）至必要時期如外交後援會等卽可由斯會發起個人所見如是謹就商於當世明達之士又有當表明者鄙人非政客非議員有生以來未入黨籍不過一無名之新聞記者而巳今之所陳無論對於何種政派皆無贊成反對之意僅述一私人良心上之主張而巳尙祈諸君諒之 
[我國與世界戰局（五）（飄萍）]  
　　日本之態度如是 
　　昨日之外交會議 
　　德公使與梁任公 
　　後援乎抑商榷乎 
　　與我國最形密切近謀親善之日本對於我國此次提出抗議其態度如何乃國人所亟欲致問者也在鼓吹加入戰團之報紙謂日本巳有訓令致駐京代理公使極端贊成且希望再進一步但證以前日章公使來電大意謂會晤日本外務大臣甚言中日親善之必要且言在中日親善主義之下而此次决定外交方策不先與日本有所協議日本頗引爲缺憾蓋以彼所見則中國對於德人此種舉動宜可不必與以抗議即宣告與之斷絶國交也但中日旣親善矣日本對於中國事前並未與聞之事後報告當然亦以親善之故而贊成之願中國抱定方針仍不必待待國之回答而即與斷絶關係云云此即所謂日本之態度矣然此仍爲非正式之表示故日本報紙仍多反對此事即如半官報之某報等其態度且與政府不一致焉近口政府之會議至爲頻繁以外交問題特爲重要而尋常政務又不宜滯而不行故以外交會議與國務例會分而爲二昨日（十四）非國務例會之期而外交會議則仍開會國務員以外梁任公陸子欣汪伯棠劉崇傑及外交部參事伍朝　顏某朱某等均列席有所報告其内容今尙無紀載之自由也 
　　梁任公爲加入論者之一人此次來京其態度頗爲活潑且在外交界中且時以個人資格（或政派領袖資格）與各國公使有所接洽今日（十五）駐京德使辛慈特邀宴於該使館聞德使措詞謂梁任公爲主張加入之一人恐一旦中德國交斷絶會晤當遙遙無期欲藉半日之餘閒爲懇切之最後談話云云此亦外交危急中之一段趣聞也 
　　贊成政府主張者旣發起外交後援會且成立矣而反對方面乃發起外交商榷會正在簽名豫備開會擁護政府之報紙乃有詈爲欲以外交爲黨爭之具者但後援之義當在交戰狀態之時用之今日發起似嫌其早故名義則以商榷爲當但發起商榷會者苟果如反對派所料以商榷之名行反對攻擊之實則吾人更期期以爲不可蓋今當外交危急之時對於政府失當之處補偏救弊則可欲從攻擊外交以達他種政治上之目的卒之目的不可得達外交陷於困難而國家實受其害後援乎抑商榷乎若含黨派之臭味吾以爲皆不如其巳 
[杭州快信]  
　　内務部電軍民兩長官美德失和中央自有辦法嚴禁人民造謠 
　　交涉使林鵾翔以美德失和外交吃緊昨特添委包公超爲稽查員專司查核往來文電 
　　省公署内部人員又有裁減消息 
　　兩浙鹽運使胡思義以紹屬私鹽充斥不日出巡 
　　中國銀行新建洋房巳將落成該行定三月一日遷入聞省道籌備處擬設立該行原址 
　　鎭海砲台總台官電省報告海軍艦隊林司令官派楚泰軍艦來浙巡視 
　　陸軍測量局擬派員分赴舊溫台各屬測量軍用地圖昨巳呈請省長核示 
[南京快信]  
　　政府昨電齊省長催復查辦戚揚案聞熊希齡巳沿津浦車南下今日（十七）午後卽可抵寗 
　　明孝陵至第一造林場議築馬路巳派張景衡查勘新任造幣廠長宋發祥昨巳接任廠務 
　　下關江岸倒塌十餘丈現巳動工修築 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中德邦交之前途]  
　　我政府此次對德提出抗議原未限期答覆然旣巳抗議則不能不作第二步之計劃聞連日政府所籌議者多從國交斷絶　作打算至判明國交斷絶與否之時期大約可分爲三（一）若德國答復而我認爲不滿意時（二）德國於相當時期内不答復時（三）德國尙未答復而實行其宣言侵害我國人之生命財產時以上三時期有一到來則中德邦交巳瀕於斷絶之候彼時吾國政府遂不能不實行第二步之手段但實行後之辦法如何目前尙難宣布耳當提出抗議之日德使到外交部劉次長將抗議之文書交與德使收受之際毫無所遲疑次日德使對人談及謂此種文書照理不應由德使館　達　政府應由中國電致駐德顏公使與德政府交接方爲正辦今中國政府旣將此件交到德　館德使館自亦不能不轉達但中德兩國間電報往來頗費時日究不知德政府何日方有復電耳此語傳出爲我政府所聞遂復以抗議原文電致駐德顏公使蓋未聞德使之言以前我政府僅以抗議大意電告顏公使也德使近日對於吾國各要人訪問甚密情意極爲殷懇大約欲以緩和我國人之主張也各要人對於德使私情上固無破綻然以國際關係之故談話間多表示希望德國政府對於我國抗議能加容納不特爲兩國邦交之大幸且於公誼私情均得永遠無間云云比利時公使於昨日下午赴公府請謁元首接見之下談話極爲殷勤聞該使巳奉本國訓命調任駐美公使訂二十四出京故昨日面謁元首告辭并談及中國與美取一致行動後對於協商國應取之態度云 
[英報之中德問題觀]  
　　京津太晤士報云中政府關於中德問題業巳决定方針各政團亦意見淸晣可望有一種之决定前星期末各政團連開會議一致贊成政府舉動雖有二三新政黨發生然其决定亦同中政府云政府舉動得議院諸人同心協贊者此爲第一次又英文華北日報云近來街談巷論皆爲中國對德之通牒及其以後之結果中國出於人道與美協合反抗德人聞者莫不欣悦夫中國而僅恐德日苟不按照國際公法待遇中立船舶即將與德人斷交其損失體而爲何如嗣後中德果斷交其待研究者卽爲處置在北京之德奥諸外交員問題中國對德通牒及其結果吾人此時宜審愼觀察蓋華人云對德通告爲附牒式性質不强其目的在使德知華人舉動根據於美人之九號通牒不能全委過於華人此後數日間情形如何拭目俟之 
[中巴新約將次成立]  
　　吾國與古巴訂結新約聞巳將次成立新約之目的　敦進兩國之睦誼内容大約如下（一）吾國人民得住居於古巴境内各處而受最友誼之待遇古巴人民之在吾國境内者亦同享此權利（二）吾國當遣一外交代表常駐於該國政府所在地該國亦照此辦理（三）以兩國彼此之同意各得派遣領事（四）吾國人民於該國各口岸有經營商業之權該國人民於吾國通商口岸亦准其經營商業（五）彼此之通商條約當以各國所通行者爲准（六）吾國人民得游歷於該國境内惟須持有該國官吏所給之護照該國人民游歷吾國境内者亦如之（七）以後兩國之通商船舶均須特别優待之（八）兩國商民不得經營禁止之商業亦不運違禁物品 
[地方分廳與縣司法署]  
　　司法部以司法行政必須分離而徧設地方審檢廳又一時經濟所不及於是擬設地方分廳又擬於各縣設司法署以推事二人組織之爰擬定地方分廳組織法案縣司法署組織法章程前日巳提出國務會議聞此案巳經議决即將提交國會矣其地方分廳之草案全文如下第一條凡巳設地方審判廳地方得於附近各縣設立地方分庭即稱爲某處地方審判廳某縣分庭第二條各縣地方分庭得設於縣知事公署第三條各縣地方分庭之管轄區域與所在縣區域同第四條凡屬於初級或地方廳管轄第一審管轄之民刑案件皆歸地方分庭受理第五條地方分庭審理案件以單獨制行之第六條不服地方分庭之審判者凡初級管轄案件各該本廳上訴地方管轄案件在高等審判廳或分廳上訴第七條各縣地方分庭置推事一人或二人配置檢察官一人或二人如置推事檢察官二人以上以資深者一人爲監督推事監督檢察官監督該分庭行政事務第八條地方分庭設書記官二人以上掌理訴訟記錄會計文牘及庶務地方分庭爲繕寫文件及其他事務得用雇員第九條地方分庭置承發吏四人司法警察若干人檢驗吏一人或二人司法警察得以縣知事公署巡警兼充第十條地方分庭受各該本廳之監督第十一條地方分庭對於各縣及同等以下各官署之文件以地方分庭名義行之對於其他官署之文件應經由各該本廳行之第十二條法院編制法其他法令關於地方分廳之規定與本法不相牴觸者於地方分庭適用之第十三條各縣地方分庭處務細則由各省高等廳長擬定呈由司法部核准之第十四條未設地方審判廳及地方分庭各縣除因特别情形仍須暫由縣知事兼理司法事務外應設立縣司法公署縣司法公署組織章程以敎令定之第十五條本法自公布日施行 
　　又縣司法公署組織章程其原案條文甚多誌其要點如左一凡未設法院各縣應設司法公署二司法公署由審判官（一人或二人）與縣知事組織之三審判官由高等審判廳長呈由司法部任命四審判事務由審判官完全負責檢舉緝捕勘驗遞解刑事執行等事由縣知事完全負責五審判官受高等審判廳長監督縣知事關於司法事務受高等檢察廳檢察長監督 
[平政院之行政訴訟問題]  
　　關於前月十日訓令問題前　代理平政院院長張一鵰氏向政府陳述意見並具有說帖對於令准之案無庸受理一層尤瀝言其不合法段總理以事關法律問題故交司法總長張耀曾氏酌定補救辦法嗣由張代院長與張總長累次接洽張代院長認爲對於十日訓令宜加解釋略謂凡法令有所依據之件不得任意呈請令准即使令准亦不在限制受理之列其無法令可依據者令准後始不得受理蓋如此辦法則政府方面旣無違法之嫌平政院方面又可舉受理之職張總長極以爲然故日前巳由司法部擬具說帖主張對於十日訓令爲前述之解釋並請將此項問題列入國務會議惟說帖巳遞多日適因外交問題發生以故遲之又久閣議迄未議及日昨張代院長以爲長此延擱則平政院必至無行政訴訟可以受理人民無形受損害者亦必漸多於是復具呈文上之政府其内容係與張總長之說帖爲同一之主張聞張院長並擬於今晨親赴國務院再謁總理面陳此種補救辦法對於政府人民方面皆有裨益請其早日發布以釋羣疑而維法治未識結果究竟如何也 
[參議院組織法之修改案]  
　　憲法草案採用兩院制而參議院議員之被選資格無以異於衆議院之議員故國會議員劉崇佑等曾有一院制之主張茲議員蘇毓芳等則以爲旣行兩院制參院之組織法應行修正其對於原案第二十二案之修正文云參議院以地方最高級議會及其他選舉團體互選團體選出之議員組織之其所提案之理由蓋謂參議院及參舉人民與政府之間其位置旣處於調停其性質自當與下院有異似不宜以同一性質同一資格强分爲兩院議員致名爲兩院實與一院無殊也查普魯士憲法其貴族院以勅任世襲之議員及終身議員組織之匈牙利憲法其貴族院以有世襲權利及品級職位尊貴與有種種特殊身分者組織之意大利之元老院則以塞爾布換克督敎挨布挨克副督敎國政卿諸省卿一等全權公使控訴院第一等上席人大審院之大代言人大檢事海陸軍之大將參議官等組織之俄羅斯之上院則以勅選議員與互選議員組織之凡此規定良以上院旣以調和政爭爲職志斯其選舉即須於年齡財產身分學問經驗上稍加以限制以期將全國之法律家政洁家經濟家及其他特殊之分子搜羅殆盡萃於一室一遇大難大疑各抒所學立時决定以故内閣與下院苟有政爭屈在内閣欲推倒則推倒之屈在下院欲解散則解散之調停和緩以法爲衡使兩方永無積重之弊而國家乃立於鞏固之地矣今我國旣採兩院制而參議院之分子援選舉法第三條凡有衆議院議員被選舉之資格年滿三十歲以上者得被選爲參議院議員之規定與衆議員被選舉資格原無少異其所異者僅年齡差五歲與直接或間接由人民舉出之别耳其資格其組織同以理想推測將來到院後之政見亦必無不同勢必至衆議院可决之案參議院亦依樣可决衆議院否决之案參議院亦依樣否决流殊源　一鼻出氣　枝之弊當所不免似宜稍仿其意於草案原文下加入互選團體一項以爲根據如將來修正　會組織法及參議院選舉法時即可依據此條加入司法行政陸海軍各互選團體行政互選團體凡退職之正副總統國務員屬之司法互選團體凡曾任大理院院長及高等廳廳長檢察長屬之陸海軍互選團體凡退伍陸海軍最高級軍官屬之每團體限定互選若干額舉出後加入各省議會及選舉團體所舉出之人渾洽組織以人材論此老成新進旣可兼收以互選論則世襲終身可無其獘一方可保立法之公平一方又得事實之眞相本其素所經驗各擅專長者平情論事必能悉協民情執兩用中必能恰合國體折衷至當穩渡潮流於以制定法律而法律以平於以調和政爭而政爭以息較之兩院分子依樣葫蘆同走端者其收效必有異矣而或謂改組之後現參議院不能存在衆議院必至因國會組織法第十條第十三條及草案第三十五條之規定不能開議致國會不能進行此過慮也夫新法施行舊法當然廢止廢止云者廢止舊法使不能繼續生效非併其巳發生之效力亦廢止之謂也譬如以法律廢止平政院則平政院不過自廢止之日起不再開庭不再受理絶不能並未廢止以前所判决之案均歸無效也然則因改組參議院而修正國會組織法及參議院議員選舉法則新選舉法之效力不過能拘束舊選舉法使之不再發生效力（即使之不再依舊法選舉）不能溯及旣往使舊選舉法巳發生之效力（即依舊選舉法所舉出之議員及改選當選之議員）同歸無效也據本席解釋此次改選旣依舊選舉法舉行則新選舉法之效力當然自下届改選之日始每届二年改選一班則依舊法滿任之議員卽以依新法選出之議員丁補依此類推至第六年而新選舉法施行之效力甫完全發生而舊選舉法產出之議員巳完全滿任矣現議員任期位置旣毫無變更於現國會議事推行又有何窒碍謹依憲法會議議事規則提出修正預設此文以爲異日修正國會組織法及修正參議院議員選舉法之根據是否有當卽祈公决 
[粤東賭禁與金融近况]  
　　字林報七日廣州通訊云弛賭三月本月十九日即將滿期惟粤政府不獨無結束賭事之動作且有再行延長數月之說中央政府曾訽粤省官場關於賭事之意見粤省開賭年得賭稅數百萬元一旦禁賭則此宗巨欵將不可得故粤省官場恐未必願服從中央政府之前命也廣州兵士祗受作戰之訓練而不知對於社會之職務其行爲頗有不可忍耐者如强索賭徒陋規等事往往引起居民之恐慌此間中國銀行分行原擬於本星期内開門營業前因所盼望之接濟尙未接到故未克如願中行鈔票每元前值八角七分今則值又稍低落外縣有持中行鈔票抵付捐稅者收稅吏竟不肯收受之徐勤由京返粤法政校今日招集學界同人開會歡迎蓋徐爲該校之名譽校長也粤省津貼實業與敎育之經費自去年革命後一槪停發今官場逐漸恢復舊有辦法且　酌加津貼以資整頓云 
[華景街請欵撫卹未准]  
　　漢口華景街前被焚却曾請願國會請欵撫卹國會審議結果當爲咨達政府茲經政府咨覆參議院云爲咨覆事准貴院咨聞據漢口華景街商民代表周有章等以該鎭商民前經焚刦請求政府撥欵救濟等情請願到垸卽經發交請願委員會審查茲據該委員於十一月二十一日大會報告審查該請願書方式悉合所稱焚刦情形實屬可憫應即據情咨達政府設法撫卹以救商困云云當經院議可决相應依照議院法第五十條之規定鈔錄原書咨請貴院查照施行等因當經咨行財政部設法撫卹去後茲據財政部咨呈開查此案前據漢口華景街代表周有章等呈請撥欵救濟由内務部咨行到部當以此次華景街匪徒暴動商民重受損失情殊可憫惟所請撥欵救濟一節無論中央財政困難萬無財力可勝且查此次因政局變動而遭兵火亦不止漢口一處倘此端一開各處紛紛援例以請政府又將何以應付卽如辛亥年漢口商民因戰事而受損失據稱至三千餘萬兩人鉅曾由該處商會等先後禀請撥發公債票以資救濟政府並未照准此次該代表等禀請救濟各節自應毌庸置議咨復内務部查照飭遵在案茲准前因如果中央財力有餘自應酌爲救濟無如財政困難巳達極點此端一開設各省援例要求政府實難應付該商民等所請撥欵撫卹之處碍難照准等因相應咨請貴院查照可也 
[鄂高級官之逐鹿觀]  
　　省長鄂省長一席由王子春兼任本出段合肥之意蓋以各方面競爭劇烈難得適宜人物也王一武人原無兼長民政之心徒爲屬下利用深懼有負鄂人故半年以來懇辭兼職巳三四次近見楊齊入浙並無若何反抗以中央實有操縱全局之權何於湖北獨存顧慮因再自辭省長催促明令高凌霨繼任但高凌霨外尙有紐傳善（前陜西巡按）張厚璟（前奉天財政廳長）呼聲亦高將來究不知屬誰也（按張巳决長浙省財政） 
　　政務廳長政務廳長胡俊采出代荊南道尹後遺缺以軍署參謀長何佩鎔兼代何以一身兼握軍民雨署大權不免顧此失彼故軍政上事近巳漸移於副官長張厚德上校參謀穆恩棠矣有此原因胡俊采復運動仍回本任然終難達到目的刻本任荆南道尹張履春請假治喪期滿王子春以難位置胡氏欲畀張他差張又不願業巳奉飭回任委胡爲全省水利局長與宜昌商埠局督辦胡亦不就由荆來電託疾請開去廳長原缺離鄂往京别圖高就所遺政務廳長依大勢而觀舍何其誰然何不合高等文官資格以代則可補署則格於成例恐爲銓叙局所駁耳（按何佩鎔巳有明令兼署政務廳長矣） 
　　財政廳長財政廳長張詠霓因省議會將開臨時會預算案漏列申串捐之彈劾案勢將重行提起擬卽運動他調否則辭職但財政部猶來電挽留張以陳總長不知底　將　中央召集財政會議之便自行赴京藉謀遷調頃巳定於二十日後起程北上特咨行關於財政各局所趕速條陳整理財政議案以憑到京提議至省議會臨時會之期前山各議員公議擬於二月十五日昨聞王信　屈佩蘭兩副議長巳往謁王省長商議召集日期聞王以各議員同籍度歲者多未來省有展緩至三月之說 
[鄂聞片錄]  
　　張季直經營鐵業張季直前任工商總長時宣布政見曾以棉鐵二項可爲富國圖强之基近年在野遂擬實行此政策以植棉場現在農商部巳次第在各省試辦而製鐵業則以財政支絀惟希望漢冶萍公司之發展然該公司以外債關係難期操縱自如其生熟鐵輸出雖多不能獲利是以張氏乃有另在大冶創辦濟華製鐵公司之舉聞巳於上年派員來鄂在大冶勘得彭芝橋鐵鑛山一座面積比漢冶萍現採之鐵山尤大苗質經鑛師化驗成分甚佳業與山主議妥價值圈購並以四千七百元購得附近王家包煤鑛一座以備供給化鐵爐之需但製鐵事業偉大設廠購機置爐需費甚鉅非有六百萬元不能經營張氏現巳商得孫寳琦陳錦濤谷鍾秀唐紹儀等四十餘人同意發起創辦先自籌集二百萬元呈明政府查驗之後再開始招股附股者以本國人爲限不收洋股不借外債刻暫設籌辦事務所於上海英租界派蕭繼煦等四員帶同技師至冶測勘建築廠屋工程巳勘得黃石港漢陽鐵廠分爐下岸之張家湖地方濱臨大江交通利便炬鑛山約四十五里建設化鐵廠適稱合宜一俟發起人將股欸交齊卽購地建廠先行試辦 
　　胡子笏不願長閩福建省長胡子笏去秋即奉任命旋因閩省議員反對留滯都門現在政爭漸息經政府催促赴任於十日出都抵漢因係桑梓所在勾留數日料理私務昨日王督軍曾柬請讌會武漢之政客與各團聯合會中人爲胡邀約同往游閩者頗夥惟據其幕僚張某言則謂閩地貧瘠不足有爲子笏本不願往因總統總理催促現在雖然出京頗欲服務桑梓由漢至申尙須勾留一兩星期以待政府之後命云云 
　　王子春維持膏商應城縣出產石膏向由商人自由販運並無限制去歲忽有王孝序等挾資赴應與各採膏峒户訂立合同由其組設公司獨家包買轉運漢滬各埠出賣其他膏商因營業被奪提起訴訟要求官廳撤消該公司立案日久未能達到目的近爲李信記在農商部控准咨鄂查辦昨巳由王兼省長訓令應城知事轉訪該公司解散以維膏業 
[蓉城除夕兵變續紀]  
　　滇軍勇敢有名於世去歲恢復共和平定川省卽其一證也不料於舊曆去歲除夕竟有在蓉城東較場譁變之舉不免瑜中之瑕然係小部份未足以代表全體且有一種傳說謂係來川時所添招之新軍薰蕕不一致有此舉外間並謠言紛起有謂係川軍所運動藉以破壤滇軍之名聲以爲滇軍亦不可靠者有謂　黔軍（　　新帶來者）所運動以爲滇軍可以　此　　 
 
 
 

Page 7

 
 
戴氏可望兼督軍者凡此種種皆係挑撥惡感之譚均非眞象譁變原因實係要求支團年餉以爲從征年餘得告功成現值春節當支一團年餉以爲慰勞督軍署軍需課　巳批准惟因收入支絀遲遲尙未發到故本師部兵士在除夕聚飲談及此事甚爲憤憤長官干涉不服遂致譁變人數約有兩排餘聞變後四路追擊者約數千人外間因此誤會至傳爲變兵之數計達千人其實本無多也逃竄之兵士係出武成門至距城五里之得勝場騷擾商民五六家損失亦僅數百元當卽開去　　前面被龍泉驛（距省城五十里）駐紥之軍隊攔截後方跟追者又至均不能逃去該變兵以一時之憤倉猝爲此悔巳莫及矣變後三日羅督軍恐外間以訛傳訛特將此事出示佈告並由參謀處通函各報茲將兩方公文錄下 
　　督軍署佈告云爲佈告事六年一月二十二日爲舊曆除夕之期第六師駐紥東較場軍隊内有士兵二十餘人酗酒滋事當被該管官長處罰該士兵解散後有二三桀驁士兵從中鼓動携械逃竄當經該管官長派隊跟蹤追捕並由本公署分電各路截緝嚴辦在案現在省城軍隊寗貼秩序如常如有不肖之徒藉端造謠意圖擾亂本督軍爲保持地方起見應卽查拿重辦以懲姦宄而保治安合行出未佈告其各一體凛遵毌違此佈 
　　督軍署致報館函云昨日爲舊曆除夕第六師駐紥東較場軍隊内有士兵二十餘人因酒醉後談及從征日久欠餉未淸言辭激烈當被該管排長處罰該士兵等當時並無異言不料解散後有二三不肖士兵從中鼓動携械逃竄當經該管官長派隊跟蹤追捕並由督軍分電各路截緝務獲嚴辦在案現駐省城軍隊均極寗貼秩序照常安靜深恐傳聞失實特此請登貴報爲盼督軍署參謀處啓再駐省軍隊複雜以後關於此事進行除由本處賡續寄登外一切探訪未確之言幸勿登載以免誤會致起交涉 
[浙運使痛陳鹽商附股内幕]  
　　兩浙鹽運使胡思義昨函北京鹽務署云前奉財政部函飭令勸兩浙鹽商附股實業銀行當即遵飭勸諭旋由各該經商議决照前報効辦法附股一百八十萬元現據陸續函復巳允照辦惟思義擣昧之見於此事尙有鰓鰓過慮者謹爲鈞座略陳之查實業銀行章程無論公股商股股利而外尙分紅利彼附股者將本求息固爲世界僨務普通公理旣得享個人應有之利權又可助公家財政之不足雙方並益誠理財最要之圖乃查鹽商從前報効辦法其欵仍取諸售鹽加價之中此次附股銀行仿照辦理一面繳股一面議加是又將合億兆食鹽之民爲衆鹽商别開利孔也夫天下之財在民而巳天卜理財之權在國家而巳國家取民之財辦國家之事而國家受其益則民雖出財而心必服何也民卽有損財之實猶能得急公奉上之名故民亦往往樂爲之今鹽商所附之股本由食鹽之民加價銖銖而供之於衆商無與也及取息之期旣至則衆鹽商儼然爲股東執股票以責償於銀行坐收其利於食鹽之民亦無與也立銀行爲之經營設董事爲之鹽理於國家仍無與也當其附股之始彼轉以爲國家苛求於我萬分爲難若爲迫不得巳而後應者乃得以加價二字要求官廳官廳固不得不許雖有規定之鹽價而不能制止之是此一舉也民受加價之損失國家蒙加價之虚名獨鹽商獲加價之實利天下事安有更便益於此者夫國家與其負此無益之虚名以益鹽商轉不如直截增加鹽稅之爲愈也且鹽商附股於銀行僅以屬之蘆東淮浙四省而奉晉陜甘閩廣川滇不與尤不免有集菀集枯之嘆思義管見所及冒味上陳伏乞垂察 
[江北要聞]  
　　江蘇淸理官產處查辦淮揚屯灘控案委員張福增尙未離浦外間喧傳局長沈朝宗邀張到局密談數小時預料此案必能斡旋無事 
　　第一混成旅第二團馬團長連日筵宴淮陰士紳以期聯絡感情 
　　駐鎭第十九師長楊春普將任淮揚鎭守使聞爲江北某當道所推薦 
　　漣水縣屬之麻垛聞有匪警 
　　淮安知事曹元鼎因擅離職守私行回籍爲省委查覺巳自行請假并懇委員代理 
　　鹽捕營在淮陰縣屬之王營鎭疊次與軍隊及商店鬧事旅司令部巳函致統領季光思查照換防二月十十一兩日浦中大風黃沙蔽日社會間紛傳有二黑鳥鬭於日中 
地方通信 
[松江]  
　　知事誕辰今日爲本邑李潤之知事五十初度上自縉紳及各機關團體領袖下至縣署承法吏等莫不備禮進祝一時輿馬往還堪稱盛會由李知事在縣署設宴欵待聞此次賀禮如燭麵百子高陞等物一槪退還 
　　商巿近况自松地近受外交傳言之影響舶來各品價格飛漲而以煤油爲最數日來繼長增高續續未巳巳由每汀二元四角漲至二元八角電燈公司因此仿照上海蘇州辦法實行增價十六支光至一百支光每燈一盞增收大洋一角五分裝火表者每度增收大洋三分巳由公司經理呈准縣署徧貼通告定期照收矣 
[鎭江]  
　　知事對調丹徒知事章同曾奉齊省長電飭與金壇知事倪和甫對調刻聞倪知事奉調後趕將經手各項案件逐一淸理定陰曆二月初一日來鎭接篆 
　　商界近况陰曆新年以來鎭郡金融尚稱靈動近因外交影響銀根又略爲緊軋土絲江綢銷路呆滯絲價不免陡跌各銀樓門莊飾金每兩亦減削一元五角 
　　烟禁嚴厲丹徒縣章知事以烟禁期限在卽而一般私吸私運仍未絶跡昨特派檢查員數人分往各處秘密查察一面出示曉論人民凡有烟癮未戒絶者立卽戒吸嗣後如獲有吸烟之犯必加重懲 
　　議員赴寗丹徒縣籍蘇省參議員陶賓南由京回鎭巳將半月刻因某項要事於日昨乘車至寗與齊省長會商一切 
[揚州]  
　　警察會議江都縣周知事以禁烟限期緊迫恐各區疏忽從事特於今日（十五）午后召集各區長及　佐等在公署内開警務會議研究禁烟方法并令各區速將無警學智識之巡士送入敎練所肄業以期進步至晚七時散會 
　　小輪交涉案結局月前兩淮緝私飛雲差輪在十二圩江面被南陽丸　沉一案迭載本報茲悉江蘇齊省長與駐寗日領事高尾氏和平磋商判令該公司賠償損失以便速了至溺斃官長水手一層除由淮運使撫恤外並傳知各家屬將屍棺領回安葬 
　　私售烟土案判决前由二區長金子丹在灣子街蘆刮刮巷拿獲之私售烟土犯張學餘移縣後經吳承審員於今日（十五）審訊判罰洋三十元了案 
[安慶]  
　　盜匪屢刦燈船安慶所屬之老　島轉江口等處爲長江商輪來在往要道地勢危險是以均設燈塔以照行輪去臘因該兩處燈塔迭被搶刧曾由九江關監督函請皖省長飭屬協緝迄未破獲日前鳳凰洲地方又來背鎗匪徒數十人乘坐小划齊上燈船將繩纜砍斷船内公私物件擄掠一空頃九江關税務司單爾又致函倪省長以各處燈船一再被刦實與航路大有妨害請飭各該管知事尅日破案嚴究以重交通聞倪省長巳令懷寗貴池各縣知事及水上警察限一月内務獲究辦 
　　挑夫大鬧釐卡屯溪漁亭分卡爲徽州孔道往來者多係肩挑貿易之輩該卡藉端需索早有怨聲去臘杪有挑年貨者六十餘人由省至黟經過該卡每挑完釐六十文均無異議惟中有數擔卡手以其貨物貴重各令加釐百文挑夫不服要求照減釀成風潮各挑夫將該卡扦手扭住攢毆並將卡内物件搗毁一空事後經該分卡禀由總局派兵把守一面由縣傳集各挑夫訊明罰鍰了案 
[武昌]  
　　鼓鑄新銅元鄂省長王子春前因巿面銅元缺乏官票低落曾電商財政部減輕銅元重量增加鑄數刻巳决定就官錢局購存之制錢鎔化提煉每日可鑄三千串定於十二日始每日鑄當十銅元一千串（十萬枚）當二十銅元二千串（十萬枚）俟銅料提煉充足當五十新模鑄成仍擬增加鑄數以應官錢局兌換云 
　　武岳路通車武岳鐵路武蒲一段定於二月十日售票開車由總理顏君規定常車票價由武昌徐家棚起至咸甯五角五分至蒲圻八角五分日昨舉行開車禮式交通界中外人員到者濟濟蹌蹌頗極一時之盛 
[南昌]  
　　新舞台之小風潮贛垣新舞台本月十二號日戲爲優待軍警起見不售客票十句鐘開演觀劇者雖多係軍警兩界而穿便服之人亦間有混入因無坐位台上及兩旁立觀者甚衆演至三疑計一齣中有花旦小金鈴爲配角該伶甫一出台座客以台上及兩旁聚觀之人障碍視線遂先以橘皮抛擲未散復用茶壼茶杯紛紛抛擊台上人抱頭鼠竄東奔西逃互相踐踏呼救之聲不絶于耳秩序大亂該台當即停演聞受傷之人大小有十餘名口停演後卽用電話請督署警察廳派人彈壓旋卽平靜是以晚間仍舊開演云 
雜評一 
[擬辦民國敎育會（一子）]  
　　歐洲各國之强盛不外敎育二字齎來之結果而今日敎育之方向又爲他日所得結果之原因故覘國者苟能窺見其敎育之所趨重卽可卜將來之形狀今日中國外鑒於世界大勢之所趨内感於國民生活之狀况應注重何方敎育當道當必籌之巳審無待局外嘵嘵者也 
　　惟今日所急欲問者著手之方法何如人民之知識程度必藉政府之力以促進近世敎育取國家干涉政策爲各國所公認而我國今日敎育界之情勢尤非藉國家之力以强迫猛進不可然則如何樹立範圍如何建設軌道使有所遵循而趨附之爲敎育當道最重要之責任方針之决定易而施行倡導之方法難天下無論何事皆非空言研究所能收效又非摹擬形式所能有濟要在辦事者之能切實進行始終不怠而巳 
　　吾因敎育部有仿日帝國敎育會例創辦民國敎育會之　而不能不有所希望焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[女飛行家第一日獻技記]  
　　美國飛行家史天遜女士由日來滬定期在江灣萬國體育會賽馬場試演飛機各情迭詳本報昨爲史女士試演飛機第一日中外男女各界之前往觀演者約有二萬餘人以學界居其多數茲將昨日女士飛演各情分誌於後 
　　飛機之裝配史女士此次來滬本携有大小飛機各一架大機有八十匹馬力小者亦有六十匹馬和昨午後本擬飛演大機午前早經史女士帶來機匠裝配停妥午後觀者巳　至賽場聚集停機處圍觀全機器械二點一刻史女士乘汽車蒞場旋卽易衣上機預備飛行各助手將風扇攀動以冀汽力電力引入風扇機軸上昇不謂自二點一刻攀至三點三刻風扇旋動旋止女士知有障礙躍下大機復命各匠將箱内小機器械一一搬出如法置至五點鐘女士登小機飛行 
　　兩次之飛行昨日僅飛二次第一次五點鐘開機上飛向西而南而東而北約高三千尺上下至五點十五分始翩翩面下第二次五點三十分巳鼓足機力正擬上昇適有二孩在前行過女士爲欲免二孩危險急行停機後自三十五分上飛仍向西而南而東而北約高二千尺上下至五點四十分始回原處當女士兩次飛行空際時盤旋固極自如而跌宕頻頻觀者均爲之變色一時鼓掌之聲如雷動焉 
　　參觀之繁盛昨日之參觀飛行者遠自浦甯鎭常以及杭嘉蘇松等處均附滬寧滬杭兩路火車而至昨日十二點鐘以後滬寗特開專車七次本埠中外官商之前往參觀者亦絡繹不絶孫中山唐少川均挈眷戾止公共公廨關讞員及王崧生襄讞員麥高雲總巡與西探目阿姆司脫郎等均與焉更有旅滬美國婦女均手執美旗（約尺餘見方）爲史女士表示歡迎 
　　兩機之形式兩機形式相同與昔年法國飛行家環龍及美飛行家愛德華兩君所置飛機相似惟環愛兩機風扇均置於坐位之後此則即在首部又環愛二君所置飛機機身并無遮護此則前部以白色極輕金質爲護由腹部以訖尾部均以黃色油布爲遮護 
　　遲滯之原因昨日因大機機括不靈復將小機裝配迨至裝配停妥巳近五時而東北風力尤勁故觀者巳逐漸散回女士祇飛二次未竟所長我知女士今日必更竭其所長也 
　　巡警之照料江灣爲巡警六區第一區所管轄該所長恐人多肇事特派全班長警及騎巡隊到場照料 
[中國飛行家從戰被捕]  
　　滬南求新機器廠主朱志堯之第二子斌侯因在法國駕駛飛艇助戰被敵機六架圍攻擊落以致就擒查斌侯兄弟五人乃兄現爲法國天主敎堂神父其弟三人均在學校肄業斌侯於十三歲時赴法留學精通法國文字及機器學嗣於宣統元年旋滬發明製造火油碾米機器暢銷各省米商樂爲購用後由各機廠仿效製造皆獲厚利斌侯在滬時又研究飛艇技術巳頗有心得民國元年復往法國威拉加布飛行學校肄業乃深明航空學理業巳入籍法國歐戰事起立志從戎投入法國義勇軍此次因駕飛機出戰以致被捕朱氏親友得此消息前往其父朱志堯處慰問者絡繹不絶 
[電告烟土之實在價值]  
　　禁烟聯合會電北京段總理財政部陳總長參衆兩院南京馮副總統鈞鑒政府爲體恤商艱收買存土刻巳水到成渠勢難翻悔文蔚到滬調查向來土業行情每箱成本不過三千餘兩今次各商家所索之價竟達八千二百兩之鉅較成本幾加兩倍實屬駭人聽聞似此朦蔽漁利政府若不核實給價則將國民膏血供彼中飽滬人士大有煩言文蔚等不忍坐視據實電呈務懇派員切實調查以重國帑實爲公便全國禁烟聯合會會長柏文蔚副會長安銘叩銑 
　　廣東參議員電北京黎大總統段總理鈞鑒近諗滬上土商運動政府收買存土每箱八千二百兩經雙方簽字未審確否查目前巿價每箱洋藥加入新印花稅三千五百元舊印花稅四百六十八兩共售價八千零兩除去新舊印花稅項實在土價不過三千餘兩若論土之原價及運費關稅實不過一千二三百兩政府如認收買爲正常辦法須將洋土價格調查明確始可訂買今出八千二百兩之鉅額向土商收買殊所不解議員潮人深悉底蘊未便緘默不以上聞廣東參議員何士果眞 
[女子節制會之禁烟大會]  
　　前日（卽十六日）下午三時女子節制會假座南門思鮑堂開禁烟大會先期請萬國改良會全權代表丁義華君演說嗣因丁君爲反對收買存土奔走略抱㣲恙乃請美國長老會路崇德博士代表到會中西仕女蒞會者約七百餘人至三時半振鉿開會由靑年普益社主任包傳賢君主席先公共唱詩繼請女子節制會會長湯郭秀娟女士領禱及讀經畢後卽請路崇德博士演說略謂鴉片之盛莫盛於一千九百零七年而禁煙之舉卽由此時發生始與中英訂約英人謂中國苟能於十年内將内地罌粟禁絶願每年少進十分之一由此政府竭力設法禁種並於各省均設專員調查時尙在滿淸時代百政廢弛然於禁煙之事十分頂眞至一千九百十年爲鴉片運入中國之五十週年紀念英人知鴉片之命運將絶更力將鴉片輸入而各國亦極抱樂觀烟毒早盡於我國及是年二月天津有禁烟會之組織由津紳張伯苓君等决議上條陳至資政院（一）禁烟宜加入憲法（二）咨行各省合力辦理并詳細調查境内有無私種私買等情（三）請在英之中國名流著論登報以告英人（四）聯合各敎會及慈善團協助勸禁當時政府人民一致進行故據各省報告成績頗佳至十一年英人願每年少進鴉片六分之一十四年四月在北京天壇焚燬烟土烟具約值五萬元之譜焚燬時由官吏嚴行監督其焚燬之數與洋關進口之數相符時丁義華君亦蒞壇參觀由禁煙會會長請丁君當衆演說丁君謂是次焚燬即爲中國實進施行禁烟之證今由全國禁烟會决議即限於今年三月三十一號全行禁止近聞土商運動政府展期又謂土商願納稅五千萬冀得延期至陽曆十二月三十一號云云均經政府否准更聞有以應負收買全體存土之說來詞恫嚇並運動南方某要人主張此說丁君因卽乘車赴寧往謁某公某公推謂非己見乃由中央丁君謂適自京來均主張拒絶某公又謂英政府强迫丁君即電訽北京英使得覆電謂實無斯事顯係土商壟斷或言有運動内閣之說然必由議院通過方可實行我國民宜竭力反對堅持到底則上帝必賜大力量終有轉圜之效云繼由裴女士發起由女子節制會電請國會反對收買存土衆來賓全體起立一致贊成復奏琴唱詩並由節制會會長報告會務末請李恒春牧師祝福乃散會 
[最近兩日進出之現銀]  
　　滬上現銀缺乏各項商業巳備受影響故對於金銀之進出均非常注意茲將最近兩日内各銀行進出口銀洋總數調查列後（進口）正金銀行由榊丸船從靑島運來元寳四十箱滙豐銀行由怡生船從靑島運來元寳六十五箱中國銀行由德和船從長江運來現洋三箱（出口）道勝銀行裝品財船運往海參崴元寳一百五十箱此船昨未啓椗 
[電查中立國駐華軍艦]  
　　聞海軍部前日電飭駐滬海軍總輪機處略謂刻下長江一帶上至重慶下至江陰究有未入戰團各國之軍艦若干艘駐於何處江面亟應調查開報以憑核辦等因昨王處長巳轉令林饒二司令查明開報矣 
[駐泊浦江之美艦]  
　　自美德邦交問題發生以來各界人士均非常注意茲調查駐泊浦江之美國兵艦現在尙有六艘譯錄船名如下希魯納號葵羅斯號威魯明屯號仙仙奈提號嘉魯威斯盾號美國亞洲艦隊旗艦沙拉士哥號 
[裁釐加稅之節畧（三續）]  
　　何則土貨免釐得以暢銷華商旣富洋貨雖貴亦所樂從若釐終不裁土貨阻滯洋貨價卽至廉華人苦入窘鄉仍不能多購矣可見加稅裁釐是華洋兩商相維相繫有連帶之利害想個中人無不知之奸商旣非正當營業且居少數更不必問至於國用有稅抵償縱或不足商人亦可另籌所謂民富則國何患獨貧地方外銷之欵可以化私爲公即由中央協濟惟巳抵外債一項誠有關係然亦不過七處釐金一浙東貨釐一蘇淞貨釐一九江貨釐一皖岸鹽釐一鄂岸鹽釐一宜昌鹽釐每年共五百萬兩除三處鹽釐外貨釐僅二百數十萬兩自應在多征之稅内抽償滙豐德華二銀行七處釐金本由海關代收代解現改以抽稅還仍由海關經理兩銀行豈有異說所慮者卽洋貨運銷入内地則有入内子口稅單土貨採辦出口内地則有出内子口三聯單然釐局尙有查驗留難及單貨相離再征落地等捐之法並聞釐局亦肯遷就以斤兩變通所抽之釐與子口稅相等所以現在洋土等貨大半仍是完釐以取便利惟自京漢鐵路開通凡裝貨卸貨僅納一次釐捐横跨數省卽不得征滬寗不然聞有六七處釐金由路代征若有子口稅單則皆能免鐵路日漸推廣將來勢必驅華商盡掛洋旗則釐金不裁自裁與其由彼不裁之裁何如由我議决自裁施惠商人頌聲載道况添設通商口岸一處稅不見加（即如蘇淞設關不過分浙滬兩關之稅）而釐則又暗裁一處鄙見以爲阻滯土貨之害有三裁去釐金是除其一尙有幣制紊亂倘能接續整頓幣制修築鐵路則土貨暢行更利農工商業得能蒸蒸日上中國可能日駸於富强雄視全球或未可知也芻蕘之見是否有當伏乞大總統國務總理採納以順商情而維公帑不勝待命盼切之至（該會裁釐加稅研究主任陳子斌擬略）（完） 
[國貨維持會評議常會記]  
　　中華國貨維持會昨晚開評議常會由副議長汪星一君主席報告本届議事日程畢遂依次討論表决如下（一）華新布廠函請代轉農商部援案免稅及商標備案事當經議决照轉以冀推廣國貨而利運銷（一）江海關監督函復麥古猪油同行等懇請估價復舊一案决議函轉該行查照再行核辦（一）王介安君提議勸業場陳列國貨案由徐枝春君起述此事現由中華工商研究會與該場磋議進行將來由該會獨辦或由本會輔助進行再行商酌辦理衆贊成通過（一）王介安君又提議擬通告各劇社及灘簧家於新劇及灘簧說書串插中編入提倡國貨等項以冀警覺社會發揚國產經衆贊成通過卽日函請各劇社灘簧說書家照辦（一）全國商會聯合會會長函告王文典君該會籌設招待華僑情形并請本會在滬招待以便接洽等情形議如華僑道出滬江本會自應竭誠招待并函告該會接洽（一）全國商會聯合會函知奉敎育部令行轉知各商家凡與美商訂購貨物可要求美商附帶條件酌派學生至美國工廠學習一案决議函復該會並登報通告各商家查照辦理（一）農商部函知北波羅洲領事呈請徵集樣品分寄南洋各埠商會及領事館轉各僑民研究設法推銷一案業經函復農商部及通告各出品家查照辦理所有樣品送會者寥寥無幾决議再行函催征集展限至陰曆二月半爲期倘以樣品成本過鉅不妨繪圖說明以冀簡便况此項樣品全係廣告性質故並不寄還只須小樣（一）稅務司戴樂爾君函請與英商董聯絡一節當由王文典君報告此事巳由楊小川副會長函商稅司酌定日期再行核辦决議通過照此辦理（一）王文典君提議趕辦調查錄一案當由王君聲明理由略謂本會調查錄巳印三期茲巳贈送告罄而索取者仍絡繹不絶亟應繼續調查編輯分送公决於下届常會推定調查員着手進行繼王文典君又謂調查職務關係重要非得𤍠心任事熟悉商業人才擔負進行恐難得美滿之效果今日本會加稅裁釐研究處主任陳子斌先生令嗣道銑君親臨敝會非常歡迎况道銑君少年英俊𤍠心公益而於海關進出口情形尤爲熟悉惝能俯允擔任調查職務必可裨益進行全體贊成即日正式函聘就職末由王文黄君報告加稅裁釐一案上年承陳子斌先生𤍠心指敎輔助進行並蒙以歷年苦心研究所得著成辦法三條洋洋數千言足爲裁釐加稅入手之南針業經木會抄錄多份分交各會員研究並承本埠各大報於本月十五號起逐日登載宣佈諒邀鑒及此稿全係陳子斌先生歷年心血研究之成績務祈同志諸君詳細研究參考倘有不能明瞭者仍可隨時商請陳先生指敎一切云云言畢全體鼓掌（一）林大成布號代表陳雲史君親送該號精印商標仿單到會備案並請分送各埠商會存查以杜假冒决議卽日分别轉送備案議畢時巳十句餘鐘遂散會 
[駐滬交涉員之更易]  
　　駐滬交涉員楊晟奉令免職巳見明文據聞楊君此次免職因對於某重要問題曾經條陳意見頗爲中肯故中央特將楊君調京任用參與此項問題楊君接電後巳着手淸理案牘以備交卸並聞新任交涉員朱兆莘係廣東潮州人現未出京昨日楊君巳電催南下俾得早釋重負云 
[調查有無劣跡]  
　　皖人王志才張其瑞楊雨田熊招亭等因同在虹口百老滙路徘徊窺探被滙山捕房二十七號三道頭西捕查見以其形跡可疑上前盤詰王等即情虚圖逃當被喚同包探將王等四人拿獲在王身畔搜出手鎗一支帶入捕房解送公共公廨訊供收押在案昨晨由廨復訊據西探目壳羅香投訴前情並稱被告等在租界内曾否犯案尙未調查明白請展期七天查明實情再行解訊王崧生襄讞商之德師副領事判王等四人仍帶回捕房候聽查明於下禮拜六解案研鞫 
[鎗决兇惡盜犯之布告]  
　　松滬護軍使署昨日發出布告云案據公共公廨呈解夥刦租界白克路孫姓家並開鎗拒捕傷害二人之盜犯李老五到署發交軍法課審訊據李老五供稱由在逃之秦姓等糾約往刦白克路孫姓家被孫家廚子追趕甚緊即開放一鎗逃至蔓盤路又開放一鎗後由印捕當場拘獲等語不諱查該犯李老五夥衆侵入搶刧并敢開鎗拒捕傷害二人實巳搆成刑律第三百七十四條第三欵之强盜罪兇惡昭著法無可貸應照懲治盜匪法第三條第一欵判處死刑以昭炯戒業經呈奉副總統兼領江蘇督軍馮復准照辦應將該犯李老五依照軍法執行鎗斃爲此布告軍民人等一體知悉 
 
 
 

Page 11

 
 
[道屬高等小學聯合運動之議案規程]  
　　上海縣公署昨日訓令公立各高等小學校及公立乙種實業學校文云案准滬海道屬敎育行政人員聯合會會長余沅函開查第二次滬海道屬高等小學校校長聯合會議决道屬高等小學校聯合運動會一案原定於淸明後立夏前奉行現由道屬敎育行政人員聯合會開會議定聯合運動會簡章細則設立事務所於上海尙文路學字十六號除呈報省道公署備案外應將議定簡章細則並開列事項函請查照迅轉所屬公立各高等小學校及公立乙種實業學校遵照辦理爲荷等因到署准此除分行外合行抄粘令仰該校長即便遵照辦理此令計發抄件 
　　議决滬海道屬高等小學聯合運動會案擬具規程細則與會須知及其他事項呈請道尹核示轉呈省長鑒核施行規程另訂細則另訂與會須知另訂其他事項（甲）議定三月一日開職員會（乙）議定藵章奬狀用費請道公署撥給（丙）議定各校除運動員外雖在開會期間槪不停課（丁）議定本會推定職員均爲名譽職惟川資應開具實數呈請本縣公署核給（戊）議定各校職員有爲本會職員者所需川資由本校開支（己）議定延請到會職員各總司令評判衛護陳設等酌送車資（庚）議定本會用費於甲項開會時繳付（辛）議定各校有不能與會理由應先呈明縣署轉呈道署核示（壬）議定入場劵每縣五十紙（癸）推定職員另布 
　　滬海道屬公立高等小學校第一次聯合運動會規程（一）本會爲謀道屬公立各高等小學校體育之聯絡與兢進由滬海道屬敎育行政人員聯合會集合公立高等小學校共同組織定名爲道屬公立高等小學校第一次聯合運動會凡公立乙種實業學校及代用高等小學校得一體附入之公立女子高等小學校以寄宿不便暫不加入（一）會場設立上海南巿斜橋上海縣公共體育場（一）會期定四月二十三四五三日天雨順延二十二日舉行預賽（一）凡各校與會學生均爲本會會員（一）本會職員會長滬海道道尹會務主任滬海道屬敎育行政人員聯合會會長事務部文牘會計幹事編輯招待糾察技術部司令評判編配陳說衛護報告另訂細則（一）本會分團體運動及競技運動兩種會員成續優勝者分别褒奬（一）本會用費由道屬各縣分甲乙丙三級擔任（甲縣）上海松江南滙靑浦太倉海門每縣各六十元（乙縣）奉賢金山寳山每縣各五十元（丙縣）嘉定崇明川沙每縣各四十元（一）本校設事務所於滬海道屬敎育行政人員聯合會内（上海尙文路）（一）各校與會細則另訂之（一）本規程呈請道尹核示轉呈省長鑒核施行 
[蘇省提前植樹]  
　　上海縣沈知事昨日訓令各巿鄉經董曁農會會長文云案奉省公署第五百六十號訓令内開案准農商部咨本部前爲提倡植樹起見呈准以每歲淸明爲植樹節業經本部會同内務部恭錄批令通咨各省曁各特别行政區域遵照辦理在案五年植樹節各省區植樹情形准先後咨報均經如期舉行現值本年植樹節近亟行分别遵行植樹紀念除京師由本部擬定地點届時呈請大總統派員恭代植樹以崇盛典外相應咨行貴省長查照前案酌定地點躬率僚屬手植良木並督飭所屬道縣及各學校一律遵辦所有植樹情形及其成績均應詳晣具報並撮影片咨部備查再如或氣候温暖各地樹木萌動爲期較早得於植樹節前酌量情形先行栽植届期舉行禮式以順時宜並希查照飭知等因准此查蘇省氣候溫暖樹木瞬將萌動自行先行栽植至淸明植樹節補行典禮茲定於本年三月五日　舊曆二月十二花朝日爲種樹之期除分行外合行令仰該知事卽便遵照迅將擇定地點而積樹種株數限本月内先行具報届時親往種植至淸明植樹節再行親自灌漑補行典禮一面將遵辦情形分别列表攝影呈送來署以憑彙案核辦此令等因奉此除分行外合亟令仰該經董即便遵照届時齊集植樹場地先行栽植至淸明植樹節再行灌漑補行典禮以重大典 
[趕製新軍艦上之快砲]  
　　海軍部以新造之永健永積二軍艦應裝砲械尙未安設擬各裝新式快炮十尊曾電上海製造局承造在案茲因急於裝置所需工料等費須先行滙方能從事鑄造故於前日籌欵飭撥到滬李總辦當卽購配材料飭令砲廠黃委員督匠趕裂 
[勸業塲陳列國貨之討論]  
　　邑廟後園勸業場主任張逸槎因該場旣以勸業命名自應徵集國貨以資提倡日前曾商由工商研究會將樓外樓陳列所移入該場表揚國貨業由該會議决照辦訂期結約巳誌前報茲悉該陳列所現擬會同國貨維持會合併辦理是以於昨日下午三時許經特派交涉員兼工商研究會正會長楊小川君邀同副會長謝復初議長王漢强并籌辦員沈卓吾徐賡華李惺厂王子鈞徐春華及國貨維持會正會長王文典諸君同至城内勸業場察看國貨陳列所地位當由張逸槎君分别延入察閲一週即至議事室中磋商一切將所擬草約袖交張君檢閲並討論開辦情形當由楊君向衆宣述謂此次承張君美意招致敝會將陳列所移入極望他日勸業場得副勸業之名並望勸業場諸董事努力進行此則鄙人代表兩會所祝禱者也張君答以敝處勸業場之名卽爲發揚國產推廣實業而取無奈聯絡出品家實非易事今得諸君𤍠心贊助他日國貨發揚定可預卜是非但國貨之幸即敝場亦叨荷榮光不勝企望之至云云繼而張君又導引來賓分往全場暢觀直至五時餘始各興辭而散 
[三領事偕謁護軍使]  
　　昨日駐滬奥比丹麥各國總領事答謁盧護軍使先期由盧君飭令憲兵營張營長督率憲兵十二名在西妙橋新築馬路口迎接俟各領事馬車駛入華界即由憲兵隨車護送並派步兵三十九團第二營士兵荷槍在途站隊迎送以敦睦誼 
[提倡裨益華商之日刋]  
　　駐滬楊交涉員昨復總商會函云敬復者頃准函開以海關進出口日報改刋華洋文合璧其經費是否作正開銷等因查此項日報向有定價其非作正開銷可知今本署爲利益華商起見呈請改刋每年僅收報價銀十五兩爲數本屬無多而獲利甚大仍請貴總會極力提倡俾早日定購足額卽行改刋似於商務前途大有裨益想貴總會亦樂於贊成也 
[保護客貨之周到]  
　　上海皮商公會自添聘坐辦員後對於客貨力謀保護近因滬甯車站到貨日多須人照料去冬經該會前會長馬子彝央友向車務總管西人韋燕商妥嗣後皮件均卸北站並准該會派人照料乃去臘皮件仍有卸至西站者今該會備函再請馬君轉商昨准復函知巳轉飭各站長嗣後皮件均卸北站一處俾易照料云 
[不准續領灘簧執照]  
　　工巡捐局批張麟奎禀請領灘簧執照由云禀悉查該園前領蘇灘執照自應遵章辦理現經本局派員調查該園門首懸有文明新劇字樣且混唱東鄉調等殊屬有違定章所請續領執照之處碍難照准 
[江北煙酒代表致聯合會函]  
　　揚州儀徵十二圩等處烟酒代表張樂書致全國烟酒聯合會函云良玉漢濱二位先生公鑒公等鼎力𤍠心賢勞會務凡有血氣莫不尊親以爭者大而保者多救國生民爲天下倡並非信口諛詞阿好至理至情何堪遽數亡淸汚吏窩爵賣官關督捐胥著名奇貨優差調劑通國皆知釐卡委員富逾司道督扦隨役威是虎狼稍忤所求留難充罰傾家蕩產禍不旋踵人號關捐綠林别　商受損失悉加於貨民膏剝盡怨毒滋深故大總統武昌一呼天下　應豈有他哉避水火也昊天不弔袁氏横行暴歛苛徵較淸倍蓰烟酒兩物品以消耗任虐任苛不容呼籲奸商地棍社鼠城狐僞探朦　敲　吸髓洋烟洋酒乘勢飛揚烟酒兩商坐以破產本會宗旨統一徵收有益於民無損於國何故遲回不能取决其中阻力中飽司之蠧吏奸商驚心褫魄稅歸統一政簡弊淸多徵一分國受其利減收一分民受其福官商無賴染指無從羣起中傷解人洞悉此時此會聯合商會要求兩院協力同心誓死力爭莫懼艱險能達目的國民再生不遂所求民國難保烟酒事小開通民智伸發民氣開各税先效法仿行剔除中飽亡淸虐政一洗而空造眞民國豈不懿哉鄙見如斯一得之愚萬惟俯察 
[奉賢縣知事之交替]  
　　奉賢縣知事雲海秋近由浙省楊督軍調任秘書長遺缺由齊省長改委候補知事孟廣悌接任巳誌前報茲悉新任孟知事號仲愷直𨽻天津人巳於十五日抵奉接任雲君將各項事件交卸完畢即日携眷赴浙昨孟知事巳將接任情形詳報省道兩署查核 
[調查專門函授學校]  
　　滬海道署昨出佈告云查上海一縣私立各科專門函授學校日多一日其間辦法若何刋發講義是否完善適用本署無案可稽爲此佈告各該學校仰即於二月十五日始至月終止遵照後開條例並附講義呈報本署核示勿延切切此佈計開一名稱地點一設置年月一學額現有學生若干一經費一職敎員姓氏一曾否呈報官廳立案 
[法公廨改訂收狀新章之實行]  
　　法公廨中西讞員另訂收受民刑狀詞新章凡民事錢債案件之禀定於星期二四六三期上午由當事人自投大自鳴鐘總巡捕房公堂寫字間投遞並須照所控之數隨繳堂費兩釐刑事訴訟仍照向章自至公廨當堂呈遞巳由公廨刋就新章發貼通衢俾各訴訟人一體知悉茲悉昨日（即星期六）巳照新章實行矣 
[偵查在船失蹤之美國人]  
　　淞滬警廳長通傳所屬云爲通傳事案准交涉公署函開准美總領事函開昨據太古公司新北京輪船船主報告有美國人搭客一名戴的史們於二月八九號夜聞乘輪由甬來滬忽然失蹤據稱星期四晚九句鐘時尙見其離出餐房就寢當時身體依然無恙等因前來相應將搭客姓名年貌開列如下懇請查照等因相應函達貴廳查照飭警隨時留意爲荷等因准此合亟通傳該署所隊飭警隨時留意偵查爲要此傳計開戴的史們美國人靑年會書記向住南京現住上海年三十八歲身材高五尺十寸重二百磅面貌淸潔眼睛藍色頭髮淡棕色面部滿大無鬚 
[訪尋寗波男子]  
　　淞滬警廳傳知各署所隊云爲通傳事案據上海實學通藝館函稱茲有寗波鎭海柴橋人曹育樵一名　儀年十七歲向居家中執事身長面白舌較常人稍短故言語亦略遲鈍忽於陰曆正月十六日單身出外穿陸軍學生制服頭戴小帽手携布包一個内有馬褂二件信　一個銀洋九十元現四處訪尋杳無蹤跡因特報告貴廳敢煩嚴行查探倘得尋見即希函知爲荷等情據此合亟通傳該署所隊飭警嚴行訪查爲要此傳 
[徐梅卿爲子請卹]  
　　前工黨領袖徐企文於癸丑五月間因攻擊製造局被獲解京至九月八日就刑於宣武門其棺柩浮厝北京上年十二月中由盧漢生呈部領照將徐之棺柩運回滬江茲徐父梅卿將企文生前事實分别塡表並請邑紳加具保結業於本月十四日呈請縣署彙案報部　卹 
[逆子怙恶不悛]  
　　浦東楊家渡鄉民張土生前因携帶蕩婦謝阿寳到家住宿經張母倪氏向子訓斥詎被謝阿寳抓傷頭面由警將一干人併送地方審檢廳訊判謝阿寳拘役四天張土生因張倪氏苦求免辦飭令具結省釋在案詎張土生前日在家又藉端吵鬧竟將其母毆傷該氏立投地方廳禀請提究林檢察長立派法警下鄉往傳到案候訊 
[續誌收取租金之衝突]  
　　南巿十六舖新春福客棧本由嘉定人馬炳樂向大達公司租屋開設嗣馬將生財租與甬人黃維木營業邇因積欠房租數百金被房主在地方廳起訴判限陰曆正月二十五日繳九十元三十日續繳二百九十元當時由黃擔任至期照繳前日第一期繳欵巳届馬向追問致與副經理顏炳卿口角扭毆由警帶至一區署詰據黃稱祗擔任九十元等語遂飭申送警廳司法科訊斷 
[因賭爭鬭之結果]  
　　住居新閘路二千一百五十四號門牌之顧和尙因與陳長根在北成都路二百十號門牌小茶館内賭博起釁顧將茶壼擊破陳之頭顱被陳報告捕房派探將顧拘解公共公廨訊供判交一百元人洋並保候陳傷愈再核在案昨晨復訊先由原告投訴無端被顧擊傷頭顱請究繼由見證王允明投稱當時目覩被告將原告頭顱擊傷訊之顧供因與原告賭博被伊將我所赢之洋攫去向索互毆是實中西官以顧不應行兇判罰洋五元充公再貼原告醫費洋二元著令繳洋開釋 
[刑事不能成立]  
　　楊樹浦居民辛杏村辛禎祥同在公共公廨呈控同族婦人辛江氏串同攫汝鑫張登賢黃老三等私遷屍棺盜賣墳地一案前日午後由廨傳訊據原告代表海德禮斐斯兩律師上堂譯訴前情請究訊之被告亦延梅吉言律師到堂代辯良久會審員王肇之君商之英白副領事判將刑事案註銷被告交保候原告另行具禀歸民事案起訴 
[保人規避不到]  
　　吳竹如前至法公堂控稱何鎔秋曾經代伊表弟周錦章擔保往來欵項共欠銀二百十四兩周置之不問請求堂上照據向保人何鎔秋訊追何由沈春芳代爲到案禀稱何有事出門應請寬限投案判限七天着何自行到堂候訊昨巳届限吳又投稱被告並不出門實屬有意規避可否准予隨時扭案訊追判候改傳爲提到案訊核 
[洋商徒勞起訴]  
　　法商利希前至法公堂控稱商人向在法大馬路楊裕興麫包店交易麫包時常短少斤量向之理論置之不問該店如此暗佔實非正當之道請爲傳案訊究昨日楊裕興店夥奉傳到案候訊而原告洋人則臨訊不到中西讞員以原告未到遂判將案註銷 
[債務人尙有田產]  
　　錢旺慶前承包某廠牛皮由王秋江擔保後因不交定貨經該公司具控法公堂請追損失銀兩當由王秋江賠出判着錢旺慶交還王之賠欵現除繳過外尙少洋一千零七十元挺押不繳故將租地建造之房屋拍賣得銀七十元兩尙少洋九百七十元昨又提訊錢供除租地造屋之外别無家產實在無力措還求宥王稱錢在浦東置有田產甚多並非無力仍求嚴追判錢還押候查封浦東田產拍賣作抵 
[措還貨價之不易]  
　　楊寳慶前至法公堂控袁祖儀虧欠往來貨洋九十六元向索延約求請訊追經讞員判令交保嗣因無保押追在案昨日原告投稱袁向在上海坐莊辦貨場面闊綽未滿百元之數不難籌措實屬有意不繳須請嚴追袁稱日前巳有朋友允借洋歸還詎朋友有事出門故難措繳求宥判押限一月繳洋 
[夫婦離婚之質證]  
　　婦人陸孫氏在公共公廨控告伊夫陸硯冰抛妻再娶請追贍養費洋二千元一案前日午後由廨復訊先由原告代表朱斯芾律師上堂譯稱被告棄妻另娶不顧贍養殊違民國現行刑律應請追給贍養費洋二千元繼由見證汪壽屏到堂由被告律師詰據聲稱與陸硯冰同居東唐家弄至離婚據係於民國元年三月問所書其時我亦在場並由被告代表律師詰據被告供稱於前淸宣統三年二月問憑媒娶原告爲室尙稱和好嗣因原告私自出外以致夫婦感情淡薄雙方願立離婚據供至此將所書離婚據呈案請察復據原告代表律師聲稱查被告見證所供中有自相矛盾之處且無正式離婚據請爲察核關讞員商之美博副領事判被告交保候會商堂論飭遵 
[夫婦分離之不同意]  
　　婦人陳趙氏在公共公廨呈控伊夫陳坤榮將伊凌虐請求離婚一案前日午後由廨傳訊先由原告陳趙氏投訴嫁與被告爲室巳有數年夫婦初尙和好嗣因丈夫另有所私時以白眼相加曾經四次至捕房控告現奉捕頭諭令赴案呈控婦人不願隨夫囘去請求斷離繼由趙氏之母趙馬氏投訴各情與其女相同訊之陳坤榮堅不承認將妻虐待並稱因被妻母從中播弄以致夫婦不和不願離異俞襄讞商之義副領事羅君以被告凌虐妻室按照現行刑律卽可斷離惟夫婦分離非尋常之事可比諭令兩造退去着於兩禮拜内各邀公正人在外妥爲調停得能和平解决免再傳訊否則禀候復審核斷 
[藝徒迷路待領]  
　　通州男孩周漢海年十三歲於今歲元宵日由其父送至本城某銅作内習藝前日該徒出外購特忘却歸路在南巿大碼頭迷路當由崗警查見帶至一區署詰其銅作牌號及地點均不能答留候牌示召領 
[懲治攫取金飾之匪徒]  
　　匪徒王阿四前日午後在牛莊路攫取陳姓婦人金耳環圖逃經氏喚到六百六十一號華捕帮同將王追獲帶入捕房昨解公共公廨經中西官研訊屬實判王押西牢九月期滿逐出租界再來嚴辦又沈桂寳前晚在廣東路圖刦行路婦人金飾當被老閘捕房暗差華捕查見將沈拘入捕房派探顧阿根查得沈係匪類且近來該處時有婦女被刦簪釵情事將沈收押昨晨解送公共公廨經中西官訊實判沈押西牢半年期滿逐出租界 
[處置行爲不端之小孩]  
　　小孩趙祥華因被劣孩王阿四指使竊取其父趙潤餘之皮袍等物質洋化用被老閘捕房包探陳維坤查悉業將趙王兩孩一併拘解公共公廨訊供管押在案昨由捕房傳同趙孩之父趙潤餘到廨經中西官質訊明白判王孩押兩禮拜示儆趙孩交其父領回管束 
[滬海道署批示兩則]  
　　楊緯等呈控劣董狼狽爲奸把持舞弊請求派委澈究由據呈各情是否屬實候仰奉賢縣知事查明具復再行核辦此批 
　　靑浦縣民吳宗淦等續呈飭縣嚴辦張董二姓聚賭抽頭由案巳飭縣查辦應俟該縣傳案訊明呈復再行核奪毌庸多凟再來禀未列住址不合併斥此批 
雜評二 
[函授學校之取締（庸）]  
　　函授學校所以便有職業者之就學也滬上近年以來此種學校紛紛設立其所標之科目若法政若師範若醫學若圖畫若其他工商業等學科自其廣告言之非不完善而實則羅一時之名宿編行有價值之講義者固不乏人而以函授爲名飽收學費並無講義出板或雖有講義而内容腐敗又不按期出板類於欺騙行爲者亦未嘗無之其汚敎育界之名譽眞不鮮也 
　　私立學校本應受主務官廳之監督徒以限於地域敎育行政之權不能行使遂使若輩得售其奸而爲上海詐騙黑幕之一今滬海道尹旣有呈報立案之規定則此後對於是種學校自宜仿照敎育部審查圖書之列凡准其立案者於批示之外以公布之手續轉行各縣揭示庶訂購講義者知所選擇而不受其欺其於制限之道或有當乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬上界女仙預防女飛行家闖入天宮通告] [  楓隠]  
　　竊維弱水三千無翼安能飛渡蓬萊羣島遇風即便引還原所以隔絶仙凡遠離塵俗也乃近聞下界有飛行家者凌風而上恍同列子御風傍日而行宛似義和馭日孫大聖之觔斗雲無其迅疾戴太保之神行技遜其　空然以其人皆男子身異女流縱能爲碧落之遊未獲窺璇宮之秘今忽又有女飛行家出本係嬌娃偏工絶技於是丹宵紫府任其翱翔玉宇瓊樓恣其遊歷仙宮從茲多事天府因而戒嚴誠恐其效竊藥之姮娥闖來月府學盜方之女儿闌入瑤池聽霓裳羽衣之典譜入詩篇聞鈞天廣樂之歌　來笛裏甚或鵲橋方駕竟阻斷其交通鳥使偶逢竟偷窺其秘密將見蟠桃摘盡悉供而餐靈藥偷將大開東道凡茲流弊皆合預防用爲通牒警告同人深願廣設天羅密張仙網守望相助防禦同心庶幾廣寒之門永閉可無　吠之驚閶闔之門不開自免亡羊之慮（四） 
詩話 
　　吾友會稽何頑仙文采翩翩善作艶體詩詞曩歲同事括蒼時嘗以集天眞閣句艶體詩八章屬和綺語纏綿讀之香生齒頰錄奉以實詩話紀遇云衣衫人影總多情不見含愁見耐　愛極翻敎成怨恨悟來始悔忒聰明奇香遍體聞先醉輭語關心聽倍淸絶色也敦名士品丰姿瞥見更傾城情根云一回相見一消魂卿自憐才我感恩極婉轉時心白許最纏綿處夢無痕心嫌女伴私猜料舌本茶香恣吐呑情在不言須領會遠依芳草長情根自持云久畏仙鞭褻念除琴心未必遇相如並頭私願花難許一種柔情玉有餘妄冀姻緣酬再世休猜靑鳥浪傳書此生不作沾泥相雲氣何曾累太虚臨别云此刻情悰恰兩難寗敎生死隔重關明知相守原無益聊訂前期强自寛月爲速圓翻易缺淚無揮處忍尤酸傷心且說相逢易虚被歡稱未盡歡别恨云懽愛方濃别恨牽浮雲何似竟無緣蠶絲自縛重重繭蠟炬空熬寸寸煎只合預修來世果如何穿盡淚珠圓揉殘詩草書難寄好夢由來續未全追悔云過後思量百悔遲死生相感在情知即防永訣誠多慮逕去翻敎省别離薄怒音詞深似笑眞心恩愛本非私相看每覺消魂盡偏有今生見面時幽夢云暗裏温柔别有鄉驚疑滋味勝初嘗明眸兩剪如秦鏡一種秋魂化海棠極恍惚中烟有影暫通融處眼尤防風光瞥去模糊甚半是分明半渺茫對照云照人秋月是雙眸載得聰明又載愁骨秀未容粗領略蠶絲祗恐太綢繆心思有孔皆生慧香不能沾影自留咫尺直須論萬里蓬仙何處海西頭[  黑子] （二） 
家庭常識 
　　洗墨漬法我輩硯田生涯襟袖間難免留有墨痕用半夏杏仁白果摀爛揉之即退無跡 
　　假火肉鮮肉將鹽擦透用紙密裹之入冷灶突内二三日後取出煑食與火肉無異 
　　立時糟魚鮮魚浸入糖霜與火酒之混合質内片刻即如糟透味更異常適口[  碧波] （二） 
短篇小說 
[哀情短篇望夫樓（四）（歐德魯著）] [  小翠譯]  
　　至廳次時巳燃燈見克麗蘭方蹣跚歷梯下着白色之吉服乃益形其老裙大如傘緣黃色之花邊重重至腰際面帔輕綃中飾僞菊一圈髮際寳石無數閃閃作光爲狀至可駭而可憐旣下以兩手拈裙幅鞠躬向二人爲　却步一笑曰高德菲吾今衣此其稍美乎汝憶否海濱握别時予衣亦爲白色惟其式弗逮此耳羅賽汝何視予不稍瞬豈不識予耶然汝毌妬他日汝亦將衣此也女郎俯首視地衣淚珠竟奪眶而出克麗蘭勿覺又曰高德菲綃未欹乎綺芙乃不爲我助予令爲我披之渠乃哭奔而去卽予呼令取鏡至亦若不聞渠意殆不欲我嫁也噫吾幾忘之此處固有鏡在也言次趨至爐前欲揭鏡幕女郎疾前阻之顫聲曰祖姑母汝明晨更視如何吾親愛之祖姑母願汝聽我克麗蘭歛手曰是何爲哉女郎堅抱其身曰今日晚矣視亦勿明明晨佳也言至此涙乃泉湧鳴咽不能成語而綺芙則縱聲哭矣克麗蘭徐脫其身惘然四顧如入夢中初視珊文斯復視女郎更搴其綃幕諦視之色陡變微聲曰高德菲汝果高德菲乎汝即與我海濱握别者歟趣告我汝是否爲我之未婚夫珊文斯無奈囁嚅曰密斯吾......非也克麗蘭如受一擊曰非耶非則爲誰珊文斯强應之曰其孫克麗蘭大驚却退數武呼曰孫耶孫耶漸呼漸高聲尖厲若猿嘯身搖搖欲仆女郎　以手扶之泣曰祖姆勿爾克麗蘭若勿聞仍呼不巳忽舉手驟揭其鏡幕則見一枯腊之嫗着其妙年時之吉服立于鏡内乃銳呼暈去倍德趨跽泣而呼曰主毌主毌久之克麗蘭始出聲哭曰噫高德菲乃有孫耶衆人聞此斷腸之聲均不禁掩面泣下 
　　荒難四啼珊文斯醒矣拭睥自笑念昨夜目擊此慘事何竟能安然入睡而衣亦忘卸仰視窗外天色紅如蒸霞室中諸物均有曉　籠之如隔輕綃旣而霧益濃化爲縷縷之烟漸引漸長　漫室中幾滿珊文斯凝目視之自疑入夢側耳聽之微聞呻吟聲及窗柱折裂聲乃始大驚一躍而起啓屝出視則濃烟焦味巳乘隙衝入障目不復能見一物方舉步欲行忽覺足踐一物蜿　若蛇俯身視之則羅賽之髮辫也人巳臥地暈矣亟以左臂挾之起覺廳次烟霧尤濃乃摸索歷右梯下烟觸喉嗽勿巳及至門次始稍淡蓋大門方闢故也乃奔出置女郎於由坡之草茵上返身將復入適綺芙亦披衣奔出二人相撞幾仆珊文斯握其臂喘息曰爾主......爾主母之室何在趣言之綺芙曰予巳先往一視而主母巳勿在噫吾夫亦至矣玳密德汝見主母乎（未完） 
長篇小說 
[絶塞奮椎記] [  野鶴]  
　　第十一回（五） 
　　過了九天那一夜繁星滿天冬風砭骨凌霞這裏廳上忽的張燈結彩大設華筵酉牌時光門外早巳喧閙得甚麽似的驕馬倥偬華車逶遊那些客官早巳陸續到來客官非别便是蔣春巒楊鐵人一般人祗有江毓忠早巳遠行不來與會原來春巒等自從得了凌霞那覆函知道他贊成大舉不勝忻悦幾日裹此來彼往情意投洽一天親似一天招募兵士也巳得了數千凌霞更聲聲句句說着他部下兵士沒一個不情願起事他還能够助偌大的資財作爲他們行軍之用瑞華等一輩子更歡喜得了不得當下凌霞設席便說商議進行的方法賓客旣到足足有三四十人共分六席列坐旣定餚饌斯陳飛的潛的一時也不能悉數凌霞更親自執爵遍觴座客還有隨來的許多侍役軍士也在左右兩壁廂猜拳喝酒停了一回凌霞起立說道小弟今日所以邀請諸公並非别的只要和諸公商量這進行的策兒敢請諸公各各發抒偉議俾得擇善進行還有小弟一得之　也想羾獻羾獻凌霞說完瑞華也起立道適才凌霞兄說的狠有道理依俺愚見第一還須募集軍需這是根本的計畫倘然籌備未妥率爾出師眞恐後日裹噬臍無及言還未了春巒大　道瑞華眞好胡說此時不戰還要等到那一天呢晦軒見春巒鹵莽便婉聲說道二兄不須如此有事儘可平亭何必厲聲疾色凌霞也慌忙上前勸他二人坐下又喚左右添酒更觴了三巡纔歸了座和同座的一輩子閒談了一回那邊晦軒也正和鐵人說笑春巒却悶悶的連酒也都不喝了這時候早巳交了亥牌寒威料峭巨燭無光兩壁廂軍士也大半喝得爛醉有的更鼻聲呼呼神遊到槐國去了大衆又喝了一回正想餐罷興辭可巧凌霞那邊起了一片發浪的聲響大衆看去却是凌霞把二張苟盞掽碎了說時遲那時快晦軒等見他桌上和各人的衣袖上潑溢了許多酒液正要上前替他們揩拭那知道座還沒離外邊突來了四五十個軍服的軍士一個個佩刀擎劍見了春巒等一輩人便不問理由祗顧上前亂砍霎時間燈燭盡熄滿廳事裹祗見晃曜曜的刀光和天半的月兒相映成個一色外邊軍士擁來的也一刻多似一刻了春巒等綫明白凌霞那人不是誠心適才的碎盞聲響便是他們暗號祗是這時外邊軍十圍得鐵桶似的厚瑞華等一輩子又大半喝酒過多沒十分力量况且妙手空空又沒武器可以對付隨來的軍役又悉數給他們灌了麻藥捆縛裹邊去了 
　　今日插盡爲『美國和平派之運動甚力』十字組成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之琉球浙江巡撫楊昌濬奏琉球遭風難民循例撫]  
　　恤摺（見本報甲戍年九月二十九日） 
　　浙江巡撫臣楊昌濬跪奏爲琉球　遭風難夷漂流到境循例撫恤咨送赴閩恭摺仰祈聖鑒事　據玉環廳同知黃維誥禀據礁頭埠墺長林玉瑞報　同治十三年六月初十日見有琉球國商船在洋遭風損傷現經救進内港隨詣該　看得礁頭内港泊有琉球國商船一隻船身約長十餘丈闊二三丈桅舵椗纔篷索全無船内貨物及各商人衣服舖蓋及應用銀錢各物一槪無存船亦碰礁損傷不能行駛並傳訊各商人言語不通内有一粗識書寫者據稱均係琉球國那霸人氏張姓二人宮平筑登之庚姓二人渡處次筑登之令姓一人神山筑登之米須一人與座一人與儀一人加眞二人共十人外淹斃四　於本年六月初三日由本國出洋貿易不料於初七八日在洋遭風槓器全失船亦損傷各人性命難存不得巳將船内貨物抛入大海僅　空船隨風漂流幸遇舟師及衆漁船趕救得牛叩求撫恤等語當將該難夷等設館安頓按名給發衣料一面分頭購料　集工匠趕修原　備齊桅舵篷索等項並雇熟悉在閩船工擇於七月初十日開行赴閩附便遣令歸國等情禀稱前來查琉球國遭風難夷漂流到境自應循例撫恤旣經該廳尅日將船修整護送閩省遣歸辦理尙　妥速堪以仰副聖主懷柔遠人之意除由臣飭令將該難夷等十人姓名年歲曁船身丈尺並給過衣糧錢未及修船工料等項逐一查明造具實用細册另行詳候核辦外理合恭摺具陳伏乞皇上聖鑒謹奏奉硃批　道了欽此 
尊聞閣筆記 
[海上奇緣（見本報壬申年四月二十六日）]  
　　有程氏者淮北名楣竹西舊族夫依豸幕來遊申浦之旁婦挽鹿車忽抱未亡之痛蓋其時王觀察蒞海上久故某遂挈家以從不意遘急疾卒於館舍旅櫬莫歸一家如寄膝下有二女郎長者五歲幼者僅在抱耳觀察旋去任不及爲之　擋僅遺之百金俾供饘粥而巳某这幕囊本無所積殯殮耗資又去其大半所　祗百餘金一母二難相依爲命每以十指所入作餬口資僦居陋巷不蔽風雨而刺繡之餘輙授讀以毛詩戴記　範肅然也二女漸長成復隨母工針黹餮飱乃得無缺厥後觀察又蒞申有司閽某爲王公舊人習聞氏家　憫其貧困乘間言於公公命導之入見母令長女往時巳十七齡矣謁見於退思齋中珊珊下拜舉止大方公命僕婦引見夫人夫人見其　　巳心悦之及聽其言論又深知大體而無囁嚅局促態叩以詩義亦均能通曉復大悦欵之茗果而昷言慰遺之初夫人有戚　吳君年方弱尅亭亭玉立丰度不凡隨公來派讀書於吳淞寓廬蓋吳君家貧力學而公欲養成偉器故飲食　誨每逾常格也夫人旣見某氏女卽屬意吳君擬爲紅絲之繫商之公公亦欣然以爲佳偶因令司閣某往道意其母慮無以爲資遣　公曰是吾之任也遂折柬召生歸爲之摒擋奩具并代爲賃宅於道署　收拾洞房諏吉往贅公親爲主婚並援筆賦催粧詩二絶曰蛾暈花紅透曲　雲　初認影娉婷　依老母辛勤甚此是崔生曙　星鳳巢結就勢崚　也　瓊樓十二層從此紅窗添韻事墨痕脂暈滿吳綾華輿彩幟鼓樂導前至門肅婿入　見環珮鏘鳴兩行紅燭擁新人出堂上貼地氍毹行父拜禮旣送歸香閣則華筵　設請飲合𢀷杯遞　心結焉是夜遂賦定情女出其傳家漢玉環一事又漢玉印一事爲贈蓋以寓　圓之　頌禱之詞云爾生喜極　賦却扇詞四章曰泛綠依紅閲廿　　蘿今始證前因無端夜人鴛鴦夢忘是吳淞客裹　天然作合太奇　跨虎驂鸞夢亦仙敢信書生多艶　迷　恍八蕊珠天名花端合住蓬瀛小謫塵寰倍有情多謝東風噓拂力迢迢寒谷快春生瓊瑤　佩手親貽珍重檀奴好護持知是玉人身似玉月團霞液寄相思琴瑟諧協相得　歡三日後偕謝觀察及夫人皆大喜又厚賚之俾得贍給云 
文苑 
[續滬北竹枝詞（海上逐臭夫）]  
　　申江自是繁華地歲歲更張歲歲新解取及時行樂意千金一刻莫因循自有京班百不如崑徽雜劇槪删除街頭招貼人爭看十本新排五彩與金桂如何丹桂　佳人個個懶勾留一般調非偏愛只　貪有楊月樓同新樓　慶興誇燒鴨燒猪　最嘉堂下聞呼都不解是誰喧嚷要爸爸（南人不能操北音呼餑餑作爸爸聲走堂駭然不敢應也）南人北菜詎相宜無奈趨時要炫奇入座爭嘗湯炮肚矣他掩鼻　芫荽　閣號眠雲衆口譽效顰比户闢糧廬長街短巷燈如海萬里雲烟信不虚閒來可處足流理醉樂居中别有天却是良辰消遣　餐霞吸　小游　酒館方闌戲館招才聽絃索又笙簫無端忙煞閒身漢禮拜剛逢第六宵朋儕三五樂忘歸同柳尋花扣綺扉行近門前忽惆悵巳經一局兩茶圍四點鐘敲日影斜千家粧　貌如花相邀彩伴無他樂不坐龍船坐馬車案目朝朝送　單邀朋且盡一朝歡倌人請客微分别兩桌琉璃高脚盤擘就瑤箋速客　歌樓　館遍招尋芳名誰爲題京片大　居然　翰林　鴉娘雛婢侍筵前密意全憑暗底牽雙眠勝他鷹眼疾萬人叢裹認　　　入時舉止任人看搖動雙肩學步難偌大蓮船君莫笑行來也覺體姗姗房糊洋紙絶塵埃屏幔時新盡墨梅可以人而不如鳥當中定置百靈臺金鑲大鏡掛房間照見檀郎日往還更設西洋籐睡椅儘堪更興到巫山傳說來朝燒路頭各房姊妹　生愁是誰酒水多如許喫到雞鳴尙　休五拳行酒令方收更把雞缸互勸酬主巳頑唐賓巳醉逞豪猶要搶三　家家自有藍呢轎個個　穿紅縐　社　新年新氣象燒香色廟云紛紛敬亭餘　說軒渠難得明朝說會書袁調自高嚴調穩若論風貌讓在朱烟花觸目太迷離烟裹藏花事　奇　重生男重生女女兒生計勝男兒近時也復重蓮鈎茶品松風足逗遛更向西洋樓上去同尋搭脚或姘頭戲園請客易調停酒席包來滿正　座上何多征戰士紛紛五品戴藍翖生怕繁華迹易磨閒將時事廣搜羅吟成合寫三千紙付　遊人緩緩歌 
 
 
 

Page 18

 
 
   
 
