# 1911 - 258 - 4913873

 

Page 1

 
 
   
 
 

Page 2

 
 
   
 
 

Page 3

 
 
評論 
[論川路之亂原（無名）]  
川省此次之亂事。無論政府得勝與人民得勝。均爲至可痛心之事。余於曩者。已悉評論之。然其亂原則一切均由政府造成。實無可以稍恕之道。試畧述之。 
借債造路。非不可也。商路未成。由官收辦。以期統一。亦非不可也。然今旣爲預備立憲時代。而北京已有資政院。四川己有諮議局。如此重大之事。如此。與四川有密切關係之事。而獨不交資。政院與諮議局議是政府心目中。無四川人民也政府心目中。無四川人民。而四川人民心目中。亦遂不認有政府是川省之亂發原於政府者。其罪一。 
四國借欵。幹路國有。發表以後。时川人僅有言論之反對。而政府即以格殺勿論之諭。恐嚇之。是此次之殺機。實起自政府。而况十五日之變。其原實爲端方帶兵入川之。故然當時雖有多人。圍繞督署。而其意亦不過欲請阻止端方入川而官吏卽命拿人。官兵即先放槍殺斃多。人於是人民始有。毁署之舉。是戕殺之道。其先亦起政府之命令。其繼又起官吏之實行。終至商榷自保。宣告獨立。亦出於萬不得已。是川省之亂。發原於政府者。其罪二。 
政府有此二罪。尚不自責。而乃囂囂然曰。亂民亂民。嗚呼民固未亂。所以亂者。政府與官吏耳。 
[專電]  
　　岑雲帥接川電成都圍解大局粗定電内閣代奏力辭蜀行懇收回成命（北京） 
　　叙州府有亂民邀結鹽民數萬人撲攻城垣城内官兵死力固拒幸未失守惟情形異常危迫 
　　川省前調藏邊官軍二千名二十三日馳抵城外將民黨擊退成都城圍始解惟城門仍堅閉不開城内民團尚固結不散（以上重慶） 
　　聞閣臣昨有電致岑宫保宣告川事可望轉機并有暫緩赴川亦屬無妨等語 
　　内閣接川督電奏成都前日解圍亂黨已無固志惟本省兵力單薄恐有革黨煽惑復圖起事仍請飭調鄰省兵隊迅速赴援 
　　京師接資州電成都城圍已解人心大定趙督亦無恙 
　　御史團以前劾郵部無效昨日會議擬搜集實據合力攻擊冀達陳璧第二目的 
　　内閣交諭民政部增派探員偵察外省來京客民京漢站尤關緊要宜加意偵查 
　　皇太后面諭攝政王電飭蘇浙二省將織造貢貨經費核實裁減限一月内妥定辦法電知度支部以備列入皇室經費 
廷寄甘督長庚西寗民敎失和應速鎭壓并卽飭派武員續統精旅馳往勦辦 
　　理藩部核議新撫袁大化奏土廣民希請闢地利一摺奉旨著照所請責成袁大化認眞籌畫妥議章程奏明辦理 
　　科布多大臣電奏軍費奇絀資政院核減數目實難遵辦并臚舉舊治遙制窒碍甚多（以上北京） 
[譯電]  
雲貴總督今日（二十七日）電告政府謂接叙州府報告亂民曾攻擊府衙後經擊退今日復接川督二十三日電音謂大局可保無礙 
　　據四川來電戰事今猶未已惟大局似有轉機貴州及四川東部均派軍馳往援救郵傳部已命在簡州設立電報局此後傳遞電音當可稍速（以上北京） 
 
 
 

Page 4

 
 
　　據基孚電稱俄國首相司徒來賓今晨已在醫院逝世臨終之際仍不失其剛毅之性醫生告以絕命在邇首相坦然僅謂如必不免於死彼亦心慰並與同僚談論國家政策且討論其夙抱雄心如何可使邊外各處人民成爲純粹之俄民如何可聯絡使之歸入帝國云云首相死後並未卽在基孚及全國宣布因恐俄民起事讎殺猶太人也 
　　英國及歐洲工界騷亂風潮澎脹無已各國京城及實業中心點幾無不受其影響其最激烈者大約當推西班牙亂事已蔓延數城亂民集衆反抗王黨京城之中己頒行軍律各街道均有軍隊把守伐郎西亞及薩拉戈薩均起暴動巴塞羅那今亦 * 
頒行軍律但已平靖該城爲西班牙社會主義及無政府主義發生之地政府已籌定對付辦法民人死傷不少軍隊受創亦巨今因官塲檢查報章甚嚴故不能得其詳情奥大和亞大局今亦不靖社會黨因食物騰貴昨夜聚衆抗亂今日猶未解散有社會黨五千名擲石搗擊各衙門並刧掠商店食肆以防禦物阻塞道路且屢與官兵鬧鬥死傷及被拘者約各三百人英國愛爾蘭鐵路罷工今已遵期實行該島路政半已紊亂且有多城已與京城阻絕交通并有放火掠搶之事恐各國社會黨將合羣力以期達到彼等之目的云 
　　據每日電報載稱中國张税務司赫德在買洛住宅患病甚 
劇又電云赫德現患肺炎及其他雜症頗爲可慮今已請哇斯納醫學博士診治（以上倫敦） 
　　中國現請日本派兵至滿洲中立界内合力𠞰平亂事日本已允稍緩即發 
此間今已豫備供張歡迎中國實業團該團於陽歷十一月十三號可抵此間 
　　吳振麟之退任據謂因其違背父命私娶日婦之故 
[公電]  
　　各報館曁義賑會鑒安邑連荒三睰歲本年麥秋無收七月初五又大雨三日遍地行船晚禾淹盡民絕生機乞代呼救安東農會馬澄叩（淸江浦） 
　　各報館鑒溧陽水患連續五年待振飢民有四萬餘非籌急賑不足以安人心紳民公電（溧陽） 
[要聞一]  
[川路滴滴血]  
　　趙爾豐前有電奏參劾盛宣懷盛於前日電趙爾巽謂此次川人反抗我本應自請罷斥令弟季帥參我我不能怨現下全仗令弟已風潮壓服一俟事平我必退位以謝天下乞轉告令弟等語次帥得電曲徇情面甚怪乃弟鹵莽此次參劾乃弟即以謝盛宣懷也 
　　趙爾巽電參其弟趙爾豐之措詞略謂鐵路國有國家旣定爲政策便當竭力贊助勿任反抗乃鶩虚名竟參劾盛宣懷以致惹起暴動咎無可辭請立予罷斥等語其預佔地步謬託大義滅親用心可謂巧矣 
　　二十三日川督致各省督撫曁本省各地方官加急電報云城外匪團均經官兵擊散省城商學照常安業又資州局二十五日傳出電信謂成都四門會黨均退城内尚安各等語觀此情形川事業有轉機之望　　川亂起後成都電報阻絕不通茲接資州來電知成都之電已可專差投送並已於資陽縣添設報房接轉川省往來各電矣 
　　川省風潮至今未已電報中斷數日以致傳聞異辭京師亦　　在確信惟據各處電信參觀大致諮議局長蒲等之死尚非確實成都亦有解圍之望然亂勢實已蔓延四處此事固由盛宣懷借款釀成亦由趙爾豐操切張皇激成此變川民何辜遭此塗炭浙人聞之同聲悲憤現在諮議局議長議員等均以趙爾豐事前旣不善爲勸解臨事又倉皇激變即照本朝列祖列宗處置貽誤軍情成例亦應治該督以應得之罪庶足以謝川人而平川難聞已提出議案俟協議會通過卽當電請資政院代奏云 
　　岑雲階宫保奉命平川一時文武官員之詣轅投效者實繁有徒惟宫保以行期匆促毌須多帶隨員以故一槪謝絕諭候赴漢入川如須臂助再行分别咨調　　旅滬川商現因該省亂事大受影響大宗商貨業已暫停營運且以風鶴頻傳深恐未能確實茲巳集議擬舉幹練同鄕速回梓里詳察情形隨時佈告以定人心 
　　岑宫保原定八月初一日起行日來在滬上行轅接見旅滬川商籌議解散之策日必數起惟擬調李紳平書充爲隨員雖經李紳力辭宫保仍有非公莫屬之意且聞四川旅滬同鄕會中 
人對於此舉亦共表同情力勸李紳隨同宫保赴川襄贊一切庶幾諸事可以平和辦理茲李紳 
 
 

Page 5

 
 
以衆情難却未便再辭業已應允隨節起行矣 
　　東京通函云日政府自聞四川有反對鐵路之舉動外務省特發表命令爲保護居留民起見與海軍省交涉特派川島少將率領第三艦隊伏見砲艦前往成都以備不虞並令第三艦隊配置如下秋津洲伏見隅田宇治對馬 
[閩省又有亂民毁署]  
　　福州電局二十七日致本埠電報局電云電政局憲鈞鑒二十六日下午四時各轎夫四處騷擾除旗界外沿途崗亭均行拆毁擁至獅子樓下警務二區前警兵向前攔阻見其勎猛開鎗傷數人衆遂大譁相率至巡警道署兇撲警兵彈壓不住鎗斃二人衆愈譁然遂將頭門拆燬幸火勢不大免致延燒南台商埠審判廳亦被拆燬至晚人心惶惶紛傳明日船户擬到督辕請免船捐本早經督憲牌示免捐沿途宣告民心始定現舖户已開市轎夫船户亦已照常營業矣 
[康有爲之歸國熱]  
　　太平洋通信云陽歷六月中康有爲由美來東調查日本實業界一切情形隨於華歷七月十八日赴橫濱大同學校紀念會語往謁之日本記者曰余此來蓋爲賞覽貴國明媚之山光水色且視察其政治風俗此後尚須還居須磨旅寓以遂我悠悠自適之意至攝政王是否赦我歸國一節則今尚非明言之時（語至此喜溢於面）淸國憲政前途賴淸人皆抱愛國熱誠恊力共作故可信其必能得良好之結果憲政發達時又必非如奥法之小黨分立而必須樹立如英美之健全大政黨余先年主唱之保皇會今已改名帝國憲政黨會員之散布各處者極多淸國婦人雖非如日本之外出自由而對於男子則權力頗大近時學校中婦人之遠游海外者爲數亦不少將來憲政大進時或至有婦人要求參政權事也觀其語氣其運動歸國之熱心蓋躍躍紙上矣 
又東京通信云康有爲到東後數日即來京運動歸國初時稍畏人言不敢公然出面近以各報筆誅稍寛故態復萌竟於華歷七月二十日由神來京寓帝國西洋在旅館日與東亞同文會主幹柏原文太郎同乘馬車歷訪大隈伯及朝野諸對淸之熱心家意甚自得嗚呼此所謂國家妖孼者非耶 
[日本熱心招待我國實業團]  
　　日政府以欲提倡中日合同事業謀充本國之商業熱心招待我國實業家已屢誌前報茲悉近來預備一切不勝忙碌東京商業會議所會頭中野武營書記長白石重太郎氏已於陽歷九月十一日由京出發分赴長崎神户大阪名古屋各處演説勸誘市民届時熱心歡迎並在東京商業會議所中招請東亞同文會主幹阿部氏到所每日招集會員研究華語二小時三菱公司三井公司古河公司並出資數萬元以爲歡迎之費陽歷九月十日中野會頭特請東京時事朝日中央大和報知五大新聞及太平洋通信社晚餐請各新聞社對於此事竭力鼓吹並謂中國實業團員到東之後雖有失儀之處萬不可加以訕笑等語日人之心理可謂深矣 
小説 
[無名罪人（三十八無名）]  
石勃見了愛姑。滿面歡喜。笑道今日大勝利。今日大勝利。説罷。携了愛姑的手説道今日眞是快。活方纔裁。判過後。裁判長拍着我的肩説道近日你這樣進境了。我這次眞是出頭的機會這次犯人。如不上控。我便可進升第一等檢事官了。我眞替你愛姑歡喜。愛姑起初允嫁石勃的時候只因他父親。看石勃多才年。少後來有望。立意要將愛姑嫁他。愛姑一時抝不過他父親。勉强允的。心中着實不願。今日見了以前的情人。十分哀痛。又聽石勃這般説法。心中着實反對便答。道我看這樣的事。並沒可喜的。石勃聽得愛姑這樣説法。忽然留意爱姑。對他面上看了一看。問道你什麽今日心中不自然。愛姑道正是。我方纔在那裁判所時。早已不好了。石勃道不錯不錯。你在裁判所旁聽。席上。一時。竟昏了過去。我倒忘了。你現在快歇歇兒罷休要説話了。又道我在那邊看見。你昏暈一時有職。在身又不好下來扶你。因此裁。判過。後立刻匆匆到來看你。你且歇歇。等到精。神復原後我同你到大餐。館裡晚餐罷。爱姑帶着憂鬱的色。答道我不去我今日不耐煩去。我自方纔。看見了那犯人縛着的樣子又想。起那犯人在監牢内鎖着的樣。子我心中。實在。難過石勃笑。道你也。太可憐人了。這。是罪大惡極。的人不縛不鎖他你説怎。樣呢愛姑道。我看他。不是過於殘酷的。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[皖省發起地方水灾公債]  
　　皖撫朱中丞復皖南義賑會電删電悉本年濱江各屬災情之重誠所罕見急賑救濟目前根本至計原應注重工賑皖省庫空如洗額支行政經費每月尚不能如數籌發其他可知各屬堤工前電奏至少非六七十萬兩不敷彼時尚未計續破之圩現在民力固形拮据而公家亦艱窘異常驟欲挪借二三百萬實難辦到即禀請恩施亦未必得此鉅欵今年被水省分除皖而外如直隷湘鄂贛蘇等省皆受災甚重朝廷統籌兼顧斷不能特允皖請此時維有向銀行息借一法然　將抵欵籌有着落亦碍難向銀行啟齒藩司擬籌地方公債由應出田畝攤捐歸還李仲帥自滇來電亦甚贊成惟事屬創辦擬先集省紳會議必相悦以解而後可冀實行總之有實欵然後能辦實事能實還然後能假實款貴公所意在紓桑梓之急難拯災區之孑遺用意甚厚良深佩感尚希勸導維持以免異議爲荷此復寶嘯叩 
　　皖南義賑公所再上皖撫電禀嘯四電敬悉碩畫藎籌同深感佩國家財力維艱民生凋敝已極雙方兼顧籌措萬難所望憲台俯恤下情迅賜設法能多籌一分捐欵卽少借一分公債即多紓一分民力萬不得已惟有各銀行息借一法惟茲事體大辦法務求萬全承示會集省紳妥議極佩敝所擬派潘紳祖光赴省面陳一切並于會議時傍聽懇在會期前三日電示敝所以便前往無任盼禱再福博士過蕪已邀集官紳商各界赴輪歡迎併合禀聞皖南籌賑公所叩個 
[蕪湖禁米出口之近狀]  
　　蕪埠禁米出口一事已見前報茲悉蕪湖商會曁城自治公所日昨又致關道函云禁米出口一事前由商會曁自治公所分别呈移貴道核辦在案現各米商均已遵行所有民船裝載包米出口亦應一律禁止惟前次文内並未叙及深恐奸商藉口祇禁輪運不禁民船則仍任出口禁如不禁是以敝會所公同籌商擬於大關北卡兩處各派一人帮同各關卡稽查遇有船裝散艙之米仍舊流通至打包裝載民船亟應一律禁運特恐商船或有不服致多饒舌即由敝會所派之人從旁勸導以期盡禁出口而臻完善相應肅具公函呈請貴道迅賜轉飭大關北卡各委一體知照是所叩禱關道接函後當復以准即分行大關北卡兩處認眞稽查在案至由尊處派人幫同稽查從旁勸止果能如此更昭周密惟大關北卡均被水淹在事員司俱雇船辦公派人恐有未便並候分行飭查如可派人即行禀候轉復否則將來如有不服查禁之户須仗尊處派人勸止者由該兩口隨時商請派往亦足以達此目的再商請新關税務司合力維持一節昨接復書亦極贊成矣 
[浙省裁併首縣之手續]  
　　台州台州府嵩子山太守電禀撫藩二憲云元電敬悉台府難治甲於通省臨邑首縣海疆要缺民俗强蠻匪徒充斥與各府情形逈不相同現在審判廳尚未成立又値水災吏治較繁可否俟審判廳成立後再行歸併迅賜電示遵行嗣又經臨邑 
等自治會各團體公電撫藩二憲云奉電裁首縣歸府臨海水災六十年來僅見官廳局面倏變易致疏虞伏查欽件似未定裁併日期可否暫緩俟賑事竣照行乞示復安人心云云撫藩二憲接電後當即復該府嵩守電云寒電悉首縣歸併日期已電咨内閣應仍遵元電辦理准遴委帮審員以資佐理頃又接臨海自治會等來電慮及災情希妥爲籌辦仍傳知不另復院藩號印 
　　温州温州府李太守電禀撫藩二憲云甌電中阻元願寒咸電 
均十七始到府兼縣治頭緖紛繁旣奉明限自當依期接收惟永邑錢糧上忙已征多數下忙少數平餘收不敷用時値變更方始一切地方行政公用勢難驟議减革府事本繁益以縣事擬請暫添委員一人以資佐助並須將庫櫃科房分别修建歸併俾便辦公知府抱定宗旨力求節省撙節開支一面先將向有收支各欵澈底查明和盤托出公費未定以前應請准予實用實銷是否伏乞電示餘容隨時禀請示遵謹先電陳云云撫藩二憲復電云温州李守鑒電悉縣事依期接收事繁應維派委員以資佐理公費未定以前用款亦准核實支銷院藩號印 
[袁學司注意地方學務]  
　　浙學司袁樹五文宗具詳撫憲文云查地方自治章程第三節第五節載城鎭鄉自治事宜列有中小學堂蒙養院敎育會勸學所　講所圖書館閲報室各款除勸學所業由學部咨行民政部另案更正 
外其餘各項事宜均屬地方自治範圍以内惟查地方學務章程僅規定鄉學連合會如 
 
 

Page 11

 
 
何設立學務專員如何委任而於 
自治職之責任究未詳訂規章現在籌辦憲政進行刻不容緩簡易識字學塾以及高初小學之增設均須預先計劃如地方辦理自治旣非學司權限所能管轄若自治公所或因經費難籌放棄辦學之職務或因同是地方公產將學堂舊有的欵撥作他用以致學堂頓行停閉而各該地方官亦因此項學堂旣係自治行政非屬國家行政亦不過問將來學務前途危險萬分責旣不專咎將誰屬再四思維立憲政體固賴地方自治以輔官治之不足而地方自治全賴普及敎育以開通民智庶人人有立憲國民之資格而後有舉辦自治之能力自治職應辦之學務部章僅載明由各該地方官監督考核而措置如何成績如何學司有主管全省敎育之責自未便不加嚴察如或自治職員膜視學務並不遵章籌辦甚至有破壞學務情事學司究應如何辦理之處除迅行呈請學部會商民政部核示飭遵外理合詳請仰祈察核俯賜咨請學部會商核復飭遵 
[嶧縣紳商力爭齊村路站]  
　　嶧縣紳商公禀孫撫略謂臨棗枝路雖爲津浦正幹運煤之需沿路亦須設立車站裝貨載客庶可爲正幹補助養費查自臨城至棗莊八十里内該路應過之地如鄒塢鎭齊村鎭實爲要點而齊村尤勝鄒塢十倍統計齊村外出之貨如燒酒如水菓如花生如砂缸砂壺黑碗紅土皂礬之類每年約値百萬金之譜其外進之貨不在此數且人口繁密合計全邑市集首屈一指從前原定齊村南王家溝北設立車站附近齊村各居民莫不稱慶皆以齊村商業已稱繁盛添設車站必更發達數年以後定成内地一大商埠乃近查勘定之路線忽改至王家溝村以南將全線内商業最旺之齊村撇開地勢商情均未占優勝而齊村一鎭商業必將消滅殊爲可惜查臨棗線内鄒塢西四里餘中興礦局停辦已久之櫎塲尚復停車安站則齊村爲全綫内最大之商鎭何可棄置按之路章凡經過商鎭均可停車况棗莊並無土貨可運齊村停車於棗莊毫無妨碍且就原綫修築路近工省此時或鄒塢迤東或就川里迤東改歸原棧毫無繞越棘手之處前已電禀鐵路總局未奉批示此次除繪圖詳禀鐵路大臣外披瀝直陳叩懇俯恤民隱及此路線尚未確定仍歸原線修築於齊村南王家溝北設立車站以便交通云云聞孫撫已據情咨會津浦鐵路大臣查核辦理矣 
[申明東西邊軍會𠞰邊匪辦法]  
粤督昨准桂撫咨云桂省爲多盜之區連歲用兵根株未絕推原其故皆由交界處所華離甌脱之地最易藏奸此拿彼竄東逐西奔尤以兩省連界之患爲甚蓋地方畛域攸分緝捕不無窒碍營團越境拿匪往往有刁棍匪親藉滋擾爲詞致啟鄰省交涉若因噎廢食又無以除匪患而靖地方現擬凡兩省交界之處有匪即由該處州縣會同拿辦並知會附近防營一體追捕以免竄逸仍會示交界分區不論跟緝匪蹤搜捕山嶽彼此應共担責成不得互相觀望甲如推諉乙得禀攻匪有竄逸法隨其後惟緝捕事應兵練流弊不可不防應由兩地州縣會給印示會給印票註明限兩月繳銷過期作廢地方如仍未站得以續請換頒越緝會捕皆須持票爲証兵練有藉票滋擾查有確實証據即予按律嚴懲刁徒如揑誣爭亦必實行反坐如此畛域雖化而限制仍嚴果能辦理認眞盜匪無難殄滅似於捕務不無裨益除通飭各屬一體遵照辦理並分咨外相應咨煩查照分别通飭與桂省交界各州縣一體照辦以靖兩境地方足紉公誼仍盼核覆 
各埠通信 
[廣東]  
　　潮汕災區調查錄 
潮郡此次被災區域計海陽縣之東廂都東津堤决口約百餘丈被災區域共約數十鄉　溪都土堤被東津都水所衝决被灾者約百餘鄉江東都之獨樹堤决口百餘丈因地勢稍高水已消退水南都約數十鄉現情略與江東都同南桂都之鳳砂堤決口約百丈被灾區域即隆津都上蒲都龍溪都現水尚未退澄海全縣共决堤岸四十餘處其被灾最甚者蘇灣全都及中下兩都饒平縣之隆都亦被東溪洪水衝決堤岸尚有海陽饒平交界之三洲灣堤決口百丈居民數十鄉此堤居於秋溪之下游其水最深 
　　潮汕鐵路停車此次潮郡水災路綫被浸潮汕鐵路公司爲愼重車務起見己於本月十四日志暫行停駛一俟水退即行開車業己登報廣告矣 
[山東]  
　　烟台當浪壩問題烟台自客歲經中西商人議借外欵修築當浪俱由關税中百分抽五以　抵還外欵今年六月又經中西商人議定關税百分抽五因恐仍有不敷改爲百分抽六五極多則百分抽七五議定後禀由税務司轉禀魯撫旋接孫撫覆文内開美孚洋行不允所議令再磋商略謂當浪　若由國家出欵修築自於民間有利若加抽税欵則出入貨必昂貴不但本地商人有害即客商貨物亦必因此受損利權必被靑島威海奪盡將來利不抵害且修埧利於船行應向船行籌欵云云中西商會接到此項意見書後當開會議略謂各領事多數贊成只美領事與美孚洋行反對究屬不敵多數且該領事及該行不遇一時意見未必反對到底擬禀請道憲妥爲交涉 
[河南]  
　　地下古劍出現洛潼路工起出古物甚多如泥人泥獸瓦甑之類不一而足故一般收買骨董之京客趨之若鶩日前第五標忽開出石棺一口内有大骨一具約長丈餘旁有實劍一柄寒光耀目數千年前古物也工人知其實　相約埋骨留劍得價均分後爲新安曾令所聞飭傳該標工頭將劍遍出存之縣庫惟長僅三尺 
 
 

Page 12

 
 
餘與棺中人骨比例不符或云工頭將古劍隱　以假劍呈縣或云古劍呈縣時曾令恐紳耆干涉故以假劍存庫借以掩人耳目一時傳説紛紛以致骨董客望風前來更有日本人亦來洛詢間現在此劍究不知落於誰手云 
[湖南]  
　　弁目練習所開辦湘省後路巡防隊统領張部郎其鍠以該隊各弁目於軍隊學術尚欠講求擬設立隨營學堂每隊挑選精力强壯文理淸通之弁目五名合六十人爲一班准七月底取齊前赴永州府即於八月初開課分兩學期畢業敎員二人每月各給薪水銀十八兩監督即由部郎擔任此外不另設員所需常款每月由每隊管帶公費内解銀四兩第一隊攤　銀八兩從本年七月起解至明年六月止借用裁缺永州遊擊署爲校舍曾將以上各情具禀撫轅察核並請飭知零陵縣將遺署撥交聞撫院以查照部定章程應將隨營學堂改爲弁目講習所至請撥借遺署一節應即照准己批飭藩司分别移行遵照並聞該所敎員己派定湘省候差學員朱君昭張君瑤二人充任矣 
[湖北]  
　　漢商發明葵花子油字林報載漢陽某商新發明一種油質係於向日葵花子中取出其質甚佳以之煮物較尋常所用之油尤合衛生且甚適口開現巳廣爲種植以備提取油質矣 
[江西]  
　　難民搶刧關艇某西報載九江附近馬墩（譯音）地方九江關駐有小船一艘以代燈塔之需二十夜有盜九人隨身備帶長刀至小船上搶刦米糧銀錢（約六十千文）並華人三人之衣服不計後有美林輪船駛過小船上人即告知美大船主美大抵九江後即轉造九江關聞該盜等係近時遭災之難民云 
　　芳塘搶殺案詳情贛省新昌縣屬芳塘熊姓紏衆搶殺一案據該縣林大令欣榮函報瑞州王太守以慜云奉撥營兵經鄧易兩哨弁於閏月二十四五等日督隊抵縣知縣即於二十七日夜半會同各哨弁撥隊前赴芳塘該匪等正在斷橋均各聞風逃避僅在獅子庵捉獲熊六指之父元世熊福蘭之次子魁二人詳細根問知匪等逃於上高萬載分宜諸鄰境其所搶之紙寄存於盧家洲下街文興茂飯舖當請鄧哨弁駐兵於彼旣可留纸又得乘問緝捕並函商徐令將紙先行查封一面懸賞限族送兇及請易哨弁派兵密緝旋據該族先後查獲熊玉光劉大有熊福蘭熊棗熊　熊化熊錦熊煥等送案訊明殺人之犯係熊錦熊周熊煥熊洪四人搶紙之犯則係熊玉光熊六指熊周熊錦等所爲知縣業將己緝各犯擇其最要者暫爲收禁其未獲首要这熊周熊六指熊芳辣熊花等己由族具結限交容俟交案再行逐一提同研訊明確錄供詳辦並聲明奉委上高縣徐令業己抵縣所有拿獲情形當與籌商另禀等情到府當經該府以此案經營兵前往鎭攝所有案内兇首搶犯或業經獲案或限族拿交辦理已略有端倪第未獲之首要各犯雖由該犯族允爲限交似亦宜趁此兵力隨時會督哨弁竭力擒拿以期必獲勢難稍事鬆勁除飭縣上緊分别會營勒族　拿各逃犯務獲究報一面俟委員徐令查覆到府另文詳稟外理合先將林令函報情形禀請撫憲俯賜察核再此次林令來函所叙犯供情詞係指大槪而言尚待覆訊未能照此定讞知府因此案情節重大諒必時關憲廑旣據該縣函報未敢緘默故先據情轉報應請存案備查邀免批示 
[安徽]  
　　商會抽收絲捐之纠葛靑陽縣商務分會因抽絲捐與行商王仁壽等大起衝突遂具禀藩憲謂該行無帖逞兇紏黨閙事各情請飭提究當經電　靑陽縣查明該行商等並無逞兇閙事情形電復在案茲該分會復行禀控撫轅當奉朱中丞批云該分會因經費支絀議定略抽絲捐果係取諸加秤陋規衆商樂從稟縣批准立案何以王仁壽等一再反抗并敢紏衆滋閙罷市所禀殊難深信究竟啓釁實情是否王同興絲行無帖朦開挾忿生事抑係該分會抽捐辦法先有未合仰勸業道刻日確查禀復 
　　蕪湖歡迎福博士上海華洋義振會會長福開森君由京南下於二十二日行抵皖垣已由皖人歡迎業誌前報茲悉該會長又於二十三日乘招商江裕輪過蕪皖南義振公所及各界均於二十二晚同至招商躉船預備閧歡迎大會以伸謝忱當日得安慶來電知福博士在省經朱撫憲挽留一日改乘德和輪下駛二十四日晨可過蕪當由蕪埠文武印委各員及絆商各界皆派代表衣冠詣　輪歡迎並頌歡迎詞皖南義振公所巨紳吳贊臣君廷斌另備紀念品數十種贈福博士福僅領紀念銀盃兩個餘槪璧謝各界本已預備在城内商業學堂開歡迎會請福博士上岸在蕪挽留一日嗣福因滬上華洋義振會念七日開會期迫答謝乃與關道趙觀察皖南義振公所潘議員等晤談良久而散 
[浙江]  
　　海寗絕糧之恐慌杭屬海甯城厢内外僅餘數日之糧以致人心浮動閙米風潮躍躍欲試李階蓀刺史心竊憂之昨又驶禀藩憲以該屬食米向恃外運近因灾重水漲來源頓阻市價飛騰咸虞乏食業經知州禀蒙頒發護照交商分道採購俾資接濟惟州屬城鎭鄉人煙稠密户口殷繁待米孔迫前頒護照委係不敷分配擬請憲台再賜頒發購米護照十纸速郵遞下州俾得接續分往鄰境採運接濟并求電咨蘇藩司上海道迅飭沿途縣卡查騐放行 
　　規復浮橋之計畫處州括蒼門外向有浮橋一座橫亘大溪係遂昌縣毛蒙正之祖捐金建設復由龍泉縣周姓捐助租榖以爲歷年修理之資該橋爲郡人熊某　管近十餘年來吞沒租欵置不過問并尅扣橋夫工食以致無人看守前年山水暴漲任其浮沈於洪流巨浪中夜間被水衝斷鐵綰雖片木隻舟皆飄泊不知去向終因無欸再造祇得改用義渡以資送迎無如往返需時渡夫又常不在行人均怨恨熊某不置現聞毛紳擬禀請地方官發交麗水縣城自治會核議由伊倡捐規復舊址誠能繼述先志也 
[揚州]  
　　邵伯米行罷市之眞相揚州府嵩太守接奉鎭江關道林觀察札據鎭江商務分會申鎭江食米除恃上江來源外其餘皆仰給於揚屬本年江州疊被水灾秋收去其大半灾區待振尢急揚屬新　豐收向在邵伯鎭購買由運河出瓜州口從無影射私運乃昨聞邵伯鎭忽有不准出境之説多方阻遏擁米自豐　與内地流通之案違反云云嵩太守遂即通飭所屬各州縣云奉藩憲樊電開奉江督電飭常鎭道委員在邵伯寶應一帶採買　米本司又委黃令履直在泰州仙鎭邵伯高郵汜水　　等縣　調查米價以相宜之處着手購買從速運省事關平糶務即電飭各州縣一體保護放行旋由甘泉縣禹在令禀報各大憲文云二十二日午後據邵伯鎭紳董函稱督憲　黃委員來邵採購米粮六千石運省濟荒本鎭貧民沿街聚衆吃化騷擾各等情當由知縣帶同差役兵丁赴該鎭彈壓二十三日淸晨抵邵伯鎭隨時出示嚴禁一面諭飭各米行平設局間有挜業游民數千人來碼頭口稱求價定米價知縣會同武汎辛相尹治安勸諭解散並飭令各商舖開門乃各店家仍未全開又有貧民數百人藉衆滋事即被江甘緝捕營潘邦傑拿獲王姓一名押發邵伯司派兵看管然聚衆人民尚未解散己由知縣出示曉諭矣云云茲將禹食示文錄下照得食米價値昂貴貧民日食維艱現經本縣親臨本鎭論飭各行格外平價除上色中色米隨時作價外下色米定價五十六文一升並將下色米樣呈驗均堪民食但米行存米無多來源不旺凡買者只准一升至五升均照上年本鎭平　升斗不得多買此舉專爲貧民而設並派人查明户口以便開辦一俟本境秋穀普登再行酌量曾環　恐未及週知合行出示曉諭爲此未仰邵伯鎭貧民人等一體遵照如敢再有不法棍徒從中煽惑滋擾情事定即按名提縣照例懲辦決不姑　淸談（東吳） 
[蜀道難]  
噫吁嘻。蜀道之難難於上靑天。有寃莫向大理訴。有情不達天帝前。君門迢迢九萬里。豺狼當道餐烽烟。哀哉一路哭啼血杜。鵑鮮。寃哉萬言書。送君入黃泉。賣國有賊賊不死竊鈎寗復誅。焦滇。屠户持刀刀不放。翩翩眷屬皆成仙。將軍奉命入川去。可憐城郭非當年。我勸將軍且復止。異苔同岑莫苦煎。噫吁嘻。蜀道之難難於上靑天。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　中國海濱有大風天氣不佳至揚子江口而止 
　　太平洋買利亞那島之西及琉球島之南持先後有大風發見東海之中因此　風雨其風勢至東京安南之間而息 
本埠新聞 
[戴嘉寶不得自由]  
　　滬道札公廨寳令文云正元等三莊與永年公司倒票交涉前因公司大班華弟定於七月十四日返國經本道先於十二日行文飭將戴嘉寳派差押帶出外與永年妥速辦結在案迄己半月之久早應理明華弟亦已離滬乃本道查悉該令現仍任令戴嘉寳任意出外漫無限制致有在外與人打降情事殊屬不成事體合亟札到該守等立即遵照務將戴嘉寳嚴行訊追以免滋生事端不得再行擅放出外至戴嘉寳之子戴周耀迭經飭提照知英總領事早已簽字出票何以尚未逮案亦殊玩延並限該令等於文到三日内立提戴周耀訊追具報毋稍遲延以免外人藉口切切此札 
[湖北水泥廠股東會紀事]  
　　湖北水泥廠於昨日上午十句鐘開臨時特别會先由總理程聽彝觀察布告理由謂今日開會因有人從中破壞本廠揑造張泰馨等五人爲本廠股東在部控告由部咨行鄂督札勸業道派員許仲淸太守來滬調查各節特行開會請衆股東公議即將札發張泰馨等原禀交各股東公閲次由各股東公舉王君博謙爲議長王議長旋卽登台演説略謂張泰馨等揑名誣控係出啓新指使並歷述啟新貨質低劣而運輸不便因忌成仇種種陷害情形各股東聞之氣憤不平旋由王議長提議上禀各當道請爲保護水泥廠並澈究揑名誣控揭破啟新之奸謀妥擬禀稿公同議决進行全體贊成遂散會是日來賓到者前出使大臣伍秩庸侍郎陜西巡撫楊俊卿中丞江蘇巡警道吳方城觀察上海道劉襄孫觀察及上海縣田大令新署寳大令曁鄂督派滬委員許仲淸太守商會總協理各實業家等共百餘人之多股東到塲者亦有百數十人聞該廠自程總理苦心經營卓著成效而貨質精良歷經華洋各工程師親加試騐品在靑州之上且運輸便利銷路暢旺即以運滬一項而計每年已可贏餘三四十萬以此頗招同業之忌云 
[華洋義振會報告大會誌盛]  
　　二十七日下午五點鐘爲華洋義振會在張園安塏第開報告大會會塲遍懸萬國旗佈置整齊秩序嚴肅除督撫憲代表外薩鼎銘軍門伍秩庸侍郎上海道劉觀察各國駐滬領事紳商各界領袖義振會中西董事達三百數十人首由議長福開森博士報告開會宗旨續由福博士報告賬略自去冬十一月起至七月十六日止共合收中外捐欵洋一百五十二萬六千十二元二角九釐支出振銀振糧欵一百四十四萬八千四百八十五元三角六分實存七萬七千五百二十六元八角四分並通過議决事件次由沈仲禮觀察報告振務大意感謝中外捐欵諸君及今日來賓並道謝華洋義振會在淸紅十字醫員幹事學生分往江皖救疫捨已救人之盛德醫員王培元黃子靜徐生棠等幹事學生等數十人起立答謝續由沈議長報告近來新災已達八九省之廣尚望中外熱心君子贊助等語後由江督張制軍代表温欽甫都護以洋文演説並致督憲頌詞皖撫朱 
中丞代表尹夔笙太守致頌詞蘇撫程中丞代表吳方城觀察致頌詞查賑大臣冯大臣代表劉葆良觀察帶病蒞會臨時延江趨丹司馬代述馮欽憲謝詞續安徽全體紳士請張虎臣君代述謝詞由該會書記竇樂安君報告辦事部辦事情形次由羅炳生文克理密勒各敎士李提摩太博士相繼演説畢福博士續將自始至終辦理振務情形演講並道謝滬寗津浦鐵路怡和招商太古日淸公司運粮免費中國電報太平洋電報免費中西報界平日鼓吹並槪免告白費之厚惠後由蕪湖某敎士起立質問無爲和含放賑辦法何以無敎士襄理經王一亭君答復續由卜舫濟博士布告勸立新會及延長舊會問題又由沈縵雲君及某君發表意見挽留兩會長接續辦理末由福開森博士布告目下受災情形迫切當請中外熱心人多立振會並商延長辦理合座鼓掌舉手贊成時已八點散會 
[紳董籌辦平糶之熱心]  
　　本邑城自治公所董事因滬地米價飛漲民食維艱禀請滬道詳奉大吏准予在滬設立平價局數處其南市商船會館及浦東各鄉鎭與滬北仁濟元濟各善堂先後設局開辦以便貧民購食並告商會董事分向各處購辦米糧來滬源源接濟在案茲由李紳平書查得城外各叚早經設局開辦惟城内尚付缺如亟應添設局所茲已擇定西門内關帝廟東鄰空屋即於八月初二日開辦昨已先期曉諭矣 
[伶人强姦養媳案之貽累]  
　　伶人張紀廷控大沽路天津人任四與妻任閔氏串同鄰婦孔王氏等誣指强奸伊家養媳小二仔並勒據圖詐洋二百元一案詳情迭誌前報茲悉此案因情節較重由廨禀詳道憲核示在案詎該養媳父母由淸江來滬寓居小客棧内所帶川資無多候訊日久業已用罄棧中不肯留宿無所棲止前日投老閘捕房求請轉禀公廨速將此案斷結俾得早歸故里免致流 
 
 

Page 19

 
 
落滬江業由捕房將情禀請中西官核示矣 
[妬姦釀命案尚待再訊]  
　　美捕房四百二十四號三道頭華捕江淮仁（即江昌桂）因妬奸起釁唆使馬和尚裘阿星周阿舟等將甬人桂阿琴毆斃經屍姊陳桂氏控請捕房將江捕與馬等並婦人倪阿鳳一併解奉公堂訊供收押在案昨晨復由捕房將一干人証解廨訊究王襄讞會商英翰副領事判仍一併分别還押候商明辦法再行解堂發落 
[警道來滬之事由]  
　　江蘇巡警道吳方城觀察來滬一節已記昨報茲悉觀察奉蘇撫程中丞札委來滬商辦平糶義賑等事云 
[查辦區官]  
　　二路二區區官陳恩壽二月間因該區巡長董泰亨告退回籍諭令繳學費銀二十五兩匿不禀報後董至寗波鄞縣當區官具禀巡警道吳觀察派員來滬調查該區官始將學費寄還近又由長警等公禀控陳多欵前日派胡課長會同司法課長以大令傳該區官訊問一過奉諭先行撤差請示核奪 
[一路北五區之六言韻示]  
　　照得聚賭押頭律禁何等森嚴本區迭經出示告誡不爲不先查得福佑馬路設有康園一所每藉沽酒賣菜實爲設局聚賭爲此再行誥誡爾等各宜安分倘敢任意不遵查出拘局嚴懲 
瑣聞 
[城内]  
　　逃徒累了許多人○馮平厹扭控林愛生卜王氏曹陳氏等串拐伊徒向領被覇扭至一路警局由德　長函送到縣請訊前晚經縣署帮審承明府提訊馮平泉供甬人在天官牌樓開成衣店於去年八月間由岳父薦王阿福來店學習生涯本月二十四日十句鐘走失不歸旋在西門外王陳兩氏家内遇見向領被覇質之曹陳氏供甯波人丈夫業鮮菓攤王阿福係是二房東瞎子領來詰子卜王氏供　娘家杭州人丈夫名阿榮係湖州人昨有林愛生來領王阿福由丈夫答稱俟瞎子回家方放領去因瞎子囑咐之故林不服互揪扭斯時小婦人外出回家勸誡丈夫莫管乞察質之王阿福寗波慈溪縣人年十三歲到申將届二年在天官牌樓學習成衣因師毆打逃走出外無處容身睡在碼頭遇見同鄉人林愛生薦引學習領至瞎子家内躭留两天詰問林愛生供甬人做小生意於碼頭上見王阿福睡覺好意送交瞎子代薦生意今欲領交伊假被卜王氏之夫阿榮誣指小的拐騙喊集男女多人將小的兇毆扯破衣服乞鑒又詰卜金發供兄嫂所爲不涉小婦人之事又詰王趙氏供稱蘇州人昨日由鄉抵申躭搁卜氏家内因前爲鄰居故相識餘不知情求赦又詰見証人陳頌侯供甯波人絲線生意昨日即二十六日十點鐘時見有多人攻毆一人小的不平鳴捕拘局請察明府得供諭謂馮平泉曰林愛生因爲爾徒被人毆打扯破衣服今旣尋着不無微勞今爾出洋二元酬　愛生之勞又諭林愛生曰以後閒事切莫多管判王阿福仍交馮平泉具結領回學習不准凌虐餘人訊明無干一併從寛開釋完案 
　　丈夫之無良心○張金氏投縣喊控稱伊 
夫張小黑毆傷等情經帮審承明府提訊據供鎭江人十七歲時嫁張小黑爲妻生有子女各一子年十八歲女年十二歲領一童媳年已十歲一家數口每日丈夫給錢二百伙食用度詎有蕩婦阿大阿四引誘丈夫儼如夫婦現住南市是樓茶舘弄内置小婦人於不顧前日向夫索討用度之錢致與口角詎該蕩婦等插身謾罵互扭被毆三人并打小婦拳足交加受傷甚重投案控究等語乞恩明府得供騐有微傷判送醫院醫治　查明核奪 
　　假造收據○上海縣昨接實山縣胡大令移文云案准吳淞中國公學函前因鼎昌煤炭店持有上海大隆煤炭店僞造敝校收據一紙到校取款當經敝校帳房察破將廚役汪永福曁大隆所造僞據一併送請訊究在案旋傳鼎昌經理汪蕉記到校詳詰底藴始悉此項僞據實由大隆飭少掌櫃胡炳奎持往鼎昌抵押並有周頌淸担保然則此項僞據係大隆僞造毫無疑義懇移提大隆正掌櫃胡德明到案訊究等情到縣准此查此案前經敝縣審訊堂諭在案茲准前由合行移提爲此合移貴縣請煩查照希即派差協提胡德明到案交役帶回訊辦 
　　雌虎被拐○蟻棍韓長卿蟻媒孫王氏串拐南匯婦人王阿虎價賣崇明人蔡金成得價分肥案破被獲訊押在案前晚經田大令升座花廳提案復訊先據王阿虎供稱南匯縣人前被丈夫傅阿金駡打逃出途遇不識姓名之老太婆領至陳士良家中被陳所賣孫王氏韓長卿當時並不在場等語詰之韓長　供當因得主不信陳士良挽我出塲説聲靠得住今知受愚求恩寛限一月交保出外會同原差去捉陳士良到案又詰孫王氏供婆婆病重餘供略同乞恩明府得供判准交保限交違干提回嚴辦不貸 
　　逃妻控追夫欠○工程局移送被控欠款又滋閙押所之犯張子雲到縣請究經帮審提訊據張供稱向業磚灰行前年有同行之連步靑爲媒娶伊甥媳某在爲室旋因失業被氏滋吵勒寫借洋二百五十元之筆據出面係趙姓去年二月杪至四月初八日將値四百餘金之飾物捲逃無蹤二十六日忽見該氏在連所開之大生灰行内一　移間忽又不見向論逞蠻批遭控欠管押工程局適逢米貴每日餐一麫包所内均係短衣下流之人吵嚷肚饑出場勸喻人多難遇並不滋閙乞恩明府得供諭謂爾欠人錢挺押不繳又敢唆衆滋閙實屬可惡判押再訊 
　　道轅紀事○廣州將軍屬留守山辦理安徽海軍義振候選道金題元觀察潤身到轅拜會 
[南市]  
　　革捕需索○二十七日三官誕期大南門外之野三官堂香烟頗盛一時工藝中人　將所製物具羅列街頭任香客購買較常價爲便宜是日有己革汛捕黃國香冒名二十七舖地甲夥向各攤主索費錢百餘文巡士拘至南區移經裁判所請究奉判戒責一百五十下押七天 
　　松江媽媽可殺○僑居小南門内之成衣匠顧茂根於去年憑媒姚麗川説合娶陸氏女爲室過門後去秋託故歸寗久不返家近始偵知己被蟻媒松江媽媽拐賣於崇明沈某處顧即向原媒探問一味推諉不得己將妻妹吕陸氏扭控裁判所供胞姊同母住在西門外今母已故不知下落惟聞　拐之信求鑒判一併交保候帶同吕陸氏指提蟻媒松江媽媽來案察究　 
　　實則朱榮卿太近情○孀婦朱蔣氏近被夫弟朱榮卿即阿四和欺凌不許歸寗昨偕乃兄蔣壽齡向之理論即遭毆辱當即控由南區提朱移解裁判所朱蔣氏供夫故十年向來守節現返母家突被所阴陳裁判勘供之下朱榮卿太不近情嚴加申訴諭以不准再向該寡嫂欺侮如違重懲 
　　垃圾夫之懶○垃圾夫俞四因貪懶將所挑之垃圾傾積於城脚畔形如土阜穢氣逼人昨被自治公所路政處查知將俞拘送裁判所訊實判戒責一百下以爲抗玩功令者戒 
[閘北]  
　　縱火非虚○住居天保里之安徽人張伯仁保險起火避不到案由蕭區長飭將張妻陳氏提案訊判繳洋二百元交保候查在案茲悉陳氏及袁鮑氏因無人担保區長　暫行看管前晚有張之鄰居錢恆夫顧其勳浦阿江等十二家公禀到局訴稱張伯仁素行不端去年困私造假票案經英公堂判押西牢一年釋出未久向祗保險五百兩近來加保至二千五百兩是晚起火時衆鄰往救閉門不納况火由後樓晒台旁起而該氏臥房 
 
 

Page 20

 
 
在前樓後係空房何致失火袁鮑氏係對門唐公舘己歇之傭婦亦非其親戚聞張現匿租界種種情節顯係放火請爲查究區長諭衆退去聽候查核 
　　燈夫姦拐○薛泉浦控四路三區路燈夫龔阿四姦拐其妻謝氏匿居夏家弄扭案請辦昨經蕭區長訊明判龔戒責二百下還押候辦謝氏給夫領回管束 
　　迷路待領○高阿仁年十三歲太倉人前日在閘北迷途由巡士帶局蕭區長諭令留養候家屬到案具領 
[英租界]  
　　淫棍便宜○福州路张巡捕房繙譯梅文熊控住居華興坊湖州人程志雲調戲其妻余氏向論被毆等情昨由捕房將程拘解公堂請究梅偕其妻投訴前情求究並由一百七十八號華捕上堂証明程等扭毆情形訊之程供在某洋行爲業被梅妻包車撞破衣服當向理論有之不敢調戲行兇乞鑒並由程母到堂代求寛宥王襄讞核供商之英翰副領事以程前因調戲婦女曾經公堂訊辦本應重究姑念伊母代求從寛罰洋三十元充公着帶回捕房繳洋開釋 
　　車夫昧良○東洋車夫徐賢根因將座客吕楊氏遺失値洋三千餘元之珠飾持向麥根路裕興押店内付質被探陳雲忠查獲當將人贓獲解公堂奉判徐押候原告到案再核在案昨奉公堂復訊吕楊氏投案證明所失各件求領中西官准即將贓交捕房轉給該氏具領着徐押西牢半年示儆 
　　串竊金飾○甬人陳量黃韓昌餘王阿三與婦人沈陳氏等近因串竊楊樹浦路六號洋人施鐵蘭値洋一千六百餘元之外國金飾各物逃匿温州地方經該洋人報請捕房轉禀公廨派差協探將男女四人移提來滬昨解公堂請究經王襄讞會同英翰副領事訊供一過判押候下禮拜提齊人証再核 
　　私售燈吃○楊綺州在哈爾賓路開設煙膏店私設煙榻售煙被包探王阿巧查獲將楊解送公堂請究據王探禀稱楊係虹口著名賭棍光緒三十四年間奉瑞前升道訪拏未獲現始獲案應請澈究訊之楊多推賴官 
以私售燈吃違章屬實着罰洋十元充公煙具銷燬並着交保候查明是否賭棍禮拜五訊核 
　　不理貨銀○英商祥泰木行控黃昌生不理貨銀三百二十六兩等情昨奉公堂質訊明白奉判黃交保折還原告銀三百二十兩着每月拔銀三十二兩限十個月淸理 
　　求死得生○李寳水因貧無倚賴前日午後在老垃圾橋投河圖盡由捕救起帶入捕房昨送公堂研訊據供貴州人來滬謀事不成川資用罄作此下策判送棲流公所留養習藝 
　　茶舘小竊○甬人陸阿根專在租界混入各茶舘内行竊茶客衣服被包探沈阿岳查獲吊出綢長衫多件昨將人贓解奉公堂訊實判陸押西牢半年贓候各失主分别認領　　過犯重來○過犯李阿毛陸鳴初均因復來租界由探查獲昨解公堂訊實奉判李押西牢一年陸押四月期滿均逐出租界再來嚴辦 
　　茶客聚賭○婦人金屈氏因在虹口開設小茶舘容留茶客聚賭被捕房查獲昨將氏傳案訊明判罰洋七元充公無力繳洋着改押七天賭具銷燬 
　　婦人賣煙○婦人沈陳因在裏虹口十二號屋内私售燈吃被捕房查悉將氏拘解公堂訊實判押兩體拜烟具銷毁 
　　撞得好○馬夫陳阿福控被同業章阿金撞壞馬車並撞倒跌傷一案由廨訊明判章罰洋三十元充公再赔原告洋三十元在案茲章已將賠洋交出惟罰款無力措繳昨由捕捕將章解案請示奉判改押一月示儆 
　　打得好○袁阿四因將毛洪南毆傷被捕拘獲昨解公堂請究奉判押候原告傷愈再核 
[美租界]  
　　米價漸平○北四川路元濟善堂開辦平糶售價每升錢一百零五文己記前報茲因 
市價鬆動自前日起减價五文昨日各米舖售出上等白米十元五角次等十元左右頭號籼米九元二三角次號八元數解云 
　　金戒官司○陳阿濤昨報捕房控唐山路某石匠硬借去金戒兩只今日途遇向討又被脱逃請爲查追捕頭准之 
　　索債起釁○陳阿林昨向王增發索債起釁在途互毆扭控捕房捕頭諭赴公堂禀控　　奔馬賠累○華記路正犬馬車行馬夫李永生牽馬過西華行路馬因受驚狂奔將姜阿福之東洋車撞壞車輪由捕併送捕房飭李償還修費 
法租界 
　　過犯行竊○前經公堂懲辦拍照驅逐出境之周連生今又改名李阿四串令沈阿二張老五李德仁行竊桂德福叫貨莊上茶膏三十六塊報由包探緝獲送廨請究聶司馬訊實判李阿四枷號三月沈阿二枷一月張李各押一月示懲 
　　一羣竊賊○馬秋江王永昌章榮泉沈金林李咸春田志奎等家先後失竊衣服烟筒等物甚多報由捕房飭探查明係陳阿金朝福生徐阿毛王紹興沈阿梅等賊所爲當即一併缉獲解廨請究經聶讞員提訊屬實商之白副領事判陳枷一月押三月趙徐王各枷一月押二月沈阿福薄禁一月分别示懲贓給原告領回 
　　移提兇犯○徐小珙在桃源縣原籍戳斃顧氏婦女私逃來申在電車公司學習開車事務爲該縣原差郭祥訪悉禀請本官備文來滬投廨移提即經中西官將徐提案詰訊郭祥投訴前情中西官會商判徐押候示核　　撞獲小竊○廖克琴前晚將朱阿福店門撬開行竊襪子一大包携贓出外當爲巡街捕撞見拘住送廨請究聶司馬以人贓并獲法難寛饒判枷號兩禮拜再押一月以懲 
[海上閒談（鈍根）]  
　　開會集議。維持民食者。上海之大商家也。囤積居奇。私運出口　者。亦上海之大商家也同是商家。而其存心之善惡。抑何大相懸殊哉。或曰。商家之心善惡至不一定。大庭廣衆則向義。持籌握算則思利。有今日在會塲贊成限制米價。而明日飾詞私漲。者矣。雖然。此特商界少數之敗類。而非可以槪全體。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徵文告白]  
　　海内文家如有以詩词歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[地獄開會歡迎徐仲魯傳單（愛）]  
　　啟者。徐仲魯爲陽間之巨惡。實則我界之愇人。當其一棒施威。擊死一人功還少。素來三指切脈。誤傷衆命惠尤多。設爲秉鈞之臣。其才豈僅禍蜀。原非臥薪之。傑其事竟學沼吳。（謂吳潤生）旣爲國法不容。陽間已難託足。何如鬼門直到。地獄藉得增光旣荷惠臨。理宜恭迓。用特舉秦檜作代表聲應氣求。倩目蓮爲導人。駕輕就熟。其所有歡迎禮節。備列於下。藉見地獄所崇尚。乃窮兇極惡之徒焉。 
一在鬼門關前紥就菜牌樓一座。 
一黃泉路上皆掛鬼燈籠共萬盞。 
一在孟婆莊備有瑜珈燄口之大宴。 
一請曹操嚴嵩及檜等三十餘人陪宴一入夜放燐火兼演鬼戲文鬼攤簧。 
一公贈匾額一方文。曰無雙毒手。 
一進地獄門時皆行一巴掌禮。一鑄鐵像一座於血汚池側刀山。上 
七月三十日全地獄代表 
秦檜謹啓 
[詠墨（臨湖）]  
　　記當初剔銀燈。重把眉兒掃。那其間似漆投膠。可憐自落烟花套。這磨頭多應是奴命招。全軀恐難保。香肌越消耗。看看捱過今年。捱不過明年了。寄語兒曹。好把芳魂紙。上描。 
[寳塔詩（左梅）]  
　　苦水大（讀作杜）弗好過。報荒甚多。百姓怨官府。紳董無可如何。奸商囤積居奇貨。各處搶得一塌糊塗。格殺令下。終是小民苦。 
海外奇談 
[新發明之建築料（掩耳）]  
　　法報載法國製造家魯郎。（譯音） 
新剏製造磚木之法。以木棉之屬。如敗絮破衣。廢棄無用者。撕碎揉爛。入機器製爲磚。用錘力搥之。俟其乾。則堅硬如石。鑿之不破火之不燃。用以築墻殊堅固。且能禦火。又用麥桿柴如法製爲木。能供樑柱之用。比尋常木植。着火較難。今 
魯郎君將以二物合建房屋一所於巴黎。核其工價。竟與常用木石所造成者。値廉三倍云。 
[電車上涕唾之重罰]  
　　有一法國人在美國紐約電車内吐痰。司機者見之。欲罰其一千法郎。或監。禁一年。法人自怨鹵莾。聽命監禁一年。 
[睡眠二時間之首相]  
　　法報載英國首相亞士吉司。每日睡眠時刻。從無過二時間者。其精神之充足。殊非常人所及也。 
纒綿悱惻 
[四禽言詩哀擄婦也（臨湖）]  
交交桑扈。交交桑扈。桑滿墻陰三月暮。去年蠶時處深閨。今年蠶時涉遠路。路傍忽聞人採桑。恨不相與携輕筐。一身不蠶甘凍死。祇憶兒女無衣裳。 
　　不如歸去。不如歸去。家在浙江東畔住。離家一程遠一程。飮食不同言語異。今之眷屬皆寇仇。開口强笑心懷憂。家鄉欲歸歸未得。不如狐死猶首丘。 
　　泥滑滑。泥滑滑。脱了綉鞋脱羅襪。前營馬上忙起行。後隊搭駝疾催　。行來幾里日已西北望　京在天末。朝來傳令更可怪。落後行遲都砍殺。 
鴇鴣鴣。鴇鴣鴣。帳房徧野當前呼。阿姊含羞對阿妹。大嫂揮涙看小姑。一家不幸俱破擄猶幸同處爲妻孥。願言相憐莫相妬。這行不是親丈夫。 
情天恨海 
[秋柳（驥道人）]  
　　春時曾鬭小蠻腰。頓改章臺昔日嬌風起易生搖落思。畫來難爲别離描。尚餘踈影遮雙板。未了閒情憶六橋。最是不堪憑眺處。夕陽喬木共蕭條。 
蘇寳湘詞史索題小影寳湘曾侍某太守。太守余詩友也言念舊情相對於邑。書 
[三截應之（埋公）]  
　　正是江城五月天。忍將影事話從前。河淸難俟桑田變。掄指匆匆已十年。 
　　淸才空憶黃山谷。綺夢難尋杜牧之。今日勞君索題句。不堪贈是落花詞。 
墜絮飄茵我亦驚。人生最怕誤浮名。靑衫紅粉都如此。每爲旁觀涕涙傾。 
[爲汪紉香女士題春病試粧肖影（埋公）]  
玉臺平白惹相思。瘦徧梨花一樹枝。燕子不來春事了。重門深鎖夕陽時。 
 
 

Page 27

 
 
髮長。垂地鏡生春。脂粉香濃細細匀。恰似琉璃屏。下坐搴帷重見李夫人。 
見見聞聞 
[上海十可嘆（愛）]  
　　善堂董事。吞沒捐款。外託好善之名。隱行肥已之實。一可嘆。各學堂敎習。多以不學無術之人充敎習。誤人子弟不少。二可嘆。奸商囤積糧食。高摾市價。致小民米珠薪桂。難以度日。三可嘆。體面大商家。特於隱僻處所開設總會。聚賭抽頭。四可嘆。紈袴子只知嫖賭吃着。遇善舉勸捐。掉頭不顧。五可嘆。戒烟爲自强之基。老年人難戒猶可原。少年亦因循不改。六可嘆。雉妓因不加禁阻。以致小家碧玉亦尤而效之。淫風日盛。七可嘆。庽租界華人。好爲游蕩爭鬧。不知自重。每每見辱於西人。八可嘆。菜市販夫。每以臭腐魚肉混賣。只顧利己。不顧害人。九可嘆。居開通世界。仍爲燒香禮佛建醮等不開通事。十可嘆 
[上海十可惡]  
　　車夫未至其命至之地。。即停車。及在半途訛詐。一可惡。衣冠中人。初至滬地。爲小便細故。中國巡警不念同種之誼。輙拉其髮辮過市。二可惡。説眞方。買假藥。人有疾病時。往購試服。百無一驗。三可惡。遊手成羣结黨。遇鄉人輒軋入茶館中。便詐强索。四可惡。冷街僻巷。穢布褻袴。汚穢雜物。充塞街道。五可惡。雉妓家娘姨。拉客不放。汚手漬人淺色衣服。及阻礙道途六可惡。花筵綺席。有俗客。有莽夫。吃醋爭風。翻碗擲盞七可惡。十字街頭及馬路轉角階沿上閒人植立。如木排然。行走不舒。八可惡。痰唾穢水。任意傾出門外。不顧有人行走。蘆粟壳西瓜皮。亦任意抛擲。九可惡。向售報人指購某報。他却時時以他報代之。不合主客之意。十可惡。 
[戲攷吳下健兒]  
　　黃金臺一名田單救王。又名搜府盤關。火牛大陣。樂毅伐齊。戰國時齊湣王寵鄒妃。信用太監伊立。耽於酒色。不理朝政。鄒妃伊立。欲害太子田發章。誣以戲妃。王大怒。囑伊立搜斬太子。太子聞信。夤夜逃出宫中。適遇田單巡街。隠於田單府中。伊立大索宫中。不得太子。竟至田府。單囑太子。改扮單妹模樣。搜府時竟被混過。伊立去後單及太子扮作兄妹進香。連夜出關。關吏再四查問。賴賄得脱。逃至即墨。後燕昭王使樂毅伐齊。一朝下七十餘城。都城失守。湣王被弑。鄒妃伊立。死於亂軍之中。賴田單出奇計用火牛陣大破燕軍。齊地盡復。太子返國即位。單亦位至上卿。譚呌天金秀山合演是劇。最爲出色金秀山去伊立。搜府時白口斬釘截鐵。一字不苟的是斵輪老手。神釆奕奕。能將奸閹身分。活演出來。劉永春郎德山輩。白口尚可。做工檯步。弗如金遠甚。呌天則做工老當。神情周到。而尤以踢燈時。最爲得勢。唱至。（回頭再把千歲請）一躬到地一請字抑揚頓挫。有餘不盡。眞有三日繞樑之槪。盤關時形。容盡致。尤可作貪鄙關吏之現形。記也。 
小説 
[短篇駢文小説風流案（定夷）]  
　　由是燈前月夜非止一朝。陌上桑中已成半載。援張敝之筆。竟爾畫眉。　薜氏之箋。偶然和韵。有時良宵過訪。不禁倒屣以趨迎。雅意相投。未免牽衣而並坐。始或饋檳欵茗。旋即握雨携雲。茉莉叢中。暫作鴛鴦之帳。太湖石。上權爲翡翠之床。輾轉方殷。人影昂昂突至。歡娛未幾。履聲槖槖隨來。生固疑是主。人女亦驚爲叔父。當塲一呌四壁同聲提解仁台。共罹法網。噫嘻。峰蝶無媒交接影。何至斷梗浮萍。鸞鳳有意兩和嗚。全仗牙床錦被。夫女。有家。而男有室。本是人情。織爲女而牛爲郎。註成天牒。苟桃已蕡實。紫綃之慕何來。梅已傾筐。紅拂之奔安至。而儒則椿萱並謝。慕春。燕之雙。。飛鳳則叔嬸俱存。悲秋鴻之孤唳。男女之婚嫁愆期。彼此之情懷燕暱。按律均應治罪。開忱敢籲原情。誠使三星在上。秦樓之月重圓。兩美當前。　浦之珠還合。則他日之蘭孫桂子。皆沐今朝之甘雨和風矣。供語非虚。陳情是實。 
令閲其供。笑而恕之。亦以駢文爲判。 
詞曰。勘得王大儒。成童舞勺。名列東膠弱冠談經。位尊西席。不　馬融之。範。轉偷韓壽之香。啟北門而蕩乃春心。神迷楚岫。踰東家牆而摟其處子。夢繞陽台。晝靜花明。隱鑽玉樓之春色。氈寒。漏永潛。披繡户之薰風。士也。不良。昧攀龍之素行。人而無禮。愧相鼠之有皮佻撻是矜。廉隅弗飭。宜力加以笞撲。用垂戒於宫墻。陳彩鳳年已及笄。許嫁而遽亡所託。身猶待字。擇偶而未得其歸。會遊綺陌。遂誘狂童。路隔桃源。爰設漁舟而待渡。墻高柳徑。不驚龐吠以招來。問字爲。媒雅類宫人之題葉。執經適館。竟同卓氏。之奔琴。旣不能節比松筠。復甚至行虧珠玉。隱情敗。露辱及雙親。穢節彰聞。禍罹。三尺。亦宜嚴加桎梏之戒。永絕蕪眤之私。陳鴻撫哲兄之女。自可比兒。負癡叔之名。不爲相士知女心之匪。石歸妹愆期。昧姆敎之當嚴。閑家無。則紫燕啣泥來畫。棟未知柳巷情深。杜鳴。啼月出疎林。不謂花梢露。冷縱狂鶯之顚倒。戲擲朱榴。任雛鳳之翺翔。擅離丹穴。應悔藩籬之勿設宜慚。幃薄。之不修遽而鳴官竟匿食言之。咎公然解究。並忘。引盜之由此直。自毁其聲名。而復隱慚其手足。是目疎於防範且更拙於斡。旋本縣當。堂鞫。詢盡得根由。據案推詳。頗深憐恤女貎固芙蓉如面。郎才。亦錦繡爲。腸。當年。共被謪。瑤京此日應重偕鳳侣。而時非七夕。漫思。偕鵲渡。銀河。境判層霄。妄冀。乘槎登月府宜。乎風流道。忽障雲屏。而温柔鄉。頓成苦海也。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
