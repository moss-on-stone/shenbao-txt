# 1903 - 295 - 4910966

 

Page 1

 
 
[勸募山東四川兩省急振] [  申報館恊振所啓]  
　　山東利津縣南岸漫决費縣平陰范縣東阿等處臨黃民埝衝决無仔漂没資糧淹斃人口其數幾若恒河之沙東平縣一帶被淹至四五百村烟臺大水傷人尤多徧地哀鴻慘難言狀川中蒼溪縣又复蛟水爲患全城老幼盡被漂流水勢順流而下因之順慶合州等處均爲洪流所灌一片汪洋驚濤賅浪之中但聞婦哭兒啼無從挽救現經兩省馳函告振求補瘡痍我南中不乏好施樂善之人賭此災情能無動念伏祈慨施仁術急解囊金憫民命在呼吸之間體修德必獲報之語量力捐助多寡從心俾災民得彼岸誕登皆出自仁人君子之所賜馨香聽祝迫切不遑敬此豦求諸維德鑒 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[論地方官宜明交涉之道]  
　　古之爲官者刑名也錢榖也二者能理而職分已修矣今則刑名猶是錢榖猶是而事更有難於刑名錢榖者無律例之可援非情理所能喻徇之而欺凌無已拒之而决裂堪虞則如近日中西交涉之案是已夫西人航海來華者非經商卽傅道雖不免挾其國勢之强盛藐視華人而公法約章究尙有所遵守特華官短於才識見有牽涉西人之事不問情之� 
虛實理之是非一惟求媚爲主而西人乃得售其術而彼莠民之窺見其隱者亦遂藉西人以持官之短長論者以爲西人專恃勢力欺𫉶我地方官豈知地方官之受其欺𫉶者實由未明公法約章所致然則卽謂欺𫉶之者非西人欺𫉶之� 
而實華官自召之也不觀安徽省鳳陽東流二事乎鳳陽府通判周别駕朝霖於葡萄牙商人畢士克之入境也查得並無護照有違約章禀請上憲照會該管領事官傳諭禁止使不得遂其包收釐税之謀是明於約章之效也東流縣某大令旣許拔貢生金某倩某西人出名集股在金家灘採煤復以朱姓祖墳有碍與金齟龉金遂倩甲乙丙三甬人效西人裝束賄通藩署書吏札飭提朱訊辦甚至因朱延不到案至縣逼迫突掣所持本棒猛擊公案致棒内所藏小刀躍落於地大令始勃然大怒飭將甲乙丙執獲押解省垣其受愚也不知約章之失也明於約章者雖真爲葡萄牙商人折之以理不難遣去也昧於約章者一見僞西人卽張皇失措幾致屈枊良民然則今之百里稱侯一麾出守者可不深明交涉之道因應之方乎夫爲官而至爲西人挾制甚至假托西人以相挾制庸惡陋劣固爲識者所鄙夷然自拳匪變亂以來朝廷知民氣之不平由於不肖官吏任情抑勒所致特頒綸綍誥誡諄諄俾各州縣觸目警心遇有民教齟龉之端細意推求務持公道卽彼國識時俊傑懲前毖後亦以持平辦案相朂而不願華官之偏護其國人探本窮原洵乎弭禍之良䇿無如今之府廳州縣才猷練逹處事明决卓然不爲異議所搖者寥寥不可多得而胸無主宰闒茸　預一見案中涉及教士西商輙目爲棘手不惜如其欲以相償環顧身膺民社之人若此者比比皆是卽間有一二能吏亦苦國勢日弱敵𦦨方張委曲求全冀息其喙坐使國體漸失民心漸離而地方官辦事之權亦幾不能自主是則朝廷雖朂以聽斷平允西士亦以此爲言其如地方官之見理不明不能勝任愉快何猶憶今春有教民朱其文者竊得敎士步惠廉君名片函致寶山縣署欲以傾陷其仇某甲已由縣主某大令提案訊懲盡如所請辦理矣後經步君查悉急向剖陳釋甲懲朱事乃大白此雖由朱之性成刁惡而某大令卤莽之咎亦百喙難辭矣夫寶山距上海非遙某大令卽有愧循良於近日中外事情亦當稍有見地而猶不免爲無賴教民所愚弄無怪東流之覆轍相循也雖然鳳陽固與東流同𨽻皖省者也得周别駕主持其間而葡人卒俯首帖耳以去以視東流某大令之窘於一二僞西人相去遠矣然則爲官者惟是刑名錢榖日夜孜孜曾不將公法約章悉心稽考以是爲職之已盡恐不足爲今日通權濟變之才也 
[本館接奉電音]  
　　昨日午前九下鐘時京師友人飛電傳來旨一道敬謹譯登○九月初八日内閣抄� 
奉旨河南正考官著于齊慶去副考官著劉福姚去欽此 
[電傳　　宮門抄]  
　　昨日午前九下鐘時京師友人專電告知本館云九月初八日皇上召見軍機大臣及載昌 
[未便弛禁]  
　　英京倫敦來函云傅聞英日兩國駐美使臣申報政府謂日前收回禁止軍火入華之事頗不合宜因此事未經各國公同議定故不應遽爾施行也 
[俄人詭謀]  
　　香港循環日報云俄政府議定凡兵士之設戍亞東各處者差期届滿不准遄回此蓋有深意存乎其間緣俄兵之差滿者每年約四五萬人若以四分之一留駐亞東則四年中卽可得備後兵五萬人左右矣 
[鐵路將興]  
　　金陵訪事人云寗鎭鐵路應開軌道前經原任南洋大臣兩江總督劉忠誠公會同督辦大臣盛杏蓀宮保札委江蘇補用道潘芸蓀觀察勘定立標繪圖貼説呈候察核在案去年宮保乘由滬赴白下會議商約之便循途履勘一周邇以觀察别有要公遂會同兩江總督魏午帥另派沈期仲觀察佺爲路工監督延外洋工程師格林森承造軌道某日格林森親赴省垣謁見午帥旋率同洋匠次第踏勘大約不久卽將興工矣 
[准米出洋]  
　　香港循環日報云八月某日廣東善後局牌示准商人運米出洋略調照得南海増城香山等縣所出絲苗銀粘等米賢細價昂民間甚少購食歴係販運出洋爲舊金山等埠經商僑庽粤民食用本地食米向頼安南� 
 
 

Page 2

 
 
𨙕羅洋米及蕪湖鎭江米商源源運濟故粤米出洋相沿已久禁令亦所難及本年各屬早晚兩造尙稱豐稔米價漸平值此餉需支絀自應因時� 
制宜招商准其照案販運每年仍以五十萬石爲率每米一石計一百斤抽捐經費一圓其榖石一項向辦减半每多取巧現定每榖百斤並抽經費八角賖詳明督撫憲察核並請札飭九拱兩關稅務司遵照先行照案開辦帶抽經費外合行牌示仰米業諸色人知悉爾等如願額認辦運出口米石立卽妥議章程出具保結具禀本局以憑核詳給發示諭辦理本局收禀給諭向無絲毫費用如有藉端需索准卽指名禀究按近日廣東米價翔貴如前而宫中忽又招商販運出口將來米價不愈至貴不可言乎晨不敷則人心易於搖動廣西亂事殷鑒非遙竊願當道者三思之也 
[調員剿梟]  
　　兩淮泰屬某塲梟匪拒捕致鹽捕營砲船鄭孫等哨弁受傷并失去陸勇六名查無下落等情已紀昨報兹又得揚州訪事人來信云肇事之處名大邰莊與興化縣接壤當經縣主某大令將受傷人一一騐明緝獲梟黨四名羈禁諸縣獄一面延傷科醫爲諸弁敷治其間旣而鄭孫傷勢過重相繼殞命本月初二日運憲恩新甫都轉將南洋續備新勝水師營管帶兼統新勝虎字營徐寶山都戎電調來揚擬令挑選精壯若干人星夜飛馳往剿務將爲首滋事之匪擒獲以便嚴懲 
[巨梟又獲]  
　　金陵訪事人云大江南北梟匪縱橫迭經兩江督鹽憲魏午莊制軍札飭所屬文武各官先後拿獲若干名兩次訊明斬决其收禁候辦者尙有三四十名本月初一日某營統帶又飭弁押解巨梟一名至督轅鐐銬重重置諸囚籠用八壯漢舁之以行四圍環以營兵數十人制軍飭發上元縣獄中收禁有知者謂此梟身材雄偉氣宇軒昂係匪首曾國章之前部先鋒近日獲諸亳州旅邸想一經訊實卽將明正典刑矣 
[粤闈多弊]  
　　香港循環日報云此次粤闈有試卷數本被人塗改以致文理不通事經内提調查知將經手書吏嚴行究治旣而闈中忽� 
失去三場試卷十六本提調及監試督同搜檢得以搜出六本尙少十本立提彌封所書吏八人嚴加訊鞫旋將四人發交南海縣監禁四人發交番禺縣監禁棘闈嚴肅之地而弊竇竟如此之多殆由闈姓棍徒從中作弄歟 
[觀察閲隄]  
　　鎭江訪事人云今夏江潮盛漲瓜洲三汊河一帶農民因防護隄岸將往來清淮楊鎭之各小輪船撃毁官中幾費脣舌始得免於後言刻下江潮漸退各小輪船依舊開行日前常鎮通海道兼鎮江關監督郭月樓觀察奉兩江總督兼理鹽政大臣魏午帥之命親赴揚州盤查運庫順道至三汊河查勘隄岸工程擬於岸内另築一長隄以護農田而免紛擾� 
[浙省官場紀事]  
　　杭州訪事人云部選石門縣學訓導梁廣文念慈安吉縣學教諭王廣文佐諸暨縣學訓導金廣文承廷相繼禀請考騐經新任撫憲聶仲芳大中丞定於九月初五日傳至撫轅局試以便給憑赴任○平陽縣知縣鄒崝山大令前經護撫翁筱山方伯奏參革職遺缺委候補知縣胡大令商麟接署○中城警察總巡陳大令汝霖現屇期滿由局憲委候補縣周大令慰曾接辦○撫轅文案某大令另有差委由聶中丞札委候補縣劉大令如輝承乏○雲和縣某大令因事開缺由藩憲委候縣補黃大令士懋署理○江干釐局總辦楊太守寶銘現届期滿藩司委候補府蔣太守德璜接辦 
[潤郡官塲紀事]  
　　鎭江訪事人云駐防鎮郡之南洋續備新勝水陸各營管帶徐寶山都戎於月之初六日飭麾下某弁親率師船駛往天星橋下游巡緝梟匪○儀徵淮鹽總棧蒯禮卿觀察赴蘇事畢於月之初五日乘舟過京口拜會各當道翌晨楊帆上駛遄返儀徵 
[吳郡官場紀事]  
　　蘇州訪事人云正任金山縣知縣蔣瀾江大令清瑞前經上憲調委闈差現已事竣旋省藩憲效述堂方伯於本月初五日懸牌飭回本任供職大令卽於初六日趨詣各憲轅禀辭初七日啓行赴任○署陽湖縣馬蹟司巡檢丁少尹憲顔一年期滿藩憲效方伯於本月初四日牌示以儘先補用巡檢汪聿桐輪委署理○嘉定縣典史迮少尉世輔署事期滿效方伯牌示以分缺間補用未入流壽紹琳輪委署理○川沙撫民廳司獄陳參車其瑞署事期滿效方伯牌示以分缺先補用巡檢胡澄江輪委署理○蘇省警察督辦一差現經上憲遴委候補道陳觀察兆璜接辦觀察奉札後卽於本月初六日到局視事○調補蘇州府知府前署松江府知府許子原太守祐身於本月初六日飭丁詣各憲轅禀謝飭赴蘇州府新任○吳縣知縣李紫璈大令於本月初六日下鄕查勘秋成並閲視圑練○南路一叚警察捕員現經上憲札委候補主簿雷少尹星樵接辦東路三叚則委候補巡檢陳少尹盛鈞接辦二少尹均於本月初六日禀謝到差○駐紥鎭江勸辦山東工振捐之候補通判善� 
通刺祥於本月初五日因公來省謁見撫憲恩藝棠大中丞○候補知縣李明府光乾經上憲札委蘇州府署發審局帮審差已於本月初四日詣局視事矣○候補同知黃司馬琪經上憲委辦五厙釐局事宜於本月初五日禀辭赴差○署臬司朱竹石廉訪考試同通州縣八月分月課已在九月初五日出案計超等五員李葆鈞徐光煦胡榮劉歌雅宋殿元特等八員李凌雲高鴻飛魏本立馮詠芝丁樹曾游錫龍楨興臧毓麒一等十六員二等十八員 
[甬江雜事]  
　　寗波訪事人云浙江台州府屬寗海縣閙教首犯王錫同事後避匿他方未經緝獲現經寗紹台道惠觀察高懸重賞如有能將王拘獲者犒以銀三千兩前者甯屬開辦烟膏捐曾由總局憲委員編查造册現在查核捐數逐漸减少爰特另委他員重行查察照此次查定之數限一年内只准閉歇不准添開如有隠匿等情察出重究日來已由府尊白幼三太守出示曉諭矣○鄞縣下忙錢糧經周少軒大令定期八月朔開徵迄今完者甚屬寥寥因於某日將各差此較以别勤惰 
[瀼溪漁笛]  
　　宜昌訪事人云郡城土藥烟膏局總辦錢觀察現届期滿上憲檄委朱觀察會之前來接辦八月二十三日朱觀察乘大阪公司之大元丸至宜隨卽入局視事○江陵縣熊明府查悉南門城樓上向供武聖像歴年已久房屋失修殊不足以壯觀瞻而崇廟貌因傳諭紳耆向鋪戸勸募捐欵興工修理迄今數月已煥然一新矣○宜地籌興警察仿照省城所訂章程招募勇丁六十四名凡年在二十歲以外三十歲以内者皆得報名候選其有身體虚弱及素染烟癖者槪不錄用 
[邗水秋漪]  
　　揚州訪事人云兩江總督兼理鹽政大臣每届九十月間例委監司大員一人捧檄至揚盤查運庫兹者魏午莊制軍搬飭常鎮通海道兼鎭江關監督郭月樓觀察就近盤查觀察遂於本月初二日鼓棹來揚遵章查騐隨由運司恩新甫都轉邀入後堂小憇次日卽楊帆南渡○八月二十九日爲郡紳陳巽卿觀察之太夫人卽六舟中丞之德配八秩榮慶兩淮運司恩都轉以次各員均衣冠往祝箸纓薈萃輿馬� 
駢闐備極一時之盛 
[雙旌並發]  
　　正任松江府知府調任蘇州府知府許子原太守與新任松江府知府丁次軒太守因於日前來滬昨日命駕赴道縣各署 
 
 

Page 3

 
 
辭行至晚間同舟往松郡聞丁太守擇吉本月十一日接篆許太守交卸後至二十二日卽須馳赴省垣接受蘇州府篆 
[粤撫來滬]  
　　新任廣東巡撫張安圃大中丞於昨晨七下鐘時由漢口乘招商局江永輪船來滬下碇小東門外金利源馬頭道縣各官均往江干迎謁中丞以次接見隨命駕入美界北河南路天后宮後出使行轅午後命公子季才孝廉赴各署謝步少選欽命商約大臣吕鏡宇大司空親詣行轅拜會中丞延入廳事茗談移晷一楫興辭 
[局員更調]  
　　本邑南市二十三七鋪巡防局員韓仲甫二尹奉蘇松太兵備道袁海觀觀察調辦洋涇鎮巡防局務所遺二十三七鋪一差委大東門稽查委員李二尹浩接辦遞遺大東門稽查差委前二十三七鋪巡防局員邱友林二尹接辦 
[盜犯正法]  
　　行劫浦東高家行同德典鋪之盜犯張得貴潘桂友王春林李竹軒金行明李瑞生朱金全熊桂山八名先行拘獲經縣主汪瑤庭大令訊明申詳督撫憲旋由督憲魏午帥札飭蘇松太兵備道袁海觀觀察親提勘訊以張得貴潘桂友王春林李竹軒四犯情節較重電請午帥准就地正法其餘金行明等四犯從輕擬辦昨晨道轅奉至午帥批回著照電辦理觀察因卽札行至縣上午鐘鳴十有一下大令飭丁持名片請城汛周鑑之千戎率領馬步兵若干名䇿騎赴署隨傳齊通班差捕提四犯至案略訊數語喝令如法捆縳押赴大南門外桑園左近校場處决梟取首級四顆解往犯事處懸竿示衆 
[隹節停訊]  
　　昨日爲法界公廨訊案之期讞員魏蒓塢大令以節逢重九佩萸采菊允宜共賞芳辰因飭家丁咨照捕頭暫停訊案蓋亦遵向章也 
[火警續述]  
　　英界火警已詳昨報茲悉起火者係南京路南首萬和木器號隨經救火會各西人救熄衹燬去牀一張餘未殃及然左右鄰居已飽受虛驚矣 
[上海官塲紀事]  
　　留申差遣之江蘇候補巡檢邱幼林二尹昨奉蘇松太兵備道袁觀海觀察札委大東門盤查差隨卽詣轅謝委○高昌廟巡防局員馬午橋參軍丁艱交卸刻由道憲袁觀察札飭三林塘巡防局員孫庚梅二尹往承其乏昨日二尹詣轅謁見並赴上海縣署　謁縣主汪瑤庭大令○江蘇候補同知黃小雲司馬候補直𨽻州知州王子仲直刺試用知縣郝子祥明府均於昨日由省來申先後至縣署投刺拜會 
[上海縣署瑣案]  
　　新閘太陽廟巡防局員某君移送周桂芳控唐玉林縱火搶物一案至縣前晚縣主汪瑤庭大令升堂研訊周供稱小的家住梅園耕田爲業本月初五日夜半姪兒大呼披屋内柴堆上火起小的聞聲而起急開門呼集各鄰襄同撲救忽有四五人奔至聲稱救火闖入寡嫂房内攫去衣箱一口小的見火勢正烈延及正屋急於施救不及追拿幸由鄰人奪獲衣箱人則均被逸去迨後火熄在屋外拾得火紙始知實被匪人縱火劫物憶及日間有一人屢至門前窺探爰約同鄰人四處搜尋旋在附近船廠旁見其人潛伏黑暗處盤詰之下不認縱火因之送局移案請卽訊懲地保王順奎禀稱是夜火災時小的並不知悉次晨始由局老爺傳入局中面諭一切查船廠内前已屢次被竊今獲此賊定係縱火之人叩求究辦其人供小的姓唐名玉林青口人於七月某日來滬訪叔不遇川資用盡不能歸家日在河邊行乞夜則露宿船廠之旁鄕人疑是竊賊獲解案下叩乞開恩大令核得縱火無憑飭將唐押候查明究辦○鹽城縣人張大錐子控高關寶縱令其妻邵氏與妻調笑致妻氣忿自經一案大令兩次訊供知高已出洋銀四十元爲大錐子之妻棺殮費且高妻邵氏供明只與張妻嬉笑並未口角遂飭將邵氏暫交官媒看管前晚飭提復訊大錐子仍乞伸寃高夫婦供詞執定如前大令判令高再出洋銀三十元給張領棺埋葬不得再生枝節兩造各遵斷具結而退 
[分發人員騐看名單]  
　　新海防例掣籖分發郎中孟廣善直𨽻員外郎杜崇祺江蘇花翎滎康廂黃滿主事劉良潯江西� 
中書科中書李沛霖直𨽻内閣中書王秉權浙江國子監學正學錄張爲霖四川知縣朱遠縉廣西張杰直𨽻鹽大使李彬雲南○新海防例指省分發道花翎二品頂戴李光湖南江蘇左念貽湖南江蘇盧維慶廣東福建花翎王龍詔湖南江蘇知府賀昌期四川貴州花翎何爲儒山西河南馮斆典江蘇浙江同知關炯湖北江蘇裴景元安徽山東龔積炳安徽山東直𨽻州知州邱崧生江蘇直𨽻瞿鴻禮湖南江蘇通判劉增厚順天河南胡嘉猷安徽湖南直𨽻州州同歐秉鉞廣西廣東張成梁廣東湖北知縣李肇璇直隸河南金作礪廣東廣西謝樹彬廣東江西王世鈺直𨽻甘肅劉清浩直𨽻山西朱福年廣東廣西唐光祖湖南安徽劉貽詮湖南雲南王翊清山西湖北方大芝湖南廣東柏義鈞湖南廣西莊炎江蘇廣西許蓉鏡江蘇湖北楊宗漢貴州四川羅綱紀江西安徽苗德垕江蘇河南黃葆瓊河南山東黃葆璋河南四川馮景吾陜西甘肅劉耀廷四川河南嚴尊陜西山西袁世同河南湖北蔡煥𩗺江西安徽盛寅懷江蘇湖北汪錫璜安徽湖北殷安民浙江湖北孫庭蘭貴州四川莊重江蘇福建孫家麟安徽福建鄧廷楨江西廣東陳澍湖南安徽曹述浩湖南安徽陳以泰江蘇浙江牛居斗山西陜西陳學芳湖北浙江鹽大使賈國澄諶鴻寶湖北兩淮魯紹曾浙江福建布政司經歴王鏞江蘇安徽布政司理問許寶綬浙江江蘇州判陳元愷河南湖北府經歴劉茂桐直隸貴州陳永修順天山東高翔龍山東直𨽻蔣承炤江蘇直𨽻徐承霈江蘇甘肅縣丞袁承恕直𨽻山西范振鵬直𨽻河南馬德誠順天河南熊其光廣東四川熊廷標廣東四川劉象曾直𨽻山東鄭鼒湖南江西李　湖南甘肅許廷綬湖北江西朱延祚湖南山西陳汝瑴江蘇山東隆勳正白北河吳熾孫江蘇江西唐文源浙江福建劉承漢四川貴州楊文炳浙江江蘇李昌祿浙江直𨽻席祖沛四川湖北俞同愷浙江福建鹽知事陳宗海湖南兩淮府照磨黃金綬江蘇安徽宗完璵安徽廣東州吏目張玉鐸奉天直𨽻按司獄白家榖湖北安徽 
[八月分教職單]  
　　教授直𨽻大名王麗堂河間湖北黃州劉家琨漢陽俱舉廣東雷州馮永圖廣州甲正諭河南睢州郭之　衛輝舉陜西耀州張佩榆鈖林廪綏德雷振林西安吳堡葉成章興安俱舉訓導直𨽻曲陽張瑞同河問順天懐柔張際唐永平俱歲直隸武强丁景慶順天山東高苑李星房武定西汧陽文煥章西安藍田任垚榆林福建永福傅步雲泉州廣東徐聞梁爾恕南雄四川蒼溪張調鼎重慶俱歲江蘇贑榆陸宗源太倉江西龍泉黃儒恩九江廣西容縣朱慶冠鬰林俱舉復諭山西繁峙陳夢齡潞安四川内江馮書潼川俱拔浙江宣平任士杰寗波附復訓直𨽻景州謝霖皋順天山西鳳臺張寗莪平定撩州孫國治太原廣東博羅劉芝榮潮州俱庫河南衛輝萬道正汝寗附江西吉安石仕瑩饒州增湖北施南黃澤深鄖陽拔 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續刑部主事陳銘三主政日新所訂江西醫學堂章程]  
　　一專門可以名家衆長不能兼擅古來醫學　有　　　　之目果能事務一科較勝務廣而荒惟體用之學爲各科所同永宜熟悉一爐鼎一家爲中醫鍊藥之法實西國化學之原中國醫書除升降丹外法已失傳宜採化學以補丹房鑑原寶藏論諸家之未備一醫家治病原有引導一法載之病原頗詳宜採道藏内典以補之一古人治病針灸藥方並用左傳載秦醫攻之逹之藥之之説謂火以攻之針以逹之也九針之法通於神明三年之蓄見諸孟子不必虚用藥餌也此法未盡失傳果有能者宜延爲敎習一目科辦症莫詳於西醫實非龍木鏡微諸書所可及宜採其説以補中學所未備一喉科病爲至瞼而醫必求速非藥素備器素蓄手法素熟者不能施治宜先具器藥一婦科調經胎產治與男異青主重補永明專攻見地各殊法宜兼習惟西國收產用醫士雖較穏婆爲善中國似不可行然測度產難諸法實勝中國擬易以女醫習之一兒科以錢仲陽爲最精聶久吾夏禹鑄諸書亦宜博覧此科四診皆難宜專習之一正骨科藥宜預備器宜預置營壘以此科爲先宜專習一瘍瘡科病名繁藥品僻針灸之效速於藥宜專習一祝由科醫家之禁氣術也午貫之法載之周禮善用之則爲教主之耶穌不善用之則爲黃巾之張角學宜區别一服食一家醫學之養生術也素女經尙有四季用藥之法本經上品皆無病可服之藥也醫學亦宜留意一痘科宋以前此病尙少至錢仲陽始與麻疹同立治法國初種痘術出藥主温補大異前規今則以牛痘易種由是温痘一症多致誤治牛痘局宜專究其理一醫學與諸家之學異者諸家可乞靈書卷而醫學必實究病情蓋讀書而不歴診知而難行歴診而不讀書用而無當必多讀書多歴診方能確見真知一四診之法細入毫芒偶一致誤性命隨之紙上之空談萬不如病情之實效西國名醫所以必出醫院者謂讀書歴診卽在一地不必空用懸擬之思庶足以收觀摩之益一醫學歴診必兼醫局或附近醫局庶教習診病之時可以將病者致疾之由立方之意療病之理教學者一教習治病先切病人之脈再令學者診視教習從旁指點務令學者確有心得章程尙未告畢仍於明日續登 
[局員被控]  
　　蘇州訪事人云連日代理蘇州府知府田紹伯太守提訊蘇城落地捐局委員張明府被常州客商汪某上控吞没巨貨一案迭訊四堂尙未定讞 
[上海保甲總巡局紀事]  
　　昨日城廂内外保甲總巡兼清道局員朱森庭明府命駕往各叚稽查所設太平水缸有無破碎隨諭令地甲雇人滿儲清水以保無虞○昨日保甲總巡朱森庭明府命十六鋪地甲將境内各栅夫暨司更人造具花名清册呈送至局以便傳齊騐看蓋將辦理冬防也 
[馬路工程局紀事]  
　　日前上海縣署差役顧陞奉諭至南市平陽樓茶館拘獲某案要犯張阿弟浦阿全兩名某號巡街捕指爲違犯馬路工程局章程致被拘解捕房捕頭將張浦管押顧開釋及縣主汪瑤庭大令得悉情形卽函致工程局請總辦翁子文太守將所押張浦二人歸案嚴究詎知二人已由陳華華等人保去因勒令捕頭責成華華交出昨日大令將情面禀蘇松太兵備道袁海觀觀察觀察嚴飭太守從速送縣太守不得已著捕頭拘獲華華及奚相蘭浦丫頭一併移送縣署請大令訊明勒追○日前某號巡捕查見寶豐水果行有水果兩件堆積馬路中告以從速搬移突被行中人郭阿炳等攢毆致將號帽對時表失去旋由衆捕帮同拘獲行兇之郭及蕭阿吉沈阿合戴船必馬星巖五人解入捕房禁押翌日捕頭輔解馬路工程局總辦翁子文太守倩襄讞委員黃衡堂二尹訊知巡捕被毆受傷未便訊斷命移送上海縣署請縣主汪瑤庭大令騐明核辦 
[英美租界公廨晚堂瑣案]  
　　李琦章控其子安樂縱令媳婦王氏任情違忤等情前晚讞員鄧鳴謙司馬升堂研訊李琦章供稱小的年五十有七前在某卡當簽手邇因老病辭差兒子偏聽媳婦之言不肯養贍叩乞嚴懲安樂供稱小的在華盛紡紗廠爲巡丁與妻王氏同居父親另居他處不敢違忤求賜宏恩王氏所供與安樂相同司馬著具按月貼父洋銀三元不再違忤甘結當堂向琦章叩頭然後開釋○甬人董龍賢控姪孫阿法借錢不還向索行兇等情前晚司馬飭提訊詰董供姪孫阿法前向小的借去洋銀七十元迄今本利無著向之婉索竟敢行凶求恩追究阿法供稱小的實在無力現願將甯波原籍房屋一間作抵叩乞飭遵司馬判令將房屋抵洋銀二十元餘欠候補提原中葉姓到案訊追阿法押候交妥人保去○羅陸氏控張李氏誘拐養媳等情司馬升堂研訊羅陸氏稱養媳阿香被張李氏誘去不知所之求恩訊究張李氏供小婦人並未誘拐實遭誣指司馬以證人未到飭將張李氏暫行管押 
[英美租界公堂瑣案]  
　　偷兒許小狗行竊某洋行内紫銅報由包探李星福拘獲詰知職已售與南市李雲甫因禀由讞員鄧鳴謙司馬函請馬路工程局拘李歸案訊究隨商之英總領事署繙譯官迪比南君飭押候禮拜五訊核○某米行主袁中來置有馬車一輛匿不輸捐昨爲某號西捕查知訴請捕頭遣包探趙銀河傳送至案禀稱小的查得此車漏捐已歴九月司馬判罰洋銀九十元仍著輸捐領照○陳阿二在某洋人處服役洋人失去金質對時表一枚疑陳所竊報由包探倪順泉獲案請追司馬飭押候查明訊核○騙子許芝寶串同不知其姓之莠黨翔雲阿順等人向曹金海騙取小洋銀二千二百枚報由包探竇如海拘許解案禀稱翔雲等人現已逃匿司馬判令將許責三百板發押捕房兩月仍著緝拿其黨○董阿亭掩入陳利亭家竊取紙二百張經包探陳金標獲案請懲司馬判責二百板○中和棧接客入朱洪發引王鳳䘵至棧中止宿不知如何失去皮箱一口内有寶銀六綻洋銀若干報由包探王長桂將朱拘獲連棧主送請追賠司馬訊詰之下以悮在棧中司帳人王文彩飭管押追償昨日王探禀稱棧主已賠洋銀二百元王自願罷訟是以解請核奪司馬飭將文彩及朱開釋 
[法租界捕房紀事]  
　　英界居民吳福齋向某甲騙取金鋼鑽鑲金之戒指三枚事發被控避匿吉祥街金裕興客棧昨日英界捕頭派令中西包探投法界捕房訴知一切隨協同某包探前往將吳拘獲押候解送公堂禀請讞員魏蒓塢大令訊明然後解歸英美租界公廨○車夫某甲應人之雇裝運牛肉過租界巡街捕見已餒敗拘入捕房捕頭命罰洋銀一元○小竊某乙竊取某姓家洋傘一頂被包探拘獲送人捕房捕頭令押候解送公堂禀請訊辦 
[美租界捕房紀事]  
　　昨晨妙手空空兒王義甫潛入惠斯天林路第四號洋房某西人家行竊西衣携之而出適爲包探倪順泉所見拘入捕房捕頭令押候解送公堂禀請讞員鄧鳴謙司馬訊辦○積竊張林青前因犯案收禁提籃橋左近西獄前日忽在獄中患病而斃經管獄人告知捕頭捕頭查得並無家屬在滬令地保轉報某善堂備棺收殮 
 
 

Page 10

 
 
   
 
 

Page 11

 
 
   
 
 

Page 12

 
 
前往料理闈務兹定於七月二十四日隨帶關防自蘇州省城起程前赴江寍其巡撫衙門日行事件照例飭委署蘇州布政使效曾代行代印遇有緊要公事仍包封遞至奴才行次核辦所有奴才由蘇赴寗辦理監臨事務起　日期理合恭摺具奏伏乞 
皇太后皇上聖鑒謹奏奉硃批知道了欽此 
總兵劉奏報出洋督緝日期摺十四日 
記名提督廣東碣石鎭水師總兵奴才劉永福跪奏爲恭報出洋督緝日期仰祈聖鑒事案奉上諭嗣後沿海水師各提鎭著於每歲出洋時具奏一次俟出洋往返事畢卽將洋面如何情形據實具奏欽此欽遵在案伏查廣東碣石鎭屬洋巡向分上下兩班每年自正月初一日起至六月底止輪值奴才轄屬平海營叅將上班統巡自七月初一日起至十二月底止輪值奴才下班統巡兹下班洋巡期届奴才遵於光緒二十九年七月初一日赴洋接管兵船督率中左右平海四營值巡將備兵民船隻在於上下交界洋面往來梭巡督緝務期海洋綏靖商人得安以仰副聖主愼重海疆之至意除將出洋督緝日期呈報兩廣督臣查核仍俟洋巡班滿另將歴過洋面情形據實奏報外所有奴才出洋督緝日期理合恭摺具奏伏乞皇太后皇上聖鑒謹奏奉硃批知道了欽此 
兼閩浙總督崇奏保薦俸滿佐雜摺十五日 
福州將軍兼署閩浙總督奴才宗室崇善跪奏爲佐雜初次六年俸滿堪以保薦恭摺仰祈聖鑒事竊准部咨首領佐貳雜職自六品以至未入流接算前後歴俸已滿六年各府州縣文申請巡道加考該司查實轉呈督撫調取騐看詳加甄别分别咨部彚題内有人材出衆著有勞績者出具切實考語保薦等因遵照在案兹據福建布政司都事兼糧庫大使周安冕申稱年五十二歲四川銅梁縣增生舉孝廉方正光緒八年四月二十六日恭應朝考一等蒙吏部帶領引見奉旨以佐雜等官用欽此簽掣布政司都事八月二十日蒙欽派大臣騐看九月初五日籖分福建初十日蒙吏部給照承領起程出京是年十一月初十日到省試滿甄别留用准補布都事丁繼母憂服闋起復二十一年四月初六日回省委署布都事二十二年二月十九日署事咨補斯缺奉部覆准於光緖二十二年十一月初十日奉文准補作爲到任日期試滿實授試俸期滿准試俸調署順昌縣仁壽縣縣丞二十七年二月接署二十八年奉飭回任於十二月二十九日回任計自二十二年十一月初十日奉文到任之日起連二閏扣至二十八年九月初十日止初次六年俸滿任内並無奏議停升降罰住俸處分等項違碍例應呈請驗看等由到司兼署臬司啓約到任未及三月例不出考惟本任督糧道該員兼補庫大使爲糧道該管仍應註考與藩司周蓮會查得該都事周安冕勤愼供職氣質洗靜係屬首領中出色之員任内並無叅罰違礙處分堪膺保洊合就備造履歴清册註考會詳呈請察核驗看加考具奏等情據福建藩司周蓮兼署臬司啓約會詳前來奴才查得初次六年俸滿布政司都事兼糧庫大使周安冕謹愼安詳係屬首領中出色之員任内並無叅罰違礙處分堪膺保薦除將覆歴親供事實册結送部外理合遵照新章恭摺具陳伏乞皇太后皇上聖鑒勅部議覆施行謹奏奉硃批吏部知道欽此 
兼閩浙總督崇奏遴員更補知縣摺十五日 
福州將軍兼署閩浙總督奴才宗室崇善跪奏爲更補知縣以裨地方恭摺仰祈聖鑒事竊查光緖二十八年八月初一日准吏部咨准將請補南靖縣知縣呂渭英升補福防同知等因二十八年五月初十日奉硃批著照所請吏部知道坐五月十五日行文按閩省照限減半計算扣至二十八年六月二十四日作爲開缺日期應勒歸六月分截缺所遺南靖縣知縣係選缺輪應教習本班知縣到班查該班無人應以節用儘先與卽用本班人員酌量抵補當經請以卽用知縣彭光湛補授兹於本年五月二十五日據該員彭光湛申報二十九年一月二十八日在香港差次接信聞訃丁母憂所遺南靖縣知縣員缺自應按照原出缺日期更換請補業於咨部案内聲明留閩另行更補在案兹查奉准部咨奏定新章内開各省升調所遺南靖縣知縣選缺如遇委用正班到班無人擬請以進士卽用儘先與卽用正班人員合爲一班酌量抵補等因今南靖縣知縣係抵補教習班之缺事同一律應請仍以卽用儘先與卽用本班人員酌量補用查有卽用知縣劉衍茂年五十三歲四川萬縣舉人遵例報捐教職四項統選選授天全州訓導應甲戍恩科會試中式貢士殿試三甲引見奉旨著以知縣卽用欽此簽分福建光緖二十七年七月二十八日領照到省聞訃丁母憂回籍守制服滿起服回省加捐同知銜委署松溪縣卸事查該員精明諳練以之更補南靖縣知縣洵屬人缺相宜與例亦符合無仰懇天恩俯准以進士即用知縣劉衍茂更補南靖縣知縣俾資治理如蒙俞允該員係進士卽用知縣請補知縣銜缺相當毋庸送部引見併免覈計叅罰據福建藩司周蓮兼署臬司啓約會詳前來除咨部外理合恭摺具陳伏乞皇太后皇上聖鑒勅部議覆施行謹奏奉硃批吏部議奏欽此 
督辦墾務大臣貽奏報察哈爾右翼墾務成效過半謹陳前後辦法摺十五日 
督辦墾務理藩院尙書銜兵部左侍郎奴才貽榖跪奏爲察哈爾右翼墾務成效過半謹陳前後辦法及各員出力情形恭摺仰祈聖鑒事竊奴才前奉諭旨飭將察哈爾蒙地一律招墾業將籌擬右翼四旗辦法於光緒二十八年六月間會同都統奎順具奏並隨時將設局招墾分界及王公報効馬廠各情形疉次陳明在案伏查右翼蒙地分隸豐鎮寗遠兩廳蒙員地商私相授受歴有年所自光緒八年經前山西撫臣勘辦押荒升科十一年奏結二十五年復行續辦截至奴力接辦之日據豐寗押荒局呈稱兩次墾地共三千餘頃奴才到墾後群加考察已墾而未報者固不止此數已報而未經官丈放者尙未及半是以任事之初卽將押荒舊局攺爲豐寗墾務局所有收項欵目及剩存部照一併截清遴派委員於上年五月初一日開局接收奏明後卽按照現擬辦法查勘荒熟招報私墾催收押荒各事宜分定章程及時開辦該處地畝半已私開就局外觀之化私爲公似甚易於措手一經身親其境及　 
 
 

Page 13

 
 
知清理舊墾有較之招闢新荒其難倍蓰者各旗蒙地内向分蘇木蘇木中之大小蒙員率皆貧窘漢民之來口外者挾資以餌之詭謀以　之蒙員利之工視漢民不逮而行詐之術又惟漢民是師往往一地而先後私放數人或數人而先後同放一地甚且含　指界文約無憑愈後則僞據愈工愈工則轇轕結於前押荒之不能暢收幾疑催徵不力使然不知纒訟未清則舍穡事而相忿爭荒價何由而出自奴才辦墾以來豐甯兩廳之爭地呈訴者不下數百起奴才隨時批飭局員從速訊結又因在局斷結之案訴文時每有翻異復飭該局會辦幫辦帶同承審繩丈各員分叚親往地所傳集兩造隨到隨訊隨結隨丈計爲時數月該委員等寛嚴互用心力交施始將積年控訴互爭各案斷結十之七八地畝亦卽挨次丈清其生荒地叚仍按每號五頃每畝三百六十弓分丈編號綜計豐鎮寗遠兩處丈明地畝共二萬四千餘頃除應留官兵隨缺地牧由奴才會同都統查核劃撥另行具奏外共放過報墾未交押荒生熟各地一萬四千餘頃未經放墾荒地一萬餘頃現已分别招民領種應留缺牧各地卽在未放生荒地内劃撥其已放各地按奏定新章每畝三錢核計應收荒價銀四十二萬兩又應代徵從前辦結地價荒銀九萬八千餘兩惟查豐寗兩廳之間有地各灰騰梁跨連三旗縱橫百餘里泉多山峻六月猶寒非獨播種難施卽樵牧亦多不至此外亦尙有地質磽薄不堪耕種者應仍留作公共牧地上年定章出示後本限九月初一日起至十月底止催令呈報私墾聽候勘丈分别飭交押荒惟訟案旣未全清私墾亦難全報又值上年口外風旱歉收民情異常困苦不得不稍示體恤展限催交計自二十八年九月起截至本年六月止共收過銀十五萬餘兩該民戶等押荒交清卽隨時塡給部收執今年雨凙尙屬應時但使秋後不值風災歲收可卜中稔交納荒價自當較前踴羅約計今冬明春可一律放竣荒價亦可陸續徵收此右翼墾務成效過半之實在情形也至墾放蒙地較之地辦墾本自不同其事機之棘手更爲奴才思議所不及料今者平疇在望榛莽胥除羣力經營微勞自不可没奴才上年随帶司員及初次奏調各員至墾者計十數人復就晉省需次他處投効各員中揀選咨調委用現在該員等或在奴才左右盡心贊助或在豐寗兩局分任要差均屬有勞足䤸查近年奉天大凌河牧廠熱河圍塲關放荒地疉經該將軍都統等將出力人員照異常勞績奏保奉旨允准有案此次右翼墾務開闢地加廣措置尤難勞苦亦視他處尤甚可否俟年終時由奴才將出力各員援案釋尤按異常勞績請奬出自逾格恩施其西盟墾務亦已開辦現就各旂呈報地畝計之廣輪已二三千里將來應用員弁更需加倍惟得力之員不可多得經費亦宜預爲撙節刻不豐寗墾事旣漸次告竣員數卽可漸次裁减擬將此項人員移往西盟墾局與該處現派各員一併差遣此外除尙須酌調精通繙譯以後不再奏調以資熟手而節餉需所有察哈爾右翼墾務成效過半陳明前後辦法旣擬將員弁鼓勵移調情形理合恭摺具陳伏乞皇太后皇上聖鑒訓示遵行再左翼墾務現在暢行丈放之際亦須親往查勘且有應與都統奎順等商辦事宜奴才擬於八月初二日起程赴張家口合併聲明謹奏奉硃批准其擇尤酌保毋許冐濫餘依議欽此 
兼閩浙總督崇奏審明鬭殺案犯按律擬辦摺十五日 
福州將軍兼署閩浙總督奴才宗室崇善跪奏爲審明鬥殺案犯按律擬辦恭摺具陳仰祈聖鑒事竊准刑部咨嗣後命盜死罪案件例應會題者遵旨一律攺爲尃摺具奏備䤸供招咨部查核等因兹據署浦城縣知縣張文治詳報縣民高秋云刀傷僧遠明身死一案飭據該縣獲犯訊擬由建寗府復審解經臬司勘𨍭前來奴才親提勘審緣高秋云籍𨽻浦城縣尙在尹金榮家備工天福寺僧遠明係夕陽寺往持僧瑞雲派往供奉香灭高秋云與僧遠明素識無嫌尹金榮有山地一片與天福寺山塲毗連光緒二十八年十一月三十日高秋云爲尹金榮在山砍樹一株肩負下山僧遠明路過瞥見疑係在伊山盜砍上前查問並將樹攀下高秋云不服分辯致相爭閙僧遠明舉脚向踢高秋云順用柴刀嚇砍適傷具右脚踩倒地有夕陽寺僧遠坤在附近工作聞閙赶看喝阻不及問明情由將僧遠明扶回醫治無效越日身死報縣獲犯訊詳節審覆訊議擬解由府司勘轉前來奴才親提　審據供前情不諱詰非有心欲殺亦無起釁别故及在塲帮毆之人嚴究不移案無遁飾查律開鬭毆殺人者不問手足他物金刃並絞等語此案高秋云因被僧遠明疑其盜砍山樹查問口角起釁爭毆用刀砍傷僧遠明右脚踝越日身死自應按律問擬高秋云台依鬭毆殺人者不問手足他物金刃並絞律擬絞盬候秋後處决無千省釋兇刀案結銷毁除供招咨部外理合恭摺具陳伏乞皇太后皇上聖鑒勅部核覆施行謹奏奉硃批刑部議奏欽此 
兩江總督魏奏揀員請補海疆要缺直𨽻州知州摺十六日� 
頭品項戴兩江總督臣魏光欒江蘇巡撫臣恩壽跪奏爲揀員請補海疆要缺直𨽻州知州恭摺仰祈聖鑒事竊太倉直𨽻州知州蔣體梅於光緖二十八年十一月十八日丁憂開缺應歸十一月分截缺所遺太倉直𨽻州知州係繁疲難沿海兼三要缺例應在外揀選調補查例載州縣應調缺出俱令於現任人員揀選調補如無合例堪調之員准以應補人員請補如再無人始准以應升人員請升又定例題調要缺道府同知直𨽻州知州酌量以候補人員請補該省如有截取記名分發人員應先儘酌量請補如果實係人地不宜始准聲叙以各項候補人員請補又如係奉旨命往或督撫題明留於該省候補者酌量先儘補用各等語該州地處海濱政務殷繁必須精　練逹之員方足以資治理江蘇省直𨽻州知州一項均係要缺無對品可調亦無奉旨命往及題明留於該省候補人員雖有截取正途記名分發之員實於該州人地不宜其餘曾任應升人員内亦難其選惟於應補人員中查有候補班前先卽補直𨽻州知州謝陶年五十七歲湖南湘鄉縣人承龔雲騎尉同治十二年遵例報捐監生加捐縣丞選用於光緒二年騐看到省四年在晉振捐局報捐通判雙月選用於新疆南路勦平邊寇案内出力保奏七年五月二十日奉上諭選用通判兼龔雲騎尉謝陶著免選本班以直𨽻州知州留甘前先卽補並賞戴花翎欽此是年十二月經前督臣左宗棠咨調江寗差委十一年二月前督臣曾國基奏請以原官議留江蘇補用遵例呈繳離省銀兩奉旨醫照所請吏部知道欽此十三年四月遵閩省茶捐例報捐知府銜給咨赴部經吏部帶領引見奉旨著照例發往欽此是月十六日到省期滿甄别留省補用新章 
 
 

Page 14

 
 
考試取列一等覆查該員才具精明能耐勞苦以之請補太倉直𨽻州要缺知州洵堪勝任與例亦屬相符據署蘇州布政使效曾等會詳請奏前來臣等往返函商意見相同合無仰懇天恩俯念員缺緊要人地實在相需准以候補班前先卽補直𨽻州知州謝陶補授太倉直𨽻州知州實於海疆要缺有裨如蒙俞允該員係候補班前先卽補直𨽻州知州請補直𨽻州知州銜缺相當毋庸送部引見亦毋須查造叅罰謹合詞恭摺具陳伏乞皇太后皇上聖鑒訓示謹奏奉硃批吏部議奏欽此 
兩淮鹽政大臣魏奏報兩淮運司交盤摺十六日 
頭品頂戴兩江總督管理兩淮鹽政臣魏光　跪奏爲兩淮運司交盤遵旨攺題爲奏恭摺仰祈聖鹽事竊據兩淮鹽運使恩銘詳稱案奉戶部札開各省地丁總歸藩司各處鹽統歸運司責任相同凡藩司交代必將任内收放錢糧交盤出結呈送巡撫具題分送部科查核嗣後運司交代亦令照藩司交代之例將舊官任内收放錢糧新官交盤出結造具四柱清册呈送巡鹽御史具題分送部科稽查等因查升任運司程儀洛自光緒二十六年十一月初九日到任起至二十九年閏五月二十日卸事前一日止徵收支放正項錢糧暨新票課釐備還瑞記洋欵分别管收除在造具四柱交代册結遵照新章攺題爲奏等情詳請具奏前來臣覆核無異除册結分送部科外理合恭摺具陳伏乞皇太后皇上聖鑒勅部查核施行謹奏奉硃批戶部知道欽此 
　　　兩江總督魏奏藩司請假赴浙就醫摺十六日 
魏光壽片再據江甯布政使李有棻詳稱前奉上諭江甯布政使李有棻著開缺另候簡用欽此等因兹於六月二十四日新任藩司黃建笎赴任遵於是日交卸篆務旣奉另簡恩命自應趨赴闕廷力圖報稱何敢稍耽安逸自外生成近因舉發肝鬱手足時形拘攀擬暫行請假赴浙就醫一俟調理就痊即當銷假北上泥首宮門求賞差使等情請奏前來謹附片陳明伏乞聖鑒謹奏奉硃批知道了欽此 
　　　兩江總督魏奏華嚴崗火藥庫失事請將管理各員議處片十六日 
魏光燾片再據辦理金陵軍械所江蘇候補道周家駒禀稱江寗省城華巖崗藥庫爲該所委員候選從九品吳天福兼管另派把總陳從謙專管本年閠五月二十五日亥刻該藥庫朝西屋内所儲各項無烟火藥忽然自燃轟燬庫房三間無烟等藥三萬六千餘磅幸看守兵役及南北藥庫附近居民均未傷　等情正在查辦間又據統領駐防江陰合字營兼管砲台副將章其俊電禀江陰黃山後新火藥庫於六月十六日夜丑時從無烟藥庫房起火燒去砲台各種火藥二十萬磅之譜庫房二十間餘無傷燬等語當經先後飭查起火之由並以藥庫接連失愼將周家駒章其俊撤差聽候查辦兹據查明該兩處藥庫起火之由皆因無烟藥性鬱熱勃發自燃所致勘騐被燬情形當時藥力上轟牆屋類多震塌幸無傷斃人口查訊看守兵役並無别項情獘等情禀復前來伏查無烟棉花等藥質性猛烈熱力過度往往無故自然今江寗江陰藥庫燃轟適值天氣酷熱之時其回性自燃實爲防範所不及惟所燬藥數較巨雖無轟斃人口該管員弁究屬疏忽咎無可辭所有江寗華巖崗藥庫兼統管江蘇候補道周家駒兼管官候選從九品吳天福專管把總陳從謙江陰黃山藥庫兼統官候補副將章其俊經管官候選從九品林振镛相應請旨交部分别照例議處以示儆戒除飭將此外藥庫力籌保險之法妥愼收儲外謹會同江蘇巡撫臣恩壽附片具陳伏乞聖鑒訓示謹奏奉硃批周家駒等均著交部分别照例議處欽此 
　　兩江總督魏奏揀員請補陸路副將摺十六日 
頭品頂戴兩江總督臣魏光燾跪奏爲揀員請補陸路副將員缺恭摺仰祈聖鑒事竊照江寗城守營副將章宗瀚叅劾遺缺接准部咨係題補新章第一輪第一缺輪用儘先人員行令照章揀員請補等因伏查是缺副將駐紥江寗省城統轄七營分防十四縣汛地極廣有考察營員督率操防巡緝之責彈壓巡綏極關緊要非精明强幹資勞夙著之員不足以資表率臣於通省實缺候補各員内逐加遴選查有記名總兵兩江儘先補用副將吳繼培年六十一歲安徽合肥縣人由行伍投効軍營隨勦出力薦保以副將留於兩江儘先補用並加總兵銜借補江西撫標右營遊撃升補廣信營叅將嗣於籌辦南洋海防事務案内經前督臣劉坤一咨呈總理衙門彚保請以總兵記名簡放奉旨依議欽此造具過班履歴咨部註册各在案該員勇略兼優營務諳練於江甯地方情形亦甚熟悉以之借補是缺副將實堪勝任核與例章相符合無仰懇天恩俯准以記名總兵兩江儘先補用副將吳繼培借補江甯城守營副將員缺實于營伍地方兩有裨益如蒙俞允俟部覆至日卽行給咨送部引見以符定制除將該員履歴咨部查核外謹會同江南提督臣李占椿恭摺具陳伏乞皇太后皇上聖鑒訓示再所遺廣信營參將員缺江省現有應補人員容臣另行揀員請補合併陳明謹奏奉硃批兵部議奏欽此 
　　　山東學政尹奏遵旨代辦監臨摺十六日 
代辦監臨山東學政臣尹銘綬跪奏爲遵旨代辦監臨具報入闈日期恭摺仰祈聖鑒事竊臣准山東巡撫臣周馥咨稱本年恭值癸卯恩科鄕試因黃河秋汛盛漲籌辦修守事宜未能兼顧援案奏請學政代辦監臨於七月十四日奉硃批著照所請等因咨會到臣伏念近科攺試策論更定新章一切關防尤宜格外嚴密謹遵旨於八月初六日入闈監臨率同提調監試等官認真彈壓稽查不敢稍涉疎懈所有臣入闈代辦監臨日期理合遵旨攺題爲奏恭摺具陳伏乞皇太后 
皇上聖鑒謹奏奉硃批知道了欽此 
　　兩江總督魏奏武員不職請旨革職歸案懲辦片十六日 
 
