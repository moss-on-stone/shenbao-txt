# 1892 - 297 - 4907014

 

Page 1

 
 
[勸募山左汴梁急振啓] [  申報館恊振所同人拜手]  
　　前者順直洪水洚洞爲災猝不及防以致生靈塗炭敝恊振所已印成捐册附報分呈樂善諸君兹又屢接山東河南等電告災咸稱河水決隄平地化爲澤國小民顚沛更甚於前噫胡天之不佑斯民至於此極耶所望　諸君子之接到敝所捐啓者時艱高目大發慈悲見義勇爲當仁不讓急分家量以拯哀鴻麻幾災民之不死於水中者猶得藉義粟仁漿以延殘喘實敝同人所望雲九叩者爾 
[論巡閱砲臺]  
　　王公設險以守其國誠以險爲内地之藩屏得險而守之則敵不能進古人有言守城不如守險以敵攻城易而攻險難而我守城難而守險易也若是則地利者成敗勝負之所繫烏可忽而不講哉然古所以威天下者曰鍛乃戈予礪乃弓矢而已曰戒爾車乘謹爾師徒而已故勇者得自見其勇智者得自見其智至今日火器盛行專以轟擊爲事前民五兵之利漸歸於廢卽智與勇亦漸歸於廢又况外洋製造之法精益求精革故鼎新層出而不窮鎗則易前膛而爲後膛砲則易鐵砲而爲鋼砲凡兵輪鐵甲以及魚雷地雷之製靡不殫心竭慮務求突過前人欲使後來者居上嗟乎殺人之術愈工生民之禍愈亟矣夫環海各國挾其船堅砲利耽耽焉雄視一時修好則與國也敗盟卽敵國也兵可百年不用不可一日無備故必豫備於平日乃能捍患於臨時而中國防禦之道實較前代爲尤難蓋自來國家雖亦時外患然爲敵者旣不若今日之衆且强而我之於彼又有以逸待勞以勢以主待客之形今則涉我藩籬窺我堂奥且彼能來而我不能往是我反主而爲客矣彼擾我一海口則我沿海各口在在須設防備而彼之兵輪則游弋往來倐無定蹤戰亦聽之不戰亦聽之是我反逸而爲勞矣夫主客之形旣不同於往日勞逸之勢又大異於昔時此防禦之難要豈前代所得同日而語哉我國家忠厚開基文德武功超邁前古自與泰西互市以來亦思發憤爲天下雄凡鎗砲船艦亦旣次第仿行近年又創設海軍以應防海之需沿海扼要之區相度形勢分築砲臺以資控制盖自兵輪旣行凡長江大河敵艘皆可長驅深入非於咽喉要害之地建築砲臺則無以扼其衝而制其命故砲臺之築實爲當今防禦之急務吾觀於近日劉制軍奎中丞之巡閱礮臺而不禁深有感焉盖因象山新建砲臺而近山地方有居民千數百戸以築臺之後實不利於厥居羣起而議其非峴帥早有所聞卽擬出轅巡視以便酌奪適邇時江省有告警之信一時未能兼顧今小醜業已蕩平遂於前日出轅親自勘閱峴帥負文武全才熟諳兵家言於形勢地利瞭然如掌上螺紋今兹周覽之餘當必胸有成竹矣蘇撫奎中丞亦由蘇起節首閱黄渡防軍抵滬後詳觀製造局機哭盖中丞於格致之學實能得其要領於製器尚象頗能考其精粗别其良楛故便道過此不肯失之交臂由滬起節抵吳淞過江隂巡視沿江砲臺然後至象山查勘以便與劉制軍會商夫自來督撫大抵各存意見今制軍與中丞虛懷若谷大公無我其和衷共濟不分畛域不且加人一等哉今所議如何外人固不得懸揣而知而得制軍與中丞親身經歴集兩人之心思才力其擘畫周詳斟酌盡善夫固可　劵以俟矣或有詢於子者曰象山礮臺所謂爲山九仞功虧一簣者也今將毁之乎抑仍築之乎築之則不治於彼處之民情毁之則黄金虛擲國帑虛糜旣周章於事後何不審愼於事先此勢在兩難也又曰英國京城係極大都會並無城郭於四圍形勢利便之地分築礮　藉以備外患而制敵氛彼聚族而居者且數百萬然皆晏然相安絶不聞有異議今象山居民千數百戸耳一聞建築何　輒有阻撓盖人生斯世幸國家無事則已亦得享昇平之福不幸而有事變則象山雖無礮臺彼千數百戸之居民豈能獨安無事旣爲中國人民宜與國家休戚相關知礮臺之築爲防禦起見方將深同仇敵愾之風踴躍聽命安得僅顧身家之微不顧天下之大局哉而在上者亦宜詳度形勢細審地理如象山礮臺實係依險阻據形勝爲長江防守必不可少之舉則不妨獨行其是正不必動於浮議而遽爾中止子應之曰子之說洵有味乎其言之然揆之制軍與中丞之心必有惄然大不安者蓋自古名臣建功立業必求上利國家下順輿情今象山礮臺在民情則旣不洽矣而形勢之得失制度之是非利國與否尚在不可知之數制軍與中丞以百聞不如一見乃欲躬親目擊身歴其途使得失是非了然心目方寸之地旣確有把握則去取從違自克求其至當斯制軍與中丞之留意國事關心民瘼何如其勤且愼哉卽此以推而知託庇宇下者之蒙其福享其利爲不少也吾不禁爲江南人士客手相慶也已 
[本館接奉電音]  
　　昨由京友電傳上諭三道敬謹譯登○九月初八日奉上諭許振褘奏黄河兩岸工程修守平隱霜降安瀾一摺本年黄河兩岸險工送出經許振褘督飭在工人員設法搶護現在各工悉臻平穩普慶安瀾覽奏實深寅感著發去大藏香十枝交許振褘祇領虔詣河神廟恭代祀謝用答神庥仍著分飭該道廳等認眞防護毋稍疏懈另片奏彰衞懷道明保著交部從優議叙開歸陳許道桂霖著賞加二品銜以示鼓勵戧著照所議辦理該部知道片倂發欽此○初九日奉上諭張之萬著授爲東閣大學士福錕著授爲體仁閣大學士欽此同日奉上諭内閣禮部等衙門奏議覆福建學政沈源深奏請以宋儒游酢從祀文廟一摺宋儒游酢清德重望在當時已與程朱諸賢爲人心所共推重所著論語雜解中庸講義孟子雜解锡說詩二南易說等書足以闡明絶學羽翼經傳其生平出處史傳昭垂允爲躬行實踐宜膺茂典俾列宫牆游酢著從祀文廟位在西廡楊明之次以崇實學而闡幽光欽此 
[帝京雜紀]  
　　五城察院公同酌擬於九月初一日各在本城地方看視練勇秋操再於九月初七日同往大市空地聚集看視合操○五城司坊書吏秋季津貼銀兩現由各城正指揮禀詳城憲文移都察院傳示各城司坊書吏於八月某日一律領訖雨露均霑有不愈形奮勉者哉○五城練勇巡夜一舉原爲緝捕盜賊起見近見各練勇行至各巷内或挨近住戸墻垣或站立宅門左右燃放鐵筒大砲訇然一聲櫺紙窗紗立見　碎居人往往於睡夢中驚覺靜坐片刻心猶跳動不已或有嬌弱嬰孩啼哭不已其至驚悸成疾貽害無窮生瘡疾者一驚而瘡勢加重養刃傷者一驚而傷口復開其尤甚者或當病勢垂危一驚而氣息不續或被瘋犬咬噬一驚而性命難全種種爲害不勝枚舉按巡夜燃放鐵砲原爲驚覺睡者使之防守竊盜然或放洋鎗或擊鑼　號末嘗不可驚醒南柯而必沾沾於燃放鐵砲是有益於民者無幾而爲厲於民者實多也或謂燃放鐵砲所以使臣宅绅戸一聞聲暫知伊等巡夜勤愼然亦思巡夜所以緝賊燃 
 
 

Page 2

 
 
砲適所以驚賊是不使不能緝賊而反驚賊使避也所望城憲局委體察及此飭令巡夜哨勇暗訪潛查無庸燃放鐵砲庶鷄鳴狗盜之流無所施其伎倆賊之不幸實居民之幸也○巡視南城林侍御啓呈報差滿所遺之差關係緊要經都察院公同酌擬以謝侍御暫行接署俟擬陪有人以之擬正帶領引見候旨圈放○刑部安徽司審訊命案一起牽連京北許某須會同宗人府訊問承審司員於審畢後發交北吏衙署看收嗣經刑部票諭吏目王君派令捕役於八月廿五日解押許某至部聽審王君因於是日派捕王成解許某赴部行至正陽門前許某乘人多雍濟奮身逃逸王成回署禀告王君大加申責派捕趙某楊某同往京北一帶訪緝未悉果能緝獲否○京西八里莊開設賭局一處經西城練局哨勇等扮作抬槓人身穿綠色駕衣前往查抄賭徒不及逃避遂獲賭局主人宗室某甲及賭客二十餘名繫以黑索拽至廣安門内增壽寺練局下處看收數日由坊帶城咨移刑部審訊○鞭子巷回回李十爸生子某甲年僅十四性好音律日往梨園聽劇耳熟能詳暇輙信口歌唱響遏行雲有某優人聞而賞之將收爲弟子以朱提五十兩給李十爸作爲質儀李十爸尚未首肯越日甲一去不返李十爸遍尋無跡往某優人寓處探問已於二三日前他往問之同寓者僉以不知對始悟甲己被某優人拐騙去矣物聚於所好良然 
[北通州紀事]  
　　坐糧㕔通永道會同東陵收米某部郎在東關火星廟扦騐山東交陵粟米於八月廿四日開斛裝車起運○升任東路廳現署涿州正任薊州林文伯剌史聞訃丁外艱當卽在署開弔交卸篆務定於九月初六日赴河南許州奔喪扶櫬回籍○下忙屯地黑荳民地糧銀及正雜旂租除被水莊邨照例豁免外其成熟莊邨於八月廿一日開徵逢五逢十比較現已揭示通衢矣○原任工部尚書潘伯寅大司空公忠自矢遺惠在人通邑紳士卽建專祠以隆報饗擇地西大街周公祠之左於八月廿七日破士興工他日落成可以安神靈而薦爼豆矣○萬壽宫前爲游人麕聚之地江湖賣藝者流駢肩接踵說書唱曲梆子二簧以及相面賣卜諸人列肆垂簾各爭利市有茶社一所與羅橋相對垂楊繞岸美蔭叅天絶妙一幅圖畫流連風景者每喜在此小憇開茶社者於晚間設局聚賭抽頭肥已一日有某甲因賭啓釁被局中人擊破頭顱而流如注甲忿無所洩奔赴州喊控孫剌史密派幹捕將茶社封閉並將開局之范二金八銷拿帶案從嚴審訊○中西二倉隙地每於春夏時徧生靑蒿其高如樹一　西風獵獵草木黄落監督卽出示令人進倉刈割以供炊爨之用西倉附近堆積倉柴一垜八月廿二日下午忽見烈燄騰空不可嚮邇兼以封姨助虐火鴉成隊亂飛警鑼四出水龍先後駛到官員亦相繼而來竭力灌救祝融氏始偃旂息鼓而去計焚去倉柴一垜棗樹榆樹各一株灰房三間左右居民雖未波及然搬移什物已棼如亂絲矣○某孝廉出都南下携某戲班小旦同行撲逆迷離終朝相對旋買一葉扁舟將赴三十六沽聽竹林秋唱行至中途追兵忽至扭赴州署减控或云小旦係山東人前數年被人誘拐至京鬻入梨園今被家人偵知蹤跡特來尋覔未知是否○今夏霪雨連綿山水暴漲通州三河武淸寳坻薊州香河寍河文安大城覇州等州縣猝被水刼顆粒無收兼以前年曾被水災小民元氣未復今又遭此其何以堪轉瞬寒冬無食無衣何以卒歲雖經道憲楊觀察會同北地官紳次第賑撫究以災區太廣未能徧及生死人而肉白骨不能不有望於南中諸善士也○通州各粥廠以災民待哺嗷嗷遂擬提前散放有九月初一日開杓之說然尚未見明文也 
[摘示條約]  
　　通商馬頭購地建造教堂向有定章載明條約曾經地方官出示曉諭甘泉縣李明府深恐内地居民尚未周知用再摘示約章重申禁令略云案奉憲飭並開示條約洋人在内地購地建造教堂其賣戸須先呈報由縣酌定再行辦理契内祗寫在本處建造天主教堂公産字樣不得寫爲業二字並具與居隣風水並無關碍切結方准立契當經譚前縣禀奉大憲批准照辦前因教堂購地甚多賣戸先行呈報者寥寥當經前縣查出僧寳華及張小臣張守梅出賣地基尚未呈報而堂内已投縣稅契當卽提案補具與居隣風水無碍切結存案兹恐日久玩生合再摘錄條約示諭云云於此見賢令尹思患預防洵屬無微不至也 
[蝸廬被燬]  
　　邗上某甲以鐫刻磁盌爲業終日在教塲街列攤求售博得蠅頭以資餬口家住鈔關門外僅一老母白髮垂肩本月初二日傍晚母作晚炊忽欲出外購物不虞灶下遺火延燒積薪登時烈烈轟轟勢等摧枯拉朽水會中人赶卽舁龍往救則已火滅烟消瓦屋二椽已化烏有迨甲聞信奔回惟見一片焦土母子抱頭痛哭露坐一宵見者爲之惻然 
[遠迓旌麾]  
　　運憲江都轉前往鎭江迎謁劉峴帥事竣言旋於本月初二夜二鼓時回揚官塲又接蘇省信知撫憲奎中丞親勘長江砲臺並預約峴帥面商要公已於初二日出轅文武印委各官遂擬於初五早各駕扁舟往瓜洲恭候節麾旋悉中丞出轅後在吳淞等處小作句留然後溯江上駛是以揚郡官員並未出迎坐船則已預備一俟接到憲節啓行確電卽當鼓棹前瓜洲也 
[蘇撫過鎭]  
　　蘇撫奎大中丞由吳淞溯江而上於初七日行過鎭江一時揚鎭兩屬文武各官齊集江干恭迓至五點鐘後遥見一縷濃烟高聳天半漸聞東碼頭一帶砲聲隆隆然而招商局前吳養吾軍門所統新兵前營及瓜洲謝鎭軍所領水帥砲艇俱排隊伺候整若鵷班一聞憲舟已至遂各燃放槍砲山鳴谷應水立潮翻少頃見中丞所坐兵輪已在焦山北岸停泊各員或坐官船或乘砲艇先後過江赴憲舟投版上謁迨中丞以次接見各員旋回南岸時已鐘鳴九下矣初八日早九點鐘時聞砲聲又起知中丞並不登岸已向金陵進發矣 
[漢臯火警]  
　　八月廿九日午後五下鐘漢鎭陞基巷失愼但見黑烟直上不啻長空潑墨警鑼四出文武印委各官都來彈壓遠近水龍齊集灌救幸附近人家有一水池碧水明漪澄淸澈底足供水龍汲取羣力咸施始得撲滅是役也被焚十一家及詢起火之由僉稱鞋鋪與零剪鋪兩家尚互相推諉究不知誰是誰非也 
[安慶官塲紀事]  
　　調補山西巡撫張南浦中丞於初三日午後兩點鐘行抵皖垣寄椗西門外官碼頭文武各官均赴江干　迓張中丞與沈仲帥嵩書農方伯童次山廉訪丁恬生觀察茗談良久此外候補道府亦得望見顔色其餘各員則概令巡捕官擋駕鐘鳴四下中丞命駕入城答拜各官回舟小住次晨起椗東下各官恭送如儀○首府聯仙蘅太守月前奉嵩書農方伯札赴六屬查看秋成兹聞太守業已查竣由宿松啓行回省於初三日十點鐘抵皖旋赴撫轅謁見方伯禀覆情形聽候核辦○署理皖南鎭徐叔平軍門十　由蕪湖乘招商局江永輪船於初三日抵皖富卽入城在鐵牌樓公館小憇片刻卽詣撫院謁見沈仲復中丞及司道各官小作勾留卽回皖防所 
[吳宫秋草]  
　　前報記蘇州道前街老萬年銀樓被拐匪某甲串通姘婦某氏騙去金飾等件赴吳縣控告旋經差役及地甲等在閶門外某碼頭將該氏拘獲解至縣署凌大令提訊之下該氏口呼冤枉大令怒飭掌責四百下交官媒看管限三日將中交案再行核奪兹悉甲實姓孫向在某公館當長隨今年春間經主人辭歇失業無聊出此下策當騙物後卽以金約指與該氏謂價值業已付訖我將旋里留此區區作記念可耳别約三月當與卿再聚請弗以我爲念言畢怱怱逕去嗣於本月初二日在閶門外某當鋪質金約指一枚被某乙瞥見情有可疑潛尾其後孫乘航船至木瀆乙亦相隨不捨見其舉止乖戾突然喝問孫形狀慌張乙遂拘至木瀆司署詰訊適凌大令因公下鄉當將細情禀知大令略詰數語飭差帶回縣署訊辦旋於晚堂提訊孫初猶不肯供認大令怒喝令笞臀差役將犢鼻褲解下見有纍纍重物懸於兩腿取而視之一係黄金一係假票圖章也當傳該銀樓夥上堂檢視禀稱原物具有祗少銀洋十餘元孫泥首乞恩大令判重責一千板暫發刑房看管再行核奪○前報閶門外長史弄地方出一命案兹悉其詳爰再錄之按死者某甲年近七旬素駡駁船爲業承包漏捐貨與某信局夥乙丙二人積成仇隙乙丙於中 
 
 

Page 3

 
 
秋節後將生意辭歇抑鬱無聊旋於本月初一日傍晚遇甲於城内二人隨尾其後行至南濠荒僻處乙突上前將甲拉住丙抽出利刃向甲　　直剌鮮血直流甲雖年邁然凶狠之氣仍不稍衰將二人奮力擊　自以手按住傷處飛步而遁二人猶不肯捨倂力狂追至二里許經過某廟　外伸手取爐灰敷於傷處始將血止住旋見廟墻竪一梯遂緣之而升意將竄入廟中暫避不料甫及半梯痛不可耐立足不牢翻身倒地當卽斃命乙内棄刀於地乘夜逃匿翌日吳縣凌大令詣騐之下飭差四處緝拿旋於初三日在滸墅關將兇手獲住想經訊實難逃　戮也○私宰耕牛本干例禁雖屢經上憲出示曉諭而若輩仍視若弁髦江蘇撫憲奎中丞惻然憫之特於本月初一日遴委從九許少尹秉玉　在城内外查拿私宰耕牛少尹奉札後卽於初五日到差矣 
[迎秋誌盛]  
　　武營將弁例有迎霜降之舉蓋卽古者迎秋西郊之遺意也初三日爲霜降令節天未黎明九江鎭何采臣軍門標下前營後營城守營選鋒營新勁營各將領及守備千把外委等衣冠整肅乘坐駿馬率領全軍迎神祭纛出九華門進西門刀槍耀日旌斾迎風前導有馬上號筒二人繼以大旗數百面洋槍隊虎又隊大刀隊一千餘人俱紥靑包巾穿號衣着　履氣象威猛如熊如虎前營高小圃遊戎銜牌則有恩免騎射二品封典南康營都閫府署理九江前營遊府字樣後營邱雨亭遊戎銜牌則有記名簡放提督巴圖魯恩免騎射安慶恊江寍恊署理九江後營遊府字樣鎭軍銜牌則有提督軍門巴圖魯九江總鈟幷有盔甲一抬光華奪自又有在馬上背印勅令箭者數人五色旗數十桿燦爛如天半朱霞至辰刻由正街回營傾城士女夾道縱觀咸謂亞夫細柳軍容無以過也 
[催科不易]  
　　江寍府屬先旱後蝗鄉民統算本年收成不及往歲十分之二咸具禀縣署乞恩免征全漕有某縣被災較重顆粒未收而賢令尹尚以催科爲事一日鄉民扶老携幼紛至沓來手持一炷香羅跪階下請縣大老爺坐堂面定减成徵收之數行否决于今日某大令見聚衆至千有餘人恐釀事端亟請捕廳温言解散而鼓噪之聲依然在耳正相持間鄉民之狡黠者曰諸君何必與局外人嘵嘵我等皆係子民不妨直入内室請父母官一見縣主慈祥必能俯允也一言號召已擁擠於二堂内矣幸老吏解事飛請某紳士來此彈壓某紳者鄉里之望也甫入門卽謂衆曰爾等不必糶唣此事非縣大老爺所能專主當爲吾鄉上懇大僚有一分力盡一分心俟藩憲批示如何再行核辦爾等不信卽赴省面求道府亦可在此苦苦哀懇亦屬無益衆聞言唯唯而退某紳卽與大令商酌通詳各憲爲萬民乞命現已由方伯委員赴該縣履勘災區一俟委員禀覆卽可明定章程矣 
[月蝕示期Ａ]  
　　光緒十八年九月十五日爲月食之期業經蘇藩憲鄧方伯札飭各屬屆期一體護救上海縣黄大令接奉憲札卽於昨日出示曉諭並諭知隂陽學及僧會司道會司等至期到署伺候 
[賽馬停公]  
　　本月十一二三等日爲寓滬西商秋季賽馬之期本埠海關於此三日内早九點鐘開門十二點鐘停公各銀行於九點鐘開門十一點鐘停公英領事署於十二點鐘停公工部局則於此三日概行停公按近日氣候温和天宇晴朗薄游滬上者正可縱轡西郊以無負此芳時美景也 
[盍往觀乎]  
　　奥人内夫得里在張家花園開設蠟人院爲時已久兹聞不日將往美國大博會陳設此種蠟入閱之足以增人見識想未經寓目者必當及早來觀免致失之交臂也 
[法員宴客]  
　　法總領事微席葉君昨午請海關道聶觀察上海縣黄大令英廨讞員蔡太守赴宴觀察等旋坐馬車至坭城外法總領事公館宴飲羅海外之珍差萃淞濱之冠履至二點半鐘始各散歸 
[佳節清游]  
　　昨係重陽佳節邑廟萃秀堂點春堂内園等處大啓園門任人遊玩少年裙屐遂得往來眞有如氷如雲之盛保甲局員恐無賴之徒乘間滋事特派局勇地甲往來彈壓甚爲周到 
[掌珠幾失]  
　　昨午有一小孩止有七八齡至潮州會館觀劇初在戲臺前站立轉瞬間已被衆人劜至中間孩欲退不能欲進不得不覺放聲大哭旁人見孩面如土色爲之惻然奮力抱起衝破重圍始得脫險旋經詢明住址抱送回家此亦可謂好行方便者矣 
[店夥昧良]  
　　崇明人某甲性本迂執近與床頭人爭閒氣忿忿出門薄游滬上曾不數日已將所帶川資花銷聲盡異鄉落寞舉目無親悲憤之懷殆難言喻適其徒某乙寄跡滬南遂往尋之瀝述近狀乙爲之惻然給以番佛一尊勸其及早還鄉免致窮途落魄中受洋後仍至北市腹中餒甚不忍將原洋兌散遂在法界大馬路一帶向各店鋪氶乞至某南貨店閂首店夥某丙惡其囉唣大聲呵叱此時甲飢火上炎立足不穩跌仆在地囊中之洋趁勢墮出觸於石板上鏗然一聲丙頓起不良將甲扭住痛加毆擊誣爲竊洋將洋搜取據爲已有反將甲扭送捕房揑詞妄控捕頭將甲略子管押卽行釋放甲無端受此屈辱心不能甘向該店索還原洋丙又報巡捕拘送捕房管押釋出後向索如前且在該店門口然點香燭早晚跪哭數次嗣爲某乙所知當同往該店述明此洋係親手給付有大字硬戳可認又有人爲之排解内始將原洋交出衆人以内所爲殊出情理之外欲將丙扭送捕房而甲乙不欲多事代向衆人緩頰始寢其事 
[巡局瑣案]  
　　前日午後有醉漢龔虎金在南市十六鋪行仁碼頭喚雇小車嗣因車夫朱長保索價太昂喃喃詈罵朱亦不肯低首下心互相爭論龔大肆咆哮勢將用武朱遂將龔扭至十六鋪北局祝翼雲二尹升堂訊問朱龔各訴前情二尹以事起細微著兩造各具切結一倂斥釋○張素高者在南市鐵猫弄内開設老虎灶藉圖微利雇王長林經管店務前日王糾集各賭徒於晚間聚賭呼么喝六之聲達於戸外至二鼓後十六鋪北局委員祝翼雲二尹帶同地甲局勇巡查過此各賭徒正在興高来烈適爲二尹所聞率勇入内將王及沈余金周阿大汪子琴等四人並賭具一幷帶回當卽升座研詰張供稱小的開設小茶肆安分營生雇王爲夥今日伊糾人聚賭小的並不知情王沈周汪同供小的等偶爾嬉戲並非賭錢二尹以王長林等當塲拘獲豈容抵賴判各笞一百板張素高旣不知情著具攺過切結開釋 
[聚案彚錄]  
　　沈學文控媒証方老四串同方金禾等將髮妻趙氏誘匿牽涉沈錦炎張阿大等黄愛棠大令提訊之下判將老四收所候補提張阿大等到案再訊此已詳列前報兹悉原差奉諭補提張等四處緝訪至前日已將張阿大沈錦炎一倂提到大令飭令看管候訊○周炳文等在滬南股開同仁昌花行旋因虧折於去冬倒閉虧欠益承錢莊往來銀一千餘兩屢次向索周等一味延約前日該錢莊恐周避匿遂扭送十六鋪北局祝二尹以周欠銀甚鉅當卽備函飭勇將周移送上海縣訊辦值日差禀明後黄大令飭令看管候訊 
[英界公堂瑣案]  
　　包探秦少卿禀稱有胡小寳張福生二人携帶銅洋當卽拘獲搜出銅洋三十四元今特送案請究銅洋呈堂胡小寳供稱係餘姚縣人在原籍鄉鎭收得銅洋帶至滬上寄居客棧欲與棧客賭博乘間掉換並無别意張福生供稱與胡小寳分屬同鄉此次相將至滬同住客棧所帶洋元内有好洋四元餘係銅洋希圖乘賭掉換蔡太守判將胡小寳張福生各枷一月期滿遞籍銅洋當堂劈毁銀洋給還○包探沈金隆禀稱陳阿高在王阿福客寓行竊棉被一條查獲人贓送案王阿福投案請領失贓陳阿高供稱在滬流落初犯行竊蔡太守判管押七日以示薄懲贓給王阿福領去○德國書信館洋人訴稱用劉阿堂爲出店不料劉心懷叵測私刻本館圖章盖印紙條向各處冐收信資被收若 
 
 

Page 4

 
 
干一時尚難查悉先將私刻圖章交捕送案求請訊究劉阿堂供稱在德國書信館爲出店圖章等件私下刻成不過爲游戲起見並不盖日帋　冐收信資蔡太守判劉阿堂枷號十日期滿管押一月圖章銷毁○錢阿寳控被孔阿才擲磚傷頭蔡太守訊供之下飭俟錢傷勢痊愈再行訊辦此已列報昨據錢阿寳投案訴稱傷已漸愈只求恩斷惟自受傷以後不能作工餬口無貲尚求憐憫孔阿才供稱與錢阿寳素來相識偶因嬉戲擲磚誤傷太守問錢阿寳曰爾數日不作工可得工洋幾何答稱計洋一元四角太守著孔阿才繳洋一元四角給錢阿寳養傷如不繳洋當管押二十一日磚塊存案○竺炳全訴稱在洋人處服役適有已歇侍者周阿金犯案管押據李小金等來言周阿金需用使費遂由小的向洋人言明取洋六元帶至班房其時周阿金業已釋出且不欲用使費卽將原洋帶回欲交還洋東忽遇李小金等將小的扭住索詐銀錢報捕拘案洋人稱周阿金犯事管押據李小金等言需使費洋六元交與竺炳全寄去嗣知事屬子虛將洋帶回不料被李小金等阻住索　李小金供稱與周阿金有葭莩誼周阿金向洋東借洋使用洋東卽以洋銀交與竺炳全轉寄因竺未將洋寄到恐被吞没故向竺言旣不將洋交周仍須交還洋東竺忿忿不平致相口角周阿銀供稱阿金係小的之兄被竺炳全吞没洋銀故同李小金等向伊理論張阿昔供稱見李小金與竺炳全爭閙在塲解勸致被一倂拘案蔡太守謂李小金事不于已不應强預判管押一月周阿銀等開釋所有寄洋轇轕應由周阿金自向竺炳全理說○十七號西捕禀稱昨見王紀利駕駛馬車在坭城外揚鞭飛駛違犯定章拘案請罰王紀利供稱馬性勘劣竭力飛奔控勒不住以致違章蔡太守判王紀利罰洋五元撥充西醫院經費○值日差王慶禀稱徐王氏徐東生徐壽之劉子安等四人在路打架由捕拘送來案盤問兩造其中轇轕甚多是以請示蔡太守飭將一干人暫押候訊 
[法界公堂瑣案]  
　　積竊陳連生行竊江孚輪船搭客衣包被法捕房包探查獲人贓解送捕房衣包旋經失主領去昨晨將陳解案包探王榮培禀稱查得陳連生專在輪船上行竊爲時已久現因長江各埠查緝甚嚴伊無所施其伎倆是以遁跡滬上手下羽黨甚多如有來滬者伊皆能指認請開一線之恩同轉謂姑念此次無甚要案從寛免辦著交王郁孫三包探帶同查緝並令將手下各人名姓開單存案備核○景大成訴稱我弟於七月廿四日向公和祥船局買小火輪船票一紙搭往杭州等處行至中途與别船相碰當卽停船略加修理弟不諳輪船規例隨同他客上岸購買食物待回時船已開往湖州弟卽向湖州船局追問據云别客行李物件均已留在局中惟弟之行李已被該輪船帶回滬上交還原局及至原船查點失去烟膏一百五十兩並鞋藍雨傘等物請將船局司事周子香提案請究同轉准詞於昨晨將周傳案周稱船票由景弟來寫見有　蓋雨傘各一並無别物同轉問景曰爾言有烟膏一百五十兩從何處買來供稱托謝永茂烟膏鋪向順興土行買土六十二兩外加烟灰共熬成膏一百五十兩每洋一元可得烟膏二兩同轉著景邀同伊弟周子香邀同舵工李紀生到案質訊○會德豐洋行駁船戸陳金郎訴稱八月十六夜十二點鐘時由吳淞裝連洋酒三百六十四箱駛進浦口因潮水甚急悞碰艇船上致壞鐵錨當經同族陳榮昌理勸由小的認賠洋七元五角了事陳榮昌忽邀無賴將小的軋住勒索酬洋七元五角小的知勢力不敵已付洋五元伊欲再找洋二元半瞻敢將洋人之酒扣住陳榮昌供稱小的在吳淞一號礮船後哨哨官王老爺處杉板船爲夥陳金郎撞壞艇船上鐵錨賠洋七元半金郎止存五元尚少兩元半由小的代爲擔保至今尚未付還故向索取不敢勒扣洋酒同轉商諸祁繙譯官判將陳榮昌送歸王老爺管束不追銀洋○小烟館主顧松濤訴稱沈桂生串通某甲以吸烟爲名竊去烟槍一枝將沈送案請訊沈供稱小的獨自吸烟三分烟錢已給甲竊去烟槍與小的無干同轉以顧指竊無憑叱退不理○施豐泰米店主施炳章控被隣人吳紫峯借去洋銀三十元約期付還不料屆期後施竟誣指小的慣做私貨唆使流氓覇賴欠欵同轉將吳提案訊　著交洋三十元在案嗣因吳交洋後又赴法公堂禀稱欠洋三十元雖已交案惟請暫留案下尚須聲訴昨日同轉將施炳章吳紫峯及另案之蔡明昌等帶案質訊蔡稱施將兪姓携來之茶葉廿二件外面用花茨姑掩蓋朦報洋關圖减捐稅有人知覺欲往洋關通報經小的等理勸出洋三十元了事問花茨姑與茶葉收稅若干供稱茶葉每擔收稅銀三兩餘花茨姑每擔收銀二錢餘施供稱七月十九日確有花茨姑裝來經漢口洋關及江海關騐明並無錯戾二十日後聞富順蛋行將别貨朦報洋關當被關上查明立卽充公與小的無涉吳紫峯意存不良揑　誣控求請明察同轉詰之吳紫峯一味胡言判發捕房管押一日蔡仍還押候施炳章向新關上查取富順等充公貨物憑據冉行核奪○源記報關行田某控夥唐茂遠侵吞客帳銀一百五十餘兩送案請追唐供稱銀被客人拖欠未能一律收清核算之下我祗欠洋廿餘元同轉謂帳目未經理明著交荐保趙雲梅具保出外清理帳目○朱春林之妻與徐兆寰等因夙帳糾葛屢列前報昨晨兩下投案候訊同轉問司帳吳竹軒何不邀來朱妻稱吳在金陵曾往邀致被徐阻住是以不來徐稱帳簿由吳一人經管最好當同往金陵邀伊來滬同轉允之 
[申報館恊賑所經收順直山東河南賑捐九月初一日至初五日止第壹百七十六次清單]  
　　初一日不留名洋十八元又洋二元無名氏洋壹元恆昇廣源盛恊增東盛永恆安盛記同　成東盛隆洪順成仁和順四海盛聚源棧十二戸合助洋念元椿氏雙林保平安成心意取三酉四戸各洋二角保慈健洋四角北京福蔭堂京錢二百吊合來規元十三兩五錢○初二日公和祥帳房洋一元謝子楠送葛藩浦之令孫彌月鈴儀移賑洋二元○初三日信昌隆義成昌號交來江右南城危瑄璋九八元二百兩德大恆洋貨號洋廿元安徽荻港釐公四元忠恕堂洋二元徐慶保本氏保雙氏杭州無名氏如臯無名氏五戸各洋一元安山氏求安氏奉賢林問梅林愼之趙訪梅啓秀閣心不從力溧陽鄒小村八戸各洋五角奉賢鄒子良洋二元二角振雅堂施洋三角再有餘洋一角○初四日嘉興陳藴谷爲令郎令愛染病許願後漸見愈洋十元福記寳應求康健平安二戸各洋四元萍鄉居士洋二元萍鄉居士錢二百廿文史公舘錢一千文盧鶴記錢一百文涇川鳳之氏錢四百房隱名丁燕記二戸各錢二百以上六戸合來洋二元張虎記黄幹記景德蔡怡裕堂楊勵積堂黎敦裕堂忍默子六戸各洋一元　閒室峯沅氏二戸各洋五角景德無名氏毛本洋一元○初五日新化鄔同裕泰二戸各洋四元寗波聚康莊洋五元玉山無名氏洋三元以上總共收九八元二百十三兩五錢英洋一百廿七元八角毛本洋一元 
　　百花詞中西大藥局天下無雙小兒保生膏驚風藥水中外第一楊梅合掌搜毒散老局在四馬路胡家宅 
　　合掌搜毒散仙傳風濕油 
　　治楊梅白濁比衆不同祇須將藥搓手醫痊千萬人從無復發依舊生子一元包愈大麻風鵝掌風腎臺風癬疥辣鬆爛脚等兩角　　喉風八寳丹和肝養胃丹 
時行喉風爛喉痧症最易傳染甚至一家數口畢命同時可慘可憫秘製神藥備購方便一角肝虚血病胃弱脹懣婦女老弱患此居多奇效神藥每三角半　　清肺百花露龍虎百歲酒 
取惠山泉釀百花　消痰止咳潤肺一角用眞正蘄蛇虎骨鹿茸愈風濕酸麻隂虚陽痿種子延年一元　　小兒保生膏搽摩篤風藥水 
　　保養小兒莫妙於外治之法有益無損貼此膏消百病長精神益志慧永免驚風每二角半所費小而所保大眞保赤之慈航○凡寒熱食痰一切急慢驚祗須將藥水照仿單圖穴搽摩立卽退驚散風外治神奇全活無算每二角以上俱係本局不傳之秘滬上未有仿儀請觀以前告白便知新增十種秘藥仿帖并停批發以杜假冐 
　　珠珀五淋白 
　　○廣東老鋪壽榮齋分支上海英大馬路盆湯弄發兌 
　　白濁丸 
　　白濁一症或酒濕熱毒而成或花柳塲中傳染故小便剌痛白濁淋漓服此丸凡三濁五淋者其效甚捷每料五角　　參茸金鎖固精丸 
　　無論有夢無夢立能止滑止貴此丸治白濁遺精下元虚冷服是丸不　有固精之力兼有壯陽之功每料洋一元　　婦科調經白帶丸 
治婦人赤白帶下或飲食不思或精神疲倦或小腹作　甚則面黄體瘦服此丸立能調經止帶加料五角小三角 
　　婦科調經種子丸 
　　男莫先於固精女莫先於調經此丸治婦人經水不調及白帶痊愈而子宫虚冷者服此丸能關經種子每料一元 
 
 

Page 5

 
 
　　京都同德堂中華大藥局發兌 
　　真正遠年陳貢膠未藏五年誓不發售辨色嘗味即知非虚設上海英大馬路 
　　創煉參茸種子五鞭膠 
　　男女勞損諸症無疾服之百病不生有恙服之奇功立見常服面目光潤返老還童冬夏相宜不寒不燥益隂扶陽種子保壽每兩英洋二元　　黑驢皮阿膠 
　　此膠能補肺養肝滋腎益氣補隂化痰止嗽理虚男女相宜本堂親　山東東阿縣督煎阿井之水性甘温取以製膠故能温補每兩洋一角六分 
　　虔製全副四腿虎骨膠 
　　善能息風逍邪專治一切風疾壯筋骨培元陽除相火補氣血療痠軟男女老少相宜久服能延年益壽全副者每兩七角四腿者每兩八角 
　　　鹿二仙膠 
　　專治男婦眞隂虧損精神短少體倦氣虚骨蒸發熱勞嗽失血及婦女　任月事不調崩漏赤白帶下毋論男女氣血虧損之症皆治每兩洋二角 
　　杜煎鹿茸鹿腎鹿角膠 
能培元生精固隂莊陽治善男子百　虚損陽痿精冷女子子宫赤白帶下鹿茸膠每兩四元鹿腎膠每兩四角鹿角膠每兩二角 
　　極品龜板膠 
　　通心入腎升水降火除熱益隂爲補隂妙藥治内傷隂虚骨蒸勞熱吐　咳血勞倦骨痿驚恚症忡心神煩燥婦女崩漏帶下癥瘕等症每兩二角 
遠近賜購認明套板回信林和靖梅鶴圖石印發票貨眞價實包退回换 
　　新印鉛板各種書籍出售申報館主白 
　　啓者本舘所印各種書籍中有數十種現均减定碼洋如有外埠寄購者請函致三馬路本舘帳房其折頭當格外克己信力亦由本舘付給務請賜顧爲盼兹將各書目列左 
　案彚編十二本碼洋二元○白紙康熙字典每部十二本碼洋二元五角○竹紙康熙字典每部十二本碼洋一元八角○攷正玉堂字彚二本二角○永慶昇平四角○聖武記六角○小五義三角五分○續小五義四角○白紙分類尺牘七角又竹紙五角○快心編五角○蟫史二角五○孿史洋五角○耳郵一角五○薈蕞編三角○東征集一角五○閩雜記二角五○澆愁集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八分○蕩寇志六角○曾侯日記一角五○滬城備考一角二○使琉球紀一角八○東池草堂八分○儒林外史六角○票啓零　一角五○　海尺牘四角○三岡識略三角○夢園叢說二角○在園雜志二角○文海披沙二角○饔牖餘談二角○豫軍紀略三角五○四夢彚談二角○和約彚抄二角○中英和約五分○中東和約五分○中俄和約五分○瀛寰瑣紀三十○寰宇瑣紀三十○四溟瑣紀三十○寰瀛畫報一角○紀載彚編一角五○訂譌雜錄一角五○藝林伐山二角○靈檀碎金三角○西事類編三角五分○景船齋雜記一角五○正續水滸四角○雲間據目抄一角○讀史探　錄二角○　砭軒質言一角○尊聞閣試帖二角○硯云甲乙編三角○螢窻異草初編二角○螢窻異草二集二角○螢窻異草三集二角○屑玉叢談四集四角○尊聞閽鄉會墨八分○有正味齋尺牘一角○六梅書屋尺牘一角五○詩句題解四集一角五○詩句題解五集一角五○歴代陵寢備考五角○曾文正大事記一角五○平定粤匪紀略四角○鋤經書舍零墨一角○曾文正公家書四角○海上羣芳譜一角○妙香室叢話四角○東藩紀要一角五○啓朦眞諦七分○書目一分○紅樓夢補四角○名賢尺牘七分○歴下志游八分○西洋記四角○紅樓復夢五角○霆軍紀略二角五○淞南夢影錄八分○孫註適軒尺牘一角五分○息菴尺牘一角二○籌海初集二角○戊子順天闈墨二分○江南闈墨二分○江西闈墨二分○廣東闈墨二分○福建闈墨二分○浙江闈墨二分○戊子直省闈墨八分○己丑會試闈墨二分○嘯亭雜錄四角五○道聽塗說二角○三異筆談八分○漫遊紀略七分○十二年諭旨一角五○十三年諭旨一角五○十四年諭旨一角五○十七年春季夏季秋季冬季諭旨各一本價洋四分○十八年春季諭旨夏季諭旨各一本四分○江左校士錄三角○中西紀事四角○求闕齋日記一角五○壺天錄二角五○蕉軒摭錄二角五○滇南雜志五角○夜雨秋　錄四角五○雨夜秋燈續錄四角五○曾文正公書札一元二角○續綏寇紀略七分○解酲語一角八○尺牘初桄二角○明季南北略一元二○明季稗史七角○東華錄東華續　十二元○史記四元○書註小倉山房尺　二角○思益堂日礼八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○　月夢三角○集錦尺牘一角○外科全生集八分○左文襄奏議四元○繪圖三國志二元○增註知愧軒尺牘一角五○筆耕齋尺牘七分○白紙曾家書五種六角○粤屑一角五○篤素堂文集一角五分○通問便集二角 
　　會稽徐氏書局新刊書籍 
　　紹興先正遺書○甲集　重訂周易二閭記重訂周易小義茹敦和撰李慈銘重訂　羣書拾補盧文弨撰附識語一卷　元史本證汪輝祖撰子繼培補　重論文齋筆錄王端履撰　南江札記四庫全書提要分纂稿邵晋涵撰　蠻司合志毛奇齡撰以上八種白紙洋十七元二角竹紙洋十四元二角六分○乙集　澹生堂書目祁承　撰原稿足本　漢孳室文鈔陶方琦撰稟本　行朝錄黄宗羲撰足本　思復堂集邵廷采撰重刋本　吳越春秋趙　撰元朝本附校記一卷逸文一卷以上嗣出○會稽徐氏述史樓叢　　周易卦變圖說佚名撰　說文繫傳攷異注憲撰　退盦隨律退酓賸稿沈映鈐撰　家語證譌范家相撰　十經齋文集沈濤撰　經史問答校記孫志祖撰　廣川書跋董　撰足本以上五種白紙洋二元一角竹紙洋一元五角後三種嗣出○文林綺繡五種附五種白紙洋四元竹紙洋三元二角八分近聞某善坊石印此書係寫樣過並不悉心校對錯誤虞曷勝枚舉閱者鑒之○精刻宋元人注五經四書官堆洋五元一角官太洋三元九角此書近年各省翻本局板者己有數部本局以童蒙誦習之書不惜資力詳加讐校歴歲凡五始行開印而書賈視爲射利之藪任意翻刻取而校之舛錯脫誤如恆河沙數貽後生實非淺鮮○精華錄訓纂連史洋七元賽連洋六元官太洋五元○原板扎樸白紙洋三元二角竹紙洋二元四角○邃懷堂全集竹紙洋三元六角○十六國春秋白紙洋七元竹紙洋五元○集騐良方竹紙洋二角八分○理瀹駢文摘　竹紙洋二角八分○玉海纂白紙洋一元六角竹紙洋一元其餘小板鉛板書籍不及備載别有全刋書目本局之書統歸紹郡墨潤堂書莊發往各省府如欲購者向杭寗蘇申各書坊問價可也 
　　米得洋行告白新到　新到　新到 
啓者本行開設在英大馬路二十號門牌今有柳條花之綢被可供眠牀馬車東洋車寫字房之用并可以代窻帘門帘及各種用處其顔色甚爲鮮明質地輕而且牢無他物可出其右其温暖能抵棉被二條各省大小官員俱來購買或供自用或供家中人用現在旣有此物卽無須用從前十磅重之棉被蓋此種綢被只重二磅半而己保護身體旣己遍暖又不沉重用之實係適宜不論何人俱應購用此被請諸君用此以保護自己及小孩身體其價每條不過洋二元　又有各種法蘭絨每碼最亷之價二角五分　又遮太陽眼鏡每副洋二角五分　又外國糖買六瓶者洋一元　又外國汻衫每三件洋一元　又有新到蠟條自來火其匣花樣鮮明殊爲好看其價在普天下最爲便宜每洋一角可買十匣買一格祿斯計洋一元二角買十格祿斯洋十一元　買五十格祿斯洋五元　又有許多外洋運來貨物色色便宜眞不二價此佈 
　　天仙茶園 
　　九月初十日演 
　　大献瑞百壽圖五雷陣金水橋重排新戲張王府名角合演雙玉鐲逍遥津百萬齋天雷報　　九月初十夜演 
　　大賜福斬黄袍閙嘉興捉放曹梅龍鎭伐東吳十美圖小上墻烏龍院八蜡廟大皷書文昭關　　丹桂茶園 
　　九月初十日演 
　　大賜福打龍袍重排新戲落馬湖大戰李佩一捧雪雙摇會占花魁湖樓受吐雪塘獨占生死板 
　　九月初十夜演 
　　戰文樊長亭昭城關八蜡大廟雙鎖山招親天上人間新排全本新戲上海時式新戲任順福世上眼前速報 
　　天福茶園 
　　九月初十日　 
　　定軍山彩樓配鋸大缸百草山辰州放糧盜御馬連環套擋曹操金玉墜黄河陣　　九月初十夜演 
　　佘塘關黄鶴樓鎖五龍玉天仙洪　洞孝義節巧拿花得雨 
　　徐園菊花盛會 
　　内醉仙春 
　　初十日天晴准演 
　　客串 
　　賜福文王訪賢卸甲封王遊龍戲鳳三娘教子四郎探母化子過關送灰麵盜御馬仙圓　　張園内海天勝處初十日准演 
　　渭水河空城計玉堂春金水橋鳳凰山十八扯打龍袍翠屏山閙學堂 
　　愚園内樂吾軒初十日天晴准演 
　　清官册舉鼎觀畫取城都無介寺空城計打櫻桃 
　　請看蠟人 
　　内夫德里蠟人院在張家花園開設不日將往美國大博覽會開設此種蠟人天下罕有其比請未經寓目者早來賞覽俾免失之交臂也　　 
　　拍賣車糖 
　　本行准於每逢禮拜一四早十點鐘在本行不限價拍賣Ｂ嘜四呍車糖拍定卽收銀限兩禮拜出清如過期不出將定銀罰去下期另拍此佈老太古帳房啓 
 
 

Page 6

 
 
　　押衣再改價拍賣 
　　今以衣滿期不赎原將新舊衣服准於十一日拍賣合意者請至廣肇公所朝東轉灣朝北便是此佈笙記啓 
　　禮拜二拍賣 
　　十二十點半鐘拍賣十一磅十磅藍龍輪船市布八四藍龍輪船人馬藍大英七磅輪船原布二六二四銀龍二六二四銀龍輪船人馬藍大英八四七四頭二三號金福標布等貨此佈老太古啓 
　　禮拜二拍賣 
　　賣啓者准於十二日十點半鐘在順利棧房内拍賣洋針二十箱各寳號如意者請至該棧面拍可也此佈倍發洋行啟 
　　禮拜二拍賣暫改一期 
　　十二日十一點鐘拍賣和大雙工龍牌魚牌色小呢魚牌色羽毛等貨此佈公平行啓 
　　禮拜四拍賣 
　　啓者禮拜四卽本月十四日十點半鐘拍賣路燈船牌九老羽毛九老人鎗小呢　嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科紅三元紅送子紅三多藍彩人鎗藍三元藍魚翁藍四美藍人鎗洋房雙人七磅藍三元藍四美藍人鎗雙人原布八磅彩三元花邊藍獅七磅紅三元紅彩人鎗紅狗花邊藍獅藍三元挺市洋標十五磅老人頭十四磅雲獅九獅粗布十二磅人鎗九獅細布紅金星七十二線紅二美紅五星紅雙路燈六十四線烏金三元藍雙路燈藍房洋光毛市漂布等貨特此佈聞　九月十一日　元芳洋行啓 
　　禮拜四拍賣 
　　啓者于十四日二點半鐘在公和祥棧房内拍賣釘條爐子鐵管鐵皮及舊鐵等貨如合意者請至該棧面拍可也此佈倍發洋行 
　　禮拜四拍賣 
　　准於十四日三點半鐘在華順碼頭外面拍賣沉在水底浮碼頭船一只名羅羅内有銅皮銅釘鐵銷一切船身内銅鐵等類如合意者届期請至該處面拍可也此佈一魯意師摩啓 
　　新到雲石 
　　本號自運廣東家用皮箱上等八仙雲石檯面批發價格外公道貴客光顧請至棋盤街五馬路中廣利亨合利號仝號 
　　天不可欺 
　　近來市上有種爛丈夫賤小人專好依樣畫葫蘆冐效别人著名靈騐之藥如讀書人入塲應試夾帶抄襲若考其眞功夫莫不立時露出醜態也嘻○今將九月初八日洋信照錄○湖州城同裕布店吳香水頓正源局寄來五元其信云目服頗能見效現在逢人說法聊以報德焉耳又天津關道署王第二次由招商局交來三元仍由本堂代寄又寗波汪詒遠第四次正和局來十元又乍浦生大仁記全盛局來二元又武林雲風閣杭扇莊全盛局來一元以上各信俱係九月初八日來所買者俱三香膏或二三四次不等若非三香奇效騙人一次斷不回頭也再凡買别藥及初次來買未云功效者及門市概不登報倘敢欺人必遭雷殛非比他家將數月前或偶有遠客往購一次竟併作一天妄言欺人也　上洋中和里詹誠德啓 
　　詹誠德初八日洋信補登 
　　九月初八日洋信五封己詳細登報至晚又來一封係南翔吳萱壽堂全盛局來二元亦係老主顧也因告白早交報舒己經排印亟再補登○詹製鎗上戒烟三香膏每兩足錢二千五百六十文膏内雖有參香之力惟最多每烟一兩和三香至三錢爲止最好每兩烟和二錢更爲妥善能使不知不覺而脫苦海也○本堂實是求是非比胃效之輩張大共詞以小報多無中生有不輩張大共詞以小報多無中生有不值識者一笑 
　　上洋詹誠德再白 
　　玉石分明 
　　正月十二三日登入申報有漢口慶雲銀樓失金一事業經破案其時牽雲銀樓失金一事業經破案其時牽涉夥友姚蘭亭者居心己不猜疑祗爲公事不得不然耳今事己明使閱報諸　須知玉石分明特此聲明慶雲樓主人告白 
　　道生號謹白 
　　羙味醉蟹 
　　本號精製糟碎等貨蒙紳商賜顧信實馳名現備應時恐未週知故特登報以廣招徠新北門外便是 
　　鄧尉山人抛塵氏識 
　　余友某甲娶妾妓女梁紅玉於五月間過門豈料該婦素性淫　不安於室八月杪著伊母族　回准其另再擇配惟不許原名爲娼孰知領去後不及十天依然帖出梁紅玉字樣殊屬毫無亷恥特登報章以爲娶妥者戒娶妓者戒 
　　尋人 
　　堂兄師惠向居涇川原籍近略有痰疾忽然來滬家中老幼所靠此人活命如有仁人君子知其着落送信董家渡　太線店謝洋二元或能同送來店訓洋五元决不食言其人面黑長方鬚斑白年五十七歲上洋朱德啓　 
　　春陽號 
　　肥壯醉蟹 
　　本號開張在上洋老北門外棋盤街中市石庘門内發售透味醉蟹凡貴客賜顧者認明本號圖記庶不致悞特此佈開本號主人告白 
　　聲明失根 
　　啓者今有向永裕代投武進士圍姓正誠信廠詩卷佐字其根遺失曾向該號聲明如有執得此根者是爲廢紙先此聲明以免後論此佈鮑記謹啓 
　　找尋獵狗 
　　今失去中等棕色花狗一頭名唤四推勒如有人收養請送至英租界胡家宅西首阿而弼内路第七號門牌定當重謝 
　　新到賽珍洋珠 
　　本號今有賽珍象鼻眼滴珠大小俱全光色較前次來者更佳倘蒙賜顧請移玉至小東門内振大昌號購取可也 
　　海盆湯弄壽榮齋 
　　心胃氣痛散 
　　統治氣痛血痛痰痛寒痛火痛積痛　痛濕痛熱痛蟲痛或日痛而夜安日輕而夜重將此散煎湯服之立能痊愈每料洋五角 
　　躉批條頭照大市 
　　一定中快得利　 
　　英十一月票零售單張六元分條六角函購上海四馬路 
　　白濁丸靈騐 
　　我患白濁久矣亦服藥多矣終難見效後往上海盆湯衖壽榮齋購丸二料洋一元復完濁止眞靈丹也姑蘇陸凱謝 
　　白濁斷根 
　　吾想白濁市上各藥均己　及終難斷根幸買上海盆湯衖譚寳宦齋白濁丸二料所費一元病愈申謝嶺南　榮告白 
　　失竊匯票 
　　今於八月廿九日被同舟客竊去上海立大莊八月廿五匯無錫瑞生莊第三百六十七號匯票一紙計洋二百元除在英法會審衙門存案外己向申錫兩莊註明掛失作爲廢紙望各寳號切勿收用特此聲明吳筱雲白 
　　白帶丸功效啓 
　　余母身體素虚兼患白帶因服上海盆湯衖壽榮齋白帶丸全愈今家嫂又患白帶再購白帶丸一料洋一元服後卽愈喜以誌謝楊成昌啓 
　　揚名 
　　予風癱多年至申求治忽添痢疾日下五十餘次痛極飲食不進得老閘中街史麗生先生一帖痛止痢爽三次全愈當求治癱先生曰生治癱無不起之人治一月果能步履特此揚名四明姚元傑啓 
　　减價 
　　本號專做門市重料時欵靴鞋做工精緻故定價劃一現因各處貴客未得周知兹於本月初五日起暫爲减價兩月照碼一概九五折定貨面計不惜工本以廣招徠抛球塲北首同合利號啓 
　　心氣痛第一散 
　　興讓街仙壽窩心胃氣痛散騐如仙丹吾母久患是症名醫叩盡藥正無靈向購一瓶需洋六角清茶送下二分立服立愈予笑曰斯藥之効速得非仙傳孚特此以告同病如有假言男盜女娼同有濂周有德同敬啓 
　　桃源趣戲法大减價 
　　本樓新到東洋男女戲　四人花樣翻新法水法火變佛變仙飛燕飛鴿諸君欲擴眼界日價頭等二角二等一角起碼五分夜價頭等五角二等二角起碼一角 
　　廣東水險公司 
　　分派利息 
　　啓者本公司一千八百九十一年第二次息業經開派凡有股諸君祈携股單到本行寫字樓收去爲盼怡和洋行啓 
　　白帶丸 
　　余室黄氏月經不調赤白帶下數醫勿愈幸　指示上海盆湯衖譚賣宦齋是丸極騐共購四料二元照方服下旬日痊愈特登報謝浙江陸本游啓　　 
　　分條六角 
　　今售英十一月票雙張拾二元單張四開照算收兌紅票格外克己承蒙賜顧指明上洋棋盤街中各號牌記無悞恊記天源必得萬仝啟天祥福 
　　常得大彩 
　　專按批發並收各號紅票公道 
　　鴻運通 
　　上年正三六月顧彩四月二彩本年五月二彩早己聲明現售逐月吕宋票格外克己函購立奉認明聚寳盆爲記上海棋盤街 
　　分條六角 
　　頭彩五萬元 
　　英十一月票票雙張洋十二元單張四開照算兼收紅票格外克己如蒙函購指明各號牌記上洋棋盤街吕商必得同發同福利同福來同大有 
 
送石印鼎甲殿試策 
 
　　心氣痛仙藥 
　　吾室氣痛甚辛苦遍覔名醫藥不好靈藥購於仙壽窩立服立愈如仙艸聊以四句詩鳴謝南翔李太守第啓 
　　屢中大彩 
　　萬寳源 
　　早登報章兹售英十一月票分條六角雙單張照算函購立奉棋盤街北 
　　專接批發並收各號紅票公道 
　　良醫己到 
　　良醫張仲芳先生精理内科在滬行道兹爲友人病篤敦請赴蘇診治現經治愈來滬仍寓後馬路景行里錢昕伯代啓 
　　耳聾靈丹 
　　鐵馬路總桃源坊廣東益三堂寳號有耳聾復明丸效騐異常僕患症四年諸醫莫效因服寳號耳聾丸三盒痊愈特登報謝寓中和里周少亭啓 
　　新開番菜舘重九開張 
　　燕賔萬里春 
　　創設在上海棋盤街中巡捕房南首洋房内精雅寛暢庖侍應酬無不週到專備各國大菜時式細巧點心各種名酒俱全蒙諸君光顧價當逾格從亷 
　　慶豐土棧批發 
　　上洋打狗和自運大小洋藥照箱提發精製清膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
 
 

Page 7

 
 
　　順氣化痰丸 
　　始創真方 
　　此藥最能温中順氣化痰寗嗽專治男幼一切咳嗽喉痛聲啞久嗽不止痰結喉中轉　有聲咯之不出氣喘身熱胸助作痛滿悶不得安睡等症宜皆服之輕則三五日全愈重則半月　根萬無一失價洋二角五分上海樂善堂老藥房發售 
　　趙同春堂馳名衞生丸 
　　同春堂馳名衞生丸 
　　此丸統治男女老少身體虚弱先天不足後天虧損等症其功補先天培後天有病除病無病常服壯體延年婦人服之調經種子男人服之延壽補元本堂選料精良泡製盡善雖放十年之久其内尚軟入口而化氣味純厚直透丹田眞乃壽世金丹衞生調元之至寳也一品土木人參每丸洋一元雙料參茸洋五角參茸衞生二角半參茸衞生小丸每兩洋五角廣東同春堂趙宗濟鋪在上海老巡捕房對門○分設杭州○鎭江○蘇州○無錫○温州○江西○江隂○蕪湖等處發售 
　　鉛筆聲明 
　　竊惟外國鉛筆行銷己久比年加多而貨眞價實者尠矣本堂鑒製鉛筆揀選良材加工精造其質柔而其鋒勁其色澤而其文明較他有天淵之别是以馳名四方紳商賜顧者移玉敝堂零躉皆可價當公道不致有悞每打洋二角五分每枝三十文上海樂善堂老藥房謹白 
　　上洋英大馬路長盛號 
　　專精修理鐘鏢新到各國上等金銀壳對時鏢石鐘洋琴護鏢皮盒藥水眼鏡發售諸尊賜顧價公道 
　　新到粗幼絲黄煙 
　　本號自運廣東正朱廣荫各種名烟專做批發現到有粗絲黄烟幼絲黄烟每洋十包○頂高凈絲每洋八包○頂熟每洋七包半○棋盤街普太和蠟九店啓 
　　鋪在上洋老巡捕房對門 
　　粤東廣福林丸藥 
　　　　茸坤至寳丹 
　　治婦女月信不辦病後失養諸般虧損虚不受孕每丸洋一角　　寗神補腎丸 
　　治男子身體虚弱腎水不足精神短少隂陽虧損每丸洋一角　　兒科回春丹　 
　　治驚風咳嗽寒熱吐瀉痰喘氣急癍疹萬病回春丸洋一角　　斷根心痛散 
　　治心氣肝氣胃氣諸般氣痛應騐異常大瓶洋三角小瓶角半　　百花如意油 
　　治四時感冐風寒頭痛肚痛搽之百病俱宜大瓶一角小五分　　煖腎滋隂酒 
　　此酒藥力醇厚補氣養血大有功效大瓶二角半小角四 
　　無價保眞丹 
　　廣東保和堂無價保真丹 
　　本堂精製無價保眞丹專治一切勞損諸症早晚每服三錢淡鹽湯送下無疾服之諸恙不生遇病服之奇功立見常服則面目光潤返老還童飲食加增陽堅腎足冬月手足不冷夏月身體不熱不燥不烈自可益附以扶陽又能種子而保壽每兩洋一角分設上海河南路三馬路口 
　　吕怙記門市絨衫褲 
　　眞僧帽牌絨布做成加大長袖緊身絨衫　角半大脚絨褲五角小　褲四角半　　柳條絨衫三角大脚褲四角原打九扣以上之衫褲均是女工　就雖用久不脫線縫批發四丈　柳條絨每一元六角上海點石齋南吕怙記寳善街瑞昌襪店無錫北門恆豐 
　　靈效如神 
　　止咳順氣化痰丸龍涎斷登哮喘丸 
　　起多原之咳嗽於痰痰之生雖有寒熱之别究其乃實氣之所致故古之醫治痰者乃先治氣蓋氣順則津液流通痰消肺安咳嗽卽止矣此丸倣古法製性格平和不拘咳嗽久近寒咳熱咳晨咳晚咳或連咳數十聲甚至咳傷肺膜聲短音嘶痰涎壅盛繞滯喉間咯血嗽血將成隂虚等症每服一錢立卽見效每瓶洋二角 
此丸專治遠年痰鳴喘急喉如牽鋸不能坐臥或老積頑痰凝結肺竅風寒牽引卽能發作自少至老屢醫不效以致中氣漸虚　體瘦弱百病叢生投以此丸如湯沃雪每次只服丸八枚痰喘卽消永不再發每瓶洋二角半遠處函購信局帶奉廣東鹿芝舘分設上洋老巡捕房斜對門分寄杭城皷樓外元成參號内發售 
　　眞廣嗣秘書并保産機要 
　　購書得子 
　　族祖陳希夷一睡千年得道時著作遺留子孫爲家寳向無刻本行世得子有不壽怪貌異相殘疾等類皆因日主冲尅及種子秘法逐月得胎圖形安胎催生無所不備仙家秘法無窮現有坊友見利忘義將别書更名新增廣嗣秘書託各書坊混售故特聲明眞廣嗣秘書後有保産機要用毛邊紙印藍面三寸餘長小板有陳氏圖記爲憑四本四角購者認明眞本鎭江文成堂南市文偵堂法界萬選樓寄售 
　　感謝良醫 
　　趙繹如先生現寓禪臣洋行之跌打良醫也吾友陳君耀堂在船失足墜下艙底痛楚難堪抵滬後卽荐邀先生治焉内服外敷旬己而愈兹陳君回埠囑代登報表揚以鳴感謝蓋先生與吾最稔其祖本業儒家藏秘方行世精醫瘡科花柳諸症遠近馳名深願患斯症者知所問津焉長盛張恊生代頌 
　　傷科來滬 
　　趙繹如先生　理跌打刀傷凡續筋駁骨無不藥到春回現由粤初遊滬上適余家人偶爾跌傷請他調理親覩其效因以告世之求醫者現寓禪臣行内唐題卿啓 
　　廣東梁愷悌藥丸略列 
　　小兒回春丹 
　　治小兒驚風發搐天吊增寒壯熱嘔吐泄瀉實痰等症五粒頭每丸一百二十文三粒頭每丸八十六文 
 
　　參茸戒烟丸 
 
　　一服此丸立能將烟具藏起戒時毫無難過戒後不生 
　　病每兩三百文雙料一千二百文 
 
　　龍涎哮喘丸 
 
　　凡患哮喘每服十四粒數瓶斷根每瓶錢三百文外有 
雙料洋金花作烟呼吸喘卽立止每包百文 
 
　　追風如意膏 
 
　　專治一切風濕骨節作痛手足麻木寒熱瘧疾小兒吐 
瀉　風等症大帖錢百文小帖五十文 
 
　　入塲定志寗神丸 
 
　　此丸專爲讀書人而設大科小試帶進塲中用口含化 
雖作文至終宵精神不倦每盒十丸六百文 
 
　　經期腹痛丸 
 
　　專治婦人臨經肚痛或經前肚痛或經後肚痛甚至經 
閉不通悉皆取效如神每丸洋一角 
 
　　拘杞桑椹清補酒 
 
　　此酒滋腎益氣生精助陽常飲不燥不熱聰耳明目烏 
鬚黑髮益壽延年每瓶錢二百四十文 
 
　　頭風止痛太陽膏 
 
　　專治風氣上攻頭痛法捋此膏一對用自己口津舐濕 
貼兩太陽穴應驗如神每封錢七文 
 
　　四鞭壯陽丸 
 
　　鹿腎鱸腎海狗腎名爲三鞭　能壯陽種子加入馬賢 
洪爲四鞭馬畜屬火功效尤速每兩洋二角 
 
　　小兒疳積散 
 
　　小兒孱弱飲食少進或食而不肥　眉擦鼻此疳積也 
將散拌粥與食自能全愈每瓶二百四十文 
外有參茸衞生丸參茸白鳳丸全鹿滋腎丸寗坤丸蘇合丸益母丸心 
氣止痛丸調經種子丸化痰止咳丸赤脚大仙丸八寳吹喉散號拍拘 
龍丸婦人白帶丸如意油薄荷油艾油發兌 
上海棋盤北首梁悌愷啓一分枝蘇閶中市此外九江廣泰源江西省 
城磨子巷羅春臺安慶倒抓獅羅春臺嘉興孩兒橋申昌杭州保佑坊 
申昌寄售一分寄吳城鎭羅春台發兌 
 
　　上海屈臣氏大藥房發售 
　　止咳藥餅 
　　專治咳嗽遂至破金聲啞痰喘氣促等以上各症服三二枚自然順氣清痰潤肺止咳欵服法　　大補鐵丸 
　　此丸善療身虚血少怔忡不寐驚悸善及價銀忘等症卽無病服之亦能滋助營衞均另有　　金雞納霜 
　　此粉善能袪散寒痰疏解風熱專治感仿單詳冐時邪寒暑瘧疾痰喘氣等症列尚有　　調經藥丸 
　　此丸專治婦女閉經經期或先或後臨無數藥經腹痛或過多過少經期不准等症料容後　　寗神藥丸 
　　專治男婦房勞過度心腎不交男子陽登痿九醜女人之子宫寒冷難於受孕等症 
　　心氣痛散 
　　此散專治心氣痛發及飲食不化胸膈脹滯心煩焦燥等症服法仿單詳列 
　　告白 
　　長和吕宋煙 
　　本號在吕宋開廠親自揀選上等烟葉督造各牌大小雪茄烟並兼辦外國烟絲紙烟時辰鐘表俱乃貨眞價實經於客歲開張英租界二馬路用特登報以廣招徠沼承光顧價值相宜請認招牌庶不致悞 
　　購藥洋信寄信局較妥速 
　　八月十一日本埠招商局交來洋信三元係天津海關道署電報招商總文案處王君庭珠代友人所購其信云簷誠德主人閣下聞貴堂所製鎗上戒烟方甚爲妙騐兹有友人囑卽代購三元回件寄天津海關道署電報招商總文案處王收本堂卽將三香膏封固交與來人代寄奈其不肯收去須由本堂自寄而託信局要先付號錢以致遲至十五日仍交恊興昌信局寄去由本堂代墊號金因恐遠人盼望也以後外埠洋信請交信局寄來立可回件上洋中和里詹誠德堂啓 
　　曼陀羅華閣叢書 
　　秀水杜小航方伯通才循吏兼習韜鈐平定粤寇紀略一書是其纂輯彬彬乎良史才也其他箸述咸諳習堂故成一家言而校訂醫學詞律諸書尤稱精善前購得原板散佚過半爰廣爲搜集補缺訂訛期年始竣計十六種百四十八卷分訂四十册每部價洋八元由蘇申掃葉山房江左書林發兌席詒穀堂謹啓 
　　告白　　啓者所有文園烟舘生財及裝修等件全數售與本號承受銀貨兩交清楚自後如有文園前項往來與本號不涉特此佈聞四海論交樓主人啓 
 
 

Page 8

 
 
　　上海中西大藥房 
　　按魚肝油乃取特魚新鮮之肝熬出者諸魚之油散於臟腑獨特魚聚在其肝産歐洲各海惟瑞典國最多自一千七百八十二年格致家考究此油專能治癆補肺凡虚損瘦弱及皮膚風濕瘰　諸症服之奇效歴來醫好數萬人羣推聖藥然其本質氣味極腥胃弱者甚難下咽本藥房復加九製之功去其腥氣近來中西人士每常信服應騐無比倘欲培補冬令最宜兹又新到購者請至四馬路轉角大洋房内交易不悞大瓶大瓶一元中五角小三角 
　　失票告白 
　　兹緣英公司博卡喇輪船行至澎湖洋面遭災沉溺將匯豐銀行託 
帶蔚泰厚番銀一萬元新泰厚番銀二萬元匯票各一張全行失落 
計由上海八月十七日所立在廣東見票十天由香港交銀現經匯 
豐銀行出給蔚泰厚新泰厚收執保據由廣東將銀照交匯豐如數 
收清此後失票别人檢出冐取作廢不憑乞中外宦商見此失票萬 
勿收用謹此佈聞上洋新泰厚蔚泰厚啓 
　　新開 
　　義和成東洋莊 
　　本號自運東洋燈鏡洋傘胰皂香水珊瑚漆器古銅玳瑁各色縐布奇巧玩物一應雜 
貨各樣俱全倘蒙光顧格外克己遠處信購原班卽寄須認本號招牌庶不致悞先行交易擇吉開張上洋法大馬路永興里口 
　　上洋新開 
　　瑞成繭綿綢莊 
　　本號揀選定纔上上名機川紡府綢關山繭綢綿綢絲巾素綢貢緞抄發如蒙士商賜顧者照碼劃一童叟無欺請認招牌不誤開設在棋盤街怡珍居南首朝西門面便是 
　　只此一家起首老行 
　　天成 
　　十一月雙票出售雙張十二元單張四開照算分條七角附送月份牌函購上　　海棋盤街北朝東石庫門内原班帶奉不悞天成啓 
　　廣東杏濟堂 
　　立卽見效 
　　珠珀白濁丸 
　　白濁一症世上恆有斯疾或酒色傳染或濕熱所致若不早治勢必延綿本堂所製之丸與别不同服之不但能止其濁旦解濕熱毒物可以利水通淋永無復發每瓶洋二角半上海英大馬路興讓街第一家廣東否濟堂啓 
　　稻香村 
　　賽姑蘇孫春陽 
　　開設上洋四馬路中自置乾濕蜜餞進呈糖果滿漢茶食嘉湖細點香水瓜子氷糖查糕五香燻魚蝦鮝鱭腐糟蛋糟茄醋蒜卜鮝醬薑燻蔔瓜脯八珍葛晶糖粉勞傷風濕 
藥酒兼售廣東蜜餞茶食氷糖十景糖果臘腸楓魚南北 
雜貨餘物繁多不贅廳貨另附仿單倘蒙仕商賜顧請認 
聚寳櫃檯先此佈告擇吉開張　恊記告白 
 
　　聲明水龍 
　　杭城佑聖觀巷内嚴聚興開設百有餘年精製銅錫水龍四遠馳名頭號價售七十五元二號六十五元三號五十五元出水甚速包用十載本龍上用出水洋帶上高 
比洋龍玲便水勢十有餘丈故特聲名倘貴商客欲售者請至面議主人謹啓 
 
　　上海協安興記 
　　本號專批發吕宋大票歴己多年屢售出大彩遠近馳名今售十一月票批發零沽原班回件收兌紅票公道此佈 
 
　　新開晋盛土棧 
　　上洋吉祥街中市自運提尖大小洋藥豐碭川土照箱批發格外克己蒙士商賜顧者請認明本號招牌庶不致悞 
 
　　戒烟捷徑七日斷癮 
　　戒煙衞生丸 
　　此丸倍加衞生等藥而養生機且價亷功速靈效非常包戒一切新老烟癮百病不生每癮一錢呑丸五粒癮重者照數遞加每粒大錢四文廣東杏林軒精製分設上洋大馬路抛球塲 
　　上海管可壽老店 
　　十四製熟地吐血断根丸 
　　管製熟地爲富貴家冬令膏方中必用錫匣裝潢可送官禮每兩二百○吐血斷根丸靈騐異常一料斷根每料七角南晝錦南口第一家内櫃發兌 
　　果然神效 
　　盖余多年老癮遍服戒烟之藥不知其數費無限苦楚終難戒絶今得上海陸家石橋同慶堂之戒烟吉祥參片可爲靈旦效矣前後不滿兩月却 
能除我心癮毫無難戒之苦故特登報靑浦周鴻年 
 
　　新書出售 
　　是全註七家詩早己風行海内惜乎輯註頗少今有直隸劉紫山先生家藏所刋重註加評校對精詳係靑照草堂原本裝訂十二本白紙一元毛邊紙七角賜顧者請至抛球塲掃葉山房購取 
　　上海中西大藥房 
　　肥兒牛奶膏 
　　牛奶之爲物性平味甘補虚羸潤皮膚解熱止渴小兒哺食最易肥勝價洋二角半 
　　中西大藥房 
　　急救吞烟吞毒藥 
　　近有讐怨寃抑每服生鴉片及毒物以自盡實堪憫惻此藥照單 
施治可能立刻回生價一元中五角小三角如有好善君子多買施送於人價可格外從亷 
　　四馬路東首光繪樓謹啓 
　　攝影之藝不難於曉而難於精是以操是業者幾如林立而求其巧者罕若晨星本樓房宇之敞鋪設之美器具之備工作之精早己馳名遐邇兹復修飾一新更添名手以期精益求精出乎其類自誇者何足信明眼人自能辨有意映像贈送親友或放大留傳後世者宜知何往 
　　長春花園 
　　本園在上海製造局北首闢地數十畝自種四季花卉刻有細種菊花五千餘盆各種春蘭蕙蘭二百餘盆各種建蘭山茶挑梅盆景水仙牡丹等零躉揚發兹設分鋪於東城河浜潮州會舘後栅北首以便貴客就近賜顧並代擺陳設盆景包紮花球大菜花等貨高價實此佈 
　　英十一月票出售 
　　今售十一月吕宋票定拆公道兼兌紅票格外克己零沽雙張十二元單張四開照算分條七角華九月十四日開彩凡蒙函購原班回件此佈老廣豐新廣豐萬福來萬寳來萬福來新仝啓 
　　聲明 
　　今遺失廣昌隆保租德興號檯椅單臺紙經向前途說明作爲廢紙特此聲明以免後論九月初七日泗源號啓 
　　大東惠通銀行 
　啓者本銀行資本英金二百萬磅又公積英金二十二萬五千磅總行開設在英國倫敦外國總董係怡 
和行之開錫惠恩利行之恩利公平行之愛未生匯 
豐銀行之麥格林前沙遜行之沙遜都阿行之都阿共六位上海董事係怡和行之司麥克利各遜行之馬士美最時行之國夫公平行之百露斯脫共四位 
所設分行在香港孟買格拉吉打新加坡檳榔嶼長 
崎神户横濱厦門福州天津等處凡各種房産貨物 
等皆可向本銀行作押欵并各種銀錢來往又本銀 
行可代客收存銀洋行三個月者付息三厘存六個 
月者付息四厘存十二個月者付息五厘特此布聞 
　　　經理本銀行事務人陶耳薄啓 
　　蘇省老程德泰告白調包 
　　小號向開閶門外南　中水衖口二百餘年自運各省名茶發客久己中外馳名迨兵燹停止兹因閩粤齊卾各處均有假冐牌號私售小號今仍開設蘇省渡僧橋西上塘石庫門内交易上月廿七開張日西津橋鄉人買去茶葉九包七開張日西津橋鄉人員去茶葉九包將包暫寄鄰店吳世美茶號片時被該號以低貨調换仍用原紙包好致害鄉人吃虧小號幸卽查出追看原貨屬實不得己據實聲明倘蒙仕高賜顧各埠信局可帶另增各種官禮箱茶批發銀到配貨不悞倘誣鄰店願甘隂誅 
　　合豐衣莊 
　　本莊揀選原典估衣專辦各色綢緞時式新衣自運粗細皮貨不合包退回换加工重料克己定價每兩七角承蒙賜顧童叟無欺棋盤街中 
　　九月初九日錢洋並匯銀票行情列左 
　　新匯劃收市七錢三分三八七五銀拆一錢八洋找頭七錢三分四錢找頭一千文市錢一百四十一千五百文卡錢一百四十千零五百文衣牌一千零十五文 
銀行電匯銀票三先令九辨士七八銀行現票三先令十辨士一八銀行三十天期票三先令十辨士二五銀行四個月期票三先令十辨士半 
　　九月初九日進口輪船禮拜六 
　　金陵輪船由長江馬立師行華利又由長江麥邊行淡水又由汕頭太古公司江天又由寗波招商局江永又由長江招商局 
　　十一日出口船禮拜一 
　　長安輪船晚往長江廣豐行豐順又晚往天津招商局華利輪船晚往長江麥邊行北京又下午往寗波太古公司日新輪船晚往烟台仁川招商局江永又晚往長江招商局美富輪船晚往香港省城招商局海琛又晚往福州招商局辣低馬又晚往琿春怡和行代俄公司廣生翰船晚往牛莊怡和行北直利又晚往天津怡和行太生又晚往香港省城怡和行 
　　九月十二日出口船禮拜二 
　　大通輪船晚往長江太古公司新濟輪船晚往天津招亷局江天又下午往寗波招商局希化又晚往牛莊禪臣局 
　　九月十三日出口輪船禮拜三 
　　元和又晚往長江怡和行 
　　九月廿八日出口船禮拜四 
　　　禮亞華輪禮　也　船上午往香港新加坡　寗等埠老沙遜行 
 
 

Page 9

 
 
[金陵官報]  
　　九月初四日翰木院編修陳光宇到親拜由京來安徽營務處總統省城練軍親兵馬步砲隊等軍提督宋朝儒家城縣胡兆祺署全椒縣彭廷弼均到統領新兵等營委署城守恊李占椿副將黄瑞堂叩謝賞准銷假酌量委用陽湖縣葉懷善叩謝開復頂戴知縣胡鈺均見理問許廷森由江浦查災回銷差補昨日府經歴吳寳棠見奉示寫履歴分發江蘇試用府照磨江薙到由京來督轅牌示署淮左營叅府陳能伸尚未留標委署員缺與例不符應飭交卸所遺准左營叅府員缺以現署揚州營叅府朱茂英調署其揚州營叅府員缺卽以現署江寍城守副將彭仁壽調署其江寍城守副將員缺查有前福建汀州鎭李占椿堪以署理初五日藩臺瑞辦金陵軍械所候補道張錢瑞中恊劉城守恊彭江寍縣藍均傳見辦木厘局候補道周辦江南書局候補道程辦洋務局候補道曾辦厘捐局候補道歐陽知府羅章奉委會騐寍屬收挖蝻子同知項晋釗到由清江差竣回淞滬解餉委員通判林步瀛到解餉來陽湖縣葉懷善辭統領安徽撫標澄淸水師輪砲船提督柳金源到均見同知袁保基銷觀音門保甲差南洋差遣廣西知縣張義澍奉委順直賑捐委員 
[蘇省官報]  
　　九月初一日知縣魏士鴻禀知奉委解餉赴金陵差卽辭撫院文巡廳李筠禀知隨撫憲出巡辭縣丞倪文範謝委閶胥門外二叚水巡差布倉大使吳熙奉委盤門水關差從九李仕策交卸顧山司事回王紹燕銷蘇城絲捐差劉樹銘點巡檢延晙到均齊門旱關差毛恩濬謝飭註册酌委司道首領及佐雜各缺署事一次試用從九王永圻浙江人奉撫憲騐看到省牌示照得請調　頭司巡檢舒培元奉部覆准應卽飭赴調任所遺馬蹟司巡檢查有無錫縣典史吳廷勳堪以調署遞遺無錫典史缺查有試用道庫大使陳以屏堪以酌委署理初二日牌示照得吳江縣主簿李弼升補吳縣縣丞奉部覆准飭赴新任所遺員缺查有試用縣丞勞杶堪以委署徐州道沈守謙到正任海州楊朝鐸辭回寍知縣湯曜由寍回並謝請補東台縣缺王椿蔭禀知委赴丹陽勘災縣丞張嶽輝奉委城外上一叚水巡差李嘉榮奉札委本轅監印差巡檢李善邦銷太鎭海塘工程差奉委調辦元和縣夾浦橋工程差辭管帶太湖水師正前營李松榮江浙一帶會哨巡湖回撫轅武巡捕徐榮楊朝樑禀知隨撫憲赴金陵辭初三日張尟禀知首府委勘元邑荒熟田畝差卽辭尹春和禀知奉飭派蘇差委吳江縣李辭諸翟司吕守儒周庄司馬繼曾均謝飭知赴任巡檢趙鑑三謝奉飭常昭河工給子酌委署事一次買孝璆從九楊夔福均起服回省初四日太湖恊鎭朱德明由太湖來知縣莫鎭疆禀知奉飭派蘇差委陳金錫銷帮辦津局差正任華亭縣縣丞慶多引見回省縣丞沈善發銷洞庭山絲捐差 
[上海六馬路仁濟善堂籌辦順直滬局施子英經收核奬賑捐八月十一至九月初五日止清單]  
　　江右施厚德堂大善士佑母氣痛全愈福壽綿長妻章氏産後病愈合家平安閩嵩施詒香堂二戸各洋一百元崇讓堂劉五十二元鄧懷遠堂五十元汪雪樵四十元無名字求病速愈三十元聚善堂壽筵移賑十六元杏園居士求保平安無名氏求合家平安華亭縣署帳房各席中秋酒筵移賑吳松箔業公具祥生泰募三十四位合浙江戢山人募合仁泰當募合厢莊德新號又愼昌永號末士或而生五魚堂之江鄭心　上黨氏潘荻洲十四戸各十元梁溪無名氏九元金德本堂八元廂莊成愼泰又誠大號二戸各六元張安瀾雪香書屋二戸各五元廬陽王鮑氏求眼疾速愈崑新鹽棧經募百忍當不留名不列名隱名士袁謹詩吳王氏姚福記八戸各四元廂莊源記號石芸主人王中和黄健記餘慶堂許海曙堂萬隆七戸各三元彚豐當衆友節省中秋酒筵移香港謙和號綏江漁者萬盛園森源廣東平安子不書名無名氏　尹氏嚴耀庭陳南養潘智弇張鴻森遂心人求平安人求佑順遂人有心無力人仙鎭十位無力人合補過齋主人兪亦政堂心知堂王錫堂景德鎭公和興募蔡怡裕堂又楊勵積堂又李義興二十五戸各二元四勿堂一元五角洪子文求脚疾速愈微餘慶堂邵求四季平安心照堂陳光裕堂楊四知堂朱禮和堂愼遠堂餘慶堂黎敦裕堂公和興募李敬堂錢塘卓厚齋陳心齋養心齋倉山無力人江東主人有志未逮潭月村高記高記金粟記柳蔭室雪香書屋金匱山房守廬子憶過生節慾子成人美澤文藏不善名陸善士南海辛穆生福朱英表袁敦甫唐寳桂徐麟瑞范德行何可明朱夢吉陳秋初周長財唐德榮鄧可述恆豐號廣利和無名氏四十二戸各一元棉力子香斗移賑無力子無名氏傅麥氏錫山鄒仁和齋烟霞書屋祖恩堂抑儆堂十戸各五角不名氏月餅移賑二角五分保平安恊求平安穩嗣眞小子告化子四戸各二角李菊臣隱名氏假小子三戸各一角童大疇規元十兩一錢二厘以上共收洋七百二十二元八角五分七三三五作規元五百三十兩二錢一　又元十兩一錢二厘　洪倂結規元五百四十兩三錢一分二厘 
　　美佛羅斯製貢國邦補益藥水 
專治　肝勞　肺癰　澇瘵　飲食停積　胃口呆滯　心悸多　諸　君　賜　顧　請　向　上　海　四　馬　路　中　西　大　藥　房　大　馬驚　四肢酸軟　身虚體弱陰損陽虧　宗筋不舉　氣血衰敗　路　晉　隆　洋　行　寳　善　街　晋　隆　分　行　曁　良　濟　藥　房　等　酒色過度　水土不服　小兒不長成　小兒血不强壯病後　四　家　購　辦　大　瓶　一　元　五　角　中　瓶　一　元　起　碼　小　瓶元氣未復　精神委頓　吸烟人身體瘦弱　烟癮新斷精神恍　五　角　原　籍　十　二　瓶　價　目　格　外　公　道　批　折　另　議惚　傷寒症初愈軟癱以及五勞七傷等患服此皆效美　國　佛　羅　斯　醫　生　謹　啓　　　　　　　　　　　　　　 
 
 

Page 10

 
 
　　神針遠行 
　　石路中曲江里張靜軒先生楊樹浦鐵舟高徒神針妙手沉疴立起請往京城看視約十月中回申特此佈告同人公啓 
　　頭彩五萬 
　　同得利 
　　售票有年屢中大彩今售英十一月票價照大市分條六角賜顧棋盤街 
　　心胃氣痛良藥 
　閱報或閘上洋盆湯衖壽榮齋心胃氣痛散極靈屢書則不一書矣余久患心胃氣痛速購藥一瓶需洋五角服下卽愈登報申謝周林齋具 
　　老太古保火險公司 
　　本行經理保險公司所有房屋貨物棧房均可代保其價格外公道貴客欲保請來面議可也 
　　新開義順參燕號 
　　本號開設上洋二馬路中朝南門面發兌高麗野參東西洋參專辦官禮貢燕杜楝清水燕絲各港燕貨俱全凡仕商賜顧者認明本號招牌庶不致悞先行交易擇吉開張 
　　長源泰興記報關行 
　　本行專爲各客號報貨裝輪出口并無買賣生意各寳號關稅水脚銀兩務須送到本帳房盖本行回單圖書爲憑凡同事夥計自做買賣以 
及私情往來概與本行無涉特此告白 
　　謙和洋行 
　　啓者本行開設在英大馬路三十二號門牌由外國裝運進口各種洋布及新舊鐵並大小各物中國各種買賣店主掮客等均可至本行内看樣各種貨樣 
皆可任意觀看特此佈聞 
　　課金助賑 
　　徽州胡席玉先生奇門卜易占驗有年向不取資今先生觀賑災需用孔急愿意一課收洋四元助賑遠方寄信來批信資自給寓漢口萬安巷上 
首裕德祥對面占流年請將貴庚開下李時來啓 
　　鴻昌號批發 
　　自運吕宋票專拆同業兼售門市遠處信購原班回件紅票克己兌現售十一月票分條六角如蒙賜顧上海棋盤街 
　　批拆格外公道 
　　天來福源源來 
　　英十一月票單張五元八角分條五角九分棋盤街 
　　上洋老巡捕房對門 
　　廣福林戒煙丸 
　　除烟積解烟毒服丸精神加倍重新並無後患每烟一分服丸二粒歴試神效大瓶五角小二角五 
　　票式敗新分條六角 
　　必得中紅票現兌 
　　十一月吕宋票出售雙張十二元零躉拆兌劃一公道函購卽奉上洋四馬路 
　　大同南貨號 
　　佳製醉蟹 
　　上洋寳善街中市常年應時佳製醉蟹大壜一元中壜半元小壜二角並異味燻魚醬油瓜子發售 
　　邵萬生號 
　　醉蟹上市 
　　本號常年佳製透味醉蟹按時發售恐貴客賜顧不及週知特再佈聞本號主人告白 
 
　　上海同文書局告白 
　　南海康長素先生所箸新學僞經考十四卷在本周發售此書考得費易毛詩古文尚書局禮左傳爾雅說文皆是僞書爲二千年未闢之學海内 
爭先快覩者也初印白紙精本收回紙墨工價銀二兩 
 
　　新到梅紅紙 
　　本號新到外國梅紅紙顔色格外鮮明久遠不退其價從亷以及各樣紙貨倘蒙賜顧至英大馬路口老德記隔壁衖内抬順印字房啓 
 
　　請射文虎 
　　前承光降欽佩實深因于九月初九十十一三夜重懸鐙虎格備彩廣八點至十二點請諸君顧老旗昌西首震泰絲棧賜教爲幸天雨待睛卽設 
　　聲明 
　　啓者現在不論何人向各寳號支取貨物希送本號蓋印爲憑如任對手取去須向原人自理與本號無涉特此預佈法界三茅閣橋東首陳順興啓 
　　聲明假冐 
　　今有人仿樣私刻萬源祥發票圖章向往來各號取貨自後如　有發票圖章不作爲憑特此佈告萬源　洋貨號具 
 
　　九月初一日上海各茶市行情列左 
　　恊隆行 
　　華魁又又四百另一箱十一兩五瑞馨又又一百三十四箱十一兩五華寳又又二百三十八箱十二兩二五芹香又又二百七十六箱十二兩二五路珠又洞一百三十一箱十二兩五天馨又寗一百零八箱十二兩五馨芝又又一百十四箱十二兩五爲字１８平三百十八箱二十兩以字又又三百八十九箱二十兩 
　　同珍行 
洪得１１８元一百七十六箱廿三兩葉香１８平二百七十四箱廿二兩仁香又平三百廿六箱廿四兩五另碎又平六十九箱下 
　　同孚行 
　　祥記１１８州一百九十一箱十六兩祥茂又元一百零二箱十九兩復茂又元二百七十四箱十九兩八 
　　瑞昌行 
　　極品１８平三百零三箱廿二兩五者字又平三百九十六箱廿兩英字又平三百三十九箱廿兩 
　　九月初二日上海各茶市行情列左 
　　祥太行 
　　裕太１１８元一百二十四箱廿四兩二五怡亨又又八十四箱廿五兩一廣盛又又一百七十九箱廿三兩五益芳又又一百八十五箱二十兩怡昌又又一百十二箱廿六兩七五永華又屯四百八十四箱廿二兩六 
　　天祥行 
　　怡茂１１８元二百三十九箱廿四兩禹字１８平三百三十五箱廿二兩二五零碎又平一百七十六箱下 
　　恊隆行 
　　源字１８又二百七十四箱廿一兩 
 
 

Page 11

 
 
　　靈靈靈 
　　余烟癮八錢因體態虚弱不敢言戒去年中元節過英大馬路京都同德堂見門懸上海縣告示勸人戒烟而領藥購藥者十分踴躋均云靈妙余遂購雙料三香槍上戒烟膏一兩計洋八角如法試用香味可愛起泡進斗比烟容易只須在搶上照常裝吸并不另服别種藥品烟癮日輕飯量日大約計陸續添購藥膏八兩己於八月廿日除搶不復吸烟數月以來精神如常身體强健恩同再造特登報以鳴謝織布局詹文卿 
　　　老紫陽觀 
　　糟醉肥蟹寒露菌油 
　　鮮菌一物遍地皆産清溺難搜惟本號不惜工資專採名山松土名曰松花菌口嫩脆不同○醉蟹製售者不知繁幾本號精選名河肥壯料琢精求以廣招徠上洋北市法馬路晝錦里仝啓 
　　奇遇 
　　久患烟霞無法戒脫五月下浣與二三知己出外散心路過四馬路中和里見圍觀者甚衆予亦入内看見詹誠德堂門前所煎者似烟非烟似藥非藥詢之旁人云係鎗上戒烟三香膏乃戒洋烟極靈之藥予次日飭人往購二兩試用此膏清香無比不滿一月消患於無形眞喜出望外錄登申報以告遠方同病相憐者早登覺岸焉宏茂祥記葉均平識 
　　壽榮寳齋鑒 
　　謝白濁丸○白帶丸靈效 
　　久仰芳名如雷貫耳貴齋主人抱濟世之才存良相之心昔余久患白濁服藥罔效致函上海盆湯衖壽榮齋購白濁丸二料洋一元服畢立愈吾旣有登徒之癖而妻不無反目之占因此而憤怒櫝胸寒邪外感遂成白帶經一年矣復購白帶丸一元并白帶膏一貼洋二角服貼之後果獲奇功夫婦同沾再造之恩敢忘情乎藉具數言以謝鄭曉山拜 
　　腸紅丸 
　　專治大便下血無論遠年新得服下應效如神本堂誠心濟世採選上品正藥加工修合近有射利之徒以僞亂售貽悞非淺如蒙賜顧請認明葉慧正圖記庶不致悞寄售興記晋昌綢莊吳祥泰京貨 
　　應騐神丹 
　　專治肝胃氣痛無論遠年新得痛時煎服立見奇功本堂誠心濟世不惜工本虔誠修合如蒙賜顧問公順里興記綢莊 
　　永平火險公司 
　　ＬＡＩＲＥＰＭＫＩ 
　　啓者本公司開設以來約有一百年有資本銀八百萬兩現在北京路第十七號門牌開設分行中國客商賜顧者其保險價照大市一律此怖辦理人富爾倫啓　 
　　擇於本月十一開張 
　　源潤豐皮　莊 
　　本號自往各口選辦粗細皮貨一應俱全其價格外克己　廣招徠倘蒙仕商賜顧　請認明本號招牌須不致悞開設上洋英界老巡捕房北首三馬路口坐西朝東三層樓紅洋房便是 
　　告白 
　　兹本行天津上海兩埠所行用之洋鈿鈔票凡紳商携帶來往津滬向例兩處一概通用照付並不扣取分文以照信實而圖久遠近有無恥歹人揑造謡吸謂本行有扣水貼費等語爲此特登申滬兩報俾衆咸知本行誠信無欺特白壬辰季秋上海匯豐銀行經理人謹白 
　　三義公土棧 
　　本號在　妙觀東首開張己及兩月蒙諸君共信遠近惠顧生意日形暢旺但本號意圖久遠貨色歴久如一價錢格外公道仍恐遐鄉僻壤未及周知故再登報章佈告 
　　木輪逐日往來蘇滬 
　　升濟亨濟兩快船奉准來往蘇滬八月初一日起逐日開行其搭客水脚船上飯菜仍照舊章此佈利濟局白 
　　捷法七日斷烟癮 
　　捷法戒煙人參丸 
　　此丸得外國秘傳眞方捷法包戒洋烟老癮易如反掌每癮一錢吞丸三粒如癮重者照數遞加食丸之後精神爽快七日斷癮不寒不燥種子延年諸君凡染烟癮者請買一粒試之每粒大錢六文 
廣東延春閣蠟丸號分設上洋棋盤街北首開張 
　　重印湘軍水陸戰記 
　　此書係曾文正公創湘軍首團練盡起湖湘非常之士雲集響應縱横天下卒平大難凡所經行省紀其勝績共一十六篇若不經意隨筆點綴亦若柳州紀遊刻劃山紆石折路曲巖幽無一複沓空泛之境使讀者旌旗炫彩如在目前裝訂二本洋六角又黄自元先生書神道碑銘爲曾太傅尤其經心着意之作今覓得原本付諸石印以公同好洋四角上海樂善堂啓 
　　上海屈臣氏 
　　塗面花露水粉 
　　此水粉極其香滑與市上所賣者大不相同閨閣用之塗面了無痕迹其馨香撲鼻越宿不散用之旣久自然皮膚幼嫩容色光昌眞水粉中之第一佳品也每盒價洋一角上海英大馬路及棋盤街中市兩家屈臣氏大藥房發售 
　　四知堂膏藥立見奇功 
　　小腸疝氣膏藥每張五百六十文將此膏藥貼上不須片刻立見囊筋舒暢可以堂面試騐若係虚言退膏還錢○立止九種心胃氣痛膏藥每張二百八十文病發時貼胸前老病亦除根○百草得意膏藥價仝上凡左癱右痪半身不遂週身疼痛貼患處追風濕通經絡之靈丹也上洋英老巡捕房對門四知堂啓 
　　新印縮本古文 
　　姚姬傳古文辭類纂王益吾續纂原書共訂廿本縮成十本名宿校正白紙精印洋三元蘇綠蔭堂上海文瑞樓啓 
　　輪船往香港新加坡庇寗 
　　啓者本行有堅固捷快輪船名嗎禮亞華禮喱也准於九月廿八上午開往香港新加坡庇寗等埠如各寳號欲裝貨搭客者請至本行面議可也此佈老沙遜洋行啓 
　　告白 
　　順利洋行　理火險公司 
　　本行經理保火險公司十餘年矣專保中外房屋棧房貨物等件其資本之般實賠欵之迅速遐邇咸知今將保費格外便宜貴客賜顧請至本行帳房面議　　廣東趙同春堂蠟丸號 
　　婦人白帶丸 
　　白帶靈丹 
　　婦人赤白帶下之症多由濕熱積滯月經不調或肝經靈火寒痰凝結或房勞耗傷膀胱受濕以致脾胃不和或見小腹偏痛肚腹疼痛本堂製煉此丸專治赤白帶之症除宫中之濕提下陷之氣化痰解鬱清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半鋪在上海老巡捕房對門開張分設杭州○蘇州○温州○江西○鎭江○無錫○江隂○蕪湖等處寄售賜顧請認趙同春堂招牌爲記 
　　上洋詹誠德堂告白 
　　本堂獨出心裁始創鎗上戒烟三香膏以來己歴年久四遠馳名可恨有不肖無恥之徒紛紛假冐最可惡者有居然稱誠德堂或上加眞字占字老字或稱誠德堂某記種種狡詐殊堪痛恨並有暗中串通信局經手送信之夥以僞藥混充本堂眞藥屢由本堂查出追究並登申幸聲明該局亦將送信作僞之夥停歇别家亦不准再用數年以來此風乃息今外埠購藥者但請放心寄局認明本堂招牌庶不致悞○詹製鎗上戒烟三香膏每兩二千五百六十文一保三十六天斷癮一保戒烟不生疾病倘有虚言願加倍賠罰决不食言 
　　巴勒水險告白 
　　啓者今康買興尤寗水險公司備存實本洋一千七百萬元在中國專保各口洋而貨物水險無論平安水漬皆可照保價亦克己如貴商號賜顧請移玉五馬路二號巴勒洋行帳房面議可也此佈巴勒洋行謹啓 
　　新法秘製代　治病保　太和　 
　　保命太和膏 
　　醫學之道由來古矣考之神農嘗百草而藥石始興迨軒轅繼作諮於岐伯作内經藉以抉性命之微究天人之奥其所述寥寥數方外專以針炙爲法溯岐伯所言謂是上古先師僦貸季之所授當軒園時且稱僦貸季爲上古可見歴年雖久精微之學聖聖相承雖千秋如一日也是故九針之用通於神明寒濕補瀉效如桴鼓古人師弟相傳按對銅人穴道濳心學習十年面壁始出應世如扁鵲倉公而下代有傳人治病之神不差毫髮自華元化斃於獄中遺書焚燬針刀之術嶄然中絶漢季張仲景出始著傷寒論金匱玉涵經方法皆備實爲用方之祖歴唐宋金元劉張朱李輩各著成書并各局方書專言湯劑治病於是置針法於不講抑或習針法而不精論者謂古人不作針法無從考究矣然針法雖失師傳穴道彰彰可考僕祖傳數代　　業醫有年每歎古人針灸之精末由仰溯幸有家傳秘法製煉膏藥用代刀針每出應世靈騐匹盖内科病症不一五腑六臟各有受病之源按穴貼膏直透單微無不立效他民如癰疽瘰　一切隂陽惡毒大瘡等症取效於外科者更不待言矣僕得眞傳不敢自秘特將此膏公諸海内并附刋銅人穴道開列各種症效分别治法庶使婦人孺子皆易適從是亦簡便濟人之一術也　粤東延春閣壽松氏自序○此膏專治内科五癆七傷遍體疼痛腰脚軟弱痰喘氣急咳嗽吐血手足麻木癱痪偏枯行痹走痛男子遺精白濁婦人赤白帶下月經不調臨期腹痛紅白痴症風寒瘧疾膀胱七疝疴嘔吐病週身孚腫胸腹飽脹痓塊癥瘕頭風脚氣肝胃氣痛小兒急慢驚風以上各症治法另有銅人仿單凡用此膏必須查明按對銅人穴道分别施治神效兼治瘿瘤瘰　癰疽大　無名腫毒疳疔魚口刀傷跌打遠年關　脚疲頑惡癬一切外科疲頑等症未成貼　報消己成　潰凡有紅腫痛癢濃水淋漓久不收口者將此膏貼患處立能止痛生　其功不能盡述　諸君凡有染症者請來試之每張價洋大三角中二角小一角　　　春閣蠟丸號鋪在上洋英界棋船　北首開張 
　　廣東趙同春堂蠟丸號 
　　金○鎖○固○精○丸○ 
　　金鎻固精丸 
　　專治腎元虚弱夜夢遺精玉關不鎖心動精流無夢滑洩夜溺頻多等症服之能固精補髓壯體舒筋非特止遺止滑之功實有調元固本之力每兩洋二角鋪在上海老巡捕房對門開張○分設杭州○蘇州○江西○無錫○温州○鎭江○江隂○蕪湖等處發售 
　　兒科聖手 
　　程月泉先生兒科盧扁也針刀火灸妙術久傳余兒病重諸醫東手開先生剛臨此境寓順泰碼頭恆豐米店遂請醫治藥到回春誠哉救世良醫相遇不偶也謹報衆諸　法界瑛昌鐵鋪孫益三敬啓 
　　雙龍洋行聲明 
　　啓者本行主人向來在美記洋行執業現在住在大馬路廿三號門牌開設鐘表行代客辦理時辰表及各式鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
　　包醫遺精久己馳名 
　　神童二仙丸 
　　此丸專治身體虚弱遺精夢洩溺後淋濁四肢困倦腰膝酸軟或酒色勞傷本堂授祖傳秘製之良方用上等藥材修合無論年久遺精不愈服之可能包愈症輕一料重者二料此丸温和不寒不熱常服非但百病不生功能延年種子卽日初服一天卽見神清氣爽比平日不服丸之日大不相同不靈退還原洋每料三兩一元○調經白帶丸每兩二角半○六味地董丸每兩五分鋪分上洋鐵馬路東首總桃源坊朝南石庫門内廣東益三堂老藥局啓 
　　杭州德記號 
　　發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓間　石庫門内 
　　新式八音琴 
　　本行新到大小八音琴内敲鐘皷其音甚妙以及號筒戰皷洋笛洋簫等各色樂器俱全其價格外從亷凡貴官紳富　顧者請駕至　大馬路三號　　謀得利　　　 
 
 

Page 12

 
 
[光緒十八年九月初二日京報全錄]  
　　宫門少○發抄硃批四道○江督劉等奏查明蘇省海運出力各員分别給奬摺○蘇撫奎奏江寗藩可糧道造辦光緒十六年民欠錢糧徵信册籍摺○將軍長等奏副都統在籍病故懇恩優卹摺○新撫阿奏飭知縣赴任片○將軍裕奏更換防營管帶官片○豫撫裕奏甄别知州片○九月初二日兵部太常寺太僕寺正白旗值日兵部引見三十一名侍衞處四名廂藍漢九名奉宸苑三名○福中堂謝直班次序恩○色楞額謝調缺恩○福森布請假十日○殷如璋請假二十日○内務府奏派致祭内外城隍廟派出崇光立山○召見軍機克們泰徐樹銘○發抄張煦奏請將續完南驢銀兩之前署臨湖令慶瑞處分减議奉硃批戸部議奏欽此○又宜日營叅將唐淦等請免騎射奉硃批著照所請兵部知道欽此○又仍以陳高亮補撫標右營守備奉硃批兵部議奏欽此○李瀚章奏南海等縣續獲積匪正法名數奉硃批刑部知道單倂發欽此○○兩江總督臣劉坤一江蘇巡撫臣奎俊跪奏爲查明蘇省海運光緒十四年分漕白二糧辦理經運出力員弁書吏開具淸單懇恩分别給奬恭摺仰祈聖鑒事竊照蘇省光緒十四年分蘇州松江常州鎭江太倉五府州屬徵收漕曰二糧除截撥丹徒縣蠲缺旗營兵米外該交倉正耗共米六十八萬六千三百五十石零照案派撥沙衞各船並招商局輪船分運承裝由海道運赴天津經蘇松糧道景星馳往督飭承辦各員斛兌過剥分起轉運前抵通州於光緒十五年三月三十日開兌起至六月二十四日止將正漕米石一律交兌完竣承辦各員俱能踴躍從公實心任事用能上供天庾辦理尚稱周妥兹據蘇州藩司鄧華熙會　臬司陳浉蘇松督糧道景星蘇松太道聶緝槼查明天津通州蘇州上海等處辦事出力員弁書吏曁輪船水師各營出洋巡護出力各員弁遵照新章開造年歲籍貫官階履歴清册詳請奏咨給奬前來臣等覆查光緒十四年分蘇省海運曹白二糧除截撥丹徒縣蠲缺旗營兵米外實該交倉正耗共米六十八萬六千三百五十石零循案由沙衞各船並招商局輪船承裝運抵天津後由糧道徑運通州交代其籌畫南北各局用欵分司天津通州等處雇撥運交實屬任重事繁所有在事各員弁或辦理轉運彈壓稽察或鈎稽銀米兼籌運費或銀米首先全完或出洋認眞巡護均能任勞任怨實力實心洵屬急公奮勉倍著辛勤謹將辦理海運出力各員弁書吏擇尤酌擬奬叙等差開繕淸單恭呈御覽合無仰懇天恩俯准給奬以昭激勸除摺奏同詳細履歴清册分咨吏兵部查照外理合恭摺具陳伏乞皇上聖鑒訓示謹奏奉硃批該部議奏單倂發欽此○○頭品頂戴江蘇巡撫奴才奎俊跪奏爲江寍藩司糧道造辦光緒十六年民欠錢糧徵信册籍恭摺仰祈聖鑒事案准戸部咨議覆御史劉恩溥奏清厘民欠各摺片光緒十一年十二月二十一日奉上諭戸部奏正供錢糧缺額過多釐剔官吏經徵積弊及核對民欠請頒徵信册並擬章程册式呈覽並蠲緩徵信册各摺片錢糧爲國家正供小民具有天良無不爭先輸納其偶有抗欠者不過千百中之一二全在封疆大吏督飭藩司糧道認眞考移力社官吏中飽之弊上不虧短國課下不脧削民生著各該督撫查照該部所籌辦法嚴飭所屬逐一整頓實心實力期在必行等因欽此並准戸部頒到章程册式卽經轉行遵辦嗣據江寍藩司糧道以江蘇錢糧例限雖定十二月底全完而民貧賦重必得次年春融麥熟方能完納若先在十二月底截數列欠民間復有續完勢難一再更改反不足以昭準確請寛限各屬於八月内將銀米兩項造册分送司道核准刷印於十月内轉發地方紳民公同閱看等情詳經前撫臣崧駿於光緒十三年二月丙奏奉硃批戸部知道欽此當經轉飭欽遵將各項民欠徵信册籍專案造辦奏咨至光緒十五年分止在案兹據江寗藩司瑞璋會同江安糧道馬恩培詳稱今屆接辦江寍等屬光緒十六年分民欠徵信册籍内除上元溧水高湻阜寍東臺豐縣邳縣宿遷睢寗如臯徐州等十一州縣衞熟田地丁項蘆課灘租雜稅等銀均已全完又如皋縣未完光緒十六年蘆課銀兩於奏銷後全數徵完均毋庸造册外所有江寍句容江浦六合山陽清河桃源安東鹽城高郵泰州江都甘泉儀徵興化寳應銅山碭山通州泰興海門淮安大河揚州等二十四州縣廳衞或地丁無欠蘆課灘租有欠或蘆課灘租無欠雜稅有欠均遵部頒册式剔除奏後續完如數刷印實在熟田民欠銀數徵信各册又海州沛縣蕭縣等三州縣該年熟田地丁亦均全完並無民欠祗有預完災紱地丁等銀遵式刷印各州縣預完花戸徵信册又查民屯月糧等米除甘泉縣於奏銷後續徵完解毋庸造册外惟江浦六合興化淮安大河等五縣衞未完十六年米欵遵式刷印熟田民欠米欵徵信各册復加校對均屬相符此外亦無災前預完及帶徵之項統計刷印銀米各册三千二百六本分發江巡淮揚徐州常鎭各道曁江寍等六府州轉發各屬紳民查閱外相應將江寗等屬光緒十六年各項民欠銀米曁預完續完花戸徵信册籍詳請奏咨等情前來奴才覆核無異除將送到徵信各册咨送戸部查照外謹會同兩江總督臣劉坤一恭摺具奏伏乞皇上聖鑒飭部查核施行謹奏奉硃批戸部知道欽此○○奴才長順富爾丹跪奏爲休致副都統傷疾未痊在籍病故籲懇天恩准照軍營立功後積勞病故例賜卹以資觀感恭摺仰祈聖鑒事竊據護理雙城堡恊領事務花翎佐領逹春呈據正紅旗協領銜花翎佐領永安等報稱告休食全俸靑州副都統頭品頂戴賞穿黄馬褂花翎雲騎尉世職綽勒郭羅闊巴圖魯托雲佈現年六十六歲由披甲於咸豐三年出征直隷山東轉戰江南揚州甘肅陜西伊犂等省在靜海縣地方打仗左肩迎面受槍子傷一處五年正月因克復連鎭馮官屯儀徵縣六合縣等處打仗奪獲旗砲等件左骽手腰脅共受刀矛槍傷數處騐列超等同治二年因攻克蒙城縣逆匪苗沛霖老巢黄河兩岸寗夏古城十里長灘蘇家燒房𤞑巢奮勇疉保藍翎花翎佐領恊領復蒙賞給綽勒郭羅闊巴圖魯名號並加副都統銜著以副都統記名簡放八年因攻克王家疃賊巢生擒逆匪多犯出力賞加頭品頂戴並賞穿黄馬褂復經奏補恊領員缺光緒三年八月初九日奉上諭靑州副都統著托雲佈補授欽此嗣因克復瑪納斯血戰六十餘日天山以北一律蕭淸蒙賞給雲騎尉世職十一年因傷復發難望速痊經伊犂將軍金順奏請開缺回旗調養奉旨允准賞食全俸欽此自回旗後延醫調理無如所受傷痕深重不時舉發終未就痊延至本年五月二十九日申刻因傷身故等情據此伏查該故員前在軍營屢經攻克城池斬擒首逆戰功卓著今在籍因傷身故似未便没其生平事蹟呈請奏懇恩卹前來奴才等查該故員身經百戰屢拔堅城當年因克復輯懷烏魯木齊等處名重一時羣有智勇冠軍之譽奴才曾與共事兵間亦深服其血誠果敢銳厲無前嗣因平定天山鏖戰　餘舊傷復發回旗調治迄未就痊今竟因傷身殞殊堪憫惻考其生前事跡實屬屢著戰功合無仰懇天恩准照軍營立功後積勞病故例賜卹以慰忠魂而資觀感出自逾格鴻慈除取具履歴咨部外理合恭摺具陳伏乞皇上聖鑒勅部議卹施行謹奏奉硃批著照所請該部知道欽此○○陶模片再葉城縣知縣員缺前以新疆試用知縣王俊請補經部覆准在案應卽飭赴本任以專責成據署新疆布政使饒應祺署鎭迪道兼按察使銜周崇傳會詳前來除由臣批飭給委外謹會同陜甘總督臣楊昌濬附片具奏伏乞聖鑒謹奏奉硃批吏部知道欽此○○裕祿片再前准兵部咨光緒十五年十月二十八日奉上諭各省設立防營如有更換管帶員弁並著奏聞等因欽此欽遵在案兹查管帶奉軍左營馬隊兩江補用總兵果勇巴圖魯耿鳳鳴請假回籍修墓所遺該營管帶官事務查有花翎遊擊用儘先都司徐玉生堪以接帶據奉軍統領左寳貴禀請具奏前來除將該員徐玉生履歴咨部外理合附片具陳伏乞聖鑒謹奏奉硃批該部知道欽此○○裕寛片再道府州縣無論何項出身保歸候補班人員均於到省一年後詳加甄别歴經遵辦在案兹查有候直隷州知州何桐靑到省一年期滿據藩臬兩司會同甄别出具考語具詳前來奴才覆加察看何桐靑精明幹練緝捕勤能堪以原銜分别繁簡照例補明除履歴咨部外現合片具陳伏乞聖鑒謹奏奉硃批吏部知道欽此 
 
