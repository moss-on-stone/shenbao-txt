# 1892 - 214 - 4906931

 

Page 1

 
 
[重印經籍籑詁出售] [  點石齋啓]  
　　是書爲儀徵阮文達公所輯公當視學浙江時以經術倡迪士子思治經必先通詁訓庶免鑿空逃虚之病爰集經生若干人分籍籑調依韻歸字而公復以精心卓議總其大成可謂經學之統宗詁訓之淵藪矣本齋前用横行三層式縮成五本頗蒙士林稱賞迄今銷售久罄而賜願者尚源源而來因仍遵前式用潔白聯史紙重印成書較之初印尤爲精美臨文繙閱一目了然現己告成卽日由本分局及申昌發兌每部碼洋二元五角今躉售與雪印軒主人此佈 
[三百零七號畫報告白] [  點石齋啓]  
　　寗波人主阿三因具隂陽二體被法包探拘入捕房葛同轉慮其女妝有傷風化令醫生騐視旣騐明實係隂陽人並非矯揉造作猶着遞解回籍使殘廢之人不准逗遛滬上是亦可謂嫉惡如仇者矣他若鴨生四足雖代一夫怪產之駭聞山魈之出見西婦之賢榮可敬哨官之荒謬絶倫愚婦以冥鏹禱雷神庖丁以奏刀稱絶技及新附點石齋叢鈔並山水人物各册頁准於十六日出售此佈 
[勸人切勿自盡說]  
　　人至含寃負屈伸訴無門或負債纍纍被人偪迫厠身天地生趣全無往往視性命如鴻毛輕於一擲夜臺長往其甘如飴噫人生實難何爲而竟輕生若此哉顧昔之自盡者或雉經或刎頸或跳井或投河或服毒或吞金苟能及早得知終有解救之法其見於洗寃錄及各種方書者歴歴可稽試之十有九騐獨至鶯粟之瘴煽遍寰區和酒生服之頃刻卽毒發殞命以致各州縣案牘每年因此自盡者幾於更僕難終嘗聞父老傳言謂取生羊血飲之可以一吐而愈或謂灌以糞汁亦可得慶更生然第得諸傳言並未見諸實效旣而西醫之精於格致者細心攷騐推究其源孤詣苦心發爲議論略謂人有求死服鴉片烟膏一二錢多至兩許一二刻後大嘔者不死否則必死治法急服精錡散一分半至二分熱水和服如倉卒無熱水冷水亦可服後一刻卽欲嘔吐飲温水數甌助之飲愈多愈佳但須嘔時方可飲水早飲無益服精錡散有三善嘔吐可必一也嘔吐必速二也嘔不傷人亦無後患三也如無精錡散則用瞻礬七厘至一分二厘水一杯和服亦可服後必嘔見嘔出清水爲度然後飲以濃茶如脈小無精神則稍飲美酒或樟腦桂皮酒次日身熱困倦應服瀉藥或瀉油西醫之說如此是非深於格致者烏能明白曉暢鑿鑿言之顧或有謂西國之烟用以入藥人未有服之成癮者亦無用以自戕者故以西醫而救吞烟未免稍有隔膜不若别求良法自出心裁庶幾妥速靈奇十不失一有陳竹坪先生者大善士也心精力果大發慈悲製就一方千妥萬當寓滬數十載全活千萬人一時敬爇心香者竟呼爲萬家生佛徐君聞韶僑居白下己歴多年服賈之餘專以行善爲務每見金陵民庶吞烟斃命者無日無之不禁惻然於懷力圖拯救乃不逺千里執贄於竹坪先生之門跋涉頻仍學有心得重回白下製藥救人余嘗於應秋試時過君家見號簿上一一註明每月必救二三十人其不得生者僅一二噫此其實心行善較之修橋鋪路贈藥施醫功德不更加百倍哉徐君之言曰僕之方得自竹坪先生其藥雖購自海外然製煉之法參用中西故能得手應心大有起死回生之妙雖然服藥亦不可執己見也要在臨用時酌其適中故復製就仿單以明各種救治之法至或毒深難吐則宜用水節抽出其毒其人或堅不肯服藥則以銅器撬其牙關此則須於法外變通不能膠柱鼓瑟者也余曰今之毒物甚多君何以知其所服者是否鴉片曰鴉片入胃其人狀似中風面青唇黑瞳神或太大或太小拂之以手凝滯不動非鴉片則不然嘻聆君之言不特具博施濟衆之懷且復參攷精詳深入奥竅惜君手未操尺寸之柄耳否則民胞物與不將大有造於薄海蒼生乎近以書來悉湘中李君國棟因感君情贈以鷹銀五十餅君力却不得自問從不受人分文之謝乃以其資製成解救吞烟之藥囑本館代爲出售得資以充振捐并將自撰仿單附於藥瓶之外詳述用藥之法使人一覽而知俾人家購取收藏可以隨時救人性命若是則君雖僑居白下而不特白下人蒙其福卽他處亦可分利濟之功矣况又有灾民之得此仁漿義粟哉余尤望人之購此藥者用時必隨機應變遇服毒者不願救治則婉言開導善誘循循愈後更當豁其心思莫使鬱悶於懷復生他變人有求其救治者立時懷藥而往不可頃刻俄延庶幾性命可全不以躭延而悞事雖或遇服毒者手舞足蹈怒詈申申亦必愉色婉容無稍觸忤萬一堅不願服方可縶其手足强灌入喉庶足體徐君好生之心而食報乃無涯涘乎雖然自盡者必不得己之舉也天無絶人之路人何苦自絶其生至自絶其生而欲他人之全其生其何以對天地父母乎我於是乎作勸人切勿自盡說 
[帝京雜錄]  
　　王姓者向作小負販寓居打木廠迤東鴨子圈地方與某甲有洽比之誼某日偶因孩童玩耍起釁遂致齟齬棄文用武兩有損傷扭赴南城坊署控告旋有魯仲連者爲之解勸始得言歸於好○龎李二人素以售帖爲生涯時往蔴線胡同頴中會舘與營太史交易嗣有劉長仲者以法帖見賞於太史由是龎李二人遂絶跡於門某日太史出外劉往候之見箱篋均未扃鎖不覺賊膽如天竊取朱是九十餘兩鈔票數紙計銀四百餘兩乘間逸去後被太史查悉遣价持簡往北吏衙門請派差役密拘龎李二人到案收管嗣有許姓者赴會館呈遞信函太史展閱之下内有所失銀鈔數紙蓋劉持往票號取銀號中人查係報失者立卽止付故得完璧歸趙也太史遂將許姓交坊看管審訊之下供稱係東華門内杜記報房曹姓掌櫃囑令遞送餘不知情吏目王君飭役密河曹姓到案訊問供稱信係劉長仲囑爲遞呈現其人己回山東竊銀者鴻飛冥冥無辜者枉遭拖累此甚不平之事也○西河沿代郡會館長班孫某積存不動尊十餘兩被其甥王小六偷竊花用凈盡孫某不肯罷休赴北城坊署控告蒙派差役拘王小六到案審訊迄今尚未釋放也○津河東某氏婦生子女各一女年及笄許字某甲子歸年餘二三月間甲挈妻來京售與王皮胡同開設妓院之趙三處得銀百餘兩趙三卽將甲妻送至妓院逼勒爲娼某氏與其子聞此消息忿不能平糾合親友多人赴某妓院内將女搶出帶回析津改醮與孟五爲妻舍舊謀新居然相得趙三以此女出價買來豈可被人攫去遂托天津人某某等於某夕赴孟五家復將女搶出星夜來京暫放石頭胡同趙福家内仍作賣俏生涯孟五等躡迹來京尋晤趙三欲求璧返趙三答以須將身價百餘兩歸還方可使汝取携女自思生不逢辰苟活人間徒留話柄不如逍遥地下遂於夜間服毒身亡孟五等往北正司署控告蒙飭差役拘趙一到案審訊一次責以大板二十下以待送城蕃訊 
 
 

Page 2

 
 
[二訊騙案]  
　　楊某冐充前陜甘總督楊公之次子並竊同寓人匯票銀六百兩己將控案緣由登諸報牘兹聞楊某名榮華號子清銜片上書頭品頂戴賞穿黄馬褂遇缺題奏提督達春巴圖魯徧謁當道與楊帥有世誼者咸以青眼相加折鏹持贈並無人知其爲　鼎也及機關敗露後始查閱十六年九月上諭楊岳斌之子附生楊溍儀賞給舉人一體會試孫楊鎭榮者以知縣用楊道讓俟及歳後送部帶領引見伏讀之餘並無楊榮華字樣其爲假冐可知江寍縣藍雲峯大令復詰其保札何在據供本有七道輪舟失愼焚去三道餘存家中大令當卽電致湖南查詢蹤迹俟有覆音再行核辦 
[夜行遭刼]  
　　寍波西門外某村婦前日歸家探母傍晚始回夫家行至半途暫就凉亭小憇時則崦嵫日墮暝色迷漫適有隣村某甲亦在亭中見婦獨行踽踽懦弱可欺四顧無人突將婦撳倒在地拔取首飾幸有路人經過甲卽持首飾狂奔而逸婦狼狽回家反遭其姑詈駡以爲年輕婦女豈可無件獨行婦旣失簪珥又遭訓斥忿不欲生遂以渺渺江流自明心跡幸爲他人所見得以援登彼岸然己瑟縮淋漓大受驚惶矣 
[勝地清遊]  
　　漢口循禮門外一帶湖圓如鏡一水盈盈每當廣漠風來夕陽西墜卽有墮鞭公子走馬王孫携姣童選妙妓或安排茗具或料理絲桐齊集土壋新堤雇舟出閘蘭橈桂楫容與中流洎乎露下長空鼉更將盡而篷窓拇戰猶是聲喧竹脆絲清引人入勝斯時也輕衫圑扇别具風流麗人頭上夜來香微吐清芳足醒薄醉遥望岸上萬家燈火依然照耀如星此其韵事韵人眞不數白公西湖子瞻赤壁矣以視滬上肥魚大肉一味俗氣薰蒸者不誠相懸天壤哉 
[八閩雜爼]  
　　福州訟棍俗謂之羅漢平日魚肉良懦遇事生風謂之灌水案每值新官蒞任若輩尤希冀朦混控牘紛繁此眞惡俗刁風爲人上者所宜禁革者也○閩中賭風素熾自卞制軍示禁後屬員仰承憲意將著名賭棍劉孔進等嚴行懲辦若輩懼而稍梢潛蹤邇來故智復萌依舊肆無忌憚南臺新橋頭人和塲田鐺廣東攤昕宵聚賭熱閙異常城内玄壇河乾推牌九獅橋安奶廟四門攤八角樓有官封房屋一間復有省紳召集賭棍在内擲骰早晚兩次如蟻附羶其門徑俱有健兒把持非素識者不能出人吁是眞匪徒之兎窟也地方官奈何竟漠然置之○城内某甲因事赴厦門戚友送至馬江然後附小輪船遄返甫至大橋下岸旁小艇密若繁星有某乙等數人同時躍入艇中艇小人多猝然翻覆有漁人之善於泅水者入水援救早己影響全無次日親屬得信雇人覓屍一面設奠江邊招魂歸葬吁慘哉○侯官縣屬牛山鄉人某甲家世務農因欠錢糧催科甚急甲妻某氏竟以糧差鄭常恃票兇猛驚斃女孩等詞控告未知明鏡高懸者究竟如何判斷也○侯官縣署差役鄭亮娶混名火藥任之女某氏爲妻今年詩賦弄璋頗爲得意一日偶與其妻口角忿不自勝奔赴大橋躍入波心而死次日始將屍身撈獲則己腹大如牛矣嘻此非視性命如鴻毛者哉○某日有某姓者召太吉升菊部在三元廟登塲演唱正在清歌妙舞翠煖珠香突有某姓家丁某甲者口操官音至戲房中遊玩諸伶厭之揮之使去甲反唇相稽致被諸伶毆辱復拽之出外時適天隂雨濕地滑如油致甲衣服沾濡泥痕狼藉甲遭此辱侮心不能甘歸向家主禀陳家主令持名刺訴諸縣主立提諸伶到案枷責有差○營兵通天紅平日多行不義往往滋生事端近爲希軍憲所聞飭地方官嚴拿重辦刻己出示招告想不能法網幸逃矣 
[鷺島新波]  
　　厦門黄厝宮爲往來孔道行人絡繹如梭本月初二早有民房一間忽然坍倒室中有一媪一女均被壓傷又有行路者猝不及避致遭傷損是亦无妄之災也○現聞代理招商局務之某洋商擬創設小火輪船往來同安泉州安海厦門裝載搭客由招商局委員林某禀請盛杏蓀觀察轉禀閩中大憲仿照浙江江蘇寍波各處載客章程試辦聞招商局員己向香港購置小火輪兩艘以備駕駛○水師提督彭紀南軍門之太夫人於六月廿二日仙逝擇於閏六月初七八九等日開吊凡宦籍中人以及地方紳士咸以生芻一束前往叩奠素車白馬絡繹於途○水仙宮街振文錢店與福太北郊素有往來日前有余姓持福太憑條向振文支銀三十七兩零計洋五十元去後彼此憑簿會帳則福太并無支銀之事詳較圖印鹽係贋鼎遂囑諸夥留心此後勿再受其誆騙詎不出旬日又有某甲持福太票向振文支銀六十六兩零該錢店較閱圖章果與上次僞票印記符合卽將其人扣住詢其憑票何來答稱有友人托爲代支問友人爲誰答稱係甲乙丙丁四人年未及冠均在店鋪爲學徒近日在碼祖宮邊江西流娼處流連忘返腰纏己罄故作誑騙之舉以作狎邪資本耳該錢店卽將其人送往廳著究追旋經各學徒父兄出爲調處願將前支三十七兩照數償還陪禮了事甚矣哉流娼之害人不淺也○厦防同知由上憲請以張文川司馬補授業己奉部覆准近奉藩憲飭知赴任大約俟譚制軍蒞閩虔申迎迓後卽可行抵鷺江也 
[鳩江汗簡]  
　　蕪湖保甲圑練局抽取貨捐商民屢梗其議遂改爲躉捐一次旣而上游使楊觀察爲之提倡商民仰體憲意從速轉圜己於本月初八日將廣帮米商先行議定計米號十一家共捐銀二千二百兩分四限呈繳本年十月繳銀六百兩明年四月繳銀五百兩十月繳銀五百兩後年四月繳銀六百兩其餘各帮日内亦次第開議矣○六月下旬得雨以來迄今烈日當空纎雲四捲以致禾苗欲槁田坼若龜農民盼澤良殷恨不得爇一瓣心香直向穹蒼上訴桔橰轆轆震耳欲聾蕪湖縣王明府因於本月初八日起設壇城隍廟每日三次徒步虔祈命出示禁屠三日至十一日清晨曜靈匿景凉颷颯然霂霡𩆌纎飄揚空際午後阿香氏復驅車而至雨益沛然霽後起視郊原己生意盎然葱蘢暢茂矣○前長江水師提督李與吾宮保蒙恩予告本月初八日由姑孰挈眷來蕪計共長龍船十艘導以小火輪船午後兩點鐘下碇江口麾下將士預則排隊出迎提標各員更揚帆恭送一時旌旗蔽野艫舳横江砲聲隆隆繼以脚靴手版宮保命巡捕一概擋駕旋乘輿至西門内府第卸裝靜養聞宮保以此間人事煩囂小住經旬卽當往南陵縣杜門養疴藉以稍滌塵障云○新任長江水師提督黄昌岐爵軍門將次莅任沿江水師大小將弁或俟於蕪湖或往太平府鵠候江天上下一望師船櫛比旗幟雲連雖李將軍出鎭朔方恐旌旗壁壘亦未必有此精嚴聞軍中傳說爵軍門詹吉本月初十日接篆視事云○本月初五晚太砋洋行寫字西人某甲閒坐後樓披襟當風旁有細崽傾洗澡水黑暗中不辨人影適保甲總局巡勇某乙行經其下匡廬瀑布破空而來濡染淋漓幾似醍醐灌頂不覺忿火中燒肆口慢駡西人亦從窓口鼓舌摇唇乙雖言語不通然斷不肯低首自下回至局内糾約二十餘人蜂擁而來攘臂大閙洋務局吳春農司馬保甲局饒芷香大令聞信急徒步前來奮臂彈壓一再辟易始免釀成禍端旣而西人赴英領事署稅務司公館禀陳并云紛亂中失去金對時表一枚約值銀百兩及零星雜物若干一面復發電至上海漢口鎭江三處不知命意所在連日王邑尊吳司馬出爲調處想釁因誤起當不難瓦解冰消也○横街劉姓飯店專留渡江行人歇宿每當西山日落科頭跣足之輩卽紛至沓來本月初八日傍晚有一賣布客投宿店中翌晨紅日三竿猶未夢醒撫之氣己絶體己冰盖渺渺遊魂早離三千大千世界矣劉惶急無措報知地保乞取施棺瘞諸荒隴迄今猶不知其去果來因也今歳蝗災以太平府爲最盛月前大兵雲集早己剿滅一空不料日内東北二鄉聞死灰復然依然翔集禾梢肆行嚙食水溟遲大令諭令鄉民　前撲捕鄉民狃於習俗多有醵資演戲冀其得飽眼福不復作浪掀波者愚民之愚洵不可及己○輪船扒手爲患行旅幾於罄竹難書某日有友人飛輪江海返轍鳩兹言及近日空空妙手兒又換一副塲面往往藏其翩翩之衣假扮鄉農模樣蒲鞋蕉扉雜坐客中僞言短少船錢數百文向之商皆無論客或二或不二　　　　　　　　囊寒土出門張羅匪易一旦於無意中喪失能不嘆行路之難哉○徽州會館一帶街道窄狹行人擁擠異常本月初七日午後有小工四人共舁一長櫃行經是處 
 
 

Page 3

 
 
急欲息肩將櫃䜿靠栅欄索茶以消渴吻不虞豐靠未穏砰然倒下將行人某甲之足踝壓傷血肉淋漓痛極昏暈經人報知家屬舁回敷治小工地保查悉櫃係江口唐姓木作中之物罰令出養傷費若干其事始寢○某日二街河口巡檢某君升堂理事時堦下囚晶頂輝煌滔滔清辯少尹怒萬聲拍案喝令左右責手心甲聞言蹶然以興飛奔而出少尹無奈退堂旋以其人恃符架訟毁案逞兇等詞禀諸縣宰閱日己方盤托出大西瓜矣有知其事者謂其人保有軍功此次因戚串某孀掃負債涉訟托爲抱告致有此辱然則衣冠中人果可輕預公事哉○升授山東鹽運司李亦青都轉希蓮交卸九江關篆後乘江裕輪船就道本月初九日行過蕪湖旋卽展輪駛赴金陵大約須謁兒劉峴帥然後履新云 
[武林氣候]  
　　杭垣自入伏後屈指半月之久蔚藍無際不染纎害火傘高張流金鑠石晝夜六時莫不嘘氣成雲揮汗如雨農人咸謂溝澮立涸田禾將枯惟願天公做美立降甘霖庶幾無礙秋收否則不堪設想矣 
[視同兒戲]  
　　杭垣聯橋廣福廟塑有古衣冠神三俗傳爲蔣老爺三弟兄不知其何所據也六月初旬爲神誕辰因經費不敷改至閏月補祝届期有好事者謂神將出巡以朝北闕擇於初八日夜十下鐘前用燈牌簇擁而出末後一人身穿袍褂補服手執朝笏左右護以傘扇由廟東迤邐而出約行半里許當街鋪設香案執笏人向北行三跪九叩首禮畢繞西回廟是時觀者男紅女緑人海人山不知所見者是神乎是人乎眞不值識者一笑也 
[詁經精舍課題]  
　　杭垣向章每逢六月各書院停課一次兹因學憲陳六舟宗師出月按臨金衢嚴等處遂將詁經七月朔課先行考試卷面盖用預行七月朔課六字圖記初六日開課十二日辰刻繳齊題目列左易無達占說圻父農文宏父解詩凱風序辨代秦答吕相補左釋禘袷并禴祠蒸嘗諸祭名跋張臯又儀禮圖說文重文有見解中考抱甕賦以一水護田將緑遶爲韻觀范氏天一閣所藏御賜平定回部得勝圖敬賦長律一侂泛西湖不拘體韻大德小德講義牛李黨論茶稅考朱子楚辭集註書後題後諭諸生曰各就所長揀擇作之不必以多爲貴 
[揚城得雨]  
　　揚州四鄉望澤孔殷江甘兩邑宰一再設壇祈禱迭經列報兹聞月之初八九日午後紅日韜光雷聲隱隱似有雨意乃曾不逾時依舊銅鉦高掛鑠石流金地方官焦灼萬分適甘邑宰因公出署遂由戴捕廉每日隨同江邑宰徒步赴壇祈禱至初十日上午忽見長空潑墨雲翼低垂習習風生雷電交集居人咸額手相慶以爲雨師稅駕矣詎料翹企多時幾致又成畫餅直至上燈以後始覺凉意颯然初尚濺玉跳珠蕉聲細碎繼更擔飛瀑布天瀉銀河達旦通宵迄宋稍止至翌午又得大雨一陣約得雨二寸餘一時霑體塗足者流無不歡欣鼓舞以爲天公誠鋖中哉 
[拘獲匪徒]  
　　本月初九晚江甘兩縣捕役曁保甲局勇在新城某烟館内拘獲匪徒一名年約三四十歳據聞姓李不知其名係安清道友中人因其羽黨供出遂得一鼓成擒其詳容俟續錄 
[嚴懲悍婦]  
　　揚城東營地方沈氏花烟館誘良爲娼經保甲總巡封閉沈氏恨某甲饒舌遂吞生鴉片糾合多人擁至某甲醫室盡情毆擊經某紳呈請甘邑訊辦此己先後列報嗣因李明府往鄉聞捕蝗未暇鞫此瑣屑事遂由發審委員方大令升座提悍婦沈氏研訊氏供狡猾非常大令曰爾買良爲娼人證確鑿豈容抵賴現在爾將周姓父女藏匿何處沈曰當日周父女情愿將女出售小婦人價買自從前日茶社紛爭後不知伊父女下落大令怒見其身軀把壯非掌頰所能戒懼喝令鞭背至數十下仍答不知大令忿甚顧行刑差役曰此等凶惡之婦爾等亦欲左袒耶喝令重責至百餘沈始哀求寛限交人大令不准求至再三始子限兩日至期沈果將周女帶案大令細加盤詰女直供不諱並云現在情願回家始終不願爲妓問爾交何在答稱小女子被匿後不見父面己有多日言至此啜泣不止大令問沈曰女父究在何處答稱小婦人實不知伊父下落大令沈吟移時飭將女暫行發堂俟伊父來案再行核奪沈仍還押 
[久晴得雨]  
　　安慶自上月廿五日以後天晴日麗纎雲四掃四鄉農人以桔橰從事幾於昕夕勤勞天氣炎熱異常寒暑表升至一百零八度病暑者日有所聞北門外香家巷地方有某甲年甫三十餘躑躅道途遽爾倒斃似此者不一而足地方官爲民請命設壇祈禱首府聯仙蘅太守首縣包伯琴明府自初九日起親詣城隍廟龍王廟等處朝夕拈香祈禱至初十日亭午濃雲密布大雨滂沱越兩點鐘之久農田得雨二寸有奇丁男子女咸欣欣然有喜色 
[皖中瑣誌]  
　　安慶近有雜戲一班來自北方每日在熱閙地方登臺演唱靡靡之音令聽者魂飛魄蕩保甲總辦李篁仙觀察以其有害風俗實堪痛恨立卽飭差將演戲者拘至枷責示衆以儆頽風○近日四鄉竊案時有所聞捕獲者百無一二於是鄉中耆老斂集貲財設立公所有捕獲竊賊者送至公所飭令書寫悔過字據令其革面洗心如犯三次者由公所董事送至地方官衙門禀請懲治以儆將來若能核實辦理始終罔懈未始非安良除暴之一道也 
[邗江官報]  
　　初八日單鹺尹耀南等同銷北鹽差正任江都縣林大令之蘅禀赴通州公幹初九日韓鹺尹燾委姜埝卡初十日章鹺尹縝委沈家渡卡均緝私差 
[東戲三志]  
　　安達操一鐵子媽戲離奇變幻神妙無窮幾非管城子楮先生所能形容盡致前晚薄病初較家寥寡歡乃復約友往觀其間如牌戲如紙戲如水戲如燈戲見所未見固己奇之又奇矣所最足解頤者甲乙二小丑裝束新奇跳躍而出初互爭一交椅旣將椅横放兩人並坐談心甲曰我與君同乘日本巨舟至長崎選勝入大酒肆傳箋招藝妓彈三弦歌妙曲飛觴醉月其樂無涯旣而赴中國及葡萄牙所至必遨游於月地花天觀美人烏都利見有素心人則擁諸膝上偎倚温存其樂洋洋恐南面王無與易也乙曰諾忽兩人一言不合大肆勃谿正喧閙間又一小丑植立臺側甲曰我友來矣請爲我評曲直乙曰此我友也愼母直彼而曲我於是兩人互推互挽其人幾左右爲難甲突舉棍擊之其人應手而倒甲駭甚爲之診脈則悞診其足見桌上有銅角悞以爲問病筒就之聽心跳聲及見其人己氣息全無乃招乙來以棍槊其心坎使通扛之而入嘻天下有如此妄人哉是眞可謂形容盡致矣中有麗人小字曰花緑膩堆雲紅酣浥露淡妝素服妙舞翩𦒘僕本多情遭兹艷邁幾訝月中仙子以卍字譜霓裳羽衣下視塵世間俗粉庸脂眞覺賤如糞土矣至戲畢時所貽之物則較前次益奇除尋常巾扇紙筆不計外有得牛肉者有得醫鴨者有得木魚者有得薙刀者有得女衣者其一人竟得神廟中籖筒一枚不知何以竟入術者之手是晚爲西人禮拜六觀者甚衆幾於履舄駢闐而有女如雲如入香圍粉陣是以術者分外興高采烈竭盡所長云 
[大令騐屍]  
　　徐木觀卽徐阿木將宋光華之姪宋新香毆斃由光華協同廿一保九十一圖地保馮琴齋由閔行來滬投上海縣喊請伸寃經新任上海縣黄愛棠大令在敬業書院公館中訊供立飭幹差薛貴將宋馮二人帶赴屍塲伺候大令於十四日亭午時乘坐官舫用高陞小大輪拖帶前任閔行相騐此己詳登昨報者也兹悉該差奉大令鈞諭後當卽帶同通班夥役將宋等帶至鄉間不料該處五圖地保秦蘭泉並不預備屍場該差立至秦家查問據秦妻聲稱丈夫己往上海該差不得己祗將秦弟蘭堂帶住帮同預備屍塲並料理應用物件該差復督同夥役 
 
 

Page 4

 
 
四處緝拿徐阿木俄而將徐拘獲解到屍塲惟不見宋新香屍身該差向徐詰問徐稱己埋在左近地下該差遂將人証帶齊鐘鳴五下大令帶同仵作書差人等乘舟而至在偷牛渡卽姚家渡又名土家渡登岸命駕而至屍塲差保半跪迎接大令升坐公案幹差薛貴禀明前情屍叔宋光華訴稱小的係本邑人家住九十一圖地方今年四十丸歳向以耕種餬口小的並無兒子祗有姪兒新香今年十九歳宋氏宗祧實倚賴焉本月十一日午刻新香往五圖浦濱邊捕魚不料徐阿木誣指新香砍落田中之花不問情由糾衆毆打以致新香身受重傷徐等父子尚不干休將新杳抛入浦中旋又撈起置之岸上徐等四散逃逸午後經王家小孩前來通報小的屢往看視新香旋卽因傷斃命小的奔至案下喊寃除等卽將新香屍身埋在此處惟求伸寃九十一圖地保馮琴齋供與宋光華略同秦蘭堂供稱係本邑人胞兄蘭泉今年輪充廿一保五圖地保今日有事往上海宋新香實被徐等毆傷斃命大令曰旣己毆斃何以又將屍身埋在地下秦答稱屍身埋在地下亦係徐阿木主見大令命提徐至案研詰徐供稱係本地人耕種田畝不欲爲非生有二子一名鑑華一名鑑泉均在田間力作父子素來勤儉此次因徐木觀至小的家中偷竊什物適被小的拘住一時哄動多人前來觀看均謂此人屢次行竊各家物件此次不可輕恕卽被衆人毆打小的並未帮助亦不知誰人將屍掩埋大令一再盛詰仍執前詞大令卽飭仵作相騐先由小工數人將土扒開屍身己見遂命擡置案前用清水洗凈仵作如法檢騐良久喝報騐得宋新香右大指一節業己砍落左大指一節骨雖斷皮尚連住左膝上有木器傷一處其色紅右膝上有刀傷二處手腕用布帶二條紥縳當將布帶解下呈閱大令離座親視由仵作一一指明大令騐視無悞卽據宋光華禀稱小的情願自行棺殮求免發封大令准如所請著將宋光華及秦蘭堂馮琴齋徐阿木及布帶二條一併由該差帶回縣署候訊大令遂乘舟回滬迨抵埠時己交三鼓矣 
[查獲原贓]  
　　浦東人陸某素與吳某相識上月中旬吳及其子在陸宅經過見室中閴其無人悄然而入竊取鼻烟壺一個而去陸之婦女聞聲出視則己蹤跡杳然陸回家查悉前情卽欲向吳問罪吳父爲先發制人之計反向陸肇釁並有鄰人助桀爲虐陸不與計較暗令胞兄來滬尋緝前日在途與吳遇見邀至茶肆詰知原贓質在法界信和押店卽欲送往法捕房請究適有探夥某甲向兩造詢問同往押店查明原贓中欲拘吳至捕房旋有地保王子岩行過吳向王叩頭如搗蒜並請代爲說情王不允吳崩角在地王始允爲調處甲卽將吳交王帶去想可從輕發放矣 
[人証交保]  
　　王阿多被仇人刃斃　涉江蘭英張阿榮陳四山陳林及賈阿標等當經代理上海縣竇明府相騐訊供判將江等四人收所賈等十二人交保此己列入前報兹悉有某某等投縣求恩將江蘭英具保出外黄大令准如所請 
[積竊送縣]  
　　前日午後法公堂解送積竊吳阿安至縣請爲遞解回籍值日差禀明後黄大令飭令收所候核 
[法捕房瑣事]  
　　周全全控徐金生匿妻索酬一案經葛同轉飭令邀同其父周四明來案質訊己詳前報昨日周全全及其母舅姚會銀投案聲稱在虹橋西首開設麫筋作日前甥媳陳氏忽由大塲鄉間逃至滬上外甥全全追尋到滬閱多日始在徐金生家緝獲欲向領回伊强索洋十元小的向與徐不認識亦未託徐找尋陳氏周父年邁因天熱不能來案候訊故由小的投案求爲給領同轉謂周陳氏曰爾供在虹口傭工是何人引薦答稱寄母小松江所薦現在小松江己回籍家住大東門外實因屢遭夫笞責以致出外傭工周全全稱陳氏初尚守分嗣不知聽何人唆使己逃逸三次同轉謂逃逸出外應受丈夫懲責　供來滬後以打辫缐度日周稱在鄉耕種儘可度日不必出外同轉問爾究被何人引誘來滬氏供詞含糊同轉怒喝掌責二百下始供實由小松江誘來滬上卽到虹口言定每月工資七百文小松江先取三百文作薦頭資又問在虹口人家作何事答稱泡茶水領小孩而己問爾所供恐仍有隱情仍爲後來逃走地步氏稱斷斷不敢徐實在虹口尋着尚有泡水馬口鐵銚在手如係虚言求請查訪將小婦人重辦又問爾現愿隨夫回鄉度日抑後仍要逃逸答稱愿隨夫回去不敢再逃又向徐詰問供與陳氏實無隱情姚周曾託小的找尋陳氏曾向索酬儀二元事却有之不敢多索同轉謂爾是好人上年公堂犯案可記得否徐語塞同轉謂爾專作誘拐串騙之事劣跡多端不難訪查究辦徐連連叩首謂小的早經改過現做水果生意同轉著將徐還押飭候查明再辦姚周二人著覓妥保繕具保領各紙於十七日投案候示姚周二人遵諭而退○張和尚在小東門外向某花烟館滋擾一案昨日同轉莅捕房命提張和尚到案問曰爾前次爲滋擾案經本公堂格外施恩斥釋出外尚敢不安本分在外滋閙可見爾之兇頑張叩首求饒同轉令將張掌責八十下押候取具改過結呈案核釋○孔錫夫控蔣渭賓串黨搶洋一案昨日孔又投案請追同轉命提蔣到案謂曰紅面人爲何不交答兩無處尋找謂旣不交人著爾交洋十九元二角通事稱有木匠阿榮來案說勸令蔣稍貼若干同轉謂訊明阿三阿四皆稱蔣渭賓難保無知情縱逸等弊旣愿貼償該鄉人孤苦己極著卽如數賠償飭將蔣還押孔斥退再候核奪 
[筵資助振]  
　　英大馬路生太洋貨寳號開張同業多備儀致賀執事者正欲肆筵申謝適披報牘見天津洪水懷襄小民載道流離苦無可說因之暫撤肴醴以鷹銀六十餅擲交本館恊振所充入捐輸似此仁術仁心一意行善急其所急闓澤無涯他年業媲陶朱財同猗頗止蒼錫福正無盡期本館祗領之餘不禁敬爇心香爲大執事昕夕致祝焉 
[澤霈竊黎]  
　　敝恊振所昨承蔭椿培桂軒以銀餅五十圓助振並惠手簡云昨閱報章驚悉北地大水泛濫爲災天意難知旣鱷浪鯨波之突起竊黎待斃更鳩形鵠面之堪憐聞者傷懷理宜援手顧蓬心獨抱固覺惻惻以難安而棉力自慚未免多多而益善謹輸鷹餅數符大衍之籌藉拯鴻嗷略爲小補之計惟冀眠餐常適家室胥和用贖前愆俾償夙願非遽期於施報或亦鑒此悃忱云爾請節掣付收條彚解災區云云敝恊振所盥薇手誦祝露心傾特列報章藉揚盛誼又承江氏以鷹銀五十圓助振樂善不倦出諸閨閣尤屬難能可貴並記於此以見好善之多也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　閏六月初五日牌示照得奏銷例應盤庫兹本護院於本月初六日按臨藩庫察盤爲此仰管庫員役一體遵照特示藩司黄臯司王運司惠嘉湖道宗候補道彭任李俱進見李差人禀請假一天鄒糧道世俱差人禀安省防統領劉杭中協林白候補副將李成林劉瑞卿鄭尊友郭榮桂俱禀見彭惟貴禀見叩辭赴湘軍水師前營防次遊擊蘇長慶禀見四營都守省提塘蔡杭嚴衞韋俱禀安杭府陳禀見紹興府時因公晉省禀到候補府劉宗標稟知釐捐局委嚴東關釐局差稟見叩謝郭氏昌禀見並謝步沈庚垚許星箕俱禀見潘志枬禀銷假袁學彬杭理事溥寗嘉分司高黄俱禀安杭同知孟杭通判陸俱稟見候補同知葉祖蔭號鳳池湖北人由京領照來省禀到並請假數天住牛羊司巷仁和縣伍錢塘縣朱俱禀見正任仁和縣高禀安謝步餘杭縣吳士愷稟知藩司委調署武康縣缺叩謝候選同知王彭年禀辭赴京候補通判葉元芳補西安縣葉承鈵候補縣程贊清仁和塲邊候補縣丞倪瑞呈王德勳俱禀安大挑縣陳鳳誥禀知藩司委署石門縣禀見叩謝馮炳奎禀銷假候補縣金廷棟禀知藩司委署嘉興縣禀見叩謝德恩禀見銷解京餉差李文慧禀知藩司委復催天台縣吳故令交案銀兩差林志仁禀銷嘉興措資假城南務張禀銷感冐假候補縣丞張堉藻禀見禀知本日到藩署監印差未入流梁克昌禀見銷監印差補初四日杭府陳由塘查收石塘回省禀到初六日示牌仰新選桐廬縣教諭黄維瀚試用從九品余廣勤知悉卽於本月初七日來轅聽候本護院考騐給憑騐看毋違特示杭都統常拜會嘉湖道宗進見湘軍水師記名鎭總費由烏鎭防次來省禀到禀見叩辭杭府陳紹興府時俱禀見候補府袁學彬禀請感冐假數天楊道洽由各防所點騐回省禀到叩見杭理事溥禀請腹瀉假二天候補通判吳鴻烈禀見錢塘縣朱禀奉飭監斬平湖縣賊犯張押禾綁赴市曹處斬訖禀安候選縣尹彤襄由京來浙禀到叩見江蘇候補州判倪善慶禀辭赴蘇署歸安縣主簿周炳禀辭赴任候補典史程葆杰禀請續感冐假數天初七日候補道彭進見李禀銷假候補府郭式昌禀見調署武康縣吳士愷候補縣鍾守鑅俱稟見錢增勳禀知藩司委覆催前浦江陶故令家屬欠解交案銀兩差禀見徐懋簡禀辭赴衢郡會算交代秦覲榮禀請感冐假數天新選桐廬縣教諭黄維瀚禀候考騐給憑禀見叩謝詁經監院許呈送題目單左營候補守備柳獻廷禀銷假候補從九品余廣勤禀候騐看叩見 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
