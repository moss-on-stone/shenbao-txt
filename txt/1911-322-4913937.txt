# 1911 - 322 - 4913937

 

Page 1

 
 
   
 
 

Page 2

 
 
[閣電]  
　　二十八日宮門抄本日召見内閣總理大臣張錫鑾郭殿邦榮勳劉廷琛五世琪許受衡 
　　北京内閣奉上諭袁世凱面奏内閣現在業已立成嗣後所降諭旨凡關於某部事項卽著該國務大臣隨同總理大臣署名欽此袁世凱署名同日奉上諭内閣奏鹽政大臣應由國務大臣兼任著度支大臣暫行兼任鹽政大臣欽此袁世凱紹英署名同日奉上諭逹壽奏請收回成命一摺據袁世凱面奏現在時事艱難方資共濟達壽着即遵前旨任事母庸固辭欽此袁世凱署名署同日奉上諭民政部左丞裕厚奏因病懇請開缺一摺據内閣奏裕厚實係患病著准其開缺欽此袁世凱趙秉鈞署名監國攝政王鈐章 
　　二十九日宮門抄本日召見内閣總理大臣段祺瑞達壽 
　　北京内閣奉上諭典禮院奏謹擬告廟禮節各摺片着依議於十月初六日將憲法信條敬謹宣誓太廟由監國攝政王代詣行禮後殿遺慶親王奕監行禮欽此監國攝政王鈐章袁世凱署名同日奉上諭度支部副大臣陳錦濤奏懇請收回成命一摺據内閣奏度支部爲全國財政機關陳錦濤於財政學素有研究着即遵前旨任事毌得固辭欽此同日奉上諭度支部左丞陳宗嬀奏衰病難支仍請開缺一摺據内閣奏陳宗嬀患病係屬實情未便强留着准其開缺欽此監國攝政王鈐章袁世凱紹英署名 
初二日宮門抄本日召見内閣總理大臣田文烈 
北京内閣奉諭旨内閣奉上諭内閣奏請簡民政部左丞一缺民政部左丞着汪榮寳補授欽此袁世凱趙秉鈞鄭署名同日奉上諭内閣奏請簡度支部左丞並遞遺各缺度支部左丞着傅闌盛補授曾習經着補授右丞左參議着劉世珩補授楊壽柟着補授右參議欽此同日奉上諭内閣奏請將河南布政使俞鍾穎開缺另行請簡河南布政使俞鍾穎着開缺另候簡用齊耀琳著調補河南布政使迅赴新任母庸來京陛見欽此袁世凱紹英署名同日上諭内閣總理大臣面奏關於入對奏事項暫行停止開單呈覧着依議欽此袁世凱署名監國攝政王鈐章京冬 
評論 
[再論袁世凱（無）（名）]  
　　袁世凱之才識。不過一至尋常之庸人。而又全無學問。不講氣節。唯循勢利之道以趨。適因戊戌之事。得寵於榮禒清太后。而勢位日固。因勢利日固。而得握兵權。因得握兵。權而遂得握餉權。有兵有餉。而人遂群趨騖之。故其奔走於門下者。皆勢利之徒。而無信義之士也。信義之士。彼方鋤滅之不暇。而能與於彼相容哉。不能容信義之士。而能容共和民主。與彼所謂君主立憲哉。 
　　蓋袁世凱之心。非特以爲共和民主。今日之中國。斷無此事。即君主立憲云云。亦不過因現在時勢所趨。用此粉飾以瞞一時之人心耳。其實如彼之意。以爲非實行專制。萬不可也。其所以有此根性之故。其一爲彼身出累代官家之後。從幼已種專制之根苗。入世以後。又日在官途。專制之毒質。蟠固旣深。斷不能　拔因此以已之見度人之見。謂中國人非專制不可也。其二爲彼所用之人。前後左右。悉爲利禒之徒。爲利禒故。招之卽來。麾之即去。而利禒之原。厥唯專制。專制之法。行之旣經得手。遂誤业爲中國之人。悉是如此。不如此者。不足以治中國矣。有此二故故。專制二字。實與袁世凱三字相連。袁世凱而不死。則中國之專制。總無或已之時。鳴呼清廷之立憲。僞立憲也。然而亦僞專制。故破滅之也尙易。若袁世凱得志。則僞立憲而眞專制矣。國民其速計之。 
[專電]  
　　清政府密電陳夔龍偵悉烟台來艦三艘速籌堵截并嚴守大沽口 
　　馮國璋電告軍諮府軍餉已竭潰散堪虞現退守武勝關鄂軍逼迫請速籌辦法 
　　袁世凱　力運動外國資本家大借外債添募營兵法國資本家已有允意各國力阻謂須資政院通過再議袁已密遺心腹運動資政院議員贊成其事 
聞駐京美使接美政府來電謂清政府如欲借欵非經 
 
 
 

Page 3

 
 
　　共和黨核准不得允許並謂如國民公决贊成共和則美國將卽承認新政府 
　　袁世凱以和議難成决計力戰現姑以和議爲餌敵計各路緊急電報到閣袁專設秘密室集議 
　　黎都督電致袁内閣謂共和政體如不從速宣布卽合各省海陸軍北伐 
　　清廷財政吿竭各部員薪水現已一律停給（以上北京） 
　　清兵與民兵初二日在石家莊激戰三小時勢甚劇烈後清兵因軍火不敷退至直隸境内是役清兵大敗死百餘人傷千人民軍祗死步兵三十餘人 
（保定） 
　　南京下游江中現有民軍兵艗來往巡弋對於某國輪船一艘尤爲注意聞該船戰有大批軍火欲圖駛近南京接濟張勳（鎭江） 
張勳潰兵已由六合下竄揚屬居民多被騒擾 
（揚州) 
　　民軍千餘人初二日渡過襄河浮橋一直到漢即將優勢地位占據 
　　初三晨復聞砲聲甚爲劇烈兩軍在漢水上游相遇爭持終日有清軍一隊似已渡過漢水占據江岸 
　　初三下午海容海琛兩艦同時出現轟撃鐵路開砲約十二響繼卽退下魚雷船湖鴞於初四晨向下游駛去 
　　民軍擬先以海軍大砲轟毀鐵路繼轟江岸車站使清軍不能以軍需隊前往接濟（以上漢口） 
　　漳州决死軍千五百名廈門學生隊三百名即日赴鄂加助北伐並籌協餉（厦門） 
　　日本水雷驅逐艦春兩於西十一月十三日夜因遇暴風在志摩岬觸礁翌晨沉　乘船員救起十五名溺死四十五名 
　　西十一月二十四日午前日本前外相侯爵小村壽太郎在葉山别莊因肺病身故（以上東京） 
[譯電]  
　　初三下午有巡洋艦兩艘懸挂民軍旗號開往南京助戰一爲兩枝烟囱近在日本定造者一爲福州舊艦　　港澳輪船公司之瑞安（譯音）輪船昨日在某島爲海盜所刧大副被殺並重傷搭客三人英國砲艇桑特闢浦號以無線電求助於梧州現有魚雷艇三艘由梧州駛往被盜之地（香港電）　　袁世凱派姜桂題率軍二千名往攻潼關民軍太原府鐵路石家莊地方駐紮之清軍六千名現調往迎敵山西民軍　　袁世凱現擬向四國銀公司借債銀二十兆兩事成之後尚擬續借巨債 
　　聞駐京各國公使多飭各處領事力勸内地敎士曁遠處之婦女移至沿海口岸因恐冬季内貧民迫於饑寒聚衆掠搶之故（以上初三日北京電） 
　　據續接消息陜晋兩省排外風潮極爲劇烈裴克曼夫人及瑞典學堂小孩五六人在西安府遇害一事似頗確實有瑞典人一隧由白洛恩君率領抵京曾在河南府爲盜所攻白洛恩君身受微傷其夫人則受傷頗重據白洛恩君言潼關曾有大戰殺死者約三千人 
　　又據中國消息陜西外人大都被殺華人亦死數千人該處大局較拳匪亂時尤爲糜爛聞法人堤邦脫亦在西安府被殺 
　　大陸報代表接確實消息袁世凱今日宣言余今力主君主立憲實因共和政殊不合中國時勢故有願贊成如照今日情形建設和政府則必先有禍事現仍望調和民黨意見並懇各黨允其所倡之議共保國家以免分裂之禍又謂目下最大之問題爲保全中國愛國者欲逹此目的首當消泯私見故余今日之目的即在保全中國及挽救此後種種之弊病然爲保全中國計實非有鞏固之政府不可云（以上初三日北京電） 
　　美國第十五隧步軍奉命由小呂宋開往中國定期西十二月一號啓程（初三日華盛頓電） 
　　孫逸仙偕美將郝末里由法國慕賽爾啓程前往香港（初三日紐約電） 
　　外國喧傳各國現擬千涉華事及借款合同業忆已訂定之說皆屬子虚（初三日柏林電） 
 
 

Page 4

 
 
　　每日電報北京訪事前對於袁世凱之政策往往讚今亦謂共和政體或能成立楊度擬開大會由國民公决君主民主問題此舉可使共和主義大有進步 
（初三日倫敦電） 
　　外交總長伍廷芳博士報載排外風潮實與民軍無涉黎元洪都督所訂之軍律内有外人生命財產均應保護違律者斬等語是故排外舉動余信决非民軍所爲旋大陸報訪事告以外人現因西这府之排外漢口境位之可危皆爲恐懼伍君日自上海領事公會以北京公使團之請願詞逹余後余即儆戒軍政府各員益加謹愼故余信民軍决不擾及外人吾人亦深知外國干涉之危險也 
　　日政府某機關報接北京特别電音謂袁世凱告人目下已交冬令無庸急求戰勝民軍俟漢陽克復後即將作爲官軍根據地而駐紮大軍於此然後设法圍困武昌將使民軍絶糧而斃 
　　昨日滬寗鐵路並未有兵開往鎭江聞今夜杭州復有軍隧派出廣東派來之兵將先赴杭州然後取道上海開往南京 
　　據初二晚由鎭江乘快車抵滬之客云伊等於下午三時離鎭尚未聞有戰事消息 
要聞中國光復史 
[漢口戰報（本館第一特派員來函）]  
　　上月三十日午後往歆生路見北軍數百人正在趕築輕便鐵道自大智門起直逹歆生路據外國兵士謂北軍全做無用之事現橋口已被民軍克復倘再衝擊前進此種工程毫無所用矣 
黎都督日前曾電湖南軍政府請將機關砲隧軍士並機關槍坉 
砲運送來鄂譚都督得電隨即派代表員二人率同全隧官長兵士一百二十人隨带機關砲多尊機關鎗若干枝子彈數十萬顆於日昨到鄂黎都督立派軍事科副科長胡干城等出城迎接俟休息二三日即當渡江攻殺北軍 
　　民軍克復灰麫廠後節進攻鎗彈如雨當時此軍急圖抵拒誤傷印捕二名聞駐漢英領事已電逹駐京英使與滿政府交涉 
　　三十日武昌開砲轟擊招商碼頭又傷躉船一艘北軍此後將無葳身處矣 
是晚有民軍决死隧四人往北軍本部以手槍轟死北軍排長二人隧官二人此時北軍見狀大亂决死隧因得逃回無傷者 
　　初一日晨七點鐘時北軍又用大砲攻擊漢陽兵工廠工人被十二標民軍還砲擊退 
上海青年會會長王正廷君昨赴鄂省由黎都督派爲外交部副部長王君即開會演說略謂刻下最要之事宜速組織西文外交機關報說明中華所以必宜成立民國之故因上海漢口各西人間有謂中國只宜君主立憲而不宜共和者故宜詳述中國改建共和之由以免爲北清官場邪說所惑俾西具意見可以明瞭云 
　　三十晚夜戰時黄興發出各營兵士臨陣賞罰傳單文云爲嚴定臨陣賞罰事照得滿奴佔據漢口抗我義師本總司令尅日討罰臨陣之時賞在必行罰在不赦特與同胞諸將士約定如下 
賞格一我軍恢復漢口至三道橋以北時凡與於此戰之官兵工共賞一萬元二臨戰之時無論官長目兵一人或數人搶奪敵人大砲一尊者賞銀一萬元搶奪機關砲者亦如之 
罰則一臨戰之時兵士無上官命令私自逃走者斬二臨陣之時官長不在陣地先自退避者斬 
[其二]  
　　又紅十字會報告云廿八日復劇戰悉用開花彈是夜有一彈墜入英領事署花園炸死園丁一名 
　　紅十字會會員經漢口至長沙在花樓地方被流彈擊去手卽投會中臨時醫院醫治 
　　二十九三十兩日又大戰悉用炮擊取墜落之彈騐皆係開花榴子彈 
　　戰塲屍骸遍地白骨燐燐見者墜淚慈善家擬雇工載埋北軍時開鎗阻之現由上海紅十字會沈仲禮君分電袁項城及前敵統 
 
 

Page 5

 
 
　並函知黎元洪都督擬派掩埋隧將所有屍身一律埋葬南北軍已皆允許 
　　大智門左近北軍築塞門汀高大砲台三座一砲口直向武昌二砲口直向漢陽建築頗爲堅固常對武昌漢陽攻擊傷兵日見其多近日戰禍較前尤劇 
　　北軍陸軍衞生隧野蠻無理亦佩紅十字佩章二十九日俄界紅十字醫院救護隧救得傷兵三人用第一級止血法及包札法裝臥病車正待喚天役抬送時忽來有紅十字記號之工役二人袖出利刃將傷兵殺死醫院姚敎士見之大怒立扭持九者之髮辮同往見丁統制以該役假十字會名羲殺人已違萬國公法應立正軍法丁允交司法處處治姚許之乃初一日下午又見該役在英界外扶送傷兵姚敎士立邀紅會醫隧醫士等往追獲住又見丁統制要求立刻殺死始行用鎗擊斃并出示張貼各處如有違犯此法者皆事以法從 
　　易迺謙往謁柯師醫士謂北軍受傷甚衆紅會各醫院遠在租界諸多不便擬分醫隊及養病院於漢口柯醫生許之 
　　漢陽武昌頻受北軍砲擊悉係開花榴隊故南軍恒爲流彈所傷漢陽祗有醫院其醫士無多黎都督囑柯師醫生函致上海紅會沈仲禮君續發第六隊隨帶器具定初六日由滬起程 
[武漢第二特派員紀沿途所見]  
　　二十四早四句鐘開船至晚一句鐘到鎭江雨大天黑不能上岸探訪船亦卽開 
　　二十五早八時抵南京因卽上岸見蔚鳳門緊閉下關店舖皆不開市詢之本地人言城門須至十點鐘始開二小時放百姓出城但在城門口須嚴加搜檢又言城内富家及殷實之店舖均被防軍掳掠且殺害無辮者甚夥又言張勳運銀七八十萬到淮被徐寳山所截獲蓋徐探得消息後已預派兵三千在臨洮關守候也午後五句鐘到蕪湖岸上均懸白旗全是漢族象矣　　二十六早五時抵安慶時城内方大火詢之划船上人據言王天培强欲做都督迫令朱家寳讓位琽肇此禍旋朱卽送印於諮議局然紳商軍民各界不願以王爲都督王運動砲隊管帶將砲車準對撫署示威各界大憤將砲隊管带毆斃王勢乃孤意圖濳逃不意適有九江派來民軍二營尚未進城安營即被王天培揙動向朱撫索餉三個月朱以無款僅允一個月遂互相爭論至二十五晚霎時兵變不分舊軍新軍一槪搶掠富户商店一空並將格林砲安放城上以拒來兵 
　　六句鐘開船午後四點半至九江見海籌海容海琛江貞湖鶚湖鵬等各兵艦均懸興漢軍五色新旗據本輪領江言海容船主爲湯化龍之族弟海琛海籌江貞等之船主皆已辭職現由大二副暫代（聞湯之族弟係留學歐美海軍卒業生去年始行歸國）是日民軍以各艦歸順特開歡迎大會故皆懸掛新旗并聞各兵艦上有四旗人馬都督各賞以一千元送往上海安置内一人家眷已逃失無蹝馬都督憐之另恤二百元乃該旗人不願回申竟投江而死 
　　二十七早六時半至黄州岸上一切如常十句半鐘抵漢即往華界視察被火之處係在招商局一带斯時耳聞砲聲隆不絶商會門口有北軍數十人命小工搬運子藥橋口一带全爲彈烟所蔽但知北軍勢已稍挫且聞民軍渡江赴黑山時傃用長木爲排（可載二百餘人）先放新设車砲將岸上北軍擊退民軍始魚貫而上午後橋口即被民軍奪回 
[嗚呼可憐之京師]  
　　自張勳盤踞南京後部下肆行殺戮死亡枕積慘不忍聞其無辜被害者尤不可勝數駐京外交團近得上海各領事之報告以爲雖未焚燒街市而殺人如草肆行刼掠實乖人道主義由外交團會議後已公送照會於清外部略謂此等慘殺之事若再演一次各國將羣起干涉云 
　　此次鄂亂事起各省響應首由美國聯合德英等國主張嚴守中立不干預中國軍事惟聞某國接到美國照會極不贊成略謂歐洲各國去中國甚遠正如隔岸觀火情形逈不相同又以中國海陸軍學生游學彼國甚多恐被窺悉秘密擬將中國坻生一律遣散并聞此事已照會清外部不頟確否姑俟續報 
聞京師某團體以此次武淇革命軍起事確因政治不良以致各省聞風響應推原禍首實以那桐輩爲最現在欲以弭亂非斬殺那桐等之頭不足以謝天下擬在資政院陳請并運動軍隊向清廷上奏要求期逹目的 
　　上月二十五日夜由天津運往京師開花大砲七十尊聞此項開花大砲係袁廕二人主持向德國購來者由天津起運時有德人維護聲言爲保護北京該國使館之用并聞四十尊留保京帥係射遠二十里者三十尊運赴湖北前敵係射遠三十里者當停戰議和之際而仍有此等舉動北京官塲之言果足信乎 
 
 

Page 6

 
 
   
 
 

Page 7

 
 
 [G 
[鹹闊口魚]  
啓者本行因上海各物騰貴住申人等無從儉省之法故小行在東京自設魚廠専製鹹闊口魚其價甚亷口味甚佳誠爲魚中之上品家常久吃能使每飯不忘而有衛身之術若多辦藏之又無霉爛之虞與庽申諸君大爲便宜以及各種鹹魚定價公道務祈諸君速爲　光顧惠臨小行一試　　二馬路大倉洋行 
[表揚参茸廣嗣金丹回天再造]  
瓣香廬主人驥雲先生雅鑒啓者舍親朱姓年逾四十子息猶虚因年少失調以致陽痿遺精等症漸皆發見屢醫乏效無法可施客歲有反由申回湘持購○貴藥室廣嗣金丹服未及半居然桼谷春回諸症皆愈且伊妾已有孕數月喜慰異常皆贊丹藥之靈兼感○閣下之德於無旣矣茲因敝族從弟亦患陽痿等症較伊尤甚囑僕由郵局匯寄洋銀兩元即請發廣嗣金丹一缾祈由郵局寄下是所盻禱専此順請　台安委辦淮關下一舗稅務委員　鄭劍　拜上上海盆湯衖走過絲業會館甯波路口轉角五開間門面崔氏瓣香盧驥雲氏總發行所抄登▲附價每缾洋兩元每料一觔計十六缾只收藥本洋二十八元 
[沈製珠羊粉脂鏡面散靈驗鐵據]  
本主人始創沈製鏡面散専治男女面上雀斑粉刺烟容酒刺紅瘰白點晦色油光疤斑等類自風行以來靈騐昭著環地球到處歡迎凡　軍學紳商女界登報讚美並賜治愈謝函連郵局民局盖印信封集裱屏條張挂門口以昭靈驗之鐵據又恐無恥奸商私造僞藥害人衛生特加藍龍商標藥内附嚴禁假冒告示本主人簽字仿單方是的眞凡　賜顧者及各埠　經理處切記認明眞牌以免僞藥言人　售價雙料每洋二瓶每料陸瓶洋二元五角單料每洋五瓶每瓶二角五分上海山西路卽盆湯弄大街二百念五號門牌人壽醫藥室總發行報告 
[商辦新舞臺]  
十月初五日戲包廂官廰三角正廰三層樓二角二等一角 
苗鳳　馬德來劉祥泉　三义口　邱蕊卿○李祥麟○馬飛珠○筱益芳○趙文連○林步靑○許奎官○劉培山○林運昌○小桂芬　特煩文武著名藝員合演前本大名府七盞燈　恩缝搭膞　毛仲琪○王益芳○賽﨣冠○夜來香○夏月潤○夏月珊○林步靑○張德祿○張順來○小雙鳳○　新排情節加景異彩好戲後本大名府十月初五夜准演好戲 
小雙鳳　百花點將　毛仲琪　春登榮歸　賽魁冠張德祿王益芳筱益芳　大花蝴蝶　夜來香林步靑　改良曲蕩湖船劉培山許奎官趙文連七盞燈夏月潤張順來馬飛珠小黎靑　著名好戲前後本雙英節烈薛瑶卿馬飛珠趙文連夜來香夏月潤夏月珊林步靑邱蕊卿小雙鳳林運昌　和尚打野鷄使仙人跳活絡門閂 
[大舞臺日戲頭等正廰三角]  
初五頭等正廰三角二等正廰二角三層樓包廂二角特别包廂四角 
金慶奎王子云小鳳仙　御園救駕　呂雙祿黄才寳探寒窑母女相會　納紹先殷春虎伍月華　白良關　龔云仙王永利劉坤華沈月來徐春發四陳風云中鳳呂月來草上飛　四杰村小子和何家聲廖連卿　打花鼓　水仙花孫紹棠金河憂沈韻秋萬盞燈諸壽　呂月樵趙如泉楊壽長小桂枝何家聲沈飄香廖連卿范少山劉坤華　查三爺呌船十月初五夜頭等正廰五角二等三角特别包廂七角三層樓四角 
吳鳳鳴劉燕權楊壽良　三進士　殷春虎徐春發謝沁泉　雙李逵　納紹先伍月華黄才寳　黑風帕　劉坤華沈月來沈韻秋草上飛　蓮花湖　袁洪福趙如泉王永利諸壽卿　水淹七軍何家聲呂月樵水仙花孫紹棠　頭本戲迷傳　范少山沈韻秋趙如泉小子和吕月樵萬盞燈小桂枝廖連卿　佈景彩片九十本二十世紀新茶花　 
[迎貴仙園日戲正廳一角]  
十月初五日戲特請京都眞正超等全班文武名角合演拿手好戲 
王福林　樊城長亭　張和福邢俊農小海珠　换金斗　小永春王翠芬杜文卿　御菓園　葛玉廷張奎勝馮福奎　取帥印小小揚猴雙燕飛劉松亭馬福珍張永華范書祥周　奎　（濮陽城）　林顰卿綠牡丹　（雙沙河））　麒麟童　蔣俊芝何順昌　秋胡戲妻譚月明三盞燈雙燕飛王祥云四盞燈范書祥張德俊李德山飛來鳳李錦榮小德喜董芝山　（蘇州大好老） 
[迎貴仙園夜戲正廳三角]  
十月初五夜戲特請超等全班文武名角合演日戲逢禮拜三六准演 
王翠芬　母女相會　三盞燈李鋐彬陳燕奎　新安驛　葛玉廷劉松亭杜文卿　魚藏劍　小小楊猴郭明友雙燕飛李德奎周玉奎　血濺鴛鴦樓九齡童小永春張奎勝　李陵碑　周福全李德山雙燕飛王祥云張德俊小德喜飛來鳳譚月明董芝山　取金陵　綠牡丹徐燕林李錦榮　查頭關　四盞燈張玉林　煩演十八扯　林顰卿朱春廷小喜翠麒麟童劉松亭蔣俊芝徐燕林張和福何順昌　特煩全本好戲節義亷明 
[寳善街丹桂茶園日戲正廰一角]  
初五禮拜六日戲特煩全班坤角合演拿手好戲 
小桂芬　樊城長亭　小穆　守草橋關　沈翠芬筱月紅　柳林池　小呌天　丑表功　月裡紅月桂紅　鴻鸞禧　張少泉　奇冤報　張文艶　富春樓呂小山小玉奎謝小蘭白玉梅汪昭容小鳳林　打魚殺家 
[丹桂茶園特别大减價正廰一角]  
十月初五夜特别大減價正廰一角合演好戲 
金瑞寳　白蛇傳　小月紅　吊金龜　呂小山小二寳小燕飛小雲峯小玉奎小子云小穆　義旗令　小云仙白玉梅沈翠芬賽百歳　三司令審玉堂春張少泉一聲雷　忠心保國　翁梅倩張文奎　四郎探母　小月紅小呌天張少泉月裏紅月桂紅張文艶白玉梅一聲雷　頭二本黑籍冤魂 
[法羣舞臺界法合記商]  
法界大馬路卜鄰里口新劇場原址十月初五日戲目 
小桂英　金馬門　王東樵　御菓園　小寳寳　雙鎖山　小桂芬　善寳莊　王福貴張福寳雲裏飛盖靈芝　相府算糧　韓孝峯　献劍逃脱　王寳寳小桃紅　葡萄會飛來鳳小寳成小峻峯賽同來賽小穆　全武行惡虎村　小惠芬小子和王寳奎　搜盃　榮桂　三個不願意 
法大馬路卜鄰里口新劇場原處十月初五夜戲目 
小寳寳　紅梅閣　王寳奎　寳蓮燈　韓孝峯　取帥印　張福寳　斷橋亭　小惠芬　西川圖　小寳成賽瑞雲小寳珊飛來鳳賽同來　（全武行）大泗洲城　榮桂小桂芬　（兄妹串戲）金翠英恩暁峯賽小馥　斬黄袍酒醉桃花宫　小媛媛王寳寳榮桂金翠英　母子成仇僧人偷情謀子滅倫清亷私訪三堂會審開膛破肚大快人心 
[歌舞臺]  
十月初五日戲特煩排演拿手好戲正廰一角 
吳喜奎　煩演百壽園　杜文寳　取北源　袁子仙　六月雪　諸云仙趙月來明海亮奇來鳳李金茂　搖錢树　碧月花小蕙蘭　焚王宫　李海春曹甫臣捉放曹于振廷劉松樵碧月花三麻子李春利九月仙陳俊廷李金茂　三本宦海潮 
十月初五夜戲特排煩演拿手好戲正廰三角包廂四角 
張勝云　清河橋　毛毛旦　對銀盃　李海春曹甫臣　空城計　一魁張桂軒李春利于振廷三麻子碧月花曹甫臣九月仙劉松樵周蕙芳　廣州血馮志奎張桂軒明海亮李金茂　雙花蝴蝶　于振廷三麻子碧月花周蓮芳一魁金狸猫　全本殺子報 
[丹桂第一臺]  
十月初五禮拜六日戲正廰一角 
高慶珍　定中原　高玉喜　牧羊卷　劉壽峯　白良關　月月紅李春裳　金鷄嶺　祁彩芬張春海蓋呌天黑燈王瑞雲郝春榮　活閻羅小如意　二姐逛廟　張春海李春棠明海山李慶棠李少棠小孟七月月紅熊文通王蕙芬陳嘉祥周五寳高玉喜　新編惨劇好戲　漢族血 
[丹桂第一臺美商恊記]  
十月初五夜戲登樓四角富貴廰三角 
李桂榮　伍申會　小喜祿　宇宙　　郝喜榮祁翠芬王瑞云焦慶利　四國會議　小如意陳九吉　雙鎖山　月月紅李少棠陳嘉祥　賣身投靠　小荷花李春棠　梅降雪曹玉棠小孟七小寳翠　殺女報恩滾釘板　小喜翠李慶棠　富春樓　譚永奎張春海黑燈蓋呌天祁彩芬王瑞云　花蝴蝶（水戰鸳鸯橋）　明海山貴俊卿劉壽峯高玉喜　洪羊洞 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[滇省光復記]  
　　雲南省城於上月初九夜九時七十三標陸軍全軍反正攻進北門力樸軍械局七十四標及砲標等應之各礮標扼南城一带轟擊總督署及各衙署局所至天明清兵降斃殆盡唯清鎭統扼守五華山項武侯祠頑强抵抗至十時敗逃爲民軍擒獲槍斃軍械局總督署先後皆破全城大定軍政府成立以五華山頂師範堂爲總司令部公舉蔡鍔爲雲南大都督次日李督由諮議局轉函至軍政府略謂欲出與軍政府長官相會訂約三條一可殺不可辱二保護家眷向家三爲相當之職務軍政府隨即函答如約遂於十二日出降由蔡李二都督扶入諮議局相持而哭現駐諮議局公同組織軍都督府分爲四部曰参謀部曰軍務部曰軍政部曰參議部各部皆分設司局各司局現已陸續委人一律成立茲將軍都督府通告各屬函電彙錄如左 
　　致各省軍政府諮議局電各省軍政府諮議局鑒滇於本月初九� 
日軍隊全數反正佔領省城宣佈獨立乞表同情滇軍都督府� 
　　通電各屬各府廳州縣官吏及自治局勸學所覧本月九日省垣宣告獨立舉動文明地方安堵如故全體歡忻懸旗慶祝仍請李師主持大局現駐諮議局　道提鎭以次各官一律贊助幫同辦理英法兩國嚴守中立條約已訂該各府廳州縣所屬希照常辦事力保公安毌生意外電到卽覆不通電處妥速轉遞大漢軍都督府文電 
　　通函各屬各府廳州縣官及自治公所公鑒現在軍政府爲保安土地人民起見省城人心大定商民各界照常安集惟大局初定省城雖可無慮而外府廳州縣各屬難保無藉事生端者擾害地方亂我秩序甚非軍政府保我人民之意也茲鞆諸君約定各條開列於後請照辦爲幸并希即覆一各地方凡有外國敎堂敎士居處游歷我自治團體應會同地方官力另保護一地方官應由我自治團體請其照常辦事不必驚疑我自治團體亦應彈壓匪類不官與地方官爲難一各地方巡警稀少誠恐匪人滋擾人民財產不無損失應由我自治團體酌添團勇以資守衞一學界各學生照常上課勿得解散一各州縣地方績榖照舊認眞存儲除因公用外不准耗荼一各府聽州縣應解地丁錢糧及厘金稅等項照舊上納暫解交諮議局轉解軍政府一凡地方官册籍糧案關於地方自治之件應竭力保存勿失一地方官及厘金委差如有不明大局私自逃若之處卽由地方自治公所公舉正紳收解一自治責任無論議事會成立及未成立之處望我同胞紳民力爲辦理勿稍卸責 
[山東省宣布獨立情形]  
　　九月二十三日午後三時山東全省聯合會開會於諮議局到者千人首由孫中丞演說開會大旨繼由丁佛言黄佐平（第五鎭代表）謝翊臣諸君力陳山東與南北軍之利害關係非决計實行獨立不足保存大局公舉孫撫爲山東大都督賈統制賓卿爲副都督（第五鎭統制張永成於二十二夜間逃去以賈賓卿補之）孫撫當卽登臺陳述已意略謂武昌起義大局阽危山東居南北之中財用匱乏兵力單薄目下南北軍勝負尚不可知北京政府各國現仍認爲中國之政府山東財兵二項皆不足自立加以靑島在邇稍有變亂則山東立時可亡前十五日本撫電奏准留兵留欵便宜行事組織臨時政府不與戰事其實效與宣布獨立無異各國外交認中央不認地方以前所訂條約所欠外債新政府一日不成舊政府一曰負責以余觀之袁宮保不久進京大局不久卽定山東今日當以靜勸成敗臨時應變中國數千年來皆係一統將來無論如何必仍有中央彼時俟其成立再行加入不遲昔波蘭印度之亡皆由於各地方互相分裂不顧大局所致故余望山東全省人體察余之政策以定辦法余非拘守區區小節及保全余之官位名譽計實因一旦宣布愚民無知以爲中國已亡秩序一亂德兵立至余將何以對全省人民乎若余宣布獨立自居都督各旜縣亦效尤各自獨立則省城財賦何從而至余意自今以往其名安生業毌相驚擾若諸君不以爲然只有辭職而已言畢丁佛言答曰此意余等已熟行體察山東乃無能力之省分今日南北二政府山東必須趨於一方面始得保全萬非騎墻中立所能安全余等今日全省議决加入中華民國公舉大師爲大都督主持一切使各省咸知山東生民得其性命所歸今日承認與否只在一言可决孫師復言不可獨立之勢贊成者起立起立者少數復命投票此時有第五鎭軍官黄佐平登台 
 
 

Page 11

 
 
演說力言不可不宣布獨立之勢余輩食山東餉摺須死山東事惟同一死有死而有濟者有死而無濟者今十七省皆宣布獨立余等一鎭之兵萬萬不能抵敵復秀巡防軍代表相繼演說此時門外有兵一隊鼓吹而來勢將入門丁黄等復勸之再三遂宣言承認全塲歡呼萬歲並由丁君發在三條（一）自今日與清政府斷絶關係（二）加入中華民國軍政府（三）自今以後地方持政劃分三大綱一議决三軍事三行政各不相侵全塲歡呼聲震天地遂搖鈴散會 
[皖省糜爛後之新光復]  
　　安慶自宣布獨立後皖南北人士各爭界限風潮迭起大局糜爛從前進行手續一律無效取銷秩序紊亂所有皖省全局易人主持昨經潯皖都督馬派來皖潯海陸軍總司令部長李烈鈞兼任皖省都督事宜并以師範學堂爲總司令部於初一日接篆視事至從前公舉財政部長竇以珏藉借欵名目赴滬不返現已推舉黄書霖爲財政部長各科員均次第派定至民政司法兩部又改爲政務部仍舉洪思亮兼任其軍事裁判另由司令部兼攝以昭劃一 
　　當初一早晨李都督及各部長履新時藩署突然火起焚去銀庫科官吏科房屋數幢延燒頭門内之釐稅籌議兩科所有案卷已毁損無完并聞槍聲隆隆令人惶恐幸經潯軍救護他未波及惟時軍政府將藩署週圍　繞恐有奸細并令將五城門一律緊閉搜查一過至一句鐘始行救熄說者謂此次之火係土棍畢大懹羽黨所放云 
　　前此皖新軍现防英山經諮議局調回改編民團於初一日旋省駐紮城外軍政府恐居民生疑又起謠啄立出四言韻語示諭遍貼通衢以凊民心 
　　省城内外各商舖自被劫後惶恐異常各家資助軍稰軍數約二萬元業經彙缴商會轉呈軍政府聞尚未全數措齊今日又有催勸之令但各商店至今仍未開市且每舖門首張貼一紙上書本店被搶無貨應市八字蕭條景况已臻極點而人民亦逃散一空軍政府今日又頒示諭謂商民人等各安生業常開市如再有損失本政府願盡保護賠償之責 
　　湖北戰事未已皖垣兵隊應盡戰守義務昨由鄂省總司令官黄興派代表蒞皖聯合皖軍組織二大隊一爲鄂省援助隊一爲北伐團刻已布置就緖矣 
　　皖省各鄉鎭盜賊蜂起且拾取前次潰兵之軍裝軍械恫嚇鄉民致刧掠之案日有數起雖各鄉鎭設有團防類皆徒手殊難抵禦該盜匪膽勢愈熾蹂躏地方正不知伊於胡底也 
[河南獨立不成之危機]  
　　河南獨立一事言人人殊茲悉當日主動者係商學界之少數 
人因一時大多數人均不贊成此舉遂作罷讑並聞日昨寳撫有電致内閣奏請開缺經袁總理覆電謂河南關係重要勿得固辭云云 
　　郵傳都因近日傳聞河南省獨立雖各報喧傳而未得確電當即電飭汴洛鐵路局探明禀復該局遂於二十六日電復云郵傳部憲鈞鑒路密效電敬悉遵卽派朱巡官前往密查探得洛陽以西時有土匪起事又聞陜州有失守之信開封因議獨立人心惶恐居民紛紛遷移情形甚爲危急特先電禀餘容續報汴洛鐵路局員某某謹禀同日又能開封電局禀郵傳部文云電密開封已議獨立土匪乘機起事到處搶掠人心搖動紛紛遷居懹慶府聞已失守革黨勢盛官軍兵單情形危急萬竕開封電局委員某某謹禀宥 
[天津保安會成立紀聞]  
直隸士紳王劭廉賈佩卿李舫漁閻嵨閣王觀保吳鼐臣籍忠寅等發起直隸保安會於前日下午二鐘假河北學會處開會各界到者三百餘人首由諮議局議長閻鳳閣報告開會大意略謂直隸至今危險已逹萬分非諮議局同人之綿薄知議所能維持故開此會請大家討論挽救方法等語報告畢大衆卽公推閻君爲臨時主席遂用無記名投票法選舉閻君爲正會長王劭廉李舫漁爲副會長選畢遂研究會中應有職員三十人决議由各會長酌推又閻會長宣讀山東孫撫來書及討論本省財政與其他各事一切進行手續定於次日行後一鐘仍在會場公議另有公啓云武漢變作風雲俶擾各省多謀自保并聞有聯軍北伐之說吾直糜爛在即言之實爲痛心同人等再三商酌旣在本省地方不可不亟求所以保衞之策惟事關全局須藉重鴻籌特定於二十七日下午一點鐘假公園内學會處開談話會并將草 
 
 

Page 12

 
 
擬直隸保安會簡章附呈台覽務望期惠臨指示一切不勝禱盼一本會以保衛本省治安爲旨二本會對於本省一切有關治安事宜資調查規畫之責三本會對於關係全國利害事宜有與各省恊商進行之責四本會以現居本省之士紳組織之五本會設會長一人副會長二人職員干人均由會員公六本會一切詳細辦法另訂細則行之 
[新蘇州紀事]  
　　蘇州城自治議長吳本善等組織臨時州議會擬定草章十三倏呈奉都督批准於初三日下午一時在草橋公立中學堂開會計城鎭鄉自治職員到者一百五十二人分次投票舉定臨時議長一人周祖培得六十四票最多數又舉副議長一人孔昭晋得四十一票最多數並推定陶惟坻方炳勳爲臨時起草員是日軍政府派有衞隊民軍到會守衞故會塲秩序頗形嚴齏 
　　蘇省財政司應德閎奉到都督示論飭令籌欵組織江蘇銀行業經擬定章程函送商務總會會議接洽辦法該商會已轉發各商業澊照矣 
各埠通信廣柬 
[民賊逃遁與義士赴難]  
　　鄭家森前因獲温生財之切委充西路巡官後與區官頗生意見調充特别巡官現在獨立成功鄭亦自知恥昨日匿回鄉矣又李世桂已携眷而走賀文彪亦遁去至陳敬岳李江二人已於本月初間星夜由快輸押往猪頭山被難同時入人内有自稱姓陳者年僅十四係在堤岸演說革命被捉臨難時李江欣然就義在翰時髮鬚洗凈而陳敬岳等亦絶無畏懼之狀云 
[旅粤蜀人之血涙]  
　　頃有川人某自滬來粤述及四川自七月十五以後　爛已極近日川督復有剿辦内屬十一州縣之事專制肆虐惨無人理旅粤川入憤趙屠殘忍蜀難未忆組織救蜀民國軍在四川會館召集討論到會者七八百人發起人王君建侯等演說慘狀聲涙俱下聞者莫不痛哭掌如雷鳴聲震屋瓦有楊君紹和提議集捐基本金爲辦事之費一時樂助者數千元決定赶快租織并聯絡各省新政府一齊助力尅期進行云 
福建 
[民軍追悼松督]  
　　清總督松夀當諮議局議請福建退讓中華民國軍政府之時松督爲不忍塗炭生靈起見允其所請後即自行盡節獨將軍模壽主戰軍敗又復僞降被執後又潜逃故到被殺漢人因敬松而輕檏故軍政府特於九月二十六日大南較場開追悼會以伸哀悃云 
[追悼陣亡將士]  
　　此次中華國民軍舉事所有陣亡學生志士良堪惻憫本月二十六日上午擇在南較場開追悼會是日孫都督及以下各員均往行禮云 
直隸 
[張家口開辦婦孺救濟會]  
　　張家口西壑子敎堂九月二十四日由海寗爾牧師宣告紅十字會附設婦孺救濟會當如何組織時有台員永祺在塲爲欵項不足及兩會權限頗起爭執嗣由范醫士演說婦孺救濟會如何附設之辦法並謂款項雖不足有一文錢則辦一文錢之善舉捐款不强迫入會亦不强迫又由由京來口襄辦之萬君演說北京婦孺救濟會之如何組織大家贊成惟永祺反覆爭執口雖贊成心實反對會尙未散彼竟與反對者四五人走出海寗爾牧師即對衆宣言辦慈善事不怕反對諸君旣有此善心即當令力兹辦以期達到目的而後已旋由衆公推牧師爲會正牧師曰今日在會者貴固官紳商緖界俱在此諸君公舉辦事員每界或三人或五人大家合衆共濟此事不難辦也衆皆贊成而散 
[奸商擾亂市面]  
　　保安州銀錢行市日見増漲每銀一兩合口錢二千三百文洋一元合口錢一吊八百六十文其原因係州城有一錢行乾順泰執事人王某素日把持市面彼曾買糧米二萬石之多見今秋糧市賠累彼又想出一特别生財之法原保安市面各舖行浮兌每五日一查憑帖（俗名爲弔頭）其帖出自乾順太義順元兩家每百吊亦不過弔頭大錢五丰文之憑至九月初旬錢行散出夥友向各舖户用吊頭大錢一千八百文將憑帖弔回因而市面各舖户無帖可查向錢行再出弔頭因面竟加至大錢二千二百文反正必須受錢行之挾制如此奸商取利爲害市面誠爲人心所大憤也 
[永定河漫口現狀]  
永定河南三工漫溢成口經清廷道員寳廷韾及永定河道呂佩芬酌擬加寛取直挑築埧基辦法聞墊支銀十萬兩尙短銀八萬餘兩已由部奏由長蘆運庫津海關庫各半分撥以重工需而免貽悞 
山東 
[稻桿造紙之新法]  
　　章邱工某新研出一穗紙原料係用稻之莖桿蓋此桿含有木質甚多剝桿之皮用硝鏹水以化合之取出纖維以作造紙之料且造成之紙色潔品良價値又亷倘有人助資提倡廣製造以供購用　爲東省增一土貨矣 
[博瓷改良之進步]  
　　工藝傅習所前在博山設立專　業經數年黃道提倡改良加精製造形式仿古日昨由博運來特别花瓶數種花槏翻新繪法精　現已排陳列所出售顔色燦爛較前有加則東省瓷業之進步於此可見班 
[著名土匪正法]  
　　煙台者名窑痞王四狗皮日前聚衆滋閙戲園經軍政分府科員拿獲司令官當查狗皮從前案卷及博訪羣諮均屬死有餘辜因九月二十九十一黠鐘時當由警衛隊六人放鎗一排在軍政分府　前將狗皮醫死由伊父母領屍爰特法外施仁賞給大錢二十吊行刑警衛隊六有每人賞洋一元拿狗皮外班十二人每人賞大錢一吊俾不至在外勒索云兹蔣軍政府告示錢下中華民國軍政分府煙台總司令王爲曉諭事照得查有屢次犯案之著名土匪綽號王四狗皮素日任意横行實屬地方大害本軍政分府正欲嚴孥懲辦乃該犯竟胆敢趁此人心未定之際又復聚集土匪多人擾攪戲園侵害商義實屬無法已極現當軍興時代決不能以常法論本軍政分府已將該犯審訊屬實爾有造謡毁謗義軍情事不得不以軍法從事即定於本日下午一鐘用鎗繫斃以儆匪徒籍衛良善爲此示仰各項人等知悉倘有滋事生端造謡惑衆攪害治安須以該犯爲鐅本軍政分府令出法隨其各懔 
河南 
[河南商團成立]  
　　河南商界爲自衛起見提議組織商團業經大衆贊成日在商會開議決　招團勇五百名每月轉經費三千兩團勇一概優給薪水以期得力現已告成矣 
浙江 
[查閱鎭海砲台竣事]  
　　九月軍政分府札派奉化鄔立崙吳鍚堂二君往鎭海查閱砲台鄔吳二君即於二日特赴鎭海與軍政支部長張載揚君接洽一切張即派砲台敎練官董毒民乘騎陪歷周察詳晣並將各台處置形勢及台之堅固損壞適用與否一一叙述明白即於初一返甬覆呈劉都督察核並闈鄔吳二君以鎭海砲台關係海防至爲重要面陳都督速籌修固云 
[衢州民事長之野蠻]  
　　衢民不公認之民軍長孔愛宜小花狗平日劣跡昭着控案纍纍此次光復後運動黨 
羽據戴自任爲民事長當爲地方人民　不容煩言嘖嘖衢民新報略載其事該民事長科率無　黑夜將該報館搗毀合城大譁此種野蠻民事長實爲新民國之障碍物也 
[巡士罷崗後之匪蹝]  
　　杭垣站崗巡士不罰何故於本月初一二兩日全體罷崗一班遊匪又羣起横行以致初一日旣昏之時同升坊大街及聯橋至菜市橋大街一帶賭攤林立至有數十涂起之多其餘小街僻苍尤屬肆胆王馬苍席　罷購有某甲贏得洋五十角至爲同賭各棍　奪而去深望主持局政者及早設策勸逾也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬軍都督派兵赴崇]  
　　滬軍政府陳都近以崇明土梟極多非有大兵駐防殊難鎭攝原擬飭派飛艇兵艦裝載滬軍營弁兵一百五十名赴崇防守茲因飛艇兵輪機頁損壞昨特改飭永靖兵輪管駕莊君太炎裝載赴崇並有管退過山快砲三尊一併運往防護 
[敢死隊一律剪辮]  
　　滬軍敢死隊司令官張君及該隊管帶劉君昨日會銜出示云照得軍人精神固貴勇猛而形式所在尤宜整齊現本隊業經完全組織成产亟應力除舊習藉新耳目而最可鄙可笑者辮髪本爲滿奴特有之記號既不雅顴尤足傷腦諒我同胞軍士久知其知母待諄諄日來本隊軍裝業經全行發給自應一律剪去辮髪用壯觀瞻毌稍歧異爲要切切特示 
[都督府電書一束]  
　　山東孫寳琦來電都督府鑒建設共和政體原爲國民要求幸福同類相殘大非初志近者南北意見兩無歸宿之途深恐停滞日久戰禍方長萬一牽及外交爲患更劇前因清廷召集各省代表曾經電逹鄙意請聯名公電袁世凱首先提議共和不知此電已否照發有無覆音頃接順直諮議局來電欲另擇地點速開臨時議會解决危局此法最良而組織議會最簡便之法尤莫如仿德國聯邦參事會之制先立上院以爲國權基礎其會員由各都督府派代表承充若未經獨立省分則招令各諮議局派員與會其會地卽宜於京津就定一處使北方易於加入凡國體政體問題皆可於此議决如此則議會兼有臨時政府之作用外交易於締結而會員兼收未獨立各省在内異日以全國意見要求遜位可無兵戈而收勝利較之武力從事保全實多且亦非常榮譽巽懦之談或不能盡快人意惟義軍之起爲眞理非爲血氣謹効忠告倘蒙採納會商實行民國幸甚孫寳琦江 
　　閩都督孫來電（其一）滬軍政府轉武昌軍政府鑒各省公推武昌都督府執行中央軍政府承轄一切事件伍廷芳温宗堯二君爲全國外交總副長駐滬辦理全國外交事件閩都督府代表潘祖彝林長民不日卽可到鄂與議組織次第奉佈閩都督孫江（其二）東電悉閩局漸成惟兵力單薄不能兼顧上下游汀州外旗兵旗官一時未能卽下已派員前往招撫並電贛協力提防矣漳厦一帶亦有小亂均派兵赴援不日可告底定官吏中除爲民害者遴選賢員接充外餘皆仍舊以維秩序極盻全國總機關速行成立俾得一致行動以開革新之基閩都督孫江　　通州總司令張察來電江電敬悉慰甚敝處大局安靜惟四鄉搶案迭出前晚獲七盜已將三犯訉按軍律處决餘收禁昨晚又獲七盜俟訉明再報如阜初三日宣布光復通如海水陸各營聯絡防禦現尙無　足慰厪注支 
　　吉林陳昭常來電吉省現仿照奉天保安會辦法聯合政軍警口紳商各界組織保安會已於本日成立先舉常爲會長孟統制恩遠諮議局議長慶康民政司韓國鈞爲副會長現在合境安靖特聞常江 
　　浙江都督湯壽潛來電　義兵以何事過永殊爲可疑如章笛清等詭殺果實尤可限已飭先將被拘之人省釋並派員查辦矣潛叩江 
　　江北都督蔣來電程都督沁電敬悉電請逸仙先生回國組織臨時政府未回以前擬認黎都督代理臨時政府敝處甚表同情惟電商清廷派袁赴鄂時機急迫萬不能待莫如各省急請代表赴滬｀ 
會議公舉大統領速維大局江北都督蔣 
[先鋒隊紀事]  
　　駐滬先鋒步隊第一營示諭爲出示招募事照得目令軍務緊急需人孔殷茲奉軍政分府札開飭再添募精壯兵士二百餘名以資保衞凡我同砲投筆而起願盡國同義務者望即速至斜橋湖南會館報名每日上午十二點鐘起至下午四點時止如有考騐合格者隨卽補充限五日内招齊爲此示仰諸色人等一體知悉切切勿誤特諭 
　　趙隊長示諭照得本隊號兵何海山查有在外招摇撞騙情事茲經查悉除從嚴懲辦外特申斥革儆効尤特示 
[國民自助會記事]  
　　國民自助會昨借匯中旅館開會滬上鉅公咸集首由龐青城君宣布開會宗旨公推章太炎君主度章君演說時勢危急諸君母多財以賈禍至於政治宜先認武昌爲中央政府各省地方衛突多由於省垣政治握於附郭少數人之手如參用各處有平均調和其勢目平伍秩庸君演說國民須顧全大局不可分省界以召瓜分之禍當聯絡各省組織完全共和立憲國爲唯一之目的目前接濟軍需尤 
 
 

Page 19

 
 
以通行軍用手票爲要陳都督演說歷述上海籌餉較各處爲難情形必須商家贊助以維秩序宋漁父君演說湖北情形軍精餉足足支一年各省響應勢如破竹普法之戰法人一日集欵七百兆上海爲全國之中心點願諸君子努力演說畢提議辦法各業擔任勸募者珠玉業陳養泉君鐵業周舜卿君五金業張朗齋君麫粉業李雲書君煤業謝蘅窗君錢業朱午樓君東洋雜貨業任炳榮君更由各人擔任普通勸募事務所暫借通義銀行俟辦有頭緖再開大會公舉會長 
[閘北種種]  
前晚軍隊在滬寗車站開發時由光漢軍查獲形跡可疑之五之東毛遇鳳二名自稱係東京留學生當解總局司法科暫行看管嗣經查得係都督府暗探因卽開釋 
　　閘北商圑司令部第五號命令本會設有意見箱凡隊員如有高明意見及不能滿意之處准具意見書投入箱中以備釆擇俟本部將所陳意見議决立見施行惟不署名姓者作揑名論又第六號命令凡本部發出之命令無論雨雪務須應命到塲候令如臨時解散其分數均照平日到操一律存記昨日下午三時吳淞火車載來敢死圑一營卽乘火車開往鎭江助勦張勳由王君口口爲管帶 
駐紥龔家宅淨土庵之光復軍昨日遷駐華興坊後順徵里洋房内（卽前湖南長寳道汪瑞闓之住宅現汪已遷租界）東面安徽鐵路公司舊址現爲陸軍入伍招待所賃居已有民軍六十名住居在内前日有東京留學生四十名來滬投該所報名入伍當經招待員另行安置候禀都督府再行核奪 
[製造局設立招待所]  
製道局總理李平書君以該局事務紛繁且邇日華洋來賓甚多殊難應接非設招待所不可茲查得施君耕尹等數員不獨熟悉本局各廠事務并與滬地華洋官商尤多熟識堪充招待員之責昨已委任施君經辦凡遇華洋來賓詢查局廠各事可向施君接洽以分李君之勞 
[市政廳接收房捐]  
　　市政廳昨日公布云接奉上海民政總長照會内開房捐一項向由行棧莊號店舖繳納現定將此項房捐改作地方稅充本地方公用歸市政廳管理曾由南市商會會議宣布據原辦房捐委員呈繳册籍前來查得閏六月及七八月份捐票業已截發各地保徵收有已收者有収而未繳者有尙未向收者亟應諭飭各圖地保已收者從速清繳未收者趧速原捐票收取務將閏六月及七八月份之捐盡數清完九月份起另發市政廳捐票以清界限除公布外合將原呈房捐册籍照送查收諭飭各地保認眞收繳等因合行公布各行棧莊號店舖等知悉此項房捐現歸本廳管理所有閏六月及七八月份之捐即仰各地保認眞收繳儘數清完九月份起另發本廳捐票以清界限其各遵照此佈 
[浙軍先後來滬]  
　　浙軍第八十二標二營全部兵士茲由滬軍政府電調已於前晚由杭乘坐滬嘉火車至滬駐紥製造局内又浙軍第八十四標一營全部兵士前日由寗波來滬亦在製造局暫駐聞明日卽須回杭 
[保衞圑推定職員]  
　　城内八舖組織之保衞圑曾於九月十七日成立添募民圑二十名由圑員督率每夜分四班輪流出巡甚爲奮勇茲又於十月初三日開全體大會到者百人舉定徐葆芬君爲正會長沈鏡人君爲副會長陳慕萱孫靄臣金筱雲陳子言鄭雲舫楊亮夫馬良園鄭也蓀諸君爲圑董鄭君也蓀推定留局駐辦程鏡清葛鞠如程子長徐作霖君爲書記員丁子欽君爲會計員秦子敬楊浩甫君爲庶務員馬逹生范瑞祥沈壽田陸蘭階君爲調查員分任職務藉資保衞治安 
[關提人証之辦法]  
　　公共公廨自經捕房管理後所有傅提事宜槪歸包探經辦惟赴内地關提人証旣無廨差協往恐有阻碍之處茲經中西官議定變通辦法嗣後遇有移提各案咨請軍政府轉咨警局飭派偵探協往辦理以免週折 
[油豆餅業議助軍餉]  
　　滬南油荳餅米麥業董事於初二日邀集同業在萃秀堂會議捐助軍餉一事除米業早經認定數千兩外油荳餅業亦議按照繳納釐金之數九折抽餉每月月底歸司月經收彙繳市政廳撥解軍用現先試辦三個月不立局所以省靡費衆俱贊成 
[飯店亟應减價]  
　　近來滬上米價遂漸鬆動每石僅售洋六元有奇而飯店售賣碗飯自前次漲價後不復低减昨由市政廳長函致民政長吳君云日來米價低落上等之米每石不出七元次等之米五元數角而各飯店售賣碗飯仍前昂貴每碗需賣廿六文殊不公允應飭各飯店一律减售卽請飭傳飯店主公所首事傳知各飯店一律减售 
瑣聞 
[城内]  
　　司法長批詞○李文奎禀批爾與戴氏脫籍納爲妾媵曾否立據何時到家何時生子 
 
 

Page 20

 
 
　　離異之後曾否來往禀中均未叙明顯有不實不盡情事據稱彼造欲控法公廨移提儘可前往訴明毋庸來署岐控不准陳玉田禀批爾係奉發大帮拐匪杜目義等案内之犯據稱爾岳撫子立嗣儘可在籍撫養何至囑爾遠在漢口代買謂非拐賣其將誰欺仰候提案訉明擬辦毋得妄生希冀飾請開釋　　司法署裁判案○（其一）浦東鄉民陸金華投上海縣司法署控稱憑媒陸金龍娶王阿旺之女爲妻旋被地保曹林等拆稍並將王氏搶去經湯裁判提訉陸金華供成衣度日娶妻時由陸金龍之母同易阿妹揚笑全及榮華娘子四人爲媒出財禮洋七十元又被地保曹林同子曹毛毛及姚塘生等拆稍去洋二十元成婚未及三日即遭曹林等搶去陸金龍供王阿旺之女由易阿妹先來與小的做媒因無錢回却繼而金華之母自向易阿妹接洽以後均不知情丁云洲供係曹林之副保餘語與金龍略同惟阿旺之女先已許與周浦秦姓事前小的亦沒曉得旋經秦姓至總巡局控告當時阿旺已逃爰由曹友同局差往提曾經游巡官斷將王氏給秦姓領去不干圖内之事據陸金華堅稱該保等尙拆稍去洋二十元丁亦詐去洋三元丁推諉支吾判陸金華人財兩空王阿旺一女兩許固有不合現已在逃先提該地保曹林之子曹毛毛等到案究追丁雲洲勒索之三元着繳案給金華具領（其二）古董店主顧金華前控郭壽田騙去值價二百元之花瓶等情經前縣訊押交保因無保人昨經司法署傳到原告顧金華並提离壽田訊追郭一味俯求官謂原告曰郭在押多時無人具保其貨欵勢難追還將他責辦何　郭哀求再三稱顧出外了理顧亦代求免責判著分期二十個月每期拔還洋五元具結了案 
[閘北]  
　　地痞横行○北新涇廿八保三圖捆保喬裕生金有村顧茂堂姚秋岩等報告北叚十區云有地痞吳阿和爲首欽錢演唱花鼓淫戲並敢持刀戳傷金學臣頭贡等處請爲究辦後經該區將吳逮獲搜出兇刃一把解送總局收押候辦 
[英租界]  
　　磋商罪名○甬婦陳桂氏控美捕房四百二十四號三道頭華捕江淮仁（即江昌桂）因妬奸起衅紏同馬和尙周阿舟裘阿星等毆斃伊弟桂阿琴一案迭經公堂訊明判將蕩婦倪沈氏（即倪阿鳳）開釋江等四人一併押候核辦在案昨晨復由捕房將四人解廨請究英領翰君意見以江捕知法犯法擬判五年以上之罪王襄讞以五年以上之罪自應解送司法署究辦嗣因中西官磋商未决遂判江等一併還押候商明再核 
　　定罪周折○盜匪陳天發李阿大夏阿生邵阿清王阿一丁林桂等因於本年六月十三夜夥刦泥城外宜昌路同盛米店内值洋二百餘元之衣物現洋並用鎗恐嚇店主張靜香由探將該盜等一併獲解公堂訊押候辦在案昨日復由捕房解案請究西官以該盜等在租界内開鎗夥刦擬判各押西牢五年華官以須分首從定斷磋商良久不決遂判窩贓之王林氏押滿女所半年陳等各盜仍一併還押候會商核辦 
　　女孩待認○女孩朱小紅朱月兒均因不辨路徑由捕送留公廨昨由官媒解訊據小紅供年十一歲山西人月兒供年十二歲亦山西人均在徐姓家爲婢近隨主人由北京來滬避難因出外購物不認回寓致被送案判一併暫留在廨候認 
　　定貨紏葛○英商興利洋行控羣益書局主周某承定奥國白紙八十包延不出貨請追虧損銀三千餘两一案前日午後由廨會訊原告代表羅鋭律師與見証西人雪波司上堂請追訊之周供祗承認補貼原告虧損銀三百五十兩經王襄讞商之英康副領事判周押候會商堂諭再行宣佈 
　　尙須復勘○美國榮女敎士控木作頭方春泉造屋抛工一案前日午後由公廨　襄讞會同美海副領事復訊原告投訴前情質之方與担保人莊企雲供稱因原告不將應領造價付下致拖欠各工人辛資不能赶造並未抛工中西官會商之下判方莊均交妥保候再往往會勘復訊再核 
　　毋再觀望○粤人阮國英因騙同鄉人潘澄波洋四千二百元被控由廨諭交保人限繳在案昨奉公堂復訊關讞員以原被屢逢堂訊不到遂商之英康副領事諭謂如再傳訊不到即行將案註銷 
　　查提女子○張丁氏控戴阿福誘拐十五歲女兒冬蘭價賣與滬南某姓家等情由廨將戴押交在案昨奉中西官復訊一過判押候派差带同戴至南市查提冬蘭到案質究 
[美租界]  
　　查獲强盜○張小實楊金山徐阿順陳阿四等前在鎭江搶刦得贓甚巨昨在吳淞路某押店銷贓被探張阿林查獲解入捕房押候究辦 
　　乘車跌傷○陳金福昨乘六十六號電車至西華得路下車失足跌彙於地由捕車送同仁醫院醫治又朱順根亦由電車跳下跌傷頭面送院醫治 
　　洋兵酗酒○前晚有一美國艦軍因醉在百老匯路滋閙并將盧瑤溪扭住肆毆一千零四十八號華捕向阻亦被毆傷頭面後經他捕到來帮同獲解捕房候核 
[法租界]  
　　工頭受罰○工頭葉阿毛承修自來水廠馬路上之水管夜間並不照章點燈事爲捕房查知飭探往傳嗣因棄有病遣潘晉安到廨代表供稱因燈少不彀之故聶讞員判罰洋五元以儆 
　　交保理處○王長興鐘表店主潘振庭前因私將主　囑修之鐘表十餘隻付質簡逃曾被報捕拘廨訊判押候嚴追嗣因在押多日未能料理昨經中西官提案嚴追供求交保以便逐户理明聶君商之顧副領事准予交保限日理妥候再核辦 
　　懲辦賭棍○俞有明專事偕黨在途擺設三四賭攤欺騙鄉愚曾經英公堂懲辦數次仍不悛改茲又在法界肆其故技爲探獲住送廨請究俞俯首求恩判枷示一月押一年期滿驅逐出境 
來件 
[十月初三日都督府助餉清]  
　　八齡童席彭年君助洋一千元正　王筱財君洋十元　胡忠倫君洋五元　沈堯中君洋三元　李繼祥君洋五元　黃光明君洋一元　徐裕青君助洋三元　林日榮君洋二元　孫蓮芳君洋二十元　吳永康君洋三百六十一元正　楊志榮君洋二十元楊德榮君洋十元　王雨鄉君洋二元　郎豫亭君洋五元　陳厚榮君洋三元　朱文奎君洋二元　陳炳緯君洋三元　湯友榮君洋一元　黃鶴年君洋一元　楊學𢝣君洋一元　王來芳君洋一元　莊蓋臣君洋一元　莊鴻帆君洋一元　童榮祖君洋一元　邵濟美君洋一元　胡杏生君洋一元樂儒華君洋一元　陳壽隆君洋一元徐祖同君洋一元　魏渙笙君洋五角　孫汝滋君洋五角　劉仲賢君洋五角　吳阿堯君洋五角　劉仲貢君洋五角　華阿東君洋五角　徐阿仁君洋一元　　兆生君洋五角　韓金林君洋五角　賀四忠君洋五角　林龍賓君洋五角　劉阿珍君洋五角　楊阿泉君洋五角　蔡祖榮君洋五角振益號洋十元　戎阿泉君洋五角　汪春波君洋十元　王振聲君洋五元　邢惠昌君洋二元　黃頌卿君洋一元　金春芳君洋一元　張永標君洋一元　程質卿君洋一元　魯仁甫君洋五元　章莘夫君洋 
 
 

Page 21

 
 
十元　史直甫君洋十元　章友三君洋一元　陳瑞卿君洋十元　余梓炘君洋一元　章志渙君洋一元　郎杏芳君洋五角高同浩君洋一元　莊茂勝君洋五角　陳瑞卿君洋二十四元　十三歲郭雲龍君洋二元　（以上共收大洋一千五百七十二元正）茶業會館助祁門紅茶葉爾箱　徽州綠茶葉兩箱　平水綠茶葉兩箱　麫包一千九百磅 
[赤十字社報告書]  
　　本社自成立後指定自新醫院爲養病所凡受傷兵士到本社就視者莫不悉心醫治以副調護之實意前月上海戰事發現有敢死隊隊長劉福彪隊官胡元魁正目劉强姜兵士胡常福攻製造局時均被炸彈轟傷頗劇迭經本社醫生診治日漸痊愈又海軍陸軍隊自駐紮吳淞以來患病兵士日有十數人本埠各處軍隊亦復如是均經本社醫生竭誠調治力盡義務用敢登報以告海内伏維公鑒赤十字社會長胡琪醫藥部長汪惕予同謹啓 
[海上閒談]  
　　物價貴。生計艱。今物價賤矣。而人民生計。仍不寛裕。且較物價昂貴時。尤爲窘迫。是何故哉。蓋物價雖賤。銀價已增。值此經濟恐慌之時。縱使物價再跌。吾恐生計之艱猶是也。故在昔日吾。望物價之平减。而在今日。吾又寗望物價之復增。 
 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[辮子謝錢業執事書] [  萊]  
　　錢業執事先生閣下。敬啓者。弟等自隨胡虜入關。得進中國。士庶土公。相共晨夕。二百餘年。感情彌切。花露香油之品。日供弟等豪飲。而弟等亦知感恩圖報。常爲人護腦後。風霜雨雪之來。先人而受。亦可謂患。難之交矣。乃年來歐風輸貫。少年之士。每薄弟等爲贅疣。必欲棄之。而後快。更有維新好事之徒。謂弟等於。衞生有礙。勸人除之爲便。於是去年張園之會橫被摧殘。今年武昌起義。更肆蹂躏。弟等聞風戰慄。寢食不安。自恨力微。無能自保日維求救於鬚兄眉弟这前。冀其誼關同類。或能如願。豈意片紙傳來。情辭决絕。反謂弟等本屬頑物。難免淘汰。世態炎涼。殊可嘆恨。我生不辰惟有延頸以待耳。乃今忽聞公等繫念舊情。不忍抛棄。會商保存之。法無異肉骨之恩。雖有反對尊命者。如去年某莊之夥友。今年某莊之學徒。髮辮朝去。生意夕覆。其所以爲弟等擁護者。何其至哉。還祈永矢此心。勿爲時勢所動。則弟等有生之年。皆出公等之賜矣。感銘之餘。先引鳴謝。弟辮子會館全體頓首。 
海外奇談 
[兒童黨爭之劇烈] [  掩耳]  
　　法國巴黎有華童二人。一名沈季華。年十一歲。一名胡國樑。年十四歲。同在呵烈斯亞學堂肄業。西十月八號。胡國樑在某體操敎習處竊取手鎗。同沈委華至域斯登街公園内游戲。胡國樑遽出手槍。轟傷沈季華右足。園中遊人大驚。而二童爭論不絕。後由巡警逮胡去。沈雖負傷。然醫治即愈。方此事發見之始。人皆以爲兒童嬉戲之所爲。繼乃探知其中實有莫大之趣味。蓋羣兒中有崇拜革命者。有迷信保臬者。沈季華即主張革命之激烈派也。胡國樑反之。二童任學堂時常起衝突。沂聞祖國革命軍起。二童意見更深。遂演成此性命相爭之惡劇也。 
尊聞閣詞選 
[近事感賦] [  金庭山灑然僧]  
　　銅錫官曹眞道窮。西風江上血花紅。七年辛苦成何事。髮燎洪罏一瞬空。 
　　嫁衣竟是爲他忙。茶毒生雴更暗傷。多謝鴆媒勤枉顧。不拈針線不梳妝。 
　　青谿月苦血模糊。金粉飄零萬卉枯。一事關心眠不穩。下忠真墓毁傷無。 
　　堅冰凝自履雨初。肉食呶呶醉夢餘。丙午四詩和淚寫。有人道是萬言書。　 
[去年之南京] [  馮緒承]  
　　天荆地棘燦雲霞。兒女青紅笑語譁。忘却家山别人管。見人只是説繁華。 
[今日之南京]  
　　日落孤城血　㾗。畵樓粧閣兩無存。飄零金粉縱猶在。那怕游人不斷魂。 
[將來之南京]  
　　百萬王師破竹來。胡塵掃盡罷銜枚。可憐無量頭顱血。染出南都新舞臺。 
豁廬雜誌（續）[  豁公]  
　　余姪昌華。年十一。顂聰敏。余極愛之。嘗携至金陵春晚餐。時天熱。擬就河廳納凉。比入則先有數人在。視之皆舊甫也。乃共坐座中有知昌華善對者。出一聯試之云（風送雲行星似走。）昌華久思不得對。忍目注書舫。若有所思。旋即書答云（水推舟去浪如飛。）衆皆呌絕。 
　　又余友王曼兮。幼特亦慧。嘗隨乃祖仰山先生游蘭若。先生以泥土地。三字命對。曼兮不稍思索。遽答云鐵金鋼。眞絕對也。數齡孺子。何克臻此。是殆有宿根歟。 
新醜史 
[袁世凱之歷史] [  岱銘]  
　　袁世凱甲午在朝鮮與日本大鳥圭介交涉。一味剛愎。釀成失和。喪權辱國。累我同胞至今賠償兵費。又娶朝鮮女五人。荒淫無度。年四十二三時。午後兩腿酸軟。已艱於步履。御史胡景桂專摺奏劾。政府命榮祿查辦。袁亟以萬金拜榮門下。榮爲之洗刷乾淨。又保其才可用。遂得放温處道欺罔鑽營。無所不至。戊戍康梁用事。袁與同謀。及騙得侍郎候補。乃赴天津洩於榮祿。唆使榮祿連夜奔赴頤和園告變。以致慈禧入宫力奪景皇之權。事敗垂成。幾致母子相殘。庚子莊端拳熖方張。袁巡撫山東。陽爲激勵郡縣。勊圖忠義。陰順拳鴬。首鼠兩端。滿口招兵籌餉。西向勤王。實則足不出濟南城一步。徒以綢組酒腿等物。貢獻西安。謊騙孤寡。旣而創武衛軍。摺用私人。如雷震春段芝貴等。租野武弁。名爲清鄉。專事滋擾。雷震春性殘好殺。袁袒謢縱惡。 
 
 

Page 25

 
 
不准告。發狗私殃民。傷害無算。後督北洋威福日甚。植黨日衆。皆踞要津。憂慈禧春秋　。則　贊。立憲以箝制景皇。使不能加害。懼左右。之嫉已。則賄納親貴。隠涌消息究其始終。不過一反覆小人。用心巧黠。若民國與之爲總統。以暴易暴。未見其可也。此有關同胞禍福。恐負猃黃諸公一片血忱。特爲此匹夫之獻告。祈熟察焉 
心直口快 
[紅梨渡之木口]  
　　人謂招商局全係商股。並無綠毫官股在内。吾謂招商局。實係官家私産。即如盛杏蓀一家。已佔大半。昔中法之役。盛以最廉之價。購得二萬五千股。每嫁一女。必有股票千股。凡與盛氏女眷往來者。莫不吃飽。蘇州某僧亦得千股。以建廟宇。滬上一馬夫。亦承盛小姐相愛。贈以商股五百股。遂開旅館。人所共知。後彼廣登昔白。乃欺人耳。 
　　人謂吾國窮吾謂吾國富。他不必諭。即將貪官汚吏所畜私財。盡行抄出充公。已足抵各國賠欵。并可供給海陸軍餉而有餘也。謂余不信。請一試之。方知余言之不謬也。 
瞎費心思 
[袁世凱之九如] [  愛]  
　　當被清廷斥逐時。垂頭喪氣。泣歸鄉里。如鬥敗之雞。 
　　當寂居鄉里時。束縛不能動。如洞底之蟹。此次被召時。招集舊部。得總制軍馬之職。如出柙之虎。 
　　及統兵漢口。屢戰屢敗。未有寸進。至於求和。如搖尾乞憐之狗 
　　及戰敗思遁。恐吳祿貞斷其歸路。使人刺之。如含沙之。蜮 
　　旣逃至京。摺大言不慚。謂黎元洪可降如。善放臭屁之黃鼠狼。 
　　燒殺漢口良民。出於統兵者之令。諉過於馮國璋鐵忠。如脱壳之蟬。 
　　回京組織新内閣。羅致私人。置於要地。如布綱之蜘蛛。 
　　外用議和緩兵之計。暗借外債以購軍火。如將施毒刺之黃蜂。 
[活物半打] [  誦]  
瑞澂　　無路可走。　　如熱石上螞蟻。張勳　　攫城固守。　　如饔中之鰲。載澧　　揰翅雖飛。　　如籠中之鳥。端方　　進　兩難。　　如管中之讞。袁世凱　號召黨羽。　　如撲火之蛾。小毛子　黑　潜逃。　　如漏綱之魚。　　　 
戲攷[  吳下健兒]  
　　三娘敎子。卽崑劇中之雙冠誥。宋馮京之故事也。京劇則謂有儒生薛廣。往鎭江營業。家中有妻張氏。妾劉氏王氏。劉氏生一子。乳名倚哥。又有老僕薛包。薛廣在鎭江。適遇同鄉人。以白金五百兩。託其带回家中。不料其人呑沒白金。而購一空棺停厝荒郊。以爲薛廣靈柩。回家報知張劉等。舉室號咷。使薛包運回其柩。後家漸衰落。張劉不能耐貪。先後再醮。三娘王氏深鄙之。誓與薛包。茹苦含辛。撫養倚哥送之入學。已常織布。以易升斗之粟。同學譏倚哥爲無母之兒。倚哥氣憤回家。不認三娘爲母。語語挺撞。三娘怒不可遏。將刀立斷其布。以示决絕幸賴薛包竭誠勸導。勗以大義。母子始和好如初。前在丹桂。聽孫菊仙小子和小黎青。合唱此劇。唱做俱妙。無懈可擊。生平最爲愜意。孫去薛包。白口至（三娘）二字。聲若洪鐘。有石破天驚之槪。 
小説 
[愛情小説周利亞（四）] [  青浦鈍根人潤辭閩縣超西子譯著]  
　　日情之爲味。久而彌永。人於飮食衣服。有時生厭。而一惹情絲。則不能須臾棄置。是可知情爲人生最需要之品矣。故吾今日已俯首降服於情旗之下。一舉一動。罔不爲情。情之外幾幾不談一事。得君來此。正喜可與言情。而乃兒棄若此。使我何以爲情耶。 
　　讀者試思。陳生一席情談。必爲林勇悟所歡迎。而陰爲良友臂助。願彼一對有情人早成眷屬矣。孰知有大不然者。 
　　蓋林初見施此亞時。即爲其麗色所醉。私念如此丰神。當在周利亞之上。而自顧翩翩。頗不弱於陳。則陳得結歡於施。比亞。安見我不能先陳而眞個銷魂。况周比亞遠隔 
重洋。不知何時得見。而施比亞尊爲貴主。風趣可人。我將秘密納交。旣足以救客途之孤寂。又可爲通顯之階梯。於是欲心一起。友誼全忘。當陳生與之主情時。林已心思不屬。故並無驚喜贊歎之語。徒唯唯而已。 
　　陳生不知林之陰謀。猶娓娓自述其與施比亞訂交之歷史。林則巧言探索。因得盡知施比亞之性情言動。俾逞其。籠絡婦女手叚。 
　　嗚呼。陳以一時之快情談泉湧。不能自禁。遽以秘密告林。謂某日之夜。余將以繩梯助施出牆外。約與同歸美洲。不令總統知也。林聞之妬心大起。遂於翌日。私造總統署告密。以極詐之口才。𧮂陳於總統曰。論友誼。不當洩人秘密。惟小臣蒙陛下厚待。不得不效忠於陛下。公主不以父命。仅許人以婚姻。且將永離左右。而與敝友作雙雙之黃鶴。陛下宜善防之。如疑吾言者。請於某日俟陳來。察其袖中。當有。繩梯在也。 
　　總統雖疑信參半。然思林與陳爲良友。而遽訐其陰私。此中必非無因。决計一窮其究竟。而當時卽大讚林生。謂其忠主之情。更篤於友。林亦揚揚自得而退。 
 
 

Page 26

 
 
   
 
 

Page 27

 
 
   
 
 

Page 28

 
 
   
 
