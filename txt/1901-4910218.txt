# 1901 - 196 - 4910218

 

Page 1

 
 
[問售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸　明廢八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本未次序秩然士人懐用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因恩九通一書經累朝碩彦通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[擬請銀行收用龍銀歸入商務條約說]  
　　自今春與各國議和迄今已七閱月雖洋兵漸漸撤盡而議和條約尙未頒行外間頗有以議和之王大臣爲不免遷延者殊不知此次條約關繫甚重旣不能不如外人之意而又不能不有所爭蓋定約簽押之後卽不能有所增損也閱昨報紀京師友人來函有中外草約畫諾之後所有通商章程子目繁多必俟商務大臣盛杏蓀丞堂到京方克會同二全權大臣與各使妥議刻已兩次發電促令啓行云云可見議和條約子目雜於總綱總綱之可行不可行顯而易見儘有總綱無甚出入而其關繫全在子目之中倘有一條受虧而全綱竟爲之掣肘故於全綱旣不能不斟酌而於子目尤不能不磋磨况外人以商務爲重則於商務一條尤宜鄭重盛丞堂督辦商局已久現更簡爲商務大臣其於中外商務情形必定較可明晰故兩全權必俟其到京方克會議蒙意盛丞堂兩接電音而猶未聞啓程者大約丞堂雖商務明晰而尙虚懐若谷不肯草率從事務必詳詢博訪始肯赴京會議以免受愚今和約子目外間未見旁人不能懸揣而知惟就管見所及則願爲芻蕘之獻焉竊思商務貿易往來又銀錢流通爲根本中國圜法日壞一日現雖倣照西法目製龍圓以期抵制無如行用不廣市上仍樂用墨西哥銀圓近雖迭奉諭旨三令五申而商人仍多挑剔昨報曾論凡解餉及各省關稅釐金宜一槪收用龍圓不必有僅搭三成之限制以冀上下通行繼思輸之官中者尙不敵民問日用及往來貿易之多中國商務當以滬上爲總會滬上銀錢當以各銀行爲樞紐銀行資本充實莊家無不與之往來每日進出奚止數十百萬惟其所收盡係洋銀而龍圓槪不搭用故市上以銀行解現不用龍圓遂有抑勒之弊滬上如此則别處解滬之龍圓遂多窒礙故蒙以龍圓之不能暢行未始不係乎此如能將此條列入商務子目則銀行自不能藉口矣一經銀行收用龍圓之行不期暢而自暢若於外人果有所損則所議未必能行而此事實與銀行無損銀行所收之銀圓仍在中國流通並非運回本國旣無損益於其問何必爭執於其際此外人不必爲難者一也且滬上各銀行皆英法俄日等國之商人所設墨西哥未聞在中國設立銀行所收者同爲别國之銀又何必畸重畸輕此外人不必爲難者二也外人旣不必爲難則與之商議其允許必矣一得之見涉筆及此未識袞袞諸公能不以爲河漢否 
[日將來杭]  
　　杭州訪事友人云本月初四日日本陸軍少將福島安正步兵大尉小山秋作由申江戾止暫駐馬所巷日本領事公館初六日偕武備學堂總教習齋藤季治郎詣撫轅拜會任筱沅中丞中丞延入花廳縱譚時事約歴一點鐘時始興辭而别未幾中丞卽往答拜次日福島等復詣撫轅辭行定於初八日由拱宸橋登舟回滬屆時中丞親往送行并派洋務委員彭司馬汶孫東文繙譯張二尹其昌同至舟次妥爲照料 
[派兵剿匪]  
　　南昌訪事人云去秋玉山縣境有土匪滋事旋經地方官特派營勇剿平至今甫閱一年方以創鉅痛深不敢再行蠢動矣詎近日又聞各匪徒有蠢蠢欲動之意省憲聞之卽委防營前往剿辦想跳梁小醜不難指日蕩平也 
[押解貢木]  
　　南昌訪事人云撫憲李勉林中丞前經委員赴産木之區採辦大小貢木數百株解赴北京爲助修壇廟宫殿之用邇者此項木植業已辦齊於日前押運至省俟再委員查騐以便解赴京師 
[罷市紀聞]  
　　漢口訪事人云近日新隄附近某鎭有罷市情事聞起釁之由係某員開辦烟酒糖捐過於苛歛致商民不服糾集衆人一律罷市嗣經紳士出爲調停始得安靜如常云 
[鄱試不停紀聞]  
　　南昌訪事人云鄱陽縣因上年教案停試五年旋經各大憲電請議和全權大臣商懇各國欽使姑念鄱陽教案妥速和平清結曲加轉圜嗣聞有允許通融辦理回電日前復有准予照常考試免其停止電音想多士知之必當驩欣雀躍也 
[書院攺章]  
　　安慶訪事友人云自科舉之制詔廢八股攺試策論各省書院因之一律更章本月初二日安徽藩司湯筱秋方伯課試敬敷書院所命二題按切時勢非同陳陳相因一爲昔漢高祖雄才大略能定暴秦能亡西楚而不能制伏匈奴唐太宗英武明决能佐高祖得天下而不能加威高麗豈天錫智勇亦有時而愚有時而怯耶抑有故存其間耶其各抒所見而申論之一爲問日本攺用西法以致富强其入手處何從其得力處安在試舉其政事之大端而詳言之 
[示禁把持]  
　　杭州訪事友人云省城自七月初一日起嚴禁小錢錢儈卽乘機把持槪不發兌以致民間持銀入市無處易錢雖經府縣官出示勸諭洋銀每元准兌錢千文爲率所有大小紅銅錢及銅質稍薄者准其通用惟鉛鐵砂壳鵝眼等私錢則永遠禁止無如各店鋪均不遵諭惟各項貿易洋銀每元准作一千文須在六百文以上方允收找而所找係小龍圓制錢多被藏匿民間因市無定價洋銀每元僅值錢九百二三十文不等皆兌自小店每日不過數元至午後卽不能如取如携矣仁和錢塘兩縣主查悉情形爰於本月某日出示查禁其文曰照得省城制錢缺乏各錢莊 
 
 

Page 2

 
 
無可兌換貧民受累無窮推原其故皆由各店鋪將逐日所收錢文藏匿積聚不發錢莊兌易以致市面日緊本縣訪聞某某等鋪積錢甚夥並不發兌原其居心非欲販往他埠卽私售與奸民銷燬爾等須知私販私銷厥罪匪輕一經訪查確實除將存錢充公外加以重罪彼時追悔無從本縣不忍不教而誅合先出示查禁自禁之後各店鋪卽將所積制錢交錢莊平價發兌以紓民困倘有不遵定當從嚴懲辦决不姑寬其各凛遵毋違特示 
[開辦房捐]  
　　廣州訪事人云月前粤省房捐總局司道憲出示曉諭曰照得開辦全省房捐已蒙督撫憲會同電奏奉旨照辦先經設局派員按叚稽查目下均已查竣造册到局逐戶稽核在案查原定章程省城各街值理經收按月解局其無值理街道祗得派員經收推原定章之意以值理係各街公舉之人平日意氣相孚辦事無虞扞格杜差役騷擾之弊無官吏追呼之煩當爲格外體恤百姓起見惟現在各街值理尙未舉定轉瞬八月卽須開收若待舉定始行收繳誠恐有悞收捐之期兹仍查照定章各街已有妥實值理者則由值理經收其未定值理者先由原查委員暫行經收一俟值理舉妥仍歸值理經收至委員薪水夫馬工食悉由局中支給所有原定值理之一成經費有值理經收如數支給無值理經收照數留存作爲地方公用俾昭大信而符定章除札飭各分局遵照外合行出示曉諭爲此示仰城廂内外紳商士庶軍民人等一體遵照爾等應輸房捐照原查核實數目自八月初一日起一律開收該處已定值理者其捐項速交舉理繳局未定者則交委員收繳隨給捐票爲憑如租價當時並未實報者許向委員值理更正照繳决不咎其旣往倘仍隠瞞察出加倍科罰至委員及值理人等於捐項外不取絲毫如有需索情事定行嚴究不貸其各凛遵毋違特示 
[委員勸捐]  
　　紹興訪事人云越郡順直秦晉振捐本歸釐金總辦胡渭川太守籌勸兹因停捐在卽上憲又委徐蘭生别駕來紹廣爲勸辦并帶部照以便隨捐隨發然爲日無多不知輸捐者能否踴躍耳 
[掣騐易人]  
　　金陵訪事友人云楚西掣騐事宜向由劉觀察秉楨綜理近日瓜期已及兩江督鹽憲劉峴帥因札委前淮揚海道謝子受觀察代庖觀察奉檄後卽趨詣督轅謝委大約不日卽可到差矣 
[飭拿逸犯]  
　　漢口訪事人云前者行竊湖北漢陽大軍山富戶周友棠之要犯張亮禽獲後乘間越獄而逃匿跡武勝關左近旋爲夏口廳同知張堯臣司馬訪聞特飭捕頭督同散捕若干名前往掩捕不識鴻飛天半果能重離于罦否也 
[盜刼信船]  
　　紹興訪事人云本月某日餘姚正大等各信局班船行經甯紹接壤之大西壩時方初更突有暴客多人駕一小舟横截去路一躍登船露刃威脅當將洋銀貨物悉數搜括鳴槍呼嘯而去事後榜人回告局主查明銀貨約共失三百餘金開單報縣禀求嚴緝未識卽能弋獲否 
[巡勇不法]  
　　揚州訪事友人云三　河左近二橋地方所設緝私鹽卡向駐巡勇若干名類皆募自靑皮地痞之流武斷横行已非一日某日甲乙二勇在卡前聚賭爲卡員查知立卽斥革以示懲儆不意各勇見之竟爲挾制之計羣向卡員告辭卡員許之一面倩人入城另招甲等見計未成且新勇已集愈思愈恨竟於本月某日之晚糾黨入卡將家丁及新勇某某等捆縳攢毆卡員被閉一室不得出直至次日鄰人至始得啓扃並將新勇等解釋卡員忿不能平隨赴運轅禀知運憲程雨亭都轉都轉派員密查屬實卽札飭江都縣湯大令從嚴查辦一面由卡員將受傷各勇舁至縣署請騐大令隨簽差拘提滋事勇丁到案嚴辦 
[漢皋命案]  
　　漢口訪事人云漢上地痞羅玉苧與同黨王陳楊三地棍因狎妓起釁於某日之夜將羅殺死屍親赴廳署報案廳尊委員蒞騐外已將三痞棍拘案照律嚴辦矣 
[甬郡風潮]  
　　寗波訪事人云本月初六日傍晚時風伯雨師並轡而至龍吟虎嘯徹夜不休至初八日下午雨勢稍殺而飛廉威燄依然洶湧異常以致江中水勢陡漲湧入靈橋門内新老江橋桃花渡以及招商局前一片汪洋悉成澤國四鄉低窪之處水與橋平以致航船不能開駛延至初九初十等日積水漸退始可照常來往所慮者棉花晚禾經此摧殘未免稍形减色矣 
[寗郡辨志文會秋季課題]  
　　經學周禮師氏鄭注國子公卿大夫之子弟解師氏居虎門之左解保氏九數解○史學兼掌故漢魏相數具漢興以來國家便宜奏請施行論問秦孝公趙主父兩君皆銳志變法果孰爲得失讀曾文正請遣聰頴子弟出洋肄業疏書後○天文兼算學漢張衡著靈憲謂攝提熒惑地候見晨附於日太白辰星見昏附於月而後人遂誤爲土木火三星祇見於晨金水二星祗見於昏能推時厤以闢其謬歟授時秝垜積招差以求氣朔消長卽祖冲之綴術之遺說今有分圓形矢徑二十四尺通弦九十六尺求弧背及分圓積幾何○輿地鄭白二渠水道攷六輔靈軹成國湋渠水道攷問說文堪字訓地突徐楚金繫傳云地穴出也叚懋堂謂地從高處突起所申許義兩解孰是○詞章六臣註選賦以後進英髦咸資準的爲韻食貨爲生民之本論四明懐古八首用漁洋水繪園修　韻限八月三十日繳卷逾期不收 
[浙省官塲紀事]  
　　杭州訪事友人云杭州駐防左司協領柏讌香協戎蒞任以來約束旗丁講求武備不遺餘力前經將軍某留守委帶常勝軍演習洋操奏保升階奉旨以副都統記名簡放本年春間二次俸滿由前署浙江巡撫余晉珊中丞會同現任杭州將軍常鶴帥　咨送部引見奉旨回任候升本月某日撫轅接奉行在上諭知現任乍浦副都統于統制調補密雲副都統所遺乍浦副都統卽以協戎升授同寅各官聞之皆往道賀○正任杭州府經歴陳叅軍之鏡前年因事撤任現在此案已結藩憲誠果泉方伯於本月初九日飭回本任○開化縣縣丞缺現由藩憲誠果泉方伯申詳撫憲任筱沅中丞以新海防遇缺先補用縣丞曹二尹榮琯請補○讞局督審委員羅大令綱乾現奉上憲委署新城縣缺所遺差務以正審委員吳大令本洢調辦所遺正審一差以帮審委員萬大令鍾驥調辦遞遺帮審差事委鮑大令湛接辦 
[南海珠光]  
　　廣州訪事人云七月二十一日南海番禺兩縣主奉到憲札飭將各盜犯就地正法當由南海縣監内提出梁亞來邵亞禮嚴潤先費汶端姚金梁永安區亞河鄭生才楊亞幅鄧亞東十名番禺縣監内提出簡亞川葉亞海鄧亞技簡亞佳張亞洸梁亞蚊凌禮祥七名均騐明正身綁赴市曹斬首○七月十一日之晚花地口某雜貨店突來匪徒十餘人肆行劫掠約計所失祗值洋銀數十元先時其近鄰某烟館有不衫不履之人闖然欲入館主見非善類猝發一槍擊之匪亦放槍還擊傷及館主立卽殞命亦无妄之災也○上月二十日之晚城西同興街永昌隆洋貨莊忽被匪徒賺門而入劫去各贓揚長而逸迨各夥大聲呼救則匪已遠去無蹤矣 
[鷺島秋雲]  
　　厦門訪事人來函云太古洋行將從前在長江被焚之上海輪船略加修理拖帶至厦作爲躉船買辦陳某家眷向住船中上月三十日之晚陳以此船失事時傷人甚多特延南普陀僧施放瑜珈燄口○日前道憲延觀察接准美國費領事照會悉吕宋定期七月二十二日開港旋復函請攺期西十月初一日卽華八月十九日刻已由觀察諭知各商民一體遵照矣○土硝局擬定章程上等潔凈土硝每百斤給庫平銀十三兩中等每百斤給庫平銀十一兩下等每百斤給庫平銀九兩按斤給值每兩扣平二分○樟腦祫本公司前派姚君帶同腦師往汀 
 
 

Page 3

 
 
永龍巖等處設灶煎煉兹因彼處鄉民不無疑忌遂一律停辦然已耗費洋銀二萬餘元矣○本任泉州府鹿太守奉憲調補福州府定期上月二十八日交卸所遺泉州府缺大憲擬調萬太守本敦接署○上月二十六日下午忽來法國大兵艦一艘寄椗港内現在厦港停泊英法日兵艦各一艘 
[白門近事]  
　　金陵訪事友人云自奉旨裁汰書吏後各署書吏莫不惴惴於心日前省垣派辦新政處需用書手出示招集士民一體考試不意若輩匿不發貼以致臨期應試者悉係司道府等署吏胥朦蔽之技至此極矣不知此後尙能設法防維否○此次大水爲災兩江總督劉峴帥以地廣人多振撫殊難周徧非詳查戶口終不免畸重畸輕因札行藩轅飭府通行各州縣查報情形分别極貧次貧酌量振撫當經各州縣主諭令紳董據實呈報先後上詳上元縣劉松亭江寗縣孫鼎甫兩大令更親赴各鄉查勘現在各處災册已由縣達府輾轉申詳適峴帥政體違和遂由藩憲恩藝棠方伯委候補州縣若干員按册查察以昭鄭重而免向隅洵關心民瘼之要圖也 
[北固秋雯]  
　　鎭江訪事人云郡屬各洲圩前因大水爲災田禾漂没迨七月初旬以後忽又天氣亢旱以致山田禾稻亦復歉收日内新榖雖已登塲而市價甚昻貧苦小民莫不愁眉雙鎖矣○常鎭通海道長久山觀察關心民瘼恐有靑皮地棍横行街市擾害閭閣特出簡明告示曉諭鋪戶居民如有此項情事准即送縣究辦並嚴禁私開花烟館及挾妓局賭之類如敢陽奉陰違一經訪拿到案無論男女均嚴辦不貸並將房屋發封入官○天主堂工人焦姓生有二女長者年十三次年十一本年四月某日同在門前嬉戲忽地被人誘去尋訪無蹤事爲堂中司鐸所聞函致署鎭江府許東畬太守請卽派差購線緝查旋查得二女已被匪人誘至浙江烏程縣售與某娼家教以彈唱遂禀明太守齎文赴浙會同烏程縣差緝獲月之某日已帶回鎮江給焦姓具領矣○月前城内道署左近及城外王家巷某某二姓家各失去一幼女禀由府尊許太守派差往上海尋回並拘獲甲乙二拐匪研訊之下飭釘上脚鐐發縣收禁旋禀請上憲照例懲治二幼女當堂交家屬領去差役辦工得力賞給洋銀二百元○瓜洲之西有一長堤前因横流汛濫坍塌不堪迨水退農民次第來歸補種雜糧以爲桑榆之補月之某日瓜洲水師某營官親詣堤邊歴勘情形以便派勇修築 
[上海官塲紀事]  
　　昨日英美租界讞員張柄樞司馬學師邱贊思廣文保甲總巡朱森庭明府北卡委員沙二尹濟等先後至上海縣署拜會由汪瑤庭大令延入花廳茗談片刻而别 
[製局設捕]  
　　本邑南市機器製造局總辦毛實君觀察以邇來時有各國洋人到廠遊覽深恐廠中華人不通言語致一事端爰商之蘇松太兵備道袁海觀觀察擬募華捕四名駐守局前以資彈壓惟此項華捕須通各國語言見有洋人到局問明來由或令呈騐照會方准入内大約不日卽當照辦矣 
[查禁淫書]  
　　淫書小說向干例禁無如貪利忘害之徒往往攺易名目私行印售滬上此風尤盛前經蘇松太兵備道兼江海關監督袁海觀觀察訪聞札飭英美租界公廨讞員張柄樞司馬查拿理文軒主戎文彬文宜書局主程茂生靑蓮閣下書攤主章阿福到案罰鍰薄示懲儆邇者書業董事某君以前次起案之書尙未詳盡爰開列各種淫書名目禀請司馬一律示禁司馬准之卽飭某君傳諭各書坊務將所開各書照單銷燬計開金瓶梅第一奇書燈草和尙奇僧傳杏花天紅杏情史緑野仙蹤隔簾花影牡丹緣玉蜻蜓換空箱風流天子痴婆子傳遇仙奇緣野叟曝言四大金剛飛蛇子傳續今古奇觀肉薄團卽浦緣覺後禪倭袍果報錄品花寶鑑意外緣殺子報貪歡報金如意雙珠球蜃樓志三笑拍案驚奇各色小調國色天香禪眞後史名妓爭風風流案即高彩雲續金瓶梅檮杌閑評濃情快史今古奇觀則天外傳 
[暫停讞政]  
　　昨禮拜珀爲法租界捕房讞案之期緣係中秋令節例應停辦公事讞員杜枝園大令先期咨照捕房暫停傳訊 
[日兵瓜代]  
　　前日傍晚時日本步兵約五百餘名乘郵船株式會社佐倉丸輪船來滬旋卽登岸排隊至楊樹浦左近協隆紡紗廠對門空棧房内駐紥其原駐是處之水手兵三百名則定於今晨乘原船回國 
[南市捕房紀事]  
　　昨日划船戶張顧氏與金祖香在馬路中互相扭毆被金推墮浦江幸經巡街捕救起一併帶入捕房捕頭令押候解送馬路工程局禀請訊究○昨日江北車寓主楊寳林因向陸祖生索取租錢馴致扭毆巡街捕見之一併拘入捕房捕頭令押候解送馬路工程局禀請訊辦 
[英租界捕房紀事]  
　　日前積竊王右亭闖入新大亨客棧竊取王阿二綢長衫一件携之而出適爲包探趙銀河所見拘入捕房捕頭令押候解送公堂禀請讞員張柄樞司馬訊辦○昨日小竊李阿根持水烟袋一枝及布衣等物至蕪湖路某押鋪求質適爲包探張寳成所見拘入捕房捕頭令押候解送公堂禀請懲辦○前日歹人張阿德至北山西路向某羽士誑取響器箱籠一副報經包探趙銀河緝獲帶入捕房捕頭令押候解送公堂禀請訊究○前晚流妓朱小香偕傭婦華邱氏在福州路浙江路轉角處强曳行人俾赴巫山之會適爲五百零二號巡街捕所見拘入捕房捕頭令押候解送公堂禀請究辦 
[接續安徽無爲州舉人方澍等上江督劉峴帥皖撫王芍帥禀稿]  
　　同治八年紳民上請大憲倅蒙垂憫曾撥津貼銀九萬七千兩有奇愷澤旁敷堤工以濟載稽成案感戴未忘復爲專委設局日施饘粥至次年三月朔日止極窮之戶荒而不飢今年水勢比視同治庚午水跡高一尺七八寸許是奇災較重於從前彼小民罪何至此而大惠或加於昔日則異恩出自憲裁此可爲冀倖者一也昔年水災未嘗全州飢饉今年水災幾於籽粒無收是水災莫今年爲甚他邑水災或别尋生計州民愚謹止解力田一遇凶年束手待斃是皖中莫州境爲甚然昔年水退秋杪冬初可種豆麥倘今年萬一水退能早且速或亦可望春收此即上帝好生曲全民命此有可冀倖而不敢必者二也凡此掬淚縷陳下情耿耿明知國帑支絀不易借籌頃蒙憲恩軫念災區籌撥振銀五千兩逾格鴻施已出望外惟重大災情杯水車薪實難遍給以無可奈何之苦衷作不近人情之迫訴伏乞宏彼蒼發育之仁推父母斯民之隠益振貸以保命分津貼以保堤萬民戴德萬世戴德安徽撫憲批云無爲州舉人方澍等呈批登覧禀陳情形實堪憫惻水患未已繼以風災赤子何辜罹此困厄昨據無爲州禀報業經本部院批司會局速卽籌辦工振以拯民命泐滬上振捐局天下好義總區也一視同仁不分畛域首事諸公海内想望風禾閔閔如農夫之服歲廬州府無爲州水災如此極重人民如此極傷且慘如禀所云想諸君子見之未有不腐心酸鼻者也人之好善誰不如我南軒所謂疲癃殘疾皆吾兄弟與韓昌黎所謂博愛爲仁同一意旨翹首雲霓五衷崩裂泣血縷陳不盡事經安徽撫藩兩憲允爲極力籌措加意斡施批行在案蓋無爲州受長江上下數千里朱有之奇災非得從來未有之深恩大惠曷足以挽天心而拯民耶又及 
[筵資移振]  
　　利人者仁也利物者義也有時於利物之中寓以利人之術則其計洵兩全焉南林陳輅清太守爲十九日令堂郁太淑日五十大慶恪恭開宴乃奉諄諭以各處水災迭告需振孔殷兼之珍錯滿前亦非好生之德遵將筵資洋一百元託潘祥生兄交來悉數撥充愛人承歡祝萱榮於介壽仁風甦困移桂醑以從權秉賢母之提撕動嘉賓之贊美利人利物子若孫蒸蒸蔚起臆頌允符矣上海北市絲業會館籌振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[女屍何來]  
　　蕪湖訪事友人云邇來皖省上游一帶輙遭水患居民猝不及避往往隨流飄泊上月某日雍家　　　　　　　　　　箱一口有戈某者見之倩人設法撈起則臂上籠有金距四枚啓箱視之内儲洋銀數百元知必大家淑媛因特　　　　　人　　　　　　　問戈乃具厚棺殮之并命其子爲之嗣以享其餘說者謂戈素好善平日埋　掩骼積德已深故有此報然歟否繳　　之　　　　　　 
[上海縣署瑣案]  
　　前日沈長裕舁次子永茂到縣喊求騐傷當晚縣主汪瑤庭大令提訊沈供在紗廠　巡丁　　　　　　　　工今被工頭某甲無端毆傷求騐提究大令正欲訊問忽有永茂之兄上堂跪於案前大令怒曰已由爾父供明爾不　　　　　　　　　　　　　頰四十下斥退再訊永茂供與父同大令飭仵騐無傷痕判令舁回候飭差查明再核○寗波人袁金大控姪　　行　　　求　　　　　　　袁供向爲樹柴掮客胞姪春瑞亦爲柴販向小的處轉掮被欠洋銀三十餘元上月二十五日向索被毆扭控十六　巡　北　　　　　本月初九日夜春瑞唆母糾人到小的家中吵閙以致扭爭小的被其擊折門牙二個求究十六鋪地甲裘鎭供　袁　　供小的　　　　　　素　水菓後由小的帶同販柴往往將小的主顧奪去且被積欠洋銀向論被扭至局洋銀雖已了結小的反　之受　　九晚　　　小　之友人到叔父家理論俱被毆傷大令曰爾母到伊家尋釁其咎在爾喝責一百板交地甲管束並諭金大不准爭奪生　如　　究○本邑二十二保四十二圖董保禀控寍波工頭張志大爲洋人塡地私掘河塘基地之泥大令提張訊究張供河塘之泥係洋人　令　　　已將新　　塘一　修完大令曰該洋商亦有函至稱爾包工塡泥共付購泥工價銀二萬餘兩詎竟私掘河塘請爲訊辦張語　大令　　　責二百板收　　　　河塘再辦 
[上海巡局瑣案]  
　　　人朱阿二寗波産也向在泉漳會館附近陳周氏家爲贅婿近朱貧不　生　岳母逐出不　已　　　馬頭湯　弄畔其弟阿五處嗣以貧病交迫無力求醫竟於日前名登鬼籙阿五無貲備棺陳屍三日因愈　周氏居心太　　　二十三七　巡防局局員盛雨村二尹飭勇將陳周氏母女拘案訊明口供判令陳周氏掌頰二十下其女朱陳氏掌頰四十下交十二　　　　　　　　　　　　延千比究○日前船戶方格子爲南市愼餘豐豆行裝運菜餅三百餘擔中途被竊三十餘擔其餘均被　水經行中　　人　　　　十六　巡防中局局員黄衡堂二尹提訊之下方供此事係船夥所爲小的並不知悉求鑒船夥何長林何仁貴供認不諱二尹判令　去本　洋銀十元以資賠補從寛斥釋 
[法租界捕房紀事]  
　　東洋車夫某甲行竊坐客縐紗一疋向某質鋪求質爲包探瞥見拘獲人贓一并送入捕房　　　　　　期　　○邰招福在菜市街開設車寓專收竊賊行竊之東洋車攺換式樣運往蘇州等處銷售爲失主查　報捕搜出原贓奉大令　　判枷　　　在案昨日又經失主報捕派探前往寓處抄出舊車十餘輛輪軸均已拆毁一并送入捕房請捕頭核辦 
[美租界捕房紀事]  
　　昨晨無賴毛金才冐充某包探之夥役至西華德路新菜市左近將竊贓某甲　之　去後被包　　光震查知將毛拘入捕房捕頭令押候解送公堂禀請讞員張柄樞司馬訊辦○昨日亭午時虹口某里甬人莫　祥家忽失去金　釧金戒指等物疑係　人郭榮生所竊投報捕房捕頭令包探錢榮堂將郭拘獲押候查明實情再行核辦○昨晨偷兒陳阿大唐阿　混入西華德路沈芝卿家行竊　衣八件繼又至兆豐路二百四十號門牌某姓家竊取綢衣六件被包探錢榮堂查獲吊出原贓帶入捕房捕頭合押候解送公堂禀請案　○　　偷兒陳阿二掩入百頓路寍波婦人顧氏家竊得綢布衣服數件携之而出適爲包探劉阿炳所見連　帶入捕房捕頭令押候解送公堂禀請懲辦○昨日午前江金恩乘小車至西華德路驀被積竊張金裕胡金林竊去衣包一個當塲追獲交包　　順　帶入捕房捕頭令押候解送公堂禀請訊究 
[金陵官報]  
　　八月初八日新授浙江按察司湍多布到由湖南來釐捐局兼木厘局候補道穆禀知出江丈牌　　　　　元謝委揚屬運河　工局　　　　　委沙漫洲沿江緝私初九日同知劉卓栻准補上元縣戴光知縣游　之聶培新何鳳翔藍鏞楊昌祥辭赴溧　查　　災　　知　　畢又楊治善謝委查上元　　　　初十日藩轅牌示贑榆縣靑口司巡檢陸敦儒病故遺缺查有請補如皐縣石莊司巡檢新海防遇缺先補用巡檢王登　　以　　前江　　審瑞璋由　　湖北宜昌　　川鹽厘候補道馬先松上海輪船支應所知府王仁東均到委辦揚屬運河隄工局候補道丁葆元辭赴揚十一日　　　　　　　委正　　鑒厘兼淮北　　　　知縣尹佑湯禀知奉籌防　委赴吳淞覆勘獅子林南石塘砲台托沙工程卽辭 
[蘇垣官報]  
　　八月初七日知縣阮尙疇禀知奉委催運江陰金壇　陽上年未解冬漕差卽辭巡檢虞　　　知奉　憲　委宜荆丹陽　兌　　　初八日知縣錢國選由五庫釐局來禀謝奉委署理靑浦縣事准補武進縣縣丞趙應珪由吳江來巡檢陳盛鈞禀謝奉委華亭縣保甲差初九　藩轅牌示照得蘇州　知府　缺查有鎭江府知府向萬鑅堪以調補所遺員缺　旨以祥福補授又吳縣知縣員缺前以靑浦縣知縣汪瑞曾請補在　兹　　　在任病故自應另行　　查有　署華亭孫卽用知縣林丙修堪以請補所遺靑浦縣知縣員缺查有現署吳縣正任崇明縣知縣田寳榮堪以調補知縣　倬　由江　　捐　來初十日督辦淮北鹽務總局候補道程龢祥由江寗來五品頂戴指分江蘇試用府經歴王佩荃廣東人禀知奉撫憲騐看到省帮辦震澤絲捐候補巡檢沈恩彤　丁來省禀謝奉飭留蘇差委咨補常熟縣典史孫濟川由淮安來禀謝奉飭先行赴任卽辭十一日同知　汝禧由上海來禀知委辦駐滬選纂通商約章事務回知縣王希　禀知奉委赴沐陽公斡指分江蘇試用縣丞蔣祖澤湖南人禀知繳咨到省十二日督辦淮北鹽務總局候補道程龢祥辭行昭文縣張禀到同知銜指分江　分缺先補用知縣　　　湖南人由鎭江來禀到典史宣繩武浙江人由浙領咨來省禀到華亭縣典史吳近義禀辭赴任儘先遊擊謝德鳳禀知接帮帶撫標親軍中營差三品頂戴請補松江　　營守備一魁　禀知交卸撫標親軍中營帮帶差 
[江西官報]  
　　候補府朱錦督查順化門縣丞王子琛同知張僧延俱接辦撫院文案候補縣張元義張鳳藻　　　馮由　署核對地丁黄册指分從　張兆鏞府經石渠俱就近騐看按司獄陳懋功提前酌委厘卡一次候選同知羅銘丁憂縣丞汪立本由滬來江勸辦順直賑捐丁盛　　知縣馬良基由閩來省投文高安縣丞趙天向據報病故照章輪委試用縣丞彭國鈞署署又署永豐表湖司梁棟材期滿更替以道庫李瑞生署　代鹽道張瑄謝札　委署事署宜春縣汪鴻卸事清理交代回同知弓世　輪委釐卡一次羅毓椿往樂平公幹謝起源本班酌委一次從九劉綬靑大庾催屯糧回汪慰洋務局辦文案畢榮泗丁父憂宗丁母　江蘇從九蔡鍾琪辦内河水師營務兼親兵營幫帶知府曹樹藩會同江軍水師親兵左營點名發六月兵餉候補縣黄宗典　德化放　湖南大挑知縣鄧師　由湘解藥章來　陳奎齡委發審局幫審蔡汝嘉起服來江李毓璠委辦塘江卡周曾興記大功三次戶部郎中丁繼瑜兼辦順直善後實官捐務　科給事中王　運由京來江　司申玉衡往袁州王德懐往吉安俱一帶查哨 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴陜甘總督奴才崧蕃跪奏爲揀員試署叅將要缺以裨營伍恭摺仰祈聖鑒事竊奴才查接管卷内前准兵部咨陜甘督標右營叅將李正魯調補甘肅提標中營叅將遺缺仍作爲第二輪第六缺輪用揀發人員旣據扣留外補應令迅揀合例人員請補等因准此前督臣未及揀員請補懸缺至今奴才到任查督標右營叅將員缺駐紥省會稽查訓練事務較繁非樸實耐勞之員難資得力遵於通省揀發本班内逐一遴選查有揀發叅將張明舉穏練樸誠熟習營務以之請補斯缺洵堪勝任亦與輪章相符合無仰懇天恩俯准以該員張明舉補授陜甘督標右營叅將員缺可期得力如蒙兪允應卽照章攺爲試署俟大局定後再行送部引見以符定制除飭取該員履歴清冊另咨送部外理合恭摺具奏伏乞皇太后皇上聖鑒訓示敕部核覆施行謹奏六月十六日奉硃批兵部議奏欽此 
　　頭品頂戴陜甘總督奴才崧蕃跪奏爲揀員試署遊擊要缺以裨營伍恭摺仰祈聖鑒事竊查漢中鎭標中營遊擊江來儀因病遺缺業經奴才奏明開缺在案所遺遊擊員缺爲鎭標領袖未便久懸且係錢糧總匯尤非精敏强幹之員弗克勝任奴才隨在儘先人員内逐加遴選查有花翎副將銜留陜甘儘先補用遊擊漢中鎭屬瓦石坪守備章志傑諳習營務幹練有爲以之請補斯缺實屬人地相需合無仰懇天恩俯念要缺需才准以該員章志傑補授漢中鎭標中營遊擊員缺俾資得力如蒙兪尤應卽照章攺爲試署俟大局定後再行送部引見以符定制除查取該員履歴清册另咨送部外所遺瓦石坪守備員缺陜甘現有應補人員容奴才另揀請補謹會同陜西固原提臣鄧增合詞恭摺具陳伏乞皇太后皇上聖鑒飭部核覆施行謹奏六月十六日奉硃批兵部議奏欽此 
　　崧蕃片再據署督標中軍副將楊志勝呈稱查有留督標供差正任寍夏鎭標後營守備彭順因患陰寒病證醫治不愈於光緒二十七年四月十四日到省病故委查屬實取具該故員原領守備劄副及承查鈐甘各結呈齎核辦前來奴才覆覈無異相應奏明請旨開缺除劄副甘結咨送兵部外所遺寍夏鎮標後營守備員缺甘省現有應補人員容奴才另揀請補理合附片具陳伏乞聖鑒謹奏六月十六日奉硃批兵部知道欽此 
　　崧蕃片再准署甘肅提臣張永清咨據提標前營守備陳際杰禀稱早年奉派西寗南山防堵身受潮溼遂得筋骨疼痛之證壯盛尙可强支今年逾六十精力就衰舊病復發騎射維艱懇請開缺回籍調理等情由提查明咨請核辦前來奴才覆查守　陳際杰委因老病衰頽尙無藉詞規避情事合無仰懇天恩俯准將甘肅提標前營守備陳際杰開去底缺以便回籍調理除查取該員原領劄付另咨送部外所遺守備員缺甘肅現有應補人員容奴才另揀請補理合附片具陳伏乞聖鑒訓示謹奏六月十六日奉硃批著照所　　請兵部知道欽此 
二品頂戴署雲南布政使按察使臣全楙績跪奏爲恭報微臣接署藩篆並交卸臬篆日期謹具摺叩謝天恩仰祈聖鑒事竊臣在雲南按察使任内奉雲南巡撫兼署督臣丁振鐸行知接准電抄雲南布政使李經　於光緒二十七年三月初三日欽奉上諭升授廣西巡撫新授雲南布政使林紹年到任需時遺缺委臣署理並准前升司李經羲將藩司印信文卷等項移交前來臣遵於本年四月初六日交卸臬篆卽日恭設香案望闕闕頭祇領任事伏念臣籍隸東浙供職南滇於咸豐　治年間滇省漢口擀釁軍務頻興投効前雲貴督臣岑毓英軍營隨同攻克各處城壘削平回亂先後保奏蒙恩由臨安鎮遠等府升授迤西道上年簡授雲南按察使荷隆施之稠疉愧報稱之毫無兹復渥邀寵錫暫綰藩條任重材輕悚惶彌切查滇省地居邊要藩司職任旬宣開源尤重節流弊貴剔除夫中飽安民必先察吏道在整飭夫官方值此時局艱難庫儲支絀舉凡清田賦以裕正供重釐稅以充軍實開礦廠以興地利安民教以固邦交以及勸課農桑廣開風氣認眞團練保衛閭閻在在均關緊要如臣檮昧懼弗克勝惟有懍遵迭奉諭旨實心實力矢愼矢勤殫竭血誠隨事禀商督撫臣秉公辦理萬不敢以暫時攝篆稍蹈敷衍積習自外生成冀酬高厚鴻慈於萬一所有微臣感激下忱並接署藩篆交卸臬篆日期謹恭摺叩謝天恩伏乞皇太后皇上聖鑒謹奏六月十八日奉硃批知道了欽此 
　　黄槐森片再臣前遵諭旨保舉人才查有道員用前候補知府今補授鎭安府知府嚴震心精力果才識閎通洋務交涉洞達機宜辦理悉臻妥善可勝監司之任當經據實保奏奉硃批著送部引見欽此該員因署理梧州府知府兼提調梧州口岸通商事務嗣交卸珵州府篆仍留充梧州商務提調未得及時赴部本年二月准吏部咨該員所保調取之案應令卽行給咨送部引見等因經臣轉行去後兹據藩臬兩司會詳該員嚴震現無經手未完事件請給咨送部前來除繕咨文發給該員赴部引見外理合附片具陳伏乞聖鑒謹奏六月十八日奉硃批知道了欽此 
　　黄槐森片再臣接准吏部咨開光緒二十七年三月十二日奉上諭希賢著補授廣西按察使欽此臣查希賢現任廣西右江道當經轉行欽遵查照旋據希賢禀請遴員接署道篆以便交卸北上請訓兹查有道員用桂林府知府孫欽晃安詳穏練洞達情形堪以委往接署所　桂林府知府缺據藩臬兩司請以補用知府王塾署理查王塾誠篤詳明實事求是委署斯缺亦堪勝任除批飭遵照外理合附片陳明伏乞聖鑒謹奏六月十八日奉硃批知道了欽此 
　　李鴻章片再據順直善後賑捐總局司道具詳據候選道劉盛芸報捐銀一萬兩請爲順直賑需查捐銀一萬兩以上例得專案奏奬由局詳請核奏前來臣查劉盛芸係已故巡撫劉銘傳次子由拔貢生以父廕恩賞舉人在家讀書恪循禮法學識通敏肆應才長久爲臣所器異自父殁以來家亦漸落乃復傾其財産捐助賑需伏　劉銘傳隨臣戰伐功冠諸軍平捻之勛羣推第一每念同　之誼輙嗟其事之稀又憫其亡未十年門祚衰落從前舊侣如岑毓英張曜等其後嗣皆備職監司或路節鉞蓋朝廷念勛勞曾不　　　之封以鼓勵將士今劉銘傳之子候選道員劉盛芸獨以家居未蒙　澤今復毁家紓難克紹前徽合無仰懇天恩俯念勛臣之子　挹孤忠慨捐巨欵特飭送部引見優子簡任則吏治戎行咸資策勵固不僅鼓舞捐務已也謹附片陳請伏乞聖鑒訓示謹奏六月十九日奉硃批劉盛芸著　部引見欽此 
　　李鴻章片再通永鎮標通州協副將史濟源病故應請飭部開缺所遺副將一缺督率各營操　巡　責成綦重非精明幹練之　　克　任查有提督銜記名總兵梁永福年六十二歲江蘇清江縣人由行伍隨剿髮捻各逆迭著戰功歴保記名總兵並加提督銜嗣經奏　　　　　該員忠勇性誠久著戰績現署斯缺措置裕如以之借補通州恊副將員缺實堪勝任亦與　革限制相符合無仰懇天恩　　　　　　准以梁永福借補通州協副將以裨營伍除飭取履歴咨部外理合附片具陳伏乞聖鑒訓示謹奏六月十九日奉　　　　　　兵部知道欽此 
 
