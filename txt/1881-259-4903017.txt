# 1881 - 259 - 4903017

 

Page 1

 
 
[論習奢華]  
　　柳宗元賀失火書於人之失火不弔而賀雖近乎遊戲筆墨實則亦有至理其所謂宜賀而不直弔之處葬盡無理　鬧然其所以賀者亦不過借此以諷言濁富不如淸貧非眞謂失火之當賀也習献文子成室普大夫發馬於是　老有美奐美輪歌哭聚族之祝而文子謝之此又爲落成致賀之徵而非回祿之後草創室宇者比也近來風俗益見奢華凡開張舖戶必以門面裝飾與麗矞皇爲貴似裝修稍覺弇陋卽不足以招徠生意者而買客果往往有此見解見店面狹小規模偪窄望望焉而去必擇門庭宏敞金碧輝煌之處然後入門購買故雖資本無多存貨極少而亦必竭力撑持場面以冀人之賜顧而貨物之優劣價値之低昻若猶其後焉者也鎮海前此被火幾於楚人一炬可憐焦土祗以鬧市頃在各業戶皆竭蹶從事　工庀材經營創造刻已一律起造焕然一新乃復公同集資相與爲慶賀之舉至於幔張五色樂奏八首紮彩爲牌樓懸燈開火樹以致遊觀士女擁擠不堪較迎神賽會尤爲闹熱此何意哉殆爲柳宗元一書所誤歟抑亦步　大夫賀成室之後塵耶夫戚室宜賀而失火究宜弔豈曰失火在前今已閱時久矣成室在趨所謂先號咷而後笑乎然此室成於失火之後亦僅可免於弔而已究不足以言賀而乃如此排場此正足以見奢華之一端耳然近來此等風氣固不獨鎭海一處爲然也杭城淸　坊四達之處屢遭失愼亦屢　重造重造一次卽較前更爲華麗生意亦愈見隆盛卽寍波府城內自兵燹後所起店舖亦較前更爲華美紹城亦然蘇州元氣較傷似未若從前之盛然閶門元妙觀前一帶舖戶亦未嘗不點綴生色以爲招徠貿易之地至於滬上則奢華尤甚小東門一帶自遭大火蕩焉無存而轉瞬之間樂登登而削馮馮者木土之工不絕其篕造裝摺反較未燬時更爲富麗被焚之貲財貨物若成忘之而璀璨　離又爭相誇耀一酒館也而墊設紅呢桌鑲理石儼如衙署花　格式一烟間也燈　　霄目迷五彩宛若公侯之府第其間珠圍翠繞霞蔚雲　苋有不可以言語形容者而歌臺舞榭楚館秦　之窮奢極欲更無論矣若夫正經貿易本以貨物交易爲　而裝潢或可稍從樸素而洋塲地面店鋪莫不高且閈閎懸燈結彩不惜重費初以爲資本旣鉅則富能潤屋自足飾觀乃有資本甚微全賴門面美觀以爲招羅之地無論老虎灶賣水爲生而開張之日亦必淸　打唱或一二日或四五日此等浮費本屬　省而自人言之一若必不可少也者葢以如此則生意方來不如此卽毫無主顧也鳴呼世風至此尚可言哉古者飾羔飲羊尚干市官之禁令則無論假飾僞器皆可　於市而絕無禁之者固由於世變之推遷而實以地方官無認眞禁治之怯耳茍有示之以儉者則奢風亦不難漸革上行下效捷於影響古人之言不于欺矣彼因失火之後舍宇重新而居然集資慶賀糜費如此有易俗移風之責者獨奈何置若罔聞也 
[英人被擄綜記]  
　　○昨報載英國外務大臣行文各處英公使凡有英人在外國被盜匪捉去勒贖情事英國家不能贖取云云姑照錄之然禾知其命意所在玆閱外國新聞紙云英國自一千八百六十三年以迄於今十八年之中計有二十九人爲盜匪所擄一人名拉不令在墨西哥爲盜所捉勒贖洋六千元嗣經拉不令之友人與之講定用洋三千四百元洋鎗十二桿始行釋放又有名比利者在意大利之弗　冷可地方被擄次日卽經放出尚未費銀盖看守之人誤認爲業經交銀故放之至一千八百六十五年五月十五日在意大利國被擄者男女共四名女人二名卽行釋回次日又縱男子一人令其寄信須銀八千五百磅後經講價直至三月之久始用銀五千一百磅贖之以出是年十二月又有在烏遲國被擄者三人皆係官員盜乃留其縱具二勒交銀三千磅照數繳納始獲釋放一千八百六十六年有米利里司者乂於墨西哥被捉送洋二千元得釋至一千八百六十九年有名弗不離者復在墨西哥被捉盜則殺之而以告白黏於屍上言欲索取五千元未付故殺之次年又在烏遲國被擒去男子四人婦女一人幼孩一人婦孺則先放去而留其男子三人縱一人回以寄信索價至五萬磅後讓至二萬五千磅英公使禀知烏遲國王仍不能妥貼盜竟將三人盡行殺死其三人之中內有一人有妻卽前被同擄而獲免者烏遲國王憫之實以怨一萬　千磅又有在日斯巴尼亞被盜者二人索銀一萬七千兩後經地方官　銀贖回次年又有男子一婦人二爲日國之盜所獲以銀二百磅贖出七十四年又被日國盜獲一人索價銀四萬磅讓至一萬磅嗣經被捉者之弟以銀六千磅贖出次年有名鹿斯者亦被日盜擄去其傭入以銀一千磅贖去七十六年又有人在意大利被盜其弟以銀一干六百磅贖回復有名星機及蘇德二人爲土耳其之盜所獲索星機一萬一千磅索蘇德及其眷屬一萬四千磅英國家以銀贖之而出欲向土廷索償刻下此項銀洋尚無着落也英人之被盜勒贖者抑何多耶 
[拯救華人]  
　　○英國輪船名大零敦於前日抵滬云在吳淞口外見一木簰上有華人十四名隨卽援之上船詢其緣由則云因乘舟出海船遭損壞急將碎木編成一簰暫時逃命以待見者才救援云刻下已帶之來滬　當各轉家門以報更生之慶也 
[吉林機局將成]  
　　○吉林擬設機器局去秋由天津東局委派員匠前去相度情形當經　報現在局蔣蓋成聞擬籌銀十萬兩先行試辦其熟悉此役之委員及管理機器之工匠皆由天津海光寺　造局　去惟局面不大且又地方寒苦故願往者殊屬寥寥云 
[津蝗蝻續聞]  
　　○天津蝗蝻害稼情形曾列於上月十四日報寶坻縣白廟各庄數十里禾稼被蝕一空鹹水沽至葛沽一帶虫鋪地上厚至尺咫然有害稼不害稼者葛沽多稻田其米卽名葛沽稻現將成熟而蝗蟲忽至居民除捕捉外又用網罟以罩取嗚金鼓以驅逐津人皆嗜食蝗蟲現在捉賣者街衢多自每遇陰天翅濕難飛捕之尤易無如捕者自捕生者自生𧍸斯詵詵易於滋育記光緒三年葛沽有蝗專食禾稗不傷穀實未識今年能若是否也 
[寍城瑣載]  
　　○甬江眞武宮前及郡廟內近來又有游民相聚賭博遇事生風賢有司能薄示懲儆亦除暴安 
 
 

Page 2

 
 
良之道也○西門外某姓家屢被鑿壁因嗇有複板賊不得入前夜問犬吠不已某急起視一賊方舉火瞭望曾見人起伏地而滅某不辨爲鬼爲賊大聲呌喊手足戰慄比衆起視之則墻腳有穴深逾丈許旁通溝道始悟賊之隧而入亦隧而出也　驚者皆談之變色云○日前傍晚湖西八角樓下有鄉人某甲手携生絹一叚沿路求售忽有兩人自後赶上一人拳擊其背一人則奪其生絹甲方被擊負痛不能緊追迨倉皇呼救衆人集至則兩人已杳如黃鶴矣○營南門內縫工某甲早定親於段塘某乙女曾付過聘禮洋六十元現擬諏吉迎娶詎女家謂必再加八十元而後可媒人往返再四迄不少減甲自知無力於前日邀同多人乘乙家不防登門而刦娶之次日女母亦糾人往鬧而木已成舟挽回無及仍經媒人勸解而散云 
[皖垣官報]  
　　○皖城守營都司文芳因病出缺奉撫憲檄委撫標左營守俻朱天慶耆理遞遺守俻一缺委撫標差遣補用遊擊李運昌署理又藩的牌示安慶府同知陳兼應卽赴都引　見缺委候補通判李汶霖署理休寍縣丞缺委候補州同汪保麒署理調署廣德杭村巡檢本任繁昌縣典史金元棣期滿飭回本任遞遺杭村巡檢一缺委試用從九傅林署理 
[書輪船招商局帳略後]  
　　○中國自同治十一年創設輪船招商局任來長江及沿海各口兾以維商務而握利源其明年復奉李傳相札委唐景星徐雨之兩觀察接辦迄今計已八年每年刊有細帳分送以供衆覽本届和衆漢廣两船失事方以爲無甚餘利乃昨閱招商局本届帳路殊足爲有股諸君稱賀者查上届各船餘銀六十一萬兩有零今届各船餘银有六十一萬八千餘兩上屆棧租雜項除支銷外餘銀六萬二千餘兩今屆棧租雜項除支銷外餘银有十二萬六千餘两上屇各項利息支出銀有二十五萬餘兩今只有二十二萬餘兩兩相比較則此屆實餘银有十萬餘兩兼之前兩屆已折除船舊銀八十三萬餘兩玆又折價四十五萬餘兩按照三年以前成本折算共已折價三分之一似此年勝一年局中商務大有起色不第爲有股分者首賀卽凡爲中國人聞之諒亦色喜也本館謬司　載誠樂得而誌之 
[下旗誌哀]  
　　○本埠接到美總統嘉斐路薨逝之電音已列昨報昨日本埠各領事公署及各巡捕房俱下半旗以誌哀思禮也 
[竊賊暫押]  
　　○法包探獲到竊賊楊金標認竊崇明船上鐵錨兩雙押在法租界城河浜信豐小押店內各質錢數百文其質票卽寄在該店當經前往取到押票解公堂訊究楊金標供稱揚州人現住滬北新閘地方家有老母其鐵錨的係向崇明船上偷來今該船已經開放請求末減翁太守着将楊金標暫押其鐵錨吊存捕房俟失主具领云 
[獲私案移縣] 　 
　　○獲私一案昨將在押之張瑞華歐同兩人解訊翁太守謂張瑞華爾今緝獲小錢况是捕役夥計諒必定有獎賞富于送縣　將獲到之小錢及張瑞華一併送縣辦理其歐同以事不干己敢將西捕揪扭致該捕手指傷痛現尚未愈斷將歐同再押兩日以儆 
[逃夥獲案]  
　　○前月初法公堂據新開河橋林三和皮絲烟行夥林玉山遞稟稱行主林少伯在蘇州南濠開林萬和行有信來申稱行夥戴竹亭偷去洋一百九十七元當經在伊箱籠內當面搜出洋五十元尚有缺少稱寄在外邊可同往取迨派人同往在途逃脫恐其到申胃名行騙請爲訪查等情翁太守准詞諭令如知其住處准其嗚捕解案恐有冒名誆騙銀洋著先登報聲明免人受欺在案今戴竹亭果復來滬住居萬安　棧被林玉山偵知卽報捕房拘到解訊而林萬和已遺司帳人林介亭到滬候質據戴竹亭供認屬實稱因陸續虧空不得已而爲之旋據林萬和司帳人林介亭稱戴竹亭工帳上支透沣十數元並不在內此欵乃伊偷去現洋除當埸搜出洋五十元外尚少洋一百四十七元請求嚴追包探稟稱戴竹亭拘到時身畔搭連袋內有洋數元并九十兩月呂宋票等又據林三和夥林玉山稱昨經包探詢詰據云有洋六十元寄與四馬路妓寮王雙喜家另有三十元兌金戒四隻其戒指亦在王處尚有洋三十元已寄家信餘者則已花銷去矣太守復詰戴竹亭可有其事戴供認果有其事惟王雙喜處之六十元係屬纏頭之贈並非寄存等語太守又詢其家內尚有何人現在林萬和之洋如何歸還　稱老母與妻女共三人在家現在萬安樓有舖程及物件而林萬和行亦有舖蓋箱籠衣物兩處可寶洋六七十元翁太守諭以王雙喜處洋六十元倘是寄存亦可追出抵數戴竹亭含糊答應太守著包探嚴頌眉帶仝戴竹亭至王雙喜處追出洋元金戒再爲核辦 
[疑緘解案]  
　　○水巡捕至英公堂稱見鄔松竹杉板船上載有余見如手持大呢洋布及顏色一包盤問來歷言語支吾爲此送案請究鄔供搖杉板載客餘不知情余供寍人現在虹口同仁里復興外國成衣店爲夥前日由同店夥友張阿五至停泊寶順碼頭之輪船將衫褲外罩衣等件價賣與水手洋人言明價洋二十元該水手因無銀洋故將洋布呢料顏色等件作價給張張令我先回豈知被水巡捕獲究云陳太守隨飭捕將鄔余二人帶回邀同張阿五至該輪船查問是否與水手交易之貨再行核斷 
[冒支銀]  
　　○南市安康錢莊執事人周貴達投英會審公廨控稱夥友魏儀廷揑冒向與往來之文成客帮憑摺向本莊支卽日票銀三千兩豈知一去不返旋緝得魏將票銀交與治下乾亨京廣貨舖執事人周生亭收銀並知周生亭代魏經辦赤金鐘表等件劃用巨豐荘同康庄等票銀至同康之一千五百兩尚未刻期請爲諭令止付至魏係憑友所薦平日相安無事今忽爲此顯係有心串同腹好之周生亭朋串吞錢求請提周着交魏儀廷追還银两等情由陳太守准詞飭提周生亭一面諭飭同康庄止付银兩前日已將周提案經陳太守晚堂庭訊周貴達申訴前因周生亭訴稱與安康莊夥魏儀廷原係相識伊持本莊票銀三干兩到我處云其兄在漢鎭生理託伊代辦赤金奈所帶票銀係屬在南市未便在北市辦貨託我轉給同康期票與伊購辦嗣後魏又令伊本莊出店人李立貴持字條前來照付伊洋三百五十元魏後自來算帳結淸實不知其誑銀避匿况魏在同康莊十載光景素來誠實故不見疑今伊旣有此變應向荐保理追如何反來問我根追云云陳太守先閱原告呈詞謂周貴達曰錢庄用夥必有荐保旣有不測應荐保理追汝緣何祗稱憑友荐魏並不聲明荐保是誰殊屬糊塗荅稱薦保係陳三慶又閱被告訴詞隨謂周生亭曰應着薦保理說本分府已斥原告然汝總不能置身事外隨飭周贵達邀同薦保陳三慶及出店人李立貴投案候再覆訊周生亭須人銀兩保招尋魏儀廷交案究追同康莊夥孫筠臺投案聲稠奉飭止付票銀然此票已經照實到期應得付銀　難再捺太守　銀固應付然案未斷結令收銀者暫遲數日俟結案再付其躭延之銀利照算斷給可也 
[珠翠案續聞]  
　　○蔣彩亭控追遺失之珠翠包各情節經列報昨據薜捕頭至英公堂稟稱車夫鄭位川車主孔阿春管押在案銅匠吳阿才已蒙父保出外案延未了今由包探沈阿得查得原赃固在甯郡慈溪縣境章橋地方必須帶同吳阿才則案有端倪請着保交吳云云陳太守立卽飭捕役着保將吳拘案嗣後如何辦理情形再行探錄 
[書助賬]  
　　○近聞淮南一帶水災待賬孔殷願將筆資減價助賑計　鄭明甫楷書陳士　蝴蝶雷以堂花卉翎毛董其相山水各以扇　五十件爲度每件潤筆洋一角大件另有仿軍請問點石齋职件以兩　拜爲限潤資先惠挨號應付俟有成數卽交電報局　解災所　 
 
 

Page 3

 
 
賬欲繪者請送上海老閘西首點石齋 
　　同人公啓 
[題奧門管秋初徵題元配潘夫人詩文啓後]  
　　○十洲難覔返魂香絮果蘭因總渺茫漫向常儀乞靈藥欲呼妙子到稠桑風翻柿葉愁何限月照棠梨影亦凉孫楚情文最蕭瑟也應天上怨淸商　落紅如雨迸琴絃一曲離鸞劇可憐屋角星辰猶昨夜陌頭楊柳又今年優曇花好難成果環珮魂歸欲化烟却有悲懷消未得徵題寫徧衍波牋 
　　慈谿酒坐琴言室主李東沅芷汀甫稿 
[題管秋初悼元配潘夫人詩册]  
　　○由來人壽本無常懿德堪邀日月光忍别紅塵歸碧落傷殘赤子夢黃梁一生事跡傳詩册四曲彈詞譜樂章　君著有梅鶴夢傳奇四齣　我爲君題數行墨苦思不覺淚沾裳 
　　蓉城逸史蘇裕勛建初氏稿 
[雨窗無事步二愛仙人原韵二律錄請霧裹看花客大詩伯斧政]  
　　○江北江南幾壯遊鯫生豈爲稻粱謀廿年戎馬餘孤劍十萬雄師挫逆酋解甲自慚轅下驥吟鞭間比海中鷗笑子慣作天涯客何幸相逢李郭舟　筆花璀璨逞心裁矍鑠精神亦壯哉四海交情推老輩十年離亂練奇才曠懷翻向愁中起佳句多從醉裹來自棒　箋時展誦竊欣茅塞我頻開 
　　漢上漁隱潤田弟周河淸未定稿 
[光緒七年閏七月十八日京報全錄]  
　　宮門抄○上諭一道錄前○發抄　旨四道○御史丁　奏爲請　飭嚴行禁止摺○江督劉　奏委署知府片○東撫周　奏江北漕船全數挽出東境日期摺○晉撫　　奏委署知府片○又　奏特叅守備片○雲督劉　奏叅革武員片○織造文　奏爲　　聞摺子○晉橅衛奏棟員更署知縣摺子○閏七月十八日戶部通政司詹事府八旗兩翼値日無引　見○桂公假滿請　安○徐郙請假十日○召見軍機　○發抄　李瀚章奏花翎守俻萬飛鵬補宜昌鎭標守備奉　旨兵部議奏欽此○又督標左營守備孟麟開缺歸副將班選用奉　旨着照所請兵部知道欽此○又請將人才平庸之外委張作舟等革職奉　旨着照所請兵部知道钦此○又岳州城守營守備高壽田補湖南靖州協中軍都司奉　旨兵部議奏欽此　○○江南道監察御史奴才丁鶴年跪　奏爲內城茶園違禁演戲請　飭嚴行禁止恭摺仰祈　聖鑒事竊京師內城開設戲園本干例禁况國服期內尤宜恪遵典禮查禁倍嚴廼近聞附近禁城之丁字街十剎海等處有奸商匪棍首先開設茶棚演戲賣座名曰說白淸唱其實彈歌鐃鼓䌽服舞裳與戲園無異各城遂紛紛効尤以致觀者霎集舉國若狂更有專賣女座之戲園男女混淆貴賤雜坐尤傷風化現在　孝貞顯皇后梓官暫安　觀德殿尚未奉安　山陵　皇上按期行禮百官齊集正上下哀痛未盡之時而附近禁城地方竟公然演戲作樂毫無避忌尚復成何事體該管地方官員豈無聞見其心以爲優伶失業易致爲非不知禮不可違禁不可弛且星變屢次示警門禁重申閑雜人等尤不宜聚集禁城一帶如慮其失業爲非宜令廳汎認眞緝捕卽間有宵竊亦不難拿獲凈盡豈得畏其爲非遂聽其顯違禁令而佯爲不知查嘉慶四年　上諭有云城內戲園着一槪承遠禁止不准復行開設並着步軍統領八旗都統一體查禁如該旗地段有違禁開設經該都統查奏卽免置議倘匿不奏聞別經發覺者除將步軍統領及司員等嚴加議處外並將該旗都統一併嚴加議處　聖訓煌煌何等嚴切詎容親爲具文請　旨嚴飭步軍統領八旗都統將內城演戲之茶園卽行查禁不得僅以張貼告示塞賣倘再仍前寬縱卽將該管地方官嚴加議處以儆玩泄奴才拘迂之見是否有當伏乞　皇太后　皇上聖鋻謹　奏奉　旨已錄　○○劉坤一片　再楊州府知府何金壽因患瘟瘧之症醫藥罔效於本年七月初六日病故出缺除另行題報開缺外所遺員缺應先委員接署齋有試用知府程儀洛明幹愼勤堪以署理據藩臬兩司會詳前來除檄飭遵照外所有揚州府知府一缺相應請　旨迅賜簡放以重職守謹曾同新授江蘇巡橅漕運總督臣黎培敬護理江蘇巡撫臣譚鈞培附片具陳伏乞　聖鑒謹　奏軍機大臣奉　旨知道了欽此　○○新授漕連總督山東巡撫臣周恒祺跪　奏爲紅北漕船全數挽出東境日期恭摺仰祈　聖鋻事竊臣昨將江北重運船隻於七月十一日乘汎駛入運口綠由恭摺奏報在案拜摺後一面飛飭沿河各屬及司漕文武員弁畫夜迎提催趲旋據臨淸直𨽻州知州王其愼稟稱十三日首帮行抵衛河口門之箝口壩其餘跟梢上駛至十五日一律到齊本年塘口河格外桃深磚板二閘亦經分別修理本可卽刻套塘灌送維時因衛水枯弱與塘長兩河面高下懸殊必須稍候增長方能啓壩當令各船暫行停候至十八日寅刻察看衛水漲發隨卽啓除箝口壩分帮套送於十九日未時悉數挽入衛河船戶人等整理篷桅陸續開行北上玆自二十三日午時頭船趲出德州柘園鎭起至二十四日未時全帮五百三十號一律挽出東境據東昌府下河通判于壽之稟報前來臣查本年江北運船自進北運口以後至於入衛出境僅歷十三日實屬　常迅速爲向來所未有除仍檄飭將沿河闡壩分別堵閉以備回空外理合恭摺具陳伏乞　皇太后　皇上聖鋻謹　奏軍機大臣奉　旨知道了欽此　○○衛榮光片　再寍武府知府郝重慶聽斷粗率心無主持前經臣奏叅以同知降歸部選在案所遺該府篆務應行酌委查有候補班前先補用知府玉吉任事勤能堪以署理據瀋司紹諴杲　松樁會詳請奏前來除檄飭遵照外理合附片陳明伏乞　聖鋻謹　奏軍機大臣奉　旨知道了欽此　○○衛榮光片　再准調署太原鎭總兵馬陞　稱前經泒委平陽營守備朱惟弼現調標左營把總平陽營把總王嘉祥帶兵緝拿黑龍關營戕官賊犯　途次稽延將該備等先行撤任勒限嚴緝在案玆查　備等限期已　並未據報　營迄今兩月之久不知逗遛何處　署守備宋飛鵬到任後一切交代均不能核算接收實屬任意玩悞　請叅革前來臣查該守備朱惟弼等奉委緝賊途　任意濡滯已屬玩公迨經撤任勒限嚴緝猶不實力緝拿依限獲賊回營銷　乃竟宕延兩月之久未據旋回致後任不能核算交代均屬藐玩已極　當整飭營伍之際未便稍事姑容相應請　旨將平陽營守備朱惟弼調標左營把總平陽營把總十嘉祥一併革職以肅戎政而儆效尤所　該弁等員缺　省　有應補人員應請扣留外補除咨查該守備朱惟弼究在何處逗遛勒令同營淸算交代外理合附片陳明伏乞　聖鑒訓示謹　奏軍機大臣奉　旨着照所請兵部知道钦此　○○劉長佑等片　再記名提督委署願雲協副將李榮春湖南郴州人由貴州台拱營叅將經臣長佑調補雲南武定營叅將隨卽委署曲尋協副將在任辦理防捕尚爲得力嗣因順雲邊境伏莽較多改委　理該協副將尚爲因地擇人起見乃該將於到任之如不查舊案復輕聽　言十預耿馬土族罕恩慶爭襲之事率行轉稟又失察該弁黃福源受　情事輒於派查逃逆馬二時聽其帶同罕恩慶送信之人前任猛承致生事端實屬荒謬糊塗有違制禁　䡰銜補用都　黃福淤廣西柳州人帶勇隨征在滇多年於順雲邊境情形尤爲熟悉李榮春到任後查悉該都司曾經前任派赴各猛查拿馬二遂卽加札飭仍往查詎該都司在順寗　時卽受罕恩慶之託商辦　　並許事　重謝迨由營奉札往查馬二又復隨帶罕恩慶送　之人同至猛永並　夫價銀兩實屬籍　行詐引惹衅端查該將等原被順寗府及　司稟託重情雖皆訊無証據第就所供情節據諸此案緣由該將等罪已非輕法無可貸相應請　旨將　名提　武定營叅將已撤者順雲協副將達春巳圖魯李榮春游擊銜補用都司黃福源均卽革職黃福源並發近邊充軍以示懲儆而肅營制所遺武定營叅將係題補之缺 
 
 

Page 4

 
 
應請由外揀員擬補又委署副將係臣長佑專政此次委任非人亦有應得之咎並請交部議處合併聲明伏乞　聖鋻　示謹　奏軍機大臣奉　旨李榮春着卽革職黃福源着革職發近邊充軍劉長佑着免其議處餘依議該部知道欽此　○○江南織造奴才文　跪　奏爲奉傳黃絨如數辦齊解京交納恭摺奏　聞仰祈　聖鋻事本年六月十五日奉戶部文開　孝貞顯皇后梓宮奉移　山陵應備大旗等項需用絨斤奏明奉　旨派令江南游解明貢絨二千斤限於本年七月間如數解交到郡以備應用等因前來奴才遵卽咨明督臣轉飭藩司籌撥銀欵於六月二十三日甫準解到奴才軒卽星夜　謹購辦督節加工鍊染顏色鮮明明黃絨二千斤妥爲裝　封固選派妥役於七月二十五日由甯起程因需用孔亟若由陸路行走恐至躭　時日是以從　航海運解進京卦部交納以期迅速除將動用銀兩另行造册奏銷外謹將奉傳黃絨解京交納緣由恭摺具奏伏乞　皇太后　皇上聖鑒謹　奏軍機天臣奉　旨知道了欽此　○○頭品頂戴山西巡撫臣衛榮光跪　奏爲揀　更署知縣以資治理恭摺仰祈　聖鑒事竊照准補祁縣知縣程以敬在署祁縣任內聞訃丁　經臣題請開缺在案查該員係於光緒七年五月十九日聞訃丁　於六月十四日奉　旨准其補授核計聞訃丁　在先奉　旨准其補缺日期在後自應仍以告養原開缺日期按班輪用候補人員酌量更　茲查有軍功候補班前先補用知縣胡德修現年四十一歲係順天府宛平縣人祖籍浙江山　縣由監生遵籌餉例報捐絲丞復遵例捐升知縣指分山西試用同治元年十月二十八日騐看十一月初十日蒙　欽派王大臣騐放奉　旨着照例發往欽此遵卽領縣起程於十二月初七日到省嗣遵例報捐同知升銜並加三級二年六月十七日委赴河南偵探皖豫軍情三年十月二十一日在差次聞訃丁母憂服闋起復請咨回省當前在河南汝甯光州肅淸案內在事出力保奏於七年十二月念三日奉　上諭胡德修着仍留原省歸侯確班前先補用欽此應以奉　旨第五日行文之日起按照限減半計算扣至八年正月十一日作爲到省日期咨部覆準歸於軍功班內照例補用嗣經一年期滿甄別奏請照例補用谷在案該員年力富強辦事勤能並無叅罰案件以之更署祁縣知縣實堪勝任與例亦屬相符由藩　兩司會詳請奏前來合無仰懇　天恩准以軍功候補班前先補用知縣胡德修更署祁縣知縣以資　理如蒙　俞允該員係候補知　更署知縣銜缺相當毋庸送部引　見惟係軍功勞請保舉候補知縣初任之員仍令照章試署一年期滿如果稱職另請實授是否有當理合恭摺具　奏伏乞　皇太后　皇上聖鑒訓示謹　奏軍機大臣奉　旨吏部　奏欽此 
 
 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
