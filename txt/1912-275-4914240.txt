# 1912 - 275 - 4914240

 

Page 1

 
 
社論 
[政黨與個人道德（寒）]  
　　國務員與國民黨之關係政黨由政見相同之人集合而成而其所謂政見皆養成之於平日倉猝之際必無所謂政見亦不能以一時而致政見之變遷此通常之理而吾人所抱意見之途經必循此而行之者也反是者必非所謂政見在團體曰烏合之結集在個人曰趨附之陋習皆與正理不相容者也　　或者以爲政黨之措施不能純以舊道德繩之墨守舊道德者必不合於世界之新趨勢蓋舊道德以個人爲重而有時且不知有國家枉己以利國家者皆舊道德者所不爲也故舊道德之範圉應用之於事物往往嫌其狹以此例推之其事雖明知有利於國家惟於個人有趨炎附勢之嫌疑則亦避之而不爲於是舊道德不免有所缺陷矣執個人之道德以應用於入黨問題謂政黨之關鍵在是皆不知政黨之作用者也　　然則吾國務員悉皆加入國民黨其遂無可以非議乎吾人所急欲一爲研究之者也竊以爲國務員應否加入國民黨當就二標準論之一國務員之政見如何二政見旣同其加入是否爲自動是也此何以故凡人在政界占一位置必持有一特别之政見政見與一政黨之黨綱相合其平時必心儀夫該黨而籍該黨者十恒八九如其否也必與彼黨有枘鑿不相容之處政見同者以一時之感觸相與握手爲歡猶可説也今平日抱有獨立之政見一旦受外來之壓力折入於其中如是者必不足以言政見卽有政見亦以政見殉人者也以政見殉人是爲妾婦之道今國事之艱甚於亂絲而謂可以妾婦之道治之乎故信黨與信敎同本極自由以政見同而合即以政見異而分分合之跡皆一出吾人信仰之心此固自然之理也今黄公對於國務員全體不問其是否政見相同强而加入於國民黨是奪人自由信仰之心得一國務員之資格而失個人之自由是非熱中之士决不爲此此雖不可以個人之道德相繩然道德如此其於治才决無有幸其於國家亦决無有幸此則記者所敢斷言者也　　此何以故凡人之有利於國者必有特出之才其平時亦必抱一特見不與人苟同此爲一定之理若胸無定見惟求目前勢力之盛衰以爲轉移勢力盛者奔赴之如蟻之於膻水之就下也則其平日已失其鹽别之識强以爲才才亦無幾矣不特此也甲有勢力而羅致之則願效奔走若勢力更有盛於甲者則羅致之尤易爲力此其心爲外物所誘不知有政黨不知有國家并不知有自主之權記者願持此以覘國務員之程度及能力矣要件 
[中央行政官官等法]  
　　第一條中央行政官除特任官外分爲九等第一等第二等爲簡任官第三等至第五等爲薦任官第六等至第九等爲委任官　　第二條簡任官屬於國務院或直隸於國務總理者其任免叙等由國務總理呈請大總統行之屬於各部或直隸於各部者由各部總長商商承國務總理呈請大總統行之　　第三條薦任官屬於國務院或直隸於國務總理者其任免叙等由各該長官呈由國務總理呈請大總統行之屬於各部或直隸於各部總長者由各部總長經由國務總理呈請大總統行之　　第四條委任官之任免叙等由各該長官行之　　第五條各官官等除别有規定外均依本法所定官等表　　第六條初任官者之官等須爲官等表中所定各該官最低之等陞任者亦同　　有薦任官資格之人任爲委任官者其初任官之官等爲六等應文官高等考試初試及第之人任爲委任官者自七等始轉任者如其前官之官等高於其轉官之最低等者須從其前官之官等　　已退官者如復任時須依前官官等或前官官等以下之等但任前官時在官已踰二年者得進前官一等第二項第三項及第四項之規定於秘書不適用之　　第七條各官之官等非在官二年以上受至各該官官等相當 
 
 
 

Page 2

 
 
呈高級之体者不得叙進一等前項之規定於秘書不適用之　　第八條本法自公布日施行命令 
[十月十一日臨時大總統命令]  
　　據蒙藏事務局呈稱查明卓昭兩盟王公扎蕯克等効忠民國懇請進封等語卓索圖盟盟長東土默特扎薩克郡王銜貝勒艷凌那本濟勒旺寳前已進封郡王並加親王銜應再進封親王協辦盟長喀喇沁扎薩克郡王貨桑諾爾布應進封親王西土默特扎薩克貝子棍布扎布應淮封貝勒喀喇沁扎薩克輔國公銜頭等塔布囊漢羅扎布應進封輔國公並加鎭國公銜貝勒熙凌阿應進封郡王昭烏達盟盟長阿魯科爾沁扎薩克郡王銜貝勒巴嘎爾吉里第應進封郡王並加親王銜副盟長東扎魯特扎薩克貝勒進沁諾伖魯布應進封郡王協辦副盟長巴林扎薩克郡王扎嘎爾應進封親王棨曼扎薩克郡王蘇珠克圖巴圖爾應進封親王敖漢扎薩克郡王棍布扎布應進封親王郡王艷凌端魯布應進封親王此令　　張錫鑾給予二等嘉禾章此令　　劉心源谷如墉張培爵均給予三等嘉禾章此令　　張錫元宋尚傑張宣徐則恂劉洪基羅毅均授爲陸軍少將此令專電 
[北京電]  
　　財政部議設幣制委員會以本部及審計處中國銀行三處重要人員組織之 
[北京電]  
　　財政部派往各省之調查員不日出發 
[北京電]  
　　外交部派參事陳懋鼎赴上海參列紅十字會大會 
[北京電]  
　　内務部以中國紅十字會定於十月三十日在上海開統一大會通電各省紅十字會派代表與會携帶現時辦事規則及一切成績報告以備研究 
[北京電]  
　　范靜生本不欲脱離共和黨因黄克强再三勸告謂如脱黨則該黨對於梁氏力爲保護范係梁之至交故此次犧牲黨籍以顧全友誼 
[南京電]  
　　程都督昨派張振聲譚輝章偕洋員赴鎭江青浦仙女廟一帶測勘河道水勢 
[南京電]  
　　南京江蘇分銀行昨日（十一）開幕 
[南京電]  
　　黄克强蒞寗國民黨前日（十號）假第一舞臺開歡迎會黄克强程雪樓均蒞會演説 
[杭州電]  
　　嘉防營緝獲鹽船念九艘鹽匪拒捕開仗死六人擒十一人兵弁死二人傷數人朱督發電優奬 
[杭州電]  
　　警官盧鍾嶽因肥業事激變飲水蔬菜兩天不入城商民大憤特約路透電 
[北京電]  
　　六國銀行團大借欵今尚未重行開議滙豐銀行之希里厄君中英公司之曼叶君今均在滬聞將在該處晤滙豐銀行之香港總理將來討論之際英國在六國銀行團中前持之政策必將大加計劃以利進行日本訪事致東京電音以粤漢鐵路借欵事務與六國銀行團之借欵互相牽涉致有乖誤按中政府曾請銀行團依照原議墊付粤漢鐵路借欵之半數而存於交通銀行四國代表答稱該借欵主要之抵押物革命之際已全消滅交通銀行復不穏固故不肯將欵付存交通銀行且願重行協商辦法照其辦法不啻以該路抵押與銀行團中政府覆文已承認條件數欵餘稍更動己由銀團電告歐洲今日盼其覆電之至 
[北京電]  
　　廣州來電所稱英美駐京公使反對廣州政府向美國銀行訂成之借欵洋五百萬圓一節實屬不確 
[東京電]  
　　日本各處華人所庽之街道均於星期四日縣旗慶祝革命週年紀念惟因日本現在國恤期内故未行他　祝典以重鄰誼 
[廣州電]  
　　警局新例凡　棺舖出售棺木須將死者姓名警局各店齊起反對停止　易昨今兩日　家大爲不便警務長尚未注銷此例 
[武昌電]  
　　武昌大學自去年民軍起　後停課至今現由敎育司宣布定於日内開校譯電 
[東京電]  
　　吉長鐵路己告成八英里吉林至五里屯（譯音）一段星期三日開車 
[倫敦電]  
　　英國銀開塞之愛爾斯維克廠爲中國築造之巡洋艦一艘將次竣工艦名朝和已爲希臘購去卽將出發 
[柏林電]  
　　阿姆斯屈郎廠爲中國代造之巡洋艦兩艘現已告成惟尚未經中國付欵領回希臘現擬出價購之 
[柏林電]  
　　山東礦務公司擬將公司售與山東鐵路公司己定於本月二十九號開股東大會解决此事 
[倫敦電]  
　　巴爾幹戰局現尚未定惟日來所得消息語氣均近戰鬥據布爾茄利亞首相宣稱彼之决斷亦不致久延惟彼雖在最後之一秒鐘内而仍不失和平之望云希臘國王回抵雅典時國人歡迎者甚衆王乃演説深謝國民歡迎之意又言國民勇敢和平之態度誠不負爲希臘人民首相維里齊諾斯旋向衆人演説謂鄰邦今皆不願輕啓戰釁故彼仍望能維持和平希臘政府要求各節實爲巴爾幹諸國與土耳共和平相處所不可缺之事當其演説之際國民聞戰爭二字屢爲歡呼首相卽請衆人靜聽昨譁復言彼仍希望和平云法國飛行具三十艘己抵印斯約納克前往巴爾幹各邦英國外務部大臣葛雷在下議院宣稱政府已命英國駐土大使向土政府聲明扣留希臘船隻實與萬國公法不合且牽涉英國人民利益英國將嚴遵條約行事云 
[雅典電]  
　　希臘王太子星期六日由雅典啓程赴西　　　界 
[巴特戈里柴電]  
　　芒台里格洛軍隊今晨（十號）道行轟　台欺區同時復在土耳其土齊鎭大戰佛柯底區將軍今晨率兵一鎭在皮郎附近　過邊界台欺區於下午四時入芒軍掌握各處均憂芒國旗幟兩方面死傷頗重芒軍營内歡聲　起芒軍已佔據　山一座土軍統　等隆者頗衆並獲大砲四尊芒軍已土＋務軍激戰十四小時後己轟毁控制土齊據之砲臺開路至斯克泰里死傷甚衆 
[君士坦丁電]  
　　有學生五千人各執手鎗集衆示威反對政府對於巴爾幹改革之態度彼等列隊至政府公署要求開戰並搗碎玻璃窗内閣　理乃向衆演説屢爲各學生阻止繼許各學生派代表會商一切衆始解散駐土五國大使己於九號晚間以馬其頓改革問題之公文呈交土國外務部大臣據官場消息攻擊皮郎之芒軍已爲土軍戰敗布爾茄利亞騷擾邊界之軍亦逐退 
[維也納電]  
　　奥國外務部大臣在匈加利議會演説陳述奥國竭力維持和平之辦法其結語曰吾人之政策並非但圖勝利惟巴爾幹之事務亦非與吾人全無關係吾人在彼有絶大之利益故己决意保衢之 
[倫敦電]  
　　外務部大臣葛雷在下議員答議員希文斯質問　拉瑪運河問題謂英政府已通告美國如兩國解釋海彭斯函特條約意見之參差無法可解則英國將以全案及皇家願明之意見付諸公斷政府現正在計議此事公電 
北京國務院致各省通電奉大總統令民國建設以財政之整理與否爲存亡生死惟一問題自政府統一以來各省秩序尚未恢復軍隊林立需餉不資應解中央之賠欵借欵京餉等爲數寥寥而重要地方與療苦省份須由中央接濟己逾八月財政困難左支右絀六國借款又有監督財政管理鹽務等條件揆情度理萬難允從現在倫敦借欵雖已議定而對待銀行多抵制能否實行交款尚無把握昨據使舘開具索債帳單除以海關入税抵償外尚找還庚子賠欵算至本年十二月計三百七十五萬磅明年八月計一百五十萬磅比國借欵明年三月到期計一百二十五磅六國墊款明年六月到期計一百八十萬磅整理財政借欵本年十月到期計四十萬磅政府擔保各省借欵計四十萬磅雜項借欵計一百萬磅共計至明年六月總數約計一千萬磅之多年内應付還五百餘萬磅倘愆期不付將要求更甚於前大局恐不可收拾中央本恃外省來源若專以借欵爲生斷非長局現任政府支出之欵如前清皇室優待經費八旗糧餉及直隸中央之海陸軍餉中央政府行政費雖竭力收縮每月尚在四百萬左右而接濟各省尚不在内况舊償積久過鉅及期弗償失信外人恐啓分裂之禍夙夜焦慮殆難爲懷各省艱窘情形政府亦所洞悉豈忍再事剝削但長此通負纍纍如不急起自圖何以立國各省官民與政府誼同一體愛國心長斷不忽使國家步埃及之後鏖必能同心協力勞怨不辭以整理財政爲目前救亡之第一義資各省財政不足之故或因軍隊太多耗餉無算或因盜賊充斥民不聊生故輸納租税遽遜舊時或因州縣長吏鮮治事之才財政收入内之滯塞致應解各欵不能履行臂諸人身血脈停淤麻木不仁將成危症各省都督深明時局憂國憂民望權度輕重於　兵治盜愼揮良吏三者迅速進行及時開源節流整理財政以取全國流通之効果凡關於財政部國税統一之法令官民竭力贊成勿因已見而生畛域蓋囗囗囗張則百罷難以獨存凡我四萬萬人利害切身同其休戚本大總統旣受國民付託惟知以救國爲前提值此存亡關鍵何敢隠忍貽誤用是諄諄警告俾咨剴切誥誡所轄官民　然猛省勉圖補救共扶貼危等因理合電達 
[朱都督致財政部電]  
　　兩電敬悉中央財政困難各省本應力籌接濟惟浙省自光復後　收機團槪行停止歎月之久有出無入直至三月間始次第恢復而地丁改征銀元裁除耗餉釐金改辦統捐減輕捐率均經省議會議决公布施行即鹽課一項目前雖照舊辦而因省界之牽涉引銷之疲　收入亦鋭減於前綜計浙省向有之大宗進欵除關税由税司扣存抵還洋欵外其餘均較前短絀甚鉅一時雞復舊額現在各縣地丁上忙截數僅收十分之二三報解寥寥統捐鹽課迭次嚴　均無起色各縣登記雖已開辦能收若干尚無把握而全省所出軍事費行政費每月約需一百萬左右刻不容緩無米難炊前次借用外債僅濟一時今則全賴軍票藉以周轉槪算至明年三月不敷己達一千萬兩危迫情形不堪言狀前奉鈞部電飭將統捐提歸中央業經詳細電覆在案所有認籌接濟中央之二十萬元本擬分期措解乃因温處二　猝被水灾情形甚重非特地丁統捐收數無着籌辦急賑又添出臨時鉅欵刻已撥過錢米幾達十萬元而税務司又以浙東税厘抵還洋債一欵績欠過多催索甚急不得已又籌解銀八萬三千餘兩東挪西湊羅掘已窮以致前認接濟之欵一時尚未能措解明知國基初建尤宜合力維持待以勢迫時艱一籌莫展循繹電示焦悚萬分容再督同財政司妥籌開源節流之策一俟財力稍裕卽當勉籌協濟先此電復浙江都督朱叩佳　　籌備國會事務局致各省通電據直隸都督冬電稱衆議院議員選舉法第五十六條初選以本區應出當選人名額除投票人總數將得數三分之一爲當選票額第七十五條覆選以本區應出議員名額除投票人總數將得數之半爲當選票額假如除有奇零不盡之數或初選得數不能三分覆選得數不能折半如何辦理乞電覆等語查法文規定非得票滿額者不得爲當選人細繹法意於滿額之滿字極爲注重則法定當選票額應從嚴格解釋例如初選區當選人名額爲十數投票人爲千數以當選名額除投票總數則爲一百以三分之得數三十餘爲盡數法文旣規定得票之數須滿三分之一設得三十三票則三分一之數實爲未滿應以實得三十四票者爲當選餘依此類推覆選折半計算奇零不盡人數照此辦理除電覆外合電達　　武昌共和黨電共和黨交通事務所轉各報舘鑒武昌今日國慶會各省各界代表到者四百餘人與會者數萬人各國領事及各界到者將近千人午後大宴會中外勝歡異常滿足洵千古未有之盛事北京共和黨本部代表陳紹唐等灰印　　程都督致陸軍部電據第九師師長冷遹電稱銅沛十八團地方爲著名匪　數十年來時起滋擾動煩兵力此次東匪竄入與團結合意圖大舉該師長派兵兩支隊分東西兩路兜勦東路支隊長張性督同員兵深入團地攻破賊　數十處内以靳營長青松方營長振武最爲勇敢時值連日陰雨該營長等身先士卒奔　晝夜攻克趙團榮溝于團馬婉坡豆溝坻塘小王廟十江九叚八叚七叚六叚五段大屯等處此外大小村落不能盡計並陣斃匪首匪夥甚衆士氣爲之一振該匪復出悍股攻園沛縣縣城經伏營長龍督兵堅拒並由靳方兩營長分兵夾擊匪始大潰得保危城西路支隊長尹同愈率部於尹家樓擊收大股悍匪李四拷血戰半日連破三庄又程參謀鳳章身臨前敵力戰受傷均屬奮不顧身現據各團報告十八團内匪迹已絶軍隊仍擇要分駐另擬善後辦法詳請核示所有東路支隊旅長張性西路支隊團長尹同愈營長靳青松方振武伏龍參謀程鳳章均屬異常出力戰功卓著擬請先行電呈大總統從優給奬以資鼓勵其餘出力兵弁容再擇尤開單呈請核奬陣亡員兵查明後彚請優卹等情前來查此次勦匪情形於九月三十日電呈大總統曁貴部在案旋　國務院支電奉大總統令三十電述江北勦匪情形已悉所有此次傷亡各官弁兵應由德全分别撫卹出力之師長以下各官弁兵查明給奬飭部議行等因奉此茲據該師長電呈前因查師長冷遹督率有方旅長張性團長尹同愈營長靳青松方振武伏龍參謀程鳳章等奮勇爭先不避艱險卒挫匪鋒洵廳著有勞績應請貴部核明先行給奬以示優異而作士氣除再督飭切實會同防勦務絶根株外理合電請核奪施行湖南都督致各省都督及華　聨合會電迭奉覆電各都　謹列台銜公電大總統其文曰荷官虐待華工槍斃二十餘命並幽禁多人慘酷之狀耳不忍聞此事於民國前途華僑生命關係非淺稍涉退讓後忠何堪經往復商　　具三端一速釋拘禁二優卹死者三嚴懲荷官應請大總統分飭外交駐荷代表提出上項條件嚴重交涉期達目的以重國權而尊人道公憤所在未敢忍默謹爲海外同胞哀號請命伏維垂察不勝迫切屏營之至除印發外特此奉達陽 
要聞一 
[省官制蟬蜕内容]  
省官制撤回修正已越旬餘法制局迭次開會討論計經數易其稿茲將蜕變之層折及最近之主張詳述於左第一次修正要點省長民選管理地方自治事宜總監簡任管理國家行政事宜第二次修正要點省長權限取列舉主義總監權限取槪括主義第三次修正要點省長簡任掌全省國家行政及地方上之國家行政另設自治局長及理事掌與行政機器聨絡事宜第四次暫定大綱省長改名省尹簡任掌管國家行政一切事項統轄各下級地方官廳董正一人民選代表董事會及省議事會 
[内務總長之逐鹿者]  
趙總理政務重要不遑兼任内務現擬推舉賢能以避兼攝而專責任外間一般揣測頗有謂沈秉堃氏復活者又有謂不屬之沈而屬之朱王者論説紛然茲承京友探悉個中稍息照錄如左沈秉堃充任内務總長一節國民黨内一派多表反對並内外巡警廳丞亦不以此舉謂然將來難望轉圜朱啟鈐轉任内務總長一節不但多數參議員反對且使朱交通總長轉任内務部勢舉總統府秘書長梁士詒爲續任總統所不願故朱轉任内務亦難實行王賡升任内務部總長一節係外間揣摩政府未經確實商議袁總統之意以内務總長一席關係重要人材難得一面仍由趙總理兼任一面用意物色總期選擇參議院能表同意並巡警界不致反對之人始行推舉總長提交參議院現尚不知鹿死誰手云 
[國民黨政見之研究]  
國民黨政務研究會日前開會以國會選舉在即應於各省選舉區發佈本黨最近政見先提出重要問題與各會員研究張耀曾提出四項（一）憲法之主義（二）外交之態度（三）財政之方針（四）發展國民生計應先注重何種政策谷鍾秀提出六項（一）憲法問題主張保持臨時約法上之要點（二）中央政府組織問題主張政黨内閣（三）地方行政部題主張軍民分治省長主張民選後由總統任命（四）財政問題主張創設國家銀行以爲金融之樞紐（五）税法問題主張地價税法（六）實業及交通問題主張開放主義吸收外資以厚民生 
[黄克强臨行之忙碌]  
討論黨事力辭上將 
黄克强原擬俟革命紀念會開後起程南返因迫不及待初五日十二鐘時偕同各隨員乘專車赴津大總統特派梁秘書長送至天津當黄克强未起程之先於初四夜十一鐘時在俱樂部開國民黨幹事會議討論黨中一切事宜分三大問題（一）關於黄克强行止問題有主張請其征蒙藏者有主張請其專力辦理國民捐并向華僑募集鉅欵組織實業銀行者聞黄已决定返滬後即從事辦捐募欵各事并遊歷各國攷察情形聨絡重要人物（二）關於國會成立前黨中進行問題决議派員赴各省籌辦選舉本部文事部速擬定黨中政見書宣布并擬憲法以爲將來國會起草憲法之採擇（三）關於國會成立後黨中進行問題應堅持政黨内閣之説并實力從事造就人才鼓吹政見至將來正式總統之選舉方法或由國會或由各省議會投票則視將來之情形而定聞是日尚議他種問題至夜分三鐘後始散散會後黨員要求黄克强書寫聨屏以爲紀念者絡繹不絶有六十餘 
 
 
 

Page 3

 
 
人之多至初五早六鐘時始書畢即偕同陳英士赴總統府辭行面呈辭上將書原文錄左　　大總統賜饔元年九月七日奉鈞令授興爲陸軍上將聞命之下悚媿莫名竊維國重名器賞必當功學貴專門用須求實興湘上書生軍旅之事本未嘗學將歲東游外觀列强之趨勢内憂國本之阽危以爲專制政體弊竄繁興諱疾養　决不能保存吾國非痛加改革創建共和俾全國人民共負責任無以立於世界競爭之場因不度德量力聨合同志濳謀起義以爲挽救十年以來屢　屢起中間亡命海外雖不敢苟安旦夕愛惜餘生然多敗垂成實無功可紀去歲武漢者舉義旗各省響應卒致一體贊成建設民國時僅三月兵不蔓延而不局略定皆出於我大總統救國之决心與全國同胞之毅力興隨諸君子後强効馳驅本國民分所應爲乃蒙寵以殊榮儕之上將則是以不諳武學之身濫竿軍界夫在揭竿而起之時事務雜還患難生於俄頃固不暇自審其所能今日整軍經武方爲國家謀久遠豈可　然自任若　擁虚名更非民國所宜才同下駟位忝冠軍時值種瓜功非老將倘竟被此榮名恐無以厲戎行而詔來葉也况復河口熸師喪吾精鋭粤城苦戰失我良朋以及歴年各處相從起義或運動革命而身死妻子離散久陷囹圄者數且千百計漢陽之役輿尸多凶皆爲興生平至痛之事今獨以僥倖殘生靦膺上賞回念荒原白骨塜且纍纍共和造成皆諸先烈之碧血所化曾記日本社會黨有歌云彼大將胸間極光華燦爛之物原非榮譽之金設勳章乃爲最可憐之兵卒髑髏今之上將頭銜何以異此此則興五夜捐心誦一將功成萬骨枯之句而悲不自勝者已務懇我大總統俯鑒愚忱而重視名器不可濫假收回成命使興得爲共和國民免滋咎戻實所感激不勝屏營之至黄興謹上 
[項驤氏之國家銀行談]  
　　代理銀行總辦項驤氏對於銀行問題已定有辦法昨有人往訪問其政策項君一一言之照錄如左　　（一）重統系政策無一定之主張萬不能收有效果即如財政總長辭職中國銀行監督亦隨之進退此爲民國最粃之政欲免此弊無論將來總長如何更易而財政所定方針萬不能連帶改變是非規定一永久法律不可（二）辦理金庫銀行爲國家之主體而欲保全銀行非先養信用不可信用不立則銀行不能持久當此第一時期宜發現金俾國民咸知銀行非騙局方能流通鈔票而儲藏現金除從金庫着手外别無二法　　（三）設立地點北京爲國都所在宜首先設立而天津上海漢口廣東四省爲江海重要口岸亦宜同時創辦以爲流通機關俟五處基礎稍固再於牛莊福州等處次第開辦惟必限定時間使凡民國領土内皆有支店方合國家銀行眞諦云　入手方法如收買舊幣兌換現金發行紙幣改良本位皆需預籌一定之時間辦理絶不可以紊亂從事　　（三）金本位問題幣制問題金本位銀本位尚在討論之時惟周總長及前熊總長皆表同意大約結果尚屬於金惟分量是否爲兩爲元尚未决定　　（六）發行鈔票紙幣發行是否屬於獨一問題多數問題近正在討論中蓋獨一問題各省疑中央有搜括之嫌國家富而國民貧多數問題各省悉成爲紙幣世界實國家之惡政擬仿英制由國家發行各省皆向中央領用如公債票例領一百萬者國家銀行以百三十五萬之紙幣給之庶一百萬紙幣各省可得二十五萬之餘利云時評一 
[大借欵復活之動機]  
　　倫敦新借欵成立國團之言論稍稍讓步我政府亦以其賣力較厚且具有成議樂與握手今由日本小田切氏從中斡旋於三年内不實行監督以念吾國是否不復濫費此議漸與我政府接近將來或仍有成就之望未可知也雖然記者竊有説　　一敬告六國團當知國際借貸爲經濟上自然之趨勢雖以英政府不能强其人民以中止債票之發行六國中固有以此爲政治借款者然借欵而冠以政治之名詞實與其性質相抵觸敬告六國團無謂倫敦之借欵小今法比之資本家英美之資本家德國之資本家皆環集於旁而以輦金於吾國爲志願者也六國團幸無以嚴酷條件坐失此利一敬告我政府國家之財政以節爲要義以濫爲大戒環球之國無不如是也各國豫算之膨脹雖與年俱進然多以用之於生産事業卽如軍備亦間接以生産者也故用途宜節而不宜濫我國素以濫著而外人監督之説至敬告政府戒濫從節奚必待之於三年之内今官塲授受之間皆宜以節儉行之愼無爲外人所藉口也小説 
[無名罪人（九十九）（無名）]  
　　愛梅老人道我原是做事體的人説做就做不似你們能言不能行的有什麽謡言不謡言黑兒道如要離婚到了裁判所裏去控告没有緣故終是不能彀的而且你可知道那愛姑他心中願意離婚不願意離婚呢愛梅老人道這問他做甚我起初將他嫁於石勃時他也不願意的後來嫁過去了他没法也就願意了如今我要他和石勃離婚他雖不願意終究也是要願意的黑兒道愛姑便是如此那石勃檢事他又如何肯呢愛梅老人笑道這有甚麽不肯天下的事只須那錢黑兒道你難道將錢買回你女兒來麽愛梅老人道雖不明買也錯不離此黑兒道這是甚麽講究請你詳細説於我聽什麽只要金錢呢愛梅老人道你也太愚笨了這個秘袂都不知道我現在告訴石勃倘使你離婚之後我每年給你五千法郎的償金你若不肯不但五千法郎的年金没有自後你要借錢我一文也不借這樣向他説時他便没有不承認了黑兒聽了這話躊躇道這樣説時石勃檢事貪着五千法郎一年的年金將自己的妻賣了去了他的性質這樣卑劣麽愛梅老人道什麽不是他有這樣的卑劣性質所以我如今越發不要他做我女婿了 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國元年十月十三日星期日（申報）舊曆壬子九月初四日第六版 
要聞二 
[岑鎭撫使抵閩紀事]  
　　啓戟遥臨福建鎭撫使岑西林乘坐海容兵船已於本月六號上午八點鑛駛入馬江繫泊後隨卽帶同隨員上陸暫駐船政廠約須二三天後方始晋城赴都督　面商要公當由孫都督派師長許君崇智前往馬江代表孫督先行面謁　　鉅欵偕來岑鎭撫使前曾電覆商會請中央協濟鉅欵以爲維持巿而之用茲聞日昨己滙到三萬巿面爲之大定　　隨員先到鎭撫使隨員　穉新等二十三人已於四夜蒞閩暫駐馬江　　行台已定岑鎭撫行台政府原擬在山兜尾奉直會館嗣因該處地方僻靜遂改以南營交涉司之公所作爲行臺其交涉公 
所則移至南臺密舊洋務所分所暫託辦公　　兵艦續至民國砲艦楚觀江貞兩號於九月廿三日下午駛入馬江甘四日下午海圻海容兩捕艦又相繼而至查海圻海容兵艦係保護新康輪船搭有陸軍一千名並海軍陸戰隊兵二百名已同抵閩聽候派遣與先到之南琯一艘合近日所來共成六艘以之剿匪不難一鼓蕩平矣　　彭氏離閩前警察廳監彭壽松已於昨日向義和洋行獨租輪船一艘約定租金千六百元食費二百元只准附載貨物不准另搭别客以防刺客混入據昨日路透電此船已於十號開往香港矣 
[鄂省紀念會中之戒嚴]  
　　鄂省引次舉行起義紀念會適在馬隊兵叛之後謡言大熾均謂紀念日將有非常之變動故辦理此事力以從儉爲主經記前報茲又接鄂省十月九號訪函云記者草此報告時已爲　會之前一日體察武漢人民情狀均有恐懼之色羣以國慶日爲不詳之日必須度過此日方可安枕以致毫無樂觀熊度即觀其會場佈置亦極簡略聞連酒食燈彩以及一切耗費僅撥欵四千元茲將佈置大槪述左　　會場布置祭祀場與宴會所分作兩處祭祀場係以前清時萬壽宫改建頭門以外惟紙牌樓二座頭門以上用電燈紮成烈士祠三字區額一方旁復以松枝編成光復紀念國慶日七字内爲大禮堂以從　大殿改建旁有音樂室軍樂室二門以外有休息室執事室招待室禮堂均各陳列烈士牌位分作四層首層爲彭劉榻三烈次層爲本省起義前死事徇難諸烈次爲各省光復前後死事殉難諸烈又次爲陽夏陣亡諸烈禮堂左右皆掛各省都督代表一切人等所送聨文由頭門以及禮堂均掛電燈各分兩綫旁懸各國旗幟中道及甬道走廊各處皆置時花名卉而招待所與休息室鋪陳較爲華美皆係向漢口洋場商家借來其宴會所設在抱冰堂該處陳設向來美備大餐廳可容千餘人聚讌故卽假該處以省手續　　會場規約會期旣近戒嚴益緊會場宴會所附近皆駐軍隊旁架機關鎗預防變亂故到會者限制極嚴各行政官署局所學堂軍隊每一機關祇准舉派代表二人到會每營兵目每校學生均各舉學生兵士二人赴會以入場券爲証餘槪屏除由各該營官在本辦公地設先烈神位自行致祭備筵慶賀各軍士非任防務守衛之職者不准外出惟在營内停課歇操休息而己至赴大會之中外來賓須於十號九點鐘在城外乙棧招待所聚齊九句半鐘都督與民政長由府啓節赴會亦由招待所動身十點二十分在烈士祠致祭並行慶賀禮式曁賓主演説十二旬　齊乘馬車或自備之人力車赴抱冰堂宴會 
[杭垣臭風潮]  
　　杭商組織肥業公司業經上官批准訂期本月十一號開辦城鄉肥業四千餘户以其攘奪生訂　不肯休先期到發傳單説明反對理由及公司開辦日肥業中人於破曉時每隊十人魚貫而入約計在二千人左右由武林門入城者自大街以至鼓縷由清泰門入城者自石牌樓以迄荐橋由清波門入城者自舊府前藩司前以至大小井巷及艮山門東街一帶凡見有該公司糞但盡行搗毁約計被毁四五百担一時木穉鋪地金汗横流羊　頭等處商民睹此現狀均各相率罷巿約兩小時之久當由警署長盧鍾嶽君禀明都督派兵兜拿一面飛飭公司洗濯竺道直至下午二時大隊鄉民始各解散出城尚有二十餘人被拘圈禁各鄉民悉其同類被拘决擬翌日率帶家小婦稚羣赴警署請求釋放未知若何了案云 
[浙省南漕復活消息]  
　　浙省財政司張詠霓君近日具呈朱都督略謂案查浙省地丁征収法第三條規定浙西漕南浙東南兵米一律裁免但軍事未定以前今年應否征收一次由省議會議决之等語是南漕一項本年究竟應否征收一次尚待解決固不待言是以本法公布後各縣有以事實爲難而以征南兵米爲請者無不詳爲解釋原以愼重立法不容稍有踰越卽疊蒙奉部咨亦屢以浙省情形曲爲陳達揆厥初心無非勉力維護以冀早日得以解决但法案之所以遲迴有待者亦非於征收之問有所疑慮第以時機之安危有待審察果其軍事已定而大局底安財政尚形充裕則減輕人民負擔當爲浙人所共慶惟是光復以來元氣大損財力困難已臻極點本年預算全省財政出入相抵計不敷銀五百萬兩至明年三月期收回軍用票及償還新借欵又須銀二百餘萬兩而臨時發生之災賑欠欵尚不在内通盤計劃虧短洋數實在一千萬兩以外步步逼緊險象環生非預算抵補之策臨時必將束手蒿目時艱隠憂彌切查征收南漕一案爲應解未决之問題遠來財政現象如此果使别有抵補之策固不必提議及此乃支出之浩繁無可撙節而收入之增加又鮮把握卽如登記移轉諸税甫在開辦統捐尚在整頓此一年度中實爲財政過渡時代揆諸議會當日之用意亦早計盧及此用是建議征収漕南開具草案茲草擬征漕改革辦法及本年歲入歲出不敷預算總數送呈鈞府察核迅賜召集臨時省議會公同解决應否一面先行報告中央出自鈞裁 
[浙省登記不動産之通告書]  
浙江民政財政提法三司會銜出示通告云照得浙江不動産登記法及施行細則前經本省臨時省議會議決奉都督公布施行業由本財政司遵照法案印就各種登記簿冊書表發給各縣委任各縣知事爲各該縣登記所所長會同本財政司選派登記所所員於九月十六日一律在縣知事署中設所開辦並經本財政司撰就通告僉各縣張貼曉諭各在案深恐各屬業户尚有未明登記之利及不登記之害者特再撰就條文明白通告如左　辦理登記係爲保護國民所有權起見例如爾等或祖遺或分授或自置或合購或與　抵押之田地山蕩基地等業産自經此次呈請登記領有証書則管業完粮或轉賣轉典室事皆可以此証書爲憑他人自不能影射侵佔此登記之利一曰民國國民首重選舉權各種選舉法中多有年納直接税者准爲選民而有投票選舉議員之權惟查從前辦理選舉對於年納直接税一層往往以粮串爲憑要知粮串上所塡户名每非的姓的名與選舉人名冊上所塡姓名多不能符合故有粮少而入選民冊者有粮多而反不入選民冊者現在民國辦事務求實在登記証書上旣塡有業主眞實姓名則對於各種選舉　查選民之時即定以此証書爲憑自無冐認　列之弊此登記之利二　清理田賦爲國家必須舉辦之事我浙自洪楊事後魚鱗冊籍多失散不全以致有有産無粮者有有粮無産者有産多粮少者有産少糧多者人民權利之不確實義務之不平均莫此爲甚此次辦理登記爾等只須將自已名下固有産業按照畝分逐細請求登記即可掣村証書自經執有証書將來舉辦清丈之時即可執此請領各種憑証此登記之利三　民間所置産業年湮代遠難保無爲人侵佔衛突情事者若不於辦理登記時領有証書萬一因田産紏葛被人控告則自己缺少法定憑証訴訟必歸無功此不登記之害一　自己名下産業難保永遠不移轉他人若不於此次舉辦登記時領有証書則將來欲將所有産業轉賣或轉典轉押他人之時新業主要求老業主之舊書呈驗過户試問將憑何物繳騐是其結果必至自已産業不能移轉此不登記之害二　第一次登記已規定自九月十六日起至十二月十六日止逾限不請求登記者照章處罰無論處罰數目若何即文書之催告公役之催傳鄉里目之爲無恥富廳目之爲玩户甚至受罰公庭有傷體而此不登記之害三以上所舉三利三害係就最普通最易知之點定之尚有種種利害關係筆難盡述總之此次開辦不動産登記每田一畝每房屋基地一畝祇各收費洋一角每地一畝每山一畝每蕩一畝祇各收費洋三分每場地一畝祇收費洋五分較之從前里書莊書所取之推收費輕重之間幾不可以道里計凡爾業户務各遵照法令趕速赴登記所請求登記如各登記所辦事人員有向爾等於法定繳費數目以外需索分文者准爾等據實控告懲辦惟不許挾嫌誣告轉致反坐自經此次剴切示諭之後如各業户對於請求登記事宜有觀望不前者是必自願抛棄其土地所有權而故意違抗法令者也本司等對於自願放棄所有權者不能爲之保護對於違抗法令者不能不遵章處罰勿謂言之不預凛之切切此告 
[湘民政司辭職之原因]  
　　湖南民政司長劉人熙屢次函請都督辭職譚都督以其年老力衰情辭懇切不忍堅留業己允許斷任者大約爲次長仇鰲十月初三日劉復上辭職正式公文云客歲反正蒙委斯職自愧無才不能大慶經綸造福民國然夙夜楊懼恐負初心幸無大咎以干罪戻猥以老遠昏憒雖從善有心而用人鮮當雖建設無術函寡過幸能頽唐之容不能見好於年少迁緩之性不能相容於急流是以動輙得咎内之爲牧黨所攻繫外之爲報界所詰責今願及早釋此重負靜觀太平都督尚其憐而許我也云云綜其辭意之間若有不滿於心者其原因殆有數端（一）與次長仇鰲不合仇主急進劉主温和仇主用少年英俊劉主用老成持重（二）劉非政黨中人湘省現已成政黨官府劉于黨人無所可否以故孤掌難鳴（三）因精力不足用人不愼始則見愚于次長左　謙羅大維繼則見弄於銓叙科長王燾警察科長廖漢　營私鬵官醜態百出劉全無記知以致民怨沸　聲名狼藉屢遣外間報界之詰責（四）劉年近八十身弱多病每與客談咯痰之聲不絶實屬不堪繁　　　　書生　問題德盛稱一時惟性情孤倣落落寡　以故在前情時浮沉宦海　無所遇晚年好奬勵後進提倡革命但持重大過不宛識拔英才致爲小人所愚弄然其實仍固純然一人君子也 
[贛省實行裁府改縣]  
　　江西内務司令云爲通令事民治科案呈奉都督批發内務司呈請仍裁府缺由奉批如呈辦理仰卽將裁改各屬開單分别咨飭知照並呈候轉咨部院備案此繳等因奉此查南昌府知事應改爲南昌縣知事甯都府知事應改爲寗都縣知事撫州府知事應改爲臨川縣知事建昌府知事應改爲南城縣知事袁州府知事應改爲宜春縣知事瑞州府知事應改爲高安縣知事臨江府知事應改爲清江縣知事廣信府知事應改爲上饒縣知事曉州府知事應改爲鄱陽縣知事九江府知事應改爲德化縣知事南康府知事應改爲星子縣知事吉安府知事應改爲盧陵縣知事贛州府知事應改爲贛縣知事南安府知事應改爲大庾縣知事除呈請塡發任用狀改刊縣印曁咨會各司廳並令飭裁改各縣於奉到任用狀及縣印實行遵改外爲此通令仰卽知照 
[汝洛代表陳請赦宥匪首]  
　　河南汝洛兩府代表陳請省議會書云爲代表下情懇議通過赦免前愆招安成軍以圖報効而安地面事爲因蓁椒紅杜中題均河南人屬下壯丁五千餘人武昌介始起義河南未經獨立是以未及臨時効力現在南北統一建造中華民國完全統合廿二省均頗安靖獨是河南一省内之汝洛兩府受匪騷擾民不聊生而蓁椒紅杜中題雖屬土匪欣幸專制過渡建立民國完全領土之濱莫不向化有鑒於此邀同紳士劉漢東司俊卿劉朝君等公舉代表到省具呈省議事會協議禀懇都督電請大總統准予招安成軍効力務使汝洛兩府生命財産秩序安善况今大總統者爲桑梓偉人得遂皈依三生有幸且普及道德更不僅河南一省己也伏乞省議事會協議通過卽請都督呈候大總統俯念下情赦宥蓁椒紅杜中題從前一切過犯寛其旣往勉其將來准其列入軍界將其屬下壯丁五千餘人的實精壯遵照北洋睦軍營制約章編伍成營據稱自成軍日起情願報効餉項數個月不支公欵全營槍械先行報効一次如查營制軍械間缺可敦敎練再由公家支取所有上中下三級官長均由大總統任命以冀前途速成勁旅爲國効忠而安地面較之調軍勦辦士匪爲勝多多除禀明大總統參議院外某某到省代表下情呈請議事會作速提議呈請都督俯念下情以權汝洛兩府生命是爲公　 
[國民黨寗支部歡迎程黄紀事]  
本月初十日午後一時南京國民黨全體假三牌樓第一舞臺開歡迎大會歡迎黄克强先生程雪樓都督是日到會者樓上下皆無隙地男女界約共四千餘人三時克强先生及雪樓都　均到會首由主席方潜報告今日紀念適資先生到此實爲最榮最樂之事今日所以得事自由平等之幸福皆三四偉人在十餘年前千辛萬苦所造成者黄先生身親戰陣者十餘次百折不回以有今日其功最大今又新從北京歸南北意見之融和亦先生赴京所收之效果則先生一舉一動關係之鉅如此皆世人所知無待贅言要之先生實行革命不貪生不佉死功成身退去留守之　讓上將之位而復以民生爲重謀建設後長治久安之計更致身於礦産　　各業冀數年之復促全國於富强此等志望豈非大可欽嘆者今一面致力於實業一面又因國民黨新告成立力與維助此次之來吾儕得共聆偉論慶此佳節將來所得之效果必更不少誠幸事也次鮑貴藻君讀祝詞次黄克强先生逕説次程雪樓都督演説次方寰如先生宣布程都督承認爲支部長事次侯湘濤先生演説畢卽散會程督先登車三牌樓狄道均有軍隊舉手爲禮克强先生即向下關登車赴滬又聞黄克强於是晚十時赴滬約一星期後逾回湖南珂里調查軍隊襄同王芝祥辦理善後諸事宜事畢後尚須赴粤調查遣散軍隊及籌辦墾殖協會集欵設置諸事云 
[蘇城要聞錄]  
造送選舉名冊蘇城城巿公所調查國會議員選舉人名連日趕造清冊業於前日竣事申送民政署彚核聞域區合格選民共計一萬八千餘人又秋季議事會因調查忙碌暫行停議現以造冊事竣由議長汪恩錦排定議事日表召集各議員准於十月十五號（卽陰曆九月初四日）續行開會勘定縣會地點吳縣縣議會業於前月成立而會場尚未規定地點各議員曾擬指兩處一爲前藩司衙門一爲舊府中學堂請民政長酌奪詳請借撥時逾一月迄未正式開議茲聞孔議長另行勘定草橋南首前清皇宫爲會場日内已督率庶務員將皇宫内收拾打掃布置一切矣惟該處地居荒野四無人居與縣署距離亦遠將來城鄉議員赴會與議必不便利現已頗有煩言矣地方通信 
[湖北]  
知事畏考鄂省民政長因各縣知事被控不職者不可縷數體察情形選舉考試保荐三項出身之知事皆不足信任特嚴定章程命各獨立機關直接本府管轄者每年保送堪充知事人員三人并嚴定其資格一須有法政學識二須有辦事經騐如將來不勝知事之任或有違背法律行爲保荐人員連帶責任計各機關照章保荐之人共有百餘人均由内務司存記但每次委用因無先後次序可循屢起事端民政長特擬設一吏治館將各員考送入館肄業半年卒業後以等級之高下定委用之先後並可藉此時日研究吏事日前民政長定期考驗開館詎初次傳見存記各員到者僅十四名迨考試時復少二名繼復飭内務司嚴飭各員來見僅到七人及考試時不過四人應點葢存記各員均胸無　墨畏懦考試羣欲要求免考入館故相約不到昨民政長已嚴諭内務司限半月内令未到各員來府考騐否則取消其知事資格以爲取巧者戒注重主權漢口大智門火車　地方有六十丈長馬路一條前爲法界捕房强佔派捕管理迭由外交司與法領交涉未結茲新任法領事陸君極講公理外交司特又照請交回昨據該領復稱該路前係捕房代修去歲民軍起義復經馮軍統託爲管理如欲收回須將捕房代修之欵交清方可照准昨該司將此情形呈請民政長核辦劉民政以近年各國皆以推廣租界爲能事名爲租界實同領土得以爲所欲爲主權日損交涉日繁自由於此大智門馬路始以久不興工致令法人侵越代修嗣以軍興託法人代爲管理以柄授人無怪該領多所藉口該司辦理此案尚稱　法仍根據界限繼續交涉務將該路收回以免藉　而保主權 
[湖南]  
屠捐新章長沙屠捐公所業經呈奉都督批准立一案前　民政司將前次所定屠捐章程妥爲修訂呈奉都督核准凡屠户每屠牛一隻照牛捐經收處原章捐錢一千文每屠羊一隻捐錢一百文每屠猪一隻捐錢二百文其冬季鄉肉入城鮮肉每斤捐錢四文乾肉猪油每斤捐錢八文年節銷肉必多各屠殺店殺　隻數難預定得隨時向本公所添買票紙每届冬季鄉肉入據必先至本公所查騐按數抽捐發給信票方准照巿發賣　公所　收捐欵按月造冊繳由民政司核收現由民政司示諭遵照矣 
[蘇州]  
國慶紀念蘇城舉行國慶典禮都督府刊發禮單排定日期分别追祭起義諸先烈士並邀請各界領袖赴署宴會已詳昨報茲聞商務總會亦先期刊發傳單通知各店舖一律懸燈結綵高樹五色國旗城内外均異常熱閙商團公會總司令魏旭東　　各部商團於九號上午在王廢基會操大閲並於十號晚間提　巡行同伸慶祝第一部商團並於是晚在新開河橋操場上演放燄火故團門外馬路一帶巿面頓時興盛陳列所贈券二天不收游覽費留園閣放祇収半費游客亦較前加倍各學堂均放假停課提燈游行回思去年洵有苦盡甘回之狀云控案難消被告商民代表鄭杏　等因災户利昌等三十七家控共擅自增减攤欵數目經檢察廳行文商會澈查迭次懇求代爲緩頰並託滬商李某廣爲運動李與都督府素相熟識鄭等倚爲護符卽向利昌等大言恫喝並有商團部長某某等竭力　停利昌等受其愚蒙頗有和平息事之意惟聞原告律師潘周一君游案素極持正以此案關係地方公益非個人尋常訴訟之件可比况調查証據業己確鑿有憑未肯含糊了結該代表等縱　通廣大恐終難倖逃法網也 
[揚州]  
商團成立揚州商團體育會前經商董朱竹軒等禀謂第二軍徐軍統江都汪民政長批准立案并請備用舊千總衙門爲會所酌撥巡警捐二成以充開辦經費現在該會已舉朱竹軒君爲正會長戴北山爲副會長周榖人爲名譽會長高超等爲敎員額定六十名由會發給操衣器械額外者亦照常收錄惟衣械等件須繳價自備云國慶紀念此間國慶紀念日凡軍政司法各衙門均停止辦公一日學堂亦皆放假街巿商户各懸旗掛燈以仲慶祝時評二（萍） 
異哉黄克强之强迫國務員一律加入國民黨也謂國民黨而有能力造内閣也則逕焉組織國民黨内閣可矣何必以國務員而强迫加入國民黨爲鳴呼黄克强之於擴張黨勢則忠矣雖然其如個人之自由何今日者緝之辭職靜生辭職所謂國民黨之政黨内閣云者根本上已有摇動之象吾無以名之名曰矯揉造作之新内閣 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇都督復江蘇敎育總會文指撥劉江氏捐欵抵當品]  
財政司案呈據吳縣民政長宗能述呈稱奏合追繳前存裕蘇局指撥法政大學之劉江氏捐欵龍洋十萬元飭卽查復等因奉此遵查奉發存欠清冊内有撫院撥存劉姓捐欵規銀七萬七千三百六十四兩二錢三分二厘以銀合洋核與十萬元之數不甚懸殊似卽敎育總會所稱劉江氏捐充法政大學之欵所有裕蘇局放欵有抵當者半無抵當者亦半民政長雖經殫力督催收回尚少現在法政大學待欵開辦惟有先擇可靠之抵當所有權之物移轉爲敎育總會所有俾得先自清管以昭簡便查冊列欠户項下有前清兩江總督周馥之子周學銘欠裕蘇局規元三萬三千三百七十五兩九錢二分九厘又於周孝友堂户欠規元五千八百九十六兩三錢三分六釐以江浦縣　口地方田一百畝抵當交有印契一紙及周學銘清筆函據兩　現在逾期不還自可强制競賣或强制管理應否先將周學銘抵當權移轉爲敎育會所有權聽其行使競賣管理之處理合檢同契據呈請都督鑒核指令遵行等由並契紙函據前來應即照送貴會查收希即核辦見復特此照會 
[馬橋鄉公所呈民政長文再駁閔行鄉議會]  
　　馬橋鄉强恕學校一案閔行鄉董　言以前經理各義屢與本鄉爭執己將兩義至今年七月又以强恕己往之歷史東麟西爪縷陳七條於上海吳民政　　本鄉公所逐條指駁其謬妄之　盡人皆知本鄉業將歷年案卷彚錄成豐分送各官廳曁各法團並函請蘇都督解釋學欵條文而吳民政長以無力解决移交縣會討論詎巿經交議江蘇都督早己洞悉原委曾兩次訓令民政長查照巿鄉制第九十三條歸馬橋鄉公所管理（見江蘇公報第四十二期）在案是强恕之爲馬橋鄉所獨有毫無疑義不料前日忽有向與此案無涉之閔鄉議會横出干預以支離破碎之辭呈請於民政長前其大要與顧董之呈文無甚出入今特删其陳言駁其要點刊錄如左幸公鑒馬其原呈稱吳會强恕馬區捐山各若干閔區捐出各若干逐年　管九月交盤此項係前經理過去暦史本鄉早己指駁在前按之今日一無價值蓋捐者棄也公産物成立私産權註銷現在區城劃清强恕　坐落馬區則是馬是閔兩語可以斷定如以旣棄之物而仍得還其所有之權是直以强恕公産爲馬閔兩鄉之合股公司今後之學校爲馬閔兩鄉之營業所矣巿鄉制第十三條章程豈如是規定乎可笑孰甚且巿鄉制第十三條章程尋譯文義其曰彼此相關其曰必須連合其曰各該鄉協議此項章程係指地方義務事件如道路工程等辦水利等不能以一區域爲限者而言若强恕欵産非但建設之初悉由馬區之人首先發起（見前次駁案）卽使辨别財産之來源及其性質亦皆指定作爲辦理該項經費之用核與巿鄉制第九十四條章程顯然相合是以蘇都督訓令一則曰適用前條之規定再則曰仍遵前令辦理顧經理旣失敗於前而閔議會又附會於後亦多見其不知量矣至於不候官廳命令不候兩區協議己將該校款産　行收管查去年　六月本鄉議會議決収管强恕案於閑六月十四日呈報前清上海縣田旋以逾限不覆乃遵前清蘇籌辦處改訂議决方法第一條逾期不覆議會得交鄉董先行執行之規定即於是月二十六日實行收管何得謂爲不候官廳之命令至云民政長三次照會收入各欵繳案議決支配亦置不睬查本鄉當收管强恕時一切款項顧前經理措不交出分文無著一切支用悉由公所籌墊而去冬適丁光復之時租籽又不起色經前鄉董張而復民政長又何得謂爲不睬且强恕之收入自應歸强恕之用强恕旣開一日卽有一日之開支將款繳案强　當然　　是直陽假　奚支配之名陰行勒欵毁學之實閔區人甘冐此不韙耶至於解釋前蘇都督莊二百十三號訓令一節本鄉前已逐層指駁而閔議會依然不知自誤重爲援引曰以學校公欵性質之互殊定支配之差等推而言之凡公欵之性質屬於兩縣或兩巿鄉以上者即得因兩縣兩巿鄉以上而妥爲支配之其所謂分别管理亦得因兩縣兩巿鄉以上之性質而分别之觀此尤爲詫異蓋訓令明言撤消舊時學欵機關而别其性質即由縣宜或巿或鄉管理即如强恕向日馬區自有舊董管理自有此令理撤銷其議董管理之權而歸馬橋鄉公所管理也閔議會逞私妄斷謬解訓令拉雜牽扯希圖爲顧董失敗後之揷身干涉議會價值損失非没更可笑者曰法律之立木乎人情人情所在卽法律所在夫曰情曰法界限分明豈容牽混今民國旣爲法治則一切行爲須循法律閔議會旣自知爭執之背乎法律也乃通而詳情又自知情之不足據乃諉曰情之所在即法律所在言情乎言法乎其所謂情者情理之情乎抑情面之情乎言情言法兩無可通曾亦知法治國之法無寛假乎已不遵守法律以與馬區爭執又嫉馬區之恪循法律不肯放棄應有之强恕管理權因從而誣馬區假法律之名行攘奪之實夫法律精嚴豈容假借旣言法律何言攘奪旣稱攘奪何有法律故守法違法之名則嘗聞之矣若假法律一語係閔議會特創之名詞本鄉實未之前聞閔議會於此種言語不啻其自認之供狀而顚倒是非任意誣謗徒自傷其文德不能　人之毫毛也現此案已由蘇都督查明性質指令歸本鄉公所管理除遵令施行外用特不嫌辭費將其謬點　駁之願明理君子垂察焉 
[通俗社提燈會之盛况]  
　　通俗宣講社總社與不吸捲煙進行會爲國慶紀念舉行提燈大會三天（九日）行南區一帶（十日）行東區中區一帶並往巿政廳商學補習會民政署學商公會公餘學社各處休息（十一日）行西區一帶在隊者共八十人由該社袁君頌豐率隊出隊時一面由貧民學校學生自治會沿途高唱國歌一面由袁君頌豐單君貽孫隨途宣請不吸捲煙及分送各種戒吸紙烟印刷品觀者擁擠拍掌如雷頗極一時之盛 
[通俗社推廣支社]  
　　通俗宣講社由王立才顧翕周顧旭侯袁頌豐四君發起組織以來己一年有餘各埠聞風組織支社者甚多如本埠北巿第一支社由郁從周君東區第二支社由單貽孫君担任近日又有青浦學務員莊有圻君陳企周君並七寳鎭明强學校方鶴超君先後來函願組織支社足見開通風俗啓發民智誠爲當今急務也 
[解散共進會之文告]  
　　上海縣民政長吳君出示曉諭云案奉江蘇都督程訓令内開查軍人入黨久懸厲禁陸軍部蔣次長等且首先脱除黨籍以爲提倡近聞滬寗澄潤等處地方有多數無業流氓假共進會名義每次集議則假茶樓酒巿爲會塲專以勾結軍人希圖煽亂爲事如上月江陰兵匪交鬨一案實亦由此醲成若不嚴行取締其爲害地方良非淺鮮除通知各軍隊勿許軍人入黨外爲此令仰該民政長如遇有以該會黨名義集議者迅即妥爲解散以維秩序而保治安切切此令等因奉此除行知警務長查照如遇有以該該黨名義集議者迅卽妥爲解散外合行出示曉諭爲此示仰合邑人民一體遵照毋違 
[裁汰軍法長]  
　　福字營劉司令長以邇來軍餉支絀特將軍法長一缺即行裁撤以節餉糈呈奉江蘇都督指令云察閲來呈具見該司令長公忠體國撙節餉糈實深嘉許所報裁汰軍法長一缺着即照准嗣後遇有可以裁減之處仍盼實力進行仰該司令斟酌辦理可也此令 
[福字營將次離滬]  
　　福字營劉司令長以滬上軍隊甚多足敷防護具呈江蘇都督請將本軍移往他處駐防茲悉程都督以滬上軍隊旣足防守應將該軍調寗聽候另行編制聞劉司令長己於前日委定營長戴某前赴金陵尋覔公地以便移駐矣 
[女敎育界之追悼會]  
　　昨日上海女學界程頴王嵩齡李中吕朱慧貞沈竹書詹練一葉蘇本清王蘇本喦湯蘇木楠王英雲王藴功吳亦才沈葆德袁節等諸女士在城西幼稚園追悼龔子貞女士男女來賓約近百人二時三十分摇鈴開會來賓入座首由程穎君報告開會追悼緣由次行致祭禮起立三鞠躬由家屬代表述行狀次幼稚生追悼歌歌云（賢母淑德人欽佩春風喜廣被吾儕幼稚沐栽培同學親承惠提携保抱相親愛忽忽已半載孰料暑假小别先生從此絶塵寰今朝歌哭自悲哀共開追悼會女界偉人千古音容如常在）次王英雲女士代表其母王蘇本喦及周鑄女士袁松筠女士末曹徐淑賢女士相繼郎讀祭文聲淚俱下次由林康侯君及前蘇城蘭陵女學校長蘭陵女士致哀悼詞遂由哀子答謝摇鈴散會 
[兵輪查獲盜船]  
　　策電兵輪近在浙江嵊山洋面查獲盜船一艘盜匪一名業於前日將船拖帶進口現泊製造局浦面禀請海軍司令部核辦 
[强盜連刧兩家]  
　　前晚一點鐘時有盜匪四五十人明火執仗擁至本邑西鄉二十六保二十五圖梅家弄鎭徐靜卿家所開之榮順泰雜貨店行刧當時嚇驚聲張並將夥友綑縛搜掠銀洋衣服等物鳴槍而去旣復擁至二十五圖某姓家行刧翻箱倒篋打成數包向南逸去徐與某姓被刦後即鳴鑼告警各鄉民紛紛聚集竭力追赶當塲拘獲盜犯劉仲禮一名係海州人經鄉民圍住痛毆劉受重傷旋將劉綑綁送交該圖地保王月峯張雨香看管昨晨王張兩地保協同失主至檢察廳具報請緝逸盜追給贜物陳廳長　委葛檢察官帶同法警等於午刻下鄉詣勘徐等兩家被刦屬實卽命兩地保將劉盜帶來詰問劉供詞支吾葛君諭令法警帶回廳署先行收押聽候預審一面據情禀復廳長核辦 
[諭禁私藏軍火]  
　　江蘇程都督因查去年光復之際各處軍人及地方民人爲保衛身家起見咸購軍火槍枝私藏衛用當因秩序未定法令未頒未經禁阻現在軍事旣平凡有私藏軍火槍械者自應呈繳公家存儲以保治安乃近有無知之輩非但不將槍械呈繳反敢貪利私賣接濟匪徒殊干禁令是以令行各軍隊一律示諭如有民問私藏軍械迅卽繳出昨福字營劉司令長己遵令出示略謂民間如有私藏以前公家所發與戰時所得或自有購置之槍炮炸彈子藥品物應卽繳於就近營局悉數歸公毋得玩違致犯刑章 
[民事歟刑事歟]  
　　馬税卿馬榮卿許協銘營慶伯等同控皖人俞　溪騙吞銀四千兩詳情己屢紀前報　員十時復經公共公堂孫襄讞會同美强副領事升座特别公堂研訊原告代表葛福來律師上堂譯稱被告紏同各原告股開聚泰雜貨號吞没股本銀四千兩請追據　投稱被告紏開聚泰計共十股每股銀一千兩合成一萬兩嗣缺五股由　　伯轉　商人得兩股馬氏弟兄亦得兩股詹自得一股計銀五千兩先存商人所設之茶棧内作爲往來至去歲年終槪行結清查俞所開紅帳不符今年停止交易本約三月底結清股本距延約迄今仍置不理且查紅帳所開之鷺鶩毛抵銀八百八十餘兩已在法公堂斷結尚有白蠟價銀一千八百八十一兩零亦被俞收用是以控追馬税卿弟兄投訴各情與許略同並據詹慶伯投稱前帳房詹榮福由我荐保因用空銀七百餘兩己於去歲年終辭歇後由俞另雇詹幹卿接管所有前帳房虧空之銀已在商人股本内扣抵訊之俞延穆安素律師辯稱原告所控係股本紏葛聚秦因虧本停止交易然買賣盈虧乃商家之當事旣係折本原告何得照數控追且原告所呈紅帳並非被告開出該號帳簿被告祇有四本餘在帳房　榮福處應請傳詹到案質訊並請將刑事案註銷中西官得供卽退入領事憇息所磋商良久重復升座諭曰被告前因犯案經公堂着令回籍現由總巡捕房提出探告與原告不涉至刑事民事帳未算明應從分别而被告所呈帳簿四本是否完全候函送商會秉公核對復候察奪至俞濳匿租界一層訂期下禮拜二早堂訊辦俞仍還押候示 
[警界補開宴會]  
警務長穆杼齏君以十月十號國慶日警界中注意防範實力　察無暇舉行宴會是以改訂於今日午刻假座公共租界南京路滙中西式菜館邀請本邑城内外及浦東等處各區區員巡員及水巡隊員等赴飲以伸慶祝 
[諭禁私秤棉花]  
上海縣民政長吳君出示云照得本邑棉花一項爲天産大宗每届秋成客商雲集牙户代各買賣均應照章領帖納税乃有貪利之徒露天設肆私秤兜收名爲白拉既無牙帖又無行規敗壞商情莫此爲甚况無帖白拉本于例禁當茲民國肇始咸與維新豈容不肖奸徒攔路拉收妨碍營業除嚴密查察提究外合行出示諭禁爲此示仰諸色人等一體知悉須知牙行代客買賣必須領有牙帖憑証且不能到處設秤分收滋啓隠　自示之後如有貪利無恥之徒無帖私秤藉口隠戤牌號均爲破壞商業一經查覺或被牙户指名告發定按法律提懲决不姑寛其各凛遵毋違 
[第六營舉行慶典]  
　行鎭滬防第六營曾於國慶日懸燈升旗並就營門紮一冬柏牌樓中嵌景運弘開四字營内兩廓及辦公室等處紮成松栢寳星懸掛五色國旗是日由營長師德貴邀齊各隊官佐設筵會宴全體軍官合攝一影以誌紀念所有部下兵士夫役遵奉李統領命令各賞小洋一角昨己將慶賀情形呈報李統領查核矣 
[伶界熱心籌振]  
籌募浙江温處養賑會擬請各舞臺演劇籌振當由丹桂第一台先行發起並挽留藝員劉鴻聲慨盡義務經已接洽定期排演不災新劇昨又商准新新舞臺總理黄楚玖及藝員李吉瑞允邀全台藝員擇日會演拿手好戲一日以助義賑聞其餘各舞臺尚有相繼而興者亦可謂熱心善舉矣瑣聞 
[城内]  
地方檢察廳批示馬茂和呈求備案由批狀悉該民對於本廳上次批示辯論各節實多誤解茲爲該民詳晰言之查刑訴律第二百六十七條所謂得委他人代行者必須遇有窒碍情形受本令委任方可代行至代行二字之解釋係代理本令行爲與輔佐二字意義不同乃閲該民第二次來狀旣未聲明窒碍情形亦未另具委任書狀而律師竟自居於輔佐人之地位試問與該條律文是否相符至刑　律第二百二十五條第六款第七欵所指之輔佐人實指法定代理人及夫而言蓋何人可爲輔佐人旣規定於第六十二條細繹該條律文卽知律師並不包括在内不然旣右爲輔佐人則除定代理人及夫以外又何人不可爲輔佐人乎恐非法律之所許也又刑訴律第七十二條所載之輔佐人係被告人之輔佐人今閲該民來狀明明自稱原告已於委文不符且繹該條律文所以許法定代理人及夫爲輔佐人者專爲保護無能力人及妻之權利也該民旣非無能力人又非被告何能適用此條來狀又謂在起訴以後選任者爲辯護人起訴以前選任者爲輔佐人此種解釋不識有無依據殊爲不解至此案業已飭傳兩造到案預審應候質明核辦着擬遵照協提流氓○公共捕房捕頭昨午飭派七十一號華探謝萬源公持廨公文一件投地方檢察廳禀請派警同赴北新涇鎭協提在逃之著名流氓周小阿弟一名陳廳長准如所請 
國該探前柱協提違背營規○滬防福字營目兵涂德勝請假期滿延不銷假經閘北偵探將金拘送到營昨由劉司令長着送地方檢察廳寄禁聽候函請該廳懲辦期滿開釋○私販軍火之車明章蘇德生李昌林三人曾由前滬軍都督發交檢察廳訊明判發習藝所各押三個月在案茲因期滿昨由檢察官將車等三犯帶案略加詰問判當堂開釋飯店賣烟○本邑西鄉顓橋鎭鄉公所查得該鎭有開設飯店之俞松元在家私賣洋煙實屬有違警章故由該公所禀請民政署轉知警務所派警下鄉將俞松元提獲並搜出烟鎗烟燈歟副一併帶回警務所詰問據俞供稱向開飯店近來實因生意清淡難以度日出此下策至於烟槍煙燈祗有兩副餘均友人所寄旋卽移送第一初級檢察廳預審屬實起訴同　審判廳開庭詰問俞供認不諱判俞拘役二十天罰金十元烟具銷燬 
[南巿]  
布置押所○第二初級審判廳押所尚未完備曾經檢察廳長吳運昌君議將所有犯人寄押南區刻已在南區押所旁卽消防隊房屋騰出改設該廳押所已雇工匠裴置棚門上加擱樓下舖地板並隔爲數處以便將各犯分别等類収押不致淆混另再添設女押所一俟落成卽將寄押各女犯一律收回歸入新所収押嗎啡害人○嗎啡針最爲殘害生命之毒物迭經查禁在案近有成衣匠顧老九專施此技且有窩留竊賊情事被南區偵探查獲積竊沈阿玉李柏雲及嗎啡針與嗎啡兩瓶當票四十餘紙買同顧一併拘區訊據顧稱由蘆蓆街廿三號門牌計莊氏處轉連應用當將氏及窩留屋内之陸連香亚起出嗎啡針等件解區問明同益里某姓家買來當卽吊出贓物一併移送警務所侯再會同東區續提同黨澈究敗子擾累○洞庭山馬路住户趙貴良之子關林不圖上進甘與下流爲伍曾經趙夫婦具控地方審判廳提案究懲有案近仍佔惡不俊實於前日闖至家中奪取棉被不遂即持菜刀自向喉問剌割經人救獲得免旋由伊母孫氏扭至東區移送警務所審究客棧違禁○崇海公客棧住客台州人某甲販得煙土三包及烟膏數罐寄匿棧内私賣被四百七十九號巡士報知東區派警拘獲棧王王厥卿同夥夏德興及私吸洋烟之徐又興並烟具士膏一併解區送請警務所審辦 
[閘北]  
清理積案○第三初級審判廳昨出通告云照得閘北裁判所業己裁撤所有案卷移交到廳查民事未結案件共有四十三家本廳成立伊始亟待清理積案茲特予限半月各訴訟人務於期内來廳呈訴倘逾限不到即作爲抛棄訴權註銷舊案今將民事各案摘由開列於左仰各當事人遵限呈訴幸勿自誤陶金氏控陶桂生吞單姚萬年控王寳生等圖騙信昌公司控陸巧生押單不贖馮炳奎控金振生賴欠王文孝控元仁豐經理蔡久椿串吞鉅欵郭華華控穆長庚等賴欠張慶祥控陸章林押單不贖顧文杰控程一飛欠欵張子川控夏金榮欠款程祖金控楊桃桃等串賣坆地陶尚達控王聖賢欠欵宋家善控孫毛大欠欵榮成茂控丁汝孝欠貨欵王秦氏控王王氏欠租許悦堂控倪根寳騙欵周榮春控萬雙林賴欠欵朱蘭廷欠欵龔志田控卜春學欠欵王張氏控馬龍生抵單不贖陳李氏控陳錫忠賴債長利洋行控孫姓等欠租張繼發控朱耀庭欠欵陸阿大控姚慶泉賴會洋陳王氏控金恒欠欵杜木林控劉聖桃欠欵新瑞和控俞寳林不讓房屋宋茂正控許雲卿賴債王鏞卿控杜勝歧吞股本倪伯年控王彩章賴債石杏元控張和尚等串騙孫金泉控黄正信欠租任朱氏控沈炳法賴欵姚鳳崗控廿蘭亭賴債羅映雪控程祥卿賴債李慶生控許安才等騙欵陸萬福控岳母匿妻沈麗春控鄭雲卿欠欵金阿根控陸臣記不付地價胡來福控禮紹文不理保欵戴明生控金岳卿賴債 
[公共租界]  
旣罰又賠○北四川路成衣店主唐玉泉王德記之包車俸於馬路上違背定章被新捕房八百九十三號華捕查見卽令車夫買長明買江期將兩車拖至捕房而買等自己之車輛則被唐之學徒張孟生張瑞根拖至華界四區境内賈等詢知其事卽報捕房於昨日派探將唐與兩學徒一併拘解公堂經聶襄讞會同德裴副領事訊據唐與兩徒供稱賈等兩車均已送存捕房中西官會商之下以唐違章屬實着罰洋十元充公並賠兩賈損失洋三元兩學徒從寛開釋怙惡不悛○流氓龔三郎（即小三郎）去年在英租界雞鳴弄戳斃烟妓小翠仔由廨移送前清上海縣訊辦不知如何釋出近又潜至租界化名陳福生攫取伍徐氏金押髮被探譚凰池查獲解送公堂判押三月在案茲經捕房查明前案傳到鴇婦等認明無訛昨又將龔解案請示經中西官訊供一過判仍帶回捕房候函致檢察廳查明該犯是否由官釋放或被私逃俟復到再核婦人無恥○甬人畢益生之妻何氏近與其堂兄何寳伸私識逃至滬上匿居新閘派克路一百七十一號屋内前日　畢來申尋獲扭控捕房捕頭飭將何與何氏分别拘留昨晨併解公堂訊供不諱判何寳伸押三月何氏　畢領回詎氏大呼情愿跟何不愿隨畢中西官以其無恥己甚着押女所三月期滿仍交本夫領回管束驟難定罪○住居虹口肇勤路之甬人周友財將妻包氏用刀戳斃後卽自投捕房解送公堂訊供收押候核在案茲己騐明屍身咽喉肚腹均受刀傷昨由捕房將周解案請究中西官判仍還押候下禮拜六再核私遞書信○吳毛囝前日持函闖入滙山捕房私遞與押犯當被西捕查獲禀奉捕頭將吳拘留昨解公堂訊供違章屬實判押一月示儆信函燬去流氓攫物○陳昌喜控流氓張阿本在虹口攫取銀表等情昨由捕房將張拘解公堂訊供屬實判押兩月示儆自盡免騐○靜安寺路居民王妙春吞烟斃命停屍不殮已誌昨報前日午後由孫襄讞會同英康副領事至驗屍所相驗當由屍妻王黄氏投案訢明自盡綠由求請免騐中西官准之卽著自行棺殮傳訊保人○德商咪吔洋行控許豐泰號主趙少軒定貨虧銀等情當經公堂傳案交保嗣緣趙避往天津復經公廨將保人楊竹瞻傳案于前日午後由關讞員與德巴副領事會訊判候移提趙少軒到案再訊毫不相關○陳重卿控周樂記（周榮昌）不理抵借本利銀五千餘兩業經公堂押追嗣緣原告以此項押欵係由福來德洋行買辦沈志雲經手過付稟奉公堂於前晚傳沈到案研訊聶囊讞以沈非中非保原告所借經手過付並無實証判周還押沈無干開釋改期審訊○陳輅清因結欠徐盛泰貨銀延不理償被控前晚由廨傳訊不到祇據代表禮明律師上堂聲請改期訂訊聶襄讞准之諭候下禮拜五訊奪硬搶鈔票○前晚有一日本人至百老滙路一千零八十三號錢店以兌換紙幣爲由乘間搶去鈔票洋四十七元店夥追拿未獲即報捕房派探嚴緝查緝匪徒○朱王氏前晚行經吳淞路被匪徒搶去金挖耳一支當報捕房飭探查拿嚴辦拐失女孩○費倫劬住居吳淞路一千二百九十號有女阿林年十二歲被匪拐失昨報捕房請緝捕頭准之不妨上控○何丹書因不付水木作頭王慶記承造丹桂第一台戲園等房屋欠找造價及加價銀五千除兩迭經公堂判令先繳銀四千餘兩尚有舊料價銀一千兩候再核斷在案前晚由廨復訊兩造律師仍各到堂互相辯護王襄讞以舊料應歸原告判何將舊料價銀一千兩及原告所付堂費一并繳案給原告具領如果不服准於一星期内呈請上控布告債户○某衣店主徐虚林結欠裕源成利寳泰等押店貨欵洋五百餘元前晚由廨提訊王襄讞以債户共有二十餘户之多而控告者祗此三户判徐還押限兩禮拜登報布告各債户於下禮拜五到堂証明欠數再行核斷如届期不到乃係自誤即取消其應有之債權並着查明被告有無産業禀候核奪 
[法租界]  
情商了案○粤商廣瑞安前控繆福全欠銀三百二十五兩延宕不還經公堂傳間判令交保出外限期理楚在案昨由中人向 
 
 
 

Page 11

 
 
　告情商先償銀一百二十五兩餘則歸其擔保分期拔還原告　已允許禀請銷案矣　　　口角用武○董阿仁前日與某甲口角扭毆甲力不能敵遽被　傷由捕拘入捕房飭將傷者舁送醫院療治董押候解送公堂　示聶讞員詰知前情判收押候受傷人醫愈再行解辦　　　折還財禮○陳正水控開牛肉店之華金山前爲媒証將某氏　説合爲室詎進門數天因未酬媒將該婦領去藏匿等情當由　員判令交保交人或還財禮茲華保出復已邀人商懇折還洋　十元原告業己首肯卽赴公堂禀請將案註銷　　　强搶金飾○張福全前日在新租界挖取行人沈陳氏之金挖　一支逃避由氏報捕飭探緝獲贓已銷去爰卽解送公堂經中　官訊實判押西牢兩月　　　欺侮學徒○鞋子店學徒王采林前晚携鞋子一包在途行走　見無賴王阿福以其年幼可欺卽飭包内鞋子搶去八雙該徒　命喊追始由捕截住送廨訊究阿福一味求恩判押一月以儆時評三（鈍）（根） 
　　胡瑛一娶兩妻唐羣英女士聞之大憤將率衆赴婚禮塲打閙胡懼乃於私宅濳行婚禮焉胡之畏怯固可笑而唐之熱心殊可敬舊俗女子未出閣見人家結婚事必逡巡引避塞澀不可名狀今唐女士乃不急急於己之婚事而專管他人之婚事爲女界吐惡氣爲中國挽頺風爲浮薄少年斷絶妄想爲茫茫醋海預息風波如此俠腸女子歐美諸文明國所望塵不及者也　　雖然大千世界愛情不專之男子以一身而擁多妻者多矣安得唐女士率俠女隊一一打閙之　　沈佩貞與唐羣英齊名亦當代之豪俠女子也此次赴鄂參列共和紀念大典獨居略佳賓舘乃有前充北伐軍先鋒隊營長名熊載揚者癩蝦蟆想吃天鵝肉棲止後房時來獻媚出外揚言將與女士結婚女士聞之大怒立訴之船政局長黄禎祥黄立派衛隊捕熊面詢女士奪黄手中馬鞭笞熊背數十下黄且欲將熊送軍法處槍斃經旁人極力緩頰始令熊具甘結逐出噫熊載揚固咎由自取而黄禎祥亦用心太狠矣　　若沈佩貞女士者固一世之英雌而與唐羣英女士同以鞭笞輕薄男子爲天職者也來件 
[敬告我國民共和黨國民協會國民黨共和建設討論會稿]  
　　六國銀行團因我倫敦新借欵成不利於彼之壟斷政策而又以中國政府聲明另借在前無詞以折難我也於是出其最下之卑劣手叚遍電各省分行凡關於我政府與倫敦一千萬之金　借欵絲毫不肯匯兌使我金融阻滯巿而恐　其居心可謂險狡矣夫六國銀行之在中國貿易也非盡輦該各國之金銀以輸入中國也滙兌往來無非一紙媒介卽以彼國金磅交換中國銀兩而己然此項銀兩半係我國商民定期存欵今六國銀行阻止滙兌金銀使我不能伸縮實無異持我國商民之利器以毁我國家也我國民而不省悟又與自滅其國何以異乎　　君等抑思我國自宣布共和以後國家政策未盡統一地方秩序未盡規復兵隊雲起未盡裁撤人民流離未盡復業商務貿易未盡振作者卽此六國銀團壟晰之害也倘使借欵早成何致遲延至此愈遲延則財政愈絀商務愈疲中外商人同受其損矣近聞該團種種行爲壟斷之兇手叚之辣有足令人髮指者自借欵談判停止以後法之代裘謂我必不能支持三禮拜美之代表謂充中國政府之能力信用不過得六百萬兩爲止各處小借欵有成局者多方以破壞之各家銀行洋行有與中國通融者多方以阻止之甚至關於政府一萬兩之微亦設法使之不能周轉君等試思借欵未成把持如此借欵己成將來之受其種種抑勒軍可知也　　此次第批五十萬金磅幸有麥　利銀行爲之滙兌否則竟成絶症國之危可見矣夫國際商民之往來原以敦睦面生美盛也苟利吾國者吾當信之敬之苟不利於吾國而並不利於吾身商務者我何必與之往來乎况以我这存款面使該銀行反持以危我國家當亦愛國者之所不忍出此也　　憶去年臘月當滬上滙豐銀行不肯收用中華銀行鈔票之時有人向四馬路粤商永香樓酒館交易予以滙豐鈔票一枚該館拒絶不受驚問之該商謂滙豐不用我國之鈔票余亦不用彼國之鈔票也粤人愛國熱誠至於此極有心人不勝感泣而崇拜之矣夫鈔票交易事甚微也今以國家存亡生死所關之借欵而爲六國銀行所壟斷其害無異扼我之吭而絶我之食較之鈔票交易其輕重爲何如乎今望我國商民除因　年貿易與六國向有往來不便斷絶關繫外凡有存欵於滙豐滙理正多花旗德華道勝各銀行者均可提回另存於有利於我國之銀行一轉移問於已無損於國有益而又不致自殺其國家似亦公理所當然我同胞應卽急起直追萬衆一心不可稍有遲徊也 
 
 
 

Page 12

 
 
   
 
 

Page 13

 
 
　　中華民國元年十月十三日星期日（申報）舊曆壬子十月初四日第二版 
　　申報第四張 
　　中華民國元年 
　　西曆一千九百十二年 
　　十月十三號星期日 
　　舊曆壬子 
　　九月初四日 
　　共四張 
自由談 
游戲文章 
[青樓團團員請開辦衛生妓院意見書] [  瘦蝶戲擬]  
　　竊維政體共和生命綦重故一般國民對於衛生事項極爲注意而商界乃乘機利導之於是乎衛生之物品遂紛紛出現於社會如衛生衫褲也衛生餅乾也衛生醬汕也衛生宵夜也以及衛生絨等苟有衛生二字爲商標者不問其物質之良否罔不受人歡迎利巿三倍慨我妓界自某督去任以來營業日漸凋敝近又被荷花大少漂賑若干元氣大傷經濟竭蹶雖有熱心姊妹盡力招徠無如墜鞭走馬之流每因恐染瘡毒有碍衛生類皆裹足不前以致生涯冷落大有一瀉千里之勢若不亟圖改良大加整飭何以生存於世界團員等再四商榷惟有創辦衛生妓院以供冶游者娛樂凡飲食起居服御諸品總以不背衛生爲要素藉以競爭營業挽回利權茲特敬陳管見伏希團長俯采芻蕘力爲提倡妥訂章程即日籌辦爲妓界造無量幸福不勝感禱之至青樓團全體團員謹上 
[打油詩] [  蘚汀]  
　　入黨 
　　同盟綫入又共和兩黨穿來似擲梭高踞總頭騎不穏不知那面受風多　　共和父入子同盟父子居然起黨爭一室操戈誰解釋全憑姑熄兩調停 
　　投票 
　　報名簽字競登場監察隨分紙半張渾似前清歲科考今番怕去作文章　　自問也知當選難向人運動乞從寛票開偏得次多數又似前清候補官　　時望如君我贊成幾回推舉假歡迎怪他寫票防人看却是偷書自已名 
遺聞軼事 
[董太爺] [  貧僧述]  
　　董太爺名人俊號仰舒松江人也幼喪父家貧出爲染店司會計薪水不豐然性好周　敝衣惡食而施捨貧苦不少倦居恒與人言世風澆薄競尚勢利非經大改革不可鄉先達某重其行暇輒以書史授公遇目卽了解然公讀書祗求大意不屑鑽研章句或勸之應科舉大笑謝不敏先達憐其貧爲之介紹于曹娥卡公喟然曰厘局者剝削商民之陷阱也余安肯助紂爲虐雖然余當一覘其内容遂束裝去作幕數年多所寛縱同局怨之卒以是去職家居年餘親友又助以資納栗作新昌典史時年己四十餘矣新昌風氣閉塞監獄不脩公爲之規盡整頓罪人德之公又惡賭常深夜攜親隨三數人巡行僻巷訪得賭窩卽入掩捕攜歸懲罰不少假借遠近畏其嚴賭風頓戢公又好與新昌紳士提倡慈善事業救生恤死備極周詳邑人感戴之故相率稱之曰董太爺公旣居官久乃習知官場腐敗情狀又常購閲新書深羡歐美各强國之文明於是賛成政治革命之説屢爲知已者言之謂居處僻陋不獲與當代維新志士交不知改革政治之理想何時能實行也言次不勝歎息辛亥秋武漢革命軍起義各省響應公欣然往見新昌縣令劉某曰時勢所趨千夫莫挽政治革命爲吾國今日不得己之舉明公宜亟圖之劉聞言大懼竟於是夕挈眷宵遁遣印交董公公於翌日密召同志紳士商議光復事宜惟恐民智末開遽行宣告致啓譁噪乃由諸紳担任分頓勸導約於三日後反正并舉董公爲臨時縣長公亦直任不辭即日在署預備一切通宵不寐豈知禍患不測變生意外翌日之午忽傳革命軍入城須臾蜂擁進署公整衣出迎不知來者乃冐充革軍之嵊匪也匪黨中有某甲曾充獄卒以苛索陋規被公斥革以是深銜公是日適見公迎而出遽發手中槍擊公洞胸而死時九月二十二日也羣匪復入内署搶刧一空出復徧歷街巿大肆擄掠呼哨出城而去時城中守兵寡故不能救匪去後紳民漸集見公屍皆大哭各出資爲之殯殮訖停柩署中急另舉縣長以竟其志邑民有知某甲鎗擊董太爺事者咸恨某甲刺骨一日甲醉酒入城爲衆所捕砍爲肉泥並以其心肝致祭於董太爺之靈　是亦可見邑人愛戴之情矣介紹輿論 
　　客有問於余曰同胞弟兄與異姓同黨孰親余曰黨親客曰惡是何言也子其傎乎余曰否否客不觀周公之誅二叔乎今有甲乙同黨本異姓也然使乙故意殺人甲明知其法無可恕而亦必極力爲之運動極力爲之開脱者何也蓋天下有大義滅親斷不容有大義滅黨故也豈非同黨倍親於同父乎客曰信如子言自有黨出而天下之是非公論成具文世界之倫常法律可盡廢矣余曰唯唯客何所見之晚也　　客又曰李準一前清奴隸耳陳敬岳行刺未成而立遭慘戮載灃一前清監國也汪精衛行刺未成不但免死且出獄爲民國偉人矣張振武之伏誅身後疊受患衅而參議院瞎聞無已時陶駿保之慘死僅得開復虚銜而死者之含寃　　林　梁任公以變政逋逃今者泰然歸國安小峯以劾閹宦被貶終身不得生入玉門關何幸不幸之懸殊也余曰此之謂大共和　　隨圍詩話載某公有句曰筆上眉痕刀上血用來不錯是英雄吾敬易三字以贈民國某某偉人曰筆上眉痕刀上血用來愈濫愈英雄想某某偉人必默爲首青曰息影　眞解事人也息影廬每一總理受職必有驚人動目之新猷發表於叅議院然往往不能見諸實行不過爲敷衍演説之門面耳　　選任國務員宜問其才不才不必問其黨不黨我輩之居於監督地位者亦祇問其人之果能勝任與否不必問其是吾黨與否彼紛紛鳥亂何爲哉　　歐美各國何國無政黨亦保黨無競爭且因其爭而轉以促成良好之政治以其所爭者乃政見之異同也中國則不然所爭者權利也意氣也私人交情也往往甲黨施一政策而乙黨不問其善與不善一意尋疵破壞之乙黨發一議論甲黨亦如是一若置國計民生於度外此誠國家之　賊而仁人志士所爭欲副刃於其腹者也[  配寒]  
　　彩幟飛揚天花爛漫歡欣鼓舞慶賀共和此昨日之事也黨見消除學識增進熱心國事共圖治安此今日之事也語云留想者過去希冀未來悠忽者現在願與國人共勉旃[  同心]  
戲評[  玄郎]  
[王又宸之捉放曹]  
　　王又宸自經理中華後台以來演戲非常認眞王在都中本一票友檯步做工沉靜細到純宗譚派前晚聽其唱捉放曹嗓子清逸頗似鴻聲但音韻稍欠纒綿紆徐耳路遇伯奢時唱慢摇板徬徨四顧詞句純以吞吐出之傳神之至落店後唱（一輪明月照廊下）一段慢板二簧聲調清新幽怨如孤猿啼峽哀雁唳空神氣亦窮愁抑鬱逼肖一無可奈何之景象題詩時呼明公者再然後落筆至（方知曹操是奸雄）句説至曹字忽然頓住而以手掩紙連呼明公細膩周到入情入理（俗手多信筆直書漫無曲折有背戲情）筱洪慶之孟德檯步聲調亦落落大方惜年未及冠力尚薄弱少渾厚氣息 
小説 
[滑稽小説鬼話連篇] [  天聲]  
　　却説酆都城外大陰電報公司於陰曆八月十四夜十二句鐘忽然接到陰陽界打來一個一等加急電報當時那公司裏頭的幾個電報鬼就急急忙忙將電文譯了出來送到那槍斃將軍張振武公舘裹去那槍斃將軍拆開一看見上面寫着酆都府槍斃將軍張振武鑒事機不密機關盡破老黎未倒斌等被捕刻已就道黄泉約天明可到酆都惟初入陰府鬼地生疏届時請派鬼出城招待俾得早與將軍相見曷勝感禱新授斷頭將軍顧斌等叩寒　　那張振武看完了這個電報心中忐忑不安忙呌方維出來相商那方維見了電文登時張開了一張鬼口嘆了一口氣接着便説道那黎元洪眞是豈有此理吾們二人被他斷送了兩條陽命那陽世裏頭的許多同志就與吾們開了幾個對付他的大會提起了查辦他的議案又打了許多詰問他的電報到了如今還没有什麽效力那知這黎元洪非但不知悔悟又爾再接再厲起來將吾們同志的幾個健兒又斷送到鬼門關裏來了咳！照這樣弄去吾們那些同志將來陽世裏頭一個少一個鬼門關裏倒要一個多一個了這便如何是好昵　　張振武聽見方維説了這許多鬼話也就張著鬼口説道你的話雖然説得不差但依吾看來尚還不要緊吾們的同志現在雖被那黎元洪送了幾個到陰世裏來然在陽世裏頭尚還不少且有許多報紙爲吾們竭力鼓吹如此做去將來陽世裏的同志不怕不一天多一天即使那黎元洪偵探的本領高吾們陽世裏的機關再被他窺破再被他送了幾個同志到陰世裏來好在吾們這裏也可以組織團體將來吾們這裏的勢力擴張起來也可設法與陽世裏頭的同志聨絡一氣合力同心陰陽共進不怕那黎元洪不推翻在吾們手裏了　　那方維聽了張振武的一萹鬼話覺得有些兒滋味便拍着鬼掌隨口答應道這話説得不差！這話説得有理！接着張武又説道此刻時候己不早了吾們快快派幾個招待員去迎接那顧斌罷方維道顧斌等與吾們素稱莫逆吾想吾同你不防親自出城去招待他你看如何振武道也好！也好！一面答應一面便喚那當差的小鬼出來去配了四輛四輪轎式的鬼馬車張方二鬼合坐了一輛其餘三輛豫備顧斌等來時乘坐當時張方上了車那鬼馬夫便加上一鞭一路風馳電掣的奔出酆都城去（未完） 
 
 
 

Page 14

 
 
   
 
