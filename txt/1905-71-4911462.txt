# 1905 - 71 - 4911462

 

Page 1

 
 
   
 
 

Page 2

 
 
[論德人在吳淞敷設海線事]  
　　記者曰强權世界之外交家可畏哉可畏哉計畫之秘密如鬼出如電入手腕之敏妙如虎跳如龍騰而其政策實行之蠻野則如豕突如狼奔其對待不平等國之方法則如狙公如犬養記者曰强權世界之外交家可畏哉可畏哉 
　　聞之公法家言一國之土地必有其管理土地之權卽一國之沿海亦自有其掌握領海之權非爲被保護國及半獨立國則其權皆神聖不可侵犯今吾國固爲何等之國乎彼各國之視吾國又爲何等之國乎譬有人焉强據人之地蓋屋舍闢塲圃遂不告其主人而以爲已產於國法上當作若何之判斷其爲國法所不容無疑也然則國與國之交涉其情節有類於是者不但不問其地主且不許地主之詰問於國際法上又將作若何之判斷乎雖虎哥復生恐亦不能解釋此問題也 
　　方陽歴二月之杪日本大阪報載德人要索山東利益四欵凡兵權關稅權管理權皆在其一網之中而更有最可駭者則延長揚子江一帶鐵道電線二事夫此事旣傳達於東京喧騰於各報斷非影響無據也可知然以詢諸社會中無知者探諸官塲中無知者此無他吾國大吏與外人交涉冋用秘密手叚以爲百姓不起而阻撓則國權雖有損失不問也祿位苟可以保全則利益雖至虧蝕不顧也積此二種思想遂生出種種懼外媚外之惡果德人於是不費一紙之公文不開一次之談判而吳淞之電房遂建吳淞膠州間之海線乃敷設 
　　今德國之經營山東無異俄人之經營東三省也東三省願望旣遂則因而垂涎滿洲山東之勢力旣固則因而窺伺長江一帶推其志願於軍務上則將以膠州爲海陸兩軍之根據地於商業上則將以膠州爲東方維一之銷貨塲故與上海必須消息靈通如手臂之相聯脈絡之通貫而後其指揮乃可如意惟上海一隅萬國商業之所聚各國領事之所駐互相猜忌互相監察雄心勃勃之德國誠不能不有所顧忌者也而膠州吳淞間海綫之敷設於是乎不可緩雖然記者猶憶同治初年大東公司海綫之交涉經合肥相國再四磋商始僅允以電機置於躉船繼乃許其綫頭接至岸上而仍設種種之限制立種種之章程以爲防微之計獨立國之主權應如是也今德人乃不告於政府不論其是非遂毅然决然而行之吾民於此亦可以見數十年來國權消　之微而强權世界之外交家不其可畏也歟 
　　俾斯麥氏有言今日之世無所謂公法黑鐵耳赤血耳吾始聞其言而懼今見此事而益懼夫俾氏者德國已故之名相也以其鐵血主義組合日耳曼聯邦國大挫法蘭西於斯丹故此主義久浸漬於日耳曼人之腦中久欲施行於日耳曼國外之領土祇以西印度羣島南非洲各地皆與列强之領土犬牙相接所謂兩强相遇始有公法乃不得不藏鋒匿刃四顧躊躇而一發洩於茫茫東方之大陸且今日適有日俄之戰各國之視綫咸注集於北清英人於是袗俄人之臂而圖西藏德人遂亦躡英人之後而窺長江一帶手敏眼疾思之寒心否則德皇誠何愛於周馥氏而忽有寶星之贈不過曰爾撫山東則畀我以山東之利益爾今督兩江兩江之利益毋更畀他人焉嗚呼區區一勳章之代價而遂欲握長江無數之利權强權世界之外交家可畏哉可畏哉 
[上海道與俄總領事晤商後改擬約束]  
[俄兵辦法五條]  
　　一俄船員弁水手人等旣入中立國口岸應恪守關道與俄領事訂定章程行事 
　　二俄船員弁水手人等只准在關道指定浦東東清碼頭圍定之地體操散步不准他往如偶爾因公往來租界應田船主另給護照以示區别 
　　三關道指定東清碼頭地叚如俄員弁兵水手人多不敷散步田關道另擇地叚亦用竹籬圍好准予散步以示格外體恤惟俄船員弁水手人等出入必得由船主派隨員隨同監視按照軍律行走免與民滋事除指定地叚以外不得閒遊并由關道派員保護倘不遵守定章任意闖越卽由中國官拿送船主嚴懲如鄉民生事亦由中國官自行嚴辦 
　　四俄船停泊浦東之東清馬頭戰事未畢不得離開該馬頭所有員弁水手人等前已出具切結非中國官允准不得離開上海口岸在案今再申明如俄船離開東清馬頭及員弁水手人等或有私自離開口岸者惟俄總領事是問 
　　五俄艇艦上煤每以足敷一日之用爲準 
[俄議遣新軍前赴戰地]  
　　二月初十日日本大阪來電云今日得倫敦消息謂俄皇以各地方官不能禁阻内亂特降旨切責並謂朕所可恃者惟聖彼得堡全權官脱勒拋夫將軍一人而已又云朕將諭令柯魯拔托金將軍堅定忍耐靜候新募之三十萬人赴戰地以助軍威譯字林西報 
[俄定續遣新軍]  
　　二月初十日德京柏林來電云俄國各報謂俄决定延長戰事將遣新軍四十萬人至東亞譯德文報 
 [P俄軍醫船附入艦隊 
　　二月十一日倫敦來電 
 
 
 

Page 3

 
 
云俄可思脫老麥軍醫船已經過土京君士但丁將附入羅斯提斯聞斯開海軍提督所統之艦隊譯字林西報 
[俄大員議延長戰事]  
　　二月十一日日本大阪來電云今日本埠接倫敦來電謂俄國政府各大員在宫中會議决定將戰事延長譯字林西報 
[歐人議論俄國戰事]  
　　二月十一日倫敦來電云歐洲衆人之意謂蘭尼桑君言俄之友國宜共勸令俄皇停止此無益之戰倘延長戰局俄國必有大患克勃門沙君云盛京戰後殺戳更甚故如接續戰務殘傷人命之事必多（按以上兩層係法人之意（德京各人之意與法人相同奥京民人謂俄人之敗大抵因俄所最倚重之馬隊及可薩克兵之偵探部不能得力兼之統領將帥亦無材能譯太晤士報 
[鐵嶺劇戰]  
　　二月十二日倫敦來電云俄人承認在鐵嶺之北於初十日有劇烈之戰譯文匯報 
[日報捕獲俄國戰利品]  
　　二月十二日午後駐滬日總領事接東京同日所發官電内開鐵嶺鐵路車站及各處房屋較遼陽規模頗爲闊大俄人在彼處堆積糧食馬料甚多但三分之二已被俄人焚燬戰利品亦復不少現尙未計算我軍右翼之方面所獲俘犯實數現尙未報告譯文匯西報 
[槍斃俄背誓降員]  
　　二月初十日日本東京來電云由上海逃至新民屯被日軍拘獲之俄武員曾在旅順發誓不再干涉戰務但此次被拘時搜出由上海帶與俄柯魯拔托金將軍之公文故已由軍律公堂審訊斷定處以槍斃之刑譯太晤士報 
[俄亂彙志]  
　　二月十一日倫敦來電云昨晚有人設法擬將俄故都木斯科之克勒姆林焚燬（克勒姆林西名係建於一處之大厦多所并有皇宫大禮拜堂博物院衙門等在内（但受損甚淺惟外牆略有損壞放火之人當時　竭力捕拿仍未拘獲又電云俄國革命黨舉動日甚一日有數省地方均在革命黨之權力内又電云俄國南方息夫克兒考夫城之一大半被人放火焚燬所失之數約値數百萬羅卜譯太晤士報二月十二日倫敦來電云俄高加索境地已由官兵申明圍困亂事日甚一日譯文匯西報 
[日皇奬諭將士]  
　　二月十一日日本東京來電云日皇奬諭滿洲之日軍謂每事能勝於敵人現又將敵兵驅出鐵嶺此事實大增帝國之名譽元帥大山岩答詞謂日軍得勝皆係天皇之福並預料至戰務結局必能如天皇之所諭譯字林西 
[日人祝賀戰勝]  
　　二月十一日日本東京來電云東京地方將於明日在大花園舉行祝賀盛京戰勝之事譯字林西報 
[德人歡迎日親王]  
　　二月初十日德京柏林來電云日本亞烈蘇茄哇親王俟德太子成婚時赴柏林代日皇道賀一事德人聞之甚爲歡喜譯德文報 
[英報議論俄國還國債之法]  
　　二月十一日日本大阪來電云英太唔士報議及俄國還各國國債事謂俄按期付國債利息共需英金七百兆但此項息銀亦係新借之國債如此辦法深恐俄國不能持久譯字林西報 
[英索輪船被擊之賠欵]  
　　二月十一日倫敦來電云英國日日載記報駐俄京訪事人電稱英已行文於俄要索英金十萬磅以賠償英國耐脫康門突輪船於去年西七月被俄海參威艦隊擊沉之欵公文中云俄擊沈此船實屬背理因此駐俄英使奉英政府之　　索此欵現俄國擬將此事交公正人調停矣譯字林西報 
[德外部聲明嚴守中立]  
　　二月十一日倫敦來電云德外部伯爵蒲祿君在德議院宣言云日與俄皆深信德國必嚴守中立並云德在亞西亞己成之事及已得之利益日人必不攘奪譯字林西報 
[德相宣言]  
　　二月初十日德京柏林電云德首相伯爵蒲祿君今日在德議院宣告德國待日俄兩戰國之政策蒲相先不認外人責備德國國務有依附俄國之舉動又謂德國庶民售船與俄並不違萬國之公法蒲相又宣讀駐日德使來電謂日政府已聲明並無不信德之中立並實願與德輯睦目下日本毫無與德齟齬之故他國有滿州所成之事及所得之利益日本决不相爭蒲相又述及法國民主黨及英國進步黨皆願與俄和睦蓋俄爲大國之一現雖戰敗内訌平後仍足爲地球之强國也譯德文報 
[法固屬地防務]  
　　二月十一日倫敦來電云法藩政大臣克勒孟脫兒告之新聞記者謂日本將在越南增加勢力之說皆係無稽目下法與日本邦交甚爲輯睦但法國不能不格外謹愼以固屬地之防務譯字林西報 
[日印商約刊行]  
　　二月十一日東京來電云日本與印度所定商約已在官報刊行譯字林西報 
[火車復開]  
　　二月十一日日本東京來電云營口溝帮子及新民屯間之鐵路前數日火車停行今日復開行譯文匯報 
[法船出險]  
　　二月十二日香港來電云法國色來巡艦載重一萬噸近日在越南洋面會操擱於淺灘爲香港某公司設法救出現將曳至香港由船塢修理譯文匯報 
[英國風災]  
　　二月十二日倫敦來電云英國大風陸地電綫悉被吹折因此消息不通英后本擬前往葡萄牙因風災在抛此麥斯埠等候三日譯文匯西報 
[德使聲明並未要索山東利益]  
　　昨日德文報云有某某等華報有意屢次刊登謂山東青島德總督駐德兵於山東鐵路以便保護現此事已向當道詢問據稱此等消息皆係 
 
 

Page 4

 
 
僞造又謂駐　德使不慊於山東巡撫胡廷幹而請楊士驤接代且迫令新派之楊巡撫在北京會晤要索山東各種新利益等語亦係不磪記者按德人要索山東利益各報言之而德人自明其不確雖然記者固甚望其不確如德人之自言也 
[旅順交英代守之謠傳]  
　　日來外務部得一謠傳之消息略謂日本將以旅順交付於英國請代爲設備扼守云云想此等謠言必爲俄人揑造以煽惑清國無疑譯大阪每日新聞 
[俄使託名黃色同盟以恫嚇政府]  
　　本月初九日俄公使雷薩氏向政府恫喝云清國名雖中立其實暗與日本結託組織其所謂黃色同盟者專以排斥白人故斷然不能承認爲中立詞氣間頗覺嚴厲有恨恨之意昨日該公使接得本國之長電訓條今晨又急作歸國之準備舉動甚爲秘密不知究爲何事則不能確知譯大阪每日新聞 
[增祺電請派員辦理奉天交涉]  
　　本月初八日清政府接奉天將軍增祺之急電稱奉天自俄軍潰走後日軍前進請速派辦理交涉之委員以妥商保護陵寢禁地之安全譯大阪每日新聞 
[分别江淮差缺辦法蘇州]  
　　江淮分省江蘇候補人員亦宜分撥現經淮撫恩藝帥奏准在淮省差缺者悉歸淮省在蘇省者仍歸蘇撫統屬如有在淮而原歸蘇省或在蘇而原歸淮省者准於三個月内自行呈明俾給咨送歸護撫效述帥已於本月初十日接到藝帥來函矣 
[清河縣丞兼按經厯蘇州]  
　　得淮省消息淮揚道既兼按察司自應添設經歴淮撫恩藝帥奏請將清河縣縣丞兼按經歴以節經費業已奉旨允准矣 
[淮撫催送文牘江甯]  
　　新授江淮巡撫恩藝帥前曾咨行江督札飭藩司遣派向來經承淮徐海兩府一州公事之書吏若干名前赴撫院當差署督周玉帥卽轉行藩司黃方伯飭令照辦昨恩中丞又咨請玉帥飭司先行檢齊淮徐兩府所屬各州縣一應又牘刻日申送撫轅 
 [P江督札弛米禁鎭江 
　　鎭江米商德記等禀請南洋大臣由鎭江輪船裝運米糧至粤潮閩浙四關銷售除關稅外照蕪湖帶繳平糶義捐每米一石捐銀一錢四分四釐小麥一石捐銀七分五釐現已由江督批准札知江海關道遵照矣 
[電覆贛撫辦理膏捐情形南昌]  
　　江西護撫周中丞接准蘇藩電云頃由陸春帥轉遞尊　電文詢八省會辦土　膏捐曾否議復如何情形囑速電復等因查此案上月杪金陵派委季　逢辛來蘇禀商當以蘇滬兩局膏捐歲收約銀二十萬兩現擬併歸宜昌統征卽按此數撥還濟用所解銀兩備作練兵經費 
[禀辦江震墾荒公司蘇州]  
　　江震二縣荒地甚多雖間有客民墾種而事權散漫常有爭奪毆鬭之端現經紳士費太史念慈徐召人熊等集股數萬金設立墾荒公司業已繕立章程禀請上憲具奏一俟允准卽當開辦矣 
[滬甯鐵路設局鎭江]  
　　滬寗鐵路指日開工鎭江至金陵軌道業經副洋工程師白克禮君帶同繙譯等逐一測量將次勘畢鎮江鐵路中叚分委陳直刺文藻蒞潤後擇定凉逢山左近建屋若干間以便設局辦理一切已於初七日開工矣 
[力阻租佔公地紹興]  
　　越郡天主教勢力極盛寗台内地頑民一再與之滋閙前年佔地一案竟至京控迄今仍未了結現郡中大善寺前迤南一帶空地約二十餘畝向係寺中公產兹忽又有自稱天主教民之某甲僞稱堂中需用此地强令住持僧德照立據永遠出租按年租金五十元僧不允告知紳耆聯名赴省具控并電達北京同鄉官日本留學生藉合羣之力以與抵拒而紹府尊熊再青太守亦卽據禀通詳各大憲仰候核示再行商酌辦理聞該寺公產頗多香烟甚盛住持僧積蓄殊厚里中無頼屢次向詐銀錢近因所索不遂故唆使某甲覬觎公產云 
[教士衣値甚鉅南昌]  
　　瑞昌縣上月有洋教士往鄉間傳教鄉人無知出而阻止至撕破其衣旋經縣主王大令濟中聞信將教士迎接回城議賠銀一千五百兩禀知省憲省憲以衣値甚巨擬令王大令自解私囊賠償教士不准動用公欵云 
[龍定等處毁卡閉市詳情南昌]  
　　江西龍南定南等廳縣毁卡閉市搶刧錢鋪等各情已迭紀本報兹探明詳細情形龍南縣之臨江墟鹽捐分卡於上年十一月二十一日被地痞謝富廷等因販鹽抗捐令本墟流氓及鹽販數百人鬨入卡房將徵存捐銀執照及衣物等件盡行毁搶巡丁二名受傷甚重報縣查拿犯贓無獲又定南廳之九曲河鹽捐分卡十二月初三日有鹽販百餘人携帶洋槍刀械行經卡外惡言挑釁適駐防白石峽卡營勇行經是處邀同保護鹽販竟敢擡樹撞破栅門放槍轟繫致傷司事頭面丁役開槍抵禦斃鹽販一名並獲刀槍各一餘衆潰散已報經該廳勘驗又龍南縣之汶龍墟於十二月十二日被臨江墟滋事各鹽販糾集多人將卡拆毁卡員避入防營又卽向營開槍擲石擊傷弁勇二人並有司巡各一人迄無下落幸有紳士保護得免聚殲維時官鹽店因謠言四起暫行閉市俟查辦定局再行開設當經督辦粤鹽口捐贛南道江觀察嚴札定南龍南等廳縣嚴拿滋事首從各犯從嚴懲辦俟營官宋承綬來贛　募成營再行相機辦理十六日鹽販又聚匪徒數百人　裹紅巾持械人城將官鹽總店搶失多贓隨劫附近行店數家及教民房屋幾所雖經縣令會營彈壓獲匪五名而人心惶惶市面搖動先由贛州府委員查究並由贑南道酌調分防信豐縣九渡水分卡哨勇三十名續又調洋操小隊一百名並南贑鎮分撥贑標中左兩營及後備兵一百名委贛標中營幫統萬鵬舉督帶前往經府添委隨同妥爲彈壓保護地方始得安靖照常貿 
 
 

Page 5

 
 
易今年正月十二三日復有鹽販土匪滋事之信贑南道來省行至中途聞警折回嗣接定南龍南等廳縣電報兵勇拿辦甚力防堵極嚴未幾風聲頓息贑南道卽仍來省面禀護撫周中丞中丞面　嚴拿首要各犯解散附和脅從旋卽回贑 
[教案辦結漢口]  
　　安陸府　京山縣鬧教一案兹聞應議賠欵等事由安襄鄖荆道就近與法神甫議結至嚴辦兇犯及善後事宜早經督憲張宫保札飭該道切實辦理矣 
[催解賑欵廣州]  
　　上年粤省大吏允恊直隸賑欵八萬已解過四萬現接直督電催請將未解之四萬兩赶緊速解 
[觀察識時武昌]  
　　現署荆宜道蔡鷺卿觀察人極開通到省未及二年　任要缺現觀察將女公子二人一十五齡一十三齡交其戚帶赴上海女學堂肄業以爲振興女學之倡 
[减薪興學漢口]  
　　江漢關道繼蓮溪觀察飭將署内文案及各執事薪水一律從减所餘經費卽爲開辦小學堂按月之津貼嗚呼如觀察者不謂之熱心教育也得乎 
[東捐興學漢口]  
　　漢口後城一帶上至喬口下至英界長約十餘里兹擬開築馬路以便行車所收車捐卽充夏口小學堂經費督憲張宫保己委周太守以翰總辦馬路工程局事宜 
[飭提學欵安慶]  
　　去歲冬間皖撫誠中丞曾札飭各屬就地　欵選送一二人出洋學習速成師範限今正一律申送省垣學務處如有延宕事情定卽撤任示懲日昨有全椒縣紳士葉某在學務處禀請派送該邑生員胡承志出洋并請飭縣提欵等因旋由學務處批示云該縣書院賓興項下旣有的欵可提又經該職等公舉生員胡承志堪以選送出洋何以該縣於撥欵一節推諉因循殊屬不解著該職等傳知胡承志卽日來處報到聽候示期考騐並候飛札全椒縣速卽照會管理書院各欵紳士將學費三百元川資五十元如數籌撥由該縣備文批解本處轉遞出使日本大臣轉給如再藉故遲延定卽遵照撫憲嚴札詳請撤懲 
[催辦小學蘇州]  
　　蘇鄉元和縣治用澤鎭甫里書院經鎮董 
沈濬源等禀經縣主郭大令改爲公立小學堂旋以經費不敷禀請籌欵撥充派人經理當奉批示略謂振興實學乃今日切要之圖自應先就常有之欵撙節開辦查原有當捐曁租息等欵歲計五百七十千文除去義塾開支月課膏獎約計尙有盈餘歴年雖無報銷可稽當亦餘存不少以之抱注自可敷用否則將義塾歸併學堂改爲蒙養初等二級亦可至所稱常防猪捐是否卽指團練捐而言夫防務亦關地方緊要顧此失彼究亦未洽仍希確切籌議併將歴年餘存錢文一併查明復奪爲要記者按各處書院歴年皆有赢餘及改辦學堂則往往以無欵爲辭非個中人竟不能解釋此問題也 
[小學補額蘇州]  
　　吳縣高等小學堂學生現因缺額經縣主李紫璈大令出示招考選取童生袁敷寛李文祥錢鳳彬三人大令旋卽懸牌著該三童備具保結呈縣准卽送入學堂肄業 
[請築河堤漢口]  
　　湖北黃州府黃梅縣董家河附近有月河堤一道爲全境水防之要隘兹有紳士禀請籌欵培修香帥准之己委恩别駕玉前往估量工程 
[開溝洩潦漢口]  
　　後湖築堤一節屢誌報端兹聞將來堤工成後擬就堤側開通一溝與江河相融貫俾積水有消洩之處但其事甚善其工甚大未知能尅日告成否 
[限制俄艦弁兵游息地]  
　　昨日關道憲袁海觀觀察札委上海縣汪瑤庭大令看管俄艦委員張杏農二尹至　東離俄艦五六里許相度一地約十餘畝擬在該處圍築籬笆俾俄艦弁兵水手人等體操散步 
[俄兵來滬]  
　　昨日午前有俄兵數百名由烟臺乘某輪船來滬在虹口公和祥碼頭起岸後即假該處某號棧房内暫住 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵良奏遵查江蘇等省營伍砲臺及武備學堂情形摺接十二日稿]  
　　一水師按長江水師提督所轄四鎮曰江南之瓜洲鎭江西之湖口鎮湖北之漢陽鎮湖南之岳州鎭總兵一員提鎭五標五標副將五員參將七員遊擊十　五標營都司共四十四員守備四十三員千總一百五十八弁把總一百九十五弁外委二百六十八弁共七百三十五員弁額設舵兵七百十八名頭兵七百十八名艙兵四十四名砲兵一千五百二十四名槳兵六千零四十八名親兵二百八十名稿書一百名書識六百四十七名共兵書一萬零七十九名額設督陣舢板三十二號每號配兵十六名左右哨長龍戰船四十四號每號配兵十九名左右哨無兵舢板四十四號如遇差操巡防則由長龍船撥兵駕駛舢板戰船六百四十二號每號配兵十二名續添飛划巡船六百四十三號隨同各汛舢板以便巡江放哨之用共計舢板戰船七百六十二號飛划巡船六百四十二號除各守營汛未經調集不計外奴才行至江西查閱湖口鎮操該鎮所屬中營安慶吳城華陽四營到操戰船四十號督陣舢板一號戰船每號配兵十二名哨官一員船頭尾各置前膛老砲一尊左右置前膛老槍一具督陣舢板配兵十六名指揮官一員旗幟　衣雖係陳式尙鮮明耀目共演八陣砲聲尙屬聯絡惟械老陣舊習氣甚深調閱步操其進退分合尙能裕如但水師兵丁能赴水者不多船駛過遲風定溜平每點鐘僅可行十餘里稍遇風浪卽須停泊難稱得力此外各鎭沿途查看大致與湖口略同惟官兵精壯稍遜一武備學堂江蘇省武備學堂在盤門外半里許光緖二十七年七月由　營挑選識字勇丁四十名入堂肄業爲正課生初名營學堂後改武備學堂二十八年二月復選募官紳世家子弟以及文武舉貢生監四十名爲副課生分兩班教練咨調江南陸師學堂畢業生四名派充教習内堂課以戰法地勢軍械測繪算學營壘漢文學等門外塲教以操槍操砲柔軟體操器械體操打靶行軍諸門以三年爲卒業總辦一員以候補道松峻兼充提調文案等共六員一切辦法仍照江南陸師學堂章程尙有次第講堂齊舍亦尙齊整惟内　功課程度尙淺外場步法槍法均欠整肅教操瞄準未能合度拆卸砲件亦不熟悉查該堂開辦有日課程多未及格良由教習不得其人亦由總辦提調不能勝任之故江南省將備學堂在江甯省城昭忠祠内借地開辦另建新堂在小營地方尙未落成二十九年十二月開堂學生由各營旗挑選官兵送入仍食原餉正額二百四十名附課十名以一年爲卒業日本總副教習各一員各項華教習十一員總辦一員候補道陶森甲會辦一員補用道席殿驊提調文案等共七員查該堂開辦未久内堂外場功課程度頗淺其各營旗送入官弁在三十五歲以上而羸弱者幾居其半年少各生尙皆英銳各教習均能勤懇將事日久當有起色惜堂規稍鬆者均存見好之習於學生去取辦理未能認眞陸師學堂在儀鳳門内三牌樓和會街二十二年十月開辦分陸師普通侍衛爲三堂陸師學生八十名普通學生一百名侍衛二十一名洋教習二員各項華教習十三員總辦一員候補道羅長綺監督提調監院繙譯等共十七名内堂課以兵法繪圖輿地地勢軍器歴史營壘算學測量工程人倫道德漢文英文德文東文等門分年教授外塲教以步操打靶砲操體操馬操等門以三年爲卒業陸師學生分甲乙兩班甲班延德教習特屯和恩授課詢其戰法陣法各生對答未能詳明乙班德教習濮斯瑪授課所習軍械學各生於聽講後不復默錄一過恐記憶難眞普通學生造詣尙淺算法止學至平方餘亦平平步操砲操大致可觀惟疵累處尙多查該堂創立已久一切規模足稱完備但所習課程未能精密以致卒業各生派至各軍多未得力緣歴任總辦均於此道未嘗學問故致如此水師學堂在儀鳳門内光緖十六年九月開辦分駕駛管輪兩門每門學生四十名洋教習一員駕駛管輪升桅漢文體操洋文各教習共十一員總辦一員候補道黎錦彝提調文案等共六員内堂課以洋文天文輿地海圖漢文算學水力及製造汽鍋汽機各法附有魚雷一營光緖十八年閏六月開辦員司書吏十二員名雷艇四艘泊於下關草鞋峽江面每艘官弁四員舵工管没升火雷兵水手夫役各二十五名歸該堂總辦兼理平日演練魚雷用法水師學生分頭二三三班以六年爲卒業除肄習内堂功課外並擬派附兵輪巡歴各洋海口爲練習風沙水綫之用查該堂立法甚善規模已極宏敞學生敏捷英武者居多惟教法太舊堂規鬆懈以致學生入學數年尙未登舟演習且查堂内小機器廠屋内　垢積滿不似逐日操作氣象所存新舊魚雷多磕傷者辦理殊欠認眞仍未完 
 
 

Page 10

 
 
[正月分教職選單]  
　　教授山東登州李焯濟南雲南雲南張榕曲靖俱舉正諭順天寶坻趙鶴齡正定山東高唐州隋普題青州河南汝州錢錫豫開封廣東高要薛麟章廣州四川蓬州陳廷先潼川冕甯林文瀾重慶雲南石屏州楊金鑑麗江俱舉湖北廣濟汪國椿漢陽廣東新會虞世彥連州俱廪訓道　安徽盱眙傅良弼廣德山西山陰李愼五平定江西德安曾鼎升吉安萬安朱作梅南昌廣西荔浦謝維城鬱林四川彭縣賴作楫夔州南溪陳天桂資州銅梁王昌麟成都俱舉河南閿鄉陳炳聯開封優廣東英德洪嗚盛潮州三水陳炘雷州俱埃復諭直隸博野寗世恩順天河南扶溝薛天福懷慶江西石城陳樹勳袁州俱廪直隸盧龍陳弼藩深州山東鄒縣魏成基濟甯山西苪城左治國汾州廣西藤縣梁福堃鬱林俱舉順天寗河黄鑒泉趙州山西五台雷守訓汾州俱增江蘇贛榆龔志良常州歲河南宜陽干劭陳州附甘肅鎮原安佶秦州江西龍泉吳祖培撫州俱拔復訓直隸順德府賀光嵐深州山西安邑李貴春太原江西龍南馮煇照吉安湖南巴陵徐裕慶長沙廣東羅定饒寳廉嘉應貫州都匀府孫承惠銅仁遵義府戴芝祥貴陽俱廪安徽阜陽曹榮綬池州福建邵武李士楷福州俱增山西炘州劉炳鑑汾州福建漳平潘得春永春俱附 
[補紀電陳潮汕鐵路辦理情形]  
　　潮汕鐵路因戕斃日人致啓日本之要挾其詳屢紀報牘兹得粤督撫與外務部往來電文特照錄於左正月粤督撫電外部云潮汕鐵路事當日批准華商自辦本爲挽回利權起見張京堂將全路工程包與日人名爲華商自辦路權均操之外人大背原定宗旨日領事要索六欵外似平和實仍欲我認明彼有保護鐵路之權以後事事皆可干預徑與國家直接居心叵測斷不可輕許以貽無窮之患目前辦法祇有認定路係華商自辦公家除緝兇辦犯外槪不與日商交涉責成公司自行了結庶足劃清界限戢彼狡謀本案疎於防範之地方官均已摘頂記過現復勒緝餘犯如不能迅速全獲仍予嚴叅張京堂有總理公司之責暗將路權授與外人已屬乖謬事前旣不與地方官妥籌事後仍不思設法調和早爲收拾祗援借外力以圖挾制喪心至此實堪痛恨應請由商部嚴電該京堂勒限半個月將日商交涉各節自行商結倘仍置身事外貽害國家卽請嚴行叅處或由煊等據實奏叅庶足以儆效尤而服衆心是否卽乞裁奪賜復十二又發電云本日據温道宗堯電稱張京堂已有允將糾葛各節自與日商議結現有電屬愛久澤由厦來汕惟尙稱日領不願公司賠償致受虧累等語查本案凶犯已獲兩國交涉已完其餘與國家不相干之糾葛自應由張京堂與愛久澤按照合同自行商結日領何得從中枝阻應請大部迅賜照會日使轉飭該領聽從公司自與愛久澤將糾葛理結不得把持刁難以期速了同日又發電云據張京堂禀出洋在卽公司事務舉陸道恩長伊子張步青代理等語應請大部迅賜電飭該京卿於案未了結之前不得卽往如敢擅離行從　參辦庶免狡逞正月初十日外部發督撫電文日使索辦六條第一再勒限緝兇獲日行刑日員會同監察前該省督撫飭令地方官予限十日緝捕首要各犯再請地方官自日歴二月二日起五日内務須緝捕首犯第二地方官叅處杜夔元摘頂並記大過三次僅予泛常處分不足蔽辜當另行酌加嚴叅第三四五日人身命財產所有關乎路工事宜與華民所受虧損均應賠補亦防日後再肇事端再有阻碍路工或擾害在工各項人等情事卽當從嚴拿辦由地方官一體出示曉諭并設法保護以便立卽接辦倘不妥爲設法保護祇得自行設法防護特預先聲明等語查潮汕鐵路公司與日本工程司所訂合同内載日本人與本地人民鬭毆或傷由公司持平撫卹此係商務無關交涉除人命案犯外兩國國家均不干預此次案關戕斃人命無論如何起釁地方官總不能諉卸應嚴飭趕緊緝犯務獲究辦至賠補一節應由該公司與工程司徑行妥議較易結束開工一節應體察情形有無危險地方官參處一節應察其起釁緣由并能否迅速獲犯再行核辦并電覆外部蒸十三日外部發粤督撫電云潮汕事未了結張京堂不得置身事外如敢遠離定干參處希轉達該京堂凛遵同日又發電云此案自任緝兇辦犯將賠補一層責令該公司自行設法了結與本部蒸電用意相同昨與日使辨讑亦力持此說并已咨行商部電飭張京堂妥速料理不得仍前諉卸至該京堂辦理不善致指輿情應俟此案議結再行核辦目前未便深求以免别生枝節現在兇犯已獲應飭趕緊訊辦并勒緝餘犯一面迅速勸導鄉民俾得早日開工除復日使外希查照辦理外務部元 
[天津]  
　　北洋候補道沈鳳樓觀察袁督倚之如左右手屢以要差畀之現由江督周玉帥奏調南洋已邀俞允聞日内卽附輪船南下矣○天津銀號鈔票僅行於本埠市面而不能行於他埠推原其故蓋因鈔式惡劣太甚且嘗有匪徒僞造故也 
[廣州]  
　　兩廣自開辦土膏統稅捐來貨日見其少各家存土銷售無餘因此頗得善價又據彼業中人謂近有人由產土之區販貨往越南者不可勝數○正月二十五晚西關揚巷福綿長洋貨店失火全店付之一炬並延燒左右鄰房屋二十七間惟各號均經保險不致大耗 
[福州]  
　　閩督魏午帥卸篆在卽福州府程聽彝太守因定於二月初一日就浙江會館爲之祖　並召大吉祥升三慶各班梨園子弟演劇侑　○新泰本號主謝鏡澄前因販運洋烟樟木私倩日商昆記義記討關經水亭釐局委員李仲昌司馬查出實情禀請財政局憲飭府拘辦現經福防廳呂文起太守在商會研訊據稱係夥友所爲並不知情因令補繳釐稅以示薄懲一面照會日領事請將昆記義記勒令歇業以符約章而重釐政 
[公宴制軍]  
　　閩浙總督魏制軍乘招商局海晏輪船來滬已 
 
 

Page 11

 
 
紀昨報兹悉制軍抵埠後即由上海道袁觀　命　　　　　移泊南　　家渡馬頭　　制單卽將行李　　移入　　　　設筵洋　屬請午帥誣飲今日呂尙書吳侍郎又飲午帥於電政行轅聞日内卽須起程赴湖南珂里 
[軍門來滬]  
　　江南全省提督楊鐿巖軍門前日來滬後卽移舟南市董家渡停泊昨午拜謁馬路工程局總辦翁子文太守及河工總董秦錫廷封翁面商開河一切事宜 
[讞員謁客]  
　　昨晨十點鐘新委代理公共公廨讞員關絅之司馬蒞廨隨卽升坐大堂傳點書役卯名接印視事午後拜德英美三國駐滬領事官曁呂吳盛三大臣商務局嚴周二觀察上海縣汪大令松海防沈司馬 
[修理電線]  
　　前晚大雪時馬路旁電線及德律風線之被雪壓斷者不止一處楊樹浦路怡和碼頭相近斷去電線九根公平路斷去三根並壓斷電杆一根塘山路斷去二根楊樹浦路及茂海路斷去三根西華德路一帶亦斷數處由巡街捕先後投報捕房捕頭令卽知照電燈公司及德律風公司中人前往修理 
[索賠虧短]  
　　英商老公茂洋行有棉花若干包運赴海門被捐卡扣留現因市價連跌虧短甚巨訴由該管領事照會蘇撫及上海道袁觀察轉飭該捐卡將虧短銀兩如數賠償 
[催訊欠欵]  
　　前日奧國領事照會道憲袁觀察略謂華商盧吟泉虧欠奧商瑞嘉洋行銀兩一案早經公堂訊斷追繳嗣因錢王兩姓將盧保出迄今屢次催追而公廨黃委員始終不肯提保押追殊屬辦事不善現聞該委有撤差之信爲特照會務請嚴札該委速爲辦結以免拖累等語袁觀察接得照會已札飭公廨趕提盧吟泉等到案追繳矣 
[煤船沉没]  
　　湖北人彭惠堂在滬上某炭行裝得焦煤四十餘墩運赴浙省銅元局交卸前日泊舟浦南老白渡因船尾有孔灌水沉没幸人口未傷聞此項煤價每墩値銀十六兩所虧頗鉅彭卽倩人下河打撈 
[較準米斛]  
　　前日南市恒生馬頭常昭米業公所董事令常昭兩帮米船所用米斛送至公所聽候公同較準 
[續招華捕]  
　　南市工程局總辦翁子文太守前將召充華捕花名點驗擬卽補充兹令續報數名定期十五日再行點騐 
[上海官事]  
　　前出使韓國大臣許紫衡星使於前日抵滬後昨日詣道縣各署辭行赴都○會辦京沽海運局候補知府陳伯昂太守綸知府銜宋郭浦太守康復江南提台楊鏡岩軍門昨均因公先後到道轅拜謁 
[上海縣案]  
　　南市十六鋪地甲裘鎭近因擅自釋放海運局飭押糧米船户爲該局總辦函致上海縣汪太令請究前晚傳案訊問裘　實被脫逃不敢縱放大令判掌頰五十下叱退○楊家渡巡局函解黃鳳水控魯通海呑洋一案到縣訊究黃供在小南門外開蘇木作去歲由魯通海經手將蘇木八百七十三斤售與王幼山計洋三十四元八角當收八元餘被魯吞没魯不　收洋大令判卽收押候提王質明究追○工程局函解某婦控攫金簪之王阿生到縣訊究王供在新閘開剪刀店上月抄至小東門外誤撞某婦之車實無攫簪之事大令判押候查明再核 
[巡局紀事]  
　　前晚南市龍德橋堍沙永公所内有人聚賭忽起爭端爲十六鋪巡防中局巡勇所悉禀明局員陳二尹派勇前住拿獲賭徒二人帶回候訊○車户俞嘉奎向租車人項四索錢無著被工程局五十二號巡捕徐炳生帮同兇毆控訴到局經黃二尹提集訊判將項笞責四十板逐出徐不應帮人鬭毆斥革示儆 
[公廨停訊]  
　　昨日公共公廨輪應英領事蒞會廨訊各案因新委代理關絅之司馬接印視事是以照會英署停訊一天 
[法廨停訊]  
　　昨日爲法公廨訊案之期緣法總領事巨籟達君回國魏繙譯理應隨同寓滬法國官商登舟恭送先期咨照捕房停訊一期 
[公廨紀事]  
　　前晚捕解在途曳客之流妓王二寳到廨管押候解公堂訊辦○某捕送在途發瘋胡閙之陸毛囝到廨由内諭著送棲流所安插○前公廨讞員黃司馬之幕友葛某因病在署前日見其病勢危篤著人背之而出甫至寓所旋卽氣絶遂於昨日殯殮 
[英捕房紀事]  
　　龜奴陳大寶訴稱有一百四十一號上差印捕至院睡於床間胡鬧不休請爲拘辦捕頭立派十五號西捕前去將該印捕拘回管押候辦○陳阿二在南京路匯中西客寓内糾賭由捕將陳拘入捕房後經人以洋銀存餐室貯保去○王阿二在南京路福利公司木作塲内行竊木板五塊爲包探王長桂拘入捕房押候解辦○翁祥生曹桃桃串竊四川路平和洋行鷄毛若干斤値洋四十元爲包探陳金標拘入捕房著押候解究馬夫李阿三駕車由大馬路自東而西將江昌元所坐之轎撞倒江跌傷頭顱並將轎夫楊阿根碾傷脚骨經巡捕拘入捕房將李押候解究 
[法捕房事]  
　　去年三月有寗波人賀茂生詐稱在新沙遜洋行經理清和坊一帶房租騙去王晉卿房租一個月又酬勞洋一百元爲王扭控公廨奉讞員陳大令迭次訊追管押已將一載原告並不求追大今姑念禁押日久准予交保出外理處○偷兒某甲行竊便桶爲巡街捕拘獲送入捕房捕頭命押候堂期解訊○某乙闖入某西人家圖竊當塲拿獲送入捕房捕頭命分别管押候解堂究辦 
[美捕房事] 　 
　　甬人徐阿三與江北人陳金扣在華記路互相兇毆爲巡捕拘送捕房捕頭以各有不合令押乞丐牢一宵以懲○昨日百老匯路某姓家忽然失去綢衣多件疑係近鄰蔣根泉所竊鳴捕將蔣扭送捕房捕頭以指竊無憑從寛釋出○某號巡捕投捕房内報稱塘山路有無名孩屍一具捕頭令傳地保前往棺殮○積竊李秋山行竊李阿記家缝衣機器由包探沈阿岳連　查獲拘入捕房押候解辦○積竊吳阿五行竊虹口某姓家綢布衣服由包探朱桂生連贓拘獲送入捕房押候解訊辦○前晚　車夫楊阿惠在百老　路將美國柏醫生之機器車撞壞田捕拘送捕房押候解辦 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
