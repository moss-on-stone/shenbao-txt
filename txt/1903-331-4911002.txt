# 1903 - 331 - 4911002

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[恭印諭旨告成]  
拳亂旣息朝政改觀王言如綸宣布遐邇本館覓得光緒二十八年諭旨敬謹排印刻己告成裝釘紙張與前一式薄海内外有欲錢恭聆渙汗者請臨英界三馬路申報館及申昌書室本埠外埠各書坊備價購取可也每本計收工料洋銀三角正 
[原中國積弱之由]  
　　司馬法曰國雖大好戰必亡天下雖平忘戰必危危亡之機卽在好戰忘戰之間然則爲國者欲免危亡之禍不可於此審所從違乎我朝以弧矢定天下武功之盛震鑠古今每當事定以還卽孜孜以休兵息民爲事歴聖相承無前代黷武窮兵之禍涵濡煦育流澤孔長不好戰之心固己曉然於天下後世矣然至今日地日蹙民日貧國勢凌夷軍威不振土匪肇亂而不能靖强鄰環逼而汉脂安危乎殆哉岌岌乎有不可終曰之勢者無他忘戰階之厲也夫兵可百年不用不可一日不備古人明訓固爲有國者所宜遵中國之兵本有定額大抵每省多者七八萬其次三四萬至少亦一萬數千名當康熙時各省兵制計馬步五十九萬四千四百十四名歴雍乾嘉道大率不相上下卽在道光二十九年各省兵額亦有五十九萬五十四百十二名歳糜兵餉一千六百八十二萬一千餘兩歴聖之所以爲此者豈不思有以撙節之哉蓋有備無思其道宜然也迨咸豐朝各省制兵猶是祇以緑營積習疲茶不堪遂至髮逆披猖人民塗炭繼以回捻諸亂勢幾不支後賴胡曾駱左彭李諸公以湘淮各軍次第平定其時通商之局己啓各國環伺逐逐眈眈而卒不敢稍肆侵陵者雖由中國强弱情形外人未悉然亦未始非各省兵力尚足有以鎭懾之也迨乎一讓於日而琉球夷再絀於英而緬甸亡三敢於法而越南去國勢漸弱敵燄漸張大局震驚己非復全盛時之氣象而主權未失元氣未傷秉國鈞者猶未輕起裁兵之議也至甲午年日本一役北洋海軍覆亡殆盡於是失高麗割臺灣不足復給以兵費二百三十兆更以俄德法三國從中襄助租俄以旅順大連灣賃德以膠州灣嶒法以廣州灣猶恐英人獨無駐屯兵艦之地獻之威海衞以悅其心蓋中國自戰日兵敗以來君若臣咸知外釁之不可輕開因懼成憂各懷退沮之意故雖喪師之辱償欵之巨失地之多不遑稍恤於此而朝野上下苟知明耻教戰之道臥薪嘗膽效越王句踐之所爲安見數十萬精兵洒中稍雪前恥乃時移事過憂患胥忘非惟無整軍經武之心抑且羽檄星馳促裁軍額各省疆吏爭之不可始定留七裁三之議而各處防軍之力乃時有左支右絀之形平時内地匪徒東竄西擾調軍防範且有不敷分撥之憂更安能與歐亚各邦一角勝負豈知天不悔禍復有不知時勢不審利害之端莊二邸惑於拳匪之邪術激怒列邦卒之京津淪胥乘輿出狩而昏庸謬戾之吉林將軍壽山復無端開釁於俄人致使各國協力同謀我迫以至不能堪之事李文忠老謀深算忍辱議和幾費磋磨僅得就緒而此四百五十兆之償金統各省地丁鹽釐關稅以及各項捐欵羅雀掘鼠猶不足以供挹注之資計臣仰屋興嗟無可籌措不得己又議將軍士大加裁汰冀節餉項藉助涓埃而於是各省之軍分投設防益虞不給况復不肖將領缺額扣餉所在良多目下實存各營較之舊額幾去其半而天下事遂不可問矣夫論時勢則廣西之亂未平東三省又爲俄人所逼存亡呼吸時局良艱而合計各省之兵反不如承平無事之日左瞻右顧隱患無窮試問致此之由非庚子拳亂爲之也亦非甲午日師迫之也更非道光末年倡議通商者作之俑也吾請以一言斷之曰是卽司馬法所謂忘戰必危之騐也嗚呼世之總握兵柄有事輙思召募無事遽議酌裁者觀於此而可以鑒矣 
[本館接奉電音]  
昨日午後四下鐘越三十分時京師友人飛電傳來上諭一道敬謹譯登○十月十四日内閣抄奉上諭前據御史梁撫燦奏山東福山縣知縣李舒馨諱災勒捐各欵當經諭令周馥確查兹據查明覆奏所參各節毫無實據惟該縣在任日久毫無政績辦事疎忽不洽輿情所請原品休致不足蔽辜李舒馨著卽行革職以示懲儆餘依議欽此 
[電傳宫門抄]  
　　昨日午後四下鐘越三十分時京師友人專電告知本館云十月十四日皇上召見軍機大臣及張廷燎德麟永隆 
[俄事無憂]  
京師訪事人云九月杪有宦於奉天之某君因公入都詢以俄人近狀如何曰九月中旬忽有向駐遼陽之俄兵二百名蜂擁至奉天旋由俄兵官謁見奉天將軍增軍帥請暫借戶部署中閒屋數椽小駐數日軍帥許之奉省商民本係驚弓之鳥突見俄兵闌入官署相與駭異非常遂致以訛傳訛無異杯弓蛇影實則並未佔及軍署亦無要挾華官戕殺華民之事刻下俄兵業己他去官民安堵無驚然則前次中東西各報所傳當知其言之非確矣 
[俄國移民]  
　　昨得京師友人來函云邇者俄政府飭所屬提圍爾埠民人遷往滿洲永久居住現己預備停妥指日東行聞所移之民以工人爲多其中如磚瓦匠水木匠銅匠鐵匠之類尤僂指難終大抵先將田園房産器具變價作行資以便棄其本鄕移居異域咸以爲不啻出苦海而就樂土云 
[水師比較]  
　　　京倫敦來電云明年法國水師度支刻己預定須經費二百一十二兆五十萬佛郎當西歴一千八百九十八年英法水師兩相比較法得兩船英得三船迨至於今法得兩船英得四船若至一千九百零七年英國 
 
 

Page 2

 
 
所得之數比法國定逾一倍矣 
[德儲抵港]  
　　香港循環日報云德皇第二嗣君押爹路弼於本月初七日上午前乘干匿亞路弼郵船行抵香港德國各商船皆懸旗致敬德領事登舟禀謁梅護督則命中軍官至船請赴督轅午宴宴畢導往各處遊覽一周然後回船駛往上海 
[測海紀聞]  
　　西字報云近者美國添設大西洋太平洋海底電線必先測量海水深淺然後興工有某砲船測得大西洋最深處二萬七千九百七十一尺在北緯十九度三十五分西歴六十七度四十三分太平洋最深處三萬一千六百十四尺在北緯十度四十三分東歴一百四十五度四十九分 
[湖南巡撫趙中丞奏湘省學堂擬恭輯列朝聖訓爲學堂課本以防流弊摺]  
　　奏爲湘省學堂擬恭輯列朝聖訓編爲課 
本以正人心而防流弊恭摺具陳仰祈聖鑒事竊查近年迭奉上諭飭令籌辦學堂振興教務湘省自前任撫臣兪廉三曁奴才先後札飭各府廳州縣中小蒙學一律開辦復於省會創立高等學堂附設師範館業經先後奏明在案現在官立民立各校次第舉行羣情鼓舞風氣一新惟是變法之初議論紛紜莫衷一是各處所譯書報半涉新奇少年子弟往往易爲所移襲謬沿譌離經畔道旣失朝廷作育人才之旨亦負官紳扶持士類之心且恐匡救稍遲釀爲風氣外力日迫内患迭生根本之憂莫切於此以故奴才迭次親蒞各學堂傳集學生孜孜勸勉務在啓其忠君愛國之誠示以行己律身之則又復手書訓誡至再至三半載以來潛心攷察間有差謬立卽剔除現在各學生尚多志趣正大奮起圖功而地大人衆思議究未能衷於一是竊以倫理爲入德之基科學爲習藝之始必須人人習知我朝典要列聖貽謀庶能屏絕紛歧同歸模範保全士類莫要於此恭譯欽定章程第二章第十節師範課程於第三年倫理學科以考歴代學案本朝聖訓爲主又第七章第一節每月朔由總教習傳集學生在禮堂敬謹宣讀聖諭廣訓一條仰見朝廷愼重周詳之至意惟宣讀僅於月朔未免語焉不詳師範課在某年又恐博而寡效似宜倣日本國人申儆之法以資訓迪而昭激勵勵和參閱東西教育家言凡各學堂敎習編纂教科書及教授法者必先攷察本國國體民情以定所施之宗旨其小學堂課程並先授本國地理歴史俾端根本良以中外政體旣有不同人民性質亦復微異競求新理互啓文明或不免事雜言龎誤其趨向範圍旣弛流弊叢生奇袤中於一人而影響及於全國若因噎廢食則所關於全局者甚大復查日本變法明治首立五誓卽定國是人民皆以萬世一系誇耀於東西列邦其學堂教科均有明治教育勅語宣布德意激發忠良使感戴於不自知彼國之强實基乎此現擬遴選員紳編輯課本上師列聖廣訓宣講之遺意外參教育勅語授課之新法恭録十一朝聖訓曁現今關係愛民變法緊要各諭旨刊定成册發給官立民立各學堂飭令教習於授倫理各學及各科學恭時録黑板分類比附逐條纼證旣以堅其忠君愛國之心变以練其辦事之職實於立國之本救弊之方有裨甚大兹據學務處司道曁在籍紳士前刑部侍郎龍湛霖前國子監祭酒王先謙等詳呈請奏前來奴才覈查我朝列祖列宗厚澤深仁淪　宇内廟謨所運於民生吏治國計諸大政籌畫精詳愛民之誠超邁千古至於變法自强之策凡懿訓所啓迪諭旨所昭垂炳若日星綱維悉備無如士子急求科名專習帖括有用之書盡置而不讀致有通籍登仕尚不能舉本朝掌故者何况牖處之士其於朝廷德意久相忘於何有亦用而不知一聞異說紛騰頓移素守是非學者之不善變所以興起之者未加之意也當此學風蔚起正宜因勢利導俾知我祖功宗德慈訓聖謨息息以愛民爲主事事以濟時爲心締造艱難化裁通變無不厪宵盱憂勤之念當有涕泣感奮而深慨處士横議之非者此實轉移風俗維繫人心之要圖奴才所早夜孜孜而急思補救者也除俟編輯成書恭呈御覽並咨明管學大臣核定頒發外所有湘省學堂擬恭輯列朝聖訓編爲課本以防流弊緣由理合具陳伏乞皇太后皇上聖鑒訓示謹奏 
[聞之京師友人云直督袁袁慰帥於本月初五日入京陛見皇太后皇上垂詢一切機宜俟過萬壽節期卽馳赴保定省垣簡查軍實大約須遲至月杪始返津郡節轅 
[京師反人來函云日前粤督岑雲帥電逹政府内開兩廣商務甚屬殷繁料理需人不可延緩刻己派張弼士侍郎爲商務總理以便辦理一切交涉事務聞部中曾派令辦理川漢鐵路擬請稍遲再令前往觀於此而雲帥之留心商務可見一斑矣 
[赶製軍裝]  
杭州訪事人云浙江所用當十銅圓向由防軍局帶鑄現因甯台兩郡防務孔亟需用軍械甚多營官紛紛委員來杭禀請給領大憲以省局存貯無多不敷撥給急需添工製造解往軍前爰飭匠將銅圓暫爲停鑄以便赶製槍彈等行以故近日巿中銅圓缺乏每洋銀一元僅易八十五枚云 
[電飭防江]  
鎭江訪事人云近日駐防鎭郡之南洋續備新湘全軍統領錢琴齋觀察奉上憲密電以時事日亟深恐匪徒乘機蠢動飭令沿江所屬各防營勇一體嚴防 
[暫緩蒐軍]  
　　武昌訪事人云湖北巡撫兼署湖廣總督端午帥定谥十月初一日校閱各營行軍之事嗣因謡諑紛傳深恐土匪蠢動遂暫行展緩蓋恐全軍調出兵力過單或有意外之變也 
[文旌過鄂]  
　　武昌訪事人云湖南正副主考支吕兩星使闈事旣畢起節回都日前道出鄂垣江夏縣知縣原小蓬大令特派差役至江于迎迓并預備公館以便暫駐袛帷兩星使小作盤桓卽附某輪船赴滬江航海北上 
[贑學過潯]  
　　九江訪事人云新任江西提督學政黄大宗師於本月初十日酉刻乘鄱陽輪船抵潯次日午正十一下鐘換乘官舫由官輪局委員史大令炳南撥一小輪船帶赴省會潯上文武各員均往舟次叩送 
[文旌過潤]  
　　鎭江訪事人云本月初十日江南正考官楊侍郎佩璋乘舟過瓜洲暫就大碼頭下碇瓜洲水師各營勇丁列隊河干鳴槍志敬翌晨憲舟卽解緇傳聞須遄回汴中展視松楸然後入都覆命云 
[賭塲劫案]  
　　杭州訪事人云浙江九曲巷有吳姓者家資甚富素有劉盤龍癖房屋旣甚深邃各署差保又得其規費爲之彌縫故警察甚嚴無從窺見破綻本月初十日午後正在開場聚衆興高采烈之時突有旗丁某甲及某營革勇乙丙二名邀同匪徒若干人混入其中向之强借資斧主人不允若輩卽持刀恐嚇賭塲諸無賴羣出白刃相敵無如彼衆此寡致被砍傷七八人劫去洋銀及金銀首傭約值七八百金事後吳鳴鑼呼救若輩始四散當塲拿獲三名解送警察局局員某君以案情重大不肯收受乃轉送錢塘縣署錢邑尊鄭大令略訊數語命暫行管押 
 
 
] ] 

Page 3

 
 
俟過皇太后萬壽節期再行嚴鞫是日捕役在拱宸橋及江于亦拿獲賭棍二名并在城内花牌樓獲到一名大令均命小心看管另日歸案究辦 
[長干盗案]  
　　金陵訪事人云自江寗縣竟公典被刧後城鄕商庶咸有戒心本月初七日之夜更魚四躍聚寶門外長干橋大街泰森源錢莊忽來盜匪十餘人明火執仗排闥而入搜括銀物呼嘯而去約計共值一千四百金迨汛兵團勇從夢中驚起挑燈覔械奮力追逐而盜衆己不知所之次日事主赴縣呈報午刻縣主袁蘭生大令鳴騶戾止查勘蹤跡勒限緝捕務獲究懲總汛朱榮亭把戎先於淸晨率帶汛兵馳往南鄕追捕至晚始歸迄無所獲說者謂康莊大道之中鋪戶林立舉凡商團總局城汛公署典史署保甲總巡局類皆相去不遠距雨花臺所駐之護軍亦止里餘而盜衆竟敢如此横行亦可異己 
[茸城近事]  
　　松江訪事人云邇來松屬各鄕鎭咸籌欵創興警察藉以保衞閭閻北鄕新橋鎭莊董仇費兩君先於月前招募健兒八名設局舉辦旣而南鄕南橋鎭亦由紳士浙江候補知縣陳端甫明府釐訂章程乘舟來松謁見府尊丁次軒太守面陳地方利弊及籌辦情形○華亭縣南鄕蔣莊左近土棍宋某犯案纍纍鄕里側目日前向鄕人金姓强借不遂持刃猛剌致臂股等處迭受傷至三十餘處其友張某從旁勸護亦受痍傷汛弁朱某聞之急將宋拘解來縣縣主陳仲陶大令閱詞震怒立傳金張驗明飭將宋釘鐐收禁聽候嚴懲 
[縣試示期]  
日前上海縣主汪瑶庭大令接准華婁兩縣移文内開奉江蘇學政唐札飭定於十月二十日縣試十一月二十日府試等因昨己抄札出示曉諭應試各童矣 
[刑人于巿]  
前者淮安府屬某邑匪人汪品山誘得王姓良家女子携之來滬賣入娼寮龜鴇逼令賣娼以致含羞自盡事發經上海主汪瑶庭大令訊實收禁通詳上憲核定絞監候罪名解省秋審發回原縣監禁候示昨日縣署奉臬司朱竹石廉訪轉行刑部封文飭卽正法時大令適往公廨會鞫蘇報館革命黨一案至黄昏回署立請城汛周鑑之千戎帶兵到縣隨升坐大堂傳齊通班差役將汪提出喝令如法綑綁會同千戎押赴大南門外大校塲行刑將屍身暴露一宵始准家屬收殮 
[會訊革命黨案]  
　　昨日禮拜四爲會審蘇報館革命黨之期　前鐘鳴九下捕頭派令西捕戎服佩刀將章炳麟鄒容龍積之陳吉甫錢允生陳仲彞六名裝入馬車解至英美等國公共租界公廨俄而上海縣主汪瑶庭大令英總領事署繙譯官迪比南君先後蒞止會同讞員鄧鳴謙司馬升堂推鞫中國政府律師古相聲稱此案現奉駐京欽使允在公共會審公堂訊辦所謂額外公堂也查所控悖逆各書均有証據犯者係華人又在中國租界自應照華例究辦案照中外條約華人在租界犯罪亦照華例辦理故此罪名應歸地方知縣核辦至在押之陳仲彞錢允生陳吉甫等三人前己訊過有案可查旣在蘇報館營生豈有不知悖逆之事然禁押至今亦己足蔽其罪應請堂上先將陳錢兩人開釋其陳仲彞係代其父陳藩管押其父逃避無蹤應請暫住保釋汪大令曰可著將陳仲彞交保如奉飭傳卽須投到古君又曰章炳麟大逆不道其辦法中外一律第一層凡國人有謀反悖逆重大各情西律究辦此種人罪名最重第二層聚衆閙事第三層擾亂人心以上三項罪名按之各西國律例皆應科以最重之罪查章鄒等人登報著書擾亂人心在尋常罪名上作書人豈有不知國人必因此作亂者料想作書者必知利害如一國皆思春動則作書者罪名更大現中國各處不平如在英國印售此種書籍固决無閙事情形倘在印度則卽閙事矣總之無論何國均須禁止究辦而德國辦理此事尤嚴今章等所箸之駁康有爲書公党直有否大令曰有古君又曰書中最利害之語前己聲明兹又經本律師一一標註請堂上披閱其最要者係仇視今上及直呼今上之名指爲小醜各節本律師惟引其大概而己大令曰祗要寫今上一字罪名足矣古君又將閏五月十二日之蘇報呈上曰章等擾亂人心之處請閱之其意欲將滿人驅逐此種重大之事如華人盡聽其語天下豈不大亂或言章等係患瘋狂然仇視今上辱及太后豈非大逆不道况伊等均係讀書人似此狂亂行爲想早己料知其後前堂確經供認有案卷供軍可考如何究辦請堂上訊斷可也章等所延律師瓊師起而言曰古律師說不出兩陳與錢允生之事雖將此三人從寛開釋然己屬牽涉無辜時逾三月矣博易之夥愛立師律師曰前堂各供不能作據大令曰安能不作據乃叱章退下提鄒容至案喝令下跪古君曰鄒所著革命軍各節兹己標明籖記罪名與章相同况前堂鄒己供認作書刊印無須再訊瓊律師駁曰刊印與否鄒未供認本律師有日記各事均載其内卽國家壞事亦在簿中如果有人將其書刊印與作書人無涉今應請華政府指出眞憑實據方能究辦查華政府控單並無以上之事大令曰此書雖係鄒送人刊印實鄒所作定應究辦古君曰今堂上有訊辦之權可將章鄒究辦不能以書上無刊印人姓名爲之開脫况查烟臺條約西官有觀審之權無訊斷之權華官則有管理華民之權如何訊辦在何處審斷其權均屬之華官大令曰前堂章鄒業己供認此案自應卽照華例辦理高律師稱凡有教化之國案須得有眞憑實據方可定讞若無憑據卽無罪名古君稱鄒等業己供認不得謂之無憑高稱章鄒祇認著書未認印書今己在押數月應請堂上開釋古君稱鄒等所著之書有披毛帶角及教堂滿人等語並非維新實係悖逆兹又翻供不認實屬荒謬訊至此時己正午大令與司馬商之迪君飭還押捕房俟翼日午前十點鐘時復訊 
[飭修街栅]  
本邑保甲總巡朱森庭明府查知城内各叚栅欄日炙雨淋均己　朽當此宵小叢興之候亟宜及時修理以重巡防因於昨日分飭各鋪地里帶同工匠逐一興修 
[災生无妄]  
法界公館馬路迤西寶興里口與天杳茶樓毗連之里口與門樓開設杏園烟館前晚浦東木匠甲乙等數人相約開燈過癮不意樓屋年久失修頽然坍下甲乙等均被壓傷當經巡街捕雇車載入捕房捕頭令轉送仁濟醫館療治延至天明甲卽竟爾斃命報由捕頭傳屍叔將屍舁至小東門城下息影公所暫停以便備棺收殮是眞旡之災也 
[研訊盗黨]  
包探竇如海拿獲行劫蘇州府屬新陽縣境公和典之盜犯李大羅及其妻張氏各情己詳本報前日竇探又獲盜黨潘榮貴一名解送英美等國公共租界公堂至晚讞員鄧鳴謙司馬訊鞫之下潘供小的係湖南湘潭縣人年三十三歳向在吳淞當勇後因事斥革與某僧人同來上海九月初五初六等日住法界長興小客棧有劉得標者曾爲李邀小的至某妓院賭錢因與相識至公和典被劫之事小的實不與聞現萃秀里妓女秀寶處尚有李之衣箱寄存不難查對叩求明察司馬飭押候查明核奪 
[美界火警]  
　　昨日午後一點鐘時北蘇州路第三十二號洋房某西人家不知緣何失火霎時冒穿屋頂烈燄衝霄瞭望臺上見之急鳴鐘告警救火會西人相約驅英美二界皮帶車馳往將火救熄並未延燒亦幸事也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤撫文言]  
　　兵部侍郎兼都察院右副都御史巡撫廣東地方提督軍務兼理糧餉張爲曉諭事照得本部院欽承恩命補授廣東巡撫例應放告現用舊代書霍仕淸王萬年接充除給發戳記諭令凡有呈狀務須按照式逐一查明填註據事直書並將呈狀内有應黏舊案者卽抄寫黏單二分於正副狀式内黏貼掛號用戳取具的實保狀呈遞倘有架揑重情任意越訴以及包攬主唆株連率累等弊並將違式詞混行用戳及不知謹愼當差需索收規情事一經查出定將該代書斥革重懲决不寛貸外合行出示曉諭爲此示諭　省軍民人等知悉爾等遇有情節軍大緊要事件控經府司批示被害之人急切求伸寃者始准攔輿呈遞此外尋常命盜舊案以及艉婚田土錢債等項詞狀均應赴代書遵用狀式蓋戳依期投遞毋得故違定期攔輿呈控致干嚴究特示 
[示安商旅]  
　　九江訪事友人云日前代理江西德化縣知縣張大令發出告示曰爲出示嚴禁挑脚勒索以安商旅而除積弊事照得富國之策首重保商立法之初尤宜除弊本縣先查保甲繼辦書察九江弊之深害之重者莫如挑夫一項夫水陸碼頭設立挑脚原爲往來客商肩挑行李提携物件自應視道路之遠近定挑力之多寡乃潯郡沿江碼頭凡屬商輪民船抵埠一聞起貨該挑夫等不分皂白持蠻爭先物則掂斤播兩價則嫌少索多不饜貪囊刁難百出或將行李抛棄河干競作狼吞之狀或將貨籃搶奪手内潛生兎脫之心商民人地生疏一旦資財被竊必致淪落傷生此等詭詐惡俗實屬耳不忍聞目不忍覩者也本縣蒞任伊始亟求設法整頓嚴定章程方足以安客商而挽積扭除現在傳集各埠夫頭面諭速將埠内挑夫人等造具花名淸册送候騐認以資憑証一面將各碼頭挑送何棧何處叚落地方酌定遠近挑價詳細另單開列并各給腰牌外合行出示嚴禁爲此示仰闔邑挑脚夫頭以及商民人等一體知悉爾等須知積重宜返弊久當除嗣後無論商輪民船到埠客人起貨各埠夫頭或立時親臨碼頭約束挑夫公平裝擔挑送每擔約計八十斥左右客人騐明挑脚腰牌摘取入手一路同行到地卸貨挑力查照後開數目如數付給不准多索分文如果騐無牌據卽屬白撞不子肩挑自此次示諭之後該挑夫膽敢仍蹈前轍肆意訛索以及爭先搶挑　蹋行李則是顯違禁令愍不畏法無所用其姑息本縣一面移會城外警察局飭令各叚警察巡兵遇有前項情獘立卽扭獲送案從重懲治本縣言出法隨決不梢爲寛貸其各凛遵毋違特示 
[示諭擔夫]  
　　九江訪事人云每遇輪船抵埠各挑夫爭攬擔物强索力錢人衆喧譁輙滋事故代理江西德化縣張大令按地定價出示曉諭其文云爲刊發章程以資遵守事照得潯陽爲通商口岸各埠挑夫良莠不齊每逢大小輪舶曁一切船隻抵埠聽客口音或異挑力則肆意狼貪窺人路逕生疎拐物則狡如兔脫行旅受害飲恨吞聲本縣法思改良弊去太甚除各行鋪上下貨物以及别項事故各有舊章毋庸更變外兹飭各埠夫頭將所有挑夫姓名造具淸册按名給予腰牌藉資查察嗣後各挑夫肩送行李悉照後開地叚給子力　惟夜靜更深無分遠近每挑另加酒錢二十文以示體恤白晝毋得混爭如敢抗違准其就近鳴知警察巡丁拘究或送縣懲辦决不姑寛各宜遵照毋違特示計開一各論船挑行李至各客棧均給力錢二十八文一瑞記另加划子錢十二文輪船挑至正街均給力錢四十文一輪船挑至城内四碼頭均給錢四十文一輪船挑至城八角寺均給錢四十八文 
[鹺轅課吏]  
　　揚州訪事人云兩淮聽鼓者大小班不下千餘員其間學識優長者頗不乏人而如陶淵明之讀書不求甚解者亦復不少運司恩新甫都轉意欲逐加甄别爰創爲月課示期本月朔曰舉行當點名時各員衣冠濟楚提筐挈榼而入狼狽情形無異童子入塲景况嘻是可笑己 
[示防匪棍]  
　　鎭江訪事人云邇來各鄕有匪棍演劇聚賭私設槍船爲之擁護事爲常鎭通海道郭月樓觀察所聞特飭駐防各營員弁一體嚴密查拿旋札行丹徒縣署令縣主洪鷺汀大令出示嚴禁略謂自示之後未犯者切勿以槍船爲護符輕嘗試至罹法網己犯者務須革面冼心各謀正業所有槍船赶緊改造其私製器械悉數繳官免子深究倘敢怙惡不悛一經查出定將人船一併拿辦鋸截决不寛貸於是若輩稍稍斂跡不復如前之猖狂矣 
[皖省官塲紀事]  
　　安慶訪事人云本月初八日安徽大通督銷局總辦程觀察龢祥乘舟赴省垣趨詣各憲轅面陳公務○新選安徽寗國府涇縣知縣楊大令德鑅由京領憑南下本月初八日自滬上附某輪抵省垣隨詣各憲轅禀到○本月初八日指分安徽試用知縣徐大令燿趨詣撫轅投文禀到 
[上海縣署瑣案]  
　　仁昌洋貨店主某甲控駱阿虎圖賴貨欵等情前經縣主汪瑶庭大令訊供押繳迄今仍未理淸前晚大令提案復訊駱供小的雖欠甲洋銀八百元然亦被人拖欠今在押所無從料理尚求交保出外以便收帳歸還大令著笞臀一百板掌頰二十下還押所中限十日内先繳洋銀四百元○金裕舟遣其子杏卿控族弟愼舟訛詐等情大令研訊之下杏卿供父親裕舟有屋基地四分去年九月被愼舟强佔反稱父親佔伊地畝屢次詐擾叩乞究懲愼舟供堂兄裕舟造屋私佔小的之地三尺出有筆據小的向之索取地價洋銀三十元伊反投浦東保甲總巡局誣控是以向之理論並不訛詐大令著將愼舟交人保出檢呈裕舟佔地筆據 
[馬路工程局瑣案]  
　　前有汪阿狗者行竊順昌竹行夥毛順生竹籃内所儲洋銀雜物報捕緝獲解經馬路工程局總辦翁子文太守倩襄讞委員黄衡堂二尹研訊斷令禁押捕房昨命帶案掌頰一百下交人保出贓給失主具領○吳阿坤潛入李阿興船中竊取布帆由捕查獲解經黄二尹研訊判令掌頰五十下贓給李具領○船戶周竹亭失去皮衣數件報捕緝獲賊犯陳阿三弔出原贓解經黄二尹研訊判掌頰五十下贓給周具領 
[南巿捕房紀事]  
　　昨日董紀福向嚴喜購取麻布布價不合以致互毆旣而董突持利刃將嚴刺傷巡街捕見之拘解捕房嗣由董浼陳扣芝投捕房具保聲稱願向嚴負荆捕頭允之 
[英美租界公堂瑣案]  
　　無領事管束之某國列人某甲至華人所開某店强取食物報經捕頭派四探拘送至案襄讞委員王松丞剌史商之英總領事署繙譯官寶述德君判押一禮拜以示之儆○陳和尚行竊徐德記家衣服報由某包探獲案請懲剌史判責一百板○曹陳氏揚莊氏徐黄氏同在信昌繅絲廠作工乘隙行竊白絲數札報由某包探獲案請究剌史判各責手心二百下○孫阿祥在某洋人處傭工昨日洋人失去鈔票洋銀二十元疑孫所竊報由某包探拘案請究剌史飭押候查明訊核○偷兒錢廷朗潛入某姓家竊取銀臂釧報巇霜包探獲案請究 
 
 

Page 10

 
 
剌史判笞責二百板○蔣木生行竊顧阿泉家銀飾衣服報由某包探獲案請究剌史判責二百板 
[法租界捕房瑣案]  
　　廖啓良前控李朱氏借欠洋銀三百元圖賴不還等情讞員魏蒓塢大令訊究之下李朱氏供稱　妻亦欠小婦人之欵執有借票因著交人保出將票呈閱並飭傳廖妻訊核昨日廖妻某氏投案訴稱小婦人並未借欠李朱氏洋銀安得出立票據大令問李朱氏曰爾所呈借票是否廖妻親自畫押李朱氏供稱票係會中司證人所出大令著押候嚴追○偷兒趙兆榮陳耀寶潛至某輪船行竊衣服洋傘等物被包探查獲解奉大令訊供著各責四百板○潘王氏控趙貽初自稱江蘇候補人員托稱持田單過戶盜押銀兩等情大令訊供之下吊出原契二紙尚少一帋趙稱因倩王文志過戶故存王處大令著押候提王復核昨日王將原契繳案訴稱小的代爲稅契用去洋銀六十六元請卽追還大令著候傳氏到案核辦○周耀文前在梅家弄某姓家行竊衣服携之來滬被包探拘獲昨日解請大令訊供大令著重責三百板 
[美租界捕房紀事]  
　　昨晚有阿非利加洲黑人數名至百老匯路同泰烟占購香烟忽然起釁將店夥某甲曳出兇毆以致受傷店主某甲喚令一百三十三號巡捕拘入捕房捕頭察得甲受傷甚微將黑人從寛釋出○昨日亭午時裏虹口信豐繅絲廠不知因何有衆女工糾集流氓肆行胡閙隨由廠中司事報知捕房捕頭令某包探前往查察○甬人某甲僑居密勒路壽椿里某號屋内生有一女年己及笄近爲流氓倪金福勾引成姦前日忽然畢命甲前率領家人至倪處吵閙倪懼嗾使某西人函致捕房捕頭令某包探前往查察○前晚某機廠工頭周瑞元在中虹橋萬文樓烟館向工匠汪某等强扣工資並勒借洋銀若干汪等不服互扭至捕房伸訴捕頭著押候轉解公堂禀請懲辦繼而周自願將所扣洋銀如數繳出遂從寛開釋 
[蘇省官報]  
　　十月初七日陽湖縣孫禀辭知縣兪志善辭赴吳淞江釐届差楊尚楷禀知奉撫憲傅寫履歴主簿廖慶榮禀謝奉委學院文巡捕差卽辭靜平輪船委員簡傳斌禀知送新學憲唐赴江隂靖鯨輪船委員浦永新禀知送浙江主考齊赴滬初八日候補道李光鄴辭行知府梁佩祥由甯回直隸州德存禀知交卸署海州直隸州任事回通判鍾瀛由甯來署丹陽縣枏專丁來省禀謝請補丹徒縣缺知縣張桂鼎由滬來禀謝率委調辦木瀆釐局差潘升徽禀辭回寶山沙洲差次理問許寶穗禀謝飭知徒陽　　出力蒙奬給勞績班儘先酌委署事一次蘇州府知事戴爾恆禀謝飭知廿四年分海運案内蒙保直隸州用縣丞王祖培湯鍾俊均禀謝飭知奉部核准註册巡檢姜鴻猷由甯來初九日侯補道陳兆璜昨日通知到善後局差知府李厚礽禀謝奉委警察局帮辦提調差同知王秉璋禀謝奉委赴江北公幹卽辭通判金殿元　諸奉委赴豐蕭兩縣公幹卽辭知州應祖錫禀謝奉委裕蘇官銀局坐辦差知縣劉怡由甯回 
 
 
 

Page 11

 
 
   
 
 

Page 12

 
 
   
 
