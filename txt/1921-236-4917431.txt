# 1921 - 236 - 4917431

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[懲戒性質之賠償（冷）]  
　　外交團以湘鄂戰事外人已有損失遂有懲戒性質賠償之説嗚呼余以爲過矣夫中國内戰循環不絶甚有害於中國中國國民誠深惡而痛絶之然爲内亂之故而來他國之懲戒則竊以爲未之前聞也蓋國家當改造之秋何國不有内亂即如今日所謂各强國者又何國不有内亂何獨於中國之内亂而必受人之懲戒耶 
雖然此蓋對於外人方面言之也若爲我國民言則此循環不絶之内戰實須有以懲戒之蓋武人無狀力爭地盤爲之人民者初無所關係而徒受其糜爛糜爛不止苟受他國懲戒性質而賠欵依然懲戒及於我人民人民受種種之困苦而不思懲戒此頑强之武人勢必轉受人之懲戒矣 
[命令]  
　　八月三十日大總統令晉授吳佩孚以勲一位此令又令晉授社錫珪以勲四位此令 
又令航空署署長潘矩楹呈署僉事松生懇請辭職應照准此令 
又令都爾泰給予四等嘉禾章此令 
八月二十九日大總統令陸軍總長蔡成勲呈請任命劉鴻甲爲陸軍第四混成旅少校副官應照准此令 
又令陸軍總長蔡成勲呈准正白旗蒙古都統文年咨請以達春陞補參領海山陞補副參領均照准此令 
又令陸軍總長蔡成勲呈准正紅旗滿洲都統志鈞咨請以阿林布陞補副參領塔思哈全和伊津布陞補印務章京瑞順陞補公中佐領均照准此令 
八月二十七日大總統令内務總長齊耀珊呈准察哈爾都統張景惠咨請任命趙德安爲察哈爾警察廳警正應照准此令 
又令郁邦彦晉給二等嘉禾章饒涵昌嚴兆瑞薛啓華沈繼芳均晉給三等嘉禾章此令 
[專電一]  
　　北京電援鄂各司令名稱援鄂前敵聯軍總司令吳佩孚前敵聯軍總指揮蕭耀南前敵總指揮張福來鄂西防守司令盧金山鄂西總司令趙榮華鄂東前方司令蕭安國鄂東後方司令方本仁參陸處已發任命狀（三十日下午一鐘） 
北京電吳佩孚勲一位杜錫珪勲四位盧金山十八師長令下 
北京電鄂督艶電勘日申刻吾軍繞道攻克岳州所有城陵磯蒲圻羊樓之敵見後方已失全部潰退北京電岳州湘軍先退蒲圻臨湘湘軍不戰而退外人謂吳趙有諒解爲和平會議轉圜地步 
北京電宜昌被圍政府電吳出兵西運（三十日下午一鐘） 
北京電中東路特别法院長定李家鏊（三十日下午四鐘） 
北京電赤塔覆萬司令巴龍佔據上烏金彼得羅夫斯克係赤軍誘至腹地已完全包圍决不任令脱逃（三十日下午一鐘） 
北京電張作霖再辭經略院復執事所擬復庫計劃中央始終尊崇善後辦法應由尊處全權妥訂欵已飭部趕籌事關蒙局前途奉諭萬勿固辭（三十日下午一鐘） 
北京電克岳捷電到後徐靳甚喜立命潘籌現二十萬滙漢犒賞並派何恩溥由蘇轉鄂代表政府慰勞軍隊（三十日下午二鐘） 
北京電贛陳三電告急部令皖張抽撥勁旅星夜往援（三十日下午二鐘） 
北京電贛陳請准添招新兵額數可由中央核示（三十日下午二鐘） 
北京電贛省千喜公司案經向日政府交涉已允電飭日領勒令解散（三十日下午五鐘） 
北京電夏使電巴西來年賽會事甚隆重電頒賀書以便呈遞 
北京電施使電奉陸部電遵向美政府聲明極願贊助限制軍備並交換限制意見美政府甚願卽行裁兵據其意見以爲中國祇須常備軍三十萬足以維持地方秩序若養兵過多足增紛據無益有害請轉達中央酌減以省糜費並囑基於日内將中國願加限制確數答復請轉商陸海部迅卽示復 
 
 

Page 9

 
 
   
 
 

Page 10

 
 
[專電二]  
　　北京電施使電美政府實行護照簽照費此後赴美僑民領照後須赴美使領各館騐看並納美金十元（三十日下午五鐘） 
天津電北京太平洋研究會派旅津粤商梁如浩運動廣東同鄉電勸粤政府請派代表與北政府取一致行動定明日二時開同鄉大會詳請續報（三十日下午十一鐘） 
漢口電中央派張炳南來粤協商湘鄂和議 
漢口電各團聯合會陷（三十）正午開會歡迎張一麐衆請張告吳以和平手段謀自治發展張演説對自治當力進行不過宜先解决大局若大局解决湘鄂當無問題午後遂同陳定遠張炳南乘福艦赴岳晤吳 
漢口電陷午有臂纒青紗黨徒三百餘分批由英界一碼頭特别區一碼頭乘船下駛蕭令劉家廟巡緝隊堵截未捕獲遂卽下令巡艦尾追 
漢口電蕭陷午後一時四十分乘車赴羊樓司勞軍並解散五里牌以上被圍湘軍六千人傳蔣作賓孔庚已過漢赴滬（以上三十一日下午九鐘） 
漢口電湘軍右路集株林中路折至臨湘其在五里牌以上被圍湘軍陷（三十）均繳械惟多屬刀矛現五里牌至岳州已無湘軍吳令第三師十二團駐岳州張福來一旅駐城陵磯張克瑶一旅駐岳南黄沙港海軍艦分泊岳州城陵磯白螺各江面巡防艦游弋新堤上下游靳旅駐雲溪蕭師駐五里牌董趙兩旅分駐崇通陷調第十四混旅一團塡防蒲咸 
漢口電湘省各團體聯電吳蕭請勿再進 
漢口電美使陷午十二時由瑞和輪到漢定東日（一日）夜十時乘專車赴京 
漢口電聞蕭世日（三十一）由羊樓司偕張紹曾赴岳州岳州將有重要會議（以上三十一日下午五鐘） 
香港電李烈鈞現已編成一師七箇混旅留一旅守桂柳餘陸續向長沙開動 
香港電陳炯明電湘趙令繳沈鴻英軍械趙覆謂沈現爲援鄂前驅將功贖罪 
香港電外傳古政廳長赴桂名爲選舉其實與陳炯明别有要謀聞將設聯政府於邕 
香港電馬君武向桂省會解釋委任關税員是統一財政 
香港電學生結隊演説重皷抵貨風潮（以上三十一日下午七鐘） 
蕪湖電倪系省議員齊赴蚌埠迎陶鎔護皖長人民憤極 
（三十一日下午四鐘） 
[公電]  
　　蚌埠來電頃上政府一電文曰大總統國務總理各總長鈞鑒李兆珍昏瞶無能形同傀儡前在皖任廢政殃民且殘喘苟延何堪再膺艱鉅政储不終棄皖予皖人以生機敢乞收回成命另簡賢能蔚成民治皖之幸國之福也等語際兹自治潮流皖何甘後中央故違民意吾人豈可自棄尙乞公等一致力拒俾維皖局安徽公民張雍汪少青孫梓光曹雷等八百五十六人同叩世 
徐州七師學生來電申報館曁各報館鑒七假校長辭職廳委陸裕袡繼任查陸曾充敝校敎員學行卑鄙誓不承認除電廳嚴拒外特此電聞且此後任何人未經學生同意廳委誓拒合並聲明援助是荷徐州七師全體學生叩 
世界路透電 
[俄災救濟會之近情]  
　　三十日巴黎電萬國救濟俄災委員會今日午後在法外交部集議由法國衞生總長勒萊杜氏主席勒氏切言該會嚴守人道目的即協同各方面供給俄國所需之物品是也 
三十日里伐爾電莫斯科電稱俄國賑務委員會曾請政府派代表赴各國勸捐未准兹會員均被拘捕其來往文件均爲當道搜去因該委員會不遵政府命令故也三十日里伐爾電莫斯科近發表命令對於私人置地事有所讓步許農會至少有會員五人者經營商業購置不動産商訂借欵設立工塲廠所此種合作會社不受尋常强迫工作條例之束縛且將由當道贊助之 
三十日倫敦電勞農政府因義勇賑務委員會會員多屬反革命黨已下令解散之衆視此舉將大礙賑務計畫蓋據莫斯科發出之無線電報猶懇請弗願犧牲飢民以利其政治主張者獨立發起辦理賑務也 
三十日芬蘭京城　據莫斯科消息俄國災區之嬰兒不滿十三個月者死數占百分之七十五 
[德國又將交付賠欵]  
　　三十日紐約電此間德國代理員豫料德國將付英法比賠欵其數在美金六千五百萬元至一萬萬元之間故於前數星期内在荷蘭與斯坎狄拉維亞購買美金元致美金元之價爲之鞏固 
三十日柏林電德意志銀行副長宣稱德國於八月三十一日付協約國金馬克十萬萬元德意志銀行豫備金部曾撥值馬克六千八百萬枚之現金運至紐約以應此用 
[德政府與人民反對復古派]  
　　三十日巴黎電巴黎時報柏林訪電稱德政府擬下令驅逐前皇室及帝制派健將如魯登杜夫伏比克與戈爾資等人 
三十日柏林電德政府昨日所發對於推翻憲法者處以嚴法之布告大爲復古派報紙所攻繫而社會黨與民主黨報紙則歡迎之工團領袖自稱代表一千一百萬工人者往見總理要求採用嚴峻方法以保護共和其所要求者内有巴伐里亞中部日耳曼東普魯斯應廢除戒嚴令一事蓋以其濫用戒嚴令以進行其復古計畫也工團領袖又要求革除曾參與反對共和行動之國民兵三十日巴黎電柏林電稱某德報登載柏林多數社會黨與獨立社會黨領袖署名之通告謂黨員全體加入星期三午後舉行之示威行動以示反對德國復古要求鞏固共和撤除戒嚴令之意多數與獨立兩社會黨之領袖已在國會集議一次兩黨對於反對復古所應採之計畫已彼此同意 
[英愛議和與騷亂]  
　　三十日倫敦電昨日愛爾蘭貝爾法斯地方發生暴動死兩人傷十二人今晨復起騷亂與亂者以手槍在街市互擊後經警察干涉恢復秩序續電云今日午後復有以手槍互擊之騷亂電車乘客均平臥以避槍彈死一人傷四人 
三十日倫敦電新芬黨國會數日之内不致答覆英相最近之公文英相收到覆文後將送交蘇格蘭大臣閲看 
[國際聯盟會開會記]  
　　三十日日内瓦電顧維鈞博士就國際聯盟行政會會長時極讚前會長石井子爵克盡厥責顧博士謂牽涉國際和平之重要問題數件已於石井子爵任會長時解决又謂今希望本届特别會議仍受石井子爵之指導亦收圆滿之結果西班牙比利時代表均聲明本國政府批准萬國法庭條例 
三十日日内瓦電國際聯盟行政會今晨開常會由顧維鈞博士主席議事日程中有中國代表提出聯盟會之財政報告一條 
三十日巴黎電國際聯盟秘書處聲稱批准設立萬國法庭之條例者現已有二十七國故下届議會可切實决定此機關之成立而於一九二二年開始執行其職務不久尙有三國亦將批准之合計共有三十國贊助此條例 
[國際聯盟會中之上西萊西亞]  
　　三十日巴黎電辯論報稱石井子爵提出上西萊西亞問題之報告已外起一般良好印象國際聯盟行政會已一致採納全部報告定九月一日開會討論此問題行政會會員决計趕速辦畢此事衆意此事須由秘密會議議妥之然後在公開會議時始可布告一致同意大約行政會將不聽取波蘭與德國雙方代表之陳述國際聯盟此時所可得之精神上信用其程度高下將視其判决上西萊西亞問題有無偏袒而定 
[奥匈近事記]  
　　三十日倫敦電倫敦接有消息謂奥憲兵與匈國携械之隊伍在哇登堡衝突多次據奥員聲稱匈國携械之隊伍乃屬於常備軍奥國預料尙將發生更嚴重之事端故已向協約國提出抗議請協約國令匈國尊重協約國之命令 
三十日巴黎電美國與匈牙利已在匈京簽定單獨和約署名者爲美國派駐匈國辦事大員史密士氏及匈國外交總長 
[各國近事記]  
　　三十日海牙電荷蘭亨利親王今日正式行萬國法學會第十三届大會之開幕禮荷蘭司法大臣海牙市尹及他國會員皆致演詞大會會長吉塔氏演講國際公法與國爱法之將來 
三十日雅典電據二十八日公報聲稱薩加里亞河大戰仍在劇烈進行此足表明小亞細亞戰事之嚴重又據海軍公報稱希軍艦猛轟里海濱各鎭 
三十日瑪德里電據台杜亞電稱摩軍襲擊距亞爾加柴皮基爾二十五哩之西班牙軍陣地激戰後佔據前鋒哨營 
三十日葡京電前商務總長格蘭覺氏現組織新内閣三十一日倫敦電華盛頓電稱美海軍總長鄧碧氏宣稱彼不欲申請建造如Ｒ三十八號之飛船以此種飛船旣屬危險且不致有軍事價值也 
太平洋路透電 
[湘鄂調和記]  
　　三十日漢口電熊希齡致書吳俩孚勸勿攻取長沙而與趙恒惕協商並勿迫趙承認北京政府目下正在談判此事 
三十一日漢口電報紙載稱吳俩孚趙恒惕今已携手趙在長沙出示令亂黨領袖及國民黨代表即行出境據確實方面消息湘督與省長現均赴岳州與吳佩孚會議 
[湘鄂戰中之外交質問]  
　　三十一日北京電外交團昨日爲揚子流域近今騷亂事致牒中致府聲明外人利益已受損害牒文先言中政府應阻止此種性質之騷亂繼續發生繼言此種騷亂如再發生則外交團將决定負責之領袖究爲何人而不許若輩有避居外國及外人在華租界之權利牒文又謂如再發生同類之亂事則外國有權要求懲戒性質之賠償 
[南方近事記]  
　　三十日漢口電新任美使休門氏今日携眷抵此鄂省長定明午宴待之 
三十一日香港電香港商會昨日午後開特别會議决定採用花色疋頭交易合同之定式其一部分規定限四個月出清每月收貨價百分之一以抵雜費 
國内要聞 
[陳張南下中之鄂局]  
　　自湘鄂激戰發生以來各方面鄂人本弭兵救災之心羣起而爲調和之運動京津方面除湘鄂要人黎黄陂熊希齡等曾迭次通電主和外前日復由陳君定遠携來湘鄂要人聯名勸告吳子玉息戰言和之公函一件措詞異常懇切陳君南下後除將該函送交吳氏外特奔走各方面並致函湘鄂雙方當局力勸其以和平之手段謀解决大局之方法並聞曾謁見蕭氏兩次亦力勸棄武言和蕭氏謂此次之戰係由湘軍挑動如有可和之機亦决不願窮兵黷武禍國且禍鄂人云云京津方面要人又因江蘇張一麐爲吳佩孚第一崇拜之人故請求張氏來漢一行以第三者之資格爲調和運動聞張氏已於昨日（二十八日）下午抵漢即與陳定遠同庽漢口飯店今日擬招集各界表示一切文團湘總司令趙恒惕連日來電三次已俯從調人方面之請遞就言和鄂方面當道刻正磋商議和條件並通電趙恒惕請將湘軍一律撤回原防然後將關於政治變革各問題妥籌計議云云一説吳使亦已希望和平解决一因鄂人對己多不滿意一因兵士均已疲敝不堪再戰即令勉强再戰恐未必能取勝故不如早爲和解之爲妙但此説未知可信否也 
大陸報二十九日漢口電云吳佩孚今踐其言已於湘鄂情勢粗定北軍佔得優勢之後再行聲明其召集國民大會以圖統一之意現正籌議即日舉行大會之手續大約開會地點將在牯嶺是以吳氏所抱計畫之一漸將實現矣吳雖在岳州而其秘書則頗忙碌預備分致各省派代表與會之請書聞此請書將與吳氏宣言書一併發出據吳之方面人意吳久有此言今岳州陷落乃予以實行其意之最好機會聞大會分兩起一爲平民會議一爲軍人會議又三十日電云聞湘督趙恒惕已與吳佩孚聯合岳州之失實趙氏親吳態度所致昨夜聞長沙有亂趙發出示文諭令反抗者退出境外即國民黨人物在長沙設立機關指揮對鄂戰事者亦在被逐之列蔣作賓與孔庚現避匿於岳州附近之某日艦内吳佩孚將保全趙恒惕之地位吳之摯友張一麐偕黎元洪之代表現已由漢赴岳與吳面商湖北自治之問題漢口公民請吳保全蔣作賓孔庚之生命蓋表同情於蔣孔之宗旨也 
上海日人某通訊社三十日漢口電云吳佩孚於昨晚開軍事會議後决定勸趙恒惕歸順北方若不聽則當立時進擊長沙岳州陷落時南軍首領蔣作賓孔庚夏斗寅等乞援於駐岳之某國軍艦因被拒絶乃即遁走南方在北京之湘鄂人自得岳州陷落之報决議此時勸吳佩孚停戰當以平和解决免地方人民之糜爛前敎育總長張仲仁爲代表將於今日來漢立赴岳州與吳佩孚直接協議 
[川軍攻宜之消息]  
　　川軍確已過巴東逼近宜昌相距祇七十里矣第三旅盧金山所派步兵一團與趙鎭守之一團已相接觸開火但川軍不過千餘陸續到者尙難探悉至外間傳言盧旅長在川河所安水雷炸斃川軍萬餘實非眞相據自宜來鄂者云宜昌近日已起恐慌略有資財者靡不紛紛遷避探聞巴東秭歸已被川軍佔領前鋒司令但懋辛率軍一師由正面三斗坪一帶進攻潘守道率師一旅爲右翼由恩施野三關一帶進攻並聞恩施之自治軍投入爲其響導張冲率師一旅爲左翼北出巫溪茅坪取道興山以攻宜昌之背陜西陳樹藩並撥派軍隊聽其調遣北軍總司令盧金山副司令趙榮華亦分配軍隊准備應戰日内即當有激烈戰事又據交通界消息川軍三萬人由夔州進窺鄂西其軍情如下（一）川軍方面第二師師長胡濟舟爲前敵總指揮第五師師長徐海山爲先鋒司令顔得勝爲副司令第七混成旅旅長周某爲左翼司令第五混旅長萬奎元爲右翼司令（二）鄂軍方面第三混成旅盧金山駐防巴縣大竹坪天寳山張聯陞所部第二團劉秭駐防興山縣趙榮華所部步兵一團砲兵一營駐防昉歸清灘口 
[川滇黔將開重慶會議]  
　　湘粤亦有加入説川滇黔自去冬戰爭結束後滇黔兩省知非與四川聯絡則對内對外均感困難因之滇省即於去冬派代表李傳麟逕赴重慶與川軍接洽聲明抛棄從前之嫌怨圖謀今後之親善當經川軍首領贊同黔省亦於今春遣派代表李其荃到渝接洽具言從前川黔之惡感純爲王文華搆成今後當力挽前失隨即商定川黔專約數十條大有攻守同盟之意味近因時局變遷日趨重大川滇黔三省當局爲一致應付大局起見特往返電商擬開一三省聯合會議現在滇黔兩省業經派定全權代表準備列席　滇代表即爲李傳麟（即玉書）黔代表即爲李其荃二李以他項交涉來渝已久最近特由兩省加派爲聯合會議代表三方面俱已接洽周妥二三日内當可開議聞此項聯合會議不僅關於三省之親睦其影響關於國家全局者决非淺鮮各方準備提出之問題不止一端其大要約有下列數事（一）川滇黔三省内部之團結（二）解决時局三省應取共同之方針（三）自治聯省進行之方法（四）自治聯軍之組織此外尙有何種作用則不可得而知又聞此次會議之範圍原不止川滇黔三省湖南廣東亦在預約之中但以廣東距離較遠且有戰事湘復有事於鄂最近始有代表來渝據湘代表言湘省甚願參加聯合會議昨已致電趙總司令一俟復電到來即可實行加入果爾則三省會議結果或將變爲四省或五六省亦未可知川湘滇黔四省如果實行聯合實爲西南最有力之團體且議題中之聯省聯軍皆以自治爲前提則更無畛域之可分凡旨趣相合目的相同者皆在範圍之内故此次川滇黔聯合會議一方爲三省實行親睦之表示同時又爲自治聯省之發端關係綦大未可等閑視之也 
[太平洋會籌備處組織之内容]  
　　外交部内特設之太平洋會議籌備處已於本月十一日成立十九日呈報批准於二十二日啓用關防通知各機關查照該處即由顔總長專任一切其組織人員除由外交總長分别聘請外交人員充任外聞國務院派秘書帮辦楊熊祥外交部派唐在章周傳經内務部派萬兆芝財政部派印花税處長李景銘海軍部派陳恩燾交通部派參事劉符誠等於本月内在外交部開太平洋會議籌備大會磋商我國擬提案件並代表人選兹錄籌備處章程如下（第一條）本處附設於外交部（第二條）本處由外交總長專任籌備事宜設主任一人副主任一人顧問若干人由總長聘任籌備員處員辦事員若干人由總長分别派充（第三條）本處之職權如左（一）草議提案説帖（二）徵求各機關提案説帖（三）審查提案説帖（四）繙繹提案説帖（五）赴會代表團組織事項（六）與各機關人員接洽討論提案説帖事項（七）與各報館接洽關於太平洋會議事項（八）彚集帶赴會議各項提案材料（九）關於本處曁代表團赴會文牘會計庶務籌備事項（十）關於代表團出發後對内接洽事項（第四條）本處擬提之案同時得請和約研究會草擬説帖其業經草議提案之説帖亦得請該會討論審查（第五條）本處對外文件應由主管籌備員畫稿（第六條）本處應用雇員書記若干人由外交部中酌撥（第七條）本處於太平洋會議終了時裁撤（第八條）本處於派充人員支配職務時得以處令行之（第九條）本章程如有未盡事宜得以處令修正之（第十條）本章程於呈報日施行 
[魯人反對督練公所之激昻]  
　　山東各團體爲設立第二警察督練公所聘請日本敎員一事迭電反對已誌前報兹聞魯人以此事爲實行二十一條之漸端認爲切膚之痛除通電反對外本月二十二日復在山東省議會召集各界聯合會開會男女各界到者約二千餘人公推常勉齋爲主席報告開會宗旨首由學生張文英演説大意謂政府所定督練所規則確係履行二十一條密約及中日換文倘果施行外交前途必發生極大危險次常勉齋演説謂太平洋會議與世界及我國均有至大關係各界同人極應注意研究政府所訂敎練所規則旣係履行中日密約吾人尤不可輕忽過去致將來會議席上爲日人所箝制末由警界代表李厚基發言略謂吾國辦理警察已閲二十年東西洋及本國畢業者無慮萬千乃政府棄置不顧必借材異國謂非别有用心誰能信之至於吾警界所以反對督練所規則者乃爲大局起見絶非個人位置問題云云旋由主席宣布進行辦法（一）電美國大總統聲明以前日人迫脅中國所訂各約國人旣未承認請其將來太平洋 
 
 

Page 11

 
 
會議時主張公道（二）電中央取銷督練所規則以免日人藉口（三）電各省各界一致反對（四）推代表赴京請願當推定代表省議會張筠軒張裕之學生會李冠九周道鏞（尙有二人未確定）外交協會魯佛民國貨研究會朱心齋警界李厚基决於二十五日早首途北上並當場草定請願書交付代表携京投遞兹錄請願書及文電如下（請願書）爲請願事頃據報載日本近以撤退膠濟路警察爲辭照會政府要求籌備得力軍警接防該路沿線政府據此照會擬在天津濟南設立警察督練公所以爲接防預備所訂規則第一條直轄於内務部第五條有聘用外國敎練官等語按日本此種照會實即誘我直接交涉之先聲政府即欲接防亦無另設督練公所之必要膠濟沿線各站本有中國警察略加擴充即可擔任接防何必大張其事另設督練公所而况警察純屬地方性質又何必直轄中央中國不乏敎練人才又何必仰給於外國今竟有第一第五兩條之規定不惟在當局無詞以自解且恐貽日本莫大之口實查中日換文第二項有膠濟鐵路警備可由中國政府組成巡警擔任第四項有該巡警隊應聘請日本敎練等語二十一條之第十七條有中日合辦警察或警察官署須聘用日本人籌晝改良等語假令督練公所成立所訂規則施行是何異於表示自願履行中日換文及二十一條之意乎是何異於特授日本以鐵證乎將來雖欲山東問題及二十一條種種不平條約提也國際聯盟及太平洋會議以求世界公决亦恐自己難於辯護友邦難於應援貽誤國家莫此爲甚前者五七紀念五四運動舉國號呼椎心泣血對於二十一條及山東問題直接交涉誓不承認今竟以設立督練公所而默認之不解政府何心而忍爲此山東各界聞此不勝激憤業已通電全國力爭迄今未見成效無奈惟有懇請我大總統俯察舆情厲行大權明令取消督練公所之議以爲山東問題及二十一條種種不平條約留一待直國際之餘地山東幸甚中國幸甚（致北京電）北京大總統國務總理各部總長鈞鑒報載政府爲接防膠濟路守備擬在濟南設立第二警察督練公所且有直隸内部管轄聘用日人敎練之規定名爲接防實不啻爲二十一條及中日換文之履行條件喪權誤國莫此爲甚以太平洋會議開幕在即鄰邦得所藉口則久懸未决之山東問題將永無解决之日事關存亡魯人誓不承認（致美國大總統及國會電）日本於歐戰開始之際以威力强迫我政府所訂之二十一條我國民久已宣告友邦誓不承認歐戰以後日本又嘗設法誘脅我政府關於山東問題與之直接交涉我國民亦已嚴重聲明拒絶而俟求直於將來國際會議者日本竟又以將撤退膠濟鐵路守備隊爲辭照會我政府要求籌備軍警接防該路沿線並要求關於該項軍警之督練公所須聘有日本人爲敎練宫種種條件是不惟欲藉此照會請我政府入於直接交涉之危途而且要求聘用日本敎練一層直是迫我政府履行二十一條之第十七條也我山東人民首先聞知此事極爲痛憤各界聯合開會議决極力抗爭除已通告全國國民請求我政府中止進行此事外兹特以最誠懇之意宣告此事於我最親愛之友邦縱令我政府或爲日本所愚從其要求我山東人民及全國國民則無論如何誓不承認並且决將山東問題及二十一條種種不平交涉提出於太平洋會議以求世界公决之山東各界聯合會 
[京教育界質問經費問題]  
　　二十六日上午九時北京八校教職員代表在美術學校開聯席會議首由主席王兆榮報告略謂此二日來關於經費問題毫無何等進步鹽餘擔保與交部直接撥歸敎部兩事現亦未曾辦妥因洋員對於鹽餘擔保曾允簽字惟有二條件一須由鹽務署開具鹽餘抵押清單二須四國銀團通過而交部直接撥歸敎部問題亦尙有辦理公文等手續此二事能否辦妥尙不可知至於派員出京問題尙有種種手續亦應請同人妥商辦法次馬叙倫提議日前潘復對學生代表回答之言儼然完全辦妥乃迄今尙未辦理恐因此惹起各方面誤會須設法詢問明白主席付討論僉以潘復此等言論不特於事實不符且含有挑撥之意應派代表前往質問明白交敎兩部當局處亦須派代表前往遂决定派王兆榮馬叙倫譚熙鴻許繩祖四人即日往財交敎三部與各該長官接洽午後馬王許三人（譚熙鴻以事未去）先後往交財兩部訪張志潭潘復詢問敎育經費事件適張亦不在部中未得晤面約次晨在其私宅相會馬等於七時許在財部會見潘復當將關於敎育經費問題三大要點一一提出質問（一）代表問六月份經費現僅發出半月其餘下半月何時發出再七月份經費據星期二日閣議定於舊曆中秋節前發出是否如期可以撥付潘氏答六月份下半月現正竭力設法至七月份一層此刻軍事倥偬需欵孔亟能否如期撥交尙無一定把握（二）代表問八月份以後經費由交通部直接撥交敎育部雖經閣議通過但此欵仍就交部特别協濟財部欵項下而言於協濟欵項之中究竟以某項直接撥交敎部其公文手續等何時可以辦妥潘氏答稱財部與交部往來欵項極繁界限頗不明瞭不易清理此事只好容緩辦理（三）代表問鹽餘擔保簽字一層據聞洋稽核雖允簽字但須由鹽務署將年來鹽餘用途及其抵押至何年日開一清單送交查明後方可簽字此事究竟保日可以辦妥潘氏答稱此事已由鹽務署令洋稽核簽字不開清單可以希望辦妥若開清單則事實上反發生許多障礙潘氏言下已露鹽餘已抵押罄盡若外人知其内容必定不肯簽字之意代表仍以堅持由鹽務署開單潘氏答稱俟與部中司長等商議後再行酌辦代表等不得要領而出按潘氏前日接見學生代表謂各事均已辦妥今對敎職員三項答復又純係敷衍之詞絲毫不負責任前後判若兩人此亦足見政府當局之欺人伎倆也 
[贛司鄉請願去陳]  
　　旅京江西同鄉因陳光遠藉口省防吃緊增兵籌餉贛人水深火熱萬不能支特推代表歐陽文楊楫等於二十六日早八時赴院請願司閽者告以總理未來復稱秘書長有事出府當經各代表再三要求始允打電話向秘書長請示嗣接回電秘書長有事不克即歸已派勞勤餘秘書代見經各代表同意遂入内接談並由各代表面遞同鄉會呈文勞氏接閲之下首謂陳督如此弄錢殊爲不對且日來文電催餉絡繹不絶中央對於此事已有所聞總理頗表不滿旋又云贛省兵多如鯽尤復添招本違中央實行裁兵之旨此項呈文當爲轉呈云云嗣經各代表分别陳述陳氏之在贛劣跡並述明贛人感受痛苦已深中央倘仍不有相當之解决辦法則贛人挺而走險湖北其爲前車之鑒况贛省人民三千多萬其救江西主旨不同其救江西手段亦異同鄉會今次推舉代表推情呼籲尙望中央諒體苦衷否則湖北今日之紛擾將不免再現於江西云勞最後謂諸君所談容當一一轉陳總理當約定兩日爲期必有回答各代表乃辭出轉赴集靈囿嗣以私家不能求見又改赴新華門請見又因辦公時間已過遂約定次早去府謁見務達去陳目的 
[湘贛間備戰之態度（南昌通信）]  
　　自湘鄂起釁後贛西防務異常吃緊謡諑繁興商民恐慌陳督前派樟樹第三混成旅長張林駐省二十四旅長蕭安國十二騎兵團長高文貴率令所部開往袁萍增防據該地商界消息地方尙稱安謐方本仁鎭使屢請辭職經陳督去電慰留令與蕭旅長和衷共濟專力禦湘惟蕭旅四十七團長袁樹勲因某事違抗命令陳督將其撤任改委周煥春接充省省因有陳部不穩之謡陳督已令戒嚴部根究造謡之人惟南昌安堵如常未現一毫驚擾之象贛東鎭守使岳兆麟（原任戒嚴司令兼二十四旅長）前因丁艱來省陳督爲更換軍官及調防事密與籌商上饒各公團見報載謡言疑岳被拘紛紛往詢知事史久龍岳接史電告後當復一電謂吳巡閲現已到鄂規定兩湖善後辦法弟奉帥令暫住省垣俟鄂湘問題解决在省開弔後即日回任云云可見謡言之不確也陳督日前派軍法處長潘某前往湖北賀吳佩孚並商辦聯防方法據潘電告謂接洽事竣日内回贛又有謂潘將由鄂赴湘面晤趙司令商撤兵事（醴陵現駐重兵（未知確否 
另一消息云陳光遠以吳子玉廢和主戰現亦出兵攻湘派萍鄉鎭守使方本仁部下崔朝俊統率一團步兵駐紥老關二十四旅旅長蕭國安統率省防團四十七四十八兩團步兵及機關槍砲隊於二十二號由袁州啓程至夜一句鐘抵安源萍礦四十七團駐紥萍礦兩等小學校機關槍駐紥花園砲隊駐紥新街講堂蕭旅長寓萍礦總局安武軍潘團長統率一團步兵駐紥袁州四十八團駐紥萍鄉司令部設在萍鄉中學校（學校被軍隊占據學生已散）此連日贛軍佈置情形也湘軍趙總司令亦派伍光建統率一旅駐紥株州成團長駐紥醴陵（此湘界）逼近老關（此贛界）雙方遣兵調將各厚勢力一星期内恐有戰事發生以故附近農民驚避不遑携箱提篋途中絡繹不絶值此秋稼將登軍人勒令農民充夫無人收割委粟於地將成凶年去歲米價每元可買三十斤餘今春夏二季每元祗買十二斤餘若再遭兵燹開春即使有錢亦無買米之地矣説者謂湘贛若果開戰於老關兩軍定必各據株萍鐵路局車頭萍礦油焦二煤决難輸運則前日議加增運費不知何日再有人提議矣 
[江西軍事中之借欵]  
　　江西在前清時本爲協濟中央省分乃自光復後軍隊林立税收短絀不敷開支因募愛國捐以補助之民國三年李純之第六師及第九混成旅餉猶取給於國税陳光遠督贛後復增陳光逵第三混成一旅（現陳調任九旅長）旋張懷芝馬聯甲楊春普諸軍相繼來贛分援湘粤給養浩繁庫藏更竭當局乃發行地方短期公債及全庫證劵雖規定限期兑現結果僅能換票取息在承平時金融活動尙易流通不致喪失信用去冬二張軍隊在贛譁變即經一度恐慌賴諸大銀行借到五十萬元維持過去至前月湘鄂搆兵贛防吃緊袁萍贛南各軍給養浩繁劉財長特仿去秋救急辦法發行軍用票洋三十萬元在行軍各地流通現鄂戰未已贛西防軍一時不能調回各該縣田賦税欵雖可挪充軍餉但每月收入多寡毫無把握故日前劉向振商江西華泰惠通同益振華六銀行及昌記德泰德盛升大祥隆五錢莊續借五十萬元諸錢商以四五六七等月到期金庫劵尙有六七十萬未經收回市面呆滯集現不易有心無力等語答復劉又力懇諸商儘力籌措磋商洽旬未有眉目後楊省長及江西銀行長邀請諸錢商聚餐説明有擔保品可以抵押諸商因庫劵已跌至八折亦恐釀成意外遂勉强允許昨聞商定辦法除續借五十萬元外加添十萬元内提二十萬元抵償前欠餘四十萬分三期繳定二十六日繳第一期月杪繳第二期九月初九繳第三期祗須繳納七八兩月到期金庫證劵其抵押品爲黄江口神岡山市汊沿溪渡良口等十税局月息二分各銀行錢莊因求消納金庫證劵起見均願借欵現已支配妥貼矣另一消息財政廳向各銀行錢號借欵條件業已解决其欵額共爲百二十萬元半爲金庫劵半爲現金現金中之六十萬除去前次之二十三萬只實交三十七萬分爲三期交付第一期二十三日第二期二十六日第三期二十九日以吳城黄崗口市汊等十統税局之收入作爲擔保品月息二分聞十局之收入約在一百八十萬元以上旣屬以多押少且可銷納金庫劵故各商皆一致承認至分攤之數目則中國銀行認二十四萬地方銀行認一十六萬惠通銀行認一十六萬同益振華振商三銀行各認十二萬華太銀行認八萬元其餘各錢店則德大認四萬昌記認三萬恒源認一萬德盛聚太祥太記等號共認十二萬此項借欵本可早日成立祇以前次原議係六十萬除去舊欵欠數二十三萬（連息）官廳只可實得三十七萬殊爲不敷支配故再三磋商加借六十萬即以七八兩月到期之金庫劵交付各商家均囤有此項金庫劵如此辦法一舉兩得故皆樂於從事又聞振華等銀行所認之數暗中皆有錢店代認如振華銀行之十二萬則有同茂及某某二錢店各代認四萬振華實不過出四萬而已 
[杭州快信]  
　　省憲期成會四日上午開第十二次評幹聯席會議 
省憲討論會二日下午假公立法校開討論大會並補選職員 
省憲會議今日續開二讀會議事日程浙江省憲法草案第四章第五章第六章第七章（審議報告删）第八章 
嘉興褚輔成等被毆受傷案杭地檢廳驗訊後迄無正當辦法聞已主張却下該廳長劉以茀日來因迎眷到杭覔庽甚忙 
省敎育會定四日開第十次評議會常會並召盧沈兩氏捐辦之各夜校敎職員到會協商繼續進行辦法 
浙江自治協進會原附設錢塘道自治講習所内現該所業已撤消移至清吟巷辦公 
司法部頒到民事公斷暫行條例及説明書高等廳昨印送各機關分别勸導一而出示布告 
[南京快信]  
　　齊督王省長以本省六十縣已有五十四縣呈報雨水過多者近且有十餘縣呈報圩堤潰决災情奇重特於昨日下午二時在軍署西花園會議廳開籌賑會列席者嚴財廳長王警務處長朱政務廳長等議决辦法三項（一）派員分赴各縣勘災（二）飭縣會同地方紳董多僱民夫竭力救護未決各堤（三）由廳籌欵辦理急賑（四）電請中央撥欵施賑四時散會 
胡翔林徐鼎康昨電告高郵清淮水位七日内又加一尺五寸天時如此人力愈覺爲難現在各坐辦及防工委員不分晝夜協力防守并派馮技正乘輪梭巡以期周密車南新三壩均啓流率每秒九千立方公尺洩水成數已屬加無可加 
府院昨又電軍民兩長徵集維持時局意見限一星期内電復以備採擇 
敎育部函送東海所頒　齋述學五十部省署發四十部由敎廳分送省立各學校 
六合縣知事金彭年在任病故該縣士紳以金政績卓著環請褒揚撫卹省署照准咨部 
馬玉仁電告淮泗匪十日内可肅清 
農商部咨請王省長在蘇籌設實業調查會 
聞津浦路本星期五可通車惟雨仍不止施工困難 
地方通信 
[松江]  
　　那警佐奉調赴蘇本邑郭于埜知事奉令調署吳縣凡前此隨郭來松之各佐理員一俟新任温知事履新後均須隨郭赴蘇至一等警佐那延齡本非郭之舊部惟因郭再三相邀亦决隨往蘇州仍任一等警佐此事發表後所屬各長警循例集資製成軟匾再件一書愛如冬日一書明鏡高懇於本月三十號僱軍樂全部送往懸掛以志去思 
國語研究會開會新任國語研究會長錢邦泰昨召集全體幹事員會將各幹事分配爲（編輯）（調查）（演講）（事務）四部并由各幹事公决延請耿公達君爲名舉會長嗣後决將星期練習會廢除改爲演講會或聘名人或即由會員自任並擬擇期召集演講事務兩部幹事員會集議舉辦國語傳習所以期傳播國語 
[蘇州]  
　　國慶節大赦先聲本年十月十日爲三十節國慶紀念江蘇高等審檢廳近奉司法部訓令擬將判處五等徒刑以下各犯予以赦免兩廳長奉令後聞已轉飭所屬廳縣造册呈報靜候部令辦理分隊長調升警佐間胥門外警察署警佐李安定係南京警官傳習所二班畢業日昨忽奉警廳長李明遠令飭調廳另候委用所遣差缺改委保安隊分隊長黎世榮接充刻已分别交替矣 
[江隂]  
　　電請速籌導淮省議員吳廷良章崇治等致王省長電云南京省長鈞鑒江隂南近太湖北臨長江今夏湖水大發秧甫揷齊遽遭滅頂農民極力戽救幸存十之三四此次江淮併流潮汛大作一時間陡漲二丈上下沿江各圩岸低者漫圩而過岸高者毁堤直入號哭呼救之聲慘不忍聞腹地湖水尙未退盡一經江潮頂灌稈枯粒腐秋收皆成虚望亟请省長速撥鉅欵以工代振俾沿江高築長隄與常熟海隄銜接藉禦江潮一面轉電全國水利局江蘇運河工程局專事導淮入海毋令入運並轉蘇浙太湖工程避速浚太湖下游及中部入浦入江各河一面令飭江隂知事會同地方士紳籌集鉅欵沿江港口酌量置閘低區河岸增加高厚以澹沉災民生幸甚江蘇省議員吳廷良章崇治叩 
[鎭江]  
　　關員查勘燈塔江海中燈塔爲船行之指南關係甚巨江海關巡查司洋員某君以此次狂風猛雨浪湧如山恐江海各處燈塔有吹毁情事爰於日昨由滬乘流星號輪船抵鎭停泊一宵翌晨開往三江口圖山三江營黄沙港南通等多沙之處查勘所設燈塔有無損壞以便趕修 
省委查勘水災沿江各洲風水爲災廬舍田禾悉成澤國人口牲畜淹斃無算災民多至二十餘萬災情奇重前經丹徒縣張知事電呈省署報告災情兼乞急振日昨王省長特派委員二人來鎭會同張知事親往各該洲災地查勘災情以憑核辦 
[嘉興]  
　　二區覆選告竣二區省議員十五人已於二十八日如數産出旋覆選殷監督又通告覆選舉人於二十九三十兩日投票選舉候補當選開票結果汪山等十五人如額産出兹錄姓名如下汪山沈樹桐顧丹臣姜淦顧　台張慶銓金榮伯汪蓉第徐晴梅王樂山陳溥德顧佩衡朱明方正徐巽和 
[杭州]  
　　皖人請以李國筠長皖旅浙安徽同鄉會因閲報載李兆珍堅辭長皖政府擬改任李國筠特於昨日開會公决一致歡迎國筠已分電國務院及旅京安徽同鄉會請爲主持兹錄電文如下北京分送國務總理安徽同鄉會鈞鑒刻值皖政紛擾災重軍繁非得智勇深沉聲望夙著之大員難期宏濟頃閲報載李兆珍辭意堅决擬改任李國筠長皖爲地擇人洵屬桑梓之福皖人已如望歲急待解懸伏祈我總理毅力推轂同鄉諸公一致勸駕俾拯羣生皖省幸甚旅浙安徽同鄉周良才方先聰鮑蓀姚春魁曹敬同張永清桂秉忠高鳳德吳楚欀孫應鏞胡林森李金章施澤臣年昌齡李鶴齡陳廣圉張筱峯傅汝煥唐璋汪顯寗文波高鳳梧方慕黄張堅忍張復生王霈李鍾嶽黄盛瀾楊鈺山同叩 
來函 
[懷遠乞振函]  
　　敬啓者懷遠自六月上旬淮過並漲大雨傾盆數日夜不少休息城鄉澤國一片汪洋所有淮渦土陽全行衡决而隄内各村往往房舍全倒無一椽之存人棲於樹以呼拯救牲畜柴草全隨水去慘不忍言現水仍未退災民困處水中至四十餘日之久風雨每至輙聞呼號之聲實數十年未有之慘劇伏望中外仁人君子捐集鉅欵先行散放急振以救此方垂斃之民否則不及冬振之來而災民已無噍類矣乞貴報登入來函以作登高之呼感荷之至楊耀南崔伯常高書臣吳幹臣等同上 
雜評一 
[解决大局（默）]  
　　今之調人謂能解决大局則湘鄂自無問題然中國之大局將如何解决之乎欲解决於自治而自治不能解决欲解决於統一而統一不能解决再進而言財政言裁兵皆無法以解决其困難更進而論府院間黨派間又皆無法以解决其爭點故無論任舉何事而謂可以調停之力解决之者吾未敢信也 
雖然國際間無論若何糾紛皆可以國際間之會議解决之如今日之太平洋會議亦即解决大局之一會也獨吾國國内之大局國人竟無法以解决之乎不能自解决將聽人之代爲解决乎然而不自解决者勢必爲人代解决則今日曷弗速開會議於無法解决中勉籌一解决之法也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[總商會請撥附税餘欵賑災電]  
　　上海總商會昨致北京電云北京内務財政交通部督辦賑務處鈞鑒八月三十一日接本埠華洋義賑會函稱本年貴州湖北以及山東安徽浙江江蘇各省區水災均極重大（中見昨報從略）擬請聯合各界呈請中央迅將各種附加賑税用途明白宣佈并察視各省區被災輕重分别支撥散放一致力爭務達目的等語本會查財政分開本近代國家之通例况此項附加各税係中外各商合力擔負專爲指定籌賑而設尤與其他捐欵不同去年迄今但聞此項附加税欵繼續辦理而災區撥用若干税欵共收若干迄未見政府隨時宣示外人譏彈之詞屢見報章諒鈞部處亦有所聞現在北省災賑雖告結束而東南水災接踵繼起政府例撥帑弊至多不逾一萬兩尙不及前清撥帑截漕十成之一杯水車薪奚濟實惠如果附收各捐除指撥賑災債額外尙有盈餘急應源源接濟解往鄂皖蘇浙等各災區陸續散放庶足以保已墮之國信而杜無窮之糾葛時艱日亟籌賑萬難此事爲中外具瞻輿論懷疑匪伊朝夕並請開誠布公將收支實數宣示國人上海總商會叩卅一 
[九月份歐洲商輪進出口調查]  
　　歐洲至中國之航業近來因芝蔴黄荳生仁草帽邊茶葉及油類等之出口貨較前活動需用噸量較多故往來歐洲船舶亦漸次見增兹就九月份之由歐來滬與由滬赴歐之各商輪查報如左藉供參考 
進口船 
船名地點日期公司船名地點日期公司 
格林泰來倫敦一日怡泰愛爾廷銘漢堡十七好時 
賀茂丸同上三日日郵伊預丸倫敦十九日郵 
歐麥朱斯利物溥六日太古德麥杜克利物溥念四太古 
日本瑞典同上維昌格林阿潑倫敦同上怡泰 
潘歷化斯利物溥九日太古波斯奥國念五意郵 
奥爾忙克馬賽十六法郵佩奥伊得盎凡爾念七法郵 
歐麥河司利物溥十七太古麥拉耶丹麥同上寳隆 
開伐倫敦同上大英恩替樂司利物溥卅日太古 
出口船 
船名地點日期公司船名地點日期公司 
克爾執斯英比荷一日太古開勃英法十二英郵 
基孟英荷德同上同上格爾客司英荷十五太古 
格什摩挨英法二日英郵第沙斯英意同上同上 
愛斯客司利物溥同上太古芝森度挨荷德十六好時 
亞拉司加英荷德三日大阪利斯奔丸英法又日郵 
寗洲英意同上太古格林泰來荷德又怡泰 
格林厦門英荷五日怡泰格林阿夫英荷又又 
前喬丸英荷德六日日郵愛爾配亞英荷德念二太古 
森登會英德十一怡和梅奇司令比法念五法郵 
彎曲奥德同上提督麥拉耶丹德威卅日寳隆 
北野丸英法比十二日郵 
總計本月之歐洲進口船就查得者爲十六艘大半均由英國開出而取道法國之馬賽來滬者至出口船則共爲二十一艘其中半往荷德半赴英法而亦有兼赴比利時者 
[航業消息彚紀]  
　　本日太古公司之新寗號出口本埠大德昌銀號裝赴香港瑞吉莊在大條銀一百條計十萬兩又有錦經綸銀號裝至廣東本號之大條銀二百條計銀二十萬兩近日由上海開往青島之輪船四日人以上海爲有疫口岸故檢驗旅客頗嚴如船中職員或乘客中稍有疾病便停止輪船進口日來又以鷄蛋白之驗糞盛積器遍發滬上各輪公司計毎輪派一百枚用備各旅客將抵青島時將此驗糞器先彚送日醫處化騐因此之故近來乘赴青島之客均視爲畏途云 
英商太子輪船公司本月内已於美國紐約調派新輪一艘來滬名曰嘎爾太子ＧＡＡＥＬＩＣＰＲＩＮＣＥ號今已開出將於本月二十七日進口又有該公司之撤克太子號現將於十五日由滬赴美 
日本郵船會社之横濱上海班輪竹島丸上次開還東洋行抵夏崎時忽遭大風當時備受危險船身幾於不支後多停一日始於風定時開還横濱又該社新添中德貨輪前喬丸業於八月二十日從青島開往漢口裝儎大宗雜糧出口明日可沿揚子江來滬定六號開往歐洲 
昌興公司郵船亞細亞皇后號將於明日（二日）午後二時抵淞進口渡船亞歷山大號同日下午五時可到工部局碼頭後日（三日）清晨七時前仍在該碼頭駁送前往小吕宋或香港諸乘客搭乘該郵船出口 
[昨日車運進出之銀洋]  
　　昨日（三十一日）滬寗路大通運銀公司由南京造幣廠裝來現洋二十七箱計十三萬五千元又無錫裝來現洋一萬元均於昨晨到滬又該公司承運中國銀行寳銀二十一箱計重六萬三千兩又交通三箱計重九千兩又鹽業一箱計重三千兩裝至南京造幣廠 
又同和公司承運日夜銀行寳銀十箱計重三萬兩又鹽業五箱計重一萬五千兩裝至杭州造幣廠又現洋一千三百元至嘉興一千七百元至硤石 
又滬杭路昨日由杭開滬之早快車在杭州造幣廠裝來現洋六萬五千元分裝十三箱係上海交通銀行二萬元中國銀行二萬元鹽業銀行二萬元惠興五千元又松江順成局運交上海順成局現洋一千元均運至南站缷車由運送處分别送交矣 
[昨日之雜糧市况]  
　　昨日北市油餅雜糧公會交易黄豆小麥莞豆元蔴菜子等貨略有成交小麥因來源不湧故各麫粉廠購進明光漢口等一千餘包市價又提升數分尙看漲勢九江元蔴（即黑芝蔴）現貨亦不多洋莊購去一百二十包其餘九江城門子柳方池等黄豆係厦門帮辦去常州牛皮黄豆論價未合故未開出山東生仁與河南生仁因新陳不繼現有抛出抛盤抵補開價山東須六兩四錢五河南須六兩一錢五故亦未成交 
[棉花最近之市况]  
　　花衣自經兩次風潮之後通花收成受重大之損害已可預决於是一般賣空頭者頓見恐慌外棉之美國花衣來電逐日步漲昨日十月份又漲五十七個磅音十二月份三月份亦漲五十餘個磅音是以物品棉業等兩交易所通花標準均起二兩之外人心非常堅好尙須看高至三十五兩以上云 
[棉紗最近之市况]  
　　連日棉花遭風潮之後棉紗因賴通花爲原料市面人心亦爲之一震雖四川漢口天津三大帮均未出手而江西蕪湖汕頭牛莊野鷄廣帮等均有買進川帮尙有胃口惟嫌貨價過大津帮則北地市價反跌運去不能合算有前買之貨亦願售出之説物品交易所之雲鶴紗布交易所之人鐘標準紗亦步步增漲昨日前後市共漲五兩之多較諸一星期前之市價現貨十六支紗每包已漲元七八兩左右二十支亦漲元五六兩小包紗則崇通海曁各内地等帮買進十四十六支等價則未見大漲而人心亦堅惟賣出者亦奇貨可居不肯輕易放手是以成交之數不多耳 
[浦東馬橋新秈米到滬]  
　　浦東馬橋新洋秈亦於前日首批到滬由北市裕盛泰廠買進機碾昨日開盤價十元○八角又南市某米行亦有售開此項洋秈價十元○七角身骨尙堅好計碾白有八折以上到貨尙無多數云 
[嘉興新秈米之市價]  
　　嘉興新羊秈已於前日由滬杭火車運到一在百二十石由裕成泰廠碾白昨日市上出售開價每石十元零八角一銷而盡身骨甚堅聞西新（即閔行等處所出新米）現正在牽礱大約八月初間即可運申開盤矣 
[無錫米市之快信]  
　　閘北某米客昨接無錫快信云常州一帶田稻正届收割之時祇因積水未退收成大爲吃虧此間高糙粳到貨略有銷略亦仍平常故市價平穩新粳尙未湧旺無貨到故無市面客秈羊秈到銷相抵價定勢小麥市面因客麥歉收麵粉廠進胃甚暢價有增漲之勢兹將做開各貨市價錄下高糙粳八元五角至八元大子秈八元一角至八元糙羊尖七元九角至七元六七角糙客尖七元三角至七元二角粳稻四元四角小麥六元六角五分 
[近週中之股票公債票市况]  
　　本星期適届陽曆月底各交易所交割之期故無市面查近一週中各種交易所股票變化尙少證劵物品交易所股最近價一百十三四元與上星期相同華商證劵物品交易所股價跌至四十一元以内較上週相差數角而已其他雜糧交易所六十三四元棉業交易所九十二元均與上星期不相上落惟紗布交易所價見疲近價六十元零五角綜本週中變化較少大世界夜市交易所因在試辦期内故二十七日始早已停市交割股價則有江河日下之勢近計十六元云 
公債票市面平平供求適合市價較上週俱少漲落元年六釐公債略疲數角近價計二十五元二角左右三四年公債交易清淡價較上週不相上下七年長期四十一元半金融公債七十九元半均平平整理六釐公債六十元左右略疲整理七釐公債六十四元六角物品交易所做開之五年六釐計五十二元十年六釐六十元左右 
[近週中之洋布市况]  
　　本星期中洋布市面已較有起色客帮中交易甚旺雖湘鄂戰事尙未和平然長江帮已稍有辦進市面趨勢顯有轉機其他客帮如烟台牛莊天津寗波等購進不少昨前兩日之公平怡和呌貨售出旣較上期增多而客帮及本街投機交易均極旺盛價格亦漲多跌少據英商公會之調查謂邇來本埠高擋洋布存貨已少邇來華商迭有去電英國詢問英國市面雖仍清淡而各項布價已見漲高此由於花價昻貴之故八磅又四分一之元布近價十六先令六辦士較前已漲三辦士八磅布價計二十一先令六辦士據謂目前棉市極高布價亦看好云 
[上月份成交之各茶]  
　　本月份中茶市仍旺綠茶成交甚多紅茶因存底已罄故交易較少平水茶則售開最旺兹據調查所得本月份成交綠茶共有二萬八千餘件計珍眉一萬一千五百餘件大帮七千餘件都係高貨價四十兩次貨價二十六七兩蝦目成交一千五百餘件價高貨八十八兩中關貨六七十兩之間貢熙四千餘件價高貨二十二三兩低貨十六七兩秀眉三千餘件價高貨二十二三兩中關貨十七侂兩雜茶售開一千五六百件祁紅新貨久已告罄到數又屬不多統共不到一千箱故本月份成交僅四百餘件陳貨成交四千箱左右平水茶交易最旺計共成交四萬五千餘件云 
[閩學生王希昻死後之反響]  
　　閩粤籍學生劉開祥等九人久拘地檢廳迄未决定處分卒致王希昻染病身亡本埠各團體非常憤慨聞對於滬廳將行嚴重交涉至學生方面亦具狀到廳請求省釋陳國瑞並迅予决定處分兹將原文錄左訴爲迅請省釋决定處分事竊祥等被誣一案久押鈞廳未沐偵查終結閩官廳咨送文卷均毫無證據旣不能强入祥等罪名而又不予省釋慘祥等被覊囹圄已閲九月矣苦况備嘗致皆患病始蒙准保外就醫其中以王希昻陳國瑞最爲沉重而陳國瑞一名尙難邀准王希昻保外時病即不治已於八月二十九日病故本埠寳隆醫院是王希昻之死實係久押所致已無可疑果其罪有應得即瘐死亦復何怨此案純係架誣鈞廳諒早洞悉祗徇於閩省軍閥之情遂忘其保障人權之責今者陳國瑞尙扶病在押未邀准保雖蒙鈞廳代送押犯病院醫治該病院鐵窗鎖鑰加以諸病雜居臭穢傳聞促死尤易深恐多延時日則陳國瑞將爲王希昻之續想鈞廳亦必有所不忍也亟准予陳國瑞保外就醫以全生命而重人道至本案原因係閩省地方檢察廳已革書記官高時瑩因生財之道朦聳司法官廳來滬誘捕致祥等久受寃抑查高時瑩疊次犯贓何惜以他人之性命爲孤注此次在閩復肆其詐欺故伎負有刑事上責任即此一端已足證祥等之被誣無疑祥等舉此有力證明迅請鈞廳速從根本解决决定不起訴處分俾祥等回復自由不然雖經保外而依然懸案則祥等覊身滬上晷刻難離致學業久荒其受害將伊於胡底也懇乞施行頌德切狀 
[輪船上抄獲大批烟土]  
　　海關緝私隊前日在浦東楊家渡同華輪船内抄獲烟土九麻袋每袋計重三四十斤當查抄時該輪水手逃走數名聞此土係福建雲南等處所産繞道厦門轉運來滬被線人密報海關得以破獲云 
[法總巡令包探持械緝盜]  
　　法捕房正副總巡及西探長因界内發生盜案據失主報告時均稱該匪等各持手槍器械且邇有匪徒膽敢投遞匿名信函恐嚇探目實屬膽大妄爲除嚴密查拿到案重究外以探捕等見盜時徒手擒拿勢難拘捕故於前日傳齊三探目及通班包探各發手槍一支備足子彈如遇匪徒持械拒捕准予開槍還擊格殺勿論 
[理科敎授研究會大會紀事]  
　　江蘇省敎育會附設之理科敎授研究會於八月二十八日舉行大會到會者爲吳和士章伯寅楊聘漁錢夢渭龑禮賢華享平趙品高陳味腴郭召棠楊干青倪長庚朱連三范罕波施鼎文單貽孫吳伯匡朱有章皇甫日新潘志羣吳錫嘏等數十人上午九時開會由總幹事吳和士君主席其秩序爲報告會務演講討論提議事件改選職員分記如下（一）報告會務由吳主席撮述一年來所辦重要事件（甲）理科講演十七次（乙）工藝傳習會五次（丙）理科講習會一次講習會學員計三十七人現已還本縣實行改進理科敎育其着手方法曾於講習會開會前開討論會决客各縣現所應辦者爲調查本邑理科敎材現定本邑理科設備費建築中央理科敎室舉行講演會及講習會組織理科敎授研究會分會等（丁）審查化學物理名詞本會爲科學名詞審查會各團體之一每届開會俱推代表赴會審查本届在南京開會推曹梁厦君陳慕唐君出席化學組全部名詞已經告竣曹陳二君現被推爲整理化學全部名詞之委員又推吳家高君出席物理組上届審查者爲力學熱學名詞本届審查者爲磁學電學名詞以上皆爲已辦事件此外尙有决辦而未辦者二事（甲）小學自製理科敎具展覽會已定民國十一年八月舉行（乙）編輯理科叢刊已與商務印書館訂約發行現擬付印者有二種一爲（化妝品製造大全）一爲（理化器械簡易製造法）將來會員編譯已成之稿欲印行貢世者但經編審員會議通過即可付印作爲叢刊之一另有規定之章程云繼即報告一年來之經濟收支自九年一月至九年十二月止已刊登江蘇省敎育會第六期年鑑在九年内之各捐欵者俱已開列自十年一月至現今因歷届工藝傳習會及理科講習會之賠貼不敷銀千元現募到科學名詞審辦會二百元中華書局一百元某君經募一百元省立第一女子師範學校二十元相抵尙缺五百數十元云（二）演講（甲）副幹事章伯寅演講此後整頓理科敎育應注意之事項（乙）吳和士演講理科敎學法並報告視察上海算術理科之情形指陳其應行改革之點（其最大弊病在理科無專任敎師）（三）討論由吳和士提出問題數條供衆討論會員朱有章陳味腴楊聘漁俱有問題提出討論之結果其關於事務上者（甲）請各縣規定各該縣之理科敎材大綱報告到會（乙）函致上海勸學所建議將上海各校級任兼木級理科敎授制改爲理科專任制（丙）函致上海勸學所請設置公共學校園議至此已十二點休息午餐下午一時半再開會（四）提議事件（丙）會員吳錫嘏君提議小學理科應加入主科案議决理科應定爲升級及畢業試騐主要科目之一由會分函各縣勸學所通知各校酌量辦理（乙）吳和士君提議理科講習會明年應否續辦案議决仍於暑假期續辦其招致學員手續或仍依本届成例每縣保送一人或與鄰近講習會之各縣接洽作爲委託辦理由委託之各縣擔任開支所有學員亦以此各縣爲限至究定何種辦法由職員會取决（丙）吳和士君提議各縣應組織理科敎育參觀團案議决由會函致各縣勸學所通知該縣各學校組織理科敎育參觀團除隨時互相參觀理科敎學法及設備外並於寒暑假及春假期内參觀各地農工商實在狀况曁農工商品之加工方法以補充理科敎授之應用知識（丁會員錢夢渭君提議組織理科器械審查會案議决由會組織理科器械審查部推定委員若干人專任審查事宜一面函請江蘇省敎育會通告各省各縣敎育會知照各學校凡各該校以後在上海購辦理科器械如恐購辦後試騐不靈願於購辦時委託會中之審查部加以審查者該會願負全責惟須按照審查器械之定價收取百分之五作爲審查費一面將以上情形函告本埠儀器公會請其轉知各儀器商店留出試騐塲所至審查部之詳細規則由審查委員另定之（五）改選職員當選者如下總幹事吳和士副幹事楊聘漁編審員章伯寅黄頌材顧紹衣楊衞玉黄竹銘陳榖岑錢夢渭朱有章凌文之朱和鈞范罕波施鼎文陳味腴華享平書記潘仰堯許佩行庶務錢夢渭吳伯儔會計戴渭清至下午五時散會 
[旅滬浙江自治協會之通電]  
　　上海各報館杭州之江日報全浙公報轉各報館省敎育會總商會農會律師公會曁各縣議會敎育農商各分會均鑒省憲省選氷炭同爐接觸愈近爆發愈烈軍民兩長政見互殊明爭暗鬭各趨極端宵小乘間從而搆煽以政客爲傀儡以人民爲犧牲在温州以軍隊干涉選舉激成風潮而嘉興即以知事縱毆選民演成流血旗鼓相當儼然對壘而可憐盲從之政客無知之選民爲兩方所顚倒播弄夷傷者旣匍匐法庭運動者尚挥霍資産如飲狂藥如中邪魔曾不一究其事實一窺其黑幕瞑行疾進絶無返顧不思所謂自動之制憲其憲法之産生究根據於何地所謂依法之選舉其册上之選民有若干爲揑造清夜捫心天良難昧乃旣受欺於人而不自悟更復自欺以欺人輾轉相欺詐僞百出流毒遺禍身受者實維吾民吾民負苦茹痛十年來所希望之民權自治而效果乃若此循此以往恐孑遺之民悉爲雙方之芻狗而一省之内且將永判爲水火自治之途日遠自殘之局已成瞻念前途憂危莫釋我全省各法團及縣鄉議會耳目接觸豈無警惕願各猛省亟自振拔聯合宣言苟廬督不脱離北方之關係則省憲可立即停議苟選舉不削除揑造之選民則議會亦爲虚設吾民爲自衞計爲吾浙前途之安寗計亟宜去僞崇實注全力於地方自治并組織公民大會以解决此自相矛盾之政局軍民兩長旣一再宣言取决民意决不致以强力干涉吾民之自由若仍嗾使軍警壓制摧殘則彼輩乃自絶於吾民平日假面具已盡行决破不能再假借民意以售其奸而吾民亦有相當之對付治亂安危千鈞一髮掬誠電布伏維警省旅滬浙江自治協會叩艶 
[商品陳列所消息]  
　　上海商品陳列所自籌備以來總務商品兩科職員組織完備惟編查科長尙在物色中其科員一職已派定楊家堃編輯調查等事則指派事務員余天韻王愼武孔憲棻朱維纘爲助理該科現正準備編查殊形忙碌聞楊君於今日赴寗生察南京地方物品展覽會及東南大學金陵大學等農塲蒐集各種編輯材料并與寗垣敎育界各要人接洽一切又該所因開幕在即内部一切佈置亟須加工整理自昨日起已添裝電燈趕做夜工其三層樓屋之遮陽及圍簾等均用堅韌材料分别裝置以爲陳列物品之保障此外如事務員之課室浴室儲藏室等並皆從事建設以爲該員等衞生上與學識上力求裨益云 
[中華盃月賽消息]  
　　租界中華義勇隊於去年六月間定製銀盃一架曰中華盃以備該隊已入萬國賽槍會各華員每月射擊競爭之奬品其比賽課程及賽員班次悉照賽槍會規定以該會月賽分數作中華盃勝負標準凡獲勝一次者得刊名盃上另贈銀匙一枚藉作紀念下次比賽須减讓二分勝二次或二次以上者則减讓四分無論何人能連勝四次或共勝五次者即以該銀盃爲壽以資鼓勵並聞班次較低及初學者得以酌加分數庶冀利益均匀共臻上乘兹悉第十五次比賽業於上月二十二二十九（星期一）下午四時布靶子塲舉行各賽二百碼十響又六百碼十響最小牛眼靶結界分數照錄如下（一）隊員李玉書七十八分加十分共八十八分（得盃）（二）隊員陳如松八十二分加三分半共八十五分半（三）隊員王衍慶八十九分讓四分净八十五分（四）排長郝伯陽八十六分讓二分半净八十三分半（五）排長陳景塘八十六分讓四分净八十二分（六）排長劉景和六十二分加八分共七十分（七）隊員方液仙三十八分讓一分半净三十六分半（二百碼未射） 
[六零六之始創者將來滬]  
　　發明六零六之日本醫學博士秦佐八郎及東京國立大學傳染病研究所所長兼大學病理敎授長與又郎博士聞參與非律賓熱帶病學學會之後因又往北京參與協和大學開校式及中日醫學會不日將帶同隨員過滬二君均研精醫學爲世界的學者日本欲表示彼國醫學特派專家前往云 
[醫學集談會前日叙餐]  
　　上海醫學家有約同志每月叙餐一次交換智識者初只數人上月二十八日又在寗波同鄉會第十次叙餐到者有三十人席間畧有演講頗見發達聞其宗旨因平日不易叙晤特藉此叙談學問凡屬醫學同志均可自由入會並無派别界限云 
[各學校消息彚錄]  
　　同德醫校同德醫學專門學校爲德醫江逢治張近樞等合辦學生實習本在青島路同德醫院内兹以原址不敷用自下月起遷至麥根路二十二號洋房内已向德國添購最新醫學器械多種并將診室病房大事擴充一俟佈置就緒即行開診云 
美術專門學校上海美術專門學校現已舉辦三科爲西洋畫科高等師範科普通師範科本學期錄取新生共一百八十餘人合舊生共三百四十人校舍原有白雲觀林蔭路三處今又添租英租界康腦脱路徐園相近大房屋一所内部共有四十餘間刻已將普通師範科全部遷入並擬添設西洋畫研究科及預科研究科使一般具藝術知識者得隨時入校研究其研究時間分上午下午二次預科以便基本學識未充者修習一年爲升入各科本科之預備其科目爲國文英文博物學透視學西洋畫中國畫六科云 
澄衷中學虹口澄衷中學校定於九月一日開學二日上課各級學生俱已滿額惟中學二年級及商科一年級尙有空額數名兹定於四日上午八時續招新生云 
正蒙學校濟生會正蒙第一國民學校設在肇周路憇園内昨日上午十時行暑假開學禮（一）唱國歌（二）謁國族（三）唱尊孔歌（四）謁聖（五）唱校歌（六）謁師（七）行同學相見禮（八）監院訓話是日張庶詢監院任浙杭道尹函託單仲範校董代讀訓詞（九）校董訓話陸維鏞張賢清姚玉孫三君先後訓話大致訓勉學生力圖上進（十）唱勤學歌散會已過午矣本學期起增設商業科添招新生四十人是校注重道德商業科注重國文簿記珠算每星期有識幣二課聞報名者有百餘人云 
基督公學格州路九九九號基督公學日校部已於日昨開學新舊生到校者共百餘名并於晨間十時舉行開學禮秩序（一）國歌（二）演説（三）報告（四）師生行相見禮英文夜校部亦於是夜開學又附設之義務學校亦於是日開學現日夜部俱尙有餘額可補云 
英法夜社該社爲鮑俊德創辦已歷十餘年近因乍浦路房屋翻造暫移至武昌路二四八號一俟新屋落成即行遷入原址兹舉定昌世中學朱葆元博士爲名舉社長鄭安之博士爲校醫應書貴徐篤仁婁恩浦張葆和等爲校董除聘請西人薛耳佛敎授會話外並設速記及圖畫專科一切均注重實用主義云 
[奉賢敎育會改選紀]  
　　奉賢第一區城市敎育會於前日改選職員到會者三十餘人朱醒華當選爲正會長宋嘉德當選爲副會長王詠王家楨等八人當選爲評議員會中所有公文圖記等已由前會長移交朱會長接收 
[蘇州旅滬同鄉會開會紀事]  
　　蘇州同鄉會前日（星期二）下午四時在新閘路平江公所開董事會到者二十人便長楊叔英主席報告本會會所地點現在西門外平江里對面看定舊廠屋一所面積約有二畝五分可以改建會所本會提出資購買以爲基礎全體贊成次提議分隊徵求建築基本金進行方法董事盧少堂謂本會原定二十隊尙未募齊本席前已認過半隊現願擔任一隊以盡棉薄衆鼓掌並推定廬少堂顧子槃周仲若顧琢如汪星一鄭紫峰鄭崧生諸君爲募金隊交際員向同鄉接洽勸募俾期足額又次會計學務丙科報告本年旅滬公學經費上學期决算共用一千八百餘元下學期預算約需一千二百元通過散會 
[滬江油餅雜糧交易所創立會續紀]  
　　滬江油餅雜糧交易所於前日假西藏路寗波同鄉會開創立會推 
 
 

Page 15

 
 
道理事十七人監察七人候補監察三人因投票手續繁多順延至昨日始畢當選各職員姓名如下劉長蔭何權生高廷樑秦炳如黄式如曾少坡郭兆　關仁山王建功陳福初朱斯美樂潤黻何少莊李少庚柳傑士陳良初黄嘯山以上理事黄少巖何佩生劉季秩俞圭卿姚子崙歐陽星南謝錫琳以上監察員李楚南力樵苓方郁生劉石孫劉順德以上候補理事方樵如伍嵩如趙獻廷以上候補監察人 
[碾米公所常會紀]  
　　昨日下午二時上海機器碾米公所在總商會三層數上本公所議事所開常會正副會長張樂君錢貴三曾影毫評議員曁司月同業各廠到者二十六家開會後提議信昌售米與行家任令行家徇私多扣斛費攙肩一事破壞公所議案今該廠不服處分來函辯論其理由謂同業與米行等交易不能一致非獨信昌一家等語自應調查實在證據庶足以昭折服衆議以公所議决不能推翻如該廠能指出他廠有同等之事實在證據亦當照案處分並應由公所仍令繳罰欵二百元以符規則云云次議産米各處是届收成之際淮揚江北各屬客秈均遭水患收成折減來源必少我業營業有賴應分函各産地各行家勸令源源裝貨運甲以維市面後議決八月上旬糠粞市價計白栖每石四元四角糙粞一元九角泥粞七角米糠六角半轉頭糠四角五分議畢散會已五時半矣 
[海關錄取供事之揭曉]  
　　江海新關税務司昨發布告云照得本關招考就地供事業於本月二十二日考試在案兹經評定甲乙計錄正取十八名備取十四名其正取十八名務於九月一日來關聽候檢騐身體合格後派辦公事備取十四名先由本關記名俟有缺出再行傳補兹將錄取正備各人姓名開列於後正取十八名孔憲棻林其田林約琴張約慶顧新鏞張惠和周春葵黄犬德倪夏夫周修齊葛敏階顧炳元鄭世湝劉頌南葉錦棠王猷薑萬桂林金紹章備取十四名莊則仁王亦曾張違揚徐毓傑陳鼎祺翁思迪劉寳綸汪乃淦張炯鍾誠鋁陳元藩林佾簡世鑑沈行方 
[證劵物品交易所消息]  
　　上海證劵物品交易所市場揭示第三百五十六號云本所資本經第三次股東會議决增加五百萬元股份總額改爲五十萬股每股銀圓二十元凡本所股東每股已繳兄五十元之老股再缴銀圓三十元得換取新股四股旋經理事會議决定十月十五日起至十月二十四日止爲繳納增加股銀之期所有憑老股換取之四十萬股繳銀時即行發給股票享受本期紅利其餘十萬股同時繳納股銀後先行發給收據俟本期結帳後再行換給股票本期紅利不得享受以免窒碍等因是本所股買賣亦須依此改正兹定自九月一日起本所股交易十月期槪依新發行二十元票面股份賣賣交割時一律須用新發行股票又第三百五十七號云本所股之本證據金十月期起每股定爲六元又第三百五十八號云本所股賣出一方之增加證據金自九月一日起一律發還又第三百五十九號云本所股代用價格自九月一日起如已缴足五十元之股票每股定爲八十元又第三百六十號云本所股賣出一方之增加證據金自九月一日起取消 
[利濟正劵開奬記]  
　　昨爲第十一次利濟有奬正劵開奬之期在南市久大碼頭總發行所内舉行自午前九時開始至午刻十二時半竣事兹將五大奬號碼及經銷各票號錄下頭奬第一萬一千五百七十五號嘉興大利公司二奬第二萬五千三百三十九號蕪湖來得利三奬第二萬二千三百四十九號本埠瑞源四奬第一萬零二百八十八號杭州協記公司又四奬第三萬七千零九十一號杭州義記公司五奬第一萬六千四百六十四號本埠萬利發又五奬一萬七千六百二十五號蕪湖分銷轉漢口吉祥春 
[陳任民醫生赴德]  
　　德醫陳任民博士自戊申年擔任閘北中國濟生醫院以來治愈病人甚衆兹陳博士以内眼婦三科新發明之醫理甚多擬本日起程赴德研究三科學理大約年餘回國將來仍擔任該院職務云 
[請設露天科之候查]  
　　菜販周佐君擬在華界地方擺設露天秤販菜蔬地貨等項具呈滬南工巡捐局請求照章繪照以便納税營業等情昨姚局長據呈後以該商在露天過秤營業是否核與本局定章果屬相符候飭由税務處派員查明事實呈復核奪云云 
[水警隊召領浮筒]  
　　高昌廟水警隊王隊長昨發布告云爲布告事案據關港輪埠函稱日前大風爲災敝輪埠不幸被一漂流鐵質浮筒乘風逐浪而來停留埠脚横衝直撞歷時甚久敝輪埠原質木植性質較弱不能抵抗致將全埠毁壞交通不便現在浮筒擱淺浦灘當有主權所在用懇貴隊限期召領并酌令賠償數輪埠之損失否則敝輪埠當依法處分庶物權商利兩有裨益等由前來事屬可行爲此布告仰該浮筒主權人即便知照限於一星期内邀同確實保人前來本隊聽候核辦毋稍觀望自誤爲要此告 
[汽車傷人三則斃一人傷兩人]  
　　某號汽車於昨上午十時許駛經浦灘撞倒人力車夫江北人金寳利首臂受傷當由老巡捕房一千一百四十四號華捕到來抄錄汽車號碼另僱車送受傷人往仁濟醫院醫治又有某西人於昨晚七時許駕駛五百十號汽車在楊樹浦大達灣路試騐速率誤將江北人李小桐撞倒跌破後腦壳腦漿外流不省人事經一千零十六號華捕抄錄西人姓氏及汽車號碼車送受傷人往同仁醫院醫治當晚傷重身死由院通知捕房將屍車送騐屍所候騐又福州路石路口昨晚八時許有通州人王紀川在路行走被某號汽車撞倒碰傷腰肋等處由老閘捕房一百六十六號華捕僱車送往仁濟醫院醫治一面抄錄汽車號碼呈報捕頭核示 
[請驗過渡溺斃之女屍]  
　　西鄉陳家渡渡船户諸德生前日載客過蘇州河有一無錫女客落河身死由四區四分所用電話通知閘北水巡隊傳到屍屬左巴先並提該船户併解司法科屍體已經救生船撈獲候報地檢廳請騐再行核辦 
[旅客自縊身死三誌]  
　　寓居公共租界九江路大雅旅館十六號房間内之蘇州人王瑞生於二十八號上午自縊身死由探報告捕房飭探將尸舁至騐尸所報請公共公廨中西官檢未明判候西醫剖騐並提應訊人證到案再核各情經紀本報兹悉與王同寓之丁姓婦人即丁黛玉於前日由蘇來滬自投老閘捕房奉飭送留公廨昨晨由看守婦人將丁解送公堂先由包探榮錦林上堂稟明前情繼據丁黛玉投訴與死者王瑞生於本年正月間在蘇州姘識至上月二十五日與我同來寄寓大雅旅館内惟王現無職業且食鴉片由我賣笑供給是日因事赶蘇當付清房飯金彼與我一同出棧不知其以後如何回棧自縊乞鑒經張襄讞核供商之英赫副領事判丁黛玉仍留本廨候西醫將剖騐單送廨下禮拜一再核 
[屍兄請求免驗]  
　　住居滬軍營北首九百四十九號門牌之陸鳳翔今年二十七歲前晚七時其二房東家宴客陸亦在座因嫌燈光太暗另以電燈一盞移往内室詎偶一不愼頓時觸電倒地立時氣絶而死事爲崗警查悉報告一區一分所牛署員令飭二十五保十二圖地保顧愼霖投報地檢廳稟請派員相騐陸鳳翔胞兄陸榮培於午刻投廳具詞請求免騐自願棺殮王檢察長諭候核示飭遵 
[舊貨攤主驗係疫死]  
　　住居生義碼頭順風園老虎灶内之李鵬年向在外馬路萃豐碼頭擺舊貨攤昨日上午十一時李因購麫一碗與　餅同食未幾忽然神色慘變俄即僵臥攤畔不省人事經旁人察悉有異急報崗警查看形似染患時疫後竟不及醫治而死當由十六舖地甲查無屍屬報告第一區警察署王署長飭即投地方檢察廳報騐至傍晚六時後奉王檢察長委許檢察官偕檢騐員蒞場相騐先據該地甲稟明前情當即如法檢騐委係患時疫身死並無别故屍飭地甲報請善堂給棺收殮厝壇召認迨騐判畢忽據婦人朱氏投訴願代備棺收殮官飭取具切結備查 
[坍屋壓傷多人續誌]  
　　閘北姚家宅橋毛福記石作房屋坍倒壓傷多人一節已紀昨報兹悉該處房屋係閘北大統路順大南貨店主寳山人陸惠如之産計共樓房三幢石作主毛福林租屋兩幢其餘一幢空閉已久因多年失修破舊不堪此次傾倒並壓坍隔壁陶姓平屋三間受傷人除毛妻顧氏最重外（春骨已斷）餘如毛之學徒嚴桂榮嚴妻盛氏毛之七歲男孩陶姓平屋内一管門人一泥水匠一小孩共壓傷男女七人惟嚴桂榮及毛孩僅受皮傷餘人傷勢匪輕現均延醫療治四區顔署長於出事後派李巡官前往調查一面飭地保傳該房主到案訊辦 
[包探緝獲劇盜續誌]  
　　本報前日所紀特别包探白忠祺在滬寗火車站附近之界路緝獲盜匪五名抄出兇器帶入虹口捕房之新聞一則兹悉所獲者係青江人朱渭海州人江國興江北人李忠山水錦標劉醒民等昨晨由白探協同六十二號西探目柏生將朱等五人解送公共公廨陳明對於各被告有無犯案尙須偵查請爲展期開審當經張襄讞及英赫副領事核准命將各被告一併帶回收押展期七天查明再訊 
[嘉興男孩迷路待領]  
　　年約六七歲之男孩胡君文身穿藍布短衫白布破開襠袴麻子秃頭赤足穿破鞋子在法新租界迷路啼哭爲捕查見帶入捕房昨送法公堂請示詰據該孩供稱嘉興人家中祗有父親母己亡故餘言含糊中西官判送堂留養聽候家屬到案認領 
[婦人交被告領去]  
　　張金標投地方檢察廳控稱家住閘北邢家木橋有一胞妹小字英子遭顔洪德引誘藏匿刻已尋獲扭控五區警局請究等情昨午奉張檢察官提案研訊原告伸訴前情質之顔洪德供稱去年舊曆七月初八日有韓王氏等爲媒聘娶英子爲室今年六月中曾生過一女孩婚書完全此次張金標因藉端添索茶禮不遂來案誣控證人韓王氏供與被告相同問官得供以張金標所控證據不足將案却下張英子當堂交給顔洪德領去 
[包探緝獲拐子]  
　　宜興婦人張李氏近被皖人鄭鳳山誘拐來滬押入山西路一百十一號門牌韓徐氏所設之雉妓院内賣娼被氏夫張樹大來滬尋見控由總巡捕房派探將李氏與韓鴇一併拘解公共公廨訊明判韓鴇罰洋三十元充公張李氏交本夫領回候補提人證再核各情曾誌本報前日由包探范德孚將鄭鳳山緝獲拘押昨晨解送公堂即據范探上堂稟明前情以本案係由義領陪審請歸義領堂期審訊等語中西官得稟向鄭略訊一過判仍帶回捕房候禮拜六解請原審中西官訊辦　 
[兩旅館備設烟具之科罰]  
　　福建路五十六號門牌浦江旅館山東路三百二十四號門牌泰華旅館均因備設烟具供給寓客吸食鴉片烟前日被老閘捕房包探陳桂卿姚錫卿查悉搜獲烟具回訴捕頭請廨出單於昨將該旅館經理人袁揚明張仲甫傳至公堂經中西官分别訊明判袁罰洋三十元張罰洋二十元一併充公烟具焚燬 
[携帶烟土之科罰]  
　　陳寳興日前手携烟土兩大包行經法租界黄浦灘地方爲巡捕查獲帶入捕房諭令交保候究昨日傳至法公堂請究先由該捕上堂稟明前情詰之陳供此土係朋友在漢口地方託我帶來並非自己之物詰其朋友現住何處陳語塞中西讞員判陳罰洋四百五十元充公烟土没收 
[三積竊分别押儆]  
　　過犯虞永泰袁萬正薛小二子因復回租界被捕解由公共公廨諭着押候查明曾否犯案再核去後經包探孔慶平劉永茂李明泉偵查得虞等於今年一月二十七號在北蘇州路輪船碼頭竊取客商皮袍布褲銅吊各物五月十號掩入北四川路一千零零六號居婦孫定珍家内竊取綢衣雨衣五月十二號竊取同路四十九號門牌王阿興家綢布衣服二十六件八月九號竊取界路居户龍阿毛之雨衣八月五號竊取戈登路一千三百五十三號王阿福家青芸紗衫褲八月十二號在新閘橋攫取張阿寳家小孩之金圈八月十五號攫取東嘉興路一百六十八號門牌朱阿狗家小孩之金環八月十六號竊取重慶路二百零四號某姓家之皮鞋又在漢壁禮路小菜傷攫取某姓小孩之銀镯八月二十二號在北蘇州路南京路兩處攫取行路婦人之金釧次日又在界路攫取張阿三之布衣銀圈等物先後質洋化用昨晨吊齊原贓傳同失主將虞等解由中西官質訊屬實判决虞押西牢五年袁薛二人各押兩年期滿均仍逐出租界贓給原告認領 
[誌謝]  
昨承商務印書館惠贈第七卷第九號婦女雜誌二册謝謝 
來函 
[省議員張孝若等函]  
　　申報館轉江蘇六十縣各團體各公民同鑒孝若等猥以輕材謬承不棄以代議士相委力小任重深恐有負我父老昆季付託之盛意日夜惴惴矢竭棉薄思爲地方興利除弊但一得之愚知未必於事有當集思廣益賴父老昆季之辱教焉此次颺風爲災沿江海損失殆不可以數計而入夏以來梅雨連綿積潦本盛益以近日風雨内地棉榖其不没者亦祗十一二荒象之成已無幸免希望昨日公致省長一電請飭被災各縣勘災籌振（電已見各報）亦不過爲焦頭爛額之補救耳非曲突徙薪之預防也我蘇地形低下夙號澤國大患所鍾不在旱而在澇故民生休戚惟水利是繫治水之方大别爲二禦外水使不入導内水使得出禦外水則障海是也導内水則疏江瀹淮浚湖是也障海之法古曾行之而至今利賴者則有如江南之欽公塘江北之范公堤等瀹淮浚湖近年始發其端疏江則尙未萌芽南通之保坍不過一段之小試耳孝若等潛心研究謂禦外水尙較簡單即踵舊法亦可收效惟導内水則頭緒紛繁變動萬千非有專門河海之知識與經騐斷不能窮原委而究利弊探根水而定計畫現導淮旣始工於治運太湖復設有專局揚子下游制水就範之方孝若等亦略有所籌議惟四者關於我蘇全省其爲範圍也旣廣其爲利害也必複而其工程又皆宏巨無倫曠時持久則考慮自不厭精詳咨訪自益宜周徧欵如何集工如何施是否江淮湖海分地擔任抑内水外水全局統籌已造端者如何促之實施未發軔者知何速其進行此我蘇百世之大計全省人民生命財産之所託自治要圖莫急於此其成與否蘇民能力之所表示也願我父老昆季各據所見著爲説帖條陳辦法俟本會開會期間提出討論幸甚幸甚省議員張孝若李中一徐果人陶保晋壟廷鶚蔡鈞樞蔡君植錢名琛楊同時閔讞張樹典張望明宋銘勲高孟起束曰琯馬甲束劉文輅吳廷良陳端陳琛公啓三十一 
雜評二 
[附税移賑（訥）]  
　　以賑災附加之欵提用於今日之水災已成中外一致之公論此而再置若罔聞則非特漠視民命不顧輿論且大失國際之信用其關係蓋甚大也從前所收之附加捐税其數不爲不鉅當局苟稍有良心者理應盡用於賑明白宣布有餘則當停止此人民額外之負擔乃旣不公布又不停止外人之嘖有煩言亦何足怪近自各省水災起後當局爲補過計宜及早以此所餘之欵移賑災區而不待人民之請求矣然而仍視若無覩今者外人責難之詞旣如彼國人呼籲之切又如此當局亦能稍稍動心否耶如仍不聞不問則人民雖懦豈眞肯坐以待斃者外人雖不欲干涉亦豈肯任當局信用之一失再失終置附税於不問者當局其熟思之也 
公布欄 
[江蘇高等審判廳]  
　　民庭判决殷長餘與程敬賓爲基地涉訟抗告一案（决定主文）本件抗告駁回抗告發用由抗告人負擔黄開宇等興顧鍾標等爲逮舉訴訟控訴一案（决定主文）本件控訴駁回諸葛張氏與諸葛則林爲債務涉訟抗告一案（决定主文）本件抗告管轄錯誤　由江寗地方審判廳調查裁判陸桐生與錢名琛等爲選舉訴訟一案（判决主文）本案陸桐生呈訴狄梁孫部分准予註銷陸桐生對於錢名琛之請求駁回訟費歸陸桐生負擔吳汪氏興汪性初等爲條理費及分析房屋涉訟控訴一案（判决主文）本件控訴駁回本審訟費歸控訴人負擔 
批示吳季玉呈爲判决已久延不執行請求令縣依法辦理由據呈已悉仰候令縣查明迅予依法執行此批王毓祥呈爲陸棫人始終抗傳诅飭海門縣依法即時判决由呈悉究竟是何情形仰候令縣查明予以依法制裁此批徐錦春呈爲與周鳴岐等賣田糾葛聲請再審繳還縣審一案請訓令如臯縣迅予審理由呈悉仰候令縣查明依法迅予辦理此批以上八月三十一號 
[江蘇高等檢察廳]  
　　批示張孟肅等狀悉准予調卷核辦此批包筱北狀悉本案准予上告俟判詞送達即　補具理由以憑核奪此批經秀松等狀悉據稱本年四月十六日呈奉本應批示等語遍查擋案并無此項批詞存卷仰即明白聲叙續狀到廳以憑核辦此批汪德生狀悉俟審廳案卷到廳再行核奪此批黄毓芝狀悉查該民係本案原告訴人依法無聲請移轉管轄權惟旣據所訴姑候令行查明縣知事秉公核辦此批高元勲狀及委任狀均悉仰候提卷核辦此批劉泉榮狀悉此案前據江隂縣知事復稱本案於民國七年六月二十三日據劉泉榮以黄和奎串匿伊妻錢四妹等情具訴敬陳前知事傳證訊明劉泉榮與錢四妹係和誘成姦並非正式夫婦黄和奎并無串匿情事庭諭却下嗣於九月四日朱前知事任内復　劉泉榮具訴前情又經傳訊據四妹供認確係被劉泉榮引誘姦姘委非正式夫婦質諸劉泉榮並無婚約確證提出婚姻關係當然不能成立仍以不起訴處分却下八年二月二十一日劉泉榮與錢四妹在街揪扭經法警送案復經朱前知事訊騐劉泉榮并無傷痕刑事不能成立發交警察所分别押回各在案總核本案情形綫四妹係未用嫁之女劉泉榮實有和誘嫌疑除再催警查傳依法訊辦外合將歷次審理情形先行具復等情在案兹又據該民續訴前來合行批示知照此示吕盤洪對於吕福壽案追加增抗告理由等情呈遞一狀徐澄惠委沈時復辯護呈遞一狀朱健臣委夏喆兟辯護呈遞一狀趙杏仁狀交銀錢總簿等情呈遞一狀張平昇對於桂老五案請求押交正犯俾得昭雲等情呈遞一狀張徐氏對於張渭川案請求從經擬辦等情呈遞一狀張渭川委夏喆兟辯護呈遞一狀陳心榮不服寳山縣庭論提起抗告呈遞一狀吳錦榮不服泰興縣簽拘提起抗告呈遞一狀孫炳震不服無錫縣批示提起抗告呈遞一狀以上十一業經本廳查閲函送同級甯判廳核辦仰即知照此示王伯英聲請撤銷上告呈遞一狀業經本廳查閲候呈送總檢察廳核辦仰即知照此示以上八月三十一據 
[上海地方審判廳]  
　　批示一件張永生狀請執行由狀悉查本案卷宗尙未奉江蘇高等審判廳發回所請廳從緩議此批一件徐姚氏狀領欵洋由准領收狀證存此批一件洪吉甫狀交假扣押費由存候支用此批一件王彝順狀請飭傳由狀悉迭據黄孫氏聲稱非令爾覔有相當舖保不能輕予釋放等語爾竟一味抗延殊屬刁狡已極着仍遵照迭次批諭迅即覔保出外理楚可也此批一件沈陳氏呈爲長子向弟滋擾請求備案由呈悉爾長子順發如果無端向其弟金生滋擾儘可隨時訴請法辦母庸預先備案仰即知照此批一件張庭生呈爲妻捲逃無蹤請求備案由查爾妻是否捲逃抑另有别情無從指悉所請備案之處應毋席議此批一件陶叔懋等呈爲協議離婚請求備案由據呈已悉離婚據存此批一件馮揆卿狀交看管費由准交此批一件鄭魯氏具狀和解由狀悉准予和解完案此批一件潘金火狀請執行由狀悉着即遵照和解筆錄邀同爾母舅王仁甫王儉甫及爾姑父倪瑞生將所有田房等産與爾弟木香平均分析可也此批以上八月二十七日 
批示一件姚芝汀呈爲覬觎財産請求備案由據呈各範純屬空言所請備案應毋庸議此批一件葛芝水呈爲妻耿氏不安於室捲物私逃請求備案由呈悉爾妻果係私自捲逃則其在外之行爲自與爾無干毋庸備案仰即知照此批一件張裕堂狀領欵洋由准領收證存此批一件周瑞卿聲請抄錄由聲請悉准予抄錄此批一件周桂祥狀請銷察核由狀悉着即來廳候諭此批以上八月二十九日 
公示送達（金文在本廳揭示塲公布）第一一三號刑庭一件董美璠輿汪裕國等因毁壞器物附帶私訴一案（判决主文）汪裕國曹海珊柯惠臣應各給付董美璠損害賠償金一元着於判决確定後繳案給領右仰原告人董美璠知照 
判决主文（民一庭）一件判决朱丫頭與陳萬生等因租屋糾葛一案主文陳萬生應向朱丫頭償還欠租洋七元八角楊惠泉與陳萬生共同租佳南碼頭九百零二號房屋一間應即遷讓交由朱丫頭接收原告人其餘之請求駁回訴訟費用原告人負擔三分之一其餘三分之二由被告人等平均負擔一件判决施肖梅與孫阿根租屋涉訟一案主文陳阿根應向施肖梅償還房租洋十二元正所租承德里第三千四百五十八號平房一間應即遷讓交由施肖梅接收訴訟費用歸施肖梅負擔一件判决顧掌衡與徐永泉因欠租糾葛一案主文被告人應給付達利公司自隂曆二月份至七月份租金洋二百五十二元及隂曆八月一日起依每月四十二元計算至遷讓之日止之租金被告人所租達利公司在斜橋北首達人里之屋應即遷讓並將拆動之處回復原狀訴訟費用歸被告負擔一件判决馮阿寳娘與邵鳳姐因借欵糾葛一案主文邵鳳姐　向馮阿寳娘償還洋三十七元正原告人其餘之請求駁回訴訟費用歸邵鳳姐負擔一件决定沈德興與朱阿榮爲牛乳價洋涉訟聲明窒礙一案主文本件窒礙之聲明照准一件决定單士信與季思芳爲覇田抗告一案主文本件抗告駁回抗告費用歸抗告人負擔（民二庭）一件决定虞長泰聲請救助一案主文本件聲請駁回一件决定江雲峯聲明窒礙一案主文本件窒礙之聲明照准一件决定丁木生與洪吉甫因租屋糾葛聲請撤銷假扣押一案至文原假扣押决定關於丁木生部分准予撤銷一件判决顧松階與顧松高爲贖地涉訟控訴一案主文本件控訴駁回本審訟費歸控訴人負擔以上八月三十日 
[上海地方檢察廳]  
　　批示王壽英狀悉限七日内補具理由以便呈送江蘇高等檢察廳核辦此批戴連昌狀悉仰即來廳候訊出批顔鴻德狀悉仰邀媒證到案以憑訊奪此批唐貞元狀悉仰邀丁瑞林來應訊明再行核辦此批左良連狀悉候查明核辦此批周沈氏狀悉所訴不成刑事未便照准此批姜照樓狀悉沈步有來廳候訊此批單生生狀悉案已訴辦所請着毋庸議此批王福生狀悉候傳張慶祥到案訊明核辦所請應毋庸議此批胡兆根狀悉所訴如果屬實警署斷無不送究辦之理毋庸率請提究此批王麟書狀悉准予上告仰於五日内補具理由書以憑核轉此批馮德龍狀悉已訊諭矣此批俞桂卿狀悉候傳訊核奪此批孫吕氏着自來廳候訊此批徐少康狀悉仰於七日内提出控訴理由書以便呈送高等檢察廳核辦此批以上八月二十九日陳兆岐究竟顧阿堂以何言語侮辱着據實申明再行核辦此批姚懷喜已訊諭矣此批項志餘爾前訴王福安拐匿爾妻已無確據兹又訴串同夏正才將爾妻藏匿不交足見任意奉扯何以不報告警察將爾妻搜獲所訴顯係不實不准此批王福安候查明核奪所請暫難照准此批王道才狀悉案正債查無庸多瀆此批黄友文狀悉候傳案核辦此批侯朱氏狀悉仰即投案備訊再送審廳决定切毋延宕此批楊鳳鳴候傳訊核奪此批孟子祥狀悉候再函催吳縣公署查復至爾妻旣有下落儘可自行赴蘇領歸此批周瑞卿狀悉本案旣經本廳提起公訴在原告訴人方請着毋庸議此批沈老七狀悉案早起訴准否交保仰逕呈請同級審判廳核辦此批周正才狀悉案已起訴准否交保仰逕呈請同級審判廳核辦此批王胤生狀悉候即偵查核辦此批郭羅狀悉廳候偵查此批診斷書存楊炳生狀悉該案旣在審判繫廳中如果有刑事發生審廳斷無不移送究辦之理所請應毋庸議此批以上八月三十日 
[淞滬警察廳]  
　　批示一件吳順甫批呈悉據稱革警馬朝大庇護流氓孫長　等攔路誘賭等情果如所呈珠堪駭異已飭科從嚴懲辦矣此批一件顧杏汀批呈悉查周振忠竊磚被獲正在偵查之時該船爲案内讀物即使解除契約亦應俟案結後再行飭遵仰即知照此批一件典業公所批據呈已悉應俟公廨函請吊贓時再行察核辦理此批一件南北市　業代表邱菊人等批呈悉如呈准予備案倘該小行有不逞之徒敢有不法舉動准其隨時鳴警拘究此批一件石張氏批來呈已悉案關路政仰逕赴閘北工巡捐局聲訴可也此批 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[杭湖小駐記（十二）] [  吳靈園]  
　　嗟夫死樂事也此余近日一人之思想余固非以厭世的論調發而爲此言余實别有所見解余今亦不能在此發表余故以平凡之記實略記鴛鶵之死於此是僅欲使鴛鶵之友知余已知鴛鶵之死鴛鶵死之年僅二十五歲鴛鶵死之病爲肺癆余回角理妹喪鴛鶵回松養己病遂成永訣此隂曆六月初事鴛鶵能詩喜宋音數年前曾與吳口柳亞子筆戰於他報頗劇因而得名文仿彿如其師友姚鵷鶵近琴南派然又明麗如其人思想新穎故在自由談創爲記體之文言小説多高超語亦能譯事坊間出版之二鶵餘墨即鴛鶵與姚鵷鶵之合作慕鴛鶵之文而不得見可購此以當紀念也非操業之暇偶而執筆以爲遣專心於文學之徒常日伏案終難免病非短視即高背而肺癆之患最烈人僅賞文士之成文而不知惜文士之嘔心刮骨文士之下筆吐絲低則爲利高則爲名付性命於區區名利誠不足算或爲達士所譏然而文士之爲此原本諸習性而使然文士之成敗無非爲環境所係此其有幸有不幸皆無非爲運命所定文士之死生常人視爲悲喜者我則舉無足累於心也鴛雛明達鴛雛死而有見鴛雛當亦以爲然乎辛酉秋西泠小主吳靈園記於雲間寓次殘燈照案清帷無聲舉頭對月故人在臆 
筆記 
[絶愛記（二）] [  吳綺緣]  
　　伍氏與六人皆相契合初無厚薄之判課餘有隙輒留敎室討文論藝津津不倦視爲至樂相處一如家人然彼此胸懷純潔略無他念羼雜其間則固可質諸天日者也時衆猶未字而年且及笄家人擬爲論婚輒辭以丁兹濁世佳士難求即抱獨身主義亦復良得矧猶在求學時代固母煩論及嫁娶者實則中心之願得伍氏爲偶咸趨一致第弗欲直言耳伍氏亦未婚且深知諸女之垂青竊恐外人無知或加誹議則稍稍引嫌舍授課外不復與諸生晋接顧諸人皆如失慈母神色沮喪所學鋭减亦不自知其何山伍潛嘆曰佳人豈易得者即兹數人儔非鍾毓靈秀而成世之庸脂俗粉詎足企及茫茫塵海中得一且難今乃咸使萃於一室爲吾弟子行寗非奇遇自顧此身飽經困厄壯志盡灰幾無樂趣之可言獨今執敎鞭於此由孤寂之境轉爲娱樂亦可於情稍慰且他日爲室家計任擇一人爲偶已可勿負此生第恨素日自謂能忘情者今乃轉爲情累潛窺諸生胸膈且盡垂愛於一身幾欲人盡願爲夫子妾之槪是胡可者得隴望蜀固非吾人所爲即毅然使一人入選而令餘衆向隅亦復何忍無已異日當出以隱語令衆悟而自拔庶我得稍減罪孽耳某日授課甫畢偶論及情字伍即進言曰今人動輒好言情實則情之一字乃至不祥爲所困者往往至老死亦不知悔悟吾有鑒於此早歲忘情此生甘作鰥魚勿望有室家之樂自貽伊戚乃碌碌者流不解斯意且加誹笑良無謂也 
劇談 
[崑曲叢話] [  孤潔]  
長生殿傳奇 
　　清康熙問錢唐洪昉思太學昉著長生殿傳奇授都上丙聚班演之見賞大内因之獲纒頭資無算班主人德之於暇日治具爲洪壽專演是劇顧是日爲忌辰例輟樂洪乃忘情受之並盛集賓客某御史據以入奏得旨下刑部獄士大夫及諸生被議者五十人益都趙秋谷贊善執信竟以是廢置終身有詠其事者句云可憐一曲長生殿斷送功名到白頭蓋指此也長生殿傳奇内聞鈴一齣叙明皇道經劍閣遇雨思念貴妃情况極凄凉瀟颯之致然元人雜劇中有梧桐夜雨一齣即譜其事朱竹垞有句云梧桐夜雨聲凄絶蔻苡明珠謗偶然則爲洪昉思詠也 
諧著 
[新字説] [  楓隱]  
　　張張字分拆之爲長弓二字弧矢所以威一古此中國武人之所以多姓張也然現在世界戰爭多用槍砲長弓一物已不適於用中國軍界仍以此陳舊之物充數欲其對外而能奏殺敵致果之功也難矣 
李純墓無獨有偶 
王王字除去末一畫爲干字除去首一筆爲土字主其人必恃干戈之力以占據地盤然土字有土頭土腦之意干字又爲省寫風乾之乾字故使其人而帶一些土氣息泥滋味者其結果必如大壳風菱之難過冬也　 
蕭蕭字上半截爲兩個十字雙十節爲民軍武昌起義之日故知其人必能在武昌地方大出風頭然蕭字下半截爲肅字未免帶些肅殺氣象故又知其非能不嗜殺人以一天下者 
吳吳字俗稱口天以泰誓天視自民視天聽自民聽之説論之知天即爲民之代名詞故其人未得志時必能以尊重民意爲口頭禪惟此天字乃假天而非眞天故又知其非能眞行民治者况吳字與哭字笑字其形皆相近故將來或使一路哭或使一路笑皆視其人之變化何如耳 
瑣錄 
[小筆記] [  半塘]  
　　有窺鄰婦吹火姿態動人即景成五絶一首曰吹火朱唇動添薪玉腕斜遥看烟裏而恰似霧中花其妻聞之大妬强夫以此詩移贈夫笑曰卿亦吹火吾當以此詩移贈妻從之夫朗吟曰吹火青唇動添薪黑腕斜遥看烟裏面恰似母夜叉聞者莫不絶倒 
廣陵鹺買多擁鉅資雖胸無墨瀋而酷好風雅金石書畫往往不吝重資購置之然不能鑑别悉委之門下食客但客於此種門下者又率　葺之士以故笑柄不一而足有鹽商方姓廳事懸牡丹中堂一幅署欵爲六如居士倣甌香館主筆意張船山太史入其家見而大噱商請其故張口占一絶答之曰中堂一幅客廳懸畫實平平欵却鮮可笑明人唐伯虎偏能摹倣惲南田吟畢拂衣狂笑去商則仍瞠目不知其何所指 
小説 
[社會小説衆醉獨醒（四二一）] [  瞻廬]  
　　第六十二回乍合乍離前因後果不緇不磷衆醉獨醒玉如到了新村展覽風景辨别土泉一帶平原背山面水確是建築模範村的絶好所在那模範村的雛形存放在玉如腦海中間模範村的稿本發落在玉如手指底下這裏本有大賚的鄉居别墅玉如便住在别墅裏面窗明几净心曠神怡左執密達尺右執繪圖器繪一幅模範村的俯視圖其中尺寸一一加以實測用着最精密的比例分釐不爽毫髮無訛繪圖餘閑時時和大賚談話彼此莫逆不在話下張氏母女也住在别墅左近和玉如朝夕相見張師母第一次和玉如相會心裏好生驚訝怎麽這信少年聲音笑貌一一和我亡過的姊姊相似但他姓何不姓劉要是姓劉我便道是跳海無蹤的劉玉如尙在人世後來又一轉念聲音笑貌相似的人天下也很多不見得他便是劉玉如况且玉如在十餘年前和我見過數面以後郤不曾相會便算他尚在人世也不見長得和何葆眞一般無二後來又一轉念錦心素抱着不嫁主義這是妮子眼界過商看得世上男子都没價舉才起了這個念頭實則少年裏面似葆眞這般人才郤算得國士無雙難得易失擇婿如此差可無憾但不識這少年可曾訂過親事又不識女兒心裏畢竟怎麽樣（又伏一筆映襯下文）再説玉如在 
餘瀋[  范存忠]  
　　坐困蕭齋沈沉不樂若有愁絲纒於心坎然偶想河上哀鴻漂摇風雨中流離蕩析其能免於生命之危者幾希身心便覺泰然一念之微而憂樂殊觀 
是故君子之學務在盟心境遇時時作退一步想則可以袪非分之念道德時時作進一步想則可以爲進德之助然人心鮮能自主正亦未易言此耳 
 
 
 

Page 19

 
 
   
 
 

Page 20

 
 
常識 
常評 
[世界最新之敎育法] [  隨]  
　　今世界最新之敎育其法有三一日心理測驗法一曰天才敎育法一曰設計敎授法 
心理測驗法測騐兒童種種感覺力之鋭鈍以定其智慧發展之程度而施以相當之敎育此法行而學校中可就兒童箇性之所近充分發揮其智力不至以同樣之敎材及敎授方法銷失其本能矣 
天才敎育法於兒童滿十歲時用心理測驗法選取兒童之天才特長者送入天才學校施以特别之敎材及敎授方法六年之内可修了普通兒童九年之學業貧者由公家補助其學費此法行而貧家子弟之優秀者亦得同受高等敎育矣 
設計敎授法就兒童環境所接觸及其需要擇一問題俾自搜材料自行研究報告全級互相討論有不能自解决者敎師乃助之解决或每月或過若干時期就兒童所已有經驗者從而整理組織俾有系統而全級兒童可各由舊知識以引起其新智識蓋自學輔導法之進步也此法行而兒童之學力無一不與實用之事物相接近可隨處得準確之了解一破從前書本敎育之流弊矣 
心理測驗法用之於一時天才敎育法凡之於一種之人惟設計敎授法則不論何時不論何人可用之其收效之大當有不可思議者吾不知吾國之實施敎育諸君子曾有幾人能用此法也 
道德 
[自勵齋之進德錄] [  品咸]  
　　犯而不較者切勿輕侮之彼非忍人即長者欺悔忍人必受其毒愚弄長者是誠何心 
愈有道德學術者對人愈謙和自己愈樸實 
他人説話切勿無故攙言 
一書未完切不可看他書否則隨便翻閲必無所得 
勿謂此事我不能做以爲不能做則氣餒雖易事亦難成 
一件事來隨時打發出去心常光明閒暇即有極不如意之事亦要善自寛解 
今日事須今日做不可躭至明日亦不必豫做明日之事 
入歧路如魚入斷易入難出 
與人交際無誠意則不能感人有誠意則雖好詐者亦爲我所化 
勤勞則筋骨堅强懶惰則精神癱瘓 
凡事要自有主張言人之所不能言隨俗浮沉是天下最可恥之事 
不怕過多只須速改（乙種酬） 
[迷信與宗敎] [  楊晴康]  
　　嘗聞某敎士言無論何種高尙的宗敎皆不能脱離迷信宗敎即迷信也 
野蠻之人刻樹木作偶人形而崇拜之吾人笑其迷信然此即野蠻人之宗敎吾人不得因其簡單樸野而斥爲非宗敎也吾鄉有醵錢打醮或賽會者反對者示爲迷信而禁阻之則曰信敎自由載在約法汝何得干涉反對者無以應也蓋打醮賽會雖愚鄙頑固亦不得謂之非宗敎的舉動也 
故宗敎即迷信迷信即宗敎 
然凡一種舉動無論其爲宗敎的或爲迷信的必有文明與野蠻之别必有鄙陋與高尙之别必有有益與無益之别 
論文學墨幕秘史一類出版品使是下等文學西廂紅樓唐詩古文便是高尙文學 
論音樂秦腔小調便是下等音樂古琴鋼琴揩羅索ＣＡＲＵＳＯ之戲曲便是高尙音樂 
論美術畫時裝美女月份牌便是鄙俗圖畫惲南田任勃蘭ＳＥＭＢＲＡＮＤＴ便是高尙圖畫 
論宗敎打醮賽會便是下等宗敎舉動勤修道德以通神明約束肉體以求靈魂以愉快便是高尙的宗敎舉動 
凡下等的宗敎舉動必無益於個人而有害於社會凡高尙的宗敎舉動必有益於個人而無害於社會（乙種酬） 
經濟 
[財聚貴能散] [  蔡行素]  
　　蘭陵穆氏以捐欵於慈善事業以何爲妥爲問善哉善哉自常識有問答樣以來未有若斯問之爲惠溥也 
金錢果作何用乎若以供養生之用則除飽食煖衣俯仰無缺外不需乎多若以貽傳子孫也則子孫賢不須錢子孫不賢多亦奚益 
財産貴能聚尤貴能散己不能聚而求助於他人究之不免作財産上之逋奴者此妄人也聚而不能散不作象齒之焚身即爲守財之俘虜或更留子孫敗壞之根源者此愚人也陶朱公三致千金而三散之千古傳爲佳話近世美國鋼鐵大王卡匿奇氏爲美國第一富豪彼謂積資以遺子孫大丈夫之恥辱也又謂大聚者必當大散其見解獨超有如是者卡氏捐助欵項以設立圖書館爲最多彼蓋出身寒微幼時未受相當敎育其所具智識多受益於公立之圖書館中故對於圖書館非常信仰非常圖報 
楊斯盛之設立浦東中學葉澄衷之設立澄衷中學爲吾國慈善捐欵家翹楚彼蓋感於自己之少受敎育而急急於培植後進最近如陳嘉庚之創立厦門大學簡照南之資助出洋留學皆能於社會利益上着想社會之利益即吾身之利益也其熱誠遠識有足佩者 
慈善有二義有作扶危濟困之助者一時之救濟也有作培本濬源之助者根本之救濟也不有一時之救濟則危難困苦者或不得保其生命不有根本之救濟則救濟之力亦或有時而窮蓋根本之救濟可使其人將來不受救濟更可使其人將來亦爲能施救濟之一人較之徒施一時之救濟而或需時時救濟者爲效不更宏且大哉 
穆君因商獲利其所餘數千金雖不如上述諸氏能力之巨然其心固我國楊氏葉氏陳氏簡氏之心也亦即美國鋼鐵大王卡氏之心也我國今者職業敎育最爲需要即以穆君之因職業而獲利者還以培植我國職業之人才其造福之大云何可量更願我國之同於穆氏勝於穆氏者咸持此心咸同此志則吾國人民之幸福無涯涘矣（乙種酬） 
科學方法 
法制 
[對於上告審發還更審之案徵收訟費之意見] [  陳承祚]  
　　通常訴訟程序凡不服第一審之判决而向第二審上訴者曰控訴不服第二審之判决而向終審上訴者曰上告第一第二兩審係事實審於調查事實應不厭求詳務使關係明瞭適於裁判至終審衙門爲法律審專審第二審原判是否適法對於實體的事實則無調查之權限若第二審認定事實有所欠闕或未明瞭皆足爲以撤銷原判發還更審之原因此爲一定程序無可通融惟征收上告訟費自應以由終審自行判决爲限以免案經發還更審增加當事人訟費之負擔吾國法律未備關於上告訴訟費用係根據大理院征收民事訴訟費用則例辦理照該條規定上告一次須納一次訟費以官廳怠於職權上應盡之能事增當事人無窮之負擔夫豈立法之本意吾甚願將來立法者加之意焉（乙種酬） 
衞生 
[衞生謡] [  萱百]  
　　友人石子於戊申春日曾作衞生謡五章以農家暗合衞生之事諄諄告諸城市之人俾有所覺悟雖奉爲座右箴銘可也 
叙去曩者醫生之評藜藿膏梁旣殊體質堅强柔脆是用分途迄今思之殆不盡是閒過村落諦審田家衞生之理不少暗合爰綴斯謡以質明者尙多疏漏俟賡續焉 
衞生第一重早起城市人家難言矣一竿紅日照東窗宛轉猶在衾裯裏血質從兹不易清健强難與農人比君不見田家力作古風俗牆外雄雞聲喔喔忙喚子婦起煑粥少頃天明日東升阿翁已搓十丈稻柴繩 
衞生又宜空氣好市井街衢太狹小廬舍稠密人滿憂不病亦覺爽氣少君不見田家卜宅多朝陽冬日和暖夏日凉門前楊柳牆下桑沿籬簇簇我修篁田歌漁唱韻悠揚山光水色圍其旁又有野花野草吐芬馥時送好風入茅屋 
衞生又宜飥水潔如何清濁漫無别穢物悉以棄河中積汚不流水且竭取之無禁千萬家一朝毒發禍最烈君不見繞村溪水澈見底一碧如油甘如醴偶有汚濁來浣洗滔滔不復停留矣烹茶煑飯日日汲清流不獨牧童歸來可飲牛 
衞生又宜習勞動足能致遠手任重流水不腐樞不蠧奈何蟄伏作蠶蛹君不見田夫恒少疾病憂却緣勞作無日休不獨三時春夏秋農隙還將隄岸修蓄儲肥料勤搜求七十老翁不肯自暇逸薄暮擔糞行猶疾 
衞生又宜勤洗足如何穢濁常斑駁末疾輭脚猶有形甚且隱患貽心腹君不見農人歸去紅日西一雙草履手自携兩足至脛沾塵泥一灌再灌臨清溪微風拂拂吹短衣一室妻孥多如此臭脚不入被窩裏（乙種酬） 
[分食宴客記] [  聽雨樓主]  
　　汪君素重衞生前日四十大慶午宴將八仙桌擺大菜檯式３ 
設坐位十客坐九人靠窗一位係主人敬酒陪坐每客四小盆盆中葷素菜八色五小碗碗中有湯有炒食已主人命侍者將竹箸投入竈門焚去各種器皿命置沸水鍋中煑四十分鐘取出夜宴換新竹箸器皿等已經沸水煑過黴菌全滅矣分食宴客汪君發起於前必有如汪君者繼起於後如能推及家庭分食學校分食全國仿而行之我知各種染傳病必能逐漸减少也汪君破除成法深爲欽佩是爲記（不受酬） 
 
 
