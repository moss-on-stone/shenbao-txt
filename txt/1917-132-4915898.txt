# 1917 - 132 - 4915898

 

Page 1

 
 
   
 
 

Page 2

 
 
時評 
[先後内外（冷）]  
　　今日解决時局有先内後外先外後内之爭持所謂先内後外者先改組内閣而後决議宣戰案也所謂先外後内者先决議宣戰案而後改組内閣也其說各持一義以爲决不可以相易然而苟長此相持其結果將無先後内外之分而悉至於化歸鳥有耳 
　　何以言之將因此相持之故而發生意外之他事則全國羣將注力於此他事而今日所相持之先後内外皆將擱置矣此我不得不爲政府與國會中人過慮也 
[命令]  
　　五月十八日大總統令兼署内務總長范源濓呈准安徽省長倪嗣冲咨請任命李文鳳后樹聲試署長江水上警察廳警正應照准此令 
　　又令新疆省長楊增新呈請將鄧纘光署理鳥蘇縣知事張韾署理吐魯番縣知事應照准此令 
　　又令江蘇省長齊耀琳呈稱縣知事或另有任用或因病請假或人地未宜應請概予免職等語丹陽縣知事劉鳴復豐縣知事孫多祺江都縣知事謝元洪宜興縣知事陳常　太倉縣知事盛同枝漂陽縣知事張宗儒崇明縣知事劉光　吳江縣知事周　無錫縣知事丁方穀東臺縣知事嚴綏之均着免去本職此令 
[專電]  
　　北京電先外後内與先内後外總理與國會兩方極端堅持中立派調停或根本改造内閣或改組一部昨中正討論研究之張知競孫潤宇黄羣等二十餘人赴政學政餘兩處徵意見均以未開會討論不能答覆爲言惟政餘俱樂部以内閣已瓦解非段先辭無辦法故調停未必奏效 
　　北京電政黨對内閣問題約分三派（甲）政餘民友係極端主倒段欲於外交解决前實行改造（乙）政學係相對的改組法欲段先行表示（丙）討論研究及各中立團主外交解决後由段自由改組 
　　北京電在京各督軍對於已决大部分憲法極端反對除通電各省區外昨又聯名蓋印遞呈元首請要求國會修正措辭非常强硬 
　　北京電曹錕在京昨忽請假四天頗引國人驚異 
　　北京電各督軍又干涉憲法以議定各條不適國情爲辭表示應解散國會之意倪嗣冲張懷芝最力曹錕孟恩遠則不贊成孟巳出京曹亦定今日出京倪張漸孤惟因憲法又生問題輿論均希望多數黨之覺悟 
　　北京電范源濓自津歸述徐東海言謂解决時局萬不可越軌道否則將毫無辦法段昨日再派靳雲鵬赴津勸駕 
　　北京電范吳回京覆命謂東海口氣非絶對不願出山倘各方面能竭誠敦勸或當惠然肯來 
　　北京電昨下午總理第三次咨催國會議宣戰案但今日衆院多數意見必仍主先决内閣問題將外交付之緩議 
　　北京電第三次催决宣戰案有各方面如發生危險誰負其責語現衆院旣從褚說俟内閣改組後再議此案即不能再催聞今晚倪等將開緊急會議别定解决方法 
　　北京電今日（十九）衆院對於宣戰案先由反對黨之吳宗慈動議速開議否决之表决少數褚輔成動議案關重大必俟内閣問題解决再議表决多數宣戰案遂擱起又預算案審查報告後休息人數不足三時半遂散 
　　北京電段總理間接巳表示退意元首今日（十九）派錢能訓赴津段則派張國淦均於晚車出京倪嗣冲是晚八時赴津與東海方面接洽預定明日回京 
　　北京電頃晤湯濟武言研究會認憲法上應有解散權必始終堅持其已經二讀議决者無推翻理故督軍干涉彼亦認爲滑稽舉動 
　　北京電駐奥沈使電告德人作戰計畫又有變更興登堡不日至東歐辛慈巳加任海軍司令擬分兩路出發此事與我有關者爲東係促成德俄議和與世界有關者爲西欲速逹歐戰結束 
　　北京電齊耀琳奉命查辦戚揚來電力辭請另派員往查 
　　廣東電陳督炳焜巧日（十八）由梧到港定皓日（十九）赴滬晋京 
　　廣東電中行哿日（二十）行復業禮實行兌現 
　　廣東電省議會請維持國會嚴禁公民團 
　　東京電日本追加豫算總額一億三千八百萬元閣議已决與實行預算額五億五千萬元合計爲六億八千八百萬元比不成立預算額增一千八百萬元 
　　東京電每月金貨流入超過流出額四五千萬元故調節滙兌資金爲財界急務十七日正金銀行在東京該行分行邀請重要各銀行家報告現在狀况協議辦法 
[外電]  
　　北京電前浙省督軍吕公望聞與此次公民暴動事有關近呈請將軍府發給一年薪俸俾得出洋遊學將軍府批覆謂經費支絀不能核准（十八日） 
　　廣州電廣州中國銀行分行巳向台灣銀行議定借欵五百萬元以中行債劵爲抵押品據稱此項借欵純係商業性質不含政治意味（十八日）以上路透電 
　　北京電聞内閣不改組則國民黨將反對關於宣戰案之動議（十九日） 
　　北京電北京日報云英法公使昨日正式通告政府謂英法政府完全承認中政府所提出之對案（十九日） 
　　北京電黎總統召見李厚基倪嗣冲告以各督軍應從速出京（十九日） 
　　北京電英文京報主筆陳友琴今晨被捕因昨日該報披露中日借欵改組兵工廠之故 
（十九日）以上德文電 
　　北京電衆議院今日午後二時開會由湯議長報告段總理催促討議宣戰案之咨文後有民黨議員褚輔成起述現内閣殆餘段總理一人如斯内閣不足信任之理由提出動議宣戰案暫緩討議應俟内閣改組之後討議該案旋將此動議付票决出席總數四百四人内贊成者二百二十九票此動議以多數成立民黨方面遂獲勝利段内閣遂成消極的不信任矣（十九日） 
　　北京電今日衆議院之决議擁護段總理一派之督軍等大爲激昂政府黨議員亦巳失望其結果今後不預調停督軍民黨之事有一任督軍之計畫之說爲此督軍等或出正軌以外之行動亦未可知形勢遂愈險惡 
　　有人觀測段總理刻因欲脫窮境或以現正議定之憲法不適民國現情爲口實使督軍等再行呈請總統解散國會云（十九日） 
　　北京電擁護段總理之督軍等舉某某兩督軍爲代表於昨日（十八日）晉謁黎總統建議解散議會總統不允若輩竟示焚燬參衆兩院之氣勢因是目爲最危險之參議院院内忽增巡警昨日以來嚴重警戒今明日内北洋軍人與議員之間將大衝突之說甚盛又督軍中如曹錕孟恩遠閻錫山等均有反對解散議會之意故將出京（十九日） 
　　北京電據國務院方面消息官民兩派之調停至昨夜終不能獲成效故該運動業已暫止現在形勢恐不出解散國會或段總理辭職之二途今明日中如何發展其大體巳可預測云 
（十九日） 
　　北京電段總理爲勸徐東海氏出山昨夜（十八日）復派靳雲鵬赴津黎總統亦同此意派遣特使赴津（十九日） 
　　北京電英文京報社長陳某昨爲警察廳拘捕事因昨日該報揭載中日密約之無稽記事故也該社長係總統府之諮議時常攻擊段總理因得總統府方面之庇護不得下手今乘此次揭載故意害及國交無根之記事遂以違反新聞紙條例告發（十九日） 
　　北京電督軍與議會之直接衝突經王家襄居間力向督軍方面調停（十九日） 
　　漢口電劉慶恩發起之集慶源五金製造公司招集黎大總統以次湖北出身之陸軍有力者股分二百萬元以製造自動車及他輪船並機器類爲目的目下將於武昌文昌門外建造廠屋（十九日） 
　　漢口電以美國借欵建造之周襄鐵路現有測量隊兩班從事實地測量今秋之末可以一部興工（十九日） 
　　漢口電日本陸軍兵器局長築紫少將率同飯田少佐川崎大尉於今晨來漢（十九日） 
　　東京電枝光製鐵所現擬增加資本一萬萬元以資戰後供給鐵及軍器等工業之發展目下計　正在進行（十九日） 
以上東方通信社電 
[戰電]  
　　倫敦電海格將軍今晚報稱英軍巳於今日完全佔據布勒柯爾村俘敵六十人（十七日） 
　　巴黎電今晚公報宣稱法軍克復拉福廠北面全陣線法軍今日在克拉盎勒東面及貝里約巴克南面一○八山大獲進步俘敵若干人開里福尼亞高原砲戰頗烈（十七日） 
　　羅馬電意國公報宣稱庫柯山與伏狄斯山　有劇烈戰事歷時頗久敵軍屢次密集進撲意軍之新陣地均爲意軍擊退庘柯山石堡自六一一小山起至五二四小山止現由意軍固守 
意軍向伏狄斯六五二小山大得進步敵軍在戈里齊亞東面回攻敗退意軍佔據格拉齊格拉南面之重要高地一處敵軍在加沙高原北部猛攻爲意軍所敗大受損失敵軍砲轟塞維格拉洛戰地醫院擊斃六人意軍自十四日起至十六日止共俘敵四千零二十一人内有軍官一百二十四員（十七日） 
　　倫敦電奥國公報宣稱奥軍於伊森沙河大戰俘意兵二千人並承認意軍已佔據該河左岸之地（十七日） 
　　俄京電亞力克齊夫將軍特拉哥米洛夫將軍白魯細洛夫將軍戈爾柯將軍宣稱混合内閣可以恢復陸軍之紀律軍人聞社會黨克倫斯基氏任陸軍總長大爲歡忭臨時政府與工軍代表會幹事部會議時内閣總理宣稱俄國與其協約國如遭失敗將貽國家以莫大之禍故政府深信革命軍必不容德軍獲勝云（十七日） 
　　羅馬電協約國商業大會已於今日開會英國代表干斯福特氏宣稱英國願協約國彼此通用資産該大會通過關於商標工業科學製造軍火工人衛生殘廢兵士之職業戰後以警察保護商業制協約國合設保險公司計畫破壞德國商偵探與行賄制辦法各决議案（十七日） 
[公電]  
　　孫中山忠告兩院電參議院衆議院議員諸公均鑒日前致電請先否决宣戰案不必注重倒閣問題諒巳逹覽此次亂人圍院毆辱議員誠爲民國政治之障礙文亦以屢電總統請嚴究主使之人并經總統復電巳交法庭究辦將來或由法庭糾罪或由議會問責均屬正當行爲但此時有一宣戰問題在前視此擾亂國會之件尤爲重要宣戰之結果必以中國爲犧牲維持中立可免危險歷經詳告於諸君子之前近日德國巳向俄國正式提出和議歐戰欲闌所苦者即在喪失領土之國必求恢復而佔據他人領土之國未肯交還受損害者要求賠償而施損害者又不肯赔償故今歲媾和之議日聞而各國内顧國民反對外憂與國責言必須於未議和之前解决此領土賠償二問題德俄兩國主張巳近一致英法等亦正在討論之中使有法以滿足兩方之望領土不待恢復而别有增加之途利益不待賠償而别有發展之道彼亦何樂久戰然而中國一旦加入此種困難可以悉解則和議可以立成所難堪者使人滿足而自爲犧牲者耳然而宣戰之不可加入之無利無待　龜猶豫狐疑恐非至計也對於内閣之所主張旣予否决則除由 
 
 
 

Page 3

 
 
内閣自變易政策以從國會以外惟有倒閣一途倒閣者以内閣與國會旣異主張無由再行信任然則内閣若從國會所論列卽無須倒閣亦不待言須知倒閣爲不得已之事吾民反對宣戰並非單反對内閣内閣旣從民意便可存留若如外間所傳先組聯立内閣或推去現總理始議宣職案則是議會未自决其主張而先同人之責於理不順不同主張如何而惟以分得政權爲務則尤　所不容故先　閣後議戰者輕重失宜留總理改閣員以爲交換者尤爲　國宣戰案之可否當視國利民福如何豈有内　改組卽能變害爲利移否决爲贊成從此可知當决宣戰問題以决内　存否不當先决内閣存否而後議宣戰同意案矣至若亂人　院迫脅吏　較輕之事萬不可以此延擱宣戰案自令國際態度不明也要之宣戰可否研究未清晰遷延投票者愼重國事者所應有即文亦極表贊同且甚願能有以釋其所疑若今日則宣戰之不可旣巳了然而徒以對内閣故遲延不議則大不可須知此時避亡國爲第一義整頓内政乃第二義先後輕重不容稍混務望審之 
要聞一 
[内閣問題尚無解决]  
　　十五號晚范靜生總長赴府學胡同段總理私宅切商段總理辭職事段總理以時勢所迫頗表示退職之意范總長亦深表贊成遂商及繼任總理問段總理與范總長皆以徐東海惟最相宜議派人赴津微求東海意見段總理即托范總長往津並要秘書長張君乾若同往議定後十六日午前段范張三人又同會於國務院繼續商量張君之意以爲必覓一東海最親信之人同往更易接洽並推舉印鑄局局長吳君世緗最爲適宜段總理亦以爲然當即電約吳君到院段總理語吳君以轉致東海之詞甚多　甚懇切並云余（段總理自稱）素來崇拜相國（段總理稱東海爲相國）相國有事余自始至終都願盡力深望相國不以余去而相國來存一分對不住之意思余且聲明一言如余去而他人上來則余將完全不問如余去而相國來則余與相國有特别關係余仍願爲相國帮忙陸軍一席可以繼續擔任云云是日午後范吳兩各趁晚車赴津與東海切談甚久東海亦甚了然於段總理推讓之意思惟謂組織内閣甚爲困難非一時所能成功且各方面感情極難調和自問無自信力可以擔任下去並謂外交案通過以後辦法稍覺容易外交案未通過以前　無論何人接手狠不易辦云云詞意之間雖未表示承認亦未絶對拒絶以東海之地位萬不能一請即出此固人人所知者在范君之意以爲如各方面多有幾番勸駕則東海亦未必不　出也范吳兩君昨日巳回京報告段總理結果如何尚未可知又聞范君在津時曾一晤梁任公已轉托任公就近勸駕 
　　政局情勢如是故范吳雖有津門之行而昨日一日間段内閣改組之聲仍復大盛所謂改組者據某派主張將於段氏之下建設新閣聞其中最盛　之辦法爲以段氏爲中心集合各派分量較重之分子組織一種混合内閣以解决時局其混合辦法約分爲四大别第一層於府之方面者第二屬於院之方面者第三屬於進步系者第四屬於國民系者此種主張先爲若干中立政團所同意昨已有各團代表十四人於午後往衆議院訪湯議長關於此事交換意見並勸導各有力政團各派代表加入其間合力爲積極之活動以期逹到目的此爲一部份人之希望事實如何正自難知至於現在之内閣一切政務殆有停頓之勢國務會議昨日當然不開國際政務評議會亦仍停止即軍事會議亦未及開會所有應由國務會議議决方能施行之件只得暫行閣置或竟分交各部自行處理辭職中之各總長前本擬一律照准暫以次長代行部務但此舉却亦有許多不便公府中亦不甚贊成一時暫難發表又聞張知競梅光遠等於昨日午後二時赴衆議院晤湯濟武君叩研究會對於内閣問題之意見湯君對彼等之主張亦頗表示贊成又　研究會之意見改組内閣亦可改造内閣亦可惟若改造内閣則必須用和平之方法云云彼等定於今日更與政學會政餘俱樂部各團接洽但政學會對於時局堅持冷靜態度連日并未開會若問其團體的意見恐尚無可表示也 
　　日昨英文京津時報載有駐京訪員通信云據政界某要人云自公民毆打議員後一星期來政局雖未解决然已日見明瞭段總理辭職現巳不成問題各閣員辭職政府對之尚未有何種舉動惟外交總長伍廷芳之辭職呈文巳經由其子伍朝樞退還敎育總長兼内務總長范源濓巳允許於病假滿後仍舊視事海軍總長程璧光之辭職呈文亦已退還不日卽將回職財政部當李經羲總長未到以前仍由李思浩繼　代理部務交通部則由權量執行部務據此情形則主張組　現内閣者暫時或不能成爲事實蓋段總理以種種原因現時實不能遽然辭職而去其原因約分五項如下（一）十日衆議院外之暴動已交法庭究辦則當由法律解决而不可牽及政治（二）反對派與北洋武人系巳有惡感段總理若於此時辭職則國内或不免發生變亂（三）徐世昌李經羲王士珍俱有繼段總理組織内閣之資格與希望而皆不願於此危難之秋肩負重任故段總理辭職後殊難另覔相當繼任人物使能維持國事不生危險（四）反對派與北洋武人系之衝突現時可以段總理之勢力壓止故段總理之辭職實不如留任之能更利益國家（五）若段總理辭職而國中發生騷動　中國與各國之交涉必生困難有此以上之五種原因故段總理之辭職現巳不成問題國務院秘書長張國淦現已視事云 
[馮田張之關於時局近電]  
　　自公民團事件發生舉國人士對此等法外之行動莫不異常憤慨昨日政府接到馮副總統來電亦主張嚴懲肇事之人而其歸宿則在於尊重法律維持秩序二語其文曰大總統鈞鑒段總理各部總長同鑒國家成立之要素惟以法律爲制裁苟有出於法律範圍之行動則政治將蒙其影響人心易致於動搖日前衆議院開會日期忽有所謂公民團者聚衆追脅雖各國市民未嘗無此惡例要其爲法律外之行動則無可置辯幸賴大總統曁總　素尊法治終以武力解散之然而各方面之憤慨遠近人心之驚惶閣員有得散之形兩院成停滯之象國璋養疴江上不能奮飛遠道傳聞惄焉如擣自歐戰問題牽及東亞大總統俯從閣議正式提出國會總理各總長開誠相見靜候各議員良心上之解决以定從違廓然大公名正言順不意有此無意識之團體託名愛國幾釀禍端該團肇事之人業經付諸司法機關按律究辦政府爲全國行政之樞紐國會爲全國立法之最高機關若因一時意外之騷擾而勢成解體將如國事何伏願大總統諄告總理勿遽灰心各總長母萌退志國會諸公繼續開會政府旣擔保此等不幸事故永不發生則利害輕重之間自可從容考量取决多數國璋蒿目時艱無補萬一惟兢兢圖尊重法律保持秩序爲目前惟一之方針迫切陳詞惟希垂納國璋銑印 
　　又開封田省長亦有電來大致與馮副座意見相同並錄於後段總理鈞鑒各部總長鑒國會審議對德宣戰案忽以公民團請願致生衝突變出意外正切杞憂近聞閣員相率乞退危及國本中外震驚夫對外間題因政見之殊各有異議猶可言也乘外交之急而引起政爭大不可也吾國頻年多故風雨飄搖同舟之人共持危楫袖手則終歸胥溺倒閣則禍且燃眉國會多明逹之士深維與國安危之義必能平心靜氣熟審主張諸公身秉國鈞處危疑震撼之時宜抱忍辱負重之旨若必以引嫌小節相率乞退致使國家驟陷於無政府之地賢者責備反難自解伏願我總理爲國竭誠母灰初志尤願諸公維持國是勉荷巨肩時事日非千鈞一髮文烈與陪疆寄宜共安危北望旁皇莫名焦慮掬誠上貢急不擇言伏維埀察田文烈咸印 
　　又奉天張作霖督軍亦有一電文云段總理鈞鑒現因中德問題蜩螗沸羹國以不國自非堅持定見屏除異說不足以救危亡我總理當代靈光捨身救世進退之際全局攸關與其瓦全而未必能全母寗玉碎而猶不至於碎也應請鈞座俯念國是杌隉繼起無人奮最後之决心挽狂瀾於旣倒庶晦明風雨得見君子於鷄鳴我國前途或尚有一線之希望無論作何地步作霖不才願隨海内豪傑執鞭弭以從公後區區向忱天日其鑒伏維埀察張作霖 
[緝拘公民代表與保護議院]  
本月十日公民團團打衆議院之事發生時段總理及内務范總長均曾在衆議院議場申明即日飭廳依法辦理而近數日以來外間喧傳之情形極爲複雜兹將京師地方檢察廳昨致衆議院湯議長之函錄左逕啓者本月十日公民請願團在議議會滋事一案業經本廳將嫌疑犯吳光憲白亮潘伯禹等五名拘傳到［案嚴行偵查各請　　之代表尚不止吳光憲等五名該代表等曾在議會中請見執事要求將宣戰案即日通過彼時代表計共幾人係何姓名本　自應一律查究用特函請查照希即將是日請見之各代表姓名住址見覆以憑核辦實紉公誼專此布逹順頌公綏京師地方檢察廳啓云云衆議院日昨接到此函後立卽將是日該公民團第一次晉謁該院議長之代表五人及第二次晉謁該院議長及内務范總長之代表六人開列名單具函回覆檢察廳查照矣兹聞所開代表名單如下張堯卿陸軍部諮議官住東斜街昌堂門吳光憲字兆垣杭縣人白亮衆院速記生京兆通縣人趙鵬圖學軍商界請願團總代表號靜遠河南沁陽人劉堅號天竺聞即劉文錦以上第一次晉見衆議院議長者五人史俊民浙江鄞縣倫敦日日電聞特派駐京通信員辛博森帮辦周勳錫號康侯湖南常寧人徐功金號吉人吳光憲同前趙鵬圖同前劉堅同前以上第二次晉謁衆議院議長及内務總長者六人 
　　滋擾衆議院之公民代表除白亮等二人因赴地方廳告訴當由該廳交看守所管押外其餘各團代表聞已由地方廳緝獲吳光憲等三四人惟其中有一人經有多人證明當日並未到衆議院門首業已取保得釋餘均在拘留中 
　　自上星期四衆議院因公民團滋擾後各議員咸有戒心迄今未開大會卽日昨憲法會議亦以不足法定人數改爲審議會敷衍了事昨日京師警察總監吳炳湘步軍統領江朝宗軍警督察長馬龍標及第十三師師長李進才等因鑒於前次開會時有公民團滋擾之惡劇恐其代表等仍匿跡京師届時滋事特在軍警聯合會開議本星期六衆議院開會時之保護方法聞擬特遵大總統命令揀選得力軍警武裝戒嚴卽於明日清早分布會場附近竭力保護以免各議員再有所藉口 
[遠東運動會紀（七）（心危）]  
　　第四日運動詳記 
　　十一日爲遠東運動會之第四日我或選手得分數最多留柬國人亦以最高度之鵱忱應援之蓋前三日共得十五分今日一躍而至四十六分宜其然也兹將各項運動情形詳述之（一）足球在運動會第二日（九日）中日比賽以五對零我國全勝第三日（十日）日菲比賽以二對十五菲島大勝菲人擅長此技勝日本在一打之上固可折服但日人亦得勝其二球則菲軍之不無缺點亦復瞭然顧中日比賽中國雖始終無一失然僅勝五球視之菲人成績藐乎小矣故今日中菲决單外人不禁爲我選手惴惴也上午九時半警笛一聲非島選手自場左飛躍而出我國選手亦緩步登場開球後互相折衝旣而我軍各先鋒突入敵陣中鋒左錄遙應之遂陷其壘觀者歡呼賀之又歷十分鐘菲軍奮戰而球爲我中鋒所得乃蜿蜒紆繞而入迭破重術一舉足　勝之至是我軍勝二球菲軍勞而無功甚爲懊喪而初刻不可一世之氣慨消磨略盡矣及休息十五分鐘後菲軍屢薄吾營皆爲門者逆襲却退之某君忽遠踢一球直撲敵營先鋒隨球而入在爭持不下之時菲軍違法乃置球於球門十二步之前一蹴又勝之我國應援者樂不可支手舞足蹈揚旗高呼萬歲日人從而和之菲人大憤吾國選手某君好意慰其門者門者誤解用意揮拳曰母辱乃公其餘菲人亦老羞成怒作勢欲敺國人與爭幾至肇事幸公證人（西人）及其他中菲兩國選手互爲和解事遂寢然足球則止是矣（按尚不足法定時間二十餘分鐘）公證人乃手揮五色旗招集國人宣告三對零中國勝利衆則擎舉選手十一人繞會場一周歡呼而散總計足球結果中國二戰二勝日本二戰二敗菲人一勝一敗中國遂以足球稱霸東方得十分菲人得六分日本得零（二）手球中國勝日本一次中菲比賽不分勝負以風强中止旣詳前函今日中菲决戰第一次以十七對二十一中國敗第二次以二十五對十五中國勝第三次以二十一對九中國又勝總計爲六十三與四十五之比中國大勝至是中國巳連勝日菲二軍旣而日菲角勝結果菲勝日敗由是中國選手得十分菲人一勝一敗得六分日人無分（三）籃球中國歷與日菲比賽一勝一敗昨日日菲互比菲人以三十九與十四之比得勝利總計菲人二戰二勝得十分中國敗於菲而勝於日得六分日本全敗無分（四）網球國人向不注意而目人熊谷氏等以之爲常年功課勝敗果可先知也菲人佛楷斯及勃羅納斯等雖與熊谷氏較量而終局恐爲日人所勝利耳（五）一英里替換賽跑第一日本（三分四十一秒）得三分第二菲島（三分四十二秒）得二分中國第三（六）二十英里脚踏車競爭選手共五人日人三中菲各一結果第一爲日人池田氏以一點二分五十二秒得三分第二爲藤原氏以一點二分五十三　得二分第三菲人阿爾丘爾氏以一點四分四十九秒五分之一得一分（七）撑高跳選手十四人中日各五葬　四最初高僅八尺漸加至九尺十寸人數漸少及十尺日人晝在淘汰之列所存者三人而已結果第一爲丁君熙春以十尺六寸得三分第二郭君紹儀以十尺三寸得二分第三菲島巴君以十尺得一分（八）十種競技今日先試前五種結果未詳且待明日與後五種同時報告 
　　凡上所述俱陸上運動也今日起同時比賽游泳之術游泳分作九項今日决勝負者一項預選者六項餘則俟之明日中國選手與賽者共僅六人而菲島十三人日本則有三十二人之多三國對此之興趣可以知矣今日先預選五十碼競泳其後依次預選二百碼二百二十碼俯泳百碼四百四十碼百碼仰泳等五種葉君坤在二百二十碼競泳獲决勝權李君羅伯在百碼仰泳獲决勝權其他日人獲决勝權最多菲島次之此種成績殆與選手人數作正比例歟最後一英里决勝競泳我國選手不與競菲島亦僅一人乃爲日本全勝其中最速者爲今村氏（二十九分四十三秒）（他項决勝且俟明日續報也 
[南京快信]  
　　馮副座病已稍痊中央昨特來電敦促銷假選舉訴訟案地審廳認爲證據不充分將撤回同級檢廳重行偵查 
　　社會敎育會定明日（二十日）假奉直會　　籌備大曾 
　　各縣知事因印花稅分處派銷印花額數太多昨均將困難情形報告分處請求減少以維商艱 
　　財廳通飭各釐局稅所帶征之附稅及正捐數目照式塡報於每月解欵前報廳稽核 
　　如皐知事劉煥被控案省委昨已由如　查回省呈覆聞有撤換消息 
　　徐樹錚將於今日午後一時抵寗與馮副座商榷要政 
　　齊省長以道尹監督司法行政其行文程式如何未經明定昨特電請法部指示以便轉飭遵照 
　　北京公民請願團代表劉世均（贛人）昨潛逃出京過寗轉車赴滬 
　　省議會今日（十九日）開審查會明日星期休假 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[楊次長清理財政部]  
　　財政部當陳瀾生在任時設有解欵綜核所將解到各欵逐項分别存記隨時開列清　呈送核閱楊次長刻以此項清摺足以鈎稽國庫收入之確數逐件保存另編爲簡明表支出各欵亦仿照辦理以便將每月收支實數比較對照爲隨時參證檢閱之需遇有欵項出入即可胸有成竹無須臨時翻檢檔案財政部衙署雖共有三層然房屋較舊署爲少故各司處辦事職員大都多人聚處一室於辦公及衛生均不甚相宜現在鹽務署新屋早經落成如稽核總所等機關業巳遷入其　出之餘屋各司　以辦公地點逼窄之故咸欲移入近聞巳由總務廳酌量分配並開會議定以昭鄭重大約不久即可按照指定之屋分别遷移矣各部職員每日到部辦公向例須於劃到簿親自簽名現聞楊次長以劃到簿足以稽攷各員　　諭令總務廳每日於十二時以前派人向各司處收取彚齊送閱故職員於十二時以後到部　均不得簽名又聞楊次長近日到部甚早每日　在九時或十時前後李次長到部時間亦在上午惟遇有國務會議時以赴會之故須稍　財政部各司處所用之紙張筆墨等物向例用審計院規定之取物簿標明物名持向總務廳主管處支取現因每月所用之文具費及雜費等欵往往溢出預定之額特由長官令撙節支用凡僕役持簿取物須由取物處之主管人員親自簽名並加蓋各該機關之木戳以公務之繁節爲支用之標準 
[川省會彈劾羅佩金案（續昨）]  
　　警察則肆殺也保　治安全賴警　於兵事毫無妨碍倘非滇兵有意擾亂何以竟將省垣新東門一帶警兵盡行戕殺是何居心大罪一報館則拘囚也報館實言論自由亦足微求民意是非公道共見共聞初非於軍事稍有妨害何以逮捕笞杖拘管軍署如警華報及四川新聞報等均被逮捕各報館皆已停版潛逸大罪二民房則横燒也督軍署附近各街道民房稠密貧户尤多值戰爭劇烈後於四月二十八日多數滇兵手提洋油沿街擱置同時縱火八處并起連亘焚燒烽烟障天哀號震地晝夜不熄慘不忍覩兼之鎗砲交加禁人救火住屋居民不許逃出縱凶肆虐莫此爲甚幸各前街折斷天雨火熄至二十九日又連燒四處忽被劉軍長派兵猛力赴救且戰且撲未及全城被害嗣經省長各國領事及省議會議長紳耆等雙方調和待命中央始免大罪三民命則慘戮也戰線之地子彈波及亦屬應得惟東較場駐紥滇軍新東門附近居民無辜被殺臚陳如下一幼婦經過以鎗炮指之使來與言及婦至以繩繫置城牆上以刀剌其腹抛之牆下有一二老年身穿絲服指云汝肥繁命脫衣下驅往門外跪下以刀剌死有幼孩抛刀殺之謂之此孽種也其他之被搜尋枉死者大約二三百人屍横道路血流街衢臭不可當至於被火燒死及鎗砲繫死者共六千餘人傷者五千餘人死人如麻慘無人道大罪四財物則搶掠也及其潰敗之日駐紥及經過之處凡少有餘財之家無不被其刦掠即中人之户什物亦皆掃空至今猶可調查各商家不得巳始沿街分派湊合四十萬給付始免大罪五城内各街因拒戰斷絶交通各街口均有兵守護不准人民去來是以婦女不能逃避滇軍駐處婦女被其姦淫不少而尤慘莫如姦淫後且以亂刀剖殺大罪六至其去時沿途騷擾但聞龍泉　復　民房其他尚在不可知之數夫以民國刑津最崇人道今滇人以外省人視川省民幾如異類而川省人民遭此屠毒冤氣難仲設非建議中央請求兩院大張公道以伸枉曲死者冤抑睡者痛恨前者巳矣如後來何計惟協懇大總統任用川人以督川軍原湖南浙江雲南先例永鑒前車冀沾後惠庶川禍永息川民共慶矣是否有當應請大會公决提議人秦森甫贊成人董續緯黎光堃王壽培馬文勳戴正濬龔選廉韓澍滋秦大猷劉元杰李樹熙宋炳勳李庚廖希曾陳宗彦汪全義周炳文魯本竺黄輔翼汪金相蘇啓元王志仁袁容光劉培祿張梓梁周烈先辜增榮何伯雨邱兆熊劉恒光秦運中楊應璣 
[羅劉事後之爭辨（續十六日）]  
　　四川陸軍第六師司令部覆省議會函云查此次二師叛亂其原因係前督軍羅奉中央電令以川省軍隊過多亟宜收束即會同王檢察使戴省長酌擬辦法滇軍暫留一師一旅黔軍暫留一混成旅又一團其溢額官兵一律裁去至川軍五師按照五年度預算核定軍費六百餘萬之數分别裁減均經電奉中央核准並令川軍裁留兵額應照五年度預算額再加減少並緩設特種兵以紓財力等因除黔軍由戴省長酌裁滇軍當經前督軍羅電令趙師長將所部裁爲一旅外川軍五師擬裁爲三師兩旅其每連兵數均裁爲九十名並緩設特種兵科以期減輕軍費亦經擬定辦法電請中央核示迭奉命令飭卽嚴厲進行惟因裁兵經費不敷未能同時舉辦於二月二十七日經前督軍羅分令第二師劉師長第四師陳師長將所部隊伍分别裁遣統限於三月十號以前一律辦竣乃逾限日久抗不遵行第四師業將恩正各餉如數領清猶復多所要求迄未遵令辦理復經前督軍羅以四師隊伍冗雜紀律廢弛復有意抗違軍隊終無收束之望爰於本月十五日將四師分駐省外之各軍隊一律資遣幸事前布置周妥秩序釐然不意第二師久蓄異圖自生驚擾遍放步哨遮斷交通擅傳口令破壞軍紀迭經前督軍羅剴切開諭而第二師劉師長仍陽奉陰違延至四月十八日午後六時因派赴德陽解回之鎗彈至北門外被二師截留又派赴灌縣點驗軍隊之兵二連回省經過通惠門復被二師開鎗轟擊前督軍羅用電話令第二師長急速放行乃二師長竟派兵圍攻軍署彈如雨下全城震驚此種行爲實屬犯上作亂前督軍羅職權所在本應痛予剿除惟念川省人民兵燹迭經何堪重罹塗炭乃一面嚴令滇軍謹守秩序不准離原駐地段一面嚴令二師停止轟擊以免縻爛地方二師毫不聽從猛攻益急英法日領事力勸停攻劉師長旣經應允不意各領事甫到軍署二師復開砲環攻各領事欲出不能因守署中自午逹旦時因滇軍多出省清鄉本不難調集全軍力圖戡定然城中居民稠密終不忍貽患地方仍令警衛團嚴守署中駐東校場之步兵亦不准出營還擊乃二師猛攻未下加以招集匪兵羼雜其中遂沿燒督署周圍民房無算不惟人民所共睹即英法日本各領事亦所親見不識是何肺腑竟忍蹂躪父母之邦前督軍仍恐貽害吾民又因地勢所牽嚴令滇軍不准回擊嗣奉中央電令戴戡暫代四川督軍等因前督軍羅即於二十一日將印信咨送戴代督接收在案總之此次滇軍始終不出回擊非兵力不能戡定實不忍蹂躪地方塗炭生靈現在停止戰事惟有二師所部不時轟擊而滇軍祇嚴爲戒備施以相當防禦亦與貴會愛護地方之心正復相同兹准前因相應將此次經過事實函復貴會煩爲查照再現因前督軍羅業巳交代飭由敝司令部代爲函復合并聲明 
[鄉自治制草案]  
　　縣市鄉自治制草案均經閣議通過提出國會其縣市兩項原文巳詳前報兹再將鄉自治制草案錄下第一條凡縣治城廂以外各鄉鎭村莊屯集等地方爲鄉第二條鄉之區域在習慣上有固有之境界從其習慣若境界不明必須另行析併者由縣知事參酌地理上及經濟上關係劃分之鄉之區域嗣後如有應行變更或發生爭議時由該鄉總董開具理由詳請縣知事核定之不服前項之行政處分時得依法提起訴願第三條鄉爲法人承縣知事之監督於法令所定範圍内辦理左列自治事務（一）關於國民敎育社會敎育事項（二）關於道路河渠及其他土木工程事項（三）關於農商及公共營業事項（四）關於衛生及慈善救恤事項（五）依法令或縣知事委託辦理事項第四條凡鄉得就自治事務制定公約但不得與本制及其他法令牴觸鄉因執行公約及管理使用鄉之財産營造物與公共設備得制定規則鄉公約及規則以一定之公告式發布之第五條凡住居本鄉區域内者均爲鄉住民鄉住民依本制及公約所定得享受權利並負擔義務第六條凡鄉設自治會由鄉住民選舉之會員組織之名額依左列之規定人口不滿五千者四名人口五千以上不滿一萬者六名人口一萬以上不滿二萬者八名人口二萬以上每加人口一萬得增會員一名但至多以十名爲限第七條鄉自治會會員出鄉住民選舉之其選舉資格及選舉規則准用市自治會選舉之規定父子兄弟不得同時任爲鄉自治會會員若有父子兄弟現爲鄉自治公所職員者不得任爲鄉自治會會員父子兄弟同時當選者以子避父以弟避兄第八條鄉自治會會員之任期及改選補選准用市自治會會員之規定第九條鄉自治會設會長一人由總董兼充第十條會員及會長均爲名舉職但於開會中得由縣知事核給膳宿費第十一條鄉自治會得由會長酌用雇員一人或二人辦理文牘會計及一发庶務其薪給由鄉自治會定之第十二條鄉自治會分通常會與臨時會通常會每年二次以四月十月爲會期由總董召集臨時會經總董認爲有必要之情事或經會員三分之二以上之請求由總董召集之通常會期間以十日爲限但遇有必要時得延期五日臨時會期間由總董定之但不得逾五日第十三條鄉自治會之職權如左（一）議决鄉公約（二）議决以鄉經費籌辦之自治事務（三）議决鄉經費之預算及决算（四）議决鄉自治稅使用費及規費之徵收（五）議决鄉之不動産之買入及其他處分（六）議决鄉之財産營造物公共設備之經營及處分（七）議决其他依法令屬於鄉自治會權限之事項前項議决事件由鄉自治會呈請縣知事查核交由總董執行（未完） 
[粤省近聞撮要]  
　　台行借欵交付有期粤省中國銀行此次向台灣銀行續借日金一百五十萬元抵押品係由省庫債權劃出一百五十萬元作爲該行間接擔保而以部撥鹽欵每月五萬元指定按月償還借約確已成立惟借欵現在尚未交付據台行消息此項借欵原議月息祇有六釐半嗣復要求增至七釐已經當局請示中央核准照辦大約三二日内卽可交欵昨日中國銀行接到北京總行總管理處電復謂業經股東代表會議决照辦惟須請粤省官廳繕具正式委託書委託代辦此項借歀日金市價盈虧統歸粤省官廳擔負云云馮行長特據情函請當道核奪朱省長以此事儘可照辦當卽令飭財政廳繕具正式委託書送逹中國銀行查照並隨時將購兌日金市價核給歸入省庫收支 
　　王芝祥來粤之任務王芝祥由川回京後政府久擬予以重要位置近因陸督請政府特派大員至兩粤檢閱軍隊政府以王與陸督在桂共事多年諸事易於接洽即派王擔此任務譚代督以王君不日當可到粤特指定海防辦事所爲王駐節已飭由水警廳長馬濟預爲陳設俾免臨時周章至專員桂丹池昨奉譚督命令後即偕同軍署參謀陳祖虞等乘坐廣九火車赴港迎接聞王君此來其所帶之任務爲關於裁軍事宜刻下廣東軍隊滇軍已編爲一師十營只須點驗發餉警衛軍近已裁爲一百零六營聞尚須稍減或須裁至原數八十五營督軍所轄各軍亦有逾額者亦須略爲裁減大約辦理以上諸事即爲王君唯一之任務云 
[陜西近事]  
　　陜西米脂高某係前清孝　近充宗社黨黨員此次受其社本部之命由京來陜專事招謠至大荔附近之柳池村不知如何敗露即經王團長派隊拿獲并搜出僞公文若干嚴訊之下直認不諱立即鎗斃示衆并將嫌疑犯該地土著某生帶縣管押陜省鄙處西陞風氣閉塞雖共和成立巳六閱寒暑而窮鄉僻壤之醉生夢死不識共和爲何物者實繁有徒至若死守專制之習慣視民主國爲非正式國家者更僕難數一旦經此輩煽惑未有不受其愚者陜省連年饑饉兵火憔悴已甚若小有事變徒苦吾民耳銷患未形保治未然是不能不責諸當道也 
　　陜西僻處西陲物質文化方之東南各省瞠乎遠矣而物價時漲時落低昻懸殊頗有碍社會生活政治進行聞省長計及於此急欲謀便利交通謂事易舉而需費無多者莫善於汽車并聞此事巳磋商數次或能見諸實行 
　　磚坪原隸安康距縣城百八十里自清初設汛於此始有磚坪汛之名稱其後由汛地而縣丞而通判屢易適中地點從新建築全城貫通嵐河實居嵐河流域今復改爲三等縣名雖猶是而基址巳非按之事實區域均不符合該縣旅省公民王樾等考查掌故請願更名爲嵐皐縣以復古稱經省議會開會表决多數通過呈請轉咨核辦不日當有明令實行 
　　陜北土匪猖獗異常最强盛而最梟張之大股土匪首推樊老二李青蘭猶其次也近聞樊老二將李青蘭打死甘願投誠即以李尸作投誠之據天心厭亂匪首自相殘殺陜北大局可無虞矣彼小股土匪亦將聞風瓦解云 
　　　陽連遭匪患民不安枕幸各鄉民團頗能認眞整頓昨聞該縣南區萬年團團長王世考等在途拿獲將赴澄城某處行刦之秦五兒孫遇英馬起甲三名並搜出手鎗一支送由縣署訊供不諱並自認前搶峪渠峪北等村某某家銀錢衣物屬實聞縣令已請示懲治矣 
　　陜省紙幣充斥現錢恒慮不足紙幣價格忽漲忽落訖無定凖兼之商人惟利是圖罔顧大局竟有以販銅元制錢爲業者且有鎔化成塊出境銷售者近聞省長巳飭各縣知事及征收局長並警察人員從嚴查究如有販銷制錢等事以營利者准其盡數充公且限定行人出境以銅元作川資者不得過五百枚制錢不得過三串文或亦維持圜法之一法也 
[鄂省臨時會開議之决定]  
　　鄂省議會於十四日開第二次臨時會以人數不足遂改爲茶話會討論辦法當時與會者只三十九人（二人續到）有謂宜將臨時會改至六月一日舉行　衆以時局危迫未免太遠多不贊成於是有主張延一星期者其理由略以前會期從未列席之三四十人此次開臨時會必有到者然連日陰雨阻隔不免遲滯若稍緩數日當可增加人數而前會期恒肯出席諸人除現在已到者其餘或因事冋里或爲病就醫再越數日斷無不到之理衆皆贊成遂决定改期一星期後於二十一日開會議事而散又清理漢冶萍鄂産事該會前推舉張國恩李宗唐胡潛李法等四人爲代表與鄂京官代表時象晋等及湘議會代表曾廣鈞等共同往申向該公司交涉乃至今未能成行說者謂該會進步派主張索還鄂省原撥之欵五百六十萬元國民派則主張要求實股之權利内部意見尚未一致須俟第二次臨時會開會議决後始能往申此說雖是尚不知其别有原因蓋代表舉定之時進步派以僅得胡潛李法二人大起反對翌日即有陳君勝等提出復議案以選舉代表須有出席人數佔三分一之得票方能當選不能以十餘票之多數當選連署者凡三十餘人詎案甫提出即爲曾經連署之盧議員慶墀在秘書廳取去謂此案斷不能成立伊實極端反對覆議云云第案旣提出即不能如此無形消滅又由秘書向盧君索還以便報告大會討論故四代表之當選有效與否尚須視覆議案成立與否爲斷但必俟本届二次臨時會開會討論方能解决也 
[漢口外交雜訊]  
　　漢口日商三菱等公司每年日本九州八幡等製鐵所需用湖北大冶鐵礦爲數約四十餘萬頓往來船隻裝運總在百隻以上舊日規定運鐵船來華裝載貨物須在漢口起卸不得在石灰窰起卸（石秋窰爲大冶濱江之碼頭距鐵山約六十餘里在漢口之下游百餘里）故船至大冶須先到漢卸貨後再返石灰窰裝鐵往返躭延糜費不資特請駐京日本公使向我外交部要求以石灰窰爲漢口出貨碼頭或分站三菱等運鐵船所載貨物得在該處換用民船或拖船運往漢口等處並得在石灰窰設置貨倉（即堆棧）以便前記貨物換船時可以暫爲貯藏外交部以此事有無窒碍特令行特派交涉員江漢關監督查復吳仲賢交涉員以石灰窰係屬内地並非通商口岸亦不在沿江六處之列此項要求核與約章不合擬俟江漢　監督函請本關稅務司查復後卽會呈覆部轉覆日領查照 
全國烟酒公賣局鈕傳善近擬施行紙烟專賣政策於上海漢口各建一製烟廠漢口廠所前已派有科長某來漢預爲布置購定諶家磯財政部造紙廠側地皮三千餘方並向漢口禮和洋行訂購機器當交付定銀二十萬元旋因中德斷交禮和行之大班人等均經回國鈕督辦現遂思及廢約命該科長來漢索還定銀至則原與定約之人皆去僅買辦胡某在行據云不知此事情形須俟電德查問該科長雖極力交涉亦毫無眉目 
[贛省會爭論會期問題]  
國會省會之會期刻尚爭議未定兹聞南昌省議會昨亦致電中央斌此問題電云本會前准　長召集第三期常會於開會先咨商省長得其同意改爲第二期第一次臨時會先後電逹在案開會之日並請省行政長官蒞會所錫祝詞亦均冩明祝省議會第二期第一次臨時會開幕是臨時會在事實上巳經省長明予承認無疑迨將閉會時始准省長咨到内部東電然臨時會巳成事實變更之處窒礙殊多旣依法閉會現因審查二三兩年度决算及六年度預算未竣經議員半數以上請求咨請省長於本月十四日召集第二次臨時會頃准復咨以内部東電拒絶二次臨時會之召集並以第一次臨時會亦仍應作第三期常會辦理等語查兩院議决以六年八月一日爲第三期常會開會期已見公報省議會常會期是否因無法定明文不得援例同開此不能無疑義者一查本年各省議會開臨時會者除本會外尚有奉直豫鄂陜甘浙等省是否均巳變更已開之臨時會爲第三期常會本會尚未接此項電文此不能無疑義者二本會此次請求召集第二次臨時會係根據暫行法第二十二條之規定省長是否得以拒絶此不能無疑義者三本會第二期常會係於五年十月一日開會於二月二十日閉會若第三期常會於本年上半期開會距二期常會期太近距下届常會期太遠事實上將有不相貫注之弊此不能無疑義者四以上四端應請明白解釋以便　循再本會第一次臨時會旣經閉會現在二次臨時會復經省長拒絶請求應請速予解釋以便　會云云 
[蕪湖快信]  
　　無爲縣屬某鄉近有農民偷種粟多畝情事經人在蕪湖警廳報告劉　長面陳祝道尹立派巡緝隊長田家聲馳往查拿以肅烟　 
此間蕪關中學校十六日突起風潮學監潘雋夫被逐出校全體罷課 
　　蘇浙商人來皖收辦蠶繭連日紛紛過蕪昨日上海繭商恒豐公司經理陳晋偕唐克琳等二十八人來蕪並携帶滙欵洋二十萬元不日卽赴皖南各縣採辦 
　　蘇浙皖繭業公所協理黄晉紳十七日由滬來蕪擬次晨赴南陵佈置採辦事宜 
　　蕪湖明逹電話公司前奉部批謂商埠電話規定部辦所請礙難照准刻該公司因應用機料桿線等項均巳購置齊備一旦遵令停辦則材　所需勢必歸於無用而資本所集不啻擲諸東流前日又呈請縣知事據情詳請道署轉呈省長俯恤商艱咨請交通部准予變通暫歸商辦一俟將來各大埠部辦統一蕪湖一處自當遵照由大部收回以免向隅 
　　繁昌縣民魯宗國前經該縣吳知事拘押詳辦在案刻有潘夢祺者代魯出面運動該邑省議員汪某以知事違法請議於省議會現聞繁邑財政局商各團體以潘汪飾詞朦混議會致動公憤除公函質問汪某外派人來蕪將此事眞相電請省議會及倪省長查核以明是非 
　　前在南通捕獲搶刦藥王廟水警鎗械案中之逃匪王春山一名解蕪研訊屬實祝道尹奉到張督軍電令即按照懲治盜匪處以死刑祝道尹隨於十六日午後將王提出執行鎗决 
[蘇省會第五日開會紀]  
省議會昨日（十八）午後二時開會議員到八十七人預算審查會報告審查否認地丁附稅另籌抵補方法案内加征貨物釐金附稅由許蘇民主張變更議程提前討論江北議員主成立蘇屬議員主緩議爭論甚久主席以審查報告（另錄）付表决起立者多數遂依議程接議第一案江蘇銀行六年度特别預算衆主付審查起立者多數第二江蘇省地方物品展覽會章程衆主交實業審查多數起立第三本會六年度預算亦表决付審查第四籌修江水利以防旱潦案略有爭議主席以交内務審查付表决多數第五籌備測量朱家山新河案多數主由會逕咨省長執行通過第六修浚六縣　滁河案張嘉行主咨省長執行主席以張說付表决多數第七奉南兩邑公共幹河飭令同時並浚以納浦潮案王景常主付審查范鎔主逕咨省長執行主席以范說付表决多數第八修正繭行自行取締條例案第九請將繭行取締章程分别辦理案第十取銷繭行取締章程以維蠶業案併案討論衆主並付審查表决多數第十一揚州胡先覺等詳陳辦理江北警監學校情形請咨省長備 
 
 
 

Page 7

 
 
案案衆反對主席以成立不成立付表决少數否决第十二宿遷縣敎育會請　設　學所歸併敎育欵産經理處案多數反對亦打消第十三上海民立中學校請議增加補助費案許蘇民請付審查主席以付敎育審查付表决多數第十四奉賢朱聲鳳等請議酌征場地鹽捐以充敎育經費案亦表决付敎育審查第十五灌雲吳慶芹等請議將灶糧附稅援案發給　辦學校案王撰曾主付審查季通主咨省長執行主席以王說付表决多數時已六鐘　散會 
　　附加征貨物釐金附稅審查報告此案　第一讀會認爲應當成立交到本審查會兹查租稅原則以負擔平均爲適宜本省地方歲入數百萬元多係農人所出而工商業並無省稅之負擔兹加征貨物釐金附稅令工商人分擔省稅二十餘萬元於理甚當且浙省巳有附加貨物稅百分二十之先例本省與浙比隣若仿征附稅百分之五自不爲苛惟查瓜洲灣邵高郵寳應姜海孔仙樊興東台運北阜甯鹽沙楊衆車宿　微等十三局已各帶征浚河捐二成秦興界口兩局巳各帶征李秀河經費一成在該項帶征經費未停止以前勢難再加又絲繭兩項及上新河鎭江木釐稅率巳重均在值百抽十以上擬免加征又蕪湖米釐浙省代收絲繭滬捐不在本省征收機關權限以内未便議加此外未經加征各釐局稅所應比照現時稅率加征省附稅百分之五其巳經帶征一成或二成各處俟該項帶征停止後再行一律照加若按照本年比較額銀數六百五十一萬四千餘元内除上列已經帶征十五處及絲繭稅上新河鎭江木釐蕪湖浙江所收之欵一百九十二萬八千九百二十六元外其餘比較額銀四百五十八萬五千五百三十一元照百分之五計算應得附稅二十二萬九千二百七十六元合之他項抵補之欵總數約可得六十萬元以上核辦與預算不敷之數相差無幾經衆審查均以爲可合行報告請付大會公决再此案關係預算歲入應請提前列議以便早日審定預算合併聲明 
地方通信 
[松江]  
　　軍隊旅行之作罷前日松江防守司令部因悉盧護軍使所部之駐滬三十九團陸軍有旅行來松之舉是以預令警所商借屯軍房屋那警佐奉令後即向　縣學文廟蓋事暫借廟屋以便該軍來松屯駐但聖廟房屋前經内務部通令無論何項機關不得貿然借用正由該董與那警佐交涉間忽得軍界消息謂三十九團兵士來松旅行之舉因恐人民誤會是以作爲罷論而借用聖廟之交涉遂亦不成間題矣 
　　請啓塔門之原因城内　聖寺方塔前因駐軍不時登臨眺望經執法處將塔門封閉蓋該寺塔梯因年久失修多已毁損且四　欄干亦巳脫落無餘一經登臨非常危險故此舉所以鄭重生命也不謂自封閉後因寺僧不能入内照顧卽由宵小於牆上挖洞入内以塔中爲藏垢納汚之所近日城内外竊案每每窩頓於此　經該　　將壁洞屢屢修砌然因旋修旋拆防不勝防現田該寺内附居之藥　　所董　出爲取締函請執法處將塔門啓封而以　剩塔梯一律拆毁俾宵小無藏身之所云 
　　處分蕩田之困難松江縣屬蕩田二十餘萬畝以五厙一鄉居其多數前經官産所駐尋　恩霖會同縣委尹子蓮及丈量書記前往測丈詎因湯田一項已升漲年久與高田無甚區别以致無從下手嗣經狄駐辦商懇朱紳似石代召墾户不分高田蕩田按坵清丈奈丈量結果與各圖所列完賦田畝之總數又無溢出究竟所有湯田坐落何所殊難懸揣狄君對此非常困難聞將詳列辦理情形呈請官産處指示後再行核辦至於各户預繳保證金指買之該鄉湯田亦因此無從丈給云 
[蘇州]  
　　乞化團到蘇情形前日有自稱江南孽民乞化團代表公孫烈趙松山石馬天巫秀風周岐明徐榻陸奇張濤吳劍泉鄭子琴歐陽化等二十人到蘇住閶門外姚家弄仁和客棧到蘇後即將該團規則簡章印刷品分函蘇常道尹警察廳縣知事各署其簡章上載本團人係民黨中人因生計艱難無以餬口特組織成團各處懇求給資助費並不騷擾地方及藉名敲詐等情警廳崔廳長以該團是否民黨中人殊難查悉第旣結團成羣未便令其逗遛當即飭派偵探隊潘隊長帶同長警會同閶區劉署長前往該棧查詢該團代表公孫烈等聲稱我等來蘇宗旨在乞求助資若　界稍助之後卽可向商會及各紳董處乞助别無他意潘隊長等察看該國各人衣服整齊談吐文明似非無力謀食之蜚當向該團各人開誠布公曉以地方疾苦形狀復又善言勸導該代表等允即起程赴寗潘隊長等即回　禀明廳長經崔廳長給洋三十元飭　代　火車票並飭派長警及探長探士等押同該代表等登車赴寗矣 
[無錫]  
　　看守所近狀監獄之黑暗由來旣久近年改良之聲日高而監獄之黑暗亦愈甚無錫之監獄姑不論即如暫寄輕犯之看守所亦覺暗無天日該所每逢因案暫押之人於進所時有所謂開公事之惡習例出茶水點心等費約需洋二十元否則立遭私刑其名稱如掛號筒抱龍梢等凡貧苦無錢者不獨以上兩刑不能免更令其　於糞桶旁之地上雖寒天亦不准有覆蓋之具當時竟有求生不得求死不能之苦以致被押之人往往典質衣物　男賣女以償其慾該所所長一任所爲毫不整頓近有青城市鄉民因案被押進所卽被若輩在二人身畔搜去洋七元亦竟無如之何云 
　　孽民乞化團前晚北大街大新旅館中到有自稱孽民乞化團團員十一人分往兩房間當由第一分所派警前往調查一週翌日該團員持乞化緣起赴縣署告助卽由楊知事給洋四元吳警佐給洋兩元以作川資令其即日出境他去聞此等乞化團均是辛亥起義人物漂泊至此云 
　　銷燬煙土無錫禁煙雖嚴然私販私售依然未減故此破獲烟案之事亦日有所聞所獲之煙土煙具存積甚多日前由縣署詳報省長定日銷燬去後日昨奉省令指派禁種煙苗委員劉思鑑監視楊知事奉文後卽於今日在署内大天井中將烟土烟具當衆焚燬 
[揚州]  
　　盜匪燒傷事主本邑高家莊民人高文懷家於本月十五日被匪十數人持械衝門入内搶擄財物並用火炙傷母子由高文懷之弟報縣以其母老兄衰恐將殞命請求驗緝刻周知事巳派承審員前往勘驗緝兇矣 
　　判罰私售烟土本邑小東門内愼和錢莊私售烟土昨經公民王坦孫報告警察四區當由區長朱少華率同長警往拿並拘獲購土之趙寳山一併解縣經陳承審員開庭判罰愼和店東傳永貴洋四十元趙某洋十元具限清繳 
　　母舅保釋外甥本邑施家橋商團董馬錫九拿獲搶劫該鄉朱有發家之嫌疑犯卞宗連聞經該犯母舅孫佩洪以宗連素在鎭江名利棧充當茶房從無爲匪情事具禀縣署請求開釋周知事刻已派員調查 
　　挖壩傷人被控本邑宜陵鎭民人許靖軀控何長富挖壩斷路致傷伊父請求縣署提案訊究聞周知事巳飭警察第九區區官調解矣 
　　洋員請假回國兩淮運署稽核所洋員日人高洲君近因回國請假三月巳於昨日首途赴滬改坐海輪回日 
[嘉興]  
　　保護繭市嘉屬六邑繭業公所以開設繭廠關於國稅歷年由所呈請省署飭令水警總署每廠派水警船一般保護且向章公所出發調查利繭時必由師船或鹽督緝私船協同嚴緝比年照辦在案現該公所援照成案呈請省署飭警照辦關奉齊省長批云查繭市關係重要旣據該公所援照成案呈請保護自應准其所請由水警隊查照上年成案辦理倘臨時發生特别情形有必須防範之處並准該繭商等向就近各該管警隊請求保護以免疎虞而重繭業 
　　燈案近訊嘉興北門外迎燈肇禍一案迭經官廳派委澈查並將將知事俞統領分别記過警佐金林飭縣看管仍令嚴緝兇首在案兹悉張知事巳於前日將迎燈爲首之道士阿全等拘押研訊供稱擊斃鄉民係吳金榮之鎗田薛雲山開放（薛曾充水警）業已逃逸現張知事巳具呈省署飭屬限緝而公民金某張某等以此案主犯旣已明白警佐金林當可卸責昨亦具呈省署代爲辨白並請飭縣省釋未識能否邀准也 
　　行長易人嘉興中國分銀行行長韓景綏曾經銀行總理將韓升調張家口分行視事遺缺另委楊念劬接充現悉楊巳於前日來禾由韓行長移交一切蒞行視事聞韓亦擬卽日起程北上 
[杭州]  
　　實行檢定敎員省長公署附設檢定小學敎員委員會現以各縣小學校放給署假在即所有各敎員資格亟應於暑假期内分别檢定以符部章業由政務廳敎充科員兼該會委員沈步洲羅颺伯等擬訂檢定小學敎員章程送呈齊省長核奪聞定六月初旬通告開始檢定 
　　日中將來杭預誌日本參謀次長田中君來杭游歷軍民兩署昨得上海朱交涉員來電田中二十一晚乘船二十二午後抵杭同行少佐一大尉三繙譯一僕一督軍省長業已會派委員籌備歡迎其招待辦法如下（一）歡迎到站時由第一師派步兵一連軍樂隊一隊（督軍省長遣代表迎之一駐省各軍官自上校以上（軍服）行政司法各　關主任官議會商會敎育會農會等各團體酌派代表（常禮服）均到站歡迎車站及駐所宴會所均懸中日國旗以表歡迎（二）駐所擇於西湖忠烈祠内由第一師　派步兵一排充隨扈衛兵（單哨）由憲兵營派出憲兵排長一員憲兵八名（乘馬）充隨扈隊並派副官駐所接待供以西餐（三）宴會督軍與省長（常禮服）於該次長到杭之翌日（時刻别定）設宴於陸軍同袍社請其蒞社宴會陪讌者在省軍官自上校以上（軍服）行政司法各主任官各團體領袖（均常禮服）並日領事場内并列軍樂隊在場奏樂以表歡迎如各機關及商會欲訂期讌請者亦可酌量辦理（四）歡送儀節與歡迎時同惟另派副官一員陪送到滬以敦睦誼 
[安慶]  
　　再請屯田免予升科皖省議員張百域等提議云竊本席於上年常會期内提議請免衛田升科一案業經財政審查會審查結果適因會期限滿不及報告大會討論本年上忙錢糧徵收在即聞各縣仍欲遵財政廳新章開辦目下旱象已成麥季失收秋禾難種人心益覺惶惶若不早爲解决恐致别生　端爲此再行提議請將上年原議案及審查結果速交大會議决咨請省長免予升科屯農幸甚云云大約該會即將討論矣 
　　議請昭雪死難烈士昨聞省議會提議皖省自辛亥以後死難之士各縣知事曁探訪局有誣指牽涉刑事者有貪功妄報者應請由議會咨請省長飭各縣查明自辛亥以後確爲國事殉難者呈報予以昭雪勿得冒濫勿任遺漏以慰幽魂頃已交會公决矣 
[廣州]  
　　敎育大會之先聲朱省長擬於今年開敎育大會先期委派專員七人赴日本台灣菲律演三處調查敎育狀况計現在派出者爲公署敎育科科長吳鼎新專調查職業敎育高等師範校長廖道傳敎務長張士希專調查師範敎育民立南武中學校長何劍吳專調查普通敎育農林試驗場技師黄植專調查農業敎育省立第二十四國民校長袁苞專調查小學敎育嶺東甲種商業校長陳日平專調查商業敎育該員等巳定本月十八號啓程聞係赴日本後赴菲律賓至敎育大會定於八月暑假期間内舉行會場地點即在高等師範學校云 
　　中國銀行定期兌現中國銀行自台灣第二次借欵成立及鹽稅改收大元紙幣後祇幣價格已日見飛漲現定本月十九日規復兌現大元毫子兩項紙幣一律收換决不改期並定二十日通請軍警政商慈善學報各界在該行開紀念大會昨已在沙面域多利酒店定用器具甚多 
[奉天]  
　　奉省錢法之維持奉省各銀號以兌換現洋辦法前各商團業已擬定每日兌現洋八萬元以本月十六日爲限限備任意兌換永無限量惟現在限期已滿而銀元仍行吃緊擬再展期一月此一月内各商團務須設法維持以待届期再行辦理至銅幣一項城鄉價值不一城内小洋一角兌換銅幣十二枚而外縣有兌十一枚或十枚者於是一般奸商各處收買每銅幣一元加洋半角以致各商户莫不以銅幣爲重往來貨物甚爲窮迫若不設法取締則商業難以維持現商會巳禀請張督通令各屬禁止出境以維市面 
雜評一 
[調停（步陶）]  
　　自共和回復以來北京政局波起雲湧奇幻百出而每至無可如何之地步輙以調停爲决解之不二法門夫調停云者非必於法理於事實之眞確分際有何評判惟以形勢所趨奔走其間者多方譬解以求雙方互讓而爲暫時之苟安其根本上所以引起政爭之種子固依然隠伏也是故此問題方解决而彼問題又須調停彼問題尚待調停而此問題又另發動卒至凡百政治一無進行而終日苦心焦慮以從事調停且虞不及矣 
　　然而叩諸實際政局之糾纷雖千頭萬緒苟循政治上正當之途徑以爲平允之解决其爲道至平易其手續至簡單而一切無謂之粉飾不經濟之奔忙均可從此收拾而永不再用嗚呼是道也何道也夫亦曰各循法紀以求眞理之解决勿各懷成見以爲法外之行動而已矣 
　　今見中立團有出而調停政局之報故爲進一解如此 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會常會議案]  
　　五月十九號上海總商會開第十期常會錄其議題如左 
　　（一）報告國際問題案加入協約對德宣戰議論紛紜風潮激烈唯商民眞意始終未敢贊同兹將上期常會議决上大總統電文及本期常會内接到各處函電逐一報告請諸公接洽 
　　（二）報告質問交通銀行分派利息案交通銀行尚未一律開兌何以各報登載告白股東得分派股息紅利經本會於本月六號致電質問並催詢未開兌各行何日照常營業十四號接復電但對答分派利息而於各處開兌鈔票一字不提合將往返各電報告之 
　　（三）查上海證券交易所有否外國人爲經紀人及職員案此案係參議院議員林輅存提出質問奉大總統發交國務院咨部轉行令行上海縣會同本會澈查應如何辦理請公議 
　　（四）英商公會請推舉代表會議中國出口案准英商公會函欲會議中國出口進行事宜開送英商代表名單請本會推舉代表數員開單送交以便定期會議等語應否推舉代表請公議 
　　（五）雷哥律師詢問商業習慣案（一）譬有甲乙兩人合股開設商號如甲去世所有甲股東名下　得之權利或應負之義務是否歸甲所生之子繼承（二）甲所生之子如繼承甲所開之商號而仍沿用甲與乙所訂之合同議據並未換名改訂此合同議據是否繼續有效（三）甲所生之子如繼承甲所合開之商號其股東所有之權是否可委託他人代行以上詢問三條請討論 
[鐵路管理局近事一束]  
　　員司仍須裁減滬寗滬杭甬兩路裁減員司一事迭奉部電詰問江局長已有復電聲明理由昨又接奉交通部來電以所呈裁員辦法應准照辦立案等因現江局長擬俟專章頒到後即行改組並將歷次部電同時發表 
　　局長險染時疫滬寗滬杭甬兩路局長江紹沅日昨在局辦公時勿然頭暈作嘔喉間劇痛勢頗猛烈當經延請本路醫官診治據稱恐係猩紅熱急用藥針清血中西兼治幸將熱度減退惟精神尚未復原今日已電呈交通部請假一星期暫委議員何君代拆代行聞江君病中熱度最高時已逹一百零五度極爲危險現已回復常度 
　　維持提單信用滬寗路局奉交通部令開案准財政部來咨以中國銀行轉據南京分行函請通飭津浦滬寗各路局對於提單應完全負責嗣後運商如提取貨物非憑提單到站不得提取以維信用而免疏虞等情係爲維持提單信用藉以免除營業上之危險起見據情咨部查照辦理等因到部除分行津浦路局查照並咨復財政部外合將原咨一件抄發該路仰卽轉令遵照辦理具復 
　　調查敎育機關滬寗路局奉交通部令開案查本部管轄路電各局多有提撥公欵設立敎育機關培養路電人才者其成立變更廢止從前大率由局主持往往不報部立案名目不一辦法紛岐成績如何無從稽考現在部中巳設專科掌理交通敎育前項機關亟應詳細調查設法統一以求進步而培根本兹特訂定調查表式四種隨文刋發該局仰即轉發遵照據實塡報彚齊送部所有學生畢業期限入學年月以及表目所無關係重要事項並應於文内陳明如無此項機關亦應迅速呈復用備查考 
　　交行照舊往來滬寗鐵路管理局奉交通部令開前據交通銀行函稱自停兌以來各行辦法未能一致所有四政欵項遂由各機關自行管理現在各分行巳次第開兌各地滙兌亦復流通本行與各處往來巳分現欵北京中鈔北京交鈔三種立户應用時可分别提取所有大部及附屬各機關往來欵項擬請照舊辦理等語當經本部與該行往返函商應准以京津滬漢香港蕪湖東三省各分行先行照舊往來其餘各行容再次第照辦自民國以來往來欵項應一一清理嗣後存欵亦應隨時提取均經該行函復承認照辦請通飭各局查照辦理等因到部除分行外合亟令仰該局查照即與指定各該行照舊往來先行具報並隨時酌量情形妥愼辦理 
[最近之金融調查]  
　　兩三日間之進出新絲新茶均將上市銀洋現貨必須籌備充足方可周轉故近三日内略有進口探悉滙豐銀行從日本皇后船由外洋裝來銀條七萬三千兩又從香港裝來墨洋四萬元各路客帮從厦門裝來日本洋一萬七千元廣帮從廣東裝來小洋十六箱合洋五萬八千元東洋莊從日本裝來金洋一箱合銀二萬四千兩至出口方面祇有客帮裝往蕪湖洋五萬七千元另一訪函云現值蠶繭上市故近日銀洋出口絡繹不絶昨日龍洋之價較墨洋增一釐二五兹調查十八號（即星期五）進口者由客帮從青島裝來銀洋六萬元廣帮由香港來洋七萬元至出口運往内地者計有江蘇銀行裝往無錫龍洋十萬元繭帮裝往杭州龍洋七萬元中國銀行裝往南京寳銀五萬兩順康莊亦裝往南京寳銀五萬兩十九號（即昨日）中國銀行又裝往南京寳銀六萬兩龍洋十六萬元江蘇銀行裝往長安（繭市用）龍洋五萬元南北各莊裝往寗波轉紹興（繭市用）龍洋二十萬元 
　　星期六日之結存昨爲星期六調查華洋各銀行曁各錢莊所存銀洋確數如下麥加利存銀三百零一萬洋一百八十九萬滙豐存銀七百零一萬洋三百五十六萬大條六十三德華存銀五十萬洋七十萬正金存銀二百三十萬洋一百三十萬勝存銀二百五十二萬洋四十一萬通商存銀三十萬洋三十五萬東方存銀一百八十四萬洋四十三萬花旗存銀一百十九萬洋九十萬大條七十三華比存銀四十四萬洋四十二萬和囒存銀六十七萬洋一百四十四萬中國存銀一百零二萬洋三百七十七萬台灣存銀一百零五萬洋八十四萬住友存銀十一萬洋十三萬南北各莊存銀七十萬洋一百零五萬交通存銀十萬洋七十二萬有利存銀四十八萬洋九萬中法存銀五十萬洋五十萬綜計存銀二千三百七十四萬洋一千八百六十萬大條銀一百三十六條比較上星期六少存銀一百十二萬兩洋七十八萬元多存大條銀六十三條 
[浙督軍歡迎日中將]  
　　日本參謀次長田中中將來滬後尚須赴杭擬暫駐新新旅館曾紀昨報兹悉交涉公署昨接浙省楊督軍來電擬請田中中將在西湖公園公讌並游覽吳山錢塘名勝以敦睦誼云 
[商務印書館開股東年會]  
　　昨日商務印書館假滬北總商會開股東常年會股東到者有六百餘户計一萬四千餘股於四鐘開會推定鄭蘇戡君爲議長旋由張菊生君報告公司五年份營業情形及帳略經股東會通過並議决分派紅利一分五釐繼即選舉董事監察人散會時巳六句鐘矣 
[閘北舖户質問水電廠]  
閘北商舖住户反對水電廠按照陰曆收價曾推錢經董代表向该廠請求改章無效巳記前報兹悉閘北各紳商前日又聯名致函該廠長云商等置産於閘北原爲振興華界市面起見前接貴廠加增水電價額傳單一再公同集議僉稱自去歲加價以來未及一年又復繼長增高礙難應允因特開具質問條件數則務請執事按照理由明白答復無任盼禱條件列後（一）貴廠開辦已六七載對於市面繁盛工廠林立各路尚未裝設大管居户需水猶有强迫補貼路底水管費之舉豈馬路水管將來居户可以收爲私産乎况安設此項大管於防禦火灾之中仍有擴充營業之利而貴廠祇知孶孶圖利對於地方議務置之不顧如此不顧大問迫壓用户其理安在（二）貴廠此次加價雖以南市爲比例然南市前後未經增加近以煤貴之故略加燈費而水則擇其用數過多者梢加一二不若貴廠之水價前巳兩次增加燈費則原價巳較他廠爲貴何可再以南市爲藉口（三）貴廠初設時本用陽曆算費而去年忽改陰曆使用户復受暗虧况南市爲商辦性質尚議改正豈官辦之公益事業反可不遵正朔乎（四）租界水電設立至今從未聞有加價这舉即現受煤貴影響每字亦僅加一分以此例彼相形若何然一再加價恐華界居户遷往租界者日多與振興華界市面之目的大相背馳矣（五）商等置産於閘北在貴廠未設之前當時會向租界購用自來水嗣因住户日多應用日廣始創議開辦貴廠彼時再四央人說項招徠主顧商等亦以保守權利起見毅然改用此時租界水價曾減至三釐商等顧全大局情願用貴廠之四釐價格不料用定後一加再加竟增至五六釐今又作三次之加强迫勒壓豈非始終主義歧異情同欺詐專圖自利不顧信用平心論之公理安在 
　　附淞滬警廳長訓令閘北警署文照得閘北水電廠近爲改照陰曆收費間有少數用户藉詞反抗兹准水電廠長面請飭屬轉爲勸諭商民勿生抗阻查閘北水電係屬官廠營業關係公家收入此次改照陰曆收費經呈奉省長核准在案爲此令行該署務爲勸導商民對於該廠改照陰曆收費務即按日繳納勿生抗阻爲要此令 
[華工赴法之絡繹不絶]  
　　道信洋行所招第三批華工一百名業於十八號午後乘亞大利郵船由滬啓程前往法國工作是日各工人之家屬及工頭等購置邊炮十餘萬響在法公司碼頭燃放歡送所有第四批赴法工人因郵船須於二十一號到滬故訂定二十四號由滬放洋昨由該行經理梁耀卿傳諭各工人速覓妥保蓋戮來行支領安家旅行各費如無保證須於該工人下船之後照發云 
[祥康里押店被盜搶刦]  
　　昨日九時公共租界新閘路二千零零九號門牌祥康押店突來盜匪四人闖入店堂各出利刃嚇禁聲張刧取財檯抽屜内大小現洋三十餘元而逸迨事主報請新閘捕房立飭通班中西包探協往兜拿該盜等已早遠颺矣 
[夏月潤家盜案之餘殃]  
　　法捕房華探目黄金榮沈德福等於本月上旬在法新租界白爾路　興里五號屋内拘獲上月下旬行刦公共租界長浜路夏月潤家之盜犯周鰲等數名解至捕房在各犯身畔抄出贓物並質於恒德當鑽戒三枚計洋一千元之當票一紙經捕房吊出原贓併解公廨訊明分别懲辦並傳該當經理到案判决不追當本並罰洋一百元示儆等情早誌本報兹聞該當經理以是日本不允受質因有寓居虹口之寗波人戴莘才出面立據擔保是以收受今爲所累心不甘服當於日前派人赴寗波訪覓戴之蹤跡尚未回籍詎爲戴母某氏所聞以其子與滬埠盜案有關頗爲惶恐竟於某夜乘人不備自縊畢命戴妻以遇人不淑氣憤幾絶亦將髮髻剪下出外爲尼該處鄰友聞耗莫不惋惜現巳將戴母草草收殮云 
[道尹請賑嘉定雹災之代電]  
　　滬海道王道尹昨上南京齊省長快郵代電云案據嘉定姚知事代電稱嘉邑此次被雹成災業經知事親詣勘明東北鄉之樊橋庵橋陸渡橋等處爲最婁塘小紅廟廣福徐行澄橋曹王嚴廟唐行等處次之值此青黄不接之際一旦麥收失望生計維艱民情益增困苦自非急籌賑濟不足以安人心而弭隠患比即邀同城紳徐佺壽葛學謨顧瑞諸晞沆趙鼎黄守恒顧和澍及各鄉董等就地方情形通籌協議咸謂東北各鄉受此奇災爲從來所未有民間生計頓促來日大難必待秋成方克有望此數月中非由公家撥欵賬撫代謀接濟萬難度活危險堪虞公懇轉求鈞署電請迅發庫欵一萬元分給各鄉賑濟以救民生苟有不敷即動地方積穀欵項凑用其省歀未到以前請先由縣借墊征存忙銀一千元並借撥穀欵二千元以應急需公舉邑紳顧瑞胡光墉顧和澍任辦賑務廖家駒經理財政各等語除責成各該鄉董迅先調查被災輕重分别等次造送貧户口册並由縣督同各紳董妥協進行以期實惠及民及將履勘情形另呈陳請派員復勘外理合代電馳陳仰祈道尹俯念災區廣重民命攸關准如所請迅賜轉請省長照數撥放俾濟賑需不勝惶急待命之至等情謹電馳陳伏祈鑒核俯准 
[道委會勘太倉縣雹災]  
　　滬海道尹公署日前據太倉縣温知事呈報氷雹爲災祈請派員復勘籌議急賑等情當經令委本署科員高贊鼎馳往該縣會同温知事親赴災區覆勘兹悉高委員業已公畢回滬將會勘太邑被災詳情呈復王道尹轉請省長示遵多 
[浙江旅滬公民會致北京電]  
　　北京大總統段總理鈞鑒亂民藉口請願對德宣戰圍繞議院凶毆議員爲一種非法的示威行動公民聞之無不皇駭京師爲首善之區軍警防範何等嚴密肇事之始不加干涉顯係有人主使威脅國會實爲破壞約法之叛逆行爲務請澈查主使依法懲治以維國紀而安民心浙江旅滬公民會 
　　參衆兩院公鑒亂民圍繞議院凶毆議員爲一種非法的示威行動諸公不以威脅爲懼力守正義誠能代表眞正民意不愧爲眞正民意代表本會現電請政府澈查主使依法懲治尚望諸公堅持到底勿爲軟化全國國民皆諸公後盾本會願竭全力以擁護之浙江旅滬公民會夏爾鈞黄奠華陳浩波林華挺梁康年蔡國寳邵憩棠梁耕孫謝錦堂等全體公叩 
[彭養光等致北京電]  
　　北京大總統國務院均鑒國會爲共和之基决議爲國會特權斷不容院外干涉致失立法尊嚴搖動共和邦本前日暴民包圍衆院强迫决議違法干紀至於此極且京師爲首善之區中外觀瞻所繫貽笑列邦尤損國體政府責任所在萬無推卸餘地請嚴澈根究以維國本彭養光曾尚武陳言張人傑謝强公黄元培李棲雲陳家鼐丁克濤田文逹夏爾鈞黄奠華岑相連聲海羅克己等百四人叩删 
[孔敎會力爭國敎]  
　　孔敎會江浙聯合部姚文棟姚丙勳等及上海擁護孔敎會陳作霖等前晚致北京電云北京大總統國務院參衆兩院國敎維持會鈞鑒萬國莫不有國敎今衆院以尊崇孔子四字通過二讀是使孔子之敎消滅於無形而中國遂無國敎實爲亡國之導線國民萬不承諰 
[編製六年度預算之預備]  
　　上海公欵公産經理處昨致各市鄉經董及各區學務委員函云兹爲編製六年度預算訂於本月二十二日（舊曆四月初二日）下午二時集處會同妥議支配以憑造册呈送事關全年預算屆期務希大駕撥冗早臨是所盼禱 
[請奬承買公債人]  
　　經募民國三年度公債票之商會長及商董曾經上海縣公署奉省署令飭開列姓氏詳　財政部給發奬章在案兹值給發五年份公債利息之期商會以前項三年份奬章除經募者巳奉頒給外其債權各商家曁領袖等尚未請奬不無向隅爰特照案查明債權人姓氏及各項職業分别列表呈報上海縣沈知事轉詳省公署電禀部長請給奬章以示鼓勵 
[韓紫石參觀各學校]  
　　前江蘇安徽巡按使韓國鈞氏曾被選爲參議院議員韓氏不願就職於月前乘車赴魯遊覽泰山歸來假道南京向齊省長面辭參議員即行赴蘇十三號由蘇抵滬十七號清晨八時赴哈同學校見該校之童子軍具有　武精神頗爲贊賞午後三點三十分乘車往吳淞鎭同行者爲鐵路警務長孫稚鴻警察署長薛正中車站檢察長朱衣鹽捕營隊長劉登滬等四點至砲臺灣　車往某西飯店休息六時至海軍學校參觀繼至同濟醫工學校參　該兩校距離約十餘里雖備有肩輿　氏不願乘坐緩步當車脫盡官僚習氣迨鐘鳴八下始行返滬聞韓氏擬於日内遍遊各名勝即買棹旋里云 
[澄衷中學組織丙辰學會]  
　　澄衷中學校三年級學生去歲曾發起演說會初僅以練習語言爲宗旨今歲得該校長及諸同學之翼助增　圖書游藝二部範圍旣展名稱不符爰於前日開會討論改稱爲丙辰學會推沈頌周爲會長聞該會將於二十日（星期日）在該校大講堂開成立紀念會云 
[青年會半夜學校春季休業]  
　　四川路青年會半夜學校於前晚（星期五）舉行春季休業式男女來寳甚多七時半由卓鏞時校長宣布開會及報告一學期之 
 
 
 

Page 11

 
 
成績並謂業精於勤寳貴光陰皆爲我人之口頭禪本校則實行此勤學惜陰主義故本年特分三學期自春徂冬無不有課大凡吾人在夏季天氣炎熱不過欲覔一涼爽之地爲避暑計耳今本地近浦灘屋舍寛廠實爲納凉求學之良好處所青年同志勿自暴棄也繼請朱少屏君演說題爲成功之秘訣大旨謂成功之母在作事有規則有規則斯有精神有學問而有學問則尤在愛惜光陰今青年會規模宏壯設施合宜旣有此完備之學校則諸君正可求學問愛光陰習好規則以底於成功也云云次敎員蔡振聲君報告一時科情形再次發給奬　得奬者三十六人給畢試驗新式打字機能以電機傳逹言語由卓校長當衆試演觀者稱奇末演影戲散會巳十時半矣聞該校休業祇十餘天六月七號星期四晚即須舉行夏季始業式云 
　　又聞該會定於本星期二十號晚七時三刻請虹口監理堂袁恕菴牧師到會演講題爲罪惡可怕並佐以音樂届時不論何人均可往聽 
[少年宣講團之歡送會]  
　　少年宣講團團員任雪君顧耀基盧恩　三君定二十二日起程赴日本考察敎育調查彼邦風俗及通俗敎育設施方法該團昨晚（十八日）在法租界嵩山路新少年報社開歡送會首由汪龍君宣述歡送宗旨次陳子和君代表同志致頌詞次任顧盧三君演說東渡目的至十時方始散會 
[西區小學參觀德大紗廠]  
　　西門外西區高等小學主任顧天放於前日午後二時率領三年生二十人至楊樹浦江郎橋德大紗廠參觀先由經理穆藕初碩士演講二十分鐘說明各部組織情形及經營實業之要旨繼由穆君親自引導至各部參觀遇機器之較爲複雜者穆君必拆開機關說明作用計自鬆花部至打包部參觀至二時之久云 
[福建敎育參觀團到滬]  
　　福建全省敎育年來力求進行近又有組織敎育參觀團之舉專赴蘇省各縣參觀兹福建省立第四小學校長蔣乃型君等一十七人業巳到滬大約在滬參觀一星期再往吳縣無錫南通等處而部視學劉以鍾君主事王祖彛君日前赴閩視察今始竣事此次借該團體來滬聞到滬後尚須爲該團赴各處接洽一切云 
[練習檢察官蒞滬]  
　　高等檢察廳長委派葉西垣（字映庚江西泰和縣人）爲上海地方檢察廳練習檢察官已於昨日來滬到廳謁見林仲立檢察長定於明日（星期一）蒞廳辦公 
[滬市米價之低減]  
　　本埠南北米市自天雨氷雹以來市價步漲到貨亦缺而近三天骨蘇州常熟無錫同里松江青浦角里等産米之處裝運來滬者南北市日有五十餘艘惟米店向行家購辦者甚少而天津濟南等客帮裝運出口者亦不多見故近兩日來每石市價減去一二角現頂高之常帮機米售洋七元七角 
[呈請取銷蘆課壓徵名目]  
　　蘇州清節堂經董陳祖述松江育嬰堂經董姚筠雷奮南滙紳士張景陶陶元豐陳佐漢等聯名公呈南滙葉知事文云呈爲蘆課年度業巳截清應請取銷壓徵名目以昭大信事竊南邑各業户應納新老蘆課前清時相沿舊習有壓徵名稱按諸事實年清年欵光復後應完民國元二三年等蘆課領到印串已無壓徵字樣年度截清斑斑可考詎意繼續承完四年度蘆課印串忽復加入壓徵字樣辦法歧異令人莫解董等公同研究正擬聲請更正乃五年度印串又已掣發仍列壓徵字樣查民國以來年度旣經截清三年以前均已完納則四年串内不應再列壓徵三年字樣五年串内不應再列壓徵四年字樣使各業户滋生疑慮竊思新老蘆課照額按年輸納實無列入壓徵之必要應請立予取銷以免歧異爲敢呈請鑒核以後徵收新老蘆課仍照民國三年度辦理永除壓徵名目用昭大信地方共感 
[憲兵營長抄發白喉藥方]  
　　駐滬憲兵營營長張輔漢近以滬上發現白喉症每有誤服表藥而致殞命者爰將昔年北京醫治此種病症之經驗藥方抄送淞滬警察廳等佈告並發陸軍各營如遇兵士染患此種病症者依方服藥以重生命原方如下養陰清肺湯（輕者日服一劑重者日服二劑）大生地一兩麥冬去心二錢炒白芍四錢薄荷二錢五分元参八錢丹皮四錢貝母去心四錢生甘草二錢分兩不可加減小兒減半如喉間腫甚者（加煆石膏四錢）大便燥結者（加清甯丸二錢元明粉二錢）胸下漲悶者（加神曲二錢焦查二錢）小便短赤者（加木通一錢澤瀉二錢知母二錢）燥渴者（加天冬三錢馬兜鈴三錢）而赤身熱或舌苔黄色者（加銀花四錢連翹二錢）照方連服數劑無不立愈屢試屢效 
[倉橋浜急須疏濬]  
　　南市倉橋浜河道久不疏濬日漸淤塞且因城内喬家浜塡平築路後下面所排陰溝瓦筒接通倉　浜藉以出水兹該浜中段被垃圾等阻塞洩水不易爲日所曝臭氣四佈於居民衛生大有妨碍經該處各舖户連日集議預備呈請工巡捐局長飭派工程處勘明後派工將淤泥挖去或集資塡平改築公路云 
[停船不必認定地點]  
　　南市沿浦推放岸線塡築竣事後曾經工巡捐局長規定建造公共碼頭五座專備各業商家起運貨物及停泊船隻其第一座公共碼頭在工巡捐局門前已經建築竣工其餘四座亦將次第興造兹朱局長因划船户等有禀請認定停泊地點之事除批示外又飭市舶所承辦人連錦堂傳諭各種船户人等謂本局並無碼頭捐名目儘可隨處停船不必認定一處致多枝節云云 
[民船不照定章懸燈之吃虧]  
　　虹口粤商協和號之猪油船因被小輪黑夜碰撞致所裝猪油翻落浦中二百餘箱由該號主陳元球具禀新關稅司要求賠償昨經威稅務司批示云據禀巳悉查此案經本關理船廳查明該兩船於並排行駛之時雖有一船在船尾懸燈一盞但並不照章懸高以致所備之燈爲貨物所遮蔽實與民船行駛章程第四條所載懸燈離船身至少在三尺以上之旨相背所請賠償之處碍難照准此批 
[緝私隊長查緝鹽梟]  
　　緝私二營第一隊長張良臣查悉楊樹浦對岸浦東新美孚油池地方近有鹽梟匪首徐麻子鄭有才等糾黨百餘人備有快鎗三支手鎗二桿專事販運私鹽以致官鹽滯銷實於鹽課大有妨碍故於昨日午後親督師船四般士兵一大隊急往該處嚴密查緝 
[閘北大火]  
　　閘北王家宅延緒山莊後面居民紹興人王景芳開設豆牙作爲業前晚九句餘鐘因潑翻火油燈起火經各段救火會馳往施救因該處一帶自來水龍頭祇有一座會員等無法可施只得拆斷火路燬去平屋五十餘間直至十二句鐘方始熄滅昨經五區二分所將起火之王景芳拘解司法科留候詰訊 
[巡捕搜獲烟土]  
　　粤人藍鴻才前日挾帶紅土多包在虹口西華德路擬雇乘黄包車至城内販賣被捕查獲搜出紅土帶入捕房昨解公共公廨請究經中西官略訊數語判藍押候查明再訊 
[用人謗毁主人之儆戒]  
　　虹口茂海路九號門牌西婦指控已歇用人瞿阿四在大司務唐阿福處任意謗毁等情昨由捕房派探將瞿拘解公共公廨經中西官訊供屬實判瞿交五十元人洋並保以後不准再犯 
[警正驅逐女巫]  
　　浦東爛泥渡東龐家宅邇有他處遷來之崇明女巫託言本埠天妃宫内之天妃娘娘附體能代人驅邪降福並能用針法醫治内外科各病一般迷信之人受其欺騙者指不勝屈事爲三區解警正得悉特於昨日諭令長警前往驅逐以免謠惑人心 
[白送了一條性命]  
　　范炳坤扭王阿五顧阿大至法公堂聲稱胞弟阿毛日前往城内遊玩詎被王顧二人及在逃之唐柏官尾隨至法界攔住謂胞弟與人作無恥之事强行軋至茶肆内借洋十元否則定須四出播揚當被詐去洋五元嗣於二十六日胞弟有事至望平街某報館内復被王顧二人得悉前往守候遽將胞弟扭住聲稱前日祗取五元尚有五元今日必須找付胞弟無奈約於晚間交付胞弟因此憤憤遽萌短見至某藥房購得硝鏹水一大瓶回家吞服後經商人得悉往救已服半瓶當送醫院醫治因吞服過多毒發難救延至前晨殞命請求伸雪並由見證方小老虎投稱二十六日早晨在望平街目見王顧二人向范阿毛索詐洋銀是實繼由包探陸海榮禀稱日前晚上阿毛未死之前將王顧二人帶往醫院指認索詐銀洋屬實今將西醫驗單及硝鏹水呈案請究詰之王顧二人同供借洋銀有之不敢强索中西讞員以范阿毛目購鏹水吞服斃命與人無尤惟王顧兩人索詐罪已成立判各管押一月期滿一併永遠逐出租界屍身着原告自行備棺趕速收殮 
[續誌被拐男孩之靈敏]  
　　小孩何咬臍被孫益文羅省三等誘拐來滬希圖販賣當爲該孩覺察鳴警拘送地方廳巳誌昨報兹悉該孩之父何金芳得悉此事即於昨午至地檢廳禀稱紹興人家居蘇州胥門地方向爲小本生理妻巳病故咬臍今年八歲向由民人撫養我族七房祗此一脉孫益文與我爲友亦在蘇州爲小本經營借住我家前日孫糾合素不認識之羅省三來家將我子設計誘騙來滬圖賣今幸破案請求給領檢察官即傳咬臍到案命金芳辨認父子見面相抱大哭問官遂諭何金芳領子暫退候起訴審判廳訊斷 
[拐案嫌疑人宣告無罪]  
　　住居大南門内之顧關生與妻趙氏控凝河路薦頭店主婦卞劉氏以舉薦伊女顧阿鳳帮傭爲由串黨販賣至海參威地方由救濟會獲解來滬請求究辦等情當經地方廳將卞劉氏拘押候訊在案兹於前日由審判廳公開辯論之下當庭宣告被告無罪惟恐原告官有不服之處仍飭將卞劉氏暫行還押候示 
[認領被拐小孩]  
　　粤人某甲前在江北地方拐得女孩馬松林及男孩四口乘輪來申希圖售賣爲十九號西捕查見甲即乘隙逸去當將跡涉嫌疑之徐義桂等三人連同小孩解送法公堂請訊内有女孩馬松林由伊母馬蔣氏到案認領其餘四孩年均幼小無從取供旋有四華捕投案禀稱巡捕等均乏後嗣請將四男孩分給爲螟蛉子判徐等三人無干開釋四男孩暫准四華捕領去各拍一照懸掛公堂招人認領如一年内無人具領准該捕等作爲嗣子在案昨有通州婦人王徐氏投案聲稱婦人在原藉閱報得悉故來申認領内有一百七十號華捕所領之男孩係婦人親生於二月間失去請求給領中西讞員察得該孩實與伊母面貌相似認明無訛判交該氏領去 
[騙案暫緩訊究]  
　　閩人林斯銘曾與在逃之日本人某甲同在日本騙取某日商貨欵銀一萬兩逃至滬上匿居虹口被該日商偵悉電禀駐滬日總領事咨請捕房將林與牽涉之陳信美先後拘解公共公廨一併收押在案昨日復由捕房將林陳兩被告解廨請究經中西官略訊一過以原告未到判林陳兩人帶回捕房候再訊核 
[吞没遺産之控訴]  
　　巳故前清鄂督瑞莘儒之繼妻瑞廖氏在公共公廨呈控瑞前妻所生之子國潤章吞没其應得遺産十分之一計銀六萬兩由廨准飭捕房昨派包探將被告國潤章傳至民庭請示聶襄讞商之英卓副領事判被告交六萬兩人銀並保候訊 
[虐待養媳之結果]  
　　女子高愛琴在虹口嘉興路徘徊由捕查見解送公共公廨訊據高女供稱年十二歲在引翔港周姓家爲養媳因被姑虐待是以走出等語旋由捕房將其姑周氏傳案訊明判氏存洋五十元將女領回如二年内再將該女虐待除提案訊辦外並將存洋充公兹因周氏無力繳洋領女故昨日復由捕房將氏與女併解公廨請示女父高富郎投案請求將女領回中西官會商之下判女准其父領回撫養周氏開釋 
[逃婢迷路]  
　　前日有法租界寳昌路八號門牌陳姓家十二歲婢女王了頭在北四川路迷途被六百五十號華捕查見向之詰問據稱係被主人虐待逸出迷路云云當由該捕帶入捕房禀明捕頭飭探楊承榮將女轉送濟良所候解公堂訊核 
[巡捕被毆案二則]  
　　老閘捕房七百三十二號華捕指控湖北路春華樓菜館主張輝友與夥陳德才馬意法學徒瞿世良無故行兇並被撕破號衣打失警笛等情昨由捕房將張等四人傳至公共公廨經俞襄讞會同日副領事林君研訊明白以被告不應行兇判張陳各罰洋十元馬罰洋五元内提十元賠償原告損失瞿世良從寛開釋 
　　新閘捕房一百五十八號華捕蔣阿成與一千三百零八號華捕唐以柔同控白克路四百五十七號門牌米店夥尹世生將小車停放門前阻碍行人向之詰問尹即率同吳雲生王金仁傳佑根沈育瑞嚴安羅等將伊等兇毆等情業經捕房將被告各人傳至公共公廨迭經訊供判尹等存洋交保在案昨晨由廨復訊捕房代表牛門律師與被告代表律師均到堂候示關讞員商之意副領事羅君以此案曾經捕頭到堂證明被告確有行兇情事且警笛亦在被告店内查出遂判尹罰洋五十元王吳傳三人各罰洋十元一併充公沈嚴兩人開釋至被告所稱此事寳由華捕起釁一節應俟查明辦理 
[汽車夫違章受罰]  
　　汽車夫顧寳生日前在法新租界開駛快車爲西捕查見錄明號碼回至捕房請爲提究又汽車夫陳阿甫於晚間開車不點燈火西捕囑令燃點陳置若罔聞故亦錄明號碼昨日將顧陳兩人傳至法公堂請訊顧供認開駛快車今巳自知不合求宥陳供因汽車内之電力不足故未燃點實非有意中西官以顧等違背租界章程遂判顧罰洋二十元陳罰洋三十元充公以儆 
[竊贓消於妓院]  
　　仁記路七號門牌某西人家侍者趙金大竊取飯司顧春泉現洋一百元至新閘路太平坊二千五十一號門牌雉妓李金珠處狎游前日被顧偵悉報告新閘捕房將趙拘獲搜出原贓昨日傳同李妓併解公共公廨經中西官質訊屬實判趙押西牢二月起案贓洋交原告領去 
[破獲同泰福綢莊竊案]  
　　同泰福綢緞莊日前派人至　捕房報告失去綢緞疋請爲查緝現經包探張掌福偵獲竊賊楊順山一名並在順康質當内吊出原贓昨解法公堂請究楊供民人在某旅館内爲茶房此項綢緞係由客人囑代付質實非民人竊來求察順康　夥顧邦範供綢緞由楊持來典質時言係棧中客人囑伊代質不知竊贓故敢收下中西官以原告未到判楊還押顧退去俟原告到案再行核辦 
[婦人竊取珠圈]  
　　蘇州婦人顧李氏前日至唐家弄三百六十八號門牌探望姊妹行顧沈氏許老三乘間闖入樓上許恩甫家房内竊取值洋二百四十元之珠圈一副消贓於南京路某珠寳店得洋二十五元經許偵知報捕派探嚴桂金將李氏拘入捕房禀明捕頭諭飭轉送公堂押候訊究 
來函 
[道尹公署趙科長來函]  
　　敬啓者前閱本月十三日大報本埠新聞欄内載有嘉定鬧荒官場片面觀一則與鄙人查報情形不符正滋疑賣頃又見本日貴報本埠新聞欄内載報告嘉定鬧荒失實一則令人詫異查貴報所登報告與鄙人查報情詞大不相同合將鄙人奉委查報原文抄錄一通乞即登載爲荷除函嘉定縣農商敎育各會外用特函布敬頌　祉計送查報嘉定報荒鬧事原呈一件滬海道尹公署寳業科科長趙崧啓五月十九日 
　　呈爲查報嘉定縣鄉民報災聚衆騷擾情形酌擬善後辦法仰祈鑒核銷差事竊奉鈞署第二號委任令以據嘉定縣姚知事浚電稱亂民聚衆滋事有劫獄焚署之謠請派員查辦等情令即馳往該縣查明如何情形相機妥愼辦理並將查辦緣由具報查考等因遵即束裝起程當日馳抵嘉定縣會晤姚知事浚查得嘉定於本年五月三日天大雷電以雹東北一帶雨雹尤大次日即有鄉農二百餘人進城報荒本城莠民夾雜其間姚知事適在下鄉勘災該鄉民遂一擁晋署將廚房雜物毁棄姚知事浚聞信由鄉折回立召鄉間董事剴切開導始各散去至六日早東北鄉一帶農民又復晋城報災人數約四五百人姚知事人已赴鄉未在署内該鄉農遂齊至縣署大堂而地方游手好閒及平日不安本分之徒乘機相率附和共計約一千餘人一時人聲嘈雜經該縣一科主任章錫藩出向勸導奈人多口雜理喻爲難章主任見勢不佳遂命將公署宅門及各屋門一律緊閉不料鄉民突撞宅門一擁進内將收發室庶務室辦公室會計室雜稅處存卷室門窗毁損並分竄廚房將飯鍋盤碗一律砸毁復圖進入上房及會計内室守衛隊警遂開鎗嚇禁姚知事聞信亦即回署分調水警防護始各散去當時拒傷衛兵劉培臣一名及警察公役十餘人失鎗一枝鎗剌兩把傷及鄉民陳阿大一名交徐行鄉鄉董保去醫治此當日肇事之實在情形也姚知事浚以鄉民雖已散去而焚署刦獄之謠甚熾遂即請兵防護七日午後護軍使署巳派陸軍三十九團步二營姜營長得順督隊下縣彈壓立時人心大定委員隨驗明衛兵劉培臣腦後有木器傷一處血汚左耳右肋左右兩臂賻均有木器傷各一處微腫當令安心調養復經分驗各役或有皮傷或稱内部有損然均不甚緊要其被傷鄉民陳阿大已交保回去養傷無憑杳驗委員復分赴署内各室查驗門窗損毁頗多室内雜物凌亂訊據各職員聲稱或少眼鏡一副或失圖章一枚其零星物件有無失少尚未檢查惟大宗錢物並未損失此勘明署内被擾及驗傷之實在情形也委員當以此次氷雹之大固爲數十年來所未有麥苗受損誠所難免惟該鄉民等旣因氷雹爲災理應呈縣請勘聽候核辦方爲正當乃於該縣下鄉之時輙卽聚衆晋城以致莠民乘間附和發現騷擾行爲傷人毁物固由鄉愚無知究屬荒謬已極委員與姚知事面商善後事宜擬分作兩層辦理所有被雹各村莊應由姚知事切實覆勘分别情形輕重呈報核奪如實有被災較重之區應否予以賑撫並由姚知事會同地方公正紳董妥議籌辦具報以恤窮黎至此次聚衆擾事半由於鄉民之無知半由於莠民之聳動現雖一律解散惟旣　犯罪行爲自應確切查拿滋事首要依法逮捕審判按律擬辦庶足以伸國法而儆將來是否有當伏乞鈞裁所有查明嘉定縣鄉民聚衆騷擾酌擬善後辦法緣由是否有當理合呈請鑒核示遵謹呈江蘇滬海道道尹王 
中華職業敎育社通訊 
[職業科種類]  
　　職業敎育之種類攷諸歐美學稅析爲四大類曰農曰工曰商曰家事四者之中又各析爲種種或一種之中更析爲若干門要皆隨各地之需要而設施焉蓋生活之狀况愈進則生業之分類愈細美國一職業學校雰科至三百餘種非虚言也兹就本社考查所得者先表列如左藉供實施職業敎育者之参考海内同志如能以闕漏見示不勝歡迎本社當續續披露於通訊欄也 
　　農業敎育農科尋常農務科森林科果藝科園藝科藝花科育蠶科飼禽科畜牧科養魚科養蜂科畜産科宰牲科獸醫科馬蹄釘鐵科乳酪製造科漁撈科農具修理科釀酒科製糖科製鹽科咖啡調製科製茶科磨麵科椰實調製科罐詰製造科 
　　工業敎育工科手工科藝術科土木工程科河海工程科機械科模型製造科標本製造科木器製造科木器修理科電機科應用電學科電線裝置科金工科鐵工科銅工科鉛工科錫工科洋鐵工科金片工科水管裝置科煆鳏工科銹鑄工科石工科陶工科磁工科採鑛科冶金科淬銅科石膏工科骨角工科水泥製造科磚瓦製造科車工科藤工科竹工科製籃科造船科髹漆科玻璃裝置科紡織科染織科製革科文具製造科玩具製造科化粧品製造科造紙科織席科織毯科刷帚製造科圬業科珠寳工科飾物工科裝飾工科肥皂製造科洋燭製造科鏡框製造科鐘表修　科製履科雕刻科美術工科繪事科器皿圖案科室内裝飾科圖案畫科描字科牆壁漆繪科機械　科建築畫科工藝　案科平物設繪科插畫科青色樣圖科 
　　商業敎育商科普通商務科海内貿易科海外貿易科商品販賣科賣貨手科經理人科保險科銀行科運輸科打包科航海科駕駛科廣告科廣告畫科電光標幟科公職預備科簿記科會計科速記科打字科鈔冩科新聞業科印刷科訂書科校對科圖書館科鐵道科烟突疏通科攝影術科自來水業科行商科 
　　家事敎育家事科家事理科科家事藝術科家事經濟科嬰兒保育科看護科烹飪科麵包烘製科糖果調製科製衣科製帽科美術小品製造科製花科花邊編織科剌繡科編物科結物科囊袋製造科製帶科製繩科抽紗科洗濯科 
雜評二 
[閘北舖户反對水電廠（庸）]  
　　政府每逢獻歲之際輒有公文發表勸導民間改用陽曆以遵在朔不謂政府欲變革商界之習慣而宫有營業乃先自亂其例居然不遵正朔豈非怪象然使水電廠開辦以來紀年向用陰曆積習相因沿而未廢如普通商業之沿用舊曆猶可說也乃始遵陽曆於先繼忽改用陰曆於　以服務公家之官吏而悍然變更正朔故違授曆統一之制度無論其得上官允許與否以嚴格論之皆屬違令又使改用陰曆以後收支出納概以陰曆核算　雖蹈違令之愆而尚非因此爲利社會猶可恕也乃支出以陽曆核放而收入獨以陰曆計算一出一入之間二年中常有一月之不當利得此在商家人且病其取巧何况官有營業而巧取豪奪至此宜社會之不平也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名新酒令（五）] [  罪我]  
　　連閱本報所載新酒令甚佩罪我亦擬得若干則上下句均用六才錄如左 
　　只見你鞋底尖兒瘦（瘦碧）碧琉璃烟籠罩 
　　下邊是翠裙鴛繡金蓮小（小蝶）蝶粉乍沾飛絮雪 
　　其聲低似女兒語小（小翠）翠被生寒壓繡裀 
　　燕泥已盡落花塵（塵夢）夢魂幾入楚陽台 
　　臉兒清秀身兒韻（韻天）天際秋雲捲 
　　今日是翠袖生寒有夢知（知我）我便要浮槎到日月邊 
　　哭得我似痴呆（呆人）人間玉容深鎖繡幃中 
　　我眼花撩亂口難言魂靈兒飛去半天（天白）白日相思枉耽病　　神仙歸洞天（天絳）絳台高金荷小銀缸猶燦 
　　你自年紀小（小青）青山隔送行 
　　他歸期約定九月九（九香）香靄雲飄 
　　你竟無須推讓（讓竹）竹梢風擺斗柄雲横 
[自由談人名新燈謎（四）] [  實秋]  
　　旅居岑寂偶閱自由談讀及鄭琴薰君所作投稿人名謎綺思巧合不禁見獵心喜爰仿其意特製數則聊以效顰冀博諸君之一粲 
　　如三月兮（似春）君子之車（竹軒）彼人是哉（非我）哀今之人（悲世）鷄聲報曉（一鳴天白）八音和奏（樂鳴）子奉父書（寄翁）紅潮有信（經常）疑（半癡）重（千里）悼痛三十年（悲世）於予與何誅（罪我） 
家庭常識 
　　八寳梨羹梨以雪梨爲最清脆可口嗜者至衆然能熟食之者頗少即知之味亦不厚凡於夏日宴會者恒以不得佳品爲恨事焉予有一法食之極隹可先將雪梨去皮及摣剉之成薄片置入釜中加水令沸外加氷糖金豆橘餅丁桂圓肉丁及紅絲綠絲藕粉等俟梨水沸後即置氷糖以燉化爲度再置金豆橘餅丁桂圓肉丁如有蜜棗可切蜜棗絲少許俟沸十數分鐘後另以潔白藕粉以碗攪之使匀（惟多少須注意不可使羹太厚厚則味不佳矣）再冲入釜中用箸和之不宜離手俟沸兩三分鐘後卽乘入皿内上加紅絲綠絲少許使美觀食之味至適口頗有清心益智之妙若以梨易爲百合即成八寳百合羹惟百合須預爲洗淨不可多沸氷糖亦可易爲白糖惜其味濁不若梨之清爽宜人耳予嘗於暑日以此入筵席中凡有易牙癖者莫不甘之如飴也 
　　五香豆鼓法將黄豆置入醬油釜内使之極沸外加茴香蘇葉茶葉薄荷各等分另以鮮笋切成長方形薄片混入其内再煑二三十分鐘後府豆出醬油内笋亦如之使之極乾乃曝入日内俟濕氣盡去爲度再以燒酒噴之惟不可置於日内俟其陰乾復以火烘之其味頗美若曝乾即食微有太陽氣息故必施噴酒手續若不見陽光純用火焙則頗費力少數則可多則不可也蓋時旣久且易焦耳與笋同藏入壜内色久變白香味均佳較市上所售者不啻倍蓰也[  古歙畏]  
　　製墨汁法以輕烟煤用水漂之去澄底之粗渣用浮面之煤水加牛皮膠煎濃入冰片少許可永久不壞調入墨盒與磨墨無異前見報中有加火酒或冰糖於墨盒謂可永久不臭云云惟火酒染紙易暈且易化散不久即失效力冰糖太膩粘毫不化二者恐均不宜於冩字[  鶼影]  
集益錄 
　　答第九問飼料蟲種法甚易用廢棄之稻草堆積如丘隨堆時灌以沸水約過二星期後稻草腐爛其中即生此種飼料蟲但須擇於　雨季不宜於夏季冬季海内農家養雞者曷一試之[  西湖月樵]  
短篇小說 
[言情短篇文字因緣（續）] [  瘦鵑]  
　　半晌他又說道唉你别笑我着這無謂的情絲要知這也是無可奈何的事瞧那前途原没有甚麽希望可是我使君有婦便一輩子束縳着任那薛苕華是個才貌雙絶的天人可也没有我的分兒但我總愛着他兀的按捺不下譬如那瀑布一般可不能使他水兒不動呢我道不錯情愛這東西是出於自然的你可强制不得他要你死時你也不得不死士明道我雖被這情絲牢牢絆着目下還不至於死但他却要死了我大呼道怎麽說他却要死了士明黯然道正是他信中說要死了因爲他老子逼着要他嫁一個貴公子他不願意但求撒手一死瞧他字裏行間似乎隠隠約約含着（爲了你）三字只不肯明言罷了我忙道如今你想怎樣可是想救他麽士明道有甚麽法兒救他我只爲没法兒想所以遠迢迢的逃到廬山來就我寄給他的信中也不敢道一個愛字除了安慰他外並没旁的話兒可是我旣不能自由又何苦把情網絆在人家頭上呢我道他旣傾心於你你也不妨流露些兒愛情出來怕他見你這樣木强無情芳心中反覺難堪的士明把手按着胸說道我總不敢我總没有這膽力况且我自有老婆在着更不敢輕舉忘動我一向又把他當做天上神聖似的那肯褻凟他唉薛苕華薛苕華我恨不得掬出這心兒來給你瞧呢我道如此他竟不知道你愛他麽士明道我手中推了筆便怯生生的不敢輕意冩這愛字然而他是個氷雪聰明的女子芳心中早巳雪亮要知男女情好全在心心相印憑着唇舌紙筆都没用的我道如此你可見過他没有士明道從没見過他不知道他到底是怎樣一個人然而不論他美如西子王嬙醜如無鹽嫫母我總佩服他的文章愛慕他的學問一年來我並不想和他會面但在這文字上天天見他夠了 
長篇小說 
[冩情小說柳暗花明錄] [  常覺小蝶天虚我生合譯]  
第五章（二） 
　　此室鋪陳至精几椅之屬皆作東方玲瓏之式羃以綠絨壁爐之内則有微火熊熊作光其外障以紗屏並列軟椅諸人遂各就椅而坐續其談笑獨薏德冷然遙坐於室之一隅取小影之册而觀於衆人之語乃不一顧卜蓓乃私曳其阿姊之衣角曰茜雪汝視薏德今日果何爲耶其狀乃如遇眚茜雪乃顰蹙曰卜蓓汝母問彼此蓋其夙習耳每見一驀生之人往往作此冷態卜蓓曰否吾度其意殆欲嬌羅倫伯爵耳茜雪汝視羅倫不甚美耶茜雪聞語不禁微頳則止之以目但聞牧師又向羅倫言曰貴爵殆自熱地來故覺倫敦天氣爲寒實則時已六月固無需乎爐火矣羅倫曰然吾方作東方之游至麻洛哥遂接吾叔噩耗乃星夜兼程而來吾聞君與吾叔交至稔。牧師不待語畢立曰然蓋令叔之爲人慈祥實無其匹今雖謝世而我追念老友猶不禁涙涔涔也羅倫頷首曰吾叔實爲善人即吾亦未嘗不愛之言次又微笑曰吾之言此先生殆以爲詫實則吾固愛吾季父特吾季父不悅我耳今望先生苟能移其愛吾季父之心以愛我者則幸甚矣此語出牧師熱心乃大動以爲此等懇摯之語而出於少年伯爵之口實爲世界不可多得矧己爲其治區中之牧師凡前村人之謠啄及己向來之懷疑至是乃盡消歸烏有但覺羅倫之爲人覿面而坐乃如風光霽月令人暢懷因不禁頻頻自點其首羅倫顧茜雪曰姑娘春來亦拍球乎茜雪曰未吾固不擅此且鮮暇晷遂益荒疎牧師笑曰貴爵當知茜雪者實爲老人之左臂聖經在手乃遂不暇握其球板羅倫不禁莞然而茜雪太頳俯首以注爐火當衆人談笑之時薏德則仍獨坐室隅翻其照片之册一一面視一若室中僅其一人者雖聞羅倫已徐步而前亦不少昻其首而羅倫則已至其身畔笑而言曰姑娘觀此數幀蓋爲同行之友所攝風景其境地亦殊不惡乎薏德聞語乃遽闔其册曰謝汝吾平生最恨即爲風景盡而於平生未經之地則尤恨羅倫聞語仍笑而不辨正欲另擇其言以悅薏德而白萊生巳推門進報餐具矣 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之天文談 
[譯論金星過日（見本報甲戌年十月初四日）]  
　　字林新報作文一篇陳述金星過日之時刻謂金星於英十二月初九卽中曆十一月初一過日自東而西於晨九點鐘逾五十分五而星先外接於日輪之間至十點鐘逾十七分七星乃内接於日輪之邊蓋移過日之上半截云届二點鐘逾三十七分八則星由西而離開日輪矣用烟熏玻璃窺之可以眼力爲分辨也其光景約如墨點度日而已此星於英一千七百六十一及八十二兩年先已有過日之度矣當時西士亦有分往遠處以測度攷察者旣測度後推算太陽之遠地球計得英里九十五兆乃以别度對量則疑有攷查未細者蓋疑太陽之離地實少三兆五十萬里也今衆士皆望得其細微不爽故英美法普等國皆不吝重費分派天文測算之士至地球各處以考測其度數相差分秒焉 
[測看金星過日法（同上十二十七日）]  
　　西人論眺望金星過日之法可不用千里鏡而亦堪仰覩焉祇須用玻璃兩塊先以一塊之四周緣以紙條持　熏於火油燈上使烟燄凝積而又無濃淡不均之虞然後以膠水塗於紙邊將其餘之一塊兩相膠合俾烟煤夾在其内無致有擦去之慮則以之察點日星庶雙目不至受害也若必用千里鏡測看自然分外明悉但用之一不自愼則日光激射必至損明至於雙眼千里　亦可用烟煤塗於前面之玻璃其玻璃本質能得紫綠青等顔色而再熏以烟者似更妙也 
文苑 
[豫園雜詠（平陽凌雲子）]  
（見本報壬申年七月十四日） 
邑廟風光點綴工新修縣志載圖中士民合邑逢元旦虔拜神明護海公錯認瑤池却未眞滿園花柳及時新試燈風裏游人集半是嬉春半探春龍四美味香多蟹眼名茶酌綠波更有餘音何處聽飛丹閣上拂笙歌樹陰深處認名園籠竹携來不憚煩曲曲灣灣灣曲曲百靈廳上鳥聲喧玉盎瓷盆列上台惠蘭雅集内園開紛紛士女新粧艶也慕名花次第來沿湖一望水迢迢步向紅欄九曲　屋角縱横林木盛豫園風景勝前朝何必穹窿遠去登假山重疊亦峻嶒憑高喜到重陽日雲氣依稀脚氣蒸山色嵯峨疊幾重登臨北望到吳淞何來瀛　三千界也算巫山十二峯偶向湖船廳裏過前臨曲　後臨河最宜消暑清談處嫋嫋風來爽氣多湖心亭子即蓬萊風起荷香馥郁來欲覔仙瀛何處是此間儘可小徘徊名園綴不尋常不數當年綠野堂得月樓頭如得月桂花廳上桂花香鏡裁雲母結氤氲臂　茶筒倩此君更有馳名文墨器書箋紈扇項飛雲 
神話 
[俠狐（見本報甲戍年三月十二日）]  
　　有某生者風流藴　翩翩裙屐少年也以軍功得縣令候選家居有廣厦數十間在青溪之側庭院軒敞花石亦歷落有致後宅樓三楹面山臨水每當曉雨初過幽鳥喚晴捲簾讀書嵐翠落几席生設榻其中囊琴於　插花於瓶舉　籐枕紙屏筆床茶竈無不位置井井纎塵不入生負性落落難合素寡交遊終日焚香端坐靜對古人一夜蓮漏將殘月明如水疏星斜掛四無人聲但見花　苒苒度樓角生感美景不常年華易逝意忽忽不　悄焉遂寢醒後恍惚見一人坐案上急起視　二八麓姝也叱問　誰女曰以君風雅士故冒犯霜露來相作伴遺此良宵何乃以盛氣加人遽下逐客之令生曰素不相識何以遂得至此女自承爲狐但不爲君害勿　也生與傾談胸殊淹博致亦温婉意遂安之由是花晨月夕隨念而至女談笑風生時時得言外趣生大喜恨相見之晚第閨房之内雖甚於畫眉而終不及於亂生欲引與爲　輙盈盈欲涕問其故不答生亦遂止後數月來賀曰君驛馬星動行將種河陽之花矣可速理裝次日果得部友書生乃北發引女與偕凡遇水火盜賊先期以告途中恃以無恐謁選得山左令遇有詞訟生悉得其　微片言可决民不能遁邑中稱爲神君而不知皆女敎之也一日女嚴粧拜座下生急挽之問其何忽如此女曰妾之相從數千里者欲有求於君耳妾　産母子曾受某秀才卵翼後遂嫁之去歲秀才忤同里豪猾意誣爲盜今適在治下願一爲昭雪則君之惠妾没齒所不敢忘也生查舊卷果有是案及弔秀才問恂恂如處子非能椎牛爲奸者遂爲超脫女謝曰妾以異類混跡人間恐干上天之怒今事已了便當埋頭深山力圖後果惟一載以來感君厚德耿耿於懷出香一枝相付曰後有疑難事可焚此相召當來爲君决之言訖遂逝嗟乎觀此狐之所爲可謂貞而俠矣一遭恩遇終身不忘今有靦然人者徹時日在覆庇中及一朝猝得志反顔若不相識聞此狐之風亦可以知愧矣 
[雷警（同上三月十三日）]  
　　城南數里許半村半郭某氏姑嫂蹴屋而居生斯哭斯歷有年矣嫂子一夔承祧二氏姑固伯道無兒者也先是姑童領一媳云爲嫂子婦及長售之花煙間得洋蚨三百元而子婦之說付之水流花謝子以是日聒姑姑以叨叨絮絮日不能堪另撫一女以爲子婦兹女已及笄而洞房花燭渺渺無期姑以女可人倘售之得價當較前女倍蓰又欲貨以得金子偵知之聒母而並及姑先是姑嫂本相得爲子媳故不無嫌源初十日口角相爭語及十年前事嫂詈姑曰賣良爲娼此何等事一之爲甚其可再乎姑曰無力娶婦將偕兒子作我媳耶若必欲之請以賤售與我三百金嫂不能耐咆哮曰汝受兄嫂覆翼良多方有今日此爲吾媳衙中自有卷在汝猶欲以口舌爭耶初姑領女時女母恐爲掠賣曾　縣中存案嗣女父母死亡相繼故有是念前日勃谿時撒米於厠指天誓日互相詈駡附城惡俗事有不白置米於穢請誅負心者駡座方濃而迅雷不及掩耳已將姑嫂震倒子與隣里叩求逾刻方醒而頭面之間已爲雷火灼黑噫誰爲彼蒼眞　　哉 
雜錄 
[治喉症防疫方（本埠訪員）]  
　　邇來本埠天時不正喉痧盛行猩紅斑症亦相繼而起且易傳染甚至朝發夕死不及救治兹有某善士覔得秘方能治七十二種喉症服之效騐如神今特抄錄原方如下無論患何種喉症初起時即用大棗一枚去核包蝣蜒一條（俗名鼻涕蟲裏緊含於口内其毒自解再用桑葉殭蠶煎水嗽口去痰卽愈又附防患未然靈方凡日飮水漿尤宜清潔以免傳染時疫宜用紫丹參二錢大青二錢（大青卽靛葉如無改用板藍根三錢）黄柏二錢明雄黄一錢甘葛一錢黄芩二錢生甘草一錢蒼术一錢綠荳一錢以上藥味用布袋裝入紥緊袋口另用小石一塊投沉水缸或并底可免傳染時疫云 
　　附來函萍客君來函　敝友患吐血多年前見貴報載有一方用童雌鷄一隻加麥冬二錢童便一鍾再加河水若干用瓦鍋煑爛宜夜間天未明服之雞肉及汁全行服下連服二三只不令問斷日見全愈無論何種血症無不見效如無童雌鷄則未曾産蛋者亦可忌服雄雞云云當經抄傳予友依法照服凡盡三鷄竟已霍然全愈感戴莫名爰囑修函奉謝並乞登錄廣傳同病（下略） 
　　　栩按此方曾有友人來函問雞應否去腸雜因就鄙見答以應去並除去頭翅爪（俗稱飛呌跳）尤佳少量服之勿令過飽云云未諗是否即爲萍客之友則栩巳忘其名矣 
 
 
 

Page 18

 
 
   
 
