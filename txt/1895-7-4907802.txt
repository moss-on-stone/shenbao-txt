# 1895 - 188 - 4907802

 

Page 1

 
 
[盛京計里圖日本木睦里圖沿海八省海道計里圖出集] [  點石齋啓]  
　　日本以東海島夷恃得西國唾餘凌我藩屬聖天子以藩封爲念侖將專征而留心世務之士不免引領東　時拖相没　請友恪途大清會典將盛京全省輿圖山川關隘河道險要以及金族海蓋奉天遼陽等處驛站路程瞭如指掌每張洋二角四分裱成三角六分日本水陸計里全圖其海口關津口岸大小山脈高低河道廣狹以及通國官道鐵路海沙潮汐疾徐一望而知價同上皇朝沿海八省海道計里圖南起風之欽廉北抵吉林高麗沿海交界輪舟往來里數逐一註明每張洋三角六分裱成五角本分局千頃堂及各書坊出售 
[新印醫醕賸義出售] [  圖書集成局啓]  
　　武進費伯雄先生近時聖手也先生著述甚富已梓行者爲醫方論醫醕賸義兩種醫醕原本二十四卷兵燹後板燬無存先生追憶錄出雖非全豹而一　之舉　度金鍼矣醫方論則取醫方集解逐加評論示以範　蓋神明于法而不泯于法者本局　新鑄鉛字潔白連史印成每部碼洋三角賜　著請移玉三馬路申昌書室及售申報人購取可也此佈 
[論用兵謀國當先審幾料敵]  
　　嗚呼今日之事夫豈戰之罪哉徒以漫然不知兵之人率苶然不能戰之卒而猝然無方張之敵遇其能操勝劵乎從來用兵之法不一有正兵不奇兵皆必以名將統之而後克以成事不得名將亦必以戰將當之今將帥無人而兵非夙習無異於驅　人而戰兵士所用之器亦皆鈍敝窳損多不足以臨陣取勝以倉卒招募之衆而統之以退縮不前之將重之以所用非利器欲以制敵死命難矣人第見我之屢敗敵之屢勝而不追求其致敗之故翻然一改其所爲终無以爲取勝之地取勝非難其道有三曰擇將曰練兵曰簡器而終之以善料敵情今倭人用兵率行詭道動以虚聲恫喝或聲東以撃西或避實以撃虚間諜偵探改裝易服遍布於各處輦轂之下濳蹤匿跡我國一有舉動聲息皆知甚至我國之富户殷商微員末秩多甘心向外與敵相通率以情形虚實告彼自始事以迄今日倭人始則以和好要我繼則以卑詞媚我使我信其所言墮彼術中毫不爲備彼則潛行濟師節節前進著著爭先而我宴然若無事也逮我運兵調艦猝被其所要撃乃一發而不可收拾矣故論事者因倭人之猖獗至是而追咎於僨事之由知其所失有三一失於因循不能自占先著再失於粉飾諱敗而爲勝三失於將帥無人兵士解體而事遂不可爲矣今倭犯北方警信迭聞捷書不至堅城名郡相繼失守疉壘連營望風而遁致倭人長驅直入幾無險阻之可守是豈敵之能兵哉卽如今日者倭人云欲南竄徧播流言致令沿海居民皆惴惴焉各思轉徙羽檄交馳紛紛然嚴與設備其實倭方專心注意於北方未遑他顧奚暇别圖彼蓋特恐我南洋兵輪聚而至北乘間伺隙攻其不備或則潛師輕襲乘虚徑搗其國中行圍魏救趙之法亦彼之所懼也故爲此先聲恫喝欲使南洋留以自防不敢出雷池一步耳彼舟艦旣少兵卒叉寡合之則尚可支持分之則力弱勢孤立見傾危必於北方大受懲創計無復之乃始肯舍北而圖南耳此時則猶未也夫用兵之道貴在能料敵情故知彼知已百戰百勝事未至而我先爲之備事已至而我猝爲之應身雖在局中而當若處於局外燭照於先幾而洞明於當局倭人之謀我中國籌之已豫而發之已遲備之已周而出之已晚蹈瑕伺釁者已非一日二十餘年來其所延請之外人皆爲之耳目爲之謀主其所設駐劄中國之領事前來中國之游士以及旅於中國之行商坐賈皆偵探也皆間諜也其於東三省早已測量淺深圖繪險要借遊歴之名遍履各境積慮處心匪伊朝夕而我率以誠心待之其侵臺灣戮生番卽滅琉球之漸也其滅琉球縣冲繩卽踞　鮮擾中國之所自也而我率以大度包容之其媚西人輕中國由來已漸相形之下設身以處地者殊爲憤懑其攻獲旅順之時見英國統兵大員前來恪恭迓接獻媚弗遑謂之曰我國今日之得以至此蓋由則效西法而致非大國訓教之力不能及是所言抑何謟哉抑知小國之勝大國非福也殃也徐偃王之前車可鑑也普之勝法足以雄視歐洲出與諸大國抗衡高執牛耳諸國皆莫敢誰何者以普於此時本已與法勢鈞力敵甲兵相若也土壤相若也人民財貨亦相若也兼以南北二十五邦合而爲一固已志憤風雲氣吞山海矣國勢之雄如日方中似未可與今日之倭相提並論也倭國小民貧版輿狹隘物産鮮少人民寡弱僅比中國二三省設使中國人民發奮爲雄普天率土誓切同仇敵王之愾一旦忿然並起舉袂成雲揮汗成雨以一抵百尚自有餘安見操鋤制梃不烈於彈雨鎗林所謂牛雖瘠僨於豚上其畏不死今者不過一時倖勝已耳蕞爾島國竟爾跋扈飛揚至此不獨出於吾人意計之外卽彼之初願亦所不及料嗚呼天實爲之謂之何哉我國家以民命爲重不忍其性命殞於鋒鏑血肉捐於郊原不憚特簡重臣屈已議和愛民恤士薄海同欽仰見聖主如天之惠若彼猶横加需索是謂逆天夫天功不可倖貪也天寵不可屢邀也天意不可妄測也倭今者心驕志满自以爲無與之敵自此可成雄國儕於上邦孰知天下之事豈能預料黄雀志在螳螂不虞有操弓挾彈之隨其第也鷸之與蚌相持河畔而不虞漁人之坐伺其側也今者泰西諸國環而相伺各擁重兵駐於海上艨艟絡繹旌斾飛揚往來游弋其間或曰觀戰或曰衛商者其名也彼豈皆眞心爲我中國哉亦豈喜倭人之坐成强大哉實將冀收漁人之獲蓋有益均沾泰西之通例則然也彼調艦運兵豈無所費將來借端取償有所要約勢所必至而俄人於此尤眈眈焉泰西公法主於不滅人之國朝鮮將來當爲自主之邦歸諸國之所保護遼瀋近與俄鄰土壤毗連倭於今日雖邀倖勝事尚未定泰西諸國旣出爲調人恐必不使倭人踞爲已有倭之厚俄之薄也俄人於此尤非心之所甘然則倭於今日亦慒然如在夢中耳泰西諸國必靜待倭事之作何究竟而後始發其端惟是我國家當此强鄰孔迫時局多艱苟不自强將爲衆矢之鵠故不可不早思變計也嗚呼灑長沙之涙不盡欷嘘呈同甫之書曷勝慷慨惟願用兵謀國捷於審幾愼於料敵庶有以善其後也夫 
[大勝倭奴]  
　　昨日午後七點鐘越四十五分時本館持派赴天津偵訪軍務之友人飛電報稱頃間得前敵電音欣悉本月初六日宋聶諸統領在蓋州督率大軍育加剿洗陣斬倭國弁兵計共四千數百人擒獲倭奴三百餘人餘倭四散奔逃幾若喪家之狗夫倭奴之在東省者疉遭冰凍早已載道屍骸兹又經我軍聚而殲旃幾無噍類從此心驚瞻落當不復敢豕突狼奔矣急挑燈書此以代露布之傳 
[彤廷麗日]  
　　神機營全營翼長委副都統吉前赴薊州換防所帶者爲八漢排槍步隊並外火器營馬隊○督辦軍務王大臣行查八旗满蒙漢除群項練兵站役外堪備挑練者計有若干嗣經剛少宗伯赴各固山衙門親自遴選計满洲每旗遴得五百名蒙古二百名漢軍三百名上月十四日在帥府園捷字隊廠内點騐廂黄正白满蒙漢新兵十五日仍在此處點騐廂白正藍满蒙漢新兵榮大金吾於十四日在皮庫胡同勝字隊廠内點騐正黄正紅满蒙漢新兵 
 
 

Page 2

 
 
十五日仍在此處點騐廂紅廂藍满蒙漢新兵○禮部爲知照事儀制司案呈恭照十一月二十六日長至令節次日在京諸王百官及各省將軍督撫提鎭等官慶賀皇太后皇上表文彚齊送交内閣十一月二十七日子時合用大樂導引表亭至午門前除知照景運門護軍統領於十一月二十七日子時開東長安門天安門端門之各中門午門之東旁門以備恭進表又外相應知照○管理太常寺事務禮部尚書臣宗室崑岡等謹奏爲具題請旨事恭照十二月十二日孝德顯皇后忌辰應遺員恭詣定陵讀文致祭謹案臣寺祀則應遣王一人恭往致祭惟歴届俱奉特旨改遣近支王公行禮准宗人府將和碩莊親王載勛銜名前來臣等照繕題本進呈是否卽令載勛往祭抑或改遣近支王公恭代行禮之處恭候欽定俟命下之日再由臣寺轉行遵照謹此具題請旨十一月十四日奉旨改遣多羅貝勒載㴻行禮欽此○各旗營由本管堂官派出章京十數員帶領兵丁分班進署值班守護刻已一律添設矣○正白旗護軍統領奕爲咨行事照得禁廷重地理宜潔净方昭嚴肅所有内廷值班官兵各項蘇拉茶役人等各於所司之地務須打掃乾爭不得任意堆積爐灰穢土栽種花草　於墻壁肆行塗抹種種情事均屬有千功令本統領奉命值年蒞事伊始自應禁令重申相應咨行景運門轉行兩翼前鋒營七旗護軍營飭知内廷各項值班官兵於附近地叚芟除乾净以昭嚴肅除派委章京不時巡察外倘再有前項情事或經章京禀知抑或被本堂覺察定將該官兵從重叅懲不貸○四川總督委某員管解白蠟一萬五千斤黄蠟九千斤桐油一百　各色顔料五百色到京卽由委員赴户部投納文批户部核准後照章移付顔料庫騐收繕發回批給委員領回禀銷差使○明年爲各營兵丁軍政奏請欽派王大臣考騐馬步騎射之期邇者倭患未除不得不斟酌奏辦刻已由值年旗行知各旗營將應行應辦各事查照成案辦理矣○吏部爲示傳事所有十月分分發道武勷等四十二員本部於十一月二十一日已時給照相應示傳該員等務於是日親身赴部承領勿得自悮 
[情殷報國]  
　　欽差帮辦臺灣防務閩粤南漢總鎭劉淵亭軍門由粤馳赴臺南後至臺北並赴澎湖勘視砲臺整頓一切防務仍返臺南此已詳登本報當軍門奉命初至臺地時兩奉電傳上諭以北洋軍情日急召赴奉天一帶總握兵符因前撫憲邵大中丞以臺地孤懸海外恃軍門爲長城之倚具摺懇留而止今聞軍門復奉電召北上蓋以倭奴狂竄旅順被據朝廷宵旰厪憂念非軍門不足以制其死命聞軍門此次將應召而往慷慨誓師起程有日蓋前者未卽應召之故一則因邵中丞再三籲留一則有大不得已之苦衷誠非淺見者所能窺測今觀其在臺北行轅所呈總理衙門禀函可知軍門熱血满腔欲灑不得以視今之虚與委蛇徒擁高爵厚禄視國事若無足重輕者其相去爲何如禀稿千餘言撮其大略如左總理各國事務衙門王大臣鈞鑒敬禀者竊福越南勁旅實有數萬入關之初只准帶一千一百人皆福建揀選於平日者也自到粤以來頻年裁撤福屢次哀求未能邀准今僅存三百今夏奉旨帶勇渡臺防守始招潮勇一千名分作兩營此係閩浙總督飭募防厦烏合之衆倉猝成軍以之言戰誠不足以禦敵耳且日人蓄志數十年一旦犯我此其平日之講求訓練整頓營伍可知矣彼以夙經訓練之衆我以倉猝之軍與之言戰雖名將亦束手無策法人之役前車可鑒福到臺以來極力籌商防務俾得稍酬高厚無如臺灣孤懸海外口岸甚多必南北聯絡爲一氣始可言守故隨時會商藩臬深籌善後之計福前在越南時有與法人慣戰之部曲三千人及舊時有名將領數人意欲招此軍到臺南扼守兼爲北援前曾咨商閩督次及粤督言辭懇切近於哀求後復商臺撫均未蒙允准只以從緩商量爲辭迄今全無成見復商臺南營務處亦不見許當此之時旣無糧餉何能招軍言至於此不禁痛哭此皆由福平日有統軍之名無統軍之實不善聯絡致兵軍不精今兩奉特旨以北路軍情緊急命福北上福非敢遲延實因所部無人不敢冒昧從事或自請罷斥又近於規避非福之志也福一介武夫蒙皇上至優至渥之恩位至方面當入關之日卽思國家有事之秋誓以報國雖萬死不辭况又蒙皇上命以帮辦臺灣防務任艱責重何敢自外生成嘵嘵瀆陳自取罪戾竊以今日之事勢有不敢不剴切敬陳免受欺罔之罪者使福率爾北上不察敵情之虚實不度已力之勇怯成敗之機等於呼吸如天下萬世何伏祈憲臺逾格矜全懇乞據情代奏俾福免受冒昧之罪欺君之誅爲今之計可否將臺南之福軍兩營與臺撫商之設法先載至申取道清江北上一面准福回粤招集舊部數營赶行北上查探軍情地勢並揀選將領數員請飭粤督在藩運兩庫撥銀八萬配足軍械陸續北上俟勁旅集齊再行會合宋軍迅速進剿惟是福舊部遣散已久當此沿海招軍或投營仍當弁勇或歸農商一旦招之北征雖以福之恩信亦有不可强者以南人赴北先難受北地風霜若照各省行糧發給則各人皆願在鄕井充當誰肯離鄕背井遠道從戎今福再四籌思惟有照楚軍成例酌加五成俾各人踴躍入伍易於成軍迅速北上滅此小醜然福又有慮者福與北省大吏素未往來亦無私意一旦銜命北征糧餉軍火在在均關緊要設使稍有貽悮則福一身不足惜如大局何福以後奏報軍情均用電逹設有遲延則害不淺可否仰懇天恩將福軍交與北洋大臣李鴻章節制此後糧餉軍火皆有專責一切軍情逕電該大臣衙門俾得易於轉逹不至阻隔伏乞將福下情代爲轉奏請旨遵行福現由南渡北在省會臺北府候旨合併聲明南澳鎭叩 
[倭國軍情]  
　　本館特派至日本各埠偵訪時事之友人來函云朝鮮大院君明從倭虜暗通東學黨某日被僞公使井上馨搜出信札遂責之曰爾眞不知好歹哉本公使代爾整頓爾國諸事爾何故暗中反叛豈非朽木難雕歟旋將高國忠義之臣盡行革職換令倭黨任事甲申年叛逆之黨一概赦免其罪朴泳孝等均賞還舊職○臣酋山縣有朋被華軍所敗受傷垂斃回抵仁川倭歴十二月十四號由仁川抵廣島僞行宫覲見倭主次日卽乘横濱丸至馬關日内已回東京老巢矣○神奈川縣僞書記官三橋信方經倭政府查出横濱築港一事中有弊端因卽革去其職交僞内務省大臣野村靖查辦神奈川縣僞知事中野健明亦被大谷嘉兵衛木稻之助來棲莊兵衛等參劾嘻倭奴其内政已亂矣而尚欲鴟張跋扈果胡爲者○近來有華人之新到者倭官訪察極嚴其包探或扮車夫或裝商客潛行偵伺昕夕不離○中國各署及營務處宫禁中一切機密之事常由電報傳至倭邦登諸日報可見其間諜满布我國中也何中國執政者若罔聞知耶○傳聞倭國僞官云所據中國之旅順口雖議和時中國多償軍費亦不交還現已派鐵匠船匠等千餘名前往工作矣 
[倭報譯登]  
　　横濱來信言鳳凰城一帶於十一月十二日有倭兵前往窺伺見中國大隊雄師在彼駐紥嗣於十三日彼此接仗華兵頗驍勇善戰倭兵祗能抵禦不能取勝鏖戰良久始各收軍聞倭人頗有損傷云○長崎西字報言倭官出有告示曉諭各船户凡船艘來往東京海灣不得從某處經過倘故意違抝致遭意外實屬咎由自取與日官無尤觀此則日前倭奴所謂撤防乃欺人之語也○横濱左近有一鎭集於上月十三號大遭火患焚去房屋六七十間其地爲横濱最盛之區突兆焚如天厭之矣○某倭報著爲論說謂日本甘爲戎首國帑久虚兵禍不解將來借欵必不能了噫時勢若此而猶是窮兵黷武可謂太不自量矣 
[高麗近事]  
　　高麗東學黨痛宗社之覆亡誓興師而復辟雖明知卵石不敵而猶斬木爲兵揭竿爲旗拚與倭奴一决高下卒能奪已失之舊日城池重還一片乾净土目下其黨羽翼甚衆一夫夜呼應者四起收回城邑已懚數處倭人現雖據守高土其能安枕無憂哉又聞高廷現擬向倭奴借銀五百萬圓此事决非的確倭奴添兵增餉現已力竭勢窮安有餘銀兼頋他國况高國在廷諸臣以倭奴所行不義仇之幾若不共戴天豈有向之求借之理此說也其爲出自倭奴揑造蓋已顯而易見矣 
[褒忠]  
　　金陵訪事人云前長江水師提督黄昌岐爵軍門翼升湖南長沙人忠勇性成不避艱險道光之季由行伍出身殺賊立功 
 
 

Page 3

 
 
積階至一品兩任長江水師提督迭荷十國恩賞給勇號黄馬褂晉男爵賜紫光閣繪像紫禁城騎馬本年正月恭逢皇太后六旬萬壽賜加尚書銜寵遇之隆莫與倫比至八月以積勞薨於位五省軍民齊聲感泣遺疏奏入朝廷震悼飾終之禮至爲優渥并諭令在湖南湖北江西安徽江蘇山東等處立功省分建立專祠戰功事蹟宣付國史館立傳上月下旬欽奉諭旨賜諡武靖謹按諡法剛强直理曰武柔德安衆曰靖兩字之褒榮於華袞如爵軍門者誠可不朽矣 
[金陵火警]  
　　金陵聚寳門外來賓橋畔竹籬茅舍一望如林有徐老五者鐵匠也亦在此處結草廬數椽半棲妻子半以出賃某姓於本月初七日從他處遷至初八日午刻徐自外歸妻已他出因自赴廚下作炊以飽飢腸火已然矣始知釜中乏水急以茅薪一束置諸灶下提桶出汲及回身則見灶前堆積之薪業已然著烈焰上焚卽以桶水潑救無如火已穿過茅簷其時風力甚緊有摧枯拉朽之勢俄而金陵城内水龍接踵風馳而至保甲分局葉司馬及城捕廳甘雨民二尹武汛蕭把總江寗縣趙小帆大令先後至塲彈壓幸各水龍竭力噴救越三點鐘時火始漸熄共焚去十五家最慘者有某氏臨盆未度三朝其夫本出外謀生未暇與牀頭人樂數晨夕當火熾時鄰人將氏救出聞抱中呱呱聲不止又初九日五點鐘時鐵作坊李姓刻字店方作夜膳執爨者乃及笄之女偶一疎失火自灶中延出然及所堆豆梗勢已炎炎女急狂呼求救其後進係挑京貨擔之賈姓所居賈適歸來缷擔聞呼奔出則已冒穿屋角不可搶救急呼家中人奔出逃命頃刻赤焰横飛延燒右鄰某姓木作警鑼起處各水龍奔馳而至此處距江寗縣署甚近趙小帆大令首先馳到繼以本叚分局武卡員弁嚴飭水龍吸水噴救得以卽熄僅焚去房屋二進而已 
[禁止謠言]  
　　自倭奴犯順以來蘇州每有無賴之徒揑造謠言煽惑愚民至十一月間謠言更甚茶坊酒肆之間議論紛紜以至舉室驚惶紛紛遷避上月下旬大家小户之遷移者日必數起事爲長洲縣王大令所聞以此等謠言不可不嚴行禁止遂於本月初二日發出告示一道遍貼通衢大略謂北地軍情無甚吃緊且於南地毫不干涉况經各大憲籌辦海防何等嚴密蘇省儘可安如磐石揑造謠言者均係不去之徒揣其意無非摇惑人心俾居民遷移若輩可沿途搶刦勸諭居民不可輕信一面飭差四處緝訪如再有謠言惑衆者一經獲案定照漢奸例以軍法重治云云邇日謠諑頓息想若輩知所儆戒矣 
[苗兵過境]  
　　前任貴州古州鎭總兵丁衡三軍門槐統領舊部精壯兵勇三千人由黔省起程道出漢皋換坐民舟用差輪拖帶於上月二十五日午後兩點鐘駛抵皖埠寄椗束門外河沿一帶暫宿一宵卽行鼓浪東下 
[方伯到皖]  
　　安徽藩憲德靜山方伯月前晉京祝嘏請訓南下已紀報章兹方伯由潤州乘招商局江孚輪船於月之初一日清晨行抵皖垣旋卽命輿晉城始則升入藩署繼則乘輿赴院謁見福少農中丞并拜會司道以及地方文武在司俄而少帥以次各官均詣藩署答拜聞方伯筮期初三日午時接篆任事署藩憲本任按察司貟梧岡廉訪署臬憲本任安廬滁和道丁恬生觀察署安廬滁和道本任安慶府知府聯仙蘅太守均奉督撫憲會同檄飭遞回本任聞亦諏吉初三日一律接印任事 
[葬棺被盜]  
　　浦左杜家行東首有福安堂杜姓巨族也杜古亭之繼配娶上邑陳氏孀居十餘載里黨咸稱道其賢本年七月間因病辭世飾終之具稍從豐厚卽爲匪徒覬觎上月二十六日舉柩安葬不料於三月初八夜匪徒掘開墳墓將棺拖出　開後和屍骸暴露所有殉葬衣飾盗刼一空翌日該處士人見之報知杜姓往視屬實現聞事主同該圖地保投南匯縣請勘光天化日之下竟敢如此瞻大妄爲此等惡賊實爲王法難容想賢有司聞之定當嚴拿到案盡法懲辦决不令死者含冤於地下也 
[鄂臬過境]  
　　升調湖北臬司龍仁陔廉訪由閩起節道出滬江於前晚六點鐘憲旌戾止本縣黄大令以及各當道前往恭迎昨晨廉訪命駕入城赴各衙門拜謁駕至縣署黄大令迎入花廳暢叙寒暄良久辭出聞廉訪卽欲乘江永輪船赴任 
[廣軍已到]  
　　兹悉廣勝軍實係廣義軍於前晚六點半鐘始附廣利輪船抵埠當經薛貴派夥役領四十名赴南巿崇生和客棧住宿張守戎隨帶七十五名在法界萬安樓住宿聞此軍日内欲往臺灣駐防 
[募勇來滬]  
　　前日下午二點鐘招商局江永輪船抵埠載有通州新募之勇一百六十二名由朱君逢管帶來滬登岸卽往吳淞 
[續述繫馬啓釁事]  
　　繫馬起釁一事曾登初九日報章兹聞本邑武進士秦君紹衣於此事並不與聞實係教師陶君煦亭等人借秦陸兩君之馬教各武童騎射牧人偶繋馬於竹笆上曹董卽飭人牽去欲令每馬罰洋銀五圓爲修笆之費陶君念與曹董之父同案游武庠因飭人持名片往索後又持秦君名片索取曹董不從遂同軋曹董至縣署聲訴時黄邑尊因公他出請學師宣廣文力爲排解日内事已寢息矣 
[火警疉聞]  
　　前晚十一點三刻鐘時捕房警鐘亂鳴旋分兩下以爲美界又兆火災及往觀看則失愼者實在鐵馬路大橋南堍蘇州路沿浜之某姓家當時狂風怒吼以致火鴉萬隊飛揚跋扈一往無前延及信大油棧俄而救火會西人各駕洋龍及皮帶車分路馳至竭力施救更有洋龍一架置於小火輪船上停泊河中取水澆灌甚爲靈捷無如火勢過盛雖多方施救仍不稍衰延及粤妓數家玉軟花嬌悉變作鶯殘燕老火又延至魏城記水木作越過某碎紙棧將信和通船局之樓面焚去是時救火西人恐清遠里房屋一經延及更難施救遂登清遠里某姓曬　保護火遂折回某紙棧早已可憐焦土矣是役也共焚燬洋式樓房九幢怡和絲廠僅隔短垣一道不致殃及誠幸事也迨至三點逾十分鐘時英大馬路集賢里北首第九十五號門牌之公興南貨棧及九十六號之某洋貨號又兆焚如捕房旣撃警鐘救火西人爭先馳至排設洋龍並開自來水管套以皮帶汲水狂噴幾如萬斛珠泉從空倒瀉幸此處俱有墻垣阻隔萬點紅霞不能飛越火遂告息此次共燬第九十五六號石庫門房屋兩宅計五幢昨日往觀見九十五號房内尚覺烟霧迷漫故仍留皮帶一條在此澆灌餘燼按以上二火先後僅隔三點餘鐘何祝融氏之不憚煩耶 
[英界又災]  
　　昨晚八點半時本邑英租界四川路第一百七十號門牌某薙髮店猝然火起警鐘響處英法美各洋龍立卽分頭馳救僅延及一百七十二號某洋貨店共燬樓屋兩幢得卽救熄時當黑夜偵探難明一切細情俟明日續登於報 
[盜首懸竿]  
　　本縣虹橋鎭王豐崙家於去年十月廿六日被刼　一案今秋由青浦縣破獲盜犯陳逢綬李阿金夏小四子顧老疤子張老四曹小三小王三等七名後經興化縣拿獲移解吳老大一名到青歸案究辦訊認行刦上海青浦嘉定華亭等縣案件十起不諱各情俱登前報現在青浦縣錢邑尊詳奉上憲批飭各犯就地正法分發犯事地方示衆昨日移解李阿金首級一顆固裝木籠送到上海縣交收黄大令立飭捕役携至虹橋懸竿示衆並諭該處地保隨時看守不得遺失該地保取具收看狀呈縣備案矣 
[控案註銷]  
　　蔡小狗控袁阿二卽袁錦堂串賴馬料銀兩一案因袁在德商怡昌洋行爲買辦係屬洋商用人宋莘樂通刺遂照會德領事施妥卜君請怡昌洋人將袁交案並請派員到堂觀審前日午後三點鐘時施領事派繙譯佛君到堂會訊蔡供開設米店與恊止昌素有往來結欠銀兩向之索取袁與股東李阿圓串同圖賴請爲追究李供寍波人向爲馬夫後與袁錦堂股開恊正昌馬車行却與蔡有往來惟銀兩按月給付並無蒂欠今年五月間袁已拆出卽與王香芳合股更與袁錦堂不涉袁阿二卽袁錦堂供先前袁阿圓合開恊正昌馬車行現在拆出在怡昌洋行爲買辦恊正昌之事毫不干涉蔡不應誣控小的求大老爺拘蔡小狗罪治誣控之罪通刺商之佛君謂此案旣與袁不涉無庸深究應卽 
 
 

Page 4

 
 
註銷俳君亦以爲然遂卽退堂 
[縣案彚錄]  
　　錫金公所面　朱翰卿到縣因無錫人馮兆記控　經手本銀由公所代送請追翁明府訊問之下朱供職員從九品金匱人於去年九月同鄕馮兆記曾付銀洋數十元帶申專做米業因贸易不顺虧耗頗距以致無力歸償是以先措還洋一千一百元尚少三千九百元曾經央人婉勸再還現洋二百　元皆出立票據已蒙原告許允乞求寛限容俟措繳明府查原告未到一面之詞難以憑信惟據公所來函請飭逾繳判發捕廳管押赶緊措繳○前　英公廨移送石陳氏控胡齎發欠交欵項一案前日翁明府提訊石陳氏供寍波人丈夫石益生前開大豐衣莊於去年九月故世小婦人無力　張故與胡齎　合開小婦人將店内生財底貨作洋五百元胡付現洋五百元彼此平股合做因小婦人扶柩回籍　石成禮在店看守被胡將店停歇所有存貨　於梁兆坤其貨原碼計值二千一百元减折五成僅售洋一千零五十元胡收五百　四元尚少之數及已收洋元並拍賣底貨八十元及梅　售五十八元分文未給叩求追繳胡全寳供是胡齎發之父因子患病在莊是以代質訴稱石陳氏所供之詞均係實情梁兆坤現開提莊其錢不致短少候收卽付石陳氏恐胡心有不測堅請速繳明府卽飭差帶同原被到梁處將帳收清彼此過　以免延宕案　石陳氏叩謝隨差而去○楊永永投縣控楊秀坤楊柳福欺凌拆梢一案翁明府提訊楊永永供賣水小菜度日　月初五日因將扁擔一根　在小茶館内　取不見聞係楊秀坤竊取向伊查問詎伊稱小的誣伊爲竊不肯干休糾同楊柳福與小的爲難後　楊永全從　中勸斷令小　出錢三千　事小的被伊等欺負尚欲出錢了事心有不甘陳錫榮供是永永之岳父楊永永受人欺侮以後難以　日求恩　辦楊秀坤楊柳福供楊永永誣空指伊等爲竊偷取扁擔殊出情理之外衆人斷伊理屈伊當塲自知不　　罰錢三千文了事並非　稍明府曰爾等是同族否答是堂弟兄明府叱曰明是族人爲此細些之事竟然涉訟甚屬刁健不安本分陳錫榮　身帮訟多生事端甚爲可　大加申斥喝　不理○小東　外同仁昌魚行主沈連夫因魚船販户沈掌才前因偷漏落地捐項被南卡查獲扣　在縣涉訟刻已了事向沈　夫算理前帳以致口角昨將沈連夫扭至上海縣喊控沈連夫扣住貨物不給價銀等情值日差據情禀知内署奉飭看管候訊　 
[英廨瑣紀]  
　　四百零六號華捕送任阿虎王徐氏至廨據任言與氏爲鄰姪兒嚴毆受傷故向理論又遭毆　值日差禀知宋通刺諭令任阿虎明　　詢候核○職員沈元愷控盛在朝欠銀逃避宋通刺諭令將盛指交昨日沈在途遇見當卽指交原差拘至公廨將請禀知宋通刺著押候訊奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[僧寮斃命]  
　　蘇埠郡城隍廟東首有革嚴寺房屋寛廠潛衆繁盛誠一大叢林也本月初二日住持某僧不知因何啓　與香火　某　　致徐吞　阿芙蓉膏斃命翌日徐妻偕其姑李氏興師問罪該僧不肯認過因投赴吳縣署禀　相騐凌大令准詞於初四日下午帶同書仵人等臨塲詣騐仵作騐得委係服毒身死並無别故大令卽飭塡明屍格諭令屍屬備棺成殮一面　該僧回署訊供核明究其致死之　　　該　因先竊誣陷所致或謂該僧素不安分被徐窺破隱情以致恨如切齒設法陷害議論紛紜究不知孰是孰非俟訪明再錄 
[英晚堂紀案兩則]  
　　前由二百七十號巡捕解送陳立生控陳林將其妻唐氏誑騙賣倡一案宋通刺庭訊之餘判持　　　　　　　再往　訊在案兹據康森將唐氏交案通判於前晚升堂研究唐氏供稱小婦人年二十七歲家在鎭江府城内丹徒縣境　　與　因　夫不　正　將小婦人得價　與　森爲室嗣由康將　　之來滬現在上林里　三家某姓家帮傭度日並無賣倡情事陳　　　氏因不　　　貪吃懶做以致小的將其售與康森爲室議定身價計銀五十五元曾收過現洋三十元尚少二十五元迄今無著因　康將唐氏領來滬上賣娼是以小的日前由籍　舟來滬向康理論並索討　　洋二十五元正在爭執之際適經巡捕拘案今蒙復訊專求開恩康供亦丹徒人曾出價洋五十五元娶康氏爲室並無販賣爲娼之事伏乞　　通　以賣休賈休例有專條判將陳康及唐氏一併分别管押候備文遞解鎭江請丹徒　　　嚴辦○前由某號華捕解送江北人王步廷王步　及婦人　姚氏至辭宋通刺庭訊之下據姚氏供東安縣人年二十四歲前夫王某逝世後　有一子今已三歲小婦人曾被大　王步廷得身價六十元再醮與同鄕邱金鏢爲室本年秋初曾　邱屢次將　　虐並　賣入娼　曾經小婦人奔　喊控奉訊飭將氏暫發棲流女所候查明辦理嗣經　　同氏之胞姊姚氏投案將具　出外自行　籍在案詎錄出後經邱將氏送至大　王步廷處現聞大伯仍　經氏　賣爲賤不得已於日前挈伊幼子趁　回籍乃大伯竟敢　　族人王步瞻等將氏硬拉適經巡捕　來拘送案下叩求恩典王供胞弟逝世後遺下一子今秋弟媳與邱金鏢涉訟慄出後因邱一籍將姚氏暫寄小的處　前姚氏不知　　何人唆使竟挈罰幼子自行回藉小的向之理說乃伊竟一味恃鑾正在爭論之聞經捕拘案尚乞開恩步瞻供與步廷係同族弟兄小的向在治下小工餬口目前伊等爭執小　　之　　　　　故求　明察通刺得供判將王步廷及姚氏分别管押候遞解東安縣辦理步瞻當堂斥釋 
[法界捕房瑣案]  
　　前日下午三點鐘各保險行在法大馬路火塲收拾燼餘將吕義泰之水烟筒雇馬車裝載馳至南誠　　　　　　　徒搶去水烟筒二三十枝從斜弄中飛奔而逸昨日上午法包探將搶刦之匪徒十餘人一并拘入捕房請捕頭發落○新北門外萬榖衣莊村上月閉歇虧欠缸口某衣店洋五十餘元屢索不歸昨日爲店主途遇將萬豐店主陸維山扭入捕房據情控訴捕頭命押候堂期解訊○　　某甲屢經犯案遞籍前日又來滬上欲爲馬婦爲包探瞥見拘入捕房押候堂期解請讞員究懲○東洋車夫某乙在洋涇浜爭攬洋　　人生　以不遂其欲將洋人辱駡拘入捕房又八仙橋東洋車夫不服巡街捕喝阻矢口　駡爲門差捕拘入捕房轉解大自鳴鐘捕頭以事屬細微命禁押片時卽予釋出 
[美捕房瑣案]  
　　寍人汪阿青向在虹口第十三號門牌之某西人處豢馬前日汪駕空車一輛自西往東至美界漢璧　路　　　　　　停車入某酒肆沽飲酒店鄰居陸槁荐醬肉店店主王寳榮瞥見空車思學駕駛踴身躍上馬遂往東疾馳王恐肇禍欲扣而力不逮致將　　　等盡行　壞直　元芳路角嘴被自來火鐵椿　住始止王疾駛奔脫汪無奈則得將車拖回　　　訴說被王偷竊　　西人謂爾管何事　　人駛　必要遺汪因無資可償西人卽喚汪之薦頭葉阿喜命其代爲料理奈棄亦　空如洗西人甚怒遂將汪葉一併　　捕房請究捕頭訊番請　昨晨飭包探江阿三將寳榮拘入捕房捕頭命一併押候解送英公廨請宋通刺核辦○偷兒名阿榮者前晚在美界美璧　路新　　　首空里内竊取藏梯一架掮之而去甫行數步經包探寳如海　見當卽拿入捕房捕頭命押候解辦○西國甲乙二水手酒　　　駕野　馬車一　疾馳細飛行至美界百老　路　　某洋行路人乘坐轎式馬車迎面而來互相碰撞致將轎式車撞壞西人卽喚走以華捕將甲乙二水手並　車等一併拘入捕房各訴情　　　　命　乙出銀七兩　彼修理甲乙允如所斷出銀而退 
[上籌賑公所據少欽順巿山東賑十月初一至十五日第四千零七十二至八十一次清單]  
　　初一日五漢　售氏洋行　鄧　　　　　　　　　　　　　○初八日　邑　名氏洋一百元山隂放　求逢凶化吉移助資火洋四十元無名氏求平安廿元汪笏　求子病速愈十　　元氏求痢速愈十元無名氏　　文　　　勤　元三角太翁　　　　八元○初三日成　廟甽筵資　助洋五十元嘉興放生室主人求郤病郔壽二元常熟屈泰熈求血　全愈　　　元屈泰宗爲父六　　　　　　　二元　經　古修　孫恙速愈二元曾　繼一元○四日心愿未了人洋廿元鄞縣王其揚爲長兒慶瑞求諸病速愈十元白茆　　　技　求病速愈十元蘇　　　　　　元石鎭確　　　氏一元○　五日無名氏　經　　　　　同　莊來洋廿三元無名氏求病速愈除災脫　廿元無名氏廿元榛善士求母　祈康健　一經兒　　　人　元徐姓五元　介　三元　　　獄署知非子完願一元常　無力人一元黄　一元太倉仁德堂銅洋五元○初六日山陽徐保安　子錄　　愔病愈　　由淮　　　　　　　莊來洋廿元東　　産直平　十元金　　洪　　小　十元　　氏病愈酬願二元○初七日　芳子爲子求病速愈洋一百元溧陽　　益堂洋一百元　兆　三十五元無名氏三十元鎭　　　署十元近水居余十元常　季汝　爲父　　　資　助二元○初八日心仁堂求闔家平安由萬祥永　洋一百元蘇　　　　生辰節省　　　　三十　　　　元鳳堂由　　莊來十三元銅二元春　室主爲兒病愈完願　廿元烟台　　堂因　養恭求灶神幸保平安還願曹平　十四兩通　　吉安堂還願　三元　蔣姓　水丁願二元恊　莊元茂　銅洋三元○初九日海　許　　　　　　善士求係内人吳氏病體速愈及合署人口平安　平銀一百元批　　元一百零七兩二　　元六厘慶昌仁柴　愚爲　屬矢愼率獲平安　愛友慰　宜　　　將拆資移助代諸君造福洋三十元　　氏爲　求速愈十　元杭隱署氏求子　症　　　　　　　　十　　元宅内外平安子　　和　來五元平　無名氏週應節省　　移賑一元○初十日高赤莊洋二元○十一日常州濟恆典戚　某　十元王　元成　　亦二元伯如二元○十二日　間　益主人由惧餘莊來　十元泰　寺　口和　邦　償願人五元隱名氏五元邤兆榮　五人二元○十三日南運　徐　　氏爲二　　　　　　　五十元川　届　署王楊氏完願一元维揚隱名氏　繼室胡窒人了願　　　二元十四日金陵宋玉田善士募不求人知人由　　　元漕平二小銀一百兩令　元一百零六兩七錢二分三厘明州　充　　願洋四元蛟川陳　　求平安一元○十五日餘慶堂佑陸曾氏太太周期冥福洋十元胡姓求母病愈五元無名氏三户各二元狀官二元 
 
 
