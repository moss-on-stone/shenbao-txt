# 1903 - 248 - 4910919

 

Page 1

 
 
[敬募急振] [  申報館協振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黃河決口數百里内外室廬牲畜漂没無存而廣西又因匪徒揭竿肆行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可操劵卜也肅此佈陳惟希垂鑒 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[續錄報律譯述]  
　　丁外務大臣陸軍大臣海軍大臣特發之命令又關於外交及軍機之事項皆禁記載違者編輯人發行人罰二十元以上五百元以下如關於軍機事項則又可以軍機保護法處之戊皇室之尊敬冐瀆政體之變壞朝憲之紊亂若有此等記載則發行人編輯人印刷人皆處以二月以上二年以下之輕禁錮并加以五十元以上五百元以下罰金并將其犯罪之機械器具没入官府案英國則例云凡語言或抄寫誹謗帝位或希望國君疾苦者是爲詐言惡聲并須罰金且入獄日本此律當本於英國蓋英爲君主立憲國與日本政體本同其專皇之意亦相類故於此關涉君主之條尤爲注意已壞亂社會之秩序國家之風俗發行人編輯人皆處一月以上六月以下之輕禁錮又或處二十元以上百元以下罰金以上三項如果報館有犯内務大臣可先停止其新聞紙之頒布若果此項禁阻之後其與此案相關涉之論說或同一之事項將來皆得禁止之其犯此者發行人編輯人可罰二十元以上百元以下以上各條如果數罪并發則止以兩法并罰之其五誹謗情形原來誹謗之罪無論現在之惡事醜　或是可否而必罰誹謗者之罪此法律上之原則也若新聞紙於人之惡事醜行摘發而誹毁之則其刑又與普通不同蓋新聞則有許其證明事實之特典故遇誹謗之訟訴而新聞紙能立學事實以證之則不特無犯罪之可言被誹毁之人亦不能討求賠償然應證明事實者則有如左列各條甲不干乎一人之私行若不關公衆之行爲單爲一個人之醜行穢德者則不論有無亦可處新聞紙以例罰乙無害人之惡意要無有意傷人之惡念丙爲公益起見要於爲社會公益而誅惡人之意右三項事件若果証明事實則新聞紙可以無罪其六正誤條例甲新聞紙紀載事項若有錯誤其身項所關之本人或有干涉者或以證誤書及辦駁書求爲紀載倘理應受者於次回或第三回發行之時爲之正誤及捐載其正誤書或辦駁書若其字數過於原文則其超過字數可照普通廣告價値照收之乙正誤辦駁可用原文同號活字同於欄首部揭載若正誤辦駁文章其旨趣與法律　道及不書明其人之氏名住所則不得揭載丙如由官報或其他之新報抄錄事項其宫報及新聞紙揭載辨正誤書如本人及干涉者求其攺正則可於得原來新聞紙之後於次回或第三回發時照前條例辦理但廣告費可照常收取案德國律例云凡日報或旬報朔望報載有讒毁之語若有來求表白者如例得應允可於下期新聞紙公告可知新聞如有毁裝原有可以代爲剖白之例但亦必須合例方可此日律之本於德律者也附列二條外國新聞由外國發行之新聞不論由内國人發行或由外國人發行若於我國治安有妨碍風俗有壞亂内務大臣可於國内禁其發行頒布其新聞紙則禁錮之雜誌定時刊行之雜誌其除去出版規則之外如有政治雜誌則照本章新聞例辦理以上所列報律可謂詳且密矣雖然報紙者上以規諷執政之人下以開通　　之俗故不能爲之縳束至失言論之自由加札　爾尼律曰凡新報之布告編輯者管轄者若公平正直於審官請院及官衙之行爲刊刻報告又或陳說宣詞議論辨駁則不得列於公訟可知報館之能論列是非矣又如日律云如有誹毁亦許證明事實以爲寛免與民律之不問有無者不同則報律之異於普通誹毁律例又可知矣蓋法律者責之以義務卽與之以利權報館利權當以講求公益爲主報律亦旣言之矣則世之留心報界者可不深長患乎 
[本館接奉電音]  
　　昨日午後一點鐘時京師飛電傳來上諭三道敬謹譯登○七月十九日内閣抄奉上諭本日召見之直隷補用道劉永慶著以道員發往直隷卽補仍交軍機處存記欽此同日奉上諭湖南按察使著龐鴻書補授欽此同日奉上諭浙江鑒運使員缺著惠森補授高英著補授浙江寗紹台道欽此 
[電傳宮門抄]  
　　昨日午後一點鐘時京師友人專電告知本館云七月十九日皇上召見軍機大臣及劉承慶 
[續錄兩廣總督岑雲帥查覆蘇元春營私尅餉養寇殃民摺]  
　　又原叅上年該軍營弁周兆月在賓州境内糾衆搶劫經地方團練格斃該提督意電致兩廣督臣以賓州擅殺爲言一節查周兆月卽周三由越南游匪頭目投効蘇營當差已歴數年之久嗣在那地土州之孟溢地方勾串商民招集遊勇以護送商貨爲名設卡私抽費用上年五月間署賓州知州白玉書訪閱周兆月有率帶游匪冐充邊防營勇作爲護商沿邊搶劫得贓與船户奸商均分之事經該州將周兆月及其同夥數人拿獲訊明取供就地懲辦正據禀報蘇元春卽以該州誤商作匪等情查辦前督臣陶棋以情 
 
 

Page 2

 
 
節歧異咨准升任廣西撫臣丁振鐸一再派員查辦現核杳覆禀内有據蘇元春面相周兆月　曾在　當差原係積年游匪　已供譯在外　　卽辦之亦不爲過等語是其前此電稱擅殺有意庇縱兇弁毫無疑義原叅營宫鍾福興私　軍火被滇軍拿獲有據　州搜獲軍機中有蘇軍號衣其爲兵匪一氣無疑一節查邊軍勇匪濟械久已騰於衆日營官鍾福興哨官羅清雲夥同游匪出入助濟逼碼經滇軍拿獲咨報廣西撫臣有案蘇元春悍然罔顧不加整飭上年十二月間有游勇頭目蘇信三卽蘇明光假冐邊防委員旗幟號衣私運軍火經濛江釐卡委員查獲解由梧州府周天霖署梧州恊副將黎中配督同印委訊明禀經撫臣王之春批飭懲辦該犯原名蘇明光係廣西平南縣人曾在蘇營充當隨員得有藍翎守備奬札原參指爲蘇元春族姪或係傳言之訛其濛州地名蓋卽濛江所誤惟其營哨官旣夥匪助械破獲有案其隨員又假冐邊防委員旗幟號衣私運軍火破獲有案是原摺所指滬關搜獲軍械有蘇軍號衣其事必非無因又如原奏滇之皈朝黔之興義粤之河池先後克復以兩路戰陳所獲馘首多係健字等營弁勇搜有公文器械及諸軍與匪徒往來書函此事滇黔各省屢有責言蘇元春均置之不問又原奏謂欺孳孳田畞房產惟日不足此在蘇元春則爲小端末節無論事之有無皆不足以深論者伏查蘇元春蒙國厚恩久膺邊要受朝廷付託之重値時勢艱危之秋當如何𤁋誓血誠捐糜圖效乃竟敢吞餉庇匪貪　營私是不徒虚糜國家千百萬之金錢不能得一兵之用且適以養數百千之　兵� 
劇匪貽地方無已之憂現當朝廷發奮圖强整軍經武似此營私負國之員不處以極刑何以嚴武備圖自强何以破積習儆將來究應如何懲辦之處恭候　聖裁除將查覆大略情形先行棧要電奏外理合恭摺具奏伏乞皇太后皇上聖鑒訓示謹奏光緖二十九年七月初九日奉硃批刑部知道欽此 
[兵船失事續聞]  
　　南洋寰泰兵船行至汕頭被印度皇后輪船撞沈等情迭詳前報兹接廣州訪事人來函謂寰泰失事之後船上弁兵遇救送至香港者卽電禀省憲前月二十六晚善後局委廣金輪船主林游戎國祥會同洋務局委員高大令爾謙薛大令永年祺大令咸同乘廣金輪船赴港勘騐並載獲救者來省查知船主祁參戎鳳儀係由學生出身向爲北洋海軍中出色之員自調往南洋閱歴二十餘年深諳駕駛之術近奉兩江總督魏午帥委載軍火赴粤西恊助上月二十四日亥刻駛近海陸豐洋面適印度皇后輪船尾隨於後馬力旣足行駛甚疾頃刻已逼近寰泰輪船急欲撥輪倒退不虞車葉竟將寰泰船底擊穿水遂汨汨而入叅戎見勢危急奮不顧身督兵施救不覺水及胸際無可逃生遂及於難當由皇后輪船救出多人載至香港二十八日林游戎往見皇后船主并雇小輪船三艘將所救諸人點騐值得一百五十六名溺斃十三人除船主外有當三車之役者亦與焉二十八晚六點鐘由港開行二十九日午前九點鐘時到省隨雇河頭船三艘將所救弁兵載送至廣雅書院安插 
[私販軍餘聞]  
　　福州訪事人云禮記行所置輪船前因私販軍火接濟匪徒經人告發禀知鎭閩將軍兼署督憲崇佑庭留守飭提行主張良官到案訊核張以案情重大避匿不到留守大怒以海防廳呂文起司馬辦理不善摘去頂戴一面將張所有產業槪子標封旣而船夥林二自行投案聲明行主實於此事並不知情問官已有轉圜之意日前張母某氏復𤁋情具禀願報効廣西軍餉銀十六萬兩以贖前愆關已蒙留� 
守允許呂司馬之頂戴立予賞還大約此案當可冰消瓦解矣 
[藥庫開工]  
　　武昌訪事人云鄂省大吏擬在中和門外建造無烟火藥庫廣儲子藥以備不虞現由善後局籌得的欵禀請兼督端午帥度地建造午帥特委張虎臣軍門前往勘地估工限於臘月内一律工竣 
[委員閱操]  
　　武昌訪事人云日本於今冬舉行大操日前出使大臣咨請鄂督端午帥委員往閱午帥當卽遴委傳軍門廷臣孫觀察廷林琦太守璋楊副戎建庭同往閱看聞已頒給咨文不日當朿裝就道矣 
[代辦監臨]  
　　湖北訪事人云鄂省每値科場監臨向歸撫憲辦理本歲舉行癸卯一一恩科兼督端午橋制軍因兼署督篆未遑兼顧奏請以署藩司岑堯階方伯代辦聞已奉旨俞允矣 
[粤藩新政]  
　　廣州訪事人云新任廣東藩司程雨亭方伯下車伊始卽命駕至釐捐局軍械局查察情形時各局員均無所聞不及伺候方伯不加詰責諭令以後勤愼從公常川駐局如往查時三次不見定當撤差一時聞者爲之凛然 
[調簾名單]  
　　武昌訪事人云鄂省本年舉行恩科鄉試所調簾差尙嫌不敷故本月某日藩司岑方伯復又札委候補州縣二十人入闈聽候差遣兹將銜名錄左同知包發鵷秦錫田直隷州廖珮玽知州張清知縣邱炳煊蔣壽祖胡若霖陳寶書張振鐸楊楙林賴汝驥李曾麟盧紹植胡樹榮郭日章漆濱孚保向昌甲武延緖如麟 
[移帶私鹽]  
　　蕪湖訪事人云食鹽在清江浦以上購買每斤祗須錢八文運至正陽關銷於内地毎斤須錢三十文日前某軍門赴某處履任官船兩號砲船兩號中載私鹽約四百餘包正陽緝私船見之擬設法拘往終以礙於情面任其揚帆而去噫武營大員而移帶私鹽又何怪乎鹽梟充斥耶 
[擬興義會]  
　　廣州訪事人云粤省向有一種義會大抵由衆人出資若干酌抽公費餘作彩銀一切章程與彩票相仿人以其尙無欺騙情弊也從之者幾如歸市現聞通判蔡别駕繼昌擬設廣益會以濟餉需業已禀請督憲岑雲帥核奪旋奉批示略謂義會與賭博有間果能每會集銀一百萬兩卽除去彩銀開支等項於餉需似有裨益惟該員是否能辦事之人能否確有把握仰善後局逐欵核議禀復察奪 
[九江警察局員名單]  
　　九江訪事人云此間開辦警察兹將局員開錄於下總辦關道憲瑞觀察澂提調府憲孫太守毓駿稽查縣憲江大令召棠總局稽查發審兼城内總巡候補知縣張大令樹森總局文案候補府經廳方參軍濟川總局支應候補巡檢向少尹楷總局帮辦支應候補典史舒少尉和暢總局帮辦文案候補巡檢劉少尹文審城内分巡候補府經揚參軍燡城内文案書記兼稽查善堂候補巡檢陳少尹寶城内分局分巡候補巡檢邱少尹榮桂城外分局總巡候補直州判王州司馬大琨城外分巡候補巡檢來少尹興城外分巡檢兼書記候補巡檢朱少尹炳基稽查警察學堂候補從九王少尹之恩 
[潯郡中學堂章程]  
　　九江訪事人云潯郡開辦中學堂日前德化縣江雲卿大令出示云奉府憲孫景裴太守諭案奉總理學堂事務憲轉奉撫憲札飭欽奉上諭各省設立大中小蒙各學堂以培植人材等因钦此欽遵在案并蒙擬定章程行府遵照辦理等因奉此查郡城僅有濂溪書院一所經本府集紳籌議將書院攺爲九江中學堂酌量修攺現在學舍已將落成中西教習亦均分别聘定兹定于九月間開學合亟 
 
 

Page 3

 
 
摘抄禀定章程出示曉諭爲此示仰闔郡生童人等一體知悉迅卽赴縣報名并出具族鄰保結由縣先行考取給文送府聽候示期攷試公别錄取留堂肄業不得違悞切切特示計抄禀定章程四條一學生額數暫以四十名爲額候經費充足再議推廣一五縣學生額數擬德化十五名德安五名瑞昌六名湖口七名彭澤七名再於正额之外不拘縣分共備取二十名如各縣所送學生不敷正額另由該縣補送如候至兩三月不送准以備取暫行供補一備取學生俟正額缺出按縣分别傳補其未補之前如有向學志切者准其隨班定講惟不宿學舍不供飯食一所取學生須在年十五歲以上二十五歲以下身家清白文理通順志趨純正體質强實無嗜好者方爲合格先期由父兄家屬邀同族鄰出具保結赴縣報名投考該縣卽照所定額數加一二倍錄取給交送府聽候甄别 
[方言開學]  
　　武昌訪事人云鄂省方言館前因天氣酷熱循例給假日來天氣漸凉各教習已紛紛來堂學生亦陸續齊集監督梁集菴� 
觀察遂牌示於本月十五日開學 
[蘇鄉命案]  
　　姑蘇訪事人云滸墅關西通安橋鎭泊有客船一艘不知因何忽與本鎭地棍口角互扭之下舟中人被地棍踢傷小腹旋卽斃命地保等急將兇手拿獲投報長洲縣請往相騐 
[命案兩誌]  
　　金陵訪事人云月初石壩街出有命案一起死者某甲向爲長隨邇因年老失就與其所私婦同住石壩街一日在劉姓雜貨店購物因掉換小錢致相口角甲遽將店主婦扭出痛毆婦足素跛大受其創後訴之同里王茂才茂才爰爲之具禀保甲局及有司衙門請提甲究治甲聞信而懼吞烟奔入劉店以圖挾制不意登時毒發身死其弟遂以威逼釀命等情鳴諸邑宰江寗縣袁蘭生大令蒞騐後廉得其實飭王茂才備棺盛殮了案越日水西門又出命案死者係該叚商團巡丁報經袁大令莅塲騐屍騐得死者左眼珠迸出眶外係被拳擊腎囊亦受踢傷旋將兇手緝獲帶回縣署聽候訊究或謂死者因調謔小家婦女路人見而不平彼此互毆致釀禍端或謂兇手係著名流氓攔路調謔婦女死者見而不平欲扭其人到官致遭毒手兩說未知孰是想一經研訊必可水落石出也 
[節烈可風]  
　　福州訪事人云課釐局提調傳子式鹺尹籍隷浙江筮仕八閩歴有年所上月間偶感時疫遽賦仙遊其妾林氏年甫二十有九自以蘭徴未兆依倚無人竟於悲慟之餘私服阿芙蓉膏相從於地下節烈如此可以風矣 
[浙省官塲紀事]  
　　杭州訪事人云嘉興縣陳可亭大令現奉署藩司崔磐石方伯札委調署東陽縣知縣缺所遺嘉興縣篆委候補知縣瞿蕚馨大令署理○浙省現因户部催提京餉欵項署藩司崔方伯力籌庫銀八萬兩委大挑知縣葉大令幼蘭管解已於本月十六日開庫兌銀矣○温州府通判呂别駕耀弼前經調署定海同知交卸回省於十四日接奏崔方伯札飭回任○浙省簾差前已兩次檄調刻又由崔方伯添調正任安吉縣調署山陰縣汪大令一麟大挑縣楊大令清綬候補知縣汝大令夢庚薛大令應樞數員以便入闈辦事 
[鳩兹瑣語]  
　　蕪湖訪事人云前者繁昌縣紳士佘登雲禀控某甲違章開礦一事經萬大令祖恕前往淸查刻下兩江督憲魏午帥又飭道憲童觀察札飭李維源大令會同揭大令傳淵妥爲訊結○長江水師左哨徐都戎升授瓜州游擊所遺之缺刻由滕都戎暫行代理○安徽米捐局總辦業由商務局許九香觀察兼理日前省城支應局頒到木質關防一顆觀察卽於上月二十四日開用○蕪湖鹽務緝私委員高準墉大令杰稽查認眞日前有西人某甲載鹽若干包進口希圖漏稅經大令查出謂之曰鹽爲國家正課私販久干例禁條約所載豈能違背甲乃唯唯而退○向來緝私均以砲船杉板到處兠拿終多漏網嗣經高準墉大令攺用輪船往來長江殊爲迅速因此鹽梟聞而知懼不敢如前之明目張膽矣 
[又停讞政]  
　　昨日爲法租界公廨訊案之期緣讞員魏蒓塢大令大令别有要公飭丁咨照捕房停解訊判各案 
[追緝流氓]  
　　著名流氓名阿巧者向在蘇州遇事生風無惡不作近經閶胥門外總巡鍾大令鴻鈞訪悉飭差查拿已聞風逃避至滬大令飭差追緝前日午後差役持文至英美租界公廨禀請讞員孫建臣直刺核示 
[庖人難犯]  
　　日前美總領事署庖人李錫卿行至本邑城内唐家弄左近德茂烟館門首與徐晉元相撞齟齬之下李遂藉口被徐擊失物件回禀美總領事古枘君古君信之卽函致蘇松太兵備道袁海觀觀察札縣查辦前晚古君派繙譯官白保羅君至縣署與縣主汪瑶庭大令提徐會訊徐供彼時小的在德茂烟館開燈過癮聞門外人聲喧閙急出觀看見流氓多人將李圍住蓋因李兄春榮誘姦徐王氏之寡媳故遷怒於李小的不忍袖手竭力解勸始得散去並無擊失物件之事尙求明察二鋪地甲潘定供伊等滋閙時小的並不在彼迨聞信而往早已星散求鑒大令商諸白君判將徐潘各責二百五十下枷號半月發犯事處示衆白君隨與大令握手言别 
[研訊串騙]  
　　前日揚州人楊秀昌偕胡姓二人至南市竹行馬頭義泰衣莊購取綢縀衣服八件以僞洋银五十元留質胡持衣而去店中人察知被騙將楊秀昌扭控南市捕房捕頭令移解馬路工程局總辦翁子文太守倩襄讞委員黃衡堂二尹研訊楊供小的係揚州某邑人向在滬北某公館執炊昨日隨胡姓到義泰購取衣服被胡以僞洋銀留質小的實出不知現在胡不知何往求鑒二尹命押限三日交胡到案再行訊究 
[虐妾被控]  
　　前日午後婦人某氏年將風信奔至英美租界公廨大聲呼寃値日差向之盤詰氏泣稱生不逢辰由本埠陳某納爲側室已育一孩與大婦某氏同居店宅内大婦性情凶暴常肆雌威兹又因細故紛爭咬傷我指陳又不稱憐惜任大婦所爲故此投案剖陳求大老爺超豁言畢淚涔涔下値日差正欲據情入禀陳知事不得了追踨而至向氏再三温慰求免涉訟公庭以全顔面氏始轉身隨之而去 
[逼娼釀命]  
　　女郎李氏籍隷綠楊城郭間二九年華頗具姿色近由某甲誘至滬上串同平和里惡鴇某氏取名吉珠逼令作皮肉生涯女出自良家堅執不可鴇與甲遂肆毒手百般凌虐女以牢籠旣入插翅難飛怨恨之餘頓萌死志因潛服紫霞膏一盞以了餘生迨毒發呻吟鴇始送入仁濟醫館求救醫生察得受毒已深無可援手不移時卽魂遊泉府鴇遂略備桐棺草草收殮似此誘良逼娼釀成命案若不從嚴查究恐水販惡鴇益將橫行無忌矣噫吁嘻 
[醫院紀事]  
　　前日午後馬夫朱天喜不知何故與某甲爭論致被擊傷左腿仆地不能起當經巡街捕雇車送入捕房捕頭令送仁濟醫館求治不知能免殘廢否○工人陳金海向在裕源紗廠司機前日工作時偶不經心被機器軋傷手指登時鮮血淋漓昏暈不省人事後經旁人舁送仁濟醫館求治○有劉福喜者不知何許人前因與某甲口角被用鐵器擊傷頭顱經人送至仁濟醫館療治 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　七月初九日理藩院鑾儀衛光祿寺正紅旗値日無引見郭曾炘謝放山東正考官恩崑中堂奏請開缺德公續假十日陳秉崧預備召見召見軍機及陳秉崧○初十日外務部廂白旗値日無引見崑中堂謝准其開缺並賞食全俸恩董翊清預備召見煕貝勒續假十日召見軍機及董翊清 
[送堂肄業]  
　　松江訪事人云華婁兩縣所取之小學堂肄業生先期由董事張貼告白令正取各生於本月十二日到堂親繕保證書旋由陳仲陶屈吉士兩大令親送諸生入堂堂董衣冠迎迓兩大令率諸生與各教習行相見禮計兩邑到者共三十三名翌日卽詣講堂上課 
[擇日受奠]  
　　武昌訪事人云前湖北藩司瞿賡甫方伯在任病故現其公子輩擇定本月二十五日起二十七日止設奠三日二十八日扶柩起程回籍安葬 
[武林考市]  
　　杭州訪咸人云現屆舉行鄉試之時各屬士子紛紛來省應試以及各業之携貨謀利者陸續踵至統計不下萬餘人以致市上百物無不騰貴而屋租亦因之日昻靑雲街一帶門面房屋每間竟需洋銀三十餘元其餘慨可想見至所開各店惟書肆多至五十餘家雖生涯不若去年之盛而顧間者尙不乏人其次則考具鋪及筆墨店雲蒸霞蔚座客常盈他若玉器眼鏡古玩瓷器及糕餅南貨等類俱未見興旺趨考市者觀此亦可知其大略情形矣 
[烟海濤聲]  
　　烟臺訪事人云駐烟各國領事向設有巡捕十餘名畫夜梭巡以防宵小不意其中有甲乙丙丁四名魚肉良民無惡不作事爲奥國領事官所聞飭卽拘獲備函送請東海關道李觀察核辦觀察卽委巡檢崔二尹訊明重懲○女郎某氏年已及笄夙有癲疾終日徜徉街市夜或昏倦卽宿於陋巷中廣仁堂某善士聞而憫之派人領至堂中寄養以待家屬前往領回○河西崖兩岸房屋近因被水冲刷時有坍塌之虞上憲推厥原由知河身狹隘所致爰札委縣主王大令巡檢崔二尹督率工書親往勘丈諭令附近各户所建之屋務於河畔寛留八丈以防後患○無賴某甲時向設攤貨物之各小販勒索資財人皆畏某兇鋒不敢與較日前忽動衆怒備受窘辱甲忿不能平自服阿芙蓉膏旋卽殨命屍舅某乙聞之即投縣署禀報縣主王大令督率刑仵前往相騐委係服毒身死並無别情遂飭塡明屍格給棺收殮○本月初四日東山左近西人所設學堂忽失學童二名由牧師某君禀請英領事轉請地方官派差帮同尋覓翌晨始遇諸碼頭杉板船上 
[上海縣署瑣案]  
　　鄉人唐文鶴控族人唐伯雲霸阻售地等情前晚縣主汪瑶庭大令提訊文鶴供父親本有二兄早已分家各釁當同治十一年父親在日價買吳姓糧田一畝有奇此田本係伯父天壽之產咸豐年間由伯父售與吳姓迨歸父親管業至光緖六年轉抵與王姓現由小的與弟贖回另售天壽之子伯雲忽稱田係伊產强欲分肥毆傷小的叩求公斷伯雲供此田實於咸豐年由故父抵與吳姓至同治年吳姓催贖經叔父備資代爲贖回旋復抵出今被盜賣小的執有分家簿老絶契呈請察核大令謂此田雖由伯雲之父出抵輾轉已易數主時閱三十餘年例不准贖何得妄啓爭端著將地准文鶴覓主出售○浦東南碼頭高守仁家被劫一案前晚大令飭提陸開錦劉大圓子何老三到案復訊劉供小的係江北某邑人駕划船度日前由李生才等糾領多人雇小的之船渡至某處聲稱欲往賭博不料伊等膽敢行劫事後分給小銀錢七枚求鑒陸供小的係蕪湖人由李糾往劫掠祗在門外接贓後僅分得洋銀一元何初尙刁賴大令飭跪大練上挺棍踹扛子良久始供小的由李糾往祗在門外望風並未入内大令著分别收禁候再訊核○竊犯袁文前由高昌廟巡防局派勇押解到縣遞回無錫原籍中途被逃前晚大令飭提解差王勳沈春訊究王供小的奉諭解至嘉定縣境沈忽腹痛大便致被袁犯將小的擊倒乘間脫逃尙求恩典沈供小的在途大便及回犯已逃去大令判責王一百板斥釋 
[上海巡局紀事]  
　　前日二十三七鋪巡防局員姚谷蓀二尹接郵政局遞來董家渡天主教堂帳房匿名信函云人某教友被全福沿途辱駡請卽定究等情二尹飭地甲至天主教堂查問據稱並無其事爰飭地甲查明再核○本邑南市蔡陽弄後面義塚經人刨毁案發經保甲總巡朱森庭明府拘獲阮龍生江小屈及賄庇之二十三鋪地甲夥王長卿卽王阿西到案訊責勒限將毁塚修竣並著置就路燈繳局在案現明府以修葺毁塚是否堅固須騐明始信因於昨日午後親率地甲及十六鋪巡防南局委員賈礎玉叅軍前往勘騐○保甲總巡朱森庭明府查悉十六鋪境内各叚街頭垃圾堆積如山並不先時掃除殊屬不成事體因卽飭知十六鋪巡防中局委員黃衡堂二尹務須勤加查察押令打掃夫按時打掃潔凈毋得玩延 
[法租界捕房紀事]  
　　川沙廳差役某甲以江北人吳三被盜供攀投文法廨移提歸案前日該差又偕四圖地保到新租界車寓主劉敬才家　稱窩頓盜贓搜去銀飾數事劉以無端被擾告知鄰右咸或抱不平呈遞公禀投公堂訴請訊究○昨有某甲投捕房訴稱被某乙攫去物件扭清究追捕頭詰間之下乙稱家有童養媳甲强欲爲媒不允致被誣控捕頭以兩造各執一詞命將乙交保候查明復核 
[美租界捕房紀事]  
　　昨晨妙手空空兒岳阿林掩入瑪禮遜路第二十號門牌甬人某姓家行竊衣服若干件携到鄰近某押鋪質錢適爲包探顧福其所見連贓帶入捕房捕頭令押候解送公堂禀請讞員孫建臣直刺懲辦○昨日僑居北河南路之本邑人某姓家忽失女孩一口四出尋覔踨跡杳然當卽投報捕房請爲查緝捕頭允之○蕩婦某氏冋與無賴林雲卿結不解緣賃居穿虹浜左近某號房屋内近氏别有所歡視林如眼中釘竟於昨晨互相毆擊旋扭至捕房聲訴捕頭詰知兩造均屬無恥申斥一番叱之使去 
[蘇省官報]  
　　七月十一日知府韓汝元禀辭回甯代理金山縣李祖壽禀辭赴任江楚編譯官書局兼收支委員候補知縣黃裳治福建人由甯來理問錢定爾禀辭回甯從九馮世珍由寗回十二日候補道孫傳緗辭行回寗三品銜攺指江蘇補用道劉能緝湖南人由寗來常熟縣鄭鍾祥禀辭赴任新陽縣陳禀到花翎知府銜辦理北河口木釐分局候補直隷州王矅文闈外巡綽辦理金陵西路保甲試用同知吳廷桂均安徽人由甯來府經歴熊夢周禀請新章甄别考試縣丞蔣奎分常巡檢趙濬彥分松均禀謝奉飭差遺卽辭十三日花翎二品頂戴攺發江蘇候補道陳兆璜湖南人由山西來同知鄧振乾請假赴滬就醫長洲縣蘇禀知下鄉相騐同知左念慈知縣俞志善陳寶頤姚恩澤均禀知奉撫憲委監臨文案差龔鴻揆由丹陽來禀知繳沙洲課于首限内掃數告竣魏士鴻禀辭文闈簾差羅治霖由寗來禀知前署遷宿縣任内交代算結府經孫福年浙江人由滬來巡檢林之豫由寗來撫憲六月分是憲閏五月分同通州縣月課均給奬管駕靜鯨輪船千總浦永新禀知送新任雷瓊道向觀察赴上海前任南匯縣知縣汪以誠千六月廿三　杭州病故十四日統領老湘等營候補道劉篤烈湖南人由江陰來卽辭行委辦稽查海屬米捐候補道賴紹濂候補道李　榮均江西人由甯來知府胡玉濂由鎭江下游釐一乘卽辭太倉直隸州謝禀到花翎知府銜辦　北河口木釐局兼文闈外總稽查候補直隸州王曜文闈外巡綽金陵西路保甲總巡試用同知吳廷桂兩江營務威發　會辦提　兼馬路工程委員知縣陳其璟均禀辭回甯同知唐典高繼昌辭赴文闈巡搜差新陽縣陳禀辭知縣金乙麒由靖江沙洲差來縣丞簡錫恩禀辭赴文闈執事差管帶撫棧飛划左營補用叅將徐錦堂由申浦左來卽辭十五日藩轅牌示照得金匱縣知縣方　赴撤回遺缺查　候補知縣汪鳴鳳堪以請補新授江蘇蘇州府遺缺知府丁之栻順天人分　 
 
 

Page 10

 
 
　江蘇卽用知縣王紹曾直隸人均由京領照到省長洲縣蘇昨日禀知下鄉相騐回總捕三縣令均禀知赴虎邱祭郡厲壇兩江學務處文　委員試用直隸州知州陳龍昌湖南人由甯來知縣廣兆雷禀辭赴文闈簾差盧懋善禀謝飭知前江甯籌餉勸捐案内勞績給予儘先酌委署事一次委署常州府照磨王棟禀辭赴任縣丞康培龍杜鴻均辭赴甯見制憲巡檢金冤王如陵典史梁伯怡均禀辭赴文闈執事差賈孝　禀謝飭知徒陽河工案内酌委署事一次典史汪龍　禀知丁父憂 
 
 
 

Page 11

 
 
   
 
 

Page 12

 
 
   
 
