# 1880 - 279 - 4902677

 

Page 1

 
 
[格致編出售] [  申報啟]  
　　傳　　先生所朴楫之格致　編久巳風行海內現在第三年之第八卷又由本　裝印工成即日在原處出售　本價錢一百文務　　覽爲　 
[尼案閒評] [  未明西人繏]  
　　近日連登溫州搶尼案復訊情形詞句繁瑣幾令閱　生厭試即前訊問各情予細思之乃知此事不得專咎西人而當重懲華人也此案前經訊斷將被告監禁一年繼因被告不服復控於美公　西君於是由　解甬復經美領事開堂研訊而被告所延之狀師亨特生不遵公堂規矩出言激烈大有師心自用旁若無人之概因而滿堂華美諸人皆不合意初以爲亨君代被告申辩案情即使判禁是冤搶尼無據亦當從容委婉不失狀師體統何必若是鹵莽故案　可翻而亨君殊有不合也乃連日搜閱審供駁詰各情始知狀師如此執拗尚屬無關出入之事而此案之原始實於中外交涉事件大有干係不得不確查細情以期罪有主名也蓋中外交涉之事最難於商民若官事則猶易　也商民來於中華其初性情不相得言語不能通迨相處既久而又以通西語者出入其間則宜相安無事矣然風俗不可苟同日用居處究有異致一旦有交涉處而華人之刁狡貪劣者從中　弄而生事各處民教不和之案大卒由此即如此案西扦手本有華婦摒識無論其爲何處人大都若鹹水妹之流耳此亦無足怪者乃以好奇之故欲得無髪婦人微露其意於華人令其得當以報西人性最愛潔或嫌華人婦女頭面間有粉脂油膩氣不如無髪之乾淨此亦西人常態也乃西人如是致囑其意止謂尼與尋常婦人無所區別易於招致絕不意華人之應之者巳預定搶尼之計也尼既搶至始知受華人之愚然事已至此無可如何且窺尼之願與不顧而後定計焉尼既不願乃招老尼來領老尼不領乃自行雇舟送還此時西人之意誠有可原蓋招老尼送幼尼乃其事後坦　平正值心然後出此事後而又此二端則事前之無心於搶而爲楊姓與阿葉等所陷可知也不然尼既搶來藏匿於　風聲偶露其咎安辭即使老尼知而來領不得領而控告則被告方且抵飾之不遑而謂肯招之使領與送還之耶此中情狀顯然易見且楊姓阿葉等受西人之託無以報命而起意用强甘蹈重辟何也曰爲利耳被告曾許以銀矣然被告許銀之時不過事成則重酬之並不酬其搶也事後不給則被告知其搶而心惡之矣假令西人以招尼之意告諸若人若人以搶爲詞吾知被告亦未必甚愛此無髮之人而决欲令其搶也西律雖異亦斷無縱令民間强搶婦女之理被告執役　　亦非愚無知識之人而身處異鄉竟敢胆大胡行若此耶吾故謂搶尼之端實西人自啓之爲其欲得所難得也而搶尼之計正惟華人能定之爲其必得所不得也華人實利甚於西人以此區區之銀之故而必欲得當以博西人之歡此種人凡通商埠口實繁有徒不必楊姓等也被告既無搶意則當譽尼之時設使無人爲之　勞亦無因與女菩薩結緣何況大腳婦常在左右不至饑饞欲死也故搶不知情宜其無罪耳無罪而監禁之冤乎不冤若巡捕與　一西扦手陰知被告有尼私心憎惡以爲其犯十四年監禁之罪此旁觀揣度之意初不知搶尼是何人造意是何人主使但就事迹論之而未嘗揆其情節核其緣起也豈可以此爲公論所在而謂其罪有應得也雖然　固不可不辨若亨特生究有不合其所問皆案外瑣屑之語所駁亦無理取鬧之詞苐就鄙見所及略準乎情理之同而被告之無罪巳有明徵也何必爲是嘵嘵哉至問華官以禁城內之尼而不禁城外之尼是何異置竊賊於不問而罪事主之不閉戶也豈非奇談哉 
　　按此論經人送入雖於案中之關鍵未能深知而亦足以自伸其說本舘照登之是非自有公論也　本舘附誌 
[恭錄　上諭] ○八月二十八日奉　上諭劉坤一等奏已故漕臣遺愛在民請建專祠一摺已故漕運總督文彬前在任內勦除徐海一帶積匪綏靖地方並且發欵賑饑保護堤岸全活民命甚眾實屬　愛在民着准　子清江浦地方建立專祠由地方官春秋致祭以彰藎積該部知道欽此○九月初一日奉　旨明瑤現在請假所管正白旗護軍統領着符珍署理欽此 
[章門大火] ○上月念三夜九點鐘惠民門外失慎時西北風甚厲火星飛揚飨內各憲以及印委員弁俱督飭水龍　城而出火至三點多鐘始息計共焚去河唇茒屋一百餘家又河街店鋪六十餘家 
[恃强串拐] ○南昌之染坊其踏石者名爲打布匠類皆莽漢好鬪者流故小事人多讓之日前　有外縣某甲在省價買一婢寄　於戚家業已旬餘偶出門前即不知所往甲急追尋原媒乃得之於小　廠打布匠處遂出頭謂女係我親戚爲匪人引誘至此渠家非賣女度日者今幸運我尋着當送還其父母客如以控牒相處我當以老拳奉贈無徒嘵嘵口舌厭人聽聞家懦怯無能竟爲所嚇願從中斷收囘半價然所收者乃一紙之空據而請酒吃茶反用去八千餘現錢其實匠與女並無瓜葛特同該媒狼狽為奸而買婢者尚其慎之 
[預禁惡習] ○揚州鄉農每當田主收租之時佃戶必多方勒掯甚有逼令家中老年人以性命相拚此真惡 
 
 

Page 2

 
 
習也現聞淮揚海道桂觀察深知其弊詳請立案並轉飭各　每年俱於七月前查案示禁自示之後倘仍有前項情事即由田主報縣請騐勒令死者家屬自行掩埋並坐以之情見死不救之罪其於平日所種之田准由田主另擇別人耕種似此辦理想以後各田佃或能痛改前非　 
[賭負鬥勝] ○日來蘇城各處賭風漸熾竹牌葉子外有搖擲攤者局內類皆衣冠中人出入亦鉅第人品雖無甚軒輕而賭品則大有優劣一日有某營將弁與某生在場互博輸贏彼此各擲大注及開灘後應生得彩生方手舞足蹈聲色俱揚弁計爲數甚大舞力賠償乘勢將賭具攫　疾呼捉賭生與爭持詎弁本赳赳武夫逞其勇力順手架格不惟生遭顛仆同局之人亦均披靡狼狽翌日經人調處因彼此均有不合將就了結人調弁負於賭而猶勝於鬥生不獲彩而偏受其殃然則弁固不可以理論而生亦具有自取之咎焉 
[私營公餞] ○章軍門合才統領合字六營駐紮金陵南門外已逾十載平時操練之精以及修　圩埂平治道途　德政早經列報兩門市面本極熱鬧該營兵勇平日出營買辦一切均係平買平賣從不聞有爭競等事且嘗日夜泒隊巡哨往往巡至數十裡以外而於冬聞尤不稍懈故十餘年來閭閻頗稱安謐茲奉劉制軍札調往江陰駐紮故於軍門啟節時城外各鋪戶搭蓋彩棚醵資演戲公同祖餞軍門暨營哨各弁均各畧坐片時滿飲三杯告別而去至朱統領所統之新兵暨新勁各營刻以奉督憲札先調兩營移紮南門雨花臺另調一營移紮城內北極閣山頂現已分紮停妥軍容之盛真不啻如火如荼云　 
[得妻失妻] ○常州某甲向在蘇閶外開設乾貨店與某氏婦拼識多年遂成夫婦并領一女年亦十齡外相處甚得今春甲返常郡探親復於本處　覓一妻由是得新忘舊蹤跡漸與婦疏婦悉其情僞爲不知也者蓋該店生意頗佳出入皆婦經手婦託以店中進貨偏處借貸虧空至百有餘金突於中秋節前挈女潛逃店中貨物席捲一空而甲猶未之知也越數日甲至蘇州則屋在人亡惟入宮不見顱占據石之凶而且索逋者紛至遝來幾於債臺莫築人谓得不偿失甲固有自贻伊戚之道也 
[少女輕生] ○前報枯楊生稊一事緣徽人某甲自忘年邁聘得某姓少女方兾紅顏白髮計遂于飛不意碧落黃泉歌成長恨蓋女知燕婉之求得此戚施不惟願遠偕老難齊舉案之眉而且分異同牢更啜抱衾之泣以故嫁甲後不及三日驟然奄斃或謂女之死係自行服毒者甲恐事敗密以重資賄其父母因得將就安殮但此事雖由痴老忘年而實係奸媒撮合蓋媒爲某姓老嫗平日專作撮合山　以獲利此事更以爲光明正大問心無愧及女既死方懼孽由已作乃持香　密往某寺焚香異圖懺悔詎　至佛殿即便發狂解衣落體口呼冤孽僧人送之歸家入房遽取利剪向人遍告曰前日掉汝三寸不爛之舌誤人婚姻陷人性命罪當剪死經旁人奪阻而該娼唇已洞穿自是呼號一盡夜竟死其鄰里之聞見者均謂係來索命云 
[墅民頌德] ○浙臬孫稼堂廉訪盡心於民凡民間興利除弊等事無不實事求是而於地棍奸民土豪敗類拿訪尤不遺餘力盖必先除良而後可以養苗也武林門外之湖墅地雖近鄉而市井繁昌店棧鱗集亦一極大之墟鎮故北關夜市爲武林十八景之一也該處有名陸阿祥者本汛下之兵卒繼又在西溪務江漲務各處充當差役生平好勇鬥狠酗酒滋事無所不至兼之黨與眾多一呼百諾橫行市井莫不側目前日間爲廉訪訪得即飭差立拿到案未經訊辦即爲該處汎弁袁某立請保去後爲廉訪偵知陸已開釋飭差往拿到署即仰仁和縣嚴訊重辦發交　善局中禁錮不准保釋該汎弁復至臬　叩求亦大遭申斥而去一時湖墅居民店戶無不同聲感頌然湖墅中尚有著名棍徒名文標者本營兵而退爲民者家有一婦即在該處開設烟舘爲業其生平惡行劣跡與陸不相上下而文標更有一婦相助爲虐凡湖墅中大小店鋪無不任意賒欠答應稍遲詬駡即至至於酒爐茶竈麫鋪飯鋪及一切吃食等店則尢若取之廚下無日不暢飲大嚼饜酒食而後反問其與飲食者則盡各店之主人也是以　市之人無不恨如切齒曾經各店具呈請辦而湖墅各署之差役以及汎兵局勇該　坊捕人等無不與之結納互爲庇縱每致畫虎步成以故各店皆莫敢誰何近亦爲廉訪風聞即命健役立提到案發縣嚴辦後仍仰　善局中嚴刑禁錮令其自新於是湖墅居民店戶更皆歡聲雷動感仰憲恩爰乃醵集多金公製大紅金字萬民傘兩柄於中秋前一日以鼓樂彩牌恭送入臬轅大堂叩謝禱祝賀而返是日送者觀者不下百餘人足見廉訪之德政及人亦以見人心之公道未泯也 
[竊洋反誣] ○嵊縣人某甲販茶至寧寓居城中蔣家塘後舊友李某家中秋甲向李某處持洋至甬江配貨入城　忘歸路躑躅至小尚書橋餅店店即李某所開於是投店暫憩意將再往李某家歇宿夥某乙之所竊也甲向盤問乙遂反唇相向又掌其頰甲無以自明悔恨交加遂奔出躍身入河幸傍人撈救不死李聞到店一面好言慰勸一面向各店夥聲稱甲如冤誣汝輩我當自備香燭同至郡廟賭咒乙聞言語塞店徒胆怯亦吐真情始知果係某乙所竊原洋尚在舊帳簿內且餘洋　記符合李某始悔用人不慎以致幾釀人命當即斥遂某乙店亦由此而閉歇云 
[嚴查街市] ○漢鎮冬防向於十月初一日起至年終止此三月內查街甚嚴今雖未届其時而巡查亦復嚴密或謂因霆軍過境起見現在　鎮烟室限於白日開門　晚則即須閉歇如有不遵者以箠楚從事前日堤口某烟館至十一點鐘尚在臥吸燈焰輝煌即有本坊委員將該舘主當街立予笞賣百板其餘章台柳巷酒室茶帘亦概令加慎違干嚴　云 
[勸置水龍] ○石路中市失慎自起火至灌救撲滅不過一點半鐘時竟燒燬房屋六七十撞是也風不甚急何以若是之速今得其燬房迅速之故皆因火星飛及涼棚以致四面火起日新久安兆富同慶普慶等　中妓家均有涼棚幸皆備有東洋木洋龍取水灌救殊爲得力 
 
 

Page 3

 
 
查木洋龍價值極廉置備一條袛須洋銀二三角居民舖戶曷不預爲購置至涼棚則宜早拆是亦防患之道也 
[拿獲臺基] ○英會審員飭令差捕拘拿開台基人巳列前報茲悉往拿黃裕興裁縫店婦黃王氏因病在床單拘其夫黃順生到案婦人馬阿大亦已逃避故獲其準傭婦薛錢氏由陳司馬訊究黃供成衣度日並無開台基情事薛錢氏供馬阿大開台基不過二年今已奉閉歇馬阿大人亦不知所向原差稟馬阿大空房四間床舖　凳皆具此即台基之確證也陳司馬隨分別押令交出馬阿大及黃王氏訊究 
[控追逃妓] ○日前有鴇婦秦吳氏家妓女桂林逃走鴇謂係被客周樹鏞藏匿是以交捕解送英會審公　由陳司馬晚堂畧　核　申訴前因求請着交周供引翔港人素來讀書桂林遁逃之事實不知情司馬問然則何以無端恐汝答稱求恩交保出外情愿幫伊找尋又問此事究竟有無則稱不知隨飭將周押候該　訪明確據明白具訴呈候核斷 
[阻喪肇衅] ○南京幫自鳴鐘業在新閘西十一圖地方購買地基作爲同業義塚立有界石明曰六義堂塚前日有紅廟弄中朱　和鐘錶鋪之鄰居某氏逝世由朱令至六義堂理棺豈知甫扛至該處相近扛夫息肩田傍該處鄉人責其不應停棺該地以致爭毆送喪及扛棺者均受傷棄棺而囘業已知照地保與之理論據該處鄉人云往該義塚之要道本有木橋今因年久失修坍毀屢經通知該業董　工修造豈知置若罔聞今反扛棺穿過村庄以致該村人嘖有煩言致釀此禍由是而論該業董亦有不合之處然鄉人持蠻歐人其咎究亦難辭也 
[從井救人] ○前日本埠法界大馬路有一小孩從小船失足入浦時潮水正大　恐流入碼頭之下猝難拯救旁有一華人奮不顧身竟入水搶救而起其勇敢之氣殊可敬也 
[募請預捐助賑災區寒士啟] ○直隷天河二府災　頻年餓殍遍野近又陰經急雨沖決提防數百萬哀鴻數百鄉澤國傷心慘目不忍卒言賴我江浙諸善長心力交疲設法周濟現又　欸　河以共代賑傭力者可免於死孱弱者仍無以生困念伏筆窮儒守圭修士大田既已淹沒硯田亦并荒蕪志氣不磨愧受嗟來之食室家多累又難去而之他嗷嗷之事畜何來渺渺之天堂何處茲當涼風漸起寒信將傳較之無告之民尤有難言之苦我輩現居樂土又幸豐年以視災區何啻天壤倘或設身處地思之當如之何亟應報答上蒼力行善事延福祿系慶安寧鄙人自悼境窮徒懷情熱　天有淚　策無方昨見申報載有預捐米茶賑人一書洵一片之婆心極善之良法食米一斗捐錢二文爲數甚微貧富皆易爲力今擬仿照募勸行之夫義粟漿施之者得行其陰　而成裘集腋受之者實救其殘生爲善最樂諒有同心俟捐收有成數一面彚送賑局寄一面刻報信以聞并將經募諸君姓氏開列於後　杜養和周廣辰和葛仁齊蒲萃亭丁劍泉鄭雨辰鄭小舫東台縣汪翔甫明府丹徒　馮已亭明府上元學吳蓮生　文[  庚辰八月朔嘉善遂庵道人謹白]  
[禾中君蔚人久客青村精於繪事聞同人有詩文助賑之舉因特遠寄潤貲索詩爰賦七絕八章以報之] ○閉門鎮日　詩肩蚓唱蟲鳴只自憐　調無多思擱筆有人遠道寄蠻箋　天涯莫道訂交遲願奉心香拜書師肯向詞壇輸阿堵始知風雅庽仁慈　乾坤落落幾才人鳳泊驚飄到海濱識得天公磨礪意大家談笑住風　　　駘對客敢長嘶漫把清狂比滑稽欲寄郵筒求一幅君能潑墨我能題　下里祇堪供覆瓿　詞　敢望籠紗本非焦尾邀誰當可許携琴訪伯牙　欲博金錢姑妄聽苦吟强半爲生靈哀鴻十萬都翹首惹得吾儕筆不停也算身登選佛場自經月旦付珍藏從今室比芝蘭入海內名流萃一堂　我有新詩懷蔣阜君將　管寫鴛湖毫端各把鄉愁　恐負家山好書　[  庚辰八月下浣程仲承未是草]  
[光緒六年八月二十七日京報全錄]  
　　宮門抄○將軍春　奏交卸印務及起程日期摺子○黔撫岑　奏應辦報銷現在飭催分年赶辦摺子○皖撫裕　奏關稅期滿徵收洋藥稅銀數目夾片○大臣宗室內祥等　奏查騐各牧群駝馬牛羊數目摺子○又　奏訊明正法夾片○川督丁　奏甄別各官夾片○將軍春等奏循例揀補委署主事各缺摺子○八月二十七日禮部宗人府欽天　監侍衛處值日無引　　見○怡王請假十日○絪貝勒續假五日○全中堂續假數日○召見軍機○○太常寺題九月十一日祭　都城隍廟奉　旨遣兆珏行禮欽此○○又題九月二十七日祭　歷代帝王廟奉　旨遣晉祺行禮兩廡遣慶福耀年崇勳寶森各分　欽此　○○奴才春福跪　奏爲交卸將軍印務及起程日期謹恭摺具奏仰祈　聖鑒事竊奴才於上年十二月二十九日接准兵部咨開內閣抄出光緒五年十一月初一奉清字　上諭春福着囘京當差烏里雅蘇台將軍員缺著吉和補授等因欽此即將應辦未完事件趕緊清理並將籌備邊防一切事務料理妥協奴才正在等候新任將軍交卸間復於本年七月十六日接准兵部咨開內閣抄出光緒六年六月初十日奉清字　上諭吉和着留京當差烏里雅蘇台將軍員缺着杜噶爾補授喜昌着賞給副都統銜作爲烏里雅蘇台參贊大臣照例馳驛前往欽此欽遵奴才當於十八日委派署內閣侍讀札朗阿等將定邊左副將軍銀印一顆欽差提調關防一顆　王命旗牌暨應辦一切文卷專件　交奴才杜噶爾祇領奴才即於二十七日由烏起　預辦賞物沿路行走督令各　 
 
 

Page 4

 
 
速備駝馬烏拉並飭兵役不准浮需勒索總望迅囘京都早瞻　天顏泥首　宮門求　賞差使勉圖報效籍抒犬馬依戀之忱所有奴才交卸將軍印務及起程日期謹恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○貴州巡撫臣岑毓英跪　奏爲黔省光緒五年分已徵地丁耗羡銀兩並歷年應辦報銷現在飭催分年趕辦恭摺仰祈　聖鑒事竊黔省徵收錢糧定例九月開徵年底完半爲上忙次年三月全完下忙查咸豐四年起至光緒四年分地丁耗羡除例准　徵米石及存留坐支外應徵銀兩因連年辦理軍務田多荒蕪難以依限徵收經各前撫臣將徵收數目及未能全完各緣由按年奏明並將被賊滋擾各府廰州縣自咸豐四年起至光緒二年止應徵丁糧分年奏請分別全免減免又查前准戶部咨以黔省應徵地丁耗羡因防勦喫緊未能依限辦理自係實在情形惟既經徵有成數即應造冊報銷若統俟軍務告　再行造報官經數任事隔多年新舊虧挪無從查核仍應分年造冊題報核銷等因奏奉　驗旨允准抄錄原　移咨到黔轉飭趕緊造報各在案茲查黔省額徵光緒五年分連閏地丁銀一十二萬三千七百四十七兩二錢九分七厘耗羡米官田租米變價共銀二萬五千九百六十二兩四錢五分五厘內除改徵米石及存留坐支外應起解司庫地丁銀六萬六千三百六十二兩零耗羡銀八千四百四十一兩零上忙限內完過地丁銀二萬五千三百二兩零耗羡銀三千五百一十九兩零前經奏報在案今截至三月下忙限滿完解地丁銀七千五百六十二兩零連前共完過地丁銀三萬二千八百六十四兩零耗羡銀二千四百九十三兩零連前共完過耗羡銀六千一十二兩零核計未完地丁銀三萬三千四百九十兩零耗羡銀二千四百二十九兩零自應遵照部咨將已經徵解之數目咸豐四年起至光緒五年止節前年奏銷嚴飭各屬趕緊分年造報不准藉詞延宕惟事隔多年按年查辦有需時日且上下游苗教各匪雖已蕩平尚在辦理善後勢難按照常年定限辦理容俟飭催到齊再行題報核銷據藩司林肇元具詳前來除咨明戶部外理合恭摺具　奏伏乞　皇太后　皇上聖簡謹　奏軍機大臣奉　旨戶部知道欽此　○○裕祿片　再洋藥稅一項戶部奏定各省關口於所徵此項稅課不必歸入各關稅額報部按三個月報解一面造冊送部等因通行遵照在案蕪湖關開辦之初收數甚微前　道稟請參仿九江關成案委員專辦頗有起色現仍循照辦理計自光緒五年五月初一日起至六年四月底止一年期滿共徵收洋藥稅銀九千八十八兩六錢五分由該關道遵章按三個月一結造冊呈送前來臣覆核無異除冊咨送部科查照並飭將所徵前項稅銀專款存儲批解外所有蕪湖常關一年期滿徵收洋藥稅銀數目理合附片明伏乞　聖鑒謹　奏軍機大臣奉　旨戶部知道欽此　○○奴才宗室祥亨奴才永德跪　奏爲循案　委員查驗過各牧郡駝馬牛羊數目相符恭摺奏　聞仰祈　聖鑒事竊查道光十一年案准兵部議　前任都統武忠傾條奏體察牧　情形量爲變通一摺內稱嗣后每年不必往查多滋糜費袛令該都統於三年六年均齊外齊空閑年分每隔一年密派妥員分往　查仍將委員查過牧　牲畜緣由據實具奏等因歷經辦理在案今　應行委員週查之年奴才等揀派主事英裕恩慶委　主事　　各就本　分赴調查去後茲據該委員等結稱查得商都達布遜諾爾達里岡靉二處果扇馬二百一十五　並孳生馬七　共有大小果扇馬五萬九千七百四二十匹牧青馬二千一百三十六匹果扇駝五十七　共有大小果扇駝六千七百二十二隻太僕寺左右兩翼果扇馬一百一十四　並孳生馬五　共有大小果扇馬三萬八千二百一十四匹牧青馬一百二十四匹捐輪馬一百二十一匹三　牛四十　現有牛一萬二千一百三十九頭二旗達里岡　羊二百二十　內連格迪羊巴達克善羊共有羊二十四萬八千八百一十五隻以上三　四項牲畜均與原報冊開數目相符並無虧短就彼面飭該總管等現值秋令務須加意牧放婢期一律肥壯並取具各總管等印結主事等加結呈　前來奴才等覆核無異除將該主事等查報四項牲畜數目分析造冊照案咨送內務府上駟院太僕寺查核外所有奴才等委員查驗過一　四項牲畜數目相符緣由理合循案恭摺奏　聞伏乞　皇太后　皇上聖鑒爲此謹　奏軍機大臣奉　旨知道了欽此○○祥亨等片　再查張家口地極沖要　方隨處兩地南近於京北達於　　最爲第一要區而察哈爾游牧　關戶　人稀東則多偷大路西與　綏交壤商賈往來絡繹近年是有強盜結伙騎馬持械白晝截路肆行搶劫稍不遂意輒即拒傷事主釀成命案商旅因而裹足提防遂至不靖奴才等迭經通飭泒出巡察盜匪各官口內在於上下兩堡一帶地方口外在於　　毗連商賈通衢分往周巡嚴捕解勿稍懈弛奴才等伏惟現當筹備爲防　濟地面世爲要務此等盜賊必須周歷搜緝立予處置則使奸宄聞拿飲跡見法知戒庶盜風可期凈息而提防自然安謐案查前任都統　　山因口外地方馬賊充斥盜　日　會經奏奉　　旨張家口地當充要現在口外馬賊充斥商賈裹足口內竊案迭出甚至形同明火肆行無忌亟應密查拿從中　辦著准其查照成案無論口內口外緝獲　馬持械結伙同行及行強搶奪形同明火各犯訊明後即行正法等因欽此歷經遵辦有案仰見　聖主因時立法　盜安良之至意奴才等自應欽照援案辦理所有各旗群等　獲解到官倒翻果係騎馬持械結伙同行及行強搶奪形同明火情節較重法無可貸者訊明後即行正法　案奏報　將援案　辦盜賊緣由理合附片奏　聞伏乞　奏軍機大臣奉　旨知道了欽此　○○丁寶楨片　再吏部奏定章程道府同通州縣等無論何項勞績保　候補班者以道省之日起予限一年由督撫詳加察看出具切實考語奏明　　等因茲查有軍功保舉前先補用同知李開仁候補班前遇缺儘先補用知縣宜紹　前先補用知縣沈芝田補用知縣尚昌　均到省一年朝滿例應甄別據藩臬兩司　具該員　歷清冊曾詳請奏前來臣查該員李開仁必地明晰宣紹瀛人尚穩妥沈芝田辦公勤謹尚昌　人甚安詳均堪以各本班留川　用除冊咨部外理合附片陳奏伏乞　聖鑒謹　奏軍機大臣奉　旨吏部知道欽此 
　○○奴才春福　噶爾那　綽克圖跪　　爲循例揀補委署主事各缺以資辦公恭摺仰祈　聖鑒事竊據委署主事額外筆帖式　川稱竊職自奏　委署主事員缺之日起　　扣至本年七月五年期滿即應預期呈請揀　更換等情查該員　經年滿自應給咨回綏　當　其所遣委署主事額外筆帖式二缺奴才等公同揀選得蓝　五品顶戴儘先即　驍騎梭額外筆帖式曾祥　務熟諳辦事謹慎以　補委署主事仍照向章支食主事監　其額外筆帖式一缺又揀選得花翎五品頂戴　補驍騎校　補筆帖式榮昌通　蒙諾公務熟　　以擬補以上　俟五年期滿後如果就　囘城循例均擬請以防　　儘即補倘蒙　俞允遇有差便給咨　員等赴部帶引領　見除榮昌所遺候補筆帖式以缺　章　員咨部外所有揀補委署主事各缺以資辦公緣由理合恭摺奏伏乞　皇太后　皇上聖鑒謹　奏軍機大臣奉　旨着照所請　部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
