# 1900 - 218 - 4909815

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[安民策]  
　　自北地拳匪作亂以來滬上之不安極矣不特居民紛紛擾擾遷徙將空卽衙署之中亦有將眷口移居他處者有心人諄諄苦口吿以此間爲中國安樂土决不致慘被兵災而彼旣悮信先入之言終不克幡然覺悟是何故哉夫亦謡言階之厲耳謡言分數種前者帝崩后逃端簒之電及近日許袁腰斬東撫被刺東南各省一大臣二督臣拿間之信是爲康黨所造謠言緣以上數人大半爲康黨所惡者也鐘樓置大砲各橋裝鐵闌拳匪已混入市廛上海但有六月十四而無十五諸説是爲匪棍所造謡言以其立説皆無情無理不過欲哄人遷徙以冀乘機劫掠貲財也至于西人欲占江南製造局請借吳淞砲臺大憲傳檄將長江封禁云云則爲烟館茶寮之内無所事事者信口胡説著其說皆似是而非彼其人曾閲各處報章遂以訛傳訛幻出穴中樓閣也獨西人調兵來滬一事始雖任情揑造兹竟信而有徵然當其揑造之初豈眞有所依據不過好事者無中生有推波助瀾至近日英議員謂無諭如何上海一隅定當堨力保守必使晏安無事决不妄動干戈水師提督西摩氏爰商之南洋大臣劉峴莊制軍定計徵兵守衛原西摩氏之所以爲此者意謂本國旣重視上海則身任統兵之責自不敢稍有疎虞其調駐印度兵也用以保護西人亦卽用以保護華人務使租界中七鬯無驚方爲不𧴥委任然亦知西人固安然無事矣華人之多所疑慮者反因之而中心惴惴爭先遷地爲良乎且夫華人之苦被兵烽亦已不數次矣甲申中法之役痛定思痛尚末忘懷而甲午年敗于日人山左遼東又復干戈遍地然當是时上海旣定爲局外公共之地中西士庶類皆處之晏然初不料此次義和拳𠮓起京津相隔數千里之遙而惶駭反甚于往昔譬諸飛鳥見弓而驚雖西人三令五申聲明斷不有礙上海而一聞北省砲臺被占郡邑渝亡各國師船　聚浦内卽羣焉避地爭先盡室以行加之羽檄飛馳印兵壓境有不徬徨中夜寢饋不安者乎顧或謂遷避者皆屬華人與西人無干故西人胥不以爲意殊不知上海雖係各國租界市面則全恃華人善爲維恃苟華人而竟不安其居西人將何恃而經營商業今爲西人計富及早明白曉諭凡華人之　居界內者應由工部局會同領事及統兵西員按戶給發護照聲明西兵决不在此開仗士匪亦决不䦨入租界中凡有來此受廛者一家人口若干皆在保護之列如敢侵凌騷� 
擾許告知工部局立卽設法安全當領照時須持工部局四季捐票前往俾塡明門牌號數家居何處以免朦混隐戤諸弊端照則或户給一張或人給一紙必詳必盡纎悉無遺如是行之庶㡬人心可望漸安而市面不致日壞誠保全上海之要圖也或曰華人之一聞調兵而卽驚駭者非懼西人之用兵也實懼印度兵之多所擾害耳歴來捕房所用印度捕往往恃有護身符在肆意爲非無故毆人恣行非禮其有犯事被斥者更漫無約束奸淫刁詐時有所聞是以一聞兵自印度調來卽憂懼交并岌岌焉若有不可終日之勢豈知兵雖調諸印度統帶則仍屬英員泰西軍律之嚴並世無兩况此次意在保護與兩國交戰時不同萬不致縱令四出爲非使閭閻不得安處兼之西摩氏之意重在扼守滬西一帶平原傳聞此軍到滬時須在靜安寺迤西擇地安管駐紥縱有放徦之日應不准闌入租界中我輩居民更何患其有所滋� 
擾耶因抒鄙見箸爲安民䇿列之報端當事者幸垂聽焉 
[法船過港] 　 
　　香港循環日報云數日前有法國新製巡洋船名隹氈者由歐西抵港末幾卽展輸北上駛赴津沽攷此船册註八千二百七十七墩機器可抵馬力二萬四千四每一㸃鐘時能行二十三海里有奇船上配置大小快砲共二十三尊較英國各巡洋船尤爲怏捷英人嘗謂本國豹亞虎砲船亦當望塵弗及蓋以豹亞虎每一㸃鐘時僅行二十二海里也 
[津戰述聞]  
　　烟臺訪事友人云本月初八日有由津避難來此者述及初五日各國兵士曾與華軍鏖戰一塲砲雨槍林勢甚勇猛遠近邨落不免槯殘嗟我良民何不幸而罹此事變耶 
[三韓通電]  
　　和文臺南新報云頃由東京轉遞高麗來電略　高王自聞中國北方拳匪日漸蔓延近且闌入三韓嘯聚平壤之北深恐國中兵力微薄無術敉平因之憂懼之情現於詞色刻方籌議添設海底電線由仁川以達塘沽俾此後消息靈通軍情瞬息可達 
[日員慘斃]  
　　前報會紀京師日本使館二等書記官楢原陳政因被拳匪攻撃身受重傷兹閲徐家匯報云目下楢原君已因傷斃命按楢原君姓并上及壯嗣爲楢原氏後遂從其姓號子德當二十○年前我中國遺何子莪太史爲出使日本大臣延君可傳宣之職厥後太史任滿回國君亦隨節來華受業於德淸兪曲園太史之門研求漢學睱更流連滬上與我輩絃詩讀晝永夕永朝閲數年始返東京就上野築語松亭閉戶自精奇書挿架末幾又遊歴英國從名儒威妥瑪氏遊時年已三十餘矣至去年始受室其妻西鄉氏名門淑媛習禮明詩今兹𠮓起倉皇竟以身殉追思舊雨能無悵然 
[兵船過境]  
　　金陵訪事友人云自北地兵端旣啓海外各强國以保護教堂爲詞各派兵船駛入長江要隘前月中旬曾有某國兵船數號先後來省經南洋大臣劉峴帥婉辭却之乃陸續開往他處近日又有英日兩國兵艦由上游展輪過此見英提督座船停泊下關江面因卽升旗鳴砲英提督船亦升旗鳴砲答之蓋外洋兵艦相逢其儀文固如此也 
[萃軍奮勇]  
　　香港循環日報云馮萃亭宫保子材爲粤中宿將向統萃軍駐防欽州一帶近年奉旨簡任雲南提督遂將欽防事務改歸高谦道主持而萃軍之名仍震於天下焉兹者北方亂起各省奉勤王宫保亦自願帶兵北上因於上月下浣命駕返欽州原籍招集舊部以便馳赴京師 
[衢亂已平]  
　　杭州訪事友人云本月十五日省垣得衢州來信知彼處匪徒肇亂後閩浙两省次第調兵往剿亂民無可抵禦相率潰散餘黨或竄入江西廣信府或擾及安徽徽州府屬婺源縣境統領李鳴九觀察派勇追捕擬卽 
 
 

Page 2

 
 
一鼓成擒徽郡亦派有重兵擇要駐紥閩省所派之勇則已進駐玉山擬與江西某統領會合兠拿使無噍類至衢州全境刻律肅淸矣 
[擇地築臺]  
　　漢口訪事友人云自北地拳匪肇亂各處防務戒嚴湖南巡撫兪　帥蒿目時艱綢繆未雨以岳州新開商埠防堵尤不容疎爰札委劉軍焛王明府擇地建築砲臺駐兵扼守是亦有備無患之道也 
[管操復舊] ○ 
　　金陵訪事友人云省垣標防各營雖攺效西操已歴年所而陣圖步伐仍確遵中國成規自甲午年海陸諸軍悉被日本所敗當事者遂因噎廢食卽鼓角口今亦皆取法外洋數年來細柳營中耳爲之一變近日大憲忽又傳令各營統帶轉飭所部兵士卽日攺用中國操法不准玩延不知大帥果何所見而爲此也 
[川省教案]  
　　昨得本館派往重慶訪事友手書云頃得成都來信悉邇來附省之邛州温江郫縣祟慶州諸處法國教堂倶被匪徒所毁邛州被害尤甚目下匪勢猖狂地方官不能彈壓四川總督奎樂峯制軍聞報立派綀勇二管携帶大砲四尊前往勦辦雄師一到不難使小醜立平惟窮鄉僻壤之間教堂林立地方官分投照顧百密難免一疏因禀請制軍照會法領事官轉飭司　等人暫住成都以便悉心保護法領事以川省現尚安静不宜輕舉妄動蕧之 
[示禁謠言]  
　　鎭江采訪友人云自義和拳匪在京津肇亂後電報阻隔消息稽遲羣不逞之徒遂播散謠言希冀乘機劫掠愚者不察悞信爲眞以致擾擾紛紛爭先遷避常鎭通海道兼鎭江關監督長入山觀察聞而患之除持派勇丁將各處教堂及各國領事署各西人寓所妥爲保護外並於本月十三日頒發六言告示日英國提督赴甯專爲保護商民昨已由寗回滬長江可保安靜近日謠言時起妄说不日有警驚動中外商民紛紛束裝欲行此等造謠匪徒貽害地方匪輕現飭營縣保甲拿獲立正典刑諭爾闍郡軍民愼勿輕於聽信務各安居樂業免致耗費受驚 
[人心浮動]  
　　金陵訪事友人云自北省拳氛不靖省垣謠諑繁興兩江總督兼通商南洋大臣劉峴帥深恐淆亂民心曾飭上元江寗兩縣主出示嚴禁並由縣拘辦造言生事者數人謠言始稍息乃本月初八日英國水師提督西摩氏乘兵輪船至白門與峴帥會商要務一時城廂内外謠言復熾人心惶惑更甚曩時以致巨室富商相率挈其妻孥爭先遷徙人心泘動至此誠地方之隱憂也 
[蠡城防務]  
　　紹與訪事友人云此間自六月二十三日訛言四起居民心驚風鶴遷徙紛紛而城中並未駐有防營殊不足以資鎭懾紹與府熊再靑太守有鑒於此禀請浙江撫憲劉景韓中丞派兵駐紥藉以鎭定人心中丞許之查得胡副式惟貴所帶勇丁二哨辦理諸曁教案業已敉平遂檄飭移紥彼處本月初二日副戎拔隧登程次日到郡正擬分别布置忽奉中丞電諭以衢州匪徒作亂飭卽前往助剿等因因卽督隧首途由義橋逹錢塘江溯流而上然越中防務斷不容疎爰派戴總戎名山統率瑞字前營右後兩哨於初四日至紹分駐城中華嚴寺及試院中説者謂紹城向有團勇八十名現更由各坊興辦團練约可募集團丁四五百名益以副戎所統防營雖有狡焉思逞之徒當亦不敢輕奮當車之螳臂矣 
[襄垣防務]  
　　漢口訪事友人云襄河上下一帶地勢遼闊羣不逞之徒散布於山巔水涯放火殺人習爲常事近以海氛不靖伏莽叢生若輩以爲機有可乘時有蠢蠢欲動勢上憲綢缪末雨札飭襄防師各管帶嚴密巡防一面派劉叅戎水金督率襄勇協同守禦以遏　萌洵要䇿也 
[議辦坊團]  
　　紹與訪事友人云此間鄉團自去夏經上憲委劉雲章大令籌捐興辦以來所招團丁都係各屬無賴立法又不甚周密以致未收守望之效轉致滋生事端居民嘖有煩言郡城鑒及前車迄今尙末舉辦此次諸曁閙教案起謠言四播人有戒心始悔末設團防不能稍資補救於是痛定思痛驚定思驚爭籌毖後懲前之䇿再四集議擬創坊團每坊公捐經費若干選募坊中丁壯二十人或十餘人編爲團勇日則操練夜則梭巡日來山陰縣境大雲坊已先招集團丁二十名若合城丙四十三坊計之可得團丁五六百名從此聲威大壯不特可杜匪徒窺伺卽盜賊亦可免生心豈非地方人民之福哉實力行之是所望於經理其事者 
[川省團防]  
　　重慶訪事友人云四川總督奎樂峯制軍自奉保守疆土之旨卽通飭所屬舉辦保甲團防以免土匪乘機竊發各屬奉札之後業已次第遵行巴縣爲通商口岸保護尤關緊要本月某日縣主張振之大今傳集紳商籌議擬在四鄉各處招募團丁一千名歸紳董籌欵舉辦城中另由富商籌辦商團兼充水龍夫以防火患布置周密當可免意外之虞矣 
[城防嚴密]  
　　杭州訪事友人云自北地拳匪作亂此間謠言四起大憲深恐匪徒混跡變起倉皇因于各城添派兵丁駐守遇有形跡可疑者嚴加查察以杜亂萌鎭浙將軍常鶴卿留守更每門派駐旗兵十名責令帮同稽察 
[文闈停辦]  
　　金陵訪事友人云本年爲庚子恩科鄉試江南文闈一切事宜早經江寗藩司派定供給所委員循照向章備辦至六月上浣北地匪燄日熾兩江督憲劉峴帥深恐匪徒乘秋試時濳行來省滋生事端爰奏請緩至明年三月舉行欽奉諭旨准如所請於是應辦闈工遂卽停止然所需瓦木料已由匠頭墊辦柴米亦向各柴棚米行購定恐不免諸多賠累矣 
[維持市面]  
　　揚州訪事友人云揚郡自聞北省匪徒肇亂席豐履厚者紛紛向各錢莊提取存項一唱百和以致銀根日緊周轉不靈護理江蘇巡撫聶仲芳中丞謂如此擾攘紛更實商務有碍特於月初某日頒發告示到揚略謂現在北方不靖各處大户紛紛提欵錢莊收多放少以致銀根緊迫異常殊與大局市面關係不淺業經嚴行示禁詎人心不古近來貿易中人竟有心懷叵測或無本經營或爲人經手暗中虧挪莊欵存項預爲藏匿遽然虧倒只圖坐擁厚資不顧他人性命此等惡習非惟各項貿易爲然卽錢業中人其在欠人者多被欠者少亦卽詐稱虧倒或諉爲轉運不靈似此情形實與竊盜無異除通飭所屬地方官如遇此等案件卽將東夥拘拿釘鐐收禁從嚴訊辦外合亟出示曉諭其各凛遵毋違 
[英員下窆]  
　　鎭江訪事友人云前者英國哈母南兵艦停泊金陵下關船中武弁某君因病逝世本月初十日其靈櫬附安慶輪船至鎭江雇人舁至京磯嶺南首義阡依禮安葬先期由駐鎭英領事吳理斯君照會常鎭通海道憲長久山觀察札飭水陸總巡曁洋務局各員届妥爲照料 
[移家被劫] ○ 
　　鎭江訪事友人云自北地義和拳匪激怒各國之後風聲所播人心惶惑幾至無地可以安居本月某日城内綢莊主某甲携輜重挈妻孥雇舟遷回興化原籍途遇緑林豪客攔截去路將船中所有搜括一空不得已折回原處而頻年積蓄已盡付東流矣語曰天本無事庸人自擾之事後追思能無懊悶 
[浙省官塲紀事]  
　　杭州訪事友人云委署浙江金衢嚴道徐觀察士霖自奉憲檄卽將督查城門一差交缷定于本月十六日起程遺差由撫憲劉景韓中丞札委周庚五觀察傳經接辦○上城保甲總巡候補縣彭大今循堯現奉撫憲劉中丞委赴金陵公幹所遺差務由臬憲榮廉訪委候補通判龔别駕毅釗接辦○衢州匪徒作亂江山常山開化三縣相繼失守潘憲惲菘耘方伯以三縣主不能及早防維有辜職守一律撤任聽候查辦一面委正任麗水縣陳大令廷勛者理江山縣篆所遺麗水縣篆委顔大今其慶接署常山縣篆委候補縣鄒大今壽祺接署開化縣 
 
 

Page 3

 
 
篆委候補縣鍾大今守鑅署理○紹興府南塘通判現經惲方伯檄飭准補是缺之高别駕耀祖赴任○紹興百官釐局總辦現届期滿惲方伯委候補通判金别駕遵祖辦理 
[潯上官塲紀事]  
　　九江訪事人云前署江西臬司正任贑南道周瀚如廉訪自奉陞授直隷按察使之旨卽於本月十三日附怡洋行某和輸船赴滬江遵陸北上某日憲節過潯郡城文武各官均至碼頭恭送○特授前營遊擊胡寳霖遊戎兆有後營遊擊李雲亭遊戎天元均於本月十二日接印任事各官咸往道賀 
[邘上官塲紀事]  
　　揚州訪事友人云本月初七日余壽平侍御誠格之太夫人靈櫬過楊本郡印委各官均往叩奠素車白馬交错於途○前工部尚書錢子密大司空應溥年逾古稀致政後僑寓京師時有弗豫近因京師匪亂携同瀛眷遵陸至淸江乘官舫南下本月初九晚駛抵維揚運憲柯遜菴都轉曁地方文武各員均出城恭迓翌日親友故舊紛至河于宗伯並不登岸惟遺公子入城一一答拜聞小作勾留卽須回嘉禾珂里 
[四明談薈]  
　　寗波訪事人云本月某日奉化縣某大令派差押解盜犯四名至府署禀請訊勘府尊高璵卿太守研訊之下四盜忽刁狡翻供爰命押候覆訊○自北方拳匪擾亂甬上雖謠言迭起而輸船貸物仍裝運如常故海關所收税银並末减色惟天時久旱舟楫難通以致柴薪價增一倍○本月初三日寍郡呼童巷邱姓家忽肇火災回回熊熊光燭天半有名金官者肩荷衣箱從烟燄中倉皇走出適爲鄞縣徐大令所見疑係搶火匪人因卽飭差拘獲帶回署中管押旋訊得金之岳家某姓與邱同居當火熾時金誤認衣箱爲岳家之物故代爲搬移遂從寛釋出不予深求 
[之罘近事]  
　　因臺訪事友人云邇來時有黄縣蓬萊等處教民來烟避難此等教民本居鄉僻鄉中耆老恐被土匪欺侮防範難周爰勸今將物產檢㸃明晰代爲收存及早自適樂郊免遭荼毒若輩深感其意遂約伴至此亦末始非防患之要圖也○謠言四起人心皇皇日來復有所謂山東總團者徧黏匿名揭帖約定七月初七日一律以紅布裹頭道憲恐生變端立卽出示嚴禁謂當照妖言惑衆之例重懲末知若輩能洗心革面否也 
[鐵甕新秋]  
　　鎭江訪事友人云每届中元節鎭郡居民皆在本坊起建盂蘭盆會名爲超度孤魂實則恣情游玩也邇日城内外大街小巷幾至無日無之而以廣東會館爲首届一指董其事者擇於本月十三四五日日則延僧拜佛誦經夜則施放瑜珈燄口大殿中供奉幽冥教主上掛幢旛寳蓋雜以纓絡珠燈千餘盞陳設各種戲劇皆用炒米糖堆砌而成另以五色紙紥成十殿閻君庭内高搭五色綵棚懸掛各種明燈貲雇淸音奏樂一時紅男緑女密若堵墻至於銀山門一帶金烏西墜玉兔東升遙望河干燈光點點宛似蓮花萬朶蕩漾中流語非一時之勝會哉○瓜洲某姓家有一女郎年方二八本月某日之夜二鼓時突來暴客十餘人破門直入劫之而去女郎大聲呼救營勇聞警追上奪回並拘住匪徒二人送縣請辦當勇與匪徒格鬥時槍砲交施如臨大敵路上行人走避不及悞傷一名誠无妄之災也○本月十二日有某甲者在新河口冼澡以游以泳甚自得也不料一轉瞬間竟占滅頂翌日屍始浮起經親屬備棺成殮水懦民玩寄語守身如玉者尙其愼之 
[傅相行轅紀事]  
　　昨晨直隷總督北洋大臣李傅相傳見蘇松太兵備道江海關監督余晉珊觀察○升任直隷按察使周瀚如廉訪浩前南匯縣知縣蔣樨林大令一桂均詣轅禀見○淸晨六下鐘時接揚州電報一封九下鐘時發蕪湖電報一封午後一下鐘時發致某處西文電報一封 
[上海官塲紀事]  
　　昨日署理松江府張子虞太守因公至滬上海縣主汪瑤庭大令聞之卽赴某處馬頭恭迓午後太守命駕登岸先詣蘇松太兵備道轅謁見余晉珊觀察然後詣縣署答拜大令飭丁擋駕○昨日蘇松太兵備道余觀察因有要公命駕至英總領事署拜會晤談良久然回轅 
[載運軍火　　前日鈞和兵輪船駛至本邑江南製造局載運軍裝至大戢山洋面分裝寰泰南瑞二兵船運往九江應用旋仍駛回浦江停泊 
[示期秋祭]  
　　昨日上海縣汪瑤庭大令發出秋祭單定於八月初一日祭吳公祠應公祠初三日祭文昌宫初四日祭呂祖祠及陳袁吉劉四公祠愍忠祠初八日祭文廟及黃婆祠初九日祭社稷壇神祗壇海神壇風神廟周太僕廟羣忠祠土地祠十四日祭天后宫十七日祭關帝廟閏八月初五日祭龍廟 
[藥局飛災]  
　　前晚鐘鳴十下二刻月華如水新凉襲人披襟當風其樂何極突聞轟然一震天驚石破窓檽跕跕動搖時適北省匪人蔓延未已以致居民驚駭杯蛇市虎疑懼交并旋喧傳龍華製造火藥局中有失愼之事然猶未悉其詳昨晨始訪知火起於局中子藥廠其時製造白藥房内方用火烘焙熱氣過度火勢上炎延及裝槍彈之板屋五間毁去其四所儲槍子及黑藥頓化刼灰猶幸與機器廠相離得免池魚殃及事後檢點人數並無因之殞命者然亦險哉至昨日適逢西人禮拜之期局中仍如常工作蓋以子藥廠禮拜例不停工也當火發時蘇松太兵備道余晉珊觀察聞之立傳九畝地巡捕營管帶翁子文太守至轅諭令從速出城偵探上海縣主汪瑤庭大令亦派差役薛貴往查至則江南機器製造局總辦藩芸蓀觀察已率同高昌廟巡防局委員馬午橋叅軍督飭工人將火救熄有工人四五名被火所灼類皆頭焦額爛不類人形刻方由廠中委員倪君延請醫生療治云 
[從善如流]  
　　潔治道途一事曾登前日報章緣滬城街道本不甚寛兼之鋪户居民日加作踐瓜皮菜葉高積如山穢氣薫蒸聞之最易染疫因由邑紳陳君培之遞禀上海縣署歴訴情形旋經縣主汪瑤庭大令批示曰候移請淸道局約束各夫勤加挑掃可也乃移文尙未到局而昨日各街積穢已由打掃夫役潔除三次瓜皮菜葉挑掃一空局中人其眞從善如流哉 
[戲園控案]  
　　伶人李春來投英美租界公廨控桂仙戲園主應桂馨侵呑股本洋銀一千一百元讞員翁笠漁直刺准之前晚倩襄讞委員張柄樞司馬研訊李伶供小的與應合開桂仙戲園曾出股本洋銀一千一百元所有戯衣均由小的置備議定延小的在園經理帳目不料應忽與小的不睦呑沒股本并將戲衣據爲己有求恩訊究嚴追應供職員開設桂仙戯園倩李伶經理帳目現經查悉李伶多開虚帳自去年五月至今侵蝕不少今李伶忽欲拔去股本經張國殷調處令職員按月付還洋銀一百元分十月還淸李伶不允反來冐取戯衣求恩公斷張供此事曾經小的理處無如兩造各執致成訟端所有戯衣理應公派司馬判令應每月拔還洋銀二百元衣戯照股分派兩造遵斷各其限狀切結呈案備查 
[暫發善堂]  
　　日前安徽人鄭培根投法租界公廨控妾孟氏不守婦道讞員朱森庭明府研訊之下諭令交保出外聽候復訊核奪昨日鄭又投案遞禀聲稱孟氏初嫁陸某後因夫故無依由其翁陸壽寳及其父孟兆堂立據鬻與小的邇因不安於室是以送案請懲求暫發善堂俟函招陸孟來申聲請訊核明府允之 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
