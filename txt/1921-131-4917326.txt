# 1921 - 131 - 4917326

 

Page 1

 
 
   
 
 

Page 2

 
 
   
 
 

Page 3

 
 
時評 
[漸漸就任（冷）]  
　　北京之新閣員己漸漸就任矣其間或有一二員終不就任而其大體則必非就任不止也然而其始必皆辭其繼必皆堅辭者何也其爲照例之文章歟其爲醜人之作態歟抑眞爲勸者之熱誠與魔力所感歟他姑勿論而此輩之無誠態無定力則於此己先自暴露也 
天下無不能爲之事亦無不當爲之事以爲可就則毅然就之雖受人之笑與駡無傷也以爲不可就則毅然拒之雖經人之請與求無預也如是就與不就之間始可謂之胸有成竹而言行一致者其出處如此然後對於行政亦可望其如此不然欲就而故示不就其行也詐不就而勉强以就其志也浮浮詐之人有奚用焉 
命令 
　　五月十七日大總統令特授何豐林以勲三位此令又令　徐國樑晉給二等大綬寳光嘉禾章榮道一給予二等寳光嘉禾章趙會鵬晉給二等大綬嘉禾章此令 
又令　拿坡利特彼華晉給二等寳光嘉禾章此令 
又令　格蘭給予三等嘉禾章此令 
專電一 
　　北京電　靳今日到院就職并催張志潭速就交長府議靳自兼財長爲過渡將來仍屬張弧（十八日下午三鐘） 
　　北京電　靳昨己發就任總理之通電張志潭經靳挽勸己允就任明日可到部李士偉亦有將入京說李鼎新亦由滬來京不日就海長職（十八日下午一鐘） 
　　北京電　交張今日午後三時内齊四時就職海李明日上午九時到部財李有意轉圜有晚車來京說（十八日下午七鐘） 
　　北京電　内財陸教四長事前均未同意故發表後均無到部消息齊耀珊昨有呈遞到詞意甚爲堅决交部派員催新總長接任張主閣員同時就職迄未示期（十七日下午一鐘） 
　　北京電　徐命蔡成勲先就陸長職然後赴綏辦交代蔡允今日就職　　北京電　曹定今晚出京王並約川湘滇黔秦各省代表到鄂續議聨省自治條例聞有某省代表己先赴鄂（十八日上午十二鐘） 
　　北京電　王占元眷十五夜抵三官站站長令停止開車查因明港站官匪接仗砲火甚密王眷在三官廟停歇十六晨方通過（十八日下午三鐘） 
北京電　王使因嫁女先返魯取道津浦回任（十八日下午七鐘） 
　　北京電　靳訪葉恭綽面加慰藉葉謂擬移家海濱養疴將來置身社會事業惟關交通前途仍願從旁贊助所希望於當局者一維持交通特别會計制度二統一鐵路技術三統一鐵路會計（十七日下午七鐘） 
　　北京電　兩湖巡閱有改鄂湘贛巡閱蘇皖贛巡閱有改蘇皖浙巡閱說（十八日下午七鐘） 
　　北京電　張作霖欲將東三省銀行紙幣推行五百萬於關内 
（十八日下午三鐘） 
　　北京電　烟酒署當局己與英美烟公司冒柏兩代表商訂該公司烟稅概抽百分之零二五免除一切其他稅項定期十年（十八日上午十鐘） 
　　北京電　綏遠電庫衞隊及褚旅又恰城騎兵先後到綏共四百餘人元（十三）寒（十四）分别遣散又電李玉麟己到綏不日赴五原校閱高團隊伍（十八日上午十二鐘） 
　　北京電　吉督電日本提出處置不良韓民辦法非無磋商餘地應將墾民韓民界限分清否則推翻成約而延琿將成中日共管區域請一致對付（十八日下午三鐘） 
　　北京電　東京會議日本撤兵問題 
對於西比利日兵擬向遠東交涉通商待西比利秩序恢復所有居留該處人民得確實保障再實行撤兵對延琿問題一日華訂會防鮮人辦法二速成吉會路三日兵撤退至北鮮羅南（十八日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電　京警廳將派署長一巡官六巡長二十警百八十赴延琿 
（十八日下午三鐘） 
　　天津電　巧（十八）日李士偉晋京聞將就職 
　　天津電　曹銳巧（十八）令各縣知事赴四鄉履勘烟苗曁查私運私吸 
　　天津電　總商會派員赴海關及水陸各站調查有無銅元入境並查官錢局銅元是否津廠鼓鑄抑係外來（以上十八日下午十鐘） 
　　漢口電　胡鄂公巧（十八）晨九時由京來鄂定皓（十九）接政廳長篆 
　　漢口電　劉省長電賀新内閣人民方面各團體未有表示 
　　漢口電　督署令通緝鄂西民軍首領唐克明等二十餘人並没收其財産（以上十八日下午三鐘） 
　　香港電　滇葉荃黄毓成兩軍長昨日來粤 
　　香港電　篠日（十七）國會開議出席一百三十九人林主席將請假者報告畢趙清泉動議謂經費難籌此後請假議員不准代支經費時有某請假議員力辯結果將案擱置隨按議事日程舉六七八九四年審計院委員二十一人王試功等獲選 
　　香港電連日因桂探嫌疑被搜屋者多起 
　　香港電　胡漢民有繼任内長說 
　　香港電　唐繼堯不願就職孫擬聘爲高等顧問 
　　香港電　英領否認英輪運械赴桂事（以上十八日下午八鐘） 
世界路透電 
[上西萊西亞亂事問題]  
　　十七日巴黎電各報否認法國委員與波蘭叛黨領袖柯方蒂氏答定休戰條約承認現局之說且謂此次休戰實係柯方蒂氏之屈服自英相演說即經法總理答覆後英法兩國關於西萊西亞問題意見止根本之異點業己顯明協約國今遭前所未有之牴牾此唯能以續開會議解除之大約高等會議將因此事於五月二十二日在巴黎開會 
　　十七日倫敦電　據確實消息英政府對於波蘭叛變之態度係决計對波對德主持公道英國欲誠實履行其義務並望雙方面亦皆尊重和約若不問何人開釁而以己成之時勢爲言以左右高等會議之决議則非英國所能容受蓋英國對於上西萊西亞分割問題乃抱主張兩不偏袒之態度也德政府關於此事之態度甚爲正當而與趨入上西萊西亞抗拒叛黨之德人並無關係至於波蘭政府則於叛變開始數日内態度猶豫不即封鎖邊界此殊使人大不滿意也英法總揆開非正式談話會時計論上西萊西亞問題之原議業己擱置衆意意國軍隊旣曾與聞遏制叛變之事應有一種機會對於德波戰機己急行將擾亂歐洲和平之問題發表其意見據倫敦所得之消息上西萊西亞近日無甚事變本月十五日叛黨在戈戈林附近曾砲擊協約國之警察羅森堡附近波蘭人與德人亦曾有戰事但不劇烈 
[德國交付賠欵情形]  
　　十七日巴黎電　賠償委員會宣稱德國己交出金馬克一百五十兆半爲現金半爲外國證券此爲五月五日所要求五月三十一日滿期應付之金馬克一千兆之一部分據路透社柏林訪員電稱餘欵將於五月杪交付　　十七日柏林電　此間接協約國新牒文謂德國至五月三十日必須承認認約國所開僅許製造軍火之各廠名單牒中並要求於六月三十日解散自衞機關 
[英國煤工問題]  
　　十八日倫敦電　聞解决煤礦爭端之談判現正美滿進行首相現返倫敦以期就近辦理此事聞現擬依據垂久辦法解决此問題 
[英織工減薪問題]  
　　十七日倫敦電　紡織工人决議投票表决應否接受雇主議减工資百分之三十之要求 
[各國近事記]  
　　十七日華盛頓電　財政部稱英國戰時購買美國現銀之價計美金一萬二千二百萬元其第二批繳價一千七百零八萬元現己由英國解付内有利息四百零八萬八千元 
　　十七日華盛頓電美政府通告勞農政府謂勞農政府若不開釋所拘之美人則萬無受美國承認之機會 
　　十七日羅馬電　各城選舉進行雖頗平順但鄉間則有暴動死八人至十二人不等共産黨顯己大遭失敗 
太平洋路透電 
[王正廷不受職]  
　　十七日北京電　王正廷堅辭國際仲裁機關代表之職謂不願出洋外交總長現尚竭力勸駕 
[李士偉己允就職]  
　　十八日北京電　今晚政界消息李士偉由北戴河來電謂願就財政總長職 
[新閣員之近態]  
　　十八日北京電　政界消息李士偉力辭財政殆因報紙指其爲親日派且因端節將届需欵甚亟所致范源濓以教員學生反對不願就職交通内務海陸新總長皆有就職之氣象潘復或將暫代財政總長而教育部則擬以次長代理在京各督軍將俟財政一席解决後各返本省 
[陜西教十被虜案]  
　　十七日北京電　政府飭陜督陳樹藩設法救出被盜擄去之英教士史梯芬氏陳覆稱當盡力爲之 
[北京電之鐵路總車站]  
　　十七日北京電　失農壇附近建設鐵路總車站之議現己决計實行京漢路總工程師己奉命測繪估計經費約需三百萬元 
國外要聞 
[南遊通訊（十）（旅行記者抱一）]  
　　自暹羅盤谷至英屬檳榔嶼　程之鐵路　　數千年歷史一刹那頃 
　　馬來半島之地形如西女垂足如秋林垂葉其尖端有島曰新加坡恰如履綴明珠葉承仙露此半島與大陸相連處有長形之土股如足之有脛如葉之有枝此土股東濱暹羅海灣其西海岸有山脈以此與缅甸分界左山右海之間有鐵道焉北起大陸自暹京之盤谷迤邐而南直達英屬經檳榔嶼而終於新加坡其長度過於吾國之津浦與京漢記者於民國八年春南游時此路初通車兩年以來問之友人經行者絶鮮故此行决先由海道至盤谷將一攬此長途景物緣脛及足其在禈而爲蝨乎緣枝及葉其在樹而爲蟲乎 
四月十五日午前七時自盤谷開車車站在湄南河西岸而盤谷市在東岸小舟載行李渡河聞將建大橋在計畫中湄南河與湄公河平行而各異其源彼經西貢入海此經盤谷入暹羅海灣「湄南」實暹語河之通稱此河之名曰「丕耶」暹人呼「丕耶湄南」丕耶者爵名也兩岸人家臨水爲市各乘小舟購物試行暹羅内地此風到處可見而於丕耶湄南亦一見之 
盤谷總車站尚未建築完竣此路係暹羅借英債四百七十五萬零三磅所築故管理大權聞猶在英人手乘客絶稀一等車房余與余友兩人外僅一西人暹羅建鐵路西人爲工程師其承辦工程者皆吾華人也同車之葉君承包暹京至西貢鐵路一切工程己經營三年再閱三年便告成功 
此第一天途次其始經過小城市不少最大而有名曰佛丕Ｂetchburi華人數千有學校學生數十華僑集欵萬餘金將購地建屋名曰育英學校有岩洞甚深不可測有王家山宫殿排雲爲王家休憩之所華僑張君年七十餘矣筆談甚健書示余曰吾老不堪用急須培植後輩繼吾事業云云問祖國消息甚詳愛國之誠見於詞色不意海外荒徼得此熱心教育愛戀祖國之老人佛丕猪人甚多嘗入一狫人村見二婦方織問其姓曰姓羅其對門人家曰姓李或曰狫家來自雲南爲諸葛武侯南征兵士留下遺種故有姓且知孔明故事三國演義有暹文本寺觀中舊取舌戰羣儒一回作教科書余過佛丕僑商諸君紛紛要余寫字且餽以金郤之不可即捐給育英學校則又紛紛餽食物意良可感也 
年後三時頃過好杏ＨahＨin地瀕東海山景甚奇氣候尤佳爲絶好避暑地好杏以南大城市絶少時於山坳木末見一碧之海容令人愛煞得詩云一山脚燒痕紅榾柮樹頭海色碧琉璃」冩實景也 
暹羅鄉村多盜某君語余此法律所教也驚問其故曰暹羅自頒新律事事須取證據村行遇盜物被刦人被毆明知某所爲法官曰無證不成立故盜膽益肆 
是夜七時抵尖噴Ｃhamphon夜無車宿於鐵路飯店店係西式爲壁虎所驚不得睡暹羅壁虎甚大夜格格作聲壁虎猶不爲奇所奇者家家有一種動物似壁虎而大似鰐魚而小其聲格｜架格｜架大似驢鳴壁間自由來往其色灰地朱斑余初見頗惴惴繼乃知其與人無忤亦遂習而安之土人呼是物曰本頭公雞本頭公者土地神也何以稱爲雞則不可解 
　　十六日晨七時再上車同車客益稀一二等車僅吾二人耳午前所見多山嶺及平原市鎭益稀午後所經一片大叢莽除鐵路一條外彌望皆灌木密箐此種景象爲生平所未見其中多孔雀野象竹叢生高可參天暹人行海之舟用以爲橋叢莽之下沮洳行潦毒蟲猛獸所居其開闢也先付一炬然後徐加整理念吾中原上古亦猶是耳益烈山澤而焚之驅蛇龍而放之菹筆路藍縷以啓山林此種堅苦卓絶功夫吾人生在文明世界苟非來游此地不復夢想及之矣森林中時見人影往來其衣服較完好堪工作者皆吾華人也晚五時抵東松ＴungＳoogＪunotion車停宿於國色酒店此地一名國色有支路通東海灣有商店數十家皆吾華人也 
十七日星期車停 
　　十八日晨六時半再聞車午前所經由嶺重疊有未闢者亦有己闢者蓋地己南鄰英屬矣過隧道甚長午後一時至巴東爬沙ＢadangＢarsa遂入英境閱二時復開車從此平疇繡錯廣厦雲開純是文明景象蓋由上古而倐入近世數千年歷史一刹那頃耳 
八時三十分遂抵檳榔嶼 
國内要聞 
[新内閣形勢尚混沌]  
　　新靳閣名單之公布己四日矣除聨任者外其新被任及調任之閣員均尚未到部職故今日（十七）之閣議例會恐不能開幕就中財教兩席猶在極費周章之中李士偉之長財政在津議時本己提及因李鑒於環境空氣之不良頗表示不願故四大人物之目光轉注於張岱杉身上嗣張氏爲輿論所攻擊變爲流産遂復屬意於李氏而所以屬意於李張兩氏者表面上雖爲國内銀行團關係而其中確含日債問題自十四日命令發表後聞李氏在津仍力持堅决不京之說某銀行界中人與李氏素極融洽會一度造訪叩其所以不就之原因李氏云余非不願就此席第日本方面對華情形瞬息千變本年中如軍械借欵大倉洋行借欵三井洋行借欵横濱正金銀行借欵中日實業會社借欵銀行團水災借欵留學費借欵庫哈杭會社借欵開利會社借欵臺灣銀行借欵佛克會社借欵到期者計有十一欵之多即退一步言少不了非二三千萬元不行矧近日接日本友人來函此次十六日之御前會議其對華政策開放與保守却爲一大關鍵如果變更其開放主張而下索債之積極手段則丁此山窮水盡之秋點金乏術與其拆臺於後曷若審愼出處於先此余之所以徘徊顧慮也又况以目前之軍餉與積欠政費之巨大舊曆節關更非一二千萬元不能輕輕渡過余又何苦自尋煩惱必不得己而强余就職亦不外蕭規曹隨耳云云昨晚李氏又以兩電送登北京各報其第一電係公府秘書廳勸駕之電文云「天津李伯芝總長鑒鹽電己呈主座鑒閱此次内閣改組幾經波折公掌度支實爲詢謀僉同主座相知素深尤殷倚畀遺艱投大無以易堯深盼即日來都共維國計遵諭道意佇盼速譯並希賜覆笈孫咸」其二係李氏再辭之電其文如下「大總統國務總理鈞鑒竊士偉前承使命徴及微員當經掬誠電辭諒蒙鈞鑒乃恭讀十四日命令仍以士偉爲財政總長並由吳秘書長電慱大總統鈞諭獎勉有加莫名惶悚伏念士偉樗櫪庸材過蒙拔擢人非草木詎昩恩施苟利國家敢惜頂踵第當此國事糾紛之會財源枯竭之時非有宏濟艱難之才不足以斡旋危局駑駘下質萬難勝任違命罪小誤國罪大與其將來償事終負主知何如此日陳情或蒙曲諒前電實出至誠非敢過爲高蹈伏乞收回成命另任賢員俾免獲咎鴻兹未報深願俟之異日縷縷微忱仰求垂鑒李士偉謹叩咸」據聞某方面昨夕仍以電話囑天津某要人轉爲勸駕謂日債事各方均允帮忙即有爲難大家（指全體閣員）可共同負責總統府並派吳錢孫赴津敦勸說者謂李氏鹽電曾有萬一不荷鑒原惟有遁跡海濱之語今旣淹留津沽並未遁荒或者感於當局相需之殷三揖三讓之後翩然就職亦未可料至范源謙此次到京正值命令發表確出本人意料之外復經教職員聨函詰責尤覺難以爲情連日舊閣員中如顔董王等雖一致敦勸仍無絲毫活動之意且擬定即晚出京矣他如交通張志潭因内部情形尚在務備考慮之中其就任日期亦未確定此次靳氏主張更動交通據其所言目的即在打破特别會計然交通部之所以豐裕者亦在此特别會計今化特别會計而爲普通會計則郵航路電四司之所收入必和盤托出以供政軍各費來源有限取引頻繁其弊與前所謂同陷於無可收拾之地也相等據熟悉交通界情形人云若以教育費每月二十二萬元整理内國公債每月五十萬元軍警政各費每月六十餘萬元均取償於交通部則交通部將一變而爲窮苦之衙門必不如昔日之煊赫故張志潭雖心殷此席而其實亦有所顧慮蓋交通收入以各路爲最多而路線大半由外債建築如果和盤托出將來不特擴充無望即所應付之外息亦未免有掣肘之虞此外若内陸海三部在形勢觀之可以不生異議然昨日亦均未宣布就職聞蔡陸長尚須回綏交代後再行來京就職一說謂蔡亦照例作一度之謙辭恐未必即允擔任至若次長問題因各閣員之就任遲疑尚未能切實擬定外傳名單似不足深信云 
[京學潮不可收拾]  
　　政府絶對不理校長再度辭職 
　　京師教育經費問題因受政潮所鼓盪延宕至今迄未解决内閣改組成立後一般人方慶幸負責有人學潮旦夕當可平息即日上課不意軒然大波又忽湧起十三日八校校長謁靳於私邸斯時靳與要人會議正忙未暇接見命翁慶民秘書代見翁向校長團聲言翌日即有答覆乃遲之數日毫無消息校長團乃重於昨日（十六日）晨赴國務院求見同時學生會代表亦到乃學生代表稍停進院而校長團竟爲衞兵所阻鵠待久之始終未得見一人校長團以政府信用完全掃地衞兵阻見尤屬蠻横遂於昨夕發出辭職通告及辭職呈文兹載錄如次上府院部辭呈爲呈請辭職懇迅予批准并派員接替以專責成而維教育事竊校長等前以教職員停止職務繼乃全體辭職無法維持除呈報大總統國務總理曁教育部外並另呈教育部懇請辭職各在案嗣以教育部負責無人蒙國務總理委託教育部陳秘書及任陳二司長致意慰留並發還辭呈當時對於教育經費及從前積欠並定有辦法經國務會議通過校長等以教育爲國家命脈所關不敢固執成見况政府旣有意維持應勉盡棉薄希圖報稱無如閱時旣久未見實行非難叢集呼籲無門比以教育當局尚未確定一再電懇國務總理定期晋謁均以政務紛繁未荷允許嗣蒙派定翁秘書慶民代爲接見當即面陳一切請爲轉達並要求迅予見覆曾荷面允詎事隔多日未見示遵近讀大總統明令新内閣完全成立以爲從此負責有人深自慶幸乃公謁范總長請示辦法據言前此閣員資格業經消滅此次雖見任命决不就職亦决不能負責等情校長等敬聽之餘母任惶惑遂同至國務院晋謁國務總理守轅兵士拒不許入輾轉電請亦未獲見區區愚忱末由上達竊自教職員停職以來爲時己届兩月校長等雖任勞任怨在所不辭惜力盡聲嘶毫無效果值兹學年届滿應行照章結束與秋季始業應行籌備事宜在在俱關百年大計稍有疏虞貽誤匪淺校長等綆短汲深難資策勵與其坐誤事機曷若引咎辭職爲此迫不獲己懇祈大總統國務總理教育部俯念事關重要並體察下情立即准予辭職並尅日派員接替俾教育界之一線生機不致爲校長等所誤匪特校長等感激無窮國家興亡實與之有至大關係臨呈迫切語不擇言母任屏營街命之至「辭職宣言書」京師高等教育停頓兩月於兹矣同人等慨絃誦中輟國本將因之而動摇故不揣綿薄勉爲支持忍苦忍痛不敢易輕言去至今心力交瘁無法應付不得不出於辭職之途爰述始末謹告國人京師教育經費之困難不自今日始學校苟延殘喘學術自難進步建築無費購書無費置備儀器及一切校務行政無費設備不完學生求學徒恃講義具學校之形式乏學校之精神同人等痛心久矣是同人等早當辭去以讓賢者而所以勉强支持至今者以殘缺不完之學校猶愈於無學校也三月中旬教識員因校欵無着宣告停止職務是時同人等更當引各辭職猶思效奔走之微勞圖挽救之有術靑年學子之光隂不致作長久之犧牲故寗受戀棧之譏不敢高蹈以去也旣而教職員以交涉無效全體辭職教育總長又己出京同人等冀圖補救於萬一故猶不敢貿然言去然而一籌莫展徒作空言之挽留天下事豈空言所可了乎同人等以爲與其坐視大局之日壞孰若讓賢而引退此時同人等始呈部辭職而次長亦相繼以去同人等以教育爲立國根本雖在辭職之中猶不敢舍而不顧故凡可盡力之處莫不盡力爲之至四月三十日國務院通過辦法數條教育部囑轉達教職員教職員諸公本維持教育之苦心勉爲承認而同人等以政府旣有辦法勉允復職乃時將二旬而所謂辦法者迄未見諸實行教職員學生日來催促并以失信見責夫以失信而責同人同人固不敢辭然至同人失信於教員者誰乎同人等疊次赴部要求以總次長旣不在部司長亦因病未到無從接洽爰一再電請國務總理約期晋謁總理以政務忙迫無暇接見趨總理第見其秘書乞爲轉達迄今未見回答昨日新内閣成立同人等方幸負責有人乃今晨晋見教育總長而總長謂舊職旣辭去新職必不就以不能負責見告同人等迫不得己復趨國務院請見總理未及門而見拒於衞兵旣而門傳達謂總理未到不能接見同人等奔走兩月而成效若斯實爲初願所不及料惟自愧能力薄弱長此以往實無以善後至此而不亂職不但於進行無補蓋益將增同人等之罪戾矣五月十六日 
昨日（十六日）下午一時八校教職員聨席會議在美術學校開第三十次常會仍由李大釗代理主席報告范靜生覆函及校務討論會迄今日尚未答覆應如何對付僉以政府對於同人等屢次失信己遷延至今萬不能再聽其延誤於是一致决定向政府聲明限期於本月二十六日止須將國務會議决定之三條辦法及撥付將來經費之保障方法完全辦妥切實履行並即推定起草員即日起草而散 
[贛同鄉赴府院質問]  
　　江西旅京同鄉會爲楊慶鋆署理省長問題前日開會决定派代表赴府院質問昨日（十六）午前十時該代表葛莊蕭治品李濟川鄺摩漢熊闢周楊緒昌王澤民朱羣鈞等乘汽車赴總統府當由秘書長吳笈孫接見首由蕭治品質問政府改任楊慶鋆署理江西省長理由吳答云因趙省長久病一時不能到任其改楊爲署理者不過爲愼地方責任起見此外並無他意繼由葛莊述江西現在情形及趙省長病狀次由鄺摩漢質問謂趙仲宣十日己有電到府院言十日内外病可全愈當即赴任等語政府何以即於十三日發布楊慶鋆署理省長之明令若爲愼重地方責任起見則楊慶鋆護理省長多日地方上未聞有何事發生豈此十日期間楊氏即不能以護理名義負責耶政府如此行事自墮威信殊有令人不能滿意之處吳默然不答最後又由葛莊提出三條辦法（一）希望政府不專顧楊某一人之權利而顧江西三千萬人民之公意（二）趙省長病愈後究竟可否到任請政府明白宣示（三）政府承認趙省長當可赴任請政府致電趙省長表示歡迎誠意吳氏答云政府當然顧及江西全省民意趙省長病痊後當然可以赴任至於電趙歡迎一節容與總統商量云云言畢各代表興辭而出復至國務院靳未到院由王秘書接見其問答情形大略如前各代表由國務院退出後即回該同鄉會報告並由該同鄉會拍致陳光遠及趙從審電各一道原文如下（一）南昌陳督軍鑒鈞座贊成敝省自治闔省人民無任感戴近接滬電趙省長病己痊可仍懇電促赴任以全終始江西旅京同鄉會叩（二）上海趙仲宣省長鑒本日代表赴院接洽結果仍希望病愈迅速赴任特聞江西旅京同鄉會叩 
[地方行政會議第三幕]  
　　昨日（十六）地方行政會議開第四次會議下午一時十 
 
 

Page 7

 
 
　　五分開會會長章宗元主席計出席會員三十四人先由委員長萬兆芝報告文件畢經主席宣告根據議事細則第十三條以變更議事日程將内務部續行提交之市自治制草案與本日議事日程開列之鄉自治制初讀案同時列入諮詢大衆公决無異議當由内務部特派委員陳彦彬分别說明提交該兩案理由畢由會員萬兆芝登台討論市鄉自治大體大致不主張採用階級制度主張普通均一選舉及單選舉法並主張市長鄉董概用民選經衆略加討論結果主張該兩案初讀成立由主席宣告併案表决全體起立通過主席宣付第一第二兩股審查會合併審查當由第一股審查長錢崇固主張向主管部調查關於自治資料文件主席允向内務部調取時己二時十五分乃宣告散會 
附晨報消息昨天的會議内務部提出鄉自治制方由章會長宣告討論後首先由廣西省會代表張一氣說到這種問題實在不能應合現在的新潮流應把他否决了到底是西南人物的口吻和思想隨由江西省會議長龍欽海演說須要極力保全繼由安徽省議會長晉履恒說到這種鄉自治制還不如前清所規定的豈能適用於今日共和政治嗎最後由内務部代表萬兆芝演說各國自治無不從地方做起所謂地方者就是指縣市鄉而言萬氏從前主張省自治最烈何以一做了官竟把主張犧牲呢然而大多數的官僚代表竟除萬氏外皆做了仗馬寒蟬可見他們做官的程度更在萬氏之上没有多大一會兒就表决先交審查會了 
[日本抗議中美無線電約經過]  
　　我國政府與美國締結無線電借欵契約日本曾提出抗議己見前報查我國政府與美國締結無線電借欵契約係於本年一月六日簽字一月十九日小幡日使即提出抗議於我國政府謂此項契約與三井洋行前與我國政府間締結之無線電契約相抵觸至二月三日小幡日使又促我國回答十六日復將提出我政府之抗議書抄錄一份移牒於美國使署美國代理公使乃於十九日致函日使詢其抗議是否己得日本政府之訓令二十四日即提出美國對於三井契約之意見書四月九日日使對於美使提出之意見書亦與以回答兹將美國代理公使意見書之内容及小幡日使之回答大略誌之如在（一）美國代理公使之意見書日本要求美國取消無線電契約之根據在於一九一八年三月五日之三井契約附帶文書查該文書之内容謂中國政府向後三十年間除使用三井建築之無線電柱外政府不得令第三者建築同樣之電信柱云云但中國政府　與日本以此等特權是違反一八五八年中美間締結之條約且美政府與日本政府之間曾同意於中國之門户開放機會均等種種之約定故一國在中國得特種之利權而影響及於友邦之利害者均非理所當然是以希望日本政府尊重該項約定並諒及美國政府僅有太平洋海底電線於美亞通信殊感不便之情形而不反對美國之該無線電契約是所厚望云云（二）日本公使小幡氏之回答一九一八年三月五日之文書决非中國政府許與三井以特種利權不過欲三井於築造之電柱不致歸於失敗而己例如建築鐵中所以排斥競爭線者蓋欲保護其鐵路借欵之利益也此等辦法係常用手段且設立通信機關純屬一國之内政依政府自己之意見而爲特種之計畫蓋有自由日本非不知中美間一八五八年之條約並且承認丹麥之大北電報公司之先例中國政府曩曾許該公司至一九三○年止有關於海底電綫之特權日本認此特權與最惠國條欵不相悖故正式承認該公司之地位又彼建設長崎上海間之海底電綫時中國政府與大北電報公司之間亦締結特種契約曾不聞美國提出抗議大北電報公司之内容美國知之甚悉乃獨對於三井契約而提出抗議日本政府甚感奇異蓋三井契約與大北公司之契約乃同一性質者也由是觀之美國政府必能諒解所謂門户開放機會均等主義與一九一八年三月五日之文書無何等關係日本深信不疑矣至謂僅以太平洋海底電綫則美亞通信殊感不足云云日本確信由中國方面觀之三井之無綫電柱與現在之海底電綫己十分分足用若謂三井電柱猶感不便亦應於與美國締結契約以前須先與三井協議乃中國政府不經上項手續而逕與美國訂結同樣之契約是日本政府難於諒解之處此爲保全日本商人之權利實不得不提出抗議者也 
[湘省制憲問題近訊]  
　　審查會己開幕　湘政府籌備總投票 
湘省制憲問題自經審查長熊希齡來電請假委託副審查長仇鰲代理職務後頗有積極進行之勢現在該會己於十二日選出粟戡時蔣國輔爲正副審議長即於十三日開預備會政府方面對此頗抱樂觀謂四十日内必可審查完竣惟以總投票方法雖經議會通過由政府及省憲籌備處頒發遵行然所頒調查表式兩不相同易滋錯誤查調查爲施行總投票之預備不可不特加審愼爰更與籌備處協商再爲摘要條開簡單說明五條於日昨通令各知事會同各籌備分處查照所開各條切實辦理兹將所頒發之總投票方法摘要探錄如左（一）甲前選舉事務所所頒表式乙省長公署一三一二號通令所頒户口調查表式丙總投票方法内所定總分名簿式以上甲乙兩種表式如己調查完竣塡註請楚則丙種簿式母庸再行調查即將甲乙兩種表中所調查者分别塡寫於丙種簿式内即可依據發給投票證書以省手續如甲乙二種調查尚未竣事甲種調查准即停辦乙種調查關係内務行政應俟總投票辦竣再行繼續舉辦以竟全功丙種調查專爲此次辦理總投票而設現投票期迫如甲乙兩種調查均未着手或調查未竣應即查照此種簿式趕辦調查尅期竣事（二）期限總投票名簿統限於六月二十日以前辦竣（三）投票人總數及投票區總數應先期電報籌備處備查（四）投票簿投票證書投票紙依據總投票方法所定表式自製之（五）經費前選舉事務所津貼選舉經費移作辦理總投票事宜之用省署所定調查户口經費仍留作辦理户口之用再有不敷由各縣自行籌措並附發總投票方法一册 
[開封通信]  
　　國會新選之近狀　河南獄政之改革 
　　河南一省歷届選舉非選舉也特爲武斷士紳高等流氓包辦塲所而己自靳閣以急辦選舉電令各省當其衝者厥爲最近京畿之汴省前者各省觀望不行時吾汴欲辦不可不辦又不可頗聞北京近曾密電汴當局以趕辦選舉爲不更動地盤條件在外間不明眞象者以爲北方數省均甚致力於本届選政贊助中央計劃實則前届「安福國會之召集北方各省初亦何嘗不贊成協助也頃有客自汴西來者云洛陽某副使對於當軸「急性的不完全的選舉」頗有微辭雖格於某巡閱使未便發電反對然意終不以爲然也最近趙倜爲保持地位起見大有急速進行意前日每縣各發一電令限期完竣無如人不做美至今河洛一道凡二十餘縣應命實行者僅七縣耳至汴東方面竟無一區實行者覆電均以旱歉遭兵無暇即辦爲詞趙大怒曾將各知事分别記過示懲彰變後趙語人云雖失地盤亦當辦完選舉以副中央維持趙某盛意昨晨軍民兩署又接國務院電囑汴省速辦以爲客省模範兹錄當局覆電如下「萬急北京國務院籌備國會事務局鈞鑒汴省衆院覆選原擬四月二十一日舉行因内有多數區域地方土匪滋擾初選辦理稍延正催辦間忽彰德兵亂發生致各地方大受影響覆選投票未能如期舉行刻正設法趕辦業將就緒容再將覆選日期另行呈報特先電聞」全豫一百零八縣計現己遵辦者仍不過二十餘縣而己河南之選政如是 
汴省最近有一事可以稱述者即提議改良獄政一事是己查河南獄監之腐敗夙駕各省而上田文烈長豫時曾有一度改良之提案未果而田去趙倜兼省長時復有人請願此事因軍興無暇及此迨張省長風台蒞任後他無政績可稱惟對此慘無人道之監獄己納社會方面請願商議實行革新獄制學商各界聞風興起前星期由各界共同組織一「河南獄政革新會」其宗旨以改良囚犯待遇籌辦獄囚生活爲目的訂定具體章程數十條并取免試監獄官辦理其事以曾經監獄學校實習者爲合格業於本月三日開成立大會至入會之人則不限何界以冀廣徴意見實收改良之效昨該會己特派三人北上赴京監考察實况以便倣效大約三月可回汴此舉果能實行洵爲河南獄政上莫大之功德也 
[陳炯明論維新人物]  
　　陳炯明上孫中山文云呈爲呈請收回成命另簡賢能事本月五日奉大總統令特任陳炯明爲内政部長此令又同日令特任陳炯明兼陸軍部長此令聞命之下感悚莫名伏思炯明猬以菲材謬腐艱鉅軍符忝握民政兼權在上年粤局甫定之初軍府重新之際故陸軍一職未敢固辭今則政府更新中樞重組造基宏大經緯萬端若以一人而兼四職無論阻塞賢路叢脞堪虞即揆諸中外歷史亦無此政體此應請辭者一也近者邊地未寗地方多故軍書旁午案牘勞形專注一事尚慮多疏若復分心深虞隕越此應請辭者二也天下爲公人才輩出當此政府新建似宜旁求俊乂同輔艱難不應以炯明一人之身而貽竊位之誚此應請辭者三也其更有下忱者炯明奔走國事銷磨半生空抱救國之心毫無益民之實治絲益亂製錦實傷追念前塵每懷懺悔加以政途齷齪黨派紛呶耳所聞者皆福利之言目所見者半盜蹠之行故民國前途之憂不在朽敗官僚而在維新人物炯明側身軍政兩界日與爲緣旣乏撥亂之才又難抑狷介之志精神痛苦莫可言宣昔年居漳早思引退勢苦未能今日返粤又以瘡痍未復桂敵在旁勉强支撑徐圖擺脫今若以求退之身謬膺知遇之隆不自量度必貽力小任重之覆此期期不可亟應請辭者四也具此愚誠惟有籲懇收回成命另簡賢能以重職守臨呈無任悚惶之至廣東省長兼粤軍司令陳炯明 
[杭州快信]  
　　省署昨將十年度預算書咨送省議會總計歳入銀元共四百零八萬七千二百四十八元歳出銀元共四百零八萬七千一百四十五元較上年度各短减二十餘萬元係因抵補金減收及浙西辦理減賦故 
省議會因十年度省地方預算己准省署咨到現定十九日下午一時開第一號大會聞議員簽到者己達一百十餘人可足法數 
浙江留日官費生聨合會昨請願省議會以原有學費每人每月僅給日幣五十三元入不敷出今春又有暫停實習與巡歷費部令要求援照四川江西辦法額外支給補助追加十年度預算每人每月給七十九元及每年旅費總計三千元 
　　財政廳委劉嘉樹（舊寗屬）鄭其深（舊紹屬）謬　羽（舊金屬）陳毓康（舊衢嚴二屬）守提各縣欠欵昨己分别首途 
明年九月至十一月巴西京城舉行獨立百年紀念賽會駐巴西吳代辦准巴西外交部邀請我國與會電達中央派員前往並轉致報界工商界知照農商部昨己通令到浙轉飭遵照 
　　浙省災區以台屬爲最重散放春振後仍覺無濟現值靑黄不接危險異常省會議長周斷濚擬領取平米一萬石運台開辦平糶現正與省署接洽辦法 
杭州學生團組織之少年策進會昨開職員會討論出版事項及研究部細則並介绍會員諸辦法 
[南京快信]  
省議會昨開談話會鮑副議長報告此次臨時會無經費各議員均不能支川旅費龔廷鶚請議長清查本會三年以來經費有無餘存無則免支有則應支討論多時無結果而散現定今日（十八）上午十時開省憲審查會選舉審查長下午一時開第三次臨時會第一次大會省議員盧瀚蔭以江北各縣匪患猖獗昨呈省長公署請派公正知兵委員分赴各縣切實整頓保衞團以備標本兼治 
　曹錕派何澄來寗謁齊督接洽蘇皖贛巡閱問題齊督謂予乃中央任命之官無論何人來予均當服從惟地方反對則予不能抑壓民意强人歡迎 
齊督王省長昨會銜電京賀新閣成立 
教育廳奉部令限本年以内每縣組織教育委員會以便研究教育進行方法會長以勸學所長兼會員以小學教員充之 
教育行政會議定七月二十日開幕會期一星期借公用講演廳爲會場教廳昨己通令各縣知事省立中等以上校長省縣教育會長一體查照届時來省列席 
下關商會會長葉家寳呈軍民兩署請將扣留萬甡號銅元飭警察廳發還兩長批云現在銅元兌價過濫查詢原因有由外來銅元經過本省沿途洒銷以下關爲尤甚者有由商民携帶附輪下駛消售以圖利者且江寗及江浦之浦口均爲限制銅元入境之區值此銅元充斥之際自非嚴行查禁不足以維市面前據警察廳呈報萬甡雜貨號交由船户蕭大成運來銅元二萬枚業經指令查照定章第三條辦理在案所請發還礙難照准 
雷電練習所第一班學員昨（十七日）下午二時舉行畢業工齊督親往訓詞軍界少校以上均到行禮畢齊督即率各軍官參觀各學員練習雷電成績至下午五時後始行返署 
金陵製造局委員孫國樑由德州兵工廠運來無烟火藥二十四箱齊督昨派趙副官到局驗收 
新任海軍總長李鼎新上海造幣廠長蕯福懋昨由滬來未入城即轉車赴京調查江浙菸酒稅收專員馮乘和昨由寗赴滬財部參事王愷憲内部秘書黄厚成院諮議林世籌均由京來寗 
　　滬寗車昨在下關煤炭港地方壓斃游僧一名己報由地方檢察廳相驗 
地方通信 
[松江]  
　　工兵操演爆裂物駐松江第四節工程營兵士定本月二十一日在城内小校塲操演爆破木才二十三四兩日在大漲涇迤南施放水旱兩雷深恐居民聞聲警懼特由該營王營長呈請王防守司令出示布告以安衆心 
　　游藝會定期開會本邑耶教士與士紳發起之華洋義賑會定舊曆本月十六日起開急振游藝會三天地點業己擇定竹竿尾空地現正從事佈置并己派人赴滬約定上海笑舞臺各藝員届期來松串演新劇劇票分一元六角三角三等現己分投送交各機關各學校代銷矣 
　　米珠薪桂之恐慌松地近日米價漲至十二元左右稻草每斤漲至十文窮民恃工爲活頓呈恐慌查米價之步漲皆因私運出口所致其偷運之路聞均經由六累塘前往浙省前五　稅所長文公達在任時曾以堵截私運爲辭商妥地方紳士在彼設立巡船詎自設巡以來私販絶不歛跡其故殊耐尋味也 
[金山]  
　　水利督辦蒞金江浙太湖水利督辦王丹揆爲查勘水利於前日下午由松江蒞金下榻洙涇自治會當由該縣士紳欵宴並由縣知事朱伯平君作陪翌午由各官紳導游黄浦江一週即坐縣署第一號巡船前往浙江平湖 
　　知事取締擺渡金山朱知事近因隣屬某鎭有擺渡失事情事特訂取締擺渡辦法（一）不准多載搭客（二）禁止苛索（三）載甡畜重物時不准載客川本牌揭示渡頭並令各警察從嚴監督如有違章及故縱情事均須罰辦 
[蘇州]  
　　勘緝航船刦案吳縣公署前日據縣屬第五警察分所轉據第七分駐所呈稱有狄二寳航船行經界涇河口突遇匪船一隻在後趕上盜匪約六七人一擁登船將船内票洋貨物約計五六百元搜刦無遺呼嘯而去開單轉請勘緝等情温知事據報後當即派藍承審員帶同錄事人等馳往覆勘無異遂於昨日塡具履勘表　同失單呈報各上峯一面分咨水陸軍警並隣封各縣一體協緝　　第二師範餉辦法新編江蘇陸軍第二師自今春奉令裁汰後所有官佐賦聞者不乏其人或多年行伍與師長有袍澤之誼或千里奔投與旅團係葭李之戚安挿無所調動不能此種問題至難解决於是馬玉仁師長乃呈請督署節縮本師官佐薪餉凡營長以上照原餉七成發給連排長軍需照九成發給團副副官以曁鎭署參謀則照八成發給所扣餉銀概作閒員津貼刻聞己經齊督批准故該師本年四月份薪餉日昨所發給者即係遵照此種辦法云 
　　示禁私運銅元吳縣知事出示布告云近來銅元充斥兌價漸漲顯有不肖市僧私販輕質銅元或私　情事值此米珠薪貴之際平民生計暗受影響若不嚴密查禁何以維圖法而弭隠患合行布告仰本邑各商民人等一體知悉須知外省銅元入境及私運輕質銅元或私鑄情事曾奉省令查禁並飭嚴罰拘辦在案自經此次申禁之後如再查有上項情事定予從嚴罰辦不稍寛貸 
[揚州]  
　　商校准改代用江都公立甲種商校經費係在地方教育經費内動支入欵無多致不能發展疊經該校請願省署曁省議會改歸省立均未有效兹聞現由該校舍監方永綱以誠懇之語在省署稟准改爲代用省立週年補助經費二千元以資擴張 
　　勸募北省振欵江都王知事遵照省令於十六日分函邵伯大橋各市鄉商會廣勸北省振欵以憑彚解省署 
　　取締繭行抽絲江都宜陵鎭各繭行多有私設湯鍋收繭抽絲旣不由行納稅亦不赴徴收機關投報兹經樊孔稅所長邵繼鋆查悉特函縣署請予示禁以重繭稅 
　　查封故縣財産江都縣署頃奉省令以准財部咨准安徽省長咨查己故太和縣知事鍾應同家屬抗不交代鍾寄籍揚城咨請令行查明鍾故縣如有隠匿寄頓資財及田房産業即行查封並緝拿該家屬解皖押追仰即遵照云云王知事己咨警所調查矣　　勸學所長連任江都勸學所長曾雲程己届三年任滿由縣呈請教廳改委十五日奉指令以曾供職以來尚具成績仍令繼續充任以資熟手王知事頃己轉令遵照 
　　請欵修史公祠天寗門外史公祠住持僧人漱石以本祠屋宇倒塌具呈蓮署請飭鹽商捐欵興修丁運使己轉諭場運食商事務所酌量補助矣 
[清江]  
　　新道尹定期接篆新任淮揚道尹胡翔林十二日抵浦（清江浦）當日即進道署連日至本城各機關拜訪甚忙聞明日（十六日）上午方能接篆至前道尹趙曾蕃現己將交卸手續料理清楚明日交印後即行赴省 
[鎭江]  
　　互爭灘地案續誌洲民楊　報買飛寗洲與外天寗洲新灘與句容李鳳岐互相爭執由省派員訂期會勘各節己紀前報兹聞楊灝以句容與丹徒中間隔一儀徴縣境何得跨越爭佔主張此次會勘須先劃清縣界然後再丈灘地方有把握業己繪具圖說呈請縣署轉陳矣 
　　米貴聲中之罷工近來米價日昻鎭城製造靴鞋工人（俗呼皮匠）曁細木工等因所得工資不數生活爰於日昨起一律罷工要求各工頭增加工資以維生計不知如何解决也 
雜評一 
[魚與燕（默）]  
　　岑春煊覆院電謂孫昩於大勢今己魚游釜中吾謂以北方大勢方之亦可謂之燕巢幕上 
然而彼爲鮩爲燕者但知人之爲魚爲燕而樂不知己之爲魚爲燕而憂也南方組織新政府慶祝費幾達百萬巡行之日萬人空巷誠爲潤飾鴻業之盛舉然而内幕如何不暇計也北方改組新内閣招待費且達三十萬酣歌恒舞酒池肉林大有一片昇平雅頌聲之概然而前途如何且勿問也苟可爲魚燕一日㚲盡一日魚燕之樂前人有言笙歌漏舟之中痛飲亡屋之下其即今日南北之景象歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會消息]  
　　參加之全城游戲運動大會近况 
　　日本選手先發隊抵滬 
　　本届遠東運動會我國因地主關係故各界注意者頗不少因而省教育會及靑年會發起上海全城聨合游戲運動大會凡高小及中學並商界各種團體祗須年在十二歳身重六十磅者即可加入表演各種游戲靑年會並特派張天培君專司其事藉以引起社會之注意進行以來己於上星期六會操一次成績殊佳目下己正式加人者有十五校約有五十餘組每組連領袖三十一人故人數己屬不少表演則己排定於第一日游行後第一節舉行又是日舉行時並有徒手操九節己預先在各校自行練習惟原定之游戲有四節之多兹因時間關係故己除去二節其餘之堆羅漢歡呼穿花跑等則仍照舊並聞各校之體操教員己約於今晚七時在靑年會健身房開會討論是日一切問題並練習各種游戲云遠東運動大會日本選手先發隊庭球選手四名於昨日午前十一時半乘郵船熊野丸抵滬 
[院電委參觀遠東運動會代表]  
　　江蘇特派交涉員許秋颿接國務院電委爲參觀遠東運動會之代表許君接電後己函知該會知照矣 
[航業消息零拾]  
　　昨日怡和洋行之景星輪船由天津裝來交通銀行之銀子八十箱計三十萬兩又太古之新北京號由寗波運來現洋五千元而太古之蘇州號今日裝往香港有本埠大德昌銀號運出之大條銀一百七十四條（計十七萬四千兩）又金洋十二箱（每箱四十磅）另有本埠東生和莊裝赴香港大有銀號等之金洋七箱又元發莊裝赴香港轉運至雲南富記銀號及東亞銀行等之寳銀五十三箱（每箱四十只）又裝往廣東者亦有大條銀三十條（每條重一千兩）又招商局之新濟輪船昨有浙江興業銀行裝往福州久和莊之寳銀四百二十隻 
　　平洋郵船公司之美順號自上月二十九號在宜昌失事後本埠有關係之保險公司均往調查昨日該公司接調查人來電謂美順輪之船身與貨物因受傷極重該處又水流湍激致無法援求現在打撈一節完全失望云云聞該輪尚係一九一六年建造船身有七百五十噸左右云 
　　昌興公司新造之太平洋郵船加拿大皇后號己决定加入中國至温哥武一路即在本年夏曆八月内駛行來滬實行開班該公司對於太平洋航業本年更有大擴充計劃聞將購入之德輪兩艘重行修理一輪改稱中國皇后號一輪改名蘇格蘭皇后號將來均係指定行駛遠東者刻該兩輪己在利物浦造船廠修理改築矣 
　　本星期六中國郵船公司之中國號赴美有福建學生五人附搭該輪赴美國留學 
　　調查本週間停泊滬港之商輪共有四十五艘計六萬六千五百零一噸與上次所查計少去船一艘減少運量一千三百四十四噸云 
[印花准予暫緩加貼照舊檢查]  
　　本月二十八日起大檢查 
　　印花稅加貼問題經各業商一致反對紛函縣商會請予維持曾經縣商會會長姚紫若姚慕蓮據情函致淞滬警察廳長上海縣知事請即轉商江蘇印花稅處李處長務將加貼一事暫緩實行俾各商得遵循舊章依法粘貼刻該會接徐警廳長復函内開己商明李處長允予變通辦理以恤商艱並經訂定本月二十八日會同縣公署出發舉行大檢查請即通告各業商一體知照等因昨日該會己將通告分發各業商代表轉知各同業查照大旨謂兹接淞滬警察廳函開案照檢查印花現己届期惟部訂新章加貼印花商民反對甚烈前接台函即經敝應長一再函商印花稅處本届檢查暫擬仍照舊章辦理其加貼一節且俟勸商妥洽再爲實行兹接李處長復函以此案尚未奉部表决所有此次檢查尊意暫擬變通辦理自係爲體恤商民起見即希察核情形酌量辦理等因查印花稅法施行己久現在驟議加增商力誠有未逮敝廳長忝任斯邦警政自不得不力予維持現擬本届檢查一切仍照舊章辦理兹己定於本月二十八日起開台檢查除飭屬遵辦並會同縣公署出示布告外爲此函逹即希轉勸各商民舉凡契約薄據此時務暫照舊章一律購貼印花切勿意存隠漏致被查出處罰轉負敝廳長一片愛護之心至深盼荷等因到會爲特錄函通告即希查照轉知各同業遵照母忽爲荷 
[縣商會之認稅加額會議紀]  
　　各業認商仍一致反對 
　　各業認稅商人前因否認投標包稅紛函縣商會轉函上海稅所長詳請嚴財廳長陳明種切而該認商亦迄未赴所投標旋該稅所長又奉令轉知各該認商加額續認各業商仍以勢難負擔紛請縣商會設法維持故該會於昨日午後三時開會邀集各業認稅商家各代表到會約有四五十人首由會長報告一切狀况並慰勸各認商代表務各照額加認各代表均各起立一致反對並陳明商家現在困難情形應請轉達稅所緩實行若果决意實行者各商惟有退認以免再增擔負云云經會長再三勸導竟無效果旋會長又稱前次各商所認春賑業奉何護軍使轉奉北京賑務處電催速繳請即照繳以全商界信用等語各代表僉以此舉須請商會擔保若將來官廳能不發生增加稅額或投標問題方願盡力措繳云議至六時始散會 
[滬杭路轉運業罷運四誌]  
　　夜貨車暫行停駛 
　　滬杭甬鐵路各轉運同業因浙省財政廳於本月十五起實行知照單並派員分駐沿鐵路各站統捐局查驗車運往來各貨有碍車運羣起反對致生罷運風潮己經三日詳情迭誌本報昨日（十八）滬杭甬鐵路貨運依然停止往來各轉運公司於上午十時許又召集全體同業在轉運公會開議會長孫少卿因事未到當由列席諸同業公議僉謂此項知照單辦法對於輪運貨物未曾施行而獨於鐵路方面行此苛章致各行商絶對不肯承認意圖將貨改爲輪運似此不獨吾轉運業大受損害即鐵路亦受影響爰公决由本會呈請總商會懇爲竭力維持分咨浙省財政廳曁松滬護軍使取銷知照單悉照舊章辦理須俟奉准方始開運 
　　連日滬杭甬鐵路往來杭州之慢車四等車及夜貨車等除少數之水果鮮魚由客商逕向鐵路報裝者外均無貨物進出而該路上下行夜貨車幾同空駛損失不資該路車務總管爲節費起見己於昨日（十七）通電全路各站暫將上下行夜貨車停駛一俟通電再行開駛至於轉運公司方面則互相禁運甚嚴縱有破約稍裝貨物而到着站之轉運業亦不爲之卸車云 
[工部局徴收汽車捐新章]  
　　按重量而分多寡 
　　工部局以汽車大小不一輕重不等而所繳李捐則一未免稍欠平允現頒定新章按汽車之輕重定季捐之多寡凡私有之車重量在一千磅以下者毎季納捐七兩二千磅以下者十兩三千磅以下者十四兩四千磅以下者十六兩四千磅以上者二十兩出租之車視此加半於七月一號起實行今日發出通告凡私有或出租之車概須於五月十九日以後六月三十日以前在辦公時間内駛赴蘇州路維多利亞救火會旁之秤橋過秤當場由捐務處西員給與重量憑照然後繳捐换取汽車新執照云 
[米價稍見鬆動]  
滬地米價前兩日漲至十一元左右昨日天氣晴和到貨漸多故粳米價己回小二角高機白粳每石十元零七角惟白元（即糯米）因端陽節將近銷路頗大酒作坊釀酒亦於此時當令昨日售開高機白元每石漲至十一元七角各米店因米價己有限制皆不敢多存祗敷門市應售惟各酒作坊購辦日有二三千石市面看小據云過端節後銷路稍退市面即可回鬆矣 
[新菜子上市消息]  
　　本年新菜子除蕪湖菜子己於上月杪到申開盤外其長江上下游各埠及浙之平湖嘉善等處尚未見新昨日漢口新菜子第一次開盤計五十包價四兩二錢身骨中平係日商買去該商又買九江陳菜子二百五十包價四兩四錢聞平湖嘉興等處菜子在月半前後亦可到滬云 
[楓涇無錫之繭訊]  
　　昨日楓涇來滬繭商述及該地春繭本年天時不暖雨水過多現届大眠上山收成比上年減色所餘繭行現又租出兩家桑葉市價稍見轉機每擔在一元左右各行開秤日期定於十八日若天氣晴和不致延改云 
無錫爲出産大宗蠶繭區域各絲廠往錫收買鮮繭固無一家不有連日滬寗車往返該處及預備修灶等工司人等己絡繹於途該處定於二十二開秤所有横林六社醬園浜戴溪橋錢橋玉祁八字橋清明橋等處均由該處公所派員調查情形再定開秤先後云 
[多雨妨害農事之西訊]  
　　字林報云過去一月内大雨綿延頗有礙及各種收成之虞上海一帶誠嫌雨多而北京附近則聞又有旱象雖北方之旱究至何種程度今尚未可確言但有一處缺雨固無疑也絲蠶因氣候隂寒致遭損失詳情猶未查明其餘各物受何影響則尚未有確實報告華人消息估計損失常過其實志在抬高物價故其言不盡可信麥收減色言者甚多但目前尚未能斷定其減收幾何想此後半月内未必即有切實消息聞鄉農上季以麥價昻貴增廣麥田度本届小麥産額當與去年無甚縣殊雨量無確實報告故氣候與麥收之關係亦不易估計以言棉花蘇省棉事爲人供悉但漢口陜西等處尚無所聞僅就江蘇而言大雨之影響不過使值棉延緩半月將來收穫之期或將較往年爲遲而己絲蠶損失最爲切實紹興嘉興杭州平湖等蠶事皆因淫雨減色四成蓋上月天氣隂寒蠶不發達且多病也聞無錫蠶事亦不甚佳至於茶葉尚無消息大約無甚傷損云 
[新茶市面之悲觀]  
　　今年入春以來天氣少有晴暖故茶葉發芽較遲兹據産茶區域消息春茶大概皆己出山香味較往年均高硬惟業此者則大減少高莊茶如屯溪婺源一帶做者寥寥紅茶雖說照舊開辦而上海棧家皆停放水脚故亦寥寥低莊茶如深渡威坪一帶各茶商皆持觀望態度因上海存貨過多市面又疲大約深渡尚有三四家開辦威坪幾無一家動手温州茶亦無人敢做據說將無形消滅云屯溪一帶新茶大約本月底可到滬低莊茶因茶商觀望不敢做故到滬之期必較遲端午後亦當有貨到滬矣今年茶身雖好然産額在减加之業茶者較之去年不過十分之三四故將來茶數必大减少無疑云 
[一週中之證券市况]  
　　本星期各交易所股經劇烈之變動後價格始就平定本週中證券各交易所股及華商證券交易所股曾由一百二三十元跌至八十餘元漲落有五十元之巨近四日來始見平和證劵物品交易所股價本月期一百二十餘元證劵交易所股一百二十元之譜其餘棉業交易所九十元左右雜糧交易所七十五六元金業交易所六十餘元之内銀行股及其他股交易平平 
各種公債票交易尚旺元年六釐價己漲至二十一元以外其他三年計價八十元之内四年八十三元餘七年長期三十八元市形略疲金融公債七十三四元價格趨高說者謂近數週中公債票市面不致有大變動云 
[彚紀反對李士偉長財政電]  
　　上海學生聨合會電（一）北京徐菊人靳翼靑先生鈞鑒自天津會議發生以來新交通系之復活安福之中興大借日債縱容軍閥種種惡耗無日不喧騰中外報紙初猶謂公等同爲國人似不至如此喪心病狂容或報紙所載悉非事實乃不料張弧之長財政旣傳說未己而李士偉之登台復勸駕再三張固親日之最顯著者而李則尤爲國人皆知之日本買辦也他如吉會高徐濟順等等借欵亦經各報證實公等如此措施其如四萬萬之民意何故特提出警告希即尊重民意中止組織親日内閣打消種種賣國借欵或能見諒於國人否則一意孤行吾學生亦自有最後對付之法也上海學生聨合會巧（二）北京電日實業公司李士偉先生鑒先生素與日人接近自長財之說發表輿情大譁縱先生個人或未必有甘心親日之舉然先生所處之地位實不能不令人懹疑故特電請勿冐然就職爲衆矢之的語云識時務者爲俊傑先生當知所進退也上海學生聨合會巧 
　　中華工業研究會電　北京大總統鈞鑒内閣改組李士偉任財政總長命令甫下全國駭然中央財政困難專恃借債己屬飲酖止渴今更於銀團交涉之外乞貸東鄰引用一李士偉謂二千萬可以立致此項借欵能否如數得手銀團有無責難尚是疑問徒令親日黨徒安福餘孽紛紛重踞要津誠恐亡國慘禍不旋踵而立至錦棠等同屬國民不忍緘默務乞我大總統俯順輿情收回李士偉長財成命民國幸甚中華工業研究會理事長陳錦棠率全體會員同叩 
　　工商友誼會電　萬急各省省議會商會教育會各界聨合會學生聨合會各團體各報館鈞鑒北廷濫借日欵斷送國權久爲全國人民所切齒近復利用親日之李士偉長財中華危亡可立而待敝會同人聞訊之下憤激萬分除專電反對外懇乞一致聲討 
[路透社經理宴請華報記者紀]  
　　昨晚路透電社遠東總經理唐納君及南華經理倪耳君在一品香宴待上海華字報新聞記者及許交涉員沈縣知事等賓主共二十餘人宴畢由唐納君起而致詞略謂世界各國報紙前途之遠大及報紙在國民生活與命運中所占之勢力孰有逾於中國報紙者乎中國四萬萬人民必有盡能識字讀書之一日余知此日不久將届言念及此中國報紙將來之勢力自無待言當此日己至或將至之際中國報界將展其鼓鑄輿論啓迪人民之大責任易言之即中國國民將來之特質將賴報紙鑄成之也旣如是則中國報紙現所發展之性質極關重要查中國報紙發展極速之期在由帝制至共和之過渡時代當此時代政局不定人心浮動而中國報紙論調穏健旗幟鮮明可謂善己中國報紙之勢力將來自愈見增加報紙將何以利用此勢力乎中國識字者較他國爲少故文字勢力較他國爲大上海報紙輒爲内地人士所傳誦故其言論勢力不僅限於上海且及於中國一大部分然則上海報紙紀事之準確發言之正當自當爲上海報界所愼重以維持其己有之程度也他日中國教育普及報紙銷數以千萬計時余知中國報紙不致有不善用其勢力之慮蓋中國報紙之發展雖多少與西方報紙相同然無西方一部分報紙故意危言駭人聽聞之痕跡西方報界所常經過之「黄新聞」階級中國報紙殆可免避之歟果爾固中國報紙之大勝利也報紙如營業然營業誠實者終必生意發達辦報穏重者終必勢力强固云云發言畢由楊筱堂君譯其大意繼由許建屏君代表與宴記者答謝略謂中國報紙今雖仍在幼稚時代然近年來頗注重世界新聞此種進步路透電社與有力焉中國之通信社近漸發達尚欠完善而路透電社經營數十年始有此規模大可爲中國通信社之模範再有進者中國對外交際日繁尚望路透電社對於與中國有關之海外新聞多傳以餉華人此中國報界所無任歡迎者也云云賓主酬酢頗歡散宴時以電光攝影俾留紀念 
[中國廣告公會年會紀]  
　　中國廣告公會於昨晚七時假一品香舉行年會推定本年職員如下會長魏紹徴（Ｓ.percywesfaway）·副會長張竹平·西文書記桑德士（ＢentonＳanders）·中文書記張廷榮·會計包德（ＪohnＳ.Ｐotter）·葉建柏·董事柏德森（dondpatterson）林慕婁·戴世茂（ＪohnＡ.Ｄissmeyer..）林幼誠·海格·（ＪohnＡ.Ｒ.Ｈager）　富灼·華富（Ｓ.Ｗ.Ｗolfe）·王巧生·拉德（Ｔhos.m.knight）俞行修·鮑威爾（j.B.Ｐowell）·沈能毅並由張竹平·林慕婁·張廷榮三君東邀各界人士赴宴加入該會爲新會員者數十人席次討論種種並攝一影至十二時始盡歡而散 
[寗波同鄉會新會所開幕四紀]  
　　寗波旅滬同鄉會新會所開幕本定十五日起至十七日止後以十七晚到者過多會場不能容納致大多數持有參觀劵者不得入内西藏路會所門前一帶人山人海擁擠不堪會内辦事各職員無可設法特臨時籌商决定再行展期一天以謝來者當晚推定張延章鄢志豪張雲江孫雨階黄玉書諸君爲各層招待員其餘各職員亦經總主任李君商請繼續任事昨日午後二時開始游藝至晚十時止其游藝人員聞因倉卒間不克物色故所有游藝節目較前三日略爲簡單有民生女學學生日利在該會拾得貴重物件一種當即交付招待員存放主任室請爲招領失主並聞該會職員昨晚舉行會議結束開幕事務云 
[美艦隊司令謁晤陸軍當道]  
　　美國駐亞艦隊司令海軍上將史特拉氏昨偕隨員二員特往龍華晋謁何護軍使當率軍樂軍隊站隊迎迓欵以西式茶點由交涉公署譯員陳世光爲之繙譯旋即興辭而别何使定於今日上午前往答拜以敦睦誼云 
[復旦大學運動會有期]  
　　復旦大學體育會前有於五月七日開運動會及有上海方面體育家加入運動之說嗣因久雨地濘議决延至八大學聨合運動會後舉行現聞己决定於本星期六（二十一日）開會該校新奪得八大學運動會首標歸來各項成績均極可觀届時往觀者必不少也 
[滬江大學消息]  
　　滬江大學今日（十九）舉行校内運動會該校感親會特乘此時機柬請各學生家屬之在滬者到校作懇親之舉其宗旨係聨絡學校與家庭間感情全部秩序（一）歌詩（二）西樂（三）雙簧（四）中樂（五）演說（六）歌詩（七）餘興（八）參觀運動（九）參觀校地 
　　該校自下星期起加設商科與普通文科曾載本報本學期滬上有名商界到校向各學生演講者己有數次兹復由教務長韋斯伯樂博士敦請美政府特派駐華經濟委員李博士krifrederickelee於二十與二十六兩日至校演講其講題爲中國之現時經濟詳情 
　　該校開辦約十年最近兩三載中畢業生之在美取獲博士位者己有數人兹更得美國維琴納省教育部之承認在該校設立碩士專院凡本校教育科及道學科畢業生之合格者均可入院肄業 
[查獲大批川上土案三誌]  
　　徐建勲趙泉己解軍署 
　　自稱軍界重要份子之徐建勲偕目兵趙泉帶有皮箱八只粘四川軍界封條内藏烟土四百五十八斤搭江孚輪船來滬被海關查獲解送地檢廳訊判將烟土送回海關銷燬徐趙二人解遂松滬護軍使署訊辦等情己誌昨報昨譚檢廳長除派楊警長督率法警將徐趙二人解送外并乘馬車於午後親詣軍署面謁何使陳明預審所供情形聞何護軍使諭知軍法課將徐趙二人收禁一面電詢四川軍政當道後再行訊辦云 
[狎客與妓猝斃案之騐明]  
　　均係服嗎啡精致命 
安徽人胡鐵羣於本月一號夜往戲園觀劇畢出至廣西路五百十八號門牌妓院内之妓女吕寳珍處因覺腹饑命鴇婦吕徐氏購得稀飯與吕妓分食正欲就寢忽皆腹痛由該鴇將兩人一送仁濟醫院一送紅十字會醫治均無效身死報官檢驗未明諭候西醫剖驗吕徐氏收押候訊等情己詳前報兹由工部局西醫遵諭將男婦兩屍剖腹檢驗明白據聞均係生前服嗎啡精致命昨晨捕房傳齊人證將吕徐氏解至公共公廨第二刑庭請訊首由捕房律師費斯福氏出席陳述案情次由工部局西醫上堂報告剖驗情形所言未譯再次由九十號西探與華探沈阿岳分别投案稟明死者胡鐵羣生前寄寓湖北路名遠旅館業己往其寓室檢出信函數封當票數張（均係二十一號所當）胡與吕妓合拍之照片一張委任狀一紙因死者前嘗由何河南督軍委充檢查開封郵電職務故有此項委任狀至死者在滬查其並無職業經濟頗絀曾向一周姓友人借貸洋五十元渠友即勸令離滬而其家屬亦曾來函促歸云云並由舒某到堂聲稱與死者係屬同鄉屍體己由伊具領收殮並己通信與其家屬等語質之吕徐氏供稱寳珍係我親女胡姓客人甫於今年正月做起出事之前並不見有何種舉動故兩人同死之内容殊屬不知等語並延律師代爲辦護張襄讞核供商之英赫副領事以品徐氏對於本案訊無關係判令開釋 
[命案須開棺辨認]  
　　嫌疑犯己在台州緝獲 
　　陳雲卿前投地方廳聲稱伊弟陳梅卿向在法租界高陞棧司賬舊曆三月二十六日被素識之李某誘出藏匿無蹤嗣因勒索不遂將弟謀死屍身在華特路發現己奉法庭派員驗明刀傷咽喉而死請求嚴究等情當時奉諭將屍棺先行給領聽候緝兇在案兹悉此案嫌疑犯李姓己在台州地方拿獲昨己電致上海地方檢察廳請派警前往迎提而該屍棺昨己在義塜提出由地保邢杏生到廳稟明應否交給屍兄具領當奉鄭檢察官爲鄭重起見帶同沈檢驗員並陳雲卿等同往閘北塜地將該屍棺檢驗當場命陳辨認該屍如果實是梅卿准其具領棺殮候示 
[米貴聲中之防範]  
　　本埠米價近己每石漲至十一元人心頗爲不安淞滬警察廳長徐國樑爲保護治安起見令飭偵緝隊查防一般小民鋌而走險該隊郝隊長除將十六舖西門外並南碼頭等處設防外並將城内一帶劃分東南西北四區每區添派偵探四名不分晝夜實力梭巡以輔崗警之不足 
[滬杭快車碾斃鄉婦]  
　　昨日滬杭路由杭來滬之特别快車駛至硤石車站相近時有一鄉婦在軌道中行走致被車頭碾斃當由該站長派警招尋家屬備棺收殮 
[外洋輪船進出口消息] 　 
　　昌興輪船公司之日本皇后號由香港開來將於今日晚十二點鐘抵吳淞明日由滬開赴温哥武接客小火輪明日上午九點半抵新關碼頭送客小火輪下午三點鐘離新關碼頭此次由上海運往之出口貨共計四百噸其中以湖絲最多計三百噸餘爲雜貨 
　　太平洋郵船公司之愛瓜多號刻己定星期開赴舊金山由申裝赴美國之出口貨祗一百噸左右中以胡桃與地毯兩項居多餘係湖絲及零物又有該公司寰行世界班之東方進口號刻己在舊金山開出將於六月初旬先到天津大連等處故來處期當在六月之十五號云 
　　中國郵船公司之中國號昨晨己從香港開出定二十一日抵滬然後開赴舊金山由申搭赴之旅客有華人九名美人二十二名歐人三十名出口貨極少恐尚不足一百噸其中以胡桃稍多餘爲雜物 
　　提督商輪公司之温益號己於十五日在日本長崎逕開至九江裝貨回時或將來滬又有愛爾里治號於本月十五日從神户開赴天津大沽在津聞出後便來上海 
　　英國郵船公司之約普亞號現己調駛中國南洋班定明日由孟 
 
 

Page 11

 
 
　經星嘉坡香港來滬 
　　字林報云據美國西雅圖商會報告三井行之Ｉkonasagmaru裝有一百五十萬尺之木料運至上海另有木料七十萬尺及鋼管七百噸裝至日本之横濱 
　　英印郵船公司之鄧尼拉號己於昨日從孟買開出將於下月八日抵上海又有上月二十四日離滬之德加大號己於十五日至星加坡今日可至檳榔嶼昨據來電報告將於二十八日回抵印度 
[國内輪船運貨進出口之調查]  
　　進口貨（港粤）太古公司之蘇州號昨由港粤運來甘蔗七百件紅皮三十一件香蕉五千零三十四件忙菓十二件香水一百三十四箱白米四千二百三十五包沙籐三百六十九件洋燭三千九百九十八箱葵扇二千七百五十二件英國水門汀二千桶車糖五千九百包又二百箱赤糖三千三百六十包大小氷糖一千五百二十包白糖一百九十一包軍械子彈九十六箱白臘一千零九十五件菜蔬三百四十四擔草帽邊細扇一百十一件荔枝乾二百八十五箱胡椒二十包白蔴四十包士多七十三件藥材二十四件洋參二箱雜貨二百二十八件綠柚八桶（烟津）招商局之新銘號昨日運來絲綢三百六十一件水烟一百十七箱野絲頭二百二十二包拷粉九十一包瓜子三十包粉絲乾三十包機器及木箱四十三件花生一千一百七十包天津水梨四百六十桶石板五十件川菜五十罎藥材六十件雜貨六十四件又有遇順號裝到生梨八十五桶鐵器一百四十六件雜貨三十九件（長江）太古公司之黄浦號昨由長江裝到白米黄荳等三千二百八十五包紅瓦一千一百件桐油八百十桶夏布一百九十九件礦沙五百桶羊皮二百零九件猪鬃二百二十二件毛茶二百八十六件鴨鵝毛二百零四件羊毛六十包藥材五十六件杮餅五十一包棉花一百零六包鷄蛋一百零六簍皮油三百十桶烟葉五十九件彩蛋八缸土酒六十罎參麝四箱黄絲八包蓮心二十包棓子水硍二十箱雜貨六十件（寗波）寗紹公司之新寗紹輪船昨由甬裝來綿羊毛四十包蠶荳九十包鵝毛三十七包胡桃二百零二包草蓆二百十二件竹木二百七十件漿粉一百三十四件鐵桶一百隻螟蜅五十件同日太古之新北京號亦裝來竹木三百十五件土酒九百罎藥材四十四件草蓆四十七件 
　　出口貨（福州）招商之新濟號昨日裝往福州有麵粉七千五百包靑蔴五十件洋布一百七十四件黄荳八百二十四包荳餅五百件茶葉二百零九箱生梨一百三十七簍石羔一百擔鐵三百五十二件牛血二百五十聽人力車馬車各一輛活馬一匹轉口貨二件雜貨五百六十八件（寗波）太古公司之新北京輪船裝出白米二千一百九十三包藥材一百二十七件靑蔴六十七件烟絲七十六簍葵扇八十件烟梗三十件皮油二十桶麵粉一百包雜貨三十二件又寗紹之新寗紹輪船裝出白米一千八百三十二包牛骨二百十件麵粉二千一百包玻璃一百二十二件洋布一百九十七件花衣一百件芝蔴一百零百包鐵器二百三十七擔八十斤洋釘七十五桶木板五十件香烟二十六箱靛靑四十二桶雜貨三百五十二件（温州）招商局之海晏輪船昨日裝出飛花十包洋布七十三件肥皂一百箱白米二千二百八十包靑梅一百四十件麵粉六百包黄荳三十六包白糖一百零七包雜貨五百三十二件又有轉口米四百七十一包竹蓆十一件（烟津）又該局之遇順號昨日裝赴天津有麺粉二千二百包香烟一百二十五箱茶葉四百零一箱洋布一百五十一件紅皮二十一件白糖一百七十一包生羗四十件紙頭三百三十三件鐵五十噸皮膠二千四百十四件轉口貨有福州茶葉一千三百十二箱檀香二百件竹器三百四十三件柳木三十根金柑一百六十三簍藥材等十三件裝赴烟台有紙頭九百二十九件麺粉千包生羗六百六十件水菓二百十六桶黄荳四百八十一包洋布一百九十二件小竹九十件花衣三十包雜貨五百三十件又轉口貨有閩茶四百二十箱靑蔴二百五十件土布九十二件牛皮四十五件竹木一百四十八件生漆十二桶 
[友華銀行銀市報告]  
　　中美新聞社譯友華銀行十八日報告云昨日倫敦銀價期跌一二五遠期不動紐約銀價跌至五角九分又四分之一倫敦紐約匯價漲至三金圓八七五此間今晨定價與昨晚同開市時市况穏固爹鎊賣出價三先令二便士半買進三先令二便士又四分之三金元賣出價六十四元又四分之三買進價六十五元後要求甚鉅市價遂大鬆動收市時賣出價金鎊至多三先令二便士又四分之一金圓六十四元又四分之一法郎馬克仍終日要求頗多聞印度昨在倫敦賣銀少許中國美國數日内恐亦須在倫敦賣銀故銀價有跌落之勢 
[嘉獎官紳興學之廳令]  
　　上海縣知事接江蘇教育廳訓令云案據省視學章慰高報告本届視察該縣教育狀况内稱該縣教育事業學校數現有三百六十六校比上年增十四校學生數三萬六千四百七十八人比上年增一千三百四十五人縣知事沈寳昌到任六載有餘在滬海道各縣中任事最久計其興學成績前後比較共增學校數一百三十一校增學生數一萬五千七百七十五人對於公共體育場且捐銀至二千元並得勸學所長李宗鄴之規盡縣視學朱　之巡視掾屬錢允中之輔助愈覺相得益彰詳見考成表及調查表各該員應如何獎勵以示激勸之處擬請鈞裁至義務教育之籌備一時雖感經費困難尚無實在把握所幸就地籌欵得人而治不難樂觀厥成惟該邑學校數現增至三百六十有六例以南通辦法非增設一員勢難兼顧至此次抽查該邑學校共到二十五處附上評語十九紙乞察核又各鄉中獨力籌辦義務教育己有成績可觀者當推楊思鄉經董穆湘瑶現捐欵聞己至二萬四千元之鉅辦法詳見評語可爲各地方仿照辦理應請先行傳令嘉獎附呈穆董照片一紙敬祈發登教育公報以爲籌辦義務教育者勸一面並請令行縣知事詳查穆董捐欵經過情形預備咨請核獎以符規程是否有當統候鑒核等情並附塡興學考成表曁該縣教育狀况調查表各一紙前來據此查該縣知事自任事迄今學校數增至一百三十一校學生數增至一萬五千七百七十五人並捐銀二千元建築公共體育塲熱心興學成績昭彰該縣勸學所所長李宗鄴縣視學朱　教育主任掾屬錢允中輔佐地方教育行政均能各盡其職以致相得益彰應先傳知嘉獎並候彚案呈請核獎至該縣楊思鄉經董穆湘瑶獨力籌辦義務教育所需經費除該鄉原有附稅曁公欵外不足之數概由該經董捐墊現己捐銀二萬四千元所擬增校增級曁學級編制優待教員各項辦法均見妥善至所擬繼續開辦補習科·及高等小學·初級師範乙種農業各學校·均規定期限分年進行該鄉推行義務教育己有具體計畫該經董之熱心宏願殊屬不易多得應由該知事先行傳知嘉獎並候將該經董照片發登教育公報以爲籌辦義務教育者勸一面應由該知事詳查該經董興學事實列表呈報以憑轉請核獎至該縣各校有辦理不合者應查照省視學所指各節分别督令改進除仍派遺省視學隨時前往視察外合將單開評語抄發令仰該知事轉飭所屬各校一體知照此令計抄發省視學視察評語一册 
[北四川路發生刦案]  
　　傭婦串盜搶刦 
　　住居北四川路東崇福里七百四十三號門牌向在北四川路捕房充當三道頭華捕之周月峯家於前晚十句餘鐘被所雇之傭婦周陳氏糾串在逃之盜匪四五人突然闖入以找尋周捕爲由「其時該捕正在上差」將周妻蔣氏喉間义住掀倒床上並袖出利刃嚇禁聲張將該氏臂上所戴值價洋二百三十元之金鐲一副金戒四隻及衣箱内之鈔票洋一百元悉數搶刦呼嘯逸去迨經事主婦周蔣氏投報該管捕房立飭華探目劉森堂西探目駱四率同通班包探馳往追拿贜盜無獲折至出事地點向事主詳詢被刦狀况即將周陳氏帶入捕房詰問口供一過轉送公廨押候解廨請究 
[愛而近路之刦案]  
　　前晚九句餘鐘有暴徒十餘名身藏利器潛至西虹口愛爾近路十七號門牌向在滬寗火車站充當職員現往北京公幹之福建人林則蒸家以兩匪在外望風餘人一擁入内袖出手槍利刃嚇禁聲張將林之眷屬人等驅諸一隅闖入臥室翻箱倒篋將值價四百餘元之金銀衣飾現洋搜刮而逸迨該管捕房聞警立飭通班中西包探馳往追拿贜盜無獲遂向事主詳詢顛末回稟捕頭用電話通知各捕房一體留心偵緝矣 
[查獲楊樹浦刦案關係人]  
　　東楊樹浦路三千二百六十七號門牌萬豐米店於本年一月十九號夜被暴徒十餘人持械侵入刦去大洋九百五十九元小洋一千零四十四角店主徐芝卿當即開單報捕請緝贜盜迨至前日經楊樹浦捕房華探目楊阿泉包探程明德季立仁偵悉張三（又名顧祥千）陳學才兩人均與本案有關稟由捕頭加派一百二十號西探協往將張陳兩名拿獲昨晨解送公共公廨稟明一切手續尚未偵查齊備請求展緩開審當經張襄讞商之英副領事赫君准予延期一禮拜查明再訊着將張等帶回捕房收押 
[請保浦錦榮候訊再核]  
　　蘇州人浦錦榮爲盜案所牽涉由總巡捕房西探總目安姆斯脫郎會同特别中西探目拘解公共公廨諭令收押候訊等情己誌本報兹浦之代表牛門與義務代表朱斯芾兩律師要求公堂准浦交保以故昨晨捕房祇將中西文案由單持至第二刑庭請示當據牛門律師聲稱捕房控告被告帮助盜黨毫無證據呈出被告久居租界並且開有店舖現在有三十餘家商號具稟蓋章願爲擔保被告出外故請求堂上准被告交保出外候示等語經張襄讞與英赫副領事磋樀之下判候星期一訊明再核 
[義務學校成績展覽會預誌（二）]  
　　上海學生聨合會於尚文門内西白漾弄開辦第一義務國民學校三載來之成績頗爲社會所推重兹因擬將所有之平時成績開會展覽俾使社會上注意及此略情己誌昨報兹悉該校因西白漾弄校址狹小且路途較遠頗覺不便故己改定假靜安寺路五十一號寰球中國學生會於二十一二十二日二天開會展覽該會理事會己通知各分會届時分派代表到塲招待并由會中分發各界請柬歡迎前往叅觀并聞在莘莊之第二義務學校亦將有成績加入云 
[聨益會夜校近訊]  
　　虹口梧州路聨益善會附設義務夜校開辦以來學生逾原定學額該會主任陸文中君今爲擴充起見延聘王振常君專授英文另招專修英文科及商業科聞定額又五十名云 
[錢江會館與振華堂贊助市北公學]  
　　錢江會館與振華堂洋布公所爲本埠著名之團體素以熱心公益見稱近聞滬寗車站市北公學籌議自建校舍需欵甚巨特各捐洋一百元以爲各團體倡業己將捐欵送交該公學核收矣 
[慈善團資遣北省災民國籍]  
　　閘北慈善團收養之北省災民共有五百餘人現己分五批按日由滬寗車資遺回籍直逹北省先由該團主任王彬彦君面請車務總管飭知各車站沿途照料又因該災民等均係獻縣人民距車站尚有百里之遥須兩日程期不無需用乃由總協理陳炳謙沈聨芳二君特備乾糧路費再由王彬彦君督同各職員等於前日在慈善團按名發給每一大口計發麵包三磅路費錢一千文小口發麺包二磅錢六百文王君復率同各職員等按日分批親送至北火車站同時由游巡隊酌派巡士到站照料昨日遣送第二批仍照頭批辦理聞該災民等自去年就養至今男女每名各積有工作之資十餘元不等云 
[葡領因公離滬]  
　　江蘇交涉公署昨接駐滬葡萄牙領事加薩魯來函畧稱本總領事現因要公定於今日（即十八日）離滬所有本領事署務暫請西班牙國領事兼任相應函逹查照云 
[證劵物品交易所消息]  
　　上海證劵物品交易所市場揭示第二百七十七號云接准經紀人公會五月十七日函開據本所第五十五號經紀人函稱該經紀人受其委託人陳槐森君之委託買賣麵粉交易所股及本所股因委託人不遵守本所營業細則第二十四條第一項之規定故依據同條第二項之規定將其交易了結處分並依據同條第三項之規定報告到所又第二百七十八號云麵粉交易所股新買之增加證據金自五月十九日起每股改爲二十九 
[影戲之消息]  
　　電影片中偵探劇爲多因其爲社會所歡迎也數年前偵探片之最負時望者爲聶温逹自歐戰起後聶氏之影片忽然中輟知聶氏因激於愛國熱忱投筆從戎不久而有聶氏因國而死之謡傳其實聶氏於歐戰中曾任法軍之軍事偵探冒險從事屢瀕於危遂有戰死之謡諑和議告成聶氏仍理舊業將其躬與其役之秘密外交一案撮成影片計長六千餘尺出版後紙貴洛陽莫不以先睹爲快刻經某公司轉運到滬本埠影戲界咸欲先得爲榮不知果爲誰家所有也 
[美國卡德司廠之影片]  
　　本埠泗涇路恒豐公司經理美國之卡德司廠ＣartersＩnkＣo己有數十年該廠製造寫字墨水·繪圖墨水·膠水槳糊·及複寫紙等等專供學校商號曁各公事房之需該廠代表西人會蘭君Ｍa.Ｂ.Ｂ.Ｗelley航海來滬將全廠製造工作之各部份攝成長片電影假座四川路靑年會定於陽曆五月二十日下午八時開映長片而外輔以滑稽影片留心實業者盍往觀乎 
[研訊刦金鐲匪徒]  
　　白晝行刦金镯匪徒張大掌（即張阿四）並朱阿根等二犯由淞滬警察廳司法科訊供一過於昨午備文飭警將張朱二犯函送地檢廳訊辦而失主王其榮亦投廳訴稱家住西門外白雲觀左近向在滬北爲棉紗生意祖母王章氏今年八十七歳去年起染有瘋病平日雖步履照常惟苦口不能言祖母本與商人分居伊住石皮弄陳泰生煤炭店内雇一女傭伴同服侍今年舊曆三月二十八日我母因事往祖母處躭擱次日二十九日清晨六時許我母聽得祖母在厨房中亂呌急往察視則見祖母指手　脚惟手上所帶三兩數錢重之金鐲己經不見惟旁邊見有該煤炭店車夫張大掌等站立正擬向詰不一刻張亦逃逸無蹤至於朱阿根爲張糾合同黨今將張朱拘案其原贜己被變賣無縱求究當奉檢察官提案研訊張朱供多推諉不認爲匪問官判令分别收押着王其榮回去伴同王章氏來案當面質訊之後以憑核辦 
[金澤鎭刦案盜犯解松訊辦]  
　　搶刦金澤鎭恒和魚行船户姚友生銀洋衣物之盜犯包桂卿業經水警偵探緝獲經紀前報兹悉該盜供出同夥之周伯全楊瑞根二犯因押捕房曾由水警第三隊王隊長函致公共公廨請爲引渡去後昨准關讞員函復謂周楊二犯内地旣有盜案關係自當照章引渡請於下星期一派探來函迎提以便歸案訊辦等因故昨由王隊長將拿獲之包桂卿一名先解送浙江水警第一隊研訊俟周楊二盜由公廨引渡後當再續解云 
[水警撈獲洋松之招領]  
　　南黄浦王家渡附近小港内漂來洋松木二根爲水警第三隊之巡船撈獲業己函詢三林塘董事調查去後兹據該董復稱亦未悉何處汆來祗可暫爲看守等語昨經王隊長查得此項洋松價值甚巨自應招領當即出示如有失主可將木植尺寸開明來隊認領 
[工匠跌傷甚重]  
　　有恒路八百八十八號門牌潘榮記作場小工江北人苗文魚曹順天昨日上午工作時失足自高墜下皆跌傷甚重當由工頭車送醫院醫治 
[汽車碾斷僧足]  
　　昨日下午五時許有北京僧人化成行經法租界公館馬路遭某號汽車撞倒碾斷足骨由大自鳴鐘捕房二百十七號華捕到來抄錄汽車號碼另雇車送受傷人往仁濟醫院醫治一面歸報捕頭請究 
[小米店失火即熄]  
　　滬城邑廟東轅門口永源小米店昨午十一時許因午炊不愼遺火薪中一時濃烟密佈勢將燎原即經救火會救火器具紛紛到場灌救得即熄滅事後由一區二分所馬警佐飭警往傳該店主蔡香濤到局聽候訊罰 
[佛店捉姦之趣聞]  
　　肇浜路縣橋附近某佛店門口前晚一時許突來無賴十餘人大呼捉姦一時人聲鼎沸左右疑爲火警紛紛出視嗣將一僧一婦由内拖出指交崗警拘送一區二分駐所訊究 
[昨日公共公廨訊案紀]  
　　昨晨公共公廨民四庭由關讞員會同美約副領事訊理民事訟案如次（一）王財運聲請給諭執管己故王財興遺産案「結果」着登報十四天如無人反對准予給諭管理（二）姚偉才聲請執行判决李遐昌償還墊欵案「結果」應限被告於兩個月内遵判繳欵逾期不繳即將該被房屋發封備抵（三）延記新號主吳延慶聲請破産案據該聲請人之律師聲稱業己遵諭登報而債權美商愼昌洋行仍未將賬略送交理賬員想己當不反對云云而某錢莊亦延許理律師到堂聲明該號有貨物抵押與該莊今彼請求破産該莊應得優先權利等語「結果」准派本廨查賬員爲本案理賬員聲請人所有一切財産賬簿應即送交理賬員查明報告公堂再核原告愼昌洋行迄未來案反對應將本案發交理賬員一併清理（四）段正書訴盧漢卿船欵糾葛案「結果」改期兩禮拜再訊（五）泰昌米行聲請破産案「結果」註銷 
[攔攫金飾之追獲]  
　　王子明在崑山路黄包車上攫取婦人馬張氏髮髻上值價十餘元之金挖耳一枝飛奔圖逸經氏之同伴陳姚氏大呼捕盜由八百四十八號八百十五號兩華捕與探譚鳳池及西探愛實司聞聲趕至帮同將王追獲帶入捕房押候解廨請究 
[搶匪分别押儆]  
　　傅阿二糾黨多人在虹口密勒踏攫取日本人身畔銀洋十三元小刀一柄被捕解由公共公廨命押候補提同黨到案併究昨經包探蔣阿林拿獲胡黨高開發袁熙天曾光福三名連傅一併解由中西官訊實判胡押西牢一年高等各押西牢三月仍着補提同黨究辦 
[攫金挖耳押三月]  
　　江北人倪大啓前日午後在新閘白克路攫取婦人楊邱氏金挖耳一枝飛逃經氏鳴捕追獲人贜帶入捕房昨晨押解公共公廨經俞襄讞會同英包副領事訊實判倪押西牢三月贜交邱氏領回 
[售賣烟土之科罰]  
　　法租界高陞棧主楊金生前晚將烟土數包售與金壽桃適爲巡捕查見將金及棧主連同烟土一併帶入捕房昨解法公堂請究先由捕頭上堂稟明前情詰之楊金生供此項烟土係茶房售與金　桃並非民人之物餘供支吾金壽桃供民人實向楊買來中西官判楊罰洋七十五元充公金斥退烟土没收 
[兩客棧違章罰鍰]  
　　公共租界愛多亞路四百五十號門牌小客棧主石蓮棠又同路四百五十四號門牌小客棧主張東生均因不將取締館章程（即客棧執照）掛於顯揚之處前日被老閘捕房包探汪竹生姚錫卿等查悉以其違章回訴捕房請廨出單於昨由探將石張二人傳至公共公堂經中西官分别訊明判石罰洋五元張罰洋三元一併充公示儆 
[竊贜與窩贜並儆]  
　　竊贜顧阿二前晚在法租界菜市街竊取婦人劉王氏家之衣服數件後逃匿至陳子培家當由該氏報捕請緝現爲包探偵悉前往將顧拘獲吊出原贜並在陳家抄出嗎啡及嗎啡針等物連陳一併帶入捕房昨解法公堂謂究先由原告禀明失竊情形繼由捕頭稟稱查得被告陳子培專事窩贜並代人打嗎啡針有違禁令請究詰之顧供認行竊陳供認代人打嗎啡針不諱中西官判顧押三禮拜陳罰洋四十元充公贜給原告領去 
[介紹國貨滅蚊香]  
　　昨承定海仙樂種植園惠贈自製應牌滅蚊盤香五盒試用効力頗佳每盤能燃六小時每盒十二盤售洋二角誠國貨之特色用誌數語以作介紹 
來件 
[馬玉山公園緣起慨略]  
　　玉山少年渡重洋足跡及數洲身在江湖而心未嘗忘祖國也歸來十稔仍復頻年於役恒以未獲一報父母之邦爲憾庚申從吳淞新闢商埠軍工路虬江衷購地七十餘畝旣己塡築基址栽竹種樹謀建公園於此其間粗有施設容裨萬一於國人聊盡個人義務即以賤名名之所以負責也然而本公司固以馬玉山三字冠之矣竊恐股東未及週知難保無誤會此舉爲玉山擅移本公司股本以經營者故略爲聲明所以遠嫌也玉山不學所有部署當否未敢自信更欲以概略就正於大雅君子幸賜教焉 
　夫公園爲公共游覽所以養成高尚活潑之性質固己玉山此園輒思有進乎此者不厭煩凟謹論列如下本公司開設煉糖各廠將來需要原料至巨則擬園中闢地數畦培植甘蔗甜菜等類罐頭有需乎魚鴨鷄豚也則鑿池活之造塲畜之麵麥以製餅乾蔬果以製糖品播之植之折衷於新舊法則總期以實地之試騐供國人之取資於是乎欲於園中成一農事試騐塲各廠告成職員以逮工匠無慮萬數千人幼年應補學者不知凡幾各子弟隨寓須求學者又不知凡幾散入他校在本人不便工作在父兄不便照料殊於一部分之國民智識有妨礙矣若工廠毘連設庠序以教之則不礙工不虚時旣省神亦省費其附近寒門俊秀且可容納未嘗不小補國家教育之不逮於是乎欲於園中成一普通學校舉辦實業貴有資本亦貴有人材二者相需爲用不能偏廢本公司推廣數項營業需要專門學術技藝至關切要若在在借才異地恥莫大焉然人才造就先在教授次在實騐且英雄有用武之地始足以資鼓勵設雖畢業仍投閑置散誰不灰心倘於此園設校培育一面學習一面試騐各生躍出校門便受量才錄用各展所長旣無才難之歎又無棄才之憂於是乎欲於園中成一職業學校（未完） 
雜評二 
[靑黄不接（訥）]  
　　人謂今日之内閣在靑黄不接中言舊者旣去新者未來其間將不免發生恐慌也然其責自有政府負之吾儕小民不問政治且顧民食則米之靑黄不接其可憂甚於袞袞諸公之憂靑黄不接矣 
今之靑黄不接爲時蓋甚長也然而各地米價之漲己逾十一元以上貧窮食力者己有不堪負擔之苦而屯積私運是否能實行禁絶米價是否不致繼漲增高尚在不可知之數且日來雨多省分己發生妨害農事之影響雨少者又見旱象舊災未己新災又來則此數閱月之靑黄不接中不知將有多少之恐慌發現地方官民宜如何預爲防範協力綢繆以共渡此長時期之難關若政府中人則自渡靑黄不接之難關且不暇安暇問民之靑黄不接哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[絲業團旅行日記（九）] [  李登魁]  
　　正月二十二日下午訪絲商斯脫來君遇開痕及裘利二君均在座與談野蠶絲及繭綢應改良之處獲益頗多斯君出中國及日本繭綢小樣二十餘種相示並示余以華綢之劣點及日綢之優點大抵華綢犯門面太狹尺碼太短漿假太重綢身太毛諸病日綢門面尺碼均合美人銷路綢身輕而光彩足相形之下華綢自是見絀矣至於華綢應改良之處一門面須展至英尺三十三寸至三十六寸每疋尺碼展至五十碼二漿假全須擯絶三綢身須匀凈而帶光彩此數步而能改良則恢復原有銷路而有餘矣余與斯君等談次適美國絲業指南編輯人美西茵君至美君手一九二十一年指南一册書厚一千餘頁關於凑蠶繅絲織綢諸門收羅靡遺中挿日本養蠶繅絲及絲廠圖影六十餘幅日本絲廠歷史十餘爲廣告無數而吾國無有也繼由美君介紹往見美國絲業雜誌編輯人斯密斯君該雜誌在美國絲業界最佔勢力無論絲綢業中人無不讀此一篇者斯君告余曰日人於每期月刋中無不有關於生絲之論文投登君等如能多加撰述發表本誌必表歡迎且於華絲不無裨益余應諾而出 
筆記 
[演藝記（中）] [  西雲]  
　　薄暮有人手金簪玉環持以奉之云陸生所贈也雪雲曰是非日間披綠袍倚檻而斜睨者乎曰然雪春曰吾姊妹微賤過承眷注己不勝銘感今復厚賜雖陸君不足介意而我姊妹無端受祿能不受人之煩言乎乃璧謝不受來人力言陸之誠意委物於地而去翌日又如約往因在喪中素服淡裝舉止輕盈麗姝不逮也演藝旣畢陸趨前因言昨之戔戔者不敢當姊妹之一盼特聊以表意耳並絮絮問及家世繼乃漸稔乃囑女居逆旅中頗多不便旣旁無期功之親何不移入署内以免外間之塵擾姊妹許之然中心之感激己無言可喻蓋遍歷江湖閱人多矣固未見如生之温存風雅者也數日後生乃央縣之司賬者以耦事爲請蓋縣令實隂主之姊妹跼蹐無所爲計令乃以函告生母並詳述始末母讀書知禮著聲於戚䣊間得令書後即覆之曰夫婦之義重在匹仇縣君明眼當無謬妄芝草醴泉根源自可不問但一之則可祖宗家法不可亂也生讀竟嗒焉若喪令亦躇躇不决初姊妹移入署内與令之眷屬甚暱蓋二女雖小家碧玉頗知大體故夫人及下屬俱厚之居句餘適令與夫人談及此事雪春經窗下微聞之乃乘間請於夫人曰願留姊事君子我寗以單身訪姑母於南陽令知之乃商於生生請留三日而後决雪春不可雪雲曰妹如欲行同行耳獨留何爲遂相抱而泣一室黯然無歡色雪春不得己暫住三日一夜將午生將臥聞門鐶微響起而開視見娉裊而前者雪春也涙痕滿面愁暈侵眉神色大異即坐燈前悄然無語久之始慨然曰儂明日將遠行阿姊己眠故來此與君一决耳生瞿然驚曰卿不能少留耶何匆匆乃爾 
劇談 
[戲片話] [  圓]  
　　余於七年前己嗜話匣歷年購置戲片將五十代矣（五十代者謂百代之半也）凡英秀以次諸名家之作幾無日不在耳鼓之旁濡染旣久自成奇癖惟鮮臨劇塲以不甚過癮且耗費時間太久也近閱悚君所述戲片話數則深獲吾心惟悚君於崑曲片略而不述讀者憾之年來稍習崑曲舊置片祇張五寳之喬醋思凡一張喬醋唱太師引頓心驚一段長三眼思凡唱末枝風收荷葉煞奴把袈裟扯破一段忽而小官生忽而丑旦雖尚平直無疵而究少韻味不足過耳癮蘇州俞粟廬前輩所唱雖有好事者爲之收諸蠟筒而皆私家所有物未能人手一片也上月百代公司始將粟老所唱之八陽三醉定情拆書及殳九沮之學堂掃花製成三片登報發賣從此久成廣陵散之崑曲多一流佈世間之機會矣粟老年逾古稀精神矍鑠嗓音潤亮積平生之研究乃成曲界靈光今江南拍曲者莫不宗之又精金石書畫之學與吳江陸廉夫善爲人藹然可親好獎掖後進凡接其丰采者莫不樂從之游百代所收四齣八陽悲壯三醉飄逸定情瀟洒拆書怨慕其出音遒勁有力而神韻自然與英秀之賣馬碰　　向陽門　春長在易銓 
碑探母寄子落店打漁諸片不相上下孰謂崑曲音調之沉靡使人聽之昏昏欲睡哉八陽一名慘覩屬千忠戮述建文君臣喬裝出亡事片中所唱爲第一枝傾盃玉芙蓉其詞曰「收拾起大地山河一擔裝四大皆空相歷盡了渺渺程途漠漠平林壘壘高山滾滾長江但見那寒雲慘霧和愁織受不盡苦雨凄風帶怨長雄城壯看江山無恙誰識我一瓢一笠到襄陽」 
新聞拾遺 
　　教育界趣聞寗邑水西門外某私墊師李某江北人學生有二十餘名皆破衣跣足污垢滿面者蓋茅屋中之寗馨兒也修金每月自二百文至五百文不等李因所入不敷所出乃異想天關每日課後令學生出外拾柴拾得一斤給錢三文多則類推李售出每斤則可得錢八文或令生賣瓜子花生賣去一斤給錢十文而李可賺錢數十文矣各生想討先生之好爭先出力而各家長因雙方利益亦不加以反對李並爲人拆字寫信生涯頗不惡聞者威笑謂特别教育云[  隠厂]  
　　靈學會消息　昨日望平街靈學會盛德壞奉諭因羲皇右史中行帝君降戀曁釋迦牟尼佛親自降鸞新北門内大假山南壇是日上古高眞聖賢仙佛一應天君天將神祗等四百有餘各各降臨宣示自下午一時半開沙至八時止參觀者男女七百餘人少息時由琴侣奏琴三曲頗形一時之盛中行帝君宣訓詞如左訓爾諸生盡性踐形自微至顯博學求精四時不忒志氣清明果行育德立命安身向風慕衜車笠訂盟所居則化如得其情因材設教拔慧育英至誠無息玉汝於成賢人君子異代同名又釋迦牟尼佛宣詩一首三藐三菩提三藐三佛陀三昩阿蘭那般若波羅密波羅僧揭底波羅提木義多度阿迦陀菩薩摩訶薩（另由常勝老人解釋文及阿難尊者迦葉尊者濟祖吕祖陳抱一祖師等詩文甚長不及備載）聞十四十五兩日仍在原處開　云[  來]  
小說 
[社會小說衆醉獨醒（三三○）] [  赡廬]  
　　第五十一回興土木另關桃源試旗槍特開茶會編書的把以上說話交代明白接講慧姑聽得錦心和總生的聲音慌忙出去招呼道錦姊姊眞個和聰弟弟同來了姑母呢錦心笑道今天公共廚房裏的飯食輪值家母去監察停一會子才能到這裏來妹妹你一切茶點可曾預備停妥要是不曾我便帮你料理說時己携着聰生走入裏面瞧見碗兒碟兒排列得齊齊整整便道妹妹都己布置了可用不着我來帮忙慧姑笑答道區區茶點不費甚麽手續又不辦甚麽筵席錦心道這便住在新村的好處盛筵請客新村裏没有這個風氣慧姑讓着錦心上坐錦心道且慢我尚不曾見過舅母舅母在那裏咦這不是一陣玫瑰蛋糕的香味舅母想在廚下做糕聰弟弟我和你到廚房中去慧姑笑道錦姊姊你不妨在這裏略坐一會子没的請來的客人只向廚房裏跑錦心笑答道你休和我拘這禮數我是杜園客人熟不拘禮的嘴裡說時脚踪兒己到了廚下慧姑依舊在會客室裏細細的拭抹桌子抺得桌面和鏡面一般光潔瓷盆裏的素心蘭古銅瓶裏的並蒂蓮一一都挹注了清水郤聽得裏面一陣笑聲夾着王媽的說話道錦小姐你是來做客人的怎麽也陪着我們做糕眞個是風水不順客人背縴了又聽得錦心答道只怕幫忙幫忙越幫越忙咧慧姑肚裏自思似錦心這般表姊妹便是同胞姊妹也没有這般情分他待我的好處不必說他待我母親待我弟弟都和自家骨肉一般想到這裏又聨想到劉玉如的身上他從前待我的情分也和同胞兄妹一般郤不料變生意外出了這個岔子似他這般的學問這般的胸襟我雖料定他不會尋這短見但是生死下落至今尚没有確信昨天人傑回來母親要向他打探消息他又事忙不得會面少頃人傑到來我須問一個水落石出··· 
餘瀋[  征鴻]  
　　人有智識即有煩惱欲除煩惱先去智識智識不能去煩惱亦不能除 
　　雖然人固未嘗有煩惱特自尋之耳顧覓煩惱則易如反掌求幸福則難似登天然則吾人能去煩惱即有幸福亦母俟求而始得矣 
　　更正今日衆醉獨醒稿應與昨日之稿對易偶爲手民倒置特此更正 
　　謝贈昨承新聲雜誌社惠贈第三期新聲一册材料豐富讀之倍增興趣又承程筱鵬君惠贈息六　唱和集一卷俱名家之作合併誌謝 
 
 

Page 15

 
 
   
 
 

Page 16

 
 
常識 
常評 
[希姓與天擇] [  老圃]  
　　我國人口至多而姓至少人口號稱四萬萬而百家姓所載於今世現有之姓固多漏列然百家姓中之姓亦有今世所未有者故歐人謂中國爲姓最少之國其說誠不誣然吾嘗考中國之姓其數本不少實由遞減而遞少吾國姓氏譜牒之書唐以後多放失惟廣韵所引尚多唐以前之舊本居今日而欲考知古人之姓氏實惟廣韵是賴今通觀全書固多希有之姓爲今世所未知僅就一東韵而言其單姓曰東曰僮曰桐曰　曰中曰蟲曰終曰崇曰嵩曰戎曰茙曰弓曰躬曰融曰雄曰酆曰公曰紅曰鴻曰通曰鬷曰豐皆後世所未見後世習見者僅童翁熊馮种宫洪諸姓而己楊愼希姓錄更有同風衷充諸姓爲廣韵所未載若複姓則所傳更少一東韵中如東門東郭等十三姓公冉公歛等八十五姓中行中英等七姓今皆無聞是可知古姓多今姓少即滅亡之姓多而留遺之姓少此與達爾文生物公例相合達氏之公例一曰生物生者多而留者少一曰宜者愈傳愈多而不宜者愈傳愈少乃至滅亡所謂希姓蓋即不宜者由天澤之理而滅亡吾國有家族制亂宗者罰以國法人皆襲舊姓而不造新姓故舊姓雖減而新姓不增人口之數愈增而姓之數愈減此吾國之所以異於歐洲也 
國民常識 
[中國加入萬國運動會之提議] [  吳退庵]  
　　遠東運動會與中國民族體育之關係余旣論之今更一言中國加入萬國運動會之事焉自有遠東運動會之設立中國體育因得極大之進步東方病夫之譏乃不復聞此其事吾人可引爲滿足乎曰未也組織遠東運動會者僅中日菲三國耳會址雖有變遷終不出三國之國境風聲所播究局於亞東一隅外人能睹見我之體育精神者亦不過少數僑居之商民而各國人民之未至東方者猶以爲今日之中國與十餘年前女子纒足男子吸烟無異故中國亟宜於萬國運動會開會之際派選手加入與各國健兒一較上下使寡聞鮮識者流知今日之中國己非彼臆想之中國解釋世人之疑團表彰中國之體育胥賴是舉矣且萬國運動會者顧名思義任何國家皆可加入之謂也中國爲國際之一員於國際聨盟會萬國絲業博覽會皆派員參與豈可於此與民族體育最有關係之萬國運動會獨不加入而自屏於國際之外哉或猶慮中國體育在近日雖有進步若與白人相競恐猶不及與其加入失敗而貽羞不如不加入藏拙之爲愈余謂此不足慮也中國加入之宗旨在中國民族之體育得表現於各國人士之前固不必斤斤於勝負况以地大人衆之中國豈無一二運動特出之天才超過白人者乎據美國體育家白羅先生在南京之演講萬國運動會將於一千九　　百二十四年在比利時舉行渠甚望中國加入該便白氏爲創設遠東運動會之一人渠望我加入萬國運動會者亦不以吾人在遠東運動會中能得優勝爲滿足也白氏善意洵可感佩然中國之事中國人不自提及預爲籌備而待外人之啓發吾聞白氏言又不禁爲之大慙特將中國必須加入萬國運動會之理由撮舉於此以促國人注意焉（乙種酬） 
經濟 
[憂貧不如崇儉] [  張有駿]  
　　今舉國之人競以貧爲憂夫使人而果貧也則何可不憂夫使人而貧貧而至於不可療則何可不憂乃吾見夫憂貧者之居家應世一如乎富者之舉動無貧跡之可窺測比比皆是其他姑不論一衣之製必幾經模仿求新式求時髦凡各料之耗費縫紉之多價在所不計一席之設清奇濃淡極意烹庖必希佳客共譽適口而水陸之搜求家野之兼採心力財力消耗可以不論夫如是富矣夫何貧樂矣夫何憂然而其富也其樂也暫耳非常也外觀耳非内容也内容若何戚戚然憂子女之累多應酬之浩繁米價之騰貴百物之飛漲若不可以一夕安者是誠可爲貧矣推其致貧之由則年歳荒歉其一原因也征收繁苛其一原因也銀元價漲其一原因也然吾謂最大之病因則在糜費不然現今工商各界所得薪資較之往年不可謂不多矣向之數十金者今亦且百矣向之百金者今且數百矣而所用不敷較昔更甚謂非競尚奢侈所致耶吾故謂若非家家節儉人人樸素即歳屢豐收物價謙平亦必拮据不堪支持惟由儉而至奢易由奢而至儉難是在有志之士提倡於先雖流俗譏笑勿爲所動始而少數人傚之繼而多數人化之歸眞反璞一洗從前紛華之習庶有濟耳（乙種酬） 
科學常識 
[電衣治病] [  漁隠]  
　　近代對於電學之新發明不勝枚舉如歐戰中所發明之電熱衣即其一也其造法藏電綫於衣内以作禦寒之用初時僅飛行家用之後一變而爲家常日用之品近今美國有康恩氏（ＭrＣhrrlesＣann）者有鑒於此以電熱作浴衣法以極厚之布二層縫作浴衣之形二層之間布以電綫無數綫之二端即是二極出自袖口浴者身被此衣連結二端電流一通自然生熱此衣之上並裝一調節温度器則又可任意調節温度使不致過熱過寒 
　康氏作此本爲浴時所須後其妻患瘰𤻤之疾偶被此衣病勢忽覺漸殺後竟全愈今傳爲治病之衣矣此衣能治病康氏得於無意中電學之巧妙眞令人不可思議也（乙種酬） 
日用常識 
[石灰用之效] [  月渠]  
　　石灰有生石灰ＯuickＬime熟石灰ＳlakedＬime之二種生石灰之成分爲（Ｃao）乃白色之固體置之空氣中則吸收水分及無灰酸若加水則發大熱而化合變爲白色之粉末是爲氫化鈣（Ｃa（Ｈ０）2）即所謂熟石灰是也但石灰對於人生之用塗甚廣分述如下 
（一）三合土三合土即莫爾脫Ｍortar用己濕之熟石灰與泥砂混合而成者也以之築牆舖地及接合磚瓦等雖經時不變 
（四）水門汀水門汀者以適當之分數調合石灰石與黏土先燒之然後製成粉末者也即俗所稱之洋石灰是也若加水劑化爲堅硬之物質雖在水中亦不變化故橋柱等浸入水中者可用此物製之又可由此以製人造石 
（三）漂白粉熟石灰舖成薄層使氤氮通過則氤氣即被吸收而成漂白粉矣 
（四）消毒劑將熟石灰加水則成乳狀之液體名曰石灰乳若加水甚多而放置之取其上面澄清之液則得石灰水將此水放入痰盂中或洒於有毒之處即可以撲滅細菌 
（五）乾燥劑生石灰置空氣中則吸收水分而潮解蓋此質吸收水分之力甚强故每用爲乾燥齋或用氤化钙（ＣaＣl2亦可 
（六）肥料將石灰散布於地中則與土壤中之鉀　燐酸等化合而成種種植物所需之原料故農村每用以作肥料）乙種酬） 
農業常識 
[家畜飼法] [  惠]  
畜牧爲農業之一部北美農學家ＲＤＧarduer之言曰「畜牧事業之發逹與否即所以占其國文程度之高下」其爲重要可知而餉養法之得宜與否尤足以左右牲畜生長兹述其主要者如下 
（一）役畜飼養法在使健全其身體以供驅策法每日須餵三次早午宜以穀類飼品晚則草類飲料則以休息後與之爲宜 
（二）乳畜飼養法在使富其乳汁故宜飼以富於蛋白質者其紷與之方法穀類飼品可於榨乳前與之俟盡穀類再以草類越數小時方可飲水至食鹽一物尤爲乳牛之必需品每星期給與一次最爲普通 
（三）屯肥飼養法在使其肥腯宜飼以富脂肪質之物品并在屯肥時不宜使之過於運動 
　　他若飼養幼畜之法莫如放牧此外再飼以穀類飼品亦頗適宜也（不受酬） 
工業常識 
[化學藥品製造法（二）] [  李月波]  
　　鹽酸製法 
　　以粗硫酸與市售食鹽Ｓolt配合置鐵製釜中熱之則硫酸與食鹽遂起化學作用發生氤化氫氣導此氣入多數水瓶中使溶於水而成鹽酸Ｈydrochlorcacid其殘餘之氣體通入一高塔中貯炭屑水由塔頂流下與氣流成反對方向則餘氣遂被吸收而成稀薄之鹽酸矣水中溶解氤化氫氣愈多則製成鹽酸之比愈大 
　　硼酸製法 
　　硼酸Ｂoricacid常存在火山近旁之噴泉中取其噴出之水蒸氣冷却之則可得版狀結晶形之硼酸如所得之硼酸爲不純粹可溶之水中使複結晶而出則所得之硼酸爲潔白純粹又法以硼酸鈣Ｃalciumborates與硫黄混合懸掛沸水鍋中亦可得硼酸以硫酸或鹽酸處理方硼酸礦Ｂoracite後溶於熱水中用沙濾過置鉛鍋中以蒸氣蒸發其中水分則可得潔白純粹之硼酸結晶 
　　醋酸製法 
醋酸Ａceticacid之製法甚多其普通用者即以褐色之醋酸石灰Ｂrownacetateorlime與鹽酸共同置銅鍋中通以蒸氣則醋酸石灰遂與鹽酸起化學作用而成氤化鈣及醋酸所得之醋酸頗不純粹且略帶色素須加微量之過錳酸鉀Ｐotassiumpermanganate重行蒸溜取出以木炭濾過則可得無色純粹之醋酸矣 
　　丹寗酸製法 
没食子Ｇallnuts中含丹寗質甚多將此物置水酒精Ａlcohor以脫　ther之液體中熱之則丹寗質遂溶解蒸發濃厚如硫酸或鹽酸碱性物或氤化物則丹密酸Ｔannicacid可沈澱而出質輕色略淡黄工業上用途甚廣 
斗子吾倍子松皮栗木石榴皮菱殼等均含有丹寗最富之材料亦可依上法製丹寗酸查以上各種材料我國出産甚富有志提倡工業者曷一仿製乎李月波附識（乙種酬） 
雜錄 
[戲園須知] [  惜夜]  
　　我國的戲園現在逐漸發逹了我們看戲人的興趣並看戲人的人數漸漸增加與歐美的地方差不多了前幾年在美國紐約的城中有一個狠有名望的戲園呌做「布路克林戲園」ＢrooklynＴheater遭了大火其情是非常凄慘的現在有一位邦西克爾鐵先生ＭrＤonＢoncicault做了兩種功作狠有效驗所以安慰看客的心許多許多今日鄙人並不是對中國戲園說也要象美國的戲園遭了大火但是邦先生所發明的眞是不可不知 
（一）焚不了的佈景製造法先將那佈景的布料浸在淡淡的「蘇打鎢化氣」藥水ＴungstateofＳoda裏面過了一天放在「玻璃水」ＳILICATEOFＳODA的藥水裏面乾了之後京是狠高熱度的火也焚不了他了 
（二）戲園改良的建築（一）須備滅火的物件（二）路的轉角須寛闊（三）樓梯須大（四）客座的兩旁須多設門户（五）臺前須有焚不了的帳幕可以隨意升降（乙種酬） 
 
