# 1913 - 134 - 4914452

 

Page 1

 
 
要件 
[宋案證據全錄（三）]  
　　第六件洪述祖寄應夔丞信一紙抄南京電一紙 
　　前信發時所有電文一紙匆匆未曾封入茲再補寄望查閲日來情形若何能北來一行否至盼覆示手致夔丞仁弟名心頓卅日南京程都督來電（十月二十七日申刻到元年十一月初四日到） 
　　北京内務部洪述祖君鑒華密前得效電當卽逹知黎公茲接復電文曰有電悉應夔臣旣願効力自贖亦能担保共進會無違背法律擾害治安之事且赶速設法解散武漢黨徒是其悔過自新實爲難得尊處辦法極是敝處以前通緝之案自應取銷除通電外特此奉復元洪宥等語特聞德全沁印 
　　第六件（説明）此函係補寄十月廿九日函内所云錄送電文自係十月三十日所發信紙係觀川書屋製牋 
　　又抄電十月二十七日申刻到九字係洪述祖所註元年十一月初四日到九字係應夔丞所註 
　　第七件（江蘇都督委任狀一紙調令一件） 
委任狀今委任應夔丞爲江蘇駐滬巡查長此狀江蘇都督程德全印章民國元年十月十六日 
訓令 
　　江蘇都督程爲訓令事照得江蘇巡查長原爲稽查奸宄而設所有該員職務範圍茲由本府訂定條例六則俾資遵守而免踰越爲此粘抄令仰該巡查長遵照辦理此令右令江蘇巡查長應夔臣知照 
　　江蘇巡查長職務 
　　一巡查長專司稽查江蘇地方匪蹤匪巢及匪黨一切秘密不正行爲 
　　一巡查長查有上項匪情須將匪黨人數及匪首姓名調查確實迅卽報告本府核奪辦理 
　　一巡查長與各地所在之軍警及司法官廳雖應聯絡但其責任祇在稽查其逮捕訊辦諸務自應屬軍警及司法官廳權限不得稍有侵越 
　　一巡查長職務旣專在稽查匪情其地方人民爭訟事件及軍政軍令不得與聞 
　　一巡查長執行職務遇有力量不足之時可報由本府派員帮同辦理不得逕行協同軍警處置 
　　一巡查長委派眼線偵探匪情須報明本府有案 
民國二年二月廿六日 
　　第七件（説明）此件因應夔丞在英會審公廨供程都督訓令内有秘密二條不能宣布之語 
故由捕房檢出呈堂 
　　第八件（洪述祖寄應夔丞信一紙附信封） 
夔丞老弟足下前在京發一快信諒已先到吾弟來信如係公言可由書記繕楷以便上呈餘外均預備送大總統閲除你我私信方親筆也茲專弁劉松送上此函望再發紀念幣數枚（要者甚多）交伊帶回（伊原船卽回）爲要足下何日北上（能來與否速商辦法）乞示手頌綺安小兄述祖再拜十一月初一 
　　第八件（説明）此函署十一月初一日查下第九件署十一月二十九日中間相隔幾及一月其中或有脱節惟搜獲文件内並無别項往　　來函電 
　　第九件（洪述祖寄應夔丞信三紙附信封） 
　　夔丞仁弟足下劉松回得手書並金銀紀念幣等件謝續又接到金陵所發來函並報告各件當卽先後親呈總統連日俄蒙事忙今日國務院會議始决定三萬之欵准發至寳山一節陸軍參謀两部尙須研究緣頗有人爲寳山運動不獨朱瑞與吾弟反對也總統極盻吾弟速來近日莊都督到（鄙人之表弟也兄囑其爲吾弟揄揚日象較勝惟接此信後望由津浦路尅日前來一謁總統並領取欵項卽行回南亦無不可（附上總理親筆信一紙閲後仍帶還鄙人爲要）務祈注意爲盻兄亦待欵孔亟並欲設法加一浙江巡查長以便與朱合而爲一吾弟以爲然否手此密佈卽頌時綏小兄述祖手啓十一月廿九夕 
　　再李事須本人認可切不必勉强 
　　第九件（説明）此函日象之日字又似自字速來二字前來二字均旁加三圏注意二字每字旁加两圈其夾行註附上總理親筆信一紙閲後仍帶還之還字旁加雙圈 
　　第十件（洪述祖致應夔丞電一紙） 
文元坊應夔丞確有委任發迅卽自行來領何日到京先覆電蔭十五（此處有應夔丞印）元年十二月十一日川密此誌 
　　第十件（説明）此電用鉛筆譯出盖有應夔丞印章元年十二月十一日川密此誌十二字亦應夔丞所註 
 
 
 

Page 2

 
 
　　第十一件（北京寄應夔丞電底一紙原譯文一紙） 
　　民國元年十二月十一日下午一點五十三分上海電報局收到北京發寄第四等一千八百九十六號電報計三十四字譯文如左 
　　文元坊應夔丞两電悉已代陳　處徐張不能中央命令出自公個人感情尤於各方面不落著痕迹至佩服蔭十一 
（原譯文） 
夔丞两電悉巳代陳調處徐張不能中央命令出自公個人感情尤於各方面不落著痕迹至佩服菴十一 
　　元年十二月十二日中央來川密此誌（此處有應夔丞印） 
　　第十一件（説明）此電碼抄自電局由捕房譯出呈堂嗣又檢得應夔丞用鉛筆自譯底稿上少文元坊應四字其署名一係蔭字一係菴字查原電碼爲（一六五八）照川密本譯確係蔭字元年十二月十二日中央來川密此誌十五字乃應夔丞所註並蓋有應夔丞印章 
時評 
[商人之厄運（無名）]  
　　奥芒之爭持急而歐洲金融又生恐慌南北之反對力而中國商業日即衰頽何今日商人之運若是其奇厄耶一則關係於世界一則關係於全國大商小商均受其累矣 
　　世界之商業自意土爭戰後繼以巴爾幹戰爭金融界之受其影響害已不少今再能堪此奥芒之兵　以引起列强之爭戰耶然而今日則其機甚急 
　　中國之商業自革命後繼以各地之兵警　失亦已不貲况本値左支右絀之時無意外風潮已難立足今再能堪此南北之紛爭以引起地方之擾亂耶然而今日其勢又甚險夫機急勢險人心搖搖商人之受其難者已不堪言苦况乎見諸實事耶夫商亦良民之一一遇擾亂無異農民之遇災荒流連失所者不知其凡幾我故願爲商民祝日世界和平中國和平即有所爭幸母擾亂及於商人 
[專電]  
　　北京電大借欵簽約後第一次墊欵五十萬鎊尙未交付之故　因大借欵未成立以前財政總長周學煕曾與奥比訂約奥借三百二十萬鎊係初十日巳簽草約今比欵巳經取消五國銀團欲俟此項奥欵一併取消之後乃付第一次墊欵 
　　北京電胡瑛南下係考察南方情形彼謂若大局决裂則不再來北亦不助南王正廷亦將南下有人見于右任于謂須北方允許三事（一）趙到案（二）借欵取消（三）撤李純兵姑免决裂 
　　北京電袁近語所親謂决不先發難亦决不干涉議會有深知南方情形者皆謂两方情勢皆無先發難之餘地眼前雖似洶洶實無可慮趙仍照常辦事惟近來國民黨報紙袁犯趙犯等詞络繹連篇趙皆令檢記備閲 
　　北京電昨日衆議院選舉副議長共和黨陳國祥以二百六十九票當選吳景濂得二百五十一票不合式十三票國民黨又失敗此與前日選舉議長民主黨湯化龍得二百七十九票當選吳景濂得二百四十八票同一步調 
　　北京電湯陳突得多票原因實爲盛傳二次革命之影響郭人漳所發起之第三黨因此大半均投湯陳又因國民黨曾發通報略謂本黨議員如有爲他黨卑劣手叚所利用者當以最後之激烈手段對待因此頗激怒人心 
　北京電此間國民黨有人擬聯合省議會並議與别黨相商又有蒙古團代表者呈請蒙藏局謂此次蒙古議員盡屬蒙古王公與漢人蒙古人民公權實被剥削應即取消另行在蒙投票公舉又有西藏旅京喇嘛亦稱此次冐籍來京者不少内地亦巳安揷多人則我藏人已無公民資格代表等接藏地囑力爭無失權利請以西藏同鄕會爲根據云云　　北京電美國公使今日巳賫送國書承認中華民國又接柏林電謂德政府亦已决議俟中國正式總統選定後卽行寄遞國書承認並將締結中德專約商請設立領事於長沙雲南等處 
　　南京電昨日地方公會因謠議更熾人民異堂惶恐又電請都督省長卽速回寗鎭攝以維大局又聞自治籌備處亦電請两公從速返寗 
　　南京電敎育部現令两江師範學校改爲國立第二高等師範應省長以該校將來開辦應用國家費特電請中央卽列預算 
南京電第一師長章梓暫委夏尊武代理第二旅旅長 
　　南京電信成銀行等呈請籌備現金准由造幣廠代鑄制幣業經省長批駁 
　　南京電應省長現飭江寗縣自行籌辦警察八十名 
　　南京電省議會昨開鹽務江北水利審查會 
[特約路透電]  
　　北京電今日（一日）衆議院開會選舉副議長共到議員五百三十三人共和黨陳國祥得二百六十九票當選吳景濓得二百五十一票不合式者十三票旋由正副議長向衆演説而散 
　　北京電據中國各要埠領事電稱商界皆贊成五國借欵省議會及行政官多欲反對　　北京電現因奥國借欵取舍權暫有周折故五國銀團允付之墊欵尙未繳付惟並未起有障碍五國公使之意目下决無可阻借欵成立之事端 
　　廣州電生長美國之公民李某因中國已經他國承認爲民主國故於今日（二日）致函美總領事聲明願出美籍爲中國公民並勸美國華僑效其所爲 
　　廣州電此間現開大會反對政府簽定五國借欵省議會已通過决議貶斥内閣違背憲法 
　　廣州電省議會昨日開始審查内地警察控案内有數處聞有盜取食品並各項物件及虐待鄕民舉動 
　　北京電朝日新聞訪事謁見參議院議長張繼君據謂國民黨並不欲引起内訌或求南北分裂惟目下之政府如不更改態度則國民黨擬設法以逹革命本來目的國民黨並不反對借欵惟反對政府簽押之舉動大違約法耳國民黨最惡以借欵入項用於腐敗諸事如以金錢收買反對派之議員是也張君又謂袁世凱若不更改態度國民黨誓死反對舉之爲正式總統擬舉孫逸仙以代之張君又日黨中有議舉黎元洪爲總統者本黨無論如何必舉一公正有人道者以膺此任俾民國基礎得以固定宋敎仁雖死而政黨内閣之黨綱决不變吾人堅抱本黨政策不稍畏縮如本黨之政策得見實行則吾人卽不反對異已者之握權衆議院選舉正副議長本黨之遭失敗　因政府用金錢收買選票之故惟吾人如爲公正人道努力續爭則外國必表同情也又日趙秉鈞解釋宋案証據全屬虚言該犯若不由正當法庭審訊定罪則無日可得寛赦國人將視爲公敵外間所傳本黨在滬豫備戰事之説卽指吾人如逼不得已則將從事激烈辦法耳本黨以孫黄二君爲黨魁其黨　不外乎上述諸言云 
　　東京電輿論皆謂美國國務卿白乃安君赴開列福利亚州調停外人購地議案業已失敗 
　　東京電聞日政府一俟該議案通過後卽將向美政府提出抗議並擬在高等裁判所起訴巳將此節訓示駐美大使珍田子爵 
　　東京電英屬北波羅島之里巨韋君巳抵東京調查日本農業 
[譯電]  
　　北京電趙秉鈞現告病假袁總統巳命叚祺瑞兼任國務總理 
　　北京電敎育次長董鴻褘巳任敎育總長 
　　北京電袁總統命外交總長陸徵祥俟得洪述祖犯罪證據後卽與魯督會同設法請青島總督引渡該犯 
　　北京電駐京代理美使威廉君定於星期五日上午十一時代表威爾遜總統以美國承認中華民國公文呈交袁總統 
　　倫敦電英國財政大臣喬治君答某議員之質問謂茶葉税收入之數須視銷數爲定不以入口之數定之一九一三年至一四年之銷數將較一九一二年至一三年增多一千四百三十萬零四千磅一九一二至一三年因受煤礦罷工之影響銷場大滯年尾計之約少銷四百八十萬磅 
　　　京電據葡政府宣稱政府嚴密調查之後始决定對付叛黨之方法目下全國巳完全安謐 
　　柏林電奥京接有消息謂芒國如無满意之覆文則奥使將於今日（一日）列强大使會中宣布自由行動他國願從與否悉聽其便 
　　倫敦電聞倫敦進行之重要談判已令列國時局大釋殷愛奥國大使與英國外相葛雷又俄國大使與芒國公使帕帕維區均會會於英國外務部聞芒國已於下午備文答覆列强之要求 
據政界宣稱奥國對於以何舉動反對芒國及如何並何時實行諸端均未决定惟據奥京各報載稱奥政府巳將進攻芒京或斯克太里之準備部署告竣料一月之内可逹目的 
奥非得意國之同意不能行事意政府之態度仍難捉摸奥國外務大臣昨（三十日）與意國大使會談甚久奥京各報倡議意國應佔據亚　巴利亚南　奥國則規取斯克太里 
　　特里白拉報載有一引人注意之社論謂意國不准亚爾巴利亚問題由奥獨手解决故將與奥合力行事以期得使奥國仍處從前條約範圍以内 
倫敦各報之意見今日列强大使會或能定一轉圜辦法意奥英諸國大約將派兵佔據安底伐里及特爾西格洛两地奥國已允不於两星期内從事單獨舉動總之歐洲和平問題將定於今日之會議全球之人莫不引領望其結果云 
　　泰晤士報載有社論題日岌岌可危之大局内謂豫料奥國不致聽從列强之忠告列强亦不致允許奥國之要求故敢决奥國必將獨立行動該報又儆戒奥國歐洲和平若瀕危境其責任之重不堪擔負云　　柏林電德國各報皆贊成奥國之舉動惟望須限定交戰範圍歐洲金融匯兑現極形震動 
　　倫敦電列强大使今日（一日）會議两點半鐘之久始行散會聞曾討論芒國來文聲明如得他處土地以償損失則卽擬退讓斯克太里奥國之意芒國退讓該地不得有何條件並當即速實行其他各國則不若奥之固執至究竟有何辦法調和两國之牴牾及免會議之决裂則尙未悉 
　　路透電社得悉列强大使會之恐慌尙未發現今將於星期一日續行開會各大使巳以今日之决議電逹各本國政府今日會議之後奥使仍與英國外相葛雷互談片刻 
現據巴爾幹各邦來文觀之似已决議重派媾和代表聚集倫敦届時列强將以媾和草約呈交簽押蓋期免去延長之討論耳 
　　柏林電芒王竭力運動聯盟各邦抵抗列强之舉動惟據布國宣稱各邦無協助芒國從事此戰之義務駐芒各國公使促請芒王承認列强要求俄使亦在其内芒王答稱不能違逆民意以從列强之請 
要聞一 
[借欵進步之原因]  
（北京特約訪員一葉子） 
　　借欵問題自美國脱退之後久已　然無聲日來南北政爭甚盛借欵因之而復活 
　　復活之開端美國脱退之時中國政府以爲六國團必當然决裂美國政府之所以反對六國借欵不 
 
 
 

Page 3

 
 
　　但欲實行其脱退也更欲對於中國行單獨自由之投資德國利害亦相等終必蹈美國之轍而隨之脱退應可各自單獨行動此事果能現之實際則中政府可以隨時隨地得所需之借欵借欵蹉跎正政府之所快此可推知之也然事實則與之相反雖有美總統痛快淋漓之宣言書批評六國借欵政策而仍不能促其政府使之反省英國首反駁之法德俄日亦次第反對美人所抰最初之意氣爲之一挫而旁觀我國内部政况又不甚可望因之承認問題亦稍稍爲之　緩遂至政府所豫期之目的無可逹焉亦意外之事矣 
民國之財政固窮乏而不可救因是而期大借欵之速成自無可諱然南北之黨爭亦有與力焉夫南方國民黨視袁如蛇蝎然尙不敢實行反抗者非必懼袁氏之實力以與列國之關係如借欵政策不由袁氏終不能望其成也政府乘機而突然借債竟能於意料之外告厥成功洵可異矣 
　　與銀行圑之交涉政府遂卽直向銀行圑開交涉之端其餘無可磋議惟以旣成契約爲基礎就年利五分折扣九三稍稍爲之修正而已然銀行團不卽應答以必須監督官問題解决之後始可與銀行團之交涉諷政府以先與五國政府交涉 
至就其所要求者言之年利五分據現狀亦頗爲不易惟參照近東問題日就平穏利息當然降下銀行團應此要求本無所苦至於實收額在歐洲巿場苟能回復中國信用苟能確立亦甚易易皆非困難問題也 
　　與五國政府交涉政府探悉銀行團之意即任命英人沙理吉敦爲鹽政顧問以事實之任命解决監督問題五國政府對之答言鹽務顧問非借欵契約所要求之監督官五國之所欲在顧問而具有所謂監督官之權限者也據此則交涉應不易就然荀混合两者之權限則交涉之前途亦至易解决此外一問題在俄及法國之要求及其態度卽俄人要求入於審計處加拿巴洛夫氏其契約年限當爲五十年同時法人爲會辦者亦要求明確其權限此種問題雖不甚重要政府知俄人之眞意有在必别爲重大之反對故暫置之而不復　　現况與將來要之目下之交涉進行甚速若（一）以顧問與監督官之權限爲一（二）許俄國之要求卽可即日簽字然此中最可注意者爲俄國之態度蒙古問題一日不解决終必妨害借欵之成立此種意見隨時而發俄人中以大借欵一成討蒙之舉卽行懹此念者殊不乏人此則大借欵中之最大阻碍也 
[參議員提出質問政府案]  
　　政府在臨時期内力持借欵政策繼續進行臨時參議院對於政府此種政策亦始終表示同意職此之故現政府日向外人磋商借欵本員亦能深諒其所由來不至更生疑慮乃近聞政府與五國銀行團訂立二千五百萬磅之借欵條約已於前二十七日由雙方簽字此等绝大財政民國存亡所關而條件内容秘不宣示人心惶惑咸目政府爲違法喪權查此次借欵一案臨時參議院不過贊成大意並未全案議决遽行簽字實屬駭人聽聞今按照臨時約法第十九條第四項及國會組織法第十四條第二項提出質間限於一日内應由國務總理外交總長財政總長出席明白答覆以釋　疑提出者湯　連署者張我華朱念祖蔣舉清楊氷泰馬君武徐鏡心呂志伊王試口宋淵源曾彦周震麟居正 
[參議院第二次會議]  
　　二十八日下午一時參議院開第二次會議議長張繼主席報告稱到會者一百零四人過半數開會八十號提動議聞政府已與五國資本團訂約借欵擬請國務員出席質問二號附議付討論陳銘鑑發言謂宜先調查再質問五十三號謂宜照議事細則議事日程議事二號反對王家襄謂宜諮詢院議方能變更未經此手續不能變更議長遂諮詢謂贊成變更者請起立多數七十號發言謂可請國務員出席質問一百四十二號發言謂宜指定國務總理外交總長財政總長出席請其答覆一面請議長指定委員數員研究此案七十號謂不宜有两動議王君謂請國務總理外交總長財政總長此係補助八十號動議其他動議請取消陳君善發言謂質問國務員問此借欵是否前叅議院巳通過楊永泰發言要求國務員出席是其義務不必討論况國務員本應報告請打電話請其出席就是了一百四十二號發言請國務員出係應有之權請指定委員研究此案係補助八十號動議請議長一面請國務員出席一面指定委員研究此案請議長付表决二十七號發言問簽字有無一主張備文一主張打電話請表决用何種方法曹汝霖發言今天動議本席均贊成是一个動議不是两个動議本席贊成玉君説一面以書面質問一面指定委員研究此案陳銘鑑贊成以書面質問八十號請宣告討論終結二十七號附議宣告討論終結議長謂贊成八十號請國務員出席者起立多數百四十二號發言請指定委員研究此案丁世嶧發言本席贊成質問國務員簽字否如已簽字是否前參議院通過今天質問國務院不發表本院意見一面指定委員研究馬君武發言贊成王君動議一面調查政府與前參議院交涉文件請議長指定委員調查某君贊成宣告討論終結贊成指定委員調查此案者起立多數七十號謂指定委員應有幾人一百四十二號請議長酌定人數議長指定王家襄丁世嶧湯　楊永泰王正廷等五人調查大借欵案五人退席調查休息二十分鐘 
　　休息後開會按照　事日程由議長指定院法起草員十三人議事細則起草員九人旁聽規則起草員五人指定後董君昆　發言今天有件事質問議長報章所載議長副議長爲借欵事已　致政府併通電各省是否有此事議長答稱有此事劉成　謂現今之議長張繼副議長王正廷已是本院議長副議長凡事須依據法律不可輕舉妄動大借欵問題本院今天始有　議請質問政府尙未得政府答覆何以冒昧從事竟巳通電各省似此輕舉妄動於本院頗有關係請以後愼重爲要某君起謂此係張君王君個人熱心請君須原諒云云董昆　發言議長副議長係全院代表凡事須依據法律手續不可輕動大借欵案本院本應質問政府但須經過院内一切手續不可以個人妄動會長遂連呼散會而散 
[二十八日之衆議院]  
　　二十八日下午二點二十分衆議院開會仍係趙藩君爲臨時主席議員出席者五百四十四人臨時主席趙藩君宣告云昨日本院投票吳湯两君均未過半數當然無效今日可以决選（衆贊成）當時易宗夔提議謂蒙古議員中現有冒名頂替者當將此人指出便衆蒙古議員識認其時全塲秩序大亂後臨時主席趙藩又指定張耀曾鄭萬瞻等及臨時書記四人爲監察員遂請臨時書記按位散票並報云今日仍係無記名投票務請諸君注意（臨時書記散票畢臨時主席宣告云現在仍請監察員先行投票以便監察（衆贊成）監察員投票畢臨時主席宣告請議員諸君按排投票仍須由議員左上右下以免有亂秩序衆議員投票畢臨時主席請監察員檢查票數（監察員檢查票數畢）臨時主席報告票數與名數相符（衆拍掌）監察員按票朗讀被選舉人名報告湯化龍君得二百六十九要吳景濓君得二百六十七票湯化龍君廢票三張吳景濓君廢票五張此項廢票有字跡模糊者有字跡擦去者於是國民黨及統一等三黨議員互相爭持騷亂情形甚烈議場秩序因之大亂統一等三黨議員登台演説太致主張今日之投票當得票多數者爲當選國民黨議員反對之秩序大亂全場鼎沸議員遂紛紛退席主席亦無法維持遂致仍無結果而散時八鐘三十分 
[雜評一（無名）]  
　　美國正式承認議會之議長舉而美國之承認卽實行外人之言信而可徵不以南北之紛紛爭擾而中變也雖然美國之承認我者以承認我有立國之能力非有他也我國民宜盡立國之能力以答友邦 
　　發難人謂南北均無發難之餘地余謂卽　餘地亦無發難之必要也張議長謂政府若不改變態度則不舉袁袁總統謂决不干涉議會若如两人言則所爭自在議會之選舉共和國之常事有何難之可發 
 
 
 

Page 4

 
 
   
 
 

Page 5

 
 
   
 
 

Page 6

 
 
+要聞二 
[京師暗殺議員案破獲始末記]  
　　自國會　幕後京師近日强拉議員之風不絶於耳鼓據聞前日粉州胡同有一議員被人打傷又有議員梁成久被人軟禁不准前赴議場傳説不一至昨日而忽有統一黨奉天議員王蔭棠君在華賓旅館幾致被人暗殺茲將此事情形略誌如下王蔭棠奉天人此次當選衆議員後住延壽寺街華賓旅館據王君自言此次招忌之由係爲衆議院投票見忌於人故有今日結果王君又謂某已備用多人要暗殺我其被雇者一爲宋大治一爲毛貴卿一爲甯夢岩一爲徐蔭棠一爲竇世襲當二十四日宋大治以同鄕名誼拜王聲稱與王弟樾人相好王樾人係革命死於國事之人王君極意接待次日宋又同一毛貴卿往拜亦稱與王樾人相好是日晚間卽由宋毛具片請王到天和玉便酌王却之未往旋得確實報告宋大治毛貴卿徐蔭棠受人主使在天和玉刺王初以事未發生姑置之至二十六日早七鐘宋大治又到王寓所草草數語卽行辭出王亦並未發露旋有人報告宋毛徐數人探知王君將赴衆議院選舉擬暗要於路以爲行刺之計王乃繞道得免二十六日晚七鐘王君在寓接電話聲稱係奉劉星閣（名興甲衆議院議員）同劉鯉門在王廣福斜街德福班翠芬屋候王商議要事王覺其聲音有異未往嗣用電話催王數次王均託故支吾亦未道破至二十七日宋毛二人在王君寓外連過三次向院内探視爲門外崗警及拉洋車者所見遂通告王君未幾毛又從東來經多人出外看視毛乃植立於胡同東頭路南板牆之下由王告知崗警前偵以觀其神色毛見巡警前往卽行逃去巡警跟踵往追方出胡同卽有宋大治同逃巡警追及將宋獲住宋滾地忙從懷中掏出信一封扯碎是時各小巷内遍出埋伏另由人將毛某自中西旅館追回帶到店門前正在擾攘之際突有送與王君信一件語多荒謬經王指警將送信人扣留以便追究發信人　已送交警廳追究聞經警署詢問尙無確供王君所　之信原文如下王澤南君汝輩放棄公民代表故意擾亂國會　外分子欲食汝肉飲汝血以慰多數同胞而固國民之基寗武寄　宋姓撕破之信現在警署收存惟此信已經缺殘上有暗殺一覽表字様王蔭棠之名在内此外　列有多人警署以此信爲最有關係之證據現秘密保存云又　信内一爲王蔭棠一爲焉泮春一爲仇玉班皆奉天人末有景濓两字餘未詳 
[清廷餘瀋彚誌]  
　　禁衛軍二標失愼二十六日下午七鐘禁衛軍二標失愼當有索　帶督飭官長兵將樓内重要物件搬出燒毀空樓一座餘無别故除有消防隊游緝隊及廳區各員等督飭巡官長警在此彈　撲救並由標内派兵一二百名會同救護外其餘各營官長兵均遵守營規各歸各營安息秩序並不紊亂查該處兵隊派往前朝駐守係屬空房並派有數名看守因工人修補樓房上鉛鐵板隨身帶有炭火化鑄鐵釘不料炭火漏於鉛板之下致將樓房木柁燃著云 
　　清王公府第要求免税日前左右翼牲税局局長王善荃議定新章凡王公府第田地産業均應照新章一律納税各王府聞此消息公同　議推醇王府爲領袖具呈政府謂是項房産畝數雖多而所入租項甚少且光復以來各府專恃此以爲生計已有貧苦不支賣産求活者若再科重税殊與優待之意不合特提出條件二端一所有王公府第均係從前上賞分藩隨爵産地卽由此次造具清册由部頒照給領永遠爲據二所有府第産地一律免税以符優待之例此後再有續置産業應一律照新章納税不得再請豁免以示限制 
[鄂省軍事近信]  
　　熊夢飛案之波瀾鄂政府前在新民茶園拿獲之熊夢飛已由英領交歸鄂政府訊辦在案迄今已閲十餘日軍法局因無人証物證不能斷定其是否與匪首熊人一有關係是以迄未定案上月二十六號熊乃致書省議會請予彈劾茲將其所持理由錄下一人民非依法律不得逮捕審問處罰載在約法此次鄂政府不問是非擅捕平民實屬破壞約法一名譽爲人第二生命最不可侵害今鄂政府擅目平民爲匪首且拘押經旬不理不訊實屬剥奪人民生命 
　　取締徵兵之通飭黎督以徵兵爲目下要政湖北現在實行徵集已抵省者不下數千人未抵省者亦陸續可到然當此萌芽時代不得不詳加愼重以爲將來之基礎特發通飭如下（一）徵來之兵不無冒籍之弊各該管　官當詳加查核（一）徵來之兵不無匪黨混入之弊各該長官須詳細考究如確係匪黨須報告懲處（一）徵來之兵不無退伍之兵如其有之當分别除名及懲處 
　　兵工廠之今昔觀漢陽兵工廠實爲天然之工廠地處揚子江之中心點四通八逹運輸之便爲全華冠第季清時多持放棄主義毫無整作故逐日出槍不過六十枝彈丸不過三萬粒至七生五管退砲月不過四尊而已且需用鎗炮上之各鋼胚亦購自外洋利權外溢前途堪危是以近日力謀整頓茲將此次擴張告成後造械之多寡調查錄下以資參考（甲）日可出步鎗二百桿（乙）子彈十萬顆（丙）七生五管炮每星期可二尊（丁）日可出子母炮彈五百餘顆（戊）日可出零碎機械三十餘件（己）添設各廠成立後並可自配機關槍機件不仰給於外品云　　秘書長之變遷都督府秘書長官自饒漢祥升任内務司長後卽由杜光佑君充任現杜君又經黎公薦任爲國務院僉事所遺秘書長一席巳於上月二十七號經黎公任命陳廷英君充當除給委任狀外并電請中央正式任命矣 
　　附郭砲壘之添築黎都督以武勝門外老愷字營地扼江濱與陽夏對壘實爲附郭江岸第一要塞前此原有砲臺一座因年久失修朽壞無用故陽夏之役臨時安置礮線不甚得力茲特擬於該處建設堅實砲台一座仿吳　口要塞辦法安置台官兵役常駐其間以固江防聞巳諭知陸軍工程局招工勘估繪圖呈核矣 
[鄂省會近聞]  
　　要求民政長出席省議會前因民政長暫發二成行政經費請民政長出席答覆及至十七日僅派由顧問朱國楨官錢局總理呂逵先到會迄無正當答覆惟己自認將預算决算及正月以來收支確數及財政情形轉逹民政長趕辦茲省議會以迄今已逾十日並無答覆特於二十六日咨請民政長將趕辦之預算决算正月以來收支確數及財政情形務於二十七日午前親携來會出席明白宣布勿再派員含糊敷衍云云 
　　查辦饒漢祥舊案省議會咨民政長文云准前臨時議會移交提議修改未决案内開元年十二月二十三日議員張鴻翼邱國漢介紹前漢口禁煙局總理傅立相陳請彈劾署内務司長饒漢祥一案附粘抄一紙到會據此當經交由陳請股員會審查嗣後據該股報告饒漢祥以一身兼充二職在軍政方面有贊襄都督之權在民政方面則總攪全省内政應如何謹愼從公俾不至貽悞隕越乃軍政府有侵權違法之命令身爲秘書長不能勸阻於事先旣發到内務司又不詳細審查贸貿然令該司總務科長執行於後謂爲主使都督發命令蔑視民政長藉以逞其威權非無故矣又况軍民旣已分治旣充秘書長卽不應兼内務司旣任内務司即不應兼秘書長貪位戀棧操两府之大權此所以有此次揑造命令之事實發生也急應迅咨民政府將其弄權違法等情電請中央立予撤换治以應得之罪以儆將來並請將辦理情形限期咨覆萬不可稍事優容致愈長其㷔等語已於二年一月十五日第八十六次正式會場通過旋由議員沈頌康提議修改適值閉會在卽未及議决移交到會經本會於木月二十一日第四次正式會提出繼續討論僉稱此案關係重要臨時會股員報告各節自係正當辦法應卽查照本會暫行法第二章第十八條咨請查辦當經公同表决除抄陳請書及粘單附送外相應咨請貴民政長迅予查照本案嚴切查辦並希於文到七日内見覆施行 
[鄂財政界之善後策]  
　　償還外債清理外債鄂省財政困難牽　補屋現已無法可施而外債累累催逼日緊若不迅籌整埋補救不特貽外人口實而失信用卽全鄂人民亦不識其中困難詳情故夏仲膺氏巳於二十六號備有公文訓令財政司概略如下 
一湖北分攤應解之賠款自起義後償約遷延巳久究竟應解若干查明呈覆一本省所負外債數百萬自起義後從未依期償還長此遷延不獨債台日見其高恐應付亦窮於術亟應將從前實欠之數暨按期償還本息之確數逐一核算製造表册爲將來償還地點一分攤賠欵本非現時財力所能及而本省自借外債亟應迅籌的欵以便將來指撥仰該司會同官錢局妥議或籌定何項新税黴收專儲備抵或指定何處官有土地之變賣按期償還方有把握該司總筦出入必須早爲規畫呈候核咨省議會公决施行 
　　取消公債漢口商務於軍與時損失過鉅早已組織團體要求賠償尙未解决現由各團體聯合會長王培元等呈請政府發行補助公債票業經民政長迭次令飭財政敎育實業内務四司官錢局等會同討論核議辦法茲擬將此債票之發行先行取銷一面派員會同該處地方官吏及各團體將所報損失核准實數俟大借欵成立由中央酌撥巨欵現金交存駐漢公家銀行按損失較甚之户而又願借公欵者分别多寡秉公借撥定以輕息分年歸還一面於取消前案後令飭漢口商會會同漢口各銀行官錢局各官銀號票莊錢莊大行號將借欵糾葛秉公集議分别减成限期歸楚等情呈復民政長裁奪并請轉咨中央核定公布飭遵矣 
[贛省近事紀]  
　　李督爲陳澤霂辯誣贛省都督府高等顧問官陳澤霈因爲黨見不合迭被此間晨鐘贛民豫章三報痛駡以致提起訴訟惟公民急進黨開會提議致函李督爲陳辯誣現得李協和都督復函云頃奉來書讀悉一是足徵貴黨主持公道紏謬繩愆甚爲欽佩查陳君澤霈材富品端不但爲貴黨鉅子亦近今完人本府延聘爲高等顧問官於本省要政實多贊助自二十一日贛民日報於時評中多　污衊鈞閲之極爲憤懑卽函寄該報館囑爲更正乃次日晨鐘豫章两報又復同聲痛詆陳君爲本府顧問果使其言爲眞則鈞巳失知人之明不惟無以對江西反躬亦殊自愧曾於二十四日函致檢察廳確查證據一俟查明見復自不難水落石出也因承尊注特此奉復 
　　認解庚子賠欵北京財政部鈞鑒庚電對於籌解洋賠各欵語重心長烈鈞忝任疆圻蚤夜圖維同深焦慮前准大部來咨業經提交省議會協力代籌迄無切實答復現在魯浙鄂粤湘豫等省均已按月認解贛省財力雖異常支絀敢不勉爲其難惟原派欵額過鉅又值徵收不旺之秋擬自五月起按月籌解庚子賠欵銀圓六萬元藉維國家信用以副藎籌贛都督李烈鈞印 
　　籌解軍衣欵項贛省李都督前電中央陸軍部認購日商承製呢軍衣一萬分每分呢帽呢衣褲呢外套等合大洋十六元二角五分共洋十六萬二千五百元業經飭令財政司籌解六萬元及四月二十七號籌解五萬滙交上海中國銀行先後兑收轉付外尙應找解英洋五萬二千五百元現復經李督電部准定五月間飭司籌解轉給日商以清欵目 
[川省軍官學堂解散風潮]  
　　學生解散原因川省軍官學堂於三月中奉都督令知陸軍部電各省不必就地培材免致妨害中央計畫云云當由學生隊長陳君偕敎育長涂君赴都督府請示辦法時張參謀長劉師長在座均以該堂學生數百人一旦解散如何安置况開辦將及一年所費甚鉅行將畢業之學生若令其半途輟學殊爲可惜兼之目下滇藏風雲未息需材孔亟等語商之都督乃命賡續辦理詎該堂敎官劉嗣榮以政府待遇不優欲藉此煽惑學生破壞學堂茲探其眞相如下一該敎官於敎授時每向學生演説云該堂未經中央承認將來畢業乃假軍官又盛稱北京軍官學校之可入及種種好處並謂陸軍叚總長蔣次長係前同事同學北京軍官學校校長蔣方震前清時爲我部下我到北京與你們設法入校甚屬容易云云二該敎官聞某敎官有赴京消息遂亦於學生未解散前一禮拜將所任敎程延不上課又串同李克毅等令其堅結團體務逹其破壞之目的有此種種原因故該堂一期生除留堂四名外乃有全行解散之風潮也 
　　學會維持手續陸軍學會對於此事頗爲注意於四月二號開會研究經衆表决維持方法如下（甲）通告北京暨各省學會開除劉嗣榮會籍并逐出軍界（乙）陳請都督電致中央究辦造謠煽惑之劉嗣榮（丙）維持大局收回學生惟此條尙未解决 
[江蘇省會力爭大借欵]  
　　致國務院電北京國務院鑒大借欵條件未經議院承諾遽行簽字違約法喪國權人民誓不承認請速將條件提交院議設法補救　鈴解鈴大院責無旁貸民心向背以此爲鵠江蘇省議會 
　　致參衆两院電北京國會公鑒大借欵條件政府不俟院議承諾遽行簽字違約棄國人民惶駭两院爲人民代表應即提起彈劾責令挽回並通告銀行團大意未孚暫勿付欵此後磋商條件監督用途全國人民惟會是頼深望消泯黨見以國事爲前提衆院組織尅日告成强固國會以杜行政機關輕侮之漸臨電涕零統希鑒納江蘇省議會 
　　致各省議會電各省省議會鑒大借款條件政府違法簽字本會已電國務院設法補救並電請國會提起彈劾通知銀行團暫勿付欵請協力爭持江蘇省議會 
　　附許議員蘇民提議案大借欵問題磋商已久迄未解决臨時政府途窮日暮倉猝成功竟於本月二十六日晚間簽字其内容借額二千五百萬磅鹽税抵押年息五釐發行額九十又折扣六釐實得八十四其顧問條件俄法各一人爲審計局總理德人爲借欵局總理英人爲稽核造報所總辦日人爲山東及長蘆鹽務顧問並有畁該地分局之風説如此重大事件政府並不提交國會議决悍然簽押喪權賣國將置國民生命財産於何地議員等忝爲地方代表猶有人心誓不承認敢援據議事細則第四條之規定請速提交大會議决應付方法迫切動議 
[江蘇省會開會紀]  
　　江蘇省議會於二十九日上午九時開預算審查會下午一時開第十三次議事會一報告財政審查會劃分地方税案經衆議决交預算審查會贊成者五十人起立二報告財政審查會審查加增忙漕附加税以爲巿鄕行政經費案衆議由各縣議事會議决增加並知會省行政公署將此案依據第二届臨時議會改正預算表式分别支配行政及公益費案公布由各縣議會查照酌量辦理多數贊成起立三報告法律審查會審查修改縣制案經衆討論多時一種以人口爲原則一種以纳税爲原則後經議長解决贊成以人口爲原則者起立多數起立仍付法律審查將條文修改六時散會 
[崇明土匪閙事紀聞]  
　　崇明縣屬堡鎭於四月二十九號有土匪聚衆起事先至防營搶刧軍裝四處放火擄刧民間財物殺死鎗斃營兵人民甚多傷者尤不計其數人民四散逃竄全鎭糜爛不堪卽經縣知事地方審檢廳議事參事各會紛紛飛電省垣及程都督等處請派兵剿辦茲將議事會參事會電文錄下 
程都督鑒今晨堡鎭土匪刦營傷兵奪械擄人焚刧刻大局糜爛乞火速派兵到堡嚴剿 
　　程都督當卽電飭陸軍第二師章駕時師長酌派軍隊前往兜剿勿任支蔓並經分電吳淞江防司令部劉司令飭派水師營前往會剿至高等檢察廳陳君接電後已派委檢察官一員帶同書記人等前往調查此事詳細根由呈復核奪矣 
[邊藏風雲近狀]  
　　四月一日征鄕指揮稽廉由喇嘛丫電報鑪城鎭撫府云招撫鄕逆頗有頭緒請緩剿辦尹都督當卽覆電云該指揮辦理招撫鄕逆不避嫌怨披肝胆冐矢石力以大局爲前提深堪嘉慰仰仍以孫指揮（紹騫）協辦招撫事宜俾竟全功至兵貴神速不宜再緩仍聽孫指揮計畫軍略以備不虞統希和衷共濟勿爭意見是所盼望 
　　四月二日邊軍營長熊國叔報告云鄕番已被曲登土司説降要求毛丫崇喜两土司及裏塘堪布到場卽行繳械該土司等均願到鄕城爲證刻下鄕番大半歸農所餘不過五六萬人尙負固不服指日可期平靖現稽指揮將辦交代鄉逆乃猖言我軍失信該土司等亦託故不前盖鄕逆之離間軍心昭然若揭也 
　　四月三日西藏副宣撫使王鑑清由鑪首塗初定三月廿八會同尹督派赴昌都慰勞軍士委員郭昌光君起程因鳥拉困難預備未妥故改是日成行 
　　四月四日駐藏長官鍾頴由靖西來電報告去歲藏軍變亂退居印度情形尹鎭撫使覆電略云藏軍擾亂秩序官兵糧餉斷絶公能以飢疲之千軍被困圍而不潰足見忠肝毅膽爲國柱石逹頼狡詐異常圖謀不軌懇公速赴北京面陳大總統非加撻伐不能爲 
地方通信 
[蘇州]  
　　水警廳暫未開辦蘇省水警總廳組織情形迭誌報端茲悉蘇省總廳本定於五月一號成立其水師各營亦擬於五月内一律改編警察現因各軍反對第二廳長之事各統領前日赴滬面見應省長奉諭回省後商酌定奪故改編一事暫行從緩因此總廳亦未能如期開辦而軍政司亦不能卽行取消云 
　　穿山甲倖漏法網蘇鄕穹　山山塢里混名穿山甲之柳范春上年曾率同近村鄕人等將附近各墳墓及山上等處樹木盜伐殆盡雖經有人控究無如懼柳范春勢惡不敢與較迨後柳范春又暗使無賴鄕人將該處大墳數處刨棺盜取古玩玉器内有玉碗一隻值價頗巨柳范春卽赴滬銷售事爲墳主得悉卽向吳縣地方檢察廳控訴經廳勘明拘傳柳范春等數名到廳訊究近日不知如何檢察廳並未切實根究竟將柳范春釋放矣 
[南京]  
　　電請交涉廢止烟約程都督應省長昨致國務院内務部外交部電云准萬國改良會丁義華君函稱禁内種不禁外來禁吃不禁賣公道何在查中英禁烟條約第九條内載於七年内無論何時均可商議酌改現在雖由全國禁烟會用國民名義派代表赴英要求廢約爲入手第一辦法若中國政府置身事外不與干涉恐國民代表難收美满效果英國國民心極盼政府要求廢約卽可請願襄助成功時機已至不可失也除由敝會上書大總統外交部國會請速與英使交涉恢復禁煙主權外應請電逹中央迅賜交涉廢止煙約並請停 
 
 
 

Page 7

 
 
運印土入口藉收两國名譽等因查該會主張實爲扼要辦法本省深表同情相應請鈞院部速向英使正式交涉務期早日辦到以慰民望而洽與情至爲盼禱 
　　電燈廠之近狀南京電燈官廠自開辦迄今巳届四年從前開支浮濫弊端百出不獨無欵盈餘且仰公家接濟後經程督委任廠長童世亨前往調查遂藉其力收回官辦現正欲添購新機擴充營業不意實業司忽頒令文無端苛責該廠長遂辭職留書抗辯一去不顧後奉指令慰留並經多人力勸始允復職惟終不　意昨又因管轄通則窒碍難行上書請開實業行政會議公同討論未知實業司對此呈文如何批答耳 
　　湖北 
　　鄂敎育會改選　誌敎育總會於二十七日假奥略樓改選會　及評議調查計票　三座每人各投三票到會投票者約二千餘人是日自上午八句鐘起下午四句鐘止由敎育會派員招待及監視投票有頂冒持劵入埸者三人經會員察覺逃去其二其一則評議吳子安謂係其弟遂得投票而去二十八日九句鐘仍在原址開　唱名計謝石欽（隨縣人文普通畢業生）得會長票六百八十九張周之瀚（宣恩人两湖師範畢業生）得會長票四百九十六張周之瀚得票二百零四張吳子安（孝感人道師範畢業生）得票四百零九張若以周之瀚爲之瀚之悞書有效則周應當選爲正會長謝副之否則應作謝當選爲正會長周副之吳當然爲候補會長一時場中之袒周袒謝者互相爭執幾亂秩序以致尙未决選至評議票則爲袁松等十人當選其他康濟民等十一人則當選爲調查云 
　　福建 
　　閩民政長整頓吏治之手續福建張省長自到任後整頓吏治不遺餘力日前曾將縣知事擇尤呈請任命茲錄其原文如下　　北京大總統鑒（上略）元奇到任後卽經通飭各縣一律改爲試署俟各縣果有成續可觀再予呈請任命以資觀感而樹風聲茲查有閩侯縣李瑞年永福縣　祖仁等十九員或勤政愛民與論翕服或催科有方徵收起色或辦理禁煙始終匪懈請准任命用昭激勸其餘各縣容再詳加考察陸續呈請其有辦事颟頇以及始勤終怠亦卽立予撤任呈請查辦以肅官常云云日前已經大總統批准明見命令矣聞省長將於日内又將試署各知事續保數人呈請中央云 
[雜評二（默）]  
　　李督認籌賠欵電贛省自反對民政長問題發生後李督卽處於反抗中央嫌　之地位今觀其致中央電殷殷然以庚子賠欵關係重大爲憂而勉力認籌每月六萬元以維國家信用則其對於中央未嘗有絲毫反抗之意有足以証明其並非不顧大局者李督果事事以國家爲前提悠悠之口庶幾免乎 
　　北京暗殺議員案政黨議員均以法律爲司的克苟有意見無時無地不可以法律相見而必出之於暴行迫脅則奚爲者近來北京新發現之迫脅法凡三種一以函件迫脅一以軟禁迫脅一以暗殺迫脅此三者决非堂堂正正之政黨坦坦白白之議員所應出此者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國承認中華民國]  
　　駐滬美總領事奉到駐京美公使來電巳承認中華民國於五月二號十二時呈遞國書是日是時駐滬美總領事偕同副領事親詣通商交涉使署特聯睦誼江蘇都督江蘇民政長通商交涉使上海縣知事上海總商會總協理均接待如禮復於午後同往領事署答謝並由總商會通知各商號懸旗誌慶 
　　又聞駐滬交涉使陳安生君於昨日上午接奉北京政府電告美國現已正式承認由駐京美使呈遞國書飭卽轉致上少縣知事知照懸旗誌慶等因陳君遵由電話告知吳知事着卽照辦故午後行政立法等公私各機關一律高升國旗以誌慶幸 
　　文匯報云美政府承認中華民國巳於昨日正午在北京及其他設有美領事之中國各口岸同時舉行北京由美國公使以正式公文交與中政府上海之禮式如下十二點鐘時由美總領事維爾特君副領事戈斯君約翰生君同乘汽車至靜安寺路交涉使公署署前列兵两行陳交涉使躬自出迎繼乃介紹以見程都督應省長會審公廨關君聶君縣知事警務長及其餘各員並商會總理周君協理某君暨其他領袖巨商十二人維爾特君乃恭肅宣告程都督謂駐京美公使定於本日正午代表美政府歡賀中國當道及宣布承認中華民國余供職本地故特躬臨宣告繼謂前十八個月内两國政治關係不得不含混以定而仍能和洽逾恒良足欣慰又謂中國告成共和國民幸福無量深堪慶賀旋由陳交涉使譯告和都督程都督卽答辭致謝並與陳交涉使聲明感意謂此舉足爲美國尊重民國之證繼進茶點並攝影以留紀念下午两點三十分鐘時本埠各華員皆至美總領事署答拜 
[宋案要犯押解進城]  
　　上海地方檢察廳長陳崧生君近奉司法部電飭將特别法庭之議卽行取消改歸普通法庭訊理卽將要犯應桂馨及嫌疑犯朱蔭榛提回禁錮模範監獄等因陳君奉令後因未見程都督令飭陸軍六十一團陳團長將應朱两犯解廳辦理爰於昨日呈奉程都督諭令陳團長務於今日下午將應朱二犯解送進城一面飭知淞滬警察廳長轉飭各區各派長警沿途防護並派騎巡警備隊督同押解以昭謹愼 
[縣知事安慰人心]  
　　上海縣知事吳懷疚君昨出第六十一號布告云照得滬上一隅日來議論朋與謠傳亦復不一其在明白事理者自能分别觀聽不致誤會第恐無識之徒以誤傳誤弓影杯蛇自相驚擾况此間五方雜處每易滋生事端防範綢繆鎭定爲先本知事服務桑梓休戚與共無非以地方治安爲前提業已聯絡各團體并軍警两界互相保衛不稍疏懈爲此剴切布告凡我父老子弟務各善體此意照常安業萬勿驚疑是爲至要切切特此布告 
[解决閘北區域問題]  
　　閘北區域原係上海城廂北區前年光復時因秩序未定暫照市制設立市政　惟地方户口核與自治定章均未合格會由市董等擬將鄰近之江　引翔两鄕聯區數圖劃歸閘北以符市制因引翔港董事堅持不讓互呈縣知事請求解决嗣經吳知事移交縣議事會公議以自治定章不便擅自分析並以閘北向爲城廂北區仍應規復以符原有區域議决呈復而閘北市董則不肯承認呈交省議會復議茲悉省會以縣會議决理由頗爲正當已公决閘北仍歸城廂北區呈請省長公布實行之期當不遠矣 
[報告崇明土匪騷擾情形]  
　　江蘇陸軍第二師師長章駕時前日接奉程都督急電内開據崇明縣參事會電稱今晨（四月二十九號堡鎭土匪刦營傷兵搶奪軍械擄人焚刧刻下大局糜爛乞火速派兵到堡嚴剿等情希卽查照酌派軍隊迅往兜剿勿任支蔓爲要等因章師長並於三十號接據駐紮崇明步隊第三營章營長兆旗函禀崇明堡鎭匪徒起事原因謂有離北堡鎭約十餘里之煙犯顧鑄岩由堡鎭龔董拘送檢察廳懲辦旋被逃回北堡鎭投沈秀之家號召黨徒約有三千餘人於廿九號上午五時擁至北堡鎭泥龍崗駐防處排門擁入用刀砍傷目兵六名將防營内之鎗枝子彈搶去旋至該鎭楊倪二姓家搗毀什物並將楊梅軒倪聖倉擄去收錮沈秀之家至十二時又分三路搶刦每路有千餘人之多至南堡鎭時當　第三營連長陶振漢率同兵士十餘人抵阻因衆寡不敵被匪砍傷數人將鎗奪去所有防營内衣服等件亦被搶刦並將陶連長打傷擄去禁錮沈秀之家大呼速斬陶卽善言懇求幸得免害於是日下午五句鐘回防十二時以後該匪刧營旣畢乃至董事龔渭澄家將物搗毀搶刦淨盡並將小學堂焚燒搗毀戒煙局與施奎甫家所有該匪沈秀之黨徒均住馬橋附近周　四五十里約有五六千人二十九號舉事時用紅邊白心方旗中寫忠義團沈四字側寫宣統四年四字其人數約有三千餘人内有負大刀者負鐵尺者負木槓者並持鎗七八十桿兇横異常且有往打各學堂及自治所之説刻下兆旗（營長之名）帶來之兵僅百數十名如該匪再行騷動無論如何單薄自然向前攻撀然揣度情形非添兵援助鮮克有濟等語章師長以匪勢旣如此猖獗自應痛剿立卽面令駐浦步隊第一營大隊長廖守忠會同第一中隊長汪占林挑選將校士兵二百餘名携帶子彈萬餘顆於五月一號赶崇明縣屬一帶竭力剿撫以保治安所有吳淞沿浦一帶暫令劉廳長加派巡警會同防兵加意巡護 
[軍人大閙會館之結局]  
　　陸軍混成第三旅目兵在潮惠會舘觀劇肇　迭詳前報茲悉該會舘董事鄭鉞等復於前日具訴地方檢察廳請求迅卽依律拘捕肇事營兵從嚴懲治昨奉批示云據訴巳悉查刑訴律第八十九條雖有句攝軍人軍屬之規定然陸軍審判試辦章程於前清巳經實行在民國仍繼續有效則凡軍人犯罪自應適用該章程而不適用刑訴律之規定本廳業巳將是案預審筆錄及勘驗各單一併咨請第三旅旅長秉公核辦所請逮捕一節未便准行又聞第三旅旅長李英石君昨巳委派滬防水師分統楊玉貴爲代表親詣該會館向董事鄭芳鉞等道歉並聲明所有會館中被毁各物准卽照數賠償受傷各人之醫藥等費亦願担任鄭董等不欲多事均已首肯今日該會館補演　劇時並須令第一營管帶曹志桐前往進香以釋猜嫌云 
[師範生結團東渡]  
　　城内江蘇第二師範學校四年級生昨晚由校長賈季英君引率搭某某輪船赴日本考察數育臨行時校内職員學生均鼓掌歡送我國師範生結團東渡此次實爲首創抱攷察敎育之志願以往者必能抰其心得以歸他山之石可以攻玉於敎育前途其亦有所廣益乎其餘各級則往南京杭州蘇州等處旅行云 
[烟禁之進行]  
　　第一初級檢察　昨出牌示云案奉上海地方檢察廳令奉江蘇高等檢察廳令以禁烟一事人民查有私賣私吸等情至廳報告後得實者一俟該案終結准於罰金項下酌量提給以示鼓勵如有挾嫌誣告自應按律懲治等因合行牌示仰人民一體知悉嗣後無論何人查有私賣私吸來廳報告調查得實俟該案終結准予獎賞母得挾嫌誣告是爲至要 
[公堂宣告停訊日期]  
　　公共公廨關讞員以陽曆五月五六七三日爲旅滬西商賽馬之期本廨午後須停辦公事又十二日爲西國禮節例應停訊公堂一天昨特諭知駐廨檢察西員預行條告俾衆周知 
[弔騐純泰莊帳簿]  
　　小東門内純泰錢莊主鍾禄卿前因倒欠鉅欵經地方審判廳著將該莊及其餘業産一併發封在案茲因延宕不理復由廳長於昨日飭派承發吏會同地方檢察廳司法巡警等至該莊内室啓封將所存帳簿數本一併取去聽候核辦 
　　城内 
　　追索盜贜○本邑西鄕諸翟鎭楊春高家被盜搶刦巳報地方檢察廳派員勘緝在案嗣經失主查明實由湯德和等爲首行刦禀經該廳將湯緝拿到案訊供不諱收押候辦旋又由楊春高查得湯之同黨姚阿毛張阿六等均嘉定人匿跡嘉定鄕間禀奉該廳派警持文赴該縣將姚張一併拘獲到案諭令收押昨楊春高又到廳禀請迅追失贓陳廳長諭候批示辦理 
　　是虚是實○西馬橋萬與米店股東包壽伯行兇毆傷經理周子奎頭面會由警局拘送地方檢察廳諭將周送往醫院醫治包着交保證金洋三百元交保候周到案訊辦在案茲因周傷已痊愈於前日投案經黄檢察官提訊周供包以商人店中開支太繁將我毆傷求究訊之包不認行兇判仍交原保聽候調查再核昨日包邀請律師到廳辯訴陳廳長以此案正當偵查之時諭候調查明白再行核辦 
　　違背煙禁○烟犯胡靜菴曹松華俞發生三名由第一初級廳訊供判决昨解地方檢察廳執行外附煙盤証物等件又第二初級廳解送私販煙土十四包之程二到廳訊辦均奉陳廳長諭飭管押候訊証物煙土暫存又松江葉榭地方有向爲敎讀之周世違昨日來申在洋東門外購得大土川土共五十七包裏入包袱之内中有香粉餅干棗子白竹布等物至大逹碼頭趁搭平湖小火輪回里當爲禁烟局調查員查見拘解到局送請地方檢察廳訊辦 
　　請緝　賊○滬城淨玉菴路有同居之鄭端甫康梅卿二家於前晚（卽舊曆三月廿四夜八時許被賊從隔壁舊坑矮屋扒進竊去綢布皮棉衣服十餘件事後卽赴巡警第七區具報請飭嚴緝 
　　召領棺木○地方檢察廳昨出示諭云爲出示召認事四月三十號據二十五保九圖地保王國祥報稱圖内唐家灣馬路邊倒有無名尸一具年三十餘歲身穿藍布短夾袄元布棉褲均破舊不堪秃頭赤足查無屍屬出認理合報驗等情據此當經派委檢察官帶同檢驗吏等前往相驗當據檢驗吏王長春報稱該尸左目生前失明依據尸體暨天候似係先有寒熱乃因大雨直淋病勢加重遂致身死餘無别故報畢親視無異除飭地保棺殮發壇浮埋標記取結附卷外合亟出示召認爲此示仰該屍屬如果查看年貌衣服相符者卽便來廳具領歸塟 
　　南市 
　　第一初級檢察廳批○（秦嘉春訴秦湄生私藏煙具案批）狀悉據稱法警蕭國樑傳案索洋各節該民亦並無抗庇等情如果屬實儘可到案證明以憑究辦乃該民托病不到抑又何故着即從速投案如再違延定卽拘究此批 
　　閘北 
懲治地棍○地棍張毛毛張三多等向張榴生拆梢不遂持刀行凶一案前日經王檢察起訴於同級審判廳由董推事開庭辯論張毛毛等延孫朋壽律師出庭辯護王檢察以此案迭經本廳調查証據確實聲請按律懲治遂由董君判張毛毛處懲役五十天張三多二十天以昭烔戒 
　　不告而取○張家餘前日扭王昌詩至一區控稱王乘我出外時來家竊去棉被銀洋等物請爲究辦由張區長解送司法科經凌科長提訊王供因長欠伊借洋三元不還故取棉被作抵判押候查明再核 
　　小孩迷路○前日有男孩一名在閘北迷路由崗巡帶局經張區長訊得該孩姓陳名杏花住居浦東廟鎭地方年十歲父母雙亡惟有一姊已經出嫁當解司法科判送惠兒院留養候再查核　　公共租界 
　　塗改鈔票○四馬路石路轉角同昌衣莊夥董芝高因將麥加利銀行五元鈔票塗改十元持向附近同康烟紙店内混兑被控昨由包探將董拘解公堂請究原告偕証投稱被告巳两次將塗改之票混兑請爲訊究訊之董延律師上堂辯護中西官會商之下判董交二百元人洋並保候查明再訊 
　　不認爲非○西棋盤街花烟間傭婦顧周氏控李和尙糾黨行兇並攫取金環等情昨由捕房將李拘解公堂訊供不認判存洋三十元交保候查明復訊核奪 
　　吊驗賬據○穆啓堂控米占元（卽米老二）借洋不還一案前日午後由廨復訊先由原告代表律師投稱原告前爲龍飛馬房買辦時米爲馬販會於前清光緒二十九年十一月十八日立據向原告借洋二千零零七元當有洋東簽字延不清理請追訊之米與見證史光宇供無立據借洋之事王讞襄商之陪審西官奥領克君判米交保候傳諭龍飛行將賬據呈驗以憑訊核 
　　易人經理○已故前清鄂督瑞徵之子國潤章因其父在申所置地産均託哈同掛號轉换道契今因欲將伊名下之地産改託愛理思律師經理故於前日午後由愛律師偕國潤章上堂聲請給諭過户王襄讞商之奥領克君諭令退去候核 
　　仍是刑事○南市同德參號股東李韻芾控經理陸泰孚私將存棧値銀七萬餘两之高麗參十三匣移匿他處等情會經公堂訊得貨存致富洋棧判將刑事案註銷改歸晚堂民事訊理並諭於未經訊結之前不准將貨私售在案前晚由廨集訊原告律師上堂請究並請給諭前往該棧驗看被告亦延律師並中國辯護士到堂辯稱此貨於三月六號出售於公泰故改存致富洋棧今欲前往驗看被告無此權力請察王襄讞以被告前次到堂祇供貨存致富洋棧並未聲明出售故改歸民事今忽稱已出售仍是刑事性質判候函請審判廳將原卷送廨並致函致富洋棧候派探督同两造前往驗看再行核奪 
　　得其所哉○福建路公陽里一百七十六號雉妓院内妓女吳玉仙因龜鴇覇阻從良於昨晨乘𨻶逃出在火車站徘徊由探查見盤詰支吾卽將該妓帶入捕房轉送公廨請究訊據吳妓供稱通州人去年正月間由母帶至滬上押入該妓院賣娼近有在蘇州都督府當差之李鶴梅欲出價代贖因龜鴇阻止是以逃出叩求作主孫襄讞商之英領哲君以妓女有志從良不應覇阻判將吳妓開釋准予自由如該龜鴇等出而阻撓卽行提究 
　　是否同情○妓女邵鑫寳即含春小榭）因案於陽曆二月二十八日由廨判發濟良所擇配在案茲有唐六朝者欲娶邵妓爲妻昨延律師投廨請求中西官以男女婚嫁須出两愿諭候函致濟良所於禮拜五將邵妓帶堂詢明再核 
　　串詐結果○甬人陳阿星控楊安發串誘其妻馮氏並以代尋爲由圖詐洋五十元由探將楊與馮氏先後拘解公堂分别收押在案昨經中西官復訊明白判楊押一月馮氏押女所两月期满交本夫領回管朿 
　　女匪有黨○粤婦王葉氏等因串拐清江女子大英仔由廨訊供押候查辦在案昨由捕房將王葉氏之同黨王秦氏丁王氏一併提案判押候併究 
　　省釋無辜○楊樹浦魯連生家會於二月十九夜被盜刦去値洋二千元之衣飾報經捕房派探拿獲前充緝私營艙長之嫌疑犯劉洪生（卽老劉）解經公堂訊供管押在案昨晨復訊原告偕證陳魯氏等投案請究並據包探徐申慶投訴查得事主被刦時盜黨招呼老劉且魯姓被刦後劉卽於二十一日辭差情更可疑是以拘案訊之劉供不承認孫襄　商之英領哲君以原告並無實據遂判劉開釋諭後安分 
　　不甘受罪○清和坊四十三號妓院内鴇婦王顧氏因容留十三歲杭州女子張杏花爲娼由廨訊明判女發濟良所王鴇身價不追再押女所二月在案茲該鴇以女由其叔張洪標出據價賣不甘受罪昨晨延請律師上堂聲請釋放中西官會商之下判王鴇還押候再復訊 
　　朦轉道契○張協先控張裘田張進泉朦轉道契等情昨由捕房將被告两人傳至公堂請示判交保候訊 
　　水手酗酒○前晚有某國水手多名在鴨綠路酒醉滋事由捕併送捕房押候酒醒開釋 
　　賭徒爭鬥○張阿順昨與陳阿二等在北河南路因賭起衅互相扭毆被捕送入捕房經捕頭詢明從寛斥釋 
　　諭價爭執○梁德甫昨至西華得路某成衣店購衣論價不合遽起衝突由捕送入捕房經捕頭詢明情由分别斥退 
　　因何衝突○林順夫吳阿培昨在西華得路不知因何互相扭毆由印捕拘入捕房候核 
　　法租界 
　　拔還宕賬○陸厚安會於上年投廨控稱與金占春合開魚行至五月間閉歇被金宕空洋六百五十元並私收客賬洋七百餘元求追等情讞員以客賬無憑不追判金交保限交宕賬在案茲因迄未保出提案復訊金供祇能陸續拔還聶讞員判仍交保每月拔洋一百元 
　　並無婚據○鴇婦富寳投廨控稱夥妓左氏由伊父母領來押洋一百廿元嗣因懷孕另租房屋居住今忽失去在邵生徐家尋見求究訊之邵供由吳子友爲媒價娶左氏爲妻並非拐逃左氏供被狎客拐售於邵生徐是實判邵交到憑證聽候核斷詎邵並無憑證堅執前供經中西官判邵開釋左氏發堂俟分娩後再行核奪 
　　展限交銀○立與洋行控孫憶萱定貨不出一案昨經公堂復訊孫供再求寛限措還貨價判交原保展限七天交銀 
[雜評三（訥）]  
　　美國承認後之政府與國民國會開幕時美國卽擬承認嗣因議長未定緩遞國書遂起有美將展期承認之風説今乃於國事紛紜謠言疊起之際而竟毅然承認可感也於五國借欵甫經簽押之際而竟坦然承認尤可感也 
　　政府而感之乎則當以美政府之舉動爲法我國民而感之乎則當以美國國民之行爲爲法 
　　美國承認後之五國當國會開幕美國倡議承認時各國頗持觀望之態度有謂須俟舉定總統者有謂須以大借欵爲代價者今大借欵巳成立矣則關係大借欵之五國將繼美國而卽日承認乎抑仍俟諸總統舉定後乎 
　　美國承認後之滬上商民一月以來滬上各商民因南北間發生惡感及其他各方面之謠言遂起有恐慌之現象所見所聞無一事不入於悲觀對於承認一事亦已淡焉忘之矣今忽有歡賀美國承認之通告各商民之精神將爲之一振乎抑仍陷於恐慌旋渦中而旁皇不已乎 
　　美國承認後之時局美國對於承認問題可謂鄭重矣愈鄭重愈見其親愛也今以鄭重之美國而竟毅然承認必其熟料我中國前途可以安然而無事也一切困難問題可以安然而解决也一切組織新政府手續可以安然而進行也然而我中國前途果如美國所料與否今日尙不能决要視此後國民之趨向何如耳 
來件 
[順直會館意見書]  
　　具節略順直會館爲新例病商籲請代懇取消事竊民困國危古之恒情商務困艱國税頓減概洋外諸國無不體察商艱以恤商民而行庶政者近今二年之間時事變遷商業之艱金融之難頽敗之象人所共聞謹將敝省各北貨其難遵新例情形爲我總協理詳切陳之敝省各商所運進口貨件如黑棗紅棗核桃杏仁糧豆等貨向報海關指爲鮮貨當日報進立卽驗放設有市價變減一時不能售出仍存各公司棧而保有火險以顧大局如此等食物人所貪愛若新例到限由此棧移挪彼棧若被不肖之徒彼此偷竊損傷實非淺鮮倘有意外之災從何追求兼有貨件笨重挪移之費棧租之加貨件被傷費用更煩困累尤重按之舊章倘有破傷短少沿能有輪船公司及公司棧辦理向之追償不致全失果如新例而所受損傷向誰取償比如商等向之輸税完課義所當盡向不取巧决非小販負等以偷關爲利叢設被查獲充公若蜚手法靈敏故態更甚於前此中情節尙焉知司稽查者能無私放者乎况今國會未定金融困難商等隠情早在洞監惟此瀝陳伏乞總協理先生據情代懇取消海關新例不勝感切盼切之至謹上中華民國四月廿五日順直會館全體商業謹啓 
[擬求海關取銷專棧新章意見書]  
　　自海關苛例發生以來衆商以所受種種損失不堪其苦奔走惶駭怨聲載道幸貴會諸公担任維持人心稍定令商等各抒所見以供採擇謹就管見所及爲諸公縷晰陳之查外洋各國船行未有建設貨棧者其商家則均有自備貨倉惟船泊碼頭起卸貨物須候關員查驗方能提歸而關口又慮碼頭無棧暫貯商貨則風霜雨雪貨物恐致遭殘遂設專棧以避風雨亦卽驗貨廠之本意也又設保税倉庫以便商貨存貯出貨之日始須完納税餉若將原貨出口則祇認繳棧租可不用虧耗税銀因各國均無領回存票之例也此等專棧所以利便商人者至週且密又何怪人人樂從之至若中國商力薄弱盡人皆知能有自備貨倉者百不獲一船行洞悉商情多置碼頭棧房以便存貯而利轉輸開埠以來相安無事船到起卸報關由關派員查驗完纳税餉直至出貨之時始行移動不糜虚費不虞失漏若再設專棧强迫遷徒非徒無益而又害之可見中外商力厚薄之不同中外商務情形之有别此固主持關務者所當體察辦理未可相提而並論也以重報輕以貴報賤之舉正當商業必不肯爲國税輸納不過百之五以二十倍之重本兾國僥倖之薄利萬一敗露不特全數充公而且不免罪累人雖至愚必不爲此而乃有敢於嘗試者其人必防不勝防斷非一設關棧卽可杜絶其弊　若非正本清源自行整頓吾恐國税未見其增加而商人徒多受其擾累耳又查日本關口除嚴辦眞正瞒税外其或有以重報輕以貴報賤者雖經覺察亦視爲無心之失准其更正納税並不苛罰而商賈之藏於其市者咸稱其政治之寛仁其國税亦不聞因此而短絀可知爲關者當在辦事之認眞不在立法之煩苛也夫關役之虐待商人也已匪伊朝夕矣固意留難藉以需索凡屬商人罔不切齒今復變本加厲是以前此之苛虐爲未足而又從而益之借維持國税爲名實欲掣商人死命耳商人何辜受此慘酷與言及此能無痛心務求鼎力磋商期逹取銷目的若今日托詞試辦久之則實力推行假令遷就依回必至盡入圏套倘若磋商無效懇請貴會逕電北京力爭衆商當協力堅持以爲後盾幸而有濟衆商之福也不幸不濟非諸公之　也諸公其圖焉此土總協理先生惠鑒黄式如謹呈 
[呈總商會意見書]  
　　總商會總協理先生閣下公啓者海關專棧新章擾害商業經訴呈税務司關監督聯乞取銷在案復由各代表偕仝貴會總協理面謁墨施两關憲切實請愿未蒙俯准隨奉墨税司函稱現在照章辦理益處人所共曉又奉施監督函示立法防弊關中應有權責外人無不便之言獨華商無理爭執使公家有弊不能整頓各等因商等謹就管見所及披瀝上陳幸垂察焉查商帮進口各貨全靠船棧存貯當關諭發表時船公司重整棧租舊限四十五天至六十天今改限十五日逾期計租輸租一項相去倍蓗上落工力𨺗增數倍商人損耗數逾億萬視舊章之便利其損益固可知也近考歐美法規莫不以商立國溯自共和統一而後重民權尤重商權誠以民爲邦本積民而成國更積商業發逹之民成爲進化文明之國貨税之統計由全國衆商所積而成故税務之得失皆得而綜核之維持之商民同此肩任民足則國裕民富則國强 
 
 
 

Page 11

 
 
有相維相　不可一日離者就税課而論誠能除弊卹商雙方兼顧亦復何求乃以預防冐報移提糾紛不思關員各有　司若使嚴密稽查豈能絲毫偷漏何以内容腐敗不加整理祇此分别棧儲敷衍搪塞設遇婪役上下其手更開瞒隠需索之門法立弊生終無實益徒見其擾商病民大拂與情而巳至謂新章杜弊華洋一律不知洋行自設貨棧來貨歸華商銷售各費出自貨客在洋商自可置身局外惟商等害切剥膚同負完税責任欵需涓滴盡屬脂膏設因防弊而滋弊汗血之資何堪　削而謂頓翻前議顧一巳之私不顧公家之益是耶非耶要之欲釐積弊先正本原防範宜周法行自近果能整飭關役潔巳奉公或添派多員認眞查緝或監視起貨密加印記去泰去甚豈乏良法必苛以相繩朿縛馳驟急則必敗利害相形宜權輕重謹備意見書仍乞代逹下情轉呈墨税司施監督恩准取銷謹呈廣綮公所全體商業謹啓 
[泉漳帮衆商意見書]  
　　啓者海關特設關棧將進口貨分别入棧俾商人不得售其欺以整税務税務司之用意固甚美矣然辦法則未盡善也　弊　之生不在於棧之設不設在於海關之人弊不弊查近年以來同時報關之貨有一日卽能提回者有　五六日方能提冋者而騐關有當日可驗者有須隔三四日方能騐者如大宗之貨有無須過稱者有稱至數百件者其故維何作弊而已商人以實在之資本販運貨物原以圖利如有偷漏一經察出本利充公誰敢嘗試所以敢者孰使之耶苟不從根本上之整頓以設關棧是務徒擾商人於税何補且作弊者因之更爲便利何也表面愈嚴暗中通同愈易苟可通同何處不可爲耶故擬請税務司於關棧一項不必過於嚴緊所當嚴緊者在海關司事或日司事作弊儘可告訴不知受賄者皆現洋鈔票安有憑據而行賄者又豈肯説之告訴者又恐各司事羣起爲難以後之進出口貨必使不便於報關報關不便則不能營業商人以營業爲務誰敢爲之但於報關單到關時及驗關時蓋一某時某日之印遲速之原因便知作弊所由來不揣其本而齊其末則商受累而弊叢生深爲税司不取也務乞轉逹税司收回成命以恤商艱謹略商務總會總協理先生台鑒　　泉漳會館衆商謹啓四月廿七日 
　　 
[國貨維持會議員陸澄溪意見書]  
　　江海關以向章進口貨任使入棧　遲時日種種假報弊　叢生特訂取締新章貨入專棧完税後限两日提清在税司必日此正本清源之法也而其實不然 
　　凡關税之弊第一需索第三隠瞒不肖之洋簽手也華簽手也聽差也皆有能力需索與隠瞒者其實需索與隠瞒常有連帶之關係能任商家隠瞒若干始能向商家需索若干故需索之費不啻隠瞒之代價也 
　　今以容積無多之專棧儲貨以一日二日之短期提清各貨勢必抽驗煩難移提紛擾夫至煩難紛擾則需索隠瞒愈難究詰將欲除弊適以滋弊而巳 
然則當奈何日以嚴法馭簽役可矣無庸更章爲也 
 
 
 

Page 12

 
 
三月念七禮拜六日戲 
馬妙儂○玉堂春毛仲琪邱治雲周鳳文湯雙鳳王益芳張德祿堂樓祥夢夏月珊夏月潤鐵膀子張三賊咬一口入骨三分張順來許奎官趙文連遊龍潘桂芒戲鳳林樹棠晉林樹勛馬飛珠陽林樹森宮大四平山王雅雲鎚范連奎吳桂芬鎮 
三月念七夜戲準演改良情節拿手好戲 
　文沖●妓女擒寇周鳳文瞎三話四林樹森夏月瑞花轎夏月潤王益芒娶和尚三麻子毛韻珂在國志孫菊仙張順來夏月十三恒字義坡馬飛珠三麻子趙雙文頭子連鴛韻夏珂月（本）潤鴦菊周雙仙鳳文（二）月邱鴛珊治（本）雲鴦 
[大舞臺念七日戲頭等正廳五角]  
三月念七日戲頭等正廳五角二等正廳二角三層樓二角 
王福連呂月來演武擋山小壽仙王子云斬黃袍納紹先何潤初　太后真小桂芬伍月華梅香節游西湖林步青范少山徐春發小月樵花七歲紅雲中鳳水戰蝴鴛鴦橋穿山甲于永海賈璧雲趙如泉小桂枝何金壽永利韻秋寳蓮孫紹棠獨占油花魁郞　捉拿　費德公廟瞎子觀燈 
三月念七夜戲頭等正廳八角二等正廳四角三層樓三角特別包廂一元是夜各藝員特煩雙齣好戲 
趙東昇諸　　演定軍山真小桂芬伍月華林步青萬盞燈小桂枝王蕙芬小桂芬楊四立應寳蓮賈璧雲浣紗記何家聲水仙花何金壽孫紹棠殷春虎王永利雲中鳳馬　亭四奞頭彩普球山梵王宮畢永霞七歲紅李春來金錢豹戰合淝本沈韻秋何金壽金阿慶賈璧雲趙如泉七歲紅陰四川陽河奇聞界真小桂芬沈韻秋王永利李春來楊四立趙如泉應寳蓮青周倉石收妖山 
 
[新新舞臺二十七日戲]  
三月念七日戲二層特別廂三角頭等角半頭等正廳一角 
陳榮山韓文起長亭相會九齡童浣沙計小琴仙曹甫仙富仙舫黑風神帕劉禹臣小紅燈醋海風波周福全陳小福永老安硅道趙月來諸雲無法趙君玉仙高孟鴻帬黃戰長沙王九齡葛玉庭忠十定軍山苗勝春劉松亭陽平關李福祥功 
三月念七禮拜六夜戲特等正廳五角韓文起陳福元●千秋嶺曹甫臣謝玉珊打龍袍劉禹臣朱喜運金鷄嶺諸云仙李九陳永奎捉拿花娘雪趙月來人俊富六陣風梁一鳴富仙舫陣翠屏林顰卿高麗安四盞燈小福安郭五奎金錢豹血（七本）小和子劉廉涙趙君玉禹（本八）孟鴻帬臣碑 
 
 
[共和中舞臺日戲價目注意特別正廳二角二三等一角]  
三月二十七禮拜六戲特煩全都藝員一齊登産拿手好戲劉全才劉燕奎吳春恒楊順林周俊民郭仙舟寧敦甫小德山（永）（戰）（藥）平安太平茶計沙陀國一盞燈白文奎烏龍院沈華姚寳森陳燕奎馬春　劉長林呂布金仙牡丹（艶陽樓）貪歡報軒富春茂李百歲白紫玉劉永春王又宸▲鼎盛春秋▲江夢花郞德山蓋李春來永利張奇馬宋茹袁俊奎來鳳春甫春岩玉麟景泉（全班武行）虎（三雄絕義）村 
共和中舞壹頭等正廳三角二等二角三等一角 
三月念七夜慮特類著名文武藝員一齊登　臺演好戲李楹山劉全才○百壽劉周俊民陳燕奎吊金龜薜占奎伐東吳馬崑山劉永春吳王張姚茹楊馬小春　二奎俊奎寳森玉麟順林春甫禿扁一盞燈沈華軒李百歲寧玉珊紫金仙江夢花劉燕奎彩樓配飛義陣四進士白文奎王又宸小玉寧禿扁牡丹春岩冤報離婚了德山粉菊花蓋春來李永利王牡丹白呂布奇來鳳馬春樵陳燕奎探親相罵 
[丹桂第一臺念七日戲頭等正廳二角二等正廳一角]  
三月二十七禮拜六日戲特別別包廂四角頭等正廳二角二等正廳一角三等正廳一角特別官廳四角謝月奎○瑞兵會小寳義潭月明　鎮　賣人頭雙處狀元　李冠卿打龍袍劉壽峰明海山小如意陳嘉祥（莊）（書）教馮志奎戲小孟七冀州城李春棠朱素雲羅成叫關三客串小楊月樓小喜祿忠節義三疑計大小達子小金娃李少棠蓋叫天蘇楊瑞亭州好丹桂第一臺念七夜戲大減價特別包廂八角特別官廳六角頭等包廂六角頭等正廳四角二等正廳三角三等正廳二角 
小小三小楊小月蓋高慶珍○下河東李冠卿○○目　儈○○小金娃烏玉帶小寳義　　日明彩芬三客串朱水　雲小孟七小如意李少棠飛義陣黃鶴樓陰陽河挑華東楊瑞亭譚焦目明慶利小楊月樓劉壽峯駡曹蓋呌天李德山譚永奎三義口小月楊樓楊瑞亭全小達子馮志奎◎逍遙津◎三客串 
[丹桂茶園大放盤日戲正廳一角]  
廿七日戲特別大放盤正廳一角特類文武超等藝員合演傑作好戲何佩珠（黑風神洞）周寳寳（六部大審）馬勝奎拿手蔣連奎搖錢樹拿四張桂雲峯珍珠花好戲姐白玉梅一聲雷牛桂芬柴子雲十三旦周桂寳高榮奎合璧戲客商煩演（忠）紳商煩演（取榮陽）（寳蓮燈）孝　（賣黃馬）郭鳳仙飛來鳳草上飛郭鳳林郭鳳雲小王英云中燕蓮花湖智伏桃花郞子 
廿七禮拜六夜戲特煩全班文武著名超等藝員合演拿手傑作好戲侯勝奎楊良喜小黑燈馬勝奎桂雲峯珍珠花小春利全演（李）（密）（投）（唐）小月樓小月樵小春來　蜡廟（捉拿費德公）白玉梅改良新劇（賣橄榄）周寳寳合璧牛桂芬一聲雷宋子云好戲八義國十三旦周桂寳（遺）（空）時事蘇灘東鄕小調搜孤救孤翠花城計郭鳳仙云中燕草上飛郭鳳林郭鳳雲飛來鳳小王英金錢豹滿臺大飛鋼叉 
[石路中新天仙協记茶園]  
二十七晶戲正廳一角李素云華亭別皇宮陸紅水閻海山孟鴻茂飛來鳳王三虎張和福劉福和李鴻奎全從赴雙龍部李春利大會演起張德鑫常春恒楊李壽山至大戰雁孟君武張九如張月樓張月亭張月樵于鳳山朱寳山小活猴小阿四家門關為止將 
三月廿七夜戲正廳二角包廂三角李素云彩卿彩樓配綠牡丹（合）（演）龍陞奪城張月亭張德才楊華亭張德鑫常飛來春恒李春得恒孟鴻茂陸紅水張鴻優等貴俊卿藝員李壽山鳳山張閻海飛來鳳德張德明俊張月樓劉福和客商煩演好戲玉林茂壽山山津商煩演好戲軍官嫖院　官取都惡虎村八扯空城計花蝴蝶 
[帬仙茶園念七日戲正廳洋一角]  
念七日戲大減價正廳一角特請全班超等文武名角一齊登　好戲小瑞仙智取北原小桂子小企子（富）春樓金秀英　桂芬小活猴賽月樵賽勝奎一陣風蓋七省小蓉仙恩縫搭膊（龍）鳳閣講堂門志陳文啓（忠）孝　小德寳小燕飛小黑燈小桂官一陣風小韻秋金山寺投唐送銀燈賽春恒張彩奎林云仙雙陸賽菊呂芬布陳文啓 
三月念七夜大減價正廳二角包廂三角　位邊廂一角起碼七十文張彩奎暗探陰山蓋七省小全來（大）　棺小蓮英小活猴草上飛賽勝奎界怎關花永福草上仙賽呂布（日）月　顛侄鴛鴦小黑燈小長庚鼎足三分　石頭西瓜倩小桂官筱善華趙俊卿陳朱筱陳彩霞瑞云桂芬彩霞（黑風帕）轅門斬子吳新寳小蓉仙陸菊芬賽春恒小來全林云仙妻黨同惡報 
[三馬路北京大曲院]  
○三月念七禮拜六日戲準演電光影戲○▲瑞雙▲▲子青悅峯▲福星田○津幫煩演○（大）拜年何月峯（常）（壽）（山）何心泉連輯五層層見喜老媽開榜（孫蔡梅）（佩寭臣）（梅秋林）○改良○文武戲法連仲三謝瑞芝王金有（福吉星田福山全音大鼓）王闊峯（趙西園郭榮山）京津大鼓張跳羅成算掛生墻王金有（八角鼓）王闊峯（連吉）（仲福）（三山）（單弦）牌子曲三●本（翠）（屏）（山） 
○三月廿七卽禮拜六夜戲雅演（日戲照常）○大減價日戲包廂二角正廳一角夜戲頭等包廂四角二等包廂二角頭等正廳二角二等正廳一角●（瑞○雙）子青月峯●福星田津幫何月峯（常）（壽）（山）何心泉連輯五煩演全本馬思遠（孫蔡梅）（佩　秋）（林臣林）改文武良戲法連仲山謝瑞芝福吉星田福山七音武昭關王金有大鼓王闊峯趙西園王金有謝瑞芝王闊峯（趙●郭西園榮山）八角鼓京津大鼓（快書）斬華雄昭君出塞連仲三吉福山冷不妨成親 
[共和中舞臺]  
禮聘獨一無法二天下馳名最優等花旦 
粉菊花准演廿七夜全本代遊西湖紅梅閣廿八夜全本代賞中秋陰陽河廿九夜代唱小曲紡棉花 
本臺禮聘之著名花旦粉菊花到申時已登廣告於申新兩報京在各界洞鑒這中茲數日以來諸事完備准於念七夜登臺獻技第一夜為紅梅閣第二夜為陰陽河第三夜為紡棉花其唱紅梅閣之工穏臺如榤間飛燕唱陰陽河風送浮雲加以苦送浮雲加以苦緒幽情之聲調羞花閉月之朱顏直是恍聆霓裳仙曲滌盡俗腸至於紡棉花則時粧　窕舉止風流不莊不佻亦韻亦雅所唱南北小曲無法不往復纏綿令人心醉此一劇為該藝員生平傑作中之佼佼者特次第排演以供　海內名流之品評　深閨秀媛之賞鑒惟希早日定座以免臨時擁擠 
本臺謹啓 
[鏡花戲園]  
英界鐵大特橋西請首山名東路劇鏡花戲園家新排忠烈傅全本擇吉起演觀音閣碼頭如意里對面三月念七日戲頭等正廳一角特演拿手好戲超等藝員一齊登臺葉長庚趙虎豹寧文德周昌順潘得勝史亦奎張寳香林芒錦陳小貴陳兆峯陳鳳仙陳也秦小鴻聲 
全本薜家將 
三月二十七夜戲特等包廂四角頭等正廳三角二等二角三等一角胡鳳林林芳錦張寳香張成　小鴻聲趙虎豹任子辰陳兆峯宋文德陳小貴周昌順潘得勝史亦奎陳也秦洪春　葉長庚小鴻聲陳鳳仙秦玉蘭黃菊仙周雲寳趙桂漂謝水潮毛月鳳陳元相朱吉甫小天寳小和尚馬世寳朱光明 
新排貓蝶　前本 
[第一臺廿七日日戲]  
楊瑞亭蓋呌天蘇州大好老小如意朱素雲曹莊盡孝羅成呌關小達子小楊月樓小三金疑娃計三忠客節串義小孟七劉壽峯冀州城打龍袍 
[第一臺念八日日戲]  
小楊月樓馮志奎劉壽峯小達子小如意小孟七小金娃蓋呌天李德山小寳義失街亭空城計斬馬　甫北共和收關勝朱素雲楊瑞亭三客串月月紅李少棠岳家莊武松殺嫂黃驃馬 
[戒烟後要品青浦土人參]  
此參補氣生津消化烟毒戒烟後服之可保永無他其功效勝於吉林高麗諸參並能治肺熱咳嗽喘逆痰湧久瘧瀉痢反胃噎　淋　帶下經閉難產梅毒等症本社存心濟世精製發銷每兩售大洋六角經銷處青浦城內本社廣德堂藥棧存德堂藥棧上海老北門外典當街恒德當愛文義路同德當甯波路中旺街恒大當虹口三官堂鴻裕當南市大碼頭裏街信昌當 
青浦公利社啓 
[口臭包你不臭]  
本主人發明沁香片包治男女口臭口膩口熱等患獨一靈騐凡嗜類圖吃酒或食韭蒜蔥薑之後口含數片解除一切眞有兩顂生香之妙不靈包退還洋每大箱洋一元每打十兇小箱減半上海盆湯弄人壽醫藥室主人餘年氏製外埠寄郵局批發有特別利益 
[國香待聘]  
今有平湖張厚本先生素通醫理丁未歲種得新蕙大一品如意素一本江浙為產蘭之區五十年來所未見色明翠蠶蛾捧大如意舌瓣大而厚香氣幽遠一見　人花復載六載草分兩盆恐日久名花失種今携花來滬想海上不乏高人雅士名公巨卿鄙人等於是勸駕登樓以供諸君清賞聊佐品蘭這一助如有賞音亦可分贈以應流傳特此謹訂　樓外樓經理告白 
[共和中舞臺]  
禮聘獨一無二天下馳名最優等花旦　粉菊花 
廿七夜紅梅代遊西湖閣准廿八夜陰陽代賞中秋河演廿九夜紡代唱棉棉小曲花　本臺禮聘之著名花旦粉菊花到申新兩報諒在各界洞　之中蕬數日以來諸事完倆準於念七夜登臺　技第一夜穮紅梅閣第二夜篇陰陽河第三夜篇紡棉花其唱紅梅閣之工穩　　臺如李樑間飛燕唱陰陽河之輕移蓮步如風送浮雲加以苦緒幽情之聲調羞花閉月之朱顔直是恍聆霓裳仙曲滌　俗腸至於紡棉花則時粧究窕舉止風流不莊所唱南北小曲無不往復　綿令人心醉此三劇篇　員生平傑作中之佼佼者特次第排演以供之品評深閨　媛之賞鋻惟希早日定座以免鹽時擁擠　本臺謹啓 
[婦科至寶]  
本號參茸烏鷄白鳳丸是乃家傳良方參製得宜不寒不燥俱係中正和平之品能調和氣血培補天眞凡胎前產後無所忌避婦科之聖藥玉液之金丹也凡婦人孚育之事操於身體若不調補則子嗣艱難情景不人生之大不幸乎故本號精製此丸以調經為主義如勞弱婦女日服一丸則卻病延年受孕強種矣　茲將治法列下　調經種子　赤帶白帶　月事先期　月事後期　經來不止經蔞忽止　腰骨疼痛　子宮虛冷　血崩黑塊　氣　肚脹　漏胎黑血　動腹痛　懷胎發冷　懷胎下漏　產後腹痛　產後暈迷　以上各症不過略舉大端凡婦人無法訛沾染何疾均能效騐如神立沉疴矣　一品海丸一元　上品每丸五角　雙料每丸二角半　單料每丸一角　上海英租界棋盤街中廣東朱普太和臘丸號披露　分舖　南京　濟南　開封　徐州 
[新新戒烟醫院廣告]  
鴉片流毒貽害同胞民國肇興禁令綦嚴凡我國民亟當痛戒然以市上藥丸或多流弊有志戒烟者多徘徊觀望僕等憾焉爰於上海英租界四馬路西薈芳內創設新新戒烟醫院專請男女醫學名家担任醫治至於飮食之精美屋宇之軒昂尤其餘事日期自一至四星期視癮大小而定每日費用頭等不過三元二等二元三等一元凡醫藥房飯茶水燈火一切在內凡我同胞有志脫離黑籍者向本醫院索閱章程可也門診上午十至十二時下午一至三時送診不取醫資（電話二千一百零二號）　發起人　張壽山周邦　　贊成人　詹大悲　謝健　尹仲材　袁希　　鄭正秋　曹滄洲　王天榮　陳紫芹　戴天仇　張維　牛　生　兪松笠　陳則民曹南笙　　志千　陳　春　同啟 
[上海德泰土棧擇舊歷三月念一日開張放盤三天]  
開設英界寶善街中市坐北朝南石庫門面向運大小洋藥照箱零躉批發貨真價實童叟無欺凡蒙　惠顧無不克已請認招牌庶不致悮 
本棧告白 
[上海德泰土棧擇舊歷三月念一日開張放盤三天]  
開設英界寶善街中市坐北朝南石庫門面向運大小洋藥照箱零躉批發貨真價實童叟無欺凡蒙　惠顧無不克已請認招牌庶不致悮 
本棧告白 
[鏡花戲園在英界鐵大橋西首觀音閣碼頭如意里對面]  
特請名劇家新排忠烈傳全本擇吉起演 
三月十七日戲頭等正廳一角特演拿手好戲超等藝員一齊登台 
張寶香小鴻聲葉長庚周昌順潘香勝陳兆峰趙虎豹小芳錦宋文德忠亦硅林芳錦陳　秦陳小貴諸仙鎭槍皇印 
三月十七夜特等包廂四角頭等正廳三角二等二角三等一角 
陳　秦小芳錦陳小貴潘得勝陳兆峰史亦奎林芳錦張成煃胡鳳林張寶香陳鳳仙宋文德趙虎豹統本雙秀緣 
[第一台廿四夜起]  
楊蓋瑞亭呌天　蘇州大好老　小逹子小楊月樓　小金娃三客串三疑計忠筇羲小朱如意素雲曹莊盡孝羅成呌關　小劉孟七壽峰冀州城打龍袍第一台灣念八日日戲 
[仙品馬寳治癡如神]  
京都天寳齊○眞正西藏馬寳專治文武痴癲痰迷心竅○試騐萬人○靈效如神○上海二馬路西鼎興里便是遠埠函購原班回件 
馬寳能有的眞經去治痴癲第一對症本齊濟世存心不惜千金採得眞正以求世人其性能人心肝牌肺腎專治百　藥效之　惟各種文武新舊癲狂發痴作呆以及豬癲羊癲錯心失驚服之歸有奇效　諸醫束手危險萬分只須錢餘癲症無不立　大凡　痴癲一症皆因痰迷心竅憂　驚恐痰滯胸腹糊塗不醒或事結于心或功名未成或見色而是痴或爲　而癲致　失魂落魄之症則自語自述大呼小叫弄文作武嘻笑怒罵染此之症受累無　世人如患此症請即試服輕者二三分告痊重者一二錢斷根最奇者愈後永不復發誠天下第一除癲求命寳筏也○每分洋二元或購一錢照碼九扣另製天下馳名癲狂鎭心丸曾經試驗萬人○雙料每粒一元○單料五角遠埠函購郵局妥速信力自給 
[新到疳積花塔餅]  
此餅揀選上品道地藥料製成性和味甜小兒最喜入口善除諸般虫病及五疳積聚脾胃虛弱積食生蟲以致皮黃骨瘦腹現靑筋挖鼻咬甲　門見癢時見肚痛糞下如服此餅虫積盡消且能培補脾胃肌肉日長永無後患或年長者亦有因虫積而無治法皆宜服本藥局倡設於香港已四十餘年非別家所售者比茲因此餅通行日久天下馳名其餅樣似花塔今特添用馬口錫罐裝載庶免其患仍有用　載者以便存濟世之心非圖利已起見本藥房所製各藥料久已名馳　諸尊賜顧　　英大馬路十六號　屈臣氏大藥房啓 
[漢口鴻彰永綢縀莊新屋落成廣告]  
本莊由浙分漢數十餘年精選紗羅綢縀物美價廉久邀○各界推許母待贅述今就黃陂正待剪子街口原址重新建築新式紅磚高大洋房特如金獅商標規模華麗局地寬宏現慶落成先行交易發行各省綢縀顧绣國產絲織諸品揀選精良搜羅美備凡蒙　各界　惠顧特別廉價以酬盛意分號仍在英租界一碼頭藉便就近賁臨一律歡迎不勝跂望特此露佈 
[寶源祥專收精圓珍珠]  
本號特於大新街三馬路口孟淵旅社內廳始創發兌各種新光精圓珍珠金鋼鑽石滴珠環面表練胸花巧鑲各色鑽石珠翠別針衫針耳圈戒指袖鈕頸練等貨一應俱全　紳商士女裝飾有品均合文明特將各貨定價格外克已包退回換倘蒙　貴客惠顧以副雅愛 
[津浦滬甯鐵路車運及存棧貨物接保火險通告]  
啓者上海嘉各洋行經理天一保險公司積資雄厚信用昭著現在推廣接保津浦滬甯全路車運及存棧貨物火險保費定價極其從廉業已委任南京下　　隆允記　司經理其事並輕津浦滬甯轉運商業公所　集全體轉運公司開會　決茲定於　歷五月一號為始實行開辦此係愼重客貨無法慮危險起見所有章程及價目單各站均有　貴客商向取鑒閱可也　南京下關泰隆允記公司經理嘉利洋行天一保險公司　津浦滬甯轉運商業公所　仝啟 
[津浦滬甯鐵路車運及存棧貨物接保火險通告]  
啓者上海嘉各洋行經理天一保險公司積資雄厚信用昭著現在推廣接保津浦滬甯全路車運及存棧貨物火險保費定價極其從廉業已委任南京下　　隆允記　司經理其事並輕津浦滬甯轉運商業公所　集全體轉運公司開會　決茲定於　歷五月一號為始實行開辦此係愼重客貨無法慮危險起見所有章程及價目單各站均有　貴客商向取鑒閱可也　南京下關泰隆允記公司經理嘉利洋行天一保險公司　津浦滬甯轉運商業公所　仝啟 
 
 

Page 13

 
 
自由談 
[游戲文章議員賦] [  夢犢生]  
　　民國人物首重議員爲人民之代表有立法之特權凡一言而一動須無黨以無偏必如何高尙之資格乃足以擔任夫仔肩以余所見殊不盡然其懷才者固未必得行其志也而充數者實不免濫厠其間焉於是燃温嶠之犀不足以窮其變相借道子之筆亦難以寫其　妍吾敢請别爲數類戲爲之賦此一篇則有自命偉人有功民國學號留東隊名伐北本是滑頭何嘗流血革命軍起會經呐喊搖旗稽動局成都想分封食邑或稱臨時都督已平地而升天或爲司令參謀雖做官而實賊非亡命以攫財即專心而漁色五步之内口頭之炸彈駭人廣座之中腰下之手槍了得此眞無賴之匹夫而亦冒充爲政客嘗聞亡國大夫不足言治惟善鑽營兼工趨避罔恤民生焉知國是烏煙一榻爲夜課之功夫雀局八圈是日行之公事吃两杯白蘭地糊裏糊塗唱幾名京二黄怪聲怪氣满清亡後已窮蹙無所歸共和告成又夤緣而漸至如此廢人置之高位不借鑑於前車將覆轍之後繼又有一種爲留學生醉心西化浪跡東灜一年畢業六月速成新名詞雖然满口舊文理實在欠亨國文且不能句讀法律亦莫辨重輕畔道離經久已習爲謬妄高談闊論偏自詡　文明不知改革之艱難措事每多理想但恃囂張之意氣對人只好紛爭實惡習之未脱何政見之能行若夫市儈屠沽刁生劣監人既荒唐品尤卑賤常來茶館見堂倌自稱老爺不出里門對地保亦充好漢偶爾時來運來不覺一變再變本慣蠅營狗苟出入公衙忽然狐假虎威飛昇两院雖已用盡心機終究毫無識見反對反對既莫名是何理由贊成贊成亦不辨是何議案進旅退旅覺日昃之不遑人云亦云却風色之慣看更有市上青皮里中温仔天津混星江北流痞不知死亡罔顧廉恥藉此平等自由無不乘時崛起張羅買票三分利不嫌其多津貼辦公六百元實堪自喜高車駟馬周流乎八大胡同醉死夢生沉湎於西洋料理嗟嗟盈廷濟濟半爲無業之游民舉世紛紛盡屬識時之傑士且看諸公得意沐猴而冠者何殊須防鄰國笑人黔驢之技乃止此二 
[自由談話會説我] [  蜀西間人]  
一燈如豆欲明欲滅四壁蕭然如聾如　偶一閉目覺百怪千奇森嚴萬狀時而輕歌漫舞蕩吾神於雲中天半則怡然以樂者我也時而刀劍挾吾頸鎗彈迫吾脅擲吾朽腐之軀於萬仭丘壑投吾惡濁之體魄於饑豺餓虎則肅然以恐者我也時而環重甲策怒馬馳騁於彈雨鎗林而無與爲敵掃蕩乎窮沙極漠而凱唱以旋則奮然以與者我也時而皓皓乎一白無際怒浪奔濤中有無數欲浮欲浮欲沉奄奄待斃之同胞哀呼慘訴以祈援手注目一視旋又爲切切悽悽無量數寡婦孤兒面壁飲泣紛紜雜沓無量數焦頭爛額環繞几席間痛陳寃抑則又慘然以悲戚然以憫恨不立時粉身碎骨以聊補情天之缺陷者我也感念未遑忽聞霹　　然而覺萬念皆寂斯時也我之爲我依然枯坐斗室中書劍外一無聞覩如故也 
　　我本無相我本無機入污泥之域而我不爲之染立千仭之峰勒千里之馬而我不爲之動置我於紛華靡麗之場而我不爲之尊墮我於千層黑暗之獄而我不爲之卑以雪　天處我而我之精神愈旺以烈火沸湯臨我而我之魄力愈雄天地有時毀三光有時滅而我之爲我歷萬古而常留 
　　雖然疇昔之夜我何爲而樂我何爲而恐我何爲而與我何爲而戚而惘而怦怦然不能自主其精魂且快樂時之我何以不能逆計及移一時之我遂大反乎快樂恐懼時之我何以不能追憶及前一時之我竟全忘乎恐懼拔劍而起投袂而與切切焉如不終日之我何以倏忽而爲笙歌繚亮之我倏忽而爲几上魚肉之我倏忽而爲大慈悲大賢哲慨然捨其一身而與世界衆生同甘苦共死生之我我撫我心我顧我影我蓋啞然而不能自解也 
繼而思之快樂時之我非眞我也恐懼時之我非眞我也奮起時憫惻時以及一切神出鬼没時之我皆非眞我也何以故以猶有我之見存乎其間也離乎我而言快樂其快樂乃出乎眞誠離乎我而言恐懼其恐懼乃發於天性超乎我之狹義而　世界種種之幻相乃能不自　落於千　俗障之中 
找之　體我父我母之精血所摶合而成之具體也非我也我之道性我師我友之敎澤所醖釀而成之特物也非我也我之知覺我天我地之靈秀所鑑　而成之特質也非我也我之名我之字我之品學行徑財産妻兒等更我朽敗皮囊以外之附屬物而我何與焉然則我之爲我究何如哉 
　　呼之無可呼見之無可見以爲無而我固儼然在望以爲有而我又何從確定我之一字方出於我口而我之眞相已與此我字之我爲絶對之敵體我之一念方涉於我腦而我之　賊已紛至沓來借此我念之我以蒙蔽本來之我嗟乎愈防我而我愈無以自明愈崇拜我而我愈渺乎其不可及渾然者我也自然者我也一氣鴻蒙亘古常新者我之織造廠也茫茫大陸羅列珍奇以供取求者我之游戲場也種族或黄或白或黑或紅性質或智或愚或賢或不肖凡此攘攘煕熙無朝無夕與我相酬酢相往還者皆我之伯叔昆季諸姑伯姊也我行我素我反我眞以我知能供我驅策不以我之慾壑錮我靈明我之爲我如是而巳 
　　大道之行天下爲公利惡其專也而不必爲己貨惡其棄於地也而不必藏諸己此何等胸懹此何等度量揆之眞我之夙諦盖可謂　發無遺藴矣顧忽忽數千年前人懿行美德絶而不傳徒於書册間留此一往情深之摰語我其能勿浩嘆今者世界潮流漸趨弭定我昆我季頓棄鬩牆之夙怨我仇我敵胥泯干戈於杯酒人道爲重浮名爲輕歸眞反　我有餘思然而　觀全局靜察個中秘藴若者日持重者我之天職也若者日侵佔者我之實利也若者日厲我鋒刃滌蕩一切污垢我之基業於以永固若者日宏我度量泯除一切權限我之勢力範圍愈益張大若者日某某者我之羽翼也我其扶持之若者日某某者我之勁敵也我其箝制之若者日某某者陽同陰異狼子心野誦蕭蕭易水之詞我誓不與同戴天日若者日某某者我之所擁護也我食其食我應事其事無論大局如何我必竭我心力之所能以報我半生知遇之深恩此外則個個小部份中又頻頻焉結我黨羽肆我運動以希得逹我攢營禄位之欲望其未得也則脅我肩　我顔奔走於我世交我姻婭之前以利逹我干求其旣得也則都麗我車服圓滑我手腕終日昏昏長夜漫漫甘自葬我軀體於醉生夢死而不自覺凡此種種其現端雖有公私善惡與夫廣義狹義之不同而其未能忘情於我之心則一也 
　　取我頂上光徧照大千世彼茫人海中之苦惱衆生其生也以我而生其死也以我而死眈眈焉逐逐焉蒙我袂掩我而終日奔忙以自速我朽而澄而觀之縳我手足者我之魔力也蔽我耳目者我之魔障也凋敝我精神頑愚我智慧以永墮我身於墨漆程途之境地者我之無限化身無限化界一觸法相即便遷移之大魔王也如蠟自焚如　自縳我之誤我寗有終極仰而察之塊然者其一大也俯而度之渺焉者其一粟也現身其間者何謂空何謂色栩栩然南華妙境矣蝶耶我耶誰其辨之我即蝶耶蝶卽我耶明眼人當自我緊之自我解之而不然者奴隷我犧牲我卒自抛置我身於蒼溟中微塵之一點於是我思也我則歌之我懹也我則泣之我也昩昩我也蠢蠢以我戕我而我不知恨以我弄我而我不知悔見我色相而我自翻然疑入我幻夢而我自狂然呼此情此景此聲此色其與我疇昔之夜游魂蕩漾若隠若現若可思若不可思之客　之我甯不同一例耶而能旋卽靜以觀我者誰也老子日聖人不死大盜不止剖斛折衡而天下治盖有味乎其言之矣嗚呼上下數千年縱横億萬里莽莽　生知我者其有幾人哉知我者其有幾人哉 
[劇談] [  玄郎]  
昔余嘗言唱戲必學崑曲然後律度精嚴猶之臨池者必習篆隷讀經者須通小學晚近來崑劇人才日益襄落京班中惟大舞　尙有小桂枝金阿慶林步青章瑞卿陳硯香其人間能一唱遊殿閙齋偷雞羅夢蘆林敎歌跪池狗洞雪塘串戲梳粧擲戟等諸崑劇可謂碩果之僅存者矣他家惟花旦尙有能之者然亦止有小子和周鳳文能唱佳期紅菊花能唱藏舟而巳崑劇之好處在身段手勢步法詞曲科白處處有一定之規則雅正之音韻紀律甚嚴學習頗難非若京劇之可以率爾操觚者乃自京劇流行以來時下靡然成風羣醉心於二簧西皮而元音雅奏反弗屑稱道管事亦以崑劇之不能迎合事機也常視等　　排列前三　而座客中之耽嗜崑曲者入座稍晚往住曲終人不見不得一聆霓裳之雅奏徒呼負負前晚大舞臺小桂枝金阿　等唱雪塘串戲輕歌緩舞插科打　風雅宜人趣味卓絶此劇卽占花魁中莘瑤琴爲万俟公子祝二青侮辱之故事也他家演賣油郎以無崑劇人才往往遺棄此段獨惜大舞臺旣有此良好之崑角而乃演占花魁時亦效他家之止演勸裝受吐酒樓獨占諸叚不肯揰入而連演之忍令其情節割裂趣味索然而寗以此逸趣横生之戲另行排作開檯戲吾甚惑焉 
劇本考實 
[明末遺恨（二續）] [  便便]  
　　李自成氈笠縹衣乘烏駁馬入承天門僞丞相牛金星尙書宋企郊等騎而從登皇極殿下令大索帝后時太子投奎家不得入匿侍閹外舍爲閹獻於自成永定二王亦被執皆不屈覊之宮中召見朝官以大僚多誤國概囚　之及諸勳戚悉付劉宗敏營　掠責賕賂至灼肉折脛備諸慘毒金足則折殺之費宮人刺李虎事見明史裕妃傳裕妃宮人費氏年十六自投眢井中賊鈎出見其姿容爭奪之費氏紿日我長宮主也羣賊不敢逼擁見李自成命中官審視之非是以賞部校羅某卽劇中所稱爲李虎者也費氏復紿羅日我實天潢義難苟合將軍宜擇吉成禮羅喜置酒極歡費氏懷利刃俟羅醉斷其喉立死因自詫日我一弱女子殺一賊帥亦足矣遂自刎死全劇情節均係實事惟總兵官李守鑅力戰死則係賊陷居庸關焚十二陵時事非在京師旣破後也劇演李公素服哭帝手刃杜勳曹化淳二賊乃自剄死蓋借此以洩後人之不平而已非紀實也二 
小説 
政治小說 
[鐵血男兒（一百十六）] [  常覺　獨鹤]  
　　質告君僕日來已如墮愁雲慘霧中不能展施如意昨夜諸大臣集議絶無忠言正論逹錫伯爵竟昌言用兵非計宜急求各彼豈不知土人蠻野不講公理今日騎虎難下固萬萬不能言和耶乃悍然創此説以與僕抗非恇怯畏懦不顧大局乎羣臣復盲從而附和之人心渙散如此卽有吾軍界同人誓死保國恐仍於事無濟也白日若曹殆惑於流言是亦奸人之魔力也總之陶賊不去必爲西奥司巨患一任其安居輦毂之下肆行不軌實爲非計烏日陶已被逐乃復濳蹤而來行同狐鼠實令人防不勝防日偵察之責是在警士一陶賊不能制警兵復何所用日君有所不知西奥司警兵皆訓練有素頗可大用戰事既起已全數編人軍籍遣戍屋爾西任　視之責者目下固無人矣白勒馬取遠鏡測望久之謂烏今日或未必開戰外臣擬人都一行偵探各方面情狀烏即握其手日白君如此眞吾友也白乃反馬首向都城馳去烏以單騎歸營二 
言情小説 
[麗綃記（一）] [  栩]  
高樓一角春燈搖影某社之記室號席顔者方據案作書俄聞門鈴聲冷然閽者以刺入席顔視之爲其契友翟愛過訪展然色喜停筆置案以指捻案頭燈使之加明起而肅襟閽者搴幃則一長身玉立之少年入席顔接手相握笑語之日來何晏耶翟愛日予來將爲永夕之談早則恐君鮮暇晷予未晚餐盍以酒饗我聊助談與可乎席顔首肯卽就左壁按電鈴呼從得入命爲治餐少頃食至席顔與翟愛相對飲一尊既罷席顔因詢來意翟愛笑日無他僕感君之相契者深將别君而長往欲以子女相寄托耳席顔訝日將焉適而托子女於我殆遠行耶行期亦已定耶翟愛日行期尙遠惟予行志巳决故爲預言耳席顔日然則君夫人亦從游乎日然日然則何時歸翟愛日歸期我不能自主即歸恐亦不能再見君即見亦必不復相識而我子女亦不復識我我亦不能識我子女矣故惟君是托也席顔笑日有是言哉天　庸有是理君誠詩人母亦誦少小離家之詩而有是想乎翟愛正色日否欲伸予之説非可　局外人所得預聞請以紙筆代喉舌席顔窺其意知必有曲折之隠衷在焉爰以楮墨移置案頭推箸移樽以手支頣兀坐於翟愛之側屏息覘其筆跡所到之處於時萬籟俱寂微風入簾燈影晃動惟見翟愛援筆着紙颼颼作春蠶食葉　聲席顔注視漸久其顔色亦漸慘淡口目俱瞪色若死灰漸而移視翟愛之面四目相向不復能語翟愛亦遂擱筆揉紙引火燃之而擲於地紅光燄燄照見两人之面部蓋已四行涙下矣二 
愛情小說 
[自由花彈詞（五十）] [  天虚我生]  
　　當時喜壞了老夫人骨肉相逢樂最眞獨有儷簫心暗笑怕的是　春假意悦慈親 
因道據此講來你那戀春姊姊還在上海做些什麽萬春看那儷籠的神情依舊不信自已眞是萬書不覺也自好笑因把李劍花這一段故事詳細説了一番並説現在因爲戀春的訴訟之費無從籌付只得權時躭擱特着小弟回來禀知舅父取些銀两前去開發明白了便得轉來若到那時有了两个萬書姊姊總該認得出誰是誰非的了秦老夫人笑道你姊弟两个面貌忒煞相同莫説你表姊多年不見便是我老眼昏花看着一般的裝朿一樣的容顔也就一時辨不清呢言次秦慕嘉進來幾乎也把萬書錯認做了戀春秦老夫人因把方才的一番言語告與慕嘉知道慕嘉看看萬書又看看儷簫不禁呵呵的笑了起來道 
果然可愛的一書生玉骨冰肌自不羣若使戀春同在此怕不是迷離撲朔两難分須識是桃僵李代由來久難怪猜疑假與眞旣是戀春歸未得還該作速去調停賢甥且慢把行裝卸少不得還要相勞走一巡因喚玉梅吩咐去安排三百雪花銀萬書聞命唯唯應重向慈親告遠行免不得一番叮囑話依依作别便登程儷簫轉覺羞無語回到妝樓暗出神偏是那玉梅工體會却來含笑問娉婷 
　　啊小姐我想戀春小姐當初扮做一位公子那一種嫵媚的神情我只道是世上有一無二的了誰知這位眞的萬書公子竟與戀春小姐扮出來的一般無二我只不信天下世上難道竟有這様的一種人物只怕依然是戀春小姐故意哄著他母親博个喜歡的罷呢儷簫笑道當初我也只道如此及至仔細看來方知確是萬書表弟玉梅道小姐却往那一處上看出來呢儷簫道 
　　他比那戀春略覺瘦三分他剪水的雙瞳較有神不似女兒家嬌滴滴總覺得有些英氣露眉稜一个是行來不免娉婷熊一个是步履翩翩自在行一个是與儂親密慣一个是與儂終覺陌生生只是我呵懊悔不應先冐昧與他携手表温存二 
文字因緣 
[洞仙歌四首續昨] [  蝶仙]  
　　又題方白蓮秦樓惜别圖 
　　紗窗凉月逗銷魂曙色襟上相看涙痕濕恁心頭别恨眼角離情平白地虧您怎生描出畫圖重省識門外天涯千古傷心二而一影事記依稀簫韻　聲算同是者般凄寂有十首新詞憶秦娥怪萬柳堂中不會收入 
　　右圖白蓮自題云五換嚴更三唱雞小樓天澹月平西風簾不着闌干角暼見傷春背面啼　云丁已冬月两峰主人與梧舟農部夜譚往年泰郵女子梅儷青影事感而賦此雪牕翦燭爲補秦樓惜别圖并錄原詩追憶前因情事如昨不知梧舟見之其悽惋更何如也末署戊午人日白蓮居士方婉儀鈐小印二一爲两峰之妻一爲方氏白蓮予因感於婉儀之名回憶十六年前會作箏樓泣别圖以誌影事今南湖得見其人而未見其圖亦一缺憾雖然韵事流傅非在千百年而後則情味不雋永也他之日或有類於吾圖者並出現於後世子孫之手當必有好事如南湖者焉由今觀之則右圖四幅實不啻數百年前預爲我作所謂素卿則予嬾雲内史之小字也質之鶼影樓主當知我非冐引而媛介之姊宮進士之女两峯之妻又適與　樓小字不期而合有此四圖藉以誌我半生影事則較區區之寸箋尺　良愈多矣两主人以爲如何癸丑三月識於蛟川客邸 
 
 

Page 14

 
 
   
 
