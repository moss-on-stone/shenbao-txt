# 1906 - 111 - 4911861

 

Page 1

 
 
   
 
 

Page 2

 
 
[謹注四月初二日上諭]  
　　自前明正統元年正月創設各省提督學校官。而學政一差。遂爲科舉時代考校生員之專責。國初沿襲明制。因而宋革傳至今日。蓋己更歷四百餘年矣。自去年諭停科舉。專注學堂。管學大臣之擬議。或選派五品以上諳練學務人員前往監學。或以學政兼充視學。其時學部尙未設立故事實少而議論多也要之敎育制度視學官爲監督之機闗實立於最要重之地位。學校如無監視。必不能。生善良之结果。各國著名學校。多經敏捷監督之視察。始能逹於高位。成案具在。不勝縷舉。吾國誠欲循名責實實行敎育則視學一端。在今日己有不能稍緩之勢矣。恭讀初二日上諭。各省學政裁撤。改設提學使司提學使一員。統轄全省學務。歸督撫節制。繹王言。專差改爲實缺。考試變爲監視汰其舊者布其新者而今而後學務其稍稍振興乎。記者不敏。敢貢其一得之愚。以備主持學務者之採擇。一提學使宜有敎育學之修養而富於實地之經騐者也。英倫爲敎育隆盛之國。一八三九年。始置視學官。彼時爲監督者。於敎育上管理上分内應爲之事。全不措意。民間至有控訴視學官之無能者。至一八七十年始定小學校令。而後視學之制備誠以監督之須有學問也。蓋敎育一門。博大精深。若建築。若管理。若分定學區。若試騐敎師。若分給校資。或闗係學校行政。與夫學校訴訟。種種責任旣非科舉人才所能周知其原理亦非粗窥門徑摭拾一二新敎育之名詞者所能勝任而愉快也。質實論之。必須有敎育家之經騐而後能盡監督之責任。此理昭昭。盡人皆見。雖今日學術尙稚。未必眞有完善之人才。當之無媿。究之留學高等師範者。數年以來。尙不乏人。咨調而選用之。或不至於溺職矣乎。 
一提學使承上接下宜多設小提學使以輔助其不足也。新設之提學使。旣云統轄全省學務。全省地方遼闊。學區又廣。斷非一人之精力。所能貫注。其勢不能不分寄耳目於各府州縣。以爲監督之地步。今以各國學制證之。美國監學。除中央政府外。又分三種。一州視學官。一巿視學。官一郡視學官。德國監學。除文部外。有州學務局。有縣廳。有郡視學。有地方視學。（按德國普魯士分十三州州分三十六縣縣又分郡郡約七百餘）法國全國分十六阿加疊米學區。每區各有大小視學官。監察學校。臚舉三國。餘可類推。大抵監學制度。大視學官承文部大臣之命小視學官又承大視學官之命職掌分明事權歸一所以能謀敎育之進步也。卽以吾國之科舉舊制言之。除省有學政外。府有敎授。州有學正。縣有教諭訓導。亦何嘗不條分縷晰。職掌犂然。變其制而易其人。在一反手間而己。 
敎育之機闗。在於監督。監督之機闗。在於提學使。朝廷方創設官制。故引伸其說如此。 
[本館接到斥革私售地基於外人之道員專電初四日酉刻]  
　　北京專電云卾省某道員將漢口南部之地六萬畆私售於德法兩國爲卾督查悉電致政府卽命將該道革職并勒令自行籌欵贖回 
[俄使闗心藏約]  
　　初二日北京電云駐京俄使濮科第君聞中英藏約業己議定因移文外務部詢問譯字林報 
[電請商减渾河大橋贖費]  
　　北京電云奉天將軍趙次帥擬向日本贖回渾河二大橋日本軍政署索價三十萬元次帥嫌其價格太昻己電請外部轉向日政府磋商核減矣 
[禀覆試行遼河輪船奉天]  
　　宋槐禀陳遼河行輪一事已紀前報茲奉天商務總局禀覆趙次帥云查遼河下通營口上逹遼源轉運暢行不獨分鐵道利權抑且使商民省費下游通利上游水淺之處亦在二尺以外尙堪行駛惟同江日相近有石坎一道又水淺之處不免淤沙須購刷沙剷石船隻器具時爲修理又開辦之初建築碼頭船塢在在均需經費原禀僅估購船之費約計不過三萬兩深恐不敷應用又原禀内稱創辦行輪其利有四所論不爲無見至所稱或由官辦或由商辦但爲提倡無不立成等語查官辦商辦究以何者爲宜及如何提倡之法原禀亦未指明奉省庫儲奇絀風氣未開官辦商辦均屬爲難前據職商全琦等四人禀設保商小輪公司己據情呈請在案開辦雖屬無期究未便另行招商集股所慮商辦招股未能限以時日而權利所在不容稍緩須臾應否准如該員禀請由官辦理之處請查核施行旋奉次帥批示云查各種應興實業必使商民廣集資本合力興辦乃足收振興商務之實 
 
 
 

Page 3

 
 
效而誘掖勸導之責任則端在官府前據職商全琦等呈請開辦遼渾太子等三河航業曾飭所有創集股本銀二萬兩暫提存官銀號以昭核實仰卽令該職商等妥速籌欵尅日興辦宋槐所禀但言此事應辦股尙未集自應先儘全琦承辦旣云公司宋槐有股亦可附也（天） 
[東撫電告派兵勦辦曹州土匪]  
　　北京電 
云山東巡撫楊十驤日前電告政府云本省曹州府之曹縣荷澤縣地方匪徒蜂起抗拒官兵德領事恐釀敎案請卽派兵鎭壓目下己派曹州鎭總兵剿辦矣譯大阪每日新聞 
[河南西遂兩邑匪患已平河南]  
　　河南西平遂 
平士匪滋事經官軍馳往鎭懾各土匪悉星散無遺鐵道防兵現己各歸防所百姓亦各遷回地方遂平靖如恒（世） 
[三續南昌江令影片文字]  
　　其標題第五張曰（此係正月二十九夜江令召棠在天主敎堂受 
傷後親筆所書與神甫王安之者現法贊執以爲據之第五張）帋背以正楷釋其草書曰（旣承王神甫允結各案不再興兵我死感激保佑爾敎堂大興民敎從此相安眞大幸也劉先生致意莫怨我莫恨我誰人不爲民也人生無非一口氣受氣如此不如死歸） 
其標題第六張曰（此係正月二十九夜江令召棠在天主敎堂受傷後親筆所書與神甫王安之者現法參贊執以爲據之第六張）帋背以正楷釋其草書曰（我走請敎堂點查東西不少以免藉口一議毁去敎堂等件共賠錢王司鐸追逼再三商量斷不辦人安息一夜再看不必要人再囉喞） 
其標題第七張曰（此係正月二十九夜江令召棠在天主敎堂受傷後親筆所書與神甫王安之者現法參贊執以爲據之第七張）帋背以正楷釋其草書曰（我衙門有藥醫好卽將敎案可了逼人難堪我不死主敎不依我我無活日怪我不應到新昌去我死爲上高城隍神） 
其標題第八張曰（此係正月二十九夜江令召棠在天主敎堂受傷後親筆所書與神甫王安之者現法參贊執以爲據之第八張）帋背以正楷釋其草書曰（辦三人龔棟龔高龔基兩面受摘擬辦三人荏港五人邀免新昌辦三人龔棟龔高龔基到案龔耀廷永遠禁）永遠二字旁有司鐸二字（我不拿到）拿到二字旁有聖賢二字（洪升供）洪升二字旁有二等頭目四字（彭雲山係大頭目現在袁州南門外易姓土娼家藏匿三橋之師子嶺）以下字看不清（霜） 
[派員調查皇室衛戍兵制度]  
　　北京電云清國練兵處决定派員赴日本調查皇室衛戌兵制度以便仿行譯大阪每日新聞 
[練兵處及各省派員會閱卾操情形武昌]  
　　本年大操卾中曾派武員北上會議日昨練兵處示派會議之軍政司訓練科章繼詩監督遹駿劉委員及京旗北洋山東河南各省武員由京漢鐵路赴卾參閱卾操抵卾時上台派員迎迓令宴　日參觀各項操法軍政司並帶有司書生一名記載各種情形聞各員評隲鄂軍言闕點在指揮官有似無學而失之粗者此語語爲鄂督所聞當卽飭令潛心向上亟宜改良云（世） 
[政務處改良會議章程京師]  
　　政務處每因會議要政延緩時日屢經奉旨催詢各王大臣惟恐獲咎亟思妥慎辦法現已續擬會議章程四條大旨以會議前期知照各衙門堂官届期到政務處與議如有要差或别項事故務須咨照本處以便銜下註明其各衙門司員有願與議者均著親到政務處報名列簿另在一所集議飭令當日呈遞說帖如一時未能决定限於五日内呈交本處倘說帖篇幅太長准其聲明展緩二三日若再逾限即行咨照本衙門將該員記過其說帖條陳之事有能切當可採洽愜聖懷者以三次咨交該衙門記大功一次將來按功保奏似此辦理不惟妥速各官亦必傾心直言俟將舊章略加删改卽須入奏矣（諸） 
[外務部會議破格用人京師]  
　　外務部前於二月問具奏本部需才孔亟請准奏調人員以資任使業經奉旨允准昨聞各堂憲會議現因求才甚切意在破格用人並擬考察本部供事有精明幹練熟悉外交者核其原保官階有以知府候選或請分發者奏請以本部實缺郎中員外等官補授原保知縣者請以主事司務廳等官補授一俟議妥卽當具摺入奏矣（和） 
[外部擬揀派司員出洋游學京師]  
　　外務部堂憲每以本部缺乏精通外交人才爲慮曰昨各堂又與慶邸議及擬派熟悉外洋語言文字之司員數人分派東西各國遊學一年考察一切以備回國任使俾收得人之效慶邸頗以其說爲然大約一俟議决卽須實行矣（貴） 
[榮尙書慎重游學人員京師]  
　　日昨學部尙書榮仲華會同各堂憲議商邇來呈請自費出洋游學人數日多亟宜詳加查核斟酌辦理方足以昭慎重除京員由本衙堂官出具考語保送照常給咨外其有取具印結自行呈請遊學之官員舉貢人等應於具呈後示期考騐飭其届時携帶筆硯親到本部考試如果文理明通人品端正卽行給咨前往倘不合格卽出洋亦難收實效著卽一律駁斥（甘） 
[通飭慎選西文敎習北京]  
　　學部現以各省學堂所聘西文敎習往往僅學習西文一二年或曾充細崽洋工亦得濫充敎員之選究其弊害非品行欠缺卽學業淺薄貽誤後進匪淺因定咨請各省以後各學堂聘用西文敎習必須格外加慎如無畢業文憑之人概不得濫聘（盈） 
[衢紳禀控侵蝕學歀衢州]  
衢郡學界以舉人程大廉侵蝕紙捐項下學費特具禀學務處求請澈究略謂程大廉侵 
 
 

Page 4

 
 
呑撥爲學欵之紙捐一案前經大廉聞人控告己飾詞赴縣聲明縣主但飭大廉自行禀復紳等復查此禀語多虚揑其歷年出貨之多寡亦有釐捐根票及過載各行簿一一可核又如該禀内揑造各項開支亦復有人可証豈容大廉串同奸商葉華生揑造報册膽將禀定學堂各專欵侵呑過半耶至不能掩飾之餘欵尙有一千六百餘元之多乃不爲澈查抽捐各原案及歷年出貨之確數一任其妄改名目任意存放私囊充斥公家仍不得一文且明有存欵抗不吐繳所謂澈查者安在爲此具禀伏乞派員來衢吊核歷年釐局票根或過載各行簿并各案卷人証澈底查究嚴飭吐繳以重學欵而警奸私云云（早） 
[商部請撥官地興辦農事試騐塲奏摺]  
　　爲請旨飭撥官地興辦農事試騐塲振興農業恭摺仰祈聖鑒事竊維富國之道首在重農誠以農事爲邦本所繫府庫度支閭閻生計大都取給於斯泰西各國罔不以農事爲重美立堅以農立國富甲全球日本維新以來農事改良遂致物產繁興工藝發逹近聞日本之福岡北海道等處均有試騐場或數百頃以至千頃皆爲勸農所設此尤明效之確然可証者中國素重農業第以物理未明絶少進步推究其故或因水利未闢或因田器不精或因强違　性地質失宜或因偶遇天災人功未盡彼鄉愚囿於聞見非由官爲倡導於一切興農之法無從講求查臣部於光緒二十九年十月間雖經奏請振興農務欽奉諭旨通飭各省切實興辦在案現除直隸保定府及山東河南福建等省設有試騐塲農林學堂數處外其餘各省呈報者尙屬寥寥京師爲首善之區樹藝農桑又爲臣部所職掌自宜擇地設立農事試驗塲一所以示模範惟查試驗場用地非尋常開墾可比欲便於觀覽則不宜偏僻之區欲利於研究則不宜荒瘠之地屏除兩弊相度維艱茲查得西直門外有樂善園一所該園地段廣計十有餘頃園中屋宇花木悉經燬棄惟土脈肥饒泉流清冽以之作爲試驗場種植灌溉最爲相宜臣等竊思近年南苑禁地均經奉旨陸續招墾仰見朝廷敦崇穡事之至意現樂善園地勢雖屬沿河蹕路所經而觀稼勸農聖朝所重將來種植繁衍彌望青葱尤足以供宸賞該園係歸奉宸苑管轄合無仰懇天恩飭交臣部接收作爲試騐塲之用如蒙俞允臣等遵卽行知奉宸苑派員接收園地一面將試騐塲應辦事宜酌擬詳細章程再行奏明辦理所有請旨飭撥官地興辦農事試騐塲緣由理合恭摺具陳伏乞皇太后皇上聖鑒謹奏光緒三十二年三月二十二日奉旨依議（孔） 
按此事畧情已見三月二十四日本報專電 
[工部奏設藝學館詳情北京]  
　　前報紀工部奏設藝學茲悉奏中大意謂外國富强均各講求工藝工部有管理工藝之事應於部内設立藝學館飭令本部滿漢司員之年力富强者入館學習藝學所有敎習擬請聘用日本藝學專門之員至常年經費所費不貲除將本部水利銀兩提取四成外請旨飭由各省督撫將軍酌量撥解的欵等因己奉旨依議現在各堂議定奏設藝學館先於本部内暫行開辦擬請敎習二員又以藝學必須先自算學入手擬再聘請算學專門敎員云（吕） 
[禀呈秘魯士物廣東]  
　　職商陳汝楨禀游歷回國敬呈士物及考察情形報告督轅茲奉牌批云據禀該職遊歷秘魯國調查彼國出入口貨物情形呈送礦產四十四件曁秘遊隨錄一册具徵該職商留心考察深堪嘉許所呈秘產土物候咨兩廣學務處存俟將來開辦實業學堂時再行轉發藉資考究（來） 
[舊金山地震巨災四誌]  
　　初二日東京電云舊金山地震死者當在一千二百人以上所有業經覓得之遺骸内計有日本人數名生存之民皆于伯里西第歐公園支搭棚帳藉以棲宿開此次各保險行因賠累而虧倒者恐尙少少美國鑄幣廠現將金銀撥存各銀行以資流通至目下軍律雖未解除然信息交通業己如舊附近各城皆爭先接濟故居民己無菜色之憂日本赤十字社以救濟舊金山之災需欵應用募捐該社己决議派從前屬俄現爲日有之病院船歐來而號運送醫昌及日用物件前往金埠工程師等亦己奉命首塗 
[英待同盟國之情意]  
　　初一日倫敦路透電云紐加寒爾公司宴請日本在英新造戰艦之將校于巿廳 
[俄籌國債近聞]  
　　初一日倫敦路透電云俄國所籌英金八十九兆三十二萬五千磅以五釐起息之國債業己募齊其價以八十九爲一百其在英國籌募之十三兆十萬一千磅亦己集成 
[法國内亂未已]  
　初一日倫敦路透電云法國北境罷巿亂勢現漸延及　處巴黎亦日有謡傳謂西五月内將有變動捕風捉影之談不一而足 
[德意言歸于好]  
　　初一日柏林電云意大利政府現不准議論德與三國聨盟之闗係並極表同情于德國云 
[奥逹利亞洲海電有阻]  
　　初一日柏林電云由紐西蘭至奥斯逹利亞之海底電線現有阻隔譯字林報 
[那特爾剿匪之援助]  
　　字林報接初二日倫敦電云特蘭斯哇團練兵允出六成隊歸那特爾調用業己選得五百人將于禮拜五派赴前敵卓海恩布革地方己開會議定再招團練兵五百人惟不歸政府節制初一日倫敦路透電云那特爾己接受特蘭斯哇團練兵相助之議加不殖民地之軍隊亦允派一枝隊赴援在達耳班地方之印度人亦允募人充當看護傷兵病兵之役文匯報接初三日倫敦電云那特爾甚感特蘭斯哇人之援助 
[意外部交鄰有道]  
　　初二日柏林電云意大利上議院聞會時外務部大臣宣言意國對于三國聮盟以忠信爲本並云意國與奥斯馬加國之邦交洵無間然 
[德人惋惜鄰災]  
　　初二日柏林電云今日爲德國議院于耶穌復活節後第一次開會之期會長貝來斯脫來姆伯爵表明德國惋惜意大利火山崩烈及美國舊金山地震遭難民人之意 
[法境罷巿餘波]  
　　法報云法國來恩斯地方自罷巿以來陸軍武員死者一人傷者十四人士卒傷者一百零五人内有受重傷者凡與此事有涉者共三十人均己被逮譯文匯報 
[日本神户地震]  
　　文匯報云上月二十八日四點四十分鐘日本神户地 
震其勢由南而來 
[日本開闢新地]  
　　文匯報云薩哈連島行政部定于今年在該島闢一日本殖民地並在北海道及東北各省派農夫一百名偕其眷屬遷居該島凡己經僑庽該島之日本人准其徒往島之南境稻麥　草等類皆爲該島播種之物 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金壇縣紳士呈明學界情形禀兩江學務處稿]  
　　爲瀝陳金壇學界衝突情形是非混淆有礙學務進步事竊以去歳冬月中旬江蘇創設學務總會於上海以維持地方興學不干涉學界外事爲宗旨我壇有識之士以此舉闗係地方公益不得自甘放棄爰公舉生赴滬爲壇邑代表人以生久客在外畧諳交通也入會之後卽承總會長張殿撰認可於是遵照總會章程由壇人在壇仿設分會並蒙憲台批准在案踵而行之合一邑知名開通熱心學界人士公舉職員惟日孜孜討論研究其於學界外事同人固謹守章程不敢與聞卽本邑之官立學堂亦祇期其改良整頓日進有功而未嘗聒以不入耳之言致增其厭也職等旅居寗垣本鄉義務未能一盡深自歉仄屢聞壇人來言大半湯繼瑞事生恐蹈滿口說同胞干戈同室操之誚以桑梓情誼而兩不能容固於正經學務有闗亦非合羣以謀公益之道故嘗致書同人力陳和平辦法並以天下之事甲不能爲而乙爲之果於地方有益理宜全體公認爲辭數月來尙能相安者以分會維立並未稍做一點事體也旣未做事又何優劣之足云乃昨壇邑學會同人郵寄來金壇胡縣尊詳稿一紙細加核閱不勝　詫是無端典此羅織陷穽何金壇賢者祗有湯繼瑞並湯之戚屬門生數輩而不肖者竟若此纍纍也且革流之言乃今之一無見地誤中新毒者之所言豈得遽以此大逆不道模模糊糊謂將來亦未可知輕入人罪至於此極也竊思胡縣尊爲民父母固無所用其愛憎之偏不過爲把持闔邑學務者所播弄一時誤聽其言受其朦蔽故忍心而出於此生於湯景王均是鄉誼均無私交湯之居心盖恐摘瑕發覆頓失權利又以臥榻之側不容他人鼾睡痛惡而深惎之百端謗毁久之久之而聽言者亦不知其爲漫潤之　耳然此事闗於一邑是非之公進賢退不肖亦爲上憲激揚清濁之妙用迫懇遴委賢員赴壇明查暗訪求其眞實庶日在天上心在人中不難水落石出也有明東林幾社復社之覆轍居嘗念此方心痛之此後如能各泯猜嫌共圖精進則更幸甚迫切上禀（霜） 
[鐵路股東擬呈周督袁京兆禀（爲劣紳干]  
預路政事） 
竊粤漢鐵路全粤商民激於公憤踴躍認股議定集本銀二千萬元每股五元先交二成小股旬日之間己收得小股銀一百九十餘萬無非爲顧全公益鄭重路事起見事本擬俟該公司成立遵照商律舉人辦理冀臻完善不料有左紳宗藩平空干涉衆論譁然查左宗藩原籍順德冒中粤西舉人剛僻專擅武斷鄉曲本年正月十八日經順德紳士齊集縣學標貼長紅不公認左紳爲順德人曾登報紙是其素行己可概見至其平日穢史有污筆墨不便明言請言其最近之事去年在十八甫創立廣益會刋派章程欲招三十萬份每份五元開辦一年交銀者寥寥無幾近己將會解散見諸報帋前月條陳當押章程有碍商務當押行中大爲鼓噪經善後局遂條斥駁前兩日因挾小嫌將商會報主筆陰逼辭退諸同事大爲不平偏貼傳單痛斥其非此事省港報館十餘家自正月以來無日不極力糾斥是左紳不利人口不能辦事歷歷可考舉國皆知至於辦路一事自甲辰十月創爭廢約直至今日左紳從未與聞正月時特刋告白聲明不認路股一份有報帋可據是左紳之於路事渺不相涉近以路事垂成忽萌貪念竟私電鄂督張宫保攘功掠美店之不疑其手叚實與强盜無異伏查欽定商律凡設立公司自總理以下無不由股東公推今左紳以事外之人横空攙入商民等萬難公認且左紳聲名素劣若令其專攬路權必於鐵路前途大有妨碍商民等爲保全血本起見迫得聮叩鈴轅伏乞恩准奏明所有廣東粤漢鐵路行事用人俱遵商律概由股東主持並聲明左宗蕃品行卑污永遠不得干預如總商會仍公認左宗蕃任其譎謀辣手攪亂路政是總商會顯有弊竇商民等祗有遵照商律第十九條卽行解散庶不至半行敗壞血本無歸議聮赴両江督憲順天府尹憲大人台前恩准施途（寒） 
[銅元新廠加外局二字以示區别蘇州]  
　　蘇撫陳小帥以蘇垣銅元新舊兩廠均改名蘇州户部造幣分廠無所區别特飭將新廠加以外局二字名爲江蘇蘇州户部造幣分廠外局以示區别闗防一顆仍存藩署兩廠公件均須赴藩署蓋川闗防云（永） 
[兩淮緝私改良辦法揚州]  
（一）擬於塲灶地方設稽查火伏委員專查起火止火時日一晝夜爲一伏火能出鹽若干詳記四柱清册某灶共存新舊鹽多少可以一目了然倘有私　等弊可以易於查核（一）派委駐灶逐日查騐池滷某日領牌起煎用去池滷若干應存若干按𪣿登記數目偶或不符卽係私煎不難追查（一）編設灶團梭巡各灶地要隘灶地遼闊港　紛歧每日由委員率領團丁來往梭巡遇有艒船及面生之小車如形跡可疑卽詳細盤詰揮令出境不淮逗留以免販私（一）調派防營曁鹽捕營水陸船勇常駐於范堤一帶絡繹梭巡認眞查察務使產鹽顆粒不得透漏云云聞趙都轉己禀詳督鹽憲核示（詳） 
[調集巡船剿辦江北梟匪鎭江]  
　　江北清水潭高郵寳應三處素爲梟匪出没之所今因鹽價增漲私梟與土人勾串私運愈多或聮四五船爲一帮或聮十餘船爲一幫從該三處進口向河東一路售消各港汛弁以船寡勇少未敢與較致各匪益無忌憚近爲緝私營黄統領訪聞卽調齊巡船全隊於上月念九日馳往痛勦（再） 
[蘇垣官事]  
　　候補道朱宜振於四月初一日接辦蘇州户部造幣分廠差○試用道庫大使王宗焱禀知初一日接辦葑門旱闗差○候補知縣楨興前日奉到商部飭知奏調赴部楨大令已赴撫藩臬各轅禀明擇日啓行矣○署臬司朱廉訪派委候補知縣劉鴻辦理臬署收發處事宜並委巡檢屠義瑛辦理臬署監印差（永） 
[蘇撫新猷蘇州]  
　　聞蘇撫陳筱帥前次到滬沿途考察砲台及製造等局只帶僕從數人并傳諭地方官無論内外人等文武巡捕不准收取門包及需索食物等事到蘇後於興學辦梟練兵巡警諸要務頗擬大爲改革認眞整頓（南） 
[鎭道擬提中飽欵項鎭江]  
　　常鎭道陶觀察以現今舉行新政需欵甚鉅擬將揚由兩常闗曁如臯中閘泰州邵伯仙女鎭等處分闗各差缺逐細調查令將中飽之歀全行呈報酌留辦公經費其餘提充公用日内卽可發表矣（再） 
[新蘇撫委文案各員蘇州]  
　　蘇撫陳筱帥蒞任後所有文案現己委定茲錄其銜名於後知縣伊立勳萬銘璋楊元勳管衡典史瞿大格學務文案知縣程鵬又委文巡捕二員李應庚何運霞（永） 
 
 

Page 10

 
 
[厦門]  
　　提轅總巡李海鵬被人謀殺後至今兇犯尙未緝獲近日廳憲原司馬特懸賞格購緝正兇倘將該犯擒獲訊實者賞洋百元○厦門對岸南太武山近來時有猛虎傷人上月二十一日英商和記洋行某西人乘舟至該處行獵鎗斃一虎約重四百餘斤昨日已裝載來厦矣○厦防同知黄樹鉁去春因事開缺尙未請補現聞崇制軍奏請以前署閩縣裴汝欽升補○駐厦英領事滿思禮君調任廣東己於上月二十一日乘輪赴粤新任額必廉君於二十二日接事（孟） 
[三月敎職選單]  
　　敎授奉天海龍楊庚辰順德甲福建邵武楊銘福州甲正諭奉天寗遠州李慶鏞順天舉吉林賓州廳劉昌瑞永平增福建長泰李樹棻興化增葡田吳元耿福州廣西歸順州謝登庸南甯廣東揭陽鍾戴堯廣州歸善楊培芳廣州俱舉山西陽城師國定大同附山東東平州張兆桓萊州舉浙江歸安徐琮杭州餘杭胡元欽台州義烏洪紹恭寗波俱廪福建永安王誥邵武舉湖南宜章廖樹蘅長沙廪雲南尋甸州康疆雲南舉湖北蒲圻鄒兆棠德安附廣西賀縣廖鳴鑾桂林廪訓導河南湯陰姜汾開封增安徽含山崔瑞鋆寗國恩陜西城固時遂新同州廪廣東河源黄倬廣州附四川墊江李紹綱龍安廪巴縣屈鑫成都附直隸獻縣張萬慶順德拔安徽巢縣王希范寗國附廣東興寗蕭桂森廣州拔四川灌縣李春霈嘉定舉陜西淳化郝秀升西安廪石泉宋繼唐西安舉復諭河南氾水羅經畬光州舉復訓河南彰德府白椿齡光州廪江西南昌府張邦瑞南康附安徽鳳陽府陶鎔廬州舉江蘇常州府逹錫純江寗廪金山巢爕鈞常州舉雲南雲南府楊東瀛普洱附 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[法政學堂將次開校寗波]  
　　甬郡孝廉堂前由紳士禀請寗府轉詳各憲改爲法政學堂業奉批准現寗府喻太守己與各紳士釐定章程聘訂熟諳法律政治之教員正副二人不日卽可開課故於日前出示招考除各縣舉人就學者母庸考試外其餘闔屬五貢廪增附生及中學堂曾經畢業學生如有年在二十以上願赴堂肄業者須于四月十五日以前報名示期扃試（易） 
[師範學堂定期開課寗波]  
　　甬郡師範校舍建築尙未竣工甯府喻太守深恐稽延時日特將前次錄取簡易科各學生于本月初六日起初十日止先令陸續到堂預備定期開課其錄取完全科各學生俟房舍工竣再行擇期送入隸業（易） 
[中學堂改歸紳辦嚴州]  
　　嚴郡中學堂前由黄峙青太守捐廉集歀組成嗣因郡守屢更日就腐敗今歳修建校舍開支甚鉅且各敎員均不及格以致學生紛紛告退因卽停課并欲赴省上控故現己由啓迪齋太守諭令公舉監督由紳士接辦矣（早） 
[詰訊救火搬物寗波]  
　　甬江東灰街日前某鋪失慎緊鄰有裕順洋布號有兜攬保險生意之郭和甫張小金等慫惥該號搬運貨物迨火勢救熄該號依然無恙當由該號檢點搬出貨物約值銀二千九百兩之多立即追查一無所著該號係公平禪臣兩行保險次日卽開單向兩行追取由洋東華而司脫姆君查知該號之貨均係郭等搬取遂將一千人拘送捕房移解鄞縣昨高子勛大令一一詰訊郭等供稱並無如此巨貨大令當將郭等一併發押飭令三日内與該號理明了案然後釋放（具） 
[江督札上海道文（爲設立商船總公會事）]  
　　爲札飭事據候選道吳馨禀稱竊職道禀辦上海商船總公會一案奉憲示批飭上海道核辦在案職道理應靜候上海道核明詳辦惟查有胡副將得盛前在鎭江私設商船公會奉商部嚴飭撤銷在案乃該副將前曾一再赴上海道朦禀均經袁升道批駁不准近敢故智復萌各處招摇並赴各署朦禀爲此上海道一時未能定議照詳惟有仰求我憲台俯念該副將胡得盛鎭江商會奉飭撤銷有案有意朦混實與商務違碍恩准察核批飭上海道將胡得盛駁斥不理以便上海商船公會早日試辦下慰輿情出自鴻施逾格至於總公會按照部定章應設總理協理各一員續由各幫船商公擬候選知府吳守承傑爲協理以俾囊助職道辦理上海商船總公會已經專肅禀函在案及上海道處陳明並試辦事宜繕具清摺附呈在案可否仰祈恩准據情照章咨請商部立案加札施行禀候示遵等情到本大臣據此除批查上海商船公會一事前經該員節次條議均行滬道督同公會紳董妥議詳復在案今尙未據復到自應靜候滬道詳到再行核咨鎭江商船公會開辦甫邇半年胡副將得盛卽以索賄病商爲航業所控訴業經商部電咨本大臣派員查辦雖滬鎭情形不同承辦之人亦未必盡如胡副將之假公濟私貪婪無恥斷無貿然一禀不候地方官吏轉詳藉口公擬輕率從事之理仰仍候行滬道派員恊理之處均母庸議繳印發外合行札飭札到該道卽便遵照妥議詳候酌辦母違此札（嚴） 
[滬城官事]  
　　統領南洋常備步兵第八標兼統留防步隊周价人太守維藩昨日到申住大方棧又浙江候補同知汪蔭南司馬麒孫又江蘇學務處案牘科知縣屈象巖大令振翰又補用都司葛曉暄都戎青雲又江寗候補道那鉞珊觀察良又江南籌防局收支委員汪明府澤昨均到道拜會禀見○山東登萊青蠶桑紡織局委員杜茂才金方王紫珍孝廉儒林昨日到申詣道呈山東魚業公司總辦王信函一件○指分湖北候補知縣陸籛士明府長蓓近奉道憲委辦救生局事宜昨至道轅禀謝○上海縣汪瑶庭大令因請期服假期滿昨至道轅禀請銷假○滬軍營管帶龍葆珊鎭軍昨亦到道禀銷病假○天通庵巡局員汪清芝參軍昨至道轅禀請給假三天○海運滬局總辦童太守寶善江蘇滬局會辦戴别駕祖詒江蘇補用巡檢王叅軍襄昨均因公到道禀見○滬道瑞觀察昨因要公在滬北洋務局接見坐辦開濬黄浦事宜之辜湯生部郎商議一切並傳英美讞員闗司馬至局訊問要公（合） 
[札飭預備官舫]  
　　江蘇學政唐大宗師昨日札飭英廨著於起程時預備官舫五艘應用（當） 
[禀請奏奬洋員]  
　　洋員福開森君邇因辦理本埠推廣租界及歷辦各案頗爲出力故由滬道瑞觀察禀請江督周玉帥奏請奬勵（合） 
[唐宗師初三日視學志略]  
　　江蘇學憲唐文宗昨日查南巿各學堂上海縣汪大令與學務公所總董姚子讓孝廉先於清晨至蘆蓆街二十三七鋪小學堂恭候文宗因别有要公至午刻始偕唐郛鄭部郎章琴若庶常乘馬車駕臨由學董穆君等迎入欵以茶點汪大令姚孝廉等陪往察看各學生課程體操各藝賞給匾額復至董家渡裹街花業學堂由該業董事程凝園君等迎入察看旋又至滬學會附屬義務小學堂及南倉街利濟學堂等處察閱一切尙有竹行弄城東女學附屬幼稚敎育所新碼頭十六鋪小學堂聞須再行定期云（寳） 
[豆米業設立公學之先聲]  
　　昨日本埠豆米二業董事與各行執事在仁穀堂提議設立公學事擬卽就仁穀堂後屋爲校所其開辦費與常年經費兩項議以萃秀堂仁穀堂所入房租項下支用不足再由各行酌籌月捐以補之並不向他業勸募一俟章程議定卽可禀請開辦矣（助） 
[有差廳縣各員履歷通飭自行造送]  
　　滬道瑞觀察接准寗藩司通飭所屬造報履歷除飭本轅有差各員限十日送呈以便轉送外所有有差廳縣各員履歷昨日通飭各屬著卽自行查造申送藩司察核（曰） 
[勇餉母庸由道點給]  
　　鈞和兵輪管帶馬廷樹遊戎近因發給各弁勇餉項不敷具禀滬道請爲按名點發瑞觀察以此項勇餉係由捕盜局經收船捐項内動撥現查該局所收欵項尙餘母庸由道按名點給故於昨日批飭馬遊戎遵辦矣（事） 
 
 

Page 18

 
 
[道批照錄]  
　　昨日道憲發出批示三道照錄於下陳邢氏禀批察核所禀情節支離姑仰工程局裁判員孫令查明實情具覆察奪續禀粘發夏士鎏等禀批戒吃洋烟本爲强種第一要義惟近來巿肆出售藥品大都攙和嗎啡以致購服之人未受其益先遭其害言之實堪痛恨該會社發行補腦衛生戒煙藥丸旣以濟施爲心又據呈送察騐自不至有前項流弊但藥丸究難識别難保發售之品果與呈案者性質相同所請給示一層應候加訪查隨時密購化驗無弊再行核辦可也刋本藥丸存吕承元等禀批各省出洋學生無不假道於滬上本道特設照料所分派員司經辦一切以便其行旅往來今該職所設招待所核與照料情形相同該職等旣慮力不從心似可不必勉强所請給示之處應母庸議粘章附（宜） 
[札催籌解租費]  
　　本埠租界道契洋商地租向歸本縣收取除提充漕務正用外餘存一半應送道轅聽候指撥要用茲經滬道瑞觀察以去年應解洋商租費未見該縣解到札飭本縣汪大令從速籌解（事） 
[記滬南翻築馬路工程]  
　　滬南總工程局總董於上月飭匠開工翻築新馬路從十六鋪新橋起至闗橋止由本局小工頭督率工作其闗橋至滬軍營止則由總董包與滬北陳雲記工頭承修計價洋六千元限三個月完工（尺） 
[柴船公所尙未開辦]  
　　昨報紀王鑑餘控九三堂柴船公所藉端勒索苛抽捐欵一節茲聞該公所刻下尙未開辦是則抽收苛勒之說或出於妬嫉之口亦未可知也（顛） 
[上海縣案]  
　　洪錫卿被唐阿菊糾黨剥衣奉道憲發縣訊辦昨提同黨王長發張木林江北小鳳加生等四人到案嚴訊汪大令命洪逐一相認供稱加生並不在内餘俱唐之同黨持刀禁喊者係張木林質之王初猶狡賴飭堂頰一百下始認由唐糾剥洪衣四件質富各得洋一元五角大令喝將張鞭背二百下掌頰一百五十下又責四百小鳳鞭背二百下唐己責懲今誣加生掌頰一百下與張並小鳳釘　收監王收押加生開釋洪給伊父領去○褚貴卿禀控地保串棍詐洋亦奉訊究褚供髮妻巳故娶發堂擇配之某氏爲室地保余進山勾串土棍局差詐去洋十六元求究余供有土棍金某等三人指稱褚娶之婦來歷不明並有梅家弄巡防局差均索規費由小的過付金某洋六元局差十元是實大令以余串詐屬實判責二百下押辦○李傳緒控高日和合同悔議一案昨提馬連寳復審馬供由木行夥貝竺仁商令小的與高邀同李傳緒代辦湖北省鎗壳五千支由李回籍製造並訂合同盈虧由四人分派李己運往青島九百枝詎貝延約不領是實質之高供詞畧同大令判馬交保與高諭令貝竺行速領免稅單交李往青島裝運鎗壳到滬付價完案再延提辦○王廷發等向皮箱店夥朱金生滋詐昨提同黨朱炳坤研訊朱供異常狡展大令查朱係前曾挖去張晉生两目之犯判責二百下押候嚴辦宜 
[總工程局紀案]  
　　泉漳會館左近之恆昌藥行日前失去鹿角膠虎骨膠查係洽興街同業隆昌收買由行主張丕顯禀局飭提隆昌店主李百賢到案由孫明府研訊李供該貨由張之胞弟阿珍所賣計價洋十二元七角明府斥張失察著交到其弟及店司復訊核辦○王家嘴角順鳳園茶舘内有多人抺牌由警察敎習恊同巡士拘獲陳銀泉黄金堂殷懷堂羅長村等解辦孫明府判陳黄各責手心一百下殷羅各責廿下一併開釋○船夥王純記在十六鋪橋南長金館吃麫口角與堂倌陸阿三毆打由巡士解究明府以各有不合斥釋○張子林私刻圖章假造燭票昨至大逹輪步公司送賀開張意圖騙取力資被公司察出送局副裁判官陳參軍判責手心二百下押本局三天○住行仁里賣鹹菜之洪慶福時常糾賭被房主徐毓吉控局提訊陳參軍判限三天遷出○震升久記木行出店司王連山王宗擇前晚失去棉被蚊帳查係掩入貼隣石作内之王寳善所爲拘局請究王供向　毛篷爲業並不竊物參軍判交包探帶往問明復訊○划船婦李揚氏與同業潘華氏爭奪生意扭毆由巡士解局參軍畧詰之下當堂斥退○吳子桂在揭普豐會舘竊鞋一雙由探拘究參軍判責手心一百下押本局七天（尺）　 
[閘北巡局𤨏事]  
　　項茂記木作主昨在閘北直街造屋將竹笆築至路中有碍行人經局員唐二尹查明立著勇保傳諭拆進違干傳究○流氓周錦全周丙發等在閘北朱協順飯店吃飯向旁桌之甲乙兩人訛詐掌頰由局勇拘究唐二尹判具改過結交保開釋（當） 
[公共公廨晚堂案]  
　　章漢朝控李大軒造屋舞弊呑欵前晚奉闗司馬升訊章供三十年冬與李合造三益公司棧房四十五間所用各料均小的墊價迨後算帳共結欠銀二千三百餘兩訴由魯班殿董事公斷還銀完案小的以受虧太鉅不願爲此仍求追繳訊之李供欠銀屬實帳未算明司馬以李旣認欠判押限飭差督同算帳禀復再追○孩子張阿小陸順池串竊花衣奉判押傳伊父到案具領前晚有孩父張阿三孩母陸王氏投案請領司馬大加申斥判卽領去再犯惟父母是問（當） 
[英美公廨早堂案]  
　　過犯沈金祥前用藥酒灌醉妓女沈寳玉竊取金戒指衣物由探竇如海拿獲吊贜解辦己詳前報昨由捕房解請定讞闗司馬商之美副領事判押捕房一年滿期逐出租界○孩子黄阿大在靜安寺西挖竊朱金根家綢皮衣服經朱追獲交探解訊奉飭押辦在案昨亦解請定斷司馬判押捕房九月贜給失主○王阿根在竇善街强攫路人巢同慶皮夾内有洋元珠飾等物追獲解究在案昨日覆訊司馬判押改良所半年○楊德甫挖門竊謝峙云家洋傘衣物昨日復訊判押捕房半年兼作苦工○捕解胡童生挖竊劉金全家衣服煙袋洋傘張阿海竊米阿巧家衣服請究司馬判各押捕房兩月○怡和洋行控徐陳氏竊花解訊司馬判暫押官媒候見証到案訊奪○西廚王福興向洋人浮開帳目每月四人飲食用去白汰油十八磅經洋東報捕抄出原油及白糖等物解究中西官判押捕房一禮拜○印捕調戲吳張氏不從控其違章傾倒垃圾傳訊不認判候查復在案昨由包探楊堂寶傳到鄰居唐氏請訊氏供見印捕在吳張氏背上輕拍一下語以同到小房子去是實司馬以供証確鑿判氏開釋印捕由捕頭查明核辦○甬人陸鳳林昨在馬路僻處誘印捕作不端之事解案請辦司馬惡其無耻判驅逐出境不准來滬○王魯氏控龔慶祥欠洋解案請追司馬判押候過堂訊奪○郭星甫前以假票向源通官銀號支洋案發押令交保交人在案昨日原告投催王友根供父親實因患病求恩寛限來案司馬判限下禮拜二投訊如違惟保是問○捕解朱德甫竊吳根華家報時鐘李星生竊陳阿福家布衣王德標竊蕭子云鞋子請究判各押一禮拜○又解王阿惠籍索欠爲名將李陳氏打破頭額請究判押十四天以儆○許長林陳懷劉青友藉端向李阿保借洋五元不允行凶報捕解究司馬判押候禮拜二訊奪（當） 
[法租界捕房發落]  
　　紹興人陳善和控汪云堂錢云來串拐洋二百五十五元奉陳大令提訊汪供由錢代陳作伐聘余陳氏之女爲妻交財茶禮洋一百六十元並非串拐因判余陳氏將洋繳還在案昨陳續求追究該氏供求寛限大令判限七天繳洋如違押追○某車夫與學徒王阿榮沈桂增前日在途調戲某絲廠工女喊捕拘獲昨日解究王沈同供在浦東棧内出貨回來因小車擠軋悞碰不敢調戲大令判從寛一併斥釋此後不准再犯○方阿法竊衣由探拘究大令判押捕房半月○姚得川陸泉海在途拆梢由探解辦大令以並無証據開釋○陳阿大竊衣由探查獲請訊大令判押捕房十天○車夫錢子和途中拾得金戒一只被車主畢方氏以銅戒掉去一案昨日復訊以錢拾取之物不應匿報捕房本當嚴懲姑寛斥釋方氏交保（臨） 
[美租界捕房事]  
　　陳阿二道經伯頓路被流氓小毛强借不遂攫去金戒一枚報捕請究奉飭如再遇見鳴捕拘辦○某西人乘醉在楊子路沿途滋擾由印捕拘獲押候查辦○百老匯路張阿根裝修門面違章未領熱照由捕回禀捕頭飭卽補領如違拘罰○胡桂生在西華德路將梁國華包車整損由梁扭究奉飭胡賠修了事○車夫陳連榮在百老匯路撞損陳竇裕東洋車索賠互毆由印捕拘究奉飭賠洋二元了事○七百七十八號捕巡至塘山路後見有孩屍一具回禀捕頭飭傳地保掩埋○施阿二昨推包車至百老匯路行走違章經印捕拘究施存洋五元保出候訊（似） 
 
