# 1898 - 221 - 4909097

 

Page 1

 
 
[本館告白]  
　　杭州申報局由申昌發售現移至上珠寶巷石庫門内閱報諸君恐未週知特此佈告 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興衰之故盈虚消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增毎部售實洋五十六元箱不外加卽日在申報館及申昌書畫室發售此佈 
[皇朝經世文正續選增時事洋務三編] [  圖書集成局代啓]  
　　　長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置　　　厥後江右　　　别駕有續集之刻近年上海葛君子源双以饒氏之書祇采自道光以迄同治雖名臣奏疏私家著述已有美必收而於海　　務諸學尙付　如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之　贖通人逸士之議論搜羅選别都爲一編中分天算地輿公法約章律例礦務鐵路電線錢幣商務敎務算學測繪議院史學官制兵敢　門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價自格外從廉計皇朝經世文　廿四本洋三元續編卅本三元三編六本一元并購者碼洋七元在上海三馬路申報館申昌蘇申南北掃葉山房發兌 
[論美國漸思干涉外事]  
坤輿磅礴肇分五洲其間天時地利各有不同而國勢亦因之迥異澳洲開闢未久名雖一洲而大半爲英之屬地非洲當赤道之下沿海要區爲西人所據開埠通商而中間地形卑濕瘴氣充塞大都爲野番部落惟亞細亞洲鍾毓靈秀代生聖賢文明之德爲地球冠且自古中原萬里共戴一尊或有内憂從無外患歐羅巴地與亞洲毘連六小數十國犬牙相錯各矜智力以爭雄强時而干戈時而玉帛局勢實與春秋列國相似其俄英法德諸國尤勢均力敵互出詐謀以恢張權勢夫其紛紛擾擾强吞弱併不肯稍形退讓者豈歐洲之人性喜尙力與夫亦四鄰相逼鷹瞵鶚視非兼併弱小擴張屬地以推廣殖民之策斷不足自立於諸强國之間也惟美利堅獨處亞美利加一洲天時温和地利肥沃自華盛頓起自草澤轉戰頻年脫英覊絆大功旣成引身而退别選總統以代其任自後定例四年一舉開國迄今一百餘年易總統二十有四商務農務蒸蒸日上國益富强然其舉國臣民咸遵華盛頓遺志不肯無端與鄰邦開釁奪人土地蓋其國獨據一洲不必肆意侵吞已足自立於不敗之地他國偶有違言美亦守局外之例從未干涉或爲之排難解紛潛消兵釁因是歐亞諸國咸尊之畏之不敢意存輕藐夫猛虎在深山自足令百獸震恐固不必吞噬犬羊驅除鹿豕始足見其威之可畏也美國臣民苟深知此意自可蓄威養銳以保國權然自新總統麥見尼氏蒞任以來頗喜干涉外務觀其國會演說之時揚言曰華盛頓懷聰明之資創制國法素以不干涉外國之紛爭爲國是然秉正不偏以伸張政權發揚國勢是予之志願也嗚呼麥總統之心不亦昭然若揭哉故曩歲炎奴魯魯島因禁止日本工人登岸致啓釁端傳教火島之美國人及他亡命之徒倡議將火島獻於美廷歸入版圖托庇宇下美國遽爾應允日人雖怒目而視然終以勢力不敵拱手而讓夫以火島托庇之情與日本相讓之意審時度勢固亦迫於無可如何然以素不干預外事之美國忽思爲開疆闢土之謀以致列國驚疑强隣訾議多事之譏亦鳥能免哉至古巴爲瓛班牙屬地近因不願受班國覊束倡爲自主之說美卽從而扶助之班國又不能如日本之退讓不遑意氣偶違戰端遽啓當是時俄人昌言云美國虎視眈眈是欲吞併古巴也須與歐洲諸國商議恊力以掣美國之肘德故相俾思麥克之論云美國行凶覇勢爲人作介而行如許强横事以反其祖傳安泰之政治美國此次於水陸兩軍内所費必不貲而按其地輿情形言之原無須浪費若此綜觀西人之言其不直美國之意已形於言外今雖班國情窮勢絀自願求和戰釁或可漸弭然美國以與已無涉之事開釁友邦費餉折兵兩不受益好大喜功或亦非當日華盛頓垂訓之意乎顧或者曰火島以得罪强隣求美庇蔭固不能不允古巴土人則與班國失和已久苟無人從中干預恐刼殺之慘無有已時然則美國之爲此固亦有不得已乎然茫茫宇宙蠻觸紛戰無日無之干涉之端一開恐歐美兩洲戰禍或從此起美國君臣其亦嘗念及於此而釁爲防患未然之道乎不矜兵威祗修内政吾終穆然於華盛頓開國遺風之善也 
[本館接奉電音]  
　　昨日清晨京　飛電傳來硃筆一道上諭二道敬謹譯登○六月二十日奉硃筆馮金鑑補授戸科掌印給事中欽此○二十二日奉上諭孫家鼐奏籌辦大學堂大慨情形一摺所擬章程八條大都叅酌東西洋各國學校制度曁内外臣工籌議與前奏擬定辦法間有變通之處縷晰條分尙屬妥恊造端伊始不妨博取衆長仍須折衷一是卽著孫家鼐按照所擬各節認眞辦理以專責成其學堂房舍業經准令暫撥公所應用交内務府量爲修葺著内務府尅日修理交管理大學堂大臣以便及時開辦毋稍延緩另片奏議覆給事中鄭思贊奏推廣學堂月課章程請將額滿之員按月甄别等語著依議行惟兹體重大必須精益求精務臻美善所有一切未盡事宜及時體察情形妥籌具奏至派充西學總教習丁韙艮據孫家鼐面奏請加鼓勵著賞給二品頂戴以示殊榮該衙門知道欽此同日奉上諭前據孫家鼐奏遵議上海時務報館改爲官報派康有爲督辦其事並據廖壽恒面奏嗣後辦理官報事宜應令康有爲向孫家鼐商辦當經諭令由總理衙門傳知康有爲遵照兹據孫家鼐奏陳官報一切辦法報館之設義在發明國是宣達民情原於古者陳詩觀風之制相同一切學校工商兵制稅賦均准臚陳利弊藉爲鞀鐸之助兼可繙譯各國報章以備官商士庶開擴見聞其於内政外交裨益非淺所需經費自應先期妥籌以爲久遠之計莉照官書局之例由兩江總督按月籌撥銀一千兩並另撥開辦經費銀六千兩以資布置各省官民閱報仍照商報例價著各督撫通核各省文武衙門差局書院學堂應閱報單數目咨送官報局該局卽按期照數分送其報價著照派　成案籌欵墊解至報館所著論說總以昌明大義抉去壅蔽爲要義不必拘牽忌諱致多窒礙泰西律例專有報律一門應由康有爲詳細譯出叅以中國情形定爲報律送交孫家鼐呈覽欽此 
[請開鐵路]  
　　京師來信云傳聞怡和洋行與總署商議欲就寗波築鐵路以達蘇州總署告以此間不能應允須白之浙江巡撫及鐵路督辦盛京卿俟核准然後施行 
[臺北目災]  
　　華歴本月二十三日日本來電云十九二十兩日臺北颶颶爲災捲地掀天聲雄如虎海朝泛溢 
 
 

Page 2

 
 
一片汪洋以致淹没一百數十人衝毁房屋二千餘所誠巨災也 
[奏設陜西武備學堂摺]  
　　頭品頂戴陜西巡撫臣魏光燾陜西學政翰林院編修臣葉爾愷跪奏爲擬設陜西省武備學堂並武科改用槍砲定立簡明章程繕具清單恭摺仰祈聖鑒事竊臣光燾前准兵部咨會同軍機處議覆榮祿高燮曾胡燏棻請改武備特科各摺片恭錄諭旨刊發原奏通行各省會將武備學堂如何建立如何教練妥議報部等因正核辦間復准部咨議覆黄槐森改試洋槍一摺奉旨依議欽此通飭各省按照兩次原奏逐細詳叅迅速咨報各等因到陜仰見朝廷整軍經武因時制宜之至意　經咨會臣爾愷並行司核議去後臣等公同叅酌往復籌商竊以武科之弊在於所學者非其所急而所取者非其所用時至今日誠以改鈍爲利化拙爲巧易無用爲有用乃足以建威銷萌克敵致果惟是更張之始教練爲先則建立學堂乃武科改制之根本顧舊有學堂者易創立學堂者難風氣已開者易風氣未開者難地大物博者易地瘠民貧者難陜西僻處西隅民氣渾厚於西法從未有知洋操多所未見謀新舍舊已費周章而建學之初聘教習置槍械籌畫常年經費較之文生書院厥費惟倍特爲自强計不敢不勉爲其難雖改絃一旦未免手生而蓄艾三年深虞病劇查胡燏棻原奏府廳州縣各建學堂一所部議則惟在省會地方設立一區自較簡易第念毎縣設學固屬煩難而學堂專在省城他府廳州縣有遠在一二百里之外者遠來就學亦殊不易今擬在西安省城設立學堂一處此外則同州鳳翔及南山之漢中北山之延安各設學堂一處凡武舉武生武童願學者由各州縣各就附近之處申送入堂認眞教練查郡屬武童歲試自下届始武鄉會試自光緒二十六七年始一律改試槍砲但童試爲鄉會之始基下届武童歲考在光緒二十七年而鄉試轉在先一年似嫌倒置現在甫議設學應用何等槍砲部議尙未酌定待學堂設就槍砲購齊教習到堂武生改業應在二十五年春間而二十六年卽舉行鄉試各武生向以弓刀取進改習槍砲甫及一年加以風氣初開來者未必多學者未必成於無可挑選之中勉强取中數十名武舉似非求實求是之意擬請將陜西武鄉會試均暫停一届於二十七年遵用新章開辦小考則技藝漸精而層次亦順至二十九年武闈仍取足兩科之額俾諸生知立法之意非專棄故技精習槍砲不能進身乃能絶其兩端首鼠之心而精求乎藥雲彈雨之用至練習考核之法臣等公同叅議約有四端一曰去我所短仍宜留我所長西人長在槍砲中國長在擊刺今易弓箭爲槍砲而刀矛牌究不可廢蓋兩軍對敵槍砲先施至於敵軍近偪大呼陷陣猿驚烏躍虎伏猱進此刀矛牌之利也敵人槍彈旣竭我亦馬軍突出横擊直前洞脅穿背此又長矛之利也擬將武塲刀弓石改爲刀矛牌刀矛仍用湘營操練舊法牌則易藤爲鐵用以遮蔽子彈壯其膽氣蓋槍砲取法於彼雖甚精利僅足相敵必肉薄兢進决命爭先方能制勝則刀矛鐵牌實與槍砲同功一曰器械求新而矩規仍舊自設科以來由縣而府而院三年取進而試之於省技有常格試有常期自明及今遵守勿替今雖改習槍砲而考試塲期擬一仍其舊請將地球馬步箭改試馬步槍砲爲一塲刀弓石改試刀矛牌爲一塲數適相當法無大變奉行者旣不紛擾應試者更易遵循所謂變而不失其常也一曰器用西式而教用華人陜西風氣初開必得名師指授而地方較遠經費短絀勢難延聘洋員往者陜甘各營改習洋操均由天津揀派員弁入關用資教練今者津江鄂粤學堂林立其間不乏成材擬卽咨商北洋大臣無論營員學生擇其熟精西洋戰法兼通輿地測算諸學者酌派數員來秦作爲教習毎一學堂用正副教習各一員延訂十數人卽敷分教但使實事求是數年以後今日之學生卽異時之師長通都之傳習卽鄉曲之楷模薪火相傳武風丕變雖曰因人成事實亦因地制宜一曰立法在考試之中而育材在考試之外查湖北武學堂專儲將領之選此則與考試之需用意稍殊而凡當兼採鄂中章程專選文武舉貢生員候補候選員弁官紳世家子弟考取入堂而單門下村不與焉今爲武科改章而設自以成就通省武生武童爲主然果有官塲子弟遊幕通材有志請纓撫膺思奮者亦准其報名投考收取入堂作爲外課一體認眞教授俾成文武之才若有志觀光仍咨送回籍應試蓋此輩聰明學業本加鄉曲武童數等降心來學其志必堅執業旣專收效亦速楚材用晉戎臣入奏不當以方隅限也以上所陳在於開風氣節經費求實際立始基先立五學以爲逐漸推廣之由暫停一科以免欲速不達之誚臣等目擊時艱力除錮習盡其力所能到期於事之有成但使教之七年克收一日之功學者千人能食一士之報由此將才日出我武維揚庶幾上報國家下振士氣所有武科改制及設立武備學堂擬定章程十條謹繕清單合詞恭摺具陳伏乞皇上聖鑒飭部核議施行再此摺係臣光燾主稿合併陳明謹奏 
[梧匪近耗]  
　　廣州采訪友人云刻下梧州頗爲安靜自叛匪遁入北流縣境西山後某日忽又往攻鬱林州被官兵擊退迨入山追勦不隄防悞觸機括以致藥箭飛出射傷十數人事後鬱林州主懸賞購拿謂如有能將匪首李立亭拿獲者賞洋銀五千圓梟取首級騐明者賞洋銀三千圓聞李匪黨羽尙多惟少軍火大憲恐其竄入廣東之西寗及海豐等處是以派勇在此堵禦毋任疏虞至北流縣主之眷屬已於某日由梧州抵省垣有向之詳詢情形者據云當叛匪闌入官衙時幸某僕婦擊破後牆携縣主之夫人及媳逃出行至某縣經地方官派差送至梧州安置適家中已有人來接遂得安穏至此惟逃出時頗受驚惶耳 
[梟黨横行]  
　　鎭江采訪友人云有鹽梟百餘人結黨成羣雇大划船二十八號載私鹽三千餘擔擬赴丹陽新豐閘一帶求售本月十六日行至丹陽縣境被管帶太湖水師砲船兼徒陽鹽局緝私船哨弁王守戎有勝所見卽飭巡勇如數扣留以便充公變價鹽梟恃衆不服持械與巡勇鬥奮其螳臂輒敢當車守戎舍命爭先致被洋槍轟斃巡勇受傷者七八人時適甲乙二鄉民行郷是處未遑趨避致爲槍彈所傷鮮血淋漓登時斃命旣而巡勇小隊四面兠拿呐喊之聲聞於遠近得以槍斃鹽梟頭目一名梟匪二名餘匪遂棄其船鹽乘機遠逸事後巡勇在船中搜出拜盟票布及火藥洋槍等物徒陽緝私委員孫秋潭大令聞之卽由鎭江乘舟赴丹陽查辦一面飛禀各大憲請多派水師砲船營勇到陽俾得相機緝捕刻下水陸兩軍已經雲集戈矛耀日壁壘森嚴想羣不逞之徒終難漏網也 
[疉獲米犯]  
　　松江采訪友人云七寶飢民糾衆搶米焚燬教堂其勢披猖幾釀巨禍迨經地方官會營彈壓始漸敉平事後陸續經事主指名禀陳得以按名拘獲本月二十三日華亭縣署差役又在東北鄉四十七圖内朱家莊拘獲余生發余雲泉孫金和韓阿生韓阿瑞王關明六名劉謙三大令升堂研訊同供稱小的等實因飢餓難堪隨衆攫米然或祗一斗或祗數升並非起意爲首之犯大令一再研鞫矢口不移送判令各笞責數百板分别收押待質化莠兩公所以待拘到首犯再懲至婁縣屈吉士大令則於二十一二兩日親赴七寶泗涇等處撫慰良民並拘獲搶犯諸桂堂一名帶回嚴訊供出同黨某某等多人遂簽差密往緝捕旋以事起倉猝莠民未易解散或恐愈聚愈多乃禀准省憲撥到撫　蘇防前營勇丁一百名由統帶官朱君帶至七寶莘莊等處駐紥以壯聲威一面傳諭飢民如敢糾衆滋擾鄉村格殺弗論二十三日朱君乘輿入城赴文武各衙門拜會大約日前由松調往之提標兵士可以受代而回矣中營叅將張華園叅戎毎夜督兵巡哨城鄉逹旦始返是以奸宄匿跡閶閻得以安枕無憂 
[鴛湖火警]  
　　嘉興采訪友人云本月二十一日之晚九點鐘時郡城塘灣街西市忽報火災驚鑼亂鳴水龍　集四圍噴薄奮勇異常惟聞人山人海中搬物聲爭道聲呼兒覓女聲尋爺喚母聲聲聲相應一片喧　未幾宗太守王司馬以及保甲局員水陸統領各帶弁兵丁役呼殿而來彈壓閒人指揮撲救迨經救熄已時交十二點鐘矣 
 
 

Page 3

 
 
[中江季課]  
　　蕪湖訪事友人云中江書院經古季課係升任江寗藩憲袁方伯榷蕪時創設專以提倡實學開通風氣爲先其課程一以胡安定經義治事兩大綱爲端而以經史理學掌故詞章西學格致時務算學八門爲指歸是以毎季課題以此爲正鵠又慮諸生驟難抵於宏通特於院中創建藏書樓搜羅各省官私諸刻本及近年譯成華文諸西書數十百種藏置樓中專供諸生揣摩更另造齋舍考選高才生十餘人常年肄業其中數載以來風氣宏開人才蔚起皆方伯作育之功也今者方伯秩晉薇垣榮行在卽各生感念栽培情殷芹獻特捐膏火之資製牌贈傘匾額並德政碑一方鎔金伐石鐫刻成文已於日内衣冠鼓樂樹立院前非方伯在蕪宏奬樂育嘉患士林之盛德曷克臻此其夏季課題爲方伯交卸前所命兹特照錄於左經學大易一嗛四益說仁者人也讀如相人偶之人解理學無欲故靜說周子本孔安國註論語仁者靜孔明庶幾禮樂論詞章擬顔魯公放生池記跋涪翁池州焦筆巖題名以上經義齋題史學掌故問朱子社倉法可行否考前明屯衛養兵中鹽實邊得失若何時務救荒策江防海防議西學中西錢幣考論董學壓漲二力之理　算學九章句股法弦和較卽爲容員徑試以圖解明之旁要夕桀名義釋以上治事齋題 
[定期府試]  
　　沙市訪事友人云荆州府舒暢亭太守舉行歲試示期七月十六日考松滋枝江宜都三縣十八日老公安石首監利三縣二十日爲江陵縣正塲已於本月初九日行文各屬想峨峨髦士莫不磨厲以須矣 
[烟海餘波]  
　　烟臺訪事人云從前搶刼之案類皆外來游勇所爲若士著則尙僅見不料近日迤西伯子矩方二處所出刦案其中竟有士人二名一爲鐵匠一則曾傭於事主之家者現經破獲當不免身首異處矣○本月初六日候補道彭觀察由省垣奉委至烟聞須前赴青島勘量界址○慶豐戲園業已改爲廣豐本月初九日忽一紙官符翩然下降立將雙扉封固釘以巨釘細詢其故因有持械鬥毆情事被人告發故官憲不准復開也 
[麋臺瑣誌]  
　　蘇州訪事友人云某日有徐某者手持洋銀六十枚至閶門瑞昌錢莊兌換洋票入門時歹人某甲尾隨其後莊夥悞爲徐友彼此接談頗極欵洽徐亦以爲鋪中人也不之疑不料偶一疏忽甲竟將徐所携洋銀攫之而去迨查知情節四出追尋杳如黄鶴旋經人出爲調停令兩造各認其半事遂寢息○青陽地清園烟館於本月十九日下午收得洋銀六十枚由執事人隨手置諸帳箱上一面持籌握算正在清理帳目突有一手由窓隙探入攫銀而逸迨驚覺追赶早已蹤影全無矣 
[軍門赴省]  
　　江南提督兼自强軍統領李壽亭軍門日前由吳淞回滬前晚又起節赴蘇與撫憲面商要公本邑提標右營叅將廖楚材叅戎率同所屬各員至江干恭送如禮 
[發軔有期]  
　　淞滬鐵路落成本館曾泚筆記之弁諸報首兹聞日前試行者爲三等之車日内頭二等車亦將運到司其事者遂定於西歴八月十七號卽華七月初一日開行毎日往返六次惟所定坐價運脚刻尙未知 
[致祭雷神]  
　　昨日道家者流謂爲雷祖誕辰清晨本邑江海關道蔡和甫觀察以下文武各官咸詣城内也是園雷祖殿拈香致祭循曩例也 
[御下嚴明]  
　　代理英美租界讞員鄭瀚生大令御下嚴明昨日出有告示一道禁止一切需索並令頭門地保永遠懸挂頭門毎十日呈騐一次以免隠匿塗抺等弊立法可謂嚴矣其詞曰照得本廨凡　來往公牘無不内外隔閡弊卽由此而生今本代分府訪延品端友人經理收發公牘業已漸有成效舉凡保費差費各項名目均行禁革家丁僅供奔走之役向不准干預公事如有架詞向原差索費以致原差向原被需索或僅原差藉詞向原被索費者均准原被指控决不拖累家丁需索亦准該差指究以昭公允倘敢陽奉隂違一經覺察授受同科本代分府力挽積習該丁役等不得以尋常文告同視也其各凛遵毋違特示 
[讞政暫停]  
　　昨日禮拜四爲法界公廨訊案之期鄭景溪大令將次交卸讞政而新任讞員朱森庭明府尙未到差捕頭遂禀知何繙譯官暫停會訊 
[籌設電燈]  
　　本邑南市沿浦灘自十六鋪橋迤南一帶新築馬路原設電燈所有各種汽爐機器均由虹口某廠製造而以怡和洋行西人大羅司爲之經理自本年正月初一日一律燃點後迄今數月所需經費甚鉅江海關道蔡觀察原擬五月底停止而工程局會辦朱森庭明府恐無電燈流氓尤易肇禍因卽至電燈廠查明毎月共需工費若干及電燈電杆各價開明數目禀准自行籌辦適四明公所事起觀察恐有不逞之徒乘間滋擾遂照會西人再燃一月邇已將次期滿朱明府卽將製造之機器汽爐名貢邦引擎者連發機電力可使百伏爾子二百四十五度能燃電燈四十八盞並燈罩等件按照馬路裝齊於是向用電燈三十盞僅至公義馬頭而止者今計添設十八盞直至江蘇撫標滬軍營駐紥處所均可燃點統共城費銀四千七百五十兩另有電門電閂電珠電馬鞍電線象皮及二十號七股電線十六號七股電線十六號十九股電線十三號十九股電線小電絲新燈十八盞木柱四十株白磁螺絲鈎四十枚白磁蝴蝶國二百枚鋼絲二買燈鈎十八枚保險盒十八枚六十一根十五號電線五百磅三十七根十五號電線半買十九根十六號電線一買七根十六號電線半買鈎電線攀一千五百枚連機器引擎及發電機裝工等共需銀九千餘兩飭書吏繕就册籍具報道轅請准立案施行大約七月中旬可以裝配齊全光明大放矣 
[扭控局賭]  
　　金陵人高玉山由漢口販鷺鶯毛至滬售得洋銀數百元僑居某客棧與同棧汪昌臣等日在花天酒地之中恣情行樂汪等固專以翻大印倒脫靴等技騙人財物者今見高挾有貲財誘與同賭並指清和坊某妓院龜奴吳小湖爲宦家公子令高略墊洋銀以博什一之利高惑之卽將洋銀三百元盡數帶至某妓院同賭比及局終早經輸罄高無奈懊喪而回後與友人談及始知被騙遂同尋汪等互扭至英界公廨申訴代理讞員鄭大令著留候訊究 
[懼辱輕生]  
　　寗波人某甲向以販賣鹹魚爲業生有一女賦性輕狂常留宿於外甲時加訓責女終置若罔聞甲自思生女不肖玷辱門楣尙何面目立於人世因於前晚暗購紫霞膏吞服及毒發始經家人知覺舁送仁濟醫館求治業已不及回至中途氣絶昨晨由其女備棺收殮嗚呼慘已 
[失孩待領]  
　　英界某號巡捕巡至某處見有迷路男孩一口身穿花布衫褲蓬頭跣足躑躅街頭因領至捕房轉解公廨經襄讞委員劉二尹訊問孩供姓李名阿寶年十歲寗波人父親已逝世家中祗有一母前日出外購物不識歸途亦不知家居何處二尹著交官媒留養候親屬前來認領 
[法界捕房紀事]  
　　甲乙二小工同在招商局金利源碼頭工作以覔蠅頭前日偶爾戲言遂致起釁互相毆鬥誓不甘休甲突出利刃刺之致乙血流如注巡街捕見其兇横拘入捕房捕頭騐明乙之傷痕飭送仁濟醫館療治甲則押候解送公堂禀請究辦○無賴某内在小東門外攫取途人所携錢六千文巡街捕見之拘入捕房捕頭將錢給還失主丙則押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[普天同慶]  
　　蘇州訪事人云本月二十一日江蘇撫　　示爲慶駕事恭照光緒二十四年六月二十八日皇上　　　　應遵光緒三年欽奉懿旨於二十六日五鼓俱穿朝服齊赴萬　　慶　六月二十五起　　月初二日止前後各三　　　蟒袍補褂掛朝珠 
[禾中平糶]  
　　嘉興采訪友人云米價奇昻民嗟艱食官紳舉辦平糶以濟飢民自本月二十一日起分設城内外若　　籌米一升售錢四十八文先期飭各坊地保挨戸編查如有欲購米療飢者須先書明戸口大小姓名年　以便　册送局然禾人　廢顧全顔面往購者爲數寥寥惟客籍小民及鄉僻老婦携錢糶　藉以充飢耳 
[添局糶米]  
　　金陵采訪友人云前　上憲以省垣米　貧民日食維艱以致　聚多人肆行搶　　　　在五城設局　　賤糶以濟　　又以官米無多深恐後　爲　且毎米一石須貼　二千文或一千數百文是以　例毎人　　　　購米自　　　三　近日各處續到米榖多至數十萬石劉　帥因飭江寍府劉　樹太守於五局之外另就安徽會　問　　局准人購不自　　至一石　分上中下三等大約照市上毎　　去一千數百文誠善政也 
[治耳新法]  
　　向來耳有垢膩須　外利醫生治之近有泰西名醫别出一法用有電之白金絲其端旋作螺　形　火　於中間或用松香白蠟火漆三物合成塞人耳中使火漆所合之物觸善垢膩將白金繼一端浸電　中僅使　氣通入不使電氣燒　則垢膩全被黏住旣黏之後將電　移去而白蠟卽冷后膩卽　拖出若耳中有膿血等濕物則用有電之白金絲置　花於其中　乾亦甚　　倘玻璃珠誤入耳中則用有電之白金絲浸在融化一白蠟内使金絲上附白蠟一層再行塞入點在玻璃珠上取出　譯法國博學報 
[上海縣署瑣案]  
　　前者新閩巡防局解送王銀桂僞造方單一案至縣李二尹訊供之下飭補提王鶴山王長修及地保　祥榮等到案前晚升堂研訊奚祥　　稱　駕山以六分九厘之　單紙向陳姓抵錢陳令小的蓋截小的察　此單有塗改形跡因卽找　鶴山不見遂將訊父王銀桂解局送　王銀桂供　單係王長修　小的兒子鶴山　陳　押小的兒子不知有塗改情　且有自　地保之顧　松在塲故敢應　現顧雖逃匿　子顧煥榮已到　爲訊究王本山供是銀桂次子聞父親被拘到局前往探望亦被拘獲送案僞單之事全不知悉　長　　父　所遺　單　藏木　内今因有要需　鶴山代爲抵押羹無塗改僞造情事求恩寛宥顧煥和供　親現有事出外小的　此　　知其　二尹將　長修顧煥和兩人再三研詰堅稱不知遂判王長修責五百板顧煥和責二百板收押王銀桂交　限　將　子鶴山交案研訊並飭差保查明實情　候核辦○前有李根生者控周瑞連糾同周禮發李掌生等由新閘拽至觀　堂　　　二十五元並被　傷　二　訊供之下諭候傷痊再訊前晚提集人証復訊李根生供小的傷雖略愈尙　　　求追詐　　銀周瑞連等皆狡賴不承李　生復稱周瑞連係周文邦之子文邦前允地保後爲圖　欺　良善威霸一方務求嚴辦二尹以周等行爲　近訛　亟宜重辦爰判令將周瑞連責三百板周禮發李掌生各責二百板俱收改過屬以儆 
[馬路工程局紀事]  
　　滬南馬路工程局現定本月抄遷至十六鋪毛家弄馬頭以便居中駕馭措置裕如昨經會辦朱森　明府飭工頭吕阿毛前往估看並裝設捕房　房寫字房并設　班房一所共分十二間外加鬆漆經之營之不日成之居民皆　　厥成矣○昨日清晨有某甲者竊得　米一　行經南市所馬路集水馬頭某號巡街捕勇上前　詰　指東話西飾詞搪　遂稱　至馬路工程局捕房捕頭士榮培略　詢　甲認竊不諱因令管押捕房四點鐘始麾之使去贓存候失主認領○昨日上午小車夫某乙將捐照裁分　二以半雜置　法兩界　照之中行至十六鋪　近　二十八號巡街捕勇所見令取出視之則破綻　　前將人車一併解至馬路工程局捕房捕頭　榮培令押候禀請朱森庭明府照章究辦 
[英界晚堂瑣案]  
　　奚李氏　　　海不還借據一案昨日經帮審委員劉穆庭二尹提訊奚李氏供金匱縣人前年小婦人買妓女洪佩玉時因付身價曾向錢借洋一百四十元今洪妓已山客氏爲晚籍移至别院爲娼小婦人所借錢處之欵　已如敷清還　錢　　借據交出　乞究追錢供蘇州人奚字氏借據小的處祗有三紙共　　銀九十圓因未見面是以未還今特一　　　尙有五十元一紙在　道生處與小的　十二尹　錢旣　二紙　案署奚李氏塗銷作廢何有一紙令原差帮同奚李氐向　案　了結○羅洪氏控　　如欠洋一案經劉二尹訊問羅洪氏　蘇州人今春汪向小婦人借去洋銀五十元言明二分起息　有借據迄今半載子　不　向索不理是以扭案求追　供向在某者辦公今已賦閑無　羅洪氏一欵係代王克明之子雅卿經借　　　係親戚張讓堂所訐今張避　無蹤不得　由小的代立借據求察二尹謂汪筆據鑿鑿豈容推諉旣已代人寫立自當照例清　　七月底先還洋一百元九月底再還一百元餘再約期歸還又查得汪欠觺甚多控案纍纍著管押候訊 
[英界公堂瑣案]  
　　寗波人李四榮向在某洋人處工　前日私收機器工螺螄　枚經洋人報知捕房飭探查明昨晨　　訊懲某洋人投案領贓並請懲辦李供認行竊鄭大令商之班領事判將李管押七天期滿枷號七天以儆○流氓曷毛頭行　　家宅見楊吳氏手持牙肯　踽踽獨　以爲　　可欺上前攫取　步而　氏大聲呼　經一百九十九號　　華　將葛拘獲送案請究楊吳氏投案申訴前情葛　扇由路　　　不敢攫取大令判押七天笞責二百板以儆　陳阿狗竊取李榮當家銅香爐經　包探拘獲送案請究陳投案領贓李　　魄　聊出此下策大令判押七天笞責一百板○陳　昌在途擺設賭　經四百五十　號　捕拘獲送入捕房昨晨懈案請訊陳供向爲　子師邇因迭就在途　設　　藉　餬口大令判管押七日錢瑚福竊取王阿　　棕榻一副經捕查獲送案謂究王投案領贓錢供偶貪小利誤犯賊名永恩寛宥大令判責一百板管押七日○徐阿卿竊取　　袋一枝正欲付質爲包探朱金榮所見以其形　可疑向前盤詰知係賊犯遂帶入捕房昨晨解案徐　認竊不譯大令判押兩禮　　存捕房 
[美界捕房紀事]  
　　小竊劉阿桂江北人前日至虹口北四川路青雲里某姓家乘問竊取銅壺等件至某押店典質錢又爲包探沈阿鶴所見拘入捕房押候究辦○昨　偷兒畢芝仁不知在　處竊得衣服水烟袋　件途遇包探金立生拘入捕房　　　究○揚州人張林雲前曾犯竊遞解回藉昨日又乘某輪船來　匿跡虹口某并内爲包探李培芝所見拘入捕房候押轉解　　　究○前日錫金公所小工朱和尙乘問竊取公所内木板十餘方售與應阿狗公所司事投報捕房請爲追緝昨爲包探劉阿炳　　將人贓一併解入捕房押候解送公堂請究○江北人胡小狗素習胠篋術昨日在外虹口公和祥碼頭竊得舊鐵數十磅　包　　金榮所見拘入捕房押候究辦 
 
 

Page 10

 
 
[皖省官報] 　　 
　　六月十七日五品頂戴指分安徽新海防試用從九籌振字試用從九　　　　　　　　饒　　知奉委勸辦賑捐通判陳宏　謝超委○十八日卽用知縣　捷三知奉委　保甲總巡候補　知龍鳳鏕知奉委昭信股票局文案王培璧知　委簽審局學習廳經楊　霖知接　牙厘局核　差劉士　知銷查北門　　道差巡檢湯鳴岐知　查北門蚋　道差府照磨沈念　到解長江水師月　並提解山西剥濟皖　賑銀回坐補祁門典史丁鈺到由籍修墓回省奉撫憲札委　任安懲臬台徐　别署藩台安廬道李　　署臬台　補道張佩緒署皖南道鄭炳勛署安　滁和道 
[申報館所經順直山東川東鄂省江北賑捐六月十一日至六月二十日止第二十次單]  
　　六月十一日沈樹庭洋一元○十三日京口全昌仁來周　道洋一元炕州全盛局來陳　祈求病好洋六元　水生洋二元淑水　洋一元錢　隠名氏洋一十元○十五日無名氏求三　關煞　通洋一元無名氏銅洋二元○十六日　隂　　　懋　懋德祈求父母二親福壽康寗　十元周懋　三十　辰壽筵　移　洋十元　滿齋洋十元○二十日陳聽淑洋三元銅洋一元以上總共收洋九十五元銅洋三元 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年六月十六日京報全錄]  
　　官門抄○諭旨一道錄前○　撫王奏爲貴州創設武備學堂片○又奏爲改設學堂籌欵經費摺○蘇撫奎奏爲開　　　工竣在工出力各員懇恩擇尤酌奬摺○又奏查明江寗蘇州兩　二十三年下忙地丁已未完銀數摺○六月十六日内務府國子　　紅旗值日無引見○濂貝勒鍾亮各假滿請安○王文韶謝普　路恩○梁仲衡謝授刑部右侍謙恩○濮子潼謝授江蘇松江府知府恩○椿壽請假五日○内務府奏派致祭雷　派出懷塔　○召見軍機濮子潼○○王毓藻片再本年閏三月准兵　咨稱奏改武科飭各省設立武備學堂迅卽報部等因自應赶　遵辦臣委貴揚府知府嚴雋熙相度經紀據禀省會南門外寶黔局右邊勘得地基一　寛廣合式以之建武備學堂綽然有除所住教習學生及各員役房屋約在百間以上官紳估計力圖撙節總須八千餘金等語　已　令集匠興工勿稍延緩學堂未成之先暫借寶黔局爲公所委提調支放各員董理一切現已電商抵洋大臣准　送劉王琦李蔭桂二武弁　黔教習檄營務處問道總　招考文理明晰身體壯健　舉　監及粗通　理之武弁武生年皆三十歲以内者共五十人入堂　業統爲學生毎日内堂功　外塲　演計　講習俾之逐一通曉又延漢文及算學各　習與之考究兵略精習測量以備將領之選其薪　曁學　瞻　紙　　衣　　並奬　　執事人等又隨時購置儀器圖籍各件　　經費約八千　金臣飭善後局提銀八千兩爲修造學堂之用另提八千兩爲本年學堂　　之用以後逐年照數開支如或不敷由臣率官紳設法籌措以期　事除咨總理衙門兵部戸部外謹附片具陳伏乞聖鑒謹奏奉硃批知道了欽此○○頭品頂戴貴州巡撫臣王毓藻跪奏爲改設學堂籌欵經理以廣作育恭摺仰祈聖鑒事　近年迭奉諭旨飭各疆臣講　時務並設經濟特科廣開風氣現在山陜鄂湘皖浙等省各增設學堂培養人才力圖自强之策臣維學術之陋至今日已極士子不研究根秪習尙虚浮沿謬承訛寡聞淺見凡郡國之利病工商之通　與地之　要兵將之韜略海内之情狀茫然未有所知無怪乎天下皆以懦爲詬病窮　變變則通此時誠宜汲汲矣查貴州省城向設三書院曰貴山曰正本曰學古素習制藝未便一概改張惟學古書院前學　嚴修時與住院　於詞章帖括之外講貫西學孜孜不倦千意翁然臣因　利導卽　爲經世學堂　聘請山長委監院　理如故另撽貴陽府知府　雋熙總辦選生監之有文行不　氣習　四十人肆業其中毎人月給膏火四兩　算學一人教習　　習西文西語一人副之泰西各學派别支分皆以算學爲從人之門測　精則各學逐漸　　交　孔煩四文西語通　　　　　仍飭　長朝夕教誨令其閱吏　探掌故泛覺中外時報及泰西各　書　以拓　根界精求經　及先儒語錄　正　　術並舉經濟　内政外交理才經武格物　　六　　條查　相語講明而切之術業旣定嚴立　程務期本末兼賅　成令器中學西學毎月分期　　提　臣會同學臣統校　　　别給予奬賞以示鼓勵　常年經費　隨時購　儀器　　等件卽將學古書院應支之二千金全數撥　　飭善　局籌　　　　藉　補苴　外　　遵　等十一府屬並分札各該府書院　兼試算學及時務各論以廣造就仰副聖主崇學　　之至意　　　　衙門禮部外謹將改設學堂欵經理緣由恭摺具奏伏乞皇上聖鑒訓示謹奉奉硃批該衙門知道欽此○○豆品頂戴兩江總督臣　　　頭品頂戴江蘇巡撫臣至俊跪奏爲開引河工竣並在工出力各員懇恩　　酌奬以示鼓勵恭摺具陳仰祈聖鑒事竊照太　州及鎭洋縣境轄　引　爲蘇松太三屬　田水利攸繫年久淤寨　洩無資經臣等恭摺奏明派員督同地方官測　　估籌欵疏治在案嗣後督辦委員候補道錢　漢禀報從前開河係徧派承挑不特民間就累且亦糜費此次該道督率各員紳雇募民夫築提戽水於光緒二十四年十一月初十日興工開辦至二十四年三月十二日一律工竣自殷港門金至浦家巷口止計工長四千一百二十一　河　　十八又　九丈五尺平水浚深一　八尺　一丈一尺共挑士二十七萬三千七百二十一方零統用經費銀七萬千八百餘　均係　　　用較之　　　　萬　　撙　　二萬三千一百餘兩委無浮濫等情卽經飭委候補道杜俞前往逐叚查欺啓　放水一律深通臣奎　　本　　月二十六日　　公　　　工次周歴勘視河道鴻流農商鼓舞查該河工叚綿長且地處　濵土性浮鬆並多泉眼又值春　連緜岸　　　何心　漲　　　補　　　漢啓率各　通力　　　夜挑挖全工告蕆歴時僅及四月應　經費較原估節省銀二萬三千餘兩在事各員櫛　沐雨借名　　　　微勞　錄　否仰懇天恩　其尤爲出力者酌保數員以示鼓勵出自鴻慈逾格據蘇藩司聶緝槼按察使吳承　　　人道等　會　　　　　　　局　道　詳前　　咨造　支工費細册專案送部核銷並咨戸　二部查照外謹合詞恭摺具陳伏乞皇上聖鑒訓示謹奏奉　　　　　　　　　　　　　欽此○○頭品頂戴江蘇巡撫奴才奎俊跪奏爲查明江寗蘇州兩屬光緒二十四年　　地　　　　　　　　　　　　　　鑒事竊照　　蘇州兩藩司所屬地丁耗義等項錢糧額徵已未完多　各數遵照部咨各　各　分　　　　　嗣　　　　　　各省錢糧　定分　　成自光緒二十一年爲始上忙匀爲四分下忙匀爲五分始准免其議處如合計上下　　　　分　　九　　上仍　十議叙　　業經遵　　　奏咨至光緒二十三年上忙各在案兹據江寗布政使松壽蘇州布政使聶緝　　　　　按辦光緒　　　年下忙　　　有江寗　　楊州徐州海州通州六府州屬並海門廳額徵地丁驛站俸工　脚等欵正銀八十八萬　　　百二十　　　　　　　　徵　　停免蠲免　　　豁徐州府屬邳州宿遷　詶縣因災蠲免銀九萬一千三百九十三兩零該徵銀七十九萬四千八百四十　　　　　上忙已　銀一十六萬三千四百一十九兩零又除各縣勘不成災　徵並邳宿　二州縣成災蠲緩徵銀一十九萬七千六百　　九兩　　實徵銀　　三萬三十七百八十三兩零上忙應徵五分銀二十八萬三千三十六兩零已完銀三十五萬八千七百八十四兩零　　　　　　工　　　　七萬八千三百三十二兩零解司銀二十八萬四百五十一兩零計多完銀七萬五千七百四十七兩　又應　各　　　　　　　　　　　　三十兩零已完銀三萬三千三百八十一兩零内經支正佐各官養　銀七千六百四十四兩零　　銀　　五千　　　　　　　　　　　　　七　　兩零又　詶松江常州鎭江太倉五府州屬額徵地丁驛站停工祗應積脚等欵除坍江該　　　　　　　　　　　　　　　　　内除工　坍荒准豁註緩銀二百八十三兩零經支　工抵應等項銀八萬七千二十五兩零該徵銀一百三十五萬　　　　　　　　　除上　已　　三十九萬九百六十一兩零又除抛荒蠲免銀二十八萬三十一兩零外實徵銀六十八萬七千二百二十一兩　　　　　　　　四十　萬二千四百八十八兩零已完銀四十六萬一千三百七十八兩零未完銀二萬一千一百一十兩零又應徵　　　　　　　　萬六千九百兩零　完銀二萬四千一百二十九兩零未完銀二千七百七十一兩零查江寗等屬下忙收數　　無河蘇州署屬　　　　　　　　　　力拮据完　知　統壉上下忙致未徵足九分所有經催徵不及　數　名應請邀免核議未完銀兩　合赶　　　　　　　　　　　　　咨前來奴才復核　異除將送到各清册咨移戸部科查核外謹會　兩江　督臣劉坤一恭摺具陳伏乞皇上聖鑒　　　　　　　　奏奉硃批戸部知道欽此 
 
