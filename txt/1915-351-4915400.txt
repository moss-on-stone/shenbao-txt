# 1915 - 351 - 4915400

 

Page 1

 
 
   
 
 

Page 2

 
 
時評 
[内外（冷）]  
　　所謂國家者有對内對外之兩種關係也然大抵對内對外二者不相連屬者多屬於内政者僅謀對内足以了之屬於外交者僅謀對外亦足以了之獨於國體問題則非對内對外一方可了在内須人民之同意在外須各國之承認故非兩方之交協决之能得完全之結果 
　　然而若今日之中國變更國體則似對内對外各不相俟者對内之進行若與對外無關者此大足爲前途研究者也 
[命令]  
　　十二月二十日政事堂奉策令傳民傑給予二等文虎章此令又令吳兼善給予三等嘉禾章此令 
　　又令程斐給予三等文虎章此令 
　　又令劉顯潛給予三等文虎章周　儒給予四等文虎章此令又令在命定成爲銀紅旗滿洲都統此令 
　　又令農商部奏請將本部次長金邦平進叙一等應照准此令又令署安徽高等審判廳廳長龍□署甘肅高等審判廳廳長　　任秉璋均著開　署缺另候任用此令 
又令任命張志爲安徽高等審判廳廳長黃芝瑞爲甘蕭高等審判廳廳長徐聲金爲甘蕭高等檢察廳檢察長王樹榮爲江蘇高等檢察廳檢察長此令 
　　又令任命梅光羲爲山東高等檢察廳檢察長此令 
　　又令任命鹿學良爲山西高等檢察廳檢察長此令 
　　又令王文華彭文治張雲漢熊其勳和繼聖均授爲陸軍步兵上校此令 
　　又令胡錦堂唐爲錕均授爲陸軍步兵上校此令 
　　又令國務卿呈據印鑄局詳僉事葉灡羅超勒勞卓著請特予進官等語葉　維超特授爲少大夫此令 
　　又令司法部奏請任命胡祥麟兼任秘書應照准此令 
　　又令山東巡按使蔡儒楷奏請任命彭一貞爲長清縣知事嚴正　爲陽信縣知事周仁壽爲莒縣知事潘晋爲桓台縣知事方　爲齊東縣知事張芝輔爲鄆城縣知事沈懋祺爲館陶縣知事周大封爲萊陽縣知事鄒允中爲牟平縣知事吳德烺爲　饒縣知事應照准此令 
　　又令陸軍部呈請將劉顯用王華裔李映雪易榮黔均授爲陸軍步兵中校譚德驥陳泉楊振聲班純義李國禎鄭德馨黃鳳鳴徐全仁周連彪王冠英均授爲陸軍步兵少校鄥肇　呂忠權楊鈞龍文瀚胡世蕃馮培楝均加陸軍步兵少校銜龍爲霖授爲陸軍三等軍需正應照准此令 
　　又令陸軍部呈請將阮德炳授爲陸軍步兵中校並加陸軍步兵上校銜姚景崇加陸軍步兵上校銜周敏時加陸軍工兵上校銜王士濟劉文炳劉元堂均授爲陸軍步兵中校傳杰加陸軍步兵中校銜吳文彬授爲陸軍步兵少校並加陸軍步兵中校銜陳光半　　斌程崙高陳祖邦彭瑞元嚴嘉　劉　　鄧忠傑袁光輝熊其斌李嘉動袁祖銘劉昇昌均授爲陸軍步兵少校郝焜授爲陸軍砲兵少校胡忠相投爲陸軍　重兵中校張友輝魯項程雲黃道彬均加陸軍步兵少校　吳保　授爲陸軍二等軍醫正龔永年羅容張維正劉維漢張立政　尙銘蔡國楨均授爲陸軍三等軍需正應照准此令 
　　又令陸軍部呈准守護大臣漙　咨擬以富德懋郝崇酉補防禦應照准此令 
　　十二月二十二日政事堂奉策令前　隸都督上卿趙　鈞智略過人才堪應變京津創辦警察賴其經營成績昭然模範全國改革以後在内務總長任内當　廢之際因應虞宜深知大體尤爲時論所稱嗣任國務總理直隸都督躬經艱困神志不撓排難安邦軍民翕服舊動回念實愴予懷趙秉鈞著加封追封一等忠襄公以彰良弼面示來茲此令 
　　又令前第二軍軍長上將銜中將徐寳山志氣　勇略冠時保障江淮商民感戴猝殞非命道路同　思猛士之守四方論前功而躋五等徐寳山著加封追封一等昭勇伯以昭往績而慰忠魂此令 
　　又令彰武上將軍督理湖北軍務張錫鑾著開缺留京當差此令 
　　又令特授張錫鑾爲振威上將軍此令 
　　又令任命張錫鑾張元奇沈雲沛爲參政院參政此令 
　　又令戴戡現在給假任命徐　霖署參政院參政此令又令據督辦濮陽黃河决口堵築事宜徐世光呈報堵築濮陽雙合嶺决口工程合龍事竣據實陳明等　雙合嶺决口歲逾二稔工艱欵鉅該前督辦抵工以後因勢利導閱時八月即告藏事辦理異常迅速所有支銷各欵比較原估節省二百餘萬之多實屬綜核精齤力祛積弊徐世光著傳令嘉獎用彰勞　此令 
　　又令歷代宮禁沿用　人因供内廷使用俾千百無事之民自處以之廢之宮刑永絶嗣續揆諸尊重人道主義豈忍出此所有從前太監等名目着即永遠革除懸爲厲禁内廷供役酌量改用女官應如何規定之處着政事堂審議以聞此令 
　　十二月二十二日政事堂奉策令陶忠洵授爲陸軍中將此令又令張景惠授爲陸軍少將此令 
　　又令趙錫福趙玉周均授爲陸軍騎兵上校此令 
　　又令松滬護軍使楊善德電奏導令查明平定肇和艦亂事最爲出力之陳正仁王鳴珂楊　着均給予二等文虎章吳長植賞給六獅軍刀一柄韓麟春綸予三等文虎章馬鴻烈授爲陸軍步兵上校並加陸軍少將銜趙禪授爲陸軍騎兵上校以示優異此令 
　　又令吳　孫吳師程均給予四等嘉禾章此令 
　　又令葉崇華給予四等嘉禾章此令 
　　又令財政部奏請將試署僉事劉輔宜楊允楷衛渤陳汝湫查鳳聲張允亮楊景　均叙列五等應照准此令 
　　又令綏遠都統潘矩檽奏請以鳥審旗貝勒特古斯鑒木固朗補扎蕯克應照准此令 
[專電]  
　　北京電據外交界消息某國又通告英俄法意等國謂於歐戰未終前協約國中無論何國不應承認中國新國家 
　　北京電陸總長昨招集外交團開談話會 
　　北京電鄂粤滬等處爲黨人根據地統率處特派高等偵探三名分往偵察 
　　北京電爵賞中央各官及帝國改元不日發表 
　　北京電内部通飭各省調查户口限明年五月前一律完竣　　北京電全國水利局總裁張謇堅請辭職有簡徐世光繼任之說 
　　北京電莊藴寛一再辭職擬准聞繼任者非王瑚即俞明震戰電 
[其一（英人路透電）]  
　　倫敦電每日紀聞雅典訪員謂俄軍將布國伐爾拉鎭剗爲平地後已在該處登岸防軍大受損失並未阻之（二十二日） 
　　彼得格勒電俄軍與敵軍大戰後已占據克姆該鎭爲德人在波斯運動之根據地 
　　（二十二日） 
　　雅典電英潛艇一艘在瑪摩拉海擊沉德船希沿斯號及其他船隻外交界消息謂俄艦隊刻砲擊布國伐爾拉口岸港口有滿載兵士之運送艦十六艘（二十二日） 
　　巴黎電今日下午公報謂昨日法軍攻擊德軍擴張沿哈滿韋萊爾柯夫東面山坡之陣地俘德兵一千二百人（二十二日） 
　　亞姆斯特丹電柏林公報承認法軍獲重要勝利占據哈滿韋萊爾柯夫山脊及其他陣地兩軍今仍戰於大雪之中（二十二日） 
　　亞姆斯特丹電德公報謂德皇因細胞經絡稍發炎須休養故已展緩赴西歐陣地（二十二日）漢軍墨爾邦電逹峽安柴克之澳軍雖已撤退然澳人支持戰局之决心並不因以搖動澳洲首相休斯氏謂澳洲必從事戰爭直至聯軍獲最後完全之勝利而後已今安柴克退軍適以鼓動吾人堅决之志云（二十二日） 
 
 
 

Page 3

 
 
亞姆斯特丹電柏林來電謂波斯德使魯斯親王患病故巴格逹德總領事法塞爾氏升任駐波德使（二十一日） 
　　倫敦電瑙威京城電稱瑙威商船格林蘭號爲德潛艇所捕拘入斯蒙蘭德口岸（二十二日） 
　　倫墪電普魯斯西發里省末斯特之軍火廠發巨大之炸聲廠中女工六百人死三百人全鎭大受損失鐵路暫停交通（二十二日） 
　　倫敦電下議院中發言者甚多對於强迫軍役有反對考有贊成者辯論良久陸軍副大臣丹倫特氏起稱首相愛士葵曾有如徵兵某種條件未能踐行則政府將採他法以代從前之法届時政府將請議院再予以事權等語余今不欲預言政府之舉動但政府如果請求議院再予以事權則不獨議院中多數議員贊成之即議院外之國人亦必多數許可余願國民黨與工黨表同情於政府以謀終結戰局之策云云工部大臣倫錫門謂吾人惟有保全輸出貿易始可支付國外軍火之代價若輸出衰落則其有害於協約正無異戰地中少百萬精兵也英國戰爭之担負往往爲人所不深悉要知我人若不能清除海上之德艦則協約國决不能支持六個月之久再若英國財政不爲人所信任而實業又不發逹不足爲協約國之後援則協約國安能存在於今日乎（二十二日） 
　　倫敦電印度部大臣張伯倫君今日在下議院宣稱美索波台米亞之英軍至本月十八日止共損失一千一百二十七人其中死者僅二百人且有四十九人乃係病殁尼克松將軍未在庫台爾亞瑪拉湯興特將軍昨日來報謂夜間殊爲安靜（二十二日） 
　　倫敦電陸軍部宣稱孟羅將軍已繼海格將軍統帶法國第一軍末萊將軍繼孟羅將軍爲地中海遠征軍總司令新任陸軍參謀總長勞勃森中將暫受將軍銜以輝漢姆少將副之參謀次長基加爾少將已任佛蘭得斯英軍總司令海格將軍之總參謀（二十二日） 
　　倫敦電國會議案已經三讀通過（二十二日）倫敦電下議院已同意表决增募陸軍一百萬人議案陸軍次長當討論該案時曾謂彼望未婚少年之未投効者其數無多彼信全國國民大多數及下議院議員一大部分於當行强逼軍役時必能贊助政府繼又論及應置適當之豫備軍一事謂前敵每月死傷人數約占全數百分之十五云（二十二日） 
　　倫敦電下議院全夜集議一致通過增募陸軍一百萬人之預算案（二十二日） 
　　倫敦電萊德曼氏今日在下議院聲稱依據目下情形如政府决行强迫兵役則愛爾蘭必極力反對工黨新議員斯丹頓氏起稱凡國人不自投効者則政府當逼其從戎國人旣以國家爲樂土即當執戈以保衛之議院應爲國家籌最善之策今日我人所已爲者尙未至我人所能爲者之地位我人有無窮之人力財力膽力奈何聽信假仁義之言而不奮鬭以失英人之名譽乎（二十一日） 
　　倫敦電泰晤士報謂政府如再需商船應用則船貨軍費定將繼長增高今按期開行之輪船日以噸位不敷辭退客貨目下船隻爲政府所用者等於開戰前德國所有船隻之全數英國航業中人所獲之利雖不若中立國船主所得者之多然亦異常豐厚今加里波里半島軍隊已撤航業情况或可有起色云（二十二日） 
　　香港電香港殖民事務秘書在議會答某議員之質問謂遷移拘留之敵人事宜今正在與殖民大臣函商事關秘密今猶未便宣布 
　　（二十三日） 
　　華盛頓電美政府爲柯拉郵船案致奥之第二公文措詞甚爲簡决内謂奥國海軍部承認該郵船之中魚雷乃在停輪後搭客猶未下船之時即此足證美國提出之要求甚爲正當末謂兩國友好之邦交能否繼續全恃奥國之舉動云（二十二日） 
　　倫敦電公報中載有政府招請國人以美國股票債劵售與政府或借與政府之支玩其辭意似謂目下所需之數已有保險公司及托辣斯公司承攬若干云（二十二日） 
　　華盛頓電聞威爾遜總統之友應威總統之請不日將赴歐洲以美政府對於談判未決各問題之意見報告美國大使外間謠傳此行與媾和有關已經當道否認（二十二日） 
　　波賽德電日本郵船會社之八坂丸（一○九三二　）被沉於四十五分鐘内没入海中船中秩序整然搭客及船中辦事人員均遇救 
　　（二十二日） 
　　倫敦電八坂丸船中搭客甚多且　有貴重貨品據艙單觀之保險界所受損失共約英金一百萬鎊（二十二日） 
[其二（德人德文報專電）]  
　　柏林電十二月二十一日德軍大本營公報云德兵一枝隊在胡魯區占據英軍之地道一條夜間擊退回攻之敵軍西歐陣線有若干地點砲戰甚爲活動（西境戰况）十二月十九日夜間占據逼近德陣線杜拉堡東南台克希田莊之俄軍已爲德逐出俄軍偵察隊在維哥洛夫斯柯伊湖南面及恰土里斯克西北柯細蘇區洛夫加附近爲德軍擊退（東境戰况） 
　　又二十二日公報云昨日下午法軍攻擊哈　　滿韋萊爾柯夫及威特韋萊爾北面希士坦德軍陣地用兵甚衆故得占據哈滿韋萊爾柯夫山巓法軍自四月初旬至今固守西面山坡後曾占據希爾森福附近之戰壕一小段但德軍已奪回哈滿韋萊爾柯夫失地一部分法軍在美士拉爾附近進攻爲德軍擊敗陣線其餘各處天氣陰晦且有大雪故戰事殊欠活動（西境戰况） 
　　（二十二日） 
　　維也納電十二月二十一日奥軍大本營公報云鐵洛里斯邊界砲戰仍在進行意兵兩隊乘夜希圖進攻桑米琪爾山全爲奥軍擊斃（奥意戰况）奥軍復占據比拉恩北面孟軍陣地一處前兩日内俘敵六百人（巴爾幹戰况）（二十二日） 
　　柏林電十二月二十日土軍大本營公報云逹逹納爾土軍於十八日夜猛轟之後進攻亞拉福太及亞里白魯附近敵軍陣地敵軍於塞杜爾巴全陣線從事總攻擊圖阻土軍完全失敗受創甚重敵軍因土軍向北進攻曾獲勝利乃於十九日夜間怱遽撤兵一部分故亞拉福太及亞里白魯均無敵兵蹤跡土軍獲軍火無算及大砲營帳等物且擊落飛機一架機中之人均就擒 
　　又二十一日公報云土軍於亞拉福太及亞里白魯共獲重砲兩尊野戰砲一尊來福鎗機關鎗多枝各項戰品無算敵艦轟擊英罼前占之陣地圖毁所棄戰品未獲效果英軍退時悉棄傷兵病兵英人自誇秩序整然實則爭先恐後紛亂異常（二十二日） 
[東方通信社電（日本人組織）]  
　　北京電西南各省反對帝制問題政府極守秘密察其大勢似非未了傳聞湖南省亦同意反對政府以地勢上討伐困難故取極力平和懷柔之策 
　　又據所聞各省大吏之册封所以急急發表而其待遇又較政府内部之有功者尤優即此政策所由來也云（二十三日） 
　　東京電日本郵船會社輪船八坂丸（一萬二千噸）二十一日午後在地中海爲敵魚雷艇發射魚雷四十九分後沉没至夜半時由法國砲艦救援船客船員全部於二十二日由杜波塞德港上陸（二十三日） 
東京電有在南洋巴烏拉島妨害交戰國利益之德國人十名奉命退去於昨二十二日解至橫演即令宣誓之後交與美國領事不日逐放美國（二十三日） 
　　東京電歸化加拿大之日本人編制義勇軍旣經加拿大義勇軍承諾即由晚香坡日本人會舉定委員發表應募趣旨書該地日本人會長首先應募已有電報到日矣 
　　（二十三日） 
　　東京電衆議院豫算分科會業於今日終了决於明二十四日開豫算總會（二十三日） 
　　東京電豫算查定方針政府宁全部均經同志會贊成政友會惟贊成海軍豫算案其調節米價用費及鐵道用費二千萬元由一般會計貸付欵則主反對此外台灣總督府預算及南洋施設費則取不反對之方針云　　（二十三日） 
　　東京電長崎控訴院移設福岡議案先經委員會反對本日本會議討議亦否决 
　　（二十三日） 
要聞一 
[希臘態度之變遷記]  
　　華德日報曰英國報界謂將來希臘態度之變遷當不出下列三欵一希臘兵攻四協約國二允許德兵入境（但不准布軍入希臘領土）三公布國民之志願反對希王之政策云由是觀之可知英國報界迄今猶未洞悉巴爾幹眞正之輿讑矣然觀昨日路透所謂希臘國會選舉之結果一事則希臘人民不惟絶不至於反對其國王且甚傾向其國王蓋希臘新選之代議士多屬愛戴其國王之古納里氏黨也希臘人民如果不欒其國王之政策當　夙與其國王政見相反之維尼柴洛斯黨而不當使古納里氏黨在國會中佔多數今希臘人民旣多推選古納里氏黨而不選維尼柴洛斯黨則絶不至有如英報所豫料希臘人民君起反對其國王之舉已可斷言至於第一第二兩項能否見諸事實則須視異日希臘之態度如何今尙不得斷言然觀現在薩洛尼加之軍事已顯然出乎英報之所豫料若據日前路透電稱是希臘已允英法聯軍在其境内自薩洛尼加起沿鐵路兩方至北山根止自由行動而觀現在其地事實則絶非如此蓋希臘不惟未嘗放棄監督薩沿尼加之權且決意用强硬手段佔有其地請觀二十一日柏林電所謂希臘退出薩洛尼加之軍隊不讓法人侵佔控制該口之加拉布倫砲台一事已可想見希臘旣不欲無故送其國民之性命於英法且欲自行監視其人民之禍福矣或曰當今干戈擾攘之秋英所侵佔希臘之埃琴海島多矣而希臘皆未嘗敢過問何以今日獨於此一砲台戀戀不搶也曰其他海島雖可爲英軍之根據地而遼不及此口之良便加以英人又欲久佔其地而無退同这意故希臘政府亦决不放棄控制該口之砲台以留日後索回該口之地步也 
[南京快信]  
　　馮將軍奉命爲參謀總長後此間軍政各界均赴署道賀 
　　齊巡按擬將蘇省四年度各項行政編輯報告書呈送中央以覘政續之進步 
　　政治研究所已組織成立齊使委金國書爲文牘員連德英爲庶務員 
　　馮將軍現電准中央軍署諮議廳暫緩裁撤齊巡按現擬設備林場已飭葉樹維催覔公地財政廳委王寳槐理宿㣲　釐局程鵬辦理常海稅所陳昌基辦理海門稅所 
　　省立各學校定二十六日放年假兩星期齊巡按使派茹慶琛　勘泰靖如各縣河工 
編輯餘談 
[扶桑客語（七）（飄萍）]  
　　日本現在之政體所謂君憲者是也觀於數日來國會中之論戰議員質問大臣儼如法官研鞠重案大臣稍爲游移之詞往往窮追至無餘地大臣苟有失言則厲聲之駁擊隨之今日各報所載因外交内政諸問題且將提出彈劾案矣 
　　因有堂堂正正之國會國會中又皆眞正民選之議員（下院）故對於政府種種之設施無一事輕易放過此憲之精神也 
　　雖然使吾國帝政派中諸袞袞見之必搖首曰憲之爲害一至此乎然則料君而已矣胡可憲也 
 
 
 

Page 4

 
 
   
 
 

Page 5

 
 
   
 
 

Page 6

 
 
[政潮中之北京各界觀]  
　　軍警與承認大孤每日新開著論對於承認問題主張以軍警編制與訓練權爲交換條件其末叚云當上海發生亂事時吾輩（日人）曾著論力說宜進警告之步要求抛棄帝政中國政府若不容納則使中國所有軍隊警察之編成訓練配置運用等皆宜出於依賴日本好意之策今也帝國成立一方雖似成功此帝國果能堅固健全發逹否耶此新帝國之能健存與否全視日本之好意的援助有無爲定且日本以此機會而進警告之步非必欲中國抛棄帝政也中國果欲强行帝政則宜勸說之謂中國軍警之組織及訓練與國防警察等非依賴日本則其目的將歸水泡如中國而容日本之勸說耶則可承認之援助之非維持東亞和平之一策耶中國政府若絶對不應日本之交涉日本自别有可施之策云云其言甚可懼也 
　　蔡某與戴某京報載稱聞日昨某省某當道　　曾有電至京詢問蔡某及某省前巡按使戴某現今不知果在何處云云此事未知確否按蔡某請假呈文曾明明謂東渡養疴而某報又曾紀載其至東京事若戴某蹤跡則不可知今某當道有電來詢頗足令人注意也 
封爵與授動封爵之制自鄭汝成封侯後始有適用前清舊制之命令今黎副總統已封王龍張馮姜段倪諸人以次又已各封公侯伯子男等爵則是此項制度自在從速制定中以便將來大封功臣時有完全之根據茲聞昨已經法制局訂定草案並交由大曲籌備處會同法制局斟酌一過不日即須提交代行立法院通過再由政府正式頒布 
　　此次變更國體事件政府諸要人間盡力最多者外交方面以稅務梁督辦爲最陸總長次之内政方面如籌備大典等等則無逾内務朱總長者聞此三君皆有得勳一位之望大約不待登極即可發表以便將來換給公爵時資格較爲深厚 
　　官制與榮典内外官制之更動與大典亦有關係然修改官制理應由立法機關取决呈請公布方爲正式此次大典籌備處亦曾提議由朱桂辛擬具說略請示機宜以便起草日昨朱氏入内面呈曾議情形奉諭以議改官制亟應愼重即位時日未便延長此項官制討論需時應俟將來從容計議庶無障碍云云是則内外官制仍須緩議也至該處現在關於議决之案凡與各部院行政上有關係者皆可隨時通知各部院辦理聞昨已將對於委任官及類似委任官應受之榮典通知一各部院及京内各機關之委任官（指非主事技士而言）名位較尊若一律增給月俸爲費甚巨擬按照各員履歷分别叙以中士少士二類似委任者如鑑路電報郵政等辦事人員槪予一月俸薪以示區别 
　　汪大燮與漙倫參政院副院長汪大燮氏自黎院長請假以來代理院長事務已非一日此際該院大功告成汪氏遂萌息肩之意日前京報已載有辭職之說茲聞其辭職運動尙未成熟暫時呈請給假養病昨已奉批准予給兩月以資調攝並聞汪氏刻已凖備一切不日出京矣其新任參政院院長漙倫氏京中近日盛傳於新皇登極之後政府將加以輔國上將軍之封號又據某西報載稱漙氏又有陸海軍副元帥之說此等消息未必盡確然漙氏沈淪數年一旦時運重來旁觀亦代抱登天之樂恭維旣惟恐不至則揣測之詞亦容有過當者矣 
　　慶賀與警備此次都中舉行開國慶祝大會三日其第一第二兩日之詳情已誌本報昨日（二十）第三日所有開放之公園場所亦尚熱閙是日提燈隊行抵新華門時復由各代表恭上祝詞請願聯合會亦上有一賀表微聞此三日中内外城如中央公園天壇先農壇前門大街等處人山人海擁擠不堪夜間尤爲熱閙而同時軍警機關則戒備益加嚴密如京師軍警督察處各兵官之持令箭携軍棍巡遊於各街市馬巡隊之縱横四出步軍統領衙門之巡隊及各警區之警察莫不加班增隊警戒徬徨於中央公園中尤爲注意焉 
[滿蒙路權與日本]  
　　四洮路線中四平街至鄭家屯之一叚鐵路已向日本正金銀行借欵三百二十萬元訂約修築前日本報已紀其事矣四洮線者爲四平筕街洮南間之線與開原海龍間以及吉林會寗間等線著名爲日人垂涎之五路線初意欲獲得敷設權前清以來提出要求者已非一次未能如願至五月間中日交涉中乃變爲借欵權之要求當時即經政府承諾並交換公文内稱中國在南滿洲及東部内蒙古自行籌欵建造鐵路時如需外資可先向日本資本家商借云云故四鄭鐵路在我果有借欵修築之自由意思則此舉尙不過爲中日新約之結果無足深怪惟據一種風說謂外間所傳雖僅爲四洮線一部分之借欵其實本月十七十八等日在交通部簽定借約者且不止四洮一線甚有謂五路線已同時籨定者交通當局誠注重滿蒙交通似亦不必如此亟亟將各路同時並舉也前說確否尙待探訪 
　　十四日滿洲日日新聞云南滿鐵道南自大連北至長春直貫南滿大陸之中心除本線幹路外另有安奉及牛莊等支路悉歸南滿會社經營故南滿鐵道自創辦以來其事業規模異常宏大且所且附屬地面亦極廣大然近年以來南滿路政日益發逹其所有附屬地面殆皆用盡而擴充各種事業苦無餘地如長春奉天兩處車站近來已無餘地大有人滿爲患之勢故南滿會社近已决計收買沿路附近之民地藉以擴充該路之附屬地此事將向中國政储交涉以資資理云云 
[周總長移居北海]  
財政部周學煕總長辭職業蒙慰留各委曾紀昨報茲聞主峰因周氏病體不堪勞瘁亦屬實情特諭其移居北海以資蘇息不必按時到署所有尋常部務即聽次長處分昨日周氏已飭知部中各局司以後總長到署辦公時刻改定自十二時至下午三時止不復如部員之清晨入署矣 
[交通學員參觀工廠]  
　　交通傳習所以本年年假在邇一般學員雖已學有成規尙乏閱歷之處曾舉以上情節商这交通部聞該部對於此事特派該所王孫兩敎習帶領全體學員參觀氏國各處著名工廠以長閱歷訂於本月二十二日由京漢路出發先至黃河橋參觀當年所修之橋工雖藉鑑外人亦足爲我國路政前途之模範再赴漢口參觀兵工廠漢陽鐵廠曁財政部周學熙總長辭職業蒙慰留各節曾紀昨報茲聞主峰因周氏病體不堪勞瘁亦屬實情特諭其移居北海以資蘇息不必按時到署所有尋常部務即聽次長處分昨日周氏已飭知部中各局司以後總長到署辦公時刻改定自十二時至下午三時止不復如部員之清晨入署矣 
[交通學員參觀工廠]  
　　交通傳習所以本年年假在邇一般學員雖已學有成規尙乏閱歷之處曾舉以上情節商之交通部聞該部對於此事特派該所王孫兩敎習帶領全體學員參觀我國各處著名工廠以長閱歷訂於本月二十二日由京漢路出發先至黃河橋參觀當年所修之橋工雖藉鑑外人亦足爲我國路政前途之模範再赴漢口參觀兵工廠漢陽鐵廠曁財政部所設之造紙廠並沿參觀各大紡紗廠等武漢方面參觀畢後返折北歸搭汴洛路參觀本年通車之開徐鐵路並參觀沿路之各大機器廠訂定明年一月六日返京再行報告一切 
[京兆試辦冬期農事講演]  
　　京兆尹王逹與農林傳習所所長籌商調取農學畢業生二十人在京兆各縣實行巡廻宣講并辦模範工作場以期選擇種子於淺近處實地改良俾一般農民知所模倣以傳農業出產增加當此農隙之時擬於日内派員前往各縣實行講演名曰試辦各縣冬期農事巡迴講演一切事宜委託農林傳習所代辦隨時報京兆尹備查各縣專派一員按照自治區域分區巡廻講演每區至少須設講演地點二三處由講員會同縣知事或警區酌定每處每月講演二次各縣講演日期暫以三個月爲限講演内容以改良物產增加收穫爲主旨須專注重中農之改良及小農之經濟期範圍以農事爲限各講員於未擇定地點之先須巡視各區調查其農事之狀况農民之習慣以定講演之方針每次講演後須設茶話會招集紳耆地主及中農大農詳爲勸導俾得實行農事之改良惟不得涉及詞訟及干預地方公事其每次講演地點日期所講題目聽講人數及其他有關各事均須詳具日記册每月分報京兆尹及農林傳習所備查此外另派視察一員專司稽查各縣講演之成績京兆尹公署刻已根據以上各節草定章程十四章分行二十縣先爲酌定地點通告各鄕以便届期公集聽講矣 
[奉天之稅務譚（化險）]  
　　奉天軍餉政費均取給於稅捐故徵收得其人則歲收暢旺各費不致竭蹶從前以稅務爲調劑之差而徵收人員以比較爲具文且事多假手員役以致弊端百出前經財政廳派員調查悉有賄賣分卡員司勾通商販偷漏等事張廳長道蓀氏爰在署内創設財政研究所專以增進財政學識廓清稅務積弊爲宗旨其入所研究之員以業經存記及分發到省之縣知事之兩種資格爲限報名之時須備具詳細履歷並應載明分發到省日期由財政廳長選取入所研究其在省任差人員具有前兩項資格者亦准報名選取所定員額以六十名爲限如遇缺額時則由財政廳長選取詳報巡按使充補其課程則由各員對於本省財政上得條陳其利弊或載入日記送由財政廳長考核財廳長關於財政上如有疑問亦得隨時徵求各研究員之意見並令撰擬文牘所呈日記與意見書重在意義不以文字衡較長短每於星期日則集各研究員口頭討論所有該廳調查賦稅督催欵項清釐欵目等差應就各研究員中派往崦嗣後稅捐局長缺出亦專就此中擇其面績優美者選派充任聞已派員擬定章程十七條詳奉財政部省公署批准照辦各分發人員聞以後稅差由研究員中選派均紛紛報名入所研究醉翁之意不在酒積習難除爲之一歎故外間咸謂該所爲官吏製造所或養成所殆以是歟 
　　奉省稅欵前係包辦清趙次帥初次督東時創辦統捐改設稅局以來收入大旺光宣之交稅務一項每年可收三百餘萬元宣統三年更增至四百萬元以外近三四年來槪以宣統三年度爲比較均不能足額推原其故由於徵收員之人品不一其間有出於團體公舉議會保薦者亦未得其人長官又視爲調劑差使之具其實絲毫收入均係正供政費軍餉莫不取給於此以故奉省當道隨即派親信各員密赴各局調查若者能實心辦事若者弊竇叢生略已悉其梗槪故諭令財政廳長將徵收不力比較短少之昌圖德鐵嶺北鎭等六縣局長撤差派委分奉知事富恩霖張勳年李經江何展采等前往接充聞該局長未奉飭委之前均奉有調查前局長之密飭關於各該局長稅務上如何舞弊如何敷衍之處令其逐項詳細揭報說者謂財廳長此舉係欲其自行說出弊端一經接手之後决不能出爾反爾再蹈復轍也 
[鄂省舉行覆選之觀察]  
　　鄂省於十九日舉行國民會議覆選係以巡按使署大堂爲投票場段監督因此次選舉關係重大特就慶賀帝國成立之燈綵更加布置於頭門右設選舉人畫到處於二門左首設招待所並以二門之左門爲入場處右門爲出場處凡在投票時間自段使以下各員均暫停會晤賓僚外來人員槪不傳逹以昭愼重 
　　湖北當選人原定十名而有被選資格者則共二十八人其姓氏錄下鹿歸誰手尙待揭曉也（甲動勞類）李振（乙高等官吏類）李紹芬·文錦·陳宏翼·李哲明·左紹佐·李稷勳·楊介康·彭守正·賀良樸·胡大華·王彭·杜樹勛（丙學校畢業類）戚運樞·張承嘉（丁畢業相當類）劉洪烈馬錫爵·李文藻·蕭延平·田潛·王澄清盧靜遠·周貞亮（戊不動產類）萬昭度·王宏祥·查季華（已商工實業資本類）盛炳紀·呂迪先按上列諸人惟李稷勳係四川秀山盛炳紀係浙江鎭海籍餘俱鄂籍至盛之取得被選資格係以浙江興業銀行漢口分行經理之故李則原係川路公司駐宜總理近經交通部任爲川漢鐵路宜渝總辦者也 
　　覆選買賣選票之聲浪一月以前備極震人耳鼓嗣經報紙揭載巡按出示查禁後始稍稍歛跡改用秘密辦法凡落盤交價諸手續均就省垣各小客棧爲之不敢公然行於酒樓旅館間矣詎中央審查資格之名册久不發還致發財之好機會一如輪船擱淺熱心運動者遂疑國民會議將因君憲解决半途中止多相率他去乃十七日覆選監督忽通告十九日舉行投票而被選資格人名又延至十八日始宣示一般賣客莫不眉飛色舞欣欣相告孰意買票之客大半名落孫山前此欲買未買之有被選資格者又苦期限太促交易不及至十九日上午投票時前數分鐘猶假休息室爲拍賣處彼時一般經紀均無入場資格兩方直接磋商未免難於啓齒幸有招待員在側或猶可爲臨時媒灼以故一霎那間頓成數暪元之交易亦一選舉史中之特色也 
[湖北最近之黨案]  
　　鄂省軍署偵探近在孝感捕獲黨人司令梁耀斌等解省訊明正法已紀前報茲悉王將軍以梁等之黨散布於黃孝各縣者不下數千人其中不無誤被利誘及自知悔罪之徒昨特頒示飭各縣張貼曉諭凡係誤入該黨者皆寛其旣往着自將票布憑證銷燬或送該地方官焚燒決不株連如不知悔過仍然爲非一經拿案定即嚴辦一面又密飭孝感各縣文武捕拿曾任僞職各黨犯聞駐孝北軍第六混成旅已捕獲六人於十七日午後五鐘餘押解到省交軍法處提審此六犯均係僞第三區司令部執重要任務之人物供詞亦極爽快直認受黨首命令來鄂圖謀起事等等所言均足駭人聽聞蓋彼等預備武漢起事時擬在黃孝響應截斷鐵路交通也刻軍法處已錄供詳請將軍核示聞不日即須槍斃也 
[蘇垣之慶賀與戒嚴]  
　　蘇垣軍警各機關昨晨均紥有松柏牌樓懸掛燈彩以彰慶祝帝國成立之大典吳縣知事警察廳長及商務總會均派員知照城廂各商號一律懸旗掛燈刻下東西中市元妙觀前道前街養育巷等處大商號已有遵照懸掛者 
蘇垣商會布告敬啓有全國國民總代表二次奏請今大總統即中華帝國皇帝位業蒙兪允凡我商界亟應一體慶祝以誌歡忭茲定於本月二十二二十三二十四日（即舊曆十六十七十八日）升旗懸燈三日藉伸祝賀合亟通知即希公鑒云云本月二十二日各機關各學校均懸國旗掛紅燈其各商舗中僅有稍大之店懸旗掛燈餘則絶然無所舉動云 
　　蘇州回敎俱進會舉馬路工程處長馬良基北上代表寗蘇兩屬回民贊成君憲馬君本請假一月現因大局尙未竣事特由京致函殷道尹及崔廳長續假半月 
蘇垣地方近日風鶴頻驚人心惶惶且届冬防之際防務更形吃緊而第二師各營大半分駐於滬寗路線一帶故城内僅有禁衛軍三營及憲兵一營兵力似嫌單薄馮將軍以寗垣軍隊亦無可調撥特商之中央轉商山東撥派魯省軍隊來蘇協防聞靳泰武將軍允即抽調第五師所部第九旗第十七十八兩團軍隊開拔來蘇業經朱師長與殷道尹商定以閭門外楓橋及寳帶橋兩處營房爲駐軍塂點大約數日間該軍即可抵蘇參 
　　蘇垣自戒嚴以來軍警搜查異常認眞前日禁衛軍在盤門内塔園里王懋堂家查獲烏槍子彈二十七顆移送警廳核辦聞王向在盤門外吳門橋經理輪船公司此項子彈係光復前某輪船局洋東來蘇打烏所餘之物烏槍子彈雖與軍用品略有不同然値戒嚴期内特格外鄭重昨警廳立飭傳王懋堂到案鞫訊詎王現在上海某洋行辦事乃由王之岳母徐氏前往經仲鐵如課員訊間槍子之來路徐氏一一供述仲令囑王到案再行核奪聞徐氏昨晚已乘車赴滬找尋乃婿來蘇矣 
各軍事機關官佐每年四季向造詳細履歷册分送將軍署轉送陸軍部統率辦事處備核茲經陸軍部以現時軍政宜格外鄭重按季造送爲期太長間有逾限不辦於更換人員時查考殊費手續爰特别訂一種簡明履歷表式按月造報一次以便易於稽查等情咨由宣武將軍飭發各軍隊遵照務於下月二十日以前造送（履歷表式）一姓名二實官三現職四勳位勳章獎章授給日期及案由五補官日期案由六現職到差日期七出身八罰賞案由其年歲籍貫後附說明陸軍第二師參謀長彭錫範有赴京消息聞係因奉陸軍參謀兩部電召會議軍事之故 
[西蜀鹽務近訊（二）]  
　　合川鹽岸因未劃歸公司有邑紳易某等以全縣名義呈請鹽運使批准併入江涪公司辦理邑人之不贊成此舉者旋推代表前赴運署陳述不能成立公司之種種情形昨代表回縣即開大會宣佈原委略謂今日組織公司一舉吾輩主張反對實有三種理由第一合川運用射鹽以一水之便成本甚輕値茲旱澇不時百物昻貴生計艱難匪患四起鹽爲一般人日常必需之品若由公司改運每斤必驟增價數十文於吾縣之治安必有偌大影響第二合川票運向由水路非由陸路此次又非鹽運使勒令吾邑改組胡以此後不許由水路轉運且查章程並無此種辦法是成立公司實無充分之理由及根據第三有礙於遂寗射洪等處人民之生活蓋涪江船隻上溯向載米炭以供遂寗射洪等處需求迨返而下駛乃盛鹽斤今改公司轉運則船隻有限米炭之類必供不應求射洪一帶炭礦柴薪旣少又土多田少榖類不豐合川若不供給之必無以爲食故該處人民現已羣起 
 
 
 

Page 7

 
 
反對吾邑代表往謁運使時已將以上情形詳爲陳述頗蒙矜諒不日派員來邑查復大約即可允許云云又聞合川引鹽公司經理易朝佐被人呈控已經射蓬合川票鹽各代表屢次抗議不許來廠配鹽至今尙未開運聞近日運使日咨知運副請其就近察看情形並飭易來廠接洽易氏當即派代表來廠日前開會約有千餘人反對該代表甚爲激烈 
　　射蓬場知事屠兆鴻辦理該場鹽務自六月至十月共收十餘萬兩收入尙覺暢旺茲聞川北稽核分所忽奉北京總所電飭將射蓬場鹽稅由該所協理直接收稅並已於十一月一號實行代交矣 
地方通信 
[蘇州]  
　　水警紀事二則水警敎練所第二次學生業已畢業該所長以各生不能久閑呈請水警廳長趙雲生發往常熟等處當差 
　　水警蘍務督察長宣俟侯於昨日出發太湖等處梭巡汎地并考察紮防地點是否合宜 
　　蘇常道尹批詞蘇常道尹署批崑山縣民李瑞章等禀云據禀該經董何國標種種不法行爲均與該民等無涉即使激動公憤出而干涉該民一醫一農亦何能代表全鄕輿論此中情節頗有可疑惟事關鄕董恃　橫行虚實均應澈究候飭行崑山縣知事查明核辦該民等勿再多　此批 
　　携欵潛逃被獲警廳偵探隊長潘國俊日前接上海某姓函謂有親戚劉某竊取鈔票大洋八百元潛逃來蘇請爲訪緝等語潘隊長即將年貎籍貫抄交閶區探士洪朝周德標王錦標等留意偵緝該探士等又　託馬車夫小呌天留心代捕前日小呌天在蘇台旅館見旅客徐鶴鳴出入於大桃源坊小許妓院内揮金如土形跡頗爲可疑當即報知探士淇周等前往盤詰徐言語支吾隨即搜查其箱　抄獲鈔票洋二千零六十元并金條三條立將徐帶隊移送司法科核辦聞徐爲上海河南路久和字號之學徒現失主及徐这父兄均來蘇會丁此事而劉某亦已於前晚被偵探隊探士在閶門外大楊樹里名利棧抄獲狃解本隊函致上海候其家屬來蘇核辦 
[松江]  
　　破獲張莊盜案舊婁境四十一保二十一圖張莊金家橋金順祥家於本月十四號之夜被盜二十餘人摀門肆劫金飾衣物并被鎗傷鄰婦一口擊傷鄰人兩名報經松縣李知事勘驗後懸掛賞格獲一首盜賞洋五十元從盜每名十元在案李君以犯事地點逼近滬杭路綫日盜匪遣下洋松鐵條等件均係鐵路小工需用之物並操淮徐口音頗疑是案卽係路工所爲本日晨縣探王慶姚元庚警探張生沈金雲等偵悉盜蹤禀縣會同水警王友勝旣鐵路巡長等馳往石湖墉左近車路上將著名各盜老方張三王二顧寳水沈汪戈吳鐵英湯六官七名一併拿獲並在盜窟中搜出原贓多件一併解歸縣署釘鐐收禁以待訊辦 
　　控訴强碾槄榖華陽橋東得勝港地方有三十六弟兄者恃衆恣肆無所顧忌餘風所煽華陽橋一帶亦受其影響該處鹽三圖沈甲向與蕭乙有隙蕭竟率同族衆將沈甲田中收穫之榖盡數礱碾携之而去現沈已來城詣縣署起訴矣 
[鎭江]  
　　關督易人消息聞中央擬調鎭江關鹽督袁思永内用所遣之缺有委任前丹徒貨物稅所長陸振聲接充之說 
　　處决盜犯三名本月二十號上午十一時丹徒縣章知事升座大堂提出南門外某姓盜案内之盜犯三名驗明正身當堂綑綁押赴北門外大敎場處决沿途均有警備隊及縣署衛隊荷　護衛 
　　定其焚燬烟土丹徒縣署昨出通告略謂本公署辦理禁烟事宜所有調查員曁各機關節次查獲烟禁之烟土烟具等件迭經攝影焚燬並詳報在案近數月來又據調查員及各機關查獲烟土等項已積不少茲定於二十四號仍在縣署庭心攝影焚燬以申禁令 
[南京]  
　　嫌疑旅客被捕下關二馬路交通旅館寓有旅客兩人行囊頗裕無日不以花天酒地爲事警察廳偵緝各員見之疑爲匪黨因無證據不敢遽拿惟委派探夥跟蹤三日見該旅客晝則商臥不起夜則縱情花酒且時時在萬與人秘密談話其往來信件均交日本郵使寄遞各緝員遂於昨晨下手捕拿立即押赴將軍府請示發落 
　　限期清繳官產價城北鼓樓坡官基官地已於十六日投標變賣羅學綸出價最高定爲得標現曾處長以官產收入中央最爲注重未便懸宕特飭該民人限十日内備齊價銀並將百分之五照册費清繳方可製給收據倒換部照如逾限不清即行取消高廳長請假北上江寗地方檢察廳長高主　到任以來措施穩健近高君因事請假二十日北上已於日前首途矣 
[杭州]  
　　留學經費與年關之關關係浙省明年春季應解東西洋留學經費業經巡按使編列預算並塡請欵單飭發財政廳籌解刻因年關日迫屈使又以前項留學經費迭據留學歐美學生監督及留日學生經理員先後文電催解請以年内滙解等語現距陽曆年終已近亟應提先籌解昨特飭催財政廳長限文到二日内塡具發欵通知詳送轉解以免延誤 
　　電催知事趕徵田賦浙省財政廳長前曾通電各縣知事催解田賦欵項紹興縣知事於十九日復電意在爲民請命廳長以時在需欵正急这際部電敦促急於星火自不能不趕急催解爰於日昨又發一電文云紹興縣知事覽皓電悉田賦係國家正供豈容藉端觀望况値解决變更國體之時需欵孔殷迭奉部電嚴催籌解丹爲國民尤應照常輸納以顧支用該知事對於徵務負有完全責任應即上緊徵解一面剴切曉諭俾免誤會財政廳養 
[武昌]  
　　徵收所得稅之預備財政部規定徵收所得稅曾經頒布第一期施行細則通飭各署定於明年一月一日實行先從官吏俸給繳納爲入手辦法由各省財政廳主辦鄂省張廳長以實行期迫所有各官吏繳納此項稅欵應按照全年俸給繳納千分之五隨同預算書先行報部查核以便按期抽收現明年度預算業已編製完全所有各機關官吏俸給應由各主管官署查明所屬各員年俸在五百元以上者開單彙報日昨通咨行政司法各公署查照部定細則將各員年俸分别開具清單限十二月内報齊一面詳請巡按使轉飭各官廳迅速查復以免稽延現各署已將所屬各員年俸在五百元以上者開單詳報矣 
[安徽]  
　　覆選候補人披露皖省國民會議覆選業於十七日舉定九人已誌前報其餘候補人復於十九二十兩日繼績選舉茲將候補當選人姓名列下十九日舉定徐方泰九十八票高炳麟八十票竇延年五十九票凌紹彭五十一票方蕪庚四十三票江峯靑三十二票二十日舉定寗文祺一百四十一票查秉鈞一百三十四票趙繼椿一百二十七票 
　　衛隊長勒欵潛逃無爲縣屬之湯家鎭地臨演江素爲匪徒溷跡之所前該區區長范某庇護棍徒在該鎭演唱淫戲經該縣錢知事偵知以其有干例禁飭吏前往嚴禁詎一般棍徒竟敢將去吏毆傷於是縣知事加派保衛隊隊長李佐餘率領衛兵前往彈壓詎李某到鎭時即施放鎗彈不分良莠大肆蹂　並勒逼該處紳耆出洋一千元方准寢事紳耆等不得已挪款以付李某得款後與所部兵士分贓不均竟獨携巨欵逃去不知此案如何了結也 
雜評一 
[二五耦（默）]  
　　五國聯合警告之聲雖較前靜而某國要求沿海警權爲交換承認說又見於報紙矣五省聯合反對之聲雖未徵實而某省軍警界小有變端說西電且詳言之矣五國中旣一國有奢願五省中旣一省有異見然則所謂今日之時局尙未可即云平靜也然面今日之當道則固曰無事無事而北京社會亦已一片承平雅頌聲矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美博士對於中國敎育这觀念]  
　　美國哥倫比亞大學師範院敎員瑟婁博士來華調查敎育本月二十二日下午三時江蘇省敎育會特托賈腓力君介紹請其到會講演是日敎育界到會聽講者約二百人講題爲現今中國敎育最要这途徑與方法由張君仁農譯華中分家庭敎育職業敎育公民敎育道德敎育 
四大問題瑟婁君層層發表其考察之意見與心得切中利弊聽者咸爲鼓掌講畢散會時已鐘鳴五下矣 
[商界對於禁阻交通之恐慌]  
　　本埠自肇和練艦肇事以後軍警各關機防備極嚴夜間交通限時斷絶商民殊多不便茲聞華界各商家以自從戒嚴以來生意大爲減色現値隆冬正各路客商來滬進貨之時今因防務嚴厲懷疑觀望且有改向租界店舖交易者轉瞬陰年關結束賬欵更將何以支持若不將夜間交通時刻設法變通華界商業何堪設想是以環請南北兩商會總協理代禀上海縣知事轉求護軍使取銷禁令以便交通而維商業南北兩商會互商後亦以現在華界内旣已遍布軍警地方安謐嗣後凡有形跡可疑之人儘可由軍警隨時查問無須再阻交通業已據情禀縣轉詳請示不知楊護軍使能通融允准否 
[油豆餅業提早結帳]  
　　滬南一隅本商業薈萃之區其中尤以油豆餅業爲最盛曩年交易必至歲闌方始結賬今因地方多故該三業生意大爲減色於是有提早結賬之舉俟陰歷年關過去於正月内重行交易 
[護軍副使駐紥松江]  
　　北洋陸軍第十師師長盧永祥奉命爲松滬護軍副使隨帶所部第二十旅第三十九團步兵三營並機關槍隊一隊自京南來扼要駐防已迭紀前報惟護軍副使駐在地外間傳聞不一有謂擬駐吳淞者有謂擬駐閘北者亦有謂駐紥製造局者茲得確實消息楊護軍使自盧副使蒞滬後以松江一縣爲江浙往來要道自松江鎭守使奉命取銷後雖已派有陳熙春爲司令官督同軍隊駐防惟該縣地方緊要不可無知兵大員坐鎭其間已與蘆副使彼此商定報明中央准以松江爲護軍副使駐節之所惟吳淞閘北製造局等處亦有盧副使帶來之三十九團及機關槍隊支配分駐以厚兵力云 
[查禁黨人傳遞函電]  
　　淞滬　察廳長昨日飭知所屬各區署所云奉宣武上將軍行署飭開現准統率辦事處鹽電開迭據探報黨人近日專力造謠多製印刷品分寄各處以爲煽惑人心之計並編制密號由電聯絡消息等情除已由部飭郵電兩司認眞設法查禁傳寄外仍望嚴飭官吏軍警一律查禁勿令傳播勾結致擾人心奉諭轉違等因到本上將軍准此合行飭仰該廳長即便轉飭所屬一體遵照嚴爲查禁此飭等因奉此合行飭仰該署所一體遵照嚴密查禁無任流播爲要 
[警廳禁止遷居之嚴厲]  
　　淞滬警察廳昨出示諭云爲剴切申諭事照得肇和这變少數亂黨當經軍警立時撲滅地方安靜如常本廳早經示諭居民照常安居愼勿遷徒自滋惶擾在案乃近日地方商民復有紛紛遷避情事　在崗巡警阻止折回更有少數住户因接亂黨匿名書信危詞恫嚇各該住户不察眞僞道聽塗說從而遷居不知亂徒揑造謠言無非欲煽惑人心得逞其掠奪劫之計現在軍警佈置異常周密地方安堵自可力保無虞本廳長蒞任三年對於地方商民保護周至即此次肇和變起督飭所局嚴密巡防不使管内人民生命財產有所損失當爲士民所共信各商民又何用輕聽謠諑紛紛遷徒自墮亂黨術中爲此重申示禁嗣後各商民等務各安居營業忽得再有遷徒情事如敢故違則是該住户對於亂黨謠言有意附和爲搖惑人心之舉動除立予禁止外惟有嚴加干涉從重罰辦斷不能爲之稍恕也其各凛遵切切特示 
[小輪分段巡查]  
　　松滬護軍使楊君以近日謠言未息水陸防務不容稍懈惟查十六舖至龍華灣浦江亦有數里之遙現在僅有淞滬警察水巡隊巡緝小輪通宵梭巡勞苦已甚且南碼頭一帶停泊船隻甚多難保無匪船混入設巡緝小輪查察未周易滋流弊現查製造局原有大中松雲兩小輪堪以各撥兵士二十名派在南碼頭至龍華灣一帶浦面稽查自南碼頭迤北至十六舖仍由淞滬警察水巡隊派輪巡查各分區域擔負責任昨已分飭遵辦矣 
[空屋内搜獲手鎗續誌]  
　　高昌廟軍警在江邊碼頭空房内搜獲手鎗六桿旋將房主朱金聚拘送護軍使署訊究 
　　誌前報茲由高昌廟商舖十餘家於昨日聯名具禀軍署略謂該房主朱金聚人素誠實可保無通匪不法情事所獲手鎗諒係匪徒所藏斷非該房主自行藏匿請求交保省釋等語未知能邀准否 
[川沙知事注意防務]  
　　上海附近各縣各自肇和兵艦暴動以來謠言蜂起防務加嚴前日川沙縣范知事風聞白龍港有人私運軍火登岸送至浦東當即率同軍警百餘名連夜前往該處巡查探訪並無其事惟該處口外現有兵艦一艘停泊不知縣何國旗聞已電禀省吏核示并請加派重兵防守矣 
　　又一訪函云浦東白龍港口外係爲輪航往來要道該港口距離川沙縣城祇有九里距滬亦僅三十餘里故該處防務極爲重要所有由駐浦第三營派在白龍港防守之步兵未滿一連兵力尙薄現由川沙縣知事禀奉楊護軍使商准盧副使於昨日調遣三十九團第一營前往塡駐其口外因係航海大洋亦已函請海軍李總司令尅日飭派軍艦一艘駛赴白龍港外駐泊並於前日飭由水警第一專署長沈葆義轉飭第四分署長李　亭督帶師船數艘開往川沙至白龍港一帶之内河往來梭巡以昭嚴密 
[捕頭盤問盜匪]  
　　盜匪丁懹德張永福胡德才李德才王德生陸正林王友章等七人迭在公共租界内糾黨搶刦匿尼法租界東新街天發小客棧内被老閘捕房捕頭偵悉飭令華探陸桂山恊同西探報請法捕房加派探捕將丁等一併拿獲提回收押在案前日午後由捕頭飭將該盜等帶至冩字問逐一研詰邇來租界内各土棧押店屢被搶劫是否爾等所爲及何人爲首聞該盜等祇承認搶刦浙江路一百八十八號門牌某烟土店烟膏現洋餘不承認捕頭即錄以口供仍令一併管押候解公共公廨請爲澈究 
[阜寧嘉定均請緝盜]  
　　伏誅巨匪戴五之胞北戴如銀戴六與其同黨周學仁等於上月七號夜十時許在阜密縣屬持械搶刦邱定揚家衣飾現洋並開鎗擊斃邱之胞弟邱定江弟婦唐氏姪國順携贓逃逸當經事主報請阜寧縣知事唐樹槩君勘緝在案茲經唐知事派警偵悉該盜等逃匿上海公共租界因特詳請宜武上將軍咨請駐滬交涉員商請外交團飭捕協緝並移行公共公廨關讞員迅即出票按名拿究 
　　嘉定縣屬婁塘鄕湯二十五圖居民周華家於上月十三號夜一時許突來盜匪二十餘人明火執仗撞門入内刦去大洋一百餘元小洋七百餘元銅元七十餘千及衣飾各物當經事主報請嘉定縣公署飭緝未獲茲悉該縣知事因恐贓盜遠颺特於前日詳請駐滬交涉員移行公共公廨關讞員轉飭各捕房中西探捕一體協緝 
[國貨前途之蟊賊]  
　　國順國貨公司號稱一萬下本先於本年七月十五日在英租界望平街亞細亞日報館隔壁開市後因該報館被炸受驚遷至英大馬路抛球場良濟藥房東隔璧現因負債纍纍生意不佳忽然倒閉號主兼總理王菊卿（事前王不自認爲號主總理）已不知何往聞前晚有人及鄰居見該公司搬運貨物甚忙始則以爲該公司或有大宗貿易旣因其舉動有異心竊疑之其時有一婦人搬去貨物兩小車此婦人聞即號主之妾適被一該店債權人撞見詢以故此婦人答曰因被該公司欠銀三百兩是以搬取貨物及至底貨幾乎運完各債權人始各得悉現該公司恊理陳茂齏及張彬彥二人均被債權人看守並留兩學徒經各債權人詢據答稱此事一無所知王菊卿係鎭江人年約四十餘歲曾做洋貨號生意聞其在虹口中虹橋堍另開一國貨號並在自來水橋堍開一錢莊該兩店亦於同日倒閉存貨亦已搬空現所欠各債有八千餘元或謂僅某盛澤綢莊乃某布廠已有七八千金之巨並欠房租兩月計三百三十六兩而所剩貨物及生財等則祇値千元之譜現債權中人之執有彼所開設之錢莊支票者亦不少昨已投報捕房請爲查緝捕房以事關債務着赴公廨起訴各債權人仍齊集議决將所剩貨物檢點標封待後公攤一面延請律師預備起訴旋至羅傑律師處商定律費先付銀一百五十兩餘俟欠欵收到時每百兩扣銀十兩惟欠欵總額一時尙難核定現擬先將律費由到場僨楷人公攤墊付如願加入者一律簽名茲將業尸簽名者之店名及被欠數目抄錄於後成泰源洋五百二十七元六角榮大廠銀七兩五錢瑞成洋七百四十元零二角大生廠銀三十三兩吉記洋五百三十二元四角慶義成洋六十八元七角豫豐泰洋四百九十七元成昌春洋八十五元保泰洋一百九十元德昌洋一百六十二元二角仁記洋一百十六元乾生裕銀八十七兩三錢協昶興洋一百五十六元德大祥銀三百二十四兩協順祥銀三百零七兩周德泰銀一百九十四兩五錢同福昌銀二十一兩二銀 
[川沙減徵漕糧]  
　　本年夏間颺風爲災川沙禾棉受損尤甚該縣范知事時常下鄕察勘深知民間疾苦力請減漕四成省中以所減過多駁令核減嗣經再三頂詳已奉核定减徵二成五分聞川邑農民無不額手相慶云 
[官紳會議要務]  
　　閘北紳士錢貫三沈聯芳等二十餘人於前日（即二十二號）上午十時許至道尹公署當由周道尹招待列席會議至十二時許在署午餐旋又議至下午三時後始散其所議事件聞關於地方要務故須親往商議云 
[劉專使蒞滬之專責]  
　　中央特派劉式訓君來滬辦理軍事外交已屢誌前報茲聞劉君此來實有特别事務連日向外交界提　爲忙碌俟此項問題解决即須返京尋常交涉則並不顧問云 
[醫院送還巡士]  
　　本月五號晚間黨人攻擊南市第一區警察署時炸傷巡士張世熙錢春山李應章三名均送紅十字分會醫治在案茲悉該三巡士已由該醫院一律醫愈昨日送回該警署照常當差 
[振興實業之手續]  
　　上海縣公署奉道尹公署飭開奉巡按使六九四一號飭開案查各該實業機關一年以來所管事業亟應辦理年終報告以觀其成績之進退如何定明年整頓擴充之計畫即其他全省實業行政亦當挅衆意爲趨向資羣力以進行茲特飭仰轉行各實業機關主任稽核將本年所管事業編成簡明報告並預擬明年應行整頓擴充辦法列摺具陳如對於全省實業政治之應興應革有所陳述亦得開列議案限明年一月十日以前送交本公署實業科彙集候本使按照管轄實業機關通則第七條定期召集會議用資商　庶從長棄短歸於一途廣益集思共臻上理等因到道奉此合就飭仰該知事即便遵照飭開事理辦理 
[不吸捲烟聯合會之函稿]  
　　致敎育總會函蓋聞師長爲後生之模範節儉爲致富之先源方今百物騰貴民生日艱而費財傷身爲害最烈者莫如捲烟一物查海關稅項每年逹四十六萬二千餘兩其餘之烟在外消耗之數必有數倍於此者同人等有鑒於此組織不吸捲烟會十年以來筆秃墨枯唇焦舌敝然勸者自勸吸者自吸卑鄙之人尙可曲諒若身任敎育而猶吸捲烟何啻以奢侈之習引導後人是送子弟入貧窮之路也靜言思之能無愧悚試觀德國之强歸功小學日本維新推及敎師爲此專函奉懇仰希貴會函勸公私立各校敎員實行颧吸捲烟以身作則收效自速務望熱忱提倡早除烟毒實爲幸甚 
　　致商務總會函通商最重金融致富莫如崇儉目下金融窘迫市面恐慌揆厥原因皆由邦人士不知崇儉致之也查消耗之品甚多惟捲烟一項不讓鴉片今更盛於鴉片萬倍星星之火業已燎原錢化爲灰不可復返且壞肺害眼敗血昏神致病弱種尤可深慮雖曰中國亦有自造亦屬一種營業然終不敵舶來之盛查捲烟進口海關稅銀每年逹四十六萬二千餘兩其耗費可駭循是以往將中國金錢流入外洋以至可寳貴之金銀相率而易彼紙灰舉國若狂何以自立敝同人等組織不吸捲烟會口瘏舌敝收效維艱素仰貴會名譽廣馳熱誠辦事爲敢函凟請爲提倡勸戒關照各商號實力奉行以塞漏巵而保康健無任盼禱 
[小寡婦一再告狀]  
　　婦人龔寳寳即徐龔氏現年二十三歲寗波鄞縣人其夫徐星德向在原籍開設烟紙店於本年四月間病故嗣於十一月間由本邑浦東　泥渡婦人汪王氏出洋一百四十元憑媒聘娶龔寳寳爲媳其身價由龔寳寳之姑收取不料汪王氏將寳寳娶回後並不與之完烟逼迫寳寳爲娼寳寳不願曾經投控地方審檢廳判令汪王氏將寳寳領回完婚不准虐待逼娼乃汪王氏釋出後並不遵斷仍將寳寳百般凌虐邇來又欲將媳賣入花烟間爲娼索價王六百元因論價不合事尙未成茲被寳寳得悉復於前日奔赴地方廳喊控當由林檢察長諭令明白補詞靜候核辦 
[偵探注意拐案]  
　　安徽婦人楊耿氏携帶十四歲男孩拘子江北婦人王楊氏携帶五歲男孩有才均於前日擬乘寗紹公司之甬興輪船赴興化等處販賣當爲水巡捕房探目何阿春協同救濟會偵探鄥錦廷登輪查獲解至水巡捕房轉送地方檢察廳將楊耿氏等分别收押兩孩暫留聽候核辦 
[尋獲拐子]  
　　前日有陳鳳龍偕證人謝喬氏扭楊國郎至五區二分所控稱本年八月間有一六歲男孩陳根深被楊拐去由喬氏目睹找尋已久今在治下將楊尋獲請爲究追當經牛警佐質訊一過判解閘北司法科押候訊辦 
[扣失小孩之追究]  
　　馮姜氏與兄姜兆甲及同居之周壽慶同至四區二分所控稱氏有七歲小孩於前晚被人拐失四尋無着據周壽慶云目睹由另一同居顧如春之友張大領去應請將顧傳案究追當經譚警佐質之周壽慶供與姜氏相同判將兩造并解司法科訊核 
[見其物不見其人]  
　　夏初田住居閘北烏鎭路其妻陳氏向在永大布廠做工忽於本月初一出外不歸前日夏同妻母陳王氏尋至同廠女工王周氏家見有伊妻所遣之衣服飯籃等物向詰支吾因將王周氏扭控四區警署經姜警正研訊該氏堅不承認判解司法科訊辦 
[婦人誘拐小孩]  
　　戴阿榮至法公堂控稱本月初八日有三歲男孩坐在客堂内時有慣做蟻媒之周張氏經過門口見民人入厨房煮飯乘客堂内無人照顧即將小孩誘拐而逸業已報捕拘獲將孩領出請求訊究張氏供孩在途中遇見因其迷路故領回家中並非誘拐聶讞員詰曰爾旣知該孩迷路何以日久不報捕房張氏語塞遂判管押兩年孩交伊父領去 
[尊重人道之查究]  
　　公共租界南京路第二百四十九號門牌德興皮鞋店内有一婢女名春來近因患病由該店主人送至仁濟醫院醫治當經西醫驗得該女身有傷痕多處即向詢問據云被該店主婦時常毒打該醫院即傳捕房包探至院重向該婢詢問歸禀捕頭請示詎至前日午後該女斃命將屍車入驗屍所昨經公廨中西官蒞所驗明捕房將該主婦王劉氏及傭婦陳濮氏一併解案據陳濮氏供稱死者曾否被主婦毒打實不知悉惟聞前因私取食物被主婦略爲責打中西官會商之下判王劉氏帶回捕房着交三千元人洋並保候訊一面飭該店主王某備棺收殮 
[馬夫駕馭無方]  
　　馬夫金元玉前日駕馬車至閘北新民路偶不經心撞壞楊德友所拖之黃包車輪並被馬踢傷之面部由四區崗警將金拘入警署押候訊辦 
[僞造銅小銀圓]  
　　法捕房包探徐新發徐阿東偵知有閩人陳福新等匿居法馬路德順里門樓上私造廣東省及中華民國兩種式樣之銅質四開小銀元當即前往拘獲陳等六人並抄出僞質四開一大包解送法公堂請訊陳福新陳和均承認僞造不諱陳六供認與陳等同黨林王氏陳阿金劉新友同供代爲持往各店舖混兌聶讞員判陳福新陳和各押一年陳六押九月林王氏陳阿金劉新友各押半年僞質四開一併銷毁 
[無端吵鬧之薄懲]  
　　徐某至法公堂控稱有略與認識之陳天山於昨日來家先欲偕洋民人不允伊即百般吵鬧無可理喩故鳴捕拘案求究陳供前與徐合做生意時徐欠民人洋數角故向索取並不吵鬧徐又稱從未與陳合做生意實係謊言求察判陳罰洋一元充公陳稱無力繳洋改押一天 
[借本營業之糾葛]  
　　永利及鞋店主曹友生在公共公廨呈控久大號總協理李連生顧頌平强搬貨物李等亦以曹不理借欵互相起訴前日午後由王襄讞會同美副領事博君升坐民庭研訊先由曹友生偕代表律師上堂聲稱與振新洋行訂立合同承辦某國軍裝故向久大號商偕銀三萬兩除照錢莊拆息加利另易許如有盈餘再酬錢六千兩嗣因該號僅借銀二萬三千兩缺少資本以致虧折但虧欠者不止久大一家而該號總協理等竟强行搬取貨物請求核奪訊之李等亦延律師上堂代辯並向曹盤詰良久中西官判兩造分别交保候再復訊 
[復訊洋行索償損失案]  
　　美商亨生洋行西人特納（譯音）在公共公廨控奥人歐錦堂違背合同請追損失銀三萬六千三百三十二兩零業經一再傳訊候核前日午後又由王崧生襄讞與美領郭君升座復訊原告仍由代表律師上堂請追訊之被告先由見證古柏律師上堂證明被告因此案租般糾葛先在美領事署公堂起訴由伊到堂代表並稱被告在美公堂傳訊時並無毁謗原告之語復由代表古沃帮辦馬思德律師到堂代被告辯護中西官研訊良久判被告仍交原保候再訊核 
[宣布訊理押欵之判詞]  
　　美商薛斯敦因王阿仙不理押欵銀四百十六兩及洋一千元控經公共公廨傳訊候核在案前日午後由王崧生襄讞會同美郭副領事升座宣佈判詞兩造代表律師均各到堂判詞錄下察閱原告所呈借據並非有利飯店名義係西人威德及譯名皮報王（按即被告）二人列名應令被告照所控及按月一分利息如數清償惟威德已交付若干應照數扣除 
[錢債案缺席判决]  
　　義記號控王曉春王味根不理欠欵已由公共公廨將王味根傳案交保並令原告登報着王曉春投案質訊在案前日上午由廨復訊王曉春仍不到案故由原告代表律師聲請缺席判决中西官准即照辦如被告不服限於兩個月内投案辯訴逾限即照判執行惟王味根訊無干涉因其無人具保從寛開釋 
[判决案暫緩執行]  
　　王子榮控黃耕海不理押欵一案業經公共公廨判决嗣因被告不服延請律師具陳理由禀准公廨於前日上午復訊中西官准將前判暫緩執行着被告於十天内詳細具禀聽候訊核 
[公廨循例停訊]  
　　二十五號（星期六）及二十七號（下星期一）係西國基督敎主誕辰公共公廨例應停理讞政兩天故昨由關讞員飭知檢察處條示公堂門首俾本廨辦公人員及當事人等一體知悉 
[火警類誌]  
　　公共租界福建路老閘橋南堍三百七十八號門牌恒康烟紙店因保險起火延及隣右聯昌德小京貨店正興水果店等三户經老閘捕房捕頭得悉恐有别情昨飭中西包探查明核奪又昨日上午九時廣東路一百八十六號門牌愛吾盧茶館樓下德泰祥西衣店失愼即經捕房皮帶車馳往澆息僅燬披屋一間又百老滙路福順板箱店昨早忽然起火延燒左右鄰居樓房十餘問當由救火曾到場救熄 
[米行受軋續誌]  
　　滬南荳市街周義記米行於陰曆本月初七日受軋後各債權人因其執事張蘭溪已不見面咸向該行主周問樵交涉周不得已四出找尋前日在途與張相遇扭赴南商會經總協理着張回行理賬按户清理張稱願赴官廳剖白不願回行該會乃備函送至第一區警署由董警正轉送警廳司法科預審核奪 
[監犯行兇]  
　　拐犯高大桂前經法公堂判押西牢前日由管牢捕頭派至洗衣 
 
 
 

Page 11

 
 
房工作高忽行兇將同押犯人李榮　傷旋爲捕頭查知解送公堂請究李稱高停工不作睡臥地上我以好言囑其工作非但不聽反被行兇以致頸上受傷請求驗究訊之高一味求思寛宥判照原斷加押半年以儆 
[竊賊解廳候究]  
　　積竊王友卿孟子祥專在浦東一帶行竊迭經官廳飭緝未獲前日又潛入祥生船廠串竊銅管子等物而逸當爲水巡捕房偵探查獲解入捕房轉送地方廳收押候究又程三南前晚行竊何子樵家大洋十元小洋三十角當被人贓並獲鳴警拘送警廳轉解地方檢察廳收押聽候究辦 
[縣公署批示照錄]  
　　協順慶記輪局經理曹衡等禀請建築碼頭批據禀已悉查東西溝同隸塘工局範圍歸局輪專駛奉部核准有案至他項小輪祇准在浦江經過來往不得在沿塘岸綫築埠儎渡及在東西溝口外停頓拖駛據塘工局詳經滬道轉詳各在案所請應母庸議仰即知照 
[誌謝]  
　　一九一五年中國股份檢查書近已出版其内容祥叙各銀行各公司各鐵路之組織與董事總理顧問查帳人員之名姓及基本金與每年之盈餘出入紅利股息之多寡五年前成績之比較並股票經理之名單股票交易之格式又股票上種種名稱註解等無一不備誠爲　本察及大商家必備之書閱之可以深悉各　行各公司各鐵路每年之情况且爲我人投資於　國公司或置辦各種股票者之南針編輯是書者爲字林西報總理馬立司君及西人麥奎君洋裝一册純印西文每册取價三元在字林西報館發售昨承惠贈一册書此誌謝并爲介紹 
　　新閘派克路中養性女　附屬小學校定於二十五六兩號午後開第三次學藝會昨承贈劵兩紙謝謝 
氣候報告 
[（上海徐家匯天文臺天氣測候報告）]  
　　已過者之報告十二月二十三日反旋風在黃河揚子間山東以南信風甚厲北方涼風方向不定低度往日本之東上海天晴二十三日上海晴而寒氣壓表高於累年平均下降和緩 
二十三日下午四時前二十四小時内上海氣候温度至高五一六至低二二六去年同日至高四五·一至低三七·三 
　　未來者之推測二十三日下午四時三十分豫測新低度出現於蒙古向東南進發山東及北方之風轉南及西南方嚮南方有和緩之信風 
來函 
[閔行普安善堂來函]  
啓者敝堂例辦撈屍現於月之二十一日據救生局報告該巡船在本　老審　撈來男屍一具年約二十餘歲頭無辦子面白無　身穿月灰洋布皮　外罩月灰長衫元色席法布背心足穿套褲　襪兩脚無鞋手上有套袖在長衫外約尺許業經司事看明給槍暫厝西義塜如有屍屬認明可隨時來堂具領拜類燈入貴報存没同感 
[救濟婦孺會來函]  
　　閱十六日貴報登有地方檢察廳片送被拐糼孩一口名阿二女孩一口名小三子到會留養等因以致有人來會詢間查女孩阿二昨經檢廳送到至糼孩小三子並未送來據敝會偵探報告拐婦馬張氏及男孩小三子未經檢廳審訊當即開釋不知何故除函詢檢廳查復外應請更正以昭核實無任公感 
雜評二 
[一切且勿言（訥）]  
　　今日之中國一切且勿言政務之進行且勿言工商之發展且勿言敎育之刷新且勿言社會上各種之希望且勿言曷爲勿言不暇言也曷爲不暇言目前之事業且岌岌不暇顧及前途也曷爲岌岌人心不安也曷爲不安半眞半假之謠言多也此半眞半假之謠言當道防遏非不力解釋非不周　而且日出出益變化無窮鳴呼中國何日得言一切耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[共和女子留别中土士人書] [  東埜]  
中土士人愛鑒妾謹揾一掬傷心之淚以濡我筆嘔控熱血以代磨　裂我裳衣剖我肝膽罄其所有平時所藴而未發者）一塗鴉其上以當十幅瑤箋雙行密字心煩慮亂詞句不計工拙工拙祇以逹意士人倘念四年來衾枕櫛沐息息相依之好哀而鑒之乎鳴呼士人已矣已矣天下黯然消魂者惟别而已矣妾於士人昔爲新人今成棄婦命也如此夫復何言妾作書不滿數行毁而投之於火者再朔風姜厲孤枕不温廻念前塵百端交集初意未嘗不欲舉我哀感含之茹之俟大限臨頭隨我福薄之軀深深埋入於黃土而永不表見也思之重思之言之甚屬傷心不言尤甚違心傷心者其事不可拘回而其情猶相固結違心則以雙方不能互逹意思之故結果或至於誤會以誤會之故致士人疑妾掉頭不顧并臨去秋波而靳之猶可說也以誤會之故致士人疑妾未能曲諒士人之心因自傷已心之未能見諒於素所親愛之人多年情好而一朝隔閡若是則妾所含寃者有限而郎所抱憾於妾因之自抱憾者無窮也是不可以爲訓因之喉間格格然有若骨　終欲一言之以爲安妾所欲言者非他開宗明義第一章妾無輕棄士人之心又無被出於君家之道士人亦非薄倖者至於今日形離神合其纒綿固結之情繞我身三匝者較之洞房花燭破題兒第一夜實未嘗有絲毫之減妾深知之而深感之其所以拆散鴛鴦分飛勞燕者則以其間有媒孽之者在非情也勢也此理旣開而後悲歡離合之情乃得以次第表白妾本歐產來因河畔是妾故鄕　瀲波光照見驚鴻之影新鮮空氣吸舒飛燕之身妾之得於天者厚因之賦性亦異於常人祖母法嫁本地世紳夫婦屢占反目而其後言歸於好稱齊眉而諧白首也生身母美爲海外商人婦期年而生妾容光煥發見者詫爲天人妾旣擅我母如花之貎兼秉祖母如虹之氣糼時往來於兩家習聞自由平等之說憤男子之專横而不願以清凈之身供之爲玩物也我母我祖母鍾愛妾者在此今茲不見容於君家掩面而賦大歸者亦於此種其因也妾年及　一顧傾城紈袴世胃競爲鼓琴之挑而妾屢作投梭之拒其後渡重洋遊中土與士人相遇於逆旅中三生宿孽一見傾心歸而訴之我母我祖母我母我祖母固鍾愛妾如掌珠者雅不欲以父母權力限制兒女之婚烟自由且生女得嫁中郎夫復奚憾遽亦道　惟謂郎懷坦白貎尤恂恂如婦人女子我女事之可云得其所天惟其家中執政權之人勢已積重難返郎擁虚器不能廻謹其心愛之人而我女以新婦賣格又豈能力主中　向若輩頤指　使他年命宮之　或在於此竊願我女愼之於始也妾當時爲情欲一念所迷置我母我祖母之言於不願迄今思之乃無一字一語不中的者妾之自爲謀尙不若我母我祖母爲我謀之忠且盡　夫士人人生至愛者夫婦至親者父母今茲之事泣血雄心妾旣無以對士人且何顏面歸見我母與我祖母也我母我祖母憐妾之一往情深婚約因之而定六禮旣備百輛盈門合沓之日正逢歲朝士人特備花車親迎至於金陵舊宅行文明結婚禮一時江水澄鮮鍾山如笑觀光賀喜者冠蓋相屬於道僉謂以中州名士配西方美人此一對時新眷屢愛情旣極　擊禮節尤甚完備足以啓門楣而昌厥後也旣而綘燭高燒洞房深鎖錦衾乍展　澤微聞雖有鬼蜮誰能間之矣三朝已過與士人　　比翼爲蜜月之旅行附津浦專車遵運河而北至於幽冀愛其　形勝遂家焉是年十月妾誕生一男名之曰阿憲晬盤之内賀書琳娘滿目士人開湯餅之筵以宴嘉賓一時歡聲雷動喜可知也然而樂極生悲復極則剥妾之幸福從此以後乃稍稍替凌矣翌年士人家以米鹽瑣屑因啓閱牆之　致操同室之戈敗者被逐出門彙彙若喪家之狗勝者則又借題發揮謂妾不善理家政縱容奴輩以致於此嗟夫士人妾當日處境困厄他人可瞞而郎不可瞞也妾名爲主婦面位同虚設所能稍竭綿薄施之於君家者婦德婦容而外婦言則觸犯忌諱婦功則有人製我之肘者妾極欲爲好媳婦其如無米難炊何郎又落落不能治家人生產鎭日牛衣相爲對泣其尤足痛心者阿憲何罪呱呱在襁褓中橫遭蹂　至第二週歲禮文寥落遠不若初年之盛至第三週歲而益加侮辱也至第四週歲廢止慶賀禮直不以小主人待之矣若輩明目張瞻一往　無所忌憚猶之項莊舞劍意在沛公士人試思妾與士人結褵數載辛勤而撫育者祇此一塊肉而遭逢若是爲之母者不亦　乎妾至今日再　棧而　走者冷宮之貶即在目前妾粉身碎骨不足惜而若輩或以妾故遷怒於郎宮中閫外因以不睦則妾之罪大矣是以呑聲忍氣不憚爲多露之宵征也所徘徊却步縷縷然長言之而不能已者則以阿憲總角岐嶷恒攬之不能去於懷是兒天眞爛漫酷肖其母歷遭侮蔑而其活潑潑地不脫本性夫母子之愛天性也死生離别又人生至難堪之遭遇也留之則不忍捨携之皆行則固士人骨肉將撫之長成以備宗祧者在理不可隨妾之身漂泊於外也處兩難之間而别求萬全策汁惟求士人埀憐念妾數年來井　躬操雞鳴戒旦雖未能有裨於君家而亦未嘗有失德愛屋之烏而推及於其雛能如是則妾播越海外遇風雨晦明之夕念茲　　弱息猶得依依阿父肘腑之下寸心或可稍慰然此一念亦不過如春　到死之絲蠟炬埀灰之淚卿自解嘲作是癡想耳實則我躬不閱遑恤我後以出妻餘孽懾伏於繼母權力之下其能免於蘆花之變者幾何哉鳴呼士人已矣已矣此書入君目之時妾身又已徬徨我母我祖母家日以眼淚洗面矣沿途所見太平洋地中海情波浩森歷數千年如一日何爲滄桑之變乃在我家庭床策之間且前後未出四稔天道之不可問人心之不可測度乃至於此其命也夫鳴呼士人天道無常惟德是輔妾與郎愼修厥德互致相思一旦天心悔禍則藕斷絲連覆水或有重收之日惟恐河清　俟人壽幾何泡影墨花變幻莫可預測耳願士人努力加餐振乾綱而啓厥後臨書涕泣不知所云 
小說 
[俠情小說紅蘩蕗别傳] [  天虚我生]  
[第二章（續）]  
　　亞猛聖皆司自投身紅蘩蕗黨中以來於茲一年有半此一年半之中亞猛初未嘗受其首領之遣出幹一事良以紅蘩蕗精細過人明知亞猛年少更事不多猶不足深倚托且其姊馬克格尼爾之在法國名氏響震不啻交際社會中之一點明星今忽嫁與英人爲妻而其人又爲勳爵法人已是妬嫉萬分矧亞猛復又離去黨籍忽然投身於其素所仇恨之英吉利則其遭人切齒又當何如不寗唯是夫安東尼聖皆司者亞猛之從兄了春初嘗欲娶馬克格尼爾馬克格尼爾斥之時安東尼聖皆司尙貧賤無奈何今安東尼貴矣且爲羅伯斯比虎倀權勢灼起炙手可熱而恨亞猛姊弟尤刻骨使不幸而二人相遇们巴黎亞猛其寗有豸紅蘩蕗唯不欲亞猛枉送性命故二年於茲未嘗一遣其行蓋共和政府橫作威福如人病　寒熱不常唯紅蘩蕗瘦小之手獨能切按其脉一一得之亞猛不知其故每自以爲恨故紅蘩蕗赴法一次亞猛必請行一次至是乃始得其許可 
文字因緣 
[乙卯十月中澣小飲酒樓即席賦呈靑浦天民並眎梁溪酒丐] [  綺琴軒主初稿]  
曾記奇聞筆政陪追隨愧乏斗宵材江頭小叙旋分袂海上重臨快舉杯秋色已凋籬畔菊春光忽放嶺頭梅明年五一逢君誕再獻新詩補祝來 
　　憶昔相逢在壯年詩情酒貎盡堪憐人中驥足三千里由下龍濳十丈洲今夕題襟風跦宕明朝别緒夢周旋筵前省識流　意時送清音到耳邊 
　　綺琴軒主復蓀宗兄係予昔年寄聞報館同　　事今在滬上懸壺其道大行承蒙招飲并　　賜瑤章次韵答謝兼呈酒丐（靑浦　民）　　當年報界忝追陪君是王通門下材（先生係天南遯叟韜高足）秋草春花縈舊夢停雲落月共銜杯一般才比江湖海三友名高松竹梅（指先生與吳翰濤及余三人）憶自淳溪爲吏隱迢迢千里少晝來 
　　滄桑閱到今年舊雨重逢都可憐幾輩歸田戀峯　故人厚祿判天洲吾曹盡屬貪閑散時局伊誰能翰旋醫國醫人無二理先生定有策籌邊 
[五鳳碍硯歌爲京口中泠葉玉森作要余屬和勉擬柏梁體以應之] [  斐村]  
　　一片珍藏漢代磚磚磨成硯硯成田記從五鳳之二年嗜古無過我彭籛（謂彭君利人）移贈水心（謂葉君玉森）意拳拳惟賢是寳寳惟賢德宜食舊疇服先西京文字今猶傳林華燈銘古觀前魯靈光殿斷石邊五鳳年號約略鐫靑苔碧蘚何芊眠赤文緑字相鉤連上下千秋翰墨緣葉小　爲煮夢仙元元本本入詩　庭涼如水屋如船小金城亦十分堅阿閣祥符歲歲遷岐山瑞兆慶常延鳳兮鳳兮世澤綿感之自人應自天五鳳樓成十萬箋五鳳磚値十萬錢裹之以席包以氈松煤香潤筆花妍守此硯台君勉　 
 
 
 

Page 15

 
 
   
 
 

Page 16

 
 
   
 
