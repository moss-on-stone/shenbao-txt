# 1914 - 352 - 4914835

 

Page 1

 
 
   
 
 

Page 2

 
 
時評 
[根本錯誤（冷）]  
　　現政府之根本上錯誤以前淸未季之政治爲無上之政治是也 
　　前淸末季之政治以内不足愜人心外不足應時勢因此而演革命之劇所以革命者爲欲改革前淸末季政治之不良也不幸革命以後措施未能得當而政治之功效人民之幸福反視前淸末季而不如於是政府遂誤前淸末季之政治爲中國無上之政治能一一恢復之其職盡而其功偉矣 
　　夫革命後措施之不當誠可非也然所以革命之故不可非也且革命後措施之不當因去舊謀新自不能免一時之紛擾其紛擾亦可原也因其紛擾而𢿫理之休息之其意是也因𢿫理休息而先回復其固有之原狀其手叚亦未可非也然而以此回復其固有之原狀爲最終之目的是政府之大誤也 
　　政府必曰烏知我回復前淸末季之原狀爲我最終之目的乎曰以政府近時之舉動而知之淸之法未嘗不可採淸之臣未嘗不可用猶之革命以後之新法革命以後之新人未嘗不可或採或用也然而於淸則幾於無法不採無臣不用於革命後之新法新人則反是者是心目中以淸季政治爲無上也無上不可改革也不可改革卽最終之目的也 
命令 
[五月二十七日大總統命令]  
　　夏繼泉給予三等文虎章此令 
[又令]  
　　任命顧鰲署政事堂法制局局長仍兼充約法會議秘書長此令 
[又令]  
　　任命周茂冬爲歸德鎭守使此令 
[又令]  
　　據國務卿轉據印鑄局局長袁思亮呈請以裁缺秘書楊毓　改補參事等語應照准此令 
[又令]  
　　國史館長王闓運呈請任命曾廣鈞爲秘書應照准此令 
[又令]  
　　蒙藏事務院呈據喇嘛印務處呈請補放宏仁寺副達喇嘛一缺應准以卽正之蘇拉喇嘛江巴接錫勒巴補授此令 
[補五月二十六日大總統命令]  
　　海軍總長劉冠雄呈請授鄭滋　爲海軍造艦主監並給予三等文虎章王　岐爲海軍造艦中監應　准此令 
[又令]  
　　海軍總長劉冠雄呈請授徐興昌楊楷張章銓爲海軍輪機上校並給予四等文虎章甘發苗張斌元爲海軍輪機上校劉貽　林桂吉施文志陳日昇湯文城嚴文炳鄭友益陳　歐陽年興王念　　秉鈞陳意芬陳秀　爲海軍輪機中校王永倫許陞恩李伯春唐　炘黃顯宗胡恩誥周孝順陳鴻藩郭嘉年鄭貞渠黃　興梁杰沈子香鄭貞能戴桐樵吳金山薩君謙某定才黃和清爲海軍輪機少校應照准此令 
[又令]  
　　海軍總長劉冠雄呈請授陳鵬耆余振興許繼祥薛啓華鄭祖怡爲海軍上校並給予四等文虎章林葆綸劉秉　陳毓渟周克盛周光祖王濟業爲海軍中校並給予四等文虎章應照准此令 
[又令]  
　　海軍總長劉冠雄呈請授汪分東方佑生劉華式王崇文楊樹德爲海軍上校羅則均劉永謙饒涵昌鄭碩簡陳鴻賓鄔寳祥林廷亮周宗濓毛鍾才楊慶貞林煥銘爲海軍中校羅璟陳永欽林培熙黃忠煊薩福疇林夢斌高憲乾王楫陳紹寬林景澧王銑賈勤鄭　剛蔣斌薩夷曾爾輝林鏡寰張瀾淸劉斌許　藻楊重球周思賢楊砥中常光球季融楫蔡傅泰陳天經何堃玉王壽延羅致通爲海軍少校應照准此令 
[又令]  
　　海軍總長劉冠雄呈請將孫必振沈鴻烈李右文姚鴻瀾方念祖等均授爲海軍中校王時澤授爲海軍少校應照准此令 
[又令]  
　　司法總長章宗祥呈請任命胡以魯爲秘書朱紹濓　秘書廳照准此令 
[又令]  
　　司法總長章宗祥呈請任命周伯甲署直隸天津地方審判廳推事應照准此令 
[又令]  
　　財政總長周自齊呈稱浙江辦理騐契出力各員照章請獎等語浙江紹興縣知事金彭年杭縣知事周李光蘭溪縣知事洪承魯增收報解之欵均在一萬元以上應各給予五等金質單鶴章以昭激勸餘如所擬辦理此令 
[又令]  
　　陸軍總長叚祺瑞呈核覆管理健銳營事務長官擬以吉瑞補副護軍參領塔欽布愛仁布各補委凌鋒參領吉瑞玉隆各補前鋒校請予准補等語應照准此令 
專電 
[蘭州電]  
　　現在省垣戒嚴對於狼匪消息非常秘密故外間鮮有所聞頃有某西人自秦州來述及匪勢甚大官軍萬難得手匪中確有明白戰術之人凡匪遇戰輒分三路一路前擾一路橫竄一路遊襲前秦州馬國仁之死卽遇匪前路佯作退却馬乘勢奮追忽遇遊襲一路向左翼攔阻於是退却之匪回頭攻擊攔阻者亦向前進行馬遂身死部下亦潰此一例也又其一路已回竄徽縣並云入川或擾漢中官兵中其計紛紛向東南開拔其實其又一部分已西行據現在判斷當已到岷州將至灌州蓋匪專驅繁富之區及地域廣闊者决不肯自投山中四面受敵官軍猶疑其逗留陰平思欲聚而殲之不亦愚哉此又一例也總之白匪甚狡近又爲某國人利用或竄靑海或竄新疆或竄蒙古俱爲事實之難以逆料者 
[西安電]  
　　陸督辦到省大出告示謂如有人生擒白狼者賞洋二萬元並給勳位等語但聞白狼已竄甘肅西南岷洮一帶離西安省一千六七百里此項告示恐無大效並聞前敵各軍及陸督辦所率軍隊以沿途水土不服與時令之關係疾病甚多馬匹倒斃亦復不少故連日各軍派員收買馬匹其價驟昻惜民間屢經匪擾諸物一空雖懸價普通一匹現銀百兩應購殊寥寥也 
[哈爾濱電]  
　　探聞齊齊哈爾省城内西北有防兵一圑中一營某哨前晚四出放鎗搶掠舖商四五家以無他兵抵制任其搶後遠颺現闔城非常驚惶俄領已向昻昻溪調兵入城查前次兵變俄領曾向朱使聲明以後貴使須加意防範不准再有此事朱使答應力保不再演兵變之禍事未隔一月居然再演適予俄人以要求之路 
[南京電]  
　　昨張謇由通來甯與督省長磋商要政 
[南京電]  
　　馮督派參謀趙桂成赴無錫辦理蘇軍退伍事 
[南京電]  
　　江北盜匪陳金龍已在揚捕獲 
[南京電]  
　　警廳王桂林於甯垣組織水警百餘名呈經省長核准六月一日開辦 
[南京電]  
　　今日（二十九）靑年會開運動會各界參觀者千餘人 
特約路透電 
[北京電]  
　　華字報稱參政院爲守舊黨棲留所該院之設徒美形式且謂無人能想像該院之代表人民一如已裁之參議院此輩腐敗官吏旣亡淸朝閒居兩年之後能否攺其素行實一疑問諸參政中年滿六十者實佔多數樊增祥錫良瞿鴻禨等員均電辭就任預料到任者不過四十人而已天津滿人所開之某報謂參政院實一游戲之舉並勸舊官僚洗心革面以　免爲亡淸之續云 
[北京電]  
　　各省候補携帶前淸督撫薦書來此求缺者實繁有徒 
[張家口電]  
　　鐵路工程司已劃出一地供外人居住並擬修築道路及新橋一座惟尙未籌有的欵 
[九江電]  
　　程廷訓謀變被覺其部下軍隊發餉兩月另給川資四元均已遣散程之蹤跡無人知之程無學而苛刻今之離任民皆相慶聞繼之者名馬繼增（譯音）爲一幹員當能維持治安也 
[廣州電]  
　　廣東當道命於六月一日納稅須繳國幣如繳本省之幣每圓須貼水洋一角五分 
[廣州電]  
　　粤漢鐵路澳門香港之股東反對交通部不任得票最多之員爲督辦要求重開股東特别大會 
[廣州電]  
　　今日端節各公署休假一日當道禁止競渡故少一熱閙之游戲 
[東京電]  
　　軍法會議判海軍大將松本充苦役三年並命繳出日洋四十萬九千八百元澤崎大佐苦役一年繳出日洋一萬一千五百元鈐木大佐已釋 
譯電 
[北京電]  
　　交通部擬由西直門沿城垣築造鐵路而達東便門俾京張京奉兩路得相連接其經費由京張鐵路籌撥已呈請袁總統核奪 
[北京電]  
　　法律顧問美人古德　君建議設一北京行政官學校袁總統及政府諸員頗爲嘉許 
[北京電]  
　　袁總統已准財政部籌募内國公債洋二千萬元彌補本年國用缺乏之數 
[北京電]  
　　内務部議於日後開放禁城内之數地如煤山皇陵頤和園等處皆在其内入者酌取游資若干袁總統命將名勝之數處即行開放 
[北京電]  
　　據國權報載稱政府議設開放新埠七處之專局而將以盛宣懷爲督辦 
[北京電]  
　　熱河綏遠察哈爾三處不日將設置巡按使 
[希爾新福斯電]  
　　芬蘭著名競走者戈爾美南近由美國獲勝而歸俄政府乃下諭禁止芬蘭以本省名議參與外國運動會芬蘭運動會大約行將解散 
[雪尼電]  
　　二十七日晨間地震計發現劇烈之地震延三小時之久其地當在南太平洋東加島附近 
[倫敦電]  
　　星期三日中央協會舉行宴會時上賓白里斯君卽席陳說近今游歷西比利亞之觀會據謂該地居民日盛不出三四十年較今當增四倍世界歷史上之事莫奇於推翻淸朝而無一人發一言舉一臂爲之助者今雖以民國代之按諸其實殊屬可笑袁世凱有欵解付軍餉時必可安居其位然試問袁之後繼者爲誰中央政府今若一倒則二千年前羣雄爭霸之局勢將復見流血之禍不堪設想商業秩序必　紊亂故各國今當贊助中央政府始可獲將來和平之佳機云 
[華盛頓電]  
　　德國輪船伊比蘭茄號及巴伐利亞號已在配爾都墨西哥起卸軍火 
[維拉克羅慈電]  
　　德國輪船巴伐利亞號已駛抵此間芬士登將軍因該船無運送執照命加拘留 
[倫敦電]  
　　巴伐里亞號輪船在配爾都墨西哥卸下子彈二百萬粒有刺鐵絲三千圈接濟官軍官軍欣喜過望現信伊比蘭茄號輪船已將全船軍火卸下 
[華盛頓電]  
　　謠傳日本亦有軍火數批運抵墨西哥西部海濱某口岸現信日本巡洋艦出雲已由美柴特蘭駛往海濱 
[亞加拉電]  
　　聞調和員及美墨代表籌議舉各黨公允之員爲臨時總統以代烏爾太助以國務員四人籌備選舉事宜 
[華盛頓電]  
　　海軍總長達萊斯君在上議院海軍委員會提議以戰艦伊達化號及米西雪宓號照原價售與某國謂該二艦僅能用於港防所得售價幾敷添造奪雷諾特式戰艦一艘所指某國聞爲希臘云 
公電 
[豫省報告禁烟入口電]  
　　都督巡按使均鑑准外交部電開准英使照稱豫省實行禁烟已無種烟形迹擬將該省添入禁止印藥單内定於本年六月十六日爲始等語希查照並飭屬遵辦等因除分行遵照外知注特聞河南巡按使田文烈沁印 
[財政部詢問解欵數目電]  
　　都督巡按便均鑒本年應還短期新舊借欵共八四四二萬元現與銀團商借七百五十萬磅專還前債各省能解若干迅卽報部財政部印沁 
要聞一 
政事堂中之兩會議 
[政治討論會之决議]  
　　政治討論會之奉交議案除國務卿左右及參議等俸給案政事堂參議審議法令權限案及部參事駐府辦事章程等應隨時討論呈請核奪外其目下所最費研究者卽政治會議議决之司法案省會截立之高等廳與各道設立之分廳權限尙未明白劃分該會會屢經討論近日始經議决蓋原案以各省幅𢄙廣狹不同交通利塞亦異赴省旣　不便不應使鄕曲負屈之民告訴無門而增設高等分廳又苦於經費太煩擬於觀察使署設立分廳而以監督之權責成該觀察使嗣由司法部草定分廳施行細則將高等分廳規定直接統屬於高等廳高等分廳直接受指揮於高等廳未免與原案設立分廳之義不符此項規定於權限問題甚不明瞭總統亦甚不謂然該會討論此節以爲分廳不應直轄於高等廳聞日昨已經議决將原草案仍送回司法部令其從新規定矣至關於政事堂各項議案聞徐國務卿尙擬於日内出席該會說明一切俾該會及早議决以便呈請總統批示施行云 
[財政會議之提案]  
　　政事堂組織財政會議專討論整頓財政之方法會員已由總統及各省都督民政長指派充任大約不日卽可組織成立至於該會議所當討議之事項已由徐氏提出其詳如下（甲）關於中央者（一）關於第二次善後大借欵問題（二）中央對於各省財政之方針（乙）關於各省者（一）維持各省紙幣及將來收回之辦法（二）鹽務引渡問題（三）實行核减各省行政經費及軍餉問題該會會長聞總統已指令梁君士詒充任云 
官制章程後之鹽務署新章將出現 
[消息之傳出]  
　　鹽務署向以章程之特多標異於各機關日前該署以規定官制章程引起社會興趣 
 
 

Page 3

 
 
　　於是外問對該署益加注意冀發現一二新　文章以爲研究賢料久之又久乃有警察緝私鹽警營編制章程消息之傳出雖確否未可知然亦趣聞之一也 
[效力之同等]  
　　前次鹽務署　　章程以官制下附章程二字有錦上添花之妙又章程條文前綴有引言條文内亦時見括弧其例頗新好事者至擬極工穩之聯語以記其事聯云條文加括弧官制有章程又云從此條文加小引而今官制有章程頗傳誦一時其實亦自有說實不見夫稽核總分所章程及顧問章程之皆以章程稱乎彼可稱章程官制何獨不可稱章程又不見夫日昨命令乎鹽務署之參事秘書等官紛紛公布固不以官制之稱章程而失其效力也 
[原稿之添改]  
　　鹽務署官制章程從前頗疑完全由某洋員主張昨據切實調查知有不盡然處蓋鹽務署官制其易稿已不下十餘次先由法制局擬草　由鹽政某專家擬草皆以限制洋員權限過嚴不見採於鹽務當局最後乃由前任鹽務署某官之某君屬稿某君與署内某洋員感情素洽未屬稿前先行請命於某洋員得其意旨始行命筆某某君嫻西文中文非所長其命筆時務求與某洋員口吻相適合於宇句間固未暇斟酌甚善也然聞官制下章程二字確非某君原稿所有係由改稿者添入改稿者聞係一文學士現充鹽務署秘書其添入章程二字用意何在莫由揣則說者或請某文學士案饒滑稽興趣見原稿辭意之新頴特標題尙係陳陳相因不足以動人耳目乃於官制下特添章程二字以資潤飾此煞是可事惟惜法制局多事持其法理上乾燥無味之理由堅行要求將章程二字删去以致政府公報所登與命令單張彼此不相符合此則大可惜也 
[名稱之新頴]  
　　昨據報告鹽務署近擬一種場警編制章程蓋鹽署官制中規定有場產廳主管編練場警文牘事務云云草擬場警編制章程實係鹽務署一種重要職務然其所謂場警者係專指產地場警而言至銷地緝私營現以引界未破除難遽行廢止尤難與產地場警一律辦理蓋格於事勢也前次鹽務署官制章程改稿某君大不以爲然以爲場警與緝私營性質有相似處大可一　而冶以省多立名目滋人疑慮因將場警編制章程改稱爲警察緝私鹽警營編制章程不日即呈請財政部頒布至其名稱之新頴固亦不亞於鹽務署官制章程云 
政商兩界之借欵譚 
[六釐小借欵之近聞]  
　　交通部有向英美銀行團商借六釐小借疑消息已誌前報昨悉此項借欵談判頗有進步惟關於利息一層似尙有爭持我國政府主張六釐英美銀行團要求七釐如此高利實萬難承認然自入民國政府以逼於財政窘狀不得已而就銀行團範圍者已非一次七釐之要求英美銀行或　逹其目的亦未可知至借欵欵額原擬二千萬元現尙無變更昨雙方議決借欵股票以每百元爲一股將全欵分爲二千股云 
[滙帮對於借欵之聲明]  
　　山西匯商代表范君元樹等要求政府維持匯業各節均誌報以端近以借欵就緒恐有無知假冐招搖另生枝節爲前途阻礙昨特函致某處略稱此次山西匯商代表等自奉前熊總理命准各代表自行接洽借欵以來因華利銀公司最先接洽故止與該公司作磋商並無他處更爲接洽以示憑信近聞屢有無知之徒假代表名義在外招謠特行聲明代表等止向華利銀公司接洽庶可杜假冒而免流弊云云 
總統訓誡肅政史之演詞 
　　昨日（二十六日）肅政史覲見總統總統諄諄告誡詞意極爲懇摰茲錄其演說大要如左略謂國家之敗由官邪也故歷代皆設言官以糾正之法良意美治國者所當取法吾國自入民國以來仕途　雜極矣特設肅政史一官冀有所補救諸君顧名思義宜如何盡其職守以効忠國家是在諸君自思而自處之前淸末造非無御史台也而官常之敗壞至今言之猶有餘痛考其原因雖有多端而御史之不稱其職亦其中之最大原因也即好上章言事者非逢迎上意即被人指使甚至或有受人金錢運動故御史臺之名譽掃地盡矣今諸君皆一時之彥猶爲鄙人素所深知諒無不克稱職者要知此後官紀之美惡卽諸君之責任其捐除一切顧忌而實心將事乎即如鄙人不過受國民委托爲行政之首長苟有過失亦望有以糾正之云云 
新政局中之治人治法觀 
[副總統批閱政務]  
　　閣制變更後所有各項政務均係由大總統批决施行而終日計畫者則在財政軍事外交三端頗覺忙碌日昨面邀副總統帮辦一切黃陂懇辭不獲聞議定大致除財政軍事外交三項仍由總統批决外其餘各項政務副總統代爲批閱惟署總統之名以示負責之意 
[國務卿專用公函]  
　　國務卿爲輔弼總統而設職在贊襄頗與前淸之軍機大臣相同僅能　達總統號令無直接發布條敎之權故於國務卿與其他機關或官吏之間并未訂有公文程式昨聞徐相國特屢召法制局人員到堂面諭擬定此次公文程式相國之意於國務卿對外公文頗欲用箚以崇體制經法制局人員力陳前淸軍機大臣傳達命令僅用字寄今若用箚甚爲不類始作爲罷論繼又命該局務須擬一程式聽候採用現聞該局擬定國務卿對外專用公函已呈候總統核奪矣 
[政事堂五局待遇]  
　　總統制旣實行則機要主計法制銓叙印鑄五局已直隸於總統政事堂不過爲其總匯之區蓋政事堂爲總統出治之所國務卿特用備弼贊而已現聞機要主計兩局關於公事均呈總統直接辦理總統亦直接發交該兩局中間不更假手於國務卿之傳遞法制局則或經呈總統或呈國務卿轉呈尙無一定至銓叙印鑄兩局則非經由國務卿不可似尙不免保留内閣制之舊習而機要主計兩局因人之關係確知改制之用意已能實行新制此以知因革之頗非易易也 
港商再與龍使論上淇鄕案 
　　港商昨致龍鎭守使書云日昨騶從蒞港商等得於茶會中與公握手言歡欣慰何似當時以在歡迎會中未便以政事相質問然商等竊有一事如　在喉際不吐不安用特修函奉凟左右愿賜答覆曷勝欣幸竊日前軍隊在上淇良敎等鄕淫掠一案曾將當日實情電達台察荷蒙覆電謂軍隊果有騷擾情事負疚良深并許以派員澈查究辦仰見我公採納與論欽佩莫名當經轉告鄕人回家安業靜候鈞誨乃事隔月餘未奉明諭而道路傳言僉謂此案經南海知事陳嵩澧與某委等奉查此案妄以并無淫掠情事朦覆上峰當道不察遂據以入千逖聽之下疑慮轉滋近據鄕人來言又謂前日當道已將此案之不法官軍二人解往樂從鎗斃而罪狀並無宣宣布更滋厥惑商等經商香港鄕司向少過問惟以茲事關係人民生命財產當時鄕人奔訴猶恐事有未眞經派妥人回鄕確查始行電達鈞座區之心竊以此　一方面關於民間疾苦一方而關係軍人名譽不得不再三審愼始敢出此乃同時中西各報言之鑿鑿並稱經訪員調查得實是事之有無固爲中外所共見非一手所能掩乃陳知事查覆旣如此鄕人及中西報之陳說又如彼且不旋踵又有將不法軍官正法之耗則此事仍在囫圇之間是非尙大白商等短於智慮不能無疑素審我公治軍以嚴愛民若赤用敢佈臆凟陳專候明敎務望早賜答覆俾茲事眞相得以大白商等轉告有衆疑慮盡消幸甚盼甚旅港南順七堡僑商代表關福五黎康朝羅朗新何肇銓何肇彪霍成用霍成衍等謹呈 
雜評一（無名） 
[非安樂之日也]  
　　兵耀於國内而無人敢抗兵力謂已足恃歟未也對外且勿論兵日變而日搶掠兵未足恃也有匪而始終不能平雖不足以害政府而足以爲擾於人民兵未足恃也是故今日之兵非可樂觀之兵也財不借外債而行政有費財力已足恃歟未也政府限解於各省各省羅掘於人民人民之商業日敗富戶日窮盜賊日多生計日困政府不爲之敎育不爲之開關利源人民之羅掘有盡各省之解欵亦有盡數月之間尙可勉力數月之後恐難繼矣財未足恃也是故今日之財力非可樂觀也嗚呼兵力財力不足恃其足恃者安在哉故曰今日非安樂之日也政府勿沾沾自喜 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[崇經尊孔之根本解决法]  
　　吾國比年　來敎育界忽生兩大思潮一主張學校宜讀經一主張孔子　爲國敎甲論乙駁入主出奴至今未定聞敎育部　總長日前對於兩種問題籌一根本解决方　　讀總統批示遵行茲探得原文照錄如下竊維立國之道必有其本斷非剽取他邦文物所能爲功舉國數千年積成之風習與其足以支配國民之心理者有最深之關係道在探索源本發明而光大之用以範圍人心而示之鵠此敎育所有事也比年　來吾國敎育　所最滋物議者靡不曰道德墜落少年徒逞意氣無以爲之凖繩憂時之士思而不得其故爰倡二說以圖補救（一）中小學校課讀全經俾聖賢之微言大義浸漬漸深少成若性此厚根柢之說也（一）以孔子爲國敎一切均以宗敎儀式行之俾國民居於敎徒之列守孔子之言行如守敎誡此崇信仰之說也茲二說者似皆持之有故言之成理要不免得其偏而遺其全欲融合而貫通之道固别有在也夫學校讀經講經自前淸迄今聚訟呶呶考其沿革約分四期其始也以孝經四書禮記爲初等小學必讀之經以詩書易及儀禮爲高等小學必讀之經繼而知其卷帙繁多理解高深未足爲敎遂改易章程減少經本前淸宣統三年中央敎育會議以經學義旨淵微非學齡兒童所能領會决議採取經訓爲修身科之格言小學校内不另設讀經一科民國仍之誠以敎授兒童重在啓發記誦之學不足以爲人師古有明訓經書固宜課讀然一經之中深淺互見設非取爲敎强以難知貽誤學童良非淺鮮孔子爲人倫師表歷代均致尊崇顧必謂推孔子爲敎主而道始尊微論孔聖未可附會宗敎之說以相比倫而按之國情及泰西宗敎之歷史均難强爲移植致失孔道之眞而啓敎爭之漸化龍洞觀世變默察民情知非明定敎育指針昌明道德不足以正人心而扶國本深維孔子之道最切於倫常日用爲舉國人所敬仰其言行多數見於羣經歷代本其訓詁詞章性理制藝之說以詮孔學名爲尊孔而實則乖茲卽宣明宗旨於中小學校修身或國文課程中採取經訓一以孔子之言爲旨歸其有不足者兼採與孔子同源之說以爲之輔一面釐定敎　要目自初等小學以迄中學其間敎材之分配科目之編列均按兒童程度循序引伸揆之敎育原理旣獲以善誘之法樹厥初基按之全國人心亦克衷於至聖之言範其趨步崇經尊孔兩利俱存庶以救　　設科之偏復不蹈以孔爲敎之隘國民敎育精神攸繫化龍以爲此實目前切要之圖謹陳管見是否有當伏乞大總統鑒核飭　如　採納當謹本斯旨詳細擬訂以便施行再從前坊間所編　科書　當由部明示宗旨飭令修訂以端趨向合併聲明謹呈　奉總統批略謂卓識偉論由部即本斯旨詳細審訂可也 
頤和園遊記 
　　　京某報紀載某君遊頤和園一事云出海淀街市見紅　壘壘　　　衛軍建築之勞房又行不數武見崇牆峻宇　出　表掩映輝煌一望無際則萬壽山也至宮門照壁前　車照壁前有極壯麗之一牌坊從前無論何人至此　　步行牌坊以南各部公所在焉以外交部公　　　寬敞至門前由典守者騐照放入入門後卽　園中二役爲前導其人皆甚　縷面有菜色蓋卽恃此以爲生活者也呂門前列銅獅二兩旁有朝房正門不開從北旁門出入進宮門後行數十步　經一門即至仁壽殿爲淸慈禧太后埀簾聽政之地　爲丸　雕標　楝宏　無比殿前列銅龍銅鳳各二經過仁壽殿迤西南即昆明湖湖之東岸有玉欄堂淸德宗居焉玉欄堂有聯云綠槐樓閣山　響）（靑草池塘彩燕飛）額云（日月澄暉）湖之北岸爲樂壽黨爲淸慈禧太后駐蹕之地額云（丹樓映日）階下設有白玉日圭及銅鶴銅鹿銅缸堂　七楹淸慈禧太后居西北隅之一楹樂壽堂之西有金魚池遇金魚池有養雲軒門前有石坊坊鐫乾隆御筆聯云（天外是銀河烟波宛轉）（雲中開翠幄春雨　微）自樂壽堂之西即有長廊直達石舫計有二百八十餘楹當淸慈禧太后幸園時每楹皆安置電燈現均卸去廊中匾額甚多不及備載廊之中問有對鷗舫爲慈禧太后乘船之地迤西爲蟠雲殿門宇輝煌階上設奇石十二種蟠雲殿爲淸慈禧太后受賀之地再西則爲十丈亭小戲臺在焉此處爲妃　之地由十丈亭再迤西則至石舫石舫名淸晏舫舫在湖中周園以石成之如船形有樓可以登臨樓上遠望全景宛在目　出石舫迤北行有延淸賞樓爲淸慈禧太后寫字之地再北行則爲船塢收放淸慈禧太后所乘御船之用又北有城樓曰宿雲簷自此往東有山路異常平坦山坡有亭有殿有石坊其地名曰畫中游石坊亦有乾隆御筆其聯語忘記其坊額内外有二一曰（身所履歷自欣得此奇觀）一曰（山川嘆發使人應接不暇）畫中游在山中間西望玉泉山南望昆明湖北望山下東望都城皆歷歷如繪循此山路可至極頂前曰佛香閣後曰智慧海又名爲萬佛殿其周圍皆以琉璃佛像砌成佛香閣之西偏有銅殿其殿皆以銅造成自萬佛殿往東行有淸慈禧太后種植菓本之地山之下荆榛滿目蓬蒿塞途山上可遠望圓明園遺址刧餘殘跡觸目愴然迤東有雙亭　聞　光緒戊申年所造山下有琉璃塔塔上覆以銅鐘爲舊年建築山之下有一極壯麗之宮殿爲淸慈禧太后用膳之地由此迤柬卽諧趣園是也此爲淸慈禧太后茶餘酒後消践遣之所圍中有山有水有曲廊有幽亭可以埀釣可以觀濤水從山澗流出曲折入蓮塘所謂淸泉石上流者此處風景可以當之矣亂石中多御筆題字亭中所懸匾額除御筆自書者外以徐會灃鄭沅二人所書者居多出諧趣　過一城樓式之門額曰（赤城霞起）自此往南則爲德和園園之前面即斜對仁壽殿之北側德和園内有大戲台其建築爲外問所從未有者上接雲霄下通泉壤自台上向下窺探不見其底如演金山寺水簾洞等劇能湧出泉水其建築之工誠可謂之　搆矣臺之對面爲頤樂殿其聯曰（松柏　長春　　集慶）（蓬萊依勝境傑搆靈光）又聯曰（珠玉九天元音諧樂律）（笙黃六籍太室飫謨觴）額曰（慶演昌辰）其戲台聯曰（八方開　皆爲　）（兆姓登台總是春）又曰（七政衍璣衡珠聯璧合）（四時調呂律玉節金和）又曰（山水恊淸音龍會八風鳳調九奏）（宮商諧法曲象德流韵燕樂養和）額曰（承平豫泰）（歡臚榮曝）又後殿聯曰（天香低虔金蚪煖）（宮殿遙開彩鳳飛）又聯曰（殿上堯尊傾北斗）（樓前舞樂動南薰）又聯曰（上林萬樹連西液）（北極諸星拱太微）額曰煥焯珍符）又曰（郁繞祥　）又曰（春陶嘉月）此爲德和園大致之情形游至此　出德和門至仁壽殿前擬往十七空橋至龍王廟並看銅牛因風伯作虐行不得也哥乃從原路仍因仁壽　　勢少息即歸爰走筆記此以介紹於後之游園者 
　　又日前有某國人赴頤和園游覽觀其宮館玲瓏建築　　湖光山色大滌塵襟遂暢意開懷忘其所以手舞 
足蹈大有花和尙醉閙五台山神氣施將排雲殿玻璃窗槅搗毁數片駐園軍以其外人且在酒後止好扶之出門凡諸殿宇悉行落鎖此後園游止好涉覽大勢各殿宇均不得遊觀矣 
蔭昌與法報記者之時局談 
　　北京法文報載某日本報記者特派代表往謁蔭昌氏叩其對於現時政局之意見其談話情形如下代表問曰君對於中國改革軍政問題有何表示願聞其詳蔭氏答曰余對於中國改革軍政問題以爲第一當使全國國民有尙武精神爲軍隊之基礎　人於紙上空論改革及訓練等事爲時已久今當及時實行最近所定之計劃惟經濟缺乏殊爲莫大之困難然一面壽集欵項一面當開始籌備如中級軍官及下級軍官之養成各省軍官學校之設立而尤以養成良善之下級軍官一隊爲自前軍隊當務之急今日中國軍隊欲得齊一之良善訓練法當創設一模範混成隊廣購各種器梯以資習練此外當更說一騎兵實習學校華人體質柔弱騎馬術素未練習若善爲訓練當有可觀前政府公報公布騎兵實習學校章程將聘客卿軍官一員任訓練之職余以爲此可不必前政府派本國軍官往外邦著名騎軍學校肄業者爲數甚多其中不乏技能出衆之材故首當錄用以示鼓勵惟應嚴加考試以中西馬匹今其乘坐遴馬術最精者錄用焉 
　　代表問曰解散軍隊君以爲當如何辦理蔭氏答曰此一極有研究價值之問題被解散之軍隊首當使之變惡爲磰故欲解散軍隊而令其還鄕其初須支出大宗金錢其後須令其不與匪數爲伍　伍是之故解散軍隊之先當使軍士習於工作而尤當有憲兵或警察監視之關於此問題中央政府旣無此暇各省長官復熟親無覩惟斤斤於個人之利益問題余對於軍事洋顧問白里叔主張創設國立工廠之提議極爲贊成惟當以各省資財輔助爲宜此外當以解散之軍士組織工程隊從事於北京熱河多倫諾爾新民府間等之軍用鐵道工程其餘如建築底道路等可使步兵任之中國礦產未經開採者正多亦可使軍士從事工作焉 
　　代表問曰君以爲中國何日方得趨於安全之境蔭氏答曰余甚望之惟其期尙遠余閱西文書籍常見有華人狡猾之名詞設華人而果眞狡猾决不　有今日之現狀吾國人僅足當愚魯二字之名稱換言之即識見淺近而已中國從無久遠之政策不變之方針人習於苟安不知爲其後嗣計巧於趨避不負責任故華人者實一自私自利之怪物也不識公益爲何物而官吏首示國民以不良之模範蓋官吏俸給㣲薄黜陟無定惟有暫時苟安攫取金錢以飽其私囊其行爲如此要不足怪故在官俸未制定以前欲官吏革其曩日之惡習殊爲困難余深望袁總統克享遐齡設施鞏固之規劃以出中國於危險之途蓋無袁總統之鐵腕中國將淪於危亡矣徐世昌氏經騐極深現領　百官以贊助總統將來袁總統必毖　實施各種改革計劃無疑日水野參贊先公使而逝 
　　日本公使館參贊官水野幸吉日前因歡　　　男爵在正金銀行午餐食次忽感腹痛未能終席而歸急延醫診視謂腸膜發炎成膿非割不治遂剖腹出腸去膿復冼而納之詎所患病症過重仍無效騐已於前日（二十三號）因傷殞命矣 
　　按據路透電日本山座公使亦因患心痛於二十八號逝世距水野氏之死僅五日一若爲山座氏預爲驅除狐獾於地下者此亦國交上可弔之事也者記誌 
澁澤氏演詞中之對華態度觀 
　　日本澁澤氏之西來其主旨在於實業而欲求其實業進行必先掃去障礙本月二十日澁澤氏赴大和俱樂部之答詞已見梗槪茲又得其赴日本居留民會歡迎之答詞於日人對我之態度一再致意爰節登之以千我國人中日之關係此後當愈向親善惟新聞紙之議論往往不得正鵠以中日兩國之同文同種而地理上又最爲隣近我國對於支那當與以援助以希望其獨特之發達如龜井君所謂權利之獲得及平和之戰爭此種言語甚不穩當蓋實業上或國際上之關係皆相對的或相互的而所謂權利獲得者一方極端利益卽一方極端不利益且實業者原以圖相互共通之利益决非戰爭卽國際上亦無所謂平和戰爭之事况戰爭者一勝一負有勝負卽有悲喜於實業方面而有此等用語尤吾之所不願又人獲得某權利我亦應倣之而取得某權利此種無理由之行動我國在所不取而單以自己之利益爲目的而發展支那之實業尤非吾 
所贊同我之對華實業策在利益支那卽同時利益日本并同時利益世界實業會社即本此意味所設之助長機關倘以中日兩國實業家合同之力尙不能達其目的更不可不進则求列國實業家之提携在今日之時勢單以自國之利益爲目的而欲開發支那之富源不可能之事也至日本之政界言論界以及其他一切其國際的活動不能統外務自外務陸軍自陸軍言論自言論實業　實業不相爲謀以此立於競爭場裏甚不適當予幸此次來游得知種種實况且將實業社主旨及其組織活動使支那官民得一了解舉從前種種誤會一掃而淸之予雖七十五歲尙欲努力於支那實業之發展此予　意之所在願諸君諒之以後勿復言對支那政策之遜於列國也但努力於前之所陳而已 
白狼竄擾秦州紀 
　　有得秦州通函者具述白匪竄擾該州情况頗爲慘酷照錄於下白匪竄甘後本月四號由鞏昌甯遠伏羌奔向秦州鎭使馬國仁　之於州西十里舖之侯家橋官軍僅二　　人賊大股　集力不　支官軍遂潰馬鎭陣亡賊直長驅城下本城西郭防軍猶竭力拒守直至更初力亦不支賊遂破關直入敗冋之官軍拒守大城自三更至天曉炮聲如雷火光冲天至天明大城亦陷賊遂四處搶殺姦淫擄掠傷心慘目城内錢舖綢舖當及各商店焚毁搶掠一掃而空查此次被戕者不下五六百人其調查已知者伏羌城五六十人西關二十餘人大城二百餘人東關北關中關各數十人五號午後賊拔隊南去所過堡寨搶刼焚燒一如城内噫秦州爲甘精華之區轉　變爲焦土言之能無涙下六號下午趙倜所部毅軍到州西軍壯凱各軍本日均到至十號毅軍始離秦追賊現匪已到徽禮兩縣矣 
俄人侵佔額珠流域消息 
　　呼倫貝爾沿邊與俄境　連自前淸光緒三十四年宋小濓任呼倫道時經中央派爲劃界委員劃分滿洲里下港之界線以額爾古訥河爲起點額珠爾甘河（下歸黑河管轄）延長千餘里均以阿拉工江（該江通黑龍江）爲界線當繪具　式訂立約章兩不相侵詎料自呼倫蒙人獨立將由滿洲里至珠爾甘河二十卡倫驅逐出境後沿江一帶俄人移民越界耕種開墾等事屢有所見頃據海拉爾最近函云四打拉西里海（卽前總卡庫克多博對岸）至鄂洛氣屯（杏拉林對岸）一帶之俄民移住我界者三百餘戶延長侵佔三百餘里寛約五十華里入春以來大事耕作經庫克多博駐紥之蒙人質問俄人大爲不悅謂該江之流域三百年以前係在其現佔之界外即現佔之地三百年前亦係該國之領土非中蒙所能有該江之流域即入越界之地經宋小濓劃界之際硬行賴爲中國領土現在蒙人獨立俄人自宜收回以保全本國之領土云云蒙人無可如何祗得任其侵佔矣 
川軍之邊陜兩面譚 
[援軍抵陜情形]  
　　川軍三師軍隊此次援聗所帶川省軍用銀票　川境甚形困難自抵陜境後每張照川規定易錢一千文人尙樂用軍隊之接濟亦較川易實出人意料之外也又聞漢中自狼匪擾亂漢南觀　使卽調駐夔萬之秦軍團長丁同陞即丁老八）回漢駐守不料該團長由夔至漢沿途姦淫　掠道路一空抵漢中後與朱鼎銘圑長所變之兩營大起暴動損失在百萬以上該團長見川軍已至卽於五月四日率隊向興安方面而去舒團長即於是日抵漢該處士紳出郭歡迎舒團長卽出告示女民維持一切 
[邊軍維持情形]  
　　川邊全軍新任統領劉瑞麟到巴塘月餘不敢接事聞反對該統領者爲牛康楊李傅封各營長列其前在北路督戰任内十大罪張貼各處現代理邊軍統領劉贊廷極力調和勸劉瑞麟移駐德格然後接事未知允否也川邊各軍餉項前尹顏兩經略使任内未能淸釐張鎭守使　　伊始以前任交代檔卷册籍參差不齊各軍餉項有請領全月暫發一二成者月請領本月餉銀又將前月應發餉項補發數成者頭緒紛繁淸理綦難特飛令各軍查明造抉以便請欵散放現尙未據造呈詎有好事之徒妄造謠言以爲前經略使任内欠餉無着各軍不無觖望張鎭守使聞之恐軍心搖動特通令邊軍各營明白告誡略謂邊地各營前因餉源不濟未能按月發給日積月累欠餉甚多各軍士當餉項支絀粮餉未充之際均能忍飢茹苦力顧邊防殊屬難能可貴本鎭守使甫經履任每念邊地各軍爲國辛勞欲將前項欠餉逐一淸釐據　呈報茲查　前護經略使顏交代卷宗文册浩繁檔卷　齊其間積欠軍餉欵項有全月未發者有未經全發者數目旣有參差勾　殊難明晰亟應澈底淸算方足以昭覈實合飛令各軍迅將此項欠餉一律算明分别造具詳細表册飛　吴復以憑核對移交文卷逐欵開列分别總散數目而重餉糈云云 
成都殖邊分銀行籌辦記 
　　川省地方密邇藏街沿邊一帶物產豐饒整頓營謀端資經淸北京殖邊總銀行擬於沿邊各省搆成一種完全金融機關用爲發展實業利濟民生之計資本總額定二千萬元折爲二百萬股每股十元照章每股先收十分之三以一百四十萬股用有記名式六十萬股用無記名式擬定條例及招股章程奉袁　統財政部批准公布在案總銀行開始營業之二十萬股業經　續招足俟部署妥帖卽提驗資本呈請開始營業茲並擬在成都設立分行以備興辦西陲實業現在認股者甚形踴躍俟招足三萬股時卽行登報公　收集第一次股金報由總行呈請財政部派員騐股開行茲由北京總銀行來電與成都造幣廠訂立契約代收股欵塡發股票并委託廠長洪鑄辦理招股及組織開辦分行一切事宜現正在着手間 
[留鄂甯軍最近𠞰匪紀]  
　　　鄂江南第一師自元年春由甯移鄂駐紥於迭次平亂剿匪均著功績近該師長黎天才被簡爲荊州鎭守使將師本部由襄陽移駐荊州所部第一團遂由沙洋鎭移紥襄陽塡防時值襄河土匪誤會該師全　移荆乘機蠭起該師長即令一團長顏德勝分述剿捕現已平息茲將各處剿匪情形揭下 
[馬良之役]  
　　荆門縣屬馬良河向有水警砲船四隻本　十五號夜突有土匪千餘人由岸湧撲到船一面縱火一面搶劫鎗械子彈幸黎師長帶有衛隊一連乘舟赴荆接任路經該處聞警卽督隊往剿時匪已搶畢上岸乃開槍追擊詎料各匪多不熟於開鎗　等徒手雖人多軍隊十倍而勢亦不支當場　斃十二名生擒九名餘均棄鎗四竄九匪訊明經黎師長手自斬决 
[荊門之役]  
　　沙洋附近天京荊潛各邑自顏團長率隊移　後匪風復熾警告迭傳荊門尤爲吃緊黎帥長復命顏團長往捕該團派一支隊抵荊門探知西路三十里匪聚千餘勢將撲城卽派徐營副馮排長飛捕行至楊樹店遇匪軍士擊斃匪首王松山及匪黨二名生擒四名并奪獲鎗砲子彈馬匹及討 
 
 

Page 7

 
 
袁軍　　　僞　狀布告多件餘匪遠　 
[紅橋舖之役]  
　　顏團長於荆門匪散後即率隊搜捕淯溪河行至紅橋舖遙見林中旗幟隱約卽　軍進勦匪知爲　軍不敢拒戰四散藏匿奪獲旗幟　枝無　 
[栗溪之役]  
　　顏團長由淸溪往當陽河溶搜捕餘匪畢返荊門據該縣知事報稱栗溪聚有大股匪　　團長卽派鄭連長率軍往勦匪黨數百人羣聚于百子堂負　抵抗經軍士圍攻擊斃匪首陳光全等六十餘人生擒十餘人奪獲鎗砲馬匹甚多此戰羣匪盡殲荆門一邑從茲稍可安靜矣 
[莊屋之役]  
　　第一團駐沙洋營長李世賢探悉匪首曾鴻鈞朱俊和朱士宏等近率匪數百四處勒捐商民助餉各帶鎗枝子彈並有軍服軍帽洋號等物在鮑家嘴俗名滿天星地方希圖起事即派一二連梁龍兩連長帶隊馳捕行至莊屋遇伏匪兩旁夾攻該軍與之力戰多時匪人固多傷斃軍士亦有損傷此時該團駐防潛江營長楊正綱亦派羅連長往捕各連會擊斃匪二十餘名得首級三具鎗八支子彈數排並馬刀　揮刀三把　示一紙僞印一　軍帽　頂浙路開會之各方調停　 
　　浙路公司昨函知諸審議員云茲定六月五日假杭州第一舞臺開臨時會請就職審查一切等語並聞淸算處長一席湯前總理决不願就據股東一方面消息有得　舉葉揆初或虞和德爲淸算處主任之說刻下計時已近開會日期而内部意見猶未融洽深恐臨時滋擾現上海一方面由虞洽卿調停杭州一方面由蔣孟蘋調停　蔣君已於昨晚（二十八）偕湯前總理蔣抑巵等乘特别快車來杭擬邀黃暘笙君在公司籌商一切大約馮王二理事有復就職之望至部員謝篤夫君已於前日由滬回京矣 
地方通信 
蘇州 
[吳縣知事親勘烟苗]  
　　蘇鄕後巷橋木沙東西華涇等處鄕民私種罌粟數十畝經警廳吳縣曾派警隊前往剷除各情已記前報茲悉所獲者係陳榮華陳阿三温阿二薛代香等四名又婦女二名及知情不報之圖董王禮順地方陸秋元等經吳縣楊知事親提訊明收押因該處痰種罌粟五十餘畆前日各警隊僅止剷除一部分其餘未剷除者尙多日昨楊知事特親率警隊前往各該鄕將所種烟苗一律拔除並順道分赴各鄕察看大約須明日返署云 
[飭議城鄕交界警權]  
　　蘇垣閶門外錢萬里橋以西李王廟橋以東一帶係蘇州城廂與陸墓兩市交界之　現經陸墓　民戈允棟等具呈省長請劃歸鄕鎭警察管理經韓省長批示云查錢萬里橋以西李王廟橋以東一帶地址前據吳縣知李呈明在劃撥蘇州城廂陸墓二市管轄區域案内定爲劃歸城廂區所管圖内以紅色界線爲準　該處警務應屬蘇州警察廳管轄所請　歸鄕　之處求便照准惟地屬兩市交界執行警權必須互相恊助庶於保安上益臻周密應如何協議辦法姑候令行吳縣知　　商蘇州警察廳察酌辦理可也 
[印章失而復]  
　　蘇州水警第二　長趙雲生日前因公赴　此　廳署事務交秘書司馬元寬代拆代行故將印章一顆（文曰作　計劃）交給應用乃前日司馬君至觀前街遊玩竟被剪　賊扒去皮夾一只内儲　長之印章及自己之印章敬事）銀徽章及銀元等件旋即報告警廳孫稚宏立飭偵探　員潘　昌 
隊長潘國俊派探查緝次日即將該賊陳六拿獲並起獲　　印章等件一併送還水警廳一面將陳六送司法科判罰苦工示懲杭州 
[英領之責言]  
　　都督府函致國稅廳云逕啓者本月二十二日准駐甯英領事照會開前據英商老公茂行禀稱上海廠所製棉紗按約在江海關完納稅銀運銷各處不再重徵稅釐歷經遵章運銷無阻乃自民國改設統捐以來時將本行運銷棉紗勒捐致難通行有礙銷路上年九月至本年三月十二日運往台州棉紗被海門統捐徵收局違約勒捐至三百餘元之多給有海門天字三百五十三及七千六百五六等號捐票足見橫徵暴斂不顧條約謹　捐票七紙懇照請令如數發還捐銀并飭統捐各局查照約章不得再有違約勒捐情事等情據此本領事於本年四月十八日據情照會外交部特派交步員温轉知國稅廳查照辦理去後至今月餘并無一字見復　諸不理具見民國官員不負責任實爲有約各國所罕見此後凡有中英交涉案件本領事實無商辦之處特派之交涉員如此毋怪行政執法者之互相推諉也爲此備文照會貴都督請煩查照來文事理資問温交涉員何故不理之由并飭知國稅廳迅賜令知海門統捐徵收局將違約勒捐　　　　紗捐銀按照票開數目發還並飭各統捐局　照約章不　横徵以敦睦誼望切實施行等因到府除分　知交涉公署外相應函達貴廳長請煩查核辦理並希見　爲　云 
[奇之命案]  
　　海寗　東鄕丁橋鎭有警察第一分駐所駐於王粧廟　　東廂樓二十三號夜更鳴二下忽有諸橋派出所巡士多名來此敲門門内人不知何事倉皇異常旣啓則戲臺上忽有剪髮匠章　唐之尸在焉撫之業已氣絕頭上小有血痕察其致死之由似係從戲房樓　墮下者諸　百端揣測均不知尸身果自何來以故議論紛紛莫衷一是或謂其致死之由於賭博極有關係未知確否現已由尸親報縣請　此中疑團未識能　打破也 
鎭江 
[出品免稅之通令]  
　　丹徒貨物稅務所薛所長昨奉國稅廳蔣廳長通令略謂各稅所釐局凡工廠仿照洋貨出品在本地銷售免納釐稅運往他埠銷售經過第一關完納值百抽五焉稅外槪免内地稅釐云云刻薛君已奉令飭遵矣 
[嚴查牙稅之通令]  
　　韓省長　令各縣知事將境内牙帖切實查明如有冒充頂替等弊卽行補收牙稅以裕國帑等因劉知事亦已奉令遵照矣 
[礦員被控消息]  
　　鎭郡之西龍潭煤礦自周豹元接辦後其前有礦權之張廣生慺次控告韓省長已詳呈農商部請示辦法 
揚州 
[水師調防淸江消息]  
　　淮徐海新勝水師營第一營營長徐光明因江北護軍使擬將該水師調防淸江浦一帶水路特呈請都督核示並將　本部遷至徐凝門城外令各軍士一律駐　　船一俟奉文後卽行啓椗 
[學校中之减政主義]  
　　江都縣署接省長令以據敎育司呈請　因經濟支絀將各學校敎員薪水一律八折發給云云惟縣中所有初等小學之敎員其副敎員月薪僅有十洋十二洋之譜與中學商等之薪水較優不妨减折者不同聞此類副敎員現擬要求免减未卜能遠目的否也 
[省委赴鄕查勘烟苗]  
　　省長令委查烟委員何君昨已至城傳集附郭一帶地保面　禁烟功令飭其轉告鄕民并因謝知事在　鄕各處督　烟苗緝捕盜賊遂至縣署借撥警兵據赴東鄕一帶會晤縣知事並察視剷苗情形 
廣東 
[王桂山正法紀]  
　　潮梅綏　處督會辦將第四十六營警衛軍營長王桂山撤差並發交藍分統看管一事茲聞昨日吳督辦特傳到該四十六營各級軍官數十人在大堂演說曉以大義並　佈王桂山之罪狀至是晚三點鐘督會辦卽令藍分統將犯官王桂山一名正法遂於十六日早在軍前鎗斃罪狀如下潮梅綏　　督辦吳祥達會辦高凌漢佈告案照從逆犯官王桂山一名　奉北京參謀部密電曁奉都督龍密飭嚴辦查該犯官迭次勾結亂黨圖謀不軌已授僞職且據梅縣叛軍供指確鑿實屬法無可貸自應按照軍法立予鎗斃以昭　戒除飭藍分統即提該犯王桂山一名軍前正法外合行宣佈罪狀俾衆週知 
[嚴緝黃龍章兄弟]  
　　前淸香山協馬德新於辛亥九月反正時被游擊隊長黃龍　黃普明率領民軍將馬扣留關禁凌辱搶掠衣物近日馬忽據情訴於當道當經指令該縣查覆現已禀覆到署謂實有其事李省長批云查黃龍章兄弟反正時妄作威福糾黨盤踞協署搶掠衣物並將副將馬德新關禁凌辱旣經由縣切實查明自應究追給領惟稱黃龍章匿居洋界其原籍住屋又復私藏軍火該知事親詣搜獲自未便稍予姑寬仰卽將黃龍章黃　　住屋查封並一面嚴緝究辦 
湖北 
[武漢公產局依然獨立]  
　　武漢公產商場淸丈局前奉財政部指令飭將歸併武漢二縣知事兼管以節經費當經民政長委員周倬吳良梗將該局接收以代二縣知事淸理一切其時已有不　行部令消息茲呂民政長據内務司詳陳不能分歸知事承辦種種困難情形特交公署行政會議議决仍然獨立且以武漢設立一局不便管理復分設二局聞已委定周吳二君承充局長矣 
[粤漢路之新工程師]  
　　粤漢鐵路湘鄂段總工程師格林森氏辭職後遺　關係重要經中央交通部及五國銀行團公同選定前修京奉鐵路總工程師柯格恩氏充當不日當來漢也 
雜評二（默） 
[日公使參贊之忽逝]  
　　近年來日本亦可謂多故矣天災人禍迭見報告今駐京日公使與參赞一因心痛一因腹痛而皆突然逝世相距僅五日耳宜日人於太后奉安後哀痛未忘之餘聞此惡耗而大爲驚悼者也山座水野兩氏日人帮爲外交能手能手之外交家旣没必將另擇能手者以繼之此後之外交蜀果將現有若何變動耶或云斷爲公使者卽前任之伊集院氏　爾則日政府對華方針之不忘其舊於此略見一斑矣 
[漸愧哉江蘇人]  
　　近自　勘烟苗而後若鄂若汴若浙皆已宣告停運洋藥入境矣夫英之所以允許停運者以𡓦内無私種也境内無私種官吏之能盡　也返觀江蘇若揚州若鎭江皆有煙苗發現而蘇州城外且多至五十畝此三地非皆江蘇開通繁盛之地耶而且若此江蘇官吏得不自愧乎哉英領謂民國官員之不負責任爲有約各國所罕見斯雖非爲江蘇官吏言吾將移以贈之 
 
 

Page 8

 
 
   
 
 

Page 9

 
 
   
 
 

Page 10

 
 
大埠新聞 
[法公堂續訊大帮嫌疑犯]  
　　法捕房於本月十四號晚在法新租界福開森路寳昌路善鐘路等處　獲形跡可疑者七十五人已於二十七號由法公堂　訊二十四人其餘候再詰訊在案昨日下午復由捕頭督率中西探捕擎鎗實彈將各犯押解至法公堂於三點鐘時由讞員聶君會同法副領事德君升坐特别公堂研訊供詞錄後 
　　楊培友供桃源人向在叉袋角日商所開廠中爲水水作小工因舅母私自逃去故往寳昌路找尋詎有不知姓名者三人攔阻不准行走在途守候卽被拘案判令押查 
　　顧小二子供海州人向在楊樹浦某船廠爲小工有不知姓名者三人言帶小民至寳昌路爲小工行至該處囑令暫候見有五六十人聚在一處内有數人言今晚欲打製造局小民恐懼奔逃即被拘案判　押查 
　　劉德桂供阜寗人推車爲生有住在南陽橋之張三言寳昌路有造屋小工可做並帶小民前往與工頭接洽行至該處張見包探拘人乘隙逃逸小民亦逃致被拘案判令押查 
　　王德祖供淮安人來申未久爲小工度日是日至老北門購舊衣服因人地生疏錯走至福開森路以致被拘判令押查 
　　王春發供黃州人在東洋公司碼頭爲小工有自稱李洪者言如肯至福開森路工作每日給錢四百文共招去同伴二三十人至福開森路後囑令在途坐候不准離開並言前面更有多人稍待片刻卽有錢發給等語聶君諭日察核汝供尙屬近情汝肯將何人欲打製造局從速供出定卽從寬開釋如不實供須送華界照匪黨鎗斃王支吾以對判令押查 
　　沈長龍供桃源人向爲小工是晚欲至叉袋角誤走寳昌路以致被拘判令押查 
　　陳永桂供淸江人在虹口萬隆廠爲小工有不知姓名之人向人民言如至寳昌路爲小工每天工洋四角尙有飯吃故隨往該處即被拘案判令押查 
　　余光華供鎭江人在浦東挑火油度日有在浦東碼頭上爲工人之某甲言寳昌路有人欲招小工每天工洋四角小民貪其工洋比挑火油多至一半故渡浦來申行至該處卽被拘案判逐出租界 
　　高鼎峰江北人陳家和安徽人同代均在浦東三井公司碼頭爲扛煤小工有同伴某甲薦小民等至叉袋角爲挖泥工人工錢甚大故同來上海行至福開森路即被拘案判一併逐出租界 
　　汪興竹供安徽人在浦東三井碼頭爲小工餘供支吾判令押查 
　　潘亦仁供安東人來申找表舅父未遇因乏資回籍在途聽見有人言寳昌路欲招小工故此前往卽被拘案判逐出租界 
　　羅阿七吳谷梅均温州人同供皆在太古碼頭爲小工聽見人言碼頭左近茶肆中有人欲招造屋小工工錢甚大偕同前往行至環龍路即被拘案判一併逐出租界 
　　李金生供蕪湖人在虹口三官堂地方四寳處推楊車度日是晚見有多人均言寳昌路有人招工每天工錢四百文故卽隨去至該處後有不知姓名之人叫小民藏身麥田之内即被拘案判令押查 
　　陳三身穿某營舊號衣供安徽人在碼頭上拉榻車舊號衣係出錢買來隨人　寳昌路做工即被拘案判令押查 
　　王光才王禮竹紀長林同供均海州人來申未久在途聽說寳昌路招工故偕同前往均被拘案判均押查 
　　楊裕山供湖北人在朱家木橋地方爲小工是日有李洪向小民言如往寳昌路工作可得工洋四角小民信以爲眞隨李先至東洋公司碼頭見已有十餘人等候在彼遂即偕同十餘人至福開森路後李洪囑小民等藏身樹下又言今晚須往攻製造局小民言我不當兵不能打仗起身欲行詎被李阻住小民大憤與李扭毆後有探捕到來李卽逸去小民被探拘案判令押查 
　　陳寳山供湖北人在東洋公司碼頭爲小工有李洪招小民至寳昌路做夜工允給工洋四角故隨李前去行至福開森路見麥田内伏有一百餘人途中祇見二十餘人李呌小民坐待路旁並言放膽俟聽見兵船礟聲前去打仗惟不言明往何處打仗小民恐懼乘隙逃逸被探拘案判令押查 
　　楊洪安供師寗人向爲小工住在徐家匯行經寳昌路時已 
深夜故被拘案判逐出租界 
　　葉荷桂供鳳陽人在雲南路水木作爲工匠是在四馬路遇見某甲呌小民前往寳昌路爲小工即被拘案判令押查訊至此時已七點四十分中西讞員會商之下判各犯仍交捕房帶回管押尙有緊要各犯定於今日下午再開特别公堂審訊定奪 
法總巡痛惡奸險舉動 
　　法總巡藍君日前致函華官以邇來租界内盜案迭出且有匪徒造謠煽亂種種妨礙治安之事時有所聞更有一般貪圖賞銀希望得功之公役有意波及良民一旦悞惂爲匪必致生命危險捕房應有干預之責嗣後租界内如再有此等奸險之案發生惟有向華官追問根由以憑澈究等因當道接函後立即嚴諭各偵探凡遇盜匪黨人之在租界者自應查明底藴得有確情方可報告以便備函或照會捕房協拿不得擅自往捕致起交涉一面由滬南警察分廳長崔君通飭所屬各區警察署偵探等謹愼從事如在華法交界地叚遇有造謠匪徒仍着隨時查拿以便究懲云 
馮都督查禁冒運軍米 
　　上海鄭鎭守使奉馮都督令開訪有奸商王瑞亭近在蘇滬兩地產米之處假冒陸軍部名義詐稱採辦軍米私運出洋藉以取利殊與民食大有妨碍且現值靑黃不接不際米禁甚嚴亟應從嚴查禁以維民食除令行蘇鎭守使通飭水陸軍警一體查禁食米不得私運出境外令飭轉致江海關施監督迅即函致新關稅司傳諭扞手人等凡遇商輪出口自應詳細稽查禁止食米不得偷運云云 
續派兵艦赴粤防堵 
　　海軍李總司令奉劉總長電令調派海容巡洋艦駛往粤東巡弋已誌昨報茲悉李總司令昨日又接粤省龍都督來電謂粤省土匪騷擾勢甚猖獗原請海軍部飭派兵輪一艘來粤駐防猶恐不敷調派現查滬上軍艦尙多可否請再多派一艦赴粤防堵等因故昨晨又調永翔炮艦由滬開往廣東以資鎭攝方家義被拘 
　　方家義前日在滬寗火車站欲搭火車出發被閘北警廳偵探蔡少亭劉廷標楊保廷李振球等指爲黨人搜出委任狀二張當解司法科秘密研訊判令收押候解鎭守使署歸軍法處究辦 
陳文中亦被拘獲 
　　陳文中住居泰興旅館經閘北徐警廳長訪悉係是黃興同黨密飭各區署留心偵緝在案前日陳行經寳山路華界由區董署長派令警探將陳逮獲解經司法科秘密研訊押候解送鎭守使署訊辦 
浦東盜案四誌 
　　浦東旗昌洋棧地方開設正昌米店之吳桂堂前遭盜匪行劫鎗傷肚腹並鎗傷比隣開肉莊之吳金寳及行人沈善發等報由警區飭送紅十字會醫治一面由地方廳檢察官前往勘騐聽候緝拿贓盜在案茲經汪檢察長查得是晚盜刧正昌米店之時共有匪徒十餘名俱明火持械毫無顧忌若不嚴拿究辦殊與地方治安大有關碍因即備文移請淞滬警察南北兩廳並地方警察事務所請爲飭派探警帮同恊緝一面由汪君另派司法巡警分投查拿務獲嚴究現警察南廳與地方警察事務所均已飭探購線訪拿矣又聞昨有浦東騎巡隊隊士王福勝在十六舖路遇阜寗縣人朱大塊頭一名指爲此案要証當即拘解第一區警察署請爲暫行寄禁署長詰其來歷據供向在公共租界開封路福興園老虎灶内爲夥並不與盜爲伍未幾由該隊長備函到署請將朱帶回詰問案情該署長准給隊士帶去 
蘇省出品展覽會之預備（十三） 
　　昨日爲夏節例須休假巴拿馬江蘇出品展覽會因開會期近各處出品又紛紛運至以故事務所各項執事仍忙碌異常茲將昨日各事分紀如下 
[收納續到出品]  
　　本省各縣出品大半已陸續運到安置陳列昨日又有南京第一工場續到多件淸江十七件淮安九件常熟二十件均已投交事務所收納餘如溧陽如臯泰興金山各縣亦已開送出品則尙未運到也 
[後門工竣開放]  
　　展覽會因前門狹窄原議在海潮潮寺街開闢後門一所後門之外收進丈餘鋪平作爲停歇車輛之所連日飭匠工作昨已工竣開放當派曾場巡警二名荷鎗站立 
[黑省出品陳列]  
　　黑龍江省出品展覽會附在江蘇設展覽會現出品已經到齊昨由黑省委員錢曉昇君商之於主任指定在會場東面樓下陳列業經解裝開始陳列内中以皮貨居多 
[開幕禮式順序]  
　　六月一日爲開幕之期定於是日上午十時行開會禮式順序如下一　鈴二奏樂三總理及各職員出品人入席四來賓入席五總理述開會詞六來賓致辭七總理代表全體答辭八奏樂閉會九入招待室茶點十攝影紀念十一導引來賓入場展覽 
[商會難負重任]  
　　前上海物產會開幕時陳列各出品因價值昻貴俱由南北商會擔負責任出給收條迨物產會閉幕後本應移至展覽會分别陳列　經總商會總協理等查得各出品將來送往美國巴拿馬會場與賽事畢運回中途往返未免稍有損失上海商會不能負此重任爰特商明物產會長洪伯言知事電呈農商部請歸部中擔任以便運送陳列茲奉該部復電准由部中負此責任以故南北商會另刋小戳記註明原電文字以符商會代收之義現物產會内各出品將於今明一併送至展覽會陳列矣 
[救火聯合會通告]  
　　上海救火聯合會昨日通告各區救火社云前因江蘇全省展覽會定於六月一日至三十日在陸家浜中國圖書公司舊址開會關於消防事宜函請酌派妥員携同器具常川駐會以防意外等因到會業經開會公決函復在案現查展覽會開會在即自應遵照辦理以每日夜兩社輪值分爲日夜兩班六人以淸晨八時起午後八時止夜班六人以晚間八時起明晨八時止一日夜以十二人爲限按時接替其日夜如何分班之處由是日應輪兩社中自行斟酌分認酌定次序逐日更調以資分勞惟此次展覽會不特爲全省出品之聚觀併有安徽黑龍江廣西等省附屬之品中外觀瞻關係至鉅届時赴會會員務宜互相策勵即銅帽銅鈕制服皮靴均宜潔淨明亮在會駐防時尤宜束身自愛弗啓他人之恥笑輪值會員除制服外該會發有徽章懸掛方可出入否則槪不承認前班交替時務將徽章號帽交代會中臨時辦事處下班輪值會員須在上午八時前先至本會領取徽章然後到會免被阻止惟此項徽章由該會照數備來並無多餘倘領章入會感有遺失等情由該社領袖負責查今屆門禁綦嚴如或漏掛徽章必被警察干預幸勿大意况衆目昭彰之地一舉一動即爲大衆所品評我各會員駐會消防品行之良否與我火會全體名譽相關是以不得不鄭重將事除酌定消防次序日程並分函第一第二兩區先驅救火引擎機器扶梯車橡皮帶等一切應用器具先行前往佈置外爲特通告貴社卽希查照日程先行推選會員五人領袖一人並與共同日程之社商定日夜分班辦法屆日整裝前往先至本會領取徽章遵章到會防護不必另携器具事關公益務祈勿悞 
[顧此顧彼之批示]  
　　城内鳥木烟桿業因工帮要求店帮加給工價爭持甚烈昨上海地方審判廳發出店帮柱首方雲卿批示一則照錄如下呈及粘單均悉查該業工帮迭次加價與原議固屬不符然比年來生活程度漸高商業困疲生計艱難較之十餘年前情形迴别據稱工帮今復廣發知單要求加價當亦以勞動所入不敷謀生具有爲難實情該店帮自應酌量增加典爲體諒聲明此次議加之後不得再事要挾致滋紛擾至限制收徒一節店工兩帮休戚相關亦應通融酌議在工帮旣以加價變更舊章則兩方權利問題理應兼籌並顧該柱首所請每年加收一徒藉均遣使之勞以收學習之效所陳非無理由應可准行該工帮等亦未便偏執舊規藉詞阻難仰該柱首等遵照批飭互商妥定將原訂該兩帮行規分别修改呈候核明給示遵照可也 
[枝枝節節之訟案]  
　　福履理律師前控蔣沈氏毆辱收租人高小亭等並攫去收租票簿等情經法公堂派探將遽行登報之鄭喬記卽鄭鳳嘉提案訊明判罰洋五元蔣罰洋二十元充公候補提法商白薄控告抵押房屋之蔣陳氏到案再訊在案茲又解訊福律師稱鄭控蔣沈氏欠銀一案兩造均係華人應請解歸審判廳訊理至敝律師代表控蔣陳氏抵押一案請堂上核斷中西官磋商良久判該房所收租洋暫存審判廳華洋兩商均不能爭收候公堂將白蒲控告蔣陳氏抵押銀八千兩一案訊明再行飭遵蔣沈氏開釋蔣陳氏前堂到案並未聲明該房係蔣沈氏收租朦蔽公堂着罰洋五十元充公仍交尋常店保出外候訊 
[莫干山又設郵局]  
　　湖州莫干山每屆夏令各處中西人士前往避暑者甚多是以郵局每交夏令發寄郵件以資便利昨上海郵務管理局長魯士君發出佈告云茲屆夏令莫干山之郵局業經開辦凡寄往該處之郵件本局每晨交由第一次火車遞至杭州通商場郵局轉行寄去特此布告 
[鹽捕統領易人]  
　　江蘇五屬鹽捕統領田文彞現奉馮都督命令撤差另委都督府諮議官王遇甲接辦昨已通令水陸各軍警知照矣 
[要件必須摘由]  
　　上海鎭守使鄭汝成君昨接江蘇馮都督公函内開案准陸軍部咨開准政事堂函開奉大總統諭各部各省所呈要件須送請示者摘由其首等因合行函達並希轉傳京内外各署長官嗣後如請查照等因到本署都督准此相應函達查照 
[禁革擾害行旅之惡習]  
　　浦東爛泥渡揚家渡沿灘等處各輪船碼頭每逢搭客上下所携行李箱籠等件每被三十六個黨匪徒用强搬運迨送到之後勒索運費甚爲蠻橫該處雖有巡警亦不敢顧問因此客商受累無窮茲有公民顧子銓等以此等惡習急宜禁革前日山聯名投警察南廳禀請整頓以安商旅矣 
[杜絕不肖吏役之需索]  
　　上海地方審判廳發出第六號布告云照得司法機關爲保護人民而設凡關於訴訟上之費用應向當事人征收者必依照現行各級審判廳試辦章程之規定本廳長受任以來深恐無知愚民不諳法律不肖吏役行使詐欺藉訴訟費用之名需索於定章之外特製定各種收費憑單加蓋關防俾納費人收執爲據嗣後如無本廳正式收據向訴訟人妄索分文者准該訴訟人指名告發查有實據即行按律懲辦除嚴行告誡吏役并隨時察訪外合亟布告仰各訴訟人等一體知悉毋得自誤特此布告 
[捕獲越獄黨人之獎勵]  
　　閘北警廳廳長徐輔洲君前日奉到江蘇省行政公署第七千一百零四號指令内開内務司案呈據呈拿獲泰興越獄亂黨陳駿泉及事前布置情形附呈供詞照片均悉查該亂黨陳駿泉前在泰興圖謀不軌旣經拿獲監禁復敢越獄拒捕實屬罪無可逭該廳長此次派探偵緝卒使漏網元兇從容就捕其辦事敏愼實爲難能可貴應候呈報内務部核給獎章仰卽將在事出力人員開具銜名履歷以憑核辦一面仍由該廳長將在逃各犯從嚴緝獲究辦等語廳長奉令後已飭科遵辦並通令各區署協緝是案各逃犯務獲解究矣 
[查獲男女販烟犯]  
　　董勝才余桂榮王仁卿張氏等四名口因私販烟土被閘北二區警署長警在滬寗車站查獲抄出烟土大小九十七包又土皮三大包先後解經司法科預訊一過判移地方檢察廳按律懲辦 
[小工被毆受傷]  
　　向爲小工之董林才前日被周瑞林索欠口角互相兇毆董力下能支被毆受傷控經該處警局將周拘獲連同傷者解送司法科移解地方檢察廳當經檢察官驗明董頭額等處受傷較重判送上海醫院醫治周押候董傷醫痊後再行預審核辦 
[捕房查究起火]  
　　公共公廨後面海寗路文昌里口二千六百七十三四號門牌綺章洋貨店後縷於前日下午五點餘鐘起火旋由救火會西人各駕皮帶車到場撲滅計焚燬樓屋兩間事後經滙四捕房捕頭派探查得該店保有火險卽由西探祁文司將該店經理（或云係該店小主人）帶入捕房詳詰一切一面再飭中西包探調查起火情形復候核奪 
[欠租與加租之爭執]  
　　英商新瑞和洋行在公共公廨控告四馬路謙裕烟紙水菓店積欠租金不付業已由廨飭將該店發封後由該處租戶言茂源酒店等公延律師到廨禀准啓封前日午後由廨傳齊各租戶研訊原告延律師到堂代表請追據被告律師聲稱該處房屋每間每月租金四十六元今因房主加租三倍且各戶屢催房主收租故意不收乃赴案呈控欠租其用意可知請爲明察孫襄讞商之英領哲君判各退去候再訊核 
[夫與兄均難辭咎]  
　　南京婦人王楊氏因伊失王興奎（卽王本三）串同李賓鴻並在逃之陶金標以及伊夫姘婦陶王氏將伊議價買入山西路三百十一號門牌鴇婦李夏氏所開之雉妓院爲娼不愿逃出由捕查見帶入捕房詢明轉送濟良所暫留並將王李及李鴇先後拘獲解送公堂因據楊氏之兄楊世成投稱伊妹自愿　娼得價償還伊夫茶禮奉判王李與氏兄楊世成一併收押李鴇存洋保出楊氏仍留濟良所候再訊核在案前日午後由捕將男婦一干人証解案楊氏亦由濟良所送至公堂經王襄讞會同英領康君升座復訊以王因楊氏不守婦道挈子私逃故愿與氏離異索還原聘茶禮以致楊氏兄妹無以償還發生賣身償還茶禮之事惟王旣棄妻而暱姘婦又何咎楊氏之背逃追原禍始未始非因王另暱姘婦致與髮妻不和故王雖無同謀賣娼之實據亦屬咎有應得而楊世成不能導妹於正且反賣妹爲娼更屬不合判王與楊世成各押滿一月李賓鴻李夏氏從寬斥釋楊氏發濟良所留養完案 
[投河遇救續誌]  
　　馬福田日前投河圖盡由捕救起帶入捕房經捕頭察知有病　送醫院醫治在案業已病愈昨仍帶回捕房盤問據稱其父現寓廣東路連陞客棧内當卽派捕將馬送往該棧交其父領回如乃父不在該棧仍着帶回以便解請公堂訊明安插 
[省釋無心肇禍之汽車夫]  
　　南京路三百六十六號上海汽車公司汽車夫高安弟因於本月三號開駛五百十六號汽車至湖北路廣東路口　翻嚴金寳脚踏車並　倒途人朱金大將阿占夏桂生碾傷足骨朱足已　腰肋等處受傷尤重業經捕房將受傷各人送往醫院療治並將高　次解送公堂研訊押候再核在案前日午後由王襄讞會同英領康君升座復訊之下以高事出無心姑念在押已久從寬斥釋 
[復訊爭執淸潔地叚案]  
　　英美工部局淸潔頭目王榮寳前延達商律師帮辦某律師控馬福其違背合同等情馬亦延薄石律師控王榮寳借洋及借去珠花不還並覇佔房屋經中西官傳集兩造訊供飭王將首飾當堂交還候再復訊核斷在案茲又解訊王另延穆安素律師投案辯稱王前收河南路淸潔各賬與馬無干因從前訂冩合同摺據時被書記錯寫之故蒲律師將合同内載各路淸潔河南路北河南路應在馬福其所包範圍内各節指出並將繪圖呈電兩律師辯駁後訊之王供所收馬福其押櫃洋祗有三千餘元書記現已到案請訊問官將王所呈之賬單檢閱實收馬押櫃洋四千餘元旋傳劉玉炳到案詢問劉供松江人初到上海不諳英美租界路逕合同摺内却是民人寫錯尙須更改求請原諒聶讞員商之法副領事德君判馬於七天内開明所包全部每月應得盈餘若干禀復再訊穆律師所請馬前誤收糞洋十一元及各賑欵已經前堂斷定應毋庸議 
[作頭自願破產]  
　　水木作頭經同春因不理李韻甫欠欵被控迭經公廨傳訊並查封家產備抵在案茲被告以所欠非止原告一戶故延律師具禀公堂情愿破產料理各欠前晚由廨傳案復訊經兩造律師互辯之下聶襄讞判曰被告呈請破產應否照行仰各債權人禀候再核 
[追償借欵]  
　　巢鳳初因不理張慶源借欵本利被控前晚由廨傳訊屬實判被告交原保着將所欠借欵並結算至繳欵之日爲止之利息連同本案堂費限一個月一併繳淸 
[討債還債]  
　　周榮生因欠邱良才貨欵不理被控經公共廨訊明判令交保限理嗣因無保章飭收押在案前晚由廨復訊原告律師上堂請追被告亦延律師到堂辯稱被告虧欠之欵亦被人拖欠不還是以覊押迄今無力遵繳應否蔣人欠各欵求請追償抵還原告欠欵聶襄讞以被告無力遵繳請追人欠之欵抵償所請應予照准因判被告還押着另補禀開明各戶欠數聽候分别傳案訊追 
[限期理淸貨欵]  
　　廣生行控楊錦如不理結欠貨欵洋九十一元四角業經公廨傳訊楊因另案押候復訊在案前晚由廨復訊之下聶襄讞判楊仍因另案還押限一月赶向原告理淸 
[縫繡敎授所之發達]  
　　英大馬路勝家公司向售縫級機器該公司經理欲爲女界自謀生活起見特在公司内三層樓上開設女子縫繡敎授所延聘高等技師悉心敎授並不收費開辦以來投學日衆縫繡各件俱臻精緻於女界實業前途殊有無窮之希望也 
[尙賢堂之星期會]  
　　中華佛敎總會上海分部正會長釋仰西洞明禪理悃愊無華聞定於明日下午四時在法租界寳昌路石牌樓尙賢堂演說佛敎之理有益於人世又有鄧心安君亦好禪學擬相繼演說云 
[郵票何來]  
　　前日下午有李某手持郵票一包在途出售由探查見向李盤詰言語支吾拘解美捕房押候查明核辦 
[竊賊待究]  
　　陳阿根前晚不知在何處竊得白銅烟袋一只携至租界　消被老閘捕房包探錢壽生拘獲當將人贓帶入捕房押候解究又李阿榮前因犯案經公堂訊辦逐出租界詎李近復潛回於前日在途摸竊途人　仲甫袋内皮夾並大洋兩元小洋十五角當場拘住鳴捕拘入捕房收押候查明前犯之案解辦請究 
[口角用武]  
　　宋林生陳興山等昨在西華得路口角兇毆被捕查見一併拘解捕房捕頭諭令收押聽候核辦 
 
 

Page 11

 
 
[雉妓違章]  
　　廣西路四百三十六號門牌雉妓張老五前晚在南京路拉客違章由捕查獲帶入捕房轉送公廨拘留候冘 
[誌謝]  
　　國華書局印行民國新約法解釋業已出版是書爲平湖顧有容君所著逐章逐條解釋明晰昨承惠贈一册書此誌謝 
雜評三 
[七十餘人之黨案（訥）]  
　　滬上黨案之離奇怪誕未有如七十餘人一案之甚者此七十餘人或工或商或流氓或裁兵人類旣不一而其供詞或做工或當兵或開會或起事所供又不一其稍同者則有三人同供爲李洪所招然又不知所謂李洪者果何人歟黨人之首領歟抑利用之以証明其黨人確將大舉而固其地位歟抑借以搖動人心而圖刧掠與此中眞相殊難懸測可異哉此七十餘人之黨案也 
專件 
[交通部修正輪船註册給照暫行章程]  
　　第一條凡營業之大小輪船無論官廳或公司或個人所有均須遵照本章程呈請交通部核准註册給照凡非營業之輪船除本章程第八條第九條外均適用之 
　　第二條凡輪船非經交通部核准註册給照不得向海關領取船牌 
　　第三條凡輪船行駛航綫由交通部分别江海内港各項於執照内指定之各航商將部照赴海關呈騐領取船牌後按照指定之航線行駛並遵照各海關理船廳現行章程辦理 
　　第四條凡經註册給照之輪船由交通部行知航線内地方官署隨時保護之 
　　第五條凡呈請註册給照時應呈報之事項如左一輪船所有者之姓名或其機關二輪船名稱三輪船容量及總　數四輪船長廣及吃水尺寸五機器馬力及行駛速率六航線圖說七碼頭起訖及經過處八輪船購置或租賃及其價值九管船員之姓名履歷 
　　第六條此項執照得直接呈部請領或呈由地方官及主管官署轉呈請領 
　　第七條如在同一航線内其輪船名稱不得與領照在先之輪船名稱相同 
　　第八條凡輪船事業係公司經營者經交通部核定航線後須依關於公司之法令呈由農商部批准並將左列各欵呈報交通部立案方得呈請註册給照其屬於官廳及個人者不在此例一公司名稱及其種類二公司合同及一切章程三資本及創辦人認股數目四設立之年月日五創辦人及經理人之姓名藉貫住址六總公司及其分所之設立地方七營業之期限八所置輪船之數九每股額定銀數若干已繳若干及分期繳納方法與股票之式樣 
　　第九條如遇推廣營業變更章程時須呈報交通部核准 
　　第十條領有交通部執照之輪船須由海關騐明後發給船牌始得行駛如未領執照或騐有不符者應即停止發給各海關騐明後於照上註明某海關騐訖及其年月日每三個月由海關監督彚總報部 
　　第十一條新置輪船急須行駛不及呈郁請領執照時得呈請各關監督電部核准飭令先發暫行船牌以便行駛但須於三個月内按照本章程呈部領照如逾期未經呈部或所報事項經部駁斥不准者應由海關將所發暫行船牌調銷 
　　第十二條遇有左列情事須呈報交通部換給執照一推廣行駛航線二增設碼頭三更換輪船名稱四其他變更執照中所載各項依本條換給執照者應繳照費照本章程第十六條之定額收取二分之一 
　　第十三條如有左列各項情事應卽呈報交通部並將執照繳銷一船隻毁損不能航行時二自行停業或經官廳以職權令其停業時三船隻轉售或租與他人時 
　　第十四條如違背關於航政之各項規則各主管官署得呈請交通部將其所領執照調銷 
　　第十五條執照如有遺失或毁損時得聲明理由呈請交通部補發但須繳納補照費五元 
　　第十六條註册給照依左之規定繳納册照費（一）總噸數未滿十噸者十元（二）十噸以上至二十噸十五元（三）二十噸以上至五十噸二十元（四）五十噸以上至百噸二十五元（五）百噸以上至五百噸三十元（六）五百噸以上至千噸三十五元（七）千噸以上至二千噸四十元（八）二千噸以上每千噸加五元但過五百噸者以千噸計 
　　第十七條本章程施行前尙未領有執照者限於施行後三個月内一律補領逾期未領者即由海關將船牌調銷 
　　第十八條本章程施行前已領有執照者限六個月内一律繳換新照如於從前註册原案無變更之處不再徵收照費 
　　第十九條本章程如有未盡事宜由交通部隨時以部令修正公布之 
　　第二十條本章程施行後所有前訂之各省大小輪船公司註册給照章程卽行廢止 
　　第二十一條本章程自公布日施行 
[農商部核定農事試驗塲會計辦事細則]  
　　第一條凡本場經費之預算决算及整理現金收支登記事項悉由會計科主管之 
　　第二條凡本場預算决算遵照通行格式按部定期限編製呈由場長核報農商部在幣制未統一以前核作銀幣計算 
　　第三條凡各項收入除農商部發欵另有規定外其餘各項收入均用二聯式票由經手人署名蓋印以一聯交付欵人以一聯存會計科備農商部審計處派員稽核 
　　第四條凡入場劵賃品農產品及其他特别收入由庶務科按日分别開具證明單據連同現金送交會計科稽核登記前項證明單據會計科仍應保存 
　　第五條凡支出須與預算欵項校勘如超過定額或他項障碍會計科得呈明楊長停支或核减或緩發 
　　第六條凡支出須取得受欵人切實證據在十元以上者應令受欵人照章黏足印花稅票騎縫簽押或加　圖記 
　　第七條凡庶務科購　例用物品須關肯支取證由主任及經手人蓋印連同發貨原單送交會計科核發庶務科將欵交淸時仍應將受欵人收據送交會計科核編 
　　第八條凡職員俸給由會計科按月分登給薪津簿呈由場長核閱後始執行之 
　　第九條凡僕役工食須由庶務科造列工資簿呈場長核閱後送交會計科執行之 
　　第十條凡非正當支出不准預支 
　　第十一條會計科應備通行簿記如左一現金出納簿一收入分類簿一支出分類簿一整理貨幣及各種補助簿 
　　第十二條會計科簿記無論主要補助均須按日或按月結算由主任及經手簽名蓋印永遠保存 
　　第十三條本細則有未盡事宜得商呈場長修正呈候農商部核准 
[熱河都統府歸綏將軍府審判處暫行條例]  
　　第一條熱河都統府歸綏將軍府各置審判處以都統或將軍行使監督司法行政權 
　　第二條審判處之管轄區域與都統或將軍之管轄區域同 
　　第三條審判處管轄左列訴訟事件一不服縣知事之判决而控告者二各盟旗及蒙民之訴訟事件 
　　第四條不服稱判處之判决者得上告於大理院但第三條第一欵事件按照民刑事訴訟律草案關於管轄各節之規定以高等廳爲終審者不在此例 
　　第五條人民對於縣知事之延案不結及不合法之不受理者得向審判處控請催結或受理 
　　第六條審判處置處長一人由司法總長呈請大總統簡任但得以民政廳長兼任 
　　第七條審判處長指揮監督全處事務處長有事故時由審理員依次代理之 
　　第八條審判處置民事庭刑事庭每庭各置審理員一人執行審判權審理員有事故時以學習審理員代理之 
　　第九條審判處審理員由都統或將軍於具有左列資格人員中遴選經由司法總長呈請大總統任命之一有受司法官甄拔之資格者二曾任推事或檢察官一年以上者三無前二欵之資格而曾辦審判事務滿三年以上者 
　　第十條審判處得置學習審理員二人至四人 
　　第十一條審理員在職中不得爲現行法院編制法第一百二十二條之事項 
　　第十二條審判處長認審理員有不正當之行爲時得依審理員懲戒條例之規定請付懲戒審理員懲戒條例另定之 
　　第十三條審判處置書記官二人至五人掌理訴訟記錄會計文牘及庶務 
　　第十四條審判處得置承發吏四人至六人檢騐吏一人或二人錄事三人至七人司法警察以民政廳巡警兼充之 
　　第十五條書記官承發吏檢騐吏錄事由審判處長委任之 
　　第十六條審判處處理事務細則由審判處長定之但須呈報 
司法總長 
　　第十七條本條例自公布日施行 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[吹毛四書] [  井水]  
　　吹毛四書者吹四書之毛也四書之毛一曰吹牛二曰拍馬　毛之爲物原出於牛馬一吹一拍之後遂落至四書之毛邊紙上而爲井水所也其餘吹不勝吹者則歸之雜吹焉 
　　吹牛第一 
　　或問曾西與管仲孰賢曾西艴然不悅曰爾何曾比予於管仲孟子亦曰管仲曾西之所不爲也而子謂我願之乎曾西吹過管仲孟子吹過管仲更吹過曾西曾西孟子一吹再吹視九合諸侯一匡天下之管仲一錢不值袁總統去年通電内外宣告不屑作拿破崙第一其亦師此意歟 
　　孟子曰以齊王由反手也此與初革命時諸大偉人言革命之後中國卽如何富如何强同一吹牛本領其實孟子以不見用於當世故樂得吹此乾淨牛皮以自擺其架子耳何物偉人妄思效顰卒致遣笑於天下後世 
　　孔子曰苟有用我者　月而已可也三年有成孟子曰王如用予則豈徒齊民安天下之民舉安今人心中無論想做何事必先大吹牛皮其法殆卽昉此且觀其於用字上一則加一苟字一則加一如字洵非有吹牛經騐者不辦 
　　孟子曰當今之世舍我其誰也此可謂大吹而特吹矣 
　　孟子稱伯夷伊尹孔子得百里之地而君之皆能以朝諸侯有天下行一不義殺一不辜而得天下皆不爲也此吹伯夷伊尹孔子之牛皮也夫孟子果何爲而吹伯夷伊尹孔子之牛皮哉蓋孟子嘗以伯夷伊尹孔子自况矣吹伯夷伊尹孔子即所以自吹也然則曷爲而不自吹一路自吹不已實在有些難爲情也難爲情奈何借三個陳死人一過　吹牛之癮也然亦因此而愈見其牛皮之大也何也吹一伊尹不足復吹一孔子吹一孔子不足更吹一伯夷如此愈吹愈大其不至廣無涯際不可收拾者幾希後之人若再將孟子一齊吹下則世之所謂牛皮大王者其在斯人與其在斯人歟 
　　人生世上第一須學吹牛吹牛者二千年來相傳之國粹也乃今人人吹牛人人不肯自認吹牛抑双何歟余故就人人所習之四書中擇其饒有吹牛之風味者爲特表之如右以見中國自古尊崇此術後之來者正無庸諱焉 
　　拍馬第二 
　　公孫丑曰夫子加齊之卿相得行道焉雖由此覇王不異矣是以相國拍孟子之馬屁也想見二千年前景像亦有如邇來都門政客之奔走於徐相國者然 
　　太宰問孔子於子貢子貢曰　天縱之將　又多能也又　孔子曰仁且智夫子旣　矣統　一都論語懦子貢拍馬最多亦惟子貢拍馬最工然則子貢之結　　　與　候分庭抗　也有以歟吾觀子貢背前背後以聖人拍孔子之馬屁至於今不　而後知不徒如康聖人之徒祗號召康聖人爲聖人於一時已　 
　　述而第三十三章孔子一抑一揚正自道至躊躇四　之　公西華忽曰正惟弟子不能學也此一句馬屁拍得眞好適如孔子之心所欲出公西華想亦曾於馬屁術中三折肱者若生今世吾知其早在大總統門下出風頭矣 
　　敎人須會吹牛學者首習拍馬此所以孔孟兩夫子但聞吹牛而門弟子祗見拍馬也今人不察誤以吹牛拍馬之名不雅馴且將門生夫子之稱竟以大總統命令革除之余恐此後之吹牛拍馬隨門生夫子以俱去也故旣著吹牛篇復將拍馬之見於四書者連類而列之如右 
　　雜吹第三 
　　雜吹者吹四書中雜葛亂拌之毛也雜葛亂拌之毛一時吹不淸無論何時可以繼續吹之一人吹不淸無論何人可以隨意吹之作雜吹 
　　孟子去齊宿於晝有欲爲王留行者坐而言不應隱几而臥然則孟子亦會假痴假呆者 
　　陽貨　孔子之亡也饋孔子蒸豚孔子亦　其亡也而往拜之一個調皮似一個然最調皮者畢竟還是聖人 
　　孔子曰母友不如己者無怪今之人衣衫不如己者不友揮霍不如己者不友孔子亦勢利哉 
　　孟子爲自由結婚之提倡者何也以其爲舜之不告而娶辯護故也孟子又爲多妻制之贊成者何也孟子不云乎帝使其子九男二女以事舜於畎畝之中有疑之者曰二女事舜則舜旣有二妻矣九男事舜則舜要來何用 
　　孺悲欲見孔子孔子辭以疾將命者出戶取瑟而歌使之聞之或問孺悲當時聞此瑟聲歌聲應作何語井水曰想必是（尋你爺的窮開心）的話頭罷了（　） 
[喜官堂記仿喜雨亭記] [  滌氷]  
　　堂以官名志喜也古者得官則以名堂誇榮耀也王旦爲三公名堂三槐韓琦治相名堂晝錦史中煇守襄陽名堂光祿其官之大小不齊其誇榮耀一也余罷官歸之明年始治園林爲堂於庭之北而築室其旁廣置姬妾以爲恬退之所是歲之春某當道幸於吾廬其占爲有官旣而彌月不遷吾方以爲憂越三月乙卯乃遷甲子又遷　以爲未足丁卯大遷三遷乃止賓客相與慶於廳奴　相與歌於戶妻妾相與忭於室老者以健幼者以讙而吾堂適成於是置酒於堂上以屬客而告之曰五年不官可乎曰五年不官則無利十年不官可乎曰十年不官則無名無利無名家且衰落欺侮頻加而賓客離散則吾與二三如夫人雖欲不蹉跎以老於此堂其可得耶今天不遺斯老始罷而賜之以官使吾與二三如夫人得不相與蹉跎而老於此堂者皆官之賜也豈不　耶旣以名吾堂又從而歌之曰使天而予我才寒不得以爲襦使天而予我德飢不得以爲食一月三遷伊誰之力客曰太太太太不有歸之當道當道曰不然歸之新官新官不自以爲福歸之太歲（太歲猶言流年命運也）太歲茫茫不可得而詳吾以名吾堂（　） 
小說 
[哀情小說滿園花（十七）] [  天虚我生]  
　　予曰然則女公子作何情狀墨兒曰吾受重笞而後立被標　殊弗之知然以情勢度之初必相抱而哭其後則必轉愛爲憎一如瑞爺而已吾於年前嘗於途中一晤瑞爺據瑞爺言女公子自傷薄命已抱終身不字之旨瑞爺且賞我三百金而吾業得以大展至今思之吾之爲是者亦快人意蓋吾女公子旣不得事芹爺毋寗獨身以終若爲他人刦取則吾心滋弗甘耳吾聞此語大以墨兒是舉爲罪大惡極而眉秀則復善爲庇護謂此一席話以爲墨兒所揑借此以殷勤於公子耳墨兒聞眉秀言則亦爽然失笑已而曰事誠有之但以藥液洒其面者則亦出於無心耳然又安知非鬼神假我之手否則吾家女公子早爲柳兒攫去矣言次忸怩予聆其語終不以之爲然因亦不復與爲寒暄旋卽拂衣而起眉秀送之門外予因以小語囑眉秀曰此子行爲不圖竟類梟獍遇人如此我誠爲汝憂之眉秀默然予遂致意而别返館後回憶往事以及所聞之情狀則又深鄙漱花之爲人漱花果與柳兒相愛以心又豈在於容貌之間乃以柳兒毁容故遂亦終身不字然則漱花亦不過以貌取人者耳豈足與言情哉我因之浩歎不置明日墨兒復來予館予待之殊冷寞墨兒粗心人亦不之察旋卽告别而去去後亦不與通音問惟予頗爲眉秀抱無窮之憂患然至去日旣多予亦遂忘之矣踰年鄂漢事起滿族類遭夷戮風聲所播吾鄉知必弗免吾乃亟奔返里謀遷避於時白公方賴吾父佐理軍書誼不可辭惟事勢日亟必不可以苟安泣請吾母力勸吾父以遷地爲良吾父重以吾母之言且以隣省爲鑑未免不寒而慄計乃遂决白公亦知大勢已去則嘆曰吾家世承天眷抑且職守所在脫不幸則有死而已池魚之殃猶可避也君子不立巖牆之下吾亦不忍苦留賢者吾二子俱食皇家祿義不可去惟吾女倘承先生提携得免於難則吾雖死亦安吾父立應之乃命吾儕先行艤舟江干以待時予喜溢眉宇舉止亦失措吾母夙慕漱花亦深喜其同行而吾父則以師生之誼關懷尤切舉家之人莫不引領相望入暮始以健僕持函至謂女公子敬謝先生願侍二老共生死不願出奔予大失望時吾父已剖函而觀其詞曰昨議一節詎吾女誓以死報國大義凛然轉斥老夫爲不忠嗟乎吾誠愧於小女子多矣吾先祖當髮逆之亂嘗聚家人各醉以酒團團而坐乃以炸藥自焚合家老幼凡三十七口同歸於盡惟吾父爲老僕預匿得免一脈之傳僅有一我今我又將步我先烈後塵矣吾女旣抱死志亦不可强惟渠有言渠與世兄實爲性命之友論情極願與世兄偕行特惜世兄乃漢族耳革命事起滿漢已不共載天故渠不甘以兒女之情忘君父仇也請爲傳語世兄毋復以弱女爲念往昔之願會當於他生卜之嗟乎吾女早知今日悔不當初今無論矣果使不幸吾後旣絕尙望先生好收吾骨則吾死且不朽云云吾讀此函吾腸幾斷而吾父母且贊漱花忠孝不置（二） 
[家庭小說浮生恨（十八）] [  浮生]  
　　暑往寒來歲月易逝客中景况益復無俚中秋午夜與友人踏月於黃浦江邊見燦爛銀盤浸映於浩涉烟波中間以一帶電燈照成一片白光凝眸遠望水天一色中途詠杜工部今夜鄜州月閨中只獨看之句天涯游子忽動歸思且此間雞肋决非可戀之棧豆收拾琴劍整頓行裝黃葉西風一棹歸去入里門則三徑依然菊花無恙室人殷勤問客中近况道别後相思把酒持螯據牀高臥洵足樂也然東籬落英旣不可餐西山薇　又苦難致飢寒逼人心爲形役不得不抛却烟霞之樂重復奔走風塵時余兄新畢業自東瀛歸就會垣師範及大學堂敎員職同游者悉當道要人聲勢赫赫乃往依之至校投刺求見閽者導余入兄亦出迎相與道别後數年事及種種失意狀况兄亦爲之扼腕言次又告以旅况窘迫及家食艱難求余兄借旅資且爲謀職業兄探囊出四金相與且力言職業位置當緩相圖如旅費告罄不妨再來走取也余受金興辭出越五日復往閽者入良久出告余曰頃往某處未返也次日復往亦如之余以兄担任數處敎務奔波忙碌亦不爲意又明日余絕早起旅舍壁鐘正　然鳴六下細雨微濛路泥濘不可行乃雇輿往師範學堂閽者又以不在對余至此始不能無疑乃以詭詞詢閽者曰吾頃者來中途與庶務某先生相值渠明明言某師爺尙高臥何已出門耶且我與某師爺係弟兄不妨一爲通報閽者被余揭其隱乃忸怩言曰曩者入告某師爺曾命余弗爲通今茲再凟深恐無益於先生而我須重遭斥駡也余驟聞此言眦欲裂髮欲　憤氣塡胸膈目前一片漆黑幾致暈仆索然登輿返旅舍沽酒痛飲挹挹寡歡而窗外雨聲瀟瀟簷漏滴階作繁響一若助余作不平鳴者余對此景益復難堪第强斟濁酒作塊磊之澆酩酊大醉一覺陶然午後天轉霽然心頭作惡不願出游仍閉門臥一碗黑甜正入佳處陡聞叩戶聲甚急拔關出視則旅舍主人手持一函示余白此令兄信也有輿在請即臨某棧一譚余啓函視之則内中無他語僅寥寥三十三字云 
　　連日因他出致屢相左接函後卽乘來輿至望仙旅社一譚 
　　兄當於彼處相待此請 
　　囗弟靑睞兄囗白 
　　咦兄果不我拒耶彼校役之言果僞耶抑何以不招余赴學堂而乃遲我於旅社耶神龍天矯不可捉摸然來函相招諒無惡意姑乘輿赴望仙旅社至侍者導入一室則兄與余叔方對坐見余來寒暄而外了無他語時已薄暮兄與叔沽酒治膳遨余晚餐餐罷兄謂余曰弟事實無可代謀兄所負弟之項僅此間轉借之二百五十元耳今以還弟即於弟負督欵項中抵却此數可矣此後幸無相擾噫我之來也豈爲索債耶且兄負我之欵亦尙不止此數而兄乃節外生枝爲一刀兩段之舉心計之工無以復加矣 
 
 

Page 15

 
 
   
 
 

Page 16

 
 
   
 
