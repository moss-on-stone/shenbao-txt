# 1896 - 403 - 4908517

 

Page 1

 
 
[闕書已得] [  圖書集成局啓]  
　　前者本局以韓文故一書被鼠咬破求人抄補願酬洋銀二十圓兹者已由書主人抄錄寄來得成完璧無須借助他人矣特此布陳諸維雅鑒 
[醫林指月出售] [  圖書集成局代啓]  
　　醫林指月一書爲胥山老人王琢崖先生廣輯計書十二種日醫學眞傳曰質疑錄曰醫家心法曰易氏醫家曰芷園肊草存案曰敖氏傷塞金鏡錄曰痎瘧論疏曰達生編曰扁鵲心書曰本原崇原曰侶山堂類彝曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編錫購者請臨上海博文書局揚州點石裕記選取可也計書八册每部價洋一元六角 
[論輪船竊賊之可惡]  
　　大江綿亘東西數千里古稱天塹爲各省往來孔道當時帆檣往返必須守風且江面之闊水性之急一有風浪咸有戒心雖往來不能不由此道而斷不能尅期亦斷不能時時平穩故人不獨以涉海爲險而江亦無不以爲險而也自泰西通商以後興尙輪舶在大洋尙行所無事而江更無論矣西人以江中檣帆上下華人運貨維艱於是設立公司置備輪舶華人運載之利皆爲西人所有幸當道悉之尙早奏立商局以分其利三公司遂成鼎足之勎輪流開往無少間日在輪舶初設之時人之少見多怪者尙以坐輪爲險事皆裹足而不前而今則風氣大開皆趨之若鶩夫輪舶之於帆檣其便回不可以道里計而江中往來更非外洋可比無風浪之惡無顚簸之患而沿江口岸皆設有碼頭旣有碼頭卽有客棧旅客之便莫便於此卽無碼頭之處皆有划船守後隨早隨晚可上可下船輪之設可謂盡善盡美有利而無弊矣余頻年江海奔駛其間况瘁固已備嘗而此中利弊亦皆稍悉人惟僅計其利之大者故瑣屑之弊可不計矣凡事有利必有弊輪舶之利在大而能容快而無阻耳其弊則在搭客之良莠不齊大則誑騙小則鼠竊殊爲行旅之患在行海者自此達彼中無停頓行旅之患尙少若江中往還沿途碼頭多至一二十處自滬達漢中問之上而下下而上者幾如山陰道上應接不暇而其間誑騙鼠竊之流遂得以施其伎倆且有藉之爲生活者搭客若行李稍多防維稍懈則無不遭其毒手若孤客則雖刻刻防維而終有顧此失彼之時則若輩則更易於下手說者謂語云船不漏針旣在一船當易查察不知若輩所竊必擇要件斷非重笄易見之物每船搭客少則百餘人多至數百人安能盡合船人傾筐倒篋而查之哉卽使查察而沿江馬頭旣如此之多該賊竊後早已登岸則更向何處搜索耶是以川資稍裕者必兢包艙位夫客艙官艙究非散艙可比失事尙少散艙則防之無可防者也日前有同館友人赴江寗怱促束裝已無艙位之可包余竊爲慮然猶幸行李無多且有小奚童隨之而去不無稍有招呼詎接來函悉下船後船不卽開至天明時所帶小箱已忽失所在雖其中無甚要件而所帶川資及鴉芙蓉一匣均爲烏有旣有阮囊羞澀之虞復蹈孔子在陳之厄幸船未開行卽上岸措資購烟而去否則必一籌莫展矣船至中途被竊者尙無從查察若在馬頭未開之時則人更嘈雜及到埠之時挑物者接客者車夫舟子忙亂一時不特小物之易失卽大件之物不翼而非亦易易耳曾紀丁丑冬赴鎭江船抵馬頭時將二鼓人多於鯽有三義公接客者余卽以行李交付之及至躉船發挑則少書箱一具川資要件均在其中當著水巡察查無著接客者謂並未接著余固明明盡數點交論理該棧須賠余因急於赴揚不及與之相校作爲罷論夫在船中失物猶得謂自不小心若已點交棧司則棧司宜如何鄭重而乃以未曾接到推却强辭奪理更爲可惡當時曾有謂余忠厚應將棧司送交官辦則自不難水落石出余因當時無暇與校至今思之尙滋疑竇總總作客之苦行路之難偶不經心則平垣之途卽成荆棘所願有巡察之職者凡輪船停泊之處宜加意嚴查匪類務必緝獲獲之務必痛懲庶若輩知所戒懼而行旅可免戒心因接友人函而推廣言之以質諸涉江航海者 
[本館接奉電音P ] 
　　昨日午前京師飛電傳來硃筆一道上諭二道敬謹譯登○本月廿五日奉硃筆張仲炘著掌河南道事務欽此同日奉上諭兵部奏遵議處分一摺密雲副都統謙光著照部議降三級調用不准抵銷欽此同日奉上諭祥麟廖壽恒奏全漕告竣請將出力各弁奬勵一摺本年江蘇等省海運河運漕白糧米荳石先後抵解經祥麟等督率各員等騐收完竣辦理均無貽悞祥麟廖壽恒均著交部議叙所保出力各員均著該部議奏單三件併發另片奏請將江蘇督糧道陸元鼎等奬勵等語著吏部一併議奏欽此 
[順天府尹堂胡辦理順屬冬賑奏稿]  
　　奏爲順屬現辦冬撫情形恭摺仰祈聖鑒事竊臣等前辦大興宛平永淸東安武淸各縣急撫事宜業於本年七月十六日奏明在案計自先辦急撫一次大興宛平兩縣又加撫三次永淸東安武淸三縣又各加撫一次嗣因寳坻被水各村災情甚重亦放急撫一次已於八月杪並九月中旬先後一切放竣統計放銀四萬二千零九十八兩六錢均係遴派妥員會同各該縣核實散放尙無冐濫情事此外另有京城各善堂紳土亦經分路備帶糧銀並放以助官賑之不足凡在災民均可暫資餬口不致流離失所旋因天氣漸寒赶緊接辦冬撫大興宛平兩縣於辦理急撫各村以外並有被災五六七分等村莊一並查明極貧次貧大小户口於本月統先放錢一次冬臘兩月於黄村岳家務後辛莊各村鎭分設米廠三處專放被災極重村莊按十日一次截至年底爲止永淸東安武淸三縣核撥賑銀以外復將另片奏明漕米變價一並將銀換錢遴委員紳查放約計十一月中旬統可一律竣事其霸州文安大城保定通州寳坻寗河七州縣雖未遭渾河波及而或因龍灣下游楊家塲北埝决口遭淹或因靑龍灣減河李家排漫口被冲以及通州運河兩岸與鳳河東西兩堤並筐兒淹減河北岸先後均有漫溢亦經奏明在案各屬被災處所不少民情均甚困苦迭經各該州縣禀請撥發冬賑前來同此窮黎不得不酌量賑濟以免向隅亦已按照災情輕重分撥欵項並酌撥米石一體派員會同各牧令妥爲散放期無遺漏本年夏間永定河水勢較驟民間什物一時不及遷移　遭淹失以致禦寒無具則棉衣同爲緊要覆經臣電致上海候選道嚴信厚廣爲勸募並電致浙江候補道新授四川川東道任錫汾一並代籌當經浙江撫臣廖壽豐力顧大局勸集棉衣一萬五千套計三萬件由任錫汾解銀交嚴信厚赶爲製備計并各處捐募共得棉衣五萬件上下現已有四萬四千件解到當卽匀撥以上十二州縣分别核放並有京中義紳自備棉衣同時分處就地散給揆度情形災民得此連番接濟年内當可無憂凍餒城廂内外貧民除五 
 
 
] 

Page 2

 
 
城粥廠暖廠並官紳頻年例開粥廠外惟同仁暖廠經費不敷經該紳等函商仍撥小米四百石以資恊濟現在民情均極安謐堪以上慰宸厪至明年接濟春撫先儘提各省已經解部尙未領用之備荒經費銀兩撙節動用應否援案奏請加撥米石俟届時再行酌度辦理所有順屬現辦冬撫緣由理合恭摺具陳並將撥發各州縣冬賑銀米棉衣數目繕具淸單恭呈御覽伏乞皇上聖鑒謹奏 
[接篆盛儀]  
　　金陵采訪友人云新授江安督糧道吳觀察重憙業乘崇安輪船至省禀謁劉峴帥之後暫駐下江考棚行轅嗣卽禀知峴帥涓吉本月二十一日子時接篆先期頒發紅諭黏貼照墻仰道屬人員一體遵照届時一切儀節無容細述以省繁文○新授江寍藩司松方伯壽抵省日期已登前報二十二日爲方伯接篆之期吏人排設香案畢方伯朝服而出望闕謝恩行三跪九啊禮贊禮生在旁唱贊音樂競奏砲聲隆隆旣而寅僚書吏等以次叩賀脚靴手版栗碌逾常未幾方伯卽排導出轅赴督轅禀見然後赴各當道處投刺謝步迨呵殿而回時已鐘鳴十二下矣 
[柏臺接篆]  
　　蘇州訪事人云江蘇臬憲吳廣涵廉訪定於本月廿五日回臬司本任卯時接印視事是日闔城文武員弁咸詣臬轅道賀脚靴手版輿蓋紛紜道路之間頗覺擁擠云 
[卷證起解]  
　　松江訪事友人云上海縣舉人童迥因與學師宣琴山廣文挾有夙嫌羅欵指控迭經松江府陳蓉曙太尊研申詳上憲飭將案卷人證解省定奪昨已錄登報章兹悉二十五日淸晨太尊遴派本署幹差萬全等三名協同上海縣差六名並華婁兩縣派出護解丁差十餘名雇備船隻五艘將童迥姜承烈趙光第汪裕淸唐承基唐介福王介福卽阿二共七名押解到舟取道靑浦并由營中派委軍士十二名令作縴夫沿途護送至前報所云無干省擇者除嫠婦錢張氏外乃係曹枚卿張樂園顧子香潘咸坤四名誤登唐介福傳者之失實也并聞是案提省係蘇撫趙展如中丞之意並非出自陸春江廉訪故須解赴撫轅聽候定讞 
[將星殞水]  
　　嘉興訪事人函云嘉恊副將兼統巡鹽水師費協戎日前因染淸恙赴滬就醫本月廿二日返棹用小火輪船拖帶不意行至閔行鎭相近尾接之繩索忽斷其一頃刻間將坐船傾覆該輪本帶有數舟黑暗中尙未覺察依舊飛駛而前及後帶之船大聲呼救輪船上人始知失事當卽轉輪察視船已覆没無法可援急喚人鑿破船底將協戎及二僕從救出然後撈救水軍舵工人等乃恊戎雖經救出設法灌救得漸漸而蘇然以病後受驚早已凶多吉少勢不能俟打撈諸人祗得先行送回於昨晚三鼓時抵禾起岸回轅後立傳城守錢守戎到臥榻前略諭片言卽溘然而逝所有僕從一名已得救活現尙在失事處打撈淹没諸人是誠不測之禍也 
[杭垣火警續聞]  
　　杭州十九日菜市橋德茂南貨棧失火橋欄坍塌壓斃一孩前已列之報牘矣昨接采訪友人來信云此孩適上街買物路塞不能回而營兵方驅逐閒人互相爭閙致將橋欄撞倒孩竟命喪淸流意者如俗語所謂在數難逃歟至身受重傷之三人已殞其一餘二人經西醫救治可以保全現在官憲已將肇禍之營兵二名重貢枷號其起火之由因棧之遴近忽有火星飛出墮於糖作篾篷上工人急往施救不隄防糖鍋火猛立致焚如云 
[失愼傳疑]  
　　嘉興訪事人函云本月廿四晚初更時分倐聞警鑼亂鳴各處水龍亦卽飛馳而過亟出探望絶不見有熊熊之光後聞失愼之處在東門外南堰鎭鄉間未識確否容探明續錄 
[黄陵佚事]  
　　宜昌采訪友人云藥土局員見市上私販甚多欲設法以淸其弊端擬令各土棧各烟館皆向局中領取册子將逐日所買何棧之土若干賣出若干一一登記以便逐日淸查如有不符卽以收買私貨論各鋪咸以爲不便不知能遵行否也○某甲作客宜昌多歴年所雖有嗜好向覺充强近日忽爲二豎所侵延醫調治前日午後猶自往藥店購藥歸家晚飯依然談笑自如至十一點鐘時忽呼心痛不一點鐘而已長逝矣又東關外某氏婦年過五旬忽患週身浮腫不二日亦卽逝世諺云天有不測風雲人有旦夕禍福觀於此而益信○某差奉票赴北鄕辦案行至東山箐深林密中有人家止一女一男一小孩留心察之知是私鑄小錢者乃直入其室起出小錢數十千及鑄錢之小罐等物因將家中人一併鎖拿到官不知如何訊辦也○西壩人某甲開一油米雜貨鋪已數年於兹矣歴來被上下船户賒欠纍纍以致不能搘拄各債户一聞信息立將鋪中餘貨搬取一空後來者竟携門板而去不知事後如何淸理也 
[雙弓米熟]  
　　江西采訪友人云南昌新建二縣近年例設粥廠二處以濟貧民自十二月初一日起至正月十五日止每廠就食者日有數千人功德誠非淺鮮矣本年四鄕早稻一律豐收晚稻間有被水成災者而老弱貧黎殊多乏食各憲心存惻隱刻已照例舉行南昌府江訒吾太守大張示諭曰南新二縣從前隆冬煮粥賑濟貧民軍興後停辦多年前奉大憲格外體恤念及老弱殘廢無告災民隆冬乏食復准籌欵賑粥俾免凍餒查從前煮賑章程凡屬少壯男丁力堪自給年輕婦女衣食完備或有恒業並非極貧及能謀食之幼童有手藝之工人並外來游民與夫本有例給口糧之普濟堂老民養濟院孤貧一槪不准赴廠領粥迭經各前府照章從嚴查禁以杜冐濫在案兹本年煮賑伊邇除札飭南新二縣將賑粥事宜逐條詳細曉示請派營勇分赴城外繩金塔寺及北壇地方設廠處所駐紥彈壓外合行出示曉諭爲此示仰軍民人等知悉本年隆冬煮粥專爲惠濟老弱殘廢及實在被災乏食貧民而設所有少壯男婦及能謀食之幼童與有恒業手藝人等普濟堂老民養濟院孤貧曁外來游民一槪不准領粥倘敢故違一經查出定卽分别嚴行懲辦不稍寛貸其各懔遵毋違特示 
[徐冬景]  
　　鎭江采訪友人云郡垣東門有王氏婦靑年孀獨菇藥飲冰寡女絲哀獨彈古調夫亦大可憐矣生有二子長者躬勤操作餬口無憂其次桀鷔性成不知自愛曾隸名某營爲戰士横行市井惡蹟多端氏屢戒不悛惟有付之浩歎而已本月十七日貿貿然向慈闈索靑蚨數百翼氏曰而孃缾罄久矣開門七件事原望膝下搘持爾今空手歸來尙欲我剜却心頭肉耶子聞而惱甚大肆咆哮氏怒以掌摑其頰子非但不自引咎反敢贈母以老拳事爲衆鄰所聞知上前喝阻子懼攖衆怒始默默無言其母哀泣終宵旋投丹徒縣署控陳請懲違忤之罪邑尊准之諭令從速補遞呈詞以便提辦○本月十八日午前有賊溷入又新街王姓家竊取架上衣服及水烟袋等物携之而出適爲王氏婦所見將賊扭住大聲疾呼家人聞喚到來賊知不能免於官刑急叩頭如搗蒜王氏婦以原物俱在不欲結怨於小人遂縱之使出○天久不雨物燥風乾農民所藝來牟勾萌難達雲霓之望鶴跂殊殷至本月十九日雨師忽地降臨整整斜斜點點滴滴靑苔溼遍坱圠遂蘇二十日破曉時蝶夢方濃忽聞竹瓦作淅淅聲披衣視之則雪珠灑遍階除惜片刻卽止俄而細雨如絲溟濛不斷二十一日晴光大放然寒威料峭西風剖面如刀想掩鼻效洛下吟者未免吟肩瘦損也○小市某木作藝徒某甲年甫十五係南鄕人生性愚蒙未嫺雕琢本月二十一晚出外溲溺行經網兒橋畔迷離夜色不辨路歧偶一疎虞墮入池内時則行人稀少無復有聞聲往援者游泳片時遽作波中之鬼當夜作中人以甲一去不返相與警疑至次晨有人見池内浮起一屍急告知作中撈置池畔旋派人訃知甲之家屬前來棺殮瘞埋○本月二十日山巷某甲家領僕出外虚掩重門主人則如謝太傅之高臥東山日上三竿尙未披衣而起偷兒遂瞰隙混入竊取皮襖及被一携之出門適僕婦遇諸門前竭力狂追得將原贓奪下○本月二十日德興輪船行抵京口載到死屍一具年約三十餘聞係湖北人昔年貿易申江月初忽患熱症醫者言吉凶未卜自今與其病斃他鄕孰若生還故里遂力疾登程行至圖山痰壅氣塞遽登鬼籙家屬聞信之餘不知若何哀痛也○本月二十一日午後鄕人某甲獨行至小碼頭驀見一金 
 
 

Page 3

 
 
陵人手持物一包沿街求售詢之云西洋參也叩以價答稱此物來自鄕間祗須洋銀一圓五角甲還六角以其人不允繼添至八角始欣然首肯甲卽付以小洋銀取參而去行未數武啓包視之條條如鄕人所醃羅萄乾始知被騙復至原處尋訪而其人已蹤跡全無矣○本月十七日長至令節前數日鎭江關道署頒發紅諭是日五鼓大小文武各官各穿花衣齊集萬壽宮行朝賀禮屇期五鼓時曾經郛觀察及吉統制率領各官整肅衣冠排班行三跪九叩禮鳧趨表範虎拜修儀分庭燎寳燭之輝覘珮玉鏘金之度雍雍肅肅誠盛典也 
[選樓集錦]  
　　揚州訪事人函云何觀察維健筮仕邗江僑居某處本月二十日爲太夫人設帨良辰本郡印委各官均往道賀衣冠薈萃輿馬喧闐道旁觀者咸歎羡太夫人之福壽不置○揚州府試各情疉登前報兹府尊沈太守擇吉本月十九日榜示闔屬正案因將八縣前二名照錄於左江都鴉繩武胡彬　甘泉陳恩溶張德馨儀徵朱恩溶吳同高郵緒文蔚居文應寳應吳寳琳張仁靜興化劉茘生李藉泰州許則林王光祖東臺崔宗灌許逢吉翌日淸晨各邑前列十名均肅衣冠至府署晉謁太守分班接見朂以回里後各自敦品勤學諸童咸唯唯而退府轅左近各項之赶考市者亦於廿二二等日料理歸裝紛紛遷去一時市面頓爲之淸淡○淮南批騐所大使陳殿香鹺尹桂蔭客秋以歴俸届滿例應照章引　見奉飭交卸詎卸篆後卽爲二豎子纏擾藥鑪茶竈無日離身直至今秋甫見痊可正擬請咨北上不料舊疾復發延至本月某日遽爾騎箕西歸其公子等當卽遵章具報運憲江都轉以此缺應无委員接署詳稽僚屬當以應大使爲首屈一指刻已詳請督憲核示大約一俟批回卽可下委矣○江都縣童立齋大令到任後因舊令尹未將衙署讓出暫假古觀音寺爲公館瀛眷則另住民房兹悉前任葛明府已於本月初十日携眷回省大令遂飭役將署中整理一新擇於十九日鶯遷進署本城印委官紳均衣冠往賀 
[公子采芹]  
　　松江訪事人函云華亭縣葛江邨明府之哲嗣建侯大公子翩翩年少磊落多才隨宦五茸頗勤攻苦八股一道早已養到功深今歲遄返珂鄕應童子試卽蒙宗工見賞高挹芹香本月二十四日明府在署中大開筵席以讌嘉賓本郡官紳之躬往道賀者高車駟馬絡繹如梭洵人生樂事也 
[上海中西官塲]  
　　督轅洋務委員候補同知余瑞雲司馬貞祥昨日由金陵來滬假寓全安棧旋卽赴署關道行轅謁見○鎭江礦務委員胡德順都戎永興因公來滬昨日至署關道行轅面陳公務○候補通判余鳳琴别駕奉委巡哨公竣回滬昨日到署關道行轅銷差○鎭江關稅務司某君隨同駐鎭總領事官於前日來滬旋至署關道行轅拜會呂鏡宇觀察觀察假大南門内也是園爲之洗塵山珍海錯肴核紛陳飲至夕陽西墜始盡歡而散 
[准詞相騐P ] 
　　滬北某紗廠監工人俞姓前日之晚被軋花小工沈連生無端扭落吳淞江以致被溺而死昨日廿七保地甲姚文增拘送兇手至上海縣署報請相騐黄大令准詞諭於今晨帶同刑仵人等前赴該處騐屍並飭差將沈連生先行收押 
[美界火警]  
　　昨早六點三刻鐘虹口中虹橋西首湧記煤棧後披屋内忽然火起霎時冐穿屋頂捕房瞭見遽卽鳴鐘告警救火西人聞警立卽驅皮帶車先後馳至吸取自來水竭力噴射卽應手而滅祗焚去平屋二椽至起火之由傳聞是屋有該棧值夜人所居早起吸烟烟筒灰誤遺榻下因往他處運貨而火已勃然上熾云 
[縱火宜懲]  
　　法界昇平里對門和茂米店係鎭海人龔尙君所開請裕昌洋行保險共保銀一千五百兩兹以年關在邇而各項外欠甚鉅殊難支持因設險計於前晚三點半鐘先將物件運出鑿穿壁孔縱火貼鄰正太燭店然及所懸之紙元寳登時烈烈轟轟紅光透出適巡街華捕經過是處急呼該店衆人救熄旋卽報知捕房翌日捕頭帶同包探往勘縱火屬實和茂店主聞風逃逸遂將司帳人某甲拘押捕房俟堂期解請中西問官究辦 
[搭客被竊]  
　　昨日滬南公義碼頭有航船由某處行駛抵埠搭客陳裕卿被竊竹箱鋪蓋等件因將船主顧阿多扭至二十三七鋪局中請究姚殿卿二尹審訊之下本應照浦江被竊例著令投縣報案姑念親扭至局限船户於五日内恊同查緝不得遲延干究 
[會訊巨棍]  
　　楊樹浦著名巨棍張桂卿獲案後署江海關道呂鏡宇觀察以此等不法之徒理應從速訊實擬辦以肅地方故飭總巡鍾壽百明府會同上海縣黄愛棠大令限三日内訊明前晚明府赴上海縣署會同帮審委員蔣刺史升坐花廳提訊張棍供稱小的年二十有八家在楊樹浦十一圖内繼母邢氏妻子羅氏生有一女胞弟金輝及雲卿現均在機器織布局當小工顧蔣氏卽顧銀大向與小的等在一處做工小的時時向之調笑去年十二月二十四日銀大工畢出門適與小的相遇卽拉入家中關閉房内及時將六點小的入房强姦是此以後銀大卽深藏不出所有飯食由小的供給直至本年正月二十二日始由小的放出仍去做工此後並未來過小的家二月初六日小的知顧松泉已央媒娶以爲妻心有不服至十二日糾合陳見山等多人至顧家其時銀大方在塲上揀棉花小的卽挾之而逸賃屋居住因本月初六日小的被捕役獲案明府及刺史問爾拜盟一節須從直供張棍供稱結拜弟兄之事實由祝富全糾領小的至沈家行奚松松家其時松松不在家中旋向松松之妻張氏商量借屋請酒張氏不允至二十五日小的强將購定之酒席命人挑送至伊家張氏付之無可如何當晚發帖相邀赴席拜盟計共酒筵八桌小的先前在虹口買有紅帖四十八副倩王姓寫成盟書每人出錢三百文各執帖一副以後用藍色絲線爲暗號衆人公舉小的爲首故小的聲名最大凡有打架等事選力大者赴前敵以後又有某某等八人欲入會小的允之卽在帖子後而添補八人名字所有在李金土家搜出之洋槍等物均係小的寄存問爾有糾合行兇之事否供稱前有趙雲廷者與一不知姓之傭婦爲難小的見而不平糾合二三十人打架經地保理勸出酒一席香燭一副向衆人服禮而罷問拜盟時是否爾爲首尙有何人供稱拜盟一事陸龍眼卽少卿伊爲首領陸黨亦有某某等十餘人稱爲弟兄陸時常在賭塲賭錢小的等拜盟之事叔父張仁堂並不知道求開一線之恩銀大供稱小婦人在機器織布局做工局外借有房屋一椽與同在一處做工之合住供至此忽又支吾明府及刺史喝掌頰二十下始稱先被張棍强姦至二月十二日又糾合多人擁至丈夫家小婦人方在塲上被伊等强行擄去内有一人手持利刃大聲恐嚇旣至張棍所借屋内小婦人意欲脫逃張棍不許卽於當晚成姦閱三禮拜始得回家翁姑欲將小婦人處死小婦人無可如何只得奔至張棍家不料卽被獲案李供稱小的家中之洋槍係張棍硬寄小的不允張棍卽欲兇毆祝富林供稱小的與張棍向來相識本年三月二十四日張棍來囑小的去辦酒食小的問伊何用伊云請會酒至二十五日小的始知結拜弟兄情事是役也共辦酒殽八席聞在會者每人派出錢三百文張棍共用去錢八千文餘情小的實出不知奚張氏供稱前者張棍前來約丈夫松松借屋拜盟適丈夫不在家中因向小婦人說及小婦人不允至二十五日張棍不問情由將所辦酒殽挑至硬欲借屋拜盟小婦人係屬女流不敢與較李六春供稱小的年五十有二歲李虎林卽小虎林是小的之子向在各碼頭當小工從姪媳蔡氏夫故後守節已有七年去年實被邢少泉誘姦有孕小的知之向邢理論邢糾合二三十人前來將小的兇毆訴知地保地保不理又至虎林家訴說虎林聞而大怒糾行三十餘人向邢理論邢知於理不合出洋銀六十圓了事虎林供稱小的與張棍並不相認去年從嫂蔡氏被邢誘姦成孕父親向論反被毆兇小的大爲不服邀同二三十人向邢理論所有張棍糾人拜盟情事小的實出不知沈成春供稱小的年五十有九家居蔣家浜兒子雲廷年二十有八去年因曹達夫犯案牽連後妻子忽然得病始得央人保出現在兒子在親戚家帮辦喜事故未到案候質求寛限將伊交出可也顧咸林供稱小的是松泉之叔父姪媳 
 
 
] 

Page 4

 
 
蔣氏被張棍强搶欲投案控告事被張棍所知欲將小的處死小的向來怕事故未控陳後有人向小的說張棍在外揚言無論小的告與不告倘經遇見定當毆斃小的始情急投控明府及刺史以虎林及李祝等人事屬無干從寛釋出張棍還禁内監銀大仍交官媒收管 
[英公堂瑣案]  
　　英商公發洋行曾控華商泰來洋貨號欠銀四千兩等情曾經薩副領事函請英公堂傳同泰來號主會訊正飭傳間詎該號業已倒閉東夥潛逃號中雜物早由被欠名錢莊看守意欲拍賣事爲公發洋東知悉因於昨日早堂投案聲稱日前曾控華商泰來號欠銀四千兩現悉東夥均已潛逃所有存貨行財已被他户看守惟彼此均被虧累儘可將物先行攤派故先投案申明請爲核奪别駕據情商之薩副領事以現在旣經該原告查明泰來號東夥在逃所有貨物生財自應攤派著傳該各欠户中西一律攤派可也○包探趙銀河禀稱小的查獲竊犯沈榮生一名所竊洋傘兩柄係洋人白克之物一柄已將原贓吊到惟尙有銀鑲牙柄女洋傘一柄據該賊稱押在法界湧源押店及往吊贓不將原贓交出曾請往傳湧源店主蔡松泉今已傳到請爲訊究沈榮生供鎭江人所竊之牙柄綢洋傘一頂明明押在湧源押店提洋一元五角今往吊贓忽被掉換求鑒質之蔡松泉供潮州人在湧源押店爲經手並無女洋傘亦未掉換實被該賊犯誣指叩求恩鑒别駕訊得賊犯沈榮生旣係慺犯積竊判責二百板交巡捕房管押兩個月滿日遞解湧源押店經手蔡松泉旣不能將原贓交出著賠贓洋十五元○包探張阿五禀稱昨有李春芳掩入周桂卿所開小錢店内竊取小洋一百角經小的緝獲起出原贓送究問桂卿投案請領失贓質之李春芳供安徽人實因窮苦不堪無奈行竊求恩典别駕以行竊有贓判責一百板原贓當堂給失主領去○一百十七號華捕拘解張才卿到案禀稱此人昨在顧雲祥所開小烟館内吃烟不給錢鈔向索反遭毆打當經小的瞥見拘送到案請究顧雲祥供因向索烟資被伊毆打致傷頭額求鑒陸才卿供蘇州人不敢毆打叩求明察别駕以陸係屬流氓著押候送解回籍○某號華捕禀稱昨晚一點餘鐘有朱阿桂者至頋阿寳家門首敲門吵閙經小的押候送究顧阿寳投案供與朱素不相識不知何故深夜來家吵閙哭喊不休幸經巡捕拘獲送究朱阿桂供因夜間無處住宿故到顧家敲門求鑒别駕以朱不應深夜吵鬧判責五十板示儆 
[樂善可風]  
　　災黎失所一飯難求風雪殘年飢寒交迫其情形尤屬可悲可憫乃承浙紹德裕堂陸樂助賑捐洋六十五元蔣觀察夫人洋三十元林榮卿喘病速愈洋五十元春風座主人求人口平安諸凡順利洋三十元無能子求病愈洋二十元寳應恊賑所交來洋五十元淸江浦草市口承德堂何因鄰右失愼獲免樂助洋二十元後先佽助具徵樂善之誠報應昭彰定獲壽臧之慶除備函奉覆外復綴數言冀有聲應上海六馬路仁濟善堂籌賑公所制施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海縣署瑣錄]  
　　陳子才與錢摺爲借洋糾葛一案前晚由蔣刺史提訊陳子才供小的前爲徐杏松身死一案牽涉被累曾將方單一張欲抵押與錢不料錢將方單取去不付銀洋後蒙騐得徐係服毒身死將小的斥釋旋向錢索還方單錢言方單由陳錦三取去由伊母舅勸令小的出洋十元取回方單後又改變誣稱小的借伊洋元求爲鑒察錢槱供文生由陳錦三來將方單抵洋一百元由錦三之子東桂過付錢東桂　光緒十八年陳有官司央父將單抵狎與錢由小的過付是實方單未曾經手陳錦三供陳央小的借洋一百元是實蔣刺史得供著陳子才繳洋六十元限五天爲期錢槱給還陳子才方單了案○朱南和偕妻吳氏喊控族姪朱阿瑞强搶寄女翠南致被毆傷前晚由蔣刺史升堂提訊朱南和供稱本邑人務農爲業娶妻吳氏前有唐姓將生女翠南給小的爲寄女有族姪阿瑞者見色起意圖娶爲妻小的不允致被糾人前來强搶小的等出爲攔阻以致被伊痛毆受傷是以投案請究朱吳氏供年五十歲丈夫朱南和族姪阿瑞糾衆强搶寄女翠南是實求請提究蔣刺史署　退去候補提朱阿瑞交案核奪 
[法捕房發落]  
　　昨禮拜三鄭大令蒞捕房會同代副捕頭發落各案命提前竊砃石鐘賊犯周金福陳阿桂照　斷各責二百板先行荷　　個月期滿送改過所監禁○又提新裕輪船圖竊未成之王學明照原斷笞責一百板從寛斥釋○王德方控蔣綺堂欠洋八十五元屢索不　經大令訊供押候嚴追昨日命提至案蔣求寛限交保出外陸續拔還大令以其有意圖賴著拖下重責蔣一再乞思求交保出外按月拔洋五元大令著限十日内如數付淸延于重比○周皇士改名陳子卿混用銅洋迭經公堂懲辦枷責此次又在小東門混　銅洋爲耿文芝金寳康等拘送捕房解經鄭大令訊供昨日命提至案研訊周矢口不承著重笞一百板供稱前與王連生同黨犯案此項銅洋由連生交下囑小的混用大令以其有心誣扳著再笞二百板始稱在小東門城内察院前純泰錢莊買來共買八元每元出洋五角又供在英公堂犯案管押四月釋出未幾大令着還押再核○薙髮匠闞三强令同鄕婦人張王氏與伊同居該氏不允致被毆辱控經鄭大令訊押昨日命提至案着重責二百板具改過結交保不准再向該氏滋擾○跑難賊胡阿福因搶奪小車夫周阿小皮帶扭經大令訊供責釋旋又在寗波輪船竊取余方生皮馬褂爲失主拘獲解經大令訊供押候嚴比昨日提案重責二百板還押逐日帶案嚴比○張子山以期票向萬禘春購襪一百五十雙往收無着控經大令訊供着交洋十五元昨日張妻林氏將洋交案大令着存候具領張子山交保○陳仰軒余邦賢投案禀稱徐松堂將火油銀兩存於愼裕錢莊又將店内物件搬取一空希圖拍賣了事求請追出以抵欠欵大令飭傳徐松堂保人磚瓦公司經理人馮仁美至案押候嚴追又命將往夾帳簿　到查核陳余等又禀現在該店將物件運出所值無幾求請嚴追大令准之○錢瑞賓控朱竹君吞没田單　大令訊供押交旋經劉長順嫁妝府主劉松岩保出避不到案昨日飭提保人供稱朱竹君現在杭州大令以其有意避匿著押候交案○陳梅春保陳實士出外延不到案昨日飭　保人呈上信件聲稱實士璨在杭州不日卽可來案大令著押候陳實士到案釋放○枷犯陳阿三匣期已滿大令命帶案開枷照原斷笞責一百板釋出勒令回籍 
[美捕房紀事]  
　　施阿三湯敏郎邵永福三偷兒昨晨溷入穿虹浜第五百四十六號屋内夥竊衣服布疋等物經包探石金榮查獲拘解捕房押候送廨訊究○江北人大桂子向在英公司某輪船當水手刻已辭歇日昨溷入該輪船竊銅若干斤負之登岸經包探石金榮緝獲拿解捕房押候解送英公堂訊究○前晚有一西人因酒醉倒臥在百老匯路流氓施仰山見其身掛有對時表因卽攫之而去西人酒甦後以失表控諸捕房昨晨經包探石金榮查悉將施拘入捕房押候解送英公堂究辦○寗波人陳阿彪某日至天潼路吳和順烟間開燈乘夥不備竊去烟槍二枝找尋無著昨午適在天后宮左右相遇立卽扟赴捕房陳堅稱被誣捕頭令押候飭包探查明核辦○西華德路餘慶里順興園浴堂前晚失去靑蚨二十串投報捕房捕頭遣包探往查知非外人所竊因置之不理旋經事主查悉係值堂人某甲所竊遂喚八十八號印捕將甲拘入捕房押候送廨訊究○南翔人羅阿金無業之流民也將煩腦絲盡行削去帶以西式帽每早守候天主堂門首向各西人求吃昨晨經二百五十六號華捕拘入捕房 
[金陵官報]  
　　十一月十八日新授江安督糧道吳重憙禀到禀見提敊朱淮森帶江西振武後營借補撫有營遊擊王國權叅將李秀領辭通判王國楨奉示察看　縣胡保慶張振聲鹽知事余致祥均見支應局候補道吳銷假江浦縣劉誥辭知縣黄應鼎禀知到水旱西門外保甲差轅下武巡捕王得標叩謝准補蘇州城守營中軍守備江　製造局派解毛瑟槍委員炮隧營帮帶花翎守備張玉發辭回滬選用縣朱念祖到江西來進京崇安輪船劉德輝接糧道吳回通判歐陽臨翼到見起服回省 
[皖江官報]  
　　十一月十四日鹽運使銜候補道新授安徽遺缺知府陳文騄到湖南人委辦荻港釐卡候補知府梁泰亨到皖南土藥總卡提調通判王德壽到前　塗縣葉大烜到甘肅餉回請假五天缷代理宿松縣丞楊鼎到新選太平縣典史張鼎祚到山東人○十五日蕪湖道袁到委辦巢縣厘卡知縣呂曾署桐城縣梁濤觀均到候補　判陳宏蓮知奉委送洋入赴六安知縣蕭仁丙知奉委查懷寗縣東北田畝何恩煌查懷寗西南田畝藍知光萬祖恕均知奉委首縣帮審李第靑知奉臬委核對差未入周恩元知奉臬委監印差府經金心存知奉委辦中路土藥緝私○十六日缷辦蕪湖洋務保甲准補廣德州王康平委辦霍　厘卡知縣史悠康均到指分安徽新海防試用巡檢邱樹恩到湖北人大挑知縣張奎光知奉委解京餉候補通判陸永鎬請假五天知縣馮廷韶轉假三天　轅牌示候補巡檢范光裕委署當塗縣興史准補廣德州王康平知縣劉寅度　知奉委首縣帮審知縣王培璧轉假五天直隸州王大慶轉假二天縣丞周金淼知奉行知捐免騐　註册委署靑陽縣郭繼泰辭○十九日二十日池太同知沈德潤到委辦洋務兼保甲候補直隸州湯沅宜馬頭厘卡王直刺敞均辭前當塗縣葉大烜候補直隸州王大慶均銷假改指湖北試用府經歴楊濬泉辭知州鑒世琬知奉委讞周學習知縣羅振鏞請假五天 
　 
 
