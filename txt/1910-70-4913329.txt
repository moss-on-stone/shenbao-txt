# 1910 - 70 - 4913329

 

Page 1

 
 
   
 
 

Page 2

 
 
   
 
 

Page 3

 
 
［Ｌ>上諭監國攝政王鈐章二月初九日内閣奉 
上諭陸軍部左丞著朱彭壽轉補右丞著詐秉琦補授左參議蓍慶蕃轉補右參議著錫嘏補授欽此 
上諭廣西慶遠府知府員缺著全興補授欽此軍機大臣署名奕劻世續鹿傳霖那桐吳郁生 
宫門抄二月初九日召見軍機克蒙額那王濟克沚諾爾布林沁札木蘇 
［Ｌ>論説［P>論調查户口自調查户口以來。各處風潮。前後相望。溯自去年。以至今日。鄉民之以之而反抗。紳董之以之而被害。者殆已報告盈帙。摟指難述矣。夫籌備期限。調查各省人户總數。去年事也今年當彚報矣。彚報之期已届。而調查之舉方興。揆之逐年籌備事宜。已甚怠緩。然且荆棘叢生。障碍百出倘因此而調查中輟。户籍難成。勢必至於誤籌備。阻立憲。然欲急事進行。則輒至聚衆仇敵。而醸成事變。不亦窮於從事。而終必誤憲政之前途乎。今者一般有。識之士。方請願速開國會。以爲維持大局之計。而無識愚民。轉相率反對調查。以爲籌備之阻力。吾恐持程度不及之説者。轉得緣以藉口。而請願益以無效。是安可不思解救之策。而急蕆事之方乎。 
考章程各省調查户口之監督以各省之廳州縣同知通判知州知縣爲之其有本管地方之各府及直廳州則以各該知府同知通判知州爲之其調查事務歸下級地方自治董事會或鄉長辦理以總董或鄉長爲調查長董事或鄉董爲調查員各地方所有巡官長警均有協助調查户口之責蓋官民同辦之事。也旣爲官民同辦之事。則宜官民各盡其責。夫今之一言調查。而事變卒起者。以現象言之。固仇視紳董也。而其原實始於仇視官官。視民如土芥恣爲虐民之事。而絶無愛民之心也。久已沿習成風而磅礴鬱積於我民之心理中矣。於此而創行新政。按户調查。民説受累深久之餘。而聞出諸意外之事。遂相率任意臆測。以爲虐民之事復生。而謡諑之言四起。謡言旣甚。則衆志鼓動。而反對之勢以成。向使數十年來。官有愛民之心。而無虐民之事。使民之被其澤者。率親愛之如慈父母。則一旦新政肇興。民且欣喜過望。而相慶於大澤之復來矣。又何至於羣疑衆駭。而相聚爲謀者。故民之以調查而仇視紳者。推其原因。實始於仇視官也。官夙欺民。民夙懟官。以至爲調查之阻碍。則爲官者。急宜巡行鄉野。竭誠演説。間招耆老。接以温言。盡情勸諭。鄉民雖愚。聽官之絮語。而親見其愉色。必且轉怒爲喜。而釋然解其暴動之心。而爲調查員者。又從而設法勸遵。曲述理由。如是而民猶膠執成見肆爲暴動者。吾不信也。 
且夫户口之所以形調查者。非將以定户籍法乎。户籍法者。所以保持社會之安寗秩序。而使人民得安堵無恐者也。邦國圖籍。古且設官以掌之以時稽考。國内人民。燦然悉悉於册。時則奸宄難容。盜賊不作。何者凡一户一丁。皆麗於籍。即有盜賊。官有名捕。按籍而稽之。可無不得故也。我朝國初定制。天下丁口。三年一編審。有甲長坊長廂長里長諸名目。每届編審時。甲長坊長廂長里長。造册送州縣。層遞以達於部。自并丁税地税爲一。編審之法停。而保甲之法。又弛然莫舉。所謂烟户門牌者。官吏視爲具文。地保任意填造。而全國之户口。乃悉無稽考。於是奸宄得以匿迹。盜賊可以逋逃。緝捕難行。而民始苦擾害矣。今之鄉間。何處不憂盜賊。刦掠時聞。誰弗驚怖。户籍法定。則盗賊不戢而自消。向之憂刧掠。而不得高枕者。一旦悉掃而空之。其爲安寗幸福爲何如者。然庶調查伊始。其利未見。民但骇創舉之非常。而不知幸福之固將無窮也。爲官與紳者。但即此而告。 
 
 
 

Page 4

 
 
語之浹以誠意導以要言則民自曉然而相安無事矣 
今也不然官爲監督則但促紳以調查而不慮鄉民之驚骇爲調查員者奉有監督之明文知爲籌備之要政方欲執簿從事毅然力爲而不知衆已戢戢然持其後矣大抵無識之人可與樂成而難與圖始不先有以開其智而遽按户以稽民以創見而驚疑遂至聚衆而滋事固亦其勢之自然者爾事起而調查員躬受窘辱房屋被毁仍惡鄉民之蠻横而思欲假官力以懲之則是操切從事而卒以書民也歲月如梭期限孔迫亟亟焉開導鄉愚而爲調查之手續又曷可以稍緩哉 
［Ｌ>專電電一北京 
樞府交憲政館李家駒提調再將新官制草案核改李頗有爲難之勢 
電二北京 
攝政王諭樞臣藏事雖定善後最要着速會同理藩部籌措辦法 
電三北京 
吏學兩部覆奏直省法政畢值貢以知縣留直免繳各項銀兩奉旨依議 
電四北京 
閩督松壽奏文梁等變産興學懇請仍奬實官奉硃批仍著該部議奏 
電五北京 
分科大學有德俄兩國學生各二人電六北京 
都察院辦理各部院選舉資政院議員已揭曉當選人奎濰額勒春陳懋鼎趙椿年齊忠甲晏安瀾勞乃宣梁用弧趙炳麟江春霖史履晋汪榮寳黄思永陸宗輿惲毓鼎吳士鑑王荃善葉芾棠梫文哲琿吳廷爕蔣式瑆林炳章陳田崇芳胡思敬胡熙泰馬振憲李經畬陳善同廖廉能王季烈等一百六十員奎濰得六十五票其餘一票二票者居大半 
按此電於初八晚接到因時已深夜昨報未及登出電七東京 
東京日本諸新聞及外字新聞批評日本準備歡迎濤貝勒頗具熱誠並賞讚之曰世界之平和基於亞細亞之平和而日本與清國交際最親密之現狀爲之要素也 
電八東京 
政友曾修定之外國人在日本國置産議案經衆議院通過惟僅許確係寓居日本者及内務省承認合法之人購置地産 
電九東京 
東京美友協會於西十八日招待美國聯合通信社長瑪爾比爾斯担桂總理大臣美大使阿武來庵會讌斯担君並定於十九日覲見日皇 
Ｌ>緊要新聞一P>江春霖已允提倡國會北京　　日前國會請題代表某某等晉竭江春霖太史請其聯合各御史提倡國會上書要求江太史謂此事余極願擔任惟自參劾權貴後樞府必見余名而生怒且朝廷以余爲不勝言官之職咨回原衛門行走亦必以余爲不足與談國事是余若與聞請願之事非但無益於國會反於國會有所窒礙余一身本無所願慮且國會又爲救亡要舉故無不願盡力附驥者惟於此中情形不可不計及云云某代表答云此事似母庸過慮公前次參某邸之摺樞臣大半折服即朝廷亦深鑒公之直諒并信公之無他意第以面子上過不去故暫時咨回公能提倡此舉無異登高一呼必能響應助力之大可以預决江太史乃始有允意代表皆然而出［P>都察院將補江春霖之遺缺北京　　都察院張總憲曁伊陳兩副憲日前力陳江侍御春霖直言人諫彈劾親貴實係欽遵臺規尙無懷挾私見之處且該御史摺奏中外咸知朝廷當加優待開復原官一摺自經留中後張總憲知所奏難收效果故已擬將新疆道一缺即調遼藩道陳善同轉補以免空懸其遼瀋道監查御史缺再且摺奏請另簡 
［P>國會同志會宣布簡章北京　　國會圑於初三日下午在崑新會館宣布同志會簡章并會商該會宣言書惟其中條件尙稍有不協之處羣議須再更改俟妥定後即行宣布 
［P>聯豫電告藏衆安靜北京　　日前駐藏聯大臣電致理藩部云自逹賴濳逃奉旨革去名號之後藏衆驚惶失措勢甚激烈後經愼選精通藏語人員徐王趙李四君到處撫慰並將諭旨譯就藏文勸諭徒衆始得稍爲平定理藩部接電後昨特與政府諸公會議云西藏善後 
 
 

Page 5

 
 
要政待興甚多若同時舉辦勢所不能惟軍學財三政尤爲要務擬請旨各國放參贊一員前往辦理並聞諸樞公以西藏邊遠人多不欒就擬將業勵加厚於各部司員中擇尤呈請簡派 
［P>胡侍御封奏續誌北京　　胡侍御思敬近上封奏一件其内容已略誌昨報兹探悉其詳係指斥四事一曰近今各署丞參上行走之人太多二財政監理官之不合理論三各省勸業道巡警道之用非其人以致新職幾同虚設其四未詳中間並言及改革官制以爲新官制成立之日將來所得結果亦未必有勝於此或比今日更壞云［P>東方救世軍之出現北京　　旗人任文毅於甲午役後入日籍改姓籘堂號調梅夙稔耶蘇敎中救世軍之辦法欲至中國擴張其勢日今春特回祖國組織一東方救世軍以爲普度衆生地步現已運動肅王代遞一摺其内空參合儒釋道三敎以爲抵制耶穌天主等敎之計該軍於傳敎外更圖擴張他項事業約分四類一敎育部一實業部一軍械部一編輯部現摺已繕呈不知政府能俯如所請否也 
［P>國恥紀念會之籌備北京　　江主政紹銓發起國恥紀念會辦理各情早誌本報兹悉江主政出京在邇特佈告同志於本月初十日午後三鐘至五鐘假地虎坊橋西嵩陽别業開國恥紀念會籌備會妥議章程公舉執事届時當有多數之熱心志士聯袂而往也 
［P>有政務處副提調之望者北京　　會議政務處提調向派正副四員自吳閣學入樞密後遺有正提調一席該處王大臣擬以現充該處帮提調錫學士鈞升補已誌前報其所遞遺帮提調一席聞外務部曹左丞汝霖民政部汪參議榮寳均有可望 
［P>庫倫因英商隊游歷之請示北京　　日昨理藩部接到庫倫辦事大臣函告其内容略謂本大臣接俄人之牒報稱英京倫敦富紳爲探險東部及北部蒙古利源起見組織一探險隊一切計畫已成該探險隊擬於華三月下澣啓程先到俄京搭西比利亞鐵路至克拉斯諾雅爾斯克埠轉搭江輪溯墅尼塞河逹密努森斯克埠於該埠變裝商隊進入蒙古云云本大臣案向來外客游歷蒙古者不少然編制商隊探查利源以此爲嚆矢無智之蒙民萬一誤爲外兵侵入謡言紛起則於地方治安影響匪淺鈞部有何高見請示辦法 
［P>濤貝勒拜訪各駐使北京　　出洋考察軍事大臣濤貝勒因行期在即於初二日下午偕同隨員數人照例先期往各國使署拜訪貝勒所調人員已略誌本報兹復探得全數人員名單再録於下李經邁哈漢章係派充提調官良弼文華姚寳來彭燦昌劉恩源田獻章係派充考查官張慶桐程經邦庸寳潮係派充交涉官徐致善桐昌係派充文牘官江紹沅吳有雨係派充庶務官另譚學夔一名則係派充隨員 
［P>德人與蔭昌之感情　　文匯報載初八日柏靈電云德國各報聞蔭昌簡爲陸軍部尙書之信頗爲稱許［P>湯壽潛奏陳存亡大計（三）（續）一聯盟美國以分日本之勢論者謂日本方强同種同文美距我遠鞭長莫及臣獨以爲不然日本蕞爾三島無日不謀展足於大陸始亦未嘗不欲結我以自固我藐之而不屑措意因汲汲踣我以自存是以有甲午之役日固太忍愎而不受忠告弱而又有内憂我亦有自取之咎也今海牙之議日復甘爲戎首者無非假賠欵以爲詞耳光緒二十八年兩廣總督袁樹勛任上海道援約力爭賠欵用銀美國首先承認外務部苟肯協力共爭各國相形之下必能全體認可約可減本四之一减利什之五中怯 
 
 

Page 6

 
 
而不果各國窺之持之益堅美不便獨爲君子乃改爲减讓旣有减讓賠欵之雅而外務部不能從而修投李報瓊之好坐讓日本先鞭猛著增一强援觀於今日羅掘之艱益悔當日委蛇之誤然補牢猶可及也中國之危局尙幸借外交之均勢通盤計之英方急保其已拓之範圍斷不肯舍桀黠之日本而親貧弱之中國與狐謀皮殆不可得俄新敗其處心更忍於日我若與之益中日忌德法互猜且限於地位不足爲日本害美世守之門羅主義及麥荆尼已變非獵濱旣踞乃與列强並轡於遠東爲通商計不爲拓地計視各國較爲可信去中國最遠亦最近航路不過二十日形勢足以拊日之背舉足可爲之重輕巴那馬運河已預算於彼一千九百十三年開通即宣統四年所有大西洋勢力立即傾注於太平洋若中美聯盟我重於自守並不望其以兵力相援但與有同盟之誼轡如海牙所議美一梗之必有協美而梗之者德方新睦於美此時聯美之用以民間商務航業實業爲第一以駐使得人交際親睦多數聘用美員次之若能使國民公司多入美商資産則共利共害尤有緩急相倚之情故前有持抵制美貨之論者其志可嘉其識不足取也誠守聯美之策以行之政學兵商界人才交通不必戰守相助之名但有安危互警之益日本忌美不能不外示和平吞噬之計少紆即爲我乘間圖强機會中美一聯日本自不能逞志於中國即各國亦可暫息其紛爭此在皇上熟思而斷行之（未完） 
［P>京師近事度支部署内日昨不戒於火幸該署住紥之巡警認眞救護未至成災紹侍郎甚爲震怒以該署中人太不小心并申飭收發處司長以後再有此等事定行奏參 
度支部堂憲近議以現在庫欵支絀擬即實行加徴奢侈品税以資補助查烟酒兩項固宜加重即入口紙烟洋酒亦須一律增加方足以昭平允擬於日内咨照外務部及税務大臣仍應即行設法與駐京各國公使磋商以重税課 
財政處京畿科總覈張茂烔昨請辭去財政處總覈一差經澤尙書允准即將京畿科總覈一差調梁益科總核徐文蔚轉補其梁益科總核一差以總務科坐辦劉保慈充補張茂炯則派署晏參議鹽政處總辦之任軍諮處測繪學堂去年十月第一班畢業計六十人除剔去外畢業者十二人各省紛紛咨請因須留京待測近畿蒙古等處僅派往東三省二人雲南一人餘均留京月給薪金三十兩預備入測地局現因各省送來學生考選百人爲模範生因測地局開辦無期即派畢業生十人爲模範生敎習又今年須考第二班畢業計百二十人除剔去外僅六十人定本月二十考届時尙須奏請派王大臣監試以昭鄭重又須招新生九十人計本京旗籍八十人留京各省十人約於三月初間考試 
［Ｌ>時評［P>異哉親嘴之運動　　本埠某西報昨載美國寳威爾夫人近在鈕約某大會演説云美國男子。無一人不能購得其投票選舉權者。其法輕而易舉。一親嘴之功。已足有餘。故要求選舉權之女黨。祇須拔選妙齡美貌之女童數人。委令以媚術變動立法部各員之意嚮。則鈕約城之女子不。費吹灰之力。可盡得其選舉權。即事不成。亦不過於運動者。稍失體面而已。據此而論美國立法者。將以貪於親嘴而敗於要求選舉權女子之手矣。 
譯者曰謔哉寳威爾夫人之論也。吾國人對於外國之選舉運動術。無不極力揣摩。所惜者女權未發逹耳。不然亦一妙法也。吾國人其識之。 
［P>怪哉日本之獻議　　鈕約世界報載稱日本近獻議於美國國務部云美日兩國應消除前嫌物衷共濟則兩國可以同行管轄遠東果爾則日本知不可以强權壓制美國而欲以大利誘之是竊盜分贓之手叚也是拐騙誘人之計畫也是妾婦媚人之術也 
異哉以文明自命之日本而亦出此貽笑鄰邦之獻議耶 
［P>學台房科之好賣買　　自科舉廢後學台房科之進欵枯寂已久不料蘇提學之房科近日又得一宗好賣買凡優拔領貢單者須費二三十元至少十八九元舉貢考職領咨文者則須十七八元至少十元生員考職領咨文者至少亦須六七元昨有某舉人赴蘇領咨給鈔票洋五元該房科色然不悦曰。是區區者奚足濟事强令三倍增某舉人不允取還鈔幣納衣袋中曰余不領此文矣。到京請同鄉官出一印結。亦可進塲作反身欲出狀。該房科乃始轉顏。爲笑。哀懇之該舉人因加洋五元領文而出 
記者曰以各舉貢之前。程遠大。誠何吝此區區。然吾不解自命爲整躬飭物之學司。而亦聽舊吏舞弊若此。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
［Ｌ>緊要新聞二［P>直紳士之暗潮天津　　直隸某紳致諮議局函云昨奉公函過蒙藻飾愧不敢當弟才疏力薄人微言輕原不足籌畫大局特是同鄉公益之事亦不敢不稍盡義務自發起爭路之舉以至改爲借欵相持年餘抗言不顧頗遭當路之忌亦所不恤迨奏設商股公司又被舉爲協理當投票公舉時即有倡言總理非官階較崇不可者良堪嗤鄙及開票後除總理外可充協理者不過三四人而倡議者必欲八人復以官階高卑爲次序得票少者反居前列於是公推倡議者主持一切其餘不過旅進旅退推諉敷衍一派官氣某公堅愎自是並無辦事之才而强欲出頭任意把持不願他人稍參末議弟早知其無成欲行辭職而又無辭可託只得虚與委蛇鹽斤加價發自某公弟原不贊成良以鹽爲日用所必需竊苦小民亦加擔負難免受累而某公力持此議謂一人每日用鹽不過三錢通年核計約多費三十文之譜爲數無幾遂擬定呈請直督代奏雖列有敝銜並未送閲呈稿及今正奏准始知其詳就此一端其把持已可槪見二月間約同赴津與蘆綱商訂交欵辦法弟以此事係某公發起且本係綱總他人何必與聞辭不願往繼思永七鹽務係歸官辦若援蘆綱之例一半歸官則民間出錢反爲官塲漁利殊欠公道是以隨同赴津與前督楊專議永七應全歸民股之事嗣因蘆綱交欵欠未議决弟即先行回京後來議有章程由某公交弟閲看弟嫌其不妥大加改削當面交冋某公不甚以爲然遂復自作主張與蘆綱商定呈明運司轉詳直督并咨明督辦作爲定案此事弟遂不復過問矣以後交欵存欵均由某公獨往獨來他人莫知底裡一日在公司得閲該章見内有十年内加價股欵應得官息六釐不付股東另行存儲留辦本省實業一條農工學會即其一端并無將正欵借撥之説倡議借撥弟實不知夏間因濼鑛股欵不足微聞某公指鹽捐作抵向銀行借欵入股之説并未向同事商量不得其詳秋間又有借撥紡紗之説弟前往吳楚公所晉謁諸公時即聲言須再向斟酌嗣聞前向銀行借欵未成轉向銀號借定立有合同知會同鄉先逹諸公均已認可弟亦不便一人作梗夫以鹽捐一項旣入鑛股又辦紡紗信口允許任意挪撥一若此項加價股欵係屬個人私産也者眞令人索解無從矣据理而論加收鹽價係爲鐵路似不得移作他用入礦股固不相宜卽借撥紡紗亦名實少符微窺其意在當時倡議借撥不過取快於一時并無認眞籌辦之意是以出爾反爾不惜自食前言也弟係個人資格同事諸公又不能合謀共濟欲與抗衡實無權力貴局主持公論以法人資格出與相爭或可挽救一二高明以爲何如從來懐挾私意之人本難與共公事弟忝居此職大似羝羊之觸藩不能退不能進日夜疚心所差堪自慰者係盡義務并未私圖利益耳猥蒙下問拉雜密陳幸埀察焉 
［P>湖北留京學界對於川粤漢路之呼籲續　　至若鄂人所認之欵如前會長代表呈内所謂創辦股議員擔認股派股拍股各項已足敷修路之數而招股尙不在其列以京師一方面論政學兩界已有十五萬元之多將來實交之數僅作十萬元則政學界各作五萬元政界非生等所問如學界而不能足五萬元者請斷生等之頭一方之一部分能如此况有全鄂之人民乎况有漢口之富商大賈乎况有他省之同胞可呼將伯乎以如此確實之招股且不算入籌備路欵之列則非空言搪塞豈顧問哉而我公猶若以爲未足深信者以鄂路之患不自今日始前此數年即設鄂路籌辦處招集股欵而千呼萬喚無一應者豈鄂人之程度至今日而一躍千丈哉所責誠是然根本上之原因則非以今昔程度之不同而在於於官辦商辦别也官之失信於民也久矣咸同年間之鈔票首見騙民之舉境遷事過民亦漸忘六十以上之人猶有能道其軼事者其最異者則爲招信股票當其發行之始身繋囹圄者有之横彼捐勒者有之而票紙所載謂可以完丁漕可以納關税迨榮禄一奏謂國民情願報効明明鉅欵等於水月鏡花國民之愿樸而具熱誠者或且因信任過深以至傾家敗産傳曰民無信不立又曰不信民弗從然則鄂人之徘徊而觀望者於鄂民乎何尤今協會之主張歸商辦則與官絶無交涉鄂民認股之踴躍非關於今昔程度之不同不待煩言而解矣則鄂人之路欵亦不足憂兩者皆不足憂而猶不恤背朝旨佛輿情冒天下之大不韙以借外債者此自好者所不爲賢如我公而謂爲此下下 
策乎且文襄臨終之言改借欵爲籌欵者是不居背朝旨拂與情之名以冒天下之大不韙也人方避之而我成之雖下愚知其不可明哲如我公而謂爲此下下之策乎是鄂人之悲憤而失望於我公者特杯弓蛇影之疑鶴唳風聲之警耳惟商辦之批一日不下則列邦覬覦之心一日不絶鄂人悲憤之氣一日不平一方覬覦一方悲憤則感情必惡漢口爲華洋雜處之區會匪黨徒淵藪於此一日乘機煽發其遺憂君父有不可勝言者至於借欵與否關係全路之存亡鄂路之存亡關係國家之命運固久在我公洞鑒之中無俟生等贅縷也生等外觀時局内顧身家覆巢之憂急逾眉火恭誦先帝諭旨學生不許干涉公事有懷呼籲聖訓難違哀痛迫切莫可如何爰以私人資格哭訴於我公之前幸垂鑒焉湖北旅京士子梅寳瑜石山儼張壽田鄧照鑾黄雲霓桂礦峯石鳳樓梅鑾鳴許時焯馬國文劉文澤舒龍章石卓蔣宗坊陳恩普嚴绂荃劉士芸洪安鎭石山仁王保源朱義胄余仁錫左質澤陳子元陳毓琈王宗慤劉鐘等謹呈［P>蘇臬派員調查各屬監獄蘇州　　蘇臬左廉訪前據留日東京高等學堂畢業生王琨擬呈改良監獄規則酌核修改議定簡 
 
 

Page 11

 
 
章詳奉撫憲批准頒發蘇省省州廳縣爲改良監獄之依據並遴選熟諳監獄之員生分赴各屬調查兹經廉訪將前項簡章刊印成本分發各屬遵辦並派委候補知縣鐘蓀赴江寗府屬知縣馮詠芝赴淮安府屬知縣余德廣赴揚州府屬如縣陳學鑑赴徐州府屬正任靖江縣馮璋赴蘇州府屬候補同知王秉璋赴松江府屬知縣倪文范赴常州府屬知縣許慶春赴鎭江府屬知縣曹炳文赴太倉州屬候補府照磨姚佐廷赴海州屬知縣曾渤赴通州海門屬分别調查情形禀復察奪各該員均已禀辭就道矣 
［P>東三省近事奉省春溪湖地方日人所辦之撫順煤礦凡下井開挖向來均用中國勞働工人充役聞近開一井内中執役者全用日人竟不准中國苦工入内窺探禁止甚嚴所有礦質亦運往大連化分聞係最旺之金礦其實在之成蹟若何現尙秘不宣佈云 
錫帥以江省林礦天産富厚沿邊荒野久爲外人覬覦損失利權已不可勝數特委王令赴江詳細查勘已於日昨到江禀見少帥擬先赴東西布特哈嫩江府璦琿沿黑龍江南岸一帶調查再赴興東呼蘭東路各内郡巡視 
錫督以漢蒙文字不同各蒙旗與地方官廳來往公文殊難接洽且多悮會以致行政及司法上多所障礙當飭蒙文學堂李監督將各舊班高材生另挑速成一班一年畢業於主課外增入公牘及信函各門一俟將來畢業後即分派蒙境各地方官署充當譯員該學堂奉到飭知後即挑選成班業已開學 
去歳丈放逹爾汗王旗采哈新甸荒地所收荒價悉抵該旗之債欵設立行局係歸省城蒙務總局管轄此次續丈洮遼各站閒荒省憲仍委德尉裕殷守鴻籌辦理聞係獨立局面不歸蒙局節制但去年德慰丈放逹王旗時辦理頗有名譽錫督甚爲嘉許故令續辦其局員遂仍用去歳出力人員乃殷守意不爲然即此用人一層已屢與德尉互起衝突凡屬旗人主張一槪不用似此畛域太分恐於辦事前途不免影響 
奉省互選多額納税議員已經民政司張司使於初一日在商務總會舉行投票選舉孫以芾得九票李鼎臣得九票均作爲當選敦尙之得人票朱紫貴得七票均作爲候補當選人 
［Ｌ>分類新聞政界[督批和州敎練所衝突案南京]  
　　江督張批安徽巡警道詳復查明和州敎練所衝突一案文云據詳已悉該州敎練所成立未久即起風潮此種惡習最爲可恨該所長吳爾梅旣已撤換並將滋事學生斥革姑准免議仰即飭令接辦之所長陳錫琛認眞整頓留心查察如有不安本分之學生固應斥革卽職事各員亦應認眞裁汰以免有碍進步至虧挪公欵之庶務員范期樑尤應嚴行追繳如或抗延即由州詳請重懲勿稍姑容仍候撫部院批示 
［P>八旗設立生計研究會鎭江　　杭州駐防熊君信三發起聯合京口江寗乍浦荆州廣州等處駐防設立生計研究會其宗旨蓋恐旗制變通後旗民將無以爲資生之計故特先行研究冀得完全善後良法其總會設在京口凡有駐防之處皆設立分會定於二十五日在京口總會開大會已函告各處駐防知悉矣 
［P派員催取司法統計表蘇州>　　日前法部以宣統元年分司法統計報告限宣統二年二月内報部等因行文蘇省臬司左廉訪查得各州廳縣於上年司法統計月計各表大半未能造送齊全且有十餘處始終延宕不辦特詳請將玩誤之各府州縣分别記過示儆一面派委調查監獄各員分赴各屬順道守提各表送司核辦 
［Ｌ>軍界［P>兵警小閧之結束松江　　松江東門外華陽橋鎭兵警小閧曾誌前報兹悉此事因有巡警二人無端濳登駐防砲艇窺探致觸艇勇之怒縳住痛打總局得信後遂將該巡士留局察看並各記大過二次一面申禀提台劉軍門祇言地方已設巡警原派駐防砲艇請即調回而兵警閧閙情形則略而不叙業已和平了結矣 
［P>陸軍小學業名單長沙　　湘省陸軍小學堂第二班學生於本年正月初六日舉行畢業正式升入鄂省陸軍第三中學堂兹將優等畢業生六名録下周慶祥湘隂曹典珍長沙吳建業長沙謝英平江劉尙毅湘隂曾傳伋耒陽上等取四十六名中等二十四名 
［P>炮工生情殷投効杭州　　日前有閩省海軍要塞學生陳志武等來浙投効特具禀摲轅籲求差委現聞增中丞以浙省砲台建設無多應需人才業於上年准督部堂咨派要塞畢業生李任莊公亮等十五名來浙當時因無可安挿勉强分撥沿海各砲台暫充見習已經擁擠異常該生旣係閩省畢業派有差使理宜冋閩供職力圖報効方爲正當辦法所請留浙委用之處應母庸議並令傳宣官傳諭該生飭遵 
［Ｌ>學務［P>寛籌兩江師範生之出路安慶縣近來風氣大開興辦學堂接踵而起所有訂定科學以及辦理一切規則均稱完備惟各屬延聘敎員頗難一律恐不足以維持敎育頃由該會擬定全行改用師範卒業生特具陳撫憲請飭兩江師範畢業生回皖履行義務 
［P>乾南公學組織成立安慶　　繁昌縣境小淮窰地方鎭市繁盛人烟稠密民間子弟仍多相沿舊習延師敎讀實不足以振興敎育頃由該鎭士紳糾約熱心學務同人籌措捐欵創立乾南公學一所遵照定章延聘敎員招收學生以期敎育普及已將興辦該學成立日期上禀學憲核示立案 
 
 

Page 12

 
 
［P>簡字塾開學松江　　松郡城内外東南西北中五區各設簡字學堂一處由敎育會議决基址招募生徒曾誌前報兹已於初五六兩日次第開學每處學徒各二十餘人開學時官紳諄諄敎誨勉爲立憲國民聽者動容 
［Ｌ>實業［P>整頓全省銀錢行號善後辦法杭州　　勸業道董季友觀察以舊臘某錢號倒閉牽動大局釀成全市恐慌影響波及鄰省事後糾葛纒訟迄未就範特於日前具詳撫院請即設法維持其原文略稱前奉度支部頒發奏定銀行則例及限制銀錢紙票章程又奉農工商部行文嚴查遵經署道照會商會並派員查明填表分呈在案惟銀行爲全省商務樞紐其所發銀錢紙票尤於幣制大有關係誠不可不預爲防維特是通工易市緩急相周全恃銀號錢莊以資挹注其間營運出貸必須經理得人以擔負無限責任一切自當確有準備其資本如何集合營業有無定程除總副經理一二人外其餘夥友雖在莊號或亦未能詳知底藴設有不愼如川潰堤崩爲害伊於胡底署道有維持商業之責體察銀號錢莊實與銀行息息相關值此時艱商民諸多困難似不容不先事稽查以資調護所有省城各銀號錢莊凡實在資本合同議單以及營業大略情形擬由署道遴派妥員會同商務總會切實調查倘有不合自當立時糾正其省外各錢莊亦當遴員接續馳核以資查考俾於商業前途得所裨補是否有當理合詳請憲核批示祗遵 
［P>郵傳部照復浙路公司文爲統計表册事爲照復事統計處案呈准呈稱查新政經緯萬端無事不歸墟於統計所有此次統計辦法即遵大部有案可稽者如式照填間有情形窒礙無從查考者不妨暫缺之例分别補填赶造至折合庫平一層頗於情事窒礙查東南各省通用洋銀公司所招股本亦係圓數各項進出各欵目悉用銀元其市價一日數變若必逐時調查實於收付帳目豋册紀數有妨現在度支部正擬酌定幣制俟部章頒定平色後再容逐一遵辦以副整齊劃一之意等因附表二册前來查本届統計事屬創舉浙路開辦有年調查旣往事實尤覺繁難兹閲來表條分縷晰紀載詳明洵爲各省之冠應即存部備查至折平一節係照憲政編查館統計凡例辦法通行在案旣准復稱實有窒礙情形自應據情轉咨以期推行盡利除俟各路表件到齊再行彚造總册咨送憲政編查館查核外相應照復貴公司查照可也［P>霍山商會請禁扦勇舞弊安慶　　霍山縣商務分會以該處釐卡扞勇每於商船過卡報完釐金扞查貨物種種舞弊勒索規費商人無不視爲畏途若不嚴予查禁不足以維商政該商會特據實禀請撫憲飭查嚴禁 
［Ｌ>雜記［P>殺斃一家三命案提省蘇州　　上元縣屬道德鄉民王慶山家日前到有親友多人越數日忽皆不見衆鄰居已覺其形跡可疑後在近處水塘内查見屍身三具喚地甲夏鴻到來認明即係王慶山家之人遂報縣經邑尊李嶽衡大令將王慶山及其子王得坤獲住驗訊明確該屍係張二張揚氏張矮子三人據王慶山供認同王老五等殺死張二等三命不諱大令飭將各尸棺殮王慶山等帶縣收禁通報各憲現聞各憲以案關殺死一家三命情罪重大特飭縣將全案解蘇審辦 
［P>飢民毆傷鄉人鎭江　　丹陽縣東莊附近鄉間近又到有淮徐海難民二三百人仍在該處沿途恃强攫食横暴異常日昨有難民數十人至某鄉民家强搶柴米該鄉人等不浮以致互相門毆當被毆傷鄉民二人立時嗚鑼聚衆拘解至縣由孫令研訊後飭派巡勇將飢民押解出境［P>僧人送米之嫌疑松江　　松郡西門外長橋南蛇王宫僧人閬苑飭人肩米至某縫工家鄰里某甲擬有别故扭交僧綱司轉送婁署請究該僧亦呈遞禀詞自爲部白至此中底藴非局外人所知也 
［P>清談［P>人事天事資宜緝也。乃以緝盗西誣及良民矣。賭宜禁也。乃以禁賭而需索規費。釀成命案矣。救火會宜設也。乃焚燬數十家之大火。迭見報告矣。天灾人事。惡感杳來。地方官吏。地方紳士。其亦對之而有動於心乎。 
［P>學堂私塾學堂日多。則私塾日少。此長彼消。自然之理也。乃觀近來之情形。則異是。各處城廂内外。已設之學堂未嘗日少。而私塾則日見其多。人家兒童。每有入學堂一二年。轉返而延師課讀者。此其故何歟。豈不以學堂敎法未善。兒童之就學者。有紛心而無進。步其父兄乃翻然變計歟。凡有敎育之責者。奈之何弗思。［P>時乘［P>西藏談理藩部某員語北京日本橋關某報館友云有某國僧夙研究喇嘛敎探險於西藏曾與逹賴喇嘛及諸尃布等親交有年前年逹賴濳逃駐錫庫倫某僧時在北京聞變赴青海轉入庫倫面謁逹賴見諸堪布中有親中國親俄國之二黨。而逹賴亦有相機赴俄之意。某伪因徐説之曰西藏之地爲喇嘛敎之本地而喇嘛敎民散在西藏境外印度北部及青海蒙王各部者甚衆故貴敎王於政治上爲西藏之藩王於宗敎上爲蒙藏印度等所有喇嘛敎民之敎王今敎王爲保持西藏之政權起見擬倚俄國然倚俄之結果。必致失蒙藏印度幾千萬敎民之心。况倚俄之策。適啓列國干與之端。爲速亡之愚策乎。故余謂今日之策。唯有以　中國保持從來之關繋。 
傾向中國。暗防列國之干涉爲上計。雖英兵入藏中國依上國之義出而與英國交涉其撤兵大有可望萬一俄國應敎王之請干與藏事出與英國交涉英國惡俄國之無理取閙决不因俄國干預而撤其兵俄國自在東省與日本戰敗後叛亂蜂起内外交迫不遑兼顧若欲倚俄愚不知其可也語語激烈娓娓動人逹賴當時亦爲之改容乃與諸堪布商議决絶倚俄之念講朝覲之計遂有晉京之事彼時中國政府優禮逹頼極力懷柔料逹賴回藏以後又惑者於他人之運動漸消其倚華之念專恣驕横日甚一日又不從駐藏大臣之言故以春秋筆法論之。逹賴實首惡云。 
［P>雜著［P>國會借鏡録醒續第一條召集各地方長官每年開會一次定爲常例若别有大故則以特旨開臨時會凡開會時期豫先布告長官缺席可邀次官代理 
第二條會議之際各部大臣或其代理者皆當臨席詳述意見但决可否之數只算代議士之數大臣及代理者概不得算入 
第三條凡地方租税之事有時垂問决於衆議然可否施行之處朕自親裁 
第四條議員建議之事件付之衆議雖經裁可而可否採用之處朕自親裁 
右載數條實爲日本代議制度之萌蘖亦即爲日本國民權利發逹之始基開設國會之期。去此不遠矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
［Ｌ>譯件［P>日本議會之一面觀續曼陀　　二十三日午前開會關於陸海軍質問頗多據會計檢查院之報告總計名官省違犯會計法者共六十餘件就中陸軍違法三十二件海軍違法者十件也據石本次官之答辨頗不能難擬據服務條例將當事官吏一一處罰 
　　二十四日此日議案甚多最有趣味耐人尋思者原田十衛氐之滿洲設立銀行案與松田原治氐之設立陪審制度案是也原田十衛氐曰滿洲設立银行案去年已通過本院政府亦表贊成意乃聞去年大藏省派主税局長至滿洲踏查一切據該報告謂不必另設銀行祇須將現有之正金銀行支店擴充業務便足肆應然取積極的方針使金融機關完成無缺滿洲開發之要務也云云松田原治氐之言曰設立陪審制度案非爲黨派非爲恩仇實國民權力消長之問題也我國民旣開議會使得參與立法機關復由地方自治使得參與行政獨至司法制度不許國民參與有是理耶司法官之智識不全無理妄斷亦已極矣此非一人之私言訊之民間叩之輿衆莫不云然卽横田大審院長岡部法相等均謂常識裁判制宜早行設立即指陪審制度也諸君爲國民權力計宜贊成此案云云兩議案均付委員會 
　　又新會之波瀾未平而大同戊申兩黨忽如天狐之露尾由民黨之组織一變而爲官吏黨之组織目下東奔西走正營營於此事也 
　　又新進步之合同説欲組織民黨以抗政友會也而又新會中之島田三郎等素與政府黨通氣脉必欲與大同合思欲以軟化策化進步黨進步黨不受其啗遂一變其計别設一會組成一純官黨以自立於政友進步兩黨之外此議若成日本政黨漸次分明可分爲政友會純民黨純官黨之三者二十三日夜密會於大村屋又新會自島田以下皆出席大同俱樂部之安逹氏戊申派之中村氐亦與焉 
　　又新與進步之交涉著著失敗大同派見之謂時不可失即嗾使戊申 
樂部發起一新政黨即由幹事肥田中村兩氐向進步黨交涉進步黨院内幹事高柳佐藤兩氐以職司所在祗部署議院内事他皆不能過問容訊之幹部再行裁覆等語覆絶之次日幹部次議斷不與合以示决絶 
戊申派更轉其鋒向又新會交涉二十四日開會於議院内戊申派之肥田中村兩人爲述新政黨组織之必要且云自云年以來與又新之關係頗益良善宜合大同戊申成一大合同惟望贊助云云又新幹部答以大合同之説本黨極爲贊成不久必能實行作本黨亦須協議叱嗟之間難以回答中村肥田兩人即將此意馳告同志及大同幹部 
　　政局旣已如此則官僚派之前途果何如耶進步黨團結頗固除木下氐等一二人外斷不爲所動大同派全黨二十八名皆贊同者也又新會中之島田一派約有十二名及戊申本黨之土佐派外清水市太郎等二十一二名合計之約可得六十餘名所謂官僚派新政黨者如是而已 
二十五日戊申俱樂部開代議士會共推仙石貢氐爲臨時座長由中安信三郎報告解散理由曰又新進步兩黨久有合同之説本俱樂部去年亦發是議誠以政友會旣占過半數此外政黨非组合一大合同共謀抵制不可若任無數小政黨瓜剖豆分互相水火則政友會坐擁過半數之勢之以威制之後患何堪設想庸是由本俱樂部發起欲廣求同志别樹新黨與各黨交涉幸全體贊同則不問官黨民黨凡反對政友會者互相集合可也不幸有反對者儘可自便僅由同志组織成黨亦足别樹一幟故本俱樂部欲另設機關與他黨交涉舊有機關應否解散還請公决語至此贊成解散者居大多數不贊成者祇四五人遂全體解散别設新俱樂部矣戊申俱樂部之運命實終於此計三週歳也 
［Ｌ>本埠新聞［P>寳讞員被控之結果　　湖南知府朱世勛等聯名控告公共公廨讞員寳大令劣跡十欵曾奉江督批飭藩臬兩司查復核辦兹悉兩司業已派委正任太倉州知州姚炳熊訪查禀復即由兩司詳復院憲略云查核寳令被控各疑或模糊影響或憑空架砌均非盡實惟所稱魏清濤控應文生租地糾葛一案尙屬有因業經蘇松太道以辦理不合詳奉憲台批准摘項記過似應從寛免再置議至具禀之朱世勛等旣係上海紳商學界惟查無其人揑飾概可想見理合據實會詳伏祈示遵 
［P>大閙黄鶴樓　　輪船西崽沈關生控美捕房四百四十四號華捕施榮福在西華德路黄鶴樓茶館内拆梢洋二十元昨由捕房解廨請究沈偕見証徐仁濟投稱該捕因糾賭不遂反被軋埾茶館内勒詐致將皮衣金戒質洋交付求請追還訊之施捕供稱前晚該茶館内有百餘人聚賭小的巡至該處被望風人看見彼即吹叫致各賭徒纷紛逃竄内有殷姓一人曾充捕房繙譯與小的相識殷疑警身係小的所吹因此指使誣控且黄窯樓係虹口賭檯上頭目江北大鷹子所開請爲查究李襄讞商之西官判施捕交捕房看管聽候查明澈究 
［P>定期覆審私販軍火案　　趙曉峯郭先山張文學因勾串洋人私 
 
 

Page 19

 
 
販軍火由公共公廨判令收押在案昨由捕房將三人解請復訊判仍一併還押候下禮拜六再審 
［P>盜賣公所餘地案近聞　　水爐公所司事徐順卿上控邵招福即邰招福盜賣公所餘地私收工部局定銀一千兩曾奉滬道札飭上海縣提邵押追在案兹邵禀稱工部局定銀係由吳瑞堂傳裕春王順堂收取求提訊追田大令准即飭差前往提究昨據原差禀稱傳裕春已於年底身死吳瑞堂已回溧水原籍王順堂前充二十七保十一圖地保現住租界請爲核奪 
［P>汽車撞斃女孩續誌　　新閘麥根路三十一號何書萼家之汽車夫王阿寳因司機不愼在杉板廠附近盛公館門前撞斃鄉人沈全生之十歳女孩梅英報縣請驗已紀昨報昨晨由探將王查獲解至公共公廨請究沈與其妻李氏及見證沈祥林凌少林到堂證明被撞斃命情形並求伸雪旋據十一圖地保禀稱沈女今晨已由縣憲驗明實係被撞跌地身死訊之王供事出無心求恩寛宥李襄讞商之德師副領事判王交二百元人洋並保候函請上海縣縣驗屍情形復廨於下禮拜六再訊 
［P>義勇隊打靶獲奬　　上海萬國團練會華商義勇隊第十二次打靶賽奪銀杯頭班羅叔羲得四十七分二班黄國良得四十六分各奬銀杯一只三班崔紫封得四十二分奬彈子五十粒 
［P>懲辦侵犯女學生之棍徒　　陳永泉控王小三調戲中國體操會女學生向理被毆等情昨由捕房解至公共公廨訊明屬實判王先行枷示兩天期滿再押五天 
［P>鄰境又出盜案　　寳山縣境吉四圖俞家宅鄉民姚振揚家於初七晚十二時突被盗匪四五十人明火執仗破門而入刦去現洋衣飾等物約值洋三百餘元迨事主鳴鑼告警召集村衆匪等已四散逃逸矣 
［P>城内網開一面○巡警總局函解誘拐陳金生家小孩之張桂生到縣訊供抵賴田大令以旣有見証在局指証毋庸推諉諭將小孩贖回從寛發落否則照例嚴辦 
曾否竊單○姚錢氏控婿顧晉寳竊單一案昨日由縣提訊錢氏供有田單四叢被婿串同女兒竊去盜抵求請追還顧供田單並非小的所竊且查有兩單早由妻父姚全全抵出判顧交差候傳同全全質訊核辦 
局批兩則○一路巡局批民人高少泉禀云汝妻蔡氏前因被拐到滬賣入法界花烟間爲娼去年六月復因龜奴馬扣子虐待潜投本局求請超豁當時馬扣子提案嚴懲該氏暫發普育堂留養候其本夫來案具領兹該民人禀稱係屬該氏本夫著即來案認明無訛再飭給領可也又批民人吳海泉禀云據禀王本源　售皮貨欠找洋十二元有奇延宕不付曾經地甲理勸限期歸結詎至今仍杳無著落懇請究追等情前來仍著該舗地甲從速理結否則一併嚴究不貸仰即遵照 
［P>南市行人猝斃○前晚有年約三十餘歳之某甲携帶行李考籃等物似由輪船起岸者行至南市大碼頭馬路中忽然跌仆不省人事旋由九十二號巡士查見車至總工程局在其身畔搜出洋銀十七元又書信一封上書送至速艇張猴弟收拆下叙張明如寄字様局中即將行李留存飭送上海醫院醫治據醫生診得因猝患心痛無可醫治延至昨晨斃命遂由工程局知照南區諭飭二十三舗地甲報明同仁輔元堂給棺收殮厝壇召認勒限遷移○男巫陳阿根在西門外敦仁里租賃房屋爲人看鬼醫病歛錢惑衆前經西區長飭探限遷不遵因於前日傳陳到區勒令具結限本月二十日遷移出境 
聚賭罰洋○南碼頭平安街販猪人徐六有家紏賭抽頭被南區巡員查知獲住賭徒徐光有陳有新李生英范紀生張文台等九人諭飭徐六有罰洋四元餘人各罰洋兩元從寛開釋賭具銷毁又平安街甬婦某氏家亦因聚賭查獲李蘭生林阿龍等四人飭各罰洋五角釋出免究 
追獲騙子○鄉人唐金生昨被匪徒以擲包術騙去洋兩元三角旋即覺察追獲游少雲一名搜還洋一元三角扭至工程局請究游供尙有一元由同黨孫阿七從旁接去判戒責二百下押一禮拜並將衣服剥下變價给領 
有無媒誕○女子吳蘭英昨將薙髮匠金湘泉扭至工程局控稱女子係浙省嘉善縣西門外人前年與胞弟隨同父親出外觀劇中途失散被金誘領至塘口居住俊即領至浦東隊家行逼令成親現圖販賣求究金供係向女父聘娶出洋八十元且有媒証現妻父已故因該氏不守婦道是以領至滬上寄居弟婦處並無别情判該女發堂留養令金速邀媒証到案質訊 
［P>閘北宿債難追○巡警總局批文童孫笛村禀云此等欠欵証據事隔四十餘年是否確實尙難憑信即使果有其事該童讀書明理焚劵之風何妨再見所禀必另有别情礙難唯理著即知照 
巡士毆人○住居車袋角之朱雲貴昨因細故與隣婦郁殷氏口角鉅有落差巡士周士榮經過該處將朱毆打朱妻喝阻不聽即投四路四區控請查辦顏副巡官以該巡士旣已落差不應多事飭解一區押候訊辦 
各有不是○徐湘岑昨向史阿旺購買菜蔬口角扭毆富由巡士一併拘入四路一區黄巡官以兩造各有不合申斥釋放 
［P>英租界保人到案○德商柯柏控吳祥蓀底單不贖案内之保人余賢渭因避不到案由廨府余妻沈氏吳妻張氏一併押限交人在案昨晨由探將余傳至公堂判將余沈氏開釋張氏還押余文保候訊 
要証交保○德商利康洋行控魏廷元定貨不出業内之要証張良卿昨晨由探傳至公廨判令交保候下禮拜二會訊 
電車傷人○德頭事署管事人開爾控電車公司一百三十七號司機人劉清山駛車不愼被撞受傷昨晨由探將劉傳至公堂請究判令交保候下禮拜三會同英領訊斷 
罰洋了事○英美工部局控朱锡卿出售無照牛奶一案昨晨由探將托賣之王炳卿傳至公廨訊明判朱開釋王罰六十元充公寓客猝斃○徽州人汪業卿寄庽廣東路二百二十四號成興客棧内前日忽爾身死經該棧報明捕房派探將屍舁入虹口斐倫路驗屍所飭保報縣相驗 
旣賠又罰○美捕房三百二十四遞華捕控江小寳行兄撕毁號衣打矢警笛等情昨由捕房解廨訊係江拖車礙路向阻不服起釁判江賠洋五元另罰洋五元充公押候繳洋釋放 
何至如此○大東電報局買辦孔廣德控司帳丁某竊洋四百五十元昨由捕房解廨訊不承認判丁押候查明再訊 
竊賊收禁○漢口路二號洋人控崇明人宋祺山袁雲生黄錫昌甲竊現洋金飾沈回原籍由探將三人移提來滬解廨判押在案昨日復訊判黄押西牢一年袁押九月宋押半年所有起案之洋均交原告領回 
送縣管押○德商亨寳洋行控工人吕小江與船户王紀友張阿福陳掌法王阿海串竊瑞茂輪船上芝蔴一案昨經公堂復訊明晣判王阿海交保吕押半年王張各押三月陳押一月照章併送上海縣管押 
兇徒送縣○戳傷難鴨弄内烟妓小翠子之流氓小三郎即龔三郎昨由捕房解廨以訊屬實判送上海縣嚴辦 
［P>美租界老婦受欺○老婦孫徐氏昨到捕房訴稱婦人行經四華得路閔行路轉角處被匪徒 
 
 

Page 20

 
 
丢包騙去金絲環一對捕頭允飭包探查拿究辦 
撞傷行人○四十四號電車昨在北四川路撞倒行人胡慶元跌傷頭額由捕車送同仁醫院醫治再行查核 
馬夫被毆○馬夫王阿三昨至捕房訴稱刻在靶子路被同業某甲等等釁毆傷左目請爲究辦捕頭因無見証斥退不理 
索欠受辱○林阿元昨至捕房控稱小的向來市街親戚處索討欠款忽被其隣阿狗逞兇肆設頭面受傷迨捕頭飭探往查阿狗已逃遁無蹤矣 
無一好人○楊阿生偕妻白氏同至捕房控稱白氏行經海寗路某茶肆前被陳阿四顧良法等搶去銀鐲當經捕頭飭探將陳顧拘入據供相毆有之並未搶物捕頭以兩造均非安分之徒一併斥退 
火光何來○住居密勒路十七號之某粤人昨至捕房報稱比隣空屋内時有火光恐被匪徒縱火請爲查究捕頭允飭包探查明復奪 
［P>法租界自取其咎○某洋商前同機器車夫陸阿根投廨控告八號號車司機人年春盛不揚鈴聲致汽車不及避讓碰碎坡璃經中西官判候查明訊斷在案前日顧副領事率同捕頭親往肇事處履勘查得電車係在軌道行駛不能避讓且據該處站崗巡捕聲稱曾聞電車揚鈴該汽車自不經心遽然猛進致蹈危險爰于前日博齊兩造至廨由顧告將擬就堂諭宣讀一過判陸阿根罰洋十元充公並扣留照曾一禮拜以示懲儆 
各留一影○徐阿四莊阿榮深夜行走形跡可疑昨由捕頭送廨請究莊供在某輪船服役因訪友不遇故於深夜回去徐阿四稱與莊在途相遇並不爲非判兩人押候拍照斥稱 
茶房行竊○某棧房庽客徐榮山控茶房張阿寳偷竊皮袍昨經包探將贓吊出送廨請究張狡賴不認判押候查明再核 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
 [p>江蘇諮議局奉督部堂撫部院剳交復議各案表案由原議交復議之原委事由交復講之方法宗旨 
規畫全省敎育甲一各署局支放省敎育費撥學務公所（蘇學司説明理由）（甲）緩不濟急之時無（司議）俟財政清理就緒設法照行撫剳即使支放如實有便不得不直接支放從墊欵（乙）滬鎭兩關之就近周折恐貽誤就緒周折則一不如一律循舊辦理又剳滬鎭亦須將案由月日行文報告（丙）無權爵疑督剳）或墊或借鷹付爲難之窒礙在財政之外（蘇學司議）報告如有遺漏公所無從查考（督剳）俟財政清理就緒照行丙五（寗　垣小學改歸地方）或改數學（督剳）師範附屬重在師範生將畢業時之（司議）請度支部凡敎充費未報學司載入報部校爲師範附屬練習非附近本堂不特往返維艱且恐敎員表册不能核銷丙六（寗垣小學裁總辦）模範旣向隷師往來監視抛荒功課 
範應正名附屬 
（蘇學司説明理由）交通不便就學人稀（司詳）另擇適中之地） 
寗　合辦女師又説明南菁原委遵奏案改文科先辦中學（督剳）寗垣官立粹敏女學江南女子學校公立範就南菁改設（督剳）南菁改辦奏咨定議未使　改他項毓秀女學均設有師範一班並有公立女子師範學堂學堂粹敏並附設幼稚園不如合併數堂欵項辦 
一元全女師範（撫剳據甯學司詳與督剳同） 
一永禁江南彩票（督剳）停止彩票自是正辦惟湖北廣東等 
永遠停止彩票一永禁安徽彩票省各種彩票亦在蘇省銷售必須聯合各省（督剳現經咨商各省俟復到再行核辦 
一禁止發賣他省彩票同時停辦方與事體有裨 
一嚴罰私售彩票之人未完 
一通咨各部省一體嚴禁 
附記撫剳蘇屬向不開辦彩票私售他處彩票之店　屬　禁 
 [p>江蘇諮議局臨時大會川資數目表議長原條交議抄録如後　　臨時會指日將開辦事處核計經費約可騰出五千元之譜擬諸從節省於會期内姑預備八百元爲本局添出之費其餘四千二百元悉充議員川資請常駐員四股合議將各屬道路遠近酌量支配定一細數表待開會時報告後照發擬居住本城者致送二十元爲起點外府館於省城者是否準照本城辦法請合議擬定以待通過正月二十七議長啓蔣副議長代兹擬列表式如下 
旅居者川資分等 
府州原數議員常駐者住寗者每名數目總計 
徐州十人二人○八十元六百四十元 
海州四人一人○七十元二百十元 
九人内阜寗五十元阜寗鹽三百五十元淮安鹽城三人二人○城每人加十元共加三十元通州七人二人○五十元二百五十元松江十五人三人○五十元六百元十倉八人二人一八五十元二百十元常州二十一人三人○四十元七百二十元蘇州十一人四人一人四十元二百四十元揚州十四人三人三人四十元二百二十元鎭江十三人三人二人三十凶在外縣者二百四十元江寗十三人三人六人三十元一百二十元江寗住城十三人二十元二百六十元外府旅店共四千二百三十元再啓者上届議案繁多或所指同一事件而文詞略異或其事局於一地宜乎各自治團體議决若合全省議員謀之反於事實不瞭此等議案陸續到局縱公决爲不成立已費時間致開會期内不能留出若干日專爲呈催覆議及仍執前議上逹憲政編查館之餘地此次臨時會除專了上届議案外如有議員提議事件務祈二月内一律到局以便先將事同文異之案由常駐員編歸一起而其範圍過小無庸提議之事請諸公各以前車爲鹽不再闌入自三月初一以後乃至開會期間如非倉猝發生之要事勿再提議庶開會時專力於討論得失應對覆議期無隕越焉張謇廑啓 
要摺 
 [p>外務部會奏第一次遣派學生到美入學情刑摺　　奏爲詳陳第一次遣派學生到美入學情形恭摺仰祈聖鹽事竊臣等於宣統元年五月二十三日具奏收回美國賠欵遣派游美學生辦法大綱當三諭旨允准在案查第一年應送學生定額一百名因時日迫促不及如額取録業就各處咨送學生分塲考試國文英文及各種科學認眞校閲取定四十七名經臣等委派外務部主事兼充游美學務處會辦唐國安於上年八月間護送出洋現據游美學務處轉據唐國安回京復稱奉委後遵即督同學生四十七名出都於十月初一日安抵美京旋率諸生 
 
 

Page 27

 
 
　　往士普令飛魯分入各埠學校適值該地學校學期業已過半且各生程度不一勢難槪受同等敎育其優者固宜直入大學俾無廢時之患其次者亦必及時預備循序漸進方無躐等之虞當經會同駐美監督容揆將學生金濤等分别送入科乃魯各大學曁羅蘭士各高等學校並親往詳細查察所有敎授管理諸法均甚相合諸生亦皆安心向學等情呈報前來臣等竊維遣生游美就學於中國敎育前途大有關係此次倉猝考試雖未足百名之額而所派學生四十七名程度均有可觀年齡亦皆合格現經學務處送入美國各大學曁各高等學校分班肄業辦理尙屬妥協因材授學旣未凌節而施殊途同歸足收樹人之效所有第一次遣派學生到美入學情形理合恭摺會陳伏乞皇上聖鑒再此摺係外務部主稿會同學部辦理合併陳明謹奏宣統二年二月初一日奉硃批知道了欽此 
　　又奏請派學部郎中范源廉等充游美學務處會辦等片再臣等奏定遣派游美學生辦法大綱有設立游美學務處曁專設駐美監督各條前由臣等會派前署外務部左丞右參議兼學部丞參上行走周自齊充學務處總辦業經奏明在案該處事務殷繁舉凡考選學生管理肄業館遣送學生等事在在需人襄理查有學部郎中范源廉外務部主事唐國安中西學問均屬精通堪以派充該處會辦至駐美監督專管收支學費約束生徒責任極爲重要查有駐美使署參贊候選道容揆曾在美國耶路大學畢業歷充湖北江南廣東等省游美學生監督於游學情形素爲諳悉以之派充駐美學生監督允堪勝任除由臣等分飭遵照外理合附片陳明伏乞聖鑒謹奏宣統二年二月初一日奉硃批知道了欽此 
［P>大理院奏覆判各省死罪酌擬變通彚奏欵式摺　　奏爲臣院覆判各省死罪案件酌擬變通彚奏欵式以期清眉目而免舛誤恭摺仰祈聖鑒事竊查向來辦理尋常命盗案件各省俱單本具題刑部會同法司逐起按限題覆自光緒二十七年改題爲奏刑部奏定章程聲明外省尋常死罪由題改奏者奉旨交議後由部各按省分彚案奏覆隨時酌量多寡至多以十起爲率等因歷經遵辦在案惟當時定擬彚奏欵式先將各案事由逐起彚叙次出各案正犯罪名次及各案餘犯辦法在情節無多之案尙屬易於清釐若使頭緒紛繁或餘犯較多則情罪之介乎疑似者旣難於查核而此案之犯或混入彼案尤恐易滋舛誤查從前改奏之始本屬逐起開單分之不失單题之本法合之猶是彚奏之規模其體例似較爲妥善現在法院編制法業經頒布各省死罪案件欽奉硃批改由臣院覆判具奏臣等公同商酌擬請嗣後臣院彚奏覆判死罪案件改爲逐起開具清單仍至多以十案爲率如命案内之起釁根由傷痕部位盜案内人數贓數之多寡以及正犯之應擬罪名餘犯之若何科斷俱於案内逐一叙勘明確庶各歸各案眉目旣清自鮮舛漏略誤之弊如蒙俞允臣院即欽遵辦理所有覆判外省死罪案件酌擬變通彚奏欵式緣由謹恭摺具奏宣統二年正月二十六日奉旨依議欽此 
［Ｌ>小説［P>官傷小説玉樹花三十四［P>第九回夏制軍專摺保大員吕觀察破格署武缺　　但是胡甲生在花祖雲面上。又另有兩個緣由。一則吕觀察的這件事情。花祖雲是一目了然的恐。怕不肯借錢給他他。要到各處去和他傳播。二則花祖雲的那個女兒。胡甲生久已和他有此意思。想要趁着這個當兒。弄他上手。所以每逢花祖雲來借錢。心上雖然不高興。却也還勉勉强强的給他。那知花祖雲這個人。也是和胡甲生一般的寳貝。見胡甲生自從和吕觀察有了拉扯。一帆風順。得意非常。要差使就有差使。要錢就有錢。把那以前的竊苦。都不知撤到那裡去了。竟像個素封的人家一般花祖雲看了。心上羡慕得了不得。只恨自已的面貌。生得平常。不合那位吕觀察的意思。更兼近來向胡甲生借錢的時候。看着他那般神景。實在不好看得狠。好像不是朋友借貸。倒是惡客索債的一般。花祖雲看了。口中雖不説什麽。心上也狠不高興。暗想你不過把身體賣來的錢。和那此妓女也差不多。什麽希罕。對我擺這般大架子。當初若不是我竭力勸你。你那裡有這般的一日。想着忽然又心上起一個念頭道。我女兒的面貌生得也银不错。看上去還要比他好些。年紀又輕得狠。何不想個法兒。把女兒就給了吕觀察。雖然名分差些。倒也是一生受用。况且連我都好借他的力量升騰起來。豈不是一條絶好的門路。想着便又想自已已認得吕觀察這條門路。踏不進去。没奈何只得來同胡甲生商議要他在吕觀察面前做個介紹胡甲生聽了雖然不甚願意却自已心上也懷着一腔私意便也點頭答應只説不知道吕觀察的意思怎麽様只好慢慢的再説 
［Ｌ>國外新聞［P>日本上議院近事　　初八日東京電云日本上議院已將政府原擬之税則議案收納該案反對政友會將五榖列入增税品内故兩院不日將開聯合議會 
［P>英上議院變計圖存　　初八日倫敦電云英國上議院已於今日全體贊成羅斯培萊君提出改革上議院之政見［P>英首相宣述政治問題　　初八日倫敦電云英首相愛斯奎士君在下議院聲言關於上議院之决議各件將於下星期提出舊定之財政議案及因此發生之决議何日始能呈入殊難預測云 
［P>英國屬地定造戰艦　　初八日倫敦電云澳洲及紐西蘭政府擬築之奪雷諾脱式戰艦已由約翰白洛痕公司及番亞菲爾特造船公司 
 
 

Page 28

 
 
兩家承造每艦載重一萬八千墩需費約英金二兆磅 
［P>德國首相尊重約章　　初八日倫敦電云自德國首相蒲羅親王告退以來德人對於外交政策每詆新相之懦弱有忝厥職而於曼司曼公司要求摩洛哥礦權一事責備尤力故現任首相華爾維博士特在國會宣言謂阿納桀西拉司條約具在彼不願以贊則此事而獲違背條約之咎云 
［P>布國學生反對武事　　初七日柏靈電云布爾茄里亞京城蘇菲亞之學生結隊示威反對武事旋爲警察解散 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
