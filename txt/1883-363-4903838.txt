# 1883 - 363 - 4903838

 

Page 1

 
 
[毓秀堂畫傳出售] [  點石齋主人啓]  
　　澄江王芸階先生遲尚士也晚年嗜學畵法尤工客歲曾製紅樓夢圖幾於洛陽紙貴兹復輯往古人物百六十幀題曰毓秀堂畫傳賢豪仙釋畸士名媛畢備洵神乎其技無美不臻矣爰亟爲石印大版裝訂成冊計每部四本收回工價洋一元售處悉遵曩例此佈 
[開印各書目錄] [  點石齋主人啓]  
　　本齋不惜重貲搜求各善本書籍用石印照相法印成出售此爲中國之創舉所有印成之書均不腦而走現在又有數種開印行將發兌其紙料印工墨色裝潢無一不精益求精足爲藝林清賞將書目開列於後計開直行中版康熙字興毓秀堂畫傳此二種不日出書經籍纂詁年底告峻發賣五經體註十二月初印成皇清經解明春出書文獻通考明年印出以上數種兹皆開印尚有諸珍本待明年仿照時再行布知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器連到立卽開工有願附股者務祈速來預定此布 
[籌辦借錢局餘意]  
　　借錢之舉立法簡易而用意亦最深遠有業之民勤儉自持一家數口得免凍餒固無待乎借錢然或生意减色坐食其本則所操之業向不過謀什一之利以餬其口利不能生而本且日缺充其量不足以敷兩月之食至於所剩無幾卽欲改圖而力己不逮勢必消耗净盡無復守株待兎之望然或膂力方剛尚可作無資之生活妻能禦窮亦獲女紅之值子能學業不煩反哺之勞東降而爲夥店易而爲攤以一身贍一家則常不足以一事養一身則每有餘乃命運不齊或已年華垂暮廪資旣薄時憂體質嬴尫力不能支家多不造欲其生死出入於艱苦勞碌之中而實有難堪則又不得不藉借錢以求活矣至於無業之人偷惰性成淪落下賤本不知經營之道得錢輙用無意謀生其强者或流爲盜竊其弱者終至於乞丐雖有樂善之人無以挽回其性情而變化其志趣若此者卽借以錢亦徒濟其旬日之用而已然人生本非性惡陷溺旣深無由振拔習而愈甚乃不可救且行善者視乎其力亦視乎其權值此無賴之民而勢利之見中之鄙夷之念又中之雖有力與權而無所設施也人生所重者性命迫於饑寒而爲盜賊犯法當死忍於饑寒而爲道殣不犯法亦死稍有知識者此際亦有權衡苟得一幸免饑寒之法何樂不爲平情論之甘於陷溺者十之三其餘皆猶有望焉利苟可圖雖微而愈於盜賊之行險身苟可養雖苦而免於餓殍之無生惟此愛惜性命之一念天良隨之而發而借錢者之櫂術行乎其間所以保全者誠不少也故借錢之舉事雖細瑣而有此兩等人之受惠其功德直參乎天地之生成矣雖然事則易行而恩實難徧也今各直省通都大會之中熙熙攘攘不可以數計其須借錢以營生者十人殆居六七若揚州初立之章程固僅可行於鄕村市集而未能仿乎通都大會者也或曰以其地之紳富贍其地之貧民各捐各辦隨境而殊其錢不必拘多少借法亦無事雷同但使有資之家憫念小經紀乏本情形且更推究夫無資謀食飢驅寒迫情不得已勢無奈何之流弊而預爲防維不惜重資廣施其惠則十人而養其五已可免五人之潦倒而盜竊乞丐之徒蹤跡必去其大半豈非地方之幸哉顧借錢則一而所以借之之法不妨或異詳閱揚州章程凡借戸每日拔還略如西帮之放印子錢惟不加利而已比如印子錢本十千者日還一百文至一百二十天而畢已納息錢二千今則還至百日仍滿十千夫貧民典質衣具冬夏互換隨時納利不過二分而幾次出入去年當本十千者今年必多一二千質物愈多納利愈紛偶有届戎而錢不應手者必至滿賣迨數年以來物則日少錢則日窘不啻以辛苦之資爲當商所盤剥名爲便民而實則厲民流弊不可究詰利輕者如此若印子錢之重利其害更何底耶今大張曉諭謂不取分毫之利彼必欣然而來盖有利之錢忽焉無利肩販小生意竭一日之勞苟千文之本變而千五十以其零數歸本不過二十日業已償清此千文者皆爲己有卽不必再借矣但令每日提此五十文之外能賺百餘錢不吸鳥烟不嗜飮酒佐以妻子之辛苦一家飽煖有餘矣故籌定章程之日不以不敷借給爲憂者爲其以偕始者不必以借終此月贍甲後月卽可贍乙周而復始學息無窮止此千串萬串之錢而利賴一方恢恢乎有餘也所慮者立法之初如此算計而借錢之人往往不符其算耳世風不古奢費日甚鄕村樸實尚足支持而通都大會之中正不可知卽以鴉片論之目前沾染者十之七八且大抵爲此而窮謀食之餘兼籌此費能分日拔還按期清償者有幾人哉僕見昨報杭州傳來信息謂近設借錢之局具保者紛紛幾於戸限爲穿深恐無以持其後因知此意之宜有變通也夫杭州一大省會也五方雜處窮民固多於他郡借錢者雖有保人而爲之保者未必皆有代償之力設不能還而追比之擾攘之政非創行善舉之初意也相率效尤勢且青蚨飛去不復飛來窮民可憫而刁民亦可惡司其事者手爲之束奈何竊以如杭州者非集資數百千可以草草設局者必得有力之善士移典當之架本以廣爲借給而於利息一層似不妨酌收幾厘以資周轉而垂永久否則良法美意格於境異勢殊誠恐有爲善之名而仍無爲善之實矣然豈惟杭州也歟哉 
[上諭恭錄]  
　　十一月初二日奉旨鄭溥元補授刑科掌印給事中欽此同日奉上諭富華奏神靈顯應請頒匾額一摺熱河獅子溝龍王廟向著靈應本年夏間河水驟漲冲决石壩民廬官廨多被淹灌情形甚重經前任都統　屬　詣龍王廟祈禱旋獲晴霽水勢漸平轉危爲安實深寅感着南書房翰林恭書匾額一方交熱河都統祗領敬謹懸挂以答神庥欽此○初四日奉上諭御史英樸奏宗人府所斷近光一案請飭再行詳酌等語前據宗人府奏佐領近光侵蝕族中藍甲銀兩當經交部議處嗣據兵部議以革職該御史所奏着毋庸議欽此同日奉上諭御史英樸奏請飭修八旗幼官學或附入官學考課酌加教習牂叙一摺著管理幼官學大臣議奏欽此○初五日奉旨前任伊犁額魯特領隊大臣副都統銜特爾慶阿着賞給頭等侍衛仍在乾清門行走欽此 
[粤事近聞]  
　　香港西字報載有廣東信息云日來廣東整頓邊防操練兵勇甚爲認眞兵官皆乘馬往來各城門嚴密稽查晚間不許人出入營官又出示約束軍兵需用食物皆須出錢購諸巿上不准稍有滋擾犯者以軍法從事又云本月初八日駐粤美國領事官刊有單張曉諭各商人略謂前傳中朝彭大司馬告示業向華宫詰問此示是否係 
 
 

Page 2

 
 
大司馬所出華官答以不知現在此事尚須查究并當設法保護各商人得以安業也 
[汕頭信息]  
　　汕頭郵信云十月二十六日及本月初一日汕頭連到載兵船兩隻刻下該處縫工生意甚忙盖因製備兵勇號衣故也 
[都門近事]  
　　輦轂之下俗富人繁無論大家小戸凡飮食炊爨皆以煤灶爲之然所燒灰土及破瓦殘磚又皆委棄街頭日積月累漸將街巷塡塞甚有高踰門國者今秋雨水暴注地溝猝不能洩街巷積水甚深灌入民居浸塌房屋不一而足近有打磨厰葉恒泰等戸倡議雇用夫役清除街道已禀請察院出示曉諭甲舖人等矣○崇文門内東四牌樓十一條胡同有姬振東者年三十　負販爲生素有膂力好拳勇上月二十一夜三更時聞有二人踰垣進院知爲行竊而來者卽徐起整衣持鐵尺一柄伏於寢門旁比賊將門撬開深首欲入姬卽攘臂一揮作當頭之棒喝賊昏絕倒地在後一賊早巳奔竄追之不及街隣聞警待燈集視而賊復蘇然不能遁逃矣守侯天曉將賊送交兵馬司審訊聞該賊係穿窬老手犯案甚多不待刑求已供出同黨五七人現己派捕往緝矣 
[津沽近信]  
　　天津現錢旣少銀根又緊自十月念九三十日連閉錢舖兩家印子房一家後洋價每元僅換津錢二千文一時人心惶惶幸地方官出示曉諭換錢取帖許對榙通行或約日期通融辦理不得故意索取現錢以致措手不及有此示諭人心始安洋價遂平復如初矣○天津各典常年於十一月十五日减利今年經府縣上詳藩憲提前于十一月初一日减讓以便取贖煌煌告示張貼通衢無如水災浩大巿景艱難取贖者仍寥寥無幾云 
[命案報官]  
　　天津楊回庄子去城七十里類多回教中人楊係此中大姓也回教尊稱之曰爸有稻地兩頃餘灰房一所騾馬車輛無不畢備固一小康家也前妻早故遺下一子續娶復生二子現俱長成孟氏又生子年十一歲楊爸已在花甲外矣孟以無母向失親歡挈妻並子屏居在外年成歉薄衣食難周而仲季居然席豐履厚季子名六年少無知仲氏則撥草尋蛇常以乃兄爲眼中之釘肉中之剌今冬刈稻孟不合在圍塲上竊取稻束若干楊爸忿不能忍而仲氏又慫恿之父子兩人覓孟毒打宛轉乞憐終不釋手孟竟斃于杖下當奏手時孟之十一齡幼子號哭求救至是籲母伸寃經鄕鄰萬爸調停令楊給錢一千吊俾該氏養生教子將私和矣有某守備以事關倫紀恐有未便己將全案送縣縣中騐明屬實將仲氏帶回收禁諺云虎毒不食兒楊爸此舉已屬非是况又有加功之乃弟哉 
[左侯請假]  
　　聞兩江督憲左侯相以年老多病奏請開缺有奉到諭旨賞假兩個月安心調理毋庸開缺之信想目前時事多艱南洋各事朝廷以侯相爲長城之倚政體獲痊定當銷假任事也 
[甬東近事]  
　　今年寗波四鄕晚稻收成頗稱豐稔而所需棉花布疋皆由紹屬販運無如該處今歲收成大减寗屬鄕農之有餘粟者咸欲以粟易布置衣禦寒故日來縠價日賤而布價日貴也○日來城廂内外小竊之案日有所聞甚有一街之上一夕之間此也踰垣彼也穿壁在居民之有力者尚可報官請捕無力者惟有怨訾痛恨而已 
[吳中近事]  
　　蘇城鷹揚巷成衣店主名小和尚蕩口人專做公館及紳宦家生意巷中成衣舖凡三家推爲巨擘焉積年素有虧空每在某公館老太太處移挪彌補近因某太太赴滬一時債主逼集小和尚尋思無計先令其母回家托言收稻暗將室中所有運去初九日小和尚一去不歸杳無蹤跡店中尚有四夥作夜工明晨見室如懸罄知其必然逃遁遂各散去僅存作檯板四塊長凳數條而已聞計所虧各處欵項大約三四百元云○蘇省各棧口由縣簽差提佃戸謂之捉雞大叔此等人每縣需差數百往往不敷雇各手藝失業及諸無賴充之至鄕則今日趙錢明日孫李如賓鴻代燕焉有甲乙兩差者爲某棧至婁門外某佃催租甲誘佃以甘言明日可在彼身上了結先索取勞金七百文佃允付之詎明日易丙丁兩差來告以故丙丁不知仍將佃帶縣管押云○北街横巷某賈於外省每歲如賓鴻南北一度回家前妻生二女長年十餘歲次八九歲繼妻某氏鬻於外府始作簉室繼因得一子而扶正者氏恃其母以子貴夜郎自大溺愛其子愈於掌珍錦衣繡褓食非魚肉不下箸以致飽煖太過體質脆弱去年得食積漸成鼓脹面黄肌瘦日益尩怯其待前氏之二女甚酷食惟蔬食衣祗蘆絮洒埽供役虐使女婢如稍不遂意輙以鞭答二女奉事唯謹毫無怨言且德性幽閒丰姿綽約居然一鄕翹楚鄰里咸羡之今年春其子病益甚氏憂之遷怒於女待二女益苛適某歸親族告知家事某方計無所出幸二女賢聲久聞里隣委禽者踵相接某卽擇定兩家各締婚并囑冰人說合願作養媳遂爲兩婿家領去二女猶不忍離母依依惜别某目示以意始掩泣不敢言嗣某復以經商出外因厭惡其妻在外另置一妾今秋氏子竟以病瘵死氏哭之痛屢不欲生皆爲傭嫗勸救近又聞其夫置妾之信憂鬱成疾延醫調治已入膏肓竟於上月去世雖致函速某歸而某尚未到幸二女早歸送終報知親族哭奠殯殮一一如禮觀者咸多二女之賢而歎某氏之不知愛惜云 
[臨别贈言]  
　　美總領事德君回國日期已列前報兹悉前日滬上各國領事共晤德君略言其在滬辦事之善回國後必膺懋賞並望其再臨滬瀆等語德君以謙詞謝之并聞總領事之缺卽以哲副領事接任云 
[竊案彚誌]  
　　租界小竊甲於他處甚有衣服麗都而行蹤詭譎者令人防不勝防法租界新街五號口某花烟館中前曾有客住宿詎在英租界犯事破案後供出尚有洋元物件寄在烟舘内英包探帶賊於十三日至該花烟舘吊贓適該花烟館於隔夜又接一客正在曉起時適下吊贓人至一時人多嘴雜樓上之客乘間竊該妓棉夾女襖各一件綢裙一條烟鎗兩支又將别人之元色風兠竊去及吊贓人去該烟館已不見樓上客檢衣服烟鎗亦歸烏有當時開報捕尚不敢指明宿客所竊法捕房得報之下着法包探嚴查前晚獲到一人形跡可疑指上帶包金銅戒三個自稱湖南人名王雨林從吳淞到滬要捉船兩艘每船裝兵五百名立候應用等語後經包探將花烟館人喚到認明其人尚以誣竊詬詈法包探聞王曾有質票乃租界長順質舖所出復往杳明當物實有棉夾女襖及裙等物旋邀押店夥將人認明無誤卽解送捕房詎袖中落出元色風兠卽是原贓昨日解訊王両林初供在吳淞劉營當差到滬住小東門外夏忠源船行夏秋堂處失主華周氏投案呈失單稱於十三日失去王司馬詰之王雨林供認行竊押票當被拘時遺失王司馬着將王雨林管押俟傳到夏秋堂詰問認識與否有無物件再爲核辦○又洋貨店夥朱鶴年扭送一人據供在櫃椁竊紅呢一塊計有丈許當時紅捕搜出四開洋四元假玉鐲一隻灰皮一塊假表一隻質押票十一紙小剪刀一把王司馬詰之其人供名陳阿福杭州人本作長隨現因謀事到申已有月餘住城内新悅來棧剪刀是昨日在河浜上所買可以對証質票均是已物王司馬研詰再三矢口不認王司馬着管押嚴比○又原告周趙氏稱丈夫在林先生處教書近因脚痛由我攙扶到館門上之鎖經賊扭斷竊去銅燈台水烟袋各一件幸鄰人見賊呼喊由我弟捉住原贓在其手中今並將斷鎖呈騐王司馬詰之張東生供寗波人認竊不諱王司馬判責四十板枷號二十天贓交失主領去○又法句探獲到在彩視街圖竊之王阿福係新衙門甫經釋山者法包探見形狀可疑搜出外國鑿子一把王司馬判責四十板枷號二十天 
[賭案送縣]  
　　法公堂昨據埔房解到因賭搆衅一案據朱德茂供稱今年六十二歲擺攤賣橘子炒豆曾有骰子六顆係玩要擲物者詎 
 
 

Page 3

 
 
有人來硬借錢文說是捕班夥計被其同黨將我痛打徧體霑泥拉脫髮辮因將其人扭住經巡捕送案等語法包探將搜出之當押票三張鐵小練一條上有小銅鎖一具打印子錢小摺一个朱德茂之骰子六顆呈案王司馬詰之解案人供名張阿金乃縣署捕夥禁地陳阿囝名下鐵練是獲到人犯卽作手銬者因朱擺賭攤我贏得錢二百文不肯給錢反趁我無備打我一下竟將一齒打落朱德茂稱伊名龍鏢並非張阿金王司馬詰問小摺何用張稱此是人家會項因會散去按月分兩次取錢四百文立此記數王司馬謂旣在縣署爲捕夥着將張阿金連鐵練質票一併送縣辦理 
[英界公堂瑣案]  
　　前據秦浩控楊某欠洋七百餘元由前陳太守飭差提楊到案供與秦因賣買股分票欠洋五百餘元光景太守斷令楊繳洋五百元交保具限後楊先繳三百元求准寛限再繳旋據楊又具呈稱曾被陳怡和欠銀一百九十餘兩請爲提追俾償秦欵黄太守不准着自向索取在案前日由楊妻楊張氏遣抱禀稱丈夫向陳索欠無着急迫萬分已於前日吞烟身死求請提陳追銀太守着候批示○前有妓院傭人陳錦昌等與妓洪小寳互控欠洋搬物由前陳太守訊供陳等供被洪共欠洋千元有零均有票據呈案洪供欠洋是實惟被搬衣飾物件開單呈閱陳等堅不承認因斷令洪繳洋五百元給領完案嗣後洪先繳洋三百五十元給陳等又續繳洋一百五十元陳等不願具領尚圖照數追足陳太守交卸時將此洋移交黄太守陳等又請提洪追洋不准陳等又禀稱在案之洋一百五十元本欲具領因被房科鄧姓勒費洋五十元故尚未領等語太守查此洋存在帳房本可當堂具領與房科無干任意妄言情殊可惡前日晚堂傳陳等到案先笞陳八十板再掌頰六十下命當堂覓保領洋完結○興隆洋行東控買辦譚愼芝虧銀并有某客訴稱曾有皮帶羊皮等貨交樣與買辦看過合意將貨送到洋行適買辦被洋東控請管押即往收回原貨詎被洋東扣留請爲發還等情黄太守飭卽具詞呈候照會德國領事會訊核辦等因巳列前報兹悉興隆二東控譚用空銀萬餘兩尚有客貨被用去銀者共有三萬餘兩内有十餘戸尚須細查或銀應洋東付者或歸譚理者惟譚管押在案昨據該客馬瑞和號禀訴貨價值銀二千餘兩裕亨號禀稱被譚欠綢銀一千三百餘兩萬順豐協記禀被欠貨銀四百三十餘兩譚曾言將自來火二十箱抵欠尚未出貨施繙譯謂該辦往來甚多不止此數請均令禮拜一午前投本公館候占正領事官查訊核辦黄太守允之 
[玉器助賑]  
　　有致書籌賑諸君而以玉器數事助賑者物雖小志足嘉也其書曰籌賑公所諸位先生大人閣下敬啟者閱誦申報知東直沈災至重仰賴大君子設局籌捐義聞仁聲令人望風頂禮鄙人身處完善之區想彼流離之景具有惻隠能不動情無如力與願違有懷莫遂聊檢舊存得翠玉小佩三件玉環二隻玉表墜四枚擬欲變價充賑奈區區薄物得值無多伏思貴局廣募之大開此捐助物件一端效而行之必有接踵而至者累集成數卽仿洋人拍賣之法訂期估值發售買者明知爲助賑之物自不忍輕值圖廉且能動人善念於賑務不無裨益謹將該件托福州普安堂轉呈尊處卽察收惟希鈞酌施行并將蕪函登報銘感無極謹啓[  閩省還珠氏頓首]  
[十一月初五日蕭山湯味之太史乞賑書]  
　　少欽年伯大人閣下闊别數年殊深積想去年道經滬上祗以重服在身未便造次晉謁而依戀之私實無刻不神馳左右也敬維履祉僉和潭祺納祜遐瞻芝采式洽頌私兹敬懇者今秋七月間連番霪雨疉次風潮敝邑南沙一帶綿亘七八十里瀕海居民重遭漂没死者旣莫名慘狀生者亦殘喘難延目睹情形實堪憫惻雖經城鄕善士竭力資而蕭邑殷富無多實難敷衍轉瞬嚴冬酷令風雪交加必有飢餓凍死之人伏求老伯大人一視同仁俯賜代爲募捐不拘多寡速籌速寄俾敝邑災黎亦得均沾惠澤則感荷鴻慈實同覆載臨楮剴切不勝引領之至專肅函懇敬請善安附呈捐册鵠候福音年愚姪制湯鼎烜敬啓 
右啓蕭山一邑被風潮水災甚湯味之世大足來書告急乞賑無如日來申江巿面銀根甚枯各業大爲受劜以致募捐頗不易辦再兼順直山東冬賑疉次追欵尚難應解焦灼萬分蕭山隣境豈敢膜視務請同鄕當道破格解囊指明浙捐以濟災黎不勝代叩之至少欽附啓 
[題可園居士東省募賑册]  
　　水旱生偏災聖世不免山左聖人鄕今歲患非淺秋風决瓠子哀鴻哀命舛泛濫漫田疇流離到雞犬 
皇仁憫災黎鄭重星使遣發帑賑不遑截漕運又轉太息千餘里萬家剩殘喘救災兼恤隣江南士好善頻年災區多晉豫皖南北亢旱餘赤地横流成澤國黎民無孑遺三省己蕩析東省又告災瑯琊及卽墨生民痛其魚宣防未能塞性命爭波臣面目多菜色錫山有善人平生拯饑溺前此旣勞心今兹更努力救民於水火殆活民兆億百福會駢臻餘慶自善積如皋張雲生初稿 
薄游申江寓於大雅客舍張拱垣同翠妹亦在焉話别偶占卽請指政○一片簫聲下鳳臺雙雙吹向海天來只愁驪唱催儂去辜負江樓醉玉杯[  雲逵甫草]  
菊秋十七日爲家尊七十生辰余羣從兄弟因設家宴稱觴誌慶時籬菊盛開移置堂上黄葩紫蕊光耀席間爰擬題分詠駿哥得煙菊露菊驤哥得菊友菊隠騏哥得醉菊菊仙駒弟得菊壽菊仙把菊余亦占菊壽菊隠菊友三首雖巴唱雜陳見哂大雅然亦家庭樂事也錄請 
[諸大吟壇郢政]  
　　不辨深叢與淺叢霏霏漠漠小籬東香迷細雨千絲裏淡入斜陽一抹中月下但教聞馥郁霧餘彌覺逗朦朧幽人一笑逢何處携手清芬滿袖籠烟菊○愈鮮妍裏愈芬芳昨夜天公灌溉忙薄采小籬香滴滴閒吟老圃影瀼瀼烟姿潔白宜侵曉風景扶踈欲傲霜自是餐英慣幽客明珠十斛當權糧○露菊○亭亭獨立傲霜姿肯許高蹤百卉追慣伴松身歡古處若論蘭自未差池白衣坐對宜斟酒緑鬢相看喜插枝一笑清風開徑望芳心惟有白雲知○菊友○占取烟霞一席高餐英新詠續離騷籬裁彭澤心偏遠徑許羊求訪或遭如此性情人共淡憑他富貴俗稱豪林逋只有梅花伴未許清風再學陶菊隠○徙倚東籬懶不歸風流陶令是耶非幾重香夢酣清霞半晌酡顔對落暉扶影還疑人與淡垂頭可許蝶相侬醉鄕渠亦封侯相送酒多應倩白衣醉菊○秀骨珊珊絕點埃赤松黄石與追陪李青蓮己吟詩待萼緑華還送酒來耐冷風光尋紫嶠餐英滋味想蓬萊秦皇漢武眞無謂老向塵寰逐幾回菊仙○延齡爾亦大丹還酒吸霞光好駐顔别有精神耐霜後轉添爛漫向人間寒枝獨立低扶杖節多芳靜樂山記取年年重九日携尊祝向翠凝灣菊壽○遮莫前身是偓佺金風飛度九秋天白雲鄕裏欣簪鬢黄石橋邊笑拍肩落落霜前軒傲骨飄飄塵外記靈緣清奇自是璠臺品誰把芳名屬水仙菊仙○鮮芳剛喜緑橙搓更折黄花入手摩一掬秋心孤賞愜幾枝踈蕊晚香多盃停夜月依依影袖拂寒烟落落歌還插帽簷歸去好霜莖露葉自婆娑把菊○芝蘭臭味久交襟又向東籬結賞音九日登高知已話一番冐雨故人心傲霜骨格君如我似水交情淡更深便入歲寒圖裏畫芳盟也不愧苔岑菊友○爾亦躭吟招隠篇白衣歸去傲神仙山中富貴原無比塵世功名大可憐偶爲折腰輕栗男還將薄倖笑樊川馨香晚節彌珍重品在逃名巢許先菊隠○松身鶴性伴優游矍鑠欣看老圃頭如此精神宜五福獨教風景占千秋長生不藉金丹駐插鬢休添白髮愁我爲延齡多釀酒陶然一醉祝扶鳩 
菊壽[  鹽溪雲逵朱家驊錄艸]  
[接錄上海陳家木橋金州礦務局内順直山東等處賑捐公所經收十一月十二日第廿八單]  
　　免災子二十員萱壽廬求子病速愈各十員求病愈各三 
 
 

Page 4

 
 
員不登名四月樓主人横翠樓主我德馨室吳興仲子退結軒雙瑞樓費萬年青八戸各二員九齡童子煖雲寒月舘善慶堂范五齡童子無名氏無名申容居七戸各一員退思處半員南院膏火錢二千六百文厲隅錢八百文吟梅錢六百文隠名氏東對洋一員以上本城劍慙生經募善士廿六戸共交來英洋七十三員虚對開一個錢四千文○恒裕莊交來學忍齋指助浙紹沙賑五十員惇德堂知非子起鳳堂三戸各十員○餘慶堂由　豐厚安德　手來揚曹寶合元一百七兩四錢二分○胡逸清三員拓湖碧螺山人北堂增壽妻兒病愈十二員海鹽富勵安求病速愈念四員浙西無名下士一員雪鴻社第四次書書潤錢八百八十三文○福州裕昌洋行交來第七批林永堅伏二十員洪文祺求身體平安伏十員怡德堂伏六員林瑜郭正興各伏五員繼述堂吳資陽光霽堂番伏各四員鏡中子續捐伏三員仁春庄永順盛二戸各伏三　潤德堂陳潙寧獻璞堂講述堂盧三戸各番三員瑶林軒修德堂吳山子譚杰卿　愼修堂藹德堂敦愼堂盧藝經堂賸順星無名士同春發福盛昌安寧氏陳氏勤美昌號愼修堂陳元亨堂貞升茂號如不及齋十九戸各伏二員敦德堂林益政堂范葆書堂賴星沙餘愛堂崇儉堂徐湘譚味眞齋六戸各番二員張文炳張文燎林宅二三戸各洋二員同善堂萬里分季厚望愼德堂譚月三吳福隆德泰祥李發興許懋發德昌隆生順隆裕太隆生泰隆陳厚福愼承堂修身社同順號羅祥泰華伯元十九戸各伏一門强爲翼伏一員十德堂林種義堂陳晋陽堂資陽種桂堂湘隂清心堂養正堂范從善堂七戸各番一員鄭阿平張黄南各洋半員善餘銀二角半春順號錢八百文賓在力棉人錢五百文安記王福記帶草堂　瀛州堂蔡梅鄒禮賜愛莫能助者郭承春林泰茂大生號葉寳來王積臣十二戸各錢四百文謝春臬錢六百文黄天才錢二百文又普安堂王子　經手許經紳番三十四圓行素堂潘二十圓求身病全愈人伏二十圓永思堂韓伏十圓會稽梁子雲番五圓梁以灝伏二圓鄭伯垣時思堂李又時思堂李三戸番各一圓李增亷番六角西河公捐節敬錢十千文醒悟子求病速愈災消身安錢四千文清河紹忍氏蘄安錢三千文敦恕堂張錢二千二百文珠山維新先生資福錢二千文林有記吳航巨眼兒各錢一千文蘇雲孫錢六百文又兩浙木商客號籌設桶捐大橋頭桶捐錢十三千一百三十五文又伏票七圓小橋頭桶捐錢七千二百六十五文又洋銀二圓又伏票二圓土地廟桶捐錢二千二百文又洋銀半圓以上總共一百另八戸福州裕昌洋行莫澹如王子芸經募共交來規銀一百九十二兩一錢三分 
[接錄蘇州天庫前電局内順置山東沙洲賑捐公所經收十一月初五日清單]  
　　高郵學周恂卿先生來高郵州正堂龔捐錢十千文合洋九元又周潘氏謝病愈酬醮費十元又愛蓮室主人十元又哦月樓主人又王見香一元○泰昶庄來林清何氏添男幸母子平安求椿庭以下合支平安五元補過延生子指捐直賑十元綵怡堂爲求病愈一元無力氏對開一個無力氏求病愈二元不留名求病愈二元吳徐花紅席敬移助四元濟昌典酌協和衣庄四元六瞈童子省留頂禮二元汪來蘇字九百三十五號四戸五元顧雲翁募蘇字四百零四號六戸三元錢四百二十文○潘仲溪先生來張海樓募醬字一百二十八號李國楨五元又一百二十九號臥雲居士五元葑溪子募醬字二百五十三號編柳舘主人五元江雲詔募四省水災冊蘇字五十號無名氏十元以上四冊共來洋二十五元[  原辦桃埠協賑同人啓]  
[上海北市盆湯衖絲業會舘主施少欽經收順直山東江浙等處十一月十五日第一百三十三次賑捐清單]  
　　福建南陽丹坑房求子平安洋十元保元堂由本埠王豫昌綢莊交來洋五元韋阿逸求母葉氏臥病速愈指助山東洋四元韋麟祥求伯母吳氏長壽指助山東洋二元以上二戸由姜忠錀兄交來慈谿不留名洋二元常州瑞芝堂朱求女生産平安洋二元○濟生典二而吟香居二元雁記二元五桂奸二元無能勸助子一元五角有心無力人一元編柳書屋一元藻記一元職思居一元有心齋半元張偉記半元張倬記半元張法記半元張成記半元以上十四戶由乍浦許寳善堂經募水埠天生泰布號交來合共洋十六元○山隂懊儂助紗汗衫一件今夏新製尚未試著卽以移賑由寓茸山隂湯寄順成局來俟估銷更登令併聲明 
[蘇省撫轅抄]  
　　十一月十四日候補府方德驥禀辭回上海洋藥局分部郎中廖世昌辭行回籍赴都候補通判陳寳樽松滬嚴家橋厘局來並謝六年分海運保舉四品銜候補縣蔣隣禀知奉委發審局差試用訓導沙駿聲江隂人常州來謝委署吳縣敎諭事典史沈介恒禀辭奉首府委　江震兩縣監放孤貧口糧差○十五日蘇總捕同知徐致和禀謝奉飭知准補縣丞張克煊服闋禀到候補府經歷俞同慶缷署婁縣主簿事回候補縣王嗣晋禀知奉委發審局差又畢奉先謝六年分海運蒙保本班備先前補用又錢維崧禀銷長元學大成殿監工差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月初七日京報全錄]  
　　宫門抄○上諭三道錄前○發抄旨四道○少卿延奏特叅宗室摺○又奏請旨片○又奏爲請旨片○東撫陳奏降調臬司捐賑緣由片○直督李奏審明辦理摺○大臣載奏請旨指○又奏爲奏聞片○十一月初七日兵部太當寺太　寺廂日旗值日兵部引見七名○順天學政孫詒經到京請安○江西道長祿陜西道吳鎭各謝恩○李恩熙謝授湖北安陸府知府恩○白桓請假一月○兵部奏派點騐軍器之王大臣派出睿王豫王肅王怡王克王恩承額勒和布延煦○内閣呈進勾到本○召見軍機長祿吳鎭李恩熙○發抄卞寳策等奏長安營遊擊謝憲章補湖南保靖營叅將奉旨兵部議奏欽此○又湖北提標中軍叅將張士芳調施南協副將奉旨兵部議奏欽此○又解淮軍月餉奉旨知道了欽此○彭祖賢奏安陸守李慶霖病故委儘先守吳廷華署理奉旨吏部知道欽此○○稽察彈壓清河粥廠光祿寺少卿奴才延茂跪奏爲特叅宗室騷擾賑廠戲謔婦女請旨嚴禁以恤災黎事竊奴才於本年八月二十五日奉旨派往清河鎭粥廠稽察監放彈壓於九月初九日請訓十三日抵廠十五日開放賑粥顧此灾黎流離滿目卽鄭俠之流民圖不過是也幸賴聖恩徟渥拯此餘生復經府尹周家楣籌備棉衣三百件奴才募捐棉衣二百四十件先儘極貧災民陸續散給罔不感泣同頌皇仁乃於十月二十一日奴才督同委員正在監放時突有腰繫黄帶二人並無頂帽帶領悍奴數十人奇裝異服形類痞棍在廠門擁擠嘲笑戲謔領粥婦女奴才飭役彈壓乃該痞棍等恃衆毆差圍繞廠門呌駡並揚言我係宗室公載姓住泰公府奴才曉諭此係奉旨散放賑粥雖係宗室亦不准滋擾而該宗室等　肆呌囂非常兇悍彼時廠内千數百災黎亦齊聲呌罵同鳴不平皆欲得該宗室等而甘心焉奴才誠恐激怒羣黎互相毆門勢必釀成巨案趕緊督同委員等曉諭飢民不准出廠門一步復調派捕盜營兵帶領洋鎗刀矛守護賑倉幸無激變情事足以上慰宸僅而該宗室人等咆哮多時亦遂引去奴才猶恐其假冐宗室潜令委員改裝易服訊之該宗室家丁云係東單牌樓蘇州胡同泰公府姓載赴官窰上墳回京奴才復飭妥弁前往昌平州境内官窰地方詢之土人累有蘇州胡同泰公府墳地前日來此上墳云云証以奴才聞見似非假冒宗室者伏念皇仁特沛普賑災黎凡有人心者罔不惻憫乃竟有兇悍不法如該宗室者若不據實糾叅將不畏疆禦不侮鰥寡之謂何且素知清河鎭地方素多土棍目覩此番肆擾勢必因而生心不惟敗壞朝廷紀綱且恐激怒羣黎因怒生變其勢轉難收拾至於該宗室系出天家議貴議親臣下何敢妄瀆惟該宗室肆擾賑廠虐及災黎負聖恩而玷家法尚不僅貽臣下羞奴才職司彈壓若不據實糾叅上負朝廷下慚百姓其應如何懲辦之處伏乞宸斷再奴才埠駐清河鎭賑廠謹將此摺繕寫封固交奴才衙門筆帖式呈遞合併聲明謹奏奉旨巳錄○○延茂片再此次奉旨添設六鎭粥廠每廠距京皆數十里以外荒陬僻壤多無宫弁駐札每廠設有賑倉關係綦重查順天府奏定每廠委員二人差役二名若猝遇此次滋擾情事斷不敷彈壓之用設令賑倉稍有疏虞奴才一人不足惜奈此千數百災黎何伏乞飭下順天府於所屬或捕盜營或緑營量撥若于附近賑廠駐札不惟守護賑倉亦可藉資彈壓謹附片請旨奉旨已錄○○延茂片再京師内外向年廣設粥廠有官爲經理者有私自捐立者原所以廣皇仁恤窮黎基善舉也若此次清河鎭奴才目擊宗室肄擾情狀實爲天壤間罕覩之事然此猶係奉旨開廠官爲經理者耳若紳民自行捐設者更不知若何肆虐也仰懇皇太后皇上俯念窮黎哀哀無告　老病顚連匍匐就食弱質婦女霜露驚心若再有素不安分之宗室人等肆擾凌虐情事應如何登時拿辦伏乞明降綸音宣布中外億萬窮黎不勝幸甚謹　片請旨奉旨已錄○○陳士杰片再絳調按察使潘駿文前奉上諭交臣差遣委用當經恭錄咨行該員原籍安徽撫臣轉飭去後兹據該員已於九月二十九日遵旨來東並因各屬水灾賑需孔亟禀報措捐銀一千兩交局兌收以助散　不敢仰邀議叙等情當卽委令會同司道辦理工賑總局事務該員熟習河務明幹耐勞尚能仰體朝廷起用之意倍加感激彌忠奮勉所損賑銀一千兩據稱不敢仰邀奬叙亦係出於至誠應否俯如所請抑或交部從優議叙之處伏候聖裁謹附片其陳伏乞聖鑒訓示謹奏軍機大臣奉旨戸部核議具奏欽此○○前大學士署直隸總督一等伯臣李鴻章跪奏爲審明殺死一家三命兇犯照例辦理恭摺仰祈聖鑒事竊肅甯縣知縣凌額德禀報縣民湯四用刀殺死劉雲端並其子女一家三命一案經前箸督臣張樹聲檄飭提省審辦旋據臬司松椿督飭升任保定府知府恭鈞審明擬解值臣駐津飭委藩司崧駿代審無異臣逐加覆核緣湯四賣沖營生與劉雲端素好無嫌劉雲端之妻劉鄧氏並無苟且隣里咸知湯四向典住本莊張姓房屋光緒八年五月張姓將房屋贖囘湯四知劉雲端家有空屋遂向劉雲端借房寄住九年二月劉鄧氏生子劉春生認隣村人崔小八爲義父崔小八常至劉雲端家往來看望三月二十日後劉雲端有事外出湯四向劉鄧氏調姦劉鄧氏辱駡湯四當卽走開迨劉雲端回家劉鄧氏告知前情劉雲端將湯四攆逐出屋湯四央緩四月初　日崔小八挑賣凉粉路過劉雲端門首劉鄧氏領其女劉長寛姐買食凉粉崔小八因係親戚不肯收錢湯四在旁看見心疑崔小八　劉鄧氏有姦向崔小八查問崔小八生氣彼此爭吵劉鄧氏復　劉雲端哭訴次早劉雲端催逼湯四出屋湯四又疑崔小八從中桃唆竊取夾把刀聲言欲找崔小八不　劉雲端代爲剖白湯四疑護混駡劉雲端回言湯四卽用刀砍傷其左肩甲劉雲端亦携取桌上菜刀將湯四左手腕右手指砍傷劉鄧氏上前帮護被湯四推倒劉鄧氏起身上街喊救劉雲端又向湯四樸砍被湯四復用刀砍傷項心偏右劉雲端倒地滚駡擦傷右肐肘聲言傷痊定行報復湯四起意將其致死復用刀迭砍傷其頂心額顱左額角左腮脥鼻梁鼻準上下唇吻右手腕左手大指胸膛近左腦後髮際項頸左臂膊脊膂並劃傷左肩甲右手心右膝蓋劉雲端當卽身死時劉春生劉長寛沮俱在坑上哭喊湯四因思殺死劉雲端總須抵命不如將其子女一併致死卽用刀將劉春生額顱連左耳左肩中砍傷並削傷右臂膊又將劉長寛姐顖門連額顱並胸膛砍傷經隣居劉泳興等與劉鄧氏趕到將湯四擒住移時劉春生劉長寛姐亦各殞命報縣騐訊提省審辦據供前情不諱究詰不移案無遁傭查筆載殺一家非死罪三人者凌遲處死又例載殺一家三命以上兇犯審明後汰律定罪一面奏 
聞一面恭請王命先行正法等語此案湯四借居劉雲端房屋輒向劉雲端之妻劉鄧氏調姦未成致被劉雲端攆逐又妄疑劉鄧氏與崔小八有姦並謂劉雲端催逼出屋係崔小八從中挑唆與劉雲端爭毆胆敢欤　劉雲端身死復將劉雲端幼子劉春生幼女劉長寛姐一併故砍致死實屬兇惡巳極應依律凌遲處死已飭藩司崧駿於審明後會同臬司松椿督標中軍副將冷變代爲恭請王命正法仍將首級解回犯事地方懸杆示　以昭烱戒駭犯並無妻子財産應母庸議崔小八劉鄧氏均無不合應與趕勸不及之鄭汰劉泳興劉汰清俱免置議除備錄供招咨部外所有審明辦理緣由理合恭摺具奏伏乞皇太后皇上聖鑒謹奏車機大　奉 
旨刑部知道欽此○○奴才載卓瑛跪奏爲應行修理工程請旨飭交工部交工部查勘恭摺奏聞仰祈聖鑒事竊奴才等恭查陵寢每年歲修案内遇有情形較重應行修理者遵照工部原奏歸入另案奏請交部查勘辦理查上年另案奏報各項除巳經估修外尚有未修處所兹據各衙門該管官冊報上年奏報未修曁本年現查應修處所均係情形較重應行修理之工奴才等親往履勘皆與所報相符理合恭摺奏請勅交騐收本年歲修工程曁查甚明歲應收各工大臣詳細查勘是否應修之處應由該大臣奏明辦理謹將奏報未經修理曁本年現查應請修理各項丁程情形敬繕清單恭呈御覽俟命下之日欽遵辦理再奴才紹堪現在請假未經列銜合併聲明爲此謹奏軍機大臣奉旨丁部知道單三件併發欽此○○奴才載卓奎英跪奏爲循例查報回乾樹株照章伐除補種恭摺奏聞仰祈聖鑒事恭照陵寢樹株回乾應於每年冬初查明奏報歷經遵辦在案今屆查報之期據管樹司員等呈報泰陵泰東陵昌陵昌西陵慕陵慕東陵本年回乾儀行松柏等樹分 
限内限外開單呈遞前來奴才等復親詣查騐均屬相符其限内回乾者責令該司員等賠補限外回乾者卽令領價栽補將回乾樹株數自　繕清單恭呈御覽爲此恭摺具奏伏乞皇太后皇上聖鑒再奴才紹祺現在請假未經列銜令併陳明謹奏軍機大臣奉旨工部知道單併發欽此 
 
