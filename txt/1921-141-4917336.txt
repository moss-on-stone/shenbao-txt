# 1921 - 141 - 4917336

 

Page 1

 
 
   
 
 

Page 2

 
 
   
 
 

Page 3

 
 
時評 
[今後之張作霖]  
[  老圃]  
　　昔段祺瑞任參戰而參戰無成績後任邊防而邉防無成績徒假參戰邉防之大題目擴張勢力籌集欵項此實段氏失敗之原因若就勢力而言當時段氏實强於今日張作霖而終歸於失敗者因失國内之人心而又遭外論之攻擊也 
　　今日張作霖旣有囊括奉吉黑之實并有席捲熱察綏之心志非不大也以長城内外爲勢力範圍而任征蒙之事責非不重也如果張作霖能立功絶域凱唱而還則今日唾駡張作霖者安知他日不崇拜張作霖如果張作霖亦借大題目擴張勢力籌集欵項則今日笑段祺瑞之愚者他日恐求爲段祺瑞而不得 
　　前張作霖已領征蒙費三百萬然征蒙兵固未移一步今籌欵之聲甚高而移步之聲仍未聞天下一切罪惡多從籌欵而起段祺瑞之敗敗於籌欵張作霖果敗亦必敗於籌欵 
[命令]  
　　五月二十七日大總統令特授榮道一以勳五位此令 
　　又令内務總長齊耀珊呈准兼署山西省長閻錫山咨請將太原縣知事俞家驥應縣知事陳德昌中陽縣知事鄒寬免去本職均照准此令 
　　又令内務總長齊耀珊呈准兼署山西省長閻錫山咨請任命歐陽英試署太原縣知事陳賓寅試署山陰縣知事袁鴻吉試署交城縣知事俞安之試署應縣知事王德澡試署中陽縣知事郭泌試署左雲縣知事均照准此令 
[專電一]  
　　北京電曹因直軍入陜吳佩孚再電促歸今日午後二點三十分先行回保（二十八日下午五鐘） 
　　北京電三使已向總統告辭未决問題留候電商王今晚出京張明日行（二十八日下午四鐘） 
　　北京電三使言月内各回任昨財次交長會籌二百萬明日方交　　 
　　北京電閣議馬鄰翼升教次兼代部務通過（二十八日下午五鐘） 
　　北京電敎職員决自辦八校將通電全國求助（二十八日下午四鐘） 
　　北京電中央慮陳反抗除促馮旅閻師尅期入陜外並令張錫元之第四混旅預爲防範劉鎭華表示服從中央所部鎭嵩軍决不爲陳援助（二十八日下午四鐘） 
　　北京電院電嘉魚閻相文速率所部先趨潼關開拔費先自墊由部發還（二十八日上午十二鐘） 
　　北京電施履本奉召來京討論應付日本膠濟撤兵問題 
（二十八日上午十二鐘） 
　　北京電范其光急電院部俄舊黨得外援將崴政府推翻今後崴埠形勢大有變化（二十八日上午十二鐘） 
　　北京電夏威夷萬國新聞記者六月九日開會部託董憲光代表 
　　北京電德安吳心田之第七師奉令赴陜吳索開拔費二十萬方能起運（二十八日上午十二鐘） 
　　北京電丁錦位置已布置妥帖暫勿動（二十八日上午十二鐘） 
　　北京電交部昨撥交財部五月份整理公債金五十萬（二十八日上午十二鐘） 
　　北京電陸榮廷電院守桂有餘攻粤不足濟械爲難濟欵爲亟三使來電責榮廷援粤全權鄙見應與贛閩共同動作方有成算寵以虛銜不若賜我軍實末謂粤軍著著準備尙未接觸可證報載粤桂交戰非事實（二十八日上午十二鐘） 
　　北京電參陸處宥（二十六）電鄒芬公府會議三使决議對蒙剿撫兼施速將前進計畫部署完竣所有方略仰即禀承張使辦理彈已飭德廠趕運餉已交張司令 
　　北京電鄒芬電參陸處内蒙各旗翻然内嚮不受煽惑惟外蒙毗境俄蒙匪竄擾所用軍火仍由日人由滿洲里海拉爾經棚等處接濟乞飭各該處嚴行檢查以斷後援今日參陸處已分電黑熱兩區查照（二十八日上午十二鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電院令楊增新塔城新到俄黨應照阿年闊夫先例解除武裝（二十八日上午十二鐘） 
　　北京電鄒芬電烏叨俄黨逐日招兵運械大有急攻滂防野心恩琴業經誓師逐步向東蒙進取滂江戰事已在眉睫亟應預籌抵禦免臨時貽誤戎機請將照准撥付之械彈如數運滂分配各軍庶可作戰（二十八日下午七鐘） 
　　北京電宋小濂電俄黨鬍匪互定圖謀各站現已派護路第二三兩營分别往剿可否於中東路沿線再添剿匪司令部兩處乞電示遵（二十七日下午八鐘） 
　　北京電新楊電俄新黨欲派馬步砲兵進剿塔城舊黨已飭塔文武阻止入境並勒令舊黨解裝 
　　北京電哈密電解甘俄舊黨四百九十餘名皓（十九）漾（二十三）由哈東下臨行時又搜出快槍二十一枝 
　　北京電李玉麟赴五原檢閱高在田部查有官佐百零九員兵一千零四十四名役二百四十一名 
　　北京電奉張對征蒙先鋒隊决定就兩關奉軍改編（二十八日下午五鐘） 
　　北京電桂陸電孫文又令許崇智密招民軍兩師陳炯明因許與桂省兵力相等和桂計畫不敢續議孫催攻桂甚急非將滇黔川湘疏通妥協不可請邀西林晋京會商辦法藉其威望庶可奏效 
　　北京電陜陳僅將駐京代表撤回所部集中漢中預備結束閻師已報開拔陳部祇須欠餉有着不致引起反動外傳不穏尙非事實 
　　北京電交通部正式聲明吉會鐡路此次並未借欵（二十八日下午三鐘） 
　　北京電蘇議會撤回行政會議代表錢崇固定東（一日）出京 
　　北京電地方行政會議各省代表紛紛退席内齊派萬兆芝挽留各代表態極堅决蘇錢代表今晚回籍（二十八日下午七鐘） 
　　天津電曹錕儉（二十八）日下午抵保定 
　　天津電曹錕儉電趙倜擔保豫督决不易人並謂赴陜軍隊經過豫境時請派員照料（以上二十八日下午十一鐘） 
　　漢口電督署得電王勘（二十八）晚出京返鄂（二十八日下午十一鐘） 
　　香港電陳因北京各部仍有公文來粤現爲劃一行政飭屬禁轉並概予銷毁不必簽印 
　　香港電孫沁（二十七）令伍廷芳兼財政總長 
　　香港電港布政施氏函某某等會謂政府决俟下次定例局叙會時卽提將前加房捐之議案取消 
　　香港電省議員請當道維持中行紙幣免商民交困惟乏欵尙難辦到（以上二十八日下午七鐘） 
　　揚州電岑西林艶（二十九）日由鎭來揚運使往接（二十八日下午六鐘） 
[公電]  
　　貴州省議會等通電各報館均鑒慨自改革以還十年於兹國事蜩螗紛亂日甚始因各省提議注重於中央集權期立强固之政府冀收統一之效果而其反響所致内則召中央之專横外則成軍閥之分割民氣任意摧殘政治逸出軌道陷國家於可憂可危之境顧瞻禹域隠憂曷極邇來國民幸漸有澈底之覺悟思從根本解决聯省自治之呼聲日高一日舉國同調認爲國是於是由中央之集權一變而爲地方分權順應世界之潮流確立地方之基礎於以發揚民治鞏固共和甚盛事也顧當此南北隔絶之秋中央失其統馭法律無所遵守以言自治倘無法足資依據若孤舟泛乎巨浸無羅針失楫櫓徬徨四顧靡知所届險孰甚焉故憂時之士思採德美之成規爲省憲之制定但法期行諸久遠事固不容輕易以吾國幅員廣闊人口繁殖政敎異風俗異習慣異居處服食莫不各有所異舉其互疑特異之地方而求所以整齊劃一之以納於軌道之中是不能不博稽詳考集思廣益審愼周詳從容制作勿削足而就屨勿强李以張冠一方以救一時無法之弊害一方可作百年不敝之憲典國家前途庶其有濟本會籌思研究不厭其詳僉以省憲爲地方根本大法是否定名省憲法或稱地方自治法其性質應如何始能臻諸完善其範圍應如何始不失於疏泛其事項應如何支配其職權應如何劃分屬於中央之事權應作若何規畫關於各省之事件應有何種連絡種種事端我主張聯省自治省分皆應合力討究共同商定大體手營目注兼慮并籌以期於現在足以促進地方之進步於將來仍不妨碍國家之統一擬先由各省議會各法團組織聯合會議酌定地點定期派員會議共同解决作集中之討論爲具體之主張然後再由各省參酌本省之情形而爲特别之規定庶將來國憲制定亦不致受其影響而致動摇旣無捍格不入之弊可收連絡運使之效矣本會等一得之愚聊供芹獻如荷贊同即希電覆貴州省議會省敎育會總商會省農會叩馬 
世界路透電 
[英相重開礦工談判]  
　　二十七日倫敦電今日午時商部開重要會議以期解决煤礦風潮門外聚觀者甚衆足見國民對於此事之注意首相喬治氏偕財政部賀恩氏礦務部白立治門氏商部包爾温氏工部美克拉瑪拉氏等出席與會喬治氏對衆發言會商約三刻之久旋各離座討論喬治提出政府之議請雙方允從臨時辦法陸續將工資减至合於經濟之程度其不足之數則以混合經費彌補之所謂混合經費者乃以政府一千萬鎊之津貼與礦主一定時期内犧牲利益之捐欵集合而成但須雙方對於永遠解决之實在條件或對於可决定此種條件之機關有一種協定後政府始可出一千萬鎊如雙方以爲工資數目多寡一時不能議决則當協定一種機關而由此機關决定數目 
[美英日之海軍停建計畫]  
　　二十六日紐約電此間現料美總統如發柬邀請英日兩國會商停止海軍建築工程五年兩國必加接受參院今已一致通過波拉氏之動議案且經白宫贊同故此項請柬終必發出惟據華盛頓消息美政府擬先審愼探詢兩國意旨然後召集會議波拉氏之動議案可由衆院一致通過已毫無疑義 
[英美海軍之互相稱譽]  
　　二十七日紐約電據倫敦消息美國海軍中將西姆士於英美海軍要人集會時謂英人稱讚美國海軍在協約國戰勝中之事業往往獎譽逾分又謂英國海軍爲協約國凱旋門之基石苟無英國海軍則此邦人士將於今日以英人之語音而操德人之言矣西姆士又稱英國爲個人自由之地 
[紐絲綸首相之英日續盟論]  
　　二十七日倫敦電紐絲綸首相美賽氏已抵倫敦曾對客聲稱紐絲綸如長此維持其選擇公民之權利則於英日盟約之賡續有利而無害日本於戰時保衛紐絲綸遠征軍之航路其德固不可忘但紐絲綸不能因此更變關於移民問題之態度 
[英國對於勞工條欵]  
　　二十七日倫敦電巴恩斯氏要求將華盛頓國際勞工大會所採納之公約提交國會今日經下院以一百零九票對六十九票否决巴恩斯氏責政府不能實行凡爾塞條約之勞工條欵工部大臣美克萊瑪氏宣稱勞工大會之議案泰半爲不列顚早已施行者惟每日工作八小時之條欵施於英國諸多困難政府審愼考慮後决議此項條欵不適用於英國 
[上海與馬尼剌間之無線電]  
　　二十六日舊金山電據海軍交通科人員稱上海與馬尼刺間之無線電報不日將供商界報界政界發電於是中美兩國間可互通無線電報現正與上海法國無線電臺磋商收費發電規則（按據路透電社探悉上海法公董局之無線電臺近僅接馬尼刺無線電報詢問在某鐘點能否收接電報未聞及收費等事） 
[日太子游踪]  
　　二十七日倫敦電英皇英后在白京漢宫宴待日太子英太子珍田伯爵林權助男爵均在座宴畢兩太子同赴瑪爾波洛宫謁見皇太后亞力山大日太子離英後擬駐法十日約六月十日左右可抵比京勾留五日然後赴荷蘭盤桓三四日於是將回法遊閱戰地繼擬在意國作數日之游覽 
[各國近事記]  
　　二十七日英屬哥倫比亞泊林斯魯泊電聞有日帆船一艘在加拿大海面捕獺被拘船中員役均就逮獺皮經當道没收船則被毁此消息迄今未由官場徵實 
　　二十七日比京電華員若干人已抵此考察比國工商業制度 
　　二十八日華盛頓電哈定總統已批准臨時稅則議案 
　　二十七日墨京電墨西哥唐比柯地方有鼠疫症四十起 
　　二十七日紐約電英金匯兌率今日暴落六分乃因德國售出英國證券將所得之欵兌美金之故 
　　二十七日紐約電今日巴黎交易所英金收盤價每鎊兌佛郎四六·八六 
太平洋路透電 
[北方近事記]  
　　二十八日北京電據半官消息陳樹藩今日電告政府擬以督軍印信交與閻相文俟閻抵省後即將來京政府否認陳樹藩宣布自治之說 
　　二十八日北京電陸榮廷請政府派譚浩明陳炳焜襄辦討孫軍務 
　　二十八日北京電火車終日守候三使出京曹錕已於正午啓程回任 
　　二十八日北京電吉會鐡路借欵因中國反對日本所提出之條件故談判已起頓挫正式合同尙未能提交交通部 
　　二十七日北京電政府現議派國際交通大會中國代表章祜氏爲參與巴黎公共道路大會代表 
[中國之水面飛機]  
　　二十八日福州電此間船廠所造海面飛機一架今日由前供職英國皇家海軍航空隊之孟德斯氏駕駛飛行兩次成績頗佳 
[日美交涉談]  
　　二十七日東京電據東京消息日本並未以正式公文致美政府答覆休士氏關於日本所享委託代管權問題之牒文惟將開始與美國交換公文日本之政策爲抒誠與新政府討論關係美國之各問題且力求彼此協和衆意日本將以一種形式提議以海底電線作爲國際公有日本雖求與美國作政治之協商而時事新報之意凡牽涉法制之各事必須與美國及協約國具體解决 
[滙豐股東會]  
　　二十八日香港電匯豐銀行股東今日開特别會議通過增加該行資本之動議案 
國内要聞 
[北京通信]  
[  鏡]  
　　各省區自治聯合會招待省議會代表 
　　各省區自治聯合會於上星期六議决請赴地方行政會議之各省議會代表於二十六日開茶話會於江西會館以是日地方行政會議開審查會至五時許方散故到會已近六時公推張仲仁爲主席省會代表到者豫康世華晋嚴愼修蘇錢崇固皖晋恒履贛龍欽海閩鄭豐稔甘趙毓靈新袁進業桂張一氣首田主席致辭云今日本會歡迎各省行政會議代表本會同人爲望民治發展故集十餘省人發起此會以促進民治政府見世界潮流趨向民治因召集行政會議諸君皆各省議會重要分子本會願與商榷意見敢請將行政會議方面之意見指示並匡本會不逮晋恒履起立致答謂今日相見得交換意見幸甚幸甚中央有實行自治之動機召集行政會議未始非受貴會之影響各省議會接召集行政會議之訊後初未嘗對之滿意然政府方面旣有自治之動機故派人來觀察且與貴會接洽到京後開會情形具如報載省參事會案羣對之表示不滿將修改諸君苟有意見請賜敎龍欽海續言曰今日承貴會歡迎躬與其盛甚快且含有一種希望自治發生以來貴會功最大貴會居首善之區登高一呼影響自遠欽海祝諸公努力不逹目的不止中國大局非各地方先行自治國家各問題無解决望且將治絲愈紛行政會議情形晋君已言之今雖有所解决尙非永久之辦法自治非僅條文而已前清有自治民國初元亦有自治何以不成欽海以爲自治非僅條文而已當求實行實行亦非部分者當求其備歐美之所以行以其備也自治爲人民自辦事非分國家權前清有諮議局而人民推倒之以其自治非民主的自治而爲官治式之自治也以官治爲主而以自治爲傅少數人治地方非多數人治地方此其誤也官治奉命而行自治出於自動官治爲形式之治而自治爲精神之治求自治非僅受潮流之影響實人民之覺悟清社旣屋民國初元言自治乃取法日本仍以帝國之制用之民國日固以官治爲主者此自治之所以無成也今議會存者僅省議會縣市皆無僅有彈劾查辦於事無補竊以爲地方自治之不行實以財權未立故是以欽海等有劃分財權之提議今旣爲多數政府派所否决矣則仍爲官辦自治官定辦法烏足以言自治以後欲實行自治當求全國有堅决之主張使未明者明已知者互相團結定一方針本之以行自可有成成之遲速惟視抱此主義者之堅决與否耳王源涵起立致答云晋龍二君之言甚佩諸君爲議會重要分子於自治講求有素地方行政會議在内務部下難有良果固不待言但望諸君力爭地方稅與國家稅劃分案竟被否决殊出意外望再以地方與中央之事權劃分與財權劃分合爲一案重行提出參事會案亦與無相等望諸君力爭力爭無效即取消此行政會議亦可晋恒履起答云王君言力爭不勝可否認此會議言固甚是但吾儕奔走自治爲實行也今政府有此會議之召集同人僅來觀其誠意如何以爲政府予一二分同人爭四五分復因諸君子之呼號爭至七八分雖未滿願亦可聊勝於無議會之派代表來僅看情形耳皖近有函來稱省議會開臨時會請省長限十日内劃分地國兩稅今雖在行政會議失敗以後與貴會彼此接洽一致進行政府縱無誠意兩稅案終可有辦法也張一氣謂前貴會發起廣西深表同情此次行政會議召集省會代表省會方面亦明知人數懸絶第以在會議之政府代表皆有名人物當不致反對自治故於多少數未措意龍君提案今已否决若參事會案再如原案通過同人豈非盲從以後人民當打定主意不必問政府張煊謂龍晋張君言甚佩王君所要求於諸君者二事（一）主地方政權財權與中央政權財權之劃分（二）力爭實行機關之參事會此言煊亦深願諸公之力爭然行政會議吾人敢斷言其難收良果政府覺悟今尙非其時吾人民爭自治惟視團體之固結與否以定其後效諸君皆省議會代表即各省人民代表希共聯絡組一永久之省議會聯合會交換各省人民對於自治之意見全國合力以與侵權者抗此煊所望於諸君子者也主席謂「龍張晋三君言甚贊成王君言期實行爭而不成然後實行聯絡人民代表力爭省會聯合會前曾有此提議以安福反對致未成立今政府已稍覺悟可行也前一麐曾以劃分兩稅制案言諸政府中人勸之贊同固亦有信者此次失敗不爲悲觀自治固非一步可逹者本會因贛鄂皖蘇同時欲去自治障礙故有此結合去障礙固非易歐洲各國皆以經濟力爭得之以錢易民權民主國人民納稅當然可以算賬本會如龍君言擬爲宣傳之運動使不明者明不力者促之力爭希各代表返省後在本省進行本會當竭棉力爲諸君助」以後改爲隨意談話至八時賓主盡歡散 
[公府會議之對蒙辭令]  
　　二十五日下午一時總統府懷仁堂曾開聯席會議討論對庫問題列席者曹張王及閣員而外有蒙藏院正副總裁各部次長張馬兩都統及蒙古王公四十七人席間東海有大篇演說詞發表據聞係統計局長吳廷燮氏之手筆原文如下中華民國建設以來中央政府對於内外各蒙旗依據優待條件與待遇條件隨事隨時實心誠意以謀和輯以祈邊境之安寗而符五族共和之宗旨至於崇奉宗敎體恤蒙俗尤爲中央政府所主持此固在京諸王公佛喇嘛所共見共聞者從前外蒙方面乘國内有事之秋受人煽惑始而稱帝獨立繼而設官自治政府不願擾動蒙疆爲之委曲容忍其自治以後乃該蒙旗所受之幸福何如痛苦何如想都能記憶及之故前歲外蒙之活佛以逮各汗王公喇嘛等全體請求撤治中央嘉其明於大勢當經明令宣布加贈活佛封號各汗王公扎薩克喇嘛等皆優予爵賞其來京之各汗王公喇嘛等本大總統接見撫慰無不優加待遇以爲各蒙旗皆我中華民國國家之人民皆我國家之疆土無有歧視惟當時在外蒙辦事之人不能曲體蒙情所轄軍隊亦有不守紀律者此無容諱飾乃有不肖蒙人藉端勾引俄人擾害地方中央猶本愛護蒙族之旨務爲輯懷而該蒙徒竟於本年一月間攻陷庫倫迫逐官吏刦掠商民又迫脅安分各王分嘯集徒黨恣肆横行舉庫烏科唐之境相繼騷動各蒙旗之生命財産受害無算即内地兵民商賈死傷損失亦不可勝計其由該地逃回之人所述痛苦大衆皆知此等蒙匪勾結外人以害同族之人使壯者委命於鋒鏑弱者轉徙於溝壑同類相殘實爲愚而且拙况此類俄人因其本國擾害無可容身來犯我之疆土蒙匪與之勾結反欲託庇於彼其愚而且拙不更甚乎彼無依賴之俄人不過一二千人竟在我疆土之内如此横行我國家之體面何在再觀從前之歷史俄人侵佔之地東西各數千里非皆蒙旗之土地乎彼處蒙人所享之自由何如乎所崇奉之宗敎何如乎蒙旗所崇之佛敎惟我中國崇奉之他人不與中國同奉佛敎也蒙旗人民皆中華民國之一分子蒙旗土地皆中華民國之土地政府不能漠視不得不命將出師亟爲戡定現已决定令東三省巡閱使張作霖辦理此事今日特召集章加呼圖克圖諸王公喇嘛以及國務員三巡閱使將此意見剴切宣示總之中央之視外蒙佛汗王公喇嘛猶如一體斷不忍任聽匪徒之殘害傷我良善之民政府現時財政如此困難不能不竭力安心以救外蒙人民於水深火熱之中其受脅迫之王公喇嘛及安分蒙人均照舊待遇有能去逆効順者必當優賞加賚至於擾亂蒙旗殘害人民之匪徒當依國家法律懲治在京諸王公喇嘛向來接近中央深明大局皆以國家土地爲重人民爲重世守之宗祀爲重各當曉喻所屬不可輕聽煽惑致生亂階當有鑒於外蒙地方屢次擾亂所受損害皆係蒙人尤應猛省章加呼圖克圖向來以慈悲爲依對於蒙旗人民尤不願其罹於痛苦各國務員三巡閱使以及院部諸員皆爲國家辦事之重要人員對於蒙事皆當盡心規畫迅赴事機中央此次不得已而用兵惟以愛護蒙旗禁暴靖亂爲主兹特宣示咸共喻之 
[陜督易人後之問題]  
　　陜督陳樹藩業已調爲將軍府將軍而另以閻相文繼其後任昨據知其内幕者謂陳氏果肯即行交代來京與否殊爲疑問緣陳氏素爲安福之重要分子遠與閩浙各督大有關係近與新甘方面亦有聯絡陜省停辦選舉即與閩浙取一致之行動最近陳氏與郭堅于右任等發生戰事新甘兩省曾出兵援陳陳爲保持地位且不惜親自出馬一擲孤注兹忽喪失地盤其本人之態度與各方面牽連之影響如何大可注目也 
　　閻相文督陜命令發表之後政府恐陳樹落不肯遵命來京閻相文孤軍深入頗難操必勝之權特商同曹錕調馮玉祥一旅隨閻赴陜有准於今日（二十七日）開拔之說閻軍前隊亦即日動員（閻氏）督陜令發表後國務院即向嘉魚縣閻師（第二十師）行營拍發一電囑其尅 
 
 
 

Page 7

 
 
日由鄂赴陜接任勿庸來京展覲曹亦去電謂現在陜省遍地萑苻非帶重兵前往實難治理准其統率陸軍第七師（吳新田所統）陸軍第二十師（閻自統）陸軍第十六混成旅（馮玉祥所統）前往等語外傳直軍第三師及第二十四師各出兵一旅赴陜者不確）至省長一席决定由張作霖保薦惟聞許蘭洲于冲漢二氏尙在逐鹿之中然以許之呼聲爲最高有不日發表之說 
　　又聞國務院會致陳樹藩一電加以撫慰原文略謂執事奉命内調祥威將軍即希將任内一切事件妥籌結束來京供職連年苦戰備著勤勞正宜稍息重肩爲國珍衛所有陜省地方在閻督未到任以前仍盡力維持爲要奉諭特逹云云此種慰藉之詞其功效如何殊不可必據日人所傳陳樹藩似有不願交卸之意已將所部軍隊集中潼關及觀音堂方面以阻閻之入境則今後形勢固大可注意耳 
[蘇皖贛新結合之外訊]  
　　大陸報二十五日南京通訊云鄂督王占元自與北方張曹二督作分贓之會議後勢力愈見膨脹長江三督即蘇之齊燮元皖之張文生贛之陳光遠乃另組織軍事聯盟以抵制王占元之勢力新聯盟以齊爲領袖齊自李純逝後不願蘇省中另有他人位居其上故數月來極力運動欲使北京知廢除三省巡閱使之必要今聯合皖贛二督共定計畫遇有任何軍人欲在此三省謀取更高之地盤者則共同拒絶之此舉與齊氏尤有關係蓋浙督盧永祥果有窺蘇之舉動則齊氏今能抗拒之也盧對於選舉事態度仍甚堅决北京頗爲不安傳聞北京將以盧爲蘇浙巡閱使以示讓步而謀疏通齊氏與皖贛兩省代表所立新約略謂蘇皖贛三省督軍爲維持地方安寗保護人民起見今議定彼此和衷行事會師共剿邊界土匪至於巡閱使一職前蘇督李純旣未兼任而依照三省民意亦無設立此職之必要如將來另簡新員擔任此職則蘇皖贛三督願合力拒之云云 
[吉會借欵簽字不確說]  
　　吉會鐡路借欵簽字之說已誌昨報兹據醒民通信社云吉會鐡路借欵改訂正式合同業於二十一日簽字之說昨經調查并非事實前項簽字消息係由天津方面之日人所傳出其實雙方當事者在二十一日彼此就於借欵條件雖會商一次然因某項問題意見相左故未實行簽字聞交通當局對於此項借欵尤不願以一身負其全責苟非商得較有利之條件則將待財長就任之後再行會簽又借欵總額外間傳爲二千萬元亦屬不確蓋近日雙方正議擴增其數目雖未確定然總在二千萬以上三千萬以内云 
[外人亦不滿於烟酒署]  
　　北京路透電社云政界中消息烟酒事務署不久將有變化發生蓋不特有力人物欲去張壽齡之督辦以位置其體己之人即凡有心整頓全國烟酒者亦以爲必去張氏然後可以清理收支與鹽務署相彷張壽齡自入掌烟酒事務以來已經三年據張之反對者言張氏從未謀一策劃以改良烟酒劃一稅收各省烟酒稅制零亂紊雜全由張氏之私人任意支配以致烟酒商人苦於重歛怨聲載道而中央政府之所入僅及幾分之幾蓋盡入私人囊中中央與各省之烟酒局固同一腐敗也去年烟酒項下應入之稅欵當爲三千萬元而入於國庫者不及一千五百萬元也若以能員充任斯職每年可得五千萬元至七千五百萬元之收入 
　　一九一九年之太平洋發逹契約實即擔保烟酒整頓之結果如是也而爲張氏所反對未得施行去年冬復有建議改良烟酒以期增加稅收張氏均以其不利便於己又復破壞之 
　　以前欲謀去張及其私人頗不易易因張氏受徐總統之卵翼蓋在滿清時代張氏即隨侍徐世昌於滿洲故也今以各方之壓迫徐總統亦已難再爲張氏袒護銀行方面及有勢力之政界方面無不同聲反對即外人之注意烟酒事業者亦無不與張之反對黨表同情現張勢已岌岌大約不出數星期必有變動消息想此後烟酒署終可有善良改革之望云 
[謝米諾夫謀亂日亟]  
　　俄舊黨謝米諾夫迭次圖謀擾亂東路新邊進行不已聞吉新兩省當局昨均有電抵京報告最近謝氏擾亂情形势甚急迫兹録電文如下（一）孫烈臣電據哈埠密報謝米諾夫在哈滿海三處用種種方法連結黨羽現擬自立政府舉前阿木爾省總督現中東路地母處處長關逹基爲國務總理該氏居住中國年久深悉遠東情形謝氏擬操縱鐡路實權故有種種計畫近日崴埠舊黨約定舉事攻殺新黨及猶太人幸地方軍警先期覺察未致釀成變亂而沿中東路居住俄民對於新黨感情極惡歸心於謝氏者甚多倘使演成暴動或特别舉動不惟妨碍鐡路安寗抑且貽人口實啓人干涉隠憂方大後患堪虞等語據此應如何防範之處伏祈指示方針（二）楊增新電新邊一帶毗連俄邊阿爾太伊犁等處實爲西北重地兹據密探報稱謝米諾夫聯絡阿逹曼安寗闊夫使之擾亂新邊以圖牽制該官統轄斜米勒琛及斜米巴拉敦司克等省之哥薩克及回族軍衆約有四五百萬人謝氏使其擾阿爾太伊犁等處然後東進烏里雅蘇台科布多等處與西龍連合一氣西進攻擊沃木司克等處之新黨並有某國人協助等語據此除飭令前方軍隊嚴爲防範外伏祈指示機宜俾資遵守 
[北京學潮消息]  
　　閣議無結果　中小學罷課　將有大規模請願 
　　北京國立八校校長二次提出辭呈政府方面尙未批答昨日國務會議席上由靳氏提出討論僉以斡旋敎潮仍須借重於各該校長斷難允其辭職但現時從事挽留亦苦無適當之措詞此案惟有使敎育總長繼任有人再行商榷而已遂無結果而散 
　　又聞本京中小學校學生因見八校經費問題延不解决羣起援助業於昨日下午四時在高師附屬中學開中小各校學生臨時聯合會議决一律罷課以促政府之反省北京現已陷於無敎育狀態矣兹録中小各校學生臨時聯合會啓事如下啓者北京國立專門以上八校爲敎育經費問題自三月中旬一律停課迄今兩月有餘尙無解决希望本會爲催促當局速籌解决辦法於五月二十五日下午四時在廠甸高師附屬中學開北京中小學校學生臨時聯合會到會者有北京師範職工學校男女高師附屬中學京師公立第一第二第四各中學男女高師附屬小學京師公立第一第六第八第十第二十二第二十三第四十一男女各小學代表等公同議决自五月二十六日起暫行罷課俟敎育經費問題完全解决再行上課 
　　前日（二十五）午后二時北京國立罷課八校學生臨時聯席會假女高師開會首由主席陶玄報告挽留敎職員情形略謂敎職員辭意堅决我輩挽留决不能撥生效力現惟有促政府之覺悟或可使敎潮早日平息云云衆贊成各代表相繼發言討論有一小時之久結果爲定於下星期五日由聯席會召集八校同學中學敎職員學生及小學敎職員假北京大學第三院大講堂開聯合大會討論舉行大規模請願運動問題若能得與會者之贊同即定期結隊赴國務院請願要求實行四月三十日國務會議議决京師敎育經費三條辦法若不得切實圓滿之答覆决不返校以示最後之决心該聯席會並議决聯絡京内大小各團體請爲後盾 
　　昨日國立八校辭敎職員聯席會議召集八校同人在美術學校開會報告經過情形及該聯席會議對於八校同人提議事項到者約近三百人午後三時開會首由主席馬叙倫報告略謂今日集八校同人於一堂實罷課後未有之盛會聯席會召集斯會之宗旨略有下列數端（甲）討論此後進行方針（乙）報告經過情形因聯席會議之消息雖發表於半週刋難免有奉送之不週處諸君未必盡能得閱且刋中所載大半爲事之結果其經過之詳情披露甚少故有向衆報告之必要（丙）八校同人向無聚會之機會今可藉此聯絡感情免係一種討論會形式無須表决云云馬君繼將經過情形報告一過報告畢請譚熙鴻報告聯席會議之提議譚君當即登台報告三項提議（甲）此後八校照舊聯合進行抑或單獨進行換言之即聯席會議有無存在之必要（乙）若仍照舊聯合進行進行之方針如何（丙）聯席會議人的問題和代表權限問題報告畢農專徐君起謂本席對於（甲）項意見以爲聯席會議有存在之必要否則吾輩爭敎育經費運動必將宣告破産吾輩有此團體各抱奮鬭的精神决不致失敗云云北大沈士遠謂我敢代表八校同人之意認聯席會議有存在必要衆鼓掌工專某君臨時動議謂報載政府宣言俟日本借欵到手即可撥付八校經常費源源不絶此事若果實現則吾輩應予反對馬叙倫謂以日本借欵撥給經常費吾輩當然不承認以國民資格起與之抗譚熙鴻謂衆意旣認聯席會議有存在之必要應即討論今後進行方針馬叙倫謂應行舉辦之事本席以爲我輩最初之目的在爭敎育經費現今我輩雖辭職可以國民資格力爭之其辦法例如將政府摧殘敎育通告各國通電各省省議會請國民不納稅尙有一種辦法即政府不償還積欠同人一致不納稅卽電燈電話費亦不繳納凡此種種明日八校各召集敎職員會議討論今後應行舉辦之事均不妨以作參考資料北大某君提議政府若實行改組八校我輩應一致不應其聘充敎職員衆鼓掌贊成譚熙鴻謂聯席會議有少數提議下列事項請爲諸君一述（一）由八校同人自行開辦學校（二）第一項若遭政府之禁阻同人卽往别處舉行（三）我輩以個人資格設立學校此不過少數人之意見請八校同人明日從長計議美術某君起謂我輩可自籌基金即倣北五省旱災籌募賑欵辦法向中外人士勸捐沈士遠譚熙鴻表示贊同此議北大程振鈞謂同人應舉行一種敎育運動結隊游行表示吾輩對於政府之不滿意次仍討論聯席會議人的問題與代表權限問題沈士遠謂我輩對於代表諸君極端信任本席主張代表仍舊某君謂可添加代表帮助舊代表辦事衆贊成沈士遠提議予代表以全權衆鼓掌贊成至此主席乃宣告散會時已七時 
[武昌高師罷課風潮之擴大]  
　　國立武昌高等師範敎職員以校費無着於二十一日停止授課並發表宣言要求三事態度頗見堅决而該校附屬中小學敎職員以與有休戚相關之誼前日一度集議若政府不速發該校欠薪亦將與高師取一致行動鄂敎育廳長路孝植氏恐風潮愈擴愈大不易收拾二十三日特親赴省署謁劉省長請示辦法劉當召魏聯芳財廳長胡鄂公政廳長在署開維持高師會議當議决三事（一）由省署咨部請照原案指定該校的欵（二）責成敎廳長勸導該校照常上課（三）責成財廳長酌籌現欵接濟俾維現狀路敎廳長返廳後當即邀請談錫恩校長至署面述當道維持苦心請其轉勸各敎職員暫時上課校欵總有解决辦法談校長歸即與各敎職商議僉謂中央旣無誠意維持鄂省亦未實力接濟旣已罷課萬難再事敷衍談見不可挽回一面具呈敎部辭職一面到廳覆命面財廳所允接濟現欵亦未有絲毫頭緒因是該校遂陷於黯淡之境至其所推赴京請願各代表除學生代表陳家祥等四人已先期北上外敎職方面所推者爲林卓然艾一情二君該校全體師生二十二晚特在校開歡送會祝二代表赴京進行之順利林艾二代表當塲演說誓照宣言書中所要求三事做去不逹目的不返聞王督頗注意於該校經費當其赴津時曾親囑某當局速急訓令路局遵照前令撥欵該校此次該校罷課後談校長比電王督請予維持二十四日得王覆電謂已函催財部迅予撥欵並請其轉咨交部飭局（漢口電報鐡路兩局）照撥或者政府當局以王督之故而略予維持未可知也（五月二十六日） 
[粤桂戰雲之彌漫]  
[  平]  
　　惟尙未開戰 
　　粤桂戰爭愈接愈近陳炳焜在梧州劃定四大駐兵區域第一區爲梧州已駐陳部新編桂軍十二營第二區爲鬱林已駐馬鈞所部兩團第三區爲賀縣已駐沈鴻英所部八營第四區爲懷集已駐賁克昭所部三團均歸陳指揮目的全在侵粤惟陸榮廷之意則以粤軍於西江一路佈置完密命陳不可冒昧進兵致傷鋭氣而已則願獨當欽廉方面所有榮軍舊部都已調集聽候進攻預計南寗至廣州不過三日路程故謀以主力軍侵略欽廉進取高雷兩陽如龍軍之故智既得手後即由梧出全軍猛攻肇慶爲前後夾擊之計昨已致電北京内有孫文在粤就職故意破壞統一桂軍義墳塡胸師旗所指滅此朝食刻職部各軍已有二十六營集中梧州待命前進等語可見其對粤之决心大約俟北京政府令下即實行總攻擊此外並擬離間粤之内部四佈流言挑撥惡感使粤軍自生内訌以收漁人之利惟此著粤當局早已窺破恐未必有效現粤軍已紛紛出發厚集兵力先固邉防然後相機進取已設三大兵站一設肇慶一設高雷一設欽廉一俟總司令命下即行交綏然陳炯明則雅不欲爲戎首前已一再通電聲明粤無攻桂之心非俟彼方開釁粤軍必不進攻故粤桂戰事今仍在醖釀之中因雙方均不願故也先發 
[杭州快信]  
　　省議會今日（二十八）開特務審查會推定審查員阮性在等二十七人審查事件（一）釐訂浙江省地方制度暫行條例案（二）浙江省憲會議組織法草案（三）擬續開會議迅製省憲案 
　　遠東運動會浙敎育廳派郭維城敎育會推王卓夫張佐時商校推夏約文工校推馬上程體校推袁濟時宗文中學推鍾毓龍青年會推王潔身前往代表參觀 
　　台屬路振董事會代表周萍洄王卓夫等十餘人昨午前分謁軍民兩長隨帶董事會會章面請備案盧督意見擬分工振築道爲二時期第一期由災區分行起工第二期由督署派工兵帮同築路以促其成沈省長主張由災區最重處着手進行 
　　浙江敎育行政研究會已定七月二十六日在省城開夏季大會 
　　許引之前日回杭爲乃弟畢婣 
　　黄岩官紳派員來省請領購平米五千石已核准 
[南京快信]  
　　省議員徐瀛昨致北京内務部地方行政會議電云市鄕自治爲共和基礎旣經提出法案自應求合民治潮流方爲正當解决今見報載某會員謂此次市鄕自治案反不如前清城鎭鄕自治制等語貴會竟貿然通過交付審查豈猶以前清專制餘毒爲不足尙欲重苦吾民變本加厲耶願貴會勿忘國本速知照審查會諸公逐一糾正實所盼禱又致函省議會提出對於撤回地方行政代表補加理由意見書 
　　邊守靖與齊督商榷要政後昨日晚車赴滬 
　　本月分軍政費財廳昨已解送軍民兩署核發敎育實業經費月底亦可按發 
　　省議會審查省憲案下星期三可提出大會 
　　新委之十一區省議會議員各覆選監督昨均稟辭分赴各區組織選舉事務所 
　　省道籌備處簡章省署昨已公布 
　　省署昨日牌示署泰縣知事茹慶琛撤任正任泰縣知事鄭輔東飭回本任又委段光宗赴江北查案 
　　陳光遠又派人在直招募新兵八百餘名昨由浦轉乘江輪運贛訓練 
　　省立第一女師範今日（廿八）下午二時舉行會堂落成紀念會並展覽成績表演學藝函邀各界蒞臨參觀 
　　四師昨下午三時舉行九週年紀念會並開歡送畢業學生會五時半散會 
　　河南一師學生九十七名山東甲種農校學生二十餘名昨由職敎員率同來寗旅行 
地方通信 
[蘇州]  
　　福音醫院醫專舉行畢業式蘇州福音醫院醫學專門學校自一八九七年經美國南加路林納省敎育廳立案開辦以來迄今念有四載畢業六次成績卓著昨日（二十八日）爲該校七屆畢業之期校長美人榮梅生博士Mr.　Mason　T.　Young　M.　D.函邀觀禮記者往焉旣抵復經榮校長英人吳板橋博士夫婦王完白博士·陳文富·蔣少懷等君殷勤招待及下午二時奏樂開會來賓到者有督軍代表朱熙鎭守使·省長代表汪企張醫士·蘇常道尹徐孟荄·鎭守使參謀彭錫範·曁花第生美醫士陳春生記者等男女來賓數百人首由該地劉道生牧師禱告畢隨請英人吳板橋博士主席致辭旋請上海俞國楨牧師演說先致謙詞後謂世人至寳厥維性命無論貧富貴賤男女老幼健全殘廢莫不皆然因此醫生與公衆遂生密切之關係不但醫病更須救命顧舊社會輕視醫生與巫卜星相並列繼述自己子女病·死於中醫深歎醫學不昌之害更援聖經屬以基督之心爲心即一須慈善爲懷不計醫金二實行服務社會多方供獻三抱犧牲主義當宵衣旰食不辭勞悴末謂俗云做到老學不了願諸君與僕共勉之繼吳主席復請嘉興醫院美醫花第生演說先操華語致賀繼謂昔在敝國有友學律學成操業慫訟漁利名敗鮮顧窘而告貸後漸覺悟改換方準勸人息訟社會信仰羣請排難解紛卒致富裕行醫亦然宜望人多病弭病愈於治病公衆信仰衣食無虞抑宜研新探奥忠心盡力體諒貧病在敝國風俗醫生與牧師爲家庭中身體與精神上之良友人皆願告隠秘故醫牧尤當忠恕待人故爲醫有三要即忠慈學是也又有三不要即不貪名利逸是也總之重義輕利病者舉動失常宜加矜原末引法美兩國故事一勗忠誠濟世一戒嫉妒同業辭長不贅繼請戈曙東先生演說大致崇西醫講藥物後由吳主席操華語演語略謂孔子云温故而知新又曰博學之敏辨之愼思之篤行之故望諸君此去首要有恒心以踐篤行之實又要熱心·良心·信心以赴之更要愛心孔子云愛人如己又曰愛人如愛物均此意也亦即耶穌博愛主義故苟非耶穌順徒不克爲名醫云云說畢隨請督軍代表朱熙演説略謂昨晚得電屬代與會榮甚感甚恕祝爲歉繼謂諸君學出名師醫術深邃出而濟世必蒙社會歡迎信仰堪爲預賀旋由彭錫範代表朱使讀頌蘇常道尹徐孟荄讀祝吳主席俞牧師給憑共計得學位畢業者八人即顧雅懷·馬邦瑞·鄭起恒·蔣少懷·朱藹如·韓雪圭·王蘭孫·陳富文是也給畢榮校長訓詞大致祝賀及勉學之意後省長代表汪企張醫士臨時到會演說大致崇醫德·研新理末由畢業生代表陳富文朗誦謝詞林亨利博士祝福而散中間諸女士嫺奏鋼琴清音舒耳散後師生合攝一影以留紀念入晚更映電影以娱來賓並聞該校近因美國煤油大王已在北京設立協和醫科大學廣培醫學人才故經校董會議决停辦興建土木擴充醫院云 
[松江]  
　　查辦前知事吞欵前任知事李潤之被省議員葉桐叔等提案查辦謂其侵吞四釐糧串手數料等情經財政廳派委羅某來松向經征處調閱串根現正令兩櫃編書從事清算以憑核復 
雜評一 
[後臺總長]  
[  默]  
　　後臺總長云者己不上臺而在臺後活動借債之謂也借債不成則犧牲者爲代務之次長與已無傷借債而成則從容挾欵以登臺地盤可益穏固爲自留地步計蓋甚巧也 
　　然而旣爲後臺總長則一切布置均在臺後内幕中究演何等戲劇國人以不得窺見而愈疑姑無論其借債告成一旦揭幕而出愈引起輿論上之倒彩即借債不成後臺總長暗中消滅然爲千夫所指者亦不在傀儡登塲之人而在幕後牽線之人所坍仍後臺總長之臺也故後臺總長之計雖巧而實拙 
 
 
 

Page 8

 
 
浙路江三馬路口時芳照相館南隔壁德法藥房製藥公司 
 
 

Page 9

 
 
   
 
 

Page 10

 
 
本埠新聞 
　　開會第一日之秩序　　三團體歡迎日菲代表 
　　　菲代表阿希亞斯談話　菲律賓籃球隊之注重 
　　　　游戲運動會之表演　　美海軍青年會歡迎 
　　　　　一品香旅社消息　　　香港西樂隊來滬　 
　　　　　　會場中之救護隊 
　　（一）遠東運動會秩序單現方由事務所訂定兹先將開會第一日即五月三十日星期一之秩序先行宣布如左 
　　其餘各日秩序當陸續宣布也 
　　第一項百碼賽跑（遠東運動）星期一（即五月三十日）下午四時舉行世界運動成績（瓦爾柯）（英國）九二秒遠東運動成績（加泰隆）（菲列濱）十秒第一預賽二Eriberto　Castillo菲六Augusto　Duran菲一五○加賀一郎日一五一本田種彦日三○六陳普健中三四○徐紹武中 
　　第二預賽一Fortunato　Catalon菲五Vicente　Lopez菲一五二平岡國雄日一五三永田重隆日三一八黄博文中三一九劉行驥中 
　　第三預賽三Emilio　Pascal菲四Gorgoino　C　Osorio菲一五四奥山一三日一五五吉田重三日三○二張昌寗中三四一徐騰輝中 
　　第二項二百二十碼低欄賽跑（遠東運動）星期一下午四時十五分舉行世界運動成績（克蘭司來恩）二十三·三秒遠東運動成績（裴魯）（菲列濱）二十六秒又五分之二 
　　第一預賽三二William　Kattel菲一五六渡邀文吉日一六○大久保謙治日三二八潘作新中 
　　第二預賽三○Catalino　Dizon菲三三Juan　Escanio菲一五八森田俊彦日三五八劉崇恩中 
　　S第三預賽二九Pedro　G　Abiora菲一五七加英夫日三五一胡維岳中三六四陳啓東中 
　　第四預賽七Emilio　Bucoy菲一五九别府賢次郎日三一七李克家中三四一徐騰輝中 
　　第三項跳高（遠東運動）星期一下午四時舉行世界運動成績（比森）六尺七寸遠東運動成績（伊柯）（菲列濱）五尺七寸又四分之三 
　　一八八山添普治日一七一澤田武治日一八九尙日一九○里田龍馬日一九一平井武日二五Paulino　Fernandez菲二六Eduardo　M　Suela菲四六Virgilio　Lopez菲四九Pedro　Zorilla菲四八Rufino　Ico菲四七Alejamdo　Paseos菲三二九袁慶祥中三二七時昭涵中三○八劉中漢中三九七張榮盛中三五七吳炎章中三五三金兆均中 
　　第四項擲鐡餅（遠東運動）星期一下午四時舉行世界運動成績（鄧根）一百四十三尺九寸遠東運動成績（阿爾佛來士）（菲列濱）一百零五尺八寸 
　　三三三陳崇武中三五六周家驥中三○一朱恩德中三二七時昭涵中三三四王化邦中三三五王國祥中一八四淺岡信夫日一八五二村忠臣日一八七三橋義雄日一八六鴻澤吾老日五四Sofronio　Abenoman菲四○Alberto　Nicolas菲五三GuillermoMendoza菲一○Francisco　Danao菲四一Mises　Reyes　Lucas菲四三Augustin　Coscolluela菲 
　　第五項跳遠（遠東運動）星期一下午四時三十分舉行世界運動成績（巴林司坦）二十四尺七·一寸遠東運動成績（馬强）（菲列濱）二十一尺六·一寸四三Augustin　CoscolLuelav菲二八Potenciano　F　Lamug菲九Simon　Santos菲五一Liberato　S.　Domingo菲五○Generosa　Rivera菲三七Nicolas　Machan菲三一三林仰秀中三一九劉行驥中三五九王益武中三三二安瑞智中三五八劉崇恩中三二七時昭涵中一九二Y.Ric日一九四長澤信之助日P>菲列濱籃球隊P>菲列濱領袖阿西亞斯君肖影P>香港游泳隊一七三阪東誡吾日一九三佐籐信一日一八六鴻澤吾老日 
　　第六項擲鐡球（遠東運動）星期一下午四時三十分舉行世界運動成績（羅斯）五十七尺三寸遠東運動會成績（阿耳佛來士）（菲列濱）三十七尺四寸又四分之一 
　　一○Francisco　Danao菲三四Sebastian　Santos菲四五Antonio　Alo　菲四三Agustin　Coscolluela菲四七Alejandro　Paseos菲四一Moyses　Reyes　Lucas三三六時昭澤中三五四王振升中三五五林全魁中三六三唐慕林中三二八潘作新中三二七時昭涵中一九五十枝勝日一九六益田弘日一八五二村忠臣日一八四淺岡信夫日一九七中村正祐日 
　　第七項足球初次比賽（遠東運動）星期一下午三時三十分舉行日本與菲列濱 
　　第八項棒球初次比賽（遠東運動）星期一下午三時三十分舉行中國與日本 
　　第九項網球初次比賽（遠東運動）星期一下午三時三十分舉行 
　　（甲）單網球日本乙組與菲列濱乙組日本甲組與中國乙組中國甲組與菲列濱甲組日本乙組與菲列濱甲組日本甲組與中國甲組菲列濱乙組與中國乙組日本乙組與中國甲組中國乙組與菲列濱甲組日本甲組與菲列濱乙組日本甲組與菲列濱甲組日本乙組與中國乙組中國甲組與菲列濱乙組 
　　（乙）雙網球中國與日本菲列濱與中國菲列濱與日本 
　　第十項一哩賽跑（遠東運動）星期一下午四時三十分舉行决賽世界運動成績（台卜爾）四分四三秒遠東運動成績（生田）（日本）四分五十二三秒 
　　一五Emiliano　Alcantara菲一七Cayetano　Tibay菲一八Robles菲一九Vicente　O,　Hernandez菲二○Bartolome　Esteva菲二一Juan　K.　Taduran菲一六一K.　Okazaki岡崎勝男日一六二S.Hasumi蓮見三郎日一六三T.　Nando納户德重日一六四K.Toda户田菊夫日一六五T.　Yamaichi山市太平日三○五夏伯吉中三二一扑觀海中三二二馬龍驤中三四四張德平中三四九段鴻蔭中三二四鄒錫中 
　　第十一項二百二十碼賽跑（遠東運動）星期一下午四時四十分舉行世界運動成績（惠弗士）二十一·一秒遠東運動成績（加泰隆）（菲列濱）二十三秒 
　　第一預賽一Fortunato　Catalon菲八Antonio　Aguste菲一五二平岡國雄日一六六澄川正一日三○四夏國林中三一九劉行驥中 
　　第二預賽二Eriberto　Castillon菲九Simon　Santos菲一五三永田重隆日一六八網于宗一日三一六宅俊祥中三一八黄博文中 
　　第三預賽四Gorgonio　C.　Osorio菲七Emili　Bucoy菲一五○加賀一郎日一六九下田貞晴日三四三唐慕林中三四二唐思霖中 
　　第十二項一百廿碼高欄賽跑（遠東運動）星期一下午五時舉行世界運動成績（伊勞）十四·二秒遠東運動成績（賴倍耶）（菲列濱）十六秒又五分之一 
　　第一預賽二六Eduardo　M.　Suela菲一五六渡邊文吉日一七○室井孫一郎日三五二李駿耀中 
　　第二預賽二四Ignatio　Amad菲二八Potenciano　F.Lamug菲一五八森田俊彦日三三二安瑞智中三五一胡維岳中 
　　第三預賽二五Paulino　Fernandez菲一六○大久保謙治日三二六王守敬中三五三周家驥中 
　　第四預賽一七Cayetano　Tibay菲一二七Luia　B.Miguel菲一五四奥山一三日三二七時昭涵中 
　　第十三項撑竿跳高遠東運動星期一下午五時舉行世界運動成績（斯各脫）十二呎十吋遠東運動成績（愛維）菲列濱十呎十吋又八分之三 
　　三三一馬祥波中三五二李駿耀中三六一蔣湘青中三六○楊錦魁中三三九陳家希中三三三陳崇武中一九八青木金治日一九三佐藤信一日一八八山添善治日一八七三橋義雄日一八九尚日四○Alberto　Nicolas菲五二Erbano　Lactawin菲二九Pedro　G.　Abiera　菲四二Faustino　A.　Carlos菲四五Antonio　Alo　菲 
　　第十四項擲槍遠東運動星期一下午五時舉行世界運動成績（博多）瑞典一百九十呎六吋遠東運動成績（甘麥培）菲列濱一百五十四呎四吋半 
　　一八四淺岡信夫日一八五二村忠臣日一九六益田弘日九Simon　Santos菲五五Atanacio　Bico菲一○Erancisco　Danao菲四八Rufmo　Ico菲四一MoisesReyes　Lucas菲四○Alberto　Nicolas菲三三三陳崇武中三五四王振升中三五二李駿輝中三三四王化邦中三三一馬祥波中 
　　第十五項籃球初次比賽遠東運動星期一下午五時舉行中國與菲列濱 
　　第十六項隊球初次比賽遠東運動星期一下午五時舉行日本與菲列濱 
　　第十七項四百四十碼賽跑（遠東運動）星期一下午五時三十分舉行世界運動成績（郎恩）四十七秒遠東運動成績（台那烏）（菲列濱）五十一秒半 
　　第一預賽五Vicente　BiLopez菲一二Severmo　Hipona菲一七一T.Sawada　日一七四奥村鐡也日三○五夏伯吉中三四三王健吾中 
　　第二預賽一○Franciso　Danao菲一三AlejandioC.　Salvador菲一六六M.Sumikawa澄川正一日一七三S.Bando阪東誠吾日三一六宅俊祥中三二○汪準中 
　　第三預賽六Augusto　Duran菲一一Valentin　R.　Malanao菲一五七加英夫日三○四夏國林中三四五張彦甫中 
　　第十八項（甲）一百二十碼高欄初次决賽（運東運動）星期一下午五時四十分舉行 
　　第十八項（乙）二百二十碼低欄初次决賽（遠東運動）星期一下午六時舉行 
　　第十九項百碼游泳星期一午後八時一刻舉行 
　　第一預賽二二五和田次衛日二二四小野田華一日六四Sotero　Abereo菲五七Dlonisio　Calvo菲三七五陳曉眉中 
　　第二預賽二二六小高賀茂日二二七和久山修二日六一○ng　Sing　Guan菲七○Antonio　Mamerto菲三七八梁鐡生中 
　　第三預賽二三九佐野勝太朗日二二八今村榮三日六○Manuel　Leyva六九Saturnino　Manansala菲三七九楊炳貴中 
　　第二十項二百二十碼蛙式賽泳（遠東運動）星期一下午八時三十分舉行遠東運動成績（佛内特士）（菲列濱）三分十六秒又五分之二 
　　第一預賽二一八齋藤日二三三持永忠義日六六Porfirio　Lapuz菲三八四何伯駢中 
　　第二預賽二三五岡本幸吉日二三四石田恒信日五九Paulina　O.Fernandez菲三八二鄜成紀中三七八梁鐡生中 
　　第三預賽二三六小高賀茂日二三七小野田幸一日六五Floro　Vizconde菲六四Sotero　Abreo菲三七七石永坤中 
　　第二十一項四百四十碼自由式賽泳（遠東運動）星期一下午九時舉行遠東運動成績（内田）（日本）六分三十八秒又五分之三 
　　第一預賽二二九松澤一鶴日二三○池田研三日五八Carlos　Leano菲三八○邱思志中 
　　第二預賽二二五和田次衛日二三一入谷唯一郎日五七Dionisio　Calvo菲三七八梁鐡生中 
　　第三預賽二二四小野田幸一日二二八今村榮三日五六Soverino　Mariano菲三七六梁兆文中 
　　第二十二項五十碼自由式賽泳（遠東運動）星期一下午九時三十分舉行遠東運動成績（日本）二十六秒又五分之三 
　　第一預賽二二五和田次衛日二二四小野田幸一日六四Sotcro　Abreo菲五九Paulino　O.　Fernandez菲三七八梁鐡生中二八二鄺成紀中 
　　第二預賽二二六小高賀茂日二二七和久山修二日六○Manuel　l　e　u菲六九Saturnino　Manansala菲三八一吳維洪中三八三莫勝根中 
　　第三預賽二三九佐野勝太郎日二二八今村榮三日六一Ong　Sins　Guan　菲七○Antonio　Mamerto菲三七九楊炳貴中三七七石永坤中 
 
[（穆藕初君）昨日三團體歡迎日菲代表攝影（葛萊博士）]  
　　第二十三項水球初次比賽（遠東運動）星期一下午十時三十分舉行 
　　（二）昨日下午四時上海總商會紗廠聯合會銀行公會三團體假周湘雲學團歡迎遠東運動會日本菲列濱代表到會者除菲列濱運動員數十人外（日本選手未到）如聶雲台（商會代表）·穆藕初（紗廠代表）·陳光甫（銀行公會代表）·孔庸之·姚仲拔·葛萊博士·岸一清·加納治鄺煦堃·近藤茂吉·駱維廉·鍾禮士·夏義可·費吳生·阿希亞斯·劉福基·許民輝·梁玉堂等女賓周淑靜女士·宋女士·馮女士·楊錦魁夫人·邱道生夫人等並有中西日菲新聞記者等計數百人·園中花木明秀芬芳襲人首茶點繼赴休息亭中聚會由聶雲台君致歡迎辭青年會幹事陳君繙譯略謂今日鄙人以誠懇之意代表三團體歡迎日菲兩國代表遠東運動會係一極好之機關蓋藉此足以聯絡三國之感俾臻輯睦試觀運年世界阢隉不安而遠東運動會仍繼續進行有良好之感情數年之中三國會員互爲賓主往返頻仍熙熙攘攘如在平世今日與諸君相聚一堂遠東三國互相携手誠最好之氣象也繼請加納治君演說初致謝辭繼謂往歲在歐洲世界運動會即被派於本届來申今日相晤曷勝快慰世界提倡體育即寓聯絡感情遠東會亦然本届完畢三國交誼必更加一度之親密云云又請岸一清君演說略謂此次日本選手百餘人到滬爲歷來所未有日人固願佔據勝利但勝負之數不可必日本雖未敢自謂可操券而得但日本所有者爲慷慨任俠之精神即日本固有之武士道精神願與諸君相周旋也又由菲列濱代表阿希亞斯君演說略謂世界大戰之後三國復相見於此作此競爭但此爲有益而快意之舉動非如兵凶戰危也我儕此次來華諸承優待足徵三國相與之厚須知舉行運動會實爲三方友誼之酬酢情誼因以益厚此次比賽必得良好之結果蓋豫備已盡善盡美也故鄙人於勝利希望之外以感情增進爲尤要並望此後世界問題不復由兵戎解决故遠東運動會者非僅造就身體實爲造就品性仁愛與世界之和平也（衆鼓掌）末由穆藕初君演說略謂鄙人略有數語奉告諸君不可謂之演說不過談話而已鄙人一則代表紗廠會歡迎諸君一方面代表中國故鄙人今日着中國長服表示中國之精神中國素以温仁柔和見稱而失之遲緩但今日中國殊異於十年之前怒力猛進一日千里此種精神將貢獻於諸君之前諸君於開會時必有能辨之者無俟鄙人表暴也但中國尤要之精神爲健全純潔忠實勝固以誠敗亦以誠此則願爲諸君告也衆大鼓掌演說畢遂攝影而散 
　　（三）菲列濱政府所派偕菲島選手來華之正式代表阿希亞斯氏昨與本報記者晤談略謂中菲人民交誼甚睦縱彼此稍有意見上之差異然中菲兩國人士終將爲永遠之好友余知華人愈深則余對於華人之欽佩愈甚中國將來必能實現其在世界中佔一最重要地位之期望中國在今日已佔重要地位而其將來之地位必更重要吾人甚願此偉大國家永爲吾人之友甚望常有如目前遠東運動會之機會俾東方各人民彼此得有更密切之了解云云 
 
 
 

Page 11

 
 
（四）菲列濱來滬之與賽各隊中籃球隊亦頗重要以籃球爲菲人甚注重之一種運動也此隊上星期五日在青年會與中美選手競技結果菲隊不利然相差固甚微也 
　　此隊將在大會中格外奮力以期不落人後此隊主任爲伊加薩斯Mr.　Ignacio　de　Icazas渠本係律師現已棄此而改業商生平好籃球隊員集於馬尼刺時咸寓其家今在滬費用亦歸其供給故自在馬尼刺訓練以來共已用去五千元云 
　　（五）昨日午後全城聯合游藝運動大會及武術會發起表演之新體操加入表演之各校於二時許相繼至公共體育塲會集先爲加入武術會發起之新體操各校表演約三百人左右頗爲整齊至三時爲加入全城大會之十二校依次入塲爲基督公學·上海公學·二師附屬·第二師範·民立中學·澄衷中學·水産學校·湖州公學·第一商業·體操專門·東亞體育·第二高小·由體育專門學校之張君演式張天培君司指揮郝伯陽君報告人數雖多至千餘人而秩序井然動作活潑各地來滬預先參觀之各體育家莫不稱道至四時半始表演完畢（六）昨晚九時美國海軍青年會歡迎此次加入萬國運動會之美海軍一隊隊員並請南市中華武術會會員到場表演中國武術由該會吳志青偕該會敎師會員十餘人表演各種武藝觀者咸爲鼓掌吳君表演時並加說明（七）一品香旅社日昨續到漢口選手彭紹君·陳富章君·黄毅然君等三人烟台亦有荆渦崑君·余文携君等二人及山東之李文昌君·張茂林君等一同到滬福建之選手高誠學君等三人本下榻旅復旦大學兹因交通不便故已於昨日遷入一品香該旅社所住之各地職員及選手自二十四日起至昨晚止共有一百十三人云（八）香港基督敎青年會西樂隊成立已歴十餘寒暑素有名譽此次遠東運動會在上海舉行該樂隊員亦自備費用來滬赴會聞該樂隊昨搭新疆輪船抵滬現寓於東亞旅館定於星期日在中華基督敎會表演云 
（九）此屆遠東運動大會會塲衛生服務由中國紅十字會擔任特編一救護隊每日蒞場服務已委方菊影君爲隊長張惠理李耐霜張一鳴崔希謨李錫堂朱錦元蔡厚安張全興等爲隊員並延黄子靜徐兆蓉兩醫士主任治療事項王遐章醫生爲顧問葛萊博士特預備運動員休息所之旁爲紅十字會救護隊搭設蓬帳及救護汽車停止之所理事長唐露園君將時往督察該隊之服務云 
[總商會第十一期常會紀]  
　　昨日下午三時上海總商會開第十一期董事常會其議决情形列下（一）「全國商會聯合會召集辦法案」此案於本月十三日由蘇省事務所召集委員會討論辦法旋即議决辦法六條大致開會日期定爲二十天先由蘇州無錫兩商會與本會商定日期後再行通告會費連預備費在内共爲一萬二千元除本省按級攤派外其餘每省應繳六百元隨帶赴會不足再由九委員會承擔至少以凑足一千二百元爲限又此項代表經本省五十六商會分别票選計本會當選者湯節之君四十六票聶雲台君十八票又莊得之君十五票以次多數候缺出推補合行撮要報告「議决」開會庶務由本會派員帶同籌辦九委員會籌墊費用由臨時向有關係者募集之日期假定陰曆八月二十起至九月二十止與蘇錫兩商會接洽（二）「會董請假案」本月十九日鄔挺生君來函内稱因事入都擬請假一月等語合行撮要報告將來信報告無討論（三）「入會案」顧同汾號重慶年二十六歲浙江吳興人巴勒保險公司經理由黄搢臣會董徐士淵會員介紹入會請表决陳兆瑞號雪佳年五十歲廣東香山人太古行華總經理由勞敬脩會董朱葆三會員介紹入會請表决歐陽效章號星南年五十一歲廣東新會人廣益商號經理由勞敬脩會董朱葆三會員介紹入會請表决陳受昌號梓傳年三十歲浙江鎭海人可熾昌記鐡行代表由樂振葆會董項如松會員介紹入會請表决均通過（四）「添設調查商務專員案」沈聯芳君函稱昨接駐法參贊王予周君來情以中國駐外各使館未設商務參贊如由商會遴派熟悉商務者分赴各國由公使爲之轉請任命俾得以館員名義調查報告於商業大有裨益等語附送王君原函請予提議前來即請公决「議决」事關全國國際貿易應交付全國商會聯合會議决先函復沈君聯芳查照（五）「臨時提議案」湯節之會董提議招商局借地開會自雇巡捕入内捕人殊與本會會所向不歸捕房節制之定章有礙應請公决辦法「議决」函致該局質問并於嗣後借地復函内聲明不得自雇巡捕入内有妨主權會塲秩序應由主席人自負維持之責議畢遂散會 
[縣商會緊急會議]  
　　爲加額認稅事 
　　上海縣商會昨日下午三時開趕急會議邀集各業認稅代表並火腿業皮裘業洋廣貨業生漆業土火柴業等認商之期滿者各代表均列席與議計到土火柴業代表陳學浩·藥業葛吉卿·洋雜木業馮步青·花衣業沈潤挹·油蔴冶坊業姚伯棠·洋雜貨海味朱棣華·菉笱業孫永年·洋布業朱侍軒·杭綢業席嘉蓀·鮮鹹皮蛋樓其樑·柏油白蠟業徐劍石·水菓業江壬水·草貨業鄭觀儀·參業徐炳輝·漆業方吉臣吳蔭槐·鷄鴨業崔蓉圃·火腿業張棣生·毡帽業閔鏡如·瓷業彭竹筠·綢業公所孫小宕·洋廣貨靛青業胥春瑜·木業馬驥良·糖北貨業姚紫若·嘉定棉花業高介人等約共三十餘人首由會長報告開會宗旨畢即宣言頃接稅所長來函奉財廳令催以各業認商期滿者由商會勸令一律加增稅額其已經期滿之火腿業洋廣貨業生漆業等爲日已多屢奉催促着照舊稅額及特别捐等均應赶緊認定酌加成數若干以便接續承辦云云當經該四業代表等聲稱現當米珠薪桂之時商業維艱若再加重擔負於商力實有不逮况認稅性質關係同業公允後方可實行至此次加增稅額一事應俟知會同業會集議能加若干成數後當再據實函復云云經會長切實婉勸良久其餘各業代表亦陳述商困情形及疊受捐稅之壓迫官廳僅知動輒加稅並無維護商業之本意商家困苦實已逹於極點應請設法維持云云議畢即行散會兹將上海稅務總公所俞長復上海縣商會公函録下逕復者案照火腿皮製土火柴生漆洋廣貨等五業認稅奉廳電飭照原認連同特捐數目統加三成准其免予投票接續承辦當經敝所長函知貴會轉致各該認商遵照兹准公函内開各認商僉謂民國以來商家擔負愈重歷年稅欵加而又加現在附加稅案甫經勉繳不料投標問題又復急迫若是值此米珠薪桂自顧不遑如果當軸勒加三成毋寗退認請歸散收之爲愈等語敝會查各該認商言雖激烈情實可矜當就本會之意婉曲開導現時商業凋敝由去秋以迄於今各貨停滯不消因此而歇業者不知凡幾加以生活程度愈趨愈高商力實有不逮函請轉呈財政廳暫行緩加使商困稍有轉機再議酌加等因到所准此查火腿等各五業認稅本所定期投標概不遵投財政廳俯念商情電令加額三成准予接續承辦體諒不爲不至該認商等理應遵令加認不宜再有異言除由本所通知該商等尅期來所分别開導外相應函請貴商會轉知各該認商務當勉爲其難核實加認以便呈廳定案是爲至要至所請一律緩加之處碍難轉呈並以奉復 
[商界總聯合會要電]  
　　各路商界總聯合會因親日内閣成立外債問題如吉會借欵業已簽字參戰借欵四鄭路債均改息爲本英日盟約涉及主權種種事實關係我國前途至鉅昨特分電各省公團請一致反對並電國務院公使團及英日兩使館提出警告原電分録如左 
　　（一）各省省議會敎育會商會農會及各公共團體均鑒聞北京政府與日本訂立吉會借欵日金二千萬已於二十一日簽字查吉會一路起自吉林訖於朝鮮之會寗長凡二百六十二英里松花流域延吉沃野農産之豐可以想見該路目的即以長春爲咽喉以清金爲尾閭此路一失則瀟洲土地雖欲不爲朝鮮而不可得今政府悍然不顧甘心賣國我國民豈甘坐視除由本會急電政府警告外乞共籌辦法一致對付以示我國民誓死力爭之决心上海各路商界總聯合會叩沁印（二）國務院曁日本公使館均鑒吉會鐡路續惜二千萬我國民誓不承認如果簽字當籌最後對付特先警告（三）北京東交民巷日本公使館鑒前次安福時代所借參戰借欵將來吾國合法政府成立後當有相當辦法兹聞貴國將乘靳雲鵬當國以此項借欵欠息作本重訂合同增加利息指擔任品如此辦法我國民誓不承認果悍然不顧逕行簽字非特有乖中日親善之誼且將於貴國有所不利特進忠告即希採納（四）北京東交民巷公使團均鑒靳雲鵬自執政以來種種舉動胥違民意今乃變本加厲竟引用中日實業公司理事長李士偉爲財政總長預備大借日欵兹據報載吉會借欵日金二千萬已由小野氏於二十一日簽字又安福時代之參戰借欵亦將欠息作本重訂合同增加利息指擔任品四鄭鐡路借約亦併息作本預備續訂云云我中華國民於五四運動犧牲至鉅始能罷斥親日政府今曾幾何時死灰復燃海上三十萬商民聞訊之下憤慨同深除先電本國國務院及日使館警告外竊思中西邦交素稱敦睦民國成立以來諸承友邦協助今本總聯合會代表上海全體商民敬以至誠之意付託貴公使團即此次親日政府之復活貴公使團應加以十分之注意而日本之經濟侵略政策與敝政府賣國借欵俱有關於東亞和平爲國際主義故應加以嚴重的監督與抗議者也迫切電告即希鑒納（五）北京東交民巷英國公使鈞鑒英日盟約聞將續訂其中頗有涉及中國主權之處兹本總聯合會特代表上海三十除萬商民向貴公使伸告如果兩國盟約有涉及我中華民國者我國民决不承認願貴公使體中英邦交輯睦之意轉告貴國政府 
[航業消息紀要]  
　　本日太古公司之臨時港粤班輪鎭江號出口裝往香港有銀洋等四十九箱内大德昌現洋十箱計四萬元銀子二十二箱計六萬六千兩建元莊小洋五箱計二十五萬角裕和泰裝至愼裕莊之銀元五箱另有銀元七箱至裝往廣東者祇銀元一箱又招商局之廣大輪船由香港裝來本埠盛宅之金四開兩箱一爲二萬五千元一爲一萬八千三百元另有毫洋一箱爲三千五百元又有該局之新銘輪船昨亦由天津裝來銀元一箱 
　　太古公司之船員加薪問題今行駛洋班（即往港粤等處之船）各輪已經實行增加十分之二聞揚子江各輪則猶未增加云 
[西報紀對德對法貿易之近况]  
　　字林報云德國賠償問題之解决初料當可助成對德貿易之恢復而使一般商情悉受良好影響但現就中國出口貿易而言迄無甚更動自戰事停止以來德國對華之貿易多由英之倫敦·比之盎凡爾·荷蘭之洛特丹·經手辦理惟近數月内德商行漸在上海等口岸重整旗鼓開始營業查倫敦與德商所做之交易多係一面繳貨一面收欵英商不敢冒險放債與德商也今在華德商想仍依照從前辦法經營商業但在今日若謂德商之出現於中國市塲已有大影響及於中國對德之出口貿易則嫌言之太早此間德商行多係舊有人物不過新立名稱耳中國對德之出口貿易並不巨大顯爲一時濟急性質中國所供給者僅爲德國所急需者耳德國亨堡一帶近有油脂廠若干家合併爲一大公司因此遂有芝蔴之需求從前芝蔴一物由德政府承買今始取銷此舉此外德國又收購植物油·獸油·羽毛·及中國所産其他貨品爲數不大牛皮·羊皮·則收買較多德國所收購之物其最可注意者爲純銻戰時此爲違禁品取締極嚴因其爲製造軍火之要物今德國購此作何用處頗費人推測聞德國又買鵭不少法國自賠償問題解决後生意似呈起色雖本星期内對法輸出不若前二三星期之良好但法國方面似已有進步矣花生稍有交易惟牛皮市况不佳以法國製革廠所製成之物近無甚銷路故也以上所述出口各物固有自上海輸出者但在漢口成交者頗多兹統言之所以明出口貿易之眞相也華人消息謂植物油價在廣州每擔漲高五錢因是之故油商現有抬高本地價格之趨勢惟廣州輸油出口爲數有限此次漲價定係純粹當地之作用華商對於中國産品之價格多以爲低至極度云 
[昨日滬杭車運來鮮繭]  
　　昨日（二十八）滬杭鐡路之匯通轉運公司由閘口車站報運鮮繭五百包係公記之貨於當日運抵上海南站仍由繭捐委員會同海關洋員查騐放行 
[一週間之金融調查]  
　　進出口銀洋數調查此一週間國外並無銀大條進口惟寳銀裝赴香港南京福建等埠共有一百二十一萬兩而江浙皖三省繭市所需之國幣計六百餘萬元餘如香港厦門等埠亦有一百餘萬元總計出口七百二十一萬元幸本埠存洋富厚且南京造幣廠業已開鑄故洋釐並未飛漲 
　　洋釐此七天中因繭市之用度少存洋七十五萬目下尙存二千八百三十七萬元洋釐最大二十四日下午收盤到過七錢二分五釐七五最小「二十三日上午」七錢二分三釐六二五昨日午後收盤爲七錢二分五釐惟今後之洋釐仍趨下勢也 
　　銀拆自盛行各交易所投機營業以來一般資本家及舊官僚派投資做交易所賣買者實繁有徒而錢業中亦有做利息者買進近期賣出遠期不一而足蓋此中投機較放欵之利率相去懸殊是以錢莊之利息祇有二三分但恐一旦擠軋則投機者必大受影響也 
　　國外滙兌鎊價仍掛三先令二辦士大條鉅近遠期無甚大升降惟各銀行結價初則照掛牌加放一辦士半至一辦士六二五繼又放至二辦士上下故六月份期金昨午最小到過三百五十五兩九錢嗣因結價反響故又漲至三百六十兩之外法鄔較上週大五個美金小去一元五角香港滙水大二五東滙大半分新滙大二五德國馬克大四元羅卜小去八千五百個和蘭等匯水均無變遷 
[中華職業教育社年會紀]  
　　昨日爲中華職業敎育社年會之第一天會塲即設在該社附設中華職業學校是日天氣晴朗來賓甚衆且有湖南第二師範·南京曁南學校等參觀團數起並有基督敎聯合會Proctor君到會參觀詳詢一切兹將是日情形畧紀如次上午九時該校學生小圖書館開幕社校職員均有演説嗣即招待參觀樓上爲學生製作品陳列室分機械木工鈕扣琺瑯等數部機械部有自製搖紗機·汽油引擎·車床等木工部有種種新式家具琺瑯部有新式畫片均極精美此外尙有病理模型陳列室表示梅毒等病狀維妙維肖商品陳列室庋置進出口種種貨品並懸有學生自製歴年進出口貿易比較圖使人一望而知本國對外貿易之消長尤有價值各工場在校之北分鐡工塲·機械工塲·鑄工塲·版金工塲·鉗工塲·模型工塲·鈕扣工塲·琺瑯塗附工塲·琺瑯機械工塲·木工塲等學生仍在塲中實習以示來賓工塲機械頗完備至如琺瑯工塲之衝床·捲邉機·磨光機等均係最新設備工塲出品另設販招待參觀並有學生隨時向來賓指示一切下午二時振鈴開會主席聶雲台君致辭略謂職業敎育社成立已滿四年觀今日會塲所在之職業學校便知其事業之偉大此次舉行年會敬祝已往之成功希望未來之進步云云次辦事主任黄炎培君報告社務概况基金管理員沈恩孚君報告基金賬略學校主任顧樹森君報告學校概况農業敎育研究會主任郭秉文君報告組織該會緣由及所辦事業均另有書面報告（除學校概况每册收回印刷費二角可向該校購取外餘均可向該社索閱）不贅述黄君云中國今日之大患在軍人唯提倡職業敎育可弭此患因我國當兵者之多正因生計困難如一九一五年游美時訪聞美國兵士每月餉項只美金二十餘元做工反可得百五十元故招兵甚難中國此後若能厲行職業敎育社會謀生容易工資增高則可必其無有人再肯當兵無兵即督軍亦無軍可督全國可幾於治理且職業敎育並包公民訓練養民愛國心故一旦國家有事故亦不難募集鄒君又解釋農業的職業敎育之原理謂在用農業上新方法·新學說·新發明·貫輸於農人一面發展農業一面增高其生計又謂中國人民業農者佔百分之八十五而此百分之八十五之農民多不識字苟不與以敎育則且危及國本云云又次爲郭秉文黄炎培兩君之講演郭君本講美國職業敎育之新趨勢但郭君以斐律賓敎育爲職業敎育科長適在上海其人爲美國職業敎育專家明日擬請到會講演當更詳實故不復贅第報告兩事（一）檀香山聯太平洋會擬在該島創辦大學提倡工讀主義與勞工神聖精神學生以一部分時間從事該島之主要實業種植波羅蜜與甘蔗製糖以及築建道路等餘時即研究關於此項實業之功課將來擬在中國招生每年約以五千人爲度一切費用均由該會擔任到島作工並有工資可賺郭君並將於本年八月間代表本社及他團體前往赴會（二）美國華僑商會擬資遣中國青年子弟赴美國學習職業教育學成回國辦理工廠郭君又云昨日偶閱美報知美國亦有職業敎育社一所社員只千餘人而歷年所辦事業甚大本社有社員三千餘人將來事業自未可限量云云黄君講述赴南洋調查情形略謂此次承議事員會之委托偕王君志莘南行推廣職業教育經歷小吕宋暹羅之盤谷·檳城·棉蘭·新加坡諸地中間又一至汕頭一帶小吕宋華僑學校極發逹夜間並辦有工商界職業補習科斐島華僑本捐入本社與清心實業學校斐銀二萬元此次即商得捐金者同意將此項捐欵悉數存放職業學校作爲擴充經費每年仍以子金分給本社與清心實業學校嗣至汕頭參觀上海潮州會館捐辦之職業學校分金工木工編織工科成績狠好又赴樟林爲暹羅僑商陳欣木君計畫其擬辦之女子職業學校陳君嘗捐入本校經費銀五百元繼此即以陳君之介紹赴暹京該地華僑甚衆商業甚大然處强有力之居留政府之下殊苦壓迫此行得商會會長高暉石君之介紹謁見當道允爲保護並由暹政府派員引導參觀後爲職校募捐以高君及其他諸君之熱心贊助約可得二萬餘元又得雲竹亭君爲其先人紀念在職校設免費學額二名每名千元後伍君符君等繼起又設四名次至檳城·棉蘭·新加坡華僑所辦學校均大有進步實行國語敎授注重課外作業其最好之學校比之國内著名學校不相上下惟土産如橡皮·如蔗糖等均大跌價大資本家虧耗不資故商業大爲彫零然國貨則近頗暢銷一因抵制日貨關係一因金價大漲批銷外貨尤爲吃虧講畢即宣告散會夜間由學生演劇售劵每紙一角以所入悉充義務學校經費云再該社仍准明日九時起招待參觀浙江甲種女子職業學校·江蘇女子職業學校·福建省立女子職業學校·湖南旅滬職業學校等出品下午二時起續開年會由余日章君主席浙江江蘇兩女職校報告狀况郭秉文君演溝「吾人今後對於國家農業上應有之覺悟」末由學生扮演「怨花恩果」一劇以爲助興仍可隨意入塲不需券云 
[招商局股東會紀]  
　　商辦輪船招商局昨日假北市總商會議事廳開第四十七屆股東大會到者八百餘人計七萬二千九百十一股共六萬六千一百五十五權於午後二時十五分開會由董事周晉鑣爲臨時主席宣布開會宗旨次查賬員張知笙將庚申全年營業結帳情形當衆宣布（見上月五日本報）並稱民國三年至九年營業總結共餘一千四百十萬兩除支局繳四百二十八萬兩股息五百二十七萬兩花紅五十六萬兩凈存公積四百萬兩惟近年添置産業統共支出五百八九十萬兩以上收支各欵至庚申年止凈存七百餘兩等語報告畢當有股東孫鐡舟代表盛愚齋發表意見繼由股東朱啓臣張天禄陳永林夏履平秦聯奎等相繼發言主張改訂局章再行投票反對者起而爭辯旋主席宣布投票時有陸續投票者人聲嘈雜間突有身穿黑色羽綢棉袍者一人圖將票匭搶去秩序大亂主席無法制止約逾刻許忽有華印巡捕四五人到會欲强扭搶匭人去其時有人以爲總商會内巡捕房向無干涉之權當令巡捕使去搶匭人亦即放去而股東中頗有不平者巡捕去後秩序稍復主席宣告繼續開會續行投票結果公留舊董三人李偉侯得六萬六千五百九十八權周金箴得六萬六千四百十二權鄭陶齋得六萬六千四百零二權均居最多數各當選仍留董事舊任次選舉新董事六人查帳二人盛澤承得八千七百七十六權陳翊周得八千二百五十七權陳安生得八千一百七十三權麥佐之得八千零七十權張知笙得八千零十五權邵子愉得六千八百二十一權均得最多數各當選新董事周清泉得二萬七千四百九十四權金菊蕃得二萬三千九百六十六權均占最多數各當選爲查帳員並另舉總經理一人以盛泮澄得六萬零二百七十五權多數當選開匭時由衆推定股東鍾景榆張仲昭夏履平宋德宜等四人監視選舉畢摇鈴散會時已鐘鳴六下矣 
[美銀團代表返美]  
　　大陸報云美銀行團代表史蒂芬定二十八日偕其夫人與秘書乘亞后號由滬返美擬仍乘原船來華約九月上旬可到北京 
[李德立抵滬]  
　　英文滬報云澳洲新任駐華商務委員李德立氏今日由香港抵滬其辦事總機關設於上海云 
[續誌客棧内男女同斃之命案]  
　　法租界鄭家木橋街永康里老高昇棧主婦朱龐氏之十九歲女兒小寳前與已歇司賬王彦臣有曖昧情事前晚王又至該棧一號房間探望朱小寳同時服毒身死後由捕房飭探將尸車送同仁輔元堂騐尸所聽候禀請中西讞員檢騐已誌昨報昨日由尸屬投法捕房請求免騐捕頭准如所請着令自行棺殮候核 
　　尙有本埠新聞與公布欄轉入後頁 
雜評二 
[負責有人]  
[  訥]  
　　此次政府聯席會議得一各專責任之結果蒙事奉張主之内政外交責任内閣主之各事由各主管部負責吾國民誌之新内閣有此負責之表示今後當不能再有所推諉矣 
　　從前之政府固未嘗不各有專責然以南北之糾紛各武人之爭地盤乃至國家要事互相推諉各不負責國民雖欲進言而亦無從進言今各人之責任旣繼勢力圈而劃定則國人當向此負責之人以課其責蒙亂也借債也魯案及一切外交也今日國民之呼籲無門者今後必有門可入矣今日各事之無人顧問者今後必有人可問矣國民其誌之 
 
 
 

Page 12

 
 
本埠新聞二 
[聯益會施醫院設立分診所]  
　　虹口梧州路聯益善會施醫院開診以來極爲發逹兹又設分診所於武昌路同德里口四川天潼福德三路商界聯合會内延聘内外科醫士逐日施診給藥門診上午九時至十一時半出診下午二時至五時定於舊曆四月二十一日開診 
[法廨檢察處長請假回國]  
　　法公廨檢長處長法人維逹氏請假回國於昨日起程檢察處辦事人員乘坐汽車詣碼頭恭送所遺檢察處職務業由法人密那君代理 
[漕河涇監獄長易人]  
　　潽河涇鎭江蘇第二監獄長吳仙寅奉令與蘇州第三監獄長吳棠字澤南互調吳棠奉諭後已於前日由蘇來滬蒞監接差視事矣 
[護軍使署槍斃盜犯兩名]  
　　松滬護軍使署昨日槍决持槍夥刦北河南路六百四十八號門牌歐永記糖果店案内之盜犯李福根林炳揚兩名布告從略 
[西華德路火警]  
　　虹口西華德路仁德里口一千三百二十三號門牌某糖食店前晚夜半一句餘鐘忽然起火霎時冒穿屋頂延燒比鄰某烟紙店當經救火會中西隊員驅車馳往澆熄計共焚毁房屋兩幢事後該管匯山捕房立飭中西包探查復核奪 
[蛋廠蓆棚被焚]  
　　中華路三區救火會左近裕豐蛋廠所蓋之蓆棚上昨午十二時十分鐘失火經火鐘樓鳴鐘告警急由三區火會携帶救火器具到場救熄餘未殃及迨各區救火車趕到早已熄滅事後由二區二分駐所飭警往查並傳執事來所訊罰 
[迷路女孩待領]  
　　女孩袁阿二身穿條子布夾襖青布褲子頭梳辮子白紥根耳戴三粒串成珠圈一副右腮生有疽瘡貼有膏藥在法租界地方迷路啼哭爲捕查見帶入捕房昨送法公堂請示詰據袁孩供稱年十三歲崇明人於前日隨母舅李老三來申診治瘡患今母舅住在安康棧等語中西官判送堂留養候家屬到案認領 
[幼女迷路待領]  
　　昨日午後三點餘鐘時有一年約三四歲之幼女在南市十六舖橋塊徘徊啼哭由崗警查見帶回一區警署詰其姓氏住址均不能對查其頭上有小辮子二條身穿紅色花洋布衫褲足上白洋襪無鞋當飭留候牌示召認 
[浦東圖刦案追獲嫌疑人]  
　　前晚一時許有盜匪十餘人至浦東張家樓附近藏匿麥田内圖刦某姓富户經該鎭商團得悉密報騎巡隊携帶槍械前往盤查若輩見勢不佳開放手槍二響分投向南匯一帶逸去當塲追獲口操客音身穿短服者五人内有某區革警一名翌晨解由洋涇鎭三區二分駐所於昨轉解警廳司法科訊究 
[潤昶莊控夥私用賬欵案昨訊]  
　　潤昶錢莊夥王懷德因盜用賬欵銀二十餘萬兩被莊主邱渭卿控奉公共公廨將王逮案訊判具結出外候示詎王出外後匿跡他處復經原告稟請公堂飭探將王妻冷氏傳案諭交五百元人洋並保候義領堂期解訊各情經紀本報昨晨由廨提訊由捕將冷氏傳案因原告代表律師在第四民庭代表另案不及兼顧由張襄讞商明義副領事費君判王冷氏仍交原保候展期七天再訊 
[海門逃婦交來探帶回]  
　　徐成義容留海門人周浩之逃妻朱翠郎（又名鳳卿）於虹口吳淞路一百零七號門牌伊所開之蔴油作内被周浩偵知禀由該縣知事移會公共公廨出票將徐提案着交五百元舖保候訊等情已誌本報嗣徐因無人具保在押捕房昨晨由陸襄讞會同日副領事林出賢次郎升座第二刑庭提審即由海門縣來探上堂呈文並將原告周浩帶案據供朱氏幼時由父母領爲義女迨我長成因家貧寒故遂與氏結爲夫婦迄已五載去年秋間朱氏嘗背逃來滬住於徐成義家内經我向氏之父交涉始於十二月間領回乃時隔無幾仍復逃出又住於徐家應請嚴究被告徐成義上堂否認與徐氏噯味行爲並延律師代辯而朱翠郎當堂亦否認與徐有肉體關係並供伊與周浩亦係姘識實非正式婚姻不願隨渠回去等語問官核供磋商之下判朱氏交其夫及來警帶去徐無于開釋如果原告查有證據再行來廨起訴可也 
[華捕查獲太倉姦拐案]  
　　太倉婦人張蔣氏前被無賴王明根勾引成姦偕逃來滬並拐騙住居附近之女子陳愛寳同來匿居法租界某客棧内事爲二百五十五號華捕查悉當將王等一併帶入捕房昨解法公堂請究先由二百五十五號華捕上堂禀明一切詰之王明根供認誘拐來申不諱質之張蔣氏供婦人丈夫張阿寳在家爲小本生意實被王誘騙來滬中西官判一併還押聽候函送太倉縣訊辦 
[婦人遞送烟泡行賄之科罰]  
　　婦人李王氏有親故某甲犯案被捕前日解送公共公廨審訊時道經虹口西華德路鄧脫路轉角氏以甲素有烟癖恐其癮發難受故携帶烟泡數枚預候於該處及見甲過出烟泡與之當爲一千二百四十三號解犯華捕瞥見斥其違法氏即出洋兩元向該捕行賄致被一併拘押昨解公堂請究氏延律師代爲辯護歷時甚久結果由中西官科氏罰洋五元充公烟泡銷燬 
[過犯開設燕子窠之押儆]  
　　廣東人陸菊生前日違犯烟禁經公共公廨懲辦詎仍不悛又在虹口崇明路六十號門牌開設燕子窠前日由該管捕房查悉飭探將陸及烟客余青元連同烟具一併帶入捕房押至昨晨解由公共公廨中西官訊悉前情判陸押西牢一月余罰洋十元充公烟具銷燬 
[抄獲烟土之科罰]  
　　蔡扁日前手携提籃一只内藏烟膏一大缸行經法大馬路被一百六十六號華捕查獲帶入捕房詰據蔡供係住居寳裕里内之王阿四令吾送至某處等語捕頭又飭包探至王阿四家抄出烟土等物甚夥拘入捕房諭各交保昨日傳至法公堂請究先由捕頭上堂稟明前情詰之王阿四供認實由民人令蔡送至某處是實中西官判王罰洋二百元蔡罰洋四十元充公烟膏銷毁 
[昨日公共公廨訊案紀]  
　　昨晨公共公廨民四庭由俞襄讞會同英包副領事訊理民事訟案如次（一）婦人喬褚氏訴其夫喬爲義屢次恐嚇威逼請求離婚案 [結果 ]准原告登報五天限喬爲義於十四天内投案訊核（二）胡鼎訴孫陛雲不理押欵案 [結果 ]被告住所及契約成立均在内地不在本廨管轄範圍之内應即將案註銷（三）張邦達延許理律師訴姜梅榮不將所租房屋交還案 [結果 ]改期七天被告提出辯訴狀再訊（四）施隆興號訴郭德新傅明若不交定貨牛骨請追損失案 [結果 ]准原告登報十四天再核（五）柯鳳記訴愼大米號不將所租房屋交還案 [結果 ]限被告於隂曆五月初一日起三個月内出屋交還原告（六）章長發訴婦人羅氏積欠房租一百二十元請飭遷移案 [結果 ]限羅氏於兩個月内將屋交選 
[戳傷叔父母]  
　　住居浦東陸家行之莊淡生莊吳氏夫婦二人因經界事與乃叔莊 
土泉夫婦右手左腿等處戳傷倒地不省人事鄰人代抱不平將淡生夫婦綑交巡警送由縣警六分所立解事務所昨午轉解地檢廳由檢察官提訊之下判土泉夫婦歸家自醫淡生夫婦押候原告傷痊再核 
[砍傷妻子請究]  
　　向居北施家弄寡婦李印氏之子安生今年三十四歲迭次違忤屢由伊母控官懲辦詎日前又將伊妻王氏用刀砍傷經其母印氏等據情控奉總檢廳飭警前往洋涇鎭附近將安生拘案奉訊判押候究 
[車夫毆傷婦女]  
　　汽車夫倪阿三與包車陳阿三趙阿三路春子等昨日午後在界路滬寗火車北站鐡栅外與婦人王陳氏女子王小妹口角衝突行兇將該氏等毆傷被控該管匯司捕房飭探孔慶平往將該車夫等四人一併拘入捕房畧詰一過飭將受傷人送院醫治倪阿三等存洋保出聽候公堂傳訊 
[酒醉毆父之拘究]  
　　住居閘北共和路餘慶里之寳山人周春有昨與其子寳林在家共飲寳林酒醉後與其父口角并擊破父之頭顱鮮血淋漓報告崗警解入四區總署經領警正訊得周寳林實屬目無綸紀判令收押聽候究治 
[誘賭攫洋各押九月]  
　　王阿昌陳少梅等指控吳阿桂袁昌柏在海寗路弄内誘賭不遂糾黨攫取銀元等情昨由滙司捕房包探王桂生將兩被告連同賭具一併拘解公共公廨經中西官質訊得實判决吳袁兩人各押西牢九月示儆 
[客棧違章之薄罰]  
　　廣東路月桂里新悦來客棧因不將旅館執照懸掛顯揚之處前日午後被老閘捕房包探嚴阿慶查悉稟廨出單於昨將該棧主婦陳氏傳至公堂經中西官訊明判氏罰洋三元充公示儆 
[婦人收贓之押儆]  
　　住居虹口虹江路四十二號門牌廣東婦人陳梁氏因收贓日領事署拿獲日本積竊希麥逹東一奇迭次串竊日人共值萬餘金之衣飾被捕解由公共公廨押候查究在案昨晨經華探目王四福包探侯阿寳吊出原贓孩衣三件將該氏復行解廨並由日探岡島永將該積竊從日領署内提至公堂質證明晰由問官判决陳梁氏押滿女所一月起案贓物交失主領去希麥逹東一奇仍交日探帶回日領事署訊辦 
[誌謝]  
　　昨承中華圖書館惠贈第一百十一期 [禮拜六 ]兩册又中華書局惠贈第一百零九期 [英文週報 ]一册誌此併謝 
 
 
 

Page 13

 
 
   
 
 

Page 14

 
 
自由譚　小説特刋（第二十號） 
論文 
[小說中情節之次序（五）] [  張舍我]  
　　（一）短篇小説所欲表現之單純的情感。常須運用最少數之材料。此例吾人時見之。即此一點。已足伸明上列之第一律。若依嚴密之論理學言之。此律非所以排列次序者。乃爲避免排列次序之定律。譬如學者。能於某段情節内。描寫地方情形Circumstances人物三者。。皆能適合其分。。則尚須憂慮此段下之情節乎。。吾知其答曰。固無所慮也。。於是作者必直捷從事於第二種運Movement之錯綜Complication與人物特性Character　raito若此種運動。。復完全觀察周到。。則此問題。。又解决有餘矣。。筆記奇聞録Anecdotes與冒險小說Adventure　stories中。描寫人物之處極少。大約除其人之名姓外。再述一二句。其事已畢。故此種運動。甚不難爲之。法國都德Dandtl之 [小點心 ]The　Sittle　Pics一篇。其開端之情節。。幾完全包含人物地方與綜錯三者之職務。。其文如下 
　　那一早上。是禮拜日。脫倫路麵包舖廚司薩魯。吩咐他的徒弟道。 [這是麥歇龐業高的小點心。你拿去送給了他。立刻回來。照情形看去。似乎那浮散控人Versailtais已經進了巴黎了 ] 
　　都德此種短句。其價值幾照應到戲曲運動中之各點。所缺少者。只一極小之點耳。蓋廚司應警告其學徒。。毋嬉游娱事。。以龐業高爲一性質特殊之老饕餮也。如此。則間接確實顯示另一種個性。。觀其開端文。讀者無從知龐業高之自否將自顯其性情。與習慣如何。至於其喜美食學Gostronony之習慣如何。更未道及。雖然。此簡短之開篇。。已可稱之爲奇異之小說文字而無愧矣。。豈尋常長篇累牘。。毫無意義之小說開篇。。所可比擬於萬一耶。。 
傳記 
[高爾該小傳] [  牖雲]  
　　本刊所鐫之名小說家小影係丹麥之安徒生安徒生的平生和著作略如小跋所述近來譯成漢文的童話最多本擬撰小傳以刊諸本期惟苦於無參攷材料祗得待諸來日案照上例向前惟補爲俄國之高爾該高氏爲民衆小說家其作品不特影響俄國且影響於世界焉故特補作一篇雖曰小傳然其人固至今尙存也高爾該者俄國之文學的社會革命家也當俄國寫實文學風靡一時之時高爾該尙沈没於灰色生活之中一旦蹶起而領袖俄國寫實文學之文壇初非高爾該之始願也初高爾該生於奴夫高羅Novgorodo時一千八百六十九年其父母窺其瘦弱襁褓中即不喜之既少長體漸健而命運大乖雙親先後棄世去孤丁丁之高爾該遂入一鞋店做小徒弟矣時年方滿十歲也夫小徒弟之生活無非挨駡挨打氷粥剩羹藉以果腹而已而終日碌碌曾無刻暇高爾夫豈耐此乃棄主人而遁投故親多遭白眼大恐流離於福爾伽Volgo河畔幾至托鉢無可奈何中遂入某輪船上當廚役之助手亦可憐矣雖然高爾該之所以能成他日之大豪者固基於此也蓋有某廚嗜文學終日耗其暇時於寢饋名人小說之中如歌谷爾Gogol之詩大仲馬Dumas之小說每閱輒不忽釋手爲高爾該初不過好奇而已旣而引人入勝亦復得暇輒手一小册子矣是時也高爾該求學之心大熾然赤寒如洗何處名錢作求學資故終是空想而已而况境遇圍人尤前尤甚舉目四圍長夜漫漫高爾該忽大徹悟以爲人生若非魔鬼戰多不能勝解者死耳於是手手鎗以自殺被殺於人得醫謬高爾該境遇天神對之嫣然驟嗜前路之光明年二十三遂試爲小說取料幼兒時之環境誠摯而可讀投各日報無弗録高爾該竊自喜想曩時自創一舉大大荒唐由是浪流各地以筆墨生涯漸與當代文豪相狎文名亦驟起一般學子青年最崇拜之以高氏之著作描寫當時社會之病的現象政府之腐敗專横和勞働之可憐可憫絲絲入扣最解青年學子之心然决不作一臆造語皆曩年環境之反影也一九零五年高爾該以革命黨人見逐於政府而文名亦因之一落千丈高爾該之外也初往美繼遊意直至革命成功時高氏始返國曾爲一度之敎育總長焉平時著作甚富其眞名曰阿利克河馬克塞莫威西皮需克夫Alexei　Maximorich　Peshkvoo高爾該者自傷之辭也 
批評 
[不如歸抉微（下）] [  逹紓盦]  
　　次寫夫婦情愛至於極地如 [度蜜月 ] [采蕨 ] [通書 ] [武男燕居 ] [女友談心 ] [逗子養疴 ] [浪子圖死 ] [火車斗遇 ] [浪子死訣 ]凡此數章其言語其情景其舉勳纒綿悲切皆從天下至情人心肺中流露出來第十一章逗子養病武男浪子二人游跳不動堂浪子言曰「吾乃不審人生胡以有死又以不延至數千之年果必死者當同時同穴武男曰汝死我也得生浪子曰確耶同死亦一至樂......以我决之我宜先行遲君惟我行後君能否時時憶我武男淚滿於眶拊浪子之背曰我親愛之浪子勿言是以窘我......浪子鳴囬曰我死尙爲夫子之妻仇也病也幽也胡能囬我情愛天長地久我永爲川島家人也」武男曰勿言是以窘我余初讀不如歸覺此窘字用得最爲出力最有神氣最爲心痛余忽忽而不怡者十餘日蓋武男者乃世界之第一流至情人也至情人不期過一多情婦則其情深欵欵固結不解宜也有此深情則雙方心理當然求其所愛之人長生不老與天同壽乃浪子無端而嬰小恙因小病而無端言死武男聞之安得不爲心碎孰令心碎則愛我之人使之也愛我之人而不使我歡樂使我心碎則我誠無術以自生也嗟乎浪子汝乃忍心以窘我耶此等字句眞如聖嘆所謂又雅馴又跳脫最足耐人尋味而又最足酸人心意也浪子圖死一章則酸辛幽鬰尤爲可哀「浪子每聞其父足普已急收其淚至見老父喜動顔色謂已少瘥則亦倒收其淚向肺腑而流」浪子長日悠悠惟有淚眼度其晨夕然又不敢令其慈父知之至於將淚倒收此語大奇淚實不可倒流人人知之其實眼淚可以倒流特非天下至傷心人則不能知曩余因有臯魚之痛淚出如瀋顧見疏友自慚勿成男子而又隠覺淚由心肺上湧將抵眶上我乃力使倒流至臟腑而止惟似覺淚入腸内良酸楚也浪子行至不動堂時乃出武男之書視之書曰「吾無時無刻不念浪子者浪子覺此一言已足炸裂己心不期向天言曰此世界中有兒而天又胡以待兒之酷兒愛兒夫魂酥骨化而兒夫愛兒亦深情而揭風箏中斷是又何耶今歲之春吾二人在此誓同生死聞之頑石聞之爲時未遠海不枯而石不爛而我言已消歸烏有矣」余讀此數句隠隠有嗚咽之聲出自行間爲之憮然而海枯石爛成句用於此處情文亦茂此亦千古最爲耐讀文字浪子曰「毋旣不禄纎纎者又胡以不從」傷離感别如此之深直無生法第二十五章以身爲棄婦之浪子乃見田野夫婦轉得融融洩洩樂其倡隨之樂自願身世悵觸之心寗不悲裂此乃浪子所不能堪己而乃於隔軌火車中見其親愛之武男此又浪子萬萬所不能堪者也以所不能堪之事同時兩遇之謂浪子尙能生耶第二十六章當浪子臨死時其生平視爲如同骨肉之老嫗堅握浪子之手嗚咽曰「姑娘容我同行也」此語直奔心而出最是鈎人眼淚我夫家無肺腑之言家人無肺腑之言乃有一絶不相干之老嫗而有肺腑之言眞心愛之此乃著者深慨乎人情之凉薄骨肉之不足恃也意其慈母在者則萬種悲鬰哭而訴之積哀旣瀉則浪子或可不死未死則武男當來收此故劍夫婦重聚矣是浪子之死死於無母也天下無母之人遭際最爲不幸天乎我亦無母之人也我安得而不哭哉 
　　統觀全書測其落筆之時意欲發揚日人之愛國顯雖竭力渲染不過鴨緑江一戰尙有神氣及戰餘小紀一章則已腕力疲憊矣故不得不移筆專寫男女之情而寫男女無可奈何之情又易發揮且易令人感動凡若干章寫情居其七八而筆力尙無倦意惟書聚事微病散漫不能一氣呵成是爲小疵書中耶蘇宣言一章乃一篇短篇小説綿綿之情亦足使人愴然涕下也 
談叢 
[西遊記考略] [  恨水]  
　　予生有奇癖嗜讀稗官識字以來坊間所出小說册子未嘗一未寓目或有秘本亦復百端求之敝裘典盡所不計也近來年事稍長讀書亦稍益遂進而爲考據之學惟事屬根底學問力猶未逮涉獵所及每擇其關於說部者摘要録之而已春來夜恒不寐白髮高堂青山老屋時時入夢無已則挑燈起坐塗雅自遺因思西遊記一書近人議論紛紜多聚訟於作者予於此端亦畧有管見敢以所知拉雜録之於下客中無書半强記得來或有遺漏讀者諒之可也 
　　西遊記一書無作者姓名每回批評出於悟一子悟一子究屬誰氏亦所不詳但知其姓陳而已金聖歎謂看西遊記如大年夜看燄火只覺轟轟地一陣陣的遇去數語頗爲精妙然俾官小說者流寓言十九謂其絶無用章亦不可也 
　　世得西遊記之作者素有二說一曰昔有寒儒貧而不能嫁其女乃借唐玄裝使西域事假設神怪渲染成書名之曰西遊記稿旣脫遂以授女謂之曰汝得此書可以致富勝儒家平常妝奩十倍也又一說書爲元代邱長春眞人所作眞人有心救世故借心猿木母之說遊嬉三味以演其金丹大道之奥旨二說均附會而成證無所出第一說爲近人筆記中所載更不知何所據而云然按西遊記所引神怪多出於封神傳意者西遊記之産生其在封神演義之後乎 
　　邱長春即邱處機固爲人所盡知元史邱處機傳載邱持太祖詔前赴西城道經萬里國亦數十塗中冰雪漫漫以馬策試之莫測其淺深所載如此雖極言艱苦並未有西遊記中妖怪鬼神等說尤無涉於唐玄裝本人邱長春西遊是一事唐玄裝西遊又是一事載之史册鐡證俱在後人以兩西遊混爲一談且以西遊記爲邱長春手筆是眞誤之又誤矣 
　　西遊記雖不詳出自誰手可斷言爲明人所作書中所引官爵皆明制也閱微草堂筆記有一段載及此事云「吳雲岩家扶乩其仙亦云邱長春一客問曰西遊記果仙師所作以演金丹奥旨乎批曰然又問仙師書作於元初其中祭賽國之錦衣衛朱紫國之司禮監滅法國之東城兵馬司唐太宗之大學士翰林院中畫科皆同明制何也乩忽不動再問之不復答知己詞窮而遁矣然則西遊記爲明人依託無疑也」按紀文逹作書常喜設一理學疑難問題以與宋儒辨難其他格物文學等事亦復如此皮裹陽秋有足取者上節所述微論事之有無引證數語足破迷惑西遊出於明代實一定不移之論矣 
小說 
[診費] [  張枕緑]  
　　大華印刷所中喧譁雜沓的聲浪從空隙湧出傳入一個門外行人的耳中使他發生無窮的悲感他身穿破污的棉襖一雙黑手上露出很粗的筋在皮裹暴看他的形態正是一個年富力强的勞働者這時候印刷所門鐘的長短針上顯有九點多鐘了他爲什麽還不去做他機械般的生活以求得他機械中的油呢但若有人上前去掀起他那壓到眉樑的破呢帽當見他那黄瘦的病容動那人類的諒恕和憐憫 
　　他走着慢而無力的足步一頭用手弄他短襖左袋中的三個小銀幣和幾個鋼幣鏗鏘作響他的動産全在這左袋中了因那右袋已經有洞不能容納一個大錢了在平常時候他聽那袋中銀錢相觸的聲音每生一種似狂的幻想默計要是我能每月積下這許多錢來論不定將來也有自建高大洋房開辦印印刷所的一天這雖明知是離實太遠的一種幻想他總以爲是一件可能而有望的事所以每月付出那免不了的欵項時總和那汗血的代價有些戀戀不捨之意似乎他那未來的幸福眼見得破壞了這時候他在無意中弄錢但他腦中平日應手而起的飛黄騰逹的幻想却已化爲烏有了他只想到目下不幸的環境「大華印刷所中工人牌上徐金和的名籌已有半個月光景不見因早交與工頭告下病假了要是病仍拖延日子所中不免要把除名將來再要找一個活命的所在恐怕又將費許多周折......他的六歲的兒子已經陪着父親挨着兩天的餓了聽那孩子哀哀乞食之聲敎他如何對得起他死去的妻子」可恨那不幸的環境毫不因他憂想而轉圜他只得將雙足支持着一個窮身子前行將那大華印刷所的影子漸漸遠撇在腦後没一會兒徐金和喘着站在一個石庫門前他望見一塊半舊的木牌上寫着「喉科專家陸景波」七字知己無誤就低倒着頭右手掩在頸邊挾着希望走進去 
　　一間黑𪐶𪐶的診察室中很無秩序的坐着七八個候診的人一只� 
半桌前坐着一個老者有時促人的手腕診脈有時手提着筆兒開藥方他當和那些病人講話時那肥白的面龎上常含笑意時還露出他那唇内焦黑的門牙那些病人的衣服都没有比徐金和更低等些的了他們逐一上前受診而去有一件最惹徐金和注意的事就是病人中有一個青年貴婦受診後正預備着付給醫藥費那老者帶笑說道藥本償了五元診費免了罷 
　　診察室中的人只剩半桌前的老者和那靜候在室隅的徐金和了他抬身慢吞吞地走到半桌旁坐下依例候診但那老者的笑容頓時收歛起來了徐金和等他開好了藥方陪笑問道診費多少陸先生那老者很爽快的說道還没有知道麽門診小洋四角帶收銅元四枚徐金和仲手到他左袋中去又低聲囁嚅說道陸先生做一樁好事讓繳了半費罷那老者啍了一聲雙目直注在他左袋上他知道此話不生效力了連忙改口道如此准我下次補繳罷他在袋中默揀出那三個小銀幣放在桌上但那老者一頭收受了一頭依舊將手按住藥方說道你繳足了診費然後取藥方去罷 
　　徐金和聽了片刻不語忽然站了起來轉聲向外就走那虚僞的勇氣似乎繞滿他的全身又停了會兒他雙手緊圍了胸部戰競競地重又走進室來原來那件破棉襖已不在他身上了他立刻在手中出一個小銀幣和四個銅幣來放在桌上那老者才讓他將藥方取去道下次覆診還請將診費帶足了說時帶著冷笑焦牙又微露了　 
　　但那喉科專家陸景波的門上没有徐金和來覆診的足跡了徐金和從醫生處走出回家路過大華印刷所門前時退瑟瑟地戰顫着偶然温他平日自建高大洋房開辦印刷所的幻想不過這是一個在他腦中最後的幻想了他那六歲的兒子從此由誰撫養他如何對得起他死去的妻子這誰也管不得許多了 
　　在他那曾着人生最後的淚滴的稻柴枕下後來有人發現兩張字紙一張是藥方一張是當票 
[自由談之自由談] [  鵑]  
　　西方小說家寫中國事實往往隔靴搔癢無有中肯者或則妄加鄙薄幾疑中國人士盡爲殺人越貨之流與吸鴉片者於是中國之醜乃大暴於世界不亦寃哉今美國史葛立納書公司史君來游中國始知西方小說家涉想之謬描寫之誤吾願其一帆歸去力爲矯正并望西方之士咸來一游吾國開其眼奩也 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　（第八十八期） 
星期增刊 
[一週間世界大事撮要]  
[  圓]  
　　上西萊西亞亂平　英法間已得了解 
　　波蘭人柯方蒂擁兵佔領上西萊西亞德政府欲遣軍平亂致英法間發生意見其原由已誌前刋至二十三日路透電社消息謂波蘭援軍自東面入境德人自西面渡過哇特河Oder東向取攻勢兩方戰事已甚緊急於是英國與論轉爲和緩不復專以抨擊法國抱帝國主義爲務其政府并以英國將由來茵倫抽調英兵四大隊遣駐上西萊西亞之意通告法政府又以德軍干涉亂地所生之嚴重惡果警告德政府法政府則一面對德嚴重抗議一面請波蘭政府封鎖邉界解散叛軍德政府則經英法警告後已發令禁止組織不規則之軍隊上西萊西人心大定戰事告終英法前嫌釋然冰消矣 
[對於英日同盟之輿論一束]  
　　（其二）密勒氏評論報賴畝氏C.　F.R.emos之論文 
　　錯綜複雜之遠東問題亦爲國際問題之一得自兩大觀察點研究之此二大觀察者雖亦互相糅雜混合而爲明白起見自應分别對照解釋之者也 
　　所謂第一觀念者即彼抱自由政策者之觀念也此曹眞以增進東亞民族之福利爲懷深願門户開放竭力維護正誼篤信秘密外交盗竊政策之時代已成陳跡而公道競爭誠信往來之期已在目前　又以爲自兹以往公開政策當不祇限於商業經濟兩端而將及於國際政治矣此即所謂海約翰之政策也遠東問題之得妥善解决者其賴斯乎凡信從海約翰政策者皆謂國際聯盟會之約章斷非紙上空談其第十條中切實聲明凡接受此約者其國家可得政治獨立領土完全之擔保訂立斯約備極莊重旣經簽字復得批准則其不能棄爲廢紙也明矣有此盟約在則彼以武力服人爲主張以統一地圖顔色爲目的之侵略家亦必有一日思及掠地政策之不足以圖存於斯世也惟我獨尊者所得之酬報可以今日中歐各國刧餘之殘廢丁壯孱弱幼童爲先例抱此種見解具此種觀念者以爲解决遠東問題先當得一本於公道合乎情理出諸誠意之政策始克濟事此爲自由派之主張其政策爲自由政策 
　　第二派之主張純以其國家之權利爲前提其視國家也實凌駕乎法律之上其所持政策每以一己爲神聖不可侵犯之物然彼輩往往意氣太高不能持之久遠風氣所布僅及於少數國家對於正誼與公理之信仰往往因自尊之念太重以致汨没一切他民族之權利被治者之同意與民族自决主義等皆無暇顧及惟從其心之所欲見利之所在挺身而攫之耳其視自由派也非以爲矯作虚僞之流即粗鄙無知之愚此派人物吾人稱之曰務實的政治家然將來之眞正實用政策之創造者爲此派乎抑自由派乎則暫不置論 
　　今兹吾人之討論英日同盟即以此二大觀念爲基礎綜察英國政界領袖及其各屬地總理之言論現在世界大勢與英日同盟重訂問題間之關鍵其惟在六月間之帝國會議乎據所得電訊知澳洲總理許士君Hughes將力爭全權不受政府指揮出席於帝國會議以論列英日續盟問題許士之願爲此爭甚足注意其他諸屬地總理之辭氣一若已窺見英政府傾向於續訂盟約者然日太子之突然赴英與其在途中傳出之消息尤足令人深信而不疑 
　　英屬各地對於母國政府懷疑之態度其即反對續盟之朕兆乎其反對似屬意中事憂時之士以爲遠東局勢一有牽動英美問難免不生爭端今最後補救之時期已屆吾人對於英人愷切之忠告雖已非一次而於此最後機會安可默焉不言 
　　當英日同盟繼續問題開始惹起世人注意之時作者已竭其能力陳述美人意見以表示其對於是盟關係之重要本報（密勒士評論報自稱下妨此）於一年前嘗有關於此問題之論說數篇貢諸讀者（按去年賴畝君之論文亦經本刋譯出登載六月六日十三日二十日之四十至四十二期）凡此各篇以鼓吹自由爲主旨以勸英人信仰自由爲文字之綱領故本文緒言亦仍以自由一字爲根據去年之論文表明英日同盟實因制俄而發生昔年俄國之遠東侵略政策既爲美人所反對故此約成立之時美人實贊同之以冀俄國之暴横行爲或可因此而减殺日俄之戰實盟約所生之結果也在日俄戰期中同盟經一度續訂其時美人之於盟約仍表歡迎之態度蓋深信日本所抱者爲遠東自由政策而英人藉此約之功能得以策使其實行也 
　　及日俄戰爭告終而後美人之觀念始漸改變因此改變而一九一一年盟約經第二次續訂時增加一條聲明美日如有戰事英國可不受本約之束縛以負助日攻美之義務 
　　去年本報之論文中陳明一九○二年來美人對於盟約改變觀念之情狀略謂中國國體已改爲共和對美情好極篤非復帝政時可比韓民對日曾有反抗之舉動美人聞其反抗而對日更形懷疑矣二十一條要求大動美人公憤美國之提出抗議即由於此大戰中美日聯兵駐守西伯利亞其後美國如約撤兵而日人則運動俄國許其繼續駐兵美人對於此事懷疑萬端蓋不容其不以詰日是故二十一條要求也西伯利亞駐兵問題也皆足令美人省悟日人之已變前態而爲遠東並在華自由政策之仇敵矣去年第三篇論文之結語嘗曰 
　　一九○二年遠東政潮中有兩大派焉主張自由政策與贊同俄國政策二者是也日俄戰爭告終以前日本所抱之政策爲主張自由的蓋俄國之暴行與侵略政策因此而受阻遏中國之政治獨立與領土完全因此而得保持英國以日本爲可恃稱贊其行動故與日人之聯盟英國之下此决心美人實嘉尙之而亦間接以日本之政策爲當矣 
　　一九二○年之遠東政潮中亦有兩大派焉自由政策與日本政策是也此兩政策孰勝孰負孰存孰亡之機仍操諸英國英人自可毅然宣告英日同盟從此終止或修改其條欵或竟許其照原約繼續有效惟美人深信英人今日之判决力當不減於一九○二年自能擇善者而從也美國人民深信對華自由政策之能否恢復英人實負其責彼之所以負此責者以其與日本爲締約國也」 
　　吾美人對於遠東時局之意見對於自由政策之說明意盡於此言盡於斯今無須再事增加修改矣蓋美人對於遠東政策之主張常以自由爲根據也 
　　雖然反對自由政策者以爲主張自由政策者其主張未曾貫澈而先自以爲已獲勝利海市蜃樓終未能即視爲深宫巨厦吾人試置理想於不論而專從常識與實用政治上討論此英日同盟問題諒亦爲務實政治家所樂聞者也假設英國以英倫與大不烈顚帝國之權利爲前提以解决其與日本聯盟之策略復假設六月間帝國會議討論此問題時公然以物質及切實的觀念爲依據則吾人可得以下之結論其實此種設想本與事實不符且最後判决容或仍以自由與軍國主義之兩觀念兼提並顧而得之然吾人竟可不必顧及此也 
　　大不烈顚在華利權之龐大與確實乃盡人所知而不容置疑者也揚子江上之覇權舍英其誰英人在華商業之盛誰能與之爭衡所得路礦之讓與權遍及全國其對華債權之大西方各國誰能與京華南商港英竟已獲得其中最爲重要之香港凡此種種特權在英日同盟之下英人果者若何享用之乎英日續盟苟成事實英人其猶可得享用此等權利之保障乎猶可順利其他種進行乎 
　　欲答此疑問觀英日締盟以後遠東之歷史可矣近二十年中高麗已完全入於日人手中矣英之商人與政治家豈以此變未嘗損及其權利乎近二十年中滿洲已全由俄人威權之下而轉入日人轄治之中矣若以滿之受制於俄爲不利於英則將以何種奇異邏輯說明其歸日本掌握之無損於英乎英國欲在滿洲築路之計劃其在日本治權下之困難豈較在俄國治權下爲輕乎二十年來日本堅持其在閩省有特殊之權利英人在華之工商權利豈因此有所增益乎 
 
[英國兩大學之競舟] 英國劍牛津兩大學年必舉行競舟之運動爲體育界之大典今年比賽劍橋獲勝上圖兩隊在哈滿斯密士橋下Hamer　Smith其時劍橋隊尚在牛津隊之後至巴痕斯橋下Barnes而始突過其前下圖兩隊駛至錦標相近之處在前者劍橋隊也中圖爲劍橋校長慰勞競舟員之狀 
鏟除則將來之結果唯出諸一戰耳蓋唯一戰爲能决定日本利益（以東京爲中心）與英國利益（以印度爲中心）之分界綫也如欲英日兩國同享利益則此政策斷不可爲之基礎而應在抛棄之列也彰彰然明矣然則事有較諸立即撤廢英日同盟尤爲合理者乎 
　　英國或將主持又一政策乃不得不犧牲其在遠東之利益以顧全更爲重大之利益歟此其政策即所謂白澳主義者是也蓋謂帝國會議或將主張英國對於日本在華在西比利亞之政策置若罔聞以易得日本之不反對白澳主義也然在事實上觀察未必有此協商蓋澳洲自有其决定何人可以入境之權固不必有所放棄以交换得之也紐西蘭與坎拿大何莫不然即英國亦不必亟亟於此苟白澳主義而果藉交換得之則此後太平洋畔諸英國殖民地益將請求其母國放棄利益以易得一二有利於殖民地之政策矣英國必不出此且在今日各國對内有完全最高自主權之時代亦不必藉英人之犧牲利益以易得日人之不反對白澳主義也是故英日之續訂同盟容或爲容納白澳主義而成然在事實上觀察則其理由頗不充足也 
　　英日之或將續訂同盟其用意所在似爲保全英國在印度之利益此其解釋似較合理今者美國完全不在兩國考慮之内故對於日本武力侵略主義讓步之政策其結果必將惹起日後英日間之戰爭然美國安可置諸不問不聞之列哉英國逐步退出中國則英國其將擁護在華自由政策之責任卸諸美國肩上歟今其形勢已極明瞭英國所行之政策即將對付日本侵略政策之責任令美人負之耳然此政策無乃太專斷乎 
　　總而言之下月之英國帝國會議苟其目的僅在保全英國物質上并商業上之利益則研究英日同盟之續訂問題可矣然吾人必將希望帝國會議之事業不僅此也執行之方法應若何而能與自由之原則符合對華對西比利亞之國際關係應若何而能悉合於公理對於日本之關係應若何而能以老友之資格勸令其改變政策凡此皆帝國會議應盡之責任也全世界之期望英國者在其能摒斥日本之侵略政策也抑猶有進者日本自由派人物之期諸英國者亦在其能摒斥日本之侵略政策也英國如欲表露其眞實態度於世界其惟撤廢英日同盟歟 
　　異日遠東而果發生戰爭者必有數國負咎即無能之中國騷擾之俄國把持之日本與夫旁觀之美國而鑄而大錯者當推英國爲罪魁遠東之形勢對於世界之和平對於各國間之和平危險最甚除非日本更易政策而始已故能拯救吾人者非在實行之政策乃在自由之决斷也然無論自由之决斷或實行之政策皆當以取銷英日同盟爲其主張也 
　　附第二屆英日同盟約文 
　　（第一屆盟約已載前期） 
　　一九○五年九月二十七日訂立 
　　（重譯一九一九年日本年鑑） 
　　序言英日兩政府因願重行協定一九○二年一月三十日兩國間之同盟契約現締結下列條欵其目的如下 
　　（甲）鞏固并維持東亞與印度地方之和平 
　　（乙）穏固中國之主權獨立領土完全及各國在華之工商業機會均等主義以保全列强在華之共同利益 
　　（丙）維持締盟國在東亞及印度地方之領土權利并保護在該地域内之特别利益 
　　第一條兩國互認如在英日間一政府之意見以爲上文序言中所載之某種權利受有危險時則兩政府應互相誠實通知並共同審查應取之防禦手段 
　　第二條如因他國之無理攻擊或侵略行爲而締盟國之一方不得不捲入戰爭以保衛本約序言中所載之領土權利與特别利益時則締盟國之彼方亦應立即出兵助其同盟共同作戰互相約會而後媾和 
　　第三條日本之在高麗應有政治上軍事上經濟上之最高權利英國承認日本在高麗有權行使適宜并必要之指導管轄保護行動以穏固并增進前項權利只須其所取之行動不背列强之工商業機會均等主義 
　　第四條英國對於印度疆域之安全應有特别關係日本承認英國在印度疆域附近有權行使種種必要之行動以保穏其印度領土 
　　第五條兩締盟國互認無論何方非與又一方面磋商後不得與他强單獨訂結有害本約序文所載目的之條約 
　　第六條關於目前之日俄戰爭英國繼續嚴守中立除非他强加入戰團對日作戰則英國亦即出兵助日共同作戰非經互商不得媾和 
　　第七條締盟國之一方對於他方如依照本約盡武裝的協助時其條件及援助之方法應由兩國海陸軍官吏共同協定之并隨時對於相互利益之種種問題完全磋商之 
　　第八條因有第六條之規定本約簽字後立即實行此後十年中繼續發生效力 
　　如在十年滿期之十二月前締盟國兩方各不表示願意廢止之意旨則應繼續有拘束力直至餘剩之一年滿期爲止又若十年滿期之時締盟國之一方適在戰事中則本約繼續有效至媾和時爲止 
[美國議員團視察中日韓三國之報告（十四）]  
　　（二十一）大隈邸中之一夕話 
　　九月四日晨日本重要婦女所組織之女界歡迎團在黑田侯爵之家園中舉行游園會欵待吾曹園佔地約三十五英畝奇花異卉清流盤谷莫不窮極巧妙日本園藝之美誠有足多者花圃隙地不若吾美名園之多然緑樹成林花枝繁盛廣塲若席青草遍生徘徊其間清雅宜人心神俱適石榴在美極矮小在此則儼然成樹緑色鮮明目爲之爽俄而雨至遂相將集於侯爵之邸侯爵令日婦操古樂以娛衆賓 
　　下午四時訪日本著名之著作家歷史家慈善家演說家政治家早稻田大學創辦者曾一度爲日帝國内閣總理之大隈侯於其早稻田之别墅中大隈侯任總理時被其政敵以炸彈擲入車中毁其一足今年已八十有一而六呎之驅仍未稍曲覩其顔色尙形矍鑠精力正旺廢足現支以木行時常有侍者扶掖之全身之示人以弱者祇此耳别墅統所屬園林計之佔地約五十英畝近鄰繁盛之區昔亦爲大隈氏之私産據聞大隈前欲創一大學苦無現資遂鬻其私産之一部爲大學之開辦及經常費是即今之早稻田大學也校中現有學生七八千允爲日本最著名大學之一是日終開會之時大隈侯幾未寗坐演說時挺身直立神旺而氣充渠與澁澤子爵體格與思想絶不相類然志趣高潔遠大爲期則一也余稱之爲在日所接見之兩大人物洵非虛語余爲此語非謂所遇偉人祗此二人蓋原金神田德川三井諸公亦爲余私心所景仰者也 
　　大隈侯之演說由余答謝之其所述大意舌人轉譯時余以筆略紀之大隈以謙謹之辭令向吾曹述日人對於美國待遇僑美日人懷疑之點此雖亦未嘗明白出諸其口然不難得之於言外也余之答辭以美國與加利福尼亞爲主體陳述處理異族人民同居之困難之點大隈亦嘗提及美日兩國在遠東當共提携以增進其人民之利益一層余謂吾美國父於其致仕演辭中嘗以不與他國訂立惹直擾攘之條約爲誡美國至於今日猶篤守此訓不稍怠卽有厚利可圖亦皆去之若浼余復述捕熊故事以諷之謂獵者獲熊之尾繼復縱之蓋恐熊將反身而噬也余述此意謂日人旣染指於高麗中國恐將反召後患將諷其棄去也舌人稍誤解余旨後由大隈之某秘書更正之雖然在座日人對於此點頗似極加注意而索解此層之殷情莫不現於顔色 
　　遍游大隈私園各部後復雨主人特於空場上架有凉棚余等入而進餐焉筵席皆爲小桌每桌可坐四人余與大隈同席談話皆由舌人迻譯之大隈謂渠今日所述未盡願言之懷理應大加發揮云 
　　返旅館易晚服後赴三井男爵夫婦之宴三井之邸極爲宏麗舉行大宴會最適宜之地也席旣終繼以音樂兩日女一引吭高歌一柔聲相和精妙絶倫全曲毫無呆滯之處其音清脆而純正三井爲日本之名族亦即爲其所設日本最大營業公司之名稱該公司所經營者爲鐡道煤礦輪船銀行等事業 
　　（二十二）日光一晝夜之遊 
　　日本名勝地可以百數十計最佳者當推日光日人常謂未見日光不足與言景物之美地去東京九十哩有火車可通九月六日挾行囊赴之作信宿遊自車中外望見人烟稠密土地肥美日人鄉村生活之形形色色畢備於此矣 
　　日光在大山之麓）最高處離平地二千呎氣候凉爽極宜人意每逢夏令日皇必居此匝月以避暑余等赴中禪寺湖時曾經其行宫時皇適駐於此云宫之四週繞有牆垣日本宫室大都如此 
　　日光有城繞郭爲天然之一大公園其間櫻花之盛甲於全日櫻樹葉茂枝繁與加利福尼亞之喬松相伯仲其頂有枯槁處亦復相同樹不甚高最古者約五百年有一道長十五哩夾道皆櫻花奇觀也 
　　日光之美不以寺廟著而以陵墓稱墓爲三百年前家光將軍爲其祖德川家康所建工程閱十二年而始告竣僱用工役一萬二千人當時之巧工羅致殆盡共費金一千萬圓於工資極賤之時而所費猶若是之鉅工程之浩大可知矣墓屋連綿在高山之坡其雕刻粉飾尤稱絶技名匠之錐與刷眞能巧奪天工矣色之黄者所鍍之金也其鮮明奪目歷久而不變者玉石之粉也中有一屋不粉不堊蓋畜厩也遊此地者莫不以得覩斯厩爲快中有畫版一頗著聞於世上雕猴形三一舉手蔽其目一舉手掩其口一舉手抓其耳意即誡世人勿視惡色勿出惡言勿聞惡聲也 
　　陶夏（譯音）河上之珠漆橋亦爲日光勝景之一在昔祗將軍及欽差得過之現在此禁雖未解除然逢令節墓院高僧亦得一渡之矣人民行其上者則余等未見之也 
　　游各墓院爲吾曹遊程之第二日第一日余等乘汽車循河岸而行車不能前行則息於河次河水甚急時泛溢至岸上其狀頗似加利福尼亞之水電礦車馳至山麓不能上乃換人力車每車車夫二人一挽於前一推於後山道極佳闊約十呎兩旁有溝渠洩水先一日有暴雨三四處已被衝毁惟數句鐘後立即修好矣途中經瀑布數處誠奇觀也旣造山峯廻首望盤谷山氣之冷而親一如加利福尼亞諸山最後息於一瀑布之旁宛似波脫蘭Portland哥倫比亞馬路Columbia　Highway旁之馬爾登托馬Multonmah瀑布其景緻較馬爾登托馬尤佳惟水勢稍弱低數百呎耳 
　　稍前行至一湖名中禪寺湖在山頂高出地面四千五百呎有一河外洩其水頗似吾美之脫勒基Truckee河惟較小長數英哩青山繞其四週水作碧玉色中多魚美種鮭魚移養於此極爲繁殖臨湖有旅館及避暑别墅多處驅車下山時已昏黑前之推於後者今則繫車以繩挽於前矣 
 
 
 

Page 19

 
 
[中國染業]  
[  泰興張迭生]  
　　調查舊式染坊之心得與感想 
　　中國染業究竟始自何時吾不得而知之以上古之染業與今日較其進步爲何如亦令人茫然難測也余頗疑今日中國之染業與千百年前無異我又深恐來日中國之染業將終不免爲人攘奪而去也染業與紡織有密切之關係染業無進步則紡織工藝斷無可以獨自發逹之理不觀乎市上舶來品之疋頭乎孰非經過漂染整理手續而來累年生意動以鉅萬計何以中國今日各大紡織廠中所出之布疋竟不能杜絶此項洋貨之進口何以中國今日之各大紡織公司竟無漂染工廠之附設余實惑之余自回國以來對於染業曾作一度之調查此事至難非能犧牲一切之人决不肯出此舊式染坊大都抱有一種不願人過問之觀念故動輒見拒所號稱之新式廠家非謂秘密之不可以示人即帶有四海之内只此一家之風味此調查困難之大概情形非親歷其境者不敢下此斷語也吾始終隠忍而受之哉吾之調查畢竟能逹目的而後止吾離國日久識人殊少有實業家聶君雲台實業廳長張君軼歐先後爲我作書介紹以相助此我所深感謝者也 
　　舊式染坊看千看萬大概一樣一進門則貨房辦公間寢室膳堂以及大便小便處在在皆在吾眼界中任何事皆可於此區區一兩間店屋中辦理則其往來生意之範圍可知店後染坊除幾只青靛缸外幾無他種染具之可見靛青缸止有一種所謂「活缸是也何謂」「亞鉛粉石灰缺」（Zinc　Lime　Vat）何謂保險粉缸（Sodium　hydrosulphite　Vat）環觀江浙則無有也聞亞鉛粉石灰缸滿州一帶甚普通果爾則是滿州染業較江浙爲進步矣活缸英人名Fermentation　Vat向亦有用之者在今日則久已日見其稀少以其不便也此種染缺最易「翹辮子」老板霉運到則染缸即歸天此中國染業專家之公論倒霉老板所深以爲無可如何者也製造此種活缸之法爲極困難事不經十數日之作法不能望其成功如用西法爲之則兩小時餘即足兩相比較其費時可知彼輩所用以造活缸之藥品大概不外石灰酒糟兩種但石灰酒糟是何性質靛青又係何性質我國染匠茫然未知也一切進行手續皆從師傳得來知其當然而不知其所以然故活缸微感「風寒」即不可救藥坐聽其辮子之高翹而終歸罪於倒霉失時之老板可笑孰甚 
　　土靛與洋靛湏混合用之染缸乃容易生活此人人所盡知至問其所以然則彼輩似從未計及蓋土靛中帶有一點酸酵劑用酒精用麥酒用一種樹根皆是此意靛青不溶解於水西法先用燒碱溶解之中法則代以石灰與土純碱其命意本同不過多費時間耳 
　　國人多喜穿藍衣國中染坊則無一家不用藍靛青者其初染司祗肯用土産拘守千百年相傳之成法而不願有所變更後經外人累年之經營竟將靛油介紹於國中守舊門關一打破營業上之發逹乃無窮據余調查所得千九百十三年靛油之運消於中國者有一萬七千噸之多在美國每歲不過用三千四百噸英國不過二千一百噸之數而已 
　　談到靛青吾人有不忍不言者在蓋靛青向爲中國印度出産大宗之一然自德人發明人造靛青以來德國靛青之消售於中國印度者日增靡已中國印度所出産之靛青遂受天然之淘汰竟至掃地無餘據英國紡織雜誌所載謂一九○八年中國向德人購買靛青千萬磅一九一二年爲二千八百萬磅四年之間消塲增至一千八百萬磅之鉅中國人之損失爲何如歐戰以後德國靛青旣未能運至遠東此正吾人圖謀改良採取靛青之絶好機會也但中國政府對於此事除下一二官樣文章調查耕種靛青畝數外從未聞有若何之舉動在印度政府則鼓吹提倡不遺餘力今日上海市面上居然有印度舶來三十九成之靛粉出售此何等羞慙事吾曾親自化驗分析故知之印度政府對待亡國奴之成績猶如此返觀中國政府對待吾人之成績竟不印度若此最可痛心之事也吾曾親見吾鄉農人採取靛青之法矣不問其化學上之變化何如全持千百年來相傳極不經濟之古法爲之吾手中所化驗之中國靛青不爲不多然從未有出百分之四者則洋靛之將終無法以杜絶於我國也可知矣 
　　染上用水最多宜就近水之處設廠爲宜中國染坊大都靠苦力挑水以自給所得究有限染上用水旣極少故顔料之耗費亦頗鉅結果遂適得其反然中國染坊之獲利至豐吾鄉中人常以水當舖目之蓋以其獲利之豐與當舖類似於此可知吾鄉人染衣之匪易非婚姻嫁娶不輕出入於水當舖之門也 
　　二十年前顔料之能消售於中國者止鹽基與酸性兩種至今日則直接與硫化顔料居然成爲普通商品甚而至於毛巾紅之類亦竟有人能施用之不過其手續較繁甚不合中國染匠之心理耳國人之著衣極檢（上海上不在其列）有父傳子子傳孫重染至數次以上者重染藍靛時舊式染坊大都用直接藍以應之間亦和以直接紅直接黑者魚目混珠非吾業中人又能安識此因是顔料行家每歲直接藍直接紅直接黑三項之生意亦大有可觀 
　　硫化顔料不能溶解於水染時需用硫化碱溶解云最初歐人介紹此顔料來華時染匠多用手運轉於溶劑中後因硫化碱能損及皮膚即皆棄之不用寖假而知天下竟有可用木桿代手之事於是硫化元之身價始得大露頭角布疋之用硫化元染者洗法須認眞否則附着布疋之硫黄變作硫酸後布疋必大受損傷但中國染匠對於用水最經濟洗染色布之清水往往經久不更換一日吾驟見此初疑其爲盛硫化顔料缸也中國染坊之營業只要省事省錢出品只要能夠敷衍下去即足其餘則萬不必計及顔料價值愈賤愈佳用法愈簡愈妙五磅鹽三磅灰二磅顔料配作十磅市上之適用品此爲今日中國做顔料生意家之舊方法灰之種類甚多何種顔料須用何種灰此須大加研究知乎此方可與顔料生意發財法吾言雖諧然亦可知國人顔料智識之全無矣猶有一可笑之事即中國染坊之辦顔料不依顔料之身分全持顔料盒之裝潢何如爲定何謂雙公子青連何謂打虎牌品紅門外漢聞之必將疑其來歷與雙公子打虎事有關如俾士麥棕色Bismack　Brown偉克獨籃Victoria　Blue等種種名目皆用以紀彼邦强盛時代之類其實不然所謂雙公子打虎牌毫無意義之可言主總緣顔料盒上之圖記如是故即以此名之例如裝Phodamine之顔料盒用童馬牌圖記故即名童馬牌粉紅裝Dianol　Sky　Blue之顔料盒用三鳥牌圖記故即名三鳥牌純藍諸如此類不遑枚舉盡其名目而記憶之即竟畢生之力亦難以做到此亦業顔料生意困苦之一端 
　　中國人尚紅染紙用紅色居多Eosins　acid　Soarletsacid　orange三者在中國之銷塲頗鉅大都作染紙用染法與歐人異完全俟紙已造成後染之有將紅色刷向紙上去者有將紅色浸於白紙上者如紙止須一面着色則通常先用明礬與膠質刷紙面上然後再將紅色染上去用酸性與用鹽基顔料染絲綢在我國最普通助染品止有梅子廿一種如硫酸硝酸之類一概屏棄而不用中國無此種出産品又無人敎導之則亦無怪其然也 
　　印花事業或在歐人發明以前中國即已有之亦是意中事但千百年來相傳之土法至今拘守不變此最爲可惜印花事業所用之顔料止靛青一種其法先將豆餅石灰調作漿糊狀然後即將此漿糊經過一種有眼皮革子刷向布面去各種皮革之花樣不同布面上所印得之花式遂因之而異俟其乾後即投入染缸内染色然後復用刀將漿糊除去帶有漿糊之處即印花之所在法之簡單莫過於是然亦可謂粗陋達極點矣 
　　余對於舊式染坊至此不得不告一結束吾調查中所得有限此最爲憾事然此亦不能爲吾責人人須奔走於衣食使余何有餘閒探聽此項消息况其間人氣鬼氣之冲天在在皆爲人所難堪讀書海外只知逍遥自適不識天地間困苦艱難之事眞堪駭汗此書生投身工藝之所以終難苟合也能隨時隨事隠忍而受之忠告而導之則又安知我之終不可以有爲此又可喜之念也 
[說籠球游戲]  
[  麥克樂著唐新雨述]  
　　（一）發明籠球的用意Cage　Ball「籠球」現在是第一次才傳到中國這個游戲法是在歐戰時候有個美國的體育敎員Dr.　Emmett　Angell先生所發明的游戲的方法有好幾樣無論地方大小人數多寡却能變通應用玩的時候人數越多越有興趣是一個極簡單極有興趣無論甚麽人一練就會能劬普及多數人的好戲法 
 
[籠球]  
美國社會上從盛行遊戲以來固爲有普及的傾向所以對於足球·籃球·壘球·棒球等複雜組織的游戲法都嫌他太專門太複雜容納的人也太少雖然在體育上是些極有價值的東西但是普通的人一來難得這種訓練二來難得這種工夫三來因爲以上兩個緣故就不能引起他們底興趣所以在普及上是有點不大方便後來發明了一種「隊球」就略爲傾向大隊應用的簡單游戲但是一般體育家仍然不大十分滿意因各隊球雖然好而球員所得的運動並不甚大並且這個游戲法也不能養成球員底膽量和進取奮鬭的精神還有一層若是球員太多了所得的運動就更是少就不能引起他們要游戲的嗜好所以Dr.　Emmett　Angell先生就發明了這個「籠球」游戲一來可以容納多數的人二來每一個球員所得的運動非常之多並且這個游戲也可以栽培球員底尙武精神和進取奮鬭的精神是普及游戲最方便一種游戲云 
　　若按著高等組織的游戲法做一個標準比較起來這個「籠球」的游戲法組織是很簡單連合的機會也不多所以不能說他是一個完全的游戲戲法然而應當承認他能以激發大多數人嗜好游戲的本能有快加入游戲的願望此外另有一件長處就是無論時間長短地方大小玩起來都很方便在學校裏邉一班同一班在軍隊裏邊一連同一連在工廠裏邊一廠同一廠都可以比賽並且無論男女老少都可以加入極其簡單極有興趨從來没有練習游戲的人一看就會用不著專門的訓練 
 
[籠球比賽塲]  
　　（二）籠球·籠和球場（甲）籠球籠球比較别的球大的多對徑從二呎半至三呎是圓形外皮用篷布裏邊裝着椽片氣膽重量不過五磅（如圖） 
　　（乙）籠所用的籠是用繩子編成的至短二十呎至長四十呎寬四呎深一呎半（如圖）如在室内比賽就把籠兩邊的繩子用螺絲鈎掛在牆上如在露天地方每個籠是要拴在兩個架子上這種架子用兩根木柱子或是鐡管子竪立起來在離地高十呎的地方安上一根横樑長六呎在離地八呎的地方再安一根横樑長也是六呎在每一根横樑底兩端各鑽一細洞安置籠的時候就把籠兩邊角上的繩穿過横樑上的洞拉緊了拴在柱子上這兩個架子相離三十呎至五十呎距籠底兩端各五呎比賽的時候籠底上邊離地十呎（如圖） 
　　起初練習的時候若是没有現成的籠可以竪立四根木桿或竹竿前後相離四呎左右相離二十呎至四十呎高十呎在這四根桿子上邉用繩子繞成一個長方的框子和籠底大小一樣球從上邊落進來就算贏一分或是祗用兩根竿子上邊欄一條繩子把球擲過去就算贏一分 
　　（丙）球場球場長方形長一百四十呎寬一百呎用石灰畫清界線籠架安在離端線十呎的地方兩個籠相離一百二十呎籠要恰當兩邊線底正中和端線平行在場中心畫一條短線和端線平行圍著這條短線畫一個四呎對徑的圓圈在中心短線兩邊離十呎的地方各畫一條横線和端線一樣長 
　　（三）籠球比賽的方法比賽的時候兩隊人數没有限制不過兩隊得差不多相等開始的時候兩隊的人分開排在中心短線兩邊的横線後邊兩個隊長對面站在中心圓子裏邊兩雙手各舉在頭上托住球聽執行裁判員一吹號笛就起頭比賽兩個隊長可以隨便爭球兩隊底球員都可以跑上前來 
　　比賽底目的就是要把球打進對隊底籠内作成這個目的是用手拍或用拳打或擲都可以但不可以足踢球也不可以拿球行走球在地上的時候不可往前擁擠須等有人把球高舉起來才可以往前爭球 
　　每次把球打進籠内就給一分比賽時間完畢某隊分數多某隊就得勝若是比賽時間完畢兩隊底分數相等就再往下比賽等兩隊之中有一隊贏了一分才能解决 
　　比賽底時間是三十分鐘但兩隊底隊長也可以臨時商定隨意增長或縮短如果要增長就要分爲兩期在兩期中間休息五分鐘 
　　其餘詳細可看青年會全國協會出版的「籠球規則」 
[九年度通商各口貿易總論（二）]  
　　北滿各口查北滿一帶如愛琿三姓滿洲里綏芬河哈爾濱等處之貿易本年自始至終衰落之象異乎尋常其種種緣因乃政局糾紛益以亢旱爲災松花江之水因而低淺更以鬍匪横行日事刦掠此貿易之所 
以失敗雖欲力圖補救百思不得其計鵭之一物到處需求本年有鵭鑛砂九百七十六擔初次由滿洲輸入堪爲注意之一事綏芬河之出口貨大爲减少中以荳類荳餅小麥三宗爲尤甚推原其故係由車輛缺乏曁中東鐡路運費昻貴之所致琿春一帶歲慶豐登祗以盜賊蠭起擾害閭閻竟於九月十二日十月二日攻入該口兩次焚毁日本領署影響所及此一部份吉省貿易因之横被摧殘運往朝鮮之清津一處貨物荳類與小米爲數頗鉅並有若干木料由内地循流而下惟下半年貿易幾盡停滯安東貿易本年春間狀極活潑進口如疋頭棉貨出口如荳産五榖等數目之增可謂一日千里入夏因日本方面金融與經濟之危機故貿易復爲之裹足不前如荳類絲産亦由銀價跌落加以日本出價不高市面停頓以致繅絲廠油坊及鋸木廠等各有數家之多不得不相率歇業是該兩項物産其際遇均屬不佳幸野蠶繭收成堪稱滿意惜輸出之數未能盡如人願若論年成上半年久旱不雨南滿收穫始則歉薄堪虞奉天以南如遼陽撫順牛莊一帶災情尤烈迨六月間以後天降甘霖於是民歌大有大連一口一因政象不寗曁發達之機轉而至於北滿一因日本商務衰敗與之休戚相關此皆該口貿易上所深受之障碍而中東鐡路信用又復隳落以故運輸頗不可恃加之盧布價值繼續跌落不已貿易上之代價失其作用有此兩端實足妨害大連與北滿貿易之發展南滿鐡路上年因供給軍用交通殊感不便至本年夏季始覺障碍漸除貨物往來較上年爲暢上述日本經濟紊亂一節危機之發其時將交四月牽動之速轉瞬遍及全國即大連南滿一帶未幾亦曾被其波及進口市面已屬受累不堪而銀價跌落更無貿易之可言南滿鐡路公司年中應辦各事亦因銀根緊迫不克着手者尙多而 
[十年來全國海關收入稅鈔漲落比較圖]  
求所以鞏固基礎之完善計畫仍舊進行不息如改良車務添置車輛等並厲行減政主義裁去各級人員計有九千之多内有日人四千餘爲華人但該公司對於被裁各員爲之竭力另謀位置故此項減政主義行之無阻現在該公司資本額金由日本金圓二百兆增至四百二十兆圓此舉已得日本議會贊同於以見該公司前途之有望也牛莊貿易其始覺有佳境嗣爲日本局面恐慌所搖動因而不振加以中國銀根緊迫其結果如購買力縮小再如現銀爲投機事業曁國外銷場有減無增均爲該口年終貿易蕭條之主因 
　　北部各口北方一帶如山東·直隸·河南·山西·陜西等省災區遼闊赤地千里其荒年所發生之非常現相實爲經濟上之阨運從前内地以天津·烟臺·膠州三口爲産品輸出之門户者今由貿易上眼光視之大概不能列入懋遷範圍以内蓋購買之力既失則洋貨流入自不能多而生料輸出亦不能照常供應此外如金鎊匯率跌落所釀出之紛擾曁歐美商業之清淡以及日本金融紊亂關於膠州貿易影響特甚尙有不滿人意之北方貿易結果此皆顯而易見之事天津一口爲投機事業者未免過分當匯率合宜之時又失於算結疋頭市面因而有嚴重之危機上年年終土貨價格頗高購運出洋不少迨至歐戰之後市面不佳雖受重大犧牲亦難求售毛貨類如駱駝毛羊毛等向來大概銷於美國地毯廠今因南美洲與地中海所産毛貨運往美國者積存甚多價格從而低减故美國廠家實能以廉價購入次等製衣用之毛貨以較中國貨身遠遜之原價尤爲便宜所以中國毛貨無人過問棉花因雨水缺少收成不及上年之多而美國銷塲又非昔比故年終花市不旺存貨甚鉅烟臺一口鏤空花邊與髮網貿易均有可觀惟作僞曁貨色欠佳此兩端實爲髮網工藝將來振興之障翳政府於年初曾有組織萬國委員會一舉以期改良絲業蓋鑑於前此措置乖方未能從科學與實際上研求之以致日漸頽敗今得該團引用改良新法爲之整頓則絲業生機可拭目俟之膠州一口本年桐木出口賡續不絶淄川礦之黄鐡礦砂曁海州之燐礦石上年該口論中曾經提及至本年開始報運出口矣 
 
 
 

Page 20

 
 
   
 
