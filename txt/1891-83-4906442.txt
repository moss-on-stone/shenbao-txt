# 1891 - 83 - 4906442

 

Page 1

 
 
[新印左文襄公奏疏] [  圖書集成啓]  
　　左文襄公以名孝亷贊襄張駱兩大司馬幕府一時箋疏多出其手雖未筮仕朝端而奇六偉峙固已傾　中外矣及赭宼猖狂中原　　　　　　朝無被格擢用公亦感激馳驅不出十年位躋封疆任隆師傅分茅胙土異數酬庸遭際乏隆伊古以來所未有也迄今讀其遺疏未嘗不想見其爲人公生平所爲奏疏質而不俗醇而愈肆陸宣公蘇文忠之流亞也本局特用排印廿四史之新鉛字以上等閩製潔白連史紙印成計初編二編三編共訂成二十本每部定碼洋四元卽日出售有願讀公遺書者請向三馬路申報舘及申昌書室外埠申昌及賣申報人購取 
[新印繪圖三國演義] [  圖書集成局啓]  
　　三國演義一書近來層見疊出然或字跡太細殊費目力閲者每以爲憾本局特用新鉛字以上等閩製潔白連史紙重加刷印家跡清朗行列井然與所印廿四史異曲同工其中眉批圈點悉照原刻首卷仍列繡像每回各繫圖説裝訂精工每部十二本外加紅木夾板定碼洋二元卽日出售合意者請向本埠申昌書室或外埠甲昌曁各處賣申報人贖閲如欲躉購請至申報舘帳房面議可也此佈 
[點石齋發售各種精本石印書籍]  
　　硃批雍正上諭御纂五經經策通綦五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八　手札元魁圖成增補舟山　先正事略新印瞿子治先　墨實五　蘭竹屏八角市裱加七角○本齋種類繁多不及備載擇其尤者登報以供海内文人賞鑒價當格外從亷　希光顧爲盼售處一在三馬路申報舘匾　又設分局在二馬路横街三層樓紅墻洋房内此佈 
[論京城盜賊之横]  
　　昨錄京友郵述京師西單牌樓某旗人家清晨啓門見大溝内有一小柬上書某等路經此地缺少盤川乞假若干仍置溝内以憑來取如不見允或徑以報官當以白刃尋仇云此等事恒見於説部不足爲怪盖盜賊行徑無不皆然古　今如一邱之貉適成某爲盜而已矣吾獨怪夫此事之見諸京城也夫京城地當輦轂之下宫禁森嚴官兵林立五城地面各官以及步軍統領衙門祖天府一切有捕盜之責者殊不乏人而謂盜賊之横乃至於此是何故耶或者謂凡在都會之極大處夕人必多外洋如英之倫敦法之巴黎斯德之柏靈美之華盛頓皆都城也而匪人亦殊不少蓋泰西競尙棧器凡諸器用皆以機器爲之機器之用靈而且便較人工不啻倍蓰一用機器而人工悉從删汰因此而失業之八漸多人多失業其有不貧而爲盜者乎此外洋各都城所以多貧人多匪黨也至於中國則機器之用也少除幾處製造局而外别無用機器之處京城則更未有人用之卽各處製造局之用機器專以製造槍砲藥彈等類船隻近來造者已不多其他用物更不必言前者潘芸孫觀察曾以機器一架見示乃觀察所手製不過爲頑意而其中機搆靈捷非常注米於上一轉瞬可使熟而成餻一時春者磨者篩者和者加饀者入甑者同時齊舉不過所成不多僅足供數人之食曾與觀察言及若家家皆有此機器則爨婦庖人將從何處求生活觀察大笑謂本尙欲推而廣之今聞此語不敢再爲之以致奪盡竃下養之食矣相與一笑而散觀察并許以自製研墨機器見示此事已閲五六年今憶及之猶覺如昨而此種機器迄今卒未續有所見且觀察而外并無人焉别出心裁另成新樣機器者現在上海之地機器最多而紡紗新局以及織布造紙等類凡用機器之處用人亦復不少倘執外洋之説以例中國則上海之盜案當不勝其多盜更不勝其横矣顧何以上海創用機器已多歴年所地方流氓小竊雖亦不免而究不至於公然投柬索銀約定地方肆無忌憚若京師之盜也者此無他得力於巡捕之認眞也諺云只有千日做賊斷無千日防賊此盜賊之所以有恃不恐時時投間抵隙而肆其伎倆也今上海之巡捕則時時邏緝刻刻梭巡直是無一日不防賊無一時不防賊無一處不防賊防之如此其認眞而鼠竊狗偷者流晝伏夜動尙欲一施其技故公堂案中小竊之案時有所見而盜患則究少見若夫彰明較著　柬索銀則從未之前聞也前數年聞有某醫生晚間爲盜所刦制搜括數千金而去至今卒未破案然彼假充就診之人哄開門一擁而入一人門卽出白刃禁嚇使不得聲迨搜括到手又復刦制之俾不准報巡捕房不准報官不准登新聞紙某醫生胆極小唯唯惟命厥後有鄰人聞其聲息稍稍傳播捕房中知之前往詢問此事有無仍復　莫如深多方　説蓋寍甘失財而不敢觸怒於盜以致將來報復反有性命之憂故惟知己數人略知梗概而已此事爲上海所創聞然盜尙潛施其狡獪不敢留字跡於人間則彼固猶有畏忌巡捕之心今京師之盜居然以索取盤川之言形諸楮墨斯其胆之大爲何如雖亦有不許報官之言彼則但慮暗報官兵在大溝守候耳厥後某旗人竟以報官官則派役至彼濳伏數日以俟其來而竟不來至今某旗人雖未失銀而心中惴惴焉猶不敢高枕而臥然則京師之大衙門之多官兵捕役之衆而反不若上海租界之巡捕也乎俗語有之馬快乃是賊出身竊恐各衙門之捕賊者其出身亦若是也然則僕前論所云捕快養賊以分贓之説豈虚語哉雖然捕　之役或本由賊出身而捕賊之官則究非由捕賊之役出身倘能念及國家任之者何事盜賊横行者何地當必有汗流浹背者矣天良發現是所望於有捕務之各官 
[本館接奉電音]  
　　昨由京友電傳上諭一道敬謹譯登○二月二十日奉上諭壽蔭現在出差太僕寺卿着溥良暫行署理欽此 
[太液春波]  
　　内總管傳面奉　懿旨所有内務府包衣三旗各户子女着於二月初十日在瀛秀園挑看欽此當經總管内務府行知包衣廂黄正黄正白三旂驍騎叅領分飭各佐領管領傳令所屬各户卽將應行入挑子女於初九日酉刻在地安門内東沙灘地方　車其時適值皇太后駐蹕西苑各車於東沙灘　畢繞出地巡門進西安門至三座門敬竢初十日寅刻由福華門帶進瀛秀園門恭備皇太后挑看此次備挑者約一百十餘人云○新任殺虎口監督内務府慶豐司郎中祥榷使福業於初二日首途赴任○鑾儀衞掌衞事御前大臣和碩博多勒噶台親王伯爲咨行事本衞現在懸有滿蒙漢軍整儀尉等缺應行咨取以旗員用之頭二三品廕生曁原任現任一二三品大員子弟及恩騎尉拜唐阿親軍委署前鋒護軍驍騎親軍步軍等校藍翎長城門吏領催前鋒護軍馬甲等彚請揀選相應咨行各衙門卽於前項内擇其漢仗魁梧家道殷實者保送務於三日内開造三代履歴清册咨送本衞以憑　期奏請欽 
 
 

Page 2

 
 
派揀選○步車營左翼翼尉連祥請開翼尉要缺已錄前報兹聞福敬文三堂憲准如所請飭由司務廳具摺略稱左翼翼尉連祥呈稱前在江南等省軍營感受潮濕致成痼疾雖經翳愈而翼尉責任繁重每夜必出巡緝輒犯舊疾擬請開去翼尉專缺裨於神機營差使得以圖効等情相應請旨將連祥開去翼尉之缺仍留副都統銜記名副都統恩騎尉世職神機營營務翼長以重地方倘蒙俞允所遺翼尉一缺再由臣等照例揀選等因入奏奉旨着照所請○河南城守尉斌傑現届三年任滿奏請入覲已准來見自應遵旨進京陛見咨請河南巡撫委員接署以便交缷起程刻由裕澤生中丞擬委河南滿營廂紅旗印務佐領福裕耆理城守尉篆務以便斌傑交代遵旨入見等因附片奏聞○新署刑部右侍郎崇受之少司農禮諏吉於本月初五日己刻往秋曹履新先期由刑部司務廳黏貼紅諭仰闔署官員吏役刑皂人等至期進署伺候一體謁見○廂紅滿槍營專操大臣巴嗣都統克坦布調任正白滿所有廂紅滿專操一差自應另行奏充經值年旗開具廂紅滿都統副　統銜名奏請　欽派奉旨副都統崇禮着充廂紅旗滿洲專操大臣欽此當經值年旗行文廂紅滿固山查照以便具摺謝恩並移知神　營查照○前紀恩露　相國揀選廂藍滿官缺一事兹聞清瑞所遺公中佐領一缺將印務章京驍騎校忠順列名第一委印務章京驍騎校慶昌列名第二驍騎校斌秀列名第三驍騎校成康列名第四二等子爵鈺樸列名第五其祥鳳所遺驍騎校一缺將錫林佐領下印務筆帖式領催文立擬正志明佐領下委用筆帖式領催文豐擬陪不日卽可帶領引見矣○前記圓明園古銅殿被賊揭瓦竊物一事兹聞日前有甲乙丙三人擔銅瓦筐赴彰儀門内大街某鋪求售鋪夥以此物平生所未覩佯用好言招慰與講價值潛遣夥計報官該管營坊聞報立卽馳至將三人拘獲尙有六人在門外把風未及逃逸亦被緝獲遂將原贓及九犯解往官署詢究想當照例懲處也○太常寺爲知照事本寺具奏二月廿四日春祭旌員祠遣官主祭一本奉旨遣委散秩大臣一等伯長有欽此欽遵到寺相應知照侍衞處轉行知會該大臣届期往祭如是日另有别差以及告假等項事故務於前期三日咨報本寺以便奏請改派 
[京察二等引見名單]  
　　辛卯年京察各衙門一等人員以及奉旨圈記各員業已先後列報尙有各衙門京察二等人員内年至六十五歲者例應引見分别去留兹經吏部於本月初九日帶領引見合將排單照錄如左内閣侍讀在任卽選知府花翎四品銜慶祚内閣典籍玉恒内閣中書侍讀銜景魁宗人府委著主事宗室榮章吏部主事周晉堃户部郎中覺羅隆昌户部郎中興福户部員外郎花翎道銜文英兵部郎中四品銜熙明兵部郎中四品頂帶志華兵部主事道銜陳鴻兵部司務巴特瑪哈理藩院筆帖式候補主事先換頂帶惠鍾工料給事中覺羅舒恩光祿寺署丞榮恩光祿寺司庫長泰鴻臚寺主簿五品頂帶劉仲官欽天監博士許永祿欽天監博士張毆武欽天監挈壺正高天垣中書科中書同知銜文桂 
[滇池浩刦]  
　　客臘下浣雲南開化府安平屬猝遭火厄居民多以竹木結廬又值冬時西風大作以致烈燄飛舞人力難施計焚去民房三百餘間牲畜糧物甚夥傷斃男女數人又江那剥隘所屬亦有火災小民蕩析離居情殊可憫地方官爲備蓆片俾得暫蔽風霜並酌動積榖倉分投散給譚序初中丞得報後立飭司官撥欵委員往勘情形酌量撫施以免災民失所刻已將情馳奏九重矣 
[津橋春望]  
　　天津訪事人云鬲津徒駭兩河業經李傅相遴委天津府鄒岱東太守履勘興修鳳河千里堤及滄洲之五龍堂等處亦應修理近已權衡緩急委員一體興工矣○目下青黄不接貧民待賑殊殷仰蒙皇上闓澤宏施著於江浙漕粮解運到津時截留十六石分充直順兩囑賑撫之需其隨漕輕齎銀並食耗等米併解籌振局備用天恩優渥感激莫名李傅相上體九重宵旰之憂下憫兆民饑溺之苦刻已派員重查户口預備散給口糧矣○去冬雪澤雖有如無且天氣不寒隂揚失理今年甫交春令居人卽患喉症醫生樂肆應接不遑現在孩提多出天花無論已未種痘者十出四五心誠保赤者殊切殷憂已○去夏突被水災不特禾稻顆粒無收卽野草亦空諸所有差幸南來米石高積如山是以糧價雖昻尙不居爲奇貝淮柴草去冬已價至倍蓰目下宿草將盡新草未生其價更有加無已識時務者咸以煤代草俾省些微云 
[天津試事]  
　　周生霖宗師於本月初九日按臨津郡初十日謁聖講書放告十一日考童經古十二日考青縣靜海南皮慶雲並旗籍文童十三日考生經古十四日考鹽山滄海並灶籍文童十五日招覆經古十六日考天津縣文童十七日覆試青靜慶南並灶籍文童餘尙未經牌示青靜慶南童試於十四日發案計青縣招覆二十一名靜海招覆二十六名慶雲招覆二十一名南皮招覆二十二名旗籍招覆四名隨由各學塡册聽候覆試○每届學政按臨輒有匪徒僦居貢院四旁開設烟間賭局俾童子軍入宣城之賭墅作宗慤之臥游然挾瑟彈筝者向例不得溷跡其間引人入勝倘欲醉陶潛之酒看潘岳之花仍須步出北門始有銷金之窟此次竟於烟舘内雜置花枝三兩以引游人以致慘緑少年流連忘返雖經府縣嚴切小禁無如吏胥得規包庇煌煌憲示視若弁髦是非懲一不能儆曰也猛以濟寛是所望於爲民上者 
[東甌談屑]  
　　温處道李健齋觀察於二月初十日甄别中山書院生題文武之道布在方策賦得東風已緑瀛洲草得風字童題則敬孝賦得一日看遍長安花得花字○永嘉縣邵補堂大令於本月十三日甄别東山書院并試觀風限三日繳卷生題必也使無訟乎子張問政子曰居之無倦行之以忠驂鸞亭賦以峯亭子傑然起爲韻賦得飛泉發山椒得泉字童題庶矣哉再有曰旣庶矣夢草堂賦以草色猶如夢裏青爲韵賦得孤嶼媚中川得川字○本月初七夜永嘉縣邵補堂六令廵至小南門小高橋忽聞狂呼捕賊聲卽飭親兵追去至四顧橋畔賊得成禽搜其身邊藏有鑽窬之物遂帶至署内發押翼房○南溪某處有一殷户苦爲惡丐所擾令從子入城控告邵大令飭差前往及差至而從子猶未回異而跡之則已被數丐攢毆受傷甚重遂令差回衙禀報大令大爲震怒立飭查拿而丐已東奔西竄蹤跡全無矣○每年正二月間西南兩溪各生童多就中東兩書院肄業或有不安本分者塵雜其中種種行爲大爲衣冠中人所不齒邵大令深悉其弊議添設兩書院以便彼都人士誦絃于此漸以化其梗頑云○南溪自去歲告歉之後民漸習於爲非作惡因之土匪蜂起刦案頑仍不知賢有司聞知將有以設法戢之乎抑任其横行無忌乎 
[皖中試事]  
　　安徽學憲錢穉菴宗師考試太平府屬所有各塲題目已錄前報當塗文童正塲題爲校者教也至殷曰序次題毁瓦畫墁其志將以求食也詩題賦得池草暗生春得生字旋於初六日試竣塲中規模極爲鮫肅摘奸剔弊朗若燃犀有某童正塲取冠一軍及覆試文字與正塲不符抑置第六又蕪湖某童府試取錄第五縣試第三繁昌某童府縣皆取第二咸謂采芹擷藻不啻拾芥矣及院試皆落孫山之外以是知文宗鑒空衡平别具隻眠一時士論翕然文旌於十三日自太郡起馬次晨黎明解纜上駛午後行抵蕪湖文武各官出江迎迓憲舟小泊一宵於十五日天明向皖垣進發想皖伯臺畔多士如雲無不翹自以盼文星之照耀也 
[白門近事]  
　　金綾織造文臘如尙衣前奉内務府傳辦上賞用蟒袍面旗蟒袍面蟒縀綢紗湖縐等項共計四千一百八十疋件當經轉咨瑞茀侯方伯於藩庫内撥交銀欵照單織辦齊全敬謹裝盛封固選派筆帖式幹員於日前自寗起程由海管解運京呈交内務府收納並一面飛咨金陵城守協戎邸雨亭軍門選派城守營員弁督率兵丁護送以昭愼重云○沈仲師新添之孫公子已於本月初九日懸弧週月盛開晬盤之會以宴賓客先期文武各聞屬均預備赤金目師翡翟珊瑚珍玩紅緑綢縀各色呈送節轅籍伸慶賀仲師一槪辭謝不受絲毫亮節清風咸仰 
 
 

Page 3

 
 
帥度之和而介矣○瑞茀侯方伯於客秋莅任後承流宣化公事一切　其認眞百僚嚴憚官方爲之一肅因顧念甯垣自府廳州縣以及佐貳各班人員旣擁擠異常而差委又苦不拘資格卽如厘捐保甲兩　其中大班或屈當小差小班竟倖當大差者往往有之方伯至公至明早已俯鑒及此以爲非以班次之崇卑定差使之優劣不足以昭平允也遂擬仿江右各省新定各班差委章程區以上中下　等量班酌委著爲定章聞已具文咨移江省查取新定章程以便仿照辦理方伯係爲整頓吏治鼓舞人才起見凡班聯百爾者無不感奮馳驅咸頌方伯之公生明云○從來天花一症大半是嬰孩生死關期至冠而壯者卽可逃脱此險而况其已届衰老年華者乎不意痘神税駕竟有愈出而愈奇者月前金陵大油坊巷某公館有某明府之夫人年已逾艾頑白盈頭一旦竟出天花細密異常見點後漸增敗症遽至不起是豈痘劫之難逃耶噫異矣○金陵下關地方遼闊人烟稠密兼以進出口岸官商輻輳長江上下各船均停泊於此其地宵小最易混跡除添設保甲文員稽查外局設外委一員以轄汛地所以重巡緝也現補是缺者爲張君寳才籍隸江寗人甚精明强幹爲武弁中不可多得之員其於地方巡緝一切尤能認眞辦理以此下關一帶人皆倚重焉日前有匪黨數人潜於夜晚四更時用火藥綑作小包安置草屋上放火以便乘間搶劫適外委張君巡夜至此突然相值卽將匪黨拿獲一人餘皆遁夫當卽詰問據供是現在某水師營充當勇丁當將該勇帖送水師某營主處予以薄懲不意某營主以爲有礙面子大肆咆哮反唆誣兵爲匪等語張君擬將該勇送縣訊究以期水落石出旋因本地紳衿從中調處卽請某營主將該勇開革驅除出境遂以了事夫營勇者原資以緝匪黨也乃人言藉藉謂營勇其名而匪黨其實此風其胡可長耶餘情容俟續報 
[開吊誌盛]  
　　前任出使日本叅賛陳哲甫觀察之太夫人壽終滬上仁壽里公寓昨爲開吊之期自江海關道以下印委各員以及紳商人等咸往吊奠六馬路一帶素車白馬幾至塞途而日本領事鶴原君與其國之士商諸人亦往祭奠有老名士日下部鳴鶴者自東京航海親來恭申弔唁冠服古雅鬚髮偉然見者無不歎東人之敦友誼與觀察平日之善交遠人而太夫人一生福德八座哀榮超出尋常尤足動人歎羡矣 
[伺候憲旌]  
　　黔撫潘蔚如中氶將次來滬已列昨報兹聞官塲接到電信知中丞乘坐江通輪船於昨日午刻已過金陵下關約於上燈時可抵鎭江到滬之期約在今午上海縣陸邑尊業已飭差預備　　矣 
[花下開筵]  
　　海關道聶觀察假座味蒓園請英正刑司連厘君萌正領事許士君赴宴此已列報兹悉聶觀察及上海縣陸邑尊均於昨日午前至英公廨會同蔡太守鳴騶而去園中已肆筵設席與連許二君殷勤酬酢時則繁花似幄芳草成茵酌瑶斝以香浮披瓊裾而風煖良晨美景賢主嘉賓可謂兼而有之 
[覆舟記]  
　　前日下午有一划船從浦左滿載渡客駛至本邑楊家渡浦中忽起狂風以致覆没渡客紛紛落水載沈載浮鄰船見之急奔救起雖得性命無恙然已衣服沾濡矣 
[捉姦穢語]  
　　浦左人某甲日沈溺於阿芙蓉瘴中久之肩聳背駝面色如鬼家計亦因之日落鶉衣百結大有捉襟肘見之風而癮重難除依舊思與一燈爲伴乃與牀頭人商議同來滬上賃屋法租界新橋之畔開設小烟寮令其妻日坐櫃前任人調笑蓋卽俗所謂活招牌也妻姿首甚佳人皆略費百餘文旣可覩文君之眉黛遠山又得消受烟霞供養以故其門如市獲利頗豐去臘因病身亡其妻心戀繁華不願隨翁姑回去雖麻衣如雪仍脣朱面粉含笑倚門八仙橋西首某羽士悦之目逗眉挑兩情漸洽雙飛雙宿幾同鰈鰈鶼鶼近被翁姑所知思有以懲其淫賤遂於前日來滬乘晚上歡會之際由比鄰馬夫阿六家破壁而入見野鴛一對比翼安眠縶以麻繩擲諸牀下延至黎明時節有三道頭華捕行經是處詢悉其事將男女送入八仙橋法捕房捕頭令翁姑挈之回家自行處治翁姑遂扭羽士而出甫行數武羽士卽乘間脱逃甲妻則回至館中掠鬢掃眉依舊歡顔向客矣 
[賭棍行兇]  
　　本邑城廂内外近經陸邑尊嚴拿賭棍若輩知法無可　紛紛遷至浦東南邑二十一保二十六圖刑家宅田邊隴畔依然盧雉聲喧前晚不知因何將范某鄉人毆傷甚重大約因欠賭欵以致如斯然亦足見賭徒之性成凶惡顧忌全無矣 
[縣示照登]  
　　欽加同知銜正任江甯縣調署松江府上海縣正堂陸爲出示嚴禁事奉蘇松太道聶札據蘇州長元和三縣會禀有不法之徒開設小錢鋪專揀厚重制錢銷燬圖利各爐坊因代鎔化從中分肥以致制錢日少錢價日昻實於錢法商民均有關碍除出示禁約一面嚴密查拿外聞上海等處錢鋪爐坊亦有此等惡習禀請轉飭一體示禁拿辦等情到道札飭遵照辦理等因下縣奉此查例載銷燬制錢罪名　重卽房主鄰右人等亦均有治罪明文豈容輕犯奉杞前因除嚴查究拿辦外合亟出示嚴禁爲此示仰合邑零兑各錢鋪及爐坊諸色人等知悉須知銷燬制錢罪名何等森嚴豈得因貪利而以身試法自示之後爾等寄兑錢鋪及爐坊人等務各安分守業保全身家如再揀剔厚重制錢通同爐坊銷燬一經訪聞或被告發定卽提案照例從重治罪房主隣佑保甲人等知情匿報同干重咎均各凛遵毋違特示 
[英廨停訊]  
　　昨爲耶穌死而復生之期西國官塲停辦公事英會審公堂亦因此停訊一天所有捕房各案統歸捕房各案統歸今日解候發落 
[案牘瑣記]  
　　某甲者專以混用銅洋爲事前日在某押鋪肆其故智當被看出破綻兩相爭執適包探何瑞福經過將甲　至捕房詰問銅洋從何得來則稱在順源錢庄兑來捕頭立派西包探紀林偕華包探何瑞福至該錢庄問有銅洋乎司帳人答言無及在該錢庄搜查則有銅洋百餘元并有鐵榔頭及鎔銀之鍋遂將該庄司帳學徒人等一併帶至捕房另派華捕將該庄看守聽候解案辦理○一百零二號華捕解送失路男孩費阿崔一百零四號華捕解送失路男孩許行弟請爲安置當有費王氏認阿崔爲子許正喜認行弟爲兒求請領回值日差禀明蔡太守准其分别領去○朱單氏扭尤竹亭及媳婦朱陳氏至英公廨喊控媳婦被尤誘匿尋見之下扭案請辦蔡太守諭令分别交保管押候訊 
[法界捕房紀事]  
　　某輪船茶房某甲串同乙内兩小工竊得某客附裝之菉荳一袋携至岸上經巡丁朱慶慶所見將三人一併入捕房捕頭令押候明日解案請究○前日扒手某丁在護城河畔竊得小車上所裝洋燭一小箱車夫追獲人贓送入捕房管押○新街上餅師某戊近以生涯不旺虧耗良多積欠房租無可料理遂於前晚將生財運出意欲如巫臣之盡室偕行某號巡街捕見之拘入捕房管押 
[輓聯彚錄]  
　　陳喆甫觀察素以文才爭雄於世故四方人士多與之游此次太夫人遽賦仙游中外名流爭餽挽聯以志哀悼其中俞曲太史王紫詮廣文二聯獨出冠時前已採登於報兹復擇其尤者德讓女中尊孝事重闈世年鴻案看此日童孫繞膝撒手塵寰應是金仙當復園位福遺身後大榮開五桂兩國騫槎盼他時詔使嚇蠻銘功絶域却由陵母早知興年世姻侍生嚴辰○有子富才華讀萬卷書行萬里路拈華離塵垢於大解脱證大慈悲世愚姪黄協塤○曾題賢嗣芝圖那知東海回槎思壽萱堂少靈藥安得今年周甲宴來向南湖泛櫂相隨萊　拜慈顔日本石川英○隔海人都欽畫狄登堂我愧獻生芻日本日下部東作○行者見佛心歡喜彌陀接手坐華臺集唐善導師攢句日本藤田重遠○維母之德累百紙不能窮但漸月旦深期末座少年今老大諸子之賢使四方可專對劇愴春暉永謝迴槎天遣涕滂沱姻如姪土豫熙○横海疇榮使節看聯翩芝誥新鐫鸞鳳語呼天飲泣春暉難報答葩經同廢蓼莪篇世愚姪張履謙○兩間稱巾幗鍾靈惟歐孟女中人傑溯當年棠疆挽鹿荻舍丸熊最難是元方季方曾同博望探源横海樓船尊奉使一生備箕疇錫福有醒韋林下高風羡此日辰誥　　中　添 
 
 

Page 4

 
 
　羣推爲賢母壽母詎意金吾放夜遙大旌節迓歸眞世愚姪沈滋升○慈訓育英才早教成難弟難兄兼通異國方言采藻聯　博望　乘天子使高年膺美報羣羡爲多福多壽纔過上元佳節拈花解脱菩提果證太夫人通家姪費金組○慈闈垂訓比陶毆芬芳五桂共奮青雲旌節去飄然不使當歸更遠志令子論交逾管鮑患難十年敢欺白髮蓼莪同廢矣何從拜母再登堂姻如姪嚴作霖○一品錫花封溯鴻案相夫澤流浦左騫槎教子德遍歐西懿範動華彝正當周甲添籌鈴閣雲開娱愛日千秋垂荻訓看海東節健五鳳齊騰階下蘭芳六龍繼美寳聲滿吳越詎料春申泛櫂镫宵月落起悲風姻姪蔡紹椿○具六十年敬姜儉德蔭玉樹連枝聲馳異域是三千歲王母後身應華封一品笑返瑶池愚姪楊道承○母教振家聲五鳳齊飛悉是燈前儲德業奇才爲國器元龍首屈曾從海外試經猷愚姪李昌洵○與嗣君如蘭結契節花兩度棣萼聯芳竇桂振家聲七萬里地球名噪受師門逾格栽培棠舍流芬萱堂侍養韓封邀國典六十年天姥神歸門下學生陸鼎○畫荻仰高門由來教子有方伯壎仲箎勝異域剪燈纔昨夕詎料回春無術雨絲風片泣清明如侄徐鶴○萱壽六旬桂榮五樹翟衣一品鶴馭九天愚姪伊立動○佐節河東歸愛日權　蘆子浦駕鸞軿以西逝春風悽斷栢靈城姻愚姪蔡爾康○相夫子爲循吏教嗣君多使才賢聲播地球七萬里五林桂比實家一品封如韓國懿德動天聽六十年愚姪李林滋○綜生平婦德母儀相夫奏百里績教子泛萬里槎正看畫錦堂前東斾共西旌並耀紀絶世恩榮福澤花誥膺一品封花甲慶六旬壽　料元宵節後婺　與月魄同虧愚姪羅紹裕旋東使節隨西役旌荻教播徽音方瞻鳳翼騫飛掩映慈雲留遠應一品封高六旬壽　幃娱晚景記料魚軒小駐凄涼薤露起悲聲姻侄崔敬昌○楓陛荷恩濃止欣槎返逢瀛萊彩承　延愛日璇閨欽德懋記料佩臨滬瀆板輿　老失慈雲侍生謝元培○我生六齡悲失母憶童時嬉戲官舍從游撫之育之教之誨之手足之情根天性感姊於今四十二年矣家有五子負奇才念鄉國承　異邦奉使滬也汴也倭也德也陶歐之風動地球傳名殆遍七萬餘里乎　弟清履 
[筵資助賑]  
　　謹啓者昨接同人何君碧山函謂献歲以來本擬虔治春筵敬邀東洋庄各寳號諸仁翁聯歡觴詠藉展謝忱適與源記號孫君震來鴻泰號蘇君寅生三井行金君養孫廣業行洪君中三等相叙談及直東賑務僉云垷當青黄不接待哺嗷嗷盍將筵資移助賑捐猶爲實濟等語兹由和衆公司帳房交來英洋二十元囑敝所彚解災區散放拜登之下仰見諸大君子具飢溺之懷存胞與之念似此仁言利溥足徵德厚財豐夫節省口　之餘移作救命之欵虚糜實惠判若天淵倘四海仁人或遇芹筵或逢薑酌冠婚祝嘏宴友評花苟能節省一二踵而行之未始於賑務不無小補古有毁家紓難今以减膳濟人事雖大小不同推其心志則一將見神惟德輔天必降祥爰誌報章以昭激勸上海四馬路高易賑所同人唐廷桂韋華國李又明等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五羊官話]  
　　學憲樊大宗師於去臘由惠储旋省今年二月初三初五兩日會同督憲撫憲在貢院扃門考試粤秀華兩　院　别　聞定於月之十七日行旌西上巡試肇慶並羅韶連南雄各屬科考○督辦直隸開平等處鐵路試用道唐觀察廷樞徐觀察潤因公來粤同抵省垣僑寓城西十二甫劉進士第翌日卽親詣撫轅晉　劉中丞○粤華書院甄别督憲李考試之後卽委候補府王秉恩缷任澄海縣王耀曾卽用縣李滋然李錫庚范宗瑩安蔭甲邱爲鈺大挑縣羅燕臣黄恩杜森寳試用縣錢溯灝李鍾珏候補縣鄧倬堂赴轅閲卷計核卷數生監則一千八百六十九本文童則七百五十九本旗籍生童共一百八十六本○初八日督憲李發收文補用道閻署花縣惠登甲俱禀見惠來縣雷裕綸廣甯縣陳鳴秋俱禀見禀辭另補縣唐大琬禀辭回方營候補縣番福蔭禀知奉運憲委騐收輯西輪船工程並利川輪船差廣府李禀知本日在貢院考試羊城甄别施放號砲候補同知梁謙禀知奉委騐收栅口燃柱差補用縣郭樹榕禀銷交代局坐辦差關庫廳文禀知奉關憲委解釐金紋銀十萬兩赴善後局兑收畢補用副將程曾郁禀知油船工竣　營將轅下在城各營將弁俱禀上衙門廣西左江鎭董到拜辭四司道候補道各官二俱差人禀上衙門候補縣蔡簡梁禀辭赴從化會審案件 
[上海四馬路高易公舘内籌賑所經收山東順直二月初一至初十丨第一百九十一次賑欵清單]  
　　初一日隱名氏一元李士平求病愈二元鷗閒主人二元杭州程邦楨　二元葉程氏程熙字各一元史馮王合洋一元無名氏銅洋一元共洋五元銅洋一元無名氏一元陳桂壺銅洋四元孫樂安堂洋一元銅三元映雪軒銅洋七元○蘇垣同泰亨募隱名氏二户二元無名氏六角無名氏二角純泰寳莊交來虚郭居二十元壽而康室三十元昌盛莊一元共捐五十一元東江場署有心人等一元八角○初二日海鹽隱名氏二元隱名氏一元無錫泰亨春記號募無名氏一元蘭州福生號募汪義發一元浙杭同和行二元杭城　塘縣署黎川梅四元初三日隱名一角初四日名在心求母氏羅安康福壽十元維安魚農同善士一元無名氏一元李記銅洋二元南翔不留名梅花主人還讀子各一元無名氏半元隱名四角無名三角祥記心綠書屋竄仙氏震泰莊各二角共五元漢口和興發陳唐階四元初五日鹽城海捐厘李修本爲父完平安愿正月分第一次十元石　閣摘是樓一元孔幕友半元李建之四角卞着勛陳仲平孔慶麟各三角曹少三願盤各一角共洋四元○誠心子一元○公信帳房洋一元銅洋二元朱泳器一元○初六日隱名氏一角○初七日無名氏十二元無名氏二元○麥桂潤堂二元石門問心書屋一元初八日三省堂二元胡坤陳氏一元隱名銅洋一元○初九日撗濱萬隆洋行蘇仁章司馬助規元一百兩曾卓軒十元唐翹卿翁爲其太夫人八十大慶壽儀移賑洋八十元立大莊交來京都後治堂銀十兩劉季蘭四兩恊和信天順祥敬豫堂樂善堂天成亨無名二兩志成東義倍永孟擇　慶成豫李世德堂恆裕銀王應善統吉生新盛森懷紹棠劉仲蘭劉蒙亭無名四户各一兩共捐銀四十二兩合規元四十四兩一錢○天水桐蔭堂洋十元○甌郡温州署洋一元○温州塡叔子一元杭城姚二元平湖盛廷芬一角蛟川氈主人助直順廿元初十日鮑守桐洋四元○以上總共收規元一百四十四兩一錢英洋二百六十五元八角銅洋二十元 
[上海北市絲業會舘籌賑公所施少經收順直山東賑捐正月十九至廿四日第二千七百三十七至四十二次清單]  
　　不留名求母病速愈洋五元崑山鹽公堂無名氏四元堂熟仁泰號節省各費求免災悔四元章練塘同春棧程承源三元太倉繆朝芬募無名氏一元又錢四百文英靈知洋一元無名氏三角○屯溪福茂新號朱奇園洋一元又募朱菊莊述志齋朱俞吉朱義房汪雲軒五户各一元徐鎭州曹碧餘汪璧卿朱玉如黄洛川鮑雲路朱鈞　曹獻之金子松曹澤卿朱戟臣金傳貞朱純甫陳敦本堂十四户各五角胡吳氏章衍慶堂恊泰裕茂尙友齋靜遠堂補拙軒七户各三角朱鶴香朱仁符朱用六朱啓明大豐汪問齋友竹軒益茂唐德裕唐萬泰義生鮑益英萬兆福吳汪氏十四户各二角章義和錢記余雲峰吳桂林胡雲明利生陳藝蘭堂汪愼齋章德聚九户各一角朱霞書錢二百文共五十一户合洋十九元以上十九日○無名氏洋二百文招商漢局議餘叟九八五平它紋廿兩如臯孫堯欽　慕盧氏完願洋廿元麥培德堂求合家平安十元孫恆源沙船七元鴻氏一元以上二十日○再益堂洋四百零四元皖江雙延壽堂洋一百元無名氏求子病速愈廿元杭垣孫樂安堂初九日回祿幸獲住屋平安氶友　救援理宜治筵致謝奈詞　不清將資移助代爲作福廿元江隂華市五峰散人求舊病立愈人口平安十元姚　訓爲笠堂公冥誕移幟資充賑由春華祥荃棧來六元朱胡氏求嗣洋一元又求早得孫香燭移助洋六元常熟雪樵子李完願洋五元蘇城采辦局募侯氏求病速愈洋五元隱名氏二元沈　雲洋一元有心人銅洋一元以上廿一日○朱門陸氏完願洋十元陽羹補拙齋主人求妻病卽愈洋十元正銅洋二元淮南安豐塲倦飛居士病愈完　求諸事順遂平安十元良記求病卽愈四元杭州吳恭綬求耳龔速愈洋四元崑山新捕署安順堂二元朱經莊程氏求疾速愈二元蘇州福興昌無力子求女病速痊二元金汪氏同子鑫壽祈身體　健合家平安一元浙省蔡棠孫祈合家平安文恩快捷一元以上廿二日○寗波源豐號由源通銀號來洋一百元慈谿宏度子五十元袁吉氏求肝鬱症速愈由寳和莊來十元唐李池求痘發平安四元速市分局有心無力人求病速愈四元綠雲樵子求平安三元○江西寗都縣署范鏡川爛板洋一元又墓無名氏三元晋存心堂吳寳善堂沈階平怡怡堂劉四户各二元蘇子惠亨吉堂瓦文堂蔣正修堂彭愼修堂李百獲堂王祝三七户各一元共十三户合爛板洋十九元計重十一兩六錢以上廿三日○隱名氏完願由蘇城裕成莊匯至惠泰莊來洋一百五十元隱名氏六十壽辰氶親友光賜槪不敢當　節省移助由徐石翁來四十元無名氏十四册由孫菊翁來十四元璜涇曹雲溪十元江右姑　公寓同人節省移助十元嘉興勉力人求小孩讀書敏捷五元嘉郡姚家埭放室主人求卻病延壽四元甬江洋廣局葉祝慶堂四元無名氏一元復昌祥洋貨號銅洋十元太倉繆季豐童馥堂募桶捐無雙氏銅洋八元○王店餘昌典募師義堂凌洋五角曹錫庚求樂居各四角三多氏方畊三各三角求三多吳似梅所禱氏馮錫申監門後人五户各二角無名氏一角共十一户合洋三元以上廿四日 
 
 
