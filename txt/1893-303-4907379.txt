# 1893 - 303 - 4907379

 

Page 1

 
 
[珍物助賑] [  申報舘恊賑所謹啓]  
　　本館恊賑所承遠近善士　下珍物囑爲變價以充賑欵今將各物臚列於下文徵明山水人物册頁五十元草虫花卉册頁二十元伽楠香朝珠佛頭記念全五十元古銅大香爐二十元米南宫手卷高澹游山水一輻朱漁珊帖一部董其昌帖一部木板四庫全書總目一部計一百二十本戴醇士西溪松蔭圖手卷一軸翠玉鐲一雙計洋四元羅將希世之珍與火齊木難而鬥異藉作拯災之舉俾困鱗嗷雁以同蘇當亦諸君子　踴躍歡欣解囊不吝者乎如蒙購取請移玉本館帳房爲盼 
[三百五十三號畫報告白] [  點石齋啓]  
　　重九登高傳爲佳話久矣乃有鎭海某生竟在後園中大樹上架木爲臺援登其上設筵欵客卒以人多勢重木折臺傾人亦顛墜聞者非之他若吃夢之笑談英奇之軼事賊則見噬於犬人則被侮於狐縣令除絶鉅之蜂窼行客遇一角之獸怪借神珠者非凡士裝假鬚者有考生及所附叢抄等圖說准於二十六日出售此佈 
[通道說]  
　　道路之不通地方官之羞也街衢之不平有司之辱也古之諸侯卽今之州縣古之有國者卽今之有地方之責者也京都地方蕪穢街道不平每爲西人所譏笑正不知任其咎者應歸何人而談者每諉之於經費之無所出然豈果經費之無所出哉譬之黄河之修欵有季修有歳修有大修其欵項未嘗不羅羅淸疎而無如有一欵卽有侵蝕一欵之人卒至季修者不修而有俟夫歲修歲修者又不修而有待乎大修而觀其報銷則季修幾何歲修幾何固無不歴歴具在也甚而至於大修者亦不修直至潰决横溢乃始報告議搶議修而民之受其害者已不少矣河工如此都中道路之工亦何嘗不如此鋪道有費月宜修整季宜鋪墊歲宜添培在朝廷何嘗不預籌欵項以作未雨綢繆之計而無如爲經手之人所中飽而工程之中十不得一以至偌大京師皇居重地而歌行路之難爲外人所笑良可慨也然而不止京師爲然也前有友人由津沽來與之談今年水災鑿鑿如見但言水災固足爲害而水涸尤爲可慮余初不解其意以爲大水之年内河水漲泛濫則有之淺涸則未之聞也奈之何津沽地方獨有大異乎他處者於大水之年而反慮淺涸而難行也繼而接得津友來函謂重陽前一日風雨交加海河水勢日形淺涸於是始信前言之不謬並據稱潮漲時海河之水不過六尺有零潮退則僅得五尺六寸從是日起輪船卽不能抵埠停泊大沽貨物由駁船公司駁運幾於應接不暇輪船至十二日猶有未能開行者計廿八艘其間薪糧之耗費駁運之稽延沿途之偷漏三公司想已所費不貲倘遲至十五日大汛之期船隻尚不能入口則此後輪聲帆影當不復覯止至北運河水勢亦日淺目通州買棹來津旣至河西務卽阻滯不前不得不舍舟而陸而沿途車户把持較之京城增價且至倍蓰下西河則淺不容刀附近十里塘地方日前决口十六七丈甫築口門便遭滾壩全功至今未能告成上憲改委某軍門督工詎料愈築而口閂愈闊現已至二十餘丈矣或曰此中有莫之爲而爲者則吾未之敢信也津友之函述者如此此其情形眞有急索解人不得者决口之巨已至二十丈而水勢之涸乃無異乎轍中且風雨之來足以增水勢而水勢卽自此日見淺輪船卽於是日停泊大沽而不能進蓋内高而外低高處一遭盪决水性就下急溜而出高處之水涸矣然則决口之害不僅在下流者被其魚之禍卽在上游者亦興涸鮒之嗟此而委之於天數吾恐天未必任其咎也夫有地方之責者原貴乎相度土宜酌量地勢爲民間興其利而除其害乃不愧有司二字而督率之上憲亦不得作袖手之觀余觀河工諸員往往於其報災時莫不摘頂革職似乎雷厲風行而數日或數月之後一報合龍卽又無不立予開復或更有高升之喜彼荷黄綾之枷以跪於水次者不以爲恥反以爲榮而大功告竣多官發財近年以來雖不比從前之盛然苟得濫竽於其間不論爲官爲幕爲工爲商唾手數千金尚可立致也以故凡在河工上者不願其常年不决甚有偷爬潛挖使成小孔而輕事重報冀有工程可作以圖於中取利今者津沽之道途阻塞至於如此豈亦有人焉效法於河工諸人乎夫津沽之口亦與吳淞相將吳淞之口近來亦頗以淤阻爲患輪船重載竟不能駛入口内駁船往來亦藉藉焉稱其不便而修濬之舉時有所聞第隨修隨淤曾無大通之一日此固非人事之不盡而沙埂平添殊有出人意外者或者莫之爲而爲其說亦可徵乎顧西人之意則以爲天道遠人道邇苟能認眞濬治實力興辦則蘇彞士河之工程尚且可以鑿開混沌區區沙埂之於塞何足懼哉然而言之匪艱行之維艱耳 
[楓陛簪毫]  
　　倉塲委用監督國子監助教音德賀充補太平倉滿監督所遺倉塲隨轅委用監督一缺經祥許兩倉帥查有記名以倉監督用名次在前之内閣中書誠厚應行傅補是缺除檄傳該員赴轅認差外已分行内閣吏户二部查照矣虹吏部爲示傳事所有本年八月分分發府經歴沈祖茂等七十六員本部於九月十一日已刻給照相應示傳各該員務於是日親身赴部承領毋得自悮特示○總管内務府大臣爲知照事准總管劉德蔭口傳面奉懿旨皇太后於九月十二日由頤和園還蹕西苑所有應行導引扈從以及跟隨關防侍衛官員人等均於是日卯刻在頤和園宫門外伺候等因奉此相應知照各該衙門凡有應行傳派預備之處查照辦理○每届冬令順天府五城設立粥廠奏請恩賞米石劄倉支放分給各廠逐日煮粥以贍貧民照章奏派滿漢御史各一員稽察粥廠事宜經都察院開單奏請欽派九月初八日奉硃筆圈出掌山東道監察御史秀林江西道監察御史楊晨欽此○本年兵丁軍政所有八旗前鋒護軍内外火器圓明園健銳等營兵丁經欽派王大臣標記雙圈單圈者照章獎賞銀兩早經各營造册咨送户部核放兹經户部片行該各營所有本年軍政兵丁應得圈銀本庫於九月十二日辰刻開放爲此片行貴營派員務於是日赴庫承領○神機營設立霆字一隊已詳前報原擬由各步隊抽撥練兵四百名各帶原支口分歸於霆字隊操練近聞慶邸以各步隊節經裁汰役站兵額現存隊兵每遇大操時僅足敷用若再抽撥若干恐不敷本隊入操轉多窒碍殊非練兵本意自應將抽兵之議作爲罷論仍由八旗滿蒙固山將驍騎營抽調練兵中無論領催馬甲養育兵閑散列入頭等者連前經册送數目綜計每旗滿洲保送七十人蒙古保送三十人共成八百人之數足敷霆字一隊入操之用除應行籌挪口分的欵外已行知各固山册送新兵聽候挑補○松壽泉大司宼調任刑部尚書所有管理溝渠河道事務應卽另請簡員接管經工部開具堂銜名單於九月初九日具奏請派奉硃筆圈出工部尚書懷塔 
 
 

Page 2

 
 
布欽此○粤海關監督聯榷使捷關差又屆一年期滿經户部繕本具題是否仍令該員接管俟扣足本任一年再請更換抑或另行簡員更換之處謹繕單進呈御覽恭候聖裁九月初九日奉硃筆這粤海關監督著上駟院掌印堂郎中德生去欽此按德榷使係内務府正黄旗人寓居東安門内北池子齊河樓胡同路北○刑部福建司郎中沈太守家本奉旨補授直隷天津府知府所遺刑部郎中一缺經諸堂憲遴得丁憂服滿起復到部之花翎應補郎中鄭秉成應行奏補於九月初七日帶領引見奉旨刑部福建司郎中員缺著鄭秉成補授欽此已由刑部分行吏户二部查照矣○天壇地壇先農壇等處工程經欽派禮部尚書崑大宗伯岡兵部左侍郎洪少司馬鈞爲承修大臣業經分派廠商按照原勘數目開工修理迄今工程已有十之七八適洪少司馬仙逝遂由崑大宗伯具奏應否添派一員會同承修抑或卽由一人修理請旨遵行奉旨毋庸添派欽此○吏部爲曉諭事現出有盛京户部本處題缺主事一缺據盛京户部揀得委六品官筆帖式宜吉擬正盛京户部筆帖式覺羅吉瑞擬陪今給咨到部相應出示曉諭該二員穿天靑褂備帶補褂元靑褂並佩帶對子荷苞手巾於九月十六日五鼓赴西苑門外六項公所内吏部公所書到聽候排班帶領引見如排班時不到卽將緑頭簽撤下並先於十四日午刻衣冠赴部演習口背履歴萬勿遲誤 
[寍郡火警]  
　　廿二夜三鼓時寍波戒鑄橋下司城第某姓家不戒於火霎時紅光高燭警鑼亂鳴遠近水龍齊往救援約焚一點鐘時始得烟消火滅共燬房屋十餘椽廿三夜五鼓時貫橋頭朝東門面某姓柴店又報失愼其光熊熊上衝霄漢各水龍及衛安局洋龍聞警後飛馳而來吸水狂噴又將東西兩路拔開火道祝融氏始不敢越雷池一步捲旗息鼓而去計燬樓房二十餘幢云 
[毆斃棧夥續述]  
　　寍波錦盛綢莊棧夥丁德富被江天輪船水手梁阿高等毆斃一案兹經鄞縣楊大令將正兇梁阿高釘鐐收禁照例詳辦帮兇梁阿有暫繫狴犴尚未定讞一面勸令招商局出洋一百元錦盛綢莊出洋三百元交屍妻丁童氏收領爲養贍資丁有一子年尚幼穉又令錦盛每年出貲撫養至十六歲爲止以示優卹 
[臺嶠郵書]  
　　臺撫邵中丞奏准臺灣沿海省分應照海軍衙門定章五年酌予營局各員尋常保獎一次今屆適逢限滿將在事出力員弁分别文武照章列保具摺入告所有現署淡水縣知縣三品銜福建補用府候補同知翁子文太守秉鈞擬請保俟補知府後以道員用三品銜現任基隆撫民理番分府方樾亭太守祖蔭擬請以知府在任卽補二公皆政聲卓著有海外龔黄之目今兹頭銜疉晉聞者莫不歡欣鼓舞謂邵中丞果有知人之明也○月初有三品銜丁憂廣東候補府尹仰衡太守恭保乘輪至臺僑寓城内慶雲客棧赴撫藩兩院謁見並往拜文武各衙門拜會○善後稽核委員前署安平縣知縣姚西牧大令近范近奉憲檄委令兼代本城磺腦總局差蓋緣前辦是局之程玉堂大令奉委署理雲林縣事而姚大令於未署安平縣時亦曾辦理此局數月商民愛戴今者兼攝是務藉資熟手誰曰不宜○管帶蘇澳防勇鄭雨三游戎在營病故大憲聞報後另委現帶滬尾定海中營之　炳三協戎棋山前往接帶惟該處離蘇澳較遠若竟遵陸前往深恐多延時日有疏防務由總統張月樓軍門代向營務處唐微卿方伯陳明請飭海靖小兵輪護送前往方伯允之日前沈協戎已赴各衙門禀辭初七日束裝由滬尾登輪駛赴營次○朱觀察上泮前由福省來臺謁見邵中丞頗以靑眼相待立卽委往澎湖公幹旋於初八日由澎湖回郡銷差○北路協副將一缺前由撫憲檄委陳少峯鎭軍永隆署理今由閩督譚又卿制軍以前署恒春叅府張養吾協戎升補協戎奉文後晉京陛見現奉飭知赴任月前涓吉履新陳鎭軍交卸署篆後卽赴憲轅稟到仍寓府前街舊第○臺灣自改行省後布置一切漸臻美備前經大憲在南閂内拓地建造文廟業已告竣宫墻萬仞巍然煥然但其中應設樂器祭器尚慮經費無出適有某廣文禀請由地方籌貲辦理大憲深嘉是舉酌定淡水新竹宜蘭及基隆等屬按照地方大小派數捐輸並擬招募佾生數十名演習各器以備春秋襄祭峨冠博帶者一聞消息莫不爭先恐後冀得於泮林藻水之間躬親盛典也○辦理宜蘭撫墾局務劉懷德大令曁新竹鹽館徐家幹滬尾海關邵文彬兩二尹均於月初晉郡恭賀邵中丞之長公子續鸞之喜小住數日於初九初十等日赴各憲轅禀辭遄回差次 
[湓浦秋絃]  
　　九江新勁營左哨哨官陳君玉麟籍隷湖南今春由金陵抵潯謁見九江鎭憲何采臣軍門見其老成操守又念桑梓情乃派充新勁營哨宫數月來訓練有方所部勇丁莫不懷德畏威無如時運多艱上月二豎爲災調治罔效延至月終竟爾仙逝身後蕭條不堪言狀何軍門惻然憫之給以靑蚨數十串妥爲殯殮暫停柩於岳師門外並專丁持函赴楚囑其公子來潯扶觀歸里軍門之不忘故舊盖有古人之風焉按陳君於咸豐同治年間隨剿髮逆屢著戰功保記名簡放總兵賞戴花翎並賜巴圖魯勇號奈宦塲蹭蹬數十年未得一缺兹者年近花甲小小經綸已不免長才抑塞之感况天又并此而靳之耶宜聞者之同深扼腕也○潯郡濵臨大江地土淺薄所産菜豆棉花鄉民恃爲生計自入秋以來陰雨連綿低塌處盡被淹没致各鄉秋收大爲减色兼以迭萌蛟患田宅冲毁不勝枚舉近日天常暢晴鄉民重加修築不暇負薪入巿致薪價爲之大漲曩日每擔六七十文者今則增至百數十文園蔬亦形昂貴居城巿者苟欲領略鄉村風味頗不易易也○九江對岸小池口地方向産棉花每屆中元節後各牙行紛紛懸牌以便招徠衆商亦絡繹踵至巿廛繁盛倍勝於常月之十四日有某客存花邊票百串囑永泰隆花行爲揀買行主閱票後爲之首肯從速採辦除兌去價十二竿外尚餘八十八紙置於帳桌抽屜内適有鄉民肩花至甲扃尸而出迨定價桿花復至帳房取票兌付已失所在詢諸司事只三人均在店堂照料未見一人入内甲躊躇無計遂投水以殉之沈浮之際幸爲隣人瞥見奮力赴救得慶更生彼竊票者眞害人不淺哉○日前德中丞涖潯時各官雲集有某營叅戎持帖送一人至縣請辦當時未得其詳詢諸衆人有云此人姓胡係無業游民今被水師營統領拿　送縣又有人云此人係在碼頭做工與毛某在花叢中爭風起釁毛曾在省充當親兵嗣因事斥革覓就來潯與某外委善覩面時因懷胡忿未釋卽云胡係會匪外委不察扭胡送縣薛大令已收押候訊想一經提訊眞僞自分折獄才長正不難洞若觀火也○近接南昌電信知九江稽查輪船差已委范明府濂接辦不日當可抵郡 
[白下談資]  
　　金陵閂東某寺住持僧募有餘貲營造佛殿雇工將舊墻拆去以便另築新基甫及地一男子屍儼然露焉睨視之穿黄綾衣拖紅辫線雖已皮肉腐爛而色猶可辨遍身漆黑生毛一時鄰里聚觀咸望而生畏僧知此人必髮逆中渠魁故戾氣所鍾死而不化亟呼人移葬他處焚冥鏹酹杯酒祝遊魂他適勿爲厲於兹云○侍詔某甲江北産也挾其技遊金陵頗堪餬口前接家書索貲孔亟因貸諸同業人得鷹餅十餘枚急倩船户某乙寄回乙夙無賴悉乾没之甲家望眼已穿催函迭至甲知魚雁竟香焦灼萬分日出水旱兩西門尋乙蹤迹一日忽見乙坐篷窓下卽登舟詢前事乙滿口支吾意將圖賴甲憤極扭之入城赴江寍縣署喊控值日差向之勸阻令乙還若干餘則約期歸楚甲見私了勝於官了慨然應允乃乙雖如數繳出而狼差虎役强向瓜分甲仍未得分文欲與爭論又有彼衆我寡之勢只得吞聲忍氣而歸旣而愈思愈忿决計捐生遂潛購阿芙蓉膏吞之而斃此九月十六日事也不知事後將請官相騐乎抑彌縫了事乎竊願巍魏堂上者不至如阿家翁之癡聾也斯幸矣○神策門儀鳳門一帶城河久經淤塞目下上憲擬撥營兵挑濬由北至東計長二十餘里引鍾山諸水注元武湖以資灌溉田疇又可以利濟舟楫誠便民之要務也現已委員丈量矣興工之期想在今冬明春耳○九月十四五六等日江寍藩司瑞方伯讌各寅僚於公署謌徵菊部觴泛梅花寳炬光騰輝生四座過斯地者雖未目擊其盛而觀門外之車闐馬溢騶從赫然已嘖嘖稱羡弗置矣 
[京江浪影]  
　　鎭江府城外萬家巷誠仁堂城内網兒橋普仁堂兩藥局均於九月初十日停止施醫重陽佳節亭午光陰有某姓郎蓮 
 
 

Page 3

 
 
步姗姗扶婢往閩浙會館觀劇日之夕矣乘藍筍輿而歸微啓茜紗輕呈半面妍然一笑艶絶塵寰輿後有傭婦緊隨行至半途有匪徒突起于長林豐草中將傭婦所挾衣包强行奪取傭婦堅持不放大呼救命匪徒恐遭擒捉出利刃傷其手飛步奔逃迨邏者到來匪竟杳如黄鶴而輿中人已驚怕失色粉涙盈盈矣○某夜有妙手空空兒混入小街全泰染坊竊去棉夾衣服及洋銀若干圓次晨店主投保甲分局開單呈報局員藍少尹飭傅地甲諭令上緊跴緝未識可能合浦珠還否 
[蟹舍秋燈]  
　　松江華婁兩縣曾於同治時捐廉創立牛痘局於西門外妙嚴寺延醫施種以惠孩提華亭縣王幼根明府蒞任以來以浦南地廣人多亟宜擴充此舉爰與各莊董議禀明上憲捐廉設局亭林鎭城隍廟更預備救治誤吞生烟藥誠莫大陰功也○提標中軍張叅戎自今春抵任卽督飭勇丁將各河開濬工竣之後時飭屬下弁勇操演刀槍籐牌弓箭打靶諸雜技本月初八日躬自校閱獎以銀餅十六枚標下健兒驩聲雷動 
[委查要件]  
　　客有自金陵來者云南洋大臣委蔡和甫觀察來滬詳詢洋龍究因何故不往救織布局火災 
[慶賀令節]  
　　昨日爲日本天長節淸晨八點鐘時駐滬日本領事署懸旗慶賀浦中所泊失輪一艘亦懸五色旗幟滬上各國領事赴日本領事署道賀日本商人亦絡繹偕來車水馬龍極一時之盛 
[騐收河工]  
　　本邑城廂内外開濬河道工程業已告竣由關道憲聶觀察定於本月廿五日會營騐收爲前報所已紀昨已屆其淸晨江蘇撫標滬軍營統領蕭軍門委帮帶劉叅戎會同督標忠信二字營統領楊王兩軍門上海縣黄大令保甲總巡張司馬帮辦周司馬各巡防局委員各堂董事或乘輿或策騎先後至道轅伺候觀察欵以茶點正欲出轅往勘適有要公無暇分身遂由軍門大令等於九點鐘時出道轅往南先至永興橋東首求志書院門前察看一週出小南門往北至水關橋地方騐看城河當傳廿三七鋪地甲及十二圖地保等前來大令諭曰爾等當傳諭沿河一帶居民以後不准傾棄垃圾蹧蹋河道一再開濬未滿旬日卽已淤塞不堪良由居民任意蹧蹋所致本縣欲出示禁止並諭令各店户以十家爲一牌如有不遵約束者准爾等隨時禀報提案訊辦如係客籍到案備文遞籍若爲本邑人則嚴辦不貸該甲保皆唯唯而退大令等復往南察看薛家浜陸家浜往北進十六鋪閱視龍德橋浜折而北至大東門吊橋沿護城河逐一流覽至小東門吊橋差役禀稱向此處往北沿河一帶居民向無垃圾捐每日將垃圾抛棄門外晚間掃入河中以致城河容易淤塞大令立傅十鋪地甲至諭以前情此次知照居民後倘再有蹧蹋情事重辦不貸諭畢往北過新開河新北門老北門往南進西門在水關橋上察勘仍出西門沿城根至大南門進城勘喬家浜虹橋浜大令請軍門司馬等及堂董朱吟香汪靜岩曹紀雲等在署午膳水陸紛陳觥籌交錯迨席散時鐘已鳴四下矣 
[滬南耳食]  
　　拾荒人某甲乞兒某乙前日同至小東門外火塲中翻扒物件檢得洋廿一元惟已焦黑不堪甲乙喜出望外携至城脚小茶館中瓜分當甲等檢獲時有惡丐丙丁二人在旁注視尋至該茶館强欲分肥詭言此洋係我等所拾藏在此處爾等何得據爲已有甲乙謂旣係爾等所拾何以仍藏地下爭執之餘各以老拳從事旋經同輩排解令甲乙給洋六元始寢其事○滬上拐騙之事愈出愈奇幾令人防不勝防有南匯人某甲向在滬南爲魚行夥嗣因迷戀烟霞管私舞弊致被主人所逐本月中旬甲突至滬城陸家宅地方向吳姓誑言爾友某乙欲往親戚家賀喜因乏衣服銀表不足以壯觀瞻囑我前來代借吳信以爲眞卽將線縐外套一件播威表一枚交甲取去至前日吳在途遇乙述及前情始知被騙立時在外尋緝是晚遇甲於小東門烟館内上前扭住向索各物甲一味央懇吳堅不干休欲令將原物歸趙否則扭赴保甲局請辦甲苦求至再旋經旁人緩頰令甲書立筆據一張約期歸還原物吳尚不允嗣由旁人出爲擔保始各分散○城守營李采臣千戎每月逢五逢十督率馬步勇丁在南門外大校塲操演各陣昨又屇操演之期軍容荼火作壁上觀者頗不乏人也 
[游僧羽化]  
　　游方僧某甲年約四十許薄遊滬上卓錫無門遂棲止外虹口新蘇路和記小客寓中效維摩之示疾忽焉怚化經棧主周阿福投報美捕房飭傅二圖地保報知善堂辦棺成殮荒塚白楊徒存遺蛻我佛慈悲何不接往西方乎 
[自投羅網]  
　　有在大東門外開設酒店之陳滄海曾赴上海縣喊控十六鋪橋南首明豐竹布店夥周士德醉後行兇擊壞生財並被毆傷等情黄大令提訊之下飭差勒緝周士德到案訊究兹悉周當時避匿寍波地方迄今爲時已久於前日乘輪來滬探聽消息甫上岸卽有眼線通知原差馳往擒獲解至縣署禀明黄大令諭飭管押候訊 
[解犯過站]  
　　已革營勇汪天吉係湖南人前在臺灣滋事經淡水縣翁大令拘拿到案判令遞解回籍旋卽飭差押解乘斯美輪船於前日過滬該差解赴上海縣投文過站黄大令飭令收所聽候派差護解又張譚二人亦在臺灣混用假票由翁大令拘獲解回湖南原籍前日解差亦乘斯美船抵滬解至上海縣過站黄大令飭令分别收所聽候護解 
[捉姦送案]  
　　有姚子水者家住西新橋德源里其妻徐氏不安於室姚則在客棧爲夥專接福建客終朝碌碌常不在家聞人言藉藉恐貽中冓羞間一歸家向妻訓斥而徐氏終不攺也姚不得已曾投英公廨控告此前事也昨日八點鐘時姚偵知隠事遂與友人回家破門直入見妻與放印子錢之洪文卿卽聞琴香同臥鴛鴦被裏曉夢方酣寸絲不掛遂雙雙擒獲喚三道頭華捕前去以其外觀不雅囑穿衣褲拘送至捕房捕頭命送英公堂蔡太守飭令分别管押聽候訊辦 
[縣訊火案續誌]  
　　廿二日本報縣訊火案條内載黄大令判語謂有保險行西人與西官議過將爾送來等語兹據保該店火險之西人來言保險則有之與送辦之事並不干涉合綴數語以釋羣疑 
[無力繳捐]  
　　本埠老閘北首唐家弄一帶店鋪櫛比係在租界之外向不收巡捕捐近因新築西華線路該處亦在租界之内遂裝設自來水地火燈並派巡捕梭巡住房鋪户均釘工部局牌號一律收捐該處有德月樓小茶館張永大小酒店生涯冷落無力繳捐工部局收捐西人禀請英廨讞員蔡太守差傳到案工部局收捐華人申訴前情並稱德月樓茶館檯子共有七隻西人作四隻算一季應捐洋四角張永大酒店按季應捐洋三元西人减作一元已屬格外體卹二店尚不肯輸捐恐後此效尤者衆故請訊辦開茶館之婦人稱生理無幾檯子雖有七隻其實賣茶者祗二三隻叩求免捐開酒店之婦人稱並不用夥貧苦異常不能照捐太守商之薩副領事請知照工部局再行酌减以示體卹 
[法捕房瑣事]  
　　昨日午後葛同轉命駕蒞八仙橋捕房謝副捕頭因事未到由三道頭觀審發落各案據郁包探禀奉票至胡阿渭家查吊戴姓衣服兹傳同該職員戴林昌吊到寍綢衣服共九件請訊同轉將吊案之衣與失單逐一核對畢戴供尚少布衣共五件廿二日有自稱徐宦處司事陳子業向職員相商所有胡取去之一百十元已用去三十元尚有八十元勸職員喫虧就此了案職員對以案在公堂須由公祖作主陳約次日午後再來屆期未到同轉問此人住居何處抑住徐處答未曾詢問地址同轉曰旣有陳姓來爲何不查問住址戴語塞同轉命將胡陳氏提案問洋銀究放何處答不知問現據包探與隣人會稱洋藏地閣板下與戴商量之陳姓是否由爾囑託出塲胡陳氏稱不與伊認識並無囑託之事同轉命提胡阿渭至案問洋放何處答小的欲求保出回寍波措資同轉謂如果將洋藏匿地閣板下從實供明不必隠瞞恐被他人取去 
 
 

Page 4

 
 
反爲不美胡堅稱無孫包探禀有胡之友人願爲理楚同轉命傳案據曹阿奎供與胡係兒女親家問作何生業答在利記之張阿大駁船爲夥願保胡出外理償同轉將包探所禀洋銀藏匿地閣板下情形逐細諭知問何人具保答有泰和棧主王阿生願保曹稱求限五日繳洋到案同轉遂判令繕具保限各狀送查令戴將吊案之衣九件領去所有申請咨文等情著於次晨補具禀詞仍將受濕咨文呈騐聽候轉請上海縣申送補給胡阿渭還押胡妻交曹保去戴叩謝領衣而退○朱包探禀奉查拿取羽綢之江阿仲實緣華捕見其在火塲翻取並不擺山芋攤基今請究辦同轉提江到案仍供擺山芋攤同轉謂今已查明爾在火塲中翻取物件判將江阿仲荷校十天發小東閂外火塲示衆俾各流民稍知儆畏○陳廷相訴稱與迷路孩子楊榮郎同鄉小的現在朱老方車寓傭工求准將楊領出倘有海閂沙上人回籍卽可交伊帶去楊尚有母親在籍耕種田畝同轉得供判將楊榮郎交陳保出仍取朱老方保領狀送查○陳成氏訴稱十五日夜小東閂外火災有衣箱一口囑葉阿海送至陳阿林家迨後送回缺少衣服扭案請追已詳前報昨日陳又投追並稱陳有友人來勸欲賠償洋十元小婦人以爲數太少尚本應允求恩訊追同轉謂令爾將失單開呈爲何不開答已開送小捕房未蒙送案同轉命提陳葉到案問究係何人收管鎖匙葉稱係陳阿林所管同轉謂應向爾追陳堅執不認同轉喝將陳掌頰六十下孫包探禀查訪陳處並無贓衣然其人屢到捕房向不安分同轉得禀判將陳葉還押諭令陳成氏開呈失單著其夫並子來案覆訊再核 
[行道有福]  
　　本館協振所昨承中州問心人來函云今秋時疫流行僕夫婦均染重恙投藥罔效因向灶神前默禱如能速痊量助順直賑洋十元今果霍然具見神明默佑特將許願之洋如數奉上又泰州署中經募不書名等洋廿元又接張君汝南函云客秋家慈患痢今夏賤軀抱恙均蒙諸親長祈福於城隍神前得叨庇祐各慶平安禮當備筵酬謝因念順直災區待賑孔亟今移助洋十元爲諸親長造福又接長白崇德堂李來函云屢接貴館捐册知順直水災極重惟是有心無力立愿如中榜花情願盡寸心今幸獲小彩特助英洋廿八元又代募粤東黄耀朋光英洋十四元奉勸粤東諸善士若中榜花提一成助振則順直災不無小補焉又楊天章助洋四十元凡此仁施之下逮胥由善念之充周合列報章爲好善者勸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奸夫兎脫]  
　　江北人某甲携妻某氏來滬賃居美租界武昌路開設車寓以餬其口氏年將花信丰韻動人同鄉人某乙在某洋行爲包車夫素有登徒子之癖見而涎之由是月地雲階相携小步習以爲常前日陳俟蔣外出欲續舊歡適將自外歸見妻形狀慌張心知有異信步入房將乙曳出敬以老拳欲送捕房究辦旋有某丙佯爲解勸將乙縱去甲怒不可遏欲將丙之衣服等持赴長生庫質錢藉供一醉丙亦非善類與之爭扭同入捕房黎副捕頭以事涉曖昧麾之出外 
[博徒就獲]  
　　包探江阿三同夥阿順被賭徒剌傷由蔡太守飭差查拿行兇之賭徒候核已列前報兹悉麥捕頭飭包探秦少卿沈金隆查獲曾在賭攤看洋之姚永祥搜出在銀圓上蓋印之軟圖章帶至捕房由捕頭問明各賭徒姓名開列淸單移送公廨請爲緝拿姚永祥則暫押捕房再行解訊 
[英界公堂瑣案]  
　　包探孔阿才禀稱前曾犯竊之福州人陳安卿起到銀如意銀簪銀鍊等件係李福亭及李公館等四户失贓今將人贓送案李福亭楊德三王春山及李公館傭人均投案領贓陳安卿供係福州人向在輪船營生近因失業流落在滬竊物後意圖質洋爲返里川資蔡太守判笞二百板押候備文遞籍贓給失主分别認領○包探黄四福禀昨見曹金生手持夾被三條盤問來源支吾以對送案請究曹供現擺舊貨攤收買夾被無從將出賣之人指出蔡太守判管押二十一日贓存捕房待失主認領○包探王阿二禀任憇亭報失對時表疑被大姐王阿寳行竊拘拿阿寳認竊交贓今特送案任稱職員雇用女傭有大姐王阿寳前來探望後失對時表疑被行竊告以如肯交還可免送究王阿寳不認是以報捕及包探盤問伊卽承認推伊父母年老祗生一女求請免辦王阿寳年約十六七緩步上堂俯首不語蔡太守姑念原告代求從寛免懲飭傅其父母來案領回管束贓交任領○包探王阿二禀昨見王阿三手持桐油一桶情有可疑由捕拘拿據言向船上人買來小的同伊前去質對又言船已開行不認行竊今特送案王供向業縫工現作小本經紀向船上人買桐油出洋一元有奇並非竊贓包探又禀王阿三前曾犯竊二次獲案懲辦此次桐油顯係竊贓蔡太守飭飭候交保查明是否竊贓再核○某西人稱曾向信大船行雇飛鴻小火輪船拖帶遊獵船八艘行至崑山祗將七艘拖去我船守候已久不見小火船來然已付過定洋二元遂報捕房傳舵工張和尚來已將定洋交還求請究罰副捕頭稱張和尚存洋十元出外詎料一去不來洋銀呈堂蔡太守以張和尚旣不到案飭將存洋十元罰充善舉○二百七十三號華捕禀前日見東洋車夫張金川載客得洋五分並無車照爲此拘拿送案副捕頭稱張金川係拖西人包車不應兠攬主顧應照漏捐例請罰然伊之洋東必以爲包車不應拘拿至坐車出洋五分之人尚可傅案質証張金川供係江北人爲西人拖包車當日停在跑馬塲畔有人立在車上觀賽馬卽被華捕指爲載客華捕又禀見伊載客到時給洋五分並非妄指蔡太守飭張金川交保俟捕房傳到坐車人再行質訊○巡捕解送在路爭毆之趙阿炳王阿二請訊趙供賣高粱餬口王阿二突來强借錢文不遂所欲因此挾怨昨持鐵尺前來尋釁旁人不服知照華捕拘拿送案華捕禀見王阿二手持鐵尺欲擊趙阿炳王供係寍波人不敢尋釁蔡太守判笞一百板押候備文遞籍鐵尺存堂○包探黄四福禀陸正雲駕驶馬車載有西人由泥城外馬路向西至龍飛馬房門前因龍飛馬房之馬夫張文芝與另爲馬車夫陳阿四尋衅陳阿四係駕空馬車由西向東在龍飛馬房門前經過被張文芝阻住與陳口角陳言有事俟晚間至四海昇平樓茶館議論張不依欲拖陳下車陳持馬鞭擊張不中誤中馬身馬卽亂躍翻車撞壤陸正雲之馬車今將張文芝陳阿四送案陸正雲申訴前情並稱洋東已囑修馬車房估定修理價洋三十餘元開有淸帳呈閱陳阿四供係江北人現在張家花園專載觀看猫兒戲之客人昨由花園送客回西突遇張文芝向小的强索洋一元小的答以晚間面議伊不允定欲拖小的下車致馬驚躍馬鞭已失馬車損壞尚未估修且撞壞陸正雲之馬車皆因張文芝尋釁所致且當時先被張文芝毆打昨又强借不遂將小的馬甲拉碎張文芝供係江北人在龍飛馬房營生每月工洋五元昨見陳阿四被辱口角小的並未逞横蔡太守謂釁由張文芝而起飭押令交保賠償情理陸正雲之馬車價洋再行訊斷陳阿四所控之案○胡阿三訴稱係寍波人素藉扛挑餬口昨扛茶膏下船船户曹福祿令我將茶膏栘至船　我言相去咫尺不如自移伊卽用竹籌鐵棒擊傷頭額現患寒熱由捕拘曹送案請爲騐傷曹福祿供係崇明人昨裝茶膏胡阿三同一人扛茶膏至抛在碼頭我喚伊扛下船來伊言每扛祗得錢五文尚要回扛不肯扛到船中我與爭論間同扛之人將伊拖去伊自在茶膏箱上磕傷並非小的打伊胡阿三又稱被打時各工人皆見蔡太守騐明胡阿三受傷屬實飭投西醫院醫傷曹福祿不認行兇飭押候傳同見証人到案再訊 
[浙省官報]  
　　九月十三日候補府徐承禮專丁來省禀知交缷定海廳事在寗候算交代開訃丁母憂仙居縣王禀見禀辭赴任吳炳修禀知臬司委總查城門差李光照服滿來省禀到禀見准補桐廬縣丞葛錫壽由京引見回省禀到並銷京餉差○十四日胡湘春專丁禀謝留辦半年李如蘭禀謝上屆海運蒙保補缺後以知縣用○十五日候補縣李熾禀奉臬司委中城保甲差叩謝魏象書禀知藩司委解京餉差錢塘縣丞洪禧禀謝上屆海運准保以知縣用秀水縣丞曹和浩禀知藩司飭知赴任叩謝卽辭○十六日新選温州府徐兆豐江南人由京領憑來省禀到署孝豐縣張禀見禀辭赴任正任於濳縣文玉禀辭赴都正任歸安縣沈禀知上屆海運首先全完案内蒙保免補同知以知府在任儘先補用奉部核准叩謝潘志頴新巿厘局專丁來省禀謝上屆海運蒙保補缺後以同知用吳炳修禀知臬司委總查城門本日到差程肇元禀知本　到艮山門外分巡差按司獄陳振翮禀銷上一叚分巡差典史鄭崑齡禀知本日到叚秀水主簿程炳烈專丁來省禀謝上屆海運保以縣丞在任候補 
[金陵官報]  
　　九月二十一日缷　　山鎭管帶督標水師中營黄本富交缷回管帶奇兵中營張國林謝委統領忠信等營通判朱瑞專丁來省禀謝奉委力乏橋厘捐差並銷厘捐局收支土藥騐捐差○二十二日理問王肇鴻銷儀鳳門稽查差縣丞尋汝傑到漢西門稽查差 
[蘇省官報]  
　　九月二十一日知府馬玉田禀知奉委松滬局總巡差知縣童寳善禀知奉委海運省局文案差府　呂鍾嶷禀知奉撫憲札京收糧道關防縣丞徐家修銷荆溪縣保甲差藩轅牌示照得蘇總捕同知員缺前因惠丞榮赴京引見酌委魏牧彦代理今惠丞已升知府不復回任魏牧應改爲署理又示卽傳從九李興旟廿四日析章考試○二十二日藩轅牌示請江縣馬馱司巡檢魏本立在任丁憂遺缺查有試用從九品潘西周堪以委署姚詩聲禀知貢木辦齊並禀辭押解進京府知事陳鈞禀知丁本生父降服憂從九黄晸隆嘉定保甲來袁國鈞禀銷江北緝捕差措分江蘇試用巡檢嚴會鋐浙江人由籍驗看來省禀到家人禀報家主章寅於本月廿一日寅時在蘇病故於廿三大殮　　　　 
[上海北巿絲業會館施子英經睡直賑捐癸已七月十四日第十六次淸單]  
　　七月十四日劉蘭階兄來第一批木犀齋合善魏本坦李春生邢裕順李庭楝陳正興七户各洋二元蔣壽亭耿大興張裕泰三户各一元五角陳厚齋陸于逵唐立鴻聚盛坊戴村許繼良東昇洪泰號六户各一元二角五分朱經甫陳正康孫志渟仁和坊張東初馬良高陳振源憎覺蓮陳献福悅來號吳榮翰許方來吳頤堂翟其震同慶坊張家麒郭益興陳泰和耿大德田沛然唐立俊陶元澄天生號馬元恩仁美號陳彭林吳昭聯陶淸德崔廣發朱世常管日新方景芝吳仁源楊恆大俞質夫俞雲聚李益興李成寳陶慶榜陳永源裕盛號四十一户各一元許占雲吳春林煥文堂天順祥陳至源陳允年朱宗邁七户各五角曹永興七角袁熙和四角陳應庠吳懋緡胡其玉三户各二角後保村錢八百文裕盛號前保村孫大昌姜訓發陳元興五户各七百文孫和順謝會友租仁瑶徐全福四户各五百文王超逹張志仁張大瑶張自新張日蔚五户各四百文朱天寳六百三十文孫榮厚五百廿文董承祿董承壽董舟村王光恩高繼福高善弑高才先遊山鋪王長和孫祥泰十户各三百五十文丁道盛三百廿五文中保村謝會春俞光根三户各三百文下王村陳泰豐孫桐盛順和號王開全五户各二百八十文王雲開四百甘文張彦釗張文壽各二百五十文陳村朱宗雙各二百十文謝中森謝中柏侯爲錦俞上明謝中能謝會兆謝會人七户各二百文孫廣興裕怡順孫義泰裕開泰四户各一百四十文謝會虎謝會富各一百文共一百廿二户合洋七十二元二角錢十九千五百七十五文○又來第二批皖潛無名氏洋十五元廟崗鈟六團洋十三元錢六百四十文長樂材夏楊兩姓洋十二元五角陳元七公捐八元南塘吳姓公捐六元苟家保楊家村各五元漕塘保韋翼經堂王敬思堂三户各四元楊永貴公捐三元芮彞叙堂三元趙梅溪公捐三元陳敦叙堂楊世榮堂各三元傳浩一公捐三元芮維則堂呂義隆濮陽城遊山三回二由戴家城黄姓劉金聲六户各三元高隆源二元五角倒騎龍史姓公捐二元周旌義堂芮秩序堂芮家焯狄德大廣泰號呂恆泰汪德裕王益隆同泰和傅大昌恆生坊汪玉一三泰仁梅玉源十四户各二元沈公興廣昌黄同泰胡信和葉恆泰王永蔭堂六户各一元五角鴻泰源義順坊楊毓森王統位王令昌杭家村六户各一元二角候薛城二甲一元二角半錢六百四十文芮家村沙子港唐魏東六房魏中房村魏燕翼堂楊七公胡彞訓葉崇本堂史文厚堂楊如金公楊如玉公史應森周敦本堂芮一本堂芮漢森陳善種陳甘棠張文錦史大公楊永二公李復泰王添賢李典鴻許鳳鳴夏忽源恊盛坊王廷燮劉宣華形泰心乾裕號趙三益陶裕泰同豫豐趙良滿同益壽王永昌趙源興周學道孫正泰裕豐森記楊春和王篤恭同和坊汪信源曹正寛童羲成田永隆仁昶號同興源同和祥呂永源楊少白胡修息胡應宸汪校蘭濮廉泰呂應元濮義泰濮萬順濮　　潘振豐傅進箴孫汪施村汪成烈六十四户各一元丁莊村七角張義茂六角王義欽四角楊毓盛三角王天銳公趙彦明芮英王春和袁天生陳太和趙彦鈞趙彦　石國禧邢有水卜倫富耿洪泰善同慶同義號沈裕　義昌和周振聲馬順泰欒同仁堂趙裕泰呂恆順呂義和呂順成汪正鎰呂正大黄鼎隆潘怡大楊承根徐遂良潘鳳榮同昇坊馬應園楊千呂義順三十四户各五角靈官會錢十二千六百文萬壽會六千文界墟村二千文薛城五甲一千八百廿文七甲一千七百十五文頭甲三甲六甲三户各一千四百文四甲一千二百六十文孔昭杰一千文陳有福裕和號藍家村三户各七百文邢秀桐六百五十文季信泰六百文裕成和恆茂豐孔慶祥同盛號四户各五百文趙自洪孔憲興允盛號陳正發邢開貴五户各四百文邢開伯張佳元太和坊魏吉慶四户各三百五十文魏中立呂茂春永昌號孔繁正熊應守孔繁玉夏德和趙裕隆徐振起唐建淦孔慶祿邢秀增邢秀衫邢秀鳳邢本桃陳允貴孔虚職孔慶　邢國旺陶光棟邢開平陳書旺戴億隆孔慶喜廿四户各三百文義泰源陳洪興各二百八十文孔慶福夏新盛大昌號三户各二百五十文孔鹿鹿　中進各一百十文元昌號曹玉茂孔繁起孔德源孔德茂孔繁金孔憲坤徐先賢徐先寳徐先玉邢國棟邢開松吳傅旺邢開柏袁本海陳允炳邢錦心邢吉良邢秀超邢秀岑邢開盛廿一户各二百文孔慶鳳孔慶保伊慶朝孔繁　邢國春劉位富劉茂興邢秀柱八户各一百五十文褚開松楊正勤各一百四十文慶豐昌劉裕金孔慶學顧雙喜孔慶金邢必滕孔憲源孔慶福孔慶雲孔昭玉孔祥促褚一順孔慶潮孔憲玉徐先海徐先坤徐先桃徐同兆陶作順邢開　魏孝本袁向起袁本先陳允玉夏于廣邢憲幹李合根邢華海邢本　邢允根三十二户各一百文俞傅才孔祥雲各七十文添無名六十文共二百七十八户合洋二百四十五元七角半錢五十八千六百三十五文○無錫王頌眉募洋三十　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年九月十八日京報全錄]  
　　宫門抄○諭旨三　　　○蘇織造榮奏　　前任織辦各項動用上料銀兩摺○又奏銷特傳　　　用銀兩摺○皖撫　　奏訊明會匪分别　辦　獎出力員弁摺○　州　　希奏　一百三十一結洋稅收支數目摺○楚督　等奏揀補長江水　各　弁請旨定奪摺○又奏出省查閱營伍並　看煤井及　　各工程摺○又○奏水師提督巡閱鄧　　由片○又　奏總　　　赴任委員接署片○九月十八日内務府國子　侍衛處值日内務府引見十二名○齡公定公岑春　　假滿請安○良　　　專摺請安○張中堂等同鄉宫謝恩○江安糧道馬恩培謝恩○昭陵總管瑞福謝恩○補用　　張鼎祐等謝恩○慶永知府何匯仁謝恩○大額駙續假十日○濂貝勒請假十日○禮部奏派稽察中左門派出奕功○　　車機瑞福馬　培巴克坦布○○蘇州織造奴才榮廷跪奏爲報銷前任織造奉内務府光緒十五十六十七各年分　　各項活計動用工料銀兩彚案代爲繕造黄册進呈御覽恭摺伸祈聖鑒事竊查　　卷内光緒十五年六月間前織造文琳　内務府行文傳辦上用　縀一百件小卷江綢二百件當因蟒縀一欵工繁匠少呈明織辦一半計需料工銀五千三百六十二兩　錢五分裝盛銀四十五兩八錢五分又奉文傳上駟院應需布四千七百四十匹計需料工銀二千七百二十一兩七錢八厘十六　閏二月間又奉劄派恭　長春宫搭蓋彩棚台等項活計並另項要差應需粧縀江綢縀紗彩綢等項九百八十匹尤墩布一千匹綿子五十斤計需料工銀一萬二千三百二兩五錢六分裝盛銀一百二十五兩五錢三分二厘同日又奉另傳因大蓮縀綢不敷應用奏准添派大卷八絲縀二百匹小卷八絲縀二百件大卷五絲縀四百件蟒縀一百匹此次蟒縀亦因粧花機匠無多呈明織辦五十匹計需料工銀一萬四千一十三兩二錢裝盛銀一百五十八兩九錢八分五厘以上四欵均係前織造文琳未及開辦移交後任辦解前織造毓秀接管後五月間又奉文傳上用蟒粧閃縀片金縀紗紡絲陀羅經被等項計需料工銀一萬五千六百五十四兩二錢五分六厘裝盛銀一百一十三兩八錢二分六厘又奉傳辦成貴妃陳談衾枕應用錦粧縀紗等項料工二百五十九兩三分五厘裝盛銀三兩三錢七釐十一日内又奉奏咨添派大卷八絲縀二百匹小卷八絲縀二百件大卷五絲縀二百疋小卷五絲縀四百件計需料工銀一萬四千三兩二錢裝盛銀一百六十三兩六錢六分又於十七年分奉辦長春宫搭蓋彩棚彩臺並各項應用粧縀蟒襴縀以及縀紗紡絲彩綢布匹等項計需料工銀一萬九千九百十七兩五錢九分五釐裝盛銀一百四十九兩八錢三分二厘當經該前織造先後奉文按照部章估計銀數呈請户部指撥旋奉核准由撫臣轉飭藩司照數撥給各欵共應作收銀八萬三千八百一十三兩一錢一厘辦解各前項活計總共動用料工並裝　銀八萬四千九百九十五兩二錢九分六厘計不敷銀一千一百八十二兩一錢九分五厘案查十五年六月内傳辦蟒縀江綢一案户部曾核减銀一千一百二十九兩五錢七分八厘前織造毓秀因此係特傅要件未便照尋常蝦江綢料工辦理卽將核减不敷之欵捐廉補足其餘各項不敷銀尚有五十二兩六錢一分七厘因爲數無多未請找撥卽由申餘項下動用適值交卸移交奴才代爲造報前來奴才伏查該前織造所辦歴年各項活計均已按欵辦齊先後解京呈交内務府收納在案動用料工銀兩奴才逐欵按照部頒　行章程悉心查核均屬相符除代爲造具收支細數淸册呈送户部核銷並咨報内務府查考外謹繕黄册彚案奏呈御覽伏乞皇上聖鑒謹奏奉硃批該衙門知道册併發欽此○○蘇州織造奴才榮廷跪奏爲奏銷巷辦特傳要件動用料工銀兩繕造黄册進呈御覽恭摺仰祈聖鑒事竊查奴才於光緒十七年八月十九日承准内務府文稱欽奉懿旨傳辦繡縐納紗帳子八分又於八月二十二日接奉劄開欽奉懿旨傳辦明黄縀繡五彩雲金龍臥佛祫被一件隨繡邊裏綾等項先後行令迅速遵辦前來當經奴才援照歴辦繡納衣料成案按方核算並遵部定織務章程一併核實估計料工銀數呈請户部指撥欵項旋准部電示因係特傳要件由電指欵當由撫臣飭派蘇藩庫江海關蘇滬兩厘局分籌撥解奴才一面開工遵照單開花樣敬謹赶辦嗣因帳子尺寸寛大納　工程亦極繁重儘力儧赶限内難以報齊又恐工匠被催過迫致滋草率是以分批於是年内先解繡縐帳子四分　餘納紗帳子四分並袷被一件於十八年三月内解京呈進各在案奴才伏查辦解前項活計陸續共收司關兩厘局撥到銀三萬四千二百一十三兩一錢三分六厘計帳子八分共動用料工銀三萬二千四百五十一兩七分又袷被一件共動用料工銀一千七百六十二兩六分六厘統共核算已將收到各欵儘數動用應需裝盛解費各項辦公銀兩卽於所扣九分平銀内動支廉用以招撙節除造具細數淸册呈送户部核銷並咨報内務府查考外謹造黄册恭呈御覽理合恭摺具奏伏乞皇上聖鑒謹奏奉硃批該衙門知道册併發欽此○○頭品頂戴安徽巡撫臣沈秉成跪奏爲續獲首要會匪等犯訊明分别懲辦蓮旨將出刀員弁彚案擇九懇恩獎勵恭摺仰祈聖鑒事竊照長江一帶哥老會匪糾結謀逆疉經臣通飭地方文武曁蕪湖大通保甲局寳力緝拿先後獲到首要匪犯多名審明嚴辦出力員弁奏准優獎嗣捕獲著名巨匪龍松年匪目張道士徐耀庭等鞫訊確實立子　硃臣於上年八月奏報聲明將出力員弁存記俟續有獲辦要匪彚案請獎仰蒙俞允各在案徽省沿江上下爲游匪出没之所必經自節次弋獲嚴懲匪衆漸知畏懼雖多遁迹他竄仍不免勾結爲奸臣仍嚴飭懸賞購線四路密拿勿稍鬆懈旋據各處禀報調署廣德直隷州知州吳雲濤盤獲聶明賢郭榮山搜得飄布究出匪首周興山會同皖南保甲局員候補知府吳廷選曁該州營汛防軍選派差役兵勇帶領聶明賢作線分道捕拿得之浙江安吉縣梅溪地方周興山招黨列械逞兇拒捕勇役奮力圍擊始得擒縛解回供明逆據藏在縣境架山洞内隨往起獲僞印飄板寳塔戳記等件比對飄布字句相符解送查騐語句篆文甚爲狂悖又飭拿漏網匪首米幗安經吳廷選訪緝數年現經浙江梅溪汛把總許忠德署武康汛把總張立德在武康縣上柏鎭地方合力查獲訊供事犯都在皖南並據周興山供認同夥經浙江撫臣飭解至廣德縣歸案質訊又管帶山字右營遊擊沈振慶安慶府知府聯元督同調署懷甯縣知縣包宗經分飭勇役查緝在懷甯縣何家隴地方遇見六人車裝布物形迹可疑上前盤詰卽放槍揮刀狡脫三人當塲擒獲戴宗靑李有兒任宗發並車夫林維佳奪獲洋槍利刃九節鐵鞭及布匹等件又蕪湖大通保甲局派出緝匪委員叅將李振標等保甲委員候補同知吳乃斌等會同蕪湖縣知縣王萬甡拿獲趙玉南余幅亭張金標又撫標中軍叅將米占鰲派兵出緝拿獲姚春亭高雲台均解省城又調署南陵縣知縣賴同宴訪知匪首高受田蹤迹會同城守把總馬鴻烈帶領兵役往拿該匪聞風遁入小舟時在黑夜呼嘯聚衆恃强抗拒員弁兵役持械迎擊獲住起有私信二函語皆詭秘不經臣將解省匪犯隨時札飭臬司會同營務處提集蕪湖大通保甲局道員袁秉楨先期獲解待質之劉天發李幅齊鄭心成王紫鄉蔡府傳等環質研訊並委員馳往慶德州南陸縣提犯會審各匪犯異常刁狡經多方抵質據各訊取確供錄報禀請覈辦臣逐加查覈周興山卽周老么又名周萬均供河南信陽州人氏做木匠手藝寄居慶德州先遇逸匪楊恊成邀入大頭目米幗安金華山結義堂給有飄布派爲大爺在廣德四安一帶轉糾多人後又遇楊恊成稱由九龍山下來領有僞帥印飄布遂商同日開同照九龍山英雄保國堂加列寳塔戳記隨刷隨賣到處結夥歛錢不記張數各處馬頭皆有同黨聞聶明賢郭榮山就獲將印板木戳藏在架山洞内自逃至安吉縣梅溪地方米幗安卽米志堂又名道隆李漢卿供湖南鳳凰廳人前在軍營充當哨書嗣隨王敬之楊洪軒在甯國府創立文武山會派爲禮堂楊洪軒另立靑龍山被宣城縣訪拿獲辦指供該　等名土敬之遠走米幗安逃匿甯國縣境會黨推作文武山龍頭遂派張鼎臣坐堂袁洪順陪堂吳正烈形堂趙啓明管堂柳正靑舉堂郭興監堂江大沅盟證李安汰總辦營務處後又開立金華山周興山在此會中糾邀頗多派充頭目隨處放飄取錢並坐分匪黨剽刦財物具黨已有數千光緒十七年三月因分駐廣德州防勇調回梁山合操卽欲乘虚相機行事先遣陳之榮等帶衆圖刦寗卿器　　入用城恐　風聲未與明言其意陳之榮富被失差盤獲餘衆逃散監　陳之榮質訊情節合符是年八月匪夥互相仇殺該匪　　　　　　衆　　　 
 
 

Page 13

 
 
老大深夜棄屍廣德境内荒山深溝聞廣德州訪知搜捕緊急改換姓名逃入浙江在孝豐安吉武康等縣轉徙潛匿高受田卽高壽亭供湖南長沙縣人曾在江蘇當勇　至南陵縣入嚴彩堂覺華山仁義堂會派爲老九放了許多飄布散與虢東才等有海底簿在嚴彩堂處升作新轅大爺又爲副龍頭會内有三百多人熊未旺是當家老三另開金台山會李茂松是江旗老五王潰云是巡風老六虢　山是老九該匪首曾兩次坐堂棍打夥黨造有令箭擅稱點失之用又有上符寫明事由與官文書一樣會衆遵照行事上年六月緝同匪黨曾萬金等在黄墓渡地方夜刦行船得贓俵分聞各處拿辦甚嚴令箭飄板均已燒燬改易姓名避匿鵝嶺萬受山龍頭李漢卿福受山龍頭吳有楚比照熟識湖北獲辦之高德華是其族叔戴宗靑李有兒均供阜陽縣人向在江南當勇同因犯事斥革游蕩度日兹來安慶省城意欲投營路遇同獲之任宗發及在逃之賈懷與不知名之葉姓魏姓於上年四月商量糾刦得錢使用訪悉懷甯縣之大橋保吳學全染坊殷實當夜會齊各持槍械撞門進内刦掠布匹銀物携贓出逃任宗發留在空地看守擔子事後分贓次早訐爲布販雇車裝送被勇役看破不服盤查行凶抗敵該匪等技力精强語言桀驁自知會匪情重狡猾不承以上周興山米幗安高受田三匪均係倡亂渠魁稔惡多年黨與極衆擅造帥印令箭等物坐堂誅責同類逆迹照彰不容稍稽顯戮戴宗靑李有兒二匪同係已革游勇帶有洋槍等凶器於省城附近地方夤夜肆刼搶取多贓到案後狡供避就雖無會匪証據亦屬情罪重大卽經批飭照章就地正法梟示以昭炯戒而遏亂萌趙玉南卽趙玉蘭供湖南湘鄉縣人歴在長江水師當兵嗣在江北受雇駕船裝販私鹽與逸匪李南斌同會素識山堂號與所作不法重情恃無實証任意狡賴姚春亭供湖南益陽縣人在安徽水師營充當勇丁犯贓責革與匪爲伍十七年龍松年勸之入會許作老九未接飄布派令駕船亦未允許其他犯法等事狡不肯認余幅亨供湖北漢陽縣人久在蘇州等處及長江輪船混迹扒竊不記次數劉天發供湖北江夏縣人李幅齋供和州人鄭心成湖北黄陂縣人皆時在長江輪船夥竊分贓擾害行旅劉天發留剌扒匪字樣係曾獲案訊辦之犯仍復怙惡不悛與積匪猾賊無異大抵輪船竊賊多係在會匪徒名次稍後聽從匪首指使得贓俵分恃無實在憑據狡執不承王紫卿供江蘇丹徒縣人與前次獲辦之張道士相識有年同在江湖行走素不安分通匪可知惟不肯承招在會聶明賢供湖北榖城縣人郭榮山供湖北宜城縣人均寄居建平縣向與周興山認識被其勸誘入會誤信可以保家未敢隨同生事任宗發供阜陽縣人未曾在營當勇所糾圖刦留在空地看守担子並未同行僅於事後分携贓物林維佳供懷寗縣人推車生理戴宗靑等雇令裝送布物不知其事匪人張金標供江西湖口縣人高雲台供湖北漢川縣人蔡府傳供江西德化縣人均無入會確據未與匪等往來以上趙玉南等情節各殊到案分别重輕牢固監禁候質及剌字遞解回籍限年監禁鎖　鐵杆曁交保管束以示區别其實未爲匪不法者准予釋自新各匪首指供在逃匪首楊協成王敬之嚴彩堂等咨行一體密拿務獲究辦仍剴切示諭被誘愚民悔過繳飄解散其勢查長江上游一帶會匪根株盤結已深時與游勇奸民暗相搆煽乘機思逞悖逆之迹顯然若非廣捕窮搜殲除首要寛宥脅從竊恐禍機一發後患不可勝言自十七年至今各省一律嚴緝爲首關堂之巨憝擒戮巳多賊蹤稍斂上次獲辦之龍松年爲長江會匪總頭目聲名極大力能馴伏諸匪首煽惑諸亂民十七年主盟作會分作五旗各路同日起事設謀最爲凶惡事敗竄逃行蹤詭密安徽省委員叅將李振標游擊張本生通判吳德懋饒蘅等各處分途跴緝輾轉數省歴盡險艱始與爲其爪牙之匪目僞三江營務處張道士僞總糧臺徐耀庭陸續就擒又續獲審解周興山等匪首剪除凶暴弭亂無形在事出力員弁自應與前次員名欽遵光緒十七年六月初六日上論併案請予優獎准浙江撫臣咨送曁據蕪湖大通保甲局及該府州縣禀送職名履歴前來臣覆覈情節力爲删减仍分異常尋常勞績酌擬獎叙所有尤爲出力之兩江儘先候補叅將李振標請免補叅將以副將仍留兩江補用儘先補用遊擊張本生請以叅將補用並加副將銜道員用候補知府吳廷選請免補知府以道員仍留原省補用試用通判吳德懋請免補本班以直隷州知州仍留原省補用試用通判饒蘅請免補本班以知州仍留原省補用安慶府知府聯元請加鹽運使銜在任候補直隷州知州調署廣德州事懷寗縣知縣吳雲濤在任候補直隷州知州調署懷寗事涇縣知縣包宗經均請俟補直隷州知州後以知府在任補用在任候選同知調署無爲州知州前署南陵縣事五河縣知縣賴同宴請免選同知以知府在任候選四品頂戴蕪湖縣知縣王萬甡請以直隷州知州在任候補補用知府試用同知吳乃斌請俟補知府後以道員補用兩江儘先補有遊擊沈振慶請加副將銜署南寗縣把總永寗汛外委馬鴻烈請免補把總千總以守備仍留皖南鎭標補用浙江梅溪汛把總許忠德署浙江武唐汛把總候補把總張立德均請免補千總以守備仍留原標補用合無仰懇天恩俯准照擬獎叙以昭激勸此外出力弁兵俟再查明擇尤咨部給獎各員弁履歴咨部查覆外所有續獲首要會匪各犯訊明懲辦遵旨彚獎出力員弁緣由謹會同兩江總督臣劉坤一恭摺具奏伏乞皇上聖鑒訓示謹奏奉硃批着照所請該部知道欽此○○福州將軍兼管閩海關稅務世襲一等繼勇侯奴才希元跪奏爲閩海關洋稅遵照新章改題爲奏謹將第一百三十一結期内收支數目分晣繕具淸單恭摺仰祈聖鑒事竊照各海關徵收洋稅經總理各國事務衙門會同户部奏定章程改題爲奏停用親塡等簿行令各國將收支數目按結奏報一次扣足四結專摺奏銷毋庸按照關期題銷以淸界劃等因所有閩海關福州厦門二口自第十三結起至第一百三十結止按結收支洋稅各數目均經遵照新章分别奏報在案兹查光緒十九年二月十五日起至五月十七日屆滿第一百三十一結期内福州厦門二口收支洋稅各欵銀兩仍應循案按結奏報其循照向章支銷經費各項容俟扣足四結時造册奏銷以符定案除將本結收支數目循案分咨查照外理合恭摺奏報並繕具淸單恭呈御覽伏乞皇上聖鑒謹奏奉硃批該衙門知道單一件片二件併發欽此○○頭品頂戴湖廣總督臣張之洞長江水師提督臣黄翼升跪奏爲湖廣所轄長江水師各員弁因事出缺揀員分别升補並照章聲明請旨定奪恭摺仰祈聖鑒事竊查長江水師員弁出缺向係開單會奏請補兹查有近日所出各缺經臣翼升先後遴選歴練營伍熟諳水師之周啓茂文良鳳劉國楨盧成龍四員均係由巳經借補官階遞請升轉相應照章聲明可否准其升補恭候欽定理合彚繕淸單恭呈御覽如蒙俞允俟接准部覆卽將周啓茂文良鳳劉國楨三員給咨送部引　見其盧成龍一弁懇敕部一併頒給劄付以昭信守除飭取該員弁等履歴咨部外謹會同兩江督臣劉坤一恭摺具陳伏祈皇上聖鑒謹奏奉硃批兵部議奏單併發欽此○○頭品頂戴湖廣總督臣張之洞跪奏爲微臣出省查閱營伍並察看江夏大冶等處煤井及鐵山運道各工程恭摺具陳仰祈聖鑒事竊臣欽奉諭旨查閱湖北營伍業將查閱武漢等處七營營伍情形奏明在案兹擬於本年八月二十二日出省乘坐輪船先至黄州府查閱黄州恊營伍兼調閱蘄州興國德安三營官弁兵丁並先後至江夏之馬鞍山大治之王三石等處查看煤井煤鑛及大冶鐵山運道石灰窰馬頭各工程順道查勘田家鎭江防礮臺所有微臣出省日期理合恭摺奏陳伏乞皇上聖鑒謹奏奉硃批知道了欽此○○張之洞片再長江水師定章提督以半年駐下江半年駐上江周歴巡閱察看弁兵勤惰歴經奏報在案兹長江提臣黄翼升於本年五月初二日到鄂巡閱漢陽荆州水師並駛赴湖南察看岳州鎭標營伍現將上游各營校閱所有提督巡閱上江及下江赴江皖各緣由謹會同長江水師提督臣黄翼升附片具陳伏乞聖鑒謹奏奉硃批知道了欽此○○張之洞片再接准兵部咨光緒十九年七月十三日奉上諭江南福山鎭總兵員缺著韓普昌調補陳海鵬著調補湖南綏靖鎭總兵欽此當經轉行欽遵在案查該總兵陳海鵬現在湖南省城統帶選鋒營水師素稱得力兹與湖南撫臣吳大澂函商該營水師未便遽易生手一時未能赴任所有綏靖鎭總兵篆務應卽委員接署以重職守查有記名提督本任靖州協副將現署長沙協副將張士芳識練才長軍律整肅堪以署理除檄飭遵照外謹會同湖南巡撫臣吳大澂湖南提督臣婁雲慶附片具陳伏乞聖鑒謹奏奉硃批兵部知道欽此 
 
