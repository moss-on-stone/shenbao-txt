# 1905 - 15 - 4911406

 

Page 1

 
 
[俄官自開特别公堂審問詳憤]  
　　俄艦亞斯哥爾水手阿其夫斧斃甬人周勝友一案於十二月初八日在俄總領事署内開特别公堂審訊承審官爲俄艦亞1斯哥爾之司令官脱喜陪審官係俄國副將三員一爲爲白羅一爲潯孟特拉其一爲衣吉莫夫參將一員爲亞多司基登乃司基此外尙有書記官英總巡俄國教士各一人亦均在座俄官均戎裝佩刀上午十點鐘时升堂開審當時所用之兇器斧頭一柄置於案上卽由一俄弁將兇犯押之而來惟雜於水手三名中蓋待各証人指實也入座後承審官用俄語將狀詞宣讀一通卽傳各証人逐一詰問惟各之前供均已譯成俄文故特用譯員一人以便傳語至是先　証人馬司醫生問以前供須增减更動否并有無虚語今須設誓以昭信實馬醫生答曰無俄官遂將前供用俄語朗誦一遍證人卽設誓而退次傳之證人乃一英婦名拉司米生者堂上問以宣讀之供是否磪實答曰大約如此遂命其將兇手指出婦人謂當時相貌固酒醉而異故今不能確指惟憶二人爲一高一短而已遂設誓將前供重誦一番而退次又傳美人亞立山惟不願宣誓但云伊之前供確實無虚而已且指案上之斧頭謂卽當時作在碼頭及捕房所見之物并將兇犯指實又云此略短之一水手當時雖曾推巡捕惟以意度之諒非欲將其推入水中實因巡捕適立岸畔伊急欲逃遁遂將其一推固未遑顧及是水是地也次傳之証人乃美人拉道設誓後在各水手中將兇手指出并謂該斧頭在兇手手中不過持有兩三杪鐘僅足一撃而巳堂上問曰爾前供豈不謂高大之水手距短小之水手甚近後者曾扶之乎惟據地亞克何以又云并無此事也拉道答曰方高大之水手一撃後短小之水手卽轉身執其臂并將其掖往岸邊地亞克曰阿其夫并未十分大醉固毋庸扶之也拉道又謂伊見此事時相距約二十碼旋即有多人圍觀惟當高大水手斧撃時彼兩人己相離較遠矣據余意推之其時短小水手實欲力助將高大水手引下碼頭以冀登舟逸去也次傳之証人乃一奥人名勃拉克曼亦設誓以實其前供并指案上之斧確爲當時所用兇器遂退堂上并未多間其次爲一俄人名雪克司蓋設酒館者卽兇手等當日飲酒處也堂上問供均用俄語無從詳悉又次爲俄兵五人由一俄弁率之隨一俄國教師令伊等照式設暫後諸人均退惟留俄弁在堂訊詰數言亦退次證乃俄艦之醫官名求臬司吉夫蓋嘗驗視被砍之甬人者也堂上但令其將前供誓認確實而已次又傳捕房誓官羅樞亦如上證并未多問次傳之證人名維克忒承審俄官略詰數語彼答曰當時并未見俄兵斧砍事後伊方途經見路中華人一名被傷倒臥急以物按其傷處未及詢察故未悉一切情形及兇手何人也次傳英捕頭麥克雷高祇設誓謂前供均屬確實而退其次所傳者乃當日在塲之各華捕及華人數名逐一傳詢伊等前供亦均由在審俄官用俄文朗誦一過命伊等自認語謂各供全屬實情毫無虚飾而已俄官詢問之語先由繙譯譯成英語再由捕房中國通事譯成華語所詰之言亦　按原供令其覆供數句伊等答語亦與原供不相上下并無更改損益遂揮之使退末傳五十七號印捕卽按回教禮持哥蘭經設誓後堂上令其將兇手指實惟不能指出其同伴因非被伊所拘捕也兇器亦非由伊取去卽該短小之小手名地亞克者抗捕等情因已先去故亦未目覩次傳者亦一印捕九十三號亦桉回教禮設誓後補伊之原供均己確盡毋庸增改并指出短小之水手云方其被捕時曾被辱毆意欲逃脱俄官卽詰該水手有無此事答曰當被捕時并未動手卽隨往捕房九十三號印捕續語曰伊實撃余之頰及踼余之腿且形容當時之情形惟卒將其解往捕房此　余之識務也至是該水手遂認曰余撃之故蓋實欲脱逃而已此後尙傳詢印捕數名無甚大要不過按例設嘗覆供數語而已當傳詢各証人時承審俄官將譯成俄文之各証原供用俄語宣讀一遍及詰詢每証覆供畢必問犯人有無不合之處須待伸辨但答者殊覺寥寥也此次所開特别公堂曾准人入内聽審故中西人士之到者爲數頗衆問畢各証後已下午三點餘鐘俄官等均退入别室商議判决約有兩三小時之久遂重復升堂在塲諸人俱各站起承審俄官持俄文堂判一紙立誦一過復由繙譯逐句譯成英語當衆宣讀并謂此不過草判而已至其全判須待下禮拜日上午十點鐘　再行發示判曰海軍提督利脱生司頃奉俄廷訓令命開特别公堂審問俄艦水手斧斃華人一案承審者須二等司令官一員卽俄艦統帶脱司樞及陪審官四員卽副將勃羅尋孟特拉其及衣吉莫夫并參將奥多司基大乃司其副將美特爲特夫卽爲本堂書記官且奉特示此次公堂須設在上海俄總領事署擇於西歴本年正朋址三號爲訊問之期且准外人入内公同聽審至此次開特别公堂之故蓋因水手亞其夫及地亞克兩人已被控告在案前者所犯爲無意偶傷華人一名後者爲抵抗巡捕命令致犯治安并喧擾之例此案初次業經審問且已按供由俄人自行將被控告之犯照律定罪今本公堂查得案情爲西歴上年十二月十五號俄艦亞斯哥爾之水手其一部曾於是日准其登岸中有水手兩人一名亞其夫及一名地亞克者方伊二人離畢强酒館時亞其夫業經大醉惟地亞克則較清醒遂雇東洋車同赴法界當途經黄浦灘未抵法界時亞其夫忽於南京路口停車直向碼頭而行地亞克尾隨其後方停車後車夫向索車資之際兩下微有誤解之處亞其夫卽停步轉身車夫正擬馳去亞其夫已行近碼頭上一堆木板之側該處適有中國木匠數人正在工作故有斧頭一柄横置地上亞其夫遂隨手拾起意欲以之將車夫嚇退詎料擇斧時左右一揮太覺急促車夫見其勳武遂捨命奔去其時適有素不相識之中國人路過其間致無意中被亞其夫用斧砍傷當時該中國人因正對水手之面行來故被斧之後根撃於耳後該中國人當卽舁往山東路仁濟醫院設法救援但已不及保其生命後據各醫生之供詞觀之其致命之緣蓋因被傷後失血過多及被撃時激動故也方肇禍後亞其夫默無語卽向碼頭行去巡捕卽在該處將其拘住解往捕房鎖禁室中至地亞克先是本隨亞其夫之後但後怨行在其前故遇有何事并未留意但亦被巡捕所拘因肇事時伊相距其處甚近且被捕之際抗抵巡捕命令并兩手堅攀碼頭上之鐵欄爰亦如首犯將其拘送捕房今據上文所云實情觀之本公堂查得亞其夫所犯爲於西歴上年十二月十五號拾起一斧以之揮舞 
 
 

Page 2

 
 
但如此行爲應已先知本屬違法因足以使一人或數人立致危險面况揮動時用力若此强猛致偶不經心將斧根撃中辜之路過中國人與當時轇葛情形毫無關涉撃後成傷隨卽斃命故此案所犯之罪今按律法中第一千零五十八條所列按各種情形合而論之其應獲之罪按此條中等第最輕之罰爲失去一切自由并斷作苦工八年惟本公堂以亞其夫此次所犯罪案實出無意故特開恩改按海軍律第一百三十四條判以第七等之罰似爲允當故本公堂今斷水手亞共夫失去一切自由并罰作苦工四年至水手地亞克本公堂查其所犯爲違背巡捕照律之命令按律法第三十條所引罰羅布十五元或改爲監禁五天 
[本館接奉電音]  
　　昨晚十點鐘京亞友人飛電傳來上諭一道敬謹譯登○十二月初九日内閣抄奉上諭前任刑部尙書貴恒持躬端謹學問優長由翰林洊陟正卿迭司文柄外授將軍再任刑部宣力有年克勤厥職前因患病准其開缺調理兹聞溘逝軫惜殊深加恩著照尙書例賜䘏所有任内一切處分悉予開復應得䘏典該衙門查例具奏欽此 
[電傳宮門抄]  
　　昨晚十點鐘京師友人專電告知本館云十二月初九日皇上召見軍機大臣及蒙古王公 
[俄襲日兵]  
　　昨日接日本東京專電云華歷十二月初七日日本大本營接遼陽守備軍報告謂自華歴十二月初六夜至初七日晨俄國騎兵小部隊濳入鞍山店海城之間及營口大石橋之間將該兩處鐵路毁壞惟現已修復照常開通又云十二月初六日午後有俄國砲兵二千餘襲撃牛莊城日本守備兵略爲退却旣而增添援兵奮勇將其撃退至初八日午後大本營又接報告云敵軍一部隊共有砲十二尊騎兵八中隊於初七日午後二點鐘包圍牛家屯之司令部並自三家子方面襲撃我軍當被悉數撃退敵軍死傷八十人以外查考戰場所遺之敵屍及其他之探報知此項敵兵係鐵路守備隊步兵第二聯隊所屬之騎兵圑其指揮官爲半斯輕科司少將初八夜大本營又接報告云初七日營口附近所撃退之敵兵已退走至大溝桿以北戰場遺棄敵屍六十二具負傷者六名查核敵所棄之軍械計之敵軍之死傷者當在二百人以外我軍一部隊於今日追撃敵軍使之潰散 
[俄人藉口]  
　　華歴十二月初八日英京倫敦路透電局來電云俄國頃有傳單布告列國略謂自與日人開戰以來中國　印中立條規我俄因欲保全本國利權不得不盡力處置 
[俄尙有待]  
　　華歴十二月初八日德京柏林來電云日來俄政府頗不欲他國出而調停度其意蓋擬在滿洲大戰一場决定勝負後與日本自行議和也 
[俄兵濳襲]  
　　日本駐滬總領事小田切君以華歴十二月初八日日本東京所發官電媵函見示内開本月初七日有俄軍一隊携帶大砲十二尊會同馬兵八隊馳抵牛家屯攻奪我軍糧棧我軍併力攻撃俄遂退回先是初六晚有俄國馬兵一小隊乘夜濳入鞍山店將海城營口大石橋及附近各處火車鐵路毁損少許刻巳修繕齊全照常行駛矣 
[日軍小捷]  
　　華歴十二月初八日日本東京來電云昨日黎明時有俄國馬兵列隊來攻欲將海城西北方鐵道摧毁旋被我軍撃退致俄人傷失頗多禮拜四午後復有俄兵二千名之譜前來攻撃牛家屯日本防營口兵隊暫時引退旋得他處來援遂合力將俄軍撃敗是役也俄人約傷死八十名日軍毫無損失 
[日艦南巡]  
　　呂宋來電云由馬尾拉迤南遄返之各輪船咸報稱西歴正月五號見有日本巡洋艦在森培路拿路奇諾海洋中往來巡邏迨七號午後二下鐘時又有日本巡洋艦一艘駛入馬尼拉港口圍森培路拿路奇諾係飛律濱羣島海峽 
[日擄英船]  
　　華歴十二月初八日日本東京來電云禮拜四日我日巡艦在本國海中據獲一英國輪船名曰羅腮利重六千五百墩係載煤往海參威者 
[艦隊東來]  
　　華歴十二月初八日英就倫敦路透電局來電云俄國海軍提督包脱洛哇司基所率諸軍艦已於今日駛　蘇彝士河鼓輪東下矣 
[降將東行]  
　　日本長崎來電云俄國降將司堵琴爾擬於東歴正月九日携其夫人及麾下員弁士卒約一千餘員名乘佐渡丸啓行十一日可抵長崎先期貨定大力卄戈木　　第二十四五號房屋兩　爲息燕之所士卒則大約寄寓稻佐屋註大力卄戈卽長崎譯其音爲拿卡殺基示　儿讀如花帖魯蓋旅邸也 
[俄艦盡殲]  
　　日本東就來電云東歴正月七日之夜我日海軍第三艦隊統領片岡氏電報大本營略稱正月一日之夜俄人將旅順口内所有軍艦運船次第炸毁其泊在口外之息拔秃薄利及矮脱滑司夕伊二艦亦先後鑿沈滅水雷艦六艘則乘夜突圍而出我封口軍艦見而追撃諸俄艦奮力駛逃旣而我海軍中佐山屋他人督率萩津洲艦藤本季四郎督率滅水雷艦一隊笠間直督率水雷艇一隊追至烟臺第三海軍隊總統東鄉正路督率海軍大佐村上格一所帶千代田艦海軍中佐　屋忠道所帶龍田艦鈴木貫太郎所帶某滅水雷艦追至膠州識諸俄艦無力爭持遂自願卸除軍械蓋至此而俄艦巳殲滅淫盡此後不復能於海上鏖兵矣 
[堿廠戰報]  
　　高麗漢京來電云西歴正月六號有俄國步兵二隊與日軍戰於王子嶺　王子嶺在城廠之北相距約十八華里午後一下鐘越四十分時俄兵方在長子嶺迤南相距一啓羅邁當平地上排列野戰砲兩尊　長子嶺在王子嶺之北相距三啓　邁當日本砲隊營見之發砲遙轟勢甚猛烈俄軍猝不及備立時姦　譁釐迨三下鐘越四十分時望上來冋退去日人躡蹤追撃俄軍頗受傷　未顷忽有援軍到來招集敗兵意圖抵抗日人遂下令收隊不復窮追 
[馬賊劫牛]  
　　日本大阪某日報云敵人之在遼東與我軍左翼對峙者往往關入局外中立地廣購芻　糗糧某日購得牛二百餘頭價已付矣一刹那突被馬賊所撃俄人敗走牛遂悉入馬賊手中日員聞之犒以金幣若干令馬賊將牛奉獻又一日俄人至代家房及西牛房一帶購得牛一百六十餘頭中途盡被馬賊刧去俄人驚駭譁潰不知所之馬賊因　牛至遼暘送請日官收受 
[革命宜防]  
　　英京倫敦來電云路邊電　得俄國舊京木斯科訪事人所發電音略謂西歴正月五號木斯科議會領袖藉林司芝羅何愛司誇伊上書内務部大臣言此間無政府黨中人專以革命爲主義其始巿中惡少騤擾靡寗近且舉國人民隨聲阿　深恐皇帝陛下漸瀕於危今欲力挽狂澜要宜改行君民共主之政事勢至此我共不得不向皇帝陛下逐細奏陳也 
 
 

Page 3

 
 
[記滬上各業紳商會議力爭會審俄犯事]  
　　俄國阿斯柯爾逃艦水手兵斧斃甬人周生友一案自前日在俄領事署定讞判兇手以監禁四年之罪各甬人聞之以此事由俄官獨斷獨行並不與華官會審以是大抱不平於昨日發出傳單定於今午在四明公所集議甬上各大紳商深恐釀成巨禍特於昨日五點鐘時邀集在滬各帮紳商至滬北商業公所妥議萬全之策先由沈仲禮觀察登塲演説謂此案上海地方官及四明各紳董與俄領事爭辯再三已屬計窮力盡現惟有請在滬各業紳商妥籌善法以冀挽回於是各帮首事互相議論擬成辦法三條一各省商董公議電禀外務部商部南洋大臣據理力爭二各省商董公函上海道並知會租界領袖領事及公共租界工部局法工部局聲有人心不平商董等難以解釋之情形三暫時停用俄國道勝銀行鈔票候事定再議以上三欵均由各帮董事議允照行連夜發印傳單勸四明各工商暫緩開議其電外務部商部南洋大臣文云外務部商部南洋商憲鈞鑒俄水手戕甬人周生有一案事經匝月迄未交兇審辦雖經滬道屢次照會而俄領復文始終未允會審遽於昨日在俄署自行開審將該犯定讞監禁四年兼作苦工等語函致滬道人心大爲激動欲向俄署自行索犯今日全滬各省商董工衆齊集商會公議衆論洶洶詞氣激憤而寗波工衆巳發傳單定於明日開四明公所會議勢將暴動非特在滬俄人難免危險卽中外官商亦不相安詳察衆情實爲顧念國體保全生命起見各省商董雖竭盡心力萬難解釋而况持義甚正强抑亦復無詞惟有仰懇大部立卽照會俄使迅飭俄領大帥迅飭滬道立卽照會俄領趕緊交犯於俄署外設立特别公堂由華官會同審辦嚴定罪名並限令逃艦及魚雷艇等速離上海口岸或可鎮定人心再頃聞旅順俄提督及降兵數千將次來滬萬不能再令進口登岸請飛速電飭滬道預先堅拒萬勿　　以慰衆心而弭巨釁不勝迫切待命之至上海各省商董公叩 
[補錄蘇松太兵備道袁觀察照會俄總領事公文一]  
　　爲照會事貴國在滬兵艦水手斧斃寗人周生有一案本道以案情特别不應觀審應設特别公堂由道禀請南洋大臣派員會同貴總領事秉公訊斷等因照會冰案查此項兵艦華官旣擔保護之責卽應有訊辦之權本道熟念交誼且素佩貴總領事辦事之持正必恨國中有此暴徒豈肯曲加袒庇以破壞中立國保護之例激成中立國人民不平之氣故爲是通融辦法想貫總領事當有以諒其苦衷迅予照允矣迄今數日尙未得復本道免擔該艦在滬安全之責而不能自保其人民之安全何堪愧疚寗波紳商工匠公憤洶洶均以本道通融辦法爲過不獨寗波人也且有咎本道故意寛縱視租界之治安不如徇貴總領事之私情者更有謂該水手以受保護之人而故殺保護國之人本道是否尙認該艦在保護之列來相詰問者貴總領事試爲本道設身以處何以解之以特别之罪反不及尋常之案得在公堂會審本道卽欲嚴守中立恐有非本道所能作主之時爲甯波人計實爲貴國兵艦之在滬者計亦所以爲租界之治安計明達如貴總領事必在以辨之矣合急再行照會貴總領事迅卽照復訂期會訊以符公理而安租界勿再延遲爲報須至照會者十二月初四日 
[補錄蘇松太兵備道袁海觀觀察照會俄總領事文二]  
　　爲照會事昨以貴國留滬艦卒斧斃寗波人周生有一案照請貴總領事開一特别公堂派員會訊想邀冰鑒該犯以受保護之人而故殺保護國之人按律重抵已懼不及貴總領事前擬以署中爲特别公堂是明知讠犯有特别之罪矣尋常之罪例得會審特别之罪反令觀審無怪該艦卒等有恃無恐續出酗酒調戲之案本道愈遷就貴總領事愈固執平日和平公正之寗波人一旦同深公憤本道督飭縣廨會同紳董極力約朿以全睦誼貴總領事豈一無所聞頃悉旅滬外帮工商同抱不平咎寗波人貿易如恒不免貪利忘害勢更洶洶人類不齊横暴如該犯者亦復不少萬一出華官防護所不及於其餘圈禁之艦卒途遇尋仇有艦卒之先施想有敝國人之報復以後犯交華官自辦卽以上海縣署爲特别公堂請貴總領事觀審宜無異言貴國爲地毬之望此次偶出不報而有艦卒來滬犯特别之罪本道何肯過事吹求惟艦卒敢一再肇事貴總領事或無袒庇之心已有袒庇之跡致妨租界之治安尤損敝國之中立則不幸之中又不幸焉深願貴總領事力顧向來在滬之名譽且力顧向來全國之名譽否則貴國旣視敝國之中立不重他國因而視敝國之中立更輕其時當非留滬數艦之利無率咎本道之保護之不力爲負公義更勿咎本道之知不盡言并負私情也肺肝相示無任迫切合急照請迅卽查照復行另開特别公堂派員會審以昭公道而防意外須至照會者十二月初六日 
[補錄蘇松太兵備道袁海觀觀察照會俄總領事文三]  
　　爲照會事頃准復文周生有一案中俄續約第八條並無特别公堂會訊明文本月初八日早十點鐘在本署開堂審訊請委上海縣或他員届時到堂觀審等因到道准此查中俄天津和約第七條明明有會同辦理字樣所謂會同辦理卽會訊也何得謂並無明文乎况貴國兵船容留在滬又當别論起軍火卸機器員弁水手體操散步定地限時一切辦法皆出兩國條約之外所有殺人犯法之水手極應歸我中立保護管束之國地方官審辦乃尋常交涉之案尙須會訊而此逃兵傷人斃命轉請觀審卽以條約言之究憑中俄兩國何項約章不特本道詫異卽中外官商亦同爲詫異甬人桑梓情深一呼百應早有洶洶暴動之勢本道邀同紳董屢屢勸解開導舌敝唇焦幸而相安然我國施保護之實惠而商民受殺人之慘報衆怒未平躍躍欲試禍機所伏刻刻堪虞總以貴總領事於此案能否受商辦理是否公允爲轉移今貴總領事不允設特别公堂是不受商矣本約會審而反請觀審是不公允矣萬一甬人迫於義憤聚衆暴發地方官難以情商理喻致有不測之患本道勢難保護應由貴總領事擔其責任且設特别公堂交犯會審本道已奉外務部照准萬無擅自派員觀審之理應請貴總領事速照本道前文辦理見復勿再稽遲否則惟有電請外務部普告各國令奥斯科滿洲巡洋艦及格魯蘇福意魚雷艇離開上海口岸不能再爲保護以保治安而謝衆口合併預爲申明望切施行十二月初七日 
[法界火警]  
　　前晚十二點逾二刻鐘時法租界公館馬路陸稿薦肉店忽兆火災警鐘旣鳴救火會西人急驅水龍到來帮冋救熄祇焚去店屋一幢左右鄰玉露春茶館順興麫館稍有損傷事後捕頭查得陸稿薦曾保火險銀五百兩因拘獲店主徐松雲交人保出諭俟堂期禀請讞員陳楚生大令究罰 
[公界火警]  
　　前晚九點鐘時公共租界派克路第四十一號門牌富文書局不戒於火救火會西人施救逾時始漸告熄然已延燒比鄰四十號門牌之某書局共焚去房屋六幢矣事後捕頭派令某包探往查起火緣由則僅存瓦礫一堆局主早已不知去向 
[爭弛行纒]  
　　昨日爲天足會第二次宣講之期男女客之不期而到者不下二千餘人一時霧鬢風　雲裾月珮大家閨秀固自不凡及一觀裙下雙鉤則無有不化爲太華峯頭蓮船十丈者天足之功效竟能若是之草偃風行哉亦足見轉移氣運之大有在也 
[銀行報失]  
　　前日本埠中國通商銀行執事人某甲遣傭人周榮生送銀票三千兩至花旗銀行周頓萌歹心一去不返另倩他人訪之花旗銀行竟未收到遂投報英界四馬路老巡捕房捕頭立派各包探至各輪船跴緝蓋恐附之他適也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[月湖寒碧]  
　　寗波記事人云郡城石柱橋左近有營地一區前被葉某建造房屋近經浙江提樣左營陳波戎培源查悉立卽移請鄞縣高子勛大令拘葉訊究葉懼將屋拆卸央人向遊戎緩頰遊戎許之遂移文大令將案註銷○甬郡練軍前因管官約束不嚴常有在外滋櫌情事自提憲吕道生軍門大加整頓各勇始稍稍憯蹤不意日久懈生近復有練軍正中營管帶劉佐廷所部勇丁約隊游行向大豐弄圭娼　姓家尋釁某委員出而排解害被蜂擁攢毆後不知如何了事○甬江市上向有賣買空盤之事往往盈千累萬只憑買者一言商民患之迭經當道嚴楚在案近日復有計春榆陳才福二人被龔芝芳誘向甬江老源記洋貨鋪買賣空盤火油若干箱耗折過鉅無可彌補閉户脫逃日前者民周戒儀等據情控諸府署府尊喻庶三太守批示曰賣空買空有干例禁若龔芝芳果爲老源記連手誘人賣空賣有應得之罪而計春榆等是否因買空積欠逃避仰鄞縣確切查明秉公核辦○日前奉化某商裝運烟葉數十簍來甬行經濠河卡時舟子並不赴局報捐巡下查悉將船扣留不知如何了案也 
[楚天歸雁]  
　　武昌訪事人云湖北省垣後長街周姓建造房屋侵佔官地至六尺之多經警察局員查知飭卽移讓時周姓屋已建就不得已重行拆卸計所費已不貲矣○鄂省所募之勇現己齊全派令分營練習惟各營需馬甚多由督憲札委遊擊謝某携貲赴豫省選購○兩江總督李勉帥在任薨逝其靈櫬由家屬運回湘中十一月下旬某日道出鄂中泊舟文昌門外由江夏縣知縣鄒大令履和派差搭蓋素棚以便地方文武各官前往祭奠○日前江夏縣縣丞王泰卿二尹鎭因病出缺身後簫條一無長物幸江夏縣鄒大令篤於寅誼慨助番佛百尊爲治喪之費並擬並告同官厚集賻儀俾家屬得以抶櫬回籍 
[上海縣署瑣案]  
　　今夏六月某日寡婦莊李氏央其父李春芳抱呈控已革某圖地保顧榮堂姦占其姑許氏乘丈夫病故謀奪田單等情縣主汪瑶庭大令研訊之下諭令許氏將單繳案旣而李續控許氏將單私抵與人等情前晚大令升堂復訊李供許氏奉諭之後旣不遵繳反縱令私生子顧關松抵得洋銀五百元旋於十月間找價賣絶叩乞究追莊李氏所供與李相同許氏供長子自去歲染病至今年五月某日物故醫藥殯殮共用去洋銀一千數百元因此抵出之田單六帋一時無力贖回關松供八月中小的因有嬰需抵去田單兩紙祗得洋銀一百元並無找價賣絶情事大令判賣一百板押令贖單繳案又謂李曰此係莊姓家務爾不應始終千預遂此之使退自後不准到堂○郭施氏控陳子善圖謀遺産等情前晚大令升堂質訊郭董氏供小婦人嫁郭雨生爲繼室本年五月某日丈夫病故遠下前妻所生之子年纔十四不解耕耘故將所遺之田租出二十餘畝自耕十畝今者擬招陳爲後夫堂嫂郭施氏不依誘令改嫁其子小婦人斥其覬産亂倫郭施氏因之挾恨誣控臨訊不到情弊顯然大令斥之曰爾夫遺産不薄爾旣不憂凍餒自應守志撫孤乃欲招贅後夫宜其訟藤紳結也氏赬顔不語族長郭子蕃供郭施氏誘醮之事確非虚言陳供小的由蔡松林作合贅入郭董氏家未及成親即被施氏控案大令判郭董氏不准改醮陳交人保出不得出入氏家如違准郭姓族人交保送案郭施氏若再誘逼准董氏禀請提案嚴懲○前日長洲縣遞解竊犯陸阿生到縣大令詰訊之下陸供小的並無家屬自後當安分營生不敢復犯大令准卽開釋 
[上海保甲巡防局瑣案]  
　　南市王家馬頭一品齋豆腐乾作前由沈晉卿與寡婦沈桂氏合股開設議明先由沈經理三月某日其滿氏向接牧沈忽不依口角之餘氏心不能平奔赴十六鋪保甲巡防南局聲控局員蕒礎玉參軍命地甲傳沈到案訊供○日前歹人陳阿二行竊萬裕馬頭震源鹹貨行内醃猪被行主控諸二十三七鋪保甲巡防局局員汪二尹研訊之下判責二百板暫行鎖押前日帶案復訊復責五百板然後飭捕驅逐出境○流氓丁桂生在南市王家馬頭擺設賭攤誘人入局前日被城廂内外保甲總巡朱森庭明府查獲帶局研訊判責二百板枷號十天示衆犯事地方示衆 
[南市海運局紀事]  
　　江蘇海運滬局總辦吳太守觀樂已於前日由蘇來滬假寓英界錢江會館定期十二月初十日開局兌漕先於昨日在局部署一切至沂江海運滬局則先於日前開兌昨日總辦葉太守傳知各屬解木丁胥將米斛送局聽候校準給還以歸劃一 
[南市騐棉局紀事]  
　　南市驗棉局員何吉生明府前經議定章程凡由鄉販運來滬之棉花各花行驗有不漬並不當塲退還徇情收買者一經查出定子嚴懲現經局中司事查得萬裕馬頭公義馬頭某某等五花行有收買　水棉花情事因卽禀請明府照章罰鍰 
[英美等國租界公廨晚堂瑣案]  
　　前者鄉蔡坤周控蔡立周掯阻贖田單等情前晚襄讞委員孫耳三明府升堂研訊坤周供稱小的之父惠忠於五十年前將祖遺地兩區各七分九釐抵與族人勛生榮生得錢二十千文至同治某年由族人立周揖周出貲贖出由小的立據抵與立周得錢三千文目下地價較前三十年已增十倍小的欲回贖回立周恃蠻霸阻懇求明斷立周揖周同供此田由小的之父於同治某年向榮生贖出給小的兄弟兩人耕種已閱三十餘年所換新單曾改榮生户名呈求察騐族長蔡老祥供稱立周確曾爲榮生贖田此田實係坤周祖上遺傳小的深知底細明府謂立周所贖之田旣係坤周祖産理應仍歸坤周姑念耕種已久免子歸還著立周兄疵各出洋銀百元給與坤周以償地價兩造遵斷而退○前者孫益三控舒鶴亭誆騙眞珠等情已由讞員黄耀宿司馬訊从著將舒押追在案前晚明府升堂覆訊舒供稱此事前由母親赴寗波央公正友人向孫商懇未蒙允許求恩展眼當卽措還明府著赶速繳銀如稍遊延提比不貸 
[英美等國租界公堂瑣案]  
　　昨日讞員黄耀宿司馬會同德總領事署繙譯官麥令豪君升堂訊案時律師費烈投案聲梸木律師爲義善源錢莊所延因被香港義善源分莊執事人楊鐡山虧欠洋銀九千二百二十元控奉票提到案誚即小期訊追楊供上年十一月買存仙令至十二月賣出虧耗若干此係行中生意有憑單爲證並非串騙烏用追取費律師稱楊所作買賣初未入帳後旣虧本始歸入行中明與串騙無異務請管押嚴追司馬商之麥君著將楊押候訂期訊核○積竊李春雲張子餘串竊寳豐樓利昌同順昌商務書局信昌詳姚福興等七家衣服烟槍水烟袋等物報由某包探拘獲吊齊各贓解案請究司馬判各責二百板枷號一禮拜贓給各失主具領○偷兒周榮生混入倡婦花小寳家石竊金耳環旋又竊取趙宗詒家洋銀三十五元小銀錢五百九十六枚南市十六鋪某姓船上銅質對時表一枚報由包探劉光嚴拘獲送案司馬判責二百板押捕房二月臟給各失主領去○前日歹仍胡德海潛至日本郵船株式會社棧房託各訪友乘間行竊棉紗一捆報由包探蓀阿畢拘獲解案司馬判責二百板○包探顧福其解積竊樓子鄉至案禀稱此人行竊盛茂山家衣服綢縀報經小的拘猚吊到原贜請爲訊辦司馬判 
 
 

Page 10

 
 
責二百板押三月贓給感具領○文格司脫路旗昌綠絲廠被女工韓王氏竊取亂絲送案請究司馬判責手心二十下○歹人陳阿松掩入菜　甫朱和生吳玉林程金仁徐康記鄧裕仙六家行竊衣飾鐘表等物約値洋銀一百元報經某包探拘案請辦司馬判責二百板押兩月○章利平被牝賊姚徐氏竊取首飾衣服約値洋銀八十元報由某包探拘案請究司馬著押候吊取原贓然後核奪七百三十五號華捕解歹人張阿二至案禀稱此人竊取魯榮卿家東洋車一輛適爲小的所獲送案請辦司馬判責二百板車給魯領去○積竊陳阿桂竊得朱永生家棉被一條報由包探徐阿華獲案請辦司馬判責二百板贜給朱　去　　　　　　　　　 
[法租界捕房瑣案]  
　　許阿小陳才雲等諸歹人串竊某某等家衣飾麻袋之類報埔查知衣飾窩藏陸張氏家麻袋售與毛阿來因卽分别吊出解案請懲讞　陳楚生大令著將許枷號一个月責四百板陳及王少山張阿六各枷號一禮拜期滿責釋陸張氏責手心一百下毛罰洋銀兩元○某小客棧夥王仁金行竊寓客脫下之灰鼠袍一件被棧主查悉責令交還土置之不理因之扭訴捕房解奉大令訊明著枷號二十日期滿責釋○歹人林阿金將穢水一瓶僞稱豆油售與鄉人張顧氏得洋銀五角被氏察出扭訴拙房解奉大令訊明著枷號三日期滿責釋流氓張阿連與所私蕩婦葉兪氏串竊顔虞氏家衣餙報捕後自行尋獲扭入捕房昨日解奉大令訊明判令將張從重笞臀二百板枼兪氏責乎心二百下掌頰一百下○小竊張德發周阿三竊得南市某姓家皮比中銅銚等物携至租界中售錢經包控緝獲　入捕房解奉大令訊明著各枷三日期滿責譯 
[美租界捕房紀事]  
　　昨日無順方錦才在西華德路向張羅卿騙取洋銀十元事後張投訴捕房捕頭令包探錢榮堂將方拘到押候　送公堂禀請讞員黄耀宿司馬訊辦○昨日四百十二號巡街捕巡至華記路見一男孩迷失歸途掩面悲泣因卽帶入捕房後經孩父母聞知親至捕房領去○前晚印度人某甲醉中彳亍怡和馬頭恣行胡閙爲一百零一號及七百十三號二　　所見併力拘入捕房捕頭令押至酒醒四釋出○昨日馬夫徐秋生駕車全乍浦馬忽狂奔不可羈勒適包探劉阿炳乘東洋車至此不及避讓致　撞仆於地因將徐拘入捕房徐贓仔　銀十元求准暫時保出捕頭允之○租界工部局董近在老閘之北新建菜市令北福建路百頓路一帶各小販盡行遷入以後不准在路設攤各小販因嫌路遠不願遷移昨農捕頭令各巡補前往拘服王金生等二十餘人神候解送公堂禀請訊究 
[上海萬紅十字會捐欵十月初一至三十日第九批清單]  
　　初一日淮揚　臺楊觀察募助英洋七百九十四元陳丙候龍洋五元○初二日中外日報舘交來經收秋季規元一千另十兩英洋一千五百八十五元七四七二五兌見元一千一百八十四兩三錢九分一厘龍洋二百六十五元小洋二十三角九分扯七四兌見元一百九十七兩八錢六分九厘赤金壽星一庄計重九錢八分兌見元三十四兩四錢五項共元二千四百廿六兩六錢六分高淳縣李大令交來曹輔寂英洋五十元與良策龍洋二十元瑞松第龍洋十六元邢邦達　龍洋八元陳寳善堂龍洋六元五户共洋一百元○初三日申報館恊賑所交來經收九月分第六批英洋四百九十九元小洋一百角規元十兩銅大洋十六元銅小洋廿九角湘譚電局沈太守兆棟交來讀　龍洋三百八十元青蓮堂英洋五元○初四口杭州協昌土行交來　　王勉三齋節省自用求家店平安英洋四元丹推揚離英洋二元銅小洋五角○初五日河南河北道臺馮觀察交來續募衛輝府國太守蔭汴平銀一百兩河南北幹蘆洮鐡路總局汴平銀四十兩鐡路黄河　工局張兆鐡路黄河工程石方局鐵路黄河工程土工局曾壽昌三户　汴平銀十兩鐡路黄河工程測繪處高購鐡路黄河工程總收支處陳元凱　户各汴平銀八兩王秉棧樹德堂張兩户各汴平銀六兩鐡路護軍甲營一哨哨官張永漢汴平銀五兩湯陰學敎諭姜份湯陰縣興史李坤鹽商益照臨蕭凝五彰德府經歴謝善晉庭六户各汴平銀四兩湯陰縣　丞李慶餘揚陰學訓導田春榮當商　吉亨申吉貞蘇斯儆胡肇槐葉蘭蓀趙筱泉鐡路黄河工程土工局支應江保鑑九户各汴平銀二兩　定薛仲超各宇汴平銀一兩　錢湯陰汛把總徐鳳儀汴平銀五錢馮鏡清王世堪吳之杭張叔鹤四月各汴平銀四錢全信堂韓洋十元以上共汴平銀二百五十兩另一銀洋十元合來元二百六十七兩三錢五分俞吉甫廣東龍洋五十元廛中隱英洋一元○初七日江蘇學臺唐募助徐州各學龍洋一千七百五十三元六角二分六厘章正記助冬賑棉衣龍开一百元陜西同州府英太守琦交家募助兼元十三兩六錢七分同知莊交　鄧星槎英洋十元○初十日陳一　交來蘇　蔣友松次子病愈酬愿英洋十元○十一日皖北杞愛人規元一百兩○十二日甘肅　窠何方伯東南濟急會撥助繭平銀九百廿三兩二　三分三厘合來元一千零十兩五錢七分○十五日江蘇按察使署兩淮運使恩竊訪倡捐洋七百元又代募海州分司運判英洋五百掘港場大使　茶塲大使角斜塲大使丁溪塲大使六户各英洋一百六十元餘西場大使板浦塲大使中正場大使三月各英洋一百二十元前淮南總局提調毛華餘東場大使金沙塲大使吕塲大使石港塲大使豐利場大使何垜塲大使廟灣塲大使通泰兩屬　店天香室生子十户各英洋一百元富安塲大使臨興塲大使二户各英洋八十元淮南總局提調王桂芬東臺場大使劉莊場大使三户各英洋六十元廣盈庫大使英洋五十元梁垜塲大使鹽運司　歴委管四捕掣驗候補經歴谷應觧頓外　商從九品夏氷興　外　商候選典史陳德新姜卓甫六户各英洋二十元淮南總局收支委員陳景錡淮南總局監收委員多神淮南總局監價委員李　慶前淮南總局發照委員　毓溎淮南抻驗大使淮北批驗大使鹽運司知事委管四浦掣驗候補經歷張憲修委管四浦掣騐候補大使何乃升九户各英洋十元淮南鄂湘西皖四岸運商庫平銀七千八百兩淮北商販　平銀二千兩淮南通泰場商庫平銀一千兩淮南各倉岸商人庫平銀二百廿兩以上五十二户共合庫平銀一萬四千五百仕兩洋一百八十元合來元一萬五千九百十三兩九錢二分又洋一百八十元寄居楊地隱名氏爲次子肺病求速見効規元二千兩九江電報分局經募龍洋一百三十四元　　板　十七元青江沈善保英洋一百元士公室英洋二十元○十六日王松丞刺史交來成都府發審幕徐墨緣轉交徐爲章英洋一百二十元四明聽彝堂邱求合家平安　洋十元○十七日四川川東道臺馮觀察交來募助第三批諭平銀一千二百兩合來元一千二百六十兩潮州道台猪觀察募助官運局英洋二百三十元内除貼水匯費十元實洋二百二十元童傳不求陔全念强健如舊英洋一百元○十八日銘新氏規元三百兩○十九日潮州道臺褚觀察交來傳羅縣鄧大令炳春英洋四十元除貼水匯費二元實洋三十八元不留名洋十元遺德堂汪棉衣褲六十六仲○二十日劉蘭階大令交來義善源京號王小齋求妾　速愈票洋五十元漢口招商局交來劉延齡龍洋二十元瀏河求　于英洋五元無名氏銅洋七元蕭楊王及無名氏助五位舊棉衣三十件此稿未完 
 
 
 

Page 11

 
 
聖鑒謹奏奉硃批工部知道單併發欽此 
　　直隷總督袁奏爲查明順直各屬徵收糧租情形摺廿二日 
　　太子少保北洋大臣直隷總督臣袁世凱跪奏爲查明順直各屬徴收糧租情形茶摺仰祈聖鑒事竊准户部咨光緒三十年六月初二日奉上諭方今時事多艱民生重困地方錢糧浮收中飽以完作欠百弊叢生著各省督撫將各屬經徴錢糧限三個月内開列明明表册將該州縣錢糧正額若干現在實徴若干向係收銀者註明每賦一兩正耗各收銀若干或係收錢折銀或係收銀圓作銀均註明每銀一兩折收若干每漕糧一石收本色者每石收銀錢若干此外有無陋規雜費逐一登明據實聲叙各令和盤托出不准　混潰漏等因欽此當經轉飭遵辦去後兹據藩司楊士驤詳稱順直各屬共一百四十四州縣廳並無漕糧其應徴地丁錢糧各項旗租並永平宣化二府屯糧徴銀徴錢向不一律卽地糧耗羡少則六分多則一錢至一錢二三四五分不等耗羡之外又有隨徴頃鎔火耗解曹州縣辦公平餘書吏紙張飯食經前司廷杰查明前項銀數綜計自一錢數分至四錢三分不等良鄉等四十大州縣廳徴收糧租每銀一兩折徴制錢至二千七八九百文之多議自光緒二十五年下忙起一律核减每地糧正銀一兩連應　例耗並一切辦公在内祇准折徴制錢二千文其無例耗租銀祇准折徴制錢一千九百文至通州等九十八州縣廳糧租有全數徴銀者有衿户完銀民户完錢者核計析價均在制錢二千文以下照舊徴收詳經前督臣裕祿奏准照辦嗣因開辦學堂經費支絀復將良鄉等四十六州縣廳糧租减徴案内糧價租價查照二十四年以前舊意原折制錢在二千四百文以上者仿照山東奏定之桑改爲二千四百文徴收其不及二千四百文者悉仍循其舊州縣仍照二十五年减定章程每兩制錢二千文及一千九百文計算餘出之項分上下兩忙易銀解司撥充學堂經費謂之折徴盈餘其瘠苦州縣辦公無資分别酌量津貼以二十九年上忙爲始經臣奏准遵辦又因大城肅寗二縣糧租從前折徴制錢亦在二千文以上一律改按二千四百文徴收其盈餘制錢四百文歸入學堂經費各在案是順直糧租徴銀州縣平餘本屬無多卽折徴州縣除提學堂經費外每兩錢數亦在二千文以下所有正耗辦公及傾鎔火耗解費等項無不取給於此且酌提中飽案内每年已提州縣盈餘銀五萬兩充作練兵處餉需核計州縣所剩實已無幾此外僅有串票小費每張收錢數文至三十餘文而止明查暗訪實無另有漏規雜費及浮收蒙混情事地糧旗租屯糧分爲三項造具簡明表册具詳前來臣查順直糧租徴銀徴錢各屬情形不同所得盈餘藉以辦公折徴州縣較優於徴銀州縣自經一再整頓酌提學堂經費練兵餉需州縣辦公已形竭蹶且折徴錢數前經奏明並曉諭周知州縣無從浮收此外查無陋規雜費仍當飭司隨時認眞考察嚴杜中飽以仰副朝廷軫念民依力除壅蔽之至意除將表册咨部外理合會同兼管順天府府尹臣徐會灃順天府府尹臣沈瑜慶恭摺具陳伏乞皇太后皇上聖鑒敕部查核謹奏奉硃批户部知道欽此 
　　曹署兩江總督端等奏爲已故學官學行行可風懇恩編入國史儒林傳以勵儒修摺廿二日 
頭品頂戴暫署兩江總督調署江蘇巡撫湖北巡撫奴才端方跪奏爲已故學官學行可風懇恩編入國史儒林傳以勵儒修恭摺仰祈聖鑒事竊據江南高等學堂算學教習國子監算學助教崔朝慶句容縣教諭顧鴻闔等呈稱已故處州储教授内閣中書銜黄以周浙江定海廳人同治庚午科舉人主講南菁書院有年産從百越澤及三吳孝悌恨於性成言行衷諸　訓教人無卷授學不限方隅抱道自居傳經有功　序從遊日衆響學彌堅光緒十四年浙江學臣瞿鴻禨稱其素履誠樸粹然儒者奏請奬勵蒙賞内閣中書銜十六年浙江學臣潘衍桐復稱其研精覃思物疏道親奏蒙特恩陞用教授其所著樓說略經說略二書已經前江蘇學臣王先謙刻入經解讀編此外尙著有禮書通攷軍禮司馬法考徴經訓比義子思子輯解等書皆能提要鈎元津逮後學查該教授之父黄式三已久國史儒林列傳今該教授學行久違宸聰紹述克承家學英才樂育箸述善身念潛德之宜彰懼遺書之就失謹呈故教授所箸禮書通攷一百卷軍禮司馬法攷徴二卷經訓比義三卷子思子輯七卷季雜箸五種並開具事黌清册懇請具奏前求奴才查已故教授黄以周家承通德學有本原能讀父書補乾嘉諸儒所未逮克稱師表育東南多士以成材閱其遺書有關正學考其素履無閒羣言列之儒林洵無媿色合無仰懇天恩俯准將已故教授黄以周編入國史儒林傳以存舊學而勵潛修出自逾格鴻施除將該教授遺書並事實清册咨送國史館查照外理合恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
　　湖南巡撫陸奏爲懇恩俯准將該員留湘辦理學務並援照各省奏留成案准其免扣資俸片廿二日 
陸元鼎片再湘省因整飭學務應辦需才前准學務大臣咨開奏准更定進士館章程内稱有新進士在學堂充當教習及總辦學務事宜應由該省督撫先行奏咨立案三年期滿實能稱職准其與本館畢業學員一律辦理等因兹查有光緒二十九年進士翰林院庶吉士郭立山兵部主事曾熙户部主事彭紹宗品學素預實心教育擬請奏留在湘以郭立山充中路歸範學堂監督曾熙充南路師範學堂監督彭紹宗充省城高等學堂監督核與奏定章程相符惟該員等均係京缺除郭立山係庶吉士照例不較資俸外其曾熙一員係呈請歸原班候補人員彭紹宗一員係學習行走之員合無仰懇天恩俯准將該員留湘辦理學務並援照各省奏留成案准其免扣資俸之處出自鴻施除咨部外理合附片陳明伏乞聖鑒謹奏奉硃批該衙門知道欽此 
　　安徽巡撫誠奏爲高等學堂費用不敷擬請於銅圓局盈餘項下明年爲始每年加撥庫平銀一萬兩按月由該堂支領片誠勳片再皖省高等學堂前因齋舍不寛住堂肄業學生僅有百人常年經費祗存銀三萬餘金查新建學堂年内可以落成力歲定須灚久規模旣廣學額宜増應將本籍學生補足二百名另招客籍學生四十名以期造就人才而備國家之用所有員紳敎習薪水通堂火食以及購備圖籍儀器一切活支雜用較前計加一们費用不敷甚鉅擬請在於銅圓局盈餘項下自明年爲始每年加撥庫平銀一萬兩匀分十個月按月由該堂支領以資用度等情由辦班學務處布政使聯魁按察使濮子潼會詳請奏前來奴才 
 
 

Page 12

 
 
覆核無異除資部查照外理合附片具陳伏乞聖鑒訓示謹奏奉硃批户部知道欽此 
　　直隸總督袁奏爲籌辦永定河來年備防階料並歲搶修稭料照案加增運脚銀兩摺廿三日 
太子少保北洋大臣直标總督臣袁世凱跪奏爲籌辦永定河來軍備阞稭料並歲搶修稭料照案加　運脚銀兩恭習伸祈聖鑒事竊照永定河兩岸大隄計長四百餘里沙土鬆浮每届大汛溜勢趨向靡定各工　叚紛紛蟄陷賴有稭料應手隨時搶廂釋前督臣那彦成奏准於修料物之外每年添購稽料二百四十萬朿以資防護又歲搶修各工所用稭料因近隄所産稀少須從遠處購連經前督臣顔檢奏准每束加增運脚銀二釐五毫歴次遵照辦理在案兹據署永定河道毛慶蕃詳稱本年凌伏秋三汛水勢迭次盛漲備防稭料動用無存請照案購辦稭料二百四十萬朿分儲各工以應來年要需沿河地畝水冲沙壓産料甚少仍須遠處購運照章添給　脚銀兩等情具詳請奏前來臣覆核無異合無仰懇天恩俯准照案添購來年備防稭料二百四十萬束每束連運脚銀一分五毫共需寔銀二萬五千二百兩又歲搶修稭料加增運脚需實銀八千五百兩一併全數撥工以濟工需俟奉旨後臣卽飭藩司設法籌撥給領責成該河道督率應汛各員照數採買分撥工次核寔驗收備用所有籌辦永定河來年備防稭料緣由理合恭摺具陳伏乞皇太后皇上聖鑒訓示謹奏奉硃批户部知道欽此 
　　直隸總督袁奏爲永定河南北運三河光緒三十年用過搶修銀數摺廿三日 
太子少保北洋大臣直隷總督臣袁世凱跪奏爲永定河南北運三河光緒三十年用過搶修銀數恭摺仰祈聖鑒事竊照永定河每年搶修原定續増共銀二萬七千兩南北運河每年銀六千兩北運河每年銀一萬七千兩嗣經歴次部議北運河自同治十年起按原額每千兩發給實銀四百兩南運河自光緒五年起按原額每千兩發給實銀六百兩永定河自同治十二年爲始仍照原額實銀發給兹據署永定河道毛慶蕃詳稱光緒三十年汛朝計用搶修銀二萬五千八百八十三兩五錢九分又兩岸上游各汛加添運脚不敷通融搶修項下銀一千一百一十六兩四錢一分共用實銀二萬七千兩又據天津道王仁寶通永道陳啓泰詳稱光緒三十年汛期南運河計用搶修實銀三千五百九十八兩三錢六分八釐北運河計用搶修實銀六千九百九十九兩二錢八分二釐請奏前來臣覆查無異除分咨照例造册繪圖詳請奏銷外理合恭摺具陳伏乞皇太后皇上聖鑒飭部查照謹奏奉硃批該部知道欽此 
　　直隷總督袁奏爲報撥本年冬季分西陵八旗養有兵丁錢糧銀兩摺廿三日 
太子少保北洋大臣直隸總督臣袁世凱跪奏爲報撥本年冬季分西陵八旗養育兵丁錢糧銀兩恭摺仰祈聖鑒事竊據布政使揚士釀呈稱易州供應西陵八旗養育兵丁應需錢糧向係按季專案詳稱題撥歴經遒辦又於光緒二十九年二月十九日轉准户部議覆守護西陵大臣載潤等奏莊順皇貴妃位前四旗兵丁生齒日繁請添設恩缺養育兵四分一摺奉旨依議欽此等因行知到司當經轉行遵照並詳明按季撥在案兹據易州請領光緒三十年冬季分養育兵五十六名每名季支銀四兩五錢共銀二百五十二兩又新添養育兵四名每名季支銀四兩五錢共銀一十八兩以上共銀二百七十兩照章改折八成實銀二百一十六兩覆覈數目相符應在於司庫地糧銀内照數動撥給發按照新章詳奏前來臣覆核無異除咨部查照外理合恭摺具陳伏乞皇太后皇上聖鑒勅部核覆謹奏奉硃批户部知道欽此 
　　暫署兩江總督端等奏爲教職被叅士民臚舉聲明禀請昭雪懇恩開復以順輿情摺廿三日 
頭品頂戴暫署兩江總督調署江蘇巡撫湖北巡撫臣端方護理江蘇巡撫布政使臣效曾江蘇學政臣唐景崇跪奏爲敎職被叅士民臚舉聲明禀請昭雪懇恩開復以順輿情恭摺會陳仰祈聖鑒事竊淮安府東安縣教諭唐錫晉於光緒二十九年十二月内經本任督臣魏光燾歸入甄别案内以不知檢束奏叅革職該教諭去官之際卽據該縣紳耆數十人以其在任十六年於一切善舉如施藥濟貧恤嫠育嬰等事皆楬力籌辦光緒二十二三年安東大水二十四五年早稻歉收該教諭均爲倡捐募賑活人無算平日兼性嚴謹能得士心並無劣迹等情分赴督臣學臣衙門禀訴臣景崇按試淮安復據該縣士民聯名公請昭雪前來詳加查考實係衆口一詞無不稱頌該教諭之賢而深惜其去者當經咨會臣端方檢查原叅之案該教諭係因上年禀揭前任安東縣知縣吳大照種種貪劣經本任督臣魏光燾委員訪查屬實將吳大照撤任奏叅當時復據吳大照以該教諭佔住書院不得士心爲詞互相禀揭是以一併叅革查該縣教官本無衙署借住書院已非一日近因議將書院改作學堂曾據該教諭禀經批准暫留旁舍棲止以待建屋遷移是其居住書院曾經禀明有案與平空佔據不同若謂其不得士心何以去官之日土民紛紛爲之禀剖且查光緒十四年漕督臣松椿奏保倡捐助振官紳該教諭唐錫晉欽奉上諭傳旨嘉奬二十四年舉行計典並經前督撫臣以該教諭唐錫晉學粹才明士林向化列考保荐奉准部覆加一級候徣在案是該教諭平日政聲才具均有可觀一旦廢棄不特人才可惜且亦無以服十民之心臣等訪查明確理合據實奏陳合無仰懇天恩俯准將安東縣教諭唐錫晉原叅革職之案開復並免繳捐復銀兩仍行歸部銓選以彰公道出自逾格鴻施是否有當謹合詞恭摺具奏伏乞皇太后皇上聖鑒訓示謹奏奉硃批著照所請該部知道欽此 
　　暫署兩江總督端奏爲查有廣東候補道李寳巽堪以派委兼充寗蘇赴日遊學生監督片廿三日 
端方片再奴才前在蘇奏明派送學生赴日本學習師範政法此次在寗又考選學生四十人咨送日本一半學陸軍一半學實業綜計密蘇兩屬赴東學生不下百餘人自非選派妥員監督不足以資約朿而杜歧趨江寗原派駐日遊學生監督候補州同沈兆褘辦事未能得力應即撤換查有湖北江西管理遊學生監督廣東候補道李寳巽才具優長宗旨純正堪以派委兼充寗蘇赴日遊學生監督責令嚴密考查認眞約朿薪水公費由寗蘇各半支給以資辦公除分咨外謹會同護理巡撫臣效會附片具陳伏乞聖　　奏奉原批該衙站嬌　道欽此 
 
