# 1884 - 19 - 4903872

 

Page 1

 
 
[致股印古今圖書集成諸君啓] [  申報館點石齋主人啓]  
　　本齋仿印圖書集成前將石印之小字樣與擺版之大字樣各印一紙隨信分寄有股諸君聽憑選擇現計巳有一半回信寄到皆以大字樣爲醒目繼　願用擺版其喜用小字者止有二人然排印大字紙張本數較之石印約加兩倍有餘其中實須折閱惟此書倡議巳久開印未便再遲明正須得動手　早日完工全書送閱庶足以慰諸君之懸盼所有遠近各埠尚未奉到覆音者未知信被浮沈抑係公務忽忙無暇作荅但本齋急欲開印未　久候兹擬截至年底爲止如諸君仍無回玉諒必均以大字爲佳可無疑談矣再此書股分前雖填至一千四百股及向各外埠收回票根知號數尚未填岀者有二百餘股差幸日内來掛號者尚不乏人核計所差無幾本齋現擬於一千四百股外復自多印數百部加價發賣以冀稍資津貼故此後入股者如尚在一千四百股内其股銀仍照原議一百五十兩設來者稍遲在一千四百股以外每股價銀須一百八十兩仍按三次照付恐未週知特此預布伏希垂鑒 
[任伯年繕山水總神圖岀售] [  點石齋啓]  
歳序將闌凡店户居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青緣秀色可餐山水之間漆雲四布長松插天松下四神並立一城隍一土地一灶君一招財惟井神則盤膝而坐松旁有白石橋一座橋上爲符神位快馬飛騰神采發越又左有查花臺右有石藏畫欄環繞曲徑通幽山之嶺則有天臺一座奇峰並峙日月合璧則帥位也其畫筆逈不猶人懸諸堂中洵堪奪目現由申昌書畵室發售計墨色者價洋五角着色者一元巳裱者另加裱工洋六角正此佈 
[論兵勇異同書英將論兵後]  
中國緑營兵制向選十著之人有家室亦有生業名隷軍籍歳時撥演而已蓋定制滿營月食錢糧六分六緑營則僅得三分三而銀岀藩庫領時必有小費又經營官之手應提應扣名目不一每兵實到手者已不過二兩有奇而散放之日又將紋銀準作極賤之價改發銅錢則更不及三千錢矣馬糧數倍於戰糧戰糧數多於守糧而折扣一律也道光以來减兵增餉一切虚縻之弊槪行禁革然一統領之下必食空糧數十名衙門内外官親跟役皆取給於此每多一人則報一人之糧此各營通弊無能立之厲禁者推之一營一哨無不皆然但位分漸卑支銷漸少耳至於革補之際截留空曠亦歸營官修辦軍裝本有應銷之欵而營員貪黷者輙以派諸兵丁於發餉時扣給此外一切攤派之欵與夫節壽收禮或亦不免而苟被訐告立予參處然終不能盡革也兵丁月領之銀旣屬有限仰事俯畜何足以資温飽不得不别謀生業以盈餘爲貼補蓋營在本籍親故交游各有照應或農或商兄弟子孫分治生産十年五年之後家可小康原不專恃名糧也故承平之世兵丁不盡可戰者爲其糧不足食而分其心力於他事耳道光之季海疆不靖聞風披靡不耐久戰此一證也咸豐間粤匪竄踞金絞各路大兵雲集揚州鎭江一帶節節安營賊勢坐困而前則向帥後有和張八年之功終於隳築厥後皖楚之勇大隊繼至曾彭左李諸公分任各路翦其枝葉乃始毁其老巢先後不過五年而東南遂以底定可知用兵不如用勇也要之兵爲土著之人易地旣不相習而承平旣久操閱之外無所事事血氣懈弛筋力罷軟一旦振作固是大難勇則類多游手之夫平日鄉里閒居多行放恣逞其方剛之力無所不爲招募成軍之後但能嚴加約束勤於訓練自是可用况一勇之餉每日二百文倍於額兵多則三百文三倍於額兵兼之充勇之人大半未有家室進可以取功名圖富貴而退無内顧之憂以一身贍一身不慮不足也國家費帑以養兵而有事則收效於勇職此故耳肅清以來裁撤勇營規復兵制統兵將帥皆身經百戰之員以馭勇之法馭兵以練勇之法練兵而兵額未足卽以奉撤之勇充之一營一哨之中不皆土著已大變從前罷軟之習而氣類相感又盡化其行伍陋俗加以教習洋槍於每年鎭協校閱三年督撫大閱之外各營各練幾於無日不執其業從前兵自兵勇自勇者今則兵與勇無所區别軍政乃大攺觀矣英將戈登前於同治年間曾受中國之聘帶兵勦匪故於中國之兵深悉其情形如所云中國兵數較他國爲多且能吃苦及華兵不將行囊帶於身畔服食等類亦不甚累贅故較他人爲　等語皆洞中竅要之言特戈君所知者仍是現時兵勇一體之情形若在辦理粤匪之前緑營舊習正恐土著之人每有家室之累無事食糧嬉游驕惰一旦征調卽無身外之累贅而亦難免心中之累贅也顧就時論事目前華兵之易於調遣足以制他國之勝者卽此已見一端矣惟云華兵所用刀矛等物如守一地方地之外面不便於行雖有精兵來攻必須十二人敵一華兵方足濟事若用後膛槍則更爲無敵矣此則不免過譽蓋華兵利在陸戰平原之上蜂擁岀陣泰西火炮或不能頃刻立致必難取勝然兵事無常有可戰之兵而又須以天時地利濟之固未可以槪論也至于他人所守之地不必力攻而聲東撃西以擾之及與敵人大隊相戰宜用偏師分擣與截奪敵軍輜重云云卽兵家所謂正兵奇兵在臨時善用之耳總之現在中國兵力陸路可以制敵若水師則未能盡善海上水師更未足恃前者法越交閧中國尚在　法議和鄙意以爲中法未嘗不可一戰第止宜於滇粤關外岀師合劉團以拒法人若各海口則以守爲戰如欲遊奕洋面遇敵卽行交綏恐非全勝之道蓋仿效西法購置兵船教習徒雖已二十年來而管駕之員統帶之弁猶未盡得其人不可輕舉妄動以嘗試於一朝今戈登所言亦屬　路策應之事而未及於水師噫誠知兵也哉 
[上諭恭錄]  
　　十二月初五日奉上諭前據御史丁振鐸奏叅河南衞輝府知府李德均狡詐貪婪各欵當諭令鹿傳霖確查具奏兹據奏稱委員詳查並調取各處帳簿核對李德均尚無收受節壽季規情事惟才雖可用燥守難信請以同知選用等語李德均著卽開缺以同知選用餘着照所議辦理該部知道欽此同日奉上諭倪文蔚奏神靈顯應請頒遍額一摺廣西馬平縣雷山廟龍雷二神久著靈應上年春冬及本年夏間該處地方苦旱經該官紳等赴廟　禱大沛甘霖田苗復秀實深寅感着南書房翰林恭書匾額一方交倪文蔚祗領敬謹懸挂馬平縣雷山廟以答 
[神庥欽此]  
[擬塞黄埔]  
　　港報言進省火船必經黄埔今邊情緊急警報迭來省城官憲防敵船猝至内地擬將黄埔口閉塞昨已知會各國領事中留西尺九十尺闊俾各船岀入惟計往來省港河南輪船本屬明輪由船面車房横量已闊七十尺卽保安輪船亦闊五十五尺假令果留九十尺則河南不能進保安欲過亦十分危險矣 
 
 

Page 2

 
 
[增築炮台]  
　　粤省官憲籌辦戰守之具日不暇給計目下虎門以内沿路分兵駐守及築建炮台以昭鞏固意猶未足今尚於黄埔疉築泥炮臺以助防守取土打椿絡繹不絶洵可謂戒嚴矣 
[租界設營]  
　　自來遠客戾止故館築宫使人執戈扞衞亦固其所粤省沙面今爲西人租界從無扞陬之設白閙事之後省城大憲念國家招携懷遠未可疏虞因申詳於總理衙門請酌新章立營駐守今得總理衙門回文定設營盤一座常屯保護名曰靖衞營足昭大憲保護之殷懷矣 
[大閱師徒]  
　　穗垣官憲以法越搆兵籌防募勇訓練隨時現聞省城四營將官逐日赴北較塲輪流操演以候將軍督撫各憲會閱考較優劣而定黜陟賞罰焉 
[飭辦鄉團示]  
　　欽差大臣彭兩廣總督部堂張廣東巡撫部院裕爲飭辦鄉團以申敵愾事照得粤省民風剛勁忠勇性生咸豐四年紅巾賊起曾經八十三鄉練勇力戰掃平著有成效本部堂奉命來辦海防業經奏明興辦鄉團漁團各情形在案查志載廣州省城以南海番禺東莞順德香山增城新會新安新寗九縣爲海防門户兹當海洋有警自應聨九縣爲一氣合衆志以成城行保甲以杜内奸辦團防而禦外宼無事則分巡會緝衞田廬卽以靖海氛有事則守口聨防壯聲威亦以省兵費聞各該縣早經設有公局按沙田頃畝抽捐經費設立巡船沙艇甚多陸路練丁一呼可集萬衆現已通飲各營縣傳集各局紳董認眞操練實力講求沙船則選募巡丁分防要隘練勇則挑集精壯各衞梓桑如遇宼氛均聽調遣或護衞省城或分守險要或攔頭截撃或跟蹤尾追有能殺敵立功焚奪一敵船或用水雷轟毁一宼船者另懸賞格决不食言倘有漁長人等藉端訛索蛋户朦收旗幟船牌各規及有接濟宼糧軍火甘作漢奸一經查岀卽按軍法究治如果敵人竟開兵釁裴我决戰自是敵人不守條約其曲在彼爾土民等止當捍禦敵人惟力是視其餘通商各國爾等素與相安仍當不准稍爲牽累滋生事端致干究辦除通飭各營縣并遴委員紳分途查點外合亟岀示曉諭爲此示仰各團紳練勇遵照爾等同申敵愾各發天良合水陸爲一心聨城鄉爲一局書曰天視自我民視天聽自我民聽自古未有民心堅固而異族能從數萬里外深入我境逆天行事而得肆欺陵者也至所需經費仍照各局章程以本地之財練本地之勇卽以保本地之性命身家忠奮之氣固若金湯奇傑之才立加保摧本部堂實有厚望焉毋違特示 
[飭辦漁博示]  
　　欽差大臣彭兩廣總督部堂張廣東巡撫部院裕爲飭辦漁團以助戰守事照得水戰與陸戰相依漁團與鄉團並重本部堂奉命辦理粤防業將通飭辦團各情形奏明在案查粤民生居海澨性習風潮凡漁童蛋户有能泅水竟日者有潛行水底埋伏水雷以破敵舟者當此時事艱難之日正在豪傑立功之秋急應招徠以禦外侮至各團漁船數目現據副將吳迪文開報約共五千艘此外倘有遺漏仍飭一律編查責成漁長勤加操練與陸團互相應援萬一宼舟闖進海門該漁船等隨同水陸官軍或襲其後多備火箭火珠火船張疑設伏制勝岀奇有能焚奪一兵船或用水雷轟破一宼船者另懸賞格决不食言又自虎門而外另有横門鴈門鴈刀虎跳等門可以繞至省城之右支河沙港惟圭著乃能確探周詳遇有警時該漁團六卽聽調一備梭巡港一備乘隙火攻果能殺敵立功定卽從優獎拔倘有該漁長人等藉端訛索蛋户朦收旂幟船牌各規及有接濟宼粮軍火甘作漢奸暗中引路一經查岀或被指禀卽按軍法梟示除通飭各營縣並遴委員紳分途查點外合亟岀示曉諭爲此示仰各船户人等遵照爾等各宜激發天良聨絡同志守望相助水陸相依上以報効　朝廷下以保全桑梓本部堂有厚望焉毋違特示 
[澳門近信] [  光緒九年十二月初七日示]  
　　澳門新聞帋云前報所述葡國擬遣兵一營至澳門駐紥刻下該兵業巳首途此外又添巡捕兵二百名赴澳並有兵船名賽多前經入塢修理現已修竣亦泒至澳門地方駐泊矣 
[西信譯登]  
　　香港德臣西字報載有西人一信言閱貴報所登海防河内各事洋洋數千言述及法人得桑台之易實岀意料之外並云黑旂死傷二千人等語但黑旗之衆逸岀者尚多現均在老開地方去桑台約三百里左右恐將來尚欲侵擾法軍也該信又言據鄙見目下法人尚須少息兵力不卽在北甯桑台相近之地遽開大仗閱電報知十一月二十四日法人已有兵三千名并將軍迷祿啓行赴越刻下則己到有新兵一千行抵海防屈指二十四所發之兵至新正月初可到則合計法兵可增四千餘人又有電報云十二月中旬法國續綢新兵三千名到越恐法人不待第二批新兵之至卽欲進攻北密亦未可知然該西人所言大都臆度之見未必遂爲定論也 
[宣泰佳音]  
　　香港維新日報言越南宣泰一役是前月十七八日事本館連日續登報中猶恐未的迨今十二日早南洋火船回港有客商自海防回來歴歴言之不爽竟與前報相符據客言黑旗自前月十七焚殺法軍之後法人已退走河内及海防地方其宣泰之城祗有法兵些少已皆手足被戕是法人敗北之時所不及舁歸者黑旗亦不加刃聽其白斃焉耳此城雖經黑旗奪回因其無險可踞故黑旗不復駐兵其間非棄之也當兩軍未接仗之前黑旗埋伏火器欲俟法人全軍齊入始行燒放惜其元戎　拔居乎後隊故免焚如而前軍則已覆没矣法人所募之黑兵及所招之越南土兵除被焚外生擒者尚約有許多人皆斷其手指至次夜以竹竿横貫之排如鴈行插以燈籠縱使走歸法營而自以已兵督其後法軍悮以爲敵人來改鎗炮並發及近始知悔已無及並聞此敗兵聲言被掳者尚有許多人待明夜始行放還届期果見燈籠火光方謂前言不謬因而懈弛不及提防不意炎光漸近前來喧聲震沸始知黑旗鎗炮轟發已傷法軍多人惟時勢極倉皇方欲岀營接戰而黑旗倐忽變易早又退冋此兵家所謂多方以誤之者黑旗小善於用謀矣法人自此一敗懊惱難堪不過空盼法廷續行撥遣而已聞黑旗復下戰書約法人於初六日再戰而現未聞法人對壘之音所有戰船不敢駛入内地此皆客商所言未知確否且補錄之以快衆觀 
[廣辦軍火] 　　 
　　日本報言近有日本水師提督名意多前往德國定製水雷九十枚約需用英金五萬磅另須定造綱皮船數隻日本之購辦軍火可謂惟日不足矣 
[夜巡嚴密]  
　　十一月念二日牛莊西人來信云道憲親兵二百名日間則巡歴街衢倘行人不持燈火及有燈火而無店號姓名者卽干呵斥亦可見巡查之嚴矣 
[高船始至]  
　　高麗帆船名高高嬌馬老大八十七墩舟師爲日本人水手十三名皆高麗人于去月十九日由氈山解維上載牛羊等皮及海帶聨布五焙子等赴日本長崎此高麗貨船第一次至日本者因其初開故沿路遇埠卽泊接載各貨販至長崎足見高麗人近日之開拓矣 
[士氣恒恒] 　 
　　蘇友來信云入冬以來天氣晴朗兵丁等無日不操所操者係洋鎗隊於打靶尤爲認眞槍聲自早至午不絶有時則校馬步箭該兵並係準軍人皆强固現以年節將近故於十六日以後一槪停操至來春然後再行操練聞該軍來年須調往粤東未知確否然諸軍聞此信息則無不有踴躍爭先之意於此見諸軍之有勇抑且知方也 
 
 

Page 3

 
 
[嚴申馬禁]  
　　蘇城騎馬游　久經嚴禁無如積習相沿陽奉陰違不踰時而復蹈故轍煌煌憲示視若具文以致踐踏傷斃不一而足殊堪痛恨初九日思杭橋有某甲騎馬過橋適對面總巡開道而來某甲雖避道側猶揚鞭衝道而過總巡喝將馬夫扯住某甲見勢不佳下馬而行總巡遂將馬夫當街板責皮開肉綻始行釋故其馬則由該處馬棚卽該馬夫之友人先行牽去初十日中路總巡儃差將元妙觀所有馬匹盡行拏捉計牽到馬八匹馬失六名馬卽歸入馬號充公馬夫每名責以小板五百並發各圖十十一日起帶枷　游六城門以警衆 
[築堤束水]  
吳之北鄉湘城地方湖面廣闊水勢浩瀚平日旱亁水溢固於農田利害相關而港紛歧尤爲盜匪私販岀没之藪地方因兹不靖　經長邑　金明府禀准上憲在該處添築套堤一帶所以束水勢卽以防宵小意美法良洵利民之善政也旋經上游泒委胡君親赴工次督率董事卽日開工先期祭　湖神宣讀祝文極形　肅并聞所用土方卽以省城所挑高墩運往工次藉以填築云 
[粥廠報警]  
　　天津粥廠自丁丑年失愼而後上下咸有戒心今年復設粥廠一在北倉一在西沽一在西關除北倉本有倉房外餘就各處租賃大小店房爲難民棲止不似從前用蓆搭蓬致易惹火所以防患於未然也不料西關女廠於前月念七夜復閧傳有失火一事該廠在韋駄廟後李春莪店中西關各店由籌賑局租賃大小數十家男廠貼有濟急粥廠字樣女廠則並無張貼鎭日閉關李春莪之店四無隣居屋宇約二十間前面臨街除車門外屋之後簷各有窻櫺一面紙糊鞏固非可開閉者是夜不知何故突呼有火婦孺紛紛奪門而岀且有遽拆窻櫺跳岀街上者紛紜一陣訖無動靜不知是否失火卽滅抑係無故謡言無從查考而地保巳被枷示矣翌日將各窓櫺堵塞杯弓蛇影求去紛紛二十九日籌賑局派員點名果有堅不肯留者三五家當卽放岀其租賃店房在大街者每間每月給津錢一千四百文僻巷一千文每日發粥兩餐燈油亦由局供給云 
[銀根太緊]  
　　金陵自初十日裕泰錢莊閉歇後凡有存欵之家聞之皆不寒而慄幸各店早爲預備凡有錢帖在外皆先置錢備取故初十十一兩日各店之門如巿如入山陰道中應接不暇聞江義和錢舗於初十日提去存銀一萬五千兩並票取現錢二千七百餘千亦可謂鉅欵矣日來雖稍平靜究竟銀根太緊轉瞬年關正恐不及周轉巿面終難起色耳 
[盡賜及第]  
　　秣陵自曾文正公於善後局内籌備閒款創考文武月課所以體卹微員俾不至於凍餒法至良意至厚也今年十二月吏治局月課仍於初十日在貢院扄門考試因念歳序將闌貧員之無差使者無不待用孔急若竟照舊錄取恐仍有向隅之人爰仿一榜盡賜及第之例盡數錄取但不過於優劣之中稍分厚薄是亦周卹下僚之一端也 
[冰上有屍]  
　　京師地安門外有地名十刹海者亦形勝之區也夏令荷花盛開蒲稻菁葱天然風景不减畫圖都中人士咸往遊賞一届嚴冬則荒草千叢寒冰百文絶少游屐矣上月二十六日忽見一少婦屍身赤條條仰臥冰上令人不忍注目不知何故尚未報騐或謂數日前有某甲天婦二人年均二十餘容貌雅潔衣飾整齊不類小家據云籍隷雲南因　寃仰事間關萬里來京叩閽在提督衙門呈空已蒙惟理然京控之案例應原告取具店鋪妥保甘結方准保回否則暫押署内蓋恐所控不實私自遁兆也甲初入都中未知此例且無熟識之人一經准理卽被覊押甲婦則隔絶門外　鴦失偶鴻鴈離羣蹀𨇾於提署外者兩三畫夜見差役岀入卽求致問音耗差役以其可欺　肆中凌　之婦旣不得夫耗又遇欺辱念不如一死以全名節遂密吞阿芙蓉膏當未斃時卽爲看街者拽入堆房後不知其所終今冰上女屍與前日提署前之婦面目彷彿一人耶抑二人耶所望堂上者力平寃獄不使冰上人抱憾重泉則幸甚矣 
[鎭江近事]  
　　京口寳蓋山　　爲王灼棠觀察統帶防營駐劄現因王觀察赴粤調浦口恪靖巡緝營楊統領前來兹又調楊統領赴蜚擇於月之十五日動身該營兵弁續下船内有親兵兩名不願遠岀意欲逃婦爲楊統領所知當卽人飭追獲欲以軍法從事正當捆綁適鎭江府魁太守到營拜會見之不忍代爲緩頰楊統領謂軍法不能徇情權且釋放俟太守回署再飭將該兵梟首示○直東各災民紛紛南下凡經過之處見有柴米携取自如小店居家頗受其累馮邑尊知江北業巳截留近因岀示令擺江各船户不許私裝一災民渡江如有不遵定將江快及小甲船户等一併重究不貸○丹徒縣於初九日開倉四鄉豐民之納糧者頗覺踴躍亦足見馮邑尊之政教加人一等也○萬壽宫内現有凱字營袁統領募勇已募有二百餘名逐日操演頗稱精熟統領閱之大悅○搶刦等案日來竟層見迭岀前日丹徒鎭某姓家於二鼓時突來盗匪多人破門直入刧去財物不少幸人俱無恙事主於次日進城報案馮邑尊另有要公請保甲局孫明府前往踏勘情形一面飭差跴緝而尚未弋獲也○西城聖壽寺相近處有譚姓女年十三歳前日傍晚時岀外購物被二匪徒將頭上銀飾盡行拔去該處非僻靜荒郊又時在上燈時竟敢如此猖獗匪亦胆大矣哉 
[都門近事]  
　　京師入冬以來天氣和暖久無風雪上月二十四日曉起東風颯颯塵沙撲窗巳刻卽轉西北風狂吼一晝夜至曉始息日色朦朧寒氣砭人毛髮都中人士皆御狐裘矣○大興宛平及順天府署年久失修半就頽圯前經周大京兆壽欵估工一律重脩不日卽可報竣值此災年而猶大興土本者蓋亦以工代賑之意也○京師錢攤蠟舗與私鑄輩鼻息相通朋比漁利屢經官憲示禁乃有某甲者愍不畏法胆敢在騾馬巿大街同發布店旁以設攤買洋藥爲名而仍以加底換票爲務經本城憲訪知親至彼處將圖章取去並將甲縳於車後想回署後必當嚴鞫也盹南城地面土棍固多　　亦不少上月二十三日經城憲岀示按名嚴拿計開土棍鐵胎膞黄四太歳瞿寳三傳三黄尚攔路虎孟黑子草上飛宋小辫包攬土娼小覇王魏七巴獨覇黄河沿大頭判官王二虎瞪眼鰲富大翡翠秃子滚地雷程模兒小軍師假諸葛孫小哈哈等三十九名計開竊匪小毛賊黄二狗坐地分贓飛主腿楊二卽楊龍兒快胎膞黄順快手小丕子黑山賊車七秃子快腿張十等二十二名 
[鄂省官報]  
　　初八日藩憲牌示均州缺委補用縣湯炳堃署理蕭雲准補安陸縣劉秉彛准補雲萼縣俱赴兩院謝行知初九日示武昌縣縣丞缺以議叙縣丞楊景微黄岡縣縣丞缺以捐　候補班儘先補用縣丞張銘新均咨署圻州茅山巡檢缺飭准補之丁席珍赴任應城縣知縣印務詳委新選南漳縣張鵬舉署理 
[觀祭言旋]  
　　昨報載唐景星貺察己返香港一節兹聞觀察抵港一節兹聞觀察抵港之後卽附法公司輪船啓行來滬大約今晚可以言旋矣 
[漲灘可慮]  
　　虹口禮查客寓對面之河難泥沙淤塞愈積愈多有人將所有漲灘之地售之於人現巳釘樁攔截然此處已打樁則樁外之地日久亦必漸漲勢將今河盡塞前此劉道憲擬設法購機船挖掘頗費心機今若此是不但前功盡藥而且大爲後日之患故駐滬各領事官業巳會商令其暫停打樁當照會道憲妥爲商酌未悉道憲作何計較也 
[修理輪船]  
太古公司之汕頭輪船失事後拖帶來滬已列前報兹悉該船已送入祥生船廠修理據該廠騐得船上小損幾處均須修補估價需銀二萬兩計時則需一月方可照舊駛行也 
 
 

Page 4

 
 
[虹口火警]  
　　前夜十一點半鐘時虹口乍浦路一百七十三號房屋賣鷄甯人某甲家樓上失愼延燒樓房六幢其最慘者莫如間壁某姓新娶纔數日所借衣服首飾尚未送還而火勢已逼一物不能携岀僅空身避厄且是處半屬租界半近鄉間巡捕不能越爼是以搶火匪徒實繁有徒而當時拿獲者不過數人其餘各匪俱往鄉間逃遁幸各租界捕房水龍畢集得卽撲滅巡防局勇亦相助彈壓頗爲踴躍云 
[查究兵勇]  
　　前日有兵勇四名身穿恪靖營號褂坐東洋車　勇手執令箭至外虹口鄉間各小户探望鄉婦大爲驚駭不知此等兵勇何自來也穿虹浜巡防局委員近日親往裏虹口一帶店舗知照謂倘有局勇到各店赊取物件槪不准付如敢有强賒硬買等情許卽來局禀究想爲前項兵勇起見歟 
[盗犯過府]  
　　西門外日輝橋行刧信船盜犯八名由上海縣派捕解往松江已列前報兹經楊太尊訉供與縣詳供詞相符業將首犯五名添差恊同縣捕解往蘇省從犯三名發回上海縣監禁 
[柏舟自矢]  
　　懹遠輪船失事有雅善丹青之許君壇生亦遭斯難其妻望夫心切恍惚見諸夢寐前報已經略述兹復將細情覼縷述之殊有增人忱惜者矣據聞許係常州人其父在英租界大馬路開洋廣貨舗有親戚陳金羅向在吳清帥幕府中爲彭宫保邀赴粤東使道來滬與許君會悟許卽托其帶往粤省以繪圖薦諸當道又有同鄉孟七之子年祗十八歳新婚三月聞陳君在滬因亦來滬托其薦剡同往粤省陳君情不可却遂於前月二十八夜三人同下懷遠船而不意同罹此厄也嗚呼　矣許君之父及妻聞懐遠失事初尚望其歸家繼知生還者祗有五人不覺失聲大慟其妻又在保安司徒廟祈夢當夜果得一夢恍惚身在田野間惟見緑葱一本青菜一本尚有一本則半葱半菜夫則手持一繩兩端有結持以與之俄而有老人拔葱小孩割菜夢境模糊亦不解其何謂及醒聞有叩門聲呼傭人啓門視之闃其無人始知夫有死無生遂告翁設位招魂有一子僅五歳有二女一甫三齡一僅周歳由是飲泣自誓願撫孤守節永不歸母家許君有知其亦稍慰歟 
[英界公堂瑣案]  
　　羅某殺英領事署控稱用程西孫爲夥有周事橋作保詎被程用空銀三百兩向索無着業巳辭歇應請提保理追等因賈副領事據情照會黄太守飭差傳周到案於昨晨會訉羅申訴前因周供保程在羅處爲夥用空三百兩是實現已央人覇停懇羅折讓羅又稱年内如能還銀情願折讓二百兩周又稱年内無力須至明年三月償銀羅又稱設欲至明年三月還銀務須照數且要加利周又稱年内實在無力太守商之賈副領事着具限至明年三月照本銀加利清償苟能年内還銀則仍折讓二百兩○虹口捕房地保稱鴇婦楊氏因忠瘋癲時將買女鳳嬌毆打鳳嬌于昨晨至浦灘尋死由挑水人何亭裕阻住送至捕房傳同楊氏一併送案何亭裕供同鳳嬌供年十八歳幼時被父母賣與楊氏已有九年現在情願跟楊氏之女回去楊氏俯首無詞楊氏之女名阿月稱楊氏係我親生之母因患病將買女毆打情願領回擇良婚配黄太守准將鳳嬌命楊阿月領去擇配不得爲娼楊氏亦著領歸醫治○江海新關辦事洋人稱房内抽屜失去洋四十二元疑係侍首傳阿芝所竊送案請究西包探禀稱查看抽屉有鎖已被撬壞且臺上遺有大菜刀亦已倦口明係用刀撬竊且刀向在房内其爲傳行竊無疑抽屜大菜刀呈閱傳阿芝供在洋人處爲侍者每月工洋四元現發我三月工洋十二元已被起案並未行竊黄太守飭將傳阿芝交捕查明再訊 
[濟急慈航說]  
　　輪船舟楫來往江海郤平撬便居多終有萬一之慮雖關刧數似非偶然第人事有不可不盡者擬請嗣後無論輪舟帆舶一槪置辦太平籃多雙此籃與沙船所用同名異製用籐皮紥成中冪油布長六尺寛三尺具形如荷花一瓣閑時並不佔地可以疉起但遇開船卽每人各分一隻緊自隨身葢撞礁擱淺迷霧碰船等事皆迅雷不及淹耳疾如風電間不容髮斷無片刻從容計議者故救命衣帶等物往往緩不濟急此事輕而易舉客商遠涉重洋誰不樂其有俗無患籃之式樣　法當令廣近仿籐椅椒眼紥法縱然浸水飄而不沈巨浪大風可隨湯漾籃之兩旁或加耳圈數个以備急中携帶糧糗則於嚴寒酷暑庶不至凍餒而死此籃生隻約二元光景如有仁人試辦請命籐匠各紥一瓣先於黄浦中試爲一行如果能濟爲德實厞淺鮮[  丹徒嚴吉人呈稿]  
光緒癸未冬仲旬有二日余自滬赴粤適紫詮先生有香海之行得與同舟大慰積愫蓋心識已十年今始見也時則萬里無雲三宵明月俯仰上下有不可一世之思往往縱談夜深忘倦舟中得七律四章未盡萬一聊以志佩服云爾昨至廣州檢行篋岀所藏伯賢親王角花 
[箋畵此求教並乞賜和]  
　　○胸有千秋氣便奇縱横休想合時宜世皆欲殺才方見老不封侯命可知歌哭盡教成著作行藏誰識繋安危念年遯迹天南窟目斷吳山舊竹籬○問君塊壘亦何多大半浮生伴酒魔薦士幾曾逢北海投荒不媿繼東坡　傳異域三年住曾游英法爲譯諸經誰信藏胸萬象羅我爲亁坤時太息此才未合老巖阿○遊縱遠去日光山曾向東瀛賦叩關文宇早能驚海内功名何必定人間每張壇席推摩詰偶得歌詞付小蠻陶寫中年賴絲竹可知哀怨滿塵寰○粤遊何幸識荆州十載心期此日酬敢說亮瑜原並世居然李郭倖同舟縱談事變頻搔首也爲文章屢點頭閱余歴下志遊頗爲許可他日買鄰歸甫里願從茅屋共春秋　　[  來安孫點頑石甫稿并識]  
[百粤吟並請高昌寒食生正刊]  
　　昇平久無事干戈共戢藏玉帛常相見聊以弭披猖以我大度懷姑容彼譸張時事漸更變藎臣効疆塲羽檄警百粤徴騎屯南方戰艦羅澣海斥候勤瞻望寒冬十二月虜陣精且强將軍一以怒揮劍摧欃槍骨都先自讐倒弋走欲僵貔虎百萬下誓滅此貪乞憐悔巳渥窮兵太荒唐可知大勇者作事每堂堂[  海上種榆山人悅彭氏就正稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
接錄蘇州天庫前電局内順直山東沙洲賑捐公所經收十二月初六日清單　○譚方伯發交吳縣憲陳募發字廿一號集善堂十元木瀆清善堂十元永和典一元又三元通濟典一元又三元永豐典豐裕棧張同豐錢燕翼四户各二元嚴安義二元又一元恆源號葉世德胡萬元錢品三愼昌振源坊吳萬美耕耘居士賜硯堂迎號朱元善信慈十二户各一元吳泰號昌記一元正宜薛萬興吳文煜陳桂生九康心正堂葉麗生俊昌畹蘭顧　莊十户各半元自心庵主四元以上三十五户實來洋五十八元正又對開六个○又發長邑八都區董朱蓉洲募發字十七號碧筠書屋泮二十元常病氏十元朱恆奏官鹽棧耕餘棧不留名無名氏有心無力子六户名二元永昌生生堂啓泰潤號永隆號祥源兆豐泰公和行亁昌號仁壽堂協盛號亁裕庄兆昌亁豐德泰源豐鼎茂泰豐張源盛聚隆倪裕文聚源正大永裕廿四户各一元春生祥一元又一元鼎隆元鄒明惕同源三户各一元五角得成行同泰號無名氏倪裕嵩四户各五角桐春堂祥泰仁大有燭店老德臣四户各七百文聚泰大和堂仁記隆泰祥張東泰楊恆盛六户各五百文無名氏二百文隠名氏三百文以上五十四户實來洋八十一元錢三百六十文○金匱學署可圈公寓别君還甫楊君叔賡來續字第二批壽敬助賑辛仲偷三元允濟一元黄裕堂一元季秋帆一元季蘭舟七百文季敷吉五百文季子蟾子溪四百文季芸軒三百文胡亁勝五百文過景豐五百文季夢祥五百文季曜斗三百文談竹　募無名氏一員裕記一元無名氏五角礙記五角永記五角華漢翱一元以上十八户實收洋十三員錢九百七十文○江寗土橋鎭蘇字一千零八號吳東昇募三户十二元○馬醫科楊募十八户四元八百文[  原辦桃塢協賑同人謹啓]  
[接錄蘇州天庫前電局内順直山東沙洲賑捐公所經收十二月初七日清單]  
　　揚州禾嘉巷項公舘來第沈慕蓮金叔符募揚字二百七十四號樂善堂一千文小吟　五百文愛愚室五百文揚字二百七十六號研慮山房八元揚字二百七十七號不留名無名氏各一元無名氏半元錢鳴伯募揚字二百七十一號不忍軒四元怡怡堂二元百忍書屋一元胡子恭三元靜記二元不留名四元賴樹臣募蘇字十五號葆書堂一元蘇字二百五十號小嵐氏　芝疇募月旦軒四千五經堂官梅主人習經堂振裕恆世澤堂五户各二千吟梅室八千海粟樓三千以上各欵由項公舘項君耕娱項君詩侣彚齊後逕解東省撫憲盹朱小蓉二尹募無名氏祈保合家平安洋二元壽萱軒仲記詳一元錢二百八十文榮記一元○金陵無名氏祈平安助紋銀一錠計曹平五兩二錢包金銀　一件重六錢銀牌一件重二錢九分無名氏祈資冥福助赤金小耳環一副計一錢二分銀鎖一件計二錢五分○本日付解順直賑欵補水紋一千兩正合規元一千零七十九兩六錢二分由蘇州肇祥莊匯申成豫莊交金州礦局賑所謝綏之諸君代爲收解[  原辦挑塢協賑同人謹啓]  
[上海北巿盆盪衖絲業會舘主施少欽經收順直山東江浙等處十二月十五日第一百六十二次賑捐清單]  
　　求韋姓不留名由本埠怡和洋行帳房交來洋四十元龔　圖求　 
病愈由泰亨源銀爐號施會昌兄交來洋十元顧其姓求經手押欵速清洋十元變杮軒主人遵父命逐日節省兩閱月積成由硤石全盛局來洋九元經理元芳洋行帳房同事蕭内人譚氏産一一男母子平安用謝神　洋八元頴上子求同胞等合家康健平安吉慶生意順利洋五元無名氏不留名由合記湖縐莊交來二户各二元○泉唐連文夔求親壽泮十元又連文生求親壽洋四元苦累生求保病愈生平心子刧餘生第三次續捐求償善願生求是室存素堂厲唐氏洪文生求親壽九户各一元文清震實心實刀人求人財兩勝連霞子興旺人爲善最樂子養生子連生氏陳吉生連金福長生氏至誠主紫陽文生與人爲善主連文英求耳目聰明上黨生勉爲善主人陰鞏生明德氏武林生文玉騏求敏　二十户各半元連文卿求興旺文道異刧餘生長慶文遠全誠心子六户各四角文清明雲霞子二户各三角誠心氏求親壽錢一千文平心氏紹武堂二户各五百文許崔姓不留名二户各四百文隨緣子三百文壬申生方外野航裕昆堂貽經堂東添耳存濟堂戴劉性七齡童子趙李性九户各二百文庚辰生木兆子木口子四齡童子五齡童子曹氏六户各一百文以上六十户揚州洪公舘經募祝同心先生同字五千二百九十六七兩號册由福興潤局來内除信力錢八百文合共來洋三十八元本洋一元足對開二元○趙詒善堂洋三元朱景倫二元錢敦本堂一元五角濟生典一元黄容德堂一元沈幼槎五角三味書屋五角巢雲居士錢五百文程永昌汪永興沈仁廬錢耕道夏寳仁朱泰豐六户各二百文以上朱君雲巢經募金蔚雲一元郭君少廬經募以上共十一户由平湖白沙司俞第二次經收彚寄協大局來合共洋十二元○第八日岀售助賑夥票甬江震泰錢莊一百五十八五十九號兩張章甫亭一百六十號一張甬江何姓一百六十一號一張太倉江姓一百六十二號一張烏鎭嚴一百六十三號一張洞庭金月記一百六十四號一張葉蔭卿蘇城三溢參號一百六十五號一張嘉興程樂泉一百六十六號一張同春號一百六十七號一張顧厚卿一百六十八號一張日新盛洋貨號一百六十九號一百七十號兩張蘇州包曉村一百七十一號一張共售十四張計洋二十八元○餘姚翁書潤助本籍代收四開洋三元八開洋一元合併聲明 
[上海北巿盆湯衖絲業會舘主施少欽經收順直山東江浙等處十二月十六日第一百六十二次賑捐清單]  
　　寳賢堂主人求病速愈眷口平安由利昌荳行内莊榖卿兄交來五十圓上海無名氏十員青浦衆警易舉者由全盛局來十元陳君雪漁由盛平橋寄永和局來十元不書名由謙愼安茶棧交來六元本六元本邑補梅書屋指損順直四元○童涵春景福樓周益大四逹瑞　素功鄭恊大純泰提承順堂亁泰興升和祥生泰保太東來升詹大有十四户各二圓協大昌陳同春陳晋豐永成老慶雲采文恆升何恆昌啓泰德興盛鼎豐十一户各一元元福泰一元又虚對并一圓泰成悅來奕和太昌胡元生隆泰同泰天來八户各半元永亨成王大有二户各足對開一圓徐永盛老三益周宏來仁和姚祥仁源茂振胡信泰七户各虚對開一元亁源仁八開五個王源豐八開三元吳良材祥雲壽漢龍山保錩联孫源茂胡紹泰德昌祥七户各捐錢五百五十文以十五十二户本埠大東門十鋪公醮費移助夏心香翁經手合共交來洋四十八元足對一員虚對八員　開一員八開八員○鈕氏神會助八員鈕徐氏四員張永茂一員高春林足對一員張昌記虚對一元無名氏虚對一員昌記四開一員無名氏八開二員以上八户由紹興鈕義記寄永利局來○第九日售岀助賑彩票順記洋貨號一伯七十二七十三七十四七十五七十六七十七七十八七十九八十八十一八十二號十一張思永軒一伯八十三號一張裘再石一伯八十四號一張莊榖卿一伯八十一八十六八十七八十八八十九號五張悅泰一伯九十九十一九十二九十三九十四號五張長白人一伯九十五九十六號二張共售岀二十五張計洋五十員合併聲明 
[上海北巿盆湯衖絲業會舘主施少欽經收順直山東江折等處十二月十七 
　　湖州江濟善堂紳董丁君小舫經募山東賑捐洋五十元知足子節省年費移助洋四元寳善堂捐　三元錦雲捐洋兩元又四開三元蘇州隆恩堂吴捐洋二元吳門無名士指捐銅洋一元歸併鎔化雙林李君蓉汀捐錢一伯文祝天主人有心無力將先人遺物赤金耳環一只移助計重四分估價歸併彩票册内○章練塘鎭守府黎漢西遊戎壽誕承諸君寵賜桃儀移助併成洋三十六元虚對開洋兩元本洋半元四開三元又代募公泰典洋十元同春典洋十元錢如山洋兩元允昇油坊洋兩元金月莊洋兩元吳子吉求病痊許願洋兩元金澤鎭兩家不留名合捐洋一元稚惠世禪院月池和尚切念順直浩災勉力湊成捐洋一元○胡稚記捐洋一元凝翠堂捐洋一元不留名捐洋一元王秋田龔森玉高稚記高韻記汪息幽總興園順泰坊德源行德泰行以上九户各捐洋半元陳太興龔春亭胡同昇萬亁生鼎隆周少記默祐子沈善記不留名不留名以上十户各捐洋三角吳永和龔儀亭曹秋山黄純嘏楊懿記陸瑞記黄濟文以上七户各捐洋二角吳翰卿捐洋一角以上三十户章練塘鎭高韻初善十代募祝同心先生富貴源頭同字册第五千七伯九十九號共捐來洋十二元○第十天售岀助賑彩票日新成洋貨號一伯九十七號一張南潯申昌絲號一伯九十八九十九號兩張烏鎭嚴芝僧太史二伯號一張震澤徐子貞二伯零一號一張上海曹姓二伯零二零三號兩張楊州連文夔寄福興潤信局來二伯零四零五號兩張蘇州白友山寄億大局來二伯零六號一張共售十張計詳二十元合併聲明 
 
 
 
] 

Page 10

 
 
[光緒九年十二月初四日京報全錄]  
　　宫門抄○上諭一道錄前○發抄旨十二道○御史吳奏酌擬河工辦法請旨飭議摺○皖撫裕奏委解津貼銀兩片○署都統謙奏查明叅辦摺○將軍希奏委署通判片○十二月初四日工部鴻臚寺廂黄旗值日無引見○豫王等謝稽查備查壇廟恩○莊王謝議叙恩○孫毓汶景善由東西陵回京請安○安務府奏派雍和宫熬粥之大臣派岀惇王○樂部奏派署理喜起舞之大臣派岀德福○召見軍機張佩綸○皇上明日卯正至奉先殿壽皇殿行禮○發抄譚鍾麟奏補用同知盧秒清等期滿甄别奉旨吏部知道欽此○又循此廳同知潘效蘇調迪化牧奉旨吏部議奏欽此○又前西寍鎭總兵何作霖在途病故奉旨知道了欽此○左宗棠奏請將鹽知事孫杜之胞婣貞婦王孫氏旌表奏旨着准其旌表禮部知道欽此○唐烱奏易門令成占春調蒙自令奉旨吏部議奏欽此○又補用同知金元勲等期滿甄别奉旨吏部知道欽此○又雲南府同知魏錫經等署開化守等缺奉旨知道了欽此○又委用令傳炳墀試署元謀令奉旨吏部議奏欽此○張之洞奏陽曲令錫良補代州牧奉旨吏部議奏欽此○友宗棠奏趙佑晨署鹽巡道宜霖署江寍守奉旨知道了欽此○又福建臬可裴蔭森省墓假滿由籍起程日期奉旨知道了欽此○色楞額等奏請將羅布藏恊珠補放濟隴永安寺札蕯克喇嘛奉旨着照所請該衙門知道欽此○○四品銜江南道監察御史臣吳峋跪奏爲統籌河工利弊酌擬辦法請旨飭議以謀久遠事竊維天津形勢卑下黄河已有北趨之勢且河不兩行有引河則海口愈高而引河旋開旋淤徒糜帑金臣於春間已詳言之今欲開引河者爲黄河兩岸漂没也夫黄河兩岸之百姓回當保全而引河所經之地田園廬舍墳墓本無水患强爲開河非民情所願且引河兩岸之百姓漫溢漂没所失尤多以隣爲壑非朝廷子愛黎元之意此引河之必不可開者也然夏間游百川等請築重堤部臣亦知與水爭地非經久良圖而欲救目前不得不就所陳議准今游百川又以改築縷堤爲請臣亦以築縷堤爲是更就臣愚見謹擬十條敬爲皇太后皇上陳之一縷堤宜亟築也夫不與水爭地者爲遥堤此謂以地讓水束水刷河者爲縷堤此謂以水治水此策創自潘季馴實爲不易之規近今百餘年來河工人員希兾請帑請獎皆由搶險遂廢縷堤獨恃遥堤以爲冒銷濫保地步故愈求治河而愈不治夫縷堤廢而河流緩固曰淤矣乃冬令積爲沙嘴不過百數十人挑濬可弭次年險工而河員但顧私圖置之不問尤爲積弊故欲治河必以縷堤爲始再相度地勢加築挑水壩使河流湍駛挾沙帶泥自免淤墊一遥堤宜並築也治河之有遥堤縷堤如用兵之有槍炮以攻遠刀矛以禦近不可偏廢縷堤初築每年盛漲必漫數次潘季馴已詳言之必再築遥堤使漫岀之水順堤歸海永無他虞一圍堤宜創築也遥堤以内城郭村落必當設法保護伏思捻匪竄擾之時山東全省多築土圍恃以禦宼今河患不過濟南武定兩郡且盛漲有時非如捻跡之飄忽尚易爲力擬請將臨河之城地及大村鎭令百姓修築土圍不留圍門裏外寛築坦坡以行車馬卽縷堤水滿尚可無恙一修守宜任民也從前修守專任河兵而河員無臨民之責地方不能越爼代謀流弊不可究詰今陳士杰兼用紳董用意甚深可爲程式擬請將遥堤寛留地勢去河在二三十里以外其閭村落旣多令遥堤内之百姓修守縷堤遥堤外之百姓修守遥堤仍由巡撫督飭印委各官訪求公正紳董　叚均分百姓自顧身家必能認眞修守一錢漕宜核免也縷堤不能不漫溢則黄河兩岸之錢漕必分别豁除如開引河更易漫溢而毫無限制濫報私徴弊端百岀防不勝防若築遥堤則界限分明其遥堤内之百姓旣虞盛漲難望秋成而地狹人稀又防護險工無異軍營前敝尤當格外體恤擬請將遥堤内之錢漕一律豁除至遥堤外之百姓地廣人稠衆力易集卽有漫水勢非遄悍與縷堤有異所有錢漕應不准援免方爲允協一帑項宜兼籌也今築兩堤用欵頗煩據游百川奏稱擬築縷堤就民捻擇要興修所省不止一半以所省之費撥爲遥堤經費則增欵尚不甚鉅且歳修防守借資民力更無須發帑一海口宜勘定也去年南北嶺决口入海甚便未及修治又有十四户决口而牡　嘴不能堵合不知愈分愈緩愈緩愈於終無順軌之期亟宜勘定一處修治長堤將他口堵截刷成深槽方免泛濫一河身宜取直也從前黄河百里一曲今海口以上河身六百里凡數十曲安得不時有冲决前大學士張鷴翮逢灣取直成法具在今治河者或憚於重拂民意然臣訪聞今之河身岸隨溜蟄一夜遷徙至二三里外百姓受累甚深今如詳勘開導自能收効是在眞心爲民者一舊河宜考核也河患自古有之河至之處蠲賦恤民河徙之處墾田完課　此相抵國家未有所損百姓實受其益所慮者報災不實升科不盡或國課不能如舊耳今如令督撫查勘不過委道府照例一行奏報一次聊以塞責而已擬請選擇賢員分往河南山東江蘇等省將舊河開墾升科之地新河擬辦豁免之地按畝稽核勒爲一書刊刻散布如奸民蠧吏少有揑飾舉發甚易卽珂按籍更正永久無弊一賢材宜歴練也河務不暇講求埀三十年亟肎選擇樸實幹練勤儉耐勞之員分往勘辦而優子遷擢嚴示考核使鼓舞惕勵皆能成就如布政使李用清知府高萬鵬等皆以京員而著政績今京員如二人者尚不乏人振作奮興則賢材輩岀矣以上各條均就臣愚見所及據實臚陳至地方情形究非目覩可否請旨飭下直隷總督山東巡撫體察地勢民情悉心酌議具奏再由户部工部核議如帑項不敷分爲二三年接辦可期大工告成安瀾永慶矣臣爲統籌利弊規畫久遠起見是否有當伏乞皇太后皇上聖鑒謹奏奉旨已錄○○裕祿片再臣前准户部咨奏准擬扣京官津貼行令安徽省每年籌解銀七千兩自光緒九年爲始按年籌解等因當經行司道遵辦去後兹據藩司盧士杰詳稱遵查前項奉提銀兩爲户部奏明京官津貼之用亟應勉籌解濟查安省司庫常年度支除丁漕厘稅外本乏閒欵惟同治三年開徴以後經前督臣曾國藩定章由前撫臣喬松年奏明各州縣徴收漕糧折價除起解部庫並留充軍餉外每石酌提銀五錢抵補從前難捐各欵及通省經費此欵之内堪以匀撥應卽在於此項中遵照部議籌銀七千兩已先後飭委候補知縣胡壽祺候補同知陳蘭芬管解赴部等情詳請奏咨前來除繕給咨批外所有岀省廳解光緒九年分京官津貼銀七千兩業經兩次籌解清欵緣由謹附片陳明伏乞聖鑒謹奏軍機大臣奉旨户部知道片内字有錯誤殊屬疎忽裕祿着交部議處欽此○○署理青州副都統奴才宗室謙禧跪奏爲兵丁訴控佐領恊領各欵現經查訊明確分别叅辦恭摺覆陳仰祈聖鑒事竊奴才於本年八月二十一日具奏兵丁訴控署廂白正藍旗恊領廂藍旗佐領貴文正黄正紅旗恊領塔興阿各欵事關徇私必須嚴行究辦奴才當經請旨將佐領貴文暫行革職同協領塔興阿一併由奴才查訊明確再行叅辦一摺九月二十一日欽奉諭旨着照所請該部知道欽此奴才遵派署左司協領塔哈蘇堪右　協領廉平會同認眞查辦云後兹據呈覆前來奴才查貴文供稱教塲私種地畝一節實無其事惟教塲地方隣於民田年久日遠民人耕種不無侵佔光緒五年間曾奉前署副都統奕貴丈量教塲地界查岀官地三畞准其納租歸公用以搭放孤寡有卷可查並非私墾至便服進署把持公事一節嚴詰均無其事惟因前署副都統載良患病該佐領延醫常便服陪其岀入有醫生可証等情是實又原控塔興阿所管鳥槍營不實不盡亦有不是好官一節一再查訊别無情弊惟查岀虧　火藥三百餘斤據供實因夏雨過多房屋坍塌將藥簍壓損淋入雨水所致實是疏忽研訊該兵等所控各隷僉稱岀自風聞並無指實証據奴才恐有不實復明查暗訪所供皆屬實情但貴又便服陪醫人署雖因奉諭不得自由與不知遠嫌者有别而情固可原究属不合塔興阿霉變火藥岀自天災尚與漫　經心者有間惟祭其才具不勝協領之任除所虧火藥折賠追繳充公外謹擬請旨將貴文以驍騎校降補塔興阿以佐領降補以示懲儆兵丁聚衆動　挾制官長雖因浮言岀於有因此風亦不可長已分别責懲並嚴行申斥提亦各知畏懼悉聽約束擬將該管之協佐等官請旨加恩賞還頂戴倘再不實力約束兵丁從嚴叅辦所有此案查訉明確分别叅辦緣由理合恭摺據實覆陳伏乞皇太后皇上聖鑒訓示遵行謹奏軍機大臣奉旨着照所請該部知道欽此○○希元片再光緒九年十月初四日准盛京將軍崇綺咨開所有查辦吉林事件業經奏結奉到諭旨時分别辦理並抄錄原奏知照前來查原奏内擬令離省赴部候選現在署理地方及奉有差委佐貳佐雜各員自應撤省聽候諭旨當經飭知吉林分巡道遵照去後兹據該道顧肇熙詳稱應飭離省之候補通判現署長春廳通判趙光璧遵卽撤省所遺長春廳通判一缺查有補用知府李金　幹練勤明堪以委署除飭檄令遵照並委佐雜各缺取具履歴另行咨部外理合附片具陳伏乞聖鑒謹奏軍機大臣奉旨知道了欽此 
 
