# 1898 - 111 - 4908987

 

Page 1

 
 
[杭州提前發報告白] [  申報館主人啓]  
　　本館於蘇州無錫等處及長江各埠所發申報提前赶寄俾閲者可較前早一日接到兹又将杭州之報迅速刷印星夜由輪船寄往本日報　限定明日卽當送閲雖遇疾風猛雨决不愆期是以邇者銷數日增人皆以先覩爲快如有遲遲送到者卽係外間拾取閲過之舊報混售敬告賜閲諸君子惠函查究愼毋被若輩魚目混珠也此啓 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前覧均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世徐篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三芽閣橋飛鴻閣發兑此佈 
[新出刑案彚編出售] [  圖書集成局代啓]  
　　刑案彙編一書爲山陰周春　所輯皆近今刑案彙爲一編凡入仕途者皆可爲先路之導不僅申韓家當奉爲圭臬也鏡古書屋主人　本局用新鑄鉛字排扳刷印潔白紙張每部訂八本装用錦套計碼洋一元五角卽日出書并有祝松庵鮑季芸刑案匯覽每部四十本亦本局所代印者如二部并購連箱每部實洋五元欲購者移玉至三馬路申報館及申昌書畫室可也 
[與友人譚上海居大不易續前稿]  
　　曷言乎閨人衣飾服用之奢也吾人客游海上事事糜費在在需錢而且局面愈大則酬應益繁以故初至此問　棲甫獲月入薪俸十金八金者手頭或能有餘迨所入有加則反形竭蹶其或歲入數百金者費用必倍之外則裘馬輝煌内則債臺高築此種情形千人一轍非身親其境者不知也然而一人之身究能自主食用可以省儉衣服不必趨時交游非多應酬亦寡或鑒前車而懲覆轍或傷老大而息冶游則軟紅塵中未嘗無囊槖有餘陶然自和之客獨至移家居此則閨人之悉索勢必有所不支故於房價及食用各物之外又以此事爲一大漏厄焉鄙人雖非身歴局中固不難懸揣而知其情状也考中國古禮婦有四德其一爲容所謂容者固非搔頭弄姿學小家婦種種醜態要之衣服雅　容止嫺靜爲貴所謂王夫人林下風與美而艷之尤物自異千載下讀劉義慶世説新語者猶可彷彿見之大率婦容之佳不外天外一字從古美人皆有天然風韻古人文字最善状美婦人者莫如三百篇衛風之碩人鄘風之君子偕老二詩命意不同荘姜與宣姜貞淫迥别然其詩之善状婦容也則同碩人之詩曰碩人其頎頎者白晢而長也古今繪美女者其身皆長可知頎之一字已於全體風神描寫殆盡以下所云手如柔荑膚如凝脂領如蝤　齒如瓠犀　首蛾眉皆取物以比例至巧笑倩兮美目盼兮倩盼二字足賅漢唐人詩賦千萬言是皆言天然之美也所言服飾者惟衣錦褧衣一語耳　朱幩翟茀則言車馬之容與人身無涉君子偕老之詩曰委委佗佗如山如河曰揚且之晢也胡然而天也胡然而帝也亦皆明天然之義若夫副笄六珈象服是宜等語則剌其禮服之不稱而曰鬒髮如雲不屑髢也則尤見天然美貎之無庸服飾然而從古至今此等天然之美曾無幾人所謂天下多美婦人者大抵中人之姿不能無藉於服飾以故閨中婦女章身之具則儲於藎篋膏沐之需則列於妆臺在大家富室其費固屬不貲卽小户蓬門亦多效顰恐後計女子一　自毁齒以後迄乎房老之年此等費用較之菽粟之止飢布帛之票寒何啻倍之而今世風會所趨江浙間皆以上海爲標準可知上海婦女服飾費　於他處矣在二十年前良家與妓女猶有分别今則一衣一飾妓妇任意倡率花樣翻新　家卽從而步其後塵　恐稍有不合必使一肌一容盡態極妍使見者莫辨其爲良爲妓而後已此等行爲足令有心人見之慨然太息雖儒素之家猶或未忘畛域然而隨波逐流者何止十中七八要知妓家以此爲逐利之資不得　爭妍競勝良家效之已甚無謂况妓家所需自衣服首飾玩好以及香料鮮花無一不可好取如携且不費一錢自有牟利之徒逐件携來任其選擇至期逢大小月底或積至年節則又自有造孽錢源源而來以供挹注此豈良家所可效法又豈移家作寓公者所宜效法無如婦女無識但知趨時好勝男子有本業者又未能瑣屑會計跬步防閑但知逐月零用需金幾何而不知其中大有可省之費卽以婦女髮戴鮮花而論妓家最費者日需洋銀一元一日之間換易數次次則半元或二三角不等良家或亦效之具每日無常價者花值較賤大半俱係時髦妓女換下之花雖曾插戴片刻固猶是鮮花也而值則已减其半然較之他處猶數倍焉一物如此其他可知積少成多則一歲所需至少亦已數十金固他處住家所無慮也此其故三也未盡所言友人因事興辭而去爰筆而存之如右 
[美日開戰續聞]  
　　美日開戰匪已譯登兹得續電悉美總統麥根利曾致哀的美敦書於日廷日廷不受隨卽電調駐美使臣回國美國駐日使臣变卽整装而返兩　遂致失和至其交戰之地及勝負情形日内必有電傳來再行登報可也 
[股票詳述]  
　　勸辦皖南昭信股票委員張曼農觀　上月初旬行抵大通旋卽税駕鳩江此已紀諸前報兹得蕪湖訪事友人來函云觀察蒞蕪後連日會商蕪湖道並拜會地方各官紳議将官紳並皖南四府一州二十二縣悉歸觀察及袁爽秋觀察主政外此蕪地商賈則委保甲總辦林眉仲太守會同無湖縣吳大令排日設筵於育嬰堂分請各帮商董悉心觀導熑議錢帮十八家公借萬金土帮五千其餘米木京廣等十一帮亦各派有成數遷延多日始聞錢帮有公借七千土帮三千之説其餘尚無端倪緣各商皆欲援前年開辦紳富捐之例謂當日合蕪十三帮祗捐二萬金今者市面大衰似有不能再過其額之意因之輾轉浹旬仍未就緒日前道轅又設筵專請産業最多之李伯行星使李仲絜觀察及皖南崔惠人宫詹崔琴友太史等巨紳卽席婉觀傳聞李星使認借股數請以崔宫詹爲比宫詹則請以族人某爲先路互相推諉仍無定議張觀察遂於上月二十五日先往廬州一行聞欲請李筱泉制軍首先解囊免步他人之轍迹俾可掃除諉卸早集大成云至民間土著現聞縣署已每鄉每里諭派公正紳耆各就急公好義之富户酌令認借卽不然亦必擇小康之家每十户或五户公借一股稍抒皇上宵旰之憂未識果能積土成山否又聞太平府陳仲英太守奉文後已來蕪面禀袁觀察認銀一千兩府縣兩學廣文共認銀四百兩建陽金守戎認銀七百兩縣丞畢二尹典史荘少尉亦各認有股分惟當塗縣謝大令則請俟地方認有成數再自認銀以爲寳塔合尖之意再郡中鋪户現亦分爲十坊諭飭街董各籌認派之股數並另行提出富户四家以資倡率計樂主陳紫裳認票三千兩本城李文彬認票二　　采石苪子英認票一千五百兩又某户認票一千兩均屬樂於輸将不待觀望可謂深明大義者矣 
 
 

Page 2

 
 
[勸領股票]  
　　廣州訪事人云粤垣昭信股票刻下上憲委候補通判翟别駕茂萱往東莞新安二縣勸領又委卸任英德縣鄒大令翼清往英德清遠二縣勸領并委西關汛高千戎帮辦想商民食毛踐土具有天良當無不力圖報効也 
[舉辦鋪捐]  
　　杭州訪事人云浙省擬辦房捐徵收十分之一其捐由房主租户各輸一半現已議定章程先在城中市面鋪户及湖墅江于等處試辦租價三千以内者免抽三千以外者按照租價大小槪收加一如租金洋十元錢十千按月房主輸洋五角錢五百文如係自建之屋按照鄰右租價比例定數捐納如有串同房主以多報少者一經查出重罰以杜取巧之弊如有閉歇者卽以閉歇之日爲止免其捐納空屋有人租賃者以開張之日爲始照章輸納現已派員分叚稽查登册定於四月朔日起照數徵收矣 
[招考武童測量示]  
　　湖北漢陽府正堂余爲出示曉諭事本年正月初六日案奉學憲王札開照得弧矢之利以威天下　國家設立武科原欲於挽强命中之中求折衝禦侮之選方今火器日興弧矢失其利用祗以功令所在自當照例奉行然今日之武庠卽他年之将領設於槍砲利鋪一無聞見表尺線路茫然不知僅於應試時装演步武身叚倖邀錄取一旦邊疆有事並無一人堪以効用夫亦何貴有此一途耶楚北素號多材不乏有志經武之士今本院於考試武生童正塲之前仿照文生童經古先試測算輿地一塲如果有報名應試算理尚屬明白者至正塲馬步箭後塲弓刀石雖止平常亦當拔置前列以示崇奬本院蒿目時艱急於造士該生童不可狃於故常務當講求有用之學奮勉功名以副朝廷養士數百年文武並重之至意札到該提調官卽便通諭知之並仰分行各學官速卽剴切面諭武生童等毋得觀望自悞切切特札等因奉此合亟出示曉諭相應一體遵照毋違切切特示按余太守奉札事在本年正月初旬目下改試武科已有明詔想懷才待試者必更摩厲以須矣 
[鄂試一志]  
　　湖北提督學政王勝之大宗師於三月十六日由德安府啓行二十日節抵漢陽二十一日行香放告二十二日考試府屬生員經古經學題漢有二源辨聖人雅言不及易説史學題隋以前各家逸史考南宋削弱病不在議和論算學題半圓形内全徑上平列相等四小圓互相切試作圖以求小圓心點設全徑爲二十求小圓徑若于設有式　欲化之令分母爲整數其法若何設有四率連比例命一二三率相併之數等於第四率之數設第四率爲一求一二三率各若干坐堂號者作此題律學題以明法科試士助於何時其制奚若交涉便法述意掌故題外人雜居内地原始擬輯古今使臣事實爲行人錄條例　格致題兩質相劑有愛力有拒力試詳舉其品并申其義留聲機改變陰陽原音其製猶未盡善如何可免此弊性理題程門四先生贊謝良佐楊時游酢吕大臨澄源説詞章題八行星繞日賦以地毬爲八行星之一爲韻詔開經濟特科恭擬頌詞太史公六家要旨分詠七律六首陰陽儒墨名法道德二十三日考試漢陽漢川孝感童生經古經學題漢陽諸姬攷致知在格物説義史與題郡縣不始於秦廣證趙武靈王胡服騎射論算學題有礮軸昻度有最遠界求彈擊之遠法以半徑爲一率倍昻度正弦爲二率最遠界爲三率求得四率爲彈擊之遠試作圖以解之設有式　孑試以立方開之得數若干律學題公法有均勢之論衍義擬律學書叙目掌故題問中國理財主開源節流外國理財主開源暢流得失若何續明人儲養邊材議格致題攷察物質微點之形以别五味説磁石陰陽二極驅吸之理諸家之説不同以何者爲近是性理題釋恥治亂本於風俗人心論詞章題郵政賦以鐵路電線相輔而行爲韻勸集昭信票股啓駢體琴臺懷古鎖穴懷古不拘體韻二十四日考試黄陂沔陽童生經古經學題東成箋詩多感傷時事之語説書阮氏十三經校勘記後史學題晉灼謂西京無太學試證其誤李悝盡地力論算學題平三角形有兩邊來一角求餘二角法以所求角之對邊爲一率其倚邊爲二率所知角之餘割爲三率求得四率减去所知角之餘切卽所求角之餘切試作圖解圓錐三種曲線釋用律學題各國交涉源流攷釋權掌故題學在四彝條證行鈔利弊博議格致題凡物因受光皆能變色變味解聲之大小依聲浪圓半徑與皮積之反比例糾誤性理題四教以文爲先四科以文爲後説中心爲忠論詞章題輕氣毬賦以御風而行泠然善也爲韻書議改武科章程覆奏摺後駢體五大洲箴仿揚子雲州箴體 
[松試十三志]  
　　松江采訪友人云提督江蘇學政瞿子玖大宗師文試已竣接考武童樹的較遠各童均未能彎强命中宗師傳示凡步箭不中的者不子騎射故能從速蕆事初定本月初三日考外塲後改期初二日迨屆午後四下鐘時卽發招覆案均不滿額且無撥府華亭王祥桂陳錫藩周祖繩黄家駒趙壽祺朱廷樑沈保坤徐銘盤桑炘祥沈錫麟鄭增麒顧廷荃奉賢毛隆興朱殿臣番鍾俊顧汝樑顧思廉馮國英婁縣周雷震石葆光孫葆森湯兆斌張信成沈德標朱煥章何士彪馬治隆金山周安邦俞占魁施中林唐家麟上海嚴貞祥王國材翁尚德馮貞傑陳惟善朱尚韜孫殿魁南匯潘雲祥張占元顧徵璧李昌績蔡娬姚國祥倪殿魁張兆奎黄天錫孫兆福青浦何士熊沈國恩曹寳珍項棟樑陳德昌金朝鼎是日牌示轅門初三辰刻著一等生員進院奬賞已刻文童總覆午刻武童總覆初四黎明著各學教官帶領新進文童恭謁聖廟畢率同入院謁見大約初五日便可秉節登程矣 
[梟黨展]  
　　金陵訪事人云城外保甲總局袁榆生觀察前飭鹽捕營弁兵在鎭江七濠口一帶緝獲梟婦白寡婦梟黨嚴二都督解省歴經訊供釘鐐收禁嗣經蕪通保甲緝捕營李弁在通州拘獲梟黨嚴三並其子嚴阿狗二名押解來省禀奉督憲劉峴帥飭發上元縣管押訊供上月之杪上元縣陳諒山大令又提嚴三嚴阿狗研訊均不認爲梟大讼謂白寡婦及嚴二都督均供出汝爲同黨何得狡辯嚴三極口呼寃供稱與白寡婦嚴二都督素不認識更無同夥販私之事實被誣扳叩求昭雪又訊嚴阿铬云汝稱並不爲梟何故開鎗拒捕供稱見父親誤被拘拿一時情急放槍欲将衆人嚇散以救父親愚昧無知乞開恩典大令又再三開導兩梟狡展仍前遂飭隔别監禁候提白寡婦嚴二都督對質 
[聚衆閙典]  
　　寗波訪事人云寗波江東晉泰典庫樓於三月十二夜被鄰家失火燒延二十五日鄞縣劉邑尊出示曉諭核定章程凡被焚各貨每當本一千文賠償四百四十文限閏三月初一日爲止司帳人孫鑑因恐在典内發錢未免人多擁擠故假大教塲關帝殿爲賠償之處某日清晨衆人持票至關帝殿領錢初尚安靜至午前十一下鐘時忽有痞黨從旁扇惑以爲所賠太少甚不公平衆聞是言一唱百和抛石於内適中典主鄭某頭顱鮮血被面典中執事者聞知卽将前後門緊閉少選衆人蜂擁而來用巨石撞開爭入庫樓搶奪甬東司巡檢某君率同勇丁前來喝阻被衆毆辱冠履均經撕破正喧閙間寗波府程太守呵殿而至面飭甬東司立給硃筆告示大旨謂重議章程限三日内再行賠償此示一出人漸稀少旋卽星散不料至晚九下鐘時庫樓突然火起各處水龍雖聞警馳至然已不可施救僅保護店堂而已火熄後皆疑此火係痞黨所種不知然否 
[寗郡火警]  
　　寗波采訪友人云月之初一日十一下鐘時寗波西門外新開同泰南貨店不戒於火烟燄衝霄幸竭力施救得卽熄滅約焚去樓房二三幢並未殃及鄰居 
[甌江官塲紀事]  
　　温州訪事人云新任樂清磐石司巡檢楊壽山少尹寳仁於上月二十六日搭招商局普濟輪船來甌禀到大約本月 
 
 

Page 3

 
 
初卽可赴樂履新矣○候補鹽經歴顔植卿叅軍培世現奉鹽總辦委辦青田鹽局差卽日禀辭本月朔日赴局接辦○前任磐石司巡檢賴心田少尹禮畊近調玉環州巡檢早擬部署履橷因庖代未有其人以致遷延兹已赴玉接鈐任事矣○温處道王心齋觀察因温地連年歉收米榖騰貴貧民蹙額特設法平糶無如盈餘各倉儲榖無幾現已俯准葉君峨士措資赴台辦米接濟一面出示曉諭紳耆等如有好行其德自願出貲購糴者准予免税並札飭永靖小火輪船往台護送 
[藩憲行轅紀事]  
　　前日午後三下鐘時英界公廨讞員張賡三直剌乘輿至美界北河南路天后宫西側藩憲行轅禀見江蘇藩司聶仲芳方伯至四下鐘時方伯命駕詣各衙門拜會 
[藩旌小駐]  
　　德國親王亨利本擬昨日啓行乃連日每有西國官商招請赴讌時或輕裘緩帶駕言出游是以欲在滬小駐行旌然後航海北上 
[銀行記略]  
　　寳興銀行自去年西歴正月至十二月杪清册刻已印成計一年中照資本核算約得利三厘之譜所經理之匯通舊銀行每有華美各股友不願再付股本已分别控諸華美訟庭尚未知如何定讞然願付者亦復不少云 
[重懲痞棍]  
　　王阿二混聞招牌阿二因與野荸薺茶食店小主人金榮索借洋銀以致爭閙金控諸保甲總巡局局員戴子邁明府立飭局差将王拘訊金訴稱王無端訛詐叩乞究懲王供稱小的與金爲友素有往來刻有急需是以向索舊欠明府曰本總巡早已訪聞爾在外專事訛錢且時或調戲婦女行兇打降實係著名流氓法無可恕遂喝令笞責一千板枷號一月七鋪甲夥役阿狗狥情容隱且敢帮同滋事亦屬咎無可辭喝令笞責一百板 
[紗機被火]  
　　前日午後四下鐘時本邑楊樹浦華盛紡紗廠小工在頭號機器上抺油不知因何火星直冐一霎時濃烟四射毒燄狂噴各小工急舁洋龍救之得卽告媳　焚燬三號紡紗機一架 
[輪船朱竊]  
　　前日午後三點鐘太古洋行大通輪船由長江駛回本埠查檢之下失去由鎭江帶回之寗綢六匹遂開單投報法界捕房請爲查緝 
[滬濵零拾]  
　　江北人某甲小車夫也居董家渡附近硝皮弄内前日同業某乙向之訛詐聲稱前闪所借洋銀十元今可還我甲稱並未借洋何得憑空索詐乙遛迫過甚致甲憤恨塡胸濳入内室取菜刀袒胸自勒登時血湧如泉倒地亂滾鄰近人聞知相率前來看視以其傷勢甚險爰卽雇人舁往滬北某醫院中求治不知能免性命之虞否前日萬裕馬頭駁船户張阿春與同業貝某往某竹行買竹稿需錢二百文應兩人對派貝不願以致互相口解扭至滬南第一樓烟茶肆中評理旋復揮拳俄而無賴某甲忽插身其内向張亂毆適甲眼角血流不止張遂奔赴上海縣署喊控 
[上海縣署瑣案]  
　　揚州人耿文時向在本邑小東門内開設小錢荘與縣署傭婦某老嫗同鄉去冬将空票誘騙某嫗貼去現洋四百元荘卽閉歇老嫗手執空票無處取洋情急萬分後将耿尋見扭至縣署喊控請追黄大令訊供屬實交差看管限日繳洋不料差踈於防範被耿乘隙逃逸不得已據情禀明大令卽比責五百板勒限尋護否則賠繳欠銀以昭懲儆差奉諭之下十分著急各處購線始訪悉耿在老閘某鷄鴨店内藏身立往偵緝得以帶回縣署禀解大令著卽收所候比前者徐劉氏控敖阿和之子小毛强搶伊女小妹逼勒成親一案大令委李二秀提訊敖阿和供前曾聘定有庚帖爲憑二尹因徐劉氏之夫徐瑞卿患病未到不能定讞前晚又經二尹提訊徐瑞卿投案供稱女兒小妹早已許字劉姓並未受過敖家之聘無端强搶成親彼時小的患病命妻投控是實徐劉氏徐小妹供亦相同敖阿和及媒人敖海雲地保金五亭同供小毛曾聘徐瑞卿之女爲妻近因徐夫婦欲将女售與圖董張姓作妾敖姓搶親出於不得已也二尹訊得兩造供仍各執姑著徐瑞卿先具如果賴婚加等嚴辦切結兩造均著交差候查明實情核奪○去冬倪阿揚控被周春泉糾黨挖傷眼睛等情經李二尹提訊倪供前因無妻姘識周陸氏情同夫婦生一女現已十四歲因無子以氏姪周春泉爲子上年七月小的與氏不睦因之另屋而居至十二月廿四日春泉來喚小的至陸氏處飲年酒同地至太平橋春泉同弟福生及不相識之四人将小的曳倒挖傷左目小的痛極暈去及甦衆人已逃散周陸氏供丈夫故後度日維艱是以與倪姘識無奈倪性好賭博銀錢輸罄逼小婦人向親鄰告貸稍拂其意時遭凌虐所生之女已被價賣去秋又欲将兒子春泉之妻並女兒賣去小婦人不依是以另居倪平時常向賭檯吵擾勒索錢文以故各賭徒恨之刺骨去年十二月二十四夜倪持刀前來尋釁旁人不服羣起而攻致傷眼目周春泉供不敢行兇因倪欲将小的妻子變賣小的不允是以挾恨誣控周福生供小的常住岳家兄處之事素不與聞倪如何與叔母滋閙不知其細提訊二圖十五圖兩地保同供稱太平橋係兩圖交界之處事後小的等同往查察時在夜晚究不知是何人挖傷倪目周陸氏與春泉諒必知曉二尹研詰春泉仍供不知喝責至七百五十下堅執如前二尹遂飭還押周陸氏交官媒福生交差著兩圖地保查明實情禀復核奪倪亦非安分之徒本應重責姑念目傷從寛免究申斥一番叱退候示 
[法界分堂瑣案]  
　　中俄道勝銀行經理西人家住英界跑馬廳左近前日房内失去金銀項圈各一枚報捕查緝据稱　室惟有細崽可入捕頭飭探将細崽鍾厚君出店錢子章拘入捕房昨禮拜六堂期解請鄭大令何繙譯會訊包探禀稱當時拘入捕房艋詰稱據上月廿四日托伊友劉心用質與虹口同新泰得洋二十五元捕頭命帶往查問並無其事又供室内有五人可以入内爰将出店錢子章一併拘入捕房解案請訊錢供小的由鍾薦入現已辭出大令謂洋東房内惟爾等可入究竟如何竊出從速供明包探又禀主人之婦有金臂釧一枚及金戒指一枚甫經除下卽被竊去立卽查問始據細崽鍾厚君交出僞稱爲貓兒啣去鍾供據四十六號華捕稱小的之兄将項圈竊去逃往漢口大令飭傳華捕上堂質對禀稱前日途遇露天通事王大有據云金項圈係鍾之兄竊去大令斥退命捕邀王到案候訊旋經華捕帶王大有投案禀稱小的係九江人與鍾同鄉鍾将項圈竊出交與其兄帶回九江大令著将鍾錢還押再核○松江人李光佐禀稱本月初一日附江孚輪船擬往江陰因腹中飢餓適有餛飩擔至因買餛飩五十隻給以四開一枚令伊找出擔主不肯找給小的往買辦處告訴被擔主由梯拖卜毆傷頭面並被攫去洋銀十一元四角各水手咸抱不平告知買辦鳴捕将賣餛飩人周華全拘入捕房解案請訊周華全一味支吾大令著押候枷號七天發馬頭示衆期滿笞責二百板追繳攫洋給失主具領諭令失主自行醫傷○十五號華捕禀稱車夫丁仁發停車十六鋪界外至租界拉客小的喝阻不理反敢将巨磚擲擊經十六鋪巡勇帮同拘獲解案請訊大令判枷號七天發小東門示衆期滿責二百板○前期楊潘氏遞禀公堂控傭婦陳氏捲逃請傳保人追侒等情鄭大令准詞飭探提到保人顧松泉昨日堂期傳同原告解案請訊頋供小的與陳氏之夫爲友並未作保楊潘氏禀稱薦頭簿上寫明頋松泉作保大令著押候吊到簿據再核○柏禮才前控程福田俞錫生等揑契騙押銀八百兩一案迭經大令訊供責比押繳在案旋由程福田以田單一帋向原告商懇抵銀四百兩請交保出外措資理楚昨日堂期柏禮才呈到田單一紙聲稱此田只有三分並不在馬路左近所值無幾請退還原主求追現銀程福田供小的亦被累永准交保出外限一月内理楚大令不准仍著還押所呈田單飭探查明禀復核奪○陸心泉禀稱在治下開設鐘表店　　店面在英界租與鍾守廉開設按月收租洋九元向索不付扭案請追鍾守廉供此店與同宗鍾某合租今被吞 
 
 

Page 4

 
 
并小的無可如何請提鍾某究追大令著押候提鍾到案再核○李俞氏前控同居之沈談氏招留小工徐順福等在家住宿竊去首飾質在虹口宏裕當鋪經大令訊供吊到原贓昨日堂期宏裕夥某甲投案請領當本大令飭将吊到之贓給失主領回著給還當本沈談氏徐順福還　再核○吉祥街大雅客棧主汪守紅偕外甥畢漢英控茶房顧六吉誘拐甥媳王氏避匿城内被車夫尋獲扭案經大令訊供責懲押候過堂定讞昨日堂期原告投案請爲嚴辦大令以頋六吉不應誘拐王氏藏匿城内著押候加號一月期滿責三百板畢王氏不應背夫潛逃著鞭背二百下交其夫領回管束○土張氏前控兒子王仁生糾同流氓趙和尚等将姪女王雲仙婢女夏蘭刦出藏匿英界六馬路合興客棧經大令訊供飭提棧主婦張王氏到案研訊押候覆核昨日堂期王張氏投　請将雲仙領回包探将在押之王仁生等一併解案請訊大令謂爾婿因何不到供稱女婿不知姓甚名誰同鄉之郭子卿現在英界五馬路開設益豐圭棧與故夫交誼最深大令著邀同郭子卿來案再核王仁生等一併還押○包探禀稱楊大蘇在途竊取銅管一大包緝獲人贓在身畔搜出當票數張解案請訊楊供當票係朋友寄與小的並非竊來大令著押候查明再核○包探禀稱偷兒陳堂郎在途竊取洋傘衣服爲探夥拘獲解案請訊大令判責五十板○包探禀稱女孩陳四子迷失路途由巡街捕帶回捕房解請安插火令飭送普育堂留養 
[中西諸董會議格致書院記]  
　　戊戌之春三月十日爲格致書院中西諸董會議之期按書院之設創始於光蚃初元乃英國傅蘭雅先生與錫山徐雪村先生倡議募捐鉅欵擇滬城西郊購地建樓五楹備置圖書儀器欲集四方同志之士講求格致之學歴今二十餘年徐君已歸道山惟傅蘭雅先生獨主講席啓牖後進不厭不倦惜院中經費無多又無名公鉅卿爲之提倡致造就人才之美舉不能一旦擴充方今國家重西學各省廣開學堂第教之以語言文字而於化學格致之理與法罕有能窺其堂奥者則斯院之有益於人人矣今傅先生特由英來華擬聘泰西格致名師到滬居院教授集中西諸董會議咸以爲此舉大有造於中華之士故皆樂贊其成是日與會者担文艾約瑟李提摩太秀耀春瑪禮孫羅得諸先生皆西國通儒碩彦久旅中華者華人則有顔永京唐傑臣黄春甫趙靜涵余亦幸陪末座願諸君子合力維持推廣其學将來人才蔚起藉以立自强之基可於此爲嗃矢矣右棠汪振聲記 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙垣校士錄]  
　　杭州訪事人云浙省詀經精舍本年甄别由撫憲評定甲乙錄取二百四十名發案後卽由監院函請山長俞由園太史定期開課太史因未暇來杭将題目寄來於上月二十四日考試題爲　載南畝解五聲配五行　冠異　考考工記是否先秦古書考周武取士于負薪賦以題爲韻春秋四大夫贊魏絳和戎向戍弭兵会孫揮能知四國左師善守先代書中西月分牌後詩一首不拘體韻限二十九日黎明繳卷○浙省設立武備學堂於普慈寺内考取生徒五十名在堂肆業逐日由教習指示步武槍砲各法現已半載各生造就俱有可觀故於三月二十四日特請巡道憲前往考試酌定名次分别給奬以示鼓勵 
[秋審派員]  
　　安慶采訪友人云每歲四月間各省例行秋審大典今年安慶府方太守連軫預飭所屬各州縣将應入秋審人犯赶緊解省聽候鄧小赤大中丞示期提勘所派執事各員計巡檢張少尹正聲彈壓縣丞任二尹鴻緒執事鄭二尹秉彝巡檢劉少尹加言范少尹守正本任廬州府經歴石叅軍煇南帶犯此外如候補吏目汪君一鶚楊君傳厚巡檢姚少尹步青州吏目朱君康祺縣丞丁二尹士圻典史楊少尉象奎咨補盱胎縣典史李少尉必昌亦皆派當各差 
[白隄飛絮]  
　　杭州訪事人云仁和某圖地保夥阿五者不知其姓渾名立地太歲家居福聖巷年逾弱冠尚未成婚每日至仙林橋某茶館啜茗館中有一女郎年約十五六潛與相識私訂嫁娶女無父母依叔母爲活防範綦嚴上月二十六日阿五将女領至家内雇用喜娘開面妆飾堂前高燒紅燭供奉和合将行交拜之禮事經女叔所聞率同多人将女拉回并獲兩五送入保甲局中控請究辦總巡沈大令立卽升堂審訊阿五供稱此女自已情願小的並無引誘等情女供稱爲阿五　來大令遂将阿五重責十板枷　遊街示衆女則掌頰四十交其叔領回○杭垣有倪某者住望江門内其子在木行生理家中尚堪温飽倪生平好與麫秀才爲伍往往不醉無歸而章身之具任其垢汚不加修飾人咸以泥判官呼之上月某日由羊市掛飲酒而歸時已昏黄醉眼矇　行至陸家河頭失足落水幸有王某者在彼開設月廠教習武童夜膳方畢各童在外閒步忽聞水中有聲急舉燭照之将倪救起而衣袴俱濕狼狽　堪王固與之相識者遂命徒送之歸去此二事據訪事友人函述而標其目曰太歲遊街判官落水固確對也然非本報體裁故易之○杭垣近年以來拐騙小孩者甚多雖經官長屢次捉拿懲辦終置若罔聞上月中旬某日共失三孩一爲龍舌嘴某成衣鋪學徒一爲紅門局前某姓之女一爲湧金門内陳某之子各家四處訪尋至今尚杳如黄鶴 
[寗郡紀聞]  
　　寗波訪事人云寗波税務司穆君擬在江北岸前後沿江一帶建築馬路舊設新江橋政建鐵橋移置鹽倉門外已於日前丈量江面以便擇吉興工○寗郡中西學堂前經府憲和太守考取學生已於日前送入堂中肄業惟尚未滿額須招考以補其缺○寗郡西門外陳某近抱鼓盆之戚憑媒娶再醮婦以續鸞膠甫匝月陳以他事外出至夜不歸婦遂将衣服首飾席捲而逃次晨陳母覺察遣僕急召其子歸隨尋媒根究媒亦遠颺聞此事已赴縣控告矣 
[上海巡局紀事]  
　　本邑人張毛大素無恒業專爲梁上君子生涯前日傍晚時濳入楊樹浦華盛紡紗廠竊取布衣等物甫及頭門卽被管門之印度人查見拘入巡防局禀訴原由局員姚殿卿二尹升座研訊張認竊不諱一味求恩二尹判令笞責五十板交人保釋○前日南市馬家廠江蘇海運滬局總辦之轎班失去棉被等物因卽禀知總辦傳令二十三鋪地甲到來著令照數賠償地甲跴緝無獲不得已而允賠至前晚三更時局中人見有一人隱伏大堂之後吸食香烟向之盤詰言語支吾卽拘交地甲在身畔搜獲質券七張鐵鑿數柄地甲卽押解至二十三七鋪巡防局中局員邵子怡二尹飭押候訊究 
[上海馬路善後局紀事]  
　　朱阿彩在小南門外徽寍馬頭以駕舟爲業每至夕陽西下輙閒步街頭至更鼓初鳴始返附近恊記竹行朱則每於歸時拔取一竹将船掠近岸邊前晚更魚兩躍酒醉歸來仍取竹掠船被某號巡街捕勇所見疑其竊竹拘解馬路善後局請究昨午局賆孫星垣直剌升堂研訊恊記竹行夥投案聲稱此人素來誠實借竹掠船習爲常事並不是竊朱阿彩供本邑人向在徽寗馬頭泊船晚間必在竹行内取一竹竿将船掠近岸邊以便下去並不行竊伏乞明鑒直刺令恊記行夥保去 
[英界公堂瑣案]  
　　昨日禮拜六輪應德總領事署繙譯官會訊因事未及到堂所有應訊各案由襄理讞政之鄭瀚生大令獨判○某洋人投案訴稱李張氏王李氏王張氏管張氏張王氏等五人擁至行中與馬夫某甲滋閙是以送案請訊李張氏等同求開恩大令判令将李張氏交官媒管押一禮拜餘人各管押四日○包探金阿三禀稱蔡張氏在怡和紡紗廠工作乘間竊取花包布經廠中人送入捕房捕頭令小的解案請究大令判令交官媒管押三日○和豐機器廠某西人投案訴稱廠中時時失去機器等物此係司更人陳炳榮典守故将陳送案請追大令判令發回捕房押管一月○張包探禀稱小的查得賊犯張坤三竊取楊石池沈三泉各客棧衣服對時表等物吊出各贓并在身畔搜出鎖匙等物因卽帶入捕房今者捕頭令送案請究張楊二失主投案領贓張犯供認不諱大令判令笞責二百板管　半年期滿之後遞解回籍○吳包探禀稱王星來投捕房報稱被歹人袁阿連勒索洋銀四圓是以捕頭令小的拘袁送究王訴稱偶在某茶肆啜茗袁無端糾黨十餘人强向訛詐無奈向親友假洋銀四圓給之現有洋銀圓在袁身畔搜出呈案請鑒袁供稱王被人扭入茶肆浼小的調停故取伊洋銀爲酬勞之禮大令判令笞責三白板管押三月洋銀給王領去○賊犯陳阿中竊取周士連家東洋車上銅物扭入捕房捕頭令某包探送案請究陳供稱小的係廣東某邑人貧苦無聊尚求恩典大令判令笞責一百板發回捕房遞角回籍○包探竇如海禀稱賭犯唐永生張順生張阿三均在美界天后宫擺設賭攤經小的拘獲連賭具解請發落唐等俯首求恩大令判讼将唐枷號一禮拜阿三枷號四日順生笞責一百板賭具銷毁○某號巡捕禀稱賊犯陳阿南竊取耶松船廠舊鐵經小的拘入捕房捕頭令送案請究大令判令笞責一百板○某號巡捕禀稱賊犯蔡金三至竺阿小家圖竊當塲拘入捕房今者捕頭令小的送請究辦竺訴稱蔡手持賊具撬門適爲小的所見以故扭入捕房大令判令将蔡遞解回籍 
[英界捕房紀事]  
　　浙江寗波府屬某邑人某甲年逾不惑貧病相連前日午後匍匐至仁濟善堂求醫甫及門卽倒地氣絶某號巡街捕見之回報捕房捕頭令二圖地保傳屍屬到來備棺收殮○前晚十點鐘時有一西人深入醉鄉至四馬路滬江第一樓前滋閙某號巡街捕揮令他往西人不服捕急吹號呌旋有某號西捕到來帮同拘入捕房管押 
[美界捕房紀事]  
　　前晚有賊濳入崑山路中西書院竊去皮箱二口内儲衣物約值數百金迨至昨日清晨失主開明失單投報捕房請緝捕頭頷之立遣包探吳至剛前往勘視並令四處邏察務獲究懲○前日午後有一貧而且病之乞丐倒臥於虹口怡和碼頭之畔宛轉呻吟旋卽斃命三百八十七號華捕見之報知捕房捕頭令二圖地保奚坤寳投幸某善堂請給棺收殮舁赴義塚掩埋 
 
 

Page 10

 
 
   
 
 

Page 11

 
 
[光緒二十四年三月二十四日京報全錄]  
　　宫門抄○諭旨兩道錄前○盛京将軍依奏爲審明殺死一家五命人犯按律定擬摺○又奏爲知州懇請開缺修　遴員署　片○閩督邊奏請勅部更正守備名字片○盛京将軍依奏遴員接署同知片○三月二十四日理藩院鑾儀衛光祿寺正白旗值日　引見○許應騤因伊子得保奬　　恩並續假五日○榮惠恩普各請假十日○召見軍機慶王○○奴才依克唐阿跪奏爲審明殺死非一家五命首從各犯按例定擬恭摺仰祈聖鑒事竊查前據遼陽州黄毓森騐報客民李富楨等同謀殺死胡萬清等非一家五命一案當經批道行提犯證議解勘因犯供翻異駁回覆審旋據報該州續獲案犯關正潰一名解道歸案訊辦兹據奉天驛巡道志彭督同讞局委員提犯訊明擬議解勘前來奴才等親提嚴鞫緣李富楨籍隷順天府武清縣寄居遼陽關正潰係滿洲廂藍旗人王得恩李生俱隷遼陽州與已死旗人胡萬清並其幼女胡進才民婦劉喬氏並其養女玉歌子雇工張甸沅或素相識好或向未謀面與未獲之趙憤白洛邦子關正潰之兄關正芳均遊蕩度日劉喬氏因貧商允其夫劉汶與玉歌子賣倡爲生李富楨遂常向玉歌子買姦胡萬清亦與劉喬　姦好光緒二十一年十二月初間李富楨携帶行囊騎馬至劉喬氏家度歲劉喬氏貪利允将玉歌子配給爲妻二十二年五月間劉喬氏因李富楨銀錢花盡不容住宿胡萬清亦帮同揮逐玉歌子從旁哭勸致被毆詈李富楨亦難久留牽馬欲去胡萬清又向李富楨斥説寄住日久飲食皆伊供應非将馬扣抵不可李富楨無奈遂隻身奔往城西盤踞澡塘寄居二十三年二月十九日李富楨與關正潰會遇向告前情忿恨莫洩起意将劉喬氏胡萬清一併殺害因懼胡萬清力大難敵央關正潰邀人相助關正潰变因與胡萬清素挾賭嫌允俟探明胡萬清再至劉喬氏家住宿時邀人同往帮殺是月二十日胡萬清帶領胡進才入城觀劇傍晚順至劉喬氏家寄宿經關正潰探悉先後邀允關正芳趙潰白洛邦子王得蒽李生並告知李富楨同至李生家會齊一共七人分携刀械於是夜三更時分偕抵劉喬氏家房後跳墻下院張甸元開門查詢李富楨等一齊闖入劉喬氏内室維時劉喬氏與胡萬清等俱圑坐談笑尚未睡歇王得蒽攏前将胡萬清髮辫揪住李富楨關正潰各用刀扎傷胡萬清左肋脥右頷頦咽喉左右心坎左右肋左脅肚臍左耳根倒地身死劉喬氏喊救李富楨用刀向扎張甸沅趨向喝勸關正潰将張甸沅推出門外張甸沅大聲喊詈關正潰惡其聲張起意致死将張甸沅按在鍋台上用刀扎傷其回喉斃命維時李富楨亦用刀将劉喬氏左額顱鼻準咽喉左耳根扎傷倒地關正潰復入内室扎傷劉喬氏左肩甲左手腕右手心右手大指根節劉喬氏亦卽因傷而殞玉歌子跪炕求饒趙貴聲稱必須将其一併殺死方免報官破案卽囑關正芳帮同下手李富楨因玉歌子從前相待甚厚不忍加害上前攔勸趙貴關止芳忖斥李富楨不識羞恥並将李富楨推開各用刀札傷玉歌子左肋脥右頷頦左乳心坎倒炕時胡進才亦睡在炕邊哭喚饒命關正芳聲言不如一併致死滅口卽與白洛邦子用刀将胡進才左右頷頦左胳膊右肋項脛右肐肘左右後肋左後脇疉扎致傷胡進才與玉歌子先後殞命李生在塲並未動手關正貴卽将刀擲在鍋台與王得蔥關正芳趙潰白洛邦子開啓琴櫃攫取錢帖並解取胡進才手項銀鐲銀練俵分李富楨李生心慌並未分受隨關正潰等出屋開啓大門而逸次早劉汶由外回歸驚見通知胡萬清之子胡守林報州勘騐緝獲案犯李富楨土德蒽李生訊供詳經批委驛巡道行提犯証訊擬解勘因犯供翻易駁回覆審復據該州續獲關正潰解道歸案訊辦兹據該道督同讞局委員提犯覆審擬議解勘前來奴才等提犯親鞫據各供晰前情不諱究詰不移案無遁飾查例載本欲謀殺一人而行者殺三人造意不行之犯擬斬立决奏請定奪又致死一家二命係一故一鬥者擬斬立决奏請定奪又例載故殺者斬監候又謀殺人從而加功者絞監候不加功者杖一百流三千里又斷罪無正條比例加減定擬各等語此案該犯李富楨因挾劉喬氏胡萬清驅逐之嫌輒起意邀同關正潰轉邀王得蔥李生並逸犯關正芳趙潰白洛邦子用刀謀扎胡萬清劉喬氏致傷身死並将張甸沅玉歌子胡進才一併扎死滅口查該犯糾邀謀殺旗人胡萬清民婦劉喬氏二命致令被糾之關正潰趙潰關正芳復各自起意殺死劉喬氏雇工張甸元養女玉歌子並胡萬清幼女胡進才三人徧查律例並無作何治罪專條惟與謀殺一人而行者殺三人情事相同自應比例問擬李富貞應如該道所擬比依本欲謀殺一人而行者殺三人造意不行之犯擬斬立决例擬斬立决該犯挾嫌謀殺二命致行者連斃五命内係胡萬清父女一家二命劉喬氏毋女雇工一家三命情節較重並請加擬臬示以昭炯戒該犯關正潰聽從用力謀札胡萬清劉喬氏致傷斃命二罪相等同一擬絞其臨時起意殺死張甸元一命罪應斬候查張甸元係劉喬氏雇工卽屬一家例無聽從謀殺二人復起意故殺一人内二人係一家者作何冶罪明文惟該犯應得罪名係屬一斬一絞核與致死一家一故一鬭者罪名無異亦應比例問擬關怔潰除聽從謀殺胡萬清擬絞輕罪不議外亦應如所擬比依致死一家一命係一故一鬭者擬斬立决例擬斬立决與李富楨各於左面剌兇犯二字俱照例奏請定奪王得蔥聽從謀殺胡萬清一命在塲帮揪髮辫卽屬同謀加功亦應按律問擬王得蔥應如所擬合依謀殺人從而加功者絞監候律擬絞監候秋後處决李生聽從謀殺死胡萬清劉喬氏二人在塲並未動手亦應如所擬合依謀殺人從而不加功者杖一百流三千里律擬杖一百流三千里至配折責安置劉汶縱容妻女買姦本干律擬念其家遭慘殺應從寛免議起獲銀練給主認領未獲錢帖銀鐲該犯赤貧免追名屍棺飭州傳屬领埋兇刀騐明發回存庫備照逸犯關正芳等飭緝獲日另結除供招咨部外所有審明按例定擬緣由理合恭摺具陳伏乞皇上聖鑒敕部議覆施行謹奏奉硃批刑部速議具奏欽此○○依克唐阿片再據現任遼陽州知州黄毓森禀稱該員係河南光州直隷州人由光緒九年癸未科進士卽用知縣簽分奉天題補海城縣知縣升授遼陽州知州二十二年二月到任近接家信知原籍上年雨水過多祖墓被水冲刷亟思回籍修理懇請開缺委員接署等情前來查有候補同知鳳鳴通逹治體堪以委令接署惟黄毓森任内尚有應查案件一俟完結再行給咨回籍所有遼陽州係繁疲難兼一要缺例應由外揀補俟奉准部文再由奴才等揀員請補除分檄飭遵並咨吏部開缺外謹附片具陳伏乞聖鑒謹奏奉硃批吏部知道欽此○○邊寳泉片再閩浙儘先補用守備高飛鴻於臺灣清賦案内保奬光緒十七年六月十一日奉旨著照所請奬勵欽此旋經考毓收標咨准兵部行查此案原係高鴻飛名字因何不符應令查明奏請更正再行覈辦等因飭據臣標中軍副将萬起順禀據該守備高飛鴻禀備蒙保守備奬劍叙作鴻飛想係開保筆誤致将名字倒置當經具報鳳山縣轉請更止又於收標禀内聲請咨部更正各在案兹奉飭查前因禀懇轉禀覈辦前來臣查該守備高飛鴻保奬守備飛鴻誤作鴻飛現經飭據查覆原奉奬劄亦係鴻飛之名自係繕寫筆誤應請准予更止以昭覈核理合附片具陳伏乞聖鑒勅部查照施行謹奏奉硃批兵部知道欽此○○依克唐阿片再金州廳海防同知馬宗武因病回省就醫所遺員缺卽應　員接署查有補用同知擬補康平縣知縣涂景濤明詳有爲堪以接署除檄飭遵照外理合附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒二十四年三月二十五日京報全錄]  
　　宫門抄○諭旨兩道錄前○盛京将軍依奏爲請旨飭院立案摺○疆撫饒奏爲揀員接署總兵員缺摺○秦督　奏爲據情代陳摺○又奏爲據清代陳摺○閩督邊奏爲遴員更補道員摺○三月二十五日吏部翰林院廂紅旗值日無引見○福州将　　祺請訓○楊宜　　保奬　　恩　吏部奏派騐看月官派出熙敬溥善敬信堃岫壽昌鳳鳴趙舒　徐承煜丁之栻桂年彭述宋伯魯　華如　聨錦馮錫仁○召見軍機增祺○○奴才依克唐阿溥顧跪奏爲賓圖王旗與蘇魯克互爭疆界現已會同派員勘明按照舊界重立　堆請旨飭院立案緣由恭摺仰祈聖鑒事竊照陳竊魯克馬架窩棚一帶地方與賓圖土旗界址毗連光緒七年該王敏魯樸札卜以蘇魯克翼長特克喜那彦太等越界招佃開墾呈經将軍岐元崇綺等兩交派員會勘明確繪圖結報在案上年四月奴才溥顧出邊赴陳蘇魯克地方勘辦養息牧荒務卽據賓圖王敏魯樸札卜遣其頭等侍衛鮑眞李寛等執清文信函求分邊界大致以馬家窩棚地方係在該王旗界内前次委員會勘留作馬廠仍屬含混非将邊界劃清不可當以牧荒與藩地毗連本宜劃分界限方爲正辦函商奴才依克唐阿派委恊領寳定佐領德升前往會勘未能切　指出何處係屬旗界何處係屬牧荒復經奴才等飭令牧羣司恊領逹春檢出嘉慶九年牧廠圖式會派恊領廣齡揀選知縣王慶陞試用知　周士藻前往照圖勘分去後兹據該委員廣齡等禀稱該員等於奉札先後馳抵馬家窩棚於王旗委員未全以前帶領牧羣翼長按圖尋界由阿桂山前卜敦阿林山後斜向西北至大官營子黄花甸子陳家梁子等村前一帶查出封推舊蹟確有可憑詢諸沿界諸民僉無異詞飭令呈出　地紙契騐亦相符取具切結備文移催該王旗委員特布侵那木節等到齊晤談封堆舊蹟始猶狡展兩三開導出圖相示始俯首無詞不敢相爭先将押結挨取到手遂於十月初四日雇覓鍬工一同前往該處照依封堆舊蹟東南至阿桂卜敦兩山西北至巴堆卜拉克一律劃分清楚挖設新　增高培厚俾期鞏固免致日久侵爭特布侵那木節回旗去到賓圖王印結該員等亦取具切結借用墾務文　鈐記兩相更換各守各界騐圖貼説連各結原圖禀請核辦等情據此奴才等查牧羣司所存嘉慶九年進呈御覽底圖内載巴堆卽今日巴堆卜拉克該處背後尚有大　　外方是封堆今馬架窩棚雖在巴堆東南實在舊封堆以内又查前将軍岐元任内據牧羣司禀稱乾隆六年禮部理藩院派員查辦底案内開由所隆哈逹起至卜克太卡蘭巴堆卜拉兄淖豁呢廟南河流崇古里河翁衣勒庫多歎巴哈束魯大斯台衣合束魯古斯台止接連二百三十　里卽賓圖王新穵封堆處所又淖豁呢河流正南二十里許此處地方均在牧廠界内與王旗毫無干涉等語查馬家窩棚與淖豁呢河東南西北相距不遠在河流二十里之内其更在封堆以内已無疑義今恊領廣齡等按照舊圖重立封推辦理尚屬妥洽惟事關勘分蒙界若不奏明立　深恐閲時旣久彼此不克互相侵佔又起爭端相應請旨飭下理藩院立案以垂久遠至此次跟尋舊推痕跡重立新推核與舊圖地名界限均無舛異應請免繪新圖合併陳明除将各結發交牧羣司存案外所有勘分賓圖王旗與蘇魯克界限重立封推請旨飭　立案緣由謹合嗣恭摺具陳伏乞皇上聖鑒訓示謹奏奉硃批該衙門知道欽此○○甘肅新疆巡撫臣饒應祺跪奏爲阿克蘇鎭總兵奉旨署理喀什噶爾　督欽遵揀員接署總兵員缺恭摺仰祈聖鑒事竊臣於本年正月初一日欽奉電旨董福祥現在移紥山陜甘肅提督著張俊調署喀什噶爾提督著張宗本署理其阿克蘇總兵著饒應祺派員接署欽此臣等遵卽分别電咨旋接准喀什噶爾提督臣張俊電覆甘防緊要擬尅日料理起程請催張宗本迅速赴任臣當卽飛咨阿克蘇鎭總兵張宗本遵旨徑赴喀城署理提督篆務以便張俊交卸赴甘所遺總兵員缺臣札委署該鎭標中軍遊擊遇缺題奏總兵蔡義興暫行護理隨於實任副将並候補提鎭中詳加揀選與督臣陶模往復電商查有遇缺簡放總兵和闐營叅将現已准補塔城副将谷振傑樸勇老成謀略兼裕在新疆多年邉情熟悉歴任叅将各缺整飭營務　防上下交孚兵民愛戴實堪膺專閫之任以之署理阿克蘇總兵可期勝任除咨行外所有阿克蘇鎭總兵署理提篆遵旨揀員接署總兵印務緣由謹會同陜甘總督臣陶模恭摺具奏伏乞皇上聖鑒謹奏奉硃批知道了欽此○○頭品頂戴陜甘總督臣陶模跪奏爲據情代奏叩謝天恩恭摺仰祈聖鑒事竊臣據署甘肅西寗鎭總兵本任陜西延綏鎭總兵騰奇初克巴圖魯羅平安呈稱平安奉委署理西寗鎭總兵員缺當卽由防次帶隊起程本年正月十八日馳抵西寗鎭總兵明務涓埃未報惶悚實深查西寗控制番夷漢回雜處現值軍務甫平之後彈壓撫綏在在均關緊要自維檮味深懼弗勝惟有勉竭駑駘督率将弁實力操防藉弭隱患以冀稍酬高厚鴻慈於萬一所有接署西　鎭印防日期並感激下忱呈請代奏叩謝天恩前來理合恭摺代陳伏乞皇上聖鑒謹奏奉硃批知道了欽此○○頭品頂戴陜甘總督臣陶模跪奏爲據清代奏叩謝天恩恭摺仰祈聖鑒事竊臣據署陜西河州鎭總兵本任新疆　犂鎭總兵瑚松額巴圖魯蕉大聚呈稱人聚奉委署理河州鎭總兵員缺當卽由防次帶隊起程本年正月十五日馳抵河州二十二日准前署總兵何得彪移送欽頒同字三十七號河州總兵官銀　一顆並文　卷宗前來遵卽恭設香案望闕叩頭謝恩祗領任事伏念大聚江南武士知識毫無渥荷殊恩補授新疆伊犂鎭總兵兹復署河州鎭總兵印務涓埃未報惶悚實深查河州控制番夷漢回雜處現值軍務甫平之後彈壓撫綏在在均關緊要自維檮昧深懼弗勝惟有勉竭駑駘督率将弁實力橾防藉弭隱患以冀稍酬高厚鴻慈於萬一所有接署河州鎭印日期並感激下沈呈請代奏叩謝天恩前　理合恭摺代陳伏乞皇上聖鑒謹奏奉硃批知道了欽此○○頭品頂戴閩浙總督臣邊寳泉跪奏爲揀員更補道員員缺恭摺仰祈聖鑒事竊福建延建邵道翟伯恒告病遺缺經臣請以記名遇缺儘先題奏道楊正儀補授兹於光緒二十四年正月十四日准到部咨該省病故休道員一項上次用至候補正班止今此一缺輪用候補前到班查勞績候補前班内有延年陳同書二員係屬合例應行先補所請以候補道楊正儀補授延建邵道之處核與定例不符應毋庸議光緒二十三年十二月十九日具奏奉旨依議欽此等因恭錄行知前來自應遵照更補查有候補道延年年四十二歲内務府漢軍鑲黄旗人同治二年考補咸安宫官學生四年報捐筆帖式歸内務府補用奬叙員外卽並加護軍叅領銜光緒元年進署歴派營造司愼刑司行走奏留神機營辦理文案以隨赴旅順閲兵保奬奉旨交部議叙欽此十三年改捐同知赴台灣　効十四年補足三班分發指省福建前出使俄德奥和大臣奏調派充駐俄隨員加叅贊銜是年報捐花翎因剿辦埠南叛番新化土匪案内蒙保免補本班以知府留原省補用十七年十二月在洋三年期滿蒙保免補知府以道員歸省候補加布政使銜十八年八月赴部引見奉旨著照例發往欽此領照出京十一月二十七日到省二十年委署鹽法道篆该員年力富强才具明練以之更補延建邵道員缺卽與　咨符合人地亦屬相宜如蒙俞允該員係勞績保舉候補道請補巡道銜缺相當曾經引　見領照到省應請毋庸再行送部併免核計叅罰謹恭摺具陳伏乞皇上聖鑒訓示謹奏奉硃批吏部議奏欽此 
 
