# 1890 - 71 - 4906072

 

Page 1

 
 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早已製成彩票將次售完矣兹又承陸續助下廣東譚寳宦齋婦科調經白帶丸十料又立止九種心胃氣痛藥五料翡翠翎管一支東萊左氏博議二部張善夫畫屏條一堂鄧石如墨蹟隸書屏條十二軸吳都法乘一部茶晶眼鏡二副石印小耕石齋畫譜廿部未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[集腋社彩票助振引言] [  申報館協振所謹啓]  
　　啓者本舘恊賑所自去冬創辦以來蒙諸同仁慷慨解囊捐囊賑欵除銀錢外各項珍醫亦已集聚甚多邇者飢民雖已捱過殘冬而　日方長豫黄不接嗷嗷待哺依然苦不堪言因思設法變通將諸物估計價値約値洋一千餘元編成彩票一千二百張每張售洋一元統解災　散放計頭　一張得烏雲豹袍套統各一件白陽山人眞蹟蓮花一軸金挖耳簪一支渴文正眞蹪手卷一軸二彩一張得猞猁猻袍套統各一件刻絲　　一　　彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脱空至末尾亦有彩物奉贈一俟售　卽　　濟善堂向神前拈香叩首以明至公無私然後當衆開彩所望四方樂　君子從速賜購旣得珍　又拯飢　此實本舘所九叩首以　合者也再此種助賑彩票只有上海三馬路本舘帪房出售别處並無寄存合再聲明以昭信實 
[綜紀中國去年購用洋煤價値之數]  
　　煤鐵二項爲軍國所必需而煤尤爲日用不可少之物中國自通商以來垂五十年風氣漸開亦知破除成見講明西法而切究之故交涉之事雖繁辦理較有把握謀國者知其然也於西法視爲當務之急汲汲孳孳惟日不足船政機廠各省林立實握自彊之基而煤鐵之用亟焉輪船招商局爲收回利權之計日用煤斤厥數甚鉅近復有開辦鐵路之議雖未立見施行然天津開平業經小試其端頗著成效數年之後安知不毅然决然有舉辦之一日乎是則將來需用煤鐵之處正未可以數計也然以此時機廠商局需用煤鐵計之實岌岌有不可終日之勢竊查光緖十五年一年内英吉利奥斯的呀日本三國之煤售至中國者共二十六萬八千躉價共二百餘萬元而辦用鐵機槍砲之價數尚不止於此嗟乎銀錢之流出域外者亦甚多矣卽以煤鐵二項之價値而論曷怪富强之遽難收效乎外洋各國咸以礦務爲急如比利時國壤地最小與中國立約通商亦最後其國中已開之礦共一百三十三處野世城設有礦務學堂講求不遺餘力建立礦部各官勘辦礦務通計比利時全國中每年共出煤二千萬躉海羅城可出一千四百萬躉聶司城可出五百萬躉其餘各城出煤多少不等以此兩城爲最夥所出之煤共値英金二千三百萬餘元以煤二分供本國之用以一分售與法蘭西德意志兩國礦務工作之人共十萬三千人付工價計英金二千二百四十七萬餘元每人一年内得工價二百十四元君民上下悉受開礦之益故國雖小而不憂貧得與英法諸大邦齊驅並駕出中國開礦一事爲前明弊政之尤礦使税閹毒流海内著之史册永爲鑒戒迨通商日久習知開礦利益漸事開採而又壞於糾集股份之輩紳富至今引爲口實噫嘻然則礦務終不可行乎特辦理未得要領耳夫以各省機廠船局需用煤鐵之多礦務未能暢興誠不能不取資於購辦然太平無事常守和局原可有無相通交易而退設遇一國偶有爭戰之事則各國遵守局外之例又將從何處取辦且兵輪無煤立成廢器不可不重慮也謀國者長顧却慮莫不以礦務爲要圖基隆開平後先開採成效昭然於是各省競相仿辦而兩湖自張香濤制軍移節以來殷殷然尤著意於開礦屬員之奉檄查勘礦務者時有所聞前由李傅相委招商局盛觀察等不惜重貲與比利時駐滬總領事古貝爾訂立合同延請比國礦部礦師白乃富來華勘辦礦務兹聞白乃富已至湖北辦理開礦之事張制軍又另請德國礦師數人俸錢較廉但未知本領與白乃富何如耳白乃富乃比國有名礦師歴辦礦務得有給奬憑據於查勘礦苗地脈各條確有見地非粗具皮毛者可比比領事古貝爾向充野世城礦務總辦於礦務知之甚悉嘗云中國此時旣以開礦爲要宜不惜重聘延請有名礦師以襄礦務不宜存欲速見小之心轉致勘辦無成貽誤礦務全局也耕當問奴織當問婢舉薦礦師之人須取深悉礦務之人斯舉薦得當勘辦亦得有成矣不然者釆用虚聲徒糜重聘甚且意存惜費僅取濫竽於礦務毫無實濟反令拘迂之輩得議其後而礦遂終不可開則購洋煤之費亦歲歲無已又豈謀國之良策耶 
[本館接奉電音]  
　　昨由京友電傳諭旨二道敬謹譯登○二月二十七日奉上諭祥麟着補授内閣學士兼禮部侍郎銜欽此同日軍機大臣面奉諭旨嗣後各衙門呈遞摺件遇有隨扈字様均著毋庸抬冩欽此 
[日下紀聞]  
　　正黄旗滿洲都統禮親土爲咨行事案查八旂各營官兵每歲於春秋兩季應由閲兵大臣分期閲看台操演打鉛丸以重軍實兹値春令卽宜分期簡閲現經閲兵大臣絪貝勒於二月十六日辰刻在安定德勝門兩黄旗教塲閲看八旗滿蒙固山槍營練兵春季合操克王爺額中堂於十七日夘刻在德勝門外西褡褳坡閲看左翼四旗滿蒙槍兵演打鉛丸漪貝勒謨貝子於十八日卯刻亦在該處閲看右翼四旗滿蒙槍兵演打鉛丸除由承辦旂預備茶水支搭中軍座位外應由各固山按期派官二員導引閲兵大臣至教塲並各備大册本手摺八分届期帶赴該處自行呈遞○上虞備用處懸有拜唐阿八缺前經咨取各項現在各處陸續將保送之人歴履咨到自應先行考騐留名 
挑黏杆拜唐阿人等務於是日備帶弓箭前往該處預備考騐倘逾時不到卽行扣除○管理廂藍旗滿洲都統大學士恩爲移會事本旂四甲喇世管錫麟於本年正月二十九日病故該員現無子嗣相應移會稽察欽奉上諭事件處查照○承辦行圍正白旗護軍統領處爲知照事本旗營長裕厚現奉管營各堂交諭所有此次行圍應行辦理事宜卽須十處會齊説差爲此知照景運門轉行兩翼前鋒營七旗護軍營卽請該旗營長届期在午門外朝房會齊○正紅旗滿洲增印務叅領等向本管都統額筱　相國禀稱本旗應領二月弁兵甲米准户部劄由本平倉支領請卽定期相國諭於二月十八日前往支未遂由該旗備文知照太平倉監督人等是日開倉支放○河南布政使劉方伯瑞祺三年任滿遵旨入都陛見於二月初十日抵京暫假梵宇駐館十二夜子刻敬繕安摺二分膳牌一面分呈奏軍機二處代爲遞呈隨於丑刻趨詣西苑門伺候旋由内傳令於第三起入見迨覲畢出海卽乘車赴醇邸等處禀安○吉林將 
 
 

Page 2

 
 
軍長軍憲奏稱新放吉林副都統沙克都林札布到任尚需時日所遺篆務自應遴員署理查吉省協領各員非現居要差卽兼充防練各營差使因擬遵照成案由將軍就近兼署奉硃批吉林副都統着長順兼署欽此○二月十二日皇上親祀文昌帝君禮成還海甫進地安門驀有廂白旗護軍海林跪於道左口呼奴才寃枉前導侍衛以其衝突儀仗立爲綁縳旋經御前大臣傳旨交刑部嚴行審訊欽此遂經該叚步營弁兵解交刑部據聞所控係宗室趙二重利盤剝關去餉銀不許找零復借等事云○兵部滿檔房禀知各堂憲以現准廂藍旗滿洲都統咨取本部郎中員外郎保送入放公中佐領等因查本部員外郎宗室溥昂桂芳二員均係廂監旗滿洲人應保送入放本旗公中佐領已由各堂憲簽稿將該二員出身履歴備文咨覆該旗矣○正黄旗身後辦事之當檔領催錫某家在新街口南正覺寺胡同東口有名趙雄兒者前因犯事發遣赦回時向錫尋衅每遇錫辦銀米時揭其弊竇勒索錢文錫銜恨已深遂於日前紏約新街口土棍不怕死小趙等黨羽十數人暗伏是處月初某日錫領得餉銀後雄异又往索借言未數句卽起紛爭小趙等蜂擁而來不發一言卽將雄兒按倒棍棒交加血肉模糊筋損骨裂又將兩足扭轉數次碎骨零星墮落始行釋去錫知事不得遂了令人將雄兒之妹接來懾以威勢令將兄舁回調養願給以醫藥之資且日給京蚨二千以爲食用伊妹初迫於威繼耽夫利遂允之迨舁歸越七日而斃遂將屍舁至錫家錫怒將伊妹及舁屍之人一併扣住禀報官廳誣以移屍索詐廳官移送刑部分陜西司訊辦司員帶仵作往騐報稱僅有木傷一處並非致命遂草草塡格送案又以多金賄伊妹改稱兄長並非由傷斃命隨卽畫供完案其中曲折誠非外人所得知也 
[天津紀要]  
　　電燈爲行軍所必需刻由製造局託人赴外洋購得一具開之則百十里外朗若列眉闔之則咫尺之間暗如黑漆本月二十晚爲之試燃機括之靈瞬息千變人皆以爲得未曾有相與結隊來觀○每年三月天津天后宮例得舉行皇會四月間又有藥土會雖曰及時行樂然亦勞民傷財刻經天津縣孫筱坪明府出示禁止如有會首及住持人等藉故擅違定當提究蓋不欲民間以有用之財作無益之事亦賢父母一片苦心也○春日方長陽回黍谷居人熙熙皥皥如登春臺長卿鷫鸘裘大抵供貰酒之用矣不料二十一日忽地嚴寒雹小於珠風尖似剪雪花飛舞瓶盎俱結冰花翌日雲破天開銅鉦高挂而東風獵獵依然寒透重裘世態炎凉天時冷煖誠哉均不可以逆料也 
[温州火警]  
　　本月十四夜鐘鳴二下温州百里坊口營　張某家無端火起一時紅光照耀幾疑霞起赤城加之飛廉氏大肆淫威以致火箭飛攢火毬亂擲遍地皆火勢若燎原時則警鑼亂鳴水會畢集文武官均在塲彈壓麾令盡力灌澆直至五點半鐘吳回神始喪氣而返是役也共焚燬民屋百餘椽罹災者計三十七户有二人被火所灼遍體受傷查其起火之由緣張領得火藥入鍋炒燥以備次日鎭軍閲操偶爾疏虞致遭此禍云 
[京口火警]  
　　京口西門外陽彭山附近居民某姓於二十五日晚炊後遺火竃卜至魚更三躍延燒積薪所居本是草房此時風力又猛比及知覺早已冒穿屋頂左右隣同付一炬迨本坊警鑼亂傳各水龍聞聲馳至竭力撲救已焚去草屋十餘家矣慘哉 
[寍波火警]  
　　本月二十六日下午四點鐘時寍波府城貴神廟前章姓後門對面王姓家不戒於火致觸回祿神之怒一時赤熛寂射烟霧漫空幸寍防營備有洋龍聞警馳來爲之搶救隨後城廂内外各水龍亦先後到來萬道飛泉從空遍灑祝融氏始歛威而退然已燒毁房屋四五椽矣 
[游員消息]  
　　前派出游歴外洋各員照章兩年爲限其踰限者不給薪水蓋指在外洋而言也近悉各員有去年回國而尚未到京銷差或返家或滯滬上現聞譯署堂官將考核各員紀載適當氷泮春融想各員必將附輪北上赶緊銷差以仰副上憲之殷殷屬望也 
[潯陽雜紀]  
　　九江來信云時過警蟄茶市將開浮梁賈已陸續來潯設行貿易祗以各處銀根甚緊兼之上年業此者折閲異常以致觀望不前罔敢大張旗鼓頭批銀進山較去年約祗十分之三亦可見其爲江河日下矣○二月十九日釋家相傳爲觀音大士誕辰一時善男子善女人之皈依三寳者無不淡粧素服約伴焚香是日也輕暖輕寒頗類釀花天氣緑珠麗質碧玉情人拜倒蓮臺喃喃默禱誦某閨秀心字香燒無别祝願郎比妾更長生之詩覺兒女子心腸曲折如繪特不知慈航大士肯以楊枝一滴灑遍人間並蒂蓮否也○九九圖中燕支染遍梅花八十一朶固應盡變杏花矣乃料峭東風依舊砭肌刺骨二十一二等日寒威凛冽滴水成冰至廿三日風從東北方來元陰晝冥同雲密仰午後滕六君命駕而至紛紛玉屑灑遍河山一白無垠約厚五寸許寒暑針降至三十七八度重簾不捲鵲尾爐燒猶苦十指纎纎凍將欲裂老農老圃咸謂有碍麥苗云 
[間省鑄錢]  
　　福州大憲以錢法敗壞已極擬照章鼓鑄制錢其局設在馬江業已招到工匠想卽須筮日開爐也 
[邗江官報]  
　　二月二十一日江都縣祥大令禀知調署鹽城縣甘泉縣徐大令禀知調署六合縣二十二日陳遊戎有明由江西解餉來揚二十三日運憲福都轉率屬至曾文正公祠上祭周分轉曜由通泰查探水勢來揚二十四日張鹺尹學醴禀銷押解金陵餉差 
[淮揚宦轍]  
　　邗上官塲傅述署理淮揚海道郭葛劬觀察現經大憲檄委要差一俟公旋卽須起節來揚至新任淮揚海道謝觀察元福日内將次抵淸江浦諏吉閏月初二日接篆視事云○督辦揚州保甲趙小溪觀察於二十三日由省回揚○會辦揚屬運河河工丁蘭牛觀察因有要公於二十二日由　赴省 
[儲憲赴通]  
　　前晚江蘇粮道景月汀儲憲乘招商局某輪船北上赴通倉交納南漕道廳營縣各官恭送如禮 
[信船被刼]  
　　本埠致大信局划船於本月廿四日開往常熟廿五晚行經昭文縣界白茒新市鎭時已三更因之暫泊陡被盜匪將船划至三眼橋外所有大土洋貨等物刼掠一空約値洋千餘元之譜想須報官踏勘也 
[受傷身死]  
　　牛奶行馬車夫徐阿男因馬溜韁撞傷行路人某甲由包探唐寳榮舁送仁濟醫院醫治已列前報兹悉某甲醫治無效已於昨晨身死由醫院知照捕房經巡捕頭禀明蔡太守飭傳該圖地保錢金和報縣請騐一面將徐阿男移縣核辦至午後六點一刻鐘時上海縣裴邑尊督同書役仵作人等至仁濟醫院相騐先由仵作騐明死者年約三十餘歲左脚脛旁有傷别處無傷邑尊親騐之下謂照此微傷何致喪命旋升坐公案向地保王兆祥詰問該地保供當日捕房傳小的來時見此人已不能開口再四訪查並無親屬亦無相識之人邑尊命帶徐阿另至案問其如何碰撞爾係何方人現在何處生意家有何人答稱日前淸晨駕牛奶馬車經過英會審署前菜市見此人手持木提桶在前面行走勢將碰撞我大聲喊馬車來也此人回頭看視不料業已碰撞仰面跌仆輪盤在脚旁擦過此人模様似江北人不知姓名住址至小的係浦東張家浜地方人家有父母兄長母舅小的現在坭城外跑馬廳附近密司沙所開牛奶棚生理惟求施恩邑尊飭差帶徐看明死者傷痕又帶至案下諭曰爾無心碰撞原屬誤傷人命然疏忽之咎究有難辭徐連連叩頭邑尊又問地保曰死者生前手持木提桶諒是購買食物或買熱水伊之住處相離當必不遠碰撞迄今已有三四日縱無親屬豈無相識之人爾當再行細查旋命將死者穿衣棺殮免封邑尊照章親自發給書役人等飯 
 
 

Page 3

 
 
食錢又問保安善堂壇夫曰壇基在何處此去路有幾何抬埋棺木可有工錢答稱壇基在寳山縣境子江廟地方路約六里堂中按月給小的工錢並無拾埋棺木錢邑尊又問今日已晚想不及抬埋矣答稱今日可抬往老壇基暫放明日淸晨再行抬埋邑尊賞給大錢二百文着地保同壇夫前去好爲掩埋并諭查明究竟有無親屬禀覆核辦徐阿男帶回縣署候示至前報謂腦漿流出云云係碰撞後舁到醫院腦漿在鼻孔流出想係跌傷腦門所致相騐時頭顱並無破損云 
[研訊失火]  
　　昨報列本邑小東門外洋行街某海味行幾遭一炬云云昨晨是處四十六號屋内東洋庄主顧松軒卽南濤偕四十八號屋内范德盛糖行吳阿堂投案候訊葛同轉詰吳曰起火緣由爾可知否答稱二十五日晚上二點半鐘時比隣四十六號樓上有火射入我屋因卽喚起行夥立時將門擊開爲之撲滅其時顧端坐房中一言不發問顧家有無　物答稱日前有貨曾倩某洋行保銀二千兩之譜目下貨已出空想必有意縱火問包探李雲發曰爾偕副捕頭往查時見其形跡如何禀稱查看情由確係縱火且在樓板内檢出什物漬有火油今特持呈察閲同轉與祁繙譯官閲畢復謂吳曰爾救火時有人知道否答稱左可隣人均來圍看問隣人有何言語答鄰人咸言形迹可疑况是處並無引火之物同轉詰顧曰爾因何遞禀答稱因吳家起火沿至我家是以具禀訴明同轉復謂包探曰爾去查時知否由誰家起火答小的去時火已撲滅兩家互相推諉不知細情同轉着將顧交人保去候傳鄰人查核 
[研訊盜蹤]  
　　南匯縣大團鎭盛姓被刼一案前已録入報章昨日又録上海縣捕役趙金獲犯情形惟訪事者悞以爲竊兹悉裴邑尊訊究地保韓俊卿該保禀稱小的查得在逃之王阿忠係奉賢縣人借居治下提藍橋已經三載去年遷住姚鳳祥屋内與小的並不相干觀其形容似係傭人模様　不知其爲盜二十六日小的偕捕役往拘早已知風遠避矣姚供稱小的耕田爲業去年王來租屋問其向操阿業伊稱在某洋行做工小的因伊家居近處已有數年是以將屋租與實不知有爲盜事情本月二十五晚間叩門聲小的出外觀看王卽偕姪阿錫奔逃小的追之阿忠已不知去向阿錫跌仆於地被小的拉回王尤氏供稱小婦人籍隸姑蘇來滬傭　度日被王所誘與之有私二十三日王出外不歸至二十五日傍晚時回來叩門小婦人出詢伊誰伊卽向西遁去阿三卽阿錫供稱小的住在外間聞叩門聲拔關而出叔卽拉小的向西狂奔黑暗中悞觸十石踣倒路旁致被房主拉回王月英供稱小婦人父母均在七寳偶來探望族叔阿忠阿忠留住數日二十五日副地保何姓來家查問一切是晚叔回來並未入門驀地逃脱邑尊乃飭　姚釘鐐收所王尤氏掌頰四十下阿錫笞責八十板押令交阿忠到案訊辦月英交官媒看管 
[研訊搶女]  
　　去冬嘉興人沈御靑之女大寳在家被匪徒搶去由陳先生卽和尚經售與販賣人口之粤婦陳王氏後經嘉興縣查明派差方坤帶沈來滬禀從已詳前報矣昨晨葛同轉莅法公廨時捕房中將一干人送案同轉詰大寳曰爾究竟如何來申現願隨爾父回去否供稱去年十二月十二日至親串家赴宴歸途見有賣牛肉者糾同四匪人跟至門前始去及至十三晚更深後突有匪徒五人毁門而入由三人闖至房中從被窩中搶去駭而號哭伊等持利刃恐嚇當被挾之下舟同轉問舟離爾家多遠答稱相離半里許問到時扶爾上船抑抱爾上船答稱扶之而上謂船至滬上共行若干日答稱十八天問由嘉興至上海安用如許日子答稱日間擇僻靜處停泊星夜始開行以致歴時如許之久問旣至滬上船泊何處答稱船泊日暉港附近因不肯隨同登岸被匪抛入河中幸河不甚深自行扒上問第一日先至何處答稱先至陳家後由陳挈至盆湯弄售與陳王氏得身價洋銀一百五十元旋復經該氏轉售與别家問後來買爾之家作何事業答稱髣髴是剃頭店陳王氏聞之卽插口稱係陳老爺家何謂剃頭店同轉着將陳王氏與陳和尚帶出復詰八寳曰其家買爾後爾見其終日作何事答稱如有客來令送瓜子及茶并開燈任客吸烟問其家待爾好否笞稱去後曾遭毆兩次問如今爾父已經尋到爾願回去否大寳卽號啕痛哭稱欲往媽家去同轉着將該氏等帶案問爾言售與陳老爺家究竟陳是何人爾買女有筆據否該氏卽將賣契呈閲供稱陳向在某洋行當康勃度現今失業　二擺渡地方謂爾須將實情供出免赴嘉興受刑該氏供稱小婦人出錢經買諒不致同往嘉興受刑謂爾出錢買女爲何不問來歴可知陳是女之父否答稱小婦人祗知伊姓陳同轉詰陳曰爾如何與匪人相識陳供稱　事由董家渡人陸阿茂卽錦文來文同轉卽商諸祁繙譯官謂陳由陸引來今可將陳及大寳帶回捕房管押陳王氏仍交原人保出來差曁沈富於明日至八仙橋捕房候核諭畢突有縣差瞿瑞投案禀稱小的前奉裴大老爺諭令查拿是案匪人今知已破獲爲此投案禀明同轉謂此案前數日早經拿獲申報已屢紀情由爾今來案亦太遲矣可回去禀覆裴大老爺現須由公堂　究瞿唯唯叩頭而退 
[上海縣署瑣案]  
　　葉阿林控葉土英葉友根攫據勒價一案曾紀報章昨日裴邑尊提原中潘瑞良訊究潘供稱去年十二月某日阿林因兄抱病將田底絶賣與土英友根二人言明錢六十一千當付洋銀十二元餘約歲杪找付届期向索無着至本年正月阿林之兄病故復向索取仍是遲延至二月初土英令阿林立收據阿林允之繕就後交小的一觀陡被友根攫去仍不付錢邑尊着將收據索還呈候提訊察斷○本邑九鋪某玉器作學徒任大被同業陳雲生毆傷舁送至縣中請駖裴邑尊旣日堂先將任傷騐明隨向訊究任訴稱小的在師父處習業一日陳向師父之妻弟索欠洋兩元以致口角小的聞聲往勸陳竟不問情由將小的毆傷叩求伸雪稱小的向索欠洋任出頭硬霸以致爭毆邑尊以陳行兇可惡飭笞二百板枷號兩月押令遊街示衆任自行醫治俟痊後補提人証集訊 
[英界公堂瑣案]  
　　昨禮拜二英公堂應輪美副領事易孟士君會審適易君另有要公未到公堂所有捕房移解各案由蔡太守獨自判斷○西包探稱專洗西人衣服作塲夥往往穿西人衣褲在河干洗衣前曾提案判罰作主洋十元今又查見陳阿寳王順財張春仙施小榮等四人皆穿西人衣褲當卽拘獲四家洗衣作主亦均傳案陳小寳王順財施小榮張春仙等同供因天雨暫將西人交洗之衣穿着以後不敢再穿作主某甲等上堂　我等常囑夥不得穿西人衣服無如各夥皆不遵依且作夥均有頭目若不傳頭目到案終恐言者諄諄聽者藐藐蔡太守得供後判四家洗衣作各罰洋十元陳阿寳等暫押着開呈頭目姓名傳案候示○耶松船廠西人同管門人張阿增稱廠中舊鐵被工人沈順奎等裝在車上意欲拖出獲住人贓交捕送案沈順奎張子卿陳寳堂華木賢等同供小的等皆爲小工不知何人將鐵裝在車上小的等欲拖忽被拘獲實非小的等行竊蔡太守問旣非行竊何人裝鐵爾等欲拖往何處沈順奎等支吾莫答蔡太守判各押七天以示薄懲鐵交失主領去○包探沈金隆稱胡德亭到悦生洋廣貨鋪購辦物件爲名乘間竊取廣竹布一疋當被覺察獲交捕房查胡尚竊水烟筒候吊到原贓再行解案鄭阿光稱在悦生鋪爲夥申訴被竊情形胡德亭認竊求恩蔡太守飭鄭阿光先行領贓胡德亭交該包探帶回俟查吊别案贓物再行解候訊辦○包探沈金隆稱寳山縣境羅店鎭人徐興初被兒子瑞卿竊洋五十元來滬花消今被尋見祗存洋二十一元扭交捕房送案徐興初供在南貨店爲夥每月工錢三千文家有老幼三口賴我養活店主交我辦貨洋五十元暫存家中被兒子竊去今雖尋見已缺少大半請將兒子重辦其子瑞卿供今年二十歲取洋來滬在打狗橋沿浜花烟館住宿數夜用去二十餘元原是小的累及父親今求施恩蔡太守飭徐興初領洋瑞卿移送上海縣從重懲辦○包探唐寳榮稱僧人智雲租住王姓家餘房另有張陳氏同居該僧有時辰表一隻放在檯上忽然失去查見張陳氏之塞板已經推開 
 
 

Page 4

 
 
可以伸手取物盤問支吾今特送案請究僧人智雲供訴失表情形并稱此表値洋十餘元該氏雖不承認行竊其夫已願賠洋七元陳張氏稱僧人失表我不知情更不敢犯竊王妻某氏上堂稱小婦人開設客棧該僧向住棧中以丹靑爲業後因棧中不便　住我家餘房原有塞板隔開失表後見陳張氏房間塞板推開致被疑竊陳張氏之夫陳某稱寗波人爲木匠妻氏不認竊表我曾允賠洋七元蔡太守謂旣願賠洋毋庸深究該僧亦不應租住有眷屬之餘房斥退○包探沈金隆稱胡阿狗犯竊送案不知凡幾此次甫經釋出卽竊范沈氏家棉被二條查獲人贓送案并將連次犯竊懲辦緣由開單呈閲胡供連次犯竊原是不合惟求施恩蔡太守判胡發捕房管押二年贓父該氏領去 
[法界公堂瑣案]  
　　夏三喜訴稱前晚小的在三角地觀椀攤搖彩忽被綹手周雨田竊去袋内錢一百文烟匣一枚幸經旁人拘住送押捕房小的行至中途突被丁昌甫攔阻兇毆因亦又丁送押今知解案是以訴請究懲周供稱小的向在復興鞋鋪習業並不行竊丁供稱小的與周素不相識途中誤與夏撞以致口角葛同轉商諸祁繙譯官謂夏係生意中人不應在三角地椀攤玩耍丁旣與周素不相識不應將夏兇毆祁君曰然同轉遂看將周丁押候明日各責一百板然後交人保去○陸建章在新街竊取某花烟館龜子銅壺昨經包探王榮培送案禀稱小的查得該竊在一禮拜前曾竊新街牛肉店隔壁某姓家布短衫一件質得錢四百文今特齎呈質票葛同轉與祁繙譯官商定判押候笞責一百板○前報記田長記夥友送海晏輪船客票兩紙至某處行經新開河橋無心失去被乞丐趙老虎卽阿七拾得轉售與陳仁興旣控案葛同轉着將陳等押候淸理昨日田役案訴稱刻下陳已挽入料理明白爲此來案求銷同轉謂祁繙譯官曰旣已理明可否將陳趙一併開釋祁君頷之○包探王榮培禀稱二月初十日積竊毛金壽在某輪船竊取鋪盖拘請大老爺訊責前日甫經開釋復在宜昌輪船圖竊小的見之拘案請究葛同轉着押候明日笞責一百板枷號半月○四十二號華捕土寳仁禀稱昨日小的巡至新橋附近有燒餅攤主兪太恒來喚據稱江北婦人周氏向伊滋閙小的往勸不依因將該氏拘去該氏堅不肯行且將小的掌頰二下今特送案請訊葛同轉詰兪曰爾爲何與該氏吵閙答稱該氏之婿向在小的處傭工後因失去馬褂一件與小的口角是以辭歇馬褂由小的賠錢四百文事已了矣昨日該氏忽至小的處滋詐爲此交捕拘案同轉與祁繙譯官再三商議謂伊等忿爭不應將巡捕掌頰祁君亦以爲然同轉遂判令押候掌頰一百下有善於諧謔者謂該氏掌巡捕之頰僅二下而同轉竟以五十倍酬一倍所酬不可謂不豐矣該氏眞大得便宜哉○通事禀稱日前戴榮安控陳利華一案當將陳交人保出着將徐吉甫邀同來案陳保出後並未將徐尋到今晨原告至捕房申訴因傳陳送案原告偕夥戴金玉投案候示并由金玉訴稱去年十月陳託小的經手與榮安成交廣南木四千九百七十一担每担議定價銀一兩一錢另加銀二分爲經手人使費先付定銀六百兩本月初十榮安有事往寍波十一日陳來言前定之木現在禪臣洋行今日已到限期卽須付銀出貨小的信以爲實當卽如數出本票銀偕陳至禪臣買辦處陳卽交出派司計木四千九百七十一担後經小的前往出貨見棧單上祗四千四百七十一担與派司不符向禪臣詢問據稱棧單有十紙檢之祗有九紙其一竟被陳藏匿向陳理論據稱經手定貨之徐吉甫欠我銀六百兩是以將此款抵還葛同轉詰陳曰着爾尋徐爲何尚未交案如徐曾欠爾之款爾須具一禀帖由本分府提追不應將戴銀抵償據戴稱尚有棧單一張今在何處答稱現在家中同轉謂今着爾交人保出卽將棧單交案一面尋徐來案再核可也○包探土榮培禀稱前晚有方長新陳阿四等三人在南誠信吸烟乘人擁擠時竊去象牙鎗一支經堂倌徐阿濤將方追獲送押捕房是夜小的之夥在護城河迤西獲陳查問之下據稱鎗被脱逃之阿榮質去隨在陳身畔搜出質票今特解案請訊徐投案伸訴情由葛同轉詰方曰爾等爲何串同行竊方供稱前日小的在小東門外途遇陳及阿榮偕住啜茗坐久小的下樓小便及返伊等設成一計囑小的同南誠信吸烟阿榮與陳忽將烟鎗竊去小的急喚堂倌尾追無着致被拘押捕房此事小的實受陳等之愚求施恩宥陳供稱小的本與徐爲友前日見阿榮竊鎗押錢賴卽至家中將已之雪靑縐紗夾袄元色夾套褲等質錢向贖意欲送還行至中途忽被探夥扭住目下小的情願將烟槍贖還同轉謂爾不必狡押旣稱將衣物質錢衣物究在何處竊來陳供稱如大老爺查得小的竊物卽笞死亦不求饒同轉將案中情節告諸祁繙譯官然後飭將方陳還諭令包探吊贓再行訊究 
[文報局内協賑公所更正漏刊]  
　　二月廿八日承貴報刊登敝所經收營口絲帮三江同人經募各善士淸單内兩共計營平銀二千二百零六兩三錢六分漏刊除去上年十二月初九日收到營平銀一千兩淨計營平銀一千二百零六兩三錢六分字樣凈實收申合規元一千二百七十二兩七錢于庚寅二月廿二日收到理合補正[  同人謹註]  
[浙省撫轅抄]  
　　二月十二日運副胡汝翼禀知運司委解京餉差禀謝按照磨陳長泰禀知臬司委松木塲杳市巡查彈壓差叩謝縣丞阮鳳鳴由京起復來省禀到○十三日趙登詔禀知藩司委解京餉差叩謝○十四日大挑縣李思敬禀知藩臬曾委遷善局差叩謝何士俊禀知藩司委嘉郡差遣叩謝候補縣張繕雲禀知藩司委解京餉差叩謝○十五日候補同知蔡增光禀辭赴滬邦同周守照料差 
　　感謝百花詞靈寳 
　　余自十九歲墮烟霞窟每天吸大烟八錢今年五十一被累三十二年矣俾晝作夜百事廢棄家業由兹漸替而沈迷此中亦不思戒前年忽患目疾裝烟不便始有戒心先購别家藥粉冀脫重累不料三天後腹瀉不止幾至逼登鬼籙不得巳復扶病吸烟去年見申報登感香篇悉高君太痴亦嘗遍服各種戒藥皆難除癮後服百花祠靈寳丹竟將數年重累一旦袪除幷云戒後精神反健疾病都消余聞而欣羨蓋余實苦老之將至雙目昏花故決意戒除遂於十一月初九起前後購服八種並加購第八種一料迄今三月不但精神頓爽竟然雙目痊愈推原其故一由藥之製煉合法再則不近烟燈之火故癮去而疾除余不文不能以文詞爲贈特作告白奉揚靈寳丹之妙以爲謝余幸脫苦海故勸人及早購靈寳丹戒除免廢時失業焉　　武陵黃海珊啓 
　　恒濟局鍾洪南發兌鎗上拌烟藥粉 
本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗烟癮深大者及至十數天准能戒絶　爲藥到癮除早己四海馳名世人獲此粉而除烟患者指不勝屈欲戒者卽請来局包戒爲盼未便来局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購藥須認明住址牌號切勿錯悞皆因丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請来本局一試卽是多年老癮皆可立除此佈 
　　美國佛羅斯製貢邦補益藥水 
　　專治肝勞肺癰癆瘵飲食停積胃口呆滯心悸多驚四肢酸軟身虚體弱隂損陽虧宗筋不舉氣血衰敗酒色過度水土不服小兒不長成小兒血不强壯病後元氣未復精神委頓吸烟人身體瘦烟癮新斷精神恍惚傷寒症初愈軟弱以及五勞七傷等患服此皆效 
　　諸君賜顧請向上海四馬路中西大藥房大馬驚路晋隆洋行寳善街晉隆分行曁良濟房等四家購辦大瓶一元五角中瓶一元起碼小瓶五角原箱十二瓶價目格外公道批拆另議美國佛羅斯醫生謹啓 
 
 

Page 5

 
 
　　天成園 
　　二月廿九日演 
　　南陽關慶頂珠文照關十八　空城計駡金殿白水灘葭萌關琥珀珠八大鎚諸仙鎭 
　　二月廿九夜演 
　　白虎堂茂州廟拿謝虎關王廟梅龍鎭五雷陣重排燈彩新戲善遊斗牛宫新添異樣背擱龍門陣 
　　丹桂軒 
　　二月廿九日演 
　　渭水河定軍山玉堂春寫狀子連營寨倒廳門祭長江玄報嶺萬樹峰 
　　二月廿九夜演 
　　燕靑打擂陸地行舟夜送銀燈拿花蝴蝶初出祁山新排燈彩新戲善念天知大伐東吳目蓮救母 
　　天仙茶園 
　　二月廿九日演 
　　御菓園蜈蚣嶺賜黄袍竹林計拾玉鐲金錢豹黑風帕番兒前度梅硃砂痣　 
　　二月廿九夜演 
　　進美採蓮金沙灘新演楊家將全本大五台銀鑾殿掛帥印黑松林雙露情打火牌逼出兵法標樹李陵碑楊波巡宫 
　　永海　 
　　二月廿九日演 
　　遇龍封官取城都二進宫玉堂春温凉盞演火棍血手印德勝圖 
　　二月廿九夜演 
　　大長春戰樊城長亭會文昭關六月雪二不知火光陣戰太平滾釘板九更天雙包案 
　　一仙茶園上記 
　　廣東鈞天樂名班 
　　二月廿九日演 
　　正本金蘭結義夜演出頭醉酒成婚貴子賢媳 
　　靑蓮居 
　　特請姑蘇名班 
　　於念九日一點鐘准演逢雨停演思凡佳期遊殿器魁四郎探母二進宫請諸公早降此佈杏記啓 
　　禮拜三拍賣 
　　於今日十點半鐘在本行拍賣靑鉛五十墩各貴商欲意者早臨本行面拍可也新茂行啓 
　　禮拜三拍賣 
　　啓者准於廿九日二點鐘在法界南順泰内鼐普洋行拍賣八行支九行支洋燭數百箱大英皂數百箱五彩鏡面盒數　箱花紙數十包小洋刀水手刀數十打餘物不計此佈倍發洋行啓 
　　禮拜三拍賣 
　　本行於廿九日十點半鐘拍賣人馬熊牌雙鹿色羽毛馬頭色嘰雙鳳紅嘰單鳳綠魚色呢元色雜色漳絨鷄牌粗斜鷹龍５０漂布方印漂布７２線金瓶　漂五磅七磅紅雀布七磅黑瓶ＸＸ布八四黑瓶ＸＸ黑鐘雙鴨三鴨紅蟹藍鐘ＸＸ藍瓶ＤＤＤ藍雙瓶布十磅黑蟹紅蟹藍蟹ＸＸ藍鐘藍瓶ＤＤＤ藍雙瓶ＯＣ十一磅藍鐘市布二四紅雀紅瓶藍瓶標二六紅瓶標二六藍龍旗標二六藍龍膝牌標等貨此佈怡和洋行告白 
　　禮拜三拍賣 
　　今日二點鐘在石路中拍賣玻璃柜窗生財柜台店底貨物保險燈自鳴鐘挿竟臺椅什物不計要當日現洋出清 
　　拍賣車糖 
　　本行准於每逢禮拜三早十點鐘在本棧不限價拍賣Ｂ唛四呍半糖拍定卽收定銀限兩禮拜出淸如過期不出將定銀罰去下期另拍此佈老太古帳房啓 
　　禮拜四拍賣 
　　啓者禮拜四卽本月卅日十點半鐘拍賣路燈船牌九老羽毛人鎗小呢船牌九老羽綾　　嘰十一磅彩三元十磅十二彩人鎗十磅紅萬壽紅三元紅人鎗藍人鎗十二磅人鎗九獅市布八磅四彩三元五子登科紅三元彩人鎗藍三元藍四美藍人鎗洋房雙人七磅藍三元藍四美藍八鎗六磅藍三元雙人採蓮原布八磅彩三元藍獅七磅紅三元彩人鎗藍獅挺巿洋標八磅松鼠細斜紋十五磅老人頭粗布十四磅老人頭人鎗十五磅跑鹿斜紋紅金星白三元七十二線紅雙路燈六十四金三元藍雙路燈洋房毛光市漂布等貨特此佈聞元月廿五元芳行啓 
　　禮拜四拍賣 
　　兹於卅日二點鐘在董家渡船厰拍賣舊大爐子四隻舊鐵器等不計其貨輪船卸下如貴客欲意者届時請至豐裕碼頭仝趁小火輪赴該船厰面拍可也此佈壳件行啓 
　　禮拜四拍賣 
　　啓者於三十日兩點鐘在本行拍賣稍漬花旗麵粉一百包各色顔料五十箱洋燭數百箱鏡面盒十餘箱大號扣八箱洋針數箱大英皂數百箱香水衣釣手鈴大千里鏡象鼻珠剪刀小洋刀荳　盒皮拆鏡五彩檯毯方打鐘檯燈手套中羹各色另物不計此佈泳泰行啓 
　　禮拜四拍賣 
　　三十日二點鐘本行拍不限價新色檯椅地氈磁器畫鏡天秤衣櫃面湯檯大菜檯床牛奶什物不計此佈豐茂行啓 
　　禮拜五拍賣 
　　啓者於閏二月初一日兩點鐘在永安街口第四十二號門牌内拍賣錨鏈生鋼花鉛皮鐵皮油毡繩索帆布各色油漆大小天平鐵箱絲釘各色木匠鐵器傢伙一應生財生物不計此佈永發行啓 
　　英二月號單到大彩誌喜 
　　頭彩本埠源祥號周君得二彩桃溪鎭陸書常翁得三彩寗波卞君得餘彩甚多請來兌洋○英四月票華閏月念日開彩半張二角全張四角頭彩三千元買三張送果報集一部○紳商賜顧請至上海四馬路中巿聚豐園斜對門局力自給 
　　上海鴻福來聲明 
　　英三月吕票二彩拆與同業轉售本埠恆興號金又川客劉各半張上附彩亦拆同業轉售大北電報行洋人以上共得一萬二千五百洋號單到查又中五六小彩甚多分條售出名繁不贅遠埠函報外候速兌洋雖中外得主之鴻福幸小行大彩綿绵果稱鴻福而齊來財星正旺望中人同志早購锦　皆大發財是鴻福常來之盼禱矣 
　　誌照領彩 
　　英三月份號單己到各行着彩除遠處函報外餘者請來對號兌洋此佈老廣豐萬福來新廣豐萬寳來仝啓 
　　新開晉祥衣莊　　 
　　開設上洋棋盤街南首自運杭省庫緞寗縐羅紡湖縐顧繡蟒袍原典估衣加工選料蒙仕商惠顧速來搆辦顯見便宜先行交易擇吉開張 
　　尋人 
　　啓者余胞姪沈四觀號美章薦保在義泰行爲夥於本月　十二日盜取銀洋現在避　無蹤如有仁人知風報信者謝洋廿元送到原人者謝洋四十元其人嘉善口昔音身矮面白年二十四歲此佈中虹橋大昌灰行沈悅章啓　 
　　頭彩聲明 
　　英三月份頭彩係本號售與寗波英記廣貨莊一條壽全齋藥鋪一條宏茂洋貨行一條榮大南貨鋪一條萃昌棧一條薜翁二條定海俞廣豐烟店一條太和米一條鳴鶴塲萬興染坊一條共得洋三萬元欲購者請至寗波天后宫後街王文正太極圖筆鋪啓 
　　新設信局 
　　新設奉化各鄉信客諸公有信往來交小號寄遞準閨二月初爲始每逢月初開班無阻奉邑康財隆啓 
　　聲明遺失 
　　今遺失同文局成字四百八十號宋元明三史己向該局報明保取拾得者均作廢紙正和告白 
　　分條六角 
　　英四月份票批拆公道收兌紅票照港申算如蒙○賜顧當卽回件上洋抛球塲同啓 
　　英三月號單己到 
　　中彩甚多請來兌洋今售四月票全張六元裁條七角附送大張花草人物精細月份牌上洋源源新記票行啓 
　　鎗上戒烟膏靈騐 
　　閱前報告白滬北中和里内詹誠德堂精製發四草戒膏每兩價一千二百八十文可裝在鎗上呼吸戒烟極好其氣淸香並無惡味且吸此膏就不須另吸别烟僕患烟累十餘年一旦而釋重担速登申報以告同病相憐者胡敬齋啓 
　　聲明 
　　上年九月立存摺有申江潘利豐圖章計洋二百元取妾時所立並非存欵乃妾母度日之費付過洋三次去臘妾己逃回仍落苦海此摺作爲廢紙如見此摺皆爲無用特　登報潘利豐主人啓 
　　申明誣良爲竊 
　　南匯縣差役秦裕卽浪山口前至法界捕房禀提竊物徐竹溪一案其中曲折甚多事緣上年川沙廳訪拿有案之地棍老哺鷄卽陳裕堂所起陳素爲賭博將徐誘賭欠洋轇轕前曾硬索去洋三十二元至本月二十二日來申在南誠信烟舘遇見復要索洋六元徐因未允以致懷恨卽串通胡渭勳與差役秦裕揑報失竊來申將徐提送南匯歸案等事但徐於本月二十日來申住順興各棧二十二三住康泰棧均有簿據可查今忽遭誣竊陷害聲明　屬損人太過况己經歸案何意先送至三林塘司官訊問其中顯見舞弊諒有見天之日事因同鄉代抱不平用特登報聲明 
　　上海泰來洋行謹白 
　　啓者本行經辦德國什好厰魚雷船係中外各國賞鑒第一利器又漫利夏厰新式後膛連珠鎗亦係靈捷甲於諸鎗並兼辦各國軍械機器五金雜貨一切齊全現有新製無烟火藥尤爲精奇因在滬開行已三十餘年久著誠實上年特添設天津分行以便南北各省官商就近採購今并請有熟悉各種機器之洋匠能打圖樣代爲安置如蒙賜顧交易各價槪從克已此啓 
　　湖南新到 
　　祝由科白水神符專治諸般疑難怪症内症符到病愈外症不用刀針卽能移去當面奏效倘蒙惠顧到壇自帶香燭只取號金一百六十八文相邀到府醫金面議寓二馬路石路口復順興棧内 
　　止帶神靈 
　　滬北盆湯衖内譚寳宦齋出售三日愈白帶丸招貼通街試購半元家人服之護效銘感大德登報謝揭南巿馬茂隆啓 
　　房屋出租 
　　啓者本行抛球塲○唛第三百另五號石庫門房屋一所係兩幢一廂房出租倘合意者講至小行面議其價格外公道特此佈聞兆豐行啓　 
　　基地出租 
　　兹有基地一塊在法界西首禇家橋南堍約計十畝如有人要租者統租分劃均可請至本帳房面議可也黄浦灘十七號瑪禮孫洋行具 
 
 

Page 6

 
 
   
 
 

Page 7

 
 
　　始創龍涎香戒烟丸 
　　原夫洋烟之悞人也初時吸食藉爲叙談消遣之資漸而流入五經積久遂成痼癮因虛受病百弊叢生於是有戒烟一法紛紛擬方以售於世而往往配入烟膏烟灰以爲藉此作癮乃易隨漸减食卒之能止癮而不能斷癮戒之不脫服之無益而爲患滋其焉夫吃烟者吃其氣味而癮則能成况以烟膏烟灰等物配藥服食渣滓留存動必日積月累停滯胸中至於隨經發病無論弱者固傷氣質卽壯實者亦損精神無怪乎世之爲戒烟者旋戒旋食癮亦旋增終入於迷途而莫之悟也本齋得有家傳秘方絕不用烟膏烟灰以助藥之困只選上藥配製爲丸服後不思吸烟亦無用戒口自然斷癮身體强健飲食勝常卽吃回再戒亦隨其便永遠無獘幸而遠方播傳仍恐異鄕外客採買維難特將原方開列於左務使人人週知以公諸世並非專爲圖利秘而不傳方内用牛黃胆星川貝陳皮以除痰玉桂洋參沉香木香丁香白扣仁温寒固兼北芪於术衞生丸以寗神開胃補血加蘇合丸以袪風用龍涎香以統除烟之積患矣每癮一錢吞丸三分每瓶價大洋五角諸君恐難戒斷卽到本齋包戒斷癮後謝亦無不可本齋原爲方便諸君起見並非有意圖利也丸之妙處並非徒托空言若有烟膏烟灰攙入製丸皇天不祐此丸不獨爲戒烟之用並治一切心氣肚痛癰疽瘡瘍筋骨疼痛諸痛卽止如神原方正龍涎香二兩正母丁香五錢上廣木香五錢正西牛黃兩半紅肉洋參三兩鮮白扣仁一兩九轉胆星三兩加料衞生丸廿個天生於术三兩去白陳皮一兩正好沉香五錢加料蘇合丸廿個米炒北茋二兩正川貝母二兩上肉桂心二兩共末蜜爲丸一分鋪杭州太平坊一分寄鎭江日新街文萃書局廣東邇遐齋分設上洋英界老巡捕房對門開張另有正龍涎香發兌 
　　男科固精廣嗣丸 
　　嘗思周朝八士佳兒俱慶駢生太姒百男諸子無非同氣是蓋龍津泊泊先天之培養得宜以故麟趾振振後嗣之挺生獨茂世有陽剛不振臨陣而三舍退軍元氣早傷平時而四肢己憊行路疑從雪裏步履虚浮是雖廣羅美妾斷難一索得男也本堂世傳枕秘精製金丹不惜多資必求正藥監製固精廣嗣丸專治以上一切病症早晚每服三錢用淡鹽湯送下無容戒口果能常服定令精神滋長從前之積弊胥除體氣常佳以後之元陽必足則老蚌固可以生珠而枯楊亦將見萌蘖也外有婦科調經保育丸男女分服隂陽必和從此五色明珠蓬矢桑弧懸日左七枝秀草鄭蘭燕桂植階前矣小丸每瓶四兩洋一元雙料大丸每盒四丸洋一元單料每盒十丸洋一元廣東保和堂蠟丸老鋪分設上海河南路北三馬路口朝西開張　　浙慈洪氏續修譜 
　　吾族自宋龍圖閣學士諱光祖公以下遷外方者世系年久未纂請寫明某宅某支男女生卒名字信寄上海興仁里和元莊彚寄慈東洪塘鎭編修入譜限年终止 
　　廣東同春堂贊育丸 
　　蓋陽常有餘而隂常不足故婦科之要首在培坤坤道成而後贊化育贊育成而後萬物生天地自然之理也若夫多年不孕孕輙小產或產而不育十胎九虚者皆未得培養之方矣本堂此丸常服能調經贊育有孕能培養胎元本固根强自然開花結子矣而非獨贊育爲然卽孀婦隂虧老少病後諸虚百損等症服之皆効每丸洋一角鋪在上海老巡捕房對門分設杭州○蘇州○無錫○鎭江○温州發售 
　　新書出售 
　　增修滬游雜記洋三角半艷跡編閨秀錄二角香閨雜詠一角滄海遺珠錄二角蓬萊仙舘尺牘六角兪蔭甫尺牘二角適軒尺牘二角管註秋水軒尺牘三角玉餘尺牘二角知愧軒尺牘二角青樓尺牘一角半尺牘三種角半雙鯉堂尺牘一角筆耕齋尺牘一角尺牘初津一角半上海棋盤街文瑞樓 
　　分設上海永興洋行 
　　本行由法國京城分枝上海寗波專辦出口各貨恐未週知特此佈告在英界長樂里間壁廿三號門牌便是 
　　第一確騐龍涎戒烟丸 
　　夫海内戒烟方藥林立欲求靈方實難其選或暫止癮終不能斷脫癮或素無病戒則反生他病戒之不脫服之無益其患更深焉本舘精考此患搜求醫方不用烟膏烟灰以積烟之困秘選良方良藥以除烟之害若服此丹卽不思吸烟無庸戒口自然癮除不寒不燥無苦無艱更覺身體壯健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半廣東鹿芝舘分設上洋老巡捕房對門 
　　請購有用奇書 
　　鐵路要覽最爲當今有之書無論何人披覽一過猶如親歴其境而官場閱之尤可稱爲鐵路熟手不致茫然如門外漢也連夾祇收工料實洋五角寄售在滬北德興里肇康參號南市阜昌參號甬江慶慶餘錢莊城内提署前林宅漢鎭恊成官銀號武昌湯源元紹酒號閩省源豐潤會票號南臺源通錢莊臺灣恊興昌信局京都天津源豐潤號天津官北順全隆洋行願花常好舘代啓 
　　英正月花旗號單己到 
　　英二月花旗票出售全張一元半張五角函購指明各行卽班回件○開期例無電報對號單約閏月初到申兌洋上海必得來天來福鴻福來仝啓 
　　福元質 
　　本質逐月所滿之衣統盤照當本劃碼折售每兩洋七角定價劃一倘蒙紳商賜顧者請至打狗橋北堍便是 
　　英四月票出售 
　　票設四萬五千號頭彩得洋四萬五千元准華又月廿日開彩全張價洋六元半張三元條頭七角凡蒙遠處函購原班回件祈認各行信式圖章是要此佈老廣豐萬福來新廣豐萬來仝新廣豐萬　來仝啓 
　　魯麟保險告白 
　　本行經理孟漢記保險公司專保各路洋面船棧貨物等險如有不測價賠甚捷且價目格外克己倘蒙仕商賜顧本行面議是幸魯麟行啓 
　　廣東梁愷悌堂馳名藥丸略列 
　　小兒回春丹 
　　專治小兒急驚風發搐天吊傷風咳嗽哮喘嘔吐夜啼寒熱往來瘧疾痢疾撮口　風與及一切疑難之雜症書所未載醫所未識皆能治之五粒頭每丸錢一百廿文三粒頭每丸錢八十六文 
　　參茸戒烟丸 
　　此丸靈效如神可以包戒一服此丸立能將烟具藏起戒時毫無難過戒後永不生病每兩錢三百文雙料一千二百文 
　　神效活絡丸 
　　專治風濕骨痛筋脈拘孿半身不遂難以動履腿膝浮腫中風癱痪口眼歪斜頭頸强直俯仰不能等症每盒十丸錢三百文 
　　追風如意膏 
　　專貼一切風濕骨節作痛手足麻木左癲右痪跌打損傷寒熱瘧疾小兒肚瀉　風等症大貼錢一百小貼錢五十文 
　　龍　斷根哮喘丸 
　　凡患哮喘服十四粒喘則立止再發再服數次斷根每瓶三百文外有雙料哮喘洋金花裝在烟筒作烟呼喘卽立止每包百文 
　　化痰止咳丸 
　　凡男婦血氣虚弱飲食所進積而成痰咳嗽不止或風寒傷肺而成咳者無論寒咳熱咳均能治之每丸錢一百廿文 
　　附桂大仙丸 
　　昔有雲南周富翁年高無嗣遇赤脚大仙授以是方麟祥五兆虺夢兩占專治男子頭暈耳鳴眼花腰軟自汗盜汗遺精陽舉不堅 
　　婦人子宫久冷　帶經水不調久不受孕每兩錢一百廿文 
　　拘杞桑椹酒 
　　此酒滋腎益氣生精助陽强筋健骨袪風明目利便消瀉利五臟關節安魂鎭神常飲烏鬚黑鬚益壽延年每瓶錢二百四十文外有參茸衞生丸參茸白鳳丸寗坤丸蘇合丸小兒疳積散心氣 
　　止痛丸跌打丸立止牙痛散頑癬藥華陀愈瘧丹三鞭鹿茸酒痢症丸午時茶人參再造丸癰疽拔毒膏龜鹿滋腎丸發兌上海棋盤街北首梁愷堂啓○○一分寄江西省城磨子巷羅春臺號○○安慶小南門内羅春臺號○○九江廣泰源洋貨店○○嘉興孩兒橋申昌書畫室内○○杭城保佑坊申昌　局○○一分支蘇州閶門中巿梁愷悌本號發兌 
　　粤東廣福林丸藥 
　　哮喘症向稱難治過用覇藥暫時稍止恐生他變此丸致補兼施納氣歸腎搜痰降逆立能止喘漸服漸輕自然根株悉拔每瓶洋二角半另有自製洋盒花拌烟吸食順氣定喘每盒一角○咳嗽症以理氣治痰爲主蓋氣不行則痰必滯痰愈甚則咳愈多此丸調和血脈化痰順氣無論老少寒咳热痰新咳久咳取效如神每瓶洋二角上洋老巡捕房對門 
　　妙妙妙 
　　余失足花柳染毒頗重屢醫不效去冬幸友人指示英大馬路石路西首朝北門面如意堂孫麗川先生診治外用拔毒藥粉立時止痛并服瀉毒藥丸不滿二旬毒盡收功刻届春令竟不復發且先生　取多牙毫無痛楚鑲補門牙玲瓏可愛書此　謝藉以揚名再生人啓 
　　新到春季搢紳 
　　文武八角單文六角石印北上便覽附京都　每部五角　致鏡原幾何三種　月樓賦芥子園初集文玉山房啓 
　　婦科調經保育丸 
　　竊聞婦科一道首先調經孕育之方必須養血而前湯者藥閨閣每厭太煩診脈施醫婦女尤爲不便本堂祖傳秘法鍊藥爲丸專治婦人經水不調或前或後甚至閉或赤白帶下七情鬱結四肢困倦頭昏目暗肌瘦面黄胃弱嘔吐服之立見奇功未孕則調經種子旣孕則養血安胎歴經著有神效故敢出以濟人服後定卜經水期依精神滋長從前症候一切俱痊由是祥徵　夢桑弧懸左矣最宜男服固精廣嗣丸女服調經保育尤覺隂陽交濟精血俱强不獨懷孕易期而且佳兒雄壯尤爲妙法也小丸四兩洋一元大丸每盒四丸洋一元單料十丸一元廣東保和堂蠟丸老鋪分設上海河南路三馬路口 
　　生生堂佈告 
　　店家立招牌爲業客商認招牌爲憑今本堂衖口法界大馬路中市有甡甡堂一店字異音同希圖淆混遠處交局寄買須囑認明本堂老招牌庶不致悮 
 
 

Page 8

 
 
   
 
 

Page 9

 
 
[寄李少石]  
　　道遠無由寄錦鱗傳來消息每非眞幾時走馬金閶道官閣張燈聚故人磊落孤身賦遠游蕭然行李去揚州君家昆季如相訊爲報冬深病未瘳[  悦菴主人]  
[題鄭母韓太宜人事略後]  
　　居然女丈夫嘖嘖滿人口愧我摴櫟才何以表鄭母[  味古軒主謝企石草]  
[上海北市絲業會舘籌賑公所施少欽經收山東江浙賑捐正月廿五至廿九日第二千三百五十九至六十三次淸單]  
　　江浙捐楊家樞爲生女酬神十元無名氏六元　院椿茂醬園黃佐魁代戴耕書求女麗金病卽愈四元南尋張裕隆號汪希儒完願續助三元胡翰臣二元林榮慶號顧秋灣林澄波三户各二角江南藩庫廳宋玉翁募助震澤宋　章十元願學堂宋四元積善堂徐少雲王心齋陳亮甫葉子俊李竹菴袁鐵生忠厚堂王實甫劉翰齋高立生彭又全趙耕揚王健甫無名氏蔣小菴十六户各一元畊吾一齋愼思堂無名氏怡怡書屋無名氏退省齋無名氏知不足齋謙益堂無名氏樂善堂徐子卿張愼甫無名氏王又庭楊子固無名氏謝和卿李小亭趙子章廿户各五角共三十八户由恊茂荘來合洋四十元信昌隆來助江浙譚厚德堂七錢洋七元江慈蔭堂七錢洋七元鄧脂才位洋一錢四分劉以忠堂一元趙京記思盛堂曾馨甫三户各錢四百無名堂志成堂陳正中正豐堂李鴻五户各錢二百劉勇泉無名堂各一百文共十四户合規元九兩四錢九分武林劉德甫由京口王義昌號募眞州有餘書屋四角章佩生龔席珍曹履堂三户各三角屠子餘劉德甫各二角邵鋤月山人平江留耕書室各一角半共八户合洋二元以上出五日○江浙捐祥發源代友渤海郡致恭氏銀一百八兩四錢二分金聲氏募江西羅岩亭求心氣病卽愈四十元隱名氏還願十元益泰五元寗波八齡童子葉泰來節省拜年資移助五元周子記求平安五元莫記四元合肥同泰錢莊由恆興洋貨號來三元銅本洋五元京口愼德堂張二元至德堂吳積慶堂劉各一元聽松舘主一元森記銅洋六元江陰永恆義號不書名鄭不書名各一元不書名四户各五角又三角又二角不書名余吳王秀陳儀三户各五角共十一户合洋六元楓涇郁歲丁崇勳各洋一元郁崇莫遷善各二角郁宗基福生宗文竹銘才伯桂馨六户各一角共十户均節省押歲錢祈合家平安合洋三　夾石泰豐恆號悟　氏募浙乍吳曹氏桃儀移助浙江洋十元以上廿六日○山東捐通城由豫豐蓮訪氏洋廿元無名氏銅洋四十七元愓運韞洋二元協順洋二元陸姓洋一元朱祥善銅洋七元江浙捐石巨氏爲病求速愈洋五元浙省壽昌縣客子無名氏求合家人口平安四元楊玉林因前許願印送感應篇等書籍今折資移助二元侯曲江氏二元知非子求大小人等平安洋一元周浦善繼堂張萃伊五角又募趙秋棠五角誠記恆康銅洋二元南匯明善堂三敦倪求兄病愈洋一元又助震澤一元又助浙江洋一元又助湖州洋一元福建蔡誦芬助浙江爛板洋二元以上廿七日○江浙捐退省軒張由協同慶李子才先生來洋四百元倪錦榮善翁得子酬愿續助四十元吳松同福號募洋一元閩省退省軒張助浙江由源豐潤來洋四百元山東捐漂陽張鴻彬由德源莊托恊茂莊來規銀三十兩無名氏洋十元王興邦洋五元以上廿八日○山東捐傳經堂求咳血病速全洋廿元合肥厘金總局帪房樹三堂洋六元黄安寗爲子種痘求平安洋五元常熟義隆莊虞陽無名氏求愈妻咳病洋二元張鏡湖先生募隱名氏洋二元又無名氏洋二元江浙捐隱名士洋五元隱名氏洋五元無名氏洋三元九江不留名洋二元定海無名氏洋一元四春洋一元趙文均病愈還願洋一元浙紹可橋鎭陶萬豐胡夑堂莫蘭其楊介翁無名氏正昌有心無力子劉均和八户各洋一角盡心子南陽居士勉子陳吉記四户各五分共十二户合洋一元浙江捐杭皇誥巷楊守震求愈夫妻病洋四元南尋錢良仙五角又募惻隱子孫旬言朱仲名三户各五角福綠氏二角潘月記無名氏龔少耕三户各一角以　廿九日 
　　石印歴代名稿彚選大題經藝　學試帖 
　　是編古草堂主人不惜殫數寒暑廣搜前人名稿不下百數十種上自前明永正以迄國朝乾嘉精心抉擇彚爲一編名曰歷代名稿彚選皆以清眞雅正可以拱作揣摩首頁標明朝代姓氏其體例仍依四書章句排定爲先民之矩矱後學之津梁也洋六元○大題三萬選大題文府又二集大題文淵大題文鵠制藝聲調譜文苑聲華譜時文多寳船雲程畢備文腋類編課藝匯海○五經文府經藝淵海五經文鵠五經鴻寳經藝宏括五經分類文鈔經藝五美經文戞造五經文海○增廣策府統宗策學總纂大全時務新策學淵萃河防策纂新策利器十三經廿四史策空策度津廣治平略日知録文獻詳節羣策匯源○增廣玉芙蓉試律大成試帖宗海分韻舘閣詩蟾宫折桂四景詩試律大觀詩帖淵海詩旬題解彚編又續編詩韻合璧子史精華其餘各種局板家藏精刻本經史子集均皆齊備以拱雅賞蒙光顧者請至上海二馬路千頃堂書坊購取 
　　金陽賑局彩票助賑引言 
　　啓者金陽賑局籌賑彩票去冬創辦蒙諸同仁慷慨購票得彩助賑甚多現在靑黃不接飢民仍嗷嗷待哺啼飢號寒苦不忍言因變通推廣分設上海按月出售籌賑彩票每張售洋五元分條六角頭彩得洋四萬五千元二彩得二萬元三彩得一萬元其餘得彩數目並開彩章程閱票自悉得彩卽兌現洋除給發紅彩外下餘之欵全解災區散給災民得彩章程照呂宋每月對號單碼號向後順數十號爲金陽彩票得彩之號至呂宋對號單向由呂宋寄滬其碼號由呂宋國定本局不能叅議一詞毫無弊竇伏乞四方樂書君子速臨賜購旣可得彩又可助賑一舉兩得遠處寄洋來滬買票望寄四馬路一家春舘隔壁西中和巷内西首金陽賑局敝局仍由原信局寄票奉復其寄洋來滬信力由購票人自給上海四馬路西中和金陽賑局謹啓 
　　沈寃待雪上海職婦李金氏啓 
　　憤啓者氏子李鴻振字逵羽係本學文生於光緒十四年十月二十日慘被同商吳文亮謀斃一案吳恃財囑托案歴三載寃不得伸謹將事跡呈鑒蓋文亮之父顯甫向同氏夫姪王樵合認靑浦引地光緒四年玉樵身故無嗣故棧務暫歸顯甫經理七年顯甫亦故伊子文亮遂獨攬其事彼見李姓孤弱可欺逐事侵佔玉樵妻朱氏念棧中乏人照顧因於九年托氏子逵羽管理棧務氏子素性秉公吳因不便私銷鹽引遂碍爲眼中釘每事尋釁至十四年九月間又借端與氏子扭毆暗使其僕劉幹帮揪髮辫猶以爲未洩所忿乃於運憲前控以終日游蕩夜半不歸等語請逐氏子反受其誣因以吳冐稱職員勒索牌費私開醬園添排私缸等諸欵控告事未發而爲吳所覺吳遂起殺機慘於十月二十日夜謀斃後抛擲靑浦南門河中時氏居嘉定玉樵妻朱氏居上海法華鎭吳乃揑造酒醉失足墮河身死來報氏等聞信後卽赶赴靑城吳己匿避詢及吳之司帳朱舜欽亦以醉後墮河支吾以對因跡至南門見地極荒僻河多淺灘水不盈尺屍身己經地保撈起河干當時不勝慘目因將屍身抬入鹽棧沿途之人己嘖有煩言細察屍身確見頭面有傷遂以身死不明控縣時縣尊適公出因請鄰封相驗而吳己央人來勸成殮并出襄費洋一千餘元遂於二十三夜殯殮惟棺蓋未泯以待相驗而吳誤爲業己蓋棺卽於二十四日反以移屍踞擾等詞控縣適蒙松江府恩太守明察專委華邑尊凌於二十五日到靑因驗得屍身右太陽穴有拳傷一處十指甲靑色並無泥沙腹不膨脹口鼻有血委係因傷身死移棄河内實非溺斃吳知事敗露願賄萬金以寢其事氏　欲伸寃斥退來人旋蒙靑邑尊錢誔詢兩次未及細靮兇手惟將苦主盤詰再三氏遂以堂訊徇庇等詞赴松府署禀請親提靑邑尊亦自知爲難遂禀請提省審辦十五年春前撫憲崧批准飭可發局提審歴派委員審訊吳一味狡展卽蒙前臬憲朱將吳文亮文生詳革延至秋間調派黄委員世本主訊仍未將吳嚴鞫反被吳誣供以氏子與沈婦有私妬姦致死靮員黄遂以各執一詞禀請撫憲剛發回原縣錢邑尊復提沈婦及鄰右人等細鞫雖知吳供全屬子虚祇將沈婦開釋並不以誑供責吳倘非文亮謀死何必架詞妄供若此氏子在靑多年惟與文人交往從無游蕩等事是靑浦人所共知而吳控運憲詞内拈入夜半不歸字樣顯見預爲半夜謀死地步乃由縣提省由發縣迄今未得昭雪本年正月中赴控督園蒙批己發原縣應靜候集訊但錢邑尊旣知事屬難爲禀請提省審辦若仍由縣訊問恐難雪此沈寃氏惟此一子被吳謀死遂致絶嗣無可奈何不日上京控告爰先將寃憤登諸報章布告四方閱報君子以昭公鑒 
　　英四月票批發 
　　並代附廣東文進士闈姓 
　　額設四萬五千號英四月票零躉批拆匯兌紅票門售全張六元分條七角信購指明上洋棋盤街 
　　普魯華洋行 
　　今售英二月份票全張一元半張五角如欲躉批祈早來定價須本帳房面議上洋英大馬路老旗昌隔壁 
　　附送工細人物月分牌 
　　英四月大票批發零售照市分條七角賜顧指明棋盤街萬有利 
　　大花園 
　新到綵綢公仔 
　　本園新到廣東新式綵綢公仔六套懸掛各廳以供游客玩賞該綵綢人物生動異常廣東亦不多覯特此奉佈 
　　萬有豐字號 
　　本號自運歐郡嵌鑲竹絲屛對足點博古酒器異樣花卉煖碗等加工製造玲瓏精巧欲做奇樣新式亦可照定紳商惠顧移玉上洋棋盤街中 
　　奉揚寳宦齋白濁靈丹 
　　余購上海盆湯衖粤東寳宦齋字號馳名白濁丸一元盡服後不覺立止矣可稱海上仙丹也感謝之極登報聲明好遊花柳者諒邀洞鑒也杭省福心子特白 
　　英四月票出售 
　　全張六元批拆零售格外公道外埠函購原班回件無悞上洋棋盆街 
　　同豐永金鋪 
　　本號開設上洋大馬路抛球塲向售十足條錠葉金精造滿漢首飾今添售靑赤金箔定價劃一恐未週知特此佈告 
　　召租 
　　兹有老旗昌對過泰安坊内朝南庫門樓房二宅合意者請至北京路本帳房或至二馬路寳順帳房面議可也道逹洋行啓 
　　頭彩四萬五千元 
　　英四月份票全張六元半張三元分條七角閏二月廿日開　外　寄買認　各號回件　式圖章 
　　果然三日立止白濁 
　　因閱貴報有鳴謝盆湯衖譚寳宦齋三日愈白濁丸靈騐之汪君想其人得恩莫忘報之念弟染此症六年信買半元服後果然三日立止名不虚傳焉金勝祥具 
　　廣義祥土號 
　　本公司在港於去春分設上洋石路中街二馬路口揀選大小洋藥照莊批發精製清陳公烟加煎冷熱各膏分兩前報再明比衆相宜倘蒙賜顧原班回件斷無負悮 
　　讀易堂 
　　本舘課命悉遵儒理批評凡蒙賜問直言勿怪親自到舘均照仿單遠處函詢五角起碼三日回件寓新衙門西首洋房内 
　　聨發土棧 
　　本號在寳善街口開設多年蒙四海見信今春重振新兹擇於二月初六日開張提莊大小洋藥照箱批發佳製各種烟膏味美價亷比前公道仕商光顧請認招牌不悞 
　　召人承買 
　　今有廣順源木輪快船兩隻由本行招人承買如無人買則定期拍賣船泊在蘇州河大橋塊公家花園處欲拍者請到虹口文監師路第十三號門牌議價便是英商穆師亨啓、 
　　新開慶豐土棧 
　　上洋打狗橋北自運大小洋藥照箱批發精製淸膏每洋兩四陳膏還灰二兩四公膏二兩八冷籠三兩二熱籠三兩六平外加仕商賜顧請認 
　　必得其利 
　　本行售票有年屢中大彩今售英四月發財票全張六元半張三元分條七角外埠來信指明寳善街中 
　　大得其利 
　　英四月票全張半張照市分條六角三批拆公道信購原班寄奉上洋抛球塲 
 
 

Page 10

 
 
   
 
 

Page 11

 
 
　　廣東鹿芝館應騐馳名丸藥略列 
　　　鹿滋腎丸治血少氣虚神倦眼花每兩洋二角半斑龍固本丸治精虚腎弱夜夢遺洩每兩洋二角婦科毓麟丸治婦人虚損百病不生每兩洋五角珠珀白濁丸治濕熱與毒一切濁症每瓶洋二角半人參再造丸治風迷痰壅四肢骨痛每丸洋二角半養心寗神丸治提神養氣開胃健脾每丸洋一角婦科白帶丸治白帶白淫諸虚等症每兩洋二角半神效㠟峒丸治跌打損傷刑傷　痛每丸二角半小兒疳積散治五疳積聚心腹脹滿每瓶洋一角心氣腹痛丸治一切氣痛胃痛卽愈每瓶洋二角治喘洋金花法哮喘症旱烟吸立效每盒錢一伯文解疝續命丹治小腸氣痛服之立效每兩洋三角珠珀消痔丹治各種内外痔症卽愈每兩洋二角半婦科調經丸治月信失期血崩白帶每丸洋一角參貝製陳皮治順氣行痰化帶止咳每蛊洋一角立止牙痛散治逺年牙患疼痛立效每瓶洋一角三鞭壯陽酒能壯元陽補氣血生精每瓶洋四角蘭蛇虎骨酒治諸風濕毒筋骨疼痛每瓶洋五角經行腹痛丸治行經作痛或時常痛每丸洋一角龍涎戒烟丸不但烟癮可除身體强每塊錢卅五文立止肚痛丸治諸般肚痛服之立效每丸洋五分犀黄百消丸能消氣滯腫脹痰蠱症每瓶洋二角參茸戒烟丸能戒斷無　靈驗如神每兩錢三百文廣東鹿芝舘臘丸老鋪分設上洋三馬路巡捕房斜對門 
　　治喘止咳順氣化痰丸 
　　夫痰之本水也則原腎痰之動濕也則主於脾痰之緒氣也則停是故於肺脾爲生痰之原肺爲儲痰之器語云治痰先治氣氣順則痰除得其要矣彼凡外感六淫内傷飲食肺氣被鬰卽聚液而成痰失治則留伏經絡結成痰核或胸膈膨脹或哮喘不能眠或手足痛不能舉或筋骨引痛咳嗽心悸或痰迷心窮舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺者藥到應騐如神卽使病延日久痰漬巳深務須携帶傍身不時服身自使原氣漸復客氣無權痰涎不攻而自愈此丸前在嶺南久經流傳行世用再刋佈四方俾衆　知焉每瓶大洋三角廣東延春閣蠟丸號分設上洋棋盤街北首東向開張 
　　氣短英雄書畫篆刻 
　　統摺扇隷書洋五角行書山水花鳥同石章每字二角餘洋仿單件交上海英大馬路中泥城橋興仁里蔣宅 
　　上海信昌珠號遷移 
　　本號於光緒元年開設二馬路西首今於本年正月移至三馬路中馮存仁藥鋪西間壁朝南石庫門内交易 
　　姑蘇金閶中巿 
　　本號創設二十餘年自運哈喇企呢羽毛嗶嘰漳絨羅絨各色咈布等貨遠邇馳名巳久惟吾業物色頗多高低不一貴客懷疑難以購辦以致交易愈形週折自於庚寅歲首始創門市批發統歸劃一此佈 
　　策府統宗申明 
　此書係本局創編搜羅旣廣讐校特精外間翻印訛誤甚多近又有珍藝局印成鉛字本妄加增廣二字分訂念四本以圖哄騙射利其實一無所增一無所廣而訛脫更不可勝言請將本局所印一對便知其僞敬告士商勿爲所欺同文書局啓 
　　機器軍械出售 
　　本行在滬專辦軍械巳歴三十餘年屢蒙各省各局委辦一切貨價無不相宜近來英德等國製造之法更屬精美今有新式鋼鐵大砲各種快鎗大小銅帽粗細火藥以及各種大小機器俱全倘蒙貴官紳賜顧請至小行觀樣面議價值格外克己此佈地亞十洋行啓 
　　易中票行 
　　大彩屢獲今　英四月票全張六元分條六角半批發零躉　外公道外埠　購指明上洋棋盤街 
　　活人無算 
　　專治楊梅結毒魚口下疳一切毒症無論逺年近染服之立效並能續嗣久名中外每服洋二元信局函購一律局設上海三馬路中石路東首西鼎新里分設漢口董家　官磺局閔小槎醫寓 
　　鴻文分局發兌各種書籍 
　　九朝東華錄十三經注疏五經彚解皇清經解西清古鑑御纂七經前後漢曾全集經籍纂詁小學三種大題分類文五經分類文五經合纂典制文鯖典類淵海胡文選詩賦題解統編四書圖考圖豫三國聊齋詞林墨妙餘書繁多另備書目兼售各局銅鉛石印及木板等書如蒙賜顧請至棋盤街本局價目格外克己另　　雙龍洋行聲明 
　　啓者本行主人向來在美記洋行執業現在住在大馬路廿三號門牌開設鐘表行代客辦理時辰表及各種鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
　　上海有利銀行 
　　專做押欵更票各口進出匯票如蒙賜顧者請至黃浦灘新關此本行面議或函致均可存欵計開隨時交取按逐日存數付息二厘存定一年者付息五厘存定半年付息四厘存定三月付息三厘或存洋欵亦可面議此佈經理蜜司弼歇謹白 
　　廣東趙同春堂蠟丸號 
　　金鎖固精丸 
　　專治腎元虚弱夜夢遺精玉關不鎖心動精流無夢滑洩夜溺頻多等症服之能固精補髓壯體舒筋非特止遺止滑之功實有調元固本之力每兩洋二角鋪在上海老巡捕房對門開張○分設杭州大井巷鴻昌號鎭江得利行蘇州老德記發售 
　　誌謝譚寳宦齋白濁丸效 
　　弟因身體濕熱染得赤白淋濁之症久矣小便短痛腫碎面黃骨痛醫藥無功特托申友速至盆湯衖買譚寳宦齋白濁丸三料服後果騐如神弟心喜甚登報揚名漢口黃撅波謹啓 
　　參茸扶陽乾健丸 
　　嘗聞伯道無兒人生恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功并非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神個有關睢久賦而乏嗣興嗟者將此丸常服則枯揚可覩生梯之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無用戒口小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄安慶小南門内羅春台○嘉興孩兒橋申昌書畫室○枕城保佑坊申昌書局○分支蘇州閶門梁愷悌本號棋盤街廣東梁愷涕堂啓 
　　參茸坤順丸 
　　易曰乾健也坤順也乾健而坤順化育之功效在是矣本堂秘有良方旣製成乾健丸能使男子益髓固精今又製合坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎積子之無良方也大凡婦人不孕之故皆因月信不調赤白帶下子宫寒冷憂思怒鬰所致其人必面黃體瘦四肢無力夢寐不寗噯悶吞酸咳嗽潮熱服此丸則功效如神未孕之前卽調經種子旣孕則保産安胎産後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同梁愷悌啓 
　　保險讓價 
　　本行保險洋房及洋棧房貨物向歴有年蒙諸君光顧今將保貨格外公道如有貴商欲保請至本行面議可也公平洋行啓 
　　京縀批發開剪 
　　本號自運南京京緞兼剪另批衣着套褂斜訓等料價碼劃一賜顧者請移興聖街京江棧對衖交易黃慶泰和 
　　廣東杏林軒監製 
　　洋烟流毒人心共悼妙方製藥欲挽頽瀾者固不乏人然所製丸藥難免烟灰土皮等類配之原魂未脫故物仍存致戒者其患　增焉兹有禮阿君者英國善士也擬創禁戒鴉片之會勸農人止栽鶯粟以絕其源幷禁出口面免販運又以格物化學之道而考究良方俾華人受害者戒之其心存濟世功德廣大無以逾焉禮君以華人所謂烟癮者不過烟積與烟虫之爲患烟積凝結臟腑氣血不暢舉動　慢烟虫　受烟氣所燻旣燻則濳伏未燻則滋擾或五經患作或四肢不安爰製此方固爲化積剿虫之需復能行氣補血之助加之以酒其功更捷無論輕重新老烟癮一閱月内保能斷絕决無諸病之生素有烟癮者驗之屢矣本軒業得此方、］ 
不敢湮没禮君之善心因依法而製酒顔之曰禮阿公戒烟酒也此酒絕無烟灰土皮等類參入但烟癮有輕重之分所用藥酒不無濃淡之殊故其價又有多寡之别當用某號藥酒戒者務以癮之重輕爲則焉每天均服兩次每次按服四錢服後卽冲回米酒四錢其藥味日淡則烟癮日輕限用一瓶其癮立斷此藥價値頗昂戒者幸毋吝惜若捨重就輕則是自悞矣計開○甲號藥酒每瓶洋一元癮一錢者用○乙字藥酒洋二元癮二錢用○丙字藥酒洋三元癮三錢用○丁字藥酒洋四元癮四錢用餘照遞加備詳仿單鋪在上海大馬路抛球塲 
　　意誠堂 
　　本堂戒烟藥之功效早已膾炙人口約二十天包可截癮無身疲胃滯等病飾詞慫聽男盜女娼且藥性能和營衛壯精力永無後患計正號母兩售洋一元五角副號一元癮小者用藥一兩極大者三兩足可斷癮用法載明仿單○賜顧者認明本堂牌號函購上洋棋盤街中龍鳳樓對門原班回件鷓鴣氏啓 
　　眞正 
　　紫楠木壽板壽櫃 
　　竊維近年以來眞正紫楠木則罕覯所有者不過水楠香楠釣莊及臺灣新鮮楠木或將他木濺色希圖魚混此皆爲海内諸君所共鑒余現訪得的眞紫楠木獨幅雙拚壽板壽櫃數副與前項之貨迴然不同倘蒙賞色請至法界大馬路卜鄰東里一衖底本棧看貨立判眞僞此佈金松記告白 
　　翻造召租 
　　四馬路東西合興里口朝南大街翻造三層樓業經動工准於四月内造好尙有一所未曾租定如合意者祈速來悅生棧面定是實 
　　新開源大昌洋布號 
　　開設上洋法大馬路興聖街口坐北朝南門面專運哈喇大呢羽毛嗶嘰花素羅羢時式璋羢寗綢摹本各色咈布等貨一應俱全凡蒙仕商賜顧格外克已先行交易擇吉開張特此佈告 
　　屈臣氏存心濟世 
　　售藥貨眞價實 
　兹將各欵靈驗膏丹丸散藥油藥酒藥水藥餅藥冰香油香水次第登報○諸尊光顧請認每藥封口有龍麟伴塔爲記别人不得冐效庶免有悮各省各埠○貴客信購必托原班回件斷無延悮躉賣務照價廉讓可見存心濟世也○計開○補氣補血丸嫩容玉液○清香洗牙水○暈浪平安水○南薑露○三隂瘡疾丸○遺精夢洩藥水百補鐵酒○戒烟藥餅○戒烟藥丸○戒烟精粉○小兒代乳粉○洋烟脂粉○光明眠藥散○淡紅瑰玫藥乾粉○花露香粉○疳積花塔餅○清香洋橙酒○發冷藥水跌打内外各症紅藥酒○肉精酒○鷄眼藥水○毒死各虱惡蟲藥散○脱油膩藥水婦人虚損白帶藥水○白濁藥水藥丸○化痰止咳藥水○拔毒藥膏○理口藥膏○　魚肝油○還魂藥氷○花柳搜毒藥水○風灘半身不遂藥水○除點去瘼眼藥水○極品檀香油○回頸癧各症藥水○十全大補種子藥水○浸疳藥水○瑰玫香油膏暗瘡雀斑白食藥水○開　消食百補藥酒○脱鬚髮藥散○風疾濕症散○尚有無數藥料隨後續登上洋兩家棋盤街北首大英大馬路屈臣氏謹啓 
　　陳輔臣啓 
　　昨閱滬報彤昇莊主沈炳成控黃蓮材吞騙銀兩一案據黃供陳甫成有份合股此語實屬糊塗該莊定有合同眞僞無難立辨特告白以免牽誣 
 
 

Page 12

 
 
[光緖十六年二月十七日京報全録]  
　　宮門抄○諭旨一道録前○江督曾　奏道員服滿請咨赴部片○又　奏揀補沿海要缺知縣摺○又　奏甄别道員片○大臣溥等　奏總管年滿懇請留任摺○浙撫崧　奏遵辦天生野术專弁呈進摺○又　奏嘉紹知府展限引見片○將軍恭奏統領展限引　見片○二月十七日吏部翰林院正紅旗値日無引　見○李端遇請假二十日○那王八額駙各假滿請安○伊犁領隊大臣果權到京請安○希隆阿由籍回京請　安○許應騤孫詒經前往東西陵查工請　訓○文秀謝專操大臣恩○德公克侯續假十日○禮部奏派隨入寢門之王公　派出伯王慶王克王肅王濓貝勒漪貝勒瀅貝勒澤公温公德福桂祥福森布○又奏派遞洒派出慶王克王○召見軍機果權許應騤孫詒經○○曾國荃片再據降調浙江巡撫選用道任道鎔呈稱道鎔於光緖十三年七月在籍丁生母憂十五年十月假滿呈請給咨赴部前來臣查任道鎔籍隸江蘇光緖八年由山東巡撫調任浙江巡撫奉旨來京另候簡用旋因在浙江藩司任内核轉編修林國柱起復一案部議降一級調用因先有革職留任處分攺爲革任由吏部帶領引見奉旨以道員用欽此欽遵在案該道任道鎔久任疆圻政聲卓著昔年服官直隸前大學士曾國藩及直隷督臣李鴻章深知其才交章論荐迨蒙恩摧任巡撫日以國計民生爲念規畫精詳力持大體臣深知任道鎔魄力沈毅實堪膺艱鉅之任現據呈報服滿請咨赴部謹就微臣所知一併附片陳明伏乞聖鑒訓示謹奏奉硃批任道鎔着交吏部帶領引見欽此○○兩江總督臣曾國荃江蘇巡撫臣剛毅跪奏爲揀員調補沿海要缺知縣恭摺仰祈聖鑒事竊上海縣知縣裴大中陞補通州直隸州知州接准部文扣至光緖十五年八月初七日作爲開缺日期歸八月分截缺所遺上海縣知縣係煩疲難沿海兼三要缺例應在外揀選調補該縣濵臨江海兼爲通商口岸交涉事件極爲煩重非精明練逹熟悉情形饒有風力剛柔並濟之員不足以資治理臣等於通省現任正途知縣内逐加遴選惟查有江寍縣知縣陸元鼎年四十五歲浙江仁和縣人由拔貴生中式本省鄉試舉人同治十三年甲戍科會試中式進士殿試三年用引見奉旨着以知縣卽用欽此嗣在西征糧台報捐指省江蘇歸原班補用光緖元年四月到省是年海運出力案内保加同知銜六年請補江寍縣知縣七年四月到任八年三月因病請假卸事卽於是年聞訃丁父憂開缺回籍守制復因七年分河運出力案内保俟服闋後以知縣仍留江蘇補用經臣核准十年在部呈請起復十一月回省十一所復經請補江寍縣知縣十二年二月到任歴俸已滿三年復查該員爲守兼優士民愛戴以之調補上海在缺知縣洵堪勝任雖江寗縣係附省首邑更調省外要缺與例稍有未符惟人地實在相需查内地要缺例准更調海疆要缺上海又爲通商總匯之區辦理交涉事務尤稱難治實非尋常調缺可比光緖三年前任江寍縣知縣莫詳芝曾經調補是缺更有成案可援據蘇州布政使黃彭年請奏前來臣等往返函商意見相同合無仰懇天恩俯念員缺緊要准以江寗縣知縣陸元鼎調補上海縣知縣於海疆地方均有裨益如蒙兪允該員係進士出身現任知縣請補知縣銜缺相當毋庸送部引見至調補要缺一切因公處分例免核計第係初次請調所有應完罰俸銀兩仍飭查明依限完繳淸楚造册咨銷該員現在江寍縣任内並無積案未淸經徵錢糧亦無絲毫欠解以及承審重案未結曁承緝盜案已起革職叅限情事謹合詞恭摺具陳伏乞皇上聖鑒再所遺江寍縣知縣容俟接准部覆截缺另行遴員請補謹奏奉硃批吏部議奏欽此○○曾國荃片再前准部咨捐納道府等官循例分發人員試用一年期滿應以察看才具分别繁简奏明留省補用等因兹據江寗布政使許振褘等會詳試用道王立淸年四十九歲湖北拔貢生報捐郎中簽分工部行走同治三年到部六年恭修玉牒全書告成保以本部郎中無論題選咨留遇缺卽補七年補虞衡司郎中八年十月保送御史十一月奉旨記名以御史用欽此十一年俸滿截取奉旨記名以煩缺知府用欽此是年恭辦典禮慶成保俟得知府後以道員在任卽補俟得道員後加按察使銜十二年補授江西道監察御史光緖二年轉掌貴州道監察御史五年補授吏科給事中捐免歴俸截取奉旨記名以煩缺道員用欽此六年補授史科掌印給事中七年京察復帶領引見奉旨記名以道府用欽此六月奉旨補授直隷保定府遺缺知府欽此旋奏補正定府知府八年六月到任十二年因失察新樂縣飭押報搶民人馬永長一案部議降三級調用抵銷二級仍降一級調用開缺等因十三年捐復降一級調用處分十一月十二日引見奉旨准其捐復原官照例用欽此十四年遵鄭工例加捐道員指分江蘇試用三月十一日引見奉旨着照例發往欽此七月二十三日到省扣至十五年七月二十三日試用一年期滿詳請加考具奏前來查該道王立淸試用已滿一年應行循例甄别留省補用臣察看該道勤政愛民爲守兼優堪勝繁缺道員之任合無仰懇天恩俯准將試用道王立淸以煩缺道員留省補用謹會同江蘇巡撫臣剛毅附片陳明伏乞聖鑒謹奏奉硃批着照所請吏部知道欽此○○奴才溥齡麟嘉英廉跪奏爲總管年滿懇請留任恭摺具陳仰祈聖鑒事竊查東陵設立總管五員辦理守護事務每届任滿例應咨送京旗帶領引見如有熟習差務管轄嚴肅者向准陳請留任歴經遵辦在案兹據定陵總管恒通呈稱職係正黄旗連陞佐領下人現年七十歲於同治四年九月有内由頭等侍衛銜補放定陵總管前經四次五年任滿均蒙奏准留任自光緖十一年二月留任起扣至十六年正月又届五年任滿呈請核辦肖來奴才等伏查該總管恒通係由頭等侍衛銜補放今職自到任以來於應辦旂務均能認眞管轄兵丁亦甚嚴肅奴才等公同商酌合無仰懇天恩俯准將總管恒通再一任以資得力並請免其咨送引見可否之處恭候欽定理合恭摺具奏伏乞皇上聖鑒訓示謹奏奉硃批着照所請該衙門知道欽此○○浙江巡撫奴才崧駿跪奏爲遵旨採辦天生野术專弁齎交内務府查收呈進恭摺仰祈聖鑒事竊於光緖十五年五月十三日欽奉上諭前經諭令劉秉璋裕祿於浙江之於潜安徽之黃山探辦天生野术業經該撫等先後呈進現在將次用竣着再於各該處採辦不拘多少卽行解交内務府應用嗣後仍着隨時採辦陸續呈進將此各諭令知之欽此欽遵在案兹據藩司詳委候補同知王慰祖前赴於潛及時採辦去後兹據該委員禀稱近來於潛產术甚少欲求野术尤爲難得仍仿照上届辦法逐細挑選購買眞正野术四斤分裝四匣共爲一箱由司呈送前來奴才謹專弁齎交内務府查收呈進理合恭摺具陳伏伏皇上聖鑒謹奏奉硃批該衙門知道欽此○○崧駿片再浙江嘉興府知府宗培紹興府知府霍順武均於光緖十二年大計案同保荐卓異准部行取赴都引見本應飭令交卸赴部惟本年杭州嘉興湖州紹興等府將屈稻熟之際霪雨爲災田禾被淹受傷甚重現在正値督縣確勘被災分數其之食貧民並須確查户口分别賑濟事極煩重未便更易生手且自今冬以至來年秋成爲日方長籌辦賑務安輯災黎在在均關緊要應飭宗培霍順武二員暫緩赴部以資得力查定例卓異人員實有承辦要件如必須半年外方可完竣者准該督撫據實奏明總不過一年之限等因現在該府等籌辦地方災賑諸務恐非半年内可以竣事自應照例奏明展限俟經手事件完竣再行飭令請咨北上據布政使許應鑅具詳前來奴才覆核無異理合附片具奏伏乞聖鑒謹奏奉硃批着照所請吏部知道欽此○○恭壽片再查滿營操防最關緊要例由左司提調而春秋二季督操演陣練兵一切是其專責且本年遵奉欽派查閲營伍之年應辦公務更煩必須熟諳有素方能辦理裕如兹查杭州駐防二品頂戴花翎掌理左司關防統領練軍洋槍隊廂白旂滿洲協領柏梁前於先緖九年七月間補授協領扣至今秋已届六年俸滿例應送部引見惟現在正値撫臣查閲營伍之際各項操演俱應預備該左司協領柏梁有總欇兵司之責督操練兵嚴肅有方是以未便遽易生手擬請展限半年俟大閲後再行給咨送部引見以重操防而裨營務理合附片陳明伏乞聖鑒訓示謹奏奉硃批着照所請兵部知道欽此 
 
 

Page 13

 
 
[光緖十六年二月十八日京報全録]  
　　宮門抄○諭旨二道録前○發抄硃批四道○閩督卞奏新攺澎河鎭巡洋會哨事宜請勅部覈議摺○台撫劉奏請三堡巡檢移駐葫蘆墩片○河督吳等奏請承恩等仍照原保免繳　復銀兩片○又奏請劉瀚等補交分發銀兩歸候補班補用片○關督效奏請緩解常税銀兩片○江撫德奏造各項瓷器名目件數繕册疎明片○二月十八日户部通政司詹事府廂白旗値日户部引見十四名工部七名正紅滿九名正紅漢七名提督衙門二十二名○劉瑞祺謝調福建布政使恩○圍塲總管色楞額到京請安○廣寍城守尉祥翰到京請安○德福阿克東阿恩祥長有各假滿請安○榮祿岳琪各請假十日○提督衙門奏拿獲盜犯孟小玉等二名請交刑部○召見軍機嵩申徐用儀祥翰○發抄劉秉璋奏審明民人武萬益謀殺胞叔武得勝等身死案定擬奉硃批刑部速議具奏欽此○又臬司何樞赴任奉硃批何樞已簡放湖南布政使矣欽此○又試用道葉毓榮請奬奉硃批吏部議奏欽此○又請將完繳挪用倉谷價錢之已革候補令前署豐都令陸鎔開復奉硃批着照所請該部知道欽此○○頭品頂戴閩浙總督臣卞寳第跪奏爲新攺澎湖鎭總兵巡洋會哨事宜請旨飭部覈議恭摺仰祈聖鑒事竊照澎湖左右兩營所轄汎地除媽宮向設專防外所有八罩將軍澳蒔裏文浪港西山與内外塹及北山吉見等汎近則離媽宮二三十里遠或八九十里不等以前均歸澎湖副將及左右兩營都司按月出洋巡緝並無會哨章程向章每年總兵於二月初一日出洋統巡至九月底撤巡回署左營遊擊於十月十一日出洋右營都司於十二月正月出洋分巡撤巡各日期及洋面情形均應遵照道光二十四年間欽奉上諭隨時奏報一次惟巡洋事宜必須週歴所轄汎地及在各汎交界處所會哨責成巡道當面取結具報澎湖孤懸海外南至廣東北至淡水東至安平西至金門厦門相距水程遠或五六百里近亦二三百里其與他鎭交界處所並無適中島嶼可以訂期會哨由該總兵吳宏洛就洋察看實在情形咨經署理福建台灣布政使沈應奎詳請據情奏咨聽俟部議遵行等情前來臣覆核無異除咨部查照外謹會同福建台灣巡撫臣劉銘傳福建水師提督臣彭楚漢合詞恭摺具奏伏乞皇上聖鑒勅部核覆施行謹奏奉硃批該部議奏欽此○○劉銘傳片再彰化縣原設貓羅燕霧揀東三堡巡檢今因彰化與新設台灣縣分治其貓羅揀東二堡已劃歸台灣縣屬所有燕霧一堡則仍隸彰化縣似可毋庸再由該巡撿越境管轄以淸界限卽貓羅一堡與現建省會台灣首縣所駐藍典較近自應相度地方酌量遷移以免虚設查該巡檢舊轄揀東堡内之葫蘆墩逼近内山離省不下三十里民番錯處較爲吃重以之移駐該處分防楝東一堡洵屬相宜並將揀東毗連之大肚堡爲沿江口岸有關稽查之責亦劃歸該巡檢就近管轄稽查似此約量遷移實於地方有裨至新設台灣縣地方原設有縣丞一員着駐南投堡堡兼北投堡請仍其舊各分防署内如有叅緝處分照例仍各以分防佐雜爲捕官以專責成據署台灣布政使沈應奎轉據該府縣分詳由臣覆核無異咨經吏部咨覆具奏核辦前來分咨查照外臣謹會同閩浙總督臣卞寳第附片具陳伏乞聖鑒飭部核覆頒印換領施行謹奏奉硃批該部議奏欽此○○吳大澂等片再臣等前保鄭工合龍出力各員案内開復花翎鹽運使銜前河南河南府知府承恩開復道銜前甘肅甘州府知府奎光開復降調處分同知銜河南試用知縣陳理裕等三員原保承恩奎光免繳捐復銀兩以知府歸部選用陳理裕免繳捐復銀兩仍歸原省補用又開復同知銜候選知縣前廣東候補知縣鄧復興原保請免繳開復銀兩旋准吏部分别准駁奏奉諭旨開單咨行到臣因承恩等各員所請免繳捐復銀兩並未奉旨允准應令承恩奎光各補繳加倍捐復銀雨陳理裕補繳加五捐復銀兩鄧復興補繳捐復銀兩當卽轉行遵照兹據鄭工善後總局司道詳稱該員承恩奎光陳理裕等三員均係在工書夜督率進占搶辦合龍履危蹈險奮不顧身實屬最爲異常出力鄧復興一員委係在壩頭當差始終勤奮於合龍時廂掃實屬異常出力以上四員擬請仍照臣等原保免繳捐復銀兩會詳請奏前來臣等覆核無異合無仰懇天恩俯准承恩奎光陳理裕鄧復興等四員應繳捐復銀兩免其補繳之處出自恩施逾格是否有當謹合詞附片具奏伏乞聖鑒謹奏奉硃批着照所請吏部知道欽此○○吳大澂等片再臣等前保鄭工合龍出力各員案内刑部候補郎中劉瀚請以知府分省補用光祿寺署正姚詩聰請免選本班以知州分省補用並加四品銜候選知縣吳國章請免選本班以同知分省補用並加四品銜揀選知縣瞿光業請以知縣分省補用並加五品銜候選知縣張焈堂難廕知縣玉承業均請仍以知縣分省補用候選州判陳世昌候選縣丞朱廷楠均請免選本班以知縣分省補用候選縣丞姚熙齡請仍以縣丞分省補用難廕主簿章嘉禾請免選本班以州判分省補用並加五品銜候選巡檢張應楨李賛淸均請仍以巡檢分省補用候選從九品羅光慶免選本班以縣丞分省補用候選未入流李萬祺請以典史分省補用附生黃燡林請以府經歴分省補用並加六品銜俊秀黃海澄請以巡檢分省補用並加六品銜旋准吏部議駁不准保舉分發省分補用均應攺爲選用奏奉諭旨開單咨省到臣伏查此次鄭州大工口闊水深堵築之難勞役之久在壩當差員弁備歴艱險久在聖明洞鑒之中興工伊始卽蒙特頒諭旨員弁中有異常出力者准其從優給奬破格施恩等因欽此臣等所保分省補用劉瀚等一十七員實係異常出力是以遵旨奏請破格優奬旣經部臣議與例章不符擬令該員等各補交分發省分銀兩仍准分省歸候補班補用以昭激勸相應仰懇天恩准令該員等各補交分發省分銀兩仍准分省歸候補班補用之處出自恩施是否有當謹合詞附片陳請伏乞聖鑒再瞿光業係舉人到工原保淸單誤寫揀選知縣應請飭部更正李贊淸係於光緖十四年六月初八日在河南賑捐局報捐監生同日在河南鄭工捐輸局報捐巡檢雙月選用履歴内漏未聲叙合併聲明謹奏奉硃批着照所請吏部知道欽此○○效曾片再承准户部劄開奏橃光緖十五年内務府經費案内擬撥淮安關常税銀三萬兩限六月以前解到一半十二月初間掃數解淸恭録諭旨劄行籌解等因曾經奴才謹將税收短絀無欵籌解情形專摺陳請展限本年四月初二日奉硃批户部議奏欽此嗣經部臣議覆仍請勅令赶緊籌解奉旨依議欽此欽遵劄行在案兹覆承准户部總管内務府奏請嚴催前來奴才遵卽竭力籌措無如上年久旱豆糧歉收今春來源更絀迨交夏令素稱淡日秋令以前雨啺時若豆暢榖旺可望有秋不意入秋雨水過多徐邳早豆均被淹沒晚豆將熟久浸久水中霉過半因而收成歉薄商販寥寥至於南河豆栽本屬無多加以霪雨連綿亦少收穫其餘南北貨税收數甚微奴才接管以來所徴錢糧仍屬不敷籌解伏查奉撥欵項上關内廷要需現於無可籌措之中設法變通辦理籌撥光緖十五年分正税項下銀五千兩並仿照粤海關奏定先行由票商借墊成案經奴才卽向淸江浦票商三晋源暫借銀一萬兩共銀一萬五千兩先行墊解隨後由徴存税銀内陸續撥還以資周轉此項銀兩循照成案於光緖十五年十一月十八日當交該票商三晉源照數承領匯兑赴京由奴才專差家人領齎文批管解前赴内務府交納其餘銀兩並欠解各欵均應接續籌解第値凍河之際商旅裹足税務更乏來源合無仰懇皇上逾格鴻慈俯准寛以時日容奴才實力徴收一俟積有成數隨時分别撥解以慰宸懷除報明户部内務府查核兑收並分咨外謹附片陳明伏乞聖鑒謹奏奉硃批該衙門知道欽此○○德馨片再九江關監督李希蓮詳稱每年九江關燒造大運琢圓瓷器及傳辦各項瓷器向係繕造件數黃册恭呈御覽兹查光緖十五年分燒造大運上色琢器八十件上色圓器一千二百四件又奉總管内務府札飭傳辦内廷等處需用瓷器盌盅碟兩單曁補報欠解光緖十三年奉傳瓷盅碟一單共計上色五百件共支給物料工價等項銀一萬五千一百九十兩五錢五分六厘七毫九絲九忽四微查本年例支窯工銀一萬兩全數支給外計不敷銀五千一百九十兩五錢五分六厘七毫九絲九忽四微循照舊章在於盈餘項下動支湊發除已將本年大運曁奉傳内廷等處需用瓷器於九月初九日照章附塔輪船由海運解京交瓷庫騐收並分别造具工料細册送呈内務府曁户部核銷外繕造各項瓷器名目件數黃册詳請代奏前來臣覆核無異理合附片陳明並將黃册一本敬呈御覽伏乞聖鑒謹奏奉硃批該衙門知道册併發欽此 
 
 

Page 14

 
 
[光緖十六年二月十九日京報全録]  
　　宮門抄○諭旨一道録前○發抄　硃批四道○滇撫譚奏藩司現丁母憂片○又　奏委署藩臬篆片○束撫張　奏山東河道綿長請分任管理摺○河督吳等　奏請准將鄒覲皋等仍照原保給奬片○東撫張　奏撫臣等捐賑請給奬片○又奏查明未中老生循例奏聞摺○護新撫魏　奏新疆計典懇展至下屇辦理摺○二月十九日禮部宗人府欽天監廂紅旗値日無引　見○瀅貝勒希朗阿恩佑各假滿請　安○玉書謝授圍塲總管恩○麟書請假十日○師曾馮爾昌各續假十日○禮部奏派搜檢之王大臣派出鄭王徐中堂許應騤曾紀澤貴恒崇禮文興汪鳴鑾廖壽恒白桓愛廉沈源深陳學棻恩光容貴○召見軍機容貴廖壽恒徐會澧現換羊灰褂○發抄劉秉璋奏補用令王元齡期滿甄别奉硃批吏部知道欽此○又同知商其操調署江北廳同知奉　硃批吏部知道欽此○又請將袒護縱兵聚賭之額外温元章遊擊王家兾革職永不叙用奉硃批着照所請兵部知道欽此○潘衍桐奏歲試寗紹湖嘉等處完竣情形奉硃批知道了欽此○○譚鈞培片再雲南布政使曾紀鳳前因親母唐氏迎養任所年逾八旬呈請開缺終養經臣據情奏奉上諭曾紀鳳准其開缺雲南布政使着史念祖調補等因欽此恭銘轉行欽遵在案兹於十一月十八日據稱該司親母唐氏染患腫病月餘醫藥罔效於十一月十九日在署病故等情具報前來除委員接署並赶將經手事件交代淸楚請咨扶柩回籍守制外所有藩司曾紀鳳現丁母憂理合附片具陳伏乞聖鑒勅部查照施行再雲貴總督係臣兼署毋庸列銜合併陳明謹奏奉硃批吏部知道欽此○○譚鈞培片再雲南布政使曾紀鳳現丁母憂所遺藩司事務煩重新調布政使史念祖到滇尚需時日應卽委員接署查有現署按察使正任鹽法道湯聘珍在滇年久情形熟悉用人理財頗能合宜堪以署理遞遺臬司篆務新授按察使岑毓寳尚未到滇亦應委員接署查有糧儲道松林曾任雲南府知府總理發審案件甚爲明允堪以兼署除分檄飭遵外謹附片具陳伏乞聖鑒再雲貴總督係臣兼署毋庸列銜合併陳明謹奏奉硃批知道了欽此○○太子少保頭品頂戴山東巡撫臣張曜跪奏爲山東河道綿長亟應分任管理以均人力而重河務恭摺仰祈聖鑒事伏查從前南河總督管理河工九百餘里東河總督管理河道有工之處五百餘里自因河務重大設立專官自河决銅瓦廂黃流入山東省蘭儀廳以下直至山陽縣千餘里河流乾涸咸豐十年始裁南河總督而東河總督所管有工河道僅二百餘里今山東河道綿長九百里從前東河以下係大淸河其時岸高河深水行於河歴三十餘年日淤日高水行於地遂成爲河工要區全恃堤防爲保衛本年臣驻工二百餘日督率修防日不暇給伏思南河舊道規復無時亟應爲久長之計擬請將曹州所屬濮州荷澤起至運河口止河道二百餘里撥歸東河總督管理與從前東河原管之河道里數相等仰祈皇上聖裁飭下遵行下游自東河至利津海口尚有河道七百里臣當竭力修防謹恭摺具奏伏乞皇上聖鑒訓示謹奏奉　硃批該部議奏欽此○○吳大澂等片再臣等前保鄭工堵築决口異常出力各員請奬案内有已革花翎三品銜廣東候補知府鄒覲皋原保擬開復原官銜翎免繳捐復銀兩以知府歸部選用廣東分缺先補用鹽運司運同降調鹽運可知事鄧淸鳳原保擬請開復運同原官仍以原班補用免繳捐復銀兩已革知府用陜西候補同知呂懋深原保擬請開復原官升銜免繳捐復銀兩以同知分省補用已革知府用河南試用同知陳席珍原保擬請開復原官升階免繳捐復銀兩以同知分省補用已革四品頂戴河南試用通判王豫敭原保擬請開復原官頂戴免繳捐復銀兩已革花翎運同銜直隷州用河南候補通判陳學灝原保擬請開復原官銜翎已革花翎鹽提舉銜江蘇補用通判吳恩曜原保擬請開復原官銜翎已革花翎知府用在任候補直隷州河南中牟縣知縣王銘貴原保擬請開復原官陞階花翎仍以知縣歸部選用開復原銜前四川試用知縣余履恒原保擬請開復原官並免繳捐復銀兩已革運同銜河南浙川廳同知金崇斡原保擬請開復原官原銜已革同知直隷州用河南候補知縣丁彥廷原保擬請開復原官原銜升階仍留河南歸原班升用旋准吏部議駁以上各員非得有軍功勞績不准保奏開復今鄭州大工合龍請將該員等開復原官銜翎免繳捐復銀兩之處均核與定例不符應毋庸議等因當卽轉行遵照兹據鄭工善後總局司道詳稱查得鄒覲皋鄧淸鳳呂懋深三員委係在壩頭晝夜督率䟎工於金門收窄之時水深溜急搶辦合龍力當危險奮不顧身最爲異常出力與軍營前敵戰功無異陳席珍等八員委係在兩壩頭催進土料跟澆水戧土櫃於合龍之際竭力協同進堵蹈險履危同爲異常出力與軍功勞績無異應請仍照原保給奬會詳請奏前來臣等覆查該員等在工日久勞苦倍常前經隨摺奏保開復各員均蒙特旨允准在案此次續保鄒覲皋等十一員核其勞績實與前保各員同爲異常出力若照尋常河工勞績請奬該員等未免向隅合無仰懇天恩俯念鄭工在事各員冐雪衝風不辭勞瘁實與軍營勞績相符准將鄒覲皋等十一員仍照原保給奬以資激勸是否有當謹合詞附片陳請伏乞聖鑒謹奏奉硃批着照所請該部知道欽此○○張曜片再貴州撫臣潘霨捐助賑銀一千兩山西撫臣豫山捐助賑銀一千兩湖南按察使沈晋祥捐助賑銀一千兩均經匯解到東由賑撫局司道遵照查收誗賑臣查該撫臣等捐資助賑實屬急公好義合無仰懇天恩勅部議叙又山東京官勸涓東省賑捐銀内有江蘇候補道張翼仰承親志捐銀五千兩以助賑欵爲數較鉅合無仰懇天恩俯准將該道員故父二品封職張珽並其現存母二品命婦楊氏賞給一品封典以昭激勸謹附片具陳伏乞聖鑒訓示謹奏奉硃批着照所請該部知道欽此○○太子少保頭品頂戴山東巡撫臣張曜跪奏爲查明鄉試未第年老諸生循例籲懇恩施恭摺仰祈聖鑒事竊照各省鄉試如有年至八十九十以上老生三塲完竣未經中式者准查明年歲奏請恩施歴經遵辦在案今歲已丑恩科山東文闈鄉試未第老生除歴科已蒙欽賜副榜現年未届九十並年已八十九十而文理未能通順及入學在三科以内者均照例扣除外查有年逾九十之附生辛若灝王子端鄭之罕黄雲路姚温恭邱毅亭現年八十以上之附貢生周治潔歲貢生孔廣璐恩貢生朱伊琇俱三塲完竣未經中式調閲原卷文理均尚明順經代辦監臨學政臣裕德並行司查對各生入學册籍悉與現年相符兹據藩司王毓藻臬司福潤具詳前來臣伏查該生辛若灝等靑年力學皓首研經扶鳩杖以觀光逾八旬精神矍鑠望鵬程而奮志歴三塲文藝淸通幸際昌期雖未與賢書之選祥徴人瑞允宜邀曠典之榮除造具淸册咨部外理合敬繕淸單會同學政臣裕德恭摺具陳伏乞皇上聖鑒勅部議覆施行謹奏奉硃批禮部議奏單併發欽此○○頭品頂戴護理甘肅新疆巡撫新疆布政使臣魏光壽跪奏爲新疆本届計典仍難舉行懇恩展至下届再行辦理恭摺仰祈聖鑒事竊查定例各省官員大計三年一次新疆分設行省經部臣奏定州縣以上至道員共十五缺准保荐一員雜職十八缺不敷准薦額數應毋庸議等因兹届大計撫臣劉錦棠以新省尚無俸滿人員奏請緩至下届辦理奉旨允准欽遵在案兹扣至本年十二月又届三年期滿應卽照例荐舉並將有干六法人員確實叅効以副朝廷澄叙官方之至意惟新疆設省未久各缺隨時請補尚多歴俸未滿保洊與例不符共有一二俸滿三年者查無應舉應劾之員未便稍事遷就據署布政使饒應祺兼按察使銜鎭迪道恩綸詳請奏緩前來臣覆查無異合無仰懇天恩准再展至下届遵例舉行以昭愼重如有應劾人員臣仍當隨時查察據實叅奏斷不敢稍涉徇隱貽悞他方除咨部外謹會同陜甘總督臣楊昌濬恭摺具奏伏乞皇上聖鑒謹奏奉硃批該部知道欽此 
 
