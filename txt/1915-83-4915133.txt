# 1915 - 83 - 4915133

 

Page 1

 
 
著述 
[歐西報業舉要（五）（譯輯者朱世溱）]  
　　千九百十四年世界年報發一問題以徵一時名人答案質以報章價値是否太廉或謂若不增價則報章將永永沉淪於資本家之下持廣告之餘涎以延報章之殘喘而己法宜取向者價値半辨士之報章倍之爲一辨士向之一辨士者倍之爲兩辨士而於報章材料大加撙節務使收支適當可以自立或謂廣告一事出於人情所趨非報章可以强力相抗况常人習於廉價一旦驟增必有趦趄而不前者是消路所失巨矣兩者之說各不相下而持後說者尤力倫敦市長至宣示其意見謂增價之舉誠非不可然價値旣增一半則消路所失至少亦半此其論尤切矣用是報章之價卒未克增意者自今以往其資本家與新聞家相扼相持迭爲消長之日乎至旣往之歷史則請按其年次而列述之 
　　述英國報業史者多推源於柏德以爲自柏氏後英國報章之名義始定顧識者則舍柏氏勿取以爲當其先則新聞通信之舉己盛而報事之成又在柏氏後也柏氏特介二者之間耳不足當報業之初祖要之十六世紀後期報事已漸萌芽如柏氏者固其後之傑出者矣 
　　當額里查白女王（一五五八│一六○三）之時 
英人爲新聞通信之業者頗衆其法於倫敦城中建設社址而於各省省會遍派訪員訪員以其所得報告之於社中社中則取而謄錄之案週以寄閱者若際國中多事之秋則寄信次數亦愈多 
　　一六二二年（或稱一六二一年十月）柏德創設一社號稱星期新聞其出版本無定期各期亦不相續材料旣夥足充篇輻始印一號迨所集者復衆乃更爲之顧當時王室於出版事檢察綦嚴柏氏又不知委曲從之故雖力持者二十年而自一八四一年以後星期新聞四字遂絶跡矣 
　　柏氏之後有貝根海氏奈德翰氏雷世撰氏而雷氏名尤著報業之大自此而起當是時也報禁至嚴一六四三年長期國會下令凡書籍報章傳單之類非經議院特定機關所許可者不得發行及王室旣廢克林威爾當國則宣稱新聞消息非經國務大臣允許者禁其印行共和制覆王室復興報律乃因王室俱起其法令之效力則在一六六二年至一六九五年間也要之報業初興當政之人輙於之有所疑忌一若印機之鏗鏘即所以揚政府之長短而爲政之方不在勵精圖治顧在於關國人之口奪國人之氣者歷覽往昔政體無論共和專制對於斯事手叚往往皆同所以文化愈淺而報章之厄運乃愈甚也可勝歎哉 
 
 
 

Page 2

 
 
時評 
[愛國之憑證（冷）]  
　　近十年以來中國人漸知有愛國者矣自革命以後愛國之人漸多矣自此次中日交涉以後則所謂愛國云者幾盡人而皆知矣然而此皆空談之愛國而未以憑證示人也 
　　以愛國之憑證示人何自始則所謂愛國儲金是也愛國儲金者旣云愛國即當儲金金者人人出之於囊中非若空中之取之無窮也故儲金之多少且勿論旣有金以表示其愛國之心則其心之眞可見故曰即愛國之憑證也 
　　我國民之惡謚蓋亦多矣曰空談曰一鬨曰口是心非今適有此外患之砥礪願我國民一盡雪之 
[專電]  
　　北京電　陸總長致函各省詳述交涉情形略云計自交涉以來會議共十三次第一次至第七次無頭緖可言第八次起日使始允將條件有修正之通融并電請該國政府訓示修正自十次至十二次所議均關山東戰區之善後辦法我國主張依國際公法辦理日使亦表同情惟會議中日使間提及因靑膠戰務而影響於遼東半島之鐵道建築權又因台灣戒備而影響於福建海峽之軍艦航行權我國均極力拒絶昨十三次會議則全案確己修正當將無關主權損害及能惹起萬國爭議各條通融磋商以期和平解决乃謠傳謂巳斷送南滿全土及閩魯之一切財産權要必待全案公布之日是非乃定云云 
　　北京電　昨京中謠言頗盛謂交涉巳决裂其實據現狀觀之决無此事 
[特約路透電]  
　　北京電　聞日使日置易復爲上海華人排日事照會外交部嚴詞恫嚇應由中政府擔負此事責任中政府答稱各省己以相當方法禁止開會排斥日本近今上海之事乃在上海工部局管轄地段内發現故政府不能止之惟己命上海交涉使與工部局會商辦法以免續有此種不幸之舉動云聞日本軍艦四艘刻由臺灣出發開赴上海（三十一日） 
　　福州電　華人紛向臺灣銀行提欵該銀行顯能善爲應付此間己發起抵制日貨事惟未傳播巡按使以中日交涉情形告知商會安慰衆心日商店數家己閉門（三十一日） 
[譯電]  
　　北京電　中日代表今日會議討論漢冶萍問題及南滿治外法權並土地所有權雙方爭持不下幾毫無結果中國提議取銷日本關於此二事之要求日使不允中國亦堅不肯讓步交涉恐起挫頓（三十一日） 
　　北京電　據英文北京日報載稱威爾遜總統致日政府之通牒僅詢問日本之要求未及他事按大隈伯曾告報館訪員謂日本之要求已經美政府許可威爾遜總統之詢問大約因此而起三十一日） 
[戰電]  
　　其一（英人路透電） 
　　巴黎電　據今日下午公報宣稱全陣線殊爲沉寂德飛機擲炸彈入萊姆傷兩人一炸彈落入天主敎堂之上壇我軍砲隊迫令敵軍紛亂棄聖米葉爾東北赫地柯爾村而走據今日晚間公報載稱北海至香巴業一帶有砲戰亞貢數處亦有無勝負之戰事敵軍轟擊凡爾登北面杜洛芒砲台即經我軍轟至無聲我軍在泊萊特叢林獲戰濠線一道俘敵兵百人又獲邦太摩松西面德兵防舍一所（三十日） 
　　彼得格勒電　據今晚公報宣稱星期晚德軍艦數艘轟擊里巴死平民一人卡巴西安山俄軍行動仍頗順利星期日俄軍獲巴特番爾特與烏蘇克間設防之高地俘敵兵五千四百六十人獲砲及霰彈砲二十六尊（三十日） 
　　倫敦電　奥軍公報宣稱俄國大軍内有圍攻泊里齊米塞爾之軍若干仍在魯泊柯夫及烏蘇克兩山隘間取攻勢（三十日） 
　　彼得格勒電　據公報宣稱俄國黑海艦隊星期一晨駛抵博斯波魯斯外砲台因有霧不能開砲轟擊俄國小軍艦一艘與土耳其魚雷驅逐艦一艘交砲土艦發砲數響即逃入海峽據非官場消息謂俄艦隧星期日轟擊博斯波魯斯後經俄飛機偵覺曾毁愛爾瑪斯砲台及基里亞砲台愛爾瑪斯砲台戍軍巳逃（三十一日） 
　　倫敦電　法拉巴號郵船有美國搭客一人名塞拉歇爾者不知下落（三十一日） 
　　倫敦電　據最近消息法拉巴號沉没共失一百十二人該船大副於審問之時聲稱德潛艇出現時乃懸英旗該船停駛五分鐘後即中魚雷敵潜艇中人皆衣黄色戎服檢屍官謂此確爲盜殺案彼意會審員宜判爲死於德水雷且望有以報復之諸員乃照此判决且稱讚該船搭客及船役之行爲並救起多命之漁船亞基拉號之小艇復有一艘遇救今失蹤之船役僅有九人（三十日） 
　　倫敦電　路透電社陸續發表法國紀載二月以前戰事之公報已一星期第十期公報載有法國參謀部評論戰局之言大旨謂德國參謀部以重兵襲擊法國爲根本戰略乃不及一月此謀完全失敗再德國除總戰略失敗外又受最重大之敗仗七次即南錫巴黎兩役八月與十一月之側擊謀奪加萊之海濱攻擊與伊泊爾一役是也德軍縱極雄偉竟不能在各處獲取優勢德軍據守陣線於支持六月戰事之後不能不撤退其撤退之早或由俄軍得勝所致然吾人早料德軍必撤退也法軍一勝於瑪恩再勝於佛蘭得斯成不可穿越之界限雖德軍以世界戰史前所未有極可怖之軍力以攻之亦不能越雷池一步也法國俟所有必要方法一律齊備後當乘時進攻前德軍在伊泊爾取攻勢因佈置不善致遭敗衂此可爲吾人之殷鑒法國逐日增兵自固佛蘭得斯省英軍數亦大增且有若干正在英倫勤事訓練比塞兩國大軍今皆恢復元氣俄國仍在調動其大軍迄今所用者僅百分之五耳故法軍司令鎭靜以待時機之至德陸軍之消耗事事大於法國故法國陸軍實占優勢德國砲隊旣不能嫓美法國而其步隊復因密集進攻受損甚巨今確悉德軍之損失倍於法國奥軍近屢遭挫衂故德國今後必續增拒俄之軍而減少拒法之軍再德國將士之喪亡軍器之消耗兵氣之墜落有增無減而法國在此數端上則常有進步法國援軍刻方訓練以期取勝利之攻勢法國彈藥糧食裝運車皆日有加增電報鐵路船隻之材料儲蓄甚夥法國爲取攻勢起見故目下聚積鐵路材料並派英法比軍官專辦比利時盧森堡與愛爾蕯斯勞蘭之鐵路凡此數端皆法國之特長非德國所可比擬德國前希圖以襲擊之行動偉大之軍隊制勝吾人故己大耗其國力今日德國僅能有守勢之抵抗力將來戰事愈久德軍之價値愈減法國雖於八月間受德國久經籌備之襲擊然今後能以全力開始作戰矣（三十日） 
[其二（德人德文報專電）]  
　　柏林電　柏林政界曾批駁俄國各報對於中日交涉所抱之悲觀德國佛蘭克費登報載稱英國在荷蘭亞姆斯特丹及洛特丹設立貿易公司凡入口之貨均須報告該公司藉以束縛荷德之貿易荷政府被迫從之否則英國將停運五穀入荷德意志銀行今日開常年會議據稱金融市面甚佳一九一四年之營業共有五千二百二十兆馬克較上年增多一千兆凈餘之利共六十七兆前一年僅有五十兆半丹京亞夫登報載俄國土姆斯克來函紀西比利亞募兵釀變事内謂俄兵曾發炮及用機關槍平民受絞刑者數百人西比利亞全境大爲擾攘君士坦丁消息謂近一星期來海面恬靜天氣頗佳英國所稱達達納爾戰事爲惡劣之天時所阻徒虚語耳瑞典商會上書外交大臣反對英國檢查瑞典美國來往之重要商電今調查德國於一九一四年十二月一日共有牛二十二兆頭羊五兆頭前一年僅有牛二十一兆頭羊三兆頭據奥國消息謂春季播種情形殊爲滿意前種甜菜之田今多改種五穀（二十九日） 
　　柏林電　君士坦丁消息謂俄國黑海艦隊第一次轟擊博斯波魯斯海峽砲台在十七基洛遇當之遙發砲一百二十八響炮台未答砲今在倫敦出版之比國官報戒勿討論三協約國媾和條件蓋三協約國如不幸而戰敗則德國亦能以此苛刻條件還施於三協約國丹京亞夫登報載有著名文學家希丹氏一文紀俄兵蹂躪麥默情形謂彼會親見平民死屍縱横道中且曾親與受傷平民談述一切中有幼童甚多某户女爲俄兵姦斃母自殺父亦圖死麥默平民無興戰者伏西斯其報載官場報告麥默平民之被殺及姦污者共有三百餘人俄兵曾驅走平民占居其屋以防槍彈俄軍官竭力約束兵士無效陸軍元帥戈爾資男爵告塞拉郵報蘇菲亞訪員謂達達納爾海峽土耳其炮隊抵禦聯軍艦隊轟擊時變易地位甚爲靈便足證其精强云布國首相賴氏在國會宣稱巴爾幹各邦利益不相脗合故聯邦一舉殊難實行（三十日） 
[東方通信社電（日本人組織）]  
　　東京電　中日交涉中之蒙古勢力範圍及滿洲土地所有權二點尙無着落交涉頗爲困難（三十一日） 
　　東京電　北京電云中日交涉昨開第十六次會議其議題以滿洲居住權爲主並及漢冶萍問題福建問題業己稍有進步云（三十一日） 
　　東京電　日本總選舉之結果於中日之交涉必有良好影響此一般人所預想也而北京亦頻有結果甚佳之報（三十一日） 
　　東京電　有以外交之目的起而運動民間者迨入政治季節此舉將見益盛云（三十一日） 
　　東京電　中國各地迫害日本人之傾向雖稍鎭靜然山東一部仍未能免危險如即墨狙擊日本商人之事是也此件將於北京開始談判云（三十一日） 
　　東京電　現駐佐世保之第二艦隊奉到訓電對中國交涉未結果以前不得離佐世保又第一艦隊之安藝生駒筑波等艦亦均來集佐世保（三十一日） 
　　東京電　日本新造巡洋戰艦榛名霧島二號（均二萬七千五百　）裝配業巳完畢定於四月二十日就實務（三十一日） 
　　東京電　工兵一個大隊並步兵第四十一聯隊之一大隊昨日由宇野港向大連出發（三十一日） 
　　東京電　在長崎之中國革命黨柏文蔚昨至東京聞爲革命黨軟化事與在東之同志接洽柏謂何海鳴之軟化不足成爲問題其所吐之意見頗爲强硬云（三十一日） 
　　東京電　日本陸軍大臣岡氏於本日午前十時入宫覲謁日皇奏報靑島陸軍所獲之戰利品計値六千萬元（三十一日） 
　　東京電　學習浣女學部本日午前九時舉行卒業式日皇后親臨典禮（三十一日） 
要聞一 
[美報對於日本行動之研究]  
　　大陸報云日本以出入不意倐然而來之手段向中國提出亘古所未有之要求中國時局遂頓現危象美政府於此不能置若罔聞今美國國務院巳行其足以披露日本目的之正式行動矣就傳來之消息觀之似美國之行動採用質問性質而非反對抗議之性質其文大旨當如下吾人接可恃方面消息知日本刻向中國有所行動此種行動一經成就即可破壞美政府解釋各國關於中國所訂各條約之眞意並侵犯美日兩國對於中國特定協約之精神美國以各種條約中所載之主義與美國利益有極重大之關係各國苟有侵掠中國主權與土地完全之舉動則美國不能安然坐視美政府謹以此意告知日政府並請日政府詳細解釋日本目下之行動美國提出此次質問 
 
 
 

Page 3

 
 
之文出於對於日本完全友愛之意旨云云 
　　日本通知報訪員曾因此事往詢日本外交省某君某君承認美國確有此項通牒並發揮其意見如下　日本外交省之意見以爲日本向中國提出要求並未破壞前美國務卿路脫與日使高平所訂保證中國領土完全政治獨立及列强在華均等機會開放門户主義之協約且因戰事而發生之事件亦不能謂爲破壞舉動即如日本佔據德國在南洋之屬地或在中國之靑島此皆爲日本與德開戰之結果凡戰事之結果應視爲非人事所能爲力天然事變之結果故此種結果不得稱爲破壞美日協約之舉動也美日協約之精神乃在維持沿太平洋各地之現狀惟立約國若與第三國開戰則約内所指各地之現狀自當因以變動蓋約内所稱維持現狀者乃維持除開戰外之現狀也就此意義而言路脫高平之協約固仍然有效云云 
　　讀者試就下列諸點而一研究之（一）歐洲各大國皆在戰局中以致在戰事未畢時未能抗拒日本在遠東之行爲（二）日本在戰局外藉端插入攻擊中國境内租與一交戰國之口岸而容易佔據之（三）日本藉口於軍事上之必要而施行其預先謀定侵略土地之計畫遂侵據交戰國租借地界外之中國土地（四）中國並未開罪於日本日本亦未通告各國（除非其同盟國深知其陰謀）遽得步進步向中國提出許多要求此種要求苟中國依允之日本實行之足以破壞中國之主權而代有之（五）日本欲掩蔽其舉動而於力迫中國承認其全體要求時威嚇中國禁其聲張（六）事實旣洩露於外北京各國公使知之報章載之世人亦漸知之日本於是時擇其要求條件之較輕者佈告各國使臣以答覆外交界之詢問至於要求條件之更嚴酷者皆漏去而不發表（七）日本檢查日本發行之報紙並利用一傳佈路透日本電報爲日政府所吸收之電社以關係日本要求與中日交涉之虚僞混惑情形分佈於全世界（八）日本之謀終難永久收效事實眞相逐漸傳佈於外（九）戰局中與日本同盟之各國政府於日本要求發生前旣不先事預防於日本要求發生後亦無糾正方法不得巳在表面上佯稱日本所作爲者極可贊成然吾人可决其陰則通告日本謂各國不願日本有此作爲（十）世界更强大之國未陷入　洲戰局者厥惟美國今日本對於美國之質問竟公然提出辯論之理由直以日本插入戰局（此事與日本風馬牛不相及且或爲其同盟國所不歡迎）遂　棄絶與一中立國（美國）所訂關於一無辜中立國（中國）之條約而在道德上法律上遂可自由乘時勢之利便以劍鋒加諸中國搶奪中國之主權 
　　研究上述諸點可以了然於胸然則日本竟能如願以償乎日本若能予取予求償其大慾則世界可盡取直道公正之主義與夫關於萬國交際之條約投諸大海而練習今日似有效力之唯一方法矣此方法維何即外交詭術與武力是也 
[中日交涉與美國之關係]  
　　德文新報曰中日交涉己陷於危境惟有日本是否用武力以實行其要求抑或以其將來在東亞列强下之位置爲慮而轉爲較和平之態度尙未一定此誠目前日本不可不從長計議以辨顔色者也至若中國則决定始終如一未嘗有改變其態度之說然前星期北京美使與袁總統討論日本之要求一說殊有注意之價値當此時機美國是否出頭維持尙未見明文但亞東政界亦屢有出人意外之舉與不期而至之事也 
　　言行相違　庚子拳匪肇亂以前列强之中大半决定瓜分中國泰西各國歷史學者亦均贊成其議而迄今中國得保其殘喘者賴有德美兩國偕同進行之力也當拳匪肇亂之前美國國務卿約翰海君與其時德國外交總長畢洛伯爵交換意見之書已有數月即聲言凡與中國經濟有利害關係之各國當藉雙方協約保證維持中國開放門户之主義惟列强之中有一部分不愜於懷蓋彼時各國志在蠶食中華之領土也然以此項政本關係重大亦未能冒冒然拒絶比及拳匪肇亂以後一千九百零一年列强之中如英法俄三國拓殖領土之念又未去諸懷焉彼時英報如倫敦曰戴里麥爾者謂東亞政策不得仍循舊軌以開放門户爲主義而必須設一新根基以立英國控制揚子江之優先權至於法俄之報紙中亦有類似之陰謀議論幸彼歐洲三鄰邦注重中國之利害未爲浮言所惑巳早在中國承認維持開放門户之政策遵守協約不侵犯中國疆土自是以還列强在中國之政策遂决按彼時舉世共認之主義而規定焉故迄今列强各用其銳利之眼光監視他國有無違反此主義之舉動 
　　非泰西唯一之强國惟有日本然據協約而論日本亦有維持中國開放門户及保全領土之責而尤不得有違反此項主義之企圖焉　日本與列强皆訂有協約以維持此項政本爲主也他且不論今姑將日本與列强所訂之協約而與中國有關者擇錄數條於下以供衆鑒 
　　一千九百零二年英日兩國締結同盟條約自此以還復革新兩次而照約日本則始終有擔負下列一條之責任 
　　維持列强在華共同之利益卽保證中國之獨立不侵犯中國之領土及各國在華工商實業均利之主義 
　　一千九百零七年俄日協約之第二欵如下所列締結協約之兩大國同意承認中國之獨立維持中國之領土不得減少與各國在華工商實業之均利主義並同擔任防衛舊序之維持及用種種和平手段以保其主義 
　　日本對於美國於其十一月三十日之協約中有下列之宣言以期共悉 
　　兩國政府之政策不得爲進攻之勢所影響當以維持在中國工商實業之均利爲主 
　　又有言曰 
　　再者兩政府决定保證列强在　共同之利益即用其所應用之和平手段以保中國獨立領土完全及各國在華工商實業之均利主義 
　　此外尙有外交書二件於今亞東千鈞一髮之危際亦甚關重要即專論日美兩國在東亞及太平洋一帶利害之共同者也但日本於其書中亦巳承認隸屬開放門户政策之黨且爲中國領土完全無損之保證人焉一千九百零八年華盛頓日本大使高平男爵與美國國務卿李胡路特君交換美日兩國關於東亞政策之意見書如左 
[日使致美國國務卿書]  
　　日美兩國所有在太平洋關係重要之島嶼領土兩國政府有相同之目的相同之政策及與其範圍内有相同之意見此僕與君承交換意見之機屢次所討論者也今姑假定明認彼項目的彼項政策及彼項意見不特於鞏固日美兩國間自有人類理想以來之良友善鄰等情誼深有裨益且亦保證一切和平之維持故僕奉帝國政府委任草定下列各欵以爲共同目的政策意見等項之本恭呈尊鑒　　（一）促進日美在太平洋之商業自由和平發展爲兩政府之希望 
　　（二）維持所言各地之秩序及防衛在華工商實業均利之主義不爲一種進攻之傾勢所影響爲兩國政府之政策 
　　（三）以此兩國决定互相尊重其境内所屬之領土 
　　（四）並亦决定保證列强在華共同之利益卽用其所應用之和平手段輔助中國獨立及各國在華工商實業均利之主義 
　　（五）倘有威嚇及於以上所述之秩序及商業等均利之主義者無論其事實如何日美兩國政府應互相聯合進行對待一切自私自利者 
　　以上所列五欵倘合美國政府之意見而得執事允准則僕將深感焉耑此敬請勛安　一千九百零八年十一月三十日高平具（未完） 
雜評一 
[戰事盲談（一九一）（無名）]  
　　今日戰報仍無可記之事其有者常例之俘敵若干得砲幾尊而己其外又常例德飛機若干擲炸彈若干傷人若干而己又其外則俄德艦隊稍稍活動是也 
 
 
 

Page 4

 
 
 [G 
[元芳洋行（每禮拜四）不限價拍賣疋頭]  
本行創設在上海已四十餘年專運英國名廠各種疋頭來華按期於每禮拜四上午九點鐘起在本行不限價拍賣後列著名本牌各貨歷來悉遵舊章永無更改按期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂布標漂等不計　上海英商元芳洋行謹啓 
[禮拜四拍賣]  
住宅寶和洋行 
准於十七日上午十點鐘在蜜勒路十二號内拍賣帽架三扒酒架大菜檯椅藤椅沙法書橱茶機窗簾磁大菜盆玻璃杯刀叉舊書房間木器鐵床地毯絨毯被單鐵灶以及一切零星什物不計此佈寳和洋行啓 
[禮拜四拍賣]  
魯意師摩洋行始創自同治十三年即英一千八百七十四年 
准於十七日下午二點半在本行拍賣廣東紅木眠椅二只紅木榻床二只錫三事件大小磁器花瓶各種衣料鐵床寗波椅畫鏡籐椅大菜盆印字架打字器外國衣服絨椅銅床呂宋烟並一應房間色外木器什物不計此佈魯意師摩洋行啓 
[禮拜四拍賣]  
開泰源客棧寳和洋行 
准于十七日下午三點半鐘在十六浦外灘拍賣全副生財鐵床着衣鏡玻燈被褥裝修並另物不計此佈寳和洋行啓 
[禮拜四拍賣]  
魯意師摩洋行始創自同治十三年即英一千八百七十四年 
准于十七日十點鐘在愛文義路第五十七號拍賣書樓大飱間房間浴間廚房一應木器洋琴什物零星不計先一日可看此佈魯意師摩洋行啓 
[瑞和洋行禮拜四拍賣]  
十七日十點鐘在本行拍賣新拍球皮鞋爲司酒鐵床地毯花瓶外國衣服木器另物不計又四只氣缸電氣車一部 
[禮拜六拍賣]  
舊木器寶和洋行 
准於十九日十點鐘在本行拍賣留聲機器蕩磁浴缸洋琴烏鎗火爐電汽風扇地毡椅子式銅鐵床柚木全副大菜間房間式寫字檯火爐鏡地毡沙法大椅帽架畫鏡畫厨小囝車磁面盆花架屏風氷箱以及玻璃器磁器並零星什物不計此佈寳和洋行啓 
[禮拜六拍賣]  
義記洋行 
啓者禮拜六即十九日上午十點鐘在本賬房内不限價拍賣各種八仙綠魚翁洋紅標等貨此佈義記洋行啓 
[禮拜六拍賣]  
稍漬箱頭寶和洋行 
准于初九日下午二點半鐘在本棧拍賣三十寸三十六寸蕩磁面盆八十箱蕩口盆三十餘箱五彩洋燭一百餘箱吊襪帶三箱小帽一百五十打銅龍頭一箱絲襪一箱念支印度棉紗一包並零星件什物不計此佈寳和洋行啓 
[禮拜六拍賣]  
貴重房產　寶和洋行 
准于初四日下午三點鐘在本行拍賣貴重房產即英册道契第四千八百二十五號計地二畝五分七釐五毫在易掛號上有優等紅線磚面公館住宅前後共有十六幢五廂房東面另有小花園及廳堂一座並晒臺及厨房均全後有餘地並馬棚以及馬車房三幢該屋係甬商自造住宅統用最高水木料所造堅固異常屋内一切裝修均仿西式頗稱完美坐在西門外小菜場東首即安瀾路倘貴客欲進業百年禁奉好住宅欲知詳細　請向本賬房面看圖様並章程可也此佈寳和洋行啓 
[瑞和洋行拍賣預先廣告]  
茲奉結賬員來所有法界天主堂街第七十二號蜜菜里西飯店及對面分店内拍賣一應木器裝修及洋酒食物等不計何時拍賣再行登報聲明此佈 
[上海南京路虹廟東首]  
陶正昌磁器號 
本號開設上海南市已歷三十餘年分支號於英大馬路亦已數載向在江西景德鎭陶慶陶成兩窰督造各式瓷器料堅色鮮質細式巧馳名中外無待贅述本主人因見世俗好新洋瓷日見充斥爲特不惜重資研究改良仿造古今奇巧精品更於甲寅年二月朔日爲始克己定價劃一無欺以期挽回國貨之利源俾達華瓷暢銷之目的自始創劃一以來頗蒙　各界贊許茲届週年特再減價以表歡迎並答　賜顧諸君之盛意如欲定造新品點缀花式落欵摹古等類均可限期交貨惟希愛國諸君注意及之 
[禮拜二拍賣上等住宅]  
魯意師摩洋行始創自同治十三年即英一千八百七十四年 
准於二十二日上午十點鐘在徐家匯善鐘路轉角即鄧那脫第五號住宅内拍賣串堂客廳書樓大菜間房間洗浴間廚房間貨食間一應上等紅木雕嵌椅子色花架古董橱大洋畫油畫烹銀器電汽風扇洋琴一應盆景花草什物不計於二十日可看此佈魯意師摩洋行啓 
[房屋招租]  
壳件洋行始創自同治九年卽英一千八百七十年 
今有上等住宅房屋雙間石庫門坐落在老靶子路壽彭里此屋乃係新近造就一切材料甚爲堅固租價極廉交通亦便欲租者請駕臨小行賬房面議可也壳件洋行啓 
P>中國股票公司 
本公司代客買賣收買蘇浙安徽廣東湖南湖北川漢粤漢股票收條通商交通四明銀行漢冶萍股票憑單漢口旣濟水電通州大生紗廠崇明紗廠墾牧股票蘇浙湘路有期証劵願售者請持票至上海五馬路正豐街安裕泰茶號接洽本公司事務所設在上海三馬路曲江里安裕泰茶棧内代客買賣各種股票收條証劵並各種公債票均可交易又兼做蘇浙路証劵押款 
[旗昌源行廣告]  
茲有舊榨油機器全副由外埠折來可分折零沽或作舊銅鐵拍賣准期下禮拜三即西四月七號在叉袋角蘇州河邊旗昌源荳油廠側拍賣如欲拍賣者請到敝處閱看可也 
[盤出聲明]  
所有北京路久恒仁記鐵號業已憑中將生財店底作價盤與久恒昌記開張以乙卯年陰曆正月底爲止所有以前進出均歸仁記理楚槪與昌記無涉當日憑中銀貨兩交特登申新兩報聲明久恒仁記鐵號啓 
[息摺作廢]  
今遺失寗紹商輪公司翁渭記户新字四百十四號息摺一扣已向該公司說明作廢特此登報聲明二裕愼莊白 
[汽車出賣]  
今有頭等四輪汽車一輛馬力四十匹汽缸四只機器堅固走勢靈震電燈電鈴應用傢伙齊備此車上年到申現因洋東返國其價格外便宜欲置者請至麥加利銀行賬房領看面議價値可也 
[（彭壽堂聲明假冒）　真一分時止血止痛玉樹神油]  
本堂秘製玉樹神油其奏效之神速無出其右專治牙痛頭痛肚腹腰痛心胃氣痛風濕骨節諸般酸痛立見奇功而治水火滾油燙傷刀鎗跌打損傷尤有藥到病除起死囘生之功每晨搽服少許能治疫痧喉症瘡疾傷寒及暈船嘔吐不服水土諸患治愈疑難雜症數以萬計衛生者預置一瓶勝延良醫在家近有㚥人用薄荷樟腦等油冒充此油到處混售然僞油色綠性烈不能内服眞油性和易服色黃而香較之自分眞僞大瓶一元每打十二瓶十元小瓶五角每打五元　上海抛球場南七號洋房彭壽堂啓批發代售格外公道以廣利濟而别優劣 
[上海利益分行廣告]  
啓者本行代理江蘇中興公司各種出品已歷半載誠信相孚早蒙各界賞鑒茲爲本行與該公司已訂立証書如香港汕頭長江湖北湖南長沙直隷天津山東等處概歸本行一家經理以各埠均設立分銷除山東津京尚未分設支店倘有願承斯乏者津貼從豐希即駕臨至本分行接洽可也　經理人吳杏蓀謹啓 
[大藏經流通處廣告]  
提倡佛學不惜巨資重刋大藏全部凡八千四百十六卷計分四百十四册共裝四十篋是書校對之精細字畫之清楚紙張之潔白篇幅之簡明旣便觀覽且利舟車固爲有目共賞所以棗梨初付風行全球是書共印成千部藏僅兩週售已過半現在存書無多本處爲便利購書者起見特於望平街同文書局千頃堂書局棋盤街文明書局掃葉山房江左書林等處設立大藏經分發行所凡有志研究佛學欲循禪宗以觀乘典者祈勿交臂失之 
上海靜安寺路哈同花園大藏經流通處謹告 
[購眼鏡諸君不可不看]  
人生之目猶天之太陽光不逹到世界黑闇其理甚明是以衛生家注重眼鏡補助原光爲一生之幸福光綫不合非徒無益適足害之亦醫學家所公認也乃近來市上舶來貨甚多最便宜者爲日貨吹料次之亦有假驗光之暗室以漁人以鏡片試驗不知客未深知此中底藴略覺光綫較明而毫厘千里之失一誤終身如庸醫殺人不見血相同殊可嘆也貪便宜者一副不已再多一副徒多無益之需雖有數十副亦不覺目光之合度客如不信設有金業兌一兩送一兩試問此店中有十足金葉否其無價值可知然五成金尚或可用不對光則儼同敝舄是以　貴客欲配准的之眼鏡非向歷有經驗之光學專家親試不可或者入境問俗訪求詳審彼等問心欺已問世欺人謹告同胞以彰公誼愼勿爲裝潢華麗滑頭店家所誤是幸　眼鏡公司同業公啓 
[中華眼鏡公司大擴張紀念照原碼對折放盤十五天]  
本公司爲中國出品之冠凌駕歐美久承各界歡迎茲因定貨雲集大加擴充另備新發明機器間出貨暢旺晶瑩光彩與衆不同兼做批發以廣招徠門市驗光準確均由光學專家主任無毫芒累黍之不合他家售劣貨不對光而至敝公司改正者日必數起可見敝公司自信信人非大言以欺客者比也自陰曆二月二十日起至三月初五日止爲大擴張紀念特照原碼對折放盤十五天以表歡迎　惠顧諸君之雅意時期一過仍照曩例值此機會　貴客幸勿交臂失之此啓　中華眼鏡公司廣告 
[中國明明眼鏡公司週年紀念贈送眼鏡拾天]  
泰西各國之商界其營業之發達者恒於紀念日舉行贈送爲酬謝歡迎其貨物之盛意也本公司開幕一載歷承　各界同聲讚美營業賴以佔優勝愧無以報値此週年紀念特備週年酬贈劵倘蒙函索即當寄贈凡　惠顧諸君在舊曆二月二十日起二月三十日止凡持本公司紀念劵至敝公司定購眼鏡倘購一副即贈送同等價値之眼鏡一副價目照舊並不增加各界士女惠顧無任歡迎之至　英大馬路新巡捕房斜對門中國明明眼鏡公司啓 
[請用國貨老虎牙粉]  
本廠主人張晋卿熱心國貨研究化學專選中華各種保牙良藥精造第一老虎牌牙紛自發明以來竟已數載荷蒙各界歡迎外埠分銷日見廣大近日人心通市决烈抵制囗貨但願久長維持國貨挽回利權近接外埠來信問及價目本廠每袋向售洋二分並不漲價凡各省各界請用本廠老虎牙紛價廉物美常擦開胃散鬰口齒香凉殺虫止痛齒白到老堅固一切汚穢惡臭均能消除每日早晚擦用可保永無牙症眞所謂衛生牙紛之寳也上海四馬路晋戴春林香粉老號總發行所 
[江海關諭]  
照得陽歷四月二日係西國節期本關例於是日封關停辦公事一天爲此仰華洋各商人等一體遵照特諭　民國四年三月三十日 
[警船告示]  
大中華民國各口巡工司載　　茲查江海關稅務司所屬界内沙尾山地方查出沙勢𨺗漲合將其情形度勢開列於左　計開　一沙尾山現經查出一帶沙勢𨺗漲於朔望潮落時此處淺有若干彼處深有若干詳載後幅洋文圖說叅閲便知　民國四年三月二十三日　第五百八十六號示 
[皮酒增價聲明]  
本廠皮酒因原本成料較貴定陽曆四月一號起大瓶皮酒每箱十元小瓶皮酒每箱十元五角此佈　上海順和洋行白 
[啟新洋灰有限公司分派第三届徐利廣告]  
本公司訂於陽歷四月十日在天津本公司總理處派發上年餘利並分送賬略一切均　　　　理　　 
[調查國貨]  
商業風雲變態國貨正好推銷惟因名類繁多吾人未能盡悉茲特徵集全國工商製造品及天然品之種類名稱價目製法產地售所種種詳情速乞各實業家切實函知上海西藏路一號黃礪生收當逐日揭登報端以盡國民提倡國貨之責 
[聲明遺失滙票]  
茲遺失永同昌在香港向瑞吉滙到乙卯年元月二十五日立五字第五號一天期票由申大德昌交廣盛隆收九八元一千兩正現因該滙票在途遺失經向大德昌聲明止兌倘有中外人等拾得作爲廢紙特此聲明請　各寳莊號切勿收用　上海法大馬路廣盛隆啓 
[頂受義甡全盤聲明]  
啟者虹口元芳路義甡押前東因有别就全盤推與鄭源成新東開張倘義甡押與人往來數項欠人人欠槪歸前東是問與源成無涉先此聲明以免後論　鄭源成謹白 
[上洋新開德盛祥洋貨號擇於陽陰曆四二月四號念日開張]  
本號開設法大馬路大自鳴鐘西首坐南朝北洋臺門面專辦各國名廠泰西綢緞鏡面大呢嗶嘰羽毛時花絲紗閃花錦緞時新花呢綉花絲絨花素羅緞文明夕法時花洋紗異樣花標自運清水廣竹天津愛國平布花素咈布金山絨毯各色燈鏡異樣鑽扣中西各貨一應俱全名目繁多不及細載倘蒙　賜顧不勝歡迎特此通告 
[包愈吐血永遠斷根]  
久遠馳名京都天寳齋秘製吐血咳嗽化痰神效藥膏○靈騐非凡○謂予不信一試便知另有孫製半夏粬專治久年咳嗽老痰立服立愈每盒洋五角 
吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本齋利濟爲懷得祖傳良方不惜工本秘製此膏專治一切吐血之症以及癆傷咳嗽無論男女老少雖十年二十年老症服之立刻見功屢試屢騐重者二大盒斷根輕者一大盒包愈永不復發妙在滋陰潤肺止哮化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冐甚多購者認明○遠埠函購原班回件信力自給　舖分上海二馬路西鼎新里内○另有立止哮喘氣急靈丸每盒洋一元咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈騐包退還洋以昭信實 
[保泰保險公司賠欵迅速]  
小棧於本月初五晚失愼所有貨物衣服悉遭焚燬幸早由保泰保有火險元三千五百兩託該行買辦陳君志鴻向公司如數賠足足見該公司殷實可靠之實證也特此登報鳴謝　同福泰茶棧謹啓 
[作新戒煙醫院]  
代人戒烟非精於醫學閱歷優勝者不可蓋吸烟者之體質吸法上癮土料旣各不同則臨戒時亦須視其不同處隨時診察求其根脉下藥方能收得效果本院西醫博士徐生棠君有鑒於此特設專門戒烟處於上海抛球場蔡同德對弄命名作新戒煙醫院四載以來戒除者五千餘人不吐不瀉毫無痛楚入出自由王道完全各界諸君所深知也本醫院定章頭等每日三元二等二元三等一元藥費房飯在内走戒頭等每日元半二等一元二四星期　戒絕並無在外發售藥丸藥水亦無派人招徠望吸烟諸君勿以尋常戒烟同日語也詳章來函取閱　電話二四七六 
[上海棋盤街華慶公司新屋落成重行開幕特贈戯劵]  
自二月初六起凡購貨至三元者贈戲劵一張以一星期爲限 
注意　本公司選辦歐美綢緞金銀鐘表時新品物洋廣貨一應俱全價格從廉 
再注意　精製最新發明托力克眼鏡凡持本公司信用劵者半價優待 
[善慶堂戈製半夏]  
眞正起首第一家百數十年老店始創秘製半夏今在滬城三牌樓中市萬興米店對門發兌●近來假冒半夏甚多請須認明牌號爲要 
本堂秘製半夏專治各種痰疾痰飮氣急哮喘咳嗽痴癲中風驚風等症于乾隆念四年我上祖復齋公創始向在姑蘇楓橋米市老宅發兌載明蘇州府志嫡傳迄今百數十年客商信服久遠馳名南洋勸業會嘉奬金牌乃前十數年間假冒隱戤之店甚多而本族統稱戈製者亦復不少本堂曾於光緒庚寅年在上海縣署備案登明申滬兩報又於辛丑年禀請蘇州府憲向給示勒石諭禁在案詎料今有同族不肖串通本堂歇夥套印仿單製造僞藥帶往長江漢口一帶並廣浙各處及本省本地各寳號之前騙取銀錢貨物將假藥混充抖售私刻圖章作憑情同誑騙本堂拿有實據爲特登報告明望各寳號留意切弗受其欺騙朦混倘有等情槪與本堂無涉凡仕商賜顧者須認明戈善慶堂牌號有旌善之家大印仿帖爲記上海在城内三牌樓大街朝東門面發兌蘇州在閶門外上塘義慈巷底三六灣念二號本宅發兌蘇申兩店餘者假冒惟本堂的係祖傳確眞原方遵法虔製故服之無不應驗如神倘紳商誤購他家半夏不騐者只立向本堂一試服後立判眞僞祈細察焉●凡遠處函購郵局滙寄最妥如由民局來辦先寄郵信關照庶免假冒作弊 
[中國精益眼鏡公司聲明隱戤假冒]  
謹啓者本公司爲中國自製吒力克鏡片之第一家創設以來業經四載同人等對于光學歷十年之研究自信旣眞卽種種辦事之手續亦靡不力求盡善期無遺憾夫是以得承社會信用馳譽中外並蒙農商部頒給褒狀奬勵有加本公司沐此寵光自必精益求精藉副各界贊揚之盛意惟是外間近來欺僞日出廉恥道喪或以現成燒料凹片冒充吒力克以爲魚目之混或且截取本公司名號牽連附會冀淆購者之觀念似此不道德之行爲不獨於本公司名譽攸關於戴者目光有損本公司爲名譽公德起見不敢不披露以吿各界務希注意明辨爲幸總公司上海英大馬路泥城橋東首分公司漢口一碼頭前花樓口北京前門外觀音寺街西謹啟 
[驥雲氏消痰聖品]  
崔氏驥製消痰半夏乃本廬崔宗武驥雲氏始創行世自發行以來環地球中外各國莫不同聲譽美有口皆碑若咳嗽痰喘咯血痰飮等症百藥不能奏效者只要身體未僵服後立慶起死回生天下愈後謝函並將原來郵局圖記民局蓋章之信封一并裝訂成册置之案頭俾　惠顧者信手披閱以存其眞不意華人惡習凡是馳名之物必然巧借名目仿造欺人言之實堪痛恨近因屢接中外各埠來書述及悞購僞藥每每束之高閣云云本廬當即據情呈控公共租界會審公堂蒙英康副領事聶襄讞會判不准冒牌懲罰閉歇此後惠顧諸君須認明前清農工商部奬照室懸各憲告示並禀蒙農工商部註册改用天馬商標爲記其藥儘可倩化學名家化騐有珍珠龍涎香茄楠香眞化州賴園吐瑞橘紅等貴品方是的眞始創須知藥品非他物可比若誤購僞藥服後受害則悔之晚矣安得不愼耶茲恐治症尚有未悉之處特詳載明如左　五癆七傷諸虚百損　房勞過度破金見紅老年痰中少年痰厥　文武痴癲猪羊癎病　因咳遺精久咳不愈　哮喘氣急痰壅聲嘶　乾咳無痰久咳成勞　嗜烟傷肺病後肺虚　痰迷心竅舉止失常　久咳失音氣虚多痰　肺痿腥痰咳傷肺液　各種痰飮各種咳嗽　治症甚繁不及備載如患以上諸症輕者一盒即愈十分危重者至多一料包可斷絶病根保不復發本藥室實事求是精益求精濟世情殷愛人如已區區苦衷伏維　公鑒　大盒洋二元四角小盒洋一元二角每料六大盒洋十三元二角如欲試用每盒大洋二角批發格外克已如無銷路包可退還上海盆湯弄絲業會館後寗波路口五開間門面瓣香廬驥雲氏總發行所啓○分設杭州陳列所○南京花牌樓○天津北門獅子胡同忠成棧○無錫北門江陰巷内 
[三天好小腸氣丸]  
輕病一料半料二元　重病二料　包可斷根　每料四元　不好還洋 
[當日愈痔瘡散]  
外敷靈散内服靈丸立可斷根每樣二元 
[立刻好癩疥瘡]  
無論或疥或癬或小兒胎毒搽上立刻止癢定痛包可斷根每瓶一元外埠函購郵政妥速上海南浙江路永壽大藥房 
[惠羅公司廣告南京路十三號]  
本公司爲上海最大之雜貨行買賣各貨均付現欵故售價得較他行爲廉敬請各界士女于本星期惠臨本公司賞覽陳列之新貨購取之後方知貨美而價廉也本公司夥友均能操華語交易無隔閡之虞今將本星期内所到新貨數種開列于下以供衆覽 
[手帕]  
細軟佳質白方手帕每打價洋九角 
[上等肥皂]  
洗衣及絲邊等均合每二十四大塊洋一元 
[學士皮鞋]  
美國新式質美價廉色分黃黑步履輕便每雙價洋六元半 
[手套]  
婦女之絲織手套色分白黑灰三種每對價洋七角半 
[女皮鞋]  
質料精美式樣玲瓏價格便宜速來購之 
[新花邊]  
新式花邊婦女必需式樣繁多價格甚廉 
[棉織料]  
新式美麗之棉織料闊念八寸製衫最合每碼價洋三角 
[束帶]  
各色新束帶堅韌耐用士女咸宜每條價洋三角 
[便帽]  
新式便帽製于英國緣以絲邊春季在要品每頂價洋一元 
市上所售之貨或有較本公司爲廉者然質地優劣不同故價格高下不一購者苟細辨之自將樂用本公司之貨矣南京路十三號惠羅公司啓 
[真正自由戒烟]  
啓者本社戒烟悉心研究黃道貴重補品藥料隨吃隨戒槍上斷癮尅烟丸藥頗蒙各界歡迎戒者須要飯後呑尅烟丸藥照常吃烟之第六七天見烟自厭後服藥水五天安然斷癮向在寗紹台温設局戒除者數千餘人價分三等頭等洋八十元二等六十元三等三十元如蒙外埠來社投戒未便均可買本社丸藥照章呑戒無不效騐如其烟癮大小及年分多少須要來函說明當可原班囘件吃烟一錢計洋十六元烟癮錢半洋二十元烟癮二錢洋二十五元烟癮三錢洋三十元三錢餘外照烟癮分派照加洋五元如期有病吃上烟癮來函註明本社自另有貴重藥料製品永無後患有章程單附上請貴客注意可也現庽英大馬路貴州路毛幼科内本社樓品芳謹啓 
[介紹婦科良醫黄瓊仙君廣告]  
黄女士畢業外洋學位博士初庽華英大藥房茲復　壶抛球場東首卅四號醫室精雅觀証明良馳譽　各界已非一日上年拙荆分娩聞名往請果然出衆安全之慶先生之力也爰爲廣告揚名介紹產婦平安以誌謝忱尚祈注意　法界打鐵洪四百零六號張宅啓 
 
 

Page 5

 
 
   
 
 

Page 6

 
 
要聞二 
[中日交涉之京華近訊]  
　　最近會議觀昨日（二十七）中日會議仍在日使館日人方面態度仍極强硬由下午三時起至八時始散所議條件係東蒙曁福建問題并及漢冶萍事我外交當局以漢冶萍借欵糾葛極多須俟派人與該公司股東盛氏接洽後再行詳細討論否則貿然談判必將惹起商民反對云云聞此條件日使己允暫時擱置限令我政府於兩星期内接洽妥洽再開會議又聞此事關係長江利益問題與中英條約有所牴觸我當局曾一再表示不能承認之理由昨日開議對於此事仍爭論甚久中國一方面之主張則以此項問題旣關係英國在長江之利益如不得英國之同意絶不能輕率承認故此項問題一時尙難解决至於滿洲問題前一次之會議雖有結果惟係專指滿洲一方面而言東蒙問題尙不在其内刻滿洲問題巳經解决者確有五項并由雙方代表簽字又聞東蒙問題小幡之意堅欲將東四盟西二盟各要隘一律開放並悉前次會議所解决者確爲南滿礦産問題日人方面要求連帶東蒙古在内共十三處陸總長祇允南滿鑛産爲中日合辦至東蒙古有四處則堅未承認聞日使對此頗爲恚忿現尙在要求之中據外人方面所傳消息日昨中日談判之結果中國承認日本在南滿境内有開採某某九處礦産之權惟開採章程須遵照中國採礦條例辦理並須照章納稅於中國至漢冶萍鑛及滿洲土地所有權問題雖經屢次磋商尙無成議傳聞日政府非俟條件議妥必不撤回增派之軍隊云 
　　提倡國貨潮　福建許巡按使日昨電復政事堂爲福建人民並無抵制日貨之舉現在秩序極爲安寗政事堂接電後即轉飭外交部向日使前聲明茲聞此事實爲日政府誤信東京路透訪員之報告所謂福州者實係上海福州路之誤也又聞日使對於中國政府前日質問增兵一事己經答復略稱此次派遣軍隊實爲換防並無他意惟現在中國人民紛紛抵制日貨頗烈卽如上海一處己迭起暴動敝國（指日本）爲保護僑商起見所有應行撤回之原有兵隊只得暫時緩撤云云 
　　自有排日風潮之傳說後政府爲顧全邦交計巳通電各省將軍巡按使設法預防昨聞武昌來電大意謂自日本交涉日緊羣情感憤武漢莠民亂黨潛藏隱伏最易滋生事端己經嚴密防範並由將軍巡按使不時招集漢商剴切曉諭幸各商深明現勢頗知鎭靜以俟政府解决近日滬上抵制日貨風潮此間亦有所聞伹商界尙屬靜謐并無激烈之舉云云 
　　趕設國會說　聞籌備立法院事務局日前通電各省巡按使略自中日交涉發生後内國人民電京請提前開國會者萬起有多均經轉呈大總統鈞鑒當以内國民人熱心救國請求速開國會以表決對付方針與情如此未便重違惟立法院前爲愼重辦理計經通行各省分作四期組織茲未便再將章程重行改訂致貽朝令夕改之譏惟有密商各省將立法事務赶速辦理如第一期能提前若干時日辦竣則可繼續舉辦第二期事務倘届期各省立法籌備手續完全則中央自可提前開辦立法院惟關於提前趕辦各事務貴省對於此種問題能否共表同情或另有所建議請將適宜情形電復以便通盤籌畫云云 
[英報望我保有領事裁判權]  
　　英文北京日報云英國某詩人之言曰同類相憐之感情足使吾人去恶而向善此言今實未必盡然當十九世紀中葉日本之出於閉關時代也與歐美各國締結條約因此條約之訂定歐美各國對於其國人民之在日本者皆得保有領事裁判權日人以此爲辱曾極力設種種方法以期取消此項特别制度洎夫一千八百七十二年曾派專使前往歐美運動修正前訂之條約而未成功其後每換一政府必設法以期滿意解决此問題而國内之輿論對於此事亦甚激昻一千八百八十九年時今總理大隈伯方爲外相爲刺客所狙擊傷其左股當時大隈之所以不容於衆者即其對於各國願承認將此領事裁判權逐漸取消也此事遷延日久直至一千八百九十四年郤當中日戰爭之前英國承認修正條約并於一千八百九十九年實行此外與日本有條約關係之歐美各國皆允照英國之例於是日本始恢復其領土内之裁判權矣設使同類相憐之感想果可以啓迪人類博愛之心則惺惺惜惺惺日本當竭其力以助中國脫領事裁判權之覇勒但日本從未本其博愛之宗旨而有此等同病相憐之表示不寗惟是方且極力使此項覇勒加之中國而緊扼之蓋昨日在日本使館會議條件之中類多關於南滿東内蒙此項條件卽規定日本人民在南滿東内蒙不論何地方皆得受該國領事裁判權之保障設使中國承認此事則日本各種社會必遍設於所謂日本勢力範圍之地此苟日本人民將來旣不服從中國之法律又可拒絶繳納本地各種捐稅且將來日本法院必遍設於重要地方以審理日本人民之訴訟事件而將來中日人民之糾葛必靡有底止次據聞中國外交當局巳表示設使日本人民能承認不得受日本領事裁判權之保障中國願承認准與日人在該處得有居住游歷之權本報接此消息殊深疑資同一國人民决不能自剥奪其條約所與之權利明甚即使日人能棄其政府從條約上所得之權利則其他各國之人民照最惠國條約例皆有居住游歷之權者勢必致亦得受該各國領事裁判權之保障故承認日本此項要求不啻開南滿東内蒙領事裁判權之先聲設使俄國在其勢力範圍内亦要求同等之權利則中國將喪失其東三省一切之實權又可知日本從前設種種方法以脫各國領事裁判權之壓力者至此而施之於中國必更加緊密故甚望中國政府拒絶此等條件也 
[交涉緊急中之漢冶萍夕談]  
中日交涉之要求條件中關於長江流域之實業最足以扼我咽喉者厥惟漢冶萍一件交涉月餘會議十三次今巳以次第及於漢冶萍矣茲有漢冶萍股東之一分子某君叙述該公司之内容與日本借欵之紏葛頗詳爲錄如次 
　　漢冶萍爲我國最先開挖之鑛當前淸己丑庚寅間張文襄督辦蘆漢鐵路時因鑒於外洋鐵路鋼軌價格之昻需用運輸漏巵極鉅乃特具奏開採大冶鐵山並在漢陽地方設爐鎔製籌辦數年用欵六百餘萬成績甫現而官欵己竭再三請撥部中以張氏多所糜費種種阻抑竭蹶之餘幾致中輟迫不得巳攺歸商辦招集股本繼續經營首先投鉅資者即爲盛宣懐氏盛以創辦招商局之毅力遣大投艱整飭攺革頗極慘淡規模粗備而商股己罄於是有借日欵之事訂立合同并以每年所出之鐵歸日人購用而定每噸價格爲三十五兩說者謂日人以借欵之故購我便宜之鐵此中吃虧公司己難計算然明知之而無可如何蓋以公司財力仰給於人因果關係誠非空言所能補救也辛亥光復孫文之南京政府成立籌餉備欵煞費經營轉輾搜括乃影響及於湖北之漢冶萍上海之招商局而黄興胡漢民尤埀涎於漢冶萍以爲漢冶萍一塊大肉嚼之有味不如招商局之爲鷄肋也南京參議院開幕黄授意某某等提議以漢冶萍抵押日本要求全院通過時有谷鍾秀劉成禺等竭力反對其事遂寢彼對於南京政府之孫文黄興旣不能有所收效於是一變其計畫轉而運動盛宣懷時盛方以革命風潮逋逃日本乃田小田切萬壽之助出面貸漢冶萍欵以日金九百萬元作爲整頓廠鑛之用并與盛氏訂立草合同中間有己與政府商妥一語盛氏恐此事之惹起反對及衆股東之質問也乃援筆改己字爲俟字以便爲後日轉圜地步未幾盛氏返國提議此借欵事於股東會議股東多不謂然盛乃電日作罷小田氏不可盛出合同爲證小田氏無如何於此可見盛氏一俟字之有力不愧爲外交之能手矣壬子之季政府派孫武爲漢冶萍督辦釀成股東與湖北之激戰函電交馳議論鋒發卒由農商部派員調停以開股東大會公决進行盛宣懷以一萬二千餘權之公舉得仍爲漢冶萍之領袖任事以後竭力整頓屢有借日欵添鍋鑪之議而懼日人之侵權攘利終遲遲不敢遽决至去年政府忽有收歸國有之說盛以多大私財均投諸漢冶萍公司亦渴望政府給以現金故對於國有之說巳不復如前次之反對矣此該公司自成立以至今日之大槪情形也 
[贛人士之救國熱]  
　　九江函云潯人江家珩王元震等因中日交涉事發出印刷通告略云自日人無理苛索吾民怵於國勢之阽危忍之復重忍之不敢爲過激之舉意謂人心不死公理苟存終有適當解决之一日詎兼旬以還交涉旣無若何之轉　而日人艦隊巳縱横於我閩海之表師　且出没於我滿蒙之邊近復聞我政府巳於本月十八號承認彼條件中之一部分南滿内蒙山東以及福建等省之主權均在剥奪之列夫有失禮於鄰國因而受其要挾可也抑或邦交决裂戰敗而受最後嚴酷之條件亦可也未有而彼無故取求我默然相授詩云相彼雨雪先集維霰是可也孰不可也茲特擇於月之二十五號（即陰曆初十日）午后一時就延枝山麓開會共籌救亡方法以爲政府後盾吁挽狂瀾於旣倒匹夫足多招國魂於故墟靈旐改色邦人君子盍興乎來發起人江家珩王元震沈家驥胡蘊山陶夢覺洪轍良黎受盤吕摶九夏敬恪邵瘦石湛藻亭詹若棠滕翰文計國賓金漢孫後因發送傳單被警署干涉將發起人王元震陶夢覺吕搏九三君傳署詢問王君等侃侃爭論警署鑒其苦情旋即釋出開會情形若何容再續探　 
　　南昌函云近有曾誠明李威亞胡宗舜葉叔康王耀齋劉兼才葉榮孫李瑞炳等爲中日交涉事曾聯名上書李昌武張定武兩將軍原書略謂共和肇造慘淡經營乃諸雄䟦　禍起蕭牆於事先異族逋亡賣國求榮於事後兵家利事知己知人竟致强敵憑陵破壞中立我大總統謂今日危難不止一端持以公理自然解决人雖謀我焉能亡我徐國務　忍辱負重此皆老成持重之見碩畫遠謀之志未嘗不是無如野心勃勃默察近日狀况實有不忍筆述難以言表者總之今日交涉皆是有强權而無公理有勝敗而無是非古號野蠻不過强欺弱至滅人國爲止今稱文明亦不過强欺弱至滅人國爲止越南朝鮮此彰彰較著者我國休養生息之會非對外進取之時而競爭生存當以漢唐能戰之和爲和晉宋忘戰之和爲戒事之至理惟仁人不忍言兵亦惟仁人不忍不言兵古今中外好戰者必亡諱戰者亦必亡彼處雖屬邊陲五族共同治主唇亡齒冷華夏豈忍攸分耶我先生經文緯武劍膽琴心當不河漢斯言務望聯合各省將軍一再請願誠等讀書學劍一事未成旣不能　馬勵兵以靖萑苻又不克六奇上軼宏濟艱難感大局爲重之言懔匹夫有責之義五中負疚慚愧滋深今山河變色鐵錯將成痛心黄祖泣不出聲竊願鼓舞下乘効力馳驅頭顱可擲何虞墜指裂膚性命不知詎計鎗林彈雨如蒙挑入軍門量材器使則竹頭木屑不敢自珍馬勃牛溲或呈小用異日竹帛沙場誠等必居其一矣云云 
[中日交涉中之蕪湖觀]  
　　　自中日交涉起後國人知此時爲生死關頭故同心一致禦悔而倡國貨蕪湖日來長街五洲中外華美大英中法等藥房巳將門前所售日貨之市標全行拆下前日五洲藥房主人己當衆宣言誓不再售該貨 
　　蕪湖江口各售賣輪船票亦相戒不代某公司商輪售賣船票本月二十七日己實行江干各划船亦不裝載該船上下之搭客及貨物 
　　連日此間馬路長街城廂内外發現排貨之傳單不下十餘種有秘密分散者有貼於來往通街　壁者聚而觀者擁擠異常閱後眉宇問皆表現一種義憤之氣槪 
　　有多數靑年學子於二十七日在東門迎秀門等處牆壁上粘貼傳單並就便將牆所貼該國商貨之各種廣告撕去後爲警察一署邱署長得悉派警出爲干涉 
　　日人在蕪所開之前田一二洋行　崗藥房丸三藥房辻醫院博仁堂牙醫大雅照相館三光照相館日來商業均甚冷落 
[湖北民食恐慌之近狀]  
　　鄂省食米向來仰給鄰省本年一月以來湘省禁止出口贛省亦遏糶川省因水涸難運四鄰來源俱絶本省各屬又因上年大旱請求辦米平糶者絡繹武漢一隅米價遂逐漸飛漲上熟米向售八串餘一石者現巳漲至十一串餘爲歷年所未有蓋從前兵亂水旱災荒之時米價極貴亦未逾十千一石茲竟超遇十一千持千錢入市僅易糙米一斗中下社會於是皆爲恐慌前經段將軍段遙按兩次電商湖南湯將軍劉巡按請其通融弛禁運鄂以麥熟時爲止當准咨復以湘鄂唇齒本應無分畛域奈湘屬去秋災重收薄刻擬各屬官商調查存積穀米供給本境猶虞不给市價飛漲爲向所未有中色米石衡斛價在十四串餘合漢斗達九串以外現正籌辦平糶礙難弛禁段巡按以湘米濟鄂素居大宗蜀贛雖係出産區不過補助湘不弛禁鄂境春荒將無窮期故再電商請查明豐收區域將提供本境有餘者指定購運若干萬石由兩省發給護照交商購運仍完納湘境稅釐以裕國課聞湘巡按亦未復允昨段巡按又派員往湘磋商擬由官籌欵購運平糶米十萬石未知能達目的否但武漢及各屬災區現均需米糧接濟十萬石米運到轉眼卽盡現距新穀登場之期尙遠因飭財政廳長與漢口某某二洋行商議擬請墊欵代購安南米二十一萬石分三批運鄂平糶其折耗一切由官家承認按鄂省採辦西貢米齊荒光宣問曾行過三次（一係光緖二十三年一係二十八年一係宣統二年）惟現値歐戰法政府能否准我採辦尙不可知 
　　武漢商會連日調查糧行米店船户存米尙有二萬七八千石之譜均係陰曆年底闖恩關而來成本稅課尙經平盤出售每石亦可獲利一二千文乃聞商人貪心不足囤積居奇價値日漲不巳殊屬不顧大局昨己禀由巡按使飭武漢知事傳諭米帮董禁止囤積及私運也境并飭武漢二屬監督及各　收局稽查華洋輪帆船裝米出口所有米船在漢不准過紅關在省不准出下新河以防偷運　各屬灾區米價較武漢更昻也 
　　德安之府河口及下游之黄孝均湖北産米區域往年大批運濟武漢今則因灾荒反仰給於武漢段巡按近據寶塔洲徵收局報告陰曆正月有自湘來米船三百餘號皆被商人於沿途攔入内河致武漢米鮮來源價遂飛漲段使以同屬鄂民固應一視同仁但爲維持目前計特飭襄河米船上不准運入府河口下不准運入駝駱口蓋以各屬雖稱缺米無如武漢之關係尤要復一面通飭各縣查明缺米區域俟官米購到卽分撥運往平糶 
　　鄂省主客軍隊數萬所需米糧每自派員赴　湘採辦茲因該二省缺米價昻段將軍巳飭軍需課今後將赴津奉採辦昨巳派員往津探訪米價矣 
[新喻惲知事凟職傷害案]  
　　江西南昌地方審判廳開庭判决前新喻知事惲金堂所犯凟職傷害罪案判詞錄下 
　　判决　被告人惲金堂江蘇陽湖縣人年五十四歲褫職江西新喻縣知事辯護人江鎭三律師右問被告人因凟職傷害案件經本廳審理判决如左 
　　主文　惲金堂係俱發罪强暴凌虐之所爲處四等有期徒刑一年褫奪公權全部五年傷害龔春亨之所爲處四等有期徒刑一年八月傷害龔萬彩之所爲處五等有期徒刑四月應執行有期徒刑二年四月褫奪公權全部五年 
　　事實　惲金堂前在新喻縣知事任時於民國三年十月三十日親往十八都二國　徵民國二年丁　因該國完納疲玩於同年十一月四日卽陰層九月十七日將一甲管首龔春亨即龔春恒笞責八百板並將六甲管首龔萬彩逮捕發押同月五日即陰曆九月十八日龔萬彩在押脫逃被獲惲金堂又將龔萬彩笞責一千板嗣因龔萬彩於同月七日即陰曆九月二十日另因拳傷身死龔春亨於同月二十一日即陰曆十月初五日因笞傷潰爛身死奉經江西巡按使飭廬　道尹查實電呈大總統令將惲金堂褫職發交法庭歸案審辦並先後由淸江縣知事（馬文兆）曁同級檢察廳檢察官（許其襄）督同西醫（華安）迭次檢驗明確起訴遇廳預審終結移付公判被告人惲金堂並委任律師江鎭三到庭辯議審悉前情無訛以左列證據分别證明之 
　　（一）惲金堂笞責龔春亨龔萬彩之證明據惲金堂供稱因他們所完丁淸不及十分之二上官催辦甚急是以親身下鄉傳出各甲管首責令他們作主完糧龔春亨非常强　且叮囑别人不完糧我不得巳打他八百板打後他們具結始允完納龔萬彩本係管押的後來他又說别人不廳繳納錢糧在押脫逃被護兵拿獲我又打了他一千板龔萬彩屍格上所塡兩脅各有拳傷一處傷由怎　樣來的我不曉得我是在平地上打他且看過他身體上並無堅硬物件議兵亦未用拳打傷他我曾同過等語該被告人未經供認拳傷然曾笞責龔春亨龔萬彩業巳自白不諱證明一　　（二）龔春亨因笞傷潰爛之證明據淸江縣知事所塡龔春亨屍格載左腿有笞責傷一處瘡口潰爛　長二寸五分寛一寸五分紫黑色右腿有笞責傷一處瘡口潰爛連及關膝　七寸寛二寸深四分紫黑色筋露現出其受笞之重己可槪見且據西醫華安檢驗報告書略稱陽曆十二月二十日檢驗龔春亨卽龔春恒之屍兩腿　面足以證明此人曾受笞刑左腿傷並未破皮而剖視爲肉則因打而潰右腿傷十分淸楚其皮己破裏面之筋與肉現出足以證明其肌膺係爓部此爛傷由股至腿灣下兩寸其爛處發炎由腿後沿至前面此亦足證明腿之發炎甚烈以十八天之短期而發炎潰爛如此之巨可知其所傳染之微生物十分利害余深信微生物之毒入血管使血變毒即能全入致命當將廻血管及發血管割取一块見廻血管内有瘀血堵塞足以證明其血管猶含有微生毒物又稱檢驗之線歸龔春恒卽春亨係因右腿發炎潰爛以致血染他毒而死此發炎乃因微生物進入笞傷云云則是龔春亨之死死於因笞傷潰爛進入微生毒物巳無可疑查刑法法理續發之原因與作爲相合者仍不失爲原因本案龔春亨因微笞傷兩微生毒物等入傷口經十八日而死則笞傷爲作爲而微生毒物等爲續發原因因仍係聯此可爲龔春亨笞傷致死之證明者一 
 
 
 

Page 7

 
 
地方通信 
[北京]  
　　博覽會之職員　美國舊金山博覽會開會我國耗費數百萬派員數十人原期謀得將來之利益而委員中部派省派以及監督所派統系旣亂意見各存以致進行不易迭經陳監督融和始各就職據友人之報告略誌於左（甲美術部主任嚴智怡第一區主管陸文郁陳啓泰　第二區主管屠坤華闕伊趙鴻年　　（乙）工藝部主任陳承修　第一區胡泰年馮耀卿　第二區張朱周懋功陳夐　（丙）農業商主任章祖純　第一區徐良裘毓麟　第二區王國輔楊卓茂　（丁）食品部主任章祖純　第一區褚澤生　第二區曾毓芳　（戊）文藝部主任周淸任　第一區吳聯魁　第二區張文翰　（己）鑛務部主任葛敬猷　第一區婁裕　　第二區朱延年　（庚）敎育部主任何世凖　第一區王樹榛　第二區吳競華英德　（辛）轉運部主任夏昌熾　　（壬）政府館主任周泰灜副主任林廷藻李宣諫 
[南京]  
　　王道尹痰壅逝世　金陵道尹王舍棠因前月出巡感冒成疾加之代理使署政務煩勞過度未獲靜養調治以致服藥罔效於昨日痰壅氣塞逝世齊巡按使聞耗甚爲悼惜昨己委任政務廳長俞紀琦暫行代理一面電報内務部及政事堂知照一面飭警察長速爲料理喪事 
[鎭江]  
　　推銷儲蓄票　丹徒縣警察所以儲蓄票期限已届爰由安警長傳知各分區長員按照薪水之多寡認定購買票數業經全體通過　丹徒縣章知事前准財政廳來文發售新華儲蓄票當飭各機關認購現尙未能足數昨復頒發淺近示諭俾衆周知以便備價領買 
　　陸續遣送難民　鎭郡城内外兩粥廠現己停止而飢民逗遛未去者甚多章知事特飭警察分區調查尙有二千餘名口途飭分批遣送茲頭批巳遣送六百名其餘陸續驅遣回籍俾其各安農業 
　　募集四年份公債　丹徒縣章知事昨奉齊巡按使通　謂民國四年公債業經財政部呈奉大總統批令准照辦理寄呈公債條例十本請卽分布募集等因准此合即通飭各該廳署局廠處所一體遵　云云章知事奉文後巳函致鎭江商會查照矣 
[揚州]  
　　又議揚由關增稅問題　揚州商務分會前因揚由關增加稅率會議呈請核減至今未准日昨特召集各業董蒞會再議聞擬認定援照海關稅舊例加半繳納所有沿途　運偷漏之稅應卽重行整頓 
　　禀請創設淸潔所　揚人車程葆擬仿照南京淸潔所辦法在揚城設立淸潔所包收　溺垃圾聞巳經禀奉縣警察所核准不日即可設所開辦云 
　　警備隊擅拿賭徒　分駐北鄉黄珏橋之警備隊昨日在該鎭捕獲賭徒十數人押送來城解至縣署縣署以賭非該隊應管之事不先報告卽行捕人係屬專擅拒收弗納該隊遂轉送警察所拘留訊懲 
[浙江]  
　　法政畢業生姓氏錄　私立浙江法政專門學校第二班政治經濟别科現届畢業經考試完竣分等揭曉茲將畢業生等第姓名錄下（甲等）陸鼎銘　洪培　沈後邃　金振聲　顧炳宸　陸鍾嶽　阮久巽　（乙等）葛之覃　朱士陞　倪廷槐　烏統遠　邵愼機　沈越聲　錢福萃　楊善　趙宗蘊　林文琴方萼　章毓驥　王念宗　趙洲　唐馨　王念學　尹輔商孫爕　周郁淸　蔡崇文　莫以京　陳載揚　（丙等）胡堃高振漢　周迪　劉華錄　駱浚明　盛荊璞　鄭棠　華宸謨　葉封　徐容　陸文彬　周杰　黄玉鼎　袁彝　鄔肇魁　何暢蓉　周乙照　趙昇　趙衡　袁韞輝　張鞏華　王迺昌　沈德充　李鎭聲　蔣冠羣　厲翼鵬　鄭亨　顧昌元樓耿華　何珩　壽崇耀　盧劍化　湯在浩　郭佩壬　黄憲章　陳阮　徐光照　張心顔　程浩　龔棻　厲鏡淸　趙欽　應增熙　周錫嚋　駱衡　羅廷鳬　盛爾珍　周錫冠　潘希曾　王賡年　蔣志奇　盛天德　任啓周　袁壽臧　汪賢渠　謝越　祝達　張國權　邵江　童士鴻　吳國鈞　何　春　王載廷　孔繁英　韓德骏　葉楨　邵棠 
　　杭城各校春假紀　本年四月一號至四月七號己奉敎育部飭知各校一律均放春假七天故近日敎員學生大率紛紛旋里惟私立法校及第一中學宗文中學均需畢業一班除私立法校業己榜示外第一宗文兩中學近日正在分科考驗即當揭曉其城廂内外各小學亦遵放春假並由各鄉鎭敎育分會會長發起聯合研究會决議假用杭縣敎育會爲會場並函請各小學校校長共同蒞會 
[安慶]  
　　皖商會行將開會　中日交涉發生以來各省人民莫不奔走呼號籌思對待方法日昨安慶商務總會接到上海商會傳單正副會長特備東邀集商界鉅于討論聞不日開會提議道行方法以盡商界之義務 
　　武廟合祀之典禮　關岳合祀典禮經内務部議定通電各省云本月二十八日致祭關岳正位兩案各用　豆十登一　一籚二簋二統用太牢一俎東序從祀張飛王濬韓擒虎李靖蘇定方郭子儀曹彬韓世忠旭烈兀徐達馮勝戚繼光西序從祀趙雲謝玄賀若弼尉遲敬德李光弼王彦章狄靑劉　郭侃常遇春藍玉周遇吉東西各三案每案各籩豆四銏一　一　一統用少牢各一俎迎神再拜初獻讀祝亞終獻由司爵奠　不親獻受祚迎神均再拜送　禮成主祭以道尹同城知事不另祭等因韓省長准此巳轉行三道尹兩警廳一體遵照辦理矣 
　　派弁赴滬領取鎗彈　韓省長以皖省警察鎗械缺乏前曾電請内務部轉飭滬製造局撥給應用當奉部復允准日昨准上海鎭守使來電謂巳由局趕修村田式鎗六百桿每桿配子彈五百粒共子彈三十萬粒於本月杪可以齊備請飭派員領取等因韓省長准電後當即飭由省警廳長選派得力巡長並給予護照赴滬照數領取回皖以資應用 
雜評二 
[口實（默）]  
　　日人張大其詞謂各處排貨風潮如何激烈并有目上海爲暴動者其實我國人皆能忍默守法卽上海前有一二少年舉動稍涉粗莽然殊不敢當暴動二字也而以訛傳訛者且以上海福州路之事誤傳爲福州於是又詰問福建排貨矣長沙日領署謠傳被毁而實則不確卽墨日人被害亦僅傳諸東京電我國方面尙未得有眞確消息總之國際多故之時謠言誠不能免惟賴兩國當道謹愼審察不遽輕信則邦交之維持於無形中者殊非淺鮮若有意利用此種種謠言以爲進取之藉口或輕信未經徵實之說而遽起張皇則益足挑動惡感外交上之阻礙良多决非眞愛和平者所忍爲也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[提倡國貨之實效]  
　　旅滬商帮協會爲提倡國貨起見徵求樣本代爲勸銷茲聞閘北寳山路德成肥皂廠及大馬路德馨里常熟華昌德記織布廠分銷處巳將樣本送至該　連日由該會職員分勸各帮運銷甚旺足見愛國之心人所同具昨日又有大馬路壽康里烟台張裕釀酒公司分銷處將所出各種紅白葡萄釀酒樣本及說明書陳送到會查該廠經營二十餘年資本二百萬金仿造西法釀製歷年所釀成者藏之窖中十有餘載氣味醇厚上年始設分銷處於本埠近經英國柯醫士化驗證明質味駕乎舶來各品之上故近日銷場甚多各大菜館亦俱購用該公司之酒此亦足見重視國貨爲人人天賦之特性也 
[華僑愛國之熱忱]  
　　本埠華僑聯合會近得各埠華僑函電均願輸餉祖國以救國危並報告力能捐餉者之人數如至必要時立即踴躍輸將其人數約誌於下香港三十萬人南洋諸島一百五十萬人新嘉坡三十萬人暹邏一百四十萬人馬來半島五十萬人英屬印度各埠一百九十萬人法屬緬甸各埠一百七十萬人濠州一百四十萬人新錫蘭五千人美國坎拿大墨四哥等處約十萬餘人秘魯四萬五千人爪哇二萬五千人西伯利亞五十萬人南非洲一萬二千人其他各埠五十萬人共約一千萬餘人每人納銀二元巳得二千餘萬元此外豪富僑商尙不在内云 
[留學費輸作公債]  
　　上海中國銀行近接内國公債局函開據江南法律學校畢業生廣德縣公民李穠禀稱時局危迫國事艱難現辦四年内國公債上裕國課下計民生凡屬國民莫不聞風興起民質雖下愚稍知大義茲特備有留學費銀元二百元即條例規定一百八十元輸作公債刻日郵滙上海中國銀行收存伏乞察核等語查籌辦公債自宜羣策羣力一致進行該公民好義急公殊堪嘉慰用特函達貴行查照如經收到前欵卽希見復並即一面在滬登報藉彰義舉而作提倡實紉公誼等因現上海中國銀行巳於三月二十四日收到李君洋一百八十元函復内國公債局知照矣 
[救國捐實行之籌備]  
　　自經署名愛國華人創議救國捐辦法以後（見昨報新聞欄）一時響應者頗不乏人惟均以不得發起者之眞姓氏爲憾昨由訪員報告己識其人曾走晤之暢談良久確悉其自願捐去財産十份之一以爲提倡並願聯絡各界協力進行己與本埠中國銀行妥商存儲之法惟須得北京總行可决乃能承允據言一星期内北京即有覆音其人確甚殷實且年高德劭在社會中頗著聲譽但於開始籌備之時不欲以眞姓氏相示故仍隱之如有贊成者請函致本館轉達可也 
[官廳對於排斥日貨之勸止]  
　　　邑廟花園内前　兩日有人分發傳單並向售賣日本要貨各攤勸勿再售當爲該管一區二分署員訪悉即派長警前往勸導阻止如違拘罰又聞近日城内外各處牆上所貼同胞愛國抵制日貨之通啓及種種傳單觸目皆是沈知事亦擬出示勸止 
　　淞滬警察廳長徐輔洲君因中日交涉風雲緊急本埠人民有創議抵制日貨者己經出示勸諭並飭崗警隨時查禁惟查浦東洋涇鎭一帶多有日人所設之貨棧而該處附近其昌棧等處素多盜匪恐有借端滋擾情事昨特諭飭該管第三區署長督局所轄各分署各派出所實力巡查妥爲保護 
　　上海縣沈知事查得本邑各鄉鎭曁火車路線經過之處皆有日本藥房所竪之仁丹牙粉等物木牌廣告恐有好事之徒潛行搗毁致滋口實故己分飭四鄉地方警察各區員一體查禁如有人民發生排斥日貨開會集議之舉並着切實開導勸令解散云 
　　淞滬警廳徐廳長昨日飭知所屬各區署及各分署云照得前有無知愚民散布傳單宣言抵制日貨業經通飭查禁在案乃近查各處仍有將前項傳單私行張貼以鐵片刻成字樣於牆壁之上隨處刷印成字者殊屬不成事體若不嚴行禁止實足貽人口實除分行外爲此飭仰該署長員遵照即便嚴飭崗警認眞查察如遇有前項情事應即先時妥爲禁阻不服則將爲首之人拘案酌罰以示懲儆如係無知頑童應卽傳其父母或行使親權之人酌予處分令其領回管束惟各長警等務各和平從事不得操切滋生事端是爲至要所有境内各處巳貼之傳單及刷印之字跡並即飭警逐處查視立即扯去塗毁母再留存切切此飭 
　　徐廳長又飭各區署云照得前因電杆上日本仁丹廣告有被無知愚民扯毁者迭經通飭禁止在案茲查此項廣告以一二區境内扯毁爲最多該警官等防範不力己可槪見應將該署長員等先行申斥以示薄懲將來如因此事發生交涉問題仍當另予以相當之處分也除分行外此飭仰該署員即使遵照認眞防範勿再稍涉疏怱是爲至要切切此飭 
[詢問鎗斃盜匪之時期地點]  
　　老北門内蕯珠弄王克記家被盜搶刧後由華界偵探協同法捕房探目黄錦榮等拘獲張春江陳阿寶等七名解經法公堂預審移送淞滬警察廳轉解鎭守使署懲辦在案現法捕房石總巡以近日外間紛傳於某日在失主門首執行槍斃又傳在九畝地行刑迨至飭探前往參觀並無其事故用電話向鎭守使署詢問張春江等各犯究竟定於何日在何處鎗斃乞即回覆旋得回話云張等各犯雖判死刑須俟備齊公牘再行定期執行槍斃 
　　又聞此案盜犯己由鄭鎭守使决定於四月一號（今日） 
就地槍决昨日午後一時巳將判决死罪之張春江吳金桂陳阿寶劉月龍等四名及陸阿福顔邱氏湯小福施渭渭張月全等五名一併提案發交淞滬警廳派往迎提之保安偵緝兩隊押解回廳分别收管照斷軌行聞行刑地點徐廳長初擬在九畝地大境隙地嗣因地方狹隘擬改廳署前大約總不外此兩處也 
[大刀關勝就擒三誌]  
　　大刀關勝卽張松曾與王阿二張三寶等夥刦西鄉徐桂香家贓物逃匿龍華現己就擒詳情經紀前報茲悉鄭鎭守使以張關松係搶刧徐桂香家之盜首且有另案牽涉現旣緝獲廳卽解署訊辦昨巳飭行上海縣沈知事迅將該犯解署訊究矣 
[監禁施用迷藥之匪徒]  
　　湖北人劉金山前曾糾同在逃之二人前往楊樹浦東效積里後面鄉民奚麥郎（即奚妹郎）家藉探望伊子奚茂榮爲由遽用一種使人昏迷之藥水傾於手巾上將奚麥郎之口鼻牢牢掩住圖刦財物幸大聲喊救由鄰人及探捕聞警將劉追獲一再解送公共公堂訊押候究在案昨晨又由捕房解案經原審官王襄讞與英領康君會商之下姑念圖刧未成判押西牢四年示儆 
[暗殺案繼續密訊]  
　　寓居虹口鄧鐵路之皖人徐國柱與其堂兄徐棟臣妻徐陳氏以及住居附近之同鄉人郭世武因二月十二號（即舊曆去年小除夕）晚有前在皖省柏文蔚部下爲參謀長之安徽人邊秀章（卽駢繡章）在該處附近被人開鎗暗殺因傷殞命捕房因徐等迹涉嫌疑一併拘解公共公廨分别訊押在案前昨兩日（即三月二十九三十號下午又由捕房將徐等解送公堂經王襄讞與德領裴君升坐特别公堂繼續密訊仍由捕房刑事科代表牛門律師並兩造代表律師到堂互相盤詰辯論聞被告供詞游移判仍分别還押候核 
[模範監獄之工藝]  
　　上海模範監獄長李繩孫創議開辦工藝場俾在獄罪犯各習一藝以裕生計曾經禀由司法部批飭高等廳撥欵開辦在案茲聞所習工藝共有六種（一）縫紉（二）皮革（三）毛巾（四）草席（五）織帶（六）木器巳委第三科科長楊寳卿爲工藝場監督凡各罪犯所製品物出售之後除歸還資本外所得盈餘以七成撥充公用三成分給各犯惟須代爲儲蓄俟出獄時如數核發昨李獄長己將各犯所製之物每樣檢出一件呈送司法部請爲察閱矣 
[南商會推舉正副會董之預備]  
　　上海南商會於上月二十八日開新議董會是日當選之十九人次第到會均允擔任茲訂於四月二日卽陰曆二月十八日午後開會公舉正副會董昨己由該會函請上海縣沈知事届時蒞會監視開筒矣 
[追繳忙漕之迫切]  
　　江蘇財政廳因上海虧欠忙漕爲數較鉅故委袁士芳君來滬坐催袁君自抵滬後迭經會同沈知事飭吏分投催繳乃各圖地保疲玩如故因於昨日將舊欠最多之南北二十二保並南二十四保催征吏沈厚基等傳案押候交保限半月内收足倘各地保再敢違抗准予拘署押追 
[灘地尙須查勘]  
　　江蘇沙田局近派委員蔡　　來申會查新舊灘地當由沈知事分飭各圖董保調查去後茲據該董保等先後具復到署沈知事因恐尙有未盡之處或故爲隱匿諭候會同委員定期查勘　 
[臧旅長愼重防務]  
　　陸軍第七旅臧旅長昨午飭傳所部十三圑圑長及一二三營營長並該管各連長至旅司令部會議操防事務並傳諭各局門守衛崗兵凡駐局辦公員司工匠以及兵役人等非有通行證劵不得入内每晚自六鐘以後無論何人如有行經製造局周圍守望綫内均由崗兵喝阻詳細盤詰以昭愼重云 
[盜黨歸案訊辦]  
　　地方警察事務所緝獲過犯唐德裕（即王大和）宋天錫兩名押候訊明核辦等情曾誌前報茲悉此案發生原因係據劇盜陸小手之同黨陳炳生供出有同夥王大和現在南市萬裕碼頭撑駕駁船故該所遂飭偵探將其查獲宋因同行亦遭併拘現經司法員節次提案研訊明確除宋天錫一犯尙無爲盜實據惟係因案在獄乘亂脫逃之犯故仍判送地方檢察廳訊辦至王大和一犯初到案時揑供爲唐德裕嗣經該所嚴訊始據供認眞名該所因其爲鎭守使飭緝之犯旣經獲案訊明自應解送鎭署以便提同陳炳生質訊究懲當經禀明沈知事於前日備文解交鎭署歸案訊辦 
[購買田産之糾葛]  
　　洞庭山婦人譚吳氏前在吳江縣具控顧福田收買盜契等情經該縣知事兼理司法衙門判令顧福田將田契交還該氏顧不服第一審之判决投上海地方審判廳提起控告昨由該廳王張楊三推事公開合議庭審理先據顧福田陳述不服第一審判决之理由並供此項田單係由周鴻山賣與民人所有田單上之户名如姚金培徐配興等縣不預聞請求撤銷原判另行裁判被控告人譚吳氏供稱顧福田之田契乃民婦祖産係夫祖譚巾芳遺下昔年搬屋命周鴻山帮忙被其竊去及至去年完糧始悉巳爲控告人所有請求依法維持原判問官互商良久諭候出票由顧福田詣吳江縣署協同警吏往提周寳山周鴻山等到案再訊於是退庭 
[原告情虚行賄]  
　　無錫人胡鳳祥前年因貧乏不能自存得價洋一百數十元將妻某氏賣於陸姓爲妻詎近日胡意圖索詐强欲將妻領回互相爭論並至地方檢察廳誣訴陸誘拐伊妻經該廳預審之下因胡情節支離諭候派員調查再行核辦乃胡情虚向派往調查之法警賄送小洋三十角要求幹旋卽爲該法警回廳據實報告飭將胡鳳祥先行收押候究 
[同族誘姦拐逃]  
　　北新涇鄉民姚月卿前日偕妻王氏扭同族姚唐氏至四區四分署控稱伊女寳珍被唐氏之子誘姦拐逃當經署員訊問一過唐氏承認不諱判解閘北司法科押候核辦 
[女子回籍擇配]  
　　十六歲杭州女子袁美寳（即張美寳）被賣於住居海寗路一千六百念四號門牌之甬人袁毓瑾家爲養女因遭虐待由捕查獲解送公共公堂判袁罰鍰示儆袁女發濟良所留養在案茲經女之祖母張沈氏禀奉公堂轉知濟良所昨將該女帶案先由張沈氏投稱女子美寳係是孫女實係過房與袁並非價賣求請給領回籍以便另行婚配質之該女亦愿隨祖母回家關讞員遂與英領康君會商之下判女子張美寳准交其祖母具結領回原籍擇良婚配不得再行過繼或價賣與人如違查出重辦 
[勿再自尋短見]  
　　淸江人劉懷裕因伊胞妹許字與人婚娶在卽詎忽背逃無蹤徧尋不獲深恐乾宅聞信向伊索人於日前奔至黄浦灘投河圖盡當由二百六十號華捕查見援救登岸送入醫院治愈昨晨帶至公共公堂經中西官訊明前情判令開釋以後勿再輕生 
[窮途落魄之怨忿]  
　　趙海淸昨在黄浦灘投浦圖盡爲捕查見喚同停泊該處之舟子救起換去濕衣解送法公堂請示據供湖北沙市人來申投親覔就不過且又患病衣物典盡乏資回籍無奈出此下策聶讞員判給洋五元遣回原籍 
[屍妻請求撫卹]  
　　住居車袋角地方之周五前因潛竊朱三等所有之壅料被朱等擊傷斃命由地方審檢廳訊供判押在案茲悉周五之妻魏氏因貧因己極於前日具禀地方廳請求撫卹奉諭靜候批示祗遵 
[陸軍測量學校校長在滬病故]  
　　北京陸軍測量學校校長一等測量正李蕃於上月一日奉參謀部命來滬延聘西洋高等測量敎員抵滬後即寓麥家圈惠中旅館因患傷寒重症入同仁醫院診治詎醫藥無效竟於一月二十一日在院病故故當由同來之某君電告參謀部由部派測量學校書記官吳式韓來滬料理喪事靈柩暫寄斜橋湖南會館然後再由其家屬搬回原籍李君湖南平江人年僅三十係日本陸軍士官學校畢業生軍事學術具有心得靑年不壽入多惜之現聞參謀部擬援積勞病故例呈請總統從優卹贈云 
[私鑄僞洋案類誌]  
　　閩人張明福張阿道陳阿福與粤人李翁記粤婦王梁氏在虹口武昌路六百六十號門牌屋内私鑄鉛質四八開小洋由捕查悉前往將張等男婦五人查獲並抄出鉛質四開小洋二十五枚八開小洋一百五十枚以及白鉛藥水藥粉等物解入捕房分别收押昨晨解至公共公廨先由中西探上堂禀明因見證江勝寳爲竊案拘押捕房研詰供出前往查獲訊之見證江勝寳供稱今因王寳和竊案牽涉於禮拜一由公堂帶回捕房後因詰問我從前曾否犯案故說出前在法公堂因私鑄鉛小洋辦過並說出被告等現尙有武昌路私鑄是以卽由包探帶往指提是實關讞員商之英領康君以此案須詳細研究判張等男婦五人分别還押見證　勝寳亦因另案還押候另行訂期研訊 
　　閩人郁東谷吳阿弟曾與在逃之同黨在新閘重慶路四百十四號屋内私鑄鉛質小洋至湖北路德隆昌烟紙店混用當被察出鳴捕拘解公共公廨訊實判郁押西牢四年吳押六月示儆在案茲因郁等尙有行李等件抄存捕房是以昨晨由探上堂禀明請示中西官會商之下判着捕房拍賣得價存候押期届滿釋放時給領 
[查獲冒牌香烟]  
　　英美烟公司遣陳錫榮至法公堂控稱近因有人僞造强盜牌香烟故公司派人在外詳細調查今見有王德甫持冐牌香烟在法界混售查獲眞贓求請訊究王供小民向爲小販此烟向不知姓名之人每盒出錢二十文購下不知僞造故敢在途銷售並非自造求宥判押十四天僞烟銷毁 
[米店主負欠避匿]  
　　裕大恒隆合盛裕發鼎泰等各米行主同至法公堂控稱有在法界開設萬盛米店之趙翠飛與商人等行中往來共被欠洋五百餘元現趙棄店避匿報明捕房前往檢點並無存貨現偵知趙匿居華界求請提追中西官諭令退去候將趙提案訊追 
[定貨糾葛案兩則]  
　　英商興利美商恒豐等各洋行因立盛洋貨號主徐采卿不理定貨虧欠銀兩先後具控公共公廨提訊押追在案前日午後因美商恒豐洋行催請訊理故由聶襄讞與美領畢君升座研訊先由原告西人上堂請追被欠銀九百二十餘兩質之被告供認屬實中西官會商之下判被告交一千兩人銀並保並諭原告將貨自行變賣虧損若干着再開單呈候公堂核奪 
　　英商天祥洋行控瑞源號主王鳳祥不理定貨虧損銀兩業經傳案判交四百兩人銀並保候訊嗣因無保收押在案昨晨帶案先由原告西人投訴案情請爲追繳訊之王供認屬實中西官判仍交人銀並保候原告將貨自行變賣虧損若干及長年六釐計息開單呈候核奪 
[抗傳不到之懲罰]  
　　律師盧尙同欺詐取財案内過付欵項之要證鮑燕芬住居租界浙江路四百零五號門牌由地方檢察廳移請公共公廨飭傳去後因鮑抗避不到改出提票昨晨由捕將鮑提案經俞代襄讞與英卓副領事略詰之下以鮑不應藐視公堂抗傳不到判罰洋五十元充公無洋改押一月期滿再行核奪 
[不認攫取金圈]  
　　楊樹浦韜明路陳阿金作場内看夜之山東人李如元曾於某日淸晨攫取紗廠女工張月娥之金圈被捕拘解公共公堂訊供不認押候查核在案昨晨復訊李仍堅執不認中西官判令還押候傳作主陳阿金到案再核 
[車夫乘問攫物]  
　　人力車夫許阿三在北蘇州路串同在逃之人以兜攬車輛爲由乘問攫取陳順昌袋内皮夾内有鈔票洋十一元圖逃當經途人追獲並抄出原贓鈔票洋五元鳴捕拘押昨晨解送公共公廨經中西官訊明判押兩月示儆 
[糾衆行兇之懲治]  
　　陸田生曾於三月四號糾衆在海寗路西首錫金公所附近華租交界某弄内聚賭抽頭被滙四捕房九百八十號華捕王德才偵知前往查察陸給以小洋四角不容入内嗣因該捕不允致遭兇毆並打失警笛鈕扣逃逸後經一百二十五號華捕許炳根在新閘橋附近將陸查獲迭次解送公共公堂研訊因關讞員與英領康君判决此案之意見不同判仍存洋五十元候再核奪在案昨晨捕房將陸解送樓上公堂由俞代襄讞與英卓副領事復訊陸延律師到堂代辯中西官以被告紏衆行兇業己承認顯非安分之徒判押西牢三月示儆存洋發還 
[竊犯禁錮西牢]  
　　黄浦灘三號洋房上海總會西崽許意寳因竊取西人萬特田（譯音）之車票手套等件被控拘押昨晨解送公共公堂經中西官訊明判押西牢九月示儆 
[閘北之烟禁]  
　　閘北檢察分庭前日捋訊實烟土犯分别起訴經審判分庭孫推事判决王世龍帶土七兩三錢罰洋一百元高阿榮帶土十一兩半罰洋七十元陶三明帶土一兩罰洋七十元李浩帶烟灰一錢罰洋六十元朱桂芳帶土三兩罰洋七十元王金喜帶土十五兩罰洋一百五十元 
　　曾川鴻將烟土裝入傘柄及鞋底内共計十二兩半又季阿朝帶土三兩二錢在滬寗火車站被五區探警查獲前日移送檢察分庭預訊屬實押候起訴公判 
[美租界捕房瑣事]  
　　印人某甲昨至百老匯路某皮鞋店内以購物爲由竊取皮鞋一雙被該店夥察破鳴捕拘入捕房轉送英領事署訊明屬實判押廈門路西牢一月 
　　陳長發陶林財胡金生等昨在西華德路因索貨欵無着口角扭至捕房捕頭以案關民事飭赴公廨控訴 
　　昨有沈才寳王阿二等在北河南路不知因何互毆被巡街捕查見拘入捕房押候訊明處罰 
雜評三 
[救國捐（訥）]  
　　此次國人之所謂愛國者非徒託諸空言也能實行能各犧牲其家産以紓難觀於學生之願捐留學費華僑之踴躍捐輸足以證我言之不虚然國民如此熱心捐欵而不設一正當之機關爲之商榷用途指定存儲地點則殊散漫無紀無以達愛國之目的故某君救國捐之辦法一出而贊成者紛紛可見我國人思想之進步而能注意於切近之事實也我國可亡而必不亡者賴有此一線之人心嗚呼國民盍興乎來 
[國貨調查]  
　　火柴　中國江浙兩省自製火柴巳有多種茲錄牌名如下上海爕昌公司紅頭爕昌牌　上海熒昌公司紅頭熒昌牌　杭州光華公司紅頭光華牌　紅頭天官牌　紅頭和合牌　紅白梗送子牌　紅白梗採蓮牌　紅梗美女牌　粗梗雙美牌　紅白梗和喜牌　寗波正大公司紅梗龍鳳牌　紅梗敎子牌　紅梗撲蝶牌　紅梗浙江地圖牌　紅梗錦衣榮歸牌 
　　牙粉　上海大東門淸華公司所製飛鷹牌牙粉性平味甘氣香而淸固齒殺蟲實爲良品定價每袋售銅元三枚每打一角五分 
　　葡萄酒　烟臺張裕公司所製各種紅白葡萄酒皆用新法釀造質純味厚滋補衛生巳經西醫考騐給證中外馳名上海分售處在南京路壽康里内今將各種酒之名稱價目列表於後 
　　紅葡萄酒九種　每箱十二大瓶　每箱廿四小瓶品驪珠　二十四元　二十六元回貢綠　二十四元　二十六元配夜光　二十二元　二十四元醉詩仙　十六元　十八元瑪瑙紅　十六元　十八元馬乳紅　十四元　十六元延年綠　十二元　十四元饒甘橘　十　元　十二元　霞觴　九　元　十一元 
 
 
 

Page 11

 
 
白葡萄酒十種 
瓊瑤液　三十元　三十二元　玉屑　二十二元　二十四元益壽槳　十六元　十八元華淸賞　十六元　十八元大宛香　十六元　十八元貴人香　十四元　十六元高昌種　十二元　十四元上苑香　十二元　十四元健人露　十　元　十二元佐談經　十四元　十六元又高月　　　　　二十四元白蘭地　　　　　十八元 
專件 
[陸軍刑事條例（續）]  
　　第六章　侮辱罪 
　　第六十六條　對於上官面加侮辱或直接以文書侮辱者處四等以下有期徒刑 
　　其公示圖畫文書偶像或演說及其他以公然方法侮辱上官者處三等以下有期徒刑 
　　第六十七條　對於哨兵面加侮辱者處五等有期徒刑 
[第七章　詐僞罪]  
　　第六十八條　關於軍事上爲虚僞之命令通報或報告及詐傳命令通報或報告者依左例處斷　一戰時軍中或戒嚴地域處三等以上有期徒刑因而失誤軍機者處死刑或無期徒刑二其餘處三等以下有期徒刑 
　　第六十九條　冒用陸軍制服及徽章者處四等以下有期徒刑 
　　第七十條　軍醫僞證軍人之身體强弱及其疾病者處四等以下有期徒刑囑託者亦同 
　　第七十一條　戰時或事變之際關於軍事上造言飛語者處二等以下有期徒刑 
　　第七十二條　意圖免除兵役僞爲疾病或自毁傷身體及爲其他詐僞之行爲者處四等以下有期徒刑　在鄉軍人意圖免召集而爲前項之行爲者亦同 
　　第七十三條　意圖免從軍或避危險之勤務而爲前條之行爲者依左例處斷　一敵前處三等以上有期徒刑　二其餘處三等以下有期徒刑 
[第八章　掠奪罪]  
　　第七十四條　掠奪戰地或占領地或駐紮地内本國或外國人民財産者處死刑無期徒刑或二等以上有期徒刑其搶掠或强姦婦女者處死刑無期徒刑或一等有期徒刑 
　　第七十五條　在戰地掠奪戰死者或戰傷者之衣服及其他財物者處二等至四等有期徒刑 
　　第七十六條　犯前二條之罪因而傷人或致人於死者處死刑或無期徒刑 
　　第七十七條　官長平時縱兵掠奪或擾害者處死刑無期徒刑或一等有期徒刑 
　　第七十八條　本章之未遂犯罪之 
來件 
[中國公學十年紀念會演說稿（續）]  
　　李佳白博士演說　中國公學之成立於今十年矣而今日猶能巋然聳立於吳淞　口規模之宏不減昔日且又過之此事豈易易哉吾於是不能不深佩校長王君之功夫善始者未必善終創業者難與守成此中國人之通病而中國公學維持十年之久斷非有始無終者所可比倘能如此做去奮往直前不以畏難而隳心不以挫折而却步吾知二十年三十年甚至百年之後必更有可觀者矣吾對中國人之做事無不望其如此豈僅一中國公學而己哉日本一彈丸之島國耳學問經濟皆淵源外國而維新以來猶能一振頽敝稱强世界况乎中國聖哲相承本有其道德本有其文章本有其經濟學術鼓其精神急起直追而終屈服於外國者乎吾慕中國之古學吾願中國人保存之擴張之發輝而光大之吾於中華民國有厚望焉吾今以此爲諸生勗卽以此爲中國前途賀 
　　袁觀瀾先生演說　中國公學受日本之激剌而創設至今業己十年此十年問所處之難境所經之險象更僕難盡而今日卒有十年之紀念此未嘗非中國公學十年來之效果也然吾有感焉卽國家於此十年之間其效果爲如何乎自滿淸預備立憲以來至於今日亦忽忽十年矣今雖共和建設而國基未固與十年前相去曾幾何哉以言乎經濟則工商凋敝利源欲竭試觀全國之工場有幾自辦之鑛山有幾自營之鐵路有幾將歷年之出口貨入口貨比較其數量其貲財外溢者不知凡幾據海關報告當在十萬萬以上夫外人以工商立國而我國之工商業乃不振如此宜其貧也貧則一事之舉一政之興無非外債是賴外債途窮而全國之恐慌立見此十年來經濟上之效果也以言乎政治則庶政之荒廢如故官僚之敷衍如故凡滿淸之腐敗政治楷模效倣惟恐不肖而當茲歐陸鏖　　睱東顧之時日本乃欲乘機攫我巨利侵我主權非飽其欲壑　　欲承認之旣不甘心欲抵制之力又不逮據外人調查我國　　之兵不足當一日之戰言之能母痛心乎國勢岌岌朝不謀夕此十年來政治上之效果也故吾爲今日計非從根本上着手不可所謂根本者何敎育而巳今日中國之人口四萬萬受敎育之學生不過二百萬其不振興可知而一學校之設立亦有始無終其能支持十年之久者亦寥寥無幾中國公學獨能有今日之紀念非敎育界之好現象乎雖然中國公學之學生不過三百餘人此三百餘人之心力焉能濟一國之事吾惟望此三百餘人畢業成材盡心力於社會上餉其所學陶鑛無數之三百餘人則中國敎育之前途庶有裨耳然則是會之開固非偶然歟 
[中華國貨維持會通告書]  
　　啓者前承小吕宋嘉年華會商品協會代表薛敏老君面告該處商業情形囑爲徵集貨物舉派代表前往開闢商路藉得推廣國外貿易等情經本會開會議决徵集各貨公舉正會長伍秩庸副會長王文典二先生爲代表攜帶國貨前往比賽貿易荷二會長熱心公益自備資斧星馳就道茲己事竣先後回滬帶去各貨銷去十之八九雖有一二退回内中或困於關稅之大或貨物不合該處之用所有不合銷之貨業己帶回完全無缺檢還原主銷去貨欵亦如數付訖兼有匯洋到申定辦貨物足見伍王二公實心任事平素懷抱之誠得達國利民福之目的并荷副會長王介安先生會同籌備員潘盛夫王鳳儀胡祥巖汪星一李佩蔭洪楚賓沈蟄民沈伯明朱松甫趙鏡淸任文孫顧寶華陸辛齋戴禮庭汪兆麟諸君悉心擘畫經理各貨均無錯誤同人感激之餘茲由議會决定於陽曆四月三日下午二時在錢江會館開歡謝大會敬請伍王二先生演說該處商業情形面授各出品人所得獎憑及致謝籌備員諸君届時務乞各商號各會員同胞早爲駕臨無任盼　　中華國貨維持會總務部評議部公啓 
來函 
[熊吉來函]  
　　外交風雲愈演愈惡日本明進兵於滿魯暗伏人於京衛險機四伏戰象巳呈威逼承諾之不足勢必訴諸武力朝鮮覆轍不遠和平巳無可言我當軸苟仍繼續談判忍痛劃諾則是以條約削國而自亡即幸免戰裍於此時恐將來之慘痛糜爛殆有什伯於今日之决戰以　存也爲今之計惟有全國一致萬衆一心籲　政府中止談判正式通告日人無故興師逼我己無榷商餘地若不撤兵不再開議使日人而果惟和平之是求不欲　亡我也則自可弭兵而交涉得平和解决矣若其蓄心巳堅必欲以條約亡我不得亦必以武力逞之則我雖極力避戰而戰其終可避乎不戰必亡戰未必亡遲發裀大速發裍小與其受病巳深要害悉去莫可如何方起而與爭最後必不可得之運曷若斯時舉國上下早决大計齊拼犧牲堅持不撓即出於戰而勝負固難逆决戰而卽敗猶可以國之爲得哉現今國人停議决戰之聲不絶於耳北京外交圑大都主戰大陸報借箸代籌尤謂非戰不可僕前作哀告全國父老兄弟書亦曾以舉國一心與之拼戰前扑後繼未爲少屈則最後之勝利終必歸我爲言者也報張乃輿論之代表人民之先覺當茲難局允宜激發良心從根本上立言上以感導政府下以喚醒國民爲務貴報讜論鴻議久深欽佩尤願此後作大獅子吼鼓吹此惟一救亡之大計延續我民國一線之生命則貴報之天職無忝而國若民胥大有賴矣僕本不文不過國之將亡身家同運痛澈五中爲是杜鵑之啼血耳耑此投稿請即揭載報末爲禱爲要 
[時新昌綢緞洋貨號來函]  
　　其一　今閱貴報載有字林報譯文内有華人來函並自認救國捐讀之頗爲贊成足見我國民輸捐之熱忱但惜未明其姓氏耳鄙人等亦國民之一份子亦自願輸捐洋五百元以表商人等愛國之微忱一俟經收有處如數奉繳伏祈貴主筆先生登入來函欄内俾得各界熱心同胞同聲贊助俾我良好國家不至陷於淪亡地步幸甚幸甚英租界大馬路時新昌洋貨號同人等啓 
　　其二　敬啓者僕等受傭於人以作廚司車夫乳媼者乃旬日以來目見主人及店中先生等之憤恨耳聞國權之將喪僕等雖爲傭人亦知愛國今鑒主人等輸捐救難僕雖困苦亦願盡傾貧囊故三人凑足洋十元以盡國民之義務明知杯水車薪無濟於事然我全國有如許之公館及大小店舖此中定不乏熱心愛國之吾儕同胞也其洋一俟經收機關妥定自當奉上惟祈貴主筆先生登入來函欄内以爲天下倡則國事幸甚　傭於南京路四百零四號王堂生阿三乳媼等啓 
[何玉亭來函]  
　　閱貴報救國捐辦法欽佩莫名鄙人極表贊同惜乎積蓄無幾又乏恒産勉力願籌洋拾元以救國危蘆花塘德福里三百八十六號何玉亭上言 
[李邵氏來函]  
　　頃閱貴報救國捐辦法欽佩莫名茲將我所常備之首飾變化願作救國儲金洋一百元諸君子旣有愛國熱心女界中豈可漠視請登報明示立卽存儲北京路懷安里（末衖第一家）李邵氏上言 
　　此外尙有兩函因未具名故未登載以後凡有贊成此事投函本館者請書眞實姓名以明我國人實事求是之意　編輯者識 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[三總兵] [  希光]  
　　道光二十一年英人復陷浙之定海三總兵力戰郤敵卒以身殉三總兵者直隸王剛節公錫朋浙江葛壯節公雪飛湖南鄭忠節公國鴻而以王剛節葛壯節之死爲尤烈王剛節字樵傭由武舉補兵部差官授固厚游擊道光六年從大軍征張格爾矢殪其酋十二年平猺匪盡殲之以功　副將復定回　　破廣東湖南諸猺匪積功撥　春鎭總兵二十年英人旣陷定海公始奉命與葛鄭二公鎭其地明年八月英人再至出守九安門時葛公駐竹山門鄭公駐曉峯嶺相去十餘里英軍先犯九安不利退攻竹山曉峰敵勢甚銳衆可二萬公急馳救而我軍合三鎭只四千以寡不敵衆檄鎭海請援兵奈大府坐作壁上觀不之應擁兵不發公衆且盡敵至益多卒揮短兵陷陣死事聞淸廷頗爲震悼賜謚剛節建專祠焉葛壯節字兩田以癸未武進士授職守備五擢至定海鎭總兵以丁憂致仕臨歸上書大府以廣東禁鴉片事方急外人狡焉思逞恐一旦有夔波及浙閩宜先事定謀二十年七月英軍果據定海巡撫某服公先見之明馳　要公詣鎭海計防禦公得書激昻慷慨隻身逕赴鎭海請盡出勁兵扼守金難招實兩山會英軍統領安奪德被執公請乘虚出兵以復定海大府囁嚅不能從明年和約成許通商英人求釋安奪　而歸定海於我淸廷許之命公與王鄭二公同鎭焉惟定海踞山臨海易攻不易守公議築土城列巨砲奈當事者以費鉅不果行七月英擾厦門公聞之急牒大府請益兵增砲皆不省八月英軍犯定海攻竹山門及東港浦皆力戰却之而英軍益衆敵艦二十九艘迫竹山公軍僅二百餘人乃馳書大營請濟師勿許且復書戒死守母望援時天雨浹旬公以靑布纏首　鐵齒　指揮　潦中相持數日屢戰却敵會天大霧敵全隊逼土　公砲沈敵艦敵公處攻曉峰　峰無砲敵衆奪聞道下破竹山門薄土城公以砲　擊敵軍死進公率部卒持刀械　敵軍統領安奪德執旗麾兵進公持刀斫殺敵兵數十人刀折復拔佩刀衝入敵軍中至竹山門方登城敵軍刀劈公而去其半血淋漓公猶奮身上登急有炮彈背　公洞公胸公仆而没嗚呼烈矣方賊之逼土城也公營中有藥桶二公密納炸藥其中而以硃筆標其上曰軍餉城陷敵軍爭取之藥轟然炸發斃敵數百人公部卒某夜跡公户走竹山門時雨霧月明見公猶宛然立崖石下兩手握刀不釋左目炯炯如生欲負之行不能舉拜而祝曰曷歸見太夫人乎遂抱公尸浮舟内渡大吏護喪還葬淸廷聞其事特遺官致祭並勅建專祠　鄭忠節公字雪堂由雲騎尉世職擢至處州鎭總兵旋奉命同守定海亦以力戰死時人謂之三總兵云 
[邱將軍] [  病]  
　　邱將軍佚其名嘉定人居邑之羅店鎭西身長九尺善矛有膽略勇武冠全邑鎭之寺前有兩石獅數人弗能舉邱挾之走輕㨗若飛故里人咸呼爲邱將軍居嘗語人曰男兒生當斯世當思立功萬里外上馬殺賊下馬草露布寗不痛快若生無聞於時死無傳於後殁有餘愧焉嘉婧季年倭犯羅店居民哭奔邱横矛立南塘高阜謂奔者曰若速行我在此少覊賊若得脫矣俄賊麕集邱連斃兩人賊并力攻邱邱往來衝突力漸不支會邱所善馬八百者（事見上月嘉定之勇士）來助戰又殺傷數人賊少却而大股徑從東南來邱知勢不敵麾馬速走馬涕泣不去邱頓足曰我體肥不能行偕死何益且君死誰復仇幸賊退若來收我骨馬乃哭而去邱被圍三匝復刺殺一巨魁矛折卒遇害賊旣退馬坎土埋之奠酒慟哭而去（不受酬） 
筆記 
[西戍途中日記（十三續）] [  桐城劉雨沛]  
　　六月初八日早永壽令備大車二輛馬二匹來聽用遂由永壽西北向邠州進發永壽邠州相距七十里永壽城斗大城内高下不平大遣每西城外繞向北行懸崖深　隘路廻環行者慓慓危懼四十里太峪鎭午餐因路多峻嶺崇山螺旋上下且怪石錯出車甚簸震予與張君騎馬以行由太峪鎭東北上高原卽後秦姚　破符堅處路在原上者多一邊峭壁一邊雨裂天然壕行或失足即一落千丈其險實同鳥道羊崵潤底馬骨車轅縱横可數固前車覆轍也戰時若伏兵於原旁突擊敵之行軍實足制勝唐時突厥自便橋請盟而退太宗曰若命諸軍伏於邠州以邀其前而大軍躡其後覆之如反掌蓋太宗知兵甚明是處地形也在原上行三十里抵邠州城邠即古豳國本西戎地漢爲右扶風公劉曾居此傳介子故里在焉州城在涇水南岸西南倚翠藢山夾城東西有水環之北流注涇唐天寳後常屯重兵於此以厚涇原聲援固三輔之藩衛然城居凹地四面高山戰時若敵據山發砲俯射雖有勁旅城必不守予等停驂行台州牧魏君招待尙好 
自由談之自由談 
　　近日市上喧呶呌囂之聲漸見岑寂吾國民其抱持重宗旨蓄慍於内而不露於外乎抑五分鐘之熱度巳過淋漓興會漸歸泡影乎 
　　如能抱持重宗旨銘心鏤骨永矢弗諼則土貨可以暢銷漏巵可以稍塞所失利權猶可收回於萬一或不至洒亡國之血淚步朝鮮之後塵 
　　否則時機漸過宗旨漸忘今日之自命爲志士者仍復心醉夫花天酒地之中目炫夫奇技淫巧之物使外人訕笑於旁而不知恥則我國前途不忍言矣[  拙]  
小說 
家庭小說 
[嫣紅刧] [  常覺小蝶合譯　天虛我生潤文]  
　　第十七章 
　　嫣紅歸時天己深黑茀來克正佇立門前而待見嫣紅至則曰阿母此人殊可恨前者配新司贈吾人以奶油謂可佐麫包食今己爲彼食罄矣筐中煤炭亦爲燒焙盡罄然彼尤以爲未足且復狂詈謂吾人不應待彼落寞如此餐時竟不供以大脯及皮酒其意以爲吾人之欵待乃分也茀來克言時小威廉亦出因曰阿母渠每促予赴市沽酒予因以阿母嚴謹不許吾人擅出爲言當吾語時態至謙謹而渠乃大怒幸小嫣紅己赴配新司之家未見其狀否則必驚狀矣嫣紅曰然則小愛克又何往者哭乎曰今己弗哭彼以畏見此人故避至牆角今則席地睡矣嫣紅聞語中心乃如沃醋以手扶威廉之肩徐行而入其時室中燈尙未燃幸路燈之光自窗隙透入黯然尙能辨物嫣紅心乃愈悲遂頽然就一椅而泣二人覩阿母泣則亦不禁同泣皆日阿母惡彼奈何不令其出哉嫣紅乃止其哭曰孺子今吾當告汝矣此人之來實爲坐索吾人房租苟一日不付則其人即無一日出室之由窮其極吾人但能售其什物以爲抵償矣威廉聞語心房乃與脈俱躍然勿語但以袖自拭其淚痕茀來克則日母今則奈何嫣紅曰奈之何哉援我者惟上帝耳於時配新司復人渠於嫣紅去後至此凡六次矣今見嫣紅己歸乃亟詢其事嫣紅微喟具言以告配新司泫然曰此則誠可怪矣吾思安西來之爲人必不至此密昔司好禮倍登以吾思之君來此雖弗久然必有一陰忌之人在此事或有人譖於老人謂君非窘實不肯付欵耳然安西來之爲人初亦不計此區區則此事者誠費索解矣嫣紅曰姆安東尼之言固謂奉安西來之命而行也配新司曰此則誠不可解然吾終不能信密昔司好禮倍登汝果不信者吾當舉一事告君數年前嘗有一烘麫包者賃老人之屋而居特生涯過寥落租金竟不能付日復一日積欠愈多然安西來亦不之索及後其人死室中僅一寡婦窮窘不堪安東尼乃請之老人乞貸其什物爲抵顧老人仍不許且另給金爲其人喪葬之費密昔司好禮倍登若斯者始安西來平日之行爲也今雖老安能遂變其好善之心 
痴情小說 
[美女花] [  小山梅郞合譯] 　 
　　第七章（續） 
　　續昔審者須知男　夫人實爲好巧深　之人决不至冒昧若是其於午前足不出户者殆欲傚諸葛孔明之欲爭勝於中原必先除後顧之慮耳故男爵夫人於今日早餐後即語其子曰賴胡勒汝愛吾乎賴胡勒曰我母曷問此夫人曰余姑問汝汝是否　汝之靈魂與肉身而忠愛於我也賴胡勒曰母乎爾子愛母之心豈我母尚有所疑耶男爵夫人曰設余有一偉大之利益然非爾往巴黎不可爾能去乎賴胡勒曰然乎兒自然去男爵夫人曰爾卽去耶賴胡勒曰吾即去也男爵夫人曰爾能立去而無延遲耶賴胡勒聞言起身取帽於手答曰余立去余立去男爵夫人曰孺子佳哉遂出一函授之曰賴胡勒此即余之命令然汝須至巴黎後方可啓視波特耶往巴黎之旅行車（其時尙無火車）兩小時内將開行矣言時復取金圓數十枚與之曰是爲汝之旅費當無慮缺乏矣兒乎其與余吻可速行賴胡勒曰吾當往侯爵與愛妻處告别男爵夫人曰爲時巳促余當爲爾言之賴胡勒喃喃曰雖然···男爵夫人曰賴胡勒爾愛余耶賴胡勒曰余怱怱去彼等將作何···男爵夫人不待其辭畢阻之曰汝果忠愛余乎賴胡勒無奈鞠躬對曰我母余立去矣賴胡勒遂匆匆策馬向波特耶而去三小時後賴胡勒己在旅行車中向巴黎而進發矣 
游戰文章 
[滑稽詩話] [  情虎]  
　　蘇城惡習凡小家碧玉輒喜將先浣衣褲沿矖當街而蘇人士亦司空見慣恬不爲怪每穿襠而過不以爲辱而矖者亦習慣自然不以爲非禮也予甚惡之因戲效打油體賦詩一絶云兒女無知不誠羞猩紅浣能曬　頭笑他遊客穿襠過也算淮陰跨下侯又予友顧子靜觀性喜滑稽嘗有詠雉妓詩云熟魏生張次第來歡迎預備玉關開一年三百六十日一日更翻十二回此詩雖形容過甚然苟能如　子言則生涯鼎盛雉妓亦何樂不爲 
[考試曲上海碼頭調] [  重匀]  
　　北京呀考試鬧呀鬧盈盈　哄動多少熱中人　個個想進京窮措大呀　趁此拚一拚 
　　有錢的呀容易就呀就動身　無錢的借債奔煞人　利息是要三分　弗要緊呀　將來好翻本 
　　津浦呀京漢鐵路便得狠　頭二三等隨便趁　實在眞開心省盤費呀　一路到天津 
　　一届呀二届考試巳紛紛　三届四届纏勿清　還有留學生有運動呀　大家想有分 
　　說起呀考試總算狠認眞　内務官長當正經　辦事頗勤能肯體恤呀　麵包當點心 
　　題目呀法政兼呀兼策論　不許夾帶藏在身　恨煞許多人重口試呀　說話是要專門 
　　揣摩呀風氣頂呀頂要緊　各樣皮毛曉得些　到底占便宜眞學問呀　實在是無處尋 
　　若問呀學生興呀興不興　外洋畢業有名聲　鼻字顚倒膽弗要笑呀　藉口是重洋文 
　　等到呀揭曉膽戰又心驚　打聽自己巳取進　賽過是上天廷眞高興呀　分發到各省城 
　　寄語呀今日好呀好百姓　地皮預備三十寸　一定刮乾淨還恐怕呀　到處閙官瘟　 
 
 
 

Page 15

 
 
   
 
 

Page 16

 
 
   
 
