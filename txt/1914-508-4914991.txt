# 1914 - 508 - 4914991

 

Page 1

 
 
遊記 
[羗海雜誌（五十八）（生入）]  
　　和碩特北左末旗大略 
　　地界東至烏吐奇爾西至察漢烏遜南至希拉庫圖（即都藍奇特）北至布喀河東西相距二百里南北相距一百二三十里周約六百五十里在青海西百里西寗之西北七百里由海北西至柴達木之大道 
　　山川希爾朶山布喀河（均詳前） 
　　地勢高嶺貫其中央南北爲兩平原北原爲布喀河沙爾河所凝積尤稱高衍之區南原沙邱起伏多小鹽湖土性不及北原之肥美 
　　物産希拉朶山鑛苗之旺爲近日中西游歷者所艶稱北的之上非牧場即叢林楊榆松樺皆盛南原多葡萄自結自落爲牲畜蹂食者多犛牛羚羊駱駝種種繁衍山産熊麋狐獐皮張由川商採買者歲爲大宗河中産無鱗魚 
　　天氣夏秋多風隂霾蔽天氷雹傷殘草木每冬山嶺積雪數仞夏月卽融化 
　　人民本旗民一千二百餘户漢番約二百餘户皆入旗籍游牧游獵爲業 
　　和碩特西左翼前旗大略 
　　地界東至希勒達布遜諾爾（即大鹽池）西至布隆吉河南至何牙爾巴勒山北至果庫圖東西相距二百餘里南北相距約一百三十里周約六百六七十里在青海西岸一百三十里西寗之西六百餘里由海南入柴達木之大道 
　　山川執克圖山西哈爾哈山當哈拉伊瑪圖山甘珠爾齊老山均系於積石山脉希勒達布遜諾爾係最巨之湖泊布隆吉河源出積石山西流瀦於額勒蘇池長二百里 
 
 
 

Page 2

 
 
時評 
[土耳其與中國（冷）]  
　　每聞世人謂東方兩大病夫國即圭耳其與中國是也然而兩國之所以病則絶然其不同也土耳其能戰而病中國以不能戰而病土耳其病於戰故雖病而仍能戰中國病於不能戰故愈病而愈不能戰 
　　古人有言世亂識英雄其實世亂亦可以識凡庸何謂識英雄世不亂英雄有時而漂没也何謂識凡庸世不亂凡庸有時而藏拙也唯有亂乃英雄自顯其爲英雄而凡庸自顯其爲凡庸矣豈特人爲然即國亦然自此次世界大亂後堅忍者堅忍沉毅者沉毅勇猛者勇猛狡譎者狡譎懦弱者懦弱各國之國民性無一不顯呈於世界焉嗚呼此豈特土耳其與中國而巳哉 
戰事要電 
[其一（英人路透電）]  
[亞姆斯特丹電]  
　　據土耳其公報宣稱俄國魚雷艇數艘圖阻土耳其軍艦由博斯破魯斯峽（黑海西口駛入黑海土艦開砲擊沉俄船兩艘並救起俘獲俄國水手三十人土兵無一死傷者漢台爾斯白拉特報伯林訪員電稱土耳其馬兵一大分隊巳抵亞開巴灣（紅海中）土國斥候巳出現於西萊半島極端之歇爾姆（蘇彝士河口附近）（三十一日） 
[彼得格勒電]  
　　俄土兩國直至昨晚尚未宣戰駐俄土使亦未收得出境護照（三十一日） 
[倫敦電]  
　　路透電社得悉三協約國現正會商土耳其挑釁事宜且竚候土國之解釋外交家之意大約乃由管理土國艦隊之德人促成此禍土政府或未得知故無論如何必令土國辭退土艦德員英俄巳豫防意外事變（三十日） 
[君士坦丁電]  
　　土耳其内閣總理曾於十月二十八日向英國大使重申土政府之質言謂土國不欲投入戰爭漩渦土國現派巴里爾赴羅馬尼亞布加利亞奥大利亞德意志解釋土耳其應守中立之必要（三十一日） 
[彼得格勒電]  
　　據各報載稱俄國承認土耳其挑釁舉動俄國巳忍無可忍土耳其如拔刀而起必致自喪其生布加利亞今未便抱騎牆之政策必宣布與誰爲友與誰爲敵（三十一日） 
[倫敦電]  
　　路透電社得悉三協約國巳致文土政府要求解釋轟擊黑海俄國口岸之理由並要求辭退土國軍艦之德員拆卸戈朋號與白萊斯洛號二艦之武裝否則卽將與之絶交迄今尚未接覆三國極望其覆文含有阻止戰禍蔓延更廣之性質（三十一日） 
[華盛頓電]  
　　此間接有消息謂土國財政大臣向駐土法使宣稱土國戰艦之行爲土政府事前並未知之（三十一日） 
[倫敦電]  
　　公報局宣稱土國阻絶英國與駐土英國大使署之電報交通實爲未來侵畧舉動之先聲英國不得不行必要之方法以保護英國利益英國土地及埃及（三十一日） 
[巴黎電]  
　　今日下午政府發布公報如下昨日敵軍曾圖自尼曷濮爾至亞拉之全陣線取攻勢且在陣線其他各地點從事猛攻兩軍於尼曷濮爾及拦巴塞運河間互有進退敵軍佔據尼曷濮爾南面之　薩克配爾者經我軍迎擊逐走我軍失伊泊爾南北爾白克及桑特伏爾特二地點我軍曾在伊泊爾東向巴斯香達爾一方面進發亞拉與拉巴塞之間德軍進攻者均經擊退敵軍死亡甚衆我軍並在列盎外之香蘭境内前進我軍巳佔據開斯洛瓦且在蘇瓦松下愛恩河右岸高地得有進步惟曾向伐伊萊退走我軍又在沙安境内進攻亞貢山陣線現正鏖戰我軍更在華愛佛及勒泊洛特森林深入（三十一日） 
[巴黎電]  
　　昨晚公報謂我軍中部刻在沙安之北前進我軍他處地位皆無更變（一日） 
[巴黎電]  
　　昨夜十一時公報謂尼曷濮爾及狄克斯末特之間無新發生之戰情敵軍在我軍左翼者力攻英軍及拉巴塞運河之兩岸但無效果萊姆境内末斯河之高地及華愛佛境内佛萊森之南皆復現戰事活動之氣象（三十一日） 
[倫敦電]  
　　公報局宣稱聯軍陣線仍在激戰絶少間斷向北一方面尤爲劇烈德軍抵禦頗猛且時時迎擊英兵現逐漸進步英兵一旅曾以短兵衝鋒抵禦敵兵數旅敵兵大受損失藍思康貴族之子萊恩昨日陣亡（三十一日） 
[北京電]  
　　俄使署接十月三十一日官電謂東普魯斯戰地近五日來德軍奮力進攻以期冲散在巴加拉桀伏俄軍之中部但被擊敗德軍損失極大俄軍壕壘之前有數處德兵死屍堆積甚高俄軍炮線幾爲所阻俄軍刻在東普魯斯戰地數處前進俄軍在維斯土拉河西境内佔據波斯狄寗·勒納西加·洛特資·及哇斯特洛維克·加里西亞戰事仍繼續進行但無重要之更變（一日） 
[彼得格勒電]  
　　公報謂東普魯斯德軍在巴加拉桀伏境内進攻俄軍中部受重創而退俄軍巳在東普魯斯數處前進並據有波斯狄寧·勒納西加·洛特資及哇斯特洛維克目下加里西亞正有戰事（三十一日） 
[貝爾格勒特電]  
　　十月二十九日夜半後敵軍圖在貝爾格勒特附近渡河塞國砲隊開炮轟之凖力頗好敵軍因受重創不支而退同時兩軍炮隊曾在哇白洛維資開戰敵軍爲塞軍轟至寂無聲息死亡甚衆（三十一日） 
[倫敦電]  
　　英國輕巡艦候姆斯號（五千六百噸）自登扣克駛回行至杜佛海峽時爲德國海底潛行艇擊沉所有艦員均經救起該艦無軍事上重要之關係聞德軍刻正由狄克斯末特退走（一日） 
[波爾多電]  
　　官場宣布德巡艦愛姆登號於二十八日懸掛俄國旗幟駛入檳榔港遂以魚雷轟沉俄巡艦桀姆冲號法國魚雷驅逐艦轟擊之亦遭擊沉愛姆登號救起艦員之未死者然後駛出（三十日） 
[羅馬電]  
　　意國内閣因關於軍費問題意見不合業巳辭職（三十一日） 
[蘇菲亞（布京）電]  
　　布加利亞電社聲稱十月二十五日布國邊界戈爾旭夫之哨兵曾與希兵開鎗互擊因希兵圖在中立地内開掘戰壕之故布兵死一人希兵死一人傷二人（三十一日） 
[東京電]  
　　據官中宣稱轟擊青島之舉仍在進行德砲台多巳寂然不復開砲囘擊今僅有兩砲台仍在力拒陸海之攻擊船港附近業巳起火且有油池中彈炸毁蕭東山（譯音）砲台火焰四射德砲船一艘曾失一烟囱今不之見殆巳沉没矣（三十一日） 
[倫敦電]  
　　公報局宣稱印兵一隊巳與聯軍合攻青島（三十日） 
[其二（德人德文報專電）]  
[華盛頓電]  
　　駐美德國大使接柏林　　官電如下 
　　十月三十日德軍大本營報告德軍在尼曷濮爾之南及伊泊爾之東進攻者今仍在進行頗爲得利曾獲機關槍八枝俘英兵二百人德軍曾在亞貢山獲土壘數座且奪得凡爾登西北之要地法軍進攻德軍之地位未得利西歐東歐戰地他處均無變動（三十一日） 
 [P汕頭電 
　　字林西報所載有人於香港汕頭間航路中安置水雷一節暗指香港某德公司亦與聞此事兹經證明實爲揑造無稽之談安置水雷之說本出於此間之英領事該領事曾以此事通告華員華員巳會同稅務司詳細調查始知事屬子虚聞者引爲笑談（三十一日） 
[其三（日本人領事館電）]  
[上海消息]  
　　日本陸軍公報云日本圍攻青島軍隊於今日（三十一日）侵晨一齊開始砲擊令德軍震駭現正在猛烈砲戰中日軍士氣極盛 
　　又日本海軍公報云日本封鎖青島艦隊自十月二十五日連日砲擊青島要塞嗣於二十九日三十日與英國兵艦繼續轟擊青島各炮台二十九日天氣清和我軍艦隊自午前九時至日落之間猛擊伊爾的斯山一帶之各炮台及敵軍陣地多數炮彈確實擊中其效不少此日德軍僅以灰泉角炮台應戰其餘砲台沈默不應亦不砲擊日本陸軍陣地三十日天氣晴爽我軍艦隊終日猛攻德軍各砲台多數砲彈擊中小湛山砲台及湛山等處或擊毁防禦工事或擊掃德軍潛伏之處又顛倒在小湛山砲臺之一砲塔其效甚大（三十一日） 
東方通信社電（日本人組織） 
[東京電]  
　　本日陸海軍公報云我圍攻青島之陸海軍於昨日（三十一日）開始總攻擊敵軍砲台多受損害其中以小湛山砲台湛山砲台着彈獨多青島大港附近之煤油池被彈着火烈燄冲天情極悽慘 
[東京電]  
　　日本圍攻青島軍隊因爲風雨水害所沮致延其豫定之行動然現巳排萬難决行海陸總攻擊日軍因敵以懸軍萬里之寡兵而守孤壘其勇氣及名譽均應尊重故不派使勸降（一日） 
[東京電]  
　　門司電話云據十月三十一日由戰地歸來者言青島左近晝夜砲聲不絶而夜間兩軍砲火閃閃炮彈爆發其狀尤爲悽慘敵軍嘗於夜岸近處安設强度之探照燈以察我軍夜間行動故我軍之攻擊被其妨礙不少云（一日） 
[東京電]  
　　小湛山砲台大半巳爲日軍炮擊破壞其事似甚確實（一日） 
[東京電]  
　　日本第二艦隊於十月二十九日攻圍軍於三十一日各各聯合開始猛烈攻擊今巳着着收其效果云（一日） 
[東京電]  
　　攻圍青島日軍巳漸占領陣地兩軍炮擊晝夜不絶德軍之防備形狀業經漸次明瞭知其堅固出於意料之外又日軍損害頗爲輕微（一日） 
[東京電]  
　　濟南電云監視坊子車站東方鐵橋之日本兵二名忽爲多數暴徒所襲（一日） 
戰地快信 
[濰縣函]  
　　日本大軍現仍駐李村昨由楊口（勞山灣）運來大連苦力一千餘人連日天雨日軍糧草受潮減價發賣萊陽著名巨棍曲士文（庚戍年曾聚衆抗糧釀成鉅案）近復勾結 
 
 
 

Page 3

 
 
　　土匪爲患地方業經膠東道拿獲訊辦外交部派僉事王鴻年及司法部派林翁二員赴戰地調查日兵傷害華人情形巳分赴各縣實地調查由膠州南發之日軍巳抵靈山衛附近之黄島及薛家島聞二十七日青島方面又復開戰礟聲震耳結果何如現尚未悉 
要聞一 
山東戰區實况（八）（本館戰地特派員仲遠） 
[S九十號之成績與命運]  
[青島之易守難攻]  
[濟南日人之聯絡情誼]  
　　據某外人言當此世界大戰爭開幕之頃德國遠東艦隊皆在太平洋其留駐青島者僅砲艇阿加號與滅魚雷艇S九十號而巳加入奥艦克漱林伊利沙伯號亦只三艘克漱林伊利沙伯號形式較舊阿加號爲守港之小艦S九十號雖屬新式然滅魚雷艇在戰鬭上僅能爲補助機關無獨當一面之價值故青島之海軍直無戰鬭力之可言初不料S九十號竟能收效至此也當日艦封鎖膠澳之初是艦即大爲活動一舉而殲一魚雷艇於口外使敵艦不敢復近口門窺探繼又協同克阿二艦轟擊滄口陸路之敵軍使其損傷甚鉅最近因彈藥將盡復乘黑夜突圍轟沉日艦高千穗一艘（高千穗係巡洋艦載重三千七百噸曾爲日本海軍某支隊之旗艦）S九十號初擬逃避上海嗣因負傷甚重日艦又追之甚急恐爲所捕遂於日照縣屬之石臼所停泊船員六十一人均無恙上岸即將原艦炸毁所携軍械均經華官扣留收存將彼等由陸路護送至津浦鐵路某車站上車南去據云伊等上岸未久即有日艦尾追而來但S九十號重要部分均巳炸毁想日人不能有所得也 
　　日軍初到戰地時其氣甚銳聲言青島旬日可下乃進逼内防禦線後猛撲數次死傷甚多而進步殊少不得不回國調取重炮乃此項炮身甚爲笨重一切鑿山通道築壘安機俱有種種困難而德砲致遠之力頗强每以輕快之彈擊阻其進行重砲雖運到多尊至今未能裝置齊全聞二十三號日軍欲掩護此項建築工程與德軍猛戰一次德軍損失未詳日軍死傷約在一千七八百之謂乃不復浪戰近由楊口等處運來補充之兵甚多連原有者殆不下二萬人而日人軍容反較昔日爲間暇並在大連運來米麫數千擔牛羊數百頭似欲足食足兵以長圍坐困敵人者然頗聞青島積糧亦甚多足支一年半年之用德人得此間暇又復修繕其甲兵增益其營壘似無遽行投降之意是青島問題解决尚無期日而吾中立之國民苦矣 
　　戰事未發生以前日人與吾山東之關係殊少故濟南商埠並未設有日本領事僅由天津領事館分一書記官駐濟號稱代表最近日軍到濟交涉日繁始由北京日使館添派參贊船津辰一郎來濟辦理臨時交涉船津氏華語極其嫻熟日昨在省城司家碼頭雅園茶社開一中日新聞記者懇親會到者中國方面爲山東日報大東日報簡報國文報商法報各記者及上海時報訪員日本方面爲船津氏及代表森岡氏與大阪每日朝日東京時事滿洲日日各新聞記者船津演說謂此會爲聯絡兩國感情掃除隔閡之良好機會云云此實濟南國民外交未有之創舉船津氏熱心如此意者果能維持此方之和平歟 
[中國之紅皮書]  
　　大陸報云據二十七日北京英文日報傳來消息青島陷後中國政府應行如何對付各交戰國之處大總統業巳提出種種問題飭令辦理中立事務局詳擬辦法傳聞此項事體非常重要巳開特别會議陸軍海軍外交三部總長並參謀總長均與會焉兹探聞會議提案中兩端錄之如左 
　　（一）青島陷後山東及其比鄰各省中國政府應當如何維持秩序保全和局 
　　（二）青島陷後中國政府應當如何對待德日兩國人民 
　　又云外交部總長以山東之事外交不能順手之故巳向總統辭職且引躬自責貽誤事機傳聞總統之意以爲此次外交失敗之原因係緣於外來勢力之兇猛政府實難擔當不能歸咎於該部長且此事終必失利勢難或免云近來政府中某某重要人員提議仿照各國政府辦法將中國宣告中立以來所有外交上一切事實編訂一書蓋以紅色封面名爲紅皮書發行各省俾中國人民咸知政府對付各國實在情形聞大總統巳從其請决計照辦 
[德國東方之屬地]  
　　美國坡斯頓某報云日本與德國之愛的美敦書雖僅指膠州而言德國拒絶之後恐其遠東各屬地行亦將歸日人掌握兹計太平洋中德國所有屬地面積共約九萬六千方里白種人僑居各該屬地者約一千九百八十四人各處土著共約六十三萬四千人膠洲面積約二百方里户口十七萬人以青島爲重要口岸建有砲台極形堅韌德國水兵及華兵統計有三千一百餘人此地爲德國遠東第一要隘日本首先注意於是良有以也就軍事上而論其次重要之地則爲薩某盎羣島中之薩華伊及烏浦盧兩島其他如加洛林羣島約含小島五百二十五惟其中多有不毛之地人烟渺然者布根維勒島騷羅門羣島中一部分及拉都恩彼魯馬沙勒各島等類皆通商要地今日本户口巳漸繁殖不得不别覔出路藉以疏通若獲此項島地作爲挹注機關洵屬無價之寳也再就非洲德人之屬地而言西岸托古蘭巳入英人之手餘如加美任恩以及非洲之西南與東方一帶屬地恐不久亦將蹈託古蘭之覆轍矣 
[恰克圖會議之解剖（一行商）]  
　　當一次會議時三方代表均照形式致頌詞首由俄代表致頌以示東道主人之意蒙使答謝中國專使則略稱中蒙本係一家自中國改革政體後庫倫誤解真意致有疑忌之舉動幸俄國尊重友諠出而調停惟願此後得圓滿之結果等語蓋表示吾國國之意思不承認外蒙有獨立之舉也 
　　此次會議經過之最可注意者爲中國兩次所提出之條件及庫倫表示不承認並其所希望之條件而巳 
　　一中國第一次提出之條件共計四欵或有稱爲五欵者以余所聞（第一條）係外蒙須承認中俄聲明文件及民國二年十一月五日中俄互換照會（第二條）外民國二年十一月五日中俄互換照（第三條）外蒙須取消其所用共戴年號並遵民國國家曆日（第四條）外蒙須照舊用哲布尊巴布呼圖克圖名號不得僭稱帝號自此項條件提出後外蒙代表堅持不認在討論範圍之内遂致雖有會議而討論之問題及交序經過多次不能决定以吾人之意見論之蓋旣按照中俄互換照會及聲明文件認定外蒙係中國領土之一部分中國對於外蒙有宗主權則以一自治區域之外蒙安得有帝號年號也 
　　會議之詳細内幕雖非吾人所知但聞即此皇帝之研究三方代表巳大費唇舌吾國代表稱旣在自治地方則不容設於皇帝主權之下中國領土全　吾國唯一之大總統管理尤不應有皇帝之稱俄國代表則辨稱蒙人之稱皇帝爲博克多汗在各國文字内無相當譯語即如朝鮮亦曾在中國及日本宗主權之下面皆曾稱帝摩洛摩·布哈拉·細瓦·雖爲被保護之國家然亦或稱汗或稱蘇洛坦或稱埃密耳等云云蓋俄使實將自治二字意思推廣爲保護國也至於蒙使則屢次反覆聲明不外不承認而巳惟其所言有一最可注意之處謂中國所提出條件在中俄聲明文件及另件範圍以外惟中國意思關於宗主權如何解釋甚所願聞其言外之意蓋欲確知中國今日與外蒙之關係也 
　　中國代表想係允許外蒙使者所請爲之提出綱要說明二事一宗主權之關係一自治權之權限 
　　此二欵最關緊要吾人不幸乃聞之不詳惟聞大略所謂宗主權之關係者（一）活佛及其他喇嘛王公之册封覲見各典禮均一仍舊制（二）駐蒙辦事長官參贊與活佛王公等接洽仍照舊制立於其上級之地位（三）卞倫長官仍按舊例巡閱所謂自治權之權限者（一）他國人不得干預外蒙自宜中國亦不得干預但須隨時呈報（二）庫倫須取消政府名義（三）不得直接訂立國際條約一切歸中央政府（四）外蒙有内亂時中央政府得派兵彈壓保護維持秩序餘均未詳外蒙使者對於中國專使之此項聲明曾提出其所謂蒙古政府之根本意見者其意思實爲可駭謂蒙古對於中國宗主權之關係按照中俄聲明文件第一條及另件第一條不得與各外國缔結有損於中國之聯盟及訂立破壞領土之條約除此兩項外所有一切宗主權之義務概不承認因此將中國所提出之條件表示根本不認之意且要求外蒙有獨立締結條約之權（謂以友誼協約及關於工商事項爲限）要求勘界而將滿清理藩部所載界限並將其他願歸外蒙管轄之領土劃入 
　　蓋綜合大意言之吾國按照條約之真正解釋認外蒙爲自治地方而俄國則極意欲解釋爲保護國而如外蒙使者所言則駸駸成爲獨立國矣未識吾愛國之政府及國民將何以善其後也 
雜評一 
[戰事盲談（五十六）（無名）]  
　　土耳其之加入戰局此時尚有二說焉其一爲土國之軍人黨大半由德留學者故多助德是土人之戰出於巳意也其二爲土耳其之礮擊俄地爲土艦之德人所爲土政府事前未知也是土人之戰非出巳意也夫欲知戰之果出於土人之意與否但俟土人以後固加戰局與否定之耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[海軍部學生案了了]  
　　海軍部參事司長等爲海軍留學生處刑事公上劉總長呈云詳爲軍法司判决海軍學生吳建等聚衆脅迫一案情罪稍有未當公懇施恩飭令再審以示慎重而尊法律事竊查學生吳建等留日學習海軍應當如何恪守學規悉心研習乃於學費困竭之際竟敢公同前往吳學監處强索學費種種舉動情固可惡自應嚴懲以儆其餘方爲正辦惟此次軍法司組織軍法審判竟判該生以聚衆爲强暴脅迫之騷擾重罪各處以監禁十二年之多殊屬情罪未當不足以服人心參事司長等自覩情形上體總長秉公辦理之初心下察海軍培植人才之　得旣有所知何敢自安緘默竊惟暫行新刑律第一百六十五條騷擾罪之規定原指聚衆爲强暴脅迫而言查該生吳建等公同前往吳學監處强索學費咎有應歸惟謂聚衆爲强暴脅迫一節情實未確何以言之該生等雖係多衆公同前往然學生人數本多各該生皆有各應領之學費公同前往此係事實上必有之事旣無學生以外之人又無呼羣嘯聚何所謂聚衆該生等手中均未携帶武器吳學監身體上旣未受有傷害而房舍物年亦無破損種種情迹皆不足以證明强暴脅迫之行爲何所謂强暴脅迫且聚衆爲强暴脅迫法律上係何等重罪該司竟以加之諸生竊恐凡曾充學生偶有微犯學規者莫不人人自危矣故此種惡習固不可不嚴加痛除然亦不可不稍加原宥刑律上常有審按犯人心術及犯罪事實而原有減輕一二等者即係此也抑參事等猶有陳者該司組織軍法審判在法庭審判時並未直接訊問被告人亦未令被告人自行申辯祗令軍官一員代爲辯護誠難折服且法庭係何等威信此次本部係第一次特開軍法審判應當如何慎重其事以樹海軍軍法之尊嚴乃本部在法庭旁聽多數人眼見軍法司司長在開庭審判時當衆以手頻招法庭上之事務官陳應濂交頭接耳私語一切又令該事務官往返密語審判官及辯護人如此舉動該司長不但藐視法庭威信直以最尊嚴最威重之軍法審判視同兒戲全部人衆至今傳爲笑談詎非駭人聽聞之事參事等私臆竊以爲現在海軍刑法審判法雖未規定惟此種違法審判不特不足以服人心尤無以昭示來兹衆意徬徨深滋疑懼參事與該生等旣不相知何敢偏護惟此事關係海軍全體名譽及法律前途甚鉅且該生等罪雖無可恕而情實有可原用敢公同環懇總長俯賜鑒察務乞飭令該司按律再審詳查證據秉公判决詳候核辦以重法律而昭公允爲此迫切聯詳敬祈批示遵行謹詳總長巳奉總長批云旣據參事等所詳各節應着軍法司再行詳加訊究無枉無縱以重軍法而昭平允並仰該參事等列席旁聽用示信讞（軍法司並未遵批再審） 
[陳繩案辯論終結]  
　　高等判廳承辦陳繩被害案之審判長潘恩培於昨日（二十八）下午一時開庭對於地方廳判决不服上告人董升董珍及檢察官對於黄貴周文潞一部分亦提丐一告各節開始辯論除董升董珍之律師鄧爾班外另指定律師薛大可爲黄貴周文潞之辯護人由檢察官舉出被告人等犯罪證據後鄧薛兩律師力爲辯護畢迨經審判長宣告辯論終結其結果除將董升董珍收押外並將黄貴亦同時收禁而周文潞則取保是日董升尚有最後極長極犀利之陳述嗣因退庭時間巳逾七點故未即日錄出 
[粤省弛賭禁之内幕]  
[特約員平生]  
　　粤省於宣統三年禁賭今於民國三年又弛賭禁矣粤中報界冷嘲熱諷攻擊不遺餘力然李巡按此舉常自謂不恤人言蓋粤中財政近况一空如洗非窺其内容者不知此中竅妙也粤省不解中央款項久矣自人民國以來不惟不解并且關鹽兩項亦截留以爲軍需之用迨昨歲大借欵成立鹽務巳屬之外人取消獨立而後軍隊屯積餉項不敷每月出入不能相抵在數百萬以上何暇言接濟中央自今歲財政部屢次催促粤省始認解中央欵項經巡按使議定由本年十月起至明年六月止共三百一十五萬元近接財政部來電請按月均匀報解中央以應要需然粤省實非籌有欵項以待批解也不過先認定此數而巳嗣屢奉部電催促急如星火而近以歐戰影響釐稅亦異常短絀遂至本省行政費亦多竭蹶勢不得巳乃特創一議擬向中國銀行息借大洋七十萬元以五十萬元解繳中央作爲第一批解欵餘二十萬元留爲本省舉辦要政聞巳電部業經核准故於十月三號曾經解欵十萬於十六號又續解十萬尚餘三十萬聲明儘於月内解清自入民國以來粤省能認定的欵報解中央蓋以本月爲始然粤省庫儲如洗東挪西撥其内容實不可以告人即如籌賑處之設立因賑災而起據此中人言賑欵巳積有七十餘萬然爲軍政上用巳借去三十萬爲行政費用巳借去十萬元則此中之狀况可知加以今歲整理紙幣曾由中央借洋欵一千萬有餘而近日屢奉部電責成粤省籌備的欵清還粤省點金無術故雖苛細雜捐巳竭力興辦然所得之數仍屬有限故妙想天開惟有弛賭禁爲生財之第一捷法今擬定山舖票底餉爲四百萬元另一次過報効經費一百二十萬元而粤省認解中央欵項爲三百一十五萬元僅賭餉一宗卽足與之相抵聞政界要人言巡按使呈請弛賭禁之文措詞甚爲美妙故政事堂以其與認解中央欵項有關立爲電准雖前者有總統禁賭之令粤同鄉亦曾一再請嚴賭禁皆可以一筆抹煞從此而後粤東之賭可以興高采烈不出三月粤西亦可以援例舉辦矣 
　　自此事發表後粤人紛紛反對兹錄一二如下上海來電云愛育善堂轉九善堂商會自治研究社報界公會轉各報均　接救災公所函告開設救災有奬義會核其辦理與開賭無異旅滬粤僑以賭禍甚於洪水始終未敢贊成未知貴堂社會報曁全省商民是否一致贊成請即電復俾得籌議維持以衛桑梓廣肇公所潮州商會叩　又林君致北京政事堂參政院肅政廳北京日報轉各報任公同鄉官電云李使蒙准仿山舖票賭博永設水災善後有奬會定十一月一日投餉玷國賊民輿情譁譟請呈大總統電令停止并請院廳依法糾問詳情寄由同鄉官續陳廣東林燦予等叩奇林君爲華國報記者尚有致旅京同鄉書因長不備載 
　　開投有獎賭會章程業巳宣佈計共十九條擇條數條如下第二條規定底餉四百萬員另一次過報效經費一百二十萬員投票人出價須在底價以外不及底價者無效第九條承辦以三年爲期期内如無欠餉及違章情事不得無故革商該商認定餉數亦不得藉詞請減其因地方變故不得中途票求退辦第十二條該商准在省城設立總公司一所爲辦公收解機關其餘省外各埠或由該商派人分辦或批子商承辦應將地址開數列册禀報以備查考其餉銀統由該商包徵不得以欠在分商稍有延宕第十五條舊章舖票每條自十元五元三元二元一元以至半元三毫二毫不等向以一千條爲一卷如有地方偏瘠不能開收大卷其三毫二毫之票請予變通無論多少合作一卷仍分首二三名照章均彩使人樂於投票自可查照辦理惟半元以上之票仍照一千條爲額以符舊章第十六條山票原章向以八成派彩嗣有以七成五派彩者應由該商酌定惟至少不得過七成五之數至每條收銀毫半或二毫或一毫至半毫不等應即因地制宜照章妥訂惟至多不得過二毫之數第十八條此次開辦廣東水災善後有獎義會專以山舖兩票爲限其類似彩票之花會白鴿票田票圍票及一切機器杯卜番攤牛牌各項賭博早經永遠禁止不准復開者如有僻靖地方私行開設准該商隨時禀請查明通飭嚴禁 
[江西財政廳賄案敗露續紀（曳泥）]  
　　江西財政廳賄案敗露廳長王純初頗恐慌繼得中央某要人允爲設法心稍寗貼不料楚歌四面相逼益緊加以此案未破之先財廳種種黑暗張上將少軒早有所聞並函囑鄉人各方詳細調查得其内容全省稅員多有出重資出賣者故各卡員於苛收紅錢等種種陋規毫無顧忌張上將關念商民慘被魚肉於此案敗露時即以紳士關係電達中央呈請嚴究現王純聞張早巳抵京恐覲見時未必不將此案呈諸總統故近日又大爲恐慌也 
　　中央對於此案除委鄂省財政廳長就近密查後又委專員曹樹藩來省密查現又委趙從蕃來省查辦不日抵省 
　　通省各卡稅員日來甚爲驚恐或遣派心腹密探消息或親自到省努力運動到省者日有數起贓案巳發覺者固巳苦不堪言即未發覺者亦懷鬼胎並有賣缺旣成欵巳上兌陡遭霹靂進退爲難者一種侘傺情形殊爲可歎 
　　王純對於各卡稅員於敗露之始即巳飛函各人密告情形　程鵬巳死張元良巳逃外發現切實之證據者尚少故曹查辦員對於此案尚無切實辦法聞總統巳有命令將全案人犯解往中央歸司法部訊辦大約趙從蕃一到卽將押赴北京如是則程鵬一案巳在千元以上按照懲戒法則王純恐不免矣 
[陽新知事衛隊濫刑擅殺案]  
　　湖北陽新縣衛隊鎗斃商民誣捕巨紳一案外間傳言各殊兹調查其真相如左以見現在縣知事威權之可駭焉 
[徐永春被誣原由]  
　　陽新（即興國縣改名）徐永春蔴行基本數十萬凡擢摸經紀各小蔴行多張羅其金錢供其周轉近有蔴商本長發請徐擔保向三井洋行借銀千伍百兩議定代買二蔴日前蔴巳辦齊徐催李交貨以脫關係詎李意圖延騙夜間偷運該蔴出境徐查知馳報警署眼同扣留李遂以搶案報縣縣署衛隊長及偵探員吳國平等因徐巨富以爲得機會矣比請知事周行藻派隊四十名荷鎗帶彈星夜馳往太子廟徐永春住宅四面圍住先行開鎗一排示威徐宅内本丁曰不少聞聲疑係盜匪來刧各起預備抵敵閉門不開該衛隊遂復以鎗架於窗户向内轟擊子彈横飛立時鎗斃二命受傷七人徐芹堂年巳七旬謂與其閉户待斃不如開門揖盜盡給所有尚得活命乃親開門衛隊一齊擁入徐見係身着軍服者問曰諸君係何處隊伍來舍何事衛隊云爾犯搶案吾來拿爾尚欲强辯乎不由分說以鐵練鎖縛徐手足然後言曰吾輩來者四十人必得川資八百元方准爾步行赴案否則拖帶而去徐巳憤急口不能成聲衛隊疑其不肯出錢當用鎗抬扛而去行至海湖天尚未明舟子均在睡鄉不應衛隊拉差致被開鎗斃一人傷三人 
[周知事濫刑違法]  
　　徐被衛隊據掠回署即經知事周行藻堂訊數語飭押東卡於衛隊傷斃人命事竟置不提適有著名劣衿余寅中費雲龍與徐素有嫌隙聞信欲藉以報復連夜入署與科長孫玉卿偵探長吳國平密商謂徐旣逮案施以刑具即得巨欵次日乃將改押西卡與盜賊同處持新刑器以妻嚇之問徐曰此乃國家懲匪制物爾犯搶案愿身受乎愿說費乎徐謂我旣犯搶自有官按律懲辦何費可說遂以鐵練鐐其手足竹扛靠其頸部禁止家人接見事爲老紳李痕實秦學賢所知同往縣署面詢知事謂案情曲直姑不論請先寛其刑具周以未曾有三字答之李等再三追詰周云此事或係科員等所誤爲兄弟本屬不知李曰一縣究有幾個知事周不答失色而去李等出署後即集紳商開會急電省垣各官廳縷陳該知事衛隊濫刑擅殺各情旋經巡按署高等廳先後來電詰問并飭該知事聽候委查勿得濫刑違法 
[揑詞詳報之無效]  
　　聞周於此案發生即首先詳報謂徐統衆搶刧及派隊傳案竟敢持械抗拒致被鎗斃擊傷意欲反主爲實幸當道連據紳商電禀凖情酌理以衛隊半夜到鎮徐宅連雇工男女不過二十人安能抵抗數十名負鎗之軍隊遂連次委查并另電大冶知事史森前往勘驗周見派委鄰封相騐巳身涉刑事範圍原詳全失信用不免大起恐慌因藉晋見新巡按來省乘間運動聞高等審檢廳長江漢道尹均面加申斥云該縣旣發生新要案委省員尚未回省何得擅行離職周比晚遂嗒喪附輪回縣 
[委員查辦之狀况]  
　　巡署派民治股主任汪澐前往調查住西門劉姓客棧知事先派孫科長歡迎汪君婉謝旋又派費雲龍余寅申二人前來運動汪拒之更厲及大冶史知事往勘周派隊出郊三十里迎迓全署人員同往招待　筵餽錢禁止徐姓及紳商接洽并厚給檢騐吏法警等川資迨史回署周自編有七千除字之詳稿求史照詳史以關係太重未便代人受過拒絶不允 
[知事最後之手段]  
　　周知事以此案激動公憤巳無挽回之策恐慌無狀惟仍囑各科員張揚云知事巳面禀各上司不日卽提徐赴省嚴辦必至傾家敗産而後巳并以詐術誘徐具結銷案取保自報身故又勒逼徐寫信給家屬毋再上控該家屬以案蒙高等廳兩次催提平反在即故未受其詐騙將來此案結果周知事與一干員弁恐必受刑律懲戒也 
[川省之黨案]  
　　邇來省城憲兵偵獲之黨人巳不下十餘起而若輩之野心仍未稍殺昨聞憲兵排長周曜暉在渝城地方偵得機關一處因該黨中人異常秘密無從得悉底藴乃同憲兵戴某改換名姓投身該黨而黨中人竟不之疑嗣該排長等將黨中内容探查確實由駐渝憲兵王連長派隊查拿於十月七日在重慶對門海棠溪地方將其機關破獲當取出僞印數顆僞札數件及一切黨章信函並將僞司令宋傑僞參謀長張文藻僞監印官何璧曁其黨員馮少周梁吉安羅丙軒段慎之汪在田等十餘人一併拿獲帶隊鞫訊均巳供認不諱聞該連長排長等巳飛報憲兵馬司令請示核辦矣 
　　重慶鎮守府於昨陽曆十月五日午後四鐘綁出兩犯均乘無頂肩輿前後軍隊排列押至通遠門外鎗斃兹錄其罪狀如下拿獲亂黨一名劉子良前充熊逆部下書記官一名張鵬軒充稽查員於去秋本師討熊時充偵探來瀘查拿聞風先遁此次該二犯均在渝與前　之模範團團附由東回川之陳澤即陳元義秘密召集舊部聯絡土匪力圖搗亂業經齊集人證檢同物證一再質訊不虚電明中央曁四川將軍處以極刑以昭儆戒餘孽嚴拿務獲究辦 
　　探聞前軍政府視衛軍團長川邊經略使參贊陶澤焜日前在渝城某旅館被鎮守使捕去聞被捕關係極爲重要 
　　瀘縣典獄官楊某因爲前次拿獲黨首饒斌之案牽涉聞其姪曾在江安正法該員巳爲道尹飭瀘縣知事看管 
北京新談薈 
[肅政史最近之集議]  
　　昨聞某某肅政史又集　於某處所似有重大彈劾案者其實不然蓋以王治馨就刑後總统即有申令誥誡百官誠恐貪墨枉法如王治馨者尚不止一人我等旣職司風紀於此等事總須注全力以監察之嗣以　遠省分祝察　　擬分别親往較遠省分從事密查以副總統澄清吏治之至意 
[鹽業銀行之籌辦]  
　　鹽務策畫久巳　然無聞日前乃有張鎮芳請辦鹽業銀行之舉旋由財政討論會及財政部議駁此事外間早有所聞並傳張　芳氏因此大爲不悅對於財政上之孹畫亦頗灰心不謂事隔數日忽政事堂奉總統面諭令張鎮芳籌辦鹽業銀行事宜著財政部轉行知照等語政事堂通知財政部時亦僅一紙公函開首即稱奉大總統面諭云云似不再有命令矣 
[清室祝壽之禮文]  
　　十月三十一日爲徐東海相國六十壽辰總統曾贈送屏聯巳紀昨報兹聞清皇室以相國曾兼宣統帝太保（按宣統之師傳現有三人一許方講授唐詩一陳寳琛講授左傳禮記一伊克坦講授滿文太保伹照料學事不親授課）際兹慶日宜有錫責以表優崇聞巳備有無量壽佛貂斗篷玉如意及福壽繡横幅等項禮物届期由皇室總長世伯軒派人恭送以爲祝儀 
[　　此次各機關保免之縣知事一再審查數尚六百餘人朱總長乃定考詢之法聞各省報到者共三百餘名連日分班考詢極爲詳細共扣二十餘人并聞有趙姓一員因履歷僞造巳送交檢察廳從嚴究辦並將罪其原保之官復有汪姓一員因不能作字亦被扣去故各員被考之時無不懍然如對判官之懼受鈎消云 
地方通信 
蘇州 
[水警之近狀]  
　　近日各處土紳對於所派駐鎮水警每　有煩言且欲裁除地方　歎蠡巿鎮（該鎮駐飛划船二號每月由鎮籌貼洋一百數十元　紳民沈姓等擬將此項貼欵改辦保衛　巳於前日擬具開辦章程禀請吳縣知事核示其餘常熟吳江各士紳等聞亦巳分别公禀巡按使請將水警切實整頓 
[委查常熟盜案]  
　　常熟士紳以東塘巿鉅刧案情節重大特公禀蘇常道尹澈查辦理聞殷道尹以此案情節離奇特派委員前往訪查禀復核奪該委員巳於今日出發矣 
南京 
[整頓舊稅辦法]  
　　蔣財政廳長日昨接奉財政部整頓舊稅方法之電令其辦法如下（甲調查）一現在稅章及收入數目二近年收稅之辦法三相沿積弊及盈虧原因（乙計劃）一釐定稅則二改定徵收法三釐定徵收之簿記收據四籌定杜絶徵收官之不法行爲五改良稽核原法六籌定擴充稅原法（丙實行）一與各省協定實施規則二解决臨時發生關於收稅之各種窒碍三攷核收數之比較四　查分　官之情形五嚴定攷成 
 
 
 
] 

Page 7

 
 
 [P代繳水利經費 
　　水利局局長徐壽兹率轉前使委任辦理江蘇水昨事宜前特招集各縣代表會議水利經費巳經議决每畆徵收二分並經詳請巡按使通飭各縣自本年起徵至四年爲期在案現巳届忙　開徵之時齊巡按使昨特飭令各縣知事一體實行帶徵矣 
鎮江 
[客棧緝獲盜犯]  
　　近日鎮巿鄉各處盜風不靖破獲者鮮有所聞日昨山巷内朱泰和客棧寓有犯匪多人爲警察偵緝隊訪悉前往查拿當捕獲蘇姓王姓二名並贓物兇器等件及該棧主婦一併拘至警所預審俟申送縣署辦理 
[新知事定期接印]  
　　丹徒縣知事劉鳴復辭職後遺缺經齊巡按使遴委張鳳瑞代理張知事業於日昨由省蒞鎮定於十一月一號接篆故縣公署各科辦理移交頗形忙碌 
[馬隊過鎮赴浦]  
　　馮上將軍現派馬隊二營往清江一帶駐守以防匪亂兹該馬隊業於日昨過鎮當即換乘民船用小火輪拖帶渡江赴浦 
揚州 
[道尹來揚之原因]  
　　淮揚道尹陳公蒞揚以南門街卞紳琢成宅中爲行轅此來係奉齊巡按使飭令來揚遣散清鄉團另組警備隊事務刻巳與謝知事吳局長磋商就緒日内即擬發餉遺散送其回籍警預隊目兵則另行徵招先將駐郵之某團長所部警預第一營調揚駐防聞陳公業巳規定揚州應駐警預隊額數並調駐紮灣頭水師某營連長陳傳仁來揚充任警備隊長以資進行 
[飭警履勘盜案]  
　　東鄉朱家伙附近鄉間出有刦案縣知事接據該處清鄉區董詳報昨（二十九日）巳飛飭曹王巿警察區員詹君就近履勘一面飭警探四出偵緝 
杭州 
[飭查黨人僞造鈔票]  
　　巡按使公署近接江蘇滬海道尹函略稱迭據洋員密報亂黨在東南各省早有布置其籌欵議計擬以去秋在寗擄得印花稅票變價接濟江蘇黨魁以僞造各省鈔票變價接濟各省器徒等語兹又查悉僞造鈔票機關内有安徽浙江北京等處之僞票每票千元折售銀四百元專兜外人售出不少事與地方及中央財政大有關係頃經探員購線買得安徽中華銀行僞票一種難保不潛運來浙希圖混用查該粟内有安徽中華銀行字樣并蓋有皖軍都督柏文蔚之印各處如有此種僞票發現應將人贓獲解嚴辦云云聞屈使巳於昨（十月三十一日）密飭各路道尹水陸警察廳各知事一體嚴查矣 
安慶 
[營團調省遣散]  
　　皖軍第一團第一營自去歲駐紥青陽軍紀尚稱嚴肅詎聞近來有少數兵士小有騷擾經倪將軍訪悉故日前令將該營調返省垣暫駐旅部檢查昨復令飭武衛軍補充隊張統領將該營全體遣散各予恩餉三個月押令返籍所有軍用鎗械均如數繳銷惟軍服一項本應令其卸下奈時值天寒從寛免繳於背上蓋一廢字以爲標記各兵士均於昨日回籍矣 
[賑米亦應完釐]  
　　倪巡按昨准北京稅務處咨准浙巡按使咨以浙省被旱民食缺乏現巳派員赴蘇皖購米運浙平糶請免稅騐放等因聞倪使以米釐爲皖省收入大宗各處來皖採辦軍賑米者絡繹不絶且皖省連年水旱偏灾糧食缺少故巳分别咨請稅務處曁浙巡按查照該省所運賑米應照章完納釐稅以維餉源 
濟南 
[逃難外人確數]  
　　日昨蔡巡按有電致政府探其内容係報告逃難濟南之外國人民確數兹將所有報告現僑居濟南之外人錄左日本人三百五十名英國人二百零三名德或人二十九名法國人八名美國人十八名 
廣東 
[李朝興扣留紀詳]  
　　港商陳賡虞被前山李團長朝興勒索一事巳爲龍上將軍所聞特飭如下現閱省港澳各報僉載該團長有勒詐商人巨金情事無論是否屬實該　長即使拿獲要犯理應禀報請示核辦何得私行索詐以致各報指摘紛紜該團長不足惜殊與本軍名譽有　查該團長平日辦事尚稱細心何以此次昏憒糊塗一至於此實屬各由自取應即扣留聽候查辦除將該團部委員代理外爲此飭仰該團長遵照此飭龍將軍旋於二十日派王委員乘坐廣元兵艦親往前山將該團長扣留并將恭都局長葉澤枝一併提省質訊並電飭陳商定期上省質證 
吉林 
[大豆落價之原因]  
　　近年東三省所産之大豆馳名歐美爲出口貨之大宗故種豆者雖逐年增加價值亦格外昻貴惟本年所産之新豆價值日形抵落現據俄貿易公所調查報告哈埠近日豆價之廉巳與俄曆一千九百十一年相等此蓋受歐洲戰事影響不能出口所致云 
雜評二 
[法貴普及（默）]  
　　法者爲普通設非爲一二人特設也爲普通設則凡犯此法者皆黨按法以懲處而後其法乃尊嚴乃有效力乃足令人警懼若其法僅施於一二人多數犯法者仍安然得逃於法外則所謂極嚴厲之法祗獲懲一儆百之空名於實際有何益哉王劉爲貪贓枉法而鎗斃法極嚴厲矣而此外貪贓枉法之官吏將奈何若浙江杭縣法官得賄案（見昨報）若湖北陽新知事濫殺案若江西某某稅官賣缺案（見今日報）此皆在查辦中也其他各省類此之案相繼發現尚多亦能以治王劉之法治凡百貪贓枉法之官吏耶法不能普及則殺人刦財甚於盜賊之官吏不除而人民終不得一日之安枕吏治終無一日澄清之望關係非淺鮮矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
 [P海軍司令部記事 
　　海軍部劉總長以青島德日兩國戰事一時尚難和平解决吾國嚴守中立凡戰線附近各海島均應飭派軍艦巡查如有交戰國艦隊侵入中立國洋面亟應飛電報告以便對付兹查建康楚廉各艦尚未安設無線電機故特電飭駐滬海軍司令部一律裝配以免延悮刻聞李總司令巳遵飭分别配置矣 
　　海軍李總司令現查武漢一帶防務緊要故於昨日諭令建康新魚雷艇迅即裝配軍火開往湖北游弋 
　　海軍司令部因查現泊浦江軍艦無多而製造局江面尤爲防守緊要之區爰飭駐泊淞口之海容巡洋艦及南琛砲艦暫行駛進浦江以資保護聞該二艦約在日内進口云 
[夏鳴臯責任匪輕]  
　　陸軍部因近來各地偵探辦理黨人案件時有栽贓陷害及揑名影射情弊種種隂險手段殊駭聽聞上海爲通商巨埠又爲偵探彚集之區觀瞻所及尤慮外人訕笑非派員切實　查不足以絶弊端特師憲兵法意遴派夏鳴臯（即夏月恒）爲江蘇全省偵探調查員並由部通飭各省一體查照嗣後各偵探辦理黨案遇有供詞含混證據不足即飭該調查員詳細調查俾成信讞 
[格致書院改設華童公學]  
　　公共租界北海路（即六馬路）之格致書院係中外紳商集資創設迄巳四十年矣其宗旨在乎開通民智普及學識所有經費賴該院四週所建房産維持歸中西紳董平權辦理近因投學者寥寥漸形衰敗故由中西紳董提議將該書院歸公共工部局改設華童公學所有餘款交華董另行擇地建造書院業經雙方議决以故前日上午由工部局副總辦麻金龍君與格致書院同延沃沛律師代表偕投公共公廨聲明前情以此事雖經華董徐祝三李平書王一亭等議妥惟李現不在滬或恐出爲反對請爲給示保護並將該書院圖式及經各董事簽字之中西文議决書四份呈驗請用印信留一份存案備查云云王襄讞商之英領卓君遂援筆判曰此案據工部局格致書院各董事會銜禀請籌辦格致書院之欵項改行添設華童公學並據格致書院代表沃沛律師到案聲請稱由工部局格致書院兩方面各董事議准將格致書院基地由工部局改辦華童公學該書院存欵交各華董事領去將來再由各華董另建書院所有簽字議决書呈案騐明屬實應卽照准着將議决書四份由本公堂鈐用印信除一分存案外其餘三份俟用印後仍應發還以昭信守此諭 
[三誌華捕險遭暗殺]  
　　匪徒王金寳（即王順寳）綽號洋行順寳又名李仲生因於上月二十八號夜在山西路清河里内開鎗擊傷老閘捕房一千零十二號華捕張國祥　經包探王寳生在三馬路妓女玲瓏館門前將王匪拿獲並由包探　壽生陸桂山等緝獲同黨張大保子張小喜子張松林朱大成等一併解事公共公廨諭着押候兩禮拜查明另案併究在案兹悉巳死匪黨天津人張二實係青紅兩帮匪目曾經英法捕房緝拿未獲之犯此次被捕追拿鳬水圖逃溺斃自是惡貫滿盈死不足以蔽其罪所有拘獲之王順寳等五匪前昨兩日經總巡捕房刑事科員侃克與五十號西探總目安　斯說郎密研訊口供聞該匪等巳供認迭在公共租界持械搶刧奉飭嚴行收押候飭探查明事主並查吊原贓再行解廨澈究 
[法新租界又發現暗殺女屍]  
　　昨日黎明時法租界嵩山路捕房派出巡緝之華捕巡至新放租界未有路名之太平橋堍蘇州會館西首空地上發現被人暗殺無名女屍一具當即報告代理總巡石維也君及嵩山路捕房捕頭臘脫雷君石臘二君立即乘坐汽車帶同中西探捕至出事之處詳細察騐得該女屍年約三十餘歲面貌形似江北人身穿藍白格子布短衫内襯舊花洋布衫藍底白花洋布黑洋布滚口之單褲黑布單樑鞋子白洋布襪套頭小足約四寸秃頭無帽右手後頸被砍一刀深入腦部右耳亦被削去一半左手後頸被砍五刀深入之處比右手稍淺身上别無傷痕兩手拳在頭頂形似覆臥被人砍死者地上有血跡兩處藍布兩小方均染血跡屍傍遺下切菜兇刀及洋鐵小刀各一把並在該屍身畔袋内抄出字條上書（淮城内青龍橋正泰馬廠張天昌字樣）並乾烟一包銅元一枚石君等察視畢諭將屍身車送同仁輔元堂騐屍所拍出照相招人認領再候禀請中西讞員檢騐並將兇刀帶回捕房存儲飭探查明有無屍屬並嚴諭各探捕從速緝兇解辦 
[築路費仍爲築路用]  
　　法新租界實行推放後案照條約應還中國以前築路經費業經楊交涉員詳稽前清總工程局案卷核實開單照送駐滬法領事署在案兹楊君並將此項卷宗收支賬單備錄一份併案報部並以此項築路經費爲地方公欵俟其撥還擬即作爲新闢斜徐等路之費云 
[糞擔經過租界之路徑時刻]  
　　工巡捐總局昨出牌示云照得西門外農民由華界挑糞經過法界一事前經本總局函請法公董局設法維持兹准華董吳君來函巳與法公董局提出辦法待正式簽字實行惟此項手續辦理需時深恐田蔬枯槁勢難持久巳特别另商由法公董局知會捕房指定法華路徐家匯路兩處自十一月一日起先准經過補給通過執照經過時刻以每晨十點鐘以前爲限等因准此除將提議辦法再行函請磋商妥善外合亟牌示該處挑糞夫一體知照 
[請求展寛路口之公禀]  
　　小東門寳帶路各商家公禀工巡捐總局文云爲路口窄小阻礙全路交通環請復丈放寛以維路政而卹商艱事竊寳帶路東口至長生橋之第一段坐南面北舖户業奉鈞諭巳一律退建浜基自長生橋西至紫金路亦奉區分六段照第一段依次退建路線開闊定二丈三尺將來面南舖户翻建尚須照章收進三尺則該路共闊二丈六尺王道平平於商業交通觀瞻三者均得其益是以商等不惜暫輟營業耗費金錢爲南巿闢一良好商場冀收桑揄之補助初不料該路旣如此寛闊而寳帶路東口照貴局所立界石開闊不及二丈譬諸人身咽喉阻塞全體皆痺向所以諭令退建者爲便利交通振興商業且將觀　毋令外人訕笑起見今該路之闊旣如此而路口之狹又如彼無論該路口左右現皆空地即有高大樓房亦須拆讓而貴局竟如此規畫是商等所大惑不解者也且寳帶路東口由北面南係通大東門大街之東街向係康莊今照益慶橋北堍貴局所立之界石亦未放寛豈寳帶路一隅欲其寛闊而其餘不妨狹小耶商等耗財輟業無非冀興商務是以忍痛而遵鈞諭今若此不但商等失望恐往西六段不免寒心爲此瀝情環請貴局長准予復丈將寳帶路東口展寛至二丈六尺俾將來面南舖户照章收進後路線仍歸一律不致參差並將益慶橋北堍路線照寳帶路放寛庶日後南北交通愈形便利商等詢謀僉同合詞陳請仰祈俯賜鑒核迅予批示尅日施行 
[救火會操演救火術]  
　　公共租界西人救火會全體會員於明日午後駕駛皮帶車齊集泥城外賽馬場内安設雲梯及各種拆屋器具操演救火各要法其時賽馬場内外中西士女之圍觀者頗形熱閙各會員莫不興高采烈直演至夕陽西下始各分隊而回 
[郵務局通告照錄]  
　　本埠魯郵務長前日發出第二百三十三號通告云照得滙票匯往河南郵務區内之南陽乙類匯兌局者現在復行開往其補水費每元六分此佈 
[麫粉運單終不能與發貨票一例]  
　　北京財政部總長飭知滬海關監督施君文云爲飭知事據上海商會禀稱據上海麴粉公會衆商面稱中國機器麫粉原爲抵制洋粉而設照洋粉進口商約概免稅釐前由廠商自刋運單運銷内地後因洋商在中國設廠製麫亦請仿辦部議改由海關監督發給印花稅法施行即經廠商照第一類第一種發貨票例每張貼用印花一分現部飭各海關飭令各廠商遵照人事證憑條例貼用印花一元五角並通飭各局卡查騐補貼商情惶急因每批麵粉運銷内地數本零星少或一二十包三數十包飭貼印花一元五角殊覺過重且轉輾分銷需填運單尤屬無力負擔而洋粉進口向無運單若華粉成本過重必致失敗歐戰以來銀根奇緊工廠日處危急勢將停工懇請代達以資維持等語并遞來節略一扣確係實情合將節略附呈仰祈鑒察商情准將麵粉運單仍照發貨票例每張貼用印花一分與人事證憑之免稅單照分别辦理等語前來查麫粉運單貼用印花業由部飭照人事證憑條例第三項辦理在案兹據該商會禀陳運單性質并麵粉轉輾批發包數愈減愈少責令各貼一元五角實有爲難之處尚屬實情值此商業彫敝之際自應景予變通以示體恤應准根據人事證憑條例參照印花稅法變通辦理五千包以上仍應貼印花一元五角以符原案以下酌量减輕計三千包以上未滿五千包者貼印花一元一千包以上未滿三千包者貼印花五角五百包以上未滿一千包者貼印花二角三百包以上未滿五百包者貼印花一角一百包以上未滿三百包者貼印花四分百包以下貼印花二分如此估計包數分别貼用印花庶於國課商情兩有裨益至所請照發貨票例辦理一層應毋庸議除批飭該商會遵照辦理外仰各監督遵照辦理可也 
[南洋路礦學校紀念會誌盛]  
　　昨日北四川路南洋路礦學校開成立二週紀念會上午九時敎員學生向國旗行三鞠躬禮首由校長林兆禧君報告一年中辦學之狀况次由監學胡伯承君演說略謂中國今日救貧之策當以築路求實業之發達惟第一須有造路之才中國完全鐵路人才北洋惟唐山鐵路學校南洋惟徐家滙工業專門學校可謂少矣本校土木工料三年級上半年到吳淞江灣及暑假後旅行鎮江演習測量所繪之圖所記之事成績斐然可觀然不可自滿自畫須精益求精養成遠大之器等語次由敎員温其濬君演說大意謂本校土木工科科程與歐美各國大學工程科無甚軒輊次由土木科三年級生鍾鈺演說學生實習測量之苦并言苦中有樂莊諧雜出聞者鼓掌次由預科三年級生徐克明演說本校一年來種種進步末由校長分給銀質校徽以表紀念午後一時開運動會（一）一百碼賽跑朱錫蕃勝（二）三足競走施學禮周祥鸞勝（三）八百八十碼賽跑朱培基勝（四）山薯競走周祥鸞勝（五）四百四十碼賽跑葉恭純勝（六）跳高唐槐勝（七）擲鐵球卓敬三勝（八）替換跑吳書耕朱培基許志沆朱錫蕃勝（九）鐵槓黄旨華勝（十）一英里賽路孫冠民勝運動畢各奬以銀章全體救員學生開茶話會晚上八時請李提摩太君演說造路開鑛爲發財之基礎又曹雪賡君演說謂學生求學第一有主意第二要忍耐等語佐以李松泉君之催眠術某西女士及學生鄧瑞芳之音樂來賓約千餘人之多至十時始散可謂極一時之盛矣 
[中國精武體操會畢業預誌]  
閘北滬寗車站早橋西首中國精武體操會定於隂曆九月念一日下午舉行第二次學業禮並　技　之士作聯合運動冶南北各派爲一　一矯從前互相嫉忌之惡習聞日來索劵者巳紛至沓來想届時必有一番閙熱也 
[盜黨引渡後之盤詰]  
　　浦東二十二保四十八　摇船灣地方鄉民張惠洲家被盜行刦案内之盜犯陸金林王木生張林　杏生等四人經地方警察事務所偵探先後拘解鎮守使署軍法科提訊供出尚有顧順生等多名當經該科禀奉鄭鎮守使飭令警察事務所轉飭各偵探四出緝拿去後兹由偵探陳金趙杏山孫阿松等會同滙四捕房探目楊掌生在公共租界白克路南北園茶肆内將顧順生擒獲並在身畔抄出當票十六張解由公共公廨訊供之下於前日將顧解至地方警察事務所由景警務長委派王司法科長將顧提案研詰供認行刦張惠洲家不諱又供出浦東二十二保五十圖陳阿春家被刦亦係該犯與陸金林等所爲所有搜出之當票内有四張係陳阿春家之物一張係張家之物其餘當票均爲巳物王君詰曰爾等羽黨共有若干顧答稱除巳被拘案之陸金林等外尚有某某等多人現均不知匿居何處至獲案之顧杏生確爲小民胞弟請求恩宥王君得供諭將顧犯妥爲收押一面將訊供情形面禀景警務長請爲核辦 
[禁錮竊盜罪犯]  
　　積竊朱阿毛許茂生等專在本邑西北鄉曹家渡一帶施其伎倆受害者不知凡幾兹爲該處警區將朱許二人設法拿獲解送閘北分庭移解地方檢察廳業巳預審明確起訴審判廳旋接曹家渡德潤醬園等各商號聯名公禀謂朱阿毛許茂生二也專在該鎮行竊商民受害實非淺鮮現旣獲案請求嚴辦等語前日午後由推檢各官開庭辯論之下以朱阿毛等竊盜罪當然成立判朱阿毛監禁三年許茂生監禁一年以儆 
[緝拿席捲巨欵之逸犯]  
　　總巡捕房刑事科前日發出緝拿逸犯之通告一道照錄如下爲緝拿事照得蔣寳生一名年三十九歲身高約英尺五尺五寸身體肥胖向充收賬人前住上海小南門内西王家弄爲於本年内將經手所收之開灤鑛務公司各項賬欵共計約銀一萬一千八百三十五兩席捲逃逸業由公堂出票拘拿在案因此合行通飭仰諸色人等一體知悉如知此人下落或拿獲者請即報告總巡捕房總巡可也 
[鄂省請修軍械]  
　　鄂省段上將軍因該省軍隊用駕軍械甚多亟須修理特派楚觀軍艦裝運來滬交製造局派匠修整聞該軍艦巳於昨日午前抵滬現在製造局前浦面下　云 
[軍服不准亂穿]  
　　上海縣洪知事昨出示諭云本年十月二十六日奉宣武上將軍行署飭第一千零六十九號内開案查各處地方往往有非軍人而服無領肩章軍服大半係從前被裁兵士近日之滋事者層見迭出而遊手好閑之徒又藉其勢以遇事生風小則爲害　閻大則擾亂治安若不嚴加取締任此以往將來何堪設想嗣後對於平民有服無領肩章之軍服應認真究詰取締不准任意服用庶魚目不至混珠匪徒難於插足於地方治安稍有裨益除分行外合行飭仰該縣知事會同軍隊長官遵照辦理等因奉此除函請上海鎮守使通飭水陸各軍隊遵照並巳飭行所區警察隨時究詰取締外合行出示曉諭爲此示仰地方人民及從前被裁兵士一體知悉嗣後倘再有服用無領肩章之軍服倚勢欺人擾害鄉里准由警察隨時究詰從嚴取締倘敢故違立即拘送來署解送懲辦各宜凛遵切切特示 
[拐匪之暗號]  
　　救濟婦孺會因近來浦東一帶時有拐匪將拐來婦孺由爛泥渡等處碼頭附搭商輪出口販賣聞若輩暗號呼婦女爲條子呼小孩爲口頭出口幾人稱爲條子幾條石頭幾塊昨巳致函淞滬警察廳將飭三區第一分署署員嚴加偵察矣 
[寡婦潛逃之疑團]  
　　甬人賀桂卿之寡弟媳名阿娥賃屋於外鹹瓜街順興糕　店樓上近忽逃逸兹賀以該店主婦樂唐氏唆使潛逃於前日投訴地方檢察廳請提樂唐氏到案究追弟媳下落當經汪廳長核准將該氏提案由檢察官提訊之下判樂唐氏交保候調查實情再行訊核 
[召認狎妓斃命之屍棺]  
　　上月二十九號夜有年約四旬之鮑某因至廣西路寳和里四百三十六號門牌雉妓愛金（即王月香）處尋歡脫陽身死業經中西廨員騐明飭保棺殮曆壇候認在案兹巳數日無人投認除經捕房刋登各華字報召認外昨復將所攝死者之小照刷印多張分懸各捕房門首以便尸屬認領 
[四十元了却車夫生命]  
　　黄包車夫曾榮前日拖車至牛莊路轉角被某西人之汽車撞傷腰際倒地由捕查見將曾與汽車夫徐阿文一併帶入捕房詎曾受傷過重逾時斃命由捕將尸車送騐尸所報請公共公廨中西官蒞所騐明撞傷致命無訛姑念事出無心諭徐給撫恤洋四十元即着尸屬自行備棺收殮 
[鐵管壓傷小工]  
　　楊樹浦自來水廠内之吸水鐵管懸在空中者昨晨忽然脫節下墜壓傷小工楊咸林之左足當由同廠人送往同仁醫院療治聞其腿骨巳斷未知能免殘　否 
[傷痕何在]  
　　三區一分署於前日午後解送林起發林張氏夫婦毆傷張方卿之妻張黄氏一案至地方檢察廳當經檢察官提訊據張方卿供稱小民之妻向林起發索欠非但不還反遭林夫婦毆傷請察張黄氏供亦相同詰之林起發林張氏同供並未行兇問官騐得張黄氏周身並無傷痕當即一併斥釋 
[母子扭控仇人]  
　　江北婦人張雷氏偕子張俊子扭張天雲至四區一分署探稱前日俊子推小車經過華洋交界處被天雲等二人將車硬推至租界變賣今在閘北遇見向之理論反被擊傷頭額等情當經該區員將兩造併送檢察分庭押候訊辦 
[索債被毆]  
　　米店主王錦棠投法公堂控稱有徐春林前來賒去白米虧欠洋三十元日久不付昨至伊家中索取非但不還反出言不遜稍向理論徐即喊同伊友王阿茂動手行兇致被毆傷頭面現由醫院醫痊求請訊究並求追洋徐供欠洋有之王來索取口角伊先動手故此還毆誤傷是實王供小民在場相勸不敢帮兇求宥聶讞員判徐罰洋十元再限七天還洋三十元及醫費洋二元七角王罰洋五元充公 
[地皮紏葛案不有判决]  
　　鄉民鄭華華與金小雲因地皮糾葛疊在縣署及公共公廨涉訟頻年經公共公廨斷結因金不服判决聲請上訴復經公廨判金繳洋一千元方准上控金遵諭繳洋後即以公廨偏斷等詞投道尹公署上訴奉批飭廨錄案詳復嗣因公廨詳内有金並未遵諭繳洋不應越控等詞被金得悉以早經遵諭繳洋公廨給有華洋尹公署上訴奉批飭廨錄案詳復嗣因公廨詳内有金並未遵諭繳洋不應越控等詞被金得悉以早經遵諭繳洋公廨給有華洋收條公廨不應朦詳乃延狄梁孫律師代表繕禀並附公廨收條復呈請楊道尹親提研　或請派委復訊經楊君閱禀批其牘尾云仰公共公廨將此案卷宗送候核辦 
[欠債不還]  
　　羅申堂前向沈雲生借洋二百元立有憑據日久不還被控法公堂逾限不交故判人銀兩保限交迄今尚未保出沈又求追羅供一時實難措置祗能陸續拔還判還押限交如違查産作抵 
[司賬宕用銀洋]  
　　周耀庭前投法公堂控稱向在經放黄包車之陳金銜處爲司賬出有押櫃洋若干元今被停歇向索不還求請訊追陳稱每日向各車夫收下之車租均歸财呈人經理照賬上核算被周用虧小洋二千餘角故將押櫃扣除奉判同至捕房算明賬目再行核斷現巳算明周實用虧小洋一千五百二十九角復解公堂請示判交保限七天還洋三十元 
[限遷神經病房客]  
　　張袁氏投法公堂控稱二房客劉長坤現患神經病啼笑無常有時手無足跳時發時止婦人恐肇禍端故投報捕房限令搬遷逾限不搬求恩押遷劉稱無處可遷餘語絶無倫次判限即日遷去如違干究 
[違犯烟禁案彚誌]  
　　閘北檢察分庭前日將訊實烟上犯起訴審判分庭經孫推事判决傳海泉帶烟二兩罰洋八元吳嶙帶烟泡二兩罰洋四元趙永祥帶烟十一兩罰洋二十五元張玉坤帶土二兩半罰洋二十元王益甫帶烟泡三個罰洋四元王洪根帶土七兩罰洋三十五元祖阿二帶土三兩罰洋三十元 
　　前日五區警署查獲烟土犯顔阿三趙洪倪六川陳國棟李幼琴徐和生焦瑞香倪阿仁王阿生吳雲田金懷生等十一名抄出烟土藥丸共四五十兩併送檢察分庭預訊還押聽候公判 
　　老嫗秦戴氏前日送其子秦和尚至四區三分署控稱因子吸食洋烟不務正　請求嚴辦當由該分署移送檢察分庭預訊一過判令還押聽候起訴核辦 
[支吾以對]  
　　包探李明泉昨見陳阿二等兩人持綢衣多件在某押舖質錢向詰支吾因即拘入捕房押候查明核辦 
[妓女拉客罰洋]  
　　捕房以各野雞妓院花烟間之各妓女在途拉客最爲惡習故飭探嚴密查察昨又查獲縱令妓女拉客之陳許氏王潘氏丁張氏李劉氏朱王氏楊朱氏王顧氏等解送法公堂禀稱許氏潘氏前巳罰過一二次不等判許氏罰洋三十元潘氏罰洋二十元張氏劉氏各罰十元朱王氏等三人各罰洋五元充公 
雜評三 
[拐匪隱語（訥）]  
　　秘密暗號以帮匪爲最多類皆離奇怪誕莫明其意後漸流行於黨人間如湖南新查出之黨人隱語某人巳好謂巳鎗斃也某路巳成謂巳敗露也雖隱語尚可略會其意至拐匪中之隱語以婦女爲條子以小兒爲石頭則更莫識其取義滬人但知盜案暗殺案之盛行而不知拐匪亦正猖獗近來拐案之多至可駭異手段之毒不減於搶刧暗殺也凡爲家長者盍稍慎之 
要件 
[三讀通過之立法院議員選舉法（續）]  
　　第六十九條當選人接到通知後應於五日以内答覆願否應選其逾期不覆者以不願應選論 
　　第七十條凡應選者由初選監督給與當選證書 
　　第七十一條當選證書由覆選監督製成於初選期二十日以前發交各初選選督 
　　第七十二條當選證書給予後應將當選人姓名宣示並呈報覆選監督 
　　第七十三條初選當選人受領證書後由初選監督按照距覆選投票所道里遠近酌給旅費 
　　第七章覆選舉 
　　第七十四條覆選監督應令該區選舉資格調查會並兼任調查員依第二十八條之規定調查覆選被選舉人資格並連同覆選舉人分别製定查名册前項被選舉人不以本區内人爲限 
　　第七十五條覆選選舉人調查名册依第二十九條審查後由該審查會移送籌備立法院事務局轉行覆選監督召集選舉人於該監督駐在地組織選舉會依法選舉 
　　第七十六條複選監督應於覆選期六十日以前頒發選舉通告於各縣地方其應載事項如左（一）複選日期（二）選舉會地址（三）選舉投票所及開票所地址（四）投票方法（五）複選當選人名額 
　　第七十七條復選之選舉會投票所開票所地址由複選監督定之投票所開票所之辦事規則由複選監督報告籌備立法院事務局核定之關於投票開票所事項凖用初選舉投票所開票所各條之規定行之 
　　第七十八條復選之投票紙投票簿及投票匭定式與初選同 
　　第七十九條復選之投票開票檢票凖用初選舉投票開票　 
 
 
 

Page 11

 
 
票各條之規定行之 
　　第八十條複選以本區應出議員名額除投票人總數以得數三分之二爲當選票額非得票滿額者不得爲覆選當選人 
　　第八十一條同投票至二次因不滿當選票額致無人當選或當選人不足定額時凖用第六十三條之規定行之 
　　第八十二條覆選當選人足額後並依該區應出議員名額選定同數之候補當選人當選票額依第八十條之規定行之决選時亦同凡得票滿當選票額因覆選當選人足額不能當選者即作爲候補當選人 
　　第八十三條覆選當選人及候補當選人之名次准用第六十四條第六十五條之規定行之 
　　第八十四條復選當選人確定後應即宣示並由覆選監督分别通知各當選人當選人接到通知後應於二十日以内答覆願否應選逾期不覆者以不願應選論 
　　第八十五條凡應選者爲立法院議員當選人由覆選監督給予當選人證書並造具當選人名册報告於籌備立法院事務局當選人名册應載明當選人姓名年歲籍貫資格及所得票數 
　　第八十六條當選人證書給予後覆選監督應將覆選舉始末情　　　　　　連同投票簿並有效無效之選舉票依前條之規定併送於籌備立法院事務局 
　　第八章單選舉 
　　第八十七條中央特别選舉會選舉監督應令選舉資格調查會依法調查選舉人除八旗華僑各爲一調查名册外其各省各地方人民於著手調查時係現住京師者均應列册伹調查被選舉人不以現住京師者爲限前項之選舉人及被選舉人調查名册由選舉監督經由籌備立法院事務局送交全國選舉資格審查會審查後仍送還籌備立法院事務局轉由選舉監督召集選舉人組織選舉會依法選舉 
　　第八十八條蒙藏青海之選舉資格除由選舉監督組織調查會依法調查外并委託各該地方長官兼任調查事宜分别造具調查名册報由選舉監督彚報於籌備立法院事務局送交全國選舉資格審查會審查之前項名册審查後仍送還籌備立法院事務局轉行選舉監督召集選舉人組織選舉會依法選舉 
　　第八十九條蒙藏青海選舉監督得委託各該地方長官於所在地組織選舉分會並分設投票所就近投票投票完畢後即日將投票匭封送於選舉監督彚總開票 
　　第九十條蒙藏青海選舉監督因地方有特别情形或辦理選舉之便利得就近在京聯合組織選舉會依法分别選舉 
　　第九十一條中央特别選舉會及蒙藏青海選舉會之選舉除本法别有規定外凖用实覆選舉各條之規定行之 
　　第九章選舉確定 
　　第九十二條初選區之調查名册以一律報齊送交選舉資格審查會之日爲調查確定調查未確定以前該覆選監督認爲有遺漏或錯誤或其他違背法令情形者得令重行調查 
　　第九十三條中央特别選舉會蒙藏青海選舉會各省各特别行政區域選舉會之調查名册以一律報告於籌備立法院事務局送交全國選舉資格審查會之日爲調查確定調查未確定以前籌備立法院事務局認爲有遺漏或錯誤或其他違背法令情形者得令重行調查 
　　第九十四條調查名册應經覆選區之選舉資格審查會審查者以第二十七條覆選監督轉行初選監督文到之日爲初選選舉人及被選舉人名册確定之日應經全國選舉資格審查會審查者以第三十條第八十七條第二項第八十八條第二項籌備立法院事務局轉行選舉監督文到之日爲各該選舉人及被選舉人名册確定之日　　 
　　第九十五條立法院議員當選人名册報到籌備立法院事務局後由籌備立法院事務局換給議員證書並彚造議員名册呈報於大總統公布之以公布之日爲議員名册確定之日 
　　第九十六條籌備立法院事務局於本章各條所定事項在未經確定以前認爲有違背法令情事者均得糾正之（未完） 
 
 
 

Page 12

 
 
   
 
 

Page 13

 
 
自由談 
游戲文章 
[趣妒] [  刧餘]  
　　余中表某姓子翩翩一佳公子也年二八結褵於嘉　某巨室其　女也于豐美之裝奩外别以雛婢一人爲贈婢爲女所鍾愛小字玉兒色頗美好雙瞳深碧髮黄如金　　　趾狀如西洋美人喜衣黄裳以淡金線　爲汲統望之尤熌爍動人目性頗温柔每嘉投懷而坐就人撫惜有　癖女常加之膝上觀其海棠春睡以爲樂睡則呶呶宣佛號若懺悔其來生者以是知其具有　　洵非尋常淪落者可比一時輕薄少年皆喜與諦交乃婢學夫人選擇甚苛尤喜自由結婚從不以煤灼之言　意是以眉痕淡淡猶未盡也女亦深愛之不欲其片刻離合　之夕婢恃寵而嬌　据牀頭不令某姓就寢幾有臥榻之旁不容他人鼾睡之概某姓憐其美不忍拂之反柔聲怡氣撫慰再四若調弄新人狀婢意稍釋始得遂交頸之願婢猶耽耽注視意若深怪其主之容此陌生人也某姓以其嬌態可憐令臥衾底以慰之自是碧紗帳裏常有婢之鬢影脂香留於枕席紅　被中國得盡窺秘密每於晨起必呶呶告諸人特惜人不甚了了以其非本地産也年齒漸長情實微開委婉順淑盡得上下歡某尤鍾愛特甚提携捧抱不釋於手婢亦貪戀新歡漸忘故主且以女之時時防閑之也每加以白眼女以惡其非分稍遏抑之某姓常爲祖護女雖恨恨竟無如之何以是閩房之中恒以婢事時生勃谿積久怨深交相嫉妒某姓周旋其間頗覺左右爲難而婢之嬌痴復日甚一日床第之言漸及户域事爲女父所聞勃然震怒命輿至某姓家捉婢俱返幽諸一室不令面人某姓猶時時顧從終以防範森嚴不復得親香澤婢亦憔悴無人色日惟長齋念佛返其本真余憐其遇爲顔其居曰梨塢（諧狸窩）後二年嫁於巨室傭名狸奴者伉儷之情甚篤不復有前度劉郎之想矣 
[麻雀小樂府] [  有美]  
　　人坐定各洗牌洗而復砌成方台莊家擲點四四倒誰當該北風一刮梅花來開 
　　牌豎起噯呀呀大么八個紛如麻東南北齊備單單本風差壞牌要守君休嗟抓 
　　邊張多嵌張集嵌張四六邊三七下家打成搯堅持猶弗拆上家忽打絶張絶吃 
　　對子多笨而重對對和成四番共留下中發白拆去萬索洞欲發不發誰放鋶碰 
　　麻雀有休蹉跎等張兩可心砥俄俗云雙　好不如一嵌多果然自摸笑呵呵和 
　　渾一色吊麻雀中風　出發　搯一番七十二兩番有限煞三番二百八十八勒（音　）㈣ 
[論英語與日語] [  梅郎]  
　　英語之風行較早於日語英語之普及亦較廣於日語是則日語之效用其不及英語也必矣乃濟南商會辦事員朱葉兩君以諳日語故與日人磋商交易條件頗爲妥洽巿面賴以安靜（見十月十二日本報）某轉運公司經理徐友蘭控追裕和公報關行欠欵以於公堂之上擅操英語立被驅逐將案註銷并着交出堂費（見十月二十五日本報）何其效用之相反若是耶曰地位不同耳朱葉兩君之操日語而有效者以彼主侵略我主退讓我於退無可退之時苟且求存彼於侵略滿意之日良心適現此所以能收一日之效也徐某之操英語也乃欲於窮於辯論之時思取巧以欺其同胞而求勝利其被斥也不亦宜乎是故以中國人而操外國語僅僅適用於割地賠欵之日吞聲飲泣之時噫亦可痛矣㈣ 
[爲蘄曾事戲答東埜書] [  愛樓]  
　　東埜先生鑒讀十月三十日足下戲代斬曾答鄙人書調侃備至先生足爲蘄曾之辯護士矣鄙人所以發蘄曾之覆者非不滿於蘄曾也實有造於蘄曾也蘄曾若鑒於此次鄙人之發其覆皮必嗣第不但不抄襲他人文字即稍有雷同亦悉擯去之果如是不幾成爲卓然獨立之大著作家乎且鄙人觀其後批數語彼非不善握筆者旣善握律尤當别出心裁自成一家機杼何必依牆扶壁學小娘子害裹足痛之行逕哉文家遺貌取神誠或有之未聞於他人文中僅易十餘字而便可據爲巳有者也由是以言豈特影戤巳焉直抄襲耳項羽之影戤虞舜之目也陽貨之影戤孔子之面也秦庸之影戤秦康之燈罩也祥盛之影戤祥茂之肥皂也天憂我生之影戤天虚我生也王耕培之影戤王耕餘也人皆知其爲影戤也不須辯也蘄曾之影戤鄙人之拙著也人不知也不得不辯也目光如電如鈍根如足下尚且爲其瞞過則亞於二公者直錯認顔標作魯公不知李逵之真假矣古人抄襲他人之文抄襲其身後之文故作者無從與之辯正如拙著其人尚在安能學寒蟬之噤聲而緘默不作一字之辯乎故足下之言今人之量窄古人之量寛亦非的論也足下用是語爲之辯護因疑足下亦影戤之尤者不觀乎足下之名東埜人有不疑子爲孟東野乎人有不疑孟東野之詩文爲足下所作乎抄襲之道亦有道焉鄙人亦善於抄襲者也如拙著賣瓜者言乃抄襲劉青田賣柑者言者也和尚打野鷄賦乃抄襲蘇東坡後赤壁賦者也亦全篇祗易數十字未聞有人責難我也不但無人責難且爲鈍根收入自由談游戲文章欄中作資料焉東坡青田之不起而聲明者亦因其去世巳久無從與我辯正之耳非其度量寛大一任我摹仿而無忌也足下今爲蘄曾之辯護者必爲蘄曾相邀無疑如不然蘄曾必以無腸公子　　下若干　足下因而爲之辯護也若并此而無之足下必少游戲文章之題目而適得鄙人一函遂爲足下文思之助也（不受酬） 
詩選 
[中秋對月有感] [  小珊]  
　　　華瞥眼又中秋客裏光隂似水流明月不知離别苦團　猶自上西樓 
[秋夜旅懷]  
　　寒燈孤館雨如絲正是離人涙落時雁宇一天惟緘恨　吟四壁亂遰思人因秋到傷慎易詩爲愁多得句　别有幽情　不穩子規聲裏斷腸辭 
[蟹] [  禊湖寄厂]  
　　生平取舍有權衡於蟹難辭襲匭名未許江湖逃漏綱聊　界限勒横行利原可共貪無礙心果能　眼自明豈爲烟波銷壯志蓼花深處築長城 
[蓼花]  
　　熱血熬成一段秋爲誰亂灑滿汀洲西風點點離人涙流水年年古渡秋不少迷津添宿　每多清夢伴閒　僯卿空作羣芳殿漫笑蘆花先白頭 
劇談 
[時事新劇佛動心] [  鈍根未是稿]  
　　第三幕私逃（續） 
　　（麥返身入）（旋於窗内擲出皮包一隻）（又擲出一隻）（廖一一拾置樹旁石上）（又四顧作驚恐狀）（麥亦屢屢回顧作恐人瞥見狀）（麥又出綢巾一條以一頭繫窗沿一頭東腰間）（乃扒上窗沿轉身以背向外兩脚伸出窗外兩手緊握綢巾左右遞放而下將及地廖雙手抱之立定又爲代解腰間之巾將巾繞折成團向上擲之還入窗内）（兩人驚魂稍定麥作喘息狀廖爲撫摩胸際）（廖乃携兩皮包麥倚廖肩徐行至河濱）（廖撮口吁吁作聲河内來一小舟）（廖先以兩皮包擲入舟中乃扶麥登舟）（舟划蕩而去）（樓窗内忽來春桃探首而望作驚訝狀）（失聲呼）阿吓（秋菊聞聲至相顧失色）（春桃）阿呀太太不見了（秋菊）到那裏去了（春桃）我也不知道剛纔在花廳後而聽戲一會兒進去更衣好久不見出來我便到上房來尋影兒也不見但只房門虚掩着這窗又大開着是什麽意思難道我們太太會　女俠客開窗一縱便飛簷走脊去了麽（秋菊）你又胡說了......吓你不見麽這兒還有一條汗巾拴着呢多管是在這窗子裏吊下去的（春桃作驚呆狀）吓這事情不得了我們得快去回明老爺纔好（秋菊）姊姊說得不差快去快去（二婢去）（未幾二婢偕賴燊至）（賴細察窗内外又反覆視綢巾試放下至地又收起）（二婢瑣瑣爭訴情狀賴摇手止之）（賴與二婢俱去）（旋至牆外細察）（賴父亦扶杖至）（諸僕亦稍稍潛至）（賴謂父）媳婦不肖幹出這種不要臉的事情來多管是跟人家逃走了我想報官追究徒然把家醜外揚我家紳衿體面從此掃地依兒子的愚見還是由他去罷父親看怎麽樣（賴父點首）（未完） 
小說 
[滑稽小說魔玉（九續）] [  卓呆]  
　　十 
　　人生的運命最爲奇妙今天退讓了一步明天就不能不退讓二步起初失敗了　要失敗到完結頑公一看此刻無暇細辦想俟登車後坐在校長旁邊便可與他細談於是便一同登車坐在校長的鄰座那時忾笛尚未發聲校長突然向頑公道我有話要與你講咧頑公一想來得正巧即恭恭敬敬站立稱是他的聲音却很没生氣他是個年老的紳士豈肯對着朋友站立稱是的但是他以爲或者偕此可以做辨白自身的機會也論不定因此抱着希望不免有些快活那知毫無益處只聽得校長徐徐說道這年假期内你在父親旁邊大約品行總改變得多了照去年的樣子你父親非常担憂你年紀巳經不小了總要曉得做父親的苦處做父親的苦處實是旁人瞧不出的頑公暗想這些事情你不說我也曉得的所以一語不答只是聽着校長續道你動身時你父親康健麽他實是個富於慈善心的體面紳士頑公心中暗暗想道豈敢豈敢口中答道不錯不錯暗道校長先生倒容易與他說話的校長又道放假期内你父親曾給我一信他愛子的熱情滿紙俱是我讀了很欽佩他頑公聽到這裏不覺有些不樂其實那一封信是因爲膳宿費太昻要求他減價的並無别話校長又道你得了這種好的父親爲何到今朝還是如此頑皮我是受着他的委託從此以後當更加嚴　管朿了頑公小聲答道費心費心但是這四個字究竟是什麽意思連他自巳也不明白校長見五六個學生在車内胡閙便大喝一聲道你們還不靜些麽生徒們如澆了一杓冷水便寂靜無譁於是有三四人過來與頑公話舊有個身材瘦長皮黑額高的呌做韓剛有個栗子頭大蒜鼻橄攬眼的呌做莫希達有個穿着短衣短袴寛大靴子的呌做嚴人傑頑公恨恨的嘆道這些小鬼都要來與我交朋友麽放肆極了他便一人縮在室隅未幾汽笛就響了（未完） 
談話會 
[松竹廬雜綴] [  嘯霞山人]  
　　欲做精金美玉的人品定從烈火中煆來思立揭地掀天的事功須向薄氷上履過爲善而欲自高勝人施恩而欲要名結好修業而欲驚世駭俗植節而欲標異見奇此皆是善念中戈矛理路上荆棘最易夾帶最難拔除者也須是滌盡渣滓斬絶萌芽纔是本來真體 
　　紛擾固溺志之場而枯寂亦槁心之地放學者當棲心元默以寗吾真體亦當立志恬愉以養吾玄機昨日之非不可留留之則根燼復萌而塵情終累乎理趣今日之是不可執執之則渣滓未化而理趣反轉爲欲根無事便思有閒想雜念否有事便思有粗浮意氣否得意便思有　矜辭色否失意便思有怨望情懷否時時檢點到得從多入少從有入無處纔是學問真消息 
　　士人有百折不回之真心纔有萬變不窮之妙用立業建功事事要從實地着脚若少　聲聞便成僞果講道德念念要從虚處立基若稍計功效便落塵情 
　　佐彤常覺小蝶雲台君誰東埜掃綠楊紀庚杏痴東園梅郎立三詩隱子春蔚雲離離無聊堰上寓公寓甸重匀濟航有美我笑覺迷跫廬老范馬二先生佛甦劍秋七七生劍盦獅兒召愚卓呆損絶魏氷心半呆子諸君鑒上月感承投稿本館謹備薄酬專俟來函提取或向本館帳房陳寳賢君面取爲幸 
 
 
 

Page 14

 
 
   
 
