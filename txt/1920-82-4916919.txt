# 1920 - 82 - 4916919

 

Page 1

 
 
   
 
 

Page 2

 
 
   
 
 

Page 3

 
 
時評 
[中央與地方（冷）]  
　　中央所有之惡德日後必漸染於地方中央尚武力地方亦以武力交攻中央用强權地方亦惟强權是務故今日各處種種紛擾之反響原其故中央實創之也不然浙江之學潮何以繼京津而起哉 
　　古語有云上行下效捷於影響迨至其後變本而且復加厲於是乎遍國悉受其害矣可不懼哉 
[專電一]  
　　北京電新參院開第一次會議到議員九十三通過中玻條約 
（二十九日下午七鐘） 
　　北京電閩案談判仍無結果陳次以日使枝出題外頃派刁秘書前往解釋（二十九日上午二鐘） 
　　北京電日當局聲言閩案决後希望卽商魯案莊電京請示靳覆魯案暫緩議俟雙方感情圓滿方能談判如閩案持平感情卽易復不必再立條件（二十九日下午四鐘） 
　　北京電奉天會議結果副座張願讓曹聯盟由八省增至十一省區並推曹爲盟主（二十九日下午二鐘） 
　　北京電滬會開議說王屢電京敦促靳致軍府兩電一未復一復語含糊仍持前議（二十九日下午四鐘） 
　　北京電西南戰事愈劇徐擬以個人名義電兩方解勸並促在和會取决紛爭（二十九日下午四鐘） 
　　北京電段昨避壽赴湯河卽晚回京（二十九日下午三鐘） 
　　北京電皖督缺有派聶省長先行兼護說（二十九日下午二鐘） 
　　北京電内部通咨重申賭禁 
（二十九日下午二鐘） 
　　北京電外部正式照會荷使修改中荷領約及附文（二十九日下午三鐘） 
　　北京電德國外交代表卽將來京外部因電委駐丹麥代署張秘書前往柏林爲駐德非正式外交官中德通商準備恢復（二十九日下午四鐘） 
　　北京電俄勞農政府來文撤回駐華使領另行選派（二十九日下午三鐘） 
　　北京俄激黨在伊埠扣華僑糧食决由哈派兵開車運糧往濟又撥欵交紅十字會救濟俄難民 
（二十九日下午四鐘） 
　　北京電庫倫電擬於下月召集蒙旗聯盟會商善後各事 
　　北京電徐樹錚定馬日赴庫 
（二十九日下午三鐘） 
　　北京電陜陳電援陜奉軍鮑旅全部撤回武扶等處正飭張旅撥隊塡防間忽接奉軍司令部電謂鮑旅撤回該處防務業由本司令部另派隊接防等語除飭張旅停止進行外惟該處防務奉軍能否完全擔任（二十八日下午一鐘） 
　　北京電贛電林虎馬濟率桂軍二十餘營駐韶屬澄江等處李烈鈞楊益謙等率滇軍三十五六兩團駐始興有攻韶之說援贛第一支隊李明揚由花縣敗回始興二三李隊亦將抵始興一帶成桄所部敬日與滇軍激戰聞有敗退英德說（二十八日下午一鐘） 
　　香港電岑西林親赴北江調和二李之爭感日早同劉德裕冷遹王有蘭數十人專車赴韶（一）撫慰滇軍（二）請二李相見釋前嫌（三）促李烈鈞回省餘件亦與莫商允伍林各方專函歡迎李烈鈞返省此行携有鉅欵將留韶一週方返臨行遺函請伍撥關餘欵十五萬滙韶用發各軍日前陸曾電請岑力任調人有非公莫屬語岑故往 
（二十九日下午二鐘） 
　　香港電李烈鈞曁楊魯有電歡迎岑赴韶（二十九日下午四鐘） 
　　香港電軍府請李烈鈞返省仍任參謀長遥領援湘軍以楊魯充援湘司令開駐湘邊莫擬調沈鴻英爲韶鎭使調李根源充瓊崖鎭使所部盡調瓊（二十九日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　香港電韶始徑日起停戰雙方雖尚有小部衝突惟大隊已遵軍府條件各退駐最後防線江口以外省軍以内滇軍暫不相侵候商條件以省軍卽停攻始興爲第一步將來楊魯兩部全開湘邊屯戍平石宜章一帶餉械由軍府保證照供楊魯須服陸軍部命改編爲靖國軍惟楊魯要求仍駐粤境對餉械有商量餘地故各暫止前進（二十九日下午四鐘） 
　　香港電聞林葆懌因方陳衝突感日向政務會辭職略言護法苒荏無補時艱自兼閩督更是非莫辨粤軍迭擾遊仙軍同護法竟自爭持調解乏力故將所有職務辭去閩事以後不聞問（二十九日下午三鐘） 
　　香港電伍秩庸父子今日到港（二十九日下午九鐘） 
　　香港電兩院徑日談話會决請吳議長向軍府催經費祗行文質軍府是否尚要國會如不要請卽下令解散（二十九日下午九鐘） 
[各通信社電]  
　　重慶電今日此問得有消息謂二十六日有携械之匪徒槍擊英敎士二人之眷屬並將萬縣下之某敎會搶刦一空（二十八日）文滙報電 
　　北京電陳光遠電我軍日退南雄被滇軍佔領各縣紛紛來電告警查南雄當粤西衝值此餉械乏難資應付迫請迅示機宜 
　　北京電參陸處致閩督電永春德化被粤軍佔領閩防吃緊希責行唐國謨實力戒備以固邊防 
　　北京電吳光新昨日赴蚌埠 
　　北京電邵領事電伊爾庫次克激黨禁運糧食華僑絶食堪虞已電哈商會購糧接濟以維現狀 
　　北京電鮑督電高梅闊夫病重議解省已派隊押送省垣醫治並囑派兵嚴管 
　　北京電政府擬將無線電臺開放許人民發電（以上二十九日）以上中華通訊社電 
　　北京電閩案艶（二十九）日正式續議 
　　北京電閣議藏案俟　興祺到詳細考詢籌備統一後根本解决 
　　北京電段芝泉赴湯河避生辰酬應 
　　北京電徐樹錚旬日内赴庫組織正式公署 
　　北京電西北墾牧等事徐樹錚主儘華人選用暫不僱用洋員 
　　北京電楊新督電告派隊會同塔城道尹防止俄難民竄入新邊情形 
　　北京電停付俄人庚子賠欵留備整頓中東鐵路之建議將付討論 
　　北京電聞政系南分代表具有和局意見到寗商李督以調人發表并有來京一行之說 
　　北京電皖倪保馬聯甲會辦軍務將提閣議 
　　北京電政府昨致電赴閩之劉冠雄聞内容與閩海防務有關（以上二十九日） 
　　瀋陽電葉恭綽來奉晋賀張督壽（二十九日） 
　　長沙電田應詔周學濟參與滇桂爭潮有從湘應粤計畫湘西將有軍事發生（二十九日） 
　　厦門電胡漢民廖仲愷由港先後赴漳與陳炯明接洽（二十九日）以上中孚通訊社電 
[公電]  
　　浙江一師全體通電急民國日報轉上海學生聯合會曁各報及浙江旅滬各團體鑒齊耀珊與夏敬觀朋比爲奸摧殘吾浙文化儉日縱衞隊擊傷聯合會學生多人今日逼迫解散聯合會并派武裝警逼令一師學生離校且賄誘轉學今已斷食十二時拚命相持如此世界如此浙江我等誓爲文化運動作先驅之犠牲公等如何浙江第一師範職敎員會學生全體校友會艶 
　　沈定一詰責夏超電杭州警察廳長定侯先生聞君以武裝警逼令一師學生離校君果甘作摧殘吾浙文化之虎倀乎何面目食吾浙祿若非事實盼覆定一艶 
　　梁任公等維持一師電浙江齊省長鑒近聞浙省一師更換校長生徒惶惶已陷失業狀况茲復有勒令休業之謡誠恐壓迫過甚牽動全局尚祈鼎力維持恢復原狀學界前途關擊非淺某等或情關敎育或誼切桑梓冒眜凟陳諸乞鑒諒梁啓超張一　范源廉梁善濟蔡元培湯爾和王家襄汪大夑孫寳琦王式通 
　　雲南各團體來電北京徐菊人先生靳翼青先生廣東軍政府各總裁各省督軍省長各團體各報館均鑒山東問題應提交國際同盟會裁處民意咸同茲乃有擬與日本在日京直接交涉之說揆之彼我情勢稍有不測寗係山東一省應請協力爭持至盼至荷雲南各界聯合會總商會同叩 
　　貴陽劉顯世通電自袁氏洪憲僭元宇内騒然於茲五載人民困苦不堪言狀南北相持未已統一之期無望甘爲鷸蚌利授漁人迄今青島問題遷延不决中日軍事協約條件竟未廢止列强環伏左右暫作鉅鹿壁上之觀寗忘利益均沾之例此我國言論僉謂北廷厚結外援喪失疆土幅員有限敵壑難塡籲地呼天不覺言之過甚也邇來各省通電迭至紛馳復於青島協約而外有北方抄襲袁氏故智爲熒惑人民之計此種政策何異畫餅療饑覆轍匪遥無關實際惟查中日軍事協約及附件成於歐戰激烈之時訂立各條無非對德而設今和局將定所結條約旣無德人之對付即無存在之理由在北廷果能抗議撤銷在日人亦當理屈詞窮若因循遷就不惜以全國命脈授之外人拊背扼吭全國人民奚能倖免何分乎南北何獨有於北廷諸公青島據渤海腰脊日本之亟亟於此者懼德人之襲其後現在德國兵輪不能出大西洋越地中海則其佔據之心路人皆知此顯世之日夜焦思憂心如焚者也爲今日計惟有聯合各省軍民長官據理抗爭催促北政府與日本交涉速卽取消協約並各種附件雙方宣布俾全國人民曉然於該約之無效青島問題須速提交歐洲和會公平裁决庶紛糾可息統一可期人民可從此漸安外患可從此稍弭若其悍然不顧或以空言搪塞則内訌敵紛外侮日亟莾莾神州正不知所稅駕矣願我同志共挽危局不勝迫切待命之至劉顯世漾印 
　　開封國民大會電申報館鑒本會决議反對直接交涉援救京津學生誓討安福系賣國賊希望全國一致河南國民大會叩 
[中美新聞社電]  
　　華盛頓電鏗塞斯州州長愛爾脫氏痛詆政府在戰時戰後浪費國帑又不設法彌補若此項用途報告一經宣佈政府處置不當之内幕因以洩露恐有使人舌橋不　者又謂政府有意浪費威爾遜總統赴歐時所帶隨從之炫赫有若東方貴族云 
　　華盛頓電戰時航務部長巴爾滿氏在海軍股員會陳述海軍中之缺乏人材皆由海軍總長丹尼爾氏遷延不决所致丹氏不知於宣戰之前先行覓取有訓練之人材 
　　華盛頓電國務部得消息印度政府禁止德人於和約答字後五年内入印度境 
　　紐約電此間已組織一阿根廷銀行處置阿根廷與美國之共同利益並提倡兩國間之銀行業·商業·財政·及進出口業 
　　華盛頓電海軍少將潑倫凱脫在衆院海軍委員會陳述裘脫倫一役德國戰艦砲術優勝英國艦隊頗爲所窘又言當戰事初起美國海軍如卽加入戰局今日當可得賠欵惜乎當時老練人材海部總長丹尼爾氏又不願吾人有所作爲云 
世界路透電 
[德國政變近聞]  
　　二十二日柏林電國防總長諾斯克氏業已辭職獨立社會黨要求組織勞工内閣 
　　二十二日柏林電全城漸復原狀鐵路與郵務人員照常辦公商店現復開巿斯巴逹黨猛攻圭特林堡之巿政廳爲政府軍擊敗政府軍復佔據鐵路雙方損失甚重政府軍以砲隊作戰兩日後已克復海爾 
　　二十三日丹京電各報載柏林消息謂韋斯特發里亞之共產黨已組織陸軍至少有萬人備有機關槍及武裝摩托車彼等已佔據工業小鎭十二處 
　　二十二日柏林電常備軍與叛黨大戰於斯班杜之北常備軍砲轟漢林斯杜夫鎭挨户猛鬭後卒將叛　逐走叛黨死者甚衆亞特勒斯杜夫亦有激烈之戰事軍隊進至柯浦尼克已恢復該處秩序 
　　二十三日柏林電愛白特總統已准國務總長諾斯克氏辭職其辭職原因乃出於勞工之壓逼及不能豫破開浦氏陰謀之故 
　　二十三日丹京電亨堡消息稱海軍大將末爾氏被拘後業經開釋基爾地方之德國海軍兵士曾逮捕其軍官要求自擇軍官否則須將海軍遣散國防總長已命彼等無　如何必須團集故彼等之要求可望邀准海軍現願聽政府調遣遏制左黨極端派之叛亂據愛森電稱革命軍議會自稱革命軍已佔領工區全部分紅軍五萬人現乘勝進窺維塞爾該地爲常備軍最後之立足地 
　　二十三日比京電魯爾區域之諸鎭及各要點已爲武裝勞工隊占據一節業經徵實政府軍共有二三萬人已退至魯爾河左岸駐紥維塞爾周圍共產黨之軍與政府軍爲四與一之比較聞目下大戰正在進行中 
　　二十五日倫敦電洛加爾安才格報之柯洛恩訪員稱英美軍將維持佔領區域内之法律與秩序如兵力不足將以英法比三國之兵八萬人助之 
　　二十六日華盛頓電柏林電稱駐柏林美國代表致文德國外交總長謂美國對於德國竭力抗拒軍人復古與騒亂運動深表同情但對於實業秩序之破壞殊爲扼腕因此事足以妨碍協約國所定輔助德國之計畫也 
[英國之愛爾蘭問題]  
　　二十二日倫敦電首相喬治氏今日在下院答覆議員愛德華氏之質問謂此種質問（即政府曾否得有消息愛爾蘭定四月五日起事利物浦·孟郤斯德·格拉斯哥將於同時響應海軍曾否搜獲德國運濟愛爾蘭之軍械子彈德國是否在黑幕中主動）業已擱起蓋若答覆實與公衆無益也 
　　二十三日倫敦電昨日愛爾蘭柯克巿尹舉殯時軍警均退離各街道執紼者甚衆計行二哩之長以敎士二百人爲前導且有新芬黨義勇隊八千人衣民國制服隨行是日有多鎭停止工作 
[英國礦工之談判]  
　　二十八日倫敦礦工聯合會幹事部與煤斤管理員關於礦工要求每日增加工資三先令之談判業已决裂礦工領袖郝巨斯氏宣稱情勢極爲嚴重礦工大會定期日議决對付方法 
[法政府對於議會之演說]  
　　二十八日巴黎電星期四日衆議院開始辯論政府　外政策昨已告畢總理米勒蘭氏當時曾演說曰帝國主義與黷武主義法國皆視爲異端法國之作戰乃爲白衞起見迨此事成爲法國存亡問題法國乃挺然受最慘烈之犠牲今若任所得之果墮諸其手則徒負勝名無補實際故鞏固所已得之物就責任與國體而論均不能稍懈者此所以法國須力主尊重其國之權利也政府責任所在不能有所遷就云云總理演說畢議員以五百十八票對七十票通過信任政府案 
　　二十八日巴黎電財政總長瑪爾薩氏昨在衆院財政股員會宣布法國財政地位及于一九二○年財政年度所議施行應付需求之各種計畫財政總長並告近在倫敦舉行之痰判及英法所訂之財政與經濟條約又稱今總括言之　政狀况發展頗順至本年七月間情勢尚將更佳云 
[各國近事記]  
　　二十二日倫敦電駐倫敦美國大使大維斯氏致電西佛其尼亞州民主黨幹事部主任謝其推彼爲民主黨候選總統謂無人能拒絶此請但稱彼初未求人推舉苟能盡其大使之責任于願已足實無意于高位云 
　　二十二日泊拉格電捷克斯克斯拉夫總統瑪薩里克氏近於七十生辰之日接各國元首賀電甚多瑪薩里克氏答國會之賀電謂國家自由全賴人道與社會主義及國民之天良意大利捷克斯拉夫波蘭三國已向高等議會要求分占前德國殖上地一部分 
　　二十五日桑狄哥電裝甲巡洋艦白羅克林號懸海軍少將旗號今晨率領軍艦二十九艦開往火奴魯魯參與典禮將於八日之内行一千五百哩之路程禮畢舊金山有驅逐艦八艘開往加入於是全艦隊將赴菲列濱今後美國亞洲艦隊將長駐該地 
　　二十二日倫敦電路透電社得確實消息亞才倍疆民國與土耳其締結攻守聯盟條約一節實屬不確兩國並未開此談判鐵佛里與亞才倍疆外交總長　發表正式文告謂此種訂約之謡言全無根據 
　　二十五日倫敦電唐在禮今日覲見英皇於白金漢宫 
[太平洋路透電]  
　　二十九日上海消息據哈爾濱半官消息紀外貝加爾之時局如下伏伊奇柯夫斯基將軍率柯哈克斯軍之殘隊現取靜觀態度不復攻擊謝米諾夫謝氏仍駐赤塔上烏定斯克仍爲外貝加爾緩衝國之根據地由加拉斯尼柯夫氏主持一切聞加氏現謀東進勞農軍數千人由伊爾庫次克向赤塔進發已過上烏定斯克捷克軍東下頗緩彼等之後衛近仍在貝加爾湖之米索伐雅地方其第三師則在米索代雅與上烏定斯克之間 
　　二十九日大阪電朝日新聞載楚魯加特電謂俄日軍於十八十九兩日戰於尼柯萊夫斯克日軍大受損失聞日領事署已被焚毁日領事生死未明 
　　二十九日大阪電八幡鐵廠决議自四月一日起將工作鐘點減爲每日八小時並增加工資平均自每月五十九元增至六十六元所增工資以年計之數逹百萬元 
國内要聞 
[北京通信（般若）]  
　　政界暗潮之一斑 
　　閣潮平息以後表面上似無問題實際上暗潮仍烈從前安系報紙所載靳氏二十日内自行辭職之訊固然不確然周樹模組閣及補提外敎農三長說則馬跡蛛絲一一可尋也 
　　安系三閣員同盟罷工之際固曾以外敎農三總長之補提爲條件之一靳氏内荏色厲以自有主權却之實則靳亦何嘗不取調和手段上星期五六兩日晚間靳宅均有調和主義之會議安系要人與焉補提三總長問題即發端於是安系之某政客語人謂靳旣挾督軍之力以臨我我不能遽倒之惟有加一重包圍使在我掌握可知其用心矣此三總長中準安系之張弧確定農商已非一日似無問題外交則始爲陳籙所謀繼則安系不滿於陳籙一轉而爲下月歸國之顏惠慶而向來視爲無足重輕之敎育乃反成逐鹿之場靳始屬意張志潭以爲前此組閣時安系有此主張當然可以通過殊不知安系前所以主以張長敎育者乃不使之長他部亦預防其爲秘書長今大局已定當然並此亦不之畀故朱深即面語靳我可代爲疏通不能代表允許而反對張長敎育之聲次日即起公府方面遂主張再用傳增湘以爲旣係北洋舊人又可擊學生之望且無黨派安系方面則又羣起反對之現在代部之傅嶽棻雖亦於周樹模方面小有活動然未必能有效安系之所擁戴者則爲大理院長姚震姚自身亦竭力運動而徐靳皆不謂然故今日之爭乃在敎育敎育一定即提出衆院矣邇來下星期内提交衆院之聲浪甚高且有謂星期二閣議後即可提出者不知屆下星期能確定否也 
　　此在靳氏爲自固之計安系亦爲藉加一層束縛之意然周樹模組閣之聲依然未已蓋在李朱曾將出席未出席之时徐樹錚確有此活動曾向東海方面力表擁戴周樹模且聲明一無條件有與周接近者曾以語人謂雖無條件而財法交三長决不能動聞周樹模業已允之矣及補提三閣員之說興而周閣之聲浪忽小蓋三總長補提安系或暫緩倒靳之勢否則藉周排靳爲倒總理不倒内閣之辦法頃聞一極可異之消息謂補提三總長皆徵周氏同意卽如傅增湘再長敎育亦周所贊同者是東海今日仍中於安系之甘言而有周氏組閣之預備也然詢諸各方則皆謂周閣一層暫時不能實現即實現亦只過渡且此席必爲安系所有政界始有寗日也云云 
　　　系至今仍未忘釜底抽薪之法結合十一省同盟與破壞八省同盟本爲同一目的今十一省同盟旣無成望乃仍從破壞八省同盟入手當段赴保時已以副總統面許曹錕今安系乃實行此項計畫又以開選舉會舉曹爲副總統爲目前唯一之黨略據某方面所調查曹錕此次聽受之程度决無上次受騙之深而安系之意則以副座舉曹其餘七省將信曹與段果有密約而暫時利害關係之結合必因而解體於是乘此機會又藉吳慶桐與吳光新之携手迫趙倜而去之乃爲告一段落而當此之際靳氏之後援已失倒閣不成問題矣現在曾毓雋日與各省議員接洽今日閣議之未到即係在某團體與西北某省議員商量此事者而吳慶桐請假以後日前忽赴信陽於兵事上大有活動皆其明證安系某議員云先議選副後說倒靳讀者其識此言 
　　至於奉天會議說則近日亦頗有之然往奉祝壽者各督有代表府院有代表段徐及安系亦有代表以此性質龐雜之人集於瀋陽有互相偵察之作用今赴奉不過二日能否有所决議尚是問題然兩方各表聯絡張作霖之意而互相傾軋則事勢上所不免焉 
[閩案開始談判日本方面態度已變]  
　　福州交涉前日（二十六）雙方已開始談判此案在未開始交涉之先曾經雙方接洽多次中國方面原提意見四條（一）撤換福州日領（二）賠償被害者（三）懲辦兇犯（四）謝罪嗣以日政府撤換駐閩日領與中國原提意見之第一條已表示同意當就其餘三條用正式文書送逹日本使署小幡公使卽電本國外務省請示前日接到訓電當於下午四鐘帶同西田通譯官赴外交部訪晤陳次長爲第一次之正式談判小幡親將日政府對於此案所擬之意見書及西田耕一等之調查報告書共計兩件面交陳次長而陳次長亦將全國民意對於此案件之函電及當道希望和平了結之意見曁王鴻年等調查之眞相付予小幡互相參閱尚無大相逕庭之處略事討論爲時已晚因約定次日繼續談判昨日（二十七）下午四時小幡又偕西田書記官赴外交部繼續開議關於撤換日領事因日政府已將福州領事調換故外交當局提出者爲賠償懲辦兇首謝罪三欵小幡亦提出要求三欵内容甚爲秘密惟聞對於取締抵制日貨風潮及其賠償均有所要求外交當局均嚴詞拒絶故昨日開議並無結果 
　　據外交界消息此次閩案之開議雙方在非正式接洽時頗見順利其中實有至大之原因一則日本方面感受排貨之痛苦不能不略表好意以圖恢復華人之感情一則爲希望魯案之直接談判此時不得不稍讓步此乃日本外部對於閩案亟欲了結之隱衷日本政府前致小幡之電令内中卽依此旨近日本方面聞中國政府對於魯案表示拒絶直接交涉之意不免大失所望故態度驟變前日日使遂藉口於抵貨問題以爲推宕餘地陳次長以抵貨爲國民自動若以此爲藉詞推宕殊無理由當即據理力爭辯論頗久迄無結果又聞昨日閣議之際陳次長已將前日開議一切情形提出報告閣員多主張不得以開議魯案爲條件並照預定計畫堅持到底聞俟下次開議時陳次長將根據閣議再與日使交涉 
[二十七日閣議紀要]  
　　昨日（二十七）星期六國務院舉行例會除曾毓雋未到外靳及諸閣員均一致列席上午十一點十分開議重要議案（一）福州交涉案首由陳代部報告前日與小幡公使談判經過情形次即研究交涉進行辦法討論結果堅持我國所提四項辦法無論如何總以逹到最後圓滿結果爲止（二）全國徵收官吏任用條例案結果照財部所擬二十一條完全通過日内呈請以明令發表（三）德奥人民待遇辦法案德奥人民重入華境以待遇無約國人民條例待遇之已不適用故另行規定待遇條例討論結果分交内務外交兩部詳核具覆（四）處置劉存厚軍隊辦法當有某閣員主張取銷劉存厚之四川督軍任爲將軍府將軍所部軍隊量爲裁減改編一師指定駐紥地點藉息爭潮並資持久惟衆意以川督問題應留在和議解决不宜遽行撤銷討論結果（一）准劉存厚仍駐寗羗（二）督軍名義暫不取消（三）所部二十一二十二兩師着改編爲一師其兵士之殘弱者即行遣散（四每月餉項由政府按一師之數發給此外尚有尋常議案五六件一致通過時十二點三十七分遂散議由李薩兩長入府報告 
[京華短簡]  
　　俄國勞農政府將對我國宣言歸還土地權利及免除庚子賠欵並要求恢復邦交政府接海參威委員報告之後以目前該政府尚無正式舉動在我自不便有所表示惟中俄兩國土地銜接關係較爲密切亟應調查俄國現狀以爲將來應付之根據已由外交參謀邊防各機關遴派熟悉俄事人員仿照國際聯盟會組織委員團辦法前赴俄境實地調查現正籌備一切並與各方先事接洽一俟辦理就緒即定期出發 
　　敎育部日前訓令各校實行學費收現惟學生方面對於敎部此舉異常憤激當於前日開會討論對付辦法决定下列兩案（一）聯絡各國立學校學生一致反對（二） 
 
 

Page 7

 
 
如反對無效則學費一欵全體暫緩繳納以待當局之解决又聞各校校長對於此事亦頗抱不平擬於日内開校務會討論此案 
　　浙西錢塘道所屬各縣賦額偏重論者久以爲言最近當局有均賦之議擬從錢塘道試行凡科米至九升以上之嘉善吳興嘉興德清平湖崇德諸縣作爲第一期酌量遞減以一斗爲最高率每畝科征正賦銀米合計至多不得逾銀元五角以上業在國務會議决定由内財二部電浙責成各縣限本年内查竣十年分起照減至一定數目 
[日本在滿蒙之秘密行動（續）]  
　　武器旣入巴布札布之手而周圍情况尚不容蒙匪南下及袁氏病殁日政府尚欲觀望伺機對於大連勤王軍旣不解散對於蒙匪亦不交涉止其南下故巴布札布最近忽然殺到滿洲此滿洲擾亂之近因也蒙匪旣南下中國軍隊屢加以討伐尚未奏功對於誘致蒙匪之日本自然不勝怨憤於是鄭家屯中日軍隧之交涉以起怨憤塡胸之中國軍隊遂射擊日軍隊包圍日本兵營逼使中國軍隊敢於攻擊日本軍隊者全在招來及誘致蒙匪始不容疑而此問題之解决似易而實難北京政府所以對於日本抗辯不休者亦因有此特别事情之存在故也鄭家屯事件勃發之時蒙匪軍已進入滿洲而南下與華軍交戰數次皆不利恰遇鄭家屯事件勃發日本軍隊對於華軍爲威壓的態度使華軍不遑他顧而蒙匪得於此時乘隙急逃投入日本南滿鐵道附屬地之郭家店故由中國方面觀之日本軍爲救助蒙匪故意惹起鄭家屯事件乘此紛擾將蒙匪引入郭家店而加以保護顯然可見也日本因特别關係欲保護蒙匪向中國交涉欲令其安然退去奉天張督軍因免地方糜爛遂許之然日本方面無端再施一大失策之陰謀遂使交涉復破白陷其庇護之蒙匪於死地實日本之隱痛也即前述任蒙匪自由退去之交涉旣成日本方面復起陰謀由大連宗社黨勤王軍二千人内分派八百人由南滿鐵道運至郭家店參加蒙匪更對於蒙匪及勤王軍供給大砲機關鎗步槍等及多數之彈藥此事全係日本官憲之所爲若非依日本官憲之計畫則日本所監視之宗社黨勤王軍何以得離大連哉假使無日本官憲之關係則南滿鐵道又安肯爲之運至郭家店耶且武器之供給尤非日本官憲之關係不能有也故此事全由日本官憲之手斷無揷疑之餘地華軍旣允蒙軍安然退去忽見新加勤王軍且添多數武器彈藥乃大驚遂通告日本謂中國雖承認蒙匪自由退去然忽增多數馬賊編成之勤王軍及精銳武器事變叵測不得已從事討伐請爲原諒云云日本方面在蒙軍預定退去期日之先夜接到中國討伐通告欲由奉天日本領事答覆張督軍謂由郭家店·經楊家城子到鄭家屯·畫一線其以東不許中國軍隊行動若違反之則日本軍隊當即取自由行動然奉天日本領事以該通告爲蔑視國際法上之條規將來恐惹起困難問題謂不能以外交上正式手續發此通告云旣而蒙匪與勤王軍並列而進日本騎兵口稱監視實係護衛同由郭家店出發於是旣發討伐通告之華軍對之開始攻擊因此日本國旗被彈丸射穿日騎兵亦受傷是爲朝陽坡事件朝陽坡事件之失態應注意者第一·征蒙中止之交涉旣破日本方面對於停止討伐交涉不爲十分處置第二·日軍無論有如何關係對於此等蒙匪及由馬賊編成之勤王軍皆派兵護送誠不可思議之事也則滿洲人方面對於日軍此等行動亦多有議其不當者若單爲華軍對於日軍之攻擊凌辱日本國旗時日軍卽出非常之手段然日本有上述之特别關係且有外交上之缺陷致有此種侮辱亦只得呆視任華軍行動不能發揮日軍之威外交上亦陷於不能明快解决之苦境其後醜態百出朝陽坡事件旣起乃調公主嶺日軍一旅向朝陽坡進發然華軍見日軍大舉出攻自行退避日軍此舉一事無成毫無意義若眞欲逹攻擊華軍之目的何不更進一步逕向華軍根據地之奉天集中日軍乎於是日本之陰謀皆不成功而華軍之征蒙計畫反著著奏効吉林軍重重扼蒙軍退路蒙軍困難不可言喻於是日本復向中國交涉仍欲使蒙軍安然退去而蒙軍及勤王軍之匪羣大肆刦掠滿洲秩序大亂日本之交涉仍得中國允准其條件勒繳勤王軍之武器而解散之僅蒙軍得令安然退去夫曩時日本官憲由大連輪送勤王軍且給以武器證據確鑿旣責無可逃今又不能不自解散其所輸送之軍隊自收回其所供給之武器其處置之矛盾失策誠可驚也然日本官憲之失策尚未已也旣解散之勤王軍復使南滿鐵道遣送於滿洲各地因之鐵道沿線各地益覺不安馬賊橫行可以想見現撫順有宗社黨襲擊良民之事即其明證今後馬賊之猖獗擾害良民日本不能不任其責也（未完） 
[滇粤軍最近之戰訊]  
　　韶城方面之情勢汕惠間之影響 
 
[女子工讀互助團] 北京工讀互助團發起後各處仿行者甚多現在北京女學生之願工讀者亦組織一女子工讀互助團（錢初雅）（繆伯英）（何琛媛）（韓德諾）頃正在試騐中不日即正式成立現有團員四人聞續來者尚不少韓德諾係韓國人 
連日廣東省中盛傳魏邦平在前敵受傷已返新街在韜美醫院調治魏部營長魏壯飛戰斃陸軍旅長盧炎山被李協和摛獲傳說紛紛但據軍府人言韶城方面尚未有開仗消息力辯此說不確想前說確係謡傳也財政廳長楊永泰日前秘密赴韶勾留數天昨已乘專車返省軍府於調和說現在知已絶望决不再派代表前往北江方面惟昨派某代表赴滇謁見唐滇督已經出發李根源有電致莫督謂始興方面招集綠林數千張懐信又擬由廣寗出陽山與楊部（益謙）聯合曠時太久則爲患滋長擬請會合大軍刻日合圍一鼓盪平莫督已電覆令飭相機行事現計韶城附近滇軍及省軍數共三萬人左右大約日内必有劇戰發生也另據韶城消息韶始間確已開戰李烈鈞方面以李明揚所部贛軍及李祿軍隊數百猛攻翁源而旅長楊益謙亦已親率本軍在新張水地方與省軍劇戰聞是役省軍頗有傷亡其數約三四百人惟楊氏方面軍隊傷亡未悉昨李根源以戰釁已啓深恐歷時過久則爲患滋長决定於日内分兵合圍始興又南雄方面司令成桄雖有服從李根源之電但態度仍恐有變現李根源亦頻派使前往慰留并暗中查察成氏態度又一消息魏邦平及邱渭南所部近已離韶城進迫始興觀兩軍駐在地與始興滇軍相距不過二三十里現一面哨探調查始興知事段某是否歡迎李烈鈞入城魏邱各人現均來往於曲江邊境及韶關間統計現在調赴韶城之省軍邱渭南五營沈鴻英三營莫正聰四營魏邦平所部併合警察游擊隊共約三營盧炎山三營陳坤培五營其他警衛軍及陸軍游擊陸續調往者又不下十數營軍隊出發之多視前年討龍時固無以過之也 
　　粤軍代表鄒魯日前因滇軍問題致外間紛傳滇粤兩軍實行携手共定粤局頗起當道猜疑當卽避地赴港現聞鄒於日昨特偕粤籍國會議員中之屬於民黨者多人如謝某等赴閩漳現在漳州方面民黨人物薈萃又據惠州人言前傳陳炯明派粤軍八營返惠駐紥現查確係有粤軍四營由汕尾起陸入惠其駐在地點係在海豐此爲陳氏故里故惠州當道雖特加注意亦無如何也自省中滇軍問題發生汕頭亦加緊戒嚴據汕地消息汕頭駐軍本極複雜滇軍浙軍分在四處潮梅鎭守使劉志陸以滇軍旅長伍毓瑞頗與李烈鈞統系接近且因汕地謡言紛起劉擬令伍部駐汕軍隊繳械伍部不服旋有浙軍某司令及浙軍全體官軍亦起而抗阻謂如劉氏强迫滇軍繳械决當以全力助滇軍奮鬭恐汕地亦將發生變故矣又一消息駐潮屬賴世璜所部贛軍雖號稱一旅實不滿三營月之十六日因桂軍疑忌雙方共下戒嚴令乃前哨以口角微嫌致起衝突初不過互換哨兵即可了事詎料陸使張大其詞一面電省稱贛軍謀變一面下令圍攻贛軍不得已出而抵抗無如衆寡縣絕、支持至七小時之久遂告力竭全體退赴閩邊至伍毓瑞所部贛軍原係滇軍改編器械服裝訓練均與滇軍一致此次因賴部與桂軍發生衝突恐遭波及乃乘機退至黃岡廳附近駐守藉以乘機觀變現外傳伍部因被解散亦已起有衝突詳情未悉茲錄潮梅鎭守使劉志陸電如下廣州莫督軍鈞鑒此間贛軍啓釁釀亂本軍今日卯刻施總攻擊所有潮澄兩屬贛軍均被包圍激戰移時互有傷亡已刻贛軍已完全繳械詳情續報謹先電聞劉志陸呈個印 
[雲南美醫士出險紀]  
　　自美國駐西藏醫院院長史德文在大腰站被楊天福刦去後政府初則准許楊天福投効投効不成楊又復挾史而逃滇政府乃派多數軍隊跟跡追剿楊天福力難支持乃將史醫士一面藏匿一面抵敵日昨始據偵探探獲史之藏處前往尋出茲將來電錄下火急滇唐督唐總司令大理李總司令鈞鑒頃據杜營長及元謀武定兩知事先後電話稱前被擄之美國人史德文被楊匪將其藏在武屬他臘烏地方經此方派出之偵探查獲因地近元謀該探當即報同地方官將該外人奪回送至元謀請派兵接護到武定等語當即派兵前往接護矣謹先電聞團長楊復光叩青印 
[浙江學潮誌（九）（宣）]  
　　補述二十七日請願詳情 
　　調停中變後之狀况 
　　一師校舍被武裝警察佔據故全體學生於二十七日黎明整隊赴敎育廳請願挽留經校長復職請求取消休業飭令警察出校至廳時廳門尚緊閉稍待則忽來武裝警數十名隨行者爲二區警察署長王某王盛氣謂學生曰「汝等胡爲至此」代表答以「來敎廳請願」王某遂大聲呼曰「爾等旣讀書而來何以只管鬧事」該學生等不屑與之爭論置之不理王去未幾武裝警察復連翩而至均站於敎廳門口廳門幾爲之塞斯時廳門已開武裝警察緊守大門不許學生進内僅放四代表入見廳長須臾二區署長王某亦入内與夏氏及學生代表談話約一小時語多空泛代表等以不得要領要求廳長面諭同學夏氏遂偕王某出語學生曰「天將雨矣諸君盍暫歸乎」餘音未絶而王某即高聲曰「廳長已奉省長命令整頓汝校諸生如欲轉學浙江十個師範均可轉也再川資苟缺乏儘可來廳領取假使不願轉學可卽回家靜候廳長另定辦法汝等從速回校整理行李即日返梓别在此胡鬧」學生聞之忿極欲泣答謂「吾等並非不願讀書但今校中旣無校長又無敎員敎吾等何從讀起今來請願原爲挽留校長曁請職敎員到校上課」王某繼曰「新校長曁新職敎員日前進校爾等爲何拒之使出爾等之舊校長辦理不善爾等品性不良今尚如此乎」說畢遂謂廳長曰「進去」於是學生愈憤怒派代表入内質問廳長「王某何人敢作斯語」夏氏答謂「彼爲二區警察署長予以聲浪太低故請彼代爲傳逹」代表問「廳長之意是否與署長之語相符」夏氏難以回答僅謂「彼爲警界中人措辭未免有過當之處望諸君不必計較」代表答謂「敎育事業神聖之事業也何煩警界干涉請廳長以後不必由彼代達學生之憤氣雖稍平而仍繼續請求圓滿答復斯時之王某則已一溜烟去矣但夏氏終以己不能作主爲辭要求學生先回校然後再定辦法學生不從 
[北京女子工讀互助團試騐工作之實况] 中央寫眞通信社攝影 
同聲謂夏氏曰「不逹目的誓不回校」夏氏不得已遂去請蔡谷卿（蔡子民之弟）出而調停蔡氏謂學生代表曰「我可去向省長設法撤回休業令使警察出校撤消金布校長暫由官廳指定舊職敎員數人到校維持校務」代表終不允并告夏氏曰「如果非經復職必須物色一對於文化運動敎育革新兩件事業有切實表現之人物來長本校方可若一時不能得須暫由舊職敎員全體出爲維持但須無條件復職不能缺少一人否則密犠牲一切蔡遂與夏氏至省公署與齊省長商議齊以蔡一人情面攸關卽允取消休業撤回警察舊職敎員復職蔡氏回報學生在學生方面尚以爲未能圓滿要求緊持不回校後經蔡多方勸解負完全責任學生始允暫時返校 
　　浙江省立第一師範學校全體學生向敎育廳請願宣言云我們學校在三月二十六日以前的情形在第一次第二次宣言當中已經大略說過了我們到學校裏的來求學也是重要原因的一種但是敎育廳居然要呌我們休業離校簡截不許我們求學了我們在學校裏自治呢自修呢都照常進行秩序都和從前一樣但是警廳居然派許多武裝警察在學校内駐紥起來二十六夜且禁止我們開會那是簡直以武力來壓迫我們了從前官廳對於本校尚可以說他没有維持本校改革精神和鞏固浙江文化基礎的誠意在現在簡直是有泯滅本校改革精神和蹂躪文化基礎的實據了我們誓爲敎育改革和文化運動犠牲决不爲官廳的權力所屈服我們今天全體同學面見敎育廳長一方面質問休業離校和派警壓迫的理由一方面要求他答應我們的要求我們再把第一次宣言所提出的要求再鄭重聲明如左（一）挽留經校長（一）如果有人在過去對於文化運動敎育革新兩件事上切切實實有所表現的而且我們認他在將來的確能夠維持改革精神鞏固我浙文化基礎的我們也是歡迎的我們今天無論如何必須逹到這兩種目的的一種否則犠牲一切都所不顧的　 
　　自師校全體請願後齊省長已容納調停者之意見將該校開學並恢復舊敎職員乃至昨日事忽中變其原因凡二一因北京梁任公·孫寳琦·汪大變·等電浙嚴詞切責引起齊省長之不快其對學生會代表曾有地位可以抛棄一師不能維持等語二因學生會請願時與省長衛隊衝突學生受傷檢察廳已提起控訴乃於今晨（二十九）派警察三百餘人將第一師校包圍並勒令即日出校該校學生在齋舍靜居不為動警士乃入强令出校於是學生全體集合操場高唱校歌並呼文化運動萬歲以示决心警士無法可施復橫施武力將該校十五齡之學生痛毆現杭城電局已不允代表該校發電並嚴查郵局外界將無從知其痛苦矣 
[杭州快信]  
　　學生聯合會昨排隊赴处署請願一中工業一師三校學生葉天瑞朱義權謝文傑因與衛隊衝突受傷葉唇腫鼻破抬赴法院請驗經屠檢察官飭吏驗明尚屬輕微令偕朱某自赴醫院求治靜候辦法至謝則並夫請騐被訴首先行兇人爲羅某 
　　師校風潮愈烈官廳方面今晨（二十九）又加派武裝警察赴校分别給發川資勒令各生出校回籍全體反抗延未解决 
　　省城中等以上各校今日（二十九）一律罷課 
學生聯合會今日（二十九）上午十一時又假省敎育會開臨時緊急會議官廳派警監視 
　　中等以上各校學生公舉代表每校二人詣督署請求盧督設法救濟維持本省敎育 
　　第一師校諸曁浦江籍學生陳逢祥張志道錢唐金品眞洪玉庭五人今日午前齊詣省署謁見齊省長馮政務廳沈秘書長面陳伊等志切求學屢次上課爲各學生所阻在特别會客室晤談二小時聞者笑之 
[南京快信]  
　　内部電各省限三個月肅清境内鴉片 
　　天津青年會派張銘心李雲章來寗照料赴津代表 
　　曁南學校以風箏雖爲兒童玩具然實含有物理學現定四月一日作風箏比賽一二三名皆給以奬品 
　　省立法政專門學校同人在寗組織同學會并於北京設立分會以聯同學感情 
　　省立各學校定明日起放春假一星期各學生由敎職員率領往野外旅行 
　　蘇州總商會呈軍民兩署蘇省米糧出口並未弛禁漕運亦經拒絶何以米價增漲漫無收拾若不速塞漏巵勢將室如懸罄弱者轉乎溝壑强者鋌而走險治安前途杞憂曷極擬請嚴定懲治私運辦法并速辦平糶以拯窮黎 
　　省署昨日牌示范鍾湘調署丹陽縣知事未到任前委分蘇任用知事王乃康暫行代理所遺嘉定縣缺以崇明縣知事張允高署理所遺崇明縣缺以靖江縣知事林韶榮調署未到任前委分蘇任用知事林黻楨暫行代理所遺靖江縣缺委分蘇任用知事金國書署理又李恩露調署常熟縣所遺松江縣缺以丹陽知事郭曾基調署未到任前委分蘇任用知事郭玉裁暫行代理寳山縣知事章同調省遺缺委分蘇任作縣知事歐署春署理江寗縣知事孫錫祺請假遺缺委分蘇任用知事高桂馨代理儀鳳門内劉家山昨有多數工人在山下掘土忽轟然一聲倒塌數丈壓斃工人三名 
地方通信 
[蘇州]  
　　鄉民呈報盜案吳縣公署本月廿七日有蘇鄉牛車浜地方鄉民陳質卿投案呈報云前晚突有口操北音之匪徒十餘人手持兇器撞門入内嚇禁聲張並將家屬人等用繩綑縛稍一違抗即被行兇受傷故任其翻箱倒篋携贓呼嘯而去特此開具失單呈請派員勘騐迅飭水陸軍警偵緝贓盜解案懲辦等情當由曾承審員命法警傳案詳加詰訊諭令先行回鄉聽候蒞勘一面傳諭值日法警預備船隻於二十九晨帶同檢騐錄事衛隊人等蒞鄉勘騐矣 
[鎭江]  
　　連日狂風鎭埠自二十五號晚狂風驟起房屋震動老樹爲拔幸時在夜半船隻停駛惟聞停泊三江口七濠沿江一帶船隻走錨斷纜者甚夥幸尚無覆没之虞至二十七號晚猶未靜息 
　　發生流行危症鎭埠現發生一種流行症極爲危險西醫名爲腦膜炎中醫名爲伏温傷寒初起時頭昏腦脹旋即神識昏迷倘醫治稍晚每至不起尤以小孩爲多據醫學家治療方法以注射血清爲最有功效云 
[處州]  
　　覆檢妾婦屍骨遂昌王義昇店主之妾孫氏命案永嘉高等分廳朱檢察官曾推事王書記官帶同王檢騐吏於元宵前到遂即於正月二十五日開始檢騐屍塲在大南門外往觀者幾及萬人是日天氣晴明檢騐吏將屍骨逐一排列骷髏上現有黑色即以水洗刷至四五時始放入蒸籠煮蒸至兩小時天已昏暗不克檢視各員帶同兵警即住宿於該場傍近之四侯廟次日又復蒸洗用刀刮削摸弄至一日之久仍未喝報第三日一如前狀及至傍晚方以自縊塡報時屍親孫氏大哭不肯具結與王某所延之律師范壬多方辯論爭執至夜分十一點鐘未有結果各員自早至晚已兩餐未曾下咽祗得停騐一面報告分廳請示更吏再檢至二月初三日接到回電不知如何又以前檢騐吏再檢上午八時到塲方騐至頭顱范律師正在辯護不料激動公憤鬨聲大作有大駡律師與檢騐吏幾將用武經程知事多方勸諭大聲喝止時屍親孫氏跪地痛哭而一般觀客各擲洋錢銅元令其止控銅元紛紛抛去如舞臺上之丢彩更有擲打律師頭面將案上之茶鍾擊碎者各官員恐亂秩序仍將骸骨封固將來如何辦法不得而知查孫氏爲外縣人不知本地人對於王某何如是之激烈也 
[湖州]  
　　以身殉友之慘聞吳興省立第三中學校三年級生吳聲　與東吳中學學生吳祖淦素稱莫逆勝於手足日前吳祖淦因與某女士愛情深篤不獲偕老相思成病在校淹逝吳聲驚聞此噩耗竟終日涕泣悲悼逾常同學勸勉恝不之顧竟於二十王日呑服毒物延到是晚口吐鮮血狂呼慘呌同室警覺報由舍監舁送福音醫院已不及施救延至天明斃命該校一面通在該生家屬一面備棺成殮是亦近世所罕覯矣 
雜評一 
[屈服（訥）]  
　　人各有特立不撓之精神故不甘屈服者人之常情也然屈服於公理不足爲辱屈服於武力而安然忍受者則自暴棄矣武力與武力戰苟非爲國家爭方權爲人民爭人格則皆可以已故此次滇桂之戰爲公理所不容一旦覺悟而自願讓步停戰者其屈服無傷也以學生與武力戰學生苟堅持此順應世界潮流之公理以往其不能與武力抗爭而至於屈服者勢而其必則終必不肯屈服此不肯屈服之心即爲公理之精神所寄故縱暫時屈服而久必伸張也此次浙學生文化之爭若不甘爲自暴自棄之屈服則結果可斷方矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[青年會第八次全國大會消息]  
　　南方各埠代表今日由滬北上 
　　中華基督敎青年會將舉行第八次全國大會於天津會期四月一日至五日六七兩日尚可作京華游此次適値該會二十五週年紀念故各處赴津代表等極形踴躍聞最近報名赴大會之各處代表已有一千一百七十六人之多而南方如香港·廣州·厦門·福州·汕頭·台山·潮州等處所派代表已均抵滬連同上海各代表並全國協會赴大會各辦事人員定於今日早晨七時五十五分專車赴甯即由浦口特車往津王正廷亦將於後日啓程赴會昨日北美青年協會總幹事穆德博士特電該會致祝略謂中國青年會有此奇異之進步并於其國家作此偉大之建設實深慶賀深望彼此益相提携於方來之新世界中也云云茲分述關於此次大會事件如左（一）此次北上由青年會全國協會會長鄺富灼總幹事余日章組織全國大會事務處職員總幹事賀嘉立副總幹事顧子仁公布科謝扶雅胡貽穀畢德輝展覽科李耀邦韓寗程序科顧子仁駱維廉旅運科貝鐵德使員科韋雷佩陳鐘聲會什韓寗陳君賚 
　　（二）赴會代表須知（甲）「旅運」交通部及各鐵路機關對於大會代表特定優待辦法凡代表無論搭乘何路火車任購何等車票計往來二程一例照一程收費代表之無論爲正式或爲與會使員苟持大會旅行減費券購買車票即可享受此項利益該券之發給巿會代表由旅運委員交由各該城巿青年會總幹事分配校會代表由協會校會組供給凡欲乘輪船赴會者預計輪船抵埠時日提早一二日到會以免或有愆期之虞各輪船公司亦已允可特别減價自上海至天津中國官艙太古公司已允每人來回共計大洋十八元又應注意下列數欵（一）減費旅券有白藍二種白者爲赴津之用藍者爲歸程之用券上均應田使員團領袖或該青年會總幹事簽字（二）買票至津時站中必向買票者收取此減費券購歸程票時亦然（三）折半車資一事業經商准交通部允諾但須先查明各該局有無收到部中訓令以免買票時臨時疑難（四）對於定在浦口會集合羣往津之使員乘車等事已有特别准備其他各處如需特别準備者須先與本地路局接洽商妥告知其人數與時日（五）關於輪船減費一事上海已與傍海航輪辦妥減價交涉其他各處如有欲由輪船赴津者最好能與該各本地輪船公司商榷此事尤宜告知該公司以使員乘坐何輪及人數俾便准備（六）此種減費旅券完全爲謀大會使員之便利不得作爲他種私用（乙）「欵待」宿膳用費須由赴會代表自行擔負天津青年會已預備寄宿舍一處可容五百人每日膳宿費爲一元三角五分惟各員須自備鋪蓋至於校會代表已由天津青年會向該地各學校接洽得寄宿各校中膳宿費每日五角鋪蓋亦應自備天津之中國旅館費分兩種普通者每日一元六角上等者每日三元外國旅館日費約在五元之上惟容量有限止可供少數代表之用以上膳宿各費悉由各代表自擇（丙）「報名」各代表旣到天津須向青年會使員審查委辦報到如爲巿會代表同時繳會費二元如爲校會代表則繳會費一元即可派定欵待處所又得領受大會徽章紀念册以及關於大會中討論各案之印刷品（丁）「游覽」游覽名勝一事擬定在開會前與閉會後舉行如有欲往京華游覽者將定於四月六七兩日由北京青年會派人領導觀覽各處勝跡代表可在京城過夜所費不巨代表等諒不交臂失此好機會也 
　　（三）大會之秩序槪要如下（甲）四月一日下午四時開歡迎會黎宋卿主席並舉嚴範孫·張伯苓·鄺富灼·等各致祝詞七時三刻巴樂滿演說題爲「一椿不可能的事件」（乙）四月二日上午致全國協會報告第八次大會書（目錄附後）大會選舉職員十一時三十分靈修講演（誠靜怡）下午二時大會公股討論會七時半黃任之演說題爲「中國文化之優點」張伯苓演說題爲「泰西文化之優點」（丙）四月三日上午各種報告十一時半靈修講演（沈文卿）下午二時半黎宋卿歡迎會七時半宣布歐美各國對於大會之賀電美公使·英公使·各國青年會代表等演說孫中山·伍秩庸·唐少川祝辭北京政府代表致祝詞（丁）四月四日上午大會禮拜吳德施講演各代表赴各敎堂禮拜下午各代表分區講道七時半誠靜怡演說題爲「現代敎會之要求」王正廷演說題爲「中國民族所期望於青睥者爲何」（戊）四月五日上午各種報告全國協會委員之選舉十一時半靈修講演（鄭和甫）下午分股討論會七時半王正廷演說題爲「青年會運動之根本精神」巴黎滿演說題爲「中國今日之必需」閉會四月六日列席大會各代表赴北京游覽四月七日下午北京總 
[青年會全國大會事務處辦事員攝影]  
統府尚聞歡迎會（另有登南·藍姆森·倍克·孔祥熙·郭秉文·司徒雷登·温佩珊·張履鼇等在天津全國大會中演說時期未定） 
　　（四）青年會全國協會報告第八次全國大會書篇幅甚長茲僅錄其目次（甲）二十五年之回顧及現在之地位（乙）全國協會之組織及人員（一）委員會（二）董事部（丙）全國協會內各組各部之工作及他項事業（一）總務（二）巿會組（三）校會組（四）幹事養成部（五）書報部（六）體育部（七）講演部（八）庶務部（九）建築事宜（十）回國華工善後事宜（十一）協會駐中國南部幹事（十二）學生立志傳道團（十三）學生放洋招待事宜（十四）職工青年會（十五）佈道大會（十六）歐戰協濟大捐欵（丁）全國協會範圍内之僑民青年會（一）上海·（甲）協約國海軍青年會（乙）日本基督敎青年會（二）天津·美國駐津陸軍青年會（三）北京·使館衛隊青年會（戊）國外華僑青年會事業（一）中華留日學生青年會（本部在東京）（二）中華留美學生青年會（本部在紐約）（三）中華留英學生青年會（本部在倫敦）（四）僑美華商青年會（甲）三藩巿（乙）舍亞特（丙）芝加哥（丁）檀香山（五）坎拿大華僑青年會（温地辟）（六）歐洲戰地華工青年會（七）西比利亞中華參戰軍青年會（八）星加坡曁南洋羣島華僑青年會（已）全國協會最近四年中歲出入决算案（庚）前途之各種問題及希望（辛）全國協會提交第八次全國大會議案（九）附件 
[上海青年會褒榮會紀]  
　　昨晚青年會開褒榮會設宴於該會健身房到會者有藍建樞·王正廷·余日章·駱維廉·錢新之·曹雪賡·梁小初·等五百餘人由王正廷主席在入席以前先由全體唱愛國歌繼由曹錫賡祈禱遂入席王正廷卽起致歡迎詞略謂今年徵求會之成績可謂空前矣會員之多實出人意料果青年會之進步要亦諸君之盡力所致也惟青年會之事業無日可以終止世界存在一日青年會之事業即當進步一日今日青年會事業方發軔之初以後尚當日進一日固無可限量也故不可謂今日之徵求會爲止境要知前途固無窮盡也以後更望諸君努力前進冀青年會事業之日見發逹詞畢遂各就餐當餐時又有音樂演說等秩序先由該會日校學生奏樂一闋旣畢各會員堅請再奏乃再奏繼由檀香山青年會會長李君唱廣東歌二首乃由美人開斯基（譯音）演說略謂余今日得遇諸君於此盛會萬分榮幸余入青年會已二十餘年而在此二十餘年中徵求會之成績或佳或不佳而從未見有今日之結果者路易斯君爲上海青年會首任會長余返國時當告以此次之成績彼必樂聞且將雀躍不止矣余來此多日見青年會之人士皆和藹可親如一家中人幾不能分其中外余若久居此處余可自料自已亦將不辯為華人或美人矣說畢再請廣東青年會會長梁小初君演說略謂青年會事業之發逹情形聞之實可驚可懼而以上海爲尤甚嘗憶去年徵求會上海徵得之會員尚在廣東之下今年竟超出之矣不亦可觀惟今年雖爲此處佔得優勝明年我廣東會員如能努力難免再較此處爲優也說畢主席即起言曰梁君謂明年廣東將再佔優勝然則諸君盍速努力以戰勝之乎其勉之乃請西人屋士脫格報告赴法華工情形蓋屋君爲引華工返國之一人也報告畢再請李君彈琴所彈者爲美墨戰事情形軍樂洋洋戰鼓鼕鼕以及號令聲步伐聲槍砲聲呼殺聲無不盡出於此琴聲之中誠神技也乃有各隊長之演講李惕吾以周憲章爲代表穆藕初以王榮輝爲代表錢新之朱葆三以朱樹翹爲代表駱懐白·蔣文蔚等大致皆爲勉勵隊員之詞繼有青年會全國協會總幹事余日章演說略謂青年會徵求會員諸君大槪有二種心理一種則自已定有目的即此次須徵得多少會員多少分數待逹得目的即以此爲止境一種則因已徵得無數會員乃在設法如何方能使此輩至青年會享各種權利雖則皆具不同的希望余則以爲此二者全不合於徵求會之目的或曰青年會之徵求會豈不爲金錢乎即當答之曰是蓋若缺少金錢焉能辦事或曰徵得之會員又非爲專享權利而來者乎余則不能稱是矣卽當答之曰徵來之會員即爲入伍之兵士也青年會爲造就良善青年之大工廠以是青年會會員皆當稱之曰良善这青年邇來上海社會一切習慣腐敗已極惟良善之青睥可以打破此種惡社會青年會旣爲良善青年之鑄造廠多徵得會員卽多產出良善之青年即可多添兵士與惡社會開戰兵士愈多則敵人愈易攻破故青年會會員愈多則惡社會愈多仇敵則彼勢孤而我勢壯攻破惡社會易如反掌耳徵求會最大之宗旨惟一之目的即在於此繼又謂今晚之大會果盛矣而明晨之大會當更盛明日之大會維何卽於明日六時至八時滬甯車站摩肩接踵赴天津大會之代表也是時之會果盛矣而最盛者還當推天津之大會也明日之會僅南方之人大會中之一部份人耳至於天津則北至哈爾濱南至香港西至雲南東至日本各代表匯集一處至少有一千餘人有名人之演說討論我國人民生死存亡之大問題「明日之中國」届時之大會方可以稱之曰空前但仍未可以稱之曰絶後於我國之前途關係頗大然而以後我國之前途惟恃我輩青年青年會之徵求會與有功焉乃由主席請藍總司令給奬徐可陞唱名成人部個人第一爲飛鷹隊之瞿鴻章獨得三千餘分得打字機一架金牌一具第二爲錢新之第三爲穆藕初第四爲駱懐白均得銀盃銀盾等奬品各隊第一亦爲飛鷹隊得六千餘分童子部方面以右軍隊之茹雲卿得個人第一給以金質嘉禾章一具及隊長所贈之跑冰鞋一雙第二第三均給奬牌而成人部與童子部原於徵求會亦有比賽即童子部徵得一分作成人部十分得勝者得銀盾一座此次童子部得八千餘分作成人部八萬餘分成人部得三萬餘分故銀盾歸童子部給奬畢唱會歌末由曹雪賡致謝詞乃散（飛鷹隊隊員攝影明日續登） 
 
[赴津青年會全國大會一部分代表攝影]  
[陳獨秀演說現今敎育之缺點]  
　　北大敎授陳君獨秀係新文化鉅子自到滬以來各界紛請演說殆無虚日如南洋公學·青年會·滬江大學等處言論均倍受聽者歡迎昨日（二十九日）下午四時本埠西門江蘇省敎育會亦請陳君講演題爲「現今敎育之缺點」屆時中等以上學生敎員聯袂偕來源源不絶致原定女賓席都被男賓佔坐而男女賓之後至者竟無席可容大都直立恭聽無一退歸此可見來賓之擁擠矣衆賓旣集乃由該會副會長黃任之君致開會詞略謂本會常有名人演講然來賓之多實以今日爲最諒諸君非因天氣晴朗不肯讀書辦事來此游玩想必因陳先生學問道德深印諸君腦海所致今日本會特請陳先生演講題爲「現今敎育之缺點」敎育缺點究在何處各人見解不同久思請學　經驗宏富之敎育家一一指明陳先生係提倡新文化新思潮最先之人必有名言儻論以享吾人今日諸君到來是如之多可知陳先生之學說已與諸君神父故可無庸兄弟介紹詞畢即請陳君登壇略致謙詞繼云我國現今敎衣不振依兄弟限光觀察其莫大弊病厥有兩端卽主觀主義形式主義是主觀主義以敎員爲主體方法純用注入式此種弊病不僅我國有之卽歐美各國亦何莫不然而尤以日本爲甚惟我國無論大小學校均有此種弊病而尤以小學爲更甚小學兒童天眞爛熳一人有一人的天才一人有一人的脾氣敎者不知熟察兒童個性發展其固有之良知良能復不考社會家庭狀况一律施以同樣之敎育旣施矣亦不察兒童領悟至何程度以作日後改進根樣充其流弊之所極必致戕賊兒童固有之良知能以成社會之廢物而後已此現今敎育之極大罪惡也斯不得不亟爲改造也改造主旨乃欲由主觀主義改爲客觀主義惟不在敎材内容之新舊而在敎授方法之優劣從前所施敎育純係主觀主義由先生敎學生現在當用客觀主義由學生敎先生這句話諸君聽了必很奇怪以爲從來没有一個學校學生可以敎先生的要知先生敎了學生應該考察學生的反應學生有什麽樣反應敎員應該舉麽樣改進如化學然加了什麽樣的藥品起了什麽樣的化學作用這不是學生敎先生麽故萬不能再用主觀主義如講道然講畢即了此主觀主義急應改造者也至於形式主羲流弊亦屬不淺卽如校中倫理一科專務空談不切實用首宜廢除而以訓練代之較可實行而有效也再如歷史一科什麽五帝三皇茹毛飲血弄得小學兒童個個莫明其妙竊以爲歷史一科宜於中學校中授之蓋歷史觀念發逹時期當在年齡稍長智識稍富之時也而地理一科亦貴簡單明瞭切合實用不必好高鶩遠採用西籍或授外國地理可以本地鄉土形勢曁風俗人情逐漸灌輸足矣即如本埠各校可授以英法美華各界之四至及道路名目曁工商各業所萃之區名勝古蹟所在之地能如是則事半功倍得益多多矣至於校舍只須光線空氣充足種種設備無妨敎授衛生足矣奚必校舍競仿西式校門務求觀瞻宏壯一若非此不足以表示其成績之優良者且以實貴之金錢擲諸虚牝甚無謂也更可慨者工校無工廠醫校無醫院農校無試驗場卽有之矣師生不辨菽麥不諳氣象而又僅事實習一若農業專門學校牌了一掛萬事都了然此僅一部分之腐敗其結果必致影響於全國兄弟所最不滿意者即爲北京之敎育部該部部員日坐斗室向壁虚造而令全國大小各校悉惟敎育部之部令是從稍事革新卽被駁斥偶有損益卽謂不遵部章殊不知我國二十二省人情·風俗·氣候·物產·各各不同某種敎材有宜於此而不宜於彼者豈可以劃一之制度强以徧施於全國是猶製成許多同樣之衣服而使高矮胖瘠各各不同之人律穿用此卽我國北京敎育部之設施亦卽其莫大之罪狀也更有考試一問題亦爲形式主義之莫大流弊欲圖小學成績之優良非毁考試制度不可蓋考試制度不可蓋考試制度於道德·衛生·功課·三者均能生極不良之結果如學生一臨考試因平時敎師不令練習茫無頭緒且又非常繁複萬難應答爰有倩替夾帶等種種之作弊以敗壞其道德又以試驗繁重學生因從事預備甚有連夜不寢者是則大有碍於衛生也至於功課因有考試之舉平時敎師不令學生練習學生可以無庸注意研究只須臨考預備以是結果各科成績反致日退故不可不從速廢除考試而注重於平時練習如小學國文一科常令學生練習切音·默寫·造句·綴文·等大學生則令調查社會狀况·考察經濟·實習試驗·組織法庭等如此日積月累不較考試爲愈乎如有人尚以爲不滿必欲仍舉考試以知各生成績是小學敎員平時不知學生成績必待考試而後知曉則該敎員平日辦事糊塗非飯桶而何大學則可不設只須定期召集考試如前清科舉然何必耗財費時其方法豈不笨拙乎而畢業給憑亦屬形式徒長學生虚榮之心無裨實學致用之益亦當在廢除之列總觀全國大小各校莫不受以上兩主羲流弊之影響致現今敎育之不振杜威君來華與兄弟極表同情盛倡此說並有文字傳播惟觀各處仍多未將兩主義打破所望在座諸廣爲提倡俾明弊病所在從事改造則幸甚矣詞畢由主席黃君將講演大意扼要說明並發表個人意見引據事實以證陳君所說各節之確當詞長待續 
[工部局對推廣電車路之准駁]  
　　工部局頃發表公報内載工部局與電車公司往來函件多通其中本年三月二十二日工部局一函最關重要就電車公司所擬三年内推廣電車路之計畫逐條批明或准或駁茲節譯大槪如下 
　　第一年「有軌電車擴張」工部局擬於今年納捐人大會時請求同意准有軌電車沿北四川路由電車路盡端展至虹口公園門口或王樂路「無軌電車擴張」（一）沿河南路由愛多亞路至北京路之無軌電車路缐一條非工部局所可核准蓋除沿西藏路外工部局不願再有電車路缐穿過南京路也（二）沿福州路由河南路至西藏路之車路一條工部局以爲沿河南路南自愛多亞路北至北京路之車路旣未便照准開行則福州路口之河南路徒成第二新車路之死站於交通不甚便利碍難核准惟若由西藏路沿福州路至福建路或由福建路直逹黃浦灘以與現有之車路相接則工部局無所反對（三）沿墳山太古路·重慶路·孟納拉路東自西藏路西至長浜路之車站一條工部局以爲不甚適宜未便批准（四）沿海寗路·克能海路·由北西藏路至蓬路及沿蓬路由克能海路至百老滙路之車路兩條工部局認爲必要惟海寧路一段在北西藏路與甘肅路之間爲閘北之地故須得閘北同意（五）沿愛爾近路由北河南路到北浙江路（六）沿北京路由河南路至黃浦灘（七）沿西藏路由福州路至墳山路（八）沿廣州路由西藏路至湖北路（九）麥根路由新閘路至愚園路各車路工部局無所反對 
　　第二年「無軌電車擴張」（一）沿極司非爾路靜安寺路至聖約翰大學之車路工部局以爲此路缐一段在勃利南路與約翰大學之間須經過極司非爾村者不甚適宜碍難批准惟餘路可以核准（二）沿四川路由寗波路至北蘇州路（三）沿寗波路由江西路至四川路（四）沿江西路從甯波路至北京路工部局以爲該處馬路不寛行人有礙不准（五）沿麥根路由愚園路至戈登路（六）沿戈登路宜昌路與小沙渡路由麥根路至蘇州河（七）沿華德路由茂海路至韜朋路（八）沿吳淞路漢璧禮路與新記浜路由北蘇州路至東有恒路（九）沿東有恒路與兆豐路由新記浜路至岳州路（十）沿北四川路由電車路盡端至公園門以上諸路工部局皆不反對 
　　第三年「無軌電車擴張」（一）沿楊樹浦路由電車路盡端至楊樹浦角（二）沿西藏路由愛多亞路至蘇州路（三）沿北西藏路由北蘇州路至海寗路（四）沿北蘇州路由北西藏路至北四川路工部局皆不反對但工部局之意以爲第三第四兩路宜提前第一年内辦理 
　　工部局於此函中發表意見謂無軌電車似宜擴張於下述諸地段（一）沿白克路由卡德路至西藏路以減靜安寺路與南京路電車乘客之擁擠（二）沿愚園路由靜安寺路至極司非爾公園或至極司非爾鐵路車站（三）極司非爾路接至小沙渡路以該處工廠林立此路築成頗便工人往來也（四）愛多亞路於一九一四年曾經兩租界議定苟未經預先商妥任何一方不得開駛電車按洋涇浜塡平後迄今六載察該路情形頗可籌辦無軌電車工部局爲便利大衆起見現致函法公董局請其贊助此議由兩租界電車公司合辦無軌電車從黃浦灘直至長浜路或其他認爲適當之馬路但此事須由納捐人年會核准凡無軌電車路旣經核准則電車公司須繳造路費每英里銀二萬五千兩俾重行築路以合電車行駛之 
 
 

Page 11

 
 
用又凡無軌電車行一英里須繳費銀一分以供修路之用半年繳付一次凡無軌電車所經過之橋其建築經費須電車公司攤付三分之一再無軌電車仍須依照一九○五年合同報効經費按其毛利繳百分之五云云 
[歡迎美飛行團之預備]  
　　交涉公署近接外交部來電以現有美國飛行團來滬應即照例歡迎以敦睦誼楊交涉員接電後隨即面囑交際科科長陳世光預備一切陳君昨已通知本署帳房預備設讌以表歡迎 
[學界會議移動青島圖書事]  
　　聯合通信社云本埠學界接東京友人來函述及青島大學所存圖書乃於昨日會議辦法首由成道哉報告來函略謂日本帝國大學圖書部主任有要求青島彼國防司令將青島大學所存之圖書移歸東京該大學陳列允否雖不可知但青島大學之圖書聞有三千餘種半係西文半爲吾國齊魯一帶之舊籍此種公有之圖書當青島問題未决以前應否移動此吾人應當特别注意者云云經到者討論結果由與議之人分回各省報告其事促起國公民之注意廣徵意見再定期開會解决對付方法 
[松黑兩江駐艦問題之近訊]  
　　一說兩艦被彈擊傷一說航權業已承認 
松黑兩江航權問題前由我國派撥利捷·利綏·利川·利通·江亨·江貞等六艦駛往駐防被俄國沃木斯克政府出而反對砲擊我國軍艦阻止前進致各艦滯留海參崴之廟街地方一再交涉迄未解决茲本埠海軍藍總司令接該處電報謂近因俄國新舊黨爭經日本派兵前往維持秩序近日俄黨與日軍發生戰事業已兩次開仗旅居該處僑民備受驚慌我國僑民受損甚巨所有滯留該埠之利捷·利綏兩艦被流彈炸傷船身已由駐崴海軍代將林建章會同江防司令處處長王崇文派員前往察勘以便提起交涉要求賠償刻下俄黨與日軍正在調停中云云藍總司令接電後除電崴埠林代將迅將利捷利綏兩艦轟傷之詳細情形呈報外已電呈海軍部國務院核辦矣 
　　又據京訊云自去年中國砲艦之航行於松花江者被俄軍砲擊以來黑龍松花兩江之航行問題爲中俄兩國間紛爭之一焦點昨黑督孫烈臣來電報告政府謂布派政府此次以正式公文來署聲明對於黑龍松花兩江中中國砲艦之航行權已爲正式承認云云又函林建章少將於昨日（二十七）有密電拍逹政府略云我國軍艦上駛一案已與俄黨接洽妥協得其允諾現在吉黑艦隊停泊於廟街中内者計人江亨·利綏·利捷·利川·四艦即於四月上旬由廟街上駛俄官發給通行執照以免阻礙云 
[長警守候大批俄難民抵滬]  
　　俄國將有大批難民乘輸來滬本埠官場防範各情曾誌本報茲悉浦東三區警署張代署長因奉徐廳長面諭切實嚴防故連日會同各分駐所各派長警輸流在各碼頭守候如遇有該項難民抵埠時加意詳察保護 
[已獲越獄犯將送回檢廳處置]  
　　上海地方檢察廳長梅伯蓀於前晚假北巿小有天宴請松滬護軍使署軍法課長鄧振淦曁一等軍法官王筱丞等磋商已獲之漕河涇監獄内逸犯辦法等情曾誌昨報茲悉是晚商决辦法軍署方面以此案處置若歸軍法未甚合宜故擬將解到之逃犯二十一名仍須送回地檢廳從重處置此項辦法業已電請上峯曁盧督核示一俟得復即當實行 
[催埋滬西租界附近之棺木]  
　　交涉公署據駐滬領袖總領事來函略謂准公共租界工部局函據兩段居民禀稱膠州路之西詎離租界三百碼之遥現有棺木約五百具抛露未葬實與地方衞生有碍應即遷葬而顧公益等情相應函逹請煩轉知地方官辦理等因楊交涉員當卽函致上海縣知事轉飭趕爲掩埋以重衛生云 
[殖邊債權人開會記]  
　　西姚家衖思敬學校内催兌殖邊商困事務所於二十八日（星期）下午三時開常會由葉貺辰報告頃接交涉署來函略謂滬行帳目業已由部嚴令該總行速派委員清查等情仍無確實辦法表示現聞該總行將開股東常會茲由本事務所致函張栩人君請爲竭力提議務速解决末由朱萊生報告顧嚴二君函云農商部有發行二千萬元之實業公債第一期作籌備勸業銀行之說第查農商部爲殖邊銀行大股東何以殖邊久擱不理反計畫新行可見存心圖賴應請警告上海各團體并中外官商一律拒却弗蹈殖邊覆轍衆皆贊成議至六時散會 
 
[寰球中國學生會歡送赴西洋學生攝影（紀事見昨報）]  
[全國各界聯合會消息]  
　　聯席會議報　日（二十九）全國各界聯合會開聯席會議翁吉雲主席張靜廬紀錄（一）張靜廬提議浙江學潮愈激愈烈夏敬觀旣停止師校上課於前而省長署衛隊竟敢截傷請願學生於後京津慘劇演於浙江江浙近在咫尺本會應作何種表示並將若何援助李宗鄴等討論結果主張先致電浙當道後再派人赴浙調查付表决通過（二）潘惠齋提議閩案將開談判日人又復狡詞推賴本會應電外部照就滬大會議决堅持到底勿被其愚弄並電各地一致主張以作外交後盾主席付表决通過遂散會 
　　致浙省長電齊省長鈞鑒浙江一師自經亨頤辦理以來應時代潮流趨勢種種設施俱負革新之希望影響所及全浙敎育略有𥌓光夏敬觀司敎育廳長對於� 
敎育前途不謀發展反事摧殘運其陰謀亟事撤換經亨頤以遂私慾該校學生爲維持浙江文化挽留校長理有固然省長派往武裝警察嚴圍該校此種舉動夫何用意邇來各校學生不忍浙省敎育之腐敗迫不得已往省署請願省長責之所在理應維持乃拒而不見復縱衛隊剌傷學生多名人有同情夫復何忍似此野蠻何以謝罪國人用請省長即速收回撤換經校長之成命撤退師校武裝警察撫養受傷學生即日撤換夏敬觀以平學潮不速撤回將激動國人公憤輿論所攻將何以處臨電急切伏祈亮裁 
[商界聯合會消息併紀]  
　　滬北六路前日（二十八）下午滬北六路商界聯合會開聯席會杜椿蓀主席曹梅勛記錄首由主席申說遷移會所情形及延遲開會之理由畢（一）討論組織商團案由主席提議先由本會函請各路總聯合會召集各會董討論開辦方法俾見實行以資防衛衆贊成（二）修改六路聯合會會章（三）定期籌還公債案俟墊出之平民公學校具及一切開辦費籌到歸還後再及公債（四）改派會董出席因人數不足俟下届推定（五）各界代表陸文韶·吳畹生·各路代表曹梅勛·顧庚如·報告經過情形（六）公推捐務員經衆推定申夢世旋即散會 
　　南北浙江路南北浙江路商界聯合會所辦義務夜校已定陰曆二月十五日開學專收該路各居民子弟商店學徒或店友不定學額每商號可保送一人課程爲國文·英文·商業·算學·尺牘·簿記·國語等時間爲每晚七時半至九時半（星期假日均無課）校址在老垃圾橋南怡和里沿馬路三五六號門牌内 
　　法租界二十八號下午七時法租界商業聯合會開星期常會由正會長葉貺辰主席沈問師紀錄（一）提議本會前拇舉辦中西日夜義務學校因無相當校舍迄未成立現在時屆春假母可再緩祇有先從英文夜校爲入手辦法衆無異議遂議定課程并酌設學額敎員一層前由上海學生會來函願任義務現應往函邀請一俟覆到再行核辦（一）提議評議幹事兩部員業經各段舉定函送到會茲定訂星期二（即三十號）下午七時招集評議部職員星期四（即一號）招集幹事部時間同上各舉主任及分舉文牘總務等科俟各職員舉定應將全體名單刷印分送俾衆咸知復將進行手續反覆討論至九時散會 
[米商南帮公所臨時會議記]  
　　爲反對行家扣佣事 
　　米商南帮公所代表嚴少泉莊桂清等因米業仁穀堂公所於前日開會時所議行家對於米客扣佣每石洋一角二分一節未經内地行家同意米客祇負經售之責任不能專擅作主提出抗議而行家已决定卽日實行嚴莊等以結帳必多轇轕乃於昨日在南帮公所開臨時會議决定一面由公所出面函致内地五十七埠各行家一面由米客個人函商經銷各貨主雙方進行俾得迅速解决此間行家斛米後暫議結賬並派舉代表向常錫帮公所接洽一致辦理議畢散會已五時矣 
[法庭研鞫吉祥街圖刦殺人犯]  
　　吉祥街蔡老三所開之順源烟紙店於去年舊曆十一月初一晚突有盜匪七八人入内圖刦未成開槍擊斃行人顧春發當由該店小主蔡柳榮與巡街捕拘獲盜犯張丕清王錫壽兩名抄獲手槍等解經法公堂訊明引渡內地法庭請究等情已紀前報茲悉此案業由許檢察官預審明確起訴審判廳請爲公判昨日午後該廳周刑庭長會同許檢察官開第五庭審理先據蔡柳榮投案訴稱潮州人年二十歲去年十一月初一日晚七時許忽有盜匪四人闖入店堂意圖行刦民人情急立卽上前抱住一匪（即張丕清）詎該匪即開手槍民人未被擊中其子彈僅傷牆壁等處民人仍扭住人放於是該匪狂奔出外致跌在大門之外其時民人壓在該匪身上不料該匪又開一槍以致傷斃行人顧春發旋由巡街捕到來將該匪擒獲尚有一匪（指王錫壽）逃至法大馬路口爲捕拘獲是實蔡老三所供與上相同質之張丕清供稱崇明人當時雖則隨衆前往意圖搶刦然並未開槍傷人問官笑曰今原告到庭證明且爾在檢廳預審時早經供明筆錄具在今日公判庭上尚思翻供耶張始俯首求恩又提王錫壽至案詰據供稱亦崇明人是日實由在逃之施歪子等起意前往該烟紙店行刦民人並未入内求宥問官得供遂諭辯論中止諭張王兩犯分别還押候核蔡老三父子退去候示 
[包探偵獲匪徒三誌]  
　　滙司捕房中西包探前在愛多亞路八十二號門牌花烟間内查獲組織盜竊機關之張德寳張連喜·馬子文·顧阿毛·李福根·姚小老海六名解經公共公廨諭令收押查明澈究等情兩誌本報咋晨該中西探將六被告解至第二刑庭禀明若輩業在捕房供認迭犯攫竊案已有二十餘起惟尚須調查失主以及贓物請再展期云云李襄讞得禀商之英包副領事准該探等請求着將各被告仍帶回捕房展期一禮拜查明解訊 
[革警冒官嚇詐烟土五誌]  
　　李國棟先示衆十五天 
　　革警李國棟因假冒高昌廟警區巡官至江邊碼頭福建人寡婦林氏處嚇詐所藏烟土經警署獲解警廳訊辦等情迭誌前報茲悉警廳以該革警冒充警官詐取烟土自應依法嚴辦惟滬地革警甚夥深恐効尤當將李國梀先發高昌廟犯事地方示衆游街十五天一俟期滿再行解廳聽候送交司法機關按律懲辦 
[輪船搭客衣箱内抄獲烟土]  
　　昨晨有英公司某輪船抵埠當由海關扦巡洋員會同水巡捕房探目何阿春等登輪檢查當在搭客劉大衣箱内抄出私帶煙土二斤立將人證帶回捕房經梅捕頭略訊一過諭將烟土送往海關候燬劉大一名函送地檢廳訊辦 
[五洲藥房派員出洋]  
　　五洲藥房自丁未年開設以來已十五年聞各省代售該藥房出品各藥約有數百家其自設支號亦有十餘處總經理項松茂君近更力謀擴充擬在閘北建設製藥廠并在寗波設藥棉廠俾各種原料不必仰給舶來品以塞漏巵而挽利權現已選定周廷璋孫友笙兩君前往美英法德瑞士荷蘭等國考察製藥事業已向交涉公署及駐滬各項事署請領護照不日放洋云 
[寰球學生會消息]  
　　寰球中國學生會頃得福建龍巖某中學校來函欲覔於新文化有所研究之中文敎員一人如有願往者可與該會職業介紹部接洽又該會近接得北京清華學校敎員刁德仁博士所著之「一九一八年之中國」多部卓識宏議於我國前途關係頗大聞每部定價三角欲閱者往該會出版部購買可也 
[西區小學校董會紀]  
　　前日午刻西區小學假座倚虹樓開校董會到者校長吳廣涵校董顧平之顧天放王百雷王立才陸冠春金軼倫凌文之葉上之朱少屏陸冲鵬吳藴齋等十二人餘若蔣夢　席雨孫周靜涵王引才吳玉麟李默非張近樞等均請到會諸人分别代表議决事件如下（一）推定常年主席吳藴齋書記席雨孫會計凌文之顧天放（二）通過預算决（三）籌備募捐（四）推定李默非陸冠春顧天放凌文之吳廣涵等五人爲修改校章委員（五）校董席雨孫王引才湯濟滄顧天放顧平之李默非葉上之均承認繼續輪流演講 
[縣商會會長會董宴客紀]  
　　上海縣商會正副會長顧罄一·姚紫若·與該會會董穆抒齋·王一亭·陸崧侯·朱吟江等於昨日傍晚七時假滬北公共租界麥加利銀行樓上聯華總會内備設西筵請本埠軍警各長官曁行政商學各界人士飲讌以聯交誼 
[實業儲蓄會職員姓氏錄]  
　　實業儲蓄會前日在縣商會開成立大會後即開選舉職員會茲將選舉職員二十五人姓氏錄下王再鶴·莊深聚·黃釗奎·王壽松·黃查生·談錦堂·程　吉·邵芸　·馬伯申·馬志良·城金蟾·宋瑞巿·曹祥甫·徐怡雷·俞俊熊·顧茂棠·魏善甫·陳椿源·張泉水·顧昔孟·許國善·馮蓮塘·李福昌·陸文彬·經天生· 
[中孚銀行開辦定期儲蓄]  
　　本埠中孚銀行因提倡社會儲蓄起見開辦各項儲蓄所定章程頗爲完備茲悉該行近又開辦一種屬託定期儲蓄初次祗須付銀三百零九兩或三百零九元訂定期限至滿期後即可得銀一千兩或一千元云 
[華商電車出軌]  
　　前晚下午七點餘時華商三號路牌之電車由高昌廟開往西門駛至南火車站因司機人不愼以致電車出軌幸相距公司較近急報該公司派令機匠設法置人鋼軌始能行駛 
[部員攷查警察四誌]  
　　部委調查警務委員周威伯昨日上下十一時會同淞滬水巡隊長潘恒言乘坐小輪至浦東爛泥渡三區警署考查警務當由張代署長際平接入會客廳略談片刻旋即陪往各栅長警臥室及拘所等處察勘一週而别 
　　又函云部派專員周威伯前日赴浦東第三區警察署視察警務成績後昨日午後復詣上海縣警察所由沈知事曁縣警佐領袖王敬常出爲歡迎旋導引至警所辦公處宿舍司法科等察閱一周遂退入内廳略領茶點而别聞周專員擬定即日乘大逹公司某小輪赴南通縣視察昨晚由淞滬警察各上級長官假北巿某酒樓設筵餞行 
[迷途女子遣送回籍]  
　　女子張阿順前日在河南路迷途由七百八十五號華捕查見帶入捕房轉送公共公廨暫留昨晨由官媒帶案經中西官訊據該女供十九歲原籍紹興寓居寗波胞姊家此次來滬係諱尋哥哥未遇迷途等語堂上命將張女函送寗波同鄉會代遺回籍 
[昨日公共公廨訊案紀]  
　　昨日公共公廨早堂民事訟案輪應俞襄讞及美丁副領事會審共訊五宗彚誌如次（一）「餘記公司訴錢庠元·張蝕川·王玉書·不理担保新業公司新世界游戲塲生財抵押欵項案」此項押欵係該塲未改組之前成立計共三萬元彼時錢尚爲該場總理後來按月拔還直至停止營業止祗欠本利洋二千二百八十八元四角迨該游戲塲重行開幕債權人以是項押欵旣係錢等担保應負清償責任無向新公司索債之必要是以起訴到廨將三被告傳案除錢係總商會會員照優待例免予交保外其餘地珍均着交舗保候訊審時祗錢到堂供認與張等担保押欵不諱並稱張王二人今皆不到不能着我一人負責等語而原告代表律師以被告旣承認控數請求判决「結果」原告勝訴錢庠元免予交保（一）「孫楚卿訴已閉貿易銀行經理陳廷孚擅將託爲保存漢治萍股票私自抵押延不贖還案」此案已判原告勝訴因原告律師尚須要求增加被告非法抵押一語於原判内俾原告可向受主索回諭候再核在案茲受主范少山延律師到堂要求准將受抵股票過户原告律師大爲反對「結果」范少山代表律師請求不准本案仍照三月二十五號堂諭進行（一）李惕吾訴遠昌電燈公司主凌方水不還借欵本利洋八千五百餘元案」此案原告願讓至四千五百兩着被告分五期拔還業已照此判决第一期定於本月二十號應還銀一千兩詎被告未曾履行故原告律師到堂要求執行堂諭被告亦延律師辯稱自判决後被告因無人具人銀並保尚拘押所請准交舗保出外當可遵斷料理「結果」派捕帶同被告出外限兩日内向原告料理（一）「婦人范韓氏訴范德成引誘成奸育子後被逐請追贍養費及着交出扣留之子案被告不到延律師到堂請求改期原告之律師以被告爲人詭計多端须着其交一千元保方可改期「結果」被告交二百元保改期再訊（一）「徐益生訴張順福不理欠洋二百五十元案」所告代表律師請求改期「結果」照准 
　　又午後張襄讞會同英包副領事在第四公堂審訊華人民事訟案四宗亦誌如次（一）「吳阿二訴張運卿不還借洋一百七十元案」訊明欵係被告之父於三十七年以前向原告之父所借現兩造之父皆故但原告所以債權人資格仍然存在者則以借據確實且被告於前年尚曾償利「結果」原告勝訴（一）徐靜記訴吳華生不還借洋八百零五元案」此欵係吳在徐處爲夥時用空賬洋後吳願立借票拔還詎仍不理故原告延律師控追據吳供認控數屬實要求釋出分期償還「結果」原告勝訴被告無人具保仍着拘押（一）「戈煥章訴薛國楨不還米價洋一百餘元案」此案前已訊明原告證據不足判令註銷茲原告不服到堂呈禀要求復審問官以其禀内並未提出證據證明可以復訊理由「結果」註銷（一）「花世界游戲塲主任隋潤田訴大行臺旅館股東兼經理尤梓才擅請堂諭發封房屋請追損失案」兩遣口供均已誌本報茲係由原告律師及問被告前次所供歷時頗久旋由兩造律師辯論一過「結果」候會商宣判 
　　日商遠籐保雄在公共公廨刑事科控姜忠翹張延賓將假支單屬取紫銅五百担一案由廨訊明將刑事案註銷仰原告另行起訴歸民事案訊理等情已誌前報昨日午後由陸襄讞與日領林君升座第一公堂訊據被告姜忠翻代表律師上堂譯稱本案現雙方正在和解進行之中要求展期以便和平解决原告律師聞語起稱被告律師請求一層敝律師深表同情中日官得供會商之下判着兩造於七天内互相和解不成兩造各具賬呈堂核示 
[失女案兩則]  
　　住居虹口茂興街之江北婦人吳林氏前日偕同居陳氏扭同鄉陳三至閘北四區二分所訴稱氏女日前失踪陳三有串拐嫌疑請究經倪警佐提訊被告堅不承認昨解司法科核辦 
　　閘北胡家木橋江北婦人劉徐氏之女大寳於陰曆二月初七失踪四處訪尋無着旋有人密報女母謂大寳係被黃劉氏董擬喜二人所拐遂將劉氏與董扭控王區三分所經唐警佐訊不承認昨解司法科核辦 
[和誘案之訊判]  
　　浦東洋涇鎭附近鄉民俞藴齋之女大妹年二十四歲尚未字人上月下旬忽失所在俞藴齋各處找尋無着前日偵悉大妹實被同姓不宗之俞根松誘匿姦佔遂將根松與大妹一併尋獲扭送警區移送地方審檢廳昨日午後該廳陳沈推檢兩官開庭飭提俞根松至案訊據供稱浦東人年二十二歲向業成衣此次大妹自願跟隨民人爲妻是實質之俞大妹供稱前奉父命前往俞根松處學習成衣因此有染餘供含糊間官得供以俞根松和誘罪業已成立判處五等有期徒刑着監禁七個月俞大妹和姦之所爲判處監禁三個月俟期滿交由乃父領回管束判畢飭令分别還押聽候執行 
[私帶煙膏之查獲]  
　　前日傍晚時有閩人陳阿美在滬北購買烟膏五十小盒用蒲包收藏上面加蓋碎壳乾荔子携回南巿十六舗乘華商電車至滬杭車站前赴杭垣不料在電車上被第一區署王巡長查見以其形跡可疑上前搜檢獲住證物立即帶至該署由趙墨林署長問明前情飭即移送地方檢察廳訊究 
[船户違章之科罰]  
　　海關水巡捕房西捕於前日傍晚在下海浦查見船户王根榮將煤屑傾倒浦中有違定章即將人船帶回捕房押候訊究同時又在二白渡橋老港内查獲船户徐根士劉阿三二船户將船停泊江中有碍船隻進出當將該二船户連同船隻一併帶回捕房以上三案昨經梅捕頭分别略詰之下判王根榮罰銀二十五兩徐根土罰銀五兩劉阿三罰銀二兩斥釋船隻一併給領 
[汽車傷人兩則]  
　　昨日下午有寗波人李唐雲行經康腦脫路遭某號汽車撞倒跌傷首臂等處當由戈登路捕房一千四百十六號華捕到來抄錄汽車號數另雇車送受傷人投醫院醫治一面歸禀捕頭候示又逾時有某號汽車駛經四川路撞倒寗波人邵苓森頭部足部均傷由老巡捕房八百十三號華捕醫見當即前來抄錄汽車號數另雇車送邵投醫院醫治即據情呈報捕頭請究 
來函 
[仁穀公所來函]  
　　逕啓者頃見貴報本埠新聞登載米業仁穀公所議决兩案内載米佣情節查有差悮同業議决每石扣客佣一角二分售與米舗現洋交易回用五分實收七分大小月底結清者回佣三分實收九分大小月底不結清者照扣無回恐有悮會乞於來函欄内更正至級公感仁穀公所謹啓二月初十日 
雜評二 
[松黑江防問題（庸）]  
　　松黑江航權按照愛琿條約祗准中俄兩國船隻行駛上年我國派利捷等艦鞏固江防本係根據條約行使其固有之權利乃前沃木斯克政府受人唆使竟以武力阻我艦之上駛其破壤條約妨害我國權利守爲國際所不容今沃木斯克已倒俄國廣義派政府方有放棄以前俄政府所得中國種種權利之宣言而在海參崴之俄攝政亦有承認松黑兩江中國航行權之表示中俄之間交涉旣已妥洽野心國縱别蓄詭謀亦未必再有第二沃木斯克政府供其利用此問題之解决自在指顧之間侌後航權之恢復江防計劃之進行惟在我海軍交通當局措置之何如耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記（二一）] [  （本報特派員）中一]  
　　檀香山爲太平洋中心之唯一樂園海上游侣有往還於東西兩半球亞美三大洲間各口岸者莫不至此小作勾留檀山一隅遂以蕞爾小島而爲各路航線所奔湊所結集其爲航海家注目恍若嬌小玲瓏之名女伶臺上臺下之視線莫不畢集於其身此誠今日世界輿圖一種最新奇之佳現象也 
　　女子之動人者爲容熊这温淑而檀島之足以招致游客則惟氣候上之温淑島中四時皆夏有時微風送凉森木葉飄然而墮却萬不至如我中國天氣『一葉落而天下皆秋』之說之能準確若在冬季與號稱嚴寒之區如橫濱如坎拿大者相距僅八九日路程旅行家正不妨浮槎穩渡避過歲闌之風雪也 
　　以言攝尘健身諸術檀山一埠舍在畫溪溪附近摩靄拏旅社Ｍoana　Ｈorel外長橋畔可行海水浴或泅泳外其餘若庭球Ｔennie等户外戲樂四時皆可行非若其他大陸國整理一球場僅有半年左右足供我輩之行樂也與此相輔而行者尚有適性怡神之美蔭與夫穠艶動人芬芳撲鼻之奇花異卉記者以晨九時許雇摩托車往拔利Ｐali一路色香所觸不啻此身已在金谷名園若上海所習見之公園置諸檀山不啻尋常一草地若以上不海靜安寺路之名墅移置檀山亦終不免以『大而無當』四字與彼相形見絀耳 
雜談 
[小智囊] [  瘦鵑]  
　　北美洲有一紅種人年已九十有九聞自幼時即嗜食洋葱頭不可一口無而體力亦矯健異於常人故一般人咸信葱頭爲延年益壽之品 
　　美國華盛頓城中懸有定律凡醉漢癎人怙惡不悛之罪犯及其他患傳染病者皆不許結婚終生嘗鰥魚之苦有違此律者官中得以科罰之 
　　倫敦有一犬名狄克隷某馬戲班頴慧絶倫能執筆畫一驢首及幾何學中圖式三種并署名其下其作書也能以一爪執筆或合二爪執之亦頗靈敏如意且知數學凡簡單之加減乘除均能作答數一無乖誤云 
　　英國蘇瑟克司府有一人名湯麥司威克斯近届一百歲誕辰戚友咸往祝賀威克斯精神尚矍鑠力亦未衰猶能自入田中耘五十碼之地云 
　　美國西拉苟斯城中有稚子却利華愛德者年僅二歲已頗多力能以二手或一手提一重量之煤桶嘗由其父登報招同年之稚子與較竟無有能及之者 
　　英國白明罕城中有一小警察年僅十歲名但尼爾培台格御警署中制服跨小驪駒出巡儼然若警長狀街中每有事故必疾趨而至其於威否之間措施頗得宜亦奇童也 
　　法國前首相克列曼索精悍健碩有老虎之稱老虎能小說描寫絶工其傑作曰「至强者」已由美國某文士譯爲英文在美國出版美人爭購之卽此書名亦頗與老虎相稱也 
　　法國理髮匠盎利精于所業近傭於紐約第五街某大旅館中曾爲前英王愛德華七世及法國霞飛大將理髮店恒每以此驕人謂世界大人物之大好頭顱多經某雙手摩挲云美國陸軍中退伍軍官却梅白蘭大佐兒時有情人頗相愛悅後各分袂去不見者五十二年近忽相遇而庄悅如故遂結爲佳偶然二人皆六十餘老人矣 
趣談 
[笑語錄] [  劍南]  
　　某騃壻至妻家岳父母待之如儀壻晨起洗面一僕以肥皂進誤以爲糕也取而啖之僕急曰姑爺此肥皂不可食也姑爺老養也怒曰予滿腹齷齪欲藉以一洗之耳僕不禁啞然盍興乎耒 
失笑 
　　友訪纒夾土先生先生適閱申報友問曰申報中之自由談如何先生誤聽曰治疣丹乎誠靈藥也予已購置若干以便家中小兒不時之需矣友笑不可仰 
　　某女校校門之外懸一木牌上書學校重地閒人莫入八字一日有惡少年行至校門前昻首直入校役阻之怒曰予終日栗碌非閒人也旣非閒人何不得入聞者鬨然 
　　兒自校歸見其父陪一少年閒談旣入父指少年謂兒曰此爾公公也速來行禮兒乃笑而揖之曰公公何無鬚也公公忸怩不能答 
新聞拾遺 
　　更俗劇場之近訊該場經理薛秉初已聘定上海大舞臺藝員陳家麟筱鑫培不日登臺歐陽予倩前送祖母棺柩冋里返時在漢口演義務劇四天現已抵通初四日登臺又經理有北上請溥西園之說嗇老謂溥如不來即擬以歐陽予倩往漢口調王蕙芳來通云[  石臣]  
　　紗廠優待勞動南通大生紡織公司去年贏餘三百餘萬爲從來所未有優待勞動起見今年一律加薪（職員與工人皆加）所加自一元至數十元不等斯誠南通工人之幸福也[  石臣]  
　　八角井發現黑魚精松江城内黑魚衖相傳在前清乾隆時有黑魚精作祟居民不堪其患特請龍虎山張天師親自前來鎭押在衖底之下前日該衖左近錢姓家正在夜膳時忽聞後户八角井中井水騰激聲響絶巨家人聞聲往窺見井中有一黑魚正在踴躍魚身與井圈相埓其大無倫闔家驚異鄰人咸來觀異羣謂此魚即係從前之黑魚精須趕緊將井塡拆方可無礙嗣經衆中有力者贊成竭力將井拆去頃刻挑泥者運石者咸盡力塡拆再用大石壓上以免後患聞錢姓家猶驚恐未息云[  周劉]  
　　搶嫂嫂之糾葛江浦縣城外有王某者種地爲業前娶寗垣駱姓之女爲妻過門數年並無所出惟家道貧苦賴族弟某甲時常接濟得免凍餒王某怱於日前因病身故所有身後一切均由某甲代爲料理王某之妻感激非常但良人旣死生活維艱旣乏資財又無子女正在十分焦灼無以爲計忽某甲央人來說力勸嫁伊爲妻王妻見自已亦無可守又爲生計所迫祇得允諾惟有兩項條件一須待過百日方許迎娶二須禀知父母得其同意如能依從始可再談嫁娶否則不能從命詎知某甲急不能待忽於日昨率領多人奔至族兄家中不由分說竟將族嫂搶回與行合𢀷（按浦地本有搶嫂之俗凡兄長死後遺下寡嫂弟能納之爲妻如不肯從即用搶親之法以刦取之此事已成習俗不以爲怪）而王某之妻因夫死未過百日又未得父母同意堅不承認大哭大鬧不肯行禮事爲駱姓父母所聞當即渡江至浦擬將伊女帶回南京另行擇配不願嫁給某甲甲見好事不諧不禁大怒聲言如欲將女帶去所有平時接濟及王某身後所用共計一百數十餘元須要償還若無欵償還即以該女爲質不能任聽帶回南京駱姓至此無計可施現已趧回寗垣擬在審判廳起訴控告某甲以覇佔女子之罪一場搶嫂嫂之糾葛尚不知如何了結也[  冠英]  
　　鬼也敲竹槓余之姪女名茂萱年十一肆業經緯女學聰慧過人故余兄嫂愛之不啻掌上珠陰曆本月初三日自校中歸忽呼頭痛倒牀而臥當夜寒熱交作囈語喃喃所說大都爲牌九麻雀之名詞延醫診治三月毫不見效至四日病益劇四肢如冰脈息已無祇口中些微之氣醫生云無生望不關藥方而去余嫂哭得暈去數次如是至第五日茂萱忽然開口自語曰余被漢陽兵工廠工匠趙麟白所纒趙於去臘來寗託魯某薦製造局事奈未成功所餘百元於正月間賭輸因此焦灼萬分一病逝世今向我索取盤費物件擬欲冋漢若不給之則我不能活命矣余嫂曰兒乎汝可問趙先生要何物件爲娘一一承認茂萱曰（一）燄口一台（二）洋鈿二百元（三）銀箔十塊（四）皮箱一只（五）棉袍一件（六）夾袍一件（七）夾馬掛一件（八）長衫一件（九）單褂褲兩套（十）鞋一雙襪兩雙說畢又復昏去余兄素不信鬼神之說然愛女心切事到臨頭即不自由隨即派人至製造局看工匠名姓簿内有名魯義海者余兄至魯姓家詢問有無其事魯某謂實有其事余兄益信昨日至紙舗購錫箔洋鈿定紥衣服晚延炎帝菴和尚七名大放燄口並將紙紥焚化今晨（初九）余之姪女果然告愈一時親友來探間者莫不嘖嘖稱奇余因事屬離奇特詳誌之以供世之研究鬼學者一參考焉[  隱厂]  
小說 
[誰之過？（美國惠廉福克斯著）] [  蔣夢芸]  
　　台逹有一個兒子和一個女兒前面已說過了他的女兒瑪麗本來在學校裏讀書品學都好自從見了他父親做的那部「自由戀愛」以後心房裏不知怎樣的坐立不安做事没力讀書更没心彷佛着了魔一樣有時坐在房裏深深的思想自由戀愛之的眞理思想出神的時候便做了些傷春的文字平日不大往外跑現在一個人時常出去什麽俱樂部哩跳舞會哩時常見他的影子對於男子不論什麽人都交接後來忽地愛上了一個書局裏經理這經理呌做聖脫來年紀已很大家裏有妻子他女兒已有八歲不過他騙瑪麗 
[法國戰後之慘象（十四）] 第愛里區之聖彼得門（裘毓麐君贈） 
說還没結過婚瑪麗是一個天眞爛熳的女子怎樣知道他欺人呢和他十分親熱一天終要和他見一次面聖脫來也着了迷他本來和自已的妻子很好他也很喜歡他的女兒但現在愛上了瑪麗早把自已的妻子和女兒丟了一個很美滿的家庭就毫没生緻台逹夫人見瑪麗天天要出去并且心志和往常逈異很是疑惑有一天郵局寄來一封信是寄給瑪麗的台逹夫人向瑪麗道是誰給你的信給我瞧了你再瞧說話的聲音很威嚴是表示女兒應該服從母親命令的樣子不道瑪麗竟回答道娘各人有各人的自由娘的信女兒不便瞧女兒的信娘也不便瞧 
[自由談之自由談] [  不冷]  
　　飛行飛行爲近今世界最流行之事中國今亦有此借欵購有飛機豈不自謂應合世界潮流乎然僅有飛機而不用其故實爲利用借欵耳嗚呼中國之新事物無一不作如是觀也 
 
 

Page 15

 
 
   
 
 

Page 16

 
 
   
 
