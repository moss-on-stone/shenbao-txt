# 1918 - 41 - 4916164

 

Page 1

 
 
   
 
 

Page 2

 
 
   
 
 

Page 3

 
 
時評 
[再出巡（冷）]  
　　馮總統第一次出巡之結果由和而變爲戰今又聞將有第二次出巡矣 
　　第二次出巡之結果今且不能預測然其原因則不得不一研究之也第一次出巡之原因爲勸主戰各督軍之出兵也今其續於未出兵各督有所商勸歟抑以前由津浦而下未及蘇贛今乃由京津以至蘇贛歟抑前次之出巡爲主戰所動今次出巡又爲主和所動歟何以元首之尊而僕僕不憚煩若是也 
命令 
[二月十六日大總統令]  
　　楊以德給予二等寳光嘉禾章此令 
專電 
[北京電]  
　　馮不日又將出巡由京漢路赴漢再由長江經贛甯津浦車北上惟政界現尙秘密 
　　（十六日下午三鐘） 
[北京電]  
　　陜西事益擴大盧占魁復擾陜北川陜不能相救川與中央交通亦絶已兩日無電來 
　　（十六日上午十一鐘） 
[北京電]  
　　馮玉祥至鄂境蘄州來電言前進萬分爲難表示不願赴敵政府電飭速行與各司令商辦一切（十六日上午十一鐘） 
[北京電]  
　　馮玉祥數日前尙與段派靳等通信語極敷衍現其部曲分駐武穴蘄州阻北兵之南下（十七日下午四鐘） 
[北京電]  
　　政府先去電告誡馮玉祥飭秘密（十七日下午七鐘） 
[北京電]  
　　馮玉祥通電主和政界極震動（十七日下午四鐘） 
[北京電]  
　　馮玉祥通電主和詞甚强硬倪嗣冲電謂該旅長駐兵武穴進窺皖省中央能否指揮或飭第二路司令相機辦理免致長江阻斷（十七日下午一鐘） 
[北京電]  
　　陸幹卿眞（十一日）通電南北息戰言訴之於條件勿訴之於武力（十七日下午七鐘） 
[北京電]  
　　倪嗣冲連電告急狀尤窘迫（十七日下午四鐘） 
[北京電]  
　　聞督軍團將有聨電倒王内閣請段再出（十七日下午四鐘） 
[北京電]  
　　川電自流井復爲滇軍佔據（十七日下午一鐘） 
[北京電]  
　　昨閣議决定准設山西督捕局又陳煥章條陳推廣特赦範圍未通過（十七日下午四鐘） 
[北京電]  
　　陳光遠來電取消辭職假滿即銷（十七日下午七鐘） 
[北京電]  
　　政府催譚組庵速赴湘如因譚到湘事解决則譚旣爲政府所任命之省長督軍事即可了此事與時局有極大關係 
　　（十六日上午十一鐘） 
[北京電]  
　　某派逼迫公布臨時參院兩法案欲即以此召新國會 
　　（十七日下午四鐘） 
[北京電]  
　　參院修改之兩法聞巳副署有今晚可發表說 
　　（十七日下午一鐘） 
[北京電]  
　　莫榮新自任討龍總司令程璧光代理督粤政府對程擬設法懐柔（十六日上午十一鐘） 
外電 
[香港電]  
　　十三日午後二時八分地震死數百人傷者尤多夜間又小震數次歷時較短第一次大地震之前有聲嗚嗚然未幾房屋撼震人民亂奔某船員由汕頭來謂汕頭毁壞不堪道路陷裂熱泉自地底噴出瓦鑠之下屍體糢糊華人收拾屍骸刻甚忙碌外人房屋之在嘉刺（譯音）方面者幾無屋不毁但在開基（譯音）方面者則損毁較少所有外人皆巳逃出避居船上荷蘭領事與其家屬因住宅巳毁刻皆露宿他人遭遇亦與此同英領署之牆巳破裂沿江貨棧皆傾覆海關亦毁凡運至汕頭之貨物現巳裝回香港因無從起卸故也晚間十時某中國戲園正在演劇之際全屋震坍觀客被壓估計死者共二百人太古順天輪船十四日仍在汕頭以安揷無家可歸之外人華人臨難頗有一種可驚之忍毅精神刻巳開始進行建設事宜汕頭拉瑪克燈塔於十三日爲地震所毁現仍有燈光伹難持久（十六日） 
[哈爾濱電]  
　　俄境著名英國工程師派泊氏由克拉斯諾耶斯克抵哈據稱俄境内德奥俘虜享受完全自由可購憑照旅行各地凡金鑛路站電氣局多爲德奥人所經營所穿服制與俄兵同惟公然操德語從克拉斯諾耶斯克購置大宗接濟品運往德國德人可自由貿易可往他處購買商品回而售與俄人火車裝載原料運往德國者巳有一百四十起苟協約國不速設法以抵制德人之活動則俄國工商界將因協約國接濟不來而德人貨價便宜遂全爲德人所支配矣（十五日）以上路透電 
[北京電]  
　　傳聞倪嗣冲昨晚電中央云現巳準備視馮玉祥之行動如何即將以兵討之又聞倪現巳將其兵力集中於蚌埠（十七日） 
[東京電]  
　　自從限制米榖輸入之說喧傳各處以後各項股票連日驟跌（十七日） 
[東京電]  
　　米榖掮客總會（喬駿仲買組合）决議對於外國所産之米榖新定定期交貨之標準米價以冀調劑米價（十七日） 
　　以上東方通信社電 
[東京電]  
　　據北京來電新疆省内德人及俄國之過激派近日煽惑回回敎徒冀爲獨立運動楊督軍增新向政府請求彈藥軍器以爲之備云云因此頗惹起日本政界之注意（十七日） 
　　共同通信社電 
戰電 
[亞姆斯特丹電]  
　　維也納電稱奥國波蘭黨巳與維也納政府絶關係因奥國與烏克蘭簽定之和約割讓恰爾姆省與烏克蘭故也德皇因烏克蘭和局告成復發傲語日者電告首相赫特林伯爵謂德國敵人之圍線終爲勝利之德軍打破又致電北德意志公司總理謂德國已以劍畫開門戶由此可達公共之和局　萊尼斯乞韋斯特法里斯乞報載有社說曰德國所要求於俄國者太覺輕微波蘭全境與夫白俄羅斯之地均應屬德且俄國含有極大之爆發力而可礙及德國人民與帝制主義故德國與英國决算之舉終不能免且高尙之民族苟無海洋即不能發達云（十二日） 
[巴黎電]  
　　法國各報評論烏克蘭與中歐帝國所成之和局謂德國以波蘭三省割讓烏克蘭實自召禍亂故波蘭陸軍仍將於戰爭中佔一部分云（十二日） 
[亞姆斯特丹電]  
　　柏林半官電否認德國以哀的美敦書致羅馬尼亞之說謂麥剛森上將現正與羅國陸軍司令會商繼續休戰事宜 
　　（十三日） 
[瑪德里電]  
　　西班牙巴斯洛拉公司之西菲里洛輪船在距哇乞拉角外五百英里處中魚雷沉没小艇四艘載遇救者二十七人由潛艇拖至菲羅島登陸該船載有運往英國某殖民地之食鹽及運往小吕宋之雜貨 
　　（十三日） 
[倫敦電]  
　　國會通訊員宣稱議院休息室内紛紛討論昨日下院辯論時所表示政府與反對黨對於凡爾塞戰爭會議之爭點並陸軍參謀總長勞勃森將軍之地位（十三日） 
[倫敦電]  
　　海格將軍報稱英軍在哈吉柯爾東南襲擊獲勝蘭斯東南有斥堠隊戰事伊泊希與伊泊爾境有敵砲隊從事轟擊（十三日） 
[倫敦電]  
　　德國公報云德軍在蘭斯與哇米央巴區北面敗敵强盛之偵察隊法軍在　里萊與摩塞勒間進攻負重創敗退德飛機以炸彈擲擊南錫以報敵飛機襲擊薩白魯根之役（十三日） 
公電 
[蘇李督軍之通電]  
　　漢口探報曹宣撫使各省營軍省長並轉各鎭守使各師長熱河歸化張家口都統香港龍巡閱徐州張總司令龍華盧會辦寗夏馬護軍使浦口王巡閱副使下關海軍饒總司令武昌海軍杜司令荆州吳總司令鑒比得陸曹諸公九人聨名虞電對於純三十一通電吹毛求疵强詞鍜鍊動欲舉抗令阻兵亡國殃民文致以成人罪而究其歸宿所在界說何存則仍惝恍迷離無從索解該電總理並未署名自非政府公意時局日棘何暇與爲辨難顧彼旣通知北方同人誠慮淆亂是非遂有不能已於言者純三十一通電辦法具在於無可如何之時而有此爲民請命之舉無論其策是與不是至其熱忱與苦心當爲識者所共諒自問可以對天地質神明而無愧雖獲罪有所不惜况拍發通電在未見討伐令前其時本主調和彰明較著固無罪名可言即令通電在討伐令後而身膺國家重寄旣明知其不可則直言極諫亦屬効忠國家且非極端主和不過於兩軍未經接觸之時間尙欲求一線和平之希望調人資格旣未完全取消則此種主張不得謂爲無理陸曹諸公旣身任國務認爲是則弼贊元首採擇施行可也認爲不是亦宜以正告之而舉其所謂是者明白宣佈則羣議自息安有嬉笑呵斥若欲出於激怒挑釁者其謂披髮入山亦不可得則肆爲恐嚇尤不知意將何爲夫純一省督軍耳一省安危督軍之職也若大局敗壞至於此極中央自有責任政府豈一省督軍所能爲之所能致之者哉就令能爲之能致之而國務諸公茫然不知是不明也若明知之而先事不能防臨事不能止是不能也亦安得謂無責任哉該電將三十一通電割裂破碎一挑半剔於過去之事實現在之眞相將來之結局一切隔膜即於三十一通電主旨若何亦復未加深察乃至以二十八之勘電誤謂在三十日討伐令之後其顚倒錯謬可見矣純百戰餘生豈復畏此一紙空文固當付之一笑至此次調和經過文電具存事實可證擬將刋印成書布諸天下是非曲直當使舉國周知諸公明達諒能鑒及此時固無暇與之　　置辯也惟責任大義不可不明吾人對於國家必求有以自盡純亦自盡其興亡之責任而巳知我罪我直道在人率意陳詞無遁無隠諸維鑒察不勝至幸李純寒印 
[陸巡閱使最近之通電]  
　　北京馮總統王總理南京李督軍各省督軍省長各都統護軍使各師長各鎭守使北京徐菊人熊秉三先生上海岑雲階譚組菴孫伯蘭先生廣東程玉堂伍秩庸唐少川李協和先生長沙譚聨軍總司令岳州程總司令並轉石黎兩總司令鑒李秀山督軍三十一日通電苦日慈心哀痛迫切循誦再四極表贊同竊以西南目的在乎護法不宜有非法之要求中央職責在乎守法不宜有非法之舉動此次雙方爭執爲約法之問題非勢力競爭如果依法解决初何有和戰之可言比者前軍停戰時將三月卒無一當遷　時日技節横生疑沮交乘戰端再啓兵不釋甲民靡寧居中央旣有宣戰之文调人遂窮轉圜之術戰禍相連分崩立見乃今不圖忠將　底竊願雙方查照李督通電尅期停戰限日提議條件不必訴之於武力庶幾息事寗人國難有豸遠嫌修好圖治勵精内紅早消外侮同禦大局幸甚廷願拭目俟之陸榮廷眞叩 
要聞一 
[北京特别通信（一五一）（飄萍）]  
　　二月十四日 
　　政界之菑曆新年 
　　内閣閣員之無狀 
　　北派之傾軋未巳 
　　和平運動之復興 
　　十日以前之北京政界觀於各派報紙之所紀載亦可謂紛亂極矣其原因半由政府中人之輕躁無識半由各派互相水火不得不借報紙以造謠如所謂王總理去職也所謂内閣改組也無中生有各含作用至於舊曆新年之佳節報紙停刋政界要人亦先以過年行樂爲務遂使北京政治社會中一若夜深人靜萬籟無聲表面觀之殆可謂爲太平無事不僅北京爲然當此戰令初頒軍隊出動湘鄂形勢有如箭巳上絃然政府所得報告亦較平時爲少故以言北京現時之政象實混沌而又停頓之時代也 
　　今之所謂内閣者愚素目爲非法雜凑之團體其閣員亦類皆圖過官癮鼠目寸光之流至於最近其失態乃益甚焉當去臘末次之閣議内務總長錢能訓忽仰某某方面之鼻息草一篇與李秀山宣戰之文章居然提出閣議取决其結果各位總長遂皆署名拍發如曰内閣之行動則王總理何以並不署名如曰個人之表示則何足以汚内閣會議卽此一端巳足見此輩腦筋昏瞶公私不明而其用意則欲激成李秀山之去職以便其私該電拍發之日李秀山適有魚電到京國務院乃爲印刷分送於各總長昨聞李秀山致電總統對於該電加以辨明略謂三十一日之電在南京拍發時並未奉到討伐之令各總長顚倒時日爲冷嘲熱駡之言某以國家爲重不必負氣多與較請總統將迭次去電檢交閣員閱看以明心跡而免誤解云云以各部總長聨名致電於一督軍而督軍可以岸然置之不理總長之面目竟自處於何地乎 
　　憑嘗言之時局所以難解决者在於北派之自相傾軋南北對壘尙屬第二問題河間出京蚌埠會議歸而頒布若干命令布告其表面爲對付西南實際則北派之自相對付而巳號稱主戰派者主而不戰目的在於排馮故馮之心事雖至特頒戰令派遣張曹到處以討伐决心示人實則一經開戰無論勝負與馮皆有不利何以言之若往援之兵幸而果勝攻取衡湘此時奏凱旋師動名煊赫鄂督贛督蘇督皆可要求易人馮之長江根據去矣不然一戰而敗武漢失守馮派之長江三督亦不能不去其一而西南之要求愈大北派之責備紛至馮之地位亦可以動搖矣馮氏知此故其最所希望者在未戰而西南讓步從事和平一面以主戰之言敷衍北派一面又以曹張之師威壓西南最終目的仍不外從和平以固其位然排馮者亦深知之雖因曹錕改變熊度王總理安然不動排馮之機會更不易覓而秘密進行不入於老王）則入於佛主張黎菩薩復職之聲乃漸起於推翻菩薩者此至滑稽而又可注意之事也近乃天津又有會議之風說且謂朱家寶氏又有某項問題之活動焉無徵之言固未足據以爲信要之北派之傾軋未巳爲時局解决之障礙者即以北派傾軋爲最大原因乃愚所敢斷言者耳 
　　當今全國大多數之心理旣皆傾嚮於和平則有爲和平之運動者乃吾人所當詳記確聞除夕前後岑西林與譚組庵兩公曾合詞致電政府力言主戰之足以亡國（係通電）而河間則覆一電於岑譚兩公略言尊意極所欽佩惟湘局無善後之法政府亦係不得已而主張用兵若湘事可以解决則湘鄂惡氛不難立掃云云（按此可爲前說之證）昨日譚組庵君又來一電允即準備赴湘一行如譚果可赴湘時局殆不無轉機之望所難者北派内部之無法調和而已 
　　書此函竟接熊君秉三來書以昨日通電之稿見示熊君與湘事有桑梓關係其主張和平之言自更親切而得體爰錄之以殿斯篇 
　　北京大總統鈞鑒王總理各部總長各院院長李步軍統領吳總監信陽州漢口探投曹督軍張援鄂總司令武昌王督軍武鳴蚌埠各巡閱使巡閱副使上海盧護軍使岑雲階先生譚組安先生南京李督軍各省督軍省長并轉各鎭守使各師長各總司令各司令均鑒昨讀李督軍卅一日電岑譚兩先生陽電敬佩忠言食藥愛重和平之至意希齡自上年七月以來屢進忠告於合肥武鳴冀求不啓兵端俾易收拾大局蓋因混沌時代事雜言龐是非不明刑賞不當其結合也以力不以德其駕馭也以詐不以誠盲人瞎馬旣鮮知彼知己之明朽索頽轅又無能發能收之技一掬散沙毫無把握求之古今中外斷無以如此國家而可以言治者似不如化除成見一意休兵以保我子孫黎民或可暫免亡國之慘况元首初意本不願與西南决裂北方各督軍亦均持盈保泰决無窮兵黷武糜爛其民之心其所以至於此極者騎虎難下迫不得巳耳今湘鄂雙方旣經停戰長江流域南北要人相距咫尺携手言和開誠相見實爲最好時機較之遠處邊陲動多隔閡者難易懸殊不可同日語也辛亥之役言歸於好亦以武漢爲中樞當時主持贊成共和者均屬前敵將領聨銜决議遂得以告厥成功疆場之事貴在知繼時不可失稍縱即逝苟雙方將帥果眞念人民之痛苦國家之危亡軍事之不可以持久財政之不可以稍延者即宜因勢利導委曲求全萬不可逞一朝之忿致貽萬世之譏否則曠日持久軍民交困土匪四起禍在蕭牆四川之子彈告罄精銳喪亡湘潭之饑饉相乘聚衆搶刦均爲目前殷鑒長此遷延恐此時號召尙不過少數士族之革命將來變爲全國平民生計之大革命雖有智者無可如何雖有兵力亦難收拾矣尙乞諸公捐除私憤力主和平在中央俯順厭亂之人心當視爲保國愛民不當視爲損失威信在地方曲體困難之當局當視爲鬩牆禦侮不當視爲國外戰爭雙方讓步意氣均冺共籌百年之大計毋徒敷衍於一時此則希齡所日夜祈禱者也謹　勸告伏冀鴻裁熊希齡叩 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（心危）]  
　　寺内閣與政友會 
　　憲政會提出彈劾案 
　　日本觀測中國政局一斑 
　　日本議會自桂太郎内閣時增設兩師團案以來如山本大隈寺内相繼組織内閣倐忽變遷議會亦遭兩次之解散故屆議院開會時院内固十分激昂而院外亦聲氣相應乃此次四十會議開會後寺内首相大島陸相相繼稱病而議員類皆低聲下氣即反對政府派亦徒爲枝節之質問而未若前此之或觀矣蓋其理由不外乎一政友會之隠忍二憲政會之失勢三國民黨之犧牲而已夫政友會之隠忍無他不過欲以和平之手段使現政府不得不拱手以讓苟一旦與元老提携　以現政府超然内閣爲題目其文章固不難成功也然此次政友會已稍示威雖未當頭棒喝而旁敲側擊足使政府處於難境如增稅案政友會僅贊成所得稅戰時利得稅造酒稅三種則餘悉數反對至其他豫算案更削減二百五十萬元是現政府之財政計畫所存者僅一小部分而已更不啻表示一部分之不信任也前日政友會元田肇君之演說除贊成上列三稅外對於國防計畫則有微言縱令本會議敷衍成行而不滿足之意已溢言表將來固可爲反對之口實者也且責政府答辯之不明瞭蓋今日現政府如舟繫於政友會之暗礁不可不愼也 
　　憲政會對於政府雖表示反對而國防計畫惟有不滿足之態度其根本上仍贊成之也故對於增稅案之所得稅戰時利得稅造酒稅處亦表示贊成至其他增廢稅反對正與政友會意見相同故其行動雖若與政府反對而其程度不過與政友會等未能十分現其反對黨之色彩也聞憲政會此次幾陷孤立無援地位故爲己黨勢力計非力擊政府不爲功乃其最高幹部於院外集會演說鼓吹民意而議决於十二日提出彈劾案十四日上議事日程其彈劾之點則以外交即對華外交失敗爲前提而以不滿足國防計畫爲歸束雖斷其無成而亦足稍吐反對黨之氣燄一振院内之士氣也　我國政局紛亂不可究詰即吾人亦幾莫名其妙自馮總統下罪己令後此間推測則以爲某派之行動其言曰觀夫近日中國政情某派（主戰派）行動之徑路不難推測第一步使馮氏下討伐令以博西南之反感第二步則提出難題卽不奉馮命而使馮氏墮其威信第三步則排斥王内閣使馮氏孤立無援更如其他責罰陳光遠譚浩明等及特赦帝制派人皆足陷馮氏於難境云云 
[陜西最近之風雲]  
　　陜西護法軍突起一節巳紀各報茲接京友來函云陜西陸軍第一混成旅第二團長胡景翼暗通在秦護法軍分子在三原縣舉義據西安傳來確實消息胡氏原擬游說陳督軍曾將四圍之情形加以護法軍之利害極力向陳督軍陳說嗣被陳氏拒絶遂於一月二十六日令第二營長陳世傑佔領三原宣言獨立騎兵第二團長曹俊甫亦在渭南響應宣告獨立陳督軍見勢不佳乃派警察廳長商務總會總理郵務司英人等前往胡團長駐紮所在乞圖妥協胡團長乃要求陳督軍之去職如此層辦不到則請先撥二百萬現欵然後再議妥協於是妥協交涉遂爾不諧各代表均還省覆命當交涉未破裂之際陳督軍已派二旅之兵由漢陽及西安兩處前進爲示威的運動故一月三十日西安附近卽稍有衝突護法軍東回至二月一日佔領臨潼正擬進窺西安故現下西安因之異常震動人心洶洶避難者已紛紛四出矣又據一消息胡景翼等獨立後卽分東西北三路進攻西安北路同令爲胡景翼西路司令爲郭堅耿直等東路司令爲曹俊甫騎團高峻等並發一宣言書歷數段祺瑞及陳樹藩罪狀並聲明與西南諸省採一致行動主張恢復舊約法舊國會末復謂不達目的决不息兵云云 
　　胡景翼號立生别號中山富平人也以少年英俊著乙卯富平之役以百餘人破陸建章子少文千餘人並生擒之事定後表面事陳樹藩甚謹故陳亦不疑積功至團長於起事前陳任爲游擊司令有步兵四營第一營營長田玉潔第二營營長陳世玉第三營營長岳西峯補備營營長張義安并兼有馬兵一團團長爲江宏謀諸人在陜軍隊中能以少擊衆者故曹胡二司令未聨起以前陜之參討陳者咸集視線於胡陳實陰忌之然亦無如何也對於胡之要求械彈不敢多與然亦不敢不與故胡所轄之軍隊餉械至爲充足並聞胡發難之志巳决於數月之前矣 
[關於戰局之京訊]  
　　自宣戰之命令下後命將出師非常熱鬧預計此數日間各路軍隊巳當先後集合開至前敵戰線矣乃昨聞各路司令延頓中途其原因有關係曹錕係因花園八百橋陷毁故暫駐信陽現甫赴漢張懷芝先鋒隊雖巳直開赴潯對於贛督方面尙有問題　張敬堯雖巳到鄂惟尙須徵求當局對於主戰决心之表示始能進戰　倪嗣冲預備開拔之第二批軍隊八營因馮玉祥之關係奉令緩開且其中尙另有軍權之劃分軍機之籌畫及軍隊之分配等項仍須由各路總司令聨合會議而後决定是則岳州附近之激戰尙須暫緩並聞目下軍行之延頓不惟專係軍事上問題個中尙另有政潮之橊釀云 
　　曹錕自聞信陽花園迤南地方鐵路橋梁折斷後日昨（十四日）特電府院略謂我師現駐信陽會同豫督趙周人飭工連夜修築站橋預計再有七日准可竣事但查此次暴徒炸毁橋樑足見深畏官軍開至鄂省刻下已將積極進行辦法準備妥善請即改變宗旨擬准對敵施行以下之六件一請將宣撫改爲攻取性質一大軍所至地點請准預先宣布戒嚴一責成王鄂督沿途嚴防軍行各種危險一宣撫手續請另加添治匪特權一大軍至鄂宜即會同各軍維持武漢一三路均在武漢會師後卽向岳州進攻聞總統總理巳批交參陸辦公處議覆矣直省長曹銳奉兩湖宣撫使曹　電令將在直省招募之新兵迅速陸續開差昨由本署衛兵正目挑選二十餘名派充排長於月之十四日率同新兵一千餘名乘津浦車開往漢口 
　　昨聞參戰督辦段祺瑞特上大總統條陳一件内容對於平治内亂問題陳以兩種辦法（甲）分途縮小亂區辦法一先將湖北鞏固妥善一再將四川福建廣東局部亂區極力收拾使其秩序如初　一最後再出全力對付湘省（乙）結總標本兼施辦法　一一面宣布國會組織選舉兩法一方面仍須疏通各界意見 
　　一積極分任西南數省軍民長官　一此次南征軍隊所有恢復之處即施善後政策聞元首巳將此項批交國務院妥爲議覆矣 
　　關於廣東方面近來現狀極屬岑寂聞近五日來（至十四止）龍氏僅有一電致大總統内容除循舊例與元首賀年外即爲詳述陳炳焜莫榮新等仍在盡力攻取陽江附近各縣並陳莫陳兩軍刻下尙欲襲取雷州更圖肇慶默察其意見擬欲將濟光軍隊驅出粤省彼乃得窺閩南濟光今巳忍無可忍日内擬將瓊崖振武軍一致調赴廣東俾與粤軍爭最後之勝利云云 
[殷鴻壽之威風]  
　　宋大個子負大刀 
　　居然一活周蒼 
　　前敵　執法官殷鴻壽原定於年前啟行先　曹總司令逗留信陽張總司令遲遲其行故改爲十二日復以他事尙須改期聞殷氏帶公府衛隊第三營之五百名及憲兵若干名外日内又在南苑添招一營至元首親授殷氏之寳刀係前清傳家之寳長四尺名爲鬼頭刀血痕斑斑重量一百斤日内已覓得背刀者一人姓宋即袁洪憲駕前之宋大個子是也今此刀尙存公府承宣處候宋大個摒擋家事後即負之與殷氏同行殷氏擬俟新招之兵齊後亦可起程是亦討伐史中之一段珍聞也 
　　又聞前路各軍總執法處長殷鴻壽於五日晚車出京甫抵保定即一知信陽州境由花園鐵路折斷遂又返京近日在南苑招募新軍一營（計五百人（作爲赴鄂衛隊（連總統指派府衛隊共有兩營）聞殷刻巳定於下星期一（卽十八日）由京起程南下 
[湘鄂戰局之近况]  
　　决戰之期已近 
　　武岳戰事因南軍自願退出鄂境近旬日實無大戰但主戰派諸軍見南軍自退以爲懾於其威反着着向前進逼前鋒直抵城陵磯遂約合陳德修率安武軍由萍鄉襲長沙吳光新派趙福滙由公安窺常德幾將王子春與譚月波所定兩不相侵之約破壞所幸王樹功進佔城陵磯之軍巳經王子春命其退回五里牌吳氏進取湘西之軍亦以不得王氏同意尙在公安未入湘境安武軍雖由萍到株亦以不得贛督援助仍然退萍各守疆界（聞安武軍前突襲至長株路之第三站實距長沙尙有二百里）陰曆歲秒以來戰事遂呈停滯之象武漢長潭各地商人皆得結束賬目平安過年亦不幸中之大幸也現總統雖布告罪己命令嚴懲譚陳傅周王范以表决作戰之决心然南軍仍守北不攻岳南决不先侵鄂之旨北軍不向攻擊戰釁不至復啓聞總統主戰之决心雖爲主戰派所逼成然尙有其他兩種原因一惑於川滇黔將與湘粤桂會師武漢之說一由於前敵各軍之侈陳戰功緣岳州失守後曾截獲唐繼堯譚浩明往來密電大致以湘粤桂聨軍之力進取武漢實未能穏操勝算務望川滇棄嫌修好卽日會師東下迅取施宜以爲犄角湘桂聨軍當暫屯師岳陽以待總統以此刻南軍不言侵鄂實時機未至力有不足若再言議和遷延不决主戰派勢將解體一旦滇黔川軍得勢會合湘粤桂軍攻鄂將無人肯出應援且以嘉蒲二邑之收復均甚易易前次長岳之敗必係王范諸師未力抵敵今主戰派之兵旣在鄂疆得勢由公安萍鄉兩路出兵直搗長常尤足牽制岳陽南軍兵力旣分勢必首尾莫顧是以毅然發布諸令以示决心不知嘉蒲之復並非向南軍手中奪得乃范王李所部潰散巳盡成爲空城地方土匪遂乘勢竊踞兵到卽將驅散而南軍之退出鄂境亦屬自退並非戰敗若誤以爲今後用兵已有把握未免過信主戰派矣王子春因逆料主戰派諸軍未必果能得手且慮張敬堯乘勢攫取其位刻仍未變其政策對於南方陽表好意對於北方亦贊助武力推自身仍不欲捲入戰渦藉口於只負保衛地方專責决不參與攻湘戰事所部各軍近日支配駐地皆偏重於武漢方砓保固其地盤說者謂王不肯與南軍戰係防攻岳之師失敗南軍重逼武漢不能出而言和今若置身局外誠　自固之良策然南軍苟再戰勝恐其地位亦未必能不搖動也現王因援鄂第十六混成旅長馮玉祥之軍已抵鄂之武穴特派軍前往嚴重監視馮旅所扣招商局各輪船現聞已允放行所有前在岳鄂不戰而潰之第三第八第十一第二十等師所屬各旅團營現在多巳調紥鄂豫接壤之最後路每日由火車輸送不絶八日之夜有第二十師所部由漢開赴武勝關計裝列車四十八輛行至孝感縣晏家河之小橋樑忽斷沉没列車四十八輛（一說十五輛）壓死與溺斃之兵有數百人之多惟官場宣布僅云壓死十四人受傷者百餘人次日京漢南局巳於該處鋪設浮橋南北車輛照常往來聞當道以該橋忽折疑係黨人陰謀現正詳查其原因並令沿路軍警加意梭巡以防再遇意外查該潰兵等前在武岳各地肆行滋擾聞死於晏家河中者即此軍也至大舉攻岳之期已經曹錕張敬堯商定决於十六日開始（曹係十日下午到漢暫住第十八師司令部張敬堯則准定十二日到漢聞中央巳許張以克復岳州即授爲湘督）現在曹張所部均巳開上前敵吳佩孚即駐於羊樓峒擔任前衛云 
[趙恒惕之戰電]  
　　勘日趙恒惕報告前日之戰况電云萬急長沙譚聨軍總司令岳州程總司令鈞鑒我軍以和議無效奉命進攻即遵照鈞座預合計晝下令定期出發據報敵軍左翼設守筻口托壩桃林各處而集中於後山坪烏江橋其步　且出没於楊樹街一帶烏江橋筻口之敵係二十二旅兵力約一混成旅第十四混成旅直隸第二混成旅桃樹之敵約一營即率所部分三路進攻令林修梅爲左翼隊司令宋鶴庚爲右翼隊司令瘳家棟爲中央隊司令二十一日由新市長樂及各原駐地出發二十一日均續扺關王橋黄伏太花果園蛇頭嘴洪橋之線二十二日一律進至唐家橋南港橋仙安橋鐵爐鄧一帶距敵約數里是日據報敵情無異惟桃林之敵又增一營筻口之敵遊動哨與我中央隊之先頭隊伍略有衝突隨即退回其陣地是晚卽下令攻擊左翼隊攻擊筻口之敵右翼隊攻擊托壩西塘之敵中央隊攻擊白湖嶺之敵并策應右翼隊總預備隊則位置於草鞋嶺附近并派兵警戒桃林方向均於次日拂曉實行右翼司令宋鶴庚率隊渡河潛行夜襲敵軍戒備極爲周密幸官兵奮勇爭先中央隊分兵夾攻約二小時斃敵百十餘人右翼隊與中央隊會合追至白湖塅敵且戰且退午前十一時敵猶佔領烏江橋抵抗左翼隊於二十三拂曉渡河向筻口之敵猛烈攻擊敵軍不支遂棄筻口退守後山坪該處爲敵堅固防禦陣地攻陷甚難午後四時令預備隊之一部會合左翼隊由岩前湖抄出後山坪之後前後夾攻敵猶頑强抵抗激戰終宵二十四日午前八時垒曾調預備隊之一部節節進逼林司令益督左翼隊奮勇力戰始行擊退於是後山坪楓樹橋一帶均爲我軍佔領敵軍遂退據南木冲高地當時因烏江橋之敵增援大至激戰不休遂抽調右翼隊之一部增加中央隊之左翼合力攻擊是夜激戰達旦傷亡甚多二十五上午我右翼隊增加江道區軍隊協攻我中央隊之一部猛力進撲連奪敵陣數處斃其營長一人軍官士兵無數敵仍據烏江橋死力抵抗正擬用全力進攻不意下壠灣之敵假用我軍旗幟接近我軍陣地我左翼各隊猝未及防楓橋一帶竟爲敵軍佔領幸左翼隊與吳司令所部協力防堵下午即將該敵驅逐是晚十二時烏江橋之敵軍大部並集持刀矛向我軍衝鋒我陣地幾爲搖動幸各軍官士兵死力抵抗至曉始行擊退斃敵數百計自十九日開始運動之令下我軍日夜行軍至二十三日午前四時開始戰鬭血戰三晝夜雖連佔敵陣奪獲彈械斃敵甚多而敵軍頑强抵抗我軍傷亡亦衆幸士氣振奮愈接愈厲各級官長亦皆親督行問眠食俱廢銳意猛攻有進無退念六日午前八時令右翼隊包圍敵之左後十二時敵我砲戰而敵之鎗彈尤爲猛烈參謀　錦督率左翼隊之一部衝入敵陣死傷鐘接該參謀見情勢危急奮不顧命力督前進誓以身殉及受重傷仆地猶以手指敵當時陣亡士心愈憤我中央隊因乘勢猛撲白刃相交實行肉薄敵死傷數百餘皆向岳奔竄遂令追擊陣斃徨擒又復數百是夜岳城敵軍見勢不支遂放火搶刦紛紛爭乘划船火車逃去河邊溺斃不計其數其時我追擊部隊已達徐家嶺距岳城僅十餘里遙見岳城火熖燭天軍心憤激敵猶佔領三眼橋抵抗念七日拂曉始經我軍擊退狼狽萬狀分向蒲嘉一帶潰散午前七時先頭部隊瞿葉唐黄各營長率所部進據岳城本隊隨即入城鎭攝至南木冲及靑崗驛以西之敵聞烏江橋敗退即於念六晚向岳退却至康王橋附近被我軍横出其前迎頭截擊敵兵落荒四竄擊斃數百餘均繳械投誠我軍完全克復岳州及城陵磯滅火安民嚴禁劫掠秩序遂以恢復查此次北兵搶掠之後繼以燒焚外人之敎堂南城之舖店均付一炬老弱轉徒等於空城滿目瘡痍慘不忍覩至岳州爲湘省門戶久陷敵中北兵經營數年堅壘深溝深思扼我咽喉我軍此次進攻爲期五日一鼓作氣克蕩妖氛實賴我聨帥我總司令指示機宜悉中要害威名所届敵膽早寒至於友軍之同心敵愾將士之用命知方其功殊未可没此役也計斃敵軍團長二營長二生擒團長一營長一陣斃軍官士兵不下千餘俘虜亦達千名奪獲鎗砲子彈被服糧食無數所有克復岳州戰鬭經過大略情形理合據實呈報恒惕呈勘印 
[岑西林致熊秉三論聨邦書]  
　　秉三先生大鑒馬電以聨邦爲救時之劑藥當厥病足起沈痼國之良醫也甚佩甚佩當奉有電藉誌贊仰病源得矣方劑具矣然病者諱疾而忌醫醫者必先去病者之疑而後能進其方劑煊所欲商者何以使病者去其諱疾拒醫之心也今之世非聨邦不能治大國析國爲邦則内治周密積邦爲國則外勢雄厚就我國勢力均峙之各省而改爲聨邦因機利導莫善於此雖然聨邦國之制度未有不以國防之軍權隸於中央者邦置少數民兵惟美有 
 
 
 

Page 7

 
 
此制耳今各省之勢力集於督軍督軍實統率國防軍隊者以國軍之將帥爲聨邦之首領名聨邦而實藩鎭軍權不一何以爲國欲爲正式之聨邦必先清軍民之權限公前電所言分别軍區之辦法實爲先决之前提今之督軍能否讓軍權於中央退而爲一邦之行政首長抑或專長軍區任軍事而不問民政此事實上之待商者一也地方自治爲邦之基美洲之坎拿大澳大利之邦其原皆起於自治民主國體之下勢不能有封建君主之邦邦之行政首長民選簡任且不論要不能不讓立法權監督行政權於邦之議會今督軍省長兼於一身總轄軍民政由己出令出惟行威權無上卽爲一邦之首長能否讓一部分政權於地方如各國聨邦之通例此事實上之待商者二也若此二端絶無疑問則會議一開杯酒談笑之間兵氣全銷大局底定否則深閉固拒或陽合陰離是猶病者諱疾拒醫醫者卽俗人割股以進亦安可得聨邦雖不死之神方其如當局之以苦口爲嫌何公宏才卓　洞達世變必有策以處此苟得其道煊願居於看護侍從之列竭耳目手足之力從公之後東亞病夫庶其有瘳積此拳拳跂望明敎諸惟爲國珍重不盡耑此敬頌籌祺 
[南軍佔領岳陽追紀（長沙通信）]  
　　自新牆地方被湘粤桂聨軍佔領攻岳之第一層門戶巳破北軍之可以據守者僅破塘口筻口二處故兩口北軍爲數極衆一切防務亦自加嚴聨軍各首領亦深知兩口地方之重要故分兵竭力攻取桂軍韋司令榮昌粤軍馬統領濟及湘軍之湘軍之第一第三兩團即力攻破塘口湘軍之第四團及其他之粤桂軍則和攻筻口無何破塘口即被聨軍攻克筻口亦旋告陷落於是攻岳之第二層門戶又破聨軍各首領即約同乘勢進攻湘軍之一三兩團由右翼冒互暗襲敵軍後路桂粤兩軍由左翼直逼岳陽城下俄而左翼之敵軍潰敗所有大砲鎗枝子彈悉爲南軍所有一三兩團亦即逼近岳城四面圍擊砲聲震天隆隆不絶歷兩句鐘久城内北軍即行敗退湘軍一三四團奮勇撲進岳城敵軍向下游紛紛逃走湘粤桂各軍入城以後即由湘軍總司令程潛發出緊急命令飭第一第二兩團先後首進追擊限期將北軍逐出境外是晚兩句鐘時卽將城陵磯佔領現在惟新牆地方尙有北軍三千餘　人被南軍圍住正在勒繳鎗械此外巳無武裝北軍蹤跡聨軍總司令譚浩明據報後以聨軍自開始攻擊以來迭獲勝利乘勢猛追直薄城下正面之　因而動搖加以猛力攻擊敵勢不支遂將岳城佔領激戰凡五晝夜乃奏奇功神速奮勇殊堪　慰除令省城各商戶一體懸掛國旗慶賀外並電致各軍首領極力慰勞所有出力各軍官一體先行傳令嘉奬並特賞銀三萬元分發各軍轉發以勵有功其傷亡將士則分飭查明具報以便核恤至所獲北軍俘虜爲數將及萬人巳先後由長岳火車裝運來省由聨軍總司令飭令分交各俘虜收容所收納候大局解决再行分别放回 
[南昌通信]  
　　陳督昨復中央電略稱贛南大庾南康信豐崇義龍南定南十餘縣確無粤軍進犯贛西所駐之湘軍雖有進窺之勢業經撥派勁旅嚴防尙無他慮云云陳督並要求中央籌撥現欵五百萬以資調撥軍隊費用惟聞近日修水銅鼓兩縣境與平江通城接壤處日麥湘軍紛紛壓境其司令官則謂敝軍來此保護商民請勿驚擾又聞贛西萍鄉近日有被南軍完全佔領消息不知確否 
　　贛督自奉褫職留任令後即電中央請假往滬暫住並將督印交贛北鎭守使吳金彪接替省議會任顔歐三議長商會龔章盧三會長及紳學各界領袖陳永懋等聞此消息於（十九號）聨袂往軍署叩謁陳督陳督派介弟光逵接見殷殷致意各界興辭而出省會商會會長及紳界陳永懋等五十餘人當即各電中央懇請挽留陳督刻聞陳督辭職之志巳打消矣 
　　魯軍第一師施從濱軍隊入贛之說已誌前報現魯督張懷芝巳派軍需官鄭呈翰朱培梁弋仙三員於日前（七號）抵贛與陳督接洽備辦軍需用品及察看駐軍地點陳督一面電知二套口統稅局長董平甫就近妥爲照料並飭南昌知事吳孝　新建知事余重耀趕辦稻草麵包等件運往沙井車站以備勞軍聞該軍大約一星期内准可抵贛 
[贛局之面面觀（二）（南昌通信）]  
[社會方面]  
　　一紳界江西紳界分新舊兩派舊派以歐陽霖爲首領即所謂八十四老人歐陽泊叟者是也泊叟年老耳聾頗熱心公益自復辟變後忽主張黄陂回任段氏退職以此之故新派之高巨瑗等遂亦與之聨絡高固共和黨贛支部長黨癸丑之役反對在贛發難之最力者自改進步黨加入謝遠涵吳鈁等後高覺政見不合經洪憲之變遂宣告脫黨與新舊各派民黨穏健份子頗爲相得高歷官本省司法局主計局審計　審計分處等職與泊叟皆隸籍贛北贛南贛北兩派歷史上向不相容贛南黄大壎所屬之一部分人屢與贛北搆釁去年爲南潯鐵路之故黄氏與李盛鐸内訌經年（李爲贛北人泊叟婿也）現李巳回省陳督引爲臂助或者江西社會之重心力將屬李氏至民黨方面入物今日在贛不能言何等勢力也二商界贛垣商界以錢鹽兩帮爲最佔勢力商會領袖雖爲龔士材而多財善賈實推陳永懋陳龔素來冰炭去年因合謀路事稍與接近乃近日又因龔氏攫得地方銀行行長將陳所保之鄒某屈某爲帮辦彼此又有意見龔素得胡伯午之助胡固滙劃公所首領又與龔同辦振商銀行近雖辭去中行行長差事而以兩銀行及匯劃公所之力足可操縱市面至贛省土産推瓷茶靛紙夏布米榖烟葉棉油煤木爲大宗除景鎭陶業萍鄉餘干礦業外無大工業陶業近亦不振但聞饒州瓷業公司近巳改歸江朝宗許世英接辦倘能厚集資本實大有可爲也三學界向分東洋派北洋派南洋派及各界公認之複雜派複雜派勢力最大首領爲宋育德蓋宋氏歷官本省敎育司長總視學前後五年各校校長敎員及省道視學皆宋一手引用之人在江西省立之學校計法政專門高等農業女子師範女子職業甲種工業（均在省城）乙種工業（即陶業學校設在饒州）各一普通師範五（一在省餘分設贛州清江鉛山臨川）中學九（兩校在省餘分設吉安贛縣寗州九江都昌鄱陽宣春臨川）省立之校本不算多而各屬來省控校長者時有所聞從前敎育無專官省長槪置不理自設敎育廳後應長許壽裳無所展布至地方自辦之中校農校師範校雖有數處而小學爲敎育基礎外縣多半只有縣城官校一處靑年子弟無校可入長此以往不堪設想矣四政團江西現今成立之政團有四一爲合羣社有省議員六十餘人一爲羣治社本巳併入合羣旋又分立議員人數不能確定（兩社皆國民系人）一爲讜言社有議員三十人左右（進步系人）一爲地方自治促進會有議員二三十人該會會網逼近民黨而獨樹一幟其份子以從前辦理自治人員爲基礎現各縣有分會五十餘處五輿論江西報館較各省獨多論資格民報最老次爲大江報又次爲新報新共和報中庸報最近發生者爲江西日日新聞係歐陽霖所組織此外所謂中報小報者尙有五六家云 
[蕪湖快信]  
　　軍界消息馮玉祥軍隊二十營客臘分乘江華江新江永江寬四輪上駛刻悉泊武穴江面並未遂進亦未登岸上下游小輪經過武穴聞亦被該軍截留二十餘隻 
　　倪督軍因馮玉祥態度不明皖防尤關緊要駐蕪皖南鎭守使馬聨甲於初五日接蚌埠電定於次日親率駐蕪第一路第五營第七路第二營共兩營晋省佈置防務並電調駐宣城第一路第二營馬仲凱之軍卽日回蕪塡防 
　　此間盛傳陸建章有圖皖之舉動 
　　蕪湖官廳歲底接蚌埠密電稱得江蘇齊省長函據滬探報告云有黨人在蕪運動軍隊擬於新正初二日起事等語是以水陸軍警防範異常嚴密 
　　皖岸淮鹽早經脫銷現擬借蘆鹽二萬引日前已由某公事輪運到半數 
　　蕪湖米市上年因粤省不靖廣潮帮停辦輪運出口之數寥寥客臘幸有多數軍米出口市面金融稍覺活動 
　　蕪湖上年營業煤炭雜貨布疋稍占優勝其餘錢業洋貨洋紗皆平平 
　　蕪湖縣署東監新正初二日有罪犯李某圖謀越獄未成 
　　新正十四日爲倪督壽辰十六日又爲黄省長壽辰黄體卹屬員奔走之勞擬届期由皖赴蚌埠就近舉行約計初十日當可過蕪現各官廳派員往滬購辦祝壽珍品異常忙碌 
[皖省近事]  
　　皖督倪嗣冲昨接鄂督王子春來電稱岳州潰兵巳散湘軍未犯鄂境新堤嘉魚業有重兵防堵通山通城蒲圻無事外面謠言失守皆屬悞會云云倪督准電後卽令警廳通告各界 
　　倪督允撥新安武軍十營由張敬堯統率赴漢征湘 
　　張敬堯前以所部勁旅廚出援鄂徐州防守力單曾派員赴皖屬阜陽等縣招兵五千以厚兵力現開第一批巳招募成軍由皖送徐 
　　近日各處北軍援鄂紛紛出發所有招商局輪船連日過皖均未停泊駐蕪防範之湖鶚兵艦亦因上游防務吃緊擬即開往游弋昨該艦駛抵皖垣艦長薛啓華登岸　見當道後即鼓輪赴鄂省城自討伐令發表後戒備綦嚴惟舊曆除夕日軍署准商會之請僅將西門澈夜不關東門展至夜一時其餘各城仍照常關閉至城内外栅欄一律開放以便商民往來收東賬項 
　　馬少甫統領於八日由蚌來省巳就第一路統部更爲皖南鎭守使行署現擬十八日同黄省長赴蚌與倪督祝嘏 
[直省之水災近聞]  
[天津之賑况]  
　　警察廳内天津水災急賑會近日連開會議茲將所議摘要誌下　陳楚湘張蔭堂寗紫垣等報告巳將意租界貧民冬賑散放完竣李星北杜小琴張月丹等提議組織貧民養病所表决附於敎養院其進行法仍俟由大會公决王小舟交回捐啓五扣自行捐助賑洋一百元代募若干元楊處長提議春撫辦法並主張前由大會公决將善後協會之積欵提歸賑濟可否歸辦補助春撫之不足張月丹主張先將該欵提撥到會以備需用衆皆贊成楊處長又提議再籌棉衣數百套補散各窩舖惟由董事暗查散給張月丹李星北提議敎養院仍缺棉衣楊處長允先撥給單衣二千套楊處長提議熊督辦撥補賑糧之計算並斗斛斤數合算王小舟提議恤嫠米糧乏兩個月楊處長允爲補助王子玉報告東區完全散放王小舟又提議籌辦工場以資以工代賑張蔭堂主張辦工場惟有專織斜紋布適宜楊處長又主張將壬子贓物變價之欵（共二萬八千元現存善後協會内）歸辦工場之用衆亦贊成王小舟並主張工場之進行法仍宜由大會表示辦法 
[唐河之慘象]  
　　唐河來脈起自高原經太行山脈蜿蜓而東南直抵唐縣水勢平緩皆唐縣而東水流愈趨愈急經望都清苑高陽等縣終達安新或氾濫無堤或歧流數出凡所經過區域於去年夏秋之交洪水横流民巳不堪其苦而於去歲陰曆十一月間氾水一次茲於十二月下旬自二十五日至二十九日又連氾五日望都高陽等處固摨免而其中之受害較重者則爲清苑縣之王盤兩北和莊一帶沿河附近之麥田淹没無遺固屬可憫更以時届年終循舊曆習慣家家備辦年用柴米菜水之際而水圍村舍交通不便柴米等品價增一倍或數倍災黎無力購買束手坐困甚至有米無柴或柴米均缺前此雖曾受有各慈善機關之賑濟然亦杯水車薪相差甚遠聞號寒啼饑之聲日不絶於耳云 
　　十四日之國務會議昨日（十四）星期四爲國務例會之期商議熊秉三督辦提出春賑春工兩項尙需五百五十餘萬元前次善後借欵中尙有一部存在外國銀行須俟與丁恩氏商議再辦云 
地方通信 
[松江]  
[請提被拐女子]  
　　松江縣屬泗涇鎭居民汪文祥（卽永祥）之女阿五於去年春間被拐匪姚阿補及妻黄氏誘拐至申串同羽黨賣於鴇婦邱秦氏將女帶至廈門寓居鴻發棧樓上改名花向彙懸牌爲娼汪自失女後四出找尋無著嗣有在該鎭經商之寗波人徐保生有事往廈適遇該女面訴被拐後之苦况囑爲通信伊父徐回至泗涇即通知汪永祥將姚阿補扭交該鎭警務所請辦一而訴知該鎭自治委員函托旅滬某君請由救濟婦孺會致函廈門警察廳派員至該娼寮將女查獲發交該處濟良所留養一面函覆救濟會轉知汪永祥請縣備文移提現汪巳具狀松江縣署聲明該拐匪已扭送泗涇警務所請移廈門警察廳迅將其女提回給領想李知事胞與爲懷必能准予速辦以完骨肉也 
鎭江 
[錢業上市之會議]  
　　鎭郡錢業同行爲各項商業領袖去年賬面平穏獲利頗豐今庚上市者大同行爲道生晋源裕潤源祥元盛滋生永生愼康阜康晋生同裕升泰鎭康祥等十餘家並定於陰曆正月初十日在錢業公所開會討論戊午年評市方法並修正同行規條俾資遵守 
[自治費不准動用]  
　　自治經費前經省署通令各縣知事另行存儲不准挪用茲悉省議員李國銓馬駿以地方自治恢復在卽此項經費應長欵存儲以免臨渴掘井特提出議案咨請省署重申前合通飭各縣知事一體遵照齊省長接准後已令行各縣遵照丹徒縣公署昨巳奉到此項訓令矣 
[稽征委員易人]  
　　鎭江烟類稽征局開設後烟酒公賣各認商因有礙捐收即羣起反對竭力攻擊茲聞烟酒公賣局長以李委員不洽輿情特調往徐州駐鎭稽征局則權委張佑之代理 
[戲園紛紛開演]  
　　本埠自去歲陰曆端節後戒嚴以來各戲園均停止演劇坐耗資本數月於茲刻各該園主以鎭郡爲通商巨埠演劇補助商旅之興趣特禀准警局於陰曆正月元日起開演日夜戲劇以興市面現共舞臺大舞臺及天眞新劇社巳開演矣 
杭州 
[士兵自戕]  
　　法院街陸軍騎兵團第二連士兵余錦標（嵊縣人）於日前接得家信因妻患病當向連長處請假未准竟於前日十四晚在房中私自取鎗向腹部猛擊嗣經鄰房兵士聞鎗擊趨救詎余已彈穿腹内昏暈倒地即報告連長轉請余憲文團長送軍醫院醫治詎余巳彈中要害施救無效延至昨晚斃命矣 
[綢紗廠定期開工]  
　　省坦各綢廠及紗廠於上年陰曆十二月二十六日一律停工茲各綢廠經理會議定期於陰曆正月十一日開工各紗廠經理會議定期於陰曆正月十五日開工業已分發傳單分别通告矣 
[設廠改良土靛]  
　　浙江實業廳廳長雲海秋君爲振興實業提倡土産挽回權利起見將金華衢州處州等屬所産之靛延聘技師在蘭谿要地設廠改製以期抵制外貨昨巳議就章程請省署核示矣 
奉天 
[法官被逮案]  
　　鄧延壽前充瀋陽地方廳檢察官經辦案件多不依法律辦理高等沈梁兩廳長遂調任營口地方廳檢察官並暗囑該廳檢察長嚴加監視詎鄧生性難改所辦各案非任意延宕卽多方挑剔迨上月中旬鄧忽帶令法警到某商號中查拿吸烟人犯當時起出烟土烟具等證據拘往廳中延不送審迨至第三日童將吸烟人自行關釋並將煙具等發還事爲該廳邵檢察長邦翰所聞而斥其任意妄爲並謂如被省查出大家均有處分令其赴省自行設法彌縫鄧乃乘車到奉本擬面謁兩廳長辨明此案詎邵檢察長早已密軍高等廳長將此事實情和盤托出迨鄧到省進見高等廳長時即令法警拘送模範獄中候訊現聞高等廳長對於此案欲認眞法辦則情面攸關倘含糊了結則邵有電控並聞奉垣從前受其訟累者業巳搜得證據將赴高等廳呈控而王姓因土地爭訟案曾索洋六百元且有親筆函兩件可證當將鄧發交遼陽地方廳訊辦矣 
雜評一 
[陜變之重大（默）]  
　　今日之中國無以名之名之曰潰爛而已各戰區之潰爛尙難收拾而陜西又潰爛矣夫陜禍醖釀巳久固無人不知其必有潰爛之一日然發之於平日其禍猶小發之於今日則勢將牽動全體而益陷大局於危險以川省言自陜事起而中央一方之交通已被阻斷此後之救川計畫益無從着手以湘鄂言方欲集全力以决一勝負而又不能不分共兵力以顧陜是今日之事非特陜省之潰爛實足使已潰爛之省增重其潰爛也譬之人身元氣旣虚精力旣弱則瘡毒之潰爛必將蔓延而不易治今之潰爛旣由川湘鄂以蔓延於陜則他日又將由陜而蔓延之必至四肢百體潰爛殆遍而後已寗非意中事哉 
 
 

Page 8

 
 
   
 
 

Page 9

 
 
英租界江西路淸遠里新造石庫門二幢一廂三幢二廂數宅晒臺自來水一應俱全莊號住宅均合宜欲租者請到後馬路乾記弄姚慕記接洽 
[農商部頭等嘉獎]  
中華佳產枸橼茶　價目　每盒售銀元一元　每打售銀元十元 
此茶用枸杞香椽精製而成故名曰茍椽茶茶分紅椽兩種緣茶功用清心明目解渴祛煩紅茶兼能煖胃利　消食提神枸杞乃延年益壽換骨輕身之仙品香椽是順氣平肝健脾和胃之神丹久久飲之獲益豈有限　哉 
芳香野薔薇茶　價目　每罐售銀圓半圓　每打售銀圓五圓 
此乃本號於民國元年新發明之佳茗其原料採集安徽省黃山產出野松　茶及野薔薇花之精緻配而成斯茶色碧氣馨味清性平耑能醒酒解悶療渴胸和胃平肝清心明目居家行旅常飲極其相宜攜贈親朋外觀亦甚美麗裝璜堅固定價低廉購究品茗諸君盍一試之方知非謬 
以上茍椽及野薔薇茶兩種佳茗係本號獨出心裁秘製而成前清南洋勸業會民國四年江蘇省地方物產展覽會五年農商部物產品評會均獲頭等獎憑足見斯茶之優美政府早有定評毋庸自　惟年來冒牌甚多凡蒙賜顧須認明金葉商標幷一下所開之地址方不錯誤 
本號地址　一設上海英界石路正豐街口　一設上海法界老北門外大街　一設上海英界四馬路望平街口 
上海汪裕泰茶號披露 
[農商部頭等嘉獎良藥]  
汪製化州橘紅　價目　每盒售洋一元　每打售洋十元 
本品乃自新醫院院長汪惕予醫士所發明專治新舊哮喘痰多氣急肺癆吐血咳嗽困苦急性氣管發炎慢性氣管發炎肝胃痛疝氣痛婦人子宮癌腫月經疼痛均極神效服藥之後脛骨數分鐘即能發生效力 
痔核注射藥　價目　每盒銀圓二元　每打銀圓廿元 
痔瘡未成謂之痔核此際若不早治漸漸生成廔管苦痛難看但此症內服之藥萬難奏效必須外治之法而從來外治之法惟有用刀割刨豈非吃苦本社發明一種打針妙藥祗須以藥吸入針筒之內準對痔核注射一次已足重症至多三次數日之後完全消散既無痛苦又極簡便眞神劑也 
脫肛注射藥　價目　每瓶銀圓二元　每打銀圓廿元 
脫肛者肛門內粘膜或直腸向外脫出之謂也與痔核等廔不同共原因或由於習慣性大便秘結便時努力太過或由於痔疾之關係或由於肛門裂傷或由於膀胱內患石淋及尿道攝護腺之疾病以致排尿困難用努力太過等之故而然也茍不治愈不但坐臥阻礙有不快之感覺而且血液淋漓受難看之苦楚本社對於斯症研究一種妙法毋庸內服藥劑亦不須外用刀割祗消以此藥吸入打針筒內注射數滴脫出直腸之中經過三五天後其症完全消失簡便之至奇妙之至 
預防花柳染毒五分鐘　價目　每盒售洋半元　每打售洋五元 
吾國近年年以來各埠商口岸愈關愈多官私娼妓觸目皆是鐵道輪舟交通便利內地遊客往返絡繹不絕其中涉足花柳犧牲巨大代價購得花毒而歸去轉贈於其妻妾者不知凡幾若無善法預防傳染再傳染間接互相媒介竊恐十數年後舉國男女受此柳毒之影響成爲花柳毒之種族待人之謀我而我已自就滅亡鳴呼一念及此能不通心本社對於此種滅族亡種之大禍根必使達到剗除盡絕之目的而後已故反復研究再四試驗製成一種預防花柳毒外用新藥此藥奏效速度出人意外祗須五分鐘時間能將所受之毒症即能消滅凈盡因即命曰五分鐘故凡個中男女欲免傳染毒症各宜置備此藥及早預防目前費却少數之金錢日後消除無窮之大害得失利害幸各愼而明辨之 
德國良方　萬應救急水　價目　每瓶一角　每打一元 
本社此藥遵照德國柏林醫科大學定方配置一切藥料精選極品純粹之或治霍亂吐瀉時疫痧症急慢肝胃氣痛失神虛脫卒然昏倒一切危險疾病無不立奏奇效誠乃居家旅行一刻不可不備之保險藥也 
上海英大馬路西新世界斜面華商亞東製藥會社總發行外埠另購外加寄費一成如用郵票照九五算 
分售處各省各埠大藥房 
[痔]  
痔瘡之症皆由濕熱下注陰虧熱甚焦勞過度以致筋脈橫解精氣脫洩若成瘰成塊或痛或癢者爲痔如膿血淋漓管長數寸或黃水紫血脫肛疼痛者爲漏以上各症無論如何危重連用此丹每日送服三次立能止痛去血且培元補氣永不復發雖數十年不愈之症至多連服一料包可永遠斷根保不復發萬試萬驗不靈包退還洋每瓶大洋一元每料五瓶大洋四元○又製三十六種惡痔去管膏如外痔十分危險名醫卻步痛徹心肺速將此膏搽之三日之內連根脫落完好如初天下治痔之藥斷無出其右者此藥一出天下猶有不愈之症我不信也雙料每瓶二元單料一元近多僞藥欺人須認明仿單上有驥雲肖像反面五開問盡圖藥包上有註册商標天馬爲記若誤服僞藥貽害匪淺務須格外留意○ 
上海盆湯弄寗波路口崔氏瓣香廬啓 
[小輪租賣]  
茲有堅固快捷小輪一只船名順泰長英尺六丈半寬十二尺吃水深五尺速率每一點鐘可行三十里欲租或買均聽客便其價格外克巳如合意者請駕臨北蘇州路七號利昌鐵行面議可也此佈 
[拔毒止癢　癩疥瘡藥]  
此藥無論何種疥瘡小孩黃水瘡濕毒一搽止癢頭尾三天便無痕跡大盒半元小盒二角 
上海拋球場北首廣東杏林軒啓 
[貨真價實批發從廉]  
百補大保丹　林公戒烟参餅　補身小保丹　真牌強種百補丸　老牌辣克紅補丸　靈驗婦科種將湯　國產金精石牙粉　立效三陰瘧疾丸　神效小兒疳積糖　玫瑰洋蜜糖　潤髮生髪油 
上海總發行　東棋盤街　嚴大生药房　麥加圈　大生药房 
[新閘祥豐米行經理章君鑒]  
實行租賃敝處房屋共欠租金計四個月屢討無著茲限於陽歷二月廿日歸楚逾期不償當將生財及零星物件拍賣如抵償不敷另行向追爲此登報聲明 
[京都天寶齋嫩面玉容散]  
此散治男女面上黑氣雀斑烟色酒刺油膩暗晦等患每晨搽擦自然嬌嫩滋潤淸秀眞整顔妙品也每瓶大洋二角每洋照拆六瓶雙料每瓶四角每洋三瓶舖設上海二馬路中市西鼎新里口 
[第一靈驗　正玉樹神油]  
此油專治水火所傷刀傷流血及一切無名腫毒久己遠近馳名○諸君欲求眞正玉樹神油請到本館購取爲要○大瓶洋一元中瓶洋五角○上海河南路三馬路口○蘇州閶門內○鹿芝館奉告 
[廣東仙壽窩立愈癩疥瘡藥]  
此藥不論何種瘡毒久年惡毒等症朝搽晚愈神效之速世所罕有大盒五角小盒二角神效頑皮癬藥水無不應驗每瓶壹　半 
上海二馬路畫錦里口請認鐵拐李爲記 
[管子城留申開硯]  
清談古今相法合參中西命理敬演六壬大課遷庽三馬路石路口西邊石庫門內 
 
 

Page 10

 
 
本埠新聞 
[商輪運兵赴鄂之消息]  
　　北京參陸辦公處因岳州失陷電令曹錕張懷芝及馮玉祥迅拔所部赴鄂援助並令招商局抽派江永江寬江新江華華大華利六輪船往浦運兵至鄂等情已紀前報茲據某船員冋滬報告謂此次奉令裝兵之六輪船均由浦口起椗馮玉祥所部軍人九千六百餘名由江新江華江永江寬四船載運張懷芝軍三千餘名由華大華利運送詎馮軍運至中途不令上駛即留在武穴以半數登岸半留船　中以致各輪船不能卸清駛回停阻在彼惟華大華利已運送至漢而返本埠招商悞得悉後立卽發電詢問午後得復謂江華輪業已開赴下游其餘尙未開行所有江新輪副買辦被縛受辱後經勸解始釋云云故馮之所部勢將折回向皖進發並無入鄂之意已昭然若揭矣 
[遷移敵僑收容所之預備]  
　　日暉港日暉織呢廠收容之德奥兩國僑民因該廠出租修理開工在卽亟需另行擇地妥爲安置業由盧護軍使陳交涉員商准浙省軍民兩長將該省普陀山上新造之洋房一所作爲敵國僑民收容所昨由盧陳兩君協議後先派交署科長陳世光科員沈邁士前往處修葺布罫俟回申後即行護送此項僑民前往收容云 
[地方監獄脫逃押犯]  
　　前晚一時許上海地方監獄内有罪犯四人乘隙帶鐐上屋逸出當被看守士覺察急鳴警笛召集全體獄丁出外喊追時有游巡隊巡邏經過訽悉監犯脫逃遂鳴鎗示威當時各獄丁即在監内屋面等處詳細搜檢旋在屋頂拘獲三犯惟尙有一犯巳被帶鐐逃脫嗣經巡警等在附近一帶偵查杳無影響當由典獄官敖敖雲亭立發電話至淞滬警察廳並各區警察所請爲派警查拿昨晨敖君復人发函各機關請爲協緝 
[再誌擄人勒贖之嫌疑]  
　　住居虹口有恒路二十九號門牌福安公司買辦陳秉祥之子錫霖於上月間走失無蹤陳以事前曾有粤人翁廣正陳德興迭次投函嚇詐洋五千元未遂其欲慮被翁等誘匿希圖勒贖爰特報由美捕房派令中西包探將翁與陳德興兩人查獲解送公共公廨訊問各交人洋並保展期開審在案茲悉陳秉祥因其子尙無下落頗爲憂急聲請該管捕房懸賞尋緝業由捕頭於前日轉稟麥總巡發出賞格一道照錄如下　爲懸賞尋緝事照得廣東人陳錫霖年十六歲身長英尺約四尺八寸穿有深灰色夕法布棉袍紅絨線手織馬甲黑布褲黑絨襪天鵝絨鞋於西曆一千九百十八年正月十三號清晨九時在有恒路二十九號門牌家内走出迄今未歸爲此懸賞尋緝仰諸色人等知悉如有知其下落通風報信因而尋獲者酬洋二百元或將原人送回賞洋一千元儲欵以待决不食言 
[續誌破獲冒名招工之機關]  
　　昨報紀某甲在勸業場附近設立機關假冒某洋行名義以招工出洋爲由騙人錢財一則茲悉某甲即楊榮記住居新北門内安平路五十七號屋内向爲木匠邇來私印北京路祥泰洋行卡片四出招人出洋做工由彼先收介紹費若干給予該洋行卡片一紙聲稱一俟招齊以卡片爲憑報名領資放洋受愚者業已不少前日有張順福者亦受楊之愚特持卡片前往該洋行訽問有無其事該行以此項卡片並非本行所出立將張順福指交總巡捕房詰明楊榮記住址乃派華探目王松濤西探彭山（譯音）帶領張順福協同一區二分駐所長警按址往拿當將楊榮記拘獲並抄出私印之祥泰洋行卡片多張及圖章簿據等押送該所由王警佐將一千人證申送警察廳當經徐廳長發交司法科提訊之下判楊收押昨日上午飭將楊榮記連同抄獲之一切證據着交該捕房來探帶回以便解送公共公堂訊辦 
[工商研究會訂期會議]  
　　工商研究會正會長楊小川副會長謝復初謝蘅牕自接駐美領事函知美商現擬拓展海外貿易願與華商聨絡俾便與吾國内地實業各廠直接訂購貨品並附調查表式請煩轉致各商分别塡注答復以便核轉等因到會即經楊會長查得美商擬與華商直接訂購貨品實爲發展對外貿易之極好機會自應愼重辦理故於昨日會商謝副會長决定於本月二十四號（星期日）下午二時在鐵大橋北天后宫後進該會事務所中特開討論大會籌議一切云 
[保存學田案飭縣覆查]  
　　江蘇官産處訓令寶山縣張知事云案奉省長第七七四入號訓令内開准敎育部眞電開據寶山縣紳董朱治等電稱吳淞揚行大場三鄉藴草浜蕩田六百七十八畝由元年縣議會議决移縣交三鄉鄉董按册徵租撥充學欵等公用在案近忽有鍾愷源藉詞報買强指該蕩田爲沙灘任意收圈學欵來源遂以中斷查鍾愷源並無其人跡近揑名圖吞公産應懇迅咨財政部並電蘇省長懲戒原辦委員撤消鍾愷源報買成案並並令縣停止讓租仍由三鄉照舊管業挹注學用等情到部查保存學田藉以維持學務經費早經呈准通行有案寳邑蕩田如果撥作學欵有案沙田委員自不應揑名報買致於該三鄉學欵收入有碍除電示並咨行財政部令行分别保存外特據情電請迅飭查明酌奪辦理見復等因准此查此案前據該鄉董印書畦朱治等具呈迭經令據呈復藴草浜一帶灘地徵收租息卷内並無指定撥充學欵之案鍾愷源繳價報買在前印書畦等旣不早行呈報又不將願領此項灘地赴局接洽輙借保存學欵名詞希圖慫聽該董等請山原管機關繳價管業原呈各緣由應請取消完案等情各在案准電前因除錄案先行咨復敎育部外合特令行該處長仰即轉行寳山縣知事切實復查縣署舊案尅日具復以憑核咨毋延切切等因奉此合亟令仰該知事迅卽復查具復切切此令 
丁已各業盈餘調查錄（五） 
[木行]  
　　滬埠木行大部在十六舖迤南沿浦一帶進出便利營業素極發達自被浚浦局逼令將木排向南遷移以後暗中不無受虧然其獲利仍較他業爲容易今將去年營業數及盈餘列表於後　仁豐營業三十萬盈餘二萬　聚豐營業二十一萬盈餘一萬七千　裕昌營業十六萬盈餘一萬二千　震昌營業十九萬盈餘一萬三千二百　長源營業十七萬盈餘九千　恒昌營業十五萬盈餘八千　瑞昌營業十五萬盈餘八千四百　恒豐營業十五萬盈餘七千九百　茂昌營業十六萬盈餘九千　正裕營業十六萬盈餘七千五百　天泰營業十五萬盈餘九千　元大營業十四萬五千盈餘八千七百　元亨營業十四萬盈餘八千　正泰營業十四萬盈餘六千五百　增泰營業十四萬盈餘四千七百　恒源泰營業十四萬盈餘五千　正大營業十二萬盈餘三千七百　巽森營業十二萬盈餘二千五百　源茂營業十萬零五百盈餘一千五百　昌泰營業十萬盈餘三千　愼泰營業九萬盈餘四千　新昌泰營業七萬盈餘二千五百祥泰營業五萬盈餘一千五百 
[皮貨]  
　　英法兩租界各皮貨行向做洋莊及華商各店批發去年冬間英俄兩國訂購軍衣用品爲數甚多惟山西張家口陜西甘肅等産地因被政府招募軍隊一般獵戶投入軍籍來源減少不無影響聞細毛銷路有限狐皮灰鼠價均平平惟羊皮爲普通用品又值天氣嚴寒每件之價遂漲起四五兩之多各行均有盈餘今年新開者有協慶公一家茲將盈餘各牌號錄下　恒豐泰五千兩　協興公四千五百兩　祥甡泰四千兩　源合泰五千兩　裕生泰五千兩　信泰厚四千兩　裕和成四千兩 
協昌茂四千五百兩 
[桐油]  
　　桐油産自川省洪江等縣去年因川湘等省用兵來貨多在宜昌阻滯不能源源而來價遂昻貴滬上各行成本較重獲利頗難然亦仍有盈餘者計恒美盈三千兩　恒盛三千二百兩　恒來二千兩　恒源三千兩　源來二千兩　恒祥二千兩　亦來二千兩　南源來一千兩　寶愼一千兩　正豐二千兩　同盛一千五百兩 
[修改稅則委員會預備審查]  
　　修改現行進口稅則委員會於十五號開第五次會議時經曾正主任與各國代表互商之下表决先開審查會舉定英法美俄比日本六國代表爲審查員並面訂本星期三聨合中國所派之會員開始審查已誌前報茲悉曾正主任以審查會期將届所有應付審查之進口貨册及華洋貿易表冊亟須先期預備故巳照請江海關監督迅將歷年新常兩關各項進口表冊檢齊送所俾資審查云 
[烟酒同業團聚會紀要]  
　　中國烟酒聨合會昨日在大東門東姚家弄新會所開團聚會各業領袖洪少楚王闓敷兪葆康賴秋賓邱雲程邱介帆沈子卿裘如邦等到者數十人南洋兄弟烟草公司及衡裕紹酒行等亦均派代表到會首山正幹事陳良玉起言本會自成立以來已逾兩載全賴兩業同人團體堅固維持至今目前會所重遷氣象一新諸同人同德同心共挽利權從此營業亦日新月異曷勝禱祝並將去年會内各種經過情形摘要報告次由各業報告一年來所受捐稅困苦情形及營業狀况并討論水旱皮絲捲烟紹酒土酒等各種改良推廣方法僉云欲求營業發達須先稅則改良非得政府之助不足以保利權而維國貨次由金拜仁報告江北新設稽征所事已得京師代表聶允文函復業於特别會通過轉函公賣局議畢由招待員引導來賓至茶點室茗談至五時餘始散會 
[部令繳解會丈局餘欵]  
　　上海會丈局收入欵項以華洋商人丈地升科爲大宗此外經常收入每月萬餘金數千金不等除局用開支外向解交涉公署彙存候撥昨新任陳交涉員接外交部來電略謂因有緊急需用令將上項餘存各欵迅速掃數解部陳交涉員即轉令新任局長曾勉濟尅日開報以憑轉解 
[旅館藏垢納汚之取締]  
　　山東路三百三十七號門牌同安旅館容留身帶實彈手鎗之匪徒朱根五等又廣東路正豐街上海樓旅館容留招商局局長謝仲生被人抛擲炸彈案内之要證陳某均經捕房偵悉往查因該兩旅館循環簿上均不按照工部局定章將寓客來蹤去跡年歲職業詳細登載祇書某君某業遇有重要案件發生往查無從稽考當將同安帳房張季良上海樓主馬榮齋分别傳案略訊一過諭各退去候再傳訊在案茲悉承審是案之英白副領事以公共租界内有等旅館往往藏垢納汚循環簿上含糊記錄殊違租界定章因特諭飭捕房傳諭界内大小各旅館此後務將寓客姓名籍貫職業及來往處所明白記載俾易稽查云 
[修浚煤炭港工程之催促]  
　　滬寗鐵路管理局復津浦路駐浦事務所函云日前接奉大函以煤炭港水淺駁船勢必泊於港外囑轉飭搬卸夫役從速起卸並餾修港人員早日竣事以重商貨等因祗悉經即飭知敝路洋總管茲據復稱遵飭修港人員從速將事並竭力辦理等情前來相應照譯原函附請台覽卽祈查照附譯函　敬肅者接奉本月二十一日鈞函祗悉種切煤炭港水勢淺涸駁船勢須停泊港外設遇風雨危險非常此事早在意料之中業於本月十五日函陳在案茲奉飭即從速修理遵卽飭修港人員從速將事以期早日竣工至起卸貨物一層本路車輛現因在寗應付蕪湖所來營業竭蹶非常誠恐將來尙有遲延等事旣承津浦路所囑自當竭力辦理以助該路營業進行 
[鐵路修道夫被疑之辯論]  
　　滬寗鐵路管理局致淞滬警察廳函云查本月七日本路淞滬段修道夫因江灣鄉刦案嫌疑爲六區警局拘拿一案前據洋總管來函以未照定章於事前通知有妨路政請爲維持等情經於本月九日據情函請貴廳查照分行在案茲復據洋總管來函以此案續據本路養路工程司德斯福報告於該修道夫被受刦掠嫌疑一節不無疑義應請據情轉達當道秉公辦理並將被拘各修道夫一律釋放以昭公道等情敝局覆加查核該養路工程司所陳各節亦復具有理由茲將洋總管來函曁養路工程司報告一併照譯華文函送貴廳察核敬懇飭承按照所陳各節切實研訊能否俯如該工程司所請將該修道夫等即予釋放之處並候見復施行附譯稿二件 
[滬寗洋總管呈局長函]  
　　敬肅者本路淞滬段第二班修道夫三名以刦掠嫌疑被警捕去一案業於本月八日函陳在案茲續據本路養路工程司德斯福報告該案情節前來細譯該報所稱各節於刦掠一層不無疑義應請據情轉達當道秉公辦理將被逮各該修道夫一律釋放以昭公道並請以後警察拿人務須按照向章辦理否則萬一差委重要之路員亦同遭遇於旅客安寗大有妨碍 
[養路工程司呈洋總管函]  
　　敬肅者本路淞滬段第二班修道夫三名被警捕去一案業於昨日函陳在案茲飭據本路軌道巡察員馬基總巡王經年調查此案覆稱上年十二月廿七日下午三時有信局脚夫一名由江灣沿路步行吳淞當行至六英里附近地方忽來工人三名從後將該脚夫捉住以刀刺傷腿部並搶去小洋一萬角鈔票二百元現洋五元及小包一件時在下午四時三十分鐘也事後當由該脚夫於是日晚間八時稟明警局查辦惟當時並未報明搶刦者係鐵路工人直至本月六日時隔旬日之久乃續報稱案涉本路修道夫警局憑一面之辭未行知照本路遂將修道夫三名捕去此捕逮之情形也查修道夫星期報告表該第二班修道夫係自上月二十四日起至二十九日止在五英里至五英里四分之一地方修理軌道其地距離刦掠地點約一英里有奇且據該被刦脚夫亦親自聲稱於上月二十七日行經五英里附近地方時曾見修道夫六人正在作工等語顯係該修道夫等並未離職守對於刦案必不預聞此可爲明證也再據該被刧脚夫所稱彼在江灣起行之時係三點鐘而遇變之時係四點半鐘是則所行時刻有一點半鐘之久查江灣至六英里地方不過二英里半之遙豈須以一點半鐘之時刻始能行此路程此處不無疑義要之此案疑竇滋多愚見以爲該脚夫似係將銀兩贓物藏諸他處自行戳傷腿部藉辭被刧假禍於本路修道夫得以自享其利似此情形若在三英里零五十至六英里地方一帶由警察密爲緝查想原贓不難見獲也 
[育英小學定期開學]  
　　北山西路泰慶里私立育英小學校添設英文專修科分高等初等兩班每日午後一點半起至五點半止每班敎授兩小時茲定舊曆正月初十日開學各科均有餘額可補 
[神州女學茶話會]  
　　神州女學原爲神州女界協濟社所附設開辦數載成效卓著前日（即十六日）該社爲聨絡新舊社員及學生家族感情起見特於三時開茶話會略陳冬季成績及表演幻術遊戲等頗有興趣是日來賓甚衆秩序亦極整肅直至七時餘始散並聞該校今歲添置刺繡育蠶花邊三科以便社員學生隨意選習以副提倡職業敎育之本旨且酌收減費生徒俾有志向學而力有未逮者不致有向隅之嘆云 
[工巡捐局長宴客]  
　　滬南工巡捐局局長姚石蓀到差後因地方商業領袖及本局名譽各董事均須隨時聨絡互商進行事宜是以訂期十八日（今日）假滬北某西餐館設筵欵待以聨情誼 
[飭塡水警官員調查表]  
　　内務部通令各省水警自專署長以至巡官爲止凡在警察學校肄業一年以上畢業者應由各該上官查取該員等履歷及畢業文憑按照頒發表式塡註年歲籍貫現充何職曁在何處警察學校畢業詳細塡明送部核辦等因現蘇省長已轉令江蘇水警第一第二兩廳温趙二廳長飭屬查報依式塡送以便咨部核辦 
[轉運公司營業之進步]  
　　本埠鐵路轉運公司共有二十餘家自去春組織運輸公會擬訂規章呈請路局轉呈交通部批准立案以後各公司均遵守規章積極進行故舊歲年終結束各公司盈餘之數較之前年頗有進步内中滙通清記華盛義利興悅來等各公司平日營業較鉅獲利尤多云 
[廣濟輪船開往温州]  
　　温甬同鄉拒絶廣濟輪船開往温甬二處已誌本報茲聞廣濟昨晚開甌以專送徐班老親屬爲詞行客僅十餘人貨物亦不多云 
[拆毁橋梁之公憤]  
　　浦東大團爲南滙縣首鎭人煙稠密商買輻輳該處牛橋盤龍橋一帶尤爲熱鬧詎牛橋近被居民徐阿三拆毁侵佔市河起建房屋左右鄰居羣起反對事爲該鎭紳士盛礪甫黄菊坪等得悉以牛橋建自明季歷四百餘年載在邑志實爲交通要道何可拆毁業於昨日聨名呈請杜知事派員勘驗勒令恢復原狀以便交通 
[三誌激沉渡船之慘劇]  
　　浦東八埭頭渡口（即楊家碼頭）船戶楊阿新之擺渡船被浪激沉溺斃渡客十餘人巳兩誌本報茲悉連日由救生局小輪在該處一帶撈獲屍身二具均係湖北人巳由屍屬舁歸棺殮而賃居居家石橋一帶之湖北帮客民近日互相檢查除撈獲屍身二具外被難者尙有八人屍身未有下落此外尙有本地鄉民五人屍身亦未撈獲是役計共溺斃十五人誠慘劇也 
[汽車碾斃女孩]  
　　住居虹口靶子路三十四號門牌之蔣子培前日午後自駕汽車至西藏路福州路轉角誤將九歲女孩根寶撞倒碾傷　部身死由捕查見將蔣帶入捕房並將該女孩屍車送斐倫路驗屍所報請公共公廨張襄讞會同義副領事羅君蒞所驗明諭令屍屬具結備棺收殮並將蔣子培帶案略詰一過諭交二千元人洋並保聽候傳同見證質訊再核 
[窶人投河覔死]  
　　徐州人詹正陽因貧不聊生於前日傍晚至外白大渡橋投浦圖盡經總巡捕房五號西捕查見設法救起帶入捕房禀明捕頭留候送至公共公廨請爲發落 
[滬南火警]  
　　昨晚六點半鐘時滬南陸家石橋舊址南首某姓家起火延燒隣居某豆腐店等當經各區救火會驅車到場施救約歷半時許即熄燬去房屋三四幢 
[煮藥失愼]  
　　住居南市十六舖泉漳會館弄内某號門牌之販鷄人孫寶榮前日午後因患病煎藥隅不經心潑翻洋油燈幾致兆禍幸由鄰居趕往施救卽行撲滅後由崗警將孫帶至第一區警署詰問姑念無心失火罰洋兩元充公 
[焚燬披屋]  
　　閘北新疆路均濟里某姓家於前晚九時許起火由各段救火會到場救熄僅燬披屋一間昨經趙署員派探警調查起火情形覆候核辦 
[踢傷孕婦肚腹]  
　　客民王文藻在閘北開設車寓近因二房客陳裕章拖欠房租迭向索取陳尙未付前日陳家之四歲女孩因出天花天亡陳遂遷怒於王以其索錢胡鬧所致糾合多人向王理論一言不合彼此用武王妻劉氏上前解勸竟被陳等踢傷肚腹惟該氏已懷孕八月被踢倒地陳等遂乘間逸去王心不甘服於前日下午雇人將妻舁至地方檢察廳禀求驗究當經檢察官驗得該氏傷無大礙諭令回家自醫聽候核辦 
[擊斷車夫鼻樑]  
　　黄包車夫沈廷甲前日拉車行經新北門附近誤撞於該處象牙店夥王協生身上王大怒用拳向沈頭面猛擊一下致將沈之鼻樑擊斷血流如注由警到來將兩造拘入一區二分駐所王警佐以案涉刑事當即轉送地方廳經檢察官驗訊之下判沈廷甲送新普育堂醫治王收押候示 
[巡捕被人毆打]  
　　湖北人陳正祥前日在南京路與老閘捕房七百八十九號華捕劉四泉爲難將劉兇毆當經劉捕號召鄰崗華印各捕到來帮同將陳拘入捕房禀奉捕頭諭令拘留候究 
[遊客毆人之科罰]  
　　前日傍晚本城勸業場有任中立朱維一兩人擬混入游覽被收票人徐眞何查出阻止互相爭執任朱遽卽叉住徐之咽喉略受皮仍當經警廳游巡隊將兩造併帶至所由王金山警佐詰明前情以任朱不應毆人判各罰洋一元以儆 
[在途打架]  
　　本邑人周國華邱少廷奚春榮奚正咸等前日在楊樹浦路因地産紏葛口角互毆被一百十三號華捕查見以周等違章在途打架一併拘入捕房飭各存洋一元保出候示 
[洋鐵磕傷行人]  
　　眞茹鄉民徐秀卿日前行經閘北大統路適有洋鐵匠陸長發在某店舖屋上修理水落有洋鐵一方被風吹下恰中徐之面部血流不止由四區巡警將陸拘案徐送醫院經醫生驗得並無妨礙余署長諭陸取保開釋 
[包探查獲賭徒]  
　　粤人陳木星謝金李洪王阿三等在北四川路二百七十八號武 
 
 
 

Page 11

 
 
昌路三百十四號等門牌屋内聚賭搖攤抽頭漁利被美捕房西探目利扶使西探卡羅與華探沈阿炳周耀廷分别查獲將陳等各人連同賭具帶入捕房禀明捕頭飭各存洋十元保出聽候公堂傳訊 
[長警捉賭]  
　　浦東陸家嘴淞滬游巡第四隊長警巡邏經過居民沙順生家見有聚賭麻雀挖花兩桌當即入内拘獲賭徒夏興美史金升王金法邵文齊安林福于阿寶胡林生等八名連同賭具二副賭資大洋三元銅元一百零三枚併解三區經解警正略詰一過判各罰洋一元賭資充公發該隊賞給長警以示鼓勵 
[水警查禁賭博]  
　　水警第一專署長沈葆義以内地鄉鎭茶館每届舊曆歲首必有土棍流氓藉口年興聚賭抽頭外來匪徒往往乘機混入釀成後患故於本月十三號（即舊曆初三日）爲始特派巡船十餘艘責令各巡官率警分往松江靑浦上海川沙南滙嘉定太倉等縣各鄉鎭會同當地陸警嚴行查禁以免滋事云 
[汚辱處女之告發]  
　　新閘愛文義路陸姓家之十五歲女　子阿英前日被南京人許同發誘入某旅館强行汚辱經女母陸顧氏察悉報由新閘捕房派探朱子藩將許拘入捕房經捕頭略詰一過押候解送公共公廨訊究 
[誘賣弟媳爲娼]  
　　江北人吳學中偕未婚妻劉氏住居閘北义袋角協昌里去冬劉氏被夫兄吳學松串同蟻棍戴姓等誘賣於四馬路泰和里馬姓么二妓院爲娼得洋二百八十元近因龜鴇迫令接客該氏不願乘間逃歸前日由其夫投報四區二分所將吳學松拘獲解經司法科訊明判送地檢廳由檢察官提案預審之下判劉氏着學中領回管束吳學松押候訊究 
[查詢被拐婦人家屬]  
　　九江警察廳前日致函淞滬警廳稱有婦人戴姚氏被拐匪帶往該處經巡警查見訊據供稱伊夫推車爲業住居上海閘北公益里三弄請查傳來案認領等情昨日徐廳長已令飭四區一分所就近查詢矣 
[婦人請求離婚]  
　　浦東爛泥渡民婦李查氏昨扭其夫李诗伯至三區警署控稱李不顧贍養時常虐待請求斷離當經警正略詰一過以案關刑事判解地方檢察廳訊奪 
[再誌緝獲捲欵逃遁之銀行出店]  
　　奉天交通銀行出店趙占先竊取該行票銀携妻李氏私逃來滬匿居公共租界經該行查明電請淞滬警廳飭派偵探王愼卿等協同公共捕房探捕將趙夫婦拘獲抄出銀洋數百元解由公堂訊供准交王探等引渡到廳已誌昨報茲於前日經徐廳長發交司法科提案研詰趙夫婦供詞支吾不認竊銀當經科員判趙占元夫婦分别收押銀洋存案據情禀請徐廳長昨電達奉天交通銀行請爲禀陳該管司法衙門備文派警來滬迎提 
[盜賣祖産案准予復訊]  
　　吳迪甫前延德爲理律師代表至法公堂控告陳聨章串同地保將伊祖産盜賣於某洋商請爲訊究陳亦延盛得祿律師到堂代辯並請追償名譽損失銀五百兩當經中西讞員訊得吳迪甫誣控屬實判吳償還陳聨章名譽損失銀一百兩並負擔堂費在案今吳不服判决又延穆安素律師代表投廨聲稱今吳儉出第二證據請求撤銷原斷再行復訊當經中西官核准飭探傳齊原被當堂宣諭曰吳迪甫不服第一審判决今檢出第二證據求請復訊應准如所請聽候覆訊核奪 
[匪徒難逃法網]  
　　匪徒葉小龍專在本邑西南鄉閔行鎭一帶攫取銀洋財物迭經官廳飭緝在逃未獲近又潛至該鎭於前日攫取某氏頭上金押髮一支逃逸該氏在後喊追由警追獲惟贓物巳被同黨接去當由警士將葉押送地方警察第一分所訊問一過備文申送警察事務所轉送地方檢廳經林廳長派員研訊之下諭飭收押候懲 
[匪徒串攫呢帽]  
　　匪徒劉小三仔串同在逃这二人在美租界吳淞路攫取某日本人之呢帽質洋化用被探周小弟查見將劉帶入捕房禀明捕頭詰悉前情諭著押候補提同黨吊到贓物解廨訊究 
[攔搶金線圈]  
　　老嫗玉張氏前日行經虹口武昌路被匪徒王阿三攔住將氏耳上所戴之金線圈一隻攫取逃逸經氏大聲喊捕由美捕房包探譚鳳池與六百三十九號華捕帮同將王攔獲解入捕房押候送廨訊懲 
[行兇攫物之訴訟]  
　　朱克峰控松江婦人莊氏串同莊錫祺瀏河老三在廣東路一百六十五號屋内行兇並攫取值洋九百元之飾物等情前日由捕將被告男女三人一併拘解公共公廨原告延律師海德禮代表請追被告等亦延律師到堂代辯聲請交保展期研訊中西官判被告男女各交五百元人洋並保候再訊核 
[拘獲攫物匪徒]  
　　匪徒戴金榮前日在浙江路攫取行路婦人金挖耳又楊應才在滬西戈登路攫取小孩陸小應子絨帽均經包探查獲拘入捕房押候解送公共公廨訊究 
[取消逐出租界之舊案]  
　　搭凉棚工匠韓土生昔被席玉生指控行兇由總巡捕房拘解公共公廨訊明判押西牢期滿逐出租界迄已日久茲於前日韓延穆安素律師投廨聲稱韓土生遵諭離開租界已有數年向在閘北華界開設凉棚作場安分營業今覔得租界内店舖作保請將逐出租界字樣取消以便至租界兜攬生意等語捕房代表牛門律師則到堂反對經張襄讞商之義副領事羅君以韓土生旣巳改過姑准代表律師請求　韓交五百元人洋並保如一年内不犯刑事准將保單註銷 
[過犯拘入捕房]  
　　王洪生前晚在雲南路徘徊圖竊被包探李明泉查見詢係過犯當即帶入捕房押候解送公共公廨訊究 
[被訴人傳案候訊]  
　　婦人陳董氏在公共公廨呈控伊夫陳喬和抛棄另娶請求斷離迫還衣飾洋三百元又奚金生控金張氏私運衣飾請求斷離追還茶禮洋五百元又金二小姐控曹四姐違背約據請追損失洋六百元又顧根奎控朱彩生不理欠欵洋五百九十五元又王銓運控周阿桂盜寶田泥等案業經捕房將被告各人傳案請示中西官諭令分别交保過堂候訊 
[保人不能脫累]  
　　堃和勤豐恒順等五戶前至法公堂控被倪光興以　賣貨物爲由將貨運往伊父所開之店售賣所有貨價延不交還等情當經中西讞員訊據供認將貨掮售欠銀不諱倪交人銀並保迅即料理嗣因倪無保挺押故判改交尋常保出外清償詎保出後仍置不理各原告重復投廨請求嚴追倪之保人周汝春到案聲稱倪保出後回籍患病至今未愈須俟病愈後方可到案判限七天交人在案昨日届限又經傳訊周稱倪實在原籍患病不能行動求察中西讞員判周交保限將倪光興交出訊追 
[銀樓股東理清債務]  
　　同豐同茂老久大萃康等四錢莊前被小東門外寶慶銀樓虧欠往來銀六千餘兩延不料理將股東陳元通陳善根扭控法公堂訊供交保限期料理及至限滿傳訊陳等同求展限准展限十四天理楚在案昨又届限各原告投案聲稱兩被告現巳將銀如數理結請求銷案中西官准如所請遂判將案註銷 
[債權人再請追償]  
　　談鶴甫前被已故鄉民吳其祥虧欠抵借洋一千餘元因其祥之胞弟雨生推諉不理控經法公堂傳案訊問雨生不認承管故兄遺産判將抵下之地拍賣作抵後祗賣得銀六百兩與被欠之數相差尙遠談又投稱其祥故後尙有地産甚多現由伊妻執管續求訊追中西官判談補具禀詞聽候查明核辦 
[保人減折賠償]  
　　王生才前至法公堂控周曉奏不理擔保抵借洋四百元經中西讞員傳訊屬實判决將地拍賣抵償欠欵後因有單無地着周交保限十四天賠洋昨日届限又經傳訊周稱無人作保現巳托人在外理勸折還洋二百五十元原告已允今將洋如數繳案請爲核示中西讞員判將所繳之洋給以阳原告具領將案註銷堂費及拍賣費悉歸被告擔任 
[竊取印人衣物之聲辯]  
　　滬西喬司斐路某紗廠看門印度人控翁惠卿陸續竊取衣物等情前日由捕將翁拘解公共公廨原告印人投訴前情訊之翁惠卿供稱於去年冬問經過原告寓所被其曏入内室强行非禮關閉至兩星期之久當因吃用無著故將其衣物付質並非行竊中西官以翁所供無憑判押西牢三月以儆 
[典業擬陳弔贓辦法之批示]  
　　典業總代表余芝芹近據各典商稱捕房弔贓綦嚴諸多爲難特擬具通融辦法呈請交涉公署設法保護昨奉批示云呈悉弔取贓物按照定章備本免利旣稱公廨歷來照此辦理日久諒無異詞所請嗣後捕房凡遇盜竊案件所印失單必須於單上細開花色有特别記認者方能送捕房查看若爲普通之衣飾由各典商用聨單報明捕房囑失主來典認領各節似爲便利典業起見究竟能否照行仰候令行英法兩公廨核議具復察核可也 
[製鹽公司之新年贈品]  
　　永新製鹽公司開辦迄今已及三載其發明各種衛生精鹽行銷頗廣茲因時届歲首特印五彩月份牌數千份以贈主顧凡購擦牙精粉半打者贈送一幀亦推廣銷路之良法也 
來件 
[遇盜記]  
　　予自校中放假後因家母有疾便於舊曆十二月二十二日隨家父回宜興之茆圻鎭家母疾愈家父有事於申遂於二十八日趁内河招商輪自宜興動身是晚八時開至北新橋忽聞鎗聲疑是祀年爆竹而輪忽停羣呼盜至不轉瞬羣盜四五十人分投行刦　棚客艙大餐間房艙輪舶拖船莫不遍予與家父共坐房艙帶有現洋兩捆急切無以爲計卽滅火閉門羣盜往來門外數次皆未入但聞鎗聲脚聲泣聲奪物聲呼叱聲一時並作恐慌至不可言狀俄而排門而入者三盜各持器械一人執燈家父疾呼曰任汝取物毋傷人盜叱曰速起去任我搜括毋聲張予急白曰我一女學生書籍之外無他物急探鑰啓箱以示盜見予身穿布衣首無釵環手無戒鐲非有錢者反身向家君索物家君曰我祗有公文等件汝輩無所用狐衣一襲川資十元可將去而又一盜來予恐再來擾僞泣曰予出門求學物盡被刦其何能堪盜見衣箱錯亂信爲巳經被刦叱曰汝無哭汝有志讀書將何往曰往滬便出數元擲於舖曰以此作川資足矣遂去是役也幸免被刦人皆謂不事裝飾之益而盜之重視學生亦殊難得可知此中亦大有人在不過因饑寒交迫逼而爲此耳特叙顚末請貴報登載爲荷　女學生陳藴住上海花衣街吉安里三十六號 
雜評二 
[訴諸良心（訥）]  
　　今日主和之聲浪高矣非特向任調人之李陳王三督也熊希齡主和馮玉祥主和譚延闓主和岑西林主和今陸榮廷又主和無論北派南派有黨無黨莫不同聲言和宜乎和之有望矣試問何以能和則曰訴之於條件勿訴之於武力然而前之所以戰以訴之條件無效也今欲息戰故再返而訴之於條件其能有效耶今之條件能異於前之條件耶如仍無效能不再訴於武力耶吾故謂今日而誠欲和者與其謂爲訴諸條件毋寗謂爲訴諸良心蓋憑條件仍是一番空論能返諸良心則百事皆能讓步雖無條件可和也 
　　嗚呼今之主和者良心何如 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
 
 
 

Page 14

 
 
自由談 
百弊叢譚 
　　諺云百行百弊是雖正經行業猶不免於作弊况乎其他輓近世風日下詐欺百出苟其欲免墮於機穽之中蓋亦難矣惟嘗身歷共境躬與其難者乃能洞若觀火燭照無遺若肯抉其弊竇舉告世人俾知炯戒其有裨於社會豈云淺鮮特是小說家往往故作鋪排假設姓名演爲事實則頗嫌其詞費爰擬一篇卽以舊曆新年最流行之賭博爲題聊爲喤引尙乞投稿諸君勿吝珠玉有以繼其後焉 
[馬吊之弊] [  天虚我生]  
　　賭之爲害巳無待言然社會中竟有以賭爲營生者遂亦成爲一種行業以弊爲利乃日出而不窮尋常賭具之最普通者厥惟馬吊或稱麻雀或稱麻將大抵因方音而異正不必考其定名也其最顯著之弊如撳牌挖角等皆易識破而最不勝防者即抬轎子與解板是也抬轎子者以兩人串通爲原則以三人連合爲例外三人連合者名之曰三名轎夫謂坐輸者必甚快也解板者則即兩名轎夫之變稱謂其勞力維均得錢則兩分之也此等賭局凡在酬應場中往往不能自免大凡賭局之成四人中必有一二相識此相識之人即難保其不爲轎夫轎夫之暗示各有心法初無一定之譜舊法爲人人所知者例如需要中風則以指自弄其唇需要發風則以手自撫其髮需要白板則以手自摩其面此則已成黔驢之技凡識牌者已無不識此弊故多變通其例舉一反三京予理想所及期弊正有微妙不可思議者在但必不行於聽呌之時因賭例有所謂一和三攤者倘施行於此時則發牌之家特自拆其已成之局無端而割愛與人勢必受人詰質以致敗露而難掩飾故其暗示轉必避此一時大槪於上一二轉發牌時互先暗示苟有此牌足以供應則必先行拆去連屬之牌早先丢却至第二三轉摸牌時調換打出使人無疑則即一和三攤亦不能議其非矣且不第此充其弊竟可於起手之初一一互相暗示以告自己所需之牌於連合之人使各瞭然於胸互相供應例如預約暗示以方桌之距邊五寸爲平線凡竪牌於此平線其排列爲平行者是爲洞苞偏向左則爲索苟偏向右則爲万若不豎於平線相當處者即無所示譬如需要万子則使所豎之牌略偏向在此爲第一步暗示所以示洞索尤之區分也其第二步即示一四七或二五八或三六九例如排列之牌已向右偏乃任拈一牌易其位置苟苟與其他之牌仍然一列並不參差者是爲一四七万若向外凸則爲二五八万若向内凹則爲三六九万此爲第二步之暗示其於沿索亦然此皆冺然無痕即使有人在後旁觀亦不能暗示其於洞索亦然此皆冺然無痕即使有人在後旁觀亦不能燭其隠而預約之人則已瞭然若更欲爲明確之暗示則更行第三步手續即更另拈二牌易其位置譬如第二步暗示爲一四七万則第三步之暗示若以一張平列一張外凸即爲一四万若以一張聽三呌則卽毋庸行第二步手續或拈三張亦無妨若已吃倒在桌手中之牌已不敷其暗示則卽以吃倒之牌易其位置亦不惹人介意故行此術者直如無縫天衣吾人將如何而可防之也且其面色碾必練習自然從容不迫絶無一毫變異而於東南西北四風之暗示則尤簡便但於打牌之際故作遲疑向該坐風對座之牌路一凝注即足以暗示於對家譬如自己坐東需要西風時則於將發牌之際故作遲疑略向自己之牌注目然後發牌便巳暗示需要西風若需中發白亦類此但將欲發之牌略覆於案直者爲中斜左爲發斜右爲白然後打出則暗示亦已過渡總之此等暗示各有預約各各不同萬難識破欲不坐輸又焉可得故吾以爲賭之一事即使逢場作戲亦安保無妙手空空兒在共間也矧其技不止此欲防其弊毋寗不賭之爲愈故予生平不入賭局雖不敢謂凡賭博者皆屬此等小人然其志在不輸居心卽欲損人利己又豈君子人者所忍爲哉 
　　（附白）本欄投稿凡選刋者卽照游獻文例奉酬仍分六等每千字酬一元至六元惟篇幅不宜過長原稿槪不檢還 
家庭常識 
[小圓子] [  鳳歸樓主人]  
　　吳下舊習元旦及正月十五夜必做小圓子先供竈供祖而後自食取團圓吉利之意法以米粉和水揉匀搓成小圓形入沸水中加蓋再煑一滾連湯盛起加白糖一撮雖無趣味然亦應時之物品也 
[糟肉] [  短笠道人]  
　　無論何項之肉均可糟之將煑爛之肉撈起去湯待乾切作適中之塊須先買頂好白糟數斤加鹽適宜和以五香末及花椒粉之類放石臼中杵透候用如糟肉三斤白糟五斤和鹽八兩加香料粉一兩先擇潔淨無損之瓶一個將白糟攤放瓶底一層約厚一寸餘次將熟肉放於糟之中間再蓋以糟一層漸漸將肉糟如式乘疊而滿上面之糟宜略比前加厚外用竹箬包好縛緊勿令洩氣雖至半年不壞春秋二季五日夏三日冬七日隨意取出切片食之其味甚佳馨香鮮美若糟猪肉不得和以别項等肉恐失正味惟魚宜生糟無論何魚宜去腸雜鱗甲洗淨内擦以鹽少許掛於通風處吹之稍乾切塊糟之比肉多封六七日欲食時取出切片置飯鑊蒸之味頗佳美 
集益錄 
[答第八十一問（再續）] [  章陶菴] 　 
　　六結晶　煎糖已畢則糖汁變厚乃傾入結晶器内未幾而糖質已結成粒狀 
　　七糖水之分析　糖水爲不結晶之液體内含糖質結晶之糖必須於糖水内提出提取之法昔時常置濾器内濾之惟需時甚久每延至二三禮拜近改用離心力法置糖於鼓形器内器之四圍製以細紗下置機軸可以旋轉全器旋轉時因離心力之作用糖水越紗眼四散而糖晶遺留器内此法自始至終蓋不過數分鐘耳 
　　八副産品　提取糖汁時所遺渣滓壓之成餅可供飼畜之用至糖水則味甘可飲亦非廢物（完） 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
　　卷中第二十三章（三） 
天旣晚老人始罷工作枯坐凝望若有所思聞勞雷與苞洛語則又搔首踟蹰似知此身固不在北塔中也勞雷覩狀乃知老人記憶之力固未盡冺私心亦稍慰因起曰老友曷出行乎時老人方怔聞語乃一愕見爲勞雷則木然曰若何語曰吾謂此間沈悶盍出門外徜徉乎老人點首似許可勞雷遂前徐挽其臂而起老人亦不拒竟從勞雷出室服從之狀一如對獄中吏也惟見室中陳設則又若有感觸蓋其一線光明有時猶閃閃於腦際特其心神不能自主耳是夜勞雷卽伴老人寢於其室苞洛則在隔室伺應惟恐有變顧老人殊不卽寢晚餐之後但在室中往來蹀　直至夜半始倦而就枕則鼾聲起矣呼吸停匀一如乳哺之兒惟額紋深皺頗現憔悴之色夢囈中時時呼露蒔及湯訥之名勞雷私心竊喜知老入神思固漸漸復原矣及晨起視之則又頽唐如故略一整衣卽趨窗次治其未竣之工手足忙亂匆遽過於昨日勞雷故呼曰曼萊先生早安汝治此何勤哉老人不答仰面展爲傻笑似亦解勞雷之語特不自審當如何爲答苞洛入老人熟視久之似亦相識顧不能驟憶其名則又搔首不已旣晚勞雷又挽老人出門散步即在楓樹之下小坐此時月色如霜透葉而下照及老人之面慘白乃如石琢老人亦仰面望月似見月中乃有雙翅之仙展其笑靨向老人招手老人向之點首且作傻笑曰嗟乎吾女長矣吾祝汝得佳婿也此語出勞雷大喜過望呼曰老友汝今神志清矣老人愕然回望幻影巳消楓葉映其眼簾成爲氷蘭之紋則又廢然而歎而勞雷亦歎以爲老人腦海正如風裏然燈略一光明即又消滅無復望矣至第三日老人病不少瘥勞雷憂懣殊甚苞洛尤焦灼則喃喃詈勞雷不置勞雷大窘顧又不敢辨則惟私禱上帝但求老人之疾速愈則己亦可免苞洛之責言惟曼萊遠出方與湯訥度其甜蜜之旅行固不知老人巳成痴癎也而老人治舄則尤無時或輟初猶手術生澀迨至第九日傍晚則巳針黹純熟過於素習特其針縷重疊綴而又綴乃至無有告成之期勞雷惟盼曼萊早歸老人或能如前日之占勿藥繼恐曼萊因而悲慟則又願其遲遲而歸以待老人之痊（第二十三章完） 
 
 
 

Page 15

 
 
   
 
 

Page 16

 
 
   
 
