# 1920 - 132 - 4916969

 

Page 1

 
 
   
 
 

Page 2

 
 
   
 
 

Page 3

 
 
時評 
[日牒覆文（冷）]  
　　不能直接交涉之日牒覆文已由北京閣議簽字將送矣所謂政府以前之宣言於此雖略有所表示然而其間曲折亦己多矣 
　　雖然所謂議定而簽字者果能不再中變而逕送日使耶即使逕送日牒倘再來果能始終不變而堅持此主義耶政局無常主持政局者又難一定然則今後之變化如何尚在不可知之數矣故我國人仍當時時注意之勿怠也 
命令 
　　五月十七日大總統令陸軍部呈請授王允忠爲陸軍步兵中校並加上校銜應照准此令 
　　又令達福給予一等文虎章此令 
專電 
　　北京電魯閩兩案均提本日閣議 
（十八日下午五鐘） 
　　北京電頃閣議魯案討論達一點半略有爭論最後决定用府最後修正稿根據中國未簽德約不能開議膠澳撤兵極爲歡迎已編警隊接替閣員全體簽字持府報告後卽送日使（十八日下午五鐘） 
　　北京電薩與魯代表允不認日牒據德約爲有效昨不日依稿答復說喧傳極盛魯代表謁外陳未見陳又請薩主持復文薩允商量 
（十八日下午六鐘） 
　　天津電外交委員會嘯日開會汪伯棠主席議案（一）魯案回文字句之修改及今後之方針（二）閩案未解决各項再議進行辦法此外尚有國際聯絡及中俄逺東交涉各項但結果未悉（十八日下午十一鐘） 
　　北京電交曾與薩過從甚密有與外陳同組閩系計畫將招致海軍代表協商進行（十八日下午二鐘） 
　　北京電靳專人謁徐十日假滿請准開缺徐仍慰留薩向徐聲明十日期滿不再續代徐婉勸代至有人接替方去周樹模因條欵不協辭謝組閣現又有薩正式組閣說但公府否認周受阻原因（一）某系幹部議員表面迎周但條件協商不能一致（一）某系地方議員根本拒周已提出質問（十八日下午五鐘） 
　　北京電靳收到各方勸留私電計直兩曹長江三督豫趙湘張皖倪張文生九通曹錕措詞甚懇切倪帶有贈别語氣（十八日下午二鐘） 
　　天津電順直省會嘯日電府院請釋代表並爭魯案（十八日下午七鐘） 
　　北京電交曾勸薩乘代閣時招回粤海軍自任籌餉（十七日下午八鐘） 
　　天津電張作霖曹錕嘯日會電府院謂對閣潮有二意見一勸靳假滿視事二靳苟無可挽回由薩署理因薩素不黨則内閣可維持 
（十八日下午十一鐘） 
　　北京電報載安系議定閣員人物財陸宗輿外陳籙内朱深教姚震陸田中玉法章宗祥農田文烈海交不動（十八日下午六鐘） 
　　北京電財李已向滙業借定二百萬今日可交條件甚密 
（十八日下午二鐘） 
　　天津電薩與李思浩會談四項一各省區緊要軍餉二八旗軍餉三清室優待費四各署行政費均務徑日以前籌撥李已允辦 
（十八日下午十一鐘） 
　　北京電某方密訊王唐不日將開議法律事實同解决並謂舊議員確允合併制憲（十八日下午二鐘） 
　　北京電直奉兩使電徐謂政團禍國請速取消（十八日下午六鐘） 
　　北京電參陸處據五師專電直曹商改吳軍駐地（十七日下午八鐘） 
　　天津電東海以吳師撤防擬派孟恩逺赴劉家廟犒賞各將弁 
（十八日下午一鐘） 
　　天津電曹錕電陳吳佩孚撤防直隸無處屯駐核其戰功應予以督軍以酬勞績政府派人告曹云先以督軍記名儘先任命 
（十八日上午一鐘） 
　　北京電日大井電上烏金勞農代表謂必緩衝國成立方撤兵但西伯利新黨對日用謝氏統治極反對（十八日下午六鐘） 
　　北京電銀行界訊新銀團中四國銀行共六十七家美三十三日十八（十八日下午六鐘） 
　　北京電英使抗議靳雲鶚在京奉路騷擾（十八日下午六鐘） 
　　天津電鮑貴卿爲辭中東督辦及護路總司令事於霰日正午十二點十分車由津抵京並請領餉械 
（十八日下午一鐘） 
　　北京電張宗昌删日抵醴陵擬赴安仁接防要求明頒命令准吳撤張繼參陸處討論未决（十八日下午五鐘） 
　　北京電張廣建咸電葉盧又踞兩當及徽縣隴南震動經調隊協防 
（十八日下午五鐘） 
　　北京電安徽帮辦軍務馬聯甲丁憂參謀長代攝（十八日下午五鐘） 
　　北京電顧維鈞電請滙經費以便結束和會（十八日下午五鐘） 
　　北京電陸武鳴代表黄治熙今晨與丁乃揚同謁徐述陸謀和誠意言定一切條件由丁接洽 
（十七日下午八鐘） 
 [ 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電明日下午各界在石達子廟歡迎佛拉林晚航空處請宴哿日意使館開跳舞會佛一時半入城住意館（十七日下午八鐘） 
　　北京電京商學界曁報界四時在中央公園歡迎意飛行團到者甚衆又今晚航空處假海軍聯歡社宴請意飛行團各界要人均列席 
（十八日下午五鐘） 
　　北京電佛拉林明午謁徐 
（十八日下午二鐘） 
　　北京電航空協會四時開成立會唐寳潮主席首述歐美航空發達之由來與協會成立之緣起次表决暫行章程公推汪大燮爲正會長黄雲鵬王寵惠副之唐寳潮爲總幹事衆贊成復討論此後進行事項衆主加入國際航空協會創辦航空報等六時散會 
（十八日下午五鐘） 
公電 
　　江蘇省立第八中學校學生公電上海各報館全國各機關公鑒敬啓學生罷課原爲政府處置外交不滿人意故出此策冀政府及各界之覺悟而已今旣由省議會及各界同胞願擔任向政府要求吾學生自當卸肩上課力學救國故本校亦擬於十七日上課而同學有不滿意於李校長者因有去李運動業已發出宣言臚列罪狀並言如校長入城則立卽罷課同人並未贊成而彼等竟假全體名義任意破壞有妨學業同人未敢與聞用特宣言此後惟以求學爲宗旨對於去李運動概不過問校長回校彼等罷課同人等决不附和再同人等旣非存心阿附校長又非故意破壞團體實爲個人學業前途計不得不出此舉謹此宣告江蘇省立第八中學校學生錢永亨彭先捷彭先蔭黄宗燿許鍾岐郭錫晉張宗藩韋國棟周玉坤汪崇實汪廷鏞朱光采梅允武王薹王睿玉兆俊王葆仁王兆傑銑 
世界路透電 
[英法首相之會議]  
　　十五日倫敦電英相喬治氏與法總理米勒蘭氏今日在海愛斯會晤兩總揆會議地點乃在距希斯四哩之萊浦恩地方沙遜爵士住宅中今日會議後發表公報如下喬治與米勒蘭今日商定（一）斯巴大會俟德國總選舉後再爲舉行假定爲六月二十一日（二）凡爾塞和約應維持其充分力量尤以縮减軍備條欵爲最此舉不得延至斯巴會議以後實行易言之縮減軍備問題不得在斯巴討論 
　　十六日倫敦電今晨海愛斯大會直至午後始散波拉勞氏亦出席散會後米勒蘭氏與法國委員均赴巴黎繼乃發表公報云英法兩國政府承認一方面爲公共利益起見應儘速得戰爭損失之賠償職是之故凡必要之利源應實力利用不得延緩一方面願德國儘速履行其義務俾得措諸恢復其財政自治權之地位故兩政府之意今欲解除沉重壓迫世界之經濟困難及徵示和局之切實起點則亟宜商定解决辦法其中包括戰爭所遺國際債務之全部分且須保證協約國國際戰債之均平清理並中歐諸國債項之償還故應責成兩國專家（一）立即準備審查兩政府規定德國賠欵至小總數之建議旣須能由協約國接受又須與德國付欵能力相稱（二）决定付欵之方法及估計德國債項總數以保證上述公共意見得成事實（三）制定恊約國按照條約瓜分德國交付欵項之條件此項條約協約國中有已訂定者有尚待切實决定者海愛斯大會路透特别訪員解釋上載之公報謂假使德國賠欵須分若干年付清則協約國負債者亦將於相同之時期内付清其欠債瓜分德國賠款一節協約國已商定辦法法國得百分之五十五英國得百分之二十五惟比國應先得若干法國曾提出儘先收納賠欵之建議後曾另訂辦法兩總揆皆視爲公充之解决法國得甚貴重之利益英國法則作公道之讓步 
[法國美成河撤兵]  
　　十六日美央斯電福煦上將下令法軍自明日起開始退出美恩河土地 
　　十五日倫敦電泰晤士報巴黎訪員電稱諾萊將軍報告魯爾區域之德兵已減至協約國限定之數額故福煦上將已下令撤退占領德境之法軍 
　　十五日柏林電據佛蘭克費特報載稱德内閣與各邦總理閣員一致議定法國如不撤退佛蘭克福與美恩土地則德國不得派代表至斯巴或巴黎參與經濟討論因目下已無占據上述土地之理由也 
[英議院對德之演說]  
　　十七日倫敦電波拉勞氏今日在下院宣稱五月七日協約國以第一批戰事罪犯名單送交德政府請速由萊浦齊法庭開審如審訊之手續不能使協約國滿意則協約國有權施行一切波拉勞氏又答議員韋巨胡特氏之質問謂國際聯盟行政會目下在羅馬集議將討論派委員團入俄調查之問題 
[俄波戰事記]  
　　十四日巴黎電波蘭外交總長巴台克氏在羅馬語客謂波蘭不抱併吞主義僅求一七七二年波蘭所有之土地不爲人所兼併又稱波蘭軍奪獲機軍一百六十輛砲二千尊足證過激軍曾準備大舉攻入波蘭惟波蘭俟達到目的之後卽將與過激黨談判 
　　十五日倫敦電昨晚此間接無關重要之俄國無線電報三件但莫斯科迄無電來法國社會黨各界謡傳電音沉寂乃因政治事變之故且稱白魯亞洛夫將軍現圖推倒勞農政府 
[墨國革命]  
　　十五日維拉克魯士電加蘭柴將軍與精兵千人毁壞其火車及戰品後巳逃入山中其餘政府軍現仍奮力與革命軍交戰 
　　十五日倫敦電豫料墨西哥哇白里岡將軍與貢柴爾斯將軍兩黨將起衝突 
[各國近事記]  
　十六日華盛頓電參議院以四十三票對三十五票通過宣佈對德奥戰爭終止議案參議院以諾克斯氏之議案代衆議院近今通過之議案該計畫現提交兩院聯合會核奪 
　　十五日希爾新福電芬蘭外交總長郝爾斯蒂氏發無線電報與勞農政府外交委員謂芬蘭願與俄國開媾和談判 
　　十四日雪梨電澳洲勞工會議今日辯論多時决議不參與歡迎英皇太子之禮節 
　　十五日倫敦電泰晤士報米蘭訪員電稱前陸軍大臣波諾米氏已受命組織新内閣 
　　十六日倫敦電聞愛爾蘭不日將宣布戒嚴令實行遏制騷亂嚴峻之計畫現有援兵陸續開往該處費蘭巨貴族昨晨爲愛爾蘭事覲見英皇 
太平洋路透電 
　　十八日北京電兹由可靠方面探悉海參崴之時局如下日軍之侵略巳激怒俄人俄人向之持黨爭者今皆一致抗拒日本即舊官僚亦欲加入過激黨以拒日人此種侵略主謀者非東京陸軍者實爲海參崴與西比利亞之日本武人現信協約國若長此緘默則日人必進取無饜協約國如提出正式抗議則日兵必迅速退出西比利亞莫斯科政府對於西比利亞建設緩衝國之舉必爲滿意雖未嘗不知逺東時局之錯綜足以引起事變而使外國承認勞農政府因以延緩但西比利亞組織之任何政府必將承認勞農政府之權力實無可疑云 
　　十八日海參崴電日俄休戰委員會漸近伯力俄黨願遵約行事退離鐵路三十基羅邁當以免續與日兵衝突海海參崴與伊滿間之鐵路已復原狀伊滿至伯力一段前爲俄黨所損已加修理博格拉尼志拉雅地方現已設立中國稅關旅客經過該處者須有護照四月杪赤塔曾開第四次哥薩克大會所邀代表一百六十員到者五十四員據稱若輩皆贊助謝米諾夫與日人俄人離波細特港者現需日本陸軍准狀烏蘇里鐵路之機車爲日軍扣留十七輛今僅餘六輛可用故車務殊爲廢弛 
　　十八日北京電今日午後閣議决定答覆小幡拒絶魯案直接談判之請 
　　十七日北京電瑪西羅中尉降落青島定明晨入京　　十七日北京電瑪西羅中尉今晨十一時離青島午後七十三十分抵京因途中耽搁與故遲到 
　　十七日東京電今晚中國留學生在青年會開會與日人交換國際問題之竟見注意於中日邦交東京中國留學生總會書記演說中日文明之混合次由北京大學教授某氏演說中日友好之障礙次由吉野作造博士演說中日親善之關係是日與會者甚衆内有中國學生二千人 
　　十七日東京電日兵一隊前在亞力山特羅夫斯克登岸候船運往尼格萊夫斯克今於五月十四日進抵臺加斯特里灣 
　　十七日東京電羅馬尼亞皇太子約六月十五日可抵神户 
國外要聞 
[巴黎雜訊]  
　　法國上議院議員干格儒君於本月十九日下午四時在巴黎開會演講中法教育事業首由干君介紹張溥泉君演說張君演題爲中國革命與法國教育之關係次由法華教育會長歐樂君演說歷述中法間教育運動及大戰後中法教育勃興之情形極爲詳盡與會者約中法人士二百餘人 
　　巴黎大學由中法政府資助增設之中國高等學術講座已定於春假後開學先講中國文化史美術史及中國音樂三科教授係法國國家戲院總秘書拉羅瓦君·及大學教授格羅君 
　　里昻大學捐助與里昻中國在學之房屋最近已正式接收現正在從事於掃除修整中 
　　最近有由上海起程來法之學生六十餘人將於本月二十三日到馬賽内有山西學生數十人並有該省委員同行華法教育會已託吳特生君前往照料一切 
　　旅法華工會已經組織成立現更在廠中附設一工餘學校入學者有三十八人由陸潤之羅青山諸君擔任教授業於三月二十一日開成立會並請附近化學廠中勤工儉學生前往參觀 
　　華工會評議會長潘瘦石君近在巴黎運動改良華工待遇事甚力爲法當局逮捕刻聞旅法華人已促領事前往交涉務請其將潘君釋放而後巳 
　　克魯鄒之華工會第一分會自會長馬志逺去後會務立卽停頓本月六日有宋笑佛趙治廷兩君往該廠任事乃召集舊有職員開會討論進行並恢復華工學校原狀華工會之第四十五分舊係於二月二十日成立聞近日會務進行甚速其職員係評議會湯紫雲君副會長楊立功君文牘顧炳章君書記朱貴卿君會計胡端坤君交際李志成及王承忠兩君庶務石松山君及評議員趙君永珍楊君福五等十一人 
國内要聞 
[北京通信（般若）]  
　　青黄不接之内閣問題 
　　今内閣又在絶續之交矣所謂繼任者尚茫茫無着周樹模未嘗不欲作一任總理爲銘旌增光東海亦未嘗不欲周出收沆瀣一氣之效然在安福政治之下此事决不得實現當靳辭呈旣上代閣令未下時安系已向周提三條件（一）加入安福部（二）閣員勿用研究交通兩系人物（三）承認黨費周於第二項以爲現在内閣即已如此此說實不成問題第三項則兩年以來安福黨費皆係財部所撥之某項秘密費且財政不能脫安系之手雖不允亦無法取消第一項稍費躊躇然有人兩方商量由安福部送一名譽理事證書周亦可以半推半就之態度出之不生如何關係此所以數日以前紛傳周閣即將實現也然及准假令下靳之去職已成事實乃再進一層提出外交財政邊防三問題請周表示方針（益世報載方針六項其實只三事）幾乎將沈觀老人嚇倒蓋周氏本無方針而如「直接交涉」「單獨借日欵」「臒同出兵」三事安系之所謂方針者周旣自號沉觀斷不敢犯此大不韙以博五日京兆之總理故兩日以來即已閉門謝客凡安系議員往訪者概不接見據接近周氏者言周於條件提出之後大發脾氣一頓謂「我並不要做總理東海也未勸我作總理何來這一班小孩子今日說東明日說西尋我老頭子的玩笑」蓋周閣之談判實際上已中止矣然安系方面則其機關報機關通信社仍說周少樸有望固爲新聞政策實亦曾毓雋諸人對於周之運動仍未中止前日曾毓雋又請東海勸周東海曰周少樸即無條件尚未必就肯出來提出條件說到方針他更不來了故今之周閣說實仍然去年此時周閣說之現象也 
　　周旣不出而安系之所欲捧出者惟一段祺瑞然亦不易上台故外間又有靳雲鵬銷假之揣測夫此事何嘗非東海所欲即靳之本心亦未必不肯然此事關係全在老段東海迭次派人赴團河召段回京卽含有此種意味欲與段商量而段旣不肯來又以推諉之態度不肯與聞閣事故東海亦是無法靳不受段命亦當然不敢再出且各督軍對靳之維持電到京確係少少而某氏對於此事在靳將辭之日卽以一匿名函致靳一口喝破且加以恫嚇之詞故靳囑院中秘書遇此等電切勿發表且聞靳之失眠症亦得此函之夕驚悸而所致此亦内閣更迭中之笑史而督軍之聲浪闃然實此故也據愚所確知各督以曹錕領銜實來一聯名之電措詞極其强硬有「推倒内閣即不利於總統如有此種隂謀者某等有以對待之」之語而此電迄付秘密亦靳之不敢開罪於段也至於督軍團方面則以各人之地盤關係且與安系感情早傷自靳辭後確已自抱危懼各在京代表於三四日前曾在天津開會一次近回北京又在某軍司令部開會一次所議詳情不肯爲外人道有詢之者輒支吾其詞以無其會議卽茶餘酒後有流露一二語者亦只安系再胡鬧不妨解散之說而前日直軍有一團至豐台北京已鶴唳風聲謂曹三將實行干涉矣故靳之銷假未必能成事實而督軍之所爲則有可令人注意者大約與安系之捧出台爲倚伏之勢至於薩鎭冰之代閣殆眞所謂老旦登場者（京中嘲閣員詩有老旦登場薩鎭氷之句）且於事前堅持繼閣不定不就代理之條件不知幾經磋商且聞周氏已允組閣始行允諾旋聞周與安系談判中止已悔不可追矣近來薩雖代理心實不願而安系方面又擬趁此時會將答覆日使之公文送出達其留開議餘地之目的昨日閣議已提及之薩氏實曾言不負魯案責任者如此事果見综行則薩氏與安系間又將生有問題矣（十六日） 
[字林報之英日續盟問題觀]  
　　主張修改一部分盟約 
　　字林報社論云昨載來稿論英日盟約繼續問題目光逺大理由正當當爲讀者所共見投稿者姓氏未便宣佈其人却非官吏蓋官吏不許對此問題有所撰述也投稿者居逺東官吏蓋官吏不許對此問題有所撰述表在華英人發表意見且愧爲日本諍友對於日本政策措施之失當頗能明白規勸不稍隱諱焉英日盟約成立已久足有爲雙方所可滿意者惜近年盟約精神爲日本所應守者東京竟未完全遵守此不獨英人言之即日本最優秀分子亦自承認之投稿者旣就英人觀察點發揮爽直正大之議論日人之以東京未遵守盟約爲言者定可愈覺氣壯矣京津泰晤士報主張廢止盟約其言似太偏激就英日兩國利益言固不適宜卽就中國利益言亦屬非計英日盟約旣非無所補救於前更可有所作爲於後一九一五年日本因忌恨袁世凱且慮權利得而復失從中梗阻致使中國是年不能加入戰局此固事實然尚有一事可與之抵銷者則一九一一年中國革命之際日本擬出場干涉恢復清室帝位嗣因英國據約阻之日本干涉之謀始未發現是已反對者以爲英日盟約繼續則日本咄咄逼人勢力更將垂逺吾人若謂日本勢力可垂久逺未免增加日本握權者之氣燄但若謂日本勢力漸見式微似增重希望推翻當道者之聲勢但日本普選案各大城邑投票結果之重要則殊未可忽視此事之由來爲國民嫉視貴族之專横憤見物價之奇昻乃國内閣題而非國際問題日本政府今仍大權操於貴族之手一時未必即有變遷吾人所望者投票者之新思想傳佈更逺少年自由黨之勢力發展更速耳此輩乃吾外人與華人所應盡力援助之人也英日盟約苟無修改仍然有效則在華人目光中大有害於英國將使種種有理之怨言永不能銷釋但若僅因近年不滿意之事遽將全約慶止則亦未免不智蓋如是適予日本野心家以自由之手腕而貽患於無窮彼等勢力雖減然仍存在况逺東此後數年吾人尤有須特别佈置者在也英日聯盟亦佈置之一種機會日本各黨多數主張繼續盟約不願孤立無助如英國亦允繼續則必重定方針關於某種要點必有明白了解而後可過去四五年中日本當道遵守盟約精神之方法殊爲英國人民所不懌此乃無庸諱言者投稿者所言滿洲·商標·山東·借債諸層卽英人有正當理由所欲言者英人承認對華所負之明白責任並知履行此責任莫善於利用修正之盟約然亦知不載入上述之條欵而遽任令盟約繼續有效則英人終不能履行其對華之責任也英日盟約第一主旨非在穩固保持逺東境内一般安寗乎投稿者昨已言及如何穩固逺東安寗而保持之之道矣其道維何則在增進中英日三國之眞利益是也 
[北京學生終止罷課之宣言]  
　　北京學界自經上次會議議决所有上課罷課一視上海學生總會之决議現在學界巳接上海電報准於今日十七日）一律上課此電到後北京學界自北大高師以下各校皆决於今日（十七）一律上課兹錄共終止罷課宣言於下前因外交緊急中華民國學生聯合會總會遂議决全國罷課案同人等審愼考慮始於四月二十二日作一致行動今同人等鑒於全國教育停頓實爲國家根本上之損失而目前政府復有多方不直接交涉之表示爰建議總會於方法上略事變更已由總會通過自五月十七日起一律恢復學業以後當蓄銳養精沉機觀變積極的「本互助的精神謀學術的發展與社會的改造」惟山東問題繫乎國民人格且爲一年來全國所爭之焦點今政府雖從種種方面表示不直接交涉之决心倘終有罔惜信義而代國民斷送人格者同人等當追隨全國之後以公敵待之至於教育基礎爲同人等學業之所託國家文化之所繫苟有敢蓄謀破壞者同人等亦必誓死以與之杭特此宣言北京學生聯合會佈 
[意飛機抵京消息]  
　　久已喧傳行將到京之義國飛行團因爲風阻屢次愆期、 
此等事實上之障碍固爲航空界習見之事昨據航空事務處方面消息今日（十七）若天氣無大變動必可飛抵南苑届時必有一番盛况並據某君所談此次義國飛行團由羅馬起行之時本有十一架飛機航行三萬里之天空中間或墜落印度洋或墜落阿拉伯之沙漠或損害飛機或傷亡駕駛者因之十一架中之九架皆已成航空界之犧牲飛至吾國境内僅存兩架卽佛拉林中尉之一架及麥西爾魯中尉之一架而巳此等巨大之犧牲即爲壯烈之飛行成績而兩架之中麥西爾魯中尉一架因在廣州損壞機件故佛拉林中尉一架飛至青島之時麥西爾魯僅飛至上海又在上海整理機件是以不能同時飛至北京今日先到京者爲佛拉林中尉之一架其麥西爾魯之一架或遲時到京或遲日到京均尚未定義使館方面現已以敏速之手續在南苑航空學校前設立臨時無線電台并預備電光鏡惟恐義國飛行機或將黑夜駛來也至中外各界歡迎義國飛行機之程序大略已預訂如下「第一日歡迎者」海軍界假坐海軍聯歡社公使團假坐北京飯店義使定在義國使館「第二日歡迎者」爲總理及政界要人「第三日歡迎者」爲某機關假坐觀象臺及吾國航空界人物偕義飛團同游頤和園三日歡迎終了即有出京之說但據别一消息謂各界舉行歡迎將待麥西爾魯一架飛至北京之後再行舉行者故究竟以何日爲開始歡迎之日並未决定至北京報界商界教育界各團體以義政府對於華乙案旣已向吾國表示好意故預定於今日飛機駛至之期皆派招待員蒞場又聞義使署衞隊長官昨日午時接青島佛拉林中尉來電謂因天氣不佳今早六時三十分（一說七時半）始能由彼起程大約午前十時半至十一時半間可到南苑停機場云 
[魯議會北上之波折]  
　　山東省議會議决北上後即致電中央文云北京大總統國務院外交部鈞鑒日本二次通牒已迫我於必須答覆之地位正可乘此機緣將其通牒駁回即不欲急遽從事亦須於答覆文内切實聲明直接交涉斷不承認並將此意尅期布告全國以示政府尊重民意東省存亡判此斯須本會已議决全體入都立俟後命謹先電聞山東省議會咸印惟兩日以來外間謡言四起謂議會不易北上原因雖甚複雜而旅費無着亦屬原因之一故日前（十四號）上午由公民團體倡議設法援助昨日八鐘商埠商會爲此問題開特别會議討論方法大致主張由各銀行暫墊借兩萬元以便議員全體北上然後再由財廳償還總之無論如何不能因旅費而稍延宕不料至上午十鐘議會尚無開會將起草員所擬之北上規約交付大會决表消息各界人士又滋疑團於是城内外兩商會報界聯合會提倡國貨會學生會於教育會集議後由代表往訪鄭幼亭議長（現在議會兩副議長均因故不蒞會）詢問不招集開會之理由詎鄭議長旣未 
 
 
 

Page 7

 
 
在會又未在家爰以各團體名義具函鄭議長訂於今早七鐘在鄭寓見面爾時議會之中審查預算各議員尚在會中乃就近以大家來意報告於各議員各界人士先詢問本日不開會之原因及北上之說有無變更某議員答云北上電報已經拍發原議萬難推翻惟審查預算係本會職權又此次預算不但收支不實不盡且有國家地方有意錯亂之點倘非詳審將事實在貽害人民且審查案畢有付大會表决之必要如現在丢下預算全體北上實有諸多障碍各界人士謂山東官府交付之預算不實不盡固關山東命脈然與外交比較大小懸殊似不宜因小失大云云嗣由議員數人主張審查預算者不過四十人按全體人數尚有九十餘人莫若在家辦預算者儘可留守其餘則全數北上一俟表决之後不難朝發夕至也又有某議員詢問日本通牒有無必須答覆之期限各界人士謂人民注意之點一方請政府駁回通牒一方請國會批准奥約以取得國際聯明之資格現在國際聯盟開幕之時期轉瞬將届故人民 
[撑竿跳（普通部）的預賽]  
[第八次華北運動會之第一日]  
[中央寫眞通信社]  
　　盼望議會作速北上勿延頃刻此各界對於議會交涉之大概也然究竟有無其他阻礙則尚未可知 
　　至於學生方面日前教育廳曾訓令各校令於日内勸諭各生一律上課有不到者即以缺席論若永久不到卽行關除無如學生竟無一人到堂昨學生駐滬代表來函以京滬各校業已議定十七日上課吾東學界旣始終取同一態度希即一律上課云云學生聯合會接到此函後卽於昨日在教育會開全體大會經衆議决與京滬各校取一致行動定十七日全體上課 
[贛學生全體退學之情勢]  
　　已發表宣言書 
　　江西各校學生因要求恢復代表學藉官廳不允遂有全體退學之勢今日（十四）學生代表於下午一時在某寄宿舍開會討論退學善後辦法簽到者共十三校當提議如下（一）請各校代表報告各校情形經各代表將本校情形逐一報告（二）對於未曾搬出各校辦法議决一面由已搬出各校繕具公函並派代表詳細解釋本會要求之三條件不能不力爭之緣由務請一致表示堅决（三）討論預備退學手續議决三條（一）發佈預備退學宣言書（二）向校長要求發還學膳各費並退學證書（三）要求發還師範生保證金不得扣發（四）討論退學善後辦法議决三條（一）各校代表退學後不得擅自離省（二）凡退學學生返籍後非經學生聯合會通告不能返校上課（三）各同學返籍後對於愛國運動尤當竭力積極進行不可稍有懈怠議畢宣告散會兹錄其宣言書如下今謹以最眞最簡最後之言宣布於我江西父老之前日學生對於外交奔走呼號殫精竭力亦可謂亟矣就使不免於過激之舉或不無偶誤之處然原心略跡當可諒解顧本省教育廳對於學生聯合會則取消之對於公推代表則開除之猶恐學生之反抗也則請兵監禁之學生等無拳無勇旣不足以抵制復難忍喪其人格爰議决最後要求條件三條如下（一）恢復江西學生聯合會原狀（二）上課問題由學生自决（三）挽回已開除代表以上三條均本良心之主張均無過分之希冀自本月十五日起暫將行李搬出至十七日猶無圓滿答復則全體實行退學嗚呼前途浩浩後顧茫茫彼甘以一人之意氣犧牲全省之教育我不忍無端之壓迫消滅一生之人格此之所要求彼之所抗棄孰是孰非以我江西父老之明達寗不知哉特學生等當最後之時萬難默爾而息耳 
　　第一師範學生昨晚接有本省同學來函責備該校不應首先上課破壞團體現旣議决實行退學應由該校發起以昭公允該校學生閱函後卽於今晨八時雇土車數十輛除少數之四年級生十餘人外餘均將行李實行搬出表示决心退學故該校今日校舍爲之一空心逺中學第一中學今日見第一師範全體搬出亦均有一部份學生雇土車搬運行李極形忙碌惟四年級生仍照常上課農業學生對於退學問題除前次出校三十餘人外餘均由該校校長決絶宣言謂上課者即上課退學者即須出校無容躊躇遂不復繼續出校昨日有高姓學生因爲贊同退學竟被學監軟禁今晨雇車將高送回原籍（萬載）故今日該校學生仍照常上課第二中學工業大同贛中郵電傳習所公私立三法政監獄專門各校除贛中表示堅决實行全體搬運行李出校外餘均持觀望態度而偰家塘公立法政連日均全體上課各校職教員今日（十四）均在本校開會討論學潮善後辦地第一中學議决七條（一）未上課之學生再由各職教員切實勸導（一）多設校外教育以免分心外務（一）恢復開除代表（一）請教育廳長明白宣佈軍警與學校之權限（一）實行專任主任制以專責甩（一）勵行學生自治（一）擴充寄宿舍心逺則議决（一）被斥學生念其平日尚能勤學此次被動越軌亦情有可原請求教育廳長寛其旣往開復學籍（一）此次軍警對於學校權限頗不明瞭應請廳長明白宣佈以釋羣疑（一）校舍設備未能合宜致教授管理殊多困難此次學潮所受影響多原於是請求廳長撥助巨欵以資改良 
[潯學生之上課消息]  
　　江西九江各校前奉教廳訓令照常授課而學生態度異常堅决雖有少數主張上課卒爲多數所制不克實行除由南偉烈大學派學生二人赴滬探聽總會消息外各校又推定代表於十三號在某地會議（因聯合會已取消）結果視總會消息爲轉移旋接上海聖約翰大學來電囑卽上課故各校學生已於今日（十五）多赴教室聽講僅有少數未到大約星期一日當能一律上課至聖約翰已經解散之學生亦於今日回校准備上課惟第六師範因聞省中有二次罷課之舉現極力主張與省校一致恐一時尚難上課也 
[皖檢查所解决日貨之議案]  
　　安徽維持國貨檢查所與各界解决前次查獲之日貨詳情已誌本報兹各界復於昨日（十五）在商會公同議立議案並由並界法界學界報界檢查員及販貨商人署名簽字其議案云溯自魯案發生舉國同憤共籌救濟方法僉以抵制日貨爲良策敝會當於上年五月組織維持國貨檢查所以繼各界之後查檢查所成立之始公同議定自檢查之日起以後查有日貨概行焚燒無得異議但在實行以前凡已購定未抵岸貨物一律按照成本十分二五處罰爲檢查所經費蒙各界贊助以來每次查獲日貨均經審查確實依次焚燒各在案惟舊曆年關商業結束賬期檢查員未能挨班執行職務又值學界寒假以致鬆懈是以上月有大宗日貨破獲本應依照前案一律焚燬兹據該商等聲稱此次所辦之貨係滬上水客傳聞檢查所停班又因上海報關行允准報稅沿江各埠均已弛禁遂附帶該貨寄皖並非商等有意違抗公議實因以上種種原因敢請特别原情秉公罰辦以恤商艱等語敝處察核情形尚屬確鑿復經各界俯念其情准予變通辦理所有此次日貨應照成本十分三五處罰以示懲戒但以後查獲仍照前案焚燒不得以此爲例云云 
[普通四百四十碼賽跑出發時之情形]  
[第八次華北運動會之第一日]  
[中央寫眞通信社]  
[南京快信]  
　第四師範曁第一中學均因校長壓迫太甚昨已罷課現兩校由警廳派武裝警守衞學生出入頗不自由 
　　省議會十六日巳行第二次臨時會關會式現在省人數尚不足法數仍難開議 
　　皖省議會昨電蘇議會通告第二次臨時會已於眞日閉會元日接開第三次臨時會奉天省議會通告十一日開第二届第三次臨時會陜西省議會通告虞日開第五次臨時會貴州省議會來電贊成派員赴京協爭魯案倪嗣冲之夫人隂曆四月十三日誕辰現擬大做壽由京滬聘請名角演劇五日包銀三萬元由各縣知事攤派聞倪病仍未愈兩足尚不能步行 
　　北京菸酒事務署昨電蘇事務局告知電燈走火僅焚去樓房三間卷宗無恙 
　　李齊兩長昨又電京留財廳長胡翔林 
　　部派視察蘇省烟禁員丁高電告養日出京南下 
昨下關鐵路橋下發現男屍一具年三十餘歳手足均用繩束縛腰部被刀戳破腸均露出已報官相驗 
地方通信 
[松江]  
　　狄　辦擅賣民業之呼籲松江人民張永祚等爲松金青官產事務所擅資民產呈省長文云「上略」松江自官產事務所成立後狄駐辦不分官產民產亦不問原業户有無單賦擅將蕩田增丈溢餘盡列入官產範圍之内始發端於天馬山鄉繼漸及於錢河鄉小崑山鄉等區未奉部令核准所以將全圩統丈編列新號究有溢餘若干並不根據舊號明白宣佈儘原業户承領僅利用當地勢豪不避親戚嫌疑聽其躉賣壟斷甚且跨圩混充盜賣民業殊非適法行爲由是一田變爲兩業而行政方面發生追租糾葛焉司法方面發生所有權爭執焉間有檢呈單串赴所聲明者不曰影射即曰朦混甚或借地保模棱兩可之復詞以爲文飾若不及早救濟松邑二十四市鄉所有畸折准田畝各業户將人人有自危之心焉爲此環呈仰懇省長電鑒俯賜察核迅飭江蘇宫產處訓令松金青官產事務所將松江縣已賣有單有賦之民業增丈溢餘田畝尅日收回俾原業户承領回復原狀以維民業云云未知齊省長將若何批示也 
[蘇州]  
　　鄉董謂驅逐光蛋陳墓鎭近到有光蛋多人擺設賭台誘引鄉愚聚賭抽頭漁利日夜不休該鎭董事恐農民受愚勢必荒田欠租故特商請警區派警驅逐如無效擬再呈請縣署派警拘辦云 
　　蘇州基督教青年會之進行蘇州基督教青年會募捐已於昨日「星期一」正式開幕募捐啟印刷品等以市公所總商會總委辦名義分發各團體請各個人擔任等情己記前報兹聞該會開辦經費預算至少須銀四萬元擬購適中之基地一方建築設備之臨時會所及演講廳各一所總委辦會會計貝哉安君己允諾將觀前街商業儲蓄銀行分行爲總收欵處各項捐欵收到後卽出正式收據並逐日登報以昭愼重云 
　　謝柩運蘇開弔前駐美留學生監督處秘書長兼會計之謝儲臣君曾於民國八年一月三十一日在美京被人暗殺現謝君靈柩已由美國運回蘇州前日由其子文通姪文魁等在閭門外留園馬路永仁堂殯舍設奠受弔閭區第四分駐所巡官馬星五親率長警一排前往守衞是日到者以耶穌教會中人居多蓋謝本基督信徒也桃塢中學校校長西人　　魁君及其夫人並男女教友均至　前禱告聞謝君屍體曾用藥水煉過柩用玻璃製成四週用螺釘釘固當將螺釘旋去啓　檢視屍體完好毫不腐爛惟頭部受有手槍子彈傷痕而己屍體攝影後仍蓋棺旋釘散時已下午王時矣 
　　蘇市火警閭門西中市老介綸綢緞號十七晚九時許失火全尾均燬鄰居廣生行及西乾泰毯子號亦遭波及當時各龍社聞信前往施救惟火神廟龍社救火員與商團六部部員因事發生衝突火熄後即至宋仙洲巷商團六部内大開談判云 
[南通]  
　　貨棧失愼城内西大街吳大生南貨店之堆棧因午炊不愼遺火蔴堆致肇焚如一時烈燄飛騰火勢燎原將積存皮蛋百餘桶洋燭數千箱盡付一炬幸經工商團消防隊聞警前往鼓勇施救始克撲滅聞損失約有三千餘金云 
[揚州]  
　　省令調解學潮齊省長據教育廳呈據省立第八中學生電報學生祗反對校長個人特分電江都佟知事及教育人員臧祜就近勸導以免再生别故 
　　育英女校追悼會育英女學三年級生汪芷香日前染疫身故該校長姚詠南特於十七日率領全校學生假同福菴開會追悼云 
[南京]  
　　　松屬旅寗同鄉曾成立紀事舊松江府屬七縣旅寗同鄉以旅寗人數日見增多有聯絡鄉誼發揮互助之必要爰有同鄉會之組織上星期日（十六日）下午一時假城内門帘橋松江議員公庽開成立會至者政學商工界男女同鄉凡百數十人先由臨時幹事宣布開會秩序（一）開會（二）公推臨時主席（三）主席報告開會宗旨（四）通過簡章（五）推舉職員（六）閉會二時振鈴開即由主席報告開會宗旨畢次农條宣讀簡章山會員公同討論略有修改次推舉職員舉定沈惟賢君爲會長揚傳福姚明煇二君爲副會長及幹事員譚翼珪王開甲朱明卓等二十人閉會時已五紀鐘矣 
[杭州]  
　　浙省議會開會式浙江省議會臨時會於本月十七日舉行開會式到會議員六十八人齊省長夏教育廳長雲實業廳長張錢塘道尹夏警務處長王知事均蒞會十時振鈴開會議員入席由秘書長引各行政官入席同向國旗行三鞠躬禮次又相向行一鞠躬禮議長述開會詞畢省長命杭縣知事代讀訟詞當由議長致答詞其時省長因事先行實業雲廳長即登臺演說推廣全省實業各大計畫語頗精詳次由夏教育廳畏演說謂鄙人到浙視事五月略知教育界大概情形現擬籌辦二事一建設大學二推廣小學實行普及教育旋述學潮經過情形并云外界評論指鄙人爲摧殘文化實亦無從辯論今貴會開幕特陳述意旨請監督機關原諒云云再次由議員胡炳旒演說略謂决算根據預算上年决算同人竭盡心力凡流用溢支不合法者一概否認乃省長仍多半交會復議本席因是感觸故本届預算請官廳特别尊重再民食問題浙省向賴蘇省接濟倘不漏海亦無須仰仗省外現在米價已漲至八元六角距離新榖登塲爲時尚須六月來日方長何堪設想應請官廳維持最後陳琪姜恂如先後演說一係主張振興本省實業一係提倡互助主義此後對於議案萬不可各存私見言至此時已正午遂由議長振鈴散會 
[嘉興]  
　　失火傷人之慘聞南門外曹王廟附近陸姓家於十五日晚間十時許不知因何失愼頓時火光燭天不可嚮邇嗣經各坊義龍到場施救始得熄滅計焚去房屋四五幢損失約值千餘金最慘者當起火時陸姓四齡小孩竟被焚斃孩父陸某亦被火炙焦兩手頓時不省人事嗣經人抬赴醫院醫治聞傷勢甚重恐有性命之憂云 
　　二中學生旅行紀浙江省立第二中學校四年級生三十四人擬往蘇省南通等處參觀教育狀况定十七日由學監胡夢朱伴同乘坐特别快車赴滬即於晚簡乘大達輪船至商通約一星期返校其旅費由校指撥二百元不敷另行籌措云 
[安慶]  
　　倉榖發商平糶皖垣前因米價飛漲民食維艱曾由聶省長派委赴贛購米三萬石來皖以資接濟並令將萬億倉存榖一千餘石發交各米商平價出售現該倉經理己將存榖碾米計碾成四百五十餘石請先平糶省長又恐倉榖不敷接濟准俟榖米抵皖一併發交商會平糶云 
　　馬聯甲丁内艱皖南鎭守使兼會辦安徽軍務馬聯甲之母於十五日在使署病故馬已請假辦理喪事一切軍務暫由八路統領史俊玉代拆代行云 
　　更正本報十六日北京電有鄭萬瞻等九人爲組閣事與某接洽等語兹接鄭君來函稱自陽曆三月中旬來滬從未他適則前電所傳當係誤傳特此更正 
雜評一 
[江西學潮（默）]  
　　各省學生皆已宣告上課而江西各校非特未上課且有全體退學之事者以所要求未遂也學生要求之主要條件爲回復代表之學籍竊謂此之要求學生並非過分官廳不當堅持之也蓋學生代表爲學生所推舉學生代表之行動即全體學生之行動也此等罷課之重大問題决非少數代表所能鼓動亦非少數代表所能遏止縱其言動或有越範之處亦不能盡歸其咎於此少數之代表而開除之此其誤在前者也然前之開除或者冀以此高壓手段壓平學潮尚可成爲一說但今則學潮已平學生旣願上課惟以不忍獨令此代表嚮隅而以回復學籍爲請體察情理官廳正宜允其所求乃必效中央政府加罪代表之故智而嚴詞拒絶以示威於學生使無復留轉圜餘地是誠何意耶江西果以此問題激成各校全體退學之局者非官廳之咎而誰歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英人協會常年會之主席報告]  
　　上海英人之中國協會十七日午後開常年大會主席 
麥錫氏報告一年會務言及中國情略謂中國民氣去年頗呈膨脹之象其主要之表示厥爲學生之行動中國政治財政依然凌亂且甚於前余甚願此爲曙光將放以前之黑暗吾人極願贊助華人以渡此荆棘之途而達光明之域拉門德氏來游中國其所發言論頗有影響中國官場固願借欵但不願受人監督寗見借欵不成財政因以愈窘行政因以愈紊也其拒絶監視外僨用途之意殊易窺見查中政府每月用度超出入欵者約七百萬元供各處軍人當道之揮霍軍閥爲中國各種禍亂之源苟不除之將無希望銀行團所擬之計畫最能促中國統一吾人應各竭其力爲銀行團之後援中國大多數人民之心理現無所主此爲危機中政府之法紀蕩然已爲國民所深憤軍閥家之親日政策尤 
招國民之怨毒華人自知財政危極若無補救之道南北政權悉操諸少數軍人之手遍觀全國殆無一人無一黨可得國民之信任與尊重者國民此種心理最足釀成國家大變雖余不慮庚子年之禍然過激主義之傳佈不可不慮也防衞之道最好施以西方教育尤以英國制教育爲宜英人曾組織委員會專研究如何增進在華英人教育勢力之方法美國對於華人教育已有大進步而法國近亦注重教育中國少年吾人覩之宜急起直追不可落於人後蓋教育之勢力及於華人者良非細微也他日教育委員會考察之結果或須籲請在華英人予以財力之扶助余想本會諸會員必樂爲之助也英人在華醫會近來需欵孔亟以進行不獨尊重人道且可增進英人聲望之事業本會亦將有以助之或有謂英商會業已成立英人協會似成駢枝毫無用處者余殊不以此說爲然蓋商會僅辦商務問題商務而外尚有他事則協會之職務也至於租界華人代表權問題本會曾有組織華人顧間會之主張今此政策已爲納捐人年會所採用矣 
[維持民食之種種消息]  
　　海關停騐與密查海關監督公所昨接李督軍齊省長會電以蘇省米價昻貴滬上尤甚救濟之方刻不容緩除分電各縣知事察酌各該地方情形會集紳商舉辦平糶以資接濟外所有各關如遇騐放米糧除緊要賑米核准有案者外無論何項米糧均暫停騐放聽候後令一面并隨時具報核奪又海關姚監督於昨日特派親信人員帶同幹役人等分赴吳淞沿海一帶嚴密調查如遇私運除船貨悉數充公外并治以诬應得之罪云 
　　扣留米車之飭查滬杭甬鐵路日前由拱宸站先後扣留米車兩車退回上海南站由該路巡官派警看管等情疊誌本報兹聞此項扣米已經齊省長財政廳會飭上海縣知事就近切實查復昨日（十七）經上海縣知事沈藴石派遣專員前往上海南車站會同該站站長曁路警巡官懅所扣留之米車號數吸所裝重量調查禀復以便呈復候核處辦至於承運此項米糧之公益轉運公司聞已將米客之姓名向鐵路車務總管聲明以便逕向該客直接交涉云 
　　拱宸站查獲蘇米滬杭甬鐵路在米禁未宣佈以前蘇屬米糧過滬者由鎭江南京運往杭之拱宸爲多自該路奉到江蘇齊省長米禁公函以來拱宸車站對於到站米車及日前未卸之米車均愼加檢騐倘貨票上之出發站係在蘇省界限之内者均分别退回昨（十八）該路楓涇站運往杭州者有米車兩車約計四百餘包當經該站察出立將貨票曁原米車扣留一面電請上峯核辦云 
　　内河稽查責成水警齊省長訪聞蘇滬各地米貴原因係有奸商私販放洋而起邇日奸商運米出洋因滬關稽查嚴厲改爲由滬雇裝民船運赴浙省繞道海灘然後裝船航海放洋是以日來查獲私販米石反較從前爲少現旣禁阻出省内河各港自應責令水上警察嚴加查禁故於前日令飭江蘇水警第二廳迅飭所屬查禁趙廳長奉文後以上海浦江爲入浙水路要道目下滬杭火車巳禁運輸該私販必裝民船駁運所有黄浦江流域應由水警第一區調派師船凡遇船只裝貨較重者即當詳細檢查以杜偷運昨已令行第一區沈區長遵照辦理矣 
　　知事派員調查米貴原因上海縣沈知事迭奉省令飭查滬地米價飛漲原因有無奸商偷運米糧出口情事即委本署房捐主任員范熙瑞會同南北商會及米業董事前往米市實地調查昨訓令該員文云爲令查事本年五月十七日奉江蘇省長咸日代電開江海關姚監督滬海道王道尹上海縣沈知事覽據上海地方自治研究會代電稱滬上米價每石已近十元揆厥原因由於軍米之陸續轉運請飭將軍米暫行截止以維民食等情查蘇省本年春雨過多低田受損早經電請中央停止採購軍米何至有陸續轉運之事合卽電仰該監督該道尹該知事確切查明據實電復并由縣轉行該會知照原電抄發同日又奉省長代電内開現在滬上米價日漸增漲人心異常惶恐仰即嚴防私運影射一面趕緊設法籌辦平糶以資救濟仍將遵辦情形具報各等因奉此令將自治研究會代電抄發仰該員卽行前往南北商會會同米業事實地調查中央採購軍米旣久電請停止何以米價日漲一日其中究因何故有無奸徒私運影射之事詳查具復並將現在滬上存米若干每日共需銷米若干即日一併呈復以憑核辦 
[瑙威公使回京]  
　　駐京瑙威公使前次來滬兹已公畢於昨晨乘頭班滬寗車附掛花車回京江蘇特派交涉員楊晟已先期函致路局曁警廳遴派音樂隊到站歡送事後當即電報外交部曁南京軍民兩長曹交涉員俟瑙威公使過寧時妥爲照料 
[萬國賽槍大會已揭曉]  
　　本埠萬國賽槍會第十九週年大會巳於本月八日九日十五日十六日連賽四天所有賽射章程及各種狀品略誌上月間本報兹悉此次報名與賽者計有一百零四人之多比賽期間由該會董事藍遜君·羅司君·陳景塘君·伊籐一郎君·脫雷而君·白色司多君·高拉沙君等在靶子場輪流督察外並由該董事會先期函邀英國海軍艦ＨＭＳＳＫinsha派水兵十二名登岸管理靶子又西童公學童子軍擔任記敷及看守電話等要職四日天色均佳風和日暖各賽員咸興高采烈九日下午有美新照相館主西人携帶攝影器具邀各賽員合攝一幅以備寄往歐美各大埠懸掛藉留紀念聚萬國爲一家其世界大同之預兆歟兹將大會結果及得奬人名照錄如下 
　　第一種婦脋极共二百五十四人得奬者二十三人一野一色彥太郎夫人二百内士夫人三白柳拉夫人係川南陽之助代射四韋脫夫人五周屏女士六洪承祁夫人係桑埃代射七塜本夫人八金澤女士九霍活書女士係譚維司代射十丁格夫人十一兒玉夫人十二陳景塘夫人係安雪雷代射十三高拉沙女士十四譚維司夫人十五白色司多女士係丁克海姆代射十六布魯克司夫人十七好治司夫人係藍因雷代射十八脫雷而女士十九韋面司女士係費處代射二十馬勒夫人廿一永野夫人係飯島政雄代射廿二薛面佛夫人廿三葛林女士係兒島干治代射 
　　第二至第九種比賽每種得奬五名兹錄最優者一名如下（第二種）伊籐一郎勝（第三種）川南陽之助勝（第四種）發司丁勝（第五種）角田勝（第六種）史納浦勝（第七種）川南陽之助勝（第八種）杜柯達勝（第九種）李扶司勝 
　　香賓彩每班奬一名（愛混班）桑埃勝（愛字班）譚維司勝（皮字班）嚴而門勝（西字班）飯島政雄勝（地字班）川南陽之助勝 
　　合班中心彩奬一名美人桑埃勝 
　　分班中心彩每班奬一名（愛混班）桑埃勝（愛字班）譚維司勝（皮字班）費處勝（西字班）飯島政雄勝（地字班）川南楊之助勝 
　　總分數彩每班奬五名（愛混班）（一）日人伊籐一郎（二）美人藍遜（三）威而斯人史納浦（四）美人安雪雷（五）美人桑埃（愛字班）（一）美人譚維司（二）英人好治司（三）英人李扶司（四）美人韋而納（五）意人裴杜尼（皮字班）（一）瑞士人嚴而門（二）英人戤脫司（三）美人費處（四）美人藍因雷（五）英人杜柯達（西字班）（一）日人野一色彥太郎（二）瑞士人勞别士曼（三）日人飯島政雄（四）美人沙立文（五）華人陸葆泉（地字班）（一）日人川南陽之助（二）英人杜倍司（三）日人兒島干冶（四）日人角田（五）美人闞達 
　　聞第四次英瑞銀杯及本月份月杯已與大會之第一種合賽俟分數揭出容再續登 
[中西女塾展覽會預誌（四）]  
　　三馬路中西女塾定於本月二十一二十二（禮拜五六）下午三時至十二時假黄浦灘前德國總會（中國銀行新屋）開展覽大會疊誌本報近日該校全體教職員學生日夜佈置異常忙碌大致已將就緒兹將秩序錄左 
　　學生演藝秩序蘇格蘭無蹈（預四）施惠珍·何惠如·胡哈拿·王仙露·張安意·高安榮·王愛寳·闕培珍·夏露米·葉德彬二跳繩（小四）沈午雲·郭定時·吳鳳珠·李履貞·沈紫葵·顧幼彬·丁寳卿·李慕貞三默劇闕培珍·王頌芳四短劇預四及吳玉芳女士（一）綺仙（吳玉芳女士）（二）露仙（何惠如）（三）米希（彭望荃）（四）羅夏（王仙露）（五）瑪利（張安意）（六）瑟　芬（黄雪琴）（七）佩珊（夏露米）（八）培先（胡哈拿）（九）百利（高安榮）（十）素菲（李悅愛）五法國舞蹈（特别及預一）朱心珊·金艶貞·周粹英·邱素心·虞雲娟·顧瓊英·周志賢·榮卓亞·孟藴仁·萬達心·章鳳珠·黄秀林·柏心柔·黄寳荇·于端容六時歌短劇（預二三）姚福妹·陳妙仙·朱增齡·黄慧嫻·朱珍珊·陳孟蘭·蔡綉霞·錢長林·王毓靈·周鳳琴·吳鳳英·韓佩珍 
　　音樂會秩序（一）「鋼琴獨奏」兪素青（二）「唱歌」中西女塾唱歌班（三）「問答」談振華·孫錦鐵（四）「舞蹈」邱貞愛·王信恩·周湄雲·沈淑卿·徐有容·談振華·顏惠清·吳景昭·兪梓連·施美珍·周湘雲·兪素青（五）「鋼琴合奏」顏菊麗·郭梅儷（六）「唱歌」兪素青·夏路得·黄倩儀·徐有宗·竇妙根·王仙露·黄倩鴻·李悅愛·張藹眞·張梅麗·黄祖玉·胡哈拿·夏淑貞（指揮者）邱貞愛彈琴者）王麗芳（七）「沙氏喜劇」張敏錫·程叟翁（八）「鋼琴獨奏」邱貞愛 
[寗波同鄉會徵求會閉幕再紀]  
　　寗波同鄉徵求會一月期滿前晚在一品香行閉幕式巳紀昨報兹悉是晚會計處决算完畢抄錄總分數交與總隊長當衆宣示總計各隊徵求所得之數爲十一萬一千零四十五元（昨報稍誤）兹將各隊分數照錄如下寗機隊六千分寗華隊四千三百二十九分寗北隊四千三百零六分寧瑞隊四千零四十八分寗茂隊三千六百七十二分寗銳隊三千六百二十六分寗逺隊三千五百零一分寗十隊三千四百六十五分寗耀隊二千八百八十六分寗康隊三千三百三十四分寗興隊三千二百六十分寗昌隊三千二百十二分寗裕隊三千零五十五分寗紹隊三千零三十八分寗運隊二千八百六十三分寗懷隊二千八百五十七分寗順隊二千八百十三分寗福隊二千七百八十九分寗商隊二千六百七十分寗利隊二千六百五十三分寗泰隊二千六百零九分寗成隊二千六百分寧樂隊二千五百七十四分寗亭隊二千六百六十七分寗榮隊二千五百六十八分寗雲隊二千五百四十三分寗明隊二千五百二十七分寗仁隊二千五百零一分寗德隊二千五百分寗祥隊二千五百分寗兆隊二千五百分寗勇隊二千五百分寗雄隊一千九百九十分寗旅隊一千九百七十七分寗才隊一千六百十五分寗和隊一千四百零三分寗時隊一千三百七十七分寗鼎隊一千三百十四分又公債一千元寗吉隊一千二百八十五分又公憤二千一百元寗安隊一千二百十七分總分數十一萬一千零四十五分又元年公債三千一百元 
[兩工會職員會併紀]  
　　中華工業協會五月十六日午後一時中華工業協會開各業代表與各部幹事聯席會議由總務部主任兼對外代表黄介民主席報告開會理由有三（一）爲歡迎新職員就職（一）爲收束七工會所發起之五月一日勞動紀念會一切事宜（一）爲籌議進行事宜當以和平切實謀工人本身利益爲宗旨旋卽發表公推新職員如下陳獨秀教育主任王文彰教育幹事劉紹禹交際主任彭素民周靜齋何蔡文易衞權畢瑞雲劉雲台周應千楊揚均交際幹事郭子明經濟主任張宗海熊搏雲經濟幹事潘天一統計主任胡遯叟統計幹事曾唯一救濟部主任張文鼎介紹部幹事汪嘯涯總部文牘均歡迎通過旋復報告本月五日七工會代表會議結束五一勞動會收支一切共收特别捐四百二十元除用實存一百三十餘元由各工會代表推爲本工會收用當時捐欵亦係以本工會收單發給并另擬定一致謝各界公函以昭鄭重云云旋復歷請新職員發表意見首由陳獨秀講演上海工界現狀大意注重義務學校增高工人智識爲入手辦法再王文彰講演亦首重教育并願自任爲義務教授胡遯叟講演大意希望同人名稱其實努力做去再張宗海演講謂按現在世界潮流非多數人注意社會事不可並擬將來從事陜甘方面工界之計畫再楊揚均講演擬不久回高郵聯絡工界籌辦義務學校再張文鼎講演略述自巴黎回國一切經過情形大意亦以教育爲最要并須研究工人儲蓄辦法再潘天一報告統計部情形并提出奬章辦法再黄鼎奇歷述會務一切經過後提出條陳數則大意分劃區域籌備十二處義務學校十處工人消費店最後復公同研究議决事件如下（一）每星期召集各業會員推舉人代表積極進行（二）義務學校及工人消費店并工人醫院等確定計劃從事進行（三）正式派代表向各界熱心贊助工界者募特别捐（四）籌備一律改換新徽章至五時散會 
　　中華工會總會昨日午後八時中華工會總開第三十二次職員會到者方雲龍趙桂森余錦舫劉錫寳王增祺陳寳文薛光煜成煒章等三十餘人公推會長陳家鼐主席略謂今天家鼐有幾句要緊話報告請大家留意本會成立已有年餘其間經過如經濟之籌備會務之進行種種困難已有多次幸而遇事穩健進行不爲外物所擾堅持到底方有今日至上海總會雖未甚徵求會員然各分會已日漸發達大有地方工會分權之勢差可告慰望諸君努力以求本會有進無退須知人類共同自然的基礎之下有四種權利即狩獵漁撈牧畜採摘果實是也此種權利惟我工人可享蓋有勞力萬能之作用非坐言不能起行者可比惜我工人知識能力薄弱又習於舊式制度不肯改革仍無偉大工會發展殊爲可歎目下對於經濟儲蓄會星期夜學校宜力加進行消費組合部國貨介紹部急應籌辦云云遂由陳會長提出趙桂森薛光煜方雲龍成煒章爲籌備員又由劉錫竇介紹周瑞榮吳海錦王厚仁爲會員各職員推舉薛光煜爲調查科長趙桂森報告鎭海分會林美定來函組織完善呈請會長委任林美定林美鄉爲鎭海分會正副會長又由方雲龍作錦舫提議米價日漲工人生計維艱設法平糶陳會長付討論遂全體通過主席推定陳家英張翼如主稿致信當局早平米價以維工人生計時鐘十下宣告散會 
[藥業夥友加薪之餘波]  
　　本埠藥業夥友要求加薪經上海縣知事會同藥業董事調處店主方面亦已認可不意近來各藥舖有將以前所加夥友之薪金仍舊恢復原狀被減者求助藥業夥友聯合會稟請上海縣知事維持兹錄昨日縣批如下呈悉據稱王天福等各藥店於該夥等薪工旣加復減並有完全未加等情如果屬實顯係抗違前諭候再抄單令飭該業董司年分知遵辦具復候核至該夥等請設藥業友誼聯合會前據來呈以組織未能合法業經批示辦法在案今來呈仍以未經核准之團體具名殊屬不合以後有呈請事件應推舉代表具明姓名年籍住址正式具呈仰併知照 
[新閘商界聯合會職員交誼會]  
　　新閘商界聯合會於五月十五日開第一次職員交誼會會長胡鑑人主席嚴漢忠紀錄其開會秩序（一）振鈴開會（二）行歡迎相見禮（三）主席訓詞大致謂各職員分任職務羣策羣力自後努力進行母存意見自當有始有終各盡厥職云云（四）推選各部科職員（五）提議會費分特甲乙丙丁爲五等（六）散會兹將各部職員姓名列后（評議長）王肇成（評議員）平慧廷·嚴志章·周芝泉·秦志新·欽鴻生·岑炳璜·陳善初·徐達夫·莊連甫·謝憲峰馮舜種·（幹事長）徐愷君·（幹事員）李杰·林智水·平德源·陳斯方·方松軒·金淦泉·湯鋼昭·許德先·蔡佛元·葉菊甫·蔡硯章·錢慶記·彭良琪·張銀泰·金林生·范珍珊·談恭甫·謝樹桂·黄肇忠·張菊生·吕少安·安金坤·梁文藻·陳碧麟·（文牘科長）馬英甫·（文牘員）陳迪光·王煥章·袁夏生·（調查科長）岑聲聞·（調查員）葛步青·張子雲·余德芝·（實業科長）張紹基·（實業科員）魏家賢·蔡鴻光·朱葆潤·（交際科長）張乾初·（交際員）周寳生·陸國祥·余宗華·沈雅初·陸鴻範·（會計科長）黄賢卿·（會計員）王再鶴·岑岐生·顧耀明·周少芝·（庶務長）吕天英·（庶務員）沈莘耕· 
[絲市報告]  
　　中美新聞社譯錦昌華絲出口公司報告云新絲出口商雖極力減價但未能銷其貨於紐市場製造家皆預料絲價將再跌恐一時不能復活市價不過名義上之事以後兩星期内新絲收成之詳情取得後市價當有變動也中國機器絲特别大號現價銀一千二百六十兩特别號一千一百六十兩中號一千零七十兩土包無銷路價不動 
[銀市報告]  
　　中美新聞社譯友華銀行十八日報告云昨日倫敦近期銀價漲一先令半便士逺期不動此間開市時定價如昨後抛盤者賣出甚多價遂漲高計金鎊價六先令金圓價一百十五元日金四十四元目下市面全在抛盤者之手紐約銀價如故此間有力之市况雖足暫時影響倫敦市面但未必能持久倫敦及美國現在銀之供給均充足故此間抛盤者不能繼續賣出倫孰紐約間滙價已漲至三百八十二元 
[中國實業銀行開幕紀]  
　　中國實業銀行由天津總行分設上海向在北京路慶順里内籌備一切因房屋不敷銀行施展遷移天津路同吉里口於昨日上午行開幕式來賓甚衆如鍾紫垣宋漢章葉丹廷顧隸三孫履安席聚星周榮峯等四百餘人經行長劉體智·副行長鈕安廷·營業主任金凌雲等一一招待來賓客致祝詞主人答謝並欵以茶點始各興辭而别昨日各錢莊存欵銀共有數十萬兩又由總行滙來現洋數十萬元各户之儲蓄者共二百餘户 
[青年會舉行注音字母展覽會]  
　　四川路青年會定於本星期三（即十九號）晚八時在殉道堂舉行注音字母展覽會任人往觀其秩序如下（一）唱詩「全體」（二）報告開會宗旨「主席兪伯聲君」（三）祝辭「沈甫霖君」（四）手談「學員十六人」（五）注音字母與文化關係「顧憲成君」（六）言文統一「都立華君」（七）音韻簡說「楊舞心君」（八）注音字母儀器「郭農山陳兆瑛二君（九）默寫「沈淦濤陳兆瑛二君」（十）化裝演講「童星門閔可惠二君」（十一）報告本會注音字母進行事宜「郭農山君」（十二）奮興令散會「楊舞心君」 
[教育界參觀團先後來滬]  
　　日來各省教育界來滬參觀者接踵而至昨午有南京省立第一女子師範生二十九人如臯女子師範第二組十四人南匯女子師範講習科各團體與該科職教員陳檢書施志剛等專道來滬先至省教育會述明事由取有介紹參觀學校證先後到省立二師並附屬高小及一高等學校分别參觀與各該校主事逐一詳詢討論歷一小時久始别 
[教育廳訓令兩則]  
　　上海縣知事接教育廳訓令兩則照錄如下 
　　（一）注意各校學生缺席時數案奉教育部第二四零號訓令内開查近來國内學校風潮日趨複雜學生對於校内外事件動輒以罷課爲要挾之具學業抛荒心性浮動馴至考試升級諸感困難教育標準因而低下長此不改恐國家一線之生機將以是而摧殘淨盡亟應聲明定章以圖挽救查修正學生學業成績考查規程第九條内載學生每學期缺席時間逾該學期授課時間三分之一者不得升級或畢業並規定缺席時數雖未逾三分之一亦應按時扣分原以防學生之隨意曠課致荒學業定章綦嚴業經公布通行在案應即由各校校長遵照該項規程隨時查明學生出席缺席時數切實辦理毋得稍予寛容此後呈報學生升學或畢業時並應將各學期預定授課時數及各學生出席時數分别詳列表册呈報教育行政官署以備考核爲此令行該廳仰即轉令一體遵照毋違此令等因奉此除分行外各行令仰該知事轉令所屬各學校一體遵照辦理此令 
　　（二）催報籌辦義務教育情形案查本年三月奉省長第一○二四號訓令飭將遵辦義務教育情形限本月内報轉備核如再逾期應即報候懲處以儆玩延等因當經令行各該縣遵照前頒施行程序之規定迅速分别辦理限於三月内呈報在案現巳逾限一月除江寗句容丹徒上海松江青浦川沙崑山沛縣等縣已將指定試辦區域及區内調查學齡兒童先後繪圖列表呈由本廳核轉外其餘各縣有僅將指定區域圖及學齡兒童統計表呈報一份手續尚未完全無從核轉者有僅據呈報指定區域未將調查學齡兒童統計表呈報者甚有漠視要政對於籌辦義務教育始終未據呈報者查施行義務教育已奉大總統明令分期籌辦他事猶可緩圖此事不容再遲合再令催其有未將指定區域圖及調查學齡兒童統計表呈報完全者應迅速補報以憑核轉其有僅將指定試辦區域呈報尚未將區内之學齡兒童確數呈報者應迅速調查清楚列表呈報其有完全未將籌辦義務教育情形呈報者應迅速將區域指定並將區内之學齡兒童調查正確尅日呈報如再遲延惟有呈請省長實行懲處以儆玩延至已將試辦區域指定並將區内之學齡兒童調查清楚第一步手續業已辦理完竣者亦應遵照前頒施行程序第二條第二項之規畫迅速設校增級毋誤開辦時期仰卽遵照此令 
[派員校閱艦隊醫務]  
　　海軍司令公署近接第二艦隊司令杜錫珪呈略稱此次湖口會操所有艦艇業經調集編配就緒次第開操惟醫務一門關係全軍亟應積極改良俾資增進現擬將湖口海軍養病所改爲海軍養病院遴選富有經騐之海軍醫官前往帮助以期整理現在會操期内一切佈置未及完備擬懇請鈞署轉飭南京海軍養病院長林藍森迅速來湖隨同校閱各軍艦醫務考核評判指導進行等情藍總司令據呈後除報海軍部備考外當卽令 
 
 
 

Page 11

 
 
行南京海軍養病院林院長遵照辦理即日往湖隨同杜司令校閱艦隊醫務並令將各艦醫務成績列表呈報以備考覈詳配等級云 
[築屋阻斷公路之呼籲]  
　　浦東桃園宅西北有英商兆豐洋行租地近經轉租於英美烟公司建造廠屋四週築有水門湘圍牆阻斷出浦公路該處共有居民一百餘户往來汲水咸感不便昨公推代表奚品三等公呈三區警署飭令停工一面呈報警廳轉呈交涉員核辦原文如下爲阻碍公路河道請求飭令停工事竊代表等世居爛泥渡北市桃園宅地方歷有年所向於宅之西北出入並汲水食用百餘家日用生命攸關實爲重要兹緣該處兆豐洋商租地近經轉租於英美烟公司起造廠屋築有水門汀圍牆竟將公路阻斷出入居民不能往來并不能汲水食用别處更無水道可通危險萬分亟待挽救查該地道契河浜公路向係留出不入道契之圖内本爲地方應用之餘地乃該洋商竟不顧居民往來食用之關係佔越於道契地圖之外若非求飭停工奚除障礙爲特具陳下情環求鈞鑒恩迅飭令停工以免阻礙而保居民 
[清心惠中比賽棒球]  
　　清心實事學校與惠中學校棒球隊於昨日下午四時後在清心球塲比賽棒球雙方球員奮勇異常由公判員從旁監視結果二十與十一之比清心佔勝 
[浦東旅滬學生會成立]  
　　日前（十六日）下午二時浦東旅滬學生會開成立會於馬家廠浦東公所到會者甚衆臨時加入六校公推徐學熙主席先由主席報告開會宗旨略謂浦東學生在滬上求學者爲數甚多然無聯合之團體相見每不相識於同鄉情誼甚形淡漠吾等希望此會之股諒彼此同之今幸成立殊爲欣慰惟有始鮮終爲吾人之通病尚祈各奮精神力謀進步爲幸次由籌備會主任華君徐君報告經過情形次通過簡章論議層出歷時稍久時逺地同學均須回校故選舉職員一項由滕君提議交評議部選出多數通過遂舉出臨時評議主任一人以便召集各校評議員次演說亦因時既晚不克實行黄君任之以事赴寗寄來敬告青年書二紙代演說五時半攝影而散浦東公所位置偏僻來往甚覺不便評議部會議聞擬另覓會址云 
　　附該會臨時評議主任致評議員通告本月二十三日（星期日）下午二時借座第二師範開評議部會議選舉職員通過簡章並討論進行事宜届時希出席爲盼 
[救國十人團新職員談話會]  
　　五月十七日中華救或十人團聯合會開新職員談話會到者五十餘人推邱稼禾爲主席曲稚鶴記錄首由主席報告本會選舉經過情形並謂本會此後各宜協力同心黽勉前程謀工廠學校及各項事業之發展期逹本會同志振興實業普及教育之初衷次由張取誠·任矜蘋·朱容豐·相繼發表意見謂本會各職員旣各有專責應開全體大會行新職員受任禮並致送證書表示鄭重職守之意經衆表决當推舉王梅塘·畢格心·汪奇笑·朱睿豐·任矜蘋·莊劬庵·汪濤·諸君爲籌備員擬於日内開受任式大會云 
[懷史堂追悼會紀事]  
　　北四川路百零六號懷史堂昨日午後五時舉行伍約翰　夫人ＮrsＪohoＷoodberry追悼會并建立紀念碑夫人即該堂伍約翰牧師之妻到會中外士女約百餘人由包錦儀林愛珠女士等與金志襄陳厚基君等招待伍媲婡丁素卿兩女士司琴金福根君主席全體唱詩畢裴儉士君禱告佩吉君讀聖經全體再唱詩主席報告守眞中學校與柏美蘭女塾全體學生唱歌王培元·踵文邦兩君先後用英華文報告伍夫人生前事績略謂夫人爲美國人年十六即信耶教于歸伍氏後其夫婿伍約翰君事經商富庶旋毁家傳教夫人遂相隨來中國之天津庚子亂作移鐸滬埠傳教至今夫人殁時年六十有二子一女二云云該堂唱詩班至體唱歌金素善女士與陳世英君行紀念碑開幕禮碑傅該堂左首壁上係其友人與該堂全體學生所捐立以誌景仰者募捐人爲張品芳丁素寳鄒珮英諸女士與陳厚基馬叔宜唐飛熊諸君繼由伍夫人之女媲嫊媲婡女士合歌其夫伍約翰君祝禱七時許茶點而散 
[徐警廳長答謁法總巡]  
　　法捕房總巡費沃禮君副總巡石維也君日前同詣淞滬警察廳謁會徐廳長昨日下午三時徐廳長乘坐汽車至法總巡捕房答拜當拍賣石兩君傳諭中西越各捕擎槍排隊並由軍樂隊奏樂歡迎入内茗談良久始興辭而出 
[德士古火油公司設滬經理部]  
　　德士古火油公司之上海經理部將於五月十七日左右開設於四川路香港路轉角一百二十八號 
[昨日公共公廨訊案紀]  
　　昨日上午公共公廨第四民庭由陸襄讞會同英包副領事審訊虹口南潯路怡隆五金號訴傅昭昌（即傅榮澤）不理擔保王昌裕代漢口成豐泰記購貨所欠價銀案初審判决王應於十四天内照數償還逾期着傅賠償嗣兩被告皆不服請求准許復審兩造口供業經訊畢兹係原被律師辯論先由王之律師起辯大意以王係介紹成豐泰記向原告購貨曾得佣金實係掮客性質不負賠償責任次傅之律師辯護措辭採取美國法律謂原告於傅擔保後又直接收受王所出之期票及王代成豐泰記將地契作抵按照該法律傅已脫離擔保關係云云末由原告之律師將兩被告律師所辯之詞逐層駁復過問官以本案辯論終結遂退入休息室磋商判詞良久始出宣佈判詞曰本年四月七日所下之判决更變之原告對於第一被告王昌裕之請求駁回着第二被告傅昭昌備銀二千二百二十三兩五錢七分向原告　回漢口成豐泰記抵與天祿户之田契糧串堂費歸傳昭昌擔負 
　　又午後第四民庭由兪襄讞會同英包副領事訊理各案如次（一）「魏阿芳訴周其昌不理期票洋三百元案」前經判决原告勝訴被告保釋還洋兹因周仍未措還故原告律師到堂要求執行堂諭被告違其妻到案請求寛限「結果」限被告於十四天内先還五十元餘欵再核倘逾期不還即行押追（二）「吕湜川梁慶慈方得」科瓊訴前某股票公司主周廷湘倒欠所出期票洋一萬二千餘元案」前巳判决原告勝訴被告拘押兹周以在押日久稟請開釋而吕梁兩原告則延律師到堂謂原告對周請求提有兩條伯即（一）釋出後如經濟充裕時仍須拔還判决之欵（二）釋出後須將住處報告公堂及原告如其能履行則原告並不反對其請求開釋「結果」着周廷湘具結出外如有能力時應分期拔還原告之欵並將住所或有他往情形隨時報告公堂及原告律師以便查考（三）「少婦麥鄧氏訴某藥店主梁振才不將值洋三百九十五元之鐵床臥具檯椅等物交還案」訊明氏前夫死後即與梁姘識已有年餘嗣被梁抛棄並侵佔氏之物件屬實惟梁因欠陳芹生之債二千金己經逃匿所開藥店由陳拍賣氏能與此案内分得洋六十八元七角三分「結果」陳芹生拍賣欵内分與氏洋六十八元七角三分餘欵俟被告到案執行（四）「陳芹生訴梁振才不理欠欵案」因須將此案内拍賣之欵分與另案原告麥鄧氏祗給一分欵堂諭並無他種問題（五）「新瑞祥訴沈六六不理貨欵案」因被告己向原告料理兹由原告律師到堂請求銷案「結果」照准（六）「蔣聯鑣訴吕紀生不理欠洋案「」據原告律師到堂稱本案有和解希望請展期一禮拜「結果」照准（七）「應頴生訴胡裕生不理股本及墊欵案」兹係宣判「結果」將案註銷第二公堂由張襄讞會同日副領事林出賢次郎審訊「李遐昌訴順昌號經理李泉生違背租船合同請追損失案」據原告供去年十月十七號與被告訂立租用黄海丸輪船六十天之合同定十一月十五號將船交到届期被告同三洋洋行租一神海丸輪船交來代替原告乃開往浦口運煤來滬而三洋洋行謂李欠船租三千元遂將該輪扣留我因甫運一次在勢不能中止故代墊三千元交與該洋行將船放回經此一番交涉費時若干後祗裝運十七天而六十日合同之期己滿致使我受損失日金洋二萬一千元又銀洋二千二百七十六元六角請求連同代墊船租之三千元徒耗領江費銀三百八十五兩一併着被告償還云云並由見證趙世生上堂爲原生證明受損情形復經被告代表律師先後向原告證人盤結一過旋據原告律師聲明本案尚有見證未到請求展期再訊「結果」被告仍交舖保改期續訊 
[葛玉欽改交尋常保]  
　　同源祥號前投法公堂控號夥葛玉欽私收客賬九百餘元察破不理請求追空判人銀兩保限繳在案昨又提訊葛稱人銀兩保實在無人肯保在押又難設法請求堂上釋出措置歸還判改交尋常保出外限理 
[拘獲欠債潛逃之周緒賢]  
　　虞瑞清前於民國七年問投法公堂控稱被周緒賢虧欠田單抵借欵計本利洋一千零八十五元不還求追等情判周交保限繳詎保出後避匿不見後由公堂移文嘉定縣查封田產詎已被周售去故分文無着飭緝在案昨日始將周拘案解堂請訊原告由逖百克律師代表稱被告不應將抵去之田單私自盜賣犯有欺騙行爲請堂上從嚴追究周稱田產雖已售去惟尚有房屋及地基約值千元左右現己託人變賣俟得價後即行繳案陳讞員問可有人銀並保之保人周答稱無人肯保遂判管押候移請嘉定縣知事將該房產拍賣拍得之銀移送到廨候核 
[猪油准原告變賣]  
美商開乾洋行在公共公廨呈訴解金星出售猪油不能合用情願退還請追貨價等情奉飭准予傳訊在案昨晨據原告代表律師投第一公堂陳述案情要求將不合用之猪油准原告變賣得價繳存公堂核斷並聲請着被告照章交保等語被告本人未到由代表律師到堂辯護中西官核供判被告交一萬兩人銀並保准原告將所存貨物照市變寳得價繳存公堂聽候訊奪 
[北橋鎭之賣煙案]  
　　周鳴岐近在北橋鎭私設烟榻供人吃食洋烟昨爲縣警察第二分所訪聞飭警前往將周拘獲抄獲大小各種烟證申送事務所轉送地檢廳押辦 
[輪船搭客私帶煙土]  
　　虹口東洋公司碼頭熊野丸輪船前日抵埠時經海關水巡捕房巡捕登輪搜查在搭客山東人紫坦身畔抄出烟土十磅帶入捕房梅捕頭諭飭烟土送關存儲候燬煙犯解檢察廳訊辦 
[私賣烟膏案兩起]  
　　潮洲人陳祖·陳鳳山在公共租界九江路（即二馬路）轉角天香閣茶館樓下私設烟膏店秘密挑膏事爲該管老閘捕房捕頭偵悉於前日密飭華探居阿巧顧阿根與西探奎爾協往抄獲鴉片烟數缸並在地坑内搜出新新喇印土六隻連同兩陳一併帶入捕房押至昨晨解送公共公堂據該探等相繼上堂稟明前情並將私土及鴉片烟呈案請察訊之兩陳同延律師朱斯芾到堂代表聲請交保展期研訊關讞員核供商之美丁副領事判各存洋五百元交保候下禮拜二訊辦 
　　又潮洲人范阿四·郭大連·蔡阿洞亦在廣西路福祥里四百九十九號屋内私售烟膏兼備燈吃被捕查獲昨晨由探將范郭蔡三人並烟客蔡阿五·馬阿二·連同抄獲之烟膏數缸烟具數副併解公堂印據中西包探投訴前情並將抄獲之烟膏烟具等呈案訊之范郭蔡二人同延律師到堂代辯要求准被告等交保候訊中西官核供判蔡阿五馬阿二兩烟客仍存捕房洋各二十元保出范等三人各交五百元人洋並保候展期七天訊核 
[破獲賭窟續誌]  
　　虹口漢壁禮路一千零零五號門牌屋内有人組織摇賭場前日爲五百九十四號一千三百三十六號兩華捕偵悉報由閔行路捕房飭華探侯阿寳王少廷西探康仇往拿爲首糾賭者己聞風先逃祗獲顏阿昌一名連同骰子摇缸簿據桌椅等物帶回收押己誌昨報昨解公共公堂稟明捉賭情形李襄讞及美約副領事核稟命顏還押展期七天補傳入證解究 
[汽車傷人四則]  
　　新北門倪同記秤店學徒本地人林大心昨晨八時許行經公共租界帶鈎橋堍被某號汽車撞傷倒地不省人事當由老巡捕房七百十七號華捕到來抄錄汽車號數另雇車送林大心投醫院醫治一面歸報捕頭核示又逾時有某號汽車駛經福州路撞倒江北人史文福腿足受傷即經總巡捕房九百二十五號華捕到來雇人力車送史文福往醫院醫治一面抄錄汽車號數呈報捕頭請究又昨日下午五時有一年約四旬左右之婦人行過南京路遇有一千五百九十七號汽車駛來不及避讓被撞倒地碾斷右足小腿骨由老閘捕房二百四十五號華捕瞥見當即喝令汽車停止帮同汽車夫扶受傷婦人入汽車載送醫院醫治旋即帶該汽車夫入捕房稟候捕頭發落又有江北人六歳小孩張二狗子昨日下午五時在威海衞路遭某號汽車撞倒跌傷頭足等處當經新閘捕房五百七十號華捕前來將汽車咓數抄錄另雇車送受傷小孩投醫院包裏創口後以所傷非重要任家屬領歸調治該捕即據情呈報捕頭候示 
[汽車碾傷理髮匠]  
　　昨日午後三點餘時滬北某銀樓主楊某乘坐自備一千六百八十八號汽車至南市半淞園游玩行經大碼頭南首適有華商某號電車往南行駛汽車夫周廷生向東繞道往南誤將理髮匠于阿三撞跌碾傷面部左耳血出當由崗警查見將汽車扣住車夫周廷生連傷者一併帶入一區警署除將周拘留外飭將受傷人車送紅十字會南醫院救治據云傷勢危險恐有性命之虞云 
[汽車撞壞黄包車之科罰]  
　　張延春受雇於法租界西人獻以家本無開駛汽車經騐又未得開車執照乃於前日在北蘇州路開駛汽車遂將黄包車夫沈王五所拉黄包車之車輪撞損經沈控由捕房昨晨將張傳至公共公廨由中西官訊悉前情科罰洋五元充公外再賠沈損失洋四元繳洋開釋 
[汽油燃毁車輛賠洋了案]  
　　曹東生前雇陶如發所拖之黄包車乘坐至法租界詎曹所持之汽油漏在車上小燈之内以致燃燒將車焚毁由捕拘解法公堂陶如發請追償車價洋七十五元判酌賠洋三十元交保限七天繳清在案昨日届限傳訊由檢察處禀稱被告己將洋繳清故不到案請示判准予註銷 
[跳電車碾傷左足]  
　　寓居法租界菜市街寗東里七十三號門牌之寗波人徐大風昨晚七時餘附搭某號無軌電車駛經福建路南京路口不俟車停貿然躍下左足爲車輪碾傷甚重血出如注當由老閘捕房一百四十三號印捕到來雇車送入醫院醫治 
[工人失妻之追究]  
　　工人王立安之妻王王氏年二十九歳去冬由鹽城原籍來申同居閘北地方今年舊曆三月十九日該氏背夫私奔王四尋不見兹查悉被工頭朱正才姦佔藏匿昨將朱扭控警署移送地檢廳預訊一過判朱收押着王出外偵查王氏下落稟候提究 
[查究女孩下落]  
　　常州人王老二上月將十歳女孩有弟由原籍挈領來滬寄養於閘北大統路發祥里四家吳全寳家近被吳妻某氏誘出杳無下落昨經女父報告救濟會偵探王緯文先將吳全寳拘解四區警署押候訊究 
[陳謝氏病己治愈]  
　　陸軍監獄收禁盜刦案内之婦人陳謝氏前因患病發交新普育堂醫治兹己治愈昨特派兵赴堂將陳謝氏提回本署聽候訊辦 
[獄犯瘐斃]  
　　張阿土前犯殺傷罪曾經地方審檢廳訊明判决監禁七年發送漕河涇鎭第二監獄執行在案前日該犯在獄患病而死昨晨用電話報告地方廳即委夏檢察官沈檢騐員等前往騐明無訛因無家屬由堂收殮 
[浦東金家行之圖刦案]  
　　浦東二十二保三十八圖仇家宅農人陸志祥前日車運棉花至洋涇鎭售賣得價另購糖糟而回至下午七時許行至金家行忽來匪徒六人將陸扭住凶毆按倒地上正欲攫取身畔銀洋陸急喊救命當經左右隣趕來帮同拘獲兪少山一名指交巡警押送縣警察所昨日午後經司法科提訊之下當因案涉刑事命送地方廳究辦檢察官騐得陸志祥略受皮傷尚無大碍令回去自醫兪收押候陸傷愈再核 
[過犯串黨攫金鐲]  
　　海門人張阿來前晚與在逃之王某在浙江路串攫女子周美娟金鐲一隻圖逃經女喚捕帮同將張追獲惟金鐲已被同黨取去將張帶入捕房昨解公共公堂經中西宫訊知張係過犯判押西牢半年期滿仍逐出租界 
[失竊花衣之呈請澈查]  
　　南市萬裕碼頭寳興長花衣行於上月杪被賊深夜撬門進内竊去花衣二十八包值洋數百元事後該行報告一區一分所請緝當據崗警在途扣住一小包約重百餘斤竊賊已經逸去回所報明旣而該行主查得有塌車裝運此項贓物崗警駐守行前當場僅獲區區零贓况戒嚴期間何以有塌車深夜載物崗警不爲顧問情甚可疑業己具呈淞滬警察廳請爲澈查矣 
[過犯行竊押四年]  
　　王阿根前日串黨至文監師路二千三百七十一號門牌朱子全家内竊得價值二百元之衣飾分贓携向押店求質被探目蔣榮生包探梁實森查見詢悉前情拘押捕房昨解公共公廨由中西官訊供之下以王係過犯判押西牢四年期滿仍驅逐出境 
[誌謝]  
　　中西女塾校友會定二十一二十二兩日假黄浦路二十二號開展覽會昨承惠贈優待劵四紙書此謹謝又小世界贈四月份游劵二十紙附此併謝 
來稿 
[旅法華人各種運動（凍雨投稿）]  
　　兹得巴黎教育會第一次學生代表談話會紀要一通關於旅法華人各種運動如華法教育會的近狀留法勤工儉學生的實况里昻中國大學的進行叙述極詳關係重要而又多爲外人所不及知者特此寄回祖國請將此全文登載（凍雨誌） 
　　（一）劉厚大悲君報告開會（上略）至今日開會的原因（一）因爲春假在即關於各校同學的安揷方法要徵求諸位同學的意見並望予會中以精神及事實上之扶助（二）因爲各同學自到法以後即分人各學校會中人少未能時時往各校與諸同學交換意見久已抱歉所以借此會議與諸同學面談一切（三）教育會與勤工儉學會的現在過去未來情形都很複雜所以借此會議與諸同學提綱挈領談談至已入廠或人少的學校的同學未嘗召集代表的原故一以其在春假時無他變故二以本會地址狹小不便舉行大多人數之集會俟將來有機會時擬再舉行全體大會此次會議祗得於會議後將談話情形摘要報告（下略） 
　　（二）劉厚大悲君報告本會的經過與將來的希望（上略）諸同學皆係勤工儉學的實行者對於勤工儉學的精神一切當然無須重說現在從事實方面詳細談一下勤工儉學在大戰前大戰中我國在法實行的同志已就不少至戰事停後歐洲社會的趨向國内思潮的變遷都是促成勤工儉學生義勃興的原因所以去年五月第一批同學來法時便有九十餘人之多在法國方面當時還没有華僑協社都是分在各朋友處或住在旅館裏不久便將大半分送學校小半送往工廠但是自此以後交涉學校尋找工廠清理賬目各種手續陸續發生事實上漸覺辦事不便但是勤工儉學會旣無一定的基金又無固定的地址不過是幾位熱心教育會的提倡况且時間很短還没有得一般人的同情所以在初創的時候眞是萬分困難在同時華法教育會便出來帮忙因爲看見很多的同學來了確是華法教育上一件大事所以開會商量幾次才决定對於勤工儉學生盡力的加以扶助又看見勤工儉學會没有人所以又答應將會務附在華法教育會裏面辦理到了去秋八月恰好華僑協社成立在法華人各團體多搬入社中本會亦遂將照料同學一部分的事務請人分駐協社辦理自此照料同學之事分作兩處經理凡與華人交涉多在協社中本會辦事處凡與法人交涉及會務進行仍由巴黎本會提挈綜理但此時會中諸事如招待會計覓工覓校：：：：都不過一二人兼營並顧到了冬盡始請人專覓工作將覓工與招待會計分工協進然國内同學之來法者日多一日每次多至兩百餘人一月之間曾到三次近三百人本會因傾全力以圖進行之便利 
　　但是勤工儉學的實行根本有幾個困難「第一」因爲成熟太早無論國内或是此間都還没有充分的預備便實行起來但是這内中多半是受時勢的逼迫也有很多的原因「第二」人財兩缺凡做一件事總少不了相當的辦事人與金錢我們這件事在一般人的眼光看來覺得是危險不可能的事所以雖然不少適當的人但都没有肯來辦的我們願意來出死力的又絶少學識經騐不能勝任愉快所以人力是萬分的缺乏至於金錢更不用說了「第三」反對的人很多凡一件事越有價值自然是越多困難在一般人只看見困難没有想到價值所以說都是辦不到自不免到處傳說所以至今還有非笑我們的人還有與我們宗旨上反對的個人或團體也不免有意的來做們進行的障碍「第四」交涉工廠亦非容易之事我們交涉工廠不免時受法國經濟上生活上的影響如各廠罷工缺煤生活升騰不已都使我們尋工困難「第五」學校的交涉不易這是對於勤工同學說不易若儉學同學當然不同法國學校收費大半都論學年學期不以月計但是勤工同學過來不久便要工作自然不能久住因此不能與幾個學校特别交涉但是我們願意是住校時候短學校圖的是人數多不得已只好委曲大家同學每校住人略多至於别的學校大都照章辦理不易特别通融「第六」有上面各種不滿足的情形自然常常引起一部分同學的煩悶又加之教育會一切事務都極端尊重個人的意国民向無條律的限制所以因爲同學的誤解辦事人的錯誤每每生些風波 
　　困難雖有很多但是都並非絶對不可救濟的事辦事人旣少心思能力又極有限所以以後都望大家隨意供給意思共籌進行有不得已的時候還要望大家格外的禮諒 
　　至於我們對於前途還抱無限的樂觀「第二」是諸同學漸漸的住法久了語言工作以及法國情形都漸熟習將來自動的實行主義必定使會中減少無數的精力移來爲新來或未來的同學辦事「第二」在國内已成一種風氣在此間也算有了强固的基礎不畏人之反對如上面說的第一第三諸種困難都將要漸漸的消除「第三」關於覓工經驗日多如此次向先生所交涉之工作位置卽爲前此所無以後有了經騐遂相信能得更好的工作「第四」以前有人說勤工不能儉學現在存錢的人巳經很多又有人說勤工儉學不能造高深的學問但是現在里昻中國大學的進行己經是異常的順暢這求學的問題我們也很樂觀「第五」無論在校在廠的同學都很受當地法人的歡迎也是進行中間一件絶好的事除了我們的忍耐努力與隨時的自反以外還有希望同學的便是身體力行爲勤工儉學造出鐵證結合自動的精神爲勤工儉學會鞏固基礎（下略）（會務的經過與將來的希望本是分作兩段說的於今連合寫在一項）（未完） 
來件 
[蘇社社員錄]  
　　張謇韓國鈞張一麐段書雲王清穆唐文治黄以霖錢崇固沈恩孚馬士杰黄炎培穆湘瑶仇繼恒劉垣孟森朱紹文朱棨吳兆曾劉長春江湛鄭立三武同舉朱叔源張孝若孫儆鮑貴藻賈豐臻穆湘玥榮宗銓竇鴻年王寳槐張相文蔡鈞樞于樹深張福增汪秉忠胡允恭張仁普榮棣輝黄次山許鼎年王爲毅董永成奚九如方還朱贇賀冠南朱友漁陸清澤陶宏俊丁爾熾陸規亮艾文煜吳宇慶陳家鳳蔡君植葛夢樸阮尚介朱尚儉陸伯鴻于允鼎張樹勳耿道冲吳前楣黄洪培沈惟燿朱日宣姚曾綬王毓芳凌紀椿潘光矞徐敬瞻袁毓棠林懿均荆保宸楊霖屈嗣奎張書紳徐乃佐沈廷銘袁駿勤孟鈞馬存心王紹鶴田松年朱德恒姚元鑫姚元焌朱佩珍莫錫綸姚文枬趙洪年余沅李宗鄴錢允中張煥斗顧履桂高壽田王震范熙瑞陳輝德朱得傳葉鴻續朱少屏張志鶴狄葆賢朱遐九楊聯綬譚偉烈張達材錢鼎宋銘勳龔廷鶚朱翼雲趙文郁金其源盧瀚蔭柳斌元王卿曾視光樾周嘉詠朱祥紱張援楊體仁沈貞壽馮世德張永熙陳大中瞿名川單毓元蔣漢槎單毓斌單毓華樊澦周家俊王鴻飛錢崇威龐鴻淵周積偉梁荃貝仁元薛明劍徐國安陸錫庚李祚康賈沅鄒守龢田朝祥張藻文程文龍陳宗元王厚福儲南强費師洪沙元炳吳兆麟于振聲汪銘恩陳宇新蔣德純束日璐徐鼎康劉煥張樹典蔣鳳梧陳琛馬炎文汪以忠馬文炳王祖訓鮑友恪徐廣鎔徐兆鼎沈百弢張謙培關楨管石臣章亮元汪魯門龔翼之韓尚智周榖人高安九周垣李壽卿陸棫人秦濟鄒子和沈秉璜張同壽張燿宸陳宇新夏敬履徐靜仁高源趙良錦陳懋之宋煜張謙葉增濤韓金鑑季新益張登于定一孫論于忱費錫綸陳倬朱瑞五尤先甲張福保許振丁鴻文郝儒林夏嵩王樹芬王灝英劉啟佑孫劍虹薛弢江導岷金天翮鄭斗南胡容黄廣介潘祖謙戴鐵齡包允恭董鳴岐薛文奎章淑淳盧公勉王敢王大鰲許蓉楫徐肇韵顧昌鼎張壽增馮熙宇錢以振張光業曹麟陳飲蔣德明徐泰芳徐敬成施北滄劉永明龔培基高孟啓李敏孚朱宗羣畢桂留錢冕王志鴻朱言忠徐雋徐道純劉立培葉鏡渠孫銓談禮成束日琯計二百六十三人 
雜評二 
[催辦義務教育（訥）]  
　　在今日而欲以興辦教育之事曹羞於地方官廳本已無望然官廳雖無興辦教育之熟心而考成則不能不顧故其對於義務教育在理不能不以一圖一表敷衍上官之門面至指定區域之是否適宜調查年齡之是否確實姑且勿論也然而此必須敷衍之門面地方官廳竟有不能敷衍者則視省令若弁髦而省吏之威信掃地可知矣 
　　嗚呼義務教育第一步之手續且如此漠視則以後更安望其能實力進行哉省吏所視爲第一重要之義務教育且如此延玩則其他尚有何事能爲地方盡力哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐遊通信（三）] [  光祈]  
　　記者於四月十三日由西貢動身十五日舟通新嘉坡新嘉坡一名星洲馬來人呼獸王爲新嘉呼島爲坡新嘉坡三字即獅子島之意狀其形也新嘉坡居馬來半島之南端孤立海中長二十六英咪闊十四英咪周圍六十六英咪爲橢圓形四面島嶼林立風景絶佳 
　　當一千八百十九年英人察知新嘉坡爲歐亞交通要道且爲南洋咽㗋重地遂要求柔佛蘇丹訂約租借納六十萬弗之租金及二萬四千弗之年金英人旣得新嘉坡銳意經營遂成今日之著名商埠而英人海峽殖民地之基礎亦因之益固 
　　新嘉坡旣爲歐亞交通要道爲往來船舶必寄泊之地在歐戰前計一年之中約繫留新嘉坡碼頭之船舶有二千數百餘艘之多出口貨以錫米樹膠椰乾珈琲皮料藤料胡椒蔗糖玳瑁罐頭爲大宗入口貨以布疋金銀鐵器煤米麵粉烟草石油火柴爲大宗華人某君謂記者曰星洲如星光芒四射以喻其航線之多如星之發光交通旣便商務日盛此所以爲英人東方之寳庫也 
　　當英人初得新嘉坡時不過一荒島耳英人招致華工盡力開闢吾國富於創造精神之華僑得此機會前往南洋者極多又兼華人勤敏刻苦善於營業以現在英領海峽殖民地人口而論中國人實占全領人口七成有奇較之士人爲多市面商務亦爲華僑所左右在新嘉坡設有總商業會議所各埠設分議所勢力甚大記者乘車參觀全市大小商業無不有華人之足跡及出郊外又見高樓大厦雜立道旁友人涂君謂記者曰此皆華僑之宅第也 
劇談 
[梅訊（三十五）] [  春醪]  
　　惜隂主人題香南雅集圖清平樂一闋云 
　　一尊花底回首華鬟會禪榻鬢絲吾倦矣容易春鶯喚起廿年臥雨滄州三生夢月羅浮不分敝廬數畝仙雲曾此句留（香南兩集並在予寓齋） 
　　畹華畫牡丹箑子演晴雯撕扇時撕去者今已裱一手卷秀道人題清平樂一闋云 
　　名花傾國花外無春色萬紫千紅爭比得况是玉郎眉筆梅蘭容易齊芳牡丹合讓花王人也如花如畫花前畫裏平章 
　　吳昌老親題畹華畫卷石鼓四字曰采筆傳紅並署老缶書首蒼勁沈鷙見者咸珍異之 
　　昨在畹華處見老鶴春日寄詩如左　 
　　殢酒心情懊惱春細風扶夢欲成塵撲簾寸寸丁香雪絶憶年時負手人 
　　昨畹華下午之大東旅社議演影戲事繼玉軒閣員大都齊集討論定演春香鬧學天女散花二劇科白節次亦巳排妥矣 
　　北京羅潑公研究崑曲比以函南下徵集海寗王敬安先生所著諸書如曲錄戲曲考原宋大曲攷優語錄古劇脚色考曲調源流表等瘿公曾於沈培老塵上與一握手此遭轉託友人擬得其全份云 
　　美國棕欖公司專製化妝品近擬餽贈畹華香水香皂若干事懇其作書揄揚巳蒙兪允不日見諸實行矣 
　　昨夕天女散花係陳散原先生煩演畹華特徇其意上元夫人連演三日卽演此劇散原先生初擬朔日返寗特爲少駐一宵焉 
　　香南二集時畫家趙安之曾爲畹華攝一像奉卿玉芙合攝一像並臻佳妙今已晒出爲雅集之紀念矣 
　　上元夫人畹華授六甲靈飛一卷予漢武帝老鶴曰此香南雅集圖手卷也 
藝評 
[說書雜話] [  天亶]  
　　說書界之馬如飛大類劇界之譚呌天然而馬如飛究否若何巧妙吾生也晚未之聞也就余所知當推謝少泉爲第一少泉以冷峻見長如新劇家之徐半梅一舉一動悉從骨格的滑稽上着想匪皮膚的滑稽也自少泉死後我亦久不聽 
[此章重出]  
　　書矣邇聞有唱西廂記之何可人大似少泉余不竟躍然有動某日往聽之已非彈唱西廂彈唱落金扇矣余已覺駭異蓋西廂一書揆之原本雖前後僅二十折戲目然朱寄庵之子蘭庵菊庵彈唱時至少亦當四個月何以形似少泉傳派之何可人反若是促耶或者取材精嚴故致日短亦意中事及聞其上臺說跑馬飛杯疏而且俗此書少泉亦能唱兩兩相較相去不可以道里計即以現在之金耀蓀丁蔭庭相較亦不如逺甚以是推想唱落金扇不能入彀則温馨悱惻之西廂記更非所長也明矣幸其下手之嗓子頗可動人在十齡童之上惜調門太草率而字面犯土音退而詢他人始知此何可人即當年何許人之胞弟何許人曾一度震海上何可人之能立足或者亦愛屋及烏之徵意焉 
雜錄 
[情海哀鶼志] [  瘦鵑]  
　　情海中哀鶼時時有之而美滿鴛鴦則不常有也晚近之表著於世藉藉人口者尤莫若將家五娘與羅生事蔣曲中人富於情與羅生善雙心交絡若春蠶繭巳而羅生以所叢敗蹈海死五娘得耗柔腸幾寸寸斷居兩月餘亦仰藥以殉嗚呼烈矣吾友小蝶作紅英曲悼之云繁枝著花關滿春胡蝶一雙飛近人昨夜廉織雨聲小東風吹落韓憑魂芳魂堕地不能死化作横塘青蓮子横塘水映緑楊村人與花光共相似出自淤泥不染塵蔣家小妹似紅英十三嫁作田家婦十八琵琶始學底賣櫝無珠補茅屋闌干有夢悲淪落蓉湖十頃花無容凝露一枝生綽約玳瑁筵開水閣風畫船蕭鼓夜冬冬豈知别有羅敷意長把珍珠洗淚紅移來黄歇江邊住欲借東風得花主一時繡巷夜傳嬌細馬銀車不知數就中扇影誰家郎燈邊顧曲彈清商入手箜篌五十絃空心結住雙鸞凰從此玳梁棲燕穩垂楊不做臨風影秋夜歡娛琥珀濃春宵苦夢珊瑚冷誰料人間重别離浮梁又到采茶時王郎原是浮梁賈忍向江干唱折枝蒲帆十尺風兼雨吹送離愁斷南浦幾度詑衣欲訣難門前從此蕭郎路留得雙心一股釵明年草色自關來可憐卅六鴛鴦錦不寄鴛鴦錦字回陌上怕逢寒食節花絃溼透啼紅漬占鞋欺夢杳無憑漸漸紅英減顏色無端井水又生瀾一刹罡風堕鏡鸞報道李侯騎赤鯉汨羅湘水葬幽蘭乍聞消息疑難信不敢啼妝向人揾五夜瓊函轉側思可憐素幕描燈影鈿車一輛釵水晶親來玉洞訪劉晨白門寥落旙三尺白柰雖招蛺蝶魂生是同根死連理一片貞心視江水燕子樓深鎖夢塵黛爐燒盡離魂紙小星夜哭孤月黄深宵魘語聞呼郎幾回欲絶還難訣宛轉春蠶死不僵芙蓉一盒絲難續夜半緑窓子規哭斷送飄零一穗花鸞刀割碎雙明玉一縷芳魂裊絮飛隨郎化蝶逐郎歸人間花草無顏色天上仙鸞得並棲只今世上無奇節我聞此重事歎息板橋烟化蓉湖老誰與蘭娘傳敻跡紫玉空憐獨化烟秦晋消息有誰憐春江十里生芳草依舊春風對管絃長歌當哭亦差足慰五娘於地下也 
新聞拾遺 
　　慘無人道青邑陳灘涇金某娶沈某女爲室過門數載尚相安今春金某與族中某妾暱遂以沈氏爲眠中釘於三月某夜互相口角繼以用武以足蹴沈氏正中要害昏暈倒地未幾殞命旋將尸深夜舁入船中擬抛於岳家後河意圖移害遲至下午親往岳家假問妻子在否并告以河中女尸形似妻身等語當被妻父察破即扭送縣署請究以伸女寃云[  立德]  
　　誰教你貪便宜常州柏花樓王姓婦禀性喜拾便宜日前遇有北民某甲手持紫銅挖耳一枚沿街喊賣謂因家口無食願將此物廉價脫售易米果腹王婦見其價值低廉遂以銀角兩枚購之欣然而返昨晨欲赴戚家由盒中取出此物意欲作爲裝飾品則金光燦爛之挖耳己變作紫銅一枝矣該婦方知受欺深悔當日之貪便宜云[  憶珍]  
　　米價飛漲小民苦昨日午後四時許記者以事經江西路見一小車夫低頭而泣余怪而詢之答曰近日米價飛漲每石須十元左右我一小車夫耳一日所得祇數百文一家六口均依我而食每遇入不敷出時惟有典衣質物以度日今日又祇做得二百文購米尚不足是以悲耳言畢欷歔不已余亦爲之太息取小洋二角與之[  貽蓀]  
　　不是冲喜是降凶寓施家弄劉翁聘城内某氏女爲媳尚未完娶翁近患喘疾甚危因思俗有冲喜之說乃倩氷人商之女家欲迎女女家初不肯繼言但令女至一遞湯藥仍卽送歸乃勉爲一往以肩輿送女至詎甫及門翁口不能言神色驟變不移時而氣絶舉家號哭置女於不顧與人見狀仍舁之去論者多謂女命至凶致有此變云[  吳秉恬]  
　　電車上婦人生鬚昨乘二路電車赴横浜橋至大馬路外灘有一婦人年約四十許一躍上車此婦頷下竟有微鬚長有二三分同車者皆對之注視不瞬婦頗覺忸怩未幾下車而去有謂係屬男子喬裝者然細察其舉動又確係婦人以婦人而生鬚實所罕見也[  聲]  
短篇小說 
[諷世小說捕鼠機（三十一）（三）] [  宋春舫宋春懷女士合譯]  
　　剛伯培爾「呀天哪這呌我怎麽辦呢」 
　　造麥「我不知道是你弄我到這樣地位的現在你就該想法子弄我出去」 
　　剛伯培爾在室中上上下下踏了一回說道「祇有一個法兒但是我們婚約已經作廢這法兒仍舊是辦不到」 
　　造麥聽了這話就有些疑惑起來躊躇了一回問道「這是怎麽說」 
　　剛伯培爾「除非我們訂的婚約繼續有效就是說出來也没有用 
　　造麥問道「你不能憑空告訴我麽」 
　　剛伯培爾「不能」 
長篇小說 
[社會小說衆醉獨醒（四十五）] [  瞻廬]  
　　那時的邦平便成了四十多歳的富翁大家背着他呌他劉剥皮當着面都恭恭敬敬的稱他邦平先生（祇經三眨眼已是四十年）編書的因甚要用這般飛快加快火速火急的筆墨列位須知這三好先生伍青巖舔嘴咂舌專想吃這席開館酒書記先生徐勉齋饞涎欲滴專想尅扣紅紙包裏的苜蓿糧（三字新頴）在下動筆的當兒只得喚幾聲急急如律令把那四十年事幾句表過免得躭誤了他們倆的要事况且在下竭力要快還快不過書局裏面的小學歷史編輯員他只說『武王定鼎數傳至平王遷於東又數傳至赧王國亡』攏總不過二十字早把八百七十餘年的周室興亡一筆包掃這才算得快更快不過學校裏面的小學生他們援筆作文開首第一句便是『自古以來』攏總不過四個字上自盤古下逮民國都歸納在裏面一句話包掃萬千年四個字孕藏二十四史這才算得眞快别談笑話且歸正傅邦平這時的住宅在蘇州不在上海自從觀保在世時見得上海過於繁華宜經商不宜居家便在蘇州城裏建築高大房屋做他的住宅俗語道上有天堂下有蘇杭蘇州地方的情形也就可想而知山川明媚風土清嘉離着上海又近交通又便觀保常住下海經營自己的商業柳氏同邦平却在蘇州居住延着一位宿學先生教邦平認眞讀書觀保此舉本有兩層意思一來遵守尤氏遺囑要把邦平竭力栽培博一個舉人秀才二來觀保娶得一個偏房妻妾同居容易淘氣一個住在上海一個住在蘇州觀保往來其問兩邊都不落寞再也不會起甚麽醋海風波 
[自由談之自由談] [  鵑]  
　　海上絶無山水勝處足供游散半淞園略具人造山水差可小坐亦慰情勝無之意顧蕩子妖姬日日徵逐其間遂使此小小結構幾成銷魂之窟令人弗耐而儇薄少年復以影箱爭攝艶影良家女流因以却步充其所極且爲禍水此尤非吾之所敢取也 
 
 
 

Page 15

 
 
   
 
 

Page 16

 
 
   
 
