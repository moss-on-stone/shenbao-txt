# 1904 - 169 - 4911198

 

Page 1

 
 
[再續鄂督張制軍江督魏制軍會奏江南製造局移建新廠摺]  
　　四日核用查原奏約計各頃機器價及建廠購地一應工程雜用共需銀五百萬内砲機藥機本擬將舊廠所有擇要遷移添配足用至煉鋼機爐因一時力有未逮姑俟緩圖故約計五百萬兩足以敷用現擬將新局移建湘東爲一勞永逸之計則槍砲鋼藥均屬相須爲用必應同設一處方爲合宜核計用欵一須添廠原奏本設灣沚故鋼廠卽不另設今萍滬相距過遠必須添設造槍鋼之罐鋼機廠又須添設造砲鋼之西門馬丁鋼機廠又造無烟藥須添設硝强水廠磺强水廠此兩項强水爲造藥所必需以免購自外洋徒滋浮糜之弊又須添設造火甎廠以備製造各爐之用及造青紅甎廠以備建造各項廠屋之用凡此數廠皆全廠添設原奏所無此添廠之必應添欵者也二須添機原議砲機不須全購今移設萍鄉必須全媾新機一鐵一木不能遷就且現議造砲之種類較多造砲之數又復增多必須多添機仵此外各廠大率類此故同此舊有之廠而機件較前繁多此添機之必應添欵者也三添運費原議新局建設灣沚距蕪湖江口僅止七十里由滬至蕪亦不足千里故運費尙省今移建湘東則由上海達岳州江程已經加倍由岳達湘由湘入小河以抵湘東水路紆迴機件爐座皆極繁重節節盤剥運費勢必加增此添運費之必應添欵者也兹據上海各洋行電詢外洋各廠開報之價就現在磅價約略核估計歲出新式小口徑槍五萬枝彈五千萬顆之全分機器共需庫平銀一百八十餘萬兩歲造陸路七生半口徑長快砲短快砲各一百尊船臺十二生十五生快砲各二十尊及砲彈砲架馬鞍皮件等各項全分機器共需庫平銀一百餘萬兩歲造無烟火藥三十餘萬磅及造硝强水磺强水等全分機器共需庫平銀六十餘萬兩每爐煉罐鋼約一墩者二座煉西門馬丁鋼約十墩者一座及拉鋼壓鋼烘鋼軋鋼等各項全分機爐共需庫平銀八十餘萬兩此外翻沙修機造甎抽水木模等項各種應備機器其需庫平銀三十餘萬兩各所工廠地基爐座烟囱甎石鐵木水泥火泥皮帶繩索各項工料塡地築路開溝圍牆馬頭䃗岸起重架小鐵軌住房雜屋堆棧庫房一應工程運費共需庫平銀二百萬餘兩綜計約需庫平銀六百五十餘萬兩較原估五百萬之數約增銀一百五十餘萬兩此雖就洋行開價折合大概之數其綑數須俟派員到外洋就廠訂議方能確實而通計添廠添機添運費所增出之欵實皆相因而及爲萬不可少之需五日用人查原奏新舊兩局均責成滬局總辦道員一手經理兹新局移建湘東距　二千餘里鞭長莫及實有顧此失彼之虞自應將兩局分别委員承辦各專責成仍令互相籌商稽考聯絡一氣俾免隔閡之虞現辦滬局道員沈邦憲因病辭差查有湖北試用道魏允恭心思精敏學問賅通才具優長講求時務堪以派充江南製造局總辦駐劄上海兼管　辦　　新局事宜該員雖係臣光壽疎遠同族而服官鄂省其才品爲臣之洞所深知製造事　　實不比地方差務現節　經費精求製造之際因事擇人未便拘牽成例應卽責成該道將該局原有員司工匠嚴　淘汰各廠工作切實整　務將節欵如數提存隨時撥解新局濟用其新局定機購地建造各事宜並由該道會同籌商辦理又查有江蘇候補道方硬輔儉樸清廉耿介絶俗辦事精實成效昭彰堪以派充江南製造局會辦駐劄萍鄉專管建設新局安設新機兼稽核滬局事宜凡新局購地建廠考工核料一切應辦之事均令其切實辦理務求實際力戒虚糜其滬局節裁支用欵目並由該道隨時認眞稽核大率新舊兩局雖分設兩處而本是一事必須事事通貫事事和衷不得劃分畛域故兩局責成皆以魏允恭爲重而令方碩輔佐之並令魏允恭時常親赴萍鄉考察每三個月必須親往一次至槍砲藥彈等廠之監造需用外國上等工師容臣等隨時函電向外國詢訪雇用俟將來派往外國遊學之委員學生學成回國卽可專用中國員匠嗣後新舊兩局總辦會辦之員遇有更易應仍由南洋主稿咨商選擇會同奏派以昭愼重[  此摺仍未登畢容再續登]  
[日將軍報]  
　　昨日承駐滬日本總領事小田切君以本月初五日晩十一點五十分鐘東京發來官電見示内開陸軍中將奥保鞏奏報四月三十日我軍分中左右三枝由普蘭店至大散河註譯音一帶騎兵則田貔子河前進以攻敵人至五月初一日左軍已至南家嶺中右兩軍則已行抵距得利寺二十餘里地方是日下午三點鐘發砲攻撃敵亦以砲應之至傍晩始息初二日晩我中右二軍相約進占一地比及天明又用砲撃敵我中軍勇氣百倍奮力爭先旣而稍却幸至九點半鐘我左翼自復州馳至占領山嶺以取建瓴之勢则敵軍砲火甚利藥雲彈雨血薄肉飛其右翼尤爲勇猛我軍急調後隊至前　　抵敵迨十二點鐘我騎兵亦疾馳而至圍敵軍三匝一以當百呼聲如雷戰至下午三點鐘時敵始潰退是處道路崎嶇我軍不能奮力追襲約略是役敵有步兵二十五營骑兵十七隊大砲九十八尊戰後查見敵人遺有屍首六百餘具有兵官六名兵三百名爲我俘獲并奪得快砲十四尊旗幟若干至我軍之死傷者約有一千名 
[述旅順近情]  
　　本月初七日烟臺來電云美國英地阿拿坡利司報館訪事人乘中國帆船由烟臺至旅順爲俄人查出當卽拘住禁押五天并查得訪事人來時同舟者尙有日諜二名爰亦拘獲以槍撃斃之據訪事人稱旅順口内日人之爲俄人拘禁者甚多中國民船多有潛赴旅順爲日軍運送糧食者至從前被日軍撃壞之各俄艦刻下已一律修固矣訪事人臨行時俄人以帛蒙其首使兩目一無所見然後送至民船使之仍回烟臺 
[日購英船]  
　　華歴五月初七日英京倫敦來電云英國有輪船名格格得利者刻下已售與日本 
[英船擱淺]  
　　華歴五月初七日英京倫敦來電云大英輪船公司有一輪船名奥司得拉利阿於本日天未明時在新金山附近墨爾本海海面擱於淺灘恐已不能施救矣 
[詳述雷船失事情形]  
　　昨報紀雷船失事一則兹悉二禮拜前英國水師提督拿爾督帶鐵甲船及快船水雷 
 
 

Page 2

 
 
船十餘艘駛至上海泊於吳淞口外拿督旋乘小舟至滬在船水師亦相率登岸游行租界中日必數起統計不下數百人因之人力車之載送往來者生涯爲之大盛抵滬後或授餐於英界菜市之洋樓上或角力於泥城外之賽馬場致足樂也上禮拜三卽華歴五月初二日拿督統率各船開駛出口初四日晩行至大戢山外海洋花腦山水雷船名司般羅鶴者忽然觸於礁石膠不能行查此礁石未載於航海圖中以致失事察核船身損壞之處在第三至第四烟囱之間旣而拿督所乘鐵甲船名奇魯利及水雷船名咈米者設法援救將司般羅鶴曳至奇魯利之旁用布帆由水底兠裏船身冀免海水灌入至天明究以帆力不能禦水遂於七點鐘時沈没尚幸失事時祇於通第一烟囱之火爐内燃煤其餘均未舉火故得從容施救人口一無所傷否則必致全船碎裂有不堪設想者矣事後拿督卽乘咈米水雷船飛駛至滬報知情形按花腦山相隔二百五十華里而拿督來滬祇歴三點鐘時可謂速矣 
[離問邦交]  
　　北洋商報云日前有人投匿名書於駐守奉天之俄武員廓米薩爾君略謂軍撫兩憲已與日人暗通消息擬招募新兵八萬約日夾攻俄軍云云廓君急以此事質問兩憲兩憲答以我中國堅守局外中立之旨前已一再聲明五洲各友邦實所共鑒安有聯合日人攻撃俄之事此必奸人挾嫌離間萬勿輕信致碍邦交刻聞廓君已將此事原委電告俄國遠東總督矮列幾息夫矣 
[以禮服人]  
　　北洋商報云駐紥溝邦子大營盤等處之俄軍日内已多撤去惟游騎仍不時至遼西各屬偵探軍情鎮安縣馬月軒大令廣寗縣林幼瀛大令均能不亢不卑以禮相待且堅囑勿擾百姓以致驚惶俄軍頗能俯就範圍以故閭閻尙稱安堵 
[日據圖門]  
　　北洋商報云四月下旬以來俄日兩軍迭在奉天省之海城瓦房店大洋河等處鏖兵並無大勝負近日日艦復紛紛駛入金州灣圍攻旅順鳳皇城迤西之圖門嶺亦被日人所據 
[誼切同舟]  
　　天津來信云日前中國招商局各船主查悉山東成山角迤西烟臺迤東海面浮有水雷數具遂卽指明綫路彼此互相知照俾得悉心警備以免无妄之災一面發出傳單藉使航海者咸知愼重 
[鄂撫啓行]  
　　武昌訪事人云湖北巡撫端午橋中丞奉調江蘇於上月二十七日交缷篆務翌日渡江至漢口各領事署辭行定於本月初二日起程東下各國領事咸詣省垣恭送行旌劍佩冠裳頗極一時之盛 
[湘撫過鄂]  
　　武昌訪事人云湖南撫憲趙中丞奉旨入都於月之某日道經漢上鄂督張香濤宮保聞飭屬將八旗會館灑掃潔凈敦請中丞暫駐行旌 
[擇地駐軍]  
　　松江訪事人云署理江南全省提督楊鏡巖軍門所帶護軍親兵五百名須擇地駐紥爰親赴玉皇閣府城隍廟等處相擇一周旋以屋字狹隘實不能容遂擬分駐馬王廟世英堂二處郡中謡傳謂軍門欲將副營一軍調往金山衛或朱家角騰出營地位置此項護軍不知確否 
[電撤衛隊]  
　　松江訪事人云正任江南提督李壽亭軍門向帶親軍衛隊一百名駐紥提轅箭道近日交缷提篆後奉兩江督憲魏午帥電札飭將衛隊飛速裁撤卽日資遣歸農 
[軍麾赴省]  
　　松江訪事人云江南提督楊鏡巖軍門受篆之後連日接見水陸各營將校及各處汛弁隨定於本月初六日清晨秉節出轅由滬赴蘇垣謁見撫憲恩藝棠中丞面商公幹大約須謁賀新撫端午橋中丞然後回松駐節 
[造謡阻學]  
　　沙市訪事人云前者沙上匪徒妄造謡言謂鄉間所設蒙學堂現由地方官派人嚴密稽查恐於師生必多不利云云一倡百和聞者心驚當經江陵縣張芸生大令出示查禁此風仍不稍息某日大令因又發出六言韻示日近有痞徒横行妄以查學爲名在鄉滋擾蒙館造謡恐嚇愚民本縣方興文教安肯辱及學生官立民立一體俱重讀經講經所頒初等一書實係奏定章程再有痞徒擾害定子綑送來城旣而大令訪悉此輩摇辱鼓舌故態依然有謂將由外國人挈同差保至各學堂查核者以致村學究紛紛逃匿甚至諸生譁然而散堂中逃避一空爰飭地保肩牌鳴鑼諭令各生照常上學其牌上告示云照得學堂大興原爲教導蒙童痞徒造謡生事愚民無故相驚不知官學私學俱重讀經講經不與外國相涉更無差拿學生務各照常上學謡言切勿再聽如有假冐差役定子綑送來城 
[查船釀命]  
　　沙市訪事人云日前有柏木船户某甲由川抵沙携帶烟土若干包被土藥局乙丙二巡丁查獲定欲扭送局中賄以不動尊得卽了事嗣乙丙在某茶肆瓜分不均致相爭執事爲無賴某丁所聞投局禀報局員某君另派戊已二巡丁復往查察時甲船業已開行其原泊處另泊他船戊已不知倉猝躍登大索無獲船中人不服執戊已肆毆致斃其一一幸夙諳水性得慶生還不知厥後如何了結也 
[東粤官塲紀事]  
　　廣州訪事人云代理小呂宋總領事黎太守廷桂素能接洽商情邇因堂上年高思歸念切特於上月禀請解任日内已檢點歸裝安抵粤省矣○粤東水師提督何長清軍門榆庭初爲督憲岑制軍所倚重近日風聞因交涉案仵由制軍奏請開缺惟未見明文不知是否的確也 
[甌郡官塲紀事]  
　　温州訪事人云新署兩浙雙穗塲大使孫仲仁鹺尹聯奎於上月某日由滬上附招商局普濟輪船來甌暫駐東陽春客邸擇吉四月十六日赴瑞安履新○温處道童紹甫觀察慨捐鶴俸創設蠶桑工藝學堂以及遷善工藝各所竭力提倡餘力不遺上月某日附招商局普濟輪船赴滬折赴杭省謁見各憲禀陳一切情形大約榴紅蒲緑時定須返旆矣 
[鄂省官塲紀事]  
　　漢口訪事人云湖北候補縣胡大令會和近奉上憲札委兼辦文案差業經上院禀謝擇吉到差矣○襄陽府金峙生太守因有要公須謁見督憲張香帥特於月初某日晉省大約蒲節左右卽須言旋矣○龔雪湖大令向在清道總局辦理文案兹因總局已經裁撤遂於銷差後仍回仕學院肄業 
[漢皋雜志]  
　　漢口訪事人云日前頭茶到漢兩湖茶商頗獲厚利旣而寓漢西商以每箱加入運費保險費共增銀十六兩未免耗費太多因之相率貶價浮梁巨賈聞此消息又無不深銷雙眉矣○武昌造磚廠稽核一差近奉上憲札委盛春生大令寅懷充當業已下札飭知矣○日前新堤堤身忽有决裂情事漢陽府琦瑞卿太守立卽前往查勘俟禀明上憲然後督工興修 
[平山買夏]  
　　揚州訪事人云署江都縣朱大令蒞任以來時以安良除暴爲念近日訪聞青皮地痞每於小街僻巷結黨横行因發出簡明告示分貼各處略云匪棍青皮横行街市開單貼後鎖拿究治並准百姓綑送來署差保容隱察出處治後附一單詳註姓名住址彼棍徒見之 
 
 

Page 3

 
 
當可稍稍歛跡矣○安梅花兩書院取額本有二百餘名得獎者約百餘人正臘兩月停課二月十一月雙奬迨攺爲校士　奬雖微薄而取額仍舊至壬寅年提取院中經費創設儀董學堂取額遂减超特等止各三十名一等百名得奬者七十名日前歲貢生江徵祥糾集同志聯具　運轅籲懇酌增取額大旨謂學堂之設爲造就人材惟限於定額嚮學之士未能盡入琢磨且多格於年歲故特留此兩校士館以爲中材以上者肄業之所奈取額逾减愈少奬數俞减愈微勢不得不分心生計志不得專顧士子原不應希利奈生等寒素居多實非此不足以資苦學可否酌增獎額稍復舊規等語運憲恩都轉披閱之下隨判其尾牘云據禀已悉查所收書院經費除支付儀董學堂安定梅花廣陵樂儀山長脩膳　膏奬外毫無浮餘所請酌增獎額本難支應姑念該生等咸以此爲依賴卽於五月分起安梅兩館超等各增五名每名獎銀一兩五錢特等　增五　每名奬銀八錢一等各增十名每名奬銀五錢每課共增銀十六兩五錢每館官館兩課計銀三十三兩兩館共計銀六十六兩一年十課需銀六百六十兩無論如何本司當另行籌欵支付以惠士林見之感戴不置○運司恩都轉前因兩江總督魏午莊制軍秉節出轅察閱長江防務特鼓棹至京口恭迎兹帥節已返金陵都轉隨於五月初一日下午乘舟返署 
[上海官場紀事]  
　　商約大臣呂鏡宇尙書電政會辦大臣吳仲懌侍朗均籍隸山左與縣主汪瑶庭大令有梓桑　誼邇者大令將次交缷回籍因於昨日命駕到縣恭送行旌大令迎入花廳暢談良久始别○十六鋪巡防中局委員黄衡堂二尹攺過局委員姚殿卿二尹均於昨日乘輿詣縣謁見汪大令禀陳一切 
[移解兇犯]  
　　本邑二十四保六圖陳家行土痞王錫卿向與蕩婦陳氏私識嗣陳氏又與販賣私鹽之劉金松有姦商同將王戳斃縳以巨石沈入浦江閱日屍身浮至南匯縣境頭圖地方屍母查悉奔投上海縣署泣涕鳴寃縣主汪瑶庭大令諭令投報南匯縣署請縣主張玉泉明府騐明究辦昨日周浦汛某弁將劉及陳氏一併拘獲移解上海大令飭分别管押聽候訊供 
[邑宰騐屍]  
　　有崇明人范某者僑寄浦東二十四保二十二圖沈家弄將餘屋轉租與同鄉張龍郎夫婦同居前日張妻與范口角至晩忽服生鴉片烟自盡張遂協同地保龔松林投縣禀報昨日縣主汪瑶庭大令帶同刑仵書役渡浦蒞屍塲相騐移時仵作唱報委係生前吞烟斃命大令離座親視一周諭令棺殮標封交張領回埋葬并飭差役將范帶回聽候訊斷 
[札護郵政]  
　　前日蘇松太兵備道袁海觀觀察行文馬路工程局内開准江海關稅務司函稱國家設立郵政原爲便民起見城廂各叚所設分局近有無知之徒任情滋閙自應函請地方官嚴爲保護接准前因札飭遵照等因總辦翁子文太守奉文之下遵卽出示曉諭將郵政各分局一體保護毋任旁人滋生事端 
[受愚畢命]  
　　江北某邑人韋大挈其子女六人來滬僑居虹口密勒路某號房屋去年由同鄉沈鵝勸令合充合記號小工頭目近因虧本歸沈一人承辦日前號中到有帆船一艘满載木植沈仍託韋招雇小工數十名前往扛運迨知運畢沈潛至號中領取工資反唆使各小工向韋結算韋知中計潛吞鴉片烟膏及家人覺察舁送同仁醫院則已受毒過深旋卽斃命亦可慘已 
[英美等國公共租界公堂瑣案]  
　　唐阿虎在日本郵船公司馬頭上失去洋紗二十六包報由包探朱桂生拿獲竊賊徐品三馮春林朱瑞生解案請訊讞員黄耀宿司馬詰究之下朱探禀稱小的奉諭吊贓先至沈阿二沈阿三家查問阿三之妻某氏稱徐曾來借錢並未以洋紗求售詢諸鄰人亦云並無此事目下阿二已由上海縣署拿去無從吊　徐馮朱任情狡展堅執不承司馬商之英總領事署繙譯官德爲門君判各管押捕房三月○日前勤昌繅絲廠司事人某甲控唐小紅王阿四串竊絲若干包約值洋銀一千餘元司馬飭押後補提証人質訊昨日包探朱桂生復將唐王解案禀稱伊等所竊之絲經奚某等人售在金陵未便往吊唐供稱此事非小的所爲小的向在虹橋左近大盛鐵廠某小輪船上管舵王供稱此事另有名小紅者與王小二盧大奚四大扣子陳五九等人串竊小的惟在外把風刻下不知伊等藏匿何處司馬判將王爲質暫管押一年唐著存洋銀二百元行開釋俟獲犯訊得如果不相干涉即當如數發還○妓女林金珠訴稱小婦人年一十有九幼時由父母賣與趙得發爲養女旋由趙押與鴇婦金姐偪令爲娼厥後備價贖回另賣與錢大興得洋銀三百元未幾錢轉賣與林姓亦得洋銀三百元現在趙復商同林姓將小婦人賣與大保姐言明身價洋銀一千一百元帶往北省操　笑生涯又大保姐來問情願與否小婦人始悉其情今幸　見青天叩求超豁趙帶同各債户投案請追欠欵司馬謂妓女從良事屬可嘉遂商之德君准發濟良所擇配趙之欠欵斥不准理○昨日帶鈎橋北首永泰源客棧主婦俞陳氏倩律師丹威生控張子丹索詐行兇等情司馬研訊之下俞陳氏供夥計張子丹因事辭歇後不時來擾稍不遂意滋閙不休前日忽又將小婦人凶毆並被咬去臂上之肉因喚同巡街捕拘入捕房旋由捕頭送小婦人至某醫院求治醫生言須閱二禮拜可愈求卽將張究懲俞友林供小的在棧中司帳張屢次來擾不勝其累務請究懲張供詞一味遊移司馬商之德君判責三百板管押一个月○日前偷兒錢厚生假冐泥水匠至各家治屋乘間竊物旋山包探李星福何阿春拘獲傳同失主張少舟天寶祥陸阿巧金處林瑞記張裕祥吳少齋陸小洪協記謝松才林佩玉送案請究司馬商之德君判將錢責二百板管押一年各贓分别給領○陳坤生王　福高松林陳　明等諸歹人在北　　攫取行人身畔洋銀適爲包探王長根所見拘解公堂司馬推鞫之下陳湘濤訴稱前晩十點鐘時小的手携洋銀十五元及一火腿行至北京路被陳等盡行攫去兹由包探查獲請准領回王探禀稱火腿寄頓陳阿明處兹已吊到惟洋銀早經用去司馬判將二陳押九个月王高各押六个月阿明斥釋○包探趙銀河竇如海解陳春亭卽王松林至案禀稱此人係著名流氓前日用六門手槍撃傷小的等所雇夥役三人請爲　辦司馬著帶回捕房押候受傷人全愈然後解訊○西婦茄生者投案訴稱被賊竊去銀鑲鏡臺銀對時表等物報由包探查獲請爲給領包探張才寶禀稱西婦所失之物已由小的查明係積竊孫文桂王阿慶串同行竊兹已起到原贜送請懲治司馬判將孫責二百板押三月王押二月 
[添醫募欵]  
　　其人云不爲良相當作良醫是知爲醫之重無異爲相爲醫之難亦無異爲相正不得以後生小子粗習湯頭歌訣者濫竽其間也敝堂歴届所延内外諸科類皆諳練老成小心謹愼與世之懸壺市上掠取聲華者不同今自正月開診以來陸續添請内科張君仲華李君意城洪君信甫幼科趙君書田外科衛君伯書按期到堂施診惟人數愈多經費愈大雖各醫士念切痌癏並不孳孳爲利而統計敝堂所出輿金爲數已屬不貲伏望四方藥善諸君相助爲理踴躍輸將俾敝堂無匱乏之虞貧病有更生之慶天鑒匪遥報施在卽而上爲父母延齡下爲兒孫造福富貴壽考不難如願而償矣乞附報章藉希均鑒滬北天后宮前廣益善堂司董嚴信厚龔心銘施則敬朱佩珍祝大椿葉貽釗周鴻孫等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勸告各盛鄉同人切勿招工所愚陷身猪仔船說]  
　　中國居地球大陸之中歴五千餘年矣神州之疆土最廣黄帝之種族最繁文明之開化最早素爲歐美列邦所欽仰自海禁旣開中外立約通商互市出洋華人旅居各國莫不優禮相待向未有敢藐視欺陵者不謂時至於今國家積弱民不聊生出外華僑受洋人虐待苛制日甚一日至於此極然華人以中國百藝未興毫無生業國弱民貧謀食維艱不得不遠涉重洋爲營生計也近觀西報所登英屬英亚非利加洲爲開金銀鑽石等礦擬招華工三十萬名前往開礦名爲招工其實買猪仔也英人思及中華猪仔好利故立此約焉其約例嚴禁酷制有甚於昔日呂宋秘魯猪仔之禍前數十年澳門猪仔館盛開其猪仔客騐誘華人鬻往南亚美利加洲呂宋秘魯爲奴隸身當苦工不勝虐待其苦楚悽慘寃抑悲哀之情形聞者莫不鼻酸淚下眞牛馬猪狗之不如也雖鄉愚婦孺執不備悉猪仔之苦况難堪幸陳星使蘭斌奉使美日秘國與彼訂立條約始消除猪仔之害然其事雖往其情猶留一爲追述有不令人毛髮梀然拭淚一嘆哉惜乎一波漸平一波又起後禍之毒比前禍之毒過百倍焉夫所謂後禍之毒者何卽英某報所載前英京倫敦議政院擬定招華工三十萬人往非洲開礦之例是也桉南非洲保國金礦銀礦鑽石礦徧地皆是英人垂涎其礦山爭奪起釁與保國興兵搆怨劇戰三年方能征服現今保國隸英版圖英之有勢力諸家聨合公司向英政府承辦各礦山開採爲英頻年戰務破耗兵費二十五兆圓戰斃將兵數萬餘命兵費卹欵藉礦地取償但以其地自遭兵燹災困而後敵人騷擾戎馬蹂躏土人力窮財竭破家蕩産死亡相繼十室九空其生存者困苦難堪多有遠適異國以圖生活者現時雖境土平靖而地廣人稀工價高昻礦産難開卽開亦難獲利不得不思及華工價亷而力勤藉此開採各礦利源以救土人之困並塡償兵費卹欵也其礦主舞弄英京政府議員議成此例嚴禁酷制實千古所未聞也英人擬放船到中國各口岸托各華商代招華工其代招之人必先以甜言引誘一概船貲費用等項英公司主人包備妥辦落船一旦入其牢籠如投網之魚困籠之鳥入苙之豚雖有仙家變化法門菩薩神通妙術不能脫身也迨船到埠主人管束猪仔登岸赴礦地應役有監工人看守不離左右嚴爲轄制日則身歴苦工夕則管歸寓所如管牛羊諸畜入欄一樣除工役外不得出入行動以防逃走一不如意卽肆暴虐有食無工疾病不能寛諒書信不准通行若要移動一步必由管工處取准人情方得倘或有白人私帶一華工逃走或庇藏一華工者罪案與强賊同科是令華工老死爲牛馬也又准由甲主人將華工轉賣與乙主人不問華工之願與不願一旦主人價銀交楚如猪仔過欄華工要收拾行李卽跟隨主人起程聽其命令以當工役或轉買數主人終身不得自由畢世不能脫免又不准貿易求財不准置産立業不准聯婚土婦不准擬舉官員是令華工老死爲奴僕也且謂華工人愚蠢眞假損益不分平生祇酷嗜拜偶像一事此外别無他圖現在英國用雕匠數十名修整偶像三十餘萬具運往彼處每華工賜一偶像投其所好定必心满意足俾之拜呆拜戇自無思想脫身自由之計定必終身在此服役爲奴矣噫狼毒之計無道之行莫此爲甚何英人之刻酷殘虐至於此極耶英人不敢施之别國人而施之中國人者以别國有堅船利砲能興問罪之師以討無道也料中國積弱至斯無能抗拒故任意　製華工爲所欲爲諒亦莫敢維何也英京議院所立之例嚴禁華工酷制華工如此果爾中國各口岸我華商人我華商人生財自有大道倘稍稍有半點同種相愛同類相顧之心宜萬不可與之立約招工也明矣萬不可與之立約招工也决矣但近來世風不古人心喪良倘得一路以罔市利惟知利之在已不計害之在人雖殘害百萬生命亦忍心爲之絶無憫憐悔恨之念此眞人面獸心野蠻之尤矣此事爲我華人數十萬生命所關卽爲我華人數十萬家人性命所關我華商人我華商人豈眞忍害同胞獨無休戚相關手足相衛之情也哉故亟爲刊佈俾各梓里付歸家鄉告知兄弟親戚　友免至中其毒計陷彼陰謀復蹈賣豬仔之覆轍也是所切禱專斯奉達並請均安各盛鄉同人統鑒光緒甲辰二月二十日紐約中華公所闔埠衆商等頓首 
[上海縣署瑣案]  
　　日前火起於南市江海大關前稻香村茶食店延燒比鄰陸蓮芳肉店孔榮生酒肆事後陸孔知稻香村曾保火險因以放火圖賠等詞投縣具控前晩縣主汪瑶庭大令升堂訊究陸供稻香村向保火險被火後所收保險銀兩較之焚燬之物反有盈餘小的並未保險未免受虧求恩核斷孔供小的家亦未保險被稻香村起火延燒受虧大甚大令飭靜候傳諭稻香村在所得保險銀中提出一半分給被災各户○前有女郎袁氏者被人拐出圖賣幸經旁人覷破指交地保送案大令訊詰之下飭暫發普育堂留養前晩其兄袁阿大投案禀求給領大令飭差赴堂帶回准阿大具結領去 
[南市馬路工程局瑣案]  
　　前日傍晩時趙張氏與朱文愷在馬路中口角扭毆巡街捕見之一并拘入捕房捕頭命解到馬路工程局總辦翁子文太守倩襄讞委員黄衡堂二尹研訊趙張氏供稱小婦人年三十有九浦左南匯縣境周浦鎮人丈夫遊世已十六年邇者小婦人遷居滬北某處與素爲牌九師父之王明山爲鄰旋由王妻某氏勸令小婦人改嫁與王之同黨某姓小婦人不願因卽遷回前日在浦濵觀賽龍舟被朱扭住將金鑲玳瑁臂釧及金戒指二枚一併攫去小婦人與之爭論致被巡捕所拘求恩公斷朱供稱小的係安徽廬州府屬某邑人在滬上操綢縀業友人王明山與氏爲鄰因之相識厥後氏移住小的家住兩月留存皮箱一口旣而忽向小的表姊借去金戒指二枚逃至周浦小的邀王到來將箱開看内均碎磚始知被騙前日遇諸馬路中向之理論卽被誣指攫物尙求恩鑒二尹命地甲帶下聽候查明覆訊○前晩常熟人周丫頭躑躅馬路中被巡街捕帶入捕房捕頭命解至工程局黄二尹研詰之下供稱奴年一十有八餘語含糊二尹命函送普育堂留候家屬認領○昨日英美等國租界公廨讞員黄耀宿司馬派差持票投馬路工程局禀稱據謝文兆禀控張子建等延不理算造房抵價等情迭經催傳梃　到案現悉避居南市請卽派差提交來差帶回歸案訊理等情總辦翁子文太守准卽諭飭局差地甲往提 
[法租界公堂瑣案]  
　　上月十八夜三十六個黨流氓阿順行經老北門外護城河畔突被同黨魏連生等挾仇戳斃報經上海縣主汪瑶庭大令騐明屍身飭緝兇手旋經法界包探緝獲帮兇之張二眼趙阿春解奉讞員陳楚生大令研訊供出魏已逃回崇明因飭包探購　綫人將魏拘獲帶回昨日升堂訊鞫供詞刁狡異常因商之法總領事署魏繙譯官一併送縣訊辦○某僧由四川來滬僑寓八仙橋西首關帝廟前日至某飯店果腹突遇寳山縣捕役徐桂山唐桂春持有飭緝牌票詐去洋銀七元事爲包探所聞一併拘入捕房昨日傳同某僧解案請訊大令與魏繙譯會商之下著各責五百板○袁長生吳濟生胡開章三人私刊宏升洋貨店圖章鈐於字條之上持向公館馬路德源洋廣貨店冐取肥皂洋傘絲襪等物被店夥察出咨照宏升將袁吳胡送案請究袁供由陳起意刊刻圖章冐取各物大令著押候繳齊贓物聽候核辦○李惟龍在八仙橋西首開設整容店其夥談心發無端尋釁攫去鋪蓋并洋銀十三元四角因之扭入捕房送案請辦談　稱鋪蓋係自已之物洋銀願卽歸還大令著押繳洋銀邑廟豫園九華堂箋扇店於本月初三夜被賊竊去各種摺扇十五柄及水烟袋衣服等物昨由包探查得有周二寳者持象牙骨摺扇二柄至某押店求質因之拘洋捕房解案請訊周供稱本月初三日天將破　見店門已啓闐其無人遂人内行竊摺扇二柄大令判責三 
 
 

Page 10

 
 
百板贓給失主具領○李福林之子阿連在租界開設牛行未領照會蔡帮桂開設羊行以隔日照會送貨爲宰甡公司西人查悉送案請辦大令判各罰洋銀二元○偷兒蔡和尙張阿發行竊德銘里某號中玻璃燈單被巡街捕拘獲傳　失主王耀卿解案請訊大令判令將蔡張各責二百板贜給王具領○太古棧巡丁許阿發禀稱小工黄茂堂朱春茂行竊　花十餘斤被小的查獲送案請辦大令判各罰洋銀一元贓給許領去○王阿根訴稱小的在護城河畔設攤收買舊貨陳子生來購扁擔一條論價不合將小的顧顱撃破迨扭送捕房蒙捕頭轉送仁濟醫館療治今已將陳解案請卽訊懲大令判責一百板○陸晉生張少堂行竊某姓家錫器衣服之類被包探緝獲解案請辦大令判各責二百板張發押攺過所監禁二月 
[美租界捕房紀事]  
　　昨日黎明時四百五十四號巡捕巡至北四川路見有鄧設志者意欲猱升第一百二十七號屋後曬臺因卽拘解捕房捕頭見鄧非妙手空空兒一流人略詢數言交人保出○昨日一百四十二號印捕帶同甬人陳林生至捕房聲稱伊在篷路某　酒店門前與美國某兵船水手戲謔致被甲毆傷頭顱請爲究辦捕頭令送陳同仁醫院醫治○昨日馬夫王阿虎訴稱駕車經靶子路被頑童擲石馬身致馬受驚奔逸從車墮下頭面受傷捕頭令送同仁醫院醫治 
 
 
 

Page 11

 
 
   
 
 

Page 12

 
 
辦房捐銅山縣於光緒二十八年春間開辦僅於城鄉店鋪遵照定章收捐所有民間住宅槪免捐納商民相安不聞有計算間架勒令捐錢之事亦未據上控有案又原　惡紳周有道林之祺二名哥老會中之會首該令結爲密友朋比爲奸凡詞訟要案皆田周林二人串通賄買該處有周衙門林衙門之名二人創設盟會召集匪徒數千餘名入哥老會市井無賴盡入其中創立名號分别宗支又勾結鹽匪名日安慶班亦數千人晝則聚夥夜則搶劫會中人共佩帶洋槍利刃行兇殺掠良民稍忤其旨伊特奮臂一呼同黨百千立刻卽至地方官受其賄囑不敢過問自有此二黨鄉間搶掠之案不可枚舉聞有敬案集唐家寨皆已被刼而官不究問一節查林之祺捐指山東通判在籍充當董事光緒二十三四年間銅屬屢苦歲歉貧民乏食陶在銘捐貲辦振以林之祺係本地紳士囑其襄辦林之祺從中朦蔽假公濟私周有道亦市井小人因附林之祺爲象山鄉董鄉族多不之服二人均查無通匪及賄弊實據惟林之祺小有才能陶在銘於地方公事常與商辦林之祺遂藉勢自雄不知檢束怨讟之叢實由於此至江北會匪向有大刀會安慶班名目其中哥老會匪甚多鹽販間或有之并非林周二人創設召集亦無晝聚夜劫之事惟敬安集唐家寨兩處距城遠至七十餘里或百數十里荒僻之區不免時有搶案一經報官卽爲驗緝亦有鄉民慮匪報復不敢報官者所云官不究問或即指此又原叅小張莊劉姓被劫傷命請緝不准一節查光緒二十七年春間小張莊民劉姓被劫鄰團趨救與賊格鬥遺火燃燒草房劉姓弟婦王氏被燒斃命經陶在銘勘騐緝犯通詳有案此外並無被劫傷命之事又原奏周脈倫家被劫傷命正犯在周有道家拿獲周有道出爲賄囑旋卽釋放一節查周脈倫家於光緒二十五年春間被刼事主傷亦平復經防營獲犯馬在梆等由縣訊供詳辦馬在梆等並不獲之周有道家周有道亦無出爲賄釋情事又原叅山東曹州府著名巨匪李玉倫逃避銅境周有道賄通該令爲之隱庇經民人聯名呈訴府道始行捕獲該令爲之袒庇尙未正法一節查李玉倫原籍山東曹州府寄居銅邑聚衆横行屢被人控經徐州道飭拿獲案發府訊辦於光緒二十九年五月在監病故該縣陶在銘查無袒護又原叅巨匪劉玉山經民間拿獲送案該令放回不究蓋周有道林之祺以聚衆搶劫爲歛財之方該令卽結交周林爲分肥之地銅山縣逼近山東盜賊出没本自無常卽嚴加搜捕猶恐不逮如此庇縱匪徒愈肆行無忌聞匪中有姚紅布李二天王周慶雲等皆著名巨匪周有道等之黨與哥老曾安慶班不知幾千百人一日發作爲禍尤烈一節查劉玉山之名遍詢無一知者亦無被控獲送之案姚紅布卽姚孔布係著名竿頭光緒二十五年四月間經沛縣飭拿拒捕被新軍右營哨弁格殺李二天王卽李中信又名李二天耶亦係竿子劫掠爲生光緒二十六年經陶在銘與豐縣會營拿獲解道訊供禀准就地正法均有案卷可稽周慶雲查無其人惟縣屬前學莊李姓家被劫案内匪首孫慶雲先經獲案詳辦或卽周慶雲傳聞之誤銅山毘連東境遊匪伏莽所在皆有自李二天王姚紅布等拿辦以後近來餘黨尙知歛迹又原叅該縣玩視人命凡遇命案呈報多不經理有鹿姓之妻彭氏夫故守寡矢志不嫁有王昌泰設法將該氏搶去與　姪王玉魁成親彭氏不從被王玉魁刀傷斃命而玉魁亦死在一室王昌泰即揑報遇賊殺害該令延緩至今尙未究辦一節查鹿彭氏係縣屬大泉集人夫故孀守胞姊王彭氏念其家貧無依知族人王玉魁未娶爲之謀說允願遂向鹿彭氏勸嫁彭氏聞言恚甚乘間自戕王玉魁慮被牽累亦卽自縊氏父欲全名節不忍報騐卽行殮埋後經陶在銘訪聞傳訊明確詳請旌表縣卷具在可以覆按並無搶親及揑報盜殺情事以上各節均經臣等飭司查明該員陶在銘在銅山縣任前後已及十年平日恪守官箴尙知自愛惟於劣紳林之祺輕信任用不能覺察其奸雖非知情故縱究屬用人失當陶在銘現已升補邳州應請交部議處在籍捐指山東通判林之祺倚勢招摇聲名甚劣應請卽行革職與劣董周有道均交地方官嚴加管束以示懲儆是否有當謹將查覆原由合詞恭摺具奏伏乞皇太后皇上聖鑒訓示謹奏奉硃批另有旨欽此 
[直隸總督袁奏爲光緒二十九年北洋淮餉防費收數短絀不敷甚鉅請停留京協各餉並自籌撥補以濟要需摺二十日]  
　　太子少保北洋大臣直隸總督臣袁世凱跪奏爲光緒二十九年北洋淮餉防費收數短絀不敷甚鉅請停留京協各餉並自籌撥補以濟要需恭摺仰祈聖鑒事竊查光緒二十九年分由部指撥各省關應解北洋各餉共銀三百萬六千五百兩内江海關應解淮餉練餉製造經費該關僅按八成解報業經咨准户部行令如數解足並有直隸應解該關新案賠欵可以坐扣容俟該關具覆另行核辦此外練餉並無别省應解之欵製造經費内東海關十萬兩業經解足惟淮餉原撥銀一百五十七萬六千五百兩實係並江漢關劃抵鄂廠槍價一百三十三萬四千八百餘兩欠解銀二十四萬一千六百餘兩將各省補解二十八年分淮餉銀十六萬二千五百兩抵用並除江海關欠解六萬兩另辦外尙短銀一萬九千一百餘兩惟江漢關劃抵槍價銀十五萬六千二百餘兩此項大批軍火本應另請部欵不在淮餉額支數内未能抵放餉項因部庫撥欵維艱容由臣設法籌備又海防經費原撥銀九十三萬兩實收五十六萬三千一百餘兩欠解銀三十六萬六千八百餘兩將江海關補解二十八年防費銀十四萬四千四百餘兩抵用外尙短銀二十二萬二千三百餘兩本省自籌防費照從前原案應籌銀六十四萬二千五百餘兩内有截節各欵多係有名無實加以兵燹之後財力衰耗情形迥殊竭力整頓僅實收銀二十六萬五千四百餘兩籌撥不足及虚懸未定銀十六萬兩無著銀二十一萬七千餘兩共計防費虧短銀五十九萬九千三百餘兩連淮餉統共虧短銀六十一萬八千三百餘兩加以上年係有閏之年支欵更多卽使如數解足已屬不敷而虧短如此之鉅以至淮軍各營並海軍各船及海防各學堂船隖局所一切薪餉雜費欠發纍纍迭據海防支應局淮軍銀錢所司道詳請撥補前來臣查光緖二十八年北洋各餉不敷銀一百餘萬兩賴有津海關洋稅及善後振捐餘欵可資挹注會經奏明發補用案兹二十九年不敷之欵徧查各庫皆異常支絀無術補苴不得已飭令息借商欵暫行應付以濟急需待償孔亟所有本省自籌防費項下虧短銀三十七萬餘兩查有直隸扣存减平銀約十萬兩臣前於二十八年間奏明借撥不敷之欵應請先行儘數撥補其餘仍自行籌措至各省欠餉迭經咨請户部另籌發補旋准咨覆仍令補解足數在各省有能遞年債解抵作次年用欵者已屬不可多得大率皆爲具文空言搪塞所有二十九年分准餉防費共短銀二十四萬一千四百餘兩臣點金乏術莫 
 
