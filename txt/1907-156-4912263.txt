# 1907 - 156 - 4912263

 

Page 1

 
 
   
 
 

Page 2

 
 
論說 
[禁烟後之希望（尹）]  
　　我國自道光以來。烏烟瘴毒。中於四民之腦筋者垂八十年。其間富者貧。强者弱。肥者瘠。勤者惰。而暮氣相濡染。遂爲全國國民另結一圑體。而我國遂成二十世紀之病夫。 
　　我國自蒙庚子之禍。朝廷講求新政。惟日孜孜。特宣布立憲以爲標目。由是懼商戰之不競也。立商會於郡縣。懼地方之礙妨治安也。設警察於鄉邑。而於學界之中。尤注意　尙武精神。以爲對付列强基礎。雖然。以全國病廢之人。行不病廢人之事。其不爲外人竊笑者幾何。以上等社會言之。則孫叔敖之衣冠也。以中下等社會言之。則胥臣蒙虎皮之馬也。然則今日而議禁烟。正所以變易全國之腦筋。而爲實行新政之大機栝。前程萬里。希望無窮。可得略而數之。 
　　一全國際之名譽也。夫以亞東大陸。沈没於烟毒中者。旣久且深。十人行省。盡成破壞不完之人格。外人之輕我。未必不由於此。曩者有人遊歷日本。考察學務。見有中國吸烟之人。與怪禽異獸。同列博物院中。以爲玩物。可羞可惡之事。孰有甚於此者。而今日明降諭旨之後。駐京英使。且謂十年之内。不能將中國之烟禁盡。必依歷年少收之欵。從重議罰。平時之輕視我者於此可見。但日本一島國耳。自發憤修政。不及三十年遂成世界强國。然則今日禁烟之舉。其爲文明進化之導綫。保全國際名譽之要點乎。 
　　一保國民之公利也。夫國體之弱。肇於民貧。向之議者。動以外人開拓商埠爲利權外溢之漸。不知皆捫燭之談。也外洋入口之貨。縱極奢靡。非有力者當不過問。獨至吸烟一事。往往急於衣食。所以竭國民之脂膏者。惟此爲甚。迨至家產蕩盡。弱則爲娼爲丐。强則爲盜爲流氓。卽或具中人之產。不至每下愈况不止。卽如近日津鎭鐵路。倡議收回自辦。而政府尙未有切實辦法。國民猶未有預備資本。然民間耗於洋烟者。每歲出口之數。動至數千萬。以十年計之。爲國民保留貲財。當不下五六百兆。以五六百兆爲各省鐵路商辦公司。則不特外人所辦之鐵路不難以次贖回。而路旁礦產亦得免外人覬覦。待至民力稍裕。餘利日充。一切國債。皆得清債。又何事患貧爲哉。而商業之進步不必論矣。 
　　一見軍實之强武也。近世講求武士道者。莫如日本。故能使俄人傾折。不敢正視。然所謂武士道者。實原本於我國。此亦日人所不諱也。我國自平定粤匪以來。太平日久。將領驕淫。行伍游佚。弱於烟瘴者。蓋十之八九。以故中東之役。望風披靡。庚子之難。莫爲救援。譬之羣羊之遇猛虎。病夫之遭强寇。雖欲不臨陣逃亡豈可得哉。今者禁烟之舉。關繫於國界之强弱者非淺。他日之將領。旣各出於將備學堂。則凡强有力者。皆可編入行伍。不特如常備續備之僅改其名。而將領之尙武精神。可以禦外侮。可以平内亂。彼外界之人。不得目我爲老太支那者。在此一舉矣。 
　　或曰今日而始議禁烟。己爲亡羊補牢。然事不患其遲。祇患其不力。竊聞某國公使。復有緩期一年之請。政府諸公。宜何所注意焉。尙母惑於土藥之稅。由緩生怠。則我國民之希望。將與歲月而俱進焉。 
專電 
[電一北京（五月初一日亥刻）]  
　　陸軍部新官制設兩廳兩所十司業已入奏奉旨依議（句） 
[電二北京（五月初一日亥刻）]  
　　本館特别廣告 
　　本館因翻造房屋於四月廿三日移至望平街一百六十三號各處紳商學界特約訪員熱誠志士凡與本館通信者逕寄該處不悞本報發行最先銷流最廣極承社會不棄到處歡迎所懼才力弗勝有負盛意當於此時益加改良力求進步願閱者拭目俟之 
 
 

Page 3

 
 
駐京美使薦農師麥爾襄助農學賽會農工商部復以秋間并無賽會之事無從議及（慕） 
緊要新聞 
[梁使電復截留私招華工北京]  
　　前某洋行在哈爾濱私招華工由海參崴登輪運往墨西哥一案經海參崴商務委員電禀外部轉電梁欽使查辦茲據梁使復電稱洋行買辦李世仙等在哈招工赴墨經飭駐墨叅贊查辦現李世仙帶工九百餘名抵貴麥司地方迭據叅賛商民禀稱實有凌虐華工情事特派洋員馳往究辦李等所領哈關杜道執照聲明招工赴墨而與華工所訂合同僅稱赴港粤南地方工價三十二元僅給二十元顯係誘騙華工堅求載回原籍李世仙違約執意不肯請電哈關迅將出本之紀漢臣及耿寶世拘押勒繳川費匯墨照料華工回籍仍按律治罪以儆貪狡並飭嗣後遇有招工務須嚴查云（慕） 
[義寗州訪聞姜守旦又圖擾亂江西]  
　　義寗州知州金直牧沛田日前訪聞萍鄉逆首姜守旦又在州屬漫江地方聚集羽黨私運軍械火藥用茶箱裝屯定於卽日起事來州圖劫在禁之周蔚林等各犯因特商請巡防隊李管帶馳往確查一面並請九江調往之常備軍第二營袁管帶保護城池倉庫監獄以備不虞（權） 
[皖撫復駐蕪英領事函安慶（爲銅官山礦事）]  
　　昨接來函（英領致皖撫函已節錄前報）以凱約翰合同奉貴國駐京大臣電諭並未作廢等因查該商凱約翰所訂合同逾限未辦照約應行作廢迭經函電逹知貴前領事查照在案茲據皖紳等公呈該商合同早廢礦師麥奎不應住山更不應擅自修路公請轉逹貴領事速令麥奎離山等情相應函逹貴領事請卽飭令麥奎從速離山以符原約是爲切盻周 
[贛撫瑞中丞復郎主敎函（爲南昌日報事）]  
　　逕復者昨據復函具悉南昌日報館及中外印書局確由貴主敎付與敎民姜頊民等開設並借以天主堂閒屋數間囑其勿掛法國旗章各節是貴主敎已將書報館之責任財產盡以交付敎民姜頊民嗣後以中國之民開中國之報與貴堂毫無關涉固已明瞭惟華商雖未嘗不可請設報館而如姜頊民等此次所辦之印書報館實屬萬難允准查姜頊民卽姜顓民春間曾串通德商葛雷門來贛開設報館經本部院據約駁斥並電告德國駐寗倫領事將該德商飭回倫領事明白事理卽電飭回其實辦報本非葛雷門之意悉由姜頊民等連動而來及事無成效遂又慫恿貴堂借端辦報旣未禀經地方官允准輙敢遍貼告曰招攬生意及知本部院諭飭查拿則又投身敎會以冀庇護似此狡詐生事不安本分與反抗官長何異本部院方將拿辦示懲豈能聽其射影圖利貴主敎雖不與聞其事然借以堂屋數間仍恐界限未清有碍貴堂名譽盖在貴主敎以爲敎堂書報館而在局外視之則見敎堂與書報館同設一處不以爲姜頊民等所開而直以爲敎堂之營業務祈飭姜頊民等將報館印書局一律停辦從此改悔安分則本部院或可隨時查察予以自新之路也至此事爲保全貴敎聲名益敦彼此睦誼起見並非專事壓制亦非吹毛求疵想貴主敎必能明悉其一切也此復卽頌日祉仍盼復音四月二十日（著） 
[札飭選派男女學生赴美留學蘇州]  
　　蘇撫陳中丞得江督端制軍電略謂美國耶路等各大學願贈中國學額請卽選送男女學生派赴肄業等因中丞遂札飭周提學照辦提學以蘇屬應送若干名未奉明文特電請江寗提學司核復茲得復電謂此事業經學部核定蘇屬應送男學生十名女學生三名當蒙督憲諭飭統歸江寗考試錄送期限五月初三截止報名周提學以限期已迫不克片延因將在省自愿赴考各生先行咨送外並札飭蘇屬各學堂監督迅將中學普通學科畢業能直接聽講各學生姓名年歲履歷藉貫務於日内電逹學務公所以備即日咨送赴考（間） 
[兩粤留日學生致軍機處電（爲阻岑督赴粤事）]  
　　軍機處王大臣鈞鑒岑督剛暴驅民爲盜破壞路政粤民切齒懇代奏收回成命以安人心兩粤留日學生公叩 
　　按此事略見上月二十六日專電惟岑督英毅果斷實爲督撫中不可多得之人而猶有此謗言是得謂之公是公非耶（序） 
[粤人預備歡迎岑督之儀注廣東]  
　　岑宫保自奉督粤之命粤人紛紛電賀經見昨報現各善堂行商已議定歡迎儀禮當卽刋派傳單預備舉行原稿錄下公啟者岑宫保前次來粤定亂鋤奸恤商興學禁小圍姓免掛銷號百年流毒一旦掃除愛我商民無微不至玆幸聖明特簡宫保重督兩粤將見世界光明我粤商民無不額首稱慶現定帥節到日闔省商民放假一天慶視歡迎以表愛戴是日儀禮如左 
　　（一）岑宫保到日闔省放假一天公同慶祝（二）各街坊各自懸掛（還我使君）燈籠（三）由商會在大馬頭搭棚張燈結彩用花枝結（還我使君）等字（四）各善堂各行商店各自捐資放舟前途歡迎 
 
 

Page 4

 
 
　　（五）由同人捐資在馬頭附近高搭兩架是晚賽放烟花數十盒第一出聖天子明見萬里第二出岑宫保重督兩粤第三出答謝天恩歡迎帥節第四出恩周闤闠義洽華洋每一出連放時欵烟花六盒各鋪户如有特别鋪設各隨其便九善堂總商會七十二行曁闔省商民公啟（山） 
[南陵閙米風潮續誌蕪湖]  
　　蕪湖成康礱坊在南陵買米因縣差需索不遂朦禀馬令飭差將船扣留先提船户到案刑訊等情已紀前報茲悉此事已出蕪湖商會電禀農工商部曁江督皖撫現蕪關道文仲雲觀察已派員往南查辦并飭將需索之差役提道嚴懲扣留米船飭卽放行拘押船户迅即開釋以順商情而昭公道往來各電錄下 
　　商會禀各憲電南陵米粮遵撫台批飭出示本月十六開禁蕪湖成康礱坊雇船裝載己買之米八百五十五石在南陵商會報明註册每石抽捐三分四船僅下米三百八十四石尙未開行突有縣差藉端需索不遂在張春廷船内檢出舊旂一面指爲冒充賑米朦蔽邑尊扣留米船指拿水客先提船户濫刑逼供苛虐不堪商運之米旣己開禁一律准運何須冒充且查該船下米之慮詎該縣新設復騐公所尙隔數里是米未經復驗更何得謂爲冒充足見偏聽虐商違憲台保護示諭籲求飛飭南陵縣釋放船户免提水客俾米船早日開行以全血本而恤商艱再蕪商買存南米甚多因此全行阻滯商本所關米市惶迫并懇迅飭遵照前批片護放行餘詳續禀蕪湖商務總會職道李榘曁全體會員公叩 
　　江督致皖撫蕪湖道電蕪湖商會總理李榘電禀想邀新帥察閱南陵米石如果曾已開禁縣差因藉端索詐不遂朦禀縣令扣留米船指拿水客并提船户煆刑逼供殊屬藐法妄爲應請新帥電飭南陵縣迅速查明秉公辦理并嚴究差役如有虚詐情事照例嚴懲爲要并由文道轉告商會李紳知之方印（傳） 
本埠要聞 
[滬道復上海商務總會文（爲領事不簽提票事）]  
　　照得會審公廨送請領袖簽字之傳單提票内有商會轉移字樣或退還或掯留不發一事本年三月二十九日接貴商會復文請切實爭執藉維公益等因到道准此查此案前據公錄案詳復當以租界華商錢債詞訟貴總會未能調理必須請有核斷者應由本商先行赴廨呈核再由貴總會將此中實在情形備文移知倘遇有飭提人証可憑商禀出票送領袖簽字發行以免爭執批飭遵照在案茲准前因除酌復租界領袖比總領事並札廨遵照辦理外相應備文移復請煩查照（速） 
[滬道允將公廨基地照值讓築馬路]  
　　工部局擬劃用公廨基地二分二厘六毫以備加寛馬路該處之地每畝需價八千兩工部局意欲减去三分之一給還地價一千二百兩刻滬道瑞觀察以公廨基地爲中國國家所置公產本未便擅許割讓第念工部局用以築造馬路利便行人事屬公益所劃界限與公廨尙無大碍不妨通融辦理惟需照值給價以照公允因特備文照會領袖總領事飭遵所有該廨議建女押所新圖並卽赶緊送廨俾得復估開工云（眩） 
[薩軍門赴津協議海軍事宜]  
　　南北洋水師提督薩鎭水昨乘怡相景星輪船赴天津軍門此行蓋爲計畵規復海軍事宜須與北洋官吏協　一切也譯文匯報 
[江督飭查銀角能否禁運出口]  
　　江督接閩督松鶴帥電閩省小民困苦小洋定價較高近因上海香港汕頭等處私販來閩以致價值日跌受虧不淺請嚴查來閩各輪不准私運小洋來閩等因午帥以銅元曾有不准出口定章小銀元向未禁運究竟能否照辦卽飭由滬道瑞觀察函致稅務司酌議復奪（廷） 
[上海禁烟事宜六誌]  
　　局批不准展緩烟禁廣浙蘇滬各帮朱厚甫等以禁烟期迫分投道縣曁工程局禀請展緩禁閉一案除由滬道瑞觀察嚴行批駁外昨又奉總工程局批示云查五月十二日禁限係奉道台嚴切示諭事在必行本局以各烟館幇傭人等同時歇業謀生不易特行函請道憲分設臨時習藝所導以生計並備價收買烟具亦已格外體卹所禀寛限一節旣據並章道縣應候道憲曁上海縣批示可也（夙） 
　　查造城鄉寺院清册滬道瑞觀察爲禁烟事擬設臨時習藝所安揷歇業烟館夥友已誌前報昨觀察又諭飭本縣李大令轉飭僧會司道會司速將城鄉各寺院查明開造清册送縣籌核何處寺院合宜可設習藝所即禀明本道以便卽日開辦大令奉諭後當卽飭令儈道等司限日查明造册禀復候詳報道憲核示開辦（車） 
　　紳士擬呈禁烟節略蔡紳正蒙朱紳日宣擬具禁烟節略上禀滬道茲摘其要旨如下（一）停收膏捐（二）槪免月捐（三）令房主讓收三個月房租（四）籌欵收燬烟（五）遍發告示（六）官紳會同先期勸諭（七）無照不准售膏並嚴杜明則售膏暗則開燈之弊（八）飭造烟籍户口給照挑膏以杜貽害（括） 
 
 

Page 5

 
 
　　紫貝金牛丸 
　　泰西新發明戒烟第一妙藥華利公司戒烟紫貝金牛丸數十年來莫說中國無此妙藥卽西國亦未見發明 
　　本公司所製丹丸見去秋　上諭旣下奉　旨戒烟而有志之士惜無良藥以治之殊深浩歎敝主人慨念同胞務必去此　疾以成自强之勢乃不辭勞苦歷涉重洋遍謁泰西著名醫士覓得新奇妙藥於是照法試煉果然神效非凡故敢出以問世以佐戒烟同胞之一助云爾是爲序此藥治心癮去烟毒平肝健胃順氣化痰如不吸煙者吞服一二丸可以去腹中之積滯一切餘毒百病不生且藥性王道無各樣有害之品有補益扶元之功將此丸研碎和入烟内其烟立化成水並不能裝在鎗上覺得氣味毫無誠希世之第一靈丹也倘丸内用嗎啡大土烟灰以及各種有害之劑雷殛火焚願甘重罰敝公司實事求是不同無恥之徒顛倒黑白信口雌黃不値識者一笑也每天匣大洋一元每小匣大洋五角上海華利公司主人啓總發行所在棋盤街老同慶堂藥房 
　　立愈小腸疝氣根除神藥 
　　廣東陳恒德堂神藥到申 
本堂秘製立愈小腸疝氣膏藥其功之速無出其右無論陰囊腫脹陰核偏墜甚至坐臥不安痛苦難忍速將此膏貼之立覺陰囊縮小氣鳴脹消極至兩天包能除根屢試屢驗百發百靈倘年久根深宜貼正號則藥力大而取效愈速矣每張正號一元副號六角○外有第一神效疝氣丸每大匣二元小盒一元倘外貼内服雖十年二十年之老症愈後可保永不再發誠治疝氣之神藥也○假冒甚多購者認明○廣東陳恆德堂分設上海英大馬路萬康醬園對門德仁里内石庫門函購信力自給發 
　　批發美人搖絲牌東洋緞 
　　係日本京都織物株式會社製造運售歷多年品位高妙精細名聲已早馳中外凡賜　惠顧請認明牌子爲荷 
　　江西路五十一號中井洋行 
　　興陽秘寶廣嗣金丹 
　　廣東彭壽堂秘製海狗精如意丸壯陽之速種子之靈功力無敵立刻見效○此丸純是精液煉成故丸小力大服少勝多一補有十年之功 
　　本草載海狗腎功能補虛助陽生精益氣一切虛損勞傷服則立愈茲本堂煉其精液以配滋補上藥爲丸功力更大專治先天不足攻伐太過以致陽痿不舉精虛乏嗣或舉不堅久未交即洩及年久白濁頭暈眼花耳聾目暗自汗盜汗精神短少作事易忘腰膝酸痛步履無力吸烟人種種虧弱暗疾悉皆取效如神雖衰老服之立刻精神百倍房事堅久不倦倘關睢久賦而乏嗣興嗟者誠能常服此丸即可連舉數雄以其精髓充盈故也尤妙在藥性補而不燥滋而不滯絶非霸烈燥熱之品實係王道補身之藥故常服最能豐滿肌膚滋潤面目烏黑鬚髮堅壯筋骨因其血肉之品無尅伐之弊尤與陰虛陽虛氣虛血虛等體質尤宜故公卿士庶不獨視爲廣嗣聖藥且推爲補劑金丹也每两二元每料二十两三十六元單料减半如用雙料奏效更速另有參茸芝术海狗精如意種子酒功同丸而效尤速大瓶八元小瓶四元單料减半外貼煖腎種子膏尤妙每對二元○眞正海狗腎每條六元如購十條九扣○婦科人參鷄血籐調經夢熊丹每料八元專治婦人體弱不育效若仙丹如男婦並用陰陽合德則一索可占熊夢之祥而老母更有蚌珠之慶矣●遷移上海英租界棋盤街中市朝門面交易 
　　沈古香樓秘製神效戒煙丸 
此藥由重門化學家所特製藥性中正和平而神效異常與市肆所購者不同先因藥本甚鉅集欵爲難又因戒烟者立志不堅服藥而不斷烟反　藥無靈騐故久未配製今奉　旨　限嚴禁爲自强第一要義近又人人願戒風氣大開是以集資抱製减價出售此藥二分抵癮一錢每天於癮前服癮大照加癮小照减自服藥之日起斷斷不可仍再吃烟每一星期减藥　分之三計三四星期可以　　永不發癮且無流弊古香樓主人謹白每丸藥一匣計重二錢定價大洋二角半總發售處上海棋盤街中市美術舘内蘇胥門金獅巷中吳興沈庽寄售處上海城隍廟内文宜齋　舊敎塲上元　　蘇州珠明寺前　林書局 
　　生精補髓汁　　　 
　　精爲人身至寳精髓充足則精神振作疾病不生每見世人或患頭腦暈眩精神困憊心志恍惚子詞艱難揆厥病原皆因平日不知寡欲節勞以致外强中乾精髓因之不足本藥房獨得秘方虔製此汁功耑生精補髓潤肺化痰寗心神生津液補中益氣助筋骨和血脈除風濕安五臟長服延年其味之甘美功力之悉敵非别種補齊所能及也每瓶二元每打二十元半打十元近多仿冒遠近　士商賜顧請認明多壽藥房石印藥目發票并壽星爲記庶不致誤　上海甯波路二百七十二號門牌多壽大藥房謹　 
　　普天下第一壯陽種子奇藥從來未有 
　　大隆藥房化學秘製人參六鞭壯陽種子延壽酒專治陽痿萬分靈驗種種奇功不勝枚舉非常適口老少相宜 
　　此酒乃本藥房獨秘良方合天下壯陽種子各藥斷無扣此功效神遠故能暢銷各國名馳環球凡陽痿不舉未交先洩見色卽流腎冷精寒等症飲之玉莖立刻雄壯異常陽事堅而且久任意歡樂一舉成孕雖衰弱老翁只須畧飲少許包能精神煥發百戰百勝屢次試驗皆得轉弱爲强多子多壽一切虚損勞傷遺夢遺滑精耳目花面黃肌瘦腰酸腿軟諸患無不藥到病除尤妙在氣味香濃性味和平故常飲身强體百病不生飯量倍進容顏肥白步履如飛鬚髮轉黑眞天下奇藥也大瓶四元小瓶二元如不善飲酒者另服參茸海狗腎壯陽種子延壽丸功效同酒如丸酒並用妙外帖煖腎壯陽種子膏取效更速每對二元四角如婦人體弱多病另服調經種子即孕丹則男精足而女經調自然一戰功成每料八元 
　　上海四馬路望平街口大隆藥房啓 
　　同業諸君　批發天然戒烟丸鑒 
　　敬廣告者敝藥房新發明之天然戒烟丸一藥推原始願本爲吾華四百兆同胞力除鴉片之災並避嗎啡之毒起見故不惜破費資本藥料必求眞實配合必求精良迨批發　同業諸君又不惜自已受虧過從亷價志在普濟並不僅意在招徠也蒙　同業諸君各懹濟物之心亦均能勞瘁不辭先羲後利緬想　公德欽佩維殷不謂今春以來外來之藥價忽焉加昂而銀圓算合仙令又復奇縮核算出入賠累實深今將欲自始至終保全善舉不至令敝藥房過於虧折使世之良藥輟於半途計惟與　同業諸君從直商量於本年四月初一日起批發價銀照加一成俾敝藥房始終其事則益人愈廣用副　諸君濟物之心當亦　諸君所樂許也惟是此言乍出在　諸君聞之或以爲獲利稍㣲爭言未便然敝藥房通盤籌畫實嘗勾稽妥當必不令密諸君損其利益而有未便之疑取宣其底蘊爲　諸君照實陳之溯自去年冬間此藥之風潮大起人方藉藉敝藥房幾有不能自白之苦衷幸經　江海關道憲移請　稅務西員密購各種藥質依法化驗獨蒙　西員奬許天然戒烟丸旣無嗎啡及生膏烟灰土皮諸毒質且能舒筋活血廣嗣延年有益衛生良非淺鮮凡　道憲之印札　西員之覆函本埠各大報曾採訪而錄之遠邇皆知神人共鑒自此以後此藥之名譽益盛而銷路遂因之益多由自方之此藥之聲價旣增重於從前則四遠之行銷必更暢於曩日此可以像操勝劵萬無或失者也以多銷之數抵加價之數挹彼注此於　諸君但見其益并無所虧反復推求至公至當除　藥房各分舗及向日代售之家業已通函郵達外誠恐二十二行省未及周知謹再述批發必須加價之實情登報廣告伏惟　同業諸君共鑒之而共許之吾華戒烟　諸公之幸非敝藥房一家之私幸已也謹啓　　上海三馬路中法大藥房丁未三月下澣廣告 
　　普天下烟害從今尅伐有藥 
　　請試尅烟自然奇藥○槍戒𦽎䔎膏○隨吃隨戒菩提水○世人被烟損身者○從此同登彼岸也 
　　鴉片害人婦孺皆知市上戒烟藥皆用魂靈抵癮所以欲戒而無實濟泰西格致士贊君遊歴中華七次深悉中國人之體質　参通鴉片烟之性道目覩烟累之人鵠面鳩形促壽礙嗣情實堪憐於是起而憫焉不憚窮谷深山搜奇覔異幸遊西藏雲中山突見異草名曰𦽎䔎採之試之始識與鴉片相尅如同冰炭非但尅烟　徑并能補氣養元誠天生除害之仙草也抑或服草不雅特將此草去渣收膏使戒烟者仍用烟槍裝吸雖戒毫不在意無論遠年宿癮一月之間除槍斷癮戒絶之後非但永不思吸且聞烟臭如牛糞眞所謂與烟相尅之明證也○𦽎䔎膏每匣洋六角和烟裝吸化毒消積三天加藥减烟不覺自然斷癮批價每打洋六元另製隨吃隨戒菩提水○每瓶洋一元每打十元此水戒烟更然簡便假如每日吃烟三錢過癮之後冲服此水三錢如此七天烟癮漸淡半月吃烟無味一月聞烟香氣變爲臭氣吃之即吐其癮不覺失去妙在尅癮而不損體法之良意之美也○經理批發暹羅大德通公司告白○本公司分設上海二馬路中市西鼎新里石庫門内便是 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
奏牘 
[吉林將軍逹桂奏請試辦全省農工商局摺]  
　　奏爲吉林擬設全省農工商局派員考察地方情形先行試辦以立富强之本恭摺仰祈聖鑒事竊吉省土地肥沃物產豐饒而風尙又極稱敦樸誠天然一農工商塲乃此間商民囿於舊習實業一途素未深究坐使公共利益蓄久不伸殊爲可惜今者鐵軌通逹上年又新闢商埠若不設法講求力謀振作將何以挽利權而固本計興言及此實深惕懼茲擬就機器局舊址劃撥一區梢加修葺派奏調農工商部主事胡宗瀛爲該局局長組織其事凡農政之如何振興工藝之如何啟迪商界之如何發逹未闢之基如何倡導已成之業如何改良務令切實考　就本省情形收效較速而需費無多者先行撥欵試辦裕國利民實基於此所有開辦經費以及常年額文銀兩飭令該局長妥擬另行奏明辦理謹將草擬簡章繕單恭呈御覽是否有當除咨部查核外理合恭摺具陳伏乞皇太后皇上聖鑒訓示謹奏光緒二十三年四月十九日奉硃批農工商部知道單併發欽此謹擬開設吉林全省農工商局試辦簡章繕單恭呈御覽 
　　第一章宗旨第一條農工商局係就本省籌撥官欵奏設專研究農務工務商務應興應革事宜遴派妥員分途考察擇要籌辦以裕國計利民生爲宗旨俟規模漸具成效漸著更謀推廣辦法於本省各府廳州縣設立分局 
　　第二章職員第二條局内設局長一員副長一員科長四員局長副長奏請委任科長由局長會同副長選擇禀請札委其餘科員考察員等由局長副長擇選諳練妥員先行禀奉批准委充其員數則因事之繁簡以爲增減暫不定額 
　　第三章分職第三條局内共設四科曰農務科曰工務科曰商務科曰庶務科局長副長總理局務有擔任籌畫全局事務之責科長則分掌科事各專責成並各謀所掌事業之進步 
　　第四條農務科所掌事務如左一掌墾荒放荒查荒及移民事二掌已墾之農田謀其進步事三講求山林畜牧獸獵漁業及設立農事試騐塲農林學堂事四講求仿造中外農器及頒賣耔種農具事五測驗氣候考察十宜事六調查農產設立農會刋布農報並謀啟發農民知識事 
　　第五條工務科所掌事務如左一講求改良工作及設立工塲學堂事二監督民立工塲並研究保護奬勸事三調查工藝品及其製造法四開設物產陳列所以資比較研究奬勸事五掌關於開礦勘礦一切事宜六關於他項工藝事宜 
　　第六條商務科所掌事務如左一關於本省民立之銀行錢莊票莊設立事二關於商標專利之允　及報部立案事三關於公司之設立及註册立案報部事四關於輸出入品稅則之審酌輕重事五關於公司之倒閉股東之爭執事六關於度量　衡之叅差研究畫一及銀根鈔幣之稽查報告事七關於運道銷暢之籌畫及奬勸保護事八關於他項商務事宜 
　　第七條庶務科所掌事務如左一掌局中　牘文件撰擬保存事二掌關於農工商之統計彚報事三掌農工商書報之編輯大印刷出版事四掌關於農工商各會會員之招侍傳述事五掌關於土木之營繕事六掌關於經費之領存及豫算造册報銷事七掌關於職員薪工雜項之給發事八掌關於物件之購辦及保存事 
[附章]  
　　一局所擬就東關外機器局舊址劃撥改造並附設工　學以資研究　　二事屬創始以上各條如有應行删改增修之處伊隨時由局長等體察地方情形禀請奏明辦理 
内治部 
[江督飭解認定捐欵南京]  
　　江督端午帥因江北春賑欵絀奏明由各官捐廉先行借用公欵分作十年攤還一案現聞除蘇撫蘇藩皖藩已經匯解江寗濟賑又寗藩報明提欵動放收入災賑項下撥用外所有江海鎭江兩關道各捐銀十萬兩江巡道捐銀四萬兩江安徐州九江三道路捐銀二萬兩蘇糧道捐銀一萬兩均聲明另欵存儲聽候撥用現春賑雖已辦竣而墊欵甚鉅正在趕辦報銷午帥因又於日前札飭各　道速將已認未解捐欵一併提解江寗藩司歸入籌賑項下兌收分别歸墊以清賑欵（諟） 
[阜寗縣請兵防匪之督批南京]  
　　淮安府阜寗縣民風强悍匪黨日多日前經該縣何大令毓駿禀請江督咨請提憲加派巡隊分駐大梁莊等處以資鎭懾當奉批示云據禀該縣地方素稱盜藪去年禀撥巡隊兩哨居民咸賴保衛惟幅𢄙遼闊兵力尙難普及現值年歲荒歉匪類益多懇請轉咨提部堂再撥巡防隊一哨到阜扼要駐紥以資鎭懾等情自爲保衞治安起見究竟駐浦各防營現在能否匀撥應唉據情咨商提部堂酌核辦理惟察核紳士原禀據稱大梁莊等處盜匪結黨成羣日則婪剸夜則搶刧該縣身任地方緝捕自有專責他如舉辦巡警振興工藝以及各項要政均應認眞籌辦以期敎養兼施若徒恃兵力巡防祇可爲急則治標之計非所以正本清源仰淮安府轉飭該縣悉心籌畫分别妥籌禀辦務期匪徒歛迹地方賴以乂安毋稍畏難仍候提部堂批示繳（克） 
[禀覆免提賠欵捐武昌]  
　　鄂督張香帥日前札飭鄖陽府黃太守令提賠欵捐三成從速解省以濟要需當由黃太守禀覆以鄖郡舉辦新政欵項支絀若再提三成勢必百事俱廢懇請免提以資辦公（音） 
[詳請酌予局員超委安慶]  
　　皖藩馮方伯日前申詳撫憲畧謂據牙釐總局禀稱候補知縣周兆鏞歷經委辦釐務頗資得力及辦别項要公亦極精明勤愼查其記功有百零二次之多核照釐金給奬定章應予 
 
 

Page 11

 
 
超委五次以勵辦公而昭懋賞當奉恩中丞批飭遵章酌予委任（　） 
外交錄 
[部復汽船運載火油辦法蘇州]  
　　外部允准某英商在蘇州租界建築油池經關道陸申甫觀察以該公司運油係用汽船裝載未識是否援照輪船章程辦理及應否准具任便運帶他貨禀請撫憲電咨外務部核示等情迭詳前報茲聞部復已到略謂杭關油池章程上年九月間經本部函電併復浙撫以油船雖與輪船有别然欲用以裝載貨物自應按照海關定例完納稅捐歸入輪船辦理並函復英使在案希查照云云（一） 
[領事迫遷新關房屋之交涉九江]  
　　九江新關房屋與英領事署相距咫尺近英領事以新關係中國辦公之所未便設在租界迫令稅務司遷移經稅務司電禀總稅務司赫德轉告外務部飭九江道文觀察與之力爭已紀前報現聞觀察已委江防同知嚴孟蕃司馬赴稅務　處面詢一切以備與英領交涉矣（高） 
[分銷美孚煤油又起交涉江西]  
　　新建縣吳城鎭有譚進德等開設分銷洋油行棧懸有美商美孚洋行横額經縣禀奉撫憲瑞中丞批示云查前據饒州府以該郡有美孚煤油公司開設行棧有違條約禀請轉飭照會領事禁止並據洋務局呈報電致潯道飭禁當經分别批飭遵照辦理在案今吳城地方又有譚進德等以九江美孚公司派令在該處租棧分銷洋油並租定下街頭源榮客棧房屋書懸美商美孚洋行横額係屬顯違約章斷不准行自應查明一律卽行禁阻仰洋務局查照前案批飭事理轉飭吳城同知迅速照約查禁其所懸美商美孚洋行横額務令卽行卸去仍由局移會饒九道核明約章照會美領事查明飭禁以符約章至九江美孚公司派來吳城租棧分銷洋油之譚進德是否内地奸商籍隷何處又禀内聲叙譚進德云省中章外並設分行未見阻止等語究竟有無其事本部院衙門未據禀報有案仰即分飭查明具覆核奪事關交涉毋稍泄延（孟） 
[英領函請覓購山地九江]  
　　九江兵師門外有外國坆山一處歷年己久前日英領事函致德化縣謂該處附近有山地週圍三十餘丈請招地方代爲覓購以便推廣坆山旋經施令查悉該地係文昌會之產遂與該會首商准議得價銀四百兩業已函復英領矣（習） 
軍事界 
[學界聯絡徵兵揚州]  
　　兩江督練公所近日派員往江北各路續徵兵士以補缺額日昨徵兵官劉君蒞揚府學會演說徵兵之重要及應徵者之利益詞極痛切會員到者甚衆俱踴躍擔任勸徵一面並函逹各屬學界協力提倡議凡應徵者一體認爲會員使軍學兩界聯絡一氣以示尊重軍人而資鼓舞云（退） 
[添派委員收發軍械安慶]  
　　皖撫恩中丞以現在編立新軍各項營隊迭經更調所有儲存軍械所新舊鎗彈子藥器械業經派員収發點騐在案惟此　收發事裝名色甚繫若不添派多詳細考查繕定清册備案恐日久滋生弊端無從澈究日昨特纪委督練公所敎練處總辦宋道督率標統管帶　八員赴軍械逐件盤查繕册具覆以憑察核（孔） 
[禀謁守備尅扣餉項寗波]  
　　署海門鎭吳總戎鼎近日具禀提署略謂寗海營千總陳煥堯等禀控該營守備陳清華尅扣浮派一案當經札飭查明核辦現據寗海營叅將王玉和覆禀本營每届放餉屢飭守備陳清華算清即給以免紏葛　如陳守備置若罔聞每借俸餉生息兌撥折扣弁兵向其查帳守備推糧書粮書推守備摸糊不明弁兵俱怨應請更調以清餉糈等因查守備陳清華有經管兵馬錢糧之責旣經該將查覆俸餉散給不明應請更調派員接署云（比） 
[奉飭協籌陸軍學堂經費鎭江]  
　　蘇省新設陸軍速成學堂所需經費向由蘇牙釐局外欵支銷近因提欵歸公無可挹注奉撫憲飭局作正開支以重要需其不敷之數　由滬鎭兩　籌欵　濟上月二十八日鎭關道榮觀察已奉札遵照矣（退） 
敎育誌 
[蠶桑學堂與蠶學館互訐杭州]  
　　杭城貫巷内前由瑞安縣貢生高臥開辦蠶桑學堂嗣因經費不敷難以支持禀請歸併蠶學館辦理或由蠶學館撥助經費惟禀　有不滿意於蠶學館之語　館止沈某得悉異常憤怒當亦陳禀提學司謂高臥借興學爲名希圖利己今因敎科不全學生漸散開銷不敷誣衊　蠶學館應請主持云云現提學司已派員前往查明實在情形詳請浙撫核奪矣（比） 
[派員調查謙益幼幼兩校内容南京]  
　　江寗謙益幼幼兩小學堂前經周玉帥撥欵補助在案現端午帥以該兩學堂開校已歷三年官助業經兩載該兩學堂究竟各有學生若干敎習能否勝任學科是否完備成績有無可觀支領官欵有無糜費均須遴員逐件查明禀候核奪查有田道吳炤堪以派往業於日前札委矣（商） 
[江蘇旅皖學堂開紀念會安慶]  
　　江蘇旅皖學堂開辦迄今已届一載特於上月念七日開紀念會並柬請馮方伯蒞堂同襄盛舉旋由辦事諸君依次演說其詞旨不外祝敎育之前途云（非） 
[雅禮學堂舉行贈奬長沙]  
　　美國敎士在湘省設立之雅禮大學堂近由美國雅禮大學派博士榮必齊君來湘調查於上月十七日就學堂開會舉行贈奬式是日午後四時先由監督席比義君報告開會理由繼由榮必齊君演說勉勵各學生以忠君愛國敦品勵學爲宗旨演畢各贈奬品中西男女來賓蒞校叅觀者約二百人至五時散會（經） 
實業類 
[派員調查晏公堂礦產蕪湖]  
　　涇縣爲產煤之區祗以開採無人遂形閉塞近有某商在距城東北二十里之晏公堂探獲一礪煤苗甚旺月前特携苗質前往漢口呈請湘礦運銷局化騐經該局總辦盧觀察驗 
 
 

Page 12

 
 
係油煤爰派畢君仙儔前赴該礦查驗龍口以備運機開採聞畢君在湘潭礦局研究有年礦務最爲熟悉昨己到蕪偕同礦師前往調查矣（少） 
[查核粤路用帳情形廣東]  
　　十九日藩憲所派監查粤路公司用帳委員盧守蔚猷李令明德到公司查帳帶有算手三人其二係盧委員之姪其一爲苟姓由公司羅李周三坐辦及查帳陳侍衡查察尹茂泉接待公司及工程購地各司帳亦携帶清册一同環坐兩委先將清册檢查一遍旋命算手分查并謂此等繁重數目非有善法查核不能了亮其法須先將大宗總數鈎稽瑣碎數目則按篇蓋以手記如大宗無甚錯謬則一切瑣碎之數無大出入惟今日路事以數目爲重上憲派委清查彼此皆當審愼切勿以數小忽過於是將清册分給三人而兩委又自爲查核直至五點餘鐘始散訂於翌日再到清查（爲） 
[札派彈壓路工委員鎭江]  
　　滬寗鐵路鎭江至丹陽第九段已於初一日開工鎭道榮星莊觀察恐路工人衆易於滋事特委李令東河爲工程彈壓委員以資約束大令奉札後已於日昨赴丹設局矣（節） 
[批查承辦腦務情形杭州]  
　　職商姚憲璜日前具禀浙撫請撥欵項設局製腦奉批略謂浙屬多產樟樹如能製腦實大利所存惟因從前騐法未精製法尤劣以致官辦虧本商辦亦未發逹該職自稱曾經研究是否確有把握所請設立總局撥給官本非特本省無此閒欵且以該職一人之力欲籠全省腦務而有之殊近壟斷况該職已集股本若干並未聲叙徒以空言禀陳尤屬冒昧仰農工商局迅飭紹興府傳詢該職於腦務有無實騐確有貲本若干已集商股若干如實辦有端緒或准在本籍暫行試製仍不得壟斷並先將查詢情形詳候核奪再聞寗紹台各屬前曾有商人擬辦腦務旋因下鄉購本鄉人動以風水蔭木爲言風氣未開利源閉塞應由地方官隨時勸導云云（比） 
[派員搜集博物標本武昌]  
　　湖北仕學館日昨奉黃提學諭派理科講友日本人高桑帶同學員六人赴萍鄉一帶搜集博物標本當由仕學館程存兩提調派定六員擬于初八日起程茲將所派各員名單探錄於下知縣三名傅炳程鄧鼎銘錢荃佐雜三名蕭維昌李葆華楊恂（今） 
瑣事欄 
[批飭澈究巡丁毆斃人命九江]  
　　九江道文觀察批德化縣軍丁何求典禀云此案現已據該縣禀報大槪情形到道惟查人命重件固不容移屍稍有羅織亦未便僅憑局委移文辦理究竟該丁長子何克顏被緝私局巡丁致傷身死係因何事起釁在塲幇毆共有幾人旣稱滋事之江得勝業已到案是吾卽係正凶亟須由縣傳同該處鄰証澈底訊明究辦期無枉縱仰九江府卽飭德化縣趕緊分别移提及差傳一干人証到案提同江得勝研訊確切實情照例錄供詳辦毋稍徇縱遲延致滋藉口切切此批（異） 
[注意湘岸總辦之歲入南京]  
　　湖南督銷局李文石觀察前奉江督諭飭覆查湘岸總辦歲入各欵茲已據實禀覆當奉端午帥批示查湘岸督銷和盤托出案内前據歐陽道禀陳總辦歲入各欵連薪水並計僅得銀六千四百餘兩錢一千二百串文本部堂以所禀爲數無多恐尙未盡核實批飭該道切實復查在案茲據查明與歐陽道原禀相符究竟有無隱匿仰候連同歐陽道原禀札飭淮運司認眞復核妥議詳覆核奪克 
[飭查入會虚實武昌]  
　　鄂省通山縣附貢生万萃華等以吳開弟實無入會爲匪情事禀奉鄂督張香帥批云昨據通山縣禀稱吳開第有入會爲匪情事又據吳開第來轅訴控被匪誣陷等語已批飭首府提訊在案據公禀吳開第實無入會情事該縣辦理此案殊多不實等語核與該縣原禀大相逕庭是非虚實均應激查仰按察司札行武昌府并案查明詳覆核奪（泰） 
[回敎信徒開會議事鎭江]  
　　上月二十七日鎭江回敎中人假清眞寺開特别大會聚議逃兵花如麟盜售瓜洲寺產之事其議定辦法如左（一）公舉代表興訟（二）籌集用費（三）請三十六標一營王管帶派弁緝獲送交地方官訊究（四）禀由江都縣責成瓜洲司將如麟家屬提案押繳（公） 
[擬定凌虐子媳罪案武昌]  
　　鄂省斗級營相土華瑞堂之妾凌虐子媳并謀斃多命經江夏縣訊供確實已誌前報現聞此案已由鄂臬梁心海廉訪禀知鄂督從重懲辦其辦法擬用木牌書明該婦犯案事由縛其手上游街示衆無論通衢僻巷均須游遍然後絞决其夫華瑞堂報捐之知縣職照亦已諭令呈繳聞上月二十五日讞局提訊時供詞異常狡猾云（朱） 
[灑遍一滴楊枝水重慶]  
　　渝城舊俗凡寡婦再嫁必向尼庵超薦前夫名曰托白日前有某婦因再醮涉訟始知此事由尼姑勾引撮合者邑令耿公逹遂卽傳齊城内女尼四十餘廟約百餘人至署開導凡年在五十以下者諭令還俗其年老者選城中三敎堂紅廟兩處安插所有各寺產業則酌提歸公撥入學堂現在謠言蜂起阻力横生尙未知能逹目的否也（休） 
[帆船遇救]  
　　英公使輪船名怒比涯在九墩塔地遇見中國帆船一艘遇險將次沈没其時風波極大該輪遂派舢板奮勇前往救起十人餘人則無從設法施救矣譯文匯報 
[掘墓駭聞蕪湖]  
　　近有吳某希圖盜賣墳山於日前在周家山掘毁陶姓祖塋棺木有十八具之多比經陶族查知在巡警總局指名控告督辦馮鏡人觀察以案情重大移交蕪湖縣訊辦該縣謝鳳崗大令前往勘騐屬實惟屬骨僅由掩埋公所檢得四具餘均無存因擬俟訊實後儘法懲辦以儆凶惡云（少） 
[烟館遵限歇業長沙]  
　　湘省禁烟問題迭經臬司曁警務總局示諭限六個月期滿一併歇業已屢誌前報現在省城著名烟館如張兩銘堂陳尙德堂唐晉陽堂等家均已預先歇業此外各大烟館亦多遵照示諭就各叚警局報報明註册並遵具切結矣（亦） 
　　昨日本報第二張十一十二兩版爲手民調錯蓋因本館甫經遷移印刷部仍在原處致有鞭長莫及之憾尙祈閱者鑒諒 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）四十七]  
　　斯時室中大亂。若阿根。若赫迭。若約克屈來及霍拉斯等。鬨然驚起。奔集其側。或扶之。或掖之。臥諸内室之榻上。一時奔忙駭亂之情形。莫可名狀。轉無一人問及此事者。余至此。若有千百疊疑雲駭浪。洶湧腦中。倏漲倏滿。至於不能容載。蓋直欲闢頭顱而出矣。咄咄彼婦。胡爲乎來。彼海太夫人不明明已被殺耶。以被殺之海太夫人。忽而出現。豈其死而復生耶。抑不然。海太豈更有第二夫人耶噫。我憶之矣。無怪乎彼婦之來。我見之。我似曾識之。我蓋憶初與福勘案之日。曾一覩海太夫人之肖像。而彼婦之貎。實與此肖像同。是則彼婦果爲海太夫人。而海太夫人之被殺。爲不確矣。然海太夫人旣不死。則死者又爲誰何。不令人益益大惑耶。反覆以思。乍疑乍信。至懵懵若忘者久之。忽聞福從旁呼曰。華生。彼婦暈矣。子奈何坐視耶。余聞之。始一驚而覺。乃急入内室。投以藥。良久。見其稍能轉側。漸有甦意。乃命一僕婦看護之。而徐徐以退至外室。 
　　則聞霍拉斯問曰。怪哉此事。以若彼之起因。而收若此之結果。斯誠不思議中之不思議哉。余偵探老矣。不謂今日乃如墮五里霧　。張目不能視。舉步不能行。愈迷離。愈惝恍。愈覺其不可捉摸。此一個之疑圑。不令人腹悶欲破耶噫。福君乎。爾果何由而得此乎。望君以斯案之詳情。一一語我。福目視霍拉斯而問曰。霍君。爾亦知斯案眞正之兇手。果誰也耶。霍曰。不知。敢問爲誰。福笑指内室言曰。此眞正之兇手。卽彼婦及彼所歡之人耳。霍追問曰。彼所歡者又爲誰曰。非他。卽彼海太之妻弟。亦即彼控訴海太之原。告人雪倫也。霍驚起曰。雪倫耶。已而復搖首曰。恐未必然。君殆悮矣。豈有罪人犯罪。而猶敢控人以罪者。福莊容曰。有的確之證據在。烏得有悮曰。證據若何。福曰。少安毋躁。請待我畢述之。 
國外新聞 
[法國酒工暴動]  
　　四月三十日英倫電云法國南境製造酒工於四月廿九日暴動有酒工五十餘萬人聚集在蒙德比利地方勢甚洶洶該處所有之禮拜堂及衙署均爲若輩佔據人多不敷於是有露臥道路中者其暴動之原因該工黨前曾要求國家許以利益至今未得許予故相率暴動且抗不納酒稅恐該處官吏將有一律辭職之舉聞昨晚已一律停辦公事矣 
[波斯選舉之衝突]  
　　四月三十日英倫電云波斯路透訪員電云波斯國因選舉議員一事競爭頗爲激烈以葛瑪沙地方爲尤甚因攻繫而死者有一千人士民反對官吏者已相率逃往該處英領事署附近人民乃乘亂肆行刧掠城内軍隊亦任意騷擾民間 
[日本進步黨宣言]  
　　四月三十日東京電云日本進步黨員聲言美人禁止日人入學事此種無理舉動則日美以前所訂之和約似可作廢雖此議創自美國民間然美國官吏何以聽之故吾人惟有深望帝國政府對于此事設法保全帝國之榮譽及海外同胞之權利也 
[日本經濟之恐慌]  
　　四月三十日東京電云日本因經濟困難之故有小銀行多家均已破產東京米倉總經理片野君亦以受此影響故情急自戕以上譯字林報 
[日法協約之内容]  
　　初一日倫敦電云據巴黎消息法日所訂之約已於四月三十日簽字約中内容略謂法日兩約均承認中國之獨立兩國在東亞之政策與前不少更變譯文匯報 
本埠新聞 
[函商變通完稅辦法]  
　　滬道瑞觀察函致通州紗廠略謂貴廠紡出之紗出口運銷别處照章完納關稅沿途憑單放行日前好稅務司晤談要公述及此事本關一無憑據且又不免各商前來詢問嗣後由通州來滬不如塡用運照俟抵本關然後完一正稅給領憑單前往各口照驗放行爲是等語其意係爲便於稽考起見敝處擬將前用正稅憑單加上一聯凡貴處運銷别口之貨需用憑單每次塡發兩聯經過海關時一聯截留關上備查一聯給予沿途呈騐並於單内標明以便臨時易於區别所有存根仍請彚繳敝處核對較爲簡便而與稅務司之意亦尙相符用將單式專函奉商如以爲然卽祈示知俾與稅務司商辦爲荷（送） 
[電請處置劇賊]  
　　戮斃商圑副排長黃勳伯君之劇賊王阿仁經李大令訊究直供不諱曾通詳各憲奉批解道過勘亦復順供無異遂由瑞觀察電禀督撫憲請示在案乃該賊近日忽患病症李大令恐其倖逃顯戮昨日特詣道轅禀由瑞觀察據情電請督撫憲核示（車） 
[縣訊巨盜二誌]  
　　昨日公廨解送匪黨男婦八名到縣經李大令訊問傭婦鍾沈氏供松江人在宋開美處傭工廿八被拘妓女朱阿金供丈夫俞寶官在滬成衣久不寄錢歸家婆婆挈同婦人由鄞縣來滬尋夫未遇被押在新馬路爲娼傭婦鍾沈氏曾領宋開美來家住宿今被拘拿實不知伊之底藴夏如明供係炮隊營革勇由曾老三囑爲眼線來滬緝匪致被誤㧦李大令喝令掌頰一百供暫住宋處並非同黨宋開美供名楊友山溧水人在安徽開土行閉歇於去冬來申租郭姓房屋同居實未爲匪亦無手鎗等物與妓女朱阿金姘識約廿天莊正發供由合肥家内到滬尋兄寓宋客棧被拘王長發供王順堂是叔父由蕪湖到滬互尋得見同住宋之客棧大令喝將順堂掌頰鞭背各一百下又責二百板堅不 
 
 

Page 19

 
 
吐供魏順發供由合肥原籍來滬謀做小工不就萬宋棧内被拿大令判宋收内監夏莊二人收外監鍾沈氏朱阿金交官媒餘均押候再訊（車） 
[工程局愼重竊案]  
　　總工程局裁判所昨日發出硃諭一道略云地方失竊層見疊出同益里一帶幾於無日無之足見該探等怠隋因循視捕務爲兒戲殊屬不成事體爲此嚴諭該探等分段各派夥捕無分晝夜守候跴緝務將前報各案限三日一律破獲解辦以後如再有據報失竊惟有向按段派定之探是問該探仍將分派地叚分别開明禀候備查毋得視爲具文致干斥革（譽） 
[當商籌議對付弔贓辦法]  
　　泳康烟紙店盜劫破案後由探在新閘愛文義路同德典當内吊出臟衣洋灰鼠皮褂一件捕房以同德收質盜贜並不報明捕房故傳典主邵念祖至廨訊判罰洋三百元嗣經典當同業以捕房定章發給失單並未註明特别記識不能承認且洋鼠皮褂係普通之衣泳康失單尙有金釧一雙茲所當者係包金銀鐲亦自不符爰議仍延担文律師函致工部局請飭知捕房以後贓單須詳載明白方可令典夥留意昨日己投廨請關太守照會領事俾得遵守而維商業舟 
[租界典質衆商禀公廨文]  
　　禀爲吊贓　累環懇維持事竊自上年冬間起由捕房逐日將竊盜贓單分發各典質單中所開盡係渾贓如首飾並不開明牌號花式分兩衣服不開明尺寸及綢緞花紋襟袖鑲條之類商等以無可辨認曾托担文律師函致捕房聲明不能承認代查等情乃捕房直至於今仍逐日將贓單發下統計發下贓單每冢已積有一百六七十張每張約有贓百餘件數十件不等無論其盡係潭贓無可辯認即使將花式註明而贓物積至萬餘件之多歷時又至數月之久典質櫃夥斷不能逐件記憶實有愼不勝愼之苦乃於本月十四日公堂案内因同德典誤當盜贓章致罰洋三百元之鉅及詞同德祗誤當愛而近路泳康盜案内銀鐲一雙洋灰鼠馬褂一件查泳康一案雖案情較重但所開失單過於渾統且有錯誤即如弔去銀鐲泳康認係贓物而贓單内祇載金鐲並無銀鐲是泳康所報失物花式先自不符典質家非不格外留心其如贓單之渾統差錯何至天青緞洋灰鼠馬褂統計租界各典質於二三月　收當者不知凡幾若悉數送呈捕房查驗恐捕房亦斷不能辯認孰爲此案眞竊典質櫃夥豈有　知之明何從起疑旣不起疑何從查問據同德告知當日到堂聞捕房言贓單係二月廿八發出收當世馬褂係在三月初三隔日無多不應如此疏忽查捕房所發愛而近路泳康盜案贓單上明注西歷三月十二號是日乃華歷正月二十八日非華歷二月二十八日請查中西合歷便知非可以空言强辯者正月二十八至三月初三已一月有餘不得以隔日無多爲同德罪再日報載同德因不服包探查贓以致被罰查包探至同德吊贓時同德即將贓物檢交並無不服吊查情事堂訊時亦未指出有意收贓實據商等僉不知同德因何被罰若因誤當一無可辯認之天青緞洋灰鼠馬褂認係盜贓卽罰洋三百元之鉅商等實無可再做生意慄慄危懼合業之人因之震動商等萬不得已惟有環懇憲台體卹商艱極力維持照會領事知照捕房以後尋常攘竊小案不必再發贓單贓單日積贓物日多徒亂耳目雖欲爲之留心亦苦無可記憶至遇有重大案件偶發贓單必須令事主將首飾之花樣牌號分兩衣服之花紋鑲條尺寸及有如何之特别記認詳細載明但使確有可以辯認之處典質各家自當爲之格外留意若所開花式不明勢難任咎今泳康一案旣以爲案情最重其所失衣飾未經查出者尙多花式均未載明難保各家無誤行收當者應請傳知泳康將首飾之花樣牌號分兩衣服之尺寸花紋鑲法詳細再開一單發給各典質商等當將二三月間收當各物與單上詳細核對如有適相符合者盡行提出求派包探同泳康事主至各家一認以免日後弔出贓物再行受累商等因弔贓擾累不安生業萬不得已始爲此請除託担文律師函致捕房外理合公同叩求公祖六人俯賜恩准立即照會領事飭知捕房遵照以後尋常案件不必再發贓單若遇重大案件必令事主將贓物詳細開明花式俾可留意以免後累而安商業不勝廹切待命之至（南） 
[道批四則]  
　　鄭胡氏禀批賣地當有契據中証似無平空成交之理徐陳氏旣已供認領單交甘屢催不繳復串託律師出頭朦控所禀如果屬實胆玩已極仰上海縣照案着保交案押追如違一併提究一面將前項方單號數畝分糧户及坐落圖保速卽查明具復並移會審公廨查照抄粘並發○陳翠峯禀批鋸賣樹植絀故叔姪之間竟因此啟釁搆訟大爲不合著卽和息毋得自取訟累分產簿發還抄粘姑附○楊庸齋禀批管少南吞騙該商鉅欵旣據禀廨飭提詎容該差索費賄擱仰會審委員立即查案比提訊追該差果有前項情弊併予究懲　報毋稍徇延抄粘並發○先春公所禀批此項茶捐　據呈請商會設法調停候備文移請妥爲理處可也哲 
[縣批菜販公禀]  
　　昨晨有蔬菜販户唐紀尙等紏衆百餘人執香投縣署喊禀當奉縣尊李大令批示云據禀各情頗中肯要惟蓬廠係奉道憲批准建設何能故違且聞該民人等於新閘橋北隨地弛担買菜屢被巡捕房踢翻抛擲甚而人被鞭撻菜担均入河中受此凌辱而不知變計殊屬不值近日屢經劄飭巡官切實開導所以爲爾輩計者至周至悉何以猶冥然罔覺紏集多人聯名來案禀瀆豈受人唆弄妄思紏衆抵抗耶似此行境殊非安分之所爲本應查究姑寛著卽聽候警察局長指示或就近暫覔寛廠之所擺設以不佔街道不碍行人爲主該叚局長明白穩練爲地方謀公益尤具熱心籌畫亦極周到必能爲爾輩措置咸宜仰卽遵照毋違切切（軌） 
[上海縣示禁龍舟]  
　　李大令昨日發出四言韵示文曰戲要龍舟無益有損動釀巨禍久懸厲禁去年揚州曾經舉行觀看擁擠溺斃多人上憲通飭諭禁諄諄卽如本年無知愚民賽大王會亦喪多命先事不遠殷鑒具存凡爾大衆皆宜驚心現届端陽用电禁令倘敢故違立提嚴懲諸色人等其各凛遵（杞） 
[商議警務]  
　　留學日本東京警務生楊承溥朱鳳韶陳昌麟等昨俱詣總工程局謁見李平書明府莫子經總董商議一切警章聞陳等將受聘爲警察學堂敎習云（車） 
[小販跪香]  
　　租界内售賣水菓各小販齊行集議一則己志昨報乃昨晨十點鐘各小販又各執柱香至公共公堂環求作主當經襄讞土肇之明府出示開導諭令靜候會商飭導各人均遵諭而退（莊） 
[遵限遷屋]  
　　增裕公司承租太平碼頭顧姓浦地一方以備建造棧屋之用詎有舊房客振茂聚盛兩什貨號覇阻不肯遷讓房主許償搬費三月仍不搬遷日前被顧控由總工程局提振茂執事陸姓聚順執事孫姓到案判限四月底遷讓昨日届期兩號均遵諭搬出顧遂投局禀請銷案（夏） 
[繳洋開釋]  
　　川東恒興瑞祥記各幫皮客因掮客韓廷生收買竊贓控奉關讞員判韓罰洋二千元管押捕房俟繳洋開釋各情已志本報茲悉韓於昨日在捕房將罰洋如數呈繳捕頭著卽開釋（舟） 
[續誌英界火警]  
　　昨日報紀英界火警一則茲悉火起於河南路天來生紙號延燒間壁猪棕店及大豐烟店祇共焚去樓面三間（舟） 
[法界小火]  
　　昨晨二時法界老北門布莊街泰記成衣店失火焚燬樓面兩間捕房飭探查明起火情形核辦（契） 
[炸彈傷人]  
　　江北網船夫羅子發繫泊王家碼頭昨午怱在浦江 
 
 

Page 20

 
 
撈獲砲彈一個重約二十餘磅携之上岸意欲將彈擊破將舊鐵出售詎甫一攻擊彈忽炸烈轟傷左足霎時血流如注昏暈倒地經巡士瞥見當將羅車至總工程局着轉送醫院醫治（永） 
[工人跌斃]  
　　英界黃浦灘麥加利銀行前日雇圬工陸阿秋修理房屋詎失足從高處跌下致受傷甚重由捕車送仁濟醫院醫治無效於昨日身死捕頭飭傳陸之家屬到塲據稱不願報官遂着自行盛殮（舟） 
[馬車輾斃行人]  
　　森昌信局夥錢禮海前晚送信至南市行經法界浦灘被某馬車疾馳撞倒身受重傷經巡捕舁送醫院醫治無效當卽身死旋由屍姪錢玉成投請捕房免予報縣自愿備棺成殮惟請查明該馬夫拘辦捕頭准之命具免騐結存查（浩） 
訟案 
[會訊虧欠鉅欵案]  
　　英商義源紗廠控華商洪賚臣邵厚村等虧欠鉅欵七萬餘兩一案前日午後讞員關太守與英巴副領事會訊原告延担交帮辦費烈律師譯稱前蒙堂上限被告一月清理詎竟置之不睬請究邵等由博易律師投案詳訴良久太守商之巴君判限今日繳銀二萬五千兩如違提究（莊） 
[總工程局紀事]  
　　江北人王李氏之子小獅子失去繫項銀圈一個疑係張生恆所竊將張扭控到局奉孫明府訊無憑証　各退　候查明核究○源成米行執事江伸賢扭駁船户　海泉至局控被倪將托裝之米糧八石連斛一併吞没請究奉副裁判陳良玉嶺軍訊明屬實判交　保　五月初十日先還三十二元餘限月紗清理○向爲葯業之朱星德扭湯義甫范仲先到局控稱前曾因案管押被湯范二人暗將妻勾誘價賣與大圑潘松年　洋九十元分用請究奉孫明府訊得兩造均有不實不盡且事在租界未便　瀆著赴公廨具控 
[公共公廨早堂案]  
　　工部局小工吳阿金携同娪婦某氏住新閘重慶路後氏嫌吳所入甚微遂即逃逸吳疑鄰人刁唆所致常詣人曰日後此處不釀殺人之禍必有火灾詎前日竟爾失愼經郁阿福等救熄報捕將吳拘獲解訊不認奉中西官判押候查明在案昨晨解廨訊郁供火起于小的家後門事後憶及　言必伊所爲無疑茲油浸之棉絮呈驗又禀此弄甚窄火在弄口倘一成灾則弄内各人斷難倖逃務求究辦寳大令訊之方王氏供詞相同遂商之美白副領事以吳居心害人法難寛宥判押西牢三年餘人斥退○陳　生王根保以事互毆經巡街捕將王陳一併拘入捕房於昨解究陳供被打失鈔票洋五十元訊之王供不承認大令以供詞各執　王交保查明　斷○英界山西路三元客棧昨晨五點　忽然失愼幸即救熄未穿屋頂經巡街捕報明捕房派探查得恐有縱火情事於昨將棧東王子雲解究包探禀稱王保有火險銀六千兩請訊質之王供棧開　年向來謹愼前晨因自不小心將火油罩潑翻殃及棉被各物赶即取水澆救並用他物將火頭壓熄如果放火何必自救左右居鄰均皆知道求察大令判還押候查明情形再訊○劉宦携眷在上海差界居住去冬價買陳張氏之女阿保爲妾前日忽然走失欵係伊母陳張氏引誘報捕將氏解究大令以所控尙屬近情判押候查明再追○滬軍營左哨八棚兵丁劉永法前日送香烟到捕房内與犯人經捕查見拘解請究判押候函致南碼頭該營官接復再奪○前者濟良所送葉鍾氏控沈王氏等誘匿姪媳阿香一案奉判葉誣控押官媒一年阿　交所留養各情已誌前報昨由所將其父周來貴解訊阿香供實係親父愿隨回江西原籍大令以原判在先遂　周將女香具領回籍管束○葉子良先後竊取張阿保等家天秤兩架售於朱阿保宗阿保處得洋四元七角經沈查知報捕解究判押三月收　之朱宗兩人各罰洋二十五元充公○姚張氏誘拐鄰居陳王氏家六歲女孩根保報捕解究大令以供詞　　判押限七天父人如違究辦○沈阿　拉斷發電機噐一案昨解復訊判交原保候訊○王金珠張巧雲張李氏拐帶胡許氏女孩一案昨解復訊判從輕一併交保開釋○婦人居吳氏前日在梅　　　藪一併帶入捕房昨日　案訊判明日再訊（舟） 
[法租界公堂案]  
　　逃犯楊招春由探拘獲　司馬判枷一月押改逸局二月○鐘表店主陸雲才控店夥戴文甫吞用客帳洋一案司馬以禁押日久無人具保判原告帶往　荐人處以七折理處○積竊裘桂生蘇阿二竊米二石判各枷一月期滿裘再押改過所三月○張春順控夏雲山陳子峯偷象皮鞋六雙判各押十天○銅匠作夥孫益康毆傷店主母陳丁氏押捕房昨孫父投案求保判傳原告到案再核○楊永江控周東方將已許爲養媳之胞妹另圖價賣一案嗣因原告不到判開釋○施光裕被楊悛章控欠一案押久不理昨施妻又求交保判候查原卷再核○潘正春偷衣張金生竊木各押三天○蔡阿榮竊煤張四福偷板判蔡枷三天張押兩天（絲） 
[美租界捕房事]  
　　前日美租界西華得路永富里口發見無名丐屍一具臭氣四逹由行人報由巡捕回禀捕頭飭傳地保赶緊報殮○昨由甲乙二華捕先後在西華得路將病丐二口車送捕房轉送公廨安揷○某日人向在吳淞路開設東洋雜貨店昨扭婦人王陳氏至捕房聲稱該氏來店購物付洋二元察係銅質向換不認請究捕頭詢無証據將氏斥釋銅洋充公○韓伯荃在愛而考克路建造房屋未領工部局執照由捕將韓拘入捕頭飭即領照違干罰究○昨有甲乙二西人乘醉在百老匯路胡閙由捕拘入押候核辦（西） 
通信 
[添醫募欵]  
　　昔人云不爲良相當爲良醫是知爲醫之重無異爲相爲醫之難亦無異爲相正不得以後生小子粗習湯頭歌訣者濫竽其間也敝堂歷届所延類皆諳練老成小心謹愼與世之　壺市上掠取聲華者不同今自正月開診以來内外專科十三位曁遙請内外諸科牛痘等共十九位現届夏令諸症日多每期來堂求診者一期不下五百餘號應接不暇恐難周到因陸續添請内科楊君季明胡君回生湯君子青周君潤生汪君菉舫兒科陳君振廷外科周君延烺按期到堂施診惟人數愈衆經費愈大雖各醫士念切痌瘝並不孳孳爲利而統計敝堂所出輿金爲數已屬不貲伏望四方樂善諸君相助爲理踴躍輸將俾敝堂無匱乏之虞貧病有更生之慶天鑒匪遙報施在卽而上爲父母延齡下爲兒孫造福富貴壽考不難如願而償矣滬北天后宫前廣益善堂司董曾鑄龔心銘施則敬朱佩珍祝大椿葉貽釗嚴義彬葉璋葉貽銓周鴻孫等謹啓 
振務 
[收經雲南旱災賑欵第七次清單蒙]  
　　虔祈國泰民安善士助規元銀一千兩虔祈五榖豐登規元銀五十兩曾少卿規元銀三千兩吳少亭筵資助賑洋一百元李萊山筵資助賑洋二百元以上共收規元銀四千零五十兩共收洋三百元於四月二十六日第九次電匯規元銀一千兩又四月二十八日第十次電匯規元銀三千兩交雲南賑濟局收急救灾黎爲諸人善士造福無量矣謹特登報以誌感忱再連前共經收募合規元銀一萬九千八百零七　二錢九分共電匯滇十次規元銀二萬零一百一十二兩容將細數目再行登報外現在官紳商籌辦雲南義賑會以後小號收雲南義賑欵所用收條另加小號經收圖章以昭微信合併聲明[  上海天順祥謹啓]  
[四月分代收淮徐海水災振捐清單]  
　　惪慶洋三元詹顧氏求病速愈洋十元江寛輪船帳房二次洋六元潤濤和尙洋十元張明良爲尊甫七秩壽辰答席洋念元以上共收大洋四　九元除分别製奉收條外當將如數解交愼裕號朱葆三先生　彚解災區散放乞附報章以　仁風[  北天后宫前廣益善堂司董謹啓]  
 
 

Page 21

 
 
   
 
 

Page 22

 
 
　　華商集成圖書公司出版新書 
　　小學敎科書　敎員用書 
初等脩身第一册敎授案　已印刷初等國文第一册敎授案　已出版　二角半初等習字同上敎授案　同上　五分初等歷史同上敎授案　同上　一角初等地理同上敎授案　同上　一角初等理科同上敎授案　同上　一角初等圖畫第一册敎授案　已出版　一角初等算術第一册敎範　已出版　一角半初等體操同上敎範　同上　一角初等手工第一册敎範　已印刷初等樂歌第一册敎範　已出版　五分　　學生用書 
　　初等修身敎科書　第一册已印刷價分初等國文敎科書　第一册已出版　一角初等習字範本　第一册已印刷　價分初等歷史敎科書　第一册已出版　五分初等地理敎科書　第一册已出版　五分初等理科敎科書　第一册已出版　五分初等圖畫範本　第一册已出版　一角 
　　程度 
　　先出初等小學第一學年凡年在六七八歲而未識一字之兒童必須以此書敎之盖惟此書方眞合初等小學用也 
　　敎材 
　　以兒童所習見習聞之事物爲敎授之材料而矯正其知識故各課皆可實物指示儀噐標本一槪不用以求省費 
　　用法 
　　無論何科何課凡本課中應問應講之語瑣屑曲折悉擬列于敎師用書中俾窘於運用之敎師照書間講而已足非其他敎授法可比 
　　定價 
　　每年二學期每學期每科一册課多者更分爲二册便于分購省磨損易新之冗費也學生用書每本之價至多不逾一角爲學生節費即所以便敎育之普及也 
　　預告 
　　以上所列均係初等小學第一學期所用除已出版者外其他各書儘本月内悉數出齊其第二學期用各書儘本年暑假前悉數出版嗣後第二三學年依次續出俟初等出齊續出高等再出中學先此預告 
　　奉贈總例樣本 
　　本書編纂之趣意與本書之内容悉說明于總例中茲更附已出各書之樣本目錄彙釘成册廣爲分贈不取分文除附贈購取本書全部者外凡蓋有學堂圖章條示索取者立卽將樣本寄奉不誤惟　敎育界諸君鑒而敎之 
　　高等毛筆習畫帖　以仿西畫之法而寓以中國古畫家之意由淺入深最合學堂範本之用每部價洋六角 
　　小學最近代數學　此書共十編層次井然每証一題先說其理次解其式學者最易領悟附九編解式尤便檢閱每部價洋六角 
　　手工敎科書　日本小學校以上均有手工一科故工藝進步甚速近來中國工藝漸知注重惟敎科書絶少善本是書辭意簡要圖式精詳最爲合用每部價洋三角 
　　皇朝分省輿地全圖　是圖精詳明確久已馳名學界近因售罄特再付印每大册價洋一元 
　　最新地文學　地文學爲研究地理之基礎以學說最新最備爲要是書條理精詳譯筆雅潔闡發新理尤爲前人所未有每部價洋五角 
　　中國新地圖　是圖尺幅雖小而絶精確一切水陸商埠航綫鐵道物產等無不一一注明誠學校必用之圖也每幅價洋二角半 
　　生理衛生敎科書　衛生學爲個人自治之一端欲知衛生學之原理不可不知身體之構造故生理學尤爲緊要西裝一册大洋八角 
　　步兵斥堠步哨勤務敎練　斥堠爲戰務上最緊要而步兵斥堠尤爲要中之要泰州彭君爰譯是書似供軍隊敎育士卒之用並爲陸軍各學校及軍隊中士卒之叅攷書定每部價大洋五角 
　　化學敎科書　是書爲化學專家所著博取日本各名家最近之學說而折衷於森山氏新出之書詞簡義顯繪圖精良適合普通程度每部價洋五角 
　　小學校管理法　小學校爲國民普通敎育管理之良否最關緊要茲編布置釐然得以簡馭繁之道管理小學校者宜讀之西裝一册大洋一元 
　　繪圖詳解幼學新讀本　是書逐字逐句皆演成白話註釋佐以圖畫俾敎者不勞而學者易解洵爲蒙學必讀之本也每部價洋八角 
　　小學修身節本　東西各國小學校於修身一科最爲注重是書删繁節要爲修身必要之本蒙學生不可不以此入手也每部價洋三角 
　　英譯津梁　是書所譯牽引介係挈合等句爲多而以英瀝博士所譯四書以爲標準中有未信之處則加以竄易以符原意象胥家之津梁也西裝一册大洋一元 
　　五車韵府　是書以諧聲爲主將華文逐字逐句旁譯英文最易使人領悟凡研究西文者得此獲益非淺西裝每部一元半漢裝每部一元二角 
　　中國實業界進化史　是書將中國上古迄今工商各業進化之原理與夫變遷之現象分上古中古近古近世四期條理井然搜羅宏富西裝每部價洋一元 
　　栖霞女俠　每部價洋二角五分 
　　九尾龜初二集價洋八角 
　　黑獄每部價洋二角 
　　新果報錄每部價洋三角 
　　言情小說奇遇記每部價洋四角 
　　中西文四書　下層四書白文上層譯成英文中西對舉最足資研究英文之助校對無訛西裝一元五角漢裝一元二角 
　　普通新代數　是書取英國突兌翰多爾之代數學史密司之大代數美國駱賓生之代數敎科書等斟酌損益列式簡便析理精詳最爲代數敎科上乘之書每部價洋一元二角 
　　西裝兵法要畧　每部價洋八角 
　　袁慰庭兵書　每部價洋四元 
　　警察講義　每部價洋四元 
　　洋裝飲氷室文集每部價洋四元 
　　普通體操敎科書每部價洋三角 
總發行所上海棋盤街點石齋　四馬路東首開明書店 
 
 

Page 23

 
 
   
 
 

Page 24

 
 
   
 
