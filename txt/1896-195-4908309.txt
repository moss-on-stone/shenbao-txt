# 1896 - 195 - 4908309

 

Page 1

 
 
[上海廣學會新著中東戰紀本末八卷限價壹圓伍角] [  圖書集成局代啓]  
　　中東之役千秋厅變萬國聳觀廣學會久抱興華之志特延名士譯著成書都五十萬言凡中國官文書中欽奉上諭恭進奏疏及禀牘批剳文告書啓等類西國大新報中君相所經營員弁紳士所議論觀戰人所紀錄及郵電盟約等類無不依次編列隨事譯錄而又佐以圖畫加以注釋總之多外閒未見之實錄博聞多識在此驚心動魄在此懲前毖後亦在此其自著之和戰禍福各論治安新策蔡子新語無一字拾人牙慧尤足爲興華之一助託申報舘曁其鄰申昌書畫室格致書室北京路美華書舘虹口中西書院分售印釘精工書少速購躉購略亷　售文學興國策每部兩角 
[論中國培養人材在振興學校變通選舉]  
　　今之言時事者謂中國人材不及泰西之可用蓋因泰西各國廣設學堂書院以造就人材而中國無之不知中國之學校卽西國之學堂書院也特中國期明體而西國求逹門中國沿虚文而西國程實效是以異身考中國三代以上學校之制詳於禮經所載孟子言設爲庠序學校以教之庠者養也校者教也序者射也夏曰校殷曰序周曰庠學則三代共之皆所以明人倫也人倫明於上小民親於下數語足盡古帝王勸學明倫之至意所謂明人倫者卽堯使契爲司徒教以父子有親君臣有義夫婦有别長幼有序朋友有信是也脩道之謂教而道體莫重於人倫古者設學以明體爲要逹用次之故序言射而澤宫教射文教足以統武功周禮大司徒三物賓興兼崇六藝六藝者何禮樂射御書數也若以擬之今世則槍砲器械古之射類也輪船火車古之御類也語言文字古之書類也幾何代數古之數類也至於合五洲之玉帛通萬國之謳吟亦皆禮樂遺意此外若工商農醫聲光電化各學雖出六藝之外無不可以藝概之是古之爲學未嘗不逹於用特先求諸本原之地則必以明體爲要耳自三代至今二千餘年聖賢代興名儒輩出凡著書立說之明聖道者幾不可以數計今世之道不患不明而患不行今世之教宜以逹用爲亟而顧略焉而其所謂明體者則又徒尚虚文而無實意夫亦烏覩其可哉古者敷奏以言與明試以功並重今制試士以文字是詳言而略功已與古異士之應試人選者得著府廳州縣學官弟子籍是曰生員學使者三年兩試之第其高才者爲廪生爲增生又升其優異者於成均爲貢生監生合貢監諸生三年大比於鄉中式者曰舉人合各省舉人試於禮部中式者曰貢士由是而殿試而朝考均得賜進士授職錄用是爲士子釋褐登朝之始計自未爲生員時試於郡邑有司以逹於學使曁生員之試於學使試於鄉舉人之試於禮部貢士之試於殿廷詞臣之試散館試考差試大考皆以文字其文字或爲四書文或爲五經文名代聖賢立言實同俳優學語或爲對策則陳古事而不及時務或爲論疏詩賦則尚駢儷而更涉浮華其能明體與否不可知要之皆無用之虚文也至於貢監生員所當肄業者今固未嘗無學校也成均之長爲國子監祭酒爲司業其僚屬爲博士爲助教爲學正學錄其所以課試貢監各生者與學使之課生員無異惟在監肄業者時與師長接見猶有規範可循若外省府廳州縣之教官爲教授則多進士出身爲學正爲教諭爲訓導則皆由舉貢選授大率年在五旬以上或踰七十昏懦無遠志諸生中除廪生外皆覿面不識誰何月課委考并虚文亦不奉行諸生惟入學時一謁宜聖厥後終身不而宫墻設官教士之謂可而乃暌隔若此又安望其能樂育人材哉近世天下多故當事者亦思勵實學以求實用於是成均則設南學鄂垣則有兩湖書院吳郡則有學古堂曁陽則有南菁書院甬江則有辨志文會滬上則有求志書院或博古或通今皆欲士子於應試文字之外致其心力廣其識見至滬北又有格致書院由各省大憲命題考試已閲十稔遠近應課士人漸知嚮往西學精進研求度再十年人材必多造就其實各書院課試之程皆學校中所應有各書院山長教士之法本教官所當爲且不特此也推之同文方言館船政製造局水師武備學堂凡一切講求實用之事無一非士人所當學卽無一非學校之分内乃歧而二之卒未合而一之致庠序之徒仍以章句自域轉薄講求有用之學者爲揣摩異路而一二豪傑之士雖有志於實用終若於庠序之外别爲一途如是則風氣安得而改移人材安得而興起 
[諭旨恭錄]  
　　四月十五日奉上諭内務府員外郎文麒膽大鑽營卑鄙無耻著卽行革職永不叙用欽此○十六日奉旨廕生譚傳贊秦光弼何立坦高承惠黄昌元馬德駿許濟均李聨鈺均著外用同林著以文職用詹事府左庶子員缺照例將濟澂轉補所遺右庶子著瑞洵補授兵科給事中著麟趾補授山東道監察御史著宋伯魯補授擬補内閣中書陳惠愷河南城守尉衙門筆帖式聚或俱准其補授卓異俸滿廣西太平思順道蔡希邠著回任准其卓異加一級仍註册候升卓異貴州開泰縣知縣趙一鶴著准其卓異加一級仍註册回任候升病痊前直隷天津遂方恭釗著照例用年滿烏里雅蘇臺内閣章京侍讀英奎著加一級保舉東河先儘同知試署期滿河南衛輝府衞糧通判陳增壽著准其實授照例用保舉雲南補用知州蔡鏡蓉山東補用知縣吕昱曾碩儒浙江補用知縣曹韶南廣西補用知縣夏承宗俱照例用同日慕陵禮部郎中著存輝補授盛京禮部員外郎著巴克坦布補授刑部司庫著恒廉補授盛京刑部堂主事著煜綸補授兵部司務著錫垣補授奏留吏部學習司務章定基著准其留部欽此 
[本館接奉電音]  
　　昨日午前京電傳來上諭三道敬謹譯登○本月廿三日奉上諭崑岡著補授大學士欽此同日奉上諭榮祿著以兵部尚書協辦大學士欽此同日奉上諭步軍統領著麟書署理欽此 
[詳述德弁被困事]  
　　金陵德國某兵弁被人毆斃前已錄登電報兹悉此弁姓格老司被毆後實未斃命緣本月二十日午後四下二刻時乘馬至督署後曠地上操練第五隊兵丁突見督標兵士約二百名卽前者劉峴帥由山海關帶回者其中有三十人手執旗幟餘人皆徒手而行正在發令開操時有所部三畫金武弁來報兵丁名數遂復下馬稽查惟聞督標兵士自後狂呼一回頭見若輩已臨近身畔急上馬欲行督標兵士驀以上置鐵竹之竹竿擊其頭痛極墜下然馬尚未逸而督標兵士已四面兠圍有持竹猛擊者有桀石遥投者有牽裾不放者不得已出手槍恐嚇未及開放而督標兵士忽操矛戳格老司之臂致手槍墜地一兵士搶取欲擊祗以未悉機關彈不得出而馬又被兵士奪去發號所用之棍亦早遺失時已勢急祗得奔逃至馬路中兵士猶自後狂追盡力攻擊馬路上行人復助之爲虐幸得所部第五隊兵丁來救始得出險而帽子眼鏡對時珍竹棍手槍及馬無一存者至所受之傷頭部有四處身上列不計其數現在方延醫敷治峴帥聞報卽傳電至上海向德總領事官告歉并將督標統領及各弁拘禁訊供定須重辦聞啓釁之由大約因督標兵皆用古法今見新軍改用西法不免存嫉妬之心以致羣起而攻肇此意外之禍云 
 
 

Page 2

 
 
[松江府試十志]  
　　茸城采訪友人云本月二十三日午後三下鐘時陳太守升坐試院大堂飭發松屬七縣二覆文童案計招覆人數華亭七十二名奉賢四十六名婁縣六十八名金山三十六名上海六十名南匯四十四名青浦八十名示期二十五日黎明時進院覆試今將上海全案並各縣前列諸君名姓抄錄左方上高翀劉鍾龢王建善任晉康王遵善曾澤霖黄慶瀾張文瀚黄公錫沈樹埜厲温李鍾瑛張國維江紹陞陳洪範曾澤民張秀峰蔣宗詡陳德清楊葆恒謝永炘賈豐芸徐善祥王銓運陳元錄徐偉楨沈含章沈元齡王樹功金宇文高耀黄　吳煕昶沈毓才瞿慶銘倪道原嚴恭劉錫祉尤彭泰喬慶璜黄錫福胡宗瑗陳昌鳳顧視清施人傑周鴻銘蘇廷驤黄申錫莊謙吉葛尚迪黄肇瀾葛士釗宋人傑汪寳亨王臨棨尤彭熙蔡廷棟吳灝張仁龍吳家頴華周紹康孫家相楊志萬蔡樹蘐耿葆淦王淇顧永澂宋樹藩顧增耀趙駿昌吳駿徐超凡宣清樾張廷荃雷珹張光祖范鍾鳴周宗髀陸本曹耿善勛奉莊禮柱奚萃光顧汝霖張時芳孫心敬蔣道宏曹欽鎬沈漣翁詒孫顧儀洛婁俞廷堯陳醉經侯功偉姚膺福龔銘德胡昶周籌陸文鑑王　甲嚴天貴沈保章金郁蓀居承德余人鏡楊山淵禇士謙吳景雲葉宗蘎杜式衡陳文樑金董晉良高堪沈慶芳徐兆荃王平衡陳公珩姚嶽降徐龍光孫念霄禇邦瑞南瞿光史陳士良于鬲玉其壽陸景羲俞嘉謨黄鎭廷蔡人迪丁祖望盛世鎔青姚文微姚文渭方益謙姚文江許藻才孔慶齡沈培源李春粲諸侯光徐徴榮吳有聲徐徴華徐士練沈祖振姚文源徐瑨許宗冕戴克寛熊宗右李家驥 
[定期開局]  
　　前報蘇垣創設電氣燈云云兹悉經辦是舉之黄軍門已與經辦諸君議定擇於本月廿四日在富郎中巷東開設電燈公司開辦一切惟開工之期尚未擇定其章程亦已刊印成本分佈各處矣 
[放生盛會]  
　　本館常駐金陵訪事友人來函云俗傳本月初八日爲千佛生日省城各寺院内僧衆尼姑齊作道塲并買物成生以其獲福以故每届清和節前後城廂内外各善堂並大小佛塲爭先購買活物施放漁人無不利市三倍然尚以來源不繼價值昻貴衆善士只能陸續購買現在猶見放生船絡繹氷面從護城河一帶施邐至下關江口帆檣相屬艙中僧徒　坐焚香禮懴鐃鈸叮噹船頭艙板上各置魚囊魚盆若干件畜有鰍鱔蝦蟹等各種生命凡赴會之善男信女俱跌坐其旁虔誦無等等咒以爲超度令得長游澤國盡沐恩波迨駕到江面闊處將魚傾放凈盡始鼓棹而返 
[東報譯誌]  
　　日本新　縣人民以日本還中國遼東半島爲千古未有之屈辱我日本國民當子子孫孫牢記不不忘因是就白山公園建一牌坊以誌記念牌文卽明治二十八年五月十號日廷所下之詔書由前議士荻野左衛門前縣會議長坂口仁一郎二人爲首禀知警察署長於三十一號在公園偕樂館大啓記念會○東宫年齡漸漸鼎盛淑配尚未選定而西字新聞紀有日本未來之皇后必於舊藩五攝家選舉現聞某公爵之女公子容儀淑德自幼已稱兼備又皇族某親王之女公子亦堪入選將來二者必取其一焉○二十九號東京樓魯太來電俄帝加冠禮成下諭民間地租十年間滅半納稅并下詔大赦輕罪人减重罪人之刑○上月二十六號○俄帝加冠之日日廷旣遣伏見親王在彼代御名祝賀是日午前十點鐘復具電報一通親署名逹至莫斯科申賀○伊藤總理西鄉海軍二大臣前月議往臺灣巡視因事中止兹擬於下月某日赴臺○日本欲聨俄好久已存心數日前擬與駐紥日本之俄公使司敗而商議一切因俄公使爲俄帝加冠祝賀事異常繁忙不及與議大約本月五號後可親尊爼矣○三十號東京來電云本日官報揭曉外務大臣陸奥宗光上表辭官朝廷准其免本官所有外務大臣事務仍著文部大臣西園寺公望兼任○韓京來信述國王在俄公使館親觀水兵操練卽向在京城護衛兵也○俄公使囑警務廳查京城仁川之人民極貧者給米百斤金十元日來挨户取查甚形忙碌○各地亂民依然未靜日前水原地方官兵與戰擒獲三名囚諸牢獄又三金山及照陽地方亂民九百名聨爲一氣四出掠奪官軍征撫兼施均未就緒不得已上書請援又金化亂魁申長生拒捕被官然槍擊死又安平亂民出掠計有千七百餘名日向日本之軍隊衝殺日兵殺其人九名又燒民户五十家 
[浙省官塲紀事]  
　　杭州采訪友人云府學訓導陳藃文於本月初旬請假回寍波扶封翁曁太夫人靈柩來杭卜葬於西湖虎跪泉定於二十日已刻登穴省中官紳及瑶圃京卿之同年故舊先於十七日公祭○前報紀中城保甲委員會同鑄錢局員拿獲私鑄小錢之匪犯一名送縣懲辦兹悉縣主訊得此匪所鑄之錢俱用生鐵洋鉛洋並無銅質擬請從寛辦理發極邊充軍未識上憲允准否○湖州巨富某祖籍休寗在杭爲鹺賈本届令其子應試商籍派保某餼生向學轅遞禀謂其與例不合請卽扣考宗師批示仰運司迅速查覆○有藩署差役三名因改呈索費經龍方伯發縣枷號示衆内有一名因病取保隨被脫逃刻獲案其未逃之二犯恩准釋放脫逃而復獲者尚須加等治罪也 
[憲示彚登]  
　　欽命頭品頂戴南洋大臣湖廣總督部堂張欽命頭品頂戴湖北巡撫部院譚爲出示曉諭事照得本部堂院前經奏明於湖北省城設立銀元局開　銀元通行各省嗣因湖北制錢缺乏將銀元酌價准次其完納丁漕關稅鹽課厘金旋經查明各省皆有銀元旣准完納本省公欵必須加鑄本省字樣方免混淆滋弊業經示諭在案本部堂院慨制錢日壞亟圖補救之方現飭司局於省垣設立官錢局權衡出入查湖北省每年應收丁漕厘金爲數甚鉅而制錢之少城鄉一律民間百計購錢竭蹶輸納情形亦屬最苦故調劑錢法之窮必自公欵始銀元所以代制錢自應有劃一之錢價方便行使兹議定每新鑄之本省銀元一元准作制錢一千文該商民等照此價赴局購取卽照此價赴關卡州縣完納無絲毫增减以昭大信一面增購機器添鑄五開十開二十開小銀元亦加鑄本省字樣其價照一千文以次遞減亦如制錢之零星使用並刊發銀元官票加蓋本省藩司印信塡註善後局所發加蓋司印每張一千之錢票相輔而行以期轉輸下竭爲此示仰軍民人等知悉爾等須知制錢雖一時短少而新鑄本省銀元及銀元印票實與制錢無異三項充足流轉民間自富商大賈以至鄉曲編氓凡持此項銀元各印票赴官呈繳者藏稅可以早完厘金可以速納如有照章繳銀之欵卽照銀元定價之制錢一千文核計市價高下折見平色取携旣便略無阻滯則錢不足而自足通行旣久錢價無有不平也本部堂院更風聞民間於丁漕厘稅各項完納制錢官吏司事不免有多方挑剔甚至索到規費之弊深堪痛恨今旣有此本省銀元及銀元印票定爲一千之價又有一張一千之官錢印票務令隨到隨收不准再有苛求仍嚴札各關卡州縣如敢藉詞不收或稍有留難需索准該商民等赴轅呈控一經查實立卽嚴參重辦此與乃整頓圜法體恤商民之要政法在必行斷不容吏胥人等弊混梗阻各宜凛遵毋違特示○欽命湖北全省承宣布政使司布政使王爲出示曉諭事照得湖北自上年水旱災歉嗷嗷待哺者衆當蒙院憲奏懇天恩截留冬漕工賑兼施並籌欵委員馳往蕪湖江北一帶購米分别賑濟平糶第鄂省地廣人稠房鮮蓋藏卽豐收之年尚多仰給於湘省值此青黄不接雖經賑糶頻頻　米價仍形昻貴亟宜設法廣爲平糶以紓民困前此疉蒙兩院憲商請湖南撫部院允將湘省採買之榖三萬石米五千石由鄂截留濟用昨復據紳民禀咨請湘省暫開米禁旋接湖南撫部院來函再以湘省儲存平糶之米三萬石運鄂暫資接濟俟原價領回仍擇可買之區代購四五萬石鄂省驟增七八萬石當可支持麥秋云云應與本省購存平糶之米分設經理以期擴充除詳請委員前往騐收先交省城豐備倉就該處設局酌價平糶並俟續批運到漢鎭添設分局外惟查江漢人家窮檐望糶不過日食所需冀市價因官糶而漸平斷不容漁利者競糶轉於貧民無濟合亟出示曉諭爲此示仰軍民人等知悉爾等須知辦理平糶專濟被災黎民以補賑所不及只准貧民小户赴局照價零躉購食倘有功之家圖利販賣或囤積居奇查出定卽飭拿究辦愼忽趨利忘害以身試法切切特示 
 
 

Page 3

 
 
[潤州瑣錄]  
　　鎭江訪事人來書云本城向於四月間有都天大會届期遠道來觀者指不勝屈至城鄉之赶香會者尤其男女維遝不免有匪徒混迹其間乘機誘拐居民受害實非淺鮮今歲常鎭道吕觀察於會前面諭保甲總局劉明府以現值會期恐有拐匪滋害　卽曉諭居民務宜加意防範如能連同被拐之人一併拿獲送局訊實定由本道捐廉賞鷹洋二百元發局轉給獲送之人具領以示鼓勵仍將拐匪發縣從重究辦以除民害等因奉此除會督兵役嚴密查拿外合亟示諭爲此示仰闔郡商民諸色人等一體知悉爾等遇有拐匪務將誘帶幼孩連匪拿獲送局聽候訊明給賞不得受賄故縱尤忽妄拿滋事致干併究○鎭郡銀山門某錢鋪於日前倩學徒某甲至大港鎭收到票洋一百元遄回店中將至南門大街遇見已歇學徒某乙班荆話舊意甚繾綣同入茶肆見洋蚨詢從何來甲以實告乙見紙包略有破痕遂生一計謂甲曰紙薄洋重非重重包裹恐中途失事甲卽請其看守翔步至紙鋪中購紙迨回茶室人與洋俱不翼而飛甲驚惶急回店中哭訴司帳立偕徒至乙家告知乙父則云數日未歸並不知有此事請爾自行尋覓與吾無干未識作何結局也○某生失怙年未及冠卽遊泮水其姑母有女與謝年相若豐肌秀骨嬌艷動人一日謝往省姑適與女遇微窺半面頓起相思歸家卽病委頓牀褥間生母察知其情乃託故邀女至家女至聞生病徐徐詣榻前慰問生遽挽女手具道致病之由女正色規之謂男女不相授受苟欲締結蔦蘿當俟倩人作伐喁喁私語毋乃自累累人乎生喜病亦若失迨女歸生果倩某戚往議婚女父母以生幼時已聘有同邑某姓女遂不許其請女恐問病一層貽人口實乃將情由婉告於父母且云如係小星殆命也夫不悔也於是遂從女志許之兹諏吉十八日迎女及幼聘之女同日過門成親一時花燭齊輝洞房雙啓堂前賀客豓羡不置亦婚禮中别開生面者也爰筆之以存佳話 
[巫峽猿吟]  
　　宜昌訪事人來書云東湖縣余大令彬履任後卽懸示捉拿地痞計有綽號者共六十人爲首者係坐山虎梁壽廷及伊子巡山虎梁花子等派捕役逐日掩捕已拿獲數人俱下西卡内不知日後若何辦理惟現將周某責小板一千皮條一千如有在宜滋事者無論本地人别地人皆行拿辦又某打包店共五六人有獲案者亦有聞信而逸者俱云此次極其認眞故不敢以身試法○快利輪船聞奉本省制臺之命須往蕪湖運米駛上漢口並云可以裝運數次因此刻下不及來宜前日沙市輪船在宜正欲開行忽川中到貨數船赶裝該輪赴漢云○某氏之媳年二十餘歲川中人也近在某乙家打雜乙家蓄一猫甚珍惜一日媳喚之回家卽隱藏不放還乙往尋媳不認乙去猫又跑出媳之翁姑以媳不該竊猫不放媳託辭以辯姑乃責媳不料是夜半媳忽潛逃次日往各戚友處尋找不知去向現在四出尋覓不知珠還合浦否也○宜昌自前此被火後居人莫不愼防前日街前後耆老向各鋪户居民捐寫錢文又多邀羽士打醮七日酬謝火神神道設教殊無謂也○聖公會前在街後購得基地一叚上建洋樓房屋不料甫落成月餘被上年痞民閙事焚毁去冬又復興工至今已造就闰客廳一洋樓工程約成一半大約秋後當能竣工所用木枋木條均由上海辦來在關完稅每枋一支過稅六十文木條則每條四五十文不等 
[上海官塲紀事]  
　　本縣黄大令探悉江西巡撫德大中丞近委朱委員兆霖齎呈江西全省輿圖晉京道經滬上將次抵埠因預飭差役赴碼頭迎迓○江蘇候補道錢怡甫觀察志澄籍隷浙江以前曾任青浦縣事刻因晉省繞道甲江假滬北晉陞棧暫駐行帷昨日命駕進城先詣道轅拜會黄觀察飭丁擋駕次至縣署黄大令因公晉省不晤而返 
[示禁女伶]  
　　欽加四品銜辦理上少英美租界會審事務兼辦洋務局提調正任江寗府南捕分府屠爲出示嚴禁事照得演唱戱曲男女混雜實屬攸關風化本分府訪聞同慶廣東戱園有女伶混雜演劇殊違禁令業經飭差傳諭將該女優散去惟恐日久玩生復萌故智合行出示嚴禁爲此示仰該戱園主遵照自示之後不准再邀女優同演倘敢故違一經訪聞定提嚴究决不寛貸凛之切切特示 
[失船控縣]  
　　昨日有顧阿毛恊同船牙吳琴堂扭朱介銓到縣控稱有駁船一隻被朱竊去裝私鹽現被緝私營巡獲將船撐去小的失船無著扭求訊追等情值日差禀知内署黄大令晉省由内署傳諭交差看管候訊明虚實核辦 
[飭查凉棚]  
　　八仙橋浜西一帶房屋翻造一新有清月樓茶館開設沿浜座客常盈邇因時交夏令搭蓋凉棚當道以其據佔官河有碍河道飭該圖地保查明禀覆不免有拆缷之虞也 
[因瘋自刎]  
　　江北人張某整容匠也居虹口漢璧禮路永祥里後素患瘋癲症時發時愈發時或歌或泣今春病發時忽潛服烟膏幸經施救復送同仁醫院醫治得痊由友人薦至新虹橋西第二百六十五號門牌爲整容夥邇者老病又發終日喃喃前晚用剃刀自刎於臥榻至昨晨店主見榻旁血跡甚爲駭異又見剃刀血痕尚在所幸氣絲尚屬立卽舁送同仁醫院求治未知能保全性命否 
[枷犯遊街]  
　　虹口虹鎭八十個黨流氓顧臨松爲圓通寺巡防局拿送總巡局訊辦判責二百板荷枷一月發犯事處示衆昨晨發回圓通寺王壽華二尹飭勇押解至鎭繞遊示衆 
[小工壓斃]  
　　虹口下海浦成泰木行昨日下午雇用小工多名搬運松板至行塲堆砌内一小工肩掮松板由高處失足墜地板壓與首致將頭顱壓破腦漿迸裂立時斃命一時哄動遠近爭往觀看事聞於巡街捕報知捕房捕頭派包探竇如海前往查視旋知死者江北高郵州人多陸永川年三十九歲須訃家屬到來料理惟恐該行不免破費也 
[流氓横行]  
　　楊樹浦紡織局附近有流氓四十二個黨横行不法爲害地方其衆以張桂卿爲頭目日前將某紗局司機人嚴永生軋至鄉間飽毆復以番佛十尊爲壽事始得寢惟該處近有巡防局遠有巡捕房而若輩竟肆無忌憚藐視三尺法一至於此眞堪令人髮指昨晨又有高郎橋鄉人某甲出外市物張等見其懦弱可欺遂向之拆稍甲孤掌難鳴大受窘辱有物傷其類者謂久被若輩魚肉不得不稍加折挫遂邀村人與决勝負張略不爲懼亦糾集黨類嚴陣以待彼此用武如臨大敵詎流氓一聲暗號各挺器械二人猝不及防均被戳傷餘衆奔潰時巡防局已派勇前往掩捕然烏合之衆已鳥獸散無從指名就使當塲果遇若輩亦必含笑相拒斷非一二勇所能制其亡命殆猶羊入狼羣耳噫 
[竊賊冐官]  
　　長江一帶著名巨竊徐金標在江孚輪船行竊東洋縐布一疋高麗手巾布一疋爲包探緝獲適由失主認明原贓同包探投小東門捕房伸訴以急於動身請先領贓捕頭准之命將該竊押候轉解大自鳴鐘昨晨經克捕頭詰問該竊自稱都司職銜在杭州當營官來滬公幹捕頭以其矢口妄供飭探帶往問訊旋據供認前在江孚竊取白金等件與永興里復興昌失主所報相符據稱贓寄滿庭芳街某客棧捕頭命押候吊贓解堂究辦 
[暫停發落]  
　　昨日禮拜五爲法浦房發落之期公廨讞員鄭景溪大令以案無多飭丁持名片至捕房暫停一期師下禮拜一彚案發落 
[滬南諺語]  
　　褻衣尿布攔街晾晒屢經鍾明府嚴諭居民務期一體遵示昨日午後滬南新街帳簿店内鄭桂生家仍將褲子攔街晾晒被十六鋪地甲所見遂將所晾之衣收去該店謂此係小弄無碍行人何必吹毛求疵因此兩相爭閙有葉阿六者在鄰近某烟館内吃烟阿六聞聲而出竟將地甲毆打後被地甲將鄭葉二人扭至十六鋪局中請鍾二尹究辦二尹責鄭一百板責葉二百板釋出○前日浦東唐橋鎭某花行内被本地流氓無端詐去英洋七元該花行主人以流氓如此横行不法殊難隱忍於昨日至爛泥渡局中禀請劉二尹提辦矣 
 
 

Page 4

 
 
[美界捕房四則]  
　　寍渡人瞿桂生某日潛至西華德路第九百二十號屋内竊取紡綢衫棉被等物事主劉阿四控諸捕房昨晨經包探倪順泉查獲押候吊贓送廨究辦○東洋車夫倪蘇郎某日由禮查酒肆送某西人至華順碼頭時西人已酩酊倪竊其對時表一枚存同鄉人施春江處未幾倩張近貴付諸長生庫得洋十枚俵分西人酒蘇始知失表報知捕房直至昨晨經包探石金榮訪悉將倪施張三人拿解捕房押候送英讞員訊辦○前捕房中未知何人抛有無名揭帖一紙經門差捕拾呈捕頭閲得中言銀匠羅維樂横行拆梢捕頭乃諭各包探查羅究竟安分與否再核○濟南輪船西人昨晨役捕房訴稱由香港來滬中途失去寳石玉玩等物值銀八十餘兩請爲代緝捕頭立飭各包探查緝 
[來函照登]  
　　啓者頃奉姚守梅楊景庭兩善長函開接新市友人來函云新市大南栅外徐家莊相近之鄉村地名北圩東西兩岸烟户二百餘家十六日天時陰晦雷雨交加至下午四點鐘時該鄉有百畝漾者漾中黑氣凌空水勢壁立瞥見一物若車輪然旋起空中雷電氷雹黑暗漫大約一炊時但聞霹靂一聲隆隆然東向而去回顧北圩村落已作邱墟矣今查勘該處屋宇三四百間悉皆傾倒遭刼鄉人四十餘名不省人事殘廢者七八十人被風刮去不知去向者五十餘人惟河西兩屋危然屹立兄弟二人名周發貴周發仁者得以無恙照此浩刼誠亘古未有之奇事也且更可異者港内所泊船隻蕩焉無存小舟懸挂樹際桑園皆成曠土才樹連根拔直樹上有白繩綳結如網不識何名嗟乎死者已矣其幸而得生有棲身無所餬口無資調理無醫藥耕種無器具若不設法救援必至盡塡溝壑云云謹乞登日報布告公鑒浙省好善人多知必有解囊慨助加　梓鄉者翹望慈雲不勝感禱待命之至[  上海北市絲業會館棘人施則敬子英甫稽顙]  
[解欵聲明]  
　　啓者湘省連年大旱長沙寳慶衡州等屬被災尤重前經籌墊第一批規銀十二萬兩交嚴佑之先生帶往散放迭接佑翁來電該處災區甚廣需欵甚殷亟須設法接濟等語今特湊解第二批計申報館義賑四千兩仁濟堂絲業會館義賑三千兩奬賑三千兩敝所義賑一萬兩三共規銀二萬兩仍交嚴佑翁先生散放惟災區旣須接濟而墊欵尤待歸還同人等仰屋徬徨萬分焦急伏望諸善士或慷慨解囊或廣爲勸募無論多寡量力捐輸庶幾義粟仁漿源源而至同人等不勝虔爇心香以祝之[  上海陳家木橋電報總局内籌賑公所謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[象魏懸書]  
　　欽加六品銜南城兵馬司右堂兼理街道事務加七級紀錄十次陳爲剴切曉諭事照得本司所屬興隆街地方近有無知匪徒勾引良家子弟在彼設賭招聚閒人夜聚明散前經訪聞嚴飭甲捕勇丁驅逐出示諄諄告誡在案乃無知匪徒抗違不遵仍復在外措詞招摇撞騙造言生事實堪痛恨若不嚴拿究辦何能清理地面而安良善爲此示仰甲捕勇丁人等將造言生事設賭之人嚴拿究辦外嗣後爾等不時梭巡如有匪徒仍蹈前轍招聚多人設賭卽行驅逐倘敢不遵卽行拿獲押解赴司嚴訊詳城按律從嚴究辦如該役等知情賭縱一經查出或别經發覺定將該役等一併嚴懲决不姑寛毋謂言之不早也懔之愼之毋違特諭三月二十日實貼興隆街○欽加六品銜中城兵馬司右堂加七級紀錄九次邱爲嚴切曉諭事照得本司現奉本城院憲牌開本院執法極嚴辦事最决凡有詞訟悉皆虚衷審斷從不聽信請託瞻徇人情曲直是非不容絲毫含混所有司坊各官曁書皂人役迭經再三諭飭諒能守法奉公宅中向無官親無可假託至問廚車班各役亦均嚴加約束不敢爲非弊絶風清當能共悉乃近訪聞有刑部書史陳姓因李孟宣一案自稱能向司署城上託情肆行撞騙雖事無實據而似此招摇影射若不訪拿究辦何以昭儆戒而杜效尤爲此牌仰該司坊等切實訪查拿案懲治並一面出示曉諭一切詞訟人等須知本城向不徇私萬不可四處託人討情許費处干法紀如有招摇假名嚇許之徒其許其扭至坊或到城控告審實後另有重賞倘甘受愚弄不卽舉發一經訪聞或别經發覺定將其人一併按法懲治決不寛容毋謂言之不預也等因奉此爲此示仰甲捕人等知悉倘有前項不法之徒許爾等立卽鎖拿扭赴本司以憑詳辦並訪拿詐騙違犯之徒一併從重懲辦毋違特示 
[上海縣案]  
　　朱周氏控李麻子誘拐伊女五喜一案旋有匪類鍾國垣冐稱躭擱申報館投宁求保蔣司馬疑是處冐飭差帶往申報館諭　並無其人回縣禀覆請示已紀前報前日蔣司馬升堂原差帶鍾國垣至案司馬諭曰現據原差詢明可知爾一味虚冐矇保且申報中亦已聲明請究假冐之人姑念據稱舉人從寛爾亦宜自愛鍾稱不敢作保尚祈恩典司馬叱令速退○本縣黄大令前接紡紗局總辦來函内開業户周保大張小雲掯賣基地請飭訊諭大令卽派差役提集人人証前晚蔣司馬提訊周供三地人世居小南門外已有二百餘年小的做花行意因住屋前面有廠基空地一方約十畝左右以前出賣於宋書紳之子得價銀四千九百兩尚有後面餘地七畝經故祖抵押於孫翰林處收價若干小的其時年幼不知細底如果紡紗局欲買此地小的非不情願因未有人向小的言明今蒙訊諭憑大老爺恩斷張小雲供小的蕩田八畝方單亦抵於他處且葬祖棺五口一時無地遷葬求寛限司馬諭曰紡紗局將欲建造興工不得再緩且局中買地斷不給發官價爾亦不致吃虧所稱遷棺一節本委當與總辦商議酌加遷費飭卽將方單檢齊限五日内呈案周張俱遵諭而去○武進縣本月初間有看土地廟之江姓夫婦被人砍斃一案縣尊騐明屍身飭查係丁根寳所砍派差赶緝未獲發電來申請本縣及英法兩公堂會同協拿丁來申在租界被包探獲解英公廨縣中派差赴公堂移提到縣前晚蔣司馬提訊丁供武進縣人向撑窑貨船爲業有事來申南市竹行碼頭起岸在北市購物與同縣内某地保相遇欲拿小的回去說是縣尊大老爺要人小的不知情節與他爭閙被包探拘案司馬問砍斃人命一事初不承認研詰至再略認謀斃得洋十九元旋又翻異司馬亦不深詰判令釘鐐收禁候備文解歸武進縣質訊辦理○前有戴楊氏投縣控蔡奎榮掯贖房屋求提訊斷等情前晚亦經蔣司馬提訊戴楊氏供本邑西南鄉閔行鎭人夫故三年家有平房三間前抵蔡奎榮處得錢八十四千歴有七十餘年現備價向贖蔡不允諾因央地保奚允和調勸加錢三十千文仍不允諾不得已來案控請恩斷奚允和供是十一圖地保住閔行鎭供與戴楊氏相同蔡供小的出身李家因蔡姓外祖家無後過繼小的承祀做船篷爲業戴楊氏之屋賣絶於蔡姓名下故經小的重加修理轉租竹行漕糧一項亦由小的完納刻因戴楊氏倐然取贖與例不合求明鑒顧内咸供前曾充當地保現經退卯前曾從中相勸兩造未允求斷司馬得供之下判戴楊氏措齊原價外另再加錢四十千文限五日内繳案給蔡具領將屋取回不得爭執兩造遵斷具結完案 
[英廨瑣案]  
　　蘇人羅寳生爲絲線生理來滬收帳致與公陽里妓女王小寳之大姐尤阿招姘識賃屋安康里一對野鴛鴦儼同伉儼詎阿招之父尤阿金母尤王氏於前晚糾同龜奴余阿其乘羅出外將屋中衣箱四口金表一隻洋銀二十四元一併搬到余家藏匿比羅投報捕房由包探秦少卿入往查起到原贓惟少洋二十元昨晨解案羅寳生供爲絲線生理因與胞北來滬收同至王妓處致與阿招熟識弟有事回蘇尚少該妓局洋十六元卽起意將小的衣箱等件私行取去今旣獲案惟求判斷尤阿招俯首無詞尤王氏供因貧苦讼女兒阿招來滬在妓院帮傭詎與羅姘識共借小房子數日不到妓院後聞伊等商議同逃但阿招已由余阿其爲媒許字與人行將出嫁故邀阿其將阿招尋回求鑒尤阿金供與相同余阿其稱是媒人因男家欲娶阿招後知與羅姘識意欲逃故逸故同其父母往尋别無他意求鑒别駕據情諸薩副領事以其中尚有别情著留候過堂覆訊羅寳生交保候訊起案之物先行給領○包探陳阿九拘解章有生到案禀稱此人在金七侯處爲出店前日失去紡綢一疋章自愿認賠爲特送案金投案申訴章有生供爲出店多年銀洋由小的收送並無過失今旣失物情願認賠别駕著押候照賠○包探孔阿才拘解顧阿大馬金標到案禀稱此二人前曾遞解鎭江今又來滬故拘送請判别駕著各責一百板再行遞解○二百七十三號華捕拘解粤人朱根寳到案禀稱此人昨日飲酒過醉闖入吳朱氏家肆閙打毁零星雜物約值洋一元吳朱氏投案申訴朱供是酒醉所致求鑒别駕判令賠洋一元並著具結○張竹卿王阿銀楊阿二劉金生同到范瑞和酒店沾飲因計算價值吵閙至打碎盆盌約值洋三元由一百四十九號華捕將一干人拘解到案别駕判賠洋三元了結○二百八十號華捕拘解馬夫金阿金到案禀稱駕車飛駛以致撞壞東洋車今車由金允爲賠修别駕判　洋三元○偷兒潘富生專在輪船行竊搭客雜物昨又竊取洋人必地臣之銀表練一條由包探竇如海拘獲人贓送究必地臣投案領贓質之富生供本地人行竊該死叩求恩宥别駕著笞責二百板管押三天贓還失主○演唱淫戱有干例禁兹有六馬路天福戱園於前晚演唱巧姻緣一劇此戱久在例禁之中事爲捕房查知因請屠别駕速出傳單將該園主傳案嚴訊云 
[江西官報]  
　　三月初八日署鹽道文争銿由山東賑捐奬加三品銜補用府鄧承渭缷辦義寗州茶稅局回卽調辦景德鎭厘卡補用縣楊景昨往新俞等縣催漕折張會往吉水等縣催漕　魏碩補往德化勘估堤工從九孫貽榖往鄱陽等縣催稅契曹國英往武寗催地丁准補萬安典史徐家駿飭赴新任○初十日户部主事傳運生回高安籍卽用縣何敬釗往南昌義寗州張維城往新建永新徐緒昌往建昌俱催漕折郭立朝辦鄱陽正釐卡王軍藩缷辦玉山卡回改指知府張雲錦禀到係安徽優廪生 
[邗江官報]  
　　四月十三日張鹺尹錫銘委三塲緝私金鹺尹兆榮銷銷廟灣海關祁鹺尹喧銷曲塘卡分發經歴潘鹺尹定藩禀到○十四日于觀察寳之到揚公幹○十五日龔鹺尹齊巘押運北鹽起程○十六日許鹺尹之璟銷鄂岸差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十二年四月十五日京報全錄]  
　　宫門抄○諭旨一道錄前○皖撫福奏遵議減防勇節省餉需摺○豫撫劉奏審明搶奪良家婦女殺人重犯照章懲辦摺○江督劉奏揀員借補陸路都司摺○提督彭奏報出江巡慶校閲營伍起程日期摺○四月十五日工部鴻臚寺廂白旗值日奏　引見四十七名火器營二十二名○那公錫侯各假滿請安○啓秀等得賞謝恩○巴克坦布謝賞假一個月恩○丁立鈞補授山東沂州府知麻　　○直隷副將張士翰謝恩○福建副將謝國恩謝恩○懷塔布賞假五日○召見軍機丁立鈞○○尚書銜安徽巡撫奴才福潤跪奏爲遵議裁减防勇節省餉需恭摺覆陳仰祈聖鑒事竊奴才准户部咨奏准酌擬裁减勇數一摺内稱各省留防勇餉不資自應嚴加淘汰以除若弊令將現有勇丁汰弱留强統以裁减三成爲度一俟裁减竣事卽將截止餉乾數目日期先行奏明一面報部查核其挑留七成　丁應令酌　　併勤加訓練不得仍蹈故轍稍有尅扣不得耤口裁减致生事端等因當卽轉行各軍知照又准部咨催令文到一月内先將裁減成數詳細覆奏不得空言塞責等因又經行知飭催各在案查安徽省留防勇營前已節次裁併上年籌辦防務各營募增額勇亦已奏明撤裁現在留存勇丁馬隊有威靖營一百二十名分駐省城及毫州等處卓勝營四十名分駐壽州泗州等處皖北營務處小隊八十名駐紥鳳陽府步隊有精健左右前後四營分駐無湖及東西梁山攔江機前江口等處卓勝左中前後四營分駐壽州鳳陽懷園泗州等處威靖中左右前後五營分駐毫州宿州渦陽蒙城及省城等處每營各三百名共三千九百名皖北營務處小隊四十名駐紥鳳陽府水師有燈清營前後兩隊長龍砲船五隻杉板砲船三十三隻八團杉板船一隻槍划十隻共水勇六百五十八名分駐省城濵江一帶及沿江州縣内河各處淮河長字中前後三營杉板砲船五十四隻共水勇四百八十六名卓勝營杉板砲船十九隻水勇一百七十一名分駐淮河汕河渦河各處巢湖杉板砲船十六隻水勇一百四十名駐防巢湖護卡巡江砲船十五隻水勇一百三十五名分駐厘捐各卡統共馬步水師勇丁五千七百七十四名較之各省爲數尚不爲多其分隊設防地莫不有關緊要誠以安徽通省情形各有不同中路勢控長江上下幾及千里嵩檣輪艦來旆如梭蕪湖商埠大開五方雜處恐有匪徒游勇溷入潛隱大爲民害北路民貧俗悍向來鳳頴兇徒　竊爲生多行强暴且與江蘇河南山東等省邊均毗連外匪出没其間盜風不靖南路墾荒客户半係外省頑民倚衆恃强欺凌土著甚或窩通教會各匪乘間擾民全賴水陸防營分途布置巡緝彈壓弭患無形調遣憂慮不敷原難再行議減而此時苟有可以撙卽之方不敢稍設運回之見部議指陳勇營流弊亦非敢謂其必無奴才先已告戒兼施力行整頓查前提督周雲田徐思忠等缺額營私先後據實奏叅革職示儆壽春鎭總兵郭寳昌到任於所部卓勝等營氛剔弊端潔身整率淮河長字營更換副將趙金凱統帶亦復整飭有方樹厥風聲聽觀威肅此次部文到後又經奴才密派委員周歴各營防次明查暗訪得悉營肖員弁之優劣水陸勇數之盈虧於是熟察通籌巢湖水師卓勝馬隊皖北營務處馬隊小隊實皆皆無可抽裁其餘各軍酌定分次辦法管帶領哨强弱愼核去留於正月底先裁統領威靖營提督韓大武兼帶之威靖前營副將徐思祥管帶之威靖後營步勇各三百名都司魯士林管帶之威靖馬勇四十名兹於二月底續裁副將唐生玉管帶之精健後管總兵毋可登管帶之卓勝後營都司韓大智管帶之威靖中營步勇各三百名營哨員弁隨船可撤水師營内裁澄清營帮帶都司甘泰霍一員長龍砲船二隻杉板砲船八隻仍留長龍杉板各船内再裁水勇三十名共一百九十名長字營中杉板砲船三隻前營杉板砲船四隻後營杉板砲船三隻共水勇九十名卓勝營杉板砲船四隻水勇三十六名哨弁隨船同撤統司馬步水師勇丁共裁一千八百五十六名仍存三千九百一十八名核與部章裁减三成之數相去無幾所有存留各營均勸確查疲弱全行開除與虚缺名糧一體於截减數内挑選精壯移補足額就此大加振作重整營規勇數去十成之三胡名防叚酌量均匀移改以期兼飭所截之勇務於挑留成補之外查明實遣人數正月底截者加發二月分糧餉二月底截者加發三月分糧餉以作路資按名無給妥爲遣散飭各回籍歸農毋許沿途逗遛違法滋事裁節營哨員弁薪費水防勇丁餉米馬乾柴草約計每年可省銀本萬餘兩所留各營月需薪糧等項均仍照舊開支奴才再當督飭統帶各員交相奮勉講求紀律切戒缺額扣糧用以激勵軍心操防勤奮使一勇得一勇之用餉項不致虚糜仰副朝廷整軍節用之至意除咨户部兵部查照外所有遵議裁减防勇節省餉需緣由謹繕摺舊奏伏乞皇上聖鑒訓示謹奏奉硃批該部知道欽此○○頭品頂戴河南巡撫臣劉樹堂跪奏爲審明搶奪良家婦女殺人軍　照章懲辦恭摺仰祈聖鑒事竊查前因豫省盜風未熄先後請將夥衆强刼重案及土匪游勇並搶奪良有家婦女殺人輪姦重犯　　地止法按季彚奏均奉旨允准並將光緒二十一年夏季分懲辦盜案彚寄奏咨在案兹據睢州拘獲匪犯陳四培一名訊　夥搶良女仲刻閣已成拒殺仲張氏等二命並將仲秀閣輪姦後致死滅口不諱核其情罪重大未便稽誅當經批飭照封府提審明確禀輕批令將陳四培照章就地正法傳首犯事地方示衆以昭炯戒兹據按察使長祿詳請核奏前來所有光緒二十一年冬季分穂辦搶奪良家婦女殺人重犯緣由謹恭摺具陳伏乞皇上聖鑒謹奏奉硃批刑部知道欽此○○頭品頂戴兩江總督臣副坤一跪奏爲揀員借補陸路都司員缺恭摺仰祈聖鑒事竊江西贛州城守營都司員缺前經請以遊擊劉吉榮借補嗣准部咨核與定章不符應令另揀儘先合例人員請補等因當經前署督臣張之洞在於奏留兩江儘先合例人員内逐加遴選查　兩江儘先遊擊蔣本營堪以借補未及核辦移交前來臣查是缺都司駐紥贛州府城界連廣東汛地極爲遼闊彈巡防最關緊要非精明幹練之員難期得力查蔣本榮年五十三歲湖南益陳縣人由武童投効軍營隨同攻勦出力洊保以都司補用嗣於山東平靖捻匪案内出力保奏同治七年十一月二十八日奉上諭都司蔣本榮著以遊擊儘先補用欽此光緒十四年經前督臣曾國荃奏請以原官留於兩江儘先補用奉硃批著照所請兵部知道欽此欽遵各在案該員蔣本榮營務熟習差事愼勤以之借補贛州城守營都司洵城勝任核與借補新章亦屬相符合無仰懇天恩俯准以兩江儘先補用遊擊蔣本榮借補江西贛州城守營都司員缺實與營伍地方均有禆益如蒙俞允俟部覆至日卽行給咨送部引見以符定制除將該員履歴及前在他省並無叅革朦保情事切結部查核外謹會同江西巡撫兼提督銜臣德壽恭摺具陳伏乞皇上聖鑒訓示謹奏奉硃批兵部議奏欽此○○署理長江水師提督奴才彭楚漢跪奏爲恭報奴才出江巡歴校閲營伍起程日期恭摺仰祈聖鑒事竊奴才於光緒二十一年十一月十七日曾將巡閲上江營伍事竣進駐岳州日期恭摺奏報在案本年又屈出巡之期奴才現定三月初二日督帶師船由岳州鎭標中營沅江荆州陸溪等營挨次校閲順流東下接閲漢陽湖口兩鎭標營及提標瓜州鎭標各營伏思長江綿亘數千里江面窵遠各營分防汛地巡緝緊要按營校閲未便將杉板砲船全行調集合操致疎汛防奴才此次擬挨汛校閲自行隨帶鐡靶每至一汛卽就船上點名閲看弁兵洋㩦打靶杉板操練細察舵槳架駛能否得力官弁大砲打準並挨汛查騐軍械飛划座船弁兵有無登岸陸居以杜弊端先期通飭各營轉飭各汛預備操考聽候點名校閲如洋槍不能中靶舵槳不甚靈捷大砲生疎兵丁立卽就船分别責革飭令選補精壯督率勤奮操練并奬該汛弁從理懲辦倘有軍械不齊或不修整操防不力訪察平日有登岸陸居情事沾染嗜好不圖振作員弁卽咨會督臣據實叅辦以除積習而肅營規并隨處諭令弁兵講求操綀加意巡防無論地叚遠近波濤洶湧甚需勤奮常巡緝捕力除盜匪務絶根株毋使农小潛蹤致滋擾累現值江防喫重之際所有一切應辦事宜仍隨時咨會沿江各省督撫臣共商辦理期於有備無患諸臻周密以仰副聖主軫念江防之至意除俟巡歴事竣進駐太平府再將巡閲情形據實奏報外所有出江巡歴校閲營伍起程日期理合恭摺具陳伏乞皇上聖鑒謹奏奉硃批知道了欽此 
 
 

Page 14

 
 
[光緒二十二年四月十六日京報全錄]  
　　宫門抄○諭旨一道錄前○桂撫史奏揀補鹽法道員缺摺○又奏錢糧未易復額擬墾荒以資裨補摺○又奏整頓錢糧緣由片○江督劉奏江靖軍分别裁留情形及整飭各防歸營片○閩督邊奏知縣請開缺回籍修墓片○四月十六日内務府國子監鑲紅旗值日無引見○慶王謝賞大縀恩○克王德公各假滿請安○敬信等得賞謝恩○廣東臬司魁元請○訓○呼倫貝爾副都統烏善到京請安○熙貝勒續假五日○橚貝子續假十日○倉塲奏漕船五日回空○掌儀司奏二十九日　奉先殿慶王行禮○召見軍機馬善魁元○○頭品頂戴廣廣巡撫臣史念祖跪奏爲廣西鹽法道丁憂遺缺揀員請補恭摺仰祈聖鑒事竊廣西鹽法道徐樹鈞於光緒二十二年二月初四日在任聞訃丁父憂應歸二月三十日截缺所遺員缺係衝繁選缺廣西現有應補人員業經陳請扣留外補應卽揀員請補伏查定例和省道府如係奉旨命往及著有勞績經該督撫保奏奉旨儘先補用遇缺卽補無論應題應調應選之缺令該督撫酌量補用又准部咨會議海防銓補章程内開外官道府無論何項到班俱先用海防新班先用二人次用海防新班卽用一人再用舊例銀捐遇缺先一人如無人用舊例銀捐遇缺人員再無人卽接用各項輪用班次一人今廣西無海防新例及銀捐應補之員應照舊章揀員請補兹查有候補道何昭然年五十二歲四川資州直隷州人由附生中式同治甲子科帶補辛酉科第二名舉人四年考取宗學漢教習五年捐免歴俸奉旨以知縣用欽此簽掣廣西七年九月二十七日領照到省歴署天保陸川永寍各州縣補灌陽縣知縣光緒元年奉恩詔加一級二年調補臨桂縣知縣三年因越南軍務及歴辦土匪案内出力保以同知直隷州儘先補用四年舉行大計保荐卓異旋署懷集貴縣横州等州縣六年會辦武宣土匪案内出力保補同知直隷州後以知府用是年題補鬱林直隷州知州請咨赴京併案引見七年閏七月初五日蒙欽派大臣騐放覆奏堪以准其補授照例用於知縣任内卓異加一級領照出京七年八月二十八日回省十二月初八日奉上諭南寗府知府員缺著何昭然補授欽此八年三月二十四日到任調署潯州府知府缷事後仍回本任因歴年捕除積匪案内出力保奏加三品銜復因援剿越南邊匪案内出力奏請從優議叙給予加一級紀錄二次又因克復越南諒山等處出力保以道員用十二年舉行大計保荐卓異委兼左江道事務十三年八月聞訃丁父憂回籍守制因前在南寗府任辦理土匪案内出力保俟歸道班後給二品頂戴又因前辦猺案出力奏請從優議叙給予加一級紀錄二次十五年十一月服闋赴部起復十六年六月初十日領照到省委辦通省厘務十七年四月丁繼母憂回籍十九年七月服闋赴部起復九月初二日以卓異引見奉旨照例加一級仍註册候升蒙召鑡一次十六日以道班引見奉旨著照例用欽此領照起程十九年十二月二十四日到省二十年委辦營務處六月妥署鹽法道兼辦厘金總局事務交缷後委署廣西按察使兼辦洋務營務二十年十二月十八日到按察使署任查該道心精力果勇於任事以之請補鹽法道員缺實屬人地相宜與例亦符據廣西布政使游智開詳請具奏前來相應仰懇天恩俯准以候補道何昭然補授桂平梧鹽法道員缺俾收得人之效如蒙俞允該員係軍務出力保以道員補用曾經赴部引見今請補缺毋庸再行送部亦毋庸查叙叅罰合併陳明謹會同兩廣總督臣譚鍾麟恭摺具奏伏乞皇上聖鑒敕部核覆施行謹奏奉硃批吏部議奏欽此○○頭品頂戴廣西巡撫臣史念祖跪奏爲廣西錢糧未易復額擬墾荒以資禆補仰祈聖鑒事竊查前撫臣張聨桂於户部籌餉各條内覆奏廣西錢糧欠額遵照實力整頓臣到任後集商司道歴詢僚屬宜如何辦理始收實效僉稱近年交代章程無可再嚴而民欠竟無術復額上催下比幾於計窮竊維州縣收糧向有沾益固其樂爲之事奚事督責兹旣歴年催促終無起色是其間必有隱病空言督責誠無益也查邊省欠額其隱病有二端一則田契十不稅一州縣無花户鱗册人憑包户代納於是飛灑隱匿百病叢生惟漏稅之風極久一時未易禁除一則荒地從來動輙數里官荒民荒各屬皆有無多之家工本缺乏已田尚有時輟耕何望他墾有力之家恐一經播種官必律以升科民又擾以爭訟用是慶經招墾迄無應者坐使曠土日多正供日减此二端隱病不獨廣西臣前在雲貴深知情形相同爲今之計祗有官墾之一法庶可收得寸則寸之效臣常論近日時勢興利之事舉舍開礦墾荒二事求之於地其他釐金稅課捐輸等項皆取之於人未爲眞利也且凡求利必計盈虧惟礦墾二一盈固盈虧亦猶盈璧千金之用耗而得八百金之礦之榖就事而論似虧矣以大局論則此千金固用耗於中國而中國地面實多出此八百金礦榖也况苟經理得人斷不致虧除礦務應先儘招商無商再擬官辦容俟查明另案覆奏外其墾荒一事業由臣派耐苦之員給予耔種並於防軍額内酌撥屯兵先於思恩等府分墾一二處以挑塘濬溝爲課程以收糧多寡爲功過此外一無科條文法蓋無論何田有水卽成沃讓故世有歇耕成廢之熟地絶無有水不種之荒田其於曉示百姓也亦僅諭以國家不當缺正供民間不當有曠土此次官開荒地倘有來認者不定年限朝來夕還夕來朝還但須　帶耔種牛具認定錢糧有契者還無契者亦權還若無耔種牛具不認錢糧額虚領而仍置之荒者雖有契據亦斷不還蓋官不與民爭利代民出力墾熟以益民則可聽民領熟仍荒以損國則不可如此告示一紙而已此外亦無科條文法似此疎目寛節易得承辦之人就地取材可獲無本之利試辦有緒卽行推廣二三年後官租尚可補足糧額將來辦理怠惰之員自宜隨時嚴懲如有實糧可科實地可騐溝塘井壩有實蹟可按者可否容臣酌量奏奬以示激勸之處出自逾格天恩所有查明廣西錢糧未易復額擬墾荒以資裨補緣由理合會同兩廣總督臣譚鍾麟恭摺具奏伏乞皇上聖鑒訓示謹奏奉硃批户部知道欽此○○史念祖片再廣西錢糧小民之疲欠固多大户之抗匿亦不少臣去秋到任後卽擬整頓因年歲歉收姑從緩議今春雨水時應民情安謐據藩司詳請由臣徑發示諭各屬張貼以期力拀頽風自經此次剴切勸諭之後如州縣錢糧實有格外苛擾自應重懲撤叅儻各屬豪强因積習已深一旦奪其暗利或邀衆抗官或砌詞上控惟有按律究治絶不敢再事姑息以長刁風是否有當謹會同兩廣督臣譚鍾麟附片具陳伏乞聖鑒訓示謹奏奉硃批知道了欽此○○劉坤一片再臣承准軍機大臣字寄光緒二十二年二月初四日奉上諭張之洞奏江靖軍裁勇滋事轟發火藥自斃多人現已分别裁留彈壓安靖一摺裁勇藉端滋事此風斷不可長業經張之洞分别酌留裁撤應如何整頓之處著劉坤一體察情形酌量辦理大江南北防營尚多並劉坤一國飭各統領申明紀律毋蹈惡習等因欽此當經轉行一體欽遵查江靖軍前因奉飭裁撤輒敢聚衆洶鬭誠如聖訓此風斷不可長該軍共計七營除改充砲台專勇酌留一營外其餘六營雖經張之洞奏明擬裁三營尚未遣撤臣回任後又拋常鎭道及營務處先後禀請酌留撤裁臣當以該三營旣議裁撤未便再留准自二月起每月裁汰五百人分爲三起陸續遣散不得任其逗留仍照每名發給三月半欠餉以示體恤而昭愼重其所留三營務須認眞整頓如有勇丁携帶家室不守營規等弊立卽開革懲辦不准梢有泄沓現在軍情靜謐堪以上慰宸厪伏思沿江各各軍營駐防各軍難保不沾染惡習若不力求振作何以修武備而濟時艱臣惟有嚴申紀律隨時密查各該統領倘敢稍涉因循卽行據實叅辦總期挽回積弊士氣一新以仰副聖主垂念江防之至意所有江靖軍分别裁留情形及整飭各防歸營緣由理合附片陳明伏乞聖鑒謹奏奉硃批該部知道欽此○○邊寳泉片再福建寗化縣知縣武頌揚甘肅秦州進士卽用知縣簽掣福建歴署臺灣鳳山恒春等縣題補寗化縣知縣光緒十三年十一月到任二十一年二月因病缷事病痊銷假飭令回任兹據該員禀稱接到家信祖墳被山水冲恻損壞請開缺回籍修墓由福建藩臬兩司會詳查明各任内並無經手未清欵項應准其開缺飭令備具親供請咨回藉等情前來核與成案相符除咨部外謹附片具陳伏乞聖鑒敕部開缺片所遺寗化縣知縣員缺遵照部章改歸内選合併陳明謹奏奉硃批吏部知道欽此 
 
