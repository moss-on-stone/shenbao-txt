# 1916 - 305 - 4915710

 

Page 1

 
 
   
 
 

Page 2

 
 
時評 
[紀念日默]  
　　中國此次之革命大風潮發軔於解散國會民黨之日有此解散國會民黨而後有變更國體之舉有此變更國體而後有雲南獨立之倡義故解散國會民黨之日乃推翻共和發動之始日也雲南倡義之日乃恢復共和成功之始日也是二日者國人誠宜永永弗忘者也 
　　今日爲三年前袁氏解散國會民黨之日而去年之雲南倡義爲期亦近於是國會議員或則提議於此解散國會民黨日開紀念會或則提議以雲南起義日與武昌起義日定爲兩大紀念日吾於此不能無感於中焉夫袁氏之所以解散國會民黨者非藉口於國會民黨之搗亂耶雲南之所以倡義者非以我民國之福利爲袁氏破壞耶今民國幸已回復則國會議員當思有以保守國會之尊嚴而弗蹈前轍凡百國民當思有以鞏固民國之基礎而弗爭權利人人有不忘艱危之心而後始得謂之紀念也然而我國人之紀念則不過一通告一開會一演説而已此外無所謂紀念也紀念日之外無紀念此我國紀念之所以日多而紛擾依然不定歟 
命令 
[十一月二日大總統令]  
　　勳一位陸軍上將黄興締造共和首興義旅數冒艱險卒底於成功在國家薄海同欽乃以積勞遘疾浸至不起本大總統患難與共夙資匡輔驟聞溘逝震悼尤深著派王芝祥前往致祭特給治喪費二萬元所有喪殯事宜由江蘇省長齊耀琳就近妥爲照料並交國務院從優議恤以示篤念殊勳之至意此令 
　　又令劉華式鄺國等均給予三等文虎章此令 
　　又令陳國良給予四等文虎章此令 
　　又令外交部特派吉林交涉員傅疆著開缺另候任用此令 
　　又令任命吳宗濓爲外交部特派吉林交涉員 
　　此令 
　　又令任命宋大霈爲湖北陸軍第三旅步兵第五圑團長此令 
　　又令交通總長許世英呈僉事丁志蘭另行調用應請免去本職丁志蘭准免本職此令 
　　又令交通總長許世英呈請任命畢惠康爲僉事應照准此令　　又令陸軍總長段祺瑞呈請任命陶冶民爲湖北陸軍第三旅步兵第五圑圑附劉宗儀爲步兵第六圑第一營營長徐傅璧爲第三營營長趙雲　爲砲兵營營長王壽英爲少校副官應照准 
　　此令 
　　又令陸軍總長叚祺瑞呈請授李連城爲陸軍步兵上尉王承勳爲陸軍一等軍需應照准此令 
　　又令參謀總長王士珍呈請任命王煥齋充陸軍第三師一等參謀官應照准此令 
　　又令陸軍總長叚祺瑞呈准正藍旗满洲都統志錡咨請以伊昌阿補參領松煜補副參領斌喆補印務章京緖斌補公中佐領應照准此令 
　　又令陸軍總長叚祺瑞呈准署察哈爾都統田中玉咨請以趙福洪補正黄旗防禦逹哈蘇補　紅旗驍騎校色爾鄂特補正白旗驍騎校應照准此令 
　　又令陸軍總長段祺瑞呈准黑龍江督軍畢桂芳咨請以海亮補佐領興格補驍騎校應照准此令 
　　又令兼署陜西省長陳樹瀋呈考察屬吏分别舉劾等語調署涇陽縣知事前署　縣知事雷天裕經驗宏深措置咸宜署藍田縣知事劉賡年催科不擾吏輯民懹署　陽縣知事張聨濟治盜有聲與情愛戴試署安康縣知事嚴肇律精明幹練爲守兼優署南鄭縣知事郭鳳洲才優議練因應咸宜署城固縣知事吳其昌勇於任事條理井然均給予六等嘉禾章寳鷄縣知事方大柱廉幹樸誠盡心民事署澄城縣知事候旬才堪應變堅苦不辭調署富平縣知事前署中部縣知事龐宗吉練逹慈祥軍民翕服署　　縣知事屈羣英解欵踴躍辦事勤能署　縣知事翟伯恒徴收得力勤幹耐勞調署蒲城縣知事前署集川縣知事潘怡然　事才長盡心治理署汜壩縣知事俞鈞任事實心政平訟理署渤化縣知事吳德槐才具穏練治理明通均著傅令嘉奘鳳翔縣知事繆延福游滑模棱政無實際岐山縣知事陳善述操守平常被控有案且皆交代未清均著先行免職聽候查辦試署蘭城縣知事舒沅頽廢自甘難期振作著免去署職撤省察看已撤寗陜縣知事劉澄居心詐僞濫刑虐民著交文官高等懲戒委員會依法懲戒此令 
　　又令陸軍總長段祺瑞呈陸軍工兵中尉姜連榮抗違命令藐視長官請予褫革原官等語姜連榮應即褫革原官以昭烔戒此令 
[十一月三日大總統令]  
　　特任馮國璋領江蘇督軍事宜此令 
　　又令英國教師邵滌原給予三等嘉禾章此令 
　　又令史嚴恩給予五等嘉禾章劉錫麟王永錫均給予七等嘉禾章此令 
　　又令潘世忠給予七等嘉禾章此令 
　　又令全樸給予八等嘉禾章姜測琦崔永銓康季封均給予九等嘉禾章此令 
　　又令大理院院長董康呈院務殷繁勢難兼顧請予免去法律編查會副會長兼職等語董康准免兼職此令 
專電 
[北京電]  
　　東海因元首再番敦促允即起程惟聞附有三條件内容未便披露 
[北京電]  
　　某要人云徐來第一步先作調人最後解决改組内閣觀其復函有國政興廢匹夫有責况已日月重光孰願甘居廢退數語隠然自任已露言表 
[北京電]  
　　一黨報紙均載東海不來反對黨報又載即來聞東海確允來京惟有擁護元首維持合肥不入政界三條件故李經羲内閣之説又起實則段旣未辭必調停無效後始可擬及内閣問題 
[北京電]  
　　豫人聞孫洪伊有任豫長説聨電反對甚力 
[北京電]  
　　豫人聞孫洪伊長豫以省會名義反對而省議員楊允升等又來電歡迎指前電爲冒頂實則孫無長豫之事可笑 
[北京電]  
　　三日下午法代使又赴外部會議交涉聞仍有轉圜餘地惟京津人均疑夏代長或將輕允公民大會劾夏尤力 
[北京電]  
　　元首交諭轉京外各機關維持眞正輿論嚴禁破壞大局印刷物 
[北京電]  
　　總統傳諭飭步軍統領會同警廳查禁大宗現洋出京 
[北京電]  
　　中行開兑存户紛紛提現兩日來兑鈔較擠銀團允今日交鹽欵五百萬得此益形鞏固 
[北京電]  
　　聞交行擬用有限制兑現辦法由各區警署每日每區兑七百元爲度 
[北京電]  
　　聞銀團今日允付鹽欵五百萬下星期一再付二百萬 
[北京電]  
　　交行取限制兑現主義已在準備開兑 
[北京電]  
　　財部請將所得税法交國會通過俾着手實行 
[北京電]  
　　熊希齡將得財政上重要位置 
[北京電]  
　　俄要求在满募工外部拒絶聞俄即自由募集外部將抗議 
[北京電]  
　　吳宗濂有總長資格忽被命爲吉林交涉員聞並未得吳同意 
[北京電]  
　　政府命章使參賀日本建儲大典 
[北京電]  
　　省制加入憲法問題當可解决現各派主張不過程度之差 
[北京電]  
　　今日兩院議員在西直門外農事試驗場開國會解散紀念會 
譯電 
[北京電]  
　　議長王家襄將於下星期一日赴寗以副總統證書送交馮國璋四日 
[北京電]  
　　今日兩院議員在萬甡園開會以紀念三年前國會之解散四日 
[北京電]  
　　大總統諭令馮副總統兼任江蘇督軍四日以上德文電 
[北京電]  
　　天津老西開案逐日開議頗有和平 
解决之望三日 
[北京電]  
　　今日丁恩氏提交鹽税餘欵五百二十五萬元此又爲鹽署辦理有效之一證當此財政極爲困難之際政府得此巨欵尤可欣喜三日以上字林報 
[廣州電]  
　　李烈鈞率其駐紥石關譯音之滇軍將來廣州粤省未能應付積欠滇軍之兵餉故省議會請中央立即匯欵接濟二日 
[廣州電]  
　　今日李烈鈞率兵至廣州粤人頗歡迎之定於七日開正式歡迎會但星期日將開會追悼革命陣亡之先烈星期一日李烈鈞將與滇軍話别而以滇軍轉交粤省管轄三日 
[廣州電]  
　粤省議會聞黄興逝世頗示哀悼並以天津老西開案法人舉動爲不合三日 
[廣州電]  
　　青年會新屋落成明日開幕省長朱慶瀾將蒞會行開幕禮三日 
[華盛頓電]  
　　今審愼估計威爾遜已得一百九十七票許士已得一百九十二票兩人現各在傾嚮未明之各州竭力運動而尤注重紐約桀塞康萊克蒂克特三州三州共有六十六票凡候選總統必得二百六十六票始合格二日以上路透電 
東方通信社電日本人組　 
[奉天電]  
　　張督軍個人經營之錢舗慶耀昌譯音號因羅布巿價漲落虧損至數十萬元與有關係之錢莊破産者已有數家興業譯音銀行亦同停閉金融界因大恐慌該行總理奉天商務總會總理楊仙山譯音收禁四日 
[奉天電]  
　　張督軍電致政府反對省制編入憲法問題四日 
[奉天電]  
　　奉天吉林黑龍江各省議會議决反對鄭家屯警察權問題然一般人民均甚平靜據聞此反對之舉係不得不負責任之馮某等暗中活動所致云四日 
[濟南電]  
　　山東省議會以山東鐵道沿線各地中日兩國人之關係日益密接故提議該方面之各縣知事須採用精通日本語言之人當局者亦以此舉爲必要故可望其實施四日 
[濟南電]  
　　周村民軍問題業已解决故該首領吳大洲偕同督軍代表等赴周村着手解散軍隊及編制等辦理頗有進步四日 
[濟南電]  
　　山東善後公債　案定二百萬元後經省議會修正改爲一百四十萬元不日即可發行四日 
[東京電]  
　　締盟各國皇室於日本此次慶典之際各以最高勳章贈送日皇太子俄國已經勅命贈進聖安德列大勳章三日由該國全權大使克爾邊斯機氏入觐日皇傳奏棒呈前記勳章英法義各國大使亦於三日入宮祝賀之際奏明各該國贈進最高勳章之意西班牙公使則奏稱該國將勳章贈呈日本皇后四日 
[東京電]  
　　三日册立太子佳辰天皇追念故乃木大將前此教育東京有功贈位如左故從二位勳一等功一級伯爵乃木希典贈正一位以特旨追賞階位又波多野宮相前任東宮大夫時有功叙勳二位濱尾大夫九尾前傳育官入江東宮侍從長山根武官長以下三十名均蒙叙勳有差四日 
戰電 
[英人路透電]  
[羅馬電]  
　　公報云意飛船一艘攻擊桑比特羅停船所斯白尼柯灣之船隻及敵軍防禦工程擲下炸彈十七枚岸濱敵砲猛轟不已該飛船仍得安回二日 
[維也納電]  
　　奥軍公報云意國第二第三兩軍自上次大戰後調集生力兵今在戈里齊亞境開始取攻勢意軍跑轟異常猛厲旣而以步軍密集進攻嘗於某地點狹陣線以兵七旅進撲意軍爲奥軍擊敗數次但於加沙高原北叚得地進至奥軍殘破之前鋒陣線外又波斯維加一地意軍以八師之衆攻擊後仍入其手公報又云意兵就擒者千人且稱奥德聨軍已在羅境白拉沙東南偏南敗敵又在羅特土姆山隘東南得進步二日 
[倫敦電]  
　　海軍部宣稱荷蘭船哇爾丹白特號昨夜在洛興特燈船附近爲德人所拘由德兵駕駛向齊不魯日進發今日黎明爲英國巡船數艘所見德兵圖炸船乘艇而逃但爲衆所制不得逞志英船一艘乃拖該船駛行旋遇德驅逐艦五艘大約乃護送拘獲之船入港者英船即與交戰敵艦均敗逃二日 
[巴黎電]  
　　今日下午公報云敵軍因法軍猛轟伏村砲台接續數日之久而法步軍亦漸逼漸近故不待法軍攻擊於昨日下午棄砲台而走砲台内曾爆炸數次凡爾登外砲台線已由法軍克復而固守之松末河境擊落敵飛機兩架亞爾薩斯境擊落敵飛機一架三日 
[瑞典京城電]  
　　日報載稱俄國戰艦塞巴斯土波 
 
 
 

Page 3

 
 
爾號中水雷受損德潛艇已出現於希爾新福斯距彼得格勒西一九一哩昨日已過斯維波三日 
要聞 
[老西開案之變更成議説]  
[政府近對於天津]  
　　中法老西開交涉異常注意日前派夏詒霆次長赴津調查昨聞該次長於十月二十九日下午回京三十日赴公府爲口頭之報告次日又提出文卷之報告其内容尚極嚴密據聞其大略係分三項第一項係對於此案之意見書三件第二項係精圖二件第三項係關於此事之參考案十二件由大總統查閲後特批交各國務員詳核一切政府因此案有關國權國土故交涉一切持鄭重態度昨忽接天津各機關及公民大會等紛紛來電報各夏氏於接見津埠各代表時因其出言不負責任激動公憤當將交涉署搗毁請另派專員來津安慰以免風潮等語政府接電後即趕派税務督辦孫寳琦赴津調查一切並令妥爲安慰以定人心現孫已將一切情形電告政府大致謂夏於各公民憤怒之際出言不負責任故有搗毁交涉署之舉此次變端實由該次長釀成請速籌辦法以安人心云云聞政府對於此事所擬之辦法以此次風潮之起純由人民愛國心熱搗毁公署一節擬毌庸深究惟責成各地方官及地方紳士等設法勸導人民斷不可再有此項暴動以致轉生交涉之困難又聞大總統因夏飴霆次長由冿回京報告一切後旋接孫寳琦電報告與夏所陳情形頗有不符之處昨由秘書廰知照國務院通知各員於前早八時齊集公府特開會議討論交涉各辦法議後由外交部再電駐法胡維德公使向法政府提出交涉一面再由外交當局與駐京代理法公使交涉雙方並進以逹最後之目的先是夏次長赴總統府報告時段總理亦在坐聞大總統關於此案辦法曾特訓示云民氣爲外交後盾對於各方面激昂之民氣雖不可强加抑壓但宜飭由各地方長官設法剴切勸導俾無出於無意識之舉動反貽外人口實至對於此案辦法雖力求和平解决俾無傷中法親睦之邦交但國權所關允宜力爭切不可含糊了事致受全國人民責備且此案雖以迅速解决爲宜惟須以愼重出之切不可過於求速多方遷就致國家權利受最大之損失至於外聞所盛傳政府將予王交涉員以免職處分並夏詒霆次長之位置恐亦不穏云云尚非事實目下適當此交涉緊急之會不唯夏次長不至更動並王交涉員亦决不至撤換又據英文京報云老西　事件中國政客軍人以及販夫走卒莫不視爲重要問題而以穏健和平之態度愼重出之法代使亦欲和平解决是以前日對於此案照會我外部承諾恢復該地原狀並酌商善後辦法本報探悉實情據以登載本報登載之意所以慰中國上下人士之心而免無謂之妄動在中國人方面旣可少息義憤在法人方面亦可少受損失乃法代使忽於昨日向夏次長提出交涉謂中國政府不當宣布此種消息並謂中國政府設使不聴勸告行將變更成議云政府如何答復尚未聞知 
[中法交涉最近聞]  
　　老西開一案前經代理外交部務夏次長與法國駐京代理公使交涉於三十一日得法國代理公使允許回復二十日以前現狀所具條件有法　撤去警察由中國自行開放等事國務院以津地人民對此案異常憤激交涉旣告一叚落當電告津人平其憤怒以免釀成事端但法使曾要求夏次長將此允認之條件暫守秘密故國務院之致朱省長電只言回复原狀而未言回復原狀之内容蓋以所應秘密者互商之條件而回復原狀四字則無秘密之必要也英文京報探得内容卽揭之報端法代使見之遂於前日詣外交部晤夏次長深責以不守秘密謂所有前議應即變更磋商之下法使以此議須待其本國政府訓令對於是老西開將次就緒之交涉又有翻案之勢昨晚得某外人消息法代使於昨夜或今日又將提出詰問未知確否英文京報見此情勢昨有長文論述此事其末叚云設吾人昨日所得爲確實之消息則法代使之所以不安於心者即因吾人昨載之一説謂擴張天津法界問題可望按中國提議之辦法解决將該地開放爲各國人民公居之地其一部之權仍由中國執掌吾人曾謂法人苟欲從速解决此卽惟一之辦法中國當局曾屢稱以本地人民之反抗故未能將該地轉讓與法人而今日除中國所提議之辦法外斷無他種方法能使此問題從速解决此種辦法前次中國當局曾向法國當局提議茲錄其擬定之條欵如下第一條以海光寺即老西開爲自闢商場外人得在該處居住經營工商業得租借土地以五十年爲限第二條海光寺巿區之界址如下第三條海光寺巿區爲法人隸屬於直隸巡按使掌理界内左列事項一關於建築工程之規畫及核定事項二關於官地民地調查登記及收用事項三關於規定土地之等第事項四關於經理土地及房屋之租賃事項五關於籌辦警察事項六關於徵收雜捐事項七關於巿區工程借債事項但對於此種借欵中國政府及直隸行政公署不負責任八關於違犯寺區章程之懲戒事項第四條海光寺巿區對於前條所指事件得訂立章程第五條海光寺巿區所訂章程須詳直隸巡按使請求批准施行直隸巡按使於收到章程一個月後未與答覆則此項章程作爲有效第六條海光寺巿區章程凡界内人無論中外均一律遵守第七條海光寺巿區内一切華洋訴訟事宜依條約規定辦理外國人有違犯海光寺巿區章程者由所屬國領事依章程懲罰之第八條中國人在海光寺市區内犯罪或在區外犯罪而逃入區内者均應交由該管地方官廳審理無須候有罪之證據第九條中國人在海光寺巿區内居住或偶然在區内者當然仍屬中國法律之支配第十條海光寺巿區内對於中央政府及省行政官廳應納之課税仍當繳納第十一條無論中國人外國人欲在海光寺巿區内得有不動産之權利應與地主磋商第十二條海光寺巿區設巿會代表巿區行使其職權會長一人由直隸巡按使咨由外交部内務部派充會員六人由巿區納税者就區内納税之人選舉之但華人至少須有三人第十條巿會得聘傭外國人 
[舊金山勞働大會]  
　　通過禁止亞洲工人入境案　　美國排斥華工吾人旣熟聞之矣及至今年形勢稍異在美同胞之連命其將有轉機之望歟東京時事新報舊金山通信述此甚詳茲摘譯之以供國人研究其文曰加州每次勞働大會必提議禁止亞細亞移民入境案五六年以來無例外也今年開會亦循例提議此案以多數贊成通過然較之往年已有不同之點卽往年提議幾無反對之聲有之亦惟一二人今年則不然反對之言論極多贊成此案者亦謂排斥亞人非以人種之不同僅爲經濟問題而已反對之者又謂本案之發生以經濟非以人種此吾人與勞働派卽贊成者之意見相同然吾美國勞働者之排斥中日工人入境非以其工資低廉美國工人不能與競爭之故耶旣以此故何不於排斥之前先使亞洲工人加入美國工人團體不能加入然後排斥之否則自不患其工資獨廉美國工人自無不能與競爭之理計不出此徒議排斥又何益乎　謂排斥之者以其不能同化於美國之故然何解於勞働黨所標榜之世界同胞主義乎 
　　由是觀之排斥案雖通過而同情於亞洲工人者較前爲多不可謂非好現象也與華工處同一運命者尚有日本工人然而日工已有日本友愛會之組織該會代表鈴木氏以外國勞働團體代表者之資格得出席於勞働大會以連絡感情疎通意見逆料收效極大然中國工人尚未聞有此舉將來或一變排斥亞洲人而排斥華工則所受壓制尤重抵抗力尤薄弱其慘狀有不堪設想者吾國工人　速起而圖之 
[二百衆議院之秘密會]  
　　質問外交案與借欵案　　昨日二號下午衆議院常會之期議長湯化龍君病假由副議長陳國祥主席延長两次時間至一時五十分始足法定人數議長報告請假諸議員人名畢温世霖君動議老西開交涉緊急應變更議事日程請外交次長出席開秘密會報告交涉經過議長以變更日程付表决多數贊成自二時起卽開秘密會聞係外交次長夏貽霆君出席報告二十日以後交涉情形諸議員之質問者以温世霖君爲最多次言及鄭家屯交涉狀况又有人質問漢口華景街交涉夏次長均一一答覆次由交通次長王黻褘君出席答覆電話押欵鐵路借欵之質問諸議員謂係國庫負擔王次長則謂營業周轉質問者以唐寳鍔郭人漳劉崇佑諸人爲尤多對於王次長之答覆多不满意咸主張下次開會仍當請交通總長出席是日質問两案歷時頗多直至下午五時始畢卽行散會 
[又有質問不提外交總長者]  
　　繼任外交總長久未提人議員王玉樹提出質問案各情曾紀前報茲又有議員李紹白爲此問題亦提出質問書其文曰查外交總長一職虚歷已久在唐紹儀未經去津之先唐氏再三辭卸政府再三挽留猶得曰唐氏遲遲其來非政府延宕之咎乃其旣抵津門徘徊多日最後决心翩然逕去政府亦聽之逕去則於當世之中擇一適當人才提出國會要求同意理也亦勢也孰意陸汪两氏均經否决乃以次長代理部務敷衍了局本員外視大勢内審國情覩茲現象深滋惶惑謹提出質問分次如左一唐氏爲多年外交老手益以民國再造之功則爲當今外交界第一流之人才此當爲政府所承認何以始則促之使來繼乃縱之使去謂唐氏無意就職耶何以一經同意即倉皇北來謂唐氏有意就職耶何以未及國門遄返滬瀆或者接淅而行政府固有使之不得不然者歟此欲問者一一陸汪两氏何以不得同意於國會姑不必論第國會所最歡迎者爲何如人政府當知之國會最不歡迎者政府當亦知之何以國會所最不歡迎者政府必欲提出國會所歡迎者反久久不曾提及且政府要不得謂國會所歡迎者必非人才政府所提出盡爲人才也抑以吾國今日陸汪之外豈遂無人足當外交之任陸汪否决之後何以遲之又久仍未提出相當之人此欲問者二一夏詒霆以次長代理部務業見明令玩其辭意似所代理者僅及於部以内之事不及於部以外之事雖各種交涉固無不可以部務賅之要之次長代理部務究爲次長而非總長凡屬對外惟名與位均關重要夏次長旣經代理是否可以獨立負責出而與外人周旋此欲問者三一世界大通外交得人與否實係國家之安危而在弱國關係尤重吾國今日外界風雲相逼而來奉天遼源縣之事迄未解决天津老西開之案忽又發生究竟政府對於遼源縣之事有無解决之方老西開之案有無對付之策長外交者旣猶虚無其人對於此項重大交涉誰司其事誰負其責此欲問者四總之我國今日外交緊急即有要人支撑其間能否保持國家權利不使喪失猶不可知况乎要職久懸負責無人僅以兼代名義相與敷衍果政府重視外交何至出此本員鑒於時勢之阽危覺外交情形日趨險惡用特依據院法提出質問請政府迅予答覆 
[徐州特别快信]  
　　張勳昨電黎大總統請先免孫洪伊官後由東海出組内閣以全顔面云云 
　　聞東海出組内閣已提出條件要求政府國會承認 
　　徐東海電張勳准六日入京 
　　老西開交涉案政府昨來電戒張勳勿再發激烈之言論 
　　龍觐光已抵廣州昨電張勳内容悉 
　　十月份軍餉已由北京轉運局總辦陳美南向財政部領到運徐發放 
[杭州快信]  
　　辛丙俱樂部聞黄君克强去世之耗擬開會追悼以表哀忱 
　　呂省長通令各縣知事自戊戌至今男女畢業生徒狀况調查表附加説明書限文到一月内詳實查註呈署備查 
　　鹽運使署訂六日邀集各場官並引商課商在署特别會議 
　　償還本届浙路股本已由清算處長葉君函請交通部從速撥發以維信用　須俟交通銀行實行開兑後必可開付 
　　修築省道籌辦處昨已委督軍署參謀吳秉元兼充處長 
　　高等審判廳書記官徐祖蔭聞調署京師同等檢察廳書記官 
[南京快信]  
　　省議會昨復黎大總統電云北京大總統國務院參衆两院鈞鑒督軍馮公弁冕東南坐鎭雅俗勛高大樹屹若長城茲當選爲副總統中外咸慶得人　　邦基益臻鞏固瞻望前途祝頌無量蘇議會東 
　　馮副總統電中央請爲黄興鑄銅像 
　　馮副總統以無錫軍隊林立昨特電令駐鎭江之陸軍警察第一第三两隊即日開㧞赴錫駐紥 
　　以肅軍紀 
　　徐東海派來謁馮副總統之張某准今日午後三時乘車遄返衛輝 
江蘇縣議員聨合會昨又公函省議員略云回復各級地方自治問題業蒙一再提議允饜衆望茲以時期迫促爰具請願書於貴會敬請介紹交議以惠桑梓至紉公誼 
　　省議會槪算五年十月起六年六月止歲出經常 
費共銀十一萬一千三百元歲出臨時費預備銀三萬五千七百元合共十四萬七千元 
　　實業視察員規程案前經二讀會否决茲省公署認爲必要依省議會暫行法第三十八條之規定咨請議會復議 
　　省議員金天翮提議籌興江南水利應從測量入手案不日付大會討論 
　　財廳近委多員分赴各屬調查雜税以杜侵漁中飽之弊 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[院部政潮中之法律解釋]  
　　段總理因孫總長不肯辭職憤而有自辭之意此項糾葛至今尚無解决之方大總統前派哈漢章赴輝即欲徐世昌來作調人茲聞有某要人出面　雙方暫息爭端以待調和之法其大旨即請孫氏暫不出席國務院亦不開缺先勉就全國水利局總裁一席至於内部事務則由大總統命令次長兼理之俟徐東海來京後再行商酌如此辦法孫氏是否承諾尚未可定徐東海本允於本月初旬來京大總統昨又派人往衛輝敦促東海來京如段總理去志堅决無可挽留政界中頗傳東海擔任組織内閣之説若東海無意再入政界或國會中不予通過則再另定辦法至朱諮議鐵林亦於昨日應東海之約啓程前往衛輝矣又聞孫氏不到衙門已十有一日所有應行之重大事件皆擱置不辦其在停職人員一方面則祝書元等主張即令將來得一變通之結果能再回部亦須辭職一次其所持之理由則以爲彼等果恢復原有地位而孫總長依然不動將來堂司之間亦難水乳交融倘孫總長掛冠以去彼輩回部亦不自安故擬於平政院訴訟案執行後提出辭呈以表祝某等之控孫洪伊係法律問題非私人報復行爲也但一言法律則此問題之糾紛益復不少即國會議員中對於此事所持之法律見解已不一其説其迴環起伏大有與政潮相爲呼應之趨勢衆議員王玉樹君感焉昨有議案提出其文曰近查内務交通两部因各裁部員被祝書元等以損害權利先後向平政院提起訴訟平政院受理之下對内務交通两部一則爲取消部令之裁决一則爲變更部令之裁决而内務部則始終堅不承認平政院受理裁員訴訟並其取消部令之裁决致屢次拒絶執行平政院裁决之副署遂起總理辭職内務總長免職之政潮内閣顯呈一不穏之象政局實受莫大之影響乃本院議員對於平政院裁决内交两部裁員訴訟旣已紛紛提起質問復有人反以何不執行平政院裁决向政府提起質問成一自相矛盾之勢一波末平一波又起孰是孰非莫定指歸本員以爲此次政潮之起實起於平政院受理裁員訴訟而内交两部被裁人員究竟能否向平政院提起訴訟平政院有無受理是項被裁員訴訟之權當以解釋法律爲平息爭議之先决問題两院爲監督行政制定法律機關應有解釋法律特權似此部院之爭久懸不結两院詎有置之不理之理應請將内交两部裁員訴訟根據法律互相爭執各條提由本院公同討論依法解釋再行咨交參院或開解釋約法會議明白解釋以定指歸庶部院曉然於公是公非之所在則法律旣得正　之解釋卽政爭亦可從此稍息否則熟視無覩聽其紛擾恐两院不惟來放棄職權之譏且法律前途以及政治結果均有不堪設想者矣本員爲維持法律前途及政治現狀起見　據院法第三十條提出法案是否有　敬希公 
决云云此項議案初視之似亦無可解决中之一解决法但院部起爭之初孫之方面即有請交國會取决之要求今雙方已相持益急而復議此恐終難於有效耳 
[副總統就任問題]  
　　據政界確息馮華甫旣以五百二十票當選副總統惟馮君現在適爲江蘇督軍前晚公府曾經會議此事以江南重鎭胥頼馮君坐守决定按照黄陂坐鎭湖北先例仍行兼理督軍暫不另易與賀電同時拍去至於馮副總統是否尚須來京刻正提議尚未確定惟兩院於選定之後當卽以兩院名義通電各省區軍民長官迅卽布告人民政府一方段總理昨亦特諭外交部將馮國璋當選爲中華民國副總統正式通告各國至就任地點據國會議員云此事尚待磋商蓋馮君現在坐鎭東南關係大局似未便請其來京就任致碍軍務卽督軍一席當以明令請馮兼領將來證書决定派使賚送其手續有二一由兩院各舉議員四人二援黎總統先例由議長賫送當此國會多事之際憲法尚未産出第二問題恐難做到大約另舉代表將證書印信送寗就近就任之問題當較妥當其證書内容略云茲依約法第幾條謹選馮國璋爲中華民國第二次副總統此證下署兩院議長王家襄湯化龍之名並蓋院印及議長小印各一顆又聞馮君自被選爲副總統後迭接政府去電昨有電復大總統措詞謙遜大致謂某德薄能鮮治軍以來不知有家祇知有國頻年内憂外患相逼而來時局未寗大難不已某焉敢求一時之榮謬膺巨任惟念國家興亡匹夫有責敬本初志捍衛國家惟希我公時錫箴言籍匡不逮云云 
[馮華甫條陳鴉片問題]  
　　十一月一日京津太晤士報載云馮國璋督軍近致一長電與政府於鴉片問題有所條陳刻上海洋藥公所仍竭力謀延長輸運洋藥入華之期限其所據以爲要求理由之一卽謂前次帝制問題發生國内之商務大受擾亂洋藥之輸入一時停止在尋常期間能銷售之貨現仍存在云云然政府設承該公所之要求則業布疋及他項輸入品之商人亦將以因帝制受損害而提出要求矣惟目下尚未見有此項要求故馮氏力抗展限之説惟建議該公所未經售之貨可由政府發債票購買留爲醫藥之用此種計畫數年前曾有人提議經中政府核准英國當局亦允許凡曾假欵購買該項烟土之各銀行及反對鴉片之人亦莫不贊成其後以該公所索價過昂其計畫遂歸於失敗前兩日北京曾開國務會議討論此事全體一致决定不宜展限惟存貨可由政府購買銷燬不留爲醫藥之用然此實非健全之策蓋以鴉片在中國爲醫藥之用雖需若干時日方能罄　然現時歐洲戰爭中頗有需用鴉片之處故此帮鴉片不難復輸至歐洲銷售如此雖不能全數售罄然亦斷無全行銷燬之理刻中政府不許展限頗得英國當局之贊助苟該公所不肯承認政府所定購買之價政府可以置之不理蓋政府並未負有購買之義務也 
[打箭爐兵變之善後]  
　　字林報十月二日打箭爐通訊云此間現復安靜照常營業陳夏林譯音將軍率兵約二百名由雅州抵此惟尚惟未設法處置搶匪内有若干乃陳之部屬當陳巡閲平原時若輩仍盤桓於此新任鎭守使已啟程來此大約陳將以此困難之事留歸後任辦理當兵士譁變刦掠之初軍官無法約束苟强爲之恐將釀成流血之禍軍官以叛兵尊重彼等之生命故亦不欲嚴厲對待以自召禍此數百叛兵乃得留居鎭中逍遥法外誠創聞也叛兵之中至少曾有一中隊曾移入内地啟程之際行李纍纍皆携其贓品而走陳將軍歸來時携欵約二萬元以供發餉之用但發給頗緩且擬撥若干以付内地兵餉因逾期已久故也新任鎭守便衛隊前鋒已抵此内有滇兵若干人民急望鎭守使早日履任鎭壓大局巴塘來信謂地面安靜惟兵士入巿强購物品居民頗爲受累蓋兵餉已八月未付不啻明許其攘奪也 
[滇軍致祭黄花岡先烈續紀]  
　　滇軍總司令李烈鈞對於粤事頗爲出力故廣州巿民聞其將到擬開大會歡迎茲聞已定於十一月六日下午一時在東園舉行經先期派人蓋搭彩棚佈置點綴一切並有多數團體共同組織昨已通電李君表示此次巿民之公意又陳君炯明如果係六號以前到省亦决定一併歡迎 
　　李此次到省實爲致祭先烈之故先由肇慶選派兩員來省預辦致祭黄花岡各項禮品該兩員已於三十號上午到省入謁督軍省長道逹來意查該兩員一名林逸初曾充都司令部書記一名黎覺生現充李總司令隨員均係廣西人聞連日社團各界向辦事所報名與會致祭者已逹千餘人届時聨同滇軍往祭當又有一場熱閙也惟據某粤報載稱黄花岡馮如飛機師墓左側有十餘烈士白骨盡露牛馬踐踏蹂躪不堪　棺槨腐爛頸仍附鎖其狀甚慘非與馮氏爲鄰者亦有數處以此鎖之足以證明其爲死於三月二十九之役者也現當各團致祭之際當必有人封植妥洽矣　 
[湖北金融與民食之佳况]  
　　武漢近數月來金融阻滯巿面危險有加無已巿上於本省官錢票之外更有大宗北京中交二行鈔票由支發軍餉流出鄂錢票旣祇作九折二三使用京鈔票又折作八成餘行使商民大受其困茲幸北京中國銀行開兑武漢兩分行均奉飭代收中行京票已與現銀無大軒輊交行京票值亦略漲而銀價遂爲大平錢價乃隨以增加適值棉花開巿各洋行放盤收買漢口花行商號咸携官票往各縣採買官票銷路旣大暢旺其價亦爲增昂前每紙在巿祇兑銅元九十三四枚不一星期現可兑九十七八枚若持銀向莊整購官票仍與銅元一律此種佳况爲此兩年餘所未見若在前旬省議會未質問財政廳長官錢局督辦之時官局必又乘勢出新鈔票則阻滯終難疏通今日銀價之平票價之漲亦實由該局停發新票所收良果也至各縣城鄕商民所發小票現經議會提議取締不久亦可望收盡如斯時公家能增鑄銅元則長此以往必可免紙幣恐慌矣　　本年兩湖地方大熟鄂尤豐收如黄岡德安等縣穀價均極低平毎石祇售二千數百文即湘省米價每石亦只售五千餘文乃運至漢上仍售價甚高上熟猶售八千左右探其原因實由外商販運出口所致刻有公民陳壽芝等陳請省會提議轉咨省長嚴行禁阻以維民食但查出口之米收火車運往順直多係部買軍米祇由輪出口者係商販卽鄂禁出口而湘不禁仍不能收平價之效也 
[湖北禁烟之最近觀]  
　　湖北禁烟早收效果近日全國禁烟聨合會雖查得　西襄陽有烟苗發見之事由内務部電鄂省長飭查而據委員復稱沿途履勘並無所見此或由山谷深　不易查察之故惟地處交通利便之漢口則私運私售私吸者所在皆是茲省議員李逢年特在議會提出斯案並陳辦法四端照錄如下甲杜絶來源查鄂省所售鴉片大别有二種一印土自上海輪舟輸入紅土邊土之類附焉一西土自京漢火車運來而由川甘夾於藥材中來者附焉各土於運費外另有保險費故破獲甚少且多由不肖軍官夾帶而入應請省長咨交通部財政部嚴禁税關路局人員包庇烟土並責成協同查禁無論何人行李衣箱抵埠時均由税關檢查勿得優免乙廓清巢穴查各項烟土無論從火車輪船運到漢口均以租界爲銷納之所販者吸者如蟻赴羶無非以在外人法權之定中國官不能過問之故然我國果鋭意禁焑各國深表贊同應請省長與漢口各領事嚴重交涉務將此等鴉片營業勒令一律停歇丙調驗官吏查行政司法各官均負禁烟責任假令自染烟癖於禁烟前途大有障碍請省長將所屬各員全體調驗凡有此等嗜好者卽行撤換勒限戒除一面將禁烟考成嚴行規定通飭各屬遵照丁凡已設警察之處由該管警察長官嚴飭所屬一體查禁分段分區實地調查各負責任復密派妥實可靠人員秘密調查如查有運售吸確實證據某段犯者歸某段警官負責某區犯者歸某區警官負責其未設警察之處由該縣知事飭委公正團紳分途辦理如查獲烟犯准其送縣嚴辦以辅警察權力之不及 
[湘省會選舉正副議長]  
[一易産一難産]  
　　湖南省議會此次常會及前次臨時會正議長黄右昌副議長曾煕均未到會其正議長一席係由彭兆璜暫代近因正副議長曁議員程希洛丁母憂易應鯤就官産清理處長職均自請辭職十月二十七號第七次開會議員出席者七十四人由彭議長報告往來文件一爲魯省會贊成制加入憲法來電二爲蔡鍔辭參議員電係梁任公由滬代發朗讀畢衆請歸卷卽議正案主席謂本日僅有議案一件卽討論議長議員辭職是也陶懋頣謂四人辭職均有充分理由本席主張認可准其辭職彭煕治請卽付表决議長遂以陶説付表决起立者多數此案遂完全通過將欲散會劉善澤謂本會正副議長未能産出者由黄曾二人未正式辭職之所致今旣准其辭職　即選補以重會務今日時間尚早本席主張今日舉行衆鼓掌袁海　等則主張明日再選互相辯論秩序已亂譚柄鑑起而調解謂今日可分兩層解决正議長仍以今日選出副議長則以後再選衆鼓掌議長卽以譚説付表决起立者五十一人於是續開選舉會彭兆璜照章退居議員席由大衆推舉年尊之議員羅本義爲臨時主席姚聨奎宋運清等五人爲監察員秘書文牘爲管理員約閲一小時選舉完竣計彭兆璜得六十七票戴丹誠三票王璞二票譚柄鑑宋運清各一票依照三分之二票數應以五十票爲當選彭兆璜所得之票已超過法定額數當選爲正議長全體鼓掌歡呼而散 
　　八日下午一時省議會開選舉副議長會人數到齊後仍推年齒最長之羅議員爲臨時主席請秘書爲管票員公推齊璜傅叙揆郭開第宋運清姚聨奎五人爲監察員投票至二時半始完竣卽繼續開票計投票者九十一人以得四十六票爲當選詎其結果楊道馨得二十七票李永瀚得二十六票戴丹誠得二十票雷洪畇十票何盛林廖燮各二票袁海鵬宋運清各一票其餘二票誤書李永瀚爲李永隆應作無效俱不足法定票數遂摇鈴休息再行選舉三時又開會選舉投票者九十三人應以四十七票爲當選迨開票時李永瀚三十二票楊道馨三十票戴丹誠二十五票游如龍周鴻勳邱才英各一票其餘三票又爲李永瀚誤作李永漢李元瀚李永火俱無效於是又無結果爲時已不早祇得開會定明日再選 
[魯省會不認公債增額案]  
　　山東善後公債案已經省議會議决所有前後經過情形及債額數目已詳本報茲將省議會咨復公署文錄下爲咨復事案准貴公署咨公署咨交民國五年山東善後公債一案併修正案先後到會准此當經本會依議事程序逐加審查詳細討論僉以本公債之募集爲山東民軍亟待結束中央無欵籌撥地方亦處困難不得不暫募公債以爲編遺及各項善後 
之用日後再由中央設法歸還此固事實所迫不得不出此一時權宜之計惟查原案債額定爲二百萬元以一百二十萬供善後用欵其餘八十萬元作償還濮陽河工墊欵之用修正案内償還四年地方公債一項旣已剔歸另案核辦復加留編兩旅餉項每年一百二十萬元共爲二百四十萬元查民軍編制之後卽爲國家正式軍隊每年所需經費若干自有中央通盤籌畫列入國家軍費歲出項下原非一省所能擔任地方已無代籌之必要且本年兵荒之後民力已竭擔負過重實不易易故本公債債額定爲一百四十萬元仍照原案以百二十萬元爲編遺東路民軍之用以二十萬元爲民軍結束後被兵區域之善後費如有不敷另行籌補當經大衆公决惟此項公債旣由中央政府擔任償還須得中央認可方生效力所有本會議决代募山東軍軍務善後公債緣由理合備文連同章程咨復貴公署查照並轉　國務院　案施行 
[東省議會中之遼源交涉]  
　　遼源交涉事件自有要求警權及軍事顧問之説後東省士紳或派代表赴京或通函省會請發電中央分投力爭聞昨赴京代表來電略謂已晋謁政府力陳東省人民之意見并説明關東命脈繫於此舉人民對此要求不能承認各節當經政府慰以努力維持中央自有辦法云云又吉林省城紳界昨接東三省國會議員及東三省旅京同鄕會來函略稱中日鄭家屯交涉日人要求安設警署與土地佔有權有關應由東三省人民力爭等語是以省垣紳學界及各機關首領五十餘人於日昨三十午後六時齊集省議會開茶話會與各議員討論對待方法最後解决擬卽由省議會與各機關先行拍電中央與日人嚴重交涉所有以上二項要求不能承認一面再分電奉江兩省訂日開國民大會恊電力爭以作政府後盾云云議畢至八時始散 
[蘇省校聨合運動會第二日紀事]  
　　江蘇省立各校在揚州開聨合運動大會其第一日一號之成續業誌昨報茲將第二日二號運動情形錄後上午八時開會三師附屬童子軍之攀登六師之執鎗新體操一工之拳術河海之籃球八中之排敎練愛國之籃球七師之排敎練高師之柔軟體操愛國之拳術武器第一女師之烟鎖池塘柳八師之棍棒球竿啞鈴徒手愛國之拳術武器第二女師之生理的啞鈴代師之排敎練七師之太祖對棍愛國之各個操九中之排敎練六師之國技女子蠶業之雁序五師之小純陽少林棍六中之連敎練一商之拳術各有所長尤以愛國之籃球拳術武器各個操等最令人注意下午零三十分開會百碼賽跑决賽一商阮勤甲組第一南洋王建吾乙組第一二中吳善慶丙組第一二百二十碼賽跑决賽一商高昌黎甲組第一二工于定忠乙組第一二中吳善慶丙組第一擲十二磅鐵球决賽五師薛鍾泰甲組第一浦東杜廷纘乙組第一一工劉梓華丙組第一一百二十碼低欄賽跑决賽一一師沈廷棟甲組第一五中張鴻翔乙組第一浦東趙貽鏡丙組第一八百八十碼賽跑决賽代師蔣景韓甲組第一南洋王建吾乙組第一南洋許洪洞丙組第一跳遠决賽二農儲振甲組第一一師王建清乙組第一二工徐文開丙組第一四百四十碼賽跑决賽一師何紹祖甲組第一南洋王建吾乙組第一鍾英邵復周丙組第一南洋王建吾已各個人分數第一學校分數之第一須待替換賽跑撑篙跳完後方可决定第二日參觀者仍有五萬人秩序更佳　　第一日上午開幕之時由淮揚道尹代表省長致訓詞兩淮運使江都縣知事江蘇省議員等 
 
 
 

Page 7

 
 
[申報第三張 
均獻祝詞會場中央爲司令台西邊爲童子軍帳篷及特别女寳座女學生休息所東邊爲官長席特别男寳座紅十字會新聞社迤南爲愼食衛生館曁師範生販賣組該會奘品係江蘇省議會之銀鐘省敎育會之銀鼎縣敎育會之銀杯道尹運司縣知事各贈旗子一面縣警佐贈龍泉大盤等件 
[浙省議會閉會紀]  
　　浙江省議會第二届常年會已满法定期間特於昨日三號舉行閉會式敦請官長蒞會是日呂省長親自出席行政官長席中有財政廳長代表蕭鑑及鹽述使胡思義二君上午九時振鈴開會沈議長請假由秦副議長代議員就席後由孫秘書長引省長蕭胡二長官依次就席先是官長與各議員向國旗行三鞠躬禮次爲相對行一鞠躬禮由秘書長述閉會詞述畢省長登台致詞略云貴會議决各案除覆　外增已次第公布惟本届預算未能提出實深抱歉云云次爲蕭代表致詞畢秦議長登台致答詞謂本會開會六十天雖無如何之成續但對於提倡實業如種蔗種棉製糖造紙及保護森林之類振興敎育如考試留學生任用校長設立師範學校之類莫不積極進行悉心計畫其他關於民生者非法增加之抵補金已力爭恢復原案苛税亦酌量免除關於國計者因收支不敷任抵補金項下暫加附税一元即交通方面如修濬水利案修築省道案均皆不遣餘力認眞討論庶免隕越之羞云云欲由呂省長演説略謂貴會今日已届閉會諸君之責任已盡公　之責任方來公望向以尊崇立法順從民意爲指歸對於議决案件當一律執行憑良心以作事决不稍存推諉等語其次演説者爲胡炳　莊景仲孫如怡陳振椒金燮王廉陳度諸議員亦各有所揀述而書記長孫勤才君因省長演説中有良心二字亦略演説謂無論官長人民凡事能以良心爲本位所作所爲自不超出法律之外今日省長肯出此言眞是難得然有良心尤賴有骨節以保護之俾能永久不燮演説畢振鈴散會 
[黄金世界之關東三化險]  
[三者礦産之調查]  
[三黑龍江省]  
　　黑龍江省爲有名産金之地在該江沿岸如漠河觀都庫爾河餘慶溝奇乾河等十餘處金礦均爲世人所素知其他又有方在試掘之礦區其數亦數百又有炭礦金懹馬甘河隆平等鑛此外銀礦亦不少卽據最近之調查觀之已可見黑龍江之富源矣 
[漠河金礦]  
　　是礦在黑龍江之南岸與俄境相望本係北洋創辦自前清宣統三年改爲黑省自辦其經營法設總局於漠河設分局於興華溝焉扎拉溝等各要地採金者由總局給與許可證每人每月須納金税以砂金交納採金人夫之糧食等均由廣信公司販賣以供給之以其利益十分之二納於官衙稱爲官貸人夫所得之砂金除交納金税以外一切由該公司公定價格以買收之稱爲官金該官金發買之利益中以五成提出歸官稱爲官利金各商人礦區而販買物品者課以原價五分之五稱爲貨捐正欵每正欵一圓課雜税一角現在該礦區之收入據近年計算金税五萬餘圓官貸六千餘元官利金一萬四千餘元貨捐正欵雜欵共九千餘元即每年黑龍江省可由是而得八萬餘元之收入焉 
[觀都金礦]  
　　此礦由觀音山及都魯河兩礦合併而成觀音山礦在黑龍江西岸南距羅北縣六十餘里久以産金豐富聞於世前清拳匪亂時爲俄人所佔領自前清光緒三十三年正月歸北洋辦理官統三年改爲黑省官營都魯河鑛在湯原縣北四百餘里南距吉林依蘭縣七百餘里東南距　北縣一百餘里光緒二十九年初開辦以鑛脈老朽無利可圖至宣統元年冬在東廠神樹河邊發見新鑛脈産金甚豐富乃設局開採之民國元年與觀音山鑛合併改名觀都金礦設總局於觀音山此鑛在都魯河之一部分其鑛區東西三百餘里南北百餘里將來大有發逹之希望每年省庫由此鑛收入可得十二萬元 
[呼瑪河金廠]  
　　該廠距呼瑪爾河一作庫瑪爾河或庫瑪拉河口約百五十里入金廠之大道在黑龍江之右岸距河口上游約七十里與江右俄站烏沙闊夫相對自口至金廠百二十里設分卡二當河之渡口爲托牛河會歸處此廠産金之額實駕華俄各廠之上計已發現附近之金溝十一處一隆興溝設有總局餘皆設分局二南娘娘溝又名富喜溝三瓦西力四興隆前溝五交布利邪六德勝溝七北西力八北蒙古力九小乾溝十交不力十一新交不力以上已開之官溝十一處鑛丁八九千省内華人七千餘名韓人千餘名數年前曾有俄工百餘名近已絶迹所産金額以全年計算得金二萬餘兩所惜總理不善採出之量實不過三分之一耳 
地方通信 
[南通]  
　　最近商况之調查近日南通商業日見興旺茲將油餅花布糧草巿况錄後油餅向來各油商多購辦關東一帶所製之品邇因諸多不便已改向内地各油坊定貨現在通油每石價值十三元五角荳餅每千枚計銀幣二百五十二元花布通邑今歲雨水過多棉花收成甚歉致唐閘大生紡織公司無貨可進惟賴自外輸入之字花現擔價十三元六角至布有大布小布之别小布名爲縣莊專銷裏下河一帶大布名爲關莊係銷行東三省者每大布一疋頂尖者價一元九角小布尺度甚短門面亦狹每疋祇小洋四角糧草稻宜於水故今歲各鄕收穫極優每田一畝有收逾五石者久秋後新貨上巿米價日見跌落前白米每石價在十元以上今已減爲七元餘矣惟柴草一項每石價值由草行經售者貴至千文以上卽鄕民所肩挑之步擔每石亦需七百文以外前雖經縣長出示平定價格然亦未見平減 
[江北]  
　　黄橋富户被刦鎭郡對江黄橋地方於日昨晚間十時突有匪徒多人明火執仗擁至富户王姓家持械恐嚇翻箱倒　大肆搶劫事主驚起出外喊救鄕人四集該匪徒等始各挈物遁去 
[水警長躬自出巡]  
　　瓜洲水警第一專署長趙君辦理冬防頗爲認眞日昨親往大港三江營小河都天廟三江口新洲老洲沙頭仙鎭等處查察各分署派出各汛地内河各港所駐之師船是否均在扼要及士兵防守有無疎懈以資嚴密 
[無錫]  
[知事電賀副總統]  
　　縣知事楊夢齡昨悉南京馮督軍當選爲副總統當即致電恭賀原電如下南京督軍署新選副總統馮鈞鑒讀滬報恭悉副總統於十月三十日當選曷深欣幸伏維我副總統東南半壁蘇人托庇今更由一隅而磅礡四海中庸所謂洋溢乎中國行將於今日見之凡我人民同聲愛戴况夢齡一介下僚夙叨厚愛恭逢盛典尤惬私懹謹電馳賀伏維垂鑒無錫縣知事榻夢齡先叩楊知事除發電恭賀外並出示通告各商民一律縣旗慶祝 
[錫人哀悼黄克强]  
　　民黨領袖黄克强病故滬庽昨日傳到噩耗錫邑人士之聞此消息者莫不哀悼凡與黄君有交誼者除發電致唁外並聞不日彙集同黨赴滬親奠云 
[杭州]  
[發給省議會公費旅費]  
　　浙江省議會於昨日閉會後所有議長議員公費旅費以及各職員薪水工役工食均由會計科向財政廰領欵一律發給自民國二年十月一日起至十二月末日止議員公費聞已咨請省長俟莫廳長回杭後就金庫統帳内仍照原案發給尚有三年一月一日起至三月十五日止公費須開臨時會再行議决 
[安慶]  
[皖議會第十七次常會紀事]  
　　十一月一日省議會開第十七次常會午後二時餘開議議員出席者五十六人議事科員宣布外來函電一大總統來電國會三十日選舉副總統馮國璋得五百二十票當選衆議拍電慶賀二上海孫中山唐紹儀等來電報告黄克强於三十一號在滬病故衆議致電弔唁三奉天議會來電日本在奉要求聘請顧問及警察權請全國恊爭衆議將原電付油印並請秘書擬電力爭宣布畢開議本日議案議長主席宣布第一案財政民政合股審查報告改訂牙帖新章辦法案結果比二年章程稍有加　比四年章程略有減輕張樹芬主張仍照二年章程辦理賀士雯主張照審查結果辦法胡仲山主張改　議爲議决案各議員互相辯論多時議長將修正審查之結果付表决一致贊成第二案民政股審查方荃報告預儲自治經費案結果賀士雯提出修正案並説明案中一切理由議長謂贊成賀君修正案者請起立起立者多數第三案法律審查徐傅友報告改圑防爲警察案結果衆議歸保衛圑及管君鵬所提之案一併討論時已五時議長乃宣布預算油印已畢請　特别審查員審查每區推舉三人共二十四人舉畢始振鈴散會 
[水警擊散土匪]  
　　巢縣所屬白石山鎭與合無舒三縣交界素爲盜匪出没之處日前距該鎭四里許之花子岡地方忽有土匪三十餘人均持快鎗擁至朱姓家先勒令其家人造飯各匪飽啖後乃入室登樓搜刦事爲駐防該鎭之巢湖水警第一隊七艇艇長葉春龍聞悉即帶領警隊多名前往拿捕旋有第二隊八艇艇長吳賀鵬亦聞信帶隊前往雙方開鎗攻擊該匪等猶敢搞拒互相對敵數小時復由當地圑防帶領多人助勦始將該匪等繫散地方得保無恙惟並未拿獲匪徒一人昨由該艇長等報由巢湖水上警察廳長呈報上峰查考矣 
 [P長沙>]  
[湖南公民再爭礦權電]  
　　湘省紳商學界龍璋吳嘉瑞等百數十人以水口山鑛廢約消息迄今尚未明白宣布爰於昨二十五六號連日在礦務總局開會討論對待方法特先擬一電稿由各界到會人簽名拍發其文曰北京大總統國務院參議院衆議院平政院大理院鈞鑒湘省公礦並無官本純係地方公産證據確鑿以袁氏之貪橫不能違反民情攘爲國有財農兩部將水口山讓與日人合辦實屬違背國憲蔑視民權湘人尊重政府委婉爭持尚冀當局開誠悔禍自解繫鈴文電往還墨枯筆秃空言改約已歷兼旬嗣音寂然全湘危懼命産所關忍無可忍應請責成財農兩總長尅日廢約明白宣布否則兩總長侵　物權違法處分之所爲必當有以對付之先此電陳湖南全體紳商學界名多不及備載同叩 
雜評一 
[公平一子]  
　　消弭爭端之法第一要義在持以公平之心苟有此公平之心者則凡百困難人必能體諒之故無不可解决之事也外交之爭而能出以公平則民氣自平部院之爭而能出以公平則風潮自息此外對付黨人善後軍隊編遣等事而亦能出以公平各省一律則資言自少 
　　今廣東漢軍之所以憤憤者以勞苦甚而得欵後於各省也當局之處置不平而軍心亦因以不平據近兩日之消息已大有不可遏抑之勢政府諸公愼勿漠視之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海總商會之重要問題]  
　　上海總商會新當選正會長朱葆三君副會長沈聨芳君堅辭不獲已於本月四號即昨日偕當選會董一同就職其會長之候補當選人朱五樓王一亭兩君對於會務亦願共同擔負責任並聞該總會以中國交通兩銀行停止兑現影響全國商業困難萬狀中行雖已兌現交行仍無消息曾切實電懇政府繼續開兑以蘇商困復以江蘇爲東南重鎭關係全國安危馮督軍今旣當選副總統應請政府援照前例兼領督軍以　邦基經先後議决分電詳陳茲將往復各電照錄如左 
[上海總商會致北京電]  
　　北京大總統國務總理財政部交通部農商部鈞鑒本年五月中交兩行停止兑現巿面震動影響全國商情困難窘不可言今中行已經兑現大旱時雨氣爲之蘇實陳總長徐總裁斡旋之力裨益商情固屬不小維持國信更非淺鮮凡屬商人無不歌頌陳徐二公之德惟　行雖已兑現而交通鈔票數不亞於中行仍無人主持辦法近日因中行開兑交通票稍形活動因商民視兩行皆爲國家銀行並無歧異國家對於兩行亦每相提並論况交部統轄輪路郵電實告更爲充足若再無開兑確信恐啟人民歧視之漸交票價格更形低落時交冬令漸届年關務懇鈞院大部統籌全局設法開兑繼中行之後以蘇商困不勝感盼上海總商會叩冬 
[大總統復電]  
　　上海總商會冬電悉中交兩行政府本同一視惟因力有未充先令中行開兑以蘇民困然後再爲交行從速設法所陳各節意慮極周已飭部迅速籌辦俾符衆望此復黎元洪 
[國務院復電]  
　　總商會冬電悉交行兑現事正在妥籌趕辦院江 
[上海總商會又致北京電]  
　　北京大總統段總理鈞鑒馮公當選副總統明良喜起全國歡騰江蘇爲東南重鎭關係全局安危懇求援照成例任命馮公兼領江蘇督軍以鞏邦基不勝急切侍命之至上海總商會會長朱佩珍沈鏞曁全體會董敬叩豪 
[上海總商會致南京電]  
　　南京馮副總統鈞鑒公當選副總統永固國基商民歡忭謹賀上海總商會會長朱佩珍沈鏞曁會董會員等叩東 
[副總統復電]  
　　上海總商會朱會長沈會長并轉商界諸君鑒承電敬悉謬荷公推深慚薄植遠辱賜賀悚愧莫名馮國璋江 
[籌辦錫湖鐵路之進行]  
　　民業錫湖鐵路自經前全國工商會江蘇議員陳其昌創辦以來已閲兩載一應規畫悉遵部章本年夏間由京回申於九月初設立籌備處照章籌定創辦股二成預備解京呈部查驗并仿照浙路成法先行組織銀行以期活動金融輔助鐵路之進行更設路員養成所以造就鐵路人才種種計畫頗爲周密日前開第一次創立會議提議呈部立案及呈報各省長各道尹各縣知事等應有手續當將禀稿文件等一一議决已擬派員赴京而交通部電咨蘇省長轉飭蘇常道尹令無錫縣知事查復等情陳君得悉情由以事關部電自應詳細具復當卽派交際主任徐君兼程赴京前日又親自赴錫與商界各領袖接洽一切並晋謁錫知事楊畦笙君頗蒙贊許昨已事畢返滬即日派員赴沿路各省地方官廳商承一切聞該路聘定之法比工程師將不日亦將出發實行覆勘云 
[函請各公所調查苛税釐金]  
　　中華國貨維持會昨致各公所函云吾國工商各業歷受釐金苛税之朿縛以致國貨委靡銷路阻滯前經本會公推王文典君赴京請願蒙大總統洞悉商艱允於明年起先將苛税一槪裁免所有裁釐加税亦允積極進行並擬酌完一税遍行全國以便國貨與洋貨税則相等俾利運銷而挽利權現正計畫辦法大約可望實行並飭派財政部員前往各省調查苛税釐金不日到滬貴公所同業受税釐之痛苦較敝會尤烈對於此項問題必能積贊助俾逹目的用特專函奉逹務祈貴公所將近年所有苛税釐金詳細調查一一列表送會以便彚集送部懇請裁免以逹目的務望迅賜進行是所至禱 
[徐道尹注意積穀]  
　　代理上海縣景知事昨奉滬海道徐道尹通令云照得國以民爲本民以食爲天積穀用以防饑雖凶年庶無餓殍放出仍須收入賑旣往即備將來現在秋收將畢農事告成趁此新穀登場穀價低廉之時所有各該縣從前放出積穀自應悉數糴補其有倉儲陳朽者亦應糶陳糴新以備不虞不得盡數存銀致臨時無所措手各該縣知事身任地方職司民牧責有攸歸仰於令到後迅即察照地方情形分别辦理以重倉儲而備荒歉合亟通令仰各存饑溺之心本道尹有厚望焉 
[查辦僞造郵票九誌]  
　　法捕房華探目黄錦榮包探韓邦逹程芝卿方福林破獲私造郵票之陸友文沈忠德等及製票機器銅模全副解經法公廨訊供押候覆訊在案昨由郵務局管理郵票之曹子祥投廨聲稱商人在郵局管理郵票如本埠各分局前買郵票收洋後卽將郵票交於購票之人至外間如何發現僞票不得而知中西讞員論令退去候將沈忠德等提案覆訊再行核辦 
[六誌遣送炸彈與恐嚇信之害人]  
　　王索氏前至法公廨聲稱丈夫王德山前由盧直臣囑將内藏炸彈之楊梅一籃及恐嚇信函送往城内福泰衣莊主人李逹甫家被巡警拘解檢察廳禁押一年實遭寃抑求請伸雪等情因盧訊供不認故於昨日將王德山移提到廨質訊王供盧直臣前在劉大年處爲書記是日由劉之親戚俞德海將楊梅一籃囑令民人送往城内李逹甫家是實讞員聶君商之法副領事德君以楊梅籃係俞德海囑送與盧直臣無干着即開釋王德山仍交檢察廳來警帶回還押 
[拘獲巢湖帮匪]  
　　法捕房石總巡對於界内防務非常注意除前派包探暗差華捕一百餘名分投巡緝外前日又加派年力强壯之暗差巡捕四五十名各藏手槍等械不分晝夜分往新老兩租界嚴密查緝旋由華探目黄錦榮包探韓邦逹方福林程芝卿等在某銀樓門首見有巢湖帮匪徒郁某將金飾持往兑換形跡可疑拘住盤問一味支吾當即拘入捕房搜其身畔藏有鈔票洋銀及金帽花一個金挖耳一枝均係盛澤鎭某銀樓牌號又有灰鼠皮袍子質票一張亦質在盛澤鎭某典當内石總巡諭令管押聽候盤問供詞再行解廨訊辦 
[浙省減輕酒捐之報告]  
　　中國烟酒聨合會昨接紹興酒商代表章祺等來函略謂浙省酒捐之重爲全國冠敝業除隨貴會赴京請願外一面赴本省議會陳請分别減免現於二十六號大會公决將浙省獨有之缸捐及上年新增以代公賣暫加之一倍捐二種取銷餘由省會請願國會解决刻已咨請實行事關同業切膚之痛今雖減免些許商家亦不無小補用特專函馳告並希各省分道進行以爲國會後盾等語聞聨合會接函後已據情轉致在京代表陳良玉等知照矣 
[禾稻收成之豐稔]  
　　本年各鄕晚稻現已將次收齊聞頗豐稔滬海道屬各縣最好分數有十二分之多最次者亦有八分通扯有十分收成爲近數年來所未有現江蘇省公署已預備派員舉行秋勘矣 
[新普育堂脱逃病犯]  
　　大南門外新普育堂收容監獄及看守所之病犯不下數十名前日天曉時有病犯曹喜榮丁錫根兩名乘堂役熟睡帶鐐越牆脱逃嗣該堂董陸伯鴻聞信立卽函知上海監獄派員蒞勘一面函請各機關恊緝務獲究辦聞該犯等係本年八月間李前典獄長因其染病送堂診視十月間敖典獄長蒞差後查閲名册曾經派員帶同看守士前往提回該堂以該犯等病勢甚危函復緩提在案詎該犯等今竟帶病脱逃亦出人意料之事也 
[汽車夫與崗警衝突]  
　　上海縣知事沈　昌現丁母憂請假之汽車夫顧阿根於前日下午四時許至縣署附近小橋地方某甲所開之丹陽麵店内購物與甲女林林談笑當爲該處第十五崗守望巡警某乙瞥見上前干涉將顧批頰二下顧即奔回公署糾合多人駕乘汽車前來報復擬將車直撞該警身上該警見顧糾人前來亦早防備於是顧等由車上跳下欲將該警扭住痛毆該警即開鎗抵禦幸未傷人旋願等開車駛回公署該警亦奔回二區二分駐所報告情由孟警佐即將該警看管一面電詢縣公署究竟因何起景並親赴該處一帶調查眞相而願阿根回署後亦朦禀景代理知事景君正擬派員調查適接孟警佐發來電話知兩造各有不合立飭將顧發交縣警察所司法科收押候查聞孟警佐現已將該警押送警廳司法科訊供判押由徐警廳長派令督察長前往偵查實情以憑核辦矣 
[查獲携帶手鎗之旅客]  
　　招商局新銘輪船昨晨由烟台等處開駛來申當由海關洋員恊同水巡捕房偵探何阿春等登輪檢查見有旅客任德福祝祥本二人形迹可疑當將行李逐一搜檢抄出手鎗二支子彈三排帶入水巡捕房由梅捕頭詰據任祝同稱在南京陸軍學堂當雜役此次係奉江蘇陸軍補助教育團監理張宗昌之命伴送張之夫人回山東原籍事畢乘輪來申擬乘火車返寗手鎗爲防身之物等語梅捕頭遂即備文將任德福祝祥本兩名押送地方檢察廳訊究 
[各商會擬爲馮督軍鑄像]  
　　南京商界以馮督軍駐蘇三載治軍愛民德澤昭著去歲政變之際尤能雍容坐鎭弭患無形若川若湘若粤地方皆受糜爛吾蘇處戰衝必爭之區而人民得以安然無恙者事後追思馮督軍保障東南之功顧不偉耶昔人買絲繡像鑄金範型皆因愛慕之深以示永矢勿忘之意近人於名人偉烈所不能忘者輒鑄銅像紀念義亦本此今馮督軍功德在民理宜援例特鑄銅像藉留紀念業由寗商會約集蘇州上海通崇海壽各總商會列名發起矣 
[地方自治研究會請求立案之覆函]  
　　上海地方自治研究會正副會長李右之吳叔田沈潤挹等前因該會成立呈請上海縣知右轉呈立案已誌前報茲將景代知事函覆該會原方錄下逕復者接展來牘以地方自治將次舉辦集合志討論擬設上海地方自治研究會以徴求意見促進改良並簡章暨當選人姓名到縣准此自應轉呈核示除俟奉到指令再行函逹外先此布復 
[保護森林之布告]  
　　上海縣公署昨日布告云案奉滬海道尹公署訓令開案奉江蘇省公署第一一三六號訓令内開查森林一項爲近今切要之圖上可以開國家財富之源下可以供社會材木需裨益雨量消弭偏災關係實非淺鮮我國地大物博邊省森林尚富於内地蘇省林政廢弛满目童山大利不興殊爲可惜有清時代提議植桑飼蠶曾不數年各縣所領之桑秧百無一存大抵地方官吏視爲無足重輕之舉提倡無方保護不力甚至方植之木轉瞬已薪固有之林鞠爲平壤若再不加整頓勢必每况愈下邇年以來迭經本公署遵照中央命令通行各道縣舉辦森林籌設苗圃林場應卽妥速辦理對於地方原有樹木無論公有私有均應出示布告嚴禁竊盜放火並將森林法第五章罰則第二十一至三十條各條刋粘布告之後倘有不肖之徒膽敢毁傷務必按法究懲以重林政而儆刁風切切此令等因奉此合行令仰該知事文到之日卽便遵照辦理母忽切切此令等因奉此合亟摘錄森林法條文布告禁止仰諸色人等一體知悉其各懔遵母違切切特此布告 
計摘錄森林法條文 
[第五章罰則]  
　　第二十一條竊取森林之主副産物者爲森林竊盜處五等有期徒刑拘役或贓額二倍以下之罰金一盜伐保安林者二依官署之委託或其他契約有保護森林之義務而竊盜者第二十三條知爲森林竊盜之贓物而受贈搬運寄藏故買或爲牙保者依第二十一條第二十二條之例分别處斷第二十四條放火燒燬他人之森林者依刑律一百八十八條之例處斷第二十五條放火燒燬自已之森林者處五第有期徒刑拘役或一百元以下之罰金因而致危害於他人所有物者依刑律一百八十九條之例處斷第二十六條於他人之森林内未得所有者同意而放牧牛馬者處一元以上三十元以下之罰金第二十七條損壞移轉他人爲森林而設之標識或設備者處二元以上五十元以下之罰金第二十八條損害他人森林之苗栽木植者處二元以上百元以下罰金第二十九條違背第十條之規定而樵採或以引火物入林者處一元以上三十元以下之罰金第三十條違背第十八條之規定而開墾者處二元以上五十元以下之罰金 
[軍署鎗决盜犯]  
　　搶刦英租界太古路萬生煙紙店等三案之盜犯孫大漢子卽沈其蘭前經公共公廨預審明確解至松滬護軍使署發交軍法課訊研該犯供認持槍夥劫萬生烟紙店等三案不譯當將該犯判處死刑電奉南京馮督軍核覆照准於昨日午後二時派步兵將該犯孫大漢子由營倉提出押赴西砲台執行鎗决 
[又一禁種罌粟之訓令]  
　　代理上海縣景知事昨日訓令各巿鄕經董文云本年十月二十七日奉省公署第一二一一號訓令内開本年十月一日准内務部咨開查禁種罌粟條例第五條内載各地方民政長官督率所屬縣知事執行禁種應隨時派員切實勘查第七條内載縣知事查禁不力致轄境内發見罌粟者應由該長官呈請付高等文官懲戒委員會懲戒之其因賄故爲隠庇者除付懲戒外仍依暫行新刑律規定辦理各等語現在禁烟期限業經國務會議議决不再推展爲時漸迫亟應内外一心從嚴查禁以竟此一簣之功惟窮鄕僻壤之區恐不免仍有偷種情事殊於禁烟前途大有妨礙茲值罌粟將近播種之際禁種關鍵全在此時無論巳否禁盡省分應請貴省長通令各縣知事一體遵照務須時刻下鄕嚴行稽查并一面遴派幹員切實查勘總期根株凈絶不使來春再有毒卉發生倘有陽奉陰違揑報不實情弊卽希依照前項條例分别呈請從嚴懲戒以儆其餘事關禁烟要政相應咨請查照刻速施行等因到本公署准此除分行外合行訓令該縣知事迅即遵照嚴切進行聽候本公署隨時派員查勘倘敢敷衍從事定卽嚴行懲處切切此令又奉滬海道尹令同前由各等因到縣奉此除分行并 
 
 
 

Page 11

 
 
派員前往切實查勘外合亟訓令該經董仰卽遵照俟委員到時會同查勘嚴切進行總期根株凈絶不使來春再有毒卉發生是爲至要切切此令 
[黄克强先生弔電彙錄四]  
　　留日學生總會電黄宅鑒甫聞抱病遽爾溘逝國基初奠喪我元勳傖痛何極謹吊英靈民國留日學生續會　　太倉婁鐘報電黄宅鑒聞黄公克强去世同人不勝震働太倉婁鐘報館叩輓 
　　李紹白等十三人電黄一歐君鑒天不救遺喪我柱石爲吾黨悲爲吾民哭謹此電唁藉伸哀悼李紹白王秉謙龔玉崑　永慶蔣宗周李有忱姜毓英鄭林臯楊渡郭相維劉正堃邴克莊董耕雲卅一 
　　法國波爾多電孫先生鑒得電悉克兄逝世痛極不審何病遽致不起請示覆汪兆銘 
　　 
[林德軒電]  
　　霞飛路四四八號黄一歐君苫次克公共和元勳正資保障胡天不弔薄海同悲尚乞節哀順變用竟厥志林德軒叩冬 
[曾繼梧電]  
　　福開森路三九三黄一歐兄聞克公耗痛極擬來滬江夜抵漢得湘督急電促返未及親唁悲愧無量崑潤三兄今晚乘鳳陽赴滬並聞繼梧支 
[王芝祥電]  
　　黄宅一歐兄苫次聞尊大人逝世痛極難安刻卽來滬務望節哀以當大事芝祥江 
[龍澤彪電]  
　　黄一歐兄苫次茫茫天道遽奪吾師木壞山頽不僅爲國悲痛尚祈勉抑孝思以妥先靈醴陵株萍路局龍澤彪叩 
[曹亞伯電]  
　　福開森路三九三黄一歐兄鑒尊公溘逝不勝哀痛曹亞伯 
[陳强電]  
　　黄一歐兄鑒頃在京電傳令尊噩耗悲痛欲絶共和再奠諸賴維持昊天不弔遺老云亡公義私情如何能已現因公來京俟辦理完竣當來滬親奠陳强東 
 [P葛龐電> 
　　黄一歐君苫次尊公逝世舉國同悲願節哀順變以慰先志葛龐叩 
[日本官紳電]  
　　一黄一歐君鑒尊翁逝世謹表悼意古賀廉造二黄一歐君鑒尊翁逝世不勝哀悼宮崎民藏 
[精武體育會今日獻技]  
　　精武體育會訂於本月五號下午一時假座南巿鳳鳴茶園即新舞台舊址開秋季運動大會早誌報端茲悉届時演技者有該會技擊部教員羅述祖羅爲粤東王隠林入室弟子雅擅柔術爲少林嫡派演時神奇變化不可思議又擅一贯拳爲當世絶技自清吳松侯傅金鈎李而後幾無聞人有少林癖者不可不往一觀也 
[廣智學校募捐演劇]  
　　閘北寳山路義品里紹屬旅滬廣智學校爲上處陳少卿君所創辦成立以來已閲兩載該校曾設義務班定額三十名現因來學日衆擴充學額添招二十名惟校舍不敷應用兼之經費支絀是以商懇同鄉籌募經費并假座鏡花園於本月十六七日晚間演劇二天以資補助云 
[第三届省立聨合運動會之結果]  
　　甲十項競技運動第一浦東中學校得十九分第二第一商業學校得十七分第三第二工業學校得十六分南洋中學第二師範各十五分第二農業十二分第五中學九分乙三種圑體比賽第一第三師範第二第二農業第三第一商業 
　　丙女學校以愛國女學校爲最其拳術籃球尤爲出色 
　　獎品除優勝員各得金銀銅三等獎章外省教育會之銀質大優勝爵奬競技運動總平均第一爲浦東中學所各省議會之銀質象武　奬圑體運動第一爲第三師範所得愛國女學校得尚武精神大旗一面 
[副總統派員致祭王子展]  
　　王子展君逝世後凡屬知交莫不悼惜現江蘇督軍署副官處電致王宅略謂奉副總統諭派吳副官文燦來滬代表致祭云云刻王宅已預備接待矣 
[救濟會追悼故董紀事]  
　　昨日初四日救濟婦孺會董事在江灣留養院爲胡芝青紀望溪兩故董開追悼大會是日院内大廳供設胡紀兩君肖像園以鮮花松柏縣掛輓聨數十副來賓各董事辦事人曁教習男女學生與祭者共四百餘人共秩序如下一奏樂開會二主席何秋士君宣告胡紀二君對於該會事蹟三顧公覺君宣述胡君行狀四徐次祝君宣述紀君行狀五男女學生各唱哀歌六范逹夫君宣讀祭文七來賓董事辦事人等行一鞠躬禮男女學生行三鞠躬禮八程松卿君代表湖州同鄉會宣讀誄詞九王一亭君宣讀誄詞十胡紀兩家屬致謝詞十一男女學生合唱哀歌十二奏樂散會 
[追悼張聘齋預誌]  
　　金山張聘齋君早歲入日本弘文師範遂加入同盟會畢業後受松江清華女校之聘松江光復張君任軍政分府人事科長及軍政分府解散仍入教育界爲第六區閔行等處學務委員去歲兼任强敏高等小學校長整頓學務不遺餘力不意上月初張君積勞患病赴松江就醫以病勢甚劇醫藥罔效逝於醫院中現閔行等處學界中人擬擇日開會追悼云 
[南洋公學追悼會記事]  
　　南洋公學爲盛杏蓀君開追悼會已誌昨報茲於本月三日下午二時在該校大禮堂舉行陳設周備祭文輓聨甚多天雖陰雨來賓亦衆先由唐校長報告盛氏開辦該校歷史次由李一琴穆杼齋張師石林康侯沈叔逵諸君相繼演説大致皆表揚盛氏興辦教育　業諸大端可爲中國之先覺云云末由盛氏家族致答詞散會已四時餘矣 
[追悼商團會員續誌]  
　　本埠各紳商前日在十六舗新舞台舊址開會追悼前商團會員張俞榮底劉沈六君所有開會情形暨祭文等已紀昨報茲將李平書君之祭文續錄於下維民國五年十一月三日李鍾珏等敬致祭於商團先烈沛如張君志偉俞君九松榮君奇峰底君炳文沈君舜卿劉君等靈曰嗚呼諸君固蹈義奮發而死者也由辛亥迄今已四年有餘其間死者不知凡幾問有人悼念者乎有之不過個人之私而已不能令合邑人之悼念也諸君皆英俊少年勇於赴義憶昔初入商團早抱犧牲主義無奈清廷腐敗日甚一日壓制人民暗無天日今大總統發難於武昌而諸君遂響應於滬上激昂慷慨蹈死不辭是豈好勇鬭狠而輕身以殉耶是豈希冀爵位無死之志而死耶卒之專制剷除民國成立嗚呼是誰之功歟缅想英姿生氣凛凛鐵血國民此其典型滬雲慘淡浦水凄凉掬誠陳薦蘭醑桂漿嗚呼尚饗 
[演講政教分離之要旨]  
　　政教分離請願團籌備北上已迭誌本報茲悉該團代表余士廉君應宗敎聨合會之請於今日五號午後四時在尚賢堂演講政教分離之要旨並有回教領袖哈少甫釋教代表某和尚及孔教各儒宿到場互相討論以便取决云 
[英文文學研究會開茶話會]  
　　寰球中國學生會夜校定於今日午後四時舉行英文文學研究會第一次茶話會由校長徐紉蓀君請中華書局英文部主幹張士一君用英文演説并請該研究會正副會長張陶二君勉詞并備茶點以餉來賓云 
[不吸捲烟會今日開會]  
　　上海不吸捲烟會昨日分送通告云本會王副會長文典先生爲勸戒捲烟事赴京請願於國會并面謁黎大總統數次痛陳捲烟毒害頗蒙嘉納現已由教育總長通飭全國各學校教員學生禁止吸食捲烟爲入手辦法爲此擇於陽曆十一月五號卽舊曆十月初十日下午二時在老北門内穿心街春申君廟本會事務所開會由王副會長報告一切希在會諸君暨熱心同志賁臨一聆王副會長宏論并表歡迎之盛意是幸 
[繡雲天昨已開幕]  
　　近來滬上屋頂花園踵事增華各極其妙如四馬路繡雲天樓凡八級高踰十丈昨日開幕遊者甚衆入門即見菊花山兩座萬紫千紅爭妍貢媚大廳兩座富麗宏敞二層樓自東至西凡十三間 
蓋以旅舍而暫作特别茶座者再上第三層東六間爲商場西七間爲説書及文明宜卷之所北首前廳四間中廳三間後廳三間均爲中西餐室再上第四層沿四馬路十餘間爲女戲及影戲場座可容六七百人其北首前廳後廳則特别茶室也再上第五層玲瓏閣峙于西南隅自飛虹橋蜿蜓而經四宜亭生風軒集雲臺凌烟臺蓋不知不覺而已逹於第六七層險岩水池名卉奇木參差錯落點綴其間再上則爲最高之摘星樓昔人所謂振衣千仞飄飄欲仙者殆亦不過如此也 
[製造局總辦預備交卸]  
　　上海製造局總辦李宗岳現已奉令調任山東德州兵工廠總辦遺差卽以德州廠總辦謝邦清調滬接充李總辦以交卸在即所有承造之白郎林手槍每月限造萬桿機關槍每月限造四架除解部外現下造成者共有若干及各項炮彈快砲已成者若干未成者若干均應册報昨已分飭各廠委員查明造册矣 
[部員乘車赴杭]  
　　農商部特派李嘉瑗黄公邁兩君來南調查江皖浙絲繭情形已誌前報茲悉連日李黄兩君在滬分往各絲廠實地考察業已竣事於昨日乘車往杭考察後再回申前往安徽等處調查 
[警廳長由寗返滬]  
　　淞滬警察廳長徐國樑前日因公赴寗已誌昨報茲悉徐廳長自到南京卽晉謁軍民兩長官禀陳一切昨因公事已畢於午後三時乘車反滬 
[被告交出女子]  
　　鄧相榮控袁逹姦拐伊女金珠等情業經公共公廨訊明判袁押交鄧女在案昨晨復訊被告將鄧女交案並延律師到堂聲請交保展期研訊原告律師則投案請究經中西官會判鄧女暫留濟良所袁交保候再研訊 
[謀害本夫之毒計]  
　　胡家木橋四十五間住户江北人惠德四之妻潘氏向與同鄉唐阿二私姘該氏因本夫管束嚴厲忽生毒計前日將水銀暗置飯碗内其夫食之卽覺腹痛幸施救尚早未致殞命當由其姑惠祁氏投控五區三分所經張警佐命將姘夫唐阿二逮案一併解送司法科由李科員研訊一過判送地方廳按律懲辦 
[禀請收回店業]  
　　談金元前在地方檢察廳禀控伊寡媳談陳氏並該氏之弟陳桂寳等覇阻伊子所開汽油燈店等情當經該廳傳訊判令談金元將店收回在案詎談奉諭後並不將店收回管業而該氏自被控告之後各債主紛紛到店催索欠欵昨日該氏又投該廳具禀請求飭令伊翁談金元速來將店業收回否則祇得將店拍賣以償舊欠等語林廳長諭候批示辦理 
[情有可原]  
　　滙司捕房四十號西探目泮林士華探目馬阿美指控北浙江路和康里二百五十九號門牌新昌質當夥費柳汝與某某兩押店主吳會芬翁正雨收質西人失贓雨衣絨毯大衣等物匿不報捕昨由捕房將被告三人傳至公共公廨請究先由中西兩探目上堂禀明前情並稱被告旣接捕房失單不應收押失贓應請訊究訊之被告由該業代表律師上堂辯稱捕房失單上於西文内嵌列華文然被告等均不諳西文或未看明請爲明察中西官察看失單上華文確不十分明瞭姑寛將案註銷被告一併開釋 
[提獲竊洋避匿之司賬] 　 
　　于頌平前在江西路六號門牌永益壽險公司爲司帳近因私取值洋一千餘元之現洋契據逃匿城内開設烟紙店雇顧某爲夥經該公司偵悉按照以原就被之例控請地方檢察廳將顧拘押于卽聞風逃匿虹口西華路二千六百二十六號屋内又經該公司用人胡乃鈺得悉禀由該廳備文派警恊同提藍橋捕房中西包探將于提獲昨解公共公廨請究經中西官預審明白判于押候備文移解檢察廳歸案訊辦 
[法警違章勒詐]  
　　武進縣知事署法警姚勤顧金前日持文來滬移提王泉郎呈控拐賣婦女案内在勞合路開設妓院之馮順榮距該法警等並不照章至公共公廨投遞公文逕往該處將馮與其子馮清華軋入福州路一百四十五號門牌客棧内向馮勒詐洋十元被馮報告捕房派探將姚顧二人一併拘獲帶入捕房昨晨傅同見證楊忌勛將被告二人解送公廨請究先由中西包探上堂訴明前情並將姚等所持移提公文呈案請察繼據馮順榮投訴被告等邀伊至青蓮閣茶館内謂有人指控拐賣婦女奉文來滬移提由楊忌勛勸令出洋十元即可自由等語又由楊忌勛延律師上堂代爲辯白訊之姚顧兩法警均俯首求恩關讞員商之德師副領事以該法警等知法犯法應加一等治罪判各押西牢半年示儆楊從寛開釋馮順榮亦着押候函請武進縣知事派員帶同證據來滬質訊再核 
[凌虐婢女之證據]  
　　泥城外王家庫二十九號門牌向爲金業胡某之妻王氏因將十三歲婢女雙喜凌虐受傷被新閘捕房包探錢壽生查悉報告捕頭將該婢送請醫院醫治並將胡王氏傅至公共公廨諭交一百元人洋並保在案昨晨復訊先由中西包探上堂訴明前情訊之胡王氏延律師到堂辦稱該婢因無端將綢衣剪破略加訓責並不虐待中西官以女面上傷痕尚存判送濟良所留養着氏罰洋二十元充公以儆 
[茶肆夥友吞烟圖盡]  
　　　崇明人李兆利向在記浜路一百七十二號某茶肆内爲夥前日與店主婦某氏口角相爭後李卽吞服洋烟圖盡旋爲該主婦覺察將李車送同仁醫院救未識能免性命之虞否 
[閘北多一戲園]  
　　小工頭小六子在閘北長安路開設羣樂戲園開演以來生意尚不寂寞茲又有左某顧某在陸家莊南蒙古路租地數畝建造戲園名曰同慶舞台已於前日起日夜開演是日雖逢天雨觀者满座四區一分所趙警佐特派長警前往照料以防人多滋事所不足者該處地基爲盛姓之産議租時地主祇允半年故戲台看場均以蘆蓆遮蓋雖風雨無碍其形式終欠美觀云 
[禁錮怙惡不悛之匪徒]  
　　匪徒蔣銀混名小張專以租屋爲由闖入人家内室乘間竊取婦女首飾等物迭經公共公廨訊辦逐出租界茲又潛回施其故技竊取梅白克路五百零三號門牌朱任氏等各家值洋一千餘元之金飾各物被探查獲解送公共公廨訊供管押在案昨由捕房傅同朱任氏陳朱氏徐周氏等各原告將蔣解廨請究先由各原告上堂訴明被竊各物請追訊之被告一味狡賴中西官以被告迭經懲辦實屬怙惡不悛押西牢三年以儆 
[客棧未有執照]  
　　方吉卿林華生同在廣東路七十三號門牌開設客棧未向工部局領取執照茲被捕房查悉禀廨出單昨派包探將方林二人傳至公共公廨經中西官訊明判各罰洋二十元充公 
[强搬木器案展期研訊]  
　　潘克琴周鶴聲在公共公廨刑事科呈控陸兆榮强搬紅木器具一案昨晨由廨傳訊先由原告代表律師上堂譯明案情被告代表斐斯律師因有他案擔任不克投案由譯員王顯庭上堂要求展期並請准被告交保候訊俞襄讞商之德裴副領事判陸交保候下禮拜六研訊 
[黄包車撞傷小孩]  
　　江北小孩張紅正昨在北四川路老靶子路轉角處　準電車軌道適有某號黄包車如飛而過當被撞傷張之眼角旋有巡捕到來連同車夫帶入捕房捕頭命送同仁醫院醫治聽候核辦 
[私收帳洋之追究]  
　　朱式玉至法公廨控稱商人用傅金水爲夥上年冬間被傅向往來主顧三十餘户私收客帳洋八百六十元人卽避匿今始尋見　　　　　　　　　　　　　　　　　　　　　　　　　　　　　　　　　　　　　 
向之追究詎竟置之不理請求追繳傅供於上年十二月間收取各主顧賬洋衹有一百二十元左右至除夕原告自囑民人逃逸餘供支吾判令還押限原告於一星期内邀同被傅私收賬洋各主顧到案質定斷 
雜評二 
[兑現之第二步訥]  
　　中行開兑後巿况頓現佳象不可謂非金融界之一線生機也國人第二步之希望即爲交行開兑今北京已在凖備爲有限制之兑現而上海總商會亦在商榷籌備之中是第二步希望之逹到亦將不遠矣 
　　吾謂從此以後財政當局者將各省惡紙幣逐漸收燬各種金融機關逐漸清理苟能將紊亂之象一掃而空則非特財政上之信用可回復而已國家安危所繫之命脈不將由是而轉機歟跂予望之 
來件 
[寳山縣紳耆對於衣周塘借欵築路并由浚浦局修築石塘斜坡之意見書]  
　　按寳邑衣周塘由吳淞藴藻浜口起沿黄浦而南經殷行鄕至虬江橋南接上邑塘界綿亘三十餘里爲我邑南部各巿鄕民命由廬之保障向由塘工局專欵修築有案可循此次上海工巡捐局籌修馬路以塘與路有連帶之關係由浚浦局籌銀二萬兩沿塘斜坡并歸修築無須還欵夫築路借欵可也築路而并沿塘斜坡之修築盡讓歸於淩浦局撥欵自辦是不啻此衣周塘之保障權管有權因築路而同時消滅且斜坡一築必曰坡以外爲淩浦潮流所及之界線而塘外官地民地沙蕩學田不下數千畝在淩浦局勢必加以種種之制限剥奪竊恐從此糾紛爭攘將無已時顧浚浦局攘築石塘斜坡之理由無非藉浦線有關之一語然按諸浚浦新章凡黄浦两岸田地在一千九百○六年以前原有者不歸浚局管理我衣周塘爲有清以來固有之護塘塘外之地亦卽有清以來固有之農田其爲在千九百○六年以前固有證諸志書成案當無疑義所謂與現時之淩浦線有關者可爲浚浦局借端隠攘沿浦塘外灘田之鐵證假使此而可讓則吾邑之江東塘吳淞石塘遠而及於黄浦潮流所及之各塘將無往而不可讓與此關於讓築斜坡之急應據理力爭以求自保者也吳淞一口曾於前清光緖年經江督劉忠誠公奏准爲自闢商埠當時用意原爲租界主權旁落抵制外人覬觎起見現在沿浦公共租界之線已逹上海之楊樹浦此次路線係自楊樹浦沿衣周塘逹吳淞而抵炮台灣外人虎視耽耽已非一日即使全歸浚浦局築猶且不可乃欵係暫借仍應分年攤還所叨惠者祇免利而已何必貪小失大致啓外人推放租界之漸而况今之路欵四萬兩純粹外資無諭合同上如何載明路權在我假使此四五十年之還欵期中一遇事變所謂路權云者勢必歸於外人掌握此關於築路問題之急應力籌對付者也總上兩種理由以觀察此次借欵交涉之險誠有不得不急謀補救自衛之策竊以爲與其借欵母寗請欵與其借欵牽涉斜坡而斷送我寳山之護塘權母寗請欵自築以冀保全種種之主權於萬一吳淞自闢商埸旣於前清奏准有案而本省塘工經費現已按畝帶征集腋成裘衆擎易擧此區區工欵合力以圖當亦不難籌措庭壽等世居寳邑濱海利害切身碍難緘默爲國家計爲地方計爲保障民命田廬計亟應陳請省議會省長挪撥課欵自行修築庶幾塘權可保塘政以修國家幸甚地方幸甚 
來函 
[英美電車公司來函]  
　　今日閲見貴報本埠新聞内所登電車公司所存銅元甚夥邇亦未有售出故銅元兑價尚有增無減云伏查此種報告並非眞實敝公司所有銅元每日皆已售出兑換洋元解存銀行爲特專字佈逹希卽更正登入來函門内爲荷總經理麥考爾謹啟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[老子議員解] [  胡我生]  
　　老子二字俗解爲父或爲爺鄉氓鬭駡小兒口角常以此二字爲尊已賤人之表示但此二字若出於文人學士之口則爲粗鄙爲惡劣即失其本來之人格日前某議員爲省制問題與反對者爭竟以老子自稱同時又有某議員亦以老子之聲報之事見某報新聞欄輿論以議員居神聖之地竟有此恶劣之聲多不謂然但我生以爲老子二字常人用之則甚其粗鄙議員用之更表其尊嚴何也老子二字或作爲父或作爲爺此乃流俗相沿之意而非本於聖經賢傅也議員人格與衆不同則當老其所老而非流俗之所謂老也子其所子亦非流俗之所謂子也我生細繹老子二字雖非父爺之稱確有尊崇之義老彭老聃身爲先聖之師孔子孟子道乃生人之本此乃老子二字足以表示尊嚴之明證議員諸公或出身詞翰或學重宿耆或爲法律專家或爲著名政客冠以老子二字誰曰不宜或謂老彭老聃僅稱老而不稱子孔子孟子僅稱子而不稱老今議員竟將二字並稱母乃太過我生曰不然歷史上不有著道德五千言之老子乎誰謂古今人不相及耶更有進者議員自稱老子不獨表示尊嚴抑且别有妙意何也徐淮之間某大帥不嘗有咱老子之聲乎此聲一出人皆膽寒議員諸公固嘗聞聲而受驚者今特仿用此二字或爲抵禦某大帥之武器乎然則議員稱老子一面效法古人一面抵制今人誠所謂宜古宜今者也安見其不可哉吾恐世人不察因作老子議員解五 
[擬王湘綺寄周媽書] [  瘦蝶]  
　　我最親愛之周媽收閲嗟乎情長緣短永隔人天悼萝傷離奚堪邑邑指當頭之明月今夕難圓怯撲面之陰風此間尤冷雖幽明兮異路當凄感之同情余自離塵界遂入酆都登望鄕臺以眺遠莫覩家園過女青亭而傷懷難傳情愫舉凡奈何橋之巇嶮難行血湖池之波濤可畏以言疎曠則推孟婆莊若論莊嚴應數森羅殿周歷鐵圍山鬼門關諸名勝老子興復不淺到處題詩或紀以文數日來已衰然成帙惜爾不識其妙處故亦不樂繕寄他日將於酆都雜志中刋之以備地下采風者之選擇昨過陰陽界道遇趙内務長欵洽後卽引余往謁項域相見恨晩彼此於歡喜之餘别有無窮感歏項城堅囑余担任編繤洪憲帝國史一席固辭不獲姑允其請自顧　材於此尚能料理即日到館祝事借筆墨之清課遺覆旅之閑愁計亦良得惟館傍惡狗村時有狺狺犬吠聒耳欲聾爲可厭耳老妻小妾已均　面若　皆忻慰無最以爲可重獲家庭之樂矣而孰知余意終不爲然彼雖獻媚承迎竭盡籠絡之道余則對之落落殊無深摰之感情蓋一因久别乍逢情意未免隔膜一由余心别有所屬心志亦遂淡然嗟乎爾亦知予心所屬者何人蓋惟爾耳余一日不可無爾亦猶人生之一日不可無水火也迴憶湘綺樓中朝夕與共京華道上水陸相携如磁引鍼如珀拾芥略主僕之分訂忘年之交感情之篤且挚如我兩人者天壤聞蓋亦罕矣今也天各一方相思相望黄泉碧落我勞如何此景此情誰能消受紅絨之小辫待爾爲之梳篽胡床之衾枕待爾爲之鋪曡寒燠不時待爾爲之注意飲食適口待爾爲之烹調有待於爾之事正多而老妻小妾輩又皆不耐爲之計惟有速爾之來旣可以圖良晤又藉以慰相思第不識爾能犧牲愁苦之歲月來此圖久聚也耶雖然以情揆之以理度之爾必能曲如我願而毅然以身殉余爾果能來則請先期電告余當親駕汽車以迎挈爾到館共享此蕭　風味也爾其三思勿自延誤致令余於華燈影裏望穿秋水曷勝幸甚五 
筆記 
[犬語] [  天問廬]  
　　岳陽方競舟僑於皖時王志剛創辦探訪局網羅黨人以見媚於某將軍方嗜佛學常與僧侶往返王疑爲革黨拘方及所交僧侶旋以事無左證得不死然亦備受桎梏矣先是方豢一犬頗壯碩事發之日忽作人語曰不好不好及夕即遘此禍物能先知其信然乎二 
小説二 
[言情小説妍媸鏡] [  常覺小蝶合譯天虚我生潤文]  
　　第六章二 
　　來者爲維廉勳爵亦爲村中聞人舞蹈節奏似略較菲雪爲勝顧揣其意殊不在於舞故不數曡即已退去引予至一靜室而爲閒談旣而笑曰汝觀菲雪爲人如何予曰愧予俗眼乃不見其驚人之處維廉曰乍接其人似亦碌碌然萬不料其方寸掌握之中實握四百萬之財權但須彼一頷首者立足以轉天下經濟家之命運君不見此室中所集賓客負盛富之名者亦不下五六人顧爲菲雪之光燄所照面色且頽喪矣蓋菲雪者天邊之皓月也月光一輝稠星自失其色理固然也予曰然乎然則吾人得與比肩而舞殆亦有前修之幸福矣此語實含譏刺而維廉則信以爲眞時亞琪適至　曰維廉勳爵今夜主人究具餐否吾思汝儕跳舞竟日亦當饖矣實則亞琪亦母庸焦急蓋半句鐘後華筵已列維廉且受主人之邀往欵一貴婦亞琪爭先恐後立奔餐室乃無暇顧我此外男女亦復挽臂魚贯而進唯我乃成焭獨正欲搴裙行適勞倫司少尉至見予笑曰密斯柰梨何爲珊珊其行乃無采伴予曰彼等皆棄我先行安有儔侶勞倫司笑曰然則密斯身畔固尚有一人也言次以臂授予又笑曰予適過餐室見彼等方合圍攻擊座上已無隙地吾儕即往亦未必有虚座不如往迥廊之外吾二人對坐擎杯不較清靜多耶予笑曰如此亦佳顧安從得食哉勞倫司曰此則予當自往張羅於是予遂遲於頃間所坐廊次勞倫司卽匆匆自去旣而果凱旋歸手中搼盤盂纍纍更有香檳一瓶則挾之脅下笑曰險哉若輩守備殊嚴幾無下手之處此香檳及布丁尚係奪自亞琪手中者予笑曰可憐者亞琪分其杯羹不啻食太公肉也勞偷司曰無礙彼身前食品尚復堆積如山若不少減其量恐不免成膈疾但玻杯祇有一隻七　亦不兼備奈何予曰此亦無礙吾啖糕餌固不需箸但以指可耳吾不諱於讀者吾平棄御膳固輒用此簡便之天然器也 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[李芳反對省制加入憲法意見書]  
　　憲法審議終了議及省制加入問題經過兩次討論均無結果而吾兩院同人其於贊成反對可謂發揮盡至然以表面觀之憲法加入省制似不可緩置而遺立憲法之缺憾及至罄聆贊成者所持之理由不外旁徴遠引摘拾羣言爲高談法理自屬名言揆諸時事要求容或失當細繹之餘滋惑實深故本員謹就管見所及縷陳疑點於後質諸高明願一商榷焉 
　　法律者爲事實之準繩用寗可備於法律而不發生事實萬不能現此事實而無法律以爲規範也卽此現在所爭持省制問題誠有欲速不逹之疑慮焉請言其詳憲法爲萬法之原　之所立民之所遵凡屬立憲國家無不戴同神聖近世研究憲法學者咸取剛性之説尚矣吾中華民國爲立憲幼稚之圖人民程度不齊無可諱言立國今茲五稔而全國公共遵守之國憲迄未産出猶以臨時約法支撑其間前途危險何待煩言從速訂定憲法是吾人當盡之天職甫自審議之終無端而省制發生繩以立法之義本無不可究其提案之繁冗而莫當或主張民選省長或連帶推及縣制聚訟盈庭莫衷一是充此以往憲法幾難期頒佈之一日本員亦非絶對不承認地方制加入憲法者惟以亟望憲法成立之故思省制一層儘可讓諸其他法律今若將地方制匆促規定名爲大綱能否得其要領不無疑問若用稍延時日藉事研究憲法案中止進行何以慰吾國人喁喁之望其間或有變生不測能否始終一贯亦一疑問議者謂中央與地方行政界劃不以憲法固定恐生因人消長之弊此或有因然旣定地方行政規範必須連帶執行行政之一人執行者爲誰省長是也委託執行時用指定制乎抑選舉制乎指定任命即爲現行制本乎國家行政首長之支配核諸贊成者之説似不以此制爲善若用選舉制以現在人民程度之不齊各地情勢之特殊尚道德者不願爲勞而無功之公僕奸貪者日事攘奪於逐鹿之場郅治之隆幾同河清海晏舉世而莫覩採此之制利不獲而弊且出實啟紛擾之門也又有作調停之説者選舉後而經以簡任似此摸棱之制尤爲不可任命恐不洽輿情選舉恐無當於中央而此制必求三方同意誠所謂經年累月不成厥功者卽或不生牽制以一省最高執行行政之人稍有要挾逼迫而來是否能收行政上中央與地方互助之利益此又一大疑問也抑將執行行政者暫不規定耶而省制大綱者無所爲其大綱矣何以加入爲至關於省制各項法律本亦急待議定統俟頒佈憲法後卽可逐一訂定而時間綽有餘裕就其省制與中央每有因人消長之弊力爲防止即可免以行政變遷惹起修正憲法動摇國本之虞並可期産出善美完全之法律得收中央與地方相互之益對於法理事實毫無窒碍此本員反對加入省制之理由一 
　　贊成省制加入憲法者一則曰發展民力再則曰地方與中央之關係條件規定於國家根本大法地方之存立之保證爲甚强固得以通常立法方法行地方存立之保證爲甚薄弱斯言也本員亦曾致意須知吾中華民國係承前清固有區域非同合衆聨　等國可比似勿須　　過慮爲也且中央政府以法理論雖具法人資格溯其組合之成分實際上之不過各地方之公共機閲耳俾此機閲之利鈍實權操諸地方卽將來對於地方之保證强固或薄弱無論如何其不雖因時制宜也明矣且有本員最不解者吾國家以地論省之外有所謂蒙藏青海者以民族論五大族之組織之共和也議者殫精竭慮眼光不瞬於内部行省明察秋毫而對於蒙藏青海只以若有若無之語曰别以法律定之豈以蒙藏青海之人民不應享有憲法之保障乎而吾中華之所以爲中華民國者是吾至大民族之民國也豈以蒙藏青海地方土地不以爲國土乎而蒙藏青海磅磅礡礴曠野無垠不但彪炳於歷史並有最近之詳　其大於内地者幾二倍餘於是有謀國之士咸以提倡該處實業爲急務爲鞏固國本之不二法門焉豈以該地方政治不良卽可唾棄乎而立法參與代議行政復有專署或不若本員之所疑也訂定憲法固　吾人各有之專責當無予奪之可言議者或不悉蒙藏内容而蒙藏人更不敢有希於議者惟對於議者解釋理由謂不列憲法之内俟一旦變爲省制則其可以取得憲法省制之資格並明定蒙古等處爲特别區域等語不是啻以蒙藏爲不齒也何以言之發展民力蒙藏不與也保證地方之事蒙藏亦不與也屏除憲法以外者此其爲不與通中國　抑何傎之甚也不知爲不知亦中國古聖之明訓議者當亦熟讀矣况蒙藏問題到何程度盡人皆知自　授人以口實恐不旋踵間藩籬撤而堂奥斯登此誠爲中國千鈞一髮之時也可不愼　考蒙藏部族以載中國史乘論年逾數千矣子孫綿延至今雖爲埀危之部族經久不即渝滅者必有與立之統系不過較諸内地咸有不同耳本員生長蒙古稍悉蒙情所有蒙部應提法律以其　織之繁難揆諸現在時勢之要求似可從緩特因急須頒定憲法以彰國是故寗犧牲蒙古地方制不入憲法不願吾國家懸旌度歳以啟强鄰之覬覦焉卽本員不贊成加入省制者亦同具此情也此反對省制加入憲法之理由二 
　　總之本員之反對者是徴諸事實懷茲疑問較現在之利害期國憲之速頒狂呼之言未免聲形　躁絶無容心於其間也尚望兩院同人原情見教是否之處祇希諸哲垂察是爲幸盼焉提出者衆議院議員李芳 
 
 
 

Page 18

 
 
   
 
