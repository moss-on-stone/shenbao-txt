# 1914 - 281 - 4914764

 

Page 1

 
 
   
 
 

Page 2

 
 
時評 
[輿論（冷）]  
　　今日尚有所謂輿論者乎所謂輿論者特當局所以對付反對者之一種名詞而已而非實有其事也 
　　輿論必有其機關今之所謂言論機關者安在乎以前之輿論機關皆以爲不合於中國之生存而盡剷除之矣以中國人之程度言輿論本無價値亦無實力剷除之無不可也剷除輿論而徑情直行爲之無不可也若又　然語人曰是輿論也是輿論所共認也嗚呼我爲輿論悲矣爲指爲輿論者羞矣嗚呼今日中國决無輿論 
命令 
　　三月十八日大總統命令劉文英給予六等文虎章此令又令李天吉王寳璋均給予七等文虎章此令又令司法總長章宗祥呈請任命錢承金馮毓德爲大理院推事許卓然孫鞏圻李景圻署大理院推事應照准此令 
　　又令司法總長章宗祥呈請任命王迎社署山西臨汾地方檢察廰檢察長李善慶署山西陽曲初級審判廳推事應照准此令又令兼代陸軍總長周自齊呈請將楊以來張堃屈同湧王祖綮均授爲陸軍步兵中校趙雲亭王玉科均授授爲陸軍步兵少校傳宗漢授爲陸軍工兵少校應照准此令 
又令據廣東都督龍濟光電稱陽江土匪歴經剿辦副營長李家璈帶隊與匪接戰撃斃七十餘名跟蹤追勦中彈陣亡等情該副營長奪勇捐軀深堪憫惜李家璈着照陸軍中校例給卹此令 
又令兼代陸軍總長周自督呈請將克復石拉干戰役出力之劉宇泰授爲陸軍騎兵上尉並加陸軍騎兵少校銜張振萬加陸軍礮兵少校銜謝聚蔚授爲陸軍步兵上尉應照准此令 
專電 
[北京電]  
　　昨日十時約法會議開幕到者四十四缺席十三人有人建議議事時卽不設旁聽席開幕時似不可無故臨時分散旁聽劵卽以秘書長名刺爲之除使館及三四訪事者外餘席皆虚馬良主席秘書長讀開會頌詞孫代表袁總統致頌略謂此實政治刷新之機五族幸福增進之初步臨時約法性質本難適用於正式况其内容束縳太甚諸君富於學識經驗於民情國勢必有眞知灼見能謀福利以爲根本之解决主席偕衆向國旗行三鞠躬禮畢休三十分鐘卽依組織法選正副議長以十七在迎賓館預定結果舉孫毓筠爲正施愚爲副孫演說總統應各方面要求不得已而有此舉蓋臨時約法發生於各督指定議員之南京參議院各員常有不到會者故約法多有不當（一）以數千年專制一旦共和民權太張矯枉過正（一）爲黨見所致專以對待個人故修正實不可緩之舉施演說此後約法（一）當使適宜於可存可亡之中國（二）當令爲良好憲法之基礎演畢散會約十二鐘 
[北京電]  
　　孫代總理有閣制意見書將交議（一）總統制爲輿論共認大權規定宜速確定（二）無論何制總統决不負刑事責任（三）不問一院兩院國會必應設立（四）總統得發緊急命令（五）財政司法軍事　總統特權（六）關於官吏任命特權 
[北京電]  
　　政治議員之兼約法議員者共十四人現該會已久不開所餘惟司法計畫及國慶日審查案有改諮詢院說但政府尚未表示意思 
[北京電]  
　　朱家寳領銜各督及民長電請廢初級地方審檢廳以費絀及寃獄爲言並請交政治會議不日卽有明令交議 
[北京電]  
　　段世垣被捕一案尚有徐子健林應鍾皆國民黨議員徐家搜出手槍二十餘枝段有委任狀二林二十餘三人均交執法處謠稱牽及馬小進不確 
[北京電]  
　　段世垣爲北京五機關之長徐某係在順天時報社内被捕故日人間頗有議論 
[北京電]  
　　公民黨報開始攻撃楊度 
[北京電]  
　　英决定四月間撤衛隊四百餘名 
[南京電]  
　　司法部電令裁撤清江高等審判分廳並飭秦瑞玠前往查察 
[南京電]  
　　江寗左知事擬呈請騐契展限三月 
[南京電]  
　　軍警學界定二十二日假湘軍公所開會追悼趙秉鈞 
特約路透電 
[北京電]  
　　約法會議今日行開幕禮到會議員四十二人國務員到者爲朱啓鈐周自齊章宗祥蔡檽楷張賽五人梁士詒與某君到會稍遲馬良　手長公推爲臨時主席乃登台演說略謂憲法爲一國之根本法關係最爲重要蓋國政治之良否國家之强弱民俗之文野國勢之消長均惟憲法是繋彼英美德三國之所以富强者良憲法之功也墨西哥與南美數國所以國勢飄搖民無寗日者憲法不良有以致之也故此事所關最爲重要不得不加以最大之注意也臨時約法未嘗審察國情卽見諸施行遂使政府受種種之牽制而人民亦戚然不樂各省都督民政長用是呈請大總統將修改約法一事提交政治會議討論此大總統所由下令召集今此之會議也吾人旣預此會自當殫精竭誠以慰人民之望吾人所當悉心研究者乃我國之實情非彼先進國之狀况也吾人尤當審察我國已往之歷史凡事貴實行空言無補也旋由孫寳琦朗讀袁總統之宣言書書中首述臨時約法之歷史　謂此項約法實使政府之行政權對内對外皆受限制本大總統深信以各議員之才識修改此項約法必能收良好結果云云旋公舉議長孫毓筠以四十二票當選許世英得三票顧　二票法制局局長施愚以三十八票當選副議長 
[北京電]  
　　約法會議今日下午開秘密談話會議决於三月二十一日開第一次正式會議然後討論議事細則 
[北京電]  
　　清室載續（　音）與滿人七百名公呈袁總統請給旗丁餉項此項餉銀停發已有兩月之久故旗人咸有待哺情形 
[北京電]  
　　去年十二月抵此之優等地質學家數名現已代表美孚公司著手勘驗𤍠河一帶地方將來再往陜西調查延長之礦區開採油礦之機器一千八百　已由美孚公司之汽船麥斯科莫號裝載來華四月初旬可運抵大沽尚有優等練油家十人不日亦可抵華將來或赴熱河或陜西當視該地質學家調查後之意見以爲斷 
[北京電]  
　　廣東七十二行商會電京請弛賭禁梁士詒與其他旅京粤人六十名覆電聲稱開賭禁以救濟金融市面無異飲酖止渴故　促各善堂設法扶助地方宜遣散軍隊徵収賦稅以期回復常序 
[廣州電]  
　　此間國家銀行因當道提欵過多拒絶付欵必欲當道提出别項擔保周年七釐行息方允付欵 
[廣州電]  
　　現在外間有省庫如洗傳說當道下令嚴重取締報紙之言論現在城中軍隊戒備甚嚴 
[武昌電]  
　　此間民政長頒發一簡短之通令宣告信教自由並勸諭人民各安生業 
[成都電]  
　　此間有人建議籌集地方借欵贖回紙幣以舒金融市面之緊迫 
[成都電]  
　　此間得西部邊地傳來消息謂該處官吏懲辦販買鴉片者並搜查私藏之鴉片極爲認眞搜查之鴉片一律充公焚燒凡栽植鴉片之處一經覺察卽將該處紳耆逮捕拘留必俟犯禁種植者送官懲辦方許開釋 
[東京電]  
　　貴族議院將海軍預算案重行减縮四千萬元之修正案受衆議院之反對遂由兩院各派出十人今日下午開聯合會會長以拈關法定之而無投票權拈得者爲貴族院議員故會議結果爲衆議院多占一票遂將貴族院之修正案取消 
譯電 
[柏林電]  
　　德國國會預算委員會今日曾討論膠州預算案且由海軍大臣陳述青島設立鐵廠之計畫並謂海軍部現指示一切以期增進德國在華之實業利益 
[倫敦電]  
　　勞勃慈君今日在下議院出席令政府注意英國運華之柯開麻藥總數印度藩務副大臣答稱余思政府今日確在制定法律大約擬併入禁烟會條約之内云 
[倫敦電]  
　　英國外相葛雷君今日在下議院答議員哈堤君之質問謂浦萊君並未向駐日英國大使或橫濱英國總領事愬述在獄所受遇待情形而彼之辯護士亦未有所愬述故不便諫告日政府云 
[巴黎電]  
　　開伊哇之夫人語警務長謂聞卡爾曼特君將揭載其他私函卡君一再辱其夫婦忍之無可忍乃出此暴舉云 
[巴黎電]  
　　内務總長納洛君已任爲財政總長商務總長瑪爾維君已任爲内務總長内務部之裴爾萊君已任爲商務總長 
[巴黎電]  
　　警察已在卡爾曼特君事務室抄出文件聞内有開伊哇君於娶妻之前致其妻之秘函 
公電 
　　教育部覆華僑聯合會電華僑聯合會鑒曁南學校本部前已令行江蘇民政長保存矣教育部巧 
要聞一 
[約法會議中待議之問題]  
　　諮詢院之改組政治會議是否爲永久機關前頗爲疑問該會議員李慶芳曾詢問議長由李仲仙議長向政府交涉已誌本報茲據確實消　政府現擬設諮詢院而政治會議原爲諮詢機關以之改組頗爲便利惟原有議員不過數十人將來必擴充範圍以總統府現有之諮議官併入其章程已由法制局起草俟約法修正後内閣消滅國務院房舍無所用之而距總統府又最近將來諮詢院地點即用現今之國務院云 
　　政治會議之存廢關於政　會議存廢問題外間紛傳不一袁總統曾面告政治會議李議長條陳意見以資解决茲聞李議長特擬定關於此項問題之說帖二件於日前封遞總統府探其内容於下（一）係說明政治會議無存在之必要（一）係說明政治約法兩會可以併立之理由聞袁總統已將此案列入本日府會議案提出討論以便提前解决云 
　　總統制之列稿約法會議開會在邇關於約法中應行修正之點已經各法律家議有稿本准備袁總統提出惟總統制一項争論多日久議不决昨得的確消息將來决採總統制已無異議不過各部總長外仍設總理輔弼總統綜理國務對於總統負責任蓋大體取美制而又兼採德日制此說刻已成爲定議卽列入稿本之中統俟開會時一齊提出矣 
[第二次善後借欵與盬權之關係]  
　　反面之證明日前據報告財政部新向某銀行借欸若干萬磅足充政府四月之用云云初疑第二次善後借欵行將成立政府何至復借足支持四月之巨欵以重負擔至昨始悉政府之另借係以第二次善後借欵無成立希望不得不設他項立法以備不處也故另借之消息傳出第二次善後借欵談判之未進行不　爲反面之證明 
　　丁恩之脫卸第二次善後借欸之復活以及中頓始終以鹽務顧問兼稽核所會辦之丁恩氏爲之樞紐當借欵談判之以抵押問題之困難而中頓也丁恩氏報告銀行團謂鹽務餘欵確足爲借欵擔保以促借欵之復活及鹽務總分稽核所以及顧問章程之旣公布也丁恩氏又遠游考察不聞不問借欵復活之說復以中頓蓋當此次借欵復活時借欸與鹽務似有密切不可脫離之關係至近日而中頓則借欵自借欵鹽務自　務毫無關係乃知前所謂借欵與鹽務關係者乃外人欲遂其鹽務上要求之目的之一種手段而已丁恩氏月前南下調查廣東鹽務狀况時有電逹中央陳述意見惟對於借款事並未提及或謂丁恩氏早知借欵事無希望故速卽出京以爲脫卸地位此亦言之近似者未可以臆測非之也 
　　分所之要求丁恩氏始終爲第二次善後借欸之樞紐而彼之目的始終在　獲我國徵收稅務權稽核總分所章程公布彼之目的以逹聞丁氏一面往粤調查鹽務一面即通告各省稽核分所洋員據稽核分所章程第二條甲項規定（約云華洋協理須會同監理發給引票或准單訂納稅後運鹽以及在各稽核分所設立之處可徵收一切鹽稅鹽課並監督他處之徵收上列各稅各費凡各該處收稅之官應由總會辦委任該收稅官關於所收稅項對於分所負責任接管徵收稅務各稽核分所洋員接丁氏通告後卽向各處鹽運司要求接管鹽運司以未得財政部明文則又未敢擅將稅務和盤托出交與洋員紛紛電部請訓部明知大權已去無可挽回然亦未忍正式訓令令將稅務交出僅以一快信倒塡日月通知各鹽運司措辭極含混有所有事務槪照此項章程　理云云後又發一電謂徵收歸分所已於某月某日飭令遵照云云 
[改革聲中之幣制與稅務]  
　　改革幣制之討論近聞銀行團欲監督我國之幣制改革者因係睹我國發布之國幣條例及幣制改革之施行細則無大疵議惟以收回紙幣及生銀之方法尚須研究用且謂中國之幣法紊亂已非一日若施行改革之不力收效則必屬難期於償還問題恐無着落日前總統 
府曾召集幣制局總裁梁任公及財政周總長等在府中討論不令外人監督而自行磋商 
 
 
 

Page 3

 
 
改革幣制之要點四件（甲）改革方針（一）擬以現資七千萬元實行統一紙幣（二）以七千萬元充作改革幣制之用（三）務將全國紙幣一律收回（四）發行中央銀行之鈔票（乙）收回各幣之手續（一）鼓鑄新幣以換舊幣（二）其換回時須以新紙幣新銀幣兩件搭用（三）其民鈔流行商界者擬由國家擔負（丙）收回之範圍（一）舊紙幣（二）各種貨幣（三）生銀（四）元銀（五）毫銀（六）銅幣（七）制錢（八）官鈔）九）民鈔（丁）全案之討論（一）統計國内現有各幣約共十萬萬五千萬元（）二）内計現金三千萬元是否於改鑄新幣時仍爲搭用（三）各幣之收回是否同時抑或分作數期 
　　改良稅務之會議（一）議案之預備財政部以改良全國稅務關係重大通電各省國稅應籌備處處長曁財政司司長召令來京或派代表到部集議現在各該廳司大半各派代表先後到京將次開議茲將該部預備交議各問題探誌如下）一）釐金裁撤與擴充之得失問題（二）推廣檢驗田畆契紙問題（三）提撥收入各稅手續問題（四）推廣印花稅範圍問題（五）减收田地稅契率稅問題（六）增加田賦問題（七）改良牙行經紀及雜稅問題以上七項係指已經預備者而言其餘如軍餉問題及籌還賠洋各欵等均在應行交議之列惟尚未預備云（一）代表之否認財政部召集各省財政人員會議改良稅務各省之國稅廳籌備處曁財政司均各派有代表到京昨財政部以福建國稅廳籌備處所派代表王某久離閩省深恐該省財政近狀與往年不同該代表未必深悉會議時隔閡必多殊非召集本意日昨特電該原派處長令另選熟悉閩省財政現狀人員代表來京與會 
[全國煤油鑛之籌議進行]  
　　進行手續籌辦煤油礦事宜熊希齡已經就任卽在國務院内暫設事務所連日與張總長籌議進行手續（一）派員調查全國煤油礦共若干處分已採未採外股商股官股數項俟調查明確酌量情形定開採之先後（一）將來實行開採時卽須籌借大宗欵項應預先辦理妥治免致臨時措手不及至現時設處應用經費之槪算官制之編制及調用人員辦事權限公司各項聞已議有頭緒矣 
　　調查經費熊希齡氏自奉命專辦全國煤油礦事宜後卽决定先赴美國實地調查藉資借鏡一節已誌前報茲聞昨熊氏業已具呈總統請飭部籌撥此項經費聞總統已批交農商財政兩部核議矣 
[解釋徵收官獎勵條例之内容（續十五日）]  
　　（三）解欸足額獎勵條例第一條有徵收足額之規定額外增加獎勵條例釋一條有額外增加之規定所謂額者督徵官應以全省歲入預算額爲額經徵官分徵官各以主管國稅額徵數爲額無額徵數者以比較數爲額其比較額由財政部核定之此應行解釋者三也 
　　（四）額外增加獎勵條例第一條規定於原有國稅增加額外徵收是徵收原有國稅者必須於原額外增加收入方予獎勵其現行新稅爲原來所無者徵收之數自可以額外增加論此應行解釋者四也 
　　（五）解欵足額獎勵條例第一條以徵收足額報解京部左列各數者聯屬成文凡報解京部已足第二條第四條所列各數而於原有國稅徵收並未足額者自不在獎勵列原有國稅雖已徵收足額而並未報解京部或報解京部尚未足第二條第四條所列各數者亦不在獎勵之列但參照第九條解協數目之規定凡京部應發之欵合該省督徵官就近協解者亦以報解京部論其經徵官經徵兩項以上之國稅甲項徵收足額報解京部已足第二條第四條所列各數而乙項尚未徵收足額者亦不給獎以杜挪移之弊此應行解釋者五也 
　　（六）額外增加條例第一條以增加額外徵收報解左列各數者聯屬成文是此項額外增加之數必以實解到庫者爲斷其就地支用者不得牽混併算以杜揑造收支之弊但奉省督徵官命令以支撥抵解確實有據者得併計之此應行解釋者六也 
　　（七）解欵足額獎勵條例第二條額外增加獎勵條例第二條均規定一百萬元以上給雙鶴章五十萬元以上給單鶴章第三四條均規定以雙鶴章授督徵官以單鶴章授分徵官是督徵官報解京部或額外增加必滿一百萬元方給獎勵條文規定甚明自無疑義至經徵官則條文有减等之規定例如報解京部或額列增加數在一百萬元以上者即應由第二條第五項之五等雙鶴章降而爲第六項之一等單鶴章但條文規定勳章减等而於勞績金並無减之規定自可照支依此减等之規定旣足証明經徵官之適用第六項獎勵之單鶴章則其報解京部或額外增加數在一百萬元以下者當然於第六項以下之獎勳均適用之此應行解釋者七也 
　　（八）額外增加獎勵條例第四條增解未及一萬元者記名又解欵足額獎勵條例第四條報解金數其額不及三萬元者得適用知事獎勵第九條第三項之規定該項規定亦卽記名也條文於三萬元或一萬元以下並未明定最低之限度卽已隱留行政長官酌量之餘地蓋以事理言之必無報解一二千元而與報解二萬九千餘元者受同一之獎勵亦無增收一二百元而與增收九千餘元者受同一之獎勵可知條文雖取槪括而解釋宜從分晰且詳玩條文及字意味必其數與三萬元或一萬元相去不遠若報解京部在三萬元以下額外增加在一萬元以上數目較小者自可酌量予以記名下之獎勵又查前清徵收丁糧照額全完其數不及三百兩者例不議叙新例旣無規定舊例並未廢止自可援照辦理凡徵收足額報解京部及增加額外徵收其數不及四百五十元者槪不給獎此　行解釋者八也（完） 
專件 
[民國元年二年九月至十二月海關入稅比較表]  
　　二年元年口岸兩數兩數安東一○七九七八六七五三八大東溝六八三五六八牛莊二二一三○九三一八四七七天津一五二五八六一一三○八二六一芝罘一四一六八八二三三六五八重慶一二四四四五一八七二九六宜昌三九一一一三五○七七沙市一五一二四五八九二四長沙八三一四二三○一五四漢口九五五八三五一○六六六○一九江一三三五二七一四七八三三蕪湖一六一八二五二七六六三七南京六三九○一六四五四二鎭江一八八○一五三二三四九一上海四八一七五三三三○六○八八一蘇州一○○○六七九○○八二九杭州一○○○六七九○○九一寗波一三九九八三一○二九二○温州七七二二六四二五福州二一七三○五二七九三八六厦門一七六二七四三○四○○一汕頭五四九九一二五○五四三八廣州九九七一二六八○七六○八九龍七六六五四九八八江門一三九六六二一三二七○三三水一○三八二七九九八二七梧州二一○九○○二一八三○三瓊州四九四九四六七四五三北海二九一七五三七六二二愛琿二四三二一二五七五二三姓三四四六一二○○○滿州里七○一六五七八八七四哈爾濱二七一六○四○三五七綏芬河一七四四○九一八○一二○琿春一一四八五一一九八一龍井村九七七六七一二八清泥窪四三八七九○三六二二八三秦皇島七四五一○五二一三九膠州五五一八八八五二○四三八岳州一一○八○八五八七七三都澳四九二五六六七三南寗三四八○六二六七七三總數一二七五四一七一一一二七四九四八按此三月較上年同時三月增收銀一百四十七萬九千二百二十三兩 
民國二年全年收入總額較民國元年增多銀三百九十七萬九千六百九十兩 
雜評一 
　　約法會議開幕演說詞之解剖約法成於各省都督所派南京　議院議員之手故今日修改約法仍由各省都督所派北京之約法會議議員所謂解鈴遠自撃鈴人也臨時約法性質本難適用於正式時代今乃不訂　法而修改約法所謂子矛子盾也此後約法當使適宜　可存可亡之中國夫欲中國之可存而不可亡所公須有今後之約法若約法而仍係可存可亡之約法則中國何恃焉（無名） 
　　取消地方初級審檢廳之聯電都督省長一聯電而取消國會再聯電而取消自治三聯電而取消省會今又有取消初級審檢廳之聯電前之三聯電完全取消立法機關者也而今之聯電僅取消司法機關之半果司法之幸耶抑將留以有待耶吾一聞都督省長之聯電而心愓愓焉然而聯電恐將續續不已也（默） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[三年一月份大借欵支出之總數]  
　　所有三年一月份善後借欵項下支出各欵早由財政部函送審計處核對日前此項支出清册業經審計處洋稽核員簽字并將原册送還財政部其册中支出各欵如左 
　　二年十二月三十一日止共支洋六千五百三十一萬五千六百五十九元一角二分 
　　工商部十二月份度量衡製造所經費三○○○○○又十二月份商品陳列所經費一○○○○○又十二月份工藝傳習所經費二○○○○○河南省擬裁軍隊裁遣費四一三六八八○○財政部漢口造紙廠領應需機器經費（洋例銀一萬五千九百四十三兩三錢六分）二二三二○七○又（洋例銀九千八百三十兩七錢五分）一三七六三○五又（洋例銀一千一百二十八兩一錢九分）一五七九四六又（洋例銀一萬兩正）一四○○○○○又（洋例銀四萬六千七百兩九錢四分）六五三八一三一又（洋例銀一萬五千一百二十四兩八錢六分）二一一七四八○財政部一月份本部經費二四五○六三七又一月份國務院及秘書廳經費四○○○○○○又一月份印鑄局經費七○○○○○又一月份法制局及法典編纂會經費一一○○○○○又一月份銓叙局經費四五○○○○又一月份審計處經費一九○○○○○陸軍部一月份軍政執法處經費五三一○一五浙江省已裁軍隊裁遣費七四八三八七○○財政部一月份蒙　局經費一二○○○○○三年一月三十一日止共支洋六千六百七十四萬五千二百六十九元九角六分 
[馬福祥條陳治邊之計畫]  
　　甘肅寗夏護軍使馬福祥呈條陳治邊計畫已由袁總統交政治會議茲覓得原文爲節錄於下（上略）間嘗　衡時局内覘國勢外審邊情區區之愚竊以爲今後國家所應持之政略治内與治邊當嚴其界而時有緩急治標與治本宜定所從廢省設州可以行之内地而不可行之於邊遠各省軍民分治可以行之各省而不可行之於沿邊各鎭大抵邊遠省分地廣人稀種族複雜百端待舉非有大員總督其上旣不足以收控縱指使之效而内政外交國防事宜在在均須統籌尤非各州長所能蕆事查我國沿邊省分如新疆吉林黑龍江等類皆孤懸塞外交通不便文化半開向設都督統馭其上猶虞弗勝今若廢省設州强與内省併爲一談無論將來大勢所趨各州自爲風氣有似土司政治而國方多難邊防尤爲吃緊一旦有事軍事布置動合數省爲一軍區呼應旣多不靈調遣自難兼顧宋制内重外輕比及未年至金人渡河而不知前事匪遙可爲殷鑒是非量予變通俯仍舊貫不足以修内政而重國防此省制可廢而不可廢者新疆吉林黑龍江等省是也抑福祥更有進者新疆一省北接强俄西隣　衛大山南北道路迢　轄地太覺遼　控制較爲困難卽省制仍舊尤非特别經營力國進步一道同風之化終亦難必是在因地因時而力行之耳至於沿邊各鎭所有將軍都統等職雖兼轄軍事民事然皆　於前清覊糜之策不知於民事方面積極進行使我西北高原變爲富地邊藩黎庶共　文明迄民國成立之初庫倫一隅且反面爲　不得已而振軍經武分防扼守幾至日無睱暑要亦不遇一時治標之策究非百年根本之　今幸中俄協約告成邊氛將次底定雖外蒙一隅主權上暫受若干之限制其餘内蒙青海各部尚完全爲我領土若不及今求一根本上適宜之解决極力經營漸歸同化無論五族共和風俗制度不宜懸隔遇甚將長此以往日侵月　一有事端蚩蚩邊氓保無不蹈外蒙之覆轍乎爲今日計正宜懲前毖後咸與維新舉凡交通上之利益實業教育之進行無不以時并舉務期於十年之内克奏厥成顧茲事體大理想與事實爲難相符中央與蒙藏亦復鞭長莫及是非於廢省之際對於沿邊諸鎭劃爲一特别區域卽將來釐定軍區亦不得强謀拉入必如日本之治北海道與台灣朝鮮英之治印度與坎拿大其長官之職權兼統軍民儼然同明清兩代總督制度事權旣一故收效匪難蓋我國沿邊各區如𤍠河察哈爾綏遠寗夏西寗新疆之阿爾太及川邊之打箭鑪同爲西北邊防上一大重鎭現除𤍠河綏遠已具行省雛形外其餘各鎭雖進步有遲速之差而爲國家根本至計自當由政府竭力提倡宏其規制假以事權先設一改建行省之目標使之分途並進不與争權責有專歸庶幾事無不舉福祥嘗從國際上之觀察推我國之將來竊爲困難問題之發其端絶不兆於東南而在西北此根本大計所以宜早定者也（下略） 
[段世垣被捕紀聞]  
　　被捕之情形前參議員叚世垣豫人也現住崇文門上堂子胡同昨早（十五）六七點鐘不知何故突有二三十名巡警　入其宅内當有一人先進問其家人曰汝家有一王得勝麽答曰我們家裹向無姓王的問你家裹都是何人答曰除我們老爺外有一姪少爺在這上學於是入内搜尋一遍搜尋畢即將段同其姪一併帶至警察廳而去去後約有一時許忽又來便服巡警及正服巡警十餘名入内搜尋一遍共搜出銀洋三百元紋銀一百兩公債票六張遂一併携之而去 
　　被捕之原因段君學問極好曾著中央制度芻議一書主張總統制甚蒙當道賞識因得充總統府秘書數日前秘書長梁士詒忽約段君至其私宅談話當告以府中有人說你的壤話總統曾謂我曰聽說你靠不住並聞白匪中有凌越致你信一封被政府檢出你究竟與他有無關係叚曰凌越亦係國會議員都是同鄉誠然認識但平素并無深交更無一字往來此事我實不知蹤影旣然不此風波我就辭職退避賢路因遂辭職此數日前之一段談話被捕原因或以此歟又一說謂段君平素人極謹愼想斷不至有激烈行動此事必係有人傾陷然渠應酬周到從未得罪何人惟曾加入政友會因該會當初辦理不善提邮數次質問其後因豫督張鎭芳措置乖方致土匪猖獗又在參議員提出一次查辦案災害之來或卽由此是又一說也現都中人極盼將罪狀證據宣布云 
[陳璧案與董升之關係]  
　　陳伯台暗殺一案由地方檢察廳某檢察官認此案之有關係者爲董升等四人與陳璧父子無關現正在搜集證據又將起訴一節已誌本報茲聞檢察廳由董升處搜得背心質票一紙贖出乃係陳伯台之物已開預審一次詢董此物何來董言語支離檢察官以此必係謀害陳繩後取得其遺物無所疑義現聞該檢察官以此案已有眉目日骨卽將再行起訴云 
[慶雲殿副總統宴西賓]  
　　昨日（十五）午後五鐘黎副總統在灜台慶雲殿設宴延賓到者十二人首座爲意大利武參贊阿利威君次爲新簡比利時公使汪榮寳君參謀次長陳宦君參謀本部第三局長張聯棻君政治會議議員李慶芳君又有軍界五六人届八時散會撮其情形如左（一）阿利威之談話阿君帶有日俄兩國動章聞係常在日本意國使署能操英法語未入座之前與黎副總統談甚久黎亦略知英語所談者爲意大利軼事阿君謂在六百年前意大利有十二人由青島抵中國歷汴梁揚州等處是爲歐人來東亞之　矢此數人回意後著有東游日記流行歐洲哥崙布見而奇之亦欲游中國一次放舟東下以路途錯誤乃抵美洲云云 
（二）黎副總統之妙喻談話時在慶雲殿之南間對室爲大餐間桌上有人造花三盆并皆佳美望之若眞花者雖是西餐參以中國食品如燕窩燒鴨魚翅等黎副總統笑謂衆客云若請客專用西菜大家多不喜歡吃必又有以中國菜方好譬如制定憲法亦不能專採西洋之形式必須參照中西之習慣衆皆粲然 
席散後陳次長與副總統談話甚久多關係我國之風俗習慣者談畢而散已九鐘矣 
女子敦誼會開幕之西曲 
　　前者孫總理夫人與華南圭夫人等以吾國婦女向尠家庭教育特行發起辦一女子敦誼會俾得不時聚集討論進行昨日爲該會成立之期特假外交部新公所開一茶會中西婦女到者數百人午後三鐘開會六鐘散會會場秩序異常整飭除由帛黎福開森等諸女士與波洛山拉嘉甘錫侯等諸夫人迭奏西樂及勃恩夫人索洛上校爲俄國跳舞外馬良君之演說異常動人而德國醫學博士　浦氏并演說病之原因及預防方法演畢由吾國唐夫人（即裕朗西之女� 
公子）譯成華語意極透澈聞者無不拍掌再該會所奏歌曲等其原本俱屬西文然譯成漢文亦殊耐人尋味一曲曰夢其辭爲金髮蓬蓬情鍾愛儂夢中綠樹陰濃春暖雲封秀葩初茁泉泠泠然穿林而出入無塵之境晴　含笑前迎余等圍繞於此錦褥余等游泳於此艶福此夢境也而予所遇之眞境有勝於此者綠樹陰濃春暖雲封秀葩茁泉冷冷然穿林而出入無塵之境晴　含笑前迎予握汝手予不釋汝手予誓不與汝分手唯唯唯唯予誓不與汝分手春青林隱我生有幸汝生有幸非夢境焉得有此佳境此佳境焉得遇之於眞境然而此乃予之夢境然而此乃予之眞境此眞境恍如夢境此夢境洵是眞境二曲日情其辭爲悠然而至忽然而逝魂王情網毒餳悞幾許蒼生苦劑滴無涯酸涙魂王來自何方情網來自何方汝來自何方光明傳語破天荒眞耶僞耶喜耶抑又夢耶福幸福幸希望殷悲怨生命爲艶所積命不滅艶不滅魂王情網汝來自何方喜耶愁耶抑又夢耶三曲日飛燕其辭爲天朗氣清燕飛冥冥喚日旅行予目逆而送之予魂馳而繋之顧盼自雄橫截太空予焉得爲其僕從吁吁此神秘之奥區予焉得循其途而一游天朗氣清燕飛冥冥喚日旅行四曲日播種其辭爲播種播種天不阻功地不擇農在汝之自營祖國土地非不毛手足非畏勞心無所怯血無所耗有施必有報施者人工報者天工青青在田野中賴此藐躬佳種不多人壽幾何汝具此智鋤一掬新禾秋穫富誰謂無結果前行猛進前行猛進播此公道播此善道功元妙 
[日人競争油礦讓與權之論調]  
　　大阪日報云美孚煤油公司所得經營中國油鑛之讓與權非僅有關東方燃燈所用之煤油問題並關係軍艦商船所用之燃料問題且當知此項讓與權實與日本海軍之獨立頗有關礙也運來英美煤油銷於東方者目見其减此雖由地球各處用油日多所致然其主要原因則在英美兩國均以煤油爲軍艦燃料故耳以油代煤各國海軍相繼效尤誠以價旣較煤爲亷而𤍠力復過之且交戰之時便於行動故可决各國軍艦將來必有全用煤油爲燃料之一日日本之用油代煤尚未流行惟信日本出産之煤油必不足供將來之需求觀於日本煤油公司不肯承攬供給海軍省增需之煤油一事可以知之也他日各國海軍全以煤油爲燃料則煤油銷路更廣日本海軍恐將無從得油勢必仍用舊法燃燒煤斤故就軍略上及日本國體上着想日本今日急當設法增加煤油生産或於他處得一供給之源然供給之源惟能求之中國中國旣許他國經營油礦則日本應捷足先登亦在中國他處得一開採油礦之讓與權藉以抵制美孚煤油公司維持東方之和平美孚合同之成不得不詆責日本外交家之無能然及今圖之時猶未晚故當令日本商民覺悟須在中國他處得煤油讓與權之重要也 
[大連日商保存自由港之大會]  
　　大連海關創設於前清光緒三十三年四月當時訂有徵稅合同十八條試行章程二十八條其合同之第七條載明土貨洋貨運進大運若留於租界者無庸完稅如再出口運往外洋亦不徵出口稅餉此項偏惠稅章不但稅利損失實開影射偷漏之獘我國政府曾援據章程内如有窒礙可以修改之文通牒日使要求仿照德國租借膠州灣設關收稅章程辦理詎刻下大連僑留日商大起反對擬於十三日在實業俱樂部開市民大會由石琦等發起先期徧布傳單内言日本犧牲多大之身命金錢　獲此一角之經濟特權原與膠州之德人大異其趣現在關東管内逐年發展何莫非自由港之賜今誠徇民國之請將此南海利權之策源地一百梗塞乃大可寒心者也矧英國於東南洋如在香港新加坡迄今何嘗非自由港埠其繁盛爲奚若願商工各界合力競争促我當途之猛醒謝絶民國勿逸此機徒滋追悔云云 
[江𤍠官府之改組譚]  
　　江省護軍使署之改組都督缺員省分就原有都督府改組護軍鎭守使署一節已誌報端茲聞周總長關於此事上大總統呈云據黑龍江省護軍使署參謀長姜登選電稱護軍使暫行條例内開使暑之組織參照都督府組織令辦理人員缺額以都督府之三分二爲限但無都督之省分以都督府之全數爲限等因江省現闕都督而都督府機關完全存在如再另設護軍使署際此財政困難經費不易籌措如照無都督省分編制卽以原有都督府改組事屬順理成章但江省都督是否取消未奉明文究竟護軍使署組織應否就原有都督機關改組之處乞電示遵行等情查現在未設都督省分卽以護軍使爲各該省軍事長官其護軍使署卽爲軍事行政最高機關倘無都督而都督府之機關仍舊存在並另組護軍使署則政令紛歧且虚糜巨欵殊屬不便自應將都督缺員省分原有都督府機關取消其設有鎭守護軍等使地方一律按照各該使應設機關組織辦理擬請通令福建鎭守使貴州黑龍江各護軍使遵照將來都督缺員省分亦依據此項辦理一俟劃一章制頒布後再行一律照改已奉批由部通令各該省一律遵照矣 
　　𤍠河民軍兩廳之成立署𤍠河都統姜桂題呈報大總統遵令改組𤍠河民政軍政兩廳情形當奉大總統批交内務陸軍兩部查照茲錄其原呈如下原呈云爲呈報事案照𤍠河地方前經國務會議議决定爲特别區域改爲民政軍政兩廳呈奉大總統令任命戚朝卿爲民政廳長舒和鈞爲軍政廳長此令等因奉經令行改組於本年二月一日兩廳成立電呈在案查此案改組兩廳暫定職官俸給章程三章第一章都統下設秘書四員臨監印一員第二章民政廳廳長一員其下設總務一處内務財政蒙旗三科惟總務處不設處長僅設一二三等科員以廳長兼任處長職務其餘三科各設科長一員並一二三等科員又設金庫庫長及事務員各一員專司出納第三章軍政廳設廳長兼參謀處處長一員處設書記官一員副官二員其下分設軍務軍需軍法軍醫四課課各有長其課員因軍需課事務較繁暫設三員餘皆二員計兩廳月共支俸給銀四千九百六十元至民政廳之錄事長及錄事軍政廳之書暫行照舊容俟詳加考察如可裁减即便實行以足敷辦公爲度云云 
[川邊之惡消息]  
　　近日昌都軍事又復吃緊三十九族地方兩軍曾開仗一次撃斃藏番五百餘官軍陣亡百五十餘人現由彭帮統飛文至鑪請兵救援當經張鎭守使飭令巴塘邊軍統領劉瑞麟就近派兵前往以資策應并由鑪解運子彈多箱前往矣 
前清德格土司兄弟争襲經趙爾豐斷歸其兄承繼其弟乃逃亡投誠逹賴現在派遣多人濳來德化境内煽惑夷民并由石渠屬地娘錯率藏番萬餘乘虚圖進勢甚猖獗故德化知事亦飛文至鑪請兵以備抵敵未知鎭守使如何布置也 
團長伍欽臣隨鎭守使張朋山至鑪者日來頗萌退志聞因與張使意見不合之故伍君謂川邊公署成立月餘所辦均屬瑣碎事件而藏番大舉則以爲遠而忽之並未籌畫抵禦之策進言不用不如告退爲愈云云張熙雨爲張毅隨員近亦與張大不相能數日未到鎭守使署辦公前經任命爲鄉城稻壩游撃司令至今尚未出發闌珊如此大可危也 
[貴州哥匪猖獗近狀]  
　　貴州因遠在極邊氣鄙陋於上前年反正時哥匪勢力甚大雖良民亦多投入匪中以望保全身家因此遺毒至今未已自唐督返滇匪後風更熾大開山堂聯盟拜會而搶刦之事時有所聞日前有馮老四等糾集黨羽百餘人在省城南門外羅里木地方冒充軍人刧殺行旅受害甚多昨已爲護軍使劉君派兵將馮老四等捕獲四人解轅審供刧殺不諱乃於今日將該四匪槍斃矣又貴陽府貴定縣距省不遠地方熱閙月前有許三馬刀在彼糾黨行刧傷人甚多昨亦爲省城警察廳拿獲先擬永遠監禁後因人民來省告發太多乃送交護軍使訊實改爲照軍法鎗斃邛水縣本新設縣治因地居下游商業繁庶該處因有洪匪巨魁鄭老毛糾黨數百人盤踞要道日則搶刧行旅夜則燒擄村寨昨經縣知事潘君帶兵 
婺川縣亦一富庶地其南鄉申家堡近有匪徒多人在彼騷擾昨爲團首申某設法破獲黃某一人隨卽處以鎗斃並不送官究辦也 
[雲南最近通信]  
　　星嘉坡領事致中央電稱現探悉新同盟會與外國人購買軍械多數由西貢來滇舉事云云中央接電後卽轉電滇當道故現在省城戒備甚嚴 
　　雲南阿迷車站鐵板車於二月十一號往大搭車站運石午後四時由阿開往離阿站不遠經過鐵橋車輪忽然出軌傷工人四十餘名死者二十五名現蒙自關道已派員查辦矣 
　　雲南臨安縣屬斐脚附近有匪百餘人屢在途中搶刧行商日前有客商販貨來臨行至裴脚地面被匪攔刧失去花銀三千餘元又江邊有船十餘艘運石膏井官鹽來臨鹽亦被擄蓋匪勢之猖獗依然如故也 
　　雲南個舊廠匪風素熾日前因搶刧箇舊廠事發覺縣知事某遂派探偵查適有該縣某商號探礦之工頭俗名曰上前人星夜奔赴廠地蓋因採得旺哃告知該主人而回者捕兵見此深夜孤客卽阻而問曰爾爲賊乎答曰否否又問爾爲偵探乎答曰唯唯蓋鄉愚之人只此脫去賊名爲幸何知偵探爲賊之徒類乎於是捕兵等卽將其扭送到縣開庭審訊縣知事亦根據偵探二字指爲匪類毫不調查未幾卽處此無辜之工頭以死刑及至該工頭之主人聞信已不可復生矣 
[粤省長對於遣散教育院生之辦法]  
鄧警廳昨將遣散女子教育院女生辦法參酌訂定具呈民政長察核聞省長對於所擬辦法以前列兩層用意甚善惟婢女童尼未必盡有父母卽亦未必盡屬本籍過於膠執反多窒礙收費各層事涉苛細未便照辦須知該院性質本屬慈善事業國家籌欵 
 
 
 

Page 7

 
 
正自多方無論經費如何支絀斷不能以利民之政轉而厲民且該院定名教育不徒　養孤貧亦以開通知識俾諸女子稍明事理得以自營生活與毫無教育一任他人奴畜者程度當自不同　該院女生多已成年該廳長應卽體察情形有父母親族者聽其領歸否則應從各女生志願一聽自由多方束縳反失該院養育生成之本旨其間有年幼無知尚難自主者應由該廳長臨時斟酌妥爲安置務使各得其所免致流離誰無女子各有父兄賊能以保赤之心施仁人之政當不使𠙦𠙦弱質� 
周道嗷嗷遣散該院期妇務於本月實行昨將以上情形指令該廳仍遵照失次指令事理尅日會同胡委員妥速辦理具報勿再延宕矣 
地方通信 
[南京]  
　　江蘇省立第一醫院之新事業韓省長前因寗垣天花流行調令醫院特設臨時牛痘局惟痘苗一物中國無製造者購自外洋漏巵日多茲由院長聘請技手來寗製造現已開始將小牛佈種不日即可製出純然之牛痘苗誠保育嬰孩收回利權一種之新事業也 
　　皖協會楊幹事來寗安徽出品協會特派文　幹事楊承流携文來寗與江蘇籌辦巴拿馬賽會出品協會接洽并討論一切進行事宜 
[鎭江]  
　　土案向中央交涉鎭郡陸警務長日前查獲日清公司買辦販土一案曾經南京日領事船津君致函鎭江交涉局長鄭君交涉茲悉鄭君據情答復略謂此案發生時是陸警長率警查獲並無土棍之敲詐至一千五百元是願助警察經費並非罰金至合同是增谷安逹（俱日商）报　立並非陸警長本意云云聞船津君得復後已直接向中央交涉矣 
　　慘無人道之族　　鎭郡對江口岸地方有著名無　之王三麻子日前不知因何事與族人王某互門竟將其族人用火燒身以致斃命昨由該處地保曁死者之子投赴地方檢察廳提起訴訟矣 
　　商槯地方稅問題丹徒縣劉知事以近定新章凡地方附加稅等均須提解省庫後所有縣辦市鄉行政各事一切經費俱須按月赴省請領殊爲不便且去冬本縣所收稅項等欵均奉催提解省縣中已　其所有本月份各項開支俱無着落因此兩問題於日昨乘火車赴寗謁見省長商槯妥法矣 
[安慶]  
　　皖省又添招軍隊皖省自六安匪亂侵入而左右兩總部軍隊均陸續開往追勦省城兵隊無多故倪督除於左右兩路外另招中路五營以資補助現聞已由營務處長張君辦理招募事宜擬定於本月底成軍 
　　監禁含山知事前任含山縣知事呂守謙本一文弱書生且欠政治經騐以致用人失當因騐契一事激成風潮被人控告督轅謂其呑欵當由倪民政長將呂提省研訊近已定爲四年半監禁其科長科員庶務收發人等聞亦有定爲二年零四月之監禁者昨已由懐寗縣徐知事提押交獄矣 
[長沙]  
　　補錄湘人反對張緝光電湘人致北京熊總理朱總長交通總次長電云湘路紛糾多年清祚已覆猶未解决前年譚人鳳來湘收路將股本一筆抺殺與論　然文瑋等冒險力抗幸獲保全去年交通部秉經國之宏猷爲直截之結束將所有股欵一併　 
任分期攤還路歸國有訂立合約呈奉大總統批准公布湘人方感政府仁慈情誼因之日洽遠非前清官民隔閡時可比不謂湘鄂副局長張緝光接管路政以來措置乖方於行車管恒則無故喪失主權於還股給息則暗中折發小洋風聲所播已啓人民之憤怨近値退還第二期股欵又復妄上條陳主將各項股票限於六個月内換領証劵否則註銷至租股一項不　現有之股票而索積久難全之糧單按之湘省情形及積年事實萬難辦到必欲强行何異特設苛例外博退股之名陰收攘奪之實前之增見奪於　人鳳者今且將見奪於張緝光萬一激成事變豈不傷及政府信用民國初建收拾人心最爲要義此等不識大體不顧大局之人誠堪痛恨文琿等代表股東業以股欵清理處名義將窒碍難行緣由詳呈交通部懇予維持乃聞張緝光怙惡不悛猶復百計　逞是直以商民血本爲兒戲不知是何居心文瑋等欲緘默不言誠悉有負我大總統總理總次長愛護商民之至意故敢不避狂愚上　聽聽如何處置我大總統及部院自有權衡念切　呈伏祈　察陳文瑋胡璧李　璋傳定祥畫光業楊沛　學棻叩陽 
[廣東]  
　　劉總長回京有期海軍總長劉冠雄由閩赴粤　誌前報茲聞劉氏昨有電到東稱現已將在粤軍艦巡視一週擬於二十日由粤起程順道調查沿海沿江各軍艦卽行回京供職云云 
雜評二（默） 
[野心家之機會]  
　　今日之中國一野心家利用機會之中國也政海中之野心家或執某權或長某政各據其所處之地位以謀勢力上之擴張各出其靈敏之手叚以從事於政策上之活動今日所謂某派某派者尚在預備時代將來必有大風掀起之一日此政海中野心家之現象也外交上之野心家或争路鑛事攬借欵彼有所得此更進之此有所圖彼先厄之各視其勢力所及之地以經營未來之權利相猜相忌或推或挽而政府遂陷入於無力擺脫之地位此外交上野心家之現象也若夫社會中之野心家則白狼是已白狼雖一流寇而其兵事上亦有一種計　或聲東撃西或就虚避實如昨報所載合江皖而圖川陜亦足以困政府之用兵此乃社會上野心家之現象也 
　　故曰今日之中國一野心家利用機會之中國 
[短期之事業]  
　　以約法會議之名嗣言之其職務借修改約法而止卽延長之亦不過終約法時代而止爲期固甚短也 
　　然而論者方謂約法事竣後或將蟬蛻爲草憲機關或將變爲一種特别議院必設法以延長此造法機關然耶否耶吾謂短期亦何害中國之議會無一而非短期國會短期也省會短期也政治會議而改爲諮詢院亦短期也不獨議會短期卽以政局言内閣短期也國務總理短期也總次長短期也更以他事言所頒條例短期也所設職官短期也所借得之債亦短期也 
　　然則中國之事固無一非短期之事所謂舍短期以謀長期者今有何事耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會開會記（五）]  
　　昨爲全國商會聯合會第五日開會會員到者五十六人上午十點十分鐘開會首由嚴書記長報告周金箴正會長因事未至請貝副會長出席旋由貝仁元副會長入正會長席貝君云今日會員到者五十六人共十一省已過半數應正式開議當由庶務員將發起全國商會聯合會之宋煒臣君由京來函發給會員閱看次由貝代正會長提出稅則案一宗凡關於全國者計二十三件一財政部公函二山西代表渠本澄提議整頓稅務以維商業案三陜西省事務所提議請速行統一稅則案四江蘇海門商會提議請呈部裁釐减稅以蘇商困案五江蘇東台商會提議實行裁釐加稅案六四川省事務所提議加稅免釐案七江蘇通崇海泰商會馬炎文提議實行廢除釐 
濱江商會提議請免雜捐以輕擔負案九吉林省事務所提議否認稅捐改增雜欵案十江蘇南京商會提議請設商約研究所改收貨物稅研究所以便呈請政府速行裁釐加稅政策案十一江蘇通崇海泰商會馬炎文提議請願政府修改海關稅則減輕土貨出口稅案十二甘肅省事務所提議要求商界選舉專額並請釐訂稅率以恤商艱案十三吉林新城商會提議歸併國家稅與地方稅名目以便輸納案十四江蘇上海總商會提議勸各省推行印花稅爲裁釐加稅之抵補案十五吉林省事務所提議請抽收洋貨行銷内地之釐捐營業稅案十六江蘇蘇州商會提議請求政府重訂進出口各貨平等稅則案十七江蘇蘇州商會杭祖良提議推銷國貨須與中外同等稅率爲起點案十八江西義寗商會傳振寰賴奠安提議調查稅則爲釐剔弊害之計畫案十九湖北事務所左質鼎提議公舉代表與議通商稅則以資整理案二十江西南昌商會提議請各海關稅局將進出口貨物確數通知各該商會案二十一江蘇泗涇商會提議請通飭各海關將進出口貨物數目稅則關章按時造册分送商會案二十二江西宜黃商會提議請籌議地方各團對於商人各項抽收捐欵應先交商會酌核俾商會得逹保商之目的案二十三地主議董張矞祥提議免除捐稅維持茶業案當由嚴書記長逐件宣佈畢陸汝舟云此二十三件不妨併案討論所有二十三件内之第七件此事最爲完全貝代正會長云此案計二十三件最好逐件討論再付審查次由各會員發表意見丁敬臣云此案最好有熟悉印花稅事專員將印花稅事詳細發表沈聯芳云目下海關稅則尚未修訂卽裁釐問題一時無從解决民國成立以來已及三年此三年内官商議論不知費了多少心計費了許多議論何以至今仍不能解决實由中央政府全賴此捐以資補助各省設立國稅廳吸受各省商民之捐欵供給中央之用度是以非將進口稅加定釐捐不能裁汰今欲取决裁釐問題必先取决加稅問題然欲取决加稅問題必先取决修改稅則問題本席意見由本會請願政府修改海關稅則减輕土貨出口稅裁撤本國土貨産銷稅此乃抵制稅加而釐仍不肯裁之防備仍請大衆討論公决沈仲禮云釐訂稅則事聞三月二十號將簽商約所有調查稅則事宜若歸海關稅務司調查與我華商界前途關係甚大請諸君注意沈聯芳云前財政部有函致上海總商會調查進口稅則當時總商會公舉王亦梅黃晋臣兩君爲調查專員後來着手調查時據施監督云調查事遲至三月二十號必須　核呈部因部中有三月底簽約法說限期太短自不易調查清楚然兩君之調查非常注意仍逐件清楚並於疋頭中尚分闊狹現在詢據陳司長云京中未聞有月底簽約之說而昨日已將調查表分門别類交本會向副會長携帶進京此等調查表大約與稅司所呈之調查表大相懸殊四川代表胡炳堃君因言語不通請嚴書記長代爲宣佈意見云本日所議稅則案爲我商人絶大關係諸君最宜留意若照財政部來函准關稅改良委員會辦理不過易其名目終屬病商之舉惟有請援前清李鴻章舊案加海關正稅然後我商會擔認印花稅以爲抵補庶尚不免釐之日請衆公决貝代正會長云予意有三種問題一所得稅與營業稅二印花稅三産銷稅於此三種内實行一種辦法又云我國前訂商約十年由西曆一千九百零二年至一千九百十二年滿年因其時革命事起以致延宕至今現在必須訂約應電請中央暫時從緩請衆表决多數贊成嚴書記長擬就電稿宣佈云）北京分呈外交部稅務處農商部鈞鑒此次修訂海關進口稅則奉部令調查五年内進口貨價已經上海總商會舉定專員調查非六個月不能竣事本日聯合會集議應電請大部鈞處展緩期限俟詳細調查報告到部再行會議事關國稅收入之盈虧商務交易之興衰寗從詳細伏祈採擇電示遵行全國商會聯合會）宣讀畢貝云予意在展緩下加修訂規則四字諸君以爲如何衆皆贊成貝代正會長云討論稅則問題大約不外修改海關稅减輕土貨出口稅裁免内地産銷稅全案付審查當時指定周樹年李恒春魏壽萱高協和狄子怡羅志清盛竹書等七人爲審查員當由沈聯芳君推舉盛竹書君爲審查長衆皆贊成至此已十二時貝代正會長宣佈散會午餐 
午後二點三十分鐘開會貝代正會長囑嚴書記長將關於印花稅財政部致楊觀察使之電文當衆朗讀一過嚴書記長讀畢貝代正會長又提出一宗稅則案計七件（一）廣東韶州商會提議廣東國稅廳長勒令市上買賣銀貨兩完價單購貼印花又訓令關卡調騐各貨價單勒補印花請呈部豁免案（二）吉林省事務所提議請免徵吉江兩省參茸藥材營運出口銷場稅（三）吉林新城商會提議請索回四釐賣貨捐以辦地方公益案（四）江蘇睢寗等商會提議請呈政府裁撤淮關改由七縣商會認繳稅欵（五）江蘇清江商會提議擬請裁撤江北關捐改良征收方法（六）江蘇寶應商會提議請取消寳興稅房（七）廣東中渡商會提議中渡廳勒收米榖出口捐請呈廣西民政長飭令取銷請衆討論沈信訓云施行印花稅細則人民尚未明晣應請財政部詳細宣布令飭國稅廳依據細則實行未便逾越範圍查此稅本爲惡稅擾害商民陸濟倫云如此貨不在貼用印花之列官廳未便强迫至關卡調騐各貨價單勒補印花一節並無討論之餘地楊兆鏊云查印花稅細則内並無民間私行買賣卽欲罰稅在國家收稅多而民間受苦深若將來照行恐多窒礙劉桂馨云印花稅細則内載如係消滅品（即當票等類）應貼印花非消滅品者不貼廣東事務所提議之第一條實係發票之類照章應當貼用如政府能根據西法實行商民並不反對如細則内不應貼用之物未便强勒即如江蘇稅契一事省長令飭民間稅契須貼印花稅不知稅契有死活契之别如死契應當貼用活契則否今鄉民不知定章一律貼用而一般深知該稅細則者於活契均不貼用此事可不必討論沈聯芳云本席之意可將此案併入印花稅案付審查貝代正會長云如贊成此說請起立表决多數贊成通過貝又提出稅則案第二件即吉林事務所提議請名征吉江兩省參茸藥材營運出口銷場稅案請衆討論部代表陳蔗青起立云鄙人對於此案有意見發表遂出席云鄙人對於此案疑義甚多應請吉 
代表今日至否嚴云未至陳蔗青云此項貨物想係轉輾販賣則物主將貨售出業已賺錢如貨到埠應當征收銷場稅今當從事實論須調查該貨是否轉賣抑係運行如係賣貨應征銷場稅如係運貨則不宜再征林福成云此案應歸入稅則案呂少廷云宜調查銷運貝代正會長云想係從前征稅輕今日征稅重是否繼續討論請表决沈聯芳云應待吉林代表到會再行討論陸濟綸云人參征稅業已値百抽十産銷一併征盡未便重征如吉林代表在會可將詳情報告陳義方云可將此案併入稅則案辦理沈聯芳云可將此案提邮俟該省代表到會報告後再行討論貝代正會長將沈說付表决多數贊成貝又提出第三件卽吉林新城商會提議請索回四釐賣貨捐以辦地方公益案請衆討論張嘉年云如關係該省事件應由該省代表出席報告沈聯芳云此案無研究之價値未便付審查鄒揆工云此案暫付審查劉桂馨云此案應歸該省自辦如此稅不良可呈請省長取消本席之意擬將原案退回呂伊云旣關係稅則應付審查某號云此案不應成立貝代正會長付衆表决多數贊成將此案退回該省自辦遂表决至此部代表陳蔗青出席云今日接奉農商部張總長寄來勗詞鄙人代表宣讀陳君遂至演台宣讀勗詞畢全體鼓掌貝代正會長提出第四五兩件即江蘇睢寗清江兩商會提議請呈政府裁撤淮關改由七縣商會認繳稅欵及擬請裁撤江北關捐改良徵收方法案並云此兩案可併案討論陳光甲出席至議事臺發表意見畢貝代正會長云可將此案併入裁撤常關案辦理衆皆贊成貝又提第六件卽江蘇寳應商會提議請銷資應稅房案沈訓信出席將對於此案之意見宣佈畢並稱現已由江蘇商會呈請部中撤消尚未奉復可請將此案暫擱如將來不能取消再請聯合會力争貝云沈會員旣請將此案暫擱現請討論第七件卽廣東中渡商會提議中渡廳勒收米榖出口捐請呈廣西民政長飭令取消案某號云中渡係廣西境非廣東請改正貝囑書記長更正畢袁子英云此案不能列入議案况該省代表未到可不必討論沈信訓贊成袁說某號云案旣不成立則不議旣列入議案應當提議貝代正會長云會章正在修改此議可併入增修呂伊云省商會亦可直接電部何必多費周折貝云可將此案退回付衆表决衆皆贊成貝代正會長云請衆討論審查時間李恒春云審查長旣已舉定可於每日上午審查各案下午開議俾得迅速周金箴贊成李說沈聯芳云審查各案審查後須向該省代表聲明如不合再查故審查須要報告周金箴云會員旣經指定爲審查員可不必到會某號云現旣會員到者不多如再派出審查員則會場人少甚不雅觀程慶福云會員旣承該省舉爲代表不應躲避應盡責任凡付審查必須切實審查陳義方云會員旣負責任應當按日到會陸濟綸云審查時間可明日討論貝代正會長以陸說付表决衆贊成至此時祗四點十分鐘貝又云今日議案已完請嚴書記長將昨日宣佈之日本總領事邀請代表往日報聘一函重行宣讀俾昨日未到之會員得以討論嚴書記長出席云此函並非議案作爲臨時報告遂將原函（已見昨報）宣讀畢盛行書云湖北商界已派定十人會同實業教育兩司長所派之代表往日赴大正博覽會沈信訓云本會會員無暇前往鄙意俟下半年組織實業團先至美國再往日三今日先行函復日領貝代正會長贊成沈說付表决衆贊成沈信訓復云函内可不必提及赴美一事至此審查長盛竹書出席登檯辭職全體挽留貝云此係公舉未便固辭至此已五點鐘遂搖鈴散會 
[公廨訊判私造炸彈案]  
　　廣西人張良明因在北四川路華洋交界處六百六十號門牌源順烟紙店樓上私造炸彈不愼以致炸傷頭面兩手當由北四川路捕房將張車送同仁醫院療治業將兩手截去面上傷痕未愈兩目亦均失明業經麥總巡率同代表律師牛門及五十號西探總目安姆斯脫郎等前往察勘攝影備查並抄出鐵血團等証據與製造炸彈物品並續獲張之同黨陳菊初解送公共公廨諭着押候查明訊核嗣復將陳帶至總巡捕房大寫字間詢有同黨數人亦均匿居公共租界諭令中西包探嚴密偵緝以便解廨澈究在案茲因偵緝同黨未獲而張之傷勢漸瘥已能言語故於昨晨將陳與張一併解廨請究先由捕房代表牛門律師上堂聲明被告私造炸彈不愼致被炸傷及搜出鐵血團各種証據及手槍刺刀並續獲同黨陳菊初以及肇事後種種情形繼由二房主董毛氏投訴張於去年十二月二十六號租屋及肇事後伊夫董明耀被閘北二區第一分署拘送鎭守使署無辜被累各節並據一百三十五號西捕二十四號副捕頭九十六號西探閘北二區偵探孫榮生等先後上堂禀明此事發生後種種情形堂上卽向張良明研詰據張供稱所製並非炸彈係地花砲與東洋擲砲相類堂上詰張手鎗刺刀與鐵血團各種證據何來張稱係友人所寄並稱此事旣由捕房拘案請由會審公堂判决等語中西官會商之下以此案證據確實陳菊初母庸研訊遂會同簽判云案關私造炸彈犯事地方係在華界應即解送觀察使署轉解内地法庭按律懲治判畢諭着捕房卽日起解 
[委任市鄉經董]  
　　本邑市鄉自治機關自奉文收歸官辦後卽由縣公署派人接收經紀前報茲悉上海四市十五鄉經董已由洪知事就地取材選委並由縣公署派人前往監盤以甭交代茲探得委定各市鄉經董姓名錄後上海市正姚文枬副朱志堯陸文　閘北市正錢允利副周以藩蒲淞市正沈寳寅副潘紫綬洋涇市正劉志得副潘光賓法華鄉楊洪濤北橋鄉陳珍引翔鄉王銓運高行鄉　光裕漕河涇梅宗泰陸行鄉王鎭塘灣鄉錢椒塘橋鄉盛隣書閔行鄉李祖佑三林鄉趙履福馬橋鄉王廷奎楊思鄉周兆芝顓橋鄉施其光陳行鄉秦錫祺曹行鄉劉鍾福 
[調查官有産業]  
　江蘇韓省長因各縣官有産業自光復後多有變動特派委員分赴各縣調查具報以憑核辦茲悉調查上海縣官有産業省委彭我山君已於日前抵滬聞所調查者爲前海防廳署前提右營署江蘇海運局等皆在其内前日已由知事洪伯言君偕同彭委員分至各署局舊址勘察俟調查守竣會商辦法再行同寗呈覆云 
[籌備賽會之進行]  
　　江蘇籌備巴拿馬賽會出品恊會上海分會事務所昨致南北商會各勸遵員函云敬啓者茲訂於陽曆本月二十一日（即星期六）下午准三時　毛家弄南商會本事務所開第三次談話會届時務祈必到幸勿見却盻切禱切又致各農會函云敬啓者籌備巴拿馬賽會出品失經函請貴會勸遵徵集度均邀覽查　業一門體大物博正不乏赴賽之品且貴會素有經騐豈容讓他處專美用再函逹台端務希從速將農業物品迅予徵集於陽曆四月十五日以前彙送敝所俾得遵限進行時間甚促幸勿再延附上出口願書出品草目錄出品說明書各二紙並祈查收爲荷 
[楊局長改聘工程師]  
　　本邑拆城塡濠開築馬路喇宜前由事務所辦理時所有工程師一職聘定潘克恭君充任茲自移歸工巡捐局經理後局長楊南珊君以工程師一職測繪路線規畫工程關係重要素稔張家口張綏鐵路工程師鄭大禾君（字仲平）於工程一項極有經騐專誠延聘現鄭君已於前日來滬日昨特詣城濠各處履勘一週以便規畫 
[爭辦東溝小輪之批詞]  
　　上海縣洪知事批利濟公司陳安甫東溝小輪案云公文書用紙程式不合本應作爲無效惟察核該具呈人所稱各節多屬朦混嘗試之詞非明白批示不足以斥其非查東溝一口係屬内地並非通商行輪口岸從前浦東塘工善後局雇機開挖漲沙設輪行駛東溝滬埠原爲營局便公起見兼搭行人藉以取資濟儲局用亦屬因公與營業性質有别前德商之支那小輪旣經交涉阻止在先上海商辦之源源新江源又經函致稅關飭令停駛於後該具呈人等豈無聞見又查上年十二月間據塘工局董呈稱有華商合興號價買同興小輪改名東溝赴關過户指定上海浦東東溝起訖行駛請關取消舊照另請新照等情業經前知事以核與原案辦法不符函經江海關監督函轉稅司將原表舊照請其發還飭遵在案是該東溝小輪原爲合興商號之同興小輪所改因與東溝行輪原案抵觸始由該商號讓歸鄉公所因公行駛並經本知事以局所互相爭執處分歸併撥欵辦法嗣因取消自治由該鄉董請將該輪還商停辦又經函致關監督轉函稅司查照并聲明東溝一口除塘工局因公行駛此後無論何項團體及别種機關均有得藉詞行駛以維公益而杜紛爭各在案又查本月十二日據南商會函稱二月十一日接據該公司代表宋逸才孫樹鈞來函請願加入本會并聲明該輪開辦迄今已逾一載自置小輪一艘命名東溝除請領海關執照行駛外請轉部註册給照等語是該公司於二十一日東溝小輪尚在鄉公所範圍之日藉代表名義而朦稱開辦一載請求商會呈部註册今於鄉公所東溝小輪停駛以後忽又假託經理名義而胃稱繼續行駛核其先後情節無非欲破壤成案心跡顯然所請着不准行特斥 
[焚燬土膏烟具]  
　　上海地方檢察廳前據各級廳各警區解送私販烟土私食洋烟各案到廳曾經起訴審判廳訊明判决所有烟土烟具定期本月 
十九號當衆焚燬在案昨已届期午後由汪君令將積存烟土烟膏約計一千餘兩並各種烟具一併堆在前清水利廳舊址即巡警操場上用引火物當衆焚燬四面派司法巡警輪流照料聞各機關人員及外人　場參觀者甚衆云 
[查獲男女烟犯]  
　　二區警署前日查獲販土犯文魁戎啓全金生及陸王氏顧王氏等五人搜出烟土大小五十六包烟膏兩盒又獲各帶烟膏一盒之錢菊僊陸士福兩名併移第二初級檢察廳押候訊辦 
[孀婦再醮之枝節]  
　　鄉民陳玉海前憑媒說合娶再醮婦　陸氏爲室詎該氏反悔另醮與方柳和爲妻方正欲迎回被謝雪春等糾衆覇阻將方兇毆方柳和之兄不服偕弟投地方檢察廳禀控有諭候查在案前日復據陳玉海投廳具禀請求拘提謝陸氏等到案澈究汪廳長以方柳和被毆一案本廳已派警調查明白茲又據陳玉海所控各節全係婚約關係謝陸氏果有悔婚實據事關民事着赴地方審判廳具禀起訴 
[探明男妇下落]  
　　陸大毛前投地方檢察廳控張梅春誘拐伊妻楊氏諭候探明住址再行核辦在案茲陸查明張與該氏匿跡鎭江地方當即到廳禀明昨由汪廳長備文飭派法警協同陸大前往鎭江指提到滬訊辦 
[借端誣告]  
　　三林塘商民湯幹臣與瞿士良爲幩贖由糾葛正在訴訟而瞿士良知湯幹臣之子湯紀源家内有一毛瑟鎗遂誣告湯幹臣爲亂黨以圖陷害昨檢察廳派警前往搜查果獲一鎗上有火烙印商團某號字様聞湯紀源係三林學堂畢業生　由衆商公舉爲商團司令具報上海吳前知事在案瞿士良以贖田不遂借端誣告未知檢察廳能懲戒一二以儆刁風否 
[巡長不知自愛]  
　　滬南警察分廳訓令各芬區署云案據第二區警察署呈稱本署一等巡長安鼎於本月十四日放餉後請假外出至晚未返嗣查係負債拐帶伙食濳逃並拐去手鎗一支並由該巡長經手虧欠米店洋三十餘元業經面禀在案查該巡長因負債拐伙食濳逃復敢拐帶軍裝實深痛恨除飭警查拿解究外備文呈報等情據此除批示外合行訓令各該署遵照嚴飭警探認眞查緝務獲解究此令 
[姚巡官辭職]  
　　西門外第二區警察署新委巡官姚幼蓮任事未及浹旬諸多　肘頗懹去志是以向滬南崔分廳長禀請辭職崔廳長以該巡官前在一區爲内勤巡安時已兩次告辭今甫經調任又來辭職觀其去志已决未便强留姑予照准所遺該區巡官一職着本廳勤務督察員李保田接任昨已到署視事 
[再誌隣居受驚後之查察]  
十六舖復泰衣莊披屋回司炊不愼遺火未成嗣由隣居蕭和興張恒茂水菓行主蕭民生張竹溪查得該店保有火險銀五千兩旋在灶下起出引火木柴証物即將店夥殷琴生扭至第一區警署移送第一初級檢察廳預審候勘在案茲由范檢察官帶同法警至該店披屋履勘由執事人馮秋濤將帳簿呈閱店中資本存貨約有萬餘元復詰失火之由據供被庖丁不愼延及蘆蓆幸賴衆隣帮同撲滅不致成災又詢鄰居所禀相同范檢察官姑念遺火未成遂向蕭等安慰數語即行回廳候起訴同級審判廳判决 
[偵緝兇手之通令]  
　　閘北警察分廳徐廳長昨日通令各區署云案准上海地方檢察廳公函内開據第二初級檢察廳呈稱本月十日據地保李和尚報稱彭浦鄉河浜内漂來無名男屍一具查無屍屬報請相騐當經本廳檢察官姚士灜帶同檢騐吏前行詣勘騐得該屍年約三十左右身穿藍布單馬甲藍布棉袄内襯藍布小夾袄腰束藍布作裙下穿藍布棉褲束有白布兜肚内存銅元十枚足穿白布襪黑布鞋當據檢騐吏騐得該屍面色微變兩眼胞開額有木器傷一處紫色微腫口開十指甲縫有泥沙肚腹澎脹係生前受傷後溺水身死當場塡明屍格飭保收殮發壇浮厝待領外）中略）爲此令仰該署嚴飭探警偵緝是案兇犯務獲解廳以便訊傳 
[竊賊監禁一年]  
　　竊賊陳順寳前因糾同混名小南京等行竊李文生家皮袍一件當爲事主覺察追拿小南京已携贜逃逸袛獲陳順寳一名交由崗巡帶區移送司法科轉解地方檢察廳預審屬實起訴審判廳昨由惲推事會同田檢察官開庭辯論陳順寳俯首求恩問官會商之下以陳順寳竊盜罪當然成立援照新刑律三百六十八條第一欵科以四等有期徒刑監禁一年在逃之小南京俟緝獲另行訊斷 
[通俗宣講社定期宣講]  
　　南市通俗宣講社總社定於三月二十二日即陰曆二月二十六日午後二時假老白渡街市立隆德學校東區通俗宣講所開第四十一次宣講會請王立才顧翕周顧旭侯單貽孫葛雲韶諸君相繼宣講届時並有各種通俗印刷品分贈刻由該社總幹事袁 
 
 
 

Page 11

 
 
豐君通告各界周知矣 
[德使由烟來滬]  
　　駐京德公使豪克森君曾偕夫人來滬轉赴香港厦門烟台等處遊歷經誌前報茲悉豪君業已由烟台搭輪回滬於昨日抵埠仍寓黃浦路德總領事署聞不日即須起程返京 
[丹商索償損失]  
　　丹商納爾門控陳鴻聲遠背合同請追虧損銀一千餘兩昨晨十時由公廨王襄讞會同奥克副領事研訊兩造均延律師上堂互辯良久中西官會商之下判陳交原保候見証羅順逹到堂於下禮拜四午後二時半集訊 
[採辦員流連忘返]  
　　王兆　向在太平府衛武營當差於上月問奉該營統領委令來滬購辦修理軍械物品及學當需用器具詎王流連忘返將所帶現洋四百四十元用　並冒該營統領名義向某輪船局騙洋一百元茲因日久不歸由該統領另派衛武前軍中路先鋒官曾毓麟來滬查悉於前日報請老閘捕房將王拘押昨晨解送公共公堂請究先由曾毓麟上堂禀明前情訊之王供稱祗領洋三百二十元除購辦各項物品洋一百四十元外餘洋均已用盡現愿設法料理關讞員商之美領强君判王押候補具正式公文來滬准予帶回歸案訊辦 
[聲明被告不到之原因]  
　　四川人謝穎夫控同鄉已閉和記棧主周文舫周董航不理欠銀等情前晚由廨復訊原告由律師上堂請追被告不到據代表律師投稱被告因往湖南收帳不能到案應請展緩聶襄讞判姑准缺席判决 
[股本改爲存欵之糾葛]  
　　邵運記控陶善鐘馬房主陶謹齋不理伊已故嗣父陶鳳山結欠存欵洋五千元及利息等情前晚由廨傳訊原告婦人李邵氏供稱邵運記係伊故夫前欵係已故陶鳳山糾合販賣地皮騙去繼因所購之地獲利不肯分給盈餘故立摺改爲存欵今陶鳳山病故被告忽推諉不理是以控追並延律師到堂請究被告亦延律師代辯並由彙康錢莊蘇仁卿上堂證明被告前經虧倒各欠户均已攤償了結原告之欵亦在攤償之内復由兩造律師互辯多時王襄讞判被告交原保候再復訊 
[私收客賬之慣技]  
　　鞋作主顧友生控夥友趙成福不付所收之營口客賑一案昨由原告偕同見證張復初至法公堂據張供稱趙往營口收賑時商人亦在營口目見趙將賑洋收清是實旋有陳洪生投稱趙在顧處停歇後卽至商人作内爲夥亦被私收客賑洋一百十二元於今正不别而行今被顧具控到案求請附追　讞員判趙交人銀並保限七天交洋陳洪生附控之案着另行起訴 
[堂兄累及堂弟]  
　　逹商律師代表安記等十五户前至法公堂控稱瑞源糖行主陳立生倒欠安記等往來貨銀一萬二千餘兩逃逸報由捕房將陳弟榮生拘案請追判榮生交保限交立生在案今已届限傳案詰訊榮生供商人向居原籍與立生係堂兄弟行中之事商人毫不預聞故立生逃匿何處實不知悉判交原保仍着找尋交案 
[婦人拐賣小孩]  
　　住居山東路三百六十三號之婦人王李氏浦夏氏因串拐浦金和之三歲小孩銀秀得洋七十五元賣於浦東清清江地方王小弟由王轉賣與人被浦偵悉控由捕房將李夏兩氏一併查獲解送公堂訊供屬實判各押女所一年一面派　帶同原告前往移提人証再行訊核 
雜評三（訥） 
[讀江蘇省教育行政報告書有感]  
　　江蘇夙稱文明先進地然據前清未季教育統計學校之盛已不及直隷學生之多已不及四川况當革命之際百務未遑且受種種之損害幾無教育之可言矣當事者承破壤之餘搜集殘缺重行振頓以散亡雜亂之教育而欲收整齊劃一之效固甚雜之事也 
今讀教育行政報告書於一年有半間之設施雖不能按照預計而一一實行然其披荆斬棘以開茅塞之途徑用心亦良苦試觀所列各種教育狀况表及所調查之成績所預定之方針爬羅搜輯已非易易自今以後苟繼續一年年之心力以竟其未見之設施則江蘇教育前途豈一無所望者耶然而停辦學校之說紛傳教育狀况危險如此豈僅江蘇一省之教育無望也哉嗚呼 
來函 
[全興押店函]  
　　敬啓者今讀貴館新報欄内載有盜匪搶却珠飾當於全興押店一節殊深詫異鄙人歷載誣商並未收此贜件惟恐訪事有誤抑路角全興押店 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬新及第落第知事控告自由談狀] [  豁庵]  
　　刑事控告狀 
　　控告人高幸吳遼（年若干歲住本京八大胡同職業及第落第知事） 
　　委任代理人律師胡禮（住本京驢馬市 
　　被控告人自由談（住上海申報館） 
　　爲控告事竊控告人等前因恭逢 
　　大總統特沛殊恩開考知事自信有相當之資格是以招搖親戚掃騙朋友得若干金照章依　入都投考大施　動期博得一官半職爲宗族交遊光寵雖其中有幸不幸及第落　者而同一徵然爲民之父母固昭昭在人耳目間也乃運日被告自由談徒知吸收材料對於控告人等公然指摘事實（信賞必　爲行政之大本八股等種種滑稽文字）損失公共名譽妨害個人信用實有犯暫行新刑律第三百六十及三百六十一條之規定無心術事實情節之可原得以酌减者爲此依法提起公訴伏乞 
　　鈞廳本官官相衛之意曲爲起訴要求賠償實爲私便不勝請託之至謹狀 
　　京師總檢察廳鑒 
　　大中華民國三年某月某日律師胡禮（三） 
[考生春日宴八大胡同序] [  仁後]  
　　妓院者蕩子之逆旅考生者新興之嫖客面浮沈醉夢爲費幾何同人結伴浪游良有以也况都城困我以烟禁場規苦我以新章玩萬牲之名圍非散心之樂事羣姫俊秀皆堪愛憐佳人唱歌足供行樂不有做作何能暢懹如鑲落成許以雙　照數 
尊聞閣詞選 
[菩蕯蠻題畫琴樓寫怨圖] [  莽漢]  
　　陌頭柳染黃金色天涯錦字無消息長日倚高樓廻腸寸寸柔風怯湘　透眉　春蛾廋獨自弄瑤琴誰知絃外音 
[春草] [  張然犀]  
　　一望平蕪長碧苔王孫歸去又重來運天黛色青如許映水春容綠乍同南浦離人添悵觸西湖游展幾徘徊向榮已荷東　　莫 
向天涯怨刧灰 
[春江第一樓題壁在富春] [  禾中俠]  
　　此詩辛亥冬所綠然註策杖東灜負壯游登高一覽九邊秋廿年倏　　　夢三户終當報國仇戎犬衣冠羞口口英雄草澤壓王　中原覇氣銷沉久誰是江東孫仲謀 
[金庭客次感懹] [  酌釋]  
　　　　　　兩堅牢解脫　　快并刀不盡碧　無際水浮生欲寄木蘭舠 
秦筆江湖年復年秋風憔悴瘦吟肩憑將十斛征途涙換取山人招　篇 
[鐙下感懹]  
遙夜一鐙静沈思悄復悲鼠肝紛物化鹿夢轉神　　海波重疉蓬山路逶迊浮蹤何所託惆悵屈原詞 
[過山村作]  
　　星枕青山門對湖縏紓石徑作通衛蛾眉村婦羞時様抱膝草堂　粹　幾樹寒梅笑過客數聲　鳥話山嵎前峯斷木樵歌起忘卻人間有帝都 
筆記 
[蹩翁] [  韋士]  
　　吾鄰有蹩翁自陜右遷來老矣鬚髮皆白如着霜有子從軍戍守吳淞礟台故翁偕子來也翁雖蹩俠氣猶鬰眉宇間一日傍晚予無事出門閒立蹩翁亦倚杖立其門外方然其旱烟而吸呼予與談時夕陽已隱羣樹中小學生已放學予門外有草場伊等競逐場内作奪寨戲又分二隊作巷戰狀勝者歡躍蹩翁顧而樂之觸動豪興則揚其宏大之聲曰羣兒勿噪吾又將述故事矣蹩翁善談羣兒素愛聽蹩翁談翁若欲羣兒笑者三四語後羣兒無不捧腹笑不能止則以小手捶蹩翁背令母再語蹩翁即默不默者羣兒之腹笑破矣翁若欲羣兒哭者則尤易然蹩翁謂童時定養成高尚心不宜令其多流𤍠涙故蹩翁未甞俆哀惻語是日羣兒聞翁呼則奔集嶁繞翁翁乃面予曰少年欲知吾蹩足事否予曰幸甚翁乃棄其烟管之灰實以新於徐徐言曰人生世上爲日良短少年辰光尤悠忽若電閃苟不于精力强健時建立功績老來悔且無及諸童聽之歲月不爾待也吾今且談吾事吾家於陜聚族而居鄰村卽猺民强悍每侮吾族吾族與戰乃不勝吾年少多膂力憤莫能耐謂男兒與其受人欺侮母寗死一日又鬥吾慷慨誓衆衆感動接戰大勝猺盡生擒其魁獨跨馬遁吾怒追之肉搏　巗間猺魁却退踏空倒吾撲其身上亦跌巖高三十丈墜地猺魁已粉碎吾足亦蹩然自是猺民不敢再犯族人盡安居矣吾身旣廢年餘杖而能起天陰脛骨猶作劇痛雖痛吾乃不悔吾忍痛蹩行族人見吾必致禮曰此勇士勇士二字入吾耳吾痛即立止今年七十每摇吾脾尚私以勇士自豪諸童思之不蹩者衆矣行步較吾倍速見者不以勇士呼之果何故者童譁應曰彼不勇耳忽一童呼曰晚矣歸休乎吾明日當奮勇奪若輩堅寨也蹩翁笑杖聲丁丁然蹩而入（二） 
自由談話會 
　　吾國人有一種重古輕今的習慣襲謬承訛牢不可破殊難索解無論何事窮究淵源無不出於杜撰者乃古人明明杜撰便奉爲典故不敢輕議今人好好的典故便斥爲杜撰多所指摘致理想家有不生古人前偏棰古人後之恨吾謂這不必恨再閱五百年吾曹不愁不作古人今日所目爲杜撰者後日便盡成典故失之東隅收之桑榆正不患無取償地也 
總之杜撰不杜撰典故不典故其得失關係僅及於一人一事無足計較所慮者從重古輕今之流弊遂造成故步自封之風尚四千餘年文明古國進行速率遠遜後起推求原因未始不由於此夫理想爲事實之母若空中之飛船若海底之戰艦皆從理想變成事實環球各國對於新發明事件獎勵惟恐不至日以奇光異采照耀五洲値此科學戰爭時代國於大地不能不吸入潮流吾人苟循此不變致百務蒙其影響爲可恨耳 
世風澆薄人心險詐鬼域会伎俩日新月奇商店之冒牌棍徒之姦拐借公益之名以飽其私嚢掉蓮花之舌而逞其陰謀者在在皆是不勝枚舉雖然吾獨怪乎一種說眞方賣假藥之滑頭藥房所出之春藥藉文字以描寫其功效造謝函而自證其信用空中樓閣層出不窮幕内情形非常黑　而一般年老乏嗣之輩睹此妙文往往信以爲眞購而服之全無效騐反促天年遭其害而受其愚者豈乏人哉余不敏敢爲若輩作一警告曰商業乃牟利性質固與人道主義相反抗惟若輩營　關係生命須以人道金錢二主義相輔而行此後務望稍顧良知從事實際母徒以大言欺世爲人道之　賊也[  曙嵐]  
儉德會規則一不狎邪二不賭博三不必以酒食結交四不必華服五不輕寒素 
入會者蘇州曹永年李霜珠女士常州錢玉振女士常熟徐吉琛女士湖旜沈康毅女士南通張友三江陰徐玉文及其夫人王氏趙家治女士抑子敬女士盧景賢女士鄞縣屠瑞甫曹筱宴陳賚生上元涂徐霖涂伯囊涂促岩朱孝寛用直嚴允文常熟朱馨寳琴川廳福根吳翠娥女士蘇州呂心庵丹徒張彦威淩捷三如　石第光南京吳啓森宁波董友甫張錦濤吳縣滕子良高郵俞琪廣德姚琦周也　劉琛沈建章蕭蔚青姚著章李光宗無錫徐鈞立鎭海於自來甬江洪餘孫林雲先常州耿錦文徐竹筠章伯川邵伯毛榮第雲間江霞青江　　江雅雲女史魏塘陳慷侶 
小說 
[牟尼珠（九）] [  仁後]  
　　客方馳思遠慮自恨其志願之難償一再掉頭繼以微喟突見楊上之女郎反身外向　聲急呼曰蝶痴蝶痴若病狂耶有死而已時媪方專意於祈籌亦或聞之而未介懹也少須女郎又慘呼曰娘乎盍速醒娘乎噫後此語愈急音愈戰雜以嗚咽遂不復能了了媪聞女之喚已也急趨榻前撫之曰蓉兒娘在斯娘在斯母恐蓉兒蓉兒迭喚弗　俯而察之噩夢正濃蓋藝語也夫已身方在沈沈夢境之中而批促醒人以速醒奇情奇語可謂得未曾有然而泛觀時局究亦無奇對於義務之責望則知有人不知有已對於權利之享受則又知有已不知有人夷考其人艷明明爲醒時之作爲而非夢中之行動敢今試使老媪喚醒女郎即以頃間所語語之在女郎當必　然自笑其措語之離奇是夢中之夢固尚有醒時而醒時之夢　無時不在夢中矣俯仰時世感歎無已陡憶女郎　語中疉喚螺痴而斥其病狂以理想推測之蝶痴二字决係人名而不知爲休何許人意者女貞觀樓頭敢爲暴行之少年其卽斯人乎對坐無聊試舉以詢諸媪媪則大　曰蝶痴耶蝶痴耶咄咄若死晚矣客請語其詳媪曰諾蝶痴者風萍集之糾　子而亦老身之比鄰也邱其姓乃父夙以獲猶聞集中公正人士咸鄙之不以齒嘗受雇於資本家爲之紀理合資之營　不數年乃盡以資本入私囊而以折閱告股東察知之而調查簿籍則以用意深遠掩蓋周密弗能得確　之破綻無如何也後此遂憑藉此詭得之資本爲基礎居積取盈素手起家　致巨萬晚年納妾生一子即蝶痴也嬌慣縱恣愛而不教老牛舐犢彼實稱尤遂至釀成惡德無復悛改父殁蝶痴僅八齡耳先是老身本巴中産年十八歸同里程氏翁故巴中名士倜憆不覊嘗謂金錢者神聖也萬能也司馬子長傳貨殖蓋深有見於此者吾曹苟讀破萬卷書而卒以儒素終坐令大腹買笑人殊弗値也晚年隱於商貿遷於此遂舉这徙焉徙此後營業日以盛歲入日以豐不動産亦日以衆又數年翁姑相繼逝遂葬焉蓋託根於斯不復念故里矣吾夫英姿颯爽生性豪邁而任俠喜急人之急投資於公益事業歲無慮數千金誠所謂翩翩濁世之佳公子也顧良緣鬼妬好事魔多雖相親相愛而再育殤乃力勸吾夫置　室謂吾非不能容物者縱羅綺兩行金釵十二無傷敢苟得丈夫子用亢吾宗　非大幸者吾夫輒笑却之意謂一夫多妻實爲支那人惡俗　蝕愛情良非淺鮮彼文明各國懸重婚爲厲禁有以也抑卿豈抵死不復作　者雖田氏三資家五桂可幾也何戚戚爲吾知其不可强遂亦置之又數年始育一女卽蓉見也蓉見姿熊端凝性質明　方七八齡眉目韶秀如畫兒父撫之喜伯道縱無兒中郎已有女弱女雖非男慰情良勝無戲令作男子裝蓉兒至今天足者實乃父賜也女子無才便是德斯語也老身自幼習聞之吾夫殊不以爲名竟延良師課之讀進步頗極神速不數年遂解效　作韻語鄰里鄉黨僉以程家有不櫛進士相傳述蓉兒對於吾夫婦膝下　歡燈前問字類嬌鳥之依人而此一粒之明珠遂爲産生家庭娛樂之原動力矣蝶　之生母本晨夕相過從以蝶痴與蓉兒年相若遂堅請附讀焉撕摩耳　兩小本自無猜顧蝶癈終秉乃父之遺傳性狡且刻雖對於蓉兒時時貢諂容進諛言而蓉兒弗善也比年事少長情資漸關克以游詞嘗試爲毛遂之自　蓉兒愈益鄙之欲拒却其附讀而無其由會兒父殁蓉兒年十五遂罷讀習女紅焉蝶痴自出塾比之匪人益事佻　漁色徧戚串嶺南秦氏宦於佛坪頗通遺及殁母女携宦囊賃居蝶痴家蝶痴旣艶女色又利女財乃百計誘惑之遂私焉及事發女母不欲揚醜聲壻焉奩贈不下萬金顧結褵半載初似相愛繼則縱情狹邪日以奩資供揮霍妻稍稍規勸遂占反目無何生母死妻母亦死蝶痴遂囊括秦氏所有夙願蓋至是償欺妻之失母也益苛待不以人齒甚且招致蕩婦與其寢處而臥妻於下床妻弗能堪遂捨身集東尼菴中老身曾一見之蓋韶顔稚齒一好女子也嗟乎始亂終成不可謂德旣成復棄寗得謂情徒以遇人不淑遂至於斯彼浮慕婚烟自由之名詞而不以眞實愛情爲基礎究其歸宿岌岌可危若秦氏者可爲長太息矣蝶痴旣棄其妻不自揣度倩人紹介求匹吾女蓉兒不顧而陲謂若而人者誠禽　之不若吾寗奉母以終不願作負心郎婦也母女私計謂經此次之嚴詞拒却嘗已打消其妄想孰意野心不死奸智忽生竟不憚隨囑妖尼設爲局騙冀陷吾愛女於禍　　遂其一時之肉慾卒至害人未成反以自害促生命於霜鋒葬驅殻於火窒是亦可憐不足借矣朱栢　治家格言有云刻薄成家理無久享倫常乖舛立見銷亡觀於蝶痴父子所爲豈不信哉　次爲之　　久之（二） 
 
 
 

Page 15

 
 
   
 
 

Page 16

 
 
   
 
