# 1915 - 345 - 4915394

 

Page 1

 
 
   
 
 

Page 2

 
 
時評 
[中國人特性之公例（冷）]  
　　中國每遇一國内之大事或國外之大事其根性必發現一次 
　　中國人對於國外之大事其始必力爭其繼即默認其終則若不聞也者而其事了矣 
　　中國人對於國内之大事其公例實與之相反反對承認初無正當之旗鼓此伏彼動又無終了之時期凡事均在若有若無之間而其糾纒且至百年而不解 
　　嗚呼此蓋中國人特性公例之一也此中國所以内無寗日而外無自强之望也 
[專電]  
　　北京電政府以國體決定急宜制定憲法着參政院推薦起草員並分電各省從速覆選議員 
　　北京電内蒙古達爾罕親王帶同隨員十六到京呈請覲見 
　　北京電政府派員到淸室抄錄册立舊本以備册封后妃惟皇太子是否同時立或不立儲貳尙待請示施行 
　　北京電京兆覆選十八日舉行有當選希望者爲芝祥惲毓鼎祝書元寗錫恩 
　　北京電將來酬庸之典已擬封親王五人公十二人侯二十餘人其餘尙多溥倫賞食親王全俸　　北京電聞政府將起用遺老十餘人伍廷芳亦在内 
[特約路透電]  
　　北京電聞淸室决定將國璽交與參政院俟踐祚時由參政院進呈袁總統華字報稱政府諭令在事各員商擇新皇登極之吉期聞陰曆明年正月初四日乃大吉日政府擬於是日在太和殿舉行大典（十七日） 
　　成都電成都接袁總統允受帝位之消息後懸旗慶賀並有飛機一架繞行天空此外無他種慶賀之象全境安靖（十七日） 
　　北京電被參大員如劉塋澤陳廷傑尹昌衡等刻皆繋獄聽候政府後命（十七日） 
[譯電]  
　　北京電協約國公使昨日宣布各本國政府對於中國恢復帝制現守監視政策外交總長陸徵祥則仍以中政府自信力能應付一切事端爲覆且謂各國所布維持中國主權與獨立之言爲天下人所共聞日使即聲明日政府並無侵犯中國主權與獨立之意他使亦相繼聲明於是中國又得一次外國尊重中國主權與獨立之保證（十六日） 
　　北京電衆料協約國致中政府之二次勸告中政府不致答覆蓋外交部已應立法 
院之請以决定國體事通告各國也（十六日）　　北京電今日總統命令謂優待淸室條件將載入新憲法永遠有效又一命令諭國會籌備處儘速籌備俾國命得於明年及早召集討論憲法（十七日） 
　　北京電總統已派趙椿年調查各省釐金如非必要則將裁廢（十七日） 
戰電 
[其一（英人路透）]  
　　亞姆斯特丹電布軍公報謂全陣線頗形沉寂布軍已暫停追撃敵軍布軍共浮敵兵一千二百三十四人獲砲十四尊今日之後惟遇重要戰事發布公報（十六日） 
　　倫敦電聞布軍刻行抵距杜拉索十五英里之某處（十六日） 
　　亞姆斯特丹電布軍公報謂布軍占據摩拉斯蒂爾及希臘邊界附近之地實欲藉以免去布希之衝突耳故布國已向希臘提議希布軍各由邊界退走二基洛邁當中間之地作爲中立區域希臘已表示同意命希員協同布軍官闢一中立區域（十六日） 
　　薩洛尼加電大本營路透電社特派員電稱敵軍侵入希境與否其意旨殊不明晰故大局或將趨入比較的沉寂之時代被俘布軍官言布人之事業現已告竣布人不願與英法聯軍戰也被俘布兵皆有此種論調布軍中之感情巳可慨見當聯軍退走之際布軍苟進攻杜伊蘭湖之南即足斷絕英軍之交通而困英軍但布軍竟未有如是舉動戰地 
道路惡劣河橋轟斷鐵路半毁敵軍如欲運載必要之重砲以圍薩洛尼加則必大爲費力故暫時薩洛尼加决無被圍之虞大約德人利用此戰情沉寂之時機以壓力施諸希臘迫其揮出聯軍苟希臘不聽其言德人再凖備戰事此乃意中事也英軍退去時共損失九百人内有傷兵四百已送至安寗之地其餘五百人雖多不知下落然須視爲陣亡因布軍對於傷兵刀刺槍　不稍矜恤也（十六日） 
　　雅典電希皇雖政躬不豫仍在寢室召見首相討論外交現局政界中人視外交現局漸有進步（十六日） 
　　倫敦電駐雅典布使聲稱奇夫桀里與杜伊蘭兩處將讓與希臘（十六日） 
　　　巴黎電今日下午公報謂法軍排砲曾將德軍砲隊撃至無聲瓦斯河與受恩河間復炸毁德軍子彈庫一所）十六日） 
　　羅馬電今日意公報稱奥軍砲撃麥沙昌本及聖基哇凡尼兩處不能妨碍意軍通至阿爾巴尼亞之交通意兵刻仍陸續開赴阿境運送艦與魚雷艦各一艘觸中浮雷兵士水夫多已遇救有四十人被轟斃（十五日） 
　　羅馬電公報稱敵軍猛烈之砲火仍甚活動而以遠距離之砲爲尤甚意軍亦開砲回撃意軍砲攻戈里西亞（十六日） 
　　巴黎電今晚公報謂前敵各地點有砲火及地雷戰事德軍防務復大受損傷馬其頓諸均安靜達達納爾土軍砲隊之活動力已減（十六日） 
　　倫敦電昨夜接英軍大本營戰報謂英軍攻入亞美蒂愛爾附近敵戰壕數道殺死守兵約七十人英軍損失頗㣲今日兩軍在伊泊爾開砲互轟十五日德國無線電謂英軍失飛機四架一節實不確（十六日） 
　　彼得格勒電法國寳將軍已抵此間聞將與中央參謀部同留俄京俄報歡迎此事謂爲協約國聨合行事之證傳說德軍凖備在特文斯克境内大戰現擬將重砲及生力軍輸至前敵云（十六日） 
　　倫敦電荷蘭傳來消息謂德軍凖備於西境大舉進攻巴黎時報謂此項消息虚實雖尙未定或竟有此事亦未可知德人現陸續以新兵及子彈運至戰地足徵其志在大舉一逞也該報又謂德軍已於東境停戰此事頗可注意德軍如在西境攻撃則聯軍必能加以重創而完全更變戰局云（十六日） 
　　亞姆斯特丹電邊界消息謂現有大批子彈由德國運抵佛蘭德斯省古爾特萊已到有新軍干特地方之軍隊近來大爲活動比境逃兵一人携有韋台姆堡邦王示文一紙諄勸軍隊奮力在西境决一大戰闢路以達海濱俾得告捷又謂德皇將於日内臨陣鼓勵兵士德皇巡閱興登堡元帥之軍後已回抵柏林擬在京城小住數日（十六日） 
　　倫敦電湯興特將軍電稱據阿拉伯人報告本月十二日土軍進攻庫台爾亞瑪拉一役共損失二千人有奇此說雖未徵實惟土軍死傷者足有千人後此遂未續攻（十六日） 
　　倫敦電外部副大臣薛西爾今日在下議院聲稱希臘境内聯軍欲規定薩洛尼加軍事地位至於中央諸國支配該陸軍事地位之說實屬不確此事須依據希臘志願而定刻磋議方在活動進行中當可美滿解决云（十六日） 
　　倫敦電福村媾和團已行抵蘇格蘭北面扣克華爾取道赴瑙威京城（十五日） 
　　華盛頓電駐美德使署海軍隨員波愛德大尉與陸軍隨員巴本大尉定於二十一日啟程回洛特丹駐美英使已允美國給以通行護照（十六日） 
　　亞姆斯特丹電奥國答覆美國關於安柯拉號之牒文巳於十四日在維也納交與美使詞意閃爍請美國指出奥艦長違犯國際公法之詳情又謂奥國在原理上願與美國互換意見並表示悼惜美人遇難之意（十六日） 
　　倫敦電茲向倫敦航業公司探問知各公司無一决意棄蘇彜士河而取道好望角内有數公司謂該問題今正在討論中某公司則謂豫料蘇彜士河行將封閉（十六日） 
　　倫敦電洛特丹電稱荷蘭東印度郵船奉命暫勿駛過蘇彜士河改取好望角航路故嚮日之星期班今將改爲十日洛特丹公司總理語客謂此舉實恐各煤站缺煤之故並無政治原由德國曾宣布開羅電報謂英國現以重兵防守蘇彜士運河兵隊在亞力山大登岸者絡繹不絶駐於該處之兵巳有二十四萬人之多又謂麥剛森將軍似將統帶大軍以征埃及故荷人今見荷蘭東印度郵船改駛他道大起猜疑（十五日） 
[其二（德人德文報專電）]  
　　柏林電十二月十六日德軍大本營公報云西境全陣線有砲隊戰事飛行家亦甚活動愛恩河南岸伐伊萊附近有德哨兵營二小所爲法軍襲撃伊美爾滿中尉飛於伐蘭西安萊天空時撃落英國雙葉飛機一架該員撃落之敵飛機此爲第七架法國公報謂法飛行家曾攻撃末爾哈姆火車站今查車站附近並未洛下炸彈僅鎭中外死傷平民 
各一人又某醫院炸碎玻璃數方（西境戰况）俄軍進至特里伐蒂湖北面德軍陣地者爲興登堡元帥之軍逐出俄軍在比里西拉河口附近進攻爲德軍步隊撃退里哇波爾特元帥之軍與敵軍有哨隊戰事俄軍在比里斯蒂亞尼附近進攻爲林辛干將軍之軍撃退俄飛機一架在魯克東面奥軍陣線被逼降地（東境職况）孟國北部戰事仍在進行奥軍將達比洛波里（巴爾幹戰况）（十六日） 
　　維也納電十二月十四日奥軍大本營公報云奥軍在泊里夫里南面佛拉拉哥拉奪獲孟軍陣地並在比萊恩北面俘敵二千三百人）巴爾幹戰况）巨狄加里安境之意軍甚爲活動意砲隊轟撃戈爾士（奥意戰况） 
　　又十五日公報云柯凡士將軍之軍由泊里夫里進攻者已占據佛拉拉哥拉南面孟軍陣地奥兵一縱隊巳抵太拉哥巨撃散格里巴細附近之敵兵一大隊奥軍已抵格拉白俘敵兵三百四十人又在軍役年限 
 
 
 

Page 3

 
 
　　之敵民一百五十人（巴爾幹戰况）（十四日） 
[東方通信社電（日本人組織）]  
　　東京電對中國帝制問題之宣言及外交之經過將於本日午後發表其對實行帝制並未一言及之遽發宣言是以輿論攻撃之聲非常激烈並以宣言以前應責中國政府食言不信行爲故咸攻撃外交云（十七日） 
　　東京電外務省頃間發表如左日置公使基帝國政府之訓令於十二月十五日會見中國外交陸總長通告謂帝國政府以中國政府對帝國代表者通告帝制多分延期並關國内之平和及秩序之維持充分負其責任之旨且已一再聲明因顧事實暫行注視今後時局之發展云云（十四日） 
　　北京電五國近對中國帝制問題再向中國政府聲明一般中國新聞竟作爲各國默認之解釋（十七日） 
　　北京電聞參政院不日將改爲元老院（十七日） 
　　北京電大内從來任人觀覽今後則悉禁止（十七日） 
　　北京電京師各軍隊由袁總統各給恩餉一月（十七日） 
　　北京電梁士詒氏之一派隱謀排斥安徽派周學熈氏固無論耳即所謂安徽派之梁敦彥氏等亦有一掃之計畫有此暗鬭故外國人間甚爲注意云（十七日） 
　　東京電政府當局乘國内金融市場緩慢之機决於本月二十日發行大藏省劵二千五百萬元（十七日） 
　　東京電昨夜霞闐離宮舉行夜會内外縉紳淑女與會者有千餘人（十七日） 
　　東京電新任駐法大使松井虞四郎氏本日午前八時半首途赴任聞大使凖乘二十五日至上海之香取丸船渡歐朝野貴紳之送行者甚盛　（十七日） 
　　東京電敎育總監陸軍大將上原勇作氏繼長谷川參謀總長之後所遺敎育總監以陸軍大將一户兵衛氏補授（十七日） 
　　東京電日本議會明日討議彈劾案預測大約八十前後之少數恐難成立外交彈劾聞俟明年提出（十七日） 
　　東京電石井外相今日在衆議院分科會辯明中國帝制尙未實行因其凖備雖完尙有手續故不能謂爲完全實行且中華民國並非無視我國延期之勸告云云（十七日） 
　　濟南電南方形勢現尙不穩故南京馮將軍特咨魯省請速派遣陸軍一部隊馳往應援業由第五師挑撥第十八團全部急由津浦鐵道出發聞該團將駐屯上海製造局云（十七日） 
要聞一 
[帝制聲中之旅客（抱一）]  
　　　比者余有津浦之役以余之道長又爲屢經不一經之路宜其無復可記矣不意耳聞目撃予我以種種簇新之資料其間一鱗一爪頗堪窺見社會多少眞相是不可不報告我讀報諸君也 
　　一上車凡自上海來者他者他客紛紛就問上海五號夜之變耗同車有三嫗甲嫗曰吾實不幸前年到上海探吾子値製造局打仗今年到上海探吾子又値製造局打仗怎麽鬧皇帝小百姓苦死（依俗語直譯）乙嫗問丙嫗爾家在北京倒底北京如何丙嫗不言但搖其首者再 
　　車中兵士甚多皆無票檢票者至則謂吾跟某大老爺來者其裝束皆藍衣大辫紅帶　其袖爲號所謂某大老爺者至則皆嘷然起立每行過一次嘷然起立一次他客有匿笑者旣而整隊入黑甜鄕七縱八橫幾以股加某客之膝客怒白水眞人客星且犯座矣 
　　濟南某國人發行之報紙自上海五號之事出大發號外極鋪張揚厲之致某報詆之比於乘危伐喪北京報紙之論調多謂地方品類不齊小小匪亂事所恆有一發即平以見政府之有能力也 
　　今歲皖北秋收得中稔徐州亦然故沿途窮民之菜色稍減於往年其地氣候與江南無大異一渡黃河天下縞素蓋前數天其地方大雪故莽莽郊原化作無邊之銀海也 
　　過德州來二客一爲壯年一則鬚髪蒼然其服色其言動一望而知爲鄕村老紳士而老者頗樸實壯者口啣紙捲烟舉正大漂亮矣與先至之一客談乃知老者年七十與壯者爲父子而先至之客爲熊姓滄州人而客於徐州者談次漸及時事繼及上海亂事老者拈髯長嘆曰忽而共和忽而帝制頭緒太多地方焉得太平中途皆下車去不知所終 
[南京快信]  
　　内國公債局以該票十元銀數人民頗難購儲特擬定公債零票合購辦法已咨行齊使飭所　曁各商會照辦 
　　國民會議覆選舉今日（十八）在使署舉行投票馮將軍齊巡按當場監督并派糾察員王桂林程學恂等密查運動票據 
　　財政廳現將十一月下旬賑欵核明官賑項下除撥還尙墊支銀十一萬三千七百四元有零義賑項下仍餘存銀五千四十九元七角五分已遵使飭另欵存儲聽候撥用 
　　蘇省釐金自增加比較後各釐員視爲畏途前委大勝關釐局饒震武力辭斯差昨經齋巡按改委東台釐局遺差已委伍輝裕接充 
　　高等審廳長以陽曆年關伊邇各縣積案自應淸理彚報部核昨特謁商齊使嚴催各知事若再視爲具文惟有撤任示懲 
　　南京商會接北京商會電謂國體問題旣已解决請仿照京師商會辦法舉行慶祝當經經蘇會長通知各商舖一律懸掛國旗三日 
　　江皖籌賑處現已結束淸楚於十五日撤局 
編輯餘談 
[難强之事（無名）]  
　　天下難强之事於七情之外又有所謂是非之心也是非之辯若在口舌與筆墨可以强詞奪之若在於心雖强詞不能奪也又或可以嚴刑峻法治之若在於心雖嚴刑峻法不能治也蓋口舌可使之勿發筆墨可禁之勿達而心則不能使之勿思勿想也 
[久年夢遺而得愈]  
夫人之所不能免者病也然病之種類甚夥其最烈面劇者莫如遺洩一症矣其患是症之原因多由於少年早婦或由思念過度終日不置以致心腎不交余常患是症迄今已逾五載求醫服藥百無一靈且身瘦肉消神疲不醒飲食無味竟日沈迷非獨育麟之難得已知性命將不保余自思之病已如此惟聽天而已後蒙舍親王君傳云上海二馬路京都天寳齋藥局特别研究新法化學秘製純陽遺洩必愈丸能治一切夢遺滑洩等症且服之有中號砥柱之力余聞之遂購一料計洋五元按時呑服初時未見其效服之五日始見應騐食而知味精神漸强厥後又購一料隨服隨愈非但遺洩全愈面且身壯力健舊疾已除喜過望外余思無德可報特將靈騐實據刋於報章以告患症同胞毋須别求但購是藥必得奇功可獲矣南灣栅北彭梅卿謹啓 
[戒烟平肝養心丸]  
滬上戒烟丸層出不窮標新領異其中有效驗者固多而欺世盜名者亦復不少惟鄙人所發明之平肝養心丸最爲烟界中第一王道聖藥每丸一包能戒一錢烟癮粒小而力大戒烟後常服少許又能永不復癮靈效非常百試百驗發行以後全球歡迎烟界中有除癮未凈者幸從速購買價旣極廉效又極速同胞注意價目每包大洋五分買五元者每包大洋五分買五元者每包四分十特别折扣郵票九五折寄費不加上海英大馬路壽康里三百十號席裕麒啓 
[巡按使署給示通銷戒煙新藥] � 
藥學士徐錫驥先生發明戒烟新藥戒時不吐不瀉眠食如常七日斷癮絶無後患自張謇湯壽潛兩先生在上海發起新藥戒烟社以來成效昭著完全戒絶者已達十餘萬人曾蒙美國丁義華先生曁全國禁煙總會長章遹駿先生提倡推廣並蒙浙江巡按使屈移咨各省一體行銷本年九月十五日又蒙江蘇巡按使齊通飭各屬一律通銷並給示保護在案再徐君著有戒煙必讀一書曾經前清禁烟大臣頒行各省現由全國禁烟總會特印二萬部分佈全國爲戒烟之指南此書詳載戒烟良法戒後調養法各種戒烟丸選擇法並禁烟緊要法令凡關於戒烟之事無不詳備每部定價二角戒烟新藥大盒十元中盒四元小盒二元外埠函購欵由郵局滙到即日回件不誤如郵滙未通之處郵票亦可代用惟郵票須作九五折計算外埠經售另有章程函索即寄總發行上海清和坊西衖對面新藥戒煙社 
[上原醫院]  
上原醫士在中國行道十有二年熟悉國人起居習慣且通華語診問病情更無隔膜之患凡内外科產科婦人科小兒科花柳病科經醫士治愈者無數有抱病求治者請至虹口南潯路十七號　電話三○七○號 
[德醫張近樞設診於華英大藥房]  
先生醫學精通治有實效遐邇馳譽今被聘設診於四馬路巡捕房東首華英大藥房内道旣交通病家便之（診例）門診一元號金一角）時間（上午九時至十二時在北四川路崇德里北弄林家花園住宅内下午一時半至四時在華英藥房（出診）五元號金二角（時間）下午四時後至晚十時前皆可應診如逾所定之時診資加倍●（電話）住宅四二零六號藥房二六七號又四一九一號李葭綰章顯達同啓 
[三馬路萃豐綢縀衣莊　新由京都運到前清官家上等男女長大細毛皮衣平價出售]  
時屆冬令寒衣宜備本莊早派夥赴京都專收仕宦家藏最上等眞正口莊各種細毛男女皮衣百餘箱今已到滬以應門市發售均係前清清大員以重價選之品毛頭花色十分考究其身骨亦甚正路而且尺寸長大如主顧買去重行拆做一件可分爲兩件若以男皮袍改做女袄馬褂竟可一分爲三此種皮統買去甚爲合算且照其身骨在近來新統之中實已無有及各口粗細新貨俱全現均到齊　貴客欲購請速　駕臨選擇倘蒙　光顧定價尤當克已每兩一元眞正不二貨價不合包退回換巧貨良機過此不再幸勿蹉跎失之此啓　電話一九六八號 
[清代史論空前未有之大著作]  
史論夥矣獨闕清代閱者憾焉是書爲創見之作内容特色如下（一）體例遠紹東萊近法船山折衷至當條理秩然特色（一）（二）標目逐朝政事提要鈎元順序揭櫫不冗不雜特色二（三）叙事標目以下各叙事實逐篇銜接彚成史略特色三（四）論文立議正大措詞顯豁中外一冶古今一爐特色四（五）箋注文中徵引各加注釋便於瀏覽不煩索解特色五全書都三十萬言圈點詳明校讎精細凡普通學子之研究及各項考試之預備均不可不讀是書每函八册價洋一元六角 
（楹聯叢話） 
是書久爲士林所膾炙惟坊間所售僅有正集且多舛誤本局覓得原書全集内分正集十二卷續集四卷巧對錄二卷精加校繕付之影印紙張印訂俱各精美全書六册定價大洋六角 
上海棋盤街會文堂書局北京廣東奉天武昌漢口分局同啟 
[德醫生保壽丸健陽保腎血肉陡生]  
能驅除血管中耗血之凝結質得以血旺能使虧弱者陡然發生新血肉得以身肥能令陽衰者自然精液生濃厚得以續嗣能使腦衰者腦髓發生强健力得以精神能使勞動者筋骨發生雄壯力得以自保能使婦女痛經等疾不能受孕得以生育按保壽丸一藥是一種極滋養血肉培補精腦之聖品在美洲早以風行近年發行中國頗能適合人之體質據服者函稱親友中每有虧弱以及病後失調等患服不旬日的有健壯精神之功且藥性和平並無傷害衛生等事云 
定價大瓶每瓶一元七角半每打十七元五角小瓶每瓶一元每打十元總批發所上海五馬路中外大藥房總經理處上海牯嶺路德醫生藥局 
[小兒百病無憂]  
本廬虔脩小兒百病無憂散又名加味保赤萬應散專治小兒急慢驚風痰涎壅塞嘔吐不乳五疳十積瀉痢諸癎肚大項細大便不利夜啼口爛停食停飲等症如病在上焦一吐即愈病在中焦一汗即愈病在下焦一泄即愈每服二三厘加白糖滾水調服病至重不過五厘其效如神眞有起死回生之功本廬虔脩此藥贈送親友已經三載凡遇危險之症服之無不著手成春故敢出面間世凡育兒之家最宜常備以防不測每瓶藥本須規元一兩今因濟世减收每瓶大洋一元小瓶洋五角另製外治立地平安小兒瘡　藥大盒一元小盒五角如無效騐將餘藥退來仍將原洋奉還决不有誤外埠函購必須郵局方妥　上海盆湯弄絲業會館後寗波路口轉角五開間門面崔氏瓣香廬驥雲氏啓○本廬分設南京下關大馬路迎街栅口 
[京都天德堂包醫白濁血淋魚口便毒下疳腫爛一切毒門包愈]  
本堂在京設局行醫已百餘年矣分設上海四馬路羣仙戲舘傍開設京都天德堂醫局又有二十餘年也治愈患病同胞不下千萬人之數此非本堂親自張誇早已名揚四海無論男女新舊初起梅毒疑難等症或被前醫治壤誤服輕粉水銀倒發楊梅陞天落地遍身紅斑潰爛筋骨酸痛五官被形更有下部潰爛一切凶險懸症均可包醫包愈好後保管復原不痊還洋出立保單如有妥保先醫後謝以分眞假况今海上每多醫生胸中毫無實學其不精醫術專精告白長談闊論各自誇大虚揚名醫以圖牟利病家一信迷術誤投此種滑頭庸醫不獨終身殘廢且遺害妻妾留毒子孫特誌俚言警告患病同胞注意注意本堂主人濟世存心如用覇藥雷殛火焚特備淨室膳宿均可門診隨到隨診　上海四馬路羣仙傍便是 
[德國柏林大學醫學博士江逢治新自德國帶回治療梅毒良藥六百零六]  
本醫士統治男婦内外科產科小兒科眼耳喉鼻皮膚花柳各科及一切疑難重症而於外科產科花柳科尤爲專長至治療梅毒良藥首推六百零六早爲全球公認本醫士今秋由德歸國不惜艱辛帶有大宗良藥來滬用德國最新良法開始注射見效神速毫無痛苦誠滬上醫界所罕有者醫例門診二元出診六元貧病不在此例拔早逾時加倍大小割症及德國最新最良注射法暨各種手術另議診時上午十時半至十二時下午一時半至四時其餘由出診診所上海北京路角四川路一百十七號電話二百七十號 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政潮中之北京時事]  
　　外部之照會國體决定之後代行立法　 
院於是日卽咨請外交部將國民投票之結果照會各國聞政府方面亦已將該院兩次推戴書及總統先辭後受之兩道申令譯成英法文字照會各國凡此種種手續聞皆欲用以祛除各國誤會未知果能祛除否耳 
　　入賀之餘聞前日中央特任簡任以上各官入府覲賀情形已略誌本報茲聞是日文官入賀者先由承宣官與之接洽換給稱臣銜片總統出見時仍衣尋常所御軍服是日參政中則有趙爾巽未至某部總長亦因病未入賀財政總長周學熙入賀時仍衣尋常便服其餘人員則皆衣燕尾服至於訓詞昨報已經錄及惟聞對於武官另有訓詞一則略謂君主民主之所以不同者民主國自總統以至軍士全屬公役而君主國軍人之於皇帝有如股肱心膂捍衛元首之概我國積弱原因固亦多端而軍人不振實爲一大原因諸君果各振刷精神力圖强盛使十年二十年後能與東西列强並駕齊驅則非獨余一人之尊榮抑亦諸君之尊榮也云云禮畢領訓後總統著値班内史及侍衛武官分别傅諭文武百官謂以余薄德何敢臣諸君著將名帖一律退還云 
　　公文之程式目下新朝大典尙在籌備關於公文書之呈式業已一一擬議審訂將來究應如何改革自有一定之凖則政事堂爲現在全國政務總匯機關對於此事應定一劃一辦法昨日已由該堂通知京中各部院局處於新公文程式未經頒行之前一切均照舊辦理日來各機關有公事呈達公府者尙一律用呈惟聞京外官吏之稱頌體裁擬不日稍加更改四年來沿用之大總統字樣將不可再用聞以後不論呈摺不再沿用大總統字樣至必須用稱頌之處則暫缺大總統三字祇稱睿鑒或聖鑒以歸一致並聞昨日特任各官曾開一會議討論辦法定有一種暫行章程不久即可宣布 
　　法輦之預備模範小學前已擇定南海西首牆外灰廠地方民地數十畝由警察廳傳知該地居民給價收買包工建築正在進行之時忽總統府揮處傳知將南海西牆向外推展灰廠地方强半圈入府内所餘地叚不敷建築已由承辦人另擇相當地點數處呈請决定一時尙難就緒南海西牆已於前日開工一面拆卸一面塡砌工事晝夜不休聞此處係預備將來安置御輦法駕之處 
　　兩會之歡喜憲政協進會爲籌安會所改組自以爲功果圓滿擬於日内開會報告一切其通啓云敬啓者茲定於本月十四日午後二時至四時在東安飯店開代表全體茶話會届時務祈惠臨是荷十二日全國請願聯合會致各省將軍巡按使通電略云君憲問題圓滿告成本會爲請願聯合機　無任歡欣鼓舞諸公主張君憲當亦爲中華帝國前途三呼萬歲也祈速電賀特急奉聞 
　　太監之運動前淸驅逐回籍之太監小德張及淸某親王府之太監等因國體問題新解决將來新皇帝宮内必仍需用伊輩供奉差務昨特懇某老親王向總統代請願備充新朝宮内役使以沐皇恩　總統之意不欲使此項閹制復活故未允許某老親王之請 
　　祀天之從緩内務部於十五日通電各省將軍巡按使云本月應舉行祀天典禮現因國體變更所有此項原訂通禮巳不適用業經由部呈明從緩舉行特電達内務部删印 
[京商會發起慶賀]  
　　京師商務總會於今日（十四）上午十二時約集紳商各界要人籌議發起慶祝會於開會期提燈行列以伸慶賀之意并擬於提燈之外於通衢之處紥結五彩牌坊以助興致議定後旋即發出通告略云現經中華全國公民同意改正國體定爲君憲公戴今大總統爲中華帝國大皇帝凡我商民宜申慶祝爰合在京工商士紳各界發起開國慶祝大會議定自十二月十八日起至二十日止極三日之娱樂同萬衆之軒　用布秩序俾衆周知 
　　慶祝會一十二月十八日午後一時開慶祝會各界領袖齊赴新華門挂號致賀先於是日午前十一時在中央公園春明館齊集一十二月十九日紳商各界辦理提燈會是日下午五時齊集六時出發各按議定路線會集於中央公園一此三日開放農事試驗場任人遊覽一此三日古物陳列所有遊覽者減入場劵價一半一此三日開放先農壇並在壇内演戲及各種雜技任人遊觀一此三日開放中央公園畫設十番樂隊並招致字畫雜貨各攤夜放烟火任人遊觀一此三日京城内外商民一律懸挂國旗一此三日京城内外各商號准自由娱樂以誌慶祝 
　　提燈會（一）齊集地點外城東路齊集織雲公所外城西路齊集湖廣館内城東路齊集東四永濟水會内城西路齊集西四西安水會總局内城北路齊集後門同安水會）一）出發路線外東路由東珠市口經前門大街進前門經刑部街絨線胡同六部口經過新華門前到中央公園外西路由騾馬市大街順治門大街進順治門經象坊橋進參政院少息走溝沿出石駙馬大等至西單牌樓西長安街經過新華門前到中央公園内東路由四牌樓經東單牌樓西行至新華門出西栅欄折回至中央以園内北路由後門大街進後門走北長街南池子出南池子口赴新華門出西栅欄折回至中央公園内西路由西四牌樓經西單至新華門東行至中央公園 
[敎育部近事]  
　　黃炎培演說日前敎育部在部内邀請靑年會余君演說世界各國敎育狀况巳誌前報茲聞今日）十五（該部又有演說會係江蘇敎育總會副會長黃炎培君日前來京敎育部長官因黃君於敎育原理敎育行政經驗均富春間因赴美參觀巴拿馬博覽會兼考察美國學校心得尤多故特約黃君於十四十五兩日至部演說聞到會聽演者仍以本部人員及直轄各學校之校長敎員爲限 
　　胡仁源行止日前外間頗傳北京大學校校長胡仁源氏有更調消息因之該校學生竟有聯名具禀懇請敎育部慰留者聞部中以胡之更調並無其事且來禀僅書全體學生字樣迹近匿名故置之不批又聞胡氏確曾一度辭職惟其辭職書係當面遞交敎育總長當經張總長慰留將辭職書即時却下故日前更調消息之傳出亦非無因也 
[參政院開會紀]  
　　昨日（十四）參政院代行立法院於下午二時二十五分搖鈴開會參政列席者三十六人政府特派委員列度者一人黎院長請假未到由副院長汪大燮代理主席宣告巳足法定人數按照議事日程開議修正刑法案（接續前次之二讀）首由秘書登壇朗讀本法案條文自第三百零一條起至第三百四十一條以次讀過主席逐次付表决一一經諸參政舉手贊成通過惟第三百四十條之下劉若曾修正另添入一條意以爲過失傷人僅處罰金若傷及尊親屬總則雖有加重處罰之規定然而第五十五條罰金不得加至拘役及徒刑雖罰金加至極點總難維持綱常故修正一條特别加重請公决云云汪有齡謂劉參政之說殊有討論之餘地按本法案總則第四十九條有親屬加重不適用第五十五條四項之限制云云换言之即傷害尊親屬罰金可以改重爲徒刑且本法之規定與暫行新刑律用意相同而故意與過失大有不同覺以維持原案爲必要之····時三時二十五分人數不足主席宣告散會 
[公府召見三次長]  
　　據聞昨日財政部張龔兩次長及交通部葉次長均奉總統召入公府面詢要政惟並未傳及總長此等事近來已爲罕見因除外交一部之外次長巳久不直接白事也至召見之原因大約係屬於財政事務又聞他部次長亦有召見者情形尙未深悉 
[中日國民間新外交的態度（續）化險]  
　　）二）中國之論調日人主倡政策旣如上述矣而我國人士亦有踵起倡他主義以防禦之者最近奉天之健報在其報上亦倡（中國者中國人之中國）主義 
以應東洋之大亞細亞說其言曰吾聞日人大亞細亞主義之發表吾竊凛凛然位於亞細亞者之中國而更以中國獨立之種族之政治必被危害於提倡此主義者之一方乃不得已標斯題以爲國人告彼前倡此一種流行的抵禦政策不過其國内政黨與言論家口頭上之詞令政治家猶未嘗居然採用其貢獻不幸歐戰爆發列强不暇東顧乃相率舊話重提援爲英雄製造時勢之根據靑島與中口交涉兩役爲植立此主義之基礎於今勸告問題不啻郭促發軔之先聲不幸復有引誘中國加盟之風傳彼乃大書特書皇皇然執爲發表口實矣旣非位於亞洲者之共同對外主張則亦惟聽命於人之單獨進行而已夫此單獨進行之程度在一方爲侵略在一方即爲排斥簡言之對華侵略對列强排斥耳侵略排斥之不巳其加害於東方安全者誠有不堪設想矣 
　　其中節曰昔伊大利瑪志尼倡國粹之說曰伊大利者伊大利民族之伊大利吾今易詞以言之曰中國者中國民族之中國瑪氏忿强鄰橫暴祖國淪亡乃倡斯說以覺悟國人問其精神之所注固極光明俊偉無若何曲奥離奇之觀念存乎其間也吾中國人單純之愛國精神試問孰非如瑪氏其人者若有一國將以奴隸牛馬相逼更夷其國力引於滅亡之絕境或兼併財產撤換招牌而重以大門面語號於衆此吾所主倡某等主義之由來 
在此將亡未亡被人壓迫之日凡有血氣者寗不痛心疾首呼籲無地耶吾曹旣知中國者爲中國人之中國非中國人即不許其干涉中國事非中國事吾中國人亦不肯干涉其事彼破壞或保存中國者即在此產生是邦者之中國人自任之戰爭時代之中國國勢退步幾達於零度戰爭時代之中國人人心悲觀直不啻一體將來歐戰媾和壇坫行成之議會能否有我中國一介使命之一席地吾中國人所祈禱默祝者也將來我東方均勢大局不因勝負變其國際傾向卽我中國克以局外中立而永保持此不敗之局又吾中國人所銘感靡已者也云云 
[東三省之知事與稅吏（化險）]  
　　知事日昨省公署逗出秘訊謂段兼按使已與政務廳長面商將應行更調之知事開具名單又於分奉各知事中選擇才能素著之員何員宜署繁缺何處應派某員一再斟商聞巳决定者安東程庭恒鐵嶺陳藝莊河齊耀塘等均在得奬之列其西豐吳夢腴東豐謝某等均在更調之列并聞調動之處有十數縣其間撤任之後尙須查辦者亦有數員至於分奉知事之内亦有不堪　就之員擬一併舉劾以爲年終甄别之舉大約各縣調動不出一星期即可發表也 
　　政界近日喧傳十一縣知事同時被劾記　　　說者多謂此舉足爲今日知事之當頭棒喝惟其原因則多未明茲查因各縣知事例兼司法部中曾頒民事刑事案件摘由彚報單表式行令各知事於每月五日以前將上月所發生案件照式塡表送由高等廳轉詳法部核閱本省各縣知事遵令奉行者計有三十餘縣其任催罔應始 
终不造者計有十一縣如長白馬鴻亮海龍李中淇輯安高浚明通化潘德荃西安黃懋祺前東豐楊沼宗安圖李丙吉本溪畢淮垣撫順裘炳熙突泉張延厚臨江潘毓岱等知事昨均由高等廳長查明飭記過一次以爲玩視要政者戒業巳詳經省公署彚案咨陳京部查照矣 
　　稅吏地方官吏之任要職者除各縣知事外則推稅吏查錦縣稅局長自達明訶病故後某系中人咸欲　得此差迨至發表則爲分奉知事在財政廳充當科員之鄭慶名所得鄭係某廳長之至親又以代達局長賠繳虧欵爲名接任之後大事搜括當時即將各分卡員司更用私人間有數處仍留舊人者則必使其分擔賠欵前局長之公欵未彌補而該局長之　囊巳充盈矣該局長又以錦州向用商家錢帖遂更改局長之定章諭令上稅商民繳納錢帖按市價七吊二百兌小洋一元者該局則收七吊七八百之數亦以彌縫虧欵爲名託由商會傳告商民無如各商民巳知局長惟利是圖遂亦百出偷漏方法以償其多納之欵於是該局稅收不上比較矣月初省公署財政廳均得調查員報告謂其錢洋折算浮收甚鉅所用員司並不知稅章爲何事查其每月解欵比較上年之月分短取在三成以上詢其何以致此非藉口於歐洲大戰影響即諉爲遭受水災過重商情彫敝無從整頓等語其爲祇圖私利巳可概見張廳長接閱報告即禀段使請將該局長撤差並令其赴省聽候查辦聞有搜查浮收確據即送法庭究辦之說黑山縣稅局長因局内雇員忽將已未塡用之稅票票根焚去一千三百餘張無論有無弊端而重要文件不知保守玩法已極聞亦將該局長撤差並有聽候查辦下文也現叚使以其他各局長難免不有如錦黑局長之類特飭全體各局長嚴厲淸查矣 
[鄂省之慶賀與戒嚴]  
　　王將軍段巡按於十二日午刻接國體總開票由代行立法院推戴新皇帝電音以登極之期雖然未定而君憲確定則已奉有明文應亟率同闔省各界慶賀當會同商妥即於十三日舉行解决君憲之慶典當夜召集綵匠趕將軍巡兩署懸掛燈綵並通飭所屬各機關一體申賀又於即日起所有呈文一律改用奏摺上下行各公牘凡關稱謂大總統者皆改稱爲大皇帝或皇帝陛下且敬謹避諱不書名以昭隆重又由武漢二警廳通諭商民是日一體掛燈懸旗而商會亦得北京商會通電囑表示賀忱除飛告各商知照外武昌商會是日午刻並集各董讌會聞將軍巡按是日又電奏懇速舉行登極禮勿再遲回致黨人生心使全國無主云云 
　　漢口警察廳長周亞芬因現在各地黨人思逞本埠業巳緊急戒嚴惟當局因對外關係不欲過事張皇故舉辦一切戒嚴事宜皆以冬防名義爲言日昨該廳長又出示云漢口爲交通大埠人類繁雜値此嚴寒之候正宵小思逞之時本廳長注念及此特商承漢口鎭守使聯合軍警晝夜加班分段巡查併力進行以永安謐惟每夜十二句鐘以後所有往來街巷諸色人等軍警不免盤詰該行路人必須和平應答愼勿不服查問自蹈不是尤須携有書明牌號堂名或姓氏燈籠一具以便調查自經出示之後務各遵照加意檢點倘不持燈暗行甚或不服盤查則是安心干犯夜禁一經拿帶到廳决不曲宥 
[湖北紀聞]  
　　警務處之組織自中央簡任武昌省會警察廳長崔振魁爲全鄂警務處長後例應先行入覲然後領憑履新段巡按因湖北防務吃緊代呈緩覲巳奉令允故由内務部將上令飭知及將全省警務處新關防一併派員　送來鄂於十二日到省崔廳長特就警廳張燈結綵　案拜受當夕並大讌　政警法各界同官次日燈綵仍舊　爲慶祝國體確定現該　内部一切事宜已由崔處長查照部令組織完備省警廳即附於該處前警廳係四科十二股現改爲六課十八股以原有科長課員主事股員酌量兼差加給薪水如科長八十元加爲百元主事五十元加爲八十元至省城之外部七署一仍舊貫並不改組所有省外各商埠城鎭警察除漢口依前外餘如宜昌沙市老河口武穴四埠原屬警察專局規模狹隘茲處長擬一概改爲商埠警廳惟仍按該埠繁簡酌定編制以免繁費刻該處組織一切雖已就緒然正式開幕之期須俟至本月二十日因經費限定至時方能動支也 
　　龍角鑛之借欵自歐戰發生以來各國銀行團投資於吾國甚少刻有陽新大冶二縣毗速之龍角山銀鉛鑛苗質佳旺外人迭議合辦而未定近由陽大代表石維文李方谷等二十餘人請出介紹人楊君及英人爾脫新特與英法資本團提議合辦該團分兩種辦法（甲）借　八百萬元以山抵押由中央政府擔保限十五年本息俱還否則没收之（乙）由該團獨力開採年納租金若干如獲紅利提二成於業主以五十年爲期當經呈明中央採用甲種辦法由農商部派委二員赴滬接洽聞頗有成議俟先立約再赴京簽押 
　　高審廳之查究鄂省高等審判廳長周詒柯昨於寓内接私函一件封面書周八老太爺升啓信内亦稱周八太爺鈞鑒末署周先勝等字樣其内容係託調查控訴案件閱之殊爲駭怪昨特布告曰本廳長蒞鄂以來關於一切事務悉秉大公毫無瞻徇此心可質天日即兩庭審判各員亦皆依法行動不敢稍有　異其審理案件在未判决以前關防嚴密豈有預先可以調查之理且寓中向無姓周行八其人寄居即查各旅館亦無同宗留寓此中情節殊屬離奇誠恐無賴之徒假託名義希圖詐騙特此明白曉諭嗣後如有在外招搖之人向訴訟人交涉務宜來廳告發或將其人扭送來廳定當重懲卽該發信之周先勝究係何人如被人欺騙着即詳細指告以憑究辦 
[紀膠濟之銀市（二）（濟南通信）]  
　　膠濟一帶日人所發軍用票自一角起至十元二十元止總數已達三百八十萬元蓋爲吸收現銀之計也自十一月十日正金銀行重新發行每張十元之紀念鈔票計一百萬元推行市面至二十二日又發行每張五元之新鈔票經日本大谷司令官出示通知茲於十二月二日又發行每張一元之新鈔票計一百萬元仍由大谷司令官出示曉諭並函經靑島商務總會通告各界一體知　以免誤會合計日人所發出之軍用票及正金銀行鈔票迄今總數巳達六百八十萬元現在膠濟一帶沿線現銀絕少市上匯水暴漲華商 
[鳴謝瞿鼎樊醫好凝癲妙手]  
僕家素清寒中年成室至四十七歲始舉一子長甫九齡天委穎異故愛若掌上珠也夫何於今秋驟患血痢醫藥罔效病延匝月竟溘然易逝矣僕哀勸遇人以致心思壓亂始則言語無倫繼而飲食失節時或手舞足蹈甚至　哭狂歌症情如此絶不知病由心　面成也奄奄　　慘及半年幸逢故友　　　　　　　　　　　　仁　三　　　　　一　十　權井身　室主　　　高先生　　　用藥後以金衣馬寶定心丸并黃靈丹三服未到旬日罘然藥到病除現已心思安作事亦如常矣合家銘心　骨沒齒不忘藉登報端聊表楊先生醫術之神耳　湖州歸安張仲豫鞠躬謹啓 
[住宅出租]  
坐落美租界北浙江路晋康里第七百三十七號門牌内有三開間三層樓大洋房一座計上下共有三十餘間如欲租者向管門人領看相價便宜特此佈告 
[喘嗽貴治本]  
喘嗽多端或傷風寒酒濕或七情房事過度或久處寒濕地初病失治種根故一冷一勞即發病因縱各不同病根總歸肺脾腎三臟嗽乃肺鬱善調肺氣嗽爽痰鬆若用降品反傷胸陽痰因脾滯運脾痰自不生專知化痰則隨化隨生喘由腎逆須温潤丹田腎氣自納强壓腎氣喘必加甚徐氏燕橘散先祖靈胎公參透三臟病本之法凡喘嗽症不拘如何深久危險三五盒永可斷根新嗽一盒立愈每盒一元半料五元上海鐵大橋老德安里二百八十八號徐公館總發行所分售樓公工德豐　樓嘉興　成　　　水澄巷陳　　金箔號寗波新江橋瑞　　　棧杭州菜市橋西三　巷　通　廠 
[止痛頃刻]  
主治男女老幼肝胃心腹諸痛婦人行經痛脹不孕止痛如湯灌雪二三次服後蹤多年痼疾斷根徐氏乙癸丹靈胎公用柔肚和胃育腎養心之品與香燥强刺不同病者切切注意上海鐵大橋老德安里二百八十八號徐公館總　所每瓶一元半料五元分售英大馬路萬生寳善街源康大東門老寶成中虹橋寶興等銀樓　外埠松江德豐銀樓嘉興寶成銀樓紹城水澄巷陳源泰金箔號寗波新江橋瑞泰祥燭棧杭州菜市橋西三聖巷裕通碱廠 
 
 

Page 7

 
 
之採辦土貨者頗覺束手云 
[貴州之匪訊]  
　　貴州之劍河縣爲匪盜出没之地日昨又有悍匪一百餘人身着軍服手執快鎗排隊如正式軍人且有喬裝官長乘一大黑騾者一人率黨往訪劍河北岸東區南家堡團防局稱有要公必須面謁團局員兵不知是詐放其入内不料即被開槍轟斃團丁數人大肆搶掠將該局素存槍彈全數刦去旋又强擄該場商號二十餘家損失貨欵爲數甚巨事後報知劍河胡知事派兵追剿該匪並不畏懽竭力抵拒幸官軍奮勇卒捕獲十餘人解縣訊明正法 
　　劍河縣所屬之南岸昨亦有匪徒兩起均身着軍服一由南邊而上一由北邊而下兩股相遇途中互疑軍隊開槍對敵鏖戰多時間有死傷者旋因槍聲中雜有土槍之聲方知同黨乃用匪語暗號詢問對答無誤於是互道歉忱遂合股順河而下遍處搶掠隨於途中忽遇巡河團防兵十餘人坐於苗船内匪等見兵即開槍轟撃相持未幾船被撃沉水兵亦淹死數人 
　　貴州之朗洞分縣所管白猓路地當孔道來往之人極多惟路途險峻山深林密昔日巳爲匪窟近更愈聚愈多携鎗盤踞山之兩路日昨有商人二百餘名結伴經過爲匪偵知俟入山谷即將兩頭把守不讓通過至日暮始將該商人等挨身搜畢所携銀錢貨物全被搶去 
地方通信 
[蘇州]  
　　斬决罪犯四名昨日軍政執法處特派禁衛軍兵士前往陸軍監獄　出罪犯四名押解閶門外橫馬路市曹斬决 
　　派警移提盜犯前日蘇鄕角直航船駛至吳淞江被盜匪搶刧失去四千餘元經各失主具禀道尹公署及巡按使署請求追緝日前齊使通電蘇垣軍警限十天將眞贓首盜破獲茲聞是案巳在吳江縣屬破獲昨日吳縣孫知事備文派警朱榮諸雲二人前往吳江關提盜犯歸案究辦 
　　　捐局實行取消財政部飭令將蘇省各酒捐局一併取消所有酒捐仍歸各處釐捐稅務公所各按地段兼辦經財政廳胡廳長飭令蘇常酒捐局張嘯風局長將文卷等項一併移交蘇州稅務公所接管并將撤局日期具報現張局長於十二月十三號巳將鈐記文册卷件一併移交蘇州稅務所葉汀松所長接收葉所長亦於十四號出示通告酒商略謂各酒捐局奉文取消改歸稅務公所兼辦所有蘇州城鄕土造黃酒一業應納捐稅仍由原業各董　理即速來所接洽現當造酒之時兩大小各釀户務各照常開釀勿再觀望自誤營業云云 
　　私鹽三十斤罰洋九十六元蘇鄕唯亭鎭向業魚行之姚某由上海浦東地方購買私鹽三十餘斤希圖帶回家中鹽魚鹽　之用甫經回鎭被鹽捕後營稽查得悉將姚拘住解由該營管帶朱君處訊明供詞即欲解縣嚴辦旋由該鄕董曾子雲出爲調停令姚某繳洋九十六元作爲罰欵鹽斤充公事遂寢 
　　醉漢黑夜闖入警署十二月十四號晚有北方口音之醉漢萬立臣王某兩人至警察廳門前聲稱欲見崔廳長面談要事門崗警士見二人均巳酒醉令其明日來見詎萬王等纒擾不休旋經廳中保安隊丁隊長聞悉將萬王二人喚進詢問情由二人胡言亂語全係酒醉之談丁隊長即在二人身畔搜檢當在萬立臣身畔搜出圖章十餘塊餘無他物又在王某身畔搜出鴉片烟膏三匣立即禀明崔廳長將王某交司法科判罰萬立臣移送吳縣知事署訊究 
[鎭江]  
　　商務影響花捐鎭郡後街妓女全恃北貨客來鎭招朋讌會生意始臻發達本年入冬以來商業上受種種影響市面巳極蕭條而江北北貨客運貨到埠銷售者尤屬寥寥花叢中因之減色各妓女以開銷不敷均紛紛移幟他處其仍留本埠者又多要求花捐局請以頭等改爲二等二等改爲三等以故近日捐務頗爲減色云 
　　小輪減價招徠前本地商人兪曉江創辦利通小輪公司駛行揚州淸江等處經工部局查出未經立案勒令停業茲該商又重行組織小輪公司赴寗租得快輪燃以汽油仍用利通名稱行駛淸江已於日昨開班烟篷售價五分客艙一角以廣招徠面招商戴生昌天泰永和泰昌五公司亦自今日起一律減價 
　　警員破獲售烟城外烟窟以後街一帶爲最多富商巨賈及游蕩子弟皆　集於此近因警察三區蔡區長破獲著名燈吃多處遂相率捲旗息鼓不敢明目張膽矣 
[杭州]  
　　財廳催辦驗契之迫切財政廳　日）十六）電各縣知事云驗契期限轉瞬將滿除諸曁縣報收四萬餘元外其餘各縣收數仍未暢旺現距年内爲日無幾不容因循坐悮各知事責任所在考成攸關自應加勁督催務將前派收數依限征解足額倘再空言搪塞一經奉部查取職名本廳不能代爲曲諱仰即上緊催辦源源報解仍將年内約可收數若干先行報查愼勿延誤 
　　年關結帳之異同浙省融機關向分銀號票號錢莊貼票店四種凡官商欵項出入均以陰曆年終結賬自銀號裕源保泰票號源豐潤日昇昌相繼收歇而官商銀行紛紛設立錢業遂立於孤獨地位惟逐日評議市情仍操之錢業之手故本年年關結賬經各同行議决仍以舊曆十二月底爲限至中國交通地方實業殖邊興業五銀行因用新式簿記之故其結賬之期則在陽曆年終也 
[安徽]  
　　决定國體後之皖訊頃北京有電到皖謂國體業巳决定皖使准電後已預備電賀安慶商會亦接北京總商會來電謂國體投票代表一致主張君憲推戴今大總統爲皇帝北京商會現已懸旗結彩以表慶賀云云聞皖商會昨特咨照商民舉行慶賀矣政府以國體改革之期在邇特派員分赴浙粤鄂湘贛皖等省調查軍隊商民情形此項專員業經奉命首途政事堂昨已咨行到皖想該特派員不日即可抵皖矣 
[天津]  
　　小學提出議案學校各科研究會於前晚八句鐘開會所議科目爲手工圖畫二科當經營務處小學校提議高等小學原有作書札一門其所用之信封須由兒童手工自作並用中國紙云云主席提出付議經公衆認可是日到會會員爲初等高等小學校擔任手工圖畫二科敎員至十句鐘始振鈴閉會 
　　汽球因風未放某烟公司總理瑞德君擬於十三日在公園演放汽球所得票價悉助敎養院經費届時先由敎養院工程科夫役及孤兒學校半日學校學生同至公園操演並唱行軍歌參觀各界莫不稱贊院長劉渭川傅子餘等亦相繼報告一切惟是日汽球未放據化學師云今日天氣甚寒又兼刮風輕氣發動力有未逮碍難演放擬擇期再行試驗矣 
雜評一 
[祭天與帝制（默）]  
　　中國本重天之國也代表天意者謂之天命代表天之主宰權者謂之天子自來新邦肇興皆稱天命意蓋以奉天之命以臨萬民而非如他國之稱爲民僕也故天子之對於天儼有父子之關係祭天之禮因以隆重歷代帝皇例皆親往史臣亦大書特書視爲國家第一大事其重要可知矣 
然則今日冬至之祀天爲國體變更故而欲格外鄭重不敢草率舉行者豈無故哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱亂事紀（十三）]  
　　　次肇和兵輪之被脅開砲及黨人之圖攻警署　即平靜而華界軍警迄今尙未解嚴種　情形巳　詳前報茲又續有所聞分　於後 
　　探報黨人之舉動本埠軍警各機關前日又據偵探報告謂黨首何海鳴現巳籌得巨欵偕同韓恢錢英伯等由外洋回華委任李乾璜爲上海總司令沈寅賓爲參謀並　羽黨分赴長江一帶勾結帮匪現下本埠約有黨人機關數十處每日派人在各茶館招募做小生意之貧民日給小洋三四角不等仍可逐日營業惟茶坊酒肆中如有聞見關係黨人之事無論巨細皆須報告迨至訂有日期齊集調用報請查辦等語楊護軍使除派員查察黨人機關確切地點並觀其舉動以便　拿外又飭軍警嚴加防範 
　　匿名信函之戲弄　小南門外南倉街安濟典當業巳遷往滬北該處房屋爲劉慶記之產空閉巳久茲聞淞滬警廳接到匿名信内指該房屋内設有黨人機關徐廳長當諭飭第一區第一分駐所宋警佐於前日午後率警前往調查見該屋空關並無人一住宿詰之四鄰均稱無人進出宋君當即據情票復 
　　肇和砲手之開釋　向在肇和軍艦充當砲手之王三囝於五號日間請假登岸當該艦肇事之時該砲手尙未回船事後曾經提案訊究當由該砲手據情實告業巳查明確實故將該砲手開釋仍回原艦當差惟無事禁止登岸 
　　水兵登岸之憑證駐泊南黃浦各軍艦自本月五號夜間肇和軍艦被脅開砲後曾由海軍李總司令通飭各艦長嚴諭水手兵士不得請假登岸以重防務茲因各軍艦差兵人等每有要公必須登岸故着報明艦長給予蓋有烙印之差遣小木牌一塊以便站崗陸軍查詢驗放昨已將所給差遣木牌式樣送由各陸軍發交所部兵士傳觀查照 
　　電車停駛之展緩　南市方面業由已警廳將每晚斷絶交通時間展至十時以後刻聞華商電車公司之電車亦巳於昨日起展至十時後方始進廠 
　　嚴寒防守之勞苦淞滬警察廳長徐輔洲君以現　地方戒嚴之時所有各區警察署所站崗警察晝夜防守不稍鬆懈當此嚴寒氷凍勞苦非常故除換發冬衣外更將帽間皮遮風趕行添製一俟工竣即行分發 
[亞細亞報館之第二炸彈]  
　　英租界望平街大馬路口新開之上海亞細亞日報館係於本年九月十號出版翌日晚七時七時許忽有人在門口抛擲炸彈毁壞門窗等物並傷行人自此該報館因　　有後　即將門面修理堅回並請捕房派華印巡捕捕携帶　　　　防守迄巳三月有餘防備初未稍懈詎昨夜（十七）八點五十分鐘時又被人撃一炸彈於該館之内部發聲甚響旋經駐守該館之印捕及巡街　四而兜拿見馬路中並無一人祇有大馬路口角嘴上停駐空黃包車三輛　而　巡捕房麥總　與西探員阿　司　　聞警帶同中西包探至該報館　看一　見二層樓靠馬路之之玻璃窗巳被撃碎並未傷人捕頭即派中西包探四出密查擲彈之人一面派一千二百二十三號及三百十九號華印巡捕在二馬路與大馬路口阻止行人來往又據訪員續報昨夜之炸彈係在該報館二層樓洋臺裏面炸發該館編輯部之玻璃窗百頁窗並檯椅均遭炸燬該館總理劉竺佛左手臂上衣服略遭炸毁身未受傷餘人亦未受傷餘人亦未殃及事後由麥總巡與中西包探在地上拾獲炸彈壳數片當即帶回捕房研究惟擲彈之人毫無蹤影詢之四隣亦未見有人經過云 
[如意里錢莊被刦]  
　　公共租界河南路如意里一弄第二十三號門牌同德和記錢莊於昨晚七點三刻鐘時突來盜匪十餘人有六七人各執槍械入内嚇禁聲張餘匪守在門外望風刦取銀洋鈔票約共三千餘元戮傷該莊學徒之手臂携贓呼嘯而挽臨行復開槍一響嚇阻追捕幸經該處巡捕聞警奮勇窮追捕房亦因得電話報警立派通班中西包探前往適有一匪飛奔跌仆因即拘住並在身畔搜出刺刀一把因即解入捕房候解訊一面嚴飭認眞查緝逸匪務獲解究 
[西捕鎗撃强盜續誌]  
　　泥城外大沽路十三四號門牌恆康烟紙雜貨店於前晚八時被盜匪兩人關入店堂刦去小洋一百餘角逃逸當經老閘捕房八十四號暗差西捕追趕因該盜等開鎗拒捕即經該西捕還撃適中一盜腰際車送醫院醫治各情巳略誌昨報茲悉該盜匪受傷過重旋即斃命昨由捕房將屍體車送斐倫路驗屍所報請公共公廨關讞員會同英領康君於午刻各乘馬車蒞所驗得委係鎗中心坎身死無訛即飭地保報堂棺殮標封厝壇候認旋即升座據恆康店主陳榮堂投訴前晚七時半與夥友等同在　上交易突有一穿竹布長衫一穿灰布罩衫之人聞入店堂將賬臺上所置兌洋之小洋鐵箱及小簾盤攫取一穿灰布罩衫之匪持手鎗嚇禁聲張即携取洋鐵箱而逸我尾後狂吹警笛追趕該盜等竄入對面馬德里迨至第二弄口有一包車夫坐在車上該盜等恐被攔阻即望上開放手鎗一響旋追至長浜路見中西印各捕與華探等亦帮同追趕其時印捕向該盜開放洋鎗未中該盜逃至法租界嵩山路前有法捕房西捕與安南巡捕等攔阻該盜遂折至橫路而逃經八十四號西捕趕近該盜欲開鎗拒捕當被西捕開鎗撃中倒地小洋鐵箱棄於側首俄而探捕追來將該盜圍住見該盜尙有氣息當雇黃包車車至法捕房旋送仁濟醫院醫治檢點所失共計小洋一百五十角惟一穿竹布長衫之匪徒巳被逃逸等語繼據八十四號西捕海兒投訴在老閘捕房充當暗差是時適在馬　路崗亭附近備六百八十一號暗差華捕巡察　聞警笛聲繼聞鎗聲兩響聲從東面而來即趕往察看見一人飛逃後有追者稱係强盜搶刦　　法　界嵩山路　路與該盜約離數武該盜持鎗向我開放我亦開鎗還撃彼即倒地方乃與法捕房巡捕雇車將該盜車至法捕房當在其身畔搜出鎗珠連同鎗内未發鎗珠四粒共二十七粒經法捕頭向我等略詰數語因該盜不能開口遂令帶回供至此堂上令其試演當時該盜開鎗及還撃形狀畢並據二號副捕頭將該盜之勃朗林手鎗與八十四號西捕所携之手鎗呈案復禀稱檢視該盜匪之手鎗機關受損故第三粒鎗珠不能發出並指明受損之處中西官以時已過午尙有四百二十四號印捕及六百八十一號華捕華探曹　　朱阿巧一百九十六號西探等見證口供不及研訊遂會判所有小洋鐵箱及小洋三十九角交事主具領至八十四號西捕撃斃盜匪事關搶刧拒捕格殺勿論並飭偵緝在逃一匪務獲解究中西官判畢即各乘馬車分道返署 
[再紀詹温兩人之被捕]  
　　長江巡閱使駐滬調查長林世豐近得某甲之報告於十六日上午六時在公共租界南成都路忠茂里第五百四十七號門牌與某甲協同捕房拘獲詹大悲馬東海兩人已紀昨日本報茲悉此案詹已供認實爲詹大悲本身馬由捕房抄得照片一張上書温楚珩時年二十九肖影此照於去年所攝公堂已經證明馬即温之化名前午會訊後襄讞員王崧生君與政府代表律師穆安素君均至道尹公署會晤周尹稱詹係政府迭次通緝之黨人温係湖北懸賞三千元通電緝拿者應向鄂省電調證據來滬以便早日訊明引渡周君立即拍電到鄂請速將所有擾亂行爲及關於刑事之重要證據速即派員送滬以便核辦大約不日即可抵滬一俟鄂委携卷來申即訂期審判前昨兩日該號房屋由新閘捕房派捕看守 
　　前晚（十六）十時本埠軍政兩機關接張巡閱使來電云楊護軍使楊參議周道尹鑒頃據駐滬調查員林世豐電稱　黨在滬陰謀害國害民經中央迭次通緝之詹大悲改名詹質臣第二次革命由孫文委爲駐滬僞總司令温楚珩初改名汪養吾今改馬文卿同居於公共租界南成都路忠茂里五百四十七號爲此次擾亂重要人物世豐由　　　　紹眼線於今晨六點鐘許率偵員等協同捕房前往將該二犯一并弋獲並手鎗等各種擾亂證據已解交捕房預訊等情查該二犯迭經緝拿尙未就縛現旣一　弋獲請即協商早日引渡懲治俾遏亂萌動　 
[小浜内撈起手槍子彈之結果]  
　　湖北人馬德勝因在西藏路浜内撈取手槍子彈當被老閘捕房華印各捕查見連同撈起之毛瑟亞土麥鐵克（譯音）手槍兩支三十二號子彈五十四粒二十八號子彈八百七十五粒一併帶入捕房解送公共公廨訊押候查在案昨由關讞員會　英領康君復訊馬堅供事前並不知情迨至撈起檢視始悉爲手槍子彈實不知何人失落中西官會商之下以據捕房查明被告似無關係惟係過犯不應　回租界判馬押西牢半年期滿帶堂再核手槍子彈充公 
[復訊私販大宗軍火案]  
　　總巡捕房因據日探報告住居北四川路橫浜橋附近之　人董雲章與姚勤甫蔣阿巧及粤人吳成坤鄒霖溪莊春齡等有私販大宗軍火情事因派繙譯謝培德僞充購辦軍火與董等接洽探詢屬實即由中西探先後拘獲一再解送公共公堂訊供管押各情已迭紀本報前日午後捕房將續獲之粤人陳月楷與董等六人仍派荷鎗華印巡捕押解公堂復訊捕房刑事科代表牛門與中央政府代表穆安素兩律師及被告董雲章之代表律師均各到堂被告吳成坤亦延律師到堂代辯至兩句半鐘時由兪襄讞會同英領卓君升坐樓上刑庭先由董雲章之代表羅傑律師上堂向董詰據供稱從前先後在英美烟公司及協和烟公司辦事近年在北四川路浜橋自己所開之烟紙店内並未做過軍裝生意此次因有自稱奉蘇州李司令來申購辦軍火之徐培元來云欲購手鎗二千三百支並云帶有護照故曾與姚勤甫談及代爲介紹冀從中稍沾利益不料向徐索看護照同往取閱之時中途被拘云云又訊姚勤甫供稱向　種花園生意因常在董雲章之店門前經過故與董認識此事因據董談及故與徐培元相識並由徐同至茶館内會見蘇州李司令供至此即當堂指認捕房繙譯謝培德云當時會見之李司令即是此人因向素看護照同往伊家詎行至虹口捕房轉角即被一東洋人）按即捕房日探）拘住說我私販軍火其實軍火生意我從未做過與昨日到堂之西人瑪立遜並不認識亦未見過至於蔣阿巧因伊年紀已大略有見識故曾向伊詢問云云並據蔣阿巧供在北四川路開設肉店此事僅由姚勤甫來問何處可辦餘不知情牛門律師又向董等逐一盤詰良久復經董之代表律師與牛門律師互辯之下中西官以被告等被控雖同一案情然中有區别應分别辦理遂判董雲章姚勤甫蔣阿巧三人押候會商堂諭再行宣佈吳成坤等四人人併還押候再訊核 
[貨物稅仍須加徵]  
　　本邑各業認稅機關曾奉稅務所所長傳知奉江蘇財政廳長飭以中央預算不敷自明年一月一日起附加貨物稅二成以資接濟公用當經各認商具呈南商會轉請該所長酌量　　以免各商於陰曆年關結束之時多所恐慌正在核議間忽又奉廳長頒發示諭並無加稅名目於是各商　不欣慰不料現又由吳所長飭知以附加稅一案係仿照江北釐金帶微浚河經費辦法仍於一月一日實行加徵各譯商以値此滬亂初平謠言未息生意已極淸淡何堪加重擔負擬再請求南商會代禀吳所長轉禀財政廳長體恤商艱將前諭附加稅釐二成一案迅行取消未知　　准否 
[懲辦潛逃肆擾之美兵]  
　　美　羅萊爾前由天津營中携械逃出六月二十日在直隷建平縣興隆村附近故　槍撃中國巡警該巡警身受重傷旋即斃命羅於當時誑報英籍曾經奉天英領事鞫間後又改稱美人故解上海交美國刑廳審訊日前開庭證明其私離軍營槍斃華警及發僞誓誑報英籍各節由裁判長判定終身監禁之罪又美兵韋廉斯與羅萊爾同時逃出於六月二十二日在直隸平川縣劉家村附近强奪華人之馬並毆傷事主亦於日前由裁判長判定監禁三年 
[美人私帶烟土之懲罰]  
　　美人比克士本月十日由哈爾濱抵滬私帶洋藥十六磅爲海關查獲送交美員訊辦日前經美國駐醫裁判長訊明判罰美金洋五百元完案 
[省視學之上海敎育觀]  
　　上海縣公署昨飭學飭務委員賈豐芸等文云奉江蘇滬海道道尹公署飭開奉江蘇巡按使公署飭開據省視學報告第四届視察上海縣敎育狀况該縣自海通以來文明即見輸入本省各縣敎育　業之設施實其先進比年以來力謀推廣雖以經濟之限制一時難期普及而公立學校現巳增至一百十九校私立學校最爲發達約略計之亦在百校以上縣屬舊分四市十五鄕上海一市户口繁盛學校較多所占敎育費亦最巨此外如蒲淞洋涇閔行馬橋等市鄕雖不及上海市遠甚然巳較他市鄕爲多全縣敎育費依三年度之預算占十六萬一千零一元其中縣經費占四萬六千六百零八元經費之來源除縣公產公欵項下每年可得息金租欵一萬四千八百四十元及學生納費全年收入可得七千六百元其他全恃舊時附稅爲大宗上海閘北兩市忙漕爲數極微專賴工巡捐局在公益捐項下年撥二萬八千八百元以補附稅之不足而上海一市需欵尤鉅故又由縣公署在房捐項下年撥一萬二千元俾作補助其學校内容近來進步甚尠雖有小數之校辦理得人成績較著而泥守舊法罔識改良者實居多數即如此次視察所及學級編製紊亂無序者有之校長徒擁虚名常不到校者有之敎授專尙注入管理訓練毫不注意者又有之最可怪者小學舉行學年試驗高等竟停課十日之久初等亦停課七八日之久此種試驗方法久經敎育界公　不適於用不圖文明素著之上海地方猶有公然行之而未嘗或廢者舉此數端該邑敎育之現狀巳可得其大概滬上之學校如此鄕村之學校可想而知至租界私立各校尤屬自爲風氣漫無統系此固因法權管轄之關係未便　加干涉而積習所趨其影響及於全縣者正復不少查滬上夙號開通年來内地敎育團體尙競遠道參觀大都　其　譽而來恒不滿意而去惟是滬地人才　出何嘗鮮通達敎育之　無如新舊兩界素不溝通遂使學校内容阻滯而難以改進其實敎育之道貴在研究果具處衷以商確自有眞理之發明若　　步自封非但無益於敎育亦且貽害於地方此雖　身學校者不知振作　於一偏而負有敎育行政之責者亦斷　難疏於督促之咎今請　下該縣知事加意督率縣視學曁學務委員將境内辦理不合之校從速嚴加整頓毌使文明先進之區其成績反落他縣之後近查各縣整理小學敎育多不外提倡參觀集會研究該邑自應一律照辦抑更有陳者該縣學校多集於上海一市而偏僻鄕村設置尙少仍當斟酌財力注意推廣又查租界之内學校素主放棄亦非所宜現在公立小學只有和安一校似宜酌增數校直接可以容納失學之兒董間接亦可以樹私立各校之模範也等語並就視察所及　開評單前來查單開各節如縣立乙農業學校閘北市立第一初等小學校辦理最爲認眞應傳飭嘉獎以昭激勵上海市立時化初等小學校及崇正初等小學校試驗日期消耗太多並將該校長申斥上海市立朝宗初等小學校及肇周初等小學校閔行鄕立初等小學校辦理均有謬點應將該校長撤換遴員整理其餘　理不盡合法者尙屬多數應飭遵照指飭各節切實改良至該縣敎育上普通之點在自恃開化較早而敎育學理之日新月異轉不能因時勢以推遷　氣一中則惰氣乘之長此不變恐文明先進之虚聲不可憑而敎育　業之堕落實大可慮應由該縣知事督率所屬從嚴督察凡力所能及者固宜盡力整頓即力所不能及者亦應設法圖維總期欵不虚糜功歸實際除仍派省視學隨時前往視察外合行飭道　飭該縣知事知照等因並抄件到署署奉此合行抄單仰該知事知照此飭等因並抄單到署　此除上海市立時化小學校校長業巳解職市立肇周初等小學校先已停辦閔行鄕立第一初等高等小學校校長早經撤換免予置議外合亟照刋原單飭發該委員按照省飭各節辦理並轉致本區内各該校知照一面勤加視察將應行整頓方法隨時報告以憑核轉 
[靑年會徵求會員]  
　　中國靑年會素以提倡三育增進社會幸福爲宗旨每届年底必有徵求會員之舉本年爲第八次徵求會已於八日開幕期限四星期每間一星期揭曉一次其辦法以飛船等名目分作十隊每隊設隊長一人隊員二十人秘書二人分隊徵求每洋一元作爲一分以得分之多寡爲得勝之標凖入會會員共分四項贊成員每年付會費洋五十元贊助員每年付洋二十五元特别員付十五元普通員付八元昨爲第一次揭曉之期總共得二千餘分佔第一者爲飛艇隊得二百八十餘分聞各隊競爭甚劇下次揭　者不止此數也 
[醫學校給發文憑]  
　　南市上海醫院醫學校定於陽曆十二月十八日（即今日）午後四句半鐘爲五年畢業生實驗期滿舉行第三次給發文憑禮假座於法租界霞飛路尙賢堂茲將預定秩序及領憑生姓名籍貫錄後（秩序）一佈告（校長張竹君醫生）二軍樂三勉詞　四給憑五軍樂六賀歌（醫學校一三年生）七勉詞（克禮醫博士）八賀歌（育賢小學生）九畢業生謝詞（國語朱慶華英語吳士儉）十軍樂十一散會茶點（領　生名列）女生葛成　江蘇　張湘紋廣東趙競志蘇黃璧如廣東朱慶華浙江許玉書浙江姚　峯安徽張嘉蓉江蘇徐亞倫江蘇金蔚章浙江顧寳瑛江蘇金夢琴江蘇吳舜芝浙江黃秋豪廣東男生呂復素浙江　吳士 
 
 
 

Page 11

 
 
　　　安徽徐鴻熙江蘇張世　安徽　家銓江蘇 
[解繳敎育聯合會經費]  
　　本邑敎育欵產經理處昨日致　上海縣沈知事略謂本月二日奉　署飭轉奉江蘇滬海道道尹公署抄發道　敎育行政人員　　　議案各縣繳銀二十元於十月中一次付足等語飭處照解道屬敎育行政人員聯合會經費銀二十元以便轉解等因奉此遵即備函解送銀元二十元至祈　收給予收證以　粘簿彚報 
[淸查衙署公地]  
　　上海縣公署及地方審檢兩廳前奉省飭一律搬遷所遺舊署基地經淸理江蘇官產處沈處長派員丈見共計三十九畝有零俟該署廳遷出後再行招商承買在案茲縣公署巳遷移有日而審檢兩廳搬遷之期則尙未確定因勘定在小西門外王家闕路建　新廳其工程尙未進行也而官產處核得此項公地按照原數尙缺少十餘畝之多查被該署後面北首一帶各民房侵佔是以移請上海縣沈知事於前日飭派催征吏向該處各業户知照着令迅速拆除　公一面飭派員役分投竪立界石聞東至縣東新弄止西至縣西監獄後倪姓牆界止北至花草浜邊高泥墩脚爲止云 
[征收烟酒牌照稅之文告]  
　　上海縣知事沈君昨日出示云照得征收販賣烟酒特許牌照奉飭每年分二期完納第一期一月一日起至一月末日爲止第二期七月一日起至七月末日爲止茲届開辦民國五年第一期征收販賣烟酒特許牌照稅銀遵照定章以一月一日起至一月末日爲限務望販賣烟酒各商於一月限内赴本公署請領民國五年第一期牌照營業除詳報外合行出示曉諭爲此示仰整賣另賣烟酒各店商遵照一律自民國五年一月一日即陰曆十一月二十六日起至一月末日即十二月二十七日止赴本公署請領第一期牌照營業案關部飭毌稍觀望如有逾限定干照章罰辦毌違 
[扣留未貼印照之紹酒]  
　　公共租界福州路同寳泰紹酒店前日在浙省購買紹酒四百　由滬杭火車載運來滬暫存日　　貨棧昨晨　民船三艘裝載往北被江蘇第二區　酒公賣局司事在陸家浜地方查見均未粘貼印熙當將该三船一　扣　提局將酒充公聞該分局謝局長巳禀報省局查核矣 
[裝貨船遭風傾覆]  
　　昨日午後兩時許有船户某甲在浦東某洋棧承裝油貨四十　駛至浦西詎行經楊家渡北首突遭風浪船忽　覆貨物漂流殆盡舟子等亦皆落水狂呼救命始由鄰船及救生局巡船等先後救起不知能免賠累否 
[寳山迭出盜案]  
　　連日寳山縣所轄之支江廟童家浜等處鄕民家迭遭盜刧該匪等大都口操江北音該處鄕民遂無安枕之日前晚又有匪徒二三十人在彭王廟附近連刧三家呼嘯而去業經事主赴縣　報請求勘緝矣 
[烏木業爭端未息]  
　　本埠烏木一業因有工店兩帮上年因彼此爭執行規竟致罷工嗣經官廳雙方維持給示遵守仍未妥協近日兩帮仍因此事爭執甚烈茲將兩帮之臨時通告一併錄後 
　　烏木工帮通告知單近日忽發現奉縣長示諭修改重整行規一紙内係叙述三年六月十一號上海縣知事示諭修改行規各則查店工兩帮於三年二月即成訟法庭乃店帮朦請縣示以爲抵制須知工店兩帮歷次所定價目均是雙方允給　無單面稟請即能發生效力今乃以經年之告示忽然通告淆亂我工人之耳目其情若揭總之本案尙在高等廳審判是非曲直斷不容店帮之有意倒亂也望我同人一切行規均遵照舊時雙方協議妥帖者處理是爲至盼 
　　烏木業店帮臨時通告啓者吾業於民國三年六月十一號奉上海縣公署給發修改行規示諭遵守於今舊曆九月下旬吾業年規敬神分送同業行單以昭信用詎工人存聚堂忽於本月十三日分發通告謂吾業朦請示諭抵制工人三年二月即成訟法庭迄未結案一切行規均遵照舊時雙方協議妥貼處理等情審查工帮於地方審判廳起訴在於三年七月所謂二月即成訟法庭者係　同盟罷工之刑事另一問題不　　成訟法庭未結混合而言吾業在行政公署請示維持工帮在法庭起訴　遭駁回乃以吾業遵守縣示分發行規反　藉口其通告中有遵照舊時協議一語則三次加工一節亦在舊時協　範　之外惟有靜候高等廳判决望各店工照常營業 
[國貨月報第四期出版]  
　　中華國貨月報經農商部通飭各省總分商會提倡後兩月以來銷路甚爲發達月初又由齊巡按使通飭各道尹及六十縣知事一體認購若干　使自行認購十份以資提倡現各縣大半巳滙欵訂閱聞有一千餘份之多該報原訂每月十號出版茲因前日警擾刋刷手民停工數天以致第四號延期刻正在裝釘明日當可出版本期有國貨展覽會之審查報告當爲全國出品家所注意也 
[尙賢堂之星期會]  
　　印度邦貝大學掌敎撒卡君前二星期在法租界霞飛路石牌樓尙賢堂敎務聯合會演說中國敎理與印度敎理相同之質點其學識議諭聞頗爲衆所推許明日星期下午四時撒卡君仍應該堂之請蒞會演說並由本埠美國按察使魯賓格君主席是爲撒卡君在該堂演說之末次云 
[竉妾虐妻之控訴]  
　　小南門外兪長順嫁粧店主兪松林之子兪新舟已娶宋氏爲室今年又娶楊氏爲妾宋氏因其夫竉妾虐妻日遭毆打不得已偕同其兄宋關海至上海地方廳禀控林檢察長當於前日飭派法警往傳兪新舟到案預審核辦 
[鄕婦不耐寡居]  
　　龍華鄕民蔡麗生之寡弟媳張氏於今年五月間捲取値洋二百餘元之衣飾潛逃無蹤茲經麗生偵知該氏與石寳珩姘識匿居閘北海昌路地方前日報告四區警署姜警正派警將張氏逮案訊問一過解送司送科聽候核辦 
[走失女子之疑惑]  
　　婦人曹李氏之女向在絲廠做工怱於前日出外不歸因疑素議之朱劉氏有串逃情事紐控四區警署姜警正諭候查明核辦 
[丈夫依然肆虐]  
　　婦人尉遲朱氏因遭伊夫尉遲長　凌虐控經公共公廨中西官訊明判令以後不准虐待在案茲因文被凌虐故由朱氏之毌朱顧氏於昨日延請筆師到廨聲請提究中西官准傳被告到案於下禮拜一訊核 
[父女巳無關係]  
　　施如根至法公堂控稱曾於四年前出洋七十元向杜榮卿購買伊女杜桂貞爲女立有賣據詎上月間忽然逃逸今訪知實被葛利生誘拐是以報　拘案請求訊究桂貞供因被施責打故自願與葛私姘隨伊逃逸訊之葛供認誘拐逃匿不諱旋有杜榮卿投稱女兒實許配與施爲室因施另娶别人故女兒心不甘服與人私姘求將女兒給予民人具領聶讞員察閱契據書明自賣之後斷絶往來及笄時由施擇配與生父無干判桂貞發堂再核葛押三月詎杜仍曉曉　辯中西官大怒着罰洋五元充公以儆 
[被押爲娼之陳訴]  
　　何月棠偕婿喬壽之至法公堂訴稱女兒喬何氏於八月間在江北原籍被人拐逃無蹤現接女兒來信始知巳被押入徐老五花烟間内爲娼當即來申報捕拘案請求給領何氏供被陳姓婦人騙來上海押於徐處所得夜度資與徐四六分賬是實訊之徐供不知拐來故敢收留求察聶讞員判氏交伊夫領去徐罰洋五十元充公 
[拐案公開辯論]  
　　拐匪李恒裕串通婦人朱楊氏誘拐十六歲女子陳小　十七歲婦人顧馬氏即　英乘輪往大連　圖賣當被該處救濟會一併拘獲送　上海由本埠救濟會解至地方廳昨日午後由審判廳刑庭長趙君會同鍾檢察官公開辯論判將陳小寳顧馬氏仍交該會來探帶回留養李恒裕朱楊氏分别押候究懲 
[爭管遺產之訟]  
　　張聖林等在公共公廨控被同族婦人張沈氏（即吳沈氏）呑没伊伯父張頌淸遺產一案前日由廨　訊原告延律師上堂　表聲稱被告係巳故吳緒生之妻緒生係頌淸之螟蛉子現頌淸緒生相繼病故一切財產均在沈氏處　請飭令交出訊之沈氏供稱所有財產係　淸臨終時面囑　我執管並非呑没乞　並延律師到堂代辦中西官判沈氏交保候再訊核 
[混具保之懲戒]  
　　婦人張佩秋　至松滬警察廳報告住居新　白克路四百六十七號門牌之湖南人吳伯英家私藏軍火經該廳偵探員傳明業轉　新閘捕房協同前往搜獲槍械等件連吳一併解送公共公廨經中西官訊知吳之故父曾爲前淸南洋統領所遺軍器巳　舊無用此次之事實因借貸不遂挾嫌所致判吳開釋張　秋着交一百元人洋並保於三個月内不准再向原告吵　在案茲由吳本健冒用承泰南貨店主名義至公廨具保被交保處二號西探查悉以吳不應欺驅公堂朦混具保昨將吳本健傳案請究經王襄讞會同美領郭君研訊屬實判吳罰洋一百元充公無洋改押西牢三月 
[請求開釋之無效]  
　　法捕房前次緝獲僞造湖北官錢局錢票案内之胡　氏當解軍署轉送湖北訊辦在案茲由胡周氏之子胡文達於前日禀求　軍使署請將伊毌開釋昨奉楊護軍使批示云稟悉爾毌胡周氏夥同沈仁生僞造湖北官錢局假票解經湖北審判廳判定徒刑業巳發監執行所請碍難照准 
[證明挖掘棺木之不實]  
　　吳錦林前投法公堂控稱曾向年王氏劃　數釐安葬母親棺木現王氏之子年根林將地售去並將棺木掘起抛棄有地保談文俊目見可證請求追還棺木昨日傳到談文俊詰訊據供棺木是否被年掘去地保並未目見聶讞員以吳毫無憑證又無單契糧串顯見索詐不遂偕端揑控遂大加申斥將案註銷堂　着吳繳出如再向所根林滋擾准予扭案案究辦 
[被訴人無暇投質]  
　　林寳琛至法公堂控告王茂亭陸續虧欠往來銀兩延不料理請爲傳案訊追經中西官飭探往傳去後王因其父去世一時無暇到堂候訊中西官諭令原告退去限被告於一個月内投案質訊 
[嫌疑人交保釋放]  
　　日前閘北戒嚴之時曾由四區警署巡警在大統路查獲形跡可疑之池德俊池德標二人茲經姜警正查得二池尙無嫌疑證據昨特諭交妥保釋放 
[紗廠小工行竊]  
　　紗廠小工某甲竊取該廠値洋十餘元之洋紗一包被探在梧州路查獲拘解捕房押候究辦贓傳失主具領 
[謝劵]  
　　大同新劇社定於今夜開幕其劇場在英租界大馬路東口春柳社舊址昨承惠贈優待劵二張書此誌謝 
氣候報告 
[（上海徐家滙天文臺天氣測候報告）]  
　　巳遇者之報告十二月十六日有一甚猛之反旋風自西北至中國低度在斐利濱涼風仍　　向惟在威海衛信風復甚上海晴而寒　十七日上海晴而寒氣壓表上升頗速西北西凉風爲力尤大十七日下午四時前二十四小時内上海氣候　度至高四○·七至低三四·七去年同日至高六三四至低三七·四 
　　未來者之推測十七日下午四時三十分豫測天晴而冷上海北有自北至西北之狂風南有自北至東北之狂風 
雜評二 
[慶賀聲與炸彈聲（訥）]  
　　亞細亞報第一次炸彈聲距今僅三閱月耳此三閱月中所經過之炸彈聲與鎗聲砲聲不知凡幾而今亞細亞報之炸彈聲又至矣 
是聲也滬人所聞而驚心者也奈何鎗聲砲聲甫巳而炸彈之聲又起奈何懸燈掛旗甫經熱鬧而炸彈之聲又起 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[論屠夫罷工之原因] [  秋夢]  
　　車夫罷工之風潮甫息而屠夫罷工之消息忽來罷工罷工其滬上近日之流行病乎已過者且勿論今請專就屠夫罷工一事而一究其原因焉夫人各有恒業賴以贍養身家罷工則無論有無後效而目前已受損失人非至愚誰甘出此余求其故而不得姑以聞　他人者錄之以備研究 
　　或謂肉食者鄙古有明訓彼屠夫殆見世人之卑鄙齷　視昔尤甚欲斷其肉食以冀回復其天良歟此罷工之一原因也 
　　或謂新君登極囹圄中之罪犯皆將邀恩大赦彼蠢然之豕雖未足擬於人類然亦具有知覺之動物例以成湯德及禽獸似當代施隆恩故借罷工之名以行其愛物之實且囚犯有罪而豕則無罪囚犯可赦豕亦何不可赦此又罷工之一原因也 
　　或謂今日世界文明虐待動物亦屬有傷天地之和且彼屠夫自知罪　深重積久愈難懴悔又以近日人心嗜殺視人命如草芥將以戒殺感彼嗜殺之人乎所謂放下屠刀立地成佛者非歟此又罷工之一原因也 
以上三說皆持之有故言之成理是耶非耶余不能臆斷將以質之罷工之屠夫（四） 
譯叢 
[報館攝影員之生涯（四）] [  （柏雅師著）（逸虎譯）]  
　　數年前吾國軍用水面飛機流螢號工竣將行試水禮於巴羅惟軍署中人因軍事秘密未將日期宣佈吾輩多方偵探亦歸無效耗去金錢已屬不貲凡報界中人若訪事員若攝影員胥集巴羅嚴陣以待自朝至夕徘徊於機廠之前即夜靜歸來稍聞異聲亦推枕而起大有食不甘味寢不安席之勢如是者五星期吾輩中有　者且於廠旁附近之民房中以重金租一席地日夜輪値　窗偵察甚有藉葉子戲而驅睡魔者某星期日軍署中來一消息謂於是夕八時准期舉行余即發電館中囑定備專車在巴羅站中等候蓋火車須於翌晨始開非以專車行則所攝之片必不及載諸星期一日報中矣電發後約一時許余親到巴羅站中查詢一切站中執事告我謂車隨時可備惟費須先付每人計銀六十七鎊十五先令五辨士余曰車費多少固所不計但余已發電吾館此時諒已交付矣渠輩竟答言曰未余曰余未備巨欵奈何渠輩曰公司定章如是幸恕方命余再發電至館囑速設法迨八時始接回電謂欵巳交妥余再馳往站中囑將車開往距離機廠最近之軌道上俾余得從速登車庶不至虚耗黃金之時刻也諸事旣妥即挾攝影機疾馳至廠廠中電燈齊開明如白晝未幾而吾所定之車亦蜿蜒而來停於距余所立處不百步外余思此舉又先人一着愉快實甚不料不如人意之事　來於興高彩烈之時蓋斯時狂風驟起走石揚塵事遂中輟改期翌晨余不覺大失所望同業中人復冷嘲熱笑益復難堪盛怒之下不覺以所挾之機擲諸地上旋囑所定之車開回站内拾機回寓余機旣壞於一擲又須從事修理蓋旣無他機可易而爲時巳迫又不及更購新機至夜半同業中之惡作劇者復遣人以一箱來啓而視之則巨　一束小孩所玩之火車一輛蓋弄余也余擲諸窻外不復與較翌晨攝影旣竟始敗興而返途中猶屢受若輩嘲笑不已三 
小說 
[俠情小說紅蘩蕗别傳] [  天虚我生]  
是書原名ＥＬＤＯＲＡＤＯ爲英國男爵夫人阿克西ＢＡＢＯＮＥＳＳＯＲＯＺＹ所著叙大俠紅蘩蕗於鐵獄中救魯意十六太子事與林琴南先生所譯大俠紅蘩蕗傳同爲一人所著但其事實不同以時考之此在其後按諸史傳第言太子失蹤不言爲英所救意者此書爲阿克西夫人寄興之作而以紅蘩蕗期其夫也當魯意十六之世民黨暴發如創斯潰共和國民之聲勢亦幾幾乎朕爲天下矣以視魯意十四時代之專橫工力亦正相敵蓋文明之極適成爲野蠻之尤矯枉過正誠有令人聞而作嘔惡者說者謂民黨之起實爲魯意十四所種之毒然吾以爲拿破崙之復專制亦未始非民黨所種之毒也物極則反勢所必致天下事大都因果相乘循環無己猶秤物然不得其平則激昻反動無寗晷也觀於法蘭西往古史事可爲吾人僅鑒者多矣是書爲英人所著寫紅蘩蕗之俠情固足感人然吾讀之竊有慨焉法人自戕同種橫梗一平民貴族之心誓不兩立坐使他國之人出其手腕以收一般壓亂之人心若此書而成事實吾恐拿皇未出世前魯意十七亦且捲土而來矣雖然太子即能恢復宗社但亦不過成爲被保護國而巳其結果之利害果何如乎吾因抱此觀念故於譯著時頗有關涉國際之微辭初非阿克西夫人之原著然也故特揭之以告讀者乙卯十一月天虚我生識 
　　第一章 
　　法蘭西旣革命血腥如海蒸遍全國三色國旗之下更無一隙乾凈土矣然人民之歌舞昇平仍如故也衣服飲食務求炫異尤異者則以牛乳調羹而美其名曰斷頭湯意謂民國以流血爲榮故　亦名斷頭示雄武也吾書開場時巴黎市上正復張燈懸綵以慶共和之成哀絲豪竹喧塞城　然此亦不自今日始蓋自革命以來梨園歌舞初未嘗有一日間斷且較昔時有加唯當去歲九月亦即新曆之霜降日嘗因行共和告成大禮始停樂三日時爲初二敎堂獄外駢首而跪者幾五百餘人人各披以囚衣劊子手凡十餘人各執刀旁立以待時至號令一聲手起刀落頭顱乃碌碌堕地名曰祭神盖祭希洛丁也於是歡忭鼓掌之聲幾震天地三日後劇場之歌復開此輩拍掌時手上猶沁沁帶血腥也然此輩亦不以殺人之事爲可懼盖自革命以來死神已見慣且與諸人成莫逆今之降於人者明日且立降己身亦不可知良以共和時代禍福無常生榮固不足喜死辱亦不足悲其意以爲男兒死耳與其輾轉牀席死於婦人之手孰若飲刃於斷頭台上快意滋多然而此生亦不可虚度則爭以其倖存之歲月消磨於歌臺舞館之中但須今夜得倖保其首領者則明日之事亦不復問其狀可　而其心亦可憐矣 
[奇情小說秘密汽車] [  東埜譯]  
　　第十四章（續） 
杜崙便告訴二人警署裏已經戒備一切待得夜色昏黃便可下手日間也派人在自由居四周暗暗監視黨人舉動了三人協議了多時就决定辦法勃立南滕達兩人身畔各懷着手槍駕駛着塍肯公司製造的一輛最著名汽車在天色將晚時到蘇格蘭警署會合那汽車有四十匹馬力極大極速就是以前在意大利賽跑獲勝綽號莽將軍的兩人到警署前停車由警長授給他們口令在後由滕達駕車直向柏奈河濱自　居行去那時由警署裏派出許多警察分爲兩隊一隊破門而入捉拿黨人一隊散處在林木中守候如有罪犯乘間逸出者可以分頭捕捉有敢拒捕的格殺勿論萬一黨中人駕着那秘密汽車飛矢衝門而出直向議院街逃走想一試他日暮途窮倒行逆施之計警察們倘然攔阻不住還有一輛四十匹馬力的滕肯車綽號莽將軍的守在門外追上前去發手槍撃斃飛矢上的駕車人滕達原是汽車賽跑會裏極著名的一個會友莽將軍又是縱横大陸之上屢次賽跑獲勝的汽車那時輕車熟手疾塵奔馳任飛矢行得如何迅速料也逃走不脫其實呢據杜崙猜測警兵一擁進自由居的門口黨人逃生無路一個個束手就縛那裏還有本事駕着汽車斬關奪門而出向議院前去　禍不過警署裏思患預防以爲這種危險事所必無情所或有所以要借滕達勃立南兩人的助力防此最後一着議院周園也有許多警兵警槍守護以防不測三個人議事巳畢將要分手杜崙又說道我們警務長的意思這件事情總以保守秘密爲主不可驚擾倫敦的居民能在柏奈河邊一舉成功最爲妙策否則虎　一經出柙你們兩位切勿姑息將事縱寇遠逸爲他日留一隱患那是最要緊的 
 
 
 

Page 15

 
 
   
 
 

Page 16

 
 
[何以胃口失調精神痿江西南昌蔣子涵君玉照]  
可服用韋廉士大醫生紅色補丸療治之即如蔣子涵君之證據胃經强壯有力則身體亦必强健因胃能生有力之血也韋廉士大醫生紅色補丸每服一丸即能生鮮紅稠濃之新血已曾治愈數千萬因虚弱而患肝胃氣痛或胃不消化即是世間最多之症即在中國治愈者亦不勝枚舉請觀前充江西南昌司法檢驗學習所收支員現充大通榷運局書記蔣子涵君來信云數年前余曾患肝胃氣痛之症胃不消化腰痛背楚夜難安睡精神萎頓曾服各藥皆未奏功經名醫診治亦無效驗余友曾服韋廉士大醫生紅色補丸治愈故余决意試服之服後頓見神效胃口復原晚間安睡精神加增逾于嚋昔故接連服用韋廉士大醫生紅色補丸直至十分全愈而後已且身體肥胖精力充盈余之經驗足徵韋廉士大醫生紅色補丸之功神速無匹也凡由血軟弱不潔淡薄無力所致之各疾或血薄腦疲諸症用韋廉士大醫生紅色補丸均皆見效或胃經失調　瘋濕骨痛　腎尻酸楚　腰背疼痛　胸肺無力　山風瘴瘧　以及皮膚諸症皆可奏功婦科疑難各疾尤著靈驗凡經售西藥者均有出售或直向上海四川路九十六號韋廉士醫生藥局每一瓶英洋一元五角每六瓶英洋八元郵力在内 
足冷之原因極其平常　 
乃因大便閉結之故以致血脈流行遲緩難達於足且使血管脹大也　韋廉士紅色清尊丸專治大便閉結肝火上升頭痛頭暈肝熱等患如尊處無從購買韋廉士紅色清導丸請即寄郵票大洋六角至上海四川路九十六號韋廉士醫生藥局原班寄奉一瓶　 
江蘇羊尖郵局謝逸之君來書云韋廉士紅色清導丸服後頓覺精神清爽飲食亦增面色光潤腹中别有暢快之效力妙難盡述　 
[宏方絲綿綢莊]  
本莊專辦湖杭上等絲綿綿綢批發兼售各種時樣綢緞羅紡盛澤花紡一應俱全特請翻綿專家及中西名師製就衣被襦軟熨貼又發明一種絲綿衛生男女馬夾和暖適用尤爲本莊特色較之衣裘輕便不可以道里計際此冬令嚴寒雪風刺骨凡講求衛生衣服整齊者不可不製備一襲也如願定製更爲精美倘蒙一賜顧無任歡迎請惠臨抛球場三馬路轉角便是電話四千六百廿一號 
[現世良方立止婦女白帶丸]  
專治婦女氣血兩虧白帶淋漓或則經水不調臨期腹痛子宮寒冷以致赤白帶下終年不休面黃肌瘦廢寢忘餐帶之久流猶碍衝任何能約制經血由此元氣虚損白帶更然難愈豈可生育本藥房有鑒於斯煞費苦辛精製良藥百試百騐包愈婦女赤白帶下立服立止且能調和衝任之血平定肝鬱之氣凡有赤白帶病奏效甚速治愈之人不可思議唯推調經止帶世無其匹輕者一盒告愈永不復患誠乃婦科必需之要藥外埠函購郵局回件每料四元半料二元小盒一元○上海三馬路大舞台對面鍊雲大藥房謹啓 
[咳嗽有如利劍]  
傷風咳嗽能使肺經損壞且易致肺管氣管發炎身體久虚甚或發生癆症卽爲最可怖之症因患此而死者其數較之死於戰場者尤多也凡患咳嗽者其身體各部必致軟弱故醫士有云切勿輕視傷風咳嗽須服食司各脫乳白鰵魚肝油因此著名聖藥能止咳除嗽强健肺部使病弱之身體得以再造 
柔弱之小孩可由服食司各脫乳白鰵魚肝油變爲强壯年老者服之得生新力孕婦服此獲生强健之嬰孩君將以試服此藥之日爲一生最大幸福之日（一） 
ＳＣＯＴＴＳEmulsion 
然切宣　心奸　牟利所製無價値之贋品於購買時認明漁夫負魚之商標凡無此眞牌者愼勿購買商標 
[玉樹神油四時不可不備]  
廣東種德園監製 
此油乃本園秘製良方凡熱天湯火所傷滾茶滾水所傷即搽患處立刻止痛故有神油之稱大瓶一元中瓶五角小瓶二角上海四馬路老巡捕房對面開張 
P>聲明遺失道契　新瑞和洋行 
始創自英一千八百九十六年英册第六千零三十二號道契一紙並權柄單一紙係臺佛司與湯梅司出名挂號其道契及權柄單業已遺失俟三個月後即向英領事署呈請補出新契特此聲明一千九百十五年十月二十一號新瑞和洋行啓 
[愛衆聫保壽險有限公司廣告]  
本公司章程之美備取費之細微久爲各界所推許故創辦不過數年而投保者粉至沓來日不暇接間有道遠者每以不獲投保爲憾是以本公司爲便利遠人起見特多設代理於蘇州南就松江峽石崑山無錫常州等處以期便於接洽　諸君如欲有投保壽險者請就近與各代理處接洽爲荷本公司無論總行及代理處向無與人認欠及擔保等事至關於營業單據仍須蓋有本公總司圖章及總理趙詠郇協理鍾安樵二人中之一人簽字方能作據此白 
上海四川路一百號愛衆聯保壽險有限公司謹啓 
[遺失派司]  
今由ＴＹＫＥＵＳ船２０７１５進口唛ＤＦＣ４６２２１１２４０細斜十五包雙包計三紙又ＮＯＹＡＲＡ船１８１５進口唛ＦＤ４４８Ｃ２６４細布十二包計三紙又ＡＧＡＰＥＮＯＲ船２６８１５進口唛ＦＤＣ４４８３０１１３細布十三包計三紙又又又又３１４２５細布十三包計三紙已向海關掛失作廢特此聲明協隆洋行白 
[脚症靈藥]  
凡患脚氣脚腫偏風癱瘓半身不遂等速購此藥立刻保全江南地勢卑濕多患脚症若不早治脚氣衝心生命不保此藥治人旣多價廉效速初起輕症二服收功久重四五帖全愈每服五角五服二元 
在上海跑馬場對門耀華出售貧者奉送施德之啓 
[戒煙雪垢丹]  
此丹乃南洋爪哇發明耑取雪蘋原精運華配製功能尅烟漬除心癮大補氣血固精健胃凡服雪垢丹斷癮者皆能飯食大增面色紅潤比吸烟時精神反暢無論寒熱體質婦女老癮胎癮病癮均能克期戒除永不復癮盖此丹歷經諸名醫實地試驗確爲戒烟最王道最補益之品惟此丹内含一種補精成分係中西各藥所無並可兼治房勞遺精一切因虚上癮各藥戒之不斷者服雪垢丹自能奏效○價目每瓶洋一元樣袋大洋三角並附安睡藥耑治通宵不寐心煩躁亂服之神效價洋每袋大洋二角 
上海老垃圾橋南首洪德里南洋夏新公司 
[辛亥年附粤路官股諸君注意]  
粤路股東前有將一二期股收條附入官股經郵傳部發給回照存據現定期十月廿六日開始發還以便由原股東自交三期股銀希即於本年内持原發執照赴廣州黃沙粤路公司換回收條可也交通部啓 
[欲租江陰祝塘鎮邢公孚繭行者鑒]  
江陰祝塘鎭邢公孚繭行于民國三年五月由行主邢式金邢李良君抵與鄙人出有証據載明至今年三月底取贖如逾其不贖歸受抵人管理茲已逾期半載自當遵照前據辦理如有欲租此行者須由鄙人接洽許可免致日後交涉此佈上海張仰留啓事 
[盤店聲明]  
茲有法大馬路八仙橋春和及新同春鞋帽兩店因前東　可方乏力支撑憑中將該兩店生財貨物店基一切盤與行遠及新同春久記管業其洋當日如數付訖倘春和及新同春以前在外往來銀錢及作保一切糾　等事均與後東行遠及新同春久記無涉恐未週知特登申新二報聲明行遠號新同春久記特白 
[滬寗鐵路開車時刻表]  
由上海開至南京 
上海 
 
南翔 
上午八點三分（快車）九點卅一分（三四等車）十點五十六分滬蘇客車下午一點廿六分特别快車四點八分（滬常客車）六點（滬蘇客車） 
安亭旗站 
上午十一點十五分滬蘇客車下午四點廿五分滬常客車 
崑山 
上午八點五十三分（快車）十點卅三分（三四等車）十一點五十二分（滬蘇車）下午四點五十四分滬常車七點九分（泥蘇客車） 
蘇州 
上午九點五十分（快車）十一點四十四分三四等車下午十二點四十八分客車到二點早五分（特别快車）五點五十九分滬常客車八點五分客車到夜一點十分（快車） 
無錫 
上午十點五十分（快車）下午一點三分（三四等車）三點三七分（特别快車七點八分（滬常客車）夜二點十九分（快車） 
常州 
 
鎭江 
上午五點廿四分（夜快車）九點二分（常寗客車）下午一點卅三分）快車（四點廿四分（三四等車）五點五十一分特别快車 
南京 
上午七點（夜快車到）十一點（常寗客車到）下午三點四分（快車到）六點十八分三四等車到七點（特别快車到） 
江邊 
上午七點五分（夜快車到） 
由南京開至上海 
南京 
上午七點三十分）快車）八點廿五分（三四等車）下午一點廿分（特别快車三點五十分（寗常客車）夜十一點）快車（ 
鎭江 
上午九點七分（快車）十點卅三分）三四等車（下午二點早七分特别快車五點五十九分寗常客車夜一點（快車） 
常州 
上午七點十分（常滬客車）十點五十七分（快車）下午一點五分（三四等車）四點十九分（特别快車）八點九分（寗常客車到）夜三點十六分）快車（ 
無錫 
上午八點廿四分常滬客車十一點五十六分（快車）下午二點廿九分三四等車五點九分（特别快車）夜四點二十一分）快車（ 
蘇州 
上午五點廿四分（夜快車）七點卅五分）蘇滬客車（九點四十一分常滬客車下午十二點五十七分快車三點五十二分三四等車六點四分（特别快車） 
崑山 
上午八點廿五分蘇滬客車十點四十分（常滬客車） 
下午一點四十一分（快車） 
三點二十五分滬客車四點五十六分三四等車 
安亭旗站 
上午十一點廿四分常滬客車下午五點卅五分三四等車 
南翔 
上午六點四十一分夜快車九點廿九（蘇滬客車）十一黭五十分常滬客車午二點卅分（快車）四點九分（蘇滬客車）五點五十九分三四等車 
上海 
上午七點（夜快車到）九點五十五分蘇滬車到下午十二點十六分常滬車到二點五十六分（快車到）四點三十分蘇滬客車到六點廿七分三四等車到七點卅五分特别快車到 
[上海太古火險公司]  
於中國通商各埠及内地有名城鎭均有經理可承保各式房屋機器與貨物等 
[化驗給憑　林方細粒丸]  
此丸按照林文正公原方配製選用王道上品藥料研究盡善經江蘇警察廳飭送衛生科化騐給發准賣憑照行銷各省早經馳名服此丸戒脫烟癮者已有數萬人之多戒時毫無困苦與吃烟無異戒後精神健壯一月斷癮保無後患誠烟界之慈航近來烟土貴如黃金禁絶不遠有志戒烟請來一試　服法吃烟一錢服丸一包另售每包大錢五十文批發每洋四十包不靈退洋信寳無欺外埠如願代售或購服最妥由郵局滙欵來申當班由郵保險寄奉寄費加一●上海四馬路第一樓茶館對面萃秀里弄内三百十四號老仁濟林記經理批發 
[津浦鐵路開車時刻表]  
由天津開至浦口 
津總站 
下午一點（寗常每日開浦口止）上午八點（每日五次慢車濟南止）上午五點三十分（每日十一次慢車濟南止） 
西站 
下午一點二十一分（尋常）上午八點二十一分（五次車）上午五點五十六分（十一次車） 
滄州 
下午四點三十分（尋常）上午十一點四十八分（五次車）上午十點三十分（十一次車） 
德州 
下午七點三十八分）尋常）下午三點十二分（五次車）下午三點四十九分（十一次車） 
濟南 
夜十一點零一分（尋常）上午七點三十分（每日七次慢車徐州止）下午三點十分（每日十三次慢車兗州止） 
泰安 
夜一點二十八分（尋常）上午十點零九分（七次車）下午六點零六分（十三次車） 
兗州 
夜三點五十九分（尋常）下午十二點四十五分（七次車）上午六點四十五分（每日　次慢車徐州止） 
臨城 
夜六點五十五分（尋常）下午三點三十六分（七次車）上午點十五分（十五次車） 
徐州 
次早九點二十三分（尋常）上午六點（每日九次慢車浦口止）下午一點四十五分（每日十七次慢車蚌埠止） 
福履集 
上午十點四十九分（尋常）上午七點五十一分（九次車）下午三點三十六分（十七次車） 
固鎭 
下午十二點二十一分（尋常）上午十點零四分（九次車）下午六點零一分（十七次車） 
蚌埠 
下午一點二十八分（尋常）上午十一點五十分（九次車）上午五點三十分（每日十九次慢浦口止） 
明光 
下午三點零四分（尋常）下午二點二十一分（九次車）上午七點三十八分（十九次車） 
滁州 
下午五點零七分（尋常）下午六點零二分（九次車）上午十點零三分（十九次車） 
浦鎭 
下午六點十三分（尋常）下午七點四十三分（九次車）上午十一點四十四分（十九次車） 
浦口 
下午六點二十三分（尋常到）下午七點五十三分（九次車到）上午十一點五十四分（十九次車到） 
由浦口開至天津 
浦口上午九點四十五分（尋常每日限天津止）上午六點五十分（每日二十次慢車衅埠止） 
浦鎭 
上午九點五十八分（尋常）上午七點零五分（十次車）下午二點二十分（二十次車） 
滁州 
上午十一點十一分（尋常）上午八點五十一分（十次車）下午三點五十九分（二十次車） 
明光 
下午一點十四分（尋常）上午十一點四十二分（十次車）下午六點四十八分（二十次車） 
蚌埠 
下午二點五十二分（尋常）下午三點二十五分（十次車）上午六點三十分（每日十八次慢車徐州止（ 
固鎭 
下午四點零六分（尋常）下午五點零一分（十次車）上午七點五十八分（十八次車） 
福履集 
下午五點四十分（尋常）下午七點零九分（十次車）上午十點四十分（十八次車） 
徐州 
下午七點三十五分（尋常）上午七點四十分（每日八次慢車濟南止）下午二點卅五分（每日十六次慢車兗州止） 
臨城 
下午十點（尋常）上午十點零二分（八次車）下午五時十一分（十六次車） 
兗州 
夜一點零四分（尋常）下午十二點四十一分（八次車）上午七點三十五分（每日十四次車濟南止） 
泰安 
夜三點五十六分（尋常）下午三點十二分（八次車）上午十一點零二分（十四次車） 
濟南 
次早六點三十分（尋常）上午九點（每日六次車天津止）上午五點（每日十二次車天津止） 
德州 
上午九點十七分（尋常）下午十二點十三分（六次車）上午十點零四分（十二次車） 
滄州 
上午十一點五十七分（尋常）下午三點二十三分（六次車）下午二點二十三分（十二次車） 
西站 
下午二點五十一分（尋常）下午七點十五分（六次車）下午八點十分（十二次車） 
津總站 
下午三點零二分（尋常車到）下午七點二十六分（六次車到）下午八點二十一分（十二次車到） 
[滬杭鐵路開車時刻表]  
由上海開至閘口 
上海　上午八點正（快車） 
八點五十五分（慢車） 
十點十五分（四等車） 
下午三點卅分（特别快車） 
四點廿分（區　車嘉興止） 
莘莊　上午八點二十六分（快車） 
九點二十七分（慢車） 
下午五點零一分（區間車） 
松江　上午八點五十五分（快車） 
十點零六分（慢車） 
十一點四十分（四等車） 
下午四點十五分特别快車 
五點五十六分（區間車） 
楓涇　上午九點三十五分（快車） 
十點五十一分（慢車） 
十二點四十一分（四等車） 
下午六點十八分（區間車） 
嘉善　上午九點四十九分（快車） 
十一點零七分慢車） 
下午一點零二分（四等車） 
五點正（特别快車） 
七點十分（區間車） 
嘉興　上午七點三十分（區間車） 
十點二十一分（快車） 
十一點四十五分（慢車） 
下午一點四十六分四等車 
二點五十九分特别快車 
七點四十分（區間車到） 
硤石　上午八點四十分（區間車） 
十點五十八分（快車） 
十二點三十一分（慢車） 
下午三點零二分（四等車） 
五點五十八分特别快車 
杭州　上午十一點三十分（區間車） 
下午十二點卅八分（快車） 
二點四十二分（慢車） 
五點四十七分（四等車） 
七點廿四分（特别快車） 
閘口　上午十一點五三分四車到 
十二點五十七分（快車到） 
下午三點零五分（慢車到） 
六點二十分（四等車到） 
下午七點四十分特别車到 
由閘口開至上海 
閘口　上午七點二十分（快車） 
八點二十分（慢車） 
九點廿五分（四等車） 
下午三點十分特别快車 
三點五分區閘車嘉興止 
杭州　上午七點五十五分（快車） 
八點五十五分（慢車） 
十點十三分（四等車） 
下午三點卅六分特别快車 
四點二十五分（工工區間車） 
硤石　上午九點三十二分（快車） 
十一點零一分（慢車） 
下午一點五十分（四等車） 
四點五十五分（特别車） 
六點四十七分（區間車） 
嘉興　上午七點四十分（區間車） 
十點十二分（快車） 
十一點零一分（四等車） 
下午三點零一分）四等車（ 
五點廿六分（特别快車） 
七點卅八分（區間車到） 
嘉善　上午八點十八分（區間車） 
十點三十六分（快車） 
下午十二點廿六分（慢車） 
三點三十七分（四等車） 
五點四十七分（特别車） 
楓涇　上午八點四十一分區間車 
十點五十分（快車） 
下午三點四十三分（慢車） 
三點五十八分（四等車） 
松江　上午十點零二分（區間車） 
十一點三十三分（快車） 
下午一點三十一分（慢車） 
四點五十八分）四等車（ 
六點三十二分（特别快車） 
莘莊　上午十點四十八分區間車 
十二點（快車） 
下午二點零七分（快車） 
上海　上午十一點廿二分區間車到 
下午十二點廿五分快車到 
二點三十八分（慢車到） 
六點零七分（四等車到） 
下午七點七五分特别快車到 
[滬杭甬鐵路甬曹綫行車時刻表]  
自寧波開至曹娥江邊 
寧波 
上午八點開下午一點五十五分開莊橋上午八點十四分開下午二點零九分開洪塘上午八點二十四分開下午二點十分開慈谿上午八點三十七分開下午二點三十分開葉家上午八點四十九分開下午二點十三分開丈亭上午九點零一分開下午二點五十三分開蜀山上午九點十一分開下午三點零五分開餘姚上午九點三十三分開下午三點二十六分開馬渚上午九點五十四分開下午三點四十七分開五夫上午十點零六分開下午三點五十九分開驛亭上午十點十七分開下午四點十分開曹百上午十點三十五分開下午四點二十六分開曹娥江邊上午十點四十分到下午四點三十一分到 
自曹娥江邊開至寧波 
曹娥江邊上午八點十五分開下午十二點十五分開曹百上午八點三十六分開下午十二點三十七分開驛亭上午八點四十四分開下午十二點四十七分開五夫上午八點五十四分開下午十二點五十八分開馬渚上午九點零六分開下午一點十分開餘姚上午九點三十四分開下午一點三十八分開蜀山上午九點四十六分開下午一點五十一分開丈亭上午九點五十六分開下午二點零二分開葉家上午十點零六分開下午二點十四分開慈谿上午十點二十分開下午二點二十八分開洪塘上午十點三十分開下午二點三十九分開莊橋上午十點三十九分開下午二點四十八分開寧波上午十點五十分到下午三點正到 
[注意中國新工藝珍光公司精製眼鏡首飾]  
本公司自創設以來出品之精中外同聲讚許荷蒙各界歡迎銷途日廣銳意擴充故本主人不惜工資特由粤東加聘著名巧匠數員專製首飾眼鏡鑲嵌靈妙裝配得宜所造最優等之托力克片各欵眼鏡驗目配光研之有素凡驗光室磨光機等一切器械靡不俱備兼選辦頭等鑽石珠寶翡翠製造各種眞金洋裝首飾如彈璜寛緊小照盒火漆印圖章戒指手鐲耳圈貨美價廉包用包換務使賜顧諸君得有完全之滿意尚希惠臨上海南京路四百十三號石路口西首電話第四四八九號 
[百代公司贈送唱機器樣本唱片目錄]  
本公司精製金鋼鑽針留聲機器華麗堅固佳美異常針用一支不煩更換各省超等藝員諸色唱片一槪俱全茲將唱機樣本各調唱片目錄彚成巨册凡蒙惠購諸君欲覽者函索即寄毋須補加郵費謹此露佈本公司兼辦各種五彩活動電光影戲大小機器引擎影戲片子花色繁夥不克詳載或購或租取價克已 
[高德洋行上海英大馬路三十六號便是]  
創製吒力克化學灣形鏡片 
曩者華人於眼鏡一道頗尠研究自敝行張幕以來半明蒙昧近視老花等光使之復原光者丕勝枚舉矣邇來滬上步敝行之後塵者層見疊出然于光學一科殊少登諸彼岸無非係炫利而立幟登報紙上豐詞揚言有名無實無用贅評深得其中三昧者自能明其　鼎也故凡諸君欲配正凖合目之光線而戴最優等華美之眼鏡者請惠顧一試方知言之不我欺也醫學博士費德雷華經理蔡佑綢啓 
[蕙芳茶樓召盤]  
本樓今因租期届滿房主增租統計難以獲利由各股東議决全副生財裝修等一應召盤如合意者請至本樓面議限本月二十日止過期零售特此聲明佈告　經理人張鑒庭廣告 
[杭省萬隆棧特設南肉分售廣告]  
本號向在杭省清河坊拐角數十年來專售金華蔣腿家鄉南肉兩洋魚鮝早已馳名遐邇膾炙人口家鄉肉一道尤爲精益求精此肉產是金華花溪本號每年特派專友到地選辦正路美味與市上所售大有天淵之别向蒙各埠諸君紛紛函購然從中未免有舟車跋涉之處不無缺憾本主人有鑒于此今以推廣營業利便起見特設分售處于滬甬兩埠以便惠顧各界就近購取不勝歡迎之至分售處上海二馬路華慶圓鼎陽觀甬江雙街甬大鼓樓前楊枝春價目香腿大小包洋一元零八分五角四分香肉大小包洋一元半元 
[五康恒號皮貨大减價]  
本號向在山西親自採辦上等白羔皮黑紫羔馬褂歷年運申發行近因今年市面尶尬爲此特立門庄另售格外便宜包退回換倘蒙　賜顧請駕臨至英大馬路五福弄永和里對面 
 
 

Page 17

 
 
專件 
[福建勸業會規章]  
[會議通則]  
　　第一條凡本會爲交換全會各局部各職員之意見俾收聨絡整齊之效而爲各種會議者均適用本通則所規定 
　　第二條會議之種類如左一全體會議二幹部會議三局部會議前項所稱局部會指審查會籌備事務局協贊會各出品協會之一而言 
　　第三條全體會議以本會全會職員組織之幹部會議以會長副會長名譽會長審查會會長籌備事務局局長協贊會會長各出品協會會長各顧問及會長指定之職員或以上各員中之一部分組織之局部會議以各該局部職員或其職員之一部分組織之 
　　第四條全體會議幹部會議均以會長爲議長局部會議以各該局部代表爲議長全體會議幹部會議議長缺席時由副會長或名譽會長代理之局部會議議長缺席時由各該局部代表指定一人代理之本條所稱局部代表指審查會會長　備事務局局長協贊會會長各出品協會會長之一而言 
　　第五條全體會議幹部會議由會長召集之局部會議由各該局部代表召集之 
　　第六條全體會議幹部會議於本會所在地舉行局部會議於各該局部所在地舉行 
　　第七條各種會議須應出席之人數出席過半數始得開議以出席人數過半數之同意爲表决遇可否同數時由議長决定之前項出席人數之　制應除去不住於開會所在地者計算 
　　第八表决之决之方法如左一舉手表决二起立表决三投票表决前項表决方法由議長酌量情形任取一種行之　　第九條各種會議之議長及與議者均得提出議題 
　　第十條議决辦法在全體會議幹部會議由會長核定施行在局部會議由各該局部代表核定施行 
　　第十一條全體會議幹部會議遇必要時行局部會議之時期各該局部别有規定者從其規定 
　　第十二條全體會議幹部會議之紀錄事務由籌備事務局總務課課長任之局部會議之紀錄事務由各該局部代表指定一員任之 
　　第十三條本通則如有未盡事宜由巡按使隨時修正 
　　第十四條本通則自奉巡按使核准之日施行 
[籌備事務局辦事細則]  
　　第一條本細則係依據福建勸業會籌備事務局章程第十二條所定本局各職員應辦事務除本會各項規程别有規定外悉依本細則辦理但局長特别委任者不在此限 
　　第二條本局應辦事務由局長酌定辦法分交各課長轉分各股辦理其須撰擬文書者由文牘股起草經由總務課課長核送局長核定但文書有關專門事務者應由各該主管課股會同文牘股辦理擬稿核稿員均須署名其二員以上共辦或二股以上會辦之事應連帶署名共同負責 
　　第三條名譽理事受局長之諮詢並得由局長囑託辦理事務　　第四條各課有互相關聨事務由各課長協商辦理彼此意見不同時取决於局長各課有本課二股以上互相關聯事務由 
各課員協商辦理彼此意見不同時取决於課長 
　　第五條本局所辦事務經局長認爲應會議者得由局長召集全局職員或一部分職員會議之其程序適用福建勸　會會議通則所定 
　　第六條各員承辦事務接收之日起至遲不得逾三日即須辦竣如遇重要事務應隨到隨辦但經局長許可者不在此限　　第七條到文由庶務股接收摘由編號記入收文簿標明主管課名於每日一定時間送由局長　看後發還庶務股分交各 
課辦埋但緊要文件應隨到隨送機密文件應送由局長親拆　　第八條發文由文牘股擬稿摘由會同各主管課股職員署名送核繕校鈐印送交庶務股編號記入發文簿隨時發送其文書稿及來文由文牘股分别某課某股某事項及事由號數編卷保存 
　　第九條凡規程　表出版物等件除由文牘股編卷保存外由編纂股另設分類編號簿紀載之 
　　第十條編纂股於每一籌備期間届滿應編輯本籌備期間之報告書於會事結束完竣後應編輯總報告書經局長核定後發布之 
　　第十一條職員勤務時間除將届開會時及開會期間别有規定外每日上午自九時起至十二時止下午自二時起至五時止但得因天時氣候之關係由局長酌量改定之 
　　第十二條辦理重要事件如　勤務時間不能中止者仍須繼續辦理 
　　第十三條本局於本會開會期間概不給假但在籌備期間遇星期日節日均給假一日 
　　第十四條職員因病或特别事故不能出勤者須向局長請假并待其許可 
　　第十五條本局薪級表及考勤規則另定之 
　　第十六條本局公文依公文程式令辦理其程式令未規定者概以公函行之各種簿籍表劵依官廳簿記辦理其未備者另定之 
　　第十七條會計股出納規則另定之 
　　第十八條各項管理規則另定之 
　　第十九條各項專用規則另定之 
　　第二十條本細則如有未盡事宜由局長隨時修正并詳報巡按使備案 
第二十一條本細則自發布施行 
 
 
 

Page 18

 
 
   
 
