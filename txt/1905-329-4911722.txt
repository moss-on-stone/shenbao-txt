# 1905 - 329 - 4911722

 

Page 1

 
 
   
 
 

Page 2

 
 
[電傳宫門抄]  
　　十一月初六日召見軍機鳳山論議約大臣之當愼續初一日稿 
　　俄人欲攫我滿洲之利益而與我訂東三省密約也日人起而與之爭於是乎有日俄今日之約日人旣奪滿洲之利益於俄而欲我三揖三讓以奉之焉於是乎又有今日中日之議滿約然則爲俄國者其於両全權之提議條欵一舉一動必側目於其旁而熟視兩國之處置苟或不愼則藉口以與我要挾其勢必然前日某西報載某親王謂俄國駐京公使曰會議滿約貴國亦當派員與聞其事而俄使答以敝國政府已有命令本公使擔其職任云云可知俄政府留心此事己久今又濟之以樸公使奸猾之手叚必出其種種要索之法以梗中日之議而思有所取償焉不待智者而决矣我國之議約大臣當如何審愼之耶 
近年中國與他國立約各國莫不挾利益均沾之説以恫懾我政府卽如二十七年中俄會商交還東三省之時亦以各國要求均勢遂至停議事乃決裂則知各國注意於東三省日俄之交涉已歷有年所曩者中國與俄人會議各國已聯合而肆其要索今日中國與日人會議各國詎肯默然袖手而一無異言耶倘滿約條欵稍於主權有所妨礙各國必乘問藉口以索利益不問可知觀於西報所載及某欽使電請力保滿洲主權之事已露各國對於滿約之意見然則滿約關繫之鉅絲毫不能遷就我國議約大臣又宜如何籌備之耶由是觀之滿洲條約有牽連爲難之勢我國全權大臣對於日本則有三者之可慮對於俄與各國則有如是之可危初非可輕率以從事又非稍與磋商而卽能就我範圍者也乃或者曰自日俄開戰之初以迄和約之成立日人始移聲明仗義還我滿洲之言而近日各報又皆謂日人提議條欵甚爲和平不日可望議結似不必慮其牽制而或致妨害滿洲之主權也然而以外間所傳日人提出各條言之則有未敢深信者中日會議情形甚爲秘密其内容不能詳悉惟以各報所載參觀之其大旨不甚相遠有碍我自主之權者不一而足昔楊儒會商交收東三省約欵情形疏有曰俄人曾聲言保我主權何以兵權利權派官之權一朝奪盡曾聲言不利土地何以現商東三省事忽牽連蒙古等處曁中國北省我政府受俄人甘言之欺惑以致東省交涉棘手如此均流露於奉疏之中記者不敢謂今日日人之心猶之昔日俄人之心也然日人昔日不貪滿洲之言和與俄人保我主權不利土地之言無異而今日提議之索欵則未知與俄人奪我兵權利權派官權及東省牽連之土地相去幾何我國之外交官倘以楊儒之言轉告日人未知日人將何詞以對之 
[會議滿約注重主權]  
　　初五日北京電云鄂督張之洞與江督周馥曾電奏兩宫力陳會議滿約當保守主權以勿失中國之國體爲主故中國會議滿約之各全權咸主持甚堅不肯稍讓該約議結之期當不免略延時日惟初三日舉行第八次會議時其决議頗爲迅速譯字林報 
[法人採辦閩省金礦之交涉]  
　　初五日北京電云中政府前許法人在閩省建寗邵武二府開辦金礦迄今限期己過尙未動工政府各大員疑廢棄此約惟法公使務請再行展限自二年至三年之期以便採辦頗有難以却拒之情形譯字林報 
[考察政治大臣抵津]  
　　初六日北京電云中國派往各國考察立憲各大臣己於今日行抵天津其舉動頗爲秘密聞將卽日取道上海然後分赴東西各國譯文匯報 
[江蘇京官吳撰文致江督書]  
　　（爲寗滬鐵路事）敬再啓者滬甯鐵路關係三吳命脈旣議借欵築造估計又較各路爲鉅限於成約似己無可挽回惟思成本過重收贖難期厝火履霜同深悚惕幸賴我公總持節鉞坐鎭南邦碩畫藎籌久爲當世所推重知於該路一切斡旋補救之法當必成竹在胸無俟某等贅述惟近見錫清帥答商部書稱川漢路欵出入按月登刻成都日報俾供衆覽等因具見此公力杜浮濫欺飾諸弊至爲周密現在欲求滬寗出入欵項在在核實似應仿照川省辦法按月詳細登報俾局外人得以共相研究庶經理洋員或冀有所顧忌而不至多方冐濫成本減輕一分卽吳民獲益一分發端隱微造福宏大然此事恐非當局者所樂聞全仗我公鼎力主張督飭所派稽查帳目委員切實辦理（如墊道木産自日本者每塊值一元二角而格林森估單每塊開三兩一錢又土方一項蘆漢路每方值銀一錢淞滬路每方亦祗二三錢而估單則閉每方五錢且有一兩者觀此二端其餘浮冐可知）庶幾有濟一得之愚尙祈來擇施行至於籌欵收贖全恃官紳合力統籌此間正在集議將來如何辦法總祈隨事維持籌謀所及並希有以敎之無任延跂專此敬請勛安（望） 
[美國更改工約消息]  
　　紐約日報據華盛頓電稱美國與中國擬立之新約大約十二月二十五號以前可以將約稿遞交議院探聞更改新約大要有四欵（一）解明工人字義美國禁約原爲工人起見但關員行例往往引伸其義如商户中之寫字管帳賣貨手等除股東外槪視爲工人不知寫字管帳等俱皆幇助商家故新約擬劃清界限使離開工人之中（一）中國政府催凡來美華人如得有中國官護照有美領事簽名者須要驗照放行（一）中國政府催凡華人如在香港安南南洋或寄籍於英法荷蘭者如得彼籍官護照准其隨便入美（一）中國政府又催入美華人如有暫停候查者其暫居之樓字務須改建妥便美政府亦以爲公道此四欵新約中更改之至大至要者也美國總統羅斯福兵部大臣夏輔均皆以爲是云（歲） 
[演説誓絶美貨之效果江西]  
　　浙江武仲英君在贛演説有八家不賣美貨己誌前報十月二十五日蘇廣杭漢洋貨同業七八十家亦公議立誓美約不改絶辦美貨實行抵制嗣後有辦美貨者自願遵照前議認罰并卽各自簽明牌號及違議應誓 
 
 

Page 3

 
 
四字蓋用圖章以昭大信而示公議較前時愈加認眞皆演説之效果也然同業七八十家亦可謂有志者矣（信） 
[紀粤東拒約會會議情形廣東]  
　　上月二十一日美商會舉未士列治臣爲代表欲約期至公所晤商拒約會同人答以不能如期二十三日美商會仍托美署譯員曾君親赴公所道逹來意并交美商會來函略言現美議院將開欲得美虐華工憑據及如何而後饜華人之望俾得轉逹總統交議院核議改良若失此機會又須俟至下年開議并欲公所通知上海及本省各埠拒約會派員到公所會商同人先謝來意繼言拒約會散佈各處無從聯絡會商若問妥捷辦法祗有美商會與金山華橋各會館自行妥商彼爲身受之人具知情弊若饜望則内地華人自然饜望請曾君轉逹曾君亦以爲然將來覆函大約亦本此立論矣（堂） 
[美領事照會岑督請禁匿名揭帖廣州]  
　　日前粤督岑雲帥接廣州美領事照會略謂近來外間尙有匿名揭帖及有人投函領事署恐嚇請爲查禁等情當經札行地方官緝拿匿名揭帖及投函恐嚇之人（堂） 
[電飭道府辦理龍開河洲地江西]  
　　九江龍開河西岸洲地被地棍王全鑄羅秋舫等盜賣與洋人當經告發由九江知府電禀復由九江紳商公禀先後到省大憲以九江府孫守未能竭力辦理事事敷衍塞責除批示道府飭縣禁止税契嚴辦地棍並照會英領事外經胡中丞電飭孫守云查九江龍開河西岸前經瑞道禀請自行開埠現在正當籌欵派員勘估刻日可以興辦何得被棍盜賣膽大己極該府事前毫無覺察事後又不能竭力辦理以致人言嘖嘖殊屬玩忽除一面飭瑞道赶緊回潯料理外該府應會同地方印委各員持平辦理母得因循是爲至要仍將近日情形先行馳禀如再疎忽咎有攸歸云云（可） 
[泰興縣民變風潮將息通州]  
　　泰興縣因捐激成民變升任方伯恩都轉於初一日飭府憲榮太守星夜督帶虎字全營並飭補用縣朱枚爲前驅由旱道至泰興彈壓今接榮太尊電音謂該處居民惟求減捐尙無他意一經傳諭各耆董等卽有解散之意辦理尙不棘手云云（學 
[巨案首要各犯逸至皖省江西]  
　　樂平張童巨案首要各犯張仁里等現經派兵值緝聞已逸至安徽境内矣（可） 
[調鄂省陸軍學生辦貴胄學堂武昌]  
　　京師辦理貴胄學堂已經奏准特調用湖北陸軍學生數名聞鄂督擬派萬廷獻易迺謙吳元澤應龍翔敖正邦吳某等六名前往辦理説者謂近年湖北陸軍學生爲練兵處及北洋調去者已三十名内外兹又奉貴胄學堂調去六名人才亦云盛矣（文） 
[咨送武備學生分别去取南京]  
　　京師練兵處咨兩江督憲略謂貴督咨送武備學生周應時等七名聽候選送出洋肄業隨册到處本處考試該生等品格出身體格文藝學業周應時程晋煌黄湘元三名均屬合格堪以選送黄煃元體質不合王世忠手力肺量不合杭慕信劉靖手力不合未便派往除黄煃元等四名每人酌給川資銀洋二十五元共一百元飭令回省學習該項川資並由江省欵時搭附補解以重軍需咨煩查照云云（同） 
[查究游學官費空額南京]  
　　江南籌防局詳留日學生沈翀一名前監督逃兆褘是否禀准有案祈飭查批遵示一案兹奉江督周批云三十年七月據江寗縣敎諭沈維驥准請將伊子沈翀補入日本游學官費生定額當經魏前部堂批示札飭駐日監督沈兆褘查明辦理並無批准之語旋據該監督禀稱奉札開南洋官費生尙有空額一名應卽以江寗縣學敎諭沈齊賢之子現在宏文留學之自費生充補等情到院察其所錄札文與原稿全不相符其時李前署部堂未及檢查原卷當批據禀已悉字樣是此案魏前部堂本未批准而該監督遽以奉飭准補具復交缷之際又將文件全行携去其中有無弊竇抑因何舛悮之處應由該局查明沈兆褘現在何處飭令將原札繳出呈送來轅以憑根究至沈翀一名旣非學堂選送現值整練新軍之際未便任令再佔官額轉致陸師學生向隅仰卽移行仍遵前批開除母庸再給學費云云（同） 
[批飭條陳兵策江西]  
　　補用縣丞喻二尹日前條陳兵策十三篇奉撫憲胡中丞批其牘尾曰查近今各國兵學日精兵器日利己徵實騐斷非參用古法卽可制勝該員所陳十三事雖屬創立各種新名目然其中係勦襲陳言於近世實騐之兵學無補萬學可恃該員要知時勢大非昔比務須考究各國實學母得狃於舊不沾沾自矜本部院有厚望焉著卽知照（可） 
[糾辦學界供給所武昌]  
　　武昌學界諸君擬公集資本糾辦一學界供給所凡各學堂應用之物先從圖書文具儀器標本科開辦俟此料獲有贏餘再行開辦他科俟應用物一律辦齊後復須添設實業廠以爲後來之先導並刋股票一萬張每張洋一元無論官私男女大小各學堂皆須每人購股票一張若外人有願入股者按照學生紅成八折核算以示區别（雲） 
[學務處示期考試出洋留學江西]  
　　學務處司道示期考試出洋留學生畧云各該府廳州縣賓興籌欵雖未據報齊全而各屬保送考派出洋齎文投到者己近四百人亟應先行呈請考試分别去取以免懸望旣久旅費徒糜一面嚴飭各府廳州縣分報賓興等欵以期按照欵目定考取人數多寡惟查各屬保送者生童較多舉人較少雖現經於省城議設師範傳習所爲該舉人等研究之地惟其中年歲均稱合格者究竟以能親歷外洋收效自當更速現經本處呈請撫憲於十一月初六日黎明親臨南昌考棚考試届期以前准有志出洋之舉人備具甘保各結來處報名卽於是日一體考試使 
 
 

Page 4

 
 
　 
[英領事不允驟禁牛隻出口鎭江]  
　　上海道禀奉南洋大臣周玉帥諭令禁止販運耕牛出口已咨行常鎭道一體刋發傳單通知洋商遵照英領事竇爾慈君以本埠英人採辦牛隻預備出口者甚多驟然封禁殊出人情之外特商請常鎭道寛展期限再將禁牛出口章程實行（言） 
[英領事限制工部局管押人犯鎭江]  
　　鎭江工部局房屋無多每遇犯人辄送至洋務局寄押兹駐鎭英領事竇爾慈君恐押犯有含寃負屈之事特致函洋務委員略謂嗣後無論何等犯人必先由工部局送本領事署祥加研訊無罪者立卽釋放如有罪再用本領事名片簽字交與貴局管押不准工部局向貴局道接以示限制（言） 
[設製造局於近畿北京]  
　　聞練兵處擬奏請籌欵於近畿地面設機器局數處專造槍械子彈備發給敎練之用（露） 
[屍親願循西例剖驗鎭江]  
　　四標敎練官韓樹棨經丹徒縣騐係中毒斃命當將同席之周文案與二營三營管帶等一體傳案訊問詎互相抵賴且有謂中國騐法不甚實在者屍親韓凍清爲陸師學堂敎習人極開通情願延請西醫部驗以辨是否中毒（言） 
[擅責錢排長案尙未妥洽吳淞]  
　　吳淞留營排長錢國鈞因私拆文件爲執事張某擅責軍棍以至全軍武備學堂出身隊長排長不服相率辭差嗣由統領查得錢某並無私拆公文情事實遭號房徐胡李三人所誣因於本月初二日遣淞鎭第十隊隊隊官周都司邀集杜曹班各管帶率同隊長排長向錢再三安慰并將舞弊之號房撤去以抒錢排長之憤然聞各武備生尙未允洽須候督練公所核示云（右） 
[淞口總臺官易員吳淞]  
　　前淞口張統領與炮臺陶臺官衝突互訐撤差一事近得江寗信息奉玉帥批飭陶臺官發交上元縣勒追曠餉銀両張統領則交督練公所傳案嚴加訓斥所遣淞口南石塘獅子林三砲臺總臺官一差由督練公所會同淞口商統領查有獅子林正臺官趙守備琳堪充此任業飭趙弁赴寗騐看以便核充（右） 
[電飭萍鄉製造新廠經費暫存上海户部銀行]  
　　江督周玉帥接北洋練兵處來電略謂製造局所籌萍鄉新廠經費银一百零八萬著魏道將欵暫存上海户部銀行生息候起造時陸續撥用何日撥付當卽電復等因玉帥卽轉飭製造局總辦魏觀察照辦觀察接悉之下查得該欵已由江寗銀銅圓局先行撥用當卽電禀玉帥并請示此欵旣經銀圓局借用何日可能撥付請飭知該局總辦潘觀察商奪云（欣） 
[英國内閣部會議]  
　　初六日倫敦電云英國内閣部復於昨日會議政府各大員己定議辭職惟不再解散國會初五日柏林電云英内閣部會議時白爾佛君己自願辭職譯文匯報 
[西班牙内閣部近狀]  
　　初五日栢林電云云班牙皇愛爾福拿不允内閣部各大臣之辭職 
[摩洛哥會議時期]  
　　初五日柏林電云阿勒友利亞之摩洛哥會議已定於西歷明年正月初舉行譯德文報 
[遺民殉國]  
　　初五日東京電云有韓國政治家三人悲韓國之現勢於昨日相約自盡 
[各國應募日本新債之踴躍]  
　　初五日東京 
電云各國應募日本之新公債異常踴躍皆逾所需之數計英倫逾二十七倍紐約逾四倍柏林逾二十倍巴黎逾十一倍 
[美國升調公使]  
　　初五日倫敦路透電云美國駐韓公使葇根君現已調升古已公使以繼司關爾斯（前北京美以使之參贊）之後任因司關爾斯君之政策有不滿意於古巴民黨也 
[英國皇太子定期抵日]  
　　初五日倫敦路透電云英國派往日本齋送徽章之康諾脱皇太子挨塞將於西歷三月初乘戰艦赴横濱屇時除齎送頭等徽章於日皇外再須表揚東鄉大將之功勲進以顯爵 
[俄國兵叛誌]  
　　司令長服從叛兵初五日倫敦電云聖彼得堡之砲壘駐防兵當聚集點名時有騎兵若干向炮隊司令長要求將二日前被拘之陸軍電學生二百三十人立時釋放蓋該司令長曾尤爲釋放也 
拘獲叛兵同日電云有衞兵若干因要求修改軍律且抗拒不願充當警察在俄皇之西魯宫被獲譯字林報 
西佛斯多卜爾叛兵之情形同日電云有皇家兵隊若干在西佛斯多卜爾防護軍艦以免爲叛兵攻擊現在該處叛兵已經戰敗傷失頗巨同日電云得官塲消息西佛斯多卜爾之皇家兵隊已將叛兵之軍長佔據並以快炮轟擊降服叛兵二千名同日路透電云得最近報告謂西佛斯多卜爾之叛兵己得上游之勢 
轟沈之戰艦同日倫敦電云巡洋艦奥夾考夫已經轟沈惟現仍浮於水面 
　　罷工黨之人數同日電云聖彼得堡之罷工黨己有十一萬人莫斯科則有五萬八千七百人譯字林報 
　　新政勢在必改同日倫敦路透電云得聖彼得堡來電云現在俄政府所定之律法難於施行爲革命黨所戲玩昨日之市價及商業已異常清淡聖彼得堡莫斯科及其他各處無不創言改革而謂今日之政策不能久立初六日倫敦路透電云波蘭之戒嚴令業已廢弛初五日柏林電云西佛斯多卡爾之叛兵尚未止亂聖彼得堡之勢已爲兵力遏抑惟電綫仍未通行譯德文報 
攻美公使館初五日倫敦電云聖彼得堡之罷工黨曾襲擊駐俄美使署之參贊并轟擊西佛斯多卜同日倫同敦電云俄海軍提督路克寗君之意若西佛斯多卜爾之叛兵再增兵力渠將以開花炮轟擊該城云譯法文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　 
練兵處奏擬訂陸軍畢業生考試授官暫行章程　　謹將擬訂陸軍學生考試授官暫行章程敬繕清單恭呈御覽第一條陸軍畢業學生宜分爲三等在各國兵官學堂畢業充學習官期滿復入陸軍大學堂或人陸軍别項專門學堂照章畢業者爲一等畢業生在各國兵官學堂畢業充學習官期滿未入陸軍大學堂及陸軍别項專門學堂者爲二等畢業生在各國兵官學堂畢業未充學習官及在各省所設之陸軍學堂畢業者爲三等畢業生查奏定應設之陸軍中學大學兵官等學舉辦尙須時日現在各省陸軍小學堂亦尙未一律開辦故此次所擬章程暫以就學各國學生程度相符者列爲第一第二等俟中國各項學堂一律開辦學期屇滿後其正課學生應如何分等考試授官任職尙須詳訂章程續行具奏第二條凡就學各國學生在練兵處奏定遊學章程以前及各省武備學堂學生在政務處具奏文武學生送考以前畢業已委充各項軍職尙未補有實官者由該管大臣開具出身履歷學業年分任差資勞取具畢業文憑咨送練兵處考騐觀其論議才識查其辦事成績核定等第並按所充軍職復加核訂分别奏准充補後再各按軍職等級查照陸軍補官章程會同兵部奏明辦理第三條各項學生在定章以後畢業者必須經練兵處分别考試方准照新制請裋官階一等畢業生分考其平時著作及論説報告試充軍職四項考列上等中等者准補正軍次等者酌量遞補三等畢業生各按所習專科分考其學科術科試充軍職三項考列上等者准補副軍校中等者准補協軍校次等者予限學習下届再考酌量差委不補官階第四條各項畢業生應由各省將軍督撫或出使大臣察其操履謹飭志慮純誠合於武官資格者開具切實考語及平時考課品格表三代履歷清册咨送練兵處考試第五條各國遊學自費學生畢業回國由出使大臣給咨或到籍後由該省將軍督撫給咨均令該生賚赴練兵處呈遞履歷及各項憑照依期到處聽候考試第六條投考各學生均按春秋兩季分考春季限二月中旬秋季限八月中旬報到逾限者歸入下届考試第七條應考學科術科及各項細目普通學科分漢文歷史格致算學地輿畫圖外國語言文字等七項軍事學科分戰術軍器地形工程馬學衞生測繪第七項軍事術科分使用軍器各級敎指揮隊伍各式體操馬術等五項以上所列各項課目必須所學程度均及七成以上者方准應考第八條畢業生試充軍職應各按正軍校等試以相當職任爲一等畢業生程度較優試充之職准其越應補之官一級其二等三等畢業生仍各案應補官階充不得超越期限三個月至六個月爲度將來任職必須逐級遞升被授之職不得崇於試充之職第九條各項畢業生考騐科學以考試官所定分數爲准試充軍職以各長官所出考語爲准第十條現習陸軍之文武學員畢業後與各項畢業生一體應考按照考定等第分别授陸軍官階一等畢業學員原有實任官階考列上等者照原官升一級改補中等者照原官調補次等者酌量減級改補原有記名候補候選等官考列上等者照原官改補中等者減一級改補原有有記名候補候選等官考列上等者照原官改補中等者減一級改補次等者酌量遞減改補二等畢業學員有實任官階考列上等者照官調補中等者減一級改補次等者酌量遞減改補有記名候補候選等官考列上等者減一級改補中等者減二級改補次等者酌量遞減改補三等畢業學員原有實任官階考列上等者减一級改補中等者減二級改補次等者酌量遞減改補有記中候補候選等官考列上等者減二級改補中等次等者酌量遞減改補凡記名候補候選學員均按實官核改如保有補缺後升用選用者不得以升階抵作實官又各學員旣按畢業程度照學生區分三等如該員調補減補之官卑於學生按等應授之官者仍照學生應補之官請補有舉人進士出身之一等畢業學員考列上等中等者均准以應授之官升一級請補此外一等畢業學員考列闪等及二三等畢業學員考列上等中等者雖有出身仍照定章以應授之官請補以上各項學生學員或察其辦事成績或考其畢業程度均俟核定後由練兵處會同兵部照章分擬陸軍官階奏請欽定其正軍校以上奏准後咨送兵部帶領引見請旨補授至副軍校以下等官奏明奉旨後卽由臣處臣部欽遵註册至定章以前各項官費自費生及定章以後各項自費生原有文武官階不在陸軍供職者准其仍就原官在陸軍供職者必須照章改爲陸軍官階定章以後各項官費生除不勝陸軍職任外其餘各生不論有無官原均須照章補陸軍官充陸軍職任 
[趙侍郎婉諭丁令辭差北京]  
　　分省候補知縣丁惟忠性喜交遊善於鑽營前在中城指揮任内因事不合遂卽改知縣留充五城總公所坐辦又委公估局總辦嗣奉上諭裁撤五城復運動派充工巡局委員現因設立巡警部正在竭力鑽謀意圖該部優差不料趙智菴侍郎接見後面諭丁云汝交遊最廣朋友極多未免有碍警務應如何位置請自行斟酌辦理丁自覺無詞卽於次日具禀辭退工巡局差使矣（官） 
[營勇逞兇營官並不顧問長沙]  
　　長沙協署右側箭導所紥鋭字防營於二十二日有勇丁肩挑石灰蟹行於途至警務局門首適被行人誤撞墮碎石灰少許該勇卽缷負將行人扭毆路人均抱不平警兵亦從旁勸解該勇仍負氣窮追至將行人扭帶營中路人尾隨入營以爲必有營弁出問持平釋放豈知竟無一人出理其事觀者愈集愈衆齊聲喝令放出乃該營勇反招集夥伴毆擊喝放之人一時觀者大譁而看門勇役又持軍棍任意亂擊並恃衆驅逐出門聞現在各街鄰紛紛竊議以爲該營勇等之逞兇滋閙猶不足怪獨怪營哨各弁當人聲沸騰之時絶不一出問訊殊不可解（美） 
[鄂省製蔴局漸見支絀武昌]  
　　鄂省官辦製麻局自歸商人應昌公司承辦後添請外國男女技師極力擴充惟局面旣大用欵益繁情形漸見攴絀經理某君已將局務商之官委劉保林觀察設法維特矣（文） 
[何觀察委辦吳淞米局揚州]  
　　前揚州府何景壽之公子何伯準觀察亮標以道員分發江蘇昨奉上憲委辦吳淞米局釐差謀充司事及分局委員接踵於門觀察幾於應接不暇（仕） 
[部控沙地升科舞弊紹興]  
　　紹屬蕭山沙地之報坍復漲由原户墾種成熟者於去歲委員清丈升科時被劣紳行賄認糧以致各農民互相上控未經清理兹聞各紳耆又投訴都中同鄉官聯名部控復經某紳函致撫憲請飭查侒（　） 
[記日本學生遊歷鄂湘情形武昌]  
　　日人在上海所設東亞同文書院研究支那現勢日前遣派學生八十餘人赴鄂湘上遊考查商業學務情形抵漢後卽至武昌查閲各學堂且往拜督憲在將弁敎習島村孝三郎家寄寓督憲旋答拜如儀聞勾畱三兩日卽赴湖南考查（文） 
 
 

Page 10

 
 
[寳山盜案吳淞]  
　　鎭洋寳山交界之牛角尖沿海塘某姓家前晚爲海盜登陸肆劫并被傷斃事主一人越日投寳山縣報案縣主王大令於昨晨帶同刑仵人等馳往勘騐（右） 
[滬江官事]  
　　翰林院侍讀周庶常柱坤前日由申乘輪赴日本○浙江候補道何觀察維棣昨由四川來申住天保棧○候補道温藎臣觀察昨由北京來申住吉升棧○知府銜楊豫峯太守由京來申住祥發棧○正任通州知州汪樹棠剌史昨由滬江辭赴北京公幹○浙江遇缺卽補縣侯大令鼎元昨日由寗來滬住吉升棧○候補縣知縣吳昌碩明府昨日到道禀銷稽查保甲差（近） 
[慶賀丹皇誕辰]  
　　昨爲丹墨國皇誕辰讞員關司馬於午前十一點鐘循例命駕往買（見） 
[德商新造商船告成]  
　　德國啓而地方之克虜伯榖滿夏船廠代德商由漢白至美洲航海公司造一極大載客及貨之輪船命名曰克鹿配林成生色錫已於本年十月十四號告竣下水此船有馬力六千匹每點鐘行十四海里半專行歡洲至墨西哥一帶（外） 
[失孩待領]  
　　崇明小孩陳仲華年十三歲在馬路因迷路啼哭由巡士帶入總工程局請示孩供父名子文推車度日董事因飭暫送普育堂留養一面出示招領（欣） 
[騐屍二則]  
　　昨報紀謀弊報驗一則前日二十鋪地甲投縣禀報後汪大令卽於五下鐘蒞塲相驗地甲陳春跪禀查該尸在護城河畔身有重傷現無屍屬大令飭仵騐得尸身年約三十左右頭面耳傍等處均有刀傷右目控出腎囊割去腎子抛在身傍大令親視一過飭堂給棺收殮發壇標記傳諭差甲嚴緊緝兇究辦○前爲細崽之浦東人吳阿二近因失業借住法界同春樓街周王氏家貧病交迫忿不欲生前晚私吞生烟畢命翌晨王氏始知不及施救奔訴捕房轉　縣署請騐汪大令因别有要公委水利廳孫立幹二尹蒞塲代騐仵作報稱委係吞烟身死並無别故遂命王氏備棺收殮發封暫厝以便屍屬往認（合） 
[車夫猝斃]  
　　漢璧禮路徐順福車寓前晚有車夫奚文昌猝斃徐恐有干未便特報捕房飭探恊保查明棺殮（古） 
[滬城火警]  
　　小東門内大街同興帽店前晚三鼓時不戒於火延燒貼鄰益大布莊新太衣莊等六七户共燬房屋十餘幢（近） 
[美界火警續志]  
　　西華德路火警略紀昨報兹悉火起於西華德路橋東首同泰源南貨店樓上延燒比鄰泰記機器店宏昌茶食店協和點心店等樓房十六幢事後捕房以同泰源保有火險銀五千兩飭探倪順泉查明起火緣由禀復核奪（古） 
[捕頭研詰起火實情]  
　　法界永安街黄安樓客棧火災已志本報前日捕房總巡飭探將保出之萬安樓主黎輔臣廣悦興主莫石鎏恒興泰主鍾恒甫恊昌糖棧主某甲等各帶保險單一併傳案細詰何家起火廣悦興主推諉不認復傳走差捕及太古巡丁等案問僉稱是日見悦興店内濃烟四佈奔入查看人影俱無急卽喊救火已上熾確由悦興起火是實捕頭得禀之下仍命各交原保聽候堂期傳訊旋查各保險單協昌萬安樓恒興大俱保銀二千両惟悦興先保一千今年八月加保二千至於是夜焚斃人口因寓客往來雜杳一時無從查悉有湘人某携有金條數枝洋數百元其人幸經逃出業已禀請捕房飭人協同尋獲如數具領矣（居） 
[飭差傳訊]  
　　甘吉昌控予桂生違忤由法領事揿送道轅管押袁觀察因原告未到故於昨日飭差往傳候訊（近） 
[准予上控]  
　　英商恩兑利亨生偕藤根麥呢爾控邢厚莊邢譯之等地皮糾葛一案前日由原訊之會審員孫耳三明府偕襄讞金鞏伯大令會同英德副領事復訊原告律師高易稱此案是原告租用地皮造房出租嗣因索地不將房屋拆讓不照合同請堂上究斷邢等延律師威金生辯稱原告所控各節尙有不合之處兹請堂上將呈案之簿據給還尙欲上控明府得供商之德君判一併退去准二十天内上控逾限不准（見） 
[上海縣案]  
　　夏芳池喊控流氓扣船索詐等情前晚奉汪大令訊問夏鹽城人同甥陸浩鈞駕船來滬有同鄉雇裝棺木三具並有皮人託帶廢鐵十餘斤今晨忽有流氓馬小龍石長春等聲稱每棺須納費洋五角繼見廢鐵指爲私運軍裝將船拖去索詐洋五十元爲此情急投控大令判候飭差恊保查復核辦○張祿村控李文卿不贖抵押古玩等情亦奉訊究張供二十七年李託林士棟爲中將珠花及古玩三十四件抵借洋四百元立有抵契屢催不贖刻因林己病故意圖延賴求追李供此項珠花古玩抵於林處後經賣絶有收回之抵據呈覽嗣後林在張處抵洋不知其詳大令察閲張所呈抵據有十一月不贖准予變賣字樣况林已死張自躭悮未便究追判各斥退完案○顧永相扭送其子杏林違忤供稱交結無賴浪費無度並敢毆打生母等情大令判戒責一百下收押察看能否悛改再核○朱克進喊稱故兄在日續娶某氏帶來一子阿毛　將田産私售小的向阻被毆受傷求請騐究等情大令飭仵騐得略有微傷判候查明察奪（近） 
[總王程局瑣案]  
　　徐毓吉控房客陳昌新欠租昨由副裁判員陳二尹傳訊被告供屋内搭有擱樓用去工料錢三十餘千求飭房主補償二尹以房主現欲翻造限陳於十日内遷讓○慶記米棧内金長泰號控船户顧耀洲預支水脚洋一百零九元日久不還由陳二尹飭提到案諭於本月杪還七十元由孫和尙具保理處○石灰行主萬瑞卿控還金泰沙船夥李三寳被欠貨找洋三十二元亦由陳二尹傳訊判限出月底還洋三十元○同樁木行出店徐阿裕私取木植五支由董事禀究二尹判徐罰洋五元押七天失去木植照價賠償○靛青公所函致總工程局稱所内雇用之划子船被管帮金桂向船户拆梢强行撐去請究二尹傳金到局申斥判赶緊還船違干未便（欣） 
[公共公廨晚堂案]  
　　馬平之控已閉彤興士棧執事周照廷圖賴土銀前晚奉關司馬提訊馬供周來購士一箱計銀二百五十三兩向索屢延查周另開廣雲豐烟間有意不付請追訊之周供曾經圭業董事勸還銀一百両求恩寛限料理司馬判押限一月理楚如違將烟間封抵○王承駿控吕瑞卿沈紫園串吞股洋亦奉提訊王供與吕等開同協祥槽坊南貨店未久卽閉店事係吕與在逃之倪祥卿經理被吞股洋四百元求追吕沈二人同供店係倪姓一手經理須倪到案司馬因判交保清理並候拿獲倪姓再訊（見） 
[公共公廨早堂案]  
　　德商興利洋行主控收帳人葛亨泰收銀不交昨由捕房提案請訊葛供在行收帳係買辦江喬松所用每日收帳之單由江交出與洋東不涉原告供稱江喬松己於西歷九月停歇葛於十月分尙在行中收帳請察襄讞金大令商之德副領事麥君判葛交捕房管押候下禮拜六覆訊○王仲衡控張荔裳欠銀亦奉解訊大令判姑交保候過堂究奪○瞿金之控郭王氏拐賣養媳由縣移提經關司馬飭差協探拘案金大令略詰數語卽者備 
 
 

Page 11

 
 
文移縣○張芝安控王仁生賴欠昨由包探將五傳訊判交妥保過堂再核○朱阿全違章深放賣烟林茂昌深夜賣酒由捕拘廨請奪判朱罰洋五元林罰洋三元充公○胡阿三投報捕房稱被季阿扣攫洋十元由探解訊大令以胡所控無憑本欲斥釋有許三投案作证因判押候飭探量明再斷○鄉人孫梅金孫云祥孫虎泉在洋涇浜被丐黨唐長生顧阿榮等攔住拆梢聲稱須搜身畔有無小刀乘間摸去大洋三元小洋十三角適巡街捕經過將唐顧名入捕房昨晨解究捕頭禀稱邇來租界流氓動輒行兇務請嚴辦大令判各押西牢一年○戴榮寳控董小培姦拐伊妻判董一禮拜内尋交在案詎董挺押不交昨解覆訊判再限七天交出違干嚴辦○甬婦蔡珠鳳被夫毆打由濟良所送廨請奪奉判發所留養在案前日珠鳳之翁蔡根今投所請領珠鳳大哭不願昨由女董薛姑娘帶案禀訴中西官與女董會商之下由所中墊給洋四十元令蔡氏重娶於下禮拜六著蔡根全來案具領○邵德有袁世福竊紫陽觀裕昌馬順生等羽紗金表翡翠等物由探解辦判各押二月贓交失主（見） 
[法捕房暫停發落]  
　　昨日法捕房發落陳明府以判犯無多故飭暫停一期（居） 
[美租界捕房事]  
　　陳阿福竊新記浜黄益山家棉被由探錢榮堂拘獲押辦○馬夫王阿二駕車至百老匯路載客至七人之多印捕以其違章拘入捕房捕頭著姑開釋俟函致公堂傳訊○趙阿根闖入吳淞路内地會耶穌堂行竊木鐘由捕拘獲押候解究○徐阿根竊蜜勒路廣吉祥綢衣數十件由捕撞見拘押候辦○捕解馬夫杜阿四沿途拉客捕頭亦飭押候解讯（古） 
[來函]  
合肥龔主政覆廬州商會公函論辦安徽鐵路及米糧出口事○兩奉手書猥蒙垂注感荷莫名商商所辦各事均能持平甚善甚善事屬創始小有風潮在所不免不獨吾廬一區爲然也目前風氣漸趨文明正人君子維持者多在局諸公但能准情酌理遇横逆之來以和平對付若輩之意氣終不慮其不自消滅也本省議興鐵路從此農工商賈獲益無窮但兹事重大爲全省命脈所關必得全力贊成方克有濟聞擬十一月齊集蕪湖會議未知各府州縣果派員前往否愚意宜仿照四川章程辦法按畞攤捐此項統歸路費卽作爲投分給摺並股票交業生收執至加拙米糧等拘可否亦作爲股分歸諸米業公所其如何商酌之處總期有利無弊而已公舉督辦鐵路之人必須明定章程申明權限布告於衆以示大公舉事最要者權限辦事無權不可有權而無限亦不可蘇省前辦此事本地紳商漠不關心事後舉凡估舉購地及與洋人訂立合同諸務受累無窮日後更不堪設想不知當日主政者是何居心今雖力爭廢約恐難乎爲力矣吾省之事不可不愼之於始引爲前車之鑒也近又有以路費籌欵爲難欲仿各省彩票辦法以餘利充經費者愚亦以爲未然豈非公家引人賭博藉抽頭利乎此等見識皆不可與計深遠舉辦此等大事必有過人之卓見能通艦籌算方不愧稱爲衆人之公僕不然害則歸公利則歸己恐未見其可也至於所云加抽米捐一事愚尤有不能己於言者加抽米厘應准開米禁今請與諸公試長言之夫中土爲環球最古之國土地肥沃素以農務立國蚩蚩編氓所胼手胝足終歲勒動者其弋亦惟米糧爲大宗數口之家足食而外几百經營悉取資是應急需則近售田里獲求善價則販運遠方其儲甚足而向例亦無所謂禁也自海禁大開税務繁興洋貨源源輸入者日盛一日玩戲陳設之具無論矣即生人之不可日廢者火油布疋等項尤爲廣銷我華所用抵制之物不過絲荼二種而文區區無幾則米糧一物正可出而藉獲厚利矣乃又縳之束之多所禁止吾誠未解當事者用意之所在矣米禁之載在約章不過以爲政之道足食爲本曾亦思旣足之區寗委諸地假紅配以斥充裕之象爲善乎抑以其嬴餘者得易外錢聊爲彌縫抵制之一端爲善乎而當事者一則曰禁米再則曰禁米試問米旣聚而勿散則今歲旣多餘積明歲似大可不復再營耕穫而播種如故征税如故不亦殊嫌多事耶愚嘗見上江等處多産紅米干人不自食日飽雜糧而運以售諸江浙江浙人食此而以所出之白米又復販運出口夫兩地之民何樂此委曲煩重以自苦乎亦各期得善價以米易銀以銀　貨庶百物得以流迪耳今吾國止産米而不許販米而錢糧之完納又不肯受米然則我國極有用之貨而强令棄諸無用之地可乎吁米旣被禁米無生發矣而内地之運行已借受關十之　削今築路又復於此項加抽倘不思一權變之法從中旋轉則彼小民束手縛足聽其摺弄亦無辜而至是也竊思美洲昔出玉米土人用以代薪自鐵路告成運出以爲牧畜之食遂獲厚利又印度地方不及中華遠甚查印度出口貨米麥兩項在出口貨物大宗之列按光緒廿八年印度貿易册所載麥子一項出口有五十一萬五十墩卽八百六十五萬二千担估值銀二千四百萬兩米及米粉出口有二百三十七萬五千墩卽三千九百九十萬担估值銀一萬萬兩至查出口所輸米税亦六百萬兩有餘公私皆能獲益何曾於民生稍有妨害即曩者東三省不准豆子出口自同治八年弛禁前年自牛莊出口者豆餅一項估值五百二十九萬餘兩豆子一項估值五百五十五萬餘兩試問竟今如將此項禁止出口則東三省之農家何以爲計前聞陜西河南兩省如遇豐年現有已熟之麥聽其腐爛田間而不收害者以雖欲遠運奈所費不資倘興鐵路則無慮是然則吾皖他日儻亦有是幸歟不然特惜外貨之輸入日見中土金錢不翼而飛而終乏抵制之策竟出印度下也諸公其以愚言爲何如昨承雅意囑速旋里襄現警察與商會各務愚知識庸劣少所歷練自愧不足附諸分驥尾至遇事盡力乃分所應爾斷不敢推諉以負諸公盛意俟滬事稍清約於下月返鄉届時業市草市　　　當目覩其盛此覆卽請均安此函甫覆之後十日閲報有户部議淮江督周馥請弛米禁奉旨依議之電不勝欣幸洵足爲我國之前途賀也十户廿九日註 
[荳米業協濟義賑所經勸各沙水災義賑第三次清單]  
　　三井洋行助洋一百元常州隱名氏二船主助洋八十元源泰義王資坤各助洋廿元方潤卿助洋十五元恆隆錢恆泰源順協吉田洋行養浩軒祥順吳大奎常州知過子嚴筱泉裕大恆豐各助洋十元徐氏助洋八元張全生助洋七元德大公助洋六元宏元順同興恆合記益發承泰萬隆元生源協康升記黎伸儒黎紹聞俞杏卿各助洋五元恊義恆徐氏陸氏生和無名氏萬成泰各助洋四元恊記助洋三元裕泰豐時豐公泰恊隆恊源唐永愼源作庭廣昌和無名氏常州不書名俞各助洋二元永豐立大咸茂黄心常黎玉階各助洋三元以上共收洋四百七十八元正金元發萬泰各助白米二石樹德堂世德堂泰昌萬森森泰和華榮和各助白米一石共收白米十石正 
[上海六馬路仁濟善堂經收川寳沿海水災賑捐十月十五日至三十日第廿四批清單]  
　　户部主政陸希績善士方子厚先以長孫和甫授室筵資移助各洋一百元古費留餘堂章正煇武源寄跡人各洋五十元無名氏求病速愈洋五十元春仙茶園熊文通將全日戲资移助洋一百五十三元六百六十三角錢十文陳姓王姓求子平安順遂人各洋十元頣養堂王鋆求母冥福洋廿元求合家平安洋十元俞姓保和絲廠各洋五元保定北洋陸軍醫學堂姜體仁洋三十元寓洋行街養拙居主人洋四元隱名氏曾氏各洋二元鄭渭橋洋一元饒集昌小洋五角輝茂謙日鋒純卯玉林周美成無名氏合洋四元五角陳陞發嚴貴生合小洋十角金加增陳少亭合銅小洋廿四角俞關章方雲卿李雲之顧炳之王納之俞文生姚贊琴吳幼琴合小洋十九角陸寳福洋六元銅洋一元無名氏銅小洋四十角洪永裕銅洋三元三十角銀壳肆片何寳林善士新棉衣褲一百零八肆鍾熙源新棉衣二百件談張氏新棉衣四十套姚鴻帆新棉衣五套陸石氏新棉衣七件寓洋行街養拙居主人衞生衣六件棉衣一件鍾英主人新棉衣三百件費秉誠沈福洋沈聯芳合舊棉衣計一千二百十五件裕通仁代募舊棉衣四十八件心餘力不足氏舊衣十七件白米四石無名氏舊衣二件石明卿舊衣六件無名氏舊衣三件共收洋六百七十二元七百零二角銅洋四元九十四角洋壳肆片新衣褲一百五十三套又五百十四件舊衣褲一千二百九十一件杭州協德善堂鼎記莊經募南匯沙涉寳山崇明水災賑捐第五次另登清單○十月十五日陳春珊陳尹氏求資冥福祥三元○廿一日張味孫明府募黄懿記移壽延洋十二元紹興逹康莊募勸善氏七百元○廿三日龔公館銅洋九元六角共四户合洋七百十五元銅洋九元六角○上海北市絲業會館籌賑公所施則敬抄登 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
