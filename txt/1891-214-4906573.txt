# 1891 - 214 - 4906573

 

Page 1

 
 
[六題文府出書啓] [  點石齋主人曰]  
本齋所印大題文　兹己告成准于廿九日出售向本追北申昌及本分局并各省分局購取尚有績印當令熱門數種不目均將告成一俟　　再行登報此佈 
[西伯利亞鐵路考]  
間嘗披外域輿圖慨列邦時事謀富强者動曰鐵路顧我北邊有名西伯利亞者俄之屬地也其地在赤道北緯線起自四十五度至七十八度經　起自直隸順天府東七十四度至西五十六度長一萬西千里廣六千五百里東界太平洋南界滿洲蒙古伊犂等處西界烏拉山北界北泳洋　分八部南三部曰都木斯克曰湯姆斯克曰歐庫斯克北二部　厓尼賽斯克曰雅固斯克東二部曰俄考斯克曰堪　加西一部曰拖保耳斯克近　以費雅喀及黑龍江北等地作　烏蘇里一部凡九部内有三大江曰厓尼賽曰利納曰俄比　俄比江在拖湯兩部間其南一支曰湯姆江厓利兩江在北二部流皆北入冰洋大湖凡六以貝開耳一湖爲最光緒丁刻十四年七月西伯利亞東部將軍伊乃梯夫烏蘇里　總督考夫將南邊形勢　一鐵路圖呈於俄廷其道里之長經費之鉅時日之多爲近今各國中之一大工程也其開辦處擬分三叚自西伯利亞省城之湯姆斯克越湯姆江至歐庫斯克爲第一叚自貝開耳湖至斯脫留聽斯克爲第二叚自烏蘇里至琿春爲第三叚計陸路一萬餘里水程自昔　卡江逹阿　奥江至烏蘇里之康卡湖凡八百餘里其阿摩奥江之北岸自西地外興安嶺至東南楊山及佛　　等山棉延三百餘里類皆險峻開襲殊難案康卡湖譯卽興　湖阿摩奥江譯卽黑龍江昔亂卡江卽黑龍江之北支江也此鐵　勘所經之道里也夫此東部之鐵路俄廷於第二叚特派阿摩奥江提督　羅冨伯並前辦百哥拉鐵路之陸路提督愛納夫弟三叚卽派烏蘇里總督並驛務提督樸西亞特同爲帮辦第一叚卽派西伯利亞東部將軍爲總辦二三兩叚之工程支　等局亦統歸其辦以專責成並派湯姆斯克總督烏魯吐副之俄廷復以東部地方富於煤鐵擬於兩近鐵路處多開煤并以取火油爲日後行車代煤之用並開鐵礦以便取材故特令礦帥依凡撓夫率領工人礦開採先給　費八萬羅卜命烏里蘇總督派兵護之然查此路所用之地都係未經開墾者可不必出銀向民間價買所産之鐵足敷所用　墊之木料石片近取諸山亦可不必價買其經費當以夫役一項爲最鉅今俄廷援照百哥拉鐵路之前　核定每一名日給工值殺六辨士案一辨士合英國銀洋一角二分其軌路亦照前式計闊五英尺如地面略平其塡高挖深之度以三尺爲中數用夫役一千名每日可成一英里計工費約英洋七百二十元其所用之鐵條每長一英碼輕　計重五十五磅重者計重七十五磅所之石片等料深十五尺至二十四尺每一英里計長五千二百八十英尺除料本不計外熔煉及製造等費約英洋八千元其所佔之地面如單軌路每一英里佔五英畆至六英畝　英畝合四千八百四十平方英　用雙軌路處約加三分之一此經費之大較也查西伯利亞南邊一帶地多平原興造鐵路較易爲工凡　路夫役每一萬名外須加速木石等工一萬名及挖煤採鐵鎔鑄等工一萬名統此人數每日可成造十英里俄廷業經允准三處開辯限期六年以兾急速蕆事此興造鐵路之時日也夫念俄國於本年西號二月二十四在廷會議西伯利亞鐵路收東逹太平洋之　立其名曰太平内廷諸臣請以十二年爲限外部丹寗高將軍等請以三年半爲限皆不允准仍以伊乃梯夫等原議六年定以爲期推其意盖限期太短内臣以籌欵惟艱限期太長外臣以　防恐後耳今將管理鐵路衙門所入告者前後摘其四事藉以　其底藴一籌銀五十萬元先行發交烏蘇里總督設局開辦一統籌此路實計四千八百一十英里照俄京彼得斯堡　裏海之鐵路前案約需工料銀三千二百萬英磅若開山造橋等項不與也一查五英尺之軌路所用火車之汽機每一小時其力可行三十英里自彼得斯堡至琿春計俄路二萬八千里不足二十日可　一獄中擇其能悉工程之犯六百名並募平民准挈眷口赴往烏蘇里工次每戸給田四百畝永遠爲業並借給開墾資本六百羅卜約六年後歸還國家然統觀其勢默想其情俄邦雖大招工集欵在在爲難此路之成否姑勿深論而我之北邊　　爲鄰急宜有備無患戢其潛窺之念以收効順之心是則薄海人民所深望於朝夕者也 
前日余爲西伯利亞鐵路考寳山董君琴琛見之亦作一萹郵　見　較余所說更爲詳備因亟爲之登錄以公同好余按俄人欲於西伯利亞建築鐵路其念蓄之己久固非一朝夕矣今日築路已逹於琿春功己得半志在必成余考庚辰夏間俄屬西伯利亞部東西總督會商增造鐵路二條其西部計長五百六十里估值十萬烏魯伯造成之後可由俄界直抵齋菜湖入外蒙古境其東部計長一百里界連内蒙古此卽今日鐵路之所自發軔也或謂是役也以伊犂歸地之約深恐中朝見討接築輪路以捷援兵預爲部署今協規合謀而未卽發者蓋深知漢大不敢輕敵也此乃旁觀揣測之詞未可爲據俄人舍土耳機而經營東北豈自今日始哉今日鐵路之開固由前議以擴充志固非小也然則備於不虞可勿及早圖之哉[  天南遯叟王韜附識]  
[本館接奉電音]  
由京友電傳上諭一道敬謹譯登○七月初三日奉上諭廣東水帥提督看鄭紹忠講補婁雲慶着補授湖南提督廣東潮州鎭總兵員欽着劉世俊補授欽此 
[液池餞夏]  
戸部爲批示事江南司案呈據徐州沛縣湖團紳董　鍾　　呈稱開墾湖田久逾廾科例限請速辦升科等情赴部呈訴前來查所呈各節業　本部行文兩江總督江蘇巡撫速飭查覈辦理外相應批示該團紳等回籍靜候查辦可也須至批示者○某侍御以京城内屢有打隆訛索擄佔婦女白晝搶奪持械行刼等事不法之徒皆有綽號平日設賭抽頭有四十二人密疏上陳旋由軍機處繕發廷寄福太協揆等接奉後密飭兩　弁兵嚴密緝拿現僅　小雙子等數犯餘皆逃避未獲協揆以奉旨交拿之犯未便寛縱　飭步緑營官兵購線跴緝並關會五城順天府通飭緝拿毋任遠颺○吏部爲示傳事所有記名道馮邦樣呈請帶領引見等情相應示傳該員於六月二十四日辰刻親身赴部騐到毋違○兵部武選司案查東便門千總培亮升授守禦所千總所遺之缺按限應歸六月分銓選查此缺係第十五輪第一缺應用還班還班無人應以雲騎尉人員擬選查有在部投供候選門千總海順年四十歲内務府廂黄旗漢軍人由副護軍叅領銜世襲雲騎尉呈明願以門千總降補應行擬選是缺巳行文該旗都統　傳海 
 
 

Page 2

 
 
順於六月二十四日赴部過堂二十五日在天安門外朝房預備簽掣不准不到○吏部爲曉諭事所有光緒十七年六月分月選通判姚紀衡一員知縣葛玫鄭恭張兆齡等三員直隸州州判閻冠卿一員共五員相應出叙傳令該各員於六月二十四日赴部過堂二十五日在部伺候掣簽倘是日不到定行指名題叅勿違○湖北荆州左翼副都統瑞統制興兩屆三年任滿奏准來京陛見己於六月廿二日進京卽回地安門外十坌海路北住宅敬將安摺二分繕就於二十四日子刻齎抵西苑門付奏事官呈遞並將緑頭繕牌呈由樞垣遞入瑞統制於寅刻詣海候旨旋由内傳令第二起入覲上於勤政殿召詢楚省營務交涉各事統制奏對畢退出西苑驅車回宅午後赴各富道處禀安○内務府造辦處製就萬壽仙山一座高逾丈餘長計丈四五以竹木紥成所飾之絹凹凸班斕形模逼肖山灣石壁皆有壽字鶴鹿椿樹布列其間並用綢絹製成壽星八仙高四五尺鬚眉畢肖經造辦處司員率役舁至西苑門呈進南海安設殿中恭祝聖壽無疆○塔爾巴哈台所屬哈薩克輔國公哈蘇木罕據報本年三月間於本游牧病故所遺公爵另案奏辦承襲外查伊塔附近各部王公病故照例賜祭應請由理藩院頒發祭文一道馳　塔城由該處大臣就近備辦羊酒帶員前往該游牧賜祭以示優禮藩封之意今哈薩克公哈蘇木罕病故自應照案辦理己由哈城副都統咨請理藩院撰擬滿哈文祭文一道頒遞哈城以便賜祭○直隸古北口理事同知勒福經吏部文選司按照銓選班次已將該員簽升盛京禮部員外郎除由部題請先開底缺外並咨直隸總督先行派員往署以便勒福交缷後送部引見○廂藍旗蒙古都統　爲移咨事前准江寗將軍咨送補放京口恊領正陪到旗由旗於六月二十二日帶領引見奉旨京口駐防廂藍蒙協領着擬正魁昌補授擬陪之延　着照例記名欽此欽遵到旗除咨明兵部查照辦理外相應移咨江寗府將軍曁束口副都統查照○吏部爲移咨事文選司案呈本部遵議山東巡撫張奏以山東寗海州知州周源瀚請調東平州知州缺等因核與請調例章相符應准調補於六月十八日具題奉旨周源瀚着依議調補餘依議欽此由科抄發到部相應黏抄原奏移咨山東巡撫查照辦理○國史舘示傳吏部送到漢謄錄陳象乾李前作曾炳隆等三員限於六月廿六日親身赴館騐到毋違 
[嚴杜弊端]  
粤東人士之應京兆試者人數衆而弊竇多本屆錄科嚴定限制僅取七百二十名而於出結識認諸端尤必出以鄭重議定正途出結官十員而十員之中又有畏難託故杜門謝客者攷其實不過六七員而己凡上舍生報到試以一文一詩然後出結俾紈袴子弟貌託斯文胸無點墨者不得濫竽充數定於七月初七初八初九二十廿一廿二廿六等日齊集六月廿三七月初三十七等日决科凡有眞實本領者早己負笈擔簦陸續北上矣 
[津門薦爽]  
荔支爲粤東佳品此東披所以有日啖荔支三百顆不妨常作嶺南人之句也自輪舶通行後購致甚易不待一騎紅塵始博阿環展笑也今年天時過熱由粤運津者色香味俱變求其爛紫鮮紅百不得一惟粤督李小荃制軍派弁遞送北洋直與樹頭新摘者無異星夜齎赴都門尚如天半朱霞鮮妍可愛珠江風味不圖於日下嘗之○津人劉六於十年前捉襟見肘貧無聊賴嗣以開張妓院居然銅臭薰蒸　名劉英奎充當縣署壯班頭役而仍不改故業多財善買妓女多至十餘人每日所得纏頭資多則百餘子少亦數十千妓院本係是非之門津城又多選事之輩劉倚仗官勢凡有横逆之來無不冰消瓦解惟今年首夏妓女玉喜與客吞烟客救治得甦而玉喜返魂無術劉被屍屬控告以孔方兄爲和事老始免對簿公庭未幾而同姓不宗之劉八所開妓院肇事劉六又被株連府憲鄒太守最恨猾史　胥作奸犯法訊明後發縣鎭押雖未發封妓寮然己以閉門羹待客矣或謂劉六妓寮本有兩所自涉訟後羣雌粥粥移寓比隣武陵漁父仍可問津鎭押亦有名無　每夜仍回妓院偎紅倚翠果如是神通可謂廣大矣○六月廿八日恭遇皇上萬壽聖節是日適值齋戒　預於廿六日恭祝屆期傳相率屬前詣龍亭排班行禮示諭文武各官先後三日均穿花衣不理刑名海關亦停辦公事一日以伸慶賀 
[鹽捐述]  
前報紀有鹽務加捐以充海軍衙門要需等因兹聞兩淮鹽庫定有一百萬之說浙江亦擬照兩淮捐數减咸每票捐銀五錢通省計票四十萬張一年得銀二十萬兩分作四年解清共銀八十萬兩風聞如此未有確據又聞兩浙商人亦有禾盡允洽之說蓋浙東　多而票少浙西票多而引少全省四十萬票得三百萬引或以五六引爲一票或以七八引爲一票引之有票如田之稅契也今照票加捐似乎浙東便宜究其引價浙東每引一張底盤只值銀二兩浙西每引一張值銀十七兩有奇故浙東尤難於浙西總之私販羣　官鹽塞滯以致商人支絀萬分一時未能允洽耳將來若何辦理容俟續述 
[東報譯餘]  
佐世保港鎭守府司令長官林君預期得信知各軍艦將到特遺信號隊乘小汽船出港口　　以使通　廿四日午後三點鐘果見定遠以下五船經過約距海里十里許詎徑赴長崎並不折進當晚八點鐘長崎縣廳電　鎭府請清軍艦巳經駐崎林君以下坪井司令官等謂清艦不到殊有遺憾請爲丁提督述之復遣令使海軍大尉廣瀨勝比古坐第一佐世保船當夜來崎翌日午前至定遠船面見丁軍門述及林司令官仰望軍麾特遣小官通意恭接並請各艦長仝伴就行卽以小官來船以充坐艦懇懇欵欵情文並至丁軍門深謝林中將厚意速命靖遠生火開船并請廣瀨君同船二點鐘鼓輪出口前赴該港○丁軍門到崎港初意甘六日上午卽起椗回國嗣想廿八日萬壽　恐赶不及至本國慶賀設在中途又不能行禮故改期於廿九日起程先期請各國領事及長崎縣以下日本官日本水師三船主廿八日在船宴會本國理事隨員亦與焉是日定遠以次六船皆滿掛彩旗日本三軍艦和之至十二點鐘燃砲之聲不絕於耳約有數十門時則中外各官皆來拜賀入席歡飮晚間六軍艦俱點電燈雜以自來火各色燈毬照耀崎港如同曰日海岸觀者大有車水馬龍之盛○同日駐崎理事官率仝隨　董　泰明時恭詣三江寺拜牌及回署東西官皆來道賀租界各商號家奉諭於門首扯掛龍旗夜則點燈以伸遥　共　昇平此次各商家因軍艦在崎尤覺興高采烈　較往年更盛直至鐘嗚十二下始各散歸○丁軍門至日本所過各港地方官皆早受政府傳諭　極盡地主之禮並隨時　地照料車失舢板　大小商家務須公平交易設有委曲亦祗准赴捕房告訴不得爭論丁軍門亦嚴諭水手不得私自上岸所到之地推在横濱放一日假有私行出外至點卯不到者卽加鞭撲因是巡歷匝月無一釁端至政府各大臣竭誠相待更難言喻富軍門進東京時地方官聞信卽派巡查於暗中保護凡軍門足跡所　皆有警部隨其後叅見日皇時日皇亦温語慰勞各大臣輪流燕饗在亞細亞協會互以詩句酬答不啻中日一家也 
[瘋人肇禍]  
有法蘭西人名百靈娃者年二十四歲家往巴黎斯雅各路第四十六號門牌其父則另居一處本年西歷六月二十七號卽華歷五月二十一日忽携一似妓非妓之女子名迷局者至父家省視父怒而揮之門外百靈娃乃携迷局返羞忿交加遂得瘋顚之症搬取家中什物堵塞大門然後以藥彈裝入火槍伺於窓間向屋外行人轟擊迷局更次第取藥彈付給以致槍聲絡繹如貫珠約放至二十門　斃行　不少鄰近皆出而譁噪巡捕亦聞信到來而大門堵塞堅牢不能入内掩捕正在相持不下百靈娃又縱火焚其家鄰近人奮力灌澆復　百靈娃槍斃其一并斃巡捕二名隨偕迷局由窓口脫逃衆人捷足狂追相與毆擊洎追獲則百靈娃己受傷甚重恐難免性命之　旋卽　入醫院中不知將來如何訊斷也 
 
 

Page 3

 
 
[告白新奇]  
今日本報後幅登有一事題爲請看告白其語若隠若現推詳再四終未能打破疑團世有慧心人其亦如讀碑隂虀臼之詞默會受辛奥義乎 
[望秋先零]  
寗波人許仁寳年四十餘歲孑然一身漂流在滬日藉扛挑餬其口夜則寄宿法租界吉祥街横弄第二十五號門牌小客寓中前　清晟忽患急痧昏暈不知人事當經挑痧匠如法針治病勢稍鬆至下午四點鐘時忽　昏沈旋卽殞命棧主立赴捕房禀報并稱並無親族在申捕頭因請同仁輔元堂給棺殮瘞 
[勘地改勘]  
林楨在縣署控告錢治綬覇佔公地一案由袁大令提訊之下飭於本月初二日親臨履勘己見前報兹悉大令因公務紛煩是日未曾往勘改於初六日往勘云 
[鞫紀]  
日本人尾本福原奈良等刃斃華人沈關福一案連日由中日官會訊之下因該犯供詞牽涉馮香如及其女與家丁天福等前日上海縣　大令英界　員蔡太守東京使署譯　盧大令均至日本領事衙門與鶴原君定吉升堂研訊至九點鐘退堂聞祗訊天福一人供稱五　廿七日晚間肇事時　見尾本等多人在彼處動手惟何人爲首難以指實問官遂着退去再行核辦並聞先一日訊問馮香如父女二人所供　形　前報略同無　贅述矣 
[行凶枷責]  
貨捐局巡丁至沙船上查騐貨物遭薑船上人馬阿德馬阿有誣指爲竊經陳旺卿等喝令行兇以致該巡丁身受重傷回局禀訴局員翁子文太守大發雷霆立卽備文請縣提究袁大令飭差將喝令行兇之陳旺卿陶壽裕及行兇毆人之馬阿德馬阿有等拘提到案於前日升堂　訊陳陶二人供稱小的等在號中爲夥日前至該船取貨其旁停泊薑船一艘大呼失物不知何人行竊小的等不敢喝令薑船上人行兇求　明察馬　德等供稱是日小的船上之貨均已缷空忽失去水烟袋一枝棉被一條向划船上人查問不敢毆人叩求明鑒大令謂此案本縣早巳　聞明確豈容任爾抵賴本當重辦姑念生意中人從寛辦理將陳旺卿陶壽裕各責手心二百下馬阿德馬阿有枷號五天發貨捐局門前示衆 
[英界公堂瑣案]  
包探孔阿才禀稱小的查得無錫人錢佩亭日在六馬路某姓小烟館内吸烟巳歷月餘身畔所帶洋銀從無錫北門外伊叔飯店中竊得因卽前往拿獲搜出洋銀三十二元現巳函追其叔前來先解案下請訊錢供稱小的向開素麫舘現將生財盤頂與人得洋四十五元來滬尋覔生涯逐日用去數元尚存三十二元並非竊得蔡太守飭送交錫金公所董事保出洋銀暫存捕房俟其叔到來覆訊核辦○三百零四號華捕禀稱昨日小的見車夫張洪春江阿春爭攬主顧吵閙不休喝散不依解送至案張供稱某石灰行先喚小的之車被江攬去故與理論江供稱主顧先喚小的之車蔡太守以車夫爭奪主顧最易肇禍判令各押一日以示薄懲○楊韋雷之妻王氏與楊三和尚私識前夜韋楊潛入家中在姦所雙雙拘獲將三和尚髮辮剪去然後送交捕房昨晨解送公堂楊申訴前情王氏及三和尚所供支吾不實蔡太守飭分别押候過堂覆訊　奉賢縣人楊金和以妻王氏私逃來滬特爲尋訪知與三百零五號華捕石土泉私識賃住虹口因之投報捕房捕頭飭包探江阿三　王氏及石解送公堂楊訴稱妻子於今年正月至母家旋卽私行逃出迄今半載始得探明下落王氏供稱丈夫不顧室家小婦人因於四月間來滬意圖傭工餬口而一時無人引荐祗得躭擱娣娣蒙有時至胞弟王連堂處度日並不與石有私石供稱小的充當三百零五號巡捕並不與王氏有私平空被誣叩求明察連堂訴稱小的現在繅絲廠作工王氏時來帮洗衣服蔡太守問楊曰究竟爾妻於正月出外抑係四月來滬答稱的係正月鄰人皆知太守飭將王氏暫發官媒收管俟備文移送奉賢縣一面諭令楊自行投質石暫行開釋須查明有無不合再行發落○王子雲訴稱昨日見楊小妹在某烟店兌洋銀謂店中人掉換銅洋與之口角因　店中人賠洋半元不料行至鄭家木橋突有王阿四者奮力扭住攫去洋二元一角是以報捕拘王送案阿四供稱小的因小妹持洋至烟店兌錢店中人騐明銅質小妹竟指店中人掉換子雲　從而附和强令烟店賠洋是以與之爭閙並不攫伊之洋捕頭禀稱兩造所訴均不盡不實惟阿四向不安分蔡太守判令將阿四管押兩禮拜子雲所控無憑不子准理 
[法界公堂瑣案]  
有恒洋行經租人黄輝控歇夥葉成章欠洋六百六十二元七角前己屢紀報章矣昨晨黄偕中証胡朗仙訴請訊追捕房將葉解案曷同轉問胡爾於何時與葉理算　目有若干人在塲答稱前月十二三兩日奉諭協同原被及被告所邀中証人徐鶴林包探王榮培　共五人在某茶寮中核對日流滚存各戸總清來等帳簿計共十一本核得葉欠洋二百六十二元七角問各帳中可有洋錢錢總答稱並無是　　葉曰爾是否欠洋如許之多答稱黄不將洋銀錢總交出無處算明謂日流滾存各帳均由爾繕寫所欠之欵須從直供明無用牽扯葉仍堅執洋銀錢總未經交出同轉謂爾須將自　所繕之帳核算無須　伊有無洋銀錢總諭畢將各戸總清簿檢出謂二月十四日收有吉慶里二月分租洋五元半日流帳上並無此欵顯見有弊答稱歇業後已將一應帳目與黄核對明白至上項租洋五元半由租戸自行送入帳房經黄親自收入同轉曰無論何項帳目總須由日流過入滾存轉入總清豈有先登總清然後轉過日流之理爾雖强辯情理難逃且屢次令爾偕原告向各租戸　明爾竟置之不理爾前曾供及每月之初給發薪水洋銀均寫在洋銀總清簿上今查知薪水均由行主金四美囑學從培脫向銀行取銀給發並不登華人帳上遂着將欠銀如數繳案答稱黄若不交出洋銀總清請諭令將往來手摺繳　亦可稽查同轉謂爾何不早說實屬刁蠻著　　嚴追○江北人江蔡記訴稱胞弟仁記冋在三馬路　泰祥皮　行當車天日前因乏力拉車令同鄕　張龍替工三日言明每日工錢一百文三日後給以小洋三角事已了矣今行中庖丁某甲言及有絨衫一件水烟袋一枝洋刀一柄被張竊去勒令仁記賠錢小的因尋張扭案洋刀已在身邊　出葛同轉詰問之下張供稱小的爲仁記替工每日錢一百五十文作工三日只給小的小洋三枚尚欠錢一百五十又水烟袋由仁記給小的令質錢一百五十文抵償所　工值絨衫留在行中未經携出同轉　兩造各執一詞着將張押候傳仁記質訊　　饎飯人陸三了頭訴稱兒子阿杏巳廿三歲不務正業時擊壞家中什物且將小的夫婦辱毆今特送　請究葛同轉問爾子曾否受室答　伊曾自　娶得一妻因不能顧家妻出外爲乳嫗伊竟誣小的賣去圖詐錢文同轉謂阿杏曰爾偌大年紀難道人事尚不知何胆敢毆及父母乎着　候　頰二百下管押半月以爲不孝　儆○包探王榮培禀稱今晨小的出外巡緝途遇直隸人李貴　持綢衣數件向護城河畔某押店典錢查問來由支吾以對顯係犯竊拘入捕房據稱由興聖街四十一號門牌某姓家令伊付質及帶往查間並無其事是以送案請懲長發棧司帳人吳蘭亭訴稱李係棧客宋大人之家丁昨晚竊取衣七件烟槍一枝避匿不見今知被獲由大人飭小的來領贓曷同轉問李曰爾如何行竊主人衣牧供稱小的跟大人多年此次在雲南大人以小的作事不端卽行斥逐今聞大人來滬卽欲入都因叩見大人求仍錄用爲時已久大人並不收留旅費不周故竊幕友高師爺之物同轉謂爾如此行爲豈不令人生厭諭畢檢閱失單尚少藍青摹本縀夾套褲一雙烟槍一枝重加研詰李稱此兩物業已典錢用去同轉論令吳候吊齊贓物明日來領吳稱宋大人今日欲附海　輪船進京務求大老爺速吊原贓給領同轉問李如何辦法吳稱大人曾分付小的將贓領回至李任憑大老爺究辦可也同轉謂跟丁必有經荐之人如今流落申江終無結局爾可否回去勸大人暫行領去送回 
 
 

Page 4

 
 
原籍免致流落無依今日照理本應笞責惟念爾大人動身在卽姑請爾帶回交經荐人自行管束吳唯唯稱是同轉立飭包探將贓吊齊給吳代爲具領 
[仁言利溥]  
昨有青浦縣署帳席諸君致函本館云貴報載山東災黎待賑孔亟兹有平安予求闔家平安愿助東賑鷹洋一百元交局寄呈乞察收彚寄災區並祈卽賜收條原班帶轉以便轉交爲禱邇來時痧危症頗多此間得有極騐方兩張按方施治俱各應手取效眞百發百中之方但他處　及徧知特錄呈尊處務望從速登諸申報俾看報者一覽便知如能一人傳兩兩人傳三則人人共有所聞卽人人各有生路素仰大善長至仁惻恒利物利人自此以後人之不死於是症者皆仁人之所賜矣如蒙俯允曷勝感激肅此奉懇敬請善安澤普齊中拯萬民而有豸方探肘後　二豐以無形手簡頒來心香爇遍除將方另列報章外敬書崖略拜謝鴻施 
[青陳舫先生治霍亂吐瀉旋螺吊脚等神騐方]  
先服行軍散一瓶約一分重或服瓶半再用霹靂散傾入臍内用膏藥封好切生薑一片　在膏樂上用艾火　五壯如遇旋螺吊脚重症或眼眶下陷神色慘變者急用好高麗參開水磨服雖多至七八錢不妨調入好肉桂屑隨服隨　無言不效現己治活多人但服參後切不可再服行軍散以其勢要脫不能再用香藥發散也○又治霍亂吐瀉旋螺吊脚危症方 
高粱燒一斤用潮　一兩大土清膏一錢浸入燒酒内須預先浸好用箬封固每服一酒杯不必多吃再用紅花四兩蘇木屑一斤艾絨一斤水紅花卽寥花二斤忽一斤生薑一斤潮腦四兩木瓜片半斤紹酒二十斤將前藥八味煎透用布數塊入酒内同煎不論腹痛筋抽痛將布乘熱擦痛處人手要多冷　換此方亦試過極騐 
[同仁輔元堂來信附登]  
本月初二日渡船在萃豐碼頭浦中撈來男屍一具年約三十以外下身穿藍布破　繫以　兠内有　板洋兩元鑰起二枚小洋兩枚　帶料鐲三根辮線當卽照相留存殮埋義塜如有親族來堂認照領棺可也 
[助賑撫要]  
山東需欵孔殷所賴積善者量力扶持彼瀕厄閭閻當亦感頌弗置焉金華延陵書屋善士規元三百五十兩鎭江無名字善士規元三百六十九兩二錢由徐石士兄交來又自助洋二元爲令郎求永保平安歸安潘仁丈士增爲令弟文　疾求速愈洋五十元歸安定劉氏求病卽愈洋五十元無名字善士洋五十元三馬路馬存仁堂年例西瓜燄口等費移助小洋八十角委解災區惻隠不求共喻平安可以兼臻聿叶塤箎何須藥石食瓜汰費出權變以匡時證果探源撙繁文而濟世藉資觀感謹特表彰上海北巿絲業會館籌賑公所施善昌謹誌 
[浙省撫轅抄]  
六月廿二日卽用縣黄大華禀銷瓶密保甲差署永康縣丞李世均禀辭赴任○廿三日景寗縣周緒益禀知藩司飭知赴任叩謝候捕縣石廷熙禀醉解京餉赴都　選慶　典史孫效琛由京領憑來省禀到○廿四日戴啓文寗郡洋廣局通判汪學沅楓涇厘局俱禀見禀　赴局代理奉化縣　禀見禀辭赴任候輔縣胡培元禀知厘捐局委塘棲厘局差由餘杭東關來省禀見叩謝金廷棟禀知臬司委調查審差叩見禀謝江澄禀見禀辭赴平湖厘局差石廷熙禀見禀辭解京餉赴都嚴川府經歷尹關福禀知藩司飭知赴任叩謝○十五日同知余顯周禀知防軍局并順直賑捐局札委收發文移禀見叩謝 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年六月廿三日京報全錄]  
宫門抄○諭旨三道錄前○發抄硃批五道○陜督楊等奏遵旨派員前赴玉樹番地會清積案摺○將軍岐等奏總兵因病開缺調員接署摺○皖撫沈奏委署知府片○東撫張奏請奬勵道員片○又奏漕船全數挽出東境日期片○將軍長奏委署同知片○東撫張奏請開復同知革職處分片○大臣載等奏報廣恩庫一年收發銀兩數目摺○護新撫魏奏委署知縣各缺片○粤西撫馬奏水師右營防軍改歸右江道員兼統片○六月二十三日禮部宗人府欽天監廂紅旗值日無引見○李培元謝授右贊善恩○金保泰謝放江南正考官恩○特用道王廷訓謝恩○遷公請假二十日○芸公請假十日○召見軍機 
錢應漙王廷訓○發抄楊昌濬奏請以張成發補陜西城守營都司奉硃批兵部議奏欽此○又提督周逹武等捐賑建坊並請議叙奏硃批着照所請該部知道欽此○馬丕瑶奏知府陳如金署平樂守奉硃批吏部知道欽此○又知府黄仁濟署思恩守奉硃批吏部知道欽此○又候補知府劉忠翰期滿甄别奉硃批吏部知道欽此○○太子少保頭品頂戴陜甘總督臣楊昌濬署西寗辦事大臣甘肅甘凉道臣奎順跪奏爲遵旨派員前赴玉樹番地會清積案恭摺仰祈聖鑒事竊查有青海管轄玉樹各族番衆屢被四川屬之德爾格土司等欺凌磕索以致玉樹番民困苦難堪迭次呈懇查辦經前辦事大臣薩凌阿據情具奏欽　諭旨飭下成都將軍四川總督駐藏大臣遴選妥員確切查明分别懲治以弭後患等因欽此本年正月十九日准四川督臣劉秉璋咨會前來商由川甘兩省各派妥員約於德格玉樹適中之地互帶所轄番屬彼此質訊以期迅速清結適前辦事大臣薩凌阿丁憂回旗未及核辦由代辦大臣事署西寗鎭李良穆轉呈到省經臣昌濬派委副將銜署巴燕戎格營遊擊張鼎雄率帶弁兵尅期前往奴才奎順接印後馳赴西寗照案辦理並派　帖式咸斌隨帶兵丁書識會同前往兹據張鼎雄等禀稱遵於五月初八日起程由丹噶爾出口取道前進並帶馬步弁兵數十名以昭愼重奴才當飭該員等謹愼辦事嚴約兵役毋許需索滋擾凡玉樹各族案件務須相機辦理妥速竣事以期仰副朝廷愼重邊防懷柔遠人之至意所有應需官兵騎䭾馬匹口食等項銀兩由臣昌濬飭司照例支給分别轉發以資應用除咨行知照外謹將派員出口前赴玉樹番地會辦積案緣由合詞恭摺馳陳伏乞皇上聖鑒再此摺係奴才奎順主稿合併聲明謹奏奉硃批知道了欽此○○四川成都將軍臣宗室岐元頭品頂戴四川總督臣劉秉璋跪奏爲川北鎭總兵鄧榮升因病開缺當經調員接署恭摺仰祈聖鑒事案據川北鎭標中軍遊擊升用副將蘇貴轉據川北鎭鄧榮升之子鄧昌朝禀報伊父鄧榮升昔年在營身受勞疾因本年四月初間偶染風寒引動舊病醫治不效於是月二十三日在任身故等情呈請轉報前來當經檄委軍標協副將鄧全勝前往接署川北鎭篆務並委儘先副將謝春勝接署軍標副將篆務各專責成所遺川北鎭總兵員缺例應請旨簡放以重職守謹合詞恭摺具奏伏乞皇上聖鑒訓示謹奏奉硃批另有旨欽此○○沈秉成片再安慶府知府聯元現據請咨赴部引見所遺員缺係省會首郡政務殷繁時有發審案件必須才識練逹之員方足以資治理查有署寗國府事太平府知府王汝礪老成稳練才識兼優堪以調署又署徽州府事准補寗國府知府李成鰲現經飭赴本任供職所遺徽州府篆務應卽遴員接署以專責成查有署鳳陽府知府劉宗海辦事精細有守有爲堪以調署該員王汝礪等各任内均無督緝己起四叅案件據藩臬兩司會詳前來除分飭遵照外謹會同兩江督臣劉坤一附片具陳伏乞聖鑒謹奏奉硃批吏部知道欽此○○張曜片再山東登萊青道盛宣懷蒞任已及五年勸捐賑欵除解濟直隸河南不計外卽山東一省己勸收至五十餘萬之多又於青州武定所屬二十餘州縣　江浙天津紳士散放官賑義賑雖黄流横溢舟車不通亦必涉險分赴村墟率同官紳躬親查放得以涓滴歸公民沾實惠洵足仰副皇上懷保之仁上年因賑欵不敷該道捐湊銀五千兩兹又以春賑款絀捐銀一萬兩解交省局兌收備用據賑撫局詳請核奏前來臣查恤民助賑固職分所當爲而奬善勵勤亦激揚所必及臣恭閱邸抄四川鹽茶道延煜建昌道黄毓恩各捐銀一萬兩並勸捐出力經大學士直隸督臣李鴻章奏蒙恩賞頭品頂戴仰見皇上有善必錄之至意今花翎布政使銜山東登萊青道盛宣懷捐助賑項情事相同而捐數勞績過之應如何鼓勵之處臣未敢援案擅請伏候聖主恩施謹附片具陳伏乞聖鑒謹奏奉硃批盛宣懷着賞給頭品頂戴欽此○○張曜片再山東省上年新漕除蠲緩留賑各項下餘應兌米石業己全數交帮兌運所有外河德正首帮船隻開行日期經臣奏報在案兹查在後之濟寧前後及東昌等三帮跟接首帮漕船依次開行於四月二十五日全數挽出德州柘園鎭東境連檣北上據督糧道善聯禀報前來除咨直隸督臣飭屬催䟎外所有山東省漕船全數挽出東境日期謹附片陳明伏乞聖鑒謹奏奉硃批戸部知道欽此○○長順片再署五常廳同知實任敦化縣知縣劉調元呈報丁憂所遺五常廰同知一缺應卽遴員接署兹查有試用同知玉堃明幹有爲究心治理堪以委署據吉林分巡道訥欽具詳前來除檄飭遵照外理合附片陳明伏乞聖鑒至敦化縣一缺本省現有應補人負應請扣留外補合併陳明謹奏奉硃批吏部知道欽此○○張曜片再前辦濮州分局鹽務候補同知黄鈞虧欠鹽價及賠項共銀二千四百七十四兩六錢六分九釐京錢二萬三千二百五十二文經臣奏叅暫行革職勒限完繳嗣後據該員解到銀一千四百九十五兩四錢一分九釐核計鹽價繳清復經臣奏請先行開復聲明其餘賠欵催令赶緊措解旋准吏部議覆令將賠項銀錢如數繳清再行奏明辦理等因轉飭遵照在案兹據鹽運使王作孚會同局員候補道陳重慶等詳　該員　鈞現將應賠銀九百七十九兩二錢五分錢二萬三千二百五十二文如數完繳清楚等情請奏前來臣覆查無異相應仰懇天恩將候補同知黄鈞原叅暫行革職處分准予開復出自鴻慈謹附片具陳伏乞聖鑒訓示謹奏奉硃批着照所請該部知道欽此○○奴才載卓奎英志元跪奏爲廣恩庫光緒十六年分一年收發銀兩數目恭摺奏聞仰祈聖鑒事竊據管理廣恩庫司員禀稱各款項下光緒十五年十二月底通共原存庫平實銀五百二十一兩四錢六分七厘六毫三絲一微四纖二沙光緒十六年新收各處通共解交銀一萬三千七十兩一錢一分五厘開除通共用過銀一萬三千七百一十二兩三錢七分三厘七毫八　六忽九微内除戸部奏准撙節减半减成减平銀三百三十一兩二錢九分六釐外實用過庫平實銀一萬三千三百八十一兩七分七釐七毫四絲六忽九微奴才等照數盤查覆核無異謹將一年收發各欵及現存各數目敬繕清單恭呈御鑒俟　命下之日奴才等造具細册咨送總管内務府查核並咨行直隸總督除將戸部奏准樽節賞項减半减成减平銀三百三十一兩二錢九分六釐轉飭布政使由本年解交廣恩庫租銀六千四百兩内坐扣轉解部庫外所有廣恩庫一年收發銀兩數目循例具奏伏乞皇上聖鑒謹 
奏奉硃批該衙門知道單併發欽此○○魏光　片再署庫車直隸同知張開鑑缷署遣缺查有候補同知聞端蘭堪以委署又署阜康縣知縣左兆鳳缷署遺缺查有候補知縣鍾逢煥堪以委署據署新疆布政使饒應祺署鎭迪道兼按察　銜陳名鈺會詳前來除由臣批飭分别給委外謹會同陜甘總督臣楊昌濬附片具陳伏乞聖鑒謹奏奉硃批吏部知道欽此○○馬丕瑶片再廣西水陸各防營上年經臣奏明分别撥歸鎭道各員督率以專責任其柳州河面之水師右營照會柳慶鎭總兵兼統分紥柳州慶遠思恩潯州等府屬之陸路防營派右江道員節制調遣在案查右江道所屬大半皆山深箐密伏莽易　在昔爲著名不靖之區時多刦掠之案自派右江道張汝梅節制陸路防營力求整頓督飭各營會同地方官嚴密巡防勤加跴緝迭獲積年稔惡匪徒禀明懲辦轄境日臻乂安水師與陸路防營原相維繫若將柳河水師右營一併撥歸張汝梅兼統水陸調度尅期應手捕務更爲妥速得力益抵　清在該鎭道同舟共濟本無隔閡之虞而水陸統歸一員呼應尤爲靈便除札飭張汝梅卽行兼統並照會署柳慶鎭總兵謝讚交替外所有水師右營　軍改歸右江道員兼統緣由理合會同兩廣總督臣李瀚章附片陳明伏乞　鑒　示謹奏奉硃批兵部知道欽此 
 
 

Page 12

 
 
[光緒十七年六月廿四日京報全錄]  
宫門抄○諭旨一道錄前○發抄硃批四道○護新撫魏奏查辦盜匪情形摺○東撫張奏已故知州循績堪紀請宣付史館立傳摺○護新撫魏奏請奬勵片○將軍富奏請仍照原保給奬片○六月二十四日兵部太常寺太僕寺正藍旗值日無引 
見○成公額中堂各假滿請安○荆州副都統瑞興到京請安○興伯請假十五日○烏拉喜崇阿恩全各續假十日○吏部奏派騐看月官派出麟書熙敬譚鍾麟續昌錢應溥巴克坦布薛允升陳彝鄭嵩齡桂年方汝紹劉心源鳳英文郁托佛歡何福堃○兵部奏派查齋之大臣派出容貴文興文秀明秀耆齡花尚阿恩普色普徴額○召見軍機廖壽恒瑞興○發抄劉坤一奏卽用令朱秉成補常熟令奉硃批吏部議奏欽此○又總兵朱洪章統領太和留防水師奉硃批兵部知道欽此○又候補副將何明亮署九江鎭奉硃批兵部知道欽此○又兩江拿獲情罪重大匪犯正法並出力人員請奬奉硃批着照所請刑部知道欽此○○頭品頂戴護理甘肅新疆巡撫新疆布政使臣魏光　跪奏爲盜匪聚衆刦犯挾仇燒殺形同叛逆委員查訊分别懲辦恭摺具陳仰祈聖鑒事竊光緒十六年十二月二十九日據署吐魯番廳同知傳壽森禀報洋海盜匪阿和買提阿不都熱以木等聚衆刦犯仇殺漢人燒毁房屋比卽會同防營督帶兵役往捕該盜匪等均已逃匿等情臣當將傳壽森撤任並摘去翎頂勒令會同署吐魯番營遊擊陳東暘嚴拿各犯並飛飭附近各屬防營分派隊伍扼要兠拿一面委候補道李宗賓帶同知州楊方熾等前往查辦旋經吐魯番文武派出兵役會同回子郡王瑪木特所派回目人等將首從各犯全數拿獲解交李示賓審擬兹據禀稱查明洋海地方距廳城一百二十里盜匪阿和買提阿不都熱以木等係著名慣賊曾於光緒十五年經鄕約許登鰲商民趙金中等聯名控廳驅逐該盜匪等因之樍忿上年十一月阿不都熱以木起意紏約馬勒必子等搶刦漢民張彪家財物報廳派差陳得六等於十二月二十日緝獲馬勒必子說出首犯阿不都熱以木藏匿處所乃該差不卽往拿首犯輙拿票内無名之賊兄買邁熱以蒙搜出身帶具領往羅布綽爾安戸銀四十兩指爲搶贓私行依挾又不將拿獲人犯卽時送案致阿和買提阿不都熱以木等於二十二日聚衆刦犯追還詐去銀兩搶去差役騎馬旋又刼奪過客馬匹殺死蔣姓自知罪犯重大與夥匪買提八亥買急属買邁熱以蒙馬勒必子買邁色提買賣里芽絲商議先殺洋海漢人報復夙嫌後至魯克沁刼出廳官交郡王管押賊犯再作計議均各允從比有色提巴海怕子爾坎士木鐵木耳米四里木加拉爾玉山阿皮思克力木牙四阿王提等十人自來聚會買急属阿皮思至禮拜寺取出矛杆作紅白旗二面陸續紏約沙吉提買邁托乎地土爾當克物爾克米牙斯八拉提滿克理木阿哈滿提買提鴉斯阿哈買買提巴亥十人裹脅怕拉提若子牙思哎子八晐三名遂沿途找尋漢人各用刀棍砍毆殺斃漢民許登鰲等各家男女大小三十五名口殺傷三人燒燬房屋二十四間續行裹脅米力克八亥買的牙士坎木爾哈以提托乎地買提哎里牙思六名是夜均經買邁熱以蒙買邁色提監守以防逃跑旋卽糾衆騎馬動身二十三日黎明至魯克沁城奪門擁入正舉火間回子郡王瑪木特督衆開砲轟斃買急厲轟傷買邁色提賊勢不支竄回洋海搜掠財物四散逃走回犯阿和買提阿不都熱以木買邁熱以蒙買邁色提買提八亥向羅布綽爾奔逸探知前途有備折循邊界擬由烏什竄入鄰境回子郡王派出回目會同兵役跟蹤窮追正月二十六日至金廠　内圍捕該盜匪等尚敢拌死抗拒比卽鎗傷阿和買提右臂　不都熱以木左肩甲立將各犯就擒其餘各犯陸續緝獲無一漏網被殺漢民業經騐明屍飭令安埋一面提犯研鞫供認前情不諱除買急厲阿不都熱以木先後槍斃業經戮屍梟示哎里牙思在監病故不計外開具各犯供摺呈請核辦前來臣詳加披閱此案盜匪阿和買提買提八亥買邁熱以蒙馬勒必子買邁色提買賣里牙絲六犯與巳死阿不都熱以木買急厲共謀聚衆形同叛逆例應凌遲色提巴海怕子爾坎士木鐵木耳米四里木加拉爾玉山阿皮思克力木牙四阿王提十犯殺人放火搶掠財物例應斬梟以上十六犯均傳首犯事地方懸竿示衆沙吉提買邁托乎地土爾當克物克米牙斯八拉提滿克理木阿哈滿提鴉斯阿哈買提巴亥十犯騎馬持械隨同助勢亦屬法無可貸例應處斬差役陳得六妄拿詐贓致釀巨案較之尋常蠧役詐贓致斃人命情罪尤重亟應出斬當飭李宗賓督同該廳文武監提凌遲斬梟處斬各犯分别就地正法以彰國法而快人心所有被害漢民慘遭燒殺家破人亡實堪憫惻巳經籌欵交地方官量予撫恤毋令失所此次該盜匪等因刼犯起釁事出倉卒非地方官意料所及惟傳壽森所派差役妄拿詐贓激成巨案慘斃無辜至三十五名之多實非尋常失察可比相應請旨將補用知府候補直隸州知州缷署吐魯番廳同知傳壽森交部議處以示懲儆除被脅怕拉提等八名暫行收禁查訊平日是否善良以及阿和買提等罪犯凌遲例應緣坐另行辦理並將犯供鈔送刑部外合將盜聚衆刼犯挾仇燒殺形同叛逆委員查訊分别懲辦緣由謹恭摺具陳伏乞皇上聖鑒施行謹奏奉硃批着照所請該部知道欽此○○太子少保頭品頂戴山東巡撫臣張曜跪奏爲己故知州循績堪紀籲懇宣付史舘立傳以彰治化而順輿情恭摺仰祈聖鑒事竊維州縣一官爲民生休戚所繫其去民也近故其感人也深而國家治忽相因亦惟州縣之轉移尤速臣自抵任以來日以循良諄勉僚吏其間或武健而近於嚴酷或端謹而失諸迂緩欲得剛柔互劑實心勤民者曾不多　兹據布政使福潤詳稱據東平州紳士戸部郎中李金階等呈稱巳故署東平州事准補膠州知州許祺身署理州篆前後三年其始蒞也民間患盜則偵盜所在躬督捕之卒獲巨憝境賴以安以故濱河兼以山水漲發民遭昏墊施賑五次皆親稽戸口涓滴及民宿弊一清民霑實惠又培埝以復田疇散衣藥以恤困乏民依稍奠則又教習儒修講明禮讓聽訟明决獄無寃濫期年攝政頌聲翕然嗣准補膠州將履新任士民恐其去也奔走千里僉呈籲留其得民之深尤在堵塞汶上縣楊家集漫口焉蓋東平地在下流久爲巨浸而漫口地屬汶境汶民以水有所歸不願復堵該故員躬往勘度相其源流曉以利害群情翕服不日工成至今東平被休汶境無患其他善政不可枚舉嗣於奉檄赴膠卒於途次民間巷哭私祭相續迹其遺愛入人甚深理合開具政績清册呈乞詳奏表揚以彰治化等情由司覆核請奏前來臣查該故員自筮仕山東歷署章邱朝城等縣代理膠州知州均有治績迨委署東平州事尤能勤政得民一歲之中衙居不數日周行村落拊循敎誨親若家人臣於光緒十五年舉劾屬史摺内曾經保荐奉旨嘉奬方冀歷練其才具備國家循良之選豈意積勞遽殁未竟所施臣實惜之兹旣據該州士民公懇表彰政績實屬輿情愛戴出於至誠臣不敢壅於上聞可否仰懇天恩俯念巳故山東署東平州知州膠州知州許祺身政績可紀宣付史舘立傳以彰治化而順輿情出自鴻慈除將事實清册咨送禮部查照外臣爲表揚循吏激勵羣僚起見謹恭摺具陳伏乞皇上聖鑒訓示謹奏奉硃批着照所請該衙門知道欽此○○魏光燾片再洋海盜匪燒殺搶刦勢甚兇悍幸回子郡王瑪木特督衆擊斃賊首始各逃散復又選派回目拿獲首要各犯銷除亂萌保全地方實屬異常出力該回子郡王瑪木特應如何給奬以示鼓勵之處出自天恩其餘在事出力回　人等卽由臣賞給銀兩功牌以資激勸謹附片陳明伏乞聖鑒訓示施行謹奏奉硃批瑪木特助剿出力甚屬可嘉看加恩賞穿黄馬褂欽此○○富勒銘額片再五品花翎湖北撫標揀補把總後拔補千總邱兆麟前經前署伊犁將軍錫綸於匪徒迭次竄擾派兵剿辦各情形案内隨摺擬請免升補千把以守備儘先卽補加都司銜並請賞給巴圖魯名號嗣經兵部議覆所請儘先免補勇號均核與定章不符應毋庸議等因具奏奉旨依議欽此欽遵在案查歷年搜剿竄匪撲滅潰勇該員隨隊打仗奮勇非常手刃悍賊戰功卓著實屬異常出力合無仰懇天恩俯准將邱兆麟仍照原保免升千把以守備儘先卽補並賞加鄒司銜出自逾格鴻施除將該員履歷送部查核外謹附片具陳伏乞聖鑒訓示謹奏奉硃批覽欽此 
 
