# 1882 - 330 - 4903445

 

Page 1

 
 
[論高麗君臣於國亂後勵精圖治講求西法有轉危爲安之機]  
　　有國者運之盛衰勢之强弱以天事言之將欲伸之必先屈之之謂也以人事言之死於安樂生於憂患之謂也夫人嬰憂患則善心生勞心焦思臥薪嘗胆此少康之所以王勾踐之所以覇也高麗古朝鮮國箕子之故封漢魏之世地分六十餘部其中最强者曰馬韓曰弁韓曰辰韓渾其名曰高句麗晉唐間始稱高麗國隋焬帝曾發諸道兵跨海征之中原騷動唐太宗高宗之世屢興問罪之師以盖蘇文擅行廢立也厥後李勣代將竟破滅其國以勣爲遼東大總管鎭撫八道畧定一時復爲蕃國宋世改封三韓國公未幾仍册其君曰高麗國王元明世居藩服境内粗安萬歴問日本太政府大臣平秀吉覬覦其地遣使禮聘曰願假道於韓以攻遼薊國王李昖不荅遂遣將清正行家等以兵攻之一戰而虜其將再戰而走其王入其都王奔平壤轉徙茂州告難於明且乞師於是大發兵援高麗大將李如梅劉綎等與日人戰互有勝負相持三年值秀吉病篤憂内亂檄諸將歸國是役也有明勤四十萬之師糜千百萬之饟高麗雖賴其刀得以倖存而日本兵無紀律所過殘破國勢因之不振我朝龍興遼陽示之以威懷之以德服而赦之爰受封册通貢献奉正朔永爲不背不畔之臣邇來二百三十有八年矣今王旣親國政識時通變知閉關自守勢必有所不能遂銳意通商朝士亦多賛之者而在昔攝政之大院君與先世舊臣之拘守成法者極力沮撓之激成黨禍父子之間儼然敵國譬諸以士和泥搏佛像一天尊像一或奉佛或奉天尊所奉旣殊爭端兆矣夫泥出於土本無以異而爲佛爲天尊兩大殊途雖不欲爭如奉之者各立門戶何近者日高搆隙民變於内禍起蕭墻危及君后致勤上國之師前報曾備載其事毋俟贅言其君復辟後痛自貶仰下令罪已遠近臣民讀之有哭失聲者唐德宗以朱泚之變播越奉天下罪已之詔哀感黔黎以情不以文詔出陸宣公手筆乃先後同揆如出一轍安見古今人不相及也王於表謝中朝之次復遣重臣服辜於日本屈已下人不失土宇可謂能保其民矣他如倩日人爲延西國地學之士察其境内礦產開採可期所以求富也擬創設機器廠　兵輪船購西洋鎗砲日勤訓練所以圖强也凡此數端悉非高國君若臣曩時意料所能及而治生於亂禍爲褊倚實開異日强大之基是猶貧家子體弱善病不以爲意因内虧而召外感幾致不起破家治之藥餌之費不　吝惜以療疾之故兼顧氣體客病外解元氣内充易羸爲健而貌亦加肥夫高麗之爲國也内本貧弱外侮易生不因猝嬰禍亂何能發奮自雄昨閱東瀛報載高使擬在本國開設新聞紙館需用之機器胥已購就將載與俱回也余謂臺國執政與民更始欲化厥迂執必廣其見聞創設報館洵爲第一要著高使洵知所務矣詩云靡不有初鮮克有終惟願高人愼厥初終强臺更上不爲習俗所囿而日躋於富强也可 
[電報彛錄]  
　　本月十人日倫敦發來電音言英國新增由香港至上海之電線業經議定合同亦已簽字定於明春開辦矣又言阿爾蘭之土伯靈地方巡捕等時有爲亂黨行剌情事故目下更立規條令巡捕等各帶手鎗以備不虞也 
[澳門盜案]  
　　澳門板樟廟左近有某婦其夫外出與二婢闇居本月初六日黎明忽有盜三人入室將二婢捆縛並塞其口隨將該婦致死所有積蓄衣飾等件席倦而去最可慘者該婦有妊已經九月婦死胎亦墮斃比隣人知覺報知捕房查看則見兩婢所縛甚鬆口雖被塞仍可出聲大有掩人耳目之狀疑婢與盜通同一氣現已將兩婢帶入捕房以待訊究也 
[東報譯登]  
　　長崎古川町有某士族女串合一日本人屢在街巿行竊從未破案前月二十八日又往東濵町某布店竊取洋布一疋爲店主所覺當塲捉獲交捕管押現聞解至裁判所斷定男女各監禁三月並罰作苦工夫士族之女而爲偷竊則世風可知矣○去歲日本書信舘被盜偷去三千餘金兹悉此盜業經在神戶拿獲已于初七日由神戶解送長崎聞此盜卽該信館舊時停歇之工人盜此巨金逃至神戶妓樓酒館隨意花費遂致被人察出也○停泊長崎港内之俄國兵船于初八晚試點電燈照耀一如白晝一時觀者甚衆附近鄉民幾疑爲明月生於海上矣○高島煤礦前因鑛夫爭論工價肇事互相罷工械鬥廠内房屋亦拆燬數間現經多派巡杳往該礦彈壓已息事矣○各鄉巿鎭居民崇信天主耶穌教者十居六七往往教中人與居民滋事居民受其欺侮皆因教中人恃教爲護符雖有打傷人命之事一經被獲到官教師卽出塲多方袒護故地方官辦理此種案件每多棘手不過曲從了事今聞長崎杞憂會人員不避嫌怨特集資往各鄉設立駁邪會社專勸人爲善行好忠君愛國並指駁信天主耶穌等教之非故每到開講之日聽者常數百人鄉民藉此開化者計亦不少會員皆飽學之士辦理以來頗稱得法教中人雖每與之爲難會員卽以禮回答以爲我行之會卽汝傅之教苟有善教自必有人擇善而從又何阻我之駁乎所以教中人因有此會以來各修品行非復曩時之跋扈教民與鄉民皆相安無事說者莫不贊其法之善也○租界華商泰來行于十五晚三鼓後被賊扒墻入届撬開帳房將銀箱捧至天井止在翻騰之際　行夥驚醒喊呌該賊卽越墻逃逸檢點物件知被竊票金五百元洋八十餘元現已報官矣○日本自有郵便局以來通行國内莫不稱便兹聞該局禀請日廷將信省略爲加增時人以爲此舉恐爲各國所議因于九月間交參事險集議各議員議得以爲增减信資乃當局者權衡外間雖有流言不足輕信應准該局酌加内國信資每封以二分半起碼就近街巿每封一分半至外國信資未有所聞然此議未經元老院核議準否尙難定也○日本皇本擬今年巡幸九州以政務倥偬未能啓駕兹議定期于明年正月中旬由東京　輦巡幸九州遍察各地方民情云○近來内務省發電調齊各處現任官吏着于十月初八日齊集東京詢問當今要務至所問何事一時未能得悉大約田各府縣會黨在增月盛恐於政治有碍或召取各地方官設法整頓也○海軍省於箱館眞砂町設立軍艦材木圍場以備北海道有損壞船隻可以就便往該塲脩葺也○近來萬年青盛行栽植無論貴賤咸獲善價買者極多日皇聞名亦深愛護兹有大坂一條王子將所蓄最好之萬年青呈進日皇喜而納之○大坂設立第一百二十六巨名銀行忽於九月三十日關閉恐有虧缺也○宫城縣金日村自煤鑛一處開採已十餘年專供福　縣境 
 
 

Page 2

 
 
内各銅鑛需用村民咸賴此鑛傭工餬口現該鑛挖掘已罄村民恐從此無以謀生皆爲憂慮故偕村長鑛師各處探看意欲再尋一礦以利村民前月中隹果在宇田郡新地村山内看出一礦煤質甚隹足供二三十年之用於星村民莫不歡慶卽欲開挖無如資本不敷堤在設法招股云 
[錄八月初五日朝鮮國王諭]  
　　傅曰維我東方僻在海隅未曾與外國交涉故見聞未　謹約官守五百年輓近以來宇内人勢逈異前古歐美諸國如英如法如美如俄創其精利之器極其富强之業船車遍於地球條約聯於萬國以兵力相衡以公法相持有倒乎春秋列國之世故以中華之獨尊天下而猶然平等立約以日本之嚴於斥洋而終亦交好通商是豈無自而然哉誠以勢不得已也然我國亦於丙子之春重講日本之好許開三處之港今又與美英德諸國新定和約事係創始有無怪乎爾士民之疑且訪然交際之禮均係平等則揆以義理無所碍也留駐之意本在護商則參以事勢亦無虞也交際有道盡在經傅而迂腐之儒徒見來朝和意之誤國妄爲援譬輒付斥和之論何不思人以和而來而我以戰而待則天下其將謂我何如國也孤立無援生釁同也畔萬國致衆鏃之交集自分敗亡而不少悔恨於義果何據議者又以聯好西國謂將漸染邪教此固斯文爲世教深長慮也然聯好自聯好禁教自禁教立約通商只據公法而已禮不許傅致内地則爾等素習孔孟之訓久沐禮義之俗豈有一朝而趨邪乎設有愚蚩夫氓濳相傳習則邦有常憲誅殛不赦何憂崇闢之無其術也且見器械製造之稍效西法則輙以染邪目之此又不諒之甚也其教則邪富如淫美色而遠之其器則利苟甘以利用厚生則農桑醫樂甲兵舟車之制何憚而不爲也斥其教而效其器固可以並行而不悖也况强弱之形旣相懸絶苟不效彼之器何以禦彼之侮而防其覬覦乎誠並内修　教外結隣日守我邦之禮義效各國之富强與爾士民共享升平則豈不美哉乃者習見難化民志靡定遂有六月之變失信隣國貽笑天下國　日以岌嶪賠欵至於巨萬寍不寒心日人之人我國何曾虐我侮我而特以軍民妄生疑竇積憤懷怒無故而犯之有乖和好爾等自思其失在誰今幸辦理粗完舊好更伸而英美諸國又將踵至立約通商此乃萬國常例非創行於我國决非可驚可愕之事爾等各宜帖然士勤工課民安稼穡勿復以曰洋曰倭妄動騷訛也各港近地雖有外國人閒行宜各晏然爲常無可相犯倘如彼有凌虐自當按約懲辦决不屈我民而護外人也嗚呼愚而自用聖人攸戒在下訕上土法當誅不教而刑是爲罔民故以矑述洞諭至旣與西國修好時昔有異則京外所立斥洋之碑閣概行拔去爾等士民各悉此意特令議政府發八道四都揭示 
[朝鮮王招輯軍民諭]  
　　諭爾軍民知悉近聞亂魁尙有漏網餘黨㤹迫逃者未歸流者未集何可以若干人之罪俾無辜軍民罹此苦也今諭爾衆如有捕獲亂魁者每人賞賚百金而别有褒獎之典其餘脅從之輩决無追究之理勿復懷疑斯速集還右令政府揭示 
[長樂近信]  
　　有客自湖北之長樂銅礦囘述及該礦諸事殊稱順利該處界在湖南四川邊境地近苗疆荒山甚衆而礦苗隱現頗覺繁多目下該礦局已購得山七十餘峯其時山價尙廉今則逐漸昻貴矣然局中尙在購買聞自開辦至今備用銀一萬據云先前以千金購得之地目下已值萬金且木材甚富而價極廉屋多以板代磗瓦之用費錢二三十千便可安居雖磗瓦等物須運自二百里外稍有不便然西秦板屋亦足以居木匠每工不過五十文工價旣輕局費亦省然則該礦其方興未艾乎 
[疉漕囘祿]  
　　漢陽東城角衡州會館之北有湖南人所開傘作坊初九夜匹點鐘火於帋堆勃發勢不可遏且人俱在睡夢中前門失火後無出　赶卽推塌墻屋以圖逃命然火勢巳逼竟燒斃傘司五名被延及者三家又十三晚橋口下首秦淮公所落河碼頭對河皆泊襄樊等處船隻突遭火警是時風色甚勁鄰船開避其橦錨落水者無算計焚兩秋子船并棉花一百六十八包他貨不計云 
[同舟共濟]  
　　昨日法公司輪船由滬啓行出洋内有俄國公使附輪囘國又有日斯巴尼亞公使曁中國大員與總理婆羅州開地事務英員麥君華陀同赴香港云 
[武闈瑣誌]  
　　今科江南武鄉試僅二千餘人又多寒儉之士故各房主旣不免失望而趕考各店亦未免意興索然也初定於初六日校萟繼攺初八後攺初十無如雨仍不止故延至十二日先試步箭武生每當天氣乍晴輙試馬馳道中以收駕輕就熟之效前日正在馳驅忽有鄉人絶道而東該馬見人卽讓亦躍而東不料恰撞鄉人之身受傷甚重又有一馬馳過半道前蹄忽蹶而踣人起而馬不能起轉瞬之間後馬又至先踣之馬恐其凌躐急舉後足一踢適中後馬前足脛骨爲斷於是踣者起而馳者轉踣矣聞老於武塲者言此中變幻莫滙或人傷而馬不傷或馬傷而人不傷或人馬俱傷或以馬傷人亦若有果報者然據鞍顧盼者尙愼旃哉 
[南匯勘荒]  
　　本年南匯歉收已列前報兹聞南邑尊顧明府於月初同徐委員查勘四圑倉竺家橋六灶鎭一帶均各目擊情形囑鄉民各安本業毋得生事惟棉花均無收成現懸之棉鈴被雨所傷不能聞放其中棉已濕爛各紳董皆謂歉収如是何以堪此及明府回縣初九初十日又至新塲鎭下沙航頭魯家匯十六保等處勘諗鄉民與保甲均稱浦東向係棉花之地稻雖有五六分收成而棉爲太宗今每畞不過收至五六斤十餘斤並無收至二十斤者現懸棉鈴經雨損傷不能開放勢必就此停手無復後望矣徐委員謂棉鈴尙多日後似尚也收獲鄉人則稱往年每至冬十月棉花一律收起今則並無大收又逢連句之雨安有後望乎但未知明府與委員如何禀覆上憲耳 
[奇珍赴會]  
　　荷國准於明年開衒奇會各國均有採物赴會之舉所以廣聞見賽珍奇也聞江海關道憲已飭洋務局提調兼水利局總辦張翰卿太守將滬地各物博採旁搜置之水利局中凡磁銅玉石錦繡字畫地圖竹刻各種玩物及本館點石齋之石印書籍無不徧採又有紅木嵌象牙之檯椅上設銅錫噐皿紅木大床一隻上懸湖色縐紗帳大紅帳幔挂銀帳鈎衾裯枕簟無一不備床前擺翠鳳珠冠及婦女所用之金銀首飾衣架妝奩色色精緻又有神龕一座中設檯椅布置齊整又有信局中之脚划船一隻飾以藻繢并於船頭張掛匾對又有堂橱一對金彩輝煌雕刻精細浦中有燈船一艘裝成夏景缷明瓦窗而張印花布蓬上下三層掛五色牛角珠燈艙中亦掛燈彩並擺列紅木檯椅湘妃榻榻上鋪大紅縀墊懛中亦設古玩光怪陸離非不律所能盡述關道憲邵觀察於昨日四點鐘觀臨觀焉憲駕甫至升砲以迎前任上海縣莫明府英界會審委員陳太守法界會審委員翁太守西門巡查委員朱明府亦在水列局縱觀相與稱善聞各物當陳設三日自二十日起至念二日止各國領事及繙繹官亦皆臨閱云 
[行竊判罰]  
　　有美國人伯來底竊取意大利人衣物拘獲解由美國哲領事於前日審問屬言判罰監禁三月并作苦工按伯來底前曾犯案判禁一月甫于本月初十日釋放乃又犯行竊何不自愛乃爾 
[英兵操演]  
　　昨晨育英國水師格林阿伯答拉兵船上之兵計共百有餘名登岸由大馬路向西排隊而行係往泥城外會操者前　隊步兵每隊二十五名並有打鼓吹笛之樂人數名繼以十二磅彈之砲一尊砲後又以二十五人擁護併兵頭等衆迤邐西行想冬郊晴爽士氣暢舒倍見軍容整肅也至下午一點　鐘該兵等三十餘人復至虹口西兵打靶之處操演放槍云 
 
 

Page 3

 
 
[未遭滅頂]  
　　昨晨本埠公和祥碼頭有外國輪船上某甲擲黄芽菜一捆於碼頭上囑某乙雇人送去卽有碼頭上之某内愿爲代送某甲卽在船上取錢酬之丙伸手向取時一足立於碼頭一足踮於船邊適某乙來言黃芽菜已雇小車送去不必給錢丙忿然舉足竟跌落碼頭下幸浦潮已退未遭滅頂然亦狼狽矣 
[嫖妓續聞]  
　　昨報和尙嫖妓一案兹聞被毆者並非與該妓相識亦不在日本公舘辦事祇以同居巷内聞聲出視悞被攅毆以致打去眼鏡現在有人出爲調處服禮或可不至公庭也 
[碾傷幼童]  
　　昨日虹口鐵路上有一十餘歲之幼童由鄉間負草屨而來路經此處爲載磗之車所碰卽踣於地以致碾傷足背童乃號泣於路時適無人磗車得以逸去後有人見而問之是童歴訴情形乃雇小車送童至同仁醫舘云 
[絞犯續聞]  
　　昨報列絞犯正法一節兹悉此案凶犯實非張姪乃姓陳名忠浩帮兇之人姓吳名阿全陳約三十五六歲身長而瘦吳約四十二三歲身短而肥前日午後四點半鐘時范邑尊傳齊通班差役并請守戎城汛邑尊升坐大堂差役軍牢快子手兵勇等站立兩傍三呼三喝汛官乘馬督兵立於堂下有原差八名齊跪請示邑尊喝令將絞犯陳忠浩吳阿全帶案先有禁役高擎虎頭牌如飛而往禁門開鎖差役八名隨其後斯時陳方與譎犯鬥牌吳則煽風爐煮茶汛官督兵在禁門外守候禁役卽喚陳吳二人出二犯聞言失色卽謂差役曰勢不佳矣差役答以别無要事不過訊供而已該二犯同出内監門及至蕭王堂各差齊呼一聲竟將二犯提至案下邑尊謂爾　所犯之事罪不容恕今奉上憲釘封立刻行刑隨喝發綁立判絞條諸差卽將二犯悃綁二犯尙呼寃不置邑尊喝曰爾等自作自受有何寃枉諸差以二犯不肯行走用繩扛出頭門邑尊曁守戎汛官均排道押出小南門至大教塲天已昏黑燈球火把照耀如晝是處預釘二木樁樁上有鐵圈將犯之髮辮穿繫圈内勒　跪下再用白布一方罩其面始將弓弦麻線合絞之又用樹棍漸漸絞緊但見吳阿全腹漸膨朜遂斃陳忠浩則連斷二繩換繩再絞約有一點鐘之久腹亦膨脝而斃請官騐明再用葡包套其頭邑尊又飭差保兵丁看守始囘署排堂該差保及兵丁守至昨晨始將二犯放下由善堂棺殮云聞二十年前曾有絞犯斃後人俱散歸及次晨收尸則尸已烏有盖氣未淨絶得以復生是以當夜必須派人看守也 
[失愼卽熄]  
　　英租界坭城外之山家園地方有某姓草屋於前夜九點鐘時不知因何失火延燒幸隣人極力灌救且將房屋拆缷火始息祇燒去草房一間亦不幸中之幸矣 
[差送瘋人]  
　　英租界老閘地方有本邑人馬姓者向之沙船戶也家道頗豐邇來光景日非所有房產變賣將罄家中有馬某者近患瘋癲之症疉至捕房及會審公廨呼寃屢經陳太守飭差送歸其家昨由捕房又將馬某解案馬則一泒胡言太守仍飭差送回諭令管束延醫調治不得任其出外云 
[英界公堂瑣案]  
　　平總巡捕頭查明私賣小票各家呈請英界會審委員陳太守訊究各情迭列前報昨由富捕頭續查私賣小票者七家開單呈閱併請提究太守卽飭差捕按戶往傳統歸今日核辦云○昨日華捕至英界公堂果稱有蔣姓者因家事與妻方氏爭論有方炳成出而助蔣持菜刀砍傷方氏右脚故拘方炳成至捕房送方氏至仁濟醫院醫傷醫生謂三禮拜後傷乃可愈今將方炳成及菜刀送案方供蔣係我之姑夫因蔣男有外好姑母與論適私識之婦突來尋釁自將盌片勒傷我並未持刀砍伊陳太守問蔣姓何在方稱現在蔣增林家太守飭方指交蔣姓再行訊究菜刀存堂○王和尙訴稱住西門外鄉間因失竊衣服二件查知被孔德明所竊今在租界遇孔向追衣服則稱已典錢二千文祇還押票爲此請究質票呈閱惠捕頭禀稱王姓失竊未經報捕碍難吊贓孔德明則稱竊衣押錢早已用罄只求施恩陳太守判孔枷號一月發頭門示衆質票給王着自行取贖○王三桂訴稱爲新衣店夥昨有人來買衣論價不成被竊洋布短衫爲我看破獲住特將人贓一併交捕請究邵順興供洋布短衫係伊遺落地下者我爲拾起卽被誣指爲竊陳太守判押邵三日以示薄懲短衫給王收領 
[法界公堂瑣案]  
　　昨報投水傳疑一案兹悉法捕房將金姓解案翁太守問有無保人據法包探嚴頌眉卽禀稱今晨有人到捕房請將金釋放捕頭令其到公堂具保今尙未來至湘園茶肆後河投水之人實係湯順卿當報堂収殮之時脫去濕衣見有冤單寫在包脚布上爲成章綢縀店取去更爲備棺成殮翁太守謂成章店近在咫尺卽着傳來逾時有兩人上堂謂湯順卿死後我等爲之料理尸親現在洞庭山到滬後當爲勸集資斧以使扶柩回籍金請交保翁太守准詞着將金交二人保釋當再具成章店保單存案備查○昨報嚴究捉筆一案兹悉法捕房將拘押之浙江人張士芳解訊據張士芳供稱素隨某宦爲家丁現住八仙橋岳母潘姓處王金和之事雖有所聞實非我所爲翁太守謂此乃本分府親自訪確汝在廣立發煙館中吸烟有人尋爾因洋人買地之事爾稱此事須投縣署控告且前着包探帶王金和傳你至爾舊時吸煙之處爾尙開門問訊應姓之事如何何得狡賴况上控之案皆爾所爲實說猶可從寛張仍不認稱有薛坤者洞庭山人亦作家丁道署控案是伊經手至縣署蔡姓亦薛之熟識非與我相識者翁太守謂旣不肯認當爲押比着將張士芳帶出稍頃王金和到案太守問何事答稱房屋雖好石板未鋪且什物俱無太守謂房屋造成卽可居住且林春榮曾說爾有寄與别家之物王金和出言挺撞太守大怒着交捕管押王金和又稱張士芳押　其岳母至應姓處應文森有訟費一千兩之說太守謂此語出自何人王稱出自應文森太守着包探將應文森林春榮一併傳到分四處管押明日嚴究○昨報捨物起釁一節昨日法公堂復據法包探過永發禀稱昨同皮養田至其家中取到紙匣今特呈案翁太守逐件檢視問皮養田如何拾得皮照前供訴翁太守又詰張錫華所失何物答稱物件係顧瑞卿所失今特投案旋據顧稱遺失眞珠四十粒翠蝙蝠一隻翠魚罄四對披霞帽准十八粒俱係眞者翁太守卽將吊到之物逐件給與張顧兩人看且問是眞是假顧張答稱均是假物太守謂然則不是爾原物矣兩人均稱不是原物太守謂旣已認明不是原物想此物必另有人遺失者着仍交皮養田領去存在家中候有人來尋當再還彼可得酬資倘被不給亦不必爭也顧張兩人着卽退去○吉祥街清芬堂夥馬劍榮訴稱八月間疉失煙鎗兩支店主令我每支賠洋十八元我實無力賠償當時雖經報捕然却未獲贓証兹有南誠信堂倌偵悉張阿六慣收煙鎗我遂託張暗訪據云王阿開處有買下之槍往認果是一支未曾拆動一支則已不完因此鳴捕將張阿六王阿開及贓物一併請究據張阿六供稱做土皮生意馬某託我時曾說煙槍式樣前日往王處見式樣相仝是以通知嗣據王阿開供稱在太古碼頭做小工頭現在開煙館此槍乃煙客賣下者願爲賠償太守着將賣槍之人交案再核張王兩人暫行交保○法馬路瑞豐洋廣貨店倒閉一案疉列前報迄今各債主開明細帳總計瑞豐欠項若干貨物　賣若干并將收到洋元總核分三一九五折算照數目多寡分派每戶銀票紙已於昨日在法公堂給發到案者共計十四人另有悅生廣貨店不願折收未曾到案故該店派得之銀票暫仔公堂云 
[蘇省撫轅抄]  
　　十月十八日劉敦義奉賢查勘禾棉回任慶延禀辭回上海嚴家橋厘局○十九日許之祜禀知派蘇差委淮補宜興縣縣丞朱康壽禀辭赴任咨補鎭洋縣典史曾慶昌謝飭知先行赴任縣丞湯慶洹江北緝捕回從九祝祐之禀知奉首府委三賢祠催租差陳鳳桐禀知換蘇差委 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年十月初十日京報全錄]  
　　宮門抄○上諭一道錄前○川督丁奏訊明重犯按律擬辦摺子○將軍銘等奏揀員請補協領摺子○大臣文等奏委員接署副都統摺子○將軍崇等奏援案請補防守尉摺子○大臣色奏揀員代理後藏札薩克喇嘛員缺夾片○十月初十日内務府國子監正紅旗值日無引見○掌儀司奉十五日祭奉先殿漪貝勒行禮○内閣奏派騐放之大臣派出文中堂畢道遠邵亨豫俊啓○召見軍機○○太子少保頭品頂戴四川總督臣丁寶楨跪奏爲謀殺一家七命重犯提省訊明按律擬辦恭摺循例具奏仰祈聖鑒事竊據東鄉縣知縣戴作基群報民人劉萌先挾嫌商同李木匠卽李棕洗等謀殺陳會乾夫婦子女一家七命各身死棄屍不失一案臣以案情重大亟應提審明確從嚴懲辦以儆兇惡當經批飭臬司行提犯証卷宗來省發委審辦去後兹據署成都府知府黄毓恩等審明定擬由按察使張凱嵩詳解到臣當卽親提研韂緣劉萌先李木匠卽李棕洗余仕發唐理沅分隸東鄉開縣俱與陳會乾認識陳會乾平素爲人凶横約隣周知陳屈氏係陳會乾之妻陳芒生陳二均係陳會乾之子陳大女陳二女陳三女俱係陳會乾之女李木匠余仕發唐理沅與劉萌先素相交好光緒三年四月聞陳會乾借欠劉萌先榖子六石屢索無償七年十一月間劉萌先復往催討陳會乾陳屈氏陳芒生昧騙不認並將劉萌先毆打辱詈劉萌先畏其凶横不敢與較懷恨在心八年正月初八日劉萌先赴山工作撞遇李木匠走至檢柴言及陳會乾父子平素横覇無人敢惹劉萌先憶及陳會乾等昧騙榖石毆辱之嫌並知李木匠亦因悞砍柴薪被陳會乾誣竊辱毆挾有嫌隙起意商允半木匠將諫會乾夫婦子女致死洩忿劉萌光又懼陳會乾等力大難敵稱伊稔知余仕發唐理沅均與陳會乾等有嫌料能帮忙一同前赴余仕發唐理沅家告悉前情余仕發唐理沅因平日陳會乾父子屢向伊等估借遇事侮辱正欲報復俱各允從約定十三日夜在唐理沅家會齊各散至十三日夜劉萌先李木匠余仕發先後至唐理沅家劉萌先余仕發唐理沅各帶尖刀李木匠携取鐵鑿三更後一共四人目光下行抵陳會乾門首探聽裏面人靜劉萌先等將門抬開一齊進内陳會乾驚醒起身聲喊有賊李木匠赶攏用鐵鑿戳傷其眉叢近右唐理沅用刀砍傷其腦後余仕發用刀砍傷其右額角倒地陳屈氏起身欲逃劉萌先赶攏用刀戳傷其左後脇倒地復用刀砍傷其頂心偏左偏右眉叢近左腦後維時陳芒生陳二在樓上驚醒下樓喊拿劉萌先丢葉尖刀順携陳會乾門旁木鋤柄毆傷陳芒生左臂膊余仕發用刀砍傷其頂心顖門近右唐理沅用刀砍傷其腦後倒地又用刀砍傷陳二顖門倒地劉萌先見陳大女等哭喊畏人聽聞難以脫身起意一併殺死喝令動手丢棄鋤柄拾獲尖刀戳傷陳大女脊背脊膂李木匠用刀戳傷陳二女腦後余仕發用刀砍傷陳三女偏左當時陳會乾陳屈氏陳芒生陳二陳大女陳二女陳三女俱各因傷殞命劉萌先慮恐破案起意棄屍滅跡因與開縣連界附近之林家灣山巖地方僻靜劉萌先背負陳屈氏李木匠背負陳二余仕發背負陳芒生唐理沅背負陳會乾各尸身月光下一齊至林家灣山巖各將尸身丢棄岩下致磕傷陳會乾頂心相連偏左偏右顖門額顱左額角陳屈氏腦後近左左後肋陳芒生䫲門相連額顱石額角左眼胞劉萌先等復轉身將陳大女陳二女陳三女各屍身背至山岩丢棄維時天已微明李文品赴山檢柴瞥見當向盤詰劉萌先不能隱瞞告知實情嚇禁聲張並稱如敢張揚到官定欲扳害李文品畏累各走劉萌先等分路逃逸旋經該縣曁開縣巡役訪聞李文品亦同巡役告知前情禀經該署縣戴作基會同開縣章桂芬開騐明確會營差緝獲犯訊詳批司行提人卷來省發委審辦去後兹據成都府等審明由臬司解勘前來臣親提研韂各供前情不諱詰無起釁别故亦無另有同謀加功及逃後行兇不法與知情容留之人案無遁飾查律載殺一家非死罪三人凌遲處死爲從加功者斬又例載殺一家三命以上兇犯審明後依律定罪一面奏聞一面恭請王命先行正法各等語此案劉萌先因挾陳會乾借榖不還轉被毆辱之嫌起意商同李木匠等將其夫婦子女一家七命謀殺致斃棄屍滅跡實屬兇惡殘忍自應按律問擬劉萌先除起意藥屍不失輕罪不議外合依殺一家非死罪三人凌遲處死律擬凌遲處死查該犯係謀殺三命以上兇犯臣於訊明後卽委按祭使張凱嵩署督標中軍副將琦明恭請王命將該犯劉萌先綁赴巿曹先行正法仍傳首犯重地方揭竿梟示以昭烱戒李木匠等聽從加功亦應按律問擬李木匠卽李棕洗余仕發唐理沅除聽從棄屍不失輕罪不議外均合依爲從加功者斬律俱擬斬立决各照例於左面剌兇犯二字劉萌先娶妻已故究無子女財產應毋庸議陳會乾所欠劉萌先榖石身死勿徵李文品始雖畏懼各走旋向巡役等告知破案應與先雖失察隨卽協同具報獲犯之約隣向長春等均免置議無干省釋各屍棺飭埋木鋤柄供棄免追兇刀鐵鑿騐發案結飭燬此案係該兩縣自行訪聞獲犯究辦所有不知情不行申報職名例免開送除供招咨部外所有審明謀殺一家七命重犯提省訊明按律擬辦緣由理合恭摺循例具奏伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○奴才銘安玉亮跪奏爲揀員請補協領員缺恭摺仰祈聖鑒事竊查吉林滿洲正藍旗協領德昌病故遺缺應卽揀員請補奴才等於應補各員内逐加遴選查有副都統銜花翎開復協領全福前在協領任内因案革職光緒三年間前署吉林將軍古尼音布以該員帶隊屢次擊賊斬擒甚多奏請開復協領原官仍留升階升銜部議准其開復原官請留升階升銜應世庸議光緒五年勦辦賊匪經奴才等彚案保奏請仍以副都統記名並賞還副都統銜奉部議准賞還副都統銜於是年八月初五日給咨送部經欽派王大臣驗放覆奏奉旨准其開復原官照例用欽此今吉林滿洲正藍旗協領一缺奴才等擬請聞以副都統銜花翎開復協領全福照　　補實於地方營務有裨該員係奉旨開復原官之員銜缺相當如家俞允毋庸再行送部引見除咨報兵部外　合恭摺具　伏乞皇太后 
[皇上聖鑒謹奏請旨軍機大臣奉旨着照所請兵部知道欽此]  
　　奴才文緒祿彭跪奏爲副都統因事降調委員接署印務恭摺仰祈聖鑒事竊准兵部咨開呼蘭副都統所部兵丁不爲不厚乃以二百餘賊竄入僅委伯昌帶兵一百　七勦辦以致民遭搶掠匪得飽颺調度乖方欽奉諭旨交部議處應請將副都統博棟阿於盜賊嘯聚不親身領兵只瀢防禦等宫恊　降三級私罪例上議以降三級調用係屬私罪毋庸查級紀議抵光緒八年八月初一日具奏奉旨依議欽此欽遵咨行前來查副都統博棟阿前思吐血之症難以辦公咨經奴才等奏請假兩個月調養奉旨允淮嗣據報稱病已痊愈卽於八月初九日接任觀事署副都統印務叅領成慶亦報丁父憂回旗穿孝等因正在具奏間今准兵部議奏該副都統降三級調用所有該城事務殷繁自應獲員接署以重要任查巴彥蘇蘇恊領阿奇郭勒曾歴戎行公事練達熟悉地方情形堪以委署除檄飭遵照外理合恭摺具陳伏乞學太后皇上聖鑒謹奏軍機大臣奉旨知道了欽此○○奴才崇綺富陞跪奏爲援案請補防守尉恭摺奏祈聖鑒事竊照奏省恊領擬陪人員奉旨記名後遇有防守尉缺出歴經奏明補用有案今熊岳防守尉阿爾京阿升任協領所遺防守尉一缺奴才導在有盛京正黄旗滿洲佐領卽補協領托倫布前以協領擬陪於光緒八年七月二十五日經欽泒王大臣騐放二十六日覆奉請將撫陪佐領卽補協領托偷布記名奉旨依議欽此該員當差勤愼堪以請補熊岳防守尉之缺核與歴辦成案係屬相符理　奏明補用　祈皇太后皇上聖鑒謹奏請旨軍機大臣奉旨兵部知道欽此○○色楞額片再後藏係屬邊防要地幅員遼　爲藏中之門戶懸　夾之衝衢朝 
佛貿易番民五方雜處僧俗人數煩多班禪額爾德尼現經圓寂不但黄敎衆僧無所宗歸卽番民人等亦覺失倚若無人總理其事必　大小頭目散漫各　意見人心　惑貽誤匪淺奴才查咸豐三年前輩班禪額爾德尼圓寂後經前駐藏大臣穆騰額奏派札蕯克喇嘛代辦　什偷布事務在案茲後藏札　克喇嘛員缺前經　定正陪奏請簡放尙未奉到諭旨况後藏地方關繫甚重代辦之員必須平日公正老成洽服衆心方能彈壓約束有裨地方惟孔薩克喇嘛擬正之四品堪布羅布藏　柱雖係班禪額爾德尼揀選保送前來奴才並未面見其人不識能否服衆辦事如何未敢冐昧奏派誠恐有悞將來本年輸應奴才巡閱後藏三汛營伍意隘於八月中旬定期由前藏起程俟到後藏時就便留心查看該堪布果能素孚衆望深通經典堪勝代辦之任卽行查照成案奏請辦理如不可靠亦必另行陳明伏乞皇太后皇上聖鑒謹奏軍機大臣奉旨知道了欽此 
 
