# 1934 - 288 - 4908805

 

Page 1

 
 
[蘇州當日派报幷赶遞常州無錫] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲茲特格外加工赶早刷印星夜飛遞前往風雨無阻俾當日卽可派送以饜先覩爲快者之心至無錫常州亦較前早到一日想諸君子酒後茶餘當必爭先披閱也謹此布陳諸維鑒及 
[順天闈墨出售] [  圖書集成局啓]  
　　本局排印浙江福建兩省闈墨不脛而走不啻冀北羣空今接京友郵遞順天闈墨一册赶緊用新鑄鉛字潔白紙張排印成册出售以副士林先覩爲快之意蓋順天一榜聚齊各省之人才尤非別省可比想揣摩家更宜各置一編也每本碼洋七分欲購者請移玉至三馬路申報館及申昌書畫室購取江南闈墨亦巳寄到現在赶緊排印准於本月二十五日出售此佈 
[康了餘音]  
　　秀才下第爲古今來無邊苦海善夫蒲留仙先生之言曰秀才入闈有七似焉初入時白足提籃似丐唱名時官呵駡似辦其歸號舍也孔孔伸頭房房露脚似秋末之冷蜂其出闈塲也神情惝怳天地異色如出籠之病鳥迨望報也草木皆驚夢想亦幻時作一得志想則頃刻而樓閣俱成作一失意想則瞬息而骸骨已朽此際行坐難安則似被縶之猱忽然而飛騎傳人報條無我此時神情猝變㗳然若死則似　毒之蠅弄之亦不覺也初失志心灰意敗大駡司衡無目筆墨無靈必舉案頭物而盡炬之炬之不已而碎踏之踏之不已而投之濁流從此披髮入山面向石壁再有以且夫嘗謂之文進我者定當操戈逐之無何日漸遠氣漸平技又漸癢遂似破卵鳩只得銜木營巢從新另抱矣如此情况當局者痛哭欲死而自旁觀者視之其可笑甚矣以上云云可謂窮形盡相先生自是過來人不啻現身說法故於其志葉生也又曰嗟乎遇合難期遭逢不偶行蹤落落對影長愁傲骨嶙嶙搔首自愛歎面目之酸澁來鬼物之揶揄頻居康了之中則鬚髮之條條可醜一落孫山之外則文章之處處皆疵古今痛哭之人卞和惟爾顚倒逸羣之物伯樂伊誰抱刺於懐三年字滅側身以望四海無家人生世上祗須合眼放步以聽造物之低昻而已此數語尤極沈痛與其自誌中所云寒雀秋蟲靑林黑塞等語均見古之傷心人別有懐抱非特以名塲蹭蹬遂爲窮愁著書之本旨也淄川縣志本傳云悲憤感慨自成一家知言哉此外描摹落第情形莫如繆蓮仙文章游戲初集中七律八首其中最佳之句若可憐巴到重陽近盡是諸公絶命時磨拳擦掌烘而進喪氣垂頭憊也回墨卷有靈須用套策題雖冗不嫌堆箇中人見憐同病門外漢來逞瞎談一榜何能皆及第三塲已畢總由天情到不堪回首處題名錄賣呌街前以及妻子望他龍虎日功名於我馬牛風一聨皆久困文塲者吐屬非東塗西抹三五少年所解道然要不若聖人所言鄙夫患得患失二語爲簡而賅也蓋天下事惟得失兩端未得而患得旣得而患失固鄙夫之恒情亦世人之常態所最不解者士人入塲之後於未得之科名視如已得故其失意也不以爲不得而以爲得而復失斯其憤懣懊喪之情陡增萬倍其實平心思之如江南塲中二萬人按之中額幾及百三十人中中一人則凡三塲完卷者祗於百三十分中有一分之中式而不中之數則居百二十九分焉是亦至難得之數矣而無如患得之想固結於中且凡戚友之索觀闈作者均譽不絶口雖尊長嚴師亦無摘瑕蹈隙之評語以故本生之妄想益多榜前多一念之妄想卽榜後多一念之忿心遂致堆積纒綿迭起循生不能自已盍亦思杭人之言所謂舉人不中秀才仍在者何其和平而有味乎執筆人於同治庚午始入省闈至於今科計十三度槐黃矣其在三旬以內之年此心未能免俗每當榜信前一二夕夜寐不能安枕厥後以次漸减至落第之後始則此心數日不怡漸减至二三日又减至一半日洎乎甲午一科四旬已過則在報館中見電報之來此心一如無事良由今世正途中之况味可想而知卽使成名亦無安身立命之處是以非特不患失幷先不患得也世有知音其以僕爲不打誑語否 
[諭旨恭錄]  
　　九月十四日奉旨廕生李本誠陳榮甲許隆緯蔣凱笙周瓚崔陳澍棠萬選靑張枏樞梁永年鄧善麟林步高俱外用分發浙江知府葉祖蔭廣西知府張涵安徽同知直州何長淸浙江同知倉永勳廣西同知伍長濬安徽直州陳寳柱山東通判兪明煜浙江通判王之翰江西通判湯濟川福建通判閔毓靖廣西通判吳靖兩淮鹽運判戴兆鑑奉天知縣秋桐孚錢宗昌吉林知縣田正鏞直知縣陳鼎浙江知縣呂劭宗史悠祿四川知縣龍覲光劉肇烈廣西知縣彭言孝葛維藩奉天知縣王士熙陳璋甘沅山東知縣程梧趙本厚陜西知縣彭承慈福建知縣劉念慈譚祿泉佘鶴鳴馬良基湖南知縣彭　輝四川知縣張友樞廣西知縣李春雲南知縣洪樹棠山東鹽大使黃澤孚恩蔭江文藻福建鹽大使延緒俱照例發往截取郞中孫毓駿謝啓華中書惲毓齡兵部司務羅香豫俱照例用擬補內閣中書曹中成著准其補授保舉黑龍江倉屯站官達杭阿著照例用東陵承辦事務衙門主事員缺著恆昌補授欽此同日奉硃筆遣淸銳爲滿洲繙譯正考官文海爲副考官欽此同日奉硃筆內簾監試著英壽王廷相去內塲監試著茹泰張兆蘭去入號巡查著文瑮忠廉鄭思贊馮錫仁去欽此同日奉硃筆這塲內彈壓著左翼副都統果勒敏右翼副都統德魁去欽此同日奉硃筆這受卷等所官著陞額祿恒年榮奎愛星阿聨泉恩惠去欽此同日奉上諭李鴻逵奏因病請假並請改派繙譯提調一摺李鴻逵著賞假十日繙譯鄉試提調著改派徐承煜接辦欽此 
[新製金錢]  
　　循環報記西十月一號日本西報言本日日官第一次將金錢發出更換銀元紙幣其金錢式樣精美異常輕重亦一律均稱一面刻有大日本明治三十年及所値銀元若干字樣一面照銀元刻劃龍模鱗甲生動大有點睛則破壁飛去之勢邊様仍用磨牙式鑄造極精此係大坂皇家鑄銀局所造查大坂銀局前者所出之銀比諸英國銀元模樣精粗迥別卽美國鷹銀亦遜彼一籌聞日廷議將七二銀元收回更鑄半元式樣內有一成係用別項五金攙雜果爾則日廷於此一事核計可獲二百萬元之利益也 
[暹國銀幣]  
　　據德國消息言暹王在德國栢林及咸北兩處駐駕時於金銀貴賤一事殊爲留心考察此因暹羅一國均係以銀元通用卽藏貯亦屬此物核計一國之中官庫與民間所貯之銀約可得一百九十兆員分而計乏每一暹人應得銀三十八員其中又有一百五十兆員在王家掌握中暹國所用悉係銀疋銀畢兩項昔時銀疋每枚値佛郞二枚八七今則祗値佛郞一枚二十耳西歴一千八百九十五年分濵角鑄銀局鑄出銀四百三十萬疋聞暹王亦有意改用金錢惟行之維艱因所貯金錢僅値銀六十萬員故也錄循環報 
[新設銀行]  
　　茲聞西貢埠法商現議新設銀行一所資本一百萬佛郞目下計富商巨賈所認之股已多至四 
 
 

Page 2

 
 
萬股每股收銀一百佛郞或曰此行之設生意必盛將來可期利獲倍蓰聞將以西貢爲首行而分枝於東京云錄循環報 
[東京遭風]  
　　八月二十二日越南東京遭風以芒街一埠受災爲最慘有兵房一座被風吹覆其餘屋宇吹毀瓦面者亦不知凡幾目下損傷物業幾何尙未查悉至於於無致斃人命亦不得而知 
[觀察回轅]  
　　金陵采訪友人云今歲季春督糧道吳觀察率同所屬各員運漕北上邇者交卸淸楚解䌫南旋某日行抵省垣乘輿赴督轅謁見劉峴帥然後拜會省中各當道事畢命駕回轅 
[調補首縣]  
　　浙江杭州府錢塘縣缺自吳雲笙大令丁憂後當日藩憲札調西安縣吳小村大令署理茲閱牌示此缺已詳請撫憲以正任金華縣陳大令希賢調補 
[關道閱操]  
　　浙江寗紹台道吳觀察日前蒞小校塲閱看寍防營綠頭勇一時砲聲槍聲隆隆不絶其技藝之純熟步伐之整齊誠駕乎各營之上觀察顧而色喜操畢各賞鷹洋一元以示奬勵云 
[觀察赴任]  
　　金陵訪事人云候補道丁觀察葆元前奉督憲委署淮揚道已載報端茲悉觀察已謁見撫憲由蘇來寗定於本月十九日起身赴任一面赴轅禀辭峴帥屆期觀察於淸晨時乘輿出水西門外迤邐至下關江口所有省垣文武各同寅咸赴江干恭送如禮觀察延入舟中略叙寒暄卽行揖別憲舟遂由小火輪船拖帶向揚州進發 
[丁酉科山西鄉試題名全錄]  
　　阮汝濬河津廩　張友相代州貢　董　重介休廩　張馨安文水增　陳啓秀平定附　侯肇慶汾州貢　曾紀綱陽曲廩　李象麟解州廩 
匡作成太平貢　邵允恭安邑貢　郝宏祚壽陽附　邢繼元圻州增　姚克成永濟廩　陳鳳標臨汾拔　李毓秀平定廩　梁造丹夏縣廩 
王殿元臨晋拔　常第春榆次廩　蔣景汾徐溝附　王作楨五台附　李昆齡盂縣附　張　樸稷山廩　趙熙春平遙增　李應祿　縣拔 
張士秀襄陵廩　原履中遼州廩　夏　恭大同拔　裴象心五台歲　王運昌祁縣增　弓　韜壽陽貢　黃世懋平定附　郜修文圻州附 
張允恭樂平廩　丁對相冀城附　張維孝襄陵附　蔡　同平定廩　牛照荃興縣增　孟繼武陽曲廩　張緒文平定廩　梁恩覃曲沃貢 
盧心鏡浮山拔　張學欽祁縣拔　葛裴然大同廩　翟文郁保德廩　張去祥趙城廩　賈映南平定附　景恊兆臨汾廩　畢立德定襄廩 
趙遵淇曲沃廩　郝憲曾榆次附　史維朝太谷監　喬海峯趙城增　韓　仁洪洞廩　秦伊衡臨汾廩　房時中大同廩　主懋德代州廩 
郭席珍太平廩　王西庚平定廩　賈懐瑾襄陽廩　李元晉孝義拔　趙祚滋襄陵廩　喬尙謙祁縣廩　全良弼商學附　張汝謙壽陽廩 
姜植基懐仁廩　單莘田平定拔　高翔藻盂縣增　耿亮采平定增　李鍾美靑源拔　英　順駐防監　王丙炎臨晉廩 
[副榜]  
　　王如珪萬泉廩　張孝熙介休監　劉愼修太原貢　郭　鉁崞縣廩　韓望兪霍州附　劉明德五台附　渠晉沂縣增　石安民大元增 
閻翰淸榆次附　王仁鏡兆城附　王養灝太谷廩　董焜耀萬泉廩 
[科名佳話]  
　　虎榜榮登蟾宮穩步文章華國名字光宗此固文人得意之時也然科名有定文字效靈佳話流傳有足稱述者亦何妨摭拾錄之以資談助令科文闈未揭曉之前街談巷議競傳關節姓氏迨蕋榜高張則多屬知名之士並無可疑之姓然後謠諑盡息深信典試諸君冰壺在抱玉尺量才前之蜚語僉屬靑繩惑聽况瓊島文風素遜是以前督張香帥奏定新章間科另立字號取中二名乃今年非編號之科瓊海庶士折桂枝者三人且曾君對顏弁冕全軍尤屬一時盛事有謂瓊州海口流泉素濁秋初忽澄淸三日父老欣欣相告謂必有佳朕乃未幾海口風災民人蕩析離居者數百家方疑朕兆無憑乃今錦標果奪纔信禎祥之有在也至於官生入彀者爲何戴二姓何爲應元書院山長雲裳侍御之哲嗣戴則新放福建學政少懐學士之猶子皆家學淵源文名洋溢而南邑鄺姓鳳毛濟美父子同科尤爲闔族之光輝堪稱此科之佳話也 
[武科條例]  
　　文闈罷戰武試又來虎賁武夫熊羆壯士又將摩厲以須及鋒而試然苟非弓馬嫻熟程式無違不能虎榜同登鷹揚與宴也茲將取士定例詳錄於左頭塲試馬箭立大靶各離三十五弓每人跑馬二圍共射六箭二塲射地球一箭計七箭以中三箭爲合式缺一者不准考試步靶三塲步箭技勇步靶高五尺二寸寛二尺五寸以三十弓爲例每人連射六箭俱直衝靶子中央者爲中其碰靶擦框及中根杆俱不得爲中六箭內以中二箭者爲合式如不及者不准再試技勇以八力弓八十斤刀二百斤石爲三號十力弓一百斤刀二百五十斤石爲二號十二力弓一百二十斤刀三百斤石爲頭號弓必開滿刀必舞花石必離地一尺弓力有能加重者聽亦不得過十五力三項必須有一二項頭二號者方得入選若俱係三號不得入選弓力合式方試技勇若馬箭中不足三步箭中不足二不准補射倘有混行瀆禀者卽以犯規論此係掄才大典載諸條例瞬屆開闈試士之期謹據所知錄供衆覽 
[誣良爲竊]  
　　蘇垣西貫橋蕚茗樓茶肆値堂人張某籍毘陵移居蘇城已歴多年有李某者前在某署爲僕假其餘屋一椽下榻棲止張有女弟某氏于歸木瀆鄉民某姓家邇因歸省兄嫂小作勾留詎李乘間向氏調笑一日爲張撞見不覺怒從心發旋以家醜不可外揚送隱忍不語卽將氏送回夫家不料李自此懐恨於張隱思有以報之某日張在家閒坐李頓思一計謂張曰子適要事往某處一行請兄在此照料片刻言已怱怱而去少頃卽歸甫入室卽故作驚惶之色稱所有物件何以不翼而飛爰向各處搜尋旋在張臥榻下搜出零物若干遂指張爲竊賊聲稱有二百元票洋及綢縐衣服等件失去不少云云當逕至某縣署倩稿案某甲函請西路總巡局飭差將張拘去押候訊究張冤抑難申不得已亦倩人繕禀投呈於總巡憲某明府明府閱禀之下密委二叚委員項二尹詳細查訪二尹訪悉原由卽傳張訊問張哭訴前情叩求伸雪二尹飭地甲傳李至前訊以所失洋票是何莊號答稱並非莊號問旣非莊號票出何人之手答稱係金陵某姓所出問某姓何爲而與汝洋票答稱曾借洋銀二百元是以出此二尹笑曰姑不論票之有無據汝所供乃借劵耳張某竊去何所用之旣而曰此事本委已詳細查明誣控之罪例有明條况誣良爲竊更應加等今姑從寛免究著明日到案具結完案李猶嘵嘵置辯不肯遵斷二尹申斥再三喝令退去飭地甲明日將兩造解案候總巡憲核辦 
[招考代書]  
　　江蘇撫憲奎樂峰中丞示期九月二十一日在本署招考代書是日與試者共有四人題爲嚴禁賭博說者謂中丞素悉吳中賭博之風最甚是以特命是題想須設法禁止爲地方正本淸源也 
[蘇省官塲紀要]  
　　新選陽湖縣知縣高明府承惠業已由部領憑蒞省赴各憲轅禀到當奉藩憲聶仲芳方伯飭赴新任明府奉飭後卽於本月十八日乘坐官舫用小火輪拖帶向毘陵進發矣○新選無錫縣知縣孫大令贊元由部領憑來省詣各憲轅禀見亦奉聶方伯飭令赴任大令卽於十八日前往履新○閶胥總巡謝大令謙刻今瓜期已屆經上游調赴淞滬釐捐局差所遺之總巡則遴委卽補同知吳司馬其芳接辦司馬卽筮於本月十七日詣普安橋入局視事而謝大令踵轅謝委後亦於是日榮行赴申云 
[盤查運庫]  
　　揚州采訪友人云兩淮鹽運司署官庫每屆冬令例由兩江總督派員盤查一次亦愼重庫儲之意也本年劉峴帥提前辦 
 
 

Page 3

 
 
理特委署常鎭通海道曾經郛觀察就近盤查本月望日觀察秉節抵淮揚命輿至運轅拜會江蓉舫都轉然後升坐公案飭庫廳許鹺尹齎呈庫儲淸册按册點騐數目相符隨退入衙齋與都轉茗話移晷及回舟卽剪江南渡 
[撫示照登]  
　　頭品頂戴兵部侍郞湖北巡撫部院譚爲出示曉諭事照得湖北候補同通州縣佐雜官課現經本部院訪有冐名頂替之人殊屬不成事體亟應委員前往稽查以重課試除飭委員候補知府彭守覺隨同候補道陳兆葵等屆期前往嚴密稽查如有前項情弊立將試卷扣除並查明冒名之人姓名呈請示懲外合行出示曉諭爲此示仰應課各官一體遵照如有知係頂替立卽指交委員請究毋違特示 
[武備滿額]  
　　鄂省武備學堂前因名額不敷續行補取茲悉已於本月初二日補取新生三十二名本月下旬卽可一律入堂肄業矣 
[新令署任]  
　　湖北訪事友手畢云武昌府江夏縣徐性臣大令於本月十一日卸事署理是缺之王大令廷珍卽日接印任事署中埋役咸叩賀如儀翌日大令渡江至漢口乘輿往各處謁客云 
[恭送行麾]  
　　鎭江來函云署理常鎭通海道曾經郛觀察於十七日交卸後卽假廣東會館暫駐行旌已紀前報茲悉觀察將任內各事交代淸楚後於十九日躬往文武各衙門辭行擇於二十日起程在城文武各官均在會館肆筵設席邀請觀察讌飮公餞行旌是日午刻各官紛紛蒞止以次入席冠裳畢集殽饌紛陳話別臨歧頗有依依不舍之意直至四點鐘時觀察始排導至荷花塘碼頭乘坐官舫用小火輪拖帶泝江上駛逕赴白門駐鎭各國領事曁道府縣各官咸在碼頭恭送 
[柳營演武]  
　　長江水師瓜洲鎭總兵高光効鎭軍傳諭麾下各營官於九月二十日各率健兒齊集大校塲操演各種陣式屆期鎭軍排導至校塲各兵跪迎如禮鎭軍旋升演武廳一時旌旆迎風干矛映日威儀嚴肅不下細柳軍容俄而傳令開操所演陣勢離奇變幻又在馬上放槍打靶命中及遠聲若聨珠鎭軍顧而樂之命徧賞銀牌惟有某兵放槍時悞傷同營某兵一人當時眼珠突出赶卽用藥敷治尙可保無碍未幾夕陽西下遂命停操鎭軍呵殿而回校塲中砲聲大作各弁兵恭送如禮 
[桂窟分香]  
　　九江采訪友人云德化縣文風傳盛每屆鄉會試中式者或五六人或七八人濟濟英才時有科名佳話張君世畸羅君綱領李君盛鑾余君洪元劉君道椿桂君念祖俱名題雁塔記織蟾宮羅君爲本科優貢生李君係丁酉拔貢洵乎名下無虛士也 
[幕友釀命]  
　　客有從漳州漳平縣至閩省者語於本館采訪友人云漳平縣刑幕章奇字佐卿安硯甫數月適値中秋佳節其僕某甲以禮叩賀章給以賞封二圓甲少之喃喃有詞章怒踢之脚竟致斃命現在甲之家屬已赴漳州泣滋鳴冤矣不知章於判牘之餘自審案情亦知罪無可逭乎嘻 
[持斧行兇]  
　　福州采訪友人云某日靖遠兵輪船管駕林君則友行經南街突被已故振威兵輪船管駕許君壽山之弟以利斧砍傷腰際林厲聲呼救路人齊喝拘兇而兇手已脫逃無蹤矣按許君爲林君之妹壻甲申之役臨敵殉難經大吏封章入奏議卹從優天語褒嘉榮於華袞不料其乃弟行同無賴白晝持刀何臭味之差池竟如此哉 
[因賭互爭]  
　　松郡賭禁漸弛劉毅一流人無不采列興高各樹一幟而因賭忿爭之事亦因之而起縣署對河某姓家聚賭數日晝夜不分一夕之中各賭友與頭家三次爭毆喧嚷之聲震動鄰壁西門外倉橋堍及新浜等處亦有支棚開賭之事有城中京貨店主李姓者素性嗜賭特五木無靈屢戰屢北前日歸家收合餘燼以圖背城借一事爲其妻所知堅阻不放互相爭吵聲達戶外途人駐足而觀咸爲嗟嘆不止 
[捕賭類誌]  
　　本月十九日天將破曉松江提轅砲聲隆隆攪人淸夢傳聞譚宮保因天馬山左近又有鹽帮散勇勾結土著開塲聚賭故親統砲艇四號前往掩捕旌旗所指定知魑魅潛形也○近日松郡城中哄傳陸家浜地方有人支棚集賭汛弁某君前往驅逐若輩竟敢糾黨拒捕致汛弁以衆寡不敵被毆受傷此說果確則賭徒之目無法紀至此而極矣懲一儆百不能不望賢有司 
[示禁擡價]  
　　松地邇來洋價過賤物價騰貴米珠薪桂頗爲長安居大不易不槪華亭趙嘯湖大令俯念民艱爰於十九晨懸示通衢略謂本年入夏以來雨暘時若收成尙稱中稔一應油米荳菜等物均係小民日食所需風聞各物市價異常昻貴實爲閭閻之害爲特示禁嗣後務須一律公平交易不准居奇抬價違于究辦此亦見大令之勤求民隱造福小民也 
[堂弊宜除]  
　　松郡西門外白龍潭左近普濟堂爲留養老人之所創始者經營盡善後起諸君雖皆一塵不染而聞見有限不免積久生弊其最可惡者留堂老人若染疾怛化其隨身衣服由庖丁褫剝凈盡一絲不掛納入薄槥中近有豆腐小弟者病斃堂中雖經親友先期懇託亦不能免安得在事諸君急起而革除之以養無窮之福乎 
[展期勘路]  
　　江海關道蔡和甫觀察本示期昨日命駕往南市浦灘履勘新築馬路屆期適有要公因諭令工程局委員朱森庭明府將十六鋪橋赶急鳩工營造至其馬路旁餘地及所建善後局地基均須展期往勘也 
[獨行判斷]  
　　昨禮拜二法公廨堂期因何繙譯淸恙未痊向倩西文案布裕君庖代茲又因公務馳往越南爰飭人咨照捕房再停訊案一期克總巡以連期停訊積案太多爰於今日上午十鐘鐘請鄭大令到廨獨行判斷各事 
[預備相騐]  
　　前報紀馬晉川監斃一節旋經黃大令具文禀請上憲茲聞道憲蔡和甫觀察札委寳山縣沈大令到滬詣騐大約明日來申縣署差役己預備公案候沈大令臨塲相騐云 
[考工新記]  
　　本邑南市十二圖蕭家廠旁有隙地八十餘畆現正起造自來水公司有西人在彼督工日來公司中帳房等處已慶落成惟水池尙未砌就去 
[臺基遊街]  
　　得日午後澆書旣畢閒步街頭遙聞鑼聲鞺鞺然自遠而近羣呼曰遊街者至矣遊街者至矣異而觀之惟見萬頭攢動連袂成帷鷺之翹鶴之跂者幾不知其幾百千輩旣而一人似公差模樣者高擎一木牌昻然而至牌上硃書臺基遊街四字大如碗許不禁驚而詫曰我見小說中有紀狀元遊街故事者矣中元令節則好事者爭舁神像遊街矣臺基係何等犯法事而亦公然遊街豈竟如續西廂記所謂誇官耶旁有一人曰子何淡焉忘之此卽昨日申報附張所紀臺基宜辦之事也英界公廨讞員翁大令旣將開臺基這虔婆趙顧氏鞭背二百下猶恐懲一不足以儆百故飭役押令遊行廛市使見者觸目驚心子盍筆而記之俾滬上之蕩婦狂且咸知儆懼乎語未竟伍伯執藤條辟行人一巡捕十數公差押趙顧氏以巨校梏其頸郞當黑索拖曳而行見者咸戟指詈之謂似此罪大惡極他日死於道路狗彘必爭嚙其斷骼　骸趙顧氏若弗聞也者喪氣垂頭而過意大令已瓜代有期矣而猶若此之禁革澆風嚴鋤惡黨神君之譽殆無愧容然竊以爲鞭背僅一時之痛耳遊街只數日之辱耳若輩性成淫惡一經開釋安保其不淫惡更甚於前曷勿效昔年蔡大令之辦松江老太婆送縣嚴懲瘐斃於獄庶足令若輩有所嚴憚而此風不致寖熾而寖昌乎企予望之 
[包探互調]  
　　虹口捕房張阿五竇如海倪順泉石金榮四包探茲由總巡捕頭調往英界辦公以英捕房黃四福沈金隆孔阿才韋阿友四包探調至美捕房已於昨日互相對調矣 
 
 

Page 4

 
 
[嚴緝流氓]  
　　本邑南市南碼頭十二圖一帶爲流氓痞棍聚集之所荏弱之輩行經其地輙被若輩肆意欺凌惡習相沿書難罄竹昨日江蘇撫標滬軍營管帶龍遊戎鎭國嚴飭麾下各勇分布各處要隘加意防維如有遇事生風者准卽拘送巡防局究辦經理自來水公司之某西人亦令十二圖地保顧桂榮派夥役小心彈壓以免無賴子弟作踐喧譁 
[吊卷覆訊]  
　　律師戴理問爲美商舒福德控奇園油畫主陳樹森欠銀一萬二千兩昨日午前英界讞員翁笠漁大令傳陳會訊戴律師偕奇園股東唐鑑泉之姪倬光投案請追大令向之詰問倬光稱陳欠舒福德之銀確有証據陳供稱奇園由職員與鑑泉合股開設鑑泉得三股應出銀九千兩職員得七股以油畫作銀一萬兩應出銀一萬一千兩所有造屋各料及工資均由唐包去不料其竟分文不付並收去看資四十餘日遽爾遠颺因此在上海縣署涉訟老公祖著伊弟敬修卽倬光之父將鑑泉交出至今延不交到請老公祖將倬光交人保去限交鑑泉倬光供稱伯父鑑泉股開奇園等事均不知情大令商諸衛繙譯官諭候函致上海縣署移吊全案卷宗定於下禮拜二覆訊 
[罰洋示儆]  
　　褚家橋左近有豆腐作將破缸排列門首以便堆積垃圾豆渣等物巡街捕以其有碍出入卽令移入詎作夥甲乙二人非但不遵且出惡言始與爲難該捕回禀捕頭卽命拘入捕房以其初犯從寛各罰洋一元以示薄儆 
[攄誠濟世]  
　　泉唐范錦山仁丈秋間偶染時感變爲肝胃痛扼之症投藥無靈乃於九月十一日寅初設香案於中庭幷供吳山永濟壇飛丹一粒默祝蒼昊垂憐願許助賑祝畢服丹而臥翼晨霍然今匯到英洋二百元爲求速痊並爲其令愛琴姑病愈又助洋二十元委解災區謹酬神貺可見一片仁慈渥邀靈佑門庭集慶播爲美談世有偶涉欠伸者其奉爲矩矱可也上海北市絲業會館籌賑公所制施則敬謹誌 
[以善及人]  
　　川楚災情絲毫未减轉瞬嚴寒將屆尤須衣食統籌需欵之繁不言可喻敝所承靳幹泉善士慨助賑欵洋四百元陳金谷求母延壽人口平安洋五十元黃桯氏黃侯氏求子女平安洋四十元善慶堂黃洋十元銅洋四十元聚源荳行吳也安洋一百元杭州傳道堂同仁第十三批洋二百三十六元七角無錫達源莊由惠泰莊交來榮陽氏經手代已故張孫氏求來生安樂洋一百元以遠道之輸將拯孑遺之苦楚神明默鑒消災納福悉於此舉卜之矣[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[棺殮孩屍]  
　　虹口北河南路錢業公所之後小池中昨日淸晨忽有孩屍一具載沉載浮爲二百七十六號華捕所見回　捕房捕頭立卽飭傳頭圖地保周老關前往將屍撈起棺殮掩埋 
[杳如黃鶴]  
　　徐姓女郞小字阿鳳隨其父徐某僦居虹口北四川路仁智里內女年方瓜破貌比花妍成衣匠邢某女之鄰居也綠楊門巷春色平分朝夕相見之餘未免情含脈脈前日女忽一去無蹤徐偵騎四出形影毫無爰於前晚投告捕房控邢誘逃等情捕頭以其所控並無証據碍難允准諭令自投英公廨喊控 
[情願賠洋]  
　　前據文孝廉在客棧內被揚州人劉少卿王兆卿在棧糾賭文竟輸洋三百餘元劉王得洋後托故回揚文訪悉二人皆著名牌九司務被騙輸洋心實不甘爰函請黃大令飭提訊辦大令准詞飭差往揚州關提王聞風逃匿經差將伊弟王永奎及劉少卿一併拘解來滬昨經蔣刺史提訊劉少卿供係武生前在滬時與文孝廉同棧曾賭過一次惟文孝廉所輸之洋共有二百元如今情愿賠償王永奎供揚州人王兆卿是小的之兄此事兄長所爲小的實不知情今愿爲兄代賠刺史又提文孝廉函內牽涉之陳道生據供此事小的曾經勸過因文孝廉未充尙未勸妥求鑒刺史諭曰誘局騙賭情殊可惡本應重辦姑念爾等情愿賠償限半月內將洋如數繳案飭將王永奎收所管押劉少卿交捕廳看管陳道生交保俟繳洋後再核 
[挾嫌誣衊]  
　　湖北人許林二人自幼習學水烟袋鑿花手藝因情意頗洽相約來申假寓新街東新里同操舊衆無如林某有嵇康懶癖許屢勸不聽不得已於上月某日與林分手林卽至對門某姓作內爲夥旋復揑造謠言謂許婦某氏向與有染許聞此信卽向婦盤詰婦無端遭此誹謗一時忿不欲生幾致釀成人命前日許林二人在八仙橋邂逅一言不合遽起忿爭爲巡街捕所見拘入捕房捕頭命一併管押立飭包探查明實在情形再行核辦旋據禀復實係林某造言生事故意挾嫌汚衊捕頭命將許姓夫　先行釋放林則押候解辦 
[同室操戈]  
　　江北人沈宏仁未知所操何業僑居美租界吳淞路某弄內　與其兄沈宏芳同居前日晚膳後爲細故互爭竟至戈操同室宏仁更兇橫異常互相揮拳之後突取解手刀將宏芳背肩上突戮三下　右聞聲赶卽往觀咸代抱不平喚一百三十六號華捕到來將二造一併拿送捕房捕頭騐明被傷屬實令將宏芳先送往同仁　院　　宏仁押候解送英公廨訊辦 
[請追缺貨]  
　　日前船戶朱阿二李阿福等承運南市王家碼頭三泰豆行中菜子　　某處迨交卸時忽缺去若干約値洋銀七十元左右三泰夥詢之掮客李長霖諉爲不知嗣由長霖將朱及李阿福扭控於十六鋪巡防中局局員蔡二尹卽提訊朱等卽挽人出爲調停不知若何了結也 
[拘獲竊刀]  
　　江北小工蔣老王昨日上午由虹口公和祥碼頭竊得剉刀二柄途經包探洪阿寳緝獲人贓一併拘解捕房押候解送英公廨訊辦　 
[不准交保]  
　　虹口著名賭棍瞿桂寳疉次犯案由英捕房拘送英廨轉送上海縣　黃大令判　永遠監禁近日瞿忽患痢疾甚重由家屬投縣具詞稟請交保回家倩醫調治等情昨經蔣刺史提案訊騐刺史諭曰　　痢疾屬實然永遠監禁之犯未便交保候稟請黃大令再行核奪 
[押候解究]  
　　法界玉露春茶館後面天成客棧有天津人來寓投宿竊取同房寓　衣服爲棧主查獲拘送捕房捕頭命搜其身畔有當票三十餘張大半天津質肆中物命押候解送公堂請問官訊究 
[控追欠洋]  
　　前有朱文炳投縣呈控陸葵揚圖賴借洋一案昨日經蔣刺史升座提訊先據　文炳供無錫人前有同鄉人陸葵揚之父曾向小的借洋一百元當時言明數月卽行歸還現時逾兩年向之索取意存圖　　　　証薛阿四一同到案求請究追質之陸葵揚供亦無錫人訓蒙度日父親所借朱洋一百元實因一時無力未能歸還現願　逐節修金按期拔還惟朱幼時由父親帶至上海薦伊學習生意成家立業今朱不念前情因爲借欵遽爾涉訟與理不合刺史問曰爾之束修每節可得若于朱稱惟十八元之數朱欵須兩年可以償淸剌史復諭朱曰爾之學業成家究由陸父提携之力今據　　造供詞衡斷著陸葵揚還洋六十元每期拔還洋二十元分作三期歸淸原被各具遵斷切結完案 
[禁押竊傘]  
　　福建人某丙向爲輪船水手失業後意興無聊偶步至小東門某洋貨店門首駐足閒觀二人購買洋傘揀選之際一傘遺落櫃檯　　　乘間竊取藏於身旁爲店夥所見拘獲扭送捕房捕頭以事屬細微且係初犯將洋傘給還失主內則禁押片時卽予釋放 
[乞兒倒地]  
　　　日下午有乞丐某甲行經虹口漢璧禮路因病倒地喘息如絲旋經一百四十九號華捕喚車載送捕房捕頭立卽送往英公堂請讞員安揷 
[闊少作賊]  
　　包探顧阿六投英界公堂稟稱湖北某邑人胡南寳衣服麗都裝作闊少模樣日在四馬路各娼院作狎邪游見者不知其爲狗盜鼠偷之類也前日乘間竊取倡女周鳳琴家龜傭某氏之布衣五件報捕後捕頭令小的緝獲人贓今特解案　究龜傭某氏投案領贓胡供稱小的悞取傭婦之衣並非行竊叩求鑒宥大令判令管押一月期滿後遞解回籍 
[控追倡女]  
　　前者鴇兒花謝氏扭趙朱氏及龜婢劉岳氏龜奴徐阿德至英界公堂控稱買女阿金被伊等藏匿叩乞訊追前晚讞員翁笠漁大令升堂提訊花鴇訴稱小婦人係浙江甯波府屬某邑人現在治下四馬路迤西胡家宅開設娼　　金年方一十有七自幼經小婦人買得教以歌舞使作賣笑生涯本年八月間小婦人向趙朱氏借得洋銀六十圓將阿金抵押　明以兩月爲期未幾小婦人因事回家至本月十二日來申甫卸行裝卽往趙朱氏處探望不料將阿金藏匿詢之劉岳氏及徐均諉爲不知不得已扭案叩求追給趙朱氏供稱花鴇將其女抵與小婦人處契上書明兩月爲期至十二日伊遣龜婢來家將阿金喚去繼聞已　往寗波不料其反來滋擾劉岳氏供稱小婦人與徐私姘已有年所目下同傭於趙朱氏處阿金實被花謝氏領回藏匿大令限趙朱氏於三日內將阿金交案再行訊斷 
[薄懲火匪]  
　　包探黃四福投英界公堂禀稱前晚四馬路被災之天樂窩書塲曾由泰陲洋行保火險有歹人徐阿福者當火熾時飛步而入攫取布衣兩件適經小的所見拘入捕房捕頭令解案請究泰隆行主遣人投案請懲徐供稱此衣小　往途拾得並非搶取叩乞施恩大令判令枷號一禮拜 
[英界公堂瑣案]  
　　包探張阿五解翁樹枝至案稟稱此人在翁觀金所開質店爲夥私取店中洋銀九百六十三圓用以娶某姓女爲妻事爲觀金所知投報捕房捕頭令小的拘獲連朱阿永翁仁光兩媒人一併解案請訊觀金投案訴稱小的查對店中帳 
 
 

Page 10

 
 
目缺少洋銀九百六十三圓知係樹枝所竊故卽投報捕房樹枝供稱小的係廣東潮州府屬某邑人與觀金同族曾將歴　听蓄　　　娶妻之費並非取自店中阿永仁光同供稱小的等惟爲之執柯並不知伊私取洋銀之事大令著留候過堂覆訊○包探趙銀河禀稱　餘發窮無聊賴闖入梁林梅所開飯店內竊取布衣四件報捕後捕頭令小的緝獲人贓解案請究梁投案領贓翁供稱小的係鎭江府屬人自知該死還乞開恩大令判令管押兩禮拜然後遞解回籍○包探竇如海禀稱前晚浙江寍波府屬某邑人張阿仁掩入虹口某典鋪狙伏暗陬俟夜深人靜時竊去銀質對時表千里鏡及洋銀七圓正欲出外而門己下鑰乃竊得木梯一架倚諸墻上意欲踰而出甫至半梯梯忽仆下致將足踝跌斷不得已　行入廚房藏匿迨次晨庖丁某甲見之拘送捕房捕頭令小的往查明所竊各贓均在今特解案請懲張供稱小的自取罪戾與人無尤只求大　爺懲辦可也大令問曾否送至醫院求治張探禀稱當日捕頭卽令小的送至同仁醫院醫生言此人已成殘廢不能醫治就痊矣大令令帶至捕房押送回籍 
[蘇省官報]  
　　九月二十二日請補常州府督糧通判楊培由上海來新選陽湖縣高承惠昨日稟銷發審局差 
[䢴江官報]  
　　九月十四日王觀察灃由省銷差回揚吳鹺尹元惠委六漫閘差楊鹺尹文俊由丁溪閘來潘尹定　委總局額內聽差○十五日鹽捕營趙都戎由下河公幹回孫鹺尹肇炘委總局發照差分發知事趙鹺尹麗川浙江人稟到委署泰壩楊分轉稟辭赴任 
[杭州傳道堂同仁集募川鄂賑捐自七月十六至八月初一日第十一次淸單]  
　　温處鹽捐總局洋三十元願如所求人明道入文治光培善果從革山房五戶各洋二十元沈秉樞沈贊樞各洋十二元前任四川涪州州同郞廷杰洋十元宓融軒王肖村惇泰茂記麟趾室主孫嚴氏五戶各洋五元沈永嘉洋四元其誠叩求超拔妻兒資冥福又求　合店平安又求佑子女免災厄唐賛卿陳近人泰夢庵漱玉七戶各洋三元金品梅章月樵沈松岑鄭壽椿郞學璋楊乾豐恆生園補遺子裕大行四不如人知不足齋主人十一戶各洋二元周衡昌高森茂陳春如錢潤珊唐松齡應寅圃金麟甫裘杏缷項靖邦陸肇德鄭永綏孔德章鄭蘭九余竹舫吳顏若杭　忠　載　彭輔商顧源記趙崇記友記錦記　黃慶星堂吳寶厚堂黃餘慶堂徐養和堂詹餘慶高眙蔭堂朱九如堂楊思補堂滋德堂問禮堂敬修堂潤餘堂都德培怡裕祥頤養　　靜心室主所願子允順寡過未能人王　裕主人心香室主人四十二戶各一元曾松亭林啓岡陳黎熙王寳鑑單林楷陳裕源林吉施陳逸臣朱興豐陳玉豐瞿成和陳佩卿項雲陸詹玉亭陳之南瞿俊傑陳涵卿羅　　陳源昌李成施琴生陳華卿曾東美李克德厲保和李阿瑞　麗源恆有益新泰和新泰昌東昌生記仁記德茂同源長同恊發兩鹽行朱敦遠堂陳聚星堂林務本堂聚星堂　潤記李槐奇安室各咸少蓉軒蓬萊仙悔過子海島居士李陳氏惟心氏四十八戶各五角程氏六角嚴純號四角倪符生馮德榮葛懋朝陳鏡蓉傳潤生趙竹林董雲軒任新　沈懐中朱兆熊胡夕均董雪軒程穗卿胡新慶張月香傳慶鰲倪應平畢受訓毛春和定福師靜瑕子德順徐馨舒雲敬德堂三槐堂汪樹德堂淸芬書屋聽濤書屋謙執笏　郞邪山房蔣姜氏吳楊氏費簫氏趙吳氏無名氏三十六戶各三角張鏡如舒師韶各二角無名氏銅洋三元不泩名銅洋二元四角以上　共收洋三百十七元二角[  上海六馬路仁濟 
善堂籌賑公所制施則敬等謹誌]  
 
 
 

Page 11

 
 
 [G 
[專治痔漏]  
取解痔瘡漏管不用刀針憑藥消化管保除根醫金藥資隨症評論如不見效原洋奉趙寓法馬路名利棧廿八號京都王治軒啓 
[失票聲明]  
本月廿一日在胡家宅恊順長烟間內失落皮帳夾一個內有申大莊廿二日期票洋一百元聚康莊票兩帋洋廿元又十五元瑞豐莊票兩帋廿元又十五元萬豐莊票一帋十元並草票一帋計洋五十元祈各寳號切勿收用倘有人拾得者送至虹口北山西路第九十九號門牌謝洋五十元决不食言此佈　張阿和白 
[絲織洋灰鼠頭等海虎羢]  
本號向運廣洋各貨荷承官商惠顧多年茲又新到各色珠邊時樣花邊高莊大呢各式絲絨織花絲絨織花漳緞各色金山洋緞頭等海虎絨靜絲絨成洋灰鼠絨近此秋冬之際配縫男女單夾棉衣堪推極美如蒙賜顧請至英禮拜堂後首二馬路悅生棧啓 
[日本郵船會社]  
啓者本公司相摸丸輪船准於九月廿五日卽禮拜三下午五點鐘開往神户小包收到廿四日四點鐘客票賣到廿五日四點鐘止倘蒙　各寳號欲搭客裝貨者務祈早臨爲幸日本郵船公司啓 
[壽榮齋　風濕膏藥]  
此膏追風逐濕消積滯和血脉壯元陽調筋活絡一切疼痛俱貼患處七日後立能除其害百發百中每張一百文七折　上洋盆湯衖內 
[始創劃一]  
本號向在虹口廣東大街專辦定織綢緞皮貨承接各式新衣照行批發近因仝業良莠不齊爲此擇於九月初一日起定價劃一童叟無欺以昭信實倘蒙賜顧庶不致悞順泰新衣莊啓 
[召租]  
今有中虹橋東首湧興園底子貴商如欲意租者任便改樣亦可租價公道請至源昌路本帳房面議可也老沙遜經租帳房啓 
[老太古告白　太古火險公司]  
倫敦格崙西火險公司叭喇定火險公司阿德來火險公司勞洽愛司眞火公司 
啓者本行經理以上四保險公司事務現可代客保房屋棧房及各屋內所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙巿烟臺天津牛莊等處　貴客欲保者請臨面議可也特此佈告 
[第一千二百十六號]  
工部局諭租界內各牛乳棚等知悉本局爲因欲使衆人身體有益起見准於西歷一千八百九十八年正月一號起卽華光緒二十三年十二月初九日爾等在租界內出售之牛乳牛乳油牛乳餅以及牛乳所製各物均由本局派人到爾等各牛乳棚內查看給發執照之後方准在租界內出售如有不允本局查看者曁無執照者一槪不准出售所給執照不取分文爾等各牛乳棚內均宜整潔本局查看之人吩咐一切均宜遵照不得違背倘至期如有人將無執照之牛乳棚內所製各物仍在租界內出售者其人卽行查拿並將所有各貨充分特論　　光緖二十三年九月廿一日　西歷一千八百九十七年十月十六號　工部局署理總辦僕蘭德　江西路廿三號門牌工部局 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水漬均照英國章程接辦設有不測立旣賠償無論禮拜夜深均可改印賜顧者請送交三井帳房 
[遺失派司]  
今失華七月廿六卽西八月廿二號江永由漢進口唛上紙廿件十六担派司被人竊去已向海關說明作爲廢紙望各寳號切勿收用此佈　仁昌行啓 
[廣東杏林軒　立止白濁丸]  
白濁之症多因酒色過度熱毒傳中敗精傷腎而玩耍花柳塲中者染之爲尤最藎夜酒固濕熱疲精而更受妓婦毒氣所攻恆患斯疾其初或紅或白刺痛淋漓若不早爲調治勢必蔓延本軒妙選良方專治五淋白濁諸症屢試屢騐每瓶洋二角半並有花柳搜毒丹靈效非常每瓶洋五角　分設上洋抛球塲 
[彭誠濟堂　戒煙定神丸]  
本堂創製戒烟參片丸藥二十餘年名馳天下服此戒脫不可勝數皆由藥料精良故效騐如神服法價目載明仿單賜顧者向上洋工部書信館對門不悞 
[義記洋行保險]  
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[天仙茶園新戲告白]  
新軿連檯接演後本文武新戲 
真武技藝　罕見録　全新旗帳 
前演頭本荷蒙諸公讚美故此小園赶緊接排二本至期早降 
[失票]  
本月廿一在途遺失安康莊一百八十八號票一帋十月廿五期計洋五十元當向該莊說明作爲廢帋望各寳號切勿收用此佈　打狗橋恆豐洋貨號 
[第一確騐龍涎戒烟丸　龍涎戒烟丸]  
夫海內戒烟方藥林立欲求靈方實難其選或暫止癮終不能斷脫癮或素無病戒則反生他病戒之不脫服之無益其患更深焉本舘精考此患搜求醫方不用烟膏烟灰以積烟之困秘選良方良藥以除烟之害若服此丹不卽思吸烟無庸戒口自然癮除不寒不燥無苦無艱更覺身體壯健開胃精神戒絕後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半　廣東鹿芝舘分設上洋老巡捕房對門 
[批發公道　一粒金丹]  
戒烟之有金丹創行已久本藥房純用王道正藥不猛不燥亦攻亦補大瓶百粒重三分價一角小五十粒價五分丹十粒可戒烟一錢藥寡而力彌大丸小而效彌宏脫癮甚易無口乾喉燥等患藥石之靈久已馳名問服者自知批發躉賣價更克己認明上海棋盤街鐘鷹爲記　中英大藥房啓 
[廣東延春閣精煉]  
戒烟人參丸此丸捷法戒烟易如反掌每癮一錢吞丸三粒癮重照加每粒六文○順氣化痰丸每瓶洋三角凡痰之所致雖有風寒暑溼熱及酒食生冷之不同而實皆由於氣此丸治痰先治氣氣順則痰自除矣○調經雙料坤順丸每丸洋一角二角半耑治婦人月經不調子宮寒冷久不受孕緣此本號秘方與乾健丸方俱不傳出外爲種子第一良方○神效白帶丸每兩洋二角半此丸耑治婦人赤白帶下服之卽止○扶陽乾健丸每兩洋二角半此係本齊秘方與坤順丸並行不悖相濟爲功男服乾健女服坤順自能受孕屢試屢效所謂乾以健行坤以順受造物自然之道也○代針太和膏每張大三角中二角小一角此膏得自秘傳統治外内諸般症效爲用不一照單按照穴道敷治奏效如神○四鞭壯陽種子丸此丸壯陽固腎益體塡精行痰去涇開胃提神專治陽虚氣弱脚踵腰酸夢遺夜溺精冷火衰陽事不舉服之卽晚見功久服自然生子各項丸散膏丹發售鋪在上洋棋盆街中開張 
[塞門德坭出售]  
塞門德坭爲要工所必需考其性入水易堅者敗亦易遲久而堅者歷久如石不可不知也本行常運此堡得蘭牌水坭著名中外久邀　仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價値務取其亷倘蒙　賜顧請移玉英四馬路義記洋行面商可也 
[庚興水險公司]  
專保各口洋面平安水漬章程均照大槪辦理設有不測立卽賠償如蒙紳商賜顧請至法大馬路密采　對門本帳房面議可也庚興洋行經理人啓 
[人和衣莊　真不二價]  
本莊棋盤街已歷多年向蒙遠近均稱公道近緣市上新舊衣鋪林立未免貨價參差本莊今特聲明仍照舊章照碼每兩七角惟底碼一律减少特此佈聞請賜顧者認明本莊勿悞 
[上海華英大藥房　照相器具材料]  
茲由英國名廠每日運到新奇各樣照相鏡頭鏡箱等件鏡明如水攝影最速無論人物山水惟妙惟肖乾快磁牙各片及放大鏡紙軋光機器巴筐蛋紙藥水等一應齊備鏡箱之精巧玲瓏莫能言宣且牌號洋字譯明華文詳載用法瞭如指掌今貶價格外招廣生意特此佈啓 
[心胃氣痛散]  
上海盆湯弄壽榮齋 
統治氣痛血痛痰痛塞痛火痛積痛鬰痛濕痛熱痛蟲痛或日痛而夜安日輕而夜重將此散煎湯服之立能痊愈每料五角 
 
 

Page 12

 
 
[光緒二十三年九月十二日京報全錄]  
　　宮門抄○諭旨一道錄前○吏部奏遵旨議處摺○川督鹿奏爲喇嘛到省出省日期摺○大臣毓奏緊要急修各工奏問摺○將軍恭奏通判不職請旨議處片○直督王奏揀員對調片○九月十二日戶部通政司詹事府廂白旗値日無引見○敬信演放砲位覆命○英年由東陵回京請安○江蘇學政瞿鴻禨請訓○江西學政李紱藻請訓○莊王續假五日○載瀛請假五日○錫公請假十日○恩慶續假十日○內閣奏派稽察本章派出梁仲衡○召見軍機英年瞿鴻禨李紱藻○本日皇上升文華殿瑞典那威國使臣固特覲見○○大學士管理吏部事務臣徐桐等謹奏爲遵旨議處具奏事內閣鈔出光緒二十三年八月十二日奉上諭前據御史王廷相奏叅甘肅副考官謝佩賢沿驛肆虐等情當經諭令胡聘之查奏茲據查明奏稱謝佩賢前出甘肅試差回京時經過山西並無鞭責鎖　辦差家人及因案勒賠調停資贐情事惟失察家丁致招物議又以失竊細故紆道至省亦有不合翰林院編修謝佩賢著交部照例議處欽此欽遵抄出到部查定例出差官員不遵勘牌塡註道路有枉道擾驛者降二級調用私罪又出差官員之跟役人等如有乘騎越站索詐財物係失察者降一級調用公罪各等語此案前甘肅副考官謝佩賢經御史奏叅尙驛肆虐情嗣據山西巡撫查明前出甘肅試差回京經過山西並無鞭責鎖帶辦差家人及因案勒賠調停資贐情事惟失察家丁致招物議又以失竊細故紆道至省亦有不合欽奉諭旨著交部照例議處等因查前甘肅副考官翰林院編修謝佩賢以失竊細故紆道至省應照出差官員不遵勘牌枉道擾驛降二級調用私罪例議以降二級調用係私罪毋庸查級抵銷該員又失察家丁致招物議應再照出差官員跟役人等如有乘騎越站索詐財物係失察者降一級調用公罪例議以降一級調用係公罪例准抵銷可否准其抵銷之處恭候欽定所有臣等遵旨議處緣由理合恭摺具奏伏乞皇上聖鑒訓示遵行謹奏奉旨另有旨欽此○○頭品頂戴四川總督臣鹿傳霖跪奏爲察木多喇嘛回川出口日期循例恭摺奏聞仰祈聖鑒事竊照察木多喇嘛帕克巴拉呼圖克圖等遣使赴京進貢事竣回川茲准理藩院來咨當卽行知經過州縣台站逐桯妥爲照料並札委川北成緜龍茂二道會同營員照例接護茲查該喇嘛等於二十二年十一月二十二日行抵成都省城二十三年二月二十八日起程回寺仍委員會營接替護送至打箭鑪城該喇嘛等因包裹箱隻買辦口糧等事在鑪疉有躭延於本年六月初九日自鑪出口取道塢章谷朱窩德格一帶小路行走沿途需用夫馬均願自備查向來貢使往返均由大道驛站行走沿途一帶地方照例支給夫馬今改行小路無從傳知前途該喇嘛等在途行走俱極安靜所有喇嘛到省出省各日期謹會同成都將軍臣恭壽合詞恭摺具奏伏乞皇上聖鑒謹奏奉硃批知道了欽此○○奴才毓崑載遷松安跪奏爲緊要急修各工專摺奏聞仰祈聖鑒事竊據內關防禮部司員等稟稱恭查昭西陵隆恩門五間頭停滿漏前後瓦片脫卸正脊垂脊劊靶獸蓋瓦均有脫落前後檐椽望　朽油飾剝落又端慧皇太子園寢宮門五間前後坡滲漏後坡東西垂脊葢瓦脫落酥鹻破壞油飾爆裂又昭西陵禮部冰窖一座兩坡滲漏瓦片脫落東山墻劈倒滴水井一眼坍塌堵塞不通又孝陵隆恩門　間頭停滲漏瓦片爆粙間有脫落椽望　朽油飾爆裂踏跥石走錯沈陷又七孔橋一座年久未修甕圈甎全行酥鹺坍塌弔落又孝陵禮部　儀門一座三間頭停滲漏瓦片脫落椽望木植　朽城脚沉陷油飾爆裂看面牆坍倒又孝東陵明樓前東西兩邊大小寳頂二十八座灰皮全行脫落又景陵隆恩門一座五間頭停滿漏前後坡瓦片脫落椽望連檐　朽傷折油飾爆裂月臺甎周圍散水甎全行酥鹺又端憫固倫公主園寢饗堂一座頭停滿漏瓦片脫落椽望　朽傷折油飾全行爆裂壓面石傷折走錯月臺甎周圍散水甎酥鹻又裕　隆恩　一座五間頭停滿漏瓦 
定東陵寳城兩旁東西荷葉溝甚淺暗溝口微小每遇雨水不能暢流又惠陵五孔橋邊西南邊山石泊岸閃裂長二丈背後坍有陷坑一處方圓一丈餘東便橋邊北涵洞口間有冲刷淤沙之處西便橋邊南東岸三合土泊上泊岸底冲刷三十丈岸上沉陷七丈土泊岸冲坍一叚六丈五尺西岸冲刷四處原湊長十五丈又於二十二年續坍五尺共十五丈五尺西便橋邊南土御路涵洞　　均有冲刷坍塌之處平橋邊北西南土泊岸冲刷一叚長七丈平橋邊西北岸山石泊岸原坍塌十一丈又於二十二年續坍三尺共十一丈三尺現又續坍一丈七尺共坍倒十三丈岸上背後冲翻六丈寛八尺岸帮均有坍塌之處平橋邊西南岸山石泊岸閃裂五丈餘又於二十一年坍倒六丈現又續坍九丈共十五丈背後間有裂縫之處西砂山頭東西北面石泊岸散水冲刷六丈於二十一年經欽派大臣查騐　　　冲刷二十一丈石板走錯砂山邊西南北洩水溝一道溝嘴散水石冲翻西砂山頭邊西北岸通長山石泊岸原冲刷三叚湊長三十　　岸後冲刷陷坑四個方圓二丈至十五六丈不等又於二十二年續坍一丈湊長三十一丈餘現又續坍一丈五尺共三十二丈五尺西砂山頭邊西南岸通長山石泊岸原冲刷四面湊長四十二丈背後陷坑一處寛三四丈不等於二十一年查騐冲刷五處湊長四十七丈五尺又於二十二年續坍丈現又續坍九丈共五十七丈餘背後間有閃裂之處又石泊岸散水石冲刷二丈石塊冲走西沙山邊西起至東便橋邊東等處河道壅淤泥沙石塊厚四五尺不等各等情稟報前來奴才等親往各處敬謹詳查均與原報情形相符且本年方向係屬相宜惟查裕陵隆恩殿五間情形甚重暖閣內係供奉神牌尊藏陳設若不赶緊奏請修理實不足以昭愼重謹此專摺奏聞應俟欽派大臣查勘後可否修理之處奴才等未敢擅專理合恭摺具奏伏乞皇上聖鑒謹奏奉硃批另有旨欽此○○恭壽片再查定制營管理邊地文武各員俱歸將軍統轄凡有邊務大小事宜皆一禀將軍一禀總督酌商妥辦定制永垂豈容擅便今張繼被圍一事該署廳武文員竟不禀知將軍逕行密禀總督係屬故違定制迨經奴才查問始以含糊電語託詞支吾嗣據補禀歴將張繼被圍原委及各土司驚惶情狀聲叙明白似有確據今又據禀稱此事多係傳聞並無確據等語查其前後情詞自相矛盾似此邊務重計豈有不查明確率行妄禀之理其中恐有別情該員於此情重輙敢模棱其說實非尋常玩忽可比　請旨將署打箭爐同知候補通判武文員先行交部議處以儆效尤奴才查番性梗頑易於感動若不急爲防範誠恐一支擾動羣相附合况有香城桑披嶺寺戕害守備李朝福父子之案至今尙無稟結是以請旨飭下文海妥速查辦考實早安民心以固邊陲謹此附片具陳伏乞聖鑒訓示謹奏奉硃批武文員著交部議處欽此○○直隸總督臣王文韶跪奏爲守備例應廻避揀員對調恭摺仰祈聖鑒　竊兵部咨　蘭鎭黃花山　備員缺准以儘先都司崔振魁借補該員係武淸縣人是缺駐紮順天府薊州係屬本府例應廻避行令揀員對調等因茲查有天津鎭標河間恊右營守備銜衛　煦年六十歲安徽合肥縣人因在籍辦團打仗出力咨保外委調赴鼎軍隨勦粵捻各逆迭善戰功歴保儘先遊擊奏留直隸歴辦天津　運出力保加副將銜並俟補缺後以叅將儘先補用天津鎭標左營守備調補今職光緒二十一年五月二十五日到任該員老成諳練堪以調赴馬蘭鎭標黃花山守備員缺其所遺天津鎭標河間恊右營守備員缺卽以崔振魁調補均與例章相符應懇天恩准其互相調補以　營伍除飭取衛承煦履歴咨送兵部外理合會同直隸提督臣聶士成恭摺具陳伏乞皇上聖鑒敕部核從施行謹奏奉硃批兵部議奏欽此 
 
