# 1888 - 223 - 4905507

 

Page 1

 
 
　　 
[新印三借盧贅談出售] [  申報館主人啓]  
　　古今說部汗牛充棟大率塵義土飯陳陳相因求其運意遣詞　新領異者曾不多見鄒翰飛茂才名下士也著有三借慶贅談其中桐綱羅故事搜都遺聞俊句名篇亦爲撫入雖未知與古作者何如然其審旣新則閱者之耳目亦當與之俱薪爰取其稿付諸手民卽日出書每部六本價洋三　五分售處仍照　例 
　　 
[招售揅經室續經解股票啓] [  點石齋主人謹曰]  
　　經解彚刻首推通志堂體例可謂善矣然所采多宋元儒先之說時好不尚焉及學海棠行世而士知實學直可俎豆漢儒衣被天下矣　所取或非足本次第僅據生世時人之傳廣雅之編盡列其中通儒微嫌其體例後學又苦於檢尋此編所定依經編次則全仿之通志堂而　取之間一以　學爲宗凡稍入宋儒論說者槪從割愛廣徵秘藉力閘幽光采成書至百七十餘種之多積卷牘凡千四百有奇又復甄綜加精條流下雜博而有要富而有倫東海九京可作儀徵英靈未泯其許爲功臣視爲克子乎凡所採諸書除坊間所有者十居其三此外或孤本行世未久燬於兵燹或家藏槁本珍秘殊甚未經鉛　博學通材欲覩其書甚於飢渴或知其名而未見其本或懸百金於市鎭之累年而不得者皆不惜重貲竭力羅致都爲一集實儒林之鉅觀不朽之盛事也閱所編目便知其書之可貴核其卷積又悉其價之甚練本齋志在壽世匪以圖利預定者僅取工本先繳洋八元後找十八元取書一部外加文木箱子一只約六月終成書截數後不預股者準售每部四十元滬上股票頗多訾議惟本齋從未失信於人諱早在　諸公洞　之中無俟贅言目錄列後特此佈聞售股處在上海拉圾碼頭點石齋南局帳房及三馬路申報館帳房蘇州察院塲奎文書局京都源潤票號揚州多子街申昌汕頭吳明麗福州復利洋行香港文裕堂書坊廣東十八鋪中約申昌南京申昌天津裕通恆申昌本埠三馬路申昌 
　　 
[江左校士錄减價出售]  
　　是書爲董漱蘭宗師視學江左時所選高才生詩塲之作由磨鐵硯齋主人託本館接印行世者也宗師還精經史學有根柢士林中仰望如斗山是錄所選時文濃淡淸奇不名一格附以詩古文詞亦皆名貴高華迥異郊塞島瘦誠試牘中之善本也每部分裝六本茲將售罄格外從廉祇收工料洋三角正諸君賜顧者請至上洋及各外埠申昌福州復利洋行購取可也 
　　 
[論中國興辦礦務學堂事]  
　　漠河金礦中國業經開辦有李傅相以爲之主持有李秋亭太守以爲之謀畫一切章程本報曾經登錄有條不紊有利無弊直不愧爲盡善盡美將來必有蒸蒸日上之勢此固可爲該礦預卜者也雖然事必貴乎持久功必計夫長遠中國近年以來各處開礦而除開平基隆之煤礦雲南之銅礦錫礦徐州利國之鐵礦此數處尚有把握其餘則非徒無益而又害之不特由於察騐之不精辦理之不善亦以無人焉以爲之用故也然則欲爲持久之道長遠之計非亟於儲材不可欲亟於儲材非設立學堂不可聞比利時國雖非英美德法諸大國之比而向來礦產最旺礦學最精幷有各種開礦機器名目旣多花樣亦別更有極大猛力之機器盖開礦之法不一其器而其最要之道　有三端一係拉重舉重之法一爲車水之法一爲注生氣於礦中之法而比國則此等機器皆係自造卽他國亦有至彼購辦機器開送學生至必國學堂中學習礦務者中國此時而欲開辦諸礦廣求人才則必當開設學堂以教礦務庶幾不數年間中國可出無數礦師不但無俟借材於異地抑且可以開中國富庶之基此舉之不可緩也明矣近聞李傅相已委盛杏蓀觀察爲礦務學堂督辦前者盛觀察赴津謁見傅相面稟公事大約此事亦在其中故盛觀察至上月廿九始返鈴轅並悉比國駐滬之總領事古貝爾君亦願爲中國襄助此事以觀其成薦其國中頭等礦師子爵名撒端者於傅相撤君前在比國督辦機器製造局凡於礦務一切極稱精熟與古領事相知有素則此次古君爲撤君推軗必其人爲彼國中出色人員倘能來華延之以爲礦務學堂之師多選聰穎子弟從之學習限以功程優其獎勵吾知撤君必能出其所學以悉心教授中國不數年間可以增出若干礦師不亦大有裨於中國者哉夫漠河金礦其地去黑龍江二千餘里近來俄國改約之後黑龍一江不啻與俄共之該處地方亦頗饒沃商賈往來日漸衆多若再加以礦產日出礦務日興設立學堂造就人才日形濟濟則人傑者地更靈當有益見其熱鬧者而其地旣爲俄國交界則俄人之行商坐賈於該處者必且日見其加多俄人之旅居遊歷於該處者亦必日見其增盛俄之與中不啻輔車之相依唇齒之相近將來中俄交涉之事必將日見其衆而中國之人於俄國語言文字通者寥寥卽在琿春等處與俄國人爲交易作懋遷者亦不過略解數句俄國生意話頭而能通其文字者則殊不之見盖以中國近來交涉事件英法最多且奉西各國其商旅中皆以英文英語爲主其官場文字皆以法文法語爲主故中國各處學堂所習語言文字非英卽法而他國或不加涉獵焉至於俄國文字語言則尤屬茫然設或中俄將來有交涉事件其將何所依據乎故爲今日計不特礦務之應有學堂也尤當在該處設立俄又學堂選取華人中之年輕質敏者爲之徒聘俄人以爲之師或聘中國人之精於俄文者以爲之師按時施教日漸觀摩少則二三年多則五六年華人之通俄語精俄文者必多就其中舉而用之其有不敷之慮也乎夫開礦所以爲富之之計也設學堂所以爲教之之計也旣富且教王道亦不外是雖曰所富者祇在一端所教者僅在一節然推而廣之則觸類可以旁通安知中國之所富所教止於此而已耶漠河金礦旣開辦理必有效騐則覬覦者不免因義生妬此亦人情所必有而不可不先爲之防者也若開礦之外再加招墾屯田則根益深而柢益固矣再設礦物學堂以樂育有用之人才則致富之道不難操之在已而益可恃矣於礦物學堂之外再設俄文學院則雖有交涉事件而亦不難瞭然於心目矣凡此皆該處當今之急務也所願已行者益加奮勉未行者由漸擴充也可耳 
　　 
[都中瑣語] ○六月二十二日淸晨京師宣武門外琉璃廠忽有多人抬一彩亭內放靴鞋袍褂後隨禮盒四架自西而東兩旁有鼓樂隨行有衣冠濟楚者四十餘人各坐一車有好事者尾至櫻桃斜街北向一宅見諸人各捧禮物傴僂而入傳聞此宅主人爲某當道至戚前數日被後門外某估衣鋪悞認其爲使用洋僞銀之流扭交步軍統領衙門收禁嗣爲某當道所聞不禁大怒將估衣鋪片送懲治而估衣鋪自知錯悞急挽多人從中調處聞此宅主人存心忠厚不甚苛求訟事遂寢估衣鋪感恩無以答報卽備禮物數種邀同諸中人親往叩謝也○京西蘆溝橋巡檢署內有老榆一株每值夏令枝葉茂盛署中差役等無不在此納凉現任李巡檢鼎巨近購一驢帶栓樹下六月廿三日霹靂大震劈 
 
 

Page 2

 
 
樹折爲二醁騾同時倒斃又京師東西牌樓迤北是日風雨交作時街頭忽有二尺許黑物四顧張惶被道旁一肩担者急以扁担擊斃視之乃一蝎虎也於是觀者如堵相顧驚異聞此物已經地而宮稟報步軍統領衙門矣○皇上萬壽前三日爲花衣期內凡進大內官員皆須花衣鋪褂六月廿六日黎明時有一藍頂者由東華門內飛向外行流汗浹背喘息不定旋經一相識者上前阻攔詰其何往忽聞藍頂者云　因　太廟迎送陪祀差使入內甚早忽見別衙門陪祀者皆衣花衣始憶在花衣期內而我仍著常服因恐獲咎急欲歸家取衣以應此差其相識者答稱汝回家往返數里難免有悞倘被都察院官員於收取職名時察出大有妨礙於是二人徘徊街頭驚惶失措正在一籌莫展忽一僕手携包袱飛行而來口稱老爺忘穿花衣太太命小的送來二人一聞此語喜出望外當卽更換妥當轉身入內是時觀者咸賛藍頂者之夫人有內助之賢也 
　　 
[鴻客來賓] ○俄羅斯之皇姪由其國都携带水師提督醫生人等坐本國兵輪來華遊歷抵滬後卽改坐招商局輪船訴長江而上均列前報茲皇姪已於本月初一日折回金陵先是洋務總局接上海道署傳電知有鴻客來賓早由稽查下關分局曹別駕在彼料理旣抵毕問明來意次日卽陪游朝陽門外之明故隣與聚寶門外之機器局是日洋務總辦劉觀察觴之於本局有加禮向來英法各人之觀光上國者劉觀察必盡地主之情惟樽爼之間各用其本國之禮儀揖讓進退未能盡如人意至言語則尤賴舌人彼此譯遞客不過旣酒卽飽而已今皇姪頗能通中國京語其隨員曾有在四譯館讀王會之書者故賓主彌徵歡洽比於吳公子季扎之遨遊齊魯焉說者謂其醫生寶聖彼得羅堡之選列爲侍從凡寒暑之不時風雨之不節以及出入起居之失度朝夕飲食之失調皆可隨時顧問無太過不及之虞其視以嘲風弄月爲等差以範山模水爲驂乘者各有用意之不同矣 
　　 
[試事述聞] ○下江王大宗師因江寗府所屬科試例於錄遺時先期舉行故上月廿八日卽行下馬詞第開考大約初十後卽可接考錄遺聞宗師一路按臨所取科舉均寬之又寬緣江南貢院有二萬三四千號江蘇應得六成安徽應得四成以成數計之則靑雲梯原不必由我而苛求多士所以廻憶當年辛苦每於發落時各勉以三年燈火毋辜負此日飛騰因此靑靑子衿無不望旌旗而傾心感戴現聞上江貴大宗師准於本月初十日在白門下馬連日東北風捲浪如山長江除輪船照常行駛外別無一個弄潮兒敢掛片帆進口因此中正街之上江考棚前寂寥如故有由江北來者據稱廬鳳潁亦周圍干餘里前苦黃水爲災後罹旱魃之虐田疇至今均不得播種居民饘粥尚無術以自給而欲其棒枵腹來聽呦呦鹿鳴也恐亦寥寥無幾矣然則上江錄遺將來人數亦可槪見詩云驊騮開道路鷹準出風塵有志折桂者愼毋觀望不前焉可○科塲則例有廻避之條本屆輪應上江巡撫爲鑒臨陳大中丞籍隸儀徵因此自行請　旨前已奉毋庸廻避之　諭比時凡江蘇人之候補安徽安徽人之候補江蘇者羣謂　皇恩如此則我輩除聘調之簾員不敢越俎外他如巡綽啓閉等事或者得照向章濫竽一二亦黑暗中之光明世界也不意刻下陸續委出數十員無論佐貳雜職均摭拾維嚴說者謂自有鎖院以來此爲風淸之第一次洵足以愧前賢式後彥有詭遇者至冒姓名託爲陶彭澤家奴世風之鄙如此能不令聞者駭然○蘭修月餅此可滅者也就江南人數計之當省錢五六千串而從無一人敢議蠲者則以出自　天恩未敢以嘉惠士林者自取棓克之戾也近有鹵莽人欲官倡議使士子舉此爲鄭州之振者官不應有解之者謂此意自下而上則名等於樂輸而官可爲之上請自上而下則事同於勒索而官且無以自明此人始恍然○謄錄生之不能書其弊已非一日聞諸內簾人云筆畫淸楚者甚少多有不能句讀者非無佳卷而滿紙亥豕魯魚求之形象之間未十行而已倦勢不得不割愛可見此事於功名所關非細推原其故緣此項人莫非由各州縣之書吏價雇而來上以此求下以此應互相塞責而已現在許方伯深知此弊欲加整頓已行文各州縣務將應解之書吏取其善書者當堂考試照例印臂以便到司察騐眞僞不准雇不識字之人冒名頂替等語並一面揭示省垣俾來應試者咸得周知故上下江士子羣感方伯之德意周至謂非過來人不能道此語也 
　　 
[失愼卽熄] ○本月初六日午揚州鈔開門內左首某浴堂忽兆焚如烈轟轟勢如拉朽幸出城取水甚近堂中又有井水各龍澆汲便捷得卽撲滅僅焚去該堂後進柴房間半柴草數捆亦云幸矣說者謂近來各水龍局自經兩邑尊暨局董會議章程嚴定賞罰各龍聞警臨塲甚速灌救办皆踴躍爭先惟恐不逮實裨益火政不淺如是役設非硬子街水龍迅至澆灌得宜則火趁風威左近居房尚堪設想耶 
　　 
[江上風波] ○本月初三四日箕伯跋扈飛揚揚子江中浪如湧是日適有揚州人某甲因急事從京口乘義渡船迎風掉戧過江行至中流執蓬腳繩者偶爾蔬虞船身頓側艙內已泊泊水入甲自忖斷無生理幸救生船迅捷如飛駛至帮同挽救全船中人始得俱慶更生茲甲於初六旋揚合家驚喜交集甲向人述及當時情形據稱心猶忐忑然驚悸並云同時一划船由北岸而南一貨船溯流上駛均遭覆沒救生船赶往奈風勁浪急已順流而去個人片木皆未救起慘哉 
　　 
[錢莊倒閉] ○京口西門外魚巷內同康德錢莊突於本月初三晚竟將各行棧存欵統計約有五千金之多携之遠遁比及各欠戶知悉該店東已杳如黃鶴矣店中夥友均各星散惟有廚役某甲在焉 
　　 
[閩省官報] ○六月廿七日鄭工試用巡檢黃維崧自京稟到知府唐贊袞卸辦漳州稅厘府局稟到廿九日知縣唐繼斌自籍起服領咨來閩准補南勝縣丞黃運淸稟辭赴任七月初一日前任石碼通判草文昭自京起服稟到署寗德縣程祖伊稟辭赴任典史方懋淸自京來閩初二日委代理泉州府邱瑞錦由水口卸辦稅厘局稟到稟銷局務差松溪縣二十四溪巡檢陳煜華卸事到稟明丁父憂巡檢賴葆貽由京稟到同知廣志稟辭赴木蘭坡稅厘局 
　　 
[雲間鴈字] ○葉謝朱氏婦白娘娘虐媳一事前曾兩紀報章其子已於近日某茶肆中拿獲邑尊研訊之下該氏獨自承認似於其子無干當卽下諸獄中申詳定案其子則暫交飯歇收押○前月二十九日封姨肆虐草木　兵本月初二午前西鄉斜塘有一荳餅船揚帆而下徒遇飛廉肆虐翻入河心舟子均葬身魚腹中無一救獲者又聞有糞船四艘道經其處溺斃數人○湘人某甲 
團店雇同鄉某乙爲夥未及一月甲卽物故其妻水性楊花不甘岑寂竟與乙姘識雙飛雙宿幾成一對野鴛鴦嗣乙有事旋里音信然卽有蟻媒向該氏說合醮于高橋鎭某丙今春乙忽車來　尋舊好訪得意中人已爲丙有當卽糾黨赴鄉騷懮經鄉隣力爲排解而乙蠻橫非凡致干衆怒將三人縛送琴堂請卽懲辦○鄉試伊邇華婁兩縣謄錄書業經邑尊考過飭往金陵臨去各於左臂上衿以官印一方以杜張冠李戴之弊蓋循曩例也 
　　 
[湘撫起節] ○新　簡湖南巡撫王　石中丞於昨日四下午鐘時乘坐綠呢大橋登招商局輪船起程赴湘履新本埠道憲以下各員恭送如儀 
　　 
[遭風幸免] ○前日傍晚時有寍波定海廳移送遭風難民二十四名到江海關轉送道署飭發上海縣內有象蘇土力曾然萬隣閏參房阿九等暹邏人十三名籟果黃水蘇茂林逮楊堪馬鵰林抱蘇文何紅王交蘇慶等建廣人十一名尚有一人已遭溺斃輕裝邑尊訊問之下據稱難民等均在新坤源夾板船上充當水手今自香港開來詎在定海洋面忽遭颶風全船覆溺難民等幸夢該處漁船救起隨蒙定海廳大老爺移 
 
 

Page 3

 
 
送來滬求恩送回故土邑尊飭值日差將該難民等分置各家寓靜候該示 
　　 
[縣案彚錄] ○前日上海縣　邑尊飭差到守戎署拘到西少園邱朴村邱國鑾劉廷廣馬富昌馬奚氏小猻子沈貴等男婦一于人於晚堂訊究西稱小的向在鎭江貿易今年四月間傅大老爺道經京江托小的代覓一好女子俾作簉室小的允代爲物色上月間拓邱等爲媒看定馬姓女名小猻子年十九歲容貌端正寫信請示當蒙回信許可小的隨同邱劉馬等傭沈貴舟船將小猻子送來滬地豈知傅大老爺忽說太太不允頓背前言然往來跋涉所費不資倩誰擔當旋蒙允給盤費洋五十元馬姓言須百元之數方可領回邱等稱馬富昌因貧苦情願將女兒價賣作妾適有西托爲物色是以爲媒馬稱小的籍隸山陽縣因貧苦不能度日願將十九歲女兒價賣與人偕嫂奚氏同送來滬奚氏稱小婦人同夫弟送姪女來滬小猻子俯首無詞沈稱小的操舟爲業今由江北山陽地方載伊等來滬船錢尚未付下邑尊飭候酌徐盤費赶緊回藉○趙森和嫁粧店夥黃常發命案迭紀前報斐邑尊於前日升堂將吸購烟之朱金元沈晉佳二人答責枷號發大東門示衆復傳十五鋪地甲張斌到案訊明並無別情着將屍交黃玉堂明白開導毋許纏訟○紹興人朱鴻仁控胞兄鴻德吞產一案節錄前報現在此案經人勸妥令鴻德出洋二千元給鴻仁彼此允洽隨於昨日具詞投案求銷 
　　 
[英界公堂瑣案] ○寶順洋行之西人臘遏報失寫字壹抽斗裏時辰表鈔票等件由包探秦少卿查無外人入內行竊之行跡爲將侍者出店人等拘案經蔡太守訊問侍者曾培山出店葛阿和張寶和均不承認俟查明實在再訊等因已列前報昨據該包探稟稱同西包探查至順興押鋪起出表一只的係寶順行之失賊呈案開順興押鋪之潮州人供那日櫃臺上押者贖者殊形熱鬧間有操粵音之人交表一只押洋五元我就收表細看寫票付洋並不察其人之面貌故不能辨認云曾培山葛阿和張寶和同供如前太守謂曾培山的係粵人隨問爾行中另有粵人乎答稱拉風者亦是粵人西人臘遏稱拉風之粵人果然有之太守隨飭曾葛張三人均交保表存捕房再傳拉風人到案覆訊云○西包探瓊同華包探王阿二稱查得王法高所開之煤炭店內存磺十五包據王稱是官磺有執照爲憑等語今將王法高及磺解案請訊王法高供磺於去年春間向魁記官磺鋪磚向德元鋪買來因無消路執照呈閱蔡太守問本埠現有臺灣硝磺局何以向魁記等家購買答稱其時臺灣硝磺局未開太守隨飭差將照交硝磺局騐看眞僞覆侯核辦旋據覆稱騐照確是官磺然爲時已久亦應充公太守隨飭王法高暫押磺暫存候示○徐旺香稱開興大馬車行昨由馬夫牽馬過牛肉庄被該庄何亞郎持鋸戳傷馬臂爲此報捕拘何今旣送案馬亦牽來請爲騐傷究辦何亞郎供粵人正在做工忽有馬匹在我面前經過以致誤戳今只求施恩蔡太守隨飭徐旺香將馬醫治何亞郎交保俟馬傷愈應需醫資若干再行追債○妓女徐安寶稱昨夜有朱松壽三人到來聲言欲呌戲局牌局纏擾不堪當有時辰表開對　刻放在臺上俄而三人先後出去檢表已失追尋獲朱松壽交捕送案請追朱松壽供同友人前去玩耍則有之我確先走並不知失表如今容尋同去之人蔡太守隨飭朱松壽交保着交友人再訊○張信山稱在日增質鋪爲夥適曹繼全持銀練來質錢文細察得銅質噴銀當卽扣留時曹已奔去俄而又有自稱是曹之父親到來吵鬧要索還假銀練曹同張信泉亦至逞蠻爲將曹張交捕送案假銀練呈騐曹繼金供銀練在銀樓後門口拾得不知眞僞往質並無父親前去吵鬧張信泉供不知假練爲敢同曹前去蔡太守飭差同包探康阿順至銀樓估看的係白銅噴銀者隨判曹押二十八天張押七天僞練存毀○麥總巡捕頭查得霍樸雲吳惠平等至四馬路楊銀珠所開之妓院所賄牽涉捕房楊繙譯幷有徐少亭言定洋一百四十元稟請蔡太守分別傳人訊究等因先傳楊銀珠及其翁趙蘭坡至內堂問供昨又傳到徐少亭楊繙譯質訊楊銀珠供初有霍樸雲吳惠平及不識姓名人同楊到來以爲待慢不協又至徽館吃酒由徐調停初言洋五百元折至一百四十元我因無力照付求王某向之說情已作罷論不料又要銀喚我到番菜館趙蘭坡供　定洋一百四十元由我在一層樓說明徐少亭供現在華發洋行之訟師司惠而處司帳因有霍吳等至楊銀珠打茶圍待慢吵鬧幷知前經涉訟曹友之的妾阿毛現在妓院爲由其實阿毛已不在楊銀珠處我與楊銀珠素來要好調停息事不料王某投報捕房後來說明王請免究不依盖陽繙譯卽楊小亭有弟楊少亭與王之子同在玩耍挾嫌誤爲楊少亭云楊少亭供我與霍確相識同至楊銀珠家打茶圍誠有之不知霍如何冒名尋　及王某告知我我已言明此事我不干涉如有人向妓院要錢可告據房提辦此皆王可質對者如今楊銀珠仍因挾嫌誣告及我請爲明察太守商之賈副領事一再詰間各執一詞麥總巡又請徹底根究太守隨飭徐少亭交其洋東保去再行訂期覆訊核辦 
　　 
[法捕房瑣案] ○昨報列有張懷三控案王司馬臨捕房時復爲提究謂張曰爾等是熟識之人要打官司或往縣署或在公　均無不可何得在半路邀截此非生意人所爲流氓所爲也昨日曾看爾具呈稟詞可曾寫就張答稱未曾寫就因無人來故也王司馬謂昨日到今已有一天一張稟帖尚未寫就難道要候訟師來定主見乎又提朱悅生到案朱卽遞呈稟詞幷呈鑽戒一个聲稱表已送與他人不能呈案王司馬將戒指給張懷三閱看可是原物答稱不是原物鑚有黃豆大王司馬又逐一詰問張稱二月十八日收洋五十元是吳寶堂父下出有收條請爲吊看字條上可有轇轕情節實不知朱之爲人如此忘本父母之喪二年未滿卽穿綢絹卽此一端其爲人可想而知王司馬着將兩人分別交吊并看張懷三補詞朱悅生將吳寶堂於今日邀到公堂候核○前禮拜四有薙髪匠買泰興喊稱冤枉王司馬飭卽傳訊據稱住四明公所附近姚姓家內被人誣竊幷被打傷心實不甘王司馬卽飭會捕局差孫進發將賈泰興帶至仁濟醫館看治究竟有無傷處再爲核辦昨最司馬臨捕房特孫進發將醫生之語稟明旋據賈泰興投案訴明情節同時有兩人一名胡光林現亦在外旋據胡進供稱亦住姚家內爲姚稱失衣告我等兩人尚有賈阿四將我掌頰毆打心有不甘爲此投訴據胡光林投案供略相同幷稱婦人現亦管押司馬着提案據姚顧氏稱嘉定人現有東洋車四輛開有車寓出外收車錢託彼等看守及回方知箱內失衣王司馬逐層研詰爲何打架掌頰據胡光林稱寶爲伊招留某姓在家居住不多日發　身死王司馬詰姚頭氏可有是事答稱有張金寶來往未幾卽死用錢不敷由我補湊棺木向善士募來殮後卽由彼等扛去王司馬詰其可曾報過縣署及捕房答稱均未報過因念此是病死毋庸往報司馬查問該處是何地界答稱二十五保四圂司馬着將姚顧氏交保將老四等人交案○前報馬懷德控追妻女一節昨據吳福春同地保莊達祖及女陳阿娥到案莊稱馬夫妻女後未曾來報王司馬詰前日尋到之後可曾到遇爾處答稱未來陳阿娥供年十六歲餘供與伊母相同司馬着將吳福春及姚陳氏陳阿娥三人交地甲帶回如日後查出實情卽當懲辦○張和尚卽剃頭和尚幷陳寶慶兩人押在法捕房昨據英公堂派差來提王司馬准其帶去歸案辦理 
　　 
[秦烈婦傳] ○秦烈婦崔氏直隸阜城人也光緒初畿大無江南諸長者輸錢粟以振焉無錫秦君　齋實預其事而厥弟世鈞字旭山者與之俱旭山勇於義凡散錢發票必周行糜　飲食必謹阜人崔公維新嘆曰是誠善士以孫女女之即烈婦也光緒四年成婚於河間府其年十月南歸而旭山以久勞於外歸未久卽病婦侍疾寢食皆廢俄而旭山卒婦以頭觸棺血漉漉誓俱死家人爭護持之旣葬語人曰我以喪葬大事苟延殘喘今事事矣上無養親之職下無撫孤之任不死何爲幸無我阻也家人百方慰解泫然曰旣娣娰輩苦勸願少留盡禮世俗自初喪始每七日必設祭婦哭拜如禮將及五七遂絕食勸之不聽強之則蒙被臥如是四日一息僅存會大雨雪雪自屋笮入積牀下盈寸婦乘人不見掬食無算翌日體熱如火五日始卒時光緒五年正月庚戌也距旭山之亡匝月乃悟所謂盡禮者自一七至五七稍盡祭禮也結褵百日遽殞所天 
 
 

Page 4

 
 
竟以身殉絕食不死食雪以速之宛轉九晝夜始得從亡者於九泉鳥乎慘矣　齋悲其志敬其烈乞余爲傳以襮之囚書大略附其　乘用俟采風者德淸兪樾撰 
　　 
[失銀復得慷慨救災] ○湖北黃州府黃安縣藍翎州同李公華秀篆實丞六月二十七日早在金陵搭招商江裕輪舶赴漢口二十八日半夜帳箱失去元寶四隻零碎銀一封當卽轉致司事者舍姪名肇咸隨卽督率帳房諸同事先找出元寶四隻以扒手亦拏到其碎銀又從渠藍中搜出李公願將碎銀移助河南振欵計銀二十七兩九錢三分幷英洋三十一元委解拯濟失而復得慷慨救世是誠妙於轉移者李公洵倜乎遠矣　上海北市絲業會館籌賑公所愚弟少欽施善昌謹誌 
　　 
[賑銀匯到] ○七月初六日刊登貴報有安徽寗國府涇縣西南鄉不留名善士來函捐助河南賑飢九八元一千兩卽可匯到先囑登報今匯到彤源莊七月二十九日期規元一千兩又附來廣東景記仁丈英洋十元安徽朱丈炳南英洋四六元角均助河南賑飢一併收到登報奉聞以綠慈系　上海北市絲業會館籌賑公所愚弟少欽施善昌謹誌 
　　 
[上海陳家木橋電報總局皖賑處接直隸永定河漫口電音] ○楊殿臣袁敬　王景桴三先生來電云連日大雨頃接金苕翁飛函永定河漫兩口永淸固安武淸沿河各縣田禾盡沒災勢甚重求大力並告諸大善士籌欵協濟以救急　叩禱無量培遂屋叩 
　　 
[讀高昌寒食生聽同安里張小紅度曲詩有感而作錄請郢政] ○杏花時節締新交容易秋風月桂梢愧我行年將五十于思應惹美人嘲　美人才調冠羣仙潦倒風塵劇可憐千古名流同一哭踟躕掻首問靑天　潁川居士未定草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[鄂渚官報] ○六月廿二日專辦樊口厘局候補府李謙解厘金來省謝留辦候補同知李雯奉　憲鹽憲委赴漢鎭採辦倉谷候補巡檢辛澤塤奉臬憲委調查忠孝門差廿六日准補黃州府武黃同知顧允昌稟辦候補縣丞楊煥　奉臬遼委調查望山門調署南漳縣方家堰巡檢蕭一錦稟辭准補漢陽通判孫籠高謝行知教習知縣何錦琮奉藩臬憲委武昌府　局學習差廿七日湖南候補縣黃國瓊稟到見辭本任遠安縣程崇慶赴上海探訪銅價代理京山縣宋河巡檢王步鰲俱稟辭候補典史簡德儀奉臬憲委帮查仁壽二下鋪差 
　　 
[邗江官報] ○七月初　日李分傳以牧委驗收賑米初二日朱　尹煜委三　營卡初三日江西候補道吳觀察昌言過揚新選角斜場大使劉鹺尹學鏐福建人稟到初四日吳鹺尹大椿銷界溝緝私差 
廬州府學教諭奉賢朱半畦先主墓表○吾師半畦先生旣歿之二十五年　弟子鳩章始克表於其墓欲一志其世德行義而人往風微家乘遺軼門惟婦孺無能舉其略而發其凡焉鳴呼是可哀已先生諱恒字半畦奉賢朱氏生平砥行續學尤善爲制舉之文以道光辛卯孝廉授廬州府學教諭辛丑成進士復以知縣回任候銓旣與先大夫周旋京邸雅慕其人以書　鴻章從先生遊請益　業有誨無倦越一年癸夘鴻章舉優貢就試京兆遂登賢書捷南宮供職詞館盖得力於先生之教爲多戊申假歸謁先生於學署言論風采彌益粹然有以化人之矜而作其敬迨　西北上而先生遽以是年十月初一日卒於官先是先生有二子皆淸才能嗣其業不幸早世先生慟門祚　衰薄道藝之無傳當鬱鬱莫能自克以是不永其年尤可傷也經時喪亂音問隔絕　今上祠元鴻章奉　命來撫老下駐軍松滬間欲展先生墓廬而父老已無知者兵燹之會閭閻蕩析孤嫠伏處不顯於鄉其聞絕無聞也固宜至於今又十年始獲訪於其家得先生墓於郡城西關外　里許地爲婁邑之附二圖旣致金祔先生之配於兆其嗣孫來儀未成立歲從孀母祭於先塋粗能指識其處而先生出虑大略嘉　懿行已祇能得其髣髴更數十年後卽此一坏之土幾何不侵豪彊而恣憔牧蹂踐湮沒於荒烟蔓草間而莫可知也吾嘗疑造物窮通之數與人事脩爲老　反者先生負瑰奇亮特之資在學官循循善誘扶植士氣獎掖寒畯惟恐不及於人無疾　遽色所求必稱量而施一時士論翕然推服使得假尺寸出所蘊蓄必能以學道爲愛人之本乃未竟其用以卒賢者不必貴其理洵難言矣仁者必有後乃復奪其嗣而搆其艱抑又何也　古文　之厄孰甚於是雖然保衛先哲是邦賢士大夫之責也爰爲表章一二揭諸墓道使遇其下者欷歔太息或歷久而不忘愛護云爾時　同治十二年秋八月　　進士出身　誥授光祿大夫欽差大臣太子太保武英殿大學士一等肅毅伯加一騎都尉世職直隸總督合肥門人李鴻章謹表 
　　 
[題陳思庭遊戎遺傳] ○專　當年仗將才先生雅度絕塵埃幸逢四海銷兵　罷震三軍動地雷佳客爭游嚴武幕豪情常醉孔融杯詩場酒國今何以珍重遺編　卷開　甬東小樓主人初稿 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
