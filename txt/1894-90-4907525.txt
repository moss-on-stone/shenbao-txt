# 1894 - 90 - 4907525

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覧　洋七元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季　　碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋四角○徐　客遊記碼洋六角○永慶昇平碼洋三角○玉堂字彚碼洋二角○徐靈　八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉甲報館帳房可也此佈　 
[新印醫宗金鑑吿成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也茲由煥文書局主人倩本局用活字排印刻已吿成紙墨並佳裝潢益美計分釘廿四本碼洋四元如祗賈外科書則收洋八角寄語杏林老宿　升名賢有欲　　扁眞傳者請向上洋申報館三洋經橋沿浜煥文書局鴻寳齊千頃堂古香閣文賢閣文玉山房外埠則山東膠州成文堂福州益記書局購取可也 
[再論販運機器章程]  
　　先憂子見余論敗運機器章程不禁掩卷三嘆造余而問曰先生謂此章程善乎不善乎余曰章程則尙未知其詳細又烏能言其善不善余亦惟就事論事欲期中國之自造機器不復取資於外洋則善之善者也先憂子曰先生亦知織布局有嚴禁民間置用織布機器之說乎夫民生艱若出其私錢購機器以園什一之利正安分之良民奈何禁之職布之機可禁用則罔利之貨可勒買以官勢行商術何求弗得此直謂之壟斷而已今先生以販連機器章程而謂爲宜有則是助官以害商也夫中國此時用機器以謀生理者正不知其凡幾以前固取之無禁用之不竭一無所阻碍也自有此章程而不免大有阻碍其或有先所用之機器日久朽窳須另易者或有生涯漸廣機器不足須添置者又有先時用此種機嚴旣而深知利弊更須另增一種機器以輔佐而補益之者凡若此者所在多有當其無此章程時購取甚易今旣有此章程則運購必多不便然則將令多年用機器謀生之業者遽爾中　乎此其不便者大矣至於民間需用機器此時中國旣尙未能悉數自造以售諸民民間則旣用之而以爲便勢不得不購之外洋如必由官給照而後可購則彼衙門中人又豈肯輕輕放過必有勒索陋規私立名目者其流弊必至於民間視爲畏途卽曰無關民生性命之各種機器本屬無用如洋商必欲販入口内則照通商未載入稅章内貨物値百而抽其五其意似乎遏洋人之來路而不知反增洋人以利源蓋中國之人言洋務者往往先喜其游戲之事其嗜洋貨也亦多係玩好之物則其於外洋各種機器亦必先喜夫無關民生性命之件卽使定章抽稅而彼中心好之雖費不惜於是洋人以增稅爲藉口而陡增其價中國之購之者其受虧爲不少矣然則此所抽之値百之五其出之洋入乎仍出之華人而已其章程所謂分别准否則知其准焉者必無違禁之物曰中國自購則國家所需自無論矣曰官令代購則卽流弊之漸積而久焉必且令官日日爲人作賈辦而衙門中人播弄顚倒竟可以并違禁之物而亦托名於官令代購而運以入口而彼正經生意中人向來用憤機器者反因有此窒碍而不能如前此之便然則此一舉也不亦於商務大有關係乎至其所謂此外不准販連來華者則又不知爲何物意者不但無關乎民生性命而且有害乎民生性命者乎夫機器來自外洋而運以來華則　而用之者不僅中國之人並有外洋寓華之人寓華之西人在中國旅居多年立有恒業一旦而動多掣肘其有不生其怨咨者乎故吾以爲此次章程未免不愜於衆情而先生乃娓娓論之轉謂中國亦可藉此稍收其利豈亦未之思耶余曰子　心吾則知之矣憂民之憂未能樂民之樂也夫總理衙門旣已定此章程分行知照則事在必行况不抽稅而外洋之運入者固多卽抽其稅而外洋之運入者亦不至於少無論其稅之出於西人出於華人而於國家則必小有裨益以視從前之無稅者則不同矣且示之限制定其准否是亦中國所應有之體裁且所記者不過大略安知期詳細章程條目中不分門别類斟酌盡善乎吾思近來之於洋務較前漸勝總君諸公無不熟諳時勢洞悉外情如子所言亦蚩不能籌及當必定有新章或示期限其有舊業之機器　其仍前不變以今年新章通行之日爲　以前者皆作爲舊業以後者則必遵新章如此則於商情無所拂戾卽於國餉亦無减損卽曰舊業若有新置機器亦須照章抽稅則亦必有程限斷不至於突然作難致外人有不教而誅之　此固與　民間用織布機器之意不可比而同之者也方今洋務方興中國之用機器者幾於日增月盛忽焉而變其故步自不免有所疑阻然以余揆之總署旣定此新章自必能深思熟慮以興其利而杜其弊又豈烦吾子之先　也哉先憂子　巡避席曰先生之言亦似有理試　目以徐俟其後 
[本館接奉電音]  
　　昨由京友電傳上諭四道敬謹譯登○二月二十八日奉上諭兵部遵議武　大員　遇廌揚筵宴請量予恩施一摺湖北在籍前任湖南沅州協副將　鴻恩年逾八十鄉舉重逢著加恩賞給總兵銜以惠耆年欽此同日奉上諭給事中余聨沅奏近來遇有工程派估承修各員有節省名目實在到工者有限無怪其倫工减料不能經久等語各項工料派出勘估承修大臣均應核實辦理卽或該大臣潔淸自矢而所派可員及書史人等亦豈容稍有弊混嗣後一切工程承辦大員務當破除情面督飭司員認眞經理掃除積弊以期工料堅實帑不虚糜其承修之工如於保固限内有損壤情形卽著工部查明照例賠修毋稍含混欽此同日奉上諭此次補行順天及各直省鄉試舉人列入一等之鄧登瀛等八十名列入二等之高翔等二百四十名列入三等之朱遠經等二百五十六名俱著准其一體會試列入四等之施獻璜劉續之俱著罰停會試一科欽此同日奉上諭給事中余聨沅奏禮部侍郎志銳前在内閣學士任内派充考試試差閱卷大臣肆言某卷係某人某人係某詩　無顧忌則其所取者非至親卽密友尙安望其秉公衡校等語該侍郎奉命衡文自應詳煥校閱乃竟肆　無息是何意見　志銳明白回奏欽此 
[叛臣已獲]  
　　甲申十月高麗叛臣金玉均朴泳孝徐光範徐載弼洪英植結黨謀叛事敗洪卽伏誅二徐逃至美洲攺隷美利堅籍金朴則匿蹟日本流離轉徙行蹤飄忽靡常日前經高臣洪鍾宇誘金至申江用手槍擊斃當上海縣黃大令會同日本領事繙譯諸官在東和旅邸騐屍之際洪言奉朝旨出外殺賊者共有二人其一尙在日本勾留意欲尋朴加刃前日日本郵船會社橫濵丸抵滬有人接得長崎來信悉東京來電言朴匿蹟東京已有年所近擬開一學 
 
 

Page 2

 
 
塾教日本人家子弟學習高國方言前日忽有一高麗入意圖殺害乃置之巡捕房中其爲訴請捕房拘拿歟抑捕房爲之保護歟尙未明言旣而閱長崎日報言之較詳譯其義云東歴三月二十八日卽華歴二月二十二日之夜高麗刺客李佚殖欲殺朴泳孝不果終夜戒嚴翌日麴町警察署將朴泳孝拘獲或曰警察署接得高麗駐日欽差照會故有此舉然惟留住而已並不拘禁所奇者金玉均於是日將晚斃於上海而朴泳孝卽於是夜在東京遇刺客遙遙七千里竟爾不約而同意者天心有悔禍之機故令奸黨同時盡命乎一切細情俟本館駐日訪事人書來再當詳錄 
[巴亂已平]  
　　巴西一國地曠人稀土腴物阜前經其國富商禀陳巴廷擬招華工前往墾荒已邀巴廷議準集成公司一面派代理人赴澳門隨派使臣一員帶同叅贊官同至中國將赴京商訂招工條約去歲巴使到港後自念天寒年邁冰凍難行擬俟開河之後再行北上旋聞該國水師忽肇亂機起與其君爲難思奪其位凶鋒甚熾巴使憂心家國愁坐澳中未敢瞻天威于咫尺徘回審顧蓋有待也十五日接巴京來電知亂黨首逆已爲砲斃所有要隘砲臺盡行奪回計血戰五次叛人死傷如積不日便吿肅淸巴使亦將首途前往京都聨兩國邦交之誼籌萬人耕鑿之安特不知中國政府允准否耳 
[邗江火警]  
　　揚州興教寺街南沙牌坊巷内茅檐櫛比小民蟄處其中某姓家老嫗患病埀危其媳預於二十四日購辦布匹棉花製備殮衣是夜四鼓時悞將洋鐵火油燈碰翻延燒花布登時炎炎直上火光照耀通明各水龍聞警而來竭力澆救然已燬去茅舍四家矣當火熾時病嫗經人從火光中劍負而出兩𩯭均已焦灼一息奄奄亦可憫也至二十五日天將破曉江家橋又燬草屋三家邇來天氣旱乾火患四起居家者尙其愼於事先哉 
[潤州火警]  
　　本館昨接鎭江訪事人來信云二月二十六晚鼉更三轉蝶夢初回忽聞警鑼亂鳴人聲鼎沸披衣起視遙見西南角紅光照耀烈𦦨飛騰急往視之知西門外又新街東首信義恒木作不戒於火致兆焚如霎時烈烈轟轟火毬亂滾加以蜚廉肆虐火益披猖少頃鎭江� 
府彥太守叅將鄭叅戎守備許守戎丹徒縣王大令保甲局總辦劉明府水陸總巡周守戎曁各叚巡防委員輿馬飛馳到塲彈壓俄而天主堂寳蓋山以及各坊水龍風馳電掣而來竭力灌救又得拆斷火路回祿神始敗興而回是役也計焚去瓦屋三椽人幸無恙而木植已化爲灰燼矣 
[閙教餘聞]  
　　揚州宜陵鎭民人滋閙教堂一事街頭巷尾論說紛紛兹接本館派赴揚州訪事人云二月二十二日江都縣林大令親詣鎭江謁見常鎭道蔡和甫觀察後於二十五日旋揚觀察檄委孫大令同來會商一切刻聞此案已稍有端緖擬將教堂房屋照式裝修教士海君力生單開損失各物核計祇需毛詩十部左右孫林二大令復於二十六日上午偕往宜陵覆勘並擬會同鎭董倪周諸人向鄉鎭民人剴切開導出示勸諭一面飭役查拿爲首滋事之人云 
[榖埠春光]  
　　廣州訪事人云羊城書院監院何天衢任事多年好與官吏結交出入官衙强預公事廣州府張潤生太守聞而惡之卽時撤退另委番禺沈孝廉寳樞瓜代孝廉向在廣雅書院司書兹由廣雅山長朱蓉生太史所推轂云○惠潮嘉道曾靜臣觀察來省賀歲並商辦要公預飭紀綱在九如坊賃定公館旣而觀察抵省赴兩院禀見並投刺各衙各局蓋亦禮尙往來之道也○省中各書院山長已由大憲延定應元爲廖澤羣太史廷相廣雅爲朱蓉生太史一新端溪爲何雲裳侍御榮階越華爲葉蘭臺止郎衍蘭粤秀爲潘仲瑜太史寳琳羊城爲易蘭池主政學淸菊坡爲專課古學延學長數入分校而以廖澤羣太史總其成○著名海盜唐亞連糾率黨羽設立堂名專向各鄉渡船勒索銀兩不滿所欲刼掠隨之爲害商旅非一日矣日前順德倫滘渡船被其行刼所失甚多事後唐携贓來省變賣海珠緝捕營憑線指認連羽黨拘獲六名卽日解交營務處審辦大憲嘉營弁之能給予超委一次○劉某新寗人曾隨鄭軍門往各鄉辦匪故於緝捕一事略識端倪省中各武員亦多有相識者暇嘗與人談論輒自誇矜謂世有用我者當可使匪徒絶跡督標某總巡戲之曰能爲我緝匪我卽爲子謀一保舉可乎劉信以爲然欣然應諾總巡卽給以號衣十件令自備資斧招勇舉行劉如其言貿貿然於城内設局門首大書特書緝捕公所四字然省内捕務統歸李芷香大令一人辦理一日爲大令所見不勝詫異卽將劉及勇一并拿交讞局嚴切根求劉供出底藴牽涉總巡總巡恐有處分堅不承認且見面若不相識者然於是承審官迭次刑求異常慘酷噫欲遂顯榮之愿反遭刑辱之災淸夜自思能不自悔從前之多事乎 
[巴東話雨]  
　　重慶訪事人云劉制軍於三月上旬出轅赴川東等處巡閱營伍○淸明節近墦間致祭者絡繹而來野哭家家紙錢處處有某姓在通遠門外掃墓假附近茅屋烹調肴饌不意柴火過猛竟兆焚如一時衆客驚走轉瞬已成灰燼房主向某姓索賠某姓允之牽羅　　修葺一新房主始默爾而息○二月初五日川東道黎蒓齋觀察課試東川書院經古課題易履和而至一節解大學格物致知鄭義疏證中庸南方之强北方之强爲老聃墨翟說四川經學源流考○陜西街鞋　某甲於某夕二更後遺火地板濃烟滿室幾致燎原經街鄰瞥見迅速奔救得以撲滅亦云幸矣 
[臺省官塲紀事]  
　　葉縵卿明府意深浙江人前者聽鼓江蘇經邵大中丞奏調赴臺灣委權淡水縣篆未幾補授新竹縣近奉憲札飭令與臺灣縣范繼亭大令克承對調地方紳耆效古人借宼之意具禀撫轅中丞批示略謂本部院因時制宜暫爲更調權衡操之自上爾等毋得妄瀆所禀應毋庸議○福建候補知府朱又懋太守上泮籍隸楚南以軍功歴保今職卲大中丞咨調來臺委以全臺營務處提調今正因澎湖災歉委赴浙江温州一帶採辦賑糧赴澎施散俾數萬災黎咸登袵席甫於日前返郡銷差適有向駐臺北東門外之撫標定海右營某統帶宫因事撤委卽將是營札委太守接帶太尊奉檄後赴憲轅謝委卽擇於月之二十四日到防 
[潯水春濤]  
　　二月十五夜月蝕九江鎭道衙門皆設香案行禮僧道輩念經救護自十一點鐘至一點鐘月始復圓惟細雨溟濛陰雲密布舉頭不見月色耳○春日舒和九江總鎭周德泉軍門飭令標下前營周梯山遊戎後營王東榮遊戎丁仰之楊石泉潘輔弼三守府率領干把外委兵丁曁選鋒新勁二營并隨來之巡撫部院親兵百名在校塲操練槍砲刀矛并各陣式鎭日砲聲隆隆然且彎弓搭矢貫蝨穿楊軍威之盛如荼如火○學憲盛大宗師十五日調覆德安瑞昌彭澤三縣文童十六日出三縣新進案又調覆德化湖口二縣文童十七日出二縣新進案十八日簪花獎賞十九日辰刻起節由水路按臨南康文武各官俱恭送如儀選鋒新勁等營亦鳴砲申敬○前報載湖北圻州砲船解來楊姓犯人一名鎭憲飭交德化縣審訊兹悉該犯姓楊名世海係哥老會匪著名頭目九江總鎭周德泉軍門選派幹弁在圻州地方拿獲者也 
[語兒鄉語]  
　　嘉屬王店鎭士民迎賽龍燈遠近咸約伴買舟往觀此已列報是晚有烟火在西市草白塲燃放觀者人山人海擁擠不堪沿河大小船隻亦極稠密無賴匪徒有搶取花爆月明流星等向諸婦女燃放者一時譁噪殊甚匪徒乘機竊物首事人恐釀禍端乃請派汛兵彈壓并囑赶緊竣事龍燈至翌晚出　所賽鰲山擡閣各式花景紙燈俱極奇巧並有紙繖龍馬燈熱閙異常○某鎭厘捐局委員聲名頗劣去年迄今疉有所聞三日前某鄉民家有喪事苦無資財卽持所存蠶絲到鎭向熟識某米行抵押洋數十元以辦喪務不料捐局知之卽往拘拿指爲漏捐倩人調處卽以押得之洋了事而喪務仍歸無著不得已更向親戚借貸夫其絲尙未賣何得指爲漏捐是眞索解不得者已○各書差往迎新任秀水縣寗邑尊於廿一日在石門接見至旁晚抵禾赴府禀到暫住宏文館遂卽　發紅諭定於廿四日卯時接印廿三日往各衙門拜會各官亦往答○前任嘉興縣王邑尊在任病歿於十七日開吊廿一日出殯至東碼頭登舟尙須俟料理事竣然後解維扶柩回里○十九日晨有水 
 
 

Page 3

 
 
師營來城解送三犯前後有刀又洋鎗親兵護衛進北城門投解秀水縣禀明收管以待提訊據云卽前報槍刼王江涇周姓案内之犯經水師砲船及差捕同在王江涇鄉間拿獲投解下午卽經劉邑尊升堂提訊内有一船夥摸樣者招認搶刼　兩犯供語含　用刑後仍無實供乃飭釘鐐收禁以待覆訊 
[曝書亭畔遺聞]  
　　新任秀水縣寗邑尊於本月二十一日傍晚抵嘉興翌日赴府轅禀見暫假宏文館作公館頒發紅諭定於二十四日卯時接篆○前嘉興縣王邑尊因病出缺靈柩由眷屬扶回珂里於二十四日起程現任嘉興縣劉邑尊卽於是日交卸秀水縣篆擇定二十八日遷入署中○嘉興縣屬悠廣大橋鎭王店鎭新篁鎭秀水縣屬池灣鎭油車港南匯鎭嘉善縣屬天凝莊楊廟鎭皆有好事者集資賽會四出游行更或貲召梨園登塲演戲晚間則燃放烟火花爆觀者幾爲塞途此亦昇平景象也而一國之人已皆若狂矣 
[詳述南市大火]  
　　南市大火昨已略紀報章兹訪悉前晚六下三刻鐘時火起於大碼頭某姓鞋鋪鋪主與其妻口角悞將火油燈潑翻火延櫃檯焚及地板鋪中人急提水灌救已不可收拾某見勢不佳往外逃避旋往南延燒面東之元生復藤店某姓剃髮店至柳德和藤店爲止向西延燒楊源發水果行其時南風大作勢甚猖狂火折而北延燒某姓木作和盛京貨店鄭洽記土行森茂椿記板木行顧乾泰洋鐵鋪張恒大水果行遂向東至碼頭上焚去面北之某姓薙髮鋪聚興飯店洪茂米店協和小烟館錦祥米棧裕順水果行協大布莊朱仁記木作某西菸店某水果行某板棧至生記板棧止火復向北延燒面南之同興泰羊毛棧某姓老虎灶某姓竹篷店某姓豆腐店燒過坑厠弄焚去錦祥米行德裕押店匯水樓茶肆一直向北焚去面西之福泰南貨店和昌盛水果行同興泰羊毛行某姓洋鐵店大順蒲包店唐恒泰水果行又向東延至楊家渡面北之某米店某煤炭店某姓剃頭店某小烟館某茶肆某烟館某米店某水果行及石庫門内潮惠會館經租之恒生雞毛棧長泰鼎記南貨棧至石庫門空屋爲止火仍竄過對面自楊家渡向内焚去面南之福興園老虎灶某火油棧救生局豐昌盛靑鹽莊日昶燭店往北焚去面西之恒泰洋賃棧沈萬興包店恒元記襪店又空房一所延過新太平碼頭往北焚去某米行鴻茂昌襪店新泰缸鋪斯時已及鹽碼頭火向外灘焚去房屋甚多旋折向内焚去面南之鼎泰北貨棧寳泰北貨棧大順油行南泰豐麻袋店楊長興飯店沈立興浦包店洽盛京貨店至同和槽坊止火又從同和後面浦灘冋北延燒面北之德大恒洋貨棧某麻袋棧至增祥馬頭浦灘焚去房屋一百餘椽由增祥馬頭向内焚至面南之合興榮水木作止火仍轉至浦灘焚去某海貨棧遂越過荒地焚至瑞泰木行飛向老太平馬頭燒去江北人草屋近日間江北小舟三四十艘重復向西焚去聚盛火石明瓦棧源茂木行内所堆之木高若山陵焚燬時其勢最險旣而延燒江草棧棕棧直達祥記碼頭至泉漳會館碼頭北面某姓所建之新屋止火又向内焚去某棧房至聚和烟館源興麻袋店後門外止當火起時由鞋店往北焚去面東之大成油麻店正大恒廣貨店轉角處向西焚去面北之聚豐西菸店至洽盛鹹貨行止延及對面面南之晉泰米行薛公昌燈店德大槽坊自十字街口折而往北延燒面東之李天成糕團店仁成煤炭店源大茂水菓行豐和仁米行元昌米行天成染坊錢姓鐵店生源米行蜿蜒過新太平弄焚去義生米行合發押鋪同吉泰米行運吉米行元豐米行至揭普豐會館高墻止元豐米行後則焚至潤元米棧止當火之熾也各鋪搬運物件途爲之塞乘機搶火者不可以數計江海關道聶仲芳觀察提標右營叅將廖楚才叅戎松海防同知劉乙笙司馬上海縣黃愛棠大令守備程守戎總巡葉臨恭司馬法讞員葛潘甫同轉英讞員宋莘樂通刺均赴火塲彈壓觀察見火勢愈燒愈旺商請捕頭協同灌救捕頭允之遂由小東門外捕房傳得律風信至大自鳴鐘捕房速驅皮帶車至十六鋪裝自來水龍頭上吸水向南噴激火仍不退乃傳電知照英捕房鳴鐘報警救火會中西人飛馳而至英法美各火龍咸在十六鋪北遙接皮帶過橋噴射城廂内外各社會洋龍數十架亦協力救援無奈其時潮水方退吸取大爲不便西人更以船載火龍在祥記碼頭浦中停泊新任法欽使及英法各領事則羣集小東門外捕房至兩下鐘後火始梢衰昨日尙霧鎖烟濃目爲之瞇洋龍數架猶在周圍吸水狂噴各員俟至昨日黎明始分道回署是役也大小行號及人家住屋約共燬去二百餘户都二千餘間浦邊所泊大小各船約燬五六十號寍波人某姓肩荷一皮箱行經陸家石橋之南突有匪徒手執上海縣正堂燈籠以籐條亂擊口稱當速卽送入局中隨將寍波人扭住不令前行奪其皮箱而去是眞瞻大如天者哉昨日道路傳言咸謂保險行各西人見火已上炎願爲擔保有以三千金託其保險者或謂出資給救火會中可請其將房屋保護此皆齊東野語爲保險及救火章程中所無可决其必無此事者也 
[星使拜客]  
　　昨日上午十點鐘時出使英法義比大臣龔仰遽星使偕道署譯員徐蘭齋叵刺至泥城外法總領事吕班君公館拜會法廷新簡駐京欽使在拉而君晤談片刻興辭而出仍回天后宫行轅 
[雍容揄揚]  
　　蘇松太兵備道聶仲芳觀察蒞任以來將近四年兹以擢授浙臬交卸在卽滬人士咸製萬民傘德政牌以誌不忘昨日午後四點鐘時本邑紳董及沙船商董等公贈匾額二方其文曰德被海邦曰保障海壖送至道轅前導有軍健鼓樂等聶觀察再三謙讓然後收受設盛筵以欵之觥籌交錯水陸紛陳至鐘鳴六下始盡歡而散 
[三紀大克傀儡戲]  
　　西人大克傀儡戲自抵滬以後除禮拜日外每晚在外大橋北堍禮查客寓戲館開演中西裙屐爛其如雲爭以得一寓目爲快班主又曲體華客情性恐與西人雜坐並觀未免有所拘束特於禮拜二開演專備華人觀覽向例西國戯園座客不得吸淡巴菰不得高聲笑語越座往來至此則一概豁除凡以體華客之性而博華客之歡也鐘鳴九下座客次第雲集陶頓豪商金張貴胄緑窓繡女紅粉才人　影光與璧月銀燈相掩映所演諸劇亦復異常出色一人持一棍出五彩相宣仰臥臺上以足承棍如宜僚之弄丸屈伸上下顚倒往來無不如志此戲惟日本人擅長往時曾於車利尼馬戲班中見之今以木偶而能如是可謂人巧極而天工錯矣一少婦曳霧彀之衣披　綃之帔風前小立嬝嬝婷婷幾疑月殿仙人步虚下降繼與一少年聨臂踏歌合節應絃恍聽霓裳三疉惜不以玉笛記之數人共入酒肆呼樽共飲光浮琥玵香泛葡萄相對悠然方謂酒國中自有春秋不讓李白劉伶獨有千古乃巨觥甫罄玉山已頽起舞蹲蹲遽以糟臺作戰壘一霎時風翻電擊尊罍瓶盎之屬皆成玉碎無一瓦全是眞善爲醉人寫照者數人駕驢車以出驢性劣甚屢馳而屢蹶折軸脫衡車中人紛紛墮地他若魚之游泳蛇之蜿蜒犬之嚙衣牛之礪角無一不惟妙惟肖夫土埂木偶本塊然一物耳有人焉從而提挈之遂使手足屈伸神態生動幾與眞者無殊試問中國傀儡戲能如是出神入化哉今日禮拜四夜戲之外增以日戲午後四點鐘開演以便閨媛稚子玩覽此戲不久卽往東瀛諸君子欲飽眼福尙其及早往觀毋使風月笑人也 
[節會例誌]  
　　今日爲上元令節本邑城隍神循例出巡辰刻起馬走天官牌坊等處繞彩衣街出大東門由外倉橋過陸家浜迤邐到壇回時進西門經太平街東街等處上海縣黃大令水利廳林少尹恐各會首爭奇炫異致生事端遂會銜出示禁止各種名目如臂查陰皂解餉看馬裝扮馬夫花紥十景牌大鑼班逍遙傘婦女扮犯入會並手持絲竹管絃隨路吹彈之類卽馬上吹打及馬執事亦須緩緩而行不得疾馳 
[紡紗局災]  
　　昨日下午一點少十分時本邑楊樹浦紡紗局忽然火起焚及棉花堆頃刻紅光四射工人大聲呼救急將局中所備吸水皮帶套於　來水龍頭上竭力狂噴時適總辦唐泉伯觀察在局立飭執事人傳德律風至英捕房請轉傳美法各捕房協同施救及至鳴鐘告警救火會諸西人急驅四號及十號水龍并皮帶前往至則火已撲滅當火熾時美捕房捕頭飭包探竇如海江阿三悉心查探楊樹浦小巡捕房捕 
 
 

Page 4

 
 
頭則飭中西各捕至塲彈壓事後偵訪知焚去皮花衣百餘斤諸女工一聞警信紛紛出廠奔逃有紡紗房女工慌亂之餘從梯墮下幸經諸人扶起尙未受傷比鄰機器軋花局執事人張某率督司事工匠會同局中司紡紗之西人碧力根登司機器之西人殺登指引諸入分投救護殊出力也 
[刺客留影]  
　　高麗叛臣金玉均經洪鍾宇擊斃情由備詳前報昨日英包探陳阿九向宋通刺禀稱洪留住老巡捕房時所有鋪蓋行李尙未取去今特開單呈電通刺飭留候函送上海縣又聞滬上西國官商咸以洪爲國除害忠勇可嘉請麥捕頭禀請上海縣映成小照以廣流傳 
[諭捕查賭]  
　　上海縣署捕役趙金拏獲賭徒解經宋通刺訊供移縣前日麥捕頭傳趙捕至捕房命再查拿賭徒且許派人帮助 
[慨捐鶴俸]  
　　江西孝廉周君將應禮部試道出滬江月初至大東門仁大衣莊購衣忽失寳銀一錠卽扭莊夥張友堂至縣黃大令令張賠償張不依大令飭差向經事開導此已詳登前報嗣以該莊經事不肯無故賠償而周君以試期在卽屢至縣中崔促大令以周急欲赴試不可擔悞行期遂於前晚慨捐廉洋二十元給周俾得計偕北上周乃再三稱謝而去 
[英公廨會審合股案紀略]  
　　瑙威國商人松茂行主啞爾生控華人楊榮三陳馨甫糾開和達洋行租船攬載墊付洋銀三千二百餘元請爲追繳未控之先曾商諸美國易副領事宋通刺因請易君會審楊先控陳邀同充當和達洋行買辦墊銀不還集訊未結迨至昨日會審時原被均延律師經理先由原吿律師愽易將啞爾生應控情由聲明一切然後令啞爾生逐節細訴大略謂先憑素識之蔡倍齋領同陳再三至松茂糾令代爲出面租取輪船簽名攬載查問資本則稱楊允爲籌墊始勉强應允租屋開行先止租得一船用人攬貨悉聽陳等主張繼復憑陳添租一船攬貨不足卽已虧折原由陳不知算計之故遂由楊將陳辭歇所有生財已經搬去其時尙租第三船行務實已不可支持不得不歇手將船叧租與别家及至結淸帳目楊等皆一去不來無奈控案通刺問和達洋行究竟何人爲主答稱銀旣憑楊籌撥自當以楊爲主詰其實情固未有也蔡稱領陳糾合啞爾生入股本不應允及央商多次始勉許開行被吿所延律師担文聲稱中國人開行用西人爲夥恐尙非其時今　爾生指華人爲行主本無實據然伊向買辦支用銀錢立有筆據已是東家身分且伊所稱邀其帮辦行務之草議旣無人簽名畫押試問能作爲憑據否及問原吿律師稱原吿現已供畢本須被吿聲剖時已上燈遂退堂訂定禮拜五卽三月初一日四點鐘時再訊 
[勸募火災賑捐啓]  
　　敬啓者昨夜大東門外忽兆焚如延燒數千家之多實爲上海未有之奇刦較之昔年小東門外租界大火有過之無不及當火熾時有災户以全家被燬憤不欲生竟投火自盡更有不及逃出葬身火窟者實爲可慘善昌等目擊心傷因擬勸捐以賑被災貧户已函致城中善堂董事就近查明貧苦災户以憑分别撫恤爲此伏祈善士仁人解嚢慨助實爲功德無量諸君捐欵祈惠交六馬路仁濟善堂或交怡和洋行帳房或交三馬路曹寓卽當掣給收條曷勝迫切翹企之至二月二十九日施善昌唐廷桂曹驤百叩謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[觀者肇禍]  
　　營口訪事人云三月十九日爲　世音　辰東營海關南首三義廟壞有倒坐觀音正當妙舞淸歌珠杳翠煖突有海關　勇鄭良輝與奉軍右營兵丁鄭玉堂口角以致爭毆良　拔出所佩刺刀向玉堂頭上猛砍三下受傷沈重鮮皿狂噴斯時奉軍之　劇者甚多見此情形咸懐忿怒一聲號召羣起而攻稅務司許君恐　　端招集本關中西孰事人預備槍砲彈壓一面親出撫慰不許兵丁滋閙又亟延西　生爲玉堂敷治當肇事之初人海人山聲震大地及一見　上挑列槍砲卽哄然而散頃刻無蹤稅務司令委員馬君將二鄭押送道轅道憲飭西廳訊問供詞各執刻下尙未讞成也 
[甄别紀聞]  
　　中江書院爲皖南四府一州生童　業之所每年仲春時由道憲命題甄别錄取高才生送院肄業按月考課給予膏獎以爲寒畯之助意至良法至美也本年甄别經蕪湖道袁喪秋觀察示期於十二日舉行是日適遇致祭文昌帝君於五鼓排導詣文昌宫致祭禮　退入尊經閣危坐待旦鐘鳴七下應試生童已齊集院前觀察遂升座督同王崔兩廣文點名給卷應試士子約共六百餘人惟此邦人士向來於點名時喧囂擁擠紀律全無甚至有巍然高坐公案幾被掀翻者故前任監司恒不自臨點而委學師庖代此次袁觀察不以爲然躬自臨點詎點未及半諸士子故態復作較前更甚書吏再三喝止依然狼突豕奔觀察勃然大怒將未點生童全行扣考後經學師婉轉代求始挨次點畢僅將當前作俑者扣除二十餘名以示薄懲是日生題智者樂仁者壽詩題賦得水村山郭酒旗風得旗字童題游於藝詩題赋得黃文節滴翠軒得翁字按書院經費僅恃水田數百畝以資膏火是以超等第一膏獎僅得銀餅三枚袁觀察樂育人才近日正議寛籌經費增建院舍令肄業生童悉住其中又將院後民基購進添建樓宇爲山長下搧之所再增置產業以助膏火廣儲書籍以資弦誦甫經規畫就緖乃諸士子於點名時仍作狂奴故態不大負觀察之雅意耶又聞是日有某生故揑袁觀察三字爲名觀察知其侮弄傳至案前略加申斥仍給課卷是亦愛才之一端也 
[花縣新猷]  
　　新任甘泉縣汪明府筮吉本月十六日辰時接印已誌前報兹悉明府蒞任後擇於十八日騐收馬號十九日閱視城垣二十日示傳里書曁各班差役點卯廿一二等日本署書吏當堂畫卯以及考試代書復查接管卷内光緖十九年應完地雜各欵以及漕米錢糧雖經前縣開徵尙未足數特頒紅示一道定於本月十八日仍在本署大堂旁櫃接徵 
[英雄氣短]  
　　江北人某甲向在蘇州某茶肆當挑水之　三年前與朱家園某娼尞内之揚州妓女某氏妌識結綰同心花開並蒂兩情繾綣願訂白頭甲念依傍他人終非久計遂以生乎所積數十金責屋於養育巷中吳蓮墅巷口開設烟膏店挈氏同居效長卿滌器文君當壚故事無如磨蝎臨宫所謀輒阻星霜三閱虧耗殊多氏見水盡山窮不可一日居遂作移宫換羽之計與某乙往來二月某日氏謂甲曰我將回二分明月中汝或株守此店或將生財售去以佐　飱悉聽汝便此後伯勞飛燕各自東西毋相溷也甲自思尙有會洋五十元倘能奪得錦標尙可爲噉飯計慨然允諾翌日至首會處查詢不料是會已被氏搖得甲計無復之竟於廿二日傍晚取阿芙蓉膏二錢至對户某酒肆和燒酒呑服回至店中偃臥牀頭寂無聲息翌晨店夥見其高臥不起心以爲疑近視之體冷於冰魂魄已游墟墓店夥急至三多橋向氏報知氏遣人報知其弟某乙乙不肯干休與氏爲難氏央人調處閱四畫夜猶未妥氏乃赴吳縣署報請相騐凌大令准詞卽於廿六日下午帶同刑仵人等詣騐仵作將屍倒竪用尺餘長之銀針向糞門插入旋將草紙在針上揩抺見紙上皆是烟膏當卽唱報死者委係服毒自盡並無别故大令飭令塡明屍格由該處地甲押令氏備棺成殮聞乙業已赴江北催其父母來恐不免尙有後言也 
[令節停公]  
　　今日爲淸明令節代理英讞員宋通　循照向章照會美副領事並捕房停訊一日 
[日蝕例示]  
　　欽加同知銜補用直隷州特授松江府上海縣正堂黃爲日食事光緖二十年正月十七日奉本府正堂恩札奉布政使司鄧札奉禮部精膳司呈准祠祭司付稱欽天監具題光緖二十年三月初一日戊寅江蘇日食五分二十九秒初虧已正三刻十二分食甚午正一刻二分復圆未初二刻七分等因到司札府轉飭到縣奉此除移行遵照外爲此出示仰闔邑軍民諸色人等知悉届時一體護救毋違特示 
[發堂病斃]  
　　本邑西南鄉文童王豐崙家於去年十月被盜卽由捕役拘獲形跡可疑之王洪生黃大令屢次研詰不認爲盜惟略知該盜等行止願爲眼線大令著交差看管後因患病發普育善堂醫治無如病勢日重一日竟於前日溘逝由堂董禀明大令立飭原差往傳王之家屬問明願否禀明道憲請委鄰封相騐再行核奪 
[英廨晚堂瑣案]  
　　日前一百八十五號華捕解送郭桂生等至公堂請訊郭供稱妻母吳周氏將妻吳氏掯匿請爲追究宋通刺飭差分别管押候訊前晚升堂詰問郭供稱妻子吳氏自糼過門童養上年三月初六日成親後常往岳家走動屢經小的接回前數日吳氏復歸寗又經小的往接妻母堅不肯放竟將吳氏藏匿華捕劉阿寳家爲此投報捕房拘解案下吳氏供稱小婦人年十八歲原籍廣東十歲時過門童養現已完姻丈夫不顧家務與之理說反遭毆辱故時時歸甯母屬母親並未將小婦人藏匿求恩鑒察吳周氏供稱小婦人年三十五歲丈夫逝世孤獨無依不得已傭工度日女婿不務正業女兒常至小婦人處泣訴屢經小婦人送去從未將女兒藏匿通刺令吳氏具以後不得再往母家切结吳周氏具不得收留切結郭具領妻管束不得凌辱切結存案備查○三百四十號華捕解送俞天福至公堂俞訴稱妻子丁氏不肯回籍請爲開導前晚宋通刺升堂提訊俞訴稱小的係南通州人前在崑山鄉間娶丁氏爲室已歴多年家計維艱是以令丁氏出外傭工向在蘇州現在私自來滬匿蹟打狗橋左近日前小的與父親附船來此中途遇見囑令遄回伊竟堅執不允爲此交捕送案俞永訴稱小的向在原籍耕田爲業兒子天福憑媒娶丁氏爲室兹堅不肯歸因邀氏之堂兄丁成勤爲証投案求斷丁供稱小的係崑山人堂姊不肯隨姊夫回去叔母囑小的同親家來此婉勸不料堂姊仍前堅執餘供與天福同丁氏供稱小婦人年二十七歲丈夫王姓業已病故小婦人素以傭工度日並未嫁俞容小婦人函追母親來案質証可也通刺飭交官媒看管並令俞等靜候其母來案再核 
[英界公堂瑣案]  
　　王成紀禀稱小的係寍波人在治下開漆作曾用顧阿龍爲夥不但侵呑付欵且私收客帳因之辭歇然以爲數不巨不與較量後另用他人屢經吿退細查情節始知顧每每糾黨行兇昨又糾得黨羽持木棒前來將門窗擊壞無奈報捕獲顧送案請懲顧供稱小的名榮榮係浦東人被欠工錢故與算帳王又稱小的並不欠伊工錢宋通刺飭將顧暫行管押著王知照原薦入明白具詞呈候過堂覆訊○二百號華捕禀稱昨夜南市失火時小的見張竹齋手持布衣四件阑入租界中諒是搶來拘案請究張供稱小的係蘇州人衣服在路中拾得只乞施恩宋通刺判令枷號五日發捕房示衆贜存捕房以待失主認領○一百五十號華捕禀稱昨夜小的巡路時見汪阿三等人在某處老虎灶滋閙上前喝阻汪言爾祗能管狗而已豈容向人多事與之理論一味恃蠻爲此拘送案下汪供稱小的係寗波人夫婦勃谿不敢駡捕宋通刺判令管押三日○包探竇如海禀稱昨日小的見王阿四東洋車内載駝毛二十餘斤拿獲送案王供稱小的係寍波人有人雇裝駝毛遺下若干尙求恩恕宋通刺判令管押三日贓存捕房以待失主認領○一百十五號印度捕禀稱昨日見紀生寳在虹口鄉間引領賭客是以拘拿送案紀供稱小的係上海人不敢誘賭宋通刺飭押候移送上海縣歸案察辦○吳阿四訴稱胡銀河挨門而入竊取熨斗追獲人贓扭送案下胡供稱小的係蘇州人初次犯竊叩乞施恩宋通刺判令管押一禮拜贓給吳領去 
[江寗官報]  
　　二月十六日糧道馬候補道朱成渡錢德培均由蘇回曾廣照上海回○十七日會辦蘇防營務處兼代正前營候補道韓慶雲到由蘇來卽辭巡檢沈　　禀知奉藩委赴淸和早寗二縣催提十九年分漕折差卽辭又張樾禀知交卸興化縣安豐司巡緝差回○十八日鍾山惜陰書院山長錢桂森到候補道嚴　　謝委總辦皖南茶釐倪文英謝委總辦金陵木釐局運判丁士年辭回揚州指分江蘇補用縣邱樹動到由京來○十九日欽差出使英法義比大臣龔照瑗到湖北宜昌鹽釐候補道沈瑜慶由蘇回○二十日淞滬釐捐局解餉委員候補同知陳光斗由上海解餉來○二　一日開缺廣西右江道崔國榜由籍來委辦皖南茶釐候補道嚴　昌銷會辦金陸善後局直隸州克昌奉釐捐局委赴六合公幹 
[上海新關後源通官號勸辦順直義賑公所經收第十二次賑捐淸單]  
　　姚州王仁壽堂經募仁壽堂洋四元吳有懹堂洋一元吳還讀堂洋二元盛如心堂洋一元于子和洋一元半莊主人洋一元載珍卿洋一元戴註禮堂洋二元張藴珍閣洋一元戴樂庭洋一元宋明遠堂洋二元戴希記洋一元何三園堂洋一元涂心地堂洋二元戴寄翁　五百文劉芳齋錢五百文翟佑之錢五百文李無名氏錢五百文以上十八家共合洋二十三元又鎭平縣署鳳城布衣人經募培遠堂銀二兩八錢光裕堂一兩四錢黎建勳七　二分邱先謨七錢二分棣蕚居七錢二分燕怡堂七錢二分江夏堂七錢二分信和當一兩四錢四分南陽堂七錢二分樂銘堂六錢邱紹興七錢二分體仁堂二錢二分邱捷興七錢二分黃鎭昌七錢二分徐華蕚七錢二分張汀合七錢二分張和興四錢五分郭元祖公十二兩二錢以上共合銀二十七兩五錢三分又無名氏宏記本洋四元味蔗堂求平安本洋四元味蔗堂求子本洋四元魏登記本洋四元高陽郡許英洋二元君輔氏本洋一元王美甫本洋二元問古堂本洋一元味蔗堂吉記本洋一元吳吉記英洋一元味蔗堂賛記本洋一元百忍堂張英洋一元立恕堂馮本洋一元天順號胡本洋一元漱芳書屋洪洋二元舉潔堂姚英洋四元文宣堂本洋四元敏愼堂羅本洋一元琴悅堂本洋四元以上共合本洋三十二元英洋八元又余召生洋一元沈楊氏洋二元沈閔氏洋一元沈程氏洋一元慈東棠蔭書屋主人洋二元求平安居洋四元沈銀山洋五角姚金山洋一元張文　甫銅洋一元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
