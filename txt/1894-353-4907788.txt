# 1894 - 353 - 4907788

 

Page 1

 
 
[新印何典出售] [  圖書集成局啓]  
　　何典一書不著撰者姓氏其中嬉笑怒駡足以窮九幽變相鬼之董狐殆後身耶昔竊兩峰畫鬼趣圖加牛渚燃犀鬟髮畢見或謂兩峰能視鬼故　肖鬼之情狀然東坡說鬼姑妄言之鑿空破荒不妨羌無故實也本局仿　珍　式排印出售每部碼洋一角五分賜照者請移玉三馬路申報館申昌書室各埠申昌購取可也此佈 
[正續古文辭類纂出售] [  圖書集成局代啓]  
　　正續古文辭類纂搜羅宏富選擇精嚴古今鉅製名篇燦然大備由王益吾祭酒付之剞劂早經風行海内今用石印法印成紙張潔白字蹟清疏每部釘十本定價碼洋一元六角賜顧者請向文淵山房掃葉山房醉六堂購取爲盻此布 
[增廣華英字典出售] [  三馬路申昌書畫室啓]  
　　增廣華英字典一書爲粤東鄺容階司馬所輯其中縷析條分便於檢閱較初印本更爲美備　牗人之　筏度世之金針也爰付剞　以廣流傳　部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈 
[勸各省紳商踴躍輸將說]  
　　天下一家也中國一人也一家之事休戚必相共一人之身疴癢必相關今夫同室或遭胠篋而捍禦惟恐不力者爲其將累夫一家也手足或被癬疥而求治惟恐不速者爲其將累夫一身也惜乎中國商民明於小而昧於大詳於近而略於遠有未能盡喻君民一體之義爲深可慨耳日本稱兵犯順海陸設防軍務孔亟會計之臣深悉需欵殷繁餉源支絀因創息借商欵之奏奉旨俞允遵章辦理並推行各省及海外各埠以便源源相繼多多益善各省自開辦數月以來其深明大義者回已樂輸恐後而此外紳富豪商坐擁鉅貲觀望徘徊者亦頗不乏其人彼方懐自私自利之見以獨享贏餘爲得計而不知適足以自失其利盖戶部之創息以借民欵乃仿外洋國債之例固已詳哉言之外洋無國不有國債亦無人不願以財貸諸國家誠以在民則子母相權而可坐收餘利在國則旣借民財以濟國用之不足而利復歸民未嘗外散君民上下兩有裨益故其法通行已久今觀中國所定借欵章程曰戒抑勒去壅蔽立限期定平色准扣抵皆於民有益而無損此章定自戶部爲各省所通遵非僅一鄉一邑獨蒙其利而已也試以上海一隅而論凡事經官府胥更僕役勒索多端慾壑未滿皆能上下其手狠狽爲奸儘有明目張膽需索陋規以爲衣食於官非此則無以爲生財之道今銀兩出入統由官銀號一手經理並無絲毫規費則勒索之弊盡除便於民者一凡民間納官項補平補色貼水除耗層層朘削不一而足商民暗受其虧　非淺鮮今籌餉局以上海通行規元向章每庫平足銀一百兩合規元一百零九兩六錢卽照此申算以歸劃一則折扣之弊胥捐便於民者二銀行錢莊之利大抵以二三厘爲率至多亦不過四五厘今商欵之息按月七厘遇閏照加其息視民間自行存放者獨厚便於民者三鉅莊大號倒閉時聞虧耗難免借之於國則根深蒂固萬年不拔可以有恃而無恐便於民者四定章分兩年半本利歸清以六閱月爲一期第一期但償其利而不拔其本第二期起本利並還歸本四分之一旣已歸本若干利卽遽减共分五期本利皆清爲時甚近初無緩不及待之慮便於民者五民間有圖利生息願借期展限而歴久者准照粤省定章分爲六年還清另給印票以期兩便旣得歸還原本復可坐收數年之厚息斟酌至善變通盡利便於民者六中國富商有與洋商往來交易者准將所執印票轉相抵兌不問華商洋商但使到期應付之票均准清領本息示人以信並便流通則商人所執印票卽與銀行銀票無殊并與現銀無殊凡未經滿期而有需用實銀者皆可互相抵兌毫無窒礙難行便於民者七商人携帶印票有水火燬没者准於五日内開明原票銀數號數及給票日期取具殷實行號的保赴局呈明立案倘有在外遺失卽赴該管有司衙門呈明轉報局中亦准立案照辦則商民或有遺悮尙多挽回補救之方便於民者八集欵至百萬以上者善堂會館可請給匾額並將紳董百事酌奬以示鼓勵則借者旣有急公奉上之名勸者亦有鸞章竉錫之榮更復何憚而不爲哉凡此八者皆舉其利之灼然可見者言之上海一隅如此各省無不可知若以大義而論則我朝二百餘年深仁厚澤浹髄淪肌誰非食毛誰非踐土當此日人大肆猖獗佔據我藩服侵擾我邊陲窺伺我王畿普天率土宜莫不義憤共伸欲滅此而朝食卽毁家紓難固忠臣義士之所優爲况欵而出之於借本息無虧體恤周至尤宜踴躍輸將更復何所遲疑而遷延不能自决哉以理而論君民家國同爲一體國危而家亦危君安而民亦安憂患相共安樂與同兵端一日不得息卽天下一日不得甯保國卽所以保家衛君卽所以衛民自古以來未見有國家多故而人民能獨享太平者安可歧而視之而漠不關心乎夫天下之大嚮風慕義讀書明理者所在皆是何能僂指以數然蚩蚩者氓或未能一律見及乎此至於利則智愚賢不肖之所共知也今借欵之利如斯其厚必爲天下所共曉吾知中國土地之廣人民之衆物力之富殷商巨賈實繁有徒誠能先公室而後私圖急君國而後身家則數千萬之貲何難尅期畢集苟得鉅欵以資接濟則軍火不患其不能精苟有厚賚以犒軍士則士卒不患其不用命夫而後日人雖强不難掃除而殄滅之矣且吾尙恨商欵之不早借也軍興以來諸軍以缺餉告匱紛紛不一而九連鳳凰旅順等處其中豈無殷實之家由爾時無借欵之法故一經兵燹之餘有求爲貧戶而不可得者向使借欵之法早行則集腋成裘衆擎易舉餉不至於缺乏卽兵不至於潰敗卽不幸而城邑失守而票在則財存何至立爲赤貧一失而不可復乎且吾更願借欵一法有其舉之而莫或廢也異日者軍事敉平苟能民之財藏諸君家之實通諸國而國之富卽以歸諸公則上下維繫通力合作下足而上無不足國利而民無不利何患不馴致富强也哉此吾於息借商欵一事蓋不禁深望各省紳商聞風興起爭先恐後相與共濟時艱力致中國於全盛不爲地球列國所輕視則國家之幸抑亦中國商民之深幸也夫 
[本館接奉電音]  
　　昨由京友電傳上諭二道敬謹譯登○十一月二十六日奉上諭李鴻章奏據宋慶電稱總兵姜桂題程允和在旅順與倭接戰先利輾轉繞赴宋慶軍營與宋得勝等合力戰剿甚爲出力可否留營立功自贖總兵張光前亦因力戰不支至宋慶軍營内會同章高元等扼守蓋平可否一併革職留營等語旅順失守姜桂題等罪有應得姑念此次會同扼守尙能出力雲南臨元鎭總兵姜桂題記名總兵程允和張光前著一併革職准其暫留宋慶軍營帶罪圖功以觀後效倘再不知愧奮定按軍法從事欽此○二十七日奉上諭雲南臨元鎭總兵員缺著李應舉補授欽此 
[電報譯登]  
　　英京來電云現聞倭人傳說謂中倭倘欲議和必將日前懸立賞格購拿倭官兵及倭戰艦之華 
 
 

Page 2

 
 
官一概交與倭主始得言歸於好云云夫兩國交兵則各樹之敵凡與我爲難者皆欲得而甘心之此固勢所必至理所必然者也乃倭人竟作此狂吠實不知忠義二字爲何物可恥孰甚况日前之出示者皆我天朝堂堂一二品大員豈肯以之委敵乎倭人縱挾此求和惟有修我甲兵嚴陣以待而已電報又言中國擬在英京再行貸欵已由暗士度郎洋行代出股票刻下中國收回成命聞欲另向别處籌借其息比日前所定略有加增然不知所緣何故也 
[倭奴醜態]  
　　有西友之久客倭邦者邇者航海來華思一覽春江風景入門一笑歡若生平詢以倭邦近日情形客曰倭奴之窘極矣所有兵士之衣俱以紙縫製其紙厚與哆呢等然不甚堅牢入水卽消無從浣濯彼倭奴穿於身上彳亍街頭幾與中元節賽盂蘭盆會時所供地獄諸鬼像無異猶詡詡然誇於衆曰此種衣服煖勝吳綿用以禦寒頗爲適體實則無貲以購呢羽之類故用此蔽體聊免裸裎也嘻○倭奴家家製就小方旗中繪紅色日形削小竹竿爲柄一見各日報僞傳勝耗急高掛門前少頃敗信傳來則立卽收藏屋内此種醜狀在久客者幾若司空見慣乍觀之不免託爲奇矣○倭奴色厲内荏最喜出口大言邇者連占金州復州大連灣岫巖州遂趾高氣揚不知愧怍每揚言曰英人與中國親厚處處掣我之肘我於中國凱旋後必移師西向攻取英倫嘻以倭奴而欲獨犯英人是猶吡蜉之撼大樹耳豈不憶二十八九年前英法美合力以擣扶桑一扼之於馮關一扼之於箱館一扼之於横須賀卽全國土崩瓦解致其主計窮力竭急斃於西京僞都乎奈何竟罔　從違一味胡言亂道也 
[倭食越米]  
　　西貢總督近接法國駐倭欽使夏密文函内言越南所産玉粒現在日本漸爲暢消蓋因日本旱魃爲虐禾麥歉收加以高麗軍情孔亟各民人皆須輟業從戎營中必需糧食而中國各處禁米出口故越米東來消塲特旺也如戰務持久日人受困愈甚則米市益形起色然則爲今之計正宜將越南東京荒蕪開闢耕種以廣利源云云按倭人前時因越南之米色味不佳故不甚銷流今旣無可果腹勢難辟榖延年故雖色惡臭惡亦以供膳而越米銷路遂迥異從前也 
[大關火警]  
　　杭州訪事人云杭州大關長春橋戴姓雜貨店於十六日亥刻失愼戴名六官素有烟霞癖開一小鋪於此其家卽住於店之後進是晚戴適從親戚家赴宴回時已薄醉卽在牀頭開燈吸烟旣而渴吻難熬呼妻煮茗妻方熟睡不卽應諾戴怒就被窩中將妻拖起妻見其已醉負氣而出入廚烹茶戴隨之而去烟燈未息俄而房中火發戴及妻均不知也店中夥伴二人從夢中驚醒赶卽狂呼戴夫婦始覺而火已透出屋頂不能施救急奔逃他處時防軍統領于守戎光武正在查夜望見火光卽命勇丁鳴鑼帶同水龍往救保甲提調徐太守士霖總巡張大令彬亦飭巡勇扛擡洋龍奔赴此處大關厘局之龍亦出塲帮救移時卽滅延燒鄰屋十餘間其起火之由想因失火延及被窩所致也 
[武林官塲事宜]  
　　仁和縣伍芝蓀大令於十八日開倉收納漕糧一切仍照舊章折色與否悉聽民便○正任台州府郭榖齋太守式昌前奉惠菱舫方伯札飭調署處州府未及起程又奉廖中丞委赴湖州公幹傳聞係爲設局勸捐之事已於十九日回省禀到大約冬至節後方可腹新○北路軍情雖有電信傳遞然傳遞到浙須由金陵轉發未免稍遲是以廖中丞特派候補縣丞熊二尹儶前赴天津坐探俾得迅速○浙藩趙展如方伯回任後定於十七日辰刻親臨盤庫是日黎明杭府陳太守蹫排導至庫藩憲以天寒日短復派候補府許太守星箕帮同盤查俾得早爲竣事故未及已牌已將逐件盤清可謂迅速矣 
[尙衣接篆]  
　　新任杭州織造書尙衣由陸路出京初八日行抵清江換舟來浙織署書吏及巡捕各官均開府舟前往蘇垣迎接尙衣卽發紅諭定於十七日巳時接印十六日酉刻憲旌已抵下碼頭次日辰刻排導入城省中各大憲先在武林門越城恭請聖安畢與尙衣略叙寒暄卽起節回署尙衣入署後書吏衙役早已安排接印事宜比及已刻尙衣朝服出堂望闕謝恩拜印升座屬員書差人等排班叩賀然後退堂 
[電促征軺]  
　　雲貴總督王夔石制軍前奉○諭旨來京陛見起節後又奉　傳上諭命在武昌候旨其孫公子於十月間由杭赴鄂遠迓旌麾今聞又奉電諭著迅速來京故制軍抵鄂後並不停留卽往河南進發赴都覲見 
[試辦捐輪]  
　　倭奴犯順各業戶急公好義紛紛輸納以助餉糈現聞錢酒兩業亦已開捐錢則照股匀派酒則照缸酌辦以昭平允寗波爲商人聚集之所先行試辦撫憲廖中丞札委勸辦典捐之候補府何太守恩烰帮辦 
[巡捕易人]  
　　漢口訪事人云租界中所有巡捕歴來雇用本地人當役惟以一二西人統之而本地人最喜狐假虎威滋生事故每以手中之棍毆擊平人被擊者敢怒而不敢言祗得留心趨避駐漢總巡捕有鑒於此商諸英國駐漢領事某君擬將逞横不法之華捕開除十餘名其餘安分守已者仍令執役所遺之缺由上海派來印度捕十餘名補之 
[蘇試彚誌]  
　　二十日爲長元吳三縣文童府試之期是日子刻府尊桐太守呵殿至貢院繼而長元吳三縣尊亦命駕而至發砲升座點名給卷畢三縣尊興辭而返太守卽令扃門命題時東方尙未破曉也所有題目録左吳縣文題風烈至山梁雌雉未冠題又敬不違元和文題仁智周公未之盡也未冠未詳長洲已冠未詳未冠父母在不遠遊遊必有方通塲次題或生而知之或學而知之或困而知之通塲詩題兵氣銷爲日月光得光字五言六韻聖諭蓋以士爲四民之首至風俗由之表率○紫陽書院向例每月初三日由藩憲課試是日適黄方伯赴金陸未回攺期於二十一日補試届期士子咸集辰刻方伯命駕而來是日課題照錄於後文題子之持戟之士至亦多矣詩題安得猛士兮守四方得方字五言八韵午後諸士子卽紛紛交卷迨鐘鳴四點方伯卽呵殿回轅 
[甬試紀事]  
　　寍波府錢太守考試文童風行雷厲其牌示云查鄞縣童生李紹濓雇生員應宇徵爲槍替謝鍾濂雇生員單雲翰爲槍替徐廷光雇生員史鼎瑞爲槍替經該學吳訓導當塲指名斥退廼本童仍敢於補點時朦混入塲當此整頓考試之時本府斷不能　寛大之名稍示姑容應行扣考以杜積弊而儆效尤太守又以每常考試時輒有無賴之徒假託考寓陰作種種不法事遂出示曉諭云考童皆有志向上之人斷無不自愛之理寗郡積習每逢考試出租考寓之房東有於考寓中開賭引誘生童者有開賭窩娼假稱考寓者有包租考寓之人租就房屋備齊器用人工而暗中窩賭者歴經前府拿辦多人應各知戒愼現届考期本府分派員弁親信密查如有房東窩賭包租人開賭以及賭棍假稱考寓定必按名提拿嚴辦保甲局與地保知而不報者各于重咎各該童生尤宜體本府愛士之心謹擇良寓切毋爲其陷害致干扣考查辦 
[迎柩回籍]  
　　前任浙江提督馮軍門煜康在任病故靈柩權厝於寗波南門外廣東會館兹由其公子等擇於本月二十日迎柩回籍寗波文武各官均至眞武宫前恭送如儀 
[鐵甕濤聲]  
　　署理江都縣瓜洲司巡緝委員胡澤蘭少尹瓜期已滿經兩江總督張香帥檄委陳少尹秉中接辦少尹奉委後於十六日詣督轅禀辭十七日清晨由白門起節乘舟東下午刻駛抵瓜洲擇於十九日進局視事○揚州府沈太守錫晉日前由邦江起程乘坐官舫用小火輪拖帶於十七日午刻駛抵京口舟泊太古碼頭鎭郡府縣各官均在碼頭迎迓太守命駕入城詣各衙門答拜約歴一點鐘始回舟次遂命啓輪上駛前赴金陵謁見各大憲面禀事宜大約小住數日卽當遄回蕪城○丹徒縣王明府近日出示曉諭其文曰本年剔荒徵熟係奉大憲批定 
 
 

Page 3

 
 
各區田孰成　　　自勘明其間酌分輕重本縣自有權衡已據里運出結理應靜候啓徵現聞有等奸徒造言煽惑鄉民須知匿名揭帖例擬斬首罪名當飭幹差訪拿定行盡法嚴懲爾等切勿輕聽自保身家性命 
[琵琶亭題壁]  
　九江辦理團防極爲認眞九江鎭憲周軍門道憲誠觀察或派人暗訪或親自查察以覘各叚員弁之勤惰并諭令於大街小巷各隘口設立木栅更棚派丁常駐遇警卽鳴鑼號召次第傳聞以便合力兠拿○卸辦江西督銷淮鹽總局江蘇候補道程雨亭觀察儀洛交卸局務後乘坐官舫用祥霖官輪拖帶於十五日抵潯九江鹽棧委員張小齋大使赴江干迎接一切不勞供應旋於十七日附江永輪船赴寍○署理江防廳兼九江府事盛菊孫司馬接篆後於十四五日行香十六日拜客十七日點卯十八日閱城放告○委署瑞昌縣胡少卿明府毓祺奉藩憲牌示署理瑞昌縣事於十八日抵潯謁見鎭道府憲并拜會各同寅小作句留擇吉履任○署理黄梅縣程贊堂明府寅清今年應照例赴沿江一帶之小池口張家洲等處丈量洲地其夫馬供應疇昔由地方備辦今則一概自備鄉民德之○南昌來電謂藩轅牌示九江府知府崇濟川太守丁憂遺缺就近札委現辦湖口厘局崔蘭嶼太守湘署理按太守係安徽太平縣人甲戍進士光緒十四年曾署斯缺 
[快雪時晴]  
　　杭州於十九夜得雪至二十日傍晚已積三四寸厚夜間西化風大作大早起視則已大放晴光惟寒冷異常幾於滴水成冰午後始稍和煖南檐積素已漸漸融化矣 
[儀河撈淺]  
　　儀徵運鹽河地勢較高且濵臨大江潮汐往來最易於墊今冬雨澤稀少河身淺涸幾不容　當此南北鹽船絡繹而來萬難泊待現由棧憲委王小林鹾尹先行集夫撈挖以期尅日竣工俟來春再行相機挑濬刻由新城等處已築鹽興工來往鹽艘皆須繞越外江矣 
[松試餘聞]  
　　松郡華婁兩縣於二十日發出正案共有五百餘名今將前列三十名錄後○華　宋樹基　祝君舜　顔保圻　王嘉猷閔　檝　周治平　張鳴鳳　許麒祥　顧壽萱　祝君堯　沈錫麒　宋良佐　顧永澂　顔增耀　周昌緒　吳佐賡　陸平曹　王鼎熙沈賡元　王紀元　黄嘉脩　張端瀛　嚴智清　顧禮鏡　吳裕基　莊　驥　瞿秉純　吳宗周　張勳喆　朱　林○婁　王始逹　潘熙澂　林宗潤　陳來儀　潘炳瑞　胡常恩　尹良文　許毓鵬　陳文虎　居承德　顧　諟　陸廷槐　陳文樑　甘希盤　周廷璜　莫鴻勳　王怡杰　沈調陽　陸祥雯　杜式衡　張端仁　章本衡　楊山淵　俞仁祿　沈和逹　嚴瑞彭　沈秉鈞　蔡儉恂　陳醉經　吕鼎元　何念椿○補錄十八日婁縣提覆題果哉作作篇十六日詩題琉璃春滿琉璃鍾得鍾字五言六韻 
[萑苻不靖]  
　　客有從太平府而至蕪湖者謂近日太平府東鄉五十里小丹陽鎭一帶時有夸民成羣結黨强剥鄉民所種之榆樹皮土民苟或攔阻卽倒戈相向肉薄血飛視爲常事近且愈聚愈多括取樹皮之外竟有闖入人家肆行擄掠者當塗縣湯韵生大令聞之立卽帶集兵差馳往查辦至則夸民已各鳥獸散大令卽飭各鄉一律舉辦團練互相捍衛並留幹差多名在鄉查拿又郡南四十餘里濵江之四褐山近日亦有梟匪滋擾緣此處有長江水師砲船一艘常川泊守船中有湘勇彭姓因事斥革卽逗遛於此勾串遠近痞棍横行鄉里結黨聨盟儼然會匪鄉人畏其兇焰咸莫　正視不料自前月下浣以來匪竟明目張膽白晝登門强行勒借多則數十元少則數元苟或吝而不予卽怒目攘臂大聲恫嚇曰三日後再來請教因而附近一二十里内稍可温飽之家莫不舉室徬徨僉議遷地爲良有某某數姓因此遷徙入城以避其鋒此處父老公議卽於本月初旬起舉辦團練按戶酌捐設局開辦分立牌甲各長數十人備辦燈火並禀由當塗縣給發洋槍刀矛等械每牌每夜各出壯丁四名到局會哨由牌甲長督帶巡行於山村水郭間至曉始已旬日來頗爲有益惟是練局設於濵江之山窪在事甲長意見紛歧有欲移設於山之東北方爲適中之地俾能四面策應不致顧此失彼者有謂匪黨向本盤踞濵江之山窪今爲捍患計正宜在此扼其咽嗌各執所見相持不下未幾竟置公事於度外紛紛入郡赴縣涉訟尙未知高坐堂皇者將何以處此目下匪黨已戢影潛蹤不致驚心風鶴矣 
[滬上官塲紀事]  
　　署江海關道劉康侯觀察送兩江總督張香帥至鎭江隨於昨日午前返滬道署執事人役預在碼頭伺候及憲舟抵埠卽排導回轅○日前松江府恩詩農太守來滬迎迓兩江總督張香帥昨日已解纜返五茸矣 
[徹札呈能]  
　　昨日爲上海縣考試武童馬箭之期清晨南門外大校塲演武廳中安設公案上午各武童齊集鵠候張弓挾矢意氣雄豪十下鐘時宣廣文命駕而來不一時提標右營廖楚才叅戎上海縣黄愛棠大令先後鳴金戾止俄而砲聲三響升坐公案高懸牌示飭典史蔡少尉充監靶官隨以次唱名各武童皆趨前半跪旋乘駿馬試射計與考者共七十人有一武童馳近第二靶忽翻身墜下幸未受傷而馬已絶塵而奔良久始經人獲住一武童孔武有力發矢時用力過猛矢出靶外悮傷某鄉人足踝倒仆於地血溢如泉有無業流民代各童拾箭拾得一桿給錢百文至鐘鳴一下時各童試畢由前科入泮之各武生在馬道中飛馳數次俗語謂之收考當收考時某武生一馬當先將近演武廳撞倒一旁觀之少年經人舁送回家然已不省人事矣 
[割瘤妙手]  
　　鄉人某甲向爲小本營生曾娶小家碧玉藉主中饋已將六載方娶時見胸際生一瘤甲初不以爲意未幾而瘤忽漲大請　調治皆爲束手日甚一日近更上至頸項下至小腹腫漲逾恒日惟坐臥不能行動甲亦無可如何日前有人向甲言及此瘤中醫無有能治者惟西醫素擅刀法易不將爾妻舁往請彼操刀一割或能奏效亦未可知甲深以爲然乃於前日將妻送至某西醫處請將瘤割去卽有不測亦無異言西醫細視瘤乃隔　所生儘可割去於本身並無妨碍遂用蒙藥使不知痛楚卽將瘤割去其中俱係紫色水流出無數俟水放盡卽敷以上藥紥縛完　如一月中不被風吹卽可無碍據言甲妻未割瘤時約重至二百四十磅將瘤割去時僅重七十餘磅瘤重於人宜其困備也 
[挑糞逾限]  
　　租界中挑糞經捕房限有一定時刻逾時不得再挑昨晨美界華推巡至漢璧禮路謂挑糞夫役已逾限定時刻遂將甲乙等四五人拘入捕房頃之復有挑糞夫數十人各挑糞擔擁至捕房將擔抛棄在地令人飽飲木犀香味且出聲曰旣定章程何得擅自拘人我等被拿之時實夫逾限况目下天時夜長晝短亦應稍示體恤何反先期拘人此輩之來無非欲將所押之人釋出後見捕房置諸不理大失所望一擁而去 
[小工壓傷]  
　　本邑人徐福生在吳淞口充野鷄小工前日在某公司輪船工作不料輪船上運貨機器之鐵練忽爾中斷從空壓下徐避讓不及致被擊破頭顱血淋漓不止傷勢頗重至前日午後經同夥舁至美租界同仁醫院求治 
[飭捕吊贓]  
　　混名小通州者日前在美租界東唐家弄第四百二十三號屋内竊取錫燭臺水烟袋等物失主投報捕房前晚經某號華捕在鐵馬路拿獲送入捕房押至昨晨捕頭飭包探張阿五帶出查吊贓物當經吊齊原贓捕頭命押候解送英公廨究辦 
[誑衣被執]  
　　前晚有一狀如家丁之某甲至四馬路某衣莊聲稱家主遣來購買狐皮褂等件囑於昨晨送至公館候主人揀選後再行　價衣莊中人有鑒於城内保太衣莊之失陽雖允而陰爲之防昨晨甲又至衣莊囑令取衣同往公館嗣經衣莊中人再三盤詰甲言語間頗有　惶之色正思兔脫而店夥已喚包探秦少卿至將甲帶入捕房想須解至公廨訊辦也 
[欠欵被控]  
　　昨有金鐵甫扭董雲亭李桂高二人至英公廨控稱曾有銀若干兩存在董李二人處現在因有急用欲將存欵起出　等心存不良意圖抵賴值日差據情禀明宋莘樂通剌著暫爲管押聽候訊核 
 
 

Page 4

 
 
[相騐彈斃]  
　　崇明人名和尙者卜居南市小南門外石街地方向推小車度日前日下午兩下鐘時推客往日暉港行經南市十四圖地方之西栅口突有飛彈一顆從腦前打進登時殞命旋由鄉人喚地甲徐阿虎至查有親屬遂卽喚至一面投上海縣報請相騐黄大令於昨日下午三點鐘時帶同形仵書差人等排導而至屍塲中早有地甲陳設公案大令遂升座俄有屍毋屍子等求請伸寃大令略問情由卽命檢騐仵作如法騐視報稱此人實係中彈致死大令親視無悮俄有忠字營哨官劉某向大令剖訴謂日來中倭開戰營伍中例應操演洋槍因該勇略有疎　致槍彈飛出適中小車夫之身實出無心大令亦向屍親等開導見其窮苦不堪大令自捐廉洋三十元賞之爲棺殮費屍母等叩謝而退大令遂命駕回衙報時鐘已鳴五下矣 
[會訊印人]  
　　有印度人兩名游至崇明被團防局勇丁所見以其行蹤詭秘拘解協鎭府昨晨恊鎭某總戎備文移解道轅劉觀察發交上海縣看管候示至晚八點三刻黄大令飭差役　貴等解至英公堂禀稱本官大老爺於今晚前來會訊旋有英領事署繙譯官傑彌生君到廨拜會宋華樂通剌晤談一切通剌飭差役至捕房請捕頭帶印度舌人到堂以便會訊時傳譯供詞九下鐘時大令鳴騶戾止升堂訊鞫供詞若何容俟續錄 
[上海縣署瑣案]  
　　竊賊褚金松前因案發笞責枷示現在枷期已滿地保禀請示下翁明府飭帶至案下間有保人能保爾日後不作賊否供　小的無人肯保惟本圖地保在此未悉大老爺可交伊保出否明府傳地保詰問禀稱小的充當十三圖地保姓張名和尙明府曰爾可保褚嗣後不作賊否禀稱小的不敢保問伊家有人否禀稱小的知伊家有一母年已六十餘矣明府曰今交爾領去轉交伊母收管并傳諭以後如果作賊連伊母一併提辦○張廷芳扭控蘇秉均欠洋銀六百圓翁明府升坐花廳訊問張訴稱小的家住新北門蘇在虹口開設蘇恒豐京貨店三年前向小的借去洋銀六百圓言明一分三厘起息將本城房屋兩所爲質以租抵息田單交小的收執繕立借據付過兩月息銀小的以爲誠實可恃以故並未劃扣房租不料至第三月店卽閉歇利亦不交欲向收取房租房客言蘇曾來囑租金憑伊收取不能付與他人至此方知受伊之愚遥今事隔三年計算利息二百餘圓叩求追繳訴畢呈上借據田單抱告張海潮所訴相同明府問蘇如何料理供稱候覓售主將屋變賣歸償至息銀則付過七十五圓矣明府查閱收付摺上祗有兩月息銀曰旣付七十五圓同以摺上不註供稱小的將店閉歇後售賣生財付息故未註明摺上明府叱曰爾非三歲孩童豈有付銀不註摺之理蘇支吾以對明府問究竟何時歸還供稱小的無力措繳明府判令免追利息飭都料匠將所抵房屋兩處秉公公值歸還洋銀六百圓不能短少分文著各具遵斷切結將蘇交差收管○划船埠頭沈錫卿怠悮公差黄大令飭差傳案聽候訊辦 
[廣種福田]  
　　本館協振所昨承協昇號交來花君還茂記存項運息共結合洋銀四十六元六角如數送交本館協振捐所并代茂記求資冥　時值隆冬北地災黎號寒啼飢正不知若何凄慘得此仁漿廣霈自卜瘠壤回春有不共祝大善士無量福夀哉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[催捐宴客]  
　　漢口房捐先繳一成其房主佃戶之殷實者紛紛備銀赴局交兌深得急公奉上之義　中人之家尙懐觀望局員某　　軍需孔急難以再延因於十七日在沈家廟特設華筵邀請漢鎭銀錢米粮油疋頭廣　雜貨花布樂材八大行紳商赴宴諭以宼氛甚惡需　孔殷爾等食毛踐土具有天良務宜早日措繳上報國家用以奏勘定之勳而慰蒼黎之望豈不懿歟各紳商旣　局憲面諭咸唯唯從命旣歸各以憲意轉告同行俾得及早交納以成巨欵 
[女仲連]  
　　杭有土妓名桂珍者現爲某甲所包名花有主遂爲閉門謝客之舉在王衙前某機坊門壁賃屋而居雙棲雙宿不减三十六鴛鴦本月十六日有綢莊夥某乙至坊催貨行過其門見桂珍小立門前與之絮語蓋乙本桂之舊好也　甲　家　此情形不覺忿火中燒　乙痛擊機坊夥咸抱不平將甲扭住縱乙遁去甲因彼衆我寡不敢與爭立至營中邀集多人將與機坊爲難比至井字　營門口爲管營官弁闌止甲遂隻身攺由小營門走出復邀營外之人奔至機坊將欲得坊主而甘心坊主本係解事早慮甲必來報復預請一素作媒　之李婦在家爲退兵計蓋李本善爲說　且時出入於顯宦衙門人皆憚之甲甫入門李卽挺身而出拉至酒肆中小飲同來之人亦多與李相熟因以巧語花言爲之百般排解甲怒氣潛消因曰且看乾娘面上饒恕他罷但須令其點燭謝罪李一一代爲應允大衆遂散李因命坊主至桂珍家中如法泡製其事乃寢 
[賊]  
　　蘇郡城隍廟香火素盛殿上所塑偶像男女各一卽城　神之夫婦二像也好事者呼之爲老爺太太冠裳都麗色相端嚴廟中諸事皆　羽士承值本月某日晨起見神像所穿之緑繡袍不知被何人剥去而太太則僅存空座不知去向於是四處尋覓始見太太仆臥於神腐之下身所穿袍褂連貼身衫褲皆剥得乾乾淨淨知爲宵小年算遂繕就失單赴總捕總巡等處報案詎連日都城隍廟以及糾察司等各廟疊次失竊報案當經地方官詣勘飭緝越日有地甲夥某甲行經府學見有甲乙二僧向日光捫虱似係師徒模樣兩頰貼有膏藥數張上前詢商則以牙痛對甲不疑回與正甲言之正甲卽與同往細視詳加盤問伸手欲揭其膏藥僧突起一足將正甲踢倒抽身逃逸於是喚集多人竭力窮追得以拘獲細騐其頰則卽夏閒經總捕府劉司馬剌字之著名積竊也遂解送總巡局請訊局員提訊之下一一供認略不隱諱各廟所竊之案皆係一人所爲局員卽飭差解送縣署想須照例重懲也 
[法捕房瑣事]  
　　小東門乾昌洋貨店遭災後經保險行將燼餘扒出以待房主翻造忽有匪徒乘間竊取被焚之元色洋布及白洋布及白洋布各一疋携往舊貨店求售行至法大馬路爲包探所見將人贓拘送捕房捕頭命押候堂期解訊○有某甲者不知向操何業前日上燈時携舊錫一塊約重八十餘斤携至新街王興銅錫店求售適法包探過此見形迹可疑上前盤詰遂將人贓拘入捕房經捕頭訊問據云虹口天頣堂藥店近遭火厄在瓦礫塲中翻出倩人求售捕頭命將原贓暫存捕房甲亦釋出著知照天頣堂　捕房認領 
[蒼赤蒙庥]  
　　陸梅亭爲六弟少垣求病愈助賑洋一百元延康莊交來杭州　松　主人完愿助　一百元周順德堂洋四十元均入賑欵曲江求名子助育嬰經費洋一百元先後祗領具徵福造災黎誠求保赤吉人定邀神佑陰　自有天知有願皆償何求不應今登報牘叩謝仁施[  上海六馬路仁濟善堂籌賑公所施善昌等謹誌]  
[宏濟時艱]  
　　謹啓者敝堂施粥經費旣絀籌措尤艱兹蒙嚴筱舫施子英二大善士募助捐洋共二百元祗領之餘曷勝欽偑仰見已飢厪念子惠關懷一視同仁的是慈航普渡博施濟衆頓教涸轍全蘇除掣奉收條外謹展謝　藉彰偉蹟上海虹口元濟善堂董事唐廷桂等謹啓 
[金陵官報]  
　　十一月十四日淮揚道謝元福湖北漢陽鎭高光　到湖北來中恊劉謝委署淮揚鎭奏調　南差委記名總兵　　　謝委署中恊兼　代護軍等營海防營務處提督王衍慶各位均見委辦南洋水漁雷事宜知府沈敦和傳見總　兩江營務處辦水師學堂兼　關掣　前淮揚道　禀知　　五營點騐竣○十五日湖南特用道陳允頣謝委洋務文　山東直隷　徐　陛謝委海防文案同知李永泉奉府委發審差運判任杰謝委鹽務文案巡　江鴻基銷榖米　　　　　轅牌示江浦縣程鑫調補山陽縣　缺查有舊海防新班卽補用知縣劉　堪以　　題補○十六　知州張頣慶禀知調辦上元江寗兩縣籌餉勸捐差　轅牌示淮安府經歴員缺前經詳以海防新班先補用府經歴李錫蕃請補現已奉部覆准自應飭赴新任○十七日記名海關道沈保祥辭淮京委署淮揚鎭劉　煦禀知交　中軍副將篆務委署中恊　統代　兵等營記名總兵俞厚安禀知任事府經　楊元勳謝委分辦海防文案縣丞陳秉　禀知奉委瓜洲司巡揖差○十八日總理兩江營務　辦水　學堂兼下關掣騐前涖揚道桂籌防局候補道沈二位傳　○十九日頭　頂戴賞穿黄馬褂署長江提臺彭　○二十日候補道陸元鼎禀知赴大通公幹正任　分司顧　蕃通判張景　由京引見回二位均到准補早寗縣盧維雝禀知候補道鄧裕生十六日病故　裳治謝委駐滬偵探差潘轅　示姚源縣典史員缺前經請以本班儘先典史　　梓咨補現奉部覆　自應飭赴新任○二十一日欽差出使俄國大臣王之春　會知縣揚　　　　代理鹽城縣事回指分江蘇試用布理問巴澂鑑捐免騐看到省縣丞　宗洛　京來四位均到○　十二日廖倬清奉籌防局軍械所委估計新火藥庫架　水橙差 
[蘇省官報]  
　　十一月十三日分　江蘇卽用知縣陶琇浙江人禀到○十四日二品銜湖北候　道莊兆銘由京來鹽提　　分　江蘇試用通判徐敦業浙江人由京領照到省○十五日　　補吳縣丞善　赴江　絲捐辭○　　日同知葉大莊專丁來省禀知奉督憲電調　寗委　海防文案並銷上海保甲總巡上海縣帮審等差通判許之玨禀知奉委發審　　　差○十七日分　江蘇試用知府周光榮湖南人到同知莫葆辰禀知交　奉賢縣事　○十　　候補道松峻辭行赴江西常　府詹禀到並奉江　憲行知准補徐州府缺陳官慶辭　木　釐局差曹日新禀知交謝常四海口釐　回○十九　通判孫和鳴禀知奉糧道委太倉鎭　提漕項差辭○二十日通判姚祥符由滬採　機器　同知銜分　　蘇試用布理　翁璞浙江人禀到知縣蔣一桂禀知查勘元汪震橋　回並辭赴滬布　　　學　由京回並銷隨辦點景差改省江蘇候補知縣林尙辰四用人禀到○廿一日玉石麟引　　回省 
[上海馬仁濟善堂等賑公所施少欽經收山東順直賑捐十月十一至十一月初十日清單]  
　　永安室大　　規銀二千兩裕記趙李氏各一百兩頣壽老人五十兩中州隱名氏京平銀九兩八錢越中爲姜最樂子洋一千元樂靜居士洋　百元眠　書屋蕭山消災民各洋二百元蛟　　　焜一百元續助一百元　陸磨盤街成經募諸　樂安堂長樂軒錢覺失無力氏五戶各洋一百元錢翰臣洋六十元補過居　張樂畊堂章存堂攀雲主人尹洽　屠漱　吳　　隱名氏錢鄒氏慈谿無名氏十戶各洋五十元無名氏四十元蘇州無名三十五元張學記三十元　浩泉廿八元如臯范文　文杓求母病愈方豫先婚病求愈姚江隱名　　胃速愈無名氏保　却病延年隱名氏完愿浙寗無名清江何承　均保平安薛汝泉咸榮福秘名民無名氏十一戶各洋二十元徐瑞年保消災仁和王星甫各洋十五元海鹽　名氏十二元　懷濓子病求愈汪仰韓　産平安　德　得子完願江于　求母病愈漢口無名保　安無名氏求病愈鄭松卿事産保安李元鏞求病愈　　堂居十　　求愈　　餘　保産平安十位無名合助泰州　安份　　　莫　嚴公　平安楊叔楊貽生傳　　周　鈺邱小汀王　　天水　明德堂主　　陵彭城子錢江漁民　陽氏鴻　　　氏韋容氏廿五戶各洋十元夥邑守樸齊代汪務　　賈仲逹　身健各洋八元無名　求　却病延年無名氏各洋七元盡心　求母康健王侃爲鄰近失愼得　神佑吳陳氏保身　隱名人生産平安湯餅移助　願人續願氏無名氏七戶各洋洋六元　安三莘學　堂　求病愈胡元記妻産　平安無名氏保人口平安寳邑汝南　秋氏姜友　陳　　　明　　戶各洋五元姚楨求咳嗽速愈竹西知　　保安資　各洋四元黄貢廷求資父母　母冥福　　省　資嚴淡人罰欵仁二省　客倪恆德心許子有心氏存心氏八戶各洋三　　嘉樹保産平安錢　　　身健錢　妻　求愈　襄候求病愈錢仲珍倪懷古王紹球趙風雲　桂　詹姓劉靜意堂平陽養記西冷滌　氏錢　氏　陸氏十五戶各　二元錢公正保身健一元五角　　醬　　友　　愈錢戶　保子平安王　氏得子愿無名氏咳嗽求愈求如心願人　力人醉經　屋蔡庚　錢豐記許氏保安氏無名氏補過子　英女史又助七襄女史徐麟瑞蔡樹雲萬春涵　子餘許師善錢念椿錢幼松倪寳善倪　喬倪　　倪承　倪三　倪　安錢新燕三十戶各洋一元公記錢　記錢霄　協　莊倪　　倪義泰倪　　倪　名有心無力人無名氏無名氏十一戶各洋五角無名氏恆孚桶捐　戶各洋二角求病通愈人銅洋廿五元安　綺香主人銅洋廿元　目氏銅三元馬阿　銅一元壬永甚雨林主人還陽　毛錢二千二百女同春　一千五百文三和元發益願汪復興胥長　胥裕泰　戶各一千文廣通五百文以十共收銀二千二百五十九兩八錢洋三千八百十六元四角銅洋　十九　錢十　一百文 
 
 
 

Page 10

 
 
   
 
