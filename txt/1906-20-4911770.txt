# 1906 - 20 - 4911770

 

Page 1

 
 
[電傳上諭]  
　　十二月念四日奉上諭甘肅鞏昌储知府員缺著廉興補授欽此 
[電傳宫門抄]  
　　十二月念四日召見軍機蒙古王公 
[乙已週年中國大事記其三秋季]  
　　七月二日德使行文外部辯江督被劾之誣 
　　三日管學張百熙赴津視　滬　　　　上海總工程罰　　四日商部飭各省送土賞於勸工陳　所 
　　六日法人在雲南行用紙弊以充滇越　　 
　　八日瘋漢賈某闖入保和殿被獲 
　　十日江督周覺　阻止日僧傳敎 
　　十一日政務處詣准在奉天試行地方自治政體 
　　十三日蕯鎭氷補授廣東水帥提督 
　　十四日法人要求廣州灣至鬱林州之路　 
　　十五日日人在奉天開原縣拘華憲五人 
　　十九日政府再借比欵一千二百萬佛　以充蘆漢路費直隸公債票四百八十一萬停止收兑 
　　二十日户部及財政處電　各省認集　家銀行殷份 
　　廿一日盛宣懷呈進鐵路報銷清册直督等曾奏停止科　 
舉户部派員調查各省銀銅元局利弊 
　　廿三日外部照會駐華各使九月北洋大　准前往閲看 
　　廿四日揚州罷市 
　　廿五日以榮慶鐵良監督崇文門税務 
 
 
 

Page 2

 
 
　　廿六日　鐵良入軍機以湯壽潛爲浙江鐵路督辦户部奏准整頓圖法 
　　廿七日　鐵良兼充政務處大臣 
　　廿八日　財政處奏定天津造幣總局開辦章程 
　　廿九日　江督周奏請自辦蘇皖贛三省礦務川军克復巴塘 
　　八月一日　厦門罷市罷港川督錫覆外部川漢鐵路無須洋欵 
　　二日　上諭角散抵制美約 
　　三日　端方奏立憲大網江蘇沿海各沙風潮爲災淹斃人命以萬計 
　　四日　上諭停罷科舉各省學政專考學堂 
　　六日　裁撤奉天府府尹及府丞練兵處令各省分繪輿圖以劉式訓爲法使黄浩爲義使 
　　七日　伍迁芳請設法律學堂 
　　八日　收回粤漢鐵路在美京簽押　電諭粤漢鐵路歸張之洞梁城岑春煊辦理盛宣懷产着毋庸干預 
　　九日　滇督丁奏勘定滇越路線 
　　十一日　諭頒帑銀三萬两賑濟江蘇沿海災民 
　　十二日　財政處奏定整頓圜法章程 
　　十三日　端方奏准常行湘潭自開商埠湘鄂粤三省借英金三百萬爲贖回粤漢路費派汪大　爲英使 
　　十五日　諭盛宣懷回滬與吕海寰商訂中德商約 
　　十六日練兵處頒發陸軍衣制 
　　十七日　上諭開放東三省 
　　十八日　聨魁補新疆巡撫户部銀行分設北京天津上海三處 
　　十九日　陳璧署户部右侍郎唐文治署商部左侍郎東三省人民電賀日本和　成立 
　　廿一日　江督電請外部速訂上海會審章程以楊晟爲德使以李經邁爲奥使 
　　廿四日　派李經方會辦商約 
　　廿六日　出洋五大臣出都在車站遇炸彈不果行 
　　廿七日　德國　州總督抵濟南　准雲南省城自開商埠 
　　廿八日　開辦户部銀行 
　　廿九日　巴塘平川軍奬叙有差鄂督張借英欵一百萬兩開辦自來水 
　　三十日　練兵處咨各省催辦陸軍小學堂 
　　九月二日　豫撫陳奏請裁撤河工間缺 
　　五日　整頓科布多屯田并酌改兵制 
　　七日　刑部變通婦女贖罪章程政府議派荷　專使 
　　九日　皇太后在頤和園宴會各國公使曁各使館人員法使要求合辦廣西路鑛　　十日　粤督岑奏劾周榮矅奉旨革職查封家産 
　　十一日　上諭設立警部以徐世昌爲尚書毓朗爲左侍郎趙秉鈞爲右侍郎俄使胡電請遣使赴萬國平和會粤督岑奏叅桂撫李經羲　命袁世凱與趙爾巽妥議東三省辦法 
　　十二日　岑春蓂署貴州巡撫林紹年署廣西巡撫李經義開缺政府電飭防備新疆伊犂庫倫烏理雅蘇台等處 
　　十三日　浙撫聶緝　浙　翁曾桂被劾開缺醇玉及鐵良提庫欵百五十萬两存放户部銀行 
　　十四日　視鴻書署湖南巡撫張曾敭調補浙江巡撫張人駿補授山西巡撫 
　　十五日　醇王倫貝子赴河間閲操警部堂官議設四司 
　　十六日　改訂修濬黄浦條約歸中國自辦政務處議决開關海州商撫 
　　十七日　使璞科第請中國贖回東清鐵　並要求改訂恰克豐條約 
　　十八日　日使允減短東三省撤兵日期 
　　十十日　皖撫誠奏設安徽礦局河間大操各國派員往閲惟俄國不派 
　　廿一日　日俄和約成特開御前會議電飭馬亮稽查俄國邊界 
　　廿二日　日本以大島義昌爲遼東總督 
　　廿四日　再開御前會議 
　　廿五日　政府議開庫倫恰克圜等處商埠 
　　廿六日　俄商要求開辦蒙古喀喇沁金礦 
　　廿七日　商部請派鐵路議員 
　　廿八日　德使要求雇用德人爲警部顧問官 
　　廿九日　德人議撤山東郵政局 
[廣東官紳大起衝突]  
　　二十三日香港電云廣東紳民因岑督有抽捐築辦粤漢之議與岑督大起衝突並責罵岑督有動用公欵之事該紳民等曾集議多次力思抵抗某道因恊助商民已被拘獲紳民卽電請政府将粤督撤換目下情形洶洶恐有罷市之舉各國領事已勸各西商勿進廣州城譯文匯報 
[英使力爭粤漢路約]  
　　二十三日北京電云粤漢鐵路由中英合辦之契約已於西歷十二月間訂定惟現在粤督岑春煊創議将此約廢棄故一時不能下手駐華英使刻正竭力抗議譯字林報 
[吉林将軍奏請獨辦長春鐵路]  
　　二十三日北京電云吉林将軍已具摺奏知兩宫謂中國若與日本合辦長春鐵路将來必有禍患故此路須由中國獨力營辦至璕費一層亦須由中國妥爲籌畫云譯字林報 
[考察政治大臣抵日]  
　　二十三日東京電云中國出洋考察政大臣澤公已於昨晚行抵神户卽於今日與僑庽大阪神户之華商會宴午後往西京遊歷約西正月二十二號（卽華十二月二十八日）可抵東京然後於西二月十號乘德公司輪船由横濱起程離日譯字林報 
[留日學生已一律上課日本]  
　　東京來函云東京留學界刻已安靖擇於十二月十一日一律開課前所主張回國諸生今亦平定矣（容） 
[限制錄用自費陸軍學生武昌]  
　　湖北官費自費陸軍學生之留學日本者爲數頗多自練兵處奏定章程限制自費其在日已經畱學者不使中輟仍一律送入聨隊惟須由練兵處考驗方准錄用以示限制　（有） 
[批准開辦燈旗各語學堂江寗]  
　　日前督練公所詳請江督派委監督敎習開立燈旗各語學堂並經費章程等現奉玉帥批詳卽飭該總台管彭令遵照妥速開辦所需經費並候札行籌防局如數撥給（孔） 
[學部調員襄理學務武昌]  
　　前辦湖北學報陳章五君毅及某太守二人皆素負時名昨聞已經學部檄調到京襄理學務矣（有） 
[國子監司員之位置京師]  
　　國子監已奉明諭 
 
 

Page 3

 
 
歸併學部日前學部堂官特傳知國子監各司員各備履歷於本月十九日赴部聽候傳見聞俟傳見後擬将各司員酌畱若干員照常辦事其餘則奏請以應升之階分省補用（吕） 
[潯道致法總領事照會（爲敎堂張貼告示事）]  
　　署湖口縣商令禀稱縣屬敎堂張貼告示有違條約道憲瑞觀察照會駐滬法總領事文曰爲照會事光緒三十一年十一月二十五日奉撫憲胡札開據湖口縣禀稱十一月初七日道經縣屬余家嶺突見告示銜署吕姓出輿趨視始知爲縣城天主敎士吕希嶽勸令敎民捐建經堂私示上書欽命管理湖彭都三縣敎務字樣年月蓋椭圓西文朱印實貼直與官文無異殊爲驚詫隨将原示揭回查西人在内地傳敎原係勸人爲善名之曰敎會與駐京大臣及外口領事之爲國際交涉人員不同且交涉人員其發行條敎規則亦止及於租界斷無施及内地之權至敎士傳敎條約併無准用條敎之文亦無准勸敎民捐建經堂之語今吕希嶺擅用示告勸民捐資且用欽命字樣已屬僭妄况吕本華人兼係本省清口縣籍雖經天主敎派爲敎士不得謂非中國子民乃謬妄若此實屬侵侮國權有損國威禀懇照會将吕希嶽撤去敎士斥逐出敎該縣與吕敎士併無猜嫌遇有應辦民敎事件仍照秉公辦理不稍歧視等情到本部院據此除批禀已悉查張貼告示曉諭民人乃係管理地方官員之事餘人皆不得用况前總理衙門與法國公使酌定傳敎諭單内載傳敎士併非官員具有明文該縣華敎士吕希嶽何得倣照衙門欵式擅出告示實屬謬妄至欽命字樣必須各國派來大員始有此稱該華敎士以一司鐸之微亦自稱爲欽命尤爲僭越其不安本分已可槪見候札飭九江道照會法總領事轉致主敎即将吕希嶽撤回革敎俾示懲儆併候分咨外務部南洋大臣照會法公使法總領事通行飭禁以符約章而嚴體制仰派辦政事處轉飭知照仍候督部堂批示繳抄示存等因印發併分咨外務部南洋大臣查照外合行札飭爲此札仰該道卽便照會法總領事轉致主敎卽将華敎士吕希嶽撤回革敎以符約章毋違此札等因計黏抄示稿一紙到道奉此查各國傳敎通商按照敎規公法從不侵人國權華民雖入天主等敎仍屬中國子民應遵中國法度條約亦有明文印文示諭非地方官不能行用考環球各國從無因在友邦傳敎而竟條敎友邦百姓之事吕希嶽以本省華民擅用欽命蓋印告示曉諭本省百姓實屬不顧公法違悖條約且與敎會名譽亦有關碍除照會郎主敎查照撤逐外合就備文照會貴總領事煩爲查照希卽一體轉致郎主敎将吕希嶽撤去敎士斥逐出敎并嚴禁以後敎士傳敎不得違約擅出告示勸令敎民捐資建堂以合公法條約而重勸善聲名卽望見復爲盻須至照會者（正） 
[商部擬訂商埠章程京師]  
　　商部各堂會議現擬推廣各省商埠原爲自保利權起見應将開辦之法及如何安插保護維持商務之處亟宜詳細妥訂章程頒發各省以歸畫一（官） 
[江督續行請假江寗]  
　　両江總督周玉帥又請續　聞摺已於前日拜發矣（孔） 
[禀請病假各州縣别准駮江西]  
　　近日江西各州縣因案棘手者不一而足皆藉口於錢價日低銀價日高征錢解銀不敷辦公爲辭禀請病假回省就醫如泰和安福新隆樂平德興安仁德化萬年等不下十餘縣均經當道分别准駁然准者十祇一二駁者十居八九（使） 
[咨送礦務總局章程北京]  
　　盛京将軍趙次帥咨照商部略謂奉天礦産藴藏甚富前曾設立礦務總局調查各屬礦産以期無遺兹将該局辦理章程並礦産詳細表册咨送　部請爲查核（閏） 
[電查圍塲礦産京師]  
　　日昨政府電致熱河都統略謂近聞圍塲廳五台山白山礦産甚多屢有外人垂涎請速派員前往該處履勘礦苗是否暢旺設法招紳開採自保利權並将各礦苗質如何以及地勢方里詳造表册咨送商部核奪辦理（官） 
[函請預選監造兵船委員江寗]  
　　日昨江南籌防局函致南北洋水師提督薩軍門現奉大帥函諭昨接日本商務總辦岡部來函因續向川崎廠添造三船該社長松方幸君函請轉逹允爲格外愼重監造等語當卽函復兹抄稿送祈轉致薩軍門預選通曉船務足充監造委員以備臨時派往等因應請尊處選定熟悉製造船委員呈明帥座以備來春派往（兄） 
[籌防局禀報購日金情形江寗]  
　　日前江南籌防局禀報江督周玉帥云前奉憲諭飭辦續訂日本淺水快船三艘曾於本年十一月十七日訂立續約各執爲據所有三船價值照原定合同共計日金八十九萬七千九百七十五元分四期給付業将第一期定價於十一月二十二日由委在滬交付川崎船廠委員四本萬二領收現值日金價跌奉憲台諭飭籌欵多購存行生息備付第二期船價當經委員赴滬確查日金價跌日期購買交行生息去後兹據委員摺開購辦日金二十二萬四千四百九十三元七角五分存正金銀行訂立合同照英例按年五釐起息自光緒三十一年十一月二十三日起至三十二年閏四月二十八日止六個月期並議明如不逾六個月前取用其息卽隨時定議除将合同照錄呈請憲鑒外所有購買日金價單十一月初十日購日金七萬五千五百零六元二角五分照市價每元合銀七錢二分七釐五毫計銀五萬四千九百三十兩七錢分分六釐八毫七絲五忽十一月十五日購日金十四萬八千九百八十七元五角照市價每元合規銀七錢二分五釐計銀十萬八千十五兩九錢三分七釐五毫共計日金二十二萬四千四百九十三元七角五分價合規銀十六萬二千九百四十六兩七錢三分四厘三毫七絲五忽由局撥發清欵理合具文呈報仰祈鑒核查考（兄） 
 
 

Page 4

 
 
第四版 
[丹陽姜若勸同鄉少年亟應徵兵啓丹陽]  
　　僕亦丹陽人以一國言於諸君同胞以一鄉言則於諸君生死患　尤有密切之關係諸君諸君倘亦不葉數百里外之一披星戴月草草勞人乎則敢以在外所接於眼簾轟於耳鼓映於腦筋者爲諸君一一言之 
　　諸君亦知戊戍以後之中國非復從前之中國今日之中國又非復庚子以前之中國乎中國自甲午一役國力日縮民氣日萎一求其所以縮所以萎之原因則未始非軍事界之不振而隱以啓外人覬觎之心也 
　　天道夢夢人心不死中國之一線希望在此中國之絶大生機亦在此魔障愈深反動愈速曾幾何時遂有力爭路權抵制美約之两大異彩發　於二十世紀之舞臺嗚呼中國之人心固未死乎若至此而漫然號於衆曰國事不可爲夫豈其然 
　　國之清神系乎民民之精神貴乎全體之憤激綠營之兵刀弓之技久爲他人所竊笑而受其挫折者屢矣直隸也湖北也各有新兵之组織我兩江有鑒於此於是乎有一轟轟烈　之絶大舉動舉動維何曰徵兵是 
　　兵而曰徵亦明示今日之兵不同乎往日之兵也西歐各國無人不兵無兵不强日本一三島之國一旦與列强爭勝獨立東亞者豈異人　哉亦惟海陸軍之精益求精而有以伸國　宣國　也兵之於國其關係亦云鉅矣 
　　使於是歲九月由滬江蒞金　我鎭江入伍新兵先後抵岸僕亦隨諸官長諸學生諸同　志士後行歡迎禮於獅子山前呼中國陸軍萬歲者三嗚呼以此等極光寵極偉大之軍人不啻待之如國士敬之如神明使有人焉仍惑於好漢不當兵之謬説則其人之盲於心也斷可知矣 
　　雖然僕於歡迎時竊於心有不歡者焉所不歡者僕爲丹陽人我丹陽應徵之人數非獨遜於徒邑且較壇溧而未或過之嗚呼豈眞丹陽人之智識之程度遠出於他邑之下乎是識不可解者 
　　然僕爲丹陽人僕於丹陽人之性質固已知之熟矣兹敢将我同鄉少年不應徵之原因而一一剖解之 
　　一曰欵欵其不當欵也未諳兵制也而先欵兵制之難底完全未習兵操也而先欵兵操之不能幾及甚且今日爲兵慮明日之不能爲将明日爲将又慮他日之不能爲相嗚呼果爲兵也亦自成一軍人之資格可矣何必於未兵之時而先慮不将不相耶至於保全性命保全身家則尤非兵之所當言又何欵又何欵 
　　一曰信信其不當信也岸然鄉老垂暮紳衿見鄉之人有名載兵籍者輙正其顔厲其色大放厥辭曰天下何業不可歸而唯兵是任哉一時少年輩聞之靡不歎其識見之遠到而因以裹足不前嗚呼吾鄉之父老獨優於他邑之父老乎斯人也斯言也雖欲信之其如血彚未衰何 
　　一曰愛愛其不當愛也故國山河時縈魂夢父母妻子未忍抛離此大愛情之萬難解脱者雖然　者家之積不有國何有家皮之不存毛将焉附隋乃祖乃宗率皆唯一身家是計至及身而有志從戎慨然以保衛一國爲已任孰輕孰重孰鉅孰細不待智者而可決矣 
　　一曰耻耻其不當耻也灑一腔熱血恐來捨身枉命之譏服三尺戎衣羞與寛袍大抽者伍事成習慣民俗所沿此亦人世之恆情欲斥爲迂妄而不得雖然班生投筆終　請纓當時亦曷嘗有訾議於旁者此僕向謂天下事當耻其大者遠者若形式上無足重輕之事則亦何耻之有哉 
　　嗚呼諸君至此又有何説耶要言之天下無萬全之事舍近以　遠麗此則失彼諸君諸君苟能於不當欵者而信之不當信者而欵之不當愛者而轉若耻之不當耻者而轉若愛之則欵所當欵信所當信愛所當愛耻所當耻矣如是而獪有不踴　應徵者僕不信也諸君諸君其各投袂以起乎僕馨香再拜而祝之（外） 
[新任滬道瑞觀察接篆有期]  
　　上海道袁觀察自奉旨升擢江蘇臬司以中外交涉事繁尚未交卸此次江督來申觀察卽禀請卸任玉帥電致贛撫請飭瑞莘儒觀察早日履新現聞瑞觀察已於本月十八日交卸潯道篆務料理來申大約明年正月内卽可接篆視事矣（顚） 
[估計改良會審公廨房屋並擇地自建西式牢監]  
　　公共公廨讞員關絅之司馬前日奉滬道袁觀察札飭畧謂奉江督周玉帥電諭欲将上海會審公廨房屋改良並擇地啓建西式牢監著速估價禀覆等因司馬接奉之下擬将頭門内兩旁樓房與大堂旁女押所一律改良翻造樓房專作男押所至書吏辦中處亦須遷移其新造之女押所本係平屋現須一律改爲樓房以上各節約估需銀一萬數千両至擇地自建西式牢監估計需銀五十萬兩之譜聞已於次日開單禀覆矣（逼） 
[咨撤各口岸韓國領事]  
　　外務部近准日使照會略稱各口岸前設之韓國領事於十一月二十一日起一律撤去請飭各關道一體遵辦邇已咨由江督札飭滬道袁觀察查照（近） 
[日本新首相與議院之談判]  
　　二十三日東亦電云新任首相西圍寺侯於今日接見上下兩議院之議員囑其協力籌議戰後之善後政策並謂下次預算表仍須按照前相桂伯爵所編定者 
[日本儗擴充商業於智利]  
　　二十三日倫敦路透電云日本駐智利之公使儗以日本之製造品與智利所産之火硝互換期擴充其商業刻已将此意發佈 
[英國選舉情形]  
　　二十三日倫敦路透電云聨合黨恐剖明哈姆選舉時失却其固有之兩議員之位置異常憂慮又以張伯論黨之人選者甚少益形憂懼譯字林報二十三日倫敦路透電云業已入選之議員計自由黨一百三十四人工黨二十四人聨合黨五十二人共二百十人自由黨較前次多六十五人工黨多二十一人譯文匯報 
[法新總統所得之票]  
　　二十三日倫敦路透電云法國元老及商會選舉新總統對弗利勒君得四百十六票陶墨君（商會總理）得一百九十一票二十四日電云末次選舉時陶墨君得三百七十一票弗利勒君佔四百四十八票弗利勒遂舉定爲新總統譯文匯報 
[摩洛哥問題]  
　　二十三日柏林電云摩洛哥事在阿勒支利亞開第一次會議時覺非常滿意法政府請各國允許摩皇有管理摩事之權並請保全摩國之完全而主開放門户至刻将提議之第二問題則爲禁止私運軍装辦法譯德文報二十四日倫敦路透電云斯丹逹報載稱英俄兩國已允對於摩事會議出以和平之手叚譯文匯報 
[德外部大臣病勢加重]  
　　二十三日柏林電云德外部大臣克力蜀芬因體質過弱且寸心惑亂病勢又復加重 
[俄工黨領袖被拘]  
　　二十三日栢林電云俄工黨領袖之代表人在聖彼得堡被拘譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇州武備學堂招考二班學生蘇州]  
　　蘇撫陸春帥以蘇省武備學堂頭等畢業學生業經陸續分派各營歷練現計在堂者僅餘三十一人齋舍漸空亟應招考二班學生惟念經費不充額數斷難多設兹定學額八十名就蘇松常鎭太五府州屬挑選每廳州縣學額七名選送一名長元吳三縣倍之客籍槪不收錄統限光緒三十二年正月二十日以前到齊逾限不收由本管州縣考騐事格移送武備學堂聽候復試以定云取刋發章程通飭各屬並分札督練公所查照計開選驗格式（一年歲）十七歲以上二十歲以下（二品行）須性情誠樸素無過犯（三出身）確係良家子弟（四志趣）須誠心嚮學别無嗜好（五學業）須已讀數經能作策論（六身長）十七歲者限一密逹五十四生的以上合工部尺四尺八寸半十八歲以上者限一密逹五十八生的以上合工部尺五尺以上（七胸圍）須有身長之四成二以上如身長五尺胸圍須二尺一寸以上量時用皮帶尺或縮漲較小之繩繞胸之周圍以齊乳下前後適平爲度（八體重）十七歲者限三十八啓羅以上十八歲以上者限四十啓羅以上每啓羅准湘平二十八兩（九肺）十六歲者一千八百立方生的以上十八歲以上者二千二百立方生的以上照日本所製之肺量器試驗如暫無此物則以胸圍漲縮差二十分之一有餘者爲合格如氣平量胸圍二尺使之吸氣滿胸再得二尺一寸以上卽屬合格其餘依此類推（十手力）十七歲者十八度以上十八歲以上者二十度以上照日本所製之手力器試騐如無此器以左右手各能提三十觔至五十觔齊胯爲合格（十一目力）須能辨二十號以下之表照日本所製之目力表在有光處相距二十丈考騐或相距二丈辨識七分之諧書字（十二相貎）須魁偉五官須端正四肢須靈活言語須清楚聲音須宏亮耳聰須靈捷（業） 
[部查武職大員無著武昌]  
　　前兵部咨查提督哈連陞籍隷湖北年久並無其人令報明下落當經上憲通飭各屬查明果係何地之人現在何處兹聞各屬陸續禀復皆無其人未知何故（讓） 
[商局飭公司赴部註册鎭江]  
　　江南商務總局劉觀察世珩因華商公司例須由商部註册以便何護兹查有華昌小輪公司雖已成立尚未循例逹部特移行常鎭道轉飭該公司經理人抄單具禀商部核辦（若） 
[湘省派員招待回國學生武昌]  
　　畱學日本學生因爭取締規則相率散學湘省大吏派委候補知縣賀國昌赴滬江招待一切昨已過鄂趁輪東下（文） 
[錢肆禀追欠欵九江]  
　　高靖臣所欠晉康錢荘巨款逾限不繳由荘主赴九江道轅具控瑞觀察批示云此案两據具呈均經札行府縣勒傳追繳在案高靖臣等所欠該商店銀三千有奇前據抄呈縣批應俟官銀號公款追清再予核追畢竟目下官銀號帳項曾否清繳高靖臣原籍有無貲産自應確切查明秉公追繳何以瑞昌縣久不訊追亦不禀復欠債歸償絶無疑義候再逕札瑞昌縣趕緊勒傳到案確訊追繳刻日具禀察核仍候行府一體飭遵（名） 
[湖省電報暫停長沙]  
　　長沙電報總局所有各路電報已經停止數日闔省商民頗滋疑竇聞該局中人云近因雨雪連綿電線均已結氷阻力太大故電不能通如道里稍近之電信日内雨止或可照寄若相距較遠之地則非天氣放晴仍復不能通電云（篇） 
[鹽斤定期加價蕪湖]  
　　安徽開辦鐵路原議米釐彩票鹽斤三項爲經費大宗經李伯行京卿咨明皖撫札飭各屬遵辦在案刻經皖岸督銷局徐次舟觀察札飭皖岸各分銷局於本月十六日起每斤加錢四文由鹽店彙收彙繳以資路政（子） 
[潯道接篆九江]  
　　升授江西廣饒九南兵備道兼九江關監督玉觀察貴於初四日抵潯初六日晋省謁見撫憲胡中丞後即行返潯十七日辰時接印任事（名） 
[錢鋪又倒江西]  
　　省城銀根奇窘聚興同源匯豐各錢鋪先後倒閉兹三泰錢鋪又倒市面岌岌可危幸所倒者皆係小店虧欠尚不甚大各大錢店俱安然無恙故市廛尚不致動摇也（可） 
[紙幣暢消武昌]  
　　湖北官錢局發行之銀元帋幣及一串之錢票民間頗稱利便消行極廣（國） 
[擴充女學鎭江]  
　　鎭江承志學堂附設之女學堂因開　伊始規模尚簡兹因來學日衆故總理曹秉仁決議大加擴充（若） 
[銅斤欠磅餘聞長沙]  
　　湘省銅元局所購瑞記洋行銅斤因欠磅甚多遂由該洋行派人來湘復磅各節迭誌前報兹　復磅将竣不特與原碼相去甚遠卽較從前欠數愈覺加多故将未磅之二千餘條停止不磅未識将來如何結算也（初） 
[普通中學作罷武昌]  
　　前報紀鄂督張宫保擬設極大普通中學堂一節兹聞因種種不易且碍定章已作罷論聞者惜之（位） 
[幫匪持械互鬪鎭江]  
　　七濠地方匪類甲於他處日前與紅幇因事啟釁各率羽黨持刀互鬥地保急禀諸官當經保甲防營員弁立往拿辦該匪等始聞風而逸（此） 
[禀提擅受民詞九江]  
　　廣豐縣副貢陳際唐赴道轅具控羊口司查巡檢擅受詐害等情瑞觀察批示云披閲來呈該副貢等旣控羊口查巡檢擅受詐害則何以不将其收受何人呈詞及何人被詐被害確切憑據逐一叙明難保非一面之詞惟控關佐雜擅受詞訟及擾詐紳民情節重大虚實均應查禁仰廣信府卽飭廣豐縣迅速就近查明畢竟有無其事據實禀復察奪毋稍廻護循延（名） 
[諭誡抗阻學租紹興]  
　　武義高等小學堂邇由王紳式楨襄同縣主薛褧銘大令竭力提倡并推廣蒙學惟經費甚爲支絀因禀奉批准酌撥寺産數成藉充費用現值收租之時有頑錮生監挾憲示保護寺産之説抗阻圖肥當由王紳投縣禀陳當奉薛大令出示告誡畧謂近奉憲示保護寺産有除前已入官並犯案查封不計外一語界限甚明倘有誤會憲示故意抗租或刁生劣監從中主唆一經告發定卽嚴行查究（女） 
[拿獲連刦盜首蘇州]  
　　前日蘇鄉蠡墅鎭恊茂當鋪及杭姓朱姓三家被盜連刦報經吳縣張蓬仙大令履勘後會營跴緝本月十三日飛划右營管帶米都戎在湖州拿獲是案正盜八名起出贜物無算現已解省禀經撫憲飭發吳縣歸案訊辦（愛） 
[擬設徵兵總棧鎭江]  
　　常州揚州兩處徵兵上省非經行鎭地不可兹聞督楝公所徐總辦擬飭鎭江徵兵提調設一總棧以便接待供其食用（思） 
[擬辦日報禀官保護武昌]  
　　有某君集股在漢口開一日報館每日發行三帋宗旨嚴正並以近日風氣大張思想發逹擬不掛洋旗仿天津津報例禀官保護（國） 
[懸賞嚴拿匪棍鎭江]  
　　近日流氓甚多專以强搶索詐欺凌良懦爲事當經水陸總巡周錦堂協戎飭勇拿獲王四娃子小金陵二名解送丹徒縣訊究供出同黨多人刻已将姓名杪錄懸賞嚴拿務獲重辦（此） 
 
 

Page 10

 
 
[縣令因失察撤任杭州]  
　　鎭海縣差役荘某怗惡招摇已被紳耆告發當奉張筱帥批飭嚴懲解府提訊屬實用木籠站斃復因縣主韓子珩大令約束不嚴應得失察處分已由兼署藩憲顔小夏方伯於二十日懸牌撤任另委候補縣翁鐵梅大令長森署理尚有富陽縣董大令鳳來亦已因案撤任（知） 
[潤州得雪鎭江]  
　　鎭郡於十五日傍晚起下雪計積二寸有奇天氣亦較前數日爲寒（此） 
[官牙勒詐揚州]  
　　甘泉縣白大令将揚城各官牙劃分地叚凡買賣房産者無不受官牙抑勒索詐殊多不便有唐某勒詐尤甚不知地方官果有所聞否也（學） 
[蘇省官事]  
　　候補道劉健之觀祭體乾現奉撫憲陸春帥札委仍統浙西鹽捕等營並調辦敎練處已於二十二日到差○蘇省南路警察總巡吳明府西路郝明府均經上憲委辦釐捐遺差委候選同知吳司馬接辦南路府署發審局李大令相鈞委辦西路業已奉札謝委矣○常州府照磨員缺前經上憲札委趙參軍之華署理兹以抱病不克赴任因将委札檄請另委藩憲濮方伯准如所請輪委試用從九品龔少尹應圖署理（首） 
[總辦宴賓]  
　　製造局總辦魏觀察定期今日午刻在局柬請出使法國欽差任滿回華之孫慕韓星使寳琦及隨員沈硯簃觀察吳若雲觀察前陜西學政沈淇泉編修南北洋水師總統蕯鎭冰軍門會宴（奏） 
[禀商要公]  
　　徐家匯保甲委員陳少禹千戎昨日到縣禀商要公（近） 
[印花機器運湘]  
　　駐滬湖南採辦委員王明府曾托某商購有印花機器六部除西部解往外尚有二部共六十件重十墩值銀一千六百兩昨装麥邊輪船之往當經函致上海道咨關騐放（近） 
[札飭嚴拿逃勇]  
　　南洋常備勇丁甲乙兩人曾於上月乘操演時携械逃逸無蹤故由两江督練公所咨奉江督札飭各關道一體拘辦昨日滬道袁觀察奉文立札本縣汪大令查拿解安（近） 
[禀詞須蓋保戳]  
　　滬南總工程局總董以商民投遞禀詞並無保戳往往原告無從查傳兹定卽日爲始所有禀詞一律加蓋保戳始由當值員收受（奏） 
[流氓搶洋行兇]  
　　英界後馬路福康錢荘前日上燈時由店司送洋至某號在北京路興仁里口忽來流氓多人意圖攫取銀斗該店司膂力過人當場扭獲一人其人情急袖出手槍開擊懼而鬆手致被逃逸適有印捕到來幇同追赶其人復開一槍飛奔而去當投老巡捕房控告捕頭立飭中西探捕前往查緝務獲究辦（見） 
[報騐謀斃屍身]  
　　本邑二十三保十圖地保昨投上海縣報稱圖内風水廟查有被人謀斃之無名屍身一具未便收殮應請蒞騐適縣尊汪大令因病請假由水利廳孫少尹前往代騐復核（近） 
[英租界火警]  
　　昨早二點半鐘英界山東路十三號門牌復泰鹻肉店失愼計焚房屋四間捕頭派探詳查有無縱火情節禀覆核奪（見） 
[移罰作賞]  
　　製造局警察委員曾太守廣鍾前日會同劉敎習将本年各警兵之罰欵除去奬賞餘剩若干開明清册禀請總辦魏觀察批准仍行給賞各警兵以作度歲之需（奏） 
[訂期會訊]  
　　英商通和洋行控尤子鈞賣地不交一案訂二十五日十點鐘會訊○丹商協亨洋行控奚朗如黄梅伯買地糾葛一案訂二十五日午後會訊（見） 
[縣案二則]  
　　寡婦陳王氏因貧再嫁楊柏春被族中無賴陳東生指使陳金奎投縣控告前晚奉汪大令提訊王氏供夫故十一載本欲守志侍奉邁姑不幸子女夭亡翁夫棺未埋葬夫堂兄金奎並無分文貼補婦人又患病垂危借楊柏春醫藥洋四十餘元婆婆無以爲報卽将婦人嫁楊陳東生等先曾訛詐不遂現使金奎妄控乞鑒楊柏春所供相同大令判令氏姑陳李氏出據准王氏再嫁楊栢春爲婦族棍滋擾准予禀究○嚴寳生控嚴海松蘭松覇贖伊父良才活賣田畝亦奉質訊寳生供父親賣給海松兄弟田地三次均未杜絶向贖被掯求究海松蘭松呈上嚴良才三次售田賣絶契據方單大令閲畢斥寳生誣控喝責求免判具誣告結存案省釋（近） 
[總工程局記案]  
　　海門人楊亭營因　弟故世弟媳楊宋氏挈帶子女三人久回母家屢催不歸昨日途遇扭控總工程局孫明府立卽提訊氏供無人顧養是以回家明府判楊當堂領回每月給零用洋一元善爲撫養○發茂布荘出店張春甫扭控籮間夫馬阿炳及周浦船户顧阿和失去提單訊限三天尋交拾票之人在案昨已期滿經孫明府覆訊問張所失之布價值若千張供計洋二百三十元明府判再限十天找尋不到著各籮間夫及夫頭同賠洋一百元船户亦賠一百元張春甫自不小心賠洋三十元了案○公茂炭行主魏清芝控烏山船户竺起荘欠洋搶奪簿據訊限三天交案前日由陳二尹復訊烏山船帮鄭文根等七人環禀魏之行簿與清單不符竺供所欠之洋有船抵償二尹以魏單簿不符判罰洋三十元充公該欵著烏山船管幇調處○十六鋪阜康烟店主糜錫榮等開大發財彩票店用吳福生爲夥舞弊虧空洋一百六十元扭局請究陳二尹判限三天内繳洋一百元○柴船户楊阿秀前日在關橋被流氓四五人以買柴爲名搶去洋三十元報局立派巡士拘獲姚福生楊秀英兩人判各責手心五百下交保賠洋（奏） 
[英美公廨晚堂案]  
　　王澡氏控羽士胡崇倫凶賴借洋經關司馬提訊屬實判押限七天照繳洋一千元在案前晚奉司馬提比王章氏投案請追並稱分文未繳訊之胡供詞支吾司馬判仍還押限十天内措繳如違嚴比○張錦榮控妻趙氏被袁阿二拐逃奉訊押交在案前晚亦奉司馬提比袁供不知張妻下落問官以前承訊認未便翻賴判還押限十天交人○何松亭控郭誠齋盤踞滋詐訊供各情已詳本報前晚又奉覆侒何供郭曾縱火商人以誼屬同鄉並未報捕此次奉諭算帳實欠銀九百餘兩有公正人周坤山可証質之周供商人曾向兩造勸解令何津貼郭洋二百元是實訊之郭供詞支吾惟稱亦有公正人張姓可証詰之張供請津貼郭洋五百元令謀别業司馬遂判何給洋四百元各具遵結完案○已閉甡大荘東朱兆福經無錫縣派差押解至廨奉司馬訊押在案昨上海縣專差赴廨請将朱帶回訊追司馬判先送縣訊究再行解廨（見） 
[英美公廨早堂案]  
　　馬立師路高仁其專門聚賭抽頭前經中西探在高所開福昇茶樓拿獲判罰洋五十元在案前晚高又糾集賭棍胡松寳沈阿金金福生張福生陳阿毛郁阿毛等仍在福昇樓聚賭經新閘捕頭恊探拿獲解請究辦並稱高存洋一百元餘人各存保洋銀二十元惟郁阿毛未有保洋關司馬商之美安領事判郁罰洋十元共罰洋二百三十元除提充棲流濟良两所各五十元外保洋充公賭具銷燬○張早桂與王阿四藉端将袁蘇氏毆打受傷昨由包探解究司馬判張王各押捕房兩月○失業馬夫吳明春昨向戚根才借洋不允大肆凶毆並被剝去棉袍由探徐阿華拿究司馬以吳係過犯判押西牢兩年工作○魏清記木行主人積欠美 
 
 

Page 11

 
 
商茂生洋人賑銀控奉飭傳抗不到案昨由差探請示司馬判改提究追○胡仁全與甲乙兩犯串竊電燈公司鐵螺絲各物由探拿辦司馬以人証未齊押候再訊○捕解朱桂生竊茂太洋行小洋什物張金楚竊周阿金家衣物請究司馬判各押捕房両月○駱吉昌用控店東朱品山洋四萬餘元押限兩禮拜繳清在案昨日覆訊駱供非在逃之劉子括到案不能繳洋司馬判暫押捕房三月如劉拘提不到再行定斷○陳福生竊陸愛生衣物報捕拿獲詎有龔七郎出面将該捕王阿生兇毆報探解究司馬判陳押三天龔不應毆捕押捕房一月○徐桂祥欠美署古太太銀一千一百五十一兩訊押至今分文不　昨解請追徐供唐家弄有市房二十間可以抵押銀四千兩求恩交保出外料理司馬判交的保限二十九日如數繳銀違干押追不貸（見） 
[法租界捕房事]  
　　布客郎清和本年十月由江灣鎭装運布疋至滬售與八仙橋德順里萬蓉記議價洋一千六百元當付寳德荘支票七紙屇期往收無差迭次向索祗収到洋二百元前日郎投訴捕房捕頭飭探往拘萬已聞風逃逸當将伊妻某氏帶回捕房准予交保著交本夫到案訊究○本月初九日哈明元向生泰祥珠寳店選購珍珠七百四十粒計洋七百五十元翌日又購二百粒計洋二百五十元據稱代楊公館及菜市街席姓靛行代購約定二日後付洋屇期往收哈已盡數收去且初次選購之珠已被質去交出當票三紙計當本五十元昨因扭訴捕房捕頭訊問之下諭飭押候解堂究辦○樊老四購買某姓田畆欠洋一千五百元延宕不還被失主扭訴捕房飭押候訊樊知無可推諉昨日将洋如數呈繳捕頭准予交保再核（居） 
[美租界捕房事]  
　　某西人酒醉至武昌路祥和成烟帋店購買香烟不名一錢向索反将店夥王阿三葉阿根兇毆由捕将兩造帶入捕房捕頭以各有不合斥釋○曹揚林報稱行至蔡家浜被流氓多人拆梢不遂戳傷手臂請究捕頭允爲飭探查辦○朱家宅朱某前晚因送灶施放爆竹巡街捕以其違章拘究旋由家屬存洋保釋○樓福生被陸阿裕在百老匯路兇毆受傷由捕将陸拘押候辦○百老匯路福智里口倒斃無名丏屍一具由捕馳報捕頭飭傳地保棺殮○王阿寳乘李阿子東洋車至百老匯路因給車資起釁将李毆傷面部由捕将兩造帶入捕頭以各有不合斥出（古） 
[更正訛傳]  
　　二十二日報紀擬請裁撤地甲一則内載南市總工程局總董擬将二十三七鋪及十六福等地甲禀請道縣裁撤云云兹悉總工程局並無其事合爲更正（容） 
[杭垣官報]  
　　十一月初一日憲駕黎明出轅詣武帝廟行香畢上院八座司道候補道杭中二協武職領統旂務紳士均差賀現任候補府同通州縣鹽務曁首領佐貳等官均親禀賀初二日錢塘縣汪禀知本日赴東嶽古蕩里勘案候補縣丞顧德漳禀奉直隸候補道施委勸辦奉天善後賑捐差蔡正蒙專丁來省禀奉江甯藩扎憲委兼辦江南賑捐差初六日候補道戴啓文振會朱入候建勳禀銷憲委警察局學習差初七日候補府包發釁同知胡福保通判陳鴻銓知縣楊國觀　致章李正華周傳義縣丞胡鎭藩曾翰章准補諸曁典史吳燦英均親禀安候補縣李如金禀知到清道局差初八日錢塘縣汪禀和赴黄龍洞勘案回前烏程縣但懋褀禀知直順賑捐案内保舉同知直隸州叩謝初九日王恩彤禀銷中三段巡分差署曾稽縣丞宋嘉珍禀辭赴任初十日縣丞吳葆誠禀知順直賑捐出力蒙北洋大臣袁保補缺後以知縣用奉部核准叩謝左景瑶禀奉憲委赴處屬遂安每月房捐差蕭山縣丞張以巽專丁來省禀知順直賑捐出力蒙北洋大臣袁保在任以知縣用叩謝 
[粤商樂善]  
　　敝所素無恆産當年開支全賴年捐而廣帮善士每於冬季彙繳歷有年數本年已由全亨號麥少屏大善士勒助洋一百六十六元二角亟登報章以揚仁風謹将各户清單開列於後全亨福記捐洋十元悦生棧捐洋六元璍彰公記捐洋五元老悦生捐洋四元譚同興福安以上二户各捐洋三元聨和長成鴻昌鴻發廣成合德祥合記號茂泰永益福蘭堂利興以上十一户各捐洋二元有隆致寳長長和永增祥錕源永興隆廣發源廣益瑞源祥匯安錕華粤瑞祥遠昌興隆發裕豐同珍鴻成合記棧廣茂泰廣興隆廣德源同福裕興利亨探花樓鉅泰燕香樓宴樂春廣　泰同利　麗芳瑞祥茶號宏發和盛順成廣合成易安居全安居石芝杏花樓全安號奇芳怡珍居廣利安安和祥泰康義生昌利益源記逢泰　源均益英昌廣維新廣誠信泰隆綸泰祥永安正誠信潤寳齋鹿芝館邇遐齋保和安廣昌隆同春堂種德園南昌接元堂日升一家春隆棧順利東興元吉廣福和萬利昌鉅興宜隆生泰廣同昌廣章永生利普太和彩章廣興祥同芳居福興廣興利義益隆全利成生隆全發以上九十二户各捐洋一元上林春梁天興萬和永興同順錦記仁棧永同昌昇利恆泰德昌泰永利昌裕昌榮廣吉祥合隆信記鴻和萬利鉅隆榮章源利三合紹昌益豐萬合霍星舫杏林朝合益正恆隆廣衡隆聨興義祥祥興廣同安同益生永利廣其昌廣盛隆吉祥軒二章廣聨豐廣泰以上四十二户各捐洋五角南和捐洋二角○又承隆盛米號助洋一元○銅洋二十元銅小洋十六角○老巡捕房送來罰欵洋五十元滬北棲流所啓 
[德發洋行經收上寳義務善會捐欵第廿六次清單]  
　　楊文溶洋五十元無名氏洋一元安慶春　荘銅洋五十八元張愼興銅洋一元二角袁福房舊棉衣十件共收洋五十一元銅洋五十九元二角舊棉衣十件 
來函 
[振武宗社書記員報告]  
　　婁塘潘宗伊勸周桐孫周子馨印定侯陳頌清吳祿壽秦三泖張叔平陳養源陸應豐等誓不吸雅片並願勸本鎭同人○華亭顧臣廬劉子逹鄔連生潘孔昭願廣勸親友南匯唐伯馴倪殿梅王友枚仁和沈牧孫餘姚王子連均誓終身不吸並勸親友○茆擯振武支社歸新甫函報入社諸君姓氏列後社長鄭子頴黄兆麟黄紹中王夢良黄寳忠王葆初王雲棠范永春書記員王　南楊厚甫范保林黄纘　曾永之范坤范桂堂黄綱陳芹在玉冰周代表許君平歸均歸友德歸夢鼇歸炎歸寳仁潘代如楊二南歸保德曹醒吾楊育才周二南王友其顧福臻黄潤欽顧壽一周雨田錢寅森黄召宗王永輝錢鏡屏王鉞黄樹生楊省三　君亮王浩生黄岡黄君瑜周葆欽海根仙瞿望麟瞿敬之簡雪葆等五十一人 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
報之弊而從銷數最少之年作爲永遠産額尚未斟酌盡善大抵淮南溢産之鹽未能全數歸垣者皆由透私之所致卽如通屬私鹽多販於浙鹽引地是其明証如皆咎於各場之虚報則該各員之因虚報而免議處者或可寛其旣往因虚報而邀議叙者豈皆可置不諭乎且自海勢東趨以後如泰州之則荘通州之金沙等塲久無停鑿歲買鄰塲之鹽以充本場之額則此外不出鹽之塲幾同虚設今旣更定額産數目若者宜裁若者宜增首應分場詳加釐訂若必依違舊例恐各塲員狃於考成而虚報之弊終未能絶又淮南定章每引正鹽六百斤耗鹽六十斤則成引出塲必如通屬之角斜併茶泰屬之草堰廟灣等塲每引開除三桶四分二釐通行一律方昭公允乃若吕四一塲至每引開除四桶五分八厘之多是以九百餘斤斤成引微時灶户不勝其累於鹽法亦大有窒礙此豈可不亟爲更定者該運司辦事認眞早荷聖明洞鑒應請飭下兩江總督轉飭通盤籌畫将通泰海各塲近年實産鹽數切實考查另行分别定額並蒋出桶成引各數一併核定總期於産數與銷數交相維繫事關更定考成仍應由該督妥議奏明辦理所有清釐淮鹽額産據咨改奏緣由理合恭摺具陳伏气皇太后皇上隔鑒謹奏光緒三十一年四月二十四日奉旨依議欽此 
　　宫門抄十月二十日外務部欽天監侍衞處值日無引見召見軍機本日已刻皇太后皇上升乾清宫日本國全權大使小村壽太郎駐京使臣内田康哉覲見呈遞國書 
[大臣松奏爲蒙旗創設學堂謹據情代奏摺]  
　　奴才松壽跪奏爲蒙旗創設學堂謹據情代奏仰祈聖鑒事竊據哈拉沁札蕯克郡王貢欼諾爾布呈稱承德府已設中學堂爲培植士民進身之階惟蒙旗風氣未開人多愚魯爰自捐俸創辦崇正小學學一所並開導旗民捐辦蒙學堂両所延請内地敎習文案等昌專課蒙漢子弟畢業後援照學堂章程一體給予出身等情代奏立案前來奴才查興學培才原爲當務之急熱河中小學堂各屬多已籌設惟蒙旗舉辦各堂請一併給予出身係屬創舉應否淮其設立奴才未敢擅專除将送到章程分咨學務處理藩院外謹據情代奏伏乞皇太后皇上聖鑒訓示施行謹奏奉硃批學務大臣知道欽此 
[江西巡撫胡奏爲職員獨力捐修文昌宫請循例建坊摺]  
　　頭品頂戴江西巡撫臣胡廷幹跪奏爲職員獨力捐修文昌宫請循例建坊恭摺仰祈聖鑒事竊前准部咨嗣後士民人等凡有捐助各項善舉銀至千兩以上例得請旨建坊者悉改題爲奏等因歷經遵照辦理在案兹據布政使周浩詳稱義甯州職員陳鳳雲獨力捐修該州文昌宫用過工科銀一千二百九十餘兩核與建坊之例相符據該管府州取具族鄰紳耆甘結加具印結詳請轉詳具奏前來臣伏查文昌宫有關祀典該職員獨力捐修誠屬好義急公誠心樂善合無仰懇天恩俯准職員陳鳳雲循例建坊給與樂善好施字樣以示旌奬而昭激勸除将册結送部外謹恭摺具陳伏乞皇太后皇上聖鑒謹奏奉硃批著照所請禮部知道欽此 
　　宫門抄十月二十一日商部鑾儀衛鑲黄旗值日無引見青州副都統文瑞假滿請安並請訓宗人府代奏宗室覺羅人等謝賞一月錢糧恩召見軍機文瑞 
[浙江巡撫聶奏爲查明浙省光緒二十八年分津租案内各員完减考成實數摺]  
　　頭品頂戴浙江巡撫臣聶緝槼跪奏爲查明浙省光緒二十八年分津租案内各員完減考成實數恭摺復陳仰祈聖鑒事竊准户部咨行合議前漕運總督奏光緒二十八年分江甯等七省漕項漕糧津租帮津等欵一摺單開浙江省津租項下兼理台州衞事史恩緯兼理衢州所事胡壽海未完分數不符應俟查明奏報到日再議光緒三十一年正月二十三日具奏奉旨依議欽此等因當經轉行遵辦去後督糧道顔鍾驥詳稱查兼理台州衛事臨海縣知縣史恩緯奏銷册報未完津租考成三分六釐一毫五絲計較原叅減少一分七毫七絲係開單奏報案内未将接徵代理臨海台州府經方榮陽應攤考成分攤計算致有錯誤原叕兼理衢州所胡壽海未完考成八分七釐二毫一絲嗣於奏銷案内查有接徵代理知縣盧士鴻應攤考成二分一釐七毫九絲先後共據完解銀五百三十四両二釐計有溢解銀二百七十八兩四錢三分三釐應請歸入胡壽海完數減議處分計尚未完考成五分四釐四毫六絲銀六百三十八兩六錢七釐已於本案津租奏銷内聲明扣减未完分數兹又據胡壽海於本年六月二十三日續完銀一百一十八兩除造入下屇四柱册新收項下報查外計仍未完銀五百二十両六錢七釐應減考成一分六絲仍未完考成四分四釐四毫開摺詳稱奏咨分别改議減讓前來臣覆核無異除飭将未完銀両嚴催掃解清楚並将清摺咨送户部查議外理合恭摺具奏伏乞皇太后皇上聖鑒敕部核覆施行謹奏奉硃批户部議奏欽此 
[雲貴總督丁奏爲雲南省城猝被水災現經設法疏銷籌欵振卹並鄧川屬被水各情形摺]  
　　雲貴總督臣丁振鐸跪奏爲雲南省城猝被水災現經設法疏銷籌欵振卹並鄧川州屬被水各情形恭摺仰祈聖鑒事竊查雲南省城七月初八九等日大雨傾盆畫夜不止臣正深焦灼飭查提防初十日午刻忽據報城外金汁盤龍等河堤同時漫决勢甚建瓴頃刻過肩滅頂東南兩城外數十里民房田畝槪被淹没並由涵洞溢灌入城東南隅各街巷亦水深數尺及丈餘不等臣督同司道府縣文武各官憑堞勘視並督飭賃舟紥筏拯救災黎撥給空閒廟宇公所分起安插籌欵振濟幸時值白書淹斃人口不多連日疎濬水雖漸次消退難望秋成又據鄧川州禀報該州於六月初旬被水和山等里田畝均被冲刷秋收無望臣奉職無状未能感召天和災祲迭見彌切悚惶現均行令該司道分委妥員會同該州縣等将被淹各田糧詳細勘明照例分别應蠲應緩造册詳報並責成該管道府督飭查辦妥爲撫恤毋任各災黎流離失所以仰副聖主勤恤民隱至意據雲南布政使劉春霖署糧道柳旭曾同善後局司道詳請核　奉前咨部查照外所有雲南省城猝披水災現經設法疎消籌欵振恤並鄧川州屬被水各情形謹恭 
 
 

Page 16

 
 
摺具陳伏乞皇太后皇上聖鑒訓示謹奏奉硃批著卽妥爲撫卹毋任災黎失所餘依議欽此 
　　宫門鈔十月二十二日吏部翰林院正黄旗值日無引見堃公假滿請安伍廷芳謝署刑部右侍郎恩胡燏棻謝署工部左侍郎恩唐紹儀謝署外務部右侍郎恩吏部奏派騐看月官派出張英麟陳邦瑞溥良李紱藻景厚崇勳胡燏棻陸潤庠茹泰彭述陳慶桂雙壽貴秀崇興王誠羲聨豫召見軍機鄒福保 
[雲貴總督丁奏爲思茅關第一百七十九結期滿徵收税銀及提存支解各欵開單具報摺]  
　　雲貴總督臣丁振鐸跪奏爲思茅關第一百七十九結期滿徵收税銀及提存支解各欵開單具報恭摺仰祈聖鑒事竊准户部咨洋關徵收税銀照章按結開單奏報一次等因當查思茅關自光緒三十年十一月二十六日起至三十一年二月二十六日止第一百七十八結期滿徵收税銀及提存支解各欵業經開單奏報在案兹據雲南思茅同知兼管關務李同壽将該關自光緒三十一年二月二十七日起至五月二十八日止第一百七十九結期滿徵收正税照章分别四六成以四成作爲京餉其六成洋税項下開支關用經費及傾鎔折耗不敷銀兩照案由蒙自關暫行借撥支用至應提一成五釐出使經費現仍照無欵可扣請免提解開列四柱清單詳請奏咨並聲明此結提歸外務部三成罰欵銀七錢五分等情前來臣復核無異除咨外務部户部南洋大臣查照外謹照繕清單恭摺具陳伏乞皇太后皇上聖鑒敕部查核施行謹奏奉硃批該部知道單并發欽比 
[雲貴總督丁奏爲紳士自捐鉅欵修造鐵索橋工竣籲懇天恩給予奬叙摺]  
　　雲貴總督臣丁振鐸跪奏爲紳士自捐鉅欵修造鐵索橋工竣籲懇天恩給予奬叙恭摺仰祈聖鑒事竊查界於滇省彌勒邱北兩縣之混水江名大江邊上通省城下逹開廣爲商旅往來必經要道舊設義渡船隻每逢夏秋大雨時行江水盛漲人馬多被漂没行著患之恩安縣在籍紳士四品銜分省補用知縣李正榮目擊其鞙因捐建石橋河寛水大難告成功徒糜數千餘金乃改議建造鐵索橋長十五丈六尺寛一丈二尺五寸用鐵練横互兩岸而工竣共用工料銀二萬八千餘兩報由署彌勒縣知縣黄守正勘驗屬實禀經雲南善後局司道會同布政使劉春霖復核造册詳請奏奬前來臣查定例士民捐修工程銀兩數逾鉅萬歷經奏請奬叙有案該紳李正榮慨捐鉅欵修建鐵索橋利濟行人洵屬好義急公不可多得查所捐銀兩數在二萬兩以上合無仰懇天恩俯准将在籍四品銜分省補用知縣李正榮賞給三品職銜並三代從一品封典以示奬勵出自逾格鴻慈除将工料清册咨送工部局查核並咨户部查照外謹恭摺具奏伏乞皇太后皇上聖鑒訓示謹奏奉硃批著照所請該部知道欽此 
[署江北提督劉奏爲酌調防營步隊來浦訓練以期次第整頓摺]  
兵部侍郎銜署理江北提督廂白旗漢軍副都統奴才劉永慶跪奏爲酌調防營步隊來浦訓練以期次第整頓恭摺具陳仰祈聖鑒事竊查漕標防勇原設步隊三營馬隊三營又常備步隊二旗惟步隊中營常備正旗駐紥清江其餘各營旗分紥淮徐海各屬專司巡緝向不調操防境甚廣一營常分紥多處将且不能盡識其兵何由訓練在防日久弊端叢生有聨絡鄉團之益卽有散漫難稽之患勢使然也近年前漕臣螴夔龍陸元鼎始有調補校閲之舉尋皆調任以去未竟其事奴才到任時正值夏防吃緊未便遽調卽經通飭各營旗嚴切申誡力除積習認眞巡防並密派員弁改装查訪勇丁尚無缺額至於技藝之生疎營規之廢弛則有不待查而可知者現交秋令防務較前稍鬆自應更番調浦次第整頓兹先調駐紥沐陽之步隊左營駐紥安東之步隊右營來浦校閲卽以向駐江北之南洋續備護軍副中副前二旗前往塡紥照舊分防以慰民望而靖地方又常備副旗步隊原紥宿遷峒峿鎭其地本有右營馬隊巡緝該旗並無分防地段亦卽調浦操練奴才謹常悉心校閲察其利弊考其强弱認眞訓練期成勁旅其馬隊二營分紥桃源宿遷等處地當孔道伏莾滋多追逐匪徒護衛行旅騎兵較爲相宜應從緩調浦以重防務俟現調二營一旗訓練精嫻人皆得力堪以派出換防再将未操各營旗輪流調練務期實事求是一律改觀不敢稍任懈弛所有酌調防軍步隊來浦訓練緣由理合繕摺具陳伏乞皇太后皇上聖鑒訓示謹奏奉硃批知道了欽此 
　　宫門鈔十月二十三日户部宗人府正白旗值日無引見值年旗代奏八旗兵丁謝賞半月錢糧恩克王請假十日 
召見軍機毓朗 
[大臣載等奏爲淑愼皇貴妃奉安園寢所有應行辦事均案各妃園寢奉祀成案一體辦理片]  
　　載瀛等片再奴才等檢查成案妃奉安事宜饗殿内應行螴設鋪墊木器等件及奉祀禮部應用各項器具由工部辦理祭器由廣儲司製造茶膳餑餑等房應用器皿由石山工部備辦在案荘頭園户應添祭田由附近州縣撥給香燭果品米麥羊隻等項由禮部太常寺光祿寺兩翼等處領取歷經辦理在案今淑愼皇貴妃奉安園寢所有應行辦事奴才等遵卽轉飭各該承辦司員等照例分欵咨行均按各妃園寢奉祀成案一體辦理謹附片奏聞伏乞聖鑒謹奏奉硃批知道了欽此 
[河南巡撫陳奏爲分統豫正總軍記名總兵在防病故緣由片]  
　　陳夔龍片再據代分統豫正左軍儘先補用參将張連山禀稱竊查前分統豫正左軍記名總兵韓立本籍隷安徵懷遠縣由俊秀投効軍營隨同勦捻粤各匪歷保參将補授汝寗營參将旋升補信陽恊副将嗣於擒獲泌陽縣閙敎首要張澐卿案内出力奏保今職派委督隊駐紥許州彈護鐵路因巡哨操勞感受風寒復觸發肝氣舊疾醫藥無效於光緒三十一年八月初六在許昌防次病故等情　報前來臣查許州爲鐵路經行之地該防營駐紥該處彈壓巡緝最爲喫緊未便乏員經理除另派委員馳往接統外所有分統豫正左軍記名總兵在防病故緣由理合附片陳明伏乞聖鑒再前接電鈔該總兵韓立本已奉旨補授四川重慶鎭總兵　　今尚未接准部咨合併陳明謹奏奉硃批另有旨欽此 
 
