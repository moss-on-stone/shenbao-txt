# 1913 - 144 - 4914462

 

Page 1

 
 
要件 
[宋案證據全錄（十三）]  
[第四十九件（應夔丞寄金臺旅館信一紙信封一箇）]  
　　金臺大執事照今有朱蔭榛委員因公來京仍寓貴棧人地不熟統煩照拂寄存銅火爐一只天氣轉熱請爲收拾安放爲託應夔丞立正三月廿日亥正（此處有應夔丞印） 
　　（信封）煩朱委員順交前門外西河沿金臺館升啓特任駐滬巡署緘上海文元坊三月二十法租一號 
　　第四十九件（説明）此函係應夔丞親筆蓋有應夔丞印章從金台旅舘取來 
[第五十件（應夔丞令朱蔭榛稿一紙）]  
　　令朱蔭榛特任駐滬巡查長應令委事照得本署公費奉中央核定按月由大總統撥給洋二千元以濟公需在案茲自二年正月至三月共三個月計應請領公費洋六千元正特繕具公文一角印領一紙令仰該差遣員朱蔭榛卽日賫赴北京親投總統府呈遞領欵回南勿得玩悞切切此令應口口 
　　令江蘇都督府屬官巡查署差遣員朱蔭榛准此二年三月二十日送稿照令廿一日（此處有應夔丞印） 
　　第五十件（説明）此件註明三月二十日送稿與第四十五件同時其照令廿一日五字係應夔丞親筆所註蓋有應夔丞印章 
　　按第四十九第五十兩件應夔丞委朱蔭榛赴京領欵事是爲一節 
　　第五十一件（上海應寄應夔丞電一紙蔭寄應夔丞電一紙） 
　　應電 
　　蘇州蘇台旅館應夔丞鑒洪專差來候復速回應 
　　蔭電 
　　夔丞電速復蔭齊十一月九號晚連明到 
　　第五十一件（説明）此件係上海應寄蘇州應夔丞電大約其時夔丞在蘇又蔭寄夔丞電七字及十月九號數字係另紙書寫不辨何人字跡晚字抹去 
[第五十二件（洪述祖寄應夔丞信二紙）]  
　　兩函均悉雲君欵到京於兩日内必照撥不悞此來浮費較多量珠之欵恐不及歸請弟處代支容後繳還瀕行或能先還零數亦未定特先聲明兄准三十號夜車行擬於午車送行李先往望吾弟派借一妥差赴寗並屬馬君代定車床位三客似較妥當一切費神不作客套手復 
　　夔丞老弟足下小兄述祖復啓弟夫人厚賜雙釧謝謝一月廿七日 
　　第五十二件（説明）此函似是洪述祖在滬時 
瀕行致應夔丞之信 
[第五十三件（洪述祖信一紙）]  
　　今晚不克分身明日相見不悞兩渾三號 
　　第五十三件（説明）此函上下均不署名係洪述祖字跡 
　　按第五十一二三三件均洪應往來函電備考之件（完） 
專件 
[調查奉天吉林黑龍江三省砂金情形佈告（六）]  
[（楊澧海儔氏）]  
　　更請進言不開採之害前者澧游歷東省之時據土人言民間裹糧入山以挖金爲業者三省合計不下二十餘萬衆卽前清地方官所謂金匪者也夫此輩豈樂於爲匪哉良以地方官吏向不關心任令委員吏役或串同分噬或威力欺壓以致逼而生變緩則逃亡急則拒捕挺而走險此韓邊外所以挾衆數萬踞樺甸縣負嵎自固者也其害一現以吉林一省言之私挖砂金之民不下十萬衆毎人毎日採金五分毎月得金一兩五錢卽以至少計之毎人毎年得金十兩合十萬人計毎年可得砂金一百萬兩聞採金 
 
 
 

Page 2

 
 
之民因畏吏役之故多不敢售之本國轉而私售之外人查其售價日人以老頭票二十五圓兌換砂金一兩俄人以羗帖三十圓兌換砂金一兩日復一日其漏巵難以計數其害二匪獨此也俄民近於邊境者往往聯羣結隊越界盜採常與土民齟　强無人理日人則每交結土豪給資令其盜挖而收其金長此放棄而莫爲經理其暗耗外溢之禍小强鄰覬觎之禍大也其害三有開採之利如彼不開採之害又如此及早圖之其辦法不可不講也綜而言之有三大端（未完） 
時評 
[毋過激（無名）]  
　　毋過激過激必生反動此自然之勢也 
　　今之洶洶指摘反對政府者皆由於前此反對政府者之洶洶過激有以招之也夫使反對政府者而始終不出情理法律以外則政府固有可非可議之處人亦安得從後而反對之今反對政府者以過激招人反對而反對反對政府者若仍以過激之手叚行之其能免人之復有反對其後者耶 
　　夫人心不可捉摸者也然而細以按之實至可捉摸何則一言之發一事之起苟偏苛而過於分則即有不平之心生此不平之心如電之傳人人同應特當局者走於一端不及覺察耳不平之心一再隱忍隱忍旣久乃生反動此人生天付之性也故欲求不反動莫如使人不生不平之心欲求使人不生不平之心莫如守其分而不過激 
　　政府之答覆宋案與借欵其辭巳達可以巳矣商人之反對暴烈舉動其理甚正亦有效矣若使民黨而能約束漫罵政府者政府而能約束漫罵反對黨者反今所爲則人心自平亂機可自此息矣不然洶洶作勢咄咄逼人兩無謂也 
命令 
　　五月十一日臨時大總統命令任命梁士詒署財政次長此令 
　　任命孫寳琦署稅務處督辦趙椿年署稅務處會辦此令 
　　喻毓西熊一弼加陸軍少將銜漆英加陸軍軍需監銜此令 
財政總長周學熙呈請任命許孝綬署湘岸榷運局局長應照准此令 
　　代理國務總理段祺瑞呈稱據署審計處總辦王璟芳轉呈雲南審計分處處長陳介呈請辭職陳介准免本官此令 
　　代理國務總理叚祺瑞呈稱據署審計處總辦王璟芳呈請任命廖治爲四川審計分處處長樓振聲爲黑龍江審計分處處長席聘臣爲雲南審計分處處長應照准此令 
　　代理國務總理段祺瑞呈稱據新疆都督兼署民政長楊增新呈請任命蔣恩榮署伽師縣知事應照准此令 
　　司法總長許世英呈請派署浙江高等檢察廳檢察長鄭文易前往日本修習實務應照准此令 
　　任命王天木署浙江高等檢察廳檢察長此令 
　　陸軍總長叚祺瑞呈核覆黑龍江都督擬以英順文義田忠額永福富全補佐領海亮連山瑞齡權志連和愛新泰巴彦倉富紳布德克吉布補陽明校請予准補等語應照准此令 
　　蒙藏事務局呈據青海廣大明智察罕諾們汗呼圖克圖呈請將隨同來京之堪布陳勒立瑪等給予獎叙等語該堪布等隨同該呼圖克圖遠道來京勤勞備著自應一體給獎以示優異堪布陳勒立瑪應加封爲默爾根堪布大喇嘛羅佈藏克周管家阡日佈應均給予默爾根綽爾濟名號却爾吉仍木尖巴應給予綽爾濟銜蘇牛族宗目卓呢爾尖加鹽參應均以商卓特巴記名却牛阡日倪應以大喇嘛記名加瑪羅不不衅多利格勒應均以呢爾巴升用此令 
　　蒙藏事務局呈稱伊克昭盟副盟長特固斯阿勒坦呼雅克圖呈請將該旗協理台吉量予獎叙等語協理二等台昆都藏佈應進封爲頭等台吉以勵忠誠此令 
　　蒙藏事務局呈稱科爾沁旗濬勤古拉畢古勒森廟額爾德呢木拉根班第達沙得拉布丹桑那木濟勒來京謁見納賮輸忱翊贊共和洵屬深明大義擬請酌給獎勵以昭激勸等語額爾德呢木拉根班第達沙得拉布丹桑那木濟勒應加封默爾根那們罕名號此令 
專電 
[北京電]  
　　初九財團得歐電巳與奥團商妥中國前訂奥國借欵三百五十萬之約仍可繼續但在三箇月内不得發行債票五國團之二百萬鎊墊欵可即交付於是該團昨日會議俟審計稽核龍伯核准用途後卽於十四日交欵 
[北京電]  
　　財政總長周學熙巳决意辭職一時又難提出總長故以梁士詒署次長 
[北京電]  
　　進步黨巳發表宣言書大致主張消納暴民與官僚於軌道之中今日合議員職員開特别會發表經過事實籌商成立大會 
[北京電]  
　　近兩日消息歧出一面傳滬製造局被佔贛皖兵皆出發冷遹架砲緊對津浦北向（記者按此數消息皆屬京中謡言其實毫無影響甚屬可笑者姑載於此以見北人談南事者之誤）一面又傳孫黄巳和緩國民黨亦不主張决裂 
[北京電]  
　　北京保商會開會到數萬人有旅館業者提議禁住反對借欵議員住宿馬車房屋各帮均宜照此後改爲職員會提議請賠償損失及贊助借欵並有請助餉征暴徒者因通電各省商會及呈袁表示贊成借欵並復活前六千萬鎊之議及賠償損失事 
[北京電]  
　　昨日衆議院開會進步 
黨提請照刑律懲行兇議員超然派某証明吕陳行兇是實國民黨石瑛謂議員不負責任國民黨健者皆不發言林長民報告彭允彜等迫令紀錄科長改竄速紀錄情形因初五湯確曾宣告此項咨文須再經表决而彭等令改爲報告借此誣議長違法嗣後乃議院法及旁聽規則 
[迪化電]  
　　俄兵於伊犁邊境日增居民謡傳將有戰事甚爲惶急 
[哈爾濱電]  
　　外蒙活佛近賄鬍匪滋擾内蒙南境 
[梧州電]  
　　桂滇交界貉里地方近有大股匪徒出現專事焚刦兵寡不能抵禦 
[南京電]  
　　程都督擬將鎮江十六師内撥兵一旅分往四路要塞防衛不日卽實行 
[南京電]  
　　昨美國砲艦亞而罷尼號艦長布利土拖而親赴都督府道賀承認民國並代表海軍全體歡祝之意都督省長均赴美艦答謝 
[南京電]  
　　聞張謇日内來寗與都督省長商榷導淮事宜 
[南京電]  
　　省議會咨省長謂江北一年内命盜案十餘萬起省長覆請議員將苦主列表見示以備查辦語含譏鋒 
[南京電]  
　　昨國稅廳長單鎮赴滬親往各處巡閱釐務 
[南京電]  
　　孫毓筠有由京南下消息 
[南京電]  
　　應省長現准内務部咨轉請滬寗郵局上海某某等報不代寄遞該局是否承認尚未見復 
[南京電]  
　　警察廳長擬將下關消防隊歸併商埠巡警局辦理藉省經費 
特約路透電 
[廣州電]  
　　廣東全省巿議會縣議會巳通過議案決意贊助中央政府貶斥南北分裂之騷動並望從速選定正式總統 
[北京電]  
　　德政府通告五國銀團中其他數團謂德國佛爾康廠不認曾與中政府訂立合同承造魚雷艇按中政府前嘗通告五國銀團謂巳與該廠訂定合同故料德政府必巳壓力加諸該廠以期依守五國合同也 
[北京電]  
　　中國紅十字會會長請政府撥洋五萬元以便在汴設立救疫醫院因該省現有疫症故也 
[北京電]  
　　進步黨巳宣布政策如下㈠進求國家之幸福建設鞏固之良政府㈡尊重輿論保護人民神聖不可侵犯之權利㈢順隨世界大勢增進和平之利益進步黨於十一日開會全體公認黎元洪爲理事長名員演說者頗不乏人 
[北京電]  
　　聞財政總長周學熙辭職在即梁士詒將繼其任 
[香港電]  
　　葡國巡洋艦亞達羅斯托近取道澳門駛回本國昨晚英艦太買接其無線電謂在盞洲北道觸礁大受損傷急盼援救香港海軍監督卽派滅魚雷艇哇太拖船亞特拉斯開至遇險之處葡國炮船派特里亞亦駛往助援香港葡領事復於深夜派拖船愛地斯載運救難各物續往該巡艦並未死人續電云滅魚雷艇哇太拖船愛地斯均巳駛回據謂該巡艦受傷甚重艦上人員及軍裝各物均巳移至派特里亞砲船愛地斯復載救難各物駛往接濟續電云該巡艦之兵士及軍裝各物巳有一部分分裝三艇由小火輪拖往澳門香港葡領事接電謂該巡艦尚有保全之望 
譯電 
[北京電]  
　　聞上海國民黨領袖巳抵此間與政府協商調和辦法並提出要求數欵若能照行則允舉袁爲正式總統 
[北京電]  
　　梁士詒巳任爲財政次長此間一般人士豫料周學熙行將辭職而以梁氏繼之俾袁總統益可直轄該部蓋將來行政機關當推該部最爲重要也五國借欵之障礙巳盡消除銀行團昨（十日）巳第一次交付墊欵現議定後四星期内每星期交付墊欵英金五十萬磅俟用款證書交由稽核員批准後卽可隨時向銀行支欵昨日巳支欵若干豫料星期二日將支用巨欵 
[北京電]  
　　外間多料財政總長周學熙辭職後將以留學德國之李某繼任 
[倫敦電]  
　　印度藩務次長本月九日在下議院宣布印度本年不再以鴉片運往中國並謂英政府擬與中國修改條約及放棄印藥出口貿易自由黨各報評論此事極爲滿意 
[倫敦電]  
　　美總統威爾遜君現正草擬電文致開列福利亞州知事詳陳彼與日本反對外人購地議案之意見以期感動其心否認該案 
[紐約電]  
　　國務卿白乃安君在英美百年和平紀念會赴宴時曾於席間宣稱威爾遜總統倡議與世界各國訂立萬國條約規定嗣後國際爭端非呈萬國公斷所候其宣布决斷後不得貿然宣戰或輕開兵釁白乃安君謂此實歷來籌畫趨重和平最近最能持久之辦法若能實行則戰禍自遠云旋復有餘員各抒偉論皆以英美永遠和平立言於是會中之員齊聲高唱英美國歌極形歡騰會場滿懸英美兩國及英屬各地之旗　 
[哇太樺電]  
　　坎拿大海軍議案巳於今晨（十日）三點四十分鐘由股員會通過同意者佔多數三十二人 
[倫敦電]  
　　英國社會黨在利物浦舉行第二次常年大會時由伊爾文君主席謂此届開會以彼所見聞斷之最爲失意各員討論進行規則時殊形擾攘主席乃謂彼等行同無賴某議員答稱請主席當視黨員爲同志勿視若犬畜云 
[倫敦電]  
　　法德兩國社會黨在培恩地方開聯合會法國國會社會黨議員到者九十八人德國國會社會黨議員到者三十三人某議員提議懇請瑞士政府倡議箴勸法德兩國恊訂限制軍備條約經衆贊成通過 
[巴黎電]  
　　西班牙首相與謁者相談時極言西王對於法國歡迎之感意該相現望法西兩國必可締結密切之協約 
[倫敦電]  
　　要求參政權之女子焚燬鄧地附近之某邸損失約值英金萬磅康勃利巨大學足球棚今日有炸彈一枚轟發孟哲斯特國民工黨報經理因印刷要求參政權之女黨機關報被拘業巳押欵保釋上星期内女黨所毁各物總計共值英金四萬四千磅特白林某大劇場洗濯所内昨晚發見一洋鐵罐内藏實心彈藥筒四十二枚裹以浸油之棉花綴以燃着之導火線前在該劇場服役之某女童現巳就逮是否與此有關尚未得悉培肯漢某空宅昨晚被焚一部分當時救火者見室内若有炸彈一枚羣相驚亂旋知爲無害之圓筒利物浦里姆街火車站休息室及里定郵政局内均發見炸藥郵政局之炸彈乃由包面察破其上開明寄交巿政局某員顯欲俟各員於休假日離院後炸之利物浦之炸彈内裝火藥小釘等物惟導火線均經取去並發見無導火線贋鼎之炸彈多枚顯圖恫嚇人民非求炸裂者 
[塞京電]  
　　據半官消息塞維亞與布爾茄利亞兩國巳消釋意見布國允將分地條約協議修改 
[薩洛里卡電]  
　　希人因布軍近在馬其頓多行不端如驅逐正敎敎士搜刧民居虐待外人等舉時有所聞故爲怨聲四起聞芒特班瓊希布兩軍簽定息爭條約後布軍忽襲擊里夫特拉之希軍惟未得悉詳情 
[土京電]  
　　巴爾幹各邦要求土政府賠償兵費英金六千萬磅現信列强擬依從俄國意見贊成賠欵惟定數不大 
[柏林電]  
　　巴爾幹各邦現除希臘外均願媾和希臘要求列强擔保以愛琴海羣島及愛披納斯屬之 
公電 
　　電局分送各政黨各報館兹有國務院致武昌黎副總統各省都督民政長省議會電文曰奉大總統令據湖南都督譚延闓江西都督李烈鈞安徽都督柏文蔚廣東都督胡漢民電稱政府不經院議違法借欵請立罷前議等語該督等援引參議院議長張繼副議長王正廷宥日通電爲未經院議之明 
 
 
 

Page 3

 
 
徵不知國會合兩院而成卽使一院中全體主張尚未足據爲定論况張繼王正廷自行黨院聲明純係個人私電見於參議院議員丁世嶧等之聯名通告是原電當然無效至以外人任總理總辦等差徧查華洋文合同絶無其事何得揑詞聳聽淆亂人心現兩院旣巳搆成倘果如該督等所言自有監督機關足以代表人民詎肯放棄責任自改革以後政費浩繁呼籲不應併計前清賠欵外債積欠至一千二百萬鎊之多該督等身任地方倘能分認籌還何至有忍痛求人之借欵乃中央再三催解應者寥寥復作此不負責之空言坐觀成敗該督等何利之有焉柏文蔚前曾贊成借欵有忍痛須臾尚可死中求活之文兹亦自變初心隨聲附和原電稱内外烈士躬冒萬死締兹民國應如何極力維持而該督等當國基將定之秋不於國際債權求根本之解决以免破産徒爲呌囂若惟恐國之不亡亡之不速者其何以對旣死之烈士更何以對起義之軍人耶宋敎仁被刺案現方開審檢查證據自有專司非經法庭無從判决若以影射勾串之虚言爲牽連政府之確據則按諸程都督抄呈全案證據有應夔丞與洪述祖函内載裁呈時報三月十三日囑令登轉之記載並民立實記遯初在寗之說詞讀之卽知其近來之勢力及趨向所在矣近住在同孚路黄克强家又爲克强介紹將私存公債六十萬由夔爲之轉抵義豐銀行計五十萬元外有十種股票時值四十餘萬爲遯初之運動費並不問其出入夔處攤到十萬昨被撥去二萬等語亦將憑應洪來往之函定爲以重金資助兇手耶政府爲全國政令所自出中外具瞻豈可臆斷是非自污國體該督等與政府誼同一體休戚相關如不候國會之制裁與法官之判决好爲逆臆自蓄成心侵軼鼎立之三權淆失大命隨之該都督等亦難辭其無法守人心憤失大命隨之該都督等亦難辭其責任且都督爲現役軍官有絶對服從之義務民政長爲行政長官有服從中央命令之義務萬國通義詎尚未聞該都督民政長等近日電文多出於職任範圍之外竟置行政統系於不顧該都督等亦有屬官如相率效尤何以爲治且唆同憭以抗爭陷國事於危險雌黄信口更非身列軍界政界者所當爲譚延闓素明大義諒非本心胡漢民僻處海疆或有誤會至柏文蔚李烈釣身處近省豈於此事始末懵無所知似此張皇宣告煽惑人心國事更將何賴殊非本大總統平日意料所及也等因特達國務院庚印京電局青 
　　美人丁義華致孫黄電云諸公痛專制之流毒下改革之恒心前年起義告厥成功其時南北不無隔閡諸公設法溝通力謀統一大公無我之心早巳衆目昭彰諸公造成民國之偉烈豐功實爲中國五千年來歷史上之獨見破壞旣巳告終建設尤非易易對外英俄有無理之頻加列强有賠欵之催索對内黨爭劇烈兼之宋案發生布短流長駭人聽聞者非謡二次革命卽傳南北分治諸公用盡百折不回之志造成燦爛莊嚴之共和民國何來不幸之言淆亂人心必有幸災樂禍之徒乘機煽惑姑無論是否有無其事然人言嘖嘖不但有損諸公名譽卽從前偉烈豐功一旦付諸流水况且列强虎視設使國本動摇人民塗炭强隣收漁人之利所謂誰厲之階平日爲國家者之初志何在興言及此實深浩歎現在國家旣處於危險旋渦之中正諸公二次建功之日理應攘臂急起力挽狂瀾總以國家民生爲前提至於宋案一經法庭自有水落石出之期中央借欵如果用非其當想五國資本團亦不肯輕易通融以上兩事均無可猜疑之點將來中央必有詳細之宣布洞達如諸公亦毋庸弟瑣陳也弟蒙諸公不棄相交有素今覩大局阽危不能不以朋友之誼略進忠告卽敝國亦極盼中國諸偉人出而維持所以日昨正式承認公如果采納芻蕘非但四萬萬之同胞之幸福卽敝國亦欣仰不置者也丁義華江 
　　南昌李都督鑒冬電敬悉德全對於宋案手續純取法律主義現在巳交法庭自有法律解决至若維持大局吾輩同負其責惟識時者當審察人民心理之趨嚮前年革命告成由於人民心理以排滿爲唯一之目的故振臂一呼衆響皆應今之大多數人民不知政治爲何物但兩年來嘗受痛苦不願再有紛擾此爲普通心理吾輩一言一動當在法律範圍之中倘過於激切釀成暴舉轉貽反對者以口實夫大多數人民反對未有不敗亡者也德全在蘇言蘇元氣未復商業凋敝餉不足以赡兵兵不足以禦侮一有警耗盜賊蠭起地方糜爛鷸蚌相爭强鄰干涉如吾輩者不獨身敗名裂直萬世之罪人巳耳總之政治不良革政治之命可也若釀成分裂之禍因以革民國之命則不可國民黨慘澹經營得有今日誠非易易更須穩立脚步求政治上最後之勝利切不可激於忿憤爲孤注之一擲至於德全自處但知保持地方治安其他政治問題當聽國會解决德全但盡規勸之責而巳承慇慇下問不敢以不由衷之言相告尚希察敎爲幸程德全庚印 
　　各省都督民政長義會鑒並轉各報館國會成立友邦承認薄海内外嚮治喁喁正宜羣策羣力共奠國基豈意權利消長之間遂啓私人競爭之漸或者故作謡言或則張皇武力將不惜以大衆艱難締造之民國博個人互鬥之孤注垣瑞霖霄九目不忍見生靈無辜重罹兵燹竊思共和以來五族人民尚無意見何有南北方今地方中央互生惡感大抵皆少數激烈之言論與利祿孜孜所造成並非出於南北人民之公意用敢敬告大家深念國家淪亡之痛母爲一般奸雄所利用尤望各都督各政黨各報館顧全大局同任維持此後政爭悉循法軌持論一趨大公毋復挑撥致生厲階須知甘爲戎首卽是罪魁目視手指勿謂四萬萬同胞盡可欺也衆議院廣東議員陳垣譚瑞霖黄霄九叩虞 
要聞一 
[大借欵墊欵停滯之原因（北京特約訪員一葉子）]  
　　奥欵爲梗 
　　五國大借欵簽字以前政府曾與比利時資本團訂定一百萬磅之借欵又經天津瑞記洋行之手與奥國斯哥達公司訂定三百五十萬磅之借欵比欵一百萬磅業巳交足至奥國斯哥達之欵三百五十萬磅其中巳交出者五十萬磅其餘三百萬磅則猶未交出也 
　　五國資本團亦聞外間有政府訂結該兩項借欵之說然因三月五日大借欵交涉停頓之後小借欵時有所聞五國財團以爲此小借欵之說爲維持交通銀行之信用極不注意而以一種風說視之及此次大借欵簽押之後五國資本團始知該兩項借欵不但旣經訂結且其欵亦有交出之者故在二十七日簽字當時所約定先付墊欵二百萬磅其中五十萬磅允於二十九日交付之者五國團因此不能履行至是而又起一交涉 
　　據所聞則奥比借欵之中屬於比國部分者當與從前唐紹儀時代（卽去年三月十四日）之借欵一百萬磅俟大借欵成立之後一併償還至奥國借欵則其額較多而多數未曾交付傳聞爲利息六釐擔保亦甚厚甚有關碍大借欵公債票之出售奥國斯哥達之借欵利息旣爲六釐與大借欵五釐利息同時出售公債其所受影響必非細故遂因是致墊欵交付不克實行 
　　以是之故五國資本團對我政府質問奥國借款條件其担保是否與五國大借欵之担保有關若担保與大借欵無何等之關係然其公債之出售確在何時若不悉行提示則墊欵無論至何時亦决不交出苟政府不肯提示其條件則五國團進而要求政府不論奥國借欵有若干未曾交付不可不自今六個月以後再行發賣債票强求政府之承認政府於此猶未爲確實之答復以至墊欵之交付有遲遲不進之情勢矣 
雜評一（無名） 
[消滅紛擾法一]  
　　北京之商人以其所處之地位自巳之眼光贊成大借欵可也因贊成大借欵而抵制反對大借欵之議員至欲不使之住宿不與之交易以抵制外貨之慣法抵制之亦太甚矣余謂此等會議警廳亦當取締之如湖北取締公民大會然消滅紛擾不少也 
[消滅紛擾法二]  
　　有越於範圍之記載皆足以擾亂治安不問其反對自巳與反對他人也警廳旣曾告誡反對政府之報紙亦當告誡不反對政府而輕言南方之若何若何抵敵北方而與事實不相符者苟如此消滅紛擾亦不少也 
 
 
 

Page 4

 
 
   
 
 

Page 5

 
 
   
 
 

Page 6

 
 
第六版 
要聞二 
[北京發起男女敎育聯合會主張平等敎育]  
　　吳木蘭君發起男女敎育聯合會於初五日下午一時在京師開預備會到會者百餘人吳君卽將近日對於男女敎育平等問題演說略云今日開會爲男女敎育平等研究進行方針若吾女子以學識能力不如男子以致國家政治任男子違法敗政均不能過問故吾女子萬不可不極力要求男女敎育平等也木蘭以女權不能發達良由女學不能振興於是發起男女敎育平等問題夫男女敎育平等非欲與男子爭權也欲養成女子能力以與男子共負責任也如男女敎育平等則男子能爲者女子亦能爲願合共努力進行以達男女敎育平等之目的聞者莫不鼓掌隨後演說者有許君學源李君志銳演說畢卽提議預備開正戒大會事宜當由衆議先舉定臨時職員擔負籌備開大會之責當時舉定名譽會長孫君少侯吕君志伊于君右任錢君錫霖鄒君魯趙君端張君大昕臨時正會長吳木蘭臨時副會長張君楚臨時幹事庶務交際文事調查財政敎育各員均依次舉定當即布告約定每日至會籌備開成立大會事宜定期於後星期日在湖廣會館開成立大會布告成立再行選舉正式會長及辦事人員以圖進行 
[憲兵干涉民主報詳紀]  
　　民主報四號專電欄内登載張勳兵開至徐屬一事於六號有憲兵至該館干涉未得要領而去至七號早九鐘該憲兵又來馬隊九名擁入該社意欲索閱底稿據新聞界人言該稿係德人阿得梅所訪且謂該社所登張勳兵開至徐屬一節他報亦多揭載如本京之京津時報亞細亞報國報等均謂張勳兵巳在南方開仗頗獲勝利云云較民主報所登似尤甚也該憲兵等第二日到民主報社後聲稱帶有致檢察廳公文奉陸軍部命令今日非編輯員同到檢察廳不能了結時該社編輯員均外出由發行人招待後有亞東新聞社記者彭佛公君因事往民主報適遇該憲兵談及此事彭遂向該憲兵云有聞必錄報館天職且此事各報登者甚多卽該社登載不實可請更正如謂更正不能了結到檢察廳提起訴訟亦可現該社編輯員均巳外出諸位此時可暫退去俟該社編輯員回時再到檢察廳知會貴營可也該憲兵排長易某謂閣下係局外人乎則此事不必與聞如有關係乎則卽請閣下爲代表彭君云余爲東亞新聞記者與民主報毫無關係言畢而退憲兵排長易某疑彭君爲民主報書記見彭君退出民主報社坐車行即令憲兵尾之至彭君入東亞新聞社内該憲兵乃始回民主報時將七鐘矣該憲兵等候至七鐘餘仍未見民主報編輯員回社遂揚言明早再來而去 
[京師發現可疑之女子]  
　　内務部接某字偵探報告現有女子暗殺黨來京見其腰纒甚粗因係女流不便探索現巳派人暗守記其行蹤隨時報告云云昨日前門外西車站果有一女子身服西裝下車後將行李搬入某棧房内有密探隨迹其後該女子知形迹被人窺破卽行隻身入城内六國飯店該密探復隨至六國飯店守候多時未出因詢問該店主人始知該女子巳易裝自後門去矣又復四出尋覓探悉該女子巳搭京奉赴津卽用電話通知天津站長囑其嚴密查拿後復回某棧房搜其行李果有炸彈手鎗云 
[天津警廳亦欲干涉報界]  
　　天津警察廳訓令云案查津埠報館林立均經報廳立案言論正大者在所多有本廳藉資觀摩當然任保護之責其有捕風捉影藉端敲詐公然侮辱者旣係違犯法律於大局有關或妨害個人名譽經人告發亦不能不實行干涉傳廳究問以保治安近日新春秋大同兩報舘連次登載各節語言狂悖業經先後函送檢察廳由檢察廳起訴傳訊究辦在案現在雖未判决將來自有一定應得之處分但爲維持現狀起見嗣後遇有任意挑釁破壞大局及汚人名譽各項報章未便置而不問致釀衅端卽由我警界人員隨時檢點一經查明確係違犯法條卽將該執事人傳送本廳說明有無理由分别核辦俾息風潮而防意外合行訓令令到各該署長即便轉知各該署員人等一體遵照辦理此令 
[鄂國民黨大會被阻]  
　　國民黨鄂支部黨人於八號復以全省公民名義開會於省垣黄鶴樓先日遍布傳單激勵紳學商各界赴會事爲黎副總統所聞以該會非公民會乃國民黨會於是晨卽派江南留鄂第一師二團一營至黄鶴樓上官胡祠奥略樓演說團各處駐紥又調鄂軍步兵一營紥於黄鶴樓下斗級營興善莊一帶以遥爲援應又出示貼於鶴樓舊址略謂宋案自有法庭判斷借欵應由議院主持凡公民等自應靜待解决勿庸强爲干涉若有人藉端開會鼓煽激烈包藏禍心惟有遵大總統命令立派軍警干涉分别拿辦云云各黨人到會者見此狀况大爲憤懣然又懼演說激烈致閙事端遂紛紛散去 
鄂省近事紀 
[華橋請辦水泥廠]  
　　湖北大冶水泥廠借欠日本三菱公司債項六十九萬餘元又墊付購機料等項十七萬餘金延期年餘無力交付三菱遂請履行合同將該廠及所有財産發封作償迭經鄂省上海兩處當道代爲婉商日領展期而該廠總理程祖福一味遷延毫無的欵前月上海會審公廨巳將該廠上海總公司及帳據股票有價証據發封時漢口日領亦請黎都督執行封廠黎以該廠爲湖北巳著成效之實業應力維持堅請日領展限兩月俟傳程到案籌商由京鄂政府收歸官辦詎日前日領事又來詢問官代還欠究竟能否可靠黎督尚欲爲請緩向日領則謂案巳發生數月程祖福始終支吾刻下萬不能再待鄂政府旣無現疑接濟空言何補遂無可拒駁允其將廠發封適程祖福巳由滬來鄂詢知並未籌有現欵惟希望財政部撥濟公債票爲續命湯而巳故黎督夏民政與日領事三菱公司代表等商定派實業司長屈德澤前往大冶執行封廠一切機件器物開單雙方留存但發封以後三菱公司不得遽享所有權須照合同變價償欠先儘華商承買巳經日領承認黎夏二公以内地紳商一時難集巨資頂盤特電南洋各島華商會及上海華僑公會招致華僑接辦昨巳有僑美巨商梁成壽來鄂呈請接辦刻正與實業司長磋商辦法惟日人覬觎此廠巳久未識不别生異議否也 
[司法界之改組]  
　　鄂省各級審檢廳倉卒成立各法官資格多不相符有以警監卒業而膺檢事者有以未習法學而任判事者以致違法之案層出不窮近民政長以鄂省法學人才旣少財政又極支絀巳商允司法部暫將各屬初級審檢廳取消於縣署附設審檢所以節經費省議會以司法與行政混合起而詰問業由司法籌備處長周珍將亟宜改絃易轍原由說明並將改訂辦法函請省會决議施行兹悉議會對於所擬辦法多表朁同惟以審檢廳人員之權限資格標準若不嚴爲規定難免不蹈前清州縣及現在司法衙門之弊特請該處將改組全案送交核議期臻妥善 
[外交司之改組]  
　　外交司長胡朝宗曾奉中央任命爲特派湖北交涉員因司員太多裁汰惟艱以故改組未卽舉行兹始將取消辦法擬定發表司署改爲特派交涉員公署一面呈報外交部副總統民政長一面咨行各司及江漢關並通令各縣知照惟新印尚未頒到仍暫用外交司舊印信公署仍不遷移 
[贛省會再議兩大問題]  
　　五號省便開會由任議長宣佈甘肅都督趙惟熙來電由衆員議决擬電答覆復宣佈上海公民會來電其激烈派主張依照來電進行令袁總統趙總理周總長卽日解職穩健派則主張對於借債請國會提出彈劾案對於宋案請速組織特别法庭公開審判其他條件皆非省議會範圍所及於是兩派人互相辯論極爲洶猛後以穩健者多不主張破壞該派將占優勢付表决而黄人庸尹士珍顔丙臨等則主張電催國會查照前電進行是爲第三派於是任議長又以此說付表决得多數贊同案遂通過 
[廣東開平匪亂續誌]  
　　粤省福軍標統李湛在開平古儒墟剿匪陣亡一事業見前報現該縣營特當日剿匪情形呈報胡都督並請優卹李標統及迅撥大兵會剿其文略云二十四日匪徒五六百　聚該墟時該知事適赴長沙等埠開辦警察聞報立約李標統星夜飛赴剿辦而駐紥宅梧鄉之江防游擊隊亦馳至會剿該匪等一見官軍抵墟卽行佔踞山頂開槍拒敵兇悍異常軍隊分路進攻匪亦分路抵拒各軍奮勇上前愈逼愈近並由縣飛調鄉團協助以壯聲援李標統於槍林彈雨之中親將機關砲移各軍奮勇上前愈逼愈近並由縣飛調鄉團協助以壯聲援李標統於槍林彈雨之中親將機關砲移逼匪巢爲一掃盪平之計詎未施放中槍陣亡各士兵奮勇搶護屍身匪卽乘機突圍而出分投散竄士兵以統帶陣亡未敢窮追是役由六時戰至十一時斃匪數十名奪獲旗　多張戰馬二匹起出被擄男女八名口軍隊傷斃六人查無下落者一人查此次圍捕四面攻進斷絶匪徒去路本無難悉殲除不意李標統奮勇爭先竟遭不測以致功敗垂成現匪等紏集愈衆槍械精利異常且敢遍佈謡言必使開平地方糜爛而後巳請迅撥大兵會同剿辦福軍標統一缺並請遴員接統以重職守至李標統奮勇捐軀應如何給卹聽候鈞裁 
[中央勸告川省議會]  
　　四川省議會因選舉議長黨爭劇烈以致至今尚未開會日前該省議員來電則藉口胡署督出席時以兵力威脅故相約不到會惟川省報界公會昨致政府公電則云議會開會選舉議長時報界列席旁聽胡督並未用兵力威脅確因黨爭劇烈以致至今未能開議除將當日各報所記彚呈外請速由中央電飭開會中央接電後巳電該省議會請其顧全大局勿因黨爭而遂致議會停滯勸告各議員卽日到會開議故該省議會巳於前日開會矣 
[閩議會質問孫督增兵案]  
　　福建省議會議員鍾毓英周道南提出質問都督書云近日外間盛傳閩省現將增編新軍一旅查閩省自光復以後兵額巳增餉需之繁人民實有不堪其擔負者故裁兵一節臨時省議會及岑鎮撫使均認爲閩省最在最急之一事卽民政長此次答覆借債質問書亦謂賡續借債前議正爲裁兵起見究竟裁兵一節民政長與都督有無成議何以一面言裁一面又有增編新軍之說雖軍民分治軍政方面都督負完全責任然增一旅之新軍則人民永增一旅軍費之擔負民政長總管全省民政財政於人民之能否擔負亦不可漫不加意况都督宦閩巳久當亦灼知閩省財政困難達於極點而財政之歲出軍費實居其大部倘不極力裁减軍需以爲補救之計則全省破産即在目前本議員等誠有大惑不解者謹援據省議會暫行法第十九條之規定提出質問要求民政長轉咨都督請將裁兵情形并有無增編新軍事實於五日内詳細分别答覆問者鍾毓英周道南 
楊督處處防報館 
[拘留秘書訪員]  
　　迪化來函云新疆都督府秘書員徐遂初原上海某報之特約員並有該館寄來交通部執照一紙凡新疆緊要新聞隨時由電局拍發都督府以一切秘密事件均被宣布甚爲不悅旋有人將徐君各原電底稿送至都督府楊督閱之大憤遂將徐君送至首府衙門收押並卽電呈國務院略云徐君以秘書職任私自通電報館有違秘書條例應請示懲處刻聞國務院尚未答覆也 
　　又聞此事洩露之由來因前徐君將所有訪件郵寄上海某報館恐人拆閱信面大書楊都督封寄字樣及信到上海而該報館巳經停牌郵局仍將原信遞回送至都督府楊督以此始知徐君担任報館訪事故有昨日之事也 
[不許省城辦報]  
　　日前某黨新疆支部黨員某君條陳楊督極力主張在省城地方開辦報館一則灌輸文明闡發共和真理一則新疆縱横二萬里僅伊犂一隅之地辦有報館不免掛一漏百若在省城另行組織一報館以爲都督與本黨之機關實在一舉兩得云云聞楊督甚不贊成此舉當時答某君云我素來不愛看報宣布命令公文現巳辦有官報倘再開設報館聽其捕風捉影言論自由是使民氣囂張於新疆前途大有妨碍决不許其開辦云 
[檢查郵局信件]  
　　前楊督以科阿軍務吃緊恐商電往來洩漏軍機特令各局收發電報遇有密碼一概不許拍發巳經呈請交通部通行在案兹聞楊督先事預防雖電報巳有限制而各處信件亦宜檢查聞巳派委常駐郵局監察員凡商民往來信件必一一過目然後發行云 
[哈密廳兵變之傳聞]  
　　政府頃得新疆坐探員來電謂哈密廳駐紮之軍隊現因欠餉未發於本月五日晚譁變到處焚燒搶掠居民紛紛逃匿等語政府以未見新疆都督來電究竟實在情形如何尚不得知刻巳電飭新督查明是否實有其事並將辦理情形詳細具復矣 
 [P蘇州兵士鬨閙詳情 
　　蘇垣黄廢基營兵於五月十一號晚間七句鐘忽然出隊開鎗鬨擊城中居民驚惶異常各處店舖一律閉門男孩婦女竟有奔逃哭泣者皆不知何故直至九句鐘始由巡警向各舖招呼無事令卽照常開巿人心始安兹將此事詳情錄下 
　　該軍係陳有珍團長所部第七十九團步隊之營現在改編歸入第二師長章駕時所部編入第三團中陳有珍改充砲標團長連日由章師長與各管帶等商議挑精壯者編入砲隊次者編入馬隊再次編入輜重工程隊餘多隊官排長兵士等則遣散每人給恩餉三月總之將該軍徐淮帮人零星編散夾入湖南帮中各兵士等大不滿意遂相約私下計議以我等如改編則須全隊改編不能星散如遣散則全軍皆散須照湖北章程每人七個月恩餉團體早巳結成近日第二營管帶吳保恕第三營管帶練開印均至第一營部（在黄廢基）商議改編之事各兵士等巳向營長團長等再三要求營團長均以師長之命未能作主爲詞各兵士見此情形以非用武力要求不可遂於五月十一號晚六句鐘趁三營長均在營部之時預先約定該軍城外一隊同時進城全營各兵士等約三百多人各各執持洋鎗多裝子彈全行出隊分渡各兵南於夏侯橋平橋一帶北於言橋東西二路則太陽宫及鷄拇橋等四處各兵十餘人持鎗伏地以待餘則列隊於營門前營中三營長欲扒營牆逃走各兵士等齊向開鎗三營長即行退下遂發電話飛報章師長軍政司陳團長等速卽前來鎮攝少頃陳團長帶親兵十餘人到來各兵士等誤認是章師長立卽先行朝天放二排鎗以示威隨同陳團長之兵喊呌是陳統領各兵士等卽停手陳團長到營云爾等何故如是情形兵士等云我等並不反只要求改編辦法如須遣散則全軍皆散須照湖北章程辦理陳團長允俟軍政司到來商議再定少頃軍政司蘆鹿平司長率憲兵一隊乘馬到營各兵士等站隊歡迎盧司長卽登檯演說改編之爲難情形並詳加開導一番各兵士等仍以前情要求盧司長允以如改編則必自官長以至火夫全隊改編决不星散撥派各兵士等甚爲感激遂各棄鎗歸隊 
　　章師長得悉此事當時卽電話至城外楓橋寳帶橋等處飭令出隊進城鎮攝乃各軍官長等以大隊進城恐黑夜之中商民驚惶且恐反致擾亂諸多未便故未出隊而章師長旣不敢到黄廢基去吊兵又不到一時無可如何立卽連夜出城上火車赴甯謁見都督請示辦法 
　　當夜警廳各警隊及商團各部操員飛划水師各隊等均出隊在城内巡邏徹夜不休至天明始行歸隊幸地方尚安謐云 
[江蘇省會開會紀]  
　　江蘇省議會於初九日下午一時開第二十一次議事會㈠宣布預算特别審查會審查本會預算情形報告議至四時仍未决㈡宣布郝議員儒琳等提出省議會聯合會無庸常設機關緊急動案至鐘鳴五下時亦未决議議員巳紛紛解散矣 
[補紀議决四案]  
　　㈠規畫海蘭路線選擇海口建議案㈡民政長任用蔡肇元爲丹陽縣知事質問案㈢淮徐海清鄉改以縣知事爲總辦建議案㈣民政長諮詢各縣忙漕限外加征究應如何分成支配案 
[議决農業銀行及公典案之辦法]  
　　㈠各縣應察酌地方情形籌設農業銀行及地方公典㈡農業銀行及公典之基本金得由縣議會議决征收忙漕附加稅但不得逾原有附稅之半額㈢前條之征收至多以二年爲限其不足者得募公債㈣縣議會議定指辦農業銀行或公典時由縣知事通告縣巿鄉並呈報省民政長限二年内開辦㈤在籌辦其期内間征收及募集之欵由縣議會議訂管理方法不準挪作他用㈥各縣農業銀行或公典開辦時省民政長派員查給資本及其組織法公布之 
地方通信 
蘇州 
[巿民質問查烟騷擾]  
　　前日地方檢察官汪駉孫率同警士至胥門查烟騷擾一事巳誌前報兹將該處巿民公社曁商團支部長季小松質問警察廳長書錄下昨夜九點鐘胥門外萬年橋堍王永順桐油棧内大門巳閉突被地方檢察官汪駉孫率同警士十餘人進門四處搜尋問及來由始悉爲查烟起見退出後復擁至隔壁住家打門而入該屋同居共有四家其時均巳就寢警士等踰窗分路入房翻箱倒篋婦女則令脫衣搜檢童孩則被驚嚇啼號人聲鼎沸闔里震驚家用什物亦多毁損門户門閂亦遭斷壞至十句半鐘始出當夜各住家不能閉户只得飭人看守至今毁壞形跡尚未修好竊思查烟爲司法之權本屬正當惟汪駉孫爲司法官長尚如此擾亂治安無怪冒充查烟員之曾經釀成盜案也現在各户所受損失巳由二區巡官史勘查確實用特備函呈請轉請汪檢察官將昨夜查煙究竟搜查幾家且因何如是騷擾宣佈理由地方幸甚 
[案重罰輕之烟案]  
　　昨記思婆巷殷企范昆仲私吸鴉片爲檢廳查獲烟膏烟具並大宗烟土一案兹悉當時拘押實祗其弟殷仲良夫婦二人昨巳判决殷仲良罰洋七百元其妻罰洋五百元結案刻聞檢察長蔡韻笙君以其案重判輕提起上訴再議重罰 
[坍屋壓斃人命慘聞]  
　　前晚閶門閶門内申衙前一點鐘時忽然坍倒房屋十餘幢當時壓斃剃頭店婦人一名飯店中幼孩二名某姓孕婦被壓斃爲最慘肚腹破裂腸穢滿地又有一女孩將肛門被壓脫出呼痛之聲慘不忍聞其餘損手折傷者約有十餘人兹探得致坍之由因該處房屋年久失修近因左首浴堂翻造房屋 
 
 
 

Page 7

 
 
一經拆卸致半而落空稍有震動卽趁勢傾倒也 
松江 
[旅長點驗軍隊]  
　　蘇省改編陸軍松地原有步隊第一第二兩營歸第三師第四旅蘇旅長謙管轄蘇君特於昨日躬來松城將該兩營點收事畢由鈕中將招往筵宴翌日回省聞殷譚兩營良奉到都督札文略謂軍紀首重嚴明服從是其天職訪聞有人借演說蒙事爲名影射附會意在煽惑宜加意慎防云云蓋有所指也 
[電飭解散海蠻]  
　　日前盧司長致沈統領電云奉都督發交據松鹽公司養電開二十日有張翀翁仁杰號召海蠻數百人在奉境道院地方抗拒緝私由何蘭堂督隊拒捕喊殺連天葆安第一營楊營長見衆寡不敵退避三舍若不立予解散脅從嚴拿首要勢必愈聚愈衆地方糜爛不堪設想祈迅電葆安沈統領多派師船切實彈壓以安人心交司速辦等因情形是否實在張翀究係何人請就查明相機辦理希速電復世儀梗印 
天津 
[慶賀美國承認]  
　　美國承認中華民國共和巳誌前報兹聞警察廳通令各警署於八號在署門懸掛美國旗及民國旗作交叉形各長警均穿新黄哈嘰布軍衣以相慶賀各官吏各團體機關則到李公祠行慶賀禮 
[運動大會預聞]  
　　天津學校了聯合運動大會定於五月初十日下午在南開青年會體操場開辦刻下青年會中西幹事員正與各校委辦諸君商辦一切預備招待事宜聞巳承敎育司長蔡　學捐贈銀杯一具作爲優勝獎品其餘錦標紀念金銀獎牌亦皆如式定製兹將合辦運動會各校列下北洋大學新學書院高等工業高等商業陸軍醫官立中學南開中學德華普通水産學校共九校 
江西 
[請釋京津謡言]  
　　京津各報喧傳本省李督遇險駐京津贛籍諸公均欲亟聞其詳昨由衆議員張于潯黄懋鑫二君先後電請李督將詳情示知以釋羣疑 
安徽 
[劣董賣米鬧禍]  
　　皖垣欽化鄉有劣董江某者武斷鄉曲素以重利滚剥囤積米石起家近來該鄉米糧阻禁出口故每洋一元可買米二斗一升日昨該董由外歸途遇婦女二人負米而來詢知米購自彼家價仍以一元購二斗一升卽憤憤而歸乃責令家人前往向該婦索還米四升婦人不允遂將洋擲還奪米而回該婦憤極遂先將其小女抛棄塘中復自投水自盡登時該鄉人聞知大動公忿卽報由自治會開會議將該劣董家産全數充公變賣購米開辦平糶并呈請省議會轉請柏民政長於盈餘項下撥欵資助以濟貧民噫如江某者可謂爲富不仁者矣 
[美國承認開會紀]  
　　本月二號美國正式承認中華民國昨經國務院通電各省懸掛中美兩國國旗慶祝當經皖省柏民政長分佈傳單入場券於八號下午三時在俠烈祠開會慶祝各學校及各女校皆紛紛整隊而至軍警兩界到者亦甚多旋由美國聖公會男女各敎師率領男女學生整隊而往先奏軍樂開會由女學生唱歌都督府副官長吳幼山君宣布關會家　後由韓主敎與祝方耀兩君演說頗爲動聽四句鐘後奏軍樂散會是日蒞會約千餘人惟政界中重要人物皆未到云 
雜評二（默） 
[男女平等之敎育]  
　　世界之女學不外賢母良妻與非賢母良妻兩派歐洲各國於此兩派尚在劇戰之時代也日本之敎育家於數年前盛倡女學改進說議將賢母良妻之敎育改爲非賢母良妻之敎育然以反對者多相持數年而未决今者北京之敎育界巳發起男女學界聯合會主張男女平等敎育矣男女平等敎育卽非賢母良妻派之敎育也吾國女學之程度較日本何如乎果能進而至於非賢母良妻派之階級乎然以較之不於女學着想而僅譁然爭女子參政權者主張巳切實矣未始非可喜之事也 
[風潮激盪之政海]  
　　風與潮相激盪而成浪今日之時局正風潮激盪之時局也而政海中之波浪遂滔天矣南中各領袖嚴電責中央而中央之嚴電亦連翩來矣報紙極力詆駡政府而京津警廳干涉報館之嚴令亦相繼發現矣各政黨團體開會演說激烈而黎督派軍警干涉之事亦起矣說者謂政府方面之激烈乃南中激烈之反響也特不知反響之反響將若之何 
[紛紛變動之軍界]  
　　軍界風潮最大之原因有二一餉糈問題一改編問題卽以近數日發現之事觀之重慶之兵變哈密之兵變皆爲軍餉也鄂兵退伍前鬧事蘇州黄廢基軍隊鬧事皆爲改編也改編與軍餉爲主其事者最爲難之事一不得當禍變猝起然而匪黨之勾結與他種方面之　動猶不與焉此軍界之所以多事也軍界多一事卽我民多受一次損失多遭一次恐慌可哀也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
宋案今日觀 
[金律師擔任訴訟全權]  
　　律師金泯瀾君昨至地方檢察廳聲稱本律師現受宋先生家屬之委託担任是案告訴私訴上訴三種職權因原告係屬女流故將全權托付本律師合先陳明云云陳廳長允俟開庭有期卽行知照 
[京師地方廳允許協傳]  
　　國務總理趙秉鈞秘書程經世因與宋案涉及嫌疑由地方檢察廳繕具傳單函送京師地方檢察廳恊傳並先電告去後昨巳接到京廳復電照錄如下蒸電悉函到照辦 
[應桂馨要求夾衣]  
　　應犯進押之初身穿珠皮馬褂呢夾袍近因天氣漸熱要求換穿綢夾衫及緞子夾馬褂龔所長巳允爲報告穆廳長從速製就以便更換應犯乃向人自誇日要我吃官司本是很不容易的 
[縱犯吸煙之詰責]  
　　宋案要犯應桂馨在禁吸烟毫無顧忌而臨時看守所長龔君且爲之隱瞞人竊議之以爲普通人民現旣不准吸烟而罪犯覊禁官廳之後反得公然吸食殊爲不公是以近日具函詰責禁煙局者甚多措詞均甚激烈有謂該犯如再在廳吃烟則我人民定當反對煙禁云 
改組上海地方審判廳五誌 
[司法部尚未明底藴]  
　　上海地方審判廳改組風潮發生後本埠司法界中人以高等總廳長楊蔭杭任意任免法官侵權違法紛電司法部請爲主持在案兹悉司法部對於此事因未悉底藴巳致電楊廳長飭令明白具復以憑核辦矣 
[檢察廳長之寒心]  
　　地方檢察廳長陳崧生君因高等審判總廳換撤同級審判廳全體人員另行改組認爲侵權違法電致司法部自請辭職經紀前報昨有公民王某至廳面晤陳廳長詢以地方審檢兩廳爲本邑司法最高機關宋案旣歸普通法庭兩廳又爲承審主任現審判廳旣發生改組風潮檢察長若再辭職不幾使司法機關停滯宋案未能速决乎當由陳廳長答曰予身充法官保障法權本是天職乃高等總廳違背約法横加蹂躪使国國家機關威信墜地審檢兩廳雖無運帶責任何忍見司法凌替予以辭職在先故電部長請予照准免蹈故轍此予不得巳之苦衷也現尚未接復電不知司法部對於總廳此舉作何辦理故予擬於今晚續電司法部請速解决云 
[代理廳長接任]  
　　上海地方審判廳長一缺由高等審判總廳委任該廳民庭長張清樾君暫行代理昨日張君因黄涵之廳長巳將交代手續辦理就緒堅請接收故巳接印視事矣 
[新廳員到任之文告]  
　　（其一）爲通告事本廳現值改組之際前由江蘇高等總廳委任日本法政大學專門科得業士前高等第一檢察分廳檢察官屠銓爲廳長兼庭長日本明治大學法學士前上海地方審判廳推事張清樾爲推事兼庭長在屠銓未到任以前代理廳長日本法政大學專門科得業士前高等第一審判分廳推事楊樹猷日本明治大學法學士前高等第二審判分廳推事端木棻北京法律學堂優等畢業前靖江地方審判廳長董永昌北京法律學堂畢業前廣東高等檢察廳檢察官惲福鈞爲推事兩江法政學堂最優等畢業前高等第一審判分廳推事王先孚兩江法政學堂優等畢業前寳應地方審判廳推事施德霖爲預備推事現除廳長暫由庭長代理外其餘推事均巳於五月十二號到廳任事並由高等審判廳長請高等審判廳推事張君汝霖蒞滬督促進行所有人民訴訟案件一律照常受理爲此通告仰閤邑人民一體知悉切切特示（其二）爲牌示事本廳奉令改組各廳員均巳到任視事所有廳内外事宜一律照常辦理特此牌示 
四誌巿政廳與巡警長之激戰 
[啓門遷押之催迫]  
　　巿政廳總董陸文麓等昨致南京應省長電云奉縣知事轉真電敬悉鎖閉巿廳大門不特侵犯主權抑且貽笑外人鈞電所開擇遷押所從根本上解决最爲適當請速電令穆廳長即日啓門遷押以順與情 
[地方公民之責任]  
　　昨有上海公民多人致函辭職各議員云十一日假羣學會開談話會到者五十餘人當經决議由地方會致電省長轉飭警長迅將巿政廳門開啓並督促董事會起訴均巳照議執行第在新議員未組織以前巿政進行不容稍緩凡我同人屬在地方公民仍應隨時籌議一切兹擬假羣學會爲開會機關每日下午四時起開會集議務希駕臨 
紗業商人對於議院之忠告 
　　上海紗業公所同人昨致北京參議院衆議院正副議長各議員電云議長得人兆民傾慰更欣各國相繼承認尤深慶幸以爲選舉正式總統編纂憲法不難次第進行以一風雨飄摇之民國忽然砥定豈非國會成立之效哉不圖開院以來諸公所爭持者皆 
捨本就末甚則各持黨見呌囂怒駡幾將用武更以宋案借欵二事參雜其間明爭暗猜深文求疵立國重要問題置諸不問直欲以砥定之國再起風雲人民何辜屢爲諸賢作孤注耶務祈消除意見事皆頃刻就緒如宋案也自有法律在如借欵也自有前院案在不必因此二事阻滯進行現在正式總統選舉在邇中外人民咸相屬目自必選舉完人堪勝世界之望俾得衆心共向中外贊同若復狃於黨見不以慎重出之徒貽列邦笑人民憂也敢盡忠告幸垂採納商等在商言商自宋案起後謡諑繁興商業巳爲敗壞巿面摇動岌岌不保若再爭持意見勢必一燼無餘導火之綫抽釜之薪惟諸公自擇事係國脉民命攸關敢貢愚忱尚希亮鑒 
反對帮審制之函電 
　　江蘇縣議會聯合會近接海門縣議會來函云處長旣易法部似有熟商之意際此時機各縣對待方法自宜堅持到底敝會辦法另詳電稿未識各縣如何情形擬請貴會通告各縣徵求現在狀熊以爲對付計畫一致進行原電附錄於下蘇州司法籌備處長蔡鑒海門巳設地方審檢廳年餘遵奉大總統敎令不應改組帮審前處長違令裁改本會迭次電呈誓不承認省會巳電司法部取銷前令今吳壽二君到海各法團公推吳讓禮君爲檢察長壽昌爲推事章以成君爲審判長照原編制辦理特此電懇分别改委保全巳設法院維持秩序乞諒察 
　　又接海門縣會來電云法院廢人心危乞協爭海門縣會 
電請取銷關棧新章 
　　上海總商會致北京電云大總統工商部財政部外交部稅務署總稅司參衆兩院鈞鑒據旅滬廣肇會館潮州會舘順直會館山東會館泉漳會館志成公所仁榖公所集義公所曁客商聯合會國貨維持會全體衆商代表報告以海關驗貨舊章奉行數十年立法巳臻完善今設關棧儲貨勒限遷徙多方留難耗費失漏種種損害窒碍難行經向墨稅司施監督要求取銷未蒙俯准竊念共和肇造維持國課當先體恤商艱關棧之設法立弊生徒滋紛擾無裨國計徒害民生若使强迫實行商業必至摧殘貨稅日絀公私交困後患靡窮乞電達政府飭行撤銷等詞前來敝商會復查無異理合據情代呈籲懇恩准電飭上海稅務司關監督取銷關棧新章以甦商困而裕稅源感戴無極盼復上海總商會文 
旅滬客帮商務聯合會開會紀事 
　　五月十一號爲旅滬商務聯合會職員常會之期下午二鐘開會各帮評議員共到百餘人首由總幹事馬君乙棠報告商會送來議案及漢口來電並復電等次由副會長陳君少谷宣布昨日赴招商局商辦福州水脚及麫粉公司並漢口以上宜昌以下各水脚一切情形次由副會長鄒君靜齋宣布本會前日公議抽提貨件分釐以充經費一案今日須公同研究請贊成者簽字如有特别理由未便贊成亦請當場表示首由江西帮各業全體贊成並署名蓋印復由江西商會協理羅君朗山演說經費一項爲會務之根本貴會自發生至今爲各幇挽回權利巳属不少此次在會諸君欲爲斯會謀根本之鞏固對於此項抽提貨釐區區之數亮必一致贊成但鄙人於此猶有進者貴會此次爭回水脚挽回損失之數甚鉅尤當先謀經濟之充裕以鄙人個人意見擬將此次爭回水脚損失之數由各幇悉數提存繳由會中專儲妥實銀行以備將來興辦種種實業之用庶幾中國商業發達以貴會爲權輿然亦同人之榮幸也次有川幇陳少谷君白少玉君起謂我幇公議抽提貨釐之說非不贊成特陸續抽提手續繁多我帮公决按一年所運貨件認繳之可較别幫爲優次有五金帮張君子昌張君秋園起謂我幇每年出口五金鉛鐵等貨約計二十萬担之譜按照每担抽提一釐每年暫認定常年經費二百兩年終貨件如有溢額再行補提次有湖南疋頭棉紗幫劉吳兩君起謂此次本會爭回四公司水脚一事約計各幫挽回損失爲數不貲按原議疋頭洋紗每件抽提五厘尚嫌太菲我帮情願每件抽提一分以期會費格外充足議至此時巳五鐘乃由主席宣告凡贊成此案者定於下次會期表决實行所有漢口各幫聯合會來電及復電附錄於後 
[來電]  
　　上海五馬路客幫商務聯合會鑒漢各帮憤四公司水脚加增一事因交涉無效於昨日各幫齊集新昌里開會研究均主張遵照貴會組織團體羣力抗爭期與長江各埠聯合一致進行全體贊成暫假追賠會爲事務所另期開全體大會再行電達並希隨時示敎爲荷漢口各幫聯合會支叩 
[復電]  
　　漢口新昌里各幫聯合會鑒支電敬悉聯合極佳四公司巳函漢公司照申雙方妥商祈與接洽申微 
查緝九龍山匪首之賞格 
　　江蘇都督程君昨日頒發賞格多張到滬卽由軍警兩界分投張貼其文曰爲懸賞緝拿事照得九龍山匪黨自發現以來迭經拿獲首要劉武英蕭漢泉等按律明正典刑其在逃之匪首劉柏香沙貴鴻蕭泉等巳通電各省都督民政長飭屬一體嚴緝解究在案兹查得該匪首等仍往來長江各處及省垣附近秘密運動冀圖一逞雖小醜跳梁無足深慮而一般無知愚民時被煽惑擾亂治安殊堪痛恨亟應將該匪首等開單懸賞嚴緝務獲究辦以靖地方而息謡啄爲此示仰軍民人等一體知悉如有偵獲後開各匪首扭送來府或指明確實住址因而派隊拿獲者一經訊明勿訛卽以所填賞洋數目給獎儲欵以待决不食言此佈名單錄後 
　　劉柏香年約六十餘歲有鬚賞洋五百元沙貴鴻係清真敎門年約四十餘歲身高臉長面黑色賞洋五百元蕭例泉湖南湘鄉人年約四十餘歲賞洋六百元常兆欽卽常瞎子六合人年約六十餘歲周品山湖北人年約四十餘歲身中面黄有鬚嚴雲橋以上三名各賞洋二百元 
[緝拿朱漢卿]  
　　淞滬警察廳長穆君昨日訓令各區長云爲訓令事案准上海縣知事函開奉江蘇都督程省長應令開案據步隊第三十二旅旅長趙念伯呈稱竊鎮江地面會匪經旅長派員偵報拿到僞受鎮江等處軍務副司目李恒濤一名並有僞江蘇總辦委辦鎮江等處水陸要塞軍務司朱漢卿僞札一件業經呈報仰請核辦在案惟朱漢卿一名係正匪首現在逃脫亟當捕獲以除巨患除派員四出嚴密緝拿外理合備文呈請通飭各屬協緝等因准此合行令仰該縣知事卽便轉飭所屬一體協緝務獲解案究辦切切此令等因奉此相應函達敬希查照一體協緝務獲解辦等因准此合卽令仰各區一體遵照辦理 
[廖營長報告勦匪情形]  
　　陸軍駐浦步隊第一營營長廖守忠督率軍士至崇明堡鎮剿捕土匪詳情迭誌前報兹悉廖營長業巳於十一號由滬晋省報告一切矣其所開清摺摘錄如下營長於本月三號在馬橋鎮關帝廟地方攻剿擊斃沈王二匪之後卽令軍士將二匪之屍身舁至堡鎮卽在前被該匪等燒燬之龔董二祠堂學堂之門首綑竪示衆數小時以懲凶惡而寒匪膽復於四號上午五時率兵携械進剿匪首顧鑄巖巢穴詎該匪早巳聞風携眷搬物竄逸他處以致無從追緝又於五號六號兩日督率軍隊前赴各匪聚集之各鄉村嚴密梭巡而該匪黨等均巳四散逃逸因此各鄉現皆安靖無驚又准崇明縣知事之請同乘虎威軍艦至該縣所屬之内外涉洋面各港口巡緝並飭軍士在陸地各鄉村查察卽於六號傍晚時偕同縣知事仍乘虎威軍艦回城卽由大小各學堂學生排隊歡迎又於七號上午由崇明鼓輪駛赴外沙由川洪港繞道巡至小黑沙停泊遂由營長率領隊伍登岸至滙隆鎮經平安村由惠安鎮惠和鎮新安鎮黄倉鎮永昌鎮各處步行巡查三日計程二百餘里旋復回小黑沙當軍隊巡查經過各村鎮時均由商民燃放邊爆歡迎歡送並由神董竭誠招待遂於九號下午六時仍乘虎威軍艦由小黑沙開駛至十號上午六點時駛抵吳淞回營歸隊云 
[嚴緝拐販人口之匪黨]  
　　公共公廨關讞員近接上海縣吳知事函稱迭據大連營口各行政公署來文僉謂滬上被拐婦女小孩至該處販賣者甚有多至數十口實爲滅絶人道惟據該拐匪等傳述滬上實有著名拐匪多人分匿華租各界專以拐販爲生羽黨甚衆消息靈通殊爲閭閻之害因卽開列名單請爲查拿等情除咨移淞滬警察廳派探查緝外請爲轉飭捕房加派幹探按名拿究云云關君接函後業巳照會卜總巡通飭各捕房中西探捕一體嚴緝矣 
[搜獲拐匪巢穴]  
　　淞滬警察廳偵探吳得勝前日下午偕眼綫陳阿明至北四川路德仁里拐匪楊二家緝獲同黨陳銘清張李氏二人並在床下搜出小孩張桂林韓小福楊雙喜三口其時楊二與姘婦楊莫氏卽陶莫氏均不在家該探先將陳等五人解送司法科囑眼綫陳阿明在彼守候嗣楊偕姘婦同回陳欲上前拘捕詎反被扭住大喊搶伊鈔票並欲拔往租界幸三區崗巡聞聲赶來楊遂脫逃當將該氏拘送到區卽解司法科訊問初尚狡賴嗣由張李氏證明判令分别收押候提楊二到案再行究辦 
[救濟會救獲小孩]  
　　汪漢卿韓金吾馬阿標劉吳氏等專以販賣人口爲業昨日帶領男女小孩五口在順泰碼頭搭輪出口被救濟會調查員查見報告捕房派探一併拘獲分别收押聽候究辦 
[禁煙局無此特權]  
　　上海縣知事吳君前日接陸軍混成第三旅司令部復函云查鴉片流毒受害巳久際兹民國初成尤當吸受文明掃降魔窟凡我同胞無不遵限戒淨斷不至留此汚點爲法律所不容爲社會所不齒貴管禁煙局厲行烟禁卓有成効奚待贅言惟軍民業經分治軍隊係獨立性質軍事行政機關與各機關稍有區别考之法律適用於一般人者爲普通法適用於場所或軍人者爲特别法凡置身軍界者無論何事均宜禀承都督卽如禁烟一事亦應由都督專咨陸軍部立案備查方爲正辦業巳嚴飭敝部各員並水陸各營遵照禁令填寫証書不日卽可彚呈若填送貴處則軍事反受治於民事政體上殊多窒碍故填送禁烟證書一層與其用普通法而軍民混合不若用特别法而界限分明好在軍事行政爲特别機關於法理上亦無不合祈轉飭該局長遵照可也再者辦理禁烟確宜認真惟過於操切往往波及無辜敝管水陸各營分駐各口岸者有數十處之多倘有嗜好未除者自有直接長官負其責任一經發覺定當按法懲治並祈飭知該局長切勿逕行派員查問致生誤會證書附還等語現吳知事巳轉函禁烟局卽由嚴局長於昨日牌示各報告人嗣後如查知軍界中有嗜好未除者毋庸來局報告以清界限云 
[事主開鑰拒盜]  
　　西鄉龍歸庵徐姓家前日夜半被盜搶刧徐父子夙嫻武藝徐子聞警先取五響毛瑟鎗準備嗣見首盜手執火把奔入内室遂於暗中開槍應聲倒地餘盜亦開放手鎗奪屍負出歷半時許復蜂擁而入徐子又連放兩鎗正交鬨間鄉鄰聞警出援鑼聲驟起盜乃棄屍而遁翌日本埠某醫院突有二人身負彈傷到院求醫事爲價探所知前往盤詰知是盜犯當卽拘去 
[破獲盜案續誌]  
　　北新涇申家宅任遠和米店被盜搶刧由偵探隊先後緝獲張二等六名移送檢察廳巳記昨報前日午後又將張二之妻逮案並起到盜船一艘抄獲贓洋二十五元一併移交初級檢察廳經王檢察預訊一過解送地方檢察廳究辦 
[陳姓母子之狠心辣手]  
　　新閘麥根路九百八十六號惠雲亭家與新閘路一千七百五十號周明家相繼失竊鉅贓嗣經新閘捕房包探張天林在周姓傭婦許朱氏處搜出惠姓所失真贜卽將該傭婦拘入捕房詢知由惠姓之巳歇傭婦陳媽所寄並悉周姓之物係由陳仲雲與其母陳方氏串令惠姓十五歲婢女冬桂竊去當時方氏母子卽同該婢乘江寛輪船逃回無爲州原籍該婢巳被方氏母子抛入長江遂將許朱氏解送公共公堂訊供收押並禀知捕頭追蹤前往會同該處警探將方氏母子並陳媽以及同黨朱德生朱德昌項老五等一併拘送無爲州檢察廳預審明白判方氏母子收禁餘人交保在案兹悉該探巳於前日回滬禀請捕頭轉禀公廨出票前往移提歸案訊辦矣 
[積水易釀瘟疫]  
　　英美工郡局衛生處以時交夏令缸甏内所積之宿水最易發生微生虫傳染疫癘昨特飭令工人逐户知照勿積宿水並不准將穢物隨地抛棄以重公衆衛生 
[捕房照料大佛會]  
　　靜安寺捕房捕頭以今日爲靜安寺舉行大佛會之期一般迷信男女到寺拈香祈福者勢必擁擠恐有匪徒混入滋事昨特知照探捕届時至該寺内外妥爲照料 
城内 
[地方檢察廳批]  
　　（吕雨金訴被卞東明毆傷請求驗究批）狀悉卞東明如果無端尋興將爾兇毆殊屬不法惟經本廳驗明並照傷痕應屬違警處分着逕赴警廳呈訴可也（潘少臣請求提保到案押追批）陳慶龍侵佔一案業經起訴移付同級審廳公判來狀謂張雲波不將貨物全數交出殊屬故意延玩着候傳訊核辦（周俊臣聲明理由請求保釋批）前據第一初檢廳將該案卷宗呈送過廳業經移送同審廳兹據前情來狀卽行移送仰候審廳核辦可也（戴源春請迅提崔保權等批）此案業經起訴巳將案卷起訴巳將卷宗移送同審廳靜候辦理仰卽知照 
[巡警畏縮]  
　　流氓福泉（綽號小强盜）昨因爭狎某烟妓糾合黨羽三四十人在四牌樓與人决鬭巡警見其人衆未敢拘拿任其耀武揚威而去嗣由地方檢察廳法警報告陳廳長以該流氓等擾亂治安即請巡警總廳另拿究辦 
南巿 
[第一初級檢察廳牌示]  
　　照得本廳自成立以來各長警等均能勤奮從公殊堪嘉尚查巡長許佐臣到廳較久辦事尤爲實心除分别從優酌給獎洋並記功外合行牌示以昭激勸 
閘北 
[女婿著急]  
　　顧寳生前憑秦寳山陳根九爲媒聘定潘韋氏之女爲室今欲迎娶被該氏將女藏匿希圖賴婚前日願扭該氏至三區控告解經司法科移送檢察廳由王檢察預審一過判令出外擇日完婚 
[誘拐婦人]  
　　張文遠扭顧海蘭至一區控被誘拐其妻劉氏由張區長解送司法科交檢察廳押候查辦 
公共租界 
[逼妻賣娼]  
　　虹口西華德路永吉里一千九百二十號住户吳愛生逼令伊妻陳氏賣娼因氏不愿逃入濟良所解送公堂訊判陳氏暫行留所候補提人證再訊在案昨由老閘捕房採目張寳榮前往將吳愛生拘獲帶入捕房押候究辦 
[騙取洋綢]  
　　騙子張某前日持順元假莊票至五福弄六十四號洋貨號騙取洋綢兩疋逃逸事後該號察悉卽投老閘捕房報請派探偵緝 
[又獲兩人]  
　　傅金生孫維章在松江路一帶擺設僞賭攤誘騙鄉愚錢財由探曹錦珊拘入捕房押候解究在案昨日又經包探張全林續獲傅之同黨胡來發等兩人當卽拘押捕房候解公堂併究 
[竊案迭出]  
　　江西路三十八號某洋人家前日失竊值洋一千六百四十元之影戲片又廣西路六百十五號周俊明家失竊值洋四百元之衣飾又靜安寺路一百八十四號某西人家失竊值洋三百元之銀器又威海衛路五百七十三號汪松卿家失竊值洋四百元之綢衣等物昨均開單分投就近捕房報請飭探查緝 
[捕房紀事]  
　　總巡捕房三百六十二號九百二十一號兩華捕均因在差獲賊有功經該管捕頭查悉於昨日禀奉代理麥正巡官諭着該兩捕下級升期各提前兩月又三百四十七號一百六十九號等四華捕均辦公得力亦經麥君查悉諭着該兩捕各記大功一次以資激勸又新招之三百七十三號華捕朱英汀一百二十七號華捕王金生昨奉代理麥正巡官諭赴戈登路敎練所學習警規又西虹口捕房五百零二號華捕昨由麥君調至新署當差 
[乘車跌傷]  
　　王碧芳前日下午搭三十三號電車至北蘇州路跳下跌傷手足偕捕報告捕房歸家醫治 
[押期届滿]  
　　許德生前因手持衣包懷藏手鎗行經租界被探查獲解經公堂判押三月在案昨巳期滿飭探送交閘北初級檢察廳請爲發落 
[從何得來]  
　　王富慶昨持銀水煙袋兩只在西華得路某押店抵押被包探查見向詰支吾因卽拘入捕房押候查究 
法租界 
[拐賣女子]  
　　毛蔣氏控周張氏等拐賣女兒毛新寳昨經公堂訊究新寳供稱女子出外帮傭行經菜巿街與周張氏徐榮卿遇見張氏以代薦帮傭爲由領往閔杜氏野鷄妓院售賣由母報捕拘案是實杜氏聲稱張氏言新寳並無來歷不明之事故敢出洋七十元押下訊之張氏供認起意拐賣不諱榮卿供串拐後分用洋六元求宥張金寳供稱與新寳相識故同往妓院觀看實非串拐中西官判張氏押一年榮卿押半年杜氏押一月金寳押候飭傳伊父母到案領回管束 
[何必求人]  
　　韓芝山前至公堂控稱合興貨棧主吳玉田將存棧貨單抵去銀八百兩當時向該棧經理柴竹生照對無訛到期不贖查其棧中並無貨物方知僞單誑騙求請究追等情柴供係吳玉田所爲不干商人之事奉判交保限交吳玉田在案今原告續求訊追中西官以原告不應於具控之前逼勒柴竹生出立憑據迫蓋指模並逼令交保實屬胆大妄爲遂卽將案註銷不理 
[保人賠累]  
　　王咸林欠陳養愚洋二百三十元被控經公堂移文川沙查封家産日久尚未接復兹又由原告禀稱王借洋時由 
 
 
 

Page 11

 
 
丁秋江陸瑞昌担保求提保人訊追昨日傳案丁供保洋九十元陸供保洋四十元判王還押丁陸二人交保限七天照數賠償 
[追問保人]  
　　沈順記控韓郎卿將田單抵去銀一千餘兩過期不理一案昨由公堂將保人潘泰和洗衣作主潘學林傳案判令交保限七天交韓到案如違責令賠償 
[更正]  
　　昨報載商會聯合會開會地點一節兹查商會聯合會大會按照去年工商會議各代表議决案尚在本年下半年惟各省議會聯合會有假商團公會事務所爲通信機關之議昨報所登係訪員誤會合行更正 
雜評三訥 
[讀省會旁觀人書]  
　　江蘇省會自周議員提出預算修正案而一般議員不暇深思急急草出意見書以圖挽回利權不謂表決而後細細計算所得反不如前議之多於是互相埋怨吾謂各議員應自怨算學之未精於人何尤 
　　互相埋怨不巳追原禍始又急及周議員之修正案於是咸痛駡周爲僞君子吾謂今日特患無僞君子周卽爲僞君子而僞君子三字之對面爲何諸君能以此自待否 
[時疫發生之時期巳至]  
　　近來天氣漸熱時疫發生之時期巳至居民衛生於此尤宜注意工部局衛生處之廣告各醫生研究所得之宣布多有至理不可視爲老僧之常談也前年北方大疫死者千萬城邑爲墟思之猶爲寒心蓋一人染疫累及公衆非但被傳染者受累且一旦認爲有疫口岸各行旅亦將受累故其禍甚於洪水猛獸其害痛於盜賊兵革國人其一思之 
[拐匪黨羽何多]  
　　販賣人口之害昨巳痛論之矣而不謂今日又獲拐匪兩起且接大連營口電謂拐匪黨羽甚多均匿居於上海各界此發現拐案之所以多也自今以往有偵緝之責者益宜留意而兒童之父母尤宜時時防衛焉 
專件 
[蘇省議會之悲觀（省會旁觀人）]  
　　蘇省議會日前由茶話曾擬定議員旅費公費數目無不樂與贊成獨泰縣議員周紘順大不謂然提出議案援據諮議局例平情修正限在二讀會前交大會公决趙銘傳當場衝突大呼此案無討論價值不能成立馮士奇屠宜厚葛錦城等和之由周據章力爭無詞可對始得交付審查審查會卽據案表决反對黨大啓辨論卒因不能定案理事朱紹文只得繕具報告請大會投票公决多數恨朱不應特别報告恐致推翻茶話會八百五十元之數遂倉猝草出主張月給六十元開會加位之意見書四處請人贊成一時踴躍簽字者竟至五十餘人之多總以反對修正審查爲目的不想利令智昏到投票表决時只顧主張月給而其結果（决定每人每月六十元開會時不另加）所得月給六十元總數雖較修正案常會臨時會日給五元爲多反不如照審查報告常會臨時會日給五元七元兩數表决贊成七元者必佔多數必仍可挽回權利决議後互相抱怨追原禍始則謂茶話會原案巳定非周某一人提出議案審查會何至有此特别報告五十餘人何至有此反動力之意見書大會何至有此減少俸給之議决案不怪自巳只怪周某近悉周某自提出此案後日日身在重圍冷嘲熱駡好名矯情僞君子之聲幾於到處皆是一似干犯十大罪惡者然周某被鬧至極處亦間或從容以答曰鄙人生平誠實省衆參三次選舉旣不買票亦不賣票衆所共知諸君儘管駡我行我素心中毫無芥蒂也淆亂黑白至於此極旁觀之人代爲不平謹購呈周某修正案請伸公論挽救人心民國前途幸甚省會旁觀人王振民錢無畏脫帽五月十一日 
[周議員紘順提議省議會預算修正案]  
　　議會之事預算最要本會對於本省預算案旣負有完全規劃之責則本會預算案正不能不嚴自裁制以爲種種預算之表率庫欵支絀國勢阽危彼工商軍學官役各界中人有時尚激發天良折扣薪俸稍圖補救於萬一議員純係義務性質逈非一般職業可比享立法之大權利竟與金錢孰輕重求代議之真價值豈視薪水爲高低立法須籌全局代議務洽羣情多騰出一錢即地方多得一錢之接濟少浪費一錢卽人民少輕一錢之負擔前清諮議局一空依傍常會每人旅費二百元延長時期並不另支臨時會祇酌贈川資每人二十元至八十元不等惟正副議長常駐議員定有公費成績具在旁觀者猶不無微詞光復後召集臨時會議兩次其經費曾不足諮議局常會之半然而議員等勤勤懇懇自始至終未聞有因旅費無多而致不足法定人數者豈後人皆巧而前人獨拙歟抑誠如報紙所云彼輩悉從道德選舉而來不費分文故亦不欲有所取償歟民國正式省議會開幕一切現象多稱不及諮議局而所擬旅費數目則過之而且增加每人常會公費二百元臨時會公費一百元僅此一項每年巳虚糜至五萬元之多當省議會暫行條例初由國務院提出時紘順曾以省會議員周紘順等名義電致臨時參議院電文有諮議局章程多不合常駐員尤徒費無益請决議參用臨時省會法速宣布熄運動等語無非爲慎重公款抵制私圖起見乃暫行法巳取消常駐名目談話會又拘牽公費條文簡略討論便宜編成草案是無異收回三十二員常駐之公費還以分攤之於普通議員也倘遂照此通過預算歲出項下議會先佔有多數吾恐利之所在人所必爭姑勿論下届選舉運動勢將不可收拾浸假而公署局所援爲口實浸假而縣巿鄉會相率效尤有限之稅捐僅足供少數機關之消耗家鄉一來詰責其將何詞以對耶愚以爲旅費公費性質究有區别不當併歸一人普通議員臨時到會係屬處暫性質自應議給旅費正副議長終年駐會爲議員之代表係屬處常性質自應議給公費諮議局是其先例第就個人預算平均計之旅費日給五元大可敷用無庸再議公費公費數目不妨亦準日給五元之例計算議長則加半計算無庸再議旅費其有請假至十日以上者查據簽名簿請假簿分别旅費公費自第十一日起按日扣存作爲本會公積如此豐儉適中旣與法令無礙亦於事實有濟至於各課薪工以及平時雜費亦應從容研究庶免偏私之弊區區愚忱不能自閟謹說明理由請在預算案未經二讀會以前宣付公决 
江蘇省辦理中華民國二年度國家歲入歲出預算總册（續） 
　　第三欵江蘇省城警察廳經費共銀四十萬八千一百二十四元 
　　第一項本廳及各區警察署經費共銀三十萬八千三百八十三元 
　　第二項下關商埠警察經費共銀一萬三百四十四元 
　　第三項消防隊經費共銀一萬三千五百十三元 
　　第四項清道隊經費共銀一萬八千七百九十一元 
　　第五項城關稽查處經費共銀二萬三千九百五十一元 
　　第六項補助濟良所經費共銀三千八百六十八元 
　　第七項罪犯習藝所經費共銀三千五百九十元 
　　第八項兼轄省行政公署警衛隊經費共銀二萬五千六百八十四元 
　　第四欵蘇州警察廳經費共銀三十三萬一千五百六十二元 
　　第一項本廳及各區警察署經費共銀二十三萬二千二百八十七元 
　　第二項城内外河巡經費共銀一萬二千一百九十元 
　　第三項警察敎練所經費共銀一萬七千五百九十八元 
　　第四項馬路工程所經費共銀一萬六百五十六元 
　　第五項習藝所經費共銀一萬二千五百十一元 
　　第六項補助各區街道電燈燃費共銀四萬六千三百二十元 
　　第五欵淞滬警察廳經費共銀五十四萬九千五百七十四元 
　　第六欵鎮江警察廳經費共銀七萬二千元 
　　第七欵浦口警察廳經費共銀二十八萬元 
　　第八欵江蘇水上警察廳經費共銀一百六十四萬九千十四元 
　　第一項總廳及第一第二廳經費共銀一百五十六萬九千十四元 
　　第二項第三廳經費共銀八萬元 
　　第九欵江寧善後經費共銀三萬四千四百八十九元 
　　第一項善後養濟院經費共銀四千二百九十九元 
　　第二項善後墾務處經費共銀七千一百四元 
　　第三項善後工藝廠經費共銀一萬七千二百三十元 
　　第四項善後小學校生徒膳食經費共銀五千八百五十六元 
　　第十欵河海工程測量局經費共銀四萬一千一百九十六元 
　　第十一欵運河隄工局經費共銀二萬二千二百六十八元 
　　第十二欵下關商埠局經費共銀九千九百九十六元 
　　第十三欵下關商埠局所管取締所消防隊官輪躉船各項經費共銀五千一百四十一元 
　　第十四欵江蘇調查長江台營官地局經費共銀二萬九百六十元 
　　第十五欵江蘇調查水陸各營官地分局經費共銀一萬五千一百四元　 
　　財政部所管共銀九十一萬八千五百元 
　　第一欵國稅廳籌備處經費共銀四萬七千二百七十四元 
　　第一項俸給共銀三萬七千七百四元 
　　第二項辦公共銀八千五百七十元 
　　第三項雜費共銀一千元 
　　第二欵國稅廳籌備處所管各徵收機關經費共銀八十一萬二千三百七十六元 
　　第一項地丁租課典牙契稅等徵收費共銀二十六萬九千四十元 
　　第二項淮關稅徵收費共銀四萬五千三百三十六元 
　　第三項貨稅徵收費共銀四十九萬八千元 
　　第三欵審計處經費共銀三萬六千元 
　　第四欵預算决算處經費共銀二千四百元 
　　第五欵江北財政公所經費共銀二萬元 
　　以上統計國家歲出經常共銀五百九十萬六千二百三十一元（未完） 
 
 
 

Page 12

 
 
   
 
 

Page 13

 
 
自由談 
游戲文章 
[亡國大夫傳] [  夢犢生]  
　　亡國大夫者生於亡何有之鄉其父早亡其母爲未亡人撫孤以節稱及長好從諸亡賴遊常亡命走山澤間後夤緣入仕以善捕亡補官於往亡日之任識者知其亡無日矣未幾其妻果亡乃作悼亡詩數章譜入琴彈之不成聲泣曰人琴俱亡矣會歲歉邑有流亡大夫無計以止亡乃盡捕亡者之家屬而追比之雖家破人亡亦所不恤曰此吾之所以戒亡也明年朝鮮亡於日本大夫慷慨上書建存亡斷絶之策大略謂唇亡則齒寒語極壯朝命大夫率師往兵多道亡大夫盡没其曠餉入槖仍下令嚴追亡者及戰大敗將士多陣亡者大夫獨以身免事後常語人曰此天亡我也非戰之罪人多嗤之迨拳匪之亂乘輿蒙塵大夫復招集散亡扈蹕西狩回鑾後叙從亡功進爵爲上大夫時朝廷議行新政爲亡羊補牢計大夫鑑於危亡亦時有所獻替然多亡國之言終不足以救亡及革命軍起天下響應大夫知國家之將亡也乃亡命搜索金錢以備出亡蓋知亡人無以爲寳惟此或足免於死亡耳洎避亂海上夜氣之梏亡巳將盡矣復納一侯門亡者爲妾亦不懼有逋亡者時作小詩憑弔興亡惟以舊所讀書强半遺亡遂閉户拾遺補亡著時文若干卷以自抒寫亡國之恨又美民國之以先生爲尊稱也因自號補亡先生而人則以其曾爲大夫也仍呼之爲亡國大夫云㈢ 
[戲擬衢縣推事鄭丙侯抵押契] [  瘦蝶]  
　　立抵押眷屬契衢縣監督推事鄭丙侯因寄居金華時在房主胡幼樵家日事濫賭統計牌九摇攤各賬共輸洋幾千幾百幾十元現因升任在卽無力償還憑中胡事老等議定情願將眷屬抵押仍寓胡宅俟丙侯赴衢後設法歸還然後將眷屬搬出或有死傷各從天命如逾期不能清償任憑債權者將眷屬或出租或拍賣以充債項此係八百商妥各無異議欲後有憑立此抵押眷屬契存照 
[計開]  
　　全家眷屬妻妾子女計共名口隨身衣褲鞋襪完備無缺身上裝修均全 
　　另有黄胖男僕一名小脚梳傭一名大脚梅香兩名麻子小阿妹一名隨身衣服及身上裝修均全 
　　中華民國二年月日立抵押眷屬契人鄭丙侯 
　　証人胡事老 
　　胡幼樵 
　　（按此事見四月二十三號時事報）㈡ 
尊聞閣詞選 
[無題六詠] [  逸民]  
　　一串珠喉響遏雲紅牙拍板碧衫裙廣寒隊裡徵歌曲僥倖何人下界聞 
　　花月精神冰玉肌輕龎細撚漫謳時韋娘一面尋常事惱殺才人杜牧之 
　　歌樓舞舘雜筆笙才子風流别有情寄語章台好楊柳也須青眼盼行人 
　　姑射仙人雪作膚蕙蘭標格色香俱春申江上春成海看遍羣花總未如 
　　清歌字字記濤箋玉骨珊珊絶可憐我有明珠三萬斛不須别蓄買花錢 
　　宓妃洛水陳王賦神女巫山宋玉辭一樣風情傳不出敎儂握管費尋思 
[東風嬝娜春愁] [  小蝶]  
　　甚游絲飛絮做弄春愁簾不卷　凝眸怪柳絲爲底者般多事故將顰綠吹上眉頭小夢些時東風無賴銀蒜丁東敲不休縱把韶華挽留住落花偏不爲春留簾外緋桃瘦盡一春惆悵多少恨付與西流愁如繭月如鈎墮歡難拾好夢難求夢裡尋歡醒來無覓那邊孤驛是處高樓檢點羅巾賸涙痕和墨珍珠密字聊記温柔 
[杭州之嚴州道中雜作] [  徐哲身]  
　　武林城外日高時宿酒初醒欲去遲君看秋風舊楊柳今朝吹出碧垂垂 
　　綠到溪南第幾峯畫眉聲裏雨濛濛一年春色難忘處又是桃花日暮風 
海國叢談 
[荷蘭與平和（續）] [  蛩廬]  
　　荷蘭之首府曰海牙者在今日不啻爲平和之代名詞誠平和之中心地也然海牙之爲平和之中心地豈偶然哉荷蘭國民首先運動平和者乎又於平和特爲熱心者乎否否乃一千八百九十九年俄皇尼古剌發起列國平和會議其會議地點實選定海牙其選定海牙之理由並無特别之意乃避各國之猜疑特選一小國之首府耳今日平和運動各國巳漸次擴强其勢力而俄皇之提倡會議甯爲空谷之足音哉俄皇對於其會合地點煞費苦心選定海牙其結局遂無障碍海牙初無國際會議開會之地有之實自此始於是千九百七十年再開第二次會議其第一次會議開於波亞之離宫第二次會議開於拿哀脫華爾之古巨室内波亞離宫其搆造之佳所謂英之坎脫利及聖德而蠻之維也納無過於是華爾亦有名之室爲弗列米休派之泰斗當六世紀時最爲榮譽又其人物書畫中以魯班之所畫爲其屋頂及其四壁之綵繪第一次會議開於宫中之堂内以此美術之室高華壯麗爲平和會議之場所可謂獨一無二者此宫殿内有支那間日本間由古來開極東之交通萃集兩國之珍品而荷蘭全盛之時於此亦可見一斑矣 
　　第二次會議各國參列代表者巳達多數於前述之那哀脫華爾之巨室内開會其第一次及第二次平和會議而於最初之希望如縮小軍備之一方面尚無所貢獻唯議决事項則甚多又改廢國際法規有此二次之會議後海牙之平和事業遂能永久今建築平和宫落成更根深蒂固矣 
　　此平和宫爲國際仲裁判所其提議之始爲大富豪卡義各首捐金三百萬元又由各國供給材料如英國供彩色之玻璃日本供裝飾用之織物各國名産薈萃於斯誠於建築學上放一異彩海牙仲裁裁判所自開設以來有許多國際間之關係爭論問題皆得解决更有開戰與否之大問題亦可由斯解决如前歲美國總統塔虎脫提議締結英美法間之總括的仲裁條約於是海牙仲裁裁判所之權限遂非常廣大爲世界聽訟之法廷荷蘭於此亦大光榮哉㈢（未完） 
自由談話會 
　　某省議會議員游蕩懶散延誤了多少議案惟有提議增加俸金則精神煥發赶速議决嗚呼議員何其重視金錢而輕視名譽也或曰此係成本太大之故 
　　某警長不肯開放大門致諸議員皆從其後門出入然以大議員而出入於狹小之後門其局促不適之狀可想吾爲諸議員呌苦應夔丞在看守所中斷了香烟一刻難忍雖在深夜所長亦必遣人專往北巿購煙與之而後巳或問待遇應犯何其優也余曰此不僅應夔丞一人之幸實多數香烟同志之幸也此後吸香烟者或入押所或入監獄有例可援官長供給香煙不患不得過癮也[  ] 純根） 
劇談 
[紀李春來之伐子都] [  玄郎]  
　　伐子都一劇金殿一叚最爲重要瘋癲百出跌撲繁多又須雜唱秦腔隨做隨唱隨唱隨跌武生煞費力量滬上往往止演至刀劈惠南王即告竣卽有標明代金殿宇樣者亦多不肯連演不過借以轟動賣座欺騙座客耳自新新以高福安趙月來雙演此劇連演金殿座客極表歡迎後各園始急起直追競以金殿爭勝而觀者乃得飽享其眼福然他園多雙演之如新新不以趙月來與高福安合演卽以趙君玉第一臺以蓋呌天演前叚小寳義演後段惟小月恒在大戲院張德俊入新天仙曾以一人而連演之然彼等年正强盛力甚充實尚易措置若李春來年近六旬精力巳衰不圖雄心勃勃興復不淺猶以一人而連演金殿足見此老精神　鑠倔强猶昔首場見考叔己取得帥印憤火中燒目眦欲裂負氣之意溢於言表摹寫子都年少好勝之神情淋漓盡致是謂臉上有戲與沈韻秋大戰一場左衝右突奮不顧身如生龍活虎夭矯不羣一根槍步步緊逼尤如雪舞花飛光芒四射精采卓絶金殿一叚一股少年英銳之氣一變而爲虧心餒怯之狀目瞪口呆心驚胆裂急得進退無地左右爲難兩腿顫動步法錯亂身段常摇摇不定描摹索命離魂身不自主之情狀表得十分美滿惟跌撲翻騰尚不如高福安之多 
劇本考實 
[新新舞臺未來戲自由恨之考實] [  便便]  
　　玄郎攷劇本之所從出而便便考劇本所從出之書之所從出第玄郎依據今說部而便便依據古說部實一而二二而一者也今古奇觀一書固多實錄而王嬌鸞百年長恨一則乃出自名媛詩歸詩歸於各人名下悉有小傳一篇惟嫌簡略不及奇觀所載之詳因亟錄之以供顧典家之研究王嬌鸞臨安武弁女其父遷南陽千户有吳江周廷章者隨任南陽學署遂與私焉誓不相負後周抵家别娶鸞聞之大恚遂自縊身死而以昔所倡和詩詞暗藏公牘投蘇州按院時樊公祉按蘇州得之忿怒遂下廷章於獄詩詞幽急纒绵以多不能備錄中有和詩小札爲今古奇觀所漏載兹全錄之札云輕荷點水弱絮飛簾拜月亭前懶對東風聽杜宇畫眉牕下强消長晝剌鴛鴦人正因於妝臺詩忽遺於香案啓觀來意無限幽懷自憐薄命佳人惱殺多情才子一番信到一番使妾倍支吾幾度詩來幾度令大添寂寞倘得跳東牆學攀花之手不妨仰北斗駕折桂之梯眼底無媒書中有女自把衷情封去札莫將消息問來人謹和佳篇仰祈深諒此札乃嬌鸞私約廷章之介紹品所冀馮伶排此劇時以札語增入劇中俾起廷章之某伶於得書時朗朗誦讀一遍則美人遺稿湮没千年至今日重復提起亦伶界抱殘守闕之意也試以質之馮伶未知然否㈡ 
 
[投稿者槁木子] 陳攬根年二十八歲廣東香山人現寓上海老太古 
小說 
政治小說 
[鐵血男兒（一百二十三）] [  常覺　獨鹤]  
　　第四十二章 
　　時撾門聲忽作其聲甚厲白亟挺身前梅揮手止之大聲問曰來者翳誰丨門外應聲曰僕陶米洛甫也本不應突然奉擾因有要事須見白君不得不爾姑娘其肯見納乎梅躊躇不能遽答繼思即力阻彼亦必排闥直入固無所益不如納之乃呼曰請進 
　　門啓陶步入向梅鞠躬爲禮狀至恭謹惟目光注及白面即變色作　笑曰白君乎丨僕得晤君於此殊爲快慰蓋可免展轉覓君蹤跡多所周折也一小時前方與梅姑娘道君事日來盼君久矣白凛然曰賤名勞君等常置齒頰並承不時注念何幸如之陶聳肩顧尼微笑曰白君恐尚未忘前事以爲僕忿無可洩必與尋仇實則僕處之泰然絶無芥蒂請白君勿因此過慮也白哂之曰自木鐸旅館别後遇諸塗者屢矣一經覿面無不以鐵丸見餉君果慨忘前恡何其咄咄逼人耶陶無以對白顧梅曰此事實毋庸爭辨僕百務蝟集不克久留急欲告辭幸姑娘恕我 
　　陶聞言即舉手阻之曰白君請少待今夕吾儕四人得聚晤一室實非易事僕與尼公爵及梅姑娘方有要語奉商願稍俟片刻俾吾儕得一盡其詞白昻然曰有何賜敎但請速言僕敬聞命陶曰僕無他請求惟倫敦日日新聞社之通訊願與君一商榷之白曰君亦嘗於報端披閱拙著乎是固僕之願也陶曰論君文章詞采敢不敬佩惟念識時務者爲俊傑君喜故違衆意獨標異議以僕愚昧殊不欲附和白露鄙夷色狂笑曰僕持論公正自與君格格不相入責言之加固知不免孰非孰是當俟天下人共評之耳陶曰僕亦無暇與君辨但請嗣後與貴社停止通訊或改變宗旨白嗔目叱之曰陶君其夢囈乎實告君凡僕所立論惟恐君之不反對君愈反對則愈見僕之嚴正不阿也董狐筆太史簡豈奸人所能動哉陶復作　笑曰君豈以僕爲不足畏而故力事抵抗耶今且一申警告凡君所爲實與吾儕進行及西奥司前途大有妨害如自今以始力翻前轍速豎降旂則巳否則網羅巳布終難破壁飛去身體自由請暫放棄卽以此間爲覊留地可也㈡ 
言情小説 
[麗綃記（十一）] [  栩]  
　　時有垂髫小兒搴幃而入膚色瑩如羊脂眉目皎好有類處女蓋翟愛之子名企伊者年纔十四天姿頴妙而性情之柔婉大類其母故翟愛酷愛之深因呼之曰企兒趣語伯姆佳客明日至矣可挈靄蔭至餐室藉此佳饌以聚天倫之樂企伊曰姊與阿姆正念客耳胡不至翟愛因以適纔之電話令達雪晴企伊則牽若霞之裾作嬌態曰我往告阿姆必以我爲謊願吾母偕兒往翟愛方握若霞之手並肩而坐因呵之曰趣自去勿嬲人而若霞則巳亭亭起立翟愛不忍拂其愛子之心乃與携手出房企伊則依依於若霞之肘下仰面作絮絮之問答相將欵欵而下雁齒之梯 
　　女牆之隂藤花一架掩映於雕廊畫檻之前靄蔭方與雪晴佇立廓下指花外之斜陽如有所語而企伊巳先見之喜躍以前語雪晴曰阿姆猶待客耶渠弗來矣時翟愛與若霞巳接踵至因舉以告且曰勞吾嫂延佇予頗供爲滋歉時巳晏矣靄蔭趣呼厨娘以酒膳至餐室吾爲汝母奉觴以酬其勞雪晴笑曰弟乃轉以我爲客矣言頃視若霞而笑若霞亦笑靄蔭則巳奉命自去四人者遂亦聯翩而赴餐室讀吾書者請先識之適間駐足之地介於東西兩院之間爲家人婦子息游之所亦爲兩夫人晉接女賓之地是名悅情仙舘而翟愛會賓之室則在此院之前可五十步其餐室則在若霞所居之嫩晴樓下其左即爲翟愛之寫字間就理而論不當使雪晴就餐於小郎之室惟其太夫人在時以愛憐少子樂與翟愛共院則召兒婦會食一堂故至今仍沿其制亦所以敦親睦也他日者麗綃亦即就餐於此乃致墜人情網幾不可解蓋職是因耳㈡ 
愛情小說 
[自由花彈詞（六十）] [  天虚我生]  
　　當下兩位新人行了夫婦之禮謝過證婚介紹諸人來賓重致頌辭兩新人答謝來賓巳畢音樂隊奏起大樂早有兩乘彩輿接了新人送到秦府少不得有些至親好友熱鬧一番不必細表且說到得晚間新人歸閣大家散去以後儷簫先自睡在床裏這時萬書倒有些忐忑不安起來心想我如今睡上床去却將那一句話兒和他開口想了一會因道有了他便 
　　下簾帷掩上了一重門移近銀荷雁足燈親把繡幃輕揭起低聲含笑問嬌生說多承姊姊相憐愛半載相偎影共形何事今宵無一語難道是等閒小别便忘情儷簫故作朦朧態一任他密語甜言總不應 
　　此時萬書不免回心一想萬一到這時候被他三言兩語問出个破綻出來豈不是功敗垂成又起一層魔障旣是他裝做睡熟我也落得將機就計竟自吹了銀燈睡進床去的穩便主意巳定他便寛了外衣一口吹熄了燈兒認定儷簫睡着的一頭捱將下去儷簫兀自不做聲息萬書倒底忍耐不住因把一手去攬他道吓姐姐你怎便不理我了此時窗外月明如晝儷簫睡在裏床看得明白見他雙壓暈紅眼波欲滴因便伸過一手向他頰上死　了一把道你欺我欺到如此你還有這臉兒重來見我萬書笑道吓姐姐小弟和你雖則共處半年何嘗有一點兒非禮的舉動雖說口頭言語欺了姊姊但時形跡上面那曾欺侮過姊姊來呢儷簫道總之你不該冒做你姐姐萬書道我冒做我姐姐只該我姐姐責備於我說我冒名頂替纔是應該况且我當日也是這般裝束也說我是萬書也曾和姊姊一床兒睡過比着今兒那一件上有了什麽兩樣姐姐定要生我的氣豈不是有意作弄我來說着便臉對臉兒的笑了起來儷簫因道照你這樣神情可還不是欺我萬書笑道姊姊又來了當初我和姊姊一床兒睡着也何曾不言不笑那時姐姐還說我可惜不是个男子當時我因爲不敢欺侮姊姊所以不敢承認如今我是應該承認的了怎麽姊姊又惹厭起我來了呀姐姐這是天從人願你何苦抺煞了良心和我嘔氣儷簫聽他提起了從前的影事眼看着他的那一種柔媚神情身禁着他的這一種温存手叚不由的心裏感動他那身子便和經了火的糖人兒一般軟了下來萬書看他秋水含情春山欲語貼着胸襟只覺得肺葉心花躍躍跳動因道姐姐你說我倒底欺侮了你什麽儷簫不語只把一手去推萬書萬書使趁勢兒和他行了个接吻之禮這是外國的婚禮說書的說到此地就算是交代明白的了 
　　我且把檀槽絃索試重彈要提起那多情的竇愛蘭但只我片言難說盡只好在下回書上另開場㈡ 
 
 

Page 14

 
 
   
 
