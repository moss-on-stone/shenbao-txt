# 1919 - 337 - 4916796

 

Page 1

 
 
   
 
 

Page 2

 
 
   
 
 

Page 3

 
 
時評 
[先着（冷）]  
　　我方昧昧於此而人已竭力經營迨至經營有效我乃覺悟欲思驅而逐之力有所不逮欲思追而企之更時有所不及則祇有付之無可如何而已然我方營營於此而人又竭力經營於彼人之經營之時我不知而不問及其成功我又驅而遂之而不能追而企之而不及是我又復無可如何也是人每爭先着而我終落後手也 
　　我聞日人經營滿蒙實業事而我又有此感 
[命令]  
　　十一月十八日大總統令任命潘矩楹爲將軍府將軍此令 
　　又令財政部鹽務署呈山東鹽運使王鴻陸懇請辭職王鴻陸准免本職此令 
　　又令任命夏繼泉爲山東鹽運使此令 
　　又令任命聶寳琛署内務部司長此令 
　　又令參謀總長張懷芝呈湖南督軍公署參謀長胡叔麒因病辭職胡叔麒准免本職此令 
　　又令任命張敬湯兼充湖南督軍公署參謀長此令　　又令前代理阿爾泰辦事長官張慶桐擅發紙幣激生兵變並於未夺政府命令之先擅與外人訂立章程喪失國家權利妨害邊民生計據新疆省長楊增新臚陳該前代長官罪狀懇予嚴懲等語張慶桐身任長官應如何妥愼籌維以固邊局乃措置乖謬貽誤地方實屬咎有應得前已有令查辦着即交文官高等懲戒委員會從嚴懲戒以肅官方此令 
專電 
[北京電]  
　　徐樹錚電安｀福部閣員名單如國會否决而政府以命令派署卽是破壞法律雖有周親誓死爲讐安福部得電後對閣員問題愈强硬（十八日下午三鐘） 
[北京電]  
　　閣員仍無提出確期 
[北京電]  
　王郅隆由蚌回京述倪意閣員久懸人心不定本勸國會讓步但靳方面亦須稍爲變動今晨據府中人云靳已與徐商定財政自兼陸軍改田中玉餘照原單提出（十九日下午三鐘） 
[北京電]  
　　議員杜棣華質問政府何以不提出閣員交國會同意 
[北京電]  
　　靳語人新閣成立議和總分代亦不易人（十九日下午三鐘） 
[北京電]  
　　陸次丁錦海次李和已内定（十九日下午三鐘） 
[北京電]  
　　裁兵命令將頒布 
[北京電]  
　　徐樹錚與陳毅發生意見經中央派人調和已漸融洽復令妥籌進行（十九日下午三鐘） 
[北京電]  
　　徐樹錚諫電蒙官府商定不用條文先請撤消自治（十九日下午五鐘） 
[北京電]  
　　靳電徐樹錚外蒙撤治問題由陳使辦理徐復電非錚辦不可倘發而不中雖革職亦甘心（十九日下午二鐘） 
[北京電]  
　　王占元電贊同新閣員 
[北京電]  
　　閩省會電日人在南台擊傷學生案請嚴重交涉 
[北京電]  
　　盧永祥電滬使已委何豐林署理請明令發表四十兩師現已着手調防（十九日下午二鐘） 
[北京電]  
　　趙倜將調京以姜桂題督汴王懷慶調熱河吳炳湘兼統步軍（十九日下午三鐘） 
[北京電]  
　　外人消息山東保留案通過美上院（十九日下午三鐘） 
[北京電]  
　　藏案研究會開重要會議請由陳遐齡代表李楚寳報告藏番最近狀况畢提出陳鎭守使意見欲淸界必備戰藏省兵力祇須中央供給餉械無庸求助於人且願具狀如無效甘服法熊克武代表尹亮易起言藏邊廣漠斷非一部分兵力所能辦到熊氏願任中路敢負專責但必中央籌足三年之餉方能從事主席陳籙以熊陳意見未免紛歧適總統發下劉某條陳請調和熊陳撫綏邊氓遂付提議决先專員前往疏通使雙方意見一致再定進行方略一面由部分電熊陳暫維現狀最後討論專員資格應取中將以上熟悉邊情兼長外交者呈請元首特派以專責成（十九日上午十鐘） 
[北京電]  
　　日人經營東三省及内蒙商業不遺餘力得東京確訊日政府對於該處各項事業竭力提倡出股一億三千萬元自明年起預備開辦牧畜水田資金預算一億萬元内有五千萬元之官股（十九日下午三鐘） 
[北京電]  
　　大倉來京聞現有某宗借欵將成立仿美例以商人出面訂約額數日金二千萬 
[北京電]  
　　崴電伊爾庫斯克附近激黨又活動俄政府擬再遷至赤塔惟現未實行（十八日下午三鐘） 
[北京電]  
　　陸錦參案已查明原控各員均得免職處分將有明令發表聞陸亦决計辭職以將軍位置之（十九日下午三鐘） 
[北京電]  
　　烟酒借欵當局有擬擴充至五千萬元說但難成事實 
[北京電]  
　　湘岸榷運局長定樓思誥（十九日上午十鐘） 
[香港電]  
　　昨制憲開會衆議員到四百零四參議員到一百八十八林森主席議三十二條决照原案三月一日爲國會開會期次議七十五條總統解散衆院案以删原案修正案照原案付議均否决該條遂宣告廢棄 
[香港電]  
　　廣州全城學生昨日起罷課要求釋派傳單生撤魏邦平昨憲會開議時學生執旗請願議長允促軍府依法辦理（十九日下午二鐘） 
　　昨報專電載外息浙江實業銀行代中央訂借日欵三百萬將成立云云茲查並無其事合亟更正各通信社電 
[北京電]  
　　閣員問題近以靳不允加入安福益難妥洽調人尚疏通甚忙 
[北京電]  
　　政府消息閣員同意案定哿（二十）日提出不能再遲 
　　（以上十九日）以上中華通信社電 
[北京電]  
　　張弧擬有整頓鹽務新計畫注重平均全國鹽務劃一全國鹽價改良鹽區擴充緝私諸辦法據熟悉鹽務情形者云劃一鹽價萬難辦到（十八日） 
[北京電]  
　　新國會將閉會衆議員已紛紛出京據聞閣員如本星期内不提出即不閉會亦必不足法數現正竭力疏通擬趕星期六提出 
[北京電]  
　　田文烈現不到部靜候交缷熊度消極昨語人云内務即勉强通過亦不就職 
[北京電]  
　　梁士詒葉恭綽將來京舊交系人云梁葉專爲組設銀行事於内閣問題無關 
[北京電]  
　　某系奔走於津滬長江一帶謀組合在野要人出任南北仲裁聞黄陂以尚非其時婉却 
[北京電]  
　　嘉亨尊喇嘛覲見徐於外蒙取消自治無甚主張當軸擬仍令庫使與活佛直接商洽 
[北京電]  
　　財部核准湘省被兵災區應徵田賦一概豁免昨已咨覆湘督飭遵（以上十九日） 
　　以上中孚通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
公電 
[濂浦廖湘芸等致南方通電]  
　　軍政府各總裁（銜略）鑒周則范楊玉生等附逆謀亂湘芸率所部於元日通電與周則范脫離關係宣布討伐各在案是日適楊玉生來部將所帶隊伍駐紥距本部五里地之水尾眇湘詢來意答以商榷改編軍隊秉承中央各問題言語之問威迫利誘備致甚極湘芸突圍佈置早已配備官兵憤慨當將楊玉生處决陣前旋將帶來隊伍圍繳武裝貽函楊逆部卒勸以大義冀其來歸仍敦夙好人之好善誰不如我或能不啓釁端一而對於楊逆部卒則取防守一而對於周逆總部則取攻擊寒日未及拂曉馳赴溆浦縣城即將該逆總部包圍宣布聲討原因部卒聞之同深敵愾竟將周逆首級以獻當將潰衆收編地方安堵如故各部皆已相率來歸將次辦竣惟一梯團長陶懋劻潛逃不知去向其該逆屍首則予厚殮而遺族已妥爲保護湘芸迫以正誼未敢及私回首前崖惄焉如擣現湘芸以原有職守維持秩序俟其編制完竣當呈候軍政府核示遵行惟周逆派往各處代表應即否認一切行爲當歸無效至周逆所設之共政處審檢兩分廳以及其仲駢枝機關擬一律暫行停辦財政處仍歸羅棻負責惟另設前湘西護國軍總司令部淸理處遴委當日在職掾屬責成淸報以昭愼重藉資撙節湘芸不敏棖觸良多深知今日潮流逈殊往昔非有新精神不足以成新事業求逹到此目的自非堅忍沈毅不爲功湘芸倦伏湘西經營慘淡已屆兩年差幸士卒同心得成此舉仍歸本此奮鬬的精神以求最後之勝利處權利祿誓不介懷非以鳴高藉資針砭謹佈愚忱幸祈明敎廖湘芸章裕昆蕭湘邱長蔭文乃武張宗軒劉鎭南潘康時李武譚啓韶葉本固蕭型梁覺貽康廖與口王勵謝國章劉鉞王槱鄒毓林湯之聘吳傑曁全體軍官等同叩删印 
中美新聞社電 
[十四日巴黎電]  
　　今日和會討論現在德國海而之油船十四艘之處置問題其中九艘爲美孚煤油公司所要求致引起國際間之大爭論查此九艘油船係於美國加入戰局之前售與德國補助公司以免被德政府所没收德人則以保品交與紐約美孚公司以作交換此項買賣德國認爲有效遂未將界油船沿收惟美國管理敵産員認此交易爲無效將美孚公司所執之保品扣留美孚目下即以管理敵産員之判斷爲理由認該九船仍爲該公司之産要求聨合國即行歸還在此問題未經仍法解决之前依美國代表之意欲此等油船暫由德國或美國水手駕駛開赴美國來往兩次以便裝運美油供給德國之工業歐洲各聨合國謂此項辦法就德國水手一層而論無商量之餘地和約未完全批准以前决不許德人駕駛此等船舶聨合同欲將此等油船分給英比法三國以便該三國失業之水手得在各船供職目下和會對於此事尚未判决觀於歐洲各聨合國之不信任美孚公司恐尚須經多量之談判與法律手續始能了結此案也 
[十四日巴黎電]  
　　法外部總長畢勛前借法總統卜横加赴倫敦與佐治邱吉爾及巴爾福三氏會議美國尚未簽定和約及聨合國對俄政策及對土政策等問題頃已事畢於昨日回巴黎據法外部中人之意美參院之簽定和約雖若延遲然終必簽定共和黨之保留條件可視爲國會中内部政爭之一種行動不過藉此以國會之訓令給予美政府俾於適用和約有所遵循故聨合國不必顧慮云又法人云美國一經簽定和約即受其束縛以後參院之評論於聨合國無影響惟美政府若决計將參院之保留條件立案則聞倫敦會議已决定不承認之因此種手續前經各小國如羅曼尼及比利時要求亦皆否認故也至於聨合國對俄政策將仍舊不變因英法二國對於與過激主義作戰之俄政府接濟金錢軍火及食物已經數月以後不再犧牲但亦不爲任何足以贊助過激主義之談判又對土問題則决定一致行動救濟前在土耳其帝國覊絆下之各邦得以脫離土之管轄至於土皇則擬仍安置於康十丹丁但土政府須受嚴重監督並使其不能再爲害於鄰邦或耶敎人民云 
[十四日巴黎電]  
　　薩洛索夫氏已簽定一公文宣布據稱保加利亞將簽定和約大約和約須俟保　總理斯丹保里棊氏到後始簽字希臘和會代表除維尼齊洛及布立的斯二氏外其餘均已離巴黎至馬賽乘船囘希臘維布二氏則將保國簽定和約後始返國云 
[十四日潑拉哥電]  
　　貝納勒氏在一政黨領袖會議席上宣言捷克斯拉夫政府目下第一關心之事即爲西比利亞之軍隊迅速經海參崴遣送回國此項計劃經西比利亞協約軍隊總司令茄寗氏之完全贊成捷克政府已租日本運輸船四艘其中一艘已載兵到此又二艘則已在海埠守候又美人將在中國海面之大汽船十艘及欵項一宗借給捷克政府使用貝納氏謂捷政府務求遵從協約國之意願不干涉俄國之内亂盡力將其軍隊迅速調回云 
[十四日紐約電]  
　　美國航空會會長宣言第一次環迎球一周之航空競爭將於一九二零年一月四日開始至一九三一年一月四日爲止經過區域以緯度北六十二度緯度南十五度爲界云 
[十四日柏林電]  
　　德國北部天氣奇寒爲從來十一月内所未有柏林近來降雪不止電車開行困難不久勢將停止運輸事務爲天寒故大受影響食物冰凍者甚多 
里昂無線電（路透電社送） 
[十八日巴黎電]  
　　巴黎報載新國會組織份子如下統一社會黨五十五人不統一社會黨五人社會共和黨二十六人激烈社會黨一百四十四人左共和黨一百十一人進步黨一百零六人自由黨六十五人保守黨二十七人法國行動黨三人無黨系者五人查前國會有統一社會黨八十六人今則其數减少矣令報謂此次選舉已證明法國贊成和約反對過激主義國人皆視此結果爲克勒滿沙政府之大勝利 
[十八日巴黎電]  
　　據倫敦電稱每日郵報評論法　選舉事略謂此次重要選舉之結果已明白表示多數法人皆不主張革命與多數英人同一般革命家已大失敗云云 
[十八日巴黎電]  
　　羅馬消息謂意國選舉結果似組織有力之黨派如意國天主敎公民黨等已獲勝利 
[十八日巴黎電]  
　　北京電稱就目前所知選舉結果察之社會黨可共得二十一或二十二席但其勝利在佛蘭得斯省尤爲顯著其地乃昔日天主敎黨之根據地也聞天主敎黨已失其在國會中之多數 
[十八日巴黎電]  
　　柏林消息白摩特大佐與其軍隊已歸從愛白哈特將軍指揮西俄政府現已解散 
[十八日巴黎電]  
　　昨日高等議會在外部集議克勒滿沙氏主席討論對匈各種報告但無最後解决議員决定請塞政府羅政府與於簽定和約時一併簽定附約之財政合同兩種 
世界路透電 
[十四日華盛頓電]  
　　礦工多不願恢復工作欲待此間礦主與礦工大會之結果工部總長維廉威爾遜氏於此會關幕時聲稱工人所持每星期工作三十三小時工資增給十分之六之要求乃不可能之事此層必須於關議之初即删除之工部總長又謂　主不應堅持前定之工資合同 
[十四日華盛頓電]  
　　衆議院拒絶勞動爭端强迫仲裁案並通過自願調處之方法 
[十四日華盛頓電]  
　　威爾遜總統發出命令重定稅率以外幣之低值爲根據 
太平洋路透電 
[十九日福州電]  
　　星期日晚間有臺灣人與日本人一隊在某橋毆擊赴靑年會之學生傷平民與學生數人星期一日城中開大會當地重要團體皆與會通過議案要求一召回日領事二繼任者應提出正式道歉文三賠償損失四犯罪者應由會審公廨審訊聞督軍已允贊助此項要求故星期一日罷市之商店昨復開門學生今尚未回校上課其啓釁原因乃由日人怨恨抵制日貨所致 
[十九日廣州電]  
　　昨日國會開始擬纂憲法現　於三個月内可以告成昨日議員出席者約六百人 
[十九日廣州電]  
　　學生因政府拒絶罷免警廳長相約罷課基督敎學校之學生未加入國會拒絶接受學生請願書因此爲純粹地方事務之故陰謀之政客及非粤系之軍隊司令慫恿學生罷課以期排除魏邦平 
[十九日香港電]  
　　昨日前美國參議員裴登氏及前駐滬美總領事薩門斯氏赴澳過此美人設宴欵待之 
[十八日伊爾庫次克電]  
　　西比利亞軍已委棄沃木斯克整隊而退並炸毁伊爾的虚河上之橋梁現扼守距沃木斯克東二十五俄里之陳地紅術軍縱火焚燒沃木斯克刦掠居民柯爾恰克將軍現留軍中閣員已於今日抵伊爾庫次克 
[十八日伊爾庫次克電]  
　　海參崴開大會議到者爲各市政所憲法民政黨股票交易所報界工商界及共濟會之代表决定擁護俄政府以爲與過激黨議和乃不可解之事並表示對於協約國扶助之信任 
[十八日伊爾庫次克電]  
　　共濟會代表與重要人物在諾夫尼古拉夫斯克組織議會以義勇軍領袖迦里津將軍爲會長此會决定力抗過激黨 
[十八日哈爾濱電]  
　　昨晚接海參崴來電據稱海參崴發生重大騷亂鄂肯斯加雅站水兵譁變槍聲大作擬殺害其軍官工廠中與義勇艦隊船上之工人與變兵聨合聞蓋逹將軍煽成此變自稱國民軍統帥並頒發文告諭令工人宣佈全體罷工並指斥柯爾恰克政府促使國人解散之而與過激黨議和俾早獲和平文内召集純粹民治的西比利亞憲法國會又謂如過激黨不就範圍再行作戰並批評協訋國之軍事贊助末謂俄人僅可接受協約國之經濟贊助衆信蓋逹將軍現得社會革命黨之擁護 
[十八日哈爾濱電]  
　　蓋逹將軍據守鐵路車站已拘捕柯爾恰克所委任之司令某氏羅薩諾夫將軍現待鄰站之援兵以資扼守此鎭 
[十八日北京電]  
　　今日海參崴電稱田約國視此間事變爲隊伍中之叛變已將有關係者擒交俄國當道據可恃消息云社會革命黨若干人頃在伊爾庫次克被擒此輩顯有與此同樣之運動 
國内要聞 
[北京通信（穆）]  
　　外蒙問題之紛糾與靳徐 
　　外蒙取消自治問題自徐樹錚抵庫倫後又成紛擾之局蓋取消自治說發生於徐樹錚未赴庫之前陳毅曾擬有辦法六十三條分呈國務院外交部核議及徐赴庫而另有一種主張電告當軸於是外蒙方面又提條件六項托陳毅電逹北京閣議之討論者不止一次徐陳來電互爭亦不止一次蓋今之形勢又以外蒙反對徐氏爲取消自治之梗而其衝突已及於靳徐間矣一兩方條陳之内容當局付之秘密吾人無從見其全豹惟其歧異之點有可言者陳毅之主張爲沿襲的徐樹錚之主張爲改革的其第一關鍵活佛方面極不願政敎分離故陳毅條陳對於政權之收回不取極端的而仍予活佛以容喙之餘地徐樹錚則置重於西北籌邊使之職權而欲自爲庫倫辦事長官統轄全蒙主持其交通敎育農商等一切行政因之而如財政也陳毅則主仍其固有之收入加以補助徐樹錚則欲握其財政之全權以行其邊業銀行邊業公僨之計畫如兵備也陳毅只主擇要駐兵且參以蒙古舊有之軍隊徐樹錚則欲於外蒙各地多駐軍隊概由西北籌邊使布置而當此自治將取消未取消之時陳毅則主用外交手段與訂條件令其自行取消徐樹錚則主用武力以爲如外蒙自食前言即威以兵力强迫取消此兩方主張之所以不相容即互許之所由來也 
　　陳毅居外蒙久與王公活佛相處有素其所主張當然係容納蒙古人之意見蒙古人見徐樹錚之主張如此也乃相驚以爲統監政治與其政敎不分離之見解顯相矛盾且有咄咄逼人之懼日前活佛之代表喇嘛四人見靳雲鵬一次外蒙王公代表四人又見靳雲鵬一次皆不主政敎分離者且如邊業銀行邊業公僨等在京之蒙古王公當徐甫發表政策時即持反對之議論至是亦力拒徐之政策蓋蒙古人本性旣錮蔽而徐氏之聲勢又令後等反側　安也果以此原因活佛向陳毅提出六條件其中要點對於徐之籌邊便絶對否認大有徐在蒙古即不取消自治之勢陳毅以此電遠國務院外交部而政府始覺蒙事棘手矣 
　　當徐樹錚未赴庫時卽欲撤去陳毅而易以褚其祥或楊木森（褚先率西北軍一團赴庫楊木森與徐同去現已赴烏里雅蘇台科布多烏梁海等處察看一切）及兩人主張不同於是互許之局　陳電謂蒙古反對徐不承認其地位徐電謂陳爲書生不解邊防必至貽誤陳且電請辭職請以徐專任蒙事於是一場官司打到政府靳氏亦知陳恃蒙古人爲後援而以來京之喇嘛在京之王公皆與陳說近與徐說遠故亦轉而傾向於陳其覆陳氏之電皆作剴切之勸慰且許以從長商量卽近兩次之閣議亦主張依陳毅之六十三條爲辦理蒙事之根據今日致陳毅一電竟囑其勸慰王公活佛仍進行取消自治之事政府並無以徐樹錚爲庫倫統監之意請勿猜疑蓋靳已立於反對徐之地位矣 
　　徐樹錚在庫早知靳之左袒陳氏異常憤懣迭次電徐電段電靳皆自伸其主張指摘陳毅最近一電乃移轉筆鋒與靳氏宣戰電中大意謂「籌邊使之官制權限組織通過國會已成法律無論何人無變更之權更無否認之餘地樹錚身爲國將奉命以出苟利國家唯力是視古人有將在外君命不受之說如政府果偏聽陳毅之言樹錚將自竭其力以經營蒙古」是則已以「不奉命」三字隱隱示靳而靳之對徐亦愈不謂然前日語入謂「又錚胡閙外蒙取消自治之局將完全爲彼破壞」言次若甚憤者今日致陳毅之電即由此來然徐果徑情直行將蒙事弄僵今政府中人亦頗以爲懼也（十一月十七日） 
[閣員問題仍在擱淺中]  
　　内閣問題迄今尚無結束自經安福部二次開會表示態度之後接洽者無由接洽疏通者無處疏通而靳氏方面態度雖極强硬又不欲將閣員急遽提出輕於一試至此而内閣問題乃完全陷於擱淺之中屈映光到京後雖自告奮勇欲代靳氏疏通但頭緖紛繁一部二十四史亦不知從何說起故各方面皆以屈之來京於内閣問題無甚影響據聞安福眞意其要求條件最小之限度一内長須改提吳炳湘二每月接濟黨費十六萬元三各部次長須由安福部推薦四靳氏當正式加入家福部五以上四條並須由段合肥出任保證而靳氏方面則又以組閣爲國家服務非商業上之交易性質决不能如此辦理倘安福必欲十分爲難惟有辭職其態度極爲决絶昨日（十七）淸晨靳氏又入府親謁東海密談一小時之久上午十時左右復赴府學胡同與段合肥晤商甚久大約皆關於内閣問題有所磋議據一般觀測新國會臨時會行將閉暮如彼此堅持遷延不决其結果或竟出於派署云 
[江庸又說辭職]  
　　與敎育部不洽 
　　留日學生監督江庸氏前次重行赴東原有暫安其位之意乃突於本月十日分電府院堅請去職并於是日指派該監督處學務科科長金子錚代理監督職務立時離東旅行他處專候政府覆電即行起程據聞江氏此次去志甚堅其原因尤極複雜綜其大者厥有三端一與敎育部之衝突因監督處雖爲敎育部之附屬機關自江氏以總長之資格爲監督後一切公文形式上幾與敎育部成平等地位故每次對於敎育部交涉種種事件均用公函而不用呈文敎育部對於此事含憤已久乃於前日接監督處某項公函時覆一函直稱「該監督來函已悉）等字樣江氏展閱之下大爲不平比將原件用私函退回敎育部請傳代長注意一面即預備辭呈此辭職原因之動變也二學生增費之困難日本近半年以來生活程度突然增高極儉約之學生每人一月非六七十元左右實不足以敷應用故此次江氏抵東之後官費學生迭次聨結團體用最强硬之手段向江氏要求增費江氏雖明知學生之要求爲正當然因去年所允予增加之學費（每月四元）尚有多省未能承認且自己旣與敎育部感情不佳亦不願爲學生說話致遭敎育部之斥駁第以新年迫近學生困苦日甚要求亦日急江氏不得已乃設法通融每人由監督處支備二三十元以爲臨府之津貼方意此事可以漸告平息乃敎育部忽於前日又來一飭文謂以前部允每人加給之學費四元須自本年十一月起發給以謀一律然事實上各省學生早已於數月前支領此項增加之學費矣江氏以敎育部故與爲難益覺辦不下去三學界風潮之日甚在江氏第一次回國之時留學界即有留江拒江兩派人數雖均不甚衆然爭持頗激最近因直隸同鄕會會長郭師儒被打（郭亦拒江派之一）羣向監督請求究辦打郭之學生某某等江氏比將打部之學生停止一年入學被打方面以爲辦法過輕日昨特約集各省同鄕會長多人直赴江氏私宅要求從嚴辦理江氏因前兩項之原因旣已决心辭職復因此項風潮無法關停遂於十日電逹政府即行離庚茲錄其原電如下竊庸於七月人覲面請辭職蒙温語慰留前龔代總理亦勉以暫爲其難遂於開學前趕急回任本欲勉竭駑鈍以報知遇於萬一不圖兩月以來事與願違有不得不仍申前請者謹一詳陳之傅次長對於監督之待遇逈非昔比來文有時竟稱該監督已於前月二十四日函請注意延不答覆醴酒不設而穆生可行淮陰何爲與樊噲爲伍此應辭職者一部議加費四元遲至數月不覆設有經理員省分已奉省令從七月起增加部文又限定自十一月起支辦法參差厚薄懸絶是部意故與監督爲難爭執愈力感情愈傷恐此後辦事棘手益難副學生之希望此應辭職者二又近日學生發生毆打情事被毆者爲與總會表同情者毆打者爲反對總會者被毆者赴訴前來當卽調查事實以尚未成傷允停止滋事學生投考學校資格一年此間自費生皆以入各專門及特約學校爲目的該生等來東已有二年停止其投考學校一年已覺過重而被毆者及其同鄕尚未甘服學生旣分爲二派則庸無論如何持平必有一派不能滿意不如早日聽庸去職後任或有圓滿之解决學界亦可免生衝突之後患此應辭職者三再庸妻臥病經月勢頗危殆只以職務覊身不　慰視深爲焦灼惟有懇乞俯念下情准其辭職監督職務即交科長暫行代理俾得早日束裝歸國實爲公私兩便不勝迫切待命之至日本留學生監督江庸叩十日 
[新衆院再質問京鈔事件]  
　　中交京鈔近日又將打破五折新國會方面以歲費關係頗感痛苦昨又由議員張匯泉等提出質問案云中交兩行京鈔自停兌以來價格日落財政部先後發行短期公債及六釐公債原呈之意一則曰歸還兩行欠欵俾兩行元氣稍復基金充足金融活動鈔價自高也一則曰擴充債票額數爲根本整理之計畫也財政部果有實行誠意旣行之一年有半默計兩行京鈔當可儘數收回即讓一步言之現在京鈔格價亦當高於未發債票之先乃何以計畫與事實適得其反此中應質問之點約有數端財政部原呈稱政府欠兩行之欵九千三百萬有奇兩行京鈔之流通額及存欵額數略相等則祇京鈔流通額一項尚不足九千三百萬可知是債票不待售罄兩行京鈔已可儘數收回果能售罄併已將政府欠欵還淸則　鈔更可立時兌現何以未發債票之先鈔價　在七折洎發行以後乃始則六折繼則五折入秋且至四折其故安在究竟兩種公債自發行以來售出各若干尚存各若干現在流通市面之京鈔按財政部原呈計算之數除去已由公債收回之外數目是否相符財政部有無確實稽核如曰無之則原呈所稱數略相等又何所依據且大利所在人爭趨之若云一年有半之久債票尚　售罄其滯銷繄又何因此應質問者一財政部發行短期公債引起商會具呈始有收回鈔票由審計平政兩院監視剪角作廢辦法惟其時收回者已有四千四百餘萬商會要求一律剪角行員則以由部封存之語支吾之嗣聞審計院亦有咨文催促限一星期剪銷何以未聞照辦報載財政部與兩行互相利用輾轉押售及審計院咨催銷毁乃有證劵交易所及各錢號賣出預期京鈔四百餘萬以爲彌補之計雖報章所載未可盡憑而不剪封存果作何用人言嘖嘖豈竟無因究竟以以債收回之京鈔已實行剪銷者若干其所謂封存不剪之四千四百萬是何用意此應質問者二整理京鈔收回剪銷與不再發行爲相輔而行之辦法乃收回者自收回發行者自發行如此次衆議院所　回籍旅費鈔面號致蟬聨不相紊亂其係新鈔一望可知財政部整理金融究竟有無誠意此應質問者三查短期公債未售出而中籖者計三次共有四百二十五萬餘元其應付利息四未售出　存者亦有二百餘萬元二者合計約有現洋七百萬延期賠欵按日交付此項未售出債票之本息　歸何用何以財政部並無明白揭示之辦法此應質問者四以上四條謹依院法提出質問限三日答復 
[京華短簡]  
　　山東問題最近盛傳中日直接交涉之說昨經探詢政界某要人據云政府對於此事現時尚無成見但外交委員會曾於上星期將歷次議决辦法繕具說帖密呈當局專俟陸專使回國後加以核定微聞說帖中要領以補簽德約一事目前時效已失完全不成問題此後救濟之法惟有提出國際聨盟公决或與日本直接交涉但兩者之間各有利弊權衡輕重與其與於關係之日本磋商毋甯付諸局外之各國判斷且此舉關係山東全省之存亡但期逹到爭回目的固不在時期之早晚故亦無急求解决之必要證諸國際上懸案儘多延綏談判者如希臘某島即其先例爲今之計無論外界如何刺激總宜暫取冷靜態度以俟相當機會云云 
　　據外交界某要人言銀團問題巴黎四次會議英美法一致主張加入新銀團將舊銀團壟斷中國財權諸點設法解除然後共同爲新銀團之提携日本雖有滿蒙除外之表示但近日接倫敦電告謂日本並不堅持擬分二層讓步方法第一層滿蒙除外改爲滿洲除外第二層則表面上無條件之加入實際上各國暗中指定勢力範圍云云但列國仍未允許聞列國銀團代表主張若至一千九百二十年一月三十日日本仍無確定加入新銀團之表示則將合意大利共同組織新銀團認日本爲自行放棄權利云 
　　代理財政部務李思浩前數日赴津與周自齊李士偉等辦理借欵事宜並商洽將來部路整頓計畫現已粗有頭緖即於十七日正午十二點十分車返京聞公府財政委員會定於十八日開會報告是項借欵情形 
　　航空條例經由部呈擬送交公府鑒核昨聞此項條列全文計數十條經東海閱過交付國務院列入閣議一俟討論通過即可頒布實行着手組織一切全條係採取最新式之英國制内容係在北京設航空總局一所在西北及奉天設立分局兩處組設完竣後卽着未組織航空隊内中敎習聞已向義國聘定不日起程來華至於飛機第一批已經全數運抵秦皇島下船陸續分運北京奉天兩地尚有第二批未到 
　　國務院因雲南鑄造金幣一事於日昨電政西南七總裁請爲禁阻略謂據郵務局轉呈雲南郵務局報告謂雲南省署近發行一種金幣以發放薪俸等用並由雲南公報聲明此項金幣係法定錢幣一律通用而富滇銀行則又向各機關通知謂此項金幣當銀幣十元使用另有當銀幣五元之金幣不日發行云云查幣制劃一爲立國之要道今雖南北未臻統一然對外則自當表示一致若雲南果如所報發行金幣則　弊制問題益增紛亂之途而幣制統一更覺困難當此財政急宜整理之時又别生一枝節倘外人執以問難何詞以對務祈轉知雲南即行停鑄並將已發行之金幣一律收回以維圜法國家幸甚 
　　駐美代理公使容揆近日電致政府謂美國哈佛大學校於來年起添列中國文科取中美根本親善的主義應請政府予以奬勵昨開國務院已决定捐助該校經費四萬元不日匯美 
粤學潮愈演愈烈 
[各方面之公憤]  
　　粤籍國會議員俱樂部同人因學生被警察廳拘留事發出通告定十五日下午一時在東園開會除請省議會議員曁總商會商董各學校職敎員全體蒞會外并請各界各行各舉代表四人到會商議一切解决方法又聞衆議院昨日（十三）開議查辦魏邦平一案由提案人孔昭晟說明理由後在座議員絶無一人反對後付表决全體迪過現衆議院已定日間咨交護法政府查辦矣茲錄各方面營救學生之函電如下（省會議員）軍政府各總裁廣東莫督軍張護省長鈞鑒報載本月八日先施公司馬旋德歐堯督同警察傷害巡行學生身體及救傷之看護婦身體一案　學生報告法庭驗明有據警察廳長魏邦平不依 
 
 

Page 7

 
 
法將該公司督兇犯人馬旋德歐堯及行兇警察拘送法庭治罪反偏聽該公司一面之詞硬將送案犯人馬旋德歐堯釋放又將被害學生押送懲戒場其顚倒是非曲直有出乎人民意料外者觀其令懲戒場長文内有至悔過乃釋之語惟此次該公司馬旋繼歐堯督警毆傷學生其罪係在馬旋德歐堯及警察而魏廳長反將被害學生押交懲戒場其過又在魏廳長學生有何罪可懲何過可悔旣無過可悔而必懲之以罪則學生終無釋放之一日與處無期徒刑何異况此案傷害學生身體顯犯普通刑律應屬司法範圍魏廳長職司警察無權處斷乃竟越權爲之以警察而侵犯司法職務此風一開法庭歸於無用警察可以横行壓制學生事小紊亂國法事大護法省區萬難容此黑暗爲此電請迅飭立將學生提釋并將督兇馬旋德歐堯行兇警察等犯拘送法庭按律治罪俾昭公道而維國法曷勝企禱廣東省議會議員黄佩荃陳秉銓王鴻饒王叙揆楊宏業黄銳許森芳陸孟飛彭羹梅會儒彬張思嚴潘治庵關强伯馮葆熙羅朝榮吳爕梅李濟源張春冥全杖銘李宏基羅賡鏞麥瑞淇歐陽祥陳鉅埋曾國琮同叩文（各屬學界）惠州來電報載先施公司嗾警拘捕學生張殿邦等發往懲戒場羣情憤怒學生等此次愛國運動本屬善念理不當壓抑用特主張公道即將所拿學生釋放以慰羣情惠州學生聨合會叩韶州來電八日省會學生巡行因呼抵制被警拘押多人似此摧殘士類輿論沸騰乞飭令警廳卽行釋放以慰羣情韶州學生聨合會叩文香山來電省學生因愛國巡行横遭拘毆死傷多人殊堪痛恨務懇諸公主持公道懲暴安良學生幸甚大局幸甚香山學生聨合會文（軍界方面）軍政府政務會議内政部鈞鑒敬啓者日前敝聨軍總司令部參議韋玉被警廳違法捕緝一案陳請飭查懲處未奉明示耿耿於懷近來枉法殃民漸演成黑暗地獄學生列隊游街查詢劣貨鼓吹排斥純出愛國心腸在社會應尊崇在官廳應保護乃警察游擊隊竟敢持槍擊之肆意捕拿殘殺問之良心安在護法首都有此暴警夫復成何體統若不從嚴懲辦法紀蕩然且將見笑於北方而無以對國人魏廳長本鈞舊友處事向稱謹愼而數月來統馭訓誡殊欠周到滇桂各軍在粤數載於茲愛護國家主權扶植地方勢力始終不懈而粤籍官警則恒憑藉武力壓抑粤人蹂躪地方亦可慨也謹肅奉陳紀綱所在惟鈞府有以振飭維係之李烈鈞謹啓 
[學生又被拘捕]  
　　廣東報界公會通函云昨日學生在各街沿途分派泣告全國父老書内文大意係訴明當日先施公司傷人閙事情形籲請各界人合力對付是晚七時許有無線電學生梁植羣等在小市街分派突被六區警察捕去轉解警廳同時長堤又捕去珠江學生譚某啓智學生梁某聨合會聞耗旋即召集各校開緊急會議其籌業付聞昨日高師法政等校全體出發繼續分派傳單并聨隊演講各校多已罷課并已舉派代表多人分向各機關請求各界援助昨日督軍省長嚴禁查貨布告云現據省會警察廳長魏邦平呈稱（中略）經將當時情形郵電鈞署在案凡此種種狂妄事實具在無可掩飾如此而謂之愛國中外必有定評廳長職責所關利害毁譽早置度外惟不忍少數靑年學子抛棄寶貴光陰冒學界全體爲奸人利用之具外而惹出無限之交涉内而擾及社會之安寗因是瞻徇優容兩無所用應否將少數學生搜貨處罰之事嚴厲禁止抑應如何辦理之處伏乞乞賜訓令祇遵等情據此查學生結隊四出攔截商販搜檢貨物騷擾地方已屬不成事體况復任意掠奪處罰尤爲荒謬已極似此舉動踰越法軌殊與盜賊無異本督軍護省長爲保護商民維持公安起見旣據該廳長呈請前來除通電各地方文武嚴行查禁外合行佈告各界人等一體知照自示之後務各恪守法律不得再有藉端搜查及前項舉動不法情事倘敢違犯無論何項人等一經查確定予嚴拿懲究决不寛貸各宜凛遵督軍莫榮新護理省長張錦芳又督軍批警廳辦理學生案云警察廳辦理學生滋閙案奉督軍電批魏蒸日飛足報悉此次不良學生於本月八號恃衆闖入長堤先施公司經警察制止不服膽敢恃衆毆警夥掠財物圍奪軍械實屬不法已極經該廳長派飭隊警將前經滋事有案最爲囂張之學生張殿邦等十一名發場懲戒辦理甚是此等不良學生最足爲害羣之馬僅發場懲戒實覺情重罰輕該廳長身膺保護地方之責此類澆風斷不可長嗣後倘敢再犯尤當從嚴懲治以保公安該生張殿邦等應俟察其有無改悔再行請示辦理 
[報界大起風波]  
　　自魏邦平濫捕學生後各報主持公論魏遂又遷怒於報館横加搜捕茲錄廣東報界公會函電如下一致各總裁督軍省長公函云軍政府各總裁督軍省長鈞鑒此次學生本於救國熱誠提倡杯葛乃不幸横被摧殘可爲痛心敝會同人對於此種新潮同抱悲觀但亦皆以地方治安爲重故關於此類新聞之紀載照實直書毫不存左右袒之意此明眼人自能洞見者也乃廣東全省警務處長兼省會警察廳長魏邦平對於報館紀載此項新聞輒以造謡二字相加於十一十二日暮夜派隊包圍報館搜查稿件逮捕員役連夜捕去不下十數人查報業習慣新聞如有不實原可照章更正此官民所共知共守者魏邦平縱爲執行職務維持治安起見對於報館刊登新聞如果認爲事實偶有不符當然以書面要求更正何得未經過此項手續遽爾施行逮捕且當先施公司肇事之始省會第八區署於十一月九日嘗一度以公函送發敝會有頃奉警察廳電話現閱國民大同等報刊派先施公司毆傷學生傳單其中情節未盡相符誠恐各報遽照登載致淆觀聽亟應通知報界公會傳知各報對於此項新聞務須訪查明確審愼登載以免將來更正手續之繁等語是該廳亦知更正之慣習且抽象的指明關於登載學生事項今知此慣怕乃竟不出此正當行爲摧殘與論妨礙救國龍氏竊粤無此蠻横爲此專函奉逹務希轉飭行政官飭令該廳將現捕各報員役迅予省釋嗣後對於報館登載新聞當依法辦理不得再有此法外行動否則輿論被摧事猶其小以護法政府下之行政官吏有此舉動將何以維擊人心號召天下鈞座以護法爲全國倡當必不願厠身於違法之列此則敝會所欣欣樂聞大命者也專此祇頌勳祺廣東報界公會謹啓二致全國各界電云加急上海孫中山唐少川章太炎孫伯蘭胡漢民汪精衛先生粤僑聨合會廣肇公所日報公會全國報界聨合會各界聨合會北京報業公社廣東同鄕會轉各界鈞鑒此次學生界提倡杯葛救國人具同心庚日舉行巡行爲省會警察廳長魏邦平所部警察游擊隊毆擊學生傷押十數人報界有聞必錄本爲天職乃該廳長魏邦平因報紙登載此項新聞於事實認爲偶有不符輒爾不經更正手續暮夜派隊包圍報館搜查稿件逮捕員役連夜捕去記者十數人似此摧殘輿論妨礙救國法律何在官規何存護法區域有此違法官吏同人不敏竊實恥之諸公民國砥柱社會中堅鑒此狂潮當予維護謹佈情况唯希亮察廣東報界公會叩元 
[湘校罷課之續聞]  
　　湘省各公校敎員全體决議於十一日實行停講詳情已誌前報政務廳責令各校長轉勸各敎員照常上課之通告旣已無甚效力乃復由敎育科召集各校長開會以解决此項問題敎育科長先將政務廳通告略爲解釋繼謂五月分經費已發六月分經費日内卽可發出已經預備通知書七月經費不久亦可照發惟須稍緩務望對於疏通各敎員即時上課一事擔負全責云云各校長謂經費如能多發尚可勉强負責又有人謂七月分經費適在暑假期間爲數不多請先發九月分經費敎育科亦口頭承認遂散會其各校敎員辭職宣言書云敎育爲國家根本大計其收效與否全視經費之盈絀以爲衡湖南敎育經費自前淸以來實占行政費之大部分規畫建設綽有餘裕民國成立添辦各校增加的欵故歷年敎育狀况頗覺勃勃有生氣自去年大兵雲集百務紛繁竭湘省全年所入不足供數月政費之用遂將確定敎育經費盡移作别項用途政府所賴以維持各校者全仗此市面所廢棄之紙幣裕湘銀行復從而盤剥之各校蒙茲實惠以現金針算多者五六成少者二成或一成而已揆諸權義絶不相當某等即恝然告退當亦爲邦人諸友所共諒然猶任勞任怨忍耐年餘者特以湘局甫甯百端待理敎育經費或有恢復之一日敎育精神亦必有發展之一日乃自本期開學以後上期五月之欵僅惠以一紙通知書六月以後之欵又毫無著落坐困窮城一籌莫展長此敷衍因循匪唯有誤多數之靑年抑且貽民國前途之惡果某等默察時艱眷念來日特集全省敎員開會討論僉以事已至此舍全體辭職外别無逃罪之術即公决於本月十日一致實行惟此中困苦情形非局外人所能深悉某等懼傳聞失實疑有他種意味用敢不嫌瑣瀆將全體辭職緣由爲我全湘父老昆弟一詳陳之敎育之要點有形式乃能有精神有理論尤貴有實騐吾湘圖書儀器及實習藥品强半購自外洋而自軍興以來學舍淪爲兵房校具化爲灰燼再購則力有未能不購則事多窒礙故每當講授之際在敎者憑空理論幾類鄒衍之談天在聽者茫無津涯疑爲東坡之說鬼虚度光陰毫無把握此就全湘子弟會不能不辭職者一父兄對於子弟原冀其劬學勵行蔚爲國用故其入學也於校中應用各費不惜罄其家産以供所求今也竭全湘父老銖積寸累之所得悉令子弟投諸有名無實之學校中問其成績上之不能爲國家增福利次之不能爲個人謀生活誰無身家忍令子弟黄金虚擲造成一不農不工不商之無業游民乎此就學生家庭言不能不辭職者二天下事有因即有果造因不良結果必惡今日之學校旣有如上所云一旦修業期滿微論其爲社會所擯斥卽令於各學校或各項工場謀一位置然以毫無實在之畢業生畀以啓導及監督之重任將來謬種流傳敎育界與實業界其腐敗黑閣必有不可思議之一日此就湘省前途言不能不辭職者三校長聘請敎員一方以道義相結合一方以關約相遵守自去秋訖今各校長以經費困難之故對於敎員時失信用或以薪資短發而退有後言或以積欠拖延而面相詰責或以設備全缺而拂衣逕去衆謗羣疑無可告訴關約旣失其效力情誼亦因而暌隔此就各校長方面言不能不辭職者四敎育爲神聖事業較諸他項職業其責任旣重其位置亦高各國優待敎員有年功加俸免子弟學費及休養金諸例以免見異思遷堅其志願故敎員每視爲終身職業卽我湘民國初元財政奇絀各機關概不支薪獨敎員新仍以七成致送數月後即恢復全薪今政府對於敎員縱不望其待遇特優亦當與各項機關視同一律乃兩年以來各機關應領之欵無不按月發給獨於敎育經費則玩延至數月或半年之久始給予領欵證書迨携至裕湘銀行姑無論故爲留難百般尅扣即其訑訑拒人之態實屬難堪近數月來雖有堂堂督帥之手諭財政廳及敎育科之專函該行竟置若罔聞付之一笑推其居心直視敎育機關爲贅疣敎育人員爲乞丐此就個人人格言不能不辭職者五積此數因某等用是毅然决計旣不忍以因循敷衍貽誤多數之靑年復不敢以無理要求取戾於賢明之政府語曰知難而退實某等辭職之苦衷也抑某等更有一言不能不爲諸父老昆弟告者今日湘學界之陷茲危境實因敎育經費全仰給於政府無一獨立機關爲之保護維持故一遇時局變遷輒受支配於强權絶無救濟之餘地某等再四思維竊以爲敎育經費一日不獨立則湘省敎育精神必難發展卽此殘餘之敎育機關亦難倖存振而新之經而理之此我全湘父老昆弟之責抑亦某等所義不容辭者也敢佈區區惟裁察而垂敎之幸甚湖南全省各公立學校敎員謹啓 
　　各校學生前在第一師範議决各舉代表晋謁督軍並呈遞說帖迅發欠欵以資維持昨十二日已有第一師範及茶業講習所學生各一人第一女師範學生十八人女子蠶業講習所學生六人赴督署請見首由參謀長張敬湯接見各學生遞呈說帖並口述各校現况請求立發六七八九十等月經費女師範生並謂校中早已斷炊我等已三餐不得食說畢大哭蠶業女生亦哭張參謀長力允擔任維持少時督軍傳見各生述如前女生痛哭亦如前督軍申述政費困難情形與維持敎育之苦心並允即派人調查校中狀况籌欵維持諭各生勿爲人利用又因女生言三餐不得食即囑廚役備飯並給女師範生洋四百元女蠶業生洋一百元云係給作點心費噫異矣茲附錄湘學生通電如下北京大總統廣州軍政府鈞鑒自張敬堯督湘侵蝕敎育經費整年不發前間有發者或以三四折或以五六折而勒令出具十處收證刻敎職員已一律罷課全省數萬學生同時失學張仍以兵力刦脅恐釀大故乞速罷張（轉電北京罷張）保全敎育而免巨亂惶迫待命湖南全省學校學生同叩眞 
[吳光新離湘紀]  
　　吳光新范國璋兩氏已自衡陽轉赴醴陵由醴陵乘株萍車返湘垣駐在醴陵之張宗昌師長亦與同來將結伴北上茲聞三氏抵省之次日因其有常德之行與馮旅玉祥有所接洽故十二日上午張督就署内設宴祖餞後下午三氏即行出城乘軍用輪下駛在常事畢再由常逕往漢口不取道澧縣等處亦不再過省城蓋與張所商各問題大致已妥洽矣 
[皖人之救國儲金觀]  
　　皖省議會省敎育會省商會三團體自靑島問題起後卽發起救國贖路儲金於八月十日曾假縣明倫堂開成立大會維時因各界蒞會人數寥寥當由趙繼椿副議長主席宣布改爲預備會將章程草草通過遂一閧而散茲趙副議長以所抱之志願未償特於日前先與敎育會長劉筠靑（即警廳長）議會議長晋席珍商會會長蔡靜堂程鳴鑾諸公籌商由商會先一日通知各界於今日（十六日）下午一時假商會開會集議進行事宜是日記者於午後一時到會而會場祇有程會長一人迨至三時劉筠靑會長始至蔡會長亦隨之而至劉會長云今日二時省署開行政會議恐不能久候如趙君來與諸君計議若何辦法若何鄙人謹遵可也言畢即乘輿而去嗣來賓亦旋到旋散至四時許點查書到簿不足十人於是記者亦遂告别而所謂救國儲金會亦將於斯時終了矣 
[白寳山電請小麥弛禁]  
　　蘇省徐海各屬爲維持民食起見曾禁止二麥出口現海州鎭守使白寶山電請李督齊省長將大小麥酌予弛禁以資流通其文如下南京督軍李省長齊鈞鑒竊查職使前以天時亢旱麥價奇昻俯徇地方紳民之請將海屬之臨洪靑口灌河三口暫禁外運以維民食當經據情電陳在案旋奉鈞署艶電開删電悉查本省禁米出省大小麥本不在禁止之列惟現在米價增漲不得不於麥酌加限制以維民食一俟秋榖登場自當照常流通希即查照等因奉此茲據東海縣知事段士璋呈稱案據東海商會函稱頃據理海楊廷斌林喬楊文閣等來會報稱東省鄰海各縣年歲奇荒需糧孔亟往歲災歉彼曾運糧接濟現議要求出運小麥以重救災恤鄰之義等情據此查東海前次迭遇兇荒端賴東糧救濟茲旣鄰省告災何能坐視不理矧值秋豆登場尚稱中稔出運囤積小麥殊於民食無碍據報前情相應函請查照轉陳等情前來知事查秋榖現已登塲該商會函稱各節尚屬實情可否照常流通这處乞示遵行等情到署並據東海縣商會函同前情查禁麥出口原係維持地方治安爲一時救濟民食之舉現旣秋收中稔麥價平穩應准由該縣知事查酌地方情形量予弛禁以資流通除電令灌雲贛榆各縣知事一體查酌辦理外理合電陳備案實爲公便白寳山叩印 
[南京快信]  
　　省議會前日大會未足法定人數昨錢議長又發通啓云茲定本月二十日（星期四）開大會除在籍同人已發快函敦促先期蒞寗外所有在省諸君務祈共維大局萬勿他往俾得足成法數准期開議盼切 
　　省議員張宏業提議急電府院阻止魯案直接交涉及烟酒飛機等借欵緊急動議案靑浦胡公望等請議放加姚涇港鐵路橋門並剷除沈涇塘蒲漲以衛農田案東台袁承業請議劉莊白駒兩場應屬東邑範圍案即列入議程付大會討論 
　　全國高等師範校長曁江蘇省派赴歐美考查敎育專員昨在金陵春會餐後今日敎育界在門帘橋省敎育會分事務所開歡送會明日午車赴滬 
　　寗垣女學生擬組織女學生聨合會不日開籌備會 
　　吳光新電告李督由湘鄂接洽裁兵事前線將領一致贊同已於銑日返京卽到府院報告 
　　財政部昨電省署催詢蘇省認攤八年公債額數 
　　蘇省裁兵事年内尚難實行聞李督前派赴各屬檢查軍械人員尚未回省呈報銷差 
　　參陵處昨電蘇軍署裁兵事在即行望迅籌善後辦法擬具意見送京彚核 
　　省署昨日牌示寶應縣知事戴邦楨調省遺缺委分蘇任用縣知事李鼎掄署理又委任用道尹俞壽璋充江蘇省政治研究所副所長 
　　李督續派諮議楊宗漢赴鄂贛接洽要事 
[杭州快信]  
　　全國靑年會幹事大會此次擇定在浙省舉行中西會員昨到百餘人此間幹事長鮑乃德派會員馬某徐某分别招待 
　　疏濬桐江上游水利議事會今日（十九）上午十時開秋季常會提議工程預算及增購儀器等件會員到者二十餘人 
　　浙西水災奇重齊省長除自行捐廉一千元助振外昨又飭政務廳通函各機關於職員薪金内以一月計算捐助十分之二 
　　省城環雲閣三泰昶等紙號日前進某國油光紙四箱已被學生團查獲尚不知如何解决 
　　杭縣金融評議會因各業請求銀根奇緊設法救濟已准明日（二十）下午在杭縣公署特開緊急會議商决維持辦法 
　　富陽知事惲福鈞因某要案經大理院撤銷原判昨特來省晋謁省長及高等廳長備具理由書面陳請示 
　　高檢廳添建辦公新屋竣工今晚柬請職員讌慶 
　　省會警廳消防隊原祇五隊現又於江干添設第六隊連日由隊長李蔭梧督率試騐頗見精神 
地方通信 
[蘇州]  
　　大隊師船剿梟水警二廳趙雲生廳長現因查有大帮梟匪迭在松江靑浦奉賢金山等縣發生搶刦警局槍械及擄搶阮巷鎭富紳唐和英家財物並拒敵緝私第三營擊斃隊長士兵等户案首領賈老窩子手下黨徒共有四五百人之多分船十七艘據眼線報告該匪等刻在吳江縣屬之黎里震澤一帶希圖竄往蘇州交界之太湖中潛匿惟案關搶刦尤敢戕殺官兵故於昨日飛飭第一區第二隊長沈子祥第四隊長李蘭庭第三區第十二隊長仇子言及吳江之第十四隊長平望之第十五隊長曁本廳游緝隊長李標勝等率領師船六十艘飛駛前往跟踪追剿情形呈報省長查核 
　　看守所添委稽查員吳縣看守所向分四處覊押人犯已滿三百餘名吳所長以一人兼理四所當此冬防之際誠恐耳目不周故温知事昨特添派周緖裕充各所稽查俾得隨時稽察以免疎虞聞周稽查已奉文到差矣 
　　學校聨合旅行洞庭西山各學校區立者二私立者四計有學生二百四十餘人本有十六號爲各校聨各旅行之期均以鎭夏校爲會集之所上午十時出發先至包山寺品苟休憇及至鐘鳴一下即由各校敎員代發點心食畢乃往龍河山游覽勝蹟游畢乃鳴號歸隊各執校旗回校沿途隊伍整齊抵時已薄暮矣 
[鎭江]  
　　米價洋釐俱漲鎭郡米市據米業中人云往年新米上市全邑存米約在數十萬石今歲則粒米無存加以來源稀少去路甚暢近日客帮購辨秈糯二米爲數甚鉅裝車運滬絡繹不絶故米價非特無跌落之望且有蒸蒸日上之勢云云又鎭市現洋缺乏洋釐飛漲十七日公所市面開盤已漲至七錢二分左右銀拆亦提至五錢爲鎭市從來所未有云 
[揚州]  
　　遷調郵員安東郵政局長乏人經南京郵政管理局調揚州郵局郵務生滿鑫泉充任以資熟手遺缺派揀信員卞羣（省立大中畢業生）補充云 
　　東臺縣敎育會選舉會長東暈縣敎育會於日昨集各市鄉敎育界人員選舉職員當選定周嘉詠爲正會長樂漢爲副會長均經就職特通函報告江都各縣敎育會查照矣 
[嘉興]  
　　商船被風吹沉東門外落縴灣地方前晚停泊商船一艘滿載福橙審團等物夜产忽發大風該船竟被風吹沉舟子山夢中驚覺水已及身當即涉水登岸所有福橙等物均漂没水中翌早經衆鄉人將該船設法撈起聞損失百餘元云 
[奉天]  
　　張作霖亦念民疾苦耶奉天張作霖爲詢民間疾苦特令各縣選送鄉老來省昨聞各縣均已送到前定大縣八人中縣六人小縣四人共到三百餘人分住於恒昌棧等數處張每日派副官某親至各客棧周旋一次其他招待事宜悉出王處長主持十三日張忽發手諭令副官處在省公署籌備設宴並知會文武各員定十四日正午正式宴飲鄉老垂詢一切昨晨省署懸旗結綵大事點綴十一時許各鄉老由招待員引導齊集署内魁廳長王凌長王廳長王督辦朱知事關署長吳師長張師長以次文武各要人均集公署時張在府猶未到署先令警察東至督軍署胡同東口西至西口南迄城　根遮斷交通範團旣廣時間又長來往行人莫不苦之午後二時張在公署大廳延見各縣鄉老諮詢各縣地方情形旋即入宴並演說至三時之久由任秘書長及魁聽長等招待聞所來之鄕老中有在未人署以前將所著綢緞衣服概易粗布衣履者且有足踏快靴腰繫蔴繩者則其是否爲眞正鄕老概可知矣十五日午前十一時仍在公署宴會各鄕老經孫鮑兩督及各要人公舉興業銀行姜會辦主任演說各鄕老以田夫野老受此殊遇當然歡忭異常另函云張於十四日傳見鄉老詢問各該縣金融狀况及各縣知事對於政治之功績如何及對於人民有無苛待情事至下午張特委招待員張作相張景惠王連坡王永江呂世芳梁載熊魁星階關海淸朱佩蘭等諸要人招待宴會旋即全體撮影以作紀念云 
來件 
[北洋大學工科本預科學生之報告（續）]  
　　（一）本校學生多屬成人是非鑑别稍具能力所有舉動絶無被人牽引之處自出事發生以來首由各班班長徵求意見贊成者純出本心反對者亦無强迫簽名手續完備異常結果竟有二百餘人之多名單現在證據鑿然其餘未加入之少數同學多持旁觀態度對於此舉未嘗絶端反對惟全校人數衆多雖保無三數阿諛取容妄造謡言之人某外報竟謂大多數學生組織團體反對夫本校學生共三百餘人現贊成人數已逹二百六十餘人之多公意所在何待辨明 
　　（二）自五四運動以來凡屬學生已視安福部爲讐敵絶無引狼入室之理外報故爲揣擬之詞乃疑停課學生經費充裕以爲同人舉動係受安福部暗中贊助不知此次川費均由同人分擔拮据異常何從見其充裕某外報又稱本校學生唐君與段芝貴爲親戚詢及唐君力白其妄夫以國人欲得而甘心之安福部嫉人者動輙爲陷害之具其用心亦險矣 
　　（三）克敎員不堪敎授情形曾經土木工十年土木工十一年採鑛十一年冶金十一年四班在天津益世報及京津泰晤士報宣布同人等爲顧全私人體面起見雅不欲再揚其陋乃外報稱北洋學生攻擊該敎員祇根據於六鐘之講演其受該敎員之敎曾歷兩年者固甚滿意也此種論調毫無根據查克敎員雖經敎授兩年然所有受敎學生早已嘖有煩言至今日忍無可忍始有此次聨合攻擊之舉自十月三十日以後對於克敎員功課除土木工九年班三分之一上課外其餘四班上課者每班不過一人有校内之點名册可查外報竟稱滿意不知何所見而云然也 
　　（四）本校學生與敎員感情素洽此次舉動只反對趙校長個人敎員中除克敎員外均未涉及試按同人前次公啟即可知眞相所在乃外報不加細察妄誣同人含有排外思想謂美敎員全體幾成爲衆矢之的不知美敎員中之學識優長者同人方愛敬之不暇何忍加以反對又謂在通告板上週貼字條詆毁各敎員尤非事實 
　　（五）外報謂北京大學轉送北洋大學學生程度不符多難及格遂與敎員惡感日深故爲此排擊之舉不知學生來校原爲求學如敎員持衡平允程度不符留級固所應得何至遂與敎員爲難北京大學年考降級者屢見不鮮未聞學生有若何舉動况北京學生在校者統不過八十人此次舉動係出二百六十餘人之公意並無畛域之分而外報竟爲此語殊不可解（未完） 
雜評一 
[湘省之罷課潮（默）]  
　　官吏之摧殘敎育未有若張敬堯之甚者也各地之罷課潮多因特别事故而成而湘之罷課則張敬堯歷年積成之也敎育經費旣移作别用精神上已不能發展故卽敎員薪俸勉强按月發給而此等無生氣之學校亦已等諸若存若亡今乃併此敎員薪俸而剥奪之敎員其能常此枵腹以從公乎不得已而出於全體罷課也固意計中事使非張蓄心破壞敎育則何以他機關公費無缺而獨於敎育界區區敎員薪俸且不能籌此則雖有百喙而莫解矣張前於敎育會干涉選舉已大起敎育界之公憤今又迫使全省敎員辭職其必欲摧殘湘省之敎育用意果何在耶 
　　雖然張之舉動固無一不違反湘民公意又豈僅對於敎育爲然哉 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（二十七）房屋衝毁狀（二） 
　　本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[西報論紗廠股票價之奇漲]  
　　字林報社論略云紗廠股票市價奇漲字林報近著批評視爲冒險投機事業以爲今之發逹大堪奇異此後難保不遇兇年屆時執有高價購入之股票者咸將怒目切齒悔恨無及矣茲有投函者駁斥此說謂廠家獲利若是豐厚股票漲價理固當然記者聞此反對論調不以爲怪實則今之市面直同賭博比諸昔年橡皮賭博無稍差異而來日禍患則將視昔年爲甚縱令紗廠在今日或在短近時期内確能獲取厚利然亦不能減輕目前奇價收買股票之危險吾人如欲洞悉其眞相祇須取目前市價與股票而值而比較之並考慮市面極不穩并之情形卽可得之矣試問出銀六百八十兩以收買原價五十兩之股票尚可謂爲投資好機會乎且拆息甚高縱得股息尚不敷付利是則付重利而購股票者其志不在股息已可概知彼不過欲轉手售與他人從中取利耳如此欲不謂爲純粹賭博尚可得乎近日賭博事案不僅限於紗廠股票如公和祥碼頭股票今十二月份者已漲至一百九十兩再橡皮股價聞亦漲至令人刮目相視之程度凡此投機事業皆有一種極顯著之特色即與資交易之大困難是已雖現資較遠期價低若干然終無人能出現資也試問他日淸算時現資將何從來乎一九一○年銀根可謂極緊但在一九一九年或一九二○年銀根將更緊橡皮恐慌之年借貸信用尚不若目前之薄弱而世界金融亦遠不若今日戰後之窘迫彼欲購股者苟稍注念及此當可憬然悟廢然返矣其不以爲然者乃爲少數專門賭博家棒場說項之人物而已凡投機股票之大運動場中必有此種人物惟必公衆輕信之斯若輩方可施其伎倆至於國法則不能使賭博家不越範圍按一九一五年在華英當道與英外部協議後頒佈一九一五年取締售賣股票公司之條例規定買賣股票之契約須詳載號碼及執股票者之名姓違者視爲無效此項條例頒佈後當地股票掮客頗不歡迎之今年三月間某訟案發生裁判官判决以投機股票之契約依照英國法律仍生效力記者之紀述此案非謂購進投機股票而未能繳欵者宜以訴諸法律爲其冠冕堂皇之脫僨方法不過謂此項條例原意在保護公衆與股東者今竟未能收效將來淸算時宜注意此點耳如賭博者受累僅及已身則自作孽自受之無待他人贅詞但一髮牽動全身一案失敗之反動力必遍及於他業其害將不可勝言矣凡事盛極必衰未可盡作樂觀宜防意外事變姑舉一端言之中國鄕人遲早間必知花價與紗價貴賤之逈異而思有以昻其花價至是紗廠股價恐未能有所補益况一二年内新紗廠繼起爭利者將有二十家乎綜之紗廠股價之事勢嚴重異常亟需嚴法應付之今有一顯明方法惟報紙未便言之耳今報紙所可懇切希望者在未入圈套者堅持勿入而已入者不復再深入耳 
[棉業聨合會之會議]  
　　昨日午後三時中國棉業聨合會爲日人取引所開辦棉花交易高抬市價擾亂市面等情特開臨時大會當經多數舉手贊成不往取引所交易並議定辦法數條如有同業中人不顧大局私與買賣者一經查實立即除名出會不認爲會友一面報告紗廠聨合會轉致各紗廠以後永遠勿與其人交易各行號賣出棉花無論直接間接均不得解交取引所一面催收各會友前認上海證劵物品交易所之第一期股欵以期交易所即日成立以挽主權當經一致議决即日實行 
[遊美考察敎育團行將出發]  
　　游美考察團定於十一月下五號乘中國郵船「支那號」赴舊金山同行者爲爲江蘇省視學兼代理省立第一女子師範校長鄒楫江蘇省立第五師範校長任誠江蘇省立第四中學校長章欽亮江蘇省議員劉文輅北京高等師範校長陳寳泉奉天高等師範校長孫其昌成都高等師範校長楊若堃廣東高等師範校長金曾澄甘肅省公署第三科科長王任之甘肅省立第一中學校長李楚琴北京高等師範職員陳紱卿前敎育部次長現任敎育部特派留美考察敎育委員袁觀瀾等十二人聞是行之預計時期爲六閱月所注意考察者爲高等及尋常師範學校職業體育專門學校其預定路由如下由上海或日本神户會齊渡太平洋至舊金山考察美國極西敎育狀况由此至芝加哥Chiceoo此處有大學師範科及附屬中小學校體育專門學校城市敎育夙稱完備可加注意就近考察威斯康辛省Wisousin敎育狀况此處有屬於大學之敎育及農業專科敎育推廣部縣立鄕區師範學校縣立農業學校省立師範學校職業補習學校可資借鏡處甚多折回芝加哥往東至印地安那省Ind　ana考察本省鄉區聨合學校制以本省有各鄕區聨合所辦之學校最爲有名也由此至烏哈烏省Obo之辛辛那的Cncinati城北處有大學中學爲美國半工半讀制發源之地可考察學校與職業機關聨絡方法由此南至金德鷄省Kentvcky勃利亞Berqg考察山中白人私立實業師範學校再往南至泰來西省Teinesnee考察泰來西大學校該省著名中學及鄕間聨合所辦之中小學再往南至阿喇排麥Algbgnia此處有著名之黑人實業師範學校實開美國職業學校之先路由此往北至喬及阿省George考察省立農業師範學校省立師範學校并可研究該省改良社會俱樂部制再往北至北卡路利那Noitbuarolin考察該省大學及女子實業師範學校省立女子師範學校由此至浮及尼亞省Virqina考察黑人亨潑登實業師範學校此校爲阿喇排實業師範之母全國職業敎育胚胎於此再往北經美京華盛頓可考察敎育局之組織及其他有關敎育之公共機關由此至紐約有哥能比亞大學及紐約大學師範科附屬學校省立師範學校并考察該省敎育局由此至馬散處志省Nagsgchusetts考察體育專門學校省立師範學校省立農業及各種中等實業學校分科中學校此省爲美國敎育發源之地現今最新敎育思潮尤能實行由此往西經密勒沙逹省Niunicta考察省立農業學校師範學校分科中學校由美之北部而回順道可略覽著名勝景（如勒弗落城Buffalo之著名大瀑布等） 
[閩靑年會告學生被擊情形]  
　　大陸報云福州靑年會總幹事員孟森氏近爲參與杭州全國靑年會幹事　大會道出上海小作勾留日前會接福州本會理事部來電報告日人滋事情形如下星期日日人及臺灣人持短銃刀械無端攻擊本會學生學生四人中彈受重傷尚有數人被擄日人持武器闖入本會關與學生爲難華兵與警察當場拘獲日人三名此日刻在外交員考慮中孟森氏今日由滬赴杭昨曾與客談及此事謂今後恐尚有事端發生蓋自本年四月間學生罷課運動後福州中日人之咸情日惡福州處於武人管轄之下華人自須唯督軍李厚基之命是從本年雙十節李禁止民間舉行慶祝衆皆恪遵命令毫無舉動但至日皇誕日日領事雖允約束日僑停止慶祝而是日仍有日人列隊游行各大街且多屬醉漢華人商店當隊伍入其街時相率閉門不約而同日人則歸罪於靑年會指其慫恿罷市彼此惡感醖釀日深今次之舉殆爲其結果也客問當學生運動進行之際靑年會持何熊度孟稱會員雖有表示同情者而靑年機關則常持中立態度靑年會並未從事排日之鼓吹且不許在會所從事排日運動故星期日夜間决無開會排日情事彼意學生必於赴會中聖經夜課之途中被毆因星期日晚聖經夜課到者常六百人也 
[全國報界聨合會之公電]  
　　廣州參衆兩院鑒魏邦平濫捕記者狂搜報館全國報界聞之大憤約法具在以護法首都竟發生此殘暴行爲課其責任自有主者此間經議决請願貴會提出彈劾擁護約法上人民言論自由權利貴會責無旁貸何以近在咫尺置若罔聞乞即咨軍府先飭啓封釋放民意不可侮貴會幸勿屈法自玷除另奉請願書外先以電聞全國報界聨合會叩效 
[工會開會紀事]  
　　法租界貝勒路中華工會總會於昨日午後七時開第二十二次職員常會到會者陳寶文方雲龍趙桂森王炳南張炳臣王潤民周春海余錦舫何榮治王增祺倪榮泰賀來貴任方森邱財全唐世善方榮全陳孝先朱記生等數十人公推會長陳家鼐主席報告略謂今日第二十二次職員常會應將工會自身重要問題提前討論即於國際保工會勞工代表關係工界前途甚鉅上有本會曾已提議與工業協會工界志成等會討論選舉國際保工代表一次遲至今日尚無具體辦法此項代表無論派否我工界不可不有預備萬不能袖手旁觀放棄工人選舉權利應請大衆注意方雲龍贊成宜速勸告各工會協同進行次王潤民動議提倡國貨略謂現在外貨日進而國人提倡國貨之熱度日減長此以往不但貽笑外人且有失國民之資格碍國貨之發展與我輩工人生活誠有密切關係望大家研究進行辦法周春海張炳臣附議主席付表决一致贊成通電全國勸告工界切實提倡國貨以重民生挽回權利次會長陳家鼐提議擬下星期午後二時由本會歡迎張昭漢劉靑揚兩女士略云張女士乃新由歐美各國考察敎育者劉女士爲國事奔走業已南來兩女士皆女中人傑皆具愛國熱忱本會理應開會歡迎藉表我工界尊重女權之誠意應由本會不日具東敦請到會衆皆贊成時鐘已十下遂宣告散會 
[學生會定期慰勞請願代表]  
　　學生聨合會總會曁上海學生聨合會昨發通啓云本埠赴京請願代表馮復光顧唐如張靜廬三先生業已回滬敝會特於十一月二十三日（本星期日）晚八時在事務所開會慰勞届時務祈各界派代表出席中華民國學生聨合會總會上海學生聨合會同啓 
[上海學生聨合會消息]  
　　致公産處處長丁賡堯函賡堯先生閣下敬啓者抵制日貨爲全國民意所主張國恥所關昭示中外凡屬人民皆當奮勉今者寒風飆舉熱氣頓消市廛充斥幾復原戕不特愛國人民見之痛心友邦人士亦將聞而齒冷六月間雖承閣下明示邑廟各小販儘三個月内將存貨賣完一律肅淸不再進貨今則何如敝會隨地演講動受妨礙一有不愼有致聚衆滋事匪惟肅淸無望反覺較前益增小販愚昧固不足責然而吊銷執照權在閣下倘能嚴加取締令其改業會行六月間成約則糾紛不難立解一言九鼎唯閣下急起國之請即賜覆不勝盼切敬頌大安 
　　調查科消息上海學生聨合會調查科日前派科員孫君驥方前往調查俄貨薩門魚與日貨薩門魚之别據駢俄魚由九江略五利洋行運申經售處爲南市源茂魚行並無他家經售且俄魚與日魚極易鑒别俄魚魚身較日魚爲潔因日魚鹹後作赭色鹹時常置污穢之所不揕寓目俄魚鹹時常置冰室淸潔之地板上故魚身淸淨潔白且日魚較俄魚爲濕猶爲可注目之點買者不察每易受其朦混不知誰是誰非茲將異點錄出俾衆週知云 
　　敎育科開會上海學生聨合會敎育科於昨日（十九號）下午四時半在事務所開第七次常會出席者有十校代表由正主任約翰大學代表馬崇淦主席書記缺席推舉復旦大學代表黄華表爲臨時書記是日議决案如下一本科之委員會定名爲敎育科委員會係研究的性質研究結果須提出常會通過然後由本科主任蓋印實行於常會未通過之前不得發表研究資料由常會議决交付二將第一第二義務學校報告書請委員會討論三敦請分會會員擔任法租界巡捕組織之義務學校敎職四准於本星期日（二十三號）上午十時在事務所開各分會宣講團團長會議五本科繼續辦理學術演講會每二星期請名人來會演講一次 
　　營業科特别會昨日（十九）該會營業科開特别會議上海公學副主任韓守恒主席靑年會夜校王虞卿紀錄到者十一校一日刊編輯潘公展報告新定本會日刊優待閱者辦法二靑年會夜校代表王虞卿提議對於評議部改日刊爲週刊一案未長决前取冷靜態度三靑年會中學代表俞百慶提議派代表知照會長本科定報採用新法徐全生當選四靑年會中學代表提議星期六派赴民生女學派報員本科人員不敷用本科名義向他科請女代表八人以便女賓五靑年會中學俞百慶提議下次常會暫改爲下午一時六第一商業代表楊目海提議請圖畫美術代表畫美術廣告數張貼於民生會場七討論派報方法八靑年會夜校王虞卿提議民生會場本科用特别徽章九嶺南中學代表洪兆良提議未到會者去函報告今日情形及提早常會時刻十育才公學代表夏勳明提議請所請他科代表於星期六出席 
[全國各界聨合會評議會紀]  
　　昨日（十九）全國各界聨合會開第六次評議會到會者二十一人張敬之主席盧任華毛一豐記錄一聘任幹事案（執行部交議）表决全案通過二請本會通函各地各界聨合會及學生聨合會繼續抵制日貨案（李敬堂提議）表决通過三通電南昌總商會撤銷開放米禁案（陳中嶽提議）議决電江西軍民兩署及各團體并九江商會請勿開禁四出本會擬定各縣各界聨合會組織簡章（施洋提議）通過推毛一豐李亞夫李渤海陸濟起草散會 
[旅滬川人責難川議會]  
　　四川旅滬各界川局促定會會同四川旅京學生川局促定會昨有會銜一電致四川省議會力言軍民不應合治以免再蹈武人横暴之苦其電云四川省議會鑒頃北京晨報載貴會主張軍民合治讀悉不勝驚異竊川局初定瘡痍未復民治一端亟應整理分而治之尚病有名無實合之爲一豈不名實俱廢川省年來痛苦孰非受彼軍民合治之賜諸公猶復如斯主張不知良意安在共和國家須具庶政分司之精神豈有軍民合治之理匪然者乃武人之横暴自用而非敢望於貴會之提出也如此自爲風氣殊足以病民而貽外人之笑惟遠道阻隔信息難憑報紙所載未敢遽信爲眞伏祈明白賜示爲盼四川旅京學生川局促定會四川旅滬各界川局促定會叩寒 
[尊崇孔敎之歡迎會]  
　　日昨午後八時本埠粤僑聨合會開會歡迎孔敎會主任陳重遠當時來賓甚衆首由粤人葉君致歡迎詞陳君即席答謝並歷述孔敎之當尊孔敎之能維持世道人心統一中國全局引經據典多所發揮約歷兩小時聞者多爲動容最後出其擬在北京建築孔廟之圖樣使衆傳觀次由楊小川君就陳君所述更引伸其意並痛論綱常倫禮之不可廢孔道之實有功名敎云云當場并首先認捐建築孔廟費洋一千元聞該建築孔廟章程所有認費無論多寡雖少至一元亦必勒石以誌次由姚千里馬樹周吳子敬忠信昌茶葉棧主某君及許奏雲等相繼演說大致皆以宜於此時亟力提倡尊孔藉挽末俗而振頽風約至十二時始各茶點而散 
[報關公所評議員會議紀]  
　　南北市報關公所評議部昨（星期三）係常會之期因有特别事故召集全體評議員十人到會首由評議長報告所董徐菊如前於大會時曾允五日内交出歷年賬簿嗣以手續未及至今未曾交查昨日已接徐君函約交簿無如議董高子嘉在杭未回應如何發電通知請公决當經評議員討論之下以接簿事關重要非議董監視不可决定發電追回次提議上届選定司月十二家應通知各該同業於本星期日齊至公所拈　輪任惟上届選舉内查有當選之南陽同旣不到會又不投票能否認爲合格應請公决即由朱眉舫起言南陽同旣不到會投選乃係自棄互選之權應作無效當以備選合格等推補之經衆韙其說遂决定通知再上届選舉司月有當選之永慶昌朱子景所投之票祇九户謂未及格查朱子景　投之票實十户按照選舉法已逾三分之二應即認爲合格衆意僉同由評議部通告聲明 
[僧界歡迎活佛紀]  
　　昨日（古曆九月二十七日）常鎭寗滬蘇揚徐海淮縣泰縣僧界以佛敎會名義假小南門外留雲禪寺歡迎章嘉活佛十一時活佛由哈同花乘乘坐汽車蒞臨即上大殿參佛隨即升座先各由長老執事晋謁次僧衆次各居士晋謁各如儀乃略用茶點即攝影設筵入宴僧界讀頌詞活佛答詞畢至午十二時餘活佛離座啜茗少頃命駕北返各來賓亦先後興辭而去 
[昌興公司兩輪船之行蹤]  
　　昌興公司消息日本皇后號本月十九號星期三自香港開出本星期六（即二十二號）上午九時可抵吳淞駁船可於上午十一時三十分抵海關碼頭當日午後開往長崎神户横濱維多利亞温哥武諸埠午後四時駁船開離海關輪船旅客手提行李可於當日三時四十五分運往碼頭重大行李須於二十一號星期下午三時以前之往圓明園路該公司寫字間又該公司之俄羅斯皇后號將於十二月十三日星期六自吳淞開往香港馬尼刺諸埠云 
[劃一幣制之籌備]  
　　本埠行政機關近奉齊省長令略云頃奉政府電擬將劃一幣制施行規則三件通令遵照一改兩爲元一取消銀本位另作金本位之籌備一維持各種鈔票以免票價紛歧 
[訂定裁兵大綱之通電]  
　　松滬護軍使署近奉政府通電云裁兵問題業經各省贊同除俟各省將各營軍隊呈遞裁減辦法外擬卽派委裁兵委員分派各省調查并訂定裁兵大綱三項一籌備組織裁兵委員會一調查全國軍隊準額一籌劃裁兵經費 
[三十七團第三營預備赴浙]  
　　步兵三十七團之軍需軍書兩處人員曁機關槍連第二營官兵已由該團團長兼新任寗台戒嚴司令陳照春率乘超武兵輪開差赴浙所有該團第三營營長王幹臣所部官佐士兵現奉命令開往浙屬之臨海黄岩二處駐防營部設於臨海仍歸超武兵輪承送現該營長已飭所轄各連長迅將軍械一切收拾整齊預備出發一俟超武兵輪由浙回滬即當由滬拔隊起程云 
[第四師派員往寗承領軍馬]  
　　陸軍第四師砲兵各營前因馬匹缺額當派軍醫李振鐸赴張家口採辦二百五十匹咨由陸軍部給發護照並通令經過關津稅卡騐放在案茲悉此項馬匹業由口外運至浦口渡江在寗由押送馬匹之李軍醫電致師部請派委員赴寗承領惟此次所購馬匹係備補步砲各營缺額一半撥歸駐浙各營具領一半撥交駐滬之砲四團所部三營領補缺額該師部爰於昨日派令參謀吕兆熊砲四團二營副官王居章偕往南京承領馬匹交裝火車運回滬杭二處以便撥濟軍用 
[運送駐閩浙軍之軍衣]  
　　駐閫浙軍第一師全部軍隊需用冬季棉軍衣褲特電浙江督軍署請領撥運當經慮督照准已飭軍需處照給並函請滬寗杭甬鐵路管理局轉飭車務處飭知杭站備額裝運昨日由押運員許耀庚携帶護照等前往杭站報運計分裝三十噸貨車三輛共三百餘包當於昨日由杭關滬之慢車來滬至上海南站缷入貨棧以待閩輪開行時運往福建交納 
[閘北請警保護之警廳批示]  
　　閘北商公會近因冬防吃緊呈請淞滬警察廳派警保護昨經徐廳長批示云來呈悉查前駐閘北太陽廟之游巡隊業經本廳撤回原防茲據禀稱該處内冬防吃緊請撥警隊駐防自可照准仰即自覔相當房屋爲駐所以便飭區酌撥警隊前往駐守以資保護可也 
[協緝砍斃辛得林之兇手]  
　　開濬蒲肇河挖泥船之司事辛得林前被住居法新租界姚家浜之流氓王三郎趙阿發王紀生徐阿弟趙阿毛等糾集羽黨百餘人於舊曆八月二十七日夜間各持鐵斧由法租界越過潘家木橋至華界之久成絲廠附近將辛得林砍傷左耳及腦部等處而逸當時將辛送由新普育堂醫治無效因傷斃命曾經上海地方檢察廳勘騐一面移請警廳查緝兇匪在案茲秘徐警廳長查得該兇手王三郎等皆係法新租界日暉港一帶之流氓此次結黨持械侵故華界行兇實屬不法已極斷難任其漏網故於昨日除派令偵緝隊嚴密緝兇外並已函請交涉公署轉致法捕房派探會同查緝矣 
[小木作加價問題之昨訊]  
　　南北市紅白木各帮作主迭邀同業會議加價未决昨日午後仍集梓業公所開會討論到者有「温州帮」曰成道「孟河」陳口福「揚州」牛元才「無錫」賀老二「崇明」黄海郎「江西」熊春和「鎭江」王慶生「蘇州」濮昭見「甯帮」黄德生「本帮」馬文彪等各帮作主一百四五十人至三時半由郭順卿董事主席向衆宣述謂自星期日午後鄙人在此徵集諸君會議意見後此邀各嫁妝店主於次日在北市茗叙談話告以各貴同業開會發表情形與紅木多數請加二成白木三成之數目各店主始尚堅却繼由鄙人詳述近時貨本進價與工夥辛工等項較昔增倍數次要求亦非得已應請各店主體察情形見奪等語翌日重訂集議允以斟酌再定現店主方面最多允紅木加一成三釐白木二成（以鋸木貨多爲主）逾此無商酌餘地應請諸君熟察情形討論能否藉此解决旋由各作主互相集議僉謂事已至此免再使郭董兩面爲難就此解决各簽字承諾而散 
　　又函云本埠南北市各嫁妝店因被各小木作工人要求加增工資相持不下除小南門外馬德記一家自製自賣外其餘工場所出貨物賣與各嫁粧店者自要求加增工資以後於本月十八日起各工場聨合各帮同業暫不出貨迄今旬日尚未解决雙方俱有損失昨日各店主邀集同業百餘家在梓業公所開會提議解决方法到者甚衆工場方面各做手多至三百餘家紛紛到會互相籌議經兩面代表竭力調停店家方面仍照前議允加一成三之數各工場做　對此加增仍不滿意兩方代表解勸良久仍無效力遂宣告散會俟再訂期會議 
[殺妻犯第二審判决之刑期]  
　　江北人唐四十子前因將妻王氏用刀砍斃經上海地方檢察廳派員驗明將唐獲案研訊明確起訴審判廳訊明判决監禁十五年唐奉判不服提起上訴該廳諭將唐申送蘇州高等審檢廳訊明核辦在案茲悉此案經第二審判决減輕刑期七年監禁八年故於昨日將唐發回上海地方檢察廳監禁執行 
[僞造公文印信之定罪]  
　　年約六旬以外自稱爲俄國之薩文經駐滬俄領事署訪知其冒領事名義在六千六百九十七號執照上簽字並假造公文及哈爾濱總巡印章因咨照公共總巡捕房田三十六號西賠探目煞拉文拘獲抄出印章執照等件解經公共公廨諭着留候照會俄領訂期會審前日下午俄副領事麥拉夫氏蒞廨與關讞員升座樓上刑庭命將薩各提出站入被告地位即由西探目 
 
 

Page 11

 
 
煞拉文及見證西人一老者一中年分别上堂陳述良久並由該西探將抄出之文件與椭圓形木戳三顆呈案次由薩文辯訴詞均未譯中相官核供正在議擬判詞被　忽　手指下部似欲小便希圖脫逃經三十六號西探與一百十五號西探攔住彼遂暴跳不已横衝直撞復號陶大哭該探捕等乃挾之下樓迨小便旣異又臥地糾纒不肯上樓其時中西官堂諭已經繕就即宣佈曰此案證據充足被告辯訴殊無理由判押西牢十八個月僞造文書送俄領事署僞印三件銷燬判異該犯已被探捕扶上公堂欲其聆已之罪狀詎仍哭呌不休承審官以其不可理喻命各探捕扶之而下扶登犯人汽車解往西牢執行判定之刑期 
[定購廢鐵案未了]  
　　江蘇李督軍齊省長延穆安素律師在公共公廨控汪坤瑜李炳生謝蘅牕邱渭卿陳章敏等違背買鐵合同一案除汪拘押外餘均保出茲汪以在押日久禀求開釋昨由關讞員與美丁副領事傳訊原告代表律師到党反對汪請求開釋並謂此案尚　了結而外間喧傳已經下諭　語中西官以案未終了被告請求開釋未便照准 
[江浙水利會復太湖督辦電]  
　　北京豐盛胡同錢幹老鑒銑電拜登太湖水利欵鉅工長造端宏大得我公主持全局定能始終一貫河闊千里古訓非誣臨電無任額手江浙水利聨合會同人叩皓 
　　附歡迎太湖督會辦電（其一）北京太湖督辦錢幹老鑒吳越具區兩省利賴得公主治無任歡迎江蘇水利協會篠（其二）上海蘇浙太湖會辦王丹老陶拙老公鑒吳越具區兩省利賴得公主治無任歡迎江蘇水利協會篠（其三）北京豐盛胡同錢幹臣先生鑒太湖水利蘇浙攸賴公任督辦造福桑梓無任歡迎浙西水利議事會銑（其四）上海王會辦陶會辦鑒具區克濬蘇浙蒙庥公任會辦無盡歡迎浙西水利議事會叩巧 
[民生女學藝術會秩序]  
　　法租界民生女學所籌備之藝術會准於十一月二十二晚在四川路海寗路維多利亞戲園舉行除以團體名義參與外尚有以個人名義參與者凡欲研究各種藝術者屆時不可不往觀也茲將是會秩序照錄如下（一）單聲獨唱（張廷榮夫人）（二）愛格羅多舞蹈（女靑年會）（三）在星光中歌（淸心女學）（四）海襄舞蹈（中西女塾）（五）醉劉唐拳（寗竹廷君）（六）祖國歌（中西女塾）（七）蝶舞（女靑年會）（八）錮琴獨奏（鳳昔醉夫人）（九）火棍（愛國女學）（十）和唱（中西女塾）（十一）愛之果（息游社）（留日學生）（中國公學）（十二）隱痛（鄭正秋君） 
[少年宣講團贊助人出殯]  
　　少年宣講團因該會贊助人汪處廬君於本月十六日逝世該團同人深爲悼惜昨日（十八日）舉殯前往執紼者甚衆並聞該團擬擇日開會追悼云 
[幼科醫生診察所遷移]  
　　江灣幼科徐小圃本設診察所於乍浦路現因該處房屋狹窄不敷應用業經另覔定西武昌路春暉里（即金陵蔣氏巨宅）内爲診察之所廣庭大厦空氣透逹頗合診察之用聞一切佈置已竣不日即欲遷移云 
[三誌黄浦灘頭之兇劇]  
　　十七號午刻黄浦灘海關碼頭有寓居愛多亞路帶鈎橋塊之鎭江人湯壽福在與人賭博起釁遭王世生等用刀戳傷腹部大腸流出由捕送醫院醫治旋由中西探拘獲王等三人押候訊究等情曾兩誌本報茲悉湯壽福經捕車送入醫院後因傷重於昨晚身死由院通知捕房飭捕將屍移送斐倫路騐屍所候今日請官相騐訊究 
[穆氏命案申送高等廳訊辦]  
　　小南門俞家弄婦人穆姚氏與媳穆曹氏因家務細故起釁致姚氏氣忿自縊而死經穆氏族人穆湘瑶據情控經上海地方廳由檢察官將曹氏與氏夫穆再鈺及鄰婦倪氏等傳案預審一過將案撤消在案人證一併開釋等情已見報端茲悉穆湘瑶奉諭不服具詞聲請抗告業經檢察廳核准調齊全案卷宗申送蘇州高等檢察廳辦理矣 
[賭徒持刀傷人]  
　　崇明人王小淸年祇十七酷嗜賭博失業後贫苦無依由同鄕人候介章薦至福州路工塲作小工詎王小淸嗜賭如故昨晚經候介章好意勸說王小淸怙惡不悛竟用刀砍傷候之頭額血流被面當經同作工人將刀奪下喚得六百九十二號華捕劉來帶入捕房請示捕頭諭送候往醫院醫治再核 
[學生與電車人員衝突]  
　　前日傍晚時本埠滬杭車站队近某學校内學生六人在尚文門外乘華商某號電車至該校俱賣二分票迨至地方聽僅及一站即至頭等地位意欲下車適遇查票員某甲告以尚未到站請入二等坐位原處該生等不服因此爭諭迨下車後又有該校散課各學生十餘人遇見電車駛過跳上踏脚板爲宕車游戲爲三十九號賣票員所見勸其不可宕車免蹈危險該生等不聽遂與該賣票員衝突該賣票員膝蓋受傷流血當由二十八號司機人停車解勸旋有多數學生將該賣标人拖至校内俄而往來各電車到此阻滯詢知情形後即往該校將賣票人拖回報告電車公司由車務長得悉將傷者送入新普育堂醫治旣而赴該校謁見校長敎員請爲查究未幾陸總理亦函致該校請爲查明肇事學生將處置情形答復 
[勾誘婢女之押儆]  
　　住居法新租界趙富明家之婢女王阿金口前晚間出外泡水忽被無賴傅天生將阿金先誘至大世界游玩畢即帶至愛多亞路某客棧内同宿適爲法捕房包探潘瑞福至該棧巡查瞥見當將傅及阿金一併帶入捕房昨日傳同原告並傅解至法公堂請究先據潘探上堂禀明前情繼據原告投訴被拐狀况請求訊究詰之王阿金供女子是晚泡水傅前來向我聲稱大世界甚爲好玩帶爾前往游玩女子信以爲眞同往游玩至二點時出外即到客棧内同宿旋有包探到來拘案是實質之傅供詞圖賴中西官判傅押西牢三月以儆王阿金交原告領去管束 
[拐匪押候再訊]  
　　揚州拐匪許起龍與已經地檢廳獲案訊判刑期五年之同類張寳卿於本年二月十六號將虹口嘉興路二十一號門牌婦人董榮氏之十五歲女兒阿妹及婦人袁王氏（名愛林）略往奉天賣入妓院嗣愛林脫身來滬告知董榮氏報由捕房將許獲解公共公堂訊判押候函知婦孺救濟會查明董阿妹下落再核在案茲因日久未見函復故虹口捕房昨晨復將許解案請示並由包探周小弟禀稱本埠救濟會於十月一號聞已接得奉天分會來函謂董阿妹現在該處日租界須備欵項可能贖回云云中西官核禀諭許仍還押着傳齊人證於下禮拜三再核 
[續誌查獲舊嚇詐案關係人]  
　　蘇州人周天復經特别機關中西探目查與鹽業銀行買辦倪榮甫於民國五年六月十號被已經獲解公共公堂訊明押辦之周夢飛等四人嚇詐洋五千元一案有關將其拘解公共公堂諭着押候英領堂期解訊等情略誌昨報昨晨由捕將周解案先由西探目壳羅香上堂譯明被告當時係與獲案訊辦四人將倪之子從新閘誘往法租界葛羅路五十九號門牌屋内關閉向倪索得五千圓後又加索優待費迨案發被告逃匿無踪已有三年日前被探目李星福等在南京路某茶館橋上查見因往拿獲但案已有三年一切證據尚待調查請爲改期開審云云次由被告之律師起而辯稱案隔三年按照新刑律第六條一二三四欵原告控訴權已經銷滅且西探長所言各節又無證據呈出要求將案註銷張襄讞與英副領事核單諭被告仍還押候查明解訊 
[祥茂控售冒牌肥皂之堂諭]  
　　英商祥茂洋行在公共公廨呈控南市亨利肥皂廠出售冒牌肥皂等情迭經由廨訊諭被告馬秉忠退候會商堂諭宣佈在案昨屆宣判之期由原審官俞襄讞會同英卓副領事於上午九時半升座第一刑庭原被各偕代表律師投案候示即奉堂上宣佈判詞云查此案乃係禁止南市亨利肥皂廠製售或行銷仿冒原告中國肥皂洋燭有限公司及祥茂洋行出品之肥皂本年五月祥茂洋行向順泰昶購得冒牌肥皂一箱旋由祥茂行夥至被告廠中該廠出示各種肥皂樣内有一塊即與前由順泰昶所購之皂同式據云此種肥皂與原告之皂極易朦混當審問之時據順泰昶經理重述前次祥茂控順泰昶協記一案之供詞謂該號售與祥茂洋行肥皂其商標乃與原告現在所呈者不同此等口供原爲一已辯護之辭今該經理於此案口供仍然矢口不移自屬意中之事但本公堂始終不以爲信凡亨利所出之皂無論其爲何種商標惟順泰昶爲之經售耳據亨利經理人口供堅稱前示原告行夥之皂乃係鐘牌其商標實係各異而盤供之時復又承認原各行夥到廠之時伊不在廠中故未知實情此即被告唯一之證人到案辯護者也總之祥茂由順泰昶所得之皂即屬亨利所出此乃不難根究之事查一千九百零八年十月十六號叩光緖三十四年九月二十二日前以江海關道蔡曾經出示查禁文云爲出示諭禁事照得英商祥茂洋行經售各種洋皂前經該行開列牌名禀由英總領事照會南洋通商大臣行道示禁在案茲准英總領事來函據祥茂洋行禀本行另有蜂窩花紋牌號肥皂在中國流行曾在道署及新關掛號有案近有奸民僅冒蜂窩牌號不冒行名與本行甚有妨碍等因除分行縣廨一體查禁外合再出示諭禁爲此仰商賈人等一體知悉自示之從毋得將該行蜂窩肥皂牌號假冒漁利致干提究切切特示今被告亨利膽敢作僞欺騙故違告示應行判令賠償原告損失洋五百元並此案訟費此判 
[汪坤瑜暫出收賬二星期]  
　　淸理同康運大兩倒閉錢莊賬目之陳鴻烈呈控汪坤瑜不理賬欵銀二萬餘兩一案業經判决被告償還並着押追昨晨原告代表律師投廨譯稱滬西大有榨油廠汪有欵可支請究訊之汪供須釋出可以收賬等語中西官諭候派員偕往出外收賬二星期期滿仍拘押候核又公共工部局亦控汪欠電燈費等銀四十兩堂上以旣准汪暫出收賬着於收賬期内此區區之數即向原告理楚 
[汽車疾馳罰洋二十元]  
　　汽車夫陶柳根日前駕車至法新租界三進化園地方疾馳而行險將某西婦所蓄之狗碾斃當經該西婦據情報告捕房昨日飭探將陶傳至法公堂請究先據西婦禀稱是日婦人牽犬由花園游玩出外適有陶之汽車疾馳而來當山婦人令其緩行該汽車夫置之不理半婦人將犬猛力拖回未遭碾斃惟陶如此情形難免無肇禍之事請求訊究詰之陶供民人是日駕車馳至該處朱聞西婦喝令緩行實係該犬奔至車前是賞中西官判陶罰洋二十元充公以儆 
[尋獲取欵潛避之店夥]  
　　尚文路薛家橋堍泰豐米店主張連生雇用徐晋卿爲司賬上月間徐往米市購貨賬箱銷匙托潘春生經管迨徐回店檢查箱内失去大洋二百二十七元小洋十角向潘根究潘不别而行後張四處找尋昨午在西門附近將潘尋獲即扭控上海地方檢察廳請追該廳諭飭將潘收押候究 
[不理票銀案註銷]  
　　湯學記（即湯賚）控鄭茂如不理票銀三百兩一案昨晨排審原告之律師未到以電話通知鄭之律師謂案已了故鄭之律師即上堂陳明前情請求銷案中西官諭准予將案註銷 
[訴訟手續未完]  
　　英商伊文思圖書館控羅潤芝欠交定購紙價銀六千八百十兩一案昨日午後由俞襄讞會同英卓副領事升座第一公堂傳訊先由原告代表律師上堂譯訴前情訊之被告供稱原告未將控告禀詞給與閱看等語問官以原告訴訟手續尚未完竣判候改期再訊 
[欠債判照數還洋]  
　　王佐倍控沈時馨不還欠洋七百四十元零一角五分一案昨日午後由李襄讞會同英包副領事在第四民庭傳兩造到案研訊明確判被告照數還洋 
[烟犯一男一女]  
　　昨午有王華香擬乘寳和輪船前往台州嗣有水巡隊到來見其形跡可疑上前盤詰抄出烟土在十兩遂將人證拘送地檢廳訊核又婦人錢氏私帶烟膏一百盒擬乘火車前往内地圖消爲五區警署長警查獲押送地檢廳訊辦 
[容人吸烟保洋充公]  
　　法租界北捕房捕頭日前偵悉居民高昌茂家私設烟搨容人吸烟有違禁令故於前晚帶同包探等前往抄出烟槍烟具甚夥帶入捕房諭高存洋出外候究昨解法公廨請究先據捕頭禀明前情將烟具呈鑒被告臨訊不到中西官判存洋充公煙具没收 
[私售鴉片案三則]  
　　虹口桃源坊弄内一百零一號半門牌居人嶯敏史王阿大陳永明均藏有鴉片烟膏私售被該管捕房中西包探偵知協往將以上三人及抄獲烟膏於昨併解公共公堂請究經中西官略一訊問諭三被告各交二百元人洋並保候改期訂訊 
　　住居虹口華記路一百零五號門牌之婦人李潘氏在家内私設烟榻將鴉片售與張明生方金海吃食過癮被該管捕房中西包探偵知協往將主客男婦三人拘獲抄出烟具帶回收押昨解公共公堂請究經中西官訊供之下判氏罰洋十元張方各罰洋三元一併充公烟具銷燬 
　　寗波人徐阿郎近在滬西少沙渡路未釘門牌之屋内私賣鴉片烟前日被戈登路捕房七百六十四號華捕查悉入内抄獲烟具徐即向之行賄小洋六角求釋該捕遂將徐與烟具連同賄洋一併帶入捕房昨解公共公堂請究經俞襄讞會同英卓副領事訊明判徐罰洋二十元與賄洋一併充公烟具銷燬 
[粤妓違章拉客]  
　　虹口乍浦路四百零八號門牌粤妓院妓女陳阿珍在乍浦路强曳狎客被四百四十三號華捕查見以其有違工部局定章拘入捕房經捕頭派探往查屬實飭令該妓存洋二十元保出聽候公堂傳訊 
[質當竊贓之根究]  
　　小南門外公興三等公典日前失竊衣服皮鞋銀表白絲等物並現洋銅元約共三百餘元報由該管警所請緝並呈淞滬警察廳令飭各區署所通緝在案日前該曲忽接郵寄當票五紙内有衣服數件計當本洋四十餘元遂報告該管署所後即備本贖回其餘各贓均未破出前日適有一人求質棉馬褂一件被典夥夏德榮看出該馬褂係自己失竊之原贓詰其來歷據稱係代朱長生典質言畢即將衣服取之飛跑夏即追至小閘橋在朱之家内詰問朱承認係友人因關牌托爲代質現該友已生浦東等語該典即報一區三分所派警將朱拘所詰問言語含糊並稱該友係城内張家弄成衣匠湯阿小同來始行認識聞係向爲木匠遂由該所將湯拘到一併申解警廳司法科訊究之下將朱拘留湯飭交偵緝隊帶往指提在逃之木匠到來歸案訊究 
[道尹公署批示兩則]  
　　南滙縣民人倪雨樓等呈經董違法控縣不理瑕請飭縣先予免職依法嚴懲由呈及附件均悉據稱該鄕經黄龔奎聚包庇烟賭旣有確實證據何以迭呈縣署不爲澈究其中顯有不實不盡姑候令南滙縣知事查照原呈澈查明確秉公核辦具報此批件存 
　　熊翼詔等呈爲經理腐敗輕衊聖廟請飭縣歸宗以復舊規而重聖典由呈悉查此案前據該縣尊孔會分部副會長楊文輔來道呈訴當經訓令該縣知事澈查具報在案據呈前情仰候訓令靑浦縣知事併案查復再行核奪此批 
來函 
[徐固卿致唐少川函]  
　　少川先生大鑒沈沈大陸擾擾人羣時事日非國維將壞紹楨伏處衡廬無心世事近見危機之日迫乃亦通電以促和蓋庶幾覽而擇焉知不免咥其笑矣而於侍者之側尤有急不暇擇之言願爲前席一陳之者夫謀和之大計眞如一髮以千鈞而和會之進行將待一言而九鼎不獨西南所重倚抑亦南北所同欽故先生一人之身實今日萬方之望前激昻而辭職已悚迫夫羣情然彼時北使旣去已無對待之人和會中停暫得優游之暇公以素絲这退食爲赤舄之言歸猶可說也今則變方之迎拒猶困於調停八欵之異同未徵夫意見和會旣成不退不進之勢國民已陷不生不死之間鄰國代憂生靈環哭旁觀者扼腕而艱當局者憂心如焚莫不望公制自璿心斷從銀手肯爲時而再出以救國爲前提乃聞賫回之印未收挽勸之書空積昨讀商團之還札亦知執事之苦心無如當萬方多難之時莫不作一綫生機之想或以爲激於内憤不可使外人聞或以爲别有用心不必求吾民諒情以殷而辭迫事不雜而言龐故爲公一人計則民望不可不酬而爲同胞六萬萬人計則和會尤不能更緩夫立民國者八年矣而再革命者民國討旁制者民國拒復辟者民國倡護法者亦民國國士之頭顱拚盡而國民無一日之安則爲國計者不可以不速和同護法者七省矣而迎國會者吾粤立軍府者吾粤駐客軍者事粤庶前敵者亦吾粤粤省之資財耗盡而粤民無一日之安則爲粤計者不可以不速和軍府之改組勢類舉棋國會之相依情同巢幕論兵力之强弱彼此豈有不知知黨派之紛歧朝夕亦難共處正恐一旦離心兩無立足隄决而洪流莫遏山崩而巢穴全傾自撤藩籬誰爲屏障豈但法律不成問題將使事實亦唯聽命則爲南方計者不可以不速和内閣再更而另組顯示以前有相容之餘地今無屈讓之决心代表一定而不移暗示以不求議席之通融别有成功之勝算倘分投而接洽是因壘而受降將視和會爲可輕可重之機關而置代表们若有若無之地位問諸公護法之謂何恐先生高明亦爲累則爲和會計者不可以不速和不和則有彼此之見故竭官儲而不恤者知有已不知有人不和則有勝敗之心故取民財以自封者計今日不計明日於是財權裂而千瘡百孔無暇補苴財綱亂而暮四朝三不能經劑則爲理財計者不可以不速和况夫今日之理財尤以裁兵爲急務不和則各保權勢而擁兵自衛者養兵如養家不和則日備戰爭而帶甲坐雄得爭財如爭地足兵先足食不和則更歛財以募兵有土此有財不和則更留兵以守土此時財以兵多而日竭他日兵且以財竭而變生則爲裁兵計者不可以不速和弱國雖無外交民氣可爲後盾歐洲和會僅容一席之分是未認爲交戰團山東問題不受列强之判直欲視爲保護國彼羣雄熟視無物或亦因内釁之可欺吾小民抵制熱心尚欲藉强權以相迫吾恐盧㕙俱敝而田父成功鷸蚌方爭而漁人已至牢亡羊而始補悔復何追隍覆鹿而終分夢猶不醒則爲外交計者不可以不速和聞國之武裝未解早已虞文治之難修連年之戰禍相尋豈復有治功之可問吏忘憲墨誰爲兵刑錢榖之才民畏軍書誰服士農工商之業德刑政事典禮不易已革者未必能因水火金木土榖惟修待興者且將俱廢則言内政者不可以不速和人才以分崩而愈出今則日見消亡事功以角立而愈奇今則但知粉飾有材晋實用今則有國者唯恐失弓毋謂秦無人今則送行者不聞贈策蓋負氣而爭者旣相恃而不復相容避時而去者又獨善而已忘兼善旣無端而摧抑更何暇於網羅昔已笑冗官有萬能今且懼人才將破産則爲人才計者不可以不速和國家之政治愈革而愈新社會之精神愈趨而愈極觀德俄之近事起歐亞之新潮東望方張之氣已費支持北來過激之風又將傳染尚執迷而不悟猶自殺以爲功將淪萬刦而不知直待一朝而同盡則爲國度計者不可以不速和總此十端攖茲千慮言雖危而非關悚聽心已苦而猶恨詞窮總之和一日不能成事一日不能辦或謹愿而懼於違法或取巧而倖於近功或畏蒽而阻其進行或觀望而廢其計畫或限制於單行法彼欲通過而不能或關係於統制權人將承認而不得則平時之籌計者無可補救於將來先事之經營者誰爲綢繆其未盡是則不和之影響中於浮談而不和之禍患中於要害矣紹楨前馳魚電聊竭蟬嘶言者固不免猖狂論者乃疑其鼓吹究竟所陳者何義所爲者何方所助者何人所注者何事原文覆按深意俱存痛哭流涕而不自知感事傷時而無可告空爲瘏口能不痛心然旣不能及履起行則亦何須負戟長嘆哉頓挫幾經以有今日徘徊不進更待何時人皆謂北與北不相和南與南不相和致南北不成和局吾則謂南藉北以拒南北藉南以川北知南北皆有動機此正天人悔禍之時人事謀臧之日其間有名世大任於斯人父老已扶杖而觀先生忍不投袂而起乎國待以治鄉待以安兵待以裁財待以理政府受其益黨社受其益即未來之國度亦永受其益内政蒙其利外交蒙其利即未出之人才亦咸蒙其利恃公之事如此其重望公之人如此其多盼解倒懸者如此其危促赴時機者如此其急直一呼而衆響實千載而一時是眞所謂不世之功非常之遇者也先生其有意歟執事本負全權之名義自應有開會之主持獨竟全功無須後命剥中生復俾不遠而毋迷貞下起元願乘時而利用凡有血氣同此馨香敬祝勛祺爲國珍重弟徐紹楨再拜十一月十八號 
來件 
[擬請修正上海洋涇浜北首租界章程草案（續）]  
　　第十五欵租地購地及典押地産均須註册凡遵照以上例章置業立契事竣後限一年内西人租主持赴該管領事衙門華業主持赴上海道尹衙門註册以後如有典押各情亦須於一月内赴該管官署註册 
　　第十六欵轉契亦須註册凡轉租轉賣基地須在該契原註册領事署或道尹衙門呈明其得主亦須赴該管衙門註册並由領事官或道尹通知市會 
　　第十七欵立分界石碑凡租地或購地之四至必經中國官員該管領事督率辦理竪立分界石碑將編成號數用英漢文字合寫刊刻明白確實預訂日期届時由該管領事官或道尹派人傳同執業租主亭耆地保原業户等偕往查與道路界限均無違碍方准將分界石碑竪立以免將來因此爭論致啓訟端 
　　第十八欵限期完納年租凡中國業户自行執業或租與西人之地於中國宅地稅法未施行前每畝應完納稅銀或年和銀幣大洋一元五角限於十二月十五日預將明年地租全行照完如有遲延抗繳等情即由上海道尹函致租界公堂或該管領事官向執業之人追繳 
　　第十九欵建造房屋之取締市會設定造屋條規以便稽查新造房屋之戕垣基地屋頂烟囱是否堅固足禦火災留出空地淸氣能否流通溝渠坑厠及堆放垃圾處所是否合式至不宜居住之屋或應永閉暫關等事各租主建蓋房屋須先將圖樣送交市會查閱工作時可派人勘視如造屋違式可以飭令折去成改造式樣 
　　第二十欵墳墓租界以内應行專擇合宜地方爲西人建造墳墓之需至西人所租基地内如有中國原業户墳墓非與商允不得擅行遷去所有未遷之墳墓亦准原業主隨時查視届期祭掃總之租界以内不准再行於地基上埋棺厝柩 
　　第二十一欵讓出公用之地凡在租界以内已經執業業主租主讓出作公用之地（如道路漲灘之類）專作公用不得另作别用即將來置買新地内如有漲灘亦必憑照此章讓作公用以備推廣開築公用之路由市會於每年一月擬定所闢新路交由納稅人會議决轉租基地内如有續漲灘地及應闢道路之地必由承租者照章讓出作爲公用凡照章讓出及已作公出之地除由納稅人會議議决允准將該地給還原主收回者外不能由原主自行收回凡市會擬作公用公路之地應繪圖樣宣示各該爛主租主於圖據未宣示以前已經管業或雖已承租而尚未管業者限三個月内准將詳細情形及不應遵讓之處函報市會或詣會面陳或託人代訴聽候市會核斷倘逾限已四個月及圖樣宣示一年内並已將該業主租主所陳核定而仍行抗爭者即由市會函請後開選立勘估之地值地産董事公同核斷估給地值及屋價如再不遵由該業主租主向特别公堂呈控勘估地值之地産董事須選立三員一員即於西曆每年正月十五日以前由市會會議派充一員由納稅人在每年納稅十兩或十兩以上各業主租主互選之一員由房租每年在五百兩以上各户互選之即於選舉市會董事之日投票選舉於選舉前七日由納稅人納捐人二人各推定候補地産董事宣示大衆俾可投票以得票最多數者爲當選之地産董事次多數者爲候補之地産董事 
　　董事均於每年出捐人會議之次日蒞任辦公一年滿期須將任内經手未完事件料理淸楚方可交缷凡在公局支領薪水之人不得選派爲地産董事董事公費由公欵内提給酬勞之項由市會預定或照辦事久暫核付 
　　第二十二欵違背租界章程違背租界章程者其罰例有二一罰金不得過三百元一覊押不得過六個月如係外人市會送交該管領事核辦若係華人或無領事管束及無領事裁判權之國人有違章情事由市會交由會審公廨核辦如所犯之罪在違背本章程以上之刑事案件及民事訴訟應歸上海審判廳辦理者會審公廨不得訊判（未完） 
雜評二 
[裁兵（庸）]  
　　裁兵之說近日督軍已侈言之豈擁兵自重之武人鑒於民力之垂盡外債之難借養兵經費無法籌措而漸有所覺悟乎以吾度之殆不如是 
　　今之武人所謂裁兵者非爲趨時之論卽敷衍政府之談其本心固未嘗願裁兵也質言之裁兵之說乃責望於他人而非律諸自己者也卽使他日眞出於不得不裁亦必須他人裁其什而自己乃始裁其一二此非吾之逆臆也試觀今日各省競言裁兵而本省究竟能裁若干則皆不肯表示其用心可知故以吾度之裁兵一說不過甲方用以對付乙方之策略而已去實行尚遠也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係孫僕盦先生手書 
新談 
[游戲運動史談（七）] [  秦之銜譯述]  
　　拳擊角觝久爲人類比武之遊戲希臘四年競技皆游戲目錄種類繁多不啻古代一部運動辭典其中亦概括拳擊角觝之戲又一一種名攀克藍司Pancrace者則其性質且兼拳擊角觝而有之然角觝之戲其狀有見於尼羅Nile河旁古墓之石刻者則其發源或且尚在希臘立國之先拳擊在希臘不爲斯巴逹所喜其所持理由甚特别蓋希臘規定此戲規律雙方比審者不得用踢囓拽耳等手段以重剏其敵必其敵自認失敗方可云勝於時李克瞿昌言以爲以斯巴逹人之勇雖在游戲詎可自認失敗故拳擊一事卒不能通行於斯巴逹日本注重拳擊角觝已更歷數十世當約翰Jhun預言基督誕降之時日本已有於技擊負重名而殁後被封爲神者所謂拳擊角觝者在彼邦稱爲柔術社會對之至今猶有狂熱鮑洛登Jack　Broughton英國拳擊之祖也實發明近世拳擊用手衣并始創比武時回合之分判然氏不欲自居勇名輒與好勝者爭一日之長柯來克司氏Glaucug希臘農家兒也嘗與父耕於田其父見氏赤手入犁於地默認其可爲希臘四年競技會中人物後氏與其敵比武敵夙精於技擊久之氏漸不以其父乃大呼曰進哉吾兒如若之使犁然此子遂一躍起操其如鍾之犁猛擊敵身敵遽仆氏由自知名希臘人雖好比武顧種種暴行實在禁例有致其敵於死命者按諸法律有處以罰鍰之條如技擊名家希樸麥區Hippordaches連敗三敵僅以輕傷而未加猛擊是可貴也 
　　奔跑投擲踢蹴衝撞皆爲美國游戲者所特喜故其壘球足球網球哥而夫球等等並含有上列諸種活動根本上可以發展筋肉球戲之中以足球爲發生最早證諸歷史如吕宋Lnzon山民抛來你雪亞Polynenia人伊司開麻人蘇門答臘Sumatra島民均有踢球之戲希臘人亦嗜之而羅馬游戲中有所謂哈浦司透姆Haipastain者其名似即脫胎於希臘之吾捉I,Size亦一種球戲也中世紀意大利人踢球用革鞾實開盎格慮撒克遜Adglosexon大學足球大運動之先聲搿立克Gallic舉者謂愛爾蘭Trelind之足球導源於基督降生以前至稍近時代以懺悔之禮拜二爲游戲足球之機會猶美國之以感謝節也英國之視足球雖在其暴勇時代亦以爲粗鄙逾於其他游戲故搿姆司第一謂足球之爲戲僅使人跛非令人捷而亨利第八Iienry　VIII與伊立莎白Eizahetb則且以命令禁阻之愛德華第二對之尤爲深惡痛習　　碍及射藝之發逹也亦以其過於喧閙也蓋其時足球者類皆戲於街上故有十六世紀某著作家嘗錫以鬼怪游戲之名並深斥其嫉妬之行爲喧呼之聲浪及入邱貳司第二時代其戲始確立於劍橋大學Utmlrd今輙舉行於懺悔之禮拜二參與者甚多觀者但見人頭擠擠莫知球之所在有某足球者忽發異想摇去其球中所實之木花急掖於汗衫下携赴球門以爲勝此係一時足球界之妙談後美人效其所爲竟成風尙去今未古也然究以其性質太粗故僅在大學有之至今一再改良遂又通行一世英之克復耶露撒冷也且携足球以俱往俾敎士以之敎其部落之民足球之今得列爲增進文明一分子並如此極盛於美國大學者觀白立司Iiorward　SBlss記叙利亞基督新敎大學Syrian　Protestant　CIIece一文可以知之氏爲該校校長其述足球一段言曰本校同人　嗜足球上自王孫公子下至童豐牧養無不優爲之故全校足球隊有十七八隊之多蓋以此頃游戲足以發展人之體力使受人猛擊時不爲摇動意即使大學學生畢業出校得有所樹立爲堂堂地一個人也 
游談 
[埃及近狀錄（四）] [  雲舫]  
　　英人佔領埃及者不下三十七年歐戰以前埃及雖名爲土耳其之一省而實際上已完全受英人之管轄第埃及副運之張大賞由英人改造之力英人自佔領埃及以還即敎其人民以種種爲政之道新智識之灌人埃及人之腦海者不一而足在英人視之方以爲所授無幾而埃及之人已欣然自以爲所獲良多矣英人以城邑自治之計畫輸入埃及而埃及之人始知所以改良城邑發逹都市之道人民中有勇於進取者起而爲革新之計一掃舊式城邑之狼藉腐敗而設爲市會每歲之中由市會徵稅二萬金以所入盡數充作淸掃道途增設燈火興辦警察疏通水道之需而鄰近各城邑聞風而起亦復銳意圖治思所以改弦更張矣 
　　英人注其全力於埃及灌溉之事曾於亞蘇安Assuan地方築大堰一耗金二一○○○○○○元此外復爲埃及推廣鐵路以利交通第埃及製造方面進步良緩蓋埃及自古爲農國前已言之詳矣埃及棉花素著於世其質地細膩特較他處所産者爲佳則埃及之棉費似可日臻發展之境矣然此地氣候乾燥特甚頗不利於棉花業致埃及之人反仰給生貨於英國之蘭喀斯透諸工塲Lancaser　Nills然他項實業如煉糖造紙製革石工陶業璃玻業以及化學肥料之屬頗徵進境也以埃及全國言之近年來進步頗速各大城邑漸就擴張而大多數皆已經過一番改造商人匠師之徒日益繁盛而濃未叢多有舍田園而趨市井者無怪近今埃及農民之生活程度繼長增高　工作之道亦復逐漸改良不似前此之陋嗇也大戰以前埃及農民每日索資僅一角五分戰事旣興索資漸多蓋以當時農人相率結一團體號稱埃及勞工隊KryptinGtis全隊不下十有二萬人近已增至百五十萬勢力之擴張幾有一日千里之勢矣 
　　雖然埃及農民卑尚未盡易其故態也觀於農器之簡陋工價之低廉耕作之迂緩足徵埃及之農業尚未能完全立於改良之地步也第埃及土質肥沃耕耘非艱每届尼羅潮至河水挾其軟泥散布良田之十掘不數英寸即可植柍以故埃及耕耘之力雖屬粗陋簡樸而天生沃土幾無取乎稼穡之勞耳埃及轉輸之法舍少數鐵道而外殊少改革處道途崎嶇不平狀至熟劣致貨車馬車之屬寥寥不多覯居民所侍以載重者惟駱駝一物各處火車及尼羅河中之小舟罔不載駱駝數頭以作轉輸之具驢屬亦復數見不鮮顧驢之爲物不能載重且於沙漠及道途津泥處不能往來奔走諸多不便以故埃及賃驅之値極廉今使埃及之人從事修築道路則驢馬之屬可用以曳車而轉輸之事亦將因以進步豈不甚善惜乎此地居民罔知注意於此致埃及道上所獲睹者一無他物惟成羣結隊之駱駝自負各種貨物輾轉途中紆徐前進狀至奇特方予之來埃及也果實之屬出産正茂至駱駝所負而走者不外橘柚苴蓿之類呈其靑黄之色纍纍然自背逹地更有負枯枝斷木者背上參差萬狀堆如山積蹀躞而前蓋以逹諸開羅城中之烘房也尾駱駝之後者則有老驢疲瘇殘疾之狀至堪發噱而背上復擔重器緩步若不能進埃及農夫所着衣履率多襤褸不堪蓬首垢而狀至齷齪而農婦咸御藍色衣履絶類中國鄉人衣着第農家男女輩衣着雖屬惡劣而工作尼羅河畔備極動勞是可取也農人族長或鄕第輩所御衣服則大反是此輩多着華服所至處人多注意焉 
　　更有一明證足徵埃及農民界之進步者即近今創設之農業協社是也大戰以前埃及居民中有以個人能力創爲協社十四所者此種協社志在改良耕種之法灌輪製造之方此外如搜羅種子購置肥料改良農器加豢牲禽增設倉舍猶其餘事耳近今埃及之法律家對於此種協社頗加注意且表示極端的贊助至相率設爲相當之律例期以補助協社方面之進行事宜予在此間承友人招往某村參觀該村素以完美之協社自矜予遂不禁樂於從事以覘其究竟時則有埃及縉紳之士六導予赴該村村距開羅可八十英里予等乘火車往旣於該村數英里外下車乃改乘馬車復前行旣抵村中則見屋舍一所巍然獨立以比鄰林諸形如蜂房之小舍固已壯麗多多矣此屋爲協社之機關處而舍主人則爲一熱心社務者家有數頃之田足供衣食居於此間殆所以襄助社中一切進行事宜也予等旣入門則見村中長老數人衣華服立於舍前詢所由來則稱若等方歸自隣近村中蓋隣村蓬帳中之重要會議甫罷也此輩村父長老侃侃而談所言皆簡潔老當有如斬釘截鐵予不禁生訝有頃村人邀予人主人室饗予以酒食席次無他物惟香檳數樽菜蔬數事予等相與聚飲樂不可支顧予眼廉中所缺乏进惟婦女耳溯自予入村之門迄未見一女郎厥後村中父老率予飲咖啡亦未智獲睹一婦人眞咄咄怪事也 
醫學談 
[糠尿症（五）] [  上海愛仁醫院醫學博士周森友著]  
　　𦚟腺之液醫士更有取𦚟腺之液與患糖尿症者服之蓋患此病得其𦚟腺必已失其常狀服以𦚟腺之液即欲恢復其常狀耳惟收效甚微且其結果如何迄今未能明白若服以𦚟腺之精有時則有效力若病人之皮膚及下部發奇癢則最良之治法莫如以冷硼砂水或以鈉磺硫强礬一兩和水四磅洗之或用魚石㶆膏擦之而最常用之方錄之於下 
　　洋蘇氷四錢鉞沎水二錢甘油六錢水一磅調和之洗發癬處 
　　倘皮膚乾燥而癢以下列之方治之頗有功效 
　　薄荷氷念釐樟腦粉三十釐加潘泐酸三十釐安息香脂油二兩調和之擦發癢處每日三四次 
　　凡醫此症最宜注意者爲病人之大便至少每日一次蓋大便不暢其身體之毒氣無從排洩病必日劇設大便竟壅閉亦必用瀉利之品以開通之常用之藥品爲瀉油或瀉鹽更或以肥皂水或鹽水由肛門注射大便旣暢非但病人身體上甚覺舒服即其腦經亦必頗爲暢展 
　　患糖尿症至於不省人事時之醫法患糖尿症者果至不省人事時宜使之呼吸養氣助其氣量或以鈉　强礬服之亦可得甚大之助力嘗推病者不省人事之原因因其血中酸質過多身體乃中此醲毒以致腦部昏迷倘不立時治療或治療不得其當頗有性命之虞至於用鈉礬之原因蓋鈉礬爲碱質可以消化病人身體上所中之酸毒其用法病輕者每日服三次每次一錢或從肛門法射亦可病重者必以一百分之一或一百分之二之鈉礬水從回血管注射而尤莫善於化鈉礬於體質鹽水中用以注射每一日中可用鈉礬一兩半每六小時注射一次每次注射一磅半此種治法直至病人之尿已變爲碱質屬止有時或僅注射體質鹽水亦有效騐然止一時不能長久耳更有許多醫士當病人不省人事時用瀉油一大服繼以𨦗檸礬每一小時服一錢再飲以多量之淸水如此治之大便得以通暢身體内之酸毒亦得藉以排洩故病人因而得活者頗多蓋病人大便壅閉常致不省人事故治此症當先以通暢大便淸除酸毒爲宗旨若病人身體軟弱可更飲以麥酒每二小時飲一次每次飲二小茶匙至於其餘醫法則當視病勢如何而後酌定之耳 
劇談 
[東籬軒雜綴] [  柳遺]  
　　小逹子之戲嗓子眞寛而火氣實大又以秦腔底子之故咬字不能眞切稍具戲劇智識者頗不直之在滬多年徼倖博得微譽其魔力彌漫於中下等社會中人者甚廣每一登台三層樓上客必滿座若演嘆月逼宮等劇則號召尤易該伶演劇無偷油之病有一分氣賣一分力認眞處眞不可及特惜學力淺薄且雜而不純耳余於小逹子之秦腔戲極端贊成昔在津門下天仙見其與小香水（津俗男女關外亦然）合演殺廟南天門四郎探母等劇功力悉敵自是不差偶爲蘆花蕩之張三將軍亦極能淋漓盡致厥後改唱二簧可謂無一是處拔直了嗓子一味野呌雖響遏行雲而劇味究何存咬字不能眞切每字利用長腔是二簧其名而秦腔其實也嚴格衡之尚不够外江派資格遑論其他 
小說 
[郵長（三）] [  鳳生譯]  
　　早起郵長見其浴事已備彼久居加爾各逹習慣於水甕中取浴非如付人慣浴於河也女郎亦因種種之故不便詢其起程之日猶照常於河中取水爲之備浴每於日出之先即往河下備水蓋郵長沐浴無定時故耳浴旣呼賴曇入伊即輕步入内江視郵長聽其吩咐郵長曰賴曇汝勿憂予之去予將告繼任者善視汝在吾人觀之郵長此言本屬忠厚惟女子用心難測則不知其當作如何觀耳 
　　賴曇平日一任郵長之責駡從無怨語第郵長今茲之言乃至極不能堪因即放聲哭曰否否汝勿須告他人一切吾亦弗願留此間矣郵長茫然不知所措賴曇之此舉彼抑亦從未見過新履任者至矣郵長旣交缷即檢理行裝將行之先呼賴曇至曰此物吾以付汝吾願汝稍留言次即自其囊内取一月所有之薪金以些微留作旅費賴曇伏其足而哭曰哦爸爸吾禱汝汝勿給吾一物汝勿絲毫惱我言訖即一奔而去不知所往 
　　郵長喟然大息取其氈囊肩其傘一人負其斑色之錫笥隨其後乃相將登舟旣入舟已解纜時河水方漲如人之涕泗横流擊船櫓有聲郵長此際心乃悲痛賴曇女郎悽傷之容如爲彼代表此愁慘不言之大地者胸心不免有折回之念俾得一慰此世界飄泊之孤耳不令其魂斷於茅棚之内然而是日風帆順利不俄頃間舟已容與於河流之中村已遠在船後倐忽更不見 
　　此旅行家載於急流激湍之河之上世界上無窮之悲歡離合旅行家以哲理回溯之聊以自慰獨惜賴曇不知所謂哲理則惟徘徊於郵局中涕泗交頤或心之一方猶盼其爸爸復返而不能離此世而長去雖然此愚主耳（完） 
[自由談之自由談] [  不冷]  
　　生死倪嗣冲又病重矣余故謂舊人無論若何腐敗祇須稍待可矣蓋其平日之使氣縱樂身已大傷其自伐甚於人伐也若少年而無道則其害孔長耳 
 
 

Page 15

 
 
   
 
 

Page 16

 
 
   
 
