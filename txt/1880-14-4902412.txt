# 1880 - 14 - 4902412

 

Page 1

 
 
[畫幅出售] [  本館謹啓]  
　　啓者本館所辦來之各種新奇畫幅價値格外便宜而畫則無一不工實爲中國從來所未見其價如中國畵足値三元者本館只須五角可賣中國一元之小畵本館只須一角五分可賣而畵法又極神妙較勝中國畵不止數倍此爲衆目所見詢之丹靑家可共証也按照本館現定之價如往英國零買須加二三倍不等　有一妙處中國之畵數年後便要落色此畵卽數百年仍顔色新鮮不稍變易故可視爲傳家寳也本館所辦本不甚多想除此更無有價廉而物美者諸君子如欲購閱望速來爲幸 
[論前明嘉靖攺制之疏]  
　　明高帝有天下力袪元人以詞曲取士之弊而定爲制料其後又詔停考試十餘年間時文不尙學者幾無所擇術矣推帝之心殆欲仿兩漢選舉之法而不能杜薦主之私又思䇿論詩賦隋唐兩宋亦旣行之殊無善法可以爲取士之準不得巳復開鄕會科終明之世遂爲成例而時文一道日益增美然其流弊與他法取士相較則尢甚焉以致儒學諸生舍四子　而外專讀一經卽　了事蓋首塲作四書文七首二塲作五經文五首而　則五五二十五諸生自認習何經則作何題故不必讀五經也此外十三經更不知爲何物矣至於子史　　則切戒勿讀恐荒時文之功竟視同淫書小說父兄師友相與防範矣所謂學者不過如此而翰苑部曹皆出其中加以初定制時四書必遵宋儒　朱之說卽五經亦朱子易注蔡沈書傳朱子詩集傳春秋胡氏傳禮記陳　集說而巳凡漢儒實學槪置不問大扺以模糊影響之語聊爲塞　而持身處世之道則亦專從語錄得來要而言之外迂腐而內空疏耳二百餘年學校士習仕途風氣皆根本於此而當時又皆開主與此幾輩　臣共亡其國以今日觀之時文之流獘與時文而必宗宋儒之貽誤亦云甚矣雖然太祖定制科以時文取士雖令用宋儒之說然表　至聖定春秋丁祭之儀正兩廡從祀之位超出前古損益得宜未嘗專崇宋儒而遺兩漢經師也時文雖用宋學苟天下之士以通經致用爲心講求經義博覽訓詁固非有禁也漢學之廢葢自嘉靖始也嘉靖際武宗大故以興邸世子入承大統其以孝宗爲禰者理之常言之順也乃以追　私親之故母𡚱不肯入京之言毅然追帝其考立廟以祔木始非千古之罪人也諸臣伏　號哭大呼高帝孝宗固失之激烈向張璁桂萼之徒窺帝之意以爲古制不足據漢儒不足信阿附以取富貴結主知其名又　足道哉嘉靖旣定大禮卽以私意之故誣及古人舉孔廟從祀之漢儒罷撤大半僅存伏生高堂生等五六人噫此何事乎追帝本生帝意苟必如是諸臣亦難强爭若文廟配位高帝之遺制也祖宗成法豈可輕易去之猶復文飾其詞以爲戴聖爲吏受贓馬融恣意聲色則宋儒之列祀者豈無可議獨漢經師也乎哉此帝之欲盖彌彰者也然而天下聞之於是　漢學於不問而專以宋儒爲主矣試觀成宏以前之時文類皆聲希味淡說明書理而止而嘉靖以後則隆萬天崇日益發揚蹈厲詞句愈純體格愈備氣勢愈充幾令自王半山以後之文看至此時而歎爲觀止矣而孰知時文愈工士習愈壞率天下之人而羣攻於八股之內而時事乃不可問矣夫漢學根柢也宋學糟粕也宋人之務爲此者欲以艱深文其固陋耳葢訓詁之學非專以明小學也由訓詁而知義誼由經傳而通政教故漢之經師大半爲循吏竭其畢生之力而皆見諸實事者也宋人苦之恃於漢學中絶之際別擇一舍難趨易之途取聖賢經傳而以空言解之又故爲艱深高遠之說爲古人增其身分而爲天下錮其聰明使經書意義晦而不可見則後世學者無從而入其門而彼之標榜者乃負盛名於天下矣而不意北宋始之南宋繼之竟至舉世若狂爲其所欺也又不意八股文出而專尙之以至於今也試思主亡國破之際日講大學衍義一　果何爲耶向使有益於治則南宋孝光寍理百餘年間崇尙理學亦可謂不遺餘力何以理學愈昌而宋亡愈速耶又何况明人之時文更爲兩宋諸公之緖餘也吾故有慨於時文而不能不罪嘉靖之罷祀漢儒矣 
[恭錄　上諭]  
　　○十一月十三日奉　旨徐用儀補授太常寺卿欽此○十四日奉　上諭兩江總督沈葆楨秉性沉毅練達老成歴受　先朝恩遇由翰林外任知府洊擢封圻前在江西巡撫任內籌辦軍務悉協機宜嗣因殲除粤匪餘孽　賞給一等輕車都尉世職朕御極後擢任兩江總督於地方利獘認眞整頓任事　心不避勞怨前因舊疾增劇籲請開缺當經賞假兩月方　調理就痊長資倚任兹聞溘逝悼惜殊深加恩追贈太子太保銜入祀賢良祠照總督例賜䘏任內一切處分悉子開復應得䘏典該衙門查例具奏靈柩回籍時沿途地方官妥爲照料伊子附貢生沈瑋慶著賞給舉人准其一體會試附生沈瑩慶沈瑜慶均着以主事用沈璘慶 
 
 

Page 2

 
 
沈　慶沈瑀慶沈瑰慶均著俟服　後由吏部帶領引見用示眷念　臣至意欽此○十五日奉　上諭前因御史朱以增奏叅江蘇粮道英樸　劣各欵當經諭令步軍統領　衙門及直隸江蘇各督撫確查具奏旋據各該衙門奏查明英樸在京夥開店舖屬實當降旨將該道員開缺聽候查辦並將摺內所稱該　丁聲明英樸逗遛在京實係因病請假等情復諭令倉塲侍郎江蘇巡撫據實具奏嗣據李鴻章奏稱天津有松盛長滙兌局詢有英樸奉　在內復據倉場侍郎奏該道曾而請病假赴京就醫兹據沈葆楨吳元炳奏稱查明江蘇糧道押運北上本有津貼公費銀兩該道尙無勒令多送亦無訐告勒送不遂故意挑剔米邑之案省滬二局收支各欵均查無支銷粮道署中食用及建造敬神戱台等名目惟查上海地方確有松盛長滙兌局銀號實有英樸股本在內本年正月曾有匯兌海運經費銀兩至以公費生息及將員董薪水勒掯兩節均無確據可証惟今春赴滬騐米時乘坐小轎微服冶游事亦有之其請假入都就醫該道曾經具禀有案現經逐欵查明據實覆奏等語英樸據　各節或查無確據或事出有因惟以監司大員與民間夥開店舖從中牟利復有微服冶游情事實屬有玷官箴英樸業經病故仍着革職以示懲戒欽此同日奉　旨巡視中城事務着克什　去欽此同日奉　上諭左宗棠奏防務緊要請將被議將領暫緩赴戍一摺據稱巳革總兵劉楚華統帶律武全軍防守漢南有年深得兵民之心前因四川東鄕案內被議革職發往軍台効力贖罪現在防務緊要議將劉楚華留防暫緩赴戌等語劉楚華着准其繳淸臺費銀兩免其赴戍所防留營効力以贖前衍該部知道欽此同日奉上諭直𨽻　昌　員缺着恩良補授欽此同日奉　上諭順天府府尹着李朝儀補授梁榮　着俟李朝儀到任後再行交卸欽此同日奉　上諭劉坤一着調補兩江總督兼充辦理通商事務大臣未到任以前着吳元炳署理江蘇巡撫着譚鈞培暫行護理兩廣總督着張樹聲補授慶　　補授廣西巡撫福建布政使着梁肇煌補授欽此同日奉　旨恩　補授大理寺卿欽此同日奉　旨鄭溥元着協理京畿道事務欽此○十六日奉　上諭山東鹽運使員缺着林述訓補授欽此同日奉　上諭新授福建布政使梁肇煌奏陳明現任閩浙總督何璟係伊兒女姻親一摺福建布政使着盧士杰調補梁肇煌着調補江甯布政使欽此 
　　昨晚接閱邸抄計共五本至十一月十六日爲止其中　諭旨因限於篇幅祗擇其尢要者先行恭錄餘俟明日敬謹補登 
　　本館附識 
[俄警電音]  
　　○字林報登西正月十一日電報云刻又相傳俄兵聚　與德國交界地方矣俄警之亟如此論歐洲大局者所共寒心也 
[星使獲譴]  
　　○崇星使自　返　　形疉列本報乃昨日官塲傳說前月二十一日欽奉　上諭都察院左都御史崇厚奉命出使不候諭旨擅自起程回京着先行交部嚴加　處幷著開缺聽候部議其所議條約章程及總理各國事務衙門歴次所奏各摺件着大學士六部九卿翰詹科道妥議具奏欽此按奉　所接邸抄僅至前月十六日爲止此本未經恭閱然傳聞確鑿用敢先登惟觀於此次　諭旨則我　朝實有大不滿於俄者查　總　奉　命使俄之時泰西各國人皆謂此事實屬棘手乃竟能如願以償又出於各國意料之外今乃獲此嚴譴故西人又調大約因　中　不喜付銀之故然付還俄國費於伊犁之銀兩此固分內之事　中朝諒不之惜惟賠還俄商鉅款或未免太過　聖怒不測殆以此乎　謂西人所見亦屬近似用照登之以質　邊者 
[牛庄寒信]  
　　○牛庄於西十二月初七日最爲寒冷寒暑針全行沈下又逾二度後卽畧煖河冰未堅故皆載沈載浮於河而云 
[大沽寒信]  
　　○招商局漢　輪船從大沽燕臺回滬報稱大沽河盡冰凍輪舟出口甚難自大沽淺處出至口外計有二三十里結冰厚七八寸不等人謂輪船實不能出　天　微風冰始畧消得以抵滬云 
[辜負憲恩]  
　　○當舖於入冬　　利一以便貧民一以收當本原是兩得之舉天津城廂內外典當共有四十餘家向係仲冬望日起三分者减作二分二分者减作一分五厘今年緣被水災窮民更難卒歲是以直勝任方伯詳奉督憲批准前直屬各當今年預期　利自十月初一日起三分者讓作一分八厘二分者讓作一分四厘至臘月初一日起年終止一分八厘者復讓作一分四厘一分四厘者讓作一分二厘故凡屬貧民同聲感泣但天津府縣甫於十月晦出示曉衆計此一月之中照常取贖　巳不知若干是則預期减利一舉仍徒託空言未蒙實惠且貧家棉衣大都於十月間贖取一出十月稍有力者業經盡贖實無力者終難再贖故惟此一月最爲緊要關頭乃地方府縣必遲至月晦始行示諭　典商計則得矣其如辜負憲恩玩視民瘼何然示內又聲明於十月念六日始奉道憲　奉藩憲札飭云云噫是何公事乃濡滯如斯耶　其中　有斡　者在耶請還質之典商 
[違禁懲責]  
　　○前報蘇藩　案人　解花客棧及觀前馳馬者兩起違禁人犯當時藩憲以棧主發交吳縣懲責棧房卽時發封馬及馬夫交長洲縣發落當將　火板　枷號所有馬匹姑念馬夫倚之餬口每匹給價洋二十元令其別圖生理馬則入官充公云 
[冬防謹嚴]  
　　○蘇郡冬防總局城中分爲五路城外分爲六門每路每門各設文武總巡兩員此外分局亦復按叚各派委員巡丁則以營中兵弁分班輪値每夜自二　　至天明城廂內外街市巡查者絡繹於道故日來宵小之徒頗爲歛跡云 
[銀市短缺]  
　　○蘇垣某翁富甲一部在城開一大錢庄各鋪戶逢年過節多半向其滙兌翁則獨操會計寫下市價惟所欲爲聞翁於本年十月間忽將市中存銀三十餘萬移存申地不置蘇垣故日來蘇城銀市頗形短缺云 
 
 

Page 3

 
 
[考童失去]  
　　○蘇郡香山某姓童生於府試入場後未見出場今其父師徧處尋訪亦無蹤跡傳聞該童性本風流前次赴試亦以尋花獨往匿跡秦樓踰月始返兹想是復蹈故轍也惟是枇杷門巷巳同人面桃花去者恍若高樓之鶴尋者莫追歧路之羊世界花花孰爲迷津之示功名草草不思彼岸之登是亦可慨也巳 
[救火肇衅]  
　　○前月二十二日下午蘇垣倉橋失愼當經各水龍齊集吳縣及管汛均往救援人衆雜沓街道爲之擁塞倉橋西首有某姓染坊見火勢燎原旣慮池魚殃及又恐無賴之徒乘機搶攫於是緊閉坊門各坊匠高登晒布月臺預備磚瓦石灰居高擲下以爲衞護之計時有某局水龍經過其地衆水夫疉受磚石斥之不應推門入與理論而坊匠認爲搶火者流不問情由羣相毆擊幸爲吳縣汪邑尊觀見立卽飭差呵禁以坊匠不應毆打水夫將坊中動手者一人帶回衙署懲辦示儆云 
[失女尋抵]  
　　○南昌某甲者本無賴之徒家有一女年約十歲日在路頭呌賣瓜子落花生之類一日至夜未歸四處尋覓查無蹤跡甲乃因意生象因象生境竟驀入就近某媼家媼本代人買賣婢女者南昌俗語呼爲賣婆甲謂我昨失女聞汝曾爲人購一婢去是必吾女無疑速速供出媼錯愕不辨由來甲見其狀似惶惑不能應答愈以爲實更肆呌駡時媼家適有丙丁寄賣之女孩兩口聞聲皆就視甲卽一手牽一女昻然而回意且將以誣抵也次日媼通知丙丁兼請多人與甲論理甲一味恃强丙丁遂控於官問官廉得其情立傳甲到甲猶逞舌辯官乃令枷號頭門外示衆五日釋放云 
[書院情形]  
　　○煙台設立敬業書院業經數月　特附近士商均增識見卽異鄕空旅亦廣聞知所以每日看書者積五六十人之多絡繹不絶惟是經費甚鉅而捐欵甚少尙須中外諸君慷慨輸將方足以準久遠現聞在院之德國瑞乃爾教習盡心教導並搜羅　書增益機器又山東諸大憲紳商及英荷蘭國諸儒協力講求必期中國人深通西學但非由恪致中來恐終屬隔膜也英國傅蘭雅君在華多歴年所其所譯之格致彚編久爲中外人所欽佩近知煙台建有書院欣然以書相贈且商請雪邨徐貳尹爲籌經費俾學者得長承啓迪誠盛意也茲先將看書人數並中外捐項費用列左以供衆覽○看書人數　煙台坐商約有三萬餘人除作苦工老幼婦女人等外其解文字者僅三千餘人每日輪流看書少則三十餘人多至五六十人粤東寍紹人居十分之三濟南昌濰人居十分之三其本地登属人居十分之四○捐項　外國人在烟台捐洋一百六十五元中國人在烟台捐洋一百八十八元濟南烟台巳捐未交洋一百二十元代售書畏洋二元共捐項洋四百七十五元○費用　賃房洋九十五元看院人每年八十七元巳買美華書院第一次書洋六十九元一角三分零買書洋十元小孩月報洋一圓五角香港日報每年洋十圓京報上海申新報洋十五圓五角添桌椅書架等洋六十八圓五角九分刷告白修地工帋張等洋二十八圓共費用洋三百八十四圓七角二分兌除凈存洋九十圓二角八分　一中外巳捐經費者望早交淸切勿遲延以致公務支絀　一書院內格致機器及各種書籍浙經全備尙望中外人竭力助資以成善舉　一中國名儒商賈內有到外國者或有與外國交易者或閱西書得間者如洞悉外國風土人情利獘攸關並格致諸學應有損益均望筆之於書以備　證　一中國人如有能見及外國等人在中國貿易者居官者施教行醫賑濟捐輸者具益何在亦祈筆之於書以待參觀 
　　王樹堂啓 
[譯記棲流所章程]  
　　○本埠新閘地方經陳司馬捐俸創建棲流公所疉登前報西報言上禮拜六陳司馬延請各國領事官前往落成因知所中可容二百人前有客堂大院院之旁一爲經手人所居一爲醫生所居堂後又一大院四面俱棲流之房每間可住四人至八人不等中建一廠局外又有地兩畝可俻日後放寬其貧民入局者先問姓氏籍貫次問有父母兄弟與否三問向操何業四問是否吸烟願戒者則一律收養五問因何致貧六問肯守局章否七問住局以一年爲限今汝願住幾時八問出局須說明欲至何處九問是否讀書識字十問能通西語否也 
[廣儲軍火]  
　　○禮拜日怡和行堅分拉士輪船自外洋而至吳淞據西報云該船泊於吳淞砲臺之旁携帶軍火甚多火藥一項多至二百五十墩又有鉛彈開花彈五百墩刻俱裝入砲臺之藏軍械處矣又相傳上海近有中國兵員來買鉛斤六百墩故西人咸謂有防戰之意也 
[封印日期]  
　　○每年各直省衙門封開印信之期向例預由禮部接准欽天監選擇具題通行遵照今探悉本年巳奉到行知十二月十九日午時封印光緖六年正月十九日夘時開印云 
[查賣瘟牛]  
　　○本埠牛瘟已經日本領事專信至東洋各海口查禁入境又照會關道憲轉飭稅務司不許商船携帶出口盖此次牛瘟於滬上實爲最甚查西人三寳雲所開之牛棚計畜外國黃牛約有二百數十餘頭今知自前月以來巳斃一百七十餘頭幾至十死七八可謂大傷原氣矣夫西人餵牧較華人似更周到然尙如此則別處更可想而知故巡捕房恐有以瘟牛肉買入租界曾派巡捕在各路梭巡但煮熟之牛肉未必盡非此類好厚味者其知所愼乎 
[粒米宜惜]  
　　○本埠自十六舖橋以南沿浦米行最多逐日挑駁上落宛如滿地珍珠任人踐踏如遇天晴地燥尙有窮民掃起煮飯若値天雨泥濘作踐尢甚米業諸君苟能設一善法免得狼藉是亦功德無量也 
 
 

Page 4

 
 
[幼童可惡]  
　　○昨報列童子拆稍一節兹由陳司馬硏訊莫紀林趙錫康王阿三等各訴前由司馬騎供之下勃然大怒本欲責懲以儆姑念年未成丁隨飭差管押俟其父母投案具領管束 
[聘妻賣娼]  
　　○本邑人陳某至英公堂稱前曾憑媒聘定城內張氏女爲室有庚帖婚書爲據今巳六年因家貧尙未迎娶豈知張氏現在小瑯環里爲娼是以訴捕拘案請訊張氏供由父母婚配與陳姓是實然巳守候六年陳總無力迎娶現雖爲娼問心當亦對得住也陳司馬得供後隨令將張氏交官媒俟傳其父母及媒証到案再行核斷呈閱之庚帖婚據存堂 
[娼寮惡]  
　　○廣妓蘇氏因有同鄕人李新南羅水培時與纒　稍與理論卽被毆打其家中有七十歲之老婦前日被打受傷不能投案是以由蘇氏禀訴英公堂請究隨有廣妓鄭氏等八人稱我等均受其累屢經控訴捕房未獲今始得拘案請辦李羅同供不敢閙事只求施恩巡捕頭禀此二人係著名之惡棍陳司馬隨判李羅二人各責二百板押候下禮拜二俟蘇氏家受傷之老婦投案察看輕重如何再行核奪 
[備銀贖妻]  
　　○前報陳春盛與李良才爭妻一案節經詳叙昨經李備齊洋八十元當堂呈繳經張司馬訊詰原被各無異詞具結完案所有衣飾一切亦各歸各認云 
[題滌硯思耕圖爲湯君少谷作]  
　　○昨窺天市垣垣中失芒宿小謫塵世聞靈秀鍾望族岐嶷幼已然氣度迥非俗少懷瓄異能恥作經生讀朱頓足媲賢肇牽勤遠服貨殖亦奇才億中侔端木　得　鬢攀不屑蠅頭逐恢廓邁前人貽謀善式穀草苗階下芝樹臨風前玉董案督三餘鄴架盈千軸課子旣成名不愧父之鵠鴻業奠攸居燕謀豈不連及君强仕年見子食天祿君貌當恂恂君懷益穆穆　待頰添　畫工肖彌酷于田重本圖臨池宏教育不必假衣冠自見眞面目君本天上人對之心殊恧 
　　古越高昌寒　生稿 
[龍湫舊高捷北闈賦詩奉賀]  
　　○吉語傳來笑口開羡君手奪錦標回文能造福天難阨詩豈窮人世盡猜壇坫有光推阿士科名何幸屬通才自慙　氉西風客未獲名塲一戰來　秋試時余因病未獲入闈 
　　已卯仲冬飯顆山樵初搞時客龍邱 
[巳卯莫冬將赴武昌率成四律留別徐容甫寥孟丹嚴伯雨童詒孫王子靜曁滬上周文實君金子伯垂章子伯雲兼示仲弢弟沅兒]  
　　○海上雲濤江上峯年年行役等飛蓬不甘伏櫪儕凡馬慣向征䊗數塞鴻奇氣休將飢渴害勞人大抵古今向　陵幕府靑袍感猶向成都訪鄭公○風絮波萍不定痕三秋䇿蹇記都門迢迢銀漢無梁渡渺渺滄溟帶霧昏藏拙原知山櫟壽　耕敢說硏田存屋梁落月長縈夢爲語勞薪總夙根　在京時與周桐侯程芸史相約息影○弱女牽衣話遠離未行先巳問歸期檐梅吐蕊初開棹園菊凝香再欵籬照影江湖雙鬢秃側身天地寸心知重煩惓惓良朋意惆悵臨岐揖別遲○聨床話雨易天涯榕　寒梅正著花　仲弟赴閩　我已支離成病叟爾須勤愼惜年華逢人莫作疎狂態涉世休將閱歴誇更屬兒曹宜勸學坐聽街鼓己三撾 
　　嘉定諸維銓初稿 
[題褚二梅孝廉遺稿]  
　　○藝苑蜚聲早高歌意未平功名嗟潦倒才調劇縱橫多病深家累窮愁减宦情元亭容問字壇坫忝同盟○山城同作客深悔識君遲才大難諧　官閒嬾賦詩朱陳聨戚誼文字結心知不負生前諾商刊絶妙詞 
　　己卯仲冬飯顆山樵初稿 
[九九消寒圖詩錄請貴館諸先生刊政]  
　　○雪片打窗風乍捲簾攏悄悄渾難遺碧火頻煩𤢜炭烘紅毺每藾猩屛展別有良工顧愷之溪滕一幅寫南枝不教畵手憐紅瘦先遣花容著紫姿瓣盈九九開連理活色生香春滿帋更無守鶴夢疎煙詎有游蜂探密　朝來采筆醮珊瑚滴露閒拋一㸃朱半樹凍痕消月琯二分暖意入流蘇者回破曉流鶯轉花信番番遞更變嫣然紅杏出牆來畵圖先識春風面 
　　京師靜安園主王惺齋求是草 
[光緖五年十月二十七日京報補錄]  
　　○○恭鏜片　再烏城駐防筆帖式特布興額前經奴才附片奏請護理主事篆務嗣據暫護協領連喜呈報該筆帖式未奉　恩准護缺以前業於閏三月二十三日病故本城現無堪護主事人員兹查有都統兼轄巴里坤駐防候選州同毓椿在奴才衙門兵戶司當差有年人尙謹飭繙譯明順於旗務亦甚熟悉似堪借署烏城主事除飭代理以重篆務外所有請護主事病故叧擬借署緣由是否有當謹附片陳明伏乞　聖鑒謹　奏軍機大臣奉　旨知道了欽此　○○頭品頂戴西寍辦事大臣奴才喜昌跪　奏爲携印出城查閱北川邊卡順路到肅與督臣會商事件恭摺具陳仰祈　聖鑒事竊查西寍府屬北川地方毘連靑海山高峽險路徑叢雜向爲番匪藏匿之所每乘𨻶出竊民間牲畜如鼠如𧌒緝捕頗難施力其扼要處所督臣左宗棠派撥勇隊協同營兵分防巡查近來番匪頗知畏法不敢肆行滋搶惟現値黃河不久結冰野番剽掠之際奴才謹擬九月十六日携印出城由大通永安一路查閱各卡防兵曁面囑附近蒙番管束各族安靜住牧嚴防野番毋任乘虛窺伺順道到肅與督臣有會商事件奴才出城後署中一切尋常公事委令西寍道鄧承偉代拆代行如有緊要案件包封寄至奴才行次查核辦理兹將奴才携印出城巡閱北川緣由理合恭摺具奏伏乞　皇太后　皇上聖鑒謹　奏軍機大臣奉　旨知道了欽此○○奴才岐元恩福跪　奏爲遵　旨保獎淸厘圍塲安挿流民尤爲出力各員弁恭摺仰祈　聖鑒事竊奴才等前因淸厘圍塲文武員弁迅速蕆事請將在事尤爲出力員弁擇尤保獎奏奉　諭旨准其擇尤保獎毋許冐濫欽此伏查圍塲與東邊毗 
 
 

Page 5

 
 
連地面極爲遼闊流民私墾巳久人戶衆多山匪混跡其間窖鹿打牲兼爲盜賊此次旗民文武員弁帶兵前往搜拿山匪淸查地畆劃分界限將大圍流民遷出鹿窖平燬挖壕設堆嚴行封禁隨時巡查在鮮圍撥地安插流民共丈墾地百萬餘畝給照升科並捕獲巨盜山匪多名禀請法辦各在案一年之久在事人員實屬異常出力與尋常勞績不同遵　旨開單保奬合無仰懇　天恩俯准照單獎叙以示鼓勵其餘千總把總外委及五六品軍功應咨部給獎註册所有淸厘圍塲員弁擇尤保獎緣由理合恭摺具奏伏乞　皇太后　皇上聖鑒謹奏軍機大臣奉　旨訥欽等均着照所請獎叙餘依議該部知道單倂發欽此○○奴才豐紳托克湍跪　奏爲督率官兵循例圍獵曁携篆出城日期恭摺馳陳仰祈　聖鑒事竊奴才前將本年冬圍擬請照舊圍獵以資演練而重邊防等情奏　聞在案伏查奴才等現將省城秋操官兵添練四丹騎射槍箭均已照章演　時屆冬初亟應輪替行圍省城現有奴才托克湍駐守奴才豐紳卽携篆督率官兵於十月初三日出城前往阿奇珠一帶圍塲演獵務使隊伍進退整齊軍威振興以期仰誦　朝廷愼重邊圉訓練士卒之至意除咨飭各城副都統總營各將所属官兵一體認眞圍獵外所有奴才豐紳督率官兵携篆出城圍獵緣由謹恭摺馳陳伏乞　皇太后　皇上聖鑒謝奏軍機大臣奉　旨知道了欽此　○○奴才宜振跪　奏爲恭修　孝陵　神功聖德碑樓工程一律告竣請　欽派大臣查驗事竊奴才奉　命承修　神功聖德碑樓工程自光緖三年二月開工起經戶部尙書魁齡同奴才遴派司員督飭商人等遵照規制按原估做法敬謹興修每屆開工時奴才前往照料並悉心察看地脚灰土堅固撤去小夯灰土五步添修海墁地面由勘估大臣奏明咨行工部核算錢粮在案所有四面劵洞　身臺基𨃇𨆾及樓座檐柱金柱様望天花頭停琉璃瓦料均照原估做法如式一律修竣　神功聖德碑文亦已遵照翰林院恭書滿漢字樣鐫刻完竣應照章請　飭原估大臣查騐惟查原估大臣係前戶部尙書魁齡前倉塲侍郎桂淸均經先後出缺擬請　欽派大臣咨調原估司員檢查做法淸册前往　教陵敬謹查騐俟　命下之日奴才當卽帶同督修司員先期前往收工後咨報查騐大臣敬謹驗明以昭愼重所有奴才承修　神功聖德碑樓告成緣由理合恭摺奏　聞伏乞　皇太后　皇上聖鑒謹奏請　旨奉　旨巳錄 
[浙省撫轅事宜]  
　　○十一月二十六日補用同知潘志　禀奉海運局委　文奉差　補用縣何應福禀知縣委會同德　縣曁往嘉湖一帶催查絲　市價差署嘉　縣丞陸瑞琳署　安縣丞胡開誠俱禀辭赴任　○二十七日通判李丞先銷撫　局文案　辭赴滬　　化訓導王賡華禀辭赴任　補用縣丞叚　珍奉粮委津局差 
[蘇省撫轅事宜]  
　　○十一月二十九日候補縣馬光勛禀知赴上海　捐分局　○三十日候補縣劉樹仁禀知辭奉　　憲委　提　縣　尙　　差　謹理撫憲　定於十二月初三日辰時在藩署接印　新署蘇藩憲計定於十二月初三日未時在臬署接印 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
