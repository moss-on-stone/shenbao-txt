# 1906 - 331 - 4912081

 

Page 1

 
 
   
 
 

Page 2

 
 
電傳宮門抄十月十九日召見軍機松壽 
[論中國敎育之弊（漢）（續）]  
學校旣以利祿爲宗旨。故創設學堂者。其對于學生。所操之術有二一曰壓制。一曰隱忍。操壓制之說者。以爲科舉旣廢。爾等欲謀仕進非學堂莫由。即加以壓抑。亦安敢合力相爭。以自貽開除之咎。爲學生者。亦以爲學堂可以博出身。且由此校人彼校。非有聲援。莫能竟入。不若姑受壓制。以博他日之文憑。此學校壓制之風所由日長也操隱忍之說者。以爲對于學生。實行干涉。則易於起競爭。競爭旣起風潮斯興。風潮旣興。則學堂爲官辦者。其總辦監督。必受當道者。之詰責。或貽撤差之禍。爲民立者亦將墜其聲譽。致爲官塲所攘奪故學校起風潮。乃辦理學校者之大憂也。旣以起風潮爲大憂。故不得不出于隱忍。復有辦理之人。私德多虧。慮學生持其短長或。語言不謹慮。學生囚以告訐。積此數因。故其。對學生也悉。用敷衍之政策。其所謂學生者。亦揚然自得。以爲無學生則無學堂學。生者學堂之主人翁也雖。干犯規則辦。事者其奈我何由。是規則盡。具虚文敎。科定于學生之手。而撤退敎師。稽查帳目。其。權悉屬于學生學。生之權旣張。若稍拂其請。則以退學相挾。以開會相爭。致辦理之人雖。欲整頓而無由。此學校隱忍之習所由日深也。然。操壓制之術則。必使闔校之學生人。人均趨于頑劣操。隱忍之術又。必使闔校之學生人。人均趨天放縱。頑劣則爲奴隷敎育。放縱則爲野蠻自由雖。寛嚴有别。謂之失平則一也。又。近歲以來官。辦之學堂其學生多汨没性靈私。立之學堂其。學生多增長浮氣。浮氣與眞氣不同。（卽古人所謂客氣也）在創辦學堂者以爲精神敎育。不可不提倡。今日言自由。明日說攺革相。習成風人。人自謂爲國民。然其所謂精神。者非由于自動實。倚賴他人而發者也（是猶華人閱劇一人鼓掌贊嘆則和之者十百人此十百中並不知何者宜贊暵不過隨他人而發言耳學生之有空精神者亦然）使提倡者失其人。則向之所謂空精神者。一變而爲虚浮。再變而爲放誕。求一守規。則治實學者渺。不可得則。以氣浮于外而虚于中也昔。東漢人士。空說氣節其。民氣非不昌。然正始以降。士以虚浮放誕爲高。則向之空說氣節。推其流弊適。啓人民驕惰之風民。風若此學。風亦然。世有提倡學風者。必先以根柢之學植其基。又奚必空說精神敎育哉 
[電報一北京]  
　　晉撫對于攺革官制之意見 
晉撫恩壽對于攺革官制事以增官六百餘員恐無欵可籌頃已電達政府（白） 
[外務部與英使會議紀聞京師]  
　　據外務部消息近日各堂憲與駐京英公使磋議查禁津藥土藥進口逐年遞减辦法英公使頗表同情據謂按照所訂章程遞减進口洋藥數不足十年即可斷絶惟須嚴禁巾國人民吸食而購買者目少則進口者銳減等語並請轉禁四川重慶領事署移駐成都以及議廢津鎭路約等事會談良久未能盡言而散（甘） 
[駐英使請派員赴歐美攷察北京]  
　　聞駐英欽使汪大爕致農工商部函述外埠華商情形謂新金山一埠我華商約數萬只有華官一二人管轄而日商數百人管理官至十數人之多實因我不熟諳商界情形以致諸多受虧又謂各國賽會我國亦不乏熟手請派諳交涉人員數人前往歐美各國考查商務一切情形以便遇各國賽會即派該員照料等語（閏） 
[日本簡派北清軍隊司令官]  
　　文匯報云駐紥北清日本軍隊司令官中村少將已奉派充關東總督隨員所遣司令官一差由神尾中將接充 
[俄公使詰問政府]  
　　大阪朝日新聞云伊犂將軍長庚氏現在伊犂設立製茶公司以挽利權俄國茶商大受損害現在俄公使已致照會於外部嚴行詰責云 
[俄人建立黑龍鐵道之計畫]  
　　大阪每日新聞云俄國政府現在决計於明春從鳥枯羅路士地方經過海六白斯克至烏港建立單線式軍事鐵路以便與西伯利亞之鐵道相接續目下正在籌畫經費云 
[内務府存銀交户部銀行生息京師]  
　　前二十六日由内務府交河南藩庫存銀二十萬兩現奉諭旨著河南巡撫提解度支部發交該銀行生息每年息銀由内務府交進（日） 
[滇督丁制軍覆編制局電（爲官制事）]  
奉效電崇論閎議斟酌中西欽佩無旣辱承明問不遺鄙庸蓋悄息閉關之世局促小康流爲專制故張官置后勇於監弊而怯於興利誠反其道而用之剗削階級芟夷枝葉於事實則日求其縝密於案牘則日進於單純尋繹尊旨所爲參酌乎英法德美而網羅乎漢唐元明者意在斯乎茲事體大未易推詳謹獻芻言以備採擇來諭第一說陳義甚高遠仿行中書省近參陪都五部甚盛事也惟檔册架閣於經年旣廓清之不易廨宇偪側於容膝又攺作之維艱承流者非其人不將搶攘而無助乎第二說平易近人然無以震天下之耳目即無以策天下之心思管蠡所及竊以爲宜兩全而用其中夫督撫旣視尙書而其下視丞叅隱然一部分矣而有不能强合者坐言之與起行耳坐言則應接疏而用力少起行則應接密而用力多一日之間外交軍政勢必徧接各司龐雜鞅掌非姿禀過人幾何不外强中乾勞敝度日也若定省爲若干司司若干局局若干員傳署不必易也但傍院署設値班處司道以類相從以序相及務間日一周重要者立禀商届班則各司道率其屬咸集分稿爲奏爲電奏爲札爲電稿一事同議一議同决一决同諾此外無私謁其薄物細故視 
 
 

Page 3

 
 
已成事各司道設書記員俟司道退而呈押如此則下僚之心志通而長短有以自竭衆著之才猷定而好惡不至相歧而督撫亦得以自治之暇論思獻納目營四周游刃而有餘夫變法於形式或槁姿而廪居從事於精神則提要可持博其肯棨尤當增新官制之糈重新官制之律一新官制文牘之式袪新官制汎濫之稱辨兼攝之非懲試守之誤使疏賤遼絶皆可徑達幽翳晻昧得燿乎光明將有不止如所謂簡壹而靈通者其於立憲未汲汲也而行政司法已犂然有當矣此鐸於二說而折其衷者也若夫天下之大計中國重治人徒善固不足以爲政西人重治法徒法亦不能以自行非歸納演融無以究事義非賞罰黜陟無以澄官方立地方自治之基則寛籌地方自治之稅莫艱於外交然必以武威盾其後莫亟於學務然必以實業劑其虚有强弱無存亡知此則國力乃其眞精神官制猶爲形式矣惟振裘挈領凡有部於朝者必有司於省有司於省者必有局於府縣外交軍政學務皆宜與京師直接者也今卽間接督撫以爲已任府縣亦宜引爲身圖若量力待時或效唐之分天下爲十道併練營鎭則餉需省而聲勢張或效漢之太守綰兵符則事權專而名實核夫不大破壞者不建立每見新學家孤注一擲之說老成人多顧慮焉際二十世紀競爭劇烈之秋瓌瑋特逹高掌遠蹠之英量乎已者肝膽濆涌之有餘存乎物者頭目扞辟之不足要大數得而堅毅縝栗以赴之天下事必有可爲者况立憲須民人之程度若釐定官制則有非程度之可拘牽者乎至府州縣辦法分條佐治藎慮周詳可袪宿弊自當一如來諭丁振鐸謹覆勘（呂） 
[電商應攺外省官制北京]  
　　日前電致南北洋大臣袁端兩帥係因原訂之外省官制各省督撫已有多數删攺者慶邸未能决定故電商兩督妥籌辦法（訓） 
[川贛大吏電覆外省官制京師]  
　　外官攺制一事各督撫電覆各情已見前報茲川督覆電不甚以攺制爲然而近日贛撫有電到京問外省攺官之事是否准人駁議云云（日） 
[卾督攺編官制述聞武昌]  
　　卾督因釐定官制大臣將攺編外省官制事一再咨商現聞辦法已有端倪大致照内部所議畧有叅差已咨商江直两督再行出奏云（典） 
[會議各省設立裁判廳北京]  
　　十三日議政大臣會議政治事宜擬俟攺定外省官制决議後咨飭各省添設裁判廳以收治外法權（甘） 
[各部新官制事宜六誌]  
　　法部奏請將工部衙門賞給本部奉旨依議 
練兵處已於十三日將事件移交陸軍部鐵尙書擬將練兵處人員留六十人歸部當差 
御史趙炳麟奉請設國學學堂已交學部議覆（閏） 
度支部堂諭各司人員均不准在别衙門兼差如有兼差者即將本部底缺開去 
度支部堂官現議决計將各司員之熟於公事者照舊畱部當差其年邁司員不能逐日到署辦事者分别去留以爲併司設股之預備不敷之處再行奏調人部 
吏部瞿尚書日前專摺具奏以吏部現値歸併各衙門事務紛繁擬暫由各部咨調若干員以便整頓部務奉旨依議 
民政部毓尙書諭令内外廳丞速將攺革事宜及官制妥爲議訂另派榮叅事外城祝賀二知事并警務留學生八員以資叅議朱廳丞訂於本月十七日在伊宅内開議 
郵傳部現咨調刑部陳毅吏部龍建章等五人又札調馮元鼎譚祖任等三人（并） 
[設立軍用電線架]  
　　大阪每日新聞云陸軍部現擬於各省通設軍用電綫架現正令袁世凱張之洞籌畫經費云 
[長江增設電線九江]  
　　昨九江接上海電音滬總局禀奉督辦憲楊京卿批准修理長江電線由江甯直至漢口又在蕪湖添一線至九江已派委毛君起程查勘矣（南） 
[振徐兩欽使行蹤詳誌奉天]  
　　黑龍江來電振徐兩欽使於十二日由齊齊哈爾啓節到哈爾濱十三日到長春府換旱車十七日可抵吉林省二十一二日由吉旋奉二十五六日可回瀋陽欽使又擬乘火車至鐵嶺即繞赴興京謁陵然後再回瀋陽駐節十日回京覆命（丙） 
[英國總領事抵奉任事]  
　　文匯報云英國駐紥奉天總領事傅爾福已於西十一月二十七號抵奉領事署卽暫設於省城大西關外 
[江督電諭行期揚州]  
　　兩淮運署日前接奉江督端午帥電諭謂本部堂准於二十日起程蒞揚云云趙都轉即傳淮南總局照例辦差（引） 
[唐紹儀赴津之傳聞]  
　　大阪每日新聞云西歷十一月二十七日午後唐紹儀親至天津面晤袁世凱聞係商酌接辦電信大臣事務云 
[江西洋務局函覆另購地基南昌]  
　　省垣洋務局購送法醫院基地及法主敎函請另購合宜地基已誌初九日本報茲洋務局覆函云昨據本總局宋繙譯呈閱郎主敎致貴總司鐸一函以送地建造醫院之事猶有辨論本總局細加察閱實係郎主敎誤會茲再爲貴總司鐸詳切言之查當端參贊與梁觀察會議此事曾經列入合同底稿内第六條端參贊原請於德勝門外鴨婆池附近一帶由敎堂自行購買基地建造醫院横直牽算見方共三十五丈梁觀察覆以此地不及里許舊有美以美會之書院醫院敎 
 
 

Page 4

 
 
堂兩敎敎民向不相能有鑒於英國敎士金傳安之案並以醫院爲行方便而設美法兩醫院聚在一處與病人無益請攺爲由官在於各城外另擇與美以美會較遠之平坦無民房墳墓及無一切窒礙基地一處公平議價由敎堂購買建造醫院仍以横直牽算共三十五丈爲率庶遠近病人各就所近醫院診治尤爲兩便等語是鴨婆池基地當端叅賛與梁觀察在贛時卽未議允及案結以後本總局奉到撫部院轉行外務部抄咨照會貴國駐京欽差巴大臣文稿内開建院地址寛横各以四十丈爲限由該省於省城外沿河一帶覓取彼此合宜地方送與醫院不另取値等語此係本國外務部照會貴國欽差之文向用漢文非如合同向用兩國文字可比故未奉有法文按照照會文義不獨前此鴨婆池基地之議作爲罷論並無限定德勝門外沿河覓地之事亦無郎主敎所謂大河贛河撫河之分是以本總局奉文卽督飭南新両縣赶繄覔取乃各城外沿河一帶多屬巿塵繁盛之區實無此四十丈見方空曠之所因進賢門外舊有漕倉基地旣沿河岸又屬官産較爲合宜亦易辦理且與貴國敎堂相近便於照料是以禀奉撫部院准予撥送以丈量不敷四十丈之數尙須添購附近民地民房致未就緖本總局實已遵照部文竭力代籌並無成見即實總司鐸前此面告德勝門外之地亦經派員會縣按照來圖前往蹈看無如該處係屬壇廟重地每年冬季又向在該處開辦粥廠且與懲辦罪犯之處相近諸多窒礙實有未便也論彼此合宜四字應無相强之理貴總司鐸旣目擊購覔爲難情形尙望函覆郎主敎和平相諒以敦睦誼細譯郎主敎函意亦祇以基地須在碼頭地方方爲合式今進賢門外之地即近在碼頭云云（用 
[商品陳列所紀事兩則京師]  
　　商品陳列所已於初十日開辦現該所總理禀請農工商部撥給開辦經費該部已允撥給銀八萬兩以資應用○皇太后諭取陳列所物品二十餘種該所定於二十日進呈聞唐侍郎現飭辦事司員將貨品繪圖列表其貨品最精者加三圏爲識其餘二圏一圏以示區别（閏） 
[條陳戒烟藥管理規則京師]  
　　七品警官丁永鑄禀外城巡警總廳條陳管理售賣戒烟丸散規則畧云自奉詔旨嚴禁吃食洋烟以來有志之人咸思設法戒除洗滌沈痼故巿售之戒烟藥品益見其發達無如牟利之徒并未研究醫理眞有革除之方恒雜以嗎啡等猛毒之藥害人病國實堪痛恨特擬管理規則各條呈請鍳核施行庶足副朝廷求治之心除閭閻無形之害是否有當伏候鈞裁（一）售賣戒烟藥品之人須有切實之舖保其姓氏住所字號均須申報警廳不得私行售賣（一）須將藥方及已配合之藥水丸散呈送警廳鑒核確有功効者方准出售（一）藥内不准用嗎啡及重量之雅片并其他猛毒之藥（一）所售之藥如查與原方不符者則從重議罰（一）查有假戒烟爲名爲人打嗎啡針者重罰（一）欲求速効妄加劇藥或增減分量者重罰（一）配合不用道地材料及　敗藥品并其他有害之物者不得出售（一）濫攺仿單所開之用法服量功効及記載無稽之說惑人聽聞希圖暢銷者均須重究（一）有集會戒烟施送藥物者亦須申報警廳遵守前列之各項（閏） 
[飭提應桂馨消息蘇州]  
　　蘇省官印刷局坐辦應桂韾即應德完蘇紳以應係范黨禀請撫轅查辦蘇撫閱禀飭應先行撤左併令朱臬司慱詢切飭具清供曾紀前報茲聞陳中丞已飭長洲縣提應究辦蘇大令已於十七日飭差往提（悅） 
[滇督撥款平糶]  
　　字林報云滇省饑荒總督岑春煊特撥銀五萬兩派員赴暹羅購米由蒙自連往雲南 
[滬道致江督蘇撫電（爲請假事）]  
連日感冐風寒頭痛發熱昨徹夜咳嗽今日復大喘不耐起坐乞賞假五天俾資調理爲叩徵皓（也） 
[英俄駐華領事保護本國之商標]  
　　倫敦中國報云泰晤士報駐北京訪事報稱英俄兩國公使已互相行文照會聲明兩國駐紥中國之領事當彼此保護兩國之商標 
[行人失言]  
　　十八日倫敦電云駐紥横濱美國總領事密勒現在舊金山有往謁者密勒告之曰日本對於學校問題已預備與美國决裂各報聞密勒之言皆發議論爲之扼腕美京外部已諭令密勒明白申覆矣 
[英國編立新艦隧]  
　　倫敦中國報云英國新造之戰艦無畏號侯本國艦隧編立後即作爲海軍少將白列孟之旗艦 
[英敎士致書泰晤士報]  
　　倫敦中國報云英國敎士高葆眞爲中國鬻幼 
女爲奴婢及上海工部局事致書泰晤十報 
[德國武員赴日本學習東文]  
　　倫敦中國報云有德國陸軍武員數人奉派前往日本學習語言文字譯字林報 
[俄國大員辭職]  
　　十八日柏林電云俄國内部副大臣葛科因作弊撤任 
[波斯國皇之起居]  
　　十八日柏林電云波斯國皇身體漸見康復 
[德國簡派領事]  
　　十八日柏林電云駐紥香港德國領事克魯幹（譯音）已奉簡充駐韓領事穆勒（譯音）接充駐滬副領事 
[德國騙子定罪]  
　　十八日柏林電云喬裝陸軍大佐搶奪柯平尼克庫欵之鉅騙已自認罪奉判監禁四年 
[英國海口浣衣婦與華人爲難]  
　　十九日倫敦電云英國利物浦海口有浣衣婦多人爲華人排擠而去因於禮拜日往華人總會圍攻新來之人始擬蠭擁而人不意門已阻塞因以碎石擲擊窗檽 
[法國酌撥議院經費]  
　　法報云法國議政院大臣會商以佛郎克一　五千元爲議院經費當行投票法公議計贊成者二百九十票反對者二百十八票當即定奪 
[法與西班牙會同應付摩洛哥亂事]  
　　十九日倫敦電云法　　班牙兩國之聯合艦隊駐泊摩洛哥海面現歸法國海軍大將調遣節制如事務不至急迫則决不派兵登岸且即派兵登岸亦必先與各國公使商議譯文匯報 
[月月小說社贈月月小說第二期一册]  
　　此報材料之豐富爲向來各小說報所未有本期所載俏皮話一種借東方之滑稽作當頭之棒喝餘若國事偵探情中情皆趣味深長不忍釋手在小說界中誠不可多得也（僇） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[松江府華婁敎育會草章]  
　　宗旨一遵照部章參酌本地情形兼勸學所辦理期於補助敎育行政圖華婁兩邑敎育之普及二本會聯絡本省敎育總會直接提學司爲學務交通之機關 
定名本會因兩邑同志組織而成照章報明地方官詳提學司存案名曰松江府華婁敎育會 
會所設定城内華婁學宮之明倫堂 
會期一每年正七兩月初六日議一學期内攺良擴充之處决定施行曰全體會二每月朔日佈置本月事結朿上月事曰職員會三如有關於重要之事須公同集議者由會長定期傳單曰特别會 
會費會員每人於入會時繳會費洋兩元以後每年正七兩月開全體會時各繳洋兩元均給本會收條 
會員一通常會員凡本籍與外籍旅居本地之紳士聲望素孚有敎育責任及於學務有關係年在二十五歲以上者如願入會須自具入會願書由本會會員介紹加保證書請會長審察允當者歲出四元以上之會金得入會爲會員二名譽會員以品學素優或出財力賛助本會而譽望素無虧損者由本會公同推舉 
三凡學堂曾經開除之學生不得爲會員至現未畢業之學生暫緩入會 
職員正會長一員副會長二員理財員無定數勸學員每區二員調查員四員評議員六員學董每區一員宣講員二員以上各員由會中投票公舉惟理財員或以經理學款之舊董當之正副會長以一年爲期期滿復舉准其接充其他各員亦以一年爲期有失職者隨時更舉 
書記員會計員由正副會長於會員中擇委視事之繁簡增減人數酌送薪水常川駐所（酒） 
[委署知縣蘇州]  
　　無錫縣知縣楊士晟捐升道員遺缺蘇藩司於十七日懸牌以遇缺先補縣伊立勳酌委署理○清河縣知縣李世由因案撤任遺缺寗藩司札委垷署邳州之候補同知章經鈞署理（且） 
[派員呈進參枝京師]  
　　吉林將軍達桂咨報内務府現已派儘先防禦雲騎尉常桂將採得之大枝山參八苗中枝山參十四苗一併解京赴内務府呈納矣（閏） 
[派定展覽會執事員天津]  
　　天津公園内舉行勸工展覽會已於初五日陳列齊整工藝局總辦將所屬之工業學堂考工廠實習工場陳列館等處員司均全行派爲執事員（爲） 
[委員解鹽虧欠北京]  
　　聞長蘆鹽運使陸都轉派委候選縣丞袁某日昨赴禮部解交光祿寺大鹽及鹽磚共三萬斤請飭收納當經禀請溥尙書隨代司員凌白雨傳官經紀赴光祿寺當堂過秤鹽收因數目虧短一千八百餘斤未能查收諭飭委員照數補交以便定期查辦（閏） 
[示諭徵收料土稅銀江西]  
　　吉安府土膏分卡發出示諭略謂奉總局札湘贛各省所銷洋料以吉安各屬爲最多以僞亂眞殊堪痛恨該卡並不認眞查禁亦不報收稅銀任其私賣私買貽害稅土銷路未有窮極仰即遵照欽差大臣札飭迅速辦理禀復等因奉此查本卡前奉總局告示卽經張貼並請廬陵縣出示曉諭各在案乃迄今兩月之久該洋料行並未報卡完稅黏貼印花亦無呈報攺業之人實屬目無法紀本應照章會同文武印官查明封閉姑念攺章之初誠恐該商人等未及週知本委不忍不敎而罰緣奉前因合再剴切示諭凡城鄉作料土各商統限十日内來卡報名並報該店號每旬每月能出洋料若干據實呈明悉數完稅貼花任其銷售倘有不遵章程私作洋料私賣私買及以多報少希圖混售者准完稅之商指名禀控以憑懲辦爲此仰該作販洋料各行一體遵照（軍） 
[贛臬通飭力除强暴江西]  
　　贛臬秦子質廉訪近以會匪盜賊勢惡土豪屢屢擾害特通飭各屬實力緝捕以安地方略云贛省械鬥之風屢次嚴禁迄未止息往往傷殘多命拖累連年尤堪痛恨地方有司諒不敢有意縱容干冒不韙然或性情疎懈或才具平庸使若輩潛匿於境中惡黨倖逃於法外良懦居民受害匪淺本司陳臬是邦亟應提振自今以往各宜振刷精神黽勉從事將警察保甲實力舉行務將會盜匪首勢惡土豪並劣紳訟棍之罪狀尤著者准其密禀赴司以憑作爲訪聞委員拿辦决不將密禀之人宣露使受嫌怨至械鬥之案决非空言示禁所能濟事本司前在署廣東惠潮嘉道任内因惠潮兩屬均有械鬥惡習下車之始卽訪查渠魁懸賞購拿在任數月帖然無事自應一併通飭仿辦果能購拿一二首要立置重典固足示懲即不必果獲亦足以寒其膽而奪其魄較之械鬥已成之後始行拿辦者保全實多如能認眞遵辦使盜風衰息鬥訟日稀即詳請院憲保薦倘捕獲廢弛定即指名揭參云云（田） 
[淮揚道電請派兵彈壓鄉民蘇州]  
　　碭山銅山豐縣邳州四屬各鄉今年雨水過多禾稻淹没各鄉民投縣報荒本月十四起各屬聚集數千人擁至州縣各署任意滋閙淮揚道　葆元聞報卽委文武馳往彈壓一面飛電來省禀請蘇撫委員派營前往查辦（康） 
[購運飢民棚料揚州]  
　　江甘二縣令日前接清江來電謂有飢民三十五六萬之多現已沿路截留不准南下惟須支棚席竹等料以禦嚴寒希即從速分辦尅日裝運來浦應用等語袁震兩大令趕令購買並爲雇船運往（引） 
來函 
[第八批清單]  
　　昨接南京徐次舟觀察來信蒙寓寗同鄉於吳興會館房租項下捐助秋季租錢一百五十千文合洋一百四十元又陳雅笙直刺捐助洋一百元又王亦梅兄交來吳鋆泰洋半元徐昭信徐昭忠沈海先唐恩元羅猛邱信　黄在中揚毓瓚徐尊桂九位各助洋五角楊光鍚盛萃孫二位各助洋二元龎元浩高恭安趙景簡趙之驄施紹曾蔡繼灜章祖純吳家枚凌楫民徐恩第十位各助洋一元費壽田助洋一元一角彭嘉滋助南洋四角王寳恆助大洋四角又山石氏勉力子二位各助洋二元無名氏馮潤生任少泉楊佐庭四户各助洋一元張荷莊助洋五元又湯伯謙兄經募顧雨堂助洋五元陸鏡波張義記二位各助洋三元姚子田姚子靑姚子崙崇俊鄉高傑藩盛少梅六位各助洋一元以上共收大洋二百九十元小洋四角對開一元合亟登報來揚大德楊兆繁吳慶第等同啓 
 
 

Page 10

 
 
今日尙有本埠及各省新署均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　聖鑒謹奏奉硃批該部知道單併發欽此 
宮門抄八月十一日禮部太常寺正紅旗値日無引見那晋謝授内閣侍讀學士恩分省補用知府徐培芝謝恩銘安因伊子授缺謝恩太常寺奏攺派致祭白龍潭派出富康召見軍機劉若曾 
河南巡撫張奏爲遴員更補都司員缺摺 
河南巡撫兼管河工事務臣張人駿跪奏爲遴員更補都司員缺恭摺仰祈聖鑒事竊照滑縣營都司員缺經前撫臣陳夔龍奏請以儘先都司謝鴻保擬補經部議覆核與定章不符奏奉諭旨行令另揀儘先合例人員請補等因伏查滑縣營都司係陸路題補第一輪第五缺照章應用儘先人員自應遵照定章在於儘先都司二十名額内揀選更補查名次在前之王廷獻業經前撫臣查明人地不宜謝鴻保現奉部駁均母庸更議其王國泰李如貴賈明亦均與此缺未宜李平三張靑山分赴山束伊犂差遣久未回豫金正鈞病故馬金甲王有德朱庚明李光元崔敬張樹德崔霖雨張杏林李步餘羅斌魁均離本籍在五百里以内例應廻避惟查有儘先都司李得山現年五十三歲係河南南陽府南陽縣人由武童投營保至把總到標嗣因辦理海軍砲台並隨同徵勦打仗曁海防期滿各案内出力歷保俟補千總後以守備用復因往返隨扈並辦理晋防勦辦拳上各匪案内出力保以都司儘先補用光緖二十八年九月十二日奉部議覆其奏本日准軍機處面奉諭旨著仍照原保給獎欽此念九年十月初十日過班該員熟悉營務辦事勤愼以之更補滑縣營都司實堪勝任惟儘先名次稍後與例未符相應隨摺切實聲明合無仰懇天恩俯准以儘先都司李得山補授滑縣營都司實於營伍有裨除將該員履歷咨部外理合恭摺具陳伏乞皇太后皇上聖鑒敇部核覆 
施行謹奏奉硃批兵部議奏欽此 
　　吏部奏爲遵旨議奏摺 
吏部謹奏爲遵旨議奏恭摺仰祈聖鑒事竊本年五月二十一日准軍機處鈔交本日侍講榮光奏請變通翰林院漢軍人員升轉章程一摺奉旨吏部議奏欽此原奏内稱翰林滿漢兩班漢員人多缺少常有壅滯之虞滿員人少缺多每有乏才之際自光緖二十九年政務處吏部會義滿漢員缺一律增添而癸夘甲辰兩科庶常肄業進士館者授職尙需時日滿編修一項現遂無人遇有撰文缺出不得不以外班借補各部院應轉外班各員多係原衙門得力之人借補翰林已覺投閑置散每遇推升之時往往以筆墨荒廢爲詞與其借才異地窒碍殊多何如變通舊章人地相宜查漢軍人員分隸各旂與滿員同爲朝廷世僕若遇滿洲缺出無人可補時即先將漢軍人員升補似乎人才官缺兩得其宜等因到部查新設滿撰文二缺照章先儘滿蒙入班編檢升用無人方用外班現在内班編檢無人外班多因筆墨荒廢呈請停升翰林官缺若不稍示變通勢必有懸缺待人之慮該侍講奏請以漢軍人員借補欽奉諭旨交臣部議奏臣等查漢軍人員向併入漢缺升補恒虞遲滯今借補滿缺誠如該侍講云人才官缺兩得其宜擬准如所請嗣後遇有滿撰文缺出如滿蒙内班無人先儘漢軍人員借補即積内班之缺一切升轉應照滿蒙内班人員辦理惟此係一時通融辦法將來癸夘甲辰兩科庶常授職後内班編檢有人仍當規復舊章以符定制所有臣等遵議緣由是否有當謹繕摺具陳伏乞皇太后皇上聖鑒謹奏奉旨依議欽此 
宮門抄八月十二日兵部太僕寺廂白旗値日侍衛處引見二名上諭事件處二名學部十八名兵部三十五名工部六名理藩院五名光祿寺二名厢藍滿六名虎槍處一名兩江總督端方請訓雲南知府肇熙謝恩恩順假滿請安掌儀司奏十五日祭奉先殿醇王行禮召見軍機端方尹肇熙 
　　　署兩江總督周奏爲南洋水師學堂在事出力各員第五届期滿援案請獎以資鼓勵摺 
頭品頂戴兵部尚書銜署理兩江總督山東巡撫臣周馥跪奏爲南洋水師學堂在事出力各員第五届期滿援案請獎以資鼓勵恭摺仰祈聖鑒事竊查南洋水師學堂自創設以來先經前署督臣張之洞援照北洋二年保獎成案四年併案請獎嗣因北洋奏保天津水師學堂敎習員司並優等畢業學生奉准三年一次分别異　尋常勞績酌量請獎又經前督臣劉坤一前護督臣李有棻將第三届第四届出力各員先後援案奏請獎叙均蒙俞允各在案計自光緖二十六年九月起應扣至二十九年八月止届滿三年現又截至三十二年二月將近六年兩届期滿綜核自開辦至今所有前兩起畢業學生均派充各省學堂砲台局所敎習繙譯等差曁在南北洋兵輪充當大二三副管輪之職亦有才識優裕業已升任管帶者至在後續課之三四兩起學生又于二十七年秋間及三十一年春間先後考取畢業亦均分派南北洋兵輪當差候補並隨赴日本藍造快船是其成效昭著均有實事可徵實由於各該員課導認眞故造就成材甚重似未便没其勞勩而其中兼任重要事件並無兼薪者自應酌加優獎俾資策勵茲據江南水師學堂監督薛超英開單詳請保獎前來臣嚴行核減擇其爲尤出力者分别酌擬繕具清單恭呈御覽合無仰懇天恩俯准援案照擬給奬以昭激勸除將各員履歷分咨吏部兵部查照外謹恭摺具陳再該堂獎案此次雖逾期兩年有餘而所保各員官階人數係案照上届章程辦理並未逾額嗣後擬仍照新章每届三年請獎一次合併陳明伏乞皇太后皇上聖鑒訓示謹奏奉硃批該部議奏單併發欽此謹將南洋水師學堂在事出力各員將近六年兩届期滿循案保獎銜名繕具清單恭呈御覽計開庶務長兼管輪齋務長江蘇試用縣丞唐鎭元擬請免補縣丞以知縣仍留原省歸候補班補用文案兼洋文正敎員不論雙單月選用縣丞李昭坦擬請免補縣丞以知縣不論雙單月選用駕駛齋務長江蘇候補知縣黄裳治擬請俟補缺後以直隸州知州仍留原省補用漢文敎員升用知縣候選敎諭張恒銘擬請賞加光祿寺署正銜漢文敎員文童謝崇鵠擬請以巡檢不論雙單月選用體操敎員升用知縣候選縣丞鄭秉彝擬請俟離縣丞任補知縣缺後以直隸州用會計兼什務同知職銜席治擬請賞加四品頂戴管庫江蘇試用巡檢王傅霖擬請俟補缺後以縣主簿仍留原省補用書識文童鄒培鑑擬 
 
 

Page 17

 
 
[蘇府錄取考職生員蘇州]  
　　蘇州府何筱雅太守十一日考試府學生員出路茲太守已將各試卷評定於十六日下午揭曉計正取十五名包招恩程畏程義謨韓雲章孫宗寳曹元俊王褔昶李伊陸受昌馬乃順金曾炘徐承穆朱廷弼徐熿○備取二名郟恒堡姚文藻以上各生候備文申送提學使覆試後再行申送京師（康） 
[巡警學生不肯上差蘇州]  
　　蘇省巡警學堂第二班兵學生卒業後派赴省垣七路巡警分局充當警兵（卽巡街捕）詎各生以是役爲辱不肯上差各路文武巡官再四勸導均不遵從因據情禀請蘇撫核奪（且） 
[宣講所咨請府示蘇州]  
　　前紀蘇撫諭令師範監督蔣季和太史設立宣講所茲悉太史會同學界中人商定先開城内東西南北四處假庵觀寺院或公所祠堂等公地以法政畢業生爲講員無論何人均准入内聽講俟四處辦有成效再議擴充昨已咨請蘇府何太守出示曉諭（且） 
[押犯脫逃]  
　　小東門法租界捕房前晚有押犯多人越牆逃逸爲管牢捕頭所聞立卽率同各捕四同兜拿祇獲得曹川富陳瑞卿兩犯餘均查無蹤跡（深） 
[上海官事]  
　　雲貴總督岑雲帥抵申後在杉板廠行轅札委通判王信森赴湖南公幹又在滬採辦之軍裝特委馬千總先行押解赴黔○本縣王大令前晚乘輪赴寗謁見端督○新簡安徽臬司世善定於二十一日乘江新輪船由滬赴任○前灘地局總辦許苓西觀察到道辭行赴粤○黑龍江提學司張建勳由日本來寓福興棧昨至道轅拜會（宜） 
[攺留爲巡之辦法]  
　　本埠留防營四隊官現奉江督札飭攺留爲巡卽稱爲巡防隊該官遵諭攺換禀道請示滬道特委海防廳秦錦泉司馬到營查點（宜） 
[華洋義振善會開第一次成立會]  
　　西商李德立創辦華洋義振善會昨日下午在英大馬路工部局議事廳北屋開會先由李德立創議推舉吕鏡宇尙書盛宮保爲會長江海關稅務司好博遜爲副會長海克司博士助議沈敦和觀察李佳白博士被舉爲書記員朱葆三觀察西人意德被舉爲會計員西人斐溪復創議舉沈敦和觀察西商李德立等六人爲辦事董事盛宮保助議　吕尙書因事不能到會當公舉盛宮保爲主席李德立宣言此次災區廣大擬募集英金二十五萬磅約合銀一百念五萬駐滬英法德香美日本等國領事已各允分别函電本國官紳代爲募捐並擬電致港新加坡請中西人士相助復電懇中國官紳代爲募捐並擬電致局均願不收電費望中外人士協力辦事成此義舉云盛宮保宣述振濟之惠不獨應施之於耶穌敎徒凡係災民皆應普及且散振之人不可專托之敎士卽本地之紳士亦當問事但可由敎士監察如是則庶不至有紛擾之事海關造册稅務司馬思謂銀錢糧食皆須帶往散放盛宮保謂如帶銀錢前往散放尤好李佳白博士謂散放銀錢較易於散放糧食云沈敦和觀察舉議稱欵項之名爲中國中部飢荒救濟款當由日本總領事永瀧君助議西人意德創議各董事之宗旨在籌欵救濟中國中部之灾民山東河南安徽江蘇四省均在其内當由朱葆珊助議盛宫保創議辦事董事可募捐擬立散賑章程當由西人葛雷助議英總領事霍必蘭創議災區紳士敎士當與董事會同辦理救濟事宜議畢衆向主席稱謝散會 
[理船廳諭知泊船處所]  
　　江海關理船廳昨日示諭浦江船户人等在淞口往來者須認定南石塘砲臺之東南出灘徑對三夾水浮筒一帶水面其間　離二十丈釘立木樁一根共十六根應靠在樁上自日出以後至日落以前扯掛紅旗夜懸點紅燈俾各船來往知所趨避等語並行知南關一體曉示矣（非） 
[查報巿新開店户]  
　　上海縣王少谷大令昨日派差協同十六鋪地甲查明境内上月分共有添開鋪户若干家限令開報茲已查明新户三十八家造册報案聽候補給捐單照收房捐（尺） 
[搶親戳傷岳翁]  
　　浦東鄉民趙春榮之女前年憑媒許配與陸某爲妻尙未完姻詎前晚夜半時忽被陸糾集多人將女强搶趙出爲阻止竟被毒毆並用刀戳傷頭額昨趙心不能甘已禀控浦東總巡局奉派差役嚴行提究矣（尺） 
[續誌爭風斃命案]  
　　昨報紀黟縣人汪挺俊在迎春三謝寳珍家與姚客爭風被毆致死茲悉捕房飭地甲投縣請驗上海縣委海防聽秦景泉司馬於午後帶同刑書仵役到塲相驗先由包探地甲禀明情形鴇婦蔣姜氏供十六夜互打至十八早身死徽寗董事張應龍及晉泰仁洋貨號主桂金壽投遞禀詞請爲伸雪又據包探張全林供稱兇手爲姚瑞生在徐家匯西國酒店爲廚司往提已經逃避旋據仵役喝報被跌内損致命司馬隨飭收殮各董事不允遂由地保收殮發封厝壇鴇婦蔣姜氏交地保嚴行看管聽候核辦 
[驗屍請示]  
　　二十三保十四圖某洋棧買辦今晨投縣報稱昨晚到有竊賊經庖丁前往追拿該賊即越河而逃以致溺斃報請詣驗等情上海縣委水利廳孫二尹前往驗得死者形狀並不似宵小之輩且有刀傷三處或係因姦致斃亦未可知特飭由堂棺殮發封禀明王大令請示究辦（宜） 
[初訊西人縱火]  
　　蓬路九號西酒店主某俄人縱火圖由賠捕房拘獲押候解訊已迭詳本報昨晨捕房將該俄人押送俄領事署訊供後由俄正副兩領事會同某捕頭至火埸踏勘一周再行訂期訊核（似） 
[公共公廨會訊案]  
　　前英商馬海延高易侯魯公兩律師控地販陳似蘭陳露江曹瑞喬等少交包買地皮四十六畆迭詳前報前午後襄讞員孫明府與英巴副領事復訊見證譚德榮供陳似蘭所少之地均係許姓宅基許姓曾至會丈局阻撓而陳似蘭即行脫逃餘供與前報同明府以此案糾葛甚多商之巴君判禮拜四再訊○腦威商人恊亨延愛理思律師控奚朗如欠銀不還案前午又奉讞員關太守與腦威領事柯君會訊原告愛律師稱奚欠原告銀五千兩延不交還請究奚由博律師稱此案帳目尙有不符之處請 
 
 

Page 18

 
 
訂期另訊太守商之柯君判退去再訂期復訊（力） 
[上海縣案]  
　　菱船户陸鶴控趙大力子等四人攫去銅元四百枚由殷小五子獲交捕探解請英公廨送縣訊飭釘鐐收押今提殷到案奉帮讞洪明府訊究地保陳榮實供查無攫取銅元情事趙供是日與周安子馬桃子幼童李佛生等四人到陸船上購菱相爭陸自遺落銅元入水事後忽有殷小五子將小的拔去吊打誣攫銅元追問周安子等姓名後將小的指交印捕伊操西語不知如何揑誣在後又將周等三人拿交包探况向陸購菱相爭地在華界反交租界捕探實屬違章朦誣周馬李三人供同並據馬稱被拿交探後諉稱包探索費被昨去洋七元求恩向殷追還殷供充當河快因聞爭閙往看陸稱被攫由印捕拘去明府斥曰衆供確鑿誣攫敲詐判殷掌類一百下收押趙等開鐐交保著陳榮寶交到陸鶴松再行質審懲辦○蠪目蔣桂榮在道署前胡閙巡十拘送到縣訊問據供寧國府人去年在蘇垣富貴園唱戲冬間辭出後有唱武旦之某甲亦自停歇管班葉姓疑小的勾出正月某夜小的睡卧不知被何人將两目剜去今央友人携帶來滬擬至道轅上控伸雪明府擬發堂遞籍因蔣求稱自行回去明府判速起程不得逗遛○前准寶山縣移文據陳硯卿控稱媳婦被人拐賣案内之張金祥住居滬城煩提移解等情縣差拘獲其兄張佛卿解訊供胞弟金祥有無串同拐賣小的不知現久出未歸明府判押令交案移解○曹義昌同弟錫昌等控族人曹少卿私將祖坟掘毁盜賣今提集訊少卿供所賣係自已祖坟地義昌錫昌均供不在少卿所賣坟地内前實悞控求宥明府判具誣告結了案○閘北工巡局諭令王成勳拆遷房屋抗違不遵函縣提訊收押今奉復訊仍求寛限明府判令還押限五天拆房具結存案再延嚴比（宜） 
[總工程局記事]  
　　逆子江德榮由伊母江倪氏扭控到案昨由陳叅軍提訊判氏自行戒責並押七天交氏領回戒烟如再違忤報局嚴究○崇明人施松郎昨在花衣街乾豐烟館被梁福全施長林因借洋不遂毆傷胸部經巡士一併拘入東區轉送到案訊判合給傷費洋四元斥退○祥和米店夥杜煥章控飯店主秦阿桂欠洋十八元六角訊判折還十五元押繳○張全桂竊棉被一條由探解案訊判戒責一百下釋入贓候認領（寸） 
[公共公廨早堂案]  
　　蕩婦高曹氏誘拐史姓女兒阿娥藏匿九天現圖價賣經史尋獲前日交包探王寶生解案請究見証女人金愛林供眼見高曹氏將阿娥騙去襄讞孫明府商之美白副領事判高押官媒六月阿娥交其母史戴氏領去○張阿法在瑞租輪船竊取惲姓珠寶値洋千元爲探張才寶拿獲入贓於昨解究明府判押西牢一年逐出租界該包探破案𨑙速著失主酌量酬勞以昭公允○馬姚氏在上海縣涉訟由上海縣王大令移請公廨飭傳被告馬錫九送縣訊斷昨包探張天林將馬解案請示馬供願自行投縣備質明府准之○侯松齋控何企岳騙詐洋元經公廨飭差傳案判交黄厚生具保用大甡堂藥店圖章嗣何黄均已逃避昨晨捕房將大甡堂東周茂蘭及夥朱家來解訊周延某律師聲稱圖章並未加盖實係做冐請治差夥誤收假冐圖章之咎周供與黄並不相識朱家來亦非夥計茲將原章呈驗明府驗得與保單不符顯見該差夥妄指判寶慶押候晚堂訊懲周茂蘭等釋出俟黄何兩人到案再訊圖章發還○包阿六張阿四與陳阿二將馮壽堂包車盜賣得洋一百零五元昨又解訊陳供所賣價洋大家分用明府判包張交保候訊陳押限十四天照繳洋一百零五元如違擬罪○崇明孫明其來滬謀業被偷兒竊去洋一元零在蘇州河畔自縊由捕解救請究判押候送崇明原籍○某棧東韓祖恆王嘉仁因棧客胡錦榮失竊洋七十二元銀四十兩控奉傳案官以責無旁諉判韓王合賠洋二十元給胡具領完案○王阿二竊華彰洋行包車判押一月○胡阿榮毆打陳阿順判押三月○陳明良朱云堂浦泉王連卿被三泰紗廠司賬王銀泉疑竊洋五百元控告一案迭詳前報昨又解訊明府以各供仍不肯認且又無証據判一併還押捕房下禮拜二再訊○葉惠昌欠沈小亭洋元傳案判過堂○陳阿福誘拐周桂生家婢女金珠判押限禮拜四交人力） 
[公共公廨晚堂案]  
　　鄒秀仁控鄒掌寶奸佔吞産一案前晚堂奉襄讞孫耳三明府提訊鄒供胞兄掌寳與小的之妻李氏有姦佔情事且將祖遺田畝賣去小的分文無著求究訊之掌寶供弟媳李氏因秀仁無力瞻養是以在小的家過度不知何如誣控李氏供願隨夫回家惟恐打駡明府得供判秀仁領妻回家月貼四元並令掌寳具永不再犯甘結斥退○朱趙氏控姊夫姚文仙盜賣田單亦奉明府提訊氏供有二分零田單被姚盜賣向論不睬有中人嚴阿勝今亦到案請究訊之姚供小的經手之田地乃係升科並非盜賣求察嚴供爲中是實並未盜賣明府判交保候查明再訊（力 
[法租界公堂案]  
　　烟妓曹范氏前爲夫　曹家吉曹家清尋見扭控到案經陳明府判氏發堂候本夫來案核辦昨氏夫曹家軒投案求領明府謂旣稱在阜寗縣涉訟著禀請該縣公文來案再行給領○王沈氏窩藏宋維全失竊木植三十根被宋查見扭送捕房解案明府判罰洋两元贓赴捕房具領○張小弟偷布衣判押十天○張靜卿前騙杜鴻標白煤定銀一千兩控經公堂著由保人袁仁生墊賠五百兩昨杜又投追餘銀明府謂張已由袁控押英廨俟函訽明確再行核辦○韓阿二竊太古行白糖判押七天○許大考子施春私折竹笆爲園丁楊阿美送辦官判各押七天○鞋底作夥湯松山竊絲絨七尺前經作主　月寶送案押追現尙未將贓物交出昨又解案官判再押一月（深） 
[美租界捕房事]  
　　張阿法竊得珍珠寶石等物由包探錢榮堂人贓並獲帶入捕房押候查明失主送辦○吳根桂昨晨强搶北浙江路潘嘉生家衣服銅元等件由二百三十八號捕拘入押辦○七百八十五號捕巡至怡和碼頭見有油豆腐担横路違章當即拘入捕房押候送辦○陳福堂在新有恆路某花園内圖竊花盆由探拘入捕房訊無証據斥釋○舟山路施阿友家失竊金銀首飾疑同居陳阿毛王阿學所竊互扭至捕房聲訴當由捕頭飭探查無証據將陳王兩人交受保保出候核○新署差役胡文慶向朱伸　拆梢洋八十七元事爲捕房查知飭探拘獲押辦○東洋車主劉阿二僞造車印由驗車西人察破當即拘入押辦（似） 
 
 
