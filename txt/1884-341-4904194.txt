# 1884 - 341 - 4904194

 

Page 1

 
 
　　第二十三號畫報出售 
雀入水爲蛤雉入水爲蜃生化之機無奇不有廣方言館之闡微子近於庭中菊花下獲一綠色蜘蛛而人面者慺登日報廣求攷證明特照說慕　　與四海博物君子賞奇而晰疑再駐京日公使因其國王壽辰就其署筵宴中西各官一堂之上恊和萬邦亦可見我國家懷柔遠人真有天下一家氣象兩圖俱編入此次二十三號畫報准於二十六日出售後仍附淞隱漫錄圖說一則閱者鑒之此佈 
[代售電報新編] [  申報舘主啓]  
　　中國創設電報自北而南約萬有餘里傳遞消息頗覺鍪便惟官商之打電信者須先購得電報新編一書方可按字計盋繕就由局傳遞此書向止電報局出售每本實洋二角兹有十月初一日起電局以本舘在各處暢銷申報卽託本舘代爲發賣每本仍照原價洋二角不增不减諸貴客欲購此書在上海可向申昌書畵室價買各外埠請問賣申報入購取此布 
[論建築砲臺]  
　　砲臺爲禦敵之要具而設於内地陸路江河口岸者工易而費省尚屬無妨若海口砲臺則以禦外洋强敵敵來之船堅且無比敵用之砲精亦無倫敬以内地常用砲臺之法築之海口直一戰而靡耳中國自道光季年海氛不靖以來時時以外宼爲患和約之維持者三十餘年中間雖各國偶有違言崦明示開戰則未嘗竟有其事以故守禦之法可恃與否無由深知以勢度之各項軍械砲火藥彈水雷魚雷等物各口購置製造大率巳得其法然無一不自外洋來取法乎上者僅得其中欲其足以制勝亦大言不慙耳泰西諸國大小强弱之勢初不一致然果能以兵船東犯其所用砲彈自必精利銳捷船行則靈活異常砲臺則塊然不動以靈活之砲擊不動之臺相去巳多而况築臺不固臺上之砲又無專司其事十九命中之人豈非虚設卽不虚設亦止空放恐臺上砲聲纍纍不絶而敵船安然入口矣此固無論何國之船我皆自視不足於用矧今日之法人爲外洋最强之國國俗相沿又窮兵而黷武者哉七月間馬江一役初三之敗敗於我兵船連排聚泊臨戰之時尚未生火起錨呆坐不動以致敵砲一發聽聲而罪至船廠之壞則又地形使然雖以善治兵之大帥鎮守於此苟不能却法船使退出口終難保全也惟金派長門等砲臺法人用力攻擊初未得手迨乘後面猛政守臺之兵始潰而去假令築臺之時早防敵人能乘臺後之隙而爲四面圓轉關捩靈題之炮位則法船未必長傷出口以是知禦敵之具當以砲臺爲第一要義而所少者相度地位與變更舊制而巳本報因金派長門兩　並不得力乃知中國各口巳成之炮臺大率相類且有臺以資遥擊尤須有船以備近攻臺下之船正以輔臺之不及互相爲用若臺炮無力船卽上前搦戰敵勢雖凶猶可稍殺而福州炮臺之不濟正坐兵船炮艇先日巳爲所毁故也本舘嘗著論說謂擇地建臺與夫通路渡水諸事營中宜有專司不可雜役兵弁蓋兵弁操習技藝或詣專精而此等工役則本不優爲地位不宜與工料不固非特無益且亦徒費賞言西國行軍戰兵額外别有列陣圖兵此兵專學造作諸事藝熟而工速營在何處則以何法布置爲當敵人在前所造作者至時皆足濟事以是與大軍相後先隨時營築以輔軍屯之不及目下中法交兵諸國當守避外然此固延請他國之人作事食俸而其在本國現無職位者亦所不禁譬如此洋現派揚威超武兩船會同南洋五船援臺其船中領兵者皆用德國人夫領兵而用德人尚不妨局外之義則如列陣圖兵者亦何不可用列陣圖兵能於軍中隨時造築則雖海口砲臺亦可使之營綰統計各口凡有砲臺之處如遇敵船近岸臺上之砲果能命中與否臺址堅固與否砲位合式與否均無可恃之道而南北洋要口巳設砲臺之外及長江進口數百里之内尚多添築砲臺之處必擇地勢之能中敵船者始議興築然後砲無虚發而敵船不能經過敵入并不敢登岸此則推步測量之法華人不如西人之精一失其宜巨資空費竊謂亦官延聘列陣圖兵以司其事若輕舉妄動再以海口巳成之臺爲之程式則雖十里一臺五里一墩而亦終歸於無用或謂馬江之役我雖一敗塗地而從此可以知整飭海防之道若砲臺一事自有精益求精之法自督師統領文案營終下至偏裨將弁豈無才智過人閱歴深邃之士運籌帷幄自能洞見本原灼知利病何必楚材晉用取資於外國哉顧吾謂中國海面戰事道光年間我惟艇船紅戰船而敵船之來亦大半夾板間有火輪爾時勝負之數尚且如此則自此以後我之規仿泰西者不過襲其外觀而彼之益事精利者固自得其實用一旦相見於驚濤駭浪之中優劣互形誰則預操勝算者哉前有人創爲鐵砲臺之式繪圖貼說欲以上之當道鄙人見之其臺形圓而四周皆作户牙式每一台相去如臺之寛宛然八陣圖之遺内層亦如式台當外層之缺處内外相錯而台址廣闊漸削其上入地七八尺以泥石填之上皆鎔鐵澆成敵炮着於鎀層而彈滚落地若從外層缺處入則適當内臺遠而無力恒不及而落内層之内則營房械庫糧倉煤廠厨井皆備銳爲砲台而實則鐵城惜乎工費太鉅而沿海守禦之處地勢輙不相宜止合存其一說然其鉤心鬪角推步測量之法巳覺巧不可階固知中國亦未嘗無此奇才也 
[越事要電]  
　　晉源報接有電音云廣西藩憲張蓉軒方伯率兵剿法巳將洪化及富元江兩處合圍又云廣西撫憲潘琴軒中丞之前隊巳抵河内海防等處法人不過勉强阻擋而巳觀此則是我軍所向巳有破竹之勢掃穴擒渠在指顧間耳當傾耳以聽捷音之至 
[和議不成原委]  
　　晉源報又載有信息云中法之事因法人欲將自起初至現在所用兵費須由中國賠償一節交别國公斷而中國不允是以終形决裂也 
[科捐苛政]  
　　新金山因華人至者太多更定新草每人埯捐英金三十磅由海關收取有華人某向在太平海英國地名不立墩作工多年積有微資欲回華而苦該處無赴華之船乃至新金山古谷塘地方欲附輪言旋比至而海關上照例索捐某言並非到此因路過貴地一有輪船卽當登舟海關不許祗得照付復與西友相商請其轉達海關俟言歸時將捐項付還海關執不可憤而控之於官官亦泥於成例决意不允還銀某終無可奈何按此人作工多年思擕薄積以回國乃以遷道附船之故一朝而罄其所有殊可惋惜而該海關如此固執不亦過於苛刻也哉 
 
 

Page 2

 
 
[高亂傳疑]  
　　昨日本埠傳言有聞得高麗近有擾亂之說文匯西字報亦載有此信其如何擾亂之處則不言其詳但高麗現在駐有中國商務大臣且有防營在彼倘有亂耗可由烟台傳電報聞殊甚便捷而乃官場中絶無所聞正不知此信何自而來姑錄之以符新聞體例而巳 
[鎮江官報]  
　　新任鎮江府福太守德聞於二十三日抵鎮擇於二十五日接印前任魁太守俟交卸後卽赴蘇履新云 
[閩嶠紀聞]  
　　十四夜四鼓時水部街裁衣店武朗朗家失慎毗連屋宇約焚燬二百餘間米店某甲聞警急走被屋梁壓死次日在餘燼中檢出屍首經其卷屬認明始爲棺檢亦慘矣哉○善後局招募勇丁八十名前經飭札南較場以便朝夕操練不料某勇丁於前日混入恪靖營房偷取某哨官衣服等件發覺後某哨官將該勇丁送縣究辦○左侯相於二十一日在延郡祭旗二十二日起程○孫太守孚侃會辦馬尾文案於十五日銷差但近來船政海防積牘如山不能不資熟手是以上憲復委孫君清理一切文卷可謂選用得人也○委辦行營營務處記名簡放道朱觀察守謨奉到省帥來札卽於十四日謁見楊石泉制軍○駐守長門盧都司添募壯勇一百二十名以資防守○　江沈礮巳陸續撈出前日開局將軍遴姜委員督辦以專責成○地丁耗羡有關正欵藩司於福州府屬　欠委巡檢姚煦建寍延平府屬短欠委從九姚銓分途往催以實庫儲○法船在鐵板澳者仍有十艘前日攻擊長門想係巡洋順道而來也○錢鋪典鋪前因法事恐措　不及公向藩司假借庫銀刻下人心稍定巿面安謐如常錢鋪典鋪所借庫欵均陸續奉飭繳清○前慈源縣饒大令書升因國制期内薙　經儒學教諭紏叅革職兹經大憲開復十九日叩謁撫轅禀謝飭知○二十日巡檢周立幹從九品喻鳳翔奉委解大炮赴閩安以資防守○理事廳連福於十九日稟辭大憲回籍　醫○巡檢趙維耀奉委東三叚巡查差事認真整飭不憚辛勞該叚紳民悉資倚賴前台灣鎮楊鎮軍在元二十日來閩謁見楊制軍○藩轅牌示台灣府卑南同知孫壽銘請假回籍修墓遺缺應以邵軍同知歐陽駿調補又請補連城縣典史凌清華現奉覆唯應飭赴新任供職 
[奉旨建坊]  
　　府尹周家楣片爲上海籌賑公所二品封職施善昌禀稱浙江甯波府慈谿縣人中書科中書銜監生方承恩遵生母方沈氏遺命捐庫平足紋銀一千兩解京助賑等情前來除將銀兩附入賑需外臣等查定例士民人等捐助善舉銀至一千兩者卽准請獎建坊等語今該職銜監生方承恩遵生母沈氏遺金捐助賑銀數至千兩核與建坊之例相符合無仰懇天恩俯准中書科中書銜監生方承恩之生母方沈氏照例建坊給予樂善好施字樣以示旌獎而昭激勸謹附片具陳伏乞聖鑒訓示謹奏光緒十年閏五月二十日附奏本日奉旨依議欽此 
[陳舫仙方伯上曾沅圃爵帥書]  
　　敬禀者昨日專呈禀函計明日可邀尊覽反覆再四猶多未盡之辭如骨哽喉吐之斯快謹逐一爲我憲台陳之湜所管諸軍各有統領統帶湜統兵而不統餉昨禀亦巳申言所謂貪者自是卽指短額蝕餉而言提始終未嘗自立一營卽七月奉文派員添募六營其中宋茂英之副前營係歸吳提督統帶陳提督實奉憲札赴湘招募其新勇昨始到防尚未經請領正口糧蝕從向來短於何處湜姑不必自謂爲不貪卽令其貪亦實無可著手此固衆目昭著有案可查而不容一字掩飾者也至於各統領營官及各局有無需索有無私借則尤不難查詢者天下之爲驕者其必意氣自怜巍然自大出入儀從炫赫載途湜任事以來凡候補官員自知府以至佐雜執履歴來見者率皆敬璧從未收受班見人多則送之於　單見卽府縣亦皆送轎於各營往來公牘營官則用札飭凡屬統領統帶無論舊部與否皆用咨移批答亦極謙遜此可調據查明者前在省時每出門惟一輿一傘易提督致中知無人供役派來兵丁廿名湜僅留二人取其熟悉街巷以爲引　各局緦辦猶有親兵自衛李總統且有頂馬大旗親兵在前湜相隨不過四五人當不爲僭現在防所聽差值日由各營輪派親兵數棚夜間定更及出門迎客送客從未鳴放一砲淺識者尤以慶軍且勝於此屢執爲請湜固止之驕字之來何所憑藉所謂爲侈以爲自奉過豐耳湜則前日之所衣所食今日仍衣之食之家居之所衣所食客中仍衣之食之數十年辛無凍餒之虞日用常行無所减亦無所增旣無儉德又焉用侈爲至於縱則縱巳縱人何所取義提未能解悟亦不能曾其所以然若蒙上之事江南之居上者憲台一人巳耳湜恃承厚愛言之過直或時有之蒙蔽之行提生平所恥然此事湜不必深辨尚乞憲加查訪如有一事而涉於蒙者卽明治以罪湜無怨焉凡凌下者其蓄怨必深求去必亟其他勿置議請就一事而言恪靖各營於湜本不甚親當調往北上時威營劉見榮致書募中求湜另派人管帶該營卽令渠於湜處當一小差亦所心願其後知爲左相所調請湜設法稟留者喻先知郝長慶等屢喋喋言之湜曉以大義始不復言瀕行時别緒依依至於揮涙見者甚衆相與欷歔旣受欺凌何爲依戀此凌與不凌之明証也凡此數者非湜之故爲粉飾自　而以欺人清夜捫心實無内愧用敢詳達聰聽以求密加察焉尚有一字蹈虚湜願甘坐罪卽憲台亦無所用其瞻狥也湜當此疑謗交加之際本不應嘵嘵置辨重熄憲聽但虚詞誣講顛倒太過殊爲悶人不能不略爲表白以明心迹尚希我帥鑒而諒之 
[蘇員公餞]  
　　許星臺廉訪新膺浙藩之命巳於前日專差齎摺奏請陛見大約十數日内可以奉到諭旨所有浙籍在蘇需次之道府各員于十一日在浙紹會館公備戱筵以伸餞賀是日係滿仙茶園之鞠部承應内有周釗泉周鳳林二優素擅時譽花枝招展步出紅氍一曲霓掌傾倒流輩廉訪顧而樂之賚纒頭頗厚云 
[堵截難民]  
　　十二晚揚州官塲接到清江來電稱北路逃荒難民蜂擁而至有在袁江攔截不及者民船數艘巳順流南下飛飭揚州速堵云云江甘兩邑尊得信連夜泒役　截十四日早揚州府宜太尊率同謝朱兩明府親自出城行至五台山以上果見難民連檣而進約有一千餘人謝朱兩明府善言開導諭以今歲年榖豐稔江南北粥廠一律停賑毋庸前往姑念爾等無知現蒙府憲及本縣等自行捐廉不論大小口每名酌給三四十文以示矜恤一面飭差押令回籍不准逗　該難民等均各感恩隨卽返棹矣 
[盜案巳破]  
　　杭省仁和縣署向有著名幹役數名專在各鄉緝獲盜案家中密養眼線多人餌以重利故破案甚屬易易也本報前登喬司鎮某姓方在成親突遭盜劫一事邑尊踏勘之後飭差訪拿限日獲案甫及五日巳獲到真盜六名搜獲贓物因萬壽期内不理刑名暫行監禁大約日内卽當嚴刑確訊也 
[巨盜殄滅]  
　　洋盜潛蹤海上肆行劫掠歴爲商船之害處處有之惟粤越交界之處最多雷瓊道王觀察深惡之夏間密購眼線確探匪蹤派部下紅單水師船十數號假扮商船潛往越洋狗頭山一帶勦辦行至　州洋面匪徒果視爲商船開砲先擊師船相機迎勦旋又有匪船數號來援俱被擊沈匪首吳亞鳳自焚　其餘溺死者約計三百餘人生擒阮姓三十人起出被盜搶擄事主李士等數人所有餘匪一鼓盪平事主早巳分别釋放所擒盗匪三十人除受傷續死外分别曾從就地正法實足以大快人心因思該盜等盤踞海上肆行罔忌當此海防吃緊之時若復令若輩充斥其中匪特爲商民之大患且安保其不接濟宼虜平欲禦外侮先清内奸觀察此舉可謂得其體要矣 
[續記匪人就獲事]  
　　漢口悅來棧拘獲冒充統領招勇請餉一案早經列報兹悉該犯現巳釘鐐收禁府獄並行文各處澈底根查以便從重定讞是案爲首者係楚南平江縣人姓何年四十餘微有髭鬚行篋中帶有金葉等物船上裝有紙張等貨由上游抵漢大模大樣結納官場 
 
 

Page 3

 
 
人固不疑其爲　鼎也沿途頗有願充勇丁及營哨官者並有一文員曾被叅革居家賦閒亦曾出銀若干兩謀富營務處之缺現均被獲到官拘拿之時在悅來棧獲到七名船上獲到十七名内鄖陽人兩名餘皆湘産除軍裝貨物外並搜出僞關防一顆及外用套封之木質令箭臾有二木主上書某大王有投効麾下者必燃香燭拜之然後註册聞何係記名提督曾任九江鎮未知確否 
[吳淞紀事]  
　　曾叅戎曉諭留防各勇祗准短裝勁服不許大袖寛袍日則操防勤練夜則更鼓森嚴云云想見軍威之肅○昨係黄軍門景山壽誕因軍門因公他往公館中並無賀客○吳安澄軍門會同彭張宋三軍門於昨晨從温草浜估勘旱路工程到申後當與陳　仙軍門面商然後興工 
[星使出轅]  
　　昨早八點鐘時徐孫麒星使排道出轅至江海北關碼頭乘坐小火輪船赴吳淞不知有何要公也 
[輪船擱淺續述]  
　　昨報三菱公司輪船進口在張華浜擱淺一節兹悉該公司輪船名成開麥魯並非進口實係開往東洋前日在高橋沙擱淺後滬上得信卽雇駁船卸回棉花一千數百包該公司船當卽乘潮出口而裝回之棉花均巳納稅是以昨日復報海關請騐俾下期出口可以免稅也 
[火油惹火]  
　　八仙橋捕房對面德順里内五十五號門牌某姓家有火油一箱放在披屋之晒臺上其盖木曾掩好昨日午炊烟囱内之火星忽落火油箱内烈焰飛騰延及晒臺上之闌干隣人見之趕卽取水澆滅然巳受驚不淺安放火油者可不慎哉 
[販私解訊]  
　　昨報販土被獲一節經翁太守提在押之俞子讓詰間據供從金陵至鎮江搭輪船來滬川土則裝小船由裏河運來十三日到申五箱曾經報稅二十三日又到六箱投洋藥局報捐該局司事以爲時巳晚囑於次日來報將我逐出及次日伊等不問情由將土拿去太守詰其土裝何箱答稱火油箱旋據洋藥局巡丁稱查檢川土巳捐與未捐者攙和裝箱明是隱射圖漏况查得報捐者約重一千餘兩今共重一萬餘兩顯有不符太守復詰俞到洋藥局時遇見何人可指出否旣稱土田裏河船裝自應候騐冉行起貨非比輪船之迫不及待者俞稱到洋藥局時見一廣東人十三日報捐寫廣昌字號現請移縣辦理太守謂汝與縣中何人相識豈謂販私之人公堂不能懲辦乎當卽喝責　乞免復請移縣并稱此間諸人通同舞弊太守大怒着法包探將俞帶往洋藥局指出通同作弊之人如指不出卽當嚴懲未報稅之土一百零二包并着前往該局查對 
[雄飛雌伏]  
　　長洲縣婦人王薛氏有女名雲珠盈盈顔色小小年華向在上海老閘地方某姓家爲大姐青衣隊裏頗噪芳名其婿家亦蘇鄉人也以女標梅迨吉將於明春迎娶其母遂挈女歸家料理粧奩詎料女忽於初十日背母潛遁其母徧覔不得遂買棹　滬探問消息前日始知其女與某公館馬夫某甲相狎久有嚙臂之盟不願爲田舍家婦因遁至滬上與甲在老閘西首買屋一椽比翼雙棲儼同伉儷而不虞其母之猝至也其母偵探得實遂卽至捕房捕頭卽飭包探往查此時甲巳作雄飛而女尚爲雌伏遂被拘入捕房候解公堂訊辦說者謂蘇鄉人每任其女來滬爲大姐不過貪得傭值耳濡染旣久往往失節敗名在父母亦不能辭其咎也天下出汚泥而不染者有幾人哉 
[請追工價]  
　　木作頭張國勳承包英商哈味在四馬路西首起造房屋哈味延付銀以致停工涉訟經黄太守會同英副領事商令西人金世美估看工程核定承包之價二萬一千餘兩除付過銀兩及未了工程不計外令哈味找銀五千兩各情節列前報此案延宕巳久房屋巳有人接造而張國勳尚未收到奉斷之銀是以張於昨晨同水木匠等及作保之甘心泉司帳之楊蘭生同經手之曹小雲至英公廨木木匠約有五十餘人皆執香求恩張供承包　房受累不淺措墊銀洋計窮力盡奉斷之銀未繳彼巳另雇他人接造以致各工人心更難甘羣至我處吵閙我只得領至保人甘心泉處甘亦無奈同我等到曹處現始同曹投案請追銀兩甘心泉供職員爲張作保蓋防張有罣悮不料工程並無錯悮而包造之銀兩迄今不付致我之木料價銀懸宕許久反受工人之累楊　生供爲作塲司帳各人工資無着咸來逼我曹供是案巳蒙斷定哈咪旣不繳銀儘可向說張等不應紏衆前來扭我髮辫太守檢卷細閱前情商之翟副領事又向張甘楊等曰哈味旣不付銀儘可投英刑司呈控請追翟副領事謂該工人等不得嘈雜本副領事可同張甘等至刑司署請追張甘等同稱奉飭投刑司署則可惟須同曹前往太守曰可隨飭退俟午後二點鐘投刑司署及甘出外各工人竟欲毆之甘又上堂申訴曹亦稱該工人等揚言欲毆我太守向各人一再開道謂本分府深知爾等受虧爾等當靜候張甘等至刑司署請追不得擾事各人始暫退 
[提妓續聞]  
　　前報奉札提妓一案昨由西包探頭目帶妓胡雙寳到案并稱查是案實係藉端拆　况原告未到應請傳原告質訊翟副領事謂應歸公堂會訊太守謂華人控告華民與貴副領事無干且係由府札縣由縣移提之案如原告所控不實該妓儘可到　剖曰本分府未便問供若移提之案如此阻難將來或有西人空華人在租界外者本分府亦難請縣移提貴副領事不得違章遂飭將該妓押候移縣翟副領事謂該妓由捕房帶至德總領事署亦言須歸公堂訊理貴分府旣不允從仍須送交德署太守謂移提該妓時經本分府簽票又請德總領事加印然後提妓今所言如是豈德署之印不足憑乎互辨至再翟副領事終不允移送太守謂竟任貴領事將妓開釋可也本分府自有權衡翟君隨飭西包探將妓帶去太守謂該妓仍送德署耶本分府可向德總領事索人 
[假公濟私]  
　　南巿大碼頭某錫作店與捕役夥某甲有仇日前某甲串同竊賊將錫酒壺兩把并煖酒錫筒二隻售與該錫作店店主不知其計卽作廢錫收買詎料某甲前日忽同小竊至該店起庄以其收買庄物定欲送官究辦該店主商之某捕役謂原物巳經鎔毁旣是竊庄情原照樣打成以償失主某捕役執意不允遂將該店主帶至巡防局不知如何了結也 
[小尼還俗]  
　　南巿清靜庵爲優婆夷焚修之所前日老尼扭小尼至十六舖巡防海縣署前晚經莫邑尊提該尼到案訊問據供　師父尋終貽我佛之玷是以扭送案下或交伊家屬領回亦可局員李君遂飭勇丁兩名移送上海縣署前晚經莫邑尊提該尼到案訊問據供級師父鞭撻痛苦難忍故出外以避之邑尊謂爾尚有家屬否答稱無家可歸邑尊謂旣無家屬放爾還俗何如答稱聽憑公斷邑尊遂飭將該尼送至普育堂婚配不知誰是有情人與該尾成了　屬也 
[英界公堂瑣案]  
　　西人克勒特投英領事署控稱倩周恊順包造房屋立有承祗應我周銀一百八十兩因周背議停工請爲傳訊待因翟副領事照會黄太守飭差傳周於昨晨到案克勒特將承攬合同呈閱周供承包造房照承攬合同起造在後西人攺樣添工原許加價照算尚應找我銀六百餘兩延不付下致水木料行鐵店工人等逼迫不得巳而停工細帳呈閱太守商之翟副領事請打樣西人金世美估看工程再行核辦云○呵咖喇銀行投英領事署控寳源公古玩鋪將珠寳等件托寄外洋銷售先由本行墊付銀兩言明起息不付請追等因由翟副領事照會黄太守飭傳人証寳源公舖主某巳具稟投案太守閱得是案尚有經手人未到着邀齊各人投訊○高易洋行投英署控馮益甫被積欠房租洋一百四十六元知其無力請令搬移免繳所欠租洋等因翟副領事照會黄太守昨晨傳馮到案諭限五日搬移馮遵諭而退○西人惠司投 
 
 

Page 4

 
 
英領事控用沈鶴亭爲夥由朱雲樵作保被沈用空洋一百九十餘元應請看朱賠繳等因由翟副領事照會黄太守太守查得沈住城内因函致上海縣移提沈鶴亭一面傳朱雲樵昨由縣差送沈到案朱亦投案太守略詰數語商之翟君着朱先行賠墊銀洋再押今沈鶴亭繳洋還朱○西人亨達生控有地　常被人掘坭前日聞風往捕竊犯巳遁祗　烟筒一枝該處係二十七保九十等圖之地保王元昌姚育全經管請傳案申斥等因黄太守飭傳該地保等於昨日到案判各罰洋一元給償亨達生 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安徽省徽州府祁門縣闔邑災民上施少欽封翁第二次告灾書]  
　　少欽此先大善長大人閣下謹禀者敝邑雖與江西景德鎮此車然僻居萬山之中值此隆冬災民飢寒交迫待哺嗷嗷恐由江西轉運有慮跋涉之難冷汛在卽岌岌可危救人如救涸轍務祈大善長賜衣賑銀乞請速寄大通利和錢莊敝同鄉李輝廷先生代收轉解敝邑俾二十二都萬萬灾民出溝壑而登袵席則厚澤深仁當銜感於無旣矣叩請德安伏乞慈鑒[  安徽祁門闔邑災黎同叩首謹上十月十二日拜發]  
　　右啓者頃奉第二次來函領悉無如上海巿面亦頻年受虧生意各行無一門獲利再兼山東順直疉次籌賑今夏松江府屬之金澤港亦遭龍風大刼江西景德亦罹蛟水巨灾兩處早來告災善昌不忍坐視代爲登報叩募正所謂强弩之末無厭之求也迄今冬令山東江西金澤港三處地方勸助棉衣需欵甚鉅無法可思昕夕躊躇竟無良策竊思敝會館供奉關聖帝君靈感異常善昌自上年六月分代募賑捐以來每逢善士許願求病卽痊所祈關聖靈籖有感斯通代收賑捐項下大半保祐病愈善昌謹刊救災恤隣保病延生關聖竈神兩疏文代禱焚化效騐甚速日來外省聞風興起病家助賑由信局寄來請領關聖疏文竈君疏文無日無之可見至誠竟邀神祐今夏間爲山東重罹决口金澤港龍風大劫景德鎮晈水巨災疉來告帮代募善昌一人獨任正在無可籌措時善昌焚香籲叩敝會館關聖神前亟思補救二省億萬災民出水火之中增刊萬善同登昌字號勸捐册叩求普天之下大善士衆擎之力隨緣樂助庶可補救一二焉初善昌虔誠默禱此册能行祈關聖俯賜上上靈籖善昌速卽刊印分送託募設此册出去窒礙難行付下下之籖六月朔日三上清香九叩代禱蒙關聖賜七十四籖上上詩云崔巍崔巍復崔巍履險如夷去復來身似菩提心似鏡長安一道放春回再求一籖發八十六籖上上詩云一般行貨好招邀積少成多自富饒常把他人比自巳管須日後勝今朝善昌連求兩籖蒙關聖連賜上上之籖可見神聖亦有好生之德萬善同登册　去神捷可行卽速發刊二萬扣備函叩託十八省大善士代爲勸募廣種福田未捐者請速樂助巳捐者再發慈悲册子刊成之日趕卽蓋印填號七月初十日發起陸續封寄各省各埠專求仁人義士不拘巨細不論時日八九兩月仰承各省大善士代募萬善同登册回來捐欵日旺一日三省灾黎幸甚方可接濟冬賑兼之代製棉衣足見人有善願天必從之刻下棉衣解出三萬數千件想貴邑岌岌可危從萬難籌畫之中先行提撥五十大包内男女大小新做棉衣三千二百件原舊滿當棉衣一千件第一批提撥四千二百件仍由元江洋關委員　幼戟司馬轉解江西景德鎮放賑善士李筱浦徐少衡兩兄派友運往貴省祁門查户核實散放來函囑寄大通較爲妥便然裝旗昌輪船大通祗有駁船未有碼頭起貨之例再兼五十大包駁船中專載客人行李未能駁五十大包棉衣再輪船未能久泊此大通斷難轉解棉衣之情形也設或一二包還可變通寄託一多礙難託寄萬不得巳祇得仍由九江未識還有輪船碼頭好寄否除刊登報章以供衆覽外一面備函奉覆大通李輝廷先生再行想法後批棉衣善昌總當竭盡心力遵命辦事如多籌一件衣多拯一災民一切收解情形巳登申滬兩報專此奉覆卽請德安上海北巿山東江西景德鎮安徽祁門三省籌賑公所教弟施善昌頓首謹覆十月二十一日燈下抄呈 
 
 
