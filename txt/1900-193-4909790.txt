# 1900 - 193 - 4909790

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印傅靑主醫書出售]  
　　是書共分男女二科男科後附以兒科女科並附胎前產後各症按病列方用藥和平辦症明晣詳載各種治法凡病家按圖而索使可一目了然誠渡津之實筏濟世之慈航也今由煥文書局主人以家藏善本托本局用大號新鑄鉛字印成校對精詳紙墨明朗每部價洋三角在本埠三洋經橋煥文書局外埠漢口　文順記書局湖北省城煥文書局發兌 
[論美利堅宜為中國調和戰事]  
　　北省拳匪借仇教為名與洋人為難焚教堂殺教士朝廷不能一意主剿以致養癰貽患竟成中外交閧之禍端京師各國使館半被焚燒駐京德國使臣已遭戕害而吾之大沽砲臺亦已被佔吾之軍械製造等局亦已被焚是中外之戰釁已開恐從此禍結兵連正非旦夕間所能了事而吾以為此次之變非特為中國朝廷所不及料亦且　各國朝廷所不及知故今者雖紛調雄軍馳至京津助戰要亦以使臣被困宜切救援實迫於不已之所為而初非好為是舉動否則各國熊羆之士已麕集於雲津一旦大舉入京亦自易易卽使有華軍駐守斷不能直入長驅然於此數日間當必有數大戰事乃僅　其攻擊津郡聶帥陣亡此為最猛之戰而餘則未聞接一大仗也豈消息遲滯而未得其詳歟抑各國皆有所顧忌而不忍有已甚之為也夫所謂顧忌者柰何曰一因各國使臣現尙被困京中未經出險倘京外之戰端日急則各使皆有不能保全之憂二因北省壤地近俄得之於俄為便故各國爭逐中原之鹿而俄人獨為漁利之收有此二端故德皇移書歐美諸大國謂斷無瓜分中國土地之心亦不求乘此機緣得償大欲而俄皇之意亦謂决定聨合各國绥靖中國地方並無瓜分疆土之計此其是否由衷之語質之天下皆不敢預知而要其所以不願剖分中國者大抵因互相猜忌故釁雖啓而猶思言歸於好耳然則為中國計正宜乘此機會與各國重敦盟好盡釋前嫌或者此事較易成功轉非若中日一役之割地廣而償欵巨所惜泰西各大國已成連雞之勢無一局外强國出為代作調人耳則應之曰今之調兵赴京者若英若法若德若俄若美若意若日本雖各汲汲不遑爭先恐後而當大沽砲臺未占之前美國水師提督卽持不可攻撃之議並云劝果不從則天津租界必不能保且北事更不易敉平衆不聽遂　撃砲　　提督終以為非是不與其役後美總統麥金利氏亦宣言於衆謂中國拳匪作亂我美國雖當與各國聨合一氣設法敉平然終宜盡力保護不使瓜分務令各國之經商於華者一體均沾利益庶彼此冺猜嫌之患而不致互啓爭端是　廷固早有居間之意特無人馬請其從中排解故美不能作自薦之毛生耳夫美之可以調停此事者其道有二一曰中美和約其第一欵云大淸與大合衆兩國並其民人各皆照前和平友好毋得或異更不得互相欺凌偶因小忿而啓爭端若他國有何不公輕藐之事一經知照必須相助從中善為調處以示友誼關切是中美和約本有從中調處之條今之出作調人乃係恪守約章並非無端越俎一曰美處地毬之西偏國富民强自華盛頓創業以來久為歐洲各大國所敬服顧其立國不以拓土開疆為事而惟以擴充商務為心故英法俄德日本諸國各有占據中國要隘之事而美獨無之各國皆知其用心而互相猜忌之心自不至起是則為中國計固宜邀美廷解勸庶國尙可以圖存為全毬計亦宜邀美廷解勸庶中原不致為戰塲遵此行之豈非中國之幸而亦天下之幸乎吾是以日夜望美廷之出為調處俾中西各國得早日言和而天下重睹昇平之象也 
[譯電述津城淪陷事]  
　　昨日西字報登天津來電云日來天津城内時有敗殘拳匪及散無紀律之中國亂兵在雉堞間安置大小各砲遥擊租界居民隆隆之聲日夜不息各國聨軍統帥不欲傷及安分百姓屢告以爾如罷撃則本帥亦不使炸彈飛入城内民房無如若輩冥頑不靈轟擊更甚統帥怒遂於西歴七月十四號卽華歴本月十八日分兩遂前往攻撃一隊係英美德日四國馬步砲各軍共八千餘人一隊係俄法兩國兵共七千名左右鏖戰竟日拳匪及亂兵死傷甚衆餘黨紛紛棄城望北奔逃津城遂被西兵所占一面分兵奪取海光寺北洋軍械西局是役也西兵死傷者約共六百人拳匪三四倍之按二十一日本報曾譯登十三日聨軍攻入天津迤西製造局其迤東一局亦被俄兵所占二十二日本報又譯登十三日聶軍敗入天津城幾致全軍盡墨與今之西報所載情形相似而時日不同究不知其是一是二也 
[英艦抵港]  
　　昨日香港來電云西歴七月十六號卽華歴本月二十日本港由英國駛到鋼甲巡洋艦二艘一名帶多一名愛西司皆最為新利各載重五千六百墩每一下鐘時能行二十英海里約合九十華里船上各置能放一百磅開花彈之砲五尊能放五十磅開花彈之砲六尊能放十二磅彈之快砲九尊及格林砲六尊由將弁以迄水手都四百七十人 
[印兵抵港]  
　　昨日香港來電云西歴七月十五號及十六號卽華歴本月十九二十兩日陸續由印度駛來運船兩號内載英人所練陸軍約二千人左右同于本日午後開往大沽 
[湘軍過卾] 　　　 
　　武昌訪事人云自拳匪騒擾京畿廷旨令各省統兵大臣調兵入衛湖廣總督張香濤制軍會同鄂撫于次棠中丞湘撫俞廙仙中丞奏派湖南藩司錫淸弼方伯率領湘鄂各軍尅期北上本月十五日方伯督同湘軍勁字五營乘舟抵鄂旋詣督撫轅禀見籌商剿撫機宜一俟鄂省各營部署齊當卽全會同遵陸就道　 
[招募成軍] 　 
　　漢口訪事人云湖廣總督張香帥札委方翰卿軍門就地招募武功老湘五營勇丁業已募成大半其申多係三湘子弟鄂產甚屬寥寥現在　駐洪山等處尙須置備軍械號衣火藥大約本月下旬卽可北上矣　　　　　　 
[工人奮勇] 　 
　　廣州訪事友云省垣工作之人以花梨機坊玉石三行為最衆平日好勇門狠輙肇事端兹者大憲思患預防札飭南海縣分别妥為安置縣主某大令卽於本月某日委員至城西華林寺邀集各行董事令轉飭各工人如有慷慨從戎者准子投効報名注册編為行勇無事時仍各安生業遇有變故咸須執戈矛以衛桑梓每人月給口糧銀十元旋由各行董事招集一千數百人帶赴縣署點名大令嘉其　勇特設盛　百席欵之躬與斯役者無不願 
 
 

Page 2

 
 
賦無衣踴躍用命云 
[停秋試] 　 
　　武昌訪事人云湖廣總督張香帥目下北方拳匪不靖沿江各省籌辦江防日不暇給本年恩科鄉試似宜暫緩舉行因於本月某日會商干次棠中丞電逹兩江總督劉峴帥四川總督奎樂帥江西巡撫松鶴帥湖南巡撫俞廙帥聨名電奏請將鄕試暫行停止或歸併明年正科又以施南鄖陽等府距省遥遠恐士子未及周知徒勞跋涉因電飭施南府額太守鄖陽府許太守出示曉諭俾諸生暫緩束裝 
[水雷肇禍續聞]  
　　福州水雷肇禍前已錄入報章兹香港循環日報登旅閩西友來函云長門砲臺向有水雷廠與金牌砲臺相對現在大憲因防務戒嚴委員雇募匠人將舊有水雷修整匠人本係門外漢不知軍火利害貿然一撆水雷炸裂以致轟斃三十二人傷者甚衆廠地蟄陷成穴近村屋瓦片片如蝴蝶飛左近芭蕉山上洋樓椽柱門窗震毁不少高下田禾悉為灭土所蓋直至禮拜五大雨傾盆始復靑葱暢茂被災後數日見是處屍骸零落有人用筐檢拾葬以二棺抑亦慘已 
[敬備祝釐]  
　　蘇州訪事人云今年為皇上三旬萬壽普天同慶率土臚歡蘇垣閶門一帶綢縀莊首先　　縣燈預備届期恭祝元妙觀左近店鋪亦聞風興起相率樂從想必有一番熱閙也 
[莫如用猛]  
　　廣四巡撫臣黃槐森跪奏為廣西盗風未息體察情形各屬獲辦盗匪案件尙難遽復舊制恭摺仰祈聖鑒事竊臣接准刑部咨查光緒二十四年九月本部奏定强盗章程除現在有軍務省分並實係土匪馬賊會匪游勇及抗拒官兵形同叛逆之犯　准就地止法外其尋常盗案一律規復舊制辦理今據該撫奏報二十五年秋季各屬盗犯就地正法者共十四案或行劫拒斃事主或拒傷事主平復均係尋常盗案不在土匪會匪馬賊游勇四項之列乃該撫徑將該犯等批飭先行正法殊與定制不符應令嗣後遇有此等案仵務須一律遵照舊制解勘具題等因當卽行司遵照兹據按察使張廷燎詳稱遵查廣西盗案會於同治十三年經升任撫臣劉長佑奏明嗣後各州縣拿獲土匪及夥衆持械搶劫案件從權辦理就地正法光緒七年復經前撫臣慶裕奏明仍照權宜章程辦理均先後奉旨允准欽遵通行遵辦歴年彚報在案兹奉准部咨嗣後尋常盗案須照舊制解勘具題自應遵辦惟查廣西情形實與他省廻不相同業經各前撫臣詳細奏明有案近年以來更因關外游勇潛入内地勾結土匪會匪互相窩行到處劫掠光緒二十四年　林匪首李立亭倡亂雖旋經剿滅而拜會結盟之風未息轉相煽誘其曾名會黨不一總計盗刧之案會匪土匪固十居五六游匪亦十居二三此外則為尋常盜案然倚强肆劫刀械之外兼携洋槍逼　不但刧人財　抑且擄人婦女甚至焚燒房屋拒斃人命情形兇惡較土會各匪為尤甚卽如上年那馬廳尙有戕官刧犯案件本年宜山縣有圖劫獄犯未成卽經察覺上思廳及下明土司屢有奪犯傷斃差勇各案兼以自龍州梧州各關通商以來洋商營運洋人遊歴傳教者所在多有更有教堂多處皆為盗匪所垂涎全在平時獲犯懲辦迅速使知儆戒免釀巨案况廣西尋常盗犯與土匪原無分别或本係常盗聚則成為土匪或本係土匪散則迹仍常盗若必區别辦理雖同一正法而不在土匪會匪游勇之列者必令長途招解聽候部覆非獨躭延時不能卽時正法足以示儆且邊　州縣距省二三千里沿途護解蔬失堪虞再四籌維尙難遽復舊制等情前來臣覆加體　所議皆係實在情形雖部議規復舊制解勘具題係為愼重制獄起見惟廣西州縣所獲盗犯本係遵照向章解經該管道府廳州覆核確鑿錄供由司核詳到臣然後批飭就地正法亦足以昭愼重客屬苗猺雜處獷悍性成搶擄殺人係其慣技疊經緝獲懲辦迄今盗風未息儻再稍事寛緩則玩法者愈衆審時度勢所有拿獲夥衆持械搶劫盗犯應請仍照變通章程准其就地正法以昭炯戒仍俟隨時察看情形盗風稍戢再請規復舊制是否有當理合恭摺具陳伏乞皇太后皇上聖鑒謹奏奉硃批著照所請刑部知道欽此 
[觀察撤差]  
　　蘇州訪事人云日前水師統領韓古農觀察督帶砲船護送正任江蘇巡撫鹿滋師北上事畢順道赴各處巡緝私臬嗣因水淺船膠換乘飛划船前進本月十七日行至常州府屬陽湖縣境突來梟匪馬船數十號將坐船圍住觀察以彼衆我寡不敢較量迅卽報知常州府某太守及陽湖縣某大令太守立卽偕大令馳至諭令衆　解散而觀察已被　黨劫之以去某弁知事不得了許以洋銀數千圓贖出是夜省憲連得電報飭水師正前營管帶許鼎臣游戎及某某等營管帶各率健兒星馳往救行至中途悉觀察業已出險遂返省垣迨十九日觀察狼狽回蘇護撫憲聶芳中丞著卽開去差使而以賀觀察元彬代庖已於二十日下札矣　　　 
[都戎撤任]  
　　廣州訪事友人云廣州　右營都司鄧都戎惠良近經兩廣督憲李傳相查悉舞弊營私各節爰於日前牌示曰右營都司鄧惠良行止不端捕務廢弛勇丁缺額應行撤任叅辦所遺都可員缺委卸任連陽營遊撆王德　署理　　　　　　　　 
[江漢炳靈]  
　　漢口訪事人云漢上英國領事署及租界工部局兩處向未安設電機以　電互傳言語兹因北方拳匪作　軍情萬變務須音信靈通業已督飭工人設機署線從此傅消遞息無殊一室晤言矣○本月十五日黎明時有遞送公文之某甲身　包　踽踽獨行甫至漢口隄後六度橋左近突有多人蜂擁而上阻不令前意圖行刧幸甲略有瞻識大聲疾呼圉人某某等聞之奔集救援始得將歹人拘獲一名解送夏口廳禀請懲辦 
[上海官塲紀事]  
　　前晚提右營叅將廖楚材叅戎親自出轅遍詣各城門　查一週始回署○昨日蘇松太兵備道兼江海關監督余晉珊觀察命駕赴洋務局拜會總會是總辦蔡和甫觀察良久始回 
 
[示保遠人] 　 
　　昨日護理江蘇巡撫聶仲芳中丞札行上海縣署略謂北省拳匪滋事釁端已開南方亟宜於教堂及教民聚集處所加意保獲以嚴密查拿土匪為要務本護院前在藩司任内已不啻三令五申今再札飭督率差勇晝夜巡杳保衛地方如有疏虞惟地方官是問等因並頒發告示一百二十張縣主汪瑶庭大令奉文後立卽遵照辦理一面將告示發貼通衢其文口為出示曉諭事照得近來北地民教尋仇焚掠滋擾殊非意料所及羣情惶惑無間遠近本護院在江蘇藩司任内迭次札飭所屬各州縣凡有教堂及洋商居住之處遵照歴奉諭旨加意　　　　　　　　 
保護不啻三令五申第念此等地痞棍徙到處皆有其播散謡言淆惑衆聽希冀機竊發專為槍劫財物擾害地方起見乃無知之徒竟被其所愚以致紛紛遷徙劫案迭出悔之何及爾等要知恩旨極力保護並飭各督撫相機審勢保守疆土是以兩江督部堂劉兩湖督部堂張札飭上海道與各國領事商定立約内地及長江等處各國商教人民財產由地方官力任保護以後無論如何必當一律照辦但使居民商務安静如常土匪皍無從萌蘖各國兵艦亦不使駛入長江彼此無猜則各不相擾自能安静在愚民祇知保護者僅外洋之商教不知正所以保全我百姓之身家性命也其理易明不可不知除通飭各地方官訪拿造謡惑衆之人盡法懲辦外合亟出示曉諭為此示仰合省軍民人等知悉經此次示諭之後爾等務必各安生業毋事張皇中彼奸匪狡計倘有不逞之徒尙敢造謡惑衆擾及各國教堂洋人寓所　　路電桿藉端生事卽　　民該地方文武員弁立卽捕拿照土匪例就地正法本護院言出法隨其所以諄諄誥誡者務令中外商民各安厥業决不忍塼寛厚之名姑息　奸致壤大局也各宜凛遵毋違特示 
[西員會議] 　 
　　時日午前九點鐘時駐滬各國總領事官咸乘馬車至美租界北四川路租界領袖葡萄牙國總領事署與華師德君晤商　　　　　　　 
租界中防護事宜良久始　 
 
 

Page 3

 
 
[閩省購米]  
　　閩浙總督許筠庵制軍以閩省水災民食缺乏特委候補道楊觀察文俊來滬購米二萬石解赴災區以資散放先期行文蘇松太兵備道道余晉珊觀察請騐放免稅昨日觀察行抵滬江卽命駕詣道轅與余觀察籌商一切　 
[請旌懿行]  
　　日前上海洒掃局掃董李曾珂等具稟縣學教諭邱廣文請轉詳撫憲奏請表彰　行其禀詞云　董等伏讀本年三月十二日恩詔内開滿漢孝子順孫義夫節婦該管官詳加諮訪確據事實奏交禮部照例族表等因欽此伏查本邑採訪貞節孝行前於道光二十八年由前局董禀定章程歴經彚請詳題旌表各在案兹自光緒二十三年十月至本年三月止陸續採訪得已故孝子楊姓等三名已故孝女黃氏等二口已故貞女許氏一口已故節婦余金氏等八口現存孝女林氏一口現存節婦陳召氏等二十口董等復加稽核均與旌表定例相符伏恩孝子楊姓等均係天性彌眞彝倫式懋親色笑於庭闈人言無間竭敬誠於葬祭里黨咸欽孝貞節烈婦女黃氏等或恩酬罔極或知志靡他或代終而克勵　淸或從一而不　玉碎各盡閨門之至性同為巾幗之完人凡此大倫無忝庸行克敦鄕閭之　見旣眞坊楔之褒揚允合况值新恩之丕煥合循舊例以上陳爲此分别事由造具簡明淸册備呈公結環祈師臺大人俯賜察核循照向章會同邑銜印加看備文逕詳撫憲主政會題彚請旌表以彰濳德而應恩綸實為公便廣文批云據禀已悉仰候移縣會銜逕詳撫憲並分别具詳各憲彚題備案繳册結存送 
[夜巡嚴密]  
　　前晚上海縣主汪　庭大令飭快役薛貴帶同家丁某甲等分詣城廂内外嚴密巡查巡至南市裏馬路見某乙東張西望形跡可疑遂扭交二十三鋪地甲令送回其家繼至郎家橋左近見王阿弟章毛頭朱關秀金阿弟四人偃臥道旁拘送十六鋪巡防中局禀請局員文斌臣二尹研訊判令各貢一百板驅逐出境是夜二十三七鋪巡防局委員盛雨村二尹率領勇甲巡至十二圖内見一人高臥某鋪　上立命提至輿前訊究其人供稱小的姓包名順金僑居小南門外桑園街某木作無知誤犯尙求恩宥二尹姑念生意中人從寛免究著地甲帶往交作主收管 
[嚴懲縱火] 　 
　　日前英界棋盤街六先書局無端火起經某巡捕過此見而救熄事後捕頭令包探　如海查有縱火情事將書局主曹秀記解送英　租界公堂讞員翁笠漁直剌訊取口供諭令押候查明覆訉核奪昨晨飭傅此鄰馥蘭廣東店主劉阿珍梁阿五洪盛南貨店主張　海並書局執事人余受之到案研詰劉梁同供本月十九日之夜六先書局忽然火發延燒樓面幸巡面見而大呼衆鄰齊來得卽救熄後查知彼局板壁上懸有浸透煤油之破絮其色靑運上絡鐵絲是以疑其有意縱为火迨竇包探在局中樓上搜出被面其色亦係靑蓮似此情弊　然害人非淺叩求重辦張供是夜書局被火幸由馥蘭廣東店中人竭力救援得以熄滅否則左右鄰居不堪設想矣至是否縱火小的未經目見不敢妄供徐供小的由曺延令經理書局事務刻下局内生財書籍約値銀八千餘兩曾　永平公司保火險銀四千五百兩　不肯輕易縱火自取咎　　　　　　　 
戾求恩明鑒曹秀記瑞五堅不吐實直剌商之梅繙譯官謂六先書局所存之書均係洋板斷無値銀八千餘兩之多况有煤油所　破絮為　其為放火無疑遂飭探將曹帶回捕房管押兩年餘人無干省 
[形同誘拐]  
　　前晚馬路工程局總辦程雨村犬令督勇出巡至董家渡附近瞥見沈阿進章老梅錢老姜等挈同王楊氏徘徊歧路形跡可疑因命帶加捕房將沈等管押王楊氏交十六鋪地甲看守旣而北堂提訉地甲禀稱王楊氏乘間脫逃不知所往今已派人西出緝拿尙求寛限沈供小的係南匯縣人年三十有四向業薙　與　楊氏素識此婦不安於室當十八歲時逃至滬上在某缫絲廠工作王本年三月某日由洪姓為媒嫁與張某為室得財禮洋銀八十元叩求明察章供小的與沈同鄕在某飯館供値堂之役錢供小的向操布業並未為非叩求恩典大令命一并還押著地甲速將王楊氏交案以憑澈底根究 
[英美租界公堂瑣案] 　 
　　包探趙银河解送搶奪絲綢之匪人許阿發曹阿二王阿根張阿四高根寳沈和尚錢阿生並收贓之成太昌到案禀稱許曹等六人向魯意師摩洋行搶掠某保險行囑拍賣之綿綢銷售於成是以一併送請訉究魯意師摩遣出店人章壽山　案訴稱此項綿綢十二疋係某號燼餘之貨應歸保險行變價是日主人遣小的雇車載回甫及門突被許等劫之以去今由包探緝獲人贓叩求重辦許曹高沈四人同　此貨在火燒塲拾得不敢强奪尙乞施恩王張同供小的等雖在易目　實未分贓成供小的誤收刧贓叩求恩宥讞員翁立漁直剌判將于張管押捕房一月餘人各　號一月○四百十七號華捕解送應少蘭到案禀稱此人在蘇州河左近某小輪船馬頭兠攬客商强搬行李有違租界定章是以拘送請辦直剌判押三日○六百四十號華捕解送俞晉福到案禀稱此人至某花園圖竊經小的所見送請究懲俞供詞狡展直刺判責二百板遞回寗波原籍　張阿三竊取和泰馬房白馬一匹　之以行適被一百四十四號華捕所見立卽拘案請究張供小的心慕唐成公之　骦偶步遺風不幸卽已被禽尙求恩宥直刺判責二百板馬給失主具領○包探徐榮　解送湯小巖楊阿四到案禀稱伊等二人向張六巖江阿如李榮明訛詐洋銀經小的拘請究辦張供湯楊向小的强借洋銀十元未應所求彼卽紏黨行兇叩求懲辦李供小的之妻某氏前被楊拐去現已　獲叩乞究懲湯楊俯首無詞直刺　令將湯押捕房兩月楊押半年期滿遞回寗波原籍 
[美租界捕房紀事]  
　　前晚小竊張阿寳混入百老匯路甬人某姓家竊取衣服若干件携之而出適為某號巡街捕所見拘入捕房捕頭令押候解送公堂禀請讞員翁笠漁直剌訊辦○前晚偷兒某甲混入裏虹口某富室竊取金銀首飾約値數千金及天明失主始覺察因卽開列失單投捕房請緝捕頭允之 
[函請會議]  
　　昨日本報曾登上海絲業會館董事函致工部局叅贊濮蘭德君請認上海為戰外公地然後勸居民不必遷徙云云兹悉濮蘭德君先於本月十九日函致平江錢江絲業廣肇各會館四明京江二公所故絲業董事特於昨日備函覆之其原函云逕啓者慨自北地京津一帶拳匪肇　以來謡言四起人心驚慌本工部局以上海租界之廣人類之雜難保無不法匪徒妖言惑人乘機滋事當卽思患預防集董會議妥定保護之法曾經出示令各高枕無憂安慰衆心在案　謂短於見識之人仍復惑於謡傅驚疑不定紛紛他遷適中匪計旬日之問或中途被劫或重載致沉意外之遭不一而足此皆由於未亂先亂以致自貽伊戚其實内地各處每有反不如本埠之安靜者故日來如甬上蘇屬等處之往而復返者業已絡繹不絶一來一去所費實多殊代可惜是不惟無故自擾徒耗資財殊於各人之身家有損抑且人烟稀少生意無多更於本口之市面有碍碍殊不知目今各國兵船之陸續來滬停泊浦江者固已日見其多况加以在滬之洋商團兵要皆無非為保全本埠起見不論華人洋人凡為其身家性命所在無不一律竭力防護尙何可慮之有卽北方之亂亦必不久大約一兩月後富可大定且本工部局現擬凡住租界之家設或遇有險事而其勢不能安居者卽准其速往所屬之會館　住所需飯食等類應代供給並為派兵防守以盡遵奉南洋大臣與各總領事訉章互相保護之誼但本工部局惜未能與彼衆人親口徧喻力勸其毋再輕遷庶不自誤以碍大市因念界内各省商民往往皆有會館皆有董事會館為聚集之所董事有領袖之望若各由其會館　事向衆苦勸自無　言聽計從卽人人得照常生業之　凡遇諸貴董事如有諭帖傅單之件本工部局亦願公同簽印以昭信實兹擬恭請諸貴董事務於本月十九日禮拜之日早十一　鐘同時　降敝　會　　　以為善善從長之計尙祈顧全大局勿却是幸順頌日祉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商人互訐] 　 
　　廣州訪事友人云此間各種釐金统歸商人包辦已蒙上由批准施行嗣以局中人措置失宜未能和衷共濟致被土絲行協綸堂商人凌朝等具禀督轅訐控李傅相批其牘尾曰包釐之事旣經商首岑敬輿等呈明與協綸堂同力合辦何以此次開辦土絲局員忽令截抽卽將是日所收銀兩繳局發給收條况旣已包抽官局卽應撤去何以官局代商辦事並未禀明殊難索解仰釐務總局分飭該委及商首岑敬輿等各先明白禀覆聽候核辦 
[命案可疑]  
　　温州訪事友人云郡城資福山上黃泥洞内不知何時被人移置無名男屍一具年約三十左右經人瞥見報知地甲地甲正擬報官而庸愚無識之流已醵集靑蚨百餘枚雇流丐將屍拽出地甲見之恐與所報不符遂將此丐帶回縣署禀報縣主查大令隹詞詣騐見屍胸有鐵釘入肉約深六寸許耳後有致命傷一處血迹模糊委係被人謀害命卽收殮發壇標誌一面飭緝兇手究懲至流丐訊係無幸賞给制錢二百文釋之使去 
[法租界捕房紀事]  
　　昨日禮拜三讞員朵森庭明府蒞捕房命　强佔江天輪船客位藉端勒索之陳嘉謨方陳才至著枷號七天發江天停船碼頭示衆期滿責釋○嘉興人吳子興在小東門外各店鋪混用銅質　洋銀經包探拿獲搜出銅洋銀六元解請明府訊明著重貢三百板驅逐出境銅洋銀銷毁○小偷朱利長朱和尙沈有才朱均經明府訊明著各責一百板然後釋出○朱阿二陳阿興串竊某姓家洋　被拘到案明府著各責三百板然後釋出原贓給還失主○小偷張俊發劉得勝在江寛輪船行竊當塲拘獲解送到案明府著各責五十板○本月二十六日恭逢皇上萬壽聖節前後七日循例不理刑名所有　犯殷小梅陳阿金劉新田吳阿仁陳阿明張祥生等六人枷期未滿明府命於昨日先行開笞責然後斥釋 
[履道坦坦]  
　　昨蒙章存德堂求保途次平安助振洋三十元又助本堂善舉三十元隱名氏求子途次平安洋五元陳宗淸為眷　旋甬大小平安助一文願洋十元當束装就道之時尙厪視民如傷之隱忠信可涉風波行道自能獲福　瞬　報傳來當必　溢眉梢而感吉　之呵護矣又奉到上黨氏為令郎週歲節省閒費移助洋二十元汪麟記洋十元謀貽燕　惠逮　　祇領之餘併此誌謝上海六馬路仁　善堂司董等謹誌 
 
 
