# 1898 - 336 - 4909212

 

Page 1

 
 
[勸募徐海賑捐] [  申報館協賑所謹啓]  
　　上年淮徐海一帶洪水爲災小民蕩析離居慘難言狀經各省大善士解囊饮助以救窮黎中澤哀鴻始得苟延殘喘不謂凔痍未復而霪霖又復成災計自四月下有至七月初瞎雨盲風無時或已麥雖熟而不及搶割禾已殖而盡受漂流下民果有何辜而迭遭此上天之厄耶惟是大創之後生計更艱待哺嗷嗷朝不保暮若不設法籌欵解往災區則數百萬子民勢將盡塡諸溝壑兩江督憲劉峴帥江寍藩憲胡方伯痌瘝在抱軫念災黎函致本恊賑所命爲籌集鉅資匯往施放伏望海内仁人君子同襄善舉再發慈悲節宴會之豪資省日用之浮費或多或少任意樂輸蓋賑欵能多得一　卽災民可多活一命生死肉骨胥賴同人不獨本協賑所馨香以禱者也禒此佈陳伏惟德鑒 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉創圭臬風行海内幾乎家　一　矣厥後江右　新　别駕有纘集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而於海防破務諸　尙付　如因更輯爲縜編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請各宿取近時名公巨卿之矣牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務教務算學測繪議院史學官制兵政賭門多至四十八卷分門别類詳愼校營附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元續編連三編卅本洋三元單買三編六本洋一元在上海三馬路申報館申昌蘇申南北掃葉山房發兑 
[中國並未廢棄新法論]  
　　自叛犯康有爲逆謀敗露竄而之海外皇太后臨朝訓政中外各日報紛紛議論輒謂中國傲行新政甫露萌芽忽被皇太后所阻止於是似嘲似諷若有不勝惋惜者然噫謬已夫外人所謂新政者特康犯所上之條陳藉以惑世誣民蠱惑天下人之耳目者也烏得謂之政亦何嘗見其新皇太后革而去之固其宜也若夫殷電綫以通消息行輪船以利轉輸攺緑營爲練兵操演一準西式易弓矢爲槍砲命中兼可摧堅以及鐵路火車鐵甲戰艦郵政礦政績棉織布諸務凡屬泰西最善之規則皇上旣已不惜帑項一一采擇施行皇太后初未嘗决然棄之仍墨守我邦之舊法且皇太后孜孜求治之意亦何嘗旦夕忘之哉伏讀八月二十二日懿旨致治之道首在求言前因舉行新政朝廷明目達聰力袪壅蔽而中外條陳時務不免議論紛淆當經申明定章凡不應奏事人員仍不許擅遞封奏至其中足資采擇者亦已具見施行現在時事艱難萬幾待理拾遺補缺端賴臣僚嗣後有方責諸臣務當共獻嘉謨各抒謀論凡有關於國家大計者指陳得失毋得自甘緘默果係心存君國直言無隱無不曲予優容倘若淆亂是非徒事攻訐亦必治以應得之罪爲公爲私自難逃朝廷洞鑒也欽此同日又奉懿旨國家振興庶政尤賴封疆大吏深維至計共任仔肩各直省督撫實心任事者固不乏人而養尊處優狃於積習者亦或不免方今海宇未奠内治宜先深宮宵旰焦勞無時不以國計民生爲念該督撫等身膺重寄受國厚恩舉凡飭吏治培人才開利源修武備皆係分内應辦之事應如何因時制宜力求實效其各悉心籌畫詳晰奏陳務期實見施行不准空言塞責州縣爲親民之官宜重其選近來各省仕途冗雜奔競成風苟非激濁揚淸不足以昭懲勸各牧令中有盡心民事卓著循聲者隨時保奏其貪庸不職聲名平常者亦卽據實糾叅至於練兵尤爲急務各省防營不無習氣統兵將帥亟宜振興士氣勉以忠義認眞操防而營中尅扣之弊尤宜痛除務期指臂相聨緩急足恃用備折衝禦侮之用總之朝廷勵精圖治尙實政不尙虚文該督撫等惟當破除錮習力矢公忠方爲不負委任倘或因循諉卸貽誤事機責有攸歸自亦難辭重咎欽此蟣　微臣不禁拜手稽首而颺言曰有是哉我皇太后之强固精明眞不愧女中堯舜哉夫整頓國是本也取他人之成法而師其長末也本之不固末何足用浸假吏治未飭人才不興督撫皆委靡而因循州縣亦貪惏而苟且軍營積習未事湔除干城腹心無一可任雖朝野上下無事不奉西人爲依歸究其實亦惟拾西人之唾餘耳安足以培國本故必先留心於國計民生使根本安固而不搖然後采西法之精良者漸漸倣行俾收富國强兵之效彼康犯所陳之策特欲變中國四萬萬黎庶爲西人烏能使國勢日臻夫强盛外人特未知底藴致疑及皇太后之不喜新法實則皇太后惟洞明康犯之非心乎君國祇欲借新法以淆亂我國計故赫然震怒誅之逐之耳觀乎詔書特证首先修武備開利源豈非新法中之至要者至於復策論爲八股蓋有見於八投雖風氣日下而策論亦徒事抄撮未足以拔眞才故不如遵守祖宗舊制之爲得也外人固烏能測聖意之高深哉於是乎作中國並未廢棄新法論 
[本館接奉電音]  
　　昨日上午京師飛電傳來硃筆一道旨二道敬謹譯登○十月二十日奉硃筆黃紹箕轉補翰林院侍讀朱祖同補授翰林院侍講欽此同日奉旨正白旗滿洲副都統著載福調補廂黃旗蒙古副都統著那彥圖補授欽此同日奉旨正白旗護軍統領著悌普調補廂監旗護軍統領著定昌補授欽此 
[龍體稍安]  
　　京師訪事人云近聞内廷傳説皇上聖體迭經調治已稍痊可本月初間每日由瀛臺養疴處赴皇太后前請安一次然猶未能照常辦事故初十日皇太后萬壽盛典亦祇率領王大臣等至慈寗宮行禮旋卽還海未曾侍座聽戲 
[睦鄰有道]  
　　京師訪事友人云每歲十月初十日皇太后萬壽聖節各國駐京使臣循例叅獻壽禮今年適値某國宮主遊歴來京皇太后優加寵眷豫傳懿旨著於初八日賞准入内聽戲嗣因初七八日雨師税駕遂攺於十二日宣召入宮俾一聆盛朝雅奏覆幬之恩洵無閒中外矣 
[法人舉動]  
　　金陵采訪友人云駐滬法總領事白藻泰君乘本國兵輪船至省屢次晉謁南洋大臣劉峴帥多所要求峴帥婉詞却之白藻泰君遂不復瀆請日惟令兵輪船往來游弋隨處測量某日船上有一水師因病逝世白藻泰君令人在下關材肆購棺盛殮瘞諸水西門外莫愁河邊日内此船双駛往北河口江心測量水道然峴帥老謀深算早已嚴密設防雖我弱彼强恐亦難償其奢願也 
[日艦抵寍]  
　　金陵采訪友人云本月十六日猫睛轉午時有一日本兵輪船駛至下關下椗午後三下鐘時船主佐藤氏偕海軍少佐靑木氏名純宣者詣督轅請見劉峴師延入花廳傾談片刻 
[有備無患]  
　　金陵訪事友人云南洋大臣劉峴帥以法人要挾多端時有兵艦在江中游弋爰諭令　下各將 
 
 

Page 2

 
 
領督率三軍勤加操練以備或啓釁端邇日天甫破曉卽見各營兵士齊赴校塲演習各種陣法自辰至午槍砲之聲隆隆不絶沿江各水師營勇亦均按照陣圖及時訓練語曰有備無患其是之謂乎 
[軍裝運省]  
　　金陵采訪友人云南洋大臣劉峴帥以時事多艱謠言蜂起通飭標防各營及沿江内地各要隘砲臺妥爲防備以免臨事倉黃又以省垣製造局軍械所所有軍裝不敷應用特電飭江南機器製造總局將兵械迅速裝運來寍本月十六日由威靖兵船運到快槍二千八百枝格林砲八十四尊此外各項軍裝爲數甚巨江防得此當可固若金湯矣 
[美兵暫駐]  
　　天津采訪事友人云美國某兵船駐泊唐沽守凍其兵士附火車至津上雖極便捷然爲程百里終有鞭長莫及之虞爰假城東小營内美國人丁嘉立所置民房暫行駐紥本月十二日已有兵丁一隊移駐前來至英兵則仍駐戒酒堂内也 
[奏定礦路章程]  
　　礦務鐵路總局於本年十月初六日奏定礦路公共章程二十二條一礦路分種辦法官辦商辦官商合辦而總不如商辦除未設總局以前業經開辦者不計外此後總以多得商辦爲主官爲設法招徠盡力保護仍不准干預該公司事權一總局奏准未經奉旨設局以前無論官商擬辦未確之事均應報明聽候分别准駁不得作爲定案所有設局以後各省開辦礦路無論官商華洋均應按照本總局奏定章程辦理其有援引設局以前各省礦路章程請辦者槪不准行一東三省山東龍州三處礦路事務均與交涉相關此後無讑華洋股分槪不得援案辦理一礦路本係兩事准分辦不准合辦凡鐵路公司所有沿路開礦章　不得援案請辦卽礦山准造枝路到水口以便載運礦產亦祇准造至最近水口併不得搭客載　暗佔鐵路利益其有應造枝路運礦之處並須先行繪圖報明本總局查覈一承辦礦路俱設立學堂以爲儲材之地業己奏明通行自應一律照辦一各省紳商有遞呈該省地方官請辦礦路事宜者該地方官先察其人如果公正可靠家貲殷實其所請辦無背奏定章程卽咨報總局覈奪辦理不得率行批准其有在總局遞呈者亦必咨查該紳原籍地方官確實無疑然後就准以杜朦混招搖等弊一礦路公司勘定某處必經之地應由地方官先行曉諭俾衆周知不得故意抗玩至公司買地遇有廬墓所在務當設法繞越以順民情而免爭執不得勉强抑勒一凡經總局批准承辦礦路者自批准之日起無論華股洋投至多不得過六個月一准開工倘遷延未據呈報開辦日期者所有批准之案作廢如實有意外之事不在此例亦須預行報明一集欵以多得華股爲主無論如何興辦統估全工用欵若干必須先有己貲及己集華股十分之三以爲基礎方准招集洋股或借用洋欵如一無己貲華股專集洋股與借洋欵者槪不准行一借洋欵必須先禀明總局由局核定給予准照該商方能有議借之權仍聲明商借商還中國國家槪不擔保其未得准照私與洋商議借者雖稱己經畫押總局槪不作據一公司借用洋欵議訂草合同後先送總局覆覈如與總商奏定章程不符仍不能以草合同作據應飭令再議始終意見不同可與他國商人另議如洋商私相借貸設有虧累不得向總理衙門及總局控追一設立公司有准借洋欵者應照成案由本總局咨明總理衙門照會該國駐京大臣照復後方爲定准卽洋商有情願借欵與該公司者亦須禀明該國駐京大臣照會總署由總署咨詢本總局是否准該公司訂借洋欵照復後方能作據否則作爲私借辦理一凡辦礦路無論洋股洋欵其辦理一　權枘總應操自華商以歸自主惟該公司所有帳目應聽與股洋商查核以示公平一有人興辦礦路聲稱已集資本及股分若干者應先將銀欵呈明騐實以杜冐混一各省凡礦路地方必有借重地方官之處如有地主阻撓工役聚衆等事一經公司呈報該地方官卽妥爲曉諭彈壓毋得推諉尤應嚴禁胥役訛索情弊如不切實保護准公司呈訴總局查實奏參一凡公司彼此爭利或他事有碍公司利權者應就近由地方官持平判斷免致兩傷或因判斷不公准禀由總局詳細核辦以示保護如係華洋商彼此爭執應由兩造各請公正人理論判斷倘實因判斷不服准其另邀局外人秉公調處兩國國家不必干預一凡礦路所用洋人前往各處勘騐應責成地方官切實保護不得推諉倘遭意外之虞惟該地方官是問一華人承辦礦路獨力貲本至五十萬兩以上查明實已到工辦有成效或出力勸辦實係華股居半者應照勸辦振捐之例請給予優奬以廣招徠一無論　辦集股均准專利至年限長短俟臨時察看貲本輕重獲利難易再　酌定一礦路經過地方應設關徵税及礦產出井出口各處應由總局會同户部另定專章奏明辦理至盈餘歸公之欵鐵路應按十成之四礦務應按十成之二五提出繳部一各公司一切情形及帳目等事應聽總局隨時調查或派人前往閲看一各處礦路所有現行一切細章統應彚送總局覈定周中另繕表譜格式分行各省所有各公司辦理鐵路情形應於每年年終如式塡寫送總局查覈 
[閩兵小亂]  
　　香港循環日報云福建近有亂兵數百名投入哥老會黨濳謀拆毁本處官署教堂約期起事幸有不入叛黨者數人窺破奸謀赴官署告變當在駐防營内捕得三十人餘皆逃竄聞此項亂黨撫標及緑營各練軍營中皆有匿跡一旦反戈相向殊屬可危未知當軸者將何法以處之 
[整頓釐金]  
　　湖北訪事友人云湖廣總督張香濤制軍自奉命兼管巡撫以來整飭厘金不遺餘力所有各局收數皆責成總局按月勾稽嚴加比較如有虧　立予撤差不稍寛貸日前武穴孝感等局皆因收數未能足額卽將委員撤回另委廖太守正華接辦武穴而以陳大令衍淸委辦孝感各厘務似此實力整頓想征收或可稍有起色矣 
[學憲起程]  
　　摥州訪事友人來函云江蘇提督學政瞿子玫大宗師按臨泰州於本月十二日試竣十三日發落新生十四日出轅拜客卽於是日節按試淮安 
[義渡失事]  
　　金陵訪事友人來函云金陵下關義渡船由本城紳董創辦渡江行旅皆以爲使十年以來從未有凶占滅頂者日前上憲以天久不雨特委某員赴句容寳華山請龍蒞省翌日封姨肆虐屋瓦皆飛沿江一帶風勢尤加猫獗適有商民八十四人乘義渡船同赴北岸舟子猝不及防被風將船舵折斷隨風飄蕩正如游騎無歸霎時間墮入淇流同遭沈溺當經救生局水手駕巨艇撈救有十一人得慶更生此外七十三人均已葬身魚腹爲三閭大夫執鞭矣嗚呼慘哉 
[金臺夕照]  
　　京師訪事友人云永定門内天橋迤南石路左右地勢低涯爲上下火車必由之道往來者咸稱不便前經政府特遣鐵路工人擬於兩旁增修土道各五尺許按照西法將土和以碎石督工修整平坦堅固卽數車並行亦無　側之虞現已一律工竣行人莫不願出其塗○本届武進士廷試時前列第三名弓刀石力與覆試不符致被抑置十名之外攺爲花翎侍衛此外尙有大弓背花不能合式者一名刀石俱劣者一名均黜附驥尾其欽派覆試之王大臣等皆有罰俸處分 
[津沽寒讯]  
　　天津采訪友人云每値隆冬盜賊必多而要以本年爲尤甚城廂内外失竊之案幾至僂指難終惟贓不甚多尙未駭人聞聽耳乃某日倉門口某公館被竊賊傾箱倒篋所失多至二垎餘金現雖經邑宰勒限比捕緝拿不知能否破獲也○河水凝結輪舶爲膠所有南北各省來往信函向由旱路　送然沿途卽無風雪迨經遞到亦需十四日爲期自去年官設郵政局攺定章程每値隆冬由開平礦務局派一輪船行駛北太河附近之秦皇島以及烟臺俾得接遞信件並於開行之際准附搭客商一水盈盈殊無阻滯彼於隆冬行役者可不致有馬煩車殆 
 
 

Page 3

 
 
之憂矣 
[照錄吳淞租界淸丈章程]  
　　總辦吳淞淸丈局兼會丈局二品頂戴江蘇候補道沈候補府卽補直隸州　寳山縣正堂沈爲示諭事照得吳淞地方現奉奏准作爲自開通商塲任聽中外商民租地建屋貿易居住惟從前民間田畝因未辦過淸糧向無執業田單今旣開作通商塲地以後華洋雜處租售田地事務紛繁且淞苗田契多未印捝若不亟行淸查難保無作僞盜賣情弊將來紛爭轇　民累滋深本道奉南洋通商大臣劉札委總辦淸丈事宜並奉酌中定章每畝取淸丈費洋十元以作埠局用等費兹經本道縣會商妥議酌定淸丈章程十一條除禀商憲曁咨報江海關道外合行示諭爲此示仰吳淞業户一體知悉自示之後限六個月内各該地主務將契據糧串一律棆呈候局查明換給田單永遠執業如果逾限匿不呈換該地不准租售仍將該業户從重究罰愼勿觀望自悞切切毋違特示計黏章程一劈界本局給發田單專爲淸理通商塲界内官民地畝而設通商塲東臨淞浦其西南北三面均由開埠工程局在於沿浦挨次釘立界石並俟圖幅告成卽行曉諭凡領單之户務各看明商埠四至一體遵照一分叚吳淞田地向以千字文編號分圖今若依新劃馬路分叚恐民間未能盡曉應聄照向來圖分如某字號若干圖某字圩之類一切照舊免致淆亂一編號淸丈民地應自第一號起挨次編列以換田單之先後爲序不以某字號某圖圩爲次一號數每地一畞計二百四十號每號五尺此係一定之制田地完糧亦照二百四十號計算自應以二百四十號爲準查近來吳淞土俗謬以二百弓爲一畝殊乖定制此次淸丈一律歸二百四十官弓爲一畝按畝完糧號數相符亦覺較便譬如有地一千二百弓土俗作六畝者今應作五畝計算按照五畝收取丈費仍於原契及田單上批明一丈費淸丈收費係抵埠工局用奉憲酌申定章交納不得短少本局丈地司事及雇用糧書地保弓　手人等均自另給薪飯不准需索民間分文如前項人等有需索規費情事准各禀局查究一限期吳淞開埠華洋商民之就淞租購地畝者踵趾用接若不亟行淸丈恐日後因地搆爭深滋民累奉憲飭限六個月内一律換給田單今自出示日起以六個月爲限爾等務各檢齊契據遵限呈換自經本局開辦淸丈嗣後民間買賣淞地均以田單爲憑不先換領不准交易爾等切勿因循遲誤如六個月限滿之後仍未呈换田單者查出定當究罰一定法凡呈換田單者先自檢齊契據糧串等件並應繳丈費照每畝二百四十弓算送由本局掛號處登簿載明收某某户契據糧串各若干張丈費若干元由掛號處掣付收據聽候本局飭查明確牌示傳領領單之時卽以先付收據爲憑仍由掛號處給發田單並發還契據糧串若或收據遺失必須自具如有冐領願廿治罪切結並覓取切實鋪保及總甲保狀始准給領一分時凡赴局呈契者第日早自辰正起至午初止領單者每日午後自未初起至申正止午前不得領單午後不得呈契分時收發庶免出入錯亂一請契查田單分二種吳淞興利源兩公司承售官地先經塡發灘地召變田單此次吳淞辦理淸丈所有前領難地召變田單無庸呈換卽准赴上海道署換契現通商塲田單係專爲民地而設凡租售民地者無論華洋商民必須檢呈契據由淸丈局兼會丈周換給田單始准請領道契一杜弊查寳邑田地兵燹之後未辦淸丈早年印據又多遺失業户惟憑糧串白契且俗例有活　絶賣添找嘆杜抵押等名目轇轕不淸紛爭無已倘田係活賣抵押與人或已絶賣而户糧尙未過割者均不得朦混請領田單仍責成該圖編總隨時查報必須實已交割淸楚取有殷實妥保並帶同總甲到局聲明方准給領如日後查出果有前項情弊除將虚冒朦領之人重罰普田單吊銷外保人總甲一律罰辦一找賈查吳淞沿藴藻浜以及沿泗塘河隨塘河一帶每有侵佔官地蓋屋居住或墾種成熟者上年本縣淸查官地時吊騐各業户契串每多影射飾混參差不齊此次淸丈加查有地浮於糧或地契糧串不符乍應一律淸理其丈見佔溢地畝先儘各該原業户繳價承領另給官地田單以淸界限所有官價應按地叚秉分酌定聽候本局預爲曉諭倘原業不願承領亦准報明另行召變 
[上海官塲紀事]  
　　前任上海縣黃愛棠大令定於今日鶯遷出署排齊全副執事由太平街出大東門沿新馬路往北至公館各叚地甲預將街道打掃淸潔以備届時臨塲照料○江南提督兼自强軍統領李壽亭軍門占椿由妨次秉節出巡前日傍晚時抵滬泊舟十六鋪集水馬頭提右營廖楚材叅戎城汛張縵雲千戎守備楊守戎江蘇撫標滬軍營管帶龍遊戎督標奇兵營管帶鄒遊戎以及各營哨非均詣馬頭恭迓軍門次第傳見隨卽登岸乘馬車往吳淞防次簡閲營伍 
[美界火警]  
　　昨晚七下鐘時捕房忽鳴鐘告警一時街頭巷尾閒人蟻聚蜂屯詢之僉云火起於虹口某處未幾鐘聲止水龍回知祝融氏已命駕而返矣至於被火者究在何處共燬房屋若干暮色蒼茫中偵訪未能詳確且俟翌日再列報端 
[軍犯過站]  
　　南匯縣汪蘅舫大令拘獲張少卿一犯訊係糾衆向人滋詐毁壞器具乘間攫物爰依兇棍聚黨滋擾良民例詳准上憲發往陝西潼關廳極邊充軍派差押解起程昨日行抵上海投縣呈遞公文禀請寄禁過站王欣甫大令飭暫寄内監命書吏備文轉解嘉定縣下站交替 
[所犯脫逃]  
　　前晚本城攺過所押犯掘開地道逃去潘計南丁阿忠胡後三張阿三徐了頭沈了頭姜雨之包壽生等八名次晨管所委員李葆初二尹查知立卽函報上海縣及保甲總巡局請爲嚴緝想天網恢恢疏而不漏若輩未必果能在外逍遙也 
[禁止演劇]  
　　本邑西北鄉諸翟鎭農民邇以秋收有獲演戲酬神而牧猪奴一流人遂藉此開塲聚賭三十保六圖地保恐肇事端投縣禀請諭禁王大令卽飭差前往禁止違干提究 
[查獲女堂]  
　　十六鋪恒生碼頭及楊家渡新馬路一帶每有一種小烟館雇用年輕婦女接待烟客滬諺謂之女堂倌日前辦理城廂内外保甲總巡戴子邁明府忽接郵政局遞來某姓手函備言南市小烟館雇用婦女値堂兼有開設臺基情事請爲查禁以挽澆風明府以風化攸關當卽飭差往查並照會楊聘侯二尹嚴密查拿二尹因於前晚命局中人往楊家渡毛林海所開烟館内開燈吸烟果有婦女出爲應接時二尹已伺于門外急押令勇甲一擁而入將婦女阿珠等二人拘解至局管押候訊 
[委員督工]  
　　英界公廨屋宇狹隘擬購地垃圾橋北首鳩工興造現已將次開工經江海關道蔡和甫觀察札委南市馬路工程局兼法界公堂會審委員朱森庭明府及保甲總巡局員戴子勱明府前往監視 
[掌珠復得]  
　　王胡氏投英界公廨控張莊氏誘拐女孩前日署理讞員鄭瀚生大令倩帮審委員劉穆庭二尹研訊王胡氏供丈夫業已身故去年小婦人與王寳山姘識至今春三月間遷居新閘生有女孩一口年甫六齡小婦人傭於西洋人處藉資餬口被張莊氏將女拐賣與陳連生家叩求究辦張莊氏供三月間鄰婦揚州媽媽名桂卿者曾與小婦人言及王桂同之女因妻故無人撫養囑小婦人爲媒小婦人因向陳連生説合字與其子爲媳曾付聘禮洋銀十八元出有庚帖至二十二日由王領來隨交陳領回童養並無拐賣之事劉二尹著陳連生與張莊氏尋王到案訊核女孩先交王胡氏具領 
[挑選包探]  
　　英美租界捕房前以包探不敷差遣迭經添雇共計不下二十名終以地方遼闊尙難佈置周詳前日栢捕頭又挑選巡街捕六名發入新老各捕房試用俟三個月後騐明果堪勝任然後照例發給薪工俾充此役 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北通州試事]  
　　北通州訪事友人來函云順天府府丞丁少京兆於上日下旬某日按臨通州舉行歲試正塲蕟案後示期十月朔日爲寳坻又安永淸良鄉昌年五州縣文童初覆初三日爲香河大城東安房山密雲平谷等各州縣文童初覆初五日爲通州三河武淸薊州寗河宿州懷柔等七縣文童二覆初七日爲寳抵文安固安永淸涿州順義等六縣文童二覆初九日爲良鄉昌平保定香河大城東安房山密雲平谷等十州縣文童二覆大約竣事之期須在二十以外也○每届考試士子雲集貢院附近一帶時有私設賭局情事此次通州牧許剌史先行出示禁止日前有某某等偶爾游戲事爲許剌史訪聞密帶差役親往查拿將爲首之人拘案嚴懲房屋則當塲封閉似此雷厲風行諒若輩不復敢以身試法矣 
[寗郡辨志文會冬季課題]  
　　漢學小子同未在位誔無我責收罔朂不及解日一舉解爲來歲受朔日本義○史學兼掌故論漢七國晉八王議陳湯甘延壽功罪考長江水師營兵制○天文兼算學北辰北極轉移攷問分點年之小餘特浪勃所推之數二四二二六四近時攺爲二四二二一六其優劣何如數起於黃鐘説○輿地問海市或謂蜃嘘氣結成或謂天氣折光之故兩説孰是問井水夏冷冬温或謂井水實冬夏一律因較夏暑則覺冷較冬寒則覺温其説然歟問山高則去地遠而去日近何以山頂之受日光熱度較减於地面之熱度赤道下地面最熱而山高至一千十二丈卽山頂恒年積雪厥理可得而言歟○詞章旣蜡不興功賦以建亥之月旣蜡而收爲韻仿陶淵明讀史述天台藤杖歌 
[厦商攺志]  
　　香港循環日報云厦門貿易共分十行故厦人名之曰十途郊而每郊有一人以爲之領袖自通商以來洋商林立各國領事遇事保護是以利權無損若華商旣不能藉地方官護持且遇事反加恫嚇以致生計日形支絀苦不得伸十途郊商人有鑒於此特聨名具禀德領事署願盡歸德國管轄請頒門牌上書德商字樣以便永遠得庇宇下德領事大爲欣喜已允代達德國政府候覆定奪厦防同知駱司馬聞之甚爲驚駭急將十途郊商董邀請至署温言慰藉囑令暫緩俟新道憲到任必商議善法俾免受侮交加然現在已有小輪船數艘攺揷德國旗號矣 
[失火卽熄]  
　　前晚八點鐘時裏虹口胡家木橋祥綸繅絲廠機器房内火爐忽裂霎時間火星直冐幾肇焚如幸經廠中人竭力灌救得卽熄滅然各女工已抱頭鼠竄不免驚碎芳心矣 
[小工失耳]  
　　江北人某甲在外虹口某碼頭當小工前日英公司某輪船到埠時起卸各種烟土甲正在負擔偶一不愼突被卸貨機器軋去右耳鮮血淋漓痛不可忍當經同伴扶送同仁醫院求治雖無性命之虞然已五官缺一矣 
[狂奔受責]  
　　有余金福者素以勇力自負尤健步若飛前日在本城太平街與人比試足力適遇保甲總巡戴子勱明府乘輿而至不及避讓飛步狂奔明府大怒飭差帶回局中笞責二百板枷號七天發往七鋪示衆 
[南市捕房紀事]  
　　張勝全與妻許氏忽占反目之爻在途吵閙并牽涉妻妹章許氏由巡街捕拘解工程局禀請總辦朱森庭明府提案訊問許廷甫供年五十歲蘇州府屬吳江縣人在燒酒公所當巡丁生有一女嫁與張勝全爲妻張不務正業在外浪遊時時逞蠻與女兒爭閙今旣來案叩求公斷張供年二十有四常州府屬無錫縣人現在浦東攻鐵爲業夫妻偶然不睦尙求恩恕章許氏供年二十有一前者姊夫張勝全向小婦人借洋一元併欠房租錢一千四百文屢索無著反與小婦人爲難叩求訊究明府以張勝全不思習上猶敢逞兇判令掌頰四十下笞臀二十下具呈攺過切結然後釋歸○前晚竊犯張金生手持竹篙在新馬路行走爲四十三號巡街捕勇所見當卽拘至捕房捕頭王榮培詰知由老北門外船上竊來乃管押一宵贓存捕房候領○前日某北貨行出店人顧阿東與東洋車夫高阿福在途扭毆由十二號巡街捕勇一併拘解捕房捕頭各予管押嗣顧等自願了事因卽開釋前晚竊犯朱瑞生在某姓家竊得長登一條行經新馬路爲十四號巡街捕勇所見拘解捕房捕頭管押一宵贓存捕房候失主認領○前晚船户王阿二駕舟至南市楊家渡正思泊岸適天成染坊　店人宋桂香擔桶取水一言不合頓起爭端王蟇踼一足傷及宋之腎囊仆地不起旋由四十二號捕勇一併拘入捕房捕頭押候解至工程局禀請朱森庭明府訊究○昨晨垃圾夫張阿三顧二兩人將所挑垃圾傾在會館碼頭事爲巡街捕勇所見拘解捕房由捕頭轉解工程局朱明府判令將張顧各責一百下諭以如再查獲定干重究 
[英界公堂紀事]  
　　洪董氏扭朱許氏至捕房控被欠銀捕頭派包探趙銀河轉送至廨經値日差禀明署理讞員鄭瀚生大令交官媒看管候訊○信究銀號主徐石麟遣家丁甘茀投控司帳人陳滄鏡欠銀不還　大令准詞飭差將陳拘獲押候訊究劉雪藩控韓根生張生記售地不交串吞定銀意圖反悔鄭大令派差將韓張拘獲管押候訊○魏大金騙取金雲卿之珍珠由金投　捕房捕頭派包探金立生轉送至廨鄭大令飭將原被告一併管押候訊○昨日包探蔣錫林在途巡緝見一迷路小孩形同鶴立棖棖何之向詢姓名住址不能明言恐爲匪人誘拐因卽帶回捕房告知捕頭轉送英界公廨請爲安插値日差據情禀知署理讞員鄭瀚生大令正欲出示招認旋明陳謝氏者來案請領大令准之遂令帶回好爲約束 
[法界公堂紀事]  
　　邵炳榮僑寓法界復興里前向四馬路德茂生烟紙店主端木聘珍租得樓面三間開設玉花樓書館生涯冷落入不敷出遂將各項生財抵押洋銀數百元旋擬變價以償各欠不知如何延擱至今已閲半年之久結算房租虧欠甚鉅端木因欲將生財拍賣以抵租金邵心有不甘遞禀公廨據情控訴讞員朱森庭明府准詞飭提訊究○惡棍蘇阿如前因糾黨刓去矮馬高之雙目經讞員朱森庭明府飭探拘拿在逃未獲嗣蘇與同黨小妹等濳逃至嘉定迤西高行鎭與是處土倡口角爭毆事爲嘉定縣捕役偵知因卽一併擒獲擬解送至滬請領賞銀 
[美界捕房紀事]  
　　昨晨小竊陳福林至頭壩路某姓家竊取衣被被包探劉阿炳查獲人贓拘入捕房押候解送英界公堂禀請究辦○昨晨偷兒張阿全混入靶子路四十七號門牌某姓家竊取皮馬褂一件被包探沈阿鶴拘獲解入捕房押候解送公堂禀請訊究○著名惡棍林阿大卽賣糖阿大曾因犯案經前任上海縣黃愛棠大令飭捕拘拿收入攺過局已閲三載今秋始經人保出而野性難馴依然怙惡前日傍晚時見某姓女郎丰姿綽約珊珊其來不禁色瞻如天向之調笑繼因四顧無人上前摟抱任意輕狂女郎大駭極聲呼救鄰右聞之出爲喝阻始得釋手迨女郎回家訴知父母立赴美界捕房聲訴捕頭卽派包探費阿銀將阿大拘獲送入捕房押候轉解公堂禀請訊辦○前晚粤人某甲行經蓬路某號門牌粤婦某氏家手舞足蹈狂態可掬氏知其誤認桃源也申申怒詈揮之使去甲不允突奮老拳見物便毁氏知難理喻立赴捕房據情聲訴捕頭卽派包探沈阿鶴將甲拘入捕房押候解送公堂禀請究辦 
 
 

Page 10

 
 
[邗江官報]  
　　十月十一日鹽捕營劉都戎赴下河公幹姚鹺尹體源由淮北來○十二日署通分司鄭分轉琦交缷回揚吳分轉用賓委赴海屬查災○十三日朱鹺　乃　委管西壩卡姚分轉近愷辭赴省高鹺尹崧由通屬來○十四日首領馬鹺尉勘估壩工回王避尹長榮委力乏橋卡 
 
 
 

Page 11

 
 
   
 
 

Page 12

 
 
[光緖二十四年十月十一日京報全錄]  
　　宮門抄○諭旨一道錄前○禮王奏爲遵旨議奏摺○皖臬聨奏爲叩謝天恩籲請陛見摺○粤督譚奏爲藩司到省飭赴新任片○十月十一日推班○召見軍機○○臣世鐸等跪奏爲遵旨議奏恭摺仰祈聖鑒事光緖二十四年七月二十七日内閣奉上諭總理各國事務衙門會同兵部奏遵議武塲攺制事宜一摺朕詳加披覽所擬章程尙有未能詳備之處着軍機大臣會同總理各國事務衙門兵部再行分晣條欵詳議具奏欽此查原議章程内稱武場攺制一事博采衆論酌中定制綜其大要蓋有三端一曰稽名籍二曰嚴考試三曰杜流弊武舉武生童等好勇尙氣遇事風生今攺試火器人數旣衆鈐束難施擬請非水陸軍營有名籍者不准應試非水陸學堂有名籍者不准應試非練局有名籍者不准應試凡購器演習送考諸事皆專責成設有疏虞惟該管營官教習團長是問所謂稽名籍者如此砲位體重運轉甚艱演放旣須人助去取必致無憑演砲宜在操塲不必以之考試擬請頭塲試馬槍疾馳兩次每次三出共六出中三鎗以上爲合式二塲試步鎗六出中三鎗以上爲合式然火器以巧勝不以力勝烟癮瘠弱之人難保不濫竽倖進擬仍留技勇爲三塲効力戎行宜周知險要并講求測算擬内塲試兵法論一道輿地測算等學策問一道策論俱佳者外塲雖遜亦可取中其中額任缺無濫所謂嚴考試者如此洋槍之禍最烈操塲練習傷及行路此平時之弊應試時人馬擁擠向背失宜危機立蹈此臨時之弊槍靶取準之法在手穩眼明手眼熟則命中易平時但演放空搶定期會　地方文武齊集始准用有彈之槍擇高岡或平地築士阜安置靶位以爲屏蔽試塲屏蔽之土阜宜益高廣遴選熟習槍法將弁周巡彈壓至於槍價不貲弊在糜費搶製不一弊在紛歧擬馬步槪用單響毛瑟槍飭各營迅速製造以塞漏巵所謂杜流弊者如此大抵以營伍團練學堂爲科舉之選卽以科舉爲營勇團丁學生之勸等語今欽奉諭旨令臣等再行分晰條欵詳議具奏臣等竊維武科攺試槍砲自係因時制宜不得不變通之舉惟槍砲爲生童所未習非教練於平時必不能程能於一旦現在武備學堂未能遍設團練甫經議辦亦尙無畫一章程原議所稱合營伍學堂團練爲一事不過折衷衆説至於如何分别錄送一時旣不能預定臨事必仍費周章臣等再四思維與其盡攺新章尙多窒碍不如叅酌舊制卽可通行謹就原議各節詳加酌核分擬辦法爲我皇太后皇上縷晰陳之一童試勿庸攺制也各府州縣考童人數衆多火器難於仿範但求膂力强勇之土卽舊制亦可以取材槍砲易於騎射入學後練習未晚擬請學政按臨一仍舊制至取進武生以後或投營伍或入學堂　局各聽其便一錄送仍照舊例也原議非水陸軍營及學堂練局有名籍者不准應試凡購器演習送考諸事皆責成該管之營官教怕團長立意非不周密惟學堂練局此時尙未能遍設恐難一律遵辦所有各省鄉試應請暫照舊例錄送以免紛歧一内外塲考試規制尙宜叅酌也考試旣攺槍砲原議又謂砲位體重運轉維艱不必以之考試定爲頭塲馬槍兩次每次三出二塲試步槍六出舍砲用槍於操防之法本屬未備　放槍較騎射爲易人人能言之似不妨酌留舊制擬請攺爲頭塲馳馬兩次先試馬箭三枝再試馬槍三出以中一箭一槍以上爲合式二塲式步槍六出以中二槍以上爲合式其三塲技勇卽照原議至内塲論策題各一道應准以一論爲完卷不能作策者聽一槍枝宜畫一也馬步旣槪用單響毛瑟槍應由各督撫於各廠局從速仿造槍枝子彈以備考試之用其各省有未經製備以他槍暫代者應奏明辦理一槍靶宜酌最定制也馬步皆用毛瑟槍則設靶遠近寛窄自應就毛瑟槍定制馬首長一百八十丈匀排三座凸形鐵靶各距馬道遠五丈靶高五尺寛一尺六寸中靶以嚮爲憑步槍靶遠六十丈立三環鐵靶靶心圓式對徑三尺外廂木架環用朱油灰白油灰相間畫成靶架高五尺五寸寛三尺八寸中靶以環之中心内外分别優劣一槍枝藥彈宜官爲製備也各省鄉試武生人數有册送可憑所需槍彈應由各督撫豫先核計製備頒給或卽向各營及練局學堂調取試畢發還至順天鄉試及會試殿試應就近在北洋各局咨取兵部於考試年分核計人數行文北洋大臣委員解部事畢運回一考試火器宜酌定地方也各省鄉試應由各督撫相度地勢擇空曠處所以爲試塲順天鄉試會試殿試應由兵部相度地勢擇空曠處所以爲試塲俟擇定後卽行奏明一殿試槍彈宜倍加謹愼也聖駕親臨宜嚴肅火器雜杳非所以備不虞且奉旨錄用之後上者爲叅遊次亦爲都守所以求將領之才若重在中槍仍不過一兵一卒之用自應專重内塲一論一策方爲完卷至馬步槍槪令用藥不用彈以昭謹愼其槍靶宜視鄉會試較近兵部酌定具奏一武備學堂宜酌量建設也各省創造學堂現已陸續奏報其各府州縣能否推廣及營造齋舍　聘教習内堂外堂諸功課應由各督撫妥定章程奏明辦理一團練宜認眞興辦也團練與保甲相輔而行保衛鄉里捍禦賊宼意至良法至美也其流弊或至於逼勒富户騒擾良民此則地方官辦理之不善不能因噎廢食也應由各督撫就各該省情形因地制宜妥定章程奏明辦理攺上各條雖與原議不盡脗合但求利於推行未敢膠執成見如蒙俞允卽自下科爲始通行遵照辦理其一切册送塲規磨勘各事宜並此外　否尙有應行酌核之處應由兵部體蔡情形隨時厘定章程奏明請旨抑臣等更有請者武科之設原期得折衝禦侮之才自火器盛行弓矢已失其利惟科舉之法究屬未便輕廢本年二月間臣榮祿曾奏請將各省武童就地操練充役三年作爲武生挑入武備學堂學習　致輿地等學及砲隊槍隊馬隊工程隊諸科以次遴升作爲武舉人進士名爲武備持科與常科並行不悖原爲叅酌中外兵制造就人才用備干城之選此事未經議行然考試爭一日之短長實不如學堂營伍訓練操防河以統一月一年以相比較查光緖二十二年十月兵部議覆御史孫賦謙條奏變通武科事宜摺内請令各省營用武進士及投標武舉練習槍砲酌定勸懲章程應仍由各直省一律遵照辦理並令該督撫提鎭隨時考騐分别等第先儘其技藝優嫺者遇缺拔補以示鼓勵務當明定章程不得虚應故事其選用侍衛亦酌撥入神機營一體練習似於講求武備鼓舞羣　之道尤爲周備所有臣等遵議緣由是否有當伏乞皇太后皇上聖鑒訓示遵行謹奏奉旨欽此○○新授安徽按察使廣東惠潮　道奴才聨元跪奏爲　　天恩籲懇陛見恭摺仰祈聖鑒事竊奴才於光緖二十四年八月十三日奉兩廣總督臣譚鍾麟檄行准吏　咨光緖二十四年六日　　　　　　奉上諭安徽按察使著聨元補授等因欽此聞命之下感悚莫名當卽恭設杳案望　叩頭　　伏念奴才滿洲下士知　　　　　　　　　　江歴監司而量移嶺海涓埃未効兢惕方深兹復漽荷温綸畀陳臬事値此時艱孔亟外海　虞正當善體民心獻邀　　舉凡安良　　團防保申諸事宜在在均關緊要奴才擣昧懼弗克勝惟有籲懇陛見俾得跪聆聖　敬謹　　庶幾措　有方以冀仰答高厚鴻慈於萬一所有奴才感激　　並籲懇陛見緣由謹恭摺叩謝天恩伏乞皇太后皇上聖鑒再奴才適因公晉省此摺係借用廣東按察使印信理合陳明謹奏奉硃批者來見欽此○○譚鍾麟片再新授廣東布政使岑春煊現已到省應卽飭赴新任又惠潮嘉道聨元已升授安徽按察使應交卸赴任所遺道緣查有潮州府知府李士彬堪以暫行兼護除分飭外謹附片禀明伏乞聖鑒謹奏奉硃批吏部知道欽此 
 
