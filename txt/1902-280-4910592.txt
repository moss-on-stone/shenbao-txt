# 1902 - 280 - 4910592

 

Page 1

 
 
[新印大字本正續資治通鑑并通鑑目録出書] [  圖書集成局啓]  
　　宋司馬温公撰資冶通鑑二百九十四卷上溯戰國下迄五季一千三百六十餘年之治亂興衰燦然畢備其目録三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆間要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閱可也此啓 
[劉忠誠公墮涙記]  
光緒二十八年九月五日太子太保兩江總督新寍劉公以疾薨於位事聞皇太后皇上震悼追封一等男爵贈太傅子　忠誠賜卹賜祭入祀京師賢良祠兼於江寗省城湖南原籍及立功省分建立專祠生平事蹟宣付國史館子孫幾人諭署督張之洞查明具奏候旨施恩飾終之典視常例有加此固朝廷篤念藎臣恩禮優渥然亦公之公忠體國有以結聖主之知而邀此身後之曠典也論者嘗謂公起家軍旅雖懋著戰蹟而於運籌帷幄殺敵致果無甚赫赫名視中興諸名臣偉烈豐功疑若不逮及任封疆又以嗜好過深性耽逸樂爲人所訾議中東之役公奉命督師無所成人尤以是少之交口詆毁鳴呼是豈足以知公哉公始以諸生受知駱文忠繼隨江忠烈征剿粤逆轉戰數年以潯州肅清功賞碩勇巴圖魯我朝家法非身列戎行前驅殺敵者不賞勇號故邀此殊榮者類多武臣公以文　而得此蓋亦可知當年枕戈椣槊血薄肉飛褒公鄂公遜此雄略矣甲午東事急公始出視師其時敵已深入金州旅順相繼淪亡大局糜爛不可收拾卽以左文襄曾忠襄翕然素號爲知兵者當此之際恐亦無從藉手矣奚足爲公咎大抵公之謀國也先出以定識而後持之以定力外似和平内實堅忍細事若不甚經意大事則從不稍寛故當臨機决策之先未嘗稍露張皇之意海内屬望之者一若以爲無所表見迨至事後而後知其經畫之盡善措置之有方天下國家已無不陰受其福其卓卓大者如當已廢大阿哥溥携之初立中外囂然慮有大變而公維持調護婉曲諫諍卒能感動深宮成皇太后之慈全皇上之孝海内識與不識咸以公有回天之功庚子拳匪亂起驕王奸相傾危國家公力拒矯詔綏輯遠人會同兩湖總督張香壽制軍與各國訂互保之約東南半壁烽燧不驚他日和議告成旋乾轉坤未始不由乎此是微特外人蒙保全之福而搘拄危局國家實深資其功古所稱社稷臣者惟公當之無愧色公督兩江最久自同治十三年後中間或去或　前復幾逾十年其覆冐我江南人者恩尤重澤尤深江南地大物博號稱繁劇且會匪出没非素所畏服者不能制故自曾文正後多以楚人任之公威望素著陸讋水慄終其世醜類無有敢鴟張者昔年嘗以革軍中陋規湘中子弟幾激而生變軍中陋規者蓋以會匪多湘人桑梓藉是以資津貼俾不至流落而爲亂也一旦去之羣聚思逞卒以畏公之威蜷伏不敢動法人索四明公所不得驅其兵艦遊弋長江公堅持之嚴備之不激烈以損邦交不畏葸以拂民性法人知虚聲之不可動馴自引去無復後言戊戌政變黨禍紛爭於是自立會匪唐才常等起於漢口將於長江勾煽哥老會匪密謀大舉公潛爲佈置星火不燎卒使江表宴然閭閻安堵此皆公之有造於江南而爲江南之人所每飯不忘者也至於開濬黄浦而不肯卽照約興辦要索吳淞砲臺而西提督潛萌悔意則皆公之乃心王室而非祇爲江南爭地利挽利權朝廷知公之忠鑒公之誠將綜公一生之崇勳偉蹟藏之史宸傳之後世異日者龍門載筆自有史臣一介治民愧無鉅製敢謹就公之造福於江南者略述梗概以爲羊公墮涙之碑焉 
[本館接奉電音]  
　　昨日午前十下鐘時京師飛電傳來上諭二道旨一道敬謹譯登○九月初十日内閣抄奉上諭直隸通永道著陳啓泰調補興祿著補授雲南邊東道欽此同日奉上諭四川川東道著賀元彬調補劉心源著調補江西吉南贑寗道欽此同日奉旨松壽現署熱河都統所管正藍旗蒙古副都統著祥年署理欽此 
[還路條約]  
　　徐家匯匯報云俄人業將關外鐵路交還中國兹悉中俄訂有條約摘録於後一該路交還清國後凡清政府火車往來及輸送物件須列清單在俄國郵便局員處報明二應准俄人任便轉運貨物俄國火車往來東三省一帶清政府不得阻止各國亦不得干預三該鐵道兩旁餘地暫歸俄國管理現在所駐俄兵須交還後再議撤退四停車塲左近土地應准俄國購買五郵便車所需煤炭及一切經費應歸清政府支給 
[暫護督篆]  
　　全陵訪事友人云九月初五日兩江總督劉忠誠公薨於位事聞奉旨著湖廣總督張之洞署理湖廣總督著湖北巡撫端方兼署欽此日下士民方冀宮保早日遥臨藉慰雲霓之望乃初七日之夜接到鄂垣來電知端中丞以宮保經手事件頭緒紛繁難於接辦一再挽駕請宮保俟諸務稍有端緒再行交替宮保已允所請電委江寗藩司李薌垣方伯暫護督篆方伯奉電卽定於本月初八日申刻接受關防 
[外務部議覆晉撫奏柳太鐵路商攺合同事宜摺]  
　　奏爲遵旨議覆恭摺仰祈聖鑒事光緒二十八年五月十八日山西巡撫岑春煊奏柳太鐵路宜亟興辦攺訂合同尙須詳細一摺奉硃批外務部會同路礦大臣議奏片併發欽此由軍機處鈔交到部查原奏内稱前撫臣朝聘之於蘆漢幹路旣開推廣湖廣督臣張之洞用晉鐵之奏議開太原枝路以接正定幹路由商務局借洋欵興造當經奏交總署核訂合同奉旨飭由晉省商務局紳與俄商璞科第畫押准借道勝銀行二千五百萬佛郎克約合華銀六百八十萬兩興修由正定柳林堡至太原鐵路中因拳教之變暫行停輟現璞科第擬將二古四年奏訂柳太合同攺照蘆漢合同底稿呈請核訂當飭司道等妥議以　科第擬攺合同 
 
 

Page 2

 
 
與蘆漢柳太兩合同多有未符事關重大實未敢草率定擬惟鐵路要政義無缓置璞科第又催促開辦亦未便稍事稽延應請飭下外務部路礦大臣及督辦蘆漢鐵路大臣盛宣懷就原訂柳太合同蘆漢合同叅照此次呈攺合同何條可行何條可廢商明璞科第另訂合同行知晉省俾得迅速興辦另片又稱該俄商旣擬將合同照蘆漢攺訂則共篤信蘆漢之約可知枊太本蘆漢支路如飭令盛宣懷督辦則事歸一律補救必多各等語臣等正在核議間適璞科第到署催訂合同當將晉撫所奏各節切實與商璞科第原將此叚鐵路作爲蘆漢分支由道勝滬行總辦就近與督辦蘆漢鐵路大臣面議即經臣部函達盛宣懷核辦去後現據盛宣懷以正太鐵路歸併蘆漢係屬正辦已與滬行總辦晤商等情電覆前來臣等竊維晉省土産饒沃尤以煤鐵爲大宗祇因關山阨塞運道多艱若修鐵路以便轉輸於大局實有裨益按照原訂合同該路起於天定府之柳林堡其發軔始基即在蘆漢車站相近之處自應作爲蘆漢分支俾得聯络一氣庶將來西北土货貫注東南不但晉省商民坐致懋遷之利卽蘆漢幹路兼收轉運之資揆之地勢商情均爲利便相應應請旨飭下盛宣懷按照蘆漢鐵路辦法與俄商妥訂詳細合同奏明辦理所有臣等遵議緣由理合恭摺覆陳伏乞皇太后皇上聖鑒訓示再此摺係外務部主稿會同路礦大臣辦理合併聲明謹奏奉硃批依議欽此 
[六續京師大學堂章程]  
　　第六節凡在堂肄業學生均准其照例應鄉會試於給假之日由學堂按照路途遠近子以期限中式者若干日不中式者若干日均不得逾期輟業違者開除學籍第七節凡在學堂肄業之廪增附生均咨明本省學政免其歲試其應行科考之各項生監統於鄉試之年内本學堂分别咨送應試概免録科以免躭誤學業至中小學堂肄業之文童遇歲科試應准其逕送院試其府縣試一律免考取進之後仍到堂肄業其由學堂請假赴考之期限照第六節辦理第八節所有各項附生貢生舉人進士文憑統由京師大學堂刊板印造蓋用關防略如部照之式其貢生以下文憑頒發各省應用每歲於年終將給過文憑之貢生姓名籍貫年貌三代册報京師大學堂查核並報禮部存案第九節凡得過各項文憑者如有違犯國家一切科條應得追繳處分者貢生以下由各省追繳文憑後咨報京師大學堂存案舉人以上奏明辦理第十節學生每一等級或三年羇業或四年畢業届時須切實考騐合格者方可給子文憑其有已至年限尙須補習者有屢考下第必須斥退者均由總理教習考騐分别去留任嚴毋濫第十一節各項學生由本學堂總理教習考驗合格之後該總理及教習須出具切結將來本府官立中學堂本省高等學堂及京師大學堂覆考之日如察有冐濫卽將原考騐之總理及教習分别議處輕者罰减新資重者分别黜革如此則總理及教習考騐之時不敢含混及教習授課之日亦不敢疏虞實於防弊之中兼寓督課之意庶爲取士最公最嚴之法第五章設官第一設管學大臣一　以主持全學統屬千員由特旨派大臣爲之第二節設總辦一員副總辦二員以總理一切事宜隨時禀承管學大臣辦理第三節設堂提調四員以稽查學一勤惰出入並照料學生疾病等事遇學生因事爭訟堂提調應隨時排解有大事會同總理申理司事雜役人等有不按定章辦事應差並在堂内外滋事者堂提調查明分别輕重辦理第四節設文案提調一員襄辦二員以總理往來文件第五節設支應提調一員襄辦一員以總稽銀錢出入第六節設雜務提調二員襄辦一員以照科學生飲食並隨時置辦堂中應用一切物件第七節設藏書樓博物院提調各一員以經理書籍儀器標本模型等件第八節設醫學提調一員稽查醫學館學生功課兼司學堂診治及照料一切衛生事宜第九節設收掌供事書手若干名俟開辦時視學務繁簡再行酌定第十節以上各員自總辦以下皆受考成於管學大臣除舊學外皆砃常川駐堂第十一節自副總辦以下供職勤惰應由正總辦按章程嚴密稽查年終出具考語報明管學大臣查核第六章聘用教習第一節設總教習一員主持一切教育事宜副總教習二員佐總教習以行教法並分别稽查中外各教習及學生功課第二節現在學生額數未定西學教習以暫聘歐美人六員或四員教授預備科學生日本人四五員教授速成科學生按照所定功課章程辦理第三節同文館歸併辦理仍照向例用英法俄德日本五國文教授聘用外國教習一員 
[講求醫學]  
　　江西訪事人云護撫憲柯遜菴中丞前在藩司任内以近來醫學不講因設醫學堂於百花洲繼移於冬茅巷後始定於南營坊地當適中以便就診其考取學生曁章程均照省城大學堂成式計正取學隆四名俱入堂肄業次取四名備取四名俟缺出輪補自八月起堂内經費統歸省城大學堂支銷正教習爲陳欽之主政日新副教習爲文霞甫孝廉廷橈每日門診約三十餘號如號數過多則由主政之門人襄理診治 
[劇盜成禽]  
　　蘇州訪事人云上月某日元和青浦二縣交界之章練塘鎭出有盜案報經元和縣金大令會同青浦縣錢大令臨塲勘騐飭捕跴緝并移文各營縣懸賞協拿兹悉是案經蘇省包探孔慶琳夏成立在松江破獲二盜一楊姓向　公輸子業人皆呼爲楊司務一姓吳名封卿渾號阿四金均係松江府屬某縣人當犯案後匿迹距松城四十餘里之東村港楊之妻父張姓家經包探偵悉後禀知元和縣金大令協同差捕前往掩拿於深夜時破扉而入二盜從被中躍起突出手槍拔機開放連發三響幸均避過孔夏乃併力上前當塲拘獲并在室中起出贓物若干連夜解回省垣禀經大令升堂研訊二盜初猶狡賴司稱小的等係安分良民從未犯法大令謂旣稱安分則軍械何來旣係良民則何敢拒捕命上天平架良久始供認夥动不諱大令飭各釘鐐收禁候備文解往青浦再行究辦 
[拿獲匪徒]  
　　甯波訪事人云寗郡巡防局左哨勇弁在南關外下駕橋地方見有形迹可疑之三人詢其來歴言語支吾因卽拘送鄞縣署請黄菊友大令訊辦 
[觀察履新]  
　　寗波訪事人云新任寍紹台道惠樹滋觀察森附江天輪船於月之初七日蒞甬地方文武各官俱至江北岸迎迓旋卽登岸赴稅關行轅暫駐卽日牌擇本月初八日接篆 
[備迎五馬]  
　　揚州訪事人云新簡揚州府知府許太守祐身僣漕運總督陳漕帥有戚諠例應　避經大吏奏准與松江府余太守九榖對調兹余太守已將松江府篆交缷來寍指各大憲節轅謝委當奉李方伯牌示飭赴新任太守刻已在省料理起程江甘兩邑宰聞信立飭辦差人役假左衛街陳姓房屋爲公館專候戾止聞接篆之期　於九月初八日 
[委署塲員]  
　　揚州訪事人云兩淮通屬金沙塲大使某鹺尹瓜期已届運司程雨亭都轉查有大使孫肇炘堪以前往接署詳奉前督鹽憲劉忠誠公批准下札聞鹺尹於登高節後卽當起程履新 
[軍門晉省]  
　　甯波訪事人云浙江提督呂軍門本元於本月初七日因公晉省所屬各官俱至西門外接官停恭送 
 
 

Page 3

 
 
[刊江患旱]  
　　揚州訪事人云揚屬入秋以來雨澤稀少四鄉所植雜糧類皆枯萎鄉民盼澤甚殷日前甘泉縣邑宰由各鄉勘灾回城卽會同江都縣吳大令於初三日起在郡廟祈求雨澤不知能上恪穹蒼否 
[沙市火警]  
　　沙市訪事人云上月十六日傍晩劉大人巷上堤某棉花店夥因吸烟不愼遺火星於敗絮中未及覺察霎時間烈𦦨飛騰冐穿屋頂幸人手衆多當卽撲滅迨十七日夜大慈菴左近某雜貨店又兆焚如幸未成燎原之禍至二十七日夜魚更三躍青石街左近同泰公客棧又不戒於火光𦦨熊熊上燭霄漢至六下鐘時回祿君始行返旆雖僅焚去正屋一楹聞棧主衣物并號客所囤各貨均付一炬所值甚爲不貲 
[浙省官塲紀事]  
　　杭州訪事友人云省城呀釐局提調莊堅白太守人寳現届期满由藩憲會同督辦常觀察札委常靜山太守安接辦又湖墅峽石二局員亦届瓜代湖墅則委葉茂如太守壽松峽石委潘子宜太守志枬辦理又處州總辦王太守晉觀因收數有加札飭留辦一年○現署嵊縣徐紫若大令元綬日前奉到藩憲飭知請補開化縣缺大令卽遣家丁來省禀謝 
[越中近事]  
　　紹興訪事友人云前任湖北督糧道夏觀察宗彛籍隸山陰早歲由部曹簡放外任洊至監司近以念切松　爰於交缷儲篆後請假回籍修墓上月二十四日乘舟抵越悅親戚之情話樂琴書以消憂大有陶靖節當年風景特未必淡於榮利恐不免仍爲出岫之雲耳○寗紹往來小輪船向惟由餘姚至甬每日駛行生涯甚盛近日有人禀准大憲創設宏濟公司先自墊銀三萬訂造能行外河之中輪船四艘一面在紹甯等埠營造房屋以便屯駐貨物俟工竣後擬專駛寗波餘姚古窰鎭海乍浦等處果若此彼處商務當可日有起色矣○紹屬各鄉禾稻收成較早近已大半登斱白粲黄梁纍纍皆是豐穰之兆望慰三農惜以連年災歉頻仍民間十室九空未能儲積邇來載運新榖入市求沽者絡繹如梭來原旣多市價隨之而减刻下日米每石僅需洋銀四元八角說者謂此後若無奸商販運出境民間日食當不至有匱乏之虞矣○上虞等處向稱産鹽之區雖商廠如林無如官鹽價值昻貴每斤約需制錢四十文之譜而私鹽則價僅六七文獲利已厚以是梟販横行無忌即有塲局及緝私師船亦苦兵力甚單不敢與較若不設法整頓國家課稅其將何日振興乎 
[公祭誌盛]  
　　原任兩江總督劉忠誠公之夢於位也中外官紳無不同聲感悼本埠官塲中人愴懷大局尤切悲思爰定於昨日在泥城外洋務局設奠公祭到者商約大臣呂鐘宇大司空盛杏蓀宮保蘇松太兵備道袁海觀觀察及其餘印委各員旅滬各紳商咸以一朿生芻竭誠展拜蹌蹌濟濟盛極一時非功德及人之深何以至此 
[追思盛德]  
　　昨日本埠各官紳在洋務局祭奠已故兩江總督劉忠誠公兹聞各洋商感公前歲保護東南之德特於昨日函致道轅與道憲袁海觀觀察商借洋務局擬於十二日行追思之禮 
[榷憲欵賓]  
　　蘇松太兵備道袁海觀觀察定於今日二點鐘時設筵滬北洋務局中柬邀出使奥國大臣吳煥其星使出使法國大臣孫慕韓星使宴會珍羅水陸美盡東南想定有一番興會也 
[太守謁客]  
　　江蘇候選知府李徽莊太守昨日因公蒞滬先詣道轅拜會蘇松太兵備道袁海觀觀察繼至上海縣署縣主汪瑶庭大令飭丁擋駕 
[示期護日]  
　　昨日蘇松太兵備道袁海觀觀察牌示云照得光緒二十八年十月初一日爲日食之期理應一體救護爲此示仰文武各官届期如禮救護毋違特示計開江寗府日食一分四十九秒初虧申正三刻二分日入地平酉初一刻九分帶食一分四十八秒食甚酉初一刻十四分復圓酉正初刻八分 
[滬南火警]  
　　前晩四更時滬南新馬路徽甯馬頭居民某姓家不知因何遺火忽兆焚如頃刻間烈焰飛騰冐穿屋頂是處更夫立卽鳴鉦報警俄而城廂内外洋龍二十餘架風馳而至汲水狂噴約歴半刻許火勢始殺然已延燒比鄰瑞昌木行豫興竹行約共房屋十餘椽矣當火熾時蘇松太兵備道袁海觀觀察命駕而至督同各巡局委員率領勇丁竭力彈壓 
[法界火警續問]  
　　前晩八點闰鐘時小東門外法租界大街失火情形略誌昨報兹悉火起於瑞泰茶葉店延燒左右隣某鞋店及某蓆店兩家事後包探將瑞泰學徒某甲拘入捕房捕頭以此店保有火險銀兩飭探悉心查察甲押候解送公堂禀請讞員孫建臣大令訊究 
[法兵演陣]  
　　前日午後三點鐘駐滬法兵統帶官某君由顧家宅營内督率所部兵士數百名至浦灘列隊操演歴一點餘鐘始事畢而回有一道金線帶兵官某君獲賞功牌一面蓋以示獎勵也 
[調兵巡緝]  
　　前日蘇松太兵備道袁海觀觀察飭知巡捕營管帶沈慶虞太守選派親兵十名至浦東保甲總巡局照料一切以壯聲威 
[控追售地]  
　　前者法商某倩包錫卿侯亮邦介紹購得二十八保北十二圖居民李信卿田十五畝有奇每畝出價洋銀四百餘元先付一千二百元爲定立有筆據並由地保蓋印戳記不料李忽悔前議欲將此田轉售與人事爲西人所聞據情控諸法總領事請爲提究包侯亦遞禀公堂請讞員孫建臣大令提李訊問 
[控案解縣]  
　　王似仙在英租界晝錦里開設珠寶店近因虧欠巨欵被各債主禀控英美租界并求移解上海縣訊追昨日移解到縣大令飭交值日差看管聽候訊究 
[上海巡局紀事]  
　　浦東保甲總巡謝岳松明府訪悉本邑某圖地保沈妙金近在六里橋左近開塲聚賭誘傾鄉人腰槖爲害非輕爰飭差密往查拿務獲究辦○日前姚南松由通州乘美最時洋行美利輪船來滬忽失衣箱一口内儲衣服洋銀曾投報浦東保甲總巡局局員謝岳松明府飭捕查緝旋由捕役查知此項贓物已由工程局包探查獲禀知明府於昨日函致工程局詢問　情以便核辦○日前南市鈎玉弄麟鳳銀樓披屋忽然失火事後二十三七鋪巡防局員姚二尹飭也甲將店主張某拘案研訊張濳浼董事某君赴局籲求始免深究○前日竊賊陳寶林濳至倉橋浜王姓家行竊衣服經十六鋪汛捕拘解巡防南局局員賈叅軍提訊之下判責三百板押候吊到原贓復訊再核 
[英租界捕房紀事]  
　　東洋車夫施銀川將坐客某甲所遺洋傘一柄携之而逸適被包探陳雲忠所見拘入捕房捕頭著將洋傘存候失主認領從寛斥釋○錢德林行竊天津路陸仁章家衣物報由包探張寳成拘入捕房捕頭著押候解送公堂禀請訊究○趙金標行竊福建路曹根桃家綢衣數件報由包探沈阿炳拘入捕房押候解案請究○劉慶堂行竊雲南路吳玉林家衣物報由包探劉光震拘入捕房押候解案請究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邑侯捉賭]  
　　姑蘇采訪友人云元和縣金苕青大令訪得新橋巷附近有人開塲聚賭爰於本月初五日上燈時率領差勇親往掩捕當將甲乙丙丁戊五賭徒拘獲帶回縣署押候訊懲 
[上海縣署瑣案]  
　　流氓張桂松毛金泉傅仁和等專在浦東冋洋商傭婦及洋棧工人等拆稍訛詐經各洋人禀請該管領事照會道憲袁海觀觀察札縣曁英法兩公廨並各巡防局一體嚴拿究辦張等逃逸未獲日前經招商局巡丁緝獲張桂松由洋人函送英美租界會審公堂究辦後兹又經浦東總巡局拘獲張之同黨毛金泉一名解縣前晩奉縣主汪瑶庭大令提案研訊毛供本縣人向在浦東火油棧爲扛夫日前張桂松欲向工頭朱某借錢邀小的同去小的辭之後由傅仁和同往借得洋銀若干小的並不知悉亦無分肥之事求鑒大令日本縣訪聞爾等無惡不作今已到案焉能抵賴命重責四百板鎖撃流氓石墩發浦東招商局碼頭示衆一面嚴拿羽黨究辦○前日曹妙福同許　生扭華寶泰到縣控被滋擾經大令提案研訊許供籍隸蘇州僑居本城爲掮客生理七月間有素識之華寶泰向小的稱有汕頭萬記客人托伊代購洋線袋數十件小的導至寳裕洋行定購由行夥曹妙福經手議定每件五百只每千只價銀一百另七兩五錢至上月二十六日立票萬記定五十件又代同吉泰定一百件另有永記五十件共二百仵約期六禮拜出貨經洋人查得萬記同吉泰牌號圖章俱無錯誤惟永記圖章不合欵華揑立當向根究間適貨價陡跌至一百零五兩華恐將來虧累自願將永記所定五十件退銷小的又代向洋人懇情出立退據一紙交與洋人刻届出貨之期價值適漲華忽垂涎强向小的與曹二人勒交定貨爲此扭案求訊曹妙福供在寶裕洋行爲夥與華素不認識七月間由許同至行内定貨倩小的經手計定二百件約六禮拜出貨刻下屇期同吉泰一百仵萬記五十仵均已出清銀貨兩訖惟永記五十仵定而復退今見價漲强勒小的交貨是以扭控求究華供在同吉泰米行爲夥代客定貨二百件内有永記五十件已轉售與榮記並未退還理應催取大令日同吉泰萬記均已取貨惟永記不能取貨顯見早已退還判華交保並諭曹許將退據交案察核○法界公堂移解竊犯張勝慶陳阿四二犯到縣經大令研訊張供在浦東碼頭當小工日前曾因竊米被獲訊責釋出後並無犯竊實被誣拘陳阿四供亦本邑人住八仙橋向爲小販雖曾犯竊現已攺過求恩大令判一併發攺過局收押二個月期满責放 
[美租界捕房紀事]  
　　前者楊樹浦流氓許東樓趙杏三因糾領羽黨至西華德路東桂芳里向甬婦鍾金氏陳王氏藉端索詐經氏報捕被逃未獲昨日捕頭訪悉許趙匿跡引翔港一帶禀知英美租界公廨出票遣包探朱桂生前往拘拿務獲懲辦○前日虹口禮查西國飯店細崽王阿林不知何故忽邀集同夥一律停工由某西人報知捕房捕頭令某號華捕將王拘獲押候解送公堂禀請究辦○昨晨賭棍周阿二在北河南路某弄内設攤艍賭適爲某號華捕所見連賭具帶入捕房捕頭令押候轉解公堂禀請訊辦 
[江西官報]  
　　候補縣崇泰代辦候審公所指分試用縣陳宗楷縣丞盧榕俱繳照馬澤昆往九江措資新選南安同知明良現已到省飭赴新任德興縣沈壽龍因案撤任輸應卽用人員委署查該班馬振儀因案扣委何壽朋查未在省此外並無在省應補人員過班以試用縣張鳴珂輪委署理朱昌祁九江就醫　從九林金鏞辦靖安保甲李麟鈞　查進賢門焦曾符贑州措資回李鳳高帮辦常備中軍文案並謝酌委一次吳　泉酌委一次陳敬方辦賑捐局務會昌典史戴筠新缷事回陳體仁騐收新建堤工朱昌　禀知丁母憂陳肇炳錢撫辰俱謝酌委一次行知許士湘調查進内保甲周先銘隨同王守往吉安清賦局差遣新選上饒典史祁國勳禀到宋祖禧調查德勝門宋紹祁酌委一次汪立本禀謝准補新昌縣丞行知何舉委賞秋節各監犯名糧許德林禀謝咨補萬安典史行知准補武寗典史徐家駿禀謝部覆行知新選吉安府胡祖謙禀到同知吳道庚辦萬安緝私卡丁乃達接辦永内保甲福音堂列格思親拜辭行往金陵查繼皐仍回贑州 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年八月二十四日京報全録]  
　　宮門抄諭旨均録前○三續前摺 
第六節堂内火燭最宜小心　燈添油各處均派人管理諸生不必經手臨臥必須息燈第七節購堂齋舍及各處牆壁不得塗抺字跡各房由雜役每日打掃一次不得任意污穢致釀疾病第八節學堂置備粉牌數方所有應行傳知事件前一日繕牌懸於講堂檐枉俾衆咸知所定規約章程除刊發外仍隨時摘要牌示第九節學堂各房器具均有一定安排不得任意揀擇强占擅行搬移所有各人衣物等件各自小心收檢倘有遺失而不能指實偷竊之人概不准理第十節肄業生房燈油茶葉歸各生自備第十一節學堂夫役皆係公家雇募倘有違犯應禀知委員究治諸生不得擅行打駡第二章禮儀例第一節堂内恭祀孔子先師曁本省先賢先儒每月朔望由教習率領學生行禮畢向教習三揖諸生各相嚮一揖禮成退班第二節每年恭逢慶辰令節由監督率同各教習委員學生齊班行禮第三節每年開學日期及恭逢孔子先師聖誕亦由各教習率領學生行禮第四節學生見總理監督中西學教習均執弟子禮除朔望揖拜外平日接見亦必肅然致敬第五節值日領班及領班學長各學生亦應敬禮第三章寢興食息例第一節學生在堂每日寢興食息均有一定時刻屇時鳴鐘爲號第二節春季二月起早時表指五點　刻鳴鐘百下以五爲節始徐後疾學生一齊晨興迨七點鳴鐘如前齊集飯廳吃粥十一點二刻午飯午後五點二刻晩飯每次鳴鐘如前齊集飯廳會食秋季八月起早時表指六點鳴鐘百下學生一齊晨興迨七點二刻鳴鐘如前齊集飯廳食粥十二點午飯午後五點晩飯每次鳴鐘如前齊集飯廳會食第三節日入後表指九點二刻鳴鐘十八下以三爲節概行停課十點亦鳴鐘十八下無論春秋季一律息燈就寢第四節夏季下午六點鐘後至七點鐘冬季下午五點鐘後至六點鐘功課餘暇准學生在堂内散步不准出門第五節夜間各生在房温習功課如有疑難趨赴教習前請質不准藉此互相串房致擾他人功課如有私目出堂者應由司閽禀明監督委員查辦第四章講堂例第一節學生上講堂各按班次徐行不得爭先落後第二節講堂上不得吸烟飲茶交頭接耳任意欬唾以昭嚴肅第三節講堂坐位各班暫以齒爲序俟三個月後考察學業而升降之第四節學生進講堂時值日領班喚令立正卽各就本位肅立俟教習命坐然後就坐不得擅自紛動無論是何官員進堂如教習未命之起立亦須各居其位課畢學生均肅立俟教習出堂方由各領班率領以次而散第五節學生在講堂内授課時均宜端坐靜聽教習如間及某學生某學生卽肅立而答其未能明曉者就前肅立請質不得傲慢呼問及故意辨難第六節每日上講堂之先看牌示是何功課應用課本紙筆器具務先檢齊已上堂後卽不得回齋搬取第七節講堂設長棹長凳各四十條每棹坐四人編列名號不得任意亂坐致起爭端第五章飯廳例第一節學堂設立飯廳原爲整肅規矩起見除總理教習外自堅督以下各委員領班及學生無不同集此廳卽無不同守此章此亦學規之一端咸應恪遵第二節每日三餐餐粥午晩餐飯冬夏時刻詳寢興　息例第三節飯廳會食無論何項人員均應候大衆齊集不能獨異倘有事不能應時在廳同飯而在私室獨餐者其錢卽　廚役向本人自取不歸學堂公付亦不以監督委員而異例第四節學生偶有疾病不能上課亦不能集飯廳　由領班報知委員騐明屬實准在齋房吃飯並飭廚役另補葷索各一小品以清淡爲主藉資調養第五節早餐粥每棹鹹菜一碟午晩飯每棹八品四葷四素監督委員無得稍異各領班反學生毋許向廚役換菜辱罵　打毁盌盞倘實在不堪下筯由監督委員責令廚役重烹第六節廳上除佳節外一概不許飲酒無論何人一概不得另添私菜此一節尤在各委員等首先痛戒　第七節學生每桌八人排有定位不得任意亂坐惟監督委員不論何桌均可坐食意在稽察廚役使於各桌肴饌不敢稍有異同　第八節廳上每桌設一飯桶飯各自添凡監督委員之家人學生之齋夫均不上廳伺候以免喧譁擁擠每桌每人前各置碗筯　碟一分委員學生均不必自備以示一律第九節學生每桌八人遇有告假缺額由委買酌量移動每逢一六日更定坐位以省虚坐飯費第六章門禁例第一節學堂門禁責成司閽經管除總理教習監督委買外其餘無論何項人出入大門均須認眞稽查並查明學生有無驗單司事夫役有無憑牌如無騐單憑牌卽不准其私出大門一步違則禀究騐單憑牌由彈奛委員兼管出堂具領回堂卽繳第二節大門每日啓鑰冬早六點半鐘夏早五點半鐘晩間上鎖無諭冬夏均九點半鐘責成司閽按時啓閉所有鑰匙交委員收執第三節再晩鎖門後無論何人不准出入如實有緊要公事必須出入者由司閽問明禀請委員領取鑰匙方准開放第四節凡賣物者不准擅進大門送公又信件人役不准進二門第五節堂外之人除係拜訪教習委員及學生准由傳事隨時通報分别引進外其餘一概不准擅入第七章教習責任例第一節教習教導學生貴乎使其立志冋務遠大明廉恥尙禮讓滌除舊染啓迪新機固不可笞扑以辱其身亦不得漫無約束以驕其氣第節正齋備齋各教習須按照課程認眞督課如有違犯堂規不勤其職不愼其事者應由總理監督查明情節禀知巡撫輕則議罰重則撤換不得稍涉瞻徇第三節教習常年督課各有專責不得時常請假曠誤課程如有緊要事故須具假單交監督禀理核准並於單内聲明假限以便另派教習代爲督課假限屇满卽行回堂如逾限不回按日照扣薪俸逾限兩月以外卽行開除如平時偶因要事暫行　假亦須於前一日通知俟監督允准不得隨時任便離堂至於暑假年假則按照定章辦理第八章領班例第一節正齋備齋每學生十人由監督與各教習選派一領班約束照料此領班卽爲本班學生之長並由各教習每日於衆領班中輪流派定二人爲值日領班牌　購堂檐柱每二十四點鐘一換此值日領班於二十四點鐘差内應視爲衆生之長此兩項領班係傳監督教習命令之人各學生俱應警謹聽其提揮約束第二節領班學長於教習前承認其所領學生一切規矩之責其於所領學生應如兄長之調護督責良朋之規勸務必情意相孕俾各學生畏服第三節夏季五點半鐘冬季六點鐘值日領班到各學生房中催令晨興學生晨興後當梳洗潔凈穿戴整齊方可出房從事第四節每早晨興後領班各自巡視其所領學生齋房曾否打掃潔凈門窓曾否開通牀桌器皿曾否修飾整齊各學生曾否穿戴齊備屇早中晩飯時各領班學生一律到廳會食講課時卽帶同本班學生齊集講堂聽候教習授課課畢仍各領本班學生回房温習夜間值日領班應到各房巡視是否在房温習至就寢時值日領班於十點鐘時應巡視各房曾否息燈第五節學堂所定寢興食息各鐘點均以鳴鐘爲號值日領班專司此事第六節功課各點鐘必須按時齊集不得稍有遲延如叅差不齊惟值日領班本領班是問第七節凡照料學生起居及規矩約朿係值日領班專責或或有不同尋常之事須有數領班公同辦理者則各領班應聽值日領班調度第八節領班學生旣爲一班之長其功課自應較優於諸生堂内章程亦應格外遵守如每月堂課屢列一等或犯堂規而記大過者除扣奬資外應革去正額領班降爲學生卽以學生之屢列優等或得大功嘉獎者　補外課領班外課學生亦照此辦理俾知儆戒而昭董勸第九章接見賓客例第一節凡有賓客來堂由傳事報明由委員迎至客廳欵待有願覧學堂規制者於星期日可先報明由委員及領班導引如有擅目引入齋房者查出記過一次此章程仍未完 
 
 

Page 14

 
 
[光緒二十八年八月二十五日京報全録]  
　　宮門抄諭旨均録前○四續前摺○淮安關監督世奏爲報銷前監督任内飯食罰倍銀兩儘收儘放並無餘　及本届養廉動支正項緣由片○又奏爲前監督任内徵收加徵菸酒稅銀存庫候撥片○山東巡撫周奏爲上游民埝秋汛漫溢成口設法堵合片第二節每日功課未畢不得引客入講堂教習亦不得於功課未畢以前會客第三節其有謁監督教習委員者如功課未畢亦須繞避講堂延入旁室接見或卽在客廳接見以免躭誤課程第四節凡學生不得與閒雜人等私相往來惟親族准許到堂看視仍須俟功課畢時方能通知本學生出至會客所相見不得引入齋舍若在講堂時不許私出接見尤不許在堂讌客第五節如學生有疾不可以風准親友入齋看視由領班引入第六節客廳上懸功課時刻單來客一見卽知能見與否如現時無暇候否聽客之便第十章閱書報例第一節學堂未設藏書樓以前先擇一室存儲中外各種圖籍羹置備儿案派人經理以便學生前往查閱所藏之書均分兩類一爲查考之書祇准學生赴該處查閱一爲誦習之書准學生借歸齋舍摘鈔只許一二册還書再借惟須向經理人言明出具借單定限繳還逾限卽由經理人前往查取倘有損失責令借閱之學生賠償第二節藏書室内並存儲各種時務政學報章准學生於功課之暇前往披閱摘鈔以廣見聞惟不得携入齋舍第三節藏書閱報處並不准吸烟談笑致誤他人閱看工夫第四節所有書籍圖器報章係備學生講習考騐之用不得携出學堂外人亦不得向學堂私借違者議罰第十一章開學放學給假例第一節每年春季以正月二十日前後開學小暑節放學給暑假至立秋節後開學十二月十五日前後放學給年假第二節恭逢慶辰令節孔子先師聖誕各停課一日每月房虚昴星四星期各停課一日第三節凡星期三及星期六下午亦係停課但是日三點鐘至四點各學生當齊集一處候教習考論時務第四節業精於勤學生除例假外無事不准請假如功課餘暇有要事必須出堂旋卽歸來與功課無礙者准其塡明假單因何事出堂請假若干時具載明白送呈值日領班發給驗單交號房掛號必須按時回堂銷假如過時不回由值日領班查報記過一次如因逾時而誤功課者由領班禀明教習核辦如自料與功課有礙必須俟教習核准方得領憑單出堂如無憑單私自出堂者查出記過一次第五節學生家有大事請假二日以上者須告知領班轉禀監督及教習聽候核准十日以上者禀候監督轉禀總理核准方能領驗單出堂必須按期回堂銷假如過期不回記大過一次過期三日卽爲不遵堂規怠玩功課由總理禀報巡撫將該生除名第六節學生家有大故父母之喪給四十九日期服十二日大功三日小功一日如能鄭重功課移孝作忠不俟期满回堂者亦聽第七節學生如有疾病當卽告知值日領班可以暫免其功課並一面速卽轉　教習教習卽知會委員會同領班騐實准子停課撥醫調治倘係託病除飭令仍進講堂外記過一次第八節學生病重須出堂就醫者由委員及領班騐明屬實准子給假出堂如係省外之人送至養病房醫治現在未設養病房送資善堂醫治以一月爲限第九節學生有家在省者必先於文案處註明准於星期六晩回家住宿歸省父母以次日回堂以備應課其無家在省者不得在外住宿以禁游蕩第十節暑假年假限内各生俱令回家概不留堂其實在道遠不克言旋省城又無親戚可以寄寓呈明情願留堂過夏過年者由委員查明委係終年在堂從未曠假外宿及犯規記過之案始准酌留倘於酌留期内不守堂規者加等懲罰第十一節學生留堂肄業期内有應小試者准假一個月縣府試概不准假俟院試時由學堂給文咨送補考查縣府試例准補考鄉試准假一個月中式者須料理會試等事曠日必久應卽開除凡院試鄉試塲内所缺功課到堂後仍須補足其生員歲科試概不准假凡遊學在外例准聲明補歲考第十二章考課奬資例第一節每月堂課發奬資銀一百兩獎資多寡以等第高下而定等第高下又以分數多寡而定堂課等第則憑一月之總分季考等第則憑一季之總分大考等第則憑一年之總分等二節每年十二月除正六兩月無課二三四七八十冬此七月爲堂課五九兩月爲季考臘月爲大考如逢閏月卽加一課第三節月課高下分爲三等優等重獎自四兩至一兩五錢止臨時由教習批定特等無名獎銀一兩一等無獎總在奬資一百兩内核發第四節每月課餘銀若干卽存作季考及年終大考優等特等之加獎季考加獎每名約加銀五分之一如獎銀一兩加銀二錢大考加獎每名約加銀五分之二如獎銀一兩加銀四錢一等無獎故亦無加如有不敷卽以每年學生請假未考之贏餘或開除未補之火食及每年學生之罰款補足第十三章经功過賞罰例第一節賞罰之例最宜嚴明庶學生知所懲勸堂中賞罰功過由監督教習秉公辦理第二節凡應記功過之學生由監督教習分别牌示第三節學生如能恪守堂規一月中無過失者記功一次如能勤謹功課一月中無一次假者記功三次作一大功由監督教習會同呈由總理轉呈巡撫傳諭嘉奬凡記功學生偶有過失准其相抵第四節學生有犯堂規由監督會商教習記過一次有犯教習學規由教習會商監督記過一次記過三次作一大過如一月而記兩大過是自甘暴棄不堪造就無疑由監督教習會同呈由總理轉呈巡撫將該學生除名第五節學生每記一過罰扣一月獎資銀五分之一如奬銀一兩扣銀二錢記一大過罰扣一月將資銀五分之三如奬銀一兩扣銀六錢無奬者記過一次罰繳火食銀三日記大過一次罰繳火食銀九日此項罰欵即爲堂中公用奉硃批覧欽此 
世綱片再淮安關向有飯食罰倍二欵留爲充賞公用之需於咸豐二年調任監督文謙奏經部議儘收儘放如有墊用正項之員卽由接任監督查明叅奏等因奉旨依議欽此兹查前監督金督任内自光緒二十六年十一月十二日起至二十七年十一月十一日關满止共收飯食銀七百十七兩六錢六分二釐查出漏報罰倍銀一千五百五十五兩六錢六分遵照奏定章程儘收儘放並無餘刺銀兩又淮安關正額項下例應提存辦公銀一萬兩本屇稅課短絀無欵動支所有准宿海三關委員養廉飯食銀八百九十二兩八錢業經照數給發遵照部議如提存辦公無欵在於正項内支銷奴才覆查無異除造册報明户部外謹附片具陳伏乞聖鑒謹奏奉硃批户部知道欽此 
世綱片再案奉户部劄開因備餉需奏請將菸酒兩項按照正項稅銀加徵一倍另欵解部奉旨允准通行欽遵辦理等因在案兹查前監督金聲任内自光緒二十六年十一月十二日起至二十七年十一月十一日關满止計一年淮宿海三關徵收加徵菸酒正稅統共銀一千三百五十八兩二分存儲在庫聽候部撥奴才覆查數目相符除造册報明户部外理合附片奏明伏乞聖鑒謹奏奉硃批户部知道欽此 
周馥片再上游沿河各屬民埝如壽張縣南岸之魏莊北岸之大寺張莊米家徐家劉橋范縣北岸之邵家集邢沙窩　莊據上游總辦候補道崔鍾善曁各該縣於八月初五六等日先後禀報均因秋汛水大豫省來源過猛以致漫溢成口雖係民修民守例不開叅而被災情形如何殊爲懸念經臣諭令藩臬兩司派員前往查勘量爲賑撫以免小民失所仍責成各該地方官指率紳民赶籌堵合並設法疏消積水免致久淹爲患理合片具陳伏乞聖鑒謹奏奉硃批覧欽此 
 
