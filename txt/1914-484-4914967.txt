# 1914 - 484 - 4914967

 

Page 1

 
 
遊記 
[羗海雜誌（四十五）（生入）]  
　　聞島番數萬人咸資游牧爲生竟有不榖食者茹毛飮血能終其身此種人不輕上岸其常入内地者每冬結伴驅馬駝牛羊負島中物產踏氷而渡赴邊邑辦買糧茶與布疋足周歲之食用行不携鍋帳自山口至岸邊一日不能逹岸中途須露宿一宵披毳衣拳手足倚牲畜而假寐飢則啖羊脯牛馬吮氷而飲無食也不可一處宿不敢通宵睡且行且止一夜數易其臥處毎起有一二熟地理識氷性者爲之前導騐明水淺氷堅處指揮衆人息裝相距務疏占地廣遠派人輪流巡邏遇有氷融水淹呼衆起行一程再息不則人畜氣聚氷塊易泮不陷溺亦僵仆也不則牲畜因飢而横逸匪類乘機而伺竊也駝馬常往來氷上者亦識冰性息片時便仰首長鳴驚人醒而他徙如從内地還山人畜負重行程滯頓或在冰上行三日而兩宿焉還山之期務在立春以前遲則東風解凍盈盈一水不得渡矣或於入口之後貨物寄頓歇家先赴寺院朝佛事畢忽忽冬過而不能返者有之則寄食於寺院不則行乞於道上流落一年而後得還西寗有童謡歌其事率皆鄙俗不足錄錄其可誦者一則亦採風問俗者之樂聞也其歌曰（毛牛毛毛長要到西寗來辦糧西邊望天竺東邊望地獄西家吃饃東家哭一步氷兩步氷走到西寗城城門打三更南無南無阿彌陀先點塔山酥油燈酥油燈點一鍾月朗下不來掌櫃好自在酥油燈點兩鍾相公莫打盹趕早開店門酥油燈點三鍾糧價說不開斗行全不睬酥油燈越點越明亮糧食散早場毛汖站後頭哭的兩眼淚汪汪爺娘少生兩隻脚一步一步望西哭西天走不到東天下地獄）其詞不文而形容頗盡致也交易無錢鈔以皮毛土產作抵奸商收買番貨往往故低其價待至臘底番民情急思歸不及再待不得不賤價而售此種惡習乂以歇家爲最甚貨入彼手勢難索還祇聽其上下其價而已此當事者宜查禁嚴懲以驚奸頑而恤遠氓者矣 
　　逐水草而居者論其暫則數遷其地論其常則四時有一定之地夏日所居曰夏窩子冬日所居曰冬窩子夏窩子在大山之陰以背日光其左右前三面則平曠開朗水道倚巨川而尤擇樹木陰密之處冬窩子在山之陽以迎日光山不在高高則積雪又不宜低低不障風左右宜有兩埉道紆迴而入則深邃而温暖也水道不必巨川巨流易氷溝水不常氷也論者謂塞外秋後燒荒每在矌野具有深意秋後番帳羣徙於山内平地蒭草最易召寇焚之以絶匪蹤一也矌野無垠不辨路徑焚之則支幹可數二也草爲瘴癘所聚焚之則雨雪易消寒瘴不生三也秋草自枯自萎一經霜雪腐溼狼藉下次荆棘必生焚之以祛潮穢以除稂莠四也秋草高長地氣易洩焚之以培地脉春芽可以滋長五也因此數者是以付之一炬視不甚惜初冬時候平地竟不見一帳入亂山深處則人煙稠密畜牧充盈恍如桃源世界近邊蒙番帳中漢人每寄其子弟令其服役數年蒙番之言語動作風俗耳濡目染久而習狎以備行商番地或充作歇家夥伴蒙番視之愛逾已出世之歧視他人子負人甩託者可以愧焉亦有贅於彼族者生子或還　不還惟其意也 
 
 
 

Page 2

 
 
時評 
[兵（冷）]  
　　兵强者之所懼而非弱者之所畏也斯言也驟聆之未有不笑其無理者然而深思之乃有至理存焉 
　　何則所謂强者以有兵力也我有兵力而人以兵力來臨則必戰戰而敗則我强也毀矣若弱者則無兵力者也無兵力則决不以兵力抗故以兵力臨而其求可得也即不以兵力臨而其求亦可得也不以兵力而其求可得仍以兵力臨之徒增弱者之憤懣而己於事實無益也故曰兵强者之所懼而非弱者之所畏也 
　　夫國之不亡必有所以不亡之故若恃兵力而不亡者兵力去則國亡隨之矣若原無兵力而國尙未亡則其國之不亡斷非糓其兵力所能亡之也故亡强國以兵亡弱國不以兵也故曰兵强國之所懼而非弱國之所畏也 
　　日人佔濰縣以東之膠濟鐵路而必以兵此戰之深惑也 
戰事要電 
[其一（本舘特電）]  
　　北京電昨下午續有日兵五十到濟日領事云只佔車站决不他往現濟南人民雖恐慌尙安謐日改名膠濟路爲膠靑 
　　北京電日兵在即墨捕美訪員柏某擬鎗斃經曹知事保釋 
　　北京電龍口分關職員已回局辦事日司令允不派員駐關查驗凡軍需品由司令部出證明書登記後卽放行惟商品仍照章納稅但其下級軍官常因要求免稅齟齬現交涉員又提出四條與日領交涉 
　　北京電進步黨辨明新聞報載該黨主張中日合邦絶對謡傳評爲賣國之主張亦並無派丁世嶧赴魯游說事 
　　北京電近日本檢查報紙甚嚴此間日訪員電述華人所稱日兵殘暴事例者均被沒收 
[其二（英人字林報專電）]  
　　北京電日兵不理會中國抗議沿濰縣以西膠濟路線進行致使前說之和平辦法爲之無效中國惟以嚴厲之抗議對付日兵佔路之舉今日又向日使署提出抗議謂日兵不應佔據濟南車站並要求撤兵及答覆以前之抗議戰事未完之前和平管理議路之辦法本可爲雙方所承認今日本竟以反抗華人爲務誠不幸之事也（七日） 
[其三（英人特約路透電）]  
　　巴黎電據今日下午公報宣稱我軍左翼戰事仍極激烈雙方陣線現展至蘭斯及拉巴塞境内且有馬隊甚衆戰於亞滿蒂愛故陣線益爲延長松姆河末斯河間之戰局無事可報華愛佛境内之敵軍稪圖阻止我軍進行失敗而止（七日） 
　　巴黎電晚間十一時發出之公報謂除聨軍兩翼擊退進攻之德軍外陣地一帶極爲沉靜德軍馬隊在聨軍左翼前被驅出列里者刻在列里之北爲聨軍所阻聨軍前在霞爾萊及洛瓦葉間退讓之地現己復得聨軍已在戰地中央某地點前進聨軍右翼無事可供紀載（七日） 
　　亞姆斯特丹電據德國公報宣稱法軍仍圖抄攻我軍右翼我軍隊線已展至亞拉以北我軍先鋒隊已興法國騎隊在列里及蘭斯以西相遇我軍在亞拉亞爾培爾洛瓦葉迎敵法軍者迄今未分勝負（以上爲德國公報之言）他處均無變動德人聲稱會在俄國波蘭俘敵多人獲砲多尊（七日） 
　　愛姆斯特丹電德軍司令遣兵官一人於今晚七點三十分鐘時執白旗至盎凡爾聲稱德軍將於九點三十分鐘開始砲擊盎凡爾故逃出盎凡爾而往荷蘭邊界者甚多午時比政府移至哇斯丹（七日） 
　　北京電英外交部昨日發來官電如下據陸軍部宣稱瓦斯河北及蘭斯地方會見大戰戰線其他地點稍有進退各消息均頗滿意法軍從戰極爲勇敢德軍攻擊盎凡爾者業已前逼比軍抵禦極力海軍部宣稱海底濳行艇Ｅ字第十號在愛姆斯河（普魯斯西）外以魚雷炸沉德國㓕魚雷艇一艘後安然駛回（八日） 
　　東京電德國巡洋艦戈瑪蘭號及砲艇兩艘已在膠州擊沉（七日） 
　　北京電俄使署通告路透電社謂東普魯斯省邊界之德軍得哥尼斯堡援軍之助後仍堅守佛拉狄斯拉伏至拉其之陣線利用乾爾洛干茄湖澤間狹窄之山隘以禦俄軍兩軍先鋒隊已在維斯土拉河對面哇巴土扶及桑杜米爾境内交綏俄軍已在卡巴西安山塞洛克之西擊敗奥軍分隊擄獲麥肯沁砲及敵兵多人俄軍曾在距匈牙利京城蒲逹配斯杜東北一百五十英里查里伐奪獲炮隊軍裝所一處及運送火車數輛（七日） 
　　彼得洛格勒電公報謂東普魯斯德軍後隊已得援兵甚衆刻正在交載中俄軍維斯土拉河戰地者其先鋒隊已在哇巴土扶桑杜米爾兩處獲勝俄軍在塞洛克河卡巴西安山地擊敗奥軍擄獲快礟敵兵並在芒開克斯左近（甸京東北一百五十英里）奪獲砲隊軍裝所一處及裝運車數輛（七日） 
　　彼得洛格勒電俄境重炮隊接續轟擊泊里齊米塞爾漸將砲台城鎭轟毁城中房屋爲砲火所焚者甚多奥軍擬救該處防兵之計劃悉已失敗且受創甚重（七日） 
　　倫敦電加拿大第一隊巳抵英國將往内地訓練營以作實地戰爭之凖備（七日）　　倫敦電坎拿大决議招募第二遠征軍派往法國（七日） 
　　倫敦電英國三島九月份入口貨較上年同月減少英金一千六百三十三萬三千七百八十八鎊出口貨減少英金一千五百七十五萬零七百六十三磅五穀麫粉製紙生料及生羊毛入口之數均增（七日） 
　　東京電官場布告靑島德人砲火現已薄弱德人擊留汽球之繩已被割斷氣球已飛去（八日） 
　　雲南府電　雲南府宣佈戒嚴令之說不確此間大局如常（八日） 
[其四（德人德文報專電）]  
　　紐約電盎凡爾東面白洛向及寇賽爾砲台（在瑪斯歇爾特運河與盎凡爾及里愛爾至洛爾芒鐵路之間）已爲德軍佔據盎凡爾城旦夕將下（七日） 
　　紐約電法軍左翼已展至亞拉之北且在蘭斯及拉巴塞之間與德軍右翼大戰德軍右翼已得援助現圖包圍法軍（七日） 
　　紐約電德軍復擊退波蘭俄軍已於加里西亞省邊界之北渡維斯土拉河且在茄洛凡士戰勝俄軍（七日） 
　　紐約電奥軍已于克里哇斯法爾伐完全擊敗俄軍（七日） 
　　紐約電　德國齊泊林伯爵預備以飛船攻擊英倫（七日） 
　　鈕約電英國已運印度回兵入法蓋恐彼等蠢動故調離其本鄕（七日） 
　　北海電法軍官一百五十員兵三百三十名携野戰炮六十七尊麥肯沁炮四十七尊已離海防赴西貢乘瑪格蘭輪船前往馬賽法屬印度支那一方面目下難得確實消息法員檢查極嚴不准消息外傳（七日） 
　　濟南電昨日有日兵三十名佔據濟南車站豫料今日尙有日兵一百五十名開抵此間（七日） 
　　北京電中政府已向日本提出第三次抗議措詞頗爲切實要求撤退日兵參政院對於日本之舉動頗爲不平謡傳雒口有華兵七千日人如圖渡過黄河則將與之對抗政府明日將答覆參政院之質問（八日） 
　　北京電大公報謂政府命山西河南東三省將軍豫備協助山東省之陸軍（八日） 
　　北京電英文北京日報載稱陸軍參謀部通電各省武員嗣後禁止外人入中國軍營砲台船塢無線電局軍裝庫等處（八日） 
[其五（日本領事館電）]  
　　上海消息靑鳥日軍公墊以（一）敵軍之砲擊仍晝夜不絶綜合各種情報敵艦哥爾墨浪號之外所有炮艦二艘似亦經沉沒十月三日以來已不見該艦之蹤跡（二）我軍一支隊於十月六日夜半行抵濟南在該地將機車約三十輛客貨車約七八百輛由我車部隊管理此外在全線路由我軍所管之車輛不下一百數十輛鱟山及博山附近之礦山似乎數日前已由德人毁壞坊子炭礦略爲完全（八日） 
[東方通信社電]  
　　東京電公報云七日德軍之繫留氣球由伊爾基斯山上飛翔不意繫繩中斷飄揚空中我軍驅逐艦即行追其蹤跡（八日） 
　　東京電公報云本月三日五日兩日我航空隊飛揚於靑島炮臺市街港灣之上偵察一切並擲爆彈六日我軍艦隊會　英國軍艦向伊爾基小于台（譯音）兩山之敵猛繫（八日） 
　　烟台電日德兩軍相對現僅距離約四千米突與二千五百米突之間日軍由浮山之高地可以瞭見敵軍狀况又德軍之礟擊晝夜不绝不久當有快報（八日） 
　　東京電濟南電云日本木村隊長聲明軍隊不出車站之外德人退出官舍時有中國匪徒乘隙掠奪財物巡警不能制止機關車内之要部多爲德人取去藏匿濟南德華銀行（八日） 
　　東京電膠州濰縣間火車已經開行以爲各國人乘車之便（七日） 
　　東京電昨日（七日）美國駐日大使聲請日本外務省說明日本出動南洋艦隊之行動加藤外相答以不過欲期美國及南洋通商航海之安全必將德國海軍掃討並使其失根據地美使亦深見諒美國一時疑惑今事卽明遂即鎭靜 
　　東京電日本防務會議原擬增設陸軍二師團及戰鬥艦八艘巡洋艦八艘之二艦隊並配齊驅逐艦潛水艇惟因財政關係决將增設陸軍二師團緩至大正四年着手（八日） 
　　東京電本年計畫之海軍費旣定爲一千五百萬元今决支出至一億三千萬元因建造戰艦三艘大號驅逐艦潛航各十艘也（八日） 
　　東京電俄國向日本定造機關車五十輛 
 
 
 

Page 3

 
 
貨車千五百輛日本鐵道院已允許（八日） 
匪警專電 
　　福州電福建安德縣現有匪首陳塔勾通漳浦匪首黄桃各聚黨四五百人殺官起事許巡按使已由省撥派新兵一團前赴剿辦 
　　長沙電湖南道縣會匪李園柱日前領悍股六七百人攻奪城池璨經伍使剿平李國柱脫逃未獲 
　　奉天電奉天東邊濛江鬍匪屢滅屢起居民逃避一空張將軍特調馬統領帶隊防守 
　　成都電川邊變兵以政府欠餉爲辭到處煽惑大有鶴唳風聲之勢張鎭守已電胡將軍請速撥擬不然邊局不堪設想云 
　　長沙電趙春霆現經軍灶課訊問確有通匪寳據已將口供詳請中央核奪 
戰地快信 
　　濰縣函　日本兵隊二百人三號晚由濰縣車站向西進發因德人先將鐵路橋梁毁壤多處故日軍車行未久即改步行沿途佔據車站普縣日本國旗今日已到周村惟除把守鐵道外尙無騒擾情事濟南　間有遷家者人心尙安 
　　濰縣函九月三十號日軍大隊猛攻四方一帶高地前傳已經佔領現悉尙未得手是役日軍死傷約數千人多係觸電線地雷而死已有數日未用大隊進攻德軍死傷數未詳 
　　烟台函　近日日軍在勞山灣王家莊口與海面艦隊往來不絶靑島已完全被圍日軍云指日可下惟據軍事家言德人糧械甚足恐非數月不能攻破 
　　濰縣函日軍金澤帶官四人於昨午至張師長處回謁當經師長等接待以禮盡情而散據前方探報敬日在城陽見有日軍移尸二十餘具徑日日軍由流亭渡河近租界採梨誤踏地雷轟斃三百餘人是日有日兵在卽境宋家莊調戲民婦鄕民攔阻被刀傷四人宥日在　子欲索婦女伴宿未遂被鎗斃一人以上二案均有鄕人奪有軍衣帽爲證已報縣向兵長官交涉是日並探有日軍步隊八百餘名陸炮二千餘尊由大沽河向卽墨道發聞沁日有激烈戰鬥之說云云此間日軍今早八點開車七輛裝載木柴等物派兵運赴南流下七點又開火車三輛赴坊子再膠縣看守城門日兵經該縣知事交涉現已撤去人心稍安 
要聞一 
[山東戰區之實况（三）（仲遠）（本舘戰地特派員）]  
　　山東半島之形勢攻軍假道之原因 
　　日兵經過之路線靑島海海陸之包圍欲知日人假道攻德之原因不可不明山東半島之形勢半島界於黄海渤海之間海岸延長港灣甚多南岸之膠澳與北岸之威海芝罘其最著者也芝罘之西二百餘里黄縣西北有龍口焉水深土肥氣候尤佳爲全國口岸之冠本年春間甫由政府命令開爲商場龍口稍西又有石虎嘴海廟後虎頭崖諸口皆屬萊州半島山脈起於長白經遼東半島逶迤西南越海而來結頂於泰山惟膠萊之間河流貫注山脈中斷故由龍逹膠似屬隔海實爲坦途膠澳爲南北兩土股合抱而成南股山勢偪仄殊鮮實用北股前臨深港後負勞山形勢特勝（北股之東近租界線處有王家莊口近環界線處有金家口皆爲此次用兵要地）德人所劃租借地在北股者西起陰島東迄勞山灣延袤僅三四十里不足盡扼諸山之險故又有所謂環界者（日人謂之警備區域）包膠高卽三縣而有之無事則主權在我有事則德可自由調兵更有膠濟鐵道深入腹地以爲運兵轉餉之助其用心可謂深矣設備可謂完矣孰意此次用兵非但鐵道不能利用環界不能保持且並租界地内流亭四方一帶之高地勞山灣前之口門亦不能固守焉孰謂人事可勝天命哉 
　　日人自八月下旬以第二艦隊封鎖膠澳海面後不於附近之沙子口及稍遠之王家莊口金家口登陸而必繞越成山角之險泛舟渤海而後由龍口登岸又陸行二三百里以逹膠澳者蓋有數原因焉一因沙子口距靑島太近砲力所及王家金家二口或礁石森羅或淺沙淤滯戰艦皆不能停泊起運重件殊多不便惟龍口爲天然良港由此登陸旣爲德人兵力所不及防而南行二百餘里悉屬大道最便軍行且分兵以趨坊子則德礦可得大隊以臨膠卽則德路中斷不折一兵不煩一砲而靑島已成坐困之局其計畫可謂極工傳聞日軍到龍口之初適値大雨兼旬龍鎭市房倒塌無算日軍反出重價以購旣倒之屋其後陸續來日本商人數百並帶有婦女數十口現在已設之商店亦有數十家之多並聞日軍此來帶工程隊甚衆將由龍口修一輕便鐵道以接膠濟名爲軍用寳爲將來展拓路權張本果爾是其用心之深尤有甚於此者鳴呼非記者所欲言矣 
　　日軍九月二號在龍口登陸後即將鎭市全佔越數日設司令部於北馬派騎兵二隊分赴招遠掖縣探視德軍情形其赴招遠者經萊陽之孫受村等處以至卽墨山路崎嶇不便輸運後不復用此路赴掖縣者由平里店渡河經掖縣城及縣南境夏邱鋪至平度屬之高望山分爲二路一正南經蘇村十里鋪一偏西經店子門村皆會齊於縣城由縣城再分三路一東行經古現折而南經冷哥莊以入卽墨一南行經蘭底崖邱以入膠縣一東南行經鐘哥莊瓦子邱以至卽墨屬之南村車站此路坦平最利行軍嗣後大軍皆由此路前赴卽墨日前司令部由即城移往柳亭更由柳亭進駐李村我服日人進兵之速而德人因兵少不能遠出設防獪死守靑島其愛國之勇尤令人可佩耳 
　　膠澳海面自八月二十七日日本第二艦隊司令官吉籐定吉宣告封鎖後海上之交通久絶靑島防軍所需糧草全恃陸地之供給今則日軍之沿膠濟路線者已進至滄口四方一帶而勞山灣之王家莊口亦爲日軍佔據以與海上艦隊聨絡日前英兵九百即由此登岸並有由此築一輕便鐵道以逹柳亭之說是靑島之内地交通亦已斷絶惟全澳之面積甚廣或可由灣内水道與高密西南方面交通然日軍斥堠隊由膠州出發者上月三十號已至高密城南三十里之新莊次日至柴溝聞已向諸城沿海一帶進行果爾則海陸兩面完全封鎖之期當不遠矣 
[日兵待遇英人紀]  
　　文滙報特别訪員二日由烟台來函云余頃由卽墨抵此同行者有德敎士等若千人余等曾在卽墨爲日兵軟禁余爲確實目覩之人故余不得不謂吾英同盟國之軍官若僅因德人稍涉嫌疑而施以此種待遇則殊不合情理也余英人也何以竟與其餘三德人及其中二人之眷屬受同一之待遇余姑先述其原由以告閱者余奉膠州華員之命出境且見沿路華人有仇視英人之態度故抵卽墨時即知不便留居卽留居亦必受華員種種朿縛乃决計赴德國敎會以爲吾英之敵人如能以余之潔白而見容則華員自無異議既抵認皆出余意料敎士史虚爾士君邀余下榻其家余忻然允之基督敎之主義固常爾也日本斥堠初抵時縣知事曹君命史虚爾士君移居城中蓋恐日兵悞會致有未便居城則可就近保護並以官學堂之屋居之余與史敎士同往史虚爾士敎士離家之際方期數日之内即能復回蓋華屋之不安寗二小孩所需之物諸多缺乏雖暫居數日已令人難堪矣詎意翌日歸家之望頓絶日本軍官已佔據敎會之屋雖准史處爾士君將應用之家具什物移去然以居住八年之家一旦分裂誠足令人傷心也德人寓官學校内不敢出門一步以免爲日人疑充間諜庽校者除史虚爾士夫婦及二孩外尙有靑島中國海關之白特君率其華婦及一小孩預料靑島被圍不過一二星期故退至戰區外最近之地點以候回任辦事尙有巴維士君者亦在中國海關辦事者也因會娶日人及其他事故故免除軍役史虚爾士招之同居諸人於日兵抵境時自願隠居卽墨官學校固斷無間諜之嫌疑也然卒不能脫此嫌疑者良由縣知事好心悞用喝力令德人不與日人相見之故諸德人後接通告令於縣知事前見一日本參謀官乃遵命而往歷兩小時之久參謀官名山田曾留學德國頗爲温雅見諸德人後即言德日不幸啓釁被望靑島德人能見機早降蓋日人必攻克此地而後已且承認德人解釋庽於卽墨之理由謂一二日内可准復回敎堂諸堂德人欣然稱謝而返詎意樂未去懹而禍已臨前是日夜半余聞華僕奔入謂有日人數名到此時余患痢疾甚重臥床不起燈光之中見來者爲中村中尉及通譯一人狀類西班牙頭等之學士余謂余爲英人而彼等不解余言屢問始知繼乃招諸德人自牀起一一盤問日本軍官乃謂今爲防堵諸德人與靑島德人互通消息及爲保護彼等免爲日本得志之兵騒擾起見當於門前置衛兵數名且問曰此其爲文明辦法否可得諸位之允許否吾等乃勉强允之旣而始知日本衛兵非駐門外乃駐廻廊且令勿閉寢室之門夫侵犯秘密爲子身者所惡矧有眷屬者乎晨間吾人復悉西人及華僕均不准自由行動日本衛兵無一能操華語及西語者且無軍官率之以手向之作勢乃准吾人進食對於華僕則恣意恫嚇有欲行動作事者則即受鞭扑惟於前夜之軍官續來時吾人稍可自由道其出門則又故態復作矣其因命令未周仰因别有原故不得而知也有時且不許德人至其私室某晚史虚爾士曾至余室余見其順受凌辱華僕受虐更甚余僕亦不能倖免當以食物進余時常爲毆擊有時且不准近余之前故往往呻吟牀席呼人莫應至數小時之久衛兵有時且利用開放門户之政策坐臥余室既無軍官復無通譯無從陳訴故惟隠忍而已憲兵隊長某且無分晝夜屢向德人盤問謂白特君及巴維士君必係間諜且以律師之口吻以誘二人入穽例如詢間二人豈視室家之利益尤重於愛家主義乎該員雖知余爲英人然視余若囚余出名片授之該員即向所從之下士官作號置入小嚢竟不能蒙其賞光一顧彼復盤問數語而去繼派彼之親兵來室搜查雖余之行李亦被檢視余向抗議且告以余爲英人然仍如同寓之德人一律看待計該員前後盤問共有七次之多後四日復經召至隊長駐處謂諸德人當即赴烟台敎士之眷屬亦須同往因何原由則未經述明也時余患痢未愈决計抱與諸德人同離卽墨途中備　艱苦不能盡紀冉者日本紅十字會醫士某及會中譯員待余及諸德人頗爲周至此亦不可不有一言以申謝之也 
[英報之歐洲第一次大戰論]  
　　大陸報云英國國家報八月二十九日登載戰事一段若出自中立國報界主筆之口又必以爲該報曾受德國補助費矣茲姑錄之於左 
　　戰事期間秘密兩字爲用極廣作戰之始參謀部種種計畫當然不欲令敵軍有所聞知嚴守秘密尙矣然此次通訊檢查員之所守秘密未免反害大局夫英國之所恃者兵隊之信用以及輿論之持平而已今檢查員之政策徒使人心惶惶𤍠誠頓減卒之人民視國家事咸有一種漠不相關之槪若我軍引退敵軍深追我軍究避入何地敵軍知之已𧛋而倫敦竟守秘密於敵軍固無傷也凡處此等地位自尊自重者應必直言無諱令大衆共知西歐之局危殆如是或能各盡其力作種凖備也 
兵士損失聨軍退避以及亞爾蕯斯羅任尼法軍之失利吾人以爲皆與戰局無甚關係者也其有最大關係者乃霞飛將軍之計畫現時完全失敗致法軍攻敵之舉到處不得施行簡言之法軍之心理本注意於攻繫而非注意於防守今者原始之計畫未行倐已轉攻爲守且戰且退邑復一邑事出軍人意料之外或者因此反使軍無戒心亦未可量軍人拒敵於比境以及亞爾薩斯之希望至是徒成畫餅祇得保守敵軍進攻巴黎所必由之路而已 
戰事之時政治上之行爲往往亦有莫大影響似非軍人所深悉者法軍進攻亞爾薩任尼是否可謂政治上的行動誠一疑問惟法人在此稍有勝利亦未始不足以壯軍心鼓軍氣也　賀遜及美司斯士拉司堡一帶旣歸法有則千八百七十年之仇恨至是一雪似亦痛快之事顧開戰之始即作此不亟之務所費代價正屬不貲意者法軍或謂美司爲德軍所注意將以羅任尼之軍包圍德之左翼是法軍之用於此部分者極少當有三大營也 
　　今法軍敗矣所失幾逹萬人砲亦不下百五十尊軍事上之地位乃爲政治上之行爲所破壤矣 
　　再就比國之事而論比人此次遭殃究爲聨軍忽於政治上之行爲所致歟抑忽於人道上之行爲歟現時吾人咸知比人以聨軍置彼於危局之中不顧而去極不滿意彼輩　詰間云法軍何以進攻亞爾蕯斯英軍何以紥守法之北境而比國中央何以竟無一人相助耶 
　　聨軍之設施或有良好計畫存乎其中吾人固未敢妄肆評論惟無論如何就其實而言究竟毫無裨益也 
　　總而言之調遣法軍大隊阻德人之進行於莫斯河而不知德軍大隊乃由比京而入注意軍力於羅任尼以防德之左翼而不知德之右翼尤不可忽此霞飛之失策也蒙司之地固有堅韌之英軍極力抵禦無如法軍人數過尠卒不相敵中軍旣退右軍亦綦危矣 
　　俄軍進攻普魯土神速如是不久當能逼近柏林俾解巴黎之厄此爲吾人所額手以相慶者也然西歐之事吾人斷不可全託於哥薩克種（指俄人）之手吾人旣投入大戰漩禍之中爲治安計爲名譽計要皆不可不爲所應爲以躉吾分元戎吉靑納有兵五十萬人此時正可爲用也 
　　按以上所論係德與聨軍初次在比對壘事非現狀也 
雜評一 
[戰事盲誤（三十二）（無名）]  
　　法境戰事無變動比境戰事則比新都將陷而又遷新都俄奥境戰事則俄仍　俄勝而德則謂德奥勝而其外之新發現事則德　　德人將以　柏林之汽球隊攻英倫也其說果行與否及勝　如何今个可知若其說果行則英境亦有戰事矣是　戰事之躉衍無止也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[洛文被燬紀]  
　　紐約日報訪員八月三十一日倫敦專電云余於星期四午後自比京啟程今已行抵倫敦計此行在六百年洛文古城中僅有星期四夜兩小時而已時德兵正焚毁該鎭故將車客鎭閉車中不使見此慘劇但仰視天際火光旁聆德兵言論詳察拘往大營婦女之愁容及行將槍斃比人之慘狀而可知德人之行爲矣 
　　星期三日德軍下焚毁洛文之令星期四晨不魯塞爾（比京）德總督魯維慈將軍告余以毁城戮民之理由謂星期三洛文德國兵隊總司令在維爾旅館奥洛文市長談話時市長之子竟以手鎗轟斃參謀長及軍醫一人民兵同時響應者平民之服在屋頂俯擊街中之德兵比人並從盎凡爾運入快砲云云德兵佔據洛文已一星期各要道皆有兵駐守如謂比人運入快砲未免不近情下魯維慈將軍又謂德兵因以死傷者五十人故不得不毁去洛文言時憤然以拳揮去案上之紙續謂余曰維爾旅館建築麗今亦須付諸一炬惜哉 
　　十日前余曾在洛文時比皇及其隨員兵隊尙據守城中也洛文城築於十一世紀有居民四萬二千人　都以釀酒織造繡帶及製作敎堂飾物爲業洛文天學皆歐洲最著名者亦天主敎基督派之總機關也美國敎士肄業於洛文大學者頗多十日前余猶見美旗兩面高懸大學黄牆上洛文清潔幽雅有狹曲之街衢精緻之商店咖啡館散見於花園中向南房屋門前種梨樹果實纍纍拜葉扶疎興紅頂　窗白牆互相輝映洛文市政廳爲峩特建築物古雅絶倫其結構布置處較諸不魯塞爾市政廳尤爲佳勝今已百年會經後人大加修葺其對面爲聖　爾大敎堂建稚十五世紀者規模偉大多古代雕刻物洛文大學藏書十五萬卷左近有台敏神父銅像台敏前在夏威夷島癞瘋之地傳道英國詩豪斯选芬森會賦詩以咏之凡茲建築品今悉成灰燼如炸裂彈丸然偶像畫册雕刻古書紀述諸珍品皆不復存於人世矣破壤家之罪過誰能爲之辯護乎美兵入墨西哥境時爲墨人所擊未聞美兵焚毁墨城也即使美兵焚毁之尙可以金錢规規復其舊狀若洛文及其人民之巧工爲世界所僅有决非可以金錢規復者也德兵已以火炬炸藥斷迭比人之精華今雖以德皇所有之良馬精兵亦不能追回其舊狀矣 
　　車至洛文時繁華地點已全焚盡烈火延燒至車站對面之大街是夜無風炎燄　起如柱德兵由城心至各處縱火無一街一屋得免於禍德兵言先在門口縱火火勢旣熾乃舍而之他不分敎堂商店居家無一能倖免　室内居人先令避出德兵將什物積爲一堆以火炬燃之比經年之積薔興歴代相傳之紀念物於是同歸灰燼比人倉卒之　不及挾其所有而逃也 
　　不及逃避者千百成羣德兵乘夜押往大營如驅羊然余等不准興洛文人交誤德人則集於窗口面有得色睜目直視口講指畫釋各事車繞行火城兩小時所映入余等眼簾者皆戰事上最可惡之氣象余於他處戰事會見有不擊無備不傷婦女不轟房屋者今洛文一役爲何等戰事耶直向無備之人民作戰向敎堂學校成衣鋪織繡帶者作戰向耕作田野之婦女及穿木屐在街　游戲之孩童作戰耳在灰色軍裝之大隊中有穿褐色軍服者約五十人一望而知其爲英國兵士蓋因衆寡不敵而被俘者神氣索然然尙鎭肅余悲其見囚而又喜其至此他日或能將其所眼見洛文之慘禍及德兵之所謂戰事者二具告世人也 
　　聖　爾敎堂及維爾旅館之亭塔尙聳立於高處其餘各屋逐層略低遥覩之狀如階級率皆頂墜窗焦有火熱全熄者有濃烟直起者有第一層已經着火而三四層樓窗幕深垂窗外置花數盆尙映掩行客眼簾者電燈廠爲火所燬時或火焰突上照耀車站無異白畫可以辨議時計秒針時或火勢衰又復昏暗僅有燭光德兵官身傍帶有電氣火炬車站中德兵皆着灰色軍服黑暗中幾如鬼物如不見其口中烟斗隠約有光腰間短劍時常閃耀則不知其爲人也 
　　車站外大路中則見無數比入連續而進女子蓬頭而泣男子負孩而歎旁有兇如狼之兵隊押送行在此滔滔不絶人羣中有比人若干乃往刑場就戮者一軍官止其前進登車演說解釋若輩應行鎗斃之理由並警告他比人勿復有所報復自貽伊戚云云 
　　露宿於原野之比人覩就戮者即其隣友親戚也其悲痛自不待言軍官乘汽車行車前有燈其狀若黑暗舞台上執燈而行之伶人此戰慘景誠有如戲劇中僞作殘暴之佈景見之者必不目信其所見者爲眞而謂天下安有如此事火光冲斗牛乃畫幅耳鎗聲出黑屋乃空鎗耳傷者非眞死於數分鐘内也室家之亂離非眞有其事也見此戰境慘狀者必以此爲一殘忍不文明之惡萝詎意天下竟果有此事哉 
[濟南消息]  
　　濟南之謠言近來省城銀價昂貴市面恐慌苟非設法維持於商業上將受莫大之損害聞日前商務總會特開大會　　維持方法乃有日本人某某等輕憎無稽之言以爲商務總會開會係密議抵制日貨事宜即有某日人前往質問謂此信是否確實當經商務總會告以日前開會乃因籌商維持濟南市面於國際問題并無關擊某日人始釋然而去 
　　歴城之驚惶歴城縣東鄕膠濟鐵路附近之王舍人莊趙家莊殷家莊陳家莊靳家莊張馬屯郭家莊八間堡等莊居民忽於四號晚間倉皇失措男哭女泣紛紛向南山一帶逃避迨到天明已十室九空詳詢原委則以是　有趙家莊某姓二人在王舍人莊車站遊玩誤聽謠言謂車站上執事人等均將束裝逃走某姓聞之趕緊奔回莊中傳知各户遂行出此等現象云 
　　膠東之籌賑呂鏡宇奉命督辦山東籌賑事宜後即電致靳將軍張振卿報告籌賑辦法云來電祇悉正在設法籌指適逢任命督辦山東籌賑事宜桑梓所關誼難固郤現擬呈請在津設立籌賑處在京設立辦事所勉策進行任重材輕時處竭蹶尊處規畫賑濟爲我導師弟擬布置稍定即當趙　請示方略募啓已列大名刋印後寄遞分布先此奉陳靳張二公覆電云江電祇悉膠東兵禍水灾流離慘苦紳民發起贊助團趕辦急賑正慚棉薄提倡無方今幸我公奉命督籌力任博濟關懹桑梓　佩莫名十縣災黎更生有望何日　濟乞先示以便派接 
[英法兩報對於日軍行動之論調]  
　　日軍侵濰之用意九月三十日法文北京新聞著一論題曰（靜觀其後）其文曰甚矣數月來月杪數日之不利於國際關係也七月杪塞奥决裂而歐洲風雲因之生八月杪日德宣戰而山東戰事因之起今又九月杪矣歐風西來謂土耳其羅馬尼亞及希臘三國將加入戰爭而山東一方面中日又嘖有繁言夫中日不和其結果或不致於决裂與吾人最有關係故吾人對於二國此次涉間題之原因及其性質不可不略施討論也中日不和之大理由在於日軍佔領濰縣處靑島濟南之間距靑島七十英里左右膠濟鐵道過之夫濰縣離戰地旣若是其遠日軍之强據該處其用意果何在乎現今日使館已電本國政府詢間理由以備答覆中國外交部之詰間後數日後即當有明文出現今先就鄙人意見所及載之如下有謂日軍佔據濰縣因該處係有關戰事之地位者此說在於可許興不可許之間蓋以膠州灣風雲尙在伊始難預料也惟就濰縣興靑島之距離論則上文秘論者似難認可况目下華人對於日本佔　車站一事亦提起抗議謂當中日兩國劃定中立地段之時山東鐵道曾說明由中國保護則此次日軍來濰其理由果屬何在鄙　以日本現正極力膨脹該國經濟上之勢力日本在華者近年來愈見增多其經營福建滿洲山東各省不遣餘力德人在山東實爲彼之大障礦濰縣附近富有煤礦故該處之佔領恐專係經濟上問題與歐洲英德之戰爭内寗實相同也近貴经來地球上各民族經濟發達一日千里則上號似非無理加以英人對於日本此次之舉　並不反對夫英國所以對於日本破壤中立毫不反對者　以無損於彼之利益也日苟欲乘歐洲多事之秋據山東爲彼軍事根據之地域吾知英人必起而抗議矣日本果欲經營山東經濟上之事業用必先使中國及山東居民對彼竩無不快樂之思想故吾謂日人不宜向濟南府進發蓋此舉为特毫無利益而且於彼將來商業上大有障礙也至破壤預定之戰爭區域一事日本罪不容辭彼日人固自謂日前所劃戰線實限至湘縣以西者總之二國目今尙無若冋之衝突中國軍隊興日本軍隊仍平安相處吾人不可張大其辭也中國素愛和平日本雖破壤中國中立然亦似無侵掠之熊度亞洲人民天性智巧善於钱交吾人於此事將來之結果姑勿妄論只靜觀其後可耳 
　　局外投函之激辭九月二十九日英文北京京報載有華人眼光中日本在山東之行動一篇爲某君投函京報之作節譯如下京報主筆先生鑒大作所言誠然誠然指九月二十八日京報論日人之在山東大作於日軍在山東過分行動之責任爲吾人所憤恨者發揮無餘華人之於聨軍旣極優待雖日軍强暴之報告無日無之吾人不出惡聲者明知日政府無管束軍隊之能力即日政府自身亦常窮於應付也而今則戰事初起時日政府所宣言爲維持遠東和平者其結果果何如也吾人當初已疑日本之行動然以爲旣與英軍連合則當不致失信於人孰知日本之踰越範園見若是之甚在中國初不願與之紛生交涉以欲盡力恢復國力也即將來力量充足中國亦不願爲世界禍首當此中國不欲以武力抵抗他人之時日本何竟强暴若是之甚乎日人旣責中國以援助德奥而己乃任意衝犯中國之中立鄙人敢告日本中國不能忍受過分之强迫如中國被迫而致演出世界之悲劇其責任不在中國也云云 
[北京政局之現勢談]  
　　顔使報告德人抗議駐德顔公使來電稱德外部照稱據最近消息因日軍已佔據山東省即墨膠州麟山圍等處中國政府並無何等舉動本國政府不得不提出抗議云云 
　　魯人赴呂宅求賑山東萊州屬現在巳有戰事萊屬名縣在北京爲商者甚多自得戰耗以財產攸關皆已紛紛回魯竟有得家信其宾產無存者悲慘情形實覺可憐每日赴呂海寰家宅求賑撫者實繁有徒呂君以賑欵有限災區廣關異常爲難 
　　派艦巡弋鴨綠江自歐亞戰爭開始政府爲執行中立並組特别警備於沿海由上海以至秦皇島一帶己調派軍艦分任巡弋日前奉天張將軍電呈政府以奉天辦理中立非常緊要加以黨人又有乘機勾結之消息除陸上防務旣經詳愼籌畫妥爲佈置外唯海岸由鴨綠江口至裹長山島一帶非有相當軍艦巡弋不足以費防禦應請政府酌爲調遣等語聞政府於張將軍此呈業予允准昨日（三日）特電駐滬海軍總司令酌派炮艦一二艘開赴該處 
　　接收意廠軍艦交涉前清宣統年開議復海軍曾在意大利訂造軍艦近已告成須將購造價値付清方能接收政府以現在無此巨欵尙未接收擬由承造船廠自行轉賣該廠以所訂造軍艦各國多不適用恐無承買者僅允拆卸砲位由彼轉賣其軍艦無論中國接收與否除砲位賣得之價外仍須由中國照交現正在交涉中 
　　儲蓄銀行已組織吾國人不明儲蓄之利益故社會經濟不能發逹而奢費之風益甚前者政府久欲創設儲蓄銀行以增助國民節儉之習慣近已著手粗俄籌有的確之資本由中國交通爾銀行輔同經營舉有董事五有爲方仁元陳同紀陳福頭伍少雲鮑宗漢諸君刻正在寗盡中大約日内即可開幕 
　　政事堂存記道尹前途各省電保以道尹記名錄用人員經總統批交政事堂存記者爲數已逹三百餘人之多刻　此項存記人員已經總統决定於本月内一律將其分發各省聽候委用其性質大致與前清候補道相同 
[哈爾濱通信]  
　　日前由東路載來德人甚多據云係在烏蘇里各處拘留者今將送至西比利亞安置 
　　俄東海濱省陸軍統制蕯維赤中將向駐紥於伯力城自俄政府宣布將遠東各屬之鐵路實行戒嚴後即任命薩維赤中將爲中東烏蘇里兩鐵路警察署長該中將於上月二十九日夜一鐘時抵哈即駐節專車内於三十日午前九鐘時始行接見各級俄官聞該中將擬將中東路線親行查閱一次 
　　直東兩省歴年前赴黑龍江省沿邊各金廠之苦工常在十數萬以外春去秋歸率以爲常近以山東戰爭消息傳逹該處於是各金廠苦工多先期紛紛返里是來自黑河返哈之輪船皆滿載此項工人船中幾無𨻶地 
　　本埠松花江水熱近來連日暴漲如再漲立水三尺即與上次之水相等惟幸天氣晴和目下無甚危險 
　　本埠新任道尹李虞臣氏於昨日接印各機關重要人物及各局處所之人員均往道署致賀其江局一差新總辦馬藎卿亦定於同日視事又江省觀魯金廠總稽查程蘊生氏日前乘俄船來哈當日即搭車至江省 
[卾省秋節聲中之戒嚴狀况]  
　　段將軍呂巡按近因武漢及各屬鎭市迭獲重要黨人均供認謀於陰曆中秋前後起事不可不嚴加防過爰於秋節之前五日（即上月三十號）即飭軍警加意戒備除漢口方面飭由杜鎭守使臨機調度漢陽方面飭由水警總監何錫蕃　同軍警加緊巡邏外省垣地方則責成北軍二師王師長鄂軍一師石師長警察廳崔廳長分撥隊伍幹探分途偵查迨中秋前一日市面警備愈嚴各通衢閙市皆有天津警察隊荷槍梭巡軍巡二署及財政廳官錢局機關皆有北軍駐紥守護入夜軍署附近街巷竟斷絶交通紥阻車馬往來該　商民之出入均須檢查盤詰並由武漠二警察廳出示論禁商民施放鞭砲烟火有不遵者即拿案重懲故中秋夜三鎭皆呈靜寂之象絶無爭放鞭砲兢勝者而賭博亦經出示嚴禁巡警有獲必罰鍰弗間其爲寫賭爲慣賭抑爲偶然游戲是以商民亦鮮敢公然開賭又鄂中有爲希望子嗣送瓜之陋習其事極爲鋪張　如迎神賽會每届中秋舉國若狂鼓樂游巡街甫茲巡警以現値戒嚴期間此種有礙公安耗費貲財之舉動亦應一律查禁是夜於途中攔獲送瓜者數起均科薄罸商民以未見有示禁明文大有怨言 
　　本屆中秋爲民國政府准人民仍依舊習過中秋之第一次武漢各官廳在公有員均放假一日軍隊學校亦停止操課江漢關稅務司並依前清舊規停辦公事是日之進出口貨不取關費武漢報章亦創新规休刋一日似情形宜若上下酣歌恒舞共慶花好月圓人壽矣乃默察社會情狀俱有一種不甚愉快之色蓋湖北人現已失其在政界活動之能力而目今官僚又無昔日賺錢之豐加以各屬旱荒成災商業復受歐戰影𧬰以故無論何色人什九均稱經濟艱咸視過節爲劫惟漢口商務停滯已久錢業亦並無大宗放欵期票在外故雖號稱固雖尙無錢莊商號之倒閉云 
[歐戰聲中之貴州特約員黔愚]  
　　㈠時局一瞥自歐洲戰事發生黔省以交通不便與民智淺薄之故社會表面頗爲鎭靜而政府則隠爲戒嚴以防姦宄戴巡按曾召集紳商學各界代表演說今日時勢屬各界力持鎭靜勿聽謠惑復延報界談話望編輯時審愼從事警察廳則於進出人等稽查極嚴軍隊之梭巡更無論焉此省城之戒備也各縣正値清鄕之後復整飭團防警備隊亦漸組織成立地方秩序可保安寗惟流民窮而爲匪日就屠戮則殊慘不忍言此歐戰後黔中大局之情形也至於社會上之被其影響則以貨價增高最爲顯著如洋紗煤油各種洋貨布疋價均驟漲而貴州輸出物品如牛皮桔子絲桐油生漆猪毛猪　木梳水銀及各種礦產等均歸停滯鴉片禁絶後所恃利源已極微末而遭此巨厄更難維持是誠不幸事也然也此種損失於無法之中尙可設法彌補至若關係於貴州將來之利害因此次戰事而不無停滯者則交通事業是已蓋貴州之貧由於萬山環繞交通不便工業復不發逹以致寳藏扃錮莫能掘發一切物品多由鄰省入輸出之品因有窒礙爲數甚少前聞政府與英商寶林公司訂約建造鄂黔鐵路測定路線由湖北沙市至貴州興義所訂合同業經簽押此路一成將與寗（南京）南（南昌）萍（萍鄕）一線相接而貴州交通之便利可知矣造鐵道旣通轉運便捷則黔地產物足供一 
 
 
 

Page 7

 
 
切所需者　　不有轉洲如　　之金石　之銀松桃靑　之鐵銻大定　寗之銅　　江口常江八　　　之硃砂水銀鎭　大定之漆棉　平都匀之松杉皆　　可考民生問題　難解决故北路於貴州之將來　係不小黔人皆希望速成今歐洲戰呈旣起建築之期不無推延黔人行計境遇如此但有日　愈下之勢蓋不惟將來之　展爲難即目前輸出物品全　停滯商業已屬奄奄不振黔人之困苦不知何所底止也 
　　㈡南明大火黔省私立學校以南明學校規模爲最大辦法亦首屈一指自開辦迄今已屆載本校有學生三百餘人校舍在次南門外即前之貴州通省公立中學堂今雲南巡按使任可澄曾爲該堂堂長監督等職黔巡按使戴戡亦該核同志政法界中有如黔政務廳長何麟書地方審刋廳廳長魯時梭銅仁　務總辦（前實業司　）黄祿貞均曾爲該校敎員　中道道尹唐爾鏞曾爲該校監督前黔財政司長華之鴻曾爲該校監督捐資最多前清保奬至道職今財政廳長張協陸亦爲該校之要人 
（張今爲省敎育會會長）今歲提倡南明共濟會更名爲南明學校而以憲羣法政學校併入其中爲南明法政别科国學仍舊城内有小學部二處第一分校爲前之時敏學校組第二分校爲去歲新設學行各百餘人本年長爲張彭年即前省議會議長辦事頗爲認眞校務甚屬發逹刻擬辦一十年紀念會以資觀感業已　備就緖並發起南明雜誌凖在紀念會期内出版一册爲第一期以後每年夏冬二季各出一册以催促敎育進步及擴張敎育事業之進行爲宗旨此等大紀念會與學校發行雜誌在黔中旣屬盛舉黔人士之注目固不待言而該校敎職員學生精神勃發亦深可佩初不料該校籌備一切正在着着進行而不測之大火災竟於九月十三夜發現也是該校籌備紀念會一切均在本校分部辦事預備陳設物品有亮油燈籠數百對置於禮堂左樓上忽於夜間起火是日爲星期職員學生多未在校樓高不便施救雖門前即南明河水亦屬不濟燎原旣廣火勢尤烈雄偉璀璨之大禮堂頃刻化爲灰燼其側藏書樓理化敎室校長敎員室庶務會計室等處與禮堂爲一列亦同歸於盡維時消防隊與警士等協同撲滅同時該校操敎員謝中孚率領學生數十人拚力合拆兩走廊直至傾倒火路始斷不然必致延燒後孰　之齊齊舍講堂其時謝奮不顧身攀登屋脊烈燄逼人不能久支時上時下迨將兩走廊拆倒則已氣窮力竭吐血數斗昏絶於地爲協助救火之學生扶去休飬警士與消防隊學生各受傷數人城内當該校起火之時仰見紅光衝天皆疑距離甚近驚惶萬狀嗣經確悉始漸鎭定聞該校此次損失不下三萬金實爲一大挫折而該校竟不因之氣　次日卽出廣告準二十一號照常上課一面籌欵建築禮堂紀念會展期開辦各部籌備仍不中惙此番捲土重來尤覺精神一振云 
[南京快信]  
　　政事堂電云現　各省有商民排斥日貨之說殊於國際上多生妨礙着卽分　　禁 
　　中央以靑島戰事日亟特電令馮軍　使將籌集軍事上之預備及增加中立之准備务抒意見從速電復以備採擇 
　　財政　蔣　煕擬日内晉京齊使　電請中央任命沈佺爲江蘇財政廳長 
　　巡按使署各科另行改組委任人員昨已發表 
　　政府電飭齊使發還旗產現聞八卦洲已提出四年度預算 
[地方通信松江]  
　　籌設敎育欵產處敎育欵產經理處自票舉郁同文朱慶咸孫家相三君爲正副會長經周縣長委任後現定舊暦二十日集議辦法及進行事宜並擬借　時縣議會房屋二三間作爲辦事地點惟該處向附敎育會公欵公產管理處及新近禀准之圖書館房舍有限故未借妥耳 
　　圖書館將開圖書館之設籌畫已久中更波折以故遲遲近由紳士陸規亮君等禀准巡按使撥欵開辦計開辦費三千元常年經欵二千元經理人員亦經聘定一俟地點核定即當着手進行 
　　此亦自由結婚華陽橋農人何錫濤有妹阿寳年僅二九頗具姿首忽被左近張彥堂之妻姚氏計誘到家令與其弟姚福桃成婚福桃向在城内鼎隆槽坊　工婚後即抰阿寳入城避匿經何尋獲阿實鳴送警局而裁判員謂爲自由結婚不肯受理何以年　未届再三懇請始允移解縣署現阿賓已奉押 
　　舉行國慶紀聞十月十號爲國慶期松地有組設燈綵共伸慶賀之謠果爾當有一番熱閙也 
[鎭江]  
　　鎭市鐵業譚鎭郡各項商業自歐洲開戰後清淡異常惟進口熟鐵刻下統扯每擔價格約漲三兩之譜今春各鐵行因進口貨多市面擁擠售價過廉方慮虧本为料戰信傳來外貨驟然停頓物稀爲貴市價遂因之日涱故各鐵行存貨愈多者獲利必愈厚云 
　　添兵保護敎堂施鎭守使昨特添派所部并兵百名分駐鎭屬各處敎堂加意保護 
　　行路雖鎭郡南鄕石莊有王大洪者於洋號上午十時携洋銀至鎭購貨行至幸豐地方突來暴客數人將王手足縛住又用泥滿塞口中使不得聲張所有銀洋衣服盡被劫去聞現洋有四十餘元該地水有砲船陸有防卡竟敢白盡行劫膽亦巨矣 
[南京]  
　　英國之運送艦揚子江流域通商巨埠凡隸兵籍之英人僑商以及　各洋關辦事者頗不乏人昨午一時有運送艦一艘駛抵寗垣時有英人多名渡登該艦旋又紛紛而回聞約候該艦由鄂下駛再行登輪載送歸國從戎云 
　　中立事務所添加夜班中立事務秘自開辦以來事務般繁每日電逹及咨呈之文件數十餘起且電文之送逹徹夜不絶故中立辦事所現擬添加夜班爲早班晚班之接續現有人员不數辦公尙須另行增　云 
　　身藏地　之嫌疑犯馮將軍前曾通飭軍警注意行　客商凡着而服者尤須嚴密查察日來將軍府保斷　馬司令果在下　輪船碼頭查獲三人均着西服在身畔捜出地圖多張憸視　中所輪均是長江各　隘砲　形勢以及軍隊防守各處地點當由馬司令將人連圖一並解交將軍府請示馮將軍以　此黨人謀亂之時身藏此項機要地圖顯有秘密計畫論令發交軍政執法處加意研　 
[杭州]  
　　路航兩政之部查交通部梁總長爲保全航業權利特派本部僉事前往沿江沿海調查航業實况茲聞所派爲霍僉事已到杭垣僑寓城站族館第五號房間於昨日（七號）往江干拱宸查勘航線一次并須乘間一遊西湖今明即行赴申聞管下局地址擬設在江干附近 
　　浙路清算員巢功贊周作霖二君自核定股欵總數及全路財產價値本定於日内回京茲　到交通都電浙路欠各處欵項及各處該浙路欵項究有若干即責成該委員等詳細查復等因聞巢周二委員接電後已將前公司一切欠該帳目着手清理矣 
　　國家地方支出之詳數浙省九月分支出政軍等費之各類詳數（一）國家支出者計認解中央項及内外公價三十萬五千五百七十二元軍　費二十九萬八千二百九十二元三角外交費二千一百八十八七角司法費三萬九千六百六十七元六角内務費十五萬四千五百十一元一角財政費四萬二千七百二十四元九角（一）地方支出者計内務費十三萬三千七百十元七角財政費一千六百七十八元敎育費四萬五千二十元九角實業費五千九百五十三元三角 
[安慶]  
　　咨購中立地點軍米頃倪　按使接陸軍部咨斌據山東靳將軍電稱五師前駐山東省城所需軍食悉用麵粉　下移駐　縣等處屯紥保護中立事件惟巅糧匪易擬派員在安微蕪湖採辦軍米六千石分批運至浦口轉運接濟等語倪巡按准咨後當即飭蕪湖米捐局查照辦理並令沿途關卡免稅放行 
　　代知事請免　避太和縣民人蔣尙寶等於日前　赴巡按公署禀陳該縣知事王承祐如何政續請免廻避昨奉倪巡按批示云查文官廻避本省係屬都章他省多已遵辦皖省亦將實行王知事治理太和縣雖成續昭著至能否留任本巡按使自有權衡所請着毌庸議 
雜評二 
[起義之紀念法（默）]  
　　雙十節之國慶非慶武昌之起義耶有武昌之起義始有今日之民國然而民國三年八月十九以前之武昌其狀况無異起義時之武昌也破機關也　黨人也傳言定期起事也軍警格外戒嚴甚至交通晣絶也試觀本報前兩日及本日之武昌通信其情形有一非起義時所經過者乎取起義時之事實而一一重演於紀念之日殆如各國於舉行立國紀念時演立國紀念劇也鳴呼中國之國慶政府停宴會商民少興趣凡一切祝典上應有之點綴絶不聞有所籌備而鄂省所籌備之紀念法乃如此寗不重可槪耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[暗殺二命之駭聞]  
　　向浦珠家閣已故醫生陳蓮舫之胞弟蓉舫年屬七旬向亦縣盡滬上初在南市王家嘴角前年遷至法租界後新街精益里五十一號石庫門内其子三人得次嗣於蓮舫幼亦長住蓮舫家故蓉舫住宅内並無　屬祇艦男女傭人各一人前晚九時該處都人見陳蓉舫宾牆門大開並無燈火亦無聲息甚爲詫異當囑管門人携火入内見老傭婦某氏躺臥灶間門内其面上受刀傷數處頸項一刀勒斷喉管已無氣息旋歸登樓見陳蓉舫死在床上亦被勒斷喉管其時男傭則不在陳家當報大自鴨鎭捕房立飭西探阿而風西協同華探目黄錦榮等前往查勘察得備婦房間係在灶披門外該傭婦死在灶披内旋往樓上勘得陳蓉舫死在床上其房内皮箱兩幢並未開動惟鐵箱一隻見有開過形跡旋飭　捕看守一面派探查知陳蓉舫之嗣出長子挹霏　居美界開昌里二百五十號行醫　陳蓮舫病故後尙未終七故在珠家閣家中守　當由包探囑今看守房屋者趕緊函追來滬料理該探回禀代理總巡石維也君後石君以事關暗殺二命情節重大立飭包探多名分投偵緝昨日上午經包探華春林等查得　姓家男傭揚州人董紹桂現居海寗路一千九百零五號門牌係於本月十六日起租遷進即赴匯四捕房協同包探前往該處將董紹桂拘獲並將伊妻侯氏一併解入醫四捕房當奉該捕頭論令帶回法捕房歸案訊究各探見董紹桂身穿灰布長衫其左袖上似有洗去血污之痕跡且左手背尙有被指甲抓碎之處當　禀明石君由石君詳加盤間答稱毫不知情石君論將董興侯氏管押候再細研究而五十一號房屋則加派西捕一名華捕二名嚴密看守待屍屬投案詢其允否相騐再行核辦 
　　又據防員續報昨日下午四時已將兩屍移往同仁輔元堂騐屍所報經法公堂　員最君會同地方廳李檢察官蒞所騐得陳屍身受十三刀腰内一刀腸已流出致命傭婦面上兩刀頸項一刀致命騐畢論將兩屍暫留該堂待家屬到來自行備棺成殮 
　　另一訪函云法租界大馬路火輪磨坊街（即後新街）精益里五十一號門牌醫生陳蓉舫爲珠家關已故前清御醫陳舫之弟於七號夜在樓上臥室被人暗殺並刃斃傭婦一名據聞陳於行前曾納一妾因不安於室自行出奔陳並未追究而該妾出逃之後旋復出現屢向陳索取贍養費若干陳亦置之不理近陳因乃兄之製其于媳等均在兄處故家中祇有陳一人及傭婦一人作伴該傭婦近曾回家甫由松江來未及三日同罹於難惟當時未有人知直至次晨始行發覺由法捕房代理總巡石維也君督率中西探捕蒞場勘視一面通緝兇手旋經獲到陳之　人董紹桂一名及嫌疑人阿二一名現阿二已有人保釋所有陳及備婦屍身均已舁往同仁輔元分堂騐屍所於下午二時由地方檢察　畏派委檢察官到場驗畢候屍屬收殮所獲之董紹桂押候解送法公堂訊辦 
[泥城外又出强盜殺人案]  
　　前晚八句餘鐘有盜匪四人各執手鎗同至泥城外卡德路附近張家宅王寶和雜貨店兩盜在門首把風兩盜聞入店堂即出手鎗連開兩𧬰擊傷坐櫃店夥一人遂將賬檯内現洋二百餘元劫取並將火柴抛入煤油箱内縱火未成該店學徒夏大福乘間跳出櫃檯至馬路大聲喊救　對面鄰人在某洋行爲式拉夫之殷昌泉與妻蔡氏晚　甫畢聞聲疑係火警夫婦出外探望該盜等恐帮問追捕卽向殷昌泉開鎗繫中右助倒地身死該盜等　携洋向西而逸迨一百十二號西捕聞警　來該盜等已無蹤跡當將受傷店夥車送仁濟醫院醫治一面禀請捕頭派採將殷尸舁至虹口斐倫路騐尸所報請公共公廨聶襄　於昨晨十時半會同美領詹君各乘馬車　所騐明委係被盜鎗傷右肋致命飭令塡蝗尸格着尸妻蔡氏自行棺殮旋由該店學徒夏大福與一百十二號西捕投案禀明當時被劫並被鎗傷店夥及鎗斃鄰人殷昌泉各情形中西官論令退去候通各捕房捕頭轉飭中西　捕嚴緝兇徒務獲解究 
[眞茹亦有盜案]  
　　前晚有盜匪在眞茹鄕間搶刧某姓家衣物迨四區三分署聞警飭派長警前往拘捕該盜等已四散竄逸嗣經該區在金蘭甫家抄出原　三大包綢皮等衣三十五件並捜獲單刀一柄當送司法科預訊一過昨解淞滬警廳請辦 
[包探突入盜窠]  
　　昨日上午法捕房探目黄錦榮沈德福帶同各探至法新租界格洛克路（舊名黄河路）十五號門牌内掩捕强盜當場獲住男盜六名女盜兩口又捜出手鎗兩支子彈一百餘粒旋卽一併解入嵩山咱捕房管提現在尙在分緝餘黨未將各盜分别盤詰惟據辦公人稱該盜黨羽頗多亦係余三龍同黨專在英法租界持鎗刧洋受害者已不知凡幾云 
[越界誘捕之謊報]  
　　沈仲華卽陳仁華住居虹口華配路三號門牌著有民國春秋一書中有毁謗袁總統及浙江興武將軍之語自經浙江駐滬偵探會同閘北警署將沈拿獲解送鎭守使署訊供收押即由陳之表弟無錫人朱鶴年興紹興人范雨清即范玉清以陳被其友人唐無界串同浙江駐滬偵探沈交炳在租界誘捕偕同陳母報請捕房將唐拘解公共公廨訊供判交三百元人洋並保候傳證詳訊在案昨晨由廨復訊據匯四捕房西探目祁文思華探目楊掌生禀稱此案已調查實在沈仲華確在海寗路華界被拘范玉清等所報不實是以將范興朱鶴年一併解案請爲澈究並據捕房代表牛門律師上堂譯稱此事已由捕房查明沈仲華係在華界被拘朱鶴年等不應謊報中國偵探越界誘捕致費許多手續應请從嚴訊辦繼由　山捕房西探目光羅香禀稱本月四號先據唐無界興沈仲華之母至捕房報稱伊子出外不歸繼由朱鶴年債范玉清將唐扭至捕房指稱唐帮助中國偵探越界拘捕沈仲華係范目覩沈似已酒畔在浙江路橋堍被二有挾上馬車而夫因該處係老閘捕房管　即將唐等送至老閘捕房嗣經該捕房查明在北浙江路係匯四捕房轉境故復送至虹口捕房轉送至匯四捕房辦理復據西探目祁文思禀稱當時先向朱范爾人請間口供後即帶往所供地點調查均不相符　帶回捕房嚴諸始據供明由朱揑詞囑令到堂謊證以圖引起交涉由公堂將沈仲華索回是以一併解請嚴究訊之范玉清供稱前在某報　執業該報業已閉歌　居桃漂坊以醫治痧症　口此事寶由項姓友人起意由朱領至沈仲華家内沈母跪地哀求囑我到堂作證圖救伊子我因沈母苦求且沈有性命出入是以廳允到堂求宥之朱鶴年供嗣支吾兪代襄讞商之美領傳君以唐被控越界拘捕證據不足判即開釋朱范雨人不應謊報經人着仍還押候會商堂諭宣佈 
[祈禧和平會之詢問書]  
　　歐洲戰事牽涉東亞兩旬間警報之來一日數起在派各省人民爰於前日舉行中國祈禱和平會其終結由王文與君代表致電英日政府詢問電文已詳昨報茲再將王君等致英大臣葛雷君日相大隈伯君書錄下吾人爲責任心爲和平之熱望所福使而得於中國上海祈禧大會之終結獲全體之同意公具一電於貴政府相國閣下欲以各個人意思結合而成之團體資格將誠懇之寸忱挽危機於一髮計閣下手此蕪賤時距　得電之日亦已非近矣吾人之於閣下對於前電所陳所奉訽各節其若何爲今後之處分抑所以成觸其和平之高度何若吾人等固不敢起搖測虚搆之思要亦無自而發生其　見亦　謹踐電未所云容具函詳一語　備是牘惟閣下矜而鑒之歐洲此次戰禍發生之初萌吾人曾默會世界各中立國之隠衷作共同一致之聨想以爲交戰之國受種種遠因近因所驅逼不能不出於兵戎相見之一途同時而我等中立國猶幸以不曾鼓入戰爭漩禍而得以從容而酒移默運其消弭寃酷之機宜或者能間接挽回於萬一藉與我中立國醫之自國人民及他國人民相見此爲第一期吾人秃筆頽墨　焦舌散盡瘁於演壇報界之時也嗣以歐洲之海陸風壽漸捲漸近而洎於亞洲之中國之大陸及海岸藎即日本國𥞊馬厲兵通牒决計有事於靑島一隅之地是也吾人丁斯之時微特痛第一期運動之活潑全歸無效而更慄然於隨　爭潮流舉所利用之筆墨唇舌一同捲入於狂漩駭洑之中而不能自已孰知禍患之來日甚一日如水益深如火益熱涓涓不可塞燎原之勢成卒至搆成今日中國中立問題之困苦危難將墜未墜求生不得求死不得之可佈可憐之現象也鳴呼吾人豈非世界和平之主宰耶今何以至於是日本之有事於靑島已成爲不可免之事寶亦又爲已經實行之間題似在彼一方面並無何等研究之必要然不一返觀於中國則亦已矣不瞻顧於各國前所承認中國之中立則亦已矣第本世紀寰球各國類皆號爲文明國也豈有對於所謂戰時公法而肯一兒戲之弁髦之以自　於文明之號者耶果爾則中國之中立當然受各國之尊重之保持無有疑議顧一觀乎最近日兵在魯之舉動則有大相逕庭者以所聞之種種　之雖不必謂其盡符事實然文明國尊重中立國之中立晰不能有毫髦自恕之詞亦無所謂小德可以出入觀其一萬事畢一爲甚鳥能再誠以公法决不許以强權蹂躪之也吾人茲亦無他唯掬至沈痛至熱渴之血　爲最後和平之保障敬有所求於貴政府者亦即上海開和平祈禧會之日所合詞通電閣下之文所謂今日之日究竟中國之中立作若何之解釋爲若何之行動持若何之態度吾人處於危崖駭浪之端臘海審有一線之生機則亦不得不竭其一分呼　之能力亦唯有伏求貴政府相國閣下於萬無可挽之中對於吾人之血　及保障二者一爲之紓尊降貴以予吾人一滿意之希望可乎否乎吾人爲之紓尊降貴以予請爲人道間題而請而世法上所謂政治法律及外交軍事等等皆非吾人平昔所持以爲唯一責任所存故不敢以不能者爲干　威嚴之具者也仍希恕原無任激切屏營之至　再　成之頃忽有使吾人以急致歡迎者一右則中西報張所揭示大隈伯爵最近報告美國人民書一通是也書中之最足令吾人雀　者則書末申言日本並無最後之目的並無佔領土地之意並無奪中國或他國人民彼等現在所有之物之想數語是也雖然吾人所以致觀迎者此宣言同時吾人所　懼者乃在中　濰縣膠濟間之現狀也泚筆之餘合以奉宣不具 
[關於讓屋築路之公禀]  
　　小東門至紫金路一帶方浜前經塡築放關道路由益慶橋至長生橋面北商家請求將房屋退建浜基以利交通已奉照准寶行其迤西一帶亦分爲七段分别進行以歸劃一由第五段業主自顧即日退建禀由工巡捐局奉批照准在案昨日由局發出規定之路線圖一紙該段各業主爰復邀集開會當經一致贊同惟東西兩處路口所定尺寸不一特又具禀工巡捐局請爲核示茲將原禀錄下　具禀方浜下岸第五段業主胡少耕等禀爲遵諭退屋請求標準定磉並咨放　路口庶歸一律事竊公民等前經禀請援照方浜第一段面北舗屋退建辦法題將陳市安橋至侯家路口止下岸房屋一律退造浜基俾得開　道路以興市面等情已於九月十二日奉到　批照准仰候派員履勘規定路線另示飭遵一面由該業户等知照租户限日遷讓勿任遲延等因仰見總局長關懷商市　順與情無任感頌當即通告各租户限於舊暦八月十五日一律遷移以便助工嗣奉頒發圖樣一紙又經邀集各業户開會因限期適逢舊暦中秋節帳歸束之期商業習慣不得不兼　並顧是以展至舊暦八月底爲限實行動工分東西兩處先行拆建以期迅速恭閱圖式所定路線甚屬平允尤爲欽感竊念第一段退建工程將次告竣而所造舗面雖依定路線面定磉參差以致屋檐高低形式不一公民等有鑒於此擬請總局長規一定磉標準俾有遵循以歸一致惟查方浜之塡築下岸房屋之退建租業兩主遷拆及公家塡河築路約費二十餘萬該路共計五百餘丈昔年曲折隘窄之處今後忽成大道康莊氣象更新市　必盛實爲我滬城從來未有之首倡也伹該路現旣規定二丈八尺而東西路口丈放局於東口寶帶路規定二丈四尺西口方浜路祇定二丈是渐特路線不符於事實上殊非一致則官地與民地丈尺不同恐多藉口雖蒙俯念民艱由公家給價而同一幹路尺寸纷歧形式不一商業交通兩有阻碍况該路東西與租界密遷觀瞻所　尤宜注重爲敢𤁋陳下情仰乞總局長電鑒迅賜察核派員規定定磉標準一面據情咨請砅放局將該路東西路口援照漳川路即新北門口路線三丈二尺辦法以示大公而歸一律想丈放局陶總辦對於　充道路車馬交通素所注重並好在該路東西兩口雖已規劃而尙未確定事關公衆利益必蒙俯如所請也臨穎不勝迫切待命之至謹禀 
[通濟艦又將出防]  
　　海軍通濟練習艦自今夏在本埠浦江因砲樂炸裂轟損之後曾由海軍部　欵進塢興修刻已工竣由李總司令飭赴江陰要塞駐防聞該艦長程君以艦中存有五生七及三生七口徑兩種砲藥甚多均已年久恐有走性　雙之虞爰將是項砲藥送請製造局飭發工務處代爲考騐業經　處長知照砲廠委員黄承　檢出五生七及三生七兩種快砲舁往西砲台安設以便試　　性已於前昨兩日在彼試放俟騐竣通濟艦即開往江陰守云 
[接續製造鎗械之工程]  
　　製造局因有已造未成之鎗枝爲數甚多曾經　總辦呈請陸軍部核示應否接續完工茲奉部飭准撥工料費洋四千飭將所存未成鎗械趕速招工續造竣工一俟造成再將鎗廠停辦故　總辦昨已飭知鎗廠委員任王二君即速　匠開工現定下星期一開廠趕造惟工匠至多不得過百餘名約在年内一律造成云 
[倣造機關砲之成續]  
　　製造局工務處長謝邦清昨日午後將新造之機關砲運至西砲臺試放於半分　内連開二百五十出雖尙不如外洋購來之機關砲毎公鐘可放六百　然已所差無幾當飭砲廠委員黄承慶再行研究以期精益求精云 
[澈查法警索賄之虚實]  
　　　印花染業大小兩行因案涉訟經上海地方檢察廳提案預審等情迭紀前報茲汪檢察長查閱某某日報登載本廳司法巡警徐震甲於印花坊訟案内向蔣子南藉端索　當於前日下午飭將徐震甲蔣子南並蔣子蔣三寳以及該坊行頭勞文榮等一干人傳案由汪君親自研訊蔣子南供印花坊訟案民人並不干涉並無收受該坊酬勞洋八元之事至於興徐爭執一節因民人在署前開一烟紙店徐賒欠貨物興之爭論並無别情勞文榮供爲印花坊行頭此次同業發生訟案之後該警徐震甲曾索車資給洋一元彼尙嫌少不受所以未付分文徐供在廳服務多年向來謹愼辦事此次查悉蔣三寶有假法警名義向印花坊索得賄洋八元故向根究實無得賄之事訊之蔣三寳供同支吾汪君一再駁詰各人矢口不移汪君以各人所述尙　　信判將徐震甲蔣三寳分别收押蔣子南勞文榮一併交係候查明虚　髭行核辦咋汪君已派員詳細偵查矣 
[强刦婦女案近聞]  
　　北新涇鎭南木灌塘地方朱夢林之媳尹氏被張根全等紏衆刧去由朱投報地方檢察　飭警將拘案訊押兹並補提殷銀泉等及朱尹氏到案再訊在案前日該廳法警奉論持文協同嘉定縣法警將般　泉朱尹氏一併拘解回滬解廳收押侯傳朱夢林到案再訊 
[防範運輸僞鈔票]  
　　匪徒製造各種僞鈔票在市混用迭經英法各捕房先後破獲查緝羽黨究辦在案茲悉杭州城内近亦破獲私運大宗僞鈔票經興武將軍查得此項僞票係由滬杭火車混運來杭除派軍警嚴查外一面備文移請上海　鎭守使轉飭淞滬警廳徐廳長　同查緝前日徐君已選派偵探協同警士至滬杭火車站駐紥稽查凡遇搭客所帶行李物件及其身畔均須逐一搜檢云 
[沙船不顧再納出口稅]  
　　自產銷進出稅併徴實行以來各沙船號商曾具禀稅務所長請將出口稅槪免重徴批斥不准現南商會已代請蘇省財政廳長轉禀北京倸政部請示辦理所有現將出口之各沙船所裝貨物仍由南商會擔任代缴俟奉到部批再行商酌 
[國慶紀念之預備]  
　　十月十日爲國慶紀念日滬上各官廳循例休息一天南市工巡捐總局長朱壽丞君亦已預備縣燈慶賀惟停止宴魯已飭各科員可届時停辦公事一天南商會總協理亦傳知各業商家一律縣旗以申慶賀云 
[惜陰公會之國慶紀念]  
　　南京路惜陰公會以陽暦十月十號爲國慶紀念之期定於是日在該會所開會請江蘇省立第二師範學校校長買季英君及留學美國益歴諾大學畢業學士穆藕初君並學商二界有名人士演說下午二時開會任人參觀不用入場券並有　會會員串演新劇人　界以助餘興云 
[警界認購公債]  
　　淞滬警察廳徐輔洲君近奉江蘇齊巡按按使及倸政廳長飭知現擬仿照浙省軍警成例分知各屬一體勸募内國公債徐君當即分飭各區警察署各分署曁水巡隊保安隊及各科人員分别照派認購聞警界上級人員均量力認購將欵繳呈警廳其巡長每名兩元警察每名一元即於十月份起於發餉時分兩次扣激一俟集有　數再由警廳　繳 
 [P道署舊卷悉歸道尹收存> 
　　辛亥年滬上光復之後所有前清蘇松太道署存備一案　均歸上海縣知事署保管收存邇來凡遇民刑訴訟上控事件均歸滬海道尹公署訊　吊查舊卷手續甚繁乃禀准江蘇巡按使令飭上海縣　知事將保存前清道署　卷於一號起一併申送道尹查收以免周折 
[灌雲籌賑局之呼籲]  
　　灌雲縣籌賑局來電云灌雲　土匪　　之餘春早夏　二麥失　已不禁流離瑣尾之傷詎料入秋以來　雨肆虐平地成爲　國禾黍盡付東流村舍半墟哀鴻遍野　有目不忍覩耳不忍聞者哀我同胞　此慘刦伏乞海内仁人善士𧶽予矜憐集資援救不勝哀近企望之至灌雲籌賑局公叩 
[學堂購買田地之審愼]  
　　浦東楊家渡斗姥堂内所設之高等學校近因推廣校舍　鄰人陸桂金購買　一畝三分餘惟此項單契據陸稱曾居龍華鎭已於云夏避難遺失該校長恐有不實禀呈上海縣洪知學請爲調查前日洪君已諭飭該處二十四保二十二圖地保並册書等查察矣 
[改良學塾之談話]  
　　小南門外水神閣改良學塾集益社致各塾函云本社定十月十一號（即陰暦八月二十二日）星期日下午二時起至五時止開第二次談話會並研究劃一敎科辦法事關敎育適行尙祈撥冗光臨不勝𠯋切云云 
[管理遺產之鄭重]  
　　前日有某律師投廨譯稱有崇奉耶敎之婦人周金　近日因病逝世當病革時因所生二子年皆幼稚百餘萬金遺產乏人管理故立有遺囑託聖公會主敎或由主敎派人經理今已由聖公會主敎派定敎會西人麥克來（譯音）史慕烈（譯音）二人管理該婦遺產應請給諭執管並將遺囑呈驗關　員興美領博君會判據代表律師呈案已故周金藻女士遺囑内稱上海聖公會主敎或其所派之人可委爲其遺囑之治產人等語現在周氏二子年幼准予按照遺囑由該主敎所派之人代爲管理遺產惟須登報七天如周氏家族無人來案抗議再行給諭麥克來史慕烈兩人經管俟其子处　二十一歲時即行交還一面山麥史二人開具產業以及人欠欠人欵項清單呈案備查所有房屋傢具亟須有人管理應准先行接管可也此諭 
[兄弟爭產案准予復訊]  
　　鄕人范玉峯與其弟范金生范朝正因爭分父遺地產具控公共公廨迭次傳訊並由中西官同往所爭地點詳細會勘判决在案嗣因原告不服判决復延代表侓師投廨具陳理山聲請復調故於前日午後由廨傳集兩造經王襄讞預審原被告各延代表律師上堂互相辯論並據范金生之代表律師譯稱當時工部局開築馬路係向誰人購地一經調查即可明所爭之地應如何分派中西官以兩造各執一詞且其中紏葛甚多非詳加研究殊　定讞今原告旣不服前次判决請求復訊應予照准遂判准予訂期復訊並着兩造各將該地詳具圖說候函請工部局查明該處開關馬路之地向誰價買以憑核奪 
[調查債務人產業]  
　　前開大隆磚灰行之張建堂因虧欠已閉萬泰莊並徐耀記陸壽記沈杏記陳文華等九户往來及押欵銀共一萬餘兩被控由公共公廨訊供押候將抵地拍賣再核在案昨日上午由王襄　會同英領卓君研訊各債權人投案聲明被欠實數求追訊之張供實因無力求請寛限中西官會商之下判張仍還押候查明有無產業再行訊核 
[追繳墊欵布價]  
　　森記報關行東鄭芳惠前控何晋福不付代報布疋等關挩洋一千四百元圖逃請追等情經法公堂訊供屬實判交人洋兩保限兩禮拜照繳在案嗣有張松年等禀控鄭芳惠圖頼布疋等洋昨由捕房傳同各原告解廨請究張供被欠布價洋九百二十三元三角宋子嘉供被欠愛國布價銀二百零七兩李萬供被欠洋一釋出逐户清理質之何供人洋並保法租界内實難　覓請求准予出外歸遷讞員　君商之法副領事德君判鄭何各交妥保出外限兩禮拜分别還清如違提究 
 [P店夥舞弊之下場> 
　　順和店主至法公堂控稱前將鈔票五百元囑令店夥孫樂　持出兌换現洋詎被在外私用製有綢縐衣服十餘件曾經報捕請緝在案茲由包探在公共租界組獲搜出現洋十餘元盤詰其餘洋元說係友人姚竹　張東如所用業由包探一併解案請究訊之孫供姚友借洋八元張友借十餘元其餘洋元除購買衣服外均已用盡姚供認借洋無力價還質之張供求恩典中西嗽員判 
 
 
 

Page 11

 
 
姚張各押一月孫押一年吊案衣服及現洋均給順和具領完案 
[僅負一半責任]  
　　協釋公司西人前控張老三　賴車租洋一百七十元經法公堂研訊屬實判令交保限一月清還在案　張挽楊富才　新如兩人至捕房將張具保出外指責理債距張就此逃遁該保人亦避面不見茲由包探將楊緝獲解廨請究供精小民與　新如間保張老三叩恩宽限將張尋交中西讞員查閱保據却是爾有間保各負一半責任判楊交八十五元人洋並保限七天　繳 
[冒名朦保之嫌疑]  
　　公共公廨交保間二號西捕控施志刚冒稱天　路二十號三茂牛肉莊主朦保張子泉等情昨由捕房將施傳至公共公廨請究被告延律師上堂代爲辯獲並稱施德豐魚行主非無身家之人可比奉諭退去候原審官關　員再行傳訊 
[緝獲欠欵潛逃之敎練員]  
　　浙省台州陸軍敎練所敎練員傳金坤前月因虧蝕公欵銀二千餘兩潛逃來滬匿居南市某旅館現經該敎練所偵悉派員來申查緝昨已將傳緝獲當於午後附搭可貴商輸押解回台 
[三誌鷄翅生爪之謠言]  
　　本埠近日發生鷄翅生爪之謠言已屢誌報端官廰以事甚瑣細未加查禁而好事之徒遂推波助瀾致一般愚民懹疑莫釋其實鷄之翼端本有兩尖其上一尖甚硬頗似指爪初無足異昨日午後滬南董家渡船户阿海家畜有九鷄因聞謠傳捉鷄審視誤以翼尖爲爪遂槪加宰割不意一難腹内食有五寸許之　一條尙未融化鳞甲猶具其家人見之大譁鄰里畢集正擾攘間適有淞滬警察廰偵緝隊士戎順生經遇恐人多　　遂將　帶往一區第一分署禀請察騐 
[烟犯分别處置]  
　　前日閘北檢察分庭起訴之烟士犯業由審判分庭孫推事分别判决侯東範帶煙灰二兩罰洋四十元季餘忠帶士五兩半罰洋四十元雷張氏帶土三十六兩王正興帶土二十一兩均解地方廳核辦鄧系清帶丸藥四瓶交保開釋尙有施仲綬張錦亮等預訊還押聽候公判 
[金偑卿吸烟販土]  
　　西南卿閱行鎭河東灘住户金偑　近因在家私吸洋烟並私販烟土爲該鎭地方警察第一區警局訪悉昨飭巡警前往查獲一切烟證連同金解區轉送事務所　將人　移送地方檢案題　辦 
[又有西人聚賭]  
　　今春閘北地方有西人賭　會經前淞　　察督辦蕯鎭冰君帶同警隊親自驅散此風爲之稍戰詎現在寶興路某號屋内又有西人聚賭徽夜不息該處附近居民恐其滋擾生事聨名報告淞滬警察廰長徐國　君請爲　禁徐君以事關外人聚賭昨特據情禀請楊交涉員知照該警傾事然後派警前往驅禁 
[賭案類紀]  
　　張金生王阿元陳阿根等九人前日在甘肅路一千二百零八號屋内聚賭爭執由捕查見一倂拘入捕房准各存洋保出昨經公共公堂傳訊惟張金生一人到案因無力受罰判押一天示儆餘人不到保洋充公又婦人徐陳氏在虹口密勒路一百三十五號屋内開設茶館聚賭由捕查悉昨亦將氏傳案訊明判罸洋五元充公賭具銷燬 
[叔公覬姪媳]  
　　鄕民　德仁前日　族叔管逹邦至四區三分署擦稱逹邦於昨晚乘民人出外清入妻于臥房欲行非禮　妻　覺未被沔辱請爲核辦當由該署移送檢察分庭預訊一過判管　邦具故過結開釋 
[婦人不勝壓力]  
　　婦人吳李氏前晚至新記浜路某號屋内探望其姊不料該屋　樓忽然坍倒　傷吳李氏頭面手臂等處昨由鄰人伴送　仁　院求治 
[木料傷工人]  
　　江北人沈　昨在華順碼頭某姓木作内做工被木料歴　足骨當由巡捕車送同仁醫院　治 
[兩敗俱傷]  
　　順尹氏顧立愛于鏡波等前日向蕭大昌子蕭小昌子索討債欵口角相毆兩造頭而均受徽傷由五區三分署一倂拘送檢察分庭預訊一過判將控案註銷分别斥退 
[流氓訛詐逞兇]  
　　流氓陳阿榮（即大頭阿榮）前日至唐家弄三百三十七號門牌向擺設栗子攤之顧榮生藉端圖詐洋三元不遂行兇擊毁什物被控昨由包探將陳拘解公共公堂訊供圖穎中西官以陳非安分之徒判罰洋五元並賠價損失洋八元無洋改押兩禮拜示儆 
[駐坡德領來滬]  
　　駐紥星嘉坡德國領事封特爾君於前晚乘輪抵滬現寓黄浦路德領事署 
[公共公堂瑣案]  
　　英商道逹洋行控老朱家宅九百三十四號租户曹恩南欠租不付昨由公廨傳訊原告由經租人上堂請追中西官以被告屢次抗傳不到諭侯即日派捕前往押遷 
　　流氓曹阿四在雲南路　取曹姚氏金挖耳由廨訊供押候　查在案昨經聶襄讞會同美詹副領事復訊　實判曹押月 
　　遇犯王阿二偷竊山東路一號德豐烟紙店内洋燭又吳松成行竊馬霍路張松泉馬房内馬車上皮件又朱金生竊取北京路毛錦文家籐椅均由包探查獲昨解公堂分别訊明判王吳各押西牢一年朱押三月期滿均逐出租界 
　　德商順利洋行控夏同壽不理定貨欠銀案内之保人劉仁山昨由捕房傳案請追判交保侯訊 
　　李連生前日在北河南路天后宮内　取陳玉生所携棉被圖逃由捕追獲昨解公堂訊供屬實判李押西牢六禮拜 
雜評二 
[可疑之命案（訥）]  
　　可駭哉上海之命案竟接踵而起也英界泥城外之命案鎗斃一人傷一人者爲盜匪圖刧商店之常事也若法界後新街之命案刃斃二人者果何爲耶陳蓉舫以六十餘歲之老翁有何深讎宿怨於人而遭此暗殺若亦爲刧財計則何至加以十餘刃之慘毒其女傭又何爲而亦被殺陳有子三人盜又何以知其皆不在家而敢突入内室此中疑點甚多荀以靈敏之偵探家偵查此案知必有雌奇之情節發現也試觀其後 
專件 
[會計法]  
　　第六章期滿免除 
　　第二十六條凡　納於政府之欵經過本年度後五年以内不經政府通知令其完納者得免完納之義務伹以特别法令規定期滿免除之期限者不在此限 
　　第二十七條政府應發之欵經過本年长後五年以内未經債權人請領支付飭書或巳領支付飭書未經請發現欵者免除給發之義務但以特别法令規定期滿免除之期限者不在此限 
　　第七章工程及買賣貸借 
第二十八條凡政府之工程及財產物品之買賣貸借除法令别有規定外均應公告招人投標伹左列事項不在此限一購買及租借物品係一家專有成一公司專賣者二政府於工程及財產物品之買賣貸借時應守秘密者三凡工程及購買租借財產物品在非常緊急時不及用投標方法者四特種之物質或特别之需用須經由生產地製造地或生產人製造人　接購買者五非特别技術家不能製造之物品及器械六購買租借土地房屋限於一定之位置或構造者　七訂立工程及購買租借財產物品之合同其價格不滿一千元者八出售官有財產物品其估價不滿五百元者九購買軍艦軍馬十試騐所需之工作製造及物品十一直接買賣政府設立之農工業場罪犯習　也或公立各慈善　　生產及製造物品 
　　第二十九條凡政府之工程製造及購買財產物品不得預付價金伹軍艦軍械及其他有特别情形者不在此限 
　　第八章出納官吏 
　　第三十條出納官吏掌現欵及物品之出納對於現欵及物品應負一切責任受審計院之審查 
　　第三十一條出納官吏如遇水火盜難及其他意外事故致所保管現欵物品有遺失毁損時非以必不可免之事實明證於審計院得有解除責任之允許者不得免其責任 
　　第三十二條出納現欵官吏不得兼任支付飭書之職務 
　　第三十三條出納官吏於其所掌收支事務有關係之工作物品不得包辦 
　　第九章附則 
　　第三十四條凡特别事項不能依據本法者得毁立特别會計特别會計别以法律定之 
　　第三十五條政府得指定銀行命其管理金庫出納事務 
　　第三十六條本法施行規則以敎令定之 
　　第三十七條本法自公布日施行 
來函 
[卸任南滙縣知事嚴偉來函]  
　　鄙人不顧加入江蘇宦場競爭於齊使來即已辭職咋已　准以馮君成爲替乃五日報載各節殊多失實查王　洲並無共人恐係殿　洲之誤此人上訴奉駁本署票拿未獲高等　詳請撤任之說尤屬無稽省令具在可以復按至泰君銘直之來　有其事乃係鄙人增收學捐之案現已　查得實矣前報所載想係訪員傳聞之誤特乞更正 
 
 
 

Page 12

 
 
   
 
 

Page 13

 
 
自由談 
游戲文章 
[投稿苦] [  詩隠]  
　　投稿苦投稿苦提起筆來意又阻毎嫌題目不新鮮搜索枯腸神氣沮搖頭簸腦挖心思滿紙塗鴉終欠妥上聨七字奏齊全急急須將下聨補某行某句費推敲改得不清兼不楚秋蚊尖嘴利於錐隔了衣裳鐕入股口乾舌燥眼昏花　上短針兩點五通篇草稿復重謄油乾澄剩星星火脫衣頭倒枕頭邊夜夢迷雌吟七古彷彿念與内人聽說是投稿新樂府 
[投稿樂]  
　　投稿樂投稿樂胸中早有新題目隨手拉將紙張興酣何必煩思索嬉笑怒駡入人情詼諧第二東方朔寫來一氣是呵成暢快淋漓幾行墨此時得意喜洋洋燦爛花開紅蠟燭白倒中壺酒一杯信手書來隨口讀胸滿塊壘已全　賽比唱個蓮花落也算文字結因綠自由人享自由福㈢ 
[第七期游戲雜誌封面丁悚未來之夫人出之鈍根戲言慕琴責之以書鈍根答之以書梅郎又從而調和之以書具登報紙余讀之戲而爲之平議] [  東園]  
　　梅郎致慕琴書以慕琴誤會則鹽是矣昔齊宣王納無鹽無鹽天下之醜婦人也其年齡雖未詳安知其非老醜耶古今言醜婦人者不曰嫫母即曰無鹽齊王能納之遂令天下後世稱而美之以爲有容今鈍根手紡之第七期游戲雜誌封面之老太婆爲著名畫家丁君慕琴所繪鈍根戲而言之曰丁悚未來之婦人慕琴於此即承認爲未來之夫人有何不可况有齊王納無鹽之事援以自解未始非人間賢伉儷之一叚風流佳餂也彼貌陋而納之後宮事徵諸實此年老而認主中饋事近於虚質之善爲排解之魯仲運以爲如何昔孟子謂产潔之西子人皆掩鼻而過設慕琴得老而玉潔之未來之夫人雖非西子之美不妨視若西子之美雖非西子之少年不妨視若西子之少年人生天地間未有不老者今水給之老太婆誠如鈍根之諭六十年前未嘗不杏其　桃其　柳其腰蓮其步也作如是觀有何不可查中之老太婆年雖老冘興無　有别齊王行其實事慕琴不過虚名即承認爲未來之大人有何不可梅郎之反覆　遵亦可謂善亦調停矣自　平情　之慕琴渐必責鈍根以書鈍根亦不必興慕琴力辯不聞仙家有駐顔之酒换骨之丹乎畫中多太婆當作輭障　商嵌之眞眞呼之使出醉以駐顔酒　以换骨丹　幾責髮而兒齒枯楊而生　氣質爲之變化成一個娉娉　　如二月初豆蔻香梢之少艾豐不大妙不識彼時慕琴其承認爲未來之夫人否耶况　中人年齡之老小容貌之妍　均在慕　筆底丹靑中大有權衡在如令茲老太婆非慕琴未來之夫人將來寫　山眞面之美少年是必慕琴未來　夫人矣鈍根再表而出之刋之報紙慕琴當不貴其爲淘氣專門家也然而吾於鈍根亦不能槪爲之恕辭前此慕琴於各書封面所繪美人指不勝　何以默不一言豐前此之若干美人非慕琴未來之夫人乎 
[打油寶塔詩] [  王刚]  
　　偶閱民權案第一集有雙熱君所著寶塔詩二首嘲麻遇甚竊抱不平发作此詩以贈之 
　　面光臉憑狗舐不類人顔近世多看見世道陵夷俗變夜又也把人形現莫怪那人憐我亦憐狠心肝裝作了慈悲臉 
詩選 
[詠史三首] [  東圜]  
　　鄙國纷爭二百年秦齊楚趙魏韓燕縱横學啓公孫衍排解功高魯仲連狗盜雞鳴爲上客豕交默畜待羣賢劉邦生自東周末　呂稱皇僅二傳 
　　朝分南北晋東西　亮樓高月影低對客還　王猛虱起子無遇祖生難君臣輯穆　家福將相　和心力齊何處　舟遇牛渚照開水府且然犀 
　　割棄燕雲十六州中原甌脫地難收五朝與廢先　　八姓衆　後漢周王朴别存匡世略陳　自署睡鄕侯壓年四百出明祖一統維新制度修 
[秋景] [  鴛痕]  
　　夜冷怯衣單秋深氣已寒蟲聲明月裹雁影　　　岸　露華白江楓霜葉丹鯉魚報風信迢遞　征鞍 
[入秋感事]  
　　關塞歸鴻又報秋人生天地等蜉　　　紅葉牽閒　消息憑誰　御溝 
[月餅] [  湖寄厂]  
　　未許　娥貯鏡　一規喜把掌中　捧時應笑　牛喘吞處何須夏狄娥螥窟有酥宜作　仙宮餘夢總成甜勸君　得此見在好門初三眉様織 
[雲片]  
　　　道餐　術不凡干雲有志　頻衡鍊將玉液　天　切就　刀療我　未出固知成片段甫　早許辨甜　漫　一幅浮光影點點紅心个裹嵌 
筆記 
[寄孫寒厓書游虞山之勝] [  南潮]  
　　九月十六夜到海虞同船　君西屏此間晋泰莊友一見如舊交爲呼肩與入城至寺前裕商旅館十七日訪息　居士握手道故次日招飲於蘭　齊出示宋元以下名蹟凡二十種相與欣賞皆希世珍也十九辰妞君與沈君希眞導游虞山其友潘研農力疾同游聨袂遇北郭酒家小坐乘與登破山興福寺寺距北郭五里建於南齊有俔牧者捨宅爲寺擅風泉雲　之美讀常建破山寺詩山光潭影悠然有出世之想寺右有堂曰廉飲以君子泉得名泉在堂北石壁下拾級同登曰印心石星堂之入口迴廊四合舊題通幽二字重葺時松禪居士爲之補書襄陽有所寫常建絶句後人摹刻全失米法其外有别殿奉四高僧像題曰定慧基又一額曰爲甚到此沈君戲謂余曰此基爲南湖居士設乎蓋因堂名屬廉基曰定慧又與余字通合兩人相視而笑亦不自知其爲甚到此也寺門外兩石　一陸展書一全貞書皆唐刻由興福而北石　險絶不敢回顧俯視　　不知是何世界興子横　作盤行者又三里至聨珠洞層巒　翠長松　天洞有圖頂上通絶　飛流一道曲折下注滔滔　　　聨珠庵而遇有橋束焉於雨後觀瀑爲宜洞西二里許爲報國院通稱祖師殿　　尙湖石壁縱横數千百丈嵌崎　　蹲若虎豹莫可名狀兩壁對時處白劍門自湖中望之　在天半劍門之右石梁前横下臨午仞　　遇東南風起佛水泉飛濺游客衣袂徒倚其上者往往訝爲天雨云劍門北三里曰清凉寺又曰三　長江　其前遠望天末一白無際門外　語曰長　一聲山鳴谷應舉頭四望海濶天空其勝可知寺偕燒筍納客飯後閱居士傳一卷行六七里過老石洞洞門有題字蒼蘚　蝕不可辨中有天籟如海潮音不敢深人廢然而返　山四大禪寺曰興福曰報轼曰三家曰維摩歸途欲過維摩寺天雨不果然吾今日得攬劍門之勝謂其餘不足觀　燈記此以報寒厓恨不興寒厓同游　吐其胸中之奇也 
小說 
[花不蘭傳奇] [  天虚我生]  
　　第十四韵義殺 
　　（内打鼓起更介）（武丑罩巾黑模背雙劍上）（小　鼓開塌介）（唱） 
　　（雙角仙呂合套）（新水令）一更人靜悄無聲避却了挑鐙人影短牆遮月落高樹挾風唱飛越重城角門外潛身等 
　　咱家伍疑雲奉了俺許大哥之命來此慕容公子家行刧相約二更時分同入府中　道時分　为見來（内作二更介）　原約以　拿爲號　不免試　一下（　拿介） 
（中淨羅帽綠祅背刀　掌上）（丑低　介）敢是許家大哥（中淨）正是伍兄弟可來此多時了）武丑（兒郎們却在那裹（中淨）俺令他們推着車兒去後門老等（武丑）好好已是時侯咱們敢則越　進去（中淨）好（場設桌爲　）（中淨武丑跳　　介）（場設　梁）（中淨武丑上鐵桿　技介）（二雜扮更夫）（一挑　持　）（一打梆上）兄弟咱們睡　半天子覺忘了更子道會子該打幾更了（雜）多分是五更了（雜）　唉五更打不得咱們爺方高高興興弄幾人粉頭子來要是打了五更可不是便要大家走散豈不掃興（内三更介）（雜）哪你聽他們還打三更咱們也就打了三更睡他娘的覺去（雜）唉道長覺那裹好睡得的咱們還是打更（打三更介 
（内急鼓）（武丑跳下）（雜）噲那裹飛下了一雙大鳥（雜）那９ 
裹（武丑隠雜後吹燈）（雜）噲道可奇怪怎麽前面的路便不通了（中淨跳下）（殺雜介）（武丑將刀執雜）（低聲介）呔你敢是慕容府裹打更的（雜）是呢（武丑）你公子現在何處（雜笑介）好了好了夥計你怎麽間起我來（中淨將刀背勒雜頸介）（雜）阿　噲（武丑）俺是你公子請來赴宴的你請來（雜）原來道麽个請究則公子在後園裹開心呢（武丑）好（殺雜介）（中淨）如此兄弟俺們前去找着慕容再請（武丑應得（同下）（未完） 
[家庭小說嫣紅刧（續）] [  常覺小蝶合譯天虚我生潤文]  
　　第三章 
　　其時好禮倍登已因敎育界之奥援爲摩格來得覔得一絶好之位置蓋摩格來得於肄業之外轉爲小學校之音樂敎師矣薪水所入適充學費其不敷者歲伹十鎊耳故密斯脫太梯老人之心亦頗愉快摩格來得年齒雖穉然在表面觀之轉較阿姊爲長特其　色殊不能如阿姊之腻耳此時署假將滿好禮倍登　摩　來得行將循例入梭寒衣刀尺遂乃大忙時嫣紅方以手中所製之裙置諸膝上細視有頃乃問其母曰此裙已　凖確量之否耶密昔司太梯曰汝問何也嫣紅曰此裙似較阿妹之身爲短以吾摺至第四摺時覺其必不能合於身阿母乎此殆　格來得自量之者蓋吾未黨爲之量也密昔司太梯曰然則汝當更爲量之　格來得所爲之事吾殊弗能深信彼於音樂圖盡等事固　擅長而乃獨短於此嫣紅乎以吾思之天之賦人各有一長而又各有一短雖曰　事然亦天之所以勉人也嫣紅曰阿母言然吾當取彼疇昔之所御者诫一量之密昔司帮梯曰是可弗必汝不觀此榻上即有一彼所着之裙在耶嫣紅乃置膝上之裙於一邊欹身而取榻上之裙與所製者相較則嗤然矣曰阿母試觀彼量此之時乃竟忘其一摺幸吾所縫不多否則殊費事矣密昔司太梯聞語暫置其方不答但曰嫣紅汝來汝眸子之光線當較吾人爲　汝诫觀此廣場之外有一人踽踽而來者　爲汝父否耶嫣紅乃舍手中之裙行至密昔司太梯所指之窗　引目遠　則曰誠然阿母伹觀其衣飾即當知爲阿父初不必近見其人密昔司太梯笑曰吾女痴哉吾人之眼光果能引而遠　且得辨來人之衣飾者則吾亦不必召汝矣惟吾視昏昏五步之外如隔重霧嗟乎吾女吾人老矣言時　額若不勝憂者嫣紅曰阿母好爲無謂之慮吾母雖老然一切操作尙能勝任較之他人僵若木鷄者不已勝多凡人但能作退步想即能生知足心以吾母之年而猶康健若此是　天相之矣已而曰吾母不　阿父行乃至速將及門矣讀吾書者當知老人平素未嘗疾行以其雍容之態殊不稱此然而今着　疾行面　啓户入室似已不勝其態即向一安樂椅上　身而坐 
 
 
 

Page 14

 
 
   
 
