# 1901 - 170 - 4910192

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必奥志典連售價貴不易購文　不易　山陰湯墊先先生有三通考　要通　堂主人購付本局鑄印俞曲　先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加科有識共寳分裝六十本業巳成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[新印日本國志] [  圖書集成局啓]  
　　是書爲粤東黄公度亷訪所著亷訪前曾贊使日本研求彼國數千年來禮樂兵刑農商工藜而于明治維新力行新法分類列表尤能　若列眉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室及各書坊購取 
[三續劉張兩制軍遵旨謹擬采用西法第三摺]  
　　今日欲興農務惟有將墾荒升科之期格外從緩而又設法以鼓舞之能開山地者報官給照寛期升科多開者種雜糧至十石以上種樹至一千株以上酌子奬賞查各省高山無論多土多石皆能種樹眞係不毛者甚少故歐美各國從無無樹之童山而考課林木之實在有效與否尤爲顯易此事宜責成州縣由總局委員依限往查其山上有無樹木一覽而知不能掩飾如此則山地之利開矣墾海灘者亦報官給照資本較鉅升科之期尤須從寛種雜糧種草木俱　其便斷不必强令開作稻田並擬采用徐貞明之說一人能開若干頃者奬以職銜封典如此則海灘地之利開矣至於沿江沿河沙洲皆係沃壤私墾者尺寸無遺隨年增漲貧民畏坍漲之無常而不敢報勢豪貪無糧之腴壤而不盡報往往爭訟膠葛械鬥繁滋今宜查明實數除已報墾納糧者不計外亦造册給照寛期廾科卽以此田作爲試騐農學新法之地卽責成原墾之人自願照新法試行者呈明願種何物或種美國肥大之棉或種代蔗造糖之西國　萄美國蘆栗等類或仿照美洲牧牛牧豕機器耕田之法以及各種相宜之農植畜牧因洲田皆係水濱大地故於西法農務相宜數年以後官督紳董查明有成效者卽給子管業且子奬賞苟且欺飾並不遵行者其地本係官地罰令入官如此則洲地之利開矣所有農植畜牧各物無論山地海灘地洲地凡係新增名目運往各處十年之内概免釐稅地利旣閩農學之效旣見風氣一開仿行必衆其爲益於國家者宏且遠矣豈在目前徴糧納稅之微末乎此外則沿海有種蠓種　之法内海有捕海魚采海味之利本多而利厚外國最爲講求注意近年反仰給東洋坐失己利應責成該處州縣勸集公司舉辦紳富助資借本與該公司者分别旌奬至東三省地方廣闊土脉最厚荒地尤多然必須力强貲饒才能率衆者方能前往開墾非零星農民所能濟事擬請特定章程一人能開田若干頃者從優奬以實官紳富助資借本者分别旌奬以期鼓舞此亦實根本息盜賊之計也再蒙古生計以遊牧爲主近數十年來蒙部日貧藩籬疎薄亦請飭下蒙古各部落王公曁該處將軍大臣酌擬有益牧政事宜癸明辦理至向章每年内地各省出口買馬者須在兵部請領馬票進口後仍須赴部烙騐章程甚密道途亦多周折購馬之費旣多則馬價必求减省　口馬之銷路不旺查北省耕地乘用馬運載多用騾若内地馬多於農事亦有裨益方今蒙古之與　省　同一家似不必多設限制擬請飭部酌議將請領馬票之例量加改定販馬入口貿易商民出口購賈者均聽其便倒令販馬商民於本省報明咨部並由各口具報數目以備稽核則口馬之銷路旣旺而蒙古生計亦可稍紓矣一勸工藝世人多謂西國之富以商而不知西國之富實以工蓋商者運已成之貨工者造未成之貨粗者使精賤者使貴朽廢者使有用有工藝然後有貨物有貨物然後商賈有販運考工記曰百工之事皆聖人之所作中庸曰來百工則財用足夫以足財歸之於工此古聖人富國之要策重工之微旨也不惟此也商之盛由於財力必資本充而後盈餘厚故計銀錢以爲本息工之盛由於人力有一人之技藝則有一人之成器故計人以爲本息外國財多中國人多今日中國講富國之術若欲以商務敵歐美各國此我所不能者也若欲以工藝敵各國此我所必能者也勤工之道有三一曰設工藝學堂堂中設機器廠擇讀書通文理之文士敎以物理學化學算學機器學繪圖學學成使爲工師擇聰敏少年之藝徒教以運用機器之方辨别物料之法各種緊要製造之程式如鎔銅打鐵煉鋼解木柔革燒火甎造水泥煉焦炭各門之實事學成使之爲匠目蓋外國工師皆是學人與匠目不同一深通其理而亦目騐其事一身習其事而亦漸悟其理學問實者工師亦可動手作工閱歷深者匠目亦能自出新意至學堂大小工藝門類多少則視其經費酌辦漸次擴充萬不可緩一曰設勸工塲西國常有賽曾之舉聚本國他國之貨物萃於其中人見己國貨精工巧則來購者多我見他國貨精工巧價貴銷多則力求進步此毆洲賽會之本意也日本效之故設勸工塲亦名貨物陳列所今宜於沿江沿海及内地各省大城巨鎭各設勸工塲一區備列本省出産貨物工作器具縱人入觀外國人尤要一以察各國之好惡一以考工藝之優絀使工人自相勉勵此事並不甚難惟在朝廷嚴飭各省切實舉行並將出産若干種人工製造若干種每年奏報若經過海關出口之土産名目增多工匠製造新器增多工廠增多者藩司關道有奬不辦者予以處分則無形之中收效多矣一曰良工奬以官職按考工記曰國有六職百工與居一焉故考工記之官皆專門工匠也擬懇朝廷明定章程各學堂學成之工師及各局製造有效之匠目准由各省考騐確實分别保奬工師授以文職近目授以武弁如有文士藝徒自備資斧至外國學堂工廠學習有成者騐其憑照按其等差分别保奬官職尤較在中國學習者更子從優三事並行中國工藝自然日進假如愚民小工一月得工錢三四千者學成後一月可得工資銀數十元土貨一年出口值二百兆者以後若能每年加增十分之一十年以後出口之貨即可加倍關稅之多自不待言至於自創新江造成各種貨物者給子牌照准其專利若干年凡人工所成之貨釐稅尤須從輕新出式樣並免釐稅三年亦爲鼓舞工藝之要務總之欲養窮民查荒地不如勸百工欲塞漏巵拒外人不如造土貨富民富國確實可憑如此則但惠生齒之不繁耳豈患生齒之日繁乎此摺仍未畢容俟排日錄登 
[本館接奉電音]  
昨日午刻西安行在飛電傳來上諭四道謹敬譯登○七月十六日行在内閣抄奉上諭内閣侍讀學士甘大璋著毋庸在軍機章京上行走欽此同日奉上諭光祿寺卿卽著屠仁守補授欽此同日奉上諭科舉爲掄材大典我朝沿用前明舊制以八股文取士名臣碩儒多出其中其好學者皆潛心經史文藻特其緒餘乃行之二百餘年流弊日深士子但視爲弋取科名之具剿龔　濫於經史大義無所發明急宜講 
 
 

Page 2

 
 
求實學挽回積習杳近來各省通商智巧日出尤貴博通中外儲爲有用之材所有各項考試不得不因時變通以期造就著自明年爲始嗣後鄕會試頭塲試中國政治史事論五篇二塲試各國政治藝學策五道三塲試四書義二篇五經義一篇考官閱卷合校各塲以定去取不得偏重一塲生童歲科兩考仍先試經史一塲專試中國政治史事及各國政治藝學策論一塲試四書義五經義各一篇考試試差庶吉士散館均用論一篇策一道進士朝考論疏殿試策問均以中國政治史事及各國政治藝學命題以上一切考試凡四書五經義均不准用八股文程式策論均應切實敷陳不得仍前空行剽竊自此次降旨之後皆當爭自濯磨務以四書五經爲根本究心經濟力戒浮囂明體逹用足備器使庶副朝廷求治作人之至意所有各試塲詳細章程及其餘各項考試未盡事宜著禮部會同政務處妥議具奏欽此同日奉上諭武科一途本因前明舊制相沿旣久流弊滋多而所習硬弓刀石及馬步射皆與兵事無涉施之今日亦無所用自應設法變通力求實濟嗣後武生童考試及武科鄕會試著卽一律永遠停止所有武舉進士均令投營學習其精壯之武生及之武童均准其暫行入伍俟各省設立武備學堂後再行酌定挑選考試章程以廣造就將此通諭知之欽此 
[譯西報論滿洲事]  
香港循環日報云頃有西人由大連灣致函某西字報館執筆人略謂中國現欲俄人將滿洲全地交還以僕觀之俄斷不允傳聞劉張二制軍曾力請政府于議立各國和約時與俄人議及滿洲退兵之事然俄人固欲永遠將滿洲歸入版籍滿人性頗馴順俄人亦待之甚優邇來境内均已敉平祇北部尚有馬賊潰兵時出　擾然不足慮也將來俄政府或以次驅除或全行誅戮必有善策以處之至于俄人在大連灣另留一地專備英德二國建築禮拜堂將來不論信奉何教之人並不限制其地隆冬旣不冰凍且又不征貨稅將來各國人民當必趨之如流水也 
[譯西電述俄皇臨幸法國事]  
日前英京倫敦來電云邇者俄皇擬臨幸法國問俗采風法人聞之深爲雀躍并聞俄皇蒞法後將順道赴符理旬士博城與英國新皇修兩君相見之禮然後在丹昔城晤德皇並欲邀德國外務大臣保路氏至丹昔城一瞻丰采蓋因久慕其盛名也 
[續政務處條議]  
一變通法制大綱有二一則舊章本善奉行旣久弊竇叢生法當規復久弊竇叢生法當規復先制認眞整理一則中法所無宜叅用西法以期漸致富强法當屏除成見擇善而從每舉一事宜悉心考求凡中國政書及上海所譯各種西書皆當購存公所東洋與我同洲變法未久遽臻强盛此尤切近可師者當咨由出使日本大臣將彼國變易各大政行之已有實效者概行鈔錄齎送並徧咨出使各國大臣將各國財政軍政商務工藝諸大端擇其尤要者分别錄送以備稽核一政務處之設爲自强計中國之弱由於貧列國之强由於富是救貧又爲自强之始基然變置之初斷斷不宜從理財入手方今中國一絲命脈惟在人心而匪黨蔓延時相誘煽若此時先事搜括天下將謂千利百病一無興除所變者特厲民之法耳從此人心一失雖有良法亦難措置當先取天下所甚疾者剔除一二事所甚願者施行一二事使天下之人曉然於朝廷變法實爲吾民興利除害人人有悅服之忱而事事有求實之意則此後下令如流水矣前之洋債未清今之償欵又迫每年二千餘萬於何取償夫理財祗有兩途曰開源曰節流開源之事或緩不濟急或放利多怨不如自節流始節流之法不外汰冗兵以節餉汰冗官以節祿汰無益之局廠以節經費餉也祿也經費也皆天下之民之膏血也旣去其膏血而虚糜之今爲時世所迫凡虚糜者一切如故而别事敲骨吸髓以應外人之求不惟民心不甘朝廷亦决不忍出此法當盡裁冗費以付償欵再有不足然後取之於民庶可以篤祜而對天下矣一上年諭旨嚴禁新舊之名渾融中外之迹而申之以去私心破積習此即政務處簡明切要之宗旨也同爲大清臣子而自分新舊苟爲異同隠患中於國家黨禍及於士類維新之極而有康逆之亂守舊之極而有拳匪之亂朝廷旰食薄海攫心列國所譏亦中華之恥也今當盡化偏私恪遵 
聖訓迂謬之論一切屏除惟是崇尚西法者往往不揣本末銳意更張則亦賢智之過今言變法動引日本爲例殊不知日本幅員非廣風氣齊一號令易行且以外國學外國譬猶楚學齊語不甚懸殊故事易舉而效甚速中國地方四萬餘里歷代相承二千餘年從不知西學爲何事東南諸行省風氣已開者語以西法尚不驚疑若西北之民質性忠樸耳目未廣驟令變革何異聾俗鳴球修陵蒂藕乎故欲變法斷難以通行之文告處四海之齊民法當因地制宜因勢利導且即以西法論有西政西藝之不同今學西法欲學其事先學其心西人之心公而中人多私西人之言信而中人多僞本原大異而徒取則於事爲文貌之間雖累萬人不爲功累百年難求效也自同治初年以來非不講求洋務局廠如櫛船砲如雲積三十年有何成效所以然者彼人作事千人一心共利其國國利而身亦利中人作事百人百心各利其身身有利不利而國則决無一利此所以股票不售公司渙羣凡西人有利之事中國效之皆賠錢之事必先正中國之人心乃可行西人之善法正本清源匪異人任矣一破除陋習先自政務處始近年方略會典諸館三年一保　等遷除名器不尊適長奔競今奉上諭以純正通逹見待似在事者已結主知自毋庸三年列保以免希速化者視爲捷徑競事夤緣其供事諸人則照軍機處之例優子出身以示鼓勵一舉行要政其事體重大須考訂精覈往復商榷者應俟回鑾以後悉心計議其有芟除積弊厚益民生可以立見施行者應由行在政務處奏請特旨卽日分别興除以慰天下之望一爲政在人千古不易政務處無論立法如何詳密要須中外大臣實心實力破除因循敷衍之習台能望成功而收明效此處乃天下政治管轄當廣集英賢資其策力非其人不當徇情面得其人不當限資格朝廷用人一秉大公當自政務處始以上各條粗具要略不外 
上諭公爾忘私實事求是之意至設立公所籌集經費别有關辦事例應俟回鑾後妥議 
[示保遠人]  
金陵訪事友來函云省垣大憲鑒於去年北地拳匪之禍通飭所屬各州縣查明境内共有教堂若于所教士若干名責令妥切保護嚴定功過俾不致虚行故事上負朝廷柔遠之心署上元縣劉松亭大令接奉檄文以縣境教堂多于他處特訂立保護章程十數則通詳督撫司道各憲旋復出示剴坊曉諭俾衆咸知 
[儲憲行期]  
金陵訪事友來函云今歲江安漕糧奉文改爲海運儲憲效述堂觀察卽委員押解登程擬於日内赴袁公浦謁見漕帥禀陳一切然後航海赴津通 
[南康置郵]  
九江訪事友人云南康府屬地處偏僻民間傳消遞息不免懦滯之虞郵政局總辦聞之以現當推廣郵政之際正宜次第施行已擬在彼處開設分局矣 
[僞官敗露續聞]  
湖南人曾某冐稱山西候補道在鄂省圖騙事發被獲等情已登前報兹又接漢口訪事友人來函知曾名榮貴號佛珠曾僞繕鄂撫端午橋中丞手書持詣糧道署騙取銀二百兩及至武昌府署役剌府尊余堯衢太守窺出破綻飭江夏縣陳大令派差拘獲解經營務處某觀察研訊曾堅稱知府銜曩在某鉅公處辦理文案某觀察因飭大令派丁看管一面據情面禀督撫憲督撫憲僉謂究竟是否職官自應澈底根究立卽電逹京師吏部請查明有無其人日來官傷中人均謂曾確係馬扁一流人大憲擬照去歲辦理僞官漆　之案科以永遠監禁罪名云 
[票匪解鄂]  
漢口訪事友人云自立會匪頭目唐才常正法後其族弟名偉正者因亦列名匪籍自知罪無可逃　身下江依然謀逆近被金陵地方官拘獲禀知兩江總督劉峴帥峴帥飭卽解赴鄂垣歸案訊辦本月十三日押解至鄂禀由湖廣總督張香帥飭營務處提訊偉正直承不諱併供出餘黨若干名刻已逐一嚴拿懲治矣 
 
 

Page 3

 
 
[派員查案]  
漢口訪事友人云前者任小棠觀察奉湖廣總督張香帥委赴岳州遣散武功營勇事畢順道赴常德查案蓋以常德府某太守與某協戎意見不合先後具禀督轅互相攻訐故有此舉也 
[騐屍轇轕]  
金陵訪事友來函云六合縣獄有一犯婦或謂所犯係弑夫之案或謂所犯係殺人之案迭經解赴臬轅訊勘俱因翻供發回近始訊實口供詳經督撫憲擬定罪名奏請秋後處决婦自知不免竟於月初某日覓得阿芙蓉膏吞服斃命獄卒據情禀明縣主張大令大令一面申報上憲一面循例移請隣封江浦縣單大令相騐迨單大令騐明晤商張大令欲以病斃塡入屍格典史劉少尉不允兩大令遂各備文申禀上臺少尉亦卽將情通禀初四日江寗縣孫鼎甫大令奉上憲委赴六合詳細覆騐迨回省謁見江寗府禀稱卑職奉委赴六合屍親紛紛攔騐具呈委係因病身死切結獄卒亦具有該女犯並未服毒甘結故未將屍騐明太守怒其遇事　頇飭再前往騐究大令捧飭後隨於初七日命駕赴六合至以後如何定奪刻尚未得而知也 
[粤試紀聞]  
廣州訪事人云當學憲按試廣州時增城縣諸童以縣試案元潘登瀛有匿喪情事阻不許應試以致扭毆紛紛擾擾之中傷及童生劉其英遂具禀互相訐控旋經學憲脾示云據增城附貢生郭丙奎等并廩生劉旋燊呈稱增城文童　登瀛實係匿喪冐考并有毆傷考童劉其英等情事殊干法紀該童招覆取錄卽行扣除仰提調官飭傳廪保彭序鏐等嚴行審訊務得確情按律懲辦毋稍寛縱切切特示旣又牌示云前據東莞生員彭愛蓮禀稱伊姪彭鶴霖的係槍替倩人代作代覆自行檢舉並乞面試等語當經批仰提調官飭傳廪保帶同彭鶴霖於初一日赴院面試該童業已赴覆現據廪保謝彰呈稱該童彭鶴霖絕無槍替情弊而生員彭愛蓮又屢傳不到卽行銷案特示 
[鎭郡官塲紀事]  
鎭江訪事人云江南提督李壽亭軍門秉節赴金陵與兩江總督劉峴莊制軍密籌防務月之初七日乘虎威兵艦過京口下椗江心署鎭江城守營叅將吳養吾叅戎水陸總巡周錦堂游戎以及江勝新湘各營官弁均往江干迎迓軍門接見之餘隨命展輪上駛焦山象山各砲臺咸升砲送之○新任浙江巡撫任筱帥之瀛眷由汴省遵陸至袁公浦乘舟南下七月初七日道出潤州由小閘口進内河取道金閭向武林進發 
[松郡官塲紀事]  
松江訪事友來函云華亭縣林霨生大令因有要公於本月十六晚乘舟赴滬大約勾留一二日即須遄返茸城也○前署松江城守營楊克明遊戎於六月十一日由滬附某小輸船回郡行經周家嘴突遇狂風船覆淹斃事後由家屬雇人撈獲屍骸以禮棺殮暫厝南門外陸司空廟現已擇定本月二十五六七三日開弔然後扶柩回京江 
[
廣州訪事人云上月某日已革安勇某甲在東關肆行搶掠經鄕人獲送大營營主訊明禀由統領鄭軍門飭以軍法從事隨於本月初三日清晨押往地亞商岡斬决於此可見事門之紀律嚴明焉○近日雨水過多屋宇之年久失修者大半頽然倒下十二鋪和昌雜貨店棧房及城西三角塘恩龍里楊姓同於本月初二日傾坍棧中損壞貨物良多楊姓家兼有壓傷人口之事○上年民人繳納關稅釐金各省所鑄龍圓均可通用今皆勒令折短以致民人大受厥虧 
[三泖凉波]  
松江訪事友來函云有王慶林者木工也家於東鄕千蒲涇本月某日來松工作道經東門内突遇某土棍以索取積欠爲詞將所携布衫攫之而遁王大駭飛步追呼旋又來一土棍順手攫其夾袋王急與爭奪另有三棍佯爲解勸倉卒中所儲洋銀二元八角忽不翼而飛王懊喪欲絕嗒焉而歸說者謂郡境邇來頗多無業游民三五成羣專以攫取行人衣物爲計鄕愚從田間來每爲若輩所窘卽本城良懦者亦時受其害安得賢有司嚴密訪拿以鋤道旁之荆棘乎○後岡鎭左近民人吳月琴農家者流也家世小康頗堪温飽距鎮里許係金山縣境有沈子祥者與吳挾索借不遂之嫌竟於某夜糾人劫之以去族叔吳某出而援救竟被毆傷事後奔赴華亭縣署控訴翌日吳乘隙逃歸旋亦赴案報騐縣主林大令准詞立卽移文金山縣請提沈到案訊懲 
[上海官塲紀事]  
昨日松海防同知劉乙笙司馬因有要公至上海縣署拜會縣主汪瑶庭大令大令迎入客廳互談良久而别○昨日保甲總巡朱森庭明府命駕至南巿馬路工程局拜會總辦翁子文太守互商要公良久始出○前日籌餉貨捐局會辦劉明府命駕至馬路工程局投剌總辦翁子文太守飭丁擋駕○昨日本邑西門外巡防局員曾二尹因有公務趨詣上海縣署謁見縣主汪瑶庭大令大令延入花廳茗談良久而别○昨日午後江蘇撫標滬軍營管帶龍葆珊遊戎保甲總巡朱森庭明府先後命駕至上海縣署拜會縣主汪瑶庭大令晤商公事良久而别○昨日上海縣典史趙敬臣少尉飭差傳齊本城各鋪地甲諭以收取烟膏捐事宜並令晚上出外巡查俾宵小無從竊發各地甲唯唯遵諭而退 
[飭辦流氓]  
昨日本邑南巿馬路工程局總辦翁子文太守接上海縣汪瑶庭大令移文内關奉府憲余札開奉兩江總督兼南洋通商大臣劉札開滬上流氓衆多拆梢訛詐持刀傷人之案層見迭出若不嚴拿重辦何以肅法紀而安良懦等因嗣後貴局如拘獲流氓一經訊明務必解縣究辦 
[賠修馬路]  
日前本邑南巿馬路工程局總辦翁子文太守勘得南馬頭一帶地勢凹凸不平沿浦木樁亦皆朽壞因傳經築工頭吕阿毛到局責令鳩工修葺以利行人 
[匿贓縱竊]  
本月初六日本邑英租界寳善街新鼎陞客棧忽來一客年約二十餘自稱揚州人潘姓將赴廣東臬署公幹棧中人見其並無行李堅不容留潘乃出金條一包爲質數之得五條有半附以發票一紙書明兌自揚州鳳寳儀計五十五兩棧中人始不復滋疑迨初七日潘出外置備行李洎回棧卽有混名楊駝子之楊少卿偕金梅峯曁不知其姓之吉香到棧邀至棋盤街長春堂么二妓朱桂卿處作狹邪遊去後忽楊慶和銀樓夥某甲至棧尋潘結帳言及頃間潘與楊至慶和兌取金戒指數枚以金條暫抵棧中人至此始知其不甚可靠檢視所質金條則包内尚有康同和與慶太昌往來摺扣因至後馬路各匯劃莊探聽僉云揚州果有同康和及慶太昌二錢莊爰卽發電知照一面專足赴楊查問至十三日楊金及吉香偕潘至棧携取行李棧中人以事尚未明阻不聽其携去楊金聲言我等均係包探陸阿九之夥如有意外事惟我等是問可也棧中人遂不復阻十四日突有某省候補知縣方姓從揚州來僑寓後馬路潤昌棧七號房内言是失主到棧後卽赴新鼎陞詢潘蹤蹟棧中人對以潘已由楊金諸探夥邀去十六日楊至潤昌棧向方犬言曰我等皆陸包探之夥潘姓一事可至陸阿九處商量方頷之隨探悉潘曾至長春堂狎妓卽遺人向朱妓探問朱妓云潘由楊金等人領來曾賞奴夜度資二十餘元當動身時遺忘皮夾袋一枚後由楊來取奴恐有誤令女傭跟蹤至來往長江各口之某輪船見有潘在始放心後復由吉香索去回用六元於是方知事確卽邀同棧中接客夥袁張二姓投報捕房一面具禀控諸英美租界公廨按此事外間已喧傳殆遍并聞楊金諸探夥將潘誘至新閘順風茶樓陸探茶會上攫其所有略給盤川送上輪船縱之他適今方復訴之捕房大約捕頭亦必澈底查究也 
[煤船傾覆]  
前日夜半時某姓駁船載煤數十墩駛至蘇州河新大橋左近時適晚潮湍急舟子力不能支以致覆沒船上諸人幸經鄰船援起然貨物已盡付東流矣 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示革漢]  
廣州訪事人云粤垣風俗每　自七月初旬起善男信女必成　結隊往白雲山禮佛進香輕　少年沿途擁擠評頭品足穢褻不堪兹經番禺縣錢大令出示嚴禁云照得婦女入寺燒香有干例禁兹因省城北門外白雲山各寺觀每有婦女藉鄭得道爲名自七月初至月底止冶容麗服結隊成羣赴寺燒香遊玩或在寺食齋或借房歇宿男女混雜清濁不分大爲風俗人心之害迭經各前縣出示嚴禁並飭差前赴驅逐在案現屆七月之期誠恐日久玩生城鄕婦女狃於積習故智復萌或住持僧人從中勾引漁利以致重染舊習漸啓澆風當巡防吃緊之際更恐有攔途搶竊乘機誘拐等弊亟應重申禁令以靖地方除派撥差役前往擇要駐紥分别驅逐拿究外合行出示嚴禁爲此示諭縣屬紳民人等知悉爾等須知男女有别禮教宜遵務各約束婦女曉以大義諭以家教力爲防閑不得任聽婦女仍往白雲山一帶入寺燒香倘敢仍前縱容以致滋生事端是則咎由自取定按婦女有犯罪坐夫男之例立拘該夫男到案治以應得之罪其寺觀僧人如有引誘婦女入寺燒香及容留宿齋等事亦卽嚴拿究辦决不寛貸各宜凛遵毋違特示 
[寗波辨志文會辛丑春季課案]  
漢學超等陳漢章陳畬秦鍾濠費廷璜范承登高人俊程起鵬馬傳銘韓雲駿特等吳彤錫鄒登泰逹孝鄒登瀛黄掌逹享○算學超等尤金鏞袁丙熊孫德準陳賢佑蔡翊清楊瑞曾王汝成李厚埏董孝欽陳尚志特等孫海環陳漢章蔡熙李平章賀師　徐爾康陳畬童國賓王燮昌於闐○輿地超等陳畬陳漢草王錫韓王序賓楊桂生楊忠超江起鵬程起鵬高人俊孫振麒特等王榮軒張德容王紹翰吳兆麒范承登鄭之灃陳家錕李光瑩毛思誠黄憲儒○詞章超等楊瑞曾孫述祖傳祿清顧家韓畢家豐特等戴鴻鈞　大民謝萱德孫應鏘王江 
[巫峽猿聲]  
宜昌訪事人云此間鋪捐委員徐君欲照團董所擬之數逐一增加以致各商相約閉門罷巿旋經東湖縣葉大令多方勸諭許以悉照原擬絲毫不增始得照常貿易現照十二團牽扯每團不過四五十千除去委員薪資局用所餘亦甚式微然貨物已日漸昻貴矣噫○上月二十七日宜昌府陳太守東請各團紳董及各洋行執事人在城内財神殿議事聞因勸辦鋪捐也○上月二十八日午後大雨傾盆雷電交作小南門外河中泊有一小艇滿裝洋油中有周姓篙師驀地被雷擎斃意者偶觸電氣致召此災乎然而理學家又將目爲因果矣○宜昌英領事官何蘭田在任己六七年之久前歲告假歸國旋於去　復來未幾即奉憲檄調往汕頭而令吳理斯君署理篆務上月二十七日吳君乘洞庭輪船抵宜迨洞庭駛回何君卽附之而去○上月二十一日午後有一德國小兵船來宜遊歷抵埠後船中統帶卽拜會地方各官及英領事稅務司越日各官均至船中答拜聞須勾留數日然後回漢皋 
[上海縣署瑣案]  
月前王永伯控陳海榮欠銀縣主汪瑶庭大令飭提訊供押候追繳兹者陳在押患病禀求交保出外醫治大令允之前晚提案略詰數言准交的實人保出限日繳銀○董治本控沈正甫退保賴銀汪大令提訊之下董供去年沈正甫因其叔惠齋欲至某鋪貿易特倩小的作保當時立有筆據載明日後如惠齋有虧欠走失情事中正甫賠償與董無涉今惠齋虧欠洋銀一百元避匿不還累及小的因向正甫追償詎料正甫竟圖賴去叩乞訊追正甫供叔父虧欠是實但不知現匿何處小的無力代償大令限兩個月理楚并飭具結存卷備查○陳福青控金悅卿騙去單契盜抵洋銀等情汪大令升堂研訊　供父親在日曾向秦子堂借得洋銀一百餘元至前年冬由小的歸還去年春金悅卿設計將田單騙去言明卽日交還厥後屢索無著始知伊串同姜露庵向人私抵銀兩求卽訊追金供此單實由伊父抵與秦子堂久不取贖秦因託小的轉抵與人姜供金交來田單一帋托小的抵押洋銀一千元小的初不應允後由地保洪亮卿立據蓋戳小的信以爲實代向親戚處抵借洋銀當時小的僅得中費四十元叩求明鑒洪供金僞稱此單前由陳姓抵與梁姓久不贖回今伊適有急需不得己而轉抵并浼姜擔保小的始敢蓋戳大令諭候飭差查明實在情由禀復訊斷 
[英租界捕房紀事]  
甬人陳梅三王阿甫王華郎楊阿康在寧波路某號屋内開塲聚賭經一百零四號巡捕一併拘入捕房捕頭令押候解送公堂禀請讞員張柄樞司馬嚴辦○病民王阿二倒臥牛莊路左近六百五十五號巡捕見之雇車送入捕房　頭令轉送公廨禀請安揷○鄉民陳阿甫林寳桂在菜巿左近小遺被三百九十八號巡捕拘入捕房陳林名存洋銀若干籲乞瞥行釋出捕頭允之○前日老閘橋左近遺有孩屍一具四百二十七號巡捕見之回報捕房捕頭著地保　報善堂備棺收殮○前晚曹杏林行至南京路偶一不愼撞傷途人葉吳二姓經五百二十九號巡捕抱入捕房捕頭詢知受傷者不願興訟遂將曹暫押片時即行開釋○日前南巿某捐局巡丁某甲在浦灘收取棉花捐經新關稅務司查知飭丁投報捕房捕頭令某包探將甲拘獲押候解送公堂禀請訊辦○某流倡所雇女傭陳李氏王錢氏朱許氏在福州路一帶强曳行人之袂使入迷香洞裏眞个消魂經五百五十號巡捕拘入捕房捕頭令押候解送公堂禀請訊究 
[法租界捕房紀事]  
前晚有一女孩在公館馬路中嚶嚶啜泣某號巡街捕見之領入捕房昨晨克捕頭詢問之下自稱姓唐名如意年十一歲湖南人詰其住址則已記憶不眞遂暫留捕房候其父母前來認領○昨晨某氏婦扭某中至捕房訴稱前在某處開設小烟館倩中經理甲私將生財盤頂與人向之理論恃蠻不服求送公廨禀請嚴追克捕頭允之將甲押候解送公堂禀請讞員杜枝園大令訊明追究○前晚有流氓混名歪嘴阿三者在護城河畔强攫某甲所携洋銀一百六十元甲報捕後捕頭令包探陸阿寳將阿三拘獲押候解送公堂禀請訊辦○前晚鄕人某甲在某小茶肆啜茗乙丙二甬人見其愚懦可欺向之訛詐洋銀兩元後經某包探查知將乙丙拘入捕房捕頭令押候解送公堂禀請究辦 
[美界租捕房紀事]  
西歷八月十四號武昌路江林羣家因欲遷居雇崇明人余廣陶余麻子屈全甫三人搬運物件余等心懷不良竊取衣被而逸昨經包探張阿五查獲解入捕房捕頭令押候轉解公堂禀請讞員張柄樞司馬　辦○甬人許阿三投捕房訴稱家在百老匯路栢安里昨晨行經元芳路突遇不知其姓之流氓來喜向詐洋銀不遂所欲抽刃剌傷手背捕頭見許傷勢非輕令送同仁醫院求治並遣包探倪仁泉往拘來喜解送公堂禀請懲辦○流氓徐正心專在楊樹浦一帶横行不法昨晨糾同羽黨張阿裕蔡慶林冋鄕民奚全貴索詐併曳至荒僻處肆行毆擊事後奚投訴捕房捕頭允派包探拘拿以便解送公堂禀請訊辦○前晚江北小工劉長奎白永順竊取公和祥碼頭棧中肥皂等物不隄防爲管門西人所見指交二百三十六號巡街捕轉送捕房捕頭令押候解送公堂禀請訊辦○昨晨林阿三混入北四川路青雲里徐海林家行竊金約指携至某押鋪典錢適爲包探劉阿炳所見拘入捕房捕頭令押候解送公堂禀請訊究○前晚張福寳掩入新記浜路五號門牌某姓馬車行内竊取馬車燈四盞事爲六百三十號巡街華捕所見連贓帶入捕房捕頭令押候解送公堂禀請究辦 
 
 

Page 10

 
 
[安慶官報]  
七月初五初六日委辦皖北土　提調直隸州　適中到知縣葉濬知奉委發審局帮審陳寳輩玉璋均知赴廣齊圩查賑回並委發審局帮審行走初七日牌示全椒縣袁學昌期滿調省遺缺委調補懷甯縣鄭思賢代理所遺懷甯縣缺現委代理懷甯縣劉啓文接署署太平府龔鎭湘辭請補池州府杜恩榮謝奉部議行知巡檢楊定遠知銷帮查北門外街道差初八日委辦屯溪厘卡本任安慶府通判張廷鋆辭洋務局提調知府黄家傑知到差候補知府許鼎霖由蕪湖公幹回並奉委辦鹽河厘卡同知張雷謝超委一次初九初十日調補靈璧縣于普源知太湖任内交代清楚營務處提調兼辦鹽河釐卡知府許鼎霖知銷洋務局提調差委辦七里河茶厘巡檢胡森蔚到十一十二日營務處提調兼辦鹽河釐卡知府許鼎霖知接辦畬辦營務處提澗署安慶府石知制辦署蕪湖縣陳先覲謝泰飭知准補六安州十三日委辦倒湖厘卡講補建德縣李長郁暑蕪湖縣陳先覲均辭知縣渴傳淵知奉臬憲委首縣帮審十四十五日委辦皖北土藥局提調請補泗州直隸州余適中代理全椒縣鄭思賢均辭知縣鄧之望周德興均知奉臬憲委首縣帮審 
[維揚官報]  
七月初三日姚分轉近愷辭冋姜埝差次黄𪙉尹振宗銷三江營卡趙𪙉尹忠順委南京餉差初四日𪙉利塲陳𪙉尹到揚初五日委署南掣沈分轉曾榮禀辭赴任王繼尹繼青由泰屬回初六日沈　尹福年由省公幹回揚初七日豐利塲陳𪙉尹抵揚初八日李分轉以牧辭回高實差次程𪙉尉廷燮由淮北來初九日楊分轉葆鈞委孔涵卡褚𪙉尹繼銘委沈家渡卡初十日吳分轉允來委湘岸聽差同日柯𪙉尹鈺陳𪙉九爲　報考十一日任分轉文瀾由孔涵卡來朱𪙉尹之楨銷沈家渡差趙𪙉尹忠顯銷南京餉十二日正任南掣金司馬缷事回許𪙉尹星淦委北監十三日朱分轉之柟委鄂岸聽差汪分轉覲潮辭回高深句差次北批騐柴𪙉尹九齡缷事回鄭𪙉尹鴻綸禀委城内六叚巡杳　𪙉尹溥委解蘇州餉起程　𪙉尹　湘由岸來揭 
 
 
 

Page 11

 
 
   
 
 

Page 12

 
 
[奏疏彚錄]  
甘肅新疆巡撫臣饒應祺跪奏爲知縣呈請開缺回籍修墓恭摺仰祈聖鑒事竊據新疆布政使文光　同署鎭迪道兼按察使銜李滋森詳稱昌吉縣知縣李凌漢現年五十六歲湖南湘鄕縣人由捐納三班選用邇判投効軍　遞保花翎運同銜留甘補用知州光緒十一年留新候補十三年委署拜城縣知縣十七年十月准補昌吉縣知縣十八年四月到任二十一年六月缷事二十五年正月二十七日回任兹據禀稱疉接家書先人墳墓大半毁壞應請開缺回籍修理等情查該員以先塋毁壞所請回籍修理係屬至情相應祥請奏咨開缺前來臣查該員李凌漢因先人墳墓大半毁壞呈請開缺回籍修理旣係出於至誠並無揑飾規避情事自應照准以遂孝思除咨部外謹會同陜甘總督臣崧蕃恭摺具陳伏乞皇太后皇上聖鑒所遺昌吉縣知縣係繁難邊遠調要缺應請由外揀補再此案改題爲奏合併聲明謹奏五月二十三日奉硃批吏部知道欽此 
兼署雲貴總督雲南巡撫臣丁振鐸跪奏爲借發阿陋黑元等井柴本銀兩預採供煎以顧課額恭摺仰祈聖鑒事竊查前准戸部議覆嗣後煎鹽柴本應奏明借發以昭愼重等因歷經遵辦在案兹據署鹽法道興祿會同署布政使全楙績詳稱據阿陋井大使王瑞章詳借光緒二十七年分柴本銀六百兩又據署黑井提舉江海清詳借二十七年分黑井柴本銀七千兩元興井柴本銀五千兩永濟井柴本銀三千兩均即在本年征收該井鹽課内如數借給飭令該大使提舉出具印領將銀發交殷實　戸採辦供煎以顧課欵仍自次年夏季起予限一年按季相繳隨課批解入於二十九年銷册造報倘有短少懸欠責令該大使提舉等賠繳照例叅處等情詳請具奏前來臣覆查無異除咨戸部查照外所有借發阿陋等井柴本銀兩緣由謹恭摺具陳伏乞皇太后皇上聖鑒訓示再雲貴總督係臣兼署毋庸列銜合併陳明謹奏五月二十三日奉硃批戸部知道欽此 
奴才裕鋼跪奏爲循例校閱前藏漢番官兵春操情形恭摺具陳仰祈聖鑒事竊查前藏漢番官兵向例春秋二季操演行陣技藝以期純熟兹屆春操奴才預飭將備戴琫等調集各營官兵一體操練於三月十九二十等日奴才親赴校塲認眞校閱所演陣式尚屬整齊連環排槍聲勢聯絡籐牌刀矛等技亦甚靈捷以及行陣攻山奪卡悉皆勇敢當先各官兵馬步箭鳥槍中靶者合計亦在七成以上奴才校閱時擇其技藝最爲嫻熟者優加賞賚記名拔補次則賞給綢縀銀牌荷包小刀等物以示鼓勵間有技藝生疎未能合式者分别降責用昭懲戒仍嚴飭將備戴琫等勤加敎練實力操習務期一律精强咸成勁旅以期仰副聖主愼重邊陲修明武備之至意所有校閱前藏漢番官兵春操情形理合循例恭摺具陳伏乞皇太后皇上聖鑒謹奏五月二十三日奉硃批知道了欽此 
護理山東巡撫布政使臣胡廷幹跪奏爲恭報微臣到東接護撫篆日期叩謝天恩仰祈聖鑒事竊臣干署湖南藩司任内奉旨簡授山東布政使當即具摺謝恩籲懇陛見奉硃批毋庸來見欽此遵卽缷署湖南藩司篆務適因感冒請假一月在湘調理假滿起程於光緒二十七年五月初五日到東准撫臣袁世凱移知本年五月初一日奉上諭山東巡撫著胡廷幹暫行護理等因欽此旋將山東巡撫關防鹽政印信臨清關監督關防各一顆並王命旗牌文卷等件派員齎送前來臣遵於五月初十日恭設香案叩謝天恩祗領任事伏念臣質陋才庸毫無知識藩條攉綰未報涓埃兹復渥荷温綸暫護撫篆忝膺重寄倍切悚惶查山東帶河表海地重事繁加以路礦繁興英德逼處防維撫輯胥屬要圖　昧如臣何堪鉅任幸撫臣袁世凱諸凡籌備成法具存臣惟有勉竭駑駘悉心經理遇有要事仍遵旨商同撫臣妥爲籌辦斷不敢以暫時護篆稍涉因循以冀仰各高厚鴻慈于萬一除循例恭疏題報外所有微臣曁護撫篆日期暫感檄下忱謹恭摺叩謝天恩伏乞皇太后皇上聖鑒謹奏五月二十六日奉硃批知道了欽此 
頭品頂戴兵部尚書銜山西巡撫臣岑春煊跪奏爲瀝陳陜省試辦潞鹽加價窒碍情形懇請恩准免辦以顧全綱恭摺仰祈聖鑒事竊臣卷查陜省議辦潞鹽加價一案經前任撫臣胡聘之奏陳加價之後必致私行官滯有碍綱銷懇請免辦嗣因陜省一再奏請奉准飭令會議復經前護撫臣何樞奏飭議陜省加價商力頗有難支惟陜省議辦旣堅勉顧大局擬請每斤加價一文嗣准部咨令轉飭河東道查照陜西原議將陜岸潞鹽每斤代收加價二文試辦二年俟一年之後再由該撫等察看情形如果二文加價實碍全綱卽行奏减等因恭錄諭旨知照前來當經前護撫臣飭令遵照試辦並將每名應收錢文酌中合　徴收四十兩隨課封納及開辦月日咨部查照各在案兹據署河東鹽法道張毅轉據各商販呈稱潞鹽行銷三省晉豫向稱疲滯惟以陜省爲暢銷之區溯查陜岸前數年銷數每年每綱除額引一千三百餘名銷完外尚能溢銷晉省滯引三四百名至七八百名不等詎於上年三月開辦加價後每名驟增銀四十兩官鹽成本愈重不能减價敵私私販藉官鹽之不能减價更易巧施伎倆暢行其私愚民計較錙銖自不肯舍賤食貴以致官銷大滯商販率多虧累紛紛停運計自上年三月初一開辦之日起扣至二十七年二月底止試辦一年期滿陜岸闔　共封引六百八十一名有奇較二十五年少封引一千三百五十二名有奇新塘之加價銀兩反收二萬七千二百七十餘兩所虧之舊額正雜各課及海防經費晉陜鹽斤另籌加價陜省鹽釐等項竟絀至二十三萬四千四百九十兩之多陜引行銷之滯庫欵短收之鉅實爲從來所未有若不亟請裁免陜販以銷艱本重將恐承運無人潞課以引滯收微深慮日形减色將來已跌不振之後更難設法維持向則全綱恃陜岸爲調劑今則全綱受陜岸之侵虧道庫應解之甘餉三批銀一十二萬兩因課項絀收不能及時報解惟有力懇裁免加價庶可保頽綱而維大局等情請奏前來臣查陜岸官引徴收之重轉運之艱私販之易熾前撫臣屢於請免加價疏内詳切言之試辦以後如果大益於陜稍捐於晉尚當通盤核計不分畛域無如勉强試辦亦已期年益於陜庫者不及三萬損於晉餉者竟至二十餘萬得失顯然非敢空言藉口且現奉電傳諭旨以籌備償欵令設法整頓鹽務臣飭司道悉心核議力籌變通又訪之𪙉寮考之案　　之輿論　謂减價敵私爲綱引暢銷之本各岸原來之價尚擬力求核减則新增之價更應亟議删除陜省本有由晉代收鹽釐加價一裁潞銷若暢陜釐亦因之日旺實於兩省交有所裨臣籌思再四惟有查照部文實碍全綱卽行奏减之議據情籲懇天恩俯准將陜省試辦加價准子　免以顧　　所有察看陜省加價試辦期滿有碍課餉懇請裁免緣由理合恭摺具陳伏乞皇太后皇上聖鑒訓示謹奏五月二十六日奉硃批戸部議奏欽此 
丁振鐸片再臣前於光緒二十六年准兵部咨二月初二日奉上諭本年輪應查閱湖北等省營伍雲南派丁振鐸認眞查閱等困欽此彼時督臣崧蕃奉旨入覲正值滇緬界務中法鐵路交涉紛繁未能出省奏請展緩俟督臣回任臣卽出巡嗣因崧蕃調補陜甘新任督臣魏光燾刻始抵滇臣奉命又調廣西巡撫並諭以毋庸前來行在請訓等因欽此臣於交缷督篆後自當卽赴粤西新任且滇省向來　閱多在冬春緣夏秋之際水雨過多瘴癘尤重計三迤周歷非三四月不能竣事臣自未便久覊此次查閱營伍相應請旨改派督臣魏光　　　以肅戎政是否有當謹附片具陳伏乞聖鑒訓示謹奏五月二十六日奉硃批著魏光燾認眞查問欽此 
 
