# 1901 - 114 - 4910069

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[售報須知] [  申報館主人啓]  
　　本館杭垣報紙向由申昌一家經售不意今正忽有人私立海昌報館牌號將本館殘缺舊報任意混售以圖射利實於本報聲名有關本應控官訊究現經彼浼人緩頰自愿停歇不再混售本報如日後若輩故智復萌仍敢巧爲嘗試本館當禀請英領事照會地方官從嚴懲辦决不容情特此布告 
[慮遠篇]  
　　夜雨蕭疎旅窗寂寞執筆人盱衡世變蒿目時艱愧補救之無才輙拊膺而長歎有客見之啞然笑曰有是哉子之迂也慨自秉鈞者昏庸謬妄縱庇拳匪激怒各國釀成去秋聯軍入京之禍大局岌岌幾有不可終日之虞然自慶王李相奉命議和再四磋磨已將就緒卽近日外間喧傳中俄密約實係全無影響之談識時之士皆動色相告曰轉禍爲福在指顧間吾子仍鰓鰓過慮將謂拳匪尚未撲滅異日難免死灰復燃乎吾意各國聯軍乘深怒積怨之餘痛加剿洗卽不能殲除净盡料此殘喘苟延之輩時窮勢蹙不復敢奮螳臂以當車矣將謂各處康梁餘孽哥老會匪以及一切齋匪土匪伏莽未除時有蠢蠢欲動之意一旦互相勾結猝然發難其患將不可勝言乎則觀目下各省大吏派兵防範嚴密異常往往甫肇逆謀已遭誅戮度此輩幸逃法網亦不敢以身試法自取滅亡矣吾與子幸生東南安樂之區未罹北省烽烟之禍際兹否極泰來之會方將額手相慶重覩昇平而子乃尚抱杞人之憂何其不識時務若此哉執筆人曰噫嘻如子所言眞所謂知其一不知其二者也夫自中外通商以後朝廷不肯輕開外釁遣使議欵苟無傷乎國體無事不可委曲求成至如此次之和戮王大臣以悅敵心輪數百兆以償兵費其他種種要挾皆迫我以難堪而我中國靦然允之此乃千古未有之奇恥不獨有傷國體亦幾奪我大權矣及今而欲爲善後之圖卽上下同心日夜臥薪嘗膽猶恐疲弱已久無補艱難而吾觀中國之官猶是文恬武嬉鮮有以國計民生爲念者故卽皇上力圖變法自强而奉行者故態依然恐亦難收實效且國所恃以安者兵兵所恃以養者餉前者甲午日本之役償金二百三十兆當軸者無可籌畫已嚴飭各省裁汰營伍風行雷厲疆吏莫可力爭兹所議償者較前更增數倍縱有釐金關稅可抵此外悉索敝賦其將何所恃以爲挹注之資恐羅振已窮有欲不議裁兵而不得者然亦思前次各營留七裁三所節餉需有幾而未及數載匪徒蠭起教案叢生卒成一發不可收拾之勢乃事急則倉皇召募惟日不遑事平則遣撤紛紜無人可免值此創鉅痛深之日即不爲游手好閒者計衣食豈能再任不逞之輩與各教堂别起風波外人毖後懲前以爲皆由地方官辦理不善所致堅請中朝嚴定處分甚至督撫以下一倂革職不知此非盡地方官之咎兵力不足實有以啓之故居今日而欲爲自固之謀首宜整飭行伍不此之圖齗齗焉欲撙節軍士口糧以娶外人慾壑無論軍威不振難免匪類生心卽此輩窮無所歸憤怨不平挺而走險亦且將揭竿斬木爲患於一朝况桀黠如康梁更日使其黨與各處匪徒結爲奥援陰相勾煽設復與所裁之游兵散勇聯絡一氣藉口保國羣起稱戈奪我巖疆擾我内地至此而始悔裁兵之失計也晚矣雖然子亦非謂兵之不裁果可靖内憂而禦外侮也惟以目下羣雄環伺匪勢未平鎭遏之方端賴勇士乃各國之聯軍未撤而中國之募勇已裁近日江皖兩省中已有因之滋事者則日後爲患更可想而知孔子云人無遠慮必有近憂予敢以幕燕釜魚自爲得計乎客聞言起而謝曰僕不敏未聞國家之大計獲聆高論茅塞頓開矣執筆人遂詮次其語錄之報端竊願關心國政者熟思而審處之 
[本館接奉電音]  
　　昨日午刻西安行在飛電傳來上諭九道敬謹譯登○三月初六日行在内閣抄奉上諭前據吏部具奏京官告假章稈自去年五月以後告假者概將前資註銷實缺人員扣至三年奏議姑念此次變出非常情尚可原當此認眞整頓急需用人之際自應特沛恩施悉從寛大所有上年夏間告假之實缺候補各員俟銷假後免其停補扣資悉照舊例辦理用示朕體恤羣僚從寛宥過之至意其各激發天良感奮圖報仍責成各部院堂官督飭所屬司員親身辦事不准假手胥吏再滋弊端其各司員品行之賢否才識之短長宅心之公私辦事之勤惰並著隨時認眞考察秉公甄别以期切實整頓講求治理共濟時艱欽此○初九日行在内閣抄奉上諭淮安關監督著世綱去欽此○初十日行在内閣抄奉上諭陜西按察使著李紹芬補授所遺潼商道員缺著譚啓瑞補授欽此同日奉上諭沈家本著開缺以三品京堂候補山西按察使著陳璚補授欽此○十一日行在内閣抄奉上諭湖南岳常澧道員缺著韓慶雲補授欽此同日奉上諭河南河北道員缺著馮光元補授欽此○十二日行在内閣抄奉上諭歸化城副都統著文瑞補授欽此同日奉上諭浙江布政使著張廷燎補授希賢著補授廣西按察使欽此同日奉上諭伊犂滿營左霬恊領額爾柯著賞給副都統銜作爲錫伯營領隊大臣欽此同日奉上諭直隸大同鎭總兵員缺著何永盛補授欽此 
[戰禍已平]  
　　京師訪事友人云前者各國洋兵羣乘火車赴保定一時道聽途說驚駭非常嗣悉此項兵出自德法意三國此外英美日皆不與因德軍之駐紥懷潞一帶者欲由山口西行略地鎭守是處之記名提督劉華軒軍門屢向婉言開導阻不使行德軍不依連攻不利砲火相薄死傷實多爰連合法意軍誓破此口迨近數日英美日皆有勸令退兵之意大約德法意亦祇得作爲緩圖矣 
[停試續聞]  
　　昨日本報曾紀山東河南浙江江西湖南五省曾有匪人仇教之各州縣罰停文武考試云云兹者日本報云頃接電音悉直隸一省應停試事者一十六處計順天府保定府永淸縣天津縣順德府獲鹿縣通州朝陽縣東安縣滄洲遵化州武邑縣景州開州河間府望都縣冀州 
[罪人斯得]  
　　京師訪事友人云月初某诳京西香山地方有人將德國兵官戕斃事後德帥限期勒令鄉民交出兇手鄉民大懼將某甲查獲送交德帥德帥以並未逾限免子株連隨飭隨員將甲訊明懲辦至前報謂某處營房被 
 
 

Page 2

 
 
德兵焚燬云云乃傳聞之悞也 
[譯署添員]  
　　京師友人來函云邇來和議將成總署交涉漸繁需員尤亟去歲傳補漢章京周采臣水部暻已派辦俄股事務章甓盦銓部士荃何翽高駕部藻翔已派辦法股事務曾霽生水部述棨已派辦美股事務所有司務廳收掌事宜勢難兼顧以故現又將記名在前之滿章京聯世五部郎昌全與九中翰齡添傳充補矣 
[暫緩募兵]  
　　京師訪事友人云前者城憲以五城練勇僅存三百餘名不敷防禦擬添募六七百名以足一千名之數當經奏蒙皇上兪允本可尅期樹纛開招嗣以各國洋兵尚未撤退深恐别滋事故遂令暫作緩圖 
[毁路償銀]  
　　日本報云山東膠州灣中德鐵路公司總理人希洛矮捕氏以去夏匪人作亂毁路良多向中國政府索償銀十一萬兩計膠州應償六百二十四兩卽墨應償二千八百五十四兩潍縣應償一萬四千七百七十三兩昌邑應償三萬七千四百六十七兩高密應償五萬四千二百八十二兩分六次付楚第一次應於二月二十八日交付初希洛矮捕氏所欲甚奢後經山東巡撫袁慰帥委洋務局帮辦楊君晟及靑州府朱太守鍾琪再四磋磨始定此數然尚聲明别有工程遲悞之處應償臣欵倂入京師議和欵内互商云 
[日報之言]  
　　日本報云本月某日俄國駐華使臣倩羅達成致書中國議和全權大臣李傅相曰貴邦南省官民久被英日兩國所煽惑近觀北方士大夫亦有惑於日本人之言羣焉譁譟者在己之利害不加深考惟是輕舉妄動竊恐將來貴邦必歸日本人之手云云傳相一笑置之不復作答嘻斯言也眞耶假耶明眼人自能辨之本館固無煩别白也 
[韓法交情]  
　　日本報云邇來高麗政府時有依賴法人之意一切交情漸形親密觀於此次韓京開設礦務學堂禮延法人主裁教習中亦有數人聘自法國卽可知其命意之所在矣 
[遠人芹獻]  
　　武昌訪事友人云本月某日湖廣總督張香濤制軍接駐漢日本領事瀨川君來文内開敝國商人東肥洋行在漢口開設有年承貴國保護周至深爲感荷現聞再宫駐蹕長安商人情殷戀闕采辦食用各物若干種敬獻行宫藉伸微悃請卽代爲齎往籲懇大皇帝賞收等情因卽諭令漢黄德道兼江漢關監督岑馥莊觀察妥爲收贮并修函道謝一面電達行在請旨遵行意者朝廷俯鑒微忱定必欣然嘉納也 
[恊緝私梟Ａ]  
　　揚州訪事人云淮徐一帶近來私梟充斥本月初旬某日經前署鹽捕營都司張都戎拿獲梟目一名解赴維揚訊明懲治兹兩淮運憲程尚齋都轉訪聞睢寗邳宿等處亦有梟匪溷跡雖有新勝虎軍駐紥猶恐此拿彼竄擾害居民因將上年所募運字巡勇四哨派往恊緝現已拔隊起程惟郡城亦不能武備空虛爰商請五臺山武衞楚軍派隊塡紥 
[羊城刼案]  
　　廣州訪事友人云二月二十四日之夜三更時突有盜匪十餘人擁至東門外瞽目院緣梯而入向管院委員賈二尹拔槍恐嚇勒今將藏銀交出二尹無奈取鎖匙與之致被刼去銀兩衣物不少附近某營勇聞之急往追拿而若輩已無蹤跡矣 
[杭試尾聲]  
　　杭州訪事人云府尊宗子材太守舉行府試業已歴誌報端上月二十九日舉行旗籍及所屬九州縣文童三覆各令作四小講其一武一字憲章文武句其二林一字不違農時節其三文一字四教章其四物一字物有本末句限未刻净塲迨本月初二日終覆第一題三一字達道節第二題月一字月無忘其所能句第三題二一字有若章第四題四一字日月所照句每題作一小講定於初三日發案至運憲許都轉考試商童正案則須遲至初七日方可揭曉也 
[鄂試初志]  
　　武昌訪事友人云湖北江夏縣陳介菴大令舉行縣試示期本月初四日取齊初六日開考應試者共一千數百人天甫黎明大令升座點名扃門考試是日已冠首題管仲相桓公霸諸侯一匡天下未冠首題吾黨之小子狂簡通塲次題諸侯有行文王之政者詩題賦得好竹連山覺筍香得香字 
[蘇試八志]  
　　蘇州訪事人云江蘇提督學政李大宗師示期本月初九日考試常熟昭文二縣文童天未黎明諸童卽濟濟蹌蹌魚貫而入常熟首題皆薛居州也王昭文首題皆非薛居州也王通塲次題若民則無恒産因無恒心通塲詩題賦得土肥稻熟看深耕得耕字五言六韻 
[浙省官塲紀事]  
　　杭州訪事人云杭州滿營駐防左司恊領柏讌香恊戎送部引見遺缺由軍憲常鶴帥札委本旗佐領柏叅戎恒暫行代理○上月永康縣楊大令家賢奉藩憲榮伯衡方伯札飭回任嗣經金華府繼太守詳稱該令尚有案件未了是以今暫留省會其缺委現辦防軍局收發文移兼洋務局文案之候補縣余大令文鉞署理遞遺收發及文案等差委候補縣陳大令海仁接辦○嚴東關釐捐總辦黄太守書霖現奉大憲檄飭接統新右軍全營遺差委劉浩然太守瀚接辦○升補乍浦同知前嘉興縣知縣劉司馬矞祺現已捐過道班仍歸本省補用本月某日奉撫憲核准給札 
[甌郡官塲紀事]  
　　温州訪事友人云上月某日浙江温處鹽釐總局憲程少周觀察恩培因公赴省至二十八日由省至滬附招商局普濟輪船遄返○上月十三日留甌委員黄菊村少尹慶雲接奉杭州來信知已由藩司榮伯衡方伯委署紹興府蕭山縣河莊司巡檢隨於二十八日赴道府署禀辭不日卽須赴紹履任矣○温處道王心齋觀察因郡城中東書院歴年祗課生童舉人不與因另設孝廉堂月課兼及拔副優頁生二月十五日舉行甄别與試者三十三人題爲得文王而後興者五句振學校以收人才論柳汁染衣賦以已用柳汗染成紫袍矣爲韻賦得興亷舉孝得興字登浩然樓懷文信國七古不拘韻○温州府王雪廬太守自上月二十一日接印以來一切悉仍其舊代書亦不復招考二十八日爲放告之期所收呈詞多至一百數十紙○温州鎭劉吉園鎭軍政躬不豫迄今尚未復原因札飭左營遊擊馬遊戎士興代赴三月初一日會哨之約 
[蕪邑官塲紀事]  
　　蕪湖訪事友人云鳩江書院官師二課向無定期士子之應課者不免有無所適從之憾邇者蕪湖縣學教諭吳廣文可實訓導吳廣文士登援照鍾山敬敷之例轉商蕪湖縣陳雲湘大令定期每月初二十六舉行大令允之據情詳禀道署道憲吳季卿觀察俯如所請刻已立案施行矣○辦理宣城縣咸育屯墾公司事務之萬方卿大令現奉上憲委署舒城縣事本月某日繞道蕪湖假寓江口台海客棧俟赴省謁見各大憲然後擇吉履新○安徽藩憲湯筱秋方伯現因宣城咸育屯墾公司圩工告竣札委陳大令守先前往勘騐繪圖貼說呈請各大憲察核 
[蘇省官塲紀事]  
　　蘇州訪事人云署鎭江府經歴蔣叅軍楨一年期滿藩憲陸春江方伯飭正任斯缺之海叅軍齡回任供職○上海縣縣丞劉二尹定榮前經上憲委解餉銀赴西安行在現已事畢回省銷差本月某日經藩司陸方伯飭回本任○署寳山縣縣丞姚二尹霆初瓜期已屆藩司陸方伯飭准補期缺之蔡二尹鏡瑩赴任供職○署昭文縣白茒司巡檢王少尹棟一年期滿藩司陸方伯飭請補是缺之遇缺先巡徐少尹瓚先行赴任 
[京洛緇塵]  
　　昨得京師友人來信云東城金魚胡同賢良寺自去秋閏八月中旬李傅相駐節後幕中如楊蓮府觀察士驤徐次舟觀察 
 
 

Page 3

 
 
賡陛于晦若侍御式枚楊味蒓侍御士爕以及繙譯官曾君等已不下數十員嗣又有相府嬌客張幼樵太史曁出使高麗大臣徐晉齋星使新任直隸藩司周玉山方伯以次戾止均寓寺中二月二十六日奉旨派令襄議和約事宜之新簡雲南糧儲道李仲平儲憲復來自西安行在本欲小駐寺中無如餘屋已無遂改寓亮果廠總理衙門公所○長蘆鹽運使楊藝芳都轉向在滄州淸釐鹺政兼辦轉運事宜二月之抄由津赴都禀見李傅相面商要公旋假東單牌樓三條胡同金頂關帝廟暫駐行旌 
[大别山光]  
　　漢口訪事友人云漢陽鎭總兵周鎭軍蒿目時艱深恐長江上下游水師各營勇丁操防疎懈未免餉項虛糜爰於日前詣督撫轅稟辭親赴各處巡閱○漢口洋關辦公人戈姓置有長淸小輪船賃與商人鄭翔亭往來蔡甸等處旋因生涯不甚興旺事遂中輟現聞此船已賃與漢陽槍砲廠專備載運器具之需矣 
[白下委譚]  
　　金陵訪事友人云本月初五日有年約四十餘之某甲在鼓樓大街雇坐某乙東洋車言定至内橋給錢若干乙拽車至慮妃巷口地距内橋已近詢甲將於何處下車屢問不答停車視之則甲方僵臥車中體如冰冷車夫懼正欲棄車而遁忽被鋪戸扭住喚同地甲赴上元縣署呈報縣主劉松亭大令立卽命駕親臨騐得死者周身無傷亦無服毒形跡詰之車夫並不知其何時身死亦未悉居址姓名因飭地甲備棺收殮旋將車夫帶回署中收押一面出示開明死者年貌身材衣履分貼通衢俟有屍親認領始將車夫關釋　金陵五方雜處良莠不齊地棍流氓隨在皆是東西南北黨類各分率皆身佩小刀三五成羣游行於娼寮茶肆中遇事生風好勇鬥狠甚至相優相狎之人偶有違言亦各召黨徒拔刀相向傷人釀禍時有所聞月初某日著名巨棍周桂芳與某甲爭一娼婦以致醋海生波儼有不共戴天之恨約期初五日各邀羽黨聚於狀元境買春茶肆評論曲直始而唇槍舌劍共决雌雄繼復易角口而角手甲出人不意猝拔利刃力刺周要害立時踣地而死茶肆中人見已釀禍急將兇手拘住喚同地甲投江寗縣禀報縣主孫鼎甫大令立時帶同刑書仵役人等臨塲相騐騐得死者身受致命刀傷數處飭吏塡入屍格暫行盛殮旋將兇手及帮兇干證等人一倂拘回聽候訊明照律懲辦 
[上海官塲紀事]  
　　日前江海新關稅務司安格聯君乘某輪船赴金陵公幹所遺關務暫由好博生君庖代昨日好君命駕赴道轅拜會蘇松太兵備道兼江海關監督袁海觀觀察茗談良久而别○新任浙江寗紹台兵備道春會東觀察將次赴任昨日道出滬江命駕赴蘇松太兵備道轅拜會道憲袁海觀觀察○蘇松太兵備道兼江海關監督袁海觀觀察定於本月十四日飭傳各城門委員到轅聽候諭話不知有何要公也 
[觀察勘河]  
　　蘇松太兵備道兼江海關監督袁海觀觀察訪悉本邑西門外至徐家匯一帶河道不甚寛闊且多江北　　船停泊其間頗與舟行有碍除札飭上海縣汪瑶庭大令派差嚴行驅逐外猶恐若輩不免陽奉隂違爰定於今日親臨查勘並順道察閱法國新闘租界開築馬路事宜 
[獄犯瘐斃]  
　　光緒二十二年寳山縣某大令拘獲通同海盜刦掠米船之李華亭謝福順等五名訊實後解請道憲勘訊嗣因供詞歧異碍難定讞寄禁上海縣獄中不久李卽瘐斃日前謝亦猝染時症醫治罔效延至昨晨而殞當經禁卒禀知縣主汪瑶庭大令大令飛禀蘇松太兵備道袁海觀觀察請委鄰封相騐 
[飛廉爲暴]  
　　昨日午前天色晦冥風狂似虎本邑南市小南門外商船會館門前新建旗竿忽皆摧折近處某姓家屋瓦亦被風揭去片片如蝴蝶飛飛廉氏之威洵可畏哉 
[不願終訟]  
　　前者周富南洪阿四林玉山等八人投蘇松太兵備道轅控陸樹勛攘奪伊等所認工程局八項船捐道憲袁海觀觀察批飭馬路工程局總辦葉孟紀司馬秉公訊斷前日司馬傳到周洪林三人略加研詰三人均願具結息訟司馬諭候補提各人到案訊明情節然後禀請觀察核示 
[騐看號衣]  
　　昨日午後英界總巡捕頭令美界捕房各華捕於落差後齊詣英界新巡捕房騐看號衣損壞與否至午後三點半鐘時始事畢而返 
[舟人墮水]  
　　昨日午前十一點鐘時駁船戸王阿奎駛至蘇州河内偶不留意墮入波心時適風流滔天頃刻即無蹤影想已與屈大夫把臂同游矣 
[上海縣署瑣案]  
　　牛牙周茂堂投縣訴請騐傷前晚經縣主汪瑶庭大令研訊周供向來春秋祭祀所用之年係小的承辦今屆丁祭小的向徐樹堂付價購定牛一頭嗣徐以價賤不願售去令小的向别處購取將所付洋銀吞没堅不歸還向索被毆叩求騐究大令飭仵役騐得右肋受傷屬實著自行醫治聽候提徐訊究○林永裕扭控唐炳坤汪大令研訊之下林供小的係廣東人以收買土皮爲業昨日被乞丐唐炳坤搶去洋銀一元小的扭住不放被伊用石擊傷叩求騐究唐供昨晚小的見林在街頭調戲婦女因卽向之呵斥林怒用扁擔毆擊小的順手拾取瓦片擲之致傷伊面叩求恩宥大令飭仵役騐得林頭顱受傷屬實著自行醫治將唐掌頰一百下押候林傷痊再訊○南市聚豐行運木船上水手朱金山於抛錨時擲傷載石船戸王阿華旋因傷重身死報經汪大令騐訊將朱旋收押有人秉公理勸令朱貼還屍妻安葬这費屍妻王陸氏遂於前口投縣求銷大令提集訊究王陸氏供小婦人係浙江寍波人丈夫王阿華因傷身死經人理勸貼償安葬之費小婦人思朱並非有意傷人故自願扶柩回籍安葬屍弟王榮華所供與氏略同船戸童金山供當時因風浪大作急欲抛錨不料悞傷王腿今氏旣願銷案乞賜矜全大令飭各具切結存查隨諭令王陸氏速卽扶柩回籍朱交人保去 
[繆]  
　　　前報彚登三忠輓聯内有欵書新安孫瑞者悞安爲孫昨承貺以官商快覽一編并媵函云輓聯自漸淺陋乃沐刊之貴報感感下欵有悞字友人有以此見譏者如蒙更正尤見始終栽培後進之心兹送上二百四十種官商快覽祈笑入妙在有江蘇廣東兩淮浙江候補同官錄尤爲難得云云特照登之以存其實 
[補遺]  
　　昨日本報附章所登福自天來一則中述桂恕記大善士樂助本邑棲流公所洋銀五十元悞遺五字以致數目不符特卽校正於此 
[申報館恊振所經收順直陜西振捐三月初一日至三月初十日止第七次淸單]  
　　三月初一日虞成愷染喉症吐血以求卽愈洋廿元平湖全盛局來無名氏銅洋五元恊興局來杭州愧爲人銅洋十四元一角順存土行洋廿元治安堂洋廿元○初二日會稽謝克繼龍洋十元集腋道人小洋十六角王姓洋八元求安氏洋四元○初三日同慶堂洋十元○初四日寅記洋五元致大局來常熟賴永盛經募洋六角銅小洋十五角不書名陳洋五元公振恆銅小洋廿八角泰州全泰盛來敦友氏壽康氏長康氏永康氏洋八元翁王氏洋二元壽林亦孫周王氏雨花氏洋一元○初五日新旗昌洋一元銅洋一元善化許門張氏洋十元程達記洋十元銅洋十六元銅小洋廿三角失察子銅洋六元二角雙榴堂洋九元七角杭州老福潤來同和紙行銅洋廿元○初六日鎭江全昌仁來周先魁龍洋一元無名氏銅洋三元知足居銅洋一元○初七日王姓銅洋一元全氏洋四元無名氏銅洋一元○初八日潘韓氏求病速愈洋二元浙紹賦間居主人交來周姓洋廿元耿直氏因繼室曹氏分娩平安洋十元○初九日無名氏銅洋四十元胡寳興洋一元○初十日王錦和洋十元吳門陳氏洋五元隱名氏洋十元曹氏求老母身體康健洋五元又求全家平安洋五元又求自身平安洋一元淸和君仲子勉龍洋六元玉桂馨祈人口平安洋二元以上總共收洋二百廿七元九角銅洋一百十四元九角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[制軍課士]  
　　金陵訪事友人云兩江總督劉峴帥示期三月初二日甄别鍾山尊經兩書院肄業生先期江寍府王鹿峯太守牌示應課諸生取具印結自備課卷赴府署報名至二月二十八日截止計報名者多至一千五六百人禀經峴帥示定在下江考棚扃試鍾山上江考棚扃試尊經是日課以制藝一篇試帖一首限戌刻交卷其兼課之策論諸作准諸生携歸搆撰次日另卷錄送府署與正課卷同送督轅鑒閱如有僅作正課不作兼課者將正課卷扣除鍾山正課文題子曰善教民七年兩章詩題賦得安危須仗出羣才得危字五言八韻兼課題春秋諸侯用夷禮則夷之夷而進於中國則中國之說尊經正課文題因民之所利而利之兩叚詩題賦得只在忠良翊聖朝得良字五言八韻兼課題變通學校科舉議 
[馬路工程局鎖案]  
　　田前夏湯氏與其夫夏大宏在途爭扭被巡街捕拘入捕房轉解馬路工程局總辦葉孟紀司馬研訊之下夏供小的係湖北武昌府屬某邑人在滬當小工妻子湯氏於數年前失去現在楊德泰家尋見是以勸令回家楊供小的係江西某邑人向業木工僑居日暉港光緒二十二年某月不記日期偕友至四馬路某野雞妓院與湯氏繾綣言及被夫陷入火阱求援之以出願爲夫婦是以措銀贖身旋爲已撤安字營勇夏大全所知稱係兄嫂糾人訛詐小的謂如果氏夫前來願卽父伊領去今求明斷湯氏供小婦人年三十有九初嫁夏大宏後夏甘入下流家産蕩盡將小婦人賣入娼寮得洋銀六十元與夫弟大全花銷小婦人不願喪廉忘恥苦求楊贖身現小婦人若再從夏恐被再賣與人司馬謂爾夫旣願領爾爾安得不從遂著夏覓到保人具狀給領旋由楚北公所董事趙獻年投案作保司馬准之○船戸張小桂控其夥陳佛寳竊船圖賣向論被毆總辦葉司馬研訊之下張訴稱小的爲南市餘大米行運貨本月初七日傍晚時被船夥陳佛寳將船掉往北市當夜訪查無著次日有某甲者向小的言已將船扣留須出洋銀二十元取贖小的再四懇商以十一元贖歸今與陳遇向論不服以故扭案請究司馬謂爾船何以知被陳所竊張稱當時有小的之姪張山珍目見陳供小的並未竊船緣張與小的有仇是以挾嫌誣指司馬諭令張邀到過付之人再行訊奪○浦東人吳仁全深夜携棉紗行走經某號巡街捕拘入捕房轉解工程局葉司馬研訊之下吳供棉紗從家中取出求售並非竊來司馬著押候覓人保出 
[英美租界公堂瑣案]  
　　包探趙銀河禀稱著名流氓王阿榮卽小阿榮專在各小茶肆中聚衆訛詐前日向應奎泉强借不遂褫其衣服經小的拘獲解案訊究應所供略同王一味狡賴讞員張柄樞司馬商之梅副領事判責五百板管押捕房半年○包探邵仁初拘解孫阿根到案禀稱此人在洋人花史　處作工竊用洋銀三十七元經小的拘案請究司馬判責二百板○包探趙銀河解孫阿根到案禀稱孫三某客棧爲茶房前晚在四馬路與楊永雲口角以致扭毆經二百四十八號巡街捕拘送捕房捕頭令由小的解請訊究司馬判責二百板枷號半日發犯事處示衆○包探寳如海張才寳禀稱積賊楊金生行　張維翰家金珠首飾衣服等物經小的拘獲贓物尚未弔齊請卽訊追楊供同伴董阿福所竊小的僅於事後分贓求察司馬飭發回捕房俟查拿阿福質訊核奪○包探何瑞福解船戸蔡土林吳茂全到案禀稱二人行竊穗生源所運芝麻三十四擔經小的拘獲請究蔡吳堅稱並未行竊司馬令發回捕房查明再訊○包探劉阿炳解陳三福到案禀稱三福行竊胡德記竹箱一口内有洋銀一百八十元並衣服等物經小的緝獲人贓解送公堂禀請訊辦司馬判責五百板營押捕房一年贓給還失主○包探劉林堂拘解朱三桂韓之泉到案禀稱二人專在楊樹浦華盛紡紗廠前俟婦女放工時任意調笑經小的拘案請訊司馬判令各責二百板 
[法租界捕房瑣案]  
　　陳增榮控龔玉如欠洋銀一百二十元前經讞員杜技園大令訊悉此欵被中人王某用去若干因著押候提王到案訊核昨日陳偕王投案大令向之詰問王供小的爲龔借取洋銀當日卽悉數交龔收去大令命退去聽候覆訊核辦○某洋人家細崽王金榮前因虧欠主人洋銀五百元控經大令押候追繳除已繳若干外尚少一百餘元迄今日久延不淸理昨日提案覆訊王堅求寛限大令命仍還押赶緊措缴如再玩延定予比追○匯德豐小錢莊學徒張聽生前因賭負私取洋銀三百元控經大令訊責押追迄今不理昨日提案嚴詰張求恩寛限大令命仍還押赶緊理明如再玩延定干嚴比○竊犯陸金水王阿榮流氓姚毛囝前由包探解請大令訊供枷號一個月昨日期滿將枷開去各責三百板一倂斥釋○偷児朱金福張六寳棟江北均經包探解請大令訊供押候懲辦昨日飭提至案各責二百板從寛釋出 
[美租界捕房紀事]  
　　昨晨偷兒陳阿才混入西華德路中虹橋畔第四十二號門牌周得全所開銅作内竊取銅器數件携至鄰近某押鋪求質適爲包探石金榮所見連贓帶入捕房捕頭令押候解送公堂禀請讞員張柄樞司馬懲辦○昨日午前小流氓張阿妹在北吳淞路攫取某氏婦頭上所揷銀簪一枝飛奔而逸經包探劉光震拘入捕房捕頭令押候解送公堂禀請訊辦○昨日虹口某西人家内忽失去衣服若干件疑係細崽某甲所竊摺交一百號巡街　捕送入捕房捕頭令押候解送公堂禀請究辦○西歴四月二十四號傍晚時某西人醉態瞢騰行至靶子路驀被四千七百六十六號東洋車夫王阿成攫去鈔票洋銀十元事後投報捕房請爲查緝昨日包探劉光震將王緝獲捕頭令押候解送公堂禀請訊究 
[嶺南官報]  
　　藩憲牌示咨補連山同知司獄周時英飭赴新任羅定州吏目缺委　先補用巡檢張維屏署理題補興甯縣知縣王克鼎請與准補新　縣知縣馮如衡互相調署陽江同知田明耀請與准補赤溪同知沈鴻壽互相調署香山縣知縣缺請以候補知縣沈毓岱署理電白縣知縣缺請以候補知縣鳥爾興額署理博羅縣缺請以高要縣知縣安蔭甲調署所遺高要縣缺請以候補知縣傳汝梅署理咨補陵水縣寳停司巡檢王守正咨補雷州府經歴唐安全均飭赴新任 
[吳門官報]  
　　三月初四日撫轅牌示三月分候補同通州縣直隷州州同川判各員月課定於初六日考試頭品頂戴記名提督奏留兩江補用總兵李仁和奏辦江蘇廣東秦晉賑捐事務二品頂戴四品卿銜王之杰均湖南人由滬來知府孫葆珪由滬專丁來省禀知初一日交缷貨捐局接辦松滬局提調差知縣朱福濳禀辭赴奉賢公幹府經歴陳德嵩禀謝奉委盛澤釐局司員差巡檢劉新禀知奉飭派蘇差委初五日宗人府府丞盛宣懷由滬來卽辭行丁酉科拔貢吏部考功周七品小京官蔣壽祺靑浦人由籍來赴西安初六日前順天府府尹候補侍郎胡燔芬辭行赴京直隸候補道朱福春由滬來准補新陽縣陳紹唐由上海勸捐回巡檢阮景煦由籍起服回省禀到署奉賢縣典史陳寛潤禀知署事年滿因病禀請代理交缷就醫現今病痊回省商務局差遣委員前任武進縣典史吳祖蔭由滬來初七日頭品頂戴記名提督奏留兩江補用總兵李仁和辭行回上海同知梁教熊由江隂釐局專丁來省禀謝奉飭一年期滿比較有盈准於留辦許鑫禀知在陜西賑捐案内奬叙花令並加三品銜通判梁書祥由太倉公幹回曹蔭緯由寗來蘇州府照磨姚定信禀知奉府委解發典生息存本公欵銀赴震澤卽指分江蘇試用從九品葉壽銘浙江人奉撫憲騐看到省 
[安慶宫報]  
　　二月二十七日委辦皖癈土樂總卡提調直隸州余適中辭知州方賓穆知奉委勸辦本省捐輸巡檢陶邦成辭分滍州府差遣二十八九日卽用知縣崔保齡到赴望江閱卷回洋務局應對直隸候補知縣嚴國棟知由秦晉賑捐案内報捐直隸改發安徽府經陳元彬謝超委一次縣丞孫殿卿辭赴皖北措資丁士圻辭赴宣南淸弋查保甲三十日題補宿松縣陳祖綬知奉委發審局副辦知縣盧英儀到由皖北措資回三月初一日委署舒城縣萬祖恕到銷辦宣城墾務保甲回巡檢余家璠到解首級赴歙縣回謝超委一次初二日武備學堂文案候選部寺司務朱有寛候補知府許鼎霖均到由婺源查辦教案回撫院文巡捕府經卜雲吉知銷差並奉委蕪湖關差巡檢羅廷琛知到差初三日委辦大通保甲府經顔寳琨到知縣仲森璧知奉委辦籌餉捐輸差 
 
 

Page 10

 
 
[正二月捐淸單]  
　　道署洋四十元怡情軒唐傑臣翁二戸各洋十二元隱名氏正月陳善亭翁二戸各洋十元戴季仁翁龔府韓潤生翁三戸各洋六元戴運來翁朱葆三翁黄佐卿翁譚幹臣翁韓山　翁老順記南順記戴生昌祝源昌九戸各洋四元李光琴翁正月洋三元莊源大洋三元二角豐泰帳房正月徐棣山翁正月蘇寳森翁老悅生新順記錦章順泰復泰愼餘堂九戸各洋二元源豐潤正月洋一元八角嘉綸洋一元四角中和洋行帳房洋一元三角久成九章北天成三戸各洋一元二角滬江第一樓正月何瑞棠翁正月徐俊良翁正月大觀樓正月信昌正月鼎興正月可熾可熾順益昌李珊記龎竹卿翁思補齋隆昇周永普梁煥南翁金松泉翁湯蓮生翁章佩華翁十八戸各洋一元恆升洋八角泳記正月瑞昌正月其萃樓春園尹梅生翁施德豐徵昌怡昌熾大九戸各洋六角萬有全正月通濟正月二戸各洋五角靑蓮閣正月鴻運樓義盛源順怡隆五戸各洋四角晉昌正月恆茂正月允章正月三戸各洋三角一壺春生大曹德大裕泰四戸各正月洋二角源通官銀號錢三千六百文和康壽康餘大愼餘元甡元茂衍大永豐存德鉅亨恊昇宏大源吉寳和寳順承裕正大彚康崇餘永康瑞大晉大延源義善源福康兆豐恆餘仁大久大恊餘源利厚大三十二戸各錢一千二百九和宏章泰二戸各錢六百文張家鶴翁正月大章正月二戸各錢三百怡大五雲日昇樓二戸各錢四百金合順正月萬興鉅康三戸各錢二百恊成祥正月永愼正月二戸各錢一百英法美三界一文捐洋五元二角五分錢三千九百八十三文以上總共收洋二百零四元四角五分錢四十九千三百八十三文滬江北天后宫前廣益善堂司董嚴信厚施則敬朱佩珍唐榮俊葉貽鑑等謹誌 
[上海六馬路仁濟育嬰堂經收育嬰捐正月初一至三月初六日淸單]  
　　靑帘主人大善士洋一百元桂恕記洋五十元李聿水洋二十元陳瑞卿袁門陸氏各洋十元隱名氏四元田信堂二元理文軒八角張善泩三角隱名氏銅洋五元徐壽伯月捐錢三百元以上共收洋一百九十六元小洋十一角銅洋五元錢三百文 
[上海虹口元濟善堂經收辛丑年正月二月分一文願常捐淸單]  
　　陳鴈記每月五十願王岐記三十願梁日三廿五願禮和帳房廿願華榮和怡珍居戚益齋潤德堂巢翰齋巢金氏鄭勤修堂七戸各十願致寳長七願至義居六願華榮昌五願筆喇帳房回願守拙子湧幢氏靜慮居張季園姚子峯顧菊生朱見梅張雯波謝烈卿沈雲芳十戸各二願黄式章五願熊記陳三元禮發押信成長四戸各三願李芹香屢樂氏王延華羅義成胡少雲畢正卿張坤和陳瑞增徐燮生東海氏丁桂山毛榮貴江炳榮孔雲淡傳伯　張損卿十六戸各一願共計二百七十願共收錢十六千二百文○袁二月分五願施徐周李陳邊繼周顧惠明七戸各一願兪馮同源茂三戸各二願共計十八願共錢五百四十文不留名不計願錢四百文温秀宋不計愿二月分一元九章號正二月文一元二角湯鴻賓又六角老升和又一元洽盛恆又二角麥羲民余明三二戸恤嫠各錢一千二百文 
[上海虹口元濟善堂經收辛丑年正月二月分月捐淸單]  
　　唐傑臣翁月捐洋十元陳可良翁翁醉樓翁二戸各四元黄　南翁義成號陳鴈初翁錦章號四戸各二元永　祥萬順豐鉅昌隆三戸各一元李珊記興昌祥燧泰號長和號元昌號五戸各六角聚昌號寳昌號寳興號源泰號生昌號順興源恆昌號利亨號同春祥成昶利恆裕昌十一戸各四角梁三日翁惜字四元共收月捐洋四十元四角 
 
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴兼署成都將軍四川總督奴才奎俊跪奏爲遊擊互相調補以資治理恭摺仰祈聖鑒事竊查川東重慶地方爲水陸通衢華洋雜處巡緝彈壓最關緊要向駐遊擊一員以資防守本任重慶中營遊擊陳開祥係四川馬邊廳人尚能講求訓練而與斯缺不甚相宜惟查有准補緩靖營遊擊王長澐直隷天津縣人精明强幹勸奮耐勞且係藉隷外省並無違礙事故以之調補重慶中營遊擊陳開祥調補人地各得其宜合無仰懇天恩俯准以綏靖營遊擊王長澐與重慶中營遊擊陳開祥互相調補實於營伍地方兩有裨益除咨兵部查照外謹會同署提督臣閃殿魁恭摺具陳伏乞皇太后皇上聖鑒訓示再該員等履歴前於補缺時均已送部查覈此次係屬對調毋庸再繕淸單又成都將軍係奴才兼署故未會銜合倂聲明謹奏奉硃批兵部議奏欽此 
劉坤一片再記名總兵借補直隸宣化鎭禁中軍遊擊倪開珩於本年四月間在任請假修墓行抵江寗適聞天津一帶拳匪滋擾經臣飭委該員前往直隷山東等處坐探軍情現在回寗銷差該員係臣舊部才具明幹曉暢戎機實爲武職中出色之員合無仰懇天恩俯准將倪開珩開去宣化鎭標中營遊擊底缺以總兵原官留於兩江補用俾資得力出自鴻施除飭取履歴咨部外謹附片陳明伏乞聖鑒訓示謹奏奉硃批著照所請兵部知道欽此 
魏光燾片再臣查甘肅寗夏鎭屬花馬池營叅將員缺前准部咨行令揀員請補現准兵部通行内開嗣後凡各省外補之缺俱令該將軍督撫等揀選合例人員暫行改爲試署分别奏咨立案俟大局定後查核部中擋册並行文各直省令選全省武職履歴淸册送部分别核議各等因知照前來兹查有記名提督署永固恊副將王文安隱練樸誠熟習營伍以之借補合無仰懇天恩俯念員缺緊要准以王文安借補甘肅寗夏鎭花馬池營叅將可期得力如蒙兪允應卽照章攺爲試署俟大局定後卽行給咨赴部引見以符定制除飭取該員履歴淸册另咨送部外謹會署甘肅提督臣張永淸合詞附片具陳伏乞聖鑒訓示謹奏奉硃批兵部議奏欽此 
壽全等片再閨八月十九日武衞前軍帮統領胡殿甲督帶勇隊剿捕平安城等處拳匪跟追至陵寢前山新城莊一帶當其　捕竄匪時有多人竟將昭西陵金銀器庫門擊碎掠去祭器八十餘件莫辨是勇是匪曾經奏明在案現在飭屬確查據報值班防禦德連於是日已刻因勇隊開仗散匪逃民紛至沓來帶領兵役加意防守忽有馬隊勇丁多名馳至卽將舉房圍住該防禦等遂奪路而出間雜人等適亦湊集乃見庫門業已被擊迨入庫查看失物情形出庫喊拿已全行逸去嗣經逐一詳查共失去端慧皇太子寢所應用銀案器八十三件溯其蹤迹的係勇隊掠去無疑當卽行文該營上緊訪查緝辦迄今未據咨覆查此次祭器庫被掠雖事出倉猝力莫能施究竟有失防範應請將值班防禦德連父部議處奴才等亦難辭咎應請旨一倂交各該衙門議處以示懲儆爲此附片具陳伏乞聖鑒謹奏奉旨奉硃批壽全堃　著各該衙門議處德連著交部議處欽此 
魏光壽片再臣前准部咨甘肅提標後營都司係第六輪第九缺輪應此職請補該省此職無人照章以應升抵補又准部咨奏定章程内開嗣後凡各省外補之缺俱令該將軍督撫等揀選合例人員暫行攺爲試署分别奏咨立案俟大局定後查核部中檔册並行文各直省造具全省武職履歴送部分别核議等因前來臣逐加遴選查有西寗鎭屬已暖營守備孫桂年力富强才具穩練堪以升補核與輪章相符人地亦極相宜合無仰憩天恩俯念員缺緊要准以該員孫桂升補甘肅提標後營都司員缺實於營伍有裨如蒙兪允應卽照章改爲試署俟大局定後再行給咨該員赴部引見以符定制除飭取該員履歴淸册另咨送部外其所遺西寗鎭屬已蝯營守備員缺陜甘現有合例應補人員容後另揀請補謹會同署甘肅提督臣張永淸合詞附片陳伏乞聖鑒訓示謹奏奉硃批兵部議奏欽此 
松桂片再據浙江糧道鄭嵩齡詳稱該省光緒二十四年分漕項奏銷案内烏程縣知縣徐國柱未完五分五毫九絲正兌漕截减漕漕截等欵銀九千二百十六兩三錢五分八釐於光緒二十五年十二月二十二日據烏程縣知縣徐國柱續完銀二千兩仍未完銀七千二百十六兩三錢五分八釐計續完一分九毫六絲仍示完三分九釐六毫一絲其續完銀兩入於二十四年漕項奏銷册内報部查覈詳請具奏减議前來奴才覆覈無異合無仰懇天恩俯准將烏程縣知縣徐國柱前叅未完處分飭部减議以符定章謹附片陳明伏乞聖鑒謹奏奉硃批該部議奏欽此 
兩江總督臣劉坤一護理江蘇巡撫布政使臣聶緝槼跪奏爲遵旨開辦江寗籌餉捐輸以佐軍需恭摺馳陳仰祈聖鑒事竊臣等承准軍機大臣字寄光緒二十六年六月二十日奉上諭御史劉家模奏請勸捐助餉一摺現在軍務緊急需餉孔殷各省紳商食毛踐土當能激發天良毁家舒難著各督撫遴選公正紳耆設法勸辦有能倡捐巨資者奏請破格優奬其餘按照海防捐例分别奬叙並須妥定章程嚴防　竇於裕餉之中仍寓惜民之意是爲至要欽此等因當經恭錄行司欽遵去後兹據江甯布政使恩壽籌議詳覆前來臣等覆查江蘇一省濱海鹽江防務最關緊要與内地情形迥不相同自軍務起後不得不添募勇營以資抵禦淸淮一帶陳鳳樓各軍先後奉調北上更須增營塡紥嚴密布置統計各處防勇及各標練兵增募一萬餘人需欵浩繁加之購運京米認籌銀十五萬兩直隸軍餉派籌銀三十萬兩現雖百計騰挪冀免遲悞實有岌岌不可終日之勢再四籌思舍勸捐外實無開源之策惟近日捐輸早成弩末欲求踴躍必須變通溯查光緒二十年海防戒嚴江寗辦　籌餉捐輸只勸集銀一百二十餘萬兩用解撥濟各項要需無虞缺乏自海防捐例加成以來收數頓形短絀當此需欵萬急之時若再拘於定　恐徒有開捐之虚名而無收捐之實效臣等與司道公同商酌所有覈奬章程凡報捐鉅欵至一萬兩以上者應專摺奏請特恩奬叙其在萬兩以下者擬請照新海防例减成覈收凡四品以上實官曁各項班次花樣照籌餉例四成實銀覈奬五品以下三成覈奬知縣遇缺先花樣　成實銀覈奬道府兩項無論何項出身均照四品以上實缺四成覈奬其餘銜封貢監翎枝等項仍照各省振捐之例覈收均准其移奬子弟所　捐欵一俟集有成數照半留備部撥一半留爲本省添軍辦防之需仍以一半爲限限滿卽行停止似此酌量辦理庶於鼓舞之中仍寓限制之　與防務餉需均有裨益合無仰懇天恩俯念餉項萬分艱窘非减成覈奬不足以昭激勸而集鉅資敕部照議辦理以濟軍需謹合詞　摺馳陳伏乞皇太后皇上聖鑒訓示謹奏奉硃批著照所請戸部知道欽此 
兪廉三片再湖南布政使錫良帶兵北上所有湘軍勁字五營行糧前經臣飭局在於裁勇節省項下動支銀三萬兩又洋土藥稅釐項下動　銀九萬二千兩共籌撥銀一十二萬二千兩交給錫良行營應用奏明在案兹據善後局司道詳稱　軍啓程數行日糧薪費等項必須續爲籌備以固軍心惟值局欵支絀所有京恊各項以及本省軍餉常有短欠實屬無可搜羅再四籌商擬於新海防加成捐輸項下截留銀四萬札委管解三批京餉委員候補通判吳春壽候補知縣吳道芳帶解前赴錫良行營交收等情詳請奏咨前來臣覆核無異除咨戸部查照外理合附片陳明伏乞聖鑒謹奏奉硃批戸部知道欽此 
 
