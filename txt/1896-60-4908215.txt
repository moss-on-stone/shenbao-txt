# 1896 - 60 - 4908215

 

Page 1

 
 
[加印二十四史價目] [  圖書集成局啓]  
　　本局前　二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋毎部五十元世有留心乙部者請臨申報館帳房購取可也 
[正人心說接前稿]  
　　四民之中惟士稱首昔之爲士者三年一試於鄉苟不獲登科釋褐出而仕於朝則伏處里中爲童子師歲入脩脯錢數十緡其中稱雋才者間以餘暇應書院月課所入膏火花紅錢歲亦以數十緡爲率孜孜兀兀皓首窮經終其身老死牖下而茫然不知戸以外事是以士氣靜而士習良今也不然自捐納之事例開而士心一變逮軍營之保舉濫而士心又一變及洋務之捷徑啓而士心更一變知正途之不易得官也則羣然而趨於異路或以夤緣進或以聲氣庸攷膠庠之牘士以科第出身者十不得一而以捐納保舉出學者十不止二三焉嘗聞明季有天高皇帝遠民少相公多之謡今則民少老爺多矣是以各省候補人員常形擁擠卽以知縣論毎省實缺若干候補者或數倍之有候補之官卽有賦閒之幕若刑名錢榖帳房書啓徵收硃墨之類毎值一官到任則倚以爲生者自十數人至數十人不等然則一官不得缺卽數十人無以爲生一省候補者數百人不得缺卽萬餘人無以爲生廿二省候補者萬餘有不得缺卽數十萬人無以爲生夫此數十萬人之習刑名錢榖帳房書啓徵收硃墨各席者其先固皆士也士雖窮尙可博一歲數十緡之入乃舍其恒業而流離徙倚於數千里數百里之外至於無以爲生而不悔者彼其心皆有大欲故也大欲奈何曰發財而已矣蓋自粤亂平後三十年來疆吏之權漸重州縣官苟合疆吏意旨或久踞美缺歴數任而不遷官旣久任則幕亦久於其事甚至有換官不換幕之日是故地方民脂民膏官所朘削者少幕所侵漁者多士也慕之不志於官卽志於幕或且有以一身而兼官幕兩途者忍凍餒受困辱潛藏牙爪於平居一旦得志有不磨牙吮血殺人如麻者乎假令士心不冀倖夫發財其患何至於此士之次爲農江浙湖廣等處水利稱便農業尙安然有間有惰農頑民務外逐末以至荒其本業者若夫燕晉齊魯楚豫各省水利不修農多習爲莠民及轉之四方卽爲游民試觀去歲中日事起紛紛召募一二十萬人指顧而集則中國各省之多游民可知未召募本爲游民一遣撤安得爲良民無怪各處游兵散勇殺人掠財之案層見疉出而哥老會匪之黨隠憂且未有艾推原其故皆自不務農業始倘令無事爲農有事爲兵師先王寓兵於農之制又何慮乎有游民哉農之次爲工爲商中國古時未嘗不重工商特不以之駕乎士農之上近世效法泰西工旣爲有用之技商亦爲致富之基若輩用心自當舍舊圖新似不便安於恒業不知至變者藝也不變者道也工若知藝而不知道則工之心不正財者末也德者本也商若務財而不務德則商之心不正西國之爲工商也幼則範以學校長則考其等差無工商而不讀書明理者雖工商猶之士也中國宜仿其制庶工商之心正而工商之業可守且不特工商宜學也農亦宜學農工商皆有學而士更可知矣所要者學必有其程學各循其序求實獲而不務虚名耳進而論之中國人心不正其爲業雖異而其溺於利欲之一途則無異利一身者有限利後世者無窮爲兒孫作馬牛種種惡業皆由此作若西俗則子孫例不能享父母財産惟二十歲内由其教養過此則各自爲生是以人之財産皆存梁武帝自我得之自我失之之心身後有餘或報効國家或分贈夥友以故旣死無爭財之舉卽生前營利亦不至於溺之甚深此蓋由於泰西國俗或民主或君民共主或舉總統國家大器不皆私之子孫况於民間財産中國能易此俗庶幾人心各正又何患乎無人材哉 
[監司噩耗]  
　　宜昌采訪友人云正月初十日荆宜施道周子瑜觀察懋琦因病出缺旋卽電逹各衙門聞觀察身材肥胖向有咳嗽氣喘之疾今之薨逝大約因中風也 
[漢陽命案餘聞]  
　　漢口采訪友人云客臘初六日午後泉隆巷豫恒德小票號被匪人砍斃二孩攫去洋銀等物漢陽縣薛大令勘畢派捕役分途偵緝苦無兆眹忽見申報載山西人李阿林被王家金砍斃一案刻已在滬擒獲黄愛棠大令嚴訊之下供出漢口謀財害命砍斃二孩等情遂於翌晨簽役數名赴滬移提歸案黄大令諭以俟本縣禀明省憲再行核奪及江蘇巡撫趙展如中丞得禀飭將該犯押解漢陽訊辦大令爰將該犯嚴行鎖錮押上大通輪船溯江上駛本月十四日清晨行抵漢口解入縣署薛大令騐明箕斗升堂訊問犯供稱小的係山西人氏幼年流落嗜賭失業遂入下流去夏五月在上海砍斃鄉友李阿林攫取洋銀悉供賭博旣而逃至漢口臘月初六日午後探悉豫恒德小票號中無人看守因單身闖入將二孩刃斃飽攫所有而出是夕九下鐘時卽乘某輪船赴滬豈料竟悞投法網大令復詰有無羽黨答稱好漢子一身做事一身當决弗牽連好人同蹈白刃也大令錄供畢命加上銬鐐收禁獄中俟禀申上憲按律定讞 
[緝獲搶犯]  
　　寗波采訪友人云某日鄞縣捕役在南鄉陶港拘獲傅某一名卽新正初三夜搶刦後倉馮姓之要犯也適鄞縣楊大令於元旦陡患歪嘴之症告假調理迄未告痊日來步履維艱須二人扶掖其旁始可緩行三五步是以署中公事經程太守委新任縣丞盛二尹代理此次所獲之犯由二尹升堂推鞫供稱是案爲首者爲甲惭二人事後卽逃往上海二尹遂飭幹捕赴滬緝查傅犯則釘鐐收禁 
[甌江火警]  
　　温州采訪友人云正月十一夜三更後雙門外楧街來吉齋紙店樓上突然火起熊熊烈燄幾如天半朱霞時適東北風怒吼若雷以致十萬火鴉大張勢燄將東城下草舍一掃而空迨警鑼亂鳴水龍畢集文武員弁風馳電掣而來吸水齊噴無異廬山飛瀑而摧枯拉朽猶有餘威直焚至金裕豐豆行始不復發其南面則至城門口烟店而止惟漋興魚行與雨傘公所如魯靈光殿巍然獨存蓋賴漁棚廟墻垣獨當一面耳是役也計燬三十有一家共店屋七十五楹○初八夜二更時柟溪中塘胡家失愼焚去瓦屋草舍計十餘楹此處離城窵遠城中人僅見火光而不知火之所在迨次日始查知 
[渝城火警]  
　　重慶采訪友人云正月初五日午刻郡城體心堂側附城垣處某姓家有小孩厝火積薪中以致火燄猝　焚去房屋四間幸在日中易於撲滅否則蔓延無際勢必一發難收矣 
 
 

Page 2

 
 
[宜昌火警]  
　　宜昌采訪友人云正月初一日午後人家方煨榾柮飲屠蘇旭日瞳曈桃符彩焕忽聽警鑼四起聒耳聲喧詢之則云城内小箭道地方失火一刹那頃已焚去草舍十餘家初二日河街某姓家又報火起祗焚去茅屋一椽其時河下所泊某船上失於謹愼焚去蘆席數張西壩地方亦焚去茅屋一椽何祝融氏跋扈飛揚至於如此耶至初八日河西地方某姓又因午炊不謹焚去草舍數間幸係水近人家易於救滅 
[漢陽火警]  
　　湖北采訪友人云鄒某漢陽窮措大也鰥居無偶就鸚鵡洲畔小結蝸廬食宿其中孑無長物不虞火星照命正月十三夜回祿君遂翩然而至赫然一怒大展淫威霎時間萬丈紅光蓬蓬勃勃東衝西突銳莫能當直待水龍飛駛而來吸取江流望空噴薄火始漸有衰意而左右鄰茅屋百數十戸已悉歸無何有之鄉矣 
[鳩江火警]  
　　蕪湖采訪友人云某夕蓮漏三商四邊人靜忽聞郭外喧聲四起號哭連天更夫鳴鉦告急詢之云范蠡山南首高阜上山西會館東鄰失火登高一望惟見燭龍萬道照耀大千兵民各洋龍風馳電掣而來萬道飛泉從空飛灑致令茅龍氣阻燧牛不奔未及數時卽應手撲滅然矮屋疎離之被燬者已十有餘椽矣 
[皖江火警]  
　　安慶采訪友人云本月十五日之晚七點二刻時人家多往市上觀燈忽天起附雲急雨驟至一時烏衣子弟紅袖佳人碎步銅街散如鴉點忽見西方紅光萬丈上徹層宵四下警鑼鞺鞺亂擊喧傳西門外有失愼情事祗以城關阻隔鶴鑰宵銜城内水龍無從往救次晨始悉白衣巷包某家不戒於火燬去茅屋六七家 
[揚州火警]  
　　邗江采訪友人云郡城東關街二郎廟巷口某茶食店由多子街某鋪分出正月十六日午後鐘鳴二下店屋後進忽兆焚如烈燄濃烟頃刻上衝霄漢街鄰急鳴鉦馳報各善堂水龍陸續賁臨地方文武各員亦次第臨塲指揮澆灌約歴一炊許火勢卽衰計燬去起火之茶食店延及烟店肉店共三家聞烟店主資本旣微人手又少當火之熾也貨物無人搬運雖帳笥簿據亦皆一炬成灰當此獻歲之初知一蹶者難於復振矣 
[漢市譚新]  
　　湖北采訪友人云去歲漢口生意首推匹頭號一爲東帮之謙祥益謙益晉一爲太平帮之人和義同愼祥信和裕祥和裕方義大諸家皆獲利倍蓰至匹頭店正大恒有餘瑞記葆和康裕昌祥亦有起色此外油鹽米炭雜貨諸行無不利市三倍花木錢布各項有同沾利益者但數有多寡之殊耳新正以後新開錢店不下十餘家惟太平帮廣貨店殊覺欠佳如汪源記汪慶昌譚萬昌諸家概行收閉 
[武林燈景]  
　　訪事人函云燈節時好事者毎製龍燈及獅象兎燈等遊行街市自十二起至落燈日止毎夜魚龍曼衍鑼鼓之聲不絶於耳今歲雖不及曩時之盛而城廂上下共有四起以宗陽宫所製爲最龍係紡綢爲之其餘牌燈傘燈及雲彩蝦蟹螺魚等燈均有機關可以展動燈過之處人山人海幾無駐足之區十三日晚間行過薦橋地方適有甲乙並立觀看甲之皮沿小帽忽被人攫去甲欲追赶而　髮已與乙辮結住牽制不能行走比及解開搶帽者已不知去向矣語曰賊有賊智洵然毎見熱鬧場中剪綹輩專伺此混跡其間試其伎俩往往身畔之銀洋等物不轉瞬已不翼而飛如甲之失去小帽猶渺乎小焉者矣 
[白門燈景]  
　　金陵省城同向有燈市毎届燈節如府城隍廟白衣菴曁各處仙壇無不懸燈結綵門以外售燈者亦絡繹成市比戸最重元宵令節除親友間互相贈遺外而甥館之金缸銜壁寶炬騰輝者悉皆來自外家至再至四有妯娌者尤隠隠有矜誇之意父母愛子之心無所不至是區區者一年一度又焉得而不爲因是點燈多供若輩之取携是日千門萬戸銀燭輝煌照耀如同白晝各佛會仙壇亦剪彩裁羅製成新式珍禽怪獸殊炫觀瞻他如明角之透亮花籃之玲瓏皮球之圓潤京魚鰲魚獅子走馬之惟肖惟妙無不爭奇鬭巧異樣出色看燈者聞勝蹀躞擁擠非常小戸人家相率結伴爭試鳳頭鞋子笑語之聲洋洋盈耳加以各處首事集資招伶人演劇或梆子腔笙管嗷嘈歌喉宛轉良辰美景永夜盤桓至魚更三躍時尙覺遊人如織大有樂而忘返之意 
[維揚燈景]  
　　揚州采訪人云毎届新正由鵝頸灣以迄轅門橋以花燈求售者蟻聚蜂屯大都鬥角鈎心爭奇奇炫異自初四夜至元宵前一日如逢晴霽無不槖滿青蚨今歲初四日以後毎有細雨沾衣游人縱采烈興高終不免有帶水拖泥之苦是以各項燈景不及去歲之多所喜十二三兩日途間雖泥濘難行而雨師迄未稅駕以故簪花妙伎詠絮才人無不輕約鳳頭銅街徐步直至參横斗轉始相與扶婢言旋而紅樓紫陌之間猶時有墮釵遺珥詠王次回燈詞云同伴催歸意未能清霜冷透薄羅層從教月墮燈光少本爲閒行不爲燈攬鏡重匀襯臉霞且將風景對人誇鄰姫笑指釵頭看落却垂珠幾穟花覺昇平景象兒女情懷恍惚於緑楊城郭間身親目擊矣 
[港禁新開]  
　　福州訪事人云沿海支港以及上游通海河埠向例不准拖駛小輪船歴年已久十餘年前曾有某洋行擅將囦源靖波兩小機船行走支港經官查獲將兩船充公在案厥後閩人士欲在水口一帶援蘇杭内河開駛小輪船成例禀請准其仿照舉行疉經官憲因有關支港之禁皆批斥不准幾幾乎泰山可移此案不可易矣光祿坊劉步溪孝廉者螺江陳伯潛閣學之妹倩也擁巨貲早在長門閩安馬江一帶南直港等處已置有小汽船多艘朝夕搭客往來數年於兹現又全攬西港之利遣令船戸林慶瀾投禀督轅請就在水口埠頭開駛小輪船毎年報効經費一萬金一面由伯潛閣學上謁督憲爲其陳說此事有利無弊且順輿情督憲邊制軍以閣學極力贊成乃批飭司道會議現聞官塲已經具詳准其舉行大約一經奉到飭諭卽可通行無阻因是水口西路各以渡船爲生者數百家奪已養命之源擬相率設法攘回日聚於塢尾街或議禀阻或議先用武而後禀官詎孝廉急挽人出爲解散竟如築室道謀據該處人說水口爲西港之要津一來一往日祗以千人計毎人取小洋六角以年計之可獲二十萬金左右洵一絶大之利藪也現孝廉已派人在彼相度地叚購船設局並擬招集五萬金以作股分合計共招一百股孝廉與陳閣學皆居大股餘股則另招外人皆已訂定諸事亦妥貼準在正月底可以開駛汽機矣第此後渡船失業者多此等人難免不憾於心而毁於口未免一家飽煖千家怨矣 
[福海新聲]  
　　據烟臺訪事人云元旦天氣清朗恍惚黄人抱珥遠望天際日曈瞳下似烟非烟者古云似烟非烟是謂卿雲洵屬太平景象矣是日嚴冷異常有力之家身被狐裘沿街拜年回憶上年正月間風鶴頻驚人皆逃生不暇較之今日有天淵之别○粥廠於初一日停放一日善士恐食粥者大失所望因循舊例於歲除之日預發饅頭一分隨粥並散○月之初三日到有俄國軍艦一艘在口外停泊民間嚷傳係自長崎而來長崎已有戰事蓋無稽之談也○自威海失據而後殘燬之砲臺等處碎鐵料石爲數不少年前時有土人檢拾運至烟口售賣小民得此可以敷衍殘冬語曰天不絶人生路信然○年節間售賣印畫亦若輩之一大宗生意也其狡黠者印作中日戰圖威海平壤等處俱係日人潰敗愚民見之皆紛紛購買蓋不必果有其事只以青錢數杖購貼墻隅亦足以取快一時然而不思自强相率自欺寗不爲外人所笑耶○緑營曾有裁减兵額之議近有自登州來者言及鎭標各營現擬照議裁减○烟口一區自有堆卡之設市面賴以安靜近以兵額不敷爰於各處堆卡中酌减兵額幾名以資巡邏而各處堆卡依舊星羅棋布互相聨絡冬防頗資得力○上年各行生意甚有可觀油作更超出尋常晝夜製作尙覺日不暇給又爲三十餘年以來所僅見者也 
 
 

Page 3

 
 
[滬濵冠蓋]  
　　前任南匯縣汪蘅舫明府以誠因事來滬命駕進城往各衙門拜謁至縣署黄大令公出未回由家丁擋駕○震澤縣縣丞程柳生二尹柱日前來滬昨日命駕進城遍向各衙門拜賀年禧○本邑黄浦司巡檢陳少尹寶濂昨日由閔行來申詣各當道處拜謁並賀新禧 
[小竊送縣]  
　　淞滬厘捐總局督辦福和笙觀察前日函送行竊眼鏡之李子卿一名到縣請究前晚經曹明府提案研訊堅不承認明府以李狡猾判令交捕看管著令繳到原物再行核辦 
[聚賭罰鍰]  
　　俞子聨在北市開設藥材店日前招同王少山吳甫庭李順芝孫阿四沈中寶等多人在店中賭博致吳輪去洋銀數十圓事爲流氓沈阿岳汪福慶施金福等所知前往訛詐以致爭閙不休美包探趙銀河訪知將一干人拘送英公堂請爲訊判俞供稱小的因新正無事偶與店夥作葉子戲不料阿岳等人藉端敲詐今幸獲案叩乞訊懲王吳李孫沈同供稱小的等偶爾游戲尙乞施恩阿岳金福同供稱小的等不敢拆梢惟向索取錢文以致口角福慶供稱阿岳來喚小的同往取錢求恩曲恕旋有某西人上堂聲稱李孫沈三人均在商人處爲夥向來安分况華人毎有於新年賭錢消遣者請爲免究屠别駕判罰俞洋銀一百圓王吳各罰四十圓李等三人合罰十圓阿岳福慶金福各發回捕房管押一禮拜福慶籲稱小的情願受罰别駕曰諾遂判罰洋銀二十圓 
[候呈關]  
　　立興洋行西人勒新向恒興瑞皮貨莊購買山羊皮轇轕涉訟法公堂鄭大令會同祁繙譯迭次訊供前已五次登報前日禮拜一謝副捕頭帶同包探郁廷湘及兩造至虹口平和棧將皮貨騐過抄對號碼持回禀復昨日午後二點鐘時大令偕祁君到堂會訊立興延律師慕爾弄恒興瑞延裕昌洋行西人喇馬司上堂伸訴慕律師操西語向祁君縷述並呈騐票簽及西字碼單三紙喇馬司亦呈西字單請騐祁君與大令當堂核對然後給還恒興瑞主艾瑞庭偕執事人馬少園貨客馬廷邦投案伸訴艾稱一百零七件由華利輪船裝來另有碼單已呈憲案此貨由三處買得自浦口運至蕪湖用牲口駄來有碼單爲証但計分兩不計張數馬稱當時立興出店人持來字條係買辦劉尙行所使字條現已呈案大令謂買貨理應論張數何以此貨不然供稱素來如此問票簽可作憑據否供稱不作爲憑當出貨時彼此秤見分兩各有計數大令謂昨日往騐號碼有同者顯見不符慕律帥與喇馬司再三辯駁祁君命靜候訊斷大令問蕪湖關報騐之碼單現在何處馬供稱到滬後持往海關請騐換給派司偕立興買辦劉尙行至棧内看明　頭檢點皮貨已調換平和棧憑單發貨立興買辦賄通工人有心誣害心實難甘大令與祁君商議著將關單檢出於禮拜四到堂呈候覆核 
[吞烟遇救]  
　　甯波人謝阿囝向操木工餬口刻在虹口電燈公司附近某木器店爲夥前日與同夥某甲因細故爭廥竟致大動干戈謝大受挫創忿無可洩遂暗購紫霞膏背人吞服入夜毒發呻吟經店中人察悉立卽雇人舁至同仁醫院求治曹陸二醫生竭力如法施救得以無恙 
[木工折足]  
　　怡和洋行之某輪船停泊虹口順泰碼頭昨晨喚木工康永年至船頂修理偶一失足墜至艙底竟致右足折斷經船上人舁送至同仁醫院求療想不免殘廢矣 
[英界公堂瑣案]  
　　包探趙銀河解積竊陳阿林至案禀稱小的查得此人係著名積竊歴次竊取孫玉成俞連生等六家衣物數十件兹經小的緝獲人贓送請訊究孫等各失主紛紛投案領贓陳供稱小的係本邑入窮苦可憐偶然行竊别駕判令笞責四百板管押四月各贓分别給領○包探黄四福禀稱積竊朱阿彩前因犯事經大老爺遞解回籍今又來滬在新閘迤西某鄉人家竊取棉被一條由小的緝獲人贓送請究辦朱供稱小的係無錫人行竊該死尙乞施恩别駕判令笞責五十板仍遞回無錫○王三元竊取楊阿金家布衣四件由包探孔阿才緝獲人贓送請究辦楊投案領贓王認竊不諱别駕判令笞責一百板○包探杜雲卿禀稱小的查得竊賊王和尙巴來狗先後串竊福星公新椿記春早福儀和登豐等各客棧客人綢皮衣數十件付質後分給劉燕堂洋銀數圓今特一併送請究辦福星公等棧各遣人投案領贓土巴司供稱小的等皆湖北人主人現在因事往浙江所得質贓之錢均交主人收管至劉則並不知情因見伊流落可憐故贈伊洋銀兩圓令伊回籍劉供稱小的前在某處司文案近日暫住某客棧中昨蒙王巴贈以洋銀兩圓實不知其行竊别駕判令將王巴各笞責一百板管押三禮拜期滿遞解回籍劉開釋贓物分别給領○包探杜雲卿禀稱昨日小的偕大老爺案下差役張福往傳粤東人馮阿斗不料有林阿福者將小的與張役扭住兇毆幸有華捕到來帮同拘獲似此兇横小的等何以辦公務求大老爺嚴行懲辦林供稱小的係粤東人向習木工不敢抗抿差探别駕判令笞責五百板遞解廣東原籍○包探黄四福禀稱徐阿慶在洋人海處當細崽竊取海家零星各物經小的查獲帝請究追徐不敢狡辯一味求恩旋有徐福卿者投案聲稱小的在海處當管事之役現在海遣小的來案請將徐開釋别駕准之○某號華捕禀稱昨日江北某縣人張子卿張子生在途小便經小的拘入捕房暫押不料二張毁去押所之門意圖逃逸十一號西捕得之攔阻竟被扭住毆擊以致腿上受傷今特送請訊究二張同供稱小的等是兄弟不敢與捕爲難别駕判令各笞責一百板管押一禮拜○二百八十六號華捕禀稱昨日馬夫夏得興驅車太快致將陳阿介之東洋車撞翻陳磕傷頭面小的見之拘送請究陳訴稱小的被馬車撞傷並壞東洋車上輪軸約須修理洋銀二圓别駕判令夏等繳洋銀六圓○四百六十七號華捕禀稱昨日劉智光在天后宫前設攤聚賭經小的拘送案下訊究别駕判令管押一日○二百六十三號華捕禀稱昨日東洋車夫王阿三施金文持洋銀一圓至程渭洲所開立豐泰烟店兌錢店中人估係銅質以致口角爭毆今特拘送請究程訴稱昨日王施以銅質僞洋銀來兌經小的看出王施恃蠻將店中各物擊毁王施同供稱小和等持洋銀一圓至程店兌錢始稱確係銀質及放入抽屜後重復取出忽稱僞銀故與爭論並未擊毁店中之物别駕著一併押候過堂覆訊 
[法界公堂瑣案]  
　　西寶興里十六號屋中深夜聚賭經華捕張湘寶拘入捕房昨日鄭大令會同祁繙譯升座包探將賭徒王榮寶張有生陳洪生李玉生解案請訊洪生供稱屋主陳玉琴出外駕舟是晚其发分娩小的與之同族故往探望適親戚乘興賭錢尙求朱宥李供稱小的在金乎源馬頭當扛夫頭王供稱小的家住英租界後馬路現在洋行街當挑夫偶然聚賭以後不再犯矣郎蒼匯投案聲稱十六號屋中婦人係小的之姊其夫外出小的時往照顧同賭之人增是新串求恩免究大令謂賭錢久干例禁况有婦人分娩何暇及此遂著將起案之洋銀兩圓充公陳等四人各罰洋銀五圓禁押捕房半月期滿開釋屋主罰洋銀十圓卽由招商局六號棧房司事某甲如數代繳籲求免押大令不准○梁金侯携幼孩紀榮投案訴稱小的家住虹口吳淞路十八日午後四點鐘時被陳小弟將孩誘至治下圖賣幸由包探拘獲送案請辦陳供稱小的係華亭縣七寶鎭人是日捐東洋車照時此孩迷失路途求小的代送回家包探禀稱此人向業薙髮專拐幼孩大令判令押候枷號四月笞責五百板期滿送縣遞籍紀榮交其父領回著具領狀存查○女蟻棍葛張氏卽陳三寶先將烟娼李銀寶薦入四十八號鴇兒陳薛氏所開花烟館内賣娼去冬十二月初八日調至鴇兒桂貞處得洋銀三十圓本年正月初二日銀寶逃逸無踨兩造遂互相訐訟大令訊供之下葛張氏串令陸楊氏上堂朦控大令覷出破綻判令掌頰四十下禁押捕房昨日帶案覆訊鴇兒陳薛氏投案伸訴包探禀稱陸阿寶在逃未獲已向巡防局問明請提葛張氏研侒可也陳薛氏供稱葛張氏取去帶擋洋銀十圓現已收回六圓其餘願貼作盤費大令問陸楊氏曰銀寶何在供稱小婦入不知小婦人來滬欲邀銀寶回家適被三寶留住當時倩伊薦爲傭婦不知其竟薦入花烟館賣倡大令謂葛張氏曰爾將銀寶先後薦出賣倡各得帶擋洋 
 
 

Page 4

 
 
銀反欲向鴇兒索人可謂居心狡詐矣本分府想銀寶一定被爾領去遂著押候嚴比陸楊氏亦還押○法蘭西書信館某西人被囤崽董才寶竊去各物經包探拘獲吊贓解經大令訊供迭紀前報昨日帶案覆訊謂押店主翁來喜曰董所竊銀壺值洋銀二十圓爾夥徐蘭亭若不追赶不致遺失遂判罰洋銀二十五圓徐罰五圓連出店人趙阿五押候再核○賈茂卿控王步雲將租摺抵銀六百兩洋銀二百餘圓一案迭經大令訊供嚴比王在押所自縊幸卽解救得生昨日賈遣王全發投案遞禀求銷大令著賈自行投案○包探禀稱竊賊沈小福在東新橋一百三十九號門牌屋内圖竊當塲拘獲解案請訊沈供稱小的係浙江台州人不敢犯竊大令著押候笞責一百板 
[美捕房三則]  
　　山東人葛小渭僦居虹口與同鄉某甲稍有仇隙前晚葛出戸行未數武與中相遇數語之餘遽卽用武格鬥一時許甲突出鋒刃飛舞葛因黑暗中難以躱避週身被戳六刀痛極倒地甲卽悄然遁去經某號走街捕喚東洋車將葛載至捕房捕頭令送同仁醫院療治一面飭包探查拿兇手送究受傷人經醫生騐得刀口均非淺小幸非要害尙可施治○山西人王德明昨晨在天潼路新興里意圖行竊適包探范進才巡至知此人素犯竊案旋卽拘送捕房捕頭令押候查明此次曾否犯竊然後送廨訊究○前日下午有甲乙二小工在黄浦路爭毆甲膂力過人乙非所敵致被擊破頭顱血流如注甲知肇禍卽飛步奔逸乙投告捕房捕頭派四百五十七號華捕恊往拘拿乙已不知所適 
[爲書必昌]  
　　意大利國善女在澳門剏設育嬰堂上海唐茂枝諸君相約傾囊佽助兹又有招商局鄺君哲明捐助洋銀十圓此其善與人同可謂量周無外矣易曰積善之家必有餘慶敬爲鄺君誦之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案照錄]  
　　八仙橋巡防局送縣請懲强姦幼女一案到縣後飭差看管候訊已紀前報前晚帮審委員曹荃生明府蒞縣升坐花廳飭令帶訊先誥四圖地保吳桂仁供稱王永高夏金利兩人皆住小的圖内王女小丫頭年僅十歲察閱强姦一事係屬子盧叩求明察王永高供年四十二歲鎭江丹徒縣人在治下四圖地方褚家橋開設鞋底作歴有年所娶妻李氏未生子女小丫頭係堂兄王永發所生小的因無後嗣撫爲已女向與夏金利同居素識十七日小的因事他往迨回家據學徒阿興日知小丫頭在門口傾倒便壺夏金利進門强姦等語小的聞之疑信叅半當向夏金利盤問詎夏反指小的拆梢吵鬧不休是以扭控巡防局送案求究小丫頭供年十歲研問細情不知不識質之夏金利供年五十歲揚州人並無犯姦實被王永高無端誣揑意圖拆梢小的現已年老斷不作此禽獸所爲叩求青天明鑒明府遂飭官媒騐看旋據喝報騐得小丫頭依然處女毫無傷痕明府廉得其情以王所控無憑判令夏金利具結以後不准再至王處致多枝節小丫頭交王當當領回完案○日前准英屬同鄉稍有認識烏在賭檯糾賭素係著名流氓去冬向小的借錢因未應借遂有嫌隙至本月十四日又要借錢且乃强聲硬氣小的不允烏遂糾同張阿四將小的毆傷求恩騐究悊之烏鳳林供鎭江丹徒徏兴年二十四歲在耶松船廠當小工上有名字並不到賭檯亦不敢拆梢行兇實被誣咬正在與他是辯經巡待捕拿獲解送公堂轉送案下今蒙提訊尙求恩察張阿四供小的寗波人年三十一歲亦在虹口斂小工與陳烏兩人均不認識十四日在清芬堂烟間吸烟見伊等毆打爭鬧愈鬥愈厲小的在旁　看致被悞拘實係寃枉叩求明鑒審至此陳錫寶之父投案訴稱馬鳳林實係聚賭流氓素不安分至張阿四帮同行兇小的目覩絲毫無悞務求嚴辦明府得供飭仵驗得陳錫寶石肋胸前等處皆有微傷明府以烏鳳林爲首拆稱行兇况服色短衣窄袖不安本分可知喝笞八百板張阿四帮兇亦責四百板枷號一月發頭門示衆陳錫寶飭回醫治一 
 
 
 

Page 10

 
 
   
 
