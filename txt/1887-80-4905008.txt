# 1887 - 80 - 4905008

 

Page 1

 
 
[本館告白]  
　　啓者本館用放大賽連紙刷印新聞歴有年所兹以去冬大雪常玉山一帶車馬難行致貨客未能按時來滬日内巿上賽連幾於購盡無可設法只得暫將大號毛太紙替代又恐紙張小則新聞較少未能饜閲者之心用將附張放寛庶幾新間有增無减一俟紙貨運到卽照舊式仍印放大賽連此布 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二冊武英殿刋板初印本民間向不多見自經兵燹尤如吉光片羽彌希　珍　四海臣民轉無以　　　　　心　　治之謨不著今退補樓主人出其家藏初印本付點石齋石印仿巾箱直行本大小而凡三　　擡單　　　式恐仍　貫不敢輕易聖　　印硃字赤黑分明殊便展讀惟是石印工料旣貴而套印硃字尤屬不貲現已撑吉開印　本年七月底出　　　　每　價洋二十八元　　　元　取書票書成找洋二十元取書一部其未經附股者統定四十元發售每部計六十冊外加文木箱子一只提　　　悉用雲銅字顔　　　絶　凡在同志幸早賜顧售股處在京都煤巿街　豐潤並發兌各種石印書籍揚州厚生庄上海點石齋南　　　候　 
[石印佩文韻府成書啓] [  點石齋代啓]  
此書於正月内登有告白約二月底成書現在將次印齊惟書作之裝釘木工銅匠之做箱子釘事仲以及箱蓋之刻字着色在在皆湏時日不能無稍稽遲恐勞諸君盻切故特先期奉告一俟四户初諸色齊備隨卽登報布聞將來持票取書向上海大馬路鴻仁里長順晉可也如能趕早更足仰慰諸君先覩爲快之心此啓 
[新出石印藝林拱璧出售] [  點齋石主人啓]  
　　藝林拱璧一書吐棄一切生面别開係武林吳君少琴所集選集中窗作居多而家藏名稿亦採取二三理法一准乎清眞風氣必宗諸時尚得眞　千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時　　悉籍火力故墨色墨而匀更無燕瘦環肥之誚現已出書每部分訂十二本價洋五元五角法馬路南申昌書坊與外埠申昌發售　可購取如蔓　祈至新北門外天主堂街大順行及還讀樓面議可也 
[紳衿説] [  羣玉山房集外稿]  
　　紳者何達官貴人世家大族累代閥閲端一鄉之表率立一邑之儀型者也衿者何膠庠秀十泮水英才名列黌宮樹成德之始基膺達村之妙選者也旣曰紳矣衿矣則凡在齊民無不尊崇而仰望卽已亦不得自儕於齊民粤稽有唐薛謙光爲左補闕上書言古所謂名教之士崇禮讓以厲已顯節義以標信以敦樸爲先務以雕蟲爲後科濳德自脩閭里推尚然後不愧爲搢紳先生漢張安世亦曰安世尊爲公侯食邑萬户然身衣弋綈夫人自紡績家僮七百人皆有手技若是乎古之所謂鄉紳者其清廉勤儉豈後世所能企及乎至顧亭林先生之論生員也曰國家之所以設生員盖　收天下之才俊子弟養之於庠序之中使之明先王之道與當世之務出爲公卿大夫與天子分猷而治者也今則舍聖人之經典先儒之語錄與前代之史不讀而讀其所謂時文幸而少年捷得則易視天下國家之事以爲人生之所爲惟此而已故敗壞天下之人才以致士不成士官不成官噫生員固何等鄭重而可以一衿旣青卽栩栩然無知妄作哉然今之紳衿則大異於古所云者其在通都大邑冠裳之所薈萃禮義之所陶涵目染耳濡風敦仁讓不特位居顯要垂老乞休泉石優游自不屑干預外事卽累出顯宦扇奕顯巍而子若弟亦惟閉户讀書本身作則遇有地方大善舉大征徭則出而領袖其間秉公辦事否則不特包攬詞訟肆意妄行生平斷斷不敢卽鬭雞走狗馳馬試劍彼五陵豪俠之所爲亦不屑偶爾效之以爲祖宗玷至於寒畯子弟十載埋頭一旦應試有司蜚聲黌序仍惟夏法春　勵志螢窗以期顯親揚名青雲直上昔曾文正公以侍郎丁艱施里讀禮家中詔令墨絰從戎練兵殺賊轉戰數省赭宼賴以削平左文襄當未遇時以一寒諸生讀書蕭寺布衣蔬食終歲不出户庭人之見之者疑以爲田去耳學究耳後乃爲中興良弼竹帛勛高之二公者原其初並不以紳衿自居而亦無一毫失糾衿之分謂非千古以來紳衿之寡二少雙者哉若夫窮鄉僻壤則不但搢紳大族卽子衿亦寥落如晨星間或有之而紳則自恃其門第之高凌厲一切凡百士農工商之輩俱不能與之抗衡平常居移氣養移體大模大樣目中無人遇有地方公事官憲必降尊相就與之商量而彼卽恃有官憲往來益覺肆無忌憚包漕唆訟欺壓良民久之官憲且爲其所挾苟有請託無不唯唯從命甚至官憲于語言之際受其辱侮竟不敢反脣相稽而魚肉鄉愚騷擾良懦鄉紳之勢馴全大於縣官矣衿則自恃其書禮之家高出巿井伹儈凡其要挾細民不敢不從於是舍其皋比之業而專管地方閒事每遇官長履任必具手版道喜官稍假以詞色則山而誇示于人曰我　 
已爲董事矣一切公事官皆委之于我矣愚民無識尊而信之彼乃平地牛波借端肇事始則辦理積榖育嬰卹嫠諸善舉侵吞入已借行善以飽私囊漸而與開河修橋諸役漸而興建廟鋪路諸工卽頻年各省災　亦可乞得募捐啓一二張勒索捐欵究之辦公者十之二肥私者十之八九不遂所欲則以官符爲挾制動稱送官究懲而鄉下之畏事者明知其假公濟私亦不得不勉强酬應矣其不肖之尤者甚且與公役聨宗與吏胥訂譜皂隸伍伯呼以弟兄見官則摇尾乞憐居鄉則夜郎自大噫吁嘻鄉　之紳衿若此無怪明察之官吏鄙而薄之視同草芥也顧猶曰此固紳也此固衿也旣有異夫齊民當不得以責齊民者相責乃有邑中無賴恣意横行爵秩去列於搢紳姓名未書於庠序而亦竊附于紳衿之後跋　鄉曲敲詐平民此又中山狼之變相而爲敗紳劣衿之所不齒者也然則如之何而可曰於今日而欲如曾文正之爲搢紳左文襄之爲青衿求諸塵寰中不可復得惟望官憲不以紳衿而狥其情面齊民不以紳衿而畏其恣睢則彼旣不能恃紳衿而敢作敢爲鄉至自不受紳衿之欺迫久而久之紳且反而爲一鄉之表率建一邑之儀型衿且自能樹成德之始基膺達材之妙選豈不懿歟豈不懿歟 
[本館接奉電音]  
　　昨日清晨九點鐘後二十分時本舘駐京訪事人由電專傳本月初二日上諭一道敬謹譯登○三月初二日奉上諭湖北安襄鄖荆道員缺着陳維周補授欽此 
[水道治]  
　　江西贛州河之十八瀬夙稱天險而天竺瀨則險之尤險者也其地十數里許亂石嶙峋布滿河中不啻羊腸之九折坂也春夏水漲其高大之石若隠若現不可辨認秋冬水涸其低小之石又似有似無而其勢極陡 
 
 

Page 2

 
 
其水極激又不啻如謪仙所謂兩岸猨聲嗁不住輕舟已過萬重山也故終年無坦途舟行無十全者雖雇覓頭等舵工而失事者歲有多起上年曾略紀其覆舟之慘今年又有所聞矣夫贑河生意亞於九江亦江右著名繁盛之區且設有關道以征商旅尤以生意之衰爲税課之考成是不可不設法以平險難而廣招來查十八瀬險旣在於石卽宜治其石上策莫如用火藥將大小亂石一律轟去化險爲平則永不碰撞矣中策於各石上徧豎鐵柱或高數丈或高丈許因地制宜使舟人得以望而知避亦計之得者也下策則多備救生船以蘇一時之難而免坐視之譏乃白聞闢　今一任其險阻而無人治之者或謂十人瀨之險天設贑郡之藩籬一撤藩籬萬一有變恐贑郡難守不知贛郡險要在坿城之章貢雙流而不在十八瀨且守禦之扼要亦在陸而不在水試溯向來贛郡之被兵皆由陸而至未聞有用舟師而濟者此其明證也值此整頓商務之時則十八瀨之險自應平於今日使商人軌楫利於往來惟無倡率董勸之人則過其地者遂安於熟視而無睹查贛郡旣有關政商務　其職司則平千萬年未平之險難者其在贛關之道憲乎誠爲之倡率董勸或撥公欵以興工或勸商捐以集事登高一呼衆山響應將關憲之流澤與贛水以俱長不可操劵而期哉 
[閩中巷語]  
　　二月二十日楊石泉制軍親臨正誼書院甄别肄業舉貢旋又臨貢院甄别鰲峯鳳池兩書院生監文童其甄别致用書院則在二十七日○省垣育嬰敬節孤貧各善堂經費向由華税雜欵内撥支現在税歸海關征納此欵無從照給紳士王宣辰等因善舉歴辦有年碍難中輟僉請另行籌欵楊制軍批飭福藩可尅日酌議詳辦○自有海防捐輸各項卽皆截止現部議海防捐展限一年由京兌收外省則一律停收閩省捐局裁撤卽在目前茶業董事吳彤釗等廪請茶捐照常請奬楊制軍允之批飭福藩司尅日酌量詳辦浮梁巨賈耀找頭銜自必十分踴躍也○親政詔書於二月二十五日到閩文武白官紳士俱至西城迎接旋在萬歲殿宣　其臺北應頒之詔委潘通守文鳳恭齎前往○楚南人士之淪落閩中者不可以億萬計其下等者往往流爲盜賊爲害閭閻日前有某甲闖入督轅簽押房正在行竊經人撞見詰之言語支吾遂喝令捆送侯署訊得行竊已非一次遂笞責數百押候究追 
[温州睉筆]  
　　温處道苑觀察出示曉諭中山書院肄業生童擇定二月初九日扃門甄别是日與課者約有千餘人○大南門外虞師里孀婦葉周氏家資殷富似續無人因以族人某甲繼立甲不務正業　作狹邪游與氏甥孫乙同道爲朋相與揮霍以致家門中落漸不如前今正氏病故甲更肆無忌憚偕乙在家開賭狐羣狗黨來往如梭乙之堂叔某内惡之控諸粮廳署而各賭棍以佐雜官例不能准理詞訟依然喝雉呼盧丙因復赴縣呈控未知能提案究懲否也○西門丙鱔魚巷某甲開設鴉片烟館爲生日前有某乙手携一大土求售價旣諧旋復掂斤簸兩相與紛爭繼有人出爲調停令同往八字橋各錢莊過秤甲乙俱允之不隄防黑暗中突出一人向乙手中將土及洋槪行攫去窮追無着相與赴縣訴請究追恩邑尊准詞飭值日差前往查緝追贓然鴻飛冥冥不識能弋獲否也○雙門鹽厘局業已一年期滿十四日新委任君馳抵甌東叅謁道府畢隨於十六日接辦局事任君帶有司事七人巡丁四人想前此所有各司巡竟無一人可望蟬聨矣○中東書院甄别時應課生童多至二千餘人均由苑觀察親自評點隨于上月二十日牌示提覆生員錢振熏等童生楊慶廊等各四名面試一小講亦可謂愼重將事矣○磐石砲臺所設之砲被人　用鐵釘釘閉砲門劉聨三鎭軍以管帶官方守戎失察之咎實無可辭當卽詳請督憲委員將該砲臺接管云○廣祥茂店屋被匪拆毁之後業主金耀奎向店主蔡户軒索賠蔡不允遂赴縣遞禀懇請將金押回○自同治元年至今二十餘載年歲均稱豐稔以故米價從亷貧民得以稍蘇喘息無如各富户囤積居奇甚至有數年陳榖顆粒尚未出糶者是以今春米價逐漸昻貴石米需洋二元六角有奇所望當道諸公諭令各富户平價出糶毋使貧民豐年而食貴米則感戴深仁定必口碑載道矣 
[袁江雜錄]  
　　新授湖南按察使豫廉訪東屏來從日下遠赴湘中於二月二十日抵浦旋卽易舟南下○節烈貞孝是爲兩間之正氣宜荷聖世之旌揚現經淮北分轉項公書巢籌措經費設立採訪局俾有貞節畸行者皆得赴局投報淮陰素尚禮義吾知勒貞珉而褒彤管者此後當不乏人焉○二月多風颶内河行船時有顚覆之虞上月中旬有貨船一艘受風簸蕩逾刻漂没舟中人墮水者幸附底板獲慶更生所有貨物均入水中後　漁户打撈十損七八矣○王大宗師去歲未臨徐海今年出棚首先按臨歲科並試已於上月二十三日抵浦易車西去○南河同知沈司馬福昌之太夫人去臘仙遊於二月二十四日領帖開喪翌晨發引暫厝於大寺他日卽當扶柩旋里○城隍神有護黄之功以故崇祀勿衰近以廟貌傾頽由各紳衿　集欵項涓吉興修他日者丹碧一新庖湢咸整神之靈兮來饗庶其福我民歟○前報江北漕艘開行日期兹悉江淮漕尚未交兌完竣前報所稱開行者係指江蘇漕船耳 
[鳩江春語]  
　　蕪湖縣錢孟超明府於二月二十二日觀風在中江書院點名散卷多士共有二百餘人○蕪邑地雖彈丸而青皮地棍混迹其間者實多於他處往往遇事生風一夜有客獨行前面忽來青皮三四人手携盌盞故意與客相撞藉此爲訛詐之端一時青皮不期而合者至數十人嗣爲團防局巡丁所聞立將爲首之青皮鎖去此一事也又一日花鼓戲塲中有某少年縱目憑眺身佩一時辰表被青皮所見借端訛詐將少年拖至空塲聚而毆之體旣徧作傷痕表亦打成虀粉青皮猶不住手且持刀作恐嚇之勢幸戯塲人多爲之排解而散日前夜間陡門巷又有青皮互相鬥毆刀械齊施如臨大敵嗣經錢孟超明府聞知立派通班差役前往捕拿而若輩已各鳥獸散明府隨會同保甲總巡沈榕青别駕城守營張瑾洲守戎聨銜出示曉諭青皮等改邪歸正不得滋事一面派兵弁晝夜梭巡以免巿廛騷擾○蕪湖因利局奉陳中丞札飭籌欵復設現已由錢明府向商董勸捐首捐廉俸以爲之倡旋於二月廿五日開局借放凡貧户欲借錢作小本營生者須覔的實連環保結局中章程皆仍舊貫如有不法棍徒借端硬借定卽提案嚴懲○蕪湖新關英税務司許妥瑪君以新關爲辦公重地附近草房甚多恐有不測貽害匪輕函咨雙錫五觀察轉飭蕪湖縣及保甲總巡局飭將草房遷往别處錢明府沈别駕奉飭後親往勘騐惟念各户多係貧苦不得不酌給搬費禀請道憲每户發給搬費英洋兩元旋卽出示令於二月二十八日赴救生局領給並限期遷徙不准遲延○前兩淮鹽運使洪琴西都轉殁於粤東差次抉櫬歸蕪日詳前報二月廿三四日在蕪次開弔遠近文武各官以及親隣戚友無不前往祭奠廿五日發引自寓次排列儀仗往河下舁靈柩登岸繞道長街至東城外紫竹菴暫厝儀仗極爲整肅鮮明柩用緑呢罩龍頭鳳尾以四十人舁行孝子六人賢孫十三人匍匐而行哭聲甚哀執紼者更有如水如雲之盛有心人於此不免山邱華屋之感矣 
[粤東雜紀]  
　　電報學堂招考學生已於上月廿二日考試凡報名與考各學生届期齊赴學堂聽候洋電師面加考試合式者准予收錄旋於廿五日開館送堂肄業矣○廣西電線由梧州至龍州已可傳遞現聞張制軍擬再由梧州接綫直達桂林札委候補縣袁人令學恕監工開辦從此西省音信當更靈捷矣○候補府潘太守培楷奉督憲札委兼充礦政督銷兩局差○候補同知榮司馬俊業姚司馬純均奉撫憲札委辦理文案○署南韶連鎭總兵黄鎭軍龍韜日前交卸到省領取咨文赴京引見○汪柳門文宗於上月十九日出省往高廉雷瓊陽江各屬考試肇羅道孔玉雙觀察亦於是日啓程往肇慶履日文武各官均如禮恭送○海鏡清砲船日前在大澳洋面緝獲私鹽船五艘私鹽七萬餘斤由管駕陳都戎良傑押解來省交局驗收○虎門各砲臺廿一日演砲打靶砲聲隆隆震撼山谷先一日統帶營官禀請制軍閲看制軍委候補道閻觀 
 
 

Page 3

 
 
[補題松堂司馬小樓吟飲圖]  
　　臨江小築仲宣樓鎭日詩籖共酒籌一幅新圖傳海内令人心醉羡風流當年聽雨小樓中同此幽情陸放翁君更傳神詩畫裏輞川猶是舊家風[  知非子芃卿田徴膏初稿]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[粤東官報]  
　　撫轅牌示二月二十一日爲始接見各局差委佐雜人員二十二三日接見鹽務候補人員二十四日接見兩司首領州同州判府經縣丞二十五日以後除忌辰朔望堂期行香外每日接見從未人員五十員○藩轅牌示准補南海縣郭樹榕准補石城縣蔣廷桂順德江村司張佳勳俱飭赴新任徐聞縣缺以卽用縣趙光表題補海豐縣典史缺請以分缺先用典史劉文渠詳補封川縣典史缺請以海防試用典史姜文輝詳補新會縣沙村司缺委未入流李從善署理海康縣典史張賛清飭回本任 
[寄友]  
　　寒驚旅館望秋凋雲水天涯隔路遥千里情懷憑尺素寄書聊爲慰岑寥年來舊雨幾離歡一别而今感歲闌浙水禺山悲契關薄書聊以慰平安○書懷幾枝梅影傍燈龕曾記敲詩筆陣酣昔日良朋今遠隔不堪回首憶江南已入消寒第六圖新詩瘦句度春駒一枝醉後如椽筆墨瀋淋漓亂點塗[  哈噠宦俠草]  
[藤蘿調寄浣溪紗]  
　　東皇無力煖風和吹送清香曲檻過最可愛紫蕚藤蘿春陰花睡春光洩爲春深花恨多纒綿檐角影婆娑○夾竹桃調寄一半兒種移淇澳武陵家緑瘦紅肥帶雨斜莫認劉郎訂譜花影交加一半兒夭桃一半兒竹○牽牛花調寄天仙子自是仙根漢碧移苦煞紅塵天茄兒牽牛别名銀河從此隔佳期蔓繞砌花穿籬愁惹年年乞巧時○水仙花調寄臨江仙羅襪清姿綽約縞衣玉態悠然凌波戯浪小媚娟無言香更雅有韻潔而妍却是拘樓國裏一塵　染神仙凡骨到底換何年修成氷雪貌結就水石緣哈噠宦俠學詞 
[上海四馬路文報局内恊賑公所經收浦城縣募賑欵細户清單]  
　　另登○浦城電報局委員黄君凱臣交來前辦浦城電局委員曹君子駿鹺尹轉求浦城縣正堂梁會亭明府經募急單捐册二十七扣浦城縣正堂梁倡捐番洋三十元孟殿榮先生手募繆紹書吳邦泰繆杏林三户各二元周有林邱嘉城邱景甫繆肇鏞蔭壽堂繆壽房繆貞和吳其秀居載南藍茂青藍昆球徐炳文周春林劉鳳昌劉金有黄金壽邱佩文邱克諧邱景　黄文記二十户各一元邱仁齋邱孫氏二户各五角黄五雲葉秉成葉祐庭三户各四角葉祐唐黄榮星黄春秦葉先益葉先達葉先本六户各三角以上共計六十元葉士林先生手募葉紹忠五元林瑞蓁三元謝炳明四元鄧玉鏞范永盛鄧振明范基模何汝霖五户各二元余變泉詹福盛鄧振鏕張正富葉士彬余德茂葉榆青七户各一元鄧玉銂鄧振興李盛龍林瑞芝林瑞芹陳維榮葉紹虞吳昌榮吳昌盛游章典十户各五角葉叢有四角葉文照葉維慶葉芳英葉壽昌葉嘉謨余德泉六户各三角鄧榮珠張世榮洪春圃余德峻葉源利葉文鱗余德洪七户各二角范啓貞一元五角葉春岩余德貴張世富唐則堯張思達黄茂記張世溥張世綱八户各一角濮泰勝朱達光鎭興號品泉號四户各二百文以上共計三十九元張之然先生手募水北何汝舟江傳授二户各四元裴尚　偕男士傑五元徐　明余盛棠羅泰來葉盛蓁盧林氏清蘭五户各二元張世球吳世祿吳振栢吳振康江福成張如榮吳敦舒吳麒鰲包維週何健茂陳煥興十一户各一元黄孕章六角和祥順八角鄭廷隆余德音二户各五角張之然張文然合助一元葉勳復興順葉墨卿鍾盛昌吳世麟五户各四角張顯通張錦尚二户各三角羅仁記謝雲標葉興貴張文炳張日成福順堂單泰和渙亨堂張世椿九户各二角葉乾順葉光榮張有妹張玉瓶葉祖祈鼎實齋單芝生七户各一角陳昌發四百文張瑞鳳三百文以上計四十七元五角黄全榭先生手募曹應霖吳顯元黄坤達三户各二元規士森曹秉明吳方城吳壽仁何名輝詹式琦鄧時雍巫克謙吳鍾秀郭秀章季賢能朱本正黄盛暉季忠達季忠選江俊玉江信玉吳鵬齡允達店十九户各一元以上計廿五元張鴻元先生手募江春波左有順王孟達詹永興李世全張成忠王蔡高呂成貴章曾涵孫吳氏季昌纘潘宗文章蔭槐章復選章泮英章桂陞潘廷清張二妹章秀榮十九户各一元以上計十九元黄全澍先生手募朱本湖徐黄氏黄全樹三户各二元郭道生郭柏壽巫汝霖黄兆霖潘漢江蔡文光徐文蘭蘇天源程步廷巫泰興朱桂峰　興碓徐嗣璋林濟炘黄全煦黄愛弟徐道鏕十七户各一元邱義亭劉魁元合助一元以上計廿四元張鴻元先生手募善心記二元鄭楊氏種平書室二户各五角葉勳黄同泰二户各三百文平陽堂炳記棧葉六妹李芝蘭四户各二百文乾順丁文明丁容鳳葉有章饒甘鏜五户各一百文以上計三元一千九百文黄文光先生手募鹽局蘇利記周德甫黄妹妹張和妹徐惠生姚炳照姚燮勳周乾元何道忠十户各一元周恆元盧善清僧雪達周正元黄忠林司源興六户各五百五十文恆達二百文以上計十三元張鴻元先生手募黄登興一千文林景星魏福書唐瑞軒唐和霖張遇霖五户各四百文朱步階一元葉祖紳詹賢規二户各五角劉萬盛徐鎭邦張式丹黄壽齡劉思誠達序之張大經李拱照祝浩然九户各二百文余廷楷楊章文梁恭祥吳繼儒劉吉炘五户各一百文以上計二元二千三百文又募梁元麒張大迓張全有張美全江義高王葆極王葆年朱紹賢葉常胥孫承貽劉石甫曾德輝孟傳書余近禮張如洪十五户各一元饒茂盛潘永松鄭繩武葉順達張承曾五户各五百文以上計十五元錢二千五百文黄文光先生手募黄昌期林忠奎葉漢升蕭福茂黄恆順童馥泉繆聚寳德元庄王新初保嬰堂季成記祝季氏十二户各一元歐爲楨福興萃蘇福和　吉太四户各五角童秉衡四百文張泰豐三百廿文周有富周有文二户各二百文以上計十五元徐兆珍先生手募林其鶚吳學明二户各二元徐兆鉁羅以禮同興長徴蘭室張經畬季賢笈鄧泰來七户各一元徐學濬徐學濬洪焙蕙徐嘉賓徐瑞記五户各五角季良田二錢徐學淵一錢二分徐棨徐堂徐枋徐槳四户各一錢以上計十五元張鴻元先生手募黄陳氏張鴈臣種德堂三户各一元謝光漢姚謹齋張祝氏三户各二百文周福海周宗文劉澤周張觀洪饒岐甫葉以仁黄源利葉翰友余德懋葉升祺詹松林劉梓榮羅森林李炳乾十四户各一百文以上計三元二千文廟灣司手募三圖九牧鄭魁英二元陳洪綬毛錦炎楊章榮張嘉　四户各一元二角五分陳森源一元黄文祥二元吳芳明張天益張琪芬陳性藴張詒壽五户各五角四圖吳墩蘇德懋蘇廷煥蘇其三户各二元季肇誠季邦楨二户各一元以上計二十元另五角此稿未完 
 
 
 

Page 12

 
 
[光緒十三年二月二十七日京報全錄]  
　　宮門抄○諭旨四道錄前○陜撫葉奏對調　縣摺○又奏請旌表片○提督雷奏檢交軍械片○川督劉奏叅劾各屬牧令摺○直督李奏爲代奏片○護西撫李奏爲委署知府片○鄂撫奎奏爲審明懲辦片○二月二十七日兵部太常寺太　寺鑲白旗值日宗人府引見五名○惇王巴克坦布各假滿請安○卓公請假五日○延煦續假一月○侍衛處奏攺派　扈大臣派出或端○又奏派查營大臣派出睿王綑貝勒澍貝勒謨貝子○召見軍機徐　廖壽怚薛福辰玉山○○頭品頂　陜西巡撫臣葉伯英跪奏爲知縣人地未宣煩簡互相對調以重地方恭摺仰祈聖鑒事竊查例載煩簡互調人員如才堪治煩現任偏僻或止堪治簡現任煩劇准該督撫酌量更調等因兹查有興安府屬之安康縣係屬疲難兼三要缺地處南山政務繁劇且爲　郭首邑時有發審案件兵荒之後民困未蘇整飭撫綏尤關緊要現任知縣陳潤璨年四十一歲係山東寗陽縣舉人光緒丁丑科進士籖分陜西卽用十月到省十年九月准補今　十一年三月初三日到省該員性情拘謹辦理公事尚無貽　惟見識　拘於要玦不甚相宜未便稍涉牽就查　延安府屬之定邊縣知縣盧應昌年五十四歲福建閩縣舉人光緒庚辰科大挑一等以知縣簽分陜西十二月到省捐有同知升銜十年正月准補今職三月二十七日到任該員治理通達老成諳練實屬才堪治煩現任偏僻以之　補安康　要缺知縣於地方殊有裨益所遺定邊　缺地處北山事務簡少卽以陳潤璨調補亦堪勝任該員等任内均無違碍處分據署善司李用清臬司黄彭年會詳請奏前來臣覆加查核實爲因地擇人有益吏治起見合無仰懇天恩俯准將兩員煩簡互相對調以裨治　如蒙俞兆盧應昌係以簡調煩毋庸送部引見陳潤璨以煩調簡應俟奉准部覆至日照例給咨送部引見合併聲明所有知縣人地不宜煩簡互相對調緣由謹會同陜甘總督臣譚鍾麟恭摺具陳伏乞皇太后皇上聖鑒訓示謹奏奉硃批吏部議奏欽此○○葉伯英片再據布政司理問錢祖壽等聨名禀稱查有同鄉直大興縣祖籍浙江山陰縣已故烈婦余潘氏自十七歲歸前署陜西汧陽縣候補　縣余人騋爲妻該氏幼嫻内則子歸後勤儉自持親操井白戚族咸稱其竇光緒十年人騋委汧陽縣事十月得患胃氣病症該氏昕夕扶持衣不解帶夜則焚香告天願以身代十一月十五日人騋病故該氏棺殮如禮痛絶數次誓欲從夫地下後因家　晝夜防閑兼以其夫旅櫬未經回省停厝不獲遽從其志十二月初八日該氏扶柩至省决志絶粒以殉其親友等再三勸慰該氏百折不回於十二日一慟而絶職等誼共桑梓見聞最確不忍聽其湮没理合由服官省分造具册結就近呈請旌表等情由署藩司李用清具詳前來臣查余潘氏絶粒殉夫從容就義洵屬節烈可風相應請旨飭　准其旌表以維風化再此案係由服官省分據同鄉官就近結報循例奏請合併聲明謹附片具陳伏乞聖鑒訓示謹奏奉硃批余潘氏着准其旌表禮部知道欽此○○雷正綰片再奴才雷正綰奉調東防所有營中軍火等項著在北洋請領自到防以來在北洋領過軍火砲彈並自購哈仝開斯鎗及各項軍械其價值均在月餉内陸續提出一併付楚今奉遣撤回甘道遠難運自應呈繳惟查此項利　乃營中必需之物可否就近解交奉天將軍收儲俻用除現飭各營並軍裝所查點齊全另文送交外理合附片具陳伏乞聖鑒訓示謹奏奉硃批着照所請該部知道欽此○○頭品頂戴四川總督臣劉秉璋跪奏爲察看各屬牧令據實叅劾恭摺具陳仰祈聖鑒事竊惟講求吏治必先整飭官方州縣爲親民之官考核尤宜嚴密如有才不勝任必致貽誤地方臣自到任以來日與僚屬接見虚心察看並密加採訪查有茂州直州知州寳麟才欠開展新　縣知縣范文彬性近因循灌縣知縣陸惠疇身弱才庸大邑縣知縣洪祖年治事迂緩大足縣知縣周光耀體虚多病定遠縣知縣沈韞榮性情遲鈍隆昌縣知縣茅晟熙身體軟弱以上七員均於本缺不甚相宜應請開缺另補樂至縣知縣鄭廷卿庸懦無能墊江縣知縣蕭銘壽心地糊塗大竹縣知縣屈秋泰年力就衰以上三員均係正途出身擬請開缺以教職歸部銓選酉陽直州知州杜瑞徴才具平庸清溪縣知縣唐彝銘精力衰頽蒼溪縣知縣李樹棠七旬老邁高縣知縣黄錦生辦事疲軟以上四員清以原品休致再前請升補瀘州直州知州未奉部覆之本任石泉縣知縣葛起鵬油滑取巧應請革職以儆官邪如蒙俞允所有瀘州一缺另行揀員請補至茂州酉陽州新都縣灌縣大邑縣大足縣定遠縣隆昌縣樂至縣墊江縣大竹縣清溪縣蒼溪縣高縣石泉縣等缺川省現有應補人員均照例扣留外補合併陳明除再由臣隨時稽考各屬分别賢否核辦所有察看各屬牧令據實叅劾緣由理合恭摺具陳伏乞皇太后皇上聖鑒訓示謹奏奉硃批另有旨欽此○○李鴻章片再據清苑縣人新授甘肅按察使方汝翼禀稱該司於上年十二月初四日請訓並具摺籲懇給假條墓仰蒙賞假兩月遵於十二月十八日到籍現在修墓將竣俟假滿卽起程馳赴甘肅臬司新任請代奏前來除分咨外理合附片陳明伏乞聖鑒謹奏奉硃批知道了欽此○○李秉衡片再署梧州府知府劉恩濬潯州府知府延昌均調省差委所遺梧州府知府員缺查有補用知府何耀章辦事勤能才堪治劇堪以署理所遺潯州府知府員缺查有遇缺儘先補用知府曾毓璠勤敏有爲足資表率堪以委理據署藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○頭品頂戴湖北巡撫臣奎斌跪奏爲拿獲强刦拒捕得贓盜犯審明懲辦恭摺具陳仰祈聖鑒事案據前署孝感縣茹朝政詳報職員屠道豐在孝感深家河集開貿花布行於光緒十二年三月初二日夜被匪撞門進内伊子屠菊階驚起喊捕被匪拒傷刼去銀錢衣物布疋一案批飭緝究詳叅去後旋據茹朝政具報於是月初五日經兵役拿獲葉華松王連容卽王滸傅舜並起獲洋鎗四桿到案提騐各犯均無拷刺痕迹茹朝政因贓未起獲供未審定未及詳辦缷事疎防限滿照例開列職名題叅在案嗣孝感縣知縣亢廷鏞到任比差在葉華松家内起獲原贓寳銀一錠繳案飭傅事主屠菊階認係被刼原贓給領查騐屠菊階傷已平復提犯覆訊無異錄供禀經署督臣裕祿與前撫臣譚鈞培批司飭委署黄陂縣知縣張錦　前往該縣會同覆審明確禀明照章就地正法具報在案兹該縣叙具全案供招議擬由漢陽府知府逢潤古詳經署湖北按察使武震核明具詳前來臣覆加查核緣葉華松籍孝感縣王連容卽王滸傅舜各籍山東定陶濮州等州縣均推車度日彼此素識先未爲匪光緒十二年三月初二日葉華松王連容傅舜會遇在逃之孫汶折賈良登劉汶元張三談興元袁士民馬新有李老二孫意芳衆道貧難孫汶折起意邀允行劫卽於是夜分携刀棍洋槍油捻葉華松徒手一共十二人偕抵事主屠道豐花布行門首撞門進内屠道豐之子屠菊階驚起喊捕袁士民馬新有李老二各用棍拒傷屠菊階額顱鼻梁左肐肘右手心劉汶元張二談興元隨施放洋槍嚇禁聲張孫汶折等刼得銀錢衣物布疋分携至僻處查點按股俵分各散事主報經該前署縣茹朝政會營勘詳騐緝旋據兵役拿獲葉華松王連容傅舜並起獲洋槍到案茹朝政未及詳辦卸事該縣到任比差在葉華松家内起獲原贓寳銀繳案飭傳事主屠菊階認係被刦原贓給領查騐屠菊階傷已平復提犯訊認行劫得贓拒傷事主不諱錄供禀經署督臣裕祿與前撫臣譚鈞培批司飭委署黄陂縣知縣張錦雲前往該縣會同覆審明確禀明照章就地正法具報兹該縣勒緝盜首孫汶折等無獲叙具供招議擬由府詳司核明轉詳前來臣覆核無異查律載强盜已行但得財者不分首從皆斬等語又湖北省光緒九年奏定章程拿獲持械强刦聚至五人以上拒捕傷人盜犯地方官於審明後禀請委員前往會審明確就地正法等因遵照在案此案葉華松王連容傅舜各聽從在逃之孫汶折起意結夥强刼屠道豐花布行得贓聚至五人以上拒傷事主平復兇暴昭著自應按待問擬葉華松王連容卽王滸傅舜均合依强盜已行但得財者不分首從皆斬律擬斬立决已遵章就地正法應毋庸議該犯等訊無父兄王連容傅舜在外爲匪原籍牌保無從覺察應免置議其失查葉華松爲匪之牌保傳案折責革役獲贓已給事主認領未獲各贓同盜首孫汶折等仍俟緝追另結起獲洋槍存庫彚報此案首夥十二人僅獲夥犯三名獲犯尚未及半盜首亦未拿獲應俟二叅限滿有無弋獲再行照例辦理除全案供招送部外理合會同署湖廣總督臣裕祿恭摺具陳伏乞皇太后皇上聖鑒勅部核覆施行謹奏奉硃批刑部議奏欽此 
 
 

Page 13

 
 
[光緒十三年二月二十八日京報全錄]  
　　宮門抄○諭旨一道錄前○江督曾奏請展緩鹽厘停期摺○臺撫劉奏請議卹片○又奏請叅革提督發往新疆効力片○陜撫葉奏報冬季分情重匪黨照章懲辦摺○都統恭等奏請議卹摺○二月二十八日刑部都察院大理寺鑲紅旗值日無引見○怡王等各謝署缺恩○謨貝子謝議叙恩○詹事府代奏丁立幹謝授洗馬恩○謙光假滿請安○良貴奏請開缺○陳錦續假五日○德慶續假二十日○宗人府奏派充族長派出睿王○又奏派管理覺羅學派出慶王○召見軍機崑岡紹祺吳樹梅英俊○現換羊皮冠黑絨領珍珠毛褂○○太子少保兩江總督管理兩淮鹽政一等威毅伯臣曾國荃跪奏爲淮南加收川厘請與鄂省加收淮厘伺時並停以保課餉而免偏畸恭摺仰祈聖鑒事竊臣先後准四川總督臣劉秉璋曁户部咨議將江楚加抽川厘自光緒十三年爲始一律停止奏奉諭旨允准分别咨照前來臣查淮南於光緒十年十一月奏准川鹽行楚每斤加抽海防厘錢三文原摺聲明如泉川鹽竟因之而停鄂餉竟因之而絀臣卽當奏請撤局原係暫時濟急之計並非永遠加抽今奉部議飭停自應恪遵辦理惟查當時議加之意固因海防需餉孔殷不得已而出此亦因鄂中加抽江防鹽厘每斤二文名雖川淮並加實則淮鹽按引抽收絲毫難短川鹽按包計算較爲便宜深恐淮價重於川價川鹽侵淮益甚由淮加抽三文旣合借地行銷之誼亦無輕價搶跌之虞自加抽以後光緒十一年鄂中抽收川税比較九十兩年均屬有盈臣衙門有案可稽十二年尚未報齊亦不致過絀而淮南行楚之鹽自鄂中加厘後十一十二兩年銷數均行短絀迭據川淮各商禀請停抽加厘均經咨明鄂省將加抽淮厘停止則當接停川厘旋准鄂省咨覆以加抽淮厘湊解海軍衙門緊餉未能遽停則川厘勢難先停若停川厘而不停淮厘則川鹽成本較輕勢必到處漫灌於淮南課餉大有關碍臣接到部文復經咨商鄂省將川淮加收鹽厘訂期同撤兹接湖廣總督臣裕祿抄送奏稿請將鄂中加抽川淮鹽厘暫展數月自係爲鄂餉一時未能周轉起見川淮事同一律淮厘旣緩停收所有淮南加抽川厘三文應請一律展緩數月俟鄂省停收淮厘卽將川厘同時並停以紓商力而免偏枯理合恭摺具陳伏乞皇太后皇上聖鑒訓示謹奏奉硃批着照所請户部知道欽此○○劉銘傳片再據營務處差弁遊擊江子火禀報辦理營務處道員方策勳帶隊隨同攻剿白阿歪社生番收隊後行至中途得病染瘴積勞病故造具履歴清册懇請奏卹前來臣查方策勳由文童投効前督辦陜西軍務荆州將軍多隆阿軍營並隨剿辦捻匪轉戰數省功績卓著薦保二品銜升用道鹽運使銜河南候補知府經臣於光緒十年六月奏以熟悉軍務辦事勤能調台差遣委派總辦營務異常出力於解嚴案内隨摺保以道員改留閩省補用十一年冬委派監修基隆砲台並帶管健軍營務海濱嚴寒雨多風肅日日督工無稍休息上年六月由工調赴宜蘭剿辦生番適當炎夏瘴疫正盛水土惡劣深入内山剿平溪頭小坡塘等十餘社回營後卽染瘴癘瀉痢月餘始愈月初臣督勦中路叛番委派該員會同銘健兩軍由北路進剿白阿歪等社生番該員力疾率隊開路搭橋勤勞倍甚不料染瘴舊疾復發收隊後於十一月十四日病故淡水營次臣伏查方策勳辦事勤能才兼文武果敢耐勞爲軍營不可多得之員經臣奏調來台方期得收指臂之助遽以歴受瘴疫積勞病故勞苦一生家貧如洗殊堪憫惻合無仰懇天恩俯准飭部照軍營立功後病故例從優議卹以尉忠魂除將該道履歴咨部外謹將道員在營病故緣由附片具陳伏乞聖鑒訓示謹奏奉硃批方策勳着照軍營立功後病故例從優議卹該部知道欽此○○劉銘傅片再臣於光緒十二年十一月十一日附片奏叅已革記名提督柳泰和營伍廢弛勇數空額於本年正月十三日接准兵部火票遞回原摺内開軍機大臣奉旨柳泰和着先行革職撤銷勇號由該撫查明有無侵吞餉項情事奏明辦理陶廷樑着卽行革職欽此臣查柳泰和統帶春字三營楚勇駐防中路會同道員林朝棟剿辦烏魯等社數番臨戰不力復經訪查該軍勇數不足臣至宜蘭親見該軍精壯無多戰守不力當卽撤委另飭記名提督李定明接統據李定明册報該軍三營九月定額三百零三名内有陣亡病故者亦有臨事逃走者經臣委員點騐除陣亡病故外定額共二百零六名據柳泰和供稱該軍勇數九月以前俱不短少飾詞狡辯恃無証據李定明已經接統數月無可稽查惟據李定明九月册報該軍三營定額勇丁三百零三名柳泰和八月册報僅空勇十名前後册報大相懸殊顯有空冐情弊但事隔數月無從查損柳泰和於本營四哨各抽一棚作爲親兵又抽前營一哨作爲砲隊是正營兵力最厚及至接仗時正營最不得力其平日玩視軍政不事操練各營各哨俱有曠額不補該提督並不點騐稽查雖無侵吞餉項情事實屬廢弛營伍貪滑不力僅子革職尚不足以示懲相應請旨將柳泰和發往新疆効力以肅軍政而示儆戒謹附片具陳伏乞聖鑒訓示謹奏奉原批柳泰和着發往新疆効力該部知道欽此○○頭品頂戴陜西巡撫臣葉伯英跪奏爲報明陜省光緒十二年冬季分情重匪黨照章懲辦恭摺仰祈聖鑒事竊查陜省因盜風日熾經前撫臣會同督臣奏請於部議土匪馬賊游勇等項之外將情罪重大各犯分别就地正法彚案奏報等情由刑部議覆奉旨允准欽遵咨行轉飭遵照在案兹查光緒十二年冬季分據洋縣禀獲盜犯李明喜馬泳淋田順去李遇春馬登雲五犯均供入會結盟到處綹竊光緒十二年二月二十六日晚李明喜爲首造謀指使馬泳淋等及逸犯婓老么等首伙十人明火持械撞門入室强刼事主陳賴娃家錢布衣物拒捆事主男婦三人受傷訊明李明喜係多年巨匪指使黨羽行刼坐地分贓馬泳淋等四犯均已入室搜贓行强拒捕陳得明王大沅被誘伺行臨時畏懼先逃黎喜材先雖知情屆期未到事後均未分贓王大沅於訊供後在保病故又據米脂縣廩獲匪犯陳正克卽王友玉王三卽王法名楊汰三犯供係告假游勇騎馬持械在外游蕩光緒十一年十月十四日陳正克起意因同王三楊汰攔路搶劫殺斃同行過客不知姓名事主父子二命得贓逃逸劉成挑負行李落後並未在塲同謀加功陳正克於訊供後在監病故又據長武縣禀獲回民馬二卽馬榮受供認爲回匪頭目光緒十年五月二十日該犯起意糾約逸匪馬四卽馬添南丁三虎何振國卽何幅有王萬幅首夥五人各騎馬匹分帶刀鐧洋砲在該縣三里坡地方攔路搶刼過客王東林驢䭾衣物得贓逃逸該犯馬二首先搶刼拔刀恐嚇事主又據甯羌州禀報續獲夥匪張老五卽連魚嘴一犯訊明該犯聽從已經正法之匪首吳大漢等入會拜盟帶刀游蕩光緒十一年八月二十七日該犯與吳大漢等首夥十餘人分持刀械在該州寛川鋪地方搶刼過客秦玉發銀兩該犯供認會經夥搶分贓各等情中該州縣先後禀報當經批飭該管府州並提省發委審辦供情均與原報相符昭章請示前來臣查該犯李明喜馬泳淋田順法李遇春馬登雲五犯夤夜糾夥多人持械入室搶刼攔捆事主男婦三人受傷王三楊汰二犯騎馬持械刼財殺斃事主父子二命馬二張老五二犯或係回匪騎馬持械攔路夥刼或係會匪黨羽聽糾在塲夥搶均屬情兇勢惡罪無可逭經督臣與臣批飭將該犯李明喜等一併就地正法傳首犯事地方懸竿示衆以昭炯戒陳得明黎喜材劉成訊未隨同夥搶事後均未分贓情尚可原悉請仍照陜省匪徒本例酌量鎖帶鐵杆石墩期滿察看情形辦理逸犯姜老么等飭緝務獲另案究辦無干省釋所有光緒十二年陜省冬季分情重匪黨照章懲辦緣由謹會同陜甘總督臣譚鍾麟繕摺具陳伏乞皇太后皇上聖鑒謹奏奉硃批刑部知道欽此○○奴才恭鏜祿彭跪奏爲帶隊統領營總積勞病故籲懇天恩飭部議卹以彰勞績恭摺具陳仰祈聖鑒事竊奴才等據管理馬步練軍營務總統協領常明等呈稱前派駐紥呼蘭剿捕馬賊委營總副都統銜花翎卽補協領佐領布庫吉爾嘎勒又委統領花翎副都統銜補協領後記名副都統佐領博迪於光緒九年三月十二年三月間均在防營布庫吉爾嘎勒因前出征身受潮濕博迪因積勞傷發先後在營病故呈請奏邀恩卹等情前來奴才等檢查該故員履歴册籍布庫吉爾嘎勒於咸豐二年出征江南江北揚州陜甘等處經前江寗將軍都興阿歴保花翎卽補恊領副都統銜實任佐領博迪於同治五年出征甘肅秦隴一帶經寗夏將軍穆圖善歴保花翎副都統銜補協領後記名副都統實任佐領均會身經百戰卓著功勞旋由軍營凱撤回旗經前任將軍揀姿布庫吉爾嘎勒管帶馬隊營總博迪委爲統領馳赴呼蘭勦捕馬賊分札沖要入山搜緝迭獲首要匪犯地方藉以稍安詎因積勞傷發均在　營病故殊堪憫惜可否仰懇天恩埀念前功請將花翎卽補協領副都統銜佐領布庫吉爾嘎勒花翎副都統銜補恊領後記名副都統佐領博迪二員照依軍營立功後病故例飭部議卹之處出自逾格鴻慈所有帶隊營總統領請卹緣由是否有當謹恭摺具奏伏乞皇太后皇上聖鑒謹奏奉硃批布庫吉爾嘎勒博迪均着照軍營立功後病故例議卹該部知道欽此 
 
