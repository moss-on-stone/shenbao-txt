# 1894 - 18 - 4907453

 

Page 1

 
 
[增廣新聞] [  申報館主人啓]  
　　本館今歲以來各處添設訪事友人博采旁搜必詳必盡以故新聞山積美不勝收今者精益求精更復擴充篇幅凡朝廷之渙汗臣下之鴻猷瀛外之郵音民間之委語以及奇聞艶蹟佚事閒情一得郵筒卽登報牘庶幾多而且速無負諸君子賜閱之盛情乎敢布區區伏維均鋆 
[恭印大淸會典告成] [  圖書集成局代啓]  
　　大淸會典一書薈萃列聖之實錄博采本朝之掌故門分類别井然秩然禮備樂明超軼前代兹有友人覔得欽定本倩本局付諸手民刻已告成卽日出售計書一百卷分裝八本盛以錦套釐定碼洋一元六角寰海内外欲知昭代鴻規者允宜家置一編以資攷核也售處在三馬路申　館及申昌書室或臨各書坊及外埠同文書局選購亦無不可 
[論金陵嚴懲地棍事]  
　　地棍之名由來已久各處稱謂不同或謂之地痞或謂之混混或謂之混星或謂之靑皮或謂之光蛋或謂之流氓大都皆結黨横行哧詐騷擾無所不爲凡各處地方官下車伊始無不大張告示列於十禁之内而若輩則仍熟視焉而若無所賭也蓋一紙空文固不足以懼若輩而官之所以出此示者尚思以空文嚇之傎矣昨有金陵友人郵來一簡述反有地棍小夏小李二人者乃南京省垣中之著名地棍也同充縣署散役若輩有何勢力必借官役之名以張其燄一經掛名衙役便作威作福肆然自恣亂法干紀是其本等卽使黄綢被裏黄粱偶醒立予責革而其餘威猶足以鴟張小夏小李前固早已因事笞責斥革者也而依然横行街市莫敢與爭前月某日因在某土店購洋藥較論價值自權輕重絮絮不休及價已議定平已足數忽欲賒欠竟對店夥言今日腰間無半文錢請暫記帳上遲日繳還夥答以向未識荆實難從命果其手中不便請將原物存下少刻携貲來取亦無不可而二人者遽爾大怒小夏則順手扭夥之髮辮贈以老拳小李則聳身躍入櫃臺踢破玻璃燈及零星各物門外觀者如堵咸抱不平内有好事者攘臂相助當將小夏小李二人獲住縛以腰帶扭赴江寧縣署呼寃趙小帆大令嫉惡如亿立卽升堂訊鞫知其備細夙知此二人不安本分擾害艮民不止一次遂不待其置喙呼役各重責一千板直至血肉横飛然後標牌收所俟其棒創稍愈再行從重懲辦如此辦理亦不可不謂之雷厲風行矣以大令之辦理靑皮格外加重無赖葷本已聞之喪膽而乃尚有如小夏小李之輩居然以身試法是眞愍不畏死畏矣竊以爲近日之世界直成爲一流氓之世界無地不有無時不有無惡不有而且無奇不有强借惡討設詞誑騙此猶其文做者也遇事生風揷身扛帮此猶其乘隙而動者也竟有無中生有誣指拆梢糾結黨羽四布凶燄任其横行而人不敢攖其鋒若此類者在在皆是横行旣久勢必至漸入於會匪叛黨而後已此等流氓上海尤爲稱盛有年在十歲以外成童以内而亦羣相效尤横瓷惡擾者名之曰小流氓雖所擾者不過跟妓女轎子之娘姨大姐或被攔截或擲泥塊所謂惡作劇尚非眞能爲害然而涓涓不止將成江河星星不滅將致燎原流氓者固非生而爲流氓者也其先由於無教其後由於無賴其終成於無忌故吾嘗言滬上當廣設義塾將所有小孩悉數收入義塾中以教之雖義塾中未必皆名師益友一經收教未必皆規行矩步然究竟身心有所收束不至於終日在外遊蕩滋生事端此最爲初基倘初基不立則將來必至成爲無賴其所以至於無賴者正以幼時失教一藝不成以至遊手好閒流入匪類也義塾所教不僅文字如法國教堂所設義學之例量其質地而因勢利導之文者教之以文武者教之以武　者教之以細粗者教之以粗德成而上藝成而下各以所執之業自贍其身何致成爲無賴不至成爲無賴斯無遊手之人而流氓地棍之蹤絶矣如是而尚甘於敗類日習下流者則官以嚴法懲之初犯或稍從寛冉犯必宜從嚴所謂從嚴者非必杖斃站籠置之死地也但就已獲之流氓刺其雙頰使人人見而識之此卽古先王與衆棄之屏不與齒之意近來原任蘇州府王可莊太守亦旣行之此法最妙所謂使之有所忌也此等流氓惟無所忌憚而乃敢於作惡如此若心有所忌則究亦自知斂跡故刺字於面正使之有所忌初時旣有所教繼而復有所赖終而嘗有所忌而謂若輩猶敢肆然以逞怙惡不悛愍不畏法吾不信也而若輩半多以衙門爲護符則其所以致此之故更可想見有綏靖地方之貢者曷不一深長思哉 
[本館接奉電音]  
　　昨由京友電傳諭旨四道敬謹譯登○十二月初十日奉上諭兵部奏各省土司册藉仍未送齊請旨飭催一摺現修會典土司一門必須各省册籍造齊送部方可纂緝成篇乃屢經該部奏催僅據貴州造送此外甘肅廣西均未咨報湖廣四川亦未送齊至雲南咨送營制總册開有土司各員亦未註明設立年月日期不足以資考核著甘肅廣西湖廣四川雲南各督撫迅速造報統限於文到三個月内一律送齊如有原係土司續經改土歸流者並著將議攺緣由日期一倂詳細聲叙不得再行延宕欽此同日奉硃筆祥霖補授内閣學士兼禮部侍郎銜欽此同日奉上諭兵部奏請飭催各省營制册籍以憑纂緝會典等語現修會典必須各省營制造報齊全方足以資考証所有未經咨報之浙江雲南福建及臺灣等省著各該督撫轉飭各提鎭卽行按照部頒欵式統限於文到三個月内一律造齊報部不得再行遲延欽此同日奉旨載鉞著賞給頭等侍衞在大門上行走欽此 
[詳述蘇垣火警]  
　　本月初九日傍晚七下二刻鐘蘇州閶門内黄鸝坊橋左近火災大略情形已登昨報兹接本館派赴蘇垣訪事人來函云火起於黄鸝坊橋北首張廣橋下塘楊家園銅器鋪鋪中人因作晚膳遺星火於柴堆中回祿神遂色舞眉飛興高采烈左衝右突銳不可當鋪中人急將柴抛棄後河不料火星飛墜比鄰某姓家時某姓正在鳩工改造住房焚及木花熊熊上熾居民立刻鳴鑼報警各水龍飛馳而至幾如萬馬奔騰無奈街道繚曲若羊腸水龍難以位置且亢旱已久取水維艱水會中人竭力救援終難濟事以致轟轟烈烈勢若燎原總捕廳劉司馬率領捕勇多名各帶救火器馳往蘇州府林太守長元吳三縣宰及各路總巡各營汛弁次第到塲彈壓以免匪人趁火刦財而火已由北而西復由西而東漸漸將及督糧道署施救者束手無策當道者跌足長吁正在危急之時遙見司馬奮勇當先督同捕勇將附近住房次第爪坍以斷火路各水龍遂乘勢噴激平地泉流糧署庫廳李渠川叅軍指揮臬署福患洋龍竭力澆救無奈火勢正盛仍難應手奏功旋經管龍人親執龍頭由叅葷引至比鄰華嚴禪院中登屋以灌火始漸漸衰滅不復蔓延糧署得保無虞然已險矣是役也自七下二刻焚起至十一下二刻止計焚去鋪戸四五十家住房二十餘　 
 
 

Page 2

 
 
[閩小記]  
　　上月某日楊秋成軍門西增公館中不戒於火宦囊悉付一炬譚制軍悉心調劑札委管帶建威左營○侯官縣李文卿大令經上憲委署浦城縣遺缺以張翼臣大令署理已於初十日履新矣○螺江鄉陳伯倫孝廉家於上月間偶遭火患家中器具半爲祝融氏收拾半入匪徒之手目下方禀官緝杳然恐難望珠還合浦也 
[花會害人]  
　　福州訪事人云閩中花會盛行最爲陷人之阱目下南門外俥嶼鄉連浦鄉西門外甘薦鄉俱有會首掛巴招人猜壓此外小巴林立不下千百家水部門外更有戎蘆巴等五家每夜開四十八字蜂喧蝶閙徹夜不休星安橋某氏婦靑年玉貌艶若天人出其私囊往猜花會屢戰屢北以致簪環巾帔悉寄長生庫中事爲翁姑所知向之詰問婦愧無以對竟於深夜私沈四出侦求杳無音信一日忽有人來報林浦有一女屍面貌衣裾與婦無二急往辨認果是婦乃痛哭一塲舁歸收殮誠可哀也 
[官塲錄要]  
　　江海關道聶仲芳觀察陳臬浙江遺缺奉旨著魯伯陽補授欽此本館已將電音恭錄報端兹接金陵訪事人函云　觀察籍隷安徽合肥縣從征髮逆卓著戰功於克復蘇州省垣保升監司之職旣而白門聽鼓歴廿餘年性情淡遠冲和不屑夤緣捷徑除隄工局挂名外别無要差寄梅鶴於省垣銅作坊一切均能簡約一旦帝心簡在畀以鉅任眞可謂千載一時矣冷落門庭頓然如市那得不令箇中人羡煞妬煞 
[案犯在逃]  
　　江寍府教授季廣文之子串通廚役謀殺寄居之查氏婦案中牽涉沭陽人前已迭登報簡兹接本館赴金陵訪事人函云此案久無動靜外間道聽途說俱不足憑惟悉沭陽人刻已脫逃想須設法禽拿以成信讞也 
[重案述奇]  
　　金陵訪事人云江寍府屬某縣獄中收禁甲乙二囚蓋案定而未經處决者也甲囚夙善揮霍雖幽諸囹圄而舉動仍可旨由女犯某氏與甲相識有年患難相逢異常親密獄中規制寛甚夜間隔以木栅白日仍聽其往來暗昧之情在所難免乙從旁竊視不免　海波興甲佯爲不知依舊尋歡取樂乙怒甚伺無人時將甲謀斃管獄官某少尉飛禀縣宰縣宰立提兇手訊供一面禀請鄰封相騐並懇本管道府不事苛求得以從容完案於是通禀各憲謂係悞用刑具觸傷其腦移時身死等情臬司陳廉訪細閱詳文及口供等仵頗多疑竇批令解犯至蘇覆訊一經推鞫顚末畢呈禀中所稱誤傷者囚則指爲刃傷至如何妬姦如何下手亦一一直認　不隱暪廉訪大怒謂獄中何來兇器此必　吏之過立將少尉撤任並檄調邑宰親來會審擬澈底根究以懲欺矇之罪未識日後作何結局也 
[日事述新]  
　　本館派赴日本訪事人云衞生局醫生論及牛痘苗其始必取諸牛種後卽以痘漿傳種但痘漿之力甚微不及牛漿之得力故種不得法每有復出之虞必一種再種三種始免後患若每次必取牛漿傳種則其力充足足以觸發小兒全體之毒無從留餘然取時須用顯微鏡照之其漿濃而有血色者方可用淸者卽乏力東京總牛痘館及衞生局常贮此種佳苗皆取諸牛操此術者可以向購惟一過三十日便寡效矣○去年已故子爵相馬誠允被家臣剛淸錦織控告有人蓄謀毒死以致掘墳破棺將腦漿呈騐嗣騐得並無毒狀審出剛淸實係誣控裁判官遂將被告開釋原告則收禁定罪現在此案尚未讞成惟同謀之後藤新平已判罪後滕係在官人員向爲約務省衞生局長業經内務大臣免其官職矣○中國駐日使署自前年改建後近始落成汪芝房星使擇吉上月中旬遷進其制係前任李伯行星使所定規模雄壯氣象一新計門房大堂花廳東西客㕔學堂書屋公事房外尚有西式跳舞臺三楹花園一區前向總理衙門請撥之四萬金僅敷鳩工庀材之用至屋内陳設尚須另欵置備日内署外方在築路植樹云○櫔木縣都賀郡稻葉村大字羽生田落合總兵衞所有山林現擬改爲烟田從事開墾日前掘得玉石闊九尺長一尺五寸圍四尺剖之中有花岡石造成之房室一所内儲古刀一銘太刀長二尺四寸五分又矢鏃一長五寸許一時傳佈西方大都不知何時所置博物家到來求視者幾至戸限爲穿 
[小靑皮]  
　　小靑皮藥名也而流氓亦稱靑皮所謂小靑皮則小流氓之謂也蕪湖靑皮向分大小兩種大則殺人奪貨嘯聚江湖如從前會匪何老小輩疉經捕斬殲除殆盡近惟一種小靑皮皆人家失教子弟年均二十左右成羣結黨布滿城廂日聚日盛岌岌乎亦將步何老小輩後塵如近日所出黑夜剪徑一案斯亦駭人聽聞矣緣上月二十七夜八點鐘時江口義源泰米行遣徒往長街匯康莊支取洋蚨六十　籠燈而歸行經二街觀音巷上首驀有匪徒從後反扼其吭拽倒於地一匪箕踞於其身制其手足後一匪探取其洋徒牢握手中抵死不肯釋放匪將紙裹裂斷搶去洋蚨四十六元尚欲盡數奪取適來一行路者厲聲叱問匪恐被獲始撒手飛奔臨街居民間呼出觀徒撑起縷訴前情衆人代爲追赶則已高飛天外蹤跡杳然正在圍觀錯愕適一匪倉卒中竄入王義和妓館對面小巷中恐人盤詰亦擠入人叢而形色則與衆異且頭戴一帽手中又携一帽旁人略一恫喝卽惶懼萬狀再取其帽視之果徒之原物也乃卽扭送保甲總局饒明府升堂訊鞫供稱胡姓名金元餘詞忽卽忽離喝令用刑卽懼而實供云此案係巫先海葉昌福並伊三人偶爾見財起意至主謀則坐也並稱巫向開炒貨店葉則家充猪牙均住浮橋左近訊至此緝捕委員李恊戎江口巡員吳少尹均來總局會哨總辦卽派二君押帶該犯前往浮橋指拿至則二匪正在商議遠颺之計遂卽鐵索横飛雙雙鎖帶來局中饒明府復加研訊葉年甫十八歲呼喝之下卽經供認帮搶惟巫善於熬刑鞭笞千餘始供招主謀不諱明府遂令當堂畫供翌晨面禀道憲奉諭連犯一倂移送蕪湖縣續加嚴鞫俟訊明再行痛懲按三犯皆蕪地所謂小靑皮祗以幼失家　遂致長而恣横放蕩邪僻忌憚全無弁髦王章爲之父兄者平時不有以教之以致兇横至此刻聞王邑尊擬俟原贓追出後判以站徿並荷校遊街示衆以爲若　炯戒想從此又將歛跡幾時矣 
[姑妄聽之]  
　　山隂某生寄居武林有烟霞癖八股荒疏故不入闈者已三科矣今春回里掃墓舟中忽夢其父告以今科必中平時須將左傳温習醒而識之次早抵岸墳丁見而賀之曰相公今年定高中生叩其故則云某昨夜夢相公穿舉人公服前來祭祖幷命某購木竪立棋竿今相公果來夢當有徵生回家後卽將左傳熟理至七月間忽自度曰夢雖如此然文理久荒如何得中遂不赴錄遺是夕又夢父責之曰不肖兒何不聽父言耶生不得已乃請補遺入塲比至號舍則居左者係舊友祝生也祝本名下士生見而喜曰仁君聯號命該中矣因告以夢幷倩捉刀祝曰我生平從不爲人代庖兄毋作此想也生懇之再四祝終不允比題紙下則次題已有其師舊作默念三題搬運左傳尚易了卷因復向祝請其搆一首藝祝止凝思無暇與之理論漫應之曰俟我了卷中時尚早當爲君謀否則無及也生乃儘一日夜之長將一文一詩竭力經營至次早視祝則三藝已完正在謄眞生喜不自勝候至日午祝文謄完將理考具生因向其索文祝曰我實精神不繼草草了卷非留餘地以待君也生曰昨蒙見允今忽食言何太不情耶言訖涙下祝素重友誼見其情形乃笑而謂之曰此間作文豈可白効勞乎生曰我之光景兄所素知　以三十佛番爲贈多則力不能及祝曰中後若何生曰不敢誑君只得日後圖報耳祝乃援筆直書一揮而京不及片時已脫藁付生而出比榜發祝竟落孫山生得中高魁首藝已刊入闈墨可見中舉有命不在文之優絀也按此說嘗有諸稗史托之夢寢殊不足稽今言者旣鑿鑿如此姑錄之以資談助 
[蘇臺訪古]  
　　蘇州總撫府劉少峯司馬蒞任以來勵精圖治兹復示禁十條遍貼通衢一匪徒聚賭一城市馳馬一流氓土棍横 
 
 

Page 3

 
 
行滋事一游僧丐道强募　訛一鞋鋪造賣巧樣花鞋一浪子酗酒滋生事端一私設小客棧一私設碰和臺一私設臺基一私鑄小錢以上十欵皆嚴禁不贷如有犯者定當重懲並將房屋封閉入官○臨頓路朱某於初五日下午往元妙觀游玩至附近臬洋貨鋪門首駐足閒觀忽覺腰際微動解衣視之則所掛墨精眼鏡一副及銀表一枚皆已不翼而飛蓋已爲翦綹賊取去矣人叢中無可指認惟頓足浩歎而已○同時有年僅二十餘之某甲口操滬音身衣重裘大搖大擺至觀前某筆鋪選購紫毫一枝論價一百文當在身畔摸出銀餅一枚交與鋪夥該夥卽令學徒持往錢鋪估看當找以靑蚨九百十五翼甲定欲增至二十翼該夥謂市價劃一不能遷就甲將洋銀取回掉頭欲去旁有某乙再三相勸甲頷之曰太覺吃虧耳遂仍將原洋擲出該夥不疑當將靑蚨紫頴一倂交付及將洋覆看則向之白光粲粲者已變爲贋鼎不覺愕然令該學徒飛歩窮追至北倉橋畔果得拉住甲猶官話連篇堅不肯認正在擾攘之際適長洲縣捕役某内經過詢悉前情將甲細視一週忽笑曰半年不見又至此地乎請從我去當有以相贈甲並不回言低頭從之而去有知之者謂甲係著名對買賊也曾人攺過局禁錮一年春問始得釋出騙逐出境此次又萌故智遂爲捕夥所拘可謂會逢其適矣○某姓者家住胥門内花街巷亦旣有年邇來不知何事每於夜靜更深時有不倫不類者數十人倐進倐出進則緊閉大門出亦隨手闔戸一若防外人驟入也者有好事者自門隙竊聽但聞譁噪聲而已前夜竟有甲乙二人　内扭毆而出始知係著名流氓陳某暫借房屋聚賭抽頭有地方之責者亦有所聞否 
[匡廬烟翠]  
　　九江訪事人云關道誠觀察赴省叩祝德大中丞壽辰於初五日申刻回潯印委各員迎迓如禮○九江一郡上達川鄂下通滬江帆檣往來四通八逹以致私鹽充斥梟匪成羣前日鹽局張小齋大使拿獲若干船送縣究辦一面禀請督銷總局出示照得准鹽定章江船裝載官引關係國課商本顆粒不准偷竊亦不准夾帶私鹽沿途缷賣禁令綦嚴久經派委員弁巡緝在案乃昨據九江鹽棧張委員禀報十一月初間龍開河地方竟有船戸楊慶榮膽敢用小划連賣私鹽畐經棧丁查獲四包該船戸猶復搶奪赴棧滋閙實屬目無法紀業經批示棧員移縣派差拿獲照例究辦以示懲儆惟查龍開河係分撥潯瑞二棧之船及鄂岸鹽艘停泊處所該船等旣有賣私之弊而彭澤馬當湖口上下一帶又爲經過鹽船沿途私售之處以致潯屬官銷疲滯亟應嚴行查禁除移請九江府通飭所屬各縣一體帮同訪緝外合行出示曉諭爲此示仰裝鹽船戸水手人等遵照當知偷賣官鹽有于例禁籍官帶私更爲法所不容現在巡查嚴密嗣後務宜原裝原卸凡經過停泊處所均不准私自洒賣倘敢仍蹈前轍一經印委拿獲定卽從嚴究辦决不寛貸○本月初四日華利輪船駛過九江在江心下碇某客棧夥登船接客怱忙之際忽與管艙人忿爭各逞雄强遂致用武幸衆人極力排解始免釁端否則墜入波心不又將釀成人命耶 
[船廠蒙奬]  
　　德國司塔聽新聞紙云福爾康船廠新造一萬　之鐵甲戰船一艘名勃闌登北中有大汽鍋十二具分置四艙密不透水其三套機器亦分置兩處以不透水横格隔之造時議定八千匹馬力及駛行有九千六百四十匹馬力尚覺餘勇可賈輪軸每分鐘可轉至一百十次桅檣以鋼鑄成大烟筒二枝船上有敵樓三座每座配克虜伯二十八生重四十四噸大砲各二尊其餘船桅及船之上下前後中央分配十生半及八生八鋼快砲星羅碁布位置得宜此船於一千八百九十年夏開工至九十二年春竣事工作之速莫與比倫製造之精無出其右上月十七號駛入紀爾水師埠德皇駕臨勘閱大加贊賞凡屬扈從大臣及軍民人等莫不嘖嘖稱羡謂此船之妙一機器鍋爐工作精良二船身堅固三與敵船相遇轉掉靈便四行駛迅速五入塢修理不煩拖船及繩索相助能以汽力駛入其餘妙處書不盡言如此鉅製迥非英法各船廠所能夢到德皇以廠中製作精美遠勝他廠因於次日傳電奬之譯其文曰朕昨蒞紀爾水師埠周覽勃蘭登北單船其製造之精洵屬利器而機器尤稱靈捷朕心深爲忻悅著該廠體朕嘉奬之意精益求精朕將有以　顧焉按福爾康廠昔年曾爲我中國製造諸鐵甲船本報屢紀其事譯爲五里岡者也 
[會勘油池]  
　　浦東陸家嘴附近招商局華　馬頭畔有西人起造火油池鄉民以其有碍水利會同圖董禀請禁止上海縣黄大令詣勘後卽與該管領事一再函商西人執定不依業已工程將竣大令得悉據情向江海關道聶觀蔡禀陳觀察定於今日率同大令及各堂董下鄉勘視 
[覆舟斃命]  
　　浦東楊家鎭順元雜貨店主某甲於本月初二日來滬向生泰米行購定白米三十石雇張阿德之船載往行至楊涇港被家會金之網船撞沈張及其夥周阿松同時溺斃生泰行主得知其事雇人前往撈屍一面　縣控告黄大令飭差將家拘獲諭候訊供核辦 
[局員釀命]  
　　本月初六晚四鼓時浦東爛泥渡巡防局勇至浦濱嶼渡無人出應遂奔至船戸家肆行毁物船戸不得已渡若輩過江次晨勇等復在碼頭上大言曰咱們昨晚被爾等躭延時刻致悞要差船戸畏其兇頑不出一語勇等卽將船戸張秋濤渡夫秦阿二揪扭到局私行管押至初八日局員高介臣二尹升座提訊不但不責勇等私押之咎反將張秦笞責枷號張秦日　校碼頭之上如欲大小便則看守之局勇必婪索錢一百文秦母某氏以兒子已涓吉本月十三日完姻情急異常奔投局中求恩開釋二尹置之不睬氏又投義渡局員汪雲伯明府處籲求明府連次投書緩頰二尹寂無回音氏窘急萬分竟於前晚懸梁自縊秦之伯母某氏嫗聞訃之下據情禀諸明府明府大怒星夜入城謁見江海關道聶觀察禀訴起釁緣由聶觀察大發雷霆立委中局委員蔣二尹前往查辦並令速將秦張釋歸二尹奉諭運夜渡江商辦一切聞是處各鄉嗜　以巡防局係保衞居民而設今非惟不能保衞反多方擾害閭閻擬聯名投道轅禀控云 
[孀婦被刼]  
　　本邑裏虹口文昌閣北周家沙人周周氏銖積寸累薄有資財夫故後温飽無虞頗堪自給前晚有素不　識之某甲叩門而入稱爾甥張雲寳家有急事務勞玉趾一臨婦頭緒全無籠燈偕往半途突有無赖三五輩口操外省音躍出林薄間阻住去路揪其髮以棉絮塞其口將金簪金耳環銀臂釧一倂刼之而去時已更深人靜地在租界之外並無巡捕梭巡狼狽而回不復報緝事後偶與比鄰言及皆云賭惶近在咫尺或者牧豬奴屢經戰敗以致作此斷路生涯也 
[惡鴇宜懲]  
　　本邑法租界小東門外一家春　第十五號門牌花烟館爲惡鴇大姨所開姨雌虎也怒吼一聲萬人辟易龜奴龜婢無不望而有畏心數年前有蟻棍由江北誘來某姓女郎姨以洋銀數十元購之偪令賣娼字曰雙慶邇者年華漸富自傷實命不由願爲擇木之禽懼作隨風之絮姨偵知其意朝箠暮撻凌虐不堪正擬奔赴公堂籲恩超豁姨恐頓摧錢樹閉置十六鋪空房内絶其飲食復慫令同類捍三寸不　之舌勸伊仍爲皮肉生涯女郎之死靡他誓不作下車之馮婦姨乃多方軟禁昕夕巡邏又情惡棍赴維揚販得一女年方二八楚楚可憐計身價洋一百五十元旣而女之親族聞信而來姨遂將女寄匿十六鋪烟龜桑老七家春色深藏不許墻頭微露噫似此毒如蛇蝎狠若犲狠安得賢　司盡法以懲爲民除害也 
[欠銀被控]  
　　前有漢口咸吉莊夥扭控　記雜貨號主鄭禹九結欠往來銀兩蔡太守飭將鄭管押令原告補詞呈核前晚宋二尹提訊之下高啓昆投案訴稱生員在咸吉莊爲夥與成記往來結欠銀七千餘兩鄭逃匿無蹤曾在漢陽分府署控告將鄭子管押日前生員來滬遇鄭扭赴案下並在法界尋獲股東羅星安扭赴法捕房管押求派差提究禀词呈電鄭供稱徽州人在漢口股開成記　咸吉往來已久上年結欠銀 
 
 

Page 4

 
 
一萬三千餘兩除陸續付　外數目不甚懸殊本年春間已懇商經事董達夫折償了結想董回漢後未向莊主說明以致高來滬　追二尹飭差持名牌至法公堂將羅帶回復訊核辦 
[失妻控舅]  
　　張香寳家在本邑西南鄉徐家匯鋤雲犁雨終歲沾塗日前經雉媒傳語埾南門外楊金氏之女爲妻洞房春曉止宜瑟靜琴耽不料脫輻爻占竟有勃谿之事某日又互相口角至晚妻乘人不備私自出門幾閱晨昏杳無消息遂往楊金氏家尋覓楊金氏謂女兒嫁後尚未歸寍不知快壻果何所見而來訪也張無言可答邀氏子順發出外勒令交妻擾攘紛更爲時良久適有山小發者揷身入内指東話西乃互扭赴二十三七鋪巡防局控陳局員戴憶珊二尹略　情由飭勇移送上海縣請究 
[流氓被逮]  
　　海運局江北小工爭奪運米總辦譚太守函致縣署黄愛棠大令飭差薛貴帶同通班夥役前往彈壓已紀報章兹悉此事由中鋪汛徐某之子爲首自稱湖廣帮工頭糾合著名流氓萬高頭萬毛毛羅光如謝長泉等數十人連日與江北帮爭先斛米江北帮以彼此各分界限不肯相讓徐子號召黨羽大肆猖狂及縣差奉派到塲若輩始鳥獸散及縣差已去復於昨晨糾集無赖向江北帮尋釁江北帮頭目見事不妙飛禀太守太守立卽告知縣署大令復飭薛貴督同夥役十餘名馳往拘拿若輩竟毫無懼色恣横不堪差遂將二萬及羅謝拘獲惟徐已脫逃當將各犯解送到縣據情稟報大令諭令小心看管候訊 
[押犯計逃]  
　　十月二十七日水師右營哨弁杜某禀送串吞銀兩之葉鳳書黄大令飭差張俊看管葉屢皿逃脫無隙可乘前日傍晚時其妹丈吳希亭及裕記酒行夥甲乙二人到來探望絮語良久差役未及提防吳等出其不意將葉拉住同逃及差役覺而窮追則已不知去向矣 
[共濟時艱]  
　　謹啓者敝堂接奉蕪湖無名氏大善士助賑銀五百兩馬蘇盦仁翁交來孫叔農服符病愈完愿黄平紋銀十一兩一分廣源糖行來無名氏洋一百元潁川氏求母病愈洋五十元靑浦不留名洋五十元恒孚銀樓經募各戸連桶内另戸洋四十六元五角蔡壽生仁翁交來媚養生洋四十元三省齋爲妻百日懴資移賑洋三十元時艱宏濟合天地之太和見義勇爲造莟黎之福命同日接奉邱京林翁由杳港募來施粥經費洋十元五角合登報章謹申叩謝[  上海仁濟善堂籌賑公所施善昌等謹誌]  
[深仁厚澤]  
　　慨無米之難炊助資將伯賴發棠而普濟賜拜仁人敝堂經費不敷幸獲捐貲籍補綆短計開第四起施粥捐共收英洋一百二十二元五角祗領之餘仰瞻諸善信拯救胥殷彌綸罔間呼庚悉慰降祥卽本立功周甲重逢積德定徵益壽謹登報牘用展謝忱　上海虹口元齊善堂同人等拜啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[譯東報記窩麗事]  
　　朝鮮外務督辦南廷哲於華歴十月二十二日具表陳情籲求病免二十四日韓王降旨准其掛冠所遺外務督辦一缺命恊辦金鶴鎭代理○閔泳煥在家讀禮裘葛載更華歴十一月二十八日以起服奏聞韓王命知敦寍事○俄國政府向韓廷借用慶興道左近之地有寓　日人留心偵訪知其地在豆滿江畔或曰在滿洲吉林省魯寗城旁由咸鏡道三水至中山長七十里卽鴨緑江發源之處俄政府之意欲於此處　事耕作漁獵約定期限將來派農民百名前往以便開拓不知韓王允准否也○駐韓俄公使獨米獨列滿司以計在任甫及二年上月初突接本國政府來文命回朝陛見公使卽至仁川携眷附日公司輪船元海刃經海參嵗歸故鄉毛司哥府接任者爲前公使烏愛牌 
[白髮郎看]  
　　粤俗娶婦之家洞房合謂之食煖堂飯南海某甲年近古稀少貧賤及壯尚未娶妻嗣在私窩遇某孀婦意合情投不費聘錢遂得雙　並宿中年後諸凡順遂獲資數千金自是建宅置妾稱某婦爲太太援例得五品職銜婦居然榮邀誥命矣今夏與友談自云海錯山珍諒已遍食此　亦可不負腹矣座有某乙者素輕薄與人言每疵人短處使人不堪聞甲自誇微晒曰有一物君所未食亦知之否甲詢何物乙曰請　之甲固問乙曰煖堂飯君　　食雖飽飫烹宰未足爲多也中知爲誚已默然而去自以生平抱憾口實貽譏欲爲上頭夫婿以雪此恥卽央媒　爲撮合山如小家碧玉願嫁髭郎與家中婦稱姊妹行以四百金爲聘媪遂掉三寸舌得大北門某氏女甲卽委禽焉納采納徵事事如禮擇吉前月二十六日迎娶甲白髮飄蕭靑廬至門揖以入寺扇障其鬚兒童輩咸譁笑之是夕洞房紅燭喜照華筵陪宴者皆老友甲自歎曰今日得煖堂飯矣友怪而問之始和爲乙言所激而成云 
[强氷殺蛇]  
　　廣東番禺人李某在大烏岡附近誅茅蓋屋孑然一身前月下旬偶至村集市得雞卵數枚置於竹筐以備佐膳是夕月明如晝屐轉不能成衆見一巨蛇探首筐中大駭不敢起翌晨視之筐中雞卵已盡失知被吞食然亦無可如何午間適遇所識某甲招入小憇談及此事甲曰此易除耳明日我復經此當爲汝殺之越日甲果至携一卵來令仍置前地囑令夜間但睡不理甲如言蒙被而臥至曙視卵已不見出門見十數丈外一巨蛇死巖下長八尺餘甲是日再至李指示之並問卵中何藥李曰此無他吾將卵開一小孔灌以强水外用白泥封其口蛇吞入腹中無不立死也蛇踞岡穴不知幾何時出蟠路間爲行人患一旦殺之亦除一巨害 
[淮安府在京京官]  
　　内閣陳壽彭述齋翰林院周鈞衡甫江山助石卿吏部丁寳銓衡甫丁福申錫丞裔步鸞子錫戸部薛尚義少方朱占科炳靑彭惟墉伯勤兵部水福豫詒生光祿寺李定昌新甫侍衞徐椿壽千祁以德子儀周炳元韋臣李鎭鈞秉國國子監金穀元蓮希 
[太倉州京官住址]  
　　都察院正堂徐郙頌閣住蘇州胡同吏部右堂廖壽恒仲山住東安門外小　水井紗帽胡同大理寺正堂徐致祥季和住上斜街翰林院陸繼輝蔚庭住化石橋陸寳忠伯葵住甘石橋西斜街玉皇廟迤西大門秦夔揚韶臣住官菜園上街路西秦綬章佩鶴住順治門大街路西出差馮誦淸雨人住椿樹二條胡同戸部唐文治住東單牌樓新開路王淸穆丹槐住東單牌樓觀音寺胡同内宫帽胡同兵部徐楨祥星署住蘇州胡同國子監吳恊賡丹卿住順天府東夾道内閣吳中欽佐周住椿樹二條胡同中書科徐鼎襄贊臣住上斜街 
[松江府京官住址]  
　　内閣胡祖謙端人住椿樹頭條胡同吏部章士荃子超住東河沿戸部王承壎友篪住東河沿雷補同譜桐住草厰六條胡同禮部王慶平自耘住東河沿兵部席淦翰伯住東單牌樓三條胡同内鴨老胡同刑部胡玉麟叔蕃住馬市翠花胡同内花枝胡同王樹善杉緑住松江會館工部徐迪新古薌住小安南營宋承庠養初住草廠六條胡同張聯恩湛如住棉花二條胡同 
[預推日月食期]  
　　製造局天文館賈君文浩依御製歴象考成法推算明年二月十五望月食上海初虧亥初二刻四分十秒方位下偏右四十二度四十四分十八秒食甚亥正二刻三十五秒見食二分三十五秒復圓夜子初一刻十二分方位右偏下十七度四分四秒食限總時一點三刻七分五十秒又從西歴一千八百九十四年行海歴書譯算得上海初虧亥初三十一分六食甚亥正二十六分四見食二分二十六秒四復圓夜子初二十一分二以此觀中西之數微有不同孰是孰非須待至期測騐也又推得是年三月朔日食上海初虧午初初刻十三分四十四秒方位在日體右邊偏上七度四十六分九秒之處先缺食甚午正二刻三十六秒見食四分四十七秒四復圓未初三刻三分二十四秒方位在日體上邊偏右二十六度四十三分二十四秒之處後盈食限總時二點二刻五分 
[呌化人命]  
　　英租界中乞丐每口由巡捕拘至捕房暫行管押至夜半後驅逐出境此定章也瘋丐吳阿三淮安府鹽城縣人年三十餘巡捕不知其患瘋與諸丐同押班房夜間六點半鐘時忽然瘋發除下百葉窓向人亂擊以致同押乞丐楊和尚吳友福王阿全張松全及不知姓名丐均被擊傷副捕頭好聞之卽督同中西捕將吳加上手銬一面將受傷諸丐送入仁濟醫院醫傷楊等均無緊要惟不知姓名丐傷重身死副捕頭帶同包探何瑞福禀諸蔡太守太守飭傳地保投上海縣禀報黄大令於昨日午前帶局仵作書役人等臨院副捕頭及何探中西諸捕分投彈壓大令升坐公案三圖地保曹福卿禀訴前情大令命帶吳研訊供詞不倫不類一味瘋癲研詰再三吳供稱門差巡捕賄給洋銀百元囑小的毆擊大令喝令不得胡說忽見旁有捕房帶來之遊方僧道及諸雛丐卽拉住某道士大聲曰道士囑我毆大令隨飭仵作騐屍旋喝報死者頭頂有木棒傷約長寸餘竟係致命眼旁亦有木傷大令飭將吳交捕房帶回命地保報諸保安善堂備棺成殮又騐得楊吳王三丐之傷並無緊要惟張傷勢頗重時已正午排道至保安司徒廟拈香隨赴英公廨拜會太守大令命捕將吳及証人帶案大令會同研審副捕頭禀訴前情門差華捕禀稱各捕拘來乞丐同押一處昨在六點鐘時小的聞呼救命聲急告知值班之三道頭西捕隨同入内查看見不知姓名之丐頭破血淋傷勢最重　不能言等亦已受傷吳尚手持碎百葉窻上木板亂舞道士淸海同供稱小的等被捕拘押班房是晚吳告睡臥突起身除下百叶窓擣碎持木梗作棒亂揮小的等幸未受傷吳供稱小的名恒興淮安府鹽城縣人向住法租界有王德標者與小的挾嫌屢次被褫衣服小的因遷至英界又被唆使巡捕强指小的爲丐拘進捕房復囑人將小的肆毆小的自思此後必無生機因持木梗還擊至伊等之死實被道士所毆大令一再研訊一味胡言亂語遂商諎太守將吳及僧道小丐帶回縣署覆訊核辦 
[風流案牘]  
　　唐王氏投英公堂訴稱媳夏氏與許姓有姦捉獲請訊蔡太守倩宋二尹研究唐王氏訴稱小婦人夫故後以針黹度日聘媳夏氏自幼過門童養旣而伊母病故由伊叔領回至十六歲時仍由伊叔送至小婦人家屢欲出外傭工阻之不聽且時時與小婦人尋釁不得已從其所欲先在某宅爲傭後不知何人薦至娼婦薛寳家致有外遇本月初六日忽回家逼令小婦人退婚昨日小婦人先報捕房旋至德仁里第二弄第二家推門入内直至臥房見夏氏與許姓同睡當將衣服並所挂小照取出小婦人反被毆辱因卽呼巡捕帮同捉獲送請究懲二尹研訊之下夏氏供稱小婦人名阿秀前經婆婆作主薦出傭工月得工資交與婆婆之手現在許家工作並無不端之事二尹飭掌頰一百下夏氏俯首無詞許供稱小的名梧崗訓蒙度日家有妻妾阿秀由岳母家薦來已傭工月餘矣並無奸宿之事小照前在娼家携歸唐王氏忽來家吵閙是以與妻弟留炳梅向之理論並未兇毆許之妻妾劉氏周氏同供稱丈夫與阿秀實無通奸之事二尹飭差詳細查明覆候核奪夏氏暫交伊姑領回候示○某戲館按目王紹文以其妻夏氏託詞歸寍　縫人徐良才　姦扭至英公堂請辦宋二尹升堂提訊徐供稱小的在新德仙堂么二娼院當龜傭冋與王之妻母同居是日夏氏至小的臥房借水烟袋致被疑爲姦宿夏氏稱小婦人實係往借水烟袋刻下身懷六甲安得有姦二尹令王領妻回去自行管束著徐具改過切結 
[英界公堂瑣案]  
　　包探顧阿六禀稱李子卿串同吳雲山誆騙鄉人張金華沈阿銀之布初時十三疋繼又騙十七疋小的查獲李吳起到布疋洋銀解送案下張訴稱小的持布十三疋求售李吳向之論價議定每疋洋銀四角及送至客棧囑在外守候豈知李吳入内後卽從後門走脫客棧中人憐小的困苦賠洋銀三元沈訴稱小的持布十七疋李吳見而喚賈每疋議定洋銀四角亦被騙至客棧脫逃李供稱小的係揚州人將布疋售得洋銀已連未賣之布交出矣吳供與相同顧探又禀稱李前曾犯事受懲初騙張布十三疋張竟欲尋死客棧司帳人憐之湊償洋銀三元今贓及變贓之洋銀均已起案客棧司帳人亦到此某甲訴稱小的在客棧司帳蔡太守暫將李管押三月吳管押二月布疋洋銀分别給還失主及甲○粤東人林錦堂控同鄉人林阿就將婢女來旺圖姦阿就矢口不承蔡太守飭押候查明再訊已列報章昨已查明阿就圖姦情眞錦堂申訴前情阿就依然堅執太守判令笞責一百板枷號一月○包探孔阿才禀稱小的緝獲積竊周阿炳吊到綢皮衣銅器詰知是王友記等四戸失贓王及周元興翁子棠吳道松四失主投案領贓周認竊求恩蔡太守判令笞責二百板管押一年贓給失主分别認領○包探顧阿六禀 
 
 

Page 10

 
 
稱曹阿仁因犯竊案奉大老爺遞解回籍今又來此是以拘案曹供稱小的係蘇州人前奉遞回崑山無人具保是以仍解回上海蒙縣主大老爺開釋蔡太守判令笞責一百板再行遞解○包探張阿五朱銀生解送行竊鷄毛亂絲頭皮衣之嚴阿華至案蔡太守訊不承認飭押候查明再訊已詳列報章昨日張朱二探同禀稱嚴已認竊得鷄毛售與顧順雲紥絲頭皮衣售與新北鬥内鍾阿六卽蕭六子分用洋銀特獲鍾並傳顧送案失主裕順隆號夥等均投案聲訴嚴供認行竊鍾供稱小的並未分贓顧供稱小的從未收買嚴之鷄毛太守著當堂質對嚴供稱十月二十八日小的竊得鷄毛向顧言明運至洋涇浜伊新租之屋約計斤兩付洋銀十一元顧又稱小的於十一月二十日新租長利洋行房屋十五日開張十月杪房屋尚未工竣太守問長利收租買辦謝甲曰洋涇浜房屋是否十月杪未經工竣答稱是作頭應文森於十一月十五日點交嚴堅執前供太守飭將鍾顧帶回捕房飭差恊探再行查核○包探張阿五禀稱西人立令報失白石鐘等物欵庖人蔡啓爲所竊尚未查齊各贓今先送案請究立令申訴前情蔡供詞一味支吾蔡太守飭帶回捕房查明查訊○孩子張長仁訴稱小的被王阿江碰傷鼻子由捕拘案王供稱小的無心悞碰蔡太守判罰王洋銀一元爲養傷費○陳阿小訴稱小的做工度日突被胡和尚毆傷頭面由捕拘胡送案胡供稱小的與陳閒談起釁只迄施恩蔡太守飭飭候陳醫痊再訊 
[法界捕房紀事]  
　　湖北人某甲向在漢口經商有陳姓者欠銀七千七百餘兩背地脫逃旋偵知匿迹申江遂附某輪船來訪昨在英租界天寳棧相遇扭送捕房捕頭解送公堂訊追供稱有客貨託法界永安街太古執事人羅某代銷尚堪抵補甲因投法捕房將情聲訴克捕頭立飭某包探將羅拘入捕房問代銷客貨是實但銀已付楚執有收單捕頭命命候英公堂移文來提時歸案辦理○張姓收租人某甲訴稱治下八仙橋左近甲乙丙丁四房客積欠房租洋銀五元請爲追繳捕命拘至八仙橋捕房見其皆貧苦不堪衣衫藍縷隨命轉解至大自鳴鐘捕房押候繳淸房租始行開釋 
[廣東官報]  
　　十一月二十五日缷定安縣李焯禀知委接帶巡防勇差禀見委署定安縣李宗道禀銷巡防勇差禀見禀辭赴任候補縣何鸞書禀見禀辭赴太平北關分厰准補羅定州判劉陽江太平司魯陸豐甲子司趙歸善平政司周俱禀見呈履歴禀辭赴任候補主簿王金亮禀知委沙路藥庫差禀見河西場陽禀到缷事回○二十六日補用府王禀知委淸查局提調禀見從九品吕鍾禀知丁母憂○二十七日委署石城縣顧永楙高要縣張向辰俱禀謝委從九品蔡鴨球禀到京來○二十八日候補縣陳陔禀知收呈扶溪司粟禀謝委禀見禀辭赴任 
[江西官報]  
　　十一月十七日補用縣吳寳鎔辦南昌粥厰金福保由樵舍卡來省禀知山東賑捐給奬花翎何敬釗由都昌催地丁國吕懋承禀謝加級紀錄江蘇候補道朱麟成由湖口來省補用府孫傳鼎由景德鎭卡來省但培良由饒州分局通判楊鴻翥由上高卡俱解厘金來省統帶贑防水師李榮春禀到管帶親兵副營王國權由義寗州來省贑後營外委林春華請餉禀到城守千總施得元斥革遺缺以該營把總張大鏞升拔所遺把總弁缺以武舉楊樹森拔補惟應廻避酌將建昌把總朱廷元對調十一月十八日拜發恭賀皇太后皇上元旦令節本章候補府許炳瑋由京起服來江典史祝彬起服補用縣何紹琛禀知順直賑捐奬給花翎府經文杏林禀知順直賑捐奬給藍翎從九張如馨縣丞王遐齡辦新建粥厰梁承恩辦南昌粥厰委署上高典史傅家鼐據報告假回籍候墓以候補從九胡遇春署理委署長甯新坪司崔文秀無力赴任以試用典史潘鑑署理 
[鄂省官報]  
　　十一月二十九日卽用縣程元愷自黄陂縣催漕糧回省調補京山縣丞馮嘉麟缷建始縣丞事來省俱禀到○三十日分發湖南候補府任之駒自京引見來省禀到分發試用巡檢余福祖由京騐看來省禀到○十二月初一日候補同知盛春頤禀知接辦自强學堂事務鐵政局委員候選通判鍾天緯缷自强學堂事務仍回鐵政局當差缷署沔陽州沙鎭巡檢事楊鎭缷事回省分發試用府經歴楊龍藻分發試用典史羅維炳艾振煒俱禀到委辦鮎漁𣺮厘局候補縣丞梁鼎藩禀知進局接辦調辦郝穴厘金分局候補典史沈雲駰禀辭赴局 
[蘇省官報]  
　　十一月二十九日吳俊卿銷嚴家橋厘卡差並禀知奉委津局差王肇嵩銷辦昭文塘工差卽辭赴太鎭塘工府經陳笏書銷昭文塘工差並奉委太鎭塘工差指分江蘇試用縣丞陳昌先湖南人到省准補銅山縣四界司巡檢楊光藻銷昭文塘工差卽辭赴寗從九王裕經奉委署崇明縣貊貔司巡檢事○三十日王元常禀知臬憲委赴淞滬緝捕差卽辭主簿高靄堂從九林之豫均禀知奉委太鎭塘工差○十二月初一日知府彭文明銷兼辦盛澤厘局差提舉銜分發江蘇試用通判婁俊浙江人到省通判金兆熊銷南路到西路總巡差並謝飭知十五年分海運案内蒙保四品銜遵換頂戴又楊和培銷西路到水路知縣吳其芳到中路又林祖蔭到南路禀知總巡差又王國振中路又楊　水路禀知銷總巡差王慶埏禀知留蘇差委宋恆坊銷太屬抽查保甲差委署靖江縣縣丞戴爾恆辭赴任並禀知山東海防案内加捐在任候選府經歴委署常州府知事宋天錫辭赴任蔣瑜崇明來並奉委署太倉州吏目事委署崇明縣典史劉銘彝辭赴任五品頂戴候補主簿雷星樵由籍領咨服滿指分江蘇試用巡檢李慶珍山東人又典史哈文煥湖北人由籍騐看均到省 
 
 
