# 1913 - 57 - 4914375

 

Page 1

 
 
bie社説 
[爲日本墨西哥亂事國民）亮（]  
　　吾國革命成功以來爲時才币歲耳銅山崩而洛鐘應勢力之偉大乃遍及於寰區一月之中一見於日本之政變再見於墨西哥之革命民氣之昌其眞合宇内而一致哉在吾國極端主張民權者聞此尠不距躍曲踊竊自喜吾道之不孤此後更有言保育政策者當益爲社會所唾棄矣雖然吾國安可與彼二邦者比記者竊嘗以譾見度之日墨兩國治亂强弱雖有不同而其不當列强競爭之的無問内亂逹何極點要不至召瓜分豆剖之禍也則無不同將來大勢所趨有不難預决者日本固以萬世一系自豪宜若斷無改崇共和之理然自近數年間國民思想亦稍稍變矣是故今日排斥藩閥卽他日搖動皇室之機也今日反抗政府卽異時傾仆帝政之漸也民氣一動不逹其極不止二十年中或將有第二民國賡起於亞東乎然但有内訌而無外患他日改革以後國勢容有削弱而决無慮覆亡此則可斷言者墨本亂國其人民殆視革命爲恒業自今已往不知更當歷若干次之大亂不底於亡國不止然與有密切關繫者僅有一美墨果亡其勢必折而入於美他國不能與之爭也美墨合爲一邦其人民轉獲沐眞正共和之幸福爲奴之恫在理勢上决無其事吾可爲墨人保之若夫吾國則惡可與彼兩國者同日語哉今茲革除之舉乃出於大勢所萬不容已然國家元氣之損傷固已非數十年中所能恢復其舊觀矣重以列强國際政策關繫决不許我有二次之擾亂設不幸而墨西哥之已事移而植之吾國則列强縱不欲亡我而亦不得自主吾國苟亡吾恐此子遺之民族欲求如印度朝鮮而不可得耳壤地旣爲人分裂列强爭欲擴張勢力且將日尋干戈而敺吾民以爲之戰又况黃禍之説久入人心非芟夷藴崇儕我於美洲印第安北海蝦夷之列其臥榻終不得鼾睡而吾國今日所謂發起歡迎國會團之政客與夫擁兵負固志在割據之都督皆不翅慮國脉之不速斬而悉力以製造印第安蝦夷者也審是而吾國今日大勢對外之亟於對内也寗俟繁言而始决哉夫欲行積極對外之政策自非建造一强固有力之政府團結一國之人悉爲軍國民不可欲建造强固有力之政府非舉國國民各減損個人之自由以支配之權授之中央不可彼齗齗焉慮民氣之不伸日持疑沮猜防之見以限制中央者其眞重寒而服硝磺狂熱而飲耆附豈惟疾之益甚而已將必舉其生命而犧牲之今日之政治家有至可痛恨之一言曰吾國革命雖成而國民尙未得眞正之自由吾不識所謂自由者果有如何之界説將謂法律内之自由耶此必政府有令行禁止之威法律有徙木棄灰之信而後乃能整齊晝一以若所爲求若所欲直南行而北其轅耳將謂法律外之自由耶則古今中外無問何種國體决無放任國民聽其恣野蠻無制之自由者今政府支配國民之勢力可謂弱矣而國民水深火熱之怨咨胡以若此其甚且法律之爲物惟除暴乃能安良法律一失其效用則橫恣网忌者乃僅少數疆禦掊克之流而國民一般之束縛馳驟乃更不堪其苦夫天下固無絶對無限制之自由欲求其量之普及乃適形其縮小而已吾國民今日乃有不勝共和之苦痛而渴望於專制之恢復者矣此固非記者一人之私言也吾今敢斷言曰吾國欲拯救而扶衰則保育政策殆爲無上之聖藥而此外無非酖毒正式政府行見其成立矣其熟審於張弛之宜而勿徒勞效顰之舉也 
[河東抗命始末記）八（）無名（]  
　　）十（）四（太原閻都督致政府電北京參謀部陸軍部鈞鑒拱密支電敬悉南桂馨一案前奉大總統卅一號電令業經委派李敏楊彭齡兩員前往守拿於江日電報大總統並詢河東近日情形於　日電逹鈞部轉呈大總統各在案查河東距省窵遠自南桂馨等被拘後張士秀等即派員將電局把守並關閉四門嚴查出入消息至爲梗阻鍚山於聞警後當即分段安設馬隊偵探情形俟有報告即隨時電陳以舒廑系仍俟南桂馨等提解到省再行電請大總統派員來晉會審如張士秀胆敢違抗命令不將南桂馨等交出私行處治或藉詞整隊來省鍚山自當遵電痛加勦辦以肅軍紀而保治安除呈報大總統國務院外謹覆山西都督閻鍚山）一月六日（ 
　（十）（五）太原閻都督致政府電參謀部陸軍部鈞鑒拱密支電敬悉南桂馨一案業遵電令派第一師參謀長李敏軍馬科科長楊彭齡前往守提於江日電呈大總統在案承詢河東近日情形一節據籌餉局副局長王嗣昌由洛陽電告旅長孔繁霨亦被拘留籌餉局派兵圍困槍械餉銀均被收去並私放局長步九團全行調回運城四門水泄不通等語嗣據孔旅長護兵陳振習來省報告十二月二十六號李鳴鳳將南桂馨紿至旅司令部面詰此次遣汰兵隊更換旅長是何用意南等對以不知即呼綑揮去次日張士秀又將孔旅長紿去拘留惟步兵第一團及砲隊均馨稱不聽張李指揮此後即不知消息等語除分途派員詳密偵探隨時具報外理合電覆伏乞轉呈大總統察核爲禱山西都督閻錫山叩（一月五號） 
　（十）（六）山西閻都督致政府電大總統國務院參謀部陸軍部鈞鑒拱密據孔旅長繁霨電稱該員於上月二十九日自河東微股出城赴京已飭其晉謁崇階面陳河東一切詳細情形伏乞察納山西都督閻錫山叩庚）一月八號（ 
時評 
[時局談（二）（無名）]  
今日中國時局之所以昏昏者不明白耳所主張者不明白主張所反對者不明白反對不明白故暗昧暗昧故不能以誠信相見不能以誠信相見故懹疑懹疑故無論何人均有防人之心無論何人均有恐人防之心恐人防故不敢自盡心力防人故不敢使人盡心力人人不盡心力此今日時局所以昏昏奄奄而無進步也 
專制時代政府防人民共和初期人民防政府政府防省官若能人人於其主張於其反對明白而不暗昧人人於是非可否以誠信相見而不懹疑人人去其防心人人盡其心力中國其庶幾乎 
命令 
二月二十三日臨時大總統命令司法總長許世英呈請任命周起鳳爲總檢察廳書記官應照准此令 
 
 
 

Page 2

 
 
專電 
[北京電]  
　　熱河巨匪韓玉奎宮夢祥已就擒該匪係宗社黨擬擁護某蒙王獨立宮爲鳳派專以迷術欺人韓爲忠義派以謠言動衆其黨徒尙竄匿各境熊都統擬俟軍到後親身督𠞰� 
以絶根株 
[北京電]  
　　雲南來電潞江以西英人率領喇嘛節節進佔直逹川邊請與英使嚴重交涉 
[北京電]  
　　北方軍人擬通電宣言四事（一）擔保帝制不發生）二（選舉人民信仰有政治續者爲總統（三）建設强固統一之國家）四（保護人民生命財產之安全 
[北京電]  
　　袁總統近語某政客謂中國事如治積病須先施淸淡之劑求不增病不求速痊稍緩則更求娱悦心體之法再進猛劑拔其病根方有效若醫藥雜投但求速愈則是速亡予實無法求悦於四萬萬有之口故將辭職並時對客言將俟國會成時首先辭職以黎代理並已令人整理彰德住宅表示决心以此一部分有關係人已有搖動吳景濓湯漪等主張議會政府國務員須由議會提出袁益宣言辭職 
[北京電]  
　　昨晤銀行團人詢以近况渠笑謂我等事已辦妥但候押印此印决無罷押之理又謂四五日内又將忙碌似確信借款必成者 
[北京電]  
　　駐義吳使電稱義國政府已允緩解庚子賠欵 
[北京電]  
　　國務院今日討論淸后醫案由内務派精醫二員司法派二員參議蓋以此事謠言甚多之故參議院即日議追弔之法及喪費各黨人皆主優厚 
[北京電]  
　　交通部將虞愚允爲吉長鐵路總辦 
[北京電]  
　　馮自由請在三海撥地辦中央大俱樂部 
[北京電]  
　　黃興上將將於三月初來京 
[北京電]  
　　藍天蔚將次回京議辦征庫事件 
[漢口電]  
　　德州漢陽二廠奉黎副總統諭日夜加工趕造軍火 
[奉天電]  
　　月初三省代表大會議决 
征庫辦法所議一切未布俟中央政府批准後宣布 
[杭州電]  
　　水師改編水巡警定於念八大會所有官兵槪不更動 
[杭州電]  
　　廿七日兵警獲一自稱鄂作戰司之熊鯤 
[杭州電]  
　　淸太后死浙省下半旗 
[南京電]  
　　實業司長黃以霖已决計辭職昨已赴滬 
[南京電]  
　　程都督電請中央委任章梓爲師長昨政府電復未允 
[南京電]  
　　政府電令都督府暫緩改組制度 
[南京電]  
　　昨日王芝祥因查辦贛事來寗 
　更正昨本報南京專電所載省議會副議長鄭斗南乃係沙元炳之誤合亟更正 
特約路透電 
[北京電]  
　　北京不日將召集全國禁煙會自三月四日起至三月八日止由萬國改持一切其目的如下）一（詳細研究中國全國之現狀）二（徵求雅片吸種之實情（三）商訂合力禁止雅片貿易之辦法各省都督已派代表與會其會議程序如下（一）宣讀關於種㧞罌粟關於售吸私運鴉片關於戒煙所戒烟丸藥禁煙法律會社及租界吸煙鴉片入口並關於堪代罌粟之種植品曁鴉片貿易之輿論各報告）二（討論合力禁止各省鴉片貿易辦法（三）聯名呈請國會明訂以兵力禁種罌粟之法律（四）聯合各省局）五（上書當道請訂關於禁煙之警章）六（上書政府國民請時時當衆焚燬鴉片）七（討論目下積存之鴉片問題）八（討論關於宣布煙患已盡之各省問題）九（ 
研究英國下議院所表之意見）十（協同英國禁煙會社進行各事）十（）一（討論請中英政府商訂完全禁止中國鴉片貿易辦法問題）十（）二（請中政府公布對於除絶煙毒之志願及所主之政策）十（）三（討論宣講辦法）十（）四（評議各省當道之函牘報告）十（）五（善後辦法 
[北京電]  
　　萬國改良會今日接閩督來電略謂貴電云裁種罌粟之禁令若不實力奉行不獨害民且足玷國體而損邦交良然惟興化民頑且衆本督惟竭力從公不敢稍懈日來已㧞除煙苗數千畝今仍在剷除所餘煙苗並擒殺叛民多名各村之民多有已知政府之决心而紛紛自行㧞除者各兵士仍將繼續前功不稍鬆懈現因叛民多已死散故功已日見其易云云 
[北京電]  
　　英國敎士斯密司君致函北京英文日報略謂彼致書上海字林西報之原意在表示民主國遇少數有勢力者不欲法律實行時欲施行法律之不易此事以美國各州之狀况証之蓋該國兩院從多數人民之請求規定禁酒法律經兩院多數議員通遇而厲行此項法律於各州仍極不易况華人性質易於趨惡不易於就善宜施行法律之更爲不易也斯密司君又曰余非謂國民不能厲行法律也余之目的無非敦促民國當道俾於岌岌可危之時代盡力職務而已就余所知而論民國政府今日對於禁煙事宜如滿政府然其進步較之各國禁止有類鴉片之毒物實勝過之余新上帝能佑中國禁煙之功成余信其必成尙望他處勿誤會余意云 
[北京電]  
　　美國公使嘉樂恒君及其夫人擬於星期三日起程赴滬然後由滬乘輪取道蘇彝士河回國墨西哥胡曷太總統電告袁總統謂新政府擔任保護墨西哥華僑之生命財產 
[北京電]  
　　北京日報云前淸光緒帝因鋭意維新未能實行　　鬱鬱不得乃先西后而逝今后隆裕未嘗柄政故淸廷之顚覆雖腐敗政治有以致之后實無與也且后贊助共和厥功甚偉足以表示後世今者后已仙逝吾人安得不表示哀悼之忱該報又謂前淸變政之計畫與與退位之詔書吾人當永誌勿忘總之淸廷雖已告終實非光緒帝與今后之過尙希滿族王公泯滅嫌怨鞏固五大民族之基　以慰帝后在天之靈此吾人所　望者也云云 
譯電 
[北京電]  
　　據北京日報載稱俄政府堅欲宣布俄日秘約此約之目的乃在分裂中國目下華人對於日本感情極佳該文如果宣布則華人必羣起排日云 
[北京電]  
　　巴黎日内將開大會討論六國借欵問題 
[北京電]  
　　六國公使爭論舉任借欵顧問員之談判中政府並不注意蓋無論如何决不承認也 
[北京電]  
　　國務院議决撥銀三十萬兩以充淸后喪費 
[北京電]  
　　今日（二十三日）下午二時診治淸后之御醫三人及司法部所派之裁判員二人將在國務院聚集以决淸后逝世之實在原由並將宣布報告以息浮言 
[北京電]  
　　此間已嚴加戒備以防軍界暴動 
[北京電]  
　　國務院曾開會討論淸后喪事爲時甚短溥淪於昨日下午（二十二日）四時回宮袁總統已命載澧每入宮親自照料淸帝目下已將淸帝暫託世續及穆宗瑾妃保護至日後撫養之人則須由滿族各王公開會公决淸后之死聞半由新裝之汽爐洩汽所致惟其實在致死之由乃因喘息與心傷之故目下遺體暫安體元殿袁總統已派特别代表入宮弔唁明日遺體將移厝煤山附近之廣圖殿（譯音）三星期後將奉安於西陵某小廟德宗之梓宮亦厝於該處淸室已撥用内帑五十萬兩以充喪費 
[紐約電]  
　　據墨京電稱前任總統瑪特洛及其親信數人由總統府押往某處時因有途人欲圖攔刦悉爲押送者鎗斃兼有被殺者 
[美京電]  
　　旅長斯密司君已奉命率聯隊四隊開往茄爾凡斯登預備即行乘艦向墨京出發 
[倫敦電]  
　　墨西哥大局一時恐難安謐各州知事中有前任總統瑪特洛之戚友數人現皆起兵要求釋放瑪特洛現任總統烏曷太已聲明彼之拘留瑪特洛實爲求其安寧起見猶憶昔日福菲里哇狄愛士由墨京出發時曾於火車遭人狙擊云云聞前任總統狄愛士已由埃及起程回墨烏曷太總統已布告國人謂當採用狄愛士治國之法 
[倫敦電]  
　　特斯派特夫人及其他諸女子在桑登海斯在求參政權女子大會爲聽客逐下演台旋有警察馳至保護諸女子出會以免受辱並解散會場君人 
[鈕約電]  
　　美國巡行控訴裁判所已准鐵台里克郵船罹災搭客之親屬起訴要求白星公司卽行賠償損失現料要求之賠欵總計共有金洋一千萬元云 
[布京電]  
　　布國財政大臣已發通告聲明媾和條件内必列賠償兵費一條惟並不要求卽行繳付 
要聞一 
[大借欵任用問題之又一波）北京特約訪員葉子（]  
六國大借欵其契約條項已由政府與資本團瘖間問協議商定惟因其條件中所規定之顧問問題綜錯變遷而未克簽押顧問問題以屬於國際外交已自資本團之手而移歸六國公使團之協議至是遂由資本團與財政部之經濟交涉而成爲六國政治利害之競爭矣因是十七日關係六國公使團會議互相觀望竟無一人進而發表眞正之意見卒乃不得要領而散會今探聞其眞相與各國公使之内情如左十七日六國公使團會議之情况極不得要領卒未有何等協商惟覺各國公使抱有種種之希望而左顧右盻不易發表其意見也者欲知其情况不叙述過去數日間之紛紜事變不能了然也 
財政部初任命丹麥人奥伊聖爲鹽務稽核造報所會辦比利時人羅西爲借欵局會辦德人羅普爲審計處會辦無端而招俄法之反對以各國公使之調停與政府之主張不堅持而第一期之任命遂自然消滅惟見機獨敏之德使見俄法之咸爲反對以爲此聯合之借欵之終不能成立隠與政府晤會暗示若此借欵破裂則德國當在柏林與倫敦組織新資本團以承受借欵之意並勸告以德人維普改爲鹽務稽核造報處會辦云 
聞政府與德國公使間所交換之密約如此以故我政府改前次之任命顧問其第二期之推　卽德人羅普爲鹽務稽核造報會辦丹麥人奥伊聖爲審計處會辦羅西爲借欵局會辦别自俄法兩國各出一人分配於審計處與借欵局結局遂致審計處與借欵局有二人之會辦以與六國公使團交涉六國公使團對此交涉皀開會議俄法仍欲反對惟無可據爲交涉之資而公使團會議乃各以待其本國之訓示爲辭而散 
如此各國公使雖各接受訓令亦秘不發表據最秘密消息則 
日本與美國不重視顧問英德贊成之惟俄法以反 
對之目的在彼依然左支右吾而倡反對終無可以决定之轉機於是英國公使更提出折衷案以爲第一期之任命英國贊成之第二期之預定英國亦表贊成但顧問問題祇於財政整理監督使民國履行外債償還而無錯誤爲其本據至顧問則似不必問其爲何國人但顧問旣按國籍以論則英國對於中國之關係尤大有不可不竭力爭之者卽前所表贊成之意者則取消之以有最大關係之根據且最爲重要之鹽務稽核造報處會辦當自英國出之借欵局會辦聘用德人審計處任用俄法兩國人以日本與美國無爭顧問之意而藉以保持四國之均勢至與借欵無關係之國人則一切均不任用提出此新案以求各國公使之同意德國公使則倡反對以爲英國對於中國有海關税監督之權法國在中國握有郵政之權惟德國對於中國不有何等之特權故對於監政之要地要求歸於德人之手决非非分若並此而操之於英國人之手是德國所極不能贊成而毅然表示其不同意也日美公使本無反對英國公使折衷案之意俄法公使雖不明示其贊成否然無極爲反對之態度即自昔爲俄法對英德之爭論今日一轉而爲英國對德國之爭論也 
英國公使見德國公使倡各據勢力之議而竭力爭鹽務稽核處會辦則亦爲堅决之言曰英國折衷提議若不幸而不能得一致贊同是此等討論實駐京公使團會議不能解决者也更當致電本國仰本國之訓令而以此問題移於各本國政府之間矣 
以上自本月四日以迄十六日間之紛糾情形也十七日公使團會議即各國公使以奉到本國政府之訓令而催開之者此次主持反對論者爲德國德國公使但言未接本國政府之訓令而不明言贊成否此外各國公使以德國公使旣欲避發表之意故亦不明言本國政府之訓令因是之故遂不能爲何等之協議以至極不得要領而散 
德國公使所謂未接本國政府之訓令雖不知其確否如何然外交界頗言德國公使於此旬日間隠與民國政府定有協約專欲破壞此借欵以此之故其意中恒挾有幾多之齟齬不能輕表其意見德公使之隠衷在此固有待言然因其意見猶未决定欲更一熟慮之又可推想而得然則此間題如何解决簽字當在何日殊令人惝怳而莫知其所屆也 
[蒙古歸客談）北京特約訪員單騎（]  
客有考察蒙古回者述及内蒙各種情形非常困難政府若不統籌全局節設防大局不堪設想茲將困難情形詳誌如左 
一用兵問題自庫逆有南犯之耗熱河察哈爾綏遠等處無不日籌戰備以期臨時應敵然謠言甚大其實蒙兵並無大隊進攻不過遣其游擊兵若干到處騒擾藉以嘗試東剿西竄此去彼來我軍以地理不熟疲於奔命又不能以正式戰術施之且各蒙民心無主宰向内向外全視勢力爲轉移我兵至卽歡迎我兵庫兵至亦歡迎庫兵敵情偵察恒不能得其眞相情形非常困難 
一交通之困難蒙古交通除台站外無正式之 
道路其所有道路者惟游牧之徑途耳無水可飲無柴可取又無村落可以寄宿一片荒涼終年不見一人專恃後方輸送其勢萬萬不能而蒙兵出没無常不可捉摸如我指甲方向前進彼反由乙方向而襲我往往出人意料之外因之路徑愈歧顧慮愈難我兵時有失道之虞 
一給養之一關係蒙古用兵第一顧慮交通第二即顧慮給養如蒙人平日其飲料冬時化雪夏時就河其舉火槪以牛馬糞其食物槪以牛羊肉皆天然之利用也若我軍去以習慣上之關係飲料非鑿井不可舉火非煤炭 
 
 
 

Page 3

 
 
不可食物非米麪不可然此數者均爲蒙地所缺或待人工或需轉運所費甚大現在各將軍都統對於此項關係非常注意然卒以財政奇絀不能預備則臨時應敵殊足慮也 
一官吏之橫暴口外各官大槪係内地犯罪人員投效居多旣無才略又無遂德惟愛財如命爲惟一之目的其尤甚者莫如經辦墾務各官前淸時專恃將軍都統之聲勢欺侮蒙人之愚昧將各蒙旗地畝强勒放墾定章有給予地價及徵收地租之例其實此項入欵半歸經辦人之私囊有名無實蒙人亦無如之何因之仇視若輩甚於鬍匪此次開魯之變鍾令不爲無咎熱河之變王道實失人心道路傳聞幾成一致官方不整雖有百萬雄兵亦不能守也 
一軍紀之廢弛現在洮南赤　多倫經棚正藍旗印上各出防地點兵力約統有三萬餘人然其間有陸軍有防營有淮軍有毅軍性質不同統系各别不能收統一之效其尤甚者與匪通聲氣騒擾地方官長不能約束往往有兵未至而匪已遠逃兵一去而匪即來也聞馮麟閣進攻開魯時先十日已有某營兵預報庫匪促其速脱故此項軍隊將來戰事時甚不足恃也 
[英議院之中國賠欵談]  
　　一月二十八日英國下議院開議時員杜格拉斯君質問外務部大臣葛雷君英政府能否設法將庚子賠欵收至足敷償淸英國人民因拳亂所遭實在之損失時卽以餘多之欵璧遠中國俾免獲乘亂求利之誚葛雷君答稱庚子賠欵英國應得之一份僅根據實在之費用估定其數將來付淸各欵如有盈餘則自當還與中政府聽其如何需用英政府並無從中求利之意云議員郝爾君亦質問外務部大臣英政府曾否施用壓力令中政府續交庚子賠欵曾否許約或勸誘中政府如能承認六國借欵條件之要欵則各國卽不執意要求中政府卽行續解賠欵葛雷君答曰並無此事 
[熱河亂事餘聞]  
直隸馮都督通電各都督轉民政長鑒午皓准熊都統　電開今午出古北口外接崑都統專差函稱十五夜十一點鐘熱河有土匪滋事搶刧鎗械子彈及各司庫欵當經率隊勦斃匪徒三十名生擒二十名奪回械彈甚多匪由西北竄逸僅電報局上房及第三營營房五間兵備處號房巡警總局大門被焚商民居屋未損大局現已平靜等語齡得信後兼程前進約十九可抵熱河惟電局已燬消息不靈恐各省傳聞失實乃由尊處代爲通電各省是所至禱餘俟到任後查明另詳希齡叩等因特代通電卽希察照國璋效印 
熱河倡亂亂之匪首熱河兵匪爲亂焚搶公所刦 
去子彈等節已誌前報項崑都統又有電來謂查悉此次之亂全係匪首德亮一人所鼓動當經設法將德拿獲現已交由兵橋審訊嚴辦以儆效尤至其餘各兵匪均往西北紛紛逃竄惟該匪等携有槍械誠恐滋擾他處請飭沿途軍隊堵截等語政府現已電令何傳兩都統派兵堵勦母使該匪等蹂躪他處云 
[賴恩培煽亂軍隊之鐵證]  
　　甘肅警道賴恩培因煽亂軍隊被中央提解來京嚴行治罪然其種種鬼　情形外間尙鮮有聞知者茲承甘友將揭參原電見示照錄如下 
甘肅軍界電北京大總統國務院參議院同鑒剪髮國制攸關甘肅不便自爲風氣是以趙督與安良等提倡之後各軍及回族相繼光復學紳商民各界亦觀感奮興因勢利導不難一致進行乃巡警道賴恩培不惟不能以身作則竟於一月二十八日張貼告示剪髮聽其自由毫無强迫不特挑漢回之惡感直反對中央命令因此外間直以軍隊與回族剪髮爲多事而賴道挑釁之心猶以爲未足復於二月三號向藩司面稱周務學陸洪濤兩軍索餉二萬兩否則生變適精鋭右軍分統馬麟聞之託異五號左軍分統馬占奎右軍分統馬麟在都督府巡捕房遇見賴道據稱忠武軍必變言之鑿鑿安良派委偵探前往均屬子虚次日周陸來見持出賴道密函内稱回軍以兵變爲號漢軍以變兵爲記均約腕纒紅布城中放砲城外舉火密信報告可證陰曆除夕臯蘭縣黃知事持趙督名片來稱周陸兩軍有暴動情事囑安良傳令戒備安良以漢回夙相和眭周陸斷無擾害治安之理力持鎭靜比至天明各軍安堵如常廻思黃知事奉趙督面諭諄諄傳令回軍以備漢軍之變何以賴道反密函周陸以避回軍之亂當賴道雙方煽惑之際倘安良稍涉遊移一經傳令周陸兩軍近在咫尺勢必懹欵倘周陸因而出隊回軍豈能袖手積疑生忿積忿成仇同室操戈後禍何堪設想况自去年十月至本年二月已五閲月矣回軍餉項未發軍人不置一辭謀變者固如是乎二月七號安良會同周陸到都督府面質該道俯首無詞一面將煽亂各原因聯銜咨會趙都督曁省議會軍政處查照伏思安良因奉有大總統和衷與趙都督商保治安之命遇事扶持推崇不遺餘力此心共見共聞所以如此者爲大局起見非有私於趙督也乃趙督爲賴道所惑一味袒護僅以因病請假遺缺委私人代理了事以致各軍人人切齒激成公憤羣欲生食賴道之肉以爲快甘肅自去年以迄今茲風潮迭生勢甚岌岌安良等逹旦枕戈食眠俱廢不圖以保衛至今鎭懾至今之甘省賴道因希冀内務長財政司之故詐謀破壞無端誣各軍以不軌之名稍知大養者豈能甘心輿論沸騰安危呼吸再四思維惟有擬請將該道按律治罪以定人心而杜亂萌九百萬生靈無任悚惶待命之至精鋭軍統甘肅提督馬安良忠武軍統領周務學振武軍統領陸洪濤叩文印 
[甘肅省議會電]  
　　萬急大總統參議院國務院及各機關鑒甘巡警道賴恩培以一通判升巡警道歷來攬權蒙蔽有小都督之稱二月五號該道遍布謠言謂陸洪濤周務學兩君謀變派臯蘭縣黃英知會提督馬安良傳令戒嚴又密函致周務學陸洪濤謂馬安良所部回隊將有暴動請陸周嚴爲防範報馬提督老成持重又知陸周有索派人赴陸周詢問電知雙方均無謀變暴動情事全係賴道從中造謠離間希圖各軍互相猜忌使起衝突已復調和了事利一時赫赫之功謀民政長之位置查近來漢回官紳軍隊感情極好畛域全泯該道令漢軍防回回軍防漢且使各軍果因互相防範生出意外之變抑豈該道調和所能了事爲一已祿位起見致以全省生命財產爲孤注居心之險手叚之毒直出乎有情之外二月七號馬安良提督周陸各統領會同赴都督府與該道質證該道俯首無言科以搖惑軍心擾亂治安罪居何等乃趙督偏聽溺愛僅令賴道請病假委員代理以致軍隊異常憤激各界人等痛心疾首大局岌岌不可終日公請大總統將該道等迅卽按律治罪以定人心而維大局九百萬人民不勝迫切待命甘肅臨時省議會國民黨甘支部共和黨甘支部新選國會衆議員張廷弼楊潤身王定國賈纘緒周之翰李增　張國鈞侯效儒李克明祁連元郭自修等新選省議員閻士璘楊思喇世俊等紳界祁蔭甲萬寳成馬秉夷等學界周希武魯從禮和獻璧等軍界劉文煥魏殿賓周化南等商界馬時茆羅占魁馬學林等二萬餘人同叩 
[張錫鑾又見窘於議會]  
　　奉督張錫鑾前次出席省議會時被該員鹿鳴君嚴詞詰責謂榮厚乃趙爾巽之心腹且爲宗社黨純粹餘孽近任度支司及官銀號總辦等優缺削我民脂民膏不知凡幾際此東省時局危迫而都督仍使其任内務司長用人之不可思議如此又謂奉天官銀號附設之公濟糧棧每年買賣糧石去歲獲利一百八十餘萬張督到任未久竟分紅數萬兩此項紅利究竟是否都督應分之款云云張督被此一場質問後昨已函致官銀號辭去分紅以息人言矣 
雜評一）無名（ 
[大借欵之今日]  
　　大借欵至今日據借欵團言已有必成之勢然大借欵千變萬化至今日之大借欵已非當初之大借欵矣已由財政關係至移而政治關係矣雖然卽以政治關係言之大借欵之成較之不成利害果孰輕重各政黨亟宜宣布其主張 
[俄人將宣布日俄密約]  
　　俄人以近日中日漸有相聯之 
意乃欲宣布日俄分割中國之密約以破我人對日之感情夫俄苟宣布密約是已與日有間未必非由日人悔約而來卽日不悔約日人如果效俄之時卽我人反對日人之日未必因此一言宣布而卽蹈俄人之計也雖然此亦我國人民輕以感情用事有以招之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞一 
[袁金鎧與劉誠一邱之貉耳]  
袁金鎧之議長熱奉省袁金鎧以總理奉天全省選舉事務運動被選爲省議會議員某黨黨員及各界代表以袁曾充公署參議廳長係屬行政官吏且又充任選舉事務所所長按章不合被選資格經王廷楨于定一苖天雨等控於法庭在案中央籌備選舉事務所亦屢電奉天都督查復張錫鑾以袁在奉勢力頗大亦未將眞相電覆中央又經該省法庭徇私違法裁判以致訴訟無效近日袁又與榮厚大施運動某黨員囑其在平康里妓院宴請該黨當選之省議員並運動超然派議員等於省議會正式開幕時投票舉袁爲議長並許以酬金每票百元五十元不等云 
劉誠之美人熱湖北宜昌人劉誠屢次上書大總統語多無倫見者莫不以爲怪近有人傳述其極有趣味一事與屢次上書頗有關係緣劉年近四十尙無妻室前聞中華民國第一闊人有女待字閨中遂動東床之狂熱挽人爲之作伐其人以年歲相差太遠却之劉又苦求同鄉某黨魁卽今世所謂第二闊人者爲之重申前請第二闊有明知必碰釘子不肯代逹且面斥其非劉痴心未死終日喃喃私語謂行將南歸覓一老且醜之黃臉婆終老矣其抱消極主義耶抑故爲憤世嫉俗之語耶總之就其上書求婚二事觀之其爲神經病無疑矣 
[福建司法界之大風潮]  
　　福建司法籌備處長高种與新選衆議院員兼法政校長朱騰芬大起衝突一節探其原因係此番高氏派委各府州縣審判員及典獄官爲閩侯府人占優勝而外府縣人則寥若晨星因此頗生惡感乃於二月八號朱騰芬特到處謁見高氏始不過微含　諷繼乃直斥高氏任用私人而高氏亦不少讓步謂本處長有自由用人之權非他人所能干涉似此不守權限顯係違犯新刑律因請檢察長邱在元按律起訴而朱議員則以爲本議員有質問之權亦率法政學會出而對抗各執一詞相持不下茲將雙方致中央電文錄左 
高种致北京電北京大總統司法總長鈞鑒本處長就職以來用人行政一秉至公前奉部令著於各縣設置審判員並諭須愼選派用本處長除親加訪察法學湛深人員陸續委派外並經兩次定期考騐凡係錄取合格者均依分數之多寡名次之先後按名委派决不敢有所偏私茲各缺業經補滿正在趕造履歷淸册呈部存案乃有新選議員兼福建法政學校校長朱騰芬屢以私有名義　舉多人本處長查有學問可靠者亦曾加以委用缺少有多自難盡饜其意二月初八日該議員來謁本處長本處長以該議員身任法政學校校長素有體面之人優禮有加討論各事無不懇懇嘔誠以期浹洽乃該議員出言不遜屢含訓斥之口吻本處長亦容忍不較善與周旋該議員竟敢面責本處長前　林鍾儒伊象明二人何以至今尙不派委外間頗有謠言本處長答稱查林鍾儒學品尙佳前已委建寧縣典獄官彼自不就業已辭職伊象明如照貴議員所保自係可靠擬有缺出酌與派用該議員要求不遂竟復面斥本處長考騐各員何不通告各縣且索閲考騐章程本處長答稱帮審員前經姚司長派委過半本處長視事後查所留缺已無多第一次考騐不能滿額約經半月始行第二次考騐各係畢業生趕來與考者亦不乏人且新設帮審員事已延三個月之久未能補淸報部本處長認爲事應速辦不能久候各縣人員至考騐一節係由本處長面用口頭問答並無認定章程等語該議員更肆無忌憚以本處長辦事殊欠斟酌相責本處長視該議員難以理曉請其自守權限勿干涉本處長職權該議員不服在第一科辦公室大肆咆哮公然侮辱後復沿途謾駡而出似此行動實與暫行新刑律第一百五十三條第二項第一百五十五條第二項規定相當除請地方檢察長面逹情形按律起訴外念該議員素係上流人物不知者或因此妄肆攻擊反與司法事務進行上有礙謹先瀝情電禀伏乞大總統司法總長俯賜鑒察本處長職權所在已固不容濫用亦非他人所得侵凌此節專係維持機關威信而發决非對於該議員個人别有惡感故加傾陷也合併聲明閩司法籌備處長高种叩庚 
朱騰芬致北京電北京國務院敎育總長司法總長鈞鑒閩司法籌備處長高种蒞任以後用人絶無標準所委派者或尙未畢業或不經考試至考驗純用口頭問答分數名次均不發表外界噴有煩言芬忝長法校因畢業生累請轉詢理由又以該處長亦係本校敎員因造署婉商將考試章程成績發表並寛期通告以便外府縣應考之人該處長傲慢性成竟稱本處長係中央任命有自由用人之權卽不認定章程豈他人所能干預並有人言不足恤云云芬見其出言不遜退訪第一科科員范景恭等旋卽出署范等禮送如常詎料該處長竟電稱芬　人不遂干涉職權有犯刑律一五三條二項一五五條二項之規定藉以先發制人竊思芬前因本校畢業生林鍾儒林于麓二人成績較優受騐不及曾函逹該處長均經騐明委用此外並無　舉何有不遂之嫌即商請其發表章程成績等事亦爲敬重法官曁該處長之尊嚴起見和平商酌何咆哮謾駡之足云且芬個人訪問焉有强暴脅迫之能力一言不適即誣爲侮辱該處長妄引刑律而不知自蹈一八二條一項之罪名總之該處長用人顚倒因羞成怒據稱起訴外復恐人攻擊故先電禀而不思平日行事苟至公無弊則是非自有定評何畏人之攻擊其慮虚誣揑之情如見芬爲愛惜名譽並尊重機關起見謹瀝情電剖察照閩法政校長臨時省議員新選衆議員朱騰芬叩蒸 
臨時省議會致中央電福建法政學生陳寳齡等於本月十二號具請願書於臨時省議會請糾舉司法籌備處長高种違法本月十四號開會協議經公同議决電請中央查辦其文略謂本會據福建法政畢業生陳寳齡等二十六人以司法籌備處長高种用人違法等情請願到會協議僉以該處長蒞任後用人絶無標準考試審判員毫無定章忽用口頭忽用筆述名次分數秘不發表試騐日期距通告止三日使外府縣人應試不及藉便私圖并派停職一年之林宏忠法政落第之李韵蘭爲審判員物議沸騰且自揭通告中有不法之徒冒已名義招搖撞騙説合派委以金錢爲報酬經該處長傳見本人面斥等語夫以公家之職務爲買賣已犯刑法上之罪該處長旣置不追究反藉通告掩飾故縱罪人凡此種種違法實屬有負委任相應據　電請查辦并速另簡賢能以重司法 
[鄂省併編軍隊之暗潮]  
鄂軍原有八師一旅前議倂編爲完全五師所裁師旅長甚難安置故延未實行茲因財政支絀改變前議併編爲三師兩旅並實行徵兵制度所有軍官兵士皆須退伍以故近日軍心不靖謠言大起某師幾欲譁變幸攝於一四等師不敢發難惟時放槍礮以恫嚇當道冀逹其退伍年金目的而已黎公恐激成事變已允飭參議廳擬議退伍優待條件昨經該廳議决呈復黎公特召集各軍事機關長及各師旅長等開會宣示條件當經全體贊成通過條件錄下師長退伍金四千元旅長退伍金三千元團長退伍金二千元敎練官退伍金一千六百元營長退伍金一千二百元督隊官退伍金八百元連長退伍金六百元排長退伍金四百元　兵士退伍恩餉二月各級軍佐退伍一律發給本薪五月有此條件大約可以無事矣惟被裁汰之軍官等因第一師師長黎本唐旣無起義之功亦乏　戰之勞現在各戰功卓著之師長皆已解職黎獨被任命仍充第一師師長大爲不服運動軍隊意欲將黎推倒近日謠言　起黎氏大有戒心而併編該師之第二師軍隊又不受其編制故黎氏昨已電請政府辭職原電云北京大總統陸軍總長鈞鑒竊於一月效日承奉電開任命黎本唐爲湖北第一師長等因祗聆之下觫悚莫名伏念師長一介武夫不學無術自問無將兵之才竟忝　師長之任本假定之充數忽眞除之竉錫所謂施恩旣重於鰲背而效命實輕若鴻毛者也回憶推授本職已歷經年彌縫補苴心力交瘁迄於今日悍將結黨則聯絡寡方驕卒成羣則訓練乏術千瘡百孔此擒彼縱痛軍隊之共和憤人心之險詐彼削足適履謀焉能藏斯掩耳盜鈴計終成拙長此因仍將何了局淸府自捫於心不安務懇收回成命别簡賢能决計歸田藉以養晦遵時俾得徐圖報稱感戴鴻慈曷其有極否則以懦夫强舉千鈞之鼎適以促其折　以凡鳥驅入四面之羅更足形其掣肘近狀狼狽諒邀洞鑒所有以上緣由除向黎副總統陳情並乞就近先行派員接代外謹電示遵陸軍中將黎本唐叩　 
[電查鄂省振欵之用途]  
　　前歲南北交戰漢口被焚淸政府因輿論譁然撥内帑銀二十萬兩交第一軍統今陸軍總長段祺瑞酌放振濟當時軍務倥偬雖發放錢米而居民未歸領者寥故祇用銀四萬餘兩又由江漢關監督黃開文手交付漢口 
商會銀八萬餘兩以爲振恤商民之需又湖北京官及張伯烈手共領去銀三萬餘兩下餘已挪作軍費此欵鄂人多不識其用途訛傳爲苪黃開文等呑沒前曾有多人持武器向黃逼索近日省議會亦查詢及此爰逕電叚總長請詳示用途昨經段總長電覆黎公大致謂鄂議會電詢前次湖北賑欵數目查第一軍前歲領到内帑銀二十萬開除領解川資費七百九十三兩零黃開文經辦振撫二萬七千一百零九兩李祉陸壽圖胡先春採辦賑米一萬三千五百兩湖北京官領二萬二千兩黃開文手付漢口商會八萬零三百三十二兩漢口振撫五千串文合銀三千零八十二兩王炳坤經費六百八十六兩張伯烈等經費一千四百六十一兩計開除庫平銀十五萬五千九百六十五兩零餘欵當經電部挪歸軍用應卽由部歸還特此縷陳謹請調查明晣酌轉省議會爲荷 
[湖南歡祝聲中之恐慌]  
　　湘省以本月十二日爲南北統一紀念之期例應開會歡祝先期設立籌備事務所按照前次國慶紀念及民國紀元紀念辦理定以三日爲限届期籌備甚盛乃因近日以來外間謠言四起謂有三次革命之暗潮遂託言開會之日爲雨雪新霽道途泥濘不能游行擬將提燈會改於第二夜或第三夜舉行乃次日謠言更甚謂十四夜有謀刺都督之説　省人民聞此消息甚爲恐慌會場一切頓形冷靜提燈之舉故不果行所幸十四夜並無變動所有會場及各處陳設均於十五日一律撤銷辦事諸人均不歡而散 
[軍官馳馬傷人後兵警之暗潮]  
　　粤省自軍官馳馬傷人被警察干涉後近來軍人屢在戲院毆擊警兵意圖報復昨經胡都督擬就訓令一通分行第一二師長略謂現聞陸軍兵士常有三五成羣在城廂戲院故意滋閙專與警兵爲難查其原因似緣日前有陸軍長官被警兵無理干涉故欲藉此以圖報復夫警兵不合警廳自有懲處之權况經令行廳長將該區官兵懲罰事已解釋何得復藉爲口實别滋事端且保衛治安軍警各具責任應如何同德同心協商協助乃竟妄生嫌怨輒互齟齬致軍紀風紀蕩然無存國家歲糜巨餉養兵所以衞民豈欲其任意滋閙擾亂公安者耶夫兵猶火不戢自焚仰各師長卽本此意轉飭所部官長務爲嚴加約朿剴切開導母任仍前滋閙如有約朿不嚴致别生事端卽惟該管長官是問 
[津浦通車後下關之狀况]  
　　下關爲南京繁盛之區自津浦通車後日新月異燦然可觀茲將其種種近况詳述如下 
　轉運公司津浦鐵路上年算至陰曆年終裝運貨物之運費約二百十餘萬元計十八家轉運公司照九五折扣分給餘利其得十一萬餘元每家平均得六千元而每一轉運公司除繳押欵三千元半年開支約四千元開辦費五六千元外只能取回原有本金之半並無盈餘利益可圖也 
突後津浦路局欲將兩公司取銷所有扛駁貨物事務統歸路局專辦以符交通部路政定章兩公司堅持不允拚死與路局爭持現經浦口及下關商會調處將舊公司屬於鐵路局管轄一切司員搬夫悉仍其舊新公司屬地方範圍專辦不在路線内扛駁貨物事務而新舊兩公司仍不願認可尙在極力爭執云 
　交通銀行交通部特在下關設立交通銀行經理處津浦鐵路收支各欵統歸經理並代客商經理匯欵兑換及下關商店存放周轉目前金融已漸覺活動矣 
　南北商貨津浦鐵路往來商貨由北運南者多係豆麥芝蔴花生由芋及各雜糧數在一百六十萬石以上價値五百萬元以上（此係十八家轉運公司估價大致不過差異）由南運北者米爲大宗綢緞茶葉棉布洋貨次之價値二百萬元以上（此係釐局以所收釐税照値百抽二率估計恐難確合）浦口下關商人推測去年北地豐收故土產糧食轉運𢃡旺萬一荒年� 
必將减色也 
地方通信 
[蘇州]  
　　賭徒因賭跌斃－前日巡警總局騎巡隊巡士彭審臣與北路一區巡長沈福庭及買牛肉之范家連三人合夥抽頭當由范家連租借桃塢寥家巷福田庵傍某紙作坊之空屋爲賭窟人數　逹二三百人適有巡士李松如興致更豪因人多不易接近賭台乃以板凳承足不料該凳朽爛李用力稍猛凳足忽折將李　撲於地旋卽氣閉身𣩔灌救無效各賭徒見李已死人命攸關遂一閧而散彭沈范三人深恐聲揚不便乃與李之家屬熟商願貼殮費四十元囑勿聲張其事乃已 
　破獲男女大賭窟前晚閶門外㚖馬路閶胥盤三區巡官虞培之聞山塘橋堍北濠弄内楊姓屋内開場聚賭乃於二鼓後帶同長警二十四名各荷槍械密至該處捉賭場内賭徒不下百餘人見長警等入内意欲奪門而出虞巡官乃連開手鎗四響除從後門逃去六七十人外當場捕獲者四十七人一併帶回區局内有體面商人十一人情願罰洋懇求釋放外尙餘三十七人移解馬路一區訊辦並有女人六名其一係南濠開章天源酒店者聞是日已輸去一百七八十元又被巡士當時在身畔搜去洋四十餘元到三區後卽央人説項經虞巡官判罰洋十元餘女徒亦分别罰　免其移解至抽頭者云係地保陳小狗及三區二等岡警蔡阿二所爲未知確否 
[南京]  
　　九龍山會匪梟首上年拿獲之九龍山票匪僞軍務司長石寶山僞軍務司副長劉榮陞收押陸軍監獄迭經軍務司軍法科一再嚴訊該匪直供不諱已供出確鑿証據乃於二十二日在奇望街陸軍監獄内將二犯實行斬首並聞同日據偵探隊在浦口拿獲女統領劉武英）卽何劉氏（匪首范金有廬子良等三人均係九龍山匪首有印有旗爲憑由軍務司當卽訊實後卽在軍務司署内將匪等梟首示衆並委軍法科科員王柏齡雷光華在場監斬 
[杭州]  
　　浙省補選候補叅議員二十三日浙省第三次補選候補叅議院議員十時三十分到會議員約百十人已過全額三分之二照章開選開票後毛雲　五十一票徐文　四十三票祝震五十二票葉景僖四十四票樓藜然四十八票均爲當選候補叅議員惟昨日投票時有投都督朱瑞者有投民政司屈映光者有投上海民權報主筆戴天仇者甚有票上寫十萬金者及寫有若無等字者種種情形令人殊堪發噱云 
[安徽]  
　　假充禁煙稽查員皖省近有王海晴者隨帶僕從前赴各縣自稱禁煙局稽查員詐取民財甚多迄未被獲日前又在合肥縣北關内王姓家查獲烟土多件聲言充公銷燬并罰欵若干潛逃無蹤昨由第六區分局查悉呈請都督飭屬通緝柏督立飭六十縣知事一體嚴緝解省懲辦 
　律師公會之組織安慶律師公會已經方毓麟等組織成立指定城内呂八街四百六十四號門牌爲事務所并議定會則取具證書於本月十八號呈請第一地方檢察廳照章核轉一俟部覆到日卽行開辦 
[湖南]  
　　湘省商業盈虧記湖南商界仍以舊層年終爲結算之期查壬子年省垣各商業無論何項均大獲優勝而尤以銀錢綢緞洋貨三項爲最優聞錢業中除湖南銀行不計外商錢局獲利五萬餘金逹順致和祥福盛祥德昌和義昌厚允昇裕同福和等家每家自四萬至二三萬不等綢緞一業則以太和豐爲首屈一指所得紅利至七八萬金此外如謙祥益介福昌裕康祥協康興等每家亦三四萬至一二萬不等洋廣貨則以華康怡昌華昌等每家自一二萬金至數千金無一失敗者其次則各南貨號油鹽號因銷場日暢價値頓增南貨如正太惠孚慶怡隆厚昌油鹽如湘裕福利生益生泰順等每家盈餘亦有萬金或數萬金者其次則糧食藥材糧食則夏季因　豆暢銷冬季因榖米漲價無論行棧均有贏餘藥材則以價値日昂生意大旺如束協盛壽芝福芝同德泰九芝養和尤爲獲利推原其故實因錢價日高滙水加漲爲數百年所未有故能大獲全勝此外更有酒席館一業其大者如天然臺一枝香義園曲園等家其獲利亦以萬計蓋因迭次歡迎會紀念會及選舉運動紛紛擾擾日不暇給以致有此利益云 
[福建]  
　　閩議會不認贛省聯合會閩省議會致贛省議會電云贛省議會鑒民國統一首在軍民分治茲接貴省公民聯合會來電自稱對内對外代表以該會爲總機關藉此爲抗拒民政長利器似此舉動民國前途益難鞏固敝會不敢贊同仍請設法維持以顧大局閩省議會删 
　護閩社餘孽未淸護閩社圖謀二次革命聞其黨羽有數千之多散布厦門等處現首犯雖已正法而徒黨尙未解散或云萬壽橋之抛擲者卽彼輩也然確實與否尙不可知第餘孽未淸安保不爲地方之患故近日都督署及行政公署咸異常戒嚴凡出入人等皆必嚴查盤詰署中置機關砲兩尊并派兵四十名荷鎗輪流防守 
　省長請假歟辭職歟萬壽橋炸彈發生後民政長異常懊惱現已請假二十天一切公文均歸秘書方兆鰲代拆代行或云張業已辭職特未知中央允許否耳 
[雜評二）默（]  
[閩司法之風潮]  
　　一則司法籌備處長一則新議員而兼法政校長皆所謂深明法律之人也以深明法律之人而作法律上之劇戰固必極口舌間之能事此曰徇私彼亦曰請託此曰干犯刑律彼亦曰干犯刑律兩方格鬥方酣而第三者法政學生之援兵突至閩司法界之惡戰恐無了日矣 
然而飾事實匿眞相空以法律遙相射擊仍是一場野戰耳曷不速掩爾放鼓 
[粤軍警之風潮]  
　　以馳馬傷人而追捕不可謂巡警之非法惟旣示以名剌而必欲拘令到廳不免稍爲已甚耳然旣將官警斥退則可以平軍人之氣矣乃猶日日尋釁必欲得巡警而甘心何太不顧公理耶 
夫法律者軍警所共守秉公繩之人心自平乃以優容軍人故而斥巡警爲無理干涉軍心卽幸而平矣巡警獨能甘心乎哉况乎軍人猶忿忿也嗚呼粤軍警之暗潮自此烈矣 
[鄂軍隊之風潮]  
　　可危哉鄂省之軍隊也有不得志之起義人煽動之有江湖會匪煽動之又有被裁汰之兵士煽動之彼被裁汰者旣以譁變恫嚇而得年金復以留用師長而起反抗其難治亦可想見矣夫鄂軍人爲最有資格之軍人猶難裁遣若此遑論他省 
 
 
 

Page 7

 
 
本埠新聞 
[浦東女工風潮續紀]  
　　浦東爛泥渡等處各膠布廠女工罷工風潮已見昨報茲據另一訪員報告尤爲詳盡亟錄如下該處各女工近因各廠抑勒工資相率罷工詎至前日福成布廠内忽有人與各女工大起衝突他廠女工亦卽同往與之理論一時人聲嘈雜勢頗汹汹該處第九區巡警赶即到場正在勸導忽由福成廠司事潘斗山與棧司混名張司務者喝衆行兇將施忻氏畢錢氏等扭住痛毆俱各受傷施忻氏之弟忻春夫聞警往勸亦被拖入廠内閉門毆擊受傷尤重是時各女工遂大動公憤連夜將潘斗山扭入第四初級檢察廳請爲訊辦該廳中人因人數較多不敢受理諭令自行扭赴地方檢察廳控訴各女工遂於二鼓時將潘扭至地方廳禀奉陳廳長諭飭將潘收押旣而忻春夫等亦均到廳禀請驗傷至昨日午刻又有女工五六百人擁至地方廳請將行兇之潘斗山等從重懲辦以息衆忿並稱各布廠前定工資每織一機計布十疋給洋三元六角後來逐漸減至二元六角不料舊曆新正以來福成廠又將洋碼改爲錢碼祇給錢二千六百文我輩因難以過活懇求加增詎該廠非但不允反由潘斗山張司務等爲首行兇將施忻氏打傷似此欺侮女工不求重辦何以安生爲此請速判决俾我輩稍舒寃抑陳廳長聞之卽委葛檢察官將施忻氏畢錢氏忻春夫一併傳案研詰供與大衆略同旋經驗得忻春夫頭面等處受傷頗重着送上海醫院醫治施忻氏畢錢氏手足肩背等處受傷尙輕着各回去自行醫治一面由葛君向衆開導各自歸家靜候查辦直至下午三時半各女工始遵諭散去而潘斗山之家屬旋亦到廳禀訴謂潘被各女工打傷請卽騐明保出候示葛君淮卽提案騐明潘斗山周身並無傷痕遂令還押不准交保候請陳廳長核示再行提訊 
[看守私藏軍火之洋棧]  
商埠巡警廳長穆杼齋君昨日令知第一區區長云照得日商大倉洋行在博記洋棧私藏大批軍火一案前經本廳呈報江蘇都督民政長在案茲奉指令内開呈悉該日商大倉洋行在博記洋棧藏有大批軍火迨被發覺始有函請銷燬子彈之舉似此任意私藏殊屬藐視禁令且僅云减輕存貨恐尙存有他項鎗支子彈不少設一旦售入匪手後患何堪設想現已咨請外交部嚴行交涉如何辦法應候部復仰該廳長飭屬嚴密稽查勿令私行搬運等因奉此爲此令知該區仰該區長卽便遵照飭知長警人等嚴密防範母得稍有疏忽致有暗中搬運情事是爲至要一俟奉有辦法再爲令遵可也 
[實行遞解匪類之議案]  
　　駐滬領事團因公堂規復刑訊不能實行業已重行開會取消前議改爲遞回原籍商准公堂關讞員卽日實行在案茲悉捕房昨日解送在福州路攫取女孩潘阿林呢帽之匪徒揚州人吳長發及行竊河南路十號門牌香皀之竊賊揚州人楊鎭祥叉行竊麥根路孫妙根家木床之嘉定人宋阿毛又行竊新閘曹海廷家衣物之紹興人陳阿弟經關讞員與英領康君訊實後遂卽會判分别禁押其滿即照新章解送上海地方審判廳遞回原籍請地方官嚴加管束 
[黑籍議員之畏縮]  
　　蒲淞市副議員諸崇瀾新涇區議員殷兆熊諸翟區議員張鏐張祿均素有煙癖尙未戒除曾由議員王豐鍾呈請禁煙局長轉請縣知事飭傳該四議員於二月二十號到所調騐經紀前報茲已逾期該四議員尙未到所候驗嚴局長以現當烟禁嚴厲之時諸等身爲議員嗜煙不戒實屬自失人格因卽呈請吳知事迅速傳催如再遲延必係情虚畏避破壞禁令應先削除議員名義再行懲究云 
[水上烟禁之進行]  
　　禁煙局長嚴君查悉浦江船户代客販購膏土者實繁有徒船夥之吸食鴉片者亦頗不少且有吸煙之人因岸上查禁甚嚴往往潛購煙膏至停泊各船中開燈私吸實屬防不勝防爰於本月二十四號爲始專派調查員六名協同水巡先從十六舗橋南首起挨次檢查如船中藏有膏土煙具或有吸煙之人着即解局究辦 
[軍界爲淸太后服喪]  
　　混成第三旅李旅長昨奉江蘇程都督梗電開准國務院養電内開茲値大淸隆裕皇太后之喪遵照優待條例以外國君主最優禮待遇現已議定各官署應一律下半旗二十七日現任及現役軍官均持服二十七日左腕圍以黑紗軍官刀柄並纒黑紗自二月二十二號始至三月二十號止以誌哀悼特此布告等因爲此令仰該旅長轉飭所屬遵照辦理等語現李旅長已飭所屬各團營一體遵辦矣 
[嚴拿九龍山匪首]  
　　上海縣知事曁商埠巡警廳昨均奉到都督省長通令云案據混成第三旅旅長李顯謨電稱比來上海謠言四起舊曆年底尤甚因九龍山匪徒潛伏其間散放票布謀爲不軌設機關部於高昌廟廣東街濟生堂藥舗内店主劉柏香實係九龍山匪首業經旅長訪悉親拿先被逃逸本月七號又據暗探報告匪徒顧樹銘匿居法界謠言興漢滅洋旅長立飭本管水師第三營王管帶督率幹員設計擒獲當場搜出黃綾僞印令旗二面洋簿一册中間悖謬之語甚多刻已審問明白供稱奉山主王儒同古佛命令帮辦浙江天兵事宜並供出萬人傑爲欽差總理浙江事務現機關部設在南京下關惠民橋左近過堂三次直認不諱若不按照軍法將來星火燎原不特上海一隅被其蹂躪謹電請都督將山主王儒同古佛僞欽差萬人傑僞首領劉柏香等通飭各屬一體嚴拿僞幇辦顧樹銘可否就地鎗斃以示烱戒等情據此除電復電悉獲犯九龍山匪徒顧樹銘旣經供認不諱並當場搜出黃綾僞印令旗簿册應准就地處决其王儒萬人傑劉柏香三犯候通飭緝拿懲辦外合行令仰該各縣知事各警局各軍隊探該局即便轉飭所屬將逸犯王儒萬人傑劉柏香一體嚴密緝拿解送究辦勿違 
[畫一公文紙張之通令]  
　　上海各署局所昨奉省長通令云案查各項公文書程式早奉大總統敎令公布自應一律遵行乃各署局所行用猶多沿誤且所用紙式大小長短各不相同裝釘卷帙參差難齊茲經本民政長按照制定程式飭令江蘇省立印刷廠特製各項公文書紙張並印成各種模範紙式除本公署先於本月十六日施用軍政及司法各機關另有程式外其關於民政長所屬各署局所均定於三月一日一律換用以收整齊晝一之效各署局所計量每月需用各項紙張若干應先期向省立印刷廠定購稿紙一項本公署亦製有定式純用綠色其尺度與簽紙相同惟底面名稱坐銜須隨機關爲變更各署局所如欲購用可仿照式樣向省立印刷廠定製至人民所用呈紙由印刷廠分發各縣委托店舗代售以便人民隨處購用應先由各知事將發去模範呈紙粘貼布告庶人民有所遵從書寫不致違式除將模範紙郵寄外合行通令一體遵照 
[劃淸鹽務權限]  
　　上海縣知事奉省長通令云案准兩淮鹽運司函開二年一月二十九日奉財政部訓令内開鹽務爲國家歲入大宗前奉大總統令責成本部將關於產運行銷用人設局等項於新鹽法未頒布以前督飭各處鹽運使查照向章辦理本部業經通令在案查　綱紊亂至今已極若不盡力整頓無以濟財政而裕税源嗣後應責成該運司一面恢復機關維持秩序一面督率官吏勤求民隠母令有民有淡食之虞商賈有把持之弊裕民便國胥惟該運司是賴至地方士紳從前往往有干預鹽務情事皆由權限不明有以致之現在鹽務旣定爲國税則立法之權屬諸參議院行政之事責在本部法治國人民對於權利義務均有一定範圍各該運司務宜克盡職權妥愼辦理本部有厚望焉等因奉此相應函請轉飭各縣一體遵照等因合就訓令該知事遵照母違 
[洋貨槪不免税]  
　　江海常關曁税務公所昨奉省長通令云案准税務處函開前據津海關監督呈稱税務處官物免税章程並無總統府國務院需用物品一槪免税之條應否免税請核定示遵等因當經本處函請國務院會議决定茲准復稱現經會議公同議决府院購運外洋物品槪不免税函逹轉飭照辦前來查本處所定官物分别徵免章程凡係土貨有專照者免税如係洋貨於進口及運入内地均一律徵税嗣後總統府國務院購運物品旣經國務會議决定應卽按照本處定章辦理以昭劃一除令行總税務司分飭各關税務司遵照外相應函逹查照轉飭關卡一體遵照等因准此合就訓令該局長所長監督遵照辦理 
[查緝呑沒公欵之逃官]  
江蘇省民政長近接京電奉大總統令開雲南都督蔡　呈稱提運滇鄂餉及鐵路股本委員陳阜前署彌勒縣知事費從光前辦仁龢釐局毛慶馨侵呑公欵情節甚重請通飭各省一體協 
緝並飭湖南浙江江西四川江蘇等省都督民政長飭屬查傳監追將各該員原籍家產查封備抵卸任永善縣知事鄧時霖蒙自分關司事余克勳卸任宜良縣知事曹瀛煥前署順布縣知事羅念慈前署霑益州知事李錫庚前署阿迷州知事談汝康虧欠公欵乘間潛行請通飭湖南貴州直隷江蘇等省都督民政長飭屬查傳押追等語應卽照准此令等因應省長當即通令各縣一體遵辦昨上海縣知事亦已奉令飭查矣 
[再誌改組招商局之磋議]  
　　招商局改組一事屢由董事會與新公司互相磋議迄未解决所有兩方面開出條件及函稿均載前報茲又有函件數則錄後 
　二月十三日三董事會復新公司函茲將 
招商局人欠欠人各欵目摘開至陰曆上年十月份爲止 
繕就帳單送上祈察核計附帳單照壬子年十月份月結應還應收之數大略摘開十一十二兩月之帳各分局尙未來齊故祈能摘至十月分爲止如要詳查細數有月簿在 
[計開]  
　一存各户往來欠欵　元二十四萬餘兩　一存滬軍都督借欵　元七十一萬餘兩　　共計元九十五萬餘兩 
　一欠仁濟和長期　元五十五萬兩　一欠仁濟和往來　元二十六萬兩六 
　一欠仁濟和息約　元五萬兩　一欠滙豐押欵　元一百五十萬兩　一匯豐息約　　元五萬兩　一欠各往來存欵　元十七萬兩　一欠漕米麻袋價　元十萬兩　一欠各户生息存　元二十二萬兩　一欠股分存息　　元五千兩　一欠歷年花紅　　元四十五萬三千餘兩）此項已　由舊公司股東担任四十萬兩合註明（ 
　一欠歷年公積　　元五十二萬九千餘兩　共欠各欵約計三百八十九萬兩）除四十萬兩外尙在　三百五十萬兩以内合註明（ 
　二月十七日新公司復董事會函昨奉 
大函并附貴局人欠欠人帳目均悉敝同人等查來賬中所開旣多挂漏又不符合殊令人無從研究茲特訂於本星期三卽十九日午後二時由敝同人等到會面訽一是至上次開送草約底稿貴董事會能否同意有無增减之處亦乞從速酌定飭送以便諸事商妥後卽可簽訂乞勿拖延不勝盻切 
　同日董事會復新公司函頃奉大函以所送賬目不符無從研究茲特訂於本星期三卽十九日午後三鐘到會面詢一是等因均經聆悉茲敝同人等公議准於是日在敝會拱候諸公駕臨面議再前由貴公司開送第二次草合同底稿現經敝同人擬就説略稿一併繕送卽祈察核爲荷 
　二月十九日新公司到會提議條件）一（ 
新公司担任貴局存欠）係指原議欠人債項由新公司担任人欠欵目由新公司收取（及本年盈虧）係壬子年生意盈虧（故兩項帳略屢請開送存欠盈虧各項實數乃遲之又久始於二月十五日准貴董事會開送壬子十月止存欠帳單寥寥數筆與帳情殊不符合實令人無從揣測遑論研究卽如花紅一欵前據施經理上年七月三十一日開報債項七户總共二百七十餘萬此外另開各同事未取花紅二筆共九十八萬餘兩早經新公司代表駁正貴董事會答復除去花紅另議並允在新公司應交八百萬之内提出四十萬兩公派各同事花紅乃此次開報帳單何得將花紅並又增出公積兩欵重複加入債項之内以致人欠欠人之數兩抵計短絀二百五十四萬之鉅按之一月十六日開送壬子八月止收支帳單虧折不過十二萬餘兩何以現忽增出如此巨虧實屬駭人觀聽查敝公司自經貴董事會函約賡續開議以來所商各事皆係正當辦法並無苛求原期彼此商妥後卽可立約提欵專待成交今准貴董事會兩次抄送帳單旣多挂漏又不相符轉使敝同人等求明反昧實深焦急貴董事會旣爲全體股東代表且又誠意待人試爲易地以處必當具有同情應請轉知貴局帳房將收支該存各項帳目分别四柱核實開送俾新公司一目了然卽可根據賬據按照原議承認幸勿挂漏並勿賬外增列徒事拖延再内有漕運蔴袋價項及花紅公積兩項因無從索解均請公别説明）二（上次提議請將舊公司對於中外商家訂立之合同契券凡經董事會議准照訂者卽行開示一節迄今尙未開送仍請卽日轉飭照開以便查核經新公司承認後始能有效（三）匯豐押欵前接二月十二日函稱已妥然查閲二月三日貴董事會面交匯豐來信譯悉信尾有貼息回贖一節應從緩議等語顯見貼息未允卽是不能提前取贖應請從速商妥以便三面接洽幸勿含糊致悞（四）昨接函送草合同説略稿因今日卽須開議敝同人等實不及研究容公閲酌定後再行奉復惟查閲説略所駁改者祇有第二三六七九十八六條其餘各條是否均已得貴董事會同意請卽宣示）五（前開收支賬單總結虧數項下註有官利尙未在内字樣迭經新公司質問取銷現在未見提及當已删除 
　附誌是日新公司到會面議及董事會删除賬項情形新公　司到會指查招商局刊布三十八屆賬略中年列漕運蔴袋價　計存銀二萬兩）係指存有蔴袋估値之價卽係局中物產而　言並非欠人蔴袋之債項）而上年漕運業已停止何以此次　開送存欠賬單列有欠漕運蔴袋價銀十萬兩一筆反存爲欠　顯係揑造又賬單骨所列歷年花紅一項計欠元四十五萬三　千餘兩查此事上年八月二日早由貴董事决議照股本四百　萬兩之數提出一成計銀四十萬兩以備分派何以今又列入　債欠之内以上兩筆董事會當卽親筆勾除註有董事會删去　字樣又賬單内列有欠歷年公債一項計銀五十二萬九千餘　兩指查三十八届賬略所列積餘記卽公積存銀二十九萬餘　兩查商局是年營業虧折銀二十八萬餘兩賬略註明此項結　虧之銀卽於積餘項下抵除是公積一項已經抵訖何以今忽　有此巨欵公積顯見亦係假造當時董事會並未答覆亦不允　勾除惟提議另候請人解决並訂二十二日星期六午後三時　到會再議 
　二月二十一日新公司復董事會函附呈敝同人議復草約説略一扣祈鑒核如得貴會同意卽希示復再敝公司已延定丁榕律師俟審查議案後再訂期咨照貴會 
[老漢姦污處女]  
浦東榨油廠小工吳阿昌生有一女名阿胖今年十六歲自幼許與本埠北市徐馮氏家爲童養媳尙未成婚前日阿胖至該廠尋父未遇在瀾泥渡鎭徘徊探問忽被年已七十餘歲之龔德山誘入家中禁閉臥室姦宿二夜嗣徐馮氏因媳數日不歸至吳處探望吳卽偕同該氏在外調查昨日始知前情遂至第四初級檢察廳禀控立將阿胖及龔一併查獲午後解至地方檢察廳請爲訊辦陳廳長諭將龔先行收押阿胖交該氏等自行收管候再傳訊 
[税務所長被控]  
上海貨物税總公所所長孫泰圻近日被人在省民政長署指控種種苛勒有礙民生業經應省長批准派員調查復候核辦聞該委員昨已來滬矣 
[小連生借兵]  
　　川粤漢鐵路督辦岑春煊近以所管路線地跨數省原有軍隊現尙不敷派駐曾經委令潘月樵爲旅長飭卽在滬招募兵士數營隨同前往以便編成一旅分駐保衞潘月樵奉令之後遵卽分投招募刻因尚未足額特商江防軍水陸師長章駕時曁混成第三旅李旅長請在所轄軍隊之中抽借若干名暫行湊足聞章師長已允抽調兵士五百餘名李旅長亦允抽撥百餘名尙有不敷仍由潘分投招募 
[定期開辦戒烟醫院]  
　　禁煙局長嚴君呈由縣知事核准設立戒煙醫院准令煙民投院自戒不予深究經紀前報茲悉該醫院刻已布置完備定二月二十八號開辦昨已由嚴君分别柬請軍警行政司法等官曁學商各界屆蒞院觀禮 
[取締戒烟藥之手續]  
禁煙局長嚴君昨致商埠巡警廳長穆君函云案照敝局呈准縣知事戒煙藥舗取締章程第一條凡售賣各種戒煙藥品者無論專售兼售寄售均須領取此項執照違者除飭令歇業外仍送縣二處罰第二條凡戒煙藥無論自行修合向别處批購均須將樣品送至禁烟局化驗並預繳化驗費如有毒質或不合衞生之用者一律禁止第三條給照後由局派員隨時查察如發現變更原料時除勒令閉歇外仍依第一條辦理各等語奉遵派員澈查分别專售兼售寄售各藥舗飭令携取藥品來局呈驗去後茲據口口口等携藥請驗前來敝局當請醫師化驗尙無毒質及不合衞生情事已一律給發執照本局規定章程隨時聽候調查取締除呈報外相應備函連同執照樣紙並准予售賣各戒煙藥舗名單一併送請貴局長察核備案並轉飭所屬一體知照嗣後如仍有不肖之徒未經領取此項執照擅行發售戒煙藥品請煩嚴行禁止以肅煙禁而重衞生 
[公餘英文夜社定期開課]  
　　南市大東門外中篾竹街四十三號公餘英文夜社由鄧元和袁頌豐二君組織創辦已届七載成效頗著本學期定三月一號即舊曆正月二十四日開學聞尙有餘額可補凡學商兩界有志入學者盍速前往報名 
[城内]  
　　地方審判廳民庭批○（許靜初等訴吳裕旺欠銀批）查民事訴訟律第五百八十八條之規定抗告除本律有特别規定外得對於不經言詞辯論之裁判而駁斥訴訟程序之聲請者爲之此案已經兩造言詞辯論終結曁本廳判决確定後發交執行審判衙門辦理來狀與法定程序不合礙難照准仰即知照（張明軒呈請原告讓利批）查民事訴訟第四百七十條之規定已諭知之之判决有覊束該判决審判衙門之效力其理由以爲已諭知之判决只能由當事人依上訴方法而撤消之不能由判决審判衙門自行撤消不然則失判决之信用矣云云此案已經判决確定並照准第八初級廳依律執行來狀所請不獨該廳無權核辦卽本廳亦應受該判决之覊束不能徇當事人無理由之請求而自貽違法之譏惟據所稱該被告情實可憫應自向原告婉商理處無庸來廳　訴所請仍難照准仰卽知照 
　定期諭話○縣知事吳君昨日公令各催征吏云仰催征吏卽傳各圖現年正身各地保於二月廿六號卽舊歷正月廿一日下午四句鐘齊集赴案伺候本知事諭話赶緊催繳上年未完忙銀漕米各項雜税銀兩母得臨期缺誤頂替遲延致干提究該吏亦母玩延干咎速速此令 
　煙犯病斃○煙犯姚裕堂由地方審判廳訊明判决發往罪犯習藝所拘押三個月近因在押忠病發送普育堂醫治無效而死昨午由地方檢察廳長派員往騐因無家屬到場判令由堂棺殮厝壇待領 
　召領屍棺○地方檢察廳出示云本年二月十九號據十六舗地甲喬忠報稱昨夜二點鐘一區傳喚洪昇碼頭老馬路側倒斃無名男子一名查無屍屬理合報請勘騐等情到廳據此當經派委檢察官率同檢騐吏前往相騐先勘得該屍倒斃洪昇碼頭老馬路側年約五十左右頭戴毡帽身穿元色大襟背心内襯藍布對襟棉襖元色布對襟緊身棉襖藍布大襟短衫下穿藍布夾褲内襯藍布單褲藍布襪一雙以帶打結提在手上衣袋内遺有當票一張銅元七枚勘畢飭吏去衣騐得該屍委係猝然中風身死並無别故親視無異當場塡格飭令地甲領屍棺殮發壇標記待認除將衣袋内銅元當票帶回存貯候領外合行出示召認爲此示仰屍屬人等卽便遵照如果查與年貎服色相符卽行來廳具領歸塟可也 
[南市]  
　　形跡可疑○第一區稽查員某君昨在大逹碼頭新大輪船上查見平湖人吳鳳鳴挈領女子張愛金來申形跡可疑恐是拐逃立即拘住解區盤詰該女供年十六歲在平湖城内施銅塔地方王姓家爲婢女因在吳處買物相識是以同來購買什物吳供在該處鼎豐洋貨店爲夥餘語含糊區長看卽暫留候移送商埠巡警廳訊明發落 
　藏垢納污○第一區區長訪悉梅圍街地方蕩婦李陳氏家備有煙賭各具並窩留竊賊前晚特派區員帶同長警前往拘獲賭徒吳阿成婁金生金再生萬錫齋陶龍生陳雲亭王阿寶王小山子及積竊張小南京陳小南京又婦人張方氏等十一人連同煙賭各具解區訊實着卽移送商埠巡警廳請究 
　人贓並獲○寧紹碼頭偵探李文祥前日在寧紹輪船上查知積竊李順竊取搭客韓阿金及信客陳金木等衣包内有大小衣服十五件李正負之上岸遂卽拘住解送商埠巡警廳訊究 
[閘北]  
　　重婚定罪○向爲報關行生意之李馥棠去年十二月被其妻李謝氏在檢察廳控告棄妻納妾請求離婚當經王檢察員預審屬實前日起訴同級番判廳經董推事開庭研訊李供因妻淫蕩迭與姦夫偕逃是以另納一妾董君以李重婚罪已成立判拘役四十天准繳洋四十元贖罪謝氏交李領回不許虐待具結了案　不認通姦○卞華玉前日扭張雪英至五區控與其妻通姦請究由龔區長解送司法科研訊卞供昨日自外歸家見張與妻同睡床上當場拘獲詎張猶敢逞兇肆毆致妻乘間脱逃質之張供因託卞妻補綴衣服實無通姦情事判移送檢察廳究辦 
　私運烟土○方明餘因私運小土被巡警避偵探緝獲由司法科移交檢察廳預審屬實前日起訴同級審判廳經董推事開庭研訊判方罰洋一百元起案小土存待焚燬 
　相驗路斃○一區崗巡前日報告張區長云新閘橋堍有身穿舊皮袍子年約四十餘歲之無名男子倒斃道上當經張君傳到念七保十圖地保着赴檢察廳報請相驗昨日上午由王檢察蒞場騐明係患病身死卽飭地保報堂收殮發壇候認 
[公共租界]  
　　店夥舞弊○大馬路美華鞋店夥曹金祥私用帳洋一百七十元經該店主張品章查悉控由捕房昨解公堂訊實判押西牢四月如能將洋還淸准予隨時核减刑期 
　傳訊煙妓○無賴陳小元在棋盤街一百五十三號萬永成棧房門首扭鎖圖竊由捕查獲解廨訊供不認押候查核在案昨晨 
 
 

Page 8

 
 
由捕解請復訊陳仍不認並稱是晚在該處與煙妓小桂林因調笑口角並非　竊中西官判押候補傳該烟妓到案質證再核 
　强搶首飾○過犯姚阿春日前潛回租界在山西路搶取日本婦人金挖耳又匪類張桂林在北福建路攫取婦人陶章氏金挖耳均由捕房派探緝獲昨晨解廨經王襄讞會同英翰副領事訊明判姚押西牢半年期滿驅逐出境張押兩月 
　私開煙館○無賴張仁甫在虹口武昌路六百五十九號屋内私設燈榻容留曹三朱連福沈連生曹阿慶王春春俞阿才等私吸鴉片當被捕房查悉禀奉公廨於昨日將張及曹三等一併傳案訊明判張押三禮拜曹三押十天餘人各押七天煙具銷燬 
　破獲竊案○積竊李榮生）卽李阿三（因串黨竊取白吉路一號東洋人河野等巨贜銷於陳順祥陳王氏老頭阿三張阿二王阿三等由捕查獲昨晨連同收贓之人拘解公堂經中西官訊明判李押西牢五年期滿解案再核陳順祥押半年張王各押三月老頭阿三押兩禮拜王氏無干開釋 
　混用銅洋○無賴徐慶仁在西華得路二千四百九十號門牌某店内混用銅質小洋被店主祝慶春鳴捕拘押昨晨解廨訊明判押捕房一月銅洋充公 
　守候三月○江北婦人張謝氏被其夫張阿根押入法租界某雉妓院賣娼氏因不愿自投濟良所解廨請示氏夫亦投案求領判氏留所張交保候傳氏父謝希岳到案再核在案昨晨復訊判氏暫留濟良所俟三個月後着張覔保具結自投該所具領 
　錢債糾葛○國潤章控志仁信經理張漢卿不付存欵息銀又鎭昌莊控翁靑池不理欠欵昨晨由廨傳案分别交保候訊 
　索賄無憑○唐家弄婦有王陳氏控王阿毛劉小弟串竊金飾等情當經包探邵和鈞將王劉二人拘解公廨並由該探上堂證實判王押西牢半年期滿逐出租界劉押三月嗣因王極口呼寃並由王妻將邵探扭住索還賄洋故由中西官諭將所判押期註銷改爲押候查核在案昨晨解廨復訊王襄讞與英領翰君以王妻茄氏所稱該探索賄一節已據見証王三實証明不實而王陳氏所控王阿毛行竊亦無實証判王阿毛開釋劉小弟押三月餘人一併斥退 
　因何自盡○揚州人王昌子住楊樹浦妹婿施文生家與施同在三泰紗廠做工前日忽呑生煙毒發由施車送同仁醫院不及醫救而死昨經捕房送至驗屍所請公廨中西官蒞騐並將施文生夫婦押候查究屍飭家屬先行收殮 
　自取其咎○張文元昨至捕房報稱因在靶子路某甲家同賭致被兇毆請究捕頭以張非善類斥退不理 
　淋漓盡致○林永福昨日經過吳淞路一千二百廿四號某姓門前適有人在樓窗上傾潑穢水淋濕其衣向論不理林即報告捕房捕頭允爲派探查明核奪 
[法租界]  
　　拒捕受罰○張龍林張長興張阿仁等在浦灘扭毆華捕頭上前干涉反與爲難當卽拘住七人送捕解廨請究張長興張龍林供認拒捕不諱張仁林稱與長興等爭執不敢拒捕王阿法陳阿毛沈連生錢友連等同稱在場觀看致被悞拘判龍林長興各罰洋十元張阿仁罰洋五元王等無干開釋 
　合股糾纒○鄺成控錢彬初不還合開店業股本昨由廨員傳訊據被告供稱該店向係商人獨開後因原告自願入股將股單取去繼又不願即行退股其股本本未交出安有交還之理曾經公正人勸過可証聶讞員判同公正人到案訊明再核 
　多罰五元○任開記前因犯案由公堂判罰洋十元詎迄已多日捕房飭探往領抗不照繳茲又傳廨追究任始交淸聶讞員以任不應藐視堂斷判再罰洋五元示儆 
　匪徒橫行○李裕卿在城河浜强搶許阿根帽子當被追獲李卽行兇幸由巡捕到來拘解捕房送廨訊究判押三月 
雜評三訥 
[水上禁煙之發起]  
　　水上禁煙行之於浙江而有效非特上海宜仿行也内地亦宜仿行然而騒擾則不可不防水上匪徒較多於陸上前此每借查私鹽爲名以騒擾行旅此後必將藉查私煙爲名以騒擾行旅余故謂緝匪與禁煙當同時進行者也 
[又有挾欵潛逃之官吏]  
　　各省光復時一般貪官猾吏乘此潮流席捲公欵逃來滬上或作富家翁或作浪蕩子一旦發覺而行文通緝者指不勝屈不謂民國成立已年餘而　省猶有呑欵潛逃之官吏委員也知事也釐局員司也分關司事也官不一官欵不一欵嗚呼民國之官吏 
專件 
[國事維持會簡章與第一次宣言書簡章]  
　簡章總綱 
第一條　本會定名曰國事維持會 
第二條　本會以維持大局俾國家得抵於和平統一爲宗旨其　大綱有三（一）維持立法與行政之衝突）二（維持中央與地　方及地方與地方之衝突）三（維持政黨與政黨之衝突 
第三條　本會會員以平日言行公正熱誠愛國爲社會所信仰　者爲合格其入會時須由會員三人以上介紹塡寫頣書由本　會發給證卷 
第四條本會爲暫設機關設本部於北京設支部於各省 
　　職員及其權限 
第五條本會設理事五人參事無定員幹事十八人評議員無　定員 
第六條理事主持會務以合議體行使職權 
第七條參事協助理事辦理本會要務 
第八條幹事辦理本會通常事務分科如左）一（總務科二人　掌管整理會務（二）文牘科四人經理文牘記錄事件（三）會　計科二人分理本會收入支出（四）文際科十人專理聯絡招第九條評議員評議本會重要事務 
　職選任 
第十條理事由全體大會投票公選 
第十一條參事由職員會公推 
第十二條各科幹事由理事推任 
第十三條評議員由會員互選 
　　會費 
　十四條會員入會時納會費一元至本會基本金由會員量　力捐助 
　會期 
第十五條本會開會分三種（一）全體大會由理事臨時招集　　）二（職員會每月一次由理事召集但有職員二人以上要求　開會時理事亦應招集（三）評議會由評議長臨事召集 
　　規約 
第十六條會員無論隷何黨籍在本會中言論行動務須守定　本會宗旨不得挾持私見有所偏倚違者公議除名 
第十七條本會重要問題經評議部决議後會員卽須服從不　得反對 
第十八條本會重要事件未經宣布以前會員有應守秘密之　義務 
　附則 
第十九條本部事務所暫設錫拉胡同第二十條本會簡章議决之日卽生効力第二十一條本會簡章以後如有應行修改之處由本會職員　提議公决 
[宣言書]  
欲建强固有力之國家非先建强固有力之政府不可欲建强固有力之政府非國民與政府交相信任不可滿淸之季政治萎敗武漢豪俊首　義旗全國響應曾不半載淸社爲　何則人心所向天命難回故也民國肇建五族共和政體國體煥然俱改臨時政府成立以來雖俄庫英藏邊患日亟國際承認悠渺無期然果使内政克修威信漸立外交問題尙可徐圖解决至若各處軍隊譁變時聞梟傑橫行伏莾盈野　閻憔悴民不聊生此則革命後不可免之階級亦不足重爲詬病况正式國會及政府成立在卽凡百政治方將實行興革吾人處此亦唯有忍目前須臾之苦痛以冀享將來無涯之幸福新造之共和國家欲其一躍而幾法美之郅治此事實上萬不可能者也 
臨時政府成立距今已及一年自孫黃入都南北感情漸臻融洽二次三次革命之風説久已消滅無聞就表面觀之宜若太平不難徐致矣然而頃月以來庫藏主權之喪失六國大借欵之破裂外交財政上之危險爲有目共見者姑置不論但就近日各省新發生之事實略爲審察知絶大之危機已潛伏於蕭牆之内有足令吾人怵目劌心者如河東之於閻錫山贛人之於汪瑞闓閩人之於張元奇黔人之於唐繼堯川人之於胡景伊而歡迎國會團又適於斯時發生於上海近且於皖贛粤桂及南洋各島組織支部矣更觀昨日川桂滇黔四督之通電知謠言紛傳且遠及於邊� 
省以上數事皆全國分裂之兆端若聽其滋生不亟設法消弭數月以内必有絶大變動禍患之來有非吾人所忍言者嗚呼以正式國會及政府成立在卽之日而有此種種惡現象演出此吾人所椎心泣血寢不安枕者也 
夫時局危急至於如此其具有維持匡救之能力足以奠國家於磐石之安者宜莫如政黨而一觀吾國之内其號稱富有勢力之諸大政當則大率以一黨權利爲前提而置國家大局於不顧甲黨之所是乙黨必以爲非乙黨之所非甲黨必以爲是其於國家前途利害如何非所計也其黨員之據要津者雖明知其行爲非法亦羣起而擁護之反是雖舉動並無不合亦多方攻訐不留餘地甚且包藏禍心造爲蜚語挑撥惡感使不安於其位而後快近數月來此類事實發見於參議院及各省議會者亦已書不勝書政黨黨員爲代表國中一部分輿論之人而乃顚倒是非淆亂黑白若此欲得政府國民之信用冀其發生效力庸有幸乎今禍機之發卽在目前非挈國内公正明逹熱誠愛國爲中外所信仰之人同心協力組織一特别機關發伸公論維持大局則民國分裂之禍殆無可免國事維持會之發起誠須臾不容緩矣 
本會發起之宗旨其大綱有三第一維持立法與行政之衝突凡議會與政府有意見隔閡之處當由本會設法疏通第二維持中央與地方之衝突凡各省與中央有誤會抵觸之處當由本會委曲解釋第三維持政黨與政黨之衝突凡甲黨與乙黨有激生惡感之處當由本會居間調和 
以上三者爲本會最大之前提應盡之責任其屬於立法行政權限者本會但可陳述意見决不絲毫干預入會之人不論隷何黨籍但在會中發言持論必須一秉至公不得稍執私見會中訂有規約亦當一律遵守違則立卽除名總之本會之設志在於維持國家匡扶時局以至誠惻怛之心爲排難解紛之舉苟利於國身家可棄名譽可捐所望政府與國民各方面能從此化除意見互矢忠誠俾由强固有力之政府以建設强固有力之國家而吾人今日所預料之危險胥歸消滅勿使不幸而言中此則本會同人所馨香以祝禱祀以求者也發起人黃瑞霖郭廷康程克胡萬泰温壽泉于右任陸建章孫棨王人文宋植　李經羲庾恩暘林述慶孫毓筠孫多森楊增蔚章士釗王芝祥冷邇 
來函 
[上海救火聯合會會長李鍾珏等致謝遠近]  
　　官紳商學軍警各界及各團體函 
敝會衆安社會員黃君海林救火逼燄顚墜身亡昨日舉殯發引多承各界諸君子俯念其竭盡天職救濟地方竉錫詩文銘　同表哀忱並遣代表執紼惠賜奠儀實屬有光泉壤足慰幽魂對使拜嘉無任感紉惟敝會財力薄弱客多事碌招待不周尤深抱歉乃荷尊處　憐辛苦體恤未亡摯意殷殷深感脱驂而爲賻聊陳眷眷籍當命鯉以傳書銘肺長懷全體同感肅鳴謝悃 
 
 
 

Page 9

 
 
   
 
 

Page 10

 
 
自由談 
游戲文章 
[玉芙蓉彈醉芙蓉文擬沈休文修竹彈甘蕉文] [  侍仙]  
　　領仙城兼秋水采訪使臣玉芙蓉稽首頓首臣聞花開瓊觀訛梔子於丹鉛菊譜范村辨秋叢於秋圃蓋臣等初質拒霜自天竉渥未有伍辛夷而木末長倚若酴釀以壺酒得名者也竊思闕下醉芙蓉宿榮湛露之恩無勗慶雲之蔭甘茗艼而巧笑恒爛熳而燒秋名非金盞濫列錦城久欲芟鋤尚云風聽今年某日有台西階木蓮杹草到園同訴采旣迸於泉壑品方殿於衆芳自宜沐浴光華宣　和澤何爲今年某日文官隊裏期流醴於穆春太液池邊希迎陽於皎日而醉芙蓉則瞢騰其質柔媚爲心致使映柳成赬依荷不潔似稽作場肴玉蕊而滋疑以虞爲娱混美人之顔色染胭脂而顰效苿莉登紅潮而頰暈檳榔妨賢惑時孰過於此倘失芟夷必多延蔓惟冀芳情熟察　照極微即以現事移所居處庶懲彼妖嬈謝此明爭使斥之素馨堪爲嬖倖列之黃葵無譏金鍍謹頓首以聞（三） 
[戲擬與孔方兄函] [  大賚]  
孔方先生閣下憶自客冬别後光陰荏苒轉瞬半月餘矣每念先生風采令人寢食俱廢加以臨别贈言更屬無時已也邇想先生起居定必勝常此乃弟之焚香禱祝也弟自判袂以來賤軀尙賴粗安惟身上除鈕之外則毫無銅氣在矣承先生愛顧之隆加以刮目定必有以慰我也倘蒙不棄惠然肯來弟當下榻以待而蓬蓽亦與生輝矣臨頴神馳不勝盻切之至專　以邀並請大安某某鞠躬月日 
尊聞閣詞選 
[春申鏡] [  東埜]  
　　（新水令）繁華自古説春申媚斜陽鞭絲帽影汽車馳驛路寶馬蹴香塵仕女紛紜爭趁着上元景 
（駐馬聽）北里新聲玩月亭臺春選勝南朝花影停雲樓閣夜調　箏淸詞艶曲必爲鄰金樽檀板空餘恨情無盡曲闌爭把纒頭　贈（書場） 
）沉醉東風（搽粉墨鬚眉現隠傳歌舞詞曲凄零喜劇啊新茶花　　劇啊明末恨譜新腔繪聲繪影世事紛紛爲寫眞莫漫笑衣　冠優孟（戲院） 
）油葫蘆（一曲淸歌侑酒樽花外囀鶑聲更繡簾捲佳殽設電燈　明良夜何深沉送客復留髠情意兩相投一點靈犀印不數他　揚州十載煙花景巫峽三更雲雨情那知道贏得靑樓薄倖名　（妓院） 
（漁家傲）滄　變幻無憑準望申江潮汐覆雨翻雲公園煙樹鎖　春深偏不准犬與華人更看那電車絡繹徐家滙案牘紛紜會　審廳空爭着治外法權誰承認 
（餘文）住洋場誇繁盛鵲巢鳩佔渾無定更莫問王謝當年　主人 
[滿江紅感懷] [  無我]  
　　幾日新秋又圓到碧天明月憶一片長衢簫鼓管絃盈沸蟾兎不知今古恨淸輝一樣盈華髮奈舊游回首枉銷凝心如結滄桑事憑誰説離别怨思千折任酒邊花底唾壺擊缺城郭人民今是否觚稜金雀空明滅問百年身世幾多愁能消得 
[無題以願作鴛鴦不羡僊七字作轆轤格] [  無我]  
願作鴛鴦不羡僊綠尊紅豆憶當年黛螺五斛愁難掃碧海千尋恨未塡譜遍鮮花人已醉彈來錦瑟夢猶牽守紅甘效芙蓉死只多纒頭沽酒錢 
時時謂我譚苦趣願作鴛鴦不羡僊小立當牕看皎皎閒來度曲意便便勞卿十索都成恨笑我雙飛太可憐莫向情天證因果今生香火諒無緣 
惆悵旗亭斷續絃爽心辜負洞中天未迎桃葉先攀柳願作鴛鴦不羡僊掌上留仙徵往事堂前飛燕幾回旋維摩此日無聊賴歸去凝思到處禪 
偎依共坐玉花氈女伴含酸一粲然一縷幽香來袖底半鈎新月掛簾前除將閨閣難求友願作鴛鴦不羡僊刻値千金休草草玉京朝會又何年 
病不成歡瘦可憐自然明潔自然妍廻身爭奈秋波轉附耳微聞語膩𦧴好夢梨雲歸漠漠傾心葵日更緜緜有情未必難成眷願作鴛鴦不羡僊 
澄廬筆記 
[乩詩] [  瘦蝶]  
　　安徽夥縣鄉間有小桃源者在叢山之中地甚平夷初涉之若無所睹比探尋其奥則爲一石屏所阻披屏而入則别有天地非人間也此地相傳爲唐呂岩棲隠處仙跡甚多有好事者請仙扶乩時有佳句一日梅雨方濃呂仙降壇題詩云此地重來汗漫遊滿天大雨漲江樓明朝定有新鱗上分付仙童理釣鈎旣又有華陀降乩云逍遙時節且逍遙兩個葫蘆一擔挑行步又來三尺地茶香酒氣可憐宵兩絶皆飄飄欲仙眞不食人間煙火者又有某居士遊此嘗與友人請仙來一才女不能詩而能詞長調短令頃刻可成惟不肯和人之作記其十六字令云鍼繡鳳描鸞用意深紅絨線唾向碧牆陰亦一氣呵成如聞香口足與白羅仙子等相伯仲也 
[戲角]  
戲劇中之角色命名往往適成一反比例如唱工宜熟而名以生也婦女宜夜而名以旦也開場始事而名爲末塗抺不潔而謂之淨凡此數端殊難索解安得有人一攷其理由 
自由談話會 
[談自由談] [  覺迷]  
　　或有問覺迷曰自由談祗申報之附屬品耳閲報者偏先看自由談何也覺迷起而言曰今人之厭讀報紙也非一日矣試爲君言之載大總統之命令則無非授勳位將銜給嘉禾章封蒙古王公西藏喇嘛此外非所謂公布即約法是已北京之專電要聞則無非借欵也外交也運動也國務員參議員之衝突也各政黨之紛爭也間有偉人之風流案英雌之拔鬚批頰已爲動聽之新新聞各省之通信則無非某也違抗中央某也濫殺人民軍警閧閙土匪披猖日且滿紙外此則選舉之種種笑話耳蒙藏之風雲則無非始而某願請纓某欲召募已而寂然無嗣響而本埠之新聞則拐盜火爲如日日應有之事近且禁煙捉賭而演出許多怪劇週歲以來新聞之元素乃僅止此閲者徒自髮指徒自喪氣徒自噴飯而報紙遂味同雞助矣至自由談之受人歡迎者何哉其變幻則層出而無窮其理想則新奇而盡妙有笑駡文章也讀之令人暢快有海外奇談也讀之令人解頣有愛情俠情怪奇小説也讀之令人愁煩頓消有詩詞歌曲足資騒人雅士之研究傳誦有遺聞軼事足徵正史之闕漏野史之可信不可信更闢自由談話會欄各表所見爲時局痛下鍼砭戲評一門爲有周郎癖者討論滬上各伶聲容檯步一言以蔽之曰有莊有諧無美不備自由談之内容旣如此則其受人歡迎也非幸也宜也主持編輯者又復目光如炬益惹起諸文豪之日夜忙碌鈎心鬥角以獻所能矣緃不文如下走者猶且不自量力仰首伸眉强爲拉雜以就正焉或聞言點首稱日爰錄之以質諸鈍根及投稿與閲自由談諸君子 
[消寒韻事] [  林飛]  
　　閩中舊俗臘底春初友朋三五相聚爲詩鐘之戲眞消寒一韻事也近有素抱推敲之癖者以家事二字徵人吟咏一時風雅者流無不搜腸攢眉各出心裁以求出色二月十六號在東街浙江會館内發唱曼聲高詠沁人心脾中如細花覆甬通廳事殘麯緣溝出酒家秋色不關城裏事夕光猶在水西家墟外雞豚忙社事牆根鵝鴨惱鄰家諸句亦頗淸新可誦云 
劇談（再續）[  玄郎]  
　　小寶義之金錢豹昔筱菊笙演此劇首創口中裝以橡皮牙齒能自收放寶義今亦能之其脚力之硬較之菊笙有過之而無不及摹架子處矯健活潑彷彿小俞舞叉右手之工夫最好盤旋飛舞竟如百鍊鋼之化爲繞指柔惟左手及　下則不如七歲紅之嫻熟放叉接叉與陶玉政尙稱合手惜尙有遲慢之病第三叉放得太高而遠玉政搶接而甩下叉尖已着於地第四叉面向檯内放於背後不偏不倚接甩得恰到好處緊湊絶倫精采最好兩腿夾叉翻身放出鹵莽而失其常度玉政幾接之不及勢甚危險此叉卽七歲紅亦未能出色當行惟高福安則得機得勢無懈可擊小逹子三客串之十八扯較之尋常所唱多加打嚴嵩算糧登殿閙江州等數齣逹子素擅秦腔唱算糧忠孝圖等調高響逸如并剪哀梨做亦娉婷熨貼莊諧得體逼肖一梆子旦身分而京調亦腔圓字綻非常勳聽首叚（將身兒坐至在寶帳上）之在字上字（手提着羊手筆我就寫寫衷腸）之寫寫二字俱唱得淸勁圓到纏綿盡致使調處更淸響圓潤無絲毫鬆弱處宜其每曲終闋采聲雷動也三客串嗓音稍緊而調殊工穏藴藉唱定軍山打嚴嵩兩叚二六板不急不隨頓挫如意句句勁而有勢老當不凡惟唱鬧江州則嗓音不够無甚出色處 
小説 
[愛情小説嬌櫻記（十四）]  [Z漱馨女士筆述天虚我生潤文 
自春而秋櫻郎始歸此二百日之光陰亦不自知如何過却若果瑣瑣爲記則罄此篇幅亦不足以寫萬一今無論矣櫻郎之歸吾方準備若干眼淚與之相向而泣孰知櫻郎人門輙復對我而笑其愉快之狀有若百喙不足以自陳則以手索我之手欲緊握而又不忍但其柔荑之軟似有電力震覺於我心坎之間而我亦更無可語第覺其容色轉爲腴潤而櫻郎則謂我淸减甚矣 
櫻郎旣歸其愛我更甚於往時直將舉我之身納之於心坎之中而一言及於郁嬌則疾首蹙額諡之曰惡情魔予亦遂不置問予因詢其何以逗留海上三月之久則曰更得洛河之助别管商業以期補救三月以來核計盈餘已及萬金由此預算則來歲固已無慮予聞之於心頗慰而感謝洛河之心直無以爲喻回思旣往殆如嚴冬冰雪忽入春和而我櫻郎亦旣盡釋隠憂其殷殷向我之容要惟春日之牡丹有此美滿有此温柔予則如含飴之小兒初不以爲甘及徧嘗五味而復含飴乃覺其甘直無有能過之者矣 
是年之冬乃與一雄櫻郎愛之不啻若掌中之珠特予撫愛此嬰兒時櫻郎又以予爲厚於嬰兒薄於彼也蓋櫻郎之心直欲使予之心有如指北之針無時不向櫻郎然予與櫻郎同處一室凡予目所視耳所聽舍櫻郎外直無所見直無所聞即使有所見聞而予之心固未嘗稍稍移注櫻郎之於予亦未嘗不然然而櫻郎輙復謂我移情於襁褓之物彼嬰兒何知而櫻郎亦且妬之則何况乎我之於郁嬌矣我遂不復諱言於櫻郎之前亦遂不復諱於讀者之前（二） 
[政治小説鐵血男兒（五十九）] [  常覺獨鶴]  
　　第二十章 
是夕勝會不獨宮中爲然卽民間亦因新王踐祚舉行祝典笙歌處處燈火家家極一時之盛至夜半始人聲漸靜車馬漸稀時街頭有巨屋一重門深閉一人躑躅前張目四顧舉手叩關門啟閽人納之入此何地蓋土使阿芬登居也入者爲陶米洛甫 
陶旣入行數武進一巨室室中陳設悉土耳其制阿芬登坐案前衣戎服頭纒以錦見陶至亟起立迎之操法語與陶應答阿曰君來何暮也僕延佇久矣適如君意因未入宮但恐不及日出君士但丁已將得此間消息知駐西各公使中惟君與僕未趨賀新王加冤敝政府不諒情形必加嚴譴僕其何以處之（二） 
 
 
 

Page 11

 
 
   
 
 

Page 12

 
 
   
 
