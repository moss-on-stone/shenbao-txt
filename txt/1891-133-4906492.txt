# 1891 - 133 - 4906492

 

Page 1

 
 
[第二次開印二十四史] [  圖書集成局啓]  
　　啓者本局所印二十四史紙墨精良校讐詳盡細心參酌有美畢臻是以招股之時購票者卽爭先恐後迨去冬告竣除售出股票外局中尚留書二十部現可出售每部收現洋五十六元并以購者源源而來深恐不能遍給因又續印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前己購　票自今尚未取書者請卽移玉來取以便先覩爲快也肅此布聞伏維雅鑒 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早己收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[分局遷移] [  點石齋啓]  
　　啓者本埠分局向設在二馬路横街三層樓洋房内發兌石印各種書藉歴有年矣今因修築房屋擇定四月初一日遷在四馬路横街南首仁濟醫舘對門如蒙貴客光顧請認明庶不致悞 
[論幼童受刑]  
　　孔子云少者懷之孟子曰幼吾幼以及人之幼人當幼穉固在可憐之列爲民父母者見此依依弱小雖有過失不忍加刑撫摩而噢咻之矜憐而曲舍之亦情之所宜然者然世俗日偷教養道失竟有年未成童而作鼠竊狗偷者有年僅舞勺而拆梢拐騙無所不爲者問其年尚在可宥按其罪實浮於壯夫於此而必盡法懲治固有傷夫仁慈於此而猶曲意矜全適以成其放僻官吏遇此亦實有難處者然治貴防微患宜杜漸念其幼弱不爲防閑及其壯也胆日犬行日肆患日甚罪日深而後駢而誅之是不亦罔民乎坤之初六曰履霜堅冰至夫履霜之時未見有堅冰也而堅冰之至可以預决蓋防其漸也且天下事孰不生於漸哉試以物言之富人有愛犬者飼以肉食藉以花裀日日馴擾之犬安之若素矣設一旦失其所歸爲貧兒所得非不寳愛之而投以飯粥掉頭不顧臥以草具終夜呌嘷謂是犬之性然也然漸習日久則投飯亦甘飫糠亦飽不特物己也人亦有然習膏粱者慣於膏粱習藜藿者亦廿於藜藿豈其人食性之不同哉漸習故也夫食之美惡其一端也凡爲善爲惡孰不由漸幼穉之際正其善惡開端之時倘任其放僻毫無忌憚則積而久焉又將何所底至易曰蒙以養正今童而至於爲竊賊爲棍徒是其不以正養久矣若又無以懲戒則童之壞將何自而正乃昨閱本報所載京師某姓家時辰表爲幼童所竊當塲獲住縳送吏署重責數板鮮血迸流收押數日始准其舅氏領去此眞善體養蒙之意者夫律例幼童犯罪台在未成丁之年原有援减之條蓋以幼童年未成丁知識未啓不知誤犯而遽加以重刑殊失好生之意准其援减原屬聖王仁厚之心乃今之幼童實有窺破此情而恃此以横行無忌者夫王法不外人情幼童援減以其誤犯耳若因有援减之例卽可恃以無恐而竟肆意横行是其情尚可原乎情所難原卽法所難恕重責而釋之不坐罪於家長猶爲法外之恩也然該童雖曰犯竊而僅能於昏黄之際溷入人家一肆伎倆尚屬胆之小者滬上之頑童機械百出黨類繁多較之該童其罪有過之無不及而滬上官塲未聞有如該吏目之懲之者何幸不幸之懸殊也滬上小流氓之擾事見諸報者不勝枚舉而終不見嚴辦者蓋高坐堂皇者處則深房邃完出則後擁前呼何嘗有一事爲所親見其據案判牘不過準情酌理己耳則當此等孩子到堂身材猥瑣匍匐可憐孰不動其惻隱生其慈悲以爲幼弱無知是可憫也一加官刑終身莫贖責手心數十交其親屬領回管束此後富必有感仁厚之德而革面洗心者而不知姑息之愛正以貽後日之憂彼頑童之敢於作梗亦逆料其責之止互耳當此開漸之初而不予以小懲又安望其大戒乎此等頑童大都皆䘕院中遺孽上海妓院不下數千蕃息滋生歳有所出而其父母則固注意在賢笑生涯無暇爲兒孫計欲其親族管束彼且不知教養爲何說卽或有識見稍高者使之從師識字讀書而此等蒙舘先生大伴不知爲師之道且以妓院而益輕之到館則遲散學則早爲先生者以學生之來旣遲亦不妨起身稍晏學生之去旣早更可以略自暇逸而不知其來之遲也非必其晚課蠻緊熬夜而至晏起也其去之早也非必家果有事致分心於誦讀也要不過相約嬉戲耳以故書包常有不見之時學生常有打傷之事此其實證也如是者年復一年習成若性讀書固無此宿根他業亦難於學習遊手好閒悠忽一世卽非棍徒亦屬廢物其爲害豈有盡耶夫辟以止辟刑期無也聖人名刑曰祥刑原謂懲一乃所以警百毋枉更宣毋縱也則何不於雨露之中一振雷霆之氣哉 
[都門零語]  
　　京師信云有棍匪名劉四者三次發配中途脫逃客歳十月又與旗人某甲因賭起釁扭控官廳廳官解交提署轉送刑部分司訊辦刻己由浙江司承審官按照歴次逃犯律擬以改爲充軍福建准其携眷前往○順大府署某科房書更之子某甲年甫弱冠好逞匹夫之勇窗友某乙年齒相若時時約同出外滋生事端上月十九日清晨二人乘輕車出正陽門赴觀音寺福興居早膳令車夫停車泰和店内飯畢入店乘車出迤東數武途中與某達官相遇二人堅不肯讓道兩車夫孤假虎威肆行詬詈并揮拳擊之繼復躍下執皮鞭擊達官之車夫血染糢糊頗形委頓泰和店主再三求免方得罷休初泰和店主未知達官爲誰及睨視之始識爲翰林院賈太史恐向店索人諸多不便因向二人云今遺店夥代爲執鞭送二位少爺入城留下兩車夫候待晚間無事後送返可乎二人依言而去俄而太史回宅卽遣价往中副署片送滋事爭毆之各人中副派役來店拿爾車夫到案各掌頰八十下笞臀一百五十板然後收禁班房候拘到二人一併禀詳城憲○正陽門外猪毛胡同土妓列屋而居名曰水局游其中者大抵非僕役卽龜奴潔身自好之流鮮有過而問之者亦猶上海之一洞天小東門諸處也一日有甲乙丙丁四人結伴而往勾留一晝夜　給茶資二千五百文自此卽此往彼來任意喧擾把持房闥不許他客問津龜鴇氣忿難平糾約僕役十餘人於某日黄昏時一擁而前將四人按倒於地笞至皮開肉綻鮮血淋漓復用婦人溺自頭顱淋下四人渾身濡染呌苦連天若輩復以紅蠟一條由糞門揷入笑而呼曰聞爾愛龍陽君故令爾一嘗此中滋味斯時曰人己奄奄欲死乃用木板西塊舁至某處空 
 
 

Page 2

 
 
房爲之調養不知以後如何也○正陽門外南下窪江南城隍廟每於春杪筮期賽會届時善男信女欲爲父母祈福者男則身衣赭衣項繫黑索脚鐐手銬刑具纒身於前一日赴廟掛號次日自家中出或三步一叩首或五步一叩首至城隍偶像前拈香還愿女則濃妝艷抺紅衫白裙如梨園所演刁劉氏綁赴法塲凌遲形狀或一步一拜或乘輿緩行沿途觀者品足評頭言詞穢褻而若輩卣然不以爲忤也本館按滬上向有婦女扮成罪犯跟隨會後游行者自十餘年前香山葉顧之觀察綰縣篆時嚴行禁絶此風登時歛迹迄今無有敢犯之者不料輦轂之下竟有若此澆風誰是牧民之官而可付之不聞不見耶 
[皖垣消息]  
　　昨得皖垣訪事人來信云近有不法之徒聞蕪湖鬧事遂亦揭帖通衢約期初九日申刻打毁天主教堂不準放火云云是日辰刻官憲飭兵丁數名潛往該堂門首彈壓至午後竟人如潮湧集成數千勢將發難地方文武官卽策騎馳往城守馬子臯都戎見百姓聲勢洶洶擲石如雨當獲十餘齡童子一名笞責數十板荷以大枷示衆百姓始行解散現己安謐如常 
[中丞接篆]  
　　安徽巡撫沈仲帥於初八日午後兩點鐘旌旋皖省諏吉初十日寅刻晉署卯時接印在省文武印委各員均衣冠恭集轅門伺候阿嘯山方伯嵩書農廉訪丁田生觀察均於卯時奉札各回本任彭受臣觀察亦仍回防軍支應局差次 
[花會又熾]  
　　賭愽之害盡人皆知而花會爲害尤甚厦門花會自彭軍門嚴禁後數年之久無敢再犯近則故態復萌鼓浪嶼後太武山嶼仔尾以及漳州海澄與同安毗連之處比比皆是以三十六門使人猜押如猜中一文便給以廿九文連本三十文鄉愚無知以爲一文可得三十文之利遂不顧利害趨之若鶩不知花會有三十六門之多卽使悉數遍押彼等己先佔七門之利况不能徧押耶聞浙江花會祗有三十二門閩厦竟加至三十六門亦可見匪徒之愈貪愈狠矣去冬花會尚不過十數家都在城廂内外隱僻之處今則外街沿海一帶如蟻之聚如蜂之屯每至斜日西沉小家婦大半小立門前探訊花會其心惶惶焉如秀才之望榜頃刻之間變幻百出迨至更轉譙樓露零野草若男若女若老若少則又急急出門往廟宇中求點花會甚至古木叢祠之側荒墳敗塜之旁露下棲身暗中禱夢嘗盡凄凉滋味遂有惡少年見色起意於黄昏時狙伏路隅一見香閨弱質姗姗其來蓮步娉婷芳塵暗起卽潛躡其後硬逼軟　無所不爲嗟嗟以覬覦僥倖之故遂致甘冐風露遇此狂且此中不知壞却許多名節害却許多性命言念及此殊令人髮措眦裂而不能自己也以安良除惡爲心者苟能不動聲色突出不意將開設花會之人密拿到案重懲一二或者此風爲之稍戢乎芻蕘之献敢告有司 
[漢臯解佩]  
　　四月初三日兩湖督憲張香帥親臨貢院甄别兩湖書院諸生香帥高坐至公堂監試提調爲候補府陳太守宗瀛南監院則候選訓導成廣文克襄北監院則羅田縣教諭關廣文棠也○漢陽沿江一帶居民多係經紀人家外來流寓者亦屬不少良莠不齊涇渭混雜上憲特設保甲局以司稽查日前有某甲家之昆季行偶得瘋病舉動乖謬言語無倫越日遂斃甲哀痛逾恒遂　保甲局司事將伊魂魄攝去其意蓋謂保甲局司事沿門查寫門牌時必將其家之老幼大小及傭工寓客詳細查詢且將年貌籍貫一一註在簿上故此生疑隣右亦競爲此言隨聲附和甲遂邀同隣右擁至局中聲言索還魂魄方與干休不然定將司事抵命司事知事不能了禀明局員轉禀總局請賜開首彈壓夫保甲有稽查之責詳詢姓氏開寫簿上無非爲稽查地步若謂能勾人魂魄何以别家不聞被勾甲家獨被勾去耶愚人之愚抑何可笑隣右又從而和之其可笑更甚矣○三月底張美之巷某茶館博士忽遇一女孩牽衣求救訴稱係沔陽州劉家塘人年十一歳父名泰母姓楊壻家姓李數日前隨其母氏觀劇在人叢中被拐匪誘至船上以布塞口不得聲張在船三日不給飲食抵漢後引至周姓家中時有人來品評姿首計較價值有出價四十千者周姓索錢六十千是以尚未成交頃乘諸人偶不隄防故得突出樊籠尚祈援手語畢繼之以泣博士心雖憫之而力有不逮旋爲該處地保所聞將女携至家中少頃周姓遣人說情許出青鐧二十千遂將女孩仍交周姓領去事關拐販該地保並不送官禀請安揷擅自得錢賣放律以官法不能逃罪小妮子身遭陷阱此後飄茵墮溷未知問所底止噫嘻傷哉○離漢口十五里有地名駝落口茅店數家瀕臨水次關山過客趨程不及每止宿焉有王姓者開設旅店一日突來一客年約二十餘口操荆襄語下榻三日店夥察其形迹有異於夜深人靜時薄而觀之始見廬山眞面彼其之子果丈夫而巾幗者也風聲一播傳說紛紜適有砲船停泊是處哨弁聞之立卽驅逐出境并諭王姓嗣後不得再容此等歹人事遂寢明季桑冲一流人喬扮女裝游行各處肆其污衊之技此則女扮男裝不知意欲何爲行徑雖殊　其爲左　旁門則一也惜哨弁鹵莽未窮其究竟耳○漢上房屋材料極爲脆薄雖有磚墻大都側砌平砌者極少以其外得美觀而所費不多也日前土璫某客棧院墻忽然坍倒壓斃女孩一口肚腸迸出血肉狼藉其父母哀痛不己與其哀痛於事後何若儲備於事前何以備之曰有力則平砌其墻無力則編籬笆何不可之有○有某君者江西南康人也豪於貲兼富於才曾隸某大帥麾下賛畫戎機多所裨益積功至道銜惟性喜揮霍日用起居輿馬僕從無不窮奢極欲幾欲與石崇王愷相將游宦數年遂致空諸所有賃居漢上日前忽爾逝世甚至貧無以殮此可爲豪華浪費者戒○本月以來天氣暴熱火傘當空單袷己不能御寒暑表升至八十七八度云 
[營口雜事]  
　　署環營口海關道希觀察賢己於三月廿八日馳抵營口擇於本月初一日夘時接篆因誠觀察尚未出署希觀察暫假德泰店爲行轅　此辦公○奉天將軍裕壽山軍憲定於四月初八日出轅馳往旅順口閱視砲臺順道折回營口查閱砲臺工程指授防堵事宜海蓋兩邑文武各員均至營口恭候憲旌各員先期抵營者一則吊奠誠觀察之太夫人一則叩賀希觀察署任之喜也○署海城縣金伯侣大令己於初一日履新○某洋行新造棧房有碍官道經營街大會具禀道廳兩憲刻尚未蒙批示也○山東蓬萊縣人陳香圃者向以剞劂爲生涯近來專製假票混使闓闠以售其奸日前其黨持票至合豐糧坊買米當被識破密咨大會轉飭鄉約赴陳寓所搜出假票無數遂將陳拘送海防廳署訊辦大會聯名具稟堂訊兩次尚未供認實情聞陳於前年曾造履泰號假票事發遞籍有案可稽此次復蹈前轍署廳憲王采垣刺史執法如山想不能稍從寛典也○自初一日起天氣酷熱異常雨水仍少農家者流翹盼甘霖未免望眼欲穿矣 
[海外櫻雲]  
　　日本報云冲繩縣不平士族近忽各處麕集舉動頗覺不安按不平士族有二種其一住那霸港首里係琉球舊藩臣因政府公債甚多民間餬口無資以致結黨成羣蠢蠢欲動其一常稱中國屬臣相約不計内地人民沽染日本風俗此皆久米村頑固黨中之人每年潛至中國者恒有所聞今久米村土族與舊藩臣合併爲一互訴鬱結因有隂謀不軌之形然其究竟尚莫測也○日本政府久欲令冲繩縣將風俗改移日前年同縣知事令官員衣服悉改洋裝下身穿小衣髮則不剃不結剪齊披散并以言語變遷爲要因禀請文部省派官赴内地稽查現在縣屬所設中學校師範學校漸漸隆盛計本年試騐之際兩校共有有志者百人可見島中教化易於施行而頑固黨見之則非但不快於心且時時無理取鬧云○意大利國儲君亦有來遊日本坉說聞日前有意國兵船至長崎船主拜謁長崎縣中野知事訂明儲駕來游之日據外間傳述大約在來歳之春云○日本總理大臣卽係首相事煩責重非老成宿望不足以勝任愉快自山縣伯辭職後日皇特召伊藤伯入都畀以此任伊藤伯固辭不受至陽歴本月六號松方伯始拜受總理大臣之職並兼任大藏大臣山縣伯准其免官仍以大臣例優待云○是日日皇降旨兒嵨大阪控訴院長升任大審院長北　大審院判事升任大阪控訴院長○陽歴上月二十四號長野縣屬大火日皇聞奏憫松代町外二村受災 
 
 

Page 3

 
 
量慘特與皇后共賜銀七百圓着地方官分别賑濟 
[漢上題襟]  
　　張香帥欵待俄太子極爲優渥有反人抄來席上贈詩云海西飛渡歴重灜儲位祥鍾比德城日麗晴川開綺席花明漢水迓蜺旌壯懷雄攬三洲勝嘉會歡聯兩國情從此敦盤傳盛事江天萬里喜澄清又贈希臘王子云高興來搴楚畹芳海天旌斾逺飛揚偶吟鸚鵡臨春水同醉葡萄對夜光玉樹兩邦聯肺腑瑶璍十部富縑緗漢南司馬慚衰朽多感停車問七襄 
[拜謁法員]  
　　前日新任上海縣袁海觀明府拜會各西員尚未遍及昨日下午二點二刻時復帶道署繙譯徐君蘭齋乘輿至法界會同葛蕃甫同轉拜謁法總領事華格業君華君欵以茶果略談片刻一揖興辭隨換坐轎式馬車迤北往英界拜客 
[定期放告]  
　　新任上海縣袁海觀明府於昨日懸牌定於今日放告云 
[設櫃開徵]  
　　光緒十七年分上忙錢糧經上海縣袁明府擇於本月十六日設櫃開徵云 
[押解起程]  
　　天津縣批差押解匿名揭帖案内遞解之幸明奎汪賡揚張福田辛汪氏汪芝芝等來申赴道轅投文聶觀察札飭上海縣提訊袁明府訊取供詞押候備文起解此己詳登前報者也兹悉明府於前日備文飭差並派護勇數名將汪張等乘輪起解遞回湖南原籍尚有辛明奎一名遞回杭州原籍 
[收所候訊]  
　　英廨讞員蔡太守飭差解送毆傷沈福生之吳長春至縣袁海觀明府升堂提訊據吳供稱小的今年四十二歳藉隸東臺於去年五月間來申尋親不遇旋至英界中卷街李天堂所開車寓中推東洋車餬口去年小的在寓中失去衣服一件在後查知後被同寓沈福生所竊小的因價值無幾不與理論至本年二月初二日又失去棉袄一件至次日見沈所穿棉袄確是小的之物向伊理論一時情急失手悞傷求恩明察明府得供以沈福生受傷尚未痊愈判將吳長春收所候沈到案再行訊辦 
[法界公堂瑣案]  
　　初六日威堂和尚手携洋銀一百零一元行經法大馬路德善里欲入楊吳氏家經四號華捕拘入捕房又由某包探拘楊吳氏及同居之吳陸氏到案葛同轉研詰至再均推諉不認有奸此己見諸前報者也昨晨復命捕房將威堂及兩婦帶案問威堂曰爾與楊吳氏究竟有無瓜葛如何深夜出入其家如敢隱瞞定當嚴辦威堂供稱僧人與楊吳氏素未相識是晚實未到過伊家謂爾如不往伊家如何被捕拘押供稱是晚僧人在友人趙姓處收得存洋由英界過新橋欲至四門外行至轉灣角處突遇數人將僧人扭住僧人恐洋銀遺失奔至街上高呼巡捕驀被四號捕扭送捕房同轉曰外間皆言爾素來極不規矩是晚欲上臺基經人識破機關呼捕拘住出家人宜住寺院爾竟於夜深時混闖殊屬不守清規答稱是晚僧人未帶燈籠難怪閒人疑惑謂據爾稱是晚向趙家收取存洋難道清晨不能往收必於夜間作事乎供稱僧人深夜獨行自知不是問爾旣出家何以身藏婦女首餅供稱此係僧人未出家時所購目下乏資建廟且更積欠纍纍是以帶在身旁意圖求售同轉商諸業繙譯謂人皆謂和尚上臺基本分府訊得尚無實據然深夜行走顯見不守清規遂着押候責手心一百下以搜出之洋銀一百零一元小洋二十六枚及金牙籖表墜耳環等物暫存公堂候查明此僧是否在普陀山披薙以便給方丈具領復問楊吳氏等曰爾稱前拜其爲師是否時時至爾家内答稱每逢三節師父令火工送禮來家至小婦人家中並無僧人出入旋有楊席氏者持天成木器店保單具保楊吳氏等兩婦同轉問楊席氏曰爾知楊吳氏家中共有幾人答稱有開鞋鋪之袁姓借住樓上日内袁携妾往寗波看會問爲何不邀袁之店夥到堂質訊答稱店夥不敢偕來謂爾旣來具保可在保單上註明楊吳氏等保出後不再住法租界中且袁姓來申須卽交案楊席氏唯唯遵諭而去聞和尚狎邪之處呼曰龍宮余髮種種之流斷不能得門而入今得同轉訊供懲辦想東海龍王太子自不敢作浪掀波而龍女則寂寂宮中未免龍鬚席冷矣哈哈○前報歴紀陳姓與惡鴇李魏氏卽金寳糾葛昨晨兩造同投案下葛同轉將陳銀珠押契檢出給觀問契上花押是爾親筆所簽否銀珠供稱是問爾夫將爾抵與花烟舘賣娼爾願意否供稱小婦人衣食不週是以含羞忍垢問爾目下意見如何供稱惟求大老爺恩斷最好發入善堂問爾丈夫尚在且家有小孩如何可向善堂守節答稱小孩有夫兄撫養丈夫旣令小婦人賣娼則恩義己斷矣同轉曰爾旣願入堂苦守本分府當准爾所請隨諭令李魏氏待其夫陳水發來申邀令投案訊究復謂陳曰爾乃有業之人不應至花烟館花錢致被鴇兒所控陳俯首謝過同轉叱令退去竊謂銀珠旣己中道墮入烟花其苦固己不言而喻矣若仍交鴇兒帶去勢必深陷火坑使押待本夫領回恐亦不能重見天日今得發堂留養庶幾得脫離苦海清凈以了餘生銀珠苟具有人心能不感同轉再造之恩親自買絲以繡哉○五十八號華捕禀稱前晚在小東門外巡街有江北人李渭才來稱被楊阿海所毆小的卽偕往和昌烟館獲楊突有烟館夥李玉山不問情由扭住小的以致撕破號衣今將楊李一併送案土山供稱楊與渭才在烟館中滋鬧小的喝令出門致遭誣害旋有金太祥土行主藍國春偕和昌烟館主鄭君定投案訴稱玉山並未在烟館毆人務求鑒祭肖才供稱楊借小的之扇向索不還反遭毆擊玉山出頭蠻覇竟將小的兇毆楊供稱渭才欠小的之錢向索不還反遭毆擊葛同轉諭藍鄭曰爾等設肆租界中須識租界規制烏得任夥在店内行兇隨　將三人還押俟明日質訊核辦○包探孫錦榮禀稱陳祥元持僞銀首飾冋各押店混質是以將人贓送案陳供稱物由英界友人交下小的冋在南誠信當木匠請大老爺察訪可也葛同轉飭某包探帶出緝拿羽黨○通事稱慈明和尚本業鐘表後忽出家自號半顚僧妄稱善觀氣色年來略有積儲因復股開鐘表店本年三月有製造局銅工李現才持對時表囑修此僧索洋四角後察得表己壞甚向李索加李不依以致互相口角控諸案下諭令照原價給僧今僧己將表修竣齎呈至案李投案繳上修表洋四角具領原表葛同轉問僧曰本分府觀爾光景非僧非俗斷非安分之人若欲清修不應開店僧無言以對同轉復問李曰爾等可有别情答稱小的並無别情遂着一併退去夫此僧旣自謂善觀氣色則李之氣色諒己一望而明何致貿焉輕嘗以致口角卽己之應遭訟累豈亦不能預知奈何因區區四角洋銀致向公庭屈膝耶然則其談相也直騙錢耳顚云乎哉○護城河畔某西人帶細崽馮阿榮投案由馮訴稱日前出店人李中甫約小的至浴堂洗澡暗中串令鄰家己歇細崽某甲掩入小的臥房竊去棉被兩條雪青紡綢　一條及棉衣自鳴鐘等物今查得李身穿短衫係小的失贓因之報捕拘李包探王榮培稟稱前日小的在李身畔搜出押票八張今在本租界吊在贓物七宗一併送案葛同轉問李曰爾旣與馮同事爲何竊伊之物李供稱此事非小的之意因有歇業細崽駿發令小的伴馮出外並不知伊乘虚行竊問爾旣不與駿發串合身畔之押票何來供稱押票由駿發交與小的問駿發何在供稱在賽馬塲附近同轉着押候查核隨令馮將吊到各贓當堂認領尚有駿發自己之物暫留捕房○江榮訴稱從弟阿二不務正業時來竊物流蕩不歸是以送案請辦葛同轉向阿二訊問阿二供稱小的向操玻璃業嗣後必改過自新矣同轉判令押候責手心二百下管押半月　張仁發烟館夥崔阿二訴稱謝阿二沈新發等常結伴四五人前來過癮前數日伊等正横陳一榻忽失去烟槍一支嗣經包探查知將謝沈拘押吊出押票一紙來案具領謝供稱押票由他人交與小的小的不敢行竊烟槍葛同轉問由誰人交爾供稱有名和尚及小裁縫等兩人同轉判令各責一百板押交兩人押票給失主領回自行取贖太古愼和太洋貨行夥郭和生訴稱本月初一晚十二點二刻時行中有駁船一艘載洋布三十二箱駁至浦中遇風而覆各箱順水漂流而去經救生局撈獲十五箱其餘不知去向今查悉舟子陳阿弟撈獲一箱將箱打開送往塘橋鎭是以　令地保同往拘拿吊到格子花洋布十四疋半送案請陳懲供稱小的向在老擺渡駕三 
 
 

Page 4

 
 
板船是晚三鼓時渡客至爛坭渡見有數十杉板船在彼撈貨旋有一箱流至老擺渡經小的等三四十人撈起將箱打開小的分得十四疋葛同轉謂爾一人如何分得如許之多想撈起者非止一箱陳堅執不認同轉着押候比究○包探王榮培禀稱鍾小六前曾竊取安慶輪船某客烟槍一枝送案請辦鍾供認不諱葛同轉着押候掌頰八十下○包探郁庭湘禀稱駁船户陳元貴竊取某客雇裝之杏仁一廟袋值銀三十兩左右當經小的拘獲請卽究追陳供稱杏仁由十號駁船户王阿茂等六人同竊隨令小的送入新北門遂由包探拘押葛同轉着押候拘王質核○東洋車主翁阿二訴稱小的有第九百三十二號車一輛由韓長卿賃去轉賃與錢洪元錢私將照會號衣褲售錢是以送韓錢請究韓供稱錢來賃車由七星爐小茶館主小六介紹錢供稱照會被人竊去並非小的售錢葛同轉着押候提小六訊核○包探王榮堷禀稱前晚沈阿春等數人撬開小東門外某棧墻門意圖行竊經某號巡捕拘沈解案請懲沈供稱是晚有大豐小烟舘中僑寫之福建阿浦等兩人囑小的前往挑煤及小的去時見煤棧後門己開因卽隨之入内阿浦旋將牆門撬毁正欲竊煤適有巡街捕到來將後門扃閉阿浦等見勢不妙上屋脫逃小的逃逸稍遲致被棧中人拘住高吊痛擊遍體受傷葛同轉謂爾旣受傷着送某醫院療治俟緝獲阿浦再行訊核 
[招認屍棺]  
　　同仁輔元堂來信云四月初十早晨巡船在老白渡外浦撈來男屍一具年約四十來歳身穿黑洋縀領衣藍洋布短衫米色呢夾袄米色呢小緊身白洋而　藍綿綢套褥外國襪套雲縀鞋三根頭扁辫線外國束腰帶袋内有小石兩塊小茶杯一只當經本堂殮埋義塜如有親族來堂認領可也 
[湯餅移賑]  
　　謹啓者現際青黄不接各災民待賑仍殷惟籌賑至今勢成弩末猶幸樂善不倦者多方撙節竭力周全誠足令人欽羡昨承鄞東畢春林善長惠洋二十元交來囑解災區並云幸一索得男謹備湯餅筵資移賑雖涓滴之水未足灑徧大千惟願盡人推而行之舉凡慶喜娛賓皆以廣施賓惠爲念是所厚望焉敝所祗領之餘深感仁言利漙將來三槐媲美五桂齊榮可操劵而得也亟誌之以徵福善之效上海四馬路高易籌賑所同人唐廷桂韋華國李文明等謹誌 
[仁施下逮]  
　　敝局自開設以來於今三年脫離黑海者按籍而稽己不下千餘人惟是經費支絀所賴諸善士解囊佽助而近來以災振太廣捐助者又復寥寥同人墊用頗鉅兹蒙上海關道憲聶觀棄頒給去夏至今夏共五季捐洋四十五元拜登之下敬爲黑籍中人九叩首以謝又正月廿四由汕頭吳畏盛號主吳君小蘭托黄君竹溪交來泗隆行長裕源行長發源行萬瑞堂善士各捐洋一元又收本埠雲隱館主正二三月月捐洋三元似此遐邇不遺慨分讓水倘從此得以持久則全仗此一滴楊枝甘露也合併聲明以鳴謝悃　上海平康里恒濟戒烟局司董李經馥何鏞鍾洪南謹啓 
[江督轅門]  
　　四月被三日　轅牌示中閘查稅委員黄傅　期滿遺差查有候補巡檢沈蔭章堪以接辦○初四日同知徐炳倬服滿回省 
[蘇省撫]  
　　初二日從九劉輔仁禀知奉委帮辦武陽絲捐差○初三日直隸州傅翰由淮安府會審案件回知縣劉本淇禀辭赴江寗見制憲朱江禀銷金山縣張徑運河工程差從九姚顧詒禀知奉委錫金絲捐差卽辭○初四日從九丁憲顏禀辭赴上海保甲差○初六日辦理松滬總局巡卡知府余慶檍由上海來卽辭回滬○初七日指分江蘇試用縣丞李熊飛湖南人改指江蘇候補班補用縣丞崔鴻宗河南人均由京驗看來省禀到 
 [G < 
[飛影閣第二十三號畫報告白申報舘帳房代啓]  
龍燈宜乎陸龍舟宜乎水龍燈宜乎夜龍舟宜乎日二者大有不可得兼之勢乃今春廣東珠江各畫舫束禾爲龍形遍燃香火節節相啣極其夭矯水火交映分外光明詢奇觀也准於廿三日出報此外新問六則百獸等三圖仍循曩例欲購者請向申報舘帳房及各埠申昌并賣申報人就近購閱可也此佈 
[詳述小票騙人]  
呂宋票者該國君原以濟貧民爲義舉而創號是以各國許以通行規模甚善立法秉公故主已通行中外而得彩紅票隨處可以收洋凡遇大彩人復爭先兌換若非深能取信於人曷克臻此不料近來迭有奸滑之徒垂涎漁利自印各種小票騙人名目繁多如彩上加彩票及公司票等前者此等小票英法兩租界均有私售去冬經中外　官憲察知其弊卽行拿辦懲禁在案上海一處獘絕風　奈若肇伎倆頓窮遁至長江漢口蘇杭等處出售無非爲利己損人凡中大彩彼則削骨難塡其不身如黃鶴耶如漢鎭之正義票者明登告白以呂宋票爲招徠引人之計膏售小票以圖吞查英六月呂宋票開期乃華端午日票上有中西字註明正義票自登告白五月初四開彩該票獨早一天是以明知其小票騙人耳此等票弊病百出姑略指一端以證之更有廣大祥登佈告白批拆小票而隱戤廣泰祥者查滬上並無此廣大祥之店面亦露尾　頭其騙人財耳買票者祈愼之上洋呂宋票同業公啓 
[去思碑永慈北舊治卜同人公啓]  
鳴鶴場者屬浙之寗波府慈谿縣地處鄰僻俗多澆漓縣宰耳目難周故興利除弊之政端賴塲宰光緖十年間有榮塲宰者名景號欣齋滿洲正白旗世族也下車伊始卽與民更新百廢具舉向例塲中兼理民詞鄕人偶以口角興訟書差藉以漁利一詞入輙數月不結往往事後追悔無及公確知其弊隨到隨訊隄訊隄隨結實差無從婪索原被皆受其惠灶民向有署費公則斥而不收又地方有無賴棍徒開塲聚賭鄕愚爲其所誘因此傾家蕩産廢業傷身者不可勝數公稔知其惡嚴爲示禁勸懲並行無賴皆斂迹迄今此風禁絶其實惠加民豈淺鮮哉迨十五年分水災鄕民蕩析離居嗷嗷待哺公又捐廉賑撫一方賴以安寗又值夏秋疫癘盛行公概施醫藥凡貧病無資者皆慶更生是以本年三月離任時宦囊如洗琴鶴隨行百姓遮遮攀留如失父母欲行禀留又格於成例於是爭製萬民傘德改碑以頌感德實不足表賢父母之萬一也迄今民懷舊德昕夕難忘爰乞登報以當去思之碑云爾 
[直叙情由]  
汪裕泰茶葉店東汪立正扭控胡畹青引誘其子汪子虎竊洋同嫖一案迭見申滬兩報法公堂瑣案是非曲直巳自了了乃近日養正學堂告白一則指爲店夥引誘云云則有不能已於言者矣胡畹青屢至學堂引誘子虎所談悉屬嫖經任先生惡之大書座右禁止閒談學規可謂嚴矣迨胡將子虎誘去告知立正者任先生也正大光明爲何如者初次尋見子虎胡聲言經手有欠帳洋八十餘元持勒寫字據坐索付洋五十元又付洋二十餘元始交還衣物等件取有胡等收條爲據姑念戚誼鄕親未卽送究詎胡怙過不悛唆使子虎擅取洋一百元圖章兩個而去當卽找尋有店夥云胡及陸某等子虎俱在清和坊吃酒立正赶往巳移至兆貴里矣卽欲進内查看爲妓傭所阻時同往者生平最知己老友周君月颿陳君連卿也陳君雅善西國語言文字立正面懇往報英捕房徒以父子至親未便拘拿次日經店夥在昇平樓將胡尋見意欲推卸不得巳送押捕房蒙葛同轉判限三日帮同尋找胡知事不得了始將子虎交案乃挾陳君報捕之嫌指爲同遊又誣爲冐充包　幸而明鏡在空一訊卽白陳君之誣不辨自明念胡究係讀書之人存其體面不予深究乃猶不自悔悟肆行誣罔養正學堂之告白明眼人自能默喻也胡畹青爲余戚晚知之最悉其弟兄均巳采芹惟伊不能博一衿專好遊蕩在公堂僭用五品頂戴其荒謬可見矣立正有子不肖不能敎累及訓良朋心何以安謹直叙情由佈告大衆爲諸君謝且以誌吾過也汪立正謹白 
[美國佛羅斯製貢邦補益藥水]  
專治肝勞肺癰癆瘵飲食停積胃口呆滯心悸多諸君賜顧請向上海四馬路中西大藥房大馬驚四肢酸軟身虚體弱隂損陽虧宗筋不舉氣血衰敗路晋隆洋行寳善街晋隆分行曁良濟藥房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦弱烟癮新斷精神恍五角原十二瓶價目格外公道批折另議惚傷寒症初愈軟癱以及五勞七傷等患服此皆效美國佛羅斯醫生謹啓 
 
 

Page 5

 
 
   
 
 

Page 6

 
 
 [G < 
[亨里門公司]  
本公司開在德國柏林京城專造各式鐵料如房頂 
地板鐵橋扶梯欄杆大小房門等類並可包造全座 
大屋棧房大小鐵蓬運至别埠裝成各式鐵板外鍍 
鉛錫永不生銹如有素料來圖亦可代鍍代造此外 
屋内需用之各式鐵器以及工字鐵條鐵柱等俱全 
現託上海瑞記洋行經手如蒙賜顧價必格外克已 
限期運送决不遲悞此佈英大馬路德商瑞記洋行 
謹啓 
[五月號單到　亦中]  
英六月票雙張十二元單張四開照算分條六角半批發克己紳富信購上海法馬路 
[天下無雙]  
英大馬路同德堂孫鏡湖先生究心醫藥内外重症 
一服卽愈連年時疫盛行貧病送診給藥活人甚多 
四川藩憲崧過滬上下人有疾先生一診痊好敝東素患痰喘用該堂象皮膏 
孫製陳皮半夏各一元全愈爰將診規登報門診二 
角出診一元號金四分輿金四角中户减半貧不計 
同春輪船公司 
[速來提貨]  
啓者本行平　羅輪船于昨日由東洋來申卽要往别埠各寶號裝來之貨卽速來出去勿遲爲禱此佈仁記洋行啓 
[咨照領彩]  
英五月份對號單已到各行着彩除遠處函報外餘者請速來對號兌洋乃盼此佈老廣豐新廣豐萬福來萬資來仝啓 
[聲明]  
啓者十五年分有廣順源押下木輪船用鐵機器大小十餘件當時言明卽贖至今延久刻擬鐵機器發賣以抵該欵現再將一月爲限告大順米號 
[浙杭住宅出售]  
今有元寳街胡宅住房一所内正廳二廳三廳四面 
廳鴛鴦廳座樓書齋花廳以及大花園内亭臺軒榭石橋水亭 
假山石洞花木石笋荷池一應俱全餘屋不及細載至於房式 
雅緻木料堅固無不考究如有紳商或作會舘公所住宅均各 
相宜價可從亷倘不願統買分開二三處亦可如合意者請 
至杭城大井巷胡慶餘堂藥店面議特啓 
[分條七角　鴻福來快得利]  
英六月份呂宋票出售單張六元零躉拆兌劃一公道函購立奉上海四馬路 
[日昇長召盤]  
本店在寶善街戲舘對門石庫門内石庫門内有大 
烟間及小烟舘傢伙生財裝修一切俱全如合意者 
請來面議 
[分條六角半　同得得]  
英六月大票雙張十二元單張四開照算批拆公道信購棋盤街北 
[萬興祥土棧]  
本號開設上洋大東門外如意街口自運大小洋藥 
零躉照箱批發及零剪格外公道恐未週知特此佈 
聞本主人啓 
[礶頭鮮荔枝波蘿出售]  
嶺南第一名菓精製巧手除去皮核氣味極佳每礶銀三角批發公道諸君光顧請至虹口廣益粤東店廣福安啓 
[丸散膏丹略列]  
寗神安眠丸每料二元○固精止遺丸○調經種子 
丸一元半○金龍作海丸○横痃掃毒丸○心胃氣 
痛藥一元○立止白濁丸○白帶丸○汗班藥○横 
痃掃毒膏○固精止遺膏○下疳散五角○小腸氣 
膏四角○潤顏嫩面粉○立斃臭虫藥○白帶膏三 
角○白濁膏○固齒擦牙粉二角用法另詳仿單上 
海盆湯衖廣東譚寳宦齋存心氏啓 
[九和綢莊啓]  
本號現因翻造房屋暫移本街北首朝西石庫門内交易一俟工竣仍回原處開張此佈 
[寄售新出書籍]  
玉舘鐫新一元十三經對聯大成五角四書對聯一角經史問答八角學詩捷徑一角半石室秘笈兵書五種一元六角年羹堯兵法一元六角曾公水陸行軍練兵誌一元武侯奇書六種三角洋務用軍六角海國聞見錄三角俄國風土志二角台灣生熟番紀二角三江戰事二角克復金陵記一角歴代王侯將相錦囊四角中興手札六角筆耕尺讀二角洋務尺襩二角新聞新裏新四角上海名妓圖二角百花圖二角百美圖一角中法和戰曲直記四角託上海四馬路文宜書局著易堂千頃堂代售 
[上海泰來洋行謹白]  
啓者本行經辦德國什好厰魚雷船係中外各國賞 
鑒第一利器又漫利夏厰新式後膛連珠鎗亦係靈 
捷甲於諸鎗並兼辦各國軍械機器五金雜貨一切 
齊全現有新製無烟火藥尤爲精奇因在滬開行已 
三十餘年久著誠實上年特添設天津分行以便南 
北各省官商就近採購今幷請有熟悉各種機器之 
洋匠能打圖樣代爲安置如蒙賜顧交易各價槪從 
克已此啓 
[危症挽回]  
僕賤體患遺精一症將近三年屢醫難效今變白濁時常精流腿膝酸軟立成敗症憂愁萬分偶閱告白得悉鐵路桃源坊益三堂寶號發兌神童二仙丸治遺精淋濁神效異常立兌三料未及服完痼疾痊愈貴堂實有藥到回春之决功同濟世令人不勝欽悅同病立可問津矣 
小東門内洪興帽店白　 
[電局招人]  
如有十六歳以商英文通曉質性馴良者速於每日 
兩點鐘　陳家木橋電局學堂敎習處考試英文選 
留學報數月後便可給領薪俸幸勿遲誤 
[不可不知]  
忽患白濁數月痛楚異常終難全愈友言上海盆湯衖譚寶宦齋是丸極驗往購二服價洋一元果見奇功再服全愈眞爲仙丹也金陵雨泉謝 
[誠告靈藥]  
胎前百病保胎催生一服卽效有孕備服萬無一慮功詳信單每服一元胃氣肝氣心痛胸痛白濁白帶三服卽止每服一角效難僕數上洋盆湯衖中轉角長泰　紙號兌 
[包戒洋烟吉祥參片]  
此片用中外第一良方和眞正老山人參服之芬芳 
適口而味勝芝蘭不特戒烟之神效妥速兼治咳嗽 
氣喘紅白痢疾九種胃氣三陰瘧疾等症取價又廉奏功 
甚速故得衆口交讚遐邇爭購囚不用土皮烟灰各 
種有害之品而視世之徒負虚名毫無實濟者大相懸殊 
誠戒烟之獨步無雙也大盒價洋一元中盒五角小 
盒二角半起碼一角服法細詳仿單分售湖南雙井巷德 
記漢口董家巷和中和常熟寺前街德大昌寗波江 
北岸招商局對面江陰北門外大吉祥南京鎭江通州全 
泰盛信局本埠四馬路中鴻福來大東門外德記藥 
房如蒙函購原班回件賜顧者請移陸家石橋南首巡防局 
對面便是上海同慶堂啓謹 
[得頭彩雙張六萬元　必得富　呂商豐和同發財]  
六月票雙張十二元單條六角半批發克已 
[轉做定票]  
本行開設英大馬路按月自運呂宋票呂宋烟現售 
六月大票零躉批拆並兌紅票價皆克已紳商惠顧 
函購原局回件不悞甲上海白蘭閣洋行啓 
[揚名]  
余寡妹一子十齡在燧昌棧傭工被箱壓傷腹腿欲斃請英大馬路陸基仁先生敷次回生無以爲報特此登謝姜東狗白 
[慶豐土棧批發]  
上洋打狗　自運大小洋藥照箱批發精製淸膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
[定價劃一]  
本齋向在法大馬路精造鐘表八音洋琴美國自運新式木鐘異樣賽銀小鐘時色鐘表批發另售保用二年來回修理不取工資上海燮理齋啓 
[必得]  
屢中頭二彩遠近皆知今售英六月大票雙張十二元單張四開照算分條七角承蒙賜顧認明棋盤街必得圖章便是 
[二彩誌喜]  
英五月二彩二萬四千八百零九號半張本號分條 
售出半張拆與必得彩今售英六月大票批發照市 
條頭克巳信購指棋盤街北名利成啓 
[招租]  
今有洋房一所在靜安寺愚園隔壁其中裝修俱全 
且牆上皆糊花紙如有欲開外洋酒　或中國茶社 
者請至四川路廿四號詢問可也 
[佈告假冐]  
啓者小店吉祥號之净絲黄烟上熟頂熟揀葉生切 
熟烟在上洋發售久巳遠近馳名乃有無恥之徒假 
冐本號招牌僞　賤沽而於上熟烟尤多假冐以致 
魚目混珠殊堪痛恨兹特行佈告凡諸尊光顧請嘗 
眞烟絲氣味並認眞招牌花樣人物字跡包面紙有 
水映吉祥烟三字包裏有墨印花草人物票一頁庶 
不致悞廣東十三行吉祥烟絲號謹啓 
[廣昌土棧]  
開設寶善街東首石庫門内自運大小洋藥川西各土照莊零躉批發精製淸膏每洋一兩四陳膏還灰二兩四公膏二兩八冷籠三南四熱籠四兩平頭外加遠處寄購原班寄奉初八日開張 
[中西大藥房　步蓮散]  
小脚助婦人一身之俏經不得法歪挫腕腫大而且痛此藥能使骨軟肉鬆束緊不痛　一角 
[告白]  
本行代倫敦地軋而利洋行經售鐵條鉛板竹節鋼鐵絲鐵釘等件名目衆多難以盡述價亷物美該行廠師寓在本行請各貴客速來面議可也泰隆洋行啓 
[中西大藥房　風癬除根藥]  
風熱發而爲癬異常痛癢有終身不愈者此藥淸熱潤膚殺虫理濕敷可除根價一角二角半 
[新開拆票號]  
本號自運呂宋大票批發從亷收兌紅票格外公道外埠指明投送上洋三茅閣橋北首便是原班回件三泰號啓 
 
 

Page 7

 
 
 [G < 
[廣東趙同春堂馳名蠟丸　參茸扶陽乾健丸　扶陽乾健丸]  
男子禀乾之剛女子配坤之順故乾健也乾以健行 
而施生乾道從男以健行爲貴遇有虧損則乾健不 
行則氣不壯神不足遂至腎元虚冷夢遺精滑夜溺頻多或頭暈眼花四肢疲倦步履艱 
難身體虚弱如是而欲求子也難矣本堂有祖傳秘 
製乾健丸其性補而不燥潤而不滯貫輸六脈調和五經凡五勞七傷諸虚百損先天不 
足後天虧損一切虚弱之症服之應效如神能培元 
補氣益髓壯精倘妻妾多年久而不孕者男服乾健女服坤順則陰陽合德有坎離旣濟 
之功天地同春乾坤得相生之道七十老翁無子者 
常服能多生子的確屢試屢騐誠千古第一種子良方也每丸洋一角雙料二角半小丸 
每兩二角廣東同春堂趙宗濟上海老　房對門開 
張○分設杭州大井巷鴻昌號○鎭江得利行○蘇 
州養育巷德記○無錫北門内德記發售 
[廣福林丸藥　參茸乾健丸　參茸坤]  
○乾健丸男子至寳治氣血虛弱腎元虧損陽 
事不舉眞精寒滑艱於種干及夢遺夜溺神氣惛悸 
耳鳴目眩腰膝酸軟四肢疲倦形容枯槁作事善忘 
各症○坤順婦科至寳治轿脈虧損月經不調子宫虚冷赤白帶下血崩胎滑骨蒸潮熱頭暈 
眼花面色黄瘦胎前産後等症乾健扶陽坤順補陰 
　男種子均有奇功小丸每兩二角五大丸每盒一 
元上洋老巡捕房對門 
[塘棲痧藥]  
　運售浙杭胡慶餘堂辟瘟丹 
祖傳各種捷驗痧氣靈丹久遠馳名近甚假冐猶多 
諸君細宗眞僞性命相關貴客光顧者在上洋三馬 
路東畫錦口石庫門内便是致和堂白 
[廣東杏林軒馳名蠟丸略列]  
參茸衞生丸　治男婦一切虚弱氣血不足每個二角 
半 
人參再造丸治中風中痰癱瘓偏枯等症每個二角 
半烏鷄白鳳丸治婦人眞陰虧損赤白帶下每個洋一 
角調經坤順丸治婦人經水不調難於受孕每個洋 
一角經期腹痛丸治婦人臨經腹痛服之神效每個洋一 
角小兒回春丹治小兒急驚發熱百般危症每個洋 
一角參茸乾健丸此丸能塡精補腎種子尤良每兩二角 
半龍涎戒烟丸能善除烟癮化寒痰補氣血每瓶二 
角半三鞭壯陽丸三鞭爲主治腎虧陽事不舉每兩洋二 
角金鎖固精丸治心腎不交夜夢遺精等症每兩洋 
一角赤脚大仙丸此丸能煖腎固精培元壯體每兩洋一 
角婦科白帶丸凡婦人赤白帶下均能治之每瓶二 
角半順氣化痰丸此丸能順氣化痰定喘止咳每瓶洋二 
角五淋白濁丸治五淋白濁小便剌痛等症每瓶二 
角半龍涎哮喘丸治哮睱喘咳頑痰蔽塞等症每瓶二角 
半珍珠化痔丸專治内痔之妙藥其効立見每兩洋 
二角混元搜毒丹治花柳傳染疳疔痔漏等症每瓶洋五 
角立止牙痛散凡風火寒熱牙痛搽之卽止每瓶洋 
五分治喘洋金花凡哮㗇喘咳和烟同吸卽愈每匣洋一 
角正化州橘紅專能理氣化痰調中之妙品每匣洋 
五角三鞭種子酒補老少腎虧精寒常飮更妙每瓶洋四 
角走馬胎膏治風癱半身不遂手足酸軟每觔洋二 
元廣東杏林不分設上洋抛球塲○一寄天津廣萬利 
洋貨店○一寄蕪湖全益洋貨店出售 
[管可壽首創出尿藥　肥兒八珍糕]  
有大孩八九歳或十五六歳睡中要出尿者此藥一服便止每瓶實洋六角○小兒斷乳書眉丹每瓶兩角○管製參肺露專治頗咳乾嗆久已馳名每斤三百卅六○小兒赤游丹每瓶兩角○肥兒八珍糕每斤二百八十○消食百物飯灰每服十四文○讀書明定丸每料五兩每兩二有　　　二上海南畫錦里管可　内櫃發兌 
[廣芝舘如意油]  
本舘秘傳良方揀選上藥製煉此油靈驗非常 
奥衆不同專治四時感冐傷風頭痛痧瘴霍亂及瘡疥無名腫毒諸 
般危急等症照單施用立見功效○外並有應驗鵝喉散○五 
淋搜毒丸○救危保安丹○止咳化痰丸○龍涎哮喘丸○婦 
科白帶丸○拔毒素金膏○萬病回春藥酒○各種丸散膏丹 
滋補藥酒名目繁多未能盡錄上洋棋盤街北首廣芝舘謹啓 
[上海中西大藥房]  
啓者本藥房續到各式照相鏡子鏡箱此係英國名 
家所造新式從未到過中國運動靈巧携帶輕便且 
感光尤快與尋常之鏡不同所照人物山水惟妙惟 
肖清爽無匹並售大小船牌干片紅白蛋紙裱相厚 
純軋像機器玻璃量藥號杯小試化學材料箱全副 
電鍍金銀藥水器具六百度寒暑表銀水表强水表火酒 
表牛乳表等凡影箱所用藥水器具一應俱備價均 
克巳仕商賜顧者請認牌號庶不致悮 
[第一確騐龍涎戒烟丸　龍涎戒烟丸]  
夫海内戒烟方樂林立欲求靈方實難其選或暫止 
癮終不能斷脫癮或素無病戒則反生他病戒之不 
脫服之無益其患更深焉本舘精者此患搜求醫方 
不用烟膏烟灰良藥以除烟之害若服此丹卽不忠 
吸烟無庸戒口自然癮除不寒不燥無苦無艱更覺 
身體壯健開胃精神戒絕後永無弊病倘不見信祈 
試小瓶所費有限便知靈效確非誇言欺世也大瓶 
半元小瓶洋二角半廣東鹿芝舘分設上洋老巡捕 
房對門 
[眠雲道人墨龍潤]  
中堂八六五四尺五三二元横幅同扇册繪山水花卉人物士女每件二角由四馬路文宜書局收件先潤後繪 
[始創龍涎香戒烟丸　始創龍涎香戒烟丸]  
原夫洋烟之悮人也初時吸食藉爲叙談消遣之資 
漸而流入五經日久遂成痼癮因虛受病百弊叢生於是有戒烟一法紛紛 
擬方以售於世而往往配入烟膏烟灰以爲藉此作癮乃易隨漸减食卒之 
能止癮而不能斷癮戒之不脫服之無益而爲患滋甚焉夫吃烟者吃其氣 
味而癮則能况以烟膏烟灰等物配藥服食渣滓留存勢必日積月累停 
滯胸中至於隨經發病無論弱者固傷氣質卽壯實者亦損精神無怪乎世 
之爲戒烟者旋戒旋食癮亦旋增終入於迷途而莫之悟也本齋得有家傳 
秘方絶不用烟膏烟灰以助藥之困只選上藥配製爲丸服後不思吸烟亦 
無膚戒口自然斷癮身體强健飲食勝常卽吃四再戒亦隨其便永遠無弊 
幸而遠方播傳仍恐異鄉外客採買維難特將原方開列於左務使人人週 
知以公諸世並非專爲圖利秘而不傳方内用牛黄胆星川貝陳皮以除痰玉桂洋參沉 
香木香丁香白扣仁温寒固氣北茋於术衞生丸以寧神開冐補血加蘇合丸以袪風用 
龍涎香以統除烟之積患矣每隱一錢吞丸三分每瓶價大洋五角諸君恐難戒斷卽到 
本齋包戒斷癮後謝亦無不可本齋原爲方便諸君起見並非有心圖利 
也丸之妙虛並非徒託空言若有烟膏烟灰攙入製丸皇天不祐此丸不 
獨爲戒烟之用並治一切心氣肚痛癰疽瘡瘍筋骨疼痛諸痛卽止如神 
原方正龍涎香二兩正母丁香五錢上廣木香五錢正西牛璜兩半紅 
肉洋參三兩鮮白扣仁一兩九轉胆星三兩加料衞生丸卅個天 
生於术二兩去白陳皮一兩正好沉香五錢加料蘇合丸廿個米 
炒北蓍二兩正川貝母二兩上肉桂心二兩共末蜜爲丸一分鋪 
杭州太平坊一分寄鎭江日新街文萃書局廣東邇 
遐齋分設上洋英界老巡捕房對門開張另有正龍涎香發兌 
[楊廣成土棧]  
開設英界老閘大街北香粉衖口坐西朝東石庫門 
面自運大小洋藥川碭各土照箱批發精製淸膏每 
洋兩二陳膏還灰二兩四公膏二兩六陳冷籠二兩 
八陳熱籠三兩三新冷籠三兩八新熱籠四兩二平 
頭外加格外克已特再登報以廣招徠 
[恊裕泰土棧]  
上海寶善街中市石庫門面揀選大小洋藥原箱零 
剪批發精製清膏每洋兩二陳還灰二兩四公二兩 
八冷三兩二温三兩六熱四兩平外加寄購隨班寄 
回光顧請認 
[上海屈臣氏大藥房發售]  
玫瑰白粉香水此水潤澤顔色兼除暗晦面皮 
粗魯等弊常用則令顔容光彩白如傳粉也麻瘰斑點此香水此香水能除面上發出痲瘰斑點及容色暗 
晦等弊久擦之更加光彩焉神效頏癬各藥藥水藥羔俱能除病患無論陰陽鮮 
紅雲血癬遠年頑癬坐馬等癬無不應效玫瑰水玫瑰羔水羔兩種善療隆冬手足爆拆皮膚 
乾燥口唇焦裂風雪所侵面紋粗魯等症精脫鷄眼藥水此水善除脚枕鷄眼無論年深根固 
皆能拔之凈盡步履舒伸並無趦趄之患立止牙痛藥水此藥水統治風火牙痛牙疳牙痍爛 
牙腫痛等症照包内仿單用之頃刻止痛上品花露香粉此粉擦之撲鼻經旬不散閨中用之 
助粧如萬朶鮮花隨風襲人最爲佳品以上各欵用法及價銀均有仿單詳列尙有無數藥 
料容後續登 
[呂宋票出售　杭州大井巷鴻昌]  
本號於正月間鄰店失愼驟遭回祿當在原基翻造 
洋臺門面刻已工竣照售運售呂宋票福利增彩票 
按月批發收兌紅票格外克已兼由廣東分設趙同 
春堂丸散膏丹馮了性酒發兌本號開設有年誠信 
無欺近有無恥之徒隱戤本號招牌嵌加字樣希圖 
朦混爲此登報聲明以别眞僞外埠函購原班回件 
此啓 
[八寳红靈丹　每洋一百瓶]  
本堂揀選上品珠璜琥珀雄石射片辰砂金箔精工虔製○八寶紅靈丹大瓶洋角半中瓶洋一角小瓶每洋一百瓶○神效白痧散○諸葛行軍散○射香臥龍丹大瓶洋角半小瓶洋一百瓶○射香痧氣丸每洋一百廿五瓶諸尊賜顧貨眞價亷廣東存心堂廣濟軒老鋪分設上洋棋盤街北首朝西開張 
[保險讓價]  
本行保險洋房及洋棧房貨物向歴有年蒙　諸君光顧今將保費格外公道如有貴商欲保請至本行面議可也公平洋行啓 
 
 

Page 8

 
 
 [G < 
[吳仁興綢綾印花坊]  
本坊開設上洋大東門内縣橋浜南堍西首石庫門内專印綢縐擯印各式時花精刻時樣花板出售一應俱全凡士商賜顧者請移玉趾是荷吳蘭生謹白 
[晉昌土棧批發]  
上海寶善街自運大小洋藥川西碭土零躉批發精 
製淸膏每洋一兩四陳膏還灰二兩四公膏二兩八 
冷籠三兩三熱籠三兩八平外加遠處寄購原班回 
件無悞 
[妙藥難逢]  
曾用德之氏牙痛藥不獨立刻痛止且無後患有斯 
患者請至上洋四馬路杏花樓購取每瓶五角招商 
局馬眉叔告白 
[只此一家留心假冐]  
包戒洋烟　噶草戒除者皆稱靈驗妥速四遠馳名無如假冐日多誤買服之無效反增他患賜顧者認明包中有外國醫士小像爲記庶不致誤每服錢廿一文服法另詳上洋老巡捕房南首四馬路口城濟堂啓 
[雙彩票出售　同運來]  
英六月份票雙張十二元單張四開照算條頭六角半仕蒙惠顧信指上洋抛球塲 
[白木耳寄售]  
川省新到揀選上品原莊銀耳貨眞道地如假包換 
仕商零沽批發遠埠信購請至上海二洋涇橋善樂 
里德記議價 
[源源來○萬利源　天來福]  
六月票全半張分條均照大市零躉批拆比衆公道三茅閣橋北 
[自印當貨發售　合大衣莊]  
開設上洋四馬路盤記棧對面精置四季袍褂定做時樣新衣選織編緞順繡各色俱全其價格外克已以圖久遠倘有不合包退回換 
[江海關啓]  
啓者本　現有重慶新　盤隻來往宜昌重慶通商船隻貨物征稅停泊試辨章程及重慶新關試辦章程兩種出售計價洋二角五分如需用者卽至本關資購可也光緒十七年四月十一日 
[訴明被吞闈姓銀兩啓]  
敬啓者緣梁玉屏　歲曾投武進士闈姓三條 
共本銀十元由漢鎭託唐君福三轉寄上海瑞祥號 
唐宗賢代投唐宗賢收清後卽將票根寄交唐福三 
轉交梁玉屏收執爲據榜發後檢閱謝敎單計獲彩銀二百餘元梁玉屏卽將票根寄申 
託友領彩往返數次唐宗賢一味含糊遷延月余友 
人不能再耐遂將票根轉寄回漢梁玉屏又將票根 
託唐福三寄申追取唐宗賢反唇相稽謂梁玉屏初無本銀交出云云殊不知梁玉 
屏苟無本銀仍有票根在乎顯係唐宗賢有意刁難 
希圖知騙此去冬事也今春唐宗賢來漢覓業梁玉 
屏與唐福三大興問罪之師唐宗賢理屈詞窮乃將用剩之八十餘元交出以作抵 
賴並扆懇云側室病臥床褥醫藥費去大半只餘此 
數云云吁如果屬實則天公眞有眼矣謹此佈聞 
[聲明]  
啓者本號程裕和開設上洋歴今五世計年百 
餘精選茶漆顏料貨眞價實四遠馳名道光間被周 
永昇假冐兼攙假貨比覺呈究周姓情虧奏樂伏禮 
由此本號之名益彰詎料今年有本號壞規回郤之夥假冐本號分店專以次貨肆 
行濫湊希圖利己妨人盖本號專售茶漆顏料歴百 
餘年只此一家遠近咸喻今無恥假冐漁目混珠若 
不聲明大悞主顧爲此特白光緒十年四月程裕 
和主人周卿氏謹啓 
[勸戒洋烟]  
僕吃烟將近廿載受累不堪兼有遺精之患前戒烟 
其患更甚今知上洋詹誠德堂三香戒烟膏靈騐故 
賈之用就將烟戒去申報揚名且不發病心中感激 
江灣徐老八白 
[分條六角半　必發財]  
今售英六月票雙單張照市批發公道紳　信購寄棋盤街北四馬路口老必發仝啓0 
[分條六角半　萬倍利]  
英六月份票出售雙單照市批拆公道遠處信購原班回件必定中啓 
[得利呂宋票行]  
英六月大票雙張十二元單張六元四開三元條頭六角八批拆公道代投廣東文笠闈姓票快捷無悞光顧者函寄鎭江洋關後庶不致悞 
[柏油棧啓]  
啓者大英自來火房柏油今歸於永慶里内同和泰 
號經售各海口寶號如欲賜顧請駕至小號面叙此 
盼同和泰號啓 
[京縀另剪]  
本號專售南京貢緞兼剪門巿元色斜條天青衣着 
披套馬掛等料照碼劃一興聖街京江棧對衖内莊 
交易品黄慶泰啓 
[白紙石印京陜調]  
黃金台烏盆計打龍袍五雷陣一本牧羊卷二進宫 
一本天水關文昭關一本捉曹放操一本各洋五分春燈新謎 
四角三馬路福蘭堂蠟丸號貼隔壁保安堂寄售 
[貨眞價實]  
本莊揀選原典估衣專辦時式新衣自運粗細皮貨 
定織各種綢緞克已定價劃一不二承蒙賜顧童叟 
無欺棋盤街北一祥豐衣莊 
[英六月票　通利瑜]  
本行自運呂宋票拆售單張六元分條照市收兌大小紅票格外克已賜顧者信至上海三茅閣橋南首坐西朝東上海通利瑜記啓 
[杭州芝太富票行]  
本行自運吕宋票拆售收兌紅票格外克巳彩上加 
彩票全張四元半張二元分條五角通利瑜公司票 
全張拾號　洋一元分條一號售洋一角批拆格外 
公道紅票對號兌付外埠賜顧信寄杭州回回堂上 
首石庫門内卽班回件無誤兼代印機器石印各種 
仿帖各色票欵定日不誤此啓杭州芝太富啓 
[採犀室　耑門西法鑲牙]  
啓者余自幼肄業向從西醫數十餘年今立門戶精 
理牙科專鑲全口新式機器各種托子金銀象皮新 
樣名失力老而等配就俱全如勿用托子妙在牙脚 
生出似天生無異飲食如常毫無些痛永久堅固並 
用金銀白玉粉修補蛀齒患牙痛者兼有靈效藥水 
倘○中外仕商賜顧請移玉至上海英界麥家圈北 
四馬路轉角認明招牌此啓 
[鳴謝]  
余弟兄三人皆染烟癖巳歴年久雖有田園薄産惟 
人口衆多入不敷出各懷戒烟之志今訪悉上海詹 
誠德戒烟丸寳號鎗上戒烟三香膏十分奇驗卽函 
託申莊代辦廿兩依法和入烟中燈吸僅一月零五 
天俱幸脫離苦海謹登貴報以告同病相憐者也吳 
永源永澤永洲仝拜 
[靈騐小兒回春丹　廣東普仁堂　小兒回春丹]  
小兒之病最甚驚風身熱痰升兩手抽搐雙目直視甚爲危險本堂此丸心誠保赤加功泡製揀選眞珠犀牛黃麝香梅片琥珀金箔一切通竅降痰安神定魄之品故能藥到回春扶危救急料眞價亷○每丸洋一角　廣東普仁堂分設上洋棋盤街開張 
[新到精製補肺魚肝油　大英醫院]  
補肺魚肝油專治五勞七傷與凡吐血咯血久咳肺傷哮喘氣逆勞瘵色傷以及童子成勞等症功效神速向來製法頗有腥氣難服今本行新到此油味鮮氣和易于入口其效更速大瓶二元中一元小五角賜顧諸君請認明本醫院招牌庶不致悞大英醫院主人啓 
[重刻遵生八箋]  
前明高深甫先生淸閒富貴陸地神仙著有遵生八 
箋一書自起居頤養以及日用飲食調攝藥餌評論 
書畫精刻晶玉章法辯别眞僞古帖種花養魚等類 
莫不詳備並載經驗良方製煉丹丸要訣誠遵生之 
秘笈怡精之鴻篇也每部十六本定價三元六角寄 
上海千頃堂及各書坊發售 
[新到福建蘭花]  
啓者今有福州運來各種名蘭現在敝園寄售如貴 
商賜顧者請移玉至新北門内振武臺間　易春園 
花鋪内領看可也高州素蘭建寗素蘭永安素蘭大 
葉白蘭永福素蘭易春園謹啓 
[四月十二日錢洋並匯銀票行情列左]  
新匯劃收市七錢三分一六二五 
本洋無市 
銀拆一錢二 
洋拆無市 
洋找頭七錢三分二 
錢找頭九百七十文 
市錢一百三十八千文 
卡錢一百三十七千文 
衣牌一千零二十文 
銀行電匯銀票四先令四辨士三八 
銀行現銀票四先令四辨士五八 
銀行三十天期票四先令四辨士七八 
銀行四個月期票四先令五辨士七五 
[四月十二日進口船禮拜二]  
科被麥魯輪船由東洋日本公司 
有落托又由東洋三井行 
刁加倫又由香港美最時 
南昌又由汕頭太古公司 
江永又由長江招商局 
江天又由寗波招商局 
[十三日出口船禮拜三]  
他打輪船晚往神户横濱和衆公司 
福和又晚往長江怡和行 
宜昌又下午往寗波太古公司 
高陞又下午往寗波怡和行 
寗波又晚往香港粤省禪臣行 
順和又晚往天津怡和行 
[十四日出口船禮拜四]  
福山輪船晚往香港省城怡和行 
海定又晚往天津招商局 
江天又下午往寗波招商局 
拱北又晚往天津招商局 
江永又晚往長江招商局 
昌濟木輪下午一點鐘往蘇州利濟局 
[十五日出口船禮拜五]  
萃利輪船晚往長江麥邊行 
新裕又晚往天津招商局 
永淸又晚往天津招商局 
富順又晚往香港省城招商局 
擔士又晚往香港英公司 
[十六日出口船禮拜六]  
科被麥魯輪船早十點鐘往東洋等埠日本公司 
豐順晚往天津招商局 
 
 

Page 9

 
 
[英界公堂瑣案]  
　　下海浦粤人大花園中豢虎之美國人佛蘭姆以園主積欠工資分文無着遂報美領事署控請傳追大鴻領事易孟士照會蔡太守飭差傳園主候訊園主避不到案祗令茶房某甲候訊太守諭令知照園主從速理明此己見諸前報者也事後園主　不料理佛蘭姆遂于昨日催請提追太守飭差傳到園主卓堯峯研訊之下佛蘭姆訴稱自入園迄今共被欠工洋一千四百七十三元六角向索不付且虎己連日不食飢餓堪憐因出資購牛肉喂之然日久自己且難得食烏能顧及虎飢及將情告知各股東彼此互相推諉卓供稱園中生意清寥是以積欠佛蘭姆工值目下實無洋可付曾央人調處折付八百元惟求寛限日期設法料理太守商諸易君向佛蘭姆開導佛蘭姆稱旣蒙明斷敢不遵行如能立卽付洋不妨認虧收取設或折斷之數依然延宕無期則求照數追給太守以佛蘭姆所供情理諭卓曰爾速措洋八百元給佛蘭姆具領否則仍須照數嚴追卓與司帳人某甲一再商量猶豫不决供稱惟求老公祖寛限十四天設法料理易君問此十四天内爾有何妙法卓沈思良久供　今日不能設法總須徐以圖之易君謂佛蘭姆係美國人逺涉重洋豈能久待太守諭令卓赶急措洋八百元如再躭延仍須照原數追取○包探黄四福禀稱野雞妓李阿寳因拉拽狎客拘奉大老爺發棲流女所擇良婚配所有妓寮什物封鎖屋中豈知有梁百順者貿然竟往遷移小的向之查問誑稱此妓囑伊代搬及問此妓並無其事因先帶妓至案并將梁送究妓供稱小婦人雖與梁相識然並不囑移什物梁供稱小的確與此妓相識恐其什物抛散是以代爲照料現在惟乞開恩包探又禀稱小的己將此妓之物檢點一過雇人看管矣蔡太守判令將梁笞責一百板妓仍發棲流女所什物暫存捕房俟妓從良時給還○浙江嘉善縣人吳錦榮訴稱嗣父惠州曾在虹口開設同興磚灰行並分設一行於大馬路及嗣父病故與嗣母吳李氏各管一行兹嗣母忽與陳嘉商通將窰貨悉行售去且無端尋釁毁壞生財猶不甘心揮拳毆擊以致旁觀不服代呼巡捕將助之尋釁之周仁順等拘拿吳李氏供稱錦榮是先夫惠州之侄小婦人不欲伊經理行務因伊行爲不正訓之罔悛深恐遺業蕩然故與爭執周及黄德生盛炳華同供稱錦榮與嗣母爭鬧小的等爲之解勸並不助蠻蔡太守諭令吳李氏及錦榮等靜候過堂覆訊○張仁芝訴稱日前遇虞金生於某茶肆言及欲尋生理伊允荐至機器織布局惟須先借洋銀一元旋囑預備鋪盖帶至局中將及局門令在某茶寮守候俟伊先進内并囑購買點心不料被伊竊携鋪盖而逃因之報捕拘案虞供稱小的係寗波人與張爲友涂無他語惟叩首求恩蔡太守判令笞責一百板遞解回籍鋪盖給張領去 
[鉅欵助賑]  
　　災區需款孔亟籌措勢成弩末迺蒙張昌平堂大善士俯恤時艱助規元三百四十六兩一錢零二厘由本埠鼎泰昶號交來委解順天散放肫誠濟困明大義以捨財顚沛霑恩聽頌聲之載道得斯鉅欵活人無畀洵爲饒裕者導其先路矣見善如不及其殆得昌平鄉之遺訓歟[  上海市絲業會館籌賑公所愚弟施善昌謹誌]  
 [G < 
[分設寗郡呂義泰號]  
本號自開設漢鎭以來百有餘年矣貨眞價實四遠馳名在於已卯年分設上海不惜工本精益求精茲復分設寗郡者實因無恥之徒希圖漁利將下等不堪貨色揩拭雪白冐刻本號字樣沿塗求售甚至假借招牌不顧姓名欺誑來客在識者原能誠僞立判不至受騙罔識者朱免魚目混珠被其淆惑故本號格外揀選上貨精製雲白水旱烟袋各樣銅器俱全以及鐫刻字花亦極工緻倘要另定各色亦可從心所欲定價劃一童叟無欺凡仕商賜顧者認明本號招牌庶不致悮○一在漢鎭馬王廟上首郭家巷口○一在上洋法大馬路中市○一在寗郡東渡門内日新街口本號主人特白 
[上海文瑞樓蘇州緑蔭堂出售書籍]  
重修校馬氏繹史八元三朝詞綜三元湖海詩傳二元文傳二元蔡廣輿記二元魏源詩古微三元駢體文鈔一元七十家賦五角文字蒙求四角古詩賞析三元國朝古文正的一元四角京都大板籌餉鄭工海防新章大八程全部共七本一元四角明齋小識六角袖珍足本經義述聞二元四角水道提綱一元德國兵書一元洋務用軍六角新出石榴記傳奇八角繪圖長生殿一元足本文公家禮四角重校福惠全書八角大板鄉黨圖考四角大板果老星宗五角蓬萊仙舘駢體尺牘六角俞樾尺牘二角又對聯一角槐巿聯吟試帖二角袁蘭村詞四角滬遊雜記三角半豔跡編二角香閨雜詠一角青樓尺牘一角半四書集句巧對一角半梅瘡秘錄四角良方集腋三角胎産金針二角婦嬰心法一角喉痧正的二角袖裏百中經一角 
 
 

Page 10

 
 
 [G < 
[廣東保和堂馳名蠟丸膏丹略列]  
參茸衛生丸○每丸洋二角半　　 　 
固精廣嗣丸○每兩洋二角半調經保育丸○每兩洋二角半參茸寧神丸○每丸洋一角正參茸白鳳丸○每丸洋一角正寧心補腎丸○每丸洋一角正八寶牛黄丸○每丸洋五角正淸心牛黄丸○每丸洋一角正順氣化痰丸○每瓶洋二角正龍涎哮喘丸○每瓶洋二角半人參再造丸○每丸洋二角半兒科回春丹○每丸洋一角正珠珀驚風散○每丸洋一角正八寶保嬰丹○每丸洋一角正神效㠟𪘍丸○每丸洋一角正胃氣腹痛丸○每丸洋二角正龍涎戒烟丸○每瓶洋五角正扶陽乾建丸○每兩洋二角半種子坤順丸○每兩洋二角半四鞭壯陽丸○每兩洋二角正調經毓麟丸○每丸洋二角半熊膽止痛丸○每丸洋一角正斷乳畫眉散○每瓶洋一角正婦科白帶丸○每丸洋一角正婦女閉經丸○每丸洋一角正化痰止咳丸○每丸洋一角正經期腹痛丸○每丸洋一角正立止肚痛丸○每丸洋五分正婦科調經丸○每丸洋一角正珠珀點眼藥○每瓶洋一角正立止牙痛散○每瓶洋一角正舒筋活絡丸○每丸洋一角正無價保眞丹○每兩洋一角正珠珀白濁丸○每瓶洋二角半分設在上海河南路三馬路口朝西開張 
[報恩報德]  
僕由閩至漢到申傷内下血　外感　熱　語驚人延數醫棘手棧請盆湯衖駱恩軒先生診治其時囊空蒙先生給藥調治全愈今由漢回特登報以報恩德耳馮彬謝啓 
[草聖到揚州]  
朝鮮遊士尹囷所到之處翰墨高士奔走觀迎精縑良紙左右堆積江浙兩省乃草聖得意地也今住城内東來棧與米元章遊揚聲名何如耶 
[批發另議　沙厘吉洋行]  
英六月票全張四元每條五角三萬張着四千十號寧波老允大經售上洋四馬路梅春里同德洋行經售 
[得頭彩六萬元　易中]  
今售英六月票雙張十二元單張四開照算分條六角半批拆公道信購寄棋盤街 
[眼鏡出管]  
暫減七折發售茶晶墨晶翠戒一元翠鐲三元午時茶每元十五厘金利源碼頭昌順隆 
[連月大彩　領彩買票或向别發洋行]  
本行自運發財票以來屢獲大彩疊登報章兹售英 
六月票零躉批發價照大市遠近信購原班回件酒 
資自給外埠均有分設賜顧者移玉至上洋法大馬 
路首善里朝西石庫牆門便是義泰洋行啓 
[鴻毛坭出售]  
啓者本行今有新到靑洲鴻毛坭有限公司之施門 
釘坭出售價格外公道各寶號合意者請至寫字房 
面議瑞記洋行告白 
[分條六角半　必得中]  
屢獲大彩並運售三四彩早登　報兹英六月大票雙單張四開均照大市信購立奉棋盤街北 
[分條六角半　必得來老立發]  
英六月票全半張照市外埠指明原班回件上洋三茅閣橋北首 
[常奪頭彩]  
本號批發吕宋票屢獲大彩不知凡幾遠近馳名今 
英五月票頭彩及上下附彩又由本號拆與廣豐現 
批發英六月票零躉信沽均可收兌紅票格外公道 
此佈恊安號啓 
[召租]  
今有新造江西路巿樓房九幢洋房一所又五馬路 
洋房三所内裝有自來水房租格外公道如合意者 
請至四馬路本行面議可也長利洋行啓 
[六月大票　老廣發同福來同得來呂商同發]  
雙張十二單張四開照算分條七角信購上洋棋盤街 
[英六月大票出售]  
票額設三萬號頭彩得洋六萬元雙張十二元單張 
四開照算分條七角卽華歴五月初五開彩凡蒙遠 
客函購原班回件此佈老廣豐萬福來新廣豐萬寶 
來仝啓 
[遷移减價]  
本號今因遷移緣存貨過多是以大减價碼照本八折出售定價劃一倘貴客欲購者祈速臨此佈二馬路元盛鞋帽鋪 
[泰隆洋行　經售玻璃各種器皿]  
本廠開在倫敦之白雷雪地方地軋而利洋行專造 
玻璃器具歴有年矣廠屋廣大人工衆多久已名馳 
遐邇製工精巧花樣精細現在價更從廉各種器具 
無不齊備今該行製造洋人來申寓在泰隆洋行不 
久卽要返廠貴客賜顧請至本行看樣與該厰師面 
議一切歸泰隆行經理别無可定該厰只此一家别 
無分設並請認明箱面有唛泰　囍隆頭須不致悞 
計開白玻璃片花玻璃片各種酒盃各種水盃銀光 
鏡片厚玻璃片各式燈筒各式洋燈各式洋盆各式 
洋瓶各式玻璃器具等貨上海泰隆洋行代地軋而 
利行啓 
[輪船往東洋等埠]  
啓者本行科被麥魯輪船主名哈司委而於禮拜六卽十六早十點鐘開往長崎西門舍革神户横濱等埠小包收至十五正午十二點鐘爲止搭客票出至十五下午七點鐘爲止在船買票須照定價加十分之一如各寶號欲裝貨搭客者請至本行訂定可也此佈日本公司啓 
[軍械出售]  
本行在滬運售軍械屢蒙各省官紳委辦素昭信實今又經售木輪快船第一靈便機器製造火油燈機器又有毛瑟快鎗前後膛鎗各種大炮粗細火藥各式機器大小輪舶電報物料以及千里外對談之得律風等一應俱全倘貴官紳賜顧請來敝行觀樣價值無不克已甲上海咪吔洋行啓 
[新出今古奇聞]  
是書乃東璧山房主人新輯怪奇罕聞之事層見疊 
出且無淫詞艶語雅俗共賞每部洋六角上海各書 
坊寄售法馬路西興昌里東璧山房 
 
 

Page 11

 
 
 [G < 
[上海廣東路十六號公信洋行啓]  
本行所有十四磅松鼠及魚鎗等牌斜紋布係與上 
頂棉花織成布身堅固堪用耐久眞上等貨也向承 
貴客屢顧已藉四遠馳名則交易年多一年由爲貨 
眞價實若布每疋皆有松鼠藍印面魚鎗牌者亦係 
藍色印焉貴客賜顧須認憑據庶免魚因混珠第布 
於各處大疋頭號均有發賣而總其售者只有本行 
一家 
[浙湖老紫陽觀]  
本號自分設上洋南北兩號製門市葷素茶乾甜鹹 
醬菜早蒙膾炙馳譽今增官禮各種乃藥品中之食 
品精良道地非敢射利以圖久遠貨眞價實劃一無 
欺名目繁多不及細載須閱仿單便知兹將幾種爰 
例西湖眞藕粉全眞蓮子粉健脾八珍粉肥兒八珍 
糕川貝荸薺粉消𤻇蹲噶粉透味糟青魚糟河鯉糟 
鷄子糟竹笋火腿乳腐八寳乳腐小瓶十景菜氷糖 
粉醬佛手醬桔紅菌油凡○仕商光顧者認明畫錦 
里北號法馬路南號不悞 
[大東惠通公司]  
本公司集本英金一百萬磅又公積四萬磅英國倫 
頓總董首領係怡和行愷錫其餘總董係恩利行之恩利匯豐銀行之麥格林旗昌行之 
彭末來前沙遜行之沙遜與都阿行之都阿公平行之愛未生共七位銀行往來悉歸匯 
豐滬董係旗昌行司密美最時章生招商局馬眉叔沙遜行馬士怡和行麥各利克五位 
其查勘押産者係監工陶德耳本公司設在浦灘第六號門牌備存現銀專做房産貨物 
押欵其他生意皆可按本公司章程辦理此佈光緒 
十六年四月十五日經理公司事宜陶耳薄啓 
[新到莨綢]  
今有廣東拷綢生熟云紗三缸青熟綢闊 
狹欄杆花素鈕扣紅木鏡器繡花廣邊各項雜貨俱 
全貴客賜顧請至後馬路慶安里口便是長記告白 
[棋盤街鴻運通　二彩附彩聲明]  
售出正三兩月頭彩聲明始畢今四月二彩二萬二千六百九街劉正泰參行蔡陽弄口裕泰棕行蘇州龍雲　周姓王姓各一條江陰南字營劉瑞先半張五六彩繁多不錄售六月票照市送石印殿試策必得意快有利快得彩老萬豐老湧記仝啓 
[徐紫峰牙科]  
百體賦自天闕不可補誰不云然乃西學有以人力回天者鑲牙其一法也然法創自泰西中國習而學者雖衆罕得眞傳余從學泰西呍先生處歴二十有四年盡得其法精於補牙醫牙鑲牙或一齒或全口亦可近得新法鑲牙不用托子永遠不鑲毫無痛楚與别不同筆難盡逢今開設上海後馬路廣孹公所斜對門便是 
[盈豐加彩票批發]  
本行自運新章彩上加彩票全張四元半張二元分條五角批發克已信購原班回件指明杭州大井巷鴻吉帳房購取是荷盈豐票行啓 
[一得雙標　票]  
英六月分雙張大票已到全張價洋十二元分半四開均可條頭七角紳商惠顧請認小行牌號亦須驗明回件以免冐效上洋棋盤街北口天成行謹啓 
[廣東益三堂　小腸疝氣膏葯]  
凡患疝氣腎囊腫大加瓜初起大小不等或酸痛異常各有不同履步艱難總之受累本堂祖傳秘方製此膏藥靈騐無比無論年久根深藥到病除再奇者膏藥貼上數日卽見陰囊隨日縮小一月平復如常永遠不發初起一張年久三張依法貼正穴道不可自悮每張四百八十文上洋鐵路桃源坊東二衖 
[上海屈臣氏　壯陽丸]  
此丸陰陽兼補男女均宜最能滋水壯火不損　精與燥陽取　者不同無論先天不足後天失調艱於嗣續等症俱能治之藥單内另有開明服法兹不再贅每瓶大五角小二角五上海英大馬路棋盤街中市兩家屈臣氏大藥房告白 
[珍珠化痔丸]  
痔有數種皆由風濕燥熱四氣所傷四氣者非六淫之邪乃五臟之氣擾動内發而作成也外治者如刀針掛線猛藥剖洗不惟痛苦難當且傷元氣内治者全用凉血散風逐濕潤燥温劑亦未見效反損精神痔雖感風濕燥熱而成實肝脾腎三種虚損而起欲斷其患固本爲先治標爲次此丸内藥品以舒肝扶脾固腎爲君以寛腸活血行氣爲佐調和臟腑健運陰陽使風濕燥熱四氣所成痼疾無地可容自然消化故此能治一切内外毒痔不拘遠年近日成澹成管糞前糞後膿血漂流破孔穿腸脫肛腸裂如芝如菌大便艱辛甚至痛癢異常等症無不應騐每兩洋二角五分外用消痔散薰洗每包一角上洋英大巡捕房對門廣東接元堂何均年製 
[招租]  
啓者今有製造饅頭房棧房馬房及天井一塊均要出租與人坐落虹口閔行路係從前福利公司製造饅頭之處如欲租者請至本行面議可也此布隆茂洋行啓 
[號筒戰皷出售]  
本行今新到各色大小號筒及戰皷洋笛洋簫八音琴匣手拉長方及六角風琴等一切外國樂器各色俱全其價格外從亷凡貴官紳富賜顧者請駕英大馬路第三號便是謀得利琴行 
[赤脚大仙魚鰾種子丸]  
此方係雲南大理府周姓年老無子遇異人傳授此方服至月餘自覺目明身健髮黑鬚烏久服連生七子壽至九十有七此方專治身體虛弱老少酒色過度頭眩耳鳴神昏目暗腰膝酸痛四肢無力自汗盜汗下元虛損夢遺精滑陽痿或男子精寒腎虛陽物不舉不能久堅元陽衰敗或女人血塞氣弱子宫久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上海英巡捕房對門廣東接元堂何均年監製 
[上海五彩畫印有限公司]  
啓者本公司於去冬新剏專印各種書籍法帖字畫地圖人物晝鏡并代各行號定印貨色牌子仿單圖記錢票五色陸離肖妙天然已蒙中西各行號賞鑑許可定印陸續本公司聘有中西畫師不拘何樣均能圖畫更延精練巧匠加工督印上海惟本公司特立獨行外埠恐未週知特用佈告如有前項各件定印者請函致英大馬路坭城橋本公司帳房問明卽 
班回信不悮另有出售各種外國紙料信封等件價照批發公道此佈 
[六月雙張大票　有一本萬利　五福來]  
頭彩六萬元上年由本行售出今又届期望來購取雙張十二元單張四開照算分條六角萬有利 
[廣東趙同春堂蠟丸號　每洋一百廿瓶　麝香痧氣丸]  
本堂揀選上等藥料精製正麝香痧氣丸大瓶洋一角中瓶洋五分小瓶每洋一百廿瓶○八寶紅靈丹大瓶每洋七瓶中瓶十五瓶小瓶每洋八十瓶○麝香臥龍丹時症白痧散大瓶一角中瓶五分小瓶八十瓶○諸葛行軍散靈寶如意丹大瓶一角中瓶五分○萬應午時茶每洋八匣○藿香正氣丸○太乙菩提丸○萬應保和丸俱每洋五十丸并各項蠟丸膏丹靈驗戒烟丸發兑貨眞價實廣東同春堂趙宗濟老鋪分設上海老巡捕房對門開張○分設鎭江○杭州○蘇州○無錫○江西○温州○江隂等處發售 
[用足川麝]  
暑天痧藥重在救急用藥不眞必致誤人本堂創製百十年知利害攸關心誠鍊合屢承官商函粤購取惟恐投信誤買魚目混珠故於滬杭陵蘇鎭分設五店利便就近採購今夏暑將臨本堂惟存濟世之心以副善士好施之舉另有八寳紅靈丹甘露午時茶臥龍丹塘棲痧藥正氣丸菩提丸白痧散神麴荼皆爲暑天要藥凡保身與濟世者不妨早爲購備粤東百年老鋪分設金陵蘇州杭州鎭江上洋鄭　蘭堂啓 
[新出石印繪圖說岳全傳]  
是書兵燹後惜無善本各處所售者紙劣版糊不甚醒目本坊不惜重資詳加枝讐付諸石印每回增繪圖像用潔白連史裝訂八本並加布套每部定價二元减售實洋一元欲購者向上洋棋盤街中文賢閣購取 
[治喘止咳順氣化痰丸　治喘止咳順氣化痰丸]  
夫痰之本水也則原於腎痰之動濕也則生於脾痰之結氣也則停是故於肺脾爲生痰之原肺爲儲痰之器語云治痰先治氣氣順則談除得其要矣彼凡外感六淫内傷飲食肺氣被鬱卽聚液而成痰失治則留伏經絡結成痰核或胸膈臌脹或哮喘不能眠或手足痛不能舉或筋骨引痛咳嗽心悸或痰迷心竅舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺者藥到應驗如神卽係病延日久痰漬已服務須携帶傍身不時服食自使原氣漸復客氣無權痰涎不攻而自愈此丸前在嶺南久經流傳行世用再刋佈四方俾衆咸知焉每瓶大洋三角廣東延春閣蠟丸號分設上洋棋盤街北首東向開張 
[上洋老德記藥房　瑪精魚肝油]  
物美價亷每瓶售洋八角仕商賜顧認明招牌無悞 
[新開鳴琴軒定欵器磁]  
本號從江西分設浙省今移滬上定燒落欵書畫各式磁器以便文人雅士隨時製辦現於四月初十日開張如有貴客老北門外直街定貨槪限五日取件不悞鳴琴軒主人誌 
[四月初三日漢口各茶巿行情列左]  
得和行 
仙香118祁二百廿箱四十六兩 
德隆又又一百九十二箱四十七兩 
春芽又又一百廿六箱四十四兩 
紫芽又又二百廿四箱四十四兩五 
益太又又一百九十一箱四十八兩 
仙芽又寗一百十八箱五十兩 
萃珍又又三百五十二箱五十兩 
龍芽又祁一百十八箱四十四兩 
懋懋又高二百箱四十九兩二五 
[四月初四日漢口各茶巿行情列左]  
寶順行 
寶寶118雙七百廿七箱三十兩 
瑞蘭又高二百十五箱三十六兩 
茸芽又祁一百三十二箱四十三兩 
茗芽又又一百五十一箱四十六兩 
又又又又一百五十六箱四十箱 
又又又又一百八十箱四十兩 
拔萃又高二百八十六箱四十八兩 
梅料又安二百六十箱五十一兩 
[泰和行]  
福蘭118洞二百箱四十三兩二五 
西安又桃五百五十五箱三十七兩 
[百昌行]  
怡蘭118寗三百十一箱四十八兩 
蘭馨又又一百廿四箱七十兩 
又又又寗二百廿四箱六十四兩 
[化威行]  
魁芽118祁一百四十箱四十三兩二五 
魁診又又一百箱四十二兩二五 
先春又又一百三十四箱四十四兩 
蘭馨又寗六百四十箱六十四兩 
[禮記行]  
春蘭118禮四百七十八箱十五兩 
紫英又祁一百九十箱四十一兩 
仙香又又二百零二箱　四十兩 
 
 

Page 12

 
 
[光緒十七年四月初四日京報全錄]  
　　宮門抄○上諭錄前○發抄硃批五道○湘撫張奏續獲會匪首從各犯分别定擬摺○豫撫裕奏委員接署臬司片○初四日内務府國子監侍衞處值日○瀅貝勒假滿請安○陜西鳳翔府知府熙年謝恩○山東補用道李正榮謝恩○殷如璋謝授鴻臚寺少卿恩○春慶謝充奏事官恩○陳夢麟謝授國子監司業恩○熙貝勒福中堂白桓各請假十日○關防衙門奏十八日大光明殿拜表慶王行禮○召見軍機熙年李正榮○發抄馬丕瑶奏革生陳春松京控案審擬奉硃批刑部議奏欽此○又己故道員覃逺璡請卹奉硃批單逺璡着交部照軍營立功後病故例議卹欽此○又候補同知孫慶炳兼襲雲騎尉奉　硃批該部議奏欽此○又己革同知陳右銘在監病故奉硃批該部知道欽此○楊昌濬奏請以張時熙補平逺令奉硃批吏部議奏欽此　○○頭品頂戴湖南巡撫臣張煦跪奏爲續獲禮州會匪滋事案内首從各犯分别懲辦恭摺仰祈聖鑒事竊臣前於光緒十六年九月内將拿獲灃州所屬地方滋事匪犯陳啓元等照章就地正法並派勇搜捕逸匪情形恭摺具奏奉硃批知道了着卽嚴拿逸犯廖星階等務獲懲辦以靖地方欽此欽遵督飭文武員弁認眞跴緝去後旋據帮帶振字中營留黔補用副將張德朝振字左營後哨哨官遊擊銜候補守備石起玕曁該州地方官弁陸續捕獲匪黨李衡堂魯詳美徐禹山石銅匠杜汶秀賀徂慶魯啓育彭興人李元迪李家興傅懷亭徐玉山傅道文袁世林黄豐香劉春芳袁升中談文一畢昌坤董承登袁申計楊可儒二十二名解州審訊又據管帶巡緝練勇五品軍功候補把總崔鵬舉拿獲匪首徐樹堂廖星階二名先後押解到省隨據灃州知州鄭立誠訊取李衡堂等並前獲之劉傳立覃東雲卽覃玉恒確切供詞並經臣飭委署長沙府知府趙環慶將徐樹堂廖星階詳加推鞫開具供摺由臬司覆核禀齎前來臣逐一查核據徐樹堂供原名徐樹寅湘隂縣人向在武陵縣石公橋篾匠手藝光緒十三年三月内聽從己獲正法之會匪龍老九在武陵縣屬良屋璫山内潛謀作龍老九等旋被兵勇拿獲伊逃湖北沙市一帶十五年七月回至灃州屬周家岡值廖星階等開堂放飄伊復聽糾入會改名徐樹堂與己獲正法之陳啓元等輾轉紏往邀共有三百餘人推伊爲總頭目十六年七月二十八日廖星階起意滋事約定八初四日放火搶刦新州津市令伊先回石公橋糾人前往會合伊於八月初一日起身詎人未邀齊廖星階等己在梁家坪起手將圑總杜彩珍殺死各處兵勇捕拿嚴緊伊逃至崇河縣地方被巡緝營拿獲據廖星階供灃州人光緒十三年聽從常德府人高曉峰入會充當老五伊復轉邀魯詳美等入會十六年七月二十八日因同會之馬萬伏挾圑總監生杜彩珍查知入會情由聲言報官拿辦之嫌當與馬萬伏陶汶表李衡堂徐樹堂魯詳美徐禹山及己獲正法之楊恩元陳啓元均在朝天湖公同商議將杜彩珍殺死卽便起事先搶新州津市進城刦獄再往常德府據掠並令徐樹堂赴石公橋再約四五百人前來會合接應至八月初四日夜徐樹堂尚未邀人前來伊與馬萬伏等互相糾約共得二百餘人預備划船十六隻在七里湖等處藏匿隨分携刀棍同至梁家坪杜彩珍門首馬萬伏等進内將杜彩珍拖出與杜汶秀魯啓育將其用刀砍斃伊同李衡堂等放火將杜彩珍及附近屋宇燒燬又至魯家灣粟家坪焚燒房屋七八家並搶刦衣物初六日復與陶汶表等會合共四五百人先至孟姜垸甘家灣等處放火燒燬民房二十餘家駕船前赴新州正擬放火搶掠卽有差勇前來圍捕伊與楊恩元等各執刀矛上前抗拒致傷兵差該匪黨亦被格殺三人隨各駕船逃走陳啓元等逃避不及均被拿獲初十日夜又邀集會黨至灃州城外放火意欲進城刼獄將陳啓元等救出經兵勇追捕逃散伊旋被巡緝營拿獲各等供據李衡堂魯詳美徐禹山供認先年入會各自輾轉糾人與廖星階等商議起事同至梁家坪孟姜垸等處放火燒搶並在新州隨同拒捕石銅匠卽石盛旦供認充當津市頭目與廖星階等糾邀入會同至梁家坪馬萬伏將圑總杜彩珍拖出砍斃伊亦手執鐵叉戳傷杜彩珍胸膛肚腹以後在孟姜垸等處放火伊都在場匪晨徂慶供認聽從石銅匠入會隨同廖星階等赴梁家平一帶伊得止放火並未傷人據魯啓育李元迪供認於光緒十五年三月彭興人供認於十四年三月各自聽從廖星階滋事之時該三犯均經隨行魯啓育用刀將杜彩珍砍傷李元迪在塲助勢彭興人動手放火各等供不諱核與前獲正法之陳啓元等供俱相符臣查廖星階聚衆結會因被圑總監生杜彩珍查知聲言報官拿辦輙卽起意商同馬萬伏等將杜彩珍殺斃並恣意焚掠桓敵官兵形同叛逆徐樹堂卽徐樹寅先經聽從龍老九入會謀逆經前升任撫臣卞寳第查拿未獲復敢改名入會糾人滋事實屬怙惡不悛李衡堂舊詳美徐禹山各自入豐輾轉糾人俱係匪黨渠魁石銅匠杜汶秀賀徂慶魯啓育彭興人李元迪或隨同下手傷人或縱火焚掠或在塲助勢均屬同惡相濟厥罪惟均未便久稽顯戮業經臣隨時覆核明確先後批飭查照奏定章程就地正法傳首犯事地方懸　示衆以昭炯戒其李家興傅懷亭徐玉山溥道文袁世林黄豐香劉春芳袁　中談文一覃玉恒十名堅供各自聽從徐樹堂廖星階入會並未隨同滋事畢昌坤董承登袁申計楊可儒劉傳立五名均供被廖星階等逼脅傭上服役委未入會拜盟再三環質堅洪不移正核辦間據署灃州直隸州知州裕慶申報談文一在管患病醫治不效於十七年正月十九日病故騐訊看役人等並無凌虐情弊應卽擬結查例載異姓結拜弟兄年少居首並非依齒序列聚衆至四十人以上者爲從發雲貴兩廣極邊烟瘴充軍又洋盜案内在船爲匪服役杖一百徒三年又湖南省搶竊匪徒罪應擬徒之犯毋庸解配在籍鎖帶鐵桿石墩五年又例載斷罪無止條援引他例比附定擬各等語此案該犯李家興等聽從結拜弟兄均至四十人以上並非依齒序列實屬爲從自應照例問擬除燄文一業經病故李家興傅懷亭徐玉山傳道文袁世林黄豐香劉春芳袁　中覃東雲卽覃玉恒均合依異姓結拜弟兄年少居首並非依齒序列聚衆至四十人以上者爲從發雲貴兩廣極邊烟瘴充軍例擬發雲貴兩廣極邊烟瘴充車仍以極邊足四千里爲限均於左面刺拜盟匪犯右面刺烟瘴改發各四字分别定地解配折責安置畢昌坤董承登袁申計楊可儒劉傳立均訊未入會拜盟惟與會匪熟識往來被齊傭工服役亦應比例問擬畢昌坤董承登袁申計楊可儒劉傳立均比依洋盜案内被脅在船爲匪服役例各擬杖一百徒三年並請比照湖南省搶竊等項匪徒罪應擬徒之犯毋庸解配在籍鎖帶鐵桿石墩五年例各於灃州原籍鎖帶鐵杆石墩五年限滿折責交保領回管束除仍飭地方官及營汛員弁督率差役兵勇嚴拿逸犯馬萬伏等務獲究辦以凈根株外其被焚房屋己由該州捐資撫恤不至失所現在地方一律安靜堪以上慰　聖懷所有首先拿獲匪目劉顯澤等九名及匪黨徐玉山等二名並格殺匪徒三名之帮帶振字中營留黔補用副將張德朝首先拿獲匪目楊恩元等五名並匪黨李家興一名又恊同張德朝拿獲匪目李衡堂之振字左營後哨哨官遊擊銜候補守備石起玕首先拿獲匪首徐樹堂廖星階之管帶巡緝營練勇五品軍功儘先候補把總崔鵬舉均屬著有微勞合無仰懇天恩勅部照例核給奬叙圑總監生杜彩珍因查拿會匪被戕殞命事屬因公殊堪憫惻可否勅部照例議卹出自鴻施其餘在事出力員弁勇丁由臣酌量核給外奬以示區别所有續獲灃州會匪滋事案内首要各犯分别懲辦緣由謹會同湖廣總督臣張之洞恭摺具奏伏乞皇上聖鑒訓示謹奏奉硃批該部議奏欽此○○裕寛片再接准部咨光緒十七年正月二十三日奉上諭浙江布政使着賈致恩補授長祿着補授河南按察使欽此等因當經轉行欽遵在案查新授按察使長祿到豫需時應先委員接署以便該司賈致恩交卸起程入都陛見查有開歸陳許道蔭保篤實勤明辦事認眞堪以委署臬篆所遺開歸陳許道篆務查有開封府知府吳重　才具　愼　事精詳堪以委令護理除分檄飭遵並將開封府印務飭司委員遞署外謹會同河東河道總督臣許振　合附片陳明伏乞隔鑒謹奏奉硃批吏部知道欽此 
 
