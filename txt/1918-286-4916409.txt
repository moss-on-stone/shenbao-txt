# 1918 - 286 - 4916409

 

Page 1

 
 
   
 
 

Page 2

 
 
時評 
[整軍弭盜安民（冷）]  
徐氏之新令有整軍弭盜安民之說其能奉令而有效耶 
　　蓋今之所以渴望和平者以南北之爭也然南北之爭人民之苦於戰爭者固甚苦於因戰爭故而所生之盜匪與軍士實更甚也故此令而誠有效實爲安民之一法 
　　雖然戰事不停將帥方求軍士出戰之不暇復安敢整飭其軍紀軍士方事調遣禦敵之不暇復奚暇消弭乎盜匪不去其源而僅欲塞其流如云有效我實疑之 
命令 
　　十月十六日大總統令内務總長錢能訓呈奉天署洮昌道道君金梁調省另有差委請免本職金梁准免署職此令 
又令梁鴻志給予二等大綬嘉禾章此令 
又令曹銳劉鎭華均給予二等大綬嘉禾章黄家傑陳遐齡均給予二等嘉禾章此令 
又令麟光溥佶均給予二等嘉禾章此令 
又令吳光新給予二等文虎章此令 
又令王廷楨授爲楨威將軍此令 
又令國務院印鑄局局長吳笈孫呈請辭職吳笈孫准免本職此令 
又令任命曹秉章爲國務院印鑄局局長此令 
又令任命都林布署奉天洮昌道道尹此令 
又令外交總長陸徴祥呈請任命署洮昌道道尹都林布兼署遼源交涉員應照准此令 
又令農商總長田文烈呈請任命唐宗郭爲僉事應照准此令又令陸軍總長叚芝貴呈陸軍第二十九師步兵第一百十四團第三營營長李蔭培另有差委請免本職應照准此令 
又令陸軍總長叚芝貴呈請在命吳崇貴爲陸軍第二十九師步兵第一百十四團第三營營長應照准此令 
又令徐樹錚给予一等大綬嘉禾章此令 
又令施肇基胡惟德颜惠慶顧維鈞唐在復王廣圻汪榮寳戴陳霖夏詒霆均晋給二等大綬寳光嘉禾章此令 
又令曾毓雋方樞均給予二等寳光嘉禾章此令 
又令詹天佑給予二等寳光嘉禾章此令 
又令蔣尊褘姚國楨劉符誠胡礽泰均晋给二等嘉禾章周家義雷光宇劉成志張緝光葉瑞棻張仁侃均晋给二等嘉禾章此令 
又令顔德慶晋給二等嘉禾章唐德萱晋給三等嘉禾章盧學孟晋給四等嘉禾章此令 
又令季光恩給予二等文虎章此令 
又令張祖廉晋給三等嘉禾章夏昌熾晋給四等嘉禾章此令又令水鈞韶给予三等文虎章趙世宣陳承烈管鶴吳希曾勞之常關葆麟鄭沛周善同蔡國藻錢鏞德致爾均給予四等文虎章此令 
又令駐滬葡萄牙總領事粤利維拉給予三等嘉禾章副領事薛爾登給予五等嘉禾章此令 
又令駐滬巴西正領事賚益斯給予四等嘉禾章此令 
又令駐滬日斯巴尼亞正領事伯逡西比給予四等嘉禾章副領事韋佩荇給予五等嘉禾章此令 
十月十八日大總統令任命何品璋爲海軍總司令部參謀長此令 
又令參謀總長蔭昌呈請任命杜逢時葛保炎王壽廷爲海軍總司令部參謀應照准此令 
又令參謀總長蔭昌呈海軍第一艦隊司令處參謀饒鳴鑾第二艦隊司令處參謀毛鍾才另有任有請免本職應照准此令 
又令參謀總長蔭昌呈請任命李孟斌爲海軍第一艦隊司令處參謀許鳳藻爲第二艦隊司令處參謀均照准此令 
又令内務總長錢能訓呈准兼甘肅省長張廣建咨請任命王義訓試署省會警察廳警正黄文濬試署技正均照准此令 
又令陸軍總長叚芝貴呈請任命張果年爲直隸陸軍第五混成旅步兵第一團團附穆文田爲第一營營長閻振聲爲第二營營長黄炳祥爲第三營營長張光復爲步兵第二團團附劉俊發爲第一營營長張嵩恩爲第二營營長李秀山爲第三營營長張錫琛爲騎兵營營長馬得清爲砲兵營營長石漢輔爲少校副官均照准此令 
又令駐靑島日本守備軍司令本鄉房太郎給予一等大綬嘉禾章駐靑島日本守備隊司令官向西兵庫給予三等嘉禾章此令 
又令黄開文給予一等大綬嘉禾章此令 
又令丁玨仁張景生白寳山均晉給二等大綬寳光嘉禾章齊燮元陳調元張鼎勲均晋给二等寳光嘉禾章此令 
又令張調辰晋給二等大綬寳光嘉禾章趙俊卿晉給二等寳光嘉禾章此令 
又令張仁奎朱熙楊春普黄振魁蘇謙均给予二等寳光嘉禾章此令 
又令馬國勲晉给二等寳光嘉禾章張鴻緒給予三等寳光嘉禾章此令 
又令何紹賢何炳麟均晉给二等嘉禾章此令 
又令楊敬修曾瑞祺王齊辰均给予二等嘉禾章李景曦林葆綸倪景德鄧家驊甘聨璈均给予三等嘉禾章高稔鄭季　劉貽遠均给予四等嘉禾章此令 
又令宫邦鐸吳金聲均晉给二等嘉禾章何恩溥周嵩堯劉同春黄耀卿趙瑞龍均晉給三等嘉禾章王履占晉给四等嘉禾章此令 
又令索崇仁舒厚德均给予二等嘉禾章此令 
又令王健飛張中和楊恩培均给予二等文虎章張松栢劉玉柯均給予三等文虎章孫道毅給予四等文虎章此令 
又令劉槐森給予三等嘉禾章此令 
又令馮文煜晉給四等文虎章此令 
專電 
　　北京電東海發删電令各省整飭軍紀弭盜安民張懷芝張樹元王占元俱復遵辦 
（十九日下午四鐘） 
　　北京電十六日選舉副座曹鈞在參院缺席某派認爲曹錕早己抛棄副座候補之證 
（十九日下午四鐘） 
　　北京電選副時赴津議員有僑園全體八十餘研究系三十餘討論系十餘其他二十餘人昨己返京（十九日下午四鐘） 
　　北京電和平促進會决設天津團體有交通研究討論各系人物有梁士詒梁啓超周自齊朱啓鈐聞將邀黎馮及張謇王芝祥等加入計劃網羅南北主和分子共策進行（十九日下午八鐘） 
　　北京電聞主和派擬後繼内閣總理兼交通梁士詒内務朱啓鈐農商熊希齡財政周自齊陸軍田文烈海軍蔡廷幹外交孫寳琦教育梁啓超（十九日下午六鐘） 
　　北京電參陸處奉大總統諭分飭各省嗣後請領械彈或向外洋訂購須先呈請核准不得擅向各廠領取或擅自訂約 
（十九日下午八鐘） 
　　北京電政府調王錫品旅赴陜趙督以豫匪充斥王駐鄭州未便他調請另設法（十九日下午八鐘） 
　　北京電張懷芝以湘贛等處戰事尚未收束張旅等軍勢難抽調請另調他軍援陜 
（十九日下午八鐘） 
　　北京電魯省土匪漸東竄膠濟危省防虚向曹錕商借一團曹己派虞團前往請中央火速備車運濟（十九日下午八鐘） 
　　北京電全國中校長會議擬中學添技擊科（十九日下午四鐘） 
　　北京電昨美芮使謁賀東海並述希望和平之意（十九日下午六鐘） 
　　香港電省長問題己解决李耀漢十五日至李福林司令部會晤翟汪討論之後繼於十八日宣言請翟汪代理省長職古日光就肇陽鎭守使職翟汪定期二十日履任（十九日下午二鐘） 
外電 
　　北京電官場報告謂徐世昌總統近與大員晤談時曾宣佈和平政策如下南北爭持擾攘　年致令財政窘迫逹於極點國民憔悴苦不堪言余在野時即抱願覩和平之志今旣依法就職當然不背初衷且以此爲擔負國家行政之責者之職務以期成立統一稍抒民困欲逹此目的並補救民生其要端有二（一）前敵北軍停止進取以免誤會一面極力疎通解决各種難題俾逹和平之鵠（二）籌議種種方法振興實業以增進國民幸福中國生齒日繁如謀生無道將無以自存古人云倉廪實而知禮節衣食足而知榮辱余常銘記此言云云（十八日）　　北京電中政府幽禁若干敵僑之辦法今己佈置就緒協約國人所視爲最危害之敵人亦將覊留北京敵僑己被擇定九人定於星期一日實行幽禁（十八日） 
　　廣州電伍廷芳電致唐紹儀囑其速由日本赴廣州今日李耀漢解職軍政府之罷免令今竟實行而北京政府在廣州之權力至是乃完全消滅（十八日）以上路透電 
　　北京電參戰處决計足成三師鞏固國防充實西比利亞戰備（十九日） 
　　北京電政府實行軍民分治以簡任省長人才電徴奉魯等省督軍意見（十九日） 
　　北京電錢能訓昨謁東海稱代理逾旬請速組閣東海仍囑暫代（十九日） 
　　保定電張奉督電詢曹使病狀并約赴津晤商要事 
（十九日） 
（以上中孚通訊社電） 
　　北京電　不日徐總統將發望和平統一之通電或命令其全文業己脫稿託段祺瑞修改此種文字殆可稱爲停戰命令之變裝（二十日） 
　　北京電陳光遠前日謁見總統協議解决時局問題今晚將大開宴會邀請各省督軍駐京代表歡叙竭力疏通意見 
（二十日） 
　　奉天電朝鮮總督府遞信局長望月氏因視察滿洲及中國北方通信事務抵奉天於昨晚赴長春（十九日） 
　　奉天電派往哈爾濱方面之日本奉天守備隊將於本日全體回奉因鐵路不通而淹留奉天之日本第三師團殘留兵將於二十一日全部運往北方（十九日） 
　　奉天電自奉天禁止通用吉黑兩省紙幣後日本商人所受影響甚鉅經日本領事向中國官廳交涉之結果己由奉天中國當局允諾（此二字不明）日本商人所持之紙幣得交换他項紙票（十九日） 
　　東京電中國南方政府代表章士釗之意見甚爲穏健日本朝野政客頗歡迎之（二十日） 
　　東京電據日本當道接得電報云十五日德意志聨邦會議開會己通過帝國憲法第十一條改正案此即使德國下院有參加和戰决議之權能也（二十日） 
　　以上東方通信社電 
　　東京電唐紹儀接得章士釗電由熱海赴東京（二十日）　　東京電十六日章士釗往謁原首相談及對華方針原首相言明現政府將爲中國全國民之安寗福祉取最公平之態度章氏極表滿足（二十日） 
　　東京電日本之九博士中之六博士昨夜聚會於富士見亭 
 
 
 

Page 3

 
 
交换對於講和之意見諸人意見皆同以講和時期尚遠 
　　（二十日） 
　　東京電大審院檢事總長平沼騏一郎博士及學習院長北條時敬氏等嘆日本德教之不振於臨時教育會議提出統一人心之建議案（二十日）以上共同通信社電 
戰電 
　　倫敦電英軍己佔據齊不魯日鎭比軍大本營接有消息德軍己委棄不魯日鎭（十八日） 
　　倫敦電德國公報云德軍己委棄哇斯丹土爾昆羅倍列里杜愛五鎭（十八日） 
　　倫敦電據最近確實消息英軍今日由勒加國出攻前進兩英里協約軍今距伐蘭細安萊希爾森鐵路五英里距伐蘭西安萊鎭八英里敵軍現大約擬退至自不魯塞爾越那慕爾烈末斯河右岸之陣線協約軍戰於巴爾幹者自九月十五日起至十月十二日止共俘虜九萬人獲砲八百尊今仍有奥兵兩師德兵四師之一部分戰於塞境據有責任方面消息敵軍兵力今仍有二百師之多近三月内雖於西歐陣線被俘三十萬人失砲四千尊而其西歐陣線仍未破裂敵軍今仍完固士氣亦無沮喪之象故德人仍可延長戰爭數月之久若僅就目下軍情而論敵軍實無無條件屈服之理由云（十七日）　　倫敦電海格上將今晚報稱今晨英美軍於波恩東北廣九英里之陣線進攻在陣線全部分受劇烈之抗拒雙方终日大戰不己右面英軍協同瓦斯河北面之法軍作戰越過波恩東面林木茂密之高地前進二英里佔據哇狄尼萊菲爾美 
更北之英軍佔據塞勒河陣線英軍於勒加圖南面塞勒河東岸高地得有進步左翼英軍廓清勒加圖之東部現列陣於鎭外鐵路線敵軍以七師之衆扼守此數陣地曾奮力反攻多次均負重創而退是日英軍俘虜三千餘人桑塞河南岸里斯河北岸之協約軍猛進無己故敵軍刻匆遽由列里杜愛凸隅退走英軍己入杜愛鎭（十七日） 
　　巴黎電哇斯丹之竇比士排砲爲協約軍所獲德軍且委棄不能携走之戰品甚夥北方現有巨大之礮聲想係敵軍炸毁其重排礮所致（十八日） 
　　華盛頓電凡爾登西北之美軍現完全控制夏圖夏蒂倫及扼守凡爾登東北大道之咽喉勒夏圖境之美英軍昨得進步其陣線己移至句維塞之東距里波維勒西五百碼距拉凡勒末那特東亦五百碼英比軍己佔據土爾昆比馬隊今於佛蘭得追擊敵軍志在截斷敵軍退至干特之去路礮隊前進頗速猛　不己（十八日） 
　　倫敦電塞國公報云塞軍仍在追擊敵軍己佔據亞力克齊拉資鎭及克萊細巴巴與雅斯特巴資二大山獲礮三十二尊法軍己佔據比羅特德飛機現轟擊尼虚（十七日） 
　　華盛頓電協約軍與塞軍仍由尼虚北進塞軍己佔據克魯桀伐資（十八日） 
　　亞姆斯特丹電新洛特丹郵報載稱今夜德國各報將登載公報聲明陸軍司令己使軍事計畫與謀求和平之步趨相符德國陸軍奉命非絶對被迫爲自衞起見不得毀壞村鎭 
（十七日） 
　　華盛頓電據官中宣稱威爾遜總統覆奥議和之文尚未發出（十八日） 
　　倫敦電昨晚倫敦盛傳德國業己屈服德皇業己遜位羣衆大爲興奮晚報旣出衆爭購之此時人民無非常之表示惟市政廰等機關集有多人顯待切實之宣言發表以電話詢問各報館者相繼不絶德國聨邦議會之宣佈延會與夫佛蘭得協約軍之進逼日緊皆足使人深信德國將承認威爾遜總統之條件下院休息室中亦具有期望之氣象甚至有謂政府己接德國覆威爾遜總統之公文將於晚間在下院宣佈者蓋政界確曾接有非報界傳來之一二謡言而其發源點非可等閒視之當時首相邸外交部亦殊活動各大使紛紛就商於閣員無何政府否認之公報發表人心乃爲安靜可靠各界現信德國覆文大約更將降抑其詞惟中歐諸國必將重圖修改條件目下尚不致完全屈服云（十七日） 
　　倫敦電法軍大本營路透訪員昨日電稱德國之請休戰實迫於軍事上之必要證以我軍所得之德軍公文可知也蓋德軍自七月十五日至今己在西歐陣線失其所有之砲三分之一砲隊四分之一而馬匹亦大缺加以因協約軍之總攻擊破其鐵路幹線其横線鐵路亦爲砲火所斷故其軍險地位至爲阽危通希爾森與末齊愛莢之兩幹線一旦處於協約軍砲火之下則瓦斯河與愛恩河間之德軍若猶留守必致歸路被斷（十七日） 
　　倫敦電密勒貴族語晚旗報代表謂德國人民希望黷武主義完全失敗一如協約國故協約國宜以從速摧毁黷武主義爲主要任務此唯可以完全勝利或休戰得之休戰要當使協約國軍事上之優勢因以更固及可以德國所己承認之條件告成和局米勒貴族不以希圖急變德國政體爲然對於德國新政府之現狀亦不欲施以操切舉動德國現正完全變更政體協約國利在德人維持穏固之政府吾人旣須責償於德不欲過激黨主義侵入德國云（十七日） 
　　倫敦電路透電社得悉外交部未接德國覆文或新政治發展消息土耳其致威爾遜總統之通牒向未遞至倫敦新謡言時時發生全局主要特點爲軍事現局其勝利實無可疑云 
（十七日） 
　　華盛顿電戰時實業部爲節省燃料人工資本原料等起見復以十六項物品增入減造之列内有電氣風扇保險箱瓦器鎖造屋鐵器獵槍與子彈留聲機針絲織品瓶玻璃瓶等物 
（十八日） 
公電 
　　魏瀚請南北當局納友邦忠告電北京大總統廣州軍政府鈞鑒美總統此時名滿天下各國所瞻仰來電勸告息内爭速統一將來公會中得佔應有之地位此語關係至重萬不可以尋常交際套語視之公會中吾人得有地位可將歷來所受非理委曲之事請其修正將來交涉交際得其公允千載一時之機遇不可失也吾人所爭曰中央威信曰護法曰新舊國會比之歐戰公會中可得之利益豈可同日而語伏祈大總統軍政府嘉納友邦忠告之言彼此讓步先行停單捐棄小忿共謀大計無待外人威嚇而後屈從也魏瀚叩哿 
要聞一 
[北京特别通信（冷眼）]  
　　金融界之現狀 
前者財政當道爲維持中交鈔票價格續行發售存餘之七年内國公債票四千萬元以便收回鈔票抬高價值記者曾謂政府不從根本上解决徒爲枝葉之補救於鈔票價格决難維持今則不幸而言中矣蓋今日票價不能增高之原因一由於中交京票用途甚仄從前京奉京漢津浦京綏四路除貨票外均用中交京鈔今則客票亦須搭現五成矣直隸河南山東數省從前解繳中央烟酒稅及印花等稅各欵得以中交京鈔繳納今則財政部通令數省繳納現洋矣至京師各商店之買賣均按現洋計算小本商民出納均以銅元計算於鈔票無需用之必要故用途愈少而價格愈低此爲一大原因也一由於北京現金之缺乏年來南北戰爭所需餉薪皆取現金各師開拔南下數千萬之現金皆捆載俱去據調查北京金融者言京師現金積存無多萃集中外各銀行之庫存統計不過千萬元餘則皆係紙幣夫以偌大之京師而現金僅此區區求過於供票價安得不日跌此又一大原因也 
内國公債局本月十二日開局發售七年公債以後銷數不甚踴躍聞售出僅二十餘萬元論者皆謂人民無愛國心而不知非探本之論也查北京中交兩行發行鈔票數目約計有七千餘萬元其實三分之二均係各存户之往來存欵或各銀錢號之星期存欵（此項存欵利息甚優惟各銀錢號方能存入）在市面上流動者約居三分之一大抵商店以資本流動爲目的存户以鈔票兌現爲目的均不注意於公債一方且七年公債規定長短期各半搭售長期者二十年後方能還本雖以五一折之鈔票購買將來十成現金之公債獲利雖優终不敵其投機之心人民苟有中交京鈔願買三四年分决不往購七年者可斷言也當軸者不明實際上之狀况僅憑意想上之推測庸有清乎 
中交京鈔自停止兌現後中央銀行發行之兌换劵等於商品價格之漲落悉由各銀錢號從中把持中交兩行反聽其指揮此亦絶無僅有之現象也近因新總統就職内國公債局繼續發售七年公債專收中交京鈔各機關官吏乘此絶妙機會紛紛向證劵交易所預購鈔票以期從中獲利賣空賣空幾同賭博各機關作此投機事業者以某某兩部爲最日夕向交易所探詢行市無異市儈近日鈔票價格愈跌愈低將至五一從事此業者無不憂心如焚噫身爲官吏與民爭利母怪乎票價之低落兌現之無希望也 
[今後南北妥協問題之觀察]  
　　自十六日副座選舉不成以後此項問題現己完全擱置王揖唐等亦深知時局前途固非和平不可然對梁周朱等極爲憤懣其機關報己大肆攻擊昨載有異哉所謂和平促進會者一篇斥促進會爲破壞北洋圑體現主和一派確仍積極進行惟仍以新國會爲根據從中覓和平之路而調停和戰兩派者則相勸祇可以副座問題爲範圍不宜因此再生枝節今後兩方之作戰至可注意也 
據順天時報云中央政局因徐東海之出山叚合肥馮河間之下野遽爾一變於是前此南行出席於廣東國會之議員至近數日間均三五成羣結隊來京者亦復不少陳光遠昨日來京今晨九鐘即當晋謁東海研究和議之辦法而西南軍政府亦擬派冷雨秋赴南京協商南北調停事宜惟冷氏非能完全代表軍政府然亦决非以冷氏個人之資格也曹錕張懷芝等將吳佩孚所發催中央速行公布停戰命令之電報轉呈府院現下主戰派之計劃己歸失敗妥協之氣運漸將成熟但妥協派方面此時心中之條件果爲如何是誠妥協成立與否之關鍵也兹綜合日來所得情報預想北方派之條件則大約如左約法問題此問題當容納南方派之主張完全恢復舊約法國會問題此問題將提出一種條件即將南北兩國會同時解散再根據舊約法所定選舉法舉行總選舉組織正式國會第此種條件之命意不外乎使北方現有之國會不負違法之名義而己假令目北方現有之國會爲違法則該國會所選出之徐總統因株連所及亦不免爲非法之總統耳故欲免違法之名義者僅不過欲將此累勿株及於徐氏而己副座問題副總統當由南方人物中推選湖南問題此問題當先與陸榮廷氏商議凡督軍省長均任命湖南人充之四川問題此問題當先與唐繼堯氏商議决定一切處置方法 
京報云副總統問題擱淺而後交通系一派鼓吹和平與研究系討論系及無所屬之贊成緩舉副座者携手組織和平促進會冀合多數人之心理得一般國民之同情以逹其政治上所抱之目的昨日所得消息知交通系等力向促進和平進行而外安福派亦並不堅持夙昔主戰之方針將宣布同爲主張和平之宗旨但運動和平之方法當與交通系方面不同其徑路聞該派前日開會己决定方針惟今後困難之處亦有數點（一）兩派非理論上主義之衝突乃事實上利害之衝突（二）除眞正主張和平者外（如無所屬者）難免各以和平兩字爲逹政治上目的之一種手段也 
益世報云某外人方面消息據政府某要人所談謂南北時局自東海就任後己漸有和平之傾向如從前固執主戰之倪嗣冲目下己有軟化之勢又如力主討南之張作霖因利害關係其態度己不如前者之强硬其依然强硬不變者惟徐樹錚一人而己然徐樹錚處於東海之下亦難固執自己之主張刻己表示不反對平和之意如果即以徐東海爲中心由和平促進會及和平協進會之旋幹副總統由南方選出或可得一時之妥协惟北方派雖有運動和平者奈多係以擴張自己之勢力爲目的果眞渴想永久和平者否尚難遽斷至於南方亦多分軍人政黨兩派如陸榮廷如岑春煊意見亦不見一致又如唐繼堯亟欲置雲貴川三省於自己勢力範圍之下岌岌圖謀不遺餘力實力派與理論派竟至無融和之時若副總統問題果舉南方之一人其他勢力者對之必深兹不悅結局因政權之爭奪將重作爭亂之機關自目下之形勢觀之南北之議和統一或可幸成一時但不出半年之後逆料其必至復行决裂也 
又據共同通信社云自下盛傳美國公使有提議調停南北之說更據探聞英國公使亦有斯意蓋從前在華之英美協會及萬國委員便屢次策劃調停南北之件兹值美公使之回任在時局之趨勢似己作成調停之機會其實行之期諒亦不遠矣又關於調停南北問題據一部外人之觀測咸謂南北不過僅只妥協而己仍不能見南北完全統一也 
[歐戰特約通信（十三）]  
　　德國之矛盾說戰爭者德國之實業也 
吾人己於上篇詳論德國商人在和平時代如何經營商業而使政府在戰爭時得佔種種優勝之法如何膨脹德國之國力製造新式武器俾德國至一定限度無可發展時而得恃武力向外發展之法由上述之結果乃發生一種不可避免之事實其事維何即德國之野心欲使全球各國隸屬於强大之德國是己德國欲握全球各國最上權之决心無論世界何種民族均無敢抱此奢望德國竟毅然出此而莫敢誰何者實因具有卓絶之勢力故而此卓絶之勢力即組成德國式文化之要素也 
吾人於詳論德國式文化在此次大戰中活動之先當回溯德國之歷史何以前之普魯士今之德國能於數載之中初則奴視德國繼則稱雄全歐終且釀成此次大戰冀逹其統治全球之野心耶今者此類妄想己成泡影種種事蹟將陳諸歷史博物院以供後人參考而爲野心國之紀念品也 
自一八六四年之役而迄今兹大戰前之普魯士今之德國所操之戰術略同其唯一手叚厥爲猜忌鄰邦仇視盟國利用間諜傳播亂萌而己 
　　普魯士之奴視德國在此第一期中戰事凡兩見（一）一八六四年之役普魯士奪斯溪爾司惠克哈爾斯登洛恩堡三采地於丹麥之手是爲普魯士膨脹國勢衒耀武力之初步（二）一八六六年之役普魯士驅奥國於日耳曼同盟之外攘奪其位置 
一八六四年爭奪采地之役爲俾斯麥外交術之見端普魯士覬觎丹麥之采地乃聨合奥國威迫丹麥其時俾斯麥僅有奥普軍九萬人初則恫嚇奥國聲稱奥國若不贊同瓜分侵得土地之計劃者普魯士將與義大利同盟普魯士在此役中攘得洛恩堡斯溪爾司惠克及基爾港而以哈爾斯登采地讓諸奥國然不久復據爲己有是爲加斯登條約之由來亦即俾斯麥第一次之獲勝也英國政府曾評之曰普奥協約所根據者暴力耳併吞主義耳 
一八六六年薩特華之役距離加斯登條約之成立尚未及一載俾斯麥乃藉辭與奥國宣戰俾氏之决欲戰奥遠在十年以前當一八五三年俾氏筆記有云（兩雄不並立必挫其一）俾氏第一步之計劃在煽動他國仇奥使之孤立其後旣取得拿破崙三世承認中立之宣告復於一八六六年四月與義大利訂立同盟三月之條約俾氏佈置旣畢乃藉辭奥國政府治理哈爾斯登有碍善粤之利益突於六月八日遣普軍一圑侵入采地是爲此役之由來七月三日奥軍在薩特華大敗戰事告終奥軍完全屈服一八六六年八月二十五日泊拉克條約成立奥皇佛朗沙若瑟退出日耳曼同盟自是而後普魯士乃握德國之覇權得自由播其文化於日耳曼民族矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府對於歐戰變化之應付]  
　　政府昨接駐英公使施肇基來電謂德奥土乞和雖己正式聲明但英政府刻下尚未表示態度蓋鑒於德人之多詐其媾和之請求是否出於誠意抑或爲緩兵之計因未得充分之憑證故尚在考慮之中惟悉英政府刻己密派高等軍事探員多人分途調查德國朝野眞確意旨必得回報方可决定可否提出答覆云云政府披閱該電之後意極重視己封交參戰處會同外交部閱看 
據公府消息東海對於歐戰將和極爲注意昨特將關於駐外各使曁赴法觀戰員唐在禮等來電一齊檢交秘書廳彚齊定於下星期二在府召集外交人員及本府中外顧問討論一切又聞當局對此問題業己迭次秘密研究大致决定與美國取一致行動蓋我與美國形勢相同日内即將致電駐美顧少川隨時報告一切情形 
[使團抗議金劵條例之現况]  
　　英美法俄四公使聨同反對金劵條例己誌前報兹聞日本使館以未得該國政府訓令並未加入又比國公使亦提出同樣之抗議現在外交部己將各使抗議公文咨送財政部核覆矣 
據京報云金劵條例發布以來銀團先加以抗議公使團亦曾有抗議提出最近又有公使團中之英法俄等各爲第二次抗議之說兹從某外人方面探得經過情形略記如下前次各國抗議之要點以不明該條例之作用何在且疑爲侵害四國團幣制借欵之利權財部對於此點予以簡單之答覆其答覆書中附以幣制之計畫並不侵害銀圑借欵之權利答覆以後各使乃有答覆之答覆内容要點凡三（一）對於幣制計畫書逐條加以批評（二）聲明幣制契約於十月十四期限己滿須再延期俟銀團中人直接到財部面議（三）中國旣認爲並不侵害四國銀團借欵權利對於不侵害權利一言表示滿意上之答覆亦極渾括而簡單未提及金劵條例各通信社中乃多有公使團己滿意於金劵條例之記載至關於幣制契約延期再議一節前在梁啓超王克敏長財政時己曾數次行之每次延期皆爲五六個月此番以東方滙理銀行代表未到故至今未與財部面議展限之期 
最近提出抗議仍言前次所謂滿意者並未明言對於金劵條例滿意故再有抗議之舉云 
[京華短簡]  
　　府院日内將開一聨席會議其最要者（一）財政與外交關係（二）對待敵僑問題（三）追認宣戰案問題（四）收束軍隊問題昨己令外交陸軍及參戰督辦處等彚集材料以便研究 
教導團訓練督辦靳翼靑對於訓練兵士力謀積極進行近與陳玉辰曲偉卿提議謂此種參戰軍之初步固擬編制四師然國防緊要將來必須擴充至八萬人聞俟段督辦召集會議（有日内舉行之說）時即可提出正式討論 
政府近因請欵之電紛至沓來亟籌應付昨日參陸處特將嗣後撥欵辦法議定四項（一）凡請雙餉以及要求不搭紙票者概行拒絶（一）特别軍費暫行停止（一）積欠各欵容俟寛籌陸續撥給（一）無論戰區防區均改發放普通軍費公府秘書吳笈蓀昨日下午赴津一說係赴津料理東海私事一說係奉東海命赴津與某某兩要人接洽時局 
贛南形勢吃緊政府日前挺派現駐瀏陽之第十一師開往贛南當己分電張湘督與李師長奎元昨聞李師長覆電謂贛南道路崎嶇軍行不易誠恐開拔需時致誤戎機懇派他項軍隊就近援助以免貽誤 
參戰處昨曾分電孟吉督鮑黑督林代將張焕相陶祥貴高士儐么培珍等加急密電各一件内容大致謂各國聨軍今己開至海蘭泡擊敵惟黑河北岸俄激黨及德奥俘虜聲勢浩大我國軍隊應否越界攻敵統限一星期詳細電覆 
近來山東匪患此剿彼竄爲害地方日益劇烈非先從清鄉入手萬無肅清之日因是山東張代督擬訂清鄉辦法十餘條電呈政府請爲備案並請援照閩省成例添設督辦一缺用專責成聞昨己提交閣議 
交通部爲維持鐵路車務便利行旅起見特請陸軍部通飭各省軍隊以後如遇軍隊開差調防須乘火車者務應遵照部定章程不得迫令擅行用維路政自來水營業取締條例日前國務院曾飭交財政農商兩部核議具覆兹聞財政部與農商部會同討論業己議决十五日由財政農商兩部會呈總統請示頒行大約此項條例日内經過國務會議後即可頒布 
[安福部亦將改組政黨]  
　　與和平促進會對壘 
據民福報云某黨主張速選經過兩度失敗頗有風雨飄摇之勢昨日選舉會散會後即在太平湖召集會議有人主張另改政黨以免他派之嫉視贊成此議者甚衆昨日早晨又召集重要分子密議皆認爲應改政黨使其旗幟鮮明聞某領袖之意擬仍恢復統一黨之名而殿以協進會之字樣聞其命名之義殆因交通系旣有和平促進會之組織昌言主和其政見己與該派立於對抗地位故宜標明統一之義與之對壘蓋和平二字實爲主和之義而統一大局非武力解决不可故用統一兩字則包含主戰之義在其中矣聞昨晚該派又發出通告定於今日（十八日）上午十時在本部開談話會解决此項問題及維持該派目前之辦法 
[美公使之中國時局談]  
　　與日報記者譚話 
美國駐華　恩施公使近日自本國來華道出日本日報記者叩其政見芮氏談話揭載大阪每日新聞其大略如下芮公使之言曰余去北京三閱月矣此三月中中國政局變化若何尚未能詳近聞南方政府向列國要求承認余抵北京任所當接其文何以答之不能預定方今中國有力者咸謀調和南北揆之中國國情誠當如此中國人於殖産興業備極勤勉於政治則多淡然置之故紛擾至今然物極必反會當有自覺時耳或謂美國有大欲於西伯利亞云云須和美國所欲在拯糜亂之俄國俾自樹立完全自由美政府初無絲毫侵略土地之心歐戰終結後我大總統威爾遜將執世界牛耳世人每有謂威氏理想失之過高者以余觀之極平實近理余此次回任即當體威氏之旨威氏之旨維何即不令强者壓迫弱者蓋反背人道之行爲非我大總統威氏所贊許者也余於日本寺内内閣對華政策之是非無評騭之自由又乏批評智識然近聞余友原君組閣甚符民望則今後對中華政策當爲世界列邦所注視百遍宣言不若一度實行余將拭目俟之余去中華三匝月各新聞多報余不復返任余非不滿意而去余固有事請假歸國者今兹再來余所喜也惟余希望借欵中國專用之於改良鐵道及有益國家諸事倘以借欵用於他道旣非中國之福亦非債權國之利聞近來日本對於中華借欵以其目的不合而拒絶之者不一而足是可爲兩國慶幸也按美使譚話己略見前報東京通信此則較詳故仍採取之 
[崴埠海陸軍之新調查]  
　　據海參崴消息海參崴本港泊有我國海容軍艦一艘載海軍目兵三百四十名置砲十八尊英國軍艦一艘載海軍五百名置砲十八尊日本軍艦二艘一名石見載海軍三百五十名一名肥前載海軍四百餘名美國軍艦一艘載海軍五百名法國軍艦一艘載海軍三百名砲數均不詳以上各　海軍現在俱未登岸至各國陸軍之駐崴及由崴他往者以日本爲最多除先己運赴雙城子四巴士等站者不計外最近於九月二日自長崎由輪船運來陸軍一千餘名機關砲四尊輜重車十八輛次日又由輪船運到一千餘名機關砲六尊輜重車二十三輛七日又由輪運到三千餘名内馬步砲工輜各隊俱備計自九月初起己共運來陸軍六千名左右歸大谷大將統率指揮到崴後陸續運在雙城子驛馬等站者約四千名其餘留駐崴埠西南山東坻子後山等處目前崴埠各市街均派有日兵晝夜巡查其電報郵政車站等處并設有日軍衛兵措置極爲完密我國陸軍於八月三十日抵崴計步兵一連連長王洪英該軍風紀整齊惟服裝略奮現駐崴埠西南山外有騎兵砲兵機關工程輜重各一連均留駐雙城子該軍隊爲北京第九師三十三圑步一二營陸軍團長爲宋焕章於九月二日曾來崴一次四日仍返雙城子英國陸軍抵崴者一千餘名内砲隊百名携有大砲二尊抵崴後僅留數名守衞英領事館餘均開赴雙城子一帶美國陸軍抵崴者二千名内馬隊百名大砲二尊留五百名駐崴埠中國街餘均開赴雙城子法軍陸軍二千名（内安南兵居多）亦均開赴雙城子一帶又八月二十四日日軍由俾境四巴士站運來陣亡目兵等八百餘名均用崴袋裝裏據云係在四巴士驛馬等站助克軍與過激派戰鬭傷亡時英法美軍隊亦多共同作戰至軍需一項各國多隨軍隊運備日本於九月四日由靑島運到軍需英國則由香港運到白麵四萬袋僑崴華商會近亦由上海運到白麵兩萬袋故崴埠現在麵價己較二十日前低落一半霍爾瓦特前次來崴國民會人員多數反對復因擬將各機關人員更動故亦相率抗命遂於八月二十三日仍返四站據聞日本復擬調兵兩萬來崴美亦將爲相等之設施又源杵河一帶駐有俄軍二百名均係俄籍韓人隊官爲米海地方尚稱平靜 
[紀十七日國務例會]  
十七日星期四爲國務例會之期各國務員除段陸軍請假外其餘均赴徐邸賀壽故上午未及開議直至正午十二點二十分左右閣員始陸續到院齊集會議廳旋即開議本日議程較重之案如下（一）海參崴宋隊長焕章電告中東鐵路工人養給費日本己出欵約一百萬我國在該路有主權一半應如何辦理之處請即指示案議决交外交財政兩部核覆（一）府院遷移經核定三萬元案議决通過（一）取締報館條例案法制局提出内容分十餘條内附通信社討論結果並無修改即行通過今明日即可公布此外參陸處交來軍事要電傳觀討論後决定先呈東海披閱指示辦法又軍費問題討論結果分兩層辦理首要者於本月二十日以前儘量撥發次要者先行暫擱從速設法撥給尚有普通案一二件其中有己决者有未議及者下午二點餘鐘即行散會 
[全國中校長會議續誌]  
　　昨日（十八日）上午九時中學校校長會議繼續開會首由福建浙江報告各該省中學校狀况報告畢開議教育總長交議之第七諮詢案原文係中學校應如何注意管理訓練養成學生爲社會中堅人物案各會員對於中堅人物四字議論頗多討論及一時半之久由主席宣告休息十分鐘重復入席接續討論终由主席指定審查員七人審查復議陸規亮所提議之專門學校及大學預科招生時應免用外國文考試科學并將招生程度預行宣布案大多數贊成亦由主席指定審查員七人而散 
此次全國中學校長會議山東省立第二中學校長郭葆珍第三中學校長張道鏞第六中學校長叢漣珠第七中學校長孔令燦等提出擬請全國中學一律添學中華新武術案其提議案云各國教育未有不首重體育者亦未有不發展其本國之特長以尊重國技者如英有英式體操美有美式體操法有法式體操德有德式體操瑞典有瑞典式體操可爲證明我國以武立國固有流傳之武術未始不可稱爲中華式體操但各校普通體操向皆沿用外國操法行之有年利益殊鮮而本國固有之國技日漸澌滅推原其故皆由於我國武術向無課本因而練習諸多困難近查山東濟南馬鎭守使竭二十餘年心力本其夙所學習及廣招精習武術各專家裒集衆長分門别類繪圖列說編成武術四科課本曾經教育部審定認爲各校參考用書葆珍等以此項課本旣爲教育部曁各教育家所公認確有裨於體育若僅作爲參考用書恐不足以資發展擬請將此項課本通令飭發各省中學校正式練習俾歸一律而免分歧是否有當敬請公决中華新武術分科如左（一）拳脚科（二）率角科（三）棍術科（四）劍術科 
[會議聲中之奉天]  
奉天督軍署於十四五兩日迭開軍事會議汲師長張代師長各旅團長及馬瑞祿中將均列席所議之事不外南北軍事問題聞張巡閱對於西南之態度惝恍迷離頗難推測以言主戰則前敵軍隊又時有回奉消息以言主守則又時發主戰通電現據軍界消息張使昨在軍署會議擬即派兵援閩前曾擬撥二十九師一部前往因某師長以種種困難阻止之兹擬派新編之匪軍補充營前往大約不遠即當開拔 
援閩奉軍旅長王永泉所部早己開駐蚌埠近與蘇督方面接洽清楚定日内到浦乘輪南下兹又因陜防危急有令王旅改道援陜之說業與奉督電商開奉督昨己覆電略謂王旅調陜一飭己派孫副司令烈臣電商院部陳明一切矣 
中央參陸處議定召集國防會議據軍署確息張使因東省處特别地位己電請中央在奉開邊防會議如經中央允許卽於月底在奉開會除請政府派員參與外並電令吉督孟曙村黑督鮑貴卿並熱綏各處都統派員前來與議 
清鄉督辦王恩普以剿匪係該軍專責設立旣久而各屬胡匪仍未稍殺故擬召集四路清鄉專請及各屬清鄉隊長來省開一清鄉會議以資整理現正籌備一切不日實行 
[湘省之局勢力緊（長沙通信）]  
　　當吳佩孚諸將領會同譚延闓諸氏發表寢電時記者曾謂吳氏旣有此舉則其於表示决心後必更有應付時局之方法蓋吳氏寢電之内容實爲與新國會宣戰東海由新國會産出即不啻與東海宣戰吳之爲人非忽東忽西輕於中途變計者若是則當其施行第一步時必己安排其第二步乃據最近調查吳氏當拍發寢電之前曾二次親赴零陵參加兩譚所發起之零陵會議商榷應付時局之方法據某方所傳消息兩譚確曾面請吳氏督湘並許由軍政府正式加以任命至所需餉項亦概由軍政府完全擔任云云惟吳氏尚未承認後此事爲張督所知以此等行動直欲推翻湘省現時局勢而使西南勢力日漸增加並欲刦奪其地盤而爲渠自造勢力似此情形自不得不有相當之防禦查寳慶湘潭各要隘本有田樹勲之第十三混成旅及張敬湯所部之第四十二混成旅扼要駐紥暫時可保無虞體陵株洲瀏陽平江及寗鄉各屬亦早有所布置但現下情勢漸又吃緊不僅吳氏與聨軍融化之惡耗頻傳即左路之茶陸右路之寳慶亦各有聨軍活動之探報以兩面印證之則零陵會議之結果己將發動於是防禦之法亦須加嚴因即密定計劃分别施行兹就所聞錄下（一）新募之三混成旅飭即趕速編練成軍以便開赴各緊要地方分途扼守（一）前在河南招練之軍全部調來湘省以厚兵力並己派軍政督察處處長馬步周赴豫料理（一）省城地方令由第七師砲兵第七團團長張敬禹編練衞戍混成團專擔任保衞省城地面張督此等辦法頗有不借助他人之意蓋亦深知中央己無兵可調不足以恃爲援助也觀上述情形湘局不久即有變動故湘人對之頗爲恐懼又據另一消息吳氏對於零陵會議之南方提案雖未加以承任但至必要時將以現有兵力即據現有各地方對雙方宣布中立至湘東及寳慶各屬皆不在中立範圍中云云目前吳氏雖不加入聨軍而湘中戰事恐將復起故湘局甚爲可危也 
[停戰後之厦門（厦門通信）]  
閩粤己寳行停戰矣然雖停戰兩方仍籌備進兵嚴陣以待以漳州方面觀之方聲濤之滇軍己有一部抵漳日昨又有劉志陸之桂軍到漳州者計有八營之數由卓廷貴督率劉志陸軍則駐於平和卓廷貴抵漳州後即開往石碼駐紥恐蔡店之北軍渡河襲擊石碼也浙軍陳肇英團長歸附南軍後前浙督吕公望復派入赴浙招其舊部以便編練前日抵汕者己有四百餘名日昨又由西安輪船載兵五百名到汕陳肇英己先率其團部抵漳且開至萬松關矣其新招之兵則由吕公望在汕親自訓練不日亦將由吕督率來漳此漳州方面之情形也于於厦門方面自停戰後復開奉軍三圑赴同安連日運輸槍械子彈赴同安灌口等處亦恐咢軍背約來襲也 
然閩粤軍己無戰事矣而同安方面忽槍聲隆隆此槍聲也胡爲乎來哉蓋因浙軍初抵同安時即出示通告謂我浙軍有不法行爲准爾人民指控即照軍法從事日昨辛團之北軍强拉一十九歳之少婦至營部其家人即至浙軍某連長前控訴該連長問其拉至何地彼即引至北軍行營聞少婦在内哀鳴謂即在此地浙軍連長率兵士五名入内干涉北軍謂此非爾所轄爾何得干涉浙軍連長謂軍人不守軍律敗壞名譽於是激起衝突浙軍連長被北軍轟斃兩軍格鬭一小時奉軍潘團長乃出而調停兩方死傷均十餘人昨己由同安運載傷兵回厦矣 
民國之初閩省德化縣有悍匪蘇億部衆四千餘人嘗佔據仙遊永春等縣屢經北軍征剿前年在省被擒槍斃當時各報均有紀載兹據厦間傳說謂蘇億被槍斃後其妻尚堅守節操誓爲夫復仇聚集山間婦女親自訓練編成娘子軍數百人近復招集蘇億舊部二千餘人投於趙光部下己經趙光承認 
厦門因軍事影響商業日見蕭條市面金融日形緊迫對於國慶日之觀念亦漸形薄弱當民國二年袁氏就任時厦門嘗舉行提燈甚形熱鬧至民國五年黎總統繼任後之國慶日商學界亦舉行提燈今年十月十日厦門除各機關升旗外商店之懸旗者甚形寥寥與日本旭旗較五色旗尚不及十分之一戲園停演久矣昨欲乘國慶日開演張貼廣告又被陸軍警察禁止夕陽寮之妓館歌樓亦覺寂靜記者觀於厦門國慶日之景况不禁生無限感慨也 
[西南對譚吳通電之主張]  
　　時局須依法律解决 
軍政府電吳師長譚聨軍總司令之寢電江電顧全統一維持正誼民意藉兹以伸不特全國人心所同然抑世界公理所當然者也護法各省以擁護國家根本大法不得己而用兵疊次函電交馳苦口危詞深冀北方當國者有悔禍之心蜀中退舍長岳屯兵有可乘之機而不乘遇取勝之時而不取證諸事實不欲用兵求勝之心亦旣昭示於天下而彼昏不悟倒行逆施借外欵訂密約自知不足以勝護法各省日夕思借外力以殘同類自吳師長仗義執言惓惓愛國惕然外禍之日急内訌之速亡於是湘中兩軍停戰四閱月信使往還相見以誠寢江兩電之用意使無欲和之誠意曷爲言之不憚煩若此顧煊等渴望統一然所望者鞏固共和崇尚法治之統一而非武力壓制之統一又酷愛和平然所愛者確立保障垂諸永久之和平而非苟且偷安之和平倘不顧國家之根本捨法徇人養癰貽患行見一波未平一波又起將欲求治適以滋亂幼穉之民國凋敝之民生何堪再經變亂此煊等所爲凛凛而以求和平的根本解决爲救國唯一之方針也古今立國首重綱維共和之治尤尊法紀苟國會可以意造議員可以指派則國中强有力者孰不可以自造地位假名號以爲娱國會總統將如昔人之稱帝稱王所在並起墨西哥五總統之亂可爲寒心旣階之厲亂將靡己護法各省迭以同一護法爲請者良以惕於亂機之不可再萌務求根本之統一與和平一切依法解决非得己也夫外患之憑陵羣黎之困厄財政之艱難兵燹之慘苦海内賢逹旣多痛切言之護法各省將領亦曾再三陳說聲與涙俱戰禍之不可再延和平之急待恢復各方具有同情惟必須廢斥首禍之人實行罷兵之舉而尤以徐菊人先生不就非法選舉之職爲要義如能以其資望與仲珊秀山子春秀峰諸督軍實心救國消除昔日袁氏以武力征服全國之野心使民憲政治回復正軌則煊等豈有他哉苟有殘民以逞之心必受降殃及身之禍殷鑒匪遥即在袁氏若夫冥行亂法巧言文奸必以絶滅正誼民意爲快煊等不才所以擁護國法戡定内亂者惟力是視死生以之邦人君子孰不念亂敢貢愚戇幸鑒區區岑春煊伍廷芳唐繼堯陸榮廷林葆懌孫文莫榮新劉顯世熊克武陽印 
莫榮新電奉譚吳諸公講支會電尊崇民意鄭重法律堅持息爭救國之旨號召海内不憚苦口言之再三毅力熱忱莫名欽佩此次戰爭糾紛遷延逾歳莫决非有深仇宿怨也所爭者法律問題而己所爭者旣在法律則解决之道自不能舍法律而他求當國者果能不昩良心本諸法律則大局糾紛何難迎刃而解乃計不出此而惟以武力征服之策隂圖一系權利之私因主戰而購械借款至不惜喪權賣國以訂立軍事之協約一意孤行悍然不顧抑知海内之大不乏明逹之士非皆盲隤而盡可欺也今者駐湘雙方各軍將领受協約之激剌相約罷戰息民以禦外侮則是武力征服之策在今日而己窮天心悔禍轉危爲安息難解紛舍法律解决外寗有他道乃猶不思悔悟假託民意逞其干戈不於雙方所爭之點依法解决以息其爭端而反從事於新國會之召集新選舉之實行以益大局之紛擾揚湯止沸治絲而益其棼徒召分裂之禍而於大局何裨毫末夫假託民意乃不足以止紛爭亦猶逞諸武力之不足以征服正義其術雖殊其理則一此國人所共見也諸公愛國諒具同情尚祈一致主持俾大局及早解决圖謀禦外國家幸甚榮新叩靑印 
[舊國會擴張軍府職權通電]  
廣東舊國會八日通電云急天津黎大總統北京馮代總統廣州軍政府各總裁各部長各省督軍省長省議會商會農會教育會各報館公鑒中華民國國會於十月八日開兩院聨合會議决中華民國國會第三次宣言文曰選舉大總統爲國會議員之職責依大總統選舉法第三條第一項大總統任滿前三個月國會議員自行集會組織總統選舉會行次任大總統之選舉惟現在國内非常政變次任大總統之選舉應暫緩舉行自民國七年十月十日起委託軍政府代理國務院職權依大總統選舉法第六條之規定攝行大總統職權至次任大總統選出就職之日爲止特此宣言咸使聞知當於本日宣布特此舉聞參議院副議長王正廷衆議院議長吳景濂副議長褚輔成齊印 
[陳烱明取消督辦之反響]  
　　陳炯明之惠潮梅督辦自經粤督署取消後援閩餉源無着不克進取嗣由某總裁代表曁某民黨要人力爲要求始允撥回礦捐應用頃聞該項礦捐實仍由惠州某督辦提收陳無奈己電請收束停止攻閩而閩粤兩省議員己聨函請緩取銷督辦名義上書軍政府曁莫督軍略云近閱報章見督軍通電援閩粤軍總司令陳炯明所兼督辦惠潮梅一職即行取銷旋見軍政府命令特任陳君爲福建宣撫使兼援閩粤軍總司令士果等徴諸輿論考諸事勢確知此事關係閩粤兩省共同利害者至深且巨溯自陳君炯明受任援閩數月以來未嘗有一度之停戰懸師深入勞費尤鉅不得己而有就地籌欵之事非就地籌欵無以充軍餉非爲督 
 
 
 

Page 7

 
 
辦名義不能就地籌欵督軍前日與以名義假以事權俾得籌策無遺建此戰績今者强敵猶在事變方殷念前此督辦之所以不可不設今日督辦之所以不可取消亦至明矣說者謂援閩粤軍軍餉未嘗無着陳君就地籌欵財政計畫爲之撓亂不能不有以裁之然按之事實援閩粤軍軍餉雖省庫不繼接濟然所欠甚繁且行軍活支所需尤鉅接濟不足始不得己而就地籌欵且所籌者祇爲礦捐鹽漏並無擾及閭閻之事今日行軍就地籌欵疇則能免南韶連尚無戰事而就地籌欵有目所見予於此而靳於彼似未足以服人也溯自援閩事業開始以來始則有滇軍之犄角繼則有浙軍之附義閩粤人民同深感賴然當正面防禦攻擊之任者實粤軍爲多卽在今日汀漳各屬身在前敵者爲粤軍戰事之勞苦粤軍爲最而粤軍之營數兵額亦遥多於他軍按諸事實揆諸情勢粤軍餉源之不可中斷督辦名義之不可取消彰彰甚明近聞取消督辦之令下鹽稅旣被截止礦捐亦復撤廢前敵軍士憂心皇皇强敵在前而後方摇動萬一失措發生事變眞閩粤前途之大憂也士果等爲閩粤共同利害計爲護法前途計心所謂危不能不掬誠相告深冀軍政府各總裁曁督軍體念大局應付事機任命陳炯明以援閩粤軍總司令兼閩粤邊防督辦所有原充粤軍軍餉各項稅捐一仍其舊如以更張爲不便則暫緩取消惠潮梅督辦俟閩事大定再事商榷則閩粤幸甚大局幸甚何士果等上言 
省議會一面十二日亦因撤銷陳烔明督辦問題開談話會羅議長以汪精衞回粤多日對此問題定有意見故邀請到會汪氏頗有表示大致謂陳君烔明新增軍隊較原有軍隊己加兩倍就令省垣擔足原有二十營軍餉然出發以後種種行軍費用及新增軍餉均無所出非就地籌餉不可就地籌餉非握督辦權力不行撤銷督辦即是斷絶餉源使陳君烔明所統數十營軍隊進不足以克敵退不能以自存將來成何現象思之寒心如謂須統一財政則必俟政府統一計畫經己實行方可限制其自行籌餉今統一計畫己否籌及乃先絶其籌餉之道是置之死地恐與地方治安深有關係望省會諸君求一解决之法方不負地方云各議員討論良久决定舉出代表六人謁見莫督軍陳述一切磋商暫緩撤銷惠潮嘉督辦候統一財政後再行改訂辦法遂散會 
[魯省之金融與匪禍]  
　　錢行通例向係每早由各家派人到關按銀錢買賣行市定是日金融之價目價目旣定無論銀行錢號一律懸掛以爲兌换標準近在十五日以前濟垣銀錢價目跌落甚大至十五日銀洋换價陡漲至二千七百三十文於專事兌换之小錢業家有所不利於是以洋换錢者祗肯换給一元多則不肯於是需用銅元者大起恐慌十六日突然落至二千六百七十文一二日間忽漲忽落顯係奸商從中操縱又中交紙幣在魯流行頗多張兼省長以現届下忙開征之期深恐不肖之徒有專收現洋情事紙幣將受影響昨特通令各縣凡中交各銀行之票洋視同一律矣 
十四日省議會爲各縣匪患問題請護督兼省長張少卿氏出廣答復對於土匪擾害閭閻或剿或撫有無辦法展至四鐘始由第五師公畢到會開談話會例禁旁聽事後探聞張督出席後議員陸續發言者大抵均屬報告各縣人民被害情形希望張護督不可漠視張督答謂土匪猖獗原因由於東省軍權不能統一中央旣不能派兵來魯前敵軍隊又不能撤回匪患何時可告肅清實覺殊無把握云云各議員嚴詞詰責須說一具體辦法張護督遂聲言惟有盡職權中自身所能辦到者行之懲辦治匪不嚴之縣知事及戰匪不力之軍官佐等以副官守云云至五句餘鐘散會 
[贛副長難産之續聞]  
　　江西省議會選舉副議長昨因人數不足改定今日（十五）繼續選舉兹聞讜言社方面朱士芳己於昨晚得黄人庸等覆函條件太苛（即欲朱當選後過黨）而本系票數又恐不足祗得打銷現己由黄秉鉞繼起組織黄如得勝則再推李凝組織惟尚恐難與合羣社胡曹輩相爭然聞胡曹内爭亦極劇烈均非一二日所能就緒故今日之會兩系仍不出席祗敷衍表面派十餘人報到而己龍議長見時己四句鐘仍不足四十人遂宣告散會定明日續選恐届時仍未必能産出也 
[安徽省議會近訊]  
皖議會近日開會無重要議案可紀不過修改議事細則第二十九條各種審查會之審查員票選增加（如有議員五人以上動議票選不適用經大會通過時得公推之）等字樣惟昨日該會討論省長咨交查照之清丈洲地一案其審查結果以原咨内稱章程第十條證書納費未加分别稍欠公允一俟改定另行咨逹等語究竟此條若何修改應函請省長將此項現行章程檢送到會以憑審查於是有謂此案先表决承認與否如承認則函請將章程咨會核議若否認則將此案打消有謂此案上届議會己經否認而官廳依然實行現己數月矣並電中央財部認爲國家的行政其章程己經部許可認爲部頒條例使本會無可干涉之餘地又有謂此案在法律上研究應歸本省單行條例當然由本會議决不可放棄職權而繼任議員崔翔靑則謂當道以皖省財政枯竭仿前清辦法清丈洲地以裕財源正擬辦間上届同人己將種種利害陳諸當軸否認實行乃官廳俟本會閉會後即直電申央核准更可異者中央財部核准時見本省呈請清丈洲地如許欵項遂電令省長除辦公外餘欵悉解中央不歸皖有所謂弄巧成拙者是也此次省長咨交到會並未請本會核議若承認此案縱將章程交會核議同人空負其責而己若否認此案在事實上難以打消况實行數月人民早受其苦矣據鄙人意見祗好置之不問就說同人知道了可矣語甚滑稽後縱衆公决組織特别審查會復交審查遂散會 
今日開會討論省長交議一五加徴案原咨稱貴會議决田賦一五加徴一項繼續三年作爲地方收入咨請轉咨核准一案前經轉咨去後兹於五月二十一日准財政部咨開現在國庫收支不敷甚鉅所有田賦加徴之欵自應權衡緩急仍列入專欵報解以免過於短绌該議會所請自民國七年起逕行劃歸地方一節未便照准等因准此相應咨請查照云云該會審查結果一五加徴案仍爲地方收入請省長咨部力爭表决一致贊成時鐘己四下遂散會 
[皖商會請取消鹽觔加價案]  
安徽省城總商會致省議會請議文云竊照皖省鹽斤加價一案始則由倪督軍請願繼則由黄省長交議兩次發端均以開設銀行興辦實業爲主旨規畫宏遠欽感殊深惟皖省素爲貧瘠之區民生異常凋敝譬如窶人之子語以投資營業豈可相與有成耶吾皖議加鹽價興辦實業正類此也故自建議以來民心惶惶奔走相告愁顔蹙額將有淡食之虞採訪輿情皆以取消此議爲更生之慶可見小民困苦擔負難勝敝會忝爲社會法團未便膜視是以迭次請議有案諒在諸公洞鑒之中然前議會雖未通過而此案究尚虚懸今貴會開幕度必重行提議以期結束想諸公來自田間雖各處情形微有不同而人民困苦則一自必知之最稔無俟贅言然近接各縣商會函電紛馳僉以窮黎對於鹽斤加價之案迫切哀求早日取消以釋疑慮屬爲代表請議前來敝會不得不權衡利害再爲諸公縷晰陳之夫籌辦實業固爲開源裕財之策然亦非一朝一夕所可驟致富强而鹽斤一加價小民即有岌岌不可终日之勢是利未見而害己先呈此不可行者一也况吾皖號稱三千萬人貧者即居十之九按之選舉調查確爲明證而鹽斤加價無論貧富一律擔負是本不齊而强之使齊揆之事理豈可謂平設因此而釀成風潮是謀利桑梓者轉爲禍桑梓此不可行者二也且鹽稅爲國家收入大宗若一旦皖省鹽價驟漲較之鄰省價格懸殊私販必以皖省爲壑妨碍國稅自不待言縱使緝私嚴密恐亦緝不勝緝鹺政前途尚復可問此不可行者三也再吾皖自國體改革以來水旱兵災無歳蔑有閭閻疾苦　　空虚元氣大傷凋零殆盡予以十年休養十年生聚猶慮弗遑倘再加以重負直如奄奄一息之身再朘膏血豈有不就斃哉此不可行者四也至原請議書所請計算每人不過年攤一百九十六文誠然有限在富餘之家即再加多亦尚可擔負然貧苦小民終歳勞動所獲幾何况我國女子向無獨立自謀生活能力全仰給於男子璧如十口之家僅恃一人之力以謀生計其感受痛苦可想而知猶有乞化殘廢之民試思可能擔負此不可行者五也蓋利不一必先擇其要害不一必先去其尤當此國家多事之秋爲今之計惟有厚民生爲利否則遺害無窮於國於民交受其病伏思督軍省長因皖省財力不充議加鹽價興辦各項實業藎籌碩畫具有苦心一再交議原爲徴集人民意見溯查從前鹽斤加價或一二文三四文不等從未聞陡加如許之多孟子有云國人皆曰不可然後察之今人民對於此案視爲切膚之痛異口同聲而貴會乃爲人民代表機關即以人民意思依違爲標準素仰諸公爲衆望所歸羣生托命理合具書請議伏乞貴會諸公本良心之主張體民生之艱窘迅將鹽斤加價一案議决否認咨復消案以維民食而順輿情此致省議會 
[九江近事]  
潯商會於十六十七兩日假第一舞台演劇以其票資爲英紅十字會助捐收入約在千元左右此外陳督軍捐洋二百元 
映廬電燈公司現己正式開燈光線頗明亮故近日掛號者異常踴躍聞該公司因營業發逹所開之預備機不敷支配己函促某行將前訂之土崩機器迅速運送來潯備用並於昨日開會舉定許楷廷爲經理唐伯龍黎子固徐樹人姚肇之爲董事姚載之許用之爲監察人 
牯嶺董事議决西人承辦電車公司專行蓮花洞至牯嶺一帶路線聞汽車公司經理張謀知探悉後己函懇商會設法招股承辦俾得保持路權以免利源外溢 
九江貧民工藝廠選舉副廠長問題迭次搗亂迄未解决刻由商會發起仍照原案由自治籌備處助理員教育會商會公舉兹舉定萬和悅爲副廠長並由四公團推定算賬員於二十日核算賬目 
新任九江縣知事袁延　准十九號來潯二十六號接篆視事現前任汪知事尚在此候面清交代 
前任九江警察廳長陳其逹現因調署贛縣知事特於前日來潯清算交代事畢即返省 
[滁縣通信]  
　　援閩奉軍月前南下以事前未與蘇督商明以致中道被阻折回蚌埠駐紥瞬己兼旬直至日昨下午四時始分乘三列車南下己由中央與蘇督約定奉軍到浦即登輪赴閩不在浦停駐以免發生意外 
駐滁新安武軍第六路統領李紹臣日前因挽留倪督赴蚌兹己公畢回滁聞倪督以皖省各界挽留甚堅己將辭意打銷 
烏衣鎭地方花捐自奉滁縣知事令取消後一般娼妓羣以滁地爲尾閭連日所到流娼竟逹七八十人以上童知事均煦以烏衣鎭爲向有花捐之地尚且禁絶安可使此等傷風敗俗之事常留滁境特飭黄警佐西園嚴加驅逐 
地方通信 
[蘇州]  
　　絲織品之郵稅問題蘇城稅務所近因紗緞各莊承接日韓商人定織各種高麗紗緞擬直接交與日本郵局報完蘇州關稅寄運出洋特函致總商會略謂貨品報關遞郵固應聽商自便惟中國郵局代寄貨品向章帶收貨稅按月彚數由蘇關解送稅所彚繳今改運日郵此項正稅自應先到敝所完納再行報關送該局代運方免混漏情弊事關更章業經據情呈請財政廳核辦即希貴總會轉致該業暫緩攺運日郵云云聞總商會己轉致雲錦公所查照矣 
　　全省典業會議江蘇全省典業公會第六届評議會本年輪值在蘇會議即經各縣典業各舉代表到蘇於十七日在蘇州中街路典業公所開議是日到會者共一百五十四人惟興化鹽城淮隂靑浦川沙五縣未派代表所議决者（一）調查省有公欵案議决各同業於陽曆十月二十五日（即九月二十一日）以前查明存典省有公欵分别開報到會至以銀合洋由各典照市酌量妥議復會彚核酌計其有特别情形者另案辦理（二）組織全省同業聨保火險公司議决請各縣代表回典後邀集同業詳細研究條陳意見儘一月内答復到會以憑彚核 
[無錫]  
　　縣立公共體育場落成禮西門外大倉内之縣立公共體育場於十八日下午柬邀各界行落成禮縣知事楊畦韭商會會長曁董事及縣視學孫仲襄勸學所所長秦仲石省立第三師範顧校長以及各市鄉董事等先後蒞場升旗鳴砲二十一聲繼以演說頌詞乃由籌備員導引來賓往全場觀覽一周是場面積約有十畝中央以磚砌成橢圓形之運動圈圈外有天橋平台浪橋鐵槓秋千各種運動器械散處各隅地面鋪以煤屑及泥沙土質甚鬆尚未平正遠望龍山近接西郭空氣清新地面廣闊洵合公共體育之用場西有洗袍池本爲有名之古蹟現亦圈入場内將來預備闢爲游泳池云 
　　聨合運動會縣立八小學校於十九日在西門外新落成之公共體育場開聨合運動會齊省長委派第三師範附屬小學校主事唐潤生教育廳委派第三科科長楊平彊蒞會縣公署第三科員均派有專職以致縣公署於是日停辦公一天南端設有官長席司令席等爲官僚及貴賓所坐下敷木板離地四五尺倚靠新築短垣下午四時官長席首先坍倒波及司令席一時秩序大亂會長楊畦韭知事及貴紳數人正在注視運動之際不防意外遽墮臺下幸有警察等援救出險未致壓傷是日各校自上午八時開始運動至下午五時爲止共演七十七節之多與會運動者僅有縣立高等小學工業等八校其餘市鄉公私學校臨場參觀者有數十校參觀人除先期發出入場券六千張外無劵入門者亦不少約計有萬餘人云 
[松江]  
　　印發會員證書本届縣教育會因會員分子過於複雜由評議部提議限制議决依照法定資格先付審查業經該會迭次開會將全體會員分别留汰榜示公佈並通知審查合格之各會員令即赴會領取會證以憑識别而示限制 
　　中校定期運動省立第三中學校因歷届省立學校聨合運動會該校學生屢遭劣敗故近於體育積極提倡並延專員教授各種田徑運動按月舉行月賽一次擇優給獎以資鼓勵現聞該校己定隂曆九月二十五舉行秋季運動大會藉覘成績 
[鎭江]  
　　商會維持金融鎭江總商會因近日新花油米各業用度浩繁而各錢莊缺乏現洋頓起恐慌特行邀集各業領袖於日昨午後二時在本會開臨時特别會議討論救濟市面方法 
　　米價驟漲紀聞此問因兩月不雨河水乾涸各鄉山田車水爲難二麥不克及時播種是以己現旱荒之象米價因之增漲昨今兩日中等新米每石己提起四角倘天再無雨仍有續漲之勢 
　　擬再推廣馬路鎭埠廣利安平交通三車公司己將新馬路由大市口築至南門爲止行旅頗稱便利兹聞又有人興辦東洋車公司擬再推廣馬路其路線係由南門起經過草巷東門坡小市口老北門迤邐直逹東馬頭所需經費由該公司自行籌集一俟禀官批准即行興工建築矣 
[揚州]  
　　保存泰壩之主張北京鹽務署據稽核所提議改良鹽運廢除過壩曾令淮運使飭商籌議復核實行現泰縣吳同甲等公函揚州場鹽商會館要求保存泰壩略云淮南泰屬場鹽道經泰縣過壩閱數百年今聞改道壩上一部分之人民失業亦己千家萬口且運鹽河在泰邑上河與泰邑下河河道不能暢通者實因下河之北隅農田數百萬頃形如釜底賴有隄霸以防危害即向來通流之處僅爲農商小船出入起見故任其淺涸千百年來無有敢議開濬者不獨泰邑下河農田之關係即興東鹽阜等縣全境之田亦賴以保障若一旦議開堤壩咸就原有河道而深濬之一遇江淮泛漲則裏下河悉成澤國上河之水從此下注日涸一日於民田固有妨碍於鹽運亦多不利即就鹽務論淮南自煎墾并行額引漸减幾僅三分之一當事者方有逐年遞减之計劃何必於此時尚投巨資爲濬河或開霸之用同甲等分電鹽署督辦淮運司長曁本省軍民兩長請求轉飭緩議昨奉司長復電内有鹽務地方互相維係事關改革不能不出之審愼等示不揣冒昩公推李淑清陳伯繩爲代表赴貴會痛陳利害乞公等兼籌並顧准予緩議改道云 
[南通]  
　　棉花狀况本届四鄉花田收穫之成績爲近十年來所罕見每田千步多者十石少亦四五石或六七石不等且價格甚高每子花一石售洋二十元若皮花每石之價值己越五十元有零故四鄉農民莫不喜形於色也 
[長沙]  
　　全家自沈之慘聞南門外樟樹港地方有周桂生者以作小工爲生家有一妻王氏連生三子二女食口嗷嗷早己困窘萬狀近日因煤米油鹽陡漲周桂生閑住在家無工可作夫妻相向而泣兒女繞膝啼飢周前日爲人送擔子下鄉得工錢一千六百文回頭至二里牌地又被兵士攔路刦去周再三哀告不獨不肯退還而且拳足交加受一場飽打周回家後不動聲色僞謂妻兒子女曰城市難居物價高貴有友人離此不遠願讓菜園一座與我作種並接供日用日後相還家中雜物器皿無多即日偕妻兒子女盡室以往行至朱家塘地方周桂生仰天痛哭先將其子女一一抛棄塘中後抱其妻同躍入水一家七命同入水晶宫中聞者無不爲之流涕云 
[武昌]  
　　贛督過漢記江西督軍陳光遠由漢進京王子春督軍親行渡江歡迎與陳督軍會晤暢譚一切十四日上午五點鐘乘輪來省拜會王督軍派軍樂隊出城歡迎陳氏至署茗譚良久至八點半鐘王督親送陳督渡漢口劉家廟車站陳督專車北上十點半鐘王督始返鄂陳氏此行僅帶護衞八名副官一員僕從四名留亦約需一星期事畢將由津浦路回贛 
　　第一區省會覆選記十五日爲省議會覆選期第一區覆選監督張履春道尹即以道署爲投票揚署前即站滿警備隊約四十名自頭門至大堂及票匭處滿站警備隊士約二百人第一區初當選人共三百六十人是日到署者尚不足二百人其冒名頂替在所難免午前有現任省議員黄某偕雷某至簽到處欲入場投票監視員等羣呼爲頂替冒名經王委員帶見張監督扣銷證書令隊士驅逐出場如是尚有多人不敢再入下午一時開票五時止揭曉如下汪得深徐健夫（以上二十票）詹靜哉胡賢宰張伯芳葉蘭彬伍龢中劉國駿劉文藻（以上十九票）陳邦忠李華穠何華熙曹昌江黄元王用賓陳士英劉化南陳文均（以上十八票） 
[杭州]  
　　省議會談話會省議會十九日開談話會初擬在議員休息室内開會嗣到會人數甚多改在議場開會是日共到議員一百十二人（第三第七兩區齊到餘均參差）午後一時二十分振鈴開會入席後推舉臨時主席公議以年長者任之當推李昌鑫（年六十三歳第十一區議員號錦山麗水人）主席討論兩問題甲成立大會日期因二十日係星期日且是日督軍省長公請各議員園游會似難舉行公决改爲二十一日上午九時行開會式乙選舉會問題恐二十一日來不及擬於二十二日舉行如本日未能完畢二十三日繼續選舉全體贊成三時散會 
[吉林]  
　　運動會紀略十二三日爲各校聨合運動會之期天氣殊佳中外男女來賓極夥十三日下午五時運動畢頒獎頒獎之前正會長郭侗伯省長演說大致謂本次運動會較上年運動會之成績爲佳實本省長所歡喜者更望諸君力求進步以振尚武精神計團體成績以省立師範得七十八分爲第一其餘省立甲種農工二十三分吉長道師範九分吉長道中學七分省中學五分延吉道立中學四分高小部内以模範區立第二高小二十三分爲第一其餘省師範附屬高小十七分省模範高小十六分吉林縣立第二高小八分模範區第二高小七分國民部内以模範區立三區三校得二十七分爲第一其餘三區五校八分省模範國民校七分吉林縣立模範國民校四分三區一校及四區五校各三分一區一校及省師附屬國民校各一分（丁）個人成績中學部以省師範叢樹春二十分爲第一陳家珊十八分爲第二董汝奎十分爲第三高小部省模範祝殿符十一分區二高楊春佑十分省師附高關純祥八分國民部三區三校李萬金十分閻尚斌九分張樹波八分 
[濟南]  
　　匪陷肥城餘聞肥城於失陷之前數日該縣警備隊屢次報告某鄉有匪某鄉架搶云云以致人心惶駭各村富户載重寳以入城者絡繹於途至十一日之夜警隊多往四鄉城中所餘無幾匪己臨城知事始有所聞急電省請救而城己破究竟係攻破抑係警兵内應尚屬疑問也匪攻入時各商號之被搶苦不可言至於平素因避匪禍移居城内之鄉紳富户無論如何秘密亦無一幸免儼如該匪等持有户籍圖册一索即得靡有子遺即如籍隸該縣前任歷城縣知事李和卿在任時值辦騐契新稅大發財源家稱富有此次被掠甚酷其二子又被架去勒限備價回贖李某現正在省購買大宗現欵以期早日贖回而該縣望族有尹姓者是日舉家無恙匪首派人予以特别之保護云該處電報局被匪蹂躪不堪所有機器用品損壞無餘現須從新置備尚未整理就緒 
[天津]  
　派員查疫北洋防疫處處長劉韻波以現在外間發生時疫召集醫務技術檢疫各科長開會研究據各科長云因近來空氣不潔所至而西醫稱此疾爲輕毒傳染流行病惟老人素有心肺病者染之最爲危險當即特派嚴傑徐鼐賡王榮銓齊耀文等分赴各區檢查名客棧之旅客倘有受此種疾病者隨時醫治遇有病勢危險者即抬送就近防疫醫院以防傳染 
　　中校聨合運動之車券直隸中校聨合運動會定於本月十七日在天津保定正定三處分區舉行各中校職教員以向例赴會由交通部發給半價車券己援例請省長電交通部照舊章發給云 
　　日商會長之交際大阪商業會議所副會長稻煙勝太郎書記長武市俊明山谷研一正金銀行最上國藏駐津日本總領事沼野安太郎由原田介紹於十七日上午十時一刻赴警察廳拜會楊敬林至十一時半又赴天津總商會拜會至十二時三刻始去聞該會長此次來華所抱之目的有二一發展商業展覽會一提倡中國社會以金爲本位 
雜評一 
[平匪與治官（默）]  
　　今日之中國非特時局大問題無力以自解决即國内一切政治亦無一不任其食天然之結果也各省匪亂而有力以剿平之者則今日土匪不至若是之猖獗矣各省吏治而有力以整飭之者則今日官吏不至若是之自由矣政府旣無力以平匪則惟有任匪之自起自滅旣無力以治官則惟有任官之作威作福此其現象彰彰而無可掩飾者也 
然則今之北京命令兢兢以平匪治官爲言者其命令尚有絲毫之效力乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會正副會長繼續當選]  
　　昨日爲上海總商會新會董互選正副會長之期午後三時開會王道尹委派第一科長顔仲華到會新會董除缺席三人外共到三十二人均親自投票先舉正會長開匭揭曉朱葆三得三十一票沈聨芳得一票係朱葆三君當選聨任爲正會長未幾各會董又選舉副會長當場投票後即開匭檢票沈聨芳得二十九票錢逹三得兩票虞洽卿得一票仍係沈聨芳君當選副會長並聞該會訂定二十七日（卽隂曆九月二十三日）再由各會董推舉商事公斷處處長與評議員等職刻己預備函請各會董届時蒞會矣 
[烟酒聨合會常會紀事]  
　　中國烟酒聨合會昨開星期常會首由主席陳良玉報告烟業代表樂維臯日前來會交到山東烟業同人來函略稱前次山東烟草種植權借欵雖未成功外人頗極注意近日東亞烟草公司在山東各處收買烟葉并預先配給種子派遣專門技師行將大事收買我國人若再不注意於營業固受影響即稅源亦恐無着云云公决亟應函知山東分會調查次土黄酒業領袖報告我土酒一業旣受公賣牌照等之重稅加以外貨充塞時局擾亂以致營業年衰一年如申發祥全記等己宣告歇業松盛等則遷入租界以輕負担照此情形吾同業己有日就凋零之勢應請設法維持早逹稅則改良之目的又同業貨物稅一項本歸同行攤認現在各坊或遷或閉此項認稅無從措辦祇得呈請退認云云公决重稅病商呼號數載時局屢變百政停擱惟有繼續呼籲以冀早逹改良目的至於認稅勢旣不支自應退認次副幹事洪少楚提議日晷漸短本會開會時間應提前一時擬改爲午後一時開會公决贊成議至此時己五鐘即行散會 
[再誌上海取引所之布置]  
　　日商所組之上海取引所在四馬路十九號洋房着手佈置擬於下月一號開幕己紀前報兹悉該取引所樓下會場業日裝飾完竣並有紅黑白等色小木牌數百塊懸掛兩旁壁間以備將來交易時繕寫各貨價目之用其樓上所備之各業掮客房間二十五號刻己訂借十八九號惟滬地掮客甚多不敷容納該所大班爰又决定添設凑足五十號即就該所對面江西路五十四號洋房内添設若干間如再不敷祇得另向别處覓屋設備並聞該所華買辦一席擬聘前爲軍裝買辦之謝某充任云 
[津浦路派兵防護]  
　　津浦鐵路自龍軍在魯潰散竄擾後曾經拆斷軌道停車兩日現雖早經修復而滬埠商家以沿路兵匪恐未絶跡是以運貨未免減少兹接浦日等處商號來電謂該路各段車站現均加派重兵駐守防範嗣後運貨可保無虞等語本埠各商號得悉後莫不欣慰不日將有大批貨物轉運北上云 
[盧護軍使有升任督軍消息]  
聞軍界消息盧護軍使將升任某省督軍傳說己久現徐總統就任睠念甚隆擬留陳贛督在京爲某部閣員調李蘇督回任贛督俾盧使督蘇現正徴集各方面意見或即以盧使升任贛督云云 
[兩教育家之演說]  
　　寰球中國學生會昨晚請全國教育會聨合會教育部代表胡玉孫君及山西省代表蘇象乾君演說八時開會先經總幹事朱少屏君報告次由主席沈信卿君介紹旋請胡君演講略謂吾國教育於今日有樂觀有悲觀以各省主持教育之人大都能各盡其天職進益求進而得養成最有精神之教育此實國家前途之福故曰樂觀現在中國種種教育因受時局之障礦而阻止其設施與進行此乃最悲觀之事若時局不從速解决則教育二字誠無一日千里之希望大可慮也吾人處於今日第一事當問對内對外有解决時局之能力否雖然不敢作自滿語特考之中國歷史内憂外患無代蔑有要之吾中華民族其能力實未嘗較遜於人斯有史可考證也所憾者如今日之内爭不休戰事延長一載有餘尚無解决之時機乃近聞有友邦欲出而調停吾國内事雖屬美舉然借箸代謀仰求他人之力實不幸之甚宜知吾國處今日之地位其困難情形大非從前歷史上事所可比擬稍或不愼後悔莫及所謂一失足成千古恨良非虚語也故吾人欲圖自强鞏固國家當人人具有確實充分之學識聨合其志同道合之士而共謀國家之進步深願靑年諸君宜先自養成國民之能力更需明白事之正義合理與否譬之遇有事件發生當辨别其事之究竟與國家社會或個人有無利益而後擇要舉辦則國家前途庶有厚望焉次請山西省代表蘇象乾君演說略謂凡立國於世或興或廢均以國民性爲斷其種種異點亦惟此國民性之不同故耳國民性宜隨時勢而變遷若時勢變遷而國民性無轉移則亡國滅種之禍可以立待能不懼哉中國人夙以勤儉耐勞著稱於世此雖爲舊道德語然如今日之上海光怪陸離窮極奢華吾儕靑年尤當以此四字作座右銘日夕保守之勿使逾越範圍爲貴丁此二十世紀時代人人腦中均含有國家觀念故新道德尤注重個人作事能負完全責任其最緊要者一人作事宜有限止不可過多過多則能力轉見薄弱而反無益於事總之凡吾分内所應爲之事當盡其責任而專心爲之以自問無愧斯足矣云云詞畢由主席沈信卿君重申二君演講中要義合座起立道謝致敬欵以茶點至十時散會 
[學生會公宴各省教育會代表]  
　　寰球中國學生會昨日午刻在會所内設筵公宴全國教育會聨合會各省代表到者爲北京教育部代表胡玉蓀北京代表陳筱莊江蘇代表沈信卿郭秉文莊百俞廣東代表金湘帆湖南代表朱劍帆孔競存直隸代表孫念希浙江代表陳伯園安徽代表趙綸士孫筱初河南代表張致祥王炎靑山西代表蘇象乾山東代表郭次璋許德一黑龍江代表劉薇伯福建代表鄭心南奉天代表孫鐘舞諸君及該會會長李登輝博士來賓蔣夢麟博士胡明復博士吳和士君孫粹存君時報記者戈公振君等數十人聨翩戾止濟濟一堂泃極一時之盛先入席會讌次總幹事朱少屏君致歡迎詞並謂本會之設有關於學界之利益處甚多譬如介紹職業與招待遊學兩事己爲社會所信任本會介紹職業得外洋各埠及内地各省來函委聘人才者年以百計最近有長沙工業學校託聘機械科教員兩位本會當即介紹朱懋澄朱懋靑昆仲往承其乏頗有相得益彰之樂又招待出洋留學平時領取護照醫生調騐美領事簽字及購買船票等頗費周折有至數月後猶不能得一護照者時有所聞本會能於數小時内可以完全辦就且更妥善故出洋遊學者無不稱道不置餘如演說會交誼會學校雜誌等皆有益於國家社會之事業惟本會辦事人才力菲薄所望今日到會諸君有以賜教云云次江蘇省代表沈信卿君演說謂寰球學生會成立十有三載所辦種種事業早己膾炙人口吾深望諸同人日以輸入新知識以增長國人見聞則將來學生會之發逹與進步更無限量也次江蘇省教育會會長黄任之君演說謂寰珠中國學生會係學生之團體全國教育會聨合會係教育界之團體今聚集一處洵屬難得之機會余每年在學生會演講與諸名士晤談獲益良多又全國教育會聨合會諸君與余日夜討論深得各省教育實際上之教訓余於十六年前亦係學生之一即凡政學工商各界無不經過學生之階級故今日余極願再爲小學生得多受學術上之新知識俾將來辦理社會事業可多盡一份子義務云云次中國科學社胡明復君演說普及科學知識發揮科學精神提倡高等學問以改造工業上一切應用事物廣東高師校長金湘帆君奉天高師校長孫鍾舞君湖南代表朱劍帆君南京高師校長郭秉文博士相繼出席演說均極贊成該會之事業並表願入該會爲會員之意一時鼓掌之聲不絶於耳繼由總幹事朱少屏君代表會長李登輝君向到會諸君道謝乃共攝一影而散 
[淡水路發生盜案續誌]  
　　本月十八號夜新閘淡水路十三號門牌浦祥林與同居之婦人陳趙氏兩家被盜匪七名持槍入室嚇禁聲張將值洋二千數百元之金珠飾物攫取而逸後經事主報告捕房派令一千一百九十七號華捕與包探張金龍在淡水路附近拘獲跡涉嫌疑之劉子裕一名帶入新閘捕房解送公共公堂訊判押候查明再核等情己紀昨報兹悉前日由捕將劉帶回捕房後即經捕頭囑令承辦是案之中西包探將劉帶至寫字間向之研詰據稱原籍安徽於辛亥年光復時在某營内充當連長銷差後來滬庽居新閘馬霍路並不犯法亦未糾黨搶刦等語捕頭諭着押候派探偵查有無犯案證據以憑解廨訊究 
[雙鳳園血案兇犯解蘇覆訊]  
　　高萬根徐阿六陳阿毛等在小東門一枝春街雙鳳園茶肆戳斃周榮生一案前經法公堂將高等移送地方審檢廳訊明判决高監禁十年徐陳各監禁七年嗣徐陳二人不服判决提起上訴己誌本報兹悉高萬根亦不服判决在廳具詞聲請上訴業經林檢察長先後核准檢齊卷宗定於星期二上午飭派法警將高徐陳三人押乘火車解赴蘇州高等廳訊辦 
[西班牙公使抵滬]  
　　大陸報云駐京西班牙公使昨晚從北京抵滬由本埠滙豐銀行經理斯梯芬氏照料一切云 
[職業學校募金今日結算]  
　　中華職業學校此次募金各地人士均極熱心贊助各隊隊長隊員犧牲寳貴之光隂奔走勸募尤爲難得現在雖己期滿各方面繼續報告者猶絡繹不絶兹聞該社以擔任募金諸君各有重要業務未便久煩故議定以本日午後六句鐘爲本届募金結算之期先行通告各隊長將先後募得總數報告固封送逹該社届時在西門外方斜路事務所公同開揭並邀集正副總隊長隊長議事員蒞社監視以昭鄭重 
[决算案延不交會之質問]  
　　江蘇省議會議員陸以鈞因省長公署未將五年度决算咨交到會特提出質問書云爲質問事查民國五年度上半年江蘇省地方歳入歳出概算案前經貴公署咨交本會第二届常會議决當以經過事實照案追認但於本會咨文内聲明俟將來辦理収支計算書時仍須交會决算又五年度下半年江蘇省地方歳入歳出預算案並經貴公署咨交本會第二届常會議决咨請公布施行在案查省會暫行法第十六條第二項有議决本省預算及决算之規定本會本届常會期内爲貴公署應交六年度决算之時乃貴公署對於五年度之决算尚未依法送會殊不可解兹據省議會暫行法第十九條提出質問書即請貴省長於五日内答覆 
[積穀經費必須補足]  
　　上海縣知事公署近奉江蘇財政廳訓令略謂奉省長齊令開各縣捕螟委員薪水旅費業於本公署捕蝗經費内撥給應用惟查各縣捕螟經費有動用地方附稅者有動用積穀經費者捕螟所以救荒以積穀經費暫供捕螟之用移緩就急原無不可惟動用若干仍須另籌補足如地方公欵無可指撥應即帶徴歸墊以免穀欵空虚仰該廳即便令行各縣遵照具報等因奉此合即令仰各該縣知事迅即遵辦以重穀款云云 
[旅滬商帮協會開選舉會]  
　　旅滬商帮協會昨日開第六届選舉會午後兩句鐘長江之鎭江南京安徽蕪湖九江江西漢口長沙常德重慶成都沙市宜昌外海之廣東山東福建各埠會員先後蒞會投票並有臨時入會者數家首由臨時主席馬乙棠報告成績及收支賬略次由鄒靜齋演說本會歷史及本年與輪船各公司聨絡感情商減水脚事略謂設非有本會之團體何能發生效力甚望同人極力維持俾日加鞏固則本會之大幸云云次提議進行一切事宜嗣推舉檢票員開票鄒靜齋當選正會長陳少舟馬乙棠當選副會長凌舜卿當選總幹事崔維周當選評議長其名譽會董與評議各員人數衆多不及詳載散會時己鐘鳴五下矣 
[愛儷園第二日開會紀]  
　　昨日愛儷園（即哈同花園）續開廣倉學會會員到者逹八百餘人陳列各品之續以者銅器有商大爵周方卣碑帖有明初拓石鼓文唐拓順陵碑全文書畫有元人揭徯欺牛幅吳漁山上洋留别圖卷高其佩石濤畫屏多幅王烟客包安吳楹映等均稱精品三時開會姬覺彌君演說倉學宗旨全國聨合教育會代表等八十餘人均列席嗣由黄紉之君演說姬君復報告一年經過情形饗以茶點六時散會 
[柳江路鑛公司增加股本]  
滬商朱葆三等因柳江煤鑛鐵路公司加添股本議决章程呈農商部文云竊本公司在直隸臨榆縣屬柳江地方開採烟煤炭先由發起人李治報領採鑛區六方里蒙大部發給鑛字第二十五號採鑛執照又發起人張德勲出名報領鑛區南毗連之處採礦區三方里蒙前第一區礦務監督發給直字第三號採礦執照並遵照公司條例招集華股二十萬八千二百元呈請註册給照奉批該廨司所報章程各件大致尚合應准註册俟正本到部再行核給執照等因各在案本公司自開辦以來積極進行除呈准鑛工事務外復呈准交通部建築自本鎭至湯河民業鐵路三十六華里又租用開　舊道基展至秦皇島路線八華里以便運輸鑛路兼營資本不敷先後積欠債項三十萬元營業週轉時形困難爰於上年冬間議定增入新股四十萬元以新股現銀二十萬元曁新公司發行債券十萬元償還舊欠又由新舊股東大會議决增加股本十一萬八百元合計七十二萬元此項新股業己收足四十萬元連舊股本共收六十萬零八千二百元己及股份增額十分之八於本届大會議决公司章程選定董事監察人員曁總增理經理以專責成理合繕具清摺呈送大部鑒核備案 
[浦東通行電車之空言]  
　　近來盛傳有皖省富商程某等集合股本擬在浦東一帶敷設軌道通行電車遂惹起一般人注意互相查詢嗣聞各市鄉經董處尚未有人前往接洽官廳方面亦無所聞想此事目下雖有動議尚無具體辦法實行之期大約尚遠 
[請禁客民掠取農産]  
　　浦東一帶近來時有類似小工之客民前往各鄉村掠取樹木農産田主出而干涉往往反被兇毆本年春間經洋涇市農會長倪士清呈請上海縣沈知事出示嚴禁此風稍戢兹因日久玩生各客民又復成羣結黨各持長竿利斧四出掠取樹木農産各鄉民以值此秋收之際受害實多是以互相集議援守望相助之義如遇前項頑民立即呼集鄰人一體圍捕押送警區懲辦昨己由公民楊志廉等分别函致洋涇市經董及市農會長懇爲呈請縣長重申禁令矣 
[軍警偵查黨人]  
　　本埠軍警各機關接到江蘇李督軍來電　謂近據稽查處報告黨首某某等近頗活動並己由滬分遣黨徒四出運動請即加意防範等情除飭所部軍警嚴查密防外應令轉飭所屬軍警一體防範以保治安等語軍警兩機關必己分令稽查偵緝各員對於輪埠車站務須加意偵查母稍疏懈云 
[派船堵緝私鹽]  
蘇屬緝私統領宋明善聞有大帮梟匪携帶搶減率領雙船一百餘艘由浙駛來蘇境將次經過楓涇洙涇等處希圖侵銷爰委第一團團長高柳塘乘坐雲龍兵輪率同稽查員數人及弁兵一連共一百餘人拖帶大板槍划巡船二十艘於昨晨駛往該處一帶嚴行堵緝以防走漏 
[鹽梟糾衆拒捕四誌]  
　　蘇屬緝私第二營第二隊官兵前在浦東三林塘港查獲鹽船十三隻嗣被大帮梟匪刦奪拒捕以致官兵受傷當由薛營長函請上海縣沈知事將爲首販私之方一圖地保楊秋榮拿獲候辦等情業己屢誌前報兹悉薛營長以此案行兇各梟匪潛逃未獲故又函請沈知事勒令該地保交出在逃各匪到案究辦至所獲鹽船十三隻均係雇裝之船各船户以船爲家藉以度日故己迭次至營請求發還薛營長以各船户貧苦可憐業經據情轉請宋統領從寛免究昨己令由該營長將所獲鹽船十三隻除將所裝私鹽起存鹽棧外一併發還矣 
[江隂偵探破獲嘉定盜案]  
　　前日有江隂縣公署偵察仲金奎至閘北四區四分所報稱偵悉連刦嘉定縣居民十餘家之盜匪錢鴻章黄生奎二名匿居三徑廟地方特來報告云云該分所署員當即派警協同該探前往將錢黄二人拘獲起出原贜解送司法科訊核 
[護軍使晉授勲位之道賀]  
　　松滬護軍使盧永祥近奉徐總統令晋授勲三位昨日上海縣知事沈寳昌淞滬警廳長徐國樑上海地方審廳長陸守經檢廳長林炳勲模範監獄兼陸軍監獄長敖振翔及各師旅團營長官均往軍署道賀一時車馬盈門頗爲熱鬧 
[廣倉學會舉行鄉射禮]  
　　廣倉學會昨日刋布通函云警肅者竊哈同久附騫槎來依臯廡慕中原之舊典接當代之耆英迦陵篤嗜六經旁稽三禮每念難徴之文獻雅願維持况遭小刼之滄桑更嗟衰替是以急緜墜緒博采通人而佛陀又泗上鯫生管中豹見雖在奔走後先之列都仗獎勸誘掖之功兹因特展祀儀聿脩射禮識途愧馬但求俯賜指揮告朔存羊仍待量加臂助庶幾侯岡舊學不絶薪傳雖曰周室尚文此誠草創伏惟亮鑒佇盼惠臨主會人歐司愛哈同羅迦陵代表姬佛陀同啓 
[浦東中學將開運動會]  
　　浦東中學校訂於十月二十七日（隂曆月二十三日）在浦東六里橋本校操場舉行秋季運動會如遇天雨順延至晴日來各學生於課餘之暇分别預備頗有興趣並己由校將入場劵分送名界團體届時請往參觀想是日必有一番盛况也 
[湖南義賑會報告賑務]  
　　湖南義賑會報告上海紅十字會與濟生會先後往湘施賑情形其文如下天下之事有大力者倡之則輕而易舉上海爲中外通商鉅埠物力雄厚而好善之士又多薈萃海濱故凡南北各直省遇有水旱偏災兵戈疫癘則上海慈善之士必出其雄才大略籌欵救濟故中國言慈善者必以上海爲中心也湘省鉅災熊會長旣以函電呼籲於各行省官商慈善家矣而尤望物力雄厚之海濱除各省以欵滙寄會長或逕交本會本會則旣拜而施之矣而上海紅十字會濟生會則出其資財獨力施放此尤湘人所拜禱者也按濟生會己在株州醴陵各造瓦屋百餘間以庇難民又撥助寳慶紅十字會四千元以資平糶至其湘振主任黄君國英規模宏遠尚有振興株醴實業及貸欵災民計畫可謂造福無量而紅十字會又專爲湘災特創湘賑一部阮君惟和唐君浩鎭又負疾先後親蒞湘省調查計畫其幹事魏君延暉武君光桐劉君天成等各本其冒險之精神出入鋒鏑探　索隠以究其實可謂勤且勞矣而沈仲禮唐蔚芝兩君又以全力爲之後盾計賑株州麫粉二千包醴陵三千包共值六千元又現洋四千元發寳慶二千元湘隂一百元續介寳慶六千元又電滙衡山一千六百元寒衣一千件又由斃武二君共運寒衣一萬餘件來湘此本會之所知也其他本會之所不知與源源而來者蓋無窮也又聞佛教慈悲會亦將來湘施賑豈天地仁厚之氣盡鍾於東南海濱一隅哉 
[普善山莊開成立會]  
　　閘北普善山莊由朱鑑塘陳少舟龐竹卿王駿生等自民國三年發起於兹五載雇工收埋孩屍及暴露朽骨義地購有四十餘畝逐漸推廣事務所始經告成於九月十六日開成立大會組織規章添購義地到者頗衆 
[迷路女孩待查]  
　　閘北四區崗警前日在長安路查見迷路女孩一口帶至四區署詢據供稱名林弟廣東人父名阿陽在怡昌鐵廠爲機匠問以姓氏年齡住址概不能答張署長諭送慈善團留養候查再核 
[新閘路火警]  
　　公共租界新閘路二十四號門牌協盛押店於昨晨八句餘鐘忽然起火延燒二十三號車木桿店二十五號花袋布店及復升煤 
 
 
 

Page 11

 
 
炭店共燬房屋四幢事後經新閘捕房查悉該押店保有火險銀一千五百兩恐有别情即飭中西包探將該店主傳至寫字間詳詢起火緣由以憑核奪 
[漢中路糖坊失愼]  
　　閘北漢中路豐裕里一弄第八家張雨田所開之糖坊於前日下午三時因竃下失火延及積薪冒穿屋頂旋由各叚救火會到場救熄計焚燬樓房八幢事後由四區二分所孫署員傳到該糖坊夥候訊核辦 
[崗警搜獲烟膏]  
　　向爲輪船業之甬人陳阿三昨日在法租界某烟膏店内購得烟膏一小盒携回南市行經十六舖爲第七守望崗警察出搜得證物拘至第一區警察署由趙署長詰問據供有人託爲購買不知禁物實係誤犯等語趙署長飭申送警廳司法科訊究 
[夫妻脫離關係]  
　　松江人方少漁近被其妻朱素貞在公共公廨控告索資不遂行兇毆打請求斷離等情前日上午由王襄讞與美副領事丁君會訊先由原告代表律師向朱素貞詰據聲稱婦人嫁與被告迄己九載因家况清貧於民國三年挈領所生之三孩來滬在妓院内帮傭丈夫不知自謀生計屢向婦人索錢稍不遂意即被毆打實己受虐不堪請求離異所生三孩除次子任令被告領去外長幼兩子我當撫養云云質之方少漁供稱失業七載父母均己去世原告請求離異一節我極反對請爲成全中西官會商之下准如原告所請判令離異 
[合做石子生意之瓜葛]  
　　楊志雲控王元勲掯還股本及利息等情前日經公共公廨傳訊原告由代表律師上堂陳明案情並由楊志雲自行訴稱當時與被告訂立合同經營石子生意所有銀錢賬目均由被告經理迨後拆股應找還我股本及利息洋一千三百餘元詎被告延宕不還是以控追質之被告供稱此項股欵另有糾葛且做石子生意一層曾在法公廨起訴所有賬據概繳法公廨等語中西官判令被告將賬核對明白展期一禮拜再行訊核 
[販鴨客商猝斃]  
　　滬南十六舖泉漳會館碼頭合美鷄鴨行販鷄鴨之客商江北如臯縣人丁林生日前偕同業人沈雲章來滬投行銷去鴨子四百餘頭正在結賬以便回里詎丁因在籍時曾被瘋犬所咬突於前晚毒發不及醫治在該行逝世當經行夥郭起雲偕沈報告第一區警察署聲稱死者年三十九歳家有母妻此次與沈合夥販鴨來行售貨因預受瘋犬之毒遽爾身死請爲核示趙墨林署長立飭十六舖地甲報請地方檢察廳長派員往騐嗣因昨逢星期該廳員吏在署者少遂諭今晨派員詣騐 
[戴勲臣行將稅累]  
　　四川人戴勲臣前被婦人蕭氏在上海地方審檢廳禀控重婚並略誘使女毛囡等情曾經該廳訊明分别判决科罪戴奉判後對於略誘罪徒刑四個月並不提起控訴惟對於重婚罪部分不服判决提起上訴嗣經高等廳訊明宣告無罪發回地方廳執行略誘罪所科之徒刑自陽曆六月二日扣算至十月二日期滿由檢察廳將戴移送審判廳再追蕭氏私訴部份洋三百元當經該廳諭令押繳在案前日上午戴之家屬措齊票洋三百元到廳呈繳請求將戴省釋時適承審此案之推事官因公離滬遂諭戴之家屬俟該推事官到廳核准方可開釋 
[阿鳳不甘爲妾]  
　　潮州人林鍾祥在浙江石浦地方開設廣益南貨店有一女兒名阿鳳年十九歳於去年三月二十一日憑媒嫁與同鄉人前開土行之郭介侯爲妻成婚之後同居本城薛弄底附近相安無事近來郭林氏（即阿鳳）得悉郭在原籍早己娶妻不願作妾函追乃父林鍾祥來申於前日同至上海地方檢察廳據情禀控請傳郭介侯到案訊究林廳長諭候核示 
[掃除蔓笠橋堍之汚穢]  
　　大東門内蔓笠橋堍葉聘侯與王毛兩姓等各房主因爭論基地上訴於省公署迄未解决所以該處破舊房屋延不拆除四週所圍竹笆邇爲匪徒拆去行人作爲大便之處臭氣四播附近商家大受其累因聨名禀報一區二分所警署往查屬實先飭工役打掃復派巡警照料以清道路而重衞生 
[尋獲被拐養媳]  
　　浦東爛泥渡鎭商民劉自魁家養媳如意子年十五歳於本月初一日往香煙廠做工一去不返找尋無着當經劉報告在區警署請求偵查在案兹經劉探悉如意子係被張殿甲及張之姘婦張高氏串同喬葛氏盧孫氏誘拐出外藏匿於揚州邵伯鎭陳張氏家内當卽前往該處將如意子尋獲連同陳張氏喬葛氏一併帶滬即於昨日報告三區警署請究經曾警正傳到媒人姚滿喜朱楊氏及串拐之張殿甲張高氏候解地方檢察廳訊辦 
[窮途落魄之可憐]  
　　常州人張全福去年曾在某麵店爲夥今年失業寓宿西新橋某小客棧多日衣食全無兼患癱病困苦不堪昨日吞食毒物圖盡臥於新世界側馬路上由老閘捕房四百零八號華捕查見車送麥家圈醫院救治一面回禀捕頭候示 
[病人不及醫治]  
　　昨日下午四時許有形似乞丐之某甲年約四十歳倒臥於山東路滿庭坊口由老閘捕房一千零九十九號華捕查見察係有病車送仁濟醫院及至抵院己經氣絶當歸禀捕頭用車將屍送往斐倫路騐屍所候報公廨相騐 
[刑事訴訟通融註銷]  
　　婦人程阿秀（即老大）在公共公廨刑事科控陸棣花盛心鼓串合同黨將伊誘至九江路一百五十八號門牌衞生旅館十一號房間内設計騙洋一百五十元而陸等亦以程阿秀勒逼伊女程桂英（即俞桂英）在雲南路六百二十五號門牌賣娼等情投廨反訴訊供情形己誌前報上星期六又經復訊據程阿秀之代表律師與陸棣花等之代表律師上堂聲稱兩造業己在外和解惟因案關刑事未便起滅自由可否請求將案註銷李襄讞商之義副領事羅君以旣據兩造律師聲明和解公堂姑免深究遂判將案註銷 
[被訴人交保過堂]  
　　婦人張顧氏在公共公廨控夫張煜基屢次虐待請求離異並追赡養費洋三千元又包文賢控顧阿土不還墊用成婚費及借洋九百五十八元八角又楊嘉棟控張穆雲串同王秋屏徐祺新將廟産私自抵押得洋分用又任炳璋王玉田同控胡銀海不付牛皮價及米價又張記控凌自新不理押欵又董聖瑞高炳晋同控王樹棠吞没學費及保證金又方雲秋控謝子恒不還米價前日由包探邵錦春眞學義將各被告傳至公堂請示中西官諭令分别交保過堂候訊 
[索償損失之酌斷]  
　　馬佐臣控王聞梅不理抵押北京交通銀行鈔票洋二千元之損失等情前日由公共公廨俞襄讞會同英副領事白君訊據原告代表律師譯稱此項押欵被告己轉撥於周廷湘歸周料理惟並未通知原告故當鈔票價格跌落之時原告向周算取損失無着應請訊追被告亦延律師到堂代辯並據王聞梅自行聲稱周廷湘與我交易曾向原告聲明且周己付過原告利息請爲察核中西官判被告償還原告利息洋一百四十元了事 
[代追貨欵之權限問題]  
　　天和洋行延逖百律師爲代表至法公堂聲稱禮泰洋行前由粤國人某及天和洋行主人共同經理後因中國與奥絶交故將禮泰一切欵項悉歸天和經理今有楊子餘虧欠禮泰貨欵銀一千餘兩向索不付請爲訊追楊延巴和律師代表辯稱禮泰之欵天和是否可以代追須有確實憑證方能承認請察逖律師又稱粤國人實有委任天和代理之事故此來案請追中西讞員會商之下判令退去聽候核辦 
[汽車撞傷小孩]  
　　昨日下午一點半時法大馬路高第里口有自東往西之汽車一輛疾馳而來將某姓家之小孩撞跌受傷後有巡捕到來抄錄汽車號碼回禀捕頭一面將孩車送醫院醫治候再核辦 
[私賣鴉片被拘]  
　無賴俞福貴近在虹口元芳路一百四十九號門牌分租披屋一間設榻售烟被包探張林泰與六十二號西探目柏生查見以其違犯烟禁將俞連同烟具帶入捕房押候解廨請究 
[但認欠洋五十元]  
　　朱華生控周義付不理米款等情前日由公共公廨傳訊據原告代表律師聲稱被告虧欠原告米價洋二百餘元原告以其交易多年囑令折償洋七十元豈知仍不料理是以具控請追質之被告供稱我祗欠洋五十元請求寛限措還中西官判周償還原告洋五十元並擔負堂費了事 
[復訊不理押欵案]  
　　彚康莊延代表律師在公共公廨控張子林不理房産抵押銀十萬另五千兩及利息等情前日由廨復訊原告代表律師上堂陳述良久中西官判被告還押候再訂期訊核 
[巡官查禁賭博]  
　　高昌廟警區李巡官查得外日暉橋各小茶館往往於夜間聚衆賭博抽頭漁利昨特令飭長警馳往查拿以遏賭風 
[舞弊證據不足]  
　　王元勲前延盛德祿律師至法公堂控稱王與吳仁奎合股開設俊記石子公司吳在賬上舞弊及押櫃糾葛共計銀一千餘兩請爲訊追吳亦由逖百克律師代表辯護判着兩造各邀公正人將賬算明禀覆候核現由兩公正人呈覆到廨經中西讞員察閱之下以舞弊一節證據不足着即註銷餘外賬欵仍由雙方核算理處 
[欠欵限期料理]  
　　愼昌號主黄子賢虧欠嘉發元盛兩錢莊往來欵項及押欵銀六千餘兩並欠永裕永隆榮成錦昌等貨欵數百兩倒閉逃逸經各債權報告捕房後即由包探提到該號經理黄子榮解送法公堂訊據黄供號中被各主顧欠繳貨價亦有三四千兩之數祇能收賬料理判令延請理賬員將人欠欠人逐欵清理在案現又由各原告投稱此案起訴至今爲日己久尚未清理仍請向黄追繳訊之黄供請求交保出外以便清理中西官准予交保限一月理明 
[房租陸續追繳]  
收租人陸兆和前至法捕房控房客徐小華林阿福沈沛然王金生四户虧欠房租三四個月不等向收不付請爲追繳等情北經捕房派令包探傳解法公堂即由該收租人投廨聲稱徐林沈三户奉傳之後均己付清惟王尚未付人亦不到請爲核示判限三天還洋如違將屋中物件拍賣作抵 
專件 
[上海銀行公會章程（續）]  
　　第八條八會事件經會員會通過後董事部須將會議允諾情形及第四十九條所定之期内應付入會費等事通告入會人入會人於接到前項通知後不照規定期限内交納入會費時其入會及本公會之允諾均作無效 
　　第九條入會人於交納入會費後董事部即須將其入會願書内所載各項事件及入會年月日等登記於會員簿入會人於登入會員簿後方取得會員之資格 
　　第十條會員簿内登記之事項如有變更時會員須於一星期内函告本公會更正之董事部於接到前項函告後即須將會員簿照改但於更改事項未登載以前該會員不得以其變更事故對抗本公會 
　　第十一條董事簿登記會員簿變更事項後即照錄一份寄與該會員查閱　　第十二條會員簿須存於本公會 
　　第十三條入會銀行對會員會議及本公會之一切行爲祗限於會員簿上所登之代表人能行之但代表人有事故時得具函委託有權代表銀行之重要職員代理之 
　　第十四條評議員得出席會員會惟無提議極及表决權 
　　第十五條會員如有左列事項時即失會員之資格（一）請求退會時（二）受破産宣告時（三）與他轉體合併或遷移他埠及自行解散時（四）被本公會開除時 
　　第十六條會員請求退會時須具退會願書 
　　第十七條開除會員限於左列事項並須經會之議决（一）會員於本公會通告限定期内不交納入會費或常年費時（二）會員有不正當行爲及有妨　本公會之名譽時（三）會員爲銀行所不應爲之事經公會勸告無效時 
　　第十八條董事部認某會員有前條行爲時須即報告於會員會會員會開除會之議决須開全體會員會經三分二以上之同意 
　　第十九條會員喪失資格後董事部須將共事由及年月日記載於會員簿上並註銷關於該會員之記錄 
　　第二十條會員喪失資格後即失去應享本公會一切權利 
[第三章機關]  
[第一節職員]  
　　第二十一條本公會設董事七人組織董事部由董事中互選會長一人副會長一人書記董事一人董事於每年一月開常會時由全體會員中選任會長副會長書記董事於任期内有缺席時由其餘董事中另選充之 
　　第二十二條董事任期定爲一年但滿任後仍得再選　　第二十三條本公會之重要事務須經會員會議决由董事部執行之但會中常務得由董事部單獨行之 
　　第二十四條本公會對外事務以會長爲代表 
　　第三十五條會長有事故時以副會長代理其職務（仍未完） 
[戰後（訥）]  
　　今日國人對於戰後或希望將來獲得國際上之利益或又懼失議和席上平等之權吾謂希望與恐懼無益也蓋戰後之所謂權利非能倖獲者惟視我全國人應付之實力何如而己南北當局速收拾其内訌之心一致研究議和時之外交工商界盡其全力一致謀工商業之所以競進教育界盡其全力一致謀教育之所以發展人各就其職務之所在爲戰後競爭之準備則今日時機雖失猶能挽救於萬一不然而空言應付則時機一失再失危險眞不堪設想矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
祝詞 
[恭賀申報館新屋落成之喜用朱佩珍沈鏞二公元韻]  
　　民生國計鉅製宏篇聲聞天上胎自我先（僕生於同治十一年壬申五月二十九日貴報是年三月二十九日出版）臺築黄金材求大木文似鵷鸞（謂冷血與天虚我生）志如鴻鵠外觀炳炳内容申申庇深廣厦語必驚人雕梁熠燿峻宇巍峨千金一紙地利人和聽猿吳耳似敬祝 
老申報 
[三十年前之商情]  
　　光緒十四年正月初七日 
　　十二月十一日上海各茶市行情列左 
　　旗昌行 
　　春逹１１８屯五百十二箱十八兩 
　　泰茂行 
仙葩　１１８工洞一百五十九箱十兩 
[十二月十二日上海各茶市行情列左]  
　　協隆行 
　　萬字　　１８平水二百九十六箱廿一兩 
　　象字又又三百八十六箱廿兩 
　　春字又又四百零六箱下 
[元芳行]  
　　美芳１１８元二百四十箱十八兩 
[怡和行]  
　　正字１８又二百八十箱廿二兩五 
[天洋行]  
　　蕪衡１８又一百六十二箱廿一兩五 
世界小新聞 
　　○運動無傷身體今人多信運動家多不永壽蓋以心肺僨張易於致病也兹據美國體育家哈美爾特氏詳考科學月報所記各中學運動者之履歷細加研究證明此說之誤哈氏臚列一八五二年至一八九二年間哈伐特學校精於運動者一百五十二人其中死於心病者僅二人死於肺病者僅一人享社會與國際之聲譽者二十人其壽命較平均之人長全體所事職業亦皆優美又臚列一八五五年至一八九五年間耶魯學校以棒球足球賽跑聞名之學生八百零七人諸生在校之年雖運動甚力而五十年内死於心病者僅四人且其中二人己年近古稀矣各項運動以長距離賽跑最爲劇烈而一百六十七人中受傷者僅三人哈氏又稱據駐日某領事調查一九○七年東京人力車夫年逾五十五者共有一千二百人泰半强健由此觀之少年勤於運動足以健身永壽固無疑也彼終日勞心而喜久坐者轉易致疾若更多食多飲而染嗜好是雖從未運動者亦足促壽也東亞第四次運動會開會有期有志者誠宜奮力練習赴會爭勝幸勿誤信運動有傷身體之說而懈於事致臨場生疏屢落人後以貽國家羞也[  箴]  
○改良汽車燃料之巨賞英國汽車聨合會前懸巨賞五千元徴求汽車省用煤氣之善法三島人士大爲此舉所動己有數種新發明提出與會决賽此外復有汽車師及對於汽車有心得之人呈出多數有價值之意見并陡然惹起研究以别種燃料代替石油煤氣及如何使戰時汽車得滿足石油煤氣之供给法著名之工程師汽機師私家自動機師與夫工人及各種機師多有與會决賽或以書函决賽彼中多曾籌畫以實用及省費新法用煤氣及别種燃料以發動汽車之計略在外國任役軍中之汽車師亦有以信函與會决賽者[  榮]  
○德意志之喪失舟數當大戰以來吾聨合國之船舶爲敵國所擊沉者數逹一千萬噸而意想敵國之損失亦復不少今據美國某所之調查謂於美國未曾參戰以前德國之喪失船數逹二百八十一隻一百三十四萬六千八百七十八噸而美國加入戰團之後繫留德國噸船九十一隻五十九萬四千四百九十六噸南美伯剌繫留三十九隻二十二萬零十六噸吾國繫留九隻一萬九千六百十噸暹羅繫留九隻一萬九千二百五十二噸共計一百四十八隻八十五萬三千三百七十五噸若加以前日之喪失數共有四百三十九隻二百四十萬二百五十三噸其數雖云不小然較吾聨合國相去尚遠云 
益智新畫 
 
[山水] [  陳禹門]  
　　荒林孤廟（像壕）湖山夜泊（像唸） 
雜錄 
[養鷄餘談]  
　　天氣潮濕之時鷄羣宜住屋内 
天氣清朗空氣温和之日鷄舍之窗蓋可開放 
育雛要訣日日清潔注意食料多寡及其種類務使新鮮 
鷄如厭食可與以苛硝一匙即能恢復常態 
鷄舍中所敷之草宜時時换去 
乾燥日光砂場浴場爲鷄之健康上必不可缺者 
富有滋養料之食餌增加則木炭末亦須隨之而增多 
多喂蕎麥粉則卵黄色澤較淡至喂以玉蜀黍時則爲濃黄宜注意 
鷄舍所用之藁宜乾燥清潔生黴者不用以免危險 
家禽之食物宜豐富種類須多但勿使飽食 
有雄之卵貯藏期間約二倍於普通之無精卵 
食羽食卵之惡性乃由於不十分運動及於狹小場所飼養多數鷄羣所致 
新式鷄舍之内部裝置物易取出於外於清潔上最合 
雛羽得以手撮弄至馴時則無論何事均不致驚恐 
將蔬菜類之葉用繩縛牢吊起任意彼等隨意喙食 
[文虎識略] [  會心]  
　　夾繫之法尤屬難能可貴自非斵輪老手未許容易搆成如左右軍興射廢中權（解鈴）左右皆曰不可射中允（古官職）天地與立射人參無冬無夏射其惟其秋乎不以兵車射乃服衣裳余素與社友研究謎話務去陳言力求新諦想對於先哲諒必不失成規如中堅射左右流之忐忑射中心藏之動心射四邊靜望衡對宇射直在其中矣非絲非竹射當作金石聲中心則喜射是進亦憂退亦憂問知問仁射不議禮（展翼）中央集權射則四方歸之伊呢　伊精爾呢說爾能射左右皆曰賢是皆極醒豁玲瓏之作有如常山蛇首尾相應之致 
[暮秋]  
　　白草黄沙繫遠思東籬殘菊謝花時破空雁陣驚寒早落日漁舟唱晚遲有酒有詩儂是客亦風亦雨夜何其門前黄葉隄邊柳惹得騷人宋玉悲 
小說 
[偵探奇遇] [  常覺覺迷同譯]  
　　賽鷹曰丈以金錢餂予予實未能遽允又曰恕予唐突須知酬報過於豐厚反滋人疑如果所爲事不合於法縱十百千倍於此予亦謹謝不敏老人曰君仍疑我耶賽鷹曰然丈屢以殺人兇犯叩予予實不能無疑此語出老人欻然起雙眸奕弈有神旣而曰君所以遲遲不允吾者爲此一端乎賽鷹曰固也曰吾事如果合法君必允吾之矣曰然曰亦能竭誠乎曰一經受人委託無不竭誠爲之老人曰然則吾人即可定奪矣賽鷹曰特予未知丈果能踐約否耳老人曰明日過我當一爲證明予言之不虚惟吾人今日一席話須守秘密勿爲外人道也明日此時願君戾止以訂契約賽鷹唯唯而出讀者當知賽鷹年事雖少而於偵探之事閱歷己多出時暗念此老果何如人實須調查明確庶不致受其愚弄是日老人出事務所天己入暮徒步歸時賽鷹實潛尾其後迨老人進寓之後即就鄰居探訪老人身世卒無所得越日又至事務所左近細爲調查亦無眉目但老人租此事務所時實在各租户之前而老人孤獨性成從未見其涉足交際場中即此事務所除郵差傳遞函札之外從無一人踵門云云及問老人財産則又答爲不知賽鷹遂伏暗陬以待老人之至無何老人果闊步至矣賽鷹探首窺之實有一人尾隨其後老人旣進事務所而其人猶徘徊門外久之始去賽鷹仍伏暗陬惟守终日卒未見有所動靜而尾隨之人亦無蹤影迨至下午五句鐘遂入老人事務所老人視其敝舊之時表曰君竟不爽片刻孺子可教也賽鷹曰凡與人約固應爾爾今願以丈事見告俾有得所遵循老人夷然曰君調查久久殆仍無所得歟賽鷹瞿然曰丈何言哉老人晒曰昨日老夫歸寓之時君實尾隨予後而今日又至此間調查终日然乎賽鷹聞語大詫暗念凡予舉動悉至愼密不意卒被此老窺破此老誠不可欺遂曰然也老人則展其皴皺之頰現爲得意之色曰是亦無怪君然數十年來老夫究心化裝之術而吾事且至秘密君遭失敗足徴老夫身手不凡矣賽鷹曰然而千慮不無一失須知尾隨丈後者實不止予一人也老人仍自笑曰此外尤有人耶然則君且告予其人容貌賽鷹如言告之老人曰此人無足介意來日研究不遲蓋吾事亟須開場矣今姑以予奇特之歷史爲君述之須知老夫眞名實非龍潭爾然予眞名今日亦母庸相告（未完） 
[自由談之自由談] [  不冷]  
　　每聞大老或自以爲是之人常曰我不畏報我不看報言外之意一若報固無如彼何也其實其畏報甚於常人何則譬諸小孩之畏雷則掩其耳其不看報者亦猶是耳不然百忙中何以閣議忽又通過報紙法也 
 
 
 

Page 15

 
 
   
 
 

Page 16

 
 
   
 
