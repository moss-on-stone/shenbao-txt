# 1911 - 64 - 4913679

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章二月初十日内閣奉 
上諭吉林度支使著徐鼎康補授吉林勸業道著黄 
悠愈補授欽此軍機大臣署名奕劻假毓朗那桐徐世昌 
論說 
[論中俄邊警之原因及其對付方法（再）（續）]  
（轉錄國民公報） 
該約中明明有两國陸續商議之語。則認可與否。吾國自有主權。夫豈可以俄國一方之意所得而擅專者。且約中又於吐魯番之非商塲。而設領事。聲明不得引爲先例。則俄將何說以處此。要之俄特於條約將滿之時。而爲此迅雷不及掩耳之舉。其意不問可知。嗚呼俄人之要求。其爲條約上之權利乎。其爲條約外之權利乎。願世界公道之政治家一剖之也。 
二俄人所以爲此要求者。果恃何種口實乎。如上所言。俄人之要求。無一條欵足以爲其根據。亦旣彰彰明矣。藉曰有之。則此條約之滿期在邇。斷不能以短期間存在之權利。爲此後長久之享用。故以七年條約爲聲言之口實者。俄人之遁辭耳。道路傅聞。謂俄人以同治十年占領伊犁之一部交還吾國爲有德於我。故有要求各種特權之權利。而各國駐京外交家中。亦有贊成其說者。微論俄之占領原爲。不法行爲故當時俄政府亦嘗宣言。爲占領不過一時之舉。待秩序恢復。即行交還。是俄國承認吾國之主權。早爲確定之事實。豈至今日。猶得爲此市恩之語耶。不特此也。伊犂事件之始訂約者。爲崇厚。崇厚昧於地理。拱手贈俄人以特克司上流之平原。許以天山至喀什喀爾之通行權。並賠欵五百萬盧布。及返國之日。朝廷赫然大怒。投崇厚於獄。更遣曾侯紀澤於俄攺訂原約。於是特克司河之上流。則攺爲霍爾果斯河以西。其以東之地則歸吾國。惟於五百萬盧布之外則增四百萬以酬之。共爲九百萬是當時俄之所以待我者與我之所以應彼者彰彰具在俄人雖狡豈能一手掩盡此事實耶且俄苟以伊犂爲返還之侵地。故有長保留此等特權之權利。則當時之俄。何以許我以十年後之攺訂。夫此等特權固條約中文字也十年後之攺訂獨非條約中之文字乎。要之伊犁固我領土也。其乘我回疆之亂而侵占也。猶之藉口庚子拳亂而占滿洲也。遷延推託。不卽交還。亦猶在滿洲之故伎也。幸也吾之兵力猶足以自圖。賴左文襄平定天山南北餘威震於殊俗。而有完璧歸趙之日。不然伊犁之爲滿洲亦巳久矣竊願政府諸公勿於此談笑從容之日。而以先民經營締造之地。拱手授人而更爲第二之崇厚也。 
　　三俄人此次要求之動機果何在乎。俄之所以敢爲此强硬之要求者。以有去年日俄恊約之故。此則盡人能道之。雖然此其外交上之憑藉而非其動機也。動機何在今年攺訂商約之舉是矣。按千八百八十一年約中第十五條第二項日。 
　　此約所載通商各條及所附陸路通商章程。自換約之日起。於十年後可以商議酌改如十年限滿前六個月未請商攺仍照行十年。（未完）要件 
 
 
 

Page 4

 
 
[北京同志會布告全國同胞書]  
　　啓者國勢積弱。外侮四侵。莾奔神州。陸沈日近。固我外務當局者之畏葸無能。母亦我國民放棄責任。不知以强固之團結力恊爭以盾其後之有以啓之耶。两月以來。最足警魂動魄。痛心疾首。如迅雷風雨之烈。如蛇神牛鬼之怪者。惟俄人强硬要求。而以兵力脅我一事。 
據中外各報。俄國致我國照會。要求得有權利。在哈密古城廓里扎塔爾巴哈台庫倫烏里雅蘇台喀什噶爾烏魯木齊張家口等處。設立領事。并得於以上各。處購地建築房舍。苟中國不如其。言則俄國自有適宜之辦法。又俄國向各國聲言。該國并無占領中國土地之意。此次示意舉動之結。果一視中國對待之情形爲斷。嗚呼。何俄人之陰險狡詐。敢於冒犯不韙若是耶。蓋俄人明知空言以恫喝。不足達充分之欲望也於是先發兵以示戰。又知挾持之理由。不足爲開戰之口實也於是有各國之宣言。其意以爲將來彼發兵而我備之則其曲在我彼可利用協約諸國之公共評判。而不居開釁之名若將來彼發兵而我聽之則其志巳伸彼可藉口光緒七年之中俄商約而遂行佔據之實。嗚呼。何俄人之陰險狡詐敢於冒犯不韙若是耶。固我外務當局者之畏葸無能。毋亦我國民放棄責任。不知以强固之團結力。協爭以盾其後之有以啓之耶。同人等對於茲事。根據國際法。悉心研究。得有俄人種種不法行爲之確証。謹爲諸君子瀝陳之。 
　　第一請証諸條約之緣起也。查俄人要求之根據。在續攺陸路通商章程。此章程爲伊犂條約之附件。而伊犂條約者。則中俄两國全權大臣。於光緒七年卽西歷一千八百八十一年所訂者也。當同治十年間。洪楊尙擾中原。而回族又倡亂於敖罕喀什噶爾。蔓延於回疆全部。俄人乘機。長驅佔我伊犁。及其附近之地。曾宣言此次發兵伊犁。實爲自衞邊圉之計。苟清國能平回亂。則我仍以原璧歸之。彼固斷定吾國之决無平回能力也。左文襄戡定天山南北及喀什噶爾。吾國遂向駐京俄使。開索還伊犁之談判。俄人事出意外。又未便公然食言。乃一面承允交還。一面提出種種條件。以爲推宕地步。吾國初以崇厚之貽誤。喪地辱國幾釀戰禍卒以戈登將軍之勸告。始易戰而和。議修條約。派出使英法義比公使曾惠敏公。爲全權大臣。磋商七閱月。收回帖克斯河上流之地。而以霍爾果斯河西之地代之。賠欵則增至九百萬盧布而霍爾果斯河東及伊犁一帶。均歸中國版圖。其事遂終。是此條約之發生。始由於俄人藉回亂而佔領伊犁。繼由於俄人退伊犁而别生枝節。依國際法。雖戰勝之結果。一時佔領其地。猶不得爲取得土地之原因。况俄人之乘亂竊據。其不能取得明矣此就條約之緣起上研究之巳足爲俄人不法行爲之一証也。（未完）專電 
[電一（北京）]  
　　東督錫良電奏中英交涉請嚴重力爭片馬一失彼卽窺我瀾滄江以通巴蜀後患甚鉅 
[電二（北京）]  
　　外務部奏奉天設立防疫研究會業巳成立各國醫官均至請撥稅欵四萬两以資優待奉旨派施肇基蒞會與議 
[電三北京]  
　　樞府電致江督嚴禁抵制英貨並飭滬道切實諭禁免生枝節 
[電四（北京）]  
　　郵傅部清查鐵路局欵舞弊六百萬梁士詒大爲恐慌 
[電五（北京）]  
　　鄂督瑞澂電奏因喘請假奉旨賞假十五天安心調理從緩來京 
[電六（北京）]  
　　張彪電奏採購軍米六千石請飭贛撫飭各關卡免稅放行 
[電七（北京）]  
　　今日（初十）宮内點選秀女三十名 
緊要新聞一 
[英政府果肯讓步否耶北京]  
　　前日外務部照會駐京英使略謂英人佔據片馬違背公法如不將兵撤退當據公例請第三國干預調停此事英使據情立即電達英京聞英政府巳有讓步之意 
片馬界務遠因固由石鴻韶其近因則由耿葆煃李督前年未到 
 
 

Page 5

 
 
任時即深惡前迤西道劉伯良觀察其實劉辦事尙好官紳均無間言劉旣因受瘴病故耿本四川直隸州署重慶府李督素不與識忽採虚聲保授永昌府巳擢一階到任後不及两月適劉伯良出缺遂保署迤西道其時四司上院均不謂然李决意行之耿在川作牧令尙有政聲善拿匪其本領與沈善化略近而實不如到滇未久情形茫然惟夙工揣摩以爲劉前任之見惡於李督或因對外手段軟弱之故於是不論事之大小一味强硬與領事大决裂世益三頗憂之屢向李督言及李漠然不理遂至釀成駐兵片馬之事然初時英領尙不甚承認以游歷爲詞迨耿道與之交涉則竟不理以爲此妄人不能與之言也目前下手必須撤耿道任始可言交涉云 
　　至於邊界情形自非身歷其境不能知之卽地圖亦决難靠今姑述大略如下從前薛叔耘之圖即有小誤巳有將中國界綫畫去之處其後石鴻韶則所失甚大不下數千里近英人所指（即從前領事烈敦所勘而未定之界）又較石界所失更大　之人家薛界第一重大門也石界己爲第二重門近英人指界乃第三重門逼近臥室矣片馬本保山縣土司地面照圖論巳在第三重門今李督强請揀派大員來滇勘界不知從何下手如從第三重門勘起則直是送地而巳以第一第二两層孰非我地豈能置之而認爲他人之地乎如從第一大門勘起則彼兵巳迫於第三層節節布置妥貼我能以一介使人深入乎然此第三重門亦不過烈敦數年前勘到之地中國並無明文允許彼亦不過目的所在籍可聨絡川藏以遂其大欲耳故此線直劃至四川巴塘地面云 
[俄使亦欲箝制輿論矣北京]  
　　駐京俄使前數日向外部胡侍郎聲稱京外各報登載中俄交涉事宜有礙两國邦交要求速爲禁止胡侍郎聞言卽轉知民政部請其照辦幸肅邸不爲所動而罷 
[中國續與俄使爭論之依據]  
　　字林報載初九日北亦電云中政府業巳續行照覆俄國公使余（訪事自稱）得可靠消息知中國爭論一八八一年條約第十二欵所載新疆自由貿易一層係指洋貨進口土貨出口而言茶葉旣爲土産自未便在新疆售賣至設立領事一節按照條約第十欵應與設關徵稅同時並行並聲明會審公堂章程早巳實行此項覆文結語謂甚望俄國體察中國屢圖保全友誼之意云 
[五國聨盟與東省之關係北京]  
　　奉天某報得京師外交界消息俄法英德日五國近來又有聨盟之說并聞英法德等國巳承認日俄實行瓜分東三省云 
青島德國總督伯爾曼理克現奉德政府電調回國商議要事前晚該督由南路火車抵哈爾濱駐哈德領事署人員均在車站迎迓該督僅勾留數刻卽乘西路第一號快車取道西伯利亞回柏林說者謂該督之歸與日俄德法英五國聨盟之說恐有關係也 
[柯劭忞之言論與歷史北京]  
　　學部參議柯劭忞前上封奏一件聞其内容以憲政宜防流弊立說謂内閣官制宜防專擅國會權限不宜太大而中央集權司法獨立尤不可不愼重全摺約千餘言將立憲國家應有之制度無一事不說到其流弊其意蓋欲聳動朝廷取消憲政聞者詫之 
柯係資政院欽選議員去年資政院開會百天柯未嘗發一語每日必在議員席瞌睡柯之對面即爲學部特派員席故同署無不知之 
又聞柯曾爲貴胄法政學堂歷史敎員因講本朝歷史有錯誤處爲恭邸所窘翌日即告退時監國亦在堂云 
[陳侍御力駁捐復新章北京]  
　　日前陳侍御善同上一封奏當奉明諭交該衙門議奏茲探得該侍御所奏係力駁捐復新章略謂朝廷以甄别委諸督撫是信之也今以其所叅劾者概准捐復爲督撫者將何所措手足耶又謂若輩旣具此捐復能力一旦差缺在手故態復萌誰任其咎此次江皖奇災發帑截漕天恩巳屬浩湯查振大臣必能推廣皇仁轉溝壑於衽席無論欵項如何支絀總不應恃此飲酖止渴之策仰給於豺狼不食之餘 
滇督主張緩裁吏部原電北京 
　　滇督李仲帥 
 
 

Page 6

 
 
主張緩裁吏部一節曾紀前報茲探得電致樞垣原文略云京外文官數以萬計攷核之權綜諸吏部現議設立新内閣後 
卽將吏部裁撤所有官員序補等事卽屬之内閣誠爲揭要辦法惟愚臣以爲官員過多内閣初設恐難接洽擬請將吏部暫緩裁撤俟内閣設立一年之後再行裁撤新内閣巳設吏部未裁之一年中先將尙書侍郎裁撤暫留丞參屬諸内閣庶事體較易接洽而於新政亦無妨礙云云巳奉旨着該衙門知道 
[海軍經費仍議借用洋債北京]  
　　度支部前議提撥郵傅部所借贖回京漢路欵五百萬两充海軍經費一節現因海軍部需用甚急巳商請郵傅部先行提還聞郵部以此項借欵早巳挪作他用一時無欵可籌擬暫借洋債應用云 
[京師近事]  
　　民政部爲統一京師行政起見以内外巡警两總廳有時命令紛歧殊多窒碍擬仿照日本警視廳辦法將两總廳合而爲一經費旣可節省政務亦可劃一其廳丞一缺仍保王廳丞任之以資熟手内城章廳丞俟歸國後將另予以相當位置云 
　　京漢鐵路總收支鍾文廣種種弊混屢載前報茲聞該收支有撤差之說其遣差以直隷候補同知巢鳳岡接充按巢君於光緒三十一年冬間卽擬派充是差嗣唐尙書補郵傅部乃攺委鍾君接事今鍾又將撤差仍以巢君接事無怪人言官塲如戲塲也 
　　近有人具禀郵部擬包辦招商局運載事宜聞每年願繳水脚二百萬两郵傅部以此事關係重大未經批准 
　　禁烟大臣恭親王對於禁烟廢約問題頗爲關切現因外部與英使交涉仍未得手擬奏請親赴海牙平和會提出此事以期公平裁判 
　　海軍部自成立以來衞隊尙未置備上年七月間特在烟台左右招募精壯三千餘人暫在該處巡洋艦訓練近聞俟西單牌樓細米胡同海軍衞隊營房落成即將前所練之三千人調駐京師以資拱衞 
　　京師疫氣近來稍减惟此症既經傅染西醫亦無救治之法只有一種預防傅染漿（係百斯篤微蟲所製）凡種一次（如種牛痘法）六個月以内可免傅染近軍諮大臣濤朗两貝勒海軍大臣洵貝勒陸軍大臣廕午樓均種此預防傅染漿聞其餘種者尙多 
慶親王八格格授封郡主後於本月初二日與度部紹侍郎公子締婚昨由慶府備辦禮物三百五十抬金碧輝煌清音鼓樂排班吹送并有恩賜物件黄亭八座車輦馬匹拴繫黄韁跟隨護衞二十餘名於初一日即派本府侍衞直赴新鮮胡同紹宅送粧並派两翼官兵及巡警護送沿路觀者如堵攝政王並於初二辦事後亦親詣慶王府賀嫁郡主之喜當經慶邸迎入正殿設筵欵待并由肅禮两邸暨朗貝勒侍宴云 
　　度支部日内亦將攺革設立大臣副大臣各一缺若澤公入内閣則趙次帥當爲度支部大臣紹越千侍郎當爲副大臣陳侍郎或入弼德院或别有位置向來十一司攺爲四司三局至稅務處幣制局鹽政處全行裁撤據個中人曰向有烏布六百餘現經大爲裁汰祗剩二百餘矣 
[時評]  
　　其一 
十年以前歐西各報。忽唱一新說。曰黄禍。中國人聞之。皆竊竊自喜。以爲將來大有希望也。曾不幾時。黄禍之說忽消滅。而瓜分中國之說大起。於是中國人又戚戚殷憂。以爲此後國亡無日也。 
　　夫國欲不亡。當謀之於我可不亡之時。不當謀之於人將亡我之日。從前歐西各報。盛唱黄禍之說者。將促瓜分之進行也。今日東西列强。協議瓜分之策者。遏滅黄禍之先機也。我國人不研究黄禍之說之由來。而惟坐待瓜分之機之日迫。雖欲不亡其可得乎。 
　　不觀俄日两國。因我國人熱心收回權利。巳公然宣言自由行動乎。我謂中國苟欲圖存。當急急自救。急急進行。如今日日籌備未完。明日曰財力不及。而以之敷衍國民也。國民誠可敷衍矣。其如列强之不可敷衍何。 
　　其二 
社會日奢靡。經濟日窘迫。而奇技淫巧之物。猶羅列滿前。日誘脅我數百萬之青蚨。成羣鼓翼而去。即此一端。巳足亡國而有餘矣。 
夫鐵路通而本國之工業物不振。是嗚嗚然數百輛來往之汽車。徒供他人輸入。品物之利器。爲我國輸出母財之漏巵焉耳。昔五印度以一公司而亡。亡於貧也。今中國之貧甚矣。諸君且勿言圖强。曷先謀致富之術歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[學生搗毁報館詳情廣東]  
　　汕頭瀛洲報屢登金山中學堂醜史該堂監督學生恨之入骨第四日復登爛污史一則蓋紀該堂監督事也曾監學見言及監督恐巳不免遂特託某君囑代諱飾該報記者答以止謗莫如自修本報亦非樂于揭人之隱者惟盡主持公論之責而巳越日星期一該報例應停派二十六日該報復撮曾監學若干事并略及學生及午間忽有金山中學生四名巍然而入該館該館見其來意非佳卽問其何人答金山中學生叩其姓一彭一黄一楊一張惟彭獨咆哮開口卽跟究採訪何人該記者謂報館登載事如不實儘可按律來函更正且本報所登載何者爲不實耶彭等囁嚅又曰監督監學之事貴報載得非常詳確即從前中華報亦有載過我非爲其二人辨白但稱每星期六晚酒館妓館無不有學生之足跡並謂挾妓侑酒喧譁達日及吃醋等事究竟有無憑據聲色俱厲勢欲用武該記者等亦抗聲曰如要憑據明日即可將姓名籍貫一一登出時楊張二生頗主和平力責彭光謂如此弄法反對同學不住何必自出其醜四人斟酌良久始指出頗不乏人四字以爲範圍太廣須稍爲更正該記者謂頗不乏人四字語氣甚輕如欲易以别語有何不可但諸君四人係全堂代表乎抑出自個人乎一生曰監督監學派我來一生曰否全堂代表也臨去該記者又問之曰諸君巳爲代表請敎大名彭光曰速行更正可矣何用名言訖遂去無何楊某復返謂不必更正更正反添一尾巴前說請作罷論此二十六日之情形也隔日九點餘鐘該館正值早膳金山學生百餘名蜂擁而入該記者起立問故乃一聲未巳哄者罵者大聲詰問者轉瞬推翻飯檯並將所碎盤碗桌椅及地下花盆亂行抛擲器物盡毁人亦受傷該記者前後紛紛逃避有避入賬房者則衝人帳房以致銀物散失有避入編輯房者則編輯房窗櫺被拆而文件信稿盡行散失社員陳君防之不及避入屋後板墻越鄰舖出往南局報知社員邱君冒拳石出學生追出大門之外邱君極力走脫往報巡警總局該學生又將廚工縛諸上柱及轉過機字房時房門加鎖該學生極力攻打鎖壞門開字屏字檯字盆字妝洋燈雜件搗毁擲散狼藉滿地印字機亦受傷及無物可毁始揚長而去去時復將外門牌擎至大街某什長見之始向取固及學生巳去巡警即陸續到館查看守護社員邱君等又復共到總局報知并請騐傷痕旋陸巡官來館一一勘騐屬實此時除發函電外温藍二社員乃往面禀府憲陳太尊太尊謂適間學生亦來禀見禀稱報紙所登欠實等因當巳申斥今敢如此胡閙定當懲辦云云復到巡警局海陽縣二次請親臨勘騐李警長辭以陸巡官巳勘毋庸再去傍晚海陽謝大令親來勘視勘畢遣畫工繪圖去該報亦巳於下午請照相師一一拍照當海陽令未勘時祁曾等知事不佳特邀金韓敎員三人到館向社員說情且認前失并允賠償該記者以事情重大未敢答應此二十七日情形也至二十八日該館陸續向各衙門補禀聞金山學生彭光亦召集在事學生公議對待尙不知如何了結也 
[山西審判廳之怪狀山西]  
　　山西省城審判廳自去夏開辦規模草創丁撫奏報原謂俟正式開庭再將用人行政切實整頓奈試署高等廳廳丞謝桓武舞弊朦混直使新設之審判廳與往日發審局毫無區别茲將該廳丞罪狀宣布如下 
　　一違法用人謝桓武原係山西禁烟保案被駁之直隸州一再運動乃得試署廳丞自以資格不甚適合乃於各廳推檢亦以未經考試與部章不合之人充當如高等廳刑庭推事地方廳推事長及各推事均係委用舊時毫無知識之候補行政官高等廳民庭推事中并有考試法官落第之人濫竽其間平日有以更用法官請者謝桓武均極反對計去歲分發到省之法官二十餘人迄今只有原在廳中之蔡某劉某二人同署一缺其餘諸人非獨未派一事并不許到廳學習日前該廳呈請添設刑事第二庭聞所保之周忠亮仍係候補行政官云 
　　一徇私任意新到法官中有謝桓武至戚二人聞巳蒙其允許派充高等及地方檢察廳帮辦（照章廳中事繁可添設檢察官不應有帮辦名日）部章所謂就考試最優等取列在前人員按序儘先委用一節謝桓武亦不顧矣 
　　一藐視朝旨刑事庭中平日公開審判者極其寥寥所有案件大半在豫審庭辦理錄供仍用舊時書吏錄事毫無所事審問之時照舊用笞杖架子以及種種酷刑敲擊之慘與往日發審局毫無區别置停止刑訊之詔旨於不顧 
　　一違法侵權照章審判廳任用人員應歸提法使專責奈謝桓武夤緣把持上則朦混丁撫次則侵奪王提法權限使一切用人行政均非先由廳丞經手不可聞提法司雖深惡之亦莫如之何 
　　一蒙蔽舞弊現今廳中一切用人行政凡未經部中催詢者謝桓武均延置不報以致一切行動雖與部章不合而内自法部外自丁撫均不知之總之山西審判廳倘久任謝桓武把持其腐敗黑暗蓋將無所底止矣記者按審判廳之腐敗豈獨山西然哉東南號稱開通之地我聞内容種種之腐敗有甚於山西者矣嗚呼司法前途 
 
 

Page 11

 
 
分顃新聞政界 
[武職大員亦知維持民食松江]  
　　松地米價日漲江南提督劉華軒軍門日前特備文咨請江督蘇撫維持民食略謂民爲邦本食爲民天蘇省係産米之區上年四府一州均稱中稔而現在各處米石巳漲至大洋八元時方春初巳逾斗米千錢之限本年逢閏遥計秋榖登塲爲日尙久貧民數米而炊當此價值奇昂何以堪命深恐時局變亂貽禍地方本提督係屬武員禁米之事本有地方專責惟念民食關係治安應請貴督撫檄飭所屬會同公正紳董勸諭富户减價出糶嚴禁奸商偷運出口並飛行各關卡及緊要口岸設法嚴查俾蘇民困而保治安 
[實行勘拔温台烟苗之手續杭州]  
　　浙省禁烟功令嚴密以地方官奉行不力致洋商藉口反對阻撓禁令增中丞擬札温台二府責成營務總稽查官劉道督同印官軍隊嚴密切實勘拔俾得盡絶根株畧謂浙省禁種烟畝上年業經委派專員分往各屬會縣勘拔並由各該管知府俟縣委會勘完竣再行親往所屬周歷履勘據實密禀均經先後通飭各在案茲聞該府私種烟畝雖經歷次勘鋤仍有朦串偷種情弊現值烟苗發生之際亟應淨絶根株以免觀望而致藉口特委營務處總稽查官劉道廷鈞再行督飭該府縣切實查禁如有頑梗之民胆敢抗禁私種或有刁生劣監包庇種烟各户造謡生事應即隨時查拿商承劉道盡法懲處一面仿照黄巖縣罰令各縣委有禀報不實勘禁不力者仍應責成該府遵照前飭嚴密親查并督同印官營隊切實復勘不得稍存諉卸除分札各營管帶遵辦外合亟札飭札到該府卽便遵照一俟勘畢迅卽彚報察奪並先轉飭各屬知照 
[電覆爭辦酒捐全案廣東]  
　　粤省酒捐歸商承辦酒行黄竹坪黨鼓動風潮由宋寶第等電達農工商部以米商罷市爲辭冀動部聽農工商部當電飭陳勸業道查覆日前陳勸業道復云卅電敬悉粤省酒捐先由藩司詳准康濟公司梁國春等承辦嗣因籌抵賭餉紳商集議先儘本行自承奉督憲飭派職道會同藩司籌商當以本行辦理可期聨洽極意賛成乃自稱本行出名禀辦之許應祥黄永發等呈繳各店蓋章簿據均註明並非擔餉己屬可異且據同行各店紛紛禀訐謂許應祥係朦混蓋章黄永發即欠甑捐餉被控有案之黄竹坪計禀請摘除者七十餘家察核情形自非木行全體公認然猶恐事未盡確復在總會迭次集議職道會同藩司親赴監視詢及許應祥並無其人到會只據黄竹坪出而辯論行店當塲攻擊謂係招集外股冒借本行名目承捐即在塲會議各紳亦稱所謂本行者巳不盡本行所謂非本行者亦拉入本行是就會議各情証之行店所控許應祥等巳失本行資格惟事關禁賭抵餉因本行未經議妥延候日久督憲急待出奏未便再延當由藩司與職道會商紳商核定辦法宣布無論本行不本行總以按餉有現銀憑單并切實擔餉店保爲定而康濟公司梁國春等所具保結較之許應祥等爲切實所繳按餉許應祥等僅係憑單註明給諭開辦後方能提繳康濟尙未開辦巳繳現銀是以詳准仍由康濟公司承辦案經再四集議始行核實現係爭承不遂之徒藉口本行造謡肆惑卽近日酒米店有標貼暫停交易者係屬少數且係黄竹坪之黨現亦陸續開回至米市交易如常人心安定并無罷市之事粤省風氣譸張凡遇事爭承捐項動輙架詞聳聽茲事關係抵賭自應維持勸導俾免破壞而顧餉需伏請垂察職道望曾冬印 
[禁烟公所另舉總董常州]  
　　武陽禁烟分所原係瞿紳倬惲紳用康總董其事上月惲紳逝世武進金大令另請莊紳洵接充矣 
軍界 
[軍法犯不歸審檢各廰辦理蘇州]  
　　蘇撫程中丞札行各屬文云前准憲政編查館咨議復東三省請示巳設審判廳各處就地正法之案仍援法部原奏無論土匪馬賊會匪遊勇應否就地正法均以有無嘯聚藪澤抗拒官兵形同叛逆者爲限果有前項情事自應派兵剿捕卽以軍令從事本不在問刑定罪之列等因當經飭司通行在案查蘇屬太湖及浦東一帶常有大帮梟匪截奪行旅搶掠居民甚至乘間刧營擄官勒贖而江北徐淮海各屬盜風尤熾往往結夥數十人或百餘人執持鎗砲肆行搶刧動輙拒捕殺人并擄掠婦女丁壯勒索巨贓不遂即置之死地經官兵或團練追捕亦即放鎗拒敵傷斃兵勇之案層見迭出此等人犯皆土匪會匪游勇之類一經防營獲犯如果訊有嘯聚藪澤抗拒官兵情事應照前准憲政編查館議復法部原奏辦理歸入軍法範圍以内蘇屬距省城較近由巡防營務處審訊禀辦江北各屬由各府廳州縣營務處會同各路統領管帶訊明會禀候批遵辦毋庸送審檢各廳問擬以示區别通飭各府州廳縣一體遵辦 
[兵輪練船追勦盜匪之捷報浙江]  
　　祥發帆船由温州出口裝運板炭等物往滬上月二十九夜與金同泰等共三船駛至鵝冠山洋面忽遇盜船六隻盜匪約有四五十人開槍遥擊聲勢頗厲當塲雖有金同泰等船開槍抵敵無濟於事相持至一小時許盜船逼近跳過多人將衣服雜物盡行搜括並被捉去出海等四人當夜練船雖到追之不及該練船循蹤駛去至白帶門附近天色漸明見有小船六隻知是盜船開槍擊之詎眞盜早巳上山逸去是時永福兵輪正在白帶門停泊聞警駛來詢知原委該兵輪分統王天寳遂即率同練船各弁施邦鴻徐桂林魯如虎王德明林壽寗等尋至田岙不料盜匪一見兵輪尙敢拒敵即在山上分爲三隊先行開鎗幸各弁勇冒險登岸奮勇上山毫無畏怯各盜見勢不佳逃匿蘆葦深處（即該黨巢穴）該弁施邦鴻等亦即撥葦搜尋直入巢穴始將被擄各人悉數救出並將蘆葦縱火焚燒正在轟轟烈烈時捉獲盜匪五名其餘葬身火窟者不知凡幾直至夕陽西墜始奏凱旋 
[江提巡閱下游各要塞鎭江]  
　　長江水師提督程軍門允和以時事多鞎沿江一帶伏莽繁滋誠恐乘間滋擾日前由太平至寗面謁江督張制軍籌商防務機宜旋於初七日乘建安兵艦駛抵鎭江維時鎭城道府文武印委各官均詣江干竭誠歡迎水師各營兵士亦在彼列隊鳴鎗致敬有頃軍門舍舟登岸躬往象山雩山焦山等處查勘砲台兼閱各營防堵情形初八早間閱瓜洲鎭標水師五營水旱两操步伐整齊精神活潑演畢軍門命駕冋舟啟輪下駛逕赴圌山江陰上海一帶巡閱匪踪云學務 
[司法研究所招考學員蘇州]  
　　蘇省司法研究所奉部飭歸併法政學堂肄業各情巳紀前報茲悉法政學堂監督朱侍郎巳與提學司議 
 
 

Page 12

 
 
 [H欲>第一張後幅第四版 
定司法研究所即附入法政學堂内酌添敎員數人其餘各項職員均由堂内原有職員兼任以節經費等情移請提法司招考學員三十人送堂肄業現經左法司出示曉諭凡在省候補正佐各員及舉貢廪增附各生以及在法政學堂畢業得有文憑者或曾習名法者均可報考限於二月十五日以前來司赴收發處報名在省候補者遞呈履歷如係本省舉貢等項均須邀同保証人殷實舖商同至報名處塡寫保証書如係法政畢業須隨帶文憑呈騐聽候彚集定期扃試以定去取 
[張督連日親臨查學情形廣東]  
　　張督於日前親臨查學經紀前報茲聞初一日督憲乘馬并帶隨員覃孝堃方德公朱憲慈姚禮鏞等先赴番禺高等小學隨到優級師範用膳三點鐘到敎忠學堂考畢回署至初二上午督駕復至學堂用膳後到旅粤東關小學并啟明達時廣才四校又聞此两日攷試張督均親登敎壇由該校監督校長堂員號召學生出見張督親自抽問有對答稱意者必極力奬勵隨命隨員照敎科書發國文算術各題並派隨員二人監視繳卷乃而去 
實業 
[湘路實行催繳房股之規畫長沙]  
　　湘省路股早經諮議局議决就省城湘潭益陽洪江常德等處試收房股巳呈請撫院核准公布施行省埠去歲卽經開辦直至臘底而各房東交到股銀者雖不乏人未交者亦頗不少昨經長善两縣令出示曉諭展限至二月十五日截止各房東務於限内一律交到萬勿故意延宕坐失利權云云 
[湘繡發達之一斑長沙]  
　　湘省前有某君開辦文明繡業女學校一所頗著成效來學者亦極其踴躍該校即於本年上學期推廣名額續招女生三十名仍分班敎授其他一切手續均照前次章程辦理云又有某女士爲推廣繡業起見特邀集同志組織一崇實繡業專科招取女生二十名年齡須在十三歲以上每名第一期收學費洋十五元以後逐期遞减二元學科則以刺繿圖畫爲主課國文修身算學習字等科附之其畢業年限則視程度高低爲定準云 
雜記 
[和尙殺人放火案記詳松江]  
　　松郡西外裡館驛沈永隆顔料店失愼計燬中樓两間延及東鄰復泰小米店西鄰胡雪記古玩舖茲探悉其原因以顔料店主沈月秋現充商會業董對鄰三神廟由沈募建以廟董名義賃作機房存儲花砲桐油等物不少廟中住持自老僧本隆作古後來一游方僧名開時者留管一切因佔地極窘向沈索取房金沈不允遂與有隙去冬該僧曾在警局控沈多儲花炮引火之物两人嫌怨更深適該僧不守戒律沈擬即行驅逐該僧聞之以實逼處此銜毒益深前數日將所有一切典質殆盡是夜携刀持火藥服俗家服三更時欵門入隨手將門緊閂至帳檯旁向沈子菊生索借五元却之則稱當向太太借取遂奮身上樓菊生奔阻之被該僧用刀斫落面部鼻尖護以手復斫斷四指並被擲火藥放火菊生傷重猶奔至街上呼救該僧登樓推仆七旬老嫗並抱四齡女孩抛向街心幸路人接抱不死僧復翻身閉樓門學徒棧司均被斫傷樓上祗剩婦女任意刦掠復連縱數火火勢飛騰僧乃從後屋向西亂跑躍登對街屋趨至張宅躍下警察追蹤至被握刀亂舞不敢上前迨攜械來僧又一躍上屋至塔衖左近落下向北狂奔巡警見黑暗不能追逐而回樓上婦女經人用梯救出菊生巳傷重而斃現各救火會員請於婁署劉大令願備欵二百元懸賞購緝 
[飲水與衞生之關係常州]  
　　武陽自入冬以來雨雪稀少城内河身本甚挾淺此次乾涸見底而居民仍取飲於是致入春以來喉症猝發多成不治近日善堂紳董就河邊開成土井以應急需然亦無補于事也 
[撫署將次修復長沙]  
　　湘省撫署自上年春間被燬後議修復旋以經費無著故屢議屢寢昨經撫院楊中丞會商司道籌撥鉅欵尅日興工巳札委李别駕祚長翟大令兆熊等監修現正拆卸舊墻豎捍興修矣時乘 
[滇邊劃界小史（四）]  
薛使不得巳。相機理論並密遣委員調查滇緬各界。時適英兵游弋滇邊。常有數百人。以查界爲名。闌入界内。去來猋忽。野番土目。驚駭異常。其神護關外之昔董鐵壁關外之漢董。亦時有英兵燒燬房屋佔據地方情事。 
按英人自十一年冬。併緬後。十二。年春即帶兵數百名。進攻盆干野寨。至十。五年三月。購鄉導。帶兵潜由小徑突攻盆干。破之。是爲英兵趣。界入犯土司之。始盆干即崩岡。在野人山之腰。爲孟。卯屬地。扼隴川芒市遮。放各土司之門户。西距新街約八十餘里。最爲衝要之地英人用。兵三年。僅僅克。之此亦可見其地之險。要矣。十六年正月。英副使具得祿等帶兵四百名。上麻湯野山並。漢董一帶察視。地形而返。十七年正月。英員至漢董。踏看營地。四月。即發兵四百。餘名。由新街。抵此。燒殺野寨屯兵戍守爲。久駐。之計麻陽即隴川。土司所屬之鐵壁關。漢董又在其北。亦隴川屬境。扼干崖。隴川户撒。腊撒。各土司之門户。其地分两路一通隴川。户撒腊撒等處。一通猛卯遮放芒市等處。查中緬交。界係在麻湯漢董两路之外。野人山西麓。所謂洗帕河者騰越同知黄炳堃　立界碑於此。惜岑襄勤辦理隴川干崖邊防時。舍此不守。僅僅以杉木籠及虎踞山两地爲重鎭。坐令英人生心。而守邊將吏。顧全邦交。又復置不與較。可歎也。 
文苑 
[簪裾聨吟集]  
　　滬江周女士佩宜創立世界女子會海内簪裾于焉。畢集。以大同。之學識。振女敎於亞東。開幕之初。紛投韻語。彚而錄之。以彰。女敎。 
沈繡君 
　　願將隻手振坤乾。同志先將女界聨。東美西歐傅盛舉。匡時拯俗屬名賢。鬚眉立業心何讓。巾幗多才志共堅。獨媿儂今消壯志。力衰常恨俗緣牽。 
[周佩宜]  
　　德星宵聚象占乾。下應坤輿縞紵聨。不限東西通宙合。無分少長集羣。賢敦槃歃血才鋒歛。金石盟心趣嚮堅。一事須容巾幗傲。利名两字不相牽。 
[周容莊]  
　　居常夕惕與朝乾。喜有朋從遠道聨。敢謂趨庭承道學。方知入社　名賢。董陶幸荷芝蘭契。執守應如松栢堅。君是古文斵輸手。筆端那怕俗塵。牽（繡君長於古文） 
[王慕青]  
　　畫荻和丸志。坤儀豈乏人。有才兼有德。維舊亦維新。論說精神現。匡扶目的眞。寄言前後輩。奮力莫逡巡。 
[周佩宜]  
　　女學輝彤管。千秋曾幾人。家傅時禮。敬世　米歐新。論治區王霸。稱儒有僞眞。大羣今日始。環海恍周巡。 
[姜映清]  
　　一時賢淑四方來。彷彿當年木鐸催。組織不分宗敎域。匡扶須借棟樑才。休嫌舊學參新學。到底先胎覺後胎。願與諸君齊努力。競將道德勉栽培。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[墨西哥大局不靖]  
　　初九日倫敦電云據華盛頓電稱美國於墨西哥邊界徵集大隊以致謡言蠭起說者謂美國因墨西哥之大局不能如懸想之滿意故有此舉據傅墨總統狄愛士近攖疾不豫其友人聞者多爲驚懼 
[德皇世子患疾]  
　　初九日倫敦電云據基爾電稱德皇第三世子近患瘤症德皇與后皆守視牀惻 
[法國海軍政策之進行]  
　　初九日倫敦電云法國國會討論海軍防務時海軍大臣台爾卡賽君宣稱彼擬將兵工。廠大加整頓使無缺點並組織訓練純熟之艦隊使能扞禦不測之變云 
[斬草除根之手叚]  
　　初九日東京電云安重根之從弟與同黨十二人在朝鮮被拘指爲蓄意行刺繼督寺内子爵之要犯 
[英國郵船擱淺續誌]  
　　初九日東京電云英國郵船卡拉望希爾在神户附近擱淺受傷甚重目下尙未出險巳有兵艦開往援救 
[英政府津貼香港行政費]  
　　初九日香港電云英政府於一九零十年曾津貼香港政府英金九萬磅以償禁烟所受之損失今又電告港督謂本年津貼之欵巳列入豫算案内計英金十二萬磅明年亦擬津貼此數云（以上譯字林報） 
[俄國外務大臣患疾]  
　　初九日柏林電云俄國外務部大臣薩薩洛夫君患喉痛症甚劇 
[英政府宣述外交事宜]  
　　初九日柏林電云英政府在下　院宣稱自一九零五年後英國未嘗擔任以兵力助法德國聞此宣言頗爲滿意 
[墨西哥公使更正謡言]  
　　初九日柏林電云墨西哥駐歐各國公使謂紐約所傅墨西哥巳起危險禍端之說實屬子虚 
[英國海軍豫算之大畧]  
　　初十日倫敦電云英國海軍豫算業巳宣布綜計經費四千四百三十九萬二千五百金磅較上年增多三百七十八萬八千八百金磅築造新艦費計一千五百零六萬三千八百七十七金磅較上年增多一百七十八萬四千零四十七金磅内包大鐵甲艦五艘之經費艦隊軍弁擬增添三千人造艦經費中有一百七十三萬八千六百四十五金磅係爲新訂造艦表所列各艦之開丁費計除大鐵甲艦五艘外尙有護甲巡洋艦三艘尋常巡洋艦一艘滅魚雷艇二十艘海底濳行艇六艘巡江砲艇两艘及醫船一艘 
[葡政府革除敎長]  
　　初九日栢林電云葡政府因哇帕托敎長執抝不恭巳褫其職（以上譯文匯報） 
本埠新聞 
[彌補廉吏墊欵之說帖]  
　　邑紳姚文柟等繕具說帖呈請蘇撫程中丞將帶徵學費一節飭縣出示更正巳紀昨報茲悉尙有爲巳故縣令李超瓊籌補虧空之說帖亦於同時呈遞照錄如下李故令病故滬任滬民開會追悼舊部八邑士紳咸集公商善後（甲）個人賻贈各竭棉力（乙）地方協濟八邑各自籌畫滬邑協籌之法最後决議公呈立案以北門内變價匀出五分之一撥濟計通用銀幣二萬五千元業經儘先撥付地價本未收齊其撥歸地方自治各欵尙未領到於上年冬季城議事會報告咸無異言此所謂衆議僉同者也他邑如何籌畫雖未深知總以交代無虧爲度乃上年歲杪忽又有四千一百八十八两八錢七分五釐之未了發現誠出意外此事設法彌補不必專責舊部人民卽論舊部謳思亦本非專屬於滬濱一邑但苟有欵可籌則造塔合尖實亦滬民所甚願查有上海城廂區居民劉聽泉故後遺産爭訟繳捐十萬元本擬支配合邑實業敎育之用但係意外收入正可抵補意外之未了且撥去少數仍有多數可供支配而以貪夫身前之蓄彌廉吏身後之虧按之天理人心亦更愜當輙擬辦法四條伏乞採擇施行 
　　（一）謹遵奏定國幣則例第十七條及第十九條之第二第三項辦法應用宣統二年四月十六日市價將銀元折合庫平銀又按蘇藩司詳咨度支部開報宣統二年四月十六日上海每庫平一两折銀元一元四角五分八厘六毫則庫銀四千一百八十八两七分五釐保銀元六千一百十元零二角二分八厘二毫應請於劃欵内如數撥抵 
　　（二上海縣署向有補助地方學費各欵宣統元年春季適值李令病故有工業學堂欵三十三元敬業學堂欵七十五千四百二十五文梅溪學堂欵一百三十千文强恕三林两學堂各三十七千五百文初等小學十處各二十一千文又一處十五千文均未領出至田令抵任由勸學所備文補領以交代無欵批答迄今無着勸學所亦因欵拙未能墊發深爲耿耿此欵錢串共計五百二十六千四百二十五文以櫃價每元一千一百六十文計合銀元四百五十三元八角一分五厘連工業欵共四百八十六元八角一分五厘應請札　查明如在前條四千餘两欵内即予扣出如不在四千餘两欵内即於劃欵内加撥統交勸學所分别補發使亷吏九原毫無遺憾 
　　（三）北門内公地變價一欵久經公禀定案衆論僉同斷無異議惟城自治公所預算本年不敷應壽有八萬餘元之巨若能於劃欵内酌量撥濟應候憲裁 
　　（四）此次交代詳案發見衆情錯愕而憲批有何以批定一年該紳等毫無聞見等語之申飭實深惶愧設或交代案内尙有類於此者於二年或三年後發見則士紳毫無聞見之咎更重應請札飭監盤衙門將此次交代全案　抄一分發交上海勸學所或城自治公所轉輾傅閱以免毫無聞見之咎 
　　再凡交代盈虧必須存墊並參收支統計似未可專就支墊斷章取義大抵官署支墊之欵無一非地方公用若因支墊學費即可任於地方學欵提還則支墊慈善費即可任於地方善歟提還支墊工程費卽可任於地方工程欵提還流弊無窮斷非辦法籌補公虧事非恒有倘抺去官民感情認作地方義務竊恐循良之遺愛反爲貪墨之借資流弊極大不可不防管見附陳伏乞裁察訓示 
[選舉浙路總理之疑問]  
　　上海浙路維持會致浙路 
 
 

Page 19

 
 
公司杭董事局曁副理函云頃聞諸老有函致同鄉京官首提選舉總理問題詢諸紹董曁董事之旅滬者羣情駭異卽敝會同人亦料諸老必無是種函件無論公司議事取决多數斷無向少數股東預先組織之理况路局業巳撤銷洋工程司先後辭退廢章保律代表來電謂不日將見明文否極泰來天日重見還我總理爲期不遠此誠諸老與敝會同人所共相慶幸者也惟巿虎訛傳易淆衆聽旣有所聞不敢不告應如何設法消弭免致會塲詰責之處務乞迅速賜示是爲至要 
[川沙鄉民閙事餘聞]  
　　浦東川沙廳界鄉民聚衆 
事疊紀前報昨日午後飛划營管帶林建侯都戎與滬軍營管帶王覲庭二尹同由該處來滬至上海縣署述明川沙風潮業巳平靖松江府憲亦巳返郡惟臨行時查明首要各犯大半逃避上南交界之處應請貴縣會同南匯縣飭派幹差嚴拿懲辦等因田大令准即備文移請南匯縣派差協緝又聞川沙閙事之時曾經蘇撫飭派林都戎率帶兵隊馳往彈壓道經滬上因經過租界不便商由本縣出大令派差立辦駁船十餘號以便裝運各兵赴川詎各船户具領飯食錢之後聽信船牙及前充船埠頭之朱坤等唆使乘間逃逸以致臨時誤事另由辦差人等招雇别船始得啓行茲經田大令查悉大爲震怒爰即飭提唆使各人到案懲辦 
[組織傅染醫院續誌]  
　　城自治公所各紳董决議就西門外斜橋地方之西園設立傅染醫院巳誌昨報茲經估計開辦經費約需三四萬金一時遽難籌集是以一切舉動力求節省應聘醫生卽就上海醫院内調派其餘各項辦法亦須妥爲籌畫免多糜費業巳禀由滬道轉詳江督請示核辦矣 
[史醫官演說疫症傳染原因]  
　　中國青年會於二月初八晚開第一次衞生演說會請工部衞生局史醫員主講疫癘問題主座者爲沈仲禮觀察是晚八時開會官紳商學各界及該會會友到者約千餘人入座後史君起立用英語演講由仁濟醫院張汝舟醫士譯以華語演說大旨摘錄如下今余所講者係時疫問題及防護之法蓋防疫如防大敵設欲攻敵須先深悉敵之底藴乃可操必勝之權否則反爲所害夫瘟疫爲致死之症其始不過起於一微細之菌遂致一發不可收拾疫症大概分爲三種一名核子瘟一名血瘀瘟一名肺炎瘟甞考疫症流行之時患核子瘟者得百分之八十染者無不立死其次爲血瘀瘟血瘀於腸而發瘟傳染於人亦難得生惟肺炎瘟發見甚少不過百分之二然染之者亦無不立死惟瘟症之名雖有三種實則一也其病之由來必先有瘟菌大凡瘟症如核子瘟血瘀瘟两種香港廣東印度奥大利亞舊金山日本等處時有發見其始非由人之傅染實由死鼠之氣蒸傅於人耳惟肺炎瘟則因人傅染實由熱毒中於血管中血瘀不行肺部發炎遂生瘟菌有時隨痰沫而出或講話時隨氣噴出即傅染於人肺癆症相傅亦如是當言語之間其微生虫由口中散出約可及四十尺之遥傅染極易爲禍甚烈目下此等疫癘盛行於北方傅染者皆難療治至肺炎瘟因人相傅沾染又易醫生因視病而致死者往往有之近來滿洲及北方等處流行之肺炎瘟實爲從來未有之險症諸君寓居上海萬幸萬幸夫北方瘟癘蔓延之速其故由於嚴寒之際居民皆閉户家居不願外出終日緊閉窗户伏居於空氣不潔之屋内肺炎瘟遂因此一發難遏由是以觀居家嚴閉窗户實爲釀造肺炎瘟之一端也然則防疫宜用何法敢述數條以獻社會（一）禁止疫地之人往來庶免傅染（二）遇有患病者卽須報告或見狀似染疫者亦須查察（三）巳患病及疑有染疫者均須移至防疫醫院（四）施種新發明之疫苗以防瘟疫其功用與施種牛痘以防天花相同（五）倘遇疫癘甚行之時須用蒙面殻蒙面以防疫氣浸沾又考目下滿洲一帶之瘟疫實爲近百年來全球所罕見故其結果未敢預言值此天氣轉和肺炎瘟或可因之稍遏漸變爲核子瘟或竟流行不鳥亦難預料蓋瘟疫盛行于滿洲巳有多年據稱九年前現於哈爾濱十二年前見於蒙古餘如十二年九年六年最近爲四年之前發見於牛莊一帶故近年來瘟疫實未嘗離開滿洲其致疫之由實由於一種形似鼠類名曰土鼠者傅染而來也夫瘟疫人染與鼠染略有不同蓋人有人之症獸有獸之症譬如天花爲人症牛痘爲牛症而瘟疫大都爲鼠症設人染有瘟疫非由鼠傅卽由患肺炎瘟者得來因肺炎瘟爲人所獨有之症在尋常之瘟疫患肺炎瘟者百中祗一二而巳至於鼠疫如何能傳至人身近巳考出實由鼠虱傅來因鼠身多虱如鼠因疫死鼠身發冷其虱卽躍於他鼠之身或他種熱血獸類間或躍至人身其身之瘟菌卽由嚙血時傅至人身人卽因之染疫傅染之速迴異尋常或有以此爲理想之談不知實爲確證也諸君可知驅除鼠類實爲最重大之問題乎無鼠即無疫住房能設法避鼠可保無瘟疫之患二年前滬上各碼頭有發見疫鼠此種疫鼠皆由開行香港孟買等處輪船載運而來上海公共租界担有防疫之責任一時頗深憂慮於是租界中遇有鼠疫之地立即設法防衞其防衞之法如下（與工部局公佈者略同因巳載前報故删去）余因限於時間不能詳述尙有防疫章程數則俟譯成華文刷印分送諸君倘能依法而行保無染疫之虞尙祈多擕數册除自讀外可以轉贈友人云 
[女醫士復至押所治疫]  
　　本縣待質目新二所各押犯傅染疫病屢紀前報茲悉本縣田大令以所中疫氣雖巳稍殺仍木消滅凈盡昨復邀請上海醫院女醫士張竹君帶同德國醫學畢業生温肅賓等到所逐一診治並將藥水澆灌一週以除疫氣 
[歷訴誘姦逼娼情形]  
　　流氓沙魚皮阿大卽徐茂春逼令女子陳阿二賣娼該女不愿投訴老閘捕房由捕頭派探張全林將徐拘獲並將該女送留濟良所昨晨併解公共公堂請究據張女供稱原籍鎭江生長滬上住居城内虹橋附近父名陳田臣現在東洋貿易家有祖母年逾古稀女子尙未許人於去年八月間被一龔姓婦人誘出被徐奸佔並令女子爲娼因女不愿帶往常州至去年十二月二十七日復將女子帶回到滬賃居德仁里於今正十一日被逼賣娼迄將一月女子不善逢迎時遭 
 
 

Page 20

 
 
凌虐連日天雨無客甚至飢不給食困苦難堪是以控請超豁訊之徐供稱曾經出洋價娶尙有媒人可以質証且並不逼令賣娼乞宥寶讞員商之英副領事康君判女暫留濟良所徐押候查明於下禮拜一再行訊核 
[寶山縣圖書之梗阻]  
　　職商方達材遞禀道署略云前年定買朱海山坐落寳邑結一圖内之基地一畝四分巳付定洋二百元立有定收二據後因倪逾期抗延掯不立契由職控奉憲台札飭四路分局黄出巡官訊斷未結復移寶山縣提集中保訊斷判將定洋依照定據加倍交還了案詎朱等竟聽圖書龔兆祥唆阻延不將定洋罰欵遵諭繳案查龔身充圖書實係慣爲地販鬼蜮伎俩百出不窮非求立提龔兆祥到案勒交定洋勢必案無了期爲此迫求電鑒檄飭寶山縣迅提龔兆祥訊究等語劉觀察諭候札提訊究 
[帶領小孩出洋之可欵]  
　　粤人黄鎭邦楊阿惠陸蕭氏陳王氏與女子陳冬喜等前日帶有小孩楊阿蘇小鰲阿弟小阿海沈阿生王阿琴秦東仙桂根彩嬌等男女九口擬乘輪船出洋行經怡和碼頭被美捕房包探宋掌貴查見以其形跡可疑拘入捕房分别收押昨解公堂請究經德襄讞會同英翰副領事略訊一過判將楊阿蘇等九孩併留濟良所餘人分别押候查明再訊 
[串吞水脚銀两之牽累]  
　　英商太古公司控用人吳渭川與恒泰報關行主張炳生串吞水脚銀二萬餘两一案前日午後由廨復訊原告代表哈華托律師上堂請追並請將吳等嚴究訊之吳張仍由穆安素愛理司两律師到堂辯稱見証衞炳卿係經收水脚之人當時旣未收銀不應加蓋收訖圖章實係通同一氣應請併究以昭公道寶讞員商之英副領事康君判吳張一併收押候下禮拜二早堂訊奪 
[賭塲風水之不利]  
　　東區某巡員訪悉張河浜地方向業堪輿之張耀如家每夜聚賭抽頭男女混雜當於前晚帶同長警前往拘獲賭徒莊元郎等十四人解至警法當值處諭令莊等六人分别罰洋卽行開釋其無力受罰之齊阿根張阿毛張招根劉宜先陸海林陸阿全林阿毛潘定揚等八人解由湯裁判訊實判各戒責五十下從寛釋出一面補提窩賭之張耀如到案再究賭具銷毁 
[調查烟膏店]  
　　禁烟分公所昨日又派司事數人至城廂内外各烟膏店調查店主姓氏籍貫年歲及成本若干與現存大土膏子確數詳細註册由分公所彚總詳請蘇省禁烟總公所核給大照以防流弊 
城内 
[戒責逆媳]  
　　汪翟氏因違忤其姑屢誡不悛昨由其夫汪辛如扭至一路分局經德正巡官升訊汪供徽州人在治下虹橋八號門牌開設茶業店髮妻翟氏屢與母親口角訓斥不從爲此扭案求究訊之翟氏供不敢違　實被誣控判氏戒責二百下仍命其夫領回約束以後如再違犯准即扭案送縣重辦 
[廚司疏忽]  
　　文廟隔壁衞家瑞家前晚失火巳紀昨報昨由一路分局德正巡官提訊衞供是日因爲長子完姻倩廚司王金林包辦酒席不知如何陡然失愼以致焚燬房屋三間求究王金林供小的承包衞姓酒席共二十餘桌除收尙被欠洋十數元是日正在安排發席之時突然失火並非出於有心德正巡官以王疏忽實屬咎有應得判罰洋四元以示薄懲 
南市 
[是否被吞]  
　　孫愼卿孫麗卿程佐庭去秋同至總工程局控告大南門外升大南貨店主張鏡如欠會欵洋一百六十餘元奉判折還六十元交保分理後由升大店主李子芳代保出外逾限不理昨日復由孫等梁奉南市裁判所傅到原保李子芳訊據供稱巳將洋十五元付於原差葉大轉交質之孫稱祇收洋十元湯裁判以棄大早巳因案斥革是否被吞應候查辦判李交保予限一星期赶緊措理否則尋交張鏡如到案嚴追 
[各執一詞]  
　　木作頭凌晉奎扭控方十二圖地保錢永生乘　趙姓基地造屋時藉端圖詐截去樹木由路政處移送裁判所訊據錢供該地貼隣係裘姓坟地旁有樹木被人截去是以向凌理論反被揑控旋傅裘寳林到案質訊供詞各執判裘保出候查明實情再核 
[勒限遷葬]  
　　城自治公所董事會查得西鄉法華路二十七保五圖有公地一方議造小學校旋因該圖糧書李某預將租棺營葬佔踞限遷不遵即於日昨函請裁判所傅到李祥生訊究據供該處所葬之棺係由祖父在日經營小的並不知悉判交保限五天遷去如違押辦 
閘北 
[情節可欵]  
　　江北人鄒子平控四路四區巡士李金鴻之妻李王氏拐匿其女小素子一案前日經黄正巡官飭保查明該氏確曾將鄒女領往某粤人家玩嬉情有可欵昨傅原告之妻孫氏及見証徐四並提被告李王氏等一併解送總局訊辦 
[積欠房金]  
　　羅康明控租户張妙生積欠房租三個月屢收無着昨經四路分局黄正巡官傅訊判張押候繳洋開釋 
[船户被拘]  
　　船户王阿生王阿二日前因蘇撫派往川沙之防軍由滬寗火車來滬至新大橋下船該船户不願當差即行逃逸茲由該隊長官函致水巡隊拘獲管押候送上海縣訊辦 
英租界 
[串拐小孩]  
　　薙髮匠朱鳳雨與張阿全杜阿章陳阿章張王氏李何氏等串拐潘榮根之四歲男孩金虎由探將各人一併查獲昨公堂訊供推賴判分别押限两禮拜交孩到案再核 
[婦人負氣]  
　　紹興婦人陳王氏與夫口角負氣走出投人濟良所昨晨由所解至公堂訊悉前情判交其夫陳介福領回好爲看待 
[匪徒交保]  
　　匪徒楊介眉池阿寳因將僞金小洋向費文元銀樓混兌由探拘解公堂押候究辦在案昨日復訊楊等仍不承認判均交保候查有無他案再行傅訊所有起　之僞金小洋两枚一併銷燬 
[馬夫行竊]  
　　荷蘭領事控小馬夫王元正竊取號衣時表等物由法界包探查獲昨日轉解公堂經寳讞員會同英荷两副領事訊實判王禁鋼法捕房六禮拜 
[放棄主義]  
　　西裝粤人盧朝清前在公共公廨控告其妻李氏與妾管氏挈同子女私逃曾經中西官訊明判盧妻妾與子女併送女所留候勸導領回在茲茲巳年餘盧不投領昨由捕房禀請公堂將两氏與孩一併釋放寳讞員商之英康副領事以盧是否入籍英國候查明再核 
[貧不欲生]  
　　住居虹口老街路之葉雲春前日不知何故吞烟圖盡當被二房主李增餘察覺車送醫院救愈詎葉回家後復用刀自刎適又被李撞見送人捕房昨解公堂訊究據供江西人年三十六歲因貧無依賴是以圖盡判函送江西會館安插 
[探捕救火]  
　　昨晨五點餘鐘新閘愛文義路一百零八號某洋房内忽然起火當由王家庫捕房包探陳永康與站崗華捕登屋帮同澆息迨救火會皮帶車到塲巳經撲滅矣 
[追繳房租]  
　　永昌公司控王裕坤欠租逃逸一案前晚由廨提訊原告求追租洋三十三元訊之王供屋巳被焚現實無力乞恩寛限判交保限半月理清又陸阿順因欠陳安生房租被控前晚亦奉提訊被告認欠租洋六十一元判陸交保限三個月分期拔付 
 
 

Page 21

 
 
[押限繳洋]  
　　馬鼎臣控曾聖惠不還火腿價洋一千餘元前晚由廨復訊屬實判曾押限十天繳洋 
[盤店紏葛]  
　　俞來記鄔宗記等環控周靄庭不交盤　價銀二千三百餘两一案前晚由廨復訊各原告投稱因承盤東升福雜貨號價銀不交請追並由中証胡榮卿周廷卿上堂供稱原議先交盤價後交生財判被告交保候移送商會理處 
[有何憑據]  
　　王信昌控雉妓王寳玉與鴇婦王阿愛吞没奇存洋三百元一案前晚由廨提訊並無實據判妓鴇一併開釋 
美租界 
[繳租啓封]  
　　西華得路一千二百八十五號龔阿和家前因積欠房租被公堂發封在案昨龔巳將租洋繳清故由差探前往啓封 
[流氓敲詐]  
　　住居漢璧禮路三百九十八號之管阿狗昨至捕房稱被流氓某甲等拆梢洋十餘元請爲查辦捕頭准之 
[扭獲竊賊]  
　　張小毛昨經西華得路被扒竊王阿慶摸去銀洋當塲拘獲扭控捕房押候查辦 
[索債爭閙]  
　　陳阿江昨在西華得路向李金榮索債爭吵由捕併送捕房捕頭諭赴公廨控告 
法租界 
[茶館違禁]  
　　法界小茶肆向來不准抺牌違者究罰詎前日又有趙桂卿郁丫頭張玉山等所開之茶館容人團　抹牌賭錢事爲捕房查知一併傅至公廨訊明屬實判各罰洋十元充公示儆 
[賠償了事]  
　　蕩婦唐陳氏因與俞永康柴炭店主婦口角遽即紏集　女多人前往行兇將該店房内什物一併搗毁並將招牌擲破嗣由店主奔訴捕房將氏拘押昨解公廨請訊該店主先將被毆情形詳細聲訴並將毁牌呈驗聶司馬以該氏行兇屬實姑念巳押捕房數天從寛判令賠償洋三元了事 
[限交房租]  
　　怡和仁協記報關行主傅玉田虧欠招商局房租銀二百五十餘两忽於夜間將行中貴重　件搬出逃匿南市花園弄内茲被工程局拘案移歸法廨　昨日　訊招商局經租帳房沈松茂亦投案候示旋據金欲槎供稱行主巳往天津所欠房租情願料理判限七天交保還銀一面將花園弄各物提回核示 
[海上閒談]  
　　公廨男押所。或名之爲避債台。蓋一經傅入之後。債　者目無可干涉。而彼數十百萬之債欵。於是不名一錢矣。 
今聞在押虧倒巨欵之人。且有約集同夥。仍舊合資營業者旣掯資而不還。復藏身而自固。此等避債台。眞是極樂國。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[御史胡思敬奏新政擾亂天下請密籌善策摺]  
　　爲新政擾亂天下民不聊生盜賊紛起謹將危殆情形迫切上陳請旨飭下内外臣工密籌善策以甦民困而安國本恭摺仰祈聖鑒事竊臣於去年八月請假回籍省親親見鄉井蕭條居民轉徙榛莾翳塞野獸成羣顚連萬狀惄焉傷心今年沔漢大水上游飢民自燬其所居之室撤取材木甎瓦乘桴蔽江而下經過關津復遭苛斂十歲以上小兒得錢十千便决然舍去江北米價日騰餓莩相望於道客從南方來者言两廣之地無村落不通匪無家不遭刦官司坐視莫敢誰何奉天山東河南各省匪黨出没大致相同九年預備立憲督責愈急搜括愈工民生愈蹙盜寇愈多猾吏刁紳乘時侵漁揮霍日益滋甚臣縱觀大局默體人情而知今日新頒各政蓋有速貧之道六速亂之道九速亡之道五居要位者蔽於利祿雖知之而不肯言父老之咨嗟里巷之歌謡雖言之而不能上澈九重之聽臣謬膺言職若不冒死一陳其愚異時雖漆身爲癩被髮徉狂爲奴負石沈淵從咸彭之遺則徒碎骨糜尸以成一巳之名於國事固無絲毫裨益也請借前箸爲陛下先言速貧之道自古失德之君好尙不同土木其一端也然如前史所載秦始皇作阿房隨煬帝營西苑要不過傾竭府庫以壯帝王之居未聞内外百官同時工築並興耗散如此之甚陵工　先帝奉安之地集靈囿爲皇上問安視膳之所固屬萬不可緩所可怪者每創一新署建一洋房多者如陸軍部費至三十餘萬奉天督署費至四五十萬學堂建築經費合全國公私併計不下萬萬多者如大學分科請欵至二百萬甚至覊囚罪犯美其名曰模範監獄法部估工至二十八萬商部陳列所燬而復建不能知其縻欵確數當亦在四五十萬將來各省議院各級審判廳以次成立盡抄没海内家産不足供此輩經營創造之資此速貧之道一也東西洋多屬島國若英德美日皆四面瀕海無險可扼又商販遠方領土破碎不得不藉海軍爲根本中華地處大陸與各國形勢不同治國圖强之道當先併力整　陸軍陸軍旣强後乃籌海乃者舊軍旣成强弩之末新軍又如治絲而棼辦事者不循序依次而進又復併騖兼馳謀開軍港十八行省搜括所獲之財除支銷薪水不足以購一最堅之艦養一艦最精之兵惟是安置多人虚張聲勢别開倖進之門而貽四鄰以笑柄此速貧之道二也三代之政莫不重農貴粟漢初乃有孝弟力田之科卽我朝舊制凡老農勤於稼穡者地方官申請給予頂戴而又輕徭役薄賦斂以寛其力抑末作禁奇技淫巧以齊其俗興水利裕倉儲以防其不備凡關市之征皆極寛仁使百貨流通物無稽滯勸業之道不過如是而止必令舍其固有之業而圖未成之利徒託之空談無從實效也今京師設農工商部各省設勸業道而農夫日益寡農田日益荒米粟日益貴按其規畫不過每處設一試騐塲購置外洋奇花異菓雜植其中以縱游人觀覽奉天舉辦新政惟農務糜費最廣甚至數千元購一黄牛建西式磗房豢養其間派一專員管理其奇詭好怪往往類此安徽重加糖捐烟稅以充勸業經費土物不銷農業愈苦此速貧之道三也古者旣廩稱事祿足代耕而止當六官未變之初司曹日夜趨公廉俸之外不費公帑一錢而天下無不舉之事及六官化爲十一部各衙門長官攘臂而爭利權强者如郵傅部農工商部民政部歲費一二百萬弱者如吏部法部亦歲費三四十萬是故昔時一行省用之而有餘者今一衙門用之而不足昔時一衙門用之而有餘者今供給一司員而併不足徒令此輩齷齼無恥之徒驕縱荒淫浪使無節閭閻愈苦而俗愈奢薪俸愈多而事愈不治此速貧之道四也善守國者深藏若虚　遣少師入楚楚陳羸師以誘之奉春君使匈奴冒頓匿其壯士健馬示人以弱我國初練新軍歳一會操費至百萬以外用之大官供張者十之三四入之貪吏私囊者十之六七徒誇張形式以炫外人外人豈可欺哉工商尙無實效而江南賽會牽動殊方役財輕賤如泥沙亳無顧惜考察之吏自五大臣後挾金西渡先後輸入外洋者無慮億萬此速貧之道五也守土治民自有本末安有徧地皆置巡邏而可久恃不敝之理古治極盛時行者讓途耕者讓畔過無犬吠之驚陸隴其爲靈壽令衣冠日坐堂皇而門可羅雀亦其效也吏治壤禮義不修游手失業者衆置警兵以察奸宄而此輩即爲奸宄之媒置警兵以防爭鬭而此輩卽爲爭鬭之魁奉天解散聨莊曾攺辦巡警反通馬賊而分其所虜之財江浙學生與警兵爭廣東警兵又與徵兵爭殺人尋仇屢興大獄亦其證也縱令有百利而無一害無端添數十億萬坐食之人亦萬萬無此物力卽物力足以維之亦只宜於巨鎭而不必徧及於四隅以京師一城之地警費將及百萬而盜刧如故拐騙如故埋伏炸彈如故其效蓋可覩矣乃各省設巡警道各府州縣徧設巡警委員雖不過草率敷衍以謝部臣之督責至閭閻受捐派之累者固己呼籲無門不勝其苦此速貧之道六也國旣貧矣盡天下之物不足以養天下之人雖欲不亂得乎然考今日速亂之道猶不盡出於此臣得而進陳之先儒顧炎武嘗言人聚於鄉而治聚於城而亂聚於鄉則土地闢田野治欲民之無恒心不可得也聚於城則徭役興訟獄多欲民之有恒心不可得也臣觀近十年鄉井之民皆不安於其土輕棄家人父子出門而逐輕巧之利上之人又大興土木以招之設爲學堂巡警礦務鐵路工廠征兵多方以誘之於是草野之人日寡而農業荒市埠之人日多而風俗壞獨身無賴之人多而匪類衆成家室長子孫之人寡而生齒衰去歲不甚大荒而米糧逐處闕乏舍本逐末之害影響巳及於四力加以巨室富家避寇亂而徙城鎭畸民遊士謀旅食而擾宦途此速亂之道一也戊戌以前主計者憂國空虚即有裁汰冗員之議其時臣初入仕同時供職吏曹者只四五十人今合司務筆政且三百員矣臣鄉江西當時官京朝者只五六十人今亦踰二百員矣旣添設學部郵傅部民政部又擴充大理院其分支旁出者則有政務處海軍處鹽務處稅務處憲政館法律館禮學館圖畫局督學局軍諮府名目甚繁多不可縷數每署添官多者以數百計每官月薪多者以數百金計舊時以御史數人管理五城地面而未聞蹉跌今每城設一廳每廳設官數十詞訟愈多盜竊如故也目銓法廢而天下選人無不分省自科舉停而天卜舉貢無不赴官内而資政院外而諮議局各級議員雖名不列於仕版亦皆支給薪俸有同專缺聞審判廳成立以後各 
 
 

Page 27

 
 
省設立法官當在萬員以外三尺在手而不優給廩祿以養之庸有幸乎此速亂之道二也朝廷設州縣官以牧民猶民家雇亂母以哺小兒飲食不稍豐腆則乳斷而小兒立瘠此理之至易明者也曩時圜法未壞州縣入欵尙豐而多方提取嬴餘以供國債新軍學堂之用自銅元行而銀價漲州縣始困當路者不均匀苦瘠撥還舊時盈餘而聽其自爲之謀此與滅少乳毋之飲食何以異也不但此也昔之爲官者稍知振厲愛名以清廉自矢卽可造一方之福今新政急如星火地方官日敞精神於聨絡紳士籌畫欵項之間彌縫上下文書而唯日不足舉一切刑名詞訟水旱盜賊關係於民生命胍者視爲緩圖不肖者或反勾結奸紳藉新政名目侵漁人巳遂使寃抑不伸民皆迫而從匪此速亂之道三也[  （未完）]  
小說 
[言情小說投海孤兒（十一）]  
　　白雷姆哭而言曰。媽媽勿悲。吾身雖被楚。心甚樂也。薏麥玲聞白雷姆勉作勸慰之言。哭聲巳衞喉而出。悲不可止。此母子二人。相視者久。復相抱恣哭薏麥玲曰。嗟夫吾兒。吾生汝之初。乃不料今日被酷至於如是。吾母子二人今皆入陷阱之中矣。此一室之内無復他人。僅有此母予二人戚戚相對。互訴其心中之寃苦。且言且哭斷續嗚咽。不復成聲。時己嚴冬。室中固有爐火。爐火之温。乃不能熨此母子心房之奇凍。空際黑雲怒積。前後追逐。馳若奔馬。而窗外朔風。吽吽然乃作奇吼。似爲此可憐之母子。吐其不平之聲浪。天下愴楚悲凉之事。蓋無有。逾於此極者矣。密昔司者。雖再醮弗倫富士。然歐洲風尙。初不以再醮爲辱。充密昔司之德量。苟能醮得其人。可以爲人令妻。亦可以爲人賢母。顧乃遭逢不幸。適此傖人。至可悲也。 
　　密昔司憤懣至於極地。病不能起。弗倫富士長日惟笞扑白雷姆。故令密昔司聞之。密昔司聞之。病乃增劇。弗倫富士見密昔司病且不治。則喜動顔色。密昔司之律師曰喬佛利排苛。爲福德討克之摯友。即在密昔司與弗倫結婚之頃。佇立道旁。視其馬車之過。而發聲嘆喟者也。喬佛利平日至信密昔司之爲人。知密昔司必爲弗倫富士所蠱。故深恨弗倫富士。欲伺間發其鬼蜮之謀。卽密昔司支配財産之時。喬佛利亦以正言匡密昔司。言弗倫富士恐不可恃。密昔司怒而勿聽。至是躬被萬苦。乃立悟弗倫富士之奸。此事若在他人。尙足以術自救於厄。或控諸官中。與之離婚。或亦以野蠻手段。對待其夫。盡復其支配財産之權。而一人自圖其生。以密昔司之財産。亦尙足稱雄於英國。顧以密昔司當之。則非特不能。抑亦不願。密昔司之爲人。温裕無倫。安能出此凌厲剛傲之舉動。且密昔司之愛弗倫富士。誠也。至是雖明諗弗倫富士之惡。然密昔司自念我死可也。何爲前後予盾。出茲乖謬之行。招人口實。且弗倫富士。爲我所愛之人。今彼縱負恩背義。暴戾無藝。而在我之心。殊不願其隙末兇終。反目至於極地特念及白　姆無因受虐。則又欲勉抑其酸楚之懷。留此一身。將護此無告之孺子。顧天地生人。精神有限。安能以血肉之軀。力與蹇運爭其生死果使密昔司之病。爲形體上之痛苦。或者尙可得藥而瘳。至精神上之苦痛。乃無人可以施其療治之方。病逾两月。憊臥不能復起。乃立邀喬佛利至。欲署遺囑。斯時之弗倫富士。乃被酒而臥。直聽此懨懨之病者。輾轉於床褥之中絶不問其生死。 
來函 
[武陽王劍人君來函]  
　　敬啓者自治選舉至爲鄭重照章城鎭鄉選舉應由董事會辦理投票管理員但應指示投票方法不應窺視所書姓名乃武陽城自治會日前補選議員當寫票時必有管理員三四人左右圍觀且任意評論姓名無怪未經開票外間業巳喧傅照選舉章程第七十六條辦理選舉人員違法干涉選舉人之投票或暗記被選舉人之姓名者處一月以上二月以下之監禁或三十元以上百元以下之罰金立法何等森嚴今武陽自治選舉管理員竟視監寫姓名爲應有之權利此中弊端不堪設想用敢直書所見奉布左右務希登人貴報來函一門以彰公道武陽選民一分子王垣謹上 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
