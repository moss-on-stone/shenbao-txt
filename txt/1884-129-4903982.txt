# 1884 - 129 - 4903982

 

Page 1

 
 
[畵報出售] [  申報舘主人啓] 　 
　　本舘新創畵報特請善畵名手選擇新聞中可驚可喜之事繪製成圖並附事略由點石齋刷印每月定期數次每次八圖由送報者隨報出售每本收回工料洋五分其摹繪之精筆法之細補景之工諒購閲諸君自能有目共賞無俟贅述上海除賣申報人兼售外申昌書畵室亦有出賣外埠則隨報分寄就近取閲可也兹準於四月十四日第一卷書成發兌特布 
[紅樓復夢出售] [  申報舘主啓]  
讀紅樓夢者均以寳黛四人不耦爲憾因欲别出心裁力翻前案冀爲寳黛吐氣於是有後紅樓夢續紅樓夢等書出焉其實皆夢中説夢使聖歎見之又如批續西廂而齒冷矣但短中取長似以紅樓復夢爲差勝惜坊間版己漶漫閲者頗不爽目本舘用特付活字排印現己工竣廿二日出書每部計釘十本價洋七角售處悉遵舊例有欲破愁城而浮大白者盍取觀乎 
[和局質疑]  
　　中法爲越南一事大有决裂之勢人心惶惶咸以爲必出於戰而未必能出於和矣乃乃焉而天心厭亂人事轉幾一旦遽成和議兩國之交誼仍無所損化甲胄而爲冠裳從此兩國人民皆得以共享太平之福而泰西各國之與中法通商者亦得以照常貿易樂業安居何其幸也乃昨有友人問於余曰中法之和信乎余應之曰西人華人喧傅殆遍本舘又接有在津訪事友人確切電音謂法廷電授福尼兒爲欽差李傅相奉廷寄與之議和福尼兒于十五到津李傅相于十六請旨十七日即互立和約電信鑿鑿時日可憑昨又接有津沽來電簡明和約五欵本報亦備録于後此而猶曰不可信又誰信乎夫前者余亦曾疑之以爲議和何等大事而顯聽一船主之决策今乃知該船主被法廷之命膺欽差之職想該船主必係勛高望重素來著名之人故克荷此重任况兵餉則兩邊俱不賠償而雲南地方聽法人增開一口岸招商局之米船去年在河内爲法人所拘留並東京招商局與招商己馬頭爲法人損壞今亦議令法人償還六十餘萬金此等信息諒非無因而至故以爲不必疑也友人曰然則法人之急於議和當必有故矣夫法人從事越南處心積慮蓄謀己久自流丕肇意以來不惜添兵增餉大有欲得甘心之勢前此曾侯就近詰問則悍然不顧以爲與中國無涉去年李傅相在滬與德理固籌議至一月光景而卒無成議寳海在津議己垂成而仍以法廷意見不合召之回國而議亦寢中國於是整飭防務命將出師籌餉籌兵不敢自暇自逸盖慮和議之必不可成也今桑台北甯洪化等險要俱失法兵正在得手之時而竟汲汲與中國議和法水師提督如孤拔利士卑士皆在中國海面而未聞法廷令之請和於中國且法國新派駐華使臣亦將到華而迫不及待驟加船主以欽差之職限以十六一日爲期設逾十六之期將以哀的美敦書從事然此言不過恫喝之辭其時法兵船之在津者無幾又何能啓釁於中國耶或者法人陰謀詭秘各處通商口岸皆有兵船布伏然中國各口岸處處設防倘彼欲以一二艘兵船逞其伎俩則不啻事同兒戯其何能爲以是知法人此番之倉猝成議不無可疑也夫法人前曾搆釁於馬逹加斯加雖己成和而法人仍懷蠶食之志在埃及又爲封豕長蛇之荐食以故英人頗不直之或者英法將有疆塲之事法人故忽遽若是乎葡萄牙之屬也有在阿非利加者法人侵之爲葡人所怨或者葡法將有衅端故法人不得不舍此而適彼乎前王拿破崙之族黨曾有復業之思法人黨類紛歧度必有黨人從中煽惑者或者近日又將發動内亂方亟故無意久馳域外之觀乎否則何爲争忽促若此也若以爲東京地　炎方目下己届夏令酷熱漸盛法兵之在越者恐有疾病死亡之事去歲前車可鑒今數實其衆設遭癘疫是 
不啻率精壯之兵士而置之於死地又何能戰以此而急於收兵議和此猶未足以盡法人之意出雖日内各路電報及西報中皆未聞述及法國傅有何事故然以意窺之則亦未始非理勢之所或者吾子以然乎否乎余曰客之所疑固在情理之中然以吾測法人之心則亦所謂因利乘便而己夫法人攻越南之始余早諭其所志未必專主越南蓋實有覬　雲南之意今而准其在趙南北圻之邊界運銷則法人固己心滿意足此而不成和議又將誰俟乎如願以償在法人夫復何求第中國之兵禍雖可自此稍緩而將來未必保無他事此則全在此番訂約之時悉心斟酌長慮却顧使之無隙可乘則或者中外一家不難相安於無事中國臣民得以長享太平之福是固牖下書生不勝願望者耳竊謂法人雖以强武爲國動輒稱兵然究不能出乎情理之外中國諸人於交涉事件但能以情理自處而時時不忘富理庶幾内安外攘各得其道而無虞外侮之相乘也己 
[議和約欵]  
　　中法因越南事在天津議和共有五欵本舘早接電音登報惟此五欵如何酌議何未詳録昨二 
十日復接電音爰即照登以　薄海臣民之望約欵列左兹際人心摇惑事故紛紜大清國大皇帝大法民主國 
竊愿兩國彼此相安永敦和好因即議立簡明條欵以爲日後再定詳細條約張本大清國全權大臣李大法國全權大臣福彼此將所有全權字據較閲妥善議定條欵藍列於左第一歀中國南界毘連北圻法國約明無論遇何機會並或有他人侵犯事情均應保全護助第二欵中國南界既經法國與以實在憑據不虞有侵佔滋擾之事中國約明將所駐北圻各防營即行調回邊界并於法越所有己定與未定各條約均置不理第三疑法國既感中國咨商之意並敬李大臣力顧大局之誠情願不向中國索償賠費中國亦宜許以毘連越南北圻之邊界所有法越與内地貨物聽憑運銷并約明後日遣其使臣議定詳細商酌税則務須　外和衷期於法國商務極爲有益第四欵法國約將來與越南議改條約之内决不插入傷碍中國威望體面字樣並將以前與越南所立各條約關碍東京者盡行銷廢第五欵此約既經彼此簽抻兩國即派全權大臣限三月後悉照以上所定各節會議詳細條欵再此約繕寫中法文各兩分在天津簽押盖印各執一分爲據應按公法通例以法文爲正 
[侯相行期]  
　　前報左侯相於二十日晉京兹又得金陵來信謂侯相準於二十一日由金陵乘小輪船赴浦再 
 
 

Page 2

 
 
由旱道北上也 
[巡閲江防]  
　　曾備帥於十三日出轅查閲防務昨己列報兹聞十六日十二點鐘憲舟抵鎭江停泊六濠口吴鎭戎早將水師炮船調齊泊在鮎魚套民船均先退避晝夜操演各陣是日文武各員均渡江至憲舟乃請安頗爲熱閙云 
[招募兵勇]  
　　杭垣近日招募兵丁日不暇給每日在羅木營演學習自朝全暮鎗聲不絶即城中撫杭四營亦理連日操演洋槍陣式不敢稍懈有謂調往甯波者有謂調往山東者其説不一惟調往揚州一營則人己足額於十七日起身所有各人口糧須至揚城給發所招募者大半係大營中遣之勇及在營犯事斥革之人故操濱皆所熟習習加指撥即成勁旅也 
[西人返斾]  
　　杭垣城廂上下凡西人之寓居者指不勝屈上城則新開弄洋市街等處中城則馬市街上皮市及豐樂橋等處若下城則天主堂下至武林門一帶洋房尤難悉數忽於前月杪城中所有各西人皆怱怱返旆有家室者亦皆携妻挈子而去民間訛言四起咸謂中外必有失和之事幸近日西人都己到杭各教堂亦相安無事故羣疑始釋云 
[茶市近信]  
　　昨得漢口來信謂輪船識茶水脚每墩己跌至二磅即茶價較前數日亦稍落云 
[議辦圑練]  
　　江右各州縣現奉省憲通飭舉辦圑練德化金邑尊奉到憲札即請城鄉各紳衿到署商辦鄉圑各紳衿亦無不踴躍從事十五日潯城内外紳商齊集體仁堂公議每一家派出壯丁一名持長槍一桿每十家派持大旗一面更燈一盞日則旗矛壯威夜則擊柝相聞謂可助江防而壯聲勢也 
[黃雲覆隴]  
　　潯陽自三月初迄今天氣晴暖風雨調和各處麥菜肥實現在菜油以及麵食市價日跌居民頗有喜色云 
[嚴辦虧倒]  
　　常州劉觀察翊長前任閩省道員曾權臬篆在常鎭一帶開質庫至二十二處局面恢宏諒必多錢善賈也乃今春虧倒存匯各欵八十餘萬金之鉅内除官欵五萬餘蘇市各莊約共二十數萬統計典貨房産祗剩三十方光景攤派不及四成以致被累各莊勢皆岌岌省城市面大爲窒鮮現經衛中丞訪悉情形以近來虧倒巨欵紛紛不一跡其情同誆騙保非揑飾圖吞况劉曾任監司尤非市儈無知可比爰特專摺奏叅請將該員革職提省究追一面札飭常府澈查本籍財産及有無寄頓匿留各弊似此嚴爲懲辦庶幾狡黷之徒不敢啓噬吞之奸謀而知所警懼歟 
[營口雜聞]  
　　邇日高梁雜粮價日昂貴緣天津回載各船均獲厚利争先購買也○禁小錢一事己由官紳議定現錢每一吊雜以老小錢二百文不用攙和穿在兩端無字之新砂錢則一個不用當飲鄉約差役人等上街知照矣○天津輪船初十日進口擱淺三日未下諒須望後大汎船能出險也○營口新砲台添雇民夫日夕趕作又從上海購到西人大划予兩只備哨探汊港之用道憲於初十日而諭喬游府着于砲臺硝北挖掘河道直逹圍子西水門之潮溝可通道署前不惟可以終日操演且運糧載械較之騾馬大車靈捷百倍矣○離營口周圍數百里均苦旱乾近日天氣暴熱南風愈狂若不早沛甘霖恐秋成無望矣 
[通州瑣聞]  
　　初六日江蘇督糧道王觀察由通起身乘舟赴津○初六日通永道開庫放兵餉○學憲現在考試宣化行文通飭順屬限四月二十八日文童齊集五月初三日武童齊集大約節前即可按臨通邑矣○初三日提騐江蘇漕糧第十九起浙江漕第第十起初四日提騐江蘇漕粮第二十起二十一起初五日提騐江蘇漕糧第二十二起初六日提騐江蘇漕糧第二十三起浙江漕粮第十一起初七日提騐江蘇漕粮第二十四起浙江漕糧第十二起初八日提騐江蘇漕粮第二十五起今届騐收頗覺迅速刻己騐至三成之一大約五月内即可告竣惟江蘇白糧尚有三起未到脱帮十數日約計望後或或報到初五日起運京倉白糧由土壩運至石壩扛運裏河上載直抵京都歸土壩州同赴倉交兌 
[來信節録]  
　　慈溪無名氏來信云自來火匣上之華字人家用過後往往隨手抛棄或爲小孩玩弄此實造孽在西商遠隔重洋本不讀孔孟之書勢難勸諭然我華人無論賢愚誰無身家誰非靠字吃飯願爲家長塾師者務當隨時教戒婦孺子弟須將匣子拆碎送人字簏庶免罪過此雖不胡正本清源較諸攙入汚碱者或稍愈耳又近見星園盆湯弄口小便處端立界石三塊其字跡皆惡濁不堪細視之乃一係天祥一係兆豐又一塊己陷入墻脚惟露出三字頗模糊夫此三家洋行皆極體面之洋行乃因界址事而使行名日浸於濁淖之中即不爲惜字計吾意三洋行亦所不取也 
[查問命案]  
　　前報甯波舟山人邵大春在其也愛處華泊司夾板船落河身死一節經上海縣相驗在案兹聞昨日英領事查問此事賚賜洋行東亦至領事署備質惟不知如何訊斷耳 
[停公述聞]  
　　昨禮拜三英公堂輪應翟副領事會訊昨晨九點鐘公黃太守以有要公無暇飭差知照捕房停解公事去後太守就乘轎赴道轅説者謂因捕房之中西包探查得寳善街中市之信源錢莊有積存銅洋特遣人向該莊僞稱欲兌銅洋幾百元該庄共檢得夾鉛夾銅生銀等一百四十五元正在論價每元作實洋五角五分中西包探突然到莊將銅洋及莊主鄭蔭三夥孫華卿學徒周紀生等帶至捕房送案鄭蔭三供開錢庄約有二十年實係歴來失眼悮兌下來今仍作銅洋價兌出盖此種銅洋可以鎔化提出紋銀者翟副領事以該莊積存銅洋如許害人不知凡幾請判押鄭一年孫周各押三月太守以該庄之銅洋花樣不一並非僞造銅洋可比况捕房遣人向兌而再拘案是捕房誘人犯法應判將銅洋鎔化提銀充作善舉示罰足矣翟君以爲不然或略從寛判鄭押三月孫周各押一月再四商辦未洽飭交捕房帶回再行妥商核辦此固己列本報嗣由太守禀詳道憲核示道憲批飭掌責鄭蔭三四十孫華卿二十周紀生年幼無知從寛開釋銅洋鎔化提出紋銀充作棲流公所經費太守隨照會翟君轉飭捕將人解案太守則照道憲批示發落翟君大不爲然定要科罪太守飭將周紀先生行釋放鄭孫暫押公廨班房銅洋仍交捕房帶回請副領事再照會道憲可也翟君謂照會道憲則可惟鄭等仍繼交押捕房再四辨論翟君謂如不將人交押捕房本副領事不再會訊隨告辭而去嗣後有人調停請太守派差送鄭至領事署再令捕房送歸公廨則兩全其美否則彼此均難以爲情太守就飭差再傅己釋之周紀生并鄭蔭三孫華卿送至領事署許正領事飭送捕房收押因此中西官致有齟齬此説不知是否俟有續聞再述 
[店司行竊]  
　　裏虹口吴源昌柴行内前夜被竊首飾箱一隻内有金押髮銀練銀鐲戒指並零飾二十餘件約值洋六十元尚有方單兩張借票兩紙亦在箱内昨日報知捕房查得箱在臥房惟有店司進内一次捕頭即飭包探仇金水往查並無外賊入房形跡乃將出店盤詰言語支吾後在柴堆中搜出原贓當將該出店及贓物一併拘入捕房管押矣 
[串同拆梢]  
　　鄉人徐秀發前夜在虹口廣福里某妓家被流氓少榮知悉希圖拆梢串令西洋人麥葛度打門進内徐秀發見勢不佳躱入披屋内詎被尋見拳脚交施致受重傷當被巡捕獲住麥葛度一人將徐秀發一併解入捕房捕頭即飭西洋人簽名釋放將徐送同仁醫院醫 
 
 

Page 3

 
 
治前飭赴西洋領事署呈控云 
[伶人畏禍]  
　　前有丹桂茶園伶人想九霄在潮惠會舘演戯畢行至大關前被津黨搶至浦東即經領班徐廣泰報縣請究區給五百元洋票始行釋回等情己列前報前晚蔣明府訊據徐廣泰並想九霄即田福供稱前日肆搶之津人並非魏眞亦未被詐出洋等語明府謂既稱並未被詐銀洋着即具結完案按該伶人恐津黨兇横一經實供明府必按名提究畏其報復故含糊了結也 
[送懲流氓]  
　　前日新閘巡防局巡查委員片送流氓胡大興沈阿瑞二人至縣請究據稱該二人在新閘地方毆傷開銅作之某甲甲赴局禀控局員飭該處地保往拘詎胡沈二人并將地保毆打局員聞報即飭局勇前往仍敢拒捕嗣經獲住送縣經蔣明府將胡笞責三百板沈二百板用雙連枷枷號在犯事地方示衆 
[願出酬洋]  
　　日前董家渡停泊之兩枝半桅帆船失竊纜繩一條報經虹口捕房飭包探仇金水王阿二往查緝獲原贓並另獲洋松板十四塊係即松分廠之物竊賊則聞風逃逸即着該圖地保緝獲當將繩索板片解入捕房給領前日該帆船水手頭目華人阿香以洋十元酧謝包探仇金水不敢收受謂此係捕房公事我輩皆有工食未便受謝阿香心感乃將酧洋送至老巡捕房先交與西包探麥根麥根令送交麥總巡詢其何以情愿出此鉅貲酧謝阿香稱此繩值價銀七十兩本須賠償己將工洋一百餘元扣住現在不要賠繩且工洋當己領出故感情酧謝並無他故麥總巡謂既有此意將洋留下即傅仇金永詢明給領云 
[法兵操演]  
　　前日午後三點鐘時有法兵約八十名從法租界大馬路向西至四明公所荒塲操演及五點鐘始整隊而返内有一兵操演之後忽然患病不能入隊同行雇坐東洋車尾隨之仍由原路向東至浦灘預有杉板船伺候渡上兵船云 
[棧主遠颺]  
　　本埠西商孟吉禮有棧在浦東前有某西人將火油青鉛等寄存在棧而貨己押在銀行如未取贖理宜由銀行出貨乃孟吉禮仍任某西人出去孟吉禮亦即遠颺風傅往阿墨利加去矣計火油值銀一萬八千兩青鉛值銀四千兩云 
[人爲財死]  
　　住居老閘東首之本邑人某甲家放債取利家稱小康近因市而衰敗各業莫不拮据以致所放之債大半本利無着且其中尚有代人經放者無以爲情隨終日悶悶甚有痴呆之狀且時欲尋死家人防不勝防一日乘間購服洋烟家人知覺即請陳君竹坪救治幸得無恙此係上月下旬事也豈知前日甲又吞洋烟恐再遇救竟從鼻孔中抓出鮮血和烟而吞當舁送至仁濟醫院求救然己無可醫治舁歸即斃 
[命案請騐]  
　　孫夏氏同長子孫年間禮上海縣喊稱次子孫年龍年三十七歲於本月初一日在寳善街椿記棧房揵賣衣包被安吉衣莊夥在棧内將年龍毆傷延至十九晚傷重斃命求請詣驗等情黎邑尊准詞飭傅二圖地保石貴成具報請騐矣 
[着尋失物]  
　　直隸人曹某偕鈕姓因公至杭現擬赴都故乘島山船道出申江船停十六舗内隨帶行李鋪陳之外並帶花盆數事抵滬後應換輪船即有萬安樓客棧接客之劉寄之招接曹姓等雇駁船將貨駁至太古碼頭岸上然萬安樓近在咫尺毋須喚人找物但野鷄等寺候碼頭見有物件蜂擁上前争相挑取曹鈕兩客初次到滬不諳滬地情形惟有呆看劉及烏山船户陳阿來亦並不照顧任人搬取適法包探嚴頌眉到來喝住蓋法包探因曹姓被船上人碎其花盆索賠齟齬曾於昨晚報捕房捕頭飭查因之前來見此景象將野鷄等喝散待曹姓檢物己失去小箱一隻内有洋七十四元及零物等盡歸鳥有而舗陳箱籠等物尚在浦灘法包探即倩巡捕看守偕曹姓將陳阿來劉寄之同到公堂曹某呈遞護照一帋請騐伸訴前情并稱爲時侷促失單不及開呈由杭到滬之舟資尚未付給翁太守詰之劉寄之供稱雖則在塲未防失物而船户陳阿來亦推稱並非在我船上所失舟資現尚無着翁太守謂舟資彼固不賴當爲照給但爾等不能推諉不知彼人地生疏全賴爾等照顧今既失去着爾等查還否則惟爾等是問着將劉寄之交萬安樓前來保去陳阿來着福潤船局人保去并令曹某將所失之物開單呈案云 
[法界公堂瑣案]  
　　東洋車上遺失英洋二百元一案除繳到外尚少洋七元所繳之洋内有銅洋十四元翁太守以此等洋元定是郭克言與沈仁和兩人掉換必須嚴究因將各人仍押捕房一切訊理情由均登前報昨晨翁太守臨捕房時以己據沈仁和之子繳到洋十元隨傅在押之沈郭兩人到案詰問銅洋究是何人所掉兩人仍推不知太守謂現在銅洋之案層見疉出必得查追根底至徐盧榮短交洋七元己據原告到案求請免追外其銅洋十四元自應換給今既由沈仁和之子繳到十元外尚少四元着法包探孫寳生即將前留捕房之銅洋向銀鋪逐個剪開再爲估看傾鎔之下值銀若干於明日公堂禀覆并令將在押之人解案以憑核斷○積竊張阿四者屢次犯案現又偷方姓孫姓丁姓王姓等衣物烟鎗等物件并偷鄔福壽洋四十九元各姓報失後經法包探將張阿四查獲到案供認不諱除吊到各原贓外尚少洋元衣物翁太守詰其洋元等何在張阿四供認洋二十元自己用去餘洋二十九元并押票兩張寄在閘上金復鑫客寓主金福松家内太守飭人請新閘巡防局將金福松傅案當法包探往局請提之時金妻徐氏曾云並無寄洋只有押票可以交出等語及傅到研訊之下金福松堅執不認金徐氏忽改稱押票果有三十張是他所寄己於去年被英包探康阿順吊去矣翁太守以其狡展况金姓夫妻尚作販賣人口之事種種不端故昨至捕房傅金福松研詰仍然不認旋喝掌煩四十下太守復諭金徐氏將票呈繳尚可從寛否則嚴比 
[敬謝嘉貺]  
　　昨承大英醫院老藥房見惠本年月分牌兩幅兩璀璨陸離殊足娱目上列中國名人小像次爲中國輪船傍列李傅相邵觀察贈匾中間則華英月分牌四周皆藥名招紙四周雲龍繚繞五彩相宣裝潢成軸懸之座隅既便檢查時日並堪輝映蓬蓽一注目而即見隨時珍攝之義醫院之用意蓋有深焉者己敬誌數語藉鳴謝悃 
[再募藥丸]  
　　謹啓者敝會舘代灾黎勸募急救春瘟症純陽正氣丸佈告在滬紳商隨緣樂助昨日蒙登貴報己承閲報善士垂憐直東灾黎仰體上天好生之德慨然樂助即有本埠城外新開河浜順記寳號首先創捐囑合正氣丸二千服交來洋二十四元又有本埠北市公順里宋準之兄交來京兆壽萱子託合正氣丸三百服隨帝來洋三元六角但望樂助者源源而來庶灾黎共登仁壽盖救人之病即延己之壽神必佑之又有本埠北市戯鴻堂箋扇店樂助吴郡徐氏虔製急救治痧藥水裝玻璃瓶内計二百四十瓶用法另有仿單據述立見神速功救倍常如有善士樂助徐氏藥水者即交敝會館一同裝箱即日要起解賑銀隨同報關帶去該處待用急迫特託登報奉聞謹代灾區病者乞募即請慈鑒上海北市絲業會館籌賑公所施少欽拜啓 
[絲業會館賑所雜述]  
　　湖北江夏縣署楊君輔臣官印元勳己承代募捐册將賑洋寄來按户列報又承另封庫平銀四十兩稱係其德配歴年積聚欲購翠鐲者今悉直東兩省待賑盡數助人又有九江李君鼐珊代募捐册寄來謝門吴氏捐助東賑洋一百元又直賑洋一百元是皆巾幗中之能知大義者○湖南省長沙府瀏陽昭武賓館董事培德厚信來謹將本年財神許眞君誕辰戱資兩三節省移賑先寄到洋十元聰明正直之謂神定鑒其不作無益以害有益也各省諸會董何弗勉而行之 
 
 

Page 4

 
 
[蘇省撫轅抄]  
　　十六日候補縣梁得山金陵來禀謝奉飭知題補江浦縣缺趙樹楷禀辭奉藩憲委赴震澤查騐倉穀從九葉承福謝委署崇明縣典史事○十七日候補通判葉祖豐禀知奉藩憲委解京餉差候補縣錢維崧禀辭赴昭文滸浦塘工劉樹仁常州府屬催辦保甲圑縛囘銷差並禀知奉委發審局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東報摘録]  
　　横濱野無街有網島助右衛門者於上月念一日夜有匪徒至其家潛謀放火適近隣窺見赶即上前撲熄得免於禍助右衛門喜不自勝即於翌日邀同救火者十九人赴宴正在酬酢之際由書信舘遞到一信内稱昨夜雖無損於貴家然放火者己預備於後日夜再來無悮此事不過順以通知云云主人閲竟深爲吃驚今日適備賀筵得此信息失興中止乃將情形走報巡捕房當夜多雇人防禦不料至期一無動静始知前信被人戲弄也○聞得本年陸軍省己將全年陸軍經費豫算總額一千零六十三萬八百七十二元業己申請政府察核矣○此次召集各地方警部長官即巡捕頭進京設會塲於内務省諮問地方一切事宜現在各處巡捕頭陸續抵京定期於前月念八日爲始約兩禮拜内會議公事云○前頒徵兵新令無論軍民人等凡年紀應入兵籍者不准規避亦不得納金代役十分森嚴自下令以來朝野貴介殷實子弟咸懷退縮是以弊端百出近來日廷察知其弊另改一例准納金二百免當兵一年納金三百五十免役二年如五百元則全免三年兵役想日内即可頒布矣○日本鐡道公司將上野至高崎之鐡道一律開通約長五百里爲從來所未有期於西五月一號開車往返搭運人貨慶告成之典日皇是日親臨閲看御車於午前八點鐘時候由上野發車至十點十二分抵熊谷就彼停車十分時候開至高崎只十二點鐘可謂迅速之至是日該公司總辦邀同朝野貴顯紳士隨同御車往遊者不勝其數日皇就彼用午臨後於二點鐘起駕還幸上野時適五點五十分是日停車之地遊人擁擠幾無駐足之地云○前檀香山島主遣使臣有馬家前來竣聘今使事己畢於上月二十七日附輪回國於是井上外務卿邀同各省院官於先一日設宴於鹿鳴館祖餞以誌别○川村海軍卿因欲巡閲九州沿海地方各險要帶同屬員業己馳抵神户不日即來九州矣○徵兵檢查各官皆己由京派遣分赴各府縣地方會同地方官寔力檢查及歲者注册後明年一月施行其十七歲者先入兵册俟三年後再候徵點云 
[病中易腿]  
　　杭垣長慶街某甲冋作　業賦閒者己數年矣去冬　病至今奄臥床褥僅存一息三月初三日晚飯時其妻女等方下樓晚膳某獨臥高樓一燈相對方欲合眼睡去忽聞樓梯有聲似人行走張目審視突見一人體肥身矮面目素不相識肩負一腿自云從清波門外來特來與君掉換一腿别無他事某聞言大驚欲與其人不由分説即至床前將某之腿從左胯下割去即以所負之腿芬之有如移花接木者然仍怱怱此腿而去某大聲驚呼其妻聞聲上樓計其人剛值下樓然其妻亦並無所見間之樓下諸人亦未見有人登樓某細述所見且命妻揭被視之不禁連呼怪事蓋右腿則骨瘦如柴細不盈握而左腿則既肥且腫幾有中桶粗細撫之其冷如冰即俗所謂沙木腿是也某現尚臥床未死昨由其甥探病而歸細述顛末遂泚筆記之以俟世之博唯者以上係杭人所述事涉荒誕恐其中尚有誤傅也 
[江省雜聞]  
　　劉芝田方伯之夫人曾於新正回南京近日接到家信知夫人返駕瑶池方伯即於署中受弔自中丞以下各官咸往弔唁云○上月中旬以來兩暘時若不但二麥登塲即幾日秧田緑似針者亦可分殃及初夏矣○省垣錢色向係官板九五錢漸有腰底二文尚無大害近年腰底外每百扣一文或二三文通計一串短缺二三十文不等且以私錢攙用又有不許下串換吊不換名目閭閻既有虧折制錢不免鉅鎔新淦一帶又用沙板私鑄官捕急則沙板一蹴即碎無從獲據别處奸商射利販來攙用每用出千串得利六七百串各處私錢因此充斥現奉各憲出示嚴禁矣○南昌新建縣試己畢所取前列士論翕然現奉籲筱夏郡尊示期本月二十一日府試惟義寍武寍兩州縣童生以其路途遥遠旅費維艱照例俟院試前半月補行府試俾得與院試相接以體寒畯 
[和韻鄉女史原韻]  
　　生來閨閣太情癡嚙臂盟辭願訂伊名士多才成薄倖美人絶世謝胭脂姻緣蘭絮皆前定眷屬神仙待後期别有江州馬客舉卿唱和寫新詩[  勾章惜花侍者葆青錢鋆稿]  
[承遺鮫綃無以爲表聊作七律以酬之並索嬌玲女史玉和]  
　　冰綃尺幅染猩紅拂拂香生袖底風結就春蠶絲宛轉兩將綵鳳樣玲瓏天孫錦自裁雲妙蘇女文尤託物工想到卿懷同出入爲題詩句答情衷○從來繡事説針神花格翻成别樣新巧試春葱翻錦字微凝秋水拭羅 
[巾天孫妙手人間少蘇蕙仙才世上珍如此聰明如此貌想從兠率降紅塵] [  勾章惜花侍者稿]  
落花步伴月女史原韻仍乞示和録呈翠娟女史削政 
夕陽芳草緑成茵飛絮樓頭寄此身蜨意尋芳驚着雨鵑聲啼夢苦留春落紅怨灑愁時涙拾翠香侵陌上塵從此魂銷如欲絶倚闌愁到惜花人爲憶看花整細釵東風消息問天涯飛花歴亂歸塵土落絮飄零散玉階寂寞爲憐春色盡凄凉都恨好香埋東皇欲護應無計那復尋芳愜素懷 ]Z>惜花侍者錄嬌玲女史和稿 
[紅豆書齋主伯奎兄過訪偶占一律奉贈並索玉和]  
　　年來海上少知心客地何堪訂賞音黃卷揣摩還憶昔青衫冷落可憐今羡君竹契相師雅愧我苔交各異岑從此吟壇多妙客聊吟詩句答情深[  勾章惜花侍者葆青弟錢鋆學吟草]  
[小樓主人寵贈佳章勉依元韻即乞指疵]  
　　同是申江作客人十年相近復相親姜君詩學蒸上愧我無才步後塵别來又是暮春 
天兩地相思倍帳然昨日欣逢蒙贈句新詩信筆即成篇[  小洲陸鍾鵬就正草]  
[和小樓主人見贈光元韻]  
　　年華畢竟是三春萬物生看上己辰大塊文章將假我零星筆墨亦超倫吟歸蘭渚千篇少醉向桃園五斗頻名士風流應不朽小樓座上古爲新[  泉石小隠陳青本拜稿]  
[暮春雜興]  
　　柳絮紛飛己送春春光不伴苦吟身花香墮溷憐紅雨草色當階似錦茵老夫漸知詩有癖閒來總與酒爲鄰鼓欣去歲呢喃燕巢處重尋入幕頻○斜陽返照到蒼苔滿架薔微次第開蛺蝶不知春潮去依依飛入畫簾來○信步隄邊興去照垂楊深處隠人家緑肥紅瘦春歸去采罷條桑又治麻○景色滿篷來春殘夏又來青梅酸濺齒脆味弗相猜○窗外紙鳶飛階前緑草肥却憐蜂到軟欵欵擈人衣蘭陵女史金蕊末定草 
　　上海北市盆湯弄絲業會舘主施少欽經收順直山東江浙等處賑捐四月十六十七十八日第二百七十八七十九八十次清單○本埠求合第平安人心願由閘北方勝濤兄交來五十元滬寓不留名求病速痊指捐震澤發粞由朱煦庭兄交來五十元薛垣杭郡官幕圑拜節省酒席費續移由吴仲寅司馬經辦寄老正大局來二十九元錢一百五十九文恨不能多助五由雙林湯翔和兄交來十元滬北趙氏五元山東星記移仙誕宴神席費四元興隆居士求父病速愈三元不書名求妻麻並本身足疾目疾速愈由深陽恆和泰號來三元又不書名求合宅小孩平安二元法谿子斐氏祈弟姪悔悟奮發成人中甯和泰局來二元仁我懺過生節省平日酬應筒積一月二元饒長青室趙氏傭資助由江西黃寄全泰盛局來現銀四兩五錢○九江同源和茶棧李君耐三代募捐册謝吴氏默祝子嗣延年指助山東一百元謝何氏默祝子嗣延年指助順直一百元由江孚輪船帶來○漢口永吉莊黃君小舫代募捐册麻城學教諭黃君光濱它平銀十兩濱陽　武賓舘董事培君德厚移會舘酬神濱戲財神貪許置君兩檯先助十元無名氏一元由江孚輪船帶來○湖北江夏縣署楊君輔臣在募捐册並由尊閫積購翠鐲資　移助賑庫平銀四十兩聽嘯軒四元繼善堂三元黃耀南劉緯臣式穀堂章小同劉寳善海天加日硯齋六戶各二元　　一粒生樹滋堂二戶各一元　壽民它平銀二兩馬人和錢五百文合來它平銀三錢二分由江孚輪船帶來○江孚輪船帳兩募來平湖麟玉堂徐神合家出外平安一元又銅洋一元俟併鎔化○湖北交代局總辦韓季仙太守代募捐册清白吏子孫它平銀四兩古起樵客一元袁菊如明府三千文厲吉人司馬逹右文明府黃梅先大令王子安大令全城章五户各二千文會稽屠蘭堦大令一千文筆花書屋銅洋一元合共來洋十三元又銀洋一元它平銀四兩尚餘錢尾續寄由全泰盛局來○第九十三日出售助問彩票崑山同昌義號五百九十六九十七號二張計洋四元以上十六日○寓杭王無名士因前願未了邀友滂齊由正和局來三十元本埠新開河順記號助正金九二千服資二十四元京兆壽萱子助正氣丸資三百服由公順里宋準之兄來三元六角蘇閶工水子來無名士患病一月許愿求痊由全盛局來二元水姓銅洋一元○常州由君悠厚代募捐册胡永昌三元允與二元蔣衡甫宗洪寛汪緡昌雲陽小隠山房四户各一元無名氏王省三合一元合盛曹正和兆賈三户合一元永盛程義興周榮興三户合一元永和同和泰永和泰三户合一元由全盛届來○海鹽徐古春先生喬梓出門醫封全助三號一元錢五百五十文○本埠戲鴻堂交來吴郡徐氏自製治痧藥水二百四十瓶○第九十四日出售助賑彩票稀記五百九十八號一張計洋二元以上十七日○滬城思沛堂朱求病速痊第四五次續助米資兩計四十石共一百元阮瑞軒爲内人艱於生育許願保胎幸獲分娩母子均安由江西王山縣署寄恊泰森局來十元徽歙無名氏求合家平安由金陵全昌仁局來十元本埠隠名出求喘病速痊二元最勤堂李求合家平安由七寳全盛局來一元青江百梅店求病安痊由恊源局來一元○漢口畢君岐　經募祝同心先生富貴源頭而同字五千三百九十三號並自助六元怡怡祥慶裕義二戶各四元義記三元程仁昌趙萬豐王源泰汪源記無名氏畢陳氏祈合家平安裕豐厚馮炳生順記義源祥義記畢氏八齡女童保安十二户各二元胡旭先周梅坪黃康侯譚萬昌不留名趙有心無力人趙慶太義振興周成興九戶各一元杜振昌王添順張吉　程庭樹三户各一千文無名氏無名氏趙二户各五百文錢洋合併共五十五元由溪寄蘇送交祝同心先生手收轉寄正大局來○海晏輪船帳房陸君雨生代募捐册第二次交來三奇使者四元積厚堂延壽二户各二元入迷道人四元由天保棧司來○江孚輪船帳房募交青雲仙舘馮移助酬答各友壽筵費祈各平安十元○電報滬局代發天津電報費全助掣回收票計六元四角五分○餘姚翁己蘭先生書潤助本籍代收一元○第九十五日出售助賑彩票趙履記五百九十九號一張趙凝遠六百號一張常州剛記七百一號一張俟記七百二號一張共售四張計洋八元其六百一號至七百號在江孚輪船帳房出售以上十八日合併聲明 
 
 

Page 10

 
 
   
 
 

Page 11

 
 
[光緒十年四月十四日京報全録]  
　　宫門抄○上諭二道録前○發抄旨八道○御史曾奏糾叅各大員摺○光禄寺鄭尚奏請飭查各項陋規片○又秦請飭匀派倉税優差片○四月十四日吏部翰林院寺衛處值日無引見○貴州副將李景昌謝恩○那王請假十日○莊王周家楣各續假五日○召見軍機李景昌醇王○發抄林肇元奏請將積勞病故之記名提督議卹奉旨鄧廷忠著交部照例議卹欽此○又查明歴年陣亡殉難文武官紳士民婦女彚請旌卹奉旨王益宗等均着照所請交部分别旌卹置併發欽此○又請將古州左衛興隆義正二堡屯粮豁免奉旨着照所請户部知道欽此○又經直部封王禮坤氏留給差委奉旨　照請兵部知道欽此○李鴻章奏大沽恊後營都司張海洋開缺管帶練軍奉旨兵部知道欽此○又所選海宮令李謹義習省學習奉旨吏部知道欽此○又候補道劉樹堂箸天津道奉旨吏部知道欽此○曾習荃奏前山西臬司陳湜總統水洛各軍刊給木質關防奉旨知道了陳尋前在山西防河未能得力該泉則是自知愧奮着曾國荃悉心察看並隨時誡劝丑任稍有貽悮祈奏每月給辦公經費銀五百兩着依議行欽此○○河南道監察御史奴才曾培祺跪奏爲奉天道員貪婪恣肆始害地方該將軍爲其所愚該府尹爲其所賄謹一併糾叅爲民請命恭摺仰祈聖鑒事竊奉天爲我朝發祥重地民情僕厚爲吏爲官最易爲治其詣爲刁悍者皆誅求不遂激而成之非民之咎也奴才自讀書知事後地方大吏以及各州縣有司廉明任事奉法愛民者十未聞一然以前貪吏貧富者之錢而貧者可以免貪有事者之錢而無事者可以免從未有如今日之暴歛廣徵搜活殆盡致使貧富交因有事與無事均不聊生如東邊道陳本值者查該道以四川舉人歴任熱河地方知縣民情怨謗奴才己有所聞自調赴奉天由州縣監保至道員旋補今職始而開辦東邊墾荒升科諸　濫索私徵　混人己者己不可勝計然墾荒猶爲暫時之舉領荒猶爲謀生之計自創爲各項土物山貨俱行加税之議藉端剥削年復年而商民均無生路矣夫民間至細之事日田飲食厚歛重徵其有關乎百姓生計者視行商大賈尤爲迫切試先以税之至瑣至奇者陳之有所謂十税者商民領斗時每斗先索規費銀三四兩及四五兩不等隔年一換規費之斗盪則一年即換規費在外城巿集鎭商販囤積己增税矣至村民隣里交易則亦按斗取税有所謂秤税者領秤換秤費與上同山海貨物行店收發己增税矣至肩挑担負沿街喚賣者則亦按斤取税有一物在一處而兩次取税者如以豆爲油以麥爲麫等湏則豆麥既取斗税油與麫復取秤税而且税及鷄豚鷄有税買賣鷄子亦有税豚有税啄甫生豚亦有税至近山之窮民採取山菜哺打野禽或自取自食或售而易粟藉爲餬口之資者而亦取税米鹽薪炭到處緝私菘韭瓜壺亦嚴俞漏甚有謂民間生子七日之前亦須報税名爲幼丁税道路傅聞以該道之苛虐論之當亦不爲無因至行商大賈新增税課之物如木葦山貨糧米等税於東邊城鄉各要路具設税局約二十餘處司事者多其私人處處攔截重重中飽數百里中有一物而税至四五次者此行路然也至行店收積則有落地税由行店轉賣則有斗枰税至轉賣後由此逹筱則又有落地税矣再轉一處亦如之直至零年售賣再税一次而此物治得免税至山塲糾繭税之外又有剪子錢車輛則貨税之外又有車底錢巧立名目不可枚舉奴才聞木葦山貨等税明加暗加每年可收東錢三百餘萬陳本植於試辦之始取之商民則無定則提解歸公亦無定額是以侵吞之數可以爲所欲爲毫無限制又復縱差四出衙役而外壅以營勇查税之外遇事生風種種優民不堪命而違例勤罰之案又不一而足或畏勢隠忍或呈控有案均不難詳查根究也夫貨物己有税矣而藉揣苛派則又有鋪户門面税城鄉各燒鍋除正課加增外每日復加規費東錢四千有零其餘名鋪户則分上中下三等每年應交官項銀錢自二三十兩四五十千不等甚至藉錢獄墻換棘之名每年亦歛取商民東錢一萬餘吊各鋪户當有簿可稽也至憑空訛索聞於光諸五年以禁止買空賣空爲名逼勒鳳凰城各商户東錢二十餘萬悉數肥己又於每年屢次買銀數萬兩或旋買旋賣則定爲官價東錢八千賣則以市價十千以上取給商户有不能辦給者治以嚴刑查鳳凰等處地屬邊隅銀至數萬錢至數十萬即以公平之價交易恐難立時湊集該道以買銀賣銀一轉移間與市儈争利是以該處商户近年歇業者己逾大半市井蕭條比馬賊滋擾有甚者至江中税務正額之外原有盈餘自改歸該道監收朝鮮貨税比舊則又私如數倍乃以儘徵儘解尚不能解足舊額蒙混具詳變二百餘年之成法致虧正課而飽私囊又何須此一變通乎至冐銷巨欵間自光緒元年至四年該道以製造軍火購買船隻安築營盤等項蒙混銷銀至十五萬兩有奇續銷者不在此數此項銷欵有謂其製購未齊而冐銷者有謂其未經製購而冐銷者下竭民膏而復上耗國帑貪劣之狀攉髮難數矣奴才聞該道夙善鑕營性尤巧滑是以歴任上司皆爲其所惑且以開辦邊務該道有創始之功飾詞濫保其實利歸諸己害貽於民如此創辦貪横喜事者皆優爲之罪不勝誅功於何有乎將軍崇綺操守有餘明察不足前任熱河都統時己多遺議自移　 
任奉天以來地方諸事未興一利弊難終窮如鹽捐煤捐均與原報之數私加數倍以及餉需之浮冐詞訟之誣枉營勇之肆擾任聽屬員蒙蔽毫無覺察而信用劣員陳本植其尤蓍者也東邊商民有以疾苦來告者輕創置之重則罪之而該道之貪婪不法以有所恃而益恣矣奴才聞崇綺貽悮多端徒恃廉儉以傅美名不知地方大吏爲國爲民徒廉與儉不足以盡之廉乃當官之本分儉則節自己之廉俸以爲自己身家計於地方何益於朝廷又何益乎有尹松林庸懦不振與將軍同而學淺性貪則又過之道府州縣節壽陋規按季收受每季優缺優差即以素日之酬應益準屬員之無力者人人怨之至民間之疾苦與屬員之優劣然付於不問不知則又富與崇綺分任其咎矣總之將軍崇綺德浮於才除不貪賄外别無所長府尹松林除貪賄外亦别無所長奉天之貽害無窮固不自崇綺松林始而此二人者身膺重寄地方利弊既不能隨時體察因時興革而劣員陳本植復因其所好設法愚弄一以毫無覺察而縱之一以貪其貨賄而縱之東邊之士民婦儒無不痛心切齒無可如何恨及陳本植並恨及將軍府尹矣方今朝廷愛育黎元灾荒之鬲货帑截漕方撫綏安輯之不暇東邊爲初墾之地地曠民稀官斯土者正宜加意招徠撫恤以期富庶而固邊陲乃官貪如狼政猛如虎致使根本重地之百姓息息待斃於貪吏之手甚可憫也所恃有一息生路者猶幸我皇太后皇上未知耳惟有仰懇聖恩特派忠誠正直辦事認眞之大臣前往確查或稽之册案或調控各　底簿或　裝暗訪採諸輿論通盤根究有害必除務使奉天積久難返之弊政一　豁除而更新之裕民生即以固根本不獨奉天之幸抑亦朝廷之幸也奴才職司糾彈苦苦愚忱爲民請命因不避嫌怨不揣冐昧瑣瑣上陳無任悚惶迫切之至伏乞皇太后皇上聖鑒謹奏奉旨己録○○尚賢片再奴才前陳奉旨省吏治刓敝凡遇差徭任意黃派農商交困民不聊生即如玉牒大差十年一次向遇列聖寔録聖訓均蒙恩准合併共恭送所以欽撫民隠者至周且密且地方大小官員皆宜仰體皇仁輕減徭役乃竟視爲利藪上司以之爲調劑屬員因之而營謀甚至稱貸重資輾轉賄託一爲補署則大肆誅求衝途藉要差爲需索也縣以攤疑而滋擾張貼告示則云奉到憲札藉資民力加添地畝五七百文不等商賈中分上中下上户每勒捐三百金中户亦不下一二百金據爲例案稍有違悮即行押責以致上行下效胥役人等籍端訛索尤甚凡入人家需索酒食砍伐樹木搜括財物無所不至逮及差竣仍復　謝上司萬餘兩名爲節省項下實則爲籍制之地貽害商民實關全省大局於八年冬季間經奴才具陳仰蒙飭查在案該將軍信聽松林節詞輒以有減無增敷衍奏結殊非所以仰體朝廷察吏恤民之至意伏查上届玉牒大差旂民地方官無不加增苛派者州縣惟談廣慶旗員惟文光潔己奉会夫嘗染指公然皆爲上司所惡官常之弊己可想見現蒙簡派大員認眞查羅應請一併飭查宜如何酌減之處整定章程程太甚而戒將來謹附片具陳伏乞聖鑒謹奏奉旨己録○○尚賢片再查户部例凡遇倉税優差不過十年不得復行奏派更淡得一人接充兩任盛京内倉係五部輪流六年一次每届派送之時五部中國罔弗係一人把持甚有一人連充四五任者每於騐放時　户部經書手重資賄囑鮮有駁查致令浮薄少年坐擁厚資寒苦常差者不免向隅之嘆殊屬偏枯應請飭下部臣如遇盛京引見内倉時如有一部之中上屬保送此員本届復送者將該堂司照徇私例嚴議庶守分盡職之員有所激勵而鑽營之風可以稍戢矣謹附片具陳伏乞聖鑒奉旨己録 
 
 

Page 12

 
 
   
 
