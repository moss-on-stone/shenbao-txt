# 1887 - 286 - 4905214

 

Page 1

 
 
　　　印　二十四史　九通　資治通鑑　五種紀事本末　東華錄　預啓 
　　本局所印圖書集成將即　工現　印　二十四史　九通　資治通鑑　五種紀事本末　東華錄　紙張則務取潔白白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字無錄此種書印出行見士林中同聲讚歎視同拱璧至每書價值自當格外從廉且俟陸續出書時再行酌定藏書家如欲議求善本願少緩須臾必當有以報命也用特預爲布知　Ｚ圖書集成印書局啓 
M> 
[一百二十九號畫報出售] [  點時齋啓]  
　　西天王母之居蓬業　緲小李將軍之畫金碧輝煌　男孩豐澤園自條整以來鳳閣龍樓一新氣象其閣名花嘉卉異獸珍禽莫不位置得宜濯靈效祉於是借丹青妙手寫金殿當頭快展新　恍瞻霎日准於初六日出售前後仍附漫游淞　兩圖說此佈 
M> 
[發兌石印雲程必備] [  點時齋主人代啓]  
　　焦綠軒主人藏有名輩窗稿及近時試藝千篇皆詞意輕靊理法縝密題之織巧偏全截搭無不齊備爰付石印以供同好又精選近時館閣賦百餘篇分韵試帖四百首重編分類文科初二集統韻之曰雲程必備分訂十本用綢匣裝池每部價洋一元八角倘蒙惠顧祈向滬上掃葉山房文宜書局江左書林及各書坊暨南北申昌各埠申昌購取如蘲售希至申報舘帳房及鎮江申昌書畫室面議價更從廉此佈 
[北洋大臣奏稿]  
　　奏爲電報商局應收京外衙門頭等官報費部議不再以領存官欵劃抵擬請酌給現資一半以期官商兼顧持久不廢恭摺仰祈　聖鑒事竊准戶部咨開各省設立電線案內北洋墊用淮軍餉及南洋山東撥存商局官欵共合湘平銀貳十陸萬九千六百餘兩除以光緒八年三月起至十一年六月止頭等官報費劃抵外尚餘官欵未抵報費湘平銀四萬一百餘兩其廣東前撥官湘平二萬七千三百六十兩另由兩廣官報費劃抵嗣後頭等官報不得再行計資劃抵等因當經轉飭在案茲據總辦電報事宜東海關道盛宣懷詳稱前創辦津滬電線所用官欵除由商繳還六萬兩又議定五年後分年續繳二萬兩其餘湘平銀九萬八千七百餘兩奏明自光緒八年三月攺歸官督商辦起以商局應收軍機處總理衙門各省督撫出使各國大臣洋務軍務頭等官報費劃抵俟此項抵繳完畢別無應還官欵則前項官報亦不領資以盡商人報效之忱等因此僅就自津至滬官報抵支官欵而言今則南北十餘省皆設電線官報已四通八達所領各省官欵自應悉照津滬之例一律劃抵報費現除抵繳南北洋山東官欵並將餘銀四萬一百餘兩抵支十一年六月以後報費外尚有原領江鄂川廣各省官欵應抵銀三十餘萬兩部議嗣後不得再行劃抵敢不遵照惟官督商辦之舉其要在上下相濟官欵商情似宜兼顧電線創始之時官報僅居商報十分之一衆商以爲官報不復加增又冀常年官貼巡費因有官欵抵繳完竣官報亦不領資之議旋蒙核定官貼巡費只以五年爲限且各省官報日繁動輒數百言均列頭等往往停擱商報夜以繼日猶僅傳發及半實與初議時情形不同是以局董謝家福等僉謂官報冗雜恐悞軍國要務商報停減尤虞局費不支必使惜墨如金斯可官商兩益又據江浙閩粵衆商以官報太多商情竭蹶　請將官報一律核發現資庶各惜費不致冗雜均經轉詳有案電報必字簡乃可速達西文可逐字傳遞華文一字須用號碼四字代之功夫已費四倍况華文以曉暢爲工報費又有抵支官欵未免盈篇累牘遲悞事機商局常年經費惟賴商報現資官報日多則商報日少盖發報定例次序官先商後故商報必遲惟其愈遲故生意愈少即如上海福州廈門香港關口往來官報本較各口爲多茲就光緒十二年分核計該局僅有商報費洋銀二萬三千餘元其流入英丹海線傳遞　則有洋銀十二萬五千餘元此本華局可沾之利乃爲洋商所得加以電桿露立枯朽隨之逐年修換必數萬金官中津貼巡費相繼期滿每歲又需商出數萬金就此項少入加支之欵計之每歲已需洋銀二十萬元他項經費在外所收商報費有限實屬賠累不堪差東西洋各國商設電綫器初設之時必由公家認付股商利息至沿途巡護桿綫之巡捕均由公家發給口糧凡有官報悉照商民一體給費恤商如是而不嫌其優葢商利厚則電務益興深有禆於軍國大計也今電局商有應抵官欵即照初議亦未屆報效之期況現值局勢岌岌而部議不准冉抵則原領官欵須以現銀分年歸繳衆商力更難支若不將官報核給現資電局斷難立腳然竟照各國通例無論何項官報付資爲數較鉅亦非上下相濟之道該道傳諭衆商勉以大義悉心酌核所有軍機處海軍衙門總理衙門戶部等衙門南北洋大臣出使各國大臣頭等官報皆關軍國要務請自光緒十三年六月起按月結算報資以一半由衆商報效一半援照遞寄外洋電報章程歸出使經費項下按月核給各省將軍督撫頭等官報亦屬緊要事件並由衆商報效一半其餘一半各就情形籌發現資以期衆擎易舉均蓋用印信爲憑此外提鎮可道　營局所砲臺兵船印委寄報均照三四等章程令其自行出費如遇軍務海防要件亦照商報出費仍發在商報之先以示區別等情具詳前來臣查電局經費本指商報現資乃各省官報冗雜太甚應接不暇以致商報日稀經費無出迭據衆商呈稟曾於光緒十一年咨行各省有案惟號令不齊迄今仍紛紛列作頭等官報電局接收之後不敢不遞而統計抵支官欵遂成鉅數是公家與電局兩有所損既商力艱窘局勢岌岌即不得不變通辦理妥爲維持以免要舉中輟該道擬京外衙門頭等官報酌給現資一半以一半由商報效其提鎮司道以下皆自行出費不列頭等非此無　示限制蓋既須現資則官報至少較從前抵支官欵之數約可節減過半於公家不無裨益在電局藉得官報半價補苴並冀商報漸增補經商力至京城各衙門及南北洋大臣出使各國大臣官報非緊要者不發本屬無多又僅支半價每歲報資有限出使經費尚易籌給其各省有由官設電綫之處仍照舊辦理此爲節費恤　起見以後官報減少遇有緊急電信更可迅速傳遞有裨機宜仰懇　特恩府准照辦以期官商兼顧持久不廢理合恭摺具奏伏乞　皇太后　皇上聖鑒訓示謹奏光緒十三年七月十五日齊回原摺後開奉　硃批著照所請該衙門知道欽此 
 
 

Page 2

 
 
[本館接奉電音] ○昨接京友發來電音有本月初四日　上諭四道敬謹譯登○九月初四日奉　上諭吏部右侍郎着許庚身調補仍署理兵部尚書欽此同日奉　上諭刑部右侍郎着周德潤補授欽此同日奉　上諭潘祖陰着兼管順天府府尹事物欽此同日奉　上諭本日召見之直隸試用道衛杰着交軍機處存記欽此 
[爵帥行程] ○曾沅圃爵帥由金陵啓行及傳得將仍回任各情形均列前報茲接清江及揚州來信悉爵帥於八月二十七日行抵浦上憲舟停泊碼頭爵帥連日與漕憲會商河工事宜尚未北行至本月初一日由袁江南旋初三日過楊翼日解維回省蓋奉有電　諭也 
[江撫抵省] ○江西巡撫德曉峯中丞　陛辭出都道出滬江已列前報茲聞德化縣鍾明府連日督率幹役在九江招商局前搭蓋五色彩棚及東西轅門左右吹鼓亭行臺內官廳寢室張燈結彩陳設一新光怪陸離璀璨奪目至八月三十日早四點鐘時江裕輪船抵埠九江鎮道府縣遊守印委各員均至躉船恭迓節麾選鋒新勁開化等營兵弁均列隊江于施放排鎗並燃巨砲多門以申敬意朱春山鎮軍李亦青觀祭率同文武官跪請　聖安畢中丞隨乘綠呢大轎用全副儀仗挈同瀛眷進招商局行臺各員均投遞手版稟安中丞換坐大紅船數艘用紫電官輪拖行晉省聞中丞此次節抵潯陽屬下文武各員之送酒席者中丞格外體恤一概婉辭璧謝清風亮節洵堪表率羣僚也現聞中丞定於九月初四日入城初六接印云 
[禾城火警] ○初三日清晨嘉典北門內下塘橫街樊公橋西首燒去許姓草屋一間其時警鑼亂鳴水龍紛紛馳往附近居民多有從睡夢中驚起者幸風不甚大而是處間壁又係木匠所住人手衆多得以立時救息待遠坊水龍駛到早已火滅烟消矣 
[火警紀聞] ○江西廣潤門外柴巷口河背之打爛洲於八月廿六日午刻因炊飯遺火延燒十餘家幸該洲多樹排樹廠人手衆多當即拆斷火路不致蔓延而水師勇丁亦就近往救得即撲滅云 
[大風覆舟] ○上月某日瓜洲口有小划船載客二十餘人揚帆過江行至中流驀被一陣狂風將舟捲覆隨經救生船瞥見飛棹往救奈風濤淘湧無從施救得慶更生者不及十人餘皆遭滅頂之凶內有揚州人二名聞係過江購貨者亦罹斯危現其家屬得信星夜前往召魂致祭亦可憫矣 
[食品小誌] ○蘇地近日鮮菱甚多幾至衝街塞巷城鄉皆然食之者樂其價之廉無不爭相購買聞江震各鄉產菱之區人畜大遭瘟疫豬羊之類十死五六該處土人不敢食瘟豬肉悉棄之河中隨水漂流每至菱蕩而止故菱得沃壅而更多且大彼中人土自知其故復恐食菱遭瘟故嚴戒勿食販戶遂裝運到蘇以致菱船相接於道蘇人固不之知焉近來蘇城內外時疫流行莫非食菱之禍用特表而出之願衛生者有以慎之也○初二日胥門外一村農傍晚赴河濱洗足見有巨蟹一隻村農俯而拾之約重八兩村農奇甚携歸命其妻烹以佐酒脆白肥黃堪供一飽有頃村農忽肚腹絞痛吐瀉交作未及二鼓奄然而逝其妻同時腹痛以食蟹較少故病亦略輕旋得大吐而愈有人談及此事旁有二人曰昨日吾二人亦以食蟹腹痛吐瀉幾頻於危幸服姜桂湯得以平復然則臟腑不充者毋輕以無腸公子供采頤哉 
[高麗塗說] ○商貨不見消暢惟品色一種漸有起色以秋風將屆皆染布以爲衣衫爲禦寒計耳現下到者已有百數十箱又形壅滯○過五里底荒山蔓草頗冷僻有土人由仁川買洋布數十疋路過此突來強盜十餘人手執刀鎗將布劫奪而去布客匿於草間馬夫舍馬奔逃不知去向嗣稟官尚未緝獲一人○京商紬縀庄到者二家一和豐號一某號資本甚厚生意當可興旺○韓官嚴拿土人吸食鴉片者雖不嗜食此物之人或被人誣告不問真僞即拘到衙中嚴刑拷掠多方勒索必飽欲壑而後已或真吸食者以些須賄賂予之即可安然無事○雨則寒睛則燠一日之間兩睛不一其時即寒燠不一其候○高人某夜執一盜是將屋瓦揭去從屋頂縋繩而下者執送領事衙內官並不責問賞以錢二百文縱之區是賞盜也盜安能不多乎吁可怪也○平壤大通江議開口岸現已定局惟一切章程尚未酌定○通國又傳說袁憲奉李傳相電報令其前赴津門有事面論無論老幼男女皆心焉憂之有日在轅門左右探聽消息者情狀洵可憫也○土人賣水者因日人又開水房興其生意有碍約聚多人前往日水房處尋事爭鬧日人稟於日官派人查拿始紛紛如鳥獸散有遺落草履者有遺失　物者飛跑狂奔不啻逢怪物而避強賊也情形一何可笑○官以鄉間時有刦賊且有命案官爲難矣無怪官不能袒護之也○某日天正午日忽有暈始則五色忽焉藍忽焉紅又忽焉黃頃刻之間變換不一萬首翹瞭羣以爲異不知主何兆也○官以通事之多舞弊也下令嚴查如形跡可疑　徧身搜閱兼有搜出紅參者須向兵役哀求予以重賂可即釋放否則稟告於官恐有性命之憂也 
[四明雜錄] ○甯波各署示期九月初三日換戴暖帽○朱大令奉大憲札飭查辦保甲事宜遂諭令一二三四東西各班頭役總圖差傳諭四鄉各圖地保於九月初三六九等日來署諭話毋稍違延○前報紀鄞江橋有因姦報搶一案茲聞朱邑尊已將妄報之魯某興代寫稟詞之柴某各責五百板荷以雙連枷發大門外示衆其被誣之人則准其覔人保釋云○貫橋頭骨董鋪主某甲之侄不安本分失業無聊每當餬口無資即向甲稱貸稍拂其意吵鬧不堪甲恨之深竟致視同仇敵某日又往甲家尋　甲早已磨刀以待一見即持刀戳其頸項背脊等數處左手一指亦被砍落鮮血淋漓遂忍痛奔赴縣署喊寃洎至宅門痛極倒地朱邑尊飭傳刑仵騐得傷痕雖重尚未非致命立傳甲到案飭令出費養傷甲遵諭而退 
[巴峽吟] ○宜昌來信云近日水勢有平木棉花之由漢口載來者爲數甚夥招商局某輪船上駛裝運未盡遂另派輪船代裝江通彝陵二船亦滿船皆吉貝衣被蒼生是此花其利誠溥矣哉○前報列東湖縣某大令諭令城內外紳耆舉行保甲稽查前後街居民鋪戶給發門牌云云數日前已挨戶查明登冊想日內即須給發門牌矣○東湖連出命案五六日內竟有三五起之多就所知者一東門外白骨塔地方某姓莽男兒以扁擔擊斃婦人城外某處婆婆逼死媳婦尚有數處因距城窵遠未得其詳縣令四出騐屍幾致疲於奔命云 
[襄垣雜識] ○八月廿七日爲　至聖先師誕期蕪湖士子聯成灑掃會齊集學宮行禮衣衿濟楚磬筦嗷嘈頗極一時之盛○北洋大臣李傳相委唐君赴灣沚水陽一帶購米數千石以供仁營粮食之需分載笆斗船十數艘由蕪湖呈騐護照取道清江循運河北上○今夏東南鄉寶豐圩大水秋成籽粒無收鄉農困苦流離目不忍靚錢孟超明府痌瘝在抱稟諸上憲籌欵買麥借給各災民俾於年內佈種至來春麥熟時歸還幷飭地保督同各災民將圩堤填高圩水放足報請勘騐明確然後邀同圩董耆長取具互甘各結赴縣領取麥種刻已繕發示諭遍貼該圩矣○新聞自開辦迄今租賃江口寶塔棉市房爲辦公之所其地低狹不甚寬舒李稅務司德瑞履任以來本嫌此屋不敷辦公之用今春倂征土稅又添用多人擬另寬大之房一時頗難成就因欲於陶家溝所賃地址將江灘填　興造新居云○夏秋以來市面十分蕭索持籌握算者無不仰屋興嗟上月初粵商僱輪船來蕪裝辦米穀市面纔有轉機至月杪又駛到三船裝米十餘萬石從此鳩江之滸聚米成山各項生涯日有起色矣 
 
 

Page 3

 
 
○　首有湖北某處難民數百人乘船過境當事恐人多滋擾祇准爲首之老者登岸由丐頭帶領向店鋪乞錢旋即催令解維循江下駛○陳六帥旌節將臨統領撫標良軍駐防梁山之張軍門皖南總鎮崔松圃鎮軍太平府史蓮叔太守及皖南各屬文武印委官員咸集蕪湖恭申迎迓旋接省中電報知憲駕於八月二十日未時乘輪起節沿途勘間廣濟圩官憲遂飭就江口洋務局中鋪設行臺 
[星使來滬] ○新　簡出使德意奧等國大臣洪文卿閣學於昨晨自蘇抵申即在鐵路后天宮側暫駐行旌上海道龔仰遞觀察松滬釐捐局總辦吳廣涵觀察上海縣裴浩亭大暨文武各員均詣行轅謁見 
[法使拜客] ○昨晨十點鐘時法國駐華欽差李梅偕法兵艦兵官暨駐滬法總領事德君法公廨繙譯官祁君各乘大轎進城至蘇松太道衙門拜會龔觀察前導有法巡捕房副捕頭謝而諾掛刀率帶華捕二十名號掛一律簇新排隊而往龔觀察以禮接見聚談片刻旋即辭出 
[押繳欠洋] ○陸炳章具呈投英會審公廨控被米鋪執事人李家全欠洋六百元向索無着請爲提追蔡太守傳李到案於昨午訊問陸申訴前情幷稱該米鋪係孀婦丁氏所開曾問該氏則稱鋪中實未欠洋皆被李用去且知伊鋪中放帳有一千二百元光景內有易歸之帳由李收訖不付我銀我與李是好友本不願涉訟奈我欠同豐莊欵被彼逼迫故請追給李家全供實因家事費用浩繁致欠此欵今求寬限年底付洋三百元明年春間再付三百元可覓妥保太守問妥保是何人答稱陳姓陸又稱陳姓在虹口開小米店頗難倚靠如欲寬限保請着李向同豐莊說明則可太守又問李有力還銀否答稱李有力料理請將李管押事即可了太守隨飭將李家全押繳洋 
[咎由自取] ○妓女張文仙前有伊母姘夫馮增即馮阿鐘屢向該妓索錢持刀砍傷妓客周姓之鼻報捕拘案由蔡太守判馮解回無錫等情經列前報昨據該妓投英公堂稱馮增今又來滬同我弟顧金寶至我處尋　我雖在妓院養弟多年今弟有同馮橫行不法爲此報捕一倂拘案馮增俯首求嗯顧金寶供我姊爲娼原無面目然我父家產均被姊用完向姊索償詎被唆使流氓將我毆打蔡太守謂該妓曰爾母姘夫馮增及爾弟顧金寶一再糾纏情殊可惡且馮已遞解回藉何敢又來擾事判發捕房管押一年以儆又謂顧金寶曰爾既知羞恥如何向女姊索養況視爾年已成丁不能自謀衣食乎答稱本有人荐到石印書局描字忽遭毆打又被交捕該妓又稱我弟苟能自覔衣食我豈肯多事將伊交捕太守隨判顧金寶管押七天以示薄懲母之姘夫也妓之弟也要之皆龜也不曳泥中之尾來作階下之囚咎由自取夫復何尤 
[押候懲辦] ○昨報列訴寃被斥一節不謂事竟有無獨有偶者前日有吳王氏呈遞控其媳婦忤逆王司馬詰其何人爲爾寫稟答稱託測字人所寫司馬詰其可將其人交出答稱容待找尋王司馬即着法包探李雲發將吳王氏帶往找尋李包探去後在小客棧中將測字人找到暫押捕房昨晨經王司馬提訊吳王氏供紹興人媳婦忤逆兒子置諸不管偶一言及反以白眼相加爲此投訴司馬謂媳婦不好當先辦爾子著將爾子交案吳王氏稱恐小婦人喚伊不肯來司馬謂不肯當鳴捕拘來有謂測字人曰爾不問事之輕重代人寫稟離間骨肉爾知非乎測字人供名程鳳山安徽休寍人年六十七歲在滬賣卦度日因吳王氏再三囑我寫稟故爲伊寫司馬謂本該懲辦姑念年老著具改過結斥退俄而吳王氏將子吳裕寗送案據供三十一歲習烟袋生意兄弟三人兩弟均庶出大弟失業在家小弟在庶母舅處學生意王司馬詰其爾妻如何忤逆答稱七月二十九日妻產育後得病回岳家倩星家占卜據言星宿不吉總須祈禳我無眼令前妻所生之子前去拜佛母親不許去而岳家店中夥計復來催促以致口角其時我不在家不知其事後始知曉我母所謂忤逆諒即此事司馬謂一家總有一主爾母不准　子去外人何苦反來口角嗣後當改過倘爾母再來控告惟爾是問吳裕寍答稱此却難保平時母親平時每每生氣旋據吳王氏稱求大老爺給一名片小婦人願到清節堂以畢餘生司馬謂爾有三子不能入堂着好好回家爾子當管押懲辦 
[升堂點卯] ○新任上海縣裴浩亭太令於昨日升堂查點書役首點六房書辦及各經承次點皂快鹽馬快五領辦圖差雜欵捕班紅禁等班以及各鋪門小甲爲止大令按名點畢各諭以謹慎辦公毋負諄諄告誡之意各書役均遵諭而退 
[帶緝餘黨] ○昨報列上海縣捕役王關實在松江西門外獲到刦寶順信局阮四十腳划船上縀疋案內之陳矮子即瑞生解案訊辦云云茲悉前晚裴浩亭大令升堂飭該捕役將陳帶案訊究陳供分得貢縀兩疋現寄松江某某處大令遂飭該捕將陳呆出暫行管押並諭該補帶陳隨傅守戎到松江緝拘餘黨 
[英界公堂瑣案] ○駁船水手陳阿富於輪船進口停泊時飛棹上前江海新開水巡麥根以其違章拘案經蔡太守飭將陳阿富押候補傳船主車邊及船埠陳岳修到案再訊已列前報昨由麥根到案稱捕房現已傳齊人証請爲盤罰施仁甫供是長發棧管事人雇用車邊即陸金和之駁船爲接客之用當日富有船上並無搭客不知船戶何以迅速趕上車邊供船是我所有當日我不在船由夥陳啊富經管陳阿富供長發棧另有專管接客之人囑我搖上陸岳修供我所經管者祇有五號駁船餘船另有人管陳金和值船不在我名下太守判罰陳金和洋一元着陸岳修開呈所管五號駁船花名備考○包探陶阿卿稱因杉板船戶有犯竊情事至浦灘各碼頭查緝旋見杉板船戶嚴少堂訪問竊賊下落詎被扭打又有王阿發助嚴致被咬傷手指當同印捕拘嚴王二人送案請爲騐傷究辦嚴供年屆花甲齒牙已落何能咬伊當時包探來問竊賊何在我等答以不知口角之間他即拉我髮辮王阿發供與同幷稱我是解勸者蔡太守騐得改包探陶子卿指傷屬實隨判嚴少堂王阿發各押一天以示薄懲○船廠西人惠平司太報失銅塊有包探王阿二查得朱蘭生家有銅十五卷問朱據言是王金寶同另一人扛銅到伊處朱見係新銅不收王言有人拆稍暫寄及補傳更夫陳阿雲王桃桃小工陳阿虎覆訊據王桃桃供前有王阿質竊銅三卷告知洋東所用之收洋人略打幾下收贓之事蔡太守着傳收洋人到案再傳其餘各小工及工頭覆訊已列前報昨據收洋人某上堂稱前據更大陳阿雲言王阿虎竊銅藏在空房往看固有銅在及問王阿虎堅不承認贓不在王身邊搜出打伊幾下即不深究太守謂所究者與王金寶同扛之人今聽所供殊難指寔惟王阿虎前犯行竊姑判管押三月其餘各人一倂開釋有諭工頭曰同王犯竊之人尚未拘獲此次查失由更大報知洋東倘未獲之人有與更大尋釁情事爾當即行報捕 
[法捕房瑣案] ○法捕房西捕於前日獲到走私川土六塊送私人一名送入捕房昨晨經法捕頭研問據其人稱在沙遜行爲出店土是行中者法捕頭謂沙遜行並無川土明是胡言着將其人管押候訊○法馬路黃發茂酒店樓上烟館中昨送吸白烟者兩人據稱吸烟一百五十文意欲走脫因之送案法捕頭着管押候解○昨晨王司馬提　充緝私巡丁之文高陳瑞兩人研問此等假腰牌供有幾塊文高稱祗有一塊係陳瑞之物而陳亦稱一塊是文高交我司馬着將兩人各責一百板謂文高尚犯別事姑俟程大老爺回滬核辦着將兩人仍行管押○張芳來代王阿榮經手借洋一百元一節王司馬着張按月將洋拔交幷着具結於年內繳清八月已過從九月分起每月繳洋二十五員昨晨司馬在捕房時據張投案具到切結繳到洋二十五元司馬着將洋暫存捕房張交原保 
[壽儀助賑] ○閱申滬兩報行善之人以壽儀助賑多矣省稱祝之繁文作救災之實用洵盛德事也九月十三日爲絲業會執事王一齊先生七旬正誕同人謀備物爲壽先生聞而堅辭因念先生夙好施與　燕齊水厄擬以祝儀助賑爲先生祈福先生謂損人之資市已之惠而 
 
 

Page 4

 
 
且菲筵不設無以爲報有辭同人曰此正所以報君也君平日於親朋間情誼周摯施之於人久矣今人以儀代物亦猶　交際酬酢之常推作濟困扶危之用以期聞風感奮將見義粟仁漿周流旁沛起瘡痍而登仁壽豈不懿歟又何辭乎先生曰敬諾爰登報冊伏祈衆鑒Ｚ同人公啓 
[奉題種榆山人醫論] ○良相功同三十年聲明卓著四方傳校簪精細襄前哲表裹詳明嫓昔賢碩論盡叅金匱秘元詮不讓玉函編試看海內風行日莫道尋常翰墨綠　Ｚ鎮海華秀桂蟾仙甫未定草 
[四十感懷錄就諸大吟壇穎政] ○四十浮生感慨多不堪回首蹉跎曾從　北闕晨趨陛也泛南滄晚荷戈七度秋風慚鍛羽三年夏屋愧彈歌何時得息輪蹄事願乞名山一刹那　Ｚ皖泗北屏山樵未定稿 
[意琴室主以詩送別步韻報之即呈吟政] ○扁舟載愁去回首慨離羣落拓徒傷我羈棲獨念君旅懷計明月豪氣薄層雲珍重平生志名成天下聞　Ｚ綺禪巷主拜手 
[將之武林忽忽去滬感此誌別錄請諸大吟政可] ○此行甯爲湖山好別有幽愁暗恨生　用句　江上　濤催去棹樓頭殘月罷吹笙琴尊雅結名流契風雨秋餘太息聲三疊陽開人悵悵無聊心緒不分明　Ｚ綺禪巷主呈稿 
[江督轅門抄] ○八月廿四日江寧縣陸謝委調署泰州縣陶在銘謝委署江寧縣稅課大使羅良稟知巡檢潘維善丁母○憂廿五日代理如皋縣黃本弟辭赴任○廿六日督轅牌示九月初一日換戴暖帽○廿七日縣丞郭希振泰司委接辦海州州同差缺 
[浙省撫轅抄] ○八月二十六日候補同知莊炯文稟知藩司委署太順縣事叩謝長興縣謝稟辭赴任○二十七日謝仁澍稟謝委辦海捐文案差稟見○二十八日王慰　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[榕垣官報] ○連城厘務委福州府發審局員林大令大溪辦理大令堅不願赴遂攺委何司馬偉南辦理胡司馬繼芬交卸坦洋茶稅局差到省奉委辦理西溪厘局事務恒通守秀交卸大安關厘局事到省 
[領銀修屋] ○杭城駐防滿營凡充當馬甲者每月每名例支餉銀暨馬乾銀共計五兩又折米大錢八千文每屆六年一期有修理營房銀每名應領二十四兩惟所領修屋銀兩定章分作六年仍在馬乾餉銀內按月陸續扣去俟所領銀數扣足清欵後又適當六年期滿再行請領此銀以作條理之用現值領銀之難所有此項銀兩　馬甲均已照數領到故泥木各匠盡往滿營作工民間如遇有大工擇期開手則匠頭趕向他處募僱而來如係零碎小工則須稍緩時日不能尅日應召矣 
[禁用小錢] ○杭垣無歲不禁小錢之則視禁令若具文雖然禁而實未嘗禁也統計上中下三城上城小錢尚少各行店亦不輕易收受中城則大小　雜各行店收用錢文較上城爲和通若下城則盡是小錢故各行店攤肆自早至晚幾不見一大錢論者謂城中文武衙門多設在上城至下城則武惟城守一署文惟臬司署且臬署偏在城西最僻處故凡私鑄棍徒系官憲耳目之所不及得以肆無忌憚此下城小錢之所以多也然亦有不盡然者溯查病變以前寶浙局鑄錢之時凡鼓鑄官錢之爐匠皆私鑄小錢之棍徒也每卯錢出如出大錢一千串小錢可出至三四千串即在局內興大錢同時並鑄銅本則取諸官鑄工則取諸官不費絲毫工本歲獲至於無算此真興國同休不比鄧氏銅山郭家金穴猶有取盡之時也每逢夘期發錢大錢則有正門抬運小錢則於夜間有該局後墻運出牆外係大校塲空曠寂靜得以任所欲爲因有　其利者計共五十餘家齊願效命乃相興立約簽字彼此同享美利後雖有見利思動者終以巡防遂興當面議定每卯錢出分作若千成數按成餽送各家惟是利之所在　爭趨之從此運錢之夜必須五十餘家選派一二幹練勇壯之人來校塲內外巡查以備他人搶奪幷帶防身器械以防來者用武五十餘家齊願效命乃相興立約簽字彼此同享美利後雖有見利思動者終以巡防極嚴莫敢起櫻其鋒現在許星臺方伯蕭祀山廉訪申明律例會銜出示禁用小錢並飭杭府兩縣密遣眼線捕役各叚保甲局員多派曉　勇丁明查暗訪一體嚴拿倘經獲案訊實定必照例治以斬狡之罪決不稍從寬貸藩臬兩大憲既已如此認真查拿想私鑄者當知斂跡而杭城小錢之弊或可漸革矣 
[恪遵遺命鉅欵助賬] ○接讀祝大善士鴻恩函聆悉尊甫曉峯公於去夏由浦移寓來蘇今秋屢發肝氣　痰延至八月初九日寅刻見背彌留時諭以大母之殁時值亂離伯父守漂水殉節均以顛沛迄未領帖言念及此時切痛心予之事萬不可發訃僭越先人事事節儉即措欵力行善事藉以盡厥孝思等語尋繹訃函不勝感佩大善士痛念遺箴賜寄綿襖袴三百套計價洋一百五十一元英洋一千八百四十九元共合洋二千元由宏豫寶莊函訐彤源莊交來囑解災區　嚴命之諄詳遵循惟謹被仁施之優渥歡抃莫名納日南檐頌聲交作尊甫有志未逮而爲子者竭力爲之冥漠有知當亦含笑九原焉　Ｚ上海北市絲業會館籌賑公所愚弟少欽施善昌謹誌九月初二日 
[邵巡檢上程都轉書] ○邵君瑞卿印芝生燕山望族以鹽巡檢候補兩淮計將卄載爲人品端學粹三班中羣以君子目之惜頻年潦倒　　未獲一差昨歲曾上程都轉一書同僚中萬手傳抄幾至洛陽紙貴都轉俯念貧員嘉其文字委派北鹽足見文章有價無如天不假年忽　　於今秋物化屬在同官無不爲之悼歎因將所遺書稿檢出緣請貴館登報以兾闡發幽光云　○蓋聞自炫爲媒者士女之醜行干時求進者儒家之明忌所以毛遂　趙相君子譏之方朔　漢廷賢者恥之然揆之人情有不能已者士當貧賤居無鄉曲之譽出無廟之　有恥沒世而名不稱焉　良馬見伯樂以長嘶焦桐遇蔡邕而發響李白上書於相國王適投刺於將軍古既有之今亦宜然職燕山下士淮屬微員敢恥卑官向無恒產遠慕抱關之義近深捧檄之心易著見幾書稱知命職雖不敏讀事斯言所以寸書尺牘未嘗及大人先生之門廈廣難依溝涸立待憶十年之不遇未免鄧禹笑人歎四海之寡儔安望鮑生知我且也相如壁立阮籍途窮空懷魯公帖難換米有漸諫議衾亦質錢歌不飽而兒啼賦無衣而婦歎請纓無路亦等終軍投筆有懷空思宗慤伏望尺寸兼收斗升分潤援行人於絕壑長綆堪操照續女於寒鄰餘光可假職獻斯言良非得已欲乞西江之水游泳枯魚好憑南海之風扶搖窮鳥倘得高天厚地立施雨露之恩庶幾野草閒花亦慰雲霓之望大人權篆年餘久操水鑑下吏末僚均經洞察量材器使自有權衡嘗仰昌黎於斗得瞻安石於東山信乎相需之殷而相見之晚也職賤似菲葑亦思下體之采質同駘駑願求一顧之知才雖愧乎古人事實希乎往哲倘謂老驥伏櫪許效馳驅而飛鳥依人能忘飲啄茍以鱗蟲爲可用將附龍鳳而　彰則草木得藉陽春魚龍喜逢風雨此拔人超海負德難勝而垂露懸針書恩不盡者也職未善詞章久疎筆墨不揣冒昧希乞寬容聊綴數言伏乞憲鑒　Ｚ淮陰高鵬飛錄 
[贈涵碧樓林湘君詞史錄請夢畹生惜紅生粲政] ○凌波倩影欲驚鴻秀慧穠織兩得中愛煞眼波徵動處靈犀一點妙能通　難得秦樓解愛才一時題詠遍妝臺前身是否珠宮侶偶向紅塵小謪來　Ｚ湘南雙銅劍生初稿 
　　中秋夜同人例爲慶節之舉夜闌席罷酒與猶酣爰偕數友携手同行來遊月底偶過鴛鴦廳啜茗小憩因即席即景率吟一律　○最好今宵月重樓一望空清聲聞玉杵涼氣引金風荷影搖殘綠　廳中有荷一池猶多殘葉　燈光射淺紅　廳中燈光輝煌對月黯然無色　微虫鳴四野報道是秋中　Ｚ海陽仲山許麟玉未是草 
　　金蘭芳者申江翹楚吳產喜文字父歿依母居貧不得已墮青樓寓東薈芳里常鬱鬱余因錢君仲谷得一見嘉其志賦滿江紅贈之　○風月申江誰遣得閒愁無數勾留煞笙歌北里烟花南部紅燭瓊觴羅帳曉綠楊寶馬金堤暮間前身可是杜蘭香人天果　釵一股簪花譜珠一串霓裳舞怨天只不諒東風辜誤大樹靈椿秋已冷小喬銀雀春猶瑣喜峯青江上有人聽湘靈鼓　Ｚ大一山人韓奇稿 
　　意琴室主將有閩嶠之行賦詩留別敬和元音以壯行色錄請夢畹生大詞宗政刊　○誦到新詩動別憂離懷無限倚江樓豪情休爲鶯花戀艶迹從教鴻雪留萬里雲程榕嶠客一天月色滬江秋平生抱負　行展會看探春閒苑遊　時清無用杞人憂勝侶招邀上酒樓海上吟囊今已富匣中寶劍本難留帆開滄海真奇觀柳折旗亭又暮秋放眼乾坤天水闊好憑斑管記清遊　Ｚ鶴沙映雪生郁周張文彬拜稿 
 
 

Page 14

 
 
   
 
