# 1918 - 294 - 4916417

 

Page 1

 
 
   
 
 

Page 2

 
 
時評 
[和之跡兆（冷）]  
　　和之說二旬以來和之聲數百人以上然而求其和之跡兆則未有幾希可云得者此其故何也 
　　所傳某某願和云者其虚搆耶所謂疏通云者其一方之妄想耶所謂宣布罪狀云者其一種和前之預備耶抑一部分人之意思耶不然比而觀之何相去之遠也又何使人於和之跡兆益混亂而不可捉摸也 
　　時機之未至耶方法之未善耶兩方之誠意尚不在此耶眞確消息之不可得耶我用是其有憂 
專電 
[北京電]  
　　岑陸表示願知已飭湘桂軍取守勢（二十八日下午二鐘） 
[北京電]  
　　平和期成會談話會决定不由本會提條件並推舉人向南北當局請速派總代表開誠商議（二十八日下午九鐘） 
[北京電]  
　　徐宅下午大會議内閣問題外兼及和平恢復各事（二十八日下午九鐘） 
[北京電]  
　　頃决定總理錢内務周樹模外交汪大燮陸軍田文烈財政周學熙農商周自齊不就則張國淦餘不動明日擬以總理提交國會（二十八日下午九鐘） 
[北京電]  
　　商會敎育會省議會在京組織全國聯合和平會將通電各省一致進行（二十八日下午二鐘） 
[北京電]  
　　河間電津李純王占元電京皆贊成平和期成會且謂竭力相助（二十八日下午三鐘） 
[北京電]  
　　馮明晨九時歸河間因探家人病兩星期回京（二十八日下午九鐘） 
[北京電]  
　　外傳姜桂題督魯趙倜赴熱河張敬堯調汴吳佩孚督湘但政府尚否認（二十八日下午二鐘） 
[北京電]  
　　全魯商民電政府攻擊張懐芝縱匪殃民治軍無方此獠不去魯亂難平張經此打擊陸長願將成泡影（二十八日下午三鐘） 
[北京電]  
　　陜閩方面待陳樹藩李厚基將大權交二省紳耆後可望息戰（二十八日下午二鐘） 
[北京電]  
　　陳督不返贛說不確（二十八日下午二鐘） 
[北京電]  
　　協商國不滿於我之對敵認爲未能實行參戰將有重大宣言警告（二十八日下午十鐘） 
[香港電]  
　　廣州各報奉命止載關於軍政储與梁士詒議和事（二十八日下午二鐘） 
[香港電]  
　　軍政府宣佈徐世昌擅就總統任破壞民國之罪狀（二十八日下午二鐘） 
[杭州電]  
　　今日省會開會决選議長到一百三十四人周繼瀠得九十四票當選副仍延會（二十八日下午六鐘） 
外電 
[哈爾濱電]  
　　西比利亞近有虎列刺疫患據哇姆斯克當道報稱十月份初兩星期内患者共有一千九百五十二人死者共有一千零二十五人伊庫次克電稱伏爾戞陣線運來傷兵六百五若輩皆急需冬衣哈巴羅夫斯克之日兵司令准阿穆爾鐵路全線通車載客捷克國民議會將暫移哇姆斯克（二十五日）字林報 
[海參崴電]  
　　哇姆斯克二十四日電稱伏洛格達已於十八日爲英俄兵佔據諾克斯將軍語西比利亞通信社哇姆斯克代表謂英兵一隊不日將戰於烏拉爾陣缐過激黨志在佔據烏拉爾斯克若輩近分三批前進一批完全敗退失其軍需與飛機兩架被俘若干人餘二批乃被迫退走（二十七日） 
[海參崴電]  
　　日軍司令部報稱現因敵軍完全破敗日軍已停止進攻凖備度冬之所軍隊因燃料缺乏至爲窘困捷克軍司令部報稱愛加特林堡之捷克軍爲敵軍壓迫復退過太吉爾河（二十六日） 
以上路透電 
[北京電]  
　　施愚因傳遞李純意見來京於昨晚與馮國璋會見聞李純之主張在犧牲新國國故新國會之運命恐終不能持久也（二十八日） 
[北京電]  
　　徐總统於今日午刻設宴招待馮國璋陸徵祥錢能訓田文烈張懐芝世續叚祺瑞等意在羅致是等各方面人物使一致協同以謀對南和平方針之進行（二十八日） 
[漢口電]  
　　政府電王占元令進京參與軍事會議王占元接電後於昨日下午二時乘專車北上（二十八日） 
[奉天電]  
　　今晨八時吉林督軍孟恩遠到奉天即訪張作霖聞擬於會見後即行進京（二十八日） 
[奉天電]  
　　日本西伯利亞派遣軍慰問團於昨晨到奉天即乘安奉火車回國（二十八日） 
[東京電]  
　　章士釗於二十七日上午訪問内田外務大臣關於中國南北妥協問題相互交換意見並由内田氏說明現内閣對華方針之無所偏袒章氏又於二十八日下午至日本外務省訪支那課長小村氏聽該氏發表有誠意之和平起見（二十八日） 
[東京電]  
　　日本省相原敬感受風邪現正在腰越别莊靜養中（二十八日） 
以上東方通信社電 
[東京電]  
　　日本接知英美中止運動妥協南北之電報皆認爲當然蓋日本以中國之内政須由中國自理之實爲施政之第一義日本已確定持此方針也（二十八日） 
[東京電]  
　　前電所報内田外務大臣與唐紹儀之會談同時似復向駐北京之吉澤書記官發有何項訓令此會見以極懇切披攊日本同中國之熱誠於不干涉内政主義之大方針毫不變更也（二十八日） 
[東京電]  
　　前日在久留島水道坐礁之日軍艦平户昨日已無恙離礁（二十八日） 
　　以上共同通信社電 
[北京電]  
　　有人建議魯皖土匪多張勳部曲請仍令張駐徐督辦剿匪事宜（二十八日） 
[北京電]  
　　某部員條具結束軍隊辦法一調查二淘汰三消納陳請政府採用（二十七日） 
[北京電]  
　　海部呈准以陳恩燾升軍務司長不日發表（二十七日） 
[福州電]  
　　李督聞陳炯明有約前敵停戰消息令飭童臧愼重（二十八日） 
以上中孚通訊社電 
戰電 
[里昻無線電]  
　　自十月二十三日英軍在愛斯加河及桑白河之間會合特倍尼將軍之軍在瓦斯河及塞勒河之間大舉進攻以來戰事幾蔓延全陣線自伐蘭西安萊起至凡爾登止德軍雖調集大隊反攻英法美聨軍仍保守其已得之勝利得有新進步予敵軍以重大之損失法軍在比境及伐蘭西安萊之北前進平格將軍之軍在伐蘭西安萊之南攻克法瑪爾村愛爾脫爾村行抵洛那爾河並牛有其渡口法軍等一軍在塞勒河及瓦斯河之間倍增其實力攻克芒托里尼村柯爾齊美爾衬溪維爾細芒沙村及該村間之多數設防支撑點塞勒河陣線之第十軍翼助第一軍之行動在愛細之東渡過塞勒河德軍在細森尼之東瑪其尼田莊方面猛力反攻爲我軍砲火繫散二十五二十六兩日細森尼及夏圖波森之戰事計俘敵二千四百五十人其中有軍官五十一員（二十日） 
[倫敦電]  
　　今晚海格上將報稱英軍仍在愛斯加河南面前進佔據塞泊琜里與克勒朗進抵勒開斯洛瓦丶伐蘭細安萊鐵路自勒開斯洛瓦四北起至瑪安東面止敵軍反攻數次均爲英軍所敗二十三四兩日英第一第三第四軍在桑白河丶愛斯加河戰線俘虜九千人獲砲一百五十尊英軍於伐蘭細安萊北面佔據白吕維勒與布里登二村（二十五日） 
[倫敦電]  
　　今晚海格上將報稱今晨英軍在伐蘭細安萊南面獲勝佔據亞特萊與法瑪爾二村現沿愛斯加河東岸向伐蘭細安萊南郊進發英軍於安格勒方唐附近敗反攻之敵軍一次本日英軍俘虜千人（二十六日） 
[倫敦電]  
　　軍事專家宣稱星期三日開始之大戰乃戰爭中决勝之戰事秦晤士報軍事訪員謂今就戰略而論乃將沿末斯河及由香巴業東發抄擊行動改爲直搗敵軍中心點鐵鉜之東齒本擬咬於末齊愛萊之横鐵路今擬固定於巴凡鐵路或摩貝巨鐵鉗之另一臂則爲比國北部之比軍與英第二軍云法國軍事評論家謂特白萊將軍最近在瓦斯河與塞爾勒河之攻擊志在逐德大軍至其北交通線俾敵軍擁擠於此難以安退（二十五日） 
[倫敦電]  
　　法軍大本營路透訪員昨日電稱特白萊將軍之軍現於瓦斯河與塞爾勒河間攻擊德將胡蒂爾所謂赫滿陣地該陣地廣十五英里德軍曾將位於山脊巔之各村莊改爲砲臺抵禦甚猛蓋知愛恩河上對抗古洛將軍之德軍其安危全視赫滿陣線能守與否也胡蒂爾陣後數英里尚有防地一行即亭定陣線之西邊赫滿防務已於數地點被破今日孟琴將軍所统之第十軍及圭洛瑪將軍所統之第五軍復在夏圖波爾細安境攻入故戰線長至四十哩被破處之戰事已止德軍失二千人德軍抵禦特白萊將軍者其力漸弱（二十六日） 
[倫敦電]  
　　法軍大本營路透訪員今晚電稱法步軍已於日中行近維萊爾勒塞克村該村大約必將陷落果爾則敵軍在亨定陣線繼續大戰以前必須大退胡蒂爾之陣地已弱因其後部爲勞林森將軍與平格將軍之攻勢所迫二將苟能獲勝沿桑白河流域而進則瓦斯河與亞貢間之德軍全陣線必即退走（二十五日） 
[倫敦電]  
　　美國公報云星期五晚凡爾登陣缐之敵 
 
 

Page 3

 
 
軍在末斯河西岸力圖奪回前數日内美軍在班特維勒境所得之地敵軍砲轟約半小時後攻擊拉貝叢林與班特維勒叢林間美軍陣地大受損失而退美軍陣線未有變動愛勒河北面之美軍現列陣於波哥業叢林南部末斯河兩岸凡爾登北面廣二十五哩之陣線大戰仍在進行激烈不减於前敵軍抵禦甚爲悍猛美軍自九月二十六日至今共在該陣線俘虜二萬餘人獲砲一百五十餘尊戰壕臼砲十尊機關槍數千架（二十六日） 
[倫敦電]  
　　今晚比國公報云龍塞爾敵軍機關槍之力業已減弱英第二軍向愛斯加河進發佔據亞凡爾漢（二十六日） 
[羅馬電]  
　　意國公報云星期四日格拉巴山境有劇烈之戰事意軍攻擊敵軍陣地之鞏固部分佔據山之西南二面扼要地點進至哇尼河北岸並佔據比亞夫河中之小島數座星期四日一役意軍俘敵軍官八十四員二千七百九十一人（二十五日） 
[倫敦電]  
　　意軍大本營路透訪員昨日電稱意軍陣線一帶頗形活動天時如佳當有發展（二十五日） 
[華盛頓電]  
　　哈何斯大佐偕海軍大將彭森氏已抵巴黎蓋代表美國討論休戰事宜也（二十五日） 
[倫敦電]  
　　各報一致歡迎威爾遜總統之通牒謂爲包羅各協約國人民之意志（二十四日） 
[里昻無線電]  
　　美國威爾遜總統至友哈何斯大佐已行抵巴黎哈大佐銜有正式使命代表美總統以備與協約國政府接洽哈大佐將參與協約國政府之各種會議並偕平森海軍大將出席於凡爾塞勒宫之協約國會議一俟協約國政治會議組織就緒哈大佐亦將出席其間云（二十七日） 
[巴黎電]  
　　法國關於威爾遜總統通牒之輿論殊爲一致德國今於無條件屈服與大舉改革憲政取銷德意志帝國二端必擇一爲之然德國縱宣布共和其所負之債仍不能抹煞一凈德國無論訂何憲法仍須補過决不能容其以政治上之模倣免避受納協約國所定之條件休戰之前必須規定嚴厲之海上條件法國與英國絶對同意聯合作戰之各國政府今必須切實規定嚴密之休戰條件威爾遜總统不爲德國留嘵舌之餘地外交界甚表同意 
（二十五日） 
[巴黎電]  
　　衆院議員一致贊成威爾遜總統覆文條件之精神（二十五日） 
[里昻無線電]  
　　瑞士巴勒得有柏林政界消息德皇已准魯登杜夫將軍退職星期六日下午之德國公報前本由參謀總長魯登杜夫將軍署名者業已改由參謀次長署名（二十七日） 
[丹京電]  
　　柏林電稱德皇准魯登杜夫將軍免除軍需總長職並命將魯登杜夫統率已久之下萊因等三十九聯隊名以魯氏之名以留紀念（二十七日） 
[亞姆斯特丹電]  
　　奥皇已准維克爾政府與外交大臣白里安伯爵辭職外交一任由安特拉細伯爵接充（二十六日） 
[里昻無線電]  
　　巴黎新聞接瑞士蘇尼克電稱德國全國報紙除保守黨機關報外均要求德皇讓位蘇尼克伏爾斯里溪脫報得有消息稱德國愛爾倍菲爾特格森奇爾慶泊溪姆意塞倫等處均有民衆示威舉動大隊男女工人在各處示威表示尊崇社會黨首領里尼溪氏（二十七日） 
[亞姆斯特丹電]  
　　維也納電稱捷克民族對於威爾遜總統之覆文歡欣逾恒彼等現要求建設捷克政府撤退泊拉格之匈兵維也納今恐有饑患佛蘭克費特報關於此事曾謂捷克人與匈牙利人以止輸糧食之法困維也納與奥國日耳曼人所處之境政府將被迫承認捷克國會因捷克人允於承認彼等之國會後出糧輔助也（二十四日） 
[海牙電]  
　　荷首相在下院論及荷蘭中立將被破壞之危險日見增甚各軍人告假者均已取銷又稱荷蘭與任何交戰國之友誼今無特别可慮之處首相宣言旣畢議院乃開秘密會議（二十五日） 
要聞一 
[北京特别通信（冷眼）]  
　　軍費之擴張財政之困難國家財政之支出不擴張於實業而擴張於軍費其結果必致自殺而國家之命脈亦絶今觀中央財政之困難說者謂各省停止解欵所致不知軍費之膨脹實爲一大原因試觀財政部每月軍餉支出之數可知其窮困之所由來矣經常支出者月需五百五十餘萬元而臨時支出不與焉如下所列 
陸軍部直接管轄各師三百六十萬元 
安武新軍（前定武軍）三十萬元 
第十五師（前禁衛軍）十八萬四千九百餘元 
第十六師（前禁衛軍）二十二萬九千三百餘元 
毅軍（前武衛左右軍）二十四萬五千餘元 
八旗各營四十一萬六千餘元（時有增減） 
步軍统領衙門（前九門提督）九萬四千元 
海軍部各艦隊三十六萬四千餘元 
自南北戰爭起餉糈更鉅旣無預算之可言更無審計之必要自參陸辦公處成立至今支出特别軍費已達五千餘萬元而未來者不知恒河沙數以盈千累萬之金錢供數人權利之競爭國家財政安得而不困惟前敵總司令無一不作團團富家翁矣 
　　中央軍費之來源仰給於日本之外債國人皆知無可諱言計曹汝霖氏長財政部後所借外債爲數約一萬萬元以上大半供給北軍南下之需種種抵押無論矣最可痛心者爲南北權利問題之爭直接殘殺同胞間接增加國民負擔啓外人監督財政之漸陷吾民於水火益深之域實業日衰漏巵日竭各省敎育因軍需浩繁不能進行日趨於悲觀之境誰啓戎階至今爲梗當局諸公均不能辭其咎也 
[和平令今後之影響（留因）]  
　　自政府二十四日發表和平命令後對於時局態度已一洗前此之混沌但北方空氣究與南方不同據近日所聞有可注意者數點似佳將來和局成否大有關係也試述如下 
（一）不派代表說近日調停一派多請政府派遣代表與南方接洽和議聞政府方面之意見此後進行步驟絶不派代表議和如辛亥之往事其理由以爲此次南北兩方之爭執東海出而調解其地位乃立於南北兩方面之上不能以辛亥舊例相擬出以派使議和等手續現和平命令旣已發表擬稍候西南之回響將再發一明令使各省停止軍事行動一律受治中央然後就四南領袖中召集一二人來京會商善後方法云 
（一）不發停戰令說據政府中人云外間所傳停戰令將繼和平令而下殊非事實蓋和平令之外别無停戰令也當軸之意以前令中有本無南北之判安有畛域之分幡然改圖共銷兵革等語可見認南北爲各行其是今以和平爲前提當然無所謂討伐西南惟對於土匪加以痛剿耳故停戰云云意在言中前方將領豈有得此命令再事用兵者則何必復下停戰令哉 
（一）不弛戰備說前日和平令中有虞詐要當兩泯防範未可遽疏兩語聞東海之意以上年河間甫下南北停戰之令而長岳遽失故此次意次愈加愼重未頒明令之前一日曾發漾（二十三）電分飭各省軍民長官及前敵司令愼重軍儲力顧防務免爲敵人所乘自昨日起各省覆漾電到京者已有張作霖童葆暄奉軍司令王永泉三起（電文從略）逆料一二日内各省督軍及前敵將領將一律覆到也 
　　昨據某要人云和平令發表之後國内和平空氣雖將愈見濃厚但其效果似不能期以甚大因和平令之内容是表示尊重和平尚未述及條件故除表示作用之外恐無明顯之效果不過北方之態度從此正式傳達於南方而已此在北方觀察已有如是感想南方不又從可知耶 
[政府電召各疆使來京]  
　　將開軍事會議政府擬召各省疆吏來京面商善後方法業於昨日發出通電召各督入京其軍事未靖及匪亂未當開一軍事會議商量軍事上整理及結束方法現除山東督軍張懐芝已經抵京外聞曹仲珊及李秀山倪丹忱王子奉趙周人孟樹村諸督軍亦將先後來京接洽一切又據中央政聞社消息當局爲解决時局問題擬即召集督軍會議此合聞係贛督陳秀峯建議緣陳督近自贛地來京旣目覩前方軍事之現狀復親鑒北方之形勢深知目前和戰之局萬難即定而北方一般鼓吹和平之人又皆無可使時局和平之力量不如召集各省督軍來京共同商酌藉便取决倘多數意見趨於和平即向和平方面做去若或另有意見再想辦法如此無論是和是戰目前混沌之時局必可告一叚落和平一派對於此議亦其贊成由是召集各督商議時局辦法之議始定明日張子志來京即係爲此東海方面現雖以和平爲解决時局之標的但對於軍人則嚴禁加入和平各會 
[主戰派對時局之態度]  
　　暫守冷靜主義　　日來北方和平聲浪益高但往日主戰之某派在國内實有不可侮之實力倘其主戰到底則和平之進行尚不知須經幾多挫折據聞主戰派對於和議之態度現時反對而圖破壞者似無其人但一變而主張和平者亦無所聞大概取冷靜態度以觀主和派之活動合肥對此屢有表示主戰將領亦極贊同合肥之態度 
據益世報云主戰派此時並非根本反對和議惟裝和平則在野人物公平之心理公平之見解調停雙方當然爲主戰派所反對主戰派旣反對平和期成會之謀和故亦不能不有一種相當對待之辦法其辦法不外八字即（暫時冷靜坐待時機）而已據安福派某領袖之意見謂平和其成會旣以某巨公爲其後台老板主戰派投鼠忌器無論如何此時頗不便明方反對惟有靜待和議前途自起紛擾再起而主張以博最後之勝利蓋依主戰派之推測政府與西南因和議之條件問題必起糾葛不獨南北兩方即平和期成會之自身發起人物有在野名流有交通系有政學系有研究系有馮系雜糅如此稍延時日必意見横生而至於破裂戰派武裝和平之達到正非難事届時再使軍人發出激烈之通電不但可以牽制某巨公並可以嚇倒一切和議不成仍可圖暫時之快樂主戰派旣抱如此之成見其前途亦大可見矣 
又據順天時報云日來時局妥協之聲浪幾遍全國世人亦漸認爲和平之機業已成熟惟細察内情則所謂妥協與和平者仍未有何等成算也安福部一派依然固持旣定之方針不願改變前議因之時局前途難抱樂觀今據安福派某要人所談揭示如左某要人云國民之渴望和平我黨實能知之而其希望妥協之熱誠我黨亦不讓於他黨惟就方今南北之現勢觀之果能有妥協之餘地否南方之主張較從前更加强硬四圍之情形比曩時更增不利若此時强欲决行妥協勢不免屈服於南方迨實行屈服南方北洋派當全歸消滅吾人雖不必憂北洋派之全滅而要不能不慮輕薄之徒操持政柄以致國基之阽危耳且現在之所謂和平者不過一時之彌縫非全國之統一故曇花一現之和平雖可立而待恐歷時無幾將再導入於禍亂之途稍有識者所能逆料也吾人固甚愛國民并企望舉和平之實然確知今日之妥協萬不能召眞正之和平所以吾人亦未表示贊意我當刻下所希望在維持現狀以俟南方之疲弊南 
方果然疲弊即主張從軟化入手就我範圍然後妥協可以成立也 
[錢代閣仍無改組消息]  
　　内閣改組之說尚不能見諸事實因時局若不告一叚落無人樂當此難關只得由錢氏延長代理期間且當軸現正設法收羅各派之勢力爲一已勢力現時閣員皆爲段派之精英長此拖延正可轉移段派之心理减少其反感况錢能訓受命惟謹代理時間正可展布某當軸之經綸故内閣問題當出於維持現狀也 
　　據新民通信社消息正式組閣問題最近商及朱桂辛聞朱氏先日抵京入謁東海謙謝不遑並即於前日晚車回津現擬暫請錢總理繼續擔任惟陸軍一席因叚香巖風病勢難即時銷假已决定另行簡員署理東海對於陸長一席近實屬望於田文烈錢代總理並已商諸田氏得其同意惟農商總長之繼任者尚未擇定相當人物昨曾商之周子廙周表示暫不肯就一俟農商妥定有人後卽調任田氏爲陸長 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京華短簡]  
　　昨日（二十五）公府召集重要人物二十餘人有外國顧問在内聞係就和平問題指定六欵爲具體討論（一）新舊國會如何處置（二）南北兩方面重要人物如何平均任用（三）主戰各督軍如何應付（四）南北兩方新募軍隊如何編制（五）南北兩方所用軍費及目前經濟困難如何救濟（六）各地土匪蠭起目前正當議和之時國軍及非國軍如何分任剿撫之責以上六條令各員各抒所見呈候核奪 
　　政府决定向外交團提出要求擬照去年提用關稅二百八十萬成例再行提用二百五十萬以濟急需已將此議提出請外交團即日答覆據日人消息日本退還庚子賠欵問題日政府於主義上曩日雖已表明意思然至最後决定尚需相當時日因此關於交換條件有無等項尤未决定惟該賠欵已爲中國參戰條件延期五年事實上中日兩國間關於此問題已無急行决定之必要又據路透社消息日本使館關於此事之佈告云近日各報登載關於日本取消其應得之庚子賠欵日本曾向中國提議倘經承認則於各强國和議之事將使中國立於受日本管理之地步等語日本公使署以外間相傳此詞誠爲抱歉茲特佈告確無此等提議及他種對於和議問題之建議不獨無關於庚子賠款且未涉及他事云云 
　　陳贛督自到京後對於時局頗有主張昨日陳督又有電文分致馮黎諸人主張以舊約法召集新國會 
　　當局擬派曹鍈前往湘南宣慰吳佩孚軍隊因吳師長迭電主和以來與湘督張敬堯積有意見甚深兩方部下亦不免有齟齬之象吳希望停戰令甚切此次僅頒和平令恐吳不甚滿意或生誤會故特派員前往宣慰 
　　熊秉三君昨日特在石駙馬大街私寓招集協商各國旅京要人開一茶話會其開會要旨以歐戰將終吾國對於戰後之和平會議自應有所凖備務請旅華諸外國人予以協助並擬組織一團體專商戰後凖備事宜 
　　外交部昨致參陸處函云赤軍司令蓋達等迭次妄發佈告侵我主權案經吉林督軍電總司令部並駐威邵總領事斥駁惟蓋達驕妄性成難望就範恐非武力嚴重取締不可中央應有何等籌畫請示方針 
　　倪嗣冲迭電政府來京入覲均未邀准日前（二十四）又接倪電仍堅請來京並有種種問題面商東海昨（二十五）已飭專電處覆電允准張懐芝昨晨（二十五）十點二十分車抵京隨來者有參議梁葆森秘書洪祜及衛兵一百餘名抵京後即寓於西城舊刑部街陳秀峯宅内聞張昨日午後已親赴五條胡同晋謁東海除叩賀就任外關於魯省剿匪事宜及解决時局問題頗有陳述 
[平和會發起之經過]  
　　平和期成會發起之動機雖由於交通系所號召之和平促進會然輿論旣不贊成一派一系之運動希望在野者共舉以圖其成於是梁燕蓀恍然大悟即表示現居新議長地位之故不便加入且贊成另用期成會之名稱將促進會三字消滅而以個人資格加入該會之交系分子亦僅周自齊汪有齡等數人即朱啓鈐以副議長之故亦暫不加入此交通系對於該會態度之經過也交通系分子而外彼聯名發起之王祖同氏即爲向隷安福之人王君以與態氏有舊贊成主和而自躍於發起之列此外張谷丁李或爲國民黨或爲政學會王家襄籍忠寅徐佛蘇等或爲研究會總之皆以私人資格列名發起與黨派不相關涉但該會不請略帶政治臭味者加入不僅對於交通系爲然黎黄陂以渴想平和之故曾有可以即行加入之表示而該會之首先發起者以爲黄陂固可謂爲在野而與普通國民無殊然究竟下野未久且與政治問題亦有多少關係不如俟各方贊成該會而後請黄陂爲通電贊成之一人此時暫緩列名於發起之電又馮河間以主和之旨與其相合亦有可以即行加入之表示而該會分子則謂馮雖下野但因和戰問題與叚派有未相融洽之處恐足引起主戰派之反感故對馮亦與對黄陂者同一態度王克敏之以私人加入或可代表其一部份而實際則與馮黎均無關係李長泰最初亦擬加入該會以李爲軍人資格應服從政府號令不應有和與戰之主張故亦仍未列名現聞該會將俟各省對通電覆到後即擇地設立事務所籌備開成立大會以便進行 
[特赦後之張勳]  
　　張勳蒙東海頒令特赦後外問謡傳甚盛有謂政府將畀予東南某省督軍者惟據政界消息則此事尚難實現東海之意擬先聘張充軍事顧問以待時機現張氏自身亦無甚表示但謂吾居荷館亦適一兩月間擬不他遷以後亦不願再行服務民國昨某方面曾傳有起用張氏使剿魯匪自効消息蓋因魯匪與遣散之舊定武軍不無關係也 
　　張勳被赦後昨日上午九時由交民巷荷蘭使館乘汽車赴東四牌樓五條胡同拜謁東海以事未見當即仍回荷使館據東海方面發表此次張之未見東海一則示謙一則避嫌 
　　據某方面消息政府以張勳旣已特赦所有從前收没之張勳私產似應即日發還昨政府方面聞已飭各主管衙門查檢一切陳報察核並聞張勳方面關於此事亦極力運勳 
　　共同通信社昨載政府某要人談片云特赦張勳一事東海曾與段合肥磋商段氏謂特赦之命令可否宣佈實非余所敢贊一辭惟據余個人之意見深以目下特赦尚非其時是則所敢斷言者也但東海則以南北妥協後再欲特赦恐勢有所不能故即發表 
[處置敵僑問題之種種]  
　願當局注意外論協商國公使會議原擬昨日（二十四日）開會嗣因他事延期改於二十六日在英使館開會其會議内容據外人消息係繼續討論取締在華德奥人問題但另一報告則謂公使團會議係在昨日其議題係設立萬國委員會於吾國該會名義係專爲對敵之處置云 
　　協商國方面近因探得德國近已派遣破壞黨多名分佈各地密秘活動且據諜報謂已有行將潛入中國西北一帶實行破壞協商各國在各該地方利益之說因是日昨特向我國政府要求務即趕飭西北各地官吏對於此事即行注意偵查以免發生意外致爲敵人所乘一說謂外交團近接新疆領事來電内稱德政府現派某地破壞黨首領帶領德人二名克幾司人二名携帶槍械危險物件由德俄士三國境界東行已抵瑞木斯克（俄境内）日内將往中亞西亞一帶地方聞對於協商國有謀爲不軌情事已向楊督軍提出要求俟該黨人等行入新疆境内之時請其一併拘留嚴辦 
　　日昨駐京德僑昻思特馬格思維格雷布吳勒爾思海木來錫等四名秘密集會有碍定章當經警察廳將該四敵僑拘獲派保安隊隊長魯慶連帶同隊兵押解京西收容所看管 
　　京津泰晤士報昨載直省當局處置敵僑之疏忽略云關於德人漢納根延期囚禁之事協約各公使應本其所有辦法以取締中國官僚親德之態度據各方面意旨漢納根之特别利益乃直隷省長及楊以德爲之造就者數星期前協約各領事爲處置德僑事曾與磋商爲所反對不特此也且屢將協約國所擬對待之辦法轉洩與德人聞内務部所籌辦法亦因彼等反抗致不能實行又該報同日英文部略云漢納根延期囚禁純粹爲兒戲之舉動直隷省長曹鋭及警察廳長楊以德君對此舉之行爲簡直言之是爲敵視協約而友愛及共同籌商處置德僑辦法且公然違背内務部派來代表爲此事接洽之本旨然此尚未足以表證楊以德君反抗之行爲也星期四夜德奥國人約十五名在前奥國總巡官保羅之住宅聚會留連竟夕而門外除常服警察外尚有武裝警察多人爲之監守吾人甚願得此事之解釋竊意敵僑此等集會其時刻竟延至翌晨之久設無特别原因何以竟公然許可又何以有特派警察以保護乎 
　　又北京惟一日報昨載旅京某外人談話云近聞各國重要人物言論僉謂一月以前中國對於收容敵國俘虜極爲熱心及今觀察各方面所謂熱心者僅有外交總次長及刁秘書三人因之協商各國人民之在中國者有謂中國自加入對德宣戰後絶無援助協商各國之誠意各國使館官員亦持此論以致各國使館所有報告本國政府文牘亦今有中國不以德國爲敵國之譏刺雖各國政府尚未完全表示與在中國之官民同一思想但不久亦必趨於一致觀於協商各國在東方會議竟似中國不在協商各國之列則將來和平會成立時中國恐不能得協商各國視爲團體之一份子蓋中國待遇敵人未免過於寛縱如德人漢納根藉井陘礦務勢力在天津大形活動直與領事分際不殊德國紅十字會仍未封閉皆其顯證故異日媾合之際當然無良好結果又中國南北戰禍久未解决實由雙方皆無調和之觀念溯自軍興以來彼此均走極端無非權利私見在各國官民視之中國之兵實與匪無異蓋國之設兵所以禦敵苟無外患自應與警察同爲保衛人民乃中國之兵不但不能保民反以害民至於設法解散亦未有何種辦法又中國因兵費浩大遂至財政困難各國亦皆知之而英國仍交付六十萬鎊之馬康尼無線電借欵者實以此項借欵爲戰局上之計畫缘德國無線電借欵旣經成立英國故有此種之對待但恐中國長此負債而不急圖各項興利事業則度支必至不可收拾而破產即在目前以上所舉三端皆爲中國最黨注意之點聞各國將在中國設立萬國委員會此事各國從前屢經提議未克實行現協商各國乘中國不爲處分敵人之機會膀以此事爲對敵計畫期易成事即各國中之素親中國者亦無異議且此舉祇於中國腐敗官僚稍有妨碍其好官良民皆受其利何者蓋維持治安振興實業非外人代爲整理必乏成效即以汰冗兵而論亦非外人不辦要之萬國委員會之議各國官民之在中國者人人言之日日言之漸必傳至歐美遂竟成爲事實云云 
[西南軍政府近况（平）]  
　　西南軍政府自國會委托代行國務院職權攝行總統職務後宣佈依照執行惟對於時局如何解决尚未有切實辦法十九日開特别會議岑春煊伍廷芳林葆懌三總裁及總裁代表莫榮新徐謙趙藩曁參謀部長李烈鈞各省軍區代表等均躬親出席與議討論和戰問題結果以違法選舉之總統萬無承認之理惟馮國璋等現方組織和平促進會吳佩孚李純又楫力爲調停之運動不可無應付之策擬俟派員與吳李接洽磋商後即决定方針至軍府内部組織已漸臻完備惟財政部長一職尚屬虚懸查此席原推唐紹儀主持惟唐氏尚未就職亦未委有代實因粤省財政竭蹶已甚且軍府亦無管轄之權雅不願　比責任其在日本逗遛本欲運動借欵以濟要　來久無成議故無就職之表示昨特電致軍府囑田政務會議公推一人兼代茲已議决推伍廷芳暫行代理至唐總裁到任爲止但財政部暫緩成立先設財政處辦理籌欵及關於籌欵各事項經任命吳滌宣爲虞長並將財政處條例制定以便從事組織聞吳氏即唐紹儀之岳父爲滬上富商對於財政上尤夙具計畫此次同奥被任處長將來於西南財政可望發展又軍府以各部次第成立自應整飭法紀統一行政茲查護法各省自宣佈獨立一切政務已與北京政府斷絶關係憔各關監督兼交涉員至今尚與北京文件往來殊屬非是昨經外交部訓令各該監督兼交涉員嗣後所有關稅及交涉事宜應呈候本部核辦不得再有前項情事粤海關監督羅誠已呈復　照辦理矣查各省之交涉員署本爲直接中央外交部辦理各省交涉事宜之特設機關西南自主後所有外交事宜除分别奉承督軍省長命令辦理外其重大交涉如對德宣戰則仍惟北京政府命令是聽本屬權宜辦法今軍政府旣已成立自當秉承軍政府命令故外交部前經通令護法各省調查各該交涉員一律加給任命今復實行干涉軍府之實行統一亦可見一斑矣 
[軍政府與舊國會之對和表示]  
　　軍政府對於非法總統之就職事屢有通電反對近日因北方之調和論日就顯著故在國會方面之討伐熱益趨激昻吳褚兩議長主張尤力昨日兩院開譚話會時褚副議長報告軍政府對於討伐令尚在准備中不知何時發表國會可以自行提出討伐案請大家討論自此宣告後焦易堂王葆眞遂均登臺發言尚有未報號而發言者數人討論至五時大約有三說（甲）贊成褚說提出討伐案（乙）主張請各總裁各部長出席兩院（丙）由議長以談話會主張下令討伐向軍政府催促未及表决即散會然在軍府方面則以文字的討伐爲無足輕重故連日政務會議有大本營組織條例之討論李參謀總長有軍事大計畫書之提出各省各軍代表有電商軍事進行之准備在精神上則國會軍府以及護法各省各軍三方面爲一致之主張在形跡上則國會方面尚多隔膜之臆測聞有人獻議當局一方面着手事實上之討伐以祈统籌全局有備無患一方面先下聲罪致討之敎令以求伸張正誼則軍府之計畫與國會之希望可以同時並行聞昨日政務會議已將此問題列入議題對於北京將有一種嚴重之表示於最近時間矣 
[粤省長解决之經過]  
　　廣東省長問題糾纏至今高雷道尹張錦芳等日前赴肇訪晤李耀漢旣抵肇慶始知李適往港不遇而返尋復往港此時李已由港回肇張即跟蹤往肇方獲把晤聞李甚歡迎且下榻焉張因磋商事項已得圓滿解决即於翌晨搭肇西渡至河口轉乘廣三火車回省張等此次赴肇聞并偕同省長公署副官盤興周前往盤爲李之親信人員故與偕行張等返省後當將情形報告而李耀漢亦即躬親返省寓於福軍司令部抵省後旋向各方面表明久已預備交卸并一面敦促翟汪接任由是人咸注目之省長問題遂獲解决昨聞翟汪因已定期二十日接任特遴派省長公署秘書胡怡暄爲代表赴軍政府分謁伍廷芳岑春煊徐謙冷遹等請示一切是日新舊省長均各印發佈告一道茲併附錄於下代理廣東省長翟汪佈告上任事云照得本代省長現定於本月二十日午時接印視事合行佈告仰所屬官民人等一體知照此佈又省長李耀漢佈告云照得本省長現通電本省各機關文曰耀漢備位長粤一年有期實無寸善片長足塞鄉里之望惟對於地方不敢以破壞求建設對於當局措置固不敢爲苟異尤不敢爲苟同此心尚堪掬白但以不合時宜之身省城逼 
處偶俱不能無猜大懼保粤者轉貽粤禍養疴肇慶屢月於茲竊念時艱日棘旣無術以補苴但使民政軍事付託得人亟願卸肩退處居恒慨論早爲僚屬所共聞翟浩庭鎭守使古曜東統領均屬肇軍健者宜作替人果爲當途所推重不謂彼此拘牽弗肯勉膺艱鉅再三敦勸引避彌堅深恐因一己之去留釀成事變本月十五日耀漢力疾回省諭以夙衷勗以大義始勿諉詎當經咨請翟鎭守使接代廣東省長所遺肇陽羅鎭守使一缺即由古統領接任各重職守耀漢半生戎馬何敢以恬退爲高第念吾粤兵燹災祲凋敝極矣寗堪再有摧殘年來忍辱負重今茲與賢相代皆所以顧全地方區區之心當爲全粤紳商軍民所默喻也等語合行布告仰闔省紳商軍民人等一體知照此布十八日 
[福淸失陷之詳情（福州通信）]  
　　閩省福淸一邑離省城甚近祗一衣帶水該縣介於莆田長樂閩侯之間關係甚爲重大蓋該地到坑田僅四小時由坑田搭渡船上省祗五小時耳前者南軍旣以下游已爲其勢力範圍無可發展乃移兵力於上游近者上游之北軍數達一師亦難發展遂移其方針於閩海道屬各縣紛紛起事以期圍繞省城福淸其一也茲將福淸失陷詳情分述如下 
　　失陷前之情形駐守福淸軍隊爲閩軍十一旅吳俊傑一營本屬陶朱同系當南軍攻莆時其部下朱開尊一連即由江口拔隊投南十月十三十四兩日該連糾合當地黨人數約三百餘人直撲該縣之東張鎭時吳營長尚未明示宗旨知事董榮光開會籌議防務吳營允爲擔任其實是日下令黎連之由海口趨東陳連之留在城内皆係暗中布置内應之計畫非籌劃防務也人民已知戰事將作皆紛紛遷徙一空商店開者亦祇寥寥數家而已知事以城内兵力單薄又電請北軍一連駐守縣署頭門此則該縣失陷前之情形也 
　　失陷時之情形城内之吳營布置旣畢而朱連亦由東張鎭逕趨北城十五日城外南軍遂開槍射擊城内北軍先派一排出城迎敵其餘仍駐城内時吳營之陳連在城内先作内應圍攻縣署约三小時北軍不支向東城奪門而出而器械行李盡數抛棄城外之北軍亦敗北而逃知事董榮光身穿藍布衫足履草鞋由縣署逃入監獄越牆而走而福淸遂告失陷矣 
　　失陷後之情形南軍旣得福淸遂先由吳營長兼攝縣篆以維秩序並分派軍隊二連駐於石湖嶺泰城兩要隘以備北軍反攻聞李督軍得信後已飛飭第一師所部後主補充第四營孫太淸率同所部馳往奈北軍地理不熟於十八號夜八時開到石湖嶺附近即遇南軍伏擊死排長二人目兵九人傷十餘人復電省告急當道派第五營任營長率同全營馳往救援矣又聞南後方面吳營長自佔領福淸後已升爲南軍總司令衛隊團長朱陳黎三連俱升爲營長又以吳俊傑氏須親率所部抵禦北軍知事一缺難以久兼遂由邑人公舉徐兆麟帮審員爲知事並設立籌餉局以潤餉源已委商會林會長旅洋公會林坐辦爲該局正副局長現已預備進窺長樂此則失陷後之情形也 
[奉聞紀要]  
　　此次北京之新國會議員本多各省軍民長官指派在當局以爲事事可以聽命而爲其運用之機關不料督軍會議表决之副總統該會竟未聽命近且紛紛赴津加入和平會議張巡閱爲主戰有力人物對新國會此等行動非常不滿聞昨曾致參衆兩院一電痛詆新國會之種種不合並指摘其謀和運動之非 
　　張巡閱便前者與孟鮑兩督軍及曹使等聯銜電保張勳已非一次昨據軍界消息張使現又除聯合各督進行外復電東海極力請赦有非至保出不止之勢以故此次張勳之獲赦以張使之力居多 
　　吉督孟曙村與奉督張霖因某項問題不免發生意見嗣經某要人從中調停意見始釋故凡關於軍事之計畫仍往來電商茲據軍署確息張巡閱使於二十二日接孟氏來電謂國防一事最關重要倘或疏忽貽誤莫大除派高士儐旅長等帶隊抵禦外近來情勢尚不明晰茲復派軍事顧問蘇賡喜及副官等四名前往海參威滿洲是里一帶視察餘俟續報 
　　二十八師師長汲金純於前日由北鎭晋京喧傳謂係張使特派晋京參與某項軍事會議者又有謂係收束該師京奉沿線軍隊者茲據確實消息實因前二十八師師長馮閣忱現爲其長公子完婚期迫汲氏素與馮厚是以特行前往趨賀 
　　二十九師師長吳俊陞奉命赴京津一帶辦理軍務並就近參與國防會議昨聞其夫人以師長回奉尚需時日特於二十二日晚偕同該師劉玉林副官乘車入京隨侍左右 
　　自當局禁止吉黑中交紙幣在奉發行後奉省中交二行之紙幣非常活動因之該二行恐將來蹈殖邊之覆轍分頭籌備現欵以備兌現茲據銀行中人云該二行現由北京及長春等處運來現欵甚夥 
　　二十二日下午三鐘餘張巡閱使召集參謀長秦華上校參謀喬漢章代理二十七師師長張作相五十三旅旅長楊香圃副官長趙錫福及各圑長等在軍署會議主要條件如下（一）調動南征軍隊何者應拔何者不應拔（三）湘省駐屯之奉軍需用餉械須設法接濟（三）厚集國防軍力（四）籌畫國防費十五萬元（五）省垣防務之布置 
　　日前軍署會議出兵國防後聞昨又續開會議第二混成旅長鄭榮廷仍堅執前議自告奮勇率領所部前往惟張巡閱以鄭氏所部均屬新編軍隊恐多不利仍擬照前議以二十七師一部前往或由二十九師中抽撥仍未磋商决定 
　　向在海龍縣朝陽鎭一帶擾害之匪首雙山等率領餘孽數百名運動投誠當局以其旣有悔過自新之意當即允准編制成營詎知野心未死故態復萌日前遽爾譁變由地方官來電報告到省張巡使以事關重要當即電令駐紥圍裏之騎兵第二營全部前往兜勦以期早日蕩平 
　　省長訓令稱前以奉省軍隊援應征南亟須編練而各股匪勢窮迫投誠心切不能不權宜招撫乃數月以來引類呼羣聞風走集來者日衆遂逾定額其倡首者不以就撫爲蓋愆之計但羡入軍爲登進之階甚至不知法紀不顧名譽到處滋擾歸復故態是軍隊之補助有限而地方之貽累良多長此以往後患豈堪設想爲此仰該道尹轉飭各屬縣知事自今以往遇有股匪不得再以招撫爲詞務須極力殲除俾絶根株 
[湘鹽之無形罷市]  
　　湘省各鹽號自舊曆九月中旬以來忽全體爲無形之罷市或緊閉店門而於門首標以淸理賬自暫停營業字樣或用鐵皮及紅紙將招牌蒙罩或將鹽號改爲字號或將招牌全行摘落就此現象觀察儼若鹽荒而細加調查鹽引並未脫擋鹽倉所存鹽觔爲數尚屬不少其所以有此現象者其原因如下（一）湘省自舊曆秋節以後爛票充斥市面交易無不以爛票爲媒介現幣固久已絶無僅有好新票亦如鳳毛麟角鹽號向局購鹽非光洋不可而以爛票兌換光洋則極爲困難各鹽號所收積之爛票多者數萬少亦數千前經全體呈請督軍轉飭銀行兌換新票而迄今日久並未奉到批示彼等以成本攸關不得不暫停貿易（二）各局購鹽不僅須一律光洋且鹽價無故日漲從前定價每包僅八元四角有零但須照價繳足即可扯票起鹽自本年五月以來鹽價即逐漸增漲近則每包須十三元以外（惟所填發票仍祇八元幾角幾分）至舊曆中秋某局且派人向各鹽號索船節費每家須光洋二百元各鹽商以規費旣多成本即巨而售出鹽觔又不能特别漲價有此困難亦祗得暫出於停貿之一途（三）近數月來以鹽觔缺乏榷運局特爲規定各鹽號每日每家祗准售鹽六包需本者多異常擁擠加以省城軍隊雲集多數恃强購買有鹽則購不給錢無鹽則遍室搜索内外不分稍不遂意即行用武省城湘裕福鹽號竟有被刃傷店夥之事（該夥友姓文受傷頗重僅能免性命之憂）因之各鹽商異常恐懼深恐釀成命案致遭拖命不如暫停營業以免意外有此種種原由故有全體罷市之舉惟此究非長久之計不能不另籌方法故各鹽商已數次會議對於某局則公推代表與之交涉務懇將節敬等費一律蠲免並一面公呈商會請轉呈督軍或飭榷運局多派鹽觔任其銷賣或另立軍界賣鹽所專濟軍需以免兵民混雜致生意外聞商會業已據情轉呈軍署尚未知若何批示也 
[贛省會仍舊搗亂]  
　　江西尚有人乎江西省議會於二十三日下午三點四十分開選舉舉列席者一百三十四人而簽到者又祇一百二十七人劉濬源主張用簽名簿挨席詳查黄用中知係該社舊劇重演即發言反對歐陽煒亦登台申說不能挨席詳查之理由讜社議員如劉濬源黄炳煥徐文煇均極力主張非詳查不可於是羣言龐雜秩序大亂俄頃秩序回復主席云時已不早於挨席詳查外諸君是否另有簡捷辦法李澤蘭乃又涉及旁聽問題葛第春徐文煇許英等復發出許多言論謂如何如何非挨次詳查不可言已遂有數人揚長離席而去於是此去彼來迭相更易卒使主席無從查點人數黄用中乃發出勸勉之詞謂議員爲人民代表不宜過於瞎鬧致遭輿論唾駡謂吾儕爲無天良并主張將簽到簿移至議場以内黄炳煥云此法人已行之多次大約不爲無良心黄用中云人非聖賢誰能無過知過不改即爲無良心詎此語 
 
 

Page 7

 
 
一出竟激動讜言議員之怒當時一片喝打之聲蠭然而起歐陽煒云依暫行法亦應關門投票黄用中質問主席事勢如此有無救濟法主席云然則非關門淸點人數不可劉濬源許英等推案而起大肆反對徐文煇云關門也罷不關門也罷我却少陪了隨除逃席者多至十餘人此時歐陽煒猶在力爭須效江蘇辦法關門投票黄用中主張以歐說付表决劉濬源云如欲關門非開議後修改暫行法不能有效主席云簽名即偶遺忘何至自己不曉得諸君有漏簽者何妨自行補簽尋因劉濬源等力執非挨席補簽不可主席不得已甫令議事課長持簿離席而人多已走散遂致今日之會又無結果龍議長退席後以終日如是深爲憂慮當對同黨議員發表一種協商救濟辦法擬明日停發通告先行以個人名義邀集兩派中堅份子約定明日（二十四）午後一時在該會大客廳開茶話會磋商救濟方法無論雙方有何意見均須於茶話會提出俟討論决定卽須共同遵守不得擅行變易然說者謂茶話會亦屢開而不一開矣假使雙方均言不由衷即開至十次二十次亦終歸無效也 
[蕪湖快信]  
　　蕪湖政界消息倪督軍已於前日入都 
　　倪督軍鹽斤加價政策全皖人民一致反對刻公推王浩如爲代表赴京請願 
　　警務處長劉道章刻由蚌埠入都聞係運動皖財廳長缺 
　　倪督軍前令安慶淮泗蕪湖三道尹共募警備隊二十營以厚兵力其餉械悉由六十餘人民擔負其辦法係責成各縣知事在田畝上加賦以致民怨沸騰 
　　重陽日蕪湖南岸潘怡豐碾米公司失愼倒牆壓傷十三人惟驛前舗救火會會員闞德彬因傷致命二十六日各界假馬路長春舞臺爲闞君開追悼會到者約三千人 
　　裕繁公司之𦷈港桃冲鐵礦已於二十六日行正式開車禮蕪湖紳商咸往道賀該公司駐蕪辦事處備有專輪迎送並就礦廠設盛讌欵待來賓 
皖南各屬秋燥雨少時疫盛行死亡相繼 
[最近三日間之蘇議會]  
　　前日晚間蘇議會通知内務敎育請議三股審查員於二十五日下午一時開查審會内務股審查事件爲（一）電請政府銷燬烟土案（二）請願政府打銷存土製藥案（三）聯合蘇浙贛鄂咨請轉陳廢絶存土製藥建議案（四）聯合蘇浙鄂贛拒絶存土最後對付方法案（五）重申米禁拒絶烟土案（六）調查省政案敎育股審查事件爲請將本省近數年留學經費金鎊盈餘之款移充组織敎育參觀團經費案請議股則有請議案數件審查之结果均未有報告聞拒土禁米各案研究頗多須更開審查方可酌定辦法是晚議長發出第四號議程定於二十六日下午一時開議議題如下（一）徐議員瀛提議請願政府先行恢復縣自治緊急動議案（二）顧議員希曾提出咨請電部速定地方自治制度建議案（三）屠議員宜厚提議恢復本省縣市鄉自治并聯合各省請求中央速頒地方自治法制案（四）宋議員銘勳等提議恢復縣市鄉自治案（五）盛議員元音提議各縣應宣布自治經費案（六）蔣議員培元等提議縣公欵公產經理處暫行條例案（七）龐議員振乾等提議開征遲延不得認爲滯納加罰案（八）朱議員積祺等提議各縣帶征附稅雜捐均應切實公布以維地方公益經費案（九）戴議員思恭等提議查辦行政官吏宜先詳細審查案（十）請議審查會提出南滙秦始基請議南滙縣知事違背法令隱匿征收費請照前案撥還地方案各議員接到日程都謂此種日程大抵皆無多討論必得議題成立交付審查預料二十六日之大會不過一小時頃之短時問豈知因此大意加以意外之障礙竟至二十六日不能開會因兩日來軍隊開赴肥城及揚州者紛紛出動火車以運兵爲主要事項竟不能按準時刻致住居城南之議員向來搭慣一點三十分車赴會者無車可搭又不肯破費兩毛錢坐膠皮車前往於是到會議員最高度當三時頃爲七十三人其後則來者一二去者八九二十六日之開會竟成絶望二十七日星期下午三時省敎育會省立公立國立各學校中華職業敎育社通俗敎育館公有林總局開歡迎會於大中橋之通俗敎育館議員到者七八十人以松太兩屬爲最少松屬僅二人太屬竟祇有一人歡迎會總代表盧殿虎氏致歡迎詞述歷來議議扶植敎育界之略歷並謂敎育界對於議會有三大希望一爲調查二爲研究三爲扶助云云錢議長致答詞謂調查研究本爲議員天職按照方法本會亦正竭力進行此次劃分省欵主管機關案其影響於敎育界者甚大以後自當益爲奮勉次由鮑副議長起言敎育事業之維持弗墜全賴身任敎育者力任其難以有今日議會究竟只有空言自今以往深盼身任者終始弗渝以儲蘇省人民福利之源泉朱紹文氏隨起述議會内部對於敎育事業之略歷並言本届議會敎育股之狀况或可告慰於邦人且本日盛會主持敎育者有人研究者有人扶持敎育者爾後當收相得益彰之效云云繼由黄炎培起言本省敎育事業之薄弱萬不可自視已足受人虚譽吉林省城附近於五年始已實行義務敎育現在識字人已達百分之六十五而蘇省不過百分之三十浙江鎭海縣龍山衛地方義務敎育已普遍而江蘇何如山西閻錫山氏軍隊學校經費同時並舉毫無締欠而江蘇何如閻氏並將全省學生量才噐使自督軍省長公署之職員下迄於市鄉機關帝及營業機關莫不以畢業學生任事學生無閒散之慮事業因以大盛别設政治傳習所以敎官吏躬爲之率日以二小時讀書爲常課其積極如是而消極方面則嚴禁烟賭雖勢豪不少稍假晉境之内烟賭絶跡辮髮亦絶跡而學生則日增月盛敎育經費有加無減以蘇省較之爲何如故吾人宜亟去自滿心竭力追隨期以三年苟能追踪晉省則議會與敎育界庶可聊以自慰然猶不足以抗世界之潮流也若并此無之則吾蘇前途將不知所届而吾人殊對不起父老子弟云云黄氏演說中又述體育之必要與蘇省體育不發達之危險沈痛懇摯聞者莫不動容繼由郭秉文氏代表省敎育會致辭謂美政治家有言議員須耳近目遠今省議會有調查省政之提議又有國外參觀之計畫是於耳近目遠之道均相符合故吾人對於江蘇前途頗爲樂觀云云繼以休息攝影約半小時開叙餐會畢盧殿虎氏起言今日中華職業敎育社請郭秉文氏代表陳述職業敎育之意義及社中經過情形並演幻燈隨由郭氏陳述中國種種弱點皆由生計而生生計之難由於職業之不講語極簡要隨報告職業敎育募捐經過情形謂預集五萬元而兩星期募集之結果竟得七萬元弱可見我國人對於職業敎育之心理並述歐戰將終德人預備在華發展生計競爭之計畫至爲周密上海領事團已預籌對付之策吾人益宜注意隨開演幻燈黄炎培氏爲說明人先示本省職業敎育之萌芽約二十片以和安小學校省立第二農校最爲並示揚州張君在吉林所設之乙種工業學校規模極隘而成績極佳其堅苦卓絶强毅不撓之概令人舌橋次示美國職業之狀况約三十片以亨潑登職業學校爲最女子部有縫紉洗濯烹飪看護伺應諸科男子部木工圬工機工機械管理建築諸科外又有農業畜植屠宰駕馭蹄鐵諸科亨潑登舊爲盗賊淵藪自華盛頓科爾治創此校後人民皆亨太平之福生活亦日以高尚職業敎育之影響有如此聞者擊節黄氏繼言此種利國福民之事業實爲吾儕壯年中年人無可諉之責任云云繼復演蘇省第二次聯合運動會及鷄牌英國捕魚狀况之活動寫眞二片至十時而散誠不可不紀之盛會也 
[南京快信]  
　　中央召集各省督軍會議李督因病擬派何參謀長或齊鎭守使赴京代表列席 
　　岑西林代表冷遹在滬尚未來寗聞李督已去電促其速來協商一切 
　　李督病仍未痊尚未見客各界之茶話話未有定期軍署參議李廷玉昨日午車赴津 
　　東葛花旗營尚有第六師一團駐防其餘已全數撤回順直省議會昨來電通告選定邊守靖爲正議長王秉囗（電碼不明）彭桂馨爲副議長 
本月份軍餉財廳昨已解送軍署核收派員監發 
學界請願和平有日内在高等師校開會消息 
[杭州快信]  
　　省議會今日（二十八）下午决選正副議長聞已疎通可望產出 
　　上屆省議會咨行省署查辦第二區烟酒公賣公局長徐之謨種種非法已飭由該總局派第一科員陸誦淸逐欵查復力爲洗刷昨經齊省長咨復該會查照 
寗波總商會電省請飭中行解現百萬維持甬市財政廳已與中行商定撥發現洋一百萬元由杭裝甬不日起運 
　　律師公會昨開會提議三要件一組設全國律師聯合會决定先從本省各廳着手二上海江寛案組織特别法庭應否加入付評議三司法週報上關於一切訴訟程序手續概不揭載應請高檢廳嗣後遇有此種文件錄送到會 
　　第十中學校罷課風潮愈演愈烈各生竟將校長識員圍困在校不令自由甌海道尹黄慶瀾覩此現狀無法辦理當即電省請示齊省長得報後已令敎育廳從嚴查究一面電復黄道尹查明爲首之人聽候懲處 
　　第一監獄署守衛士劉宜澤今（二十八）日上午十時不知何故忽潛入法院司法籌備處空屋用剃刀自刎身死立時門禁加嚴無論何人出入概須檢查 
鹽運使袁思永今晨乘早車因公赴滬 
第四旅長潘國綱奉童副司令派充浙軍獨立支隊長安徽會館昨午開會致祭先哲朱柏廬閔子騫包孝肅到者九十餘人楊督軍派四師劉團長漢方團長淮南代表前往致祭 
地方通信 
[北京]  
　　馮河間之聽戲山東水災籌賑會此次在第一舞臺演唱義務夜戲凡京内有名角色皆至該臺盡此義務聞前大總統馮河間連日携帶如夫人及二三女公子前往觀劇意頗優游自得是晚唱戲之角色内劉伶鴻聲藉詞告病不到被會員派兵四名用汽車將劉伶由家内捉至舞臺迫令演唱而楊小樓亦欲臨時告假因鑒劉伶之事乃將重頭戲碼改爲輕省戲碼而老供奉孫菊仙唱失銜亭博得臺下鼓掌歡迎云 
[廣東]  
　　市政公所開始辦公廣州市政公所早經擇定大佛寺前善後局舊址開辦茲聞業已興工修理惟須兩星期方能竣工楊魏兩總辦以此事急當舉辦擬暫假禺山關帝廟先行開幕除薦任曹汝英燦三爲坐辦主持一切外並已委任陳恭受爲總稽核蘇乃鍇爲文案孔昭度爲總務科長倫允襄爲工程科長其餘各科長科員均經次第委任於昨午開所辦公又聞該公所以公園地點最爲重要昨經公同擇定即以老城惠愛五約舊巡撫衙門地址改建第一公園是處爲全城中心點地勢合宜衆均贊成昨十八日已經於該處竪立木牌坊中刻九字文曰（廣州第一公園地址）表示政府建築公園已具决心一切圖式聞亦已趕行擬訂一二月内即可大興土木矣 
[安慶]  
　　臨淮龍軍之開拔前有龍軍數營屯集於臨淮關一帶居民異常惶恐該軍係山東招來之土匪毫無紀律駐紥地方無不被其騷擾幸經倪督軍派兵監視并隨時嚴密防範尚不致暴動耳刻下龍軍一律開往浦口距臨淮較遠人心始覺安靜云 
　　匪刦釐局合肥釐金所屬之上排河分局日前忽有盗匪數十人手持快槍闖入該局刦掠當由巡警會同團防局勇奮力圍捕匪黨一面開槍拒捕一面向高劉集方面逃竄經駐防高劉集軍隊聞警派隊迎擊當場格斃數名生擒十餘名解交合肥縣訊明正法矣 
[鎭江]  
　　鄉村時症盛行近來鎭郡南鄉天王寺丁角黄莊等處發生一種流行病均係頭痛發熱胸悶以及四肢乏力惟來勢略有輕重重者傳染更速上星期中各村鄉民患此者實繁有徒各醫生大有應接不暇之勢無如天時不正連日極熱故此二三日中復見推廣且視上星期所患之症更甚聞黄莊某姓家男女二人昨日同染此病竟晨發夕斃時病之可畏於此可見 
　　財廳電催解欵財政廳胡廳長因庫儲支絀應付爲難特於昨日電飭各稅所统捐局長將徵存之欵截至本年十月十五日爲止儘數掃解省庫以濟要需等因現聞鎭郡各稅所曁江北統捐局長均奉令遵照矣 
[無錫]  
　　公園菊花會之籌備公園經理周寄湄以林木山石河塘等點綴品已布置可觀惟北面尚未興工特商諸著名藝菊家商借陳列開菊花大會所得劵資除開支外悉數撥作建築北面圍牆之用約計開會十天可餘千五百金工料即可有着經市公所總董薛南溟氏商會會長孫鶴卿氏均極端贊助允由兩機關擔任發起先設事務所於公園舉定薛南溟孫鶴卿蔡緘三錢鏡生爲正副會長著名藝菊家祝友三楊幹卿榮端馨等爲審查員商學界中鉅子高映川曹衡之等爲理事市公所擔任售票另延多人管理收票設有臨時新聞社及會計處處中陳列菊花除當地名種均已搜羅入會外復向外縣如江陰揚州武進等處徵集敎育品光怪陸離無奇不有入場劵每張决議售銅元七枚定於舊曆十月初一日開幕會内備有天韻社崑曲詠歌集之票友友唱及中西戲法改良蘇灘並徵召北里女校書來園會唱以資點綴云 
　　焚燬煙土煙具之聞見縣公署歷次破獲烟土案中之證物循例每三月焚燬一次昨日楊知事命將七八九三月所獲各案烟證彚齊於大堂前當衆焚燬並片請稅務公所梁素文所長到署監視上午十時梁所長詣署檢視各證計大土一隻又兩半隻又二兩二錢之土二十六包烟膏三百六十餘匣烟具若干當經點明遍澆火油燃着焚燬一時烟霧瀰漫而老於烟癮者則謂不覺有烟土味云 
[蘇州]  
　　時疫於敎育之影響蘇垣城鄉一帶時疫盛行初起類皆頭痛咳嗽微寒微熱輕者疲軟三四日即愈重者或轉瘧疾或成傷寒且傳染極速每由一人染及全家誠數年以來未有之癘疫各鄉小學敎員患此症者頗多昨日木凟第四小學校校長顧君亦被傳染特呈請勸學所派委馬國英前往代理矣 
　　火警焚斃兩人閶門外上塘街混堂弄口莊姓雜貨店於昨晨六時不戒於火致肇焚如霎時烈燄飛騰火光燭天迨消防隊及各龍社聞信驅龍前往極力灌救已延及比鄰襪店剃頭店南貨店等數家焚去房屋十餘間並聞焚斃襪店學徒二人 
　　燈籠業會議與爭毆蘇垣城廂各燈籠業昨日在元妙觀三元閣内開會集議重訂行規詎有該業做手浦根生等十餘人反對各店主議决各條强令行頭取消前議始則互相爭吵繼則用武毆打致將行頭鼻部毆傷血流如注當由廟内道士代鳴崗警將一干人證帶至南區第五分駐所訊辦 
[松江]  
　　選舉敎育會長縣敎育會於二十七日假座縣立圖書館開常年大會重選會長由李縣長委任第三科主任顧稼軒到會監選並由縣警所派警四名維持會場秩序會員到一百五十六人内有縣署承法吏趙某因資格不合被屏出會銜恨鼓噪經會衆多方開導始悻悻而出投票時間自上午九時迄下午三時止三時以後唱名開票票分兩種一爲會長票一爲職員票統用雙記名開票結果吳驤得一百三十二票當選爲正會長倪世昌得八十票張芝得五十六票各當選爲副會長另選出職員王烈文等四十五人始振鈴散會 
　　米船遇險之救護昨日下午有平湖人何沛鈞運米赴滬船經汆來廟浦面因轉舵不愼全船覆没幸爲駐卡水巡幣見報經巡官徐民伯飛駕巡船奮力施救當將何沛鈞及船夥銀洋等一併撈獲並代雇船飭人護送回浙云 
專件 
[法國高等專門學校調查記（一）]  
　　格拿勃爾大學法國專門學校以敎授高等技術爲目的者當推格拿勃爾大學爲此中巨擊千八百九十二年格拿勃爾城之市政廳太商會發起設立電氣工業學校一所是爲格拿勃爾大學最初之基礎其後逐漸推廣今日格拿勃爾大學分設各科如左（一）高等電衛科該科以養成電氣工程　電氣冶金師電氣化學師爲目的（二）初等電術科該科以養成電氣技師爲目的（三）電氣機械及工藝度量衡試騐所（四）高等造紙科該科以養成專門工程師爲目的（五）造紙試騐所除以上各科之外尚有電氣冶金及電氣化學試騐場之設立並有實習工廠一所馬力達一千匹高等電術科按照中央學校招生辦理修業年限兩載此外尚設有特别科凡在法國及外國高等學校畢業均可入内肄業修業年限一載格拿勃爾大學設有預科預科畢業後升入正科在千九百十四年學生總數如左高等電術科專科一百四十人預科九十五人特别科一百十一人初等電術科五十人造紙科四十人共計學生四百三十八人聽講生一百九十九人高等電術科課程鐘點分配如左（講堂）預科七○四小時一年級三八四小時二年級四八○小時特别科五四四小時（實習）預科六七二小時一年級五四四小時二年級四八○小時特别科六七二小時 
　格拿勃爾大學自成立以來所發給學生之工程師文憑約達一千張技師文憑約達三百張其中學生大多數籍隷法國惟亦收容外國學生該校所以設立預科者即爲預備外國學生留學之故如算學已有門徑之生徒可入預科肄業一年之内專攻算術重學物理化學用器畫等以備升入專科學生畢業後實業家爭相延聘大半服務於電氣建築電氣化學電氣冶金及其他各種電氣事業造紙科造就造紙人才如化學出品專家及製造染料專家云 
　　國立高等工程學校法國國立工程學校其數有六分設沙龍恩善愛克斯黎爾克勒尼巴黎等六處其目的在養成工廠領袖工程師及實業家等入校生徒例須經過競爭試騐凡達十五齡而未及十八齡之法國靑年於每歲正月一日均可應試惟以具有工藝實習學校或高等小騐分爲兩次第一試爲筆試於每歲六月杪行之第二試爲口試須第一試錄取者方能經過口試每校在一定之區域内招生以總統命令規定之生徒僅能在本省設立之校投考且須寄宿校内惟設立在巴黎者則否設立在外省者生徒年納學費七百佛郎設立在巴黎者生徒年納五百佛郎貧寒者則補助之修業年限定爲三載課程則理論與實習並重尤注重實習生徒在修業年限之内成績優良畢業時分數及格者給以工程師文憑凡在工程師學校畢業者實業家爭相延聘蓋彼曹經騐與學識俱優在實業界殊佔優勝之位置並組織舊同學會一所會員約達萬人俾互相輔助焉 
雜評一 
[三張與魯（默）]  
　　東海之魯省剿匪令爲將來張勳計此一說也張懐芝恐自失地位故令張樹元專任剿匪而自請回任此一說也張樹元欲久佔魯督位置故不願專任剿匪職務此又一說也是三說者皆以剿匪爲名而目光皆在督軍之地位匪與魯省固有緣而姓張之人何亦與魯省有缘耶 
　　或曰張文生爲剿匪司令亦有謀魯之資格然而有大帥在自宜退避三舍矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[認購决勝公債之踴躍]  
　　英文滬報云法國决勝公債在滬發行後認購者頗形踴躍至二十七日止已募得六百爲立興洋行共一百五十萬佛郎聞法人擬在中國共募一千五萬佛郎 
[續議分運單期限問題]  
　　南市沙船號商及油荳餅米雜糧等同業反對稅務所縮短分運單期限一事爭持日久仍未解决茲悉沙船號商方面以油荳餅貨由沙船裝運進口者爲大宗當進口時按照關册報稅將貨上棧上棧之後須視貨價合宜方始售於行家倘價不合必致延擱一年半載事所恒有今運單期限縮短爲五個月轉瞬逾限捐票即成無效必須再行重稅似此辦法斷難承認爰於昨日午後三時在萃秀堂開第三次大會邀集各行號執事公同籌議到者一百餘人號商方面先將開會宗旨報告後又將種種困難情狀詳細陳述並謂號商與行商有連帶之關係應如何趕速籌畫抵制辦法旋經大衆决議由號商於貨色進口時即行報請騐艙查明貨色實數乃將稅欵呈繳惟捐票暫存稅所當場僅領收條一紙俟將來貨色陸續售給行家後再行隨時請領捐單此爲最文明最和平之對待方法否則惟有認產不認銷衆皆贊成僉稱此項辦法極爲適宜如果稅所仍固執前令不肯體恤祗有最後之輟業一法云云議畢散會即將以上情形通告同業行號一體查照 
[依周塘路工將竣]  
　　建築依周塘馬路填泥工程早經告竣路面鋪築六寸厚煤屑工程亦已過半祇有十餘里路面尚未鋪平昨由總監工員報告盧護軍使謂煤屑工程再歷一星期定能填畢請於下星期日親蒞該路驗收工程云 
[工部局發表虹口鬧事之特别報告（二）]  
　　公共租界工部局於二十八日（昨日）發表關於今年七月間虹口鬧事之特别報告其原文中（七月十六日至十九日之紀事）大半已譯載昨報茲將紀事之後半節及報告書中附錄之函稿等件續錄於後 
　　小販華人李淸（譯音）之供詞大足發明禍端發始之眞相是八方閑觀華捕聚集小菜塲時見日人一羣由吳淞路趨向華捕聚集之處彼見日人趨至即跑開數步但其左臂已爲某日人以刀剌傷一處而須送入醫院療治於是聚集之華捕羣起攻擊日人逐令其沿吳淞路蓬路漢璧禮路退走未携軍械之夜差巡捕仍在捕房院中者時亦一擁而出内有多人附和其同伴攻擊日人華捕共約開槍九響日人有行近者輒以譬棍擊之蓬路有日本商店七家其門窗爲華捕所損當紛擾之際第十五十六二十二十六二十七號之日捕五名及第二號日捕長適在崑山路吳淞路轉角聞警笛鳴聲即馳往蓬路據彼等供稱曾在蓬路乃華捕所攻雙方互相開鎗華捕第九百六十四號右邊中一手鎗彈華捕第九百六十五號左臂爲手鎗彈洞穿查第二號日捕頭曾開鎗三次第十六號日捕開鎗兩次第二十六號日捕正欲取手鎗出繫即爲第一千二百八十一號暗差華捕奪去手鎗該日捕遂爲華捕所圍頭部受一警棍重擊因而倒地是時有西探與西捕數人馳至即從事呼集仍在附近之華捕阻止彼等重釀事端是時復聞鎗聲數響來自漢璧禮路與密勒路附近據西人魯賽爾君與魯孚林君聲稱其中三槍似在密勒路所發一槍似在漢璧禮路日捕出張所附近所發漢璧禮路之一槍不幸擊斃第三號日捕該捕於下午十一時落差聞警笛鳴聲衣相服由出張所奔入小路顯爲穿過小菜塲趨赴漢璧禮路追擊日人諸華捕所之一擊中槍彈由腿而入斷其動脈因流血過多而死又查隨後有携眷寓吳淞路第一百六十六號之日本店主名　山者當立於洋摇之際亦中二彈登時斃會後由日本佐佐本醫士與中國陣醫士解剖屍體由屍中檢出丶三○三之來福槍彈一枚該日人遺下一妻一子子年十五歲歷時未久秩序已復其時仍在左近携械之華捕紛回捕房棄其械彈旋經竭力禁阻値以紛亂太甚未竟其功而其他携械之華捕亦三三兩兩回來卒至二十五人其中報告落班者已二十三人其餘兩人（第一二○九及一二二一號）至翌晨始自行投報所有第二日班及夜班巡捕均留在捕房之内至十二時三十分總巡副巡到後始行外出當是時凡捕房可施之各種方法均在本區内施行無如此時各事萬不能有一定或聯合之辦法約在午前三時所有應在早四小時以前落班之巡捕始准其外出夜班仍留捕房至晨六時始去旋又下令凡是夜華捕所用之短銃一律放置一旁豫備就日光檢查銃身翌晨副總巡乃偕西探長韋爾生小捕頭麥根齊及管理華捕槍械員親自考察上述之短銃每銃各用三種方法考騐（一）觀槍身會否施放（二）察看槍膛之顔色（三）察　看觸彈針四邇燃燒之火藥綜觀各短銃之中只有兩銃合於以上之試騐换言之即二十五銃中之兩銃必於十二時之内曾經施放也二銃中有一銃係發交九百六十四號華捕者但此人旣被日警手槍擊傷尚在醫院因此特派人將此捕看守其他一銃疑係發交第一百零一號華捕者但拘留二十四小時並於次日搜查各種證據之後方證明伊於是夜實未携帶此銃此外尚有九銃頗有近今施放之疑點但據可施用各種試騐之結果（其故另詳）仍不能得一定之决晰僅僅可爲有關係人有更確定之罪狀者之附屬證據而已續經調查日人之死傷詳况茲得確情如下伊藤寓南潯路七十三號在漢璧禮路日捕出張所外被華人擊倒受傷不重後藤寓嘉興路富仁里在吳淞路蓬路轉角爲華捕所毆頭部受傷不重Kajng寓西華德路三千二百五十七號在蓬路吳淞路轉角爲華捕毆擊頭部受傷不重Tmnizumi寓西華德路三千二百五十七號在蓬路爲華捕毆擊頭部及耳部重傷但不重要Janaka寓蓬路二千二百七十六號在蓬路左近之吳淞路被華捕毆擊頭部及左手受傷但不嚴重Nlari寓斐倫路十四號在小菜塲對面之蓬路爲華捕所毆身有刺刀傷及毆傷數處頗嚴重Yasnda日婦寓蓬路二百三十三號在崖内被華捕毆擊兩手有傷Fnknda寓吳淞路九百八十二號在蓬路受傷右眼中彈被損彈子仍在頭部尚未取出傷頗重現由Satotoi醫士用X光診治Amaya寓吳淞路一百六十七號在蓬路密勒路轉角爲華人毆擊右臂有槍傷及毆傷傷勢嚴重Kotera寓吳淞路一百五十號在蓬路小菜塲中心被華捕毆擊頭部及手部均有損痕不重Jaji寓吳淞路二百十五號右臂爲槍彈擦破徹傷不重Kawamuya寓吳淞路九百九十一號左腿爲槍彈擦破微傷不重以上受傷者均經日本醫士診治各人均有醫案總巡麥高雲簽署 
[上海萬國義勇隊司令德魯滿少佐七月三十一日致工部局總董不爾斯君函]  
　　敬啓者七月二十日午後四時二十分余接閣下電話命令後（一）即命美國丶日本丶上海丶蘇格蘭丶分隊各派隊官一人率隊員三十人於下午十時在彼等之機關部聚集（二）余於午後十時三十分左右偕畢爾謙少佐康林隊長赴日人俱樂部見吳淞路與蓬路聚有多人以華人居多且見俱樂部中有日栓平民甚多（三）有人告余樓上大廳内集有日人四五百名正在討論此後行動之方鍼（四）日人多名狀殊洶洶（五）余聞虹口捕房捕頭波爾克騷動地叚後即派六巡隊（每組挑二人）前往驅散羣人並止餘人聚集（六）美國與蘇格蘭隊均調至虹口捕房（七）七月二十一日午前十二時三十五分虹口捕房得悉俱藥部之日人將有舉動因即另行派出一巡隊至午前二時街道乃告簫濟（八）余遵閣下電話命令派隊官三人率隊員九十人於七月二十一日與二十二日之夜出防其分配如下（甲）海關與日本隊於二十一日（星期日）出防（乙）機關槍手與日本隊員於二十二日（星期一）出防（九）採行與星期六夜同式之戒備（十）七月二十三日上午十二時十五分余與强生少佐商定因現局漸告安靜足可撤退駐捕房義勇隊之半故余命隊官一人與隊員三十人撤防餘仍留防至上午五時始全撤防 
[工部局致駐滬日本總領事函]  
　　敬啓者七月二十六日上海日報載有一文茲譯錄如下『大攻擊之謡言昨日外問盛傳中國惡漢與巡捕將於今夜會同大攻擊虹口日人商店當道雖聲言將予日人以充分之保護各日人仍當取相當之自衛方法』余於此事擬陳告閣下者上海日報乃具有身分之報章日本僑民閱之者實繁有徒該報此文之結語使人深信完全無稽之謡言在工部局之意此舉極可扼腕而尤覺其甚者蓋當虹口中日居民之一部分　牾未息之際有此紀載足以繼續激生事端而釀重大影響此凡負有責任者皆能洞悉至所以未經繼續發生事端者余信全由巡捕房迅速戒備之故也閣下或可以相當方法對付登載此文之負責者並切囑以後勿得登載毫無根據而性質危險之謡言余謹爲工部局表示至殷之希望敬希亮照爲荷丕爾斯具一九一八年八月二日 
[麥總巡之建議]  
　　八月三日總巡報告傳詢證人编訂紀實二事業已告竣總巡建議舉派無關係之納捐人三人審查見證核對事實總巡關於此事之正式建議於八月六日提出載見八月十日工部局致安東君爾所引條件之内 
[工部局致上海義勇隊司令之謝函]  
　　貴司令七月三十一日關於虹口騷動召集義勇隊事之報告已提交工部局議會各董事對於報告中所述隊員敏捷實力盡責情形深爲感謝敬請將工部局謝忱轉逵任勞之各組爲荷代理書記李台爾具一九一八年八月五日 
[工部局致總巡謝特别巡捕函]  
　　啓者近今虹口騷動時特别巡捕巡遜一切甚爲得力工部局派爲感慰茲余奉命函請台端將工部局之謝忱轉逹帮巡安特生君並請安君代致盡貴各員代理書記李台爾具一九一八年八月五日 
[日總領事致工部局之函]  
　　工部局總　丕爾斯君鑒上月十九夜虹口之可感事變余業已與閣下談過多次余職務所關不得不指明工部局所屈之華捕多人實角此不幸事件之責此節顯無疑義以余調查所及此項華捕預謀集俣手持武器身著制服集成一隊有意布置以施行破壞租界治安之行動上月七六夜間所報某某日人毆擊某華捕之事顯不能爲用以維持治安者　然摧殘租界治安秩序之理由上月十九日午前麥高雲總巡來署相唔謂一般華人頗受激刺面以工部局捕房中華捕爲尤甚但麥總巡又向余說明謂就華捕方面而言維持其紀律與秩序當非難事麥總巡復　余設法使日本人民維持治安與秩序余即從其所請就余種力所及立行種種可行之預防法以達其目的余敢謂此項警戒方法已完全收　至於所稱上月十八夜日人毆擊一華捕之事余方盡余力景以期獲此毆捕之人尚望工部局捕房於此事協助辦理庶余可依照合法手續　　跟人麥總巡甫發關於華捕之言乃華捕竟顯然不受約束卒有攻　良善日僑及工部局捕房値差日捕以致生命死傷財產損失等事誠可揮腕爲治安與秩序並維持華捕紀律以免此種可悲事件復生於後紀見余之職務不得不請閣下處置與上月十九日與聞暴動之華捕按昭法律與條例之規定而懲治之余尤有進言者關於統率華捕與上月十九夜事有關者之捕員工部局當向余解釋一切如捕員果須負責亦當照章處置之不幸殞命日人之家屬及受傷之人工部局宜予以充分之撫恤而產業之損失工部局亦當賠償詳單另刋於下尚望工部局有以考察之也（一）死者家屬予以相當之欵（二）傷者予以醫藥費及滴當之欵（三）日本商舗其玻璃窓被擊碎者間有他種產業被損壞者予以充分之欵以償其失再日僑居留會近所通過關於此案之議案余便將此議案英譯文一份附送呈閱此議案中頗表示虹囗境内由日捕執行警務之意余於籌思再三之後謹以下述意見爲閣下告焉余意日警宜僅駐於數街如蓬路與吳淞路之一部其居民大半爲日人者是已如此議妨礙難行余意當儘多派出日捕會同少數之華捕梭巡於上述數街照此辦法則供職之華捕僅許携帶警棍俟彼此情誼更見敦篤後再行定奪上海日僑人數逐漸增多若維持日捕之充分力量則與全體僑民甚有利益也尚有一議因上月十九夜事而起者則更認眞之稽查宜施於華捕尤以上差與落差時爲甚是也綜之余深望使此不幸之事得以從早和平解决並望閣下對於此事而予以優惠之考察焉日本駐滬總領事有吉明具一九一八年八月五日 
[日總領事來函中之附件]  
　　日僑居留會之幹事員於七月二十七日以其下述之意見書送交日總領署其文曰七月十九夜工部局之華捕數十名武裝成隊加危害與暴民於日本良民致有多數之死傷並殺傷其同僚之日捕更放槍侵入日人之店舗與住宅致有重大之損傷此皆無可疑之事實也幹事員因此議决如下（一）施攻者之處分（甲）請帝國官憲與工部局從速交涉嚴懲施攻者及同犯者（乙）所有負責之當局亦當議懲（二）賠償（甲）死者之家屬須得撫恤金贍養金及死者子女之敎育費（乙）受傷與受損失者宜得充分之賠償（三）警制改良（甲）公共租界之巡捕宜處於外人警政之下巡捕之支配宜察視租界外人之情形及維持租界公共治安與秩序而决定之虹口境内日人甚多故須支配全部日捕歸工部局捕房總巡直接管轄 
　　八月五日來函言及虹口鬧事者業已敬悉茲謹覆者閣下所言各節内有爲工部局可立即發表意見之事件但若遽行發表則目前研究全部情形之調查會所考察之各點或將因之而有成見是以余僅可限制答覆之範圍而告閣下曰一俟調查會之報告由工部局接到並討論後工部局當施行視爲必要或應行之舉　也一九一八年八月十日工部局總董丕爾斯具 
[萬國睡車公司之京訊]  
　　字林報云萬國睡車公司駐滬經理接該公司北京代表來函謂長春至哈爾濱之火車照常開行每日夜車附有睡車一輛哈爾濱與海參崴間之火車現亦按班開行惟常擁擠哈爾濱開車之時間乃在正午旅客今可進至伊庫次克爲止惟須於滿洲里易車每日由哈開往滿洲里之火車係於下午十一時開車自滿洲里至伊庫次克僅需兩日云 
[英船運去之華絲]  
　　字林報云最近開離上海之大英輪船公司之船某號載有絲八百八十包其中六百四十一包運往孟買二百零八包運往土蒂柯林（印度）三十一包運往海峽五十包爲黄絲餘爲生絲但未載有絲頭 
[奉天敎育團參觀美校]  
　　奉天敎育參觀團李宰忱（省立第一師範校長）賈俊昇（高等師範附屬小學主事）邢有政（省城第二高小校長）吳藴五高謹言（高師附屬小學敎員）諸君於昨日十時由寰球中國學生會介紹至北四川路一四七號美國學校參觀約二小時始返所有該校内容略記如下校舍租賃民房有中學小學兩部中學四級小學八級學生一百餘人分六敎室每室二級男女同室敎授就學者每月學膳費洋五十元如係敎會所送則每人全年納費二百二十五元其餘由敎會津貼計該校去年收入敎會津貼費洋一萬八千元學費一萬三千元膳宿費一萬八千元音樂費一千五百元支出項下敎師薪水田敎師每年一千五百元女敎師一千元均住宿校内敎員學生一律六時半起身九時半睡校舍雖狹小而室内淸潔異常餐時每桌七人由敎師督率行分餐法宿舍每室二人或四人學生年齡最小者約九歲管理用自由主義故甚活潑敎師均甚誠懇敎授精神亦十分充足理化試騐室因限於地位權以馬栅充之然室内纎塵不染該校辦事精神於此可見一斑 
[科學家由美返國]  
　　靜安寺路五十一號中國科學社近接該社董事會會長任鴻雋總編輯楊銓由美來函云即日搭南京號返申昨晨爲該輪抵埠之期該社會計胡明復博士及寰球中國學生會代表偕往輪埠爲之招待抵滬後暫住四川路靑年會任君爲美國哥倫比亞大學化學碩士楊君曾在哈佛大學研究機械工程四載並長於簿記學及管理法等二君對於科學素極醉心此次學成歸國定能一新我國之科學也同時抵埠者尚有趙女士志道（趙竹君之女公子）及陳君二人陳君已於今晨乘原船至香港轉赴廣東矣 
[定期開辦冬防]  
　　淞滬警察廳長徐國樑以時交冬令宵小易於竊發所屬淞滬區域冬防事務自應提早開辦茲定於陽曆十一月一日一律開辦業已諭飭所屬各區署隊警正警佐隊長巡官等屆時一應防務須比平時格外注意每日下午六時至次日天明六時爲止之夜差巡警凡有緊要地點均應加派雙崗所有應添雙崗地點即須查明造册呈報以備察核各區署隊奉諭後均已遵照辦理矣 
　　南市第一區警察署署長趙墨林奉徐廳長令飭開辦冬防後即與盧羅二巡官商定分别擔任每晚上下半夜輪流出外查崗並通知錢業及各行號一律提早送銀復酌定轄境内添派臨時崗位地點如下裏毛家弄益昌當外郎家橋新新街東口揭普豐會館後裏鹹瓜街南首裏鹹瓜街藥業公所前瀛豐錢莊南老太平弄口玉潤池西首六號七號崗中間十六號八九號三崗中問會館前十一崗北義源錢莊前十八號崗新太平弄西口裏關橋北以上均於每晚六時起至天明六時止 
[海軍司令署之内部]  
　　海軍司令公署自改組後設於滬南兵工廠後面洋房内所有内部組織分爲三處七課計參謀處副官處書記官處軍衡課軍械課輪機課軍需課軍法課軍醫課電務課所有一應公事分課辦理並由藍總司令赴京 
與海軍部商訂細則其收發則屬於書記官處原有之號房現已改爲傳達云 
[蘇屬緝私統領調任]  
　　北京鹽務處以長蘆一帶鹽務廢弛商經財政部核准以蘇屬緝私統領宋明善調任長蘆緝私統領所遺之缺咨請蘇省李督軍遴選幹員接任不日即當交卸 
[浙江軍署參謀長南旋]  
　　浙江督軍公署參謀長范毓靈前奉楊督軍命赴京津接洽種切茲已公畢乘津浦車回南昨日由寗到滬詣龍華護軍使署面陳一切後即改乘滬杭車回杭復命 
[閩省軍械局長來滬]  
　　閩督李厚基因該省軍械缺乏不敷分撥曾經電商政府允於撥放某省大批中酌抽支給是以於前日特派該省軍械局長袁明嘉北上領運袁君業已於昨日來滬寓居愛多亞路泰安棧擬在滬上小作勾留並添辦一切零件然後起程入京向陸軍部領運回閩應用云 
[平和期成會之響應]  
　　浙江旅滬學會致北京電云熊聘三張季直蔡鶴　諸先生鈞鑒南北稱兵迄今年餘戰區人民所受損害固屬慘難言狀而非戰區之人民蒙此兵禍影響損失亦復不少雙方若仍爭持意見延長戰期則圖脉難免摧傷面外人且起責難土崩瓦解禍迫眉睫諸公盡匹夫之責創設平和期成會代表全國人民和平之心理籲請雙方犧牲成見寗息干戈本會同人雖屬不才竊願附驥尚希時錫敎言俾得　循有自然任感盼浙江旅滬學會全體同叩敬 
[募捐人無從尋覓]  
　　上海總商會昨接本埠湖南會館復函云日前承派貴總商會庶務員匡子儀先生來館並奉大札以准雲南龍陵商會來函附到郵票三十九元七角四分請爲知照徐南陔領取等情函請查示等因聆悉之餘足徵貴總商商熱心好善在遠不遺且派員各處調查尤足徵實事求是毋任敬佩查敝省此次災情奇重係屬實情敝會館同人等亦曾籌備爲數未及萬元已於夏曆七月間派員前赴災區實地散放惟從事者並無徐南陔其人亦未送捐册及派人分途勸募等事日來往詢各同鄉亦無有知徐南陔其人者誠如來示所云素不相識更無從知其住址伏思龍陵商會旣承認徐南陔捐册當時憑何資格足以信用自有蛛絲馬跡之可尋究竟徐南陔是否湖南人通訊地點究在上海何處該會來函亦未聲明莽莽神州何處覓此慈善家年來社會道德日隳每有奸人假慈善名義徧地勒索甚至調查地點門牌亦屬虚烏報不絶書事所恒有敝會館同人所以不敢分送捐册勸募者原以慈善事大辦理不易稍一不愼流弊滋多轉不若各盡已力之爲愈准函前因相應奉復即祈查照轉復爲荷 
[革除徵收筆墨費]  
　　上海縣知事公署奉財政廳訓令略謂各縣徵收賦稅多有因所定公費不敷辦公徵收生按前淸之例附收筆墨小費人民因習慣相沿無不勉從其事者惟附徵小費實屬違背定章事非嚴行革除不可除令各縣知事限文到三日將徵收生小費一體取消否則按法懲辦外合亟令仰該知事一體遵照 
[增訂取締官中規則]  
　　上海縣知事公署奉江蘇財政廳訓令云本廳前經擬訂取締官中規則及修正官中章程呈奉財部指令以該省官中章程第二十一條關於中佣一層旣經修正應准備案所擬取締官中規則各條本部詳加復核尚屬可行應准照辦准予第三條下應再加增一條文爲承充官中祗准一證一人倘有化名朋充情事一經查出或被告發即行吊證取消以期周密其餘各條以次遞推仰即通飭遵辦等因查朋充官中曾經由廳酌擬追帖處罰辦法呈奉核准在案茲奉部令於取締官中規則内增訂朋充官中吊證取消一條并無罰則之規定所有前訂處罰辦法内處以二十元以上一百元以下之罰金一節自應删除以免紛歧除分行外令仰該知事遵照 
[廣肇公所談話會紀詳]  
　　粤帮於十月二十七日第三十七期會議公推梁綸卿爲臨時主席因辭不就改爲談話會討論各件（一）公議本公所一切地產房屋無論何人不能變賣及抵押雖經前次臨時主席温欽甫先生致函各官廳請予立案惟未將各契據畝數號數詳細註明有未完備之處擬請哈華托律師辦理註册存案以垂久遠公推管箱四位陳可良譚幹臣梁綸卿胡耀廷董事六位陳雪佳譚海秋唐仲良陳炳謙潘明訓邵晏卿公同辦理並請陳雪佳譚海秋向哈華托律師先行接洽以便進行（二）虞洽卿君來函聞公所寗波路江西路地產有出租之說擬租用此地其租價若干年限幾何亦祈開示等語公議復函　君請其開一條件並每年可出租金若干俟得復再議（三）廣肇山莊來函墳地現已葬滿新填之地又不能用請示辦法以免臨時束手等情公議將新地填築以備需用並登報招人承辦（四）會審公廨送來粤婦湯四一口因年老無依投河自盡請妥爲安置事公議送廣肇醫院暫爲留養（五）廣肇醫院來函丁已年十一月送來留養之桂瓊女子久經醫愈年亦長大今年八月送來之難民許大成並無疾病屢欲逃走應如何發落請酌辦事公議桂瓊女子留院再定辦法許大成送惠兒院俟得該院允許然後照行（六）謙順安等號具保梁陳氏靈柩運粤請領護照事仍用前次臨時主席温欽甫先生名義請領 
[日人學校之流行症]  
　英文滬報云北四川路日人學校敎員齋藤氏前日患流行症在某日人醫院身故該校學生患同樣之症者佔全數三分之一云 
[黨人窺伺蘇省之探報]  
　　松滬護軍使盧子嘉君近接南京李督軍來電略謂迭據探報在滬黨人疊次會議擬在蘇省積極進行尤以江北爲策源地屢經籌劃終以該處防軍嚴緊無從設施各黨人現又改變計畫擬糾合太湖方面梟匪帮匪圖謀蘇省並勾結松屬各海灘梟匪搗亂内地治安以期聲東擊西請爲嚴防等語查此種報告雖係無稽際此黨案迭起不能不預爲防範除飭駐蘇朱師長嚴防外希即轉飭所屬軍警一體嚴防以保治安云云現盧使已令行各處駐防軍隊及稽查處認眞防範矣 
[通緝竊劵潛逃之賬房]  
　　北京惠東銀行帳房張效曾私取財政部頒發之國庫劵潛行逃逸曾經京師總檢察廳通咨查緝在案茲悉淞滬警察廳長又接松滬護軍使署令略謂惠東帳房張效曾竊取國庫劵逃逸無縱難保不潛匿在滬租界各捕房已經飭探嚴緝本埠華界地方遼闊深恐匿居内地亦應一體偵緝除令由上海縣知事署轉行各鄉警區嚴緝外仰即派探偵查該犯張效曾務獲解究云 
[冐官行騙案近訊]  
　　冒充北京陸軍部軍醫官之奉化人孫守民（即孫志寰）串合同黨在大通路六十二號門牌組織惠黎醫院並虚設實業部以招請職員爲由騙取席德銘樂澤吾彭麗鑑施無異等四十餘人保證金押櫃等洋二千二百八十元被控捕房飭探將孫守民連同其弟孫磻卿一併拘解公共公堂訊明判孫磻卿交其父孫性本領回管束孫守民押限一月繳出騙欵再核在案前日限滿孫未將欵繳出故由捕房帶案經中西官訊據孫守民供稱所收各原告之保證金等項早已用罄無力措繳請求寛宥中西官判孫還押候訂期宣佈判决 
[移提私印鈔票要證]  
　　河南人周民懌在滬代人私印湖北官錢局每張銅元一百枚之僞錢票十四萬六千張被捕拘解公共公堂研訊明晰判周押候解送護軍使署轉解湖北官廳訊辦等情迭詳前報兹悉此事經湖北官錢局得悉後當即禀請該管長官備文派探來滬聲請移提業經承審是案張襄讞與日副領事林出君商由圖讞員飭承錄供備文發交該管捕房尅日派探將周解送護軍使署轉交湖北來警帶回歸案訊辦 
[游戲塲發現炸彈近聞]  
　　某游戲場影戲院内日前發現炸彈炸傷游客張少山（即詹少山）足骨由捕車送醫院醫治並經特别機關中西包探將跡涉嫌疑之楊卓民徐劍秋許成達鮑金榮謝濟淸五人拘解公共公堂訊判押候查明再核等情已誌前報茲悉特别機關中西探目前日又在閘北緝獲因案牽涉之沈子儀陳晉淸二人提回老閘捕房帶同押在新閘捕房之楊卓民等至寫字間内逐一研詰聞許成達承認此項炸彈係由某甲等囑伊用火燃點該彈之藥線以致炸裂並非抛擲等語當由繙譯將供詞詳細紀錄以憑解廨訊核 
[行李内查獲烟土]  
　　某公司輪船此次由東洋載貨繞道海參崴大連灣各口岸來滬於前晚八時許抵埠停泊虹口東洋公司碼頭海關扦巡洋員因得線人報告謂該輪内有搭客夾帶大　烟土是以登輪逐一搜查當在無人看管之行李内抄出紅土二百餘磅價値二萬餘金惟帶土之人已被乘間逸去該關員即將烟土連同行李帶回海關存儲候燬 
[百頓路小菜場之命案]  
　　昨晨有某甲至虹口百頓路小菜場某乙之魚攤買蟹因論價口角互相扭毆跌仆於地甲腰部受傷立時氣 
 
 

Page 11

 
 
閉身死乙見已肇禍乘間逃逸當經巡街捕查見歸禀捕頭飭探將甲屍體車送斐倫路騐屍所候請公共公廨中西官相騐一面由探將乙之弟某丙拘入閔行路捕房禀明捕頭核辦 
[民生女學開校董會]  
　　法租界霞飛路仁和里民生女學前日（二十七）五時開校董會討論進行方法各校董除徐謙君赴粤外餘皆同時蒞會先由任矜蘋君報告本年校務經過情形繼由兪麗三君發表徵求贊助員意見各校董共同討論俱表同意復由張蟾芬君担議公推任校董爲徵求團主任並自認爲紅旗隊贊助各校董亦相繼追認至七時在校聚宴盡歡而散 
[公共體育場添招練習員]  
　　西門外公共體育場技擊部自聘任劉德生敎授後入部者已有五十餘人茲劉主任擬添招新員無論商學兩界有志向習者均可前往報名入部並不拘時日可以隨時列隊學習云 
[嘉興足际隊來滬比賽]  
　　上星期六（二十六日）有嘉興公共體育場足球隊員乘車來滬至西門公共體育場與上海足球隊員比賽午後三時開始至十分鐘時上海隊員獲勝二球及四十五分將告休息又勝二球休息十分鐘易地重賽又勝三球嘉興隊員雖未佔優步而鬭志未嘗稍挫至終賽時亦勝一球總核結果爲七與一之比賽畢各散時已夕陽西墜矣 
[女子俱樂部開會]  
　　女子俱樂部部長孫邦堯女士幹事部顧問美國趙女士等昨在崑山路十一號半女靑年會開第一次大會首由趙女士宣佈宗旨及辦法次由各隊長報告會章當日簽名入會者者十四人將來發達當可預卜也 
[靑年普益社基地金募捐成績]  
　　南市靑年普益社上期由各隊報告募捐成績均極優良早誌前報茲悉上星期各隊又報告續募捐數計温隊已募到捐洋二百九十七元義隊二百三十五元恭隊二百十五元仁隊一百元禮隊一百元信隊一百元讓隊一百元智隊九十元良隊九十元儉隊四十元總計洋一千三百六十七元 
[湖州疫症劇烈]  
　　昨有由湖州菱湖來滬之人述及該處近鎭四鄉竹墩袁家滙長興新市等處因入秋以來久旱無雨發現時疫傳染甚廣該處周姓一家共有七人一日連死其六各壽器店之棺木業已售賣一空須至百里之外方能購得亦可見該處疫症之劇烈矣 
[紅十字會辦理湘賑近聞]  
　　中國紅十字會近接湘賑幹事員魏旭東武筱航由湘來電三件（一）第一批棉衣一萬一千件馬日到齊寳慶由孫鼎具領衡陽由賀模具領即日運往散放至衡陽湘潭湘陰湘鄉正在催運株醴兩處暉等親往俟辦妥後即電聞（二）衡山曠紳惺齋來省業將賑欵賑衣如數領訖日内即運回會同義賑會歐陽君謙散放謹聞（三）第二批續運之衣業與袁君鶴義商妥寗鄉發一千二百件瀏陽發一千件餘二百六十九件由紅會醫院施賑遣散殘廢及附近災民又聞湘賑幹事部又募到第三批棉衣三千四五百件日内又可運湘矣 
[徵收下忙之結束]  
　　上海縣沈知事自奉省令開徵本屆下忙以來業經限滿令飭徵收各櫃着以本月杪爲截止赴櫃完納之期所有逾限滯納各户忙銀版串於下月一日起分發各圖地保承領迅向各業主挨户催收各櫃主任奉令後現均籌備結束並將已徵各户迅行造報呈解其尚未完納各串亦即分别檢齊以憑呈請沈知事訂期面傳各圖地保赴案承領以便持串分向各業户催繳彚總報解 
[盧護軍使璧謝壽禮]  
　　今日（二十九日）爲松滬盧護軍使誕辰駐滬軍警行政司法各署及浙省各機關官長均備壽禮於前昨等日送署祝賀盧護軍使以値此多事之秋不願鋪張概行璧謝惟於今日設筵柬請本埠各官紳到署會宴以敦交誼云 
[奉軍採購軍衣]  
奉天督軍張作霖現因添辦軍衣特派李軍官來滬寓二馬路新旅社昨向虹口陳信記軍裝店定購棉軍衣四千套限一星期交貨業已訂約云 
[楚泰艦入塢修理]  
　　楚泰砲艦在長江下游各口遊巡期滿業於昨日來滬暫限南黄浦該船長因船身略有損壞呈請海軍總司令核准即日入塢修葺並加油漆 
[航商注意]  
　　中國署理各口巡工司額君通告航商謂津海關稅務司所屬界内大沽攔江沙及海河口地方撤去鐙桿兩架代以鐵樁兩座並重泊一浮合將其情形度勢開列於左一天津大沽口北河口相近之處曾設白色高低鐙桿兩架現經撤去不用代以黑色高低留眼鐵樁兩座各置黑色球式籃帽一個名爲大沽攔江沙樁設在海岸自海河口往南約有三里之處其低樁即係前樁高有三丈九尺上置乍明乍滅白光鐙每一秒時明十分之三滅十分之七周而復始自低椿視老礮臺之高堡爲南九度西相距三里九分其高樁即係後椿高有六丈八尺上置白光常明鐙自高樁視低樁爲北七十二度三十四分西相距四百二十二丈二尺凡經過大沽攔江沙之船隻應視該兩鐙光對成一線即係船行水道之正路一海河口前設之木浮曾因開濬水道暫行移去現已重爲停泊即經六百五十三號示内所指自該浮視北礮臺高堡爲北六十一度西相距十八里之處各處船隻務宜留心詳記以免疎虞 
[小輪被撞受損]  
　　太古公司往來浦江兩岸間之快渡小輪於昨晨九時許在外洋涇橋外浦心被滙德豐拖駁公司小輪碰撞一下船頭受損不能行駛旋即拖往祥生廠入塢修理一而向該公司索賠損失 
[牛莊酒行分設支店]  
　　牛莊益順恒酒行近在滬北公共租界湖北路中市久安里口分設支店發售各種名酒並在楊樹浦購地建廠聘請各省釀酒專門工人二百餘人製造各種花菓露酒百餘種表揚國貨現因開幕伊始故特放盤發售以廣招來云 
[汽車撞斃女子之證佐]  
　　十一歲女子張梅弟家住靜安寺路本月十號在外國影戲院附近游玩被某西人駕駛之四百九十一號汽車撞倒碾傷由捕車送醫院醫治無铲因傷身死後經捕房禀請公共公廨中西官騐明諭著尸父棺殮候示在案上星期六由探沈壽章傳同人證及尸父到廨經李襄讞與英白副領事會訊先由見證西人斯密司上堂證明是日目覩死者被撞各節次由死者之妹張毛弟投案訴明伊姊被汽車撞倒情形繼由尸父聲請撫恤中西官會商之下判候諭令駕車西人撫恤洋一百元了事 
[監犯病斃一男一女]  
　　婦人孫孫氏前因犯案經地方廳判决監禁茲因染病發送新普育堂醫治無效延至昨晨斃命又案犯郭士彬由廳訊賓送交地方分監執行監禁昨晨亦因染病倒斃監中以上男婦二屍由堂由獄先後報告地方廳請騐午後經林廳長委派沈檢察官沈檢騐員等分别前往騐明因二屍均無家屬到場判由善堂收殮發封厝壇 
[寓客病斃]  
　　台州人錢明才與黄常珍同販花生爲業賃居南市十六舗福美里老通如客棧内未及三天錢患痰疾突於前晚在棧身死經棧内執事王慶餘借黄報告第一區警署請示一面由該棧電召尸屬來滬再行報告地方檢察廳請騐 
[善堂收殮屍身類誌]  
　　昨晨有年約三十餘歲之某甲身穿白斜文布短衫藍竹布長衫藍布褲白洋布襪元緞鞋子因病倒臥法租界菜市街寳裕里口當被包探魏志餘查見向之詢問姓氏住址甲乙僅存一息口不能言旋經禀明捕頭車送輔元堂延至下午斃命嗣因查無屍屬在滬即由該堂棺殮厝塜候領 
　　二十七保十一圖地保瞿梅花昨至地方廳報稱前日閘北金陵路空地上有一似患瘋病之人倒臥在彼當經崗巡帶入四區二分所察得病勢甚重當即諭遂就近庇寒所一面命地保前去查詢據其人自稱名裘阿喜紹興人年二十八歲因失業流落滬上並無親屬等語其人身穿藍布衫褲元色布破夾袄延至昨晚斃命爲此報請相騐林廳長立委熊檢察官毛檢騐員等前往庇寒所騐得該屍實係因病而死並無别故判令善堂棺殮 
　　二十五保十三圖地保張督華昨至地方廳報稱斜橋南首湖南會館天井中樹上今晨發現一無名男子在樹縊斃當時解救已經不及其人年約四十左右身穿元色洋緞棉滿由警報告二區警署令飭地保調查滬上並無家屬爲此報請相騐林廳長立委賀檢察官毛檢騐員等前往騐明委係縊斃判令善堂棺殮 
[續誌婦人爲女呼冤]  
　　婦人范張氏之女嫁於潘錫華之子福舟爲室日前該女忽然身死范張氏以被其翁姑與夫凌虐致斃至地方檢察廳禀請騐究已誌前報茲悉地檢廳林廳長據禀後即委李檢察官沈檢騐員等乘車下鄉至西南鄉新龍華後面潘錫華家相騐李檢察官升坐公案先據范張氏伸訴前情請求伸寃質之潘錫華與潘妻陳氏子福舟均否認虐待並稱范氏實係因病身死李檢察官遂諭檢騐吏將范氏尸體舁至隙地上如法相騐周身受有重傷委係因傷身死當場填明尸格李檢察官等遂即返廳禀復林廳長傳知該管警區迅將在案人證送案訊究 
[小孩弄火幾肇巨禍]  
　　前日傍晚閘北烏鎭路九如里某姓前樓不戒於火當即撲滅僅燬蚊帳被褥等物後經四區警署查得係小孩玩火所致派警飭傳該居户到案訊核 
[藏匿妓女之訴訟]  
　　雲南路福裕里七十四號門牌妓女人中鳳（即張麗珍）之母張馮氏延代表律師在公共公廨刑事科控鴇婦張老二姐龜奴張晉卿（綽號素湯阿二）於本月二十號至二十四號强將伊親生女兒張麗珍藏匿等情上星期六由捕金泉福將張老二姐張晉卿一併傳至公堂經兪襄讞會同義羅副領事訊據原告代表律師陳明案情並稱本案手續尚未完備且原告今日因事未到應請改期再訊被告亦延律師到堂辯稱原告律師聲請展期敞律師極爲反對原告旣已臨訊不到應請照章將案註銷中西官判被告二人退去免予交保候下星期六再行訊奪 
[提回勾串捲逃之男女]  
　　新閘白克路四百九十四號門牌陳某家之已歇車夫海門人丁阿大前因誘拐陳之十五歳婢女楊茶花並唆使捲取現洋三十元金戒一隻逃匿浦東希圖價賣被陳報由捕房禀請公共公廨備文派探前往浦東會同該處警局將丁與楊婢提獲帶回捕房經捕頭略詰一過諭將楊女送交公廨官媒看管丁押候解廨請究 
[黄包車夫之惡習]  
　　陳祥和前至法捕房報稱商人前由六馬路雇坐某號黄包車至法租界地方詎被車夫串同無賴數人將商人身畔所藏之大洋三百元强行搶去請爲查緝現經包探陳三林偵悉將該車夫陸桂寳尋獲昨解法公堂先由捕頭禀稱查得陸前曾犯過竊案經公堂辦過有案可稽詰之陸供是日與原告爭論車資實有其事並不串黨擔洋詰其旣不串黨搶洋何以棄車逃逸陸答稱因原告大聲喊搶是以畏懼逃逸中西官判陸押西牢六月期滿永遠逐出租界 
[行使僞幣之處治]  
　　寳山人朱順全安徽人詹柏松因將鉛質小洋串令王裕生陳吳氏在新閘路向侯少卿混用被探查見將王朱等拘入捕房搜出僞角三十餘枚於上星期六併解公共公堂經中西官訊供明確判朱詹二人各押西牢三年王裕生押二年陳吳氏押女所三月期滿一併逐出租界 
[再紀代索貨欵之辯論]  
　　天和洋行前延逖百克律師爲代表至法公堂控告餘記號主楊子餘虧欠利泰洋行貨欵銀七千四百兩有零請爲追繳楊亦延巴和律師辯稱利泰前由奥國人與天和共同經理自中國與奥國絶交以後奥國人是否將利泰之事委任天和接續經理此節須先證明方可辯論判候商定辦法飭遵在案昨已屆期由中西讞員宣布此案應歸本廨訊斷旋由逖律師聲稱餘記與利泰交易已久現今之賬共有十一起餘外有何糾葛請令被告另行起訴至此賬欵須照成單核算棧租利息亦應歸被告擔任今照原告核算實被欠銀七千四百餘兩前已延請洋商薛脫爲理賬員可否請由堂上仍派薛脫繼續理帳以資熟手繼由巴和律師辯稱餘記與利泰交易價由利泰規定出貨若干付銀若干况利泰後開之帳比較先開之帳數月增加因此更難辦理如欲算帳不能祇將十一起之帳核算須將一千九百十三年起至停止交易爲止之帳共一百六十餘起一併核算方能明白質言之須照利泰第一次開來之帳計算作爲憑證惟餘記亦有帳目可以抄呈請察中西讞員會商之下判令退去候十四天宣布堂諭 
[根究押貨免票之來歷]  
　　長江輪船公票局日前派人至法公堂控泰來船局主趙楚南私造押貨免票售於搭客現由捕房將趙及同黨周柏茂拘案請爲究辦判令押候核奪在案昨又提訊原告將眞僞兩免票呈案請鑒詰之趙供此票係由同鄉周柏茂特來托售周供此票由某甲持來向人民換去燒鴨四只民人不知其僞故轉售於趙惟某甲已無從找尋求宥判趙交原保周還押候核 
[爭挑泥土之衝突]  
　　引翔港虬江地方裕成染織工廠工頭周維福前日下午至閘北五區四分所報稱本廠工匠與小車夫爲爭挑泥土起釁互相鬭毆彼此受傷請爲訊究當經唐署員派警將雙方受傷人江文福陸德順張文華周大子趙洪元及行兇者共十六人一併拘解司法科訊辦 
[茶館聚賭抽頭]  
　　虹口斐倫路一百五十七號門牌某茶館主江北人張兆右因容留茶客在内聚賭抽頭漁利被一百十二號西捕查見將賭具帶入捕房禀明捕頭請廨出單傳究 
[巡官捉賭]  
　　浦東爛泥渡怡和里近有湖北人陳仁瑞等擺設摇寳臺聚賭漁利昨經三區劉巡官訪悉率警前往拘獲賭徒十五名連同陳仁瑞一併帶署曾警正略詰一過姑念均係苦力從寛判各拘留五日以儆賭具銷燬 
[巡警查獲帶烟犯]  
　　淞滬游巡第四隊巡邏警在浦東其昌棧查獲烟土犯甬人何裕順一名在何身畔抄出烟土二兩銀洋八十七元併解三區警署經曾警正略詰一過判送警廳司法科訊辦 
[被訴人交保候訊]  
　　吳遂記在公共公廨控匡文華不賠損失銀一千一百九十餘兩又聚源盛號控胡錦波潘星齋不理擔保朱燮臣欠銀一千五百六十兩又謝合齋控施元龍不還米價各等情上星期六由探將各被告傳至公堂經中西官判令分别交保候訊 
[復訊美孚公司之竊案]  
　　美孚火油公司西人在水巡捕房指控蔡子明吳阿泉湯阿林姚炳生沈金生沈長生等串竊火油四十箱白鐵皮一百數十張業由包探何阿春將蔡等拘解公共公堂訊判分别交保候查在案上星期六由捕將各被告解廨復訊原告代表律師上堂譯明案情並由見證西人投案證明被告等串竊情形經王襄讞與美副領事詹君向被告等略詰之下判仍分别交保候再復訊核奪 
[串竊棉花之結果]  
　　陳阿弟日前串同張紀法竊取新泰協之棉花三包後由包探將陳張二人及嫌疑人謝紹金拘解法公堂判令還押候再查核在案昨又提訊謝紹金供雖與陳等相識實未串同行竊求察訊之陳供認行竊不諱張供民人係由陳阿弟囑將棉花掮至船上求宥判陳押四月期滿永遠逐出租界張押十四天謝無干開釋贓給原告領去 
[淞滬警察廳批示二則]  
　　朱光濟批呈悉查本案前據四區二分所呈解前來即經發科預審據杜有成江乾元張順才同供以無錢住棧故在瑞大柏油棧露宿當時棧司出而驅逐我等均置未理該棧即以拆籬圖竊報區致被拘案實則並無是事等語當以原告葛同根周福林均未投案質證難保非該民等飾詞狡賴立即飭傳未見報到翌日復傳仍未見到乃將該犯等發交本廳偵緝隊詳細偵查據復並無絲毫贓證發現是拆籬圖竊一節已不生問題惟該犯等居無定地游蕩性成平日所爲决非正當業經按照違警罰法分别處以拘留在案及閱來呈據稱陰曆九月十二夜間該棧被竊三角鐵價値百餘兩旣有此情何以對於本廳二次飭傳不令一人到案現在該杜有成等均已拘留期滿逐釋多時欲再訊追殊難辦到據呈前情仰候飭知該管區隊嚴爲查緝一俟獲到眞正贓竊再行訊明飭遵此批 
　　沈子雲批案經批飭傳訊是非曲直不難一鞫而明仰即靜候訊奪毋許多凟此批 
來函 
[旅滬河南人金策澄等來函]  
　　敬啓者鄙人等近接家信均言豫南七屬因秋旱過久瘟病大作輕則寒熱重則死亡家家如此莫能幸免無棺殮尸者遍地皆是誠數十年來未有之大疫也近見滬報所載上海紅十字會派員赴寗紹防治秋瘟仁術仁心天下共仰是以特懇貴報登入來函欄内代爲呼救如有大慈善家聞而繼起以拯吾鄉人於浩刧之中則感激者不僅千萬人已也旅滬河南人金策澄柴連復游蘭階同啓十月二十六號 
來件 
[民國六年郵政事務記述（續）]  
　　總論内論及垂局如何輔助英國招工局得能招募華工願赴法國一節爲最有興味查是年自四月以迄年終九個月間威海衛英國招工局購寄滙票爲各華工家屬按月之贍養者多至萬元以外此欵不惟得以贍養居住直隷山東遼遠地方之華工家屬且於各該地方之經濟亦實有所挹注 
　　至就上海郵區内敢寄之郵件而言亦頗可觀（數目列後）閱報諸君當必樂爲察覽焉平當信一千七百五十萬件明信片六百七十四萬件新聞紙刷印物共二千三百七十四萬件掛號郵件一百四十萬件快遞郵件四十八萬件包裹四十一萬二千件包裹價値六百六十萬元售出滙票九十萬元兌付滙票一百六十萬元信箱信櫃信筒提出之郵件共一千二百六十萬件就地投送郵件五百二十萬件 
　　上海郵務管理局房屋早覺不數辦公之用故於沿北蘇州路弱四川路天潼路三面購地一方約計七畝以備建築新崖其寛大當倍於北京路之原址也 
　　茲將總論所載各區郵務長報告内關於是年辦理郵務困難各情形擇要錄後 
　　直隷在内地各郵差於涉越被水災地面時必須與艱苦相競若値無船之際則須首戴郵件泅水以涉急流頗有幾次殆難逃生惟究未致廢命中有不幸之郵差一名衣服喪失仍將郵件妥　該差奔馳數里行抵最近村落方獲少許布衣遮蔽身體 
　　山西是年開始山西本部及口外區域均有進益之情形惟未克繼續以進其在山西本部則有叛軍而在口外區域則有流行之盗匪同以無法横行致令郵務之設施輒生阻礙 
　　河南是年春夏適逢亢旱小麥及他種收穫均已受傷而霪雨水災不幸繼乎其後加以復辟事起及其他政治問題所生之競鬭遂使本省之安謐又復騷然已敝之商情益形紊亂本地銀號多數停業且因本災之患損傷鐵道之線路及其橋梁遂使沿各鐵路之運輸或暫改移或全停止所有來自東西南朔囤聚一處之郵件必須圓滿予以處置因致本區員役負擔加重 
　　陜西是年就郵務成效觀之殊呈劣象全省土匪散布搶刦頻仍不得不屢將必須之郵班予以停止當轉向歲杪之際叛軍愈加紛擾奪去發往四川之運載一起計共駱駝二百五十匹馱有大砲軍械遂即用以往攻西安維時欲將督軍加害而未成戰經兩日該亂黨乃土匪糾合之衆遂被驅離城堵當該兩日交綏時多係逼於西安郵務管理局之左近以故郵員地位甚危大都不克回其私寓各亂黨棄西安後遂均向西竄去沿途刦掠村鎭多處計有代辦八所其餘存之郵欵私有之什物幾致損失一空所有是年郵局及代辦被搶掠者共係一十九處商業則多處無存較富之商人均向他處遷徙而留而未去者亦不敢重新營業每於大路之上見有雉　巍然昔用以屏翰繁華者今祇藩籬曠土惟是縱有各種慘苦之情形而郵局承辦運寄可保安全之信用或者因此而轉增其顯而可徵者則有滙票及包裹之事務均經獲有進益 
　　甘肅本國各他方面政治競爭對於甘肅人民向來影響極少至於本地之擾亂三月間曾發見於階州該邑經匪搶掠郵局受有損失五月間又發見於距近西藏邊界之貴德廳該處土匪賴馬安良之回兵予以鎭壓並將城邑克復其在夏間函潦過量大小河流均經漲溢致令多處道路不充通行旅行之人迭因渡船傾覆喪失生命查有巡員及郵差因遇事故致將各幹路之郵件延誤所有車輛之運輸已失常序騾匹遇有倒斃而包裹郵件載於騾匹及車輛内者按照所定時刻竟至遲延十天乃至二十天 
　　新疆本省因跌價之紙幣充斥遂使盧布變爲與他省互撥項之媒介但至是年盧布價値奇落致使本處銀號以及郵局方面均將滙費增高於是與他省往來之滙票營業未能順利（未完） 
雜評二 
[和平響應（默）]  
　　和平爲全國人心之所羣望故和平期成會起而紛然響應者固勢所必然者也然吾謂國人而欲響應和平不能僅發一希望之空電了之也第一當思如何議和之方法必先集多數國民平心靜 
氣研究一至當確實之條件條件旣合多數國民公意然後出全力以主張之聯合各團體以進行之則兩方當局始不敢逆我多數國民之公意我國民之主張乃始有力此則今之響應者所宜有 
事也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
時談 
[張勳宣勞民國說] [  見心]  
　　特赦張勳命令中有宣勞民國一語說者謂張勳仇視民國有且不暇何宣勞之有吾謂張勳宣勞民國固不湮没也試申其說癸丑之役張勳攻入南京之時則勞其部下姦淫擄掠也又因兵士踐踏鄰邦國旗之故則勞其親向外人謝罪也當巡閱長江之時徐州則勞其佔據脂膏則勞其搜括百姓則勞其殘殺不特此也其坐鎭徐州之時則勞其開督軍團會議及督軍團創爲兵諫之說則勞其帶兵北上尤不特此也國會則勞其解散總統則勞其逼退民國幾勞其覆亡是則張勳之於民國其宣勞爲何如哉說者唯唯而退 
老申報 
[詳紀朝鮮亂耗（光緒十四年五月十五日）]  
　　朝京亂耗前已登諸本報惟電音簡略未免語焉不詳茲得日本來信云近時朝鮮人往往失去幼孩居民間一夕數驚疑係東西洋人誘拐久之訛言四起謂西洋人誘小兒衆口紛傳嗣有某日本人所居之地近鄰婦某氏失孩二口哀聲呼名找尋聞者遂激而思變政府知人心摇動移請刑曹揭榜大意謂近聞陰邪凶惡之徒喑盗穉兒形跡殊乖務欲探蹤究跡剿滅乃已業經本曹多發役隷探其實處自後如仍有失兒之人即著來告云云十二三號日本人親見街上草繩綑縛一韓人在地旁置木棍三四根任來往行人毆擊十八日中都大道又綑一人在地旁亦置木棍被衆毆擊渾身血肉糢糊翌朝更以五寸長之釘貫其陰囊小兒之過此者均以小便淋漓其屍亦云慘矣詢之死者何有知是拐孩案中之犯十八日日本欽差至外部衙門察其情形似甚忙碌是日朝鮮軍警派出兵七名爲一隊各荷槍劍常川在市梭巡所有日商住居之泥峴等地方巡察尤爲嚴密即韓人之開糖糖舗者亦入内搜查因糖爲防拐兒之媒遂壞其熬糖之釜并拘人以去十八夜韓民三十餘名壟擊美國教師寓處聲言不日將與爾鏖殺手舞足跳大肆咆哮教師狼狽異常携妻孥避往仁川各國之人旋均倉皇出走敎師遂與美人協議請求欽差招水兵上陸保護欽羝允之十九日午前美國使館邀請各國欽差會議中國袁星使因病不到當夜俄國調到兵八名翌晨又到十六名各持器械挽小艇入京美國則調水師五十名法國則調水師三十名十九二十兩日英德水師亦挨次入京護衛教堂使館駐京欽差凡七人至此已各有兵艦來泊二十日晚日本町田罊城艦管帶官領事官三人水師十餘名入京各國水師陸續而至竊以爲戰爭從今日始矣韓政府亦大駭差官仔細探聽是日午前後美欽差復邀各欽差會議均言韓政会無力彈壓以致人民敢妄作妄爲某欽差乃向政府言曰貴國如不發兵保護則我各國當自行提兵駐紥政府無奈允其出兵巡警且於租界内加意防範又令兵勇改裝潛行相探總理交涉通商衙門特出示曉諭其略曰淸平世界豈有以人食人之事但失兒之家層出當思澈底根究爾民人苟知何國人在何地作人肉坊生活即行認眞緝獲來告法司嚴辦本衙門是外人交涉之地可照請各欽差查明此案以雪公憤未有顯據實證不得妄聽浮言致干未便以後韓民亦漸平靜矣 
新拾遺 
[四不像之考證（博物雜誌）]  
　　四不像昔日羣育於北京南苑南苑爲歷代皇室之獵場此外各地未聞有野生者至千九百年拳匪亂作南苑垣牆爲洪水圯毁四不像大竄亂民無知搏而殺之以膏其吻今南苑已絶其種矣然歐洲各國近五十年來時由北京密輸回國竭力撫字逐漸繁殖現已達二百餘頭保存於英德法諸國動物園中供人　賞并藉此以維持其種族此默形態之奇久已膾炙於人口即歐美學者亦嘖嘖稱奇珍若掌珠但原產地點仍屬喑味前雖有由土耳其斯坦之卡臭加移於我國之說但亦無充足之左徵現在匪特該處已絶其種即亞細亞全土亦難覔其蹤跡此數十年來英美俄等國嘗緼織學術探險隊向亞細亞各方面調查亞細亞大陸所棲息之哺乳動物幾網羅殆盡靡有孑遺體巨如四不像之獸若猶野生於亞細亞平地豈能逃其耽耽之視線哉故現時亞洲無野生之四不像早爲世界各國學者所公認 
　　英倫獨甫氏斷定今之四不像即古之糜鹿余網羅故籍以四不像之特徵與麋之記載互相比較頗以倫氏之說爲然蓋物類滋繁今昔異名去古愈遠傳疑愈甚本無足怪茲略舉糜之記載於左藉資參考 
　　李時珍云『糜鹿屬也牡者有角鹿喜山而屬陽故夏至解角麋喜澤而屬陰故冬至解角麋似鹿而色靑大如小牛肉蹄目下有二竅爲夜目故准南子云孕女見麋而子四目也』 
　　月令『仲冬之月糜解角疏熊氏云鹿是山獸夏至陰氣而解角麜是澤獸冬至得陽氣而解角若節氣早則十一月解故夏小正十一月麋角隕墜是也節氣晚則十二月解故小正云十二月隕麋角 
　　白虎通曰『熊爲獸巧猛麋爲獸迷惑故天子射熊諸侯射麋麋水獸也靑黑色肉蹄一牡能乘十牝鹿屬也故麋之文從鹿從米則以麋性善迷故也麋善迷而害稼故周官大夫供麋候麋言討惑除害也又云冬獻狼夏獻麋者冬成物之時狼殘物之尤者夏稼生之時麋害稼之衆者春秋書多麋鹿爲是故也』 
雜錄 
[世界小新聞]  
　　調味菌之發見日本傳染病研究所之山田學士發見一種之細菌有一種另有之滋味足爲調味之用名之曰昆布菌自此菌發見以後氏更研究調味料結果又得五六種之菌其中或有甘味或有苦味現今尚在研究期中待得結果確實報告再行譯出奉告諸君 
　　空氣中之拔苦坦利亞（細菌）數日本東京之空氣一立方中據細菌家研究有二萬一千四百八十一個細菌而下町或時有在四萬以上但尚靜空氣時祗有五百個耳又日本衛生家試騐德國之成績謂一立方米之空氣中雨前有二十三密瓦雨後有六密瓦比之東京尚差幾倍比之吾中國之混濁世界更不堪設想矣 
　　貨幣上之黴菌數日本野田博士調查東京流通之貨幣研究黴菌之多少據理學界雜誌上之揭曉謂最多有十四萬五千四百八個最少有十六個而此細菌之種類以釀母菌球菌桿菌絲狀菌枯草菌大腸菌爲多結核菌幸不時時發見而至於化膿菌綠菌葡萄狀球菌大多附着於紙幣噫可危哉細菌若是之多也衛生之不可不急於講也 
[家庭常識]  
　　○菱殻可作染料每見人食菱後殻輒棄之甚屬可惜若用爲黑色之染料以之染黑布實較染坊間所坊之黑布有過之無不及自歐戰旣起各種顔料無不價昻十倍而黑色尤甚吾鄉各户所用之黑布皆以菱殻自染菱殻以生者爲隹熟者無用法以生菱殻入鍋炒之炒焦後加以水同時以布入鍋中煮之至沸爲度二小時後取出以河中汚泥塗之須塗周到不可稍有間孔隔十二小時然後洗去仍置於前所用之菱殻鍋中煮之煮後仍塗以泥如是者約三四次以之嚗乾則布已黑如墨矣每菱殻一升可染布五疋所染之布永不退色且無坊間所染之布變他種顔色之虞余家常用此法甚覺便利爰特錄出以供同好[  心石]  
　　○磁石製法以鋼一條取强磁石之一極用力摩擦鋼條依一定方向自一端向他端摩擦數次更置於磁石旁數小時則此鋼條可與磁石同一效用[  心石]  
　　○舊布可製爆發物自歐洲開戰以來火藥之銷　不知凡幾但製造火藥之原料有時而盡於是各國化學家無不思　發明製造火藥之原料近有法國裴氏新發明舊布可爲爆發物用以製造火藥甚有成效故法國之收舊布者絡檡於道而舊布之價値亦日以昻貴每斤可售五法郎近日猶有增無已也[  心石]  
[文虎識略] [  念心]  
　　徐枕亞嘗謂謎有十忌忌呆忌脫忌廓忌混忌艱澀忌害裂忌直遂忌雜凑忌神氣不完忌意義未盡集中所有雖云美備然要不得謂無懈柗擊如打烟射手把芙蓉脚色射足以有容也合十射三七（藥名）祥刀射海外有截各種尺牘射盡信書開張駿發射賣興（劇名）此則近於鄙俗如松竹射大夫君子文竹射有斐君子郡王妃射貝母（藥名）年年二三月射常遇春崇禎洪武射大明終始魯閔公僖公射莊子此則落於呆詮如黑道射烏程星移射宿遷（俱縣名）鼠璞射子玉蛇行射起字無偏無陂無反無側射罡字此弊在犯實如璞玉渾金射譬如爲山妾心古井水射人情反覆似波瀾牧童遥指杏花村射遠之則有望此弊在踏空如公射爵一旭射羿善射井射古田（地名）齷射脚着謝公屐縉紳錄射吏目（官職）秦晋聯姻射耦國銅面射靑皮（藥名）陰差射魏字水陸並進射輈字不免有率直之嫌如四十一口射圖字一口四十射畢字六一二五射辛字難道無穿鑿之病他若二人同心射答字有寵而妤兵射妾擊賊如是則意義未盡愀射愁他心動相師射貌堂堂與 
　　子路之妻兄弟也射彌瑕（左人名）如是則詞多牽强諸如此類正如白圭之玷瑕不掩瑜者也書曰善善從長惡惡從短語曰隱惡而揚善似論人不必太苛雖然接物待人宜存忠厚而研究學術又不厭深求蓋非是則無以窮底藴而辨微茫也余固私淑諸人藉是以獲觀摩之益管見所及未悉當否知我罪我則又轉而聽之公評 
[東游草題詞五首] [  孫寒厓]  
　　南湖先生來書曰劣吟五卷統四度東游而彚錄之昨已印了只遲題詞一葉便可裝訂奉書惶悚并校讀之役不及預矣倘云題詞烏敢哉烏敢哉然汝我煙霞夙有同契艱難身世情均天倫無狀即至無狀能不有一言奉報乎勉成五首以寫心聲 
　　四度東游五卷成一珠一字淚從横風花雪月尋常甚叉入行囊便不平 
　　萬柳楞嚴志行高曾聞天語兩宫褒鬚眉如雪二松傅扶醉簪花興更豪 
　　拌將珍秘付雲煙揮手黄金不値錢性命可輕此難得南湖四寳亘中天 
　　歸帆贏得掌中珠海外咸知廉小湖閫内人才皆妙絶倘論風義古來無 
　　妙舞曼歌照畫廊湖山洵美忘他鄉坐隅忽作無聲哭誰識先生痛國亡 
益智新畫 
 
[風景（鴻銓稿）]  
　　（風帆上下）（像逾） 
小說 
[偵探奇遇] [  常覺覺迷同譯]  
少年即乘汽船赴喀萊復自喀萊乘火車赴巴黎就帝國旅館下榻賽　則隨少年之後不離左右翌日少年出賽　即潛尾其後惟是日少年僕僕終日但理正事未遑一赴美術院中賽膺達乃徒勞往返返者曰讀者至此必將責賽鷹爲笨伯矣何以不逕訪女郎必隨少年之後殊不知此正賽鷹之獨到處也讀者疑吾言乎次晨少年固赴美術院矣賽鷹尾其後及入廳事少年與一女郎談話賽鷹不禁愕貽蓋此女郎者貌旣平平又復滿呈病容一無仙氣但多鬼氣諡以仙女毋乃不稱正念間覺少年失望之色盎於神表賽鷹立悟竊自忖曰嗟乎女郎露西殆失蹤矣少年特向之問訊耳少年旣去賽鷹即趨女郎座側則見女郎臨畫正忙視其筆致知女郎實爲美國產俟其停筆謂之曰女士此畫乃售人者乎 
　　第五章女郎聞語舉其　首曰是固售人者賽鷹曰何時可蕆女郎曰明日蕆矣曰需潤幾何曰十五元耳賽鷹曰然則予購之可矣此語出女郎作感激聲曰謝君言次淚珠直欲奪眶而墮賽鷹曰價甚低廉曷足言謝女郎曰嗟乎予貧窮極矣今獲先生惠顧不啻一劑療貧之散予又安計其價哉賽鷹曰設汝不以貧窮之故待價而沽者則需幾何女郎曰至少實須二十五元也賽鷹遂曰女士爲美國人予亦美國人旣忝桑梓予亦何必吝此區區即以二十五元給汝可矣而予尤須奉託女士再畫數幀女郎亟曰先生此舉直救吾兩人生命矣讀者須知賽鷹何嘗欲購其畫特藉此結納女郎耳因曰汝果急需金錢予當先過付俟汝蕆事之後携之過予逆旅可矣予蓋稅居於帝國旅館也而予尤須於此間選得一畫託汝臨摹汝盍導予選之女郎唯唯則即離座沿牆而行牆間圖畫纍纍令人目不暇接賽鷹瀏覽之餘選得一畫即囑女郎臨摹付潤之後舉步欲行旣又止其步曰予幾忘之旅館中予有一畫并須奉託臨摹汝於何時有暇過我女郎曰任先生便可矣賽鷹曰今日下午三時予當俟汝於館中願汝如約見賁女郎諾賽鷹遂匆匆出暗念此女郎者必露西座次之一人則予於露西踪跡必能藉此女郎得之予事成功可操左劵意乃得甚遂至各處名勝用爲娛樂比回旅館已逾兩時及交三時室外起爲剝啄啓扉納之則有兩人立於門次一即女郎一爲老媪而媪襤褸之狀直類乞丐女郎則向賽鷹白曰先生此爲吾母也賽鷹遂并肅之入女郎初甚羞赧默不作聲旣而曰先生願以藍本見示賽鷹曰唯予當取之至言次即入隔室取得卷紙展而以示女郎女郎不禁詫聲曰噫先生此畫從何得之女郎此語實使賽鷹喜溢望外竊念此畫實爲五六十年前物而女郎一見此畫作爲此態則予所有成見實爲不謬此時賽鷹外貌固甚鎭定因夷然曰汝乃何以作此言哉女郎曰嗟乎予實識此畫中人也賽鷹哂曰汝誤矣須如此畫實爲數十年前物汝安能識得之哉女郎聞語木然旣而曰吾乃未思及此蓋予所識之女郎年纔十七八年然而予殊不解女郎而貌何乃與此畫中人絶肖賽鷹作不耐狀曰汝毋瑣瑣吾人且言正文汝能爲我臨摹乎女郎曰能之又曰予視畫中人殆亦十七八歲時之小影而予所識之女郎年齡旣與之相若貌亦絶肖直類孿生姊姝予誠不解天下乃有如此奇幻之事賽鷹曰汝所識之女郎果何名哉女郎曰渠名露西也賽鷹冷然曰然則事固奇幻蓋此畫中人亦名露西也女郎曰信耶然則予所識之女郎殆爲畫中人後裔因襲其名否則要無如此之巧合也賽鷹點首曰汝言近似惟露西今居何所可得聞歟女郎曰此則予不知矣曰汝儕乃在何所相識哉 
[徵求各地古跡照相片] [  不冷]  
　　中國爲數千年之古國各地研究照相之人現亦甚多本報因有徵集各地古跡照相之願如有相片明顯而未見於外間印本者斯爲上等每張酬洋二元如相片明顯而曾見於印本者斯爲中等每張酬洋一元如爲印刷物而非原片者不取取者每日錄其姓名於本欄如有同式者後到之相片寄還不再奉酬相片之後須將古跡之歷史略記之 
 
 

Page 15

 
 
   
 
 

Page 16

 
 
   
 
