# 1890 - 347 - 4906347

 

Page 1

 
 
[催取股書] [  醫書集成局主人啓]  
　　本局排印古今圖書集成早經吿蕆而遠近諸君所購股票有迄今尙未取書者兹特限至年底爲止如再不持票來取明年概不發書尙祈諸君原諒爲幸 
[勸募順直山左急振啓] [  申報館協所同入拜手]  
　　直山左洪水爲災自四月迄今一片汪洋數千里盡成澤國災民遍地轉徙死亡男女屍骸蔽江而下其幸而不死者當此寒　　緊霜　　催　褐俱無難禁奇冷加权飢睗轆轆全無粗　下咽有不視息難延浙將吿斃者乎伏念本舘勸辦賑捐而後江浙福建諸省俱蒙大君子慷慨輸金今茲畿輔嚴疆齋魯名境遭茲　沛何忍不復解囊特肅短箋附　苦狀如肯玉成美事巨欵慨施則作善降祥福報可操左劵已 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論中國仿行西法漸有成效]  
　　有自號管窺子者留心時事喜談商務語於靜觀居士曰我中國商務仿照外洋辦有成效者盖已多矣而最爲獲利昭著在人心目間者尤莫如輪船招商一局由是觀之盖凡一切良法美意要必得其人而後理也古語云欲建非常之功必待非常之人其言不誠然哉近日訪聞各局情形又當以機器織布爲中國一大利源之所在謹以聞見所及爲海内講求商務諸大君子陳之按上海機器織布自光緖初年彭戴兩觀察開局創辦於前光緖六七年以來鄭陶齋龔仲人兩觀察分辦官　商務於後局設上海𣓾樹浦地方購基造廠遣人出洋置備機器歴有年所招集股分合下成本不下四五十萬便當年在局諸公同心合力自當有成效可期無如經理不得其宜前後潰敗决裂已非一次以致局本疉受虧折此皆與股諸公所爲疾首寒心者也迨光緖十一年仲人觀察復受傅相札委與其哲弟秀壬部郎重新整頓紡織機器陵續購到已於上年冬季織出布疋亦足以拓利源而收成效矣無如仲人觀察踓前後督辦多年率皆自任官務而商務非其所長終必别有倚任而後可或於用人理財之道未盡精詳本年傅相札委馬眉叔觀察接辦盖因眉督觀察熟悉洋務深諳西法歴年辦輪船招商總局著有成效突過前人實則用人理財才識兼備故復有是兼權重任焉由前辦輪船招商之著有成效觀之卽可卜從　辦機器織布亦必確有成效矣此與股諸公所當舉手加額而共慶者也然必以彼局之成效信此局之亦有成效人固有辦一事得宜易一事或不得宜者儻第因其平日概以將來猶屬懸斷之詞未爲實騐之論今聞眉叔觀察會同楊藕舫觀察自接手以來截止從前帳目核計坐本行本禀請傅相撥借鉅欵五六十萬悉將以前挪借重息之欵次第償還以釋積重之累此次傅相撥借鉅欵或則無息或則輕息議定年分先還有息之欵後還無息之欵積累則逐年漸减餘利則逐年漸增累凈利宏計日可待又因現當耗本之際不支薪水夫馬之費一切局用核裁核减撙節有經自以爲减一分重息卽輕一分成本省一分浮費卽收一分餘利此則理財之道果勝於前人矣凡一局開辦官塲習氣荐牘紛來此求重聘筱索乾脩終且辦事無人徒耗食用甚或從中舞弊偷漏漲支浮開冐領無所不至聞皮番接辦以來非確知其人實在可靠斷不錄用及試用以後稍不勝任亦卽婉辭自以爲破除一情面卽少一虚縻任用一眞材卽多一實效此則用人之道果勝於前人矣又按從前織出之布雖有可觀近來純用頂上棉花布色旣光潔　人布身又堅緻耐久較之花旗上等洋布有過之無不及凡在本埠就近往觀人人稱　業皆爭先購買將來各埠採辦祗由局完一正稅出口以後關稅卡釐概不完納較洋布成本便宜易於消售自必漸消漸廣自今以後縱使五百張織機全開日出千疋猶恐不敷消售向聞此局係爲開中國利源以敵洋產起見傅相十數年來拳拳注意於此屢擇賢員以經理之而今始得人如此此誠中國一大利源之所在凡招集未足之股分從此聞風踴躍　　　　　　　　　　　　　　　 
入股爭先度不俟機器到齊識者早已先機逆覩不使後至貽譏見遺於額滿矣此與股諸公所當傾心拜手而共服者也鄙人濳蹤滬瀆十有餘年一切商務夙嘗留心博訪周諮不輕許可今幸機器織布之已有成效可與輪船招商之辦有成效者後先嫓美又幸中國商務又有是機器織布之辦有成效此外各局商務必更多辦有成效者踵接而起想各局商務悉由奏辦其得人而理者固由各大憲之才實則我國家之福目今講求商務兾收中國利權卽有熟習洋務深諳西法之人應運而生而朝廷又能倚之以爲重凡屬不朽盛業利國卽以利民而可大可久之規又必有不專利一已者爲之創定而束顿之則由一二局之辦有成效可爲各局商務預爲之券矣此可爲中國商務賀不第爲機器織布一局賀焉已也居士曰子之說善矣子之志大矣倘所見　逮所聞則可知仿行西法之漸有成效百中國商務且大有轉機矣遂以其語錄諸報牘以吿天下之談商務者 
[耆英凋謝]  
　　昨接京師初六日發來電信驚悉户部侍郎孫子綬少司農詒經於是日五時因病出缺憫哲入之殂謝慨時運之不常噩耗傅來當有同深悼惜者矣 
[京都近事]  
　　景運門爲咨行事所有兩翼前鋒營八旗護軍營官兵拴養察哈爾馬匹月支馬乾銀兩於年終彚奏覈銷以淸欵目而重餉項歴循辦理在案今光緖十六年十營官兵所拴此項察哈爾馬匹數目曁每月支過薪乾銀兩數目繕單逐月開註明晰鈐盖印信務於本年封篆以胶咨報本檔房以憑彚奏請銷○御前大臣交諭侍衛處本年武進士賞給侍衛張憲周等業經分撥三旗歸於六班當差惟該侍衛等俱係新進於内廷値宿隨駕扈從一切儀則夙所未習誠慮有失儀注卽由侍衛班領侍衛什長隨時指導以期嫻熟該侍衛等亦當用心學習免致隕越失儀等語已由侍衛處轉爲知會三旗矣○新授理藩院左侍郎鳳竹岡少鴻臚鳴諏吉十月二十四日午刻履新經理藩院出示爲禮儀事照得本院左堂鳳大人定於十月二十四日午刻上任爲此示仰闐署官員書吏皂役以及通事領催人等至日進者分班謁見勿違特示○吏部爲曉諭事所有十月分選知府李鳴梧張端本二員知縣吳爾亮一員共三 
 
 

Page 2

 
 
員相應出叙傅令該員等於十月二十四日赴部過堂二十五日齊集天安門外朝房豫備　掣如是日不到定卽照例題叅勿悞○宣武門内西單脾樓二道街地方有王某等於彼設一綢縀攤售賣零星小件綢縀十月二十一日傍午時候有甲乙二人在彼攤購買綢縀挑駁不已趁一時忙亂之際將王某二人推仆在地急掣綢縀一包向南飛奔王起呌喊被搶鄰佑羣起尾追將甲乙並綢縀一併捉獲王欲奉以老拳隣爲阻止立將甲乙送交本管订藍漢官廳嚴懲步軍校立以鐵索將甲乙鎖繫一處至晚雇車一輌將二賊置於車内步軍校外郎二人於車門兩旁把守解往提署詎行至地安門外步梁橋二賊突以脚將步軍校外郎踹落車轅爬伏於地甲乙卽飛身下車狂奔逃去迨步軍校等爬起已無蹤跡車夫雖見向西直去惟天色昏黑遠莫能見步軍校莫可如何賊旣逃走亦難報署只回本廳赶託戚友向綢縀攤乞情消弭此事王某亦碍人顏允作罷論觀於此而各廳官之緝捕無能諱盜濳消者諒必不少矣○敬汪兩星使奉命前往吉林查辦于紳各事前已綴錄兹悉敬汪兩星使將奉查各事繕摺拜發後卽率司員由吉起程於十月二十一日始抵都門循例暫假禪院歇宿繕具恭請皇太后皇上聖安摺差筆政於二十二日夜子刻賫交奏事官呈遞並將敬汪兩使膳牌呈由樞垣呈進敬汪兩侍郎亦於二十三日导刻詣西苑門恭候覆命先與廷臣少叙寒暄卽由内傳令兩侍郎同於第一起入見於勤政殿内叩請聖安禮畢遂將奉查細情面逹宸衷敬汪兩侍郎退値出海始各歸本宅○紫禁城内値年右翼前鋒統領公桂祥現届一年差滿照章更換經景運門開列前鋒護軍統領各銜名繕摺具奏請派更換紫禁城内値年本日奉硃筆圈出左翼前鋒統領巴克坦布欽此○禮部爲咨行事祠祭司案呈本部具奏恭照成憲每年應自十一月初一日起全次年正月十六日止每遇壇廟大祀一切鉅典王公百官均應緣貂朝服等因奉旨知道了欽此欽遵到部相應咨行各衙門轉行遵照○國史館示傳吏部送到漢謄錄官吕師傳李彥彬霖厚等知悉務於十月二十九日親身赴館騐到毋違特示 
[西湖佳話]  
　　杭州省垣閭閻櫛比各　所掃垃圾往往堆積街衢每逢天熱之時或久雨之後穢臭撲鼻最易釀爲瘟㾮倘遇物燥風乾則敗葉枯柴隨風飄蕩偶遺星火又易燎原臨河居民更隨意抛棄河濵致河身漸漸壅塞前撫憲梅小岩中丞雖已集資開濬而日復一日壅塞依然舟楫往來長年每苦難施篙楫省防統領劉總戎引爲已責派營兵將大街小巷一律掃除且出示曉諭居民垃圾須傾於𨻶地一月以後仍着營兵先後往挑斯眞有功德於民者也○上月二十九日淸晨有某甲者路經下城廣福興巷見短墻上似有遺物趨而視之則粲粲者係金臂釧金耳墜各一雙正欲俯身拾取不隄防被某乙所見上前奪取甲不肯與以致揮拳手足頭顱各有傷損旁觀者急爲解散詢悉緣由邀至某荼寮代爲排解不料聞風者羣焉馳至愈聚愈多咸稱無主之財見者皆有分以致甲乙僅得番餅十餘圓餘皆被衆人俵分散去而受傷甚重所得者尙不敷醫藥之資云 
[松江鱸味]  
　　楓涇鎭爲婁縣嘉善交界之區邇來疾疫叢生死亡枕藉棺木鋪日夜工作尤苦　接不遑有李姓店暫雇木匠忙以應主顧方作顧阿金阿大以奪其生意糾衆將李毆傷李戚沈姓本係鎭上董事出而排解亦被窘辱不堪適婁縣張筱芸邑尊因事下鄉訪知一切飭將顧等帶案提究分别笞責飭具不再滋事切結交地保帶回隨時管束並由地方公禀請移知嘉善一體禁約○前紀亭林人吳某將其妻顧氏頭額並左手腕刃傷由妻投華亭縣控訴葛邑尊騐明傷痕諭令回家醫治兹聞吳係華亭學附生夙患瘋癲時發時愈此次忽又大發以致傷及細君特未知能保無性命之憂否○某夜西門外某茶園被梁上君子竊去銅面盆十七八具及茶博士之衣帽鞋褲比東方旣白將安排竹爐活火以待盧陸停車突見情形相顧失色何物偷兒竟如是惡作劇乎 
[姑蘇雜志]  
　　時次冬令各防局員弁無不仰體憲意徹夜梭巡逹旦通宵不辭勞瘁僻靜之處稽察尤嚴鼠竊之流無所施其伎倆遂攺弦易轍更其名爲白日闖藉攫物以充嚢槖某日城北某姓家廳上名人畫幅忽被宵小竊去閽者向之攔阻賊以巧言掩飾飛步奔逃　主人飭僕狂追則已杳如黃鶴矣○某日之夜有一少年至酒肆沽飲三蕉之後酒力不勝行出門西歪東倒行至河邊遺溺立脚不稱隨入河中左右鄰聞警往援爲之換去濕衣烘以獸炭雖不至有傷性命然已膚堆金粟肩聳玉樓瑟縮之情不堪遇目矣麴秀才眞悞人不淺哉○閶門某甲之子年方弱冠婚有日矣忽爲二豎子所侵醫藥雜投苦乏回春之術淹煎數日竟赴玉樓女家秘不令女知久之爲旁人所洩女遂矢志殉節誓不孤生誦孟東野梧桐相待老鴛鴦會雙死之詩覺貞烈性成芳徽獨著矣 
[星使抵滬]  
　　出使大臣許竹篔星使遄返珂里兹於昨日乘坐大號官舫至滬北天后宫暫駐行旌本埠印委各員紛紛投籧手版星使接見有差 
[郷間患疫]  
　　入冬以來雨澤稀少以致東鄉一帶疫氣盛行現在浦東上寳交界之高橋等處居民患疫而亡者無日無之該鎭本有棺木鋪二家日來售賣一空而購者仍接踵而至疫氣之盛於此可見 
[恩周挾纊]  
　　現届冬令巡防尤宜認眞而栅夫更役冐風耐冷通宵守望殊堪矝惻道憲聶仲芳觀察特捐鶴俸委朱森庭明府製就棉衣褲二百十四套内外皆用洋標布新棉厚絮極爲温煖於昨日散給城廂内外各栅夫更夫等俾資禦寒受賜者莫不歡聲雷動頌觀察之德於無旣並以見朱明府之實心辦事不負道憲所委云又聞各城門外吊橋上之攤子現經朱明府一律驅禁行人往來無不稱便是亦道憲委任得人之明騐也 
[新園落成記]  
　　園在本邑吳淞江志畔大可數畝經如於本年春間至昨日遂落成鐘鳴二下門始癖車者馬者襁幼孩者携弱小者于于而來數以千計旣而紅刺投入芝葢飛來袍服輝煌掩映於花邊柳外者則松海防同知劉乙笙司馬英公廨讞員蔡二源太守法公廨讞員葛蕃甫同轉道署譯員徐蘭齋司馬也及鐘鳴三下又見輿騎呵擁而來則上海道聶仲术觀察也園董爲和明洋行主高爾南把晤之餘欵以酒果飲次西樂雜奏金革鏘鳴賓主盡歡然後興辭而散園倣西式中有茅亭三洋房二四面護以鐵欄細草如茵中有沙路蜿蜒可容輪轂沿路設有鐵椅可以息足可以騁懹眞城巿中山林之勝也詢之閽者云此後每日啓門任人玩賞所有園中規例用中西文字榜列園門苟非衣履縷藍者斷不向之呵止云 
[讞詞續錄]  
　　英公堂會訉借銀一案昨報已登大律歸梅博閣訴詞兹又接錄威金生倩王繙譯代辯之詞曰匯豐銀行旣延梅律師控追銀兩由源開錢庄元源長號延本律師爲之主控現蒙集訉應將被控各節逐一辯之蓋元源長向匯豐借洋一萬五千元結成銀數稍有參差今日可無庸計較源開鼎和兩錢庄確曾担保匯票上蓋有圖章然元源長並未央人轉向錢莊担保惟有棉花棧單交存作質原言俟元源長將貨運至神户售去後匯付銀兩泪匯票旣到神户神户匯豐卽發電音至滬滬上匯豐卽以匯票銀未經收到向兩錢莊索銀兩錢莊言如是則日期太速須再遲十天照付如元源長不付兩莊願卽墊銀遂各出五千三百六十二兩之銀票一纸交匯豐收執爲憑匯豐遂再發電音至神户匯豐緣曾言明貨到紳户售去後卽匯付銀兩理合發此復電並非因交情而發至言兩錢莊欲觀原匯票等語因匯豐初次接電音卽向索銀兩故錢莊不得不將此語覆彼及覆電旣至神户設十天内匯票不付神户匯豐理合立卽發電音至上海向兩錢庄追銀兩錢庄有棉花棧單可抵查 
 
 

Page 3

 
 
得神户匯豐行副執事人接得上海電音再向元源長執事人鮑子卿包茂之照票商寛期限由銀行買辦轉吿副執事人副執事人允之因双發電音至上海匯豐言銀已收到上海副執事人旋囑買辦將兩錢庄銀票附一字條交還兩錢庄兩錢庄以銀票已還且有買辦字條可作憑信卽將棉花棧單歸還元源長主徐幹亭至言悞發電音按電音係至要之事副執事旣有權柄豈能差悞總之神户匯豐副執事人旣有差　則咎有攸歸如何匯豐所延律師謂兩錢庄不應發還轉保單以糊塗見責照本律師之意不能言兩錢庄糊塗亦不能言上海匯豐副執事及買辦糊塗實在神户匯豐副執事人糊塗旣已糊塗則其咎應歸糊塗之人蓋華歴去年十二月初六日所立匯票旣有電信往來何以遲至二十四日始言銀未收到再向保人索償豈不知保人之棉花棧單已還乎况言明貨到付銀並非專以匯票而論若照商務大局兩錢庄可以不涉此案爲日已久請卽銷案勿再控追保人查英國商務匯票交涉曾由商務局議立章程後英廷發交議院議定轉發商務局凡商人皆應照章辦事故此次本律師照定章辯論匯豐　决不能向兩錢庄饒舌至中國商務國家雖無定例然詢諸老於商務者俱言章程與英例雖微有不同大致則一且核之英例則華商定章更嚴此次匯豐收元源長匯票由兩錢庄作保限期已過自已差悞萬不能向保人責問可邀老於商務者投案作証至元源長主徐幹亭旣向匯豐借銀倩兩錢庄擔保原有銀兩存在神户元源長執事人鮑子卿包茂之處神户匯豐旣允鮑包商緩應向鮑包究追票旣逾期不能向徐追取也目下徐在上海其銀存在神户可以傳案訉問若照匯豐所延律師言兩錢庄蓋有圖章不能轩身事外豈不知担保匯票蓋印後使用在外卽已收到銀兩匯票掣銷不過上海元源長與神户元源長兩相結算而已保人可不問已蓋圖章之票此實一定道理本律師所辯皆準情酌理毫無私心匯豐所控有不合情理二字想神户匯豐旣知匯票有限期不應允其貨到付銀况發來電信言已收到有此二大錯萬不能歸咎他人雖曰無心之悞然此係鉅萬之銀豈可因悞而仍向保人索賠至匯豐之律師言匯票取利無幾並非生意交易則有貨到付銀之信在神户匯豐業已呈諸駐日英領事署何謂非生理交易耶梅律師又稱照被吿律師言應向神户匯豐副執事人追問則副執事人已在駐日華領事署控吿鮑包供明上海元源長並無貨到無銀要付華領事官有堂諭已抄呈憲案應向元源長徐姓控追威律師又稱中國駐日領事所斷早已查知然當開堂集訉時徐並不在堂係鮑包二人一面之詞是以如此判斷今已問明徐有銀在神户卽不應向徐究追矣太守問威律師前次會訉時爾曾申明有老於商務者可以到堂此次又言及其人究曾來否威律師答稱知商務規矩者甚多今未到來爲時已晚請再訂期邀齊投案候訉可也太守曰諾遂商諸滿副領事定於下禮拜一再訉 
[縣署瑣案]  
　　前日有二十四保十五圖人陸海和挈同姪媳徐氏投上海縣訴稱向以耕種度日今日有陳阿木者帶同刷布金金及不知姓名者數人到來欲將姪媳徐氏搶去逼醮辛小的覺察尙早徐氏堅不允從未遭毒手惟恐以後復來爲此投縣喊控時適陸邑尊公出未回旋奉内諭着候核示○前日英公堂解送乘火搶刼匪徒洪阿如至縣奉飭收所候訉○昨午法公堂解賭徒李阿生竊賊劉阿金至縣請爲分别遞解回籍値差據情禀明奉飭分别收所候示 
[英界公堂瑣案]  
　　包探顧阿六黃四福見山東人孟靑雲身帶寳銀二錠小銀錠八枚圓絲錠一枚大小洋銀三十餘元恐其來歴不明拘解至案蔡太守訉明孟在山東沂州府郯城縣碼頭鎭木客耿茂賢處當車夫耿携銀辦貨被孟捲取來申遂飭將入贓押俟答主到來再行發落此已詳列報章矣嗣該包探等查有山東客與耿相識倩伊繕函知照耿卽襥被前來昨晨投案申訴並稱孟在滬上並無親友设經懲辦勢必流落無歸可否求免懲辦容帶回交親屬收留已邀大東門外鄭義盛毡帽行執事人投案具保矣鄭義盛執事人某甲稱行中皆山東客有王姓者與耿相識知耿係碼頭鎭豐享豫號執事人可以具保孟供認前情並稱尙有洋銀十餘元被大享棧主借去包探禀稱已由小的起案矣太守問耿被孟　去銀兩共有若干答稱二百五十一兩八錢五分核之起案各贓祗少二十餘兩太守隨准耿將銀具領孟姑免責懲交耿帶回山左甲又稱耿願酬謝包探請示其數太守謂耿自行酌量可也甲稱酬洋三十元何如太守曰可○許阿東訴稱小的在日本領事署當細崽被俞阿寳竊去銅香爐二枚爐中炭火傾在寫字房樓板上致樓板燒成一孔今由包探唐寳榮拘獲人贓送案請究該包探禀稱日本領事諭知小的言香爐事不設肇火警將奈之何須請大老爺重辦日繙譯官某群到堂歴訴前情俞供稱小的前由許邀去帮忙旋唆使主人將小的停歇尙欠工資尖三角小的蓄恨在心故竊香爐以圖害許後憶及爐内之炭傾倒樓上恐致肇禍意欲再往撲滅又恐被人目見故不敢去如今只乞施恩許稱俞將主人所飲之水揩洗地板主人見之因卽辭歇實與小的不干繙譯官稱領事不欲用俞與許無涉蔡太守謂俞旣行竊圖害且又傾倒火灰情殊司惡判令管押三月贓給許領去交還主人○包探陳阿九禀稱周順法前因犯事奉大老爺判令遞回崑山原籍今又來滬拘案請懲周供稱小的以後不敢犯事如今尙乞施恩蔡太守謂旣因犯事遞籍豈容復來判令仍行遞籍○陳子裕控馬阿狗毆傷馬供稱小的不敢行兇實因索欠無着以致仇妥陳稱小的與馬賭錢以致被欠蔡太守飭將馬押候查明賭錢之處再行訉辦此已列報者也昨日公差禀稱小的查無聚賭之所且陳馬原是朋友因索欠爭執陳稱小的傷已吿痊蔡太守判令將馬再押十四天○朱阿才訴稱小的家内被趙阿川竊去棉被一條獲住人贓交捕送案趙供稱小的係浙江湖州府烏程縣南潯鎭人流落滬江欲歸不得初次犯竊惟乞施恩蔡太守飭朱領贓趙押下航船回籍○新關副稅務司宅中出店人趙阿四等訴稱昨夜見正稅務司所用出店人王阿二乘醉到來將矮墻挨坍因偕更夫阻獲交捕送案副稅務司亦到党申訴前情王供稱昨夜小的祗飲酒七文並無醉意因出外洗澡行過副稅務司宅突被伊等三人扭住兇毆小的並無挨坍矮墻之一小的傭於正稅務司處已有年餘從未滋事訉至此正稅務司到堂稱王素無錯悞今不知如何𨠯酒滋事請從公訉幽可也蔡太守命捕頭將王馬褂呈堂命王穿上察得雖有石灰跡並不在肩上王稱小的被伊等拉過矮墻邊致有石灰跡太守遂商諸易副領事以王雖無挨坍矮墻實跡然𨠯酒胡閙事非無因飭交人保出安分守已正稅務司隨將王保去 
[法界公堂瑣案]  
　　葛同轉研訉賭棍周逸卿卽周逸文等一案本報已屢次錄登昨晨包探王榮培禀稱昨日小的奉諭往城中查得犯賭處確係火腿弄内高汀範家高已逝世家中現存高妻及子西倉橋附近蘇榮生之姘婦王張氏實係女賭徒今特帶至案下原吿鄭迪金投案候質同轉問王張氏曰爾如何與蘇姘識供稱小婦人家有兒女丈夫無力養嶦故僣蘇同居法租界同榮里今春三月蘇一去不來至七月間因里内房屋倒坍遂復遷入城中在母家暫住蘇在外所作之事小婦人實不知情同轉問鄭曰此婦爾曾見過否答稱上的並未見過問王張氏曰蘇之外甥吳繼元稱爾與蘇同在船上且曾到過同興客棧究竟是否供稱小婦人從未與蘇同往客棧及船上大老爺查察可也同轉着將王張氏暫爲管押俟明日傳到同興棧主與吳等質對○石樹珊前控南益泰烟館主婦蔣沈氏虧欠房租並借去洋銀四百元葛同轉着蔣沈氏理還欠欵略讓房稻限十月内壯店基召盤曾登前報届期並未料理石又投公廨請追昨晨莊沈氏繳到鷹洋二百元同轉問爾爲何不將店基盤去該氏稱小婦人屢託親友招人盤頂前有店夥江姓找到一人欲接并此店向石詢問石非但不肯說好反云此屋卽须拆造店中上好烟槍及生財一切抵在伊處或被小婦人私行售去其人遂不敢接手以致躭延迄今今借得印子洋二百元先行繳案其餘再行籌算可也同轉核算之下 
 
 

Page 4

 
 
該氏先後共付過利洋五百六十四元今又繳到二百元照對本對利計之祗欠洋三十六元因諭石曰爾已收過本利洋七百六十四元今着該氏再還三十六元以淸借欵至房租一事須按月照付租金不得拖欠該氏稱小婦人不願再瓶此店終須盤頂興人務請諭俼石不再阻目同轉着石先將洋銀具領借據塗銷兩造遵斷而去○餅師顔壽德訴稱陸和尙每日持餅喚賣被車寓中舒協和欠去錢二百九十八文昨日向索不還反持鐵尺擊傷頭額舒供稱小的欠錢是實口角之頃將伊推跌並未持鐵尺行兇葛同轉着磅陸至醫院療治舒押候陸傷痊再核○通事稱有某甲者扭陳德貴丁德表至捕房聲稱二人先在伊家竊取烟槍一支數日後復來竊鷄一頭拘獲人贓送請究辦陳丁同供稱前日小的等在甲家鄰近找尋舟子適甲家失雞誣指行竊葛同轉謂姑念原吿不來押至傍晚釋去○胡俞氏訴稱小婦人家住恒德典弄中丈夫在護城河畔設攤貿易前晚手持火油燈往丈夫處回時途遇甯波人陳子榮口出惡言乘間調笑小婦人正顔呵斥突被陳推倒搶去銀手釧一枚大聲疾呼經人拘住今特送案請懲陳供稱小的向在益泰烟館當堂倌是晚飲酒沈醉行至洋涇浜出錢廿一文購得一磁盆不敢調戱婦人攫取手釧葛同轉判令押候笞責一百板贓給胡俞氏領去○葉子勤訴稱有三和晉十月廿九日期票一紙計洋十元届期往收三和晋已更換三和源牌號有心圖賴因將店夥田子增扭案請究葛同轉問票由誰人付爾答稱由大北公司史繙譯託代收田稱是店於十一月初一日接開從前所出之票請向舊主訉追同轉飭包探押往查問小頃包探將舊店主張錦川之子惟香傳案供稱此票於八月初六目經倪愼齋借去據云早經遺失　向倪追同轉着暫行管押○本報前紀王和尙因賭被拘葛同轉着押候查明核辦昨日費祥雲紙紥店主龔阿虎投案訴稱土實係店夥求恩開釋同轉曰本委查得王犯賭情眞不准具保着照原斷笞責三百板枷號三月 
[施粥廠落成啓]  
　　謹啓者本堂向在寳順里租賃民房創辦各端善舉於今四載仰蒙諸大善士鼎力助捐欽感奚極惟事欲垂之永久總宜專造一堂是以設法募資在虹口的在橋北四川路買受空地一段四畝七分業於本年八月興工建造赶先起造粥廠一座以備本年施粥之用俾貧民就食於此免受風雨之虞現已粥廠吿竣訂於十一月初一日遷往該處辦理施粥兼造堂等事謹擇十五日并廠施粥誠恐遐邇未悉特此登報奉聞惟是本堂向無恒產每年施粥分衣兩款經費約需一千三百餘兩全賴遠近各大善士惠助而來現届施期伊邇經費毫無同人等焦急萬分自慙力拙旣之點金之術難教無米爲炊敢泣秦廷用求晋糶爲此籲懇疎財君子樂善仁人賙恤飢寒隨緣捐助無論一絲半縷皆能濟困扶危倘荷百囷千倉奚異慈航寳伐恩施再造澤被羣生廣積善菌必膺福報望雲泥覵無任禱求如蒙惠助捐欵敬祈送至本堂帳房經收掣奉收條爲憑請登申滬兩報以昭徵信[  白大橋北四川路元濟善堂同人等叩募]  
[振捐摭要]  
　　溯自六七月勸募直隸津邑賑捐廼荷泰西紳商慨輸巨欵各省善士頻頒義賑統共實收鷹洋一萬零四百七十五元又九八規元八百兩又棉衣褲三百件芡實米十包曾於九月上旬登過報章天津托交濟生社散賑諸友代查代放是以津申致信籌議買裝秈米三千五百石卽蒙怡和行大善士運津秈米一千包水力减半助賑又蒙北恒茂大善士讓扣規元二十兩助赈又蒙太古行大善士運津秈米九百八十包水力减半助賑又蒙愼和泰大善士讓捐照規元九兩八錢助賑又蒙招商局大善士運津秈米一千五百廿包水力減半助賑又運津芡實米十包水力助賑又蒙怡和行大善士運津棉衣褲三白件水力助賑又托友人代津現洋一千元以上通交濟生社諸友代公善堂賑濟貧苦饑民深感諸大善士慈悲拯救災黎幸免餓殍則衆善長大人造福無量積德靡涯統俟大津濟生社代賑淸册寄申再將進出細數總帳刊訂徵信錄布呈諸大善長鑒察先此聲明[  上海三馬路同和公内募賑公善堂謹啓]  
[浙省撫轅抄]  
　　二十五日傅澤鴻禀知本日接辦書局仍暫兼厘局差同知朱敏文禀銷假禀知古母憂餘杭縣吳德淸縣程湯溪縣顧樂淸縣惲俱禀辭赴任盧維鈺叩辭赴新篁厘局差朱懋淸禀知藩司飭知題補昌化縣缺叩謝諸曁縣丞李思棣禀奉藩司飭知赴任叩辭○二十六日卽用縣胡裔麟禀銷錢富餘三縣勘荒差 
[蘇省撫轅抄]  
　　二十九日巡檢陳其壽禀知聞訃丁母憂藩轅牌示照得江陰縣典史李炳在任病故遺缺查有試用府照磨王殿臣堪以委署○三十日巡檢朱應淸禀知交缷署武進縣典史任事回省 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘内籌賑所陳詠南經收山東順直十月初一至初十日第一百八十三次淸單]  
　　顧雙桂軒洋十元陳書華堂聨紹衣堂紫　花　各助法　四十佛郎四十四生　世嘉善堂二十佛郎郭耕餘軒二十佛郎學吃虧齋一十佛郎共捐英洋十元法銀二百十二佛郎四拾四生　換洋四十七元○初二日古杭吳方氏求病速愈洋二十元吳詒經堂求　愈洋十元無名氏洋五元○樂嗣芳善士募　金記應洽記各二元無名氏秦光記劉全記林福記各一元五立記周生記鄭月記許善記屠榮記各半元共捐洋十元五角○程永慧布莊交來義泰洋四元培本堂承德堂各二元奏記正記覯榮記銀杏堂各一元德記銅洋六元共捐洋十二元銅洋六元○三江口曹濟美洋一元○廣東鄧承徳空洋一百元不書名洋七元德慶堂二元○初三日　姓洋三元無名氏一元五角九江吳松亭翁募樂善堂曹海泉紕志堂各二元述德堂一元同祿堂張　大綠野山房各錢一千文李松壽堂八百文周淸泉六百廿文余姚氏五百文歐啓勝李雲亭敬善堂周國林祁紅德周來福李三兒各四百文吳二麟吳高氏三四麟李壽臣吳氏吳　兒各二百文共捐洋七元錢八千九百廿文換來英洋五元花洋一元七角准安陸浩秋翁募無名氏一元專秋氏補過子楊姓秋潤齋各錢五百文連珠堂四百文謝長庚　士太求平安太原生張李氏李幹　陳馮氏各二百文張彬始狼范子受子文柏樹棠求安室李成氏孫張氏各一百文錢四千六百文合來洋四元零紋三錢七分合規銀三錢零六厘邗江申昌實號寄來無名氏太太求病愈洋二元○初四　吳城洪中和號募有戊無力補過堂各一元力不從心洋半元無名無力各四角盡臣三角幼之文垣各二角共洋四元　表恆花竹行洋一元三角五分無名氏還願再祈平安洋十元古鹽官城元吉鄉人洋二元○初五昌甬江億源號募同聲晉昌惠茂王正元一中無名毛來榮葉吉庵各洋一元惠記周春芳慶安茂和各半元共洋十元營口建帮林君祥愼記各二元○初六日不留名一元山西太原府祁縣温宅一善堂一元○初七日方潤德十元陳氏求心病愈洋五元無名氏一元恊同慶　號交來蘭州平原堂銀八兩李氏六兩臬署刑科驛傅科各三兩朱氏三兩另九分德星堂長存堂德育堂樂安堂馬長永堂三玉堂五義堂瑞生堂各二兩蘭姑奎格二兩七錢七分　堂仁德堂極元堂集義成百忍堂珠樹党凌雲堂福壽堂各一兩共捐銀四十九兩八錢六分令規元五十一兩二錢五分六厘南通州無名氏五十元○初八日長沙森昌　局　同德　四百文同仁益在廣發源茂德大有成各三百文日新茂義從仁祥茂無名氏各二百文德成正美大生義和集發完泰公順可久各一百文共捐錢四千文換紋　二爾五　　分　規元二雨六錢一分二厘陳姓祈病愈洋二元無名氏助山東十元銅洋十二元○初九日太原子十元謝君壽爲嚴親䁴愆并廷宗嗣洋十元许恩緩十元周光雲蔭堂各二元共捐洋四十四元揚州裕和永莊募馬襄涵四　雲門子助紋十兩全規元十兩零二錢另四厘○初十日雲南文山縣吳耀廷各二兩厚德堂晋義堂忠厚堂三宜堂仁厚堂德厚堂各一兩共捐紋十兩事規元十兩另五錢五分無力子洋一元烟台北皂轉鴻洞蓄俊波李鑑亭吳俊卿李東敬各一元　洋五元求平安入二元○以上總共收規元七十四兩九　二分八厘英洋四百廿五元三角五分花洋一元七角銅洋十八元 
[上海文報局恊賑公所經收順直東賑捐十月下旬淸單]  
　　念一日至三十日目絲業賑所彚解東賑第念四批規元四千兩仁濟善堂彚解東賑第九批規元一子兩○拐州崇善堂楊雲巢翁募尤手德春錢莊連如書届二户各洋三元吳曾卿手善富氏馮手李克松二户各洋二元高容生手　霞外史秀駕女史完花女史唐手林石泉求子學業有成四户各洋一元吳樹庭手不留氏九八錢一千文足錢五百文不留名錢六百文共實收洋十六元○招商號信房交來烟台嵩牙軍經募叢桂堂洋十　李仰山彭玉峰二户各洋五元固本堂洋三元李海　王德亭二户各洋二元啓我堂　嫁堂明遠堂三户各洋一元共實收英尖廿八元日本尖二元○本埠惠泰莊交來同和義大興義又同和義諸君三户各洋一元葉茂翁洋二元○東　怡大號播逸舟翁募皖　無名氏洋廿元無名户洋二元眞州無名氏洋一元潘怡大無名氏二户各洋五角○邦江梅花書屋洋二十元○仙鎭王　菴翁募愼餘堂洋十元○常熟終善堂交來京都馬大昌號經募孫○無名氏一元不書名洋五角　謂卿馬錫卿不留名扶風氏四户各洋三角周子臣無名氏黃松亭錢瑞卿四户各洋二角共實收洋三元原銀三鐷　分二　○本埠源原莊來溶陽也記病愈完願洋十元仙鎭元康莊藩錫堂爲七歲小孩便血求速愈洋十元曹姓女孩服符病愈洋二角○沙傒萬泰祥號募桐蔭盧洋一元雲閣記洋二角萬泰祥錢三百文經緯堂恆盛公二户各錢二百文邵　順邵甘甫王恆興萬盛春肅春林顧源號禮和泰錢合記顧恊盛忍和　安仁堂夏壽山沈鳴臯陳大順師濟溷廣德豐十六户各錢一百文共實收洋三元五角錢三十文○謝簡翁交來英國隨員楊叔平善士經募洋六十二元五角　十各　經交　國叅賛汪子雲太守經募張氏眷屬洋四十五元平陽氏等洋三十元懺非室洋十八元六有舘洋十五元揩靑室春傳室樹德堂吉雲堂怡怡舘主劉思貽　華光潮音居士合七户各　十元德慶堂洋八元共實收合申規元一百五十二　四錢六分○杭城雄鎭樓侯上谷翁經募中營郡城馬步鎗牌炮又龍蘭安溪四汎左营郡城馬步鎗　炮又常山四汎右营郡城馬步鎗牌炮又江鳳社溪四汎城守營邵城馬步鎗牌炮七户各洋二元城守營朝京汎洋五角程大源洋五角無力子二户各洋一角汪裕後黃升元信元天吉樓王怡德　汪　行軒同茂同華程萬瑞張鼎盛正泰十一户各錢五百文合潤恆興王同盛村逹昌四户各錢四百文程義誠同裕汪成泰三户各錢三百文祝三合鄒怡生朱　生豐仄正　恆　　恆裕昌周順泰天和同新洪德高堂葉景福行王義興十三户各錢二百文共實收洋二十六元揚州億大信局交來趙小衫盡資移賑錢二百文浙江定海道頭　署盛交來　縣　進生員盛孚泰　嚴命免刻試草移資助賑十元又受　胞史盛保泰以糖果之敬移助洋二元又盛伯仲叔房各預支押歳錢洋六元本埠春祥善士二一元愛吾　　一元○本　共收規元五千一百五十二兩四錢六分英洋二百四十七元計元一百八十兩三錢一分日本洋二元計元一兩四錢二分小洋十二角計元八錢七公六厘　平　三錢四分二　批見元三錢五分錢二百四十文計元一錢七分六項共合規元五千三百三十五兩五錢八分六厘連前共收規元一百十一萬七千七百九十一兩二錢七分二厘胶　解　　　一百十五萬五千七百七十四兩二錢五分六厘實凈墊解規元三萬七千二百八十二兩九錢八分四厘合併明 
 
 

Page 10

 
 
   
 
