# 1914 - 316 - 4914799

 

Page 1

 
 
調查 
[述中國鐵路權之瓜分（一杖策）]  
　　緒言 
　　漢族不競久患日逼歐亞列强挾其威燄侵蝕中土識者早巳傷心革命以後對於中國勢力範圍之感想愈益活現自民國元年以迄二年調查列强中其由我國政府獲得之鐵路敷設權己逹六七千英里以時勢推測將來所謂勢力範圍内之可以敷設者尚不下數千百里其他各種利權落於列强之手者又不勝枚舉由此而論中華民國今直謂之巳無人也可鳴呼頭剖瓜分神州造陸沈之禍勢均力敵中原爲鹿逐之場黄帝有靈不且泣涕地下乎兹將列强所獲得之鐵路敷設權擇其最有關係者述之如左 
[俄國]  
　　俄人曾於前清光緒年間租借我滿洲全境與修東清鐵路建築旅順口軍港以逹其東漸之勢環球注目目俄戰事後南滿洲鐵路劃與日本勢力頓减然其雄心勃發艱苦經營未嘗不日圖恢復邇來方針變换捲土重來用全力直向我中原大陸進行目光如炬着着爭先將來東直直隷出渤海灣不凍軍港以造成第二之旅順口事在意中豈不可爲驚心動魄也哉除現成之東清鐵路外而爲其所興修者有四大鐵路焉 
　　海門至蘭州鐵路民國元年當第一次大借欵與六國銀行圑談判時六國銀行圑關於我國之用途與借欵擔保之監督條件持强硬之意見不稍讓步我國政府欲打破此主張於是向他國謀一適當之借欵以避其鋒而外交機警之俄國乃嗾使法國使白耳義（興機槪脫）出面與我國政府締結海蘭鐵路借欵而彼陰執其權該鐵路原擬從蘭州經西安府逹於海門然測量調查之結果己歷許多之變更將來或逹於南通州亦未可知今試述該線之大略該線路以歷史上之舊都中國西部極有關係之西安府爲起點而向東西延長者也其東部線從西安府沿最有名之潼關路而東過周王城之河南府與宋帝都之開封府北出江蘇是貨聚散集中之徐州急向南折而赴淮河吞吐之清江浦經阜寗如臯以逹於有南江頭之海門延長長百三十英里其西部線在南北兩路北路經乾州平凉安定至於蘭州南路經 
 
 
 

Page 2

 
 
鳳翔秦州鞏昌至於蘭州共延長三百六十英里北路除陸盤山靑嵐山外交通雖少困難而坡度較高南路坡度雖低而交通未免困難將來採擇何線尚難豫料合東西兩部全線延長一千零九十英里該鐵路延中國東西之大道而布設之縱貫黄河流哉最富饒之部分跨黄河淮河場子江三大流域更依水深三十英尺江面之海門而通於大海者也（未完） 
時評 
[衝突（冷）]  
　　約法會議今又衝突矣然則中國永無不衝突之時乎 
　　中國自易民國以來無日不在衝突中也以衝突故而一切不能建設一切建設者悉行破壞一次革命爲未足於产二次革命焉三次革命直此皆衝突二字作之孽也 
　　政府於是竭心盡力謀去衝突之原以爲衝突者必由反對之人在其間也於是竭心盡力謀去反對之人行政部無論矣至於司法至於立法悉以不反對者代反對者自謂衝突不至再見矣而不謂政治會議之衝突不巳而約法會議今又以衝突聞 
　　我嘗論之天下事悉秉正理而無私意於其間者始能免衝突否則必不能何則正理者一無衝突之餘地私意者人各有其一欲不衝突而不得今欲一其私意以免衝突此所以愈謀其免而愈多也 
[命令]  
　　四月二十一日大總統命令王元元普給予六等文虎章此令又令　綏遠城將軍張紹曾因病辭職張紹曾准免本官此令 
　　又令　令命潘矩楹署綏遠城將軍此令 
　　又令　朱振標着給副都統銜此令 
　　四月二十二日大總統命令王佐良謝宗夏揚懋卿均給予七等嘉禾章此令 
　　又令　任命管雲臣爲通海鎭守使此令 
　　又令　文華授爲陸軍少將此令 
　　又令　任命葉樂民爲陸海軍會計審查處處長此令 
　　又令　陸軍總長段祺瑞海軍總長劉冠雄呈請任命王大中爲陸海軍會計審查處第一科科長王世義爲陸海軍會計審查處第二科科長陳俟爲陸海軍會計審查處第三科科長吳廣啓爲陸海軍會計審查處第四科科長馮福長爲陸海軍會計審查處第五科科長郭幹卿爲陸海軍會計審查處第六科科長郭則楝爲陸海軍會計審查處第八科科長應照准此令 
　　又令　陸軍總長段祺瑞呈請任命王志剛爲安徽都督府副官長劉乃勲爲安徽都督府軍務課課長陳旨章爲安徽都督府軍需課課長周連傑爲安徽都督府軍醫課課長段瑞蘭爲安徽郡督府軍法課課長應照准此令 
　　又令　陸軍總長段祺瑞呈請將西藏戰事出力之雷鴻藻廖武懷趙本立譚詩張文華均授爲陸軍步兵少校郭建　授爲陸軍騎兵少校應照准此令 
　　又令　陸軍總長段祺瑞呈稱審明趙恒易陳復初江雋在湘省獨立時陰謀助亂一案趙恒易身統重兵竟敢與國軍衝突致斃兵士四名陳復初通電各路勸告叛立江雋掌管機要於都督府發生扣留船隻之事竟不阻勸并敢殘毁重要文卷圖滅罪迹皆爲内亂罪之執行重要職務者惟按其心術及事實不無可宥擬依律减等各處以三等有期徒刑四年并自宣告之日起七年内均褫奪公權全部江雋所補軍官前己褫奪趙垣易所補之陸軍少將陳復初所補陸軍騎兵上校請一併褫奪等語趙恒易等身爲軍官竟敢陰謀助亂實屬罪有應得應卽如擬交該部分别辦理以肅軍紀而示薄懲此令 
[専電]  
　　北京電此次約法案起草員與審查員所擬竟頗生衝突原案標題及内容修攺頗多昨開大會之前孫總理邀各議員疏通至二時始開會勉强通過初積今日（二十三）孫復在外交部開茶話會疏通 
　　北京電梁士詒曾被擬爲交通總長梁力辭謂自信辦路若干年清廉自矢尚不見諒豈可更長此部其各機關部皆力爲呼冤 
　　北京電各省民政似將大有更動以預備爲將來之巡按大抵新易者必爲現任總長之不留任及有總長資格而不得者爲之 
　　北京電許世英任閩民政長係梁士詒之力己啓行 
　　北京電司法計畫案政治會議定二十四審查報告其關於梁任公條陳者（一）廢初級以大理爲終審（二）别定簡易訴訟手續（三）定審結程期（四）被害人不服者准呈由檢察上訴（五）修正刑律恢復前清新律附加之暫行章程五條（六）處短刑者攺爲换刑分罰金監禁笞杖三種（七）分發法官赴各廳練習（八）律師槪調廳甄試（九）盜風未靖及戒嚴地方懲辦游勇匪盜之立决罪劃歸行政官（十）支應經費應俟此案呈復後由部與各省認定酌留處所之經費由該省國稅廳項下支撥各省會己設高等地方各廳仍舊商埠則酌量繁簡分别去留各道公署内附設高等分廳由道長官兼任並監督兼理司法之知事檢察制度於攺正法院編制法時廢除 
　　北京電近日謠言離奇外報間有登者實則京師總統府内外均極安堵 
　　北京電西安電十四五六三日 
連戰皆捷斃匪二千餘 
　　西安電趙倜兵在邠州與匪劇戰聞殺匪甚多 
　　迪化電帕親王在阿爾泰任内虧空四十餘萬其中有十萬盧布俄人催索甚急現又由該國政府行文北京外交部請速清理　　迪化電俄人擬久佔阿爾泰現提出條件三條甚爲苛刻（一）不准中國在阿爾泰駐兵（二）開通布爾根河航路（三）不准中國茶商運茶前進如果准辦阿爾泰己成第二之庫倫矣 
　　雲南電騰越廳匪人熊兆孔等煽惑夷民聚衆數百意圖舉事 
　　雲南電法人在河口增兵不知是何用意人心非常恐慌 
　　廣東電哿日紙幣由四九跌至四一商民恐甚調查者謂黨人密派黨羽操縱金融以挑内亂龍都督特示本月起運餉實行攺發銀毫免被擾亂復飭令警廳速派員監視銀業忠信堂開盤不許故意低折故養日巳高至四七人心稍定 
　　南京電韓省長日昨接江西戚民政長電謂頃接上海應季翁電稱黄炎培被敝署拘留閱報驚疑乞示慰等語黄先生與揚舊交至贛後官紳歡宴竭誠欵待并由敝署發給護照往景德鎭一帶參觀各校聞徑赴浙江報紙平空造謠詫異之至乞轉電季翁爲懇季翁住址并乞示及云云 
　　南京電政府己派阮忠樞來徐與張巡閱商酌裁遣軍隊事 
　　南京電國稅廳現設驗契總處仿江西辦法専驗外省僑寓契據 
　　南京電寗屬各釐捐現擬攺辦産銷稅以期與蘇屬之貨物稅一律省長恐攺後收數驟絀刻尚躊躇 
　　南京電國稅廳長飭各縣驗契每張貼用印花稅票二分 
　　南京電東台鹽城桃源等縣辦理驗契均有浮收情弊刻省長派員前往密查 
　　南京電法部令江寗檢察廳試辦刑事簡易廳刻己組織一切　　南京電敎育司長江謙己返寗 
　　杭州電紹興雲隠庵破獲炸彈及寗波拿獲黨人周正榮之各出力官弁均邀犒賞庵尼訊不知情巳飭番釋放 
　　杭州電財政部令審計處裁減處員三成并非全行裁撤 
[特約路透電]  
　　北京電據齊齊哈爾消息四月二十日有憲兵一隊叛變圍都督署開鎗攻擊都督巳逃俄民及華員多人皆避入俄領事署現信兵變乃因紙幣跌價及下令解散憲兵隊之故自二十日起人心大亂各中國銀號皆閉門叛兵刧掠該城佔據電報局昨日電音謂有俄人數名被殺今尚未接確聞大約卽因兵變之故目下電報乃由哥薩克局轉至鐵路局俄領事署己加派衛隊五十人 
　　北京電中國蒙恰克圖會議中國代表畢桂芳籙均巳國京會期顯無定日 
　　北京電天津鹽商迫令政府修攺丁恩所主收回引票之計畫因彼等先人曾以巨款得之不能不受賠償而放棄也且謂賴引票生活者不下數千入 
　　北京電駐京美使接有消息謂長沙某華報接連登載毁謗美國之論說十三篇痛詆美人虐待菲濱羣島人民並戒華人勿處美國治權之下其意顯欲鼓動輿情排美後經長沙耶魯敎會敎士通知地方官地方官卽禁續載此項論說惟未封閉該報館美使己尚外交部提出嚴重之抗議要求調查是案懲辦罪人 
　　廣州電前駐華美使柔克義君今日謁見都督定星期一日赴滬 
　　廣州電現因紙幣跌價衛兵之餉皆付現銀蓋懼兵變之故 
　　東京電一二私家報章倡議乘美涉問題惟其餘各報兵之際迫令解决日美交涉問題惟其餘各報所主態度皆和平謹愼聞日本與墨西哥之貿易無關重要故日本商業所受美墨戰爭直接影響殊爲微細 
[譯電]  
　　北京電據秦督張鳳翽電稱官軍己克復邠州陳樹藩在城欲鎭（譯音）大勝白匪殺敵千餘人北京軍界接此消息深爲懷疑 
　　北京電梁敦彦擬回順德故里葬親一時不欲至京就任 
　　北京電袁總統政治顧問莫理遜博士將於本月底請長假出游 
　　北京電政府巳命駐日公使如聞留學生有抱革命主義者官費生卽停止給費私費生卽遣令回國 
　　華盛頓電美艦隊總司令費萊巨大將來電曰戰號烏太號拂洛里逹號及運送艦泊萊里號巳於星期二日派水兵水手登岸佔據稅關墨軍初未抵抗繼見美軍佔據稅關即開鎗炮泊萊里號開炮逐走墨軍屋面及街衢之中均有兵士開槍吾軍佔據碼頭附近之一部分死者四人傷者二十人停戰之後美領事謁見瑪斯將軍願助其恢復治安將軍未允避難人民無一受傷 
　　維拉克羅兹電費萊巨將軍己佔據全城並出示宣稱市政准歸人民辦理美兵僅佔據稅關巡邏街道耳兩軍現復開鎗遠擊　　華盛頓電據官中宣稱維拉克羅慈一役墨兵死者一百五十人美人現己完全佔據該城平民無受傷者 
　　華盛頓電貝特格大將己率艦隊駛往台姆闢柯 
　　華盛頓電官中得有消息墨西哥叛軍領袖卡蘭柴及維拉二將擬與烏爾太總統合拒美國 
　　華盛頓電墨西哥避難美橋所乘火軍二輛己在墨京與維拉克羅慈之間被阻美僑留於墨京者尚有數百人駐墨美國大使哇沙萊召君之妻子亦未得烏爾太總統請美國召還駐墨大使駐美墨使現巳啓程回國 
　　華盛頓電美國衆議院開議對墨議案並未討論卽與上議院同意通過 
　　乞華華電墨西哥叛軍領袖卡蘭柴將軍宣稱美國在維拉克羅慈之舉動確係與墨西哥國爲敵聞墨政府決議宣布大赦黨人令 
　　柏林電墨西哥外交圑反對墨政府拆毁墨京至維拉克羅慈之鐵路因將截斷外人之退路故也 
　　茄爾凡斯登電維拉克羅慈一役墨兵死者二百名 
　　維拉克羅慈電美國海軍大將貝特地格己率戰艦五艘駛抵此間 
　　倫敦電墨西哥鳥爾太總統致電每日電聞謂 
 
 
 

Page 3

 
 
彼今以恬静態度待未來之事變墨西哥共和國仍未損其國禮云 
　　倫敦電里斯君在平民議院質問政府以何辦法保全揚子江英國之利益現因他國投資該處頗形活潑故亦僅有投資之一法始能收效外交次官亞克倫君答稱政府深知保全英國利益之必要凡可爲之事無不竭力從事惟投資一　政府並未思及因英國公司對於興辦之事業必須有正當之擔保品及穏可獲利者始擬從事故也里欺君質問英國之公司得不爲外國公司受政府經濟之助力者所捐礙乎亞克倫君答稱政府殊不欲以經濟扶助揚子江等處不穏之事業 
[公電]  
　　司法部收回經費電各省高等審檢廳長鑒查各屬初級審檢廳議决一律裁撤歸併縣知事兼理各省將次實行所有從前該廳經費自應收回以重公帑而免浮濫司法部號印 
　　財政部關於到支欵加稅電各都督民政長國稅廳籌備處長均鑒各省各縣凡距省較遠匯兌不通地方各關局署向有専支之欵者於必要範圍内准其虚解虚領希即轉飭知照財政部印 
　　又電各民政長國稅　籌備處長均鑒查各縣公署辦公經費現因中央財政異常困難擬將於丁漕正欵以外隨加收附稅充作經費如若不敷再行酌量補助希卽轉飭查照財政部號印 
要聞一 
[風聞錄（四月二十日）]  
　　　　　　　　（本報駐京記者遠生） 
　　自約法會議旣開徐世昌氏旣來政界日待總統制之發表而發生别種局面在此彌月之中幾如戲場中未開幕之先舞臺之上唯見一幕掩之内中或在尋配角色或在化妝或在商量齣本幕外之人如吾曹以新聞爲業者乃除仰首翹足以盼開幕之外無他事可紀眞苦事也 
　　政界演藝向不能將脚本及所演脚色預先發一戲單故於未開幕之先唯此配合脚色爲一大事而其事又極秘密而變幻故吾曹僅得以風聞者紀之然雖曰風聞要其所擬議人物不出於同一科班者故事後的中常得十五也 
　　今關於以後政府之組織除陸海軍不動外其餘皆言人人殊要知雖言人人殊而其所去亦自一種影響中得來質言之卽舞臺監督（中國所稱管後台者）曾一度擬議或稍稍有此意思或雖確有此意思而其臨時變更者也故此種言人人殊之影響中語皆樂得而記之 
　　一說楊士琦仍爲交通一說交通仍爲朱啓鈴又一說則謂將直接了當以梁士詒爲之 
　　一說士琦爲農商一說爲孫毓筠一說爲章宗祥 
　　一說宗祥仍爲司法一說　謂司法將以李家駒爲之 
　　一說嚴修中不來將以湯化龍任敎育一說卽以董鴻褘爲之 
　　一說内務爲李經羲一說仍以朱啓鈴爲之 
　　一說財政爲周學熙周學熙如不來則以張鎭芳爲之又一說爲周樹模前黑龍江巡撫也 
　　一說外交仍爲孫寳琦一說謂爲梁敦彦或曰梁不願然梁歸國之後卽不爲外交總長事實上必離不却外交關係也 
　　以上所云或者爲實爲虚尚難斷定然各有其所由來且於政局内幕亦極有關係一卽楊士琦之仍任交通之說爲反對梁（士詒）系者所極確信然若果成事實則未免過於激烈逆料今日政局或未必能出此而梁士詒之將任交通說則雖係一種直截爽快之辦法此說亦爲反對梁系者所贊成蓋無非的無非耳而梁氏雖魯如曾參恐亦未必願調和中間之說爲朱啓鈞任之耳此節視今日最有力者對於政界均勢之意見爲斷而今日情勢似都以不卽不離之辦法爲然則記者仍信朱爲交通之說耳 
　　若楊士琦不得交通而仍爲爲農商者則眼前不免爲一種失敗然逆料楊氏爲人頗有遠計未必不願楊氏之新任招商董理意即其先聲歟 
　　李家駒前此絶不肯出山今果否肯以徐故而出殊難定余意章宗祥黨仍歸原任耳 
　　張鎭芳未必遂出周學熙未必肯來周樹模之說甚新而有味現任及被擬之財政總長共三人而皆離不了姓周亦一奇也 
　　湯化龍敎育之說在國會時代巳有此議一半亦出於不滿於湯者之口湯與徐氏最近確有一種關係然謂湯氏肯出而帮閒余甚不信董鴻褘則久被擬爲總長而皆力辭今汪大爕又擬薦爲平政院評事長董自蔡儒楷到任苦辭堅拒經部中苦留乃以數十日爲限而勉强到部今又復聞力辭董之對於敎育頗懷一種精神上之悲觀其务辭者尚非僅以對人關係竊謂此二說者皆不能成事實也 
　　據余聞之要人梁敦彦回國後形式上未必管部而事實上决不能離却外交然孫寳琦此後與總理絶緣亦未必不同與外交絶緣駐英公使之擬議似將成事實外交總長或有一種新人物突然發現亦未可行 
　　謮者勿怪記者以上所述近似迷離惝恍實則事實之本體本己迷離倘侊故所記不能出此也 
　　國務院之清閒寥落久己報知今其現象似益加甚有人云久病無孝子今日日云將撤壯撤又安得不人人皆爲趙孟之偷乎 
　　國務院今將爲黎副總統往宅爲平政院籌辦處爲油礦全權事務所其蟬蛻而也之政事堂將移赴瀛台即黎副總統所居者也 
　　政事堂之秘書長似己確定爲錢能訓氏錢號幹臣今内務次長徐氏爲東三省總督時曾爲參贊者也 
　　國務院運命如此則其附屬之機關自不能不有同一之運命現聞蒙藏事務局將設於内務部爲蒙藏司印鑄局亦將併於財務部印刷處銓叙局當然亦併於内務部稽勲局將裁一般宦海中人又不知有若干惶恐矣 
[官軍勦狼之最近消息]  
　　官軍勦匪之布置防其偷渡渭北及入川之路目下調集軍隊約日齊剿據官軍所料先絶匪之後之糧餉子彈接濟謂匪死所當在岐武之間令王汝賢司令由南陽進剿陳文運旅長由淅川進剿朱文藻張敬堯旅長由潼關進剿皆爲包剿之兵現陜軍沿謂駐紥扼其北竄爲杜防之兵川軍己出漢中防其南竄爲前路杜絶之兵甘肅駐重兵於乾鳳之西防其西竄在陜省一方聞盩厔失守之情至爲慘酷盩厔駐有防兵兩連協同知事漆仰黄及圑警極力抵禦力不能支第二圑第二營副官姜玉林陳亡兵土傷亡頗多官軍雖分路進勦以圖規復而匪旣渡渭退避盩厔巳成刧灰矣 
[雜評一（無名）]  
　　外敵與内敵曩者我以墨總統保護國體不肯向美謝罪故謂我東方人對之而有愧今聞美墨啓釁墨之革命軍願與政府同禦美敵墨之政府亦願大赦革命黨人聯合之以同禦美敵何深合我人兄弟鬩牆外禦其侮之古語也其辨别内敵外敵之界也明甚以視黨人之不得逞於政府而引外敵以傾政府政府之不得逞於黨人而引外敵以鋤黨人者其識見之高下豈可道里計哉我常聞中國之共和當以美爲法又墨爲戒之方然今我於此端雖欲法墨而且自漸焉論美也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國務院附屬品之安置法]  
　　新約法頒布之後總統制即正式成斯時之國務院將行消滅國務院旣經消滅則附屬於國務院之種穏　　亦當設法安置兹聞政府對於國務院所屬之機關分兩種方法處置之第一方法度其性質相機歸併第二方法度其緩急實行裁撤或錫其名稱曰分家主義 
　　屬於歸併者（一）蒙藏事務局臨時政府移交時本無蒙藏局之設立當初擬於内務部中增置兩次長其一専理内地民政其一則専理蒙藏事務也蓋行政之結果蒙藏與内地不能一致故增一次長以専理之旋由臨時參議院否决謂内務部不能單獨歧出於是主調和者乃倡爲折衷主義另設蒙藏事務局直隷於國務院則行政系統亦自分明而邊事乃亦得舉而不廢也該局成立之後　總裁本擬極力擴張曾請於總統攺局爲部事不果行今减政潮勢所驅此說益不能成立矣現在國務院消滅在卽其母系機關己根本取消蒙藏局自不能離而獨立現在迭經磋商擬於内務部中增設一司専理蒙藏事務在理論上亦有確當之根據謂蒙藏亦在内務行政系統之中也（二）印鑄局印鑄局事務本屬清簡在今日財政困難自無獨立之必要但亦有不盡然者如發布公文書（政府公報）鑄造關防等事皆與行政上有直接關係亦自不可偏　近日磋商之結果則以該局性質與財政部印刷所近似擬即合併該部攺名爲印鑄處以符事　而節糜費（三）銓叙局該局事務實係内務行政中一部分然當直隷於國務院故無更變之必要而論其性質要不能長此不受覊勒者也近日國務院運命漸告終結故銓叙局亦有隨根本搖動之勢一俟總統制頒布之後卽將該局文卷册擋移交内務部以歸劃一 
　　屬於裁撤者（一）稽勲局該員専辦恤賞調查等事前本早有裁撤之議因其性質權限與銓叙局相同不必另立一機關轉紛歧也現在總統制行將宣布且該局所辦之事現在亦成尾閭之勢聞近日巳將一切交代事宜辦就請轉飭銓叙局派員接收以便卽日撤局並歷陳成立以後所經過之困難情形請爲上逹總統云 
[民國路政之面面觀]  
　　東省築路之借欵自洮南五路敷設權落入日人之手俄人卽擬援利益均沾例起而攫奪北滿之路權去冬阿穆爾總督關逹基氏曾至哈爾濱與東清鐵路公司總辦霍爾瓦特會辦逵聶爾等規畫路線（一）以對靑山站爲起點經呼蘭綏化海倫横　墨爾根以逹愛琿（二）以海林站爲起點經寜安延額穆以逹吉林兹聞俄政府以關氏等所規畫之第二線日人反對甚力謂與日人所規畫之吉會線相衝突故將等二線攺爲以齊齊哈爾爲起點　　愛琿與第一線　接黑龍江民政長朱子橋民　此　息恐此二線一　俄人之手不伹北滿之經濟權全爲　人所操縱卽軍事上亦將　俄人馳騁實不電以北滿全境奉獻於俄人也欲謀抵制之法必須由中　自行修築其第一線己决定以哈爾演華界松花江對岸之馬家船口爲起點先築至海倫其經費全由荒地籌措第二線　費浩大籌欵維艱督張金波氏請與合電中央主張借欵修築張亦　成惟張之意以爲旣欲借欵必須雙線並舉一由齊齊哈爾至愛琿一由奉天之錦縣至齊齊哈爾聞己由張朱二氏合電政府請卽借欵若干以三省之礦産爲抵押品云 
　　各路名稱之改定朱總長大以本部直轄各路局類借欵關係權限之廣狹不同名稱亦異特令路政局將名稱攺定庶將來有所根據（一）京漢京奉京張張綏滬寗廣九萍株吉長八局定爲交通部直豁之鐵路營理局（一）正太道清兩局定爲交通部直轄之鐵路監督局總會辦統稱局長副局長以歸一律 
　　浦信鐵路之測勘交通部接浦信鐵路督辦沈雲沛電稱本路原議由信陽經和州以逹浦口現擬改之路線有三（一）由信陽經廬州至滁州或由廬州至三界或明光（二）由信陽經正陽關　州至明光（三）壽州另測支線己派勘線兼交涉員夏仁虎等偕洋工程司勞之常前往請電豫　飭屬妥爲保護周總長當請葉局長照辦 
　　中東鐵道内之主權長春觀察　署刻接交通部電開本部暨外交部現與駐京俄使將關於東清鐵路地帶内一切主權再四交涉經俄使承諾者計二端（一）東清鐵路局僅能維持鐵路地内　安　執行警察之權其他各事槪屬中國官署範圍内之事（二）東清鐵路地帶内華俄兩國各派裁判官組織裁判所互相協助執行職務判斷訴訟宜公平不得偏私　俄裁判官非得華裁判官之同意無論何事無判决之權（三）俄官吏維持東清鐵路地帶公安須與中國官憲協同辦理不得擅専以上三項仰即遵照 
[新舊稅之抽象觀]  
　　整頓稅項之長電政府爲整頓各省稅項之收入以期政可以支持昨日（十九）有長電分致各省民政長及國稅廳長其大要如下（一）各省現施行之舊稅新稅對於徽收須認眞整頓及推廣以期能得預定之收入（二）對於徴稅各機關及人員須爲相當之督察並極力淘汰以期徴稅日有起色（三）分飭所屬各機關人員對於徴稅事宜務用和平勸導俾手叚可舉良好成績不得操切從事致惹起人反抗反於徴稅前途有礙（四）所微收各稅項務須按期報解不得挪延（五）所有稅欸非呈請財政部核准無論如何不得私行挪用 
　　贛漕征元之恐慌江西國稅廳長王純呈請將丁漕向例征錢攺征銀元財政部業經核准兹聞旅京贛人以該省金融異常恐慌每銀元一元易錢至一千八九百文前以銀銅元諸幣均形缺乏市面極危曾向交通銀行議商墊欵設立分行收回紙現在此議尚未實行若再攺征銀元則銀之市價必益昻貴議定公函國務院財政部及戚民政長王國稅廳長從緩議行俟幣　整理　再行　　情形辦　己雙定宋名璋爲公函之起草員云 
[王湘綺講經之歡迎者]  
　　王湘綺氏爲孔敎會湘支部長倡捐巨資竭力提倡此番到京孔敎會特請王於四月十九號午後二鐘在該會講經王卽許諾昨日（十九）午後一點半鐘到會準備講演二點鐘首由宋伯魯讀開會頌聖詞次由劉次源報告歡迎意旨畢公請湘綺講經曾榮楚暨某君任書記事王所講者爲詩經首數章言言有物字字珠璣間以恢諧奇詭之語其理皆高尚中正信非大經師不能王年己八十三而精神爽健望之若五十餘歲人聽講人士約三百餘講演時不過隨意傾吐而經傳子史如數家珍該會幹事恐演說過久年老傷神請其輟講休息乃止又林琴南氏原約於是日至會講文學因有弄瓦之喜告假未至攺期補講由李時品對衆宣布遂散會兹將劉次源所致歡迎詞節錄其大要如后 
　　略謂湘綺爲吾國大檽此次應聘來京主持史席吾國歷代之史皆爲一姓之家譜於民生之休戚民俗之隆污不甚注意今旣攺爲民國湘綺又伏處草電數十年民之情僞盡知之矣發揮而光大之端賴湘綺立國之本維何道德是也人類之所以能圑爲國者以其具有磁性也道德卽其磁性之見端道德之原出於天而成於敎聖人因人類固有之德性而甄陶之發育之而後成圑結之本能各國有各國之禮敎各國有各國之風習不相謀也吾國以孔敎爲立國之本歐西則自紀元以後以耶敎爲立國之本亦咸因其風俗習慣之各殊不能强同也歐人最重信實最尚名譽此二者即其所以富强之根本美國以清敎徒開國其人民道德高尚故能组織純粹共和國是其所以立國之本不在於盧梭之民約論而在於耶敎之新舊約可以决然無疑矣吾國今亦攺爲共和國而識者以爲人民程度之不足共和之程度即所謂道德程度爲一般人民並通之程度無論士農工商婦人孺子皆所必具者也吾國今日之大患在於權利薰心廉恥道喪吾國名爲孔敎國其實並未實行孔敎孔之敎人在於人之所以爲人人也者仁也以愛人爲心者也欲立而立人己欲逹而人巳所不欲勿施於人故視四海之内皆兄弟愛世界之人如愛巳何有權利之爭攘奪之事遵而行之斬至於太平世不難也何患無共和國之程度今之所以不能組織純粹共和國者則在於人人爭權奪利無所忌憚禽獸塞途勢將瓦解故今日之所急者在於尊崇孔敎提倡人人之道德心以立國本昔曾滌老有言風俗之轉移在於一二人心之所嚮湘綺爲吾國泰山北斗公榖以來得孔子之心傳者獨推湘綺其所註孔子書汗牛充楝衛道之功過於馬鄭正人心而植國本寳維湘綺是賴故本會歡迎之意在此謹請先生講經 
[葉德輝被捕續聞]  
　　葉德輝在鄂被捕一事詳情巳紀前報聞巳於十三號押解來省現押都督府内此間所傳被捕原因有二說一說謂葉前此曾致京中某同鄕書論湘政府用人行政事語多詆毁當道渴督當派人至其家請至府中詳詢一切葉膽怯不敢去遂逃至京渴督現　其回鄂故捕之一說謂葉之此函湯督猶不介意特因其到京後具呈大總統控湘政府用人行政不當至二百餘欵總統雖以其不應干涉政府用人行政全批不准而湯督巳甚不平故聞其到鄂即電請段督派探緝獲云云葉自被捕解湘時曾在輪舟中書立遺囑蓋自分必死其實斷不至於死云 
[鄂省捕獲大批黨人三誌]  
　　武漢破獲大批黨人經軍法處訊明首狠龔尚鍇涂明訓等供認受黄興等委任爲湖北討袁軍總事令或參謀或師旅長及運　軍警代表等名稱並言在武漢設有機關四處運動軍隊不甚得手僅結有大帮會匪流氓缺少軍械故不能尅期起事云云當卽錄供呈奉段督批令着將爲首者九人處斬十九號該處即將各犯綁赴得勝廟前浙决并宣布罪狀如下龔尚鍇僞參謀擔任運動漢口憲兵隊涂明訓僞總事令擔任運動省垣鳳凰山要塞砲兵曹暢擔任運動武漢警界尹仲逹擔逹擔任運動南湖馬隊并書有逆信陳元虎充臨時搶刧隊隊長朱鳳山擔任運勤漢陽運隊並爲漢陽總代表劉洪鈞魯松山二人製造炸彈供應亂黨毛殿楹僞參謀並代朱鳳山開具馬隊代表名條劉洪鈞等製造炸彈之機關聞設在省垣太平街經軍警抄獲炸彈纍纍現己消毁當道因其餘黨衆多刻猶偵騎四出逮捕昨又在省垣武勝門外大堤口某水菓店捕得運動軍界之僞代表袁桂芳一名押解軍法處訊辦聞亦藏有炸彈此次謀亂女黨甚多十八日午有一新式裝之少婦一名手携黑皮包入漢陽門守城軍士照章檢查該婦自稱係某女校刺繡敎員貯剪刀絨線等並無别物兵士不信卽將皮包奪過檢查内有手鎗一支匿名信一封遂將拘送運法處訊辦 
　　女子中學校被軍營捕去女學生五名一節兹悉該女生係第二女師範學生一名張韻一名陳秀貞餘三人名未詳該校現己取消陳張五生因於十六日到女子中校要求補入插班并持敎育司長時象晉名片一張該校長因無正式公文不肯收錄且言須要考試該女生等竟拍桌打椅吵鬧内有一生竟袖出手槍威嚇校長不敢與抗以計誘閉於室飛電行政公署請派警隊拘辦於是諸女生均被警廳捕去收押旋聞己開釋四名惟持手鎗者一名尚押廳内其供詞頗與黨人有關曾經崔廳長新自研訊據供女黨偵探有符號數事如下一如梳東洋髻以白絨紥結者一如領高六寸有三遣滾邊第二道内有紅絨三寸者一如衣之下襟未　膝其襟之滾邊内有紅絨三寸者一裙之下幅不遮足左襟有二疉内有紅絨三寸者一如梳雙鳳角一龍尾髮辮與香蕉髮髻之結根處有靑白二色絨合紮者一左手之第四指所載戒指鐫有英文符號者 
　　黄梅同鄕事務所内捕去多人之原因聞因有黄某者素行無賴是日假該所關提倡國貨發起大會并未呈報警署監視即行開會聚衆警廳以其有違警章且欵有他項情獘立派隊搜查將衆解散逮捕事務所中人數名到廳訊無别情只將黄處一月拘役餘釋回又聞業香烟者因須領營業牌照聚同業門某宅私開會議亦被巡警查知逮捕旋即釋放此連日被拘者多至百餘人之原因也 
[東三省金融之危險]  
　　奉天奉省金融斷塞現貨稀少日總領事一再與張督交涉鈔幣必須無制限制限之兌易最後張督答以奉天黑龍江南官銀號及興業銀行祇能限額兌現至中國交通兩行槪不制限此係十二日發往之照會也乃十三日三井洋行卽將紙幣五萬元向交通行要求兌欵該行告以准兌二萬餘難從命三井乃奔訴日領謂交通行始終以總辦外出堅拒日領卽連夜詰問張督婉言解釋刻尚無如何解决也又聞日前日僑會議亦係臨時開會舉出六十五家低表前赴領署謂中國官府蹂𨈆日本商業不論何所務照額立兌否則損失靡己或至營業停止亦不可知云云刻下現貨與鈔票價額日見差越中國場但知一再嚴禁錢桌不准再有此項行爲詎料十二日以來全城兌錢舖己一齊休業人心愈見驚慌云 
　　黑龍江江省民政長奉財政部訓令據屢次電請在江添設中華銀行維持圜法事查該省庫欵奇絀銀根缺乏來源廣信公司濫發紙幣甚非持久之道己令行奉天中國銀行在江添設分行迅速籌備一切事宜以期早日成立合行知照云云又聞首長因銀價漲至極高地位攺定銀行官價故商民紛紛將所存現貨出售十三日現銀羗帖銀元遂大落三吊有奇詎商民又紛紛爭買現貨故十四日金融價值又漲現銀二十二吊一百文羗帖十八吊五百五十文小銀元十三吊一百文矣 
　　吉林長春近來銀根緊迫市面恐慌鑪銀缺乏外幣充斥致銀洋暨外幣價值奇漲百物因而昻貴雖因借欸未成立究亦由中日商人搗把之所致并有人揑造假電散布謠言故日内小洋漲至十吊零六七百六羗帖十市吊有奇日幣十五吊五百有奇鑪銀十七吊一二百文每吊官帖祇换銅元十枚銷有字號糢糊即不行使外人乘此金融滯碍之時聞日俄正金　勝兩銀行各發出鈔票數萬元並將先前所存官帖槪行令人赴官銀錢號兌换現銀故長春錢法益覺可危云 
[東省各租界烟窟調查紀]  
　　鴉片一物流毒中國爲近百年來弱國之原因民國成立後玫府諄諄誥誡各省仁人志士亦都大聲疾呼冀盡絶根株而東三省各租界反視爲生財之大道不伹不禁止且從而提倡之保護之亦可異己 
　　大連中國禁烟之令日嚴一日而大連　别有天地不但毫不禁止且較未禁之前尤甚沿街之小賣所（每烟館門首皆懸一牌上冩上賣所字樣）鱗次櫛比每日烟士之輸出輸入爲數極鉅而無數烟鬼只須領票便可自由吸食詎各小賣所貪心未滿又勾引東西南北各商埠城鎭不肖之徒羣來販運而伊從中上下其手每兩賺洋四角統計大連烟館不下五十餘家聞每日每家運往外地者少則百餘兩多則二百餘兩合五十家每日總核之少則五六千外至一萬有餘其土盡用紅紙包裹紅線緊朿不知係自可何處得來云 
　　哈爾濱哈埠租界内烟館不下百家中國六七道街以及巴雜市日夜烟霧氤氲居然一烟霞世界矣探其所以敢明目張膽毫無顧忌者以俄巴厘司等爲之保護也聞烟館一家每月向巴厘司（卽俄警署）捐納羗洋一百元八十元不等每月向洋兵營納捐羗洋七十元八十元不等而我交涉署之兵役人等每月亦暗中分肥故經我官府屢次與俄領事交涉而該領事等均以烟館絶跡對至於烟土則阿穆爾東海濱省屬俄境盡種罌粟去年共種一萬七千餘晌（該處地畝往昔租價每响不過羗洋五六元因罌粟得利去年每晌竟漲至羗洋七十餘元）及烟漿成熟因我國境内販運不易俄人乃於中俄交界三岔口等處設立保險公司每土一包（約百兩之譜）納保險洋五元卽包送到家倘有遺失每兩賠償三元因有此護符故前往販運者遂有恃無恐云　　黑河黑河與俄布拉果有月沁斯克只隔一衣帶之水該埠小北屯爲華人烟賭淵藪近來俄人限止華人過江一般烟鬼無力越界吸食於是小北屯之販烟營業者異常冷落竟又運至江南販賣並有零售烟館數家賭局亦有數處而瑷琿縣每月抽收數百盧布藉口補助行政經費云 
　　滿洲里東清租界地内共有烟賭九家每家在交涉局月納捐錢八十九盧布中有趙老西子烟館每月在俄月厘司其　事處納捐一百三十元並設賭局數處該局每月進欵不下千餘盧布 
　　呼倫貝爾呼倫貝爾接近中東海拉爾站自逆蒙獨立後一般烟賭之徒咸麕聚斯地明目張胆開設烟賭兹查城内設烟館五家租界三家新街兩家共計十家並有賭局數處每月在交涉局納捐四十餘元 
[猶太商在北滿勢力之掃地]  
　　俄人種類之複雜爲全球所僅見哈埠租界内除斯拉夫人種外華人均以小國人稱之實則芬蘭波蘭猶太以及土耳其斯坦各國人國情習俗各不相同而勢力之偉其中總推猶太人爲最各最中均有鉅子主持其間俄人雖萬分鄙夷有羞與噲伍之槪第財力雄厚商業上又如水銀瀉地無孔不入亦無如何也自第二借欵銀行事敗露後其潛逃之總辦特拉赫滕别爾格卽係猶太人於是猶太商之不道德無廉恥更暴露於俄人之口彼輩勢力巳一落千丈矣而本案瓜蔓牽連日内益復糾紛日前又由俄審判廳將新生活報主筆車爾年夫斯基與著名紙烟商羅帕陀二人傳案嚴押該二人又均猶太人聞與銀行虧欵事有絶大關係故近日猶太商人幾不齒於人類向之蓄有偉大之金錢勢力者直掃地盡矣此亦北滿商業上之大關鍵也 
 
 
 

Page 7

 
 
[九江日商開設洗衣所交涉]  
　　江西毛交涉員昌嗣呈戚民政長云奉民政長公函以據九江關監督呈日本人安部夫婦在九江城内小蓮花池地方開設東洋洗衣所迭次交涉情形飭即核明函復以便轉復辦理仍將各照會稿送回備案等因奉此並准鈕監督函知到署特派員（中略）查前清光緒三十年間有英商貝納賜在長沙通商口岸城内賃屋關行曾經照約商令遷移又前清光緖三十二年十一月間日本林使照請飭湖南官憲出示聲明洋人得有在長沙城内居住營業之　利亦經前清外務部核以各通商條約均無准洋人在城内開設行棧之事明晰照復各在案今日本人安部夫婦有九江城内小蓮花池地方開設東洋洗衣所該城内旣非約開通商之城又非約定外國人居住之地豈能任便居住營業核與約章成案種種不符自未便承認照准約章爲兩國政府雙方協定彼此均應遵守鈕監督所駁各節均屬妥協倘日領代表員再有異議卽應解釋約章援引成案照會駐漢日本總領事請其飭令遷移如總領亦仍堅執可再嚴切駁復一面呈報外交部一面聲如不照約令飭遷移日後設滋事端中國地方官不任保護卽不能任各竊以此事若含糊允准他國必踵而效尤關係甚大不得不據約力爭理合具文呈復民政長俯賜察核轉復鈕監督查照核辦並請轉逹外交部核示飭遵就近商請日使轉飭該日領照約辦理實爲公便 
[桂省實行裁司之呈報]  
　　日昨廣西民政長張鳴岐具呈總統報明裁撤敎育實業兩司辦法其原呈如下爲遵電裁併敎育實業兩司以紓財力而維現狀事案查民國二年九月十號奉歌電内開民國肇造受困財政非實行減政不足維持現狀其各省地方所屬司局如敎育實業兩司除湖北廣東江蘇直隷等繁省仍照舊設立其餘各省均應照安徽倪都督電開辦法歸併内務司設立敎育實業兩科等因又十一月四號奉國務院東　内開敎育實業兩司除直隷湖北江蘇廣東照前電存留外其餘如有缺出暫由各省委人代理不必呈請簡任其安徽褔建等省巳裁併者無庸再設各等因奉此伏查廣西財政近益竭蹶前設敎育實業兩同均經裁撤藉資節省於三月有（二十五日）日電呈在案裁撤敎育實業兩司後其敎育事項歸併内務司實業事項歸併財政均各添設専科辦理所有裁　廣西敎育實業兩司緣由理合呈請大總統鑒核謹呈奉批據呈己悉交内務部查核飭遵此批 
[江蘇審檢廳之存廢]  
　　江蘇高等審判廳長察兀康君接奉司法部寒電以省城商埠地方各廳暫仍其舊飭將外府各地方廳體察情形分别存廢核定報部等因業經蔡廳長等議定先行裁去地方廳四處兹將全省存廢各廳列下 
　　留存者蘇州高等審判檢察廳南京高等審判檢察　一分廳清江高等審判檢察第二分廳吳縣江寗上海丹徒華亭武進太倉地方廳七所吳縣上海各初級廳一所 
　　裁撤者江都銅山山陽通州地方廳四所上海初級廳一所 
[浙省法院存留問題之解决]  
　　去留之解决浙省杭鄞永衢四縣地方審檢廳去留問題自楊廳長　任以來迭次籌議迄未解决兹悉高等廳昨接司法部電略謂高等分廳設置計畫現正籌議浙省杭鄞兩廳仍照舊外其永嘉衢縣兩廳應卽裁撤頃聞高等兩廳長巳分電永衢兩廳限本月底截止移交縣知事管理至第二審案件永嘉歸鄞縣衢縣歸杭縣管轄云 
　　積案之清理自嘉湖紹台金嚴處各地初級廳裁撤後所有上訴未結民刑各案歸併杭甬甌衢四區法院審理現查各該法院並不添用人才而新舊案件之待審大有山陰道上之勢聞楊王兩廳長擬在各法院内另派推事錄事數人専司清理積案限兩個月竣事未知果能辦到否 
地方通信 
[蘇州]  
　　縣知事將次交替吳縣宗知事呈請辭職己經省長允准派委楊懋卿接任聞楊君定於五月一號來蘇接印宗知事巳督同各科人員料理各事預備交卸惟蘇紳吳潘尤諸君巳發公電請留不識能邀准否 
　　兵警驚擾百花巷蘇州殷鎭守使前日接馮都督密電　　探報有律師方炎在蘇暗設機關圖謀不軌飭卽查拿等情惟原文並未註明住址當經殷鎭守使令飭本署師副官會同憲兵營張營長秘密查拿師張二君先赴律師公會調查名册並無方炎之名遂派探四出查訪去後旋經探得北區百花巷某姓家形跡可疑報經師張二君於四月二十一號下午帶同兵隊前往會同北區警察分署員蔡家齊帶同長警十餘人至百花巷某姓家搜查良久毫無所獲然而某姓家巳飽受虚驚矣 
　　營長獲獎之原因張昌熙近由袁總統給予五等文虎章經紀前報兹悉張駐蘇憲兵第三營營長緣日前曾在蘇州火車站拘獲私運軍裝接濟黨人之某國人及湖南人文春林二名蘇州鎭守使殷獻臣君以張緝捕勤敏電致馮都督轉請國務院核准獎勵故有此特給五等文虎章之命令云 
[杭州]  
　　保護繭市之預備浙江都督府訓令各文武長官文云近據探報亂黨因省城及各重要地方扼駐運隊防範周密未得一逞擬在浙省河港紛歧山林僻　之處専刧行商財物等情雖未見諸事實自不得不預爲嚴防現繭市將届華洋商人携帶鉅欵分赴各産繭地方收運繭絲者甚多一有疏虞小則害及商務大則釀起交涉尤應嚴加防護以期弭患無形除分令外合亟令　該各文武官轉飭所屬隨時隨地妥籌也護各地方文武長官責任所在勿得稍涉疏懈致干咎戾云 
[安慶]  
　　李司長親勘圩工皖省内務司長李斐君近以無爲縣之黄絲灘圩工光復後雖經派員督修然中途或遭變亂或困於經濟致工程尚未完竣且該圩實爲無含合巢四縣公共圩埂綿亘數百里關係人民生計甚巨現旣工程告竣非親詣查勘不可聞日内即向都督請假前往云 
　　呈請恢復縣監前清司法未獨立時懷寗縣本有監獄以禁錮己判决與未判决罪犯自民國各級糜成立該監獄卽攺爲看守所現徐知事以司法行將歸併且執法處迭交要案均指　送縣監禁看守所之名未免不合昨特呈請都督將該監獄恢復矣　　湖口河工將竣廬江白湖爲東南巨浸羣水匯歸之所無爲縣黄姑閘湖口係白湖咽喉引水就下之所近年來山洪屢發河道多游白湖水口壅塞尤甚沿湖低窪被災率由於此前經邑紳張壽椿提倡疏通由吳知事批准開鑿現聞湖口工程行將告竣不特利農亦且便商云 
[四川]  
　　川兵協平滇匪會理消息月前雲南巧家廳有巨匪李崇清妖言惑人僞稱皇帝勾結土匪千餘入行在東川滋亂隨又擾入川少會理州分縣地幸經川兵圑竭力擊敗並急電愼都督民政長云頃據披沙圑飛報八號夜李匪崇清率衆攻打會理分縣城川兵奮勇抵敵　兵團亦助勢當鎗斃三十餘名割去首級十餘川兵只傷一人匪衆漸潰逃餘匪二百餘擁李逆逃至後山普姓　内銳氣己挫滇兵圑層層布置匪不敢犯援兵四路兜圍不至燎原請釋厪系 
　　綦江千人會擊散綦江縣界連黔邊素爲匪黨出没之區近來發生一千人會盤據瀛山平和鄕等處恣意横行圑練力弱不敢與抗該匪等純係穿短衣大襌常於山間竪紅旗二國旗一並遍貼白紙條云三月三掛金牌四月八龍出來五月五龍相會一掃平洋坐龍台等語地方人民頗爲惶恐現經周鎭守使派兵前往巳將該匪等擊散擒獲首要潘玉龍等訊明斬决矣 
[西安]  
　　省垣偵獲黨人省垣東區巡警所日前在某旅館内偵獲旅客丁漢臣形跡可疑并搜出鐵血團僞票立卽拿往區内訊供不諱巳移交警廳懲辦矣 
　　炸彈何忽爆裂四月一號晚七鐘時城内運輸炸彈之車行至鼓樓洞不知如何失愼致爆裂一枚聲如雷　車内兵士猝不及防當將四人轟斃尚有受徽傷者附近鋪板及車軸亦被擊碎幸此時天色黄昏大風迷目往來人稀未致大受危險云 
[雜評二默]  
　　京師講經會京師講經會圜而觀者三百人懿歟休哉久不見此盛事矣王先生講詩經之首章反覆推　殆欲以關睢之化人倫之本治今日之中國歟中國旣爲復古之共和國行唐虞之共和制自宜有此肅穆雍容之氣象然而返觀國中經年擾攘人民愁苦嗟怨之聲溢於里巷轉徙流離之慘徧乎道途管子曰倉廪實而知禮節衣食足而知勞辱今救死之不睱奚睱事禮義哉王先生盍退而講論語子適衛之一章焉 
　　東省金融界論者謂金融之危險莫甚於粤吾則　東三省較粤尤甚也何則粤紙幣雖低折苟有確定之方法實力整理成效自不難致若東三省則非特缺乏　貨而己商人搗把而己且有外人以攪擾之觀今日現象金融界之操縱權己入外人之手當道又將何術以補求之耶 
　　北滿猶太人猶太人素爲俄人所賤視任意蹂　弱種之民其苦如此我以其經濟界占有勢力故尚有與之往來者也今自某銀行總理虧欵案發現後非特從前在北滿之經濟勢力掃地以盡俄人且視如蛇蝎幾不齒於人類焉使猶太人而向來占有他種勢力者猶不至若是之賤視然則世界之上弱國之商人與强有力之商人交可不於信用上益加注意耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鎭守使痛恨惡偵探]  
　　揭穿設阱陷人之毒謀 
　　嚴禁非法建捕之謬舉 
　　上海鎭守使鄭汝成君昨日訓令所屬各圑旅營暨偵處各偵緝員並滬南閘北兩警察分廳云照得詰奸所以止亂除暴原爲安良若設阱陷人是直罔民於罪違法逮捕是反擾害公安近來各省偵探雲集海上其中實心辦事破獲要案者固不乏人而設局誘騙圖賞害命者亦時有所見或假立亂黨機關招誘愚民入黨濟以不時之需許圖後日之事或託言需人服役僱用傭工資其衣食給與金錢陽則引爲心膓陰實視爲奇貨迨藍牢網密或假造僞狀逆函令其携帶出發或哄令往送禮物暗藏炸彈手槍陷阱旣成伎倆獲售一面張大事實報告官廳一面密遣黨羽前往截拿逮案之後其人不知受騙方以亂黨自承問官雖俗詰究實情而偵探以眼線碍難到案爲詞無由訊其眞相被欺者罪重行騙者功高賞厚似此陰賊險毒甚於盗跖豺狼人道奚存天良何在言之實堪痛恨亟應嚴行禁止以换澆風應由各該管長官轉飭所屬偵探一體譑誡務須有則之無則加勉以後無論何處偵探若再有前項情事一經查實定照軍法嚴辦决不寛貨至亂黨潛匿租界憑藉有資非以同類相殘之法不能殲厥渠魁以是偵查亂黨須用黨人充作眼線於其人之赦免罪刑有關决不能任偵探之自由起滅以後如有亂黨願爲偵探充眼線協拿匪黨必須先行呈明本署偵允准立案且對於所辦之案必須負到庭質訊之義務庶先事有所稽考臨時自難混淆否則事前旣未呈明事後卽不得以此藉口又邸宅無故不得侵入身體非法不許逮捕此人民之私權爲法律所保障况時己解嚴地非警備嗣後除現行犯外各偵探於家宅之搜查嫌疑之逮捕抣須奉有本管長官命令且必按照法定手續辦理倘或濫用職權卽屬違法舉動自經誥誡宜力遵行倘敢故違定干重處以上各節仰各轉飭所屬一體遵照務各朿身自受奉法從公以副本使主持人道尊重法律之至意是所厚望焉此令 
[徐廳長安慰居民]  
　　閘北警察分廳徐廳長昨日布告云照得近日地言謠言又起謂有黨人紛紛回華再圖起事等語愚民無知愈謠愈甚查此等謠言無非匪人揑造希冀居民自相擾亂乘機搶刧本廳長有維持治安地方之責對於地方安寗完全擔其責任早經思患預防嚴行戒備必不使吾民租受損害爲此佈告周知仰地方居民一體遵照其各安心定意照常營業切勿聽信謠言自相驚擾反中匪人詭計自經此次佈告之後倘有不逞匪徒敢再造謠惑衆者一經飭拿到案定即從嚴究懲决不寛貸 
[游民革兵仍須按站遞解]  
　　上海縣知事奉省行政公署通令云内務司案呈據吳縣知事呈稱竊准無錫縣知事轉准前途各縣函准安徽滁縣司法長咨以前清地方官緝獲兼欵人犯以形跡可欵輙遞解原籍以了之民國適用新律並無遞解明文從前陋習自應革除嗣後遇有遞解到境礙難轉解轉致前途一體知照等由到縣准此查遞解辦法雖爲暫行新律所不載惟民國二年六月曾奉都督省長訓令遇有兹事游民仍飭按途遞解母稍阻滯八月間又奉省長訓令承准内務部函准陸軍部咨稱嗣後遞籍革兵應仍逐站接遞解回原籍呈奉大總統批准照辦各等因歷經遵照在案誠以等游民革兵原籍類有室家返之鄕里尚可勉爲善良若任聽逗留異地則窮無所歸必致流爲匪盜爲害地方正非淺鮮民國與前清國體雖更政令則一遞解爲行政處分之一端似未便謂爲前清陋習漫相菲薄且旣奉省令於前又准部行於後事關大局尤非一縣之司法官員所得輕議廢止准函前因相應具文呈請仰祈鑒賜訓令各縣並函致安徽省長通行所屬各縣嗣後遇有應行遞籍之游民革兵仍行按站接遞母得阻滯駁回實爲公便等情據此除函致安徽民政長外合亟訓令該知事仰卽遵照嗣後遇有應行遞籍之游民革兵仍應按站接遞母稍阻滯 
[大家去學陸稼書]  
　　縣知事洪君昨奉省長通令云財政司案呈據嘉定縣知事呈稱竊查嘉邑忙漕前清責成夫朿催收年清年欵從無蒂欠光復以後夫朿攺革攺差收爲自封以致民欠累累其中有意抗欠者固屬不少而零星小户離城稍遠自封投櫃旅費甚鉅因之而滯納者亦所不铭若不亟籌救濟方法袪除征收障碍常此因循勢必年復一年愈積愈鉅將有欲完不能之勢思維至再惟有由知事卽日親赴各鄕勸誡鄕民曉以利害限其清繳勸告之後再不依期完納則是有心抗欠擇尤嚴懲似此懲勸兼施國稅收入或可從此起色查嘉定自陸清戲親自下鄕催征而後繼者無人謹師其意與百姓以誠相見果因而生效寗非至美卽使所感不應繼之以法在知事可以捫心不愧在百姓亦可受法無詞擬卽於本月十五日爲逐日下鄕之始理合具文呈報仰祈鑒核實爲公便除呈國稅廳長暨上海觀察使外謹呈等情除指令該知事取法前賢不辭勞瘁懲勸兼施催科當有起色披覽之餘實深嘉許除通令各縣一體照辦外合行訓令各該縣知事須知現在庫儲奇絀月支軍政各費待用孔亟全恃各縣知事暨稅釐局長殫力征解源源接濟始免貽誤大局嘗此征收清淡之際正可催收舊欠及可征之欵該知事務須親自下鄕多方勸諭並將征到之欵速解以應急需是爲至要 
[劉總長慰留李司令]  
　　駐滬海軍總司令李鼎新君於前日海軍劉總長抵淞之時曾經面請辭職劉總長以李於去夏戰事督艦禦敵甚爲出力事後防範亦甚得宜兹值黨人思逞之際未便遽萌退志是以竭力慰留未予允准 
[辭退艦長之不易]  
　　建威砲船艦長温幹臣君自於二月間接任水警第一廳長之後即呈請辭退艦長之職當奉海軍劉總長訓令兼任三月再行派員接帶現將届期温廳長又請辭退而劉總長則以滬上謠諑繁興正在需艦防守之時未便遽易生手諭信仍兼艦長一俟地方安靖再行告退 
[軍艦巡緝海盜]  
　　水警第一廳長兼長江總稽查温幹臣君以吳淞口外之大戢小戢大羊小羊山及佘山各洋面海盜甚多商民船隻屢被却掠查有策電虎威二軍艦原駐淞口防護有年如將該二艦擴歸水警専司巡緝海盜庶可歛跡業巳呈由海軍劉總長允准將策電虎威二艦撥歸該廳關遣所有該二艦薪餉亦歸該廳櫌給並由劃總長令知海軍司令部查照矣 
[獎勵誘獲黨人之兵士]  
　　步兵第七旅臧旅長以兵士張瀛洲於此次誘獲黨人之後恐被報復特於前日傳令到部面給手鎗一支着令隨身佩帶以資自衛所有兵士職務飭卽退去専任密查黨人蹤跡至獎升排長一節刻因未有空缺准自本月分起按照排長薪餉支給業己飭知第二營知照矣 
[巡員保釋烟妓]  
　　黨人畢良臣所雇之烟妓許月紅業經鄭鎭守使訊明並無知情同謀情事連同起獲物件發還滬南驚察分廳取保省釋巳誌前報兹悉崔分廳長奉令之下卽飭許妓覓取保人昨有某區巡員余姓情願具保崔分廳長准如所請將許妓交余保去並將起獲各物及大成里屋内存留物件一併給許具領前派看守房屋之長警各一名亦令第一區署撤回 
[出品分會第八次談話會預誌]  
　　巴拿馬賽會蘇省出品協會上海分會會長洪知事擬於陽曆二十五號卽陰曆四月初一日開第八次譚話會昨己函請南北商會各勸導員等届時同至事務所會議進行事宜並以物産會開會之期爲時太促恐各出品未能征集尙須會商攺訂會期云 
[擔任會場消防事宜]  
　　本邑救火聯合會前日開會各會員以巴拿馬賽會江蘇出品協會及上海物産會原爲提倡實業而設本會旣承縣知事等來函敦請擔任該兩會消防事宜自應允許經衆决定出品協會自陽曆五月初一開會之日起擔任一月物産分會自陰曆閨五月初一開會之日起擔任十天由該兩會各於會場留出房屋數間以便會員駐宿至陳賽救火器具一節因此項器具旣重且多如赴巴拿馬陳賽運費不貲經衆决定將各項器具分别拍照送往與賽以省水脚 
[工藝傳習所設立招股處]  
　　南北兩市各商董等發起在滬組織普益工藝傳習所曾經擬章開會公同擔任招股己紀前報兹該董等暫假南商會設立招股處事務所俟巴拿馬賽會上海物産會在尚文門外貧民習藝所舊址開會告竣即擬在該所先行試辦俾貧民子弟前往習藝云 
[鎭守使惋惜新舞台]  
　　上海南商會接鄭鎭守使函開逕復者頃准公函所示開明公司新舞台被焚各節讀之不勝惋惜該公司熱心公益振興市場事前煞費經營事後多方整理正冀日漸推廣商業因而發逹不圖祝融肆虐付之一炬驚聞之餘不獨本使一人惆悵即舉埠人民爲之嗟嘆不己今貴會仗義出而維持實深欽佩尚冀鼎力規畫俾底於成則受惠者非徒該公司巳也 
[刑傷不易醫治]  
浦東第三區一分署署員周毓芬字秀岩現年三十五歲近因違法刑訊嫌疑犯載和尚倪毛囝二人經地方檢察廳長汪君訪悉將戴倪迎提到廳驗明受有刑傷諭令暫行拘留撥醫療治並函致警廳飭緝周毓芬務獲質訊在案兹悉倪毛囝等所受刑傷雖奉撥醫調治未見减經且有寒熱昨由倪母倪韓氏到廳具禀請求交何回家自行醫治汪君准如所請即將倪毛囝飭交伊母覓保領回候示 
[西門外發現浮尸續誌]  
　　西門外林蔭路增祥里後面河中發現無名男尸一口由二十五保十三圖地保沈雨春至地方廳報騐等情己誌昨報兹經檢察官等蒞場驗明該尸委係生前被人謀害至命死後抛入河中當時因無家屬出認判由善堂棺殮遂回廳禀請汪廳長候移請南北兩警廳候緝凶犯到案懲辦並派法警協同該地保訪查死者家屬來案領棺 
[誤傷人命之刑期]  
　　探夥周錫云因在甘肅路聚仙園小茶館内賭博起衅將顧阿吉推跌下樓以致跌傷斃命業經公廨將周逮案押候核辦在案昨日復訊屍妻顧潘氏請求伸要訊之周供認悮推墜地不諱中西官會商之下姑念辣出無心從寛判周押西牢二年以儆 
[查覆私收陋規之虚實]  
上海縣公署前據徐良佐呈稱向辦浦江船捐之連錦堂私收陋規等情經洪知奉派員督同催征吏關查官情再行核辦在案兹經該委員等查得連錦堂所辦浦江船捐巳於去冬交卸現歸金子雲承包其所充市政廳市舶課總船目一役自市政廳自治機關收歸官辦後己歸工巡捐局管理連錦常於浦江船捐確巳脫離關係徐良佐所控私收陋規查無證據現巳據情禀復洪知事核奪矣 
[張署長之布告]  
　　新委滬南第一區警察署署長張桂榮前日接差後即發出布告一通錄其原文如下照得警探保民切勿殃民緝匪切勿縱匪是對民宜和平緝匪宜認眞不和平則有毆打　駡情事不認眞則有賄賂私縱等獘副探吳錫生查獲小竊苗金源私賄不受該副探深明大體辦事認眞殊堪嘉尚當卽禀明廳長將所得贓洋四元充賞以示鼓勵爾警探等務各奮勉使有微功本署長亦不泯没如或不知自愛私相授受獲匪縱匪倘經查出京定予以相當之懲處本署長賞罰無私言出即行爲此諭仰警探等務宜秉公以邀賞切勿舞弊而受罰本署長有厚望焉切切此布 
[宰猪公所之根深蒂固]  
　　本埠滬寗蘇三帮肉莊同業前於光緒三十四年間在滬創立攺良宰猪公所禀准地方官廳出示遵守在案兹又有人擬另設公所各分界限事爲該業香雪堂司董崇樹森誠仁堂司董黄常倫永義堂司董榮吟和等查悉卽赴上海縣公署禀請出示保護以杜紛擾並黏呈前清上海道縣各官所給示諭昨由洪知事批示云查該同業前因愼重衛生起見於前清光緒三十四年分集欵創建攺良公所禀准道縣官廳給示曉諭並請商會註册有案辦理多年旣有成效所請布告保護應即照准此批黏件存 
[書場同業之攻訐]  
　　滬城邑廟春風得意樓近雇沈廉芳演唱倭袍淫詞致爲同業嫉妬函告一區二分署王署員於前日派警往查屬實當場將沈拘解到署並在身畔抄出烟盒一只即由王君略加詰問於昨午連同烟證函解警廳司法科訊辦 
[郵政總局之通告]  
　交通部郵政總局通告云爲通告事照得加印中華民國字樣之各種郵票明信片欠資票等類旣經定自本年九月一日起作爲無效此項郵票内尚有數種仍由各郵務管理局及一等郵局出售以本年六月三十日爲截止之期惟各項郵票得於各郵局調换民國現行之郵票其調换之期以本年八月三十一日爲限所有現行之郵票計分十九種欠資票計分八種其值價式樣列左普通郵票計分帆船式者值價半分一分二分三分四分五分六分七分八分一角農穫式者值價一角五分一角六分二有三角五角圜橋式者值價一元二元五元十元欠資郵票均係藍色值價半分一分二分四分五分一角二角三角以上各節仰卽一體知悉此告 
[誘姦騙物之訴訟]  
　　昨日下午三時上海地方審判廳民庭推事董永昌君開庭審訊婦人顧氏訴姘夫黄葵生誘姦騙物一案原告延黄律師到庭代表被告並未到案該氏供稱年四十二歲揚州人現住舊校場與姘識秘今巳有十一年黄素操米業非但不顧家用反將氏之衣服首飾當去一百餘元之譜歷年用度由氏擔負以致氏所有積蓄將次用罄不得巳與黄分開居住脫離關係誠恐黄再欲向氏糾纒是以來案呈訴請求堂上着黄將所當衣飾贖還給領普由黄律師起言曰顧氏與黄葵生係屬姘識本無婚姻之可言被告屢傳不到致損原告之利請求堂上缺席判决决責令償還衣飾旋據承發吏秦某禀稱往傳被告據云己向原告和解審判官諭候再傳被告訊奪遂卽退庭 
[旅館别開生面]  
　　二馬路衛生旅館容留妓女舉庽客姦宿事爲捕房查悉以其有傷風化且違工部局定章昨將旅館主胡緩之傳至公共公堂訊明着罰洋二十元充公以儆 
[捕頭援救兩女]  
　　美捕房捕頭查悉虹口武昌路六百六十六號門牌粤妓院鴇婦王阿和與羅林氏陳談氏梁羅氏收買來歷不明之十七歲女子羅大喜並迫令十五歲買女唐桂林爲娼昨派包探將以上六人一併拘解公廨經聶襄讞會同美領畢君逐一訊供明晰判王鴇罰洋二十元羅陳梁三婦從寛開釋兩女均送濟良所留養 
[鴇婦又被科罰]  
　　捕房解花烟間鴇婦張氏至法公堂禀稱張氏迭次拉客罰過兩次又王李氏陳氏亦各罰過一次今皆復犯請爲重究張氏等同供是日婦人等均不在家實被妓女無知所誤求宥判張氏罰洋二十元李氏陳氏各罰洋十元充公 
[召認迷路女子]  
　　一區三分署前日查獲迷路女子一口年十三歲名阿鳳杭州人據供去年與母同來上海住居偷鷄橋鐘表店樓上其母洗衣度日本月十九隨鄰居婦人出外觀賽會在途走散等語昨經藍署員送至閘北警廳司法科判送寄養所留養出示召認 
[同族借單之糾葛]  
　　曹福山控族人曹月亭借單不還一案昨日午後由地方審判廳董推事官開庭辯論據福山訴稱本邑曹家渡人耕田度日前清宣統元年四月間有族人曹月亭向我借去治下二十八保北十二圖田單一紙民人因誼屬同宗所以不立契約當時確有陳士榮在場作證詎月亭將單借去之後屢索不還爲此控請究追問官以曹月亭往傳不到飭吏再傳並將證人陳士榮一併傳案質訊判斷 
[租地造屋之枝節]  
　　江北人羅姓近託自稱閘北地保之許松陽租得义袋角陳南橋之空地一方羅姓己付租洋四十元前日在該地上開工建屋因未領執照被一區二分署崗巡查見許又不服該巡警之查詢當將許拘入該署旋卽保出刻經地方查悉以此地並未出租向羅理論而許己避匿無蹤矣 
[恒豐號負債纍纍]  
　　恒豐號股東林運宣瞿寄衡前被許少成等延蒲石律師控訴倒欠雜糧銀二萬八千兩經法公堂判令交保限各先交現銀二千兩在案迄今尚未保出昨日又有蔴袋店主王永儀控稱恒豐號内之夥汪開臣前來取去蔴袋共計價銀九百二十九兩八錢洋二十七元先由經理陳鼐臣約期付銀詎到期向收己經倒閉現林瞿兩股東管押案下求請附追訊之林瞿同供商人等水在號中是否欠銀不知詳細陳供欠銀是實聶讞員判林瞿交保限十四天先交現銀一百兩餘銀兩月拔還五十兩陳仍還押 
[訊明悔議之原因]  
　　法商喇瑪而前投法公堂稱有華商任少山掛商人牌子開設舊郵票訂立合同以六個月爲期如有悔議須罰洋二百元今祇有四個月即行悔議請照合同追洋等情任供除掛喇牌子外房屋亦由喇代租今房東不步續租故不用喇之牌子並非有意悔議今向房東訊問據稱房屋先由喇瑪而代租今商人將屋收回是實中西讞員以此案己向房東訊明實情諭候星期五宣布堂諭定斷 
 [P復訊結欠莊欵案 
　　己閉吉和誠洋紗號主黄吉人不理結欠誠德錢莊往來銀一千七百餘兩並因與經理羅葆楨推諉不理虧欠是商日信三井湯淺三洋行定貨銀兩被控迭經公廨訊明因無人銀妥保奉飭押追在案前晚爲誠德錢莊控案由廨復訊原告代有律師偕同該莊司帪席鴻生上堂証明請追質之被告黄吉人亦延律師到堂代辯聶襄讞研訊良久判責角還押候補傳見証章德馨到案再行訊核 
[日商追償酒債]  
　　虹口閔行路日商麥酒公司日人吉田勝次郎投　管領事署控告蓬路卡拔迪外國酒店主無領事管束西人安克落可發可結欠麥酒價洋八百十六元五角逃避不理業由該領照會英美會審公廨轉飭捕房於昨晨傳案由關讞員會同日副領事西田君研訊原告延日本律師上堂請追被告亦延律師辯稱被告轉放於兵艦上賬欵尚未收齊且酒店係向俄國婦人租開己被該俄婦收回存有海沫一百三十打印字機器　部及被欠帳單計有九百餘元實因讓屋遷出並非逃避而原告所控逃避一層有意毁壤名譽至失信用應請飭令原告將　内情形証明否則請追名譽損失銀五百兩關西兩君會商之平以被告欠銀屬實判限一月内如數還清所存海沬等物准予　保取也一面查明該被告有無别項産業隨時查封備抵 
[公所尚無復函]  
　　唐頌卿與唐渠林及唐慶馥因賣買絲繭糾葛控經公廨傳案訊供各執判交保侯函致絲業公所查復再核在案前晚由廨傳集復訊先由原告代表筆師上堂請追被告亦由律師到堂代辯聶襄讞以前經函詢絲業公所迄未函復到廨判被告仍交原保候函催絲業公所復到再核 
[全賴第三者之證明]  
　　法租界永利公司報關行經理陳安甫控謝利甫私蓋圖章向滙豐銀行冒領代中國圖書公司裝往嗬屬爪哇書藉籍件之押匯銀入十兩由廨訊供判候見证到堂再核在案昨日復訊被告延律師到堂辯稱被告亦永利股東前項滙銀有人函囑至滙豐收取且圖書公司前欠被告洋五十三元可以劃扣並非冒領王襄讞商之美領詹君判令被告於三日内繳銀八十兩六七天内圖書公司再不到堂聲明即交原告具領 
[估看工程]  
　　作頭喬小姐前延逹商律師爲代表至法公堂控稱朱菱溪先雇作頭俞友安卽子幼案建造房屋半途抛工由喬接做工程計價洋三千三百元後朱迭次攺樣加做工程計銀二千六百兩向索分文不加求追等情昨日續請訊追朱亦延蒲石律師代辯據稱造價三千三百元除子幼安支領外喬之工程祇有洋一千三百餘元豈有加價反比正價多出一倍之理請察判候七程司枯看明白俟覆到再行核辦 
[房東貼償遷費]  
　　李張氏投法公堂控稱房客龔國祥虧欠房租六個月每月計洋六元向收延約不付現願讓去租洋三個月貼償遷費求請押遷龔供欠租有之求請寛限措交判交保限七天交洋十八元着卽遷移 
[索債衝突]  
　　陶金福昨向林阿生索討借洋無着在途口角爭毆扭控捕房經捕頭詢明飭陶赴公堂起訴 
[貨箱壓傷小工]  
　　小工王長生昨在揚子路碼頭裝運各貨偶不經心致將貨箱撞下壓傷頭面左足當由工頭車送同仁醫院請爲療治 
[釁起鬩牆]  
　　滬西戈登路鄕民姚根根前日因與其北友根細故口角遂將菜刀擲傷友根後背被捕查見拘入捕房得晨解至公堂經中西官訊知原告傷己全愈且未到堂遂判被告償還醫費洋六元無洋攺押七天以儆 
[汽車夫請人辯護]  
　　汽車夫錢阿安前日駕駛六百零八號汽車在泥城外威海衛路轉角撞倒一千一百三十二號華捕並與某西人所駕二百四十一號汽車碰撞由捕帶入捕房詢明保出昨經公堂傳訊錢延筆師到堂代辯良久判錢交其洋東帶去候傳見証到堂於下禮拜 
[事主催贓盜]  
　　周增林家前被盜匪搶刦並將周夥葉廉茂毆傷該匪得贓逃逸遺下雨傘兩柄均刻有姓氏由周投報地方檢察廳並將所遺之傘檢呈經汪廳長驗明葉之傷痕判候函請警廳飭緝在逃贓匪在案兹悉周增林以被刦迄今業己多日尚無影響復於前日特至地方檢察廳禀請追緝 
[染坊失竊之嫌疑]  
　　滬南楊家渡某染坊主朱仲康昨扭挑糞人張錫五至第一區警署控稱今晨失去縐紗十七疋己經染就將欲景晒因並無他人進内張實可疑請爲究追當飭移送第一初級檢察廳預審因無贓証飭令退去候查明實情再行核辦一面着朱另行查訪呈報 
[公共公堂瑣案]  
　　山東路六十二號申江旅館主張玉林因聚賭違章被捕查悉禀奉公堂於昨昨傳訊張不到案由其妻到堂求宥中西官姑念女流從寛免究判氏開釋賭具銷燬 
　　鄭駿控夏巨川不理欠欵迭經公堂傳訊不到業缺席判决着令如數繳銀詎被告仍不遵斷復經原告奉催昨復由捕房將夏傳案押候訊核 
　　流氓秦小弟談全福在天潼路擺設三四僞賭攤串騙某烟紙店學徒潘家秀小洋三百四十角昨由捕房將二人拘解公堂訊供屬實判秦押西牢半年談押三月 
　　經綸絲廠女工徐倪氏因用用熱水燙傷打盆女子愛寳被控昨 
 
 
 

Page 11

 
 
由包　將倪氏拘解公堂訊實判罰洋三元充公以後不准再將嗣廠幼女虐待 
　　浙江路二百二十六號門牌飯店主洪金運控流氓余連生糾合同類五六人來館果腹向索飯資不給反被行兇毁物等情昨由捕房將余拘解公堂訊問據稱祇欠找數十文尚有食剩魚羹退還等語中西官着余償還原告飯金五百二十六並罰洋一元充公 
　　華利控秦發興又王全英控王阿桂又羅毛毛控王如意又翁永發控王瑞昌均不理欠欵昨由捕房將被告各人傳案請示判分别交保候訊 
[誌謝]  
　　復旦學校定於二十五日下午舉行春季運動會（天雨攺期二十八日）震旦大學院定於二十六日午後舉行游藝會昨日均蒙柬邀届期往觀書此誌謝 
雜評三（訥） 
[今後之偵探]  
　　偵探設局陷人非法逮捕之事報紙雖日日言之而人未必信其若是之甚侫今鄭鎭守亦列舉其罪惡而　息痛恨於若輩之無良且設種種方法以爲之防如充偵探須先呈明立案作眼線須負質訊義務邸宅無故不得侵入身體非法不得拘留於人民法律上之私權不可謂非極意保障矣然此後各偵探果有所畏懼而稍稍斂迹歟抑仍戀戀此奇貨而不捨歟吾將以覘鎭守使此文之能力 
専件 
[縣知事審理訴訟案暫行章程（四續）]  
　　八原章程第二十三條所引試辦章程第四十四條第四十五條及補訂章程第三條之規定如下第四十四條審判廳或檢察廳遇有須他審判廳或檢察廳代爲辦理之事件時得請求協助其事項列左一罪人之捕拿及審判二證人之訊問及證據之搜查三罪人之拘留及護送第四十五條遇有交涉案件及於外國管轄區域内逮捕或搜查或照第四十一條辦理者由本廳申部行文外交官知照外國分署辦理補訂章程第三條原章第四十五條遇有交涉案件由廳申部行文外交官知照外國公署外省各審判廳遇有此等案件其祇須知照駐在該省之外國領事者可由該廳申請督撫或移知關道就近直接知照其應與外國公使館交涉之件仍申部辦理九原章程第二十四條所引試辦章程第六十八條至第七十一條第七十三條至第七十六條之規定如下第六十八條不論何人凡於審判廳受理之民刑案件有關係或知其情形者除後條之規定制限外皆有爲證人之義務第六十九條凡證人除原被兩造所舉外審判官亦得指定之第七十條審判官須訊問證人時得發票傳訊但證人有特别身分者應就其所在地訊問之第七十一條證人不遵傅票限期到廳有因疾病自行聲明者審判官得就其住所訊問若無疾病又不聲明者處以三十元以下之罰金仍發傳票勒令　　作證第七十三條證人日用旅費舉證者供給之但得歸入訴訟費用結算第七十四條凡訴訟上有必須鑒定始能得其事實之眞相者得用鑒定人第七十五條鑒定人由審判官選用不論本國人或外國人凡有一定之學識經騐及技能者均得爲之但民事由兩造指名呈請選用第七十六條鑒定人於鑒定後須作確實鑒定書并負其責任十原章程第二十八條所引法院編制法第五十八條至第六十條第六十五條及第六十六條第一項之規定如下第五十八條公開法庭有應行停止公開者應將其决議及理由宣示然後使公衆退庭至宣告判斷時仍應公開第五十九條停止公關法庭審判長得指定視無妨害之人特許旁聽第六十條審判長得命旁廳之婦孺及服裝不常者退出法庭並應詳記其事由於讞牘第六十一條有妨害法庭執務或其他不當之行爲者審判長得酌址輕重照左列各欵分别處分一命退出法庭二命看管至閉庭時三至閉庭時得處十日以下之拘留或十元以下之罰金第六十二條原被告及中證人鑒定人繙譯等有前條行爲者照左列各欵分别處分一刑事被告受前條第一或第二欵處分者應不廳其辯論卽行審判二民事原被告受前條第一或第二欵處分者應廳在庭當事人之供述行其審判三刑事被告或民事原被告受前條第三欵處分者該處分應與本案分别宣告四中證人鑒定人繙譯等得不待閉庭實行前條第三欵處分第六十三條前二條所載處分不得用刑律俱發罪之例並不准上訴第六十五條處分妨害法庭秩序之人應詳記其事由於讞牘第六十六條第一項受第六十一條六十二條之處之者如係官員得按其情節移請懲戒處分十一原章程第三十條所引試辦章程第三十八條之規定如下第三十八條判詞之定式除記載審判廳之名稱并標明年月日由公判各官署押蓋印外其餘條欵如左刑事一犯罪者之姓名籍貫年齡住居職業二犯罪之事實三證明犯罪之緣由四援據法律某條五援據法律之理由以上係有罪判之欵式其無罪之判决但須聲明放免之理由不列定欵民事一訴訟人之姓名籍贯年齡住所職業二呈訴事實三證明理由之緣由四判斷之理由十二原章程第四十四條所引修正覆判暫行簡章見二年三月二十二日政府公報十三原章程第四十五條所引試辦章程第四十一條第四十二條之規定又二年分司法部訓令第二百九十九號及二年分司法部訓令第三百八十二號第四十一條民事之判决母庸覆核於上訴期滿後除被告遵斷完案外得依左列方法行之一查封欠債者之物産勒限完案二管理查封之物産以其利息抵償欠欵三拍賣查封之物産抵償欠欵第四十仁條因理曲人家産淨絶不能依前條方法執行者得將理曲人收敎養局作工一月以上三年以下如工作中查出有隠匿家産實據者仍照前條辦理得將理曲人釋放司法部訓令第二百九十九號見二年七月二十六日政府公報十四原章程第四十六條所引法院編制法各級審判廳試辦章程修正承發吏職務章程調度司法警察章程調度司法警察章程另有單行本 
専件 
[鑛業條例施行細則（五續）]  
　　第五十九條依鑛業條例第五十三條之規定呈請於他人土地内爲測量或檢查等事時其呈文須將土地名稱種類及其目的詳細記載 
　　第六十條依鑛業條例第五十四條之規定呈請除去障礙物時其呈文須將障礙物之種類名稱現存之地位所有者及占有者之名號並預定價額詳細記載 
　　第六十一條依鑛業條例第五十三條第五十四條之規定欲入他人之土地或使用之或除去障礙物者須携帶鑛務監督署長之許可批示 
　　第六十二條依鑛業條例第五十五條之規定俗八他人之土地或使用之者須將土地之名稱占有者之名號及其目的詳細呈報前項之呈報得以電報行之欲得覆電者須將覆電費預交電局 
　　第六十三條依鑛業條例第五十七條之規定呈請使用他人之土地時其呈文須將土地之名稱種類所有者之名號住址及使用之目的時期詳細記載並將該地實測圖及工程計畫書一併呈送 
　　第六十四條鑛業權者根據鑛業條例取得關於他人土地之權利時須將土地名稱種類所有者之名號住址使用之目的時期並償金及擔保等詳細呈報前項權利取得後鑛業權者當使用著手時及使用完畢時或不使用時均須隨時呈報　　第六十五條依鑛業條例第十八條第三項之規定開掘隧峒者如不願領作鑛區或不如其呈覆得由他人呈請領作鑛區他人之取得鑛業權者不得損壤或更攺或干預其原有開通隧道之工程 
　　第六十六條開掘隧峒如欲穿越鄰接鑛區時須與鄰接鑛業權者協商得其承諾字據隨同所擬建造工程之全圖分圖一併呈請鑛務監督署長核准前項隧峒掘時鄰接鑛業權者得派人監視其工程如認爲辦理不合得呈請鑛務監督署長派員查勘但不得直接干涉所開隧峒如係公司受益得由開掘隧峒者與鄰接鑛業權者將公司保護事項互商立約呈報鑛務監督署長立案 
　　第六十七條在鄰接鑛區内開掘隧峒時如獲有鑛質應即歸還鄰接鑛業權者 
　　第六十八條依鑛業條例第七十二條之規定訂立鑛工服務規則以左列各事項爲標準自開辦之日始限兩個月内呈請鑛務監督署長核准如規則有變更時亦同一工作之種類及其等級二雇傭及解雇之辦法三對於各種類各等級之工價四發給工價日期五各種類之工作時間及其换班方法六休息目及其他關於休息之事項七關於老人幼童婦女勞働之事項八所定之賞罰事項及其等級（未完） 
來函 
[葛福萊律師函]  
　　逕啓者貴報昨日英公堂案内載有搶刧與嚇詐之牽涉一則查此案敝律師與原被兩造均非代表由胡氏昆仲公延敝律師到堂傍聽并錄案情之虚實務希貴報更正以昭核實 
[大昌羊毛號函]  
　　閱貴報登有偵探截留賊贓一節傳聞錯誤與小店名聲有關故特聲明請爲登載二十日上午有形似船家來店抖售羊毛問價夥友答以見貨可言隨去旋卽有脚夫扛來一大件夥友見並非客貨樣式疑其來路不明堅拒不要脚夫云俟原人自來車亦不索扛力而去隨後有人來詢問此貨夥友告以以上原委並意欲報警署其人云我是偵探報之是也我同往行至浦灘探云先到水巡報告其時先來抖售者又到店當由店中扭住鳴同崗警將人貨送一區警署賊供均言小店不步受買司法警署水警均斷小店無干涉此當時之實情也 
　　　　　　　　　　南市鹽碼頭大昌羊毛號具 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬及第新知事陳情表仿李密陳情表體] [  一帆]  
　　口某言口以險詐夙遭閔凶做官六月上司卽參行年四十天奪妻命蕩婦王愍口零丁躬親箕帚口少遭　沛九歲不飯荳　糟糠資以成立旣無田産又鮮房屋門衰祚簿更賦悼亡外無姘頭搭脚之親内無侍寢五尺之童𠙦𠙦子立形影相弔而王夙慕門問來薦牀蓐口奉粥飯尤甚拮据迨奉聖朝鑽營公署前都督口某目口頑固後民政長口某斥臣老謬臣以供養無貲連乞救命任書特下委口括民尋遇國恩派口赴考猥以末吏執筆口官非口殺頭所能上報口具以表聞欲即就職任命疉下無口名字妻子急近催口上道債主臨門急於星火口欲出外奔馳則奥援絶少欲匿跡閨房則獅吼可懼口之進退實爲狼狽伏惟聖朝日思括天下凡能搜索即蒙錄用况口敲剥素著能名且臣少事滿朝曾官知縣祇圖宦逹不知名節如口亡國末官極爲希罕旣蒙拔　安能不盤桓有所希冀况王急欲出風頭雌威大肆口命危亟朝不虚夕口無蕩婦無以恣淫俗蕩婦無口必流爲娼妓露水夫妻更相爲命是以區區决不能廢棄口某今年四十有四蕩婦王今年六十有六是口括地皮之曰雖長而報王之日巳短也瞹昧私情願乞照拂口之上任非特家之老婦及各處債主日相祈禱内弟姐夫實所共望願口口哀憐妄想派口一缺庶口快活如慶更生臣生當掇臀死當捧屁口不勝犬馬奴隷之情謹放屁以聞（二） 
尊聞閣詞選 
[讀韋士紀老僕汪淪事感賦] [  僅曹]  
　　山東大俠少林拳依託朱門絶可憐三十年來提往事主人一聽一　然（僕在韋士家三十餘年韋士幼習武時即知其能叩以軼事久不言至壬子夏乃一傾吐） 
　　髠鉗季布隠人奴曾走中原萬里途黑夜誅奸鋒過處驚魂先落酒家胡（同邑陳某妾胡氏虐斃嫡子瑞兒并婢素馨汪手殺之逃數省經十年乃爲韋士家僕） 
　　奇女奇男合本奇市人一語卽紅絲（初素馨受陳妻遺囑護瑞兒爲胡氏杖逐泣於市汪憤欲捽胡市人止之市長媒汪娶素馨）衝天怒爲紅顔激孟浪携兒脫厄時（素馨歸汪三月時念瑞兒汪爲踰垣入陳家胡適杖兒踣胡以瑞兒歸） 
　　婦言毒很起罡風黑索　　繫乃公獄裏薰蕕堂下杖天生鐵骨也消融（胡慫夫以刦子與婢控官逮汪痛責繫獄尋判禁五年）冒死凌寒視繫囚幽房對泣鬼神愁（素馨隨胡寓戚家伺隙出）與衣易錢厚予獄吏得一入視餘五　贈汪）數言生死從今别三月夫妻算白頭（次年瑞兒爲胡　死素馨欲再探汪訣别不果飲藥死） 
　　五載恩響一夕明半由公義半痴情英雄俠女留佳傅字字延陵帶楚聲（傳爲吳先生作） 
[東安市場日前有韓人春雲生係高麗翰林善畫丹靑畫有石蘭一幅上題詩一絶其詞曰]  
　　錦繡河山巳故顔難將往事話三韓閒來寫幅丹靑　絶勝人間造孼錢 
筆記 
[李生] [  韋王]  
　　暮春三月紅樹滿園滬西龍華鎭游女如雲僑滬者以斯爲一歲之佳節非佞佛也愛惜春光借以擴拓心胸耳滬地繁華俗塵迷目得此良時相率野適亦猶是浴乎沂風乎舞雩之遺意也四年前滬人歌無太平者衆龍華會之熱閙勝今年多多矣出租界有長道直逹龍華鎭楊柳夾植道旁垂條搖曳風中清流纡廻似逐車轍馬蹄而俱往龍華者沿途多桃花不成林而自饒天趣時隠時現於竹籬茅舍間田夫桑婦之所居也一二農家小女郎衣新衣色紅似花立道旁觀游女歸而嘖嘖稱贊不絶口謂遍身羅綺者又駟馬高車此　女郎眞天人不知幾生修到者於斯可見游女裝飾之麗都而富貴且能驕人也有女郎周姓名素蘋者父執業某銀行住宅崇宏家園美麗素蘋亦學子聰慧勝人貌尤美好秀髮若雲不事修飾而飄飄如仙子一日動游興膏車　馬命一老奴爲御馬健車速瞬息巳在匯鎭左右是日值休假日匯西學生多散步鄰近賞挹春色有　陵李生者素負璧人之譽濯濯如春日柳不讓張緒當年也是日亦赴龍華素蘋以馬車而李生以自由車李生車在素蘋前爲所追及二人略相視素蘋俯首李生驚爲艶絶也痴佇久而車去己遠思再見美人一面謁力踏輪輪飛轉果追及徐徐同進傍素蘋車窗邊素蘋無計避看低垂粉頸而己李生覺之故意視路上車轍而素蘋得以眼角窺李生見李生面白頰紅女子中無如彼豐潤者二目尢汪汪如波素蘋念此子似曾相識風貌殊不惡也而李生適仰首二人視線互觸素蘋桃暈上頰然開通女子不作假態乃嫣然向李生一笑李生答之而老御者覺有自由車伺車右恐主人不歡揚鞭鞭馬馬疾馳素蘋由車窗後望李生巳在數千碼外鼓輪如飛終望塵莫及素蘋念彼弱書生恐因我蹶躓也乃謂御者曰馬老莫多鞭時猶早我心不急急也御者諾李生得追至車後而不知己俱到龍華寺門外矣於是分途入寺久之二人相遇於寺外一花樹下素蘋先曰吾憶曾在某處見君一面李生曰然吾猶憶之在某女士家也女士弟吾同學友耳素蘋曰女士亦吉葭莩親也二人閒談風物甚歡而日巳落李生曰吾且歸校素蘋曰吾亦將歸顧老奴嬾甫　馬耳相别各返自是李生恒縈心素蘋時時函箋來往約相會晤談必盡歡不覺歳月之逝情受漸深李生艶福誠無匹矣半年後如膠如漆切切訂終身約素蘋曰吾愛君如花之愛日矣吾願此可愛之日常常以和煦之陽光照彼含苞之花李生亦曰吾家不富偶卿偕矣然卿不以吾貧而棄吾吾更何從覓知巳如卿者卿受吾情須知吾情至死不替上有靑冥之高天下有綠水之波瀾皇天后土實鑒我言定誓後李生轉學津沾兩地相思情長兒女矣别時　蘋握李生手曰君去吾心偕君去矣君盍専心求學勿念吾庶吾心能返而亦求學也學成且爲君子奉箕帚也李生感泣不成語而去别後三四月二人互深思慕然素蘋富家女友朋多女伴時引之嬉樂情意稍較李生爲淡漠然花晨月夕念及舊情亦嘗歛眉不語也李生别後屢以函寄素蘋首數次得答書後漸疏李生諒素蘋謂名未正分未定多通函披家庭中或有梗阻之者乃致意父母命媒氏往　蘋家素蘋父母不甚滿意旣而曰姑問吾女吾女肖者亦佳也母問素蘋素蘋不答母曰吾甥王姓汝昨曾見之乎披濁世之佳公子也女徴點首母曰彼家富倍我家也世無自喬木遷入幽谷者兒胡爲嫁彼窮人子兒意果何如者素蘋此時心中籌思久之定計矣念王姓較李生美也較李生富也惟李生多才然吾無能嫁多才者適形吾醜且才多不如財多之爲得也思完仍不語母曰辭李家乎女不學點首矣李生之希望成泡矣傷哉然旣知不成李生猶曲諒素蘋謂素蘋非負人者特迫於親命耳見我必能告我以苦衷也故李生雖書空咄咄徒唤奈何然素蘋之倩影素蘋之聲容笑貌尚深深包裹於心坎内也（未完） 
自由談話會 
　　國家多故刑棘滿途虎視方烈狼禍未平朝士酣夢自爲紛擾萬一以内亂而召瓜分使吾民受奴隷之痛亡國之悲言念及此未嘗不愴然涙下矣 
　　嗟乎吾民何辜而爲亡國之民耶[  白生]  
　　論人者宜取大端勿攻私德宜寛旣往以勉將來儉德便以挽回風俗之苦心服激勸同胞之義務非若沾名弋利弄權仗勢之機關也萬一有反對者不過曰士名有志何可相强然不入會足矣何必妄肆譏評更何必攻訐入會者己往之失德姑無論所言者出於私急誣蔑即使實有其事亦豈足以辱賢者以前種種譬如昨日死以後種種譬如今日生人孰無過過而能攺實爲大賢入儉德會遵守規約怙過者能之乎論者撫躬自返其道德視攺過自新者何如[  鈍根]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者邵伯任炘台鄞縣陳崙英丹徒薛厚培儀徴八十二齡老人卞愛虧蘇州汪壽丁風林女士丁博箴費美英女士儀徴賈鼎銘邗江高焕文陳榮徐愷之楊少王書餘姚何炳震夫婦丹徒周珊甫載禮書徐度儒陳芝庭冷少鈞邗李鏡清錢焕清潘仲顧毓江洲孫午橋揚州何普卿 
小說 
[滑稽小說尋開心] [  了靑]  
尋開心者粤人某之外號也就文字解釋之蓋猶南人稱死捉狹北人之稱開頑笑是篇所記皆某之少年事吾知閱者見之必拍案大駡曰此人不應如此尋開心也或鼓掌大笑曰此入眞可謂善尋開心者矣尋開心尋開心我思汝名我亦爲之忍俟不禁尋開心之爲人也小有才初爲靑島某洋行學徒詼諧滑稽游戲三味好以金錢顚倒人世事顧局量褊淺有化己者民展轉還侮之而後快其初人不之覺後有察者因其名姓之音與尋開心三字適相類遂以此雅號相贈蓋亦并肖其爲人也 
　　尋開心之母病延某醫久弗至意在索重金也尋大惡之醫夙負時望有延之者必先期持掛號金聘金各如例踵門求受畢彼乃出印成之掛號證記其號數於上令歸貼病家門首以作符誌至期而後挨次往倘或不貼雖過門亦不入也且性極勢利就靑島論惟夙稱巨富之某某等家可於診治後總致聘金舍是則須視病勢之重輕定醫價之多寡非先送不可也尋偵知其故乃依例　號金若干份密倩諸友一一爲各富户往掛號而陰貼其證於各家之門首醫閱號簿心狂喜以爲財運且大來也詎連詣數家均阻止不得入且有以醫生無故上門爲不吉利致遭辱駡者醫窘甚知爲人算急於中途折回而尋巳蹤跡得之復爲未到之各家來代催請醫莫能辨眞僞姑再出被阻如前心憤甚遂負氣不復他往而中有實係患病曾來延請之家乃反爲所誤醫之名於是大揖 
　　靑島剃頭價最貴雖不至若力人等至少亦須給銀一角以尋開心爲學徒時之身價固不足以供剃髮匠之歡迎每往照顧草草塞責而巳尋開心乃乘該店生意極熱閙時特指一輕己之匠從而敦促曰某洋行西人有事欲他出囑爾速去剪髮其勿命他人代蓋匠固夙矜爲名手者故以是迎合之也匠聞言念西人指名相召給價必優卽將手下之頭匆匆草薙畢立往應召而尋巳柠立門首咎之曰爾來何遲洋人不耐久俟巳赴寫字房辦公去矣然頃刻卽可蕆事爾其在房外待勿遠雖也匠如命　巡一時許無顧問者心殊焦躁旋聞鐘聲噹然連繫四下各西人紛紛下樓去匠知過此時光洋行將無人在亦即歸店維時店中待剃之諸頭顱己盡爲他夥瓜分以去匠遂兩失之徒呼負負而己 
　　尋開心購冥鏹數千挾之返將以備祭祀也行經厠所側急欲小便而天適微雨乃置鏹於某家之户限上以防雨濕詎小便未畢適一婦抱小孩施施自户内出見冥鏹大怒立時踢去之且作惡聲曰此種不吉利物可任意置放乎晦氣晦氣尋急回其首且便且言兾自解釋婦以爲故意辱己也詈更甚尋急拾镪蹌踉前行思小有以報之而未得其術不一時復經某板木肆肆中人抬木街頭誤觸尋臂反責之曰爾行爾爾何無目也尋知不可理喻一笑置之旣而喜曰我可一舉而兩得矣越日持銀至該板木肆選購小棺木一且告以種種髮漆之法限定當晚三更前送至某街若干號門牌内照付價值所謂若干號門牌者卽前置冥鏹處也肆中人連夜趕竣如期送往則門巳閉矣叩之開不問情由抬棺直入門内人大驚詫然彼此莫喻其故互相爭執遂至用武得巡捕來始暫解散聞欺後卒由板木肆中爲是家建醮一日方罷休也 
　　商店夥友值午飯或晚餐時見主顧之來類皆懶不思動任學徒爲之應接若營業繁盛自命爲老招牌之店而來者又爲鄕曲謹愿之流或童騃無知之輩則且以惡聲拒之矣此誠吾國商業之大惡習也尋開心以是爱某烟紙店之慢心銜之其後復赴某麫館食麫因品評優劣不己館主人嗤之以鼻曰爾不過吃碗肉絲　耳若吃蝦仁麫火腿麫一二十碗者將更不知若何挑剔矣尋開心受此奚落頓又憶及前事乃决計仍用一舉兩得之策以戲弄之一日後經某烟紙店門見店後紅燭高燒適有嘉慶事尋開心大嘉卽馳赴某麫館作該店中人口氣云吾家老班今日大慶壽囑爾家速关蝦仁火腿麫各十碗去倘口味合宜尚須續備也館中人信以爲眞立卽加意烹調連差三四人同時如數送往突如其來烟紙店自然必不肯承認生經煮熟麫館夥亦自然必不肯退回爭論多時各執一是而麫巳氷冷且成圑矣店中人無可分辨乃責令各館夥遍認各店夥指出原叫麫人自向取值而各舘夥則謂該店明值嘉慶决爲必曾呌麫因嫌價昻致生後悔乃將原人故意藏却藉作圖賴之計衆口呶呶語漸穢褻店中人亦復老羞變怒不肯干休時圍觀者己風息不通勢如潮湧卒經善和事者數人出爲調停勸兩家各認一半以免爭端兩家之意亦恐滋擾不己一經捕房干涉必更吃虧始各忍氣而罷而此烟紙店中之一番喜慶巳閙得不成體統固不但損失片時之營業巳也 
　　後此不數年間尋開心得一躍而爲商界中之表表者但此三字之名巳傳播殆遍且識面者衆乃轉不能如作學徒時之任意顧其所爲尚有堪發大噱者暇來當續記之（三） 
 
 
 

Page 15

 
 
   
 
 

Page 16

 
 
   
 
