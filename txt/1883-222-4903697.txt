# 1883 - 222 - 4903697

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩掃三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[小題文蔽初集出售告白] [  點石齋主人啓]  
　　本齋石印書籍海宇知名具在珍賞家洞鑒有某客者浙西人肆志丹鉛騰聲簧序時文中妙手也家有窗社課院試草小題文稿數萬首待梓已久去歲來滬以小題攻家無精刻商印於本齋本齋允之歸而復加選擇其完善題經見文字悉從割愛剛法今春事竣得文萬六千首搭截居大半次及偏全枯窘無格不收幾於無題不備得分四集每集四千頁属本齋先將初集縮印工竣再行續印二三四集至其選閱精嚴宏富實爲徒來未有盖與外間近出縮本貌爲小題　則大半連章全簡題文攙雜其中者有上下牀之別本齋鑒其安功嘉其苦志凡一切抄寫刷印益加精細較諸多寶船一書殆有過之無不及焉今擬將初集告成後出後發售操觚家固宜家置一編以備觀摩也有擬全數盡行售去者更可亷其價値以廣銷路合意者或至本齋轉邀某客　諸亦無不可 
[臺甚宜禁說]  
　　臺基者何借臺演戯僅租基地雲雨自興巢窟是備而所謂巫山神女者朝朝暮暮陽臺之下始則相牽相引綴則自去自來初看郎面猶帶嬌羞再入天台便成習慣傷風敗俗廉恥道喪視娼寮妓館殆有甚焉蓋娼寮妓館所能羅致者分帳之娼代擋之妓耳卽所謂清倌人者不過小家碧玉墮入大道青樓且馮蜂媒通鴇母願買願賣非誘非奸其身價雖不須白壁一雙用珠一斛然多至數百金少亦百數十鴇母必解囊相付而後掌上之珍化作搖錢之樹將本求利猶可言也若開臺基者之伎倆則係借他人之酒盃燒自已之塊壘初無所謂本錢也以良家之婦女作娼妓之招呼薦枕席於頃刻之間問姓名則含胡以對途中邂逅銕面如霜花裏相將銷魂眞箇夫娼家之妓女有限良家之婦女無窮倘弗禁令重申任其勾引其爲地方風俗之害　目不忍覩耳不忍聞口不忍言者如連日報載法公堂瑣案有所謂四阿姐者四阿姐何如人卽寶仁里開臺基之朱艾氏也因朱蘭亭之控而朱秀寶到堂因朱秀寶到堂而供出四阿姐因四阿姐而又牽連小瑯環之王家娘彼四阿姐王家娘固皆無恥之尤齷齪不足論而吾以爲臺基處所所在多有不僅法界之寶仁里英界之小嫏環開設臺基者亦實繁有徒又不僅四阿姐王家娘也姑就新舊所聞擇其確切者畧舉數端據事直書不加修飾而臺基開設之多婦女鉤致之易可由此而類推矣數年前有䢴上倒騎鶴背生薄游海上偕一二友人徘徊於二洋涇橋之間時値夕陽西下暮色昏黃見一中年婦冉冉而來掠衣而過姿首僅中中而髪光如鑑香氣襲人妝束極其淡雅裙下雙鉤瘦如削成着蜜色繡鞋輕盈嬝娜一步百態意惹人憐生徐尾之入雙慶里至弄底扣扉良久始有應者啓門而導之者一蓬頭嫗也生悵悵而返越日再往詢諸附近居人多笑而不答或不顧而入最後有某少年告之曰弄底雙扉係臺基大阿姐之後戶也第往加之何多問爲生試如其言果延之入入室登樓鋪陳業潔與之周旋者非復日前所見之意中人貌豐微麻膚圓兩足白如霜雪叩以日前所見則曰此先生娘娘也因婿病不到此兩日矣郎如　約明當復來生問何得以此相稱婦笑曰妻因夫貫故有此稱然此人自有名字遂堅定明日之約而去後竟相與綢繆又有貴公子固青青子衿者一日過達溝橋見一淡妝少婦頗饒丰韵亟至彩視街某二阿姐家告以所見描摹形狀二阿姐曰此小姑三也當爲致之旣至果然遂相繾綣噫先生娘娘也小姑三也皆良家之婦女也大阿姐二阿姐四阿姐非他皆開設臺基者也所見如是而不及見者可知所聞如是而不及聞者可知殊有言不勝言者矣維風俗養廉恥雷厲其威風行其令是所望於有父母斯民之責者 
[諭旨恭錄]  
　　○六月十八日奉　旨巡視東城事務著隆恩去欽此同日奉　旨𥡳查廂紅旗滿洲旗務着順齡去欽此同日奉　旨𥡳察正紅旂蒙古旗務着清漪去欽此 
[獲匪紀聞]  
　　○上月念一日晡時沙市武毅新中營勇在花家灣謝大有住宅內拿獲教匪六名五男一婦皆反縛其手解交縣署一路鎗刀耀日戈戟凝霜誠巡防之勁旅也委員陳君使人偵實調所獲皆新安人四男一婦爲謝之同族屢向謝行强索錢謝無以滿其欲遂盤踞於其室勾結地痞往來喧賓奪主實爲無賴之尤至其爲教匪與否則局紳地保皆不得而知也○初鄭輔臣從鄂至沙因與義順勇有從軍拜盟之好小住數日及將行而省憲札至故追獲如探囊也在江陵署初次堂供未知如何據聞次訊堂供鄭乃歴陳戰芳曾洊保武職爲匪所誘約會於漢口之某洋行空 
 
 

Page 2

 
 
地旣晤面匪首與以記號鄭收之卽欲手執其人瞬忽不見後因事急有投匿名舉發禀帖者已亦與焉洵如所供豈匪首有隱身遁術耶若謂入其教而不甘爲逆或猶可信也本月初八日鄕已解省矣○又上月郡城保甲局查出順城街某屋內設有經堂且搜出匪徒信札聞匪名李南圃安陸人並不住此住此者爲其女已於四月間𨓜去所居之屋僅兩進堂室迂折門戶奧秘不使人一覽而盡故局董滋疑遍處翻閱抄得此信信內之語殊多可笑然匪已漏網屋內看守者爲一馮姓一裁縫劉姓未必是匪黨故局董遲遲不發恐二人有姓命之虞也迨後風聲傳播乃將信札繳縣又聞屋主胡姓住西門外夜四鼓開城捉胡收禁而胡之街鄰皆願爲胡具結取保想不日當可開釋矣 
[白門近事]  
　　○入夏以來雨多晴少雨則體可御綿晴則手難釋扇上蒸下濕正如沸釜之方揚于是鬱而成疫最易中人而一種窮人幕天席地櫛雨沐風至此尤難過活計自月逆至今如通濟太平等門各有倒斃貧丐經善堂收檢者不一而足昨聞信府河一日竟斃四人地保以人命至重立卽禀官請騐然後發壇蓋不敢以冒昧賈福也又聞各處吞烟自盡者亦一日數傳殊不可解○含山縣人某甲在命陵設小茶庫與其妻日夕勤苦不數年居然小康甲有兄素不安分又好交接無賴輩相與滋事甲懼禮及稍析其貲俾另持門戶毋相擾上年甲忽病歿其婦以所業皆已一手經理委之而去未免如雞助之可惜困覓一清淮人某乙司出納己則居中運籌相助爲理時婦年逾四十乙雖二十許少年夙知自愛左隣右舍無聞言婦遂任乙而不知實爲夫兄之眼中釘也初四日天方曙婦以茶市甚早卽起梳洗往來督率堂倌忽見夫兄同多人擁已入臥房內反接已手而縛之心不知何謂旋見夫兄又捺乙由櫃房至天井內數人爭拽其褲不得脫夫兄乃持剪刀縱橫剪碎之始知特以姦情相認也者不得已相將詣縣官命釋轉婦具陳夫死經營狀夫兄索欠狀與不遂誣姦狀官又問乙在店幾年有財與否乙一一訴訖官知乙所着並非原褲遂勒甲兄交山乙所著之褲且謂男則一絲不挂女則衣服整齐显係以姦誣栽一面將甲兄交差看管而釋乙與婦回店照常安業候傳質訊夫甲兄以索借之故而誣未亡人以暖昧清夜自思將何面目見弟於地下哉利令志昏毋乃太甚○捉奸捉雙此理易曉然以不應捉奸之人而捉奸則又法所不貸金陵有一種游手青皮平時專恃播弄爲生活初五夜伺得一小戶人家其夫外出忽牀頭有笑語聲知爲外遇遂叩其扉扉板薄一觸卽碎擁而入雙雙捉住便將牀上所有被衾捆做一團時求賄免已增至五十千矣勒索者非百金不許迨扛至縣官知此風斷不可長潛喚差役之黠者授以計借給小衣爲名隱縱男子去官徐出堂皇令觀者靜聽便命扛者自解其縛出奸夫奸婦以訉衾旣啓乃僅一少婦上下衣具四顧號泣謂昨患痁廬蒙被吞睡不知何故在此倉皇欲死官慰諭卽令前差以轎導歸且飭該地保善爲護視一面責青皮十餘輩各五百板取具永不滋事切結始免枷號識者謂此等舉動大有關係非僅爲護花之法雨也○八府塘之兩粵會舘係謝觀察創辦規模閎麗爲金陵各會館中之巨壁帶青溪而枕鍾阜獨擅智水仁山之秀此皆由兩粵官商急公好義踴躍輸將故得成此美輪美奐也○城隍廟在府前街相傳頗著靈騐廟前香市甚盛住持素蓄母犬一頭與人相習性最馴月杪忽生小犬四五頭母犬恐傷其子護視惟謹每聞跫然足音便努目作狼狼聲一旦有賣水烟之某甲向住持言明伺毋犬不在盡取其子歸殺而食之母犬旣喪子悲號不已日就人叢中遍嗅人足前午甲忽來犬一嗅便齧其足股甲負痛而蹲犬再齧其頸當卽暈絕於地住持見甲氣喉已斷知不可救急覓甲父至甲父以犬傷人雖斃犬亦不足以償人命故不願報官由住持代爲棺痊而寢其事○水西門外當孔道之衝往來者不絕如蟻中有橋橋上小市數十家行人就食飲者咄嗟立辦便莫便於此矣前日有一人背負行囊投店小憩置囊於地隱儿而寐店主人恐其誤行程也喚之不　將扶而起之則已氣絕體冰矣急喚地保至共騐得確係觸𤍠猝斃者正不知如何了結也○俗傳脫壳龜爲最毒以其血能化人骨然世不經見前聞武定橋有某甲平時專依婦爲生活婦故抹脂搓粉引隔　蜂蝶爲小勾當者然性怯懦地保坊甲往　因其可欺而欺之以故夜度資僅足供烟霞呼吸今夏婦忽不起深深葬玉鬱鬱埋香甲孑身幾不能自餬其口因念昔日錢樹子固某某同沾樾蔭者遂假沈湎爲名挾小刃詣索其値不得則以刃剚之一時被努視者無不爭以升斗爲甲壽人於是共指甲爲脫亮龜云○自某觀察總辦保甲後七八年來烟館淨絕近則日久玩生凡人跡鮮到之處往往有一榻橫陳僞託爲自家供養者殊不知星星之火可以燎原豈得視爲細故而忽之○江寗梁方伯抱視民如傷之隱每於入夏後卽在粵東選製各種解暑袪毒丸散施送於人無如堂皇深䆳小民每望而生畏卽寄交別處施送又祗候補諸公與碩腹之强有力者方能取之無禁用之不竭此外仍不得沾漑餘　安得點點滴滴如雨露之不遺一草一木也耶○善後局向由各大廣恤災救難施散貧民方藥而於夏令濟急抗危之劑尤爲不惜工料乃上牟江南解元卽該局銀錢所林委員之長公子說者謂于公陰德之報然身受者初不敢攘善爲功也聞今爲痧藥紅靈丹等均由局內實心求是不盡聽命于藥號奏效尤爲靈捷惜求藥甚雖識者譏之○金陵從前風氣未開一談洋務人人掩耳而走迨城南機器局添設同文館始悟中西文字原屬並行不悖現在城內洋務局再設此館負笈擼簦惟恐或後可見風氣旣開人才不難蔚起惟聞經費稍有不敷有心造就者未兔煞費躊躇耳○近聞鄕間有一種似狼非狼之獸尖頭長尾趨捷如飛幸齒鋸而爪不利土人名爲豺狗雞犬爲所噬者不一而足查此獸盤踞於蓬蒿蔽芾之塲所以稱爲豺狼當道今乃于稼穡縱橫之地明目張䏣與百姓比屋而居噫胡爲而至此耶 
[示禁游勇]  
　　○營口自前月初七日疉出盜案三起人皆疑游勇所爲蓋平縣徐明府於十五日由道轅回卡倫半途瞥見一人狀似游勇卽飭隊勇往拘隊勇擒至輿前並呈大包一個明府問曰爾爲誰答曰胡營之兵也又問何往曰兄在旅順口當差欲往省耳又問包中何物答曰我之衣也明府喝令打開見有金飾兩件女衣十餘件小孩衣數件明府卽帶回卡倫嚴刑訊之供出喬營胡營中多人明府卽面禀道憲道憲乃面諭喬胡兩營官密搜之兩營奉命卽閉營門逐一點名一面暗飭各哨搜得兩包一人匿於某隊帳後卽拘法道憲轉交徐明府訊鞫遂吐眞情又陸續捕得十三名十六日傍晚道憲之小隊查街又獲一名亦革勇也兹将葢平县告示照錄如左特用分府兼理事分府葢平縣正堂加五級紀錢十次徐爲出示曉諭嚴拿游勇以靖地方事照得游勇敢爲非法之事恃其黨類衆多有類城狐社鼠爲之左右容隱耳卽如近日韓家學房後家夜間被搶一案獲犯訊供或稱盜兵或稱游勇結夥十餘人之多並無當地一人當未獲之時儼然營兵自充商民卽有被其擾累不敢控告此不獨商民爲然卽本縣拿獲該勇之時若無起有贓據亦未便遽指以爲盜也幸而贓賊並獲該勇無可置辯尚稱有胡營之勇袁營之兵肆口混供殊不知胡袁兩營紀律素嚴營規亦　斷不能任勇肆散各店擾害地面且兵勇旣不穿着號衣又在小店閑住卽非逃兵游勇亦係不守營規之兵在彼本營亦當斥逐而本縣更恐擾害地面尤屬不能姑容嗣後如有不穿號衣又無隨帶簽牌閒居各小店者或查取現錢無論口稱何營兵勇准各商民綑送來縣以憑重辦並將綑送之人酌量賞給盤費倘有容留不送一經犯事連容留之家一併重懲爲此示仰闔屬兵民人等一體道照毋違特示 
[拿獲私鹽]  
　　○彭宮保日前由揚州遄返將到瓜州詎有私鹽船三隻冒充跟隨尾行故所過關卡均未盤詰嗣後宮保偊至船尾見三船在後緊赶心頗懷疑及行抵瓜州吳鎭軍出迎憲駕該鹽船卽乘間駛出江口揚帆遠去宮保早留心察看卽飭吳鎭軍率杉板炮划急追鹽船重笨行不能速遂被砲划赶上圍住捉獲舟中皆私鹽也旋將人船一併拖回宮保飭備詳解江寍督轅照辦云 
 
 

Page 3

 
 
[瘟牛棄水]  
　　○入夏以來各鄕牛瘟浙西尤盛平湖嘉着兩邑瘟斃不計其數因鄕俗不許掩埋調致煞爲患乃相牽投諸水中由官給價雇夫拖牛出境刻下瘟牛數千頭流至下游婁邑境內黃浦江中松郡各河水綿發臭居民汲飮投以藥物猶不免致疾魚蝦之屬腸中盡是牛蛆市上無顧而售者江南提督李軍門慨然慮之因紳士所請撥砲船數艘分布各港口堵截瘟牛不使入內滿江流蛆沿艘而上兵弁等畫夜禦滌紳士日以酒肉相饗特因上游浦狹潮汐勢緩未能迅流出海軍門擬以輪船拖帶由漏赴淞并關會滬北善堂設法協縣蓋滬江勢居下游牛流過境遲早在所不免善堂自必慨助事由軍門主持仁哉國之千城而兼民之父母矣 
[臣象來申]  
　　○前日太古公司之某輪船由外洋來滬載來巨象兩頭聞將供人觀玩想長牙仙又當聳人耳目矣 
[路斃可憐]  
　　○前日早有西捕在五馬路金隆街路口見一人倒於地上僅存一息逾刻卽斃詢之旁人何以此人在路身死查係因急痧斃命時當酷暑痧氣急症殊可畏也 
[邑尊騐屍]  
　　○五月初旬浦東高廟地方某甲曾欠某乙之債被乙招集多人硬搬物件致將房屋掀坍壓死兩个月之小孩當時甲卽赴上海縣署禀請相騐帮審委員蔣明府不准甲遂赴蘇控於撫轅撫憲准詞札飭上海縣立卽往驗禀報黎邑尊接到札文卽於昨早帶同刑仵書役人等渡浦騐屍至其相騐情形容俟續錄 
[失火餘聞]  
　　○昨報滬北失火一節因是夜東南風甚緊延燒凉棚且因該處店舖多裝自來火致火發時燒壞火表火勢更熾計焚一點徐鐘時實已燒去房屋一百十五幢其時火星四射四馬路公和里尚仁里美仁里合興里東西兩薈芳里等處之妓院咸懷風鶴之警一時拆卸凉棚頗覺手忙脚亂說者胃凡遇失愼情事用自來火者應將火表之鐵管拉閉不令冒出烟火最關緊要至昨報所錄仁壽堂烟館實係益壽堂之訛令附正之又聞榮昌茶樓被災後尚少一挑水之寍人昨日午後經人掘地見焦骨尺許長者有三叚俄而掘得狀似頭骨者二小塊劫火遺骸殊難辨認不敢謂寍人之果已焚斃也 
[請君入甕]  
　　○俗以六月二十四日爲雷祖誨期新北門城上之丹鳳樓香烟頗盛是日自黎明時起善男信女挈楮携香踵趾相錯七點鐘時有粵人某甲進香旣畢卽出廟門西行數武被人擠落路旁井中適有泥水匠在近處修砌陰溝見甲落井匠卽設法下井救甲而出驚魂未定狀似木偶匠又扶甲令其臥地片刻始再四稱謝而去噫身非孺子而匍匐入井阿香何在何不目於眢井而拯之耶設非匠之從井救人甲不幾爲井底之蛙哉 
[竊鐲被擒]  
　　○虹口小菜街益豐銀樓前日下午有甲乙二人同時向購銀飾店夥乃向廚內取貨甲卽在櫃上玻璃小匣內探取銀鐲七雙向外飛奔乙則佯爲不知也者仍立櫃外店夥出追先將乙拘住指爲同黨餘夥復向前追甲甲乃一路拋棄銀鐲三雙夥不顧直追至大橋始就獲焉遺棄之銀鐲亦經店徒拾起故將人贓一併扭入捕房矣 
[英界公堂瑣案]  
　　○九十九號華捕稱昨因照料火塲不許閒人出入詎王立渭倔强不依爲此拘案王供寍波人因友人店舖遭焚爲此前往察看陳太守商之司副領事從寬開釋○李增祥稱管房屋百餘幢時常失竊玻璃窓昨見一人躱在空屋裏顯係圖竊玻璃爲此交捕送案徐阿二供昨到伊房中閒看不敢圖竊捕禀徐阿二屢次犯竊請辦以儆陳太守判徐管押七天 
[洋涇浜設官章程十條]  
　　○一遴委同知一員專住洋涇浜管理各國租地界內錢債鬥毆竊盜詞訟各等案件立一公館置備枷杖以下刑具並設飯歇凡有華民控華民及洋商控告華民無論錢債與交易各事均准其提訊定斷並照中國常例審訊並准其將華民刑訊管押及發落枷杖以下罪名　一凡遇案件有牽涉洋人必應到案者必須領事官會同委員審問或派洋官會審若案情只係中國人並無洋人在內卽聽中國委員自行訊斷各國領事官毋庸干預　一凡爲外國服役及洋人延請之華民如經涉訟先由該委員將該人所犯案情移知領事官立將應訊之人交案不得庇若至訊案時或由領事官或由其所泒之員准其來堂聽訟如案中並不牽涉洋人者不得干預凡不作商人之領事官及有服役並雇用之人如未得該領事允准不便拿獲　一華人犯案重大或至死罪或至軍流徒罪以上中國例由地方正印官詳請𣳻司審轉由督撫酌定奏咨應仍由上海縣審斷詳辦倘有命案亦歸上海縣相騐委員不得擅專　一中國人犯逃避外國租界者卽由該委員選差逕提不用縣票亦不必再用洋局巡捕一華洋互控案件審斷必須兩得其平按約辦理不得各懷意見如有領事管束之洋人仍須按約辦理倘係無領事管束之洋人則由委員自行審斷仍邀一外國官員陪審一面詳報上海道查核倘兩造有不服委員所斷者准赴上海道及領事官處控告覆審　一有領事之洋人犯罪按約由領事懲辦其無領事之洋人犯罪卽由委員酌擬罪名詳報上海道核定並與一有約之領事公商酌辦至華民犯罪卽由該委員核明重輕照律例辦理　一委員應用通事繙譯書差人等由該員自行招募並雇洋人一二名看管一切其無領事管束之洋人犯罪卽由該委員派令所雇之洋人隨時傳提管押所需經費按月赴道具領倘書差人等有訛詐索擾情弊徒嚴究辦　一委員審斷案件及訪拿人犯須設立一印簿將如何拿人如何定斷緣由逐日記明以便上司查考倘辦理不善或聲名平常由道隨時叅撤另行換員接辦一委員審斷案件倘有原告揑砌詐辭誣控本人者無論華洋一經訊明卽由該委員將誣告之家照章嚴行罰辦其罰辦章程卽先由該委員會同領事官酌定一面送道核准總期華洋一律不得稍有偏袒以昭公允 
[石湖嘯歌]  
　　○吳儂天遺老漁簑煙水迢迢寄嘯歌撤網收筒生計足不知人世有風波○壅田　罷一春泥三尺篷裝故自低莫笑輕舟如葉小阿儂家住越來溪○北達吳淞南太湖此中蓄洩妙相輸游泥積久菱蘆長可借湖身日漸無○櫓聲啞軋暮連朝湖水盈盈十里遙載得連擊華市酒樓衣更賣五龍　○上方山下濕雲飄掠而風來着面潮放鴨一羣歸去好湯湖梅雨又瀟瀟○拏舟阿父戒收篷日沒燕支射眼紅莫倚湖波平似鏡也須料理吸山鳳 
　　吳門樂平子樹人嚴達未定稿 
[感事]  
　　○文章縛雄才時清壯士老平生未報恩有用須及早　朝廷養士心禮義豈草草貴和雖萬全能虞始克保相期立功業爵祿何足道○鴨笳肅車行萬里陟險艱借問此何適徵兵討戎　躍馬從之去時危取便閒路遠人馬疲神傷行役間豈不惜艱苦袖手差何顏丈夫志慷慨誓斬樓蘭還○盛京峙於東新疆收於西充國况老謀桓桓節制齊犄角限兩蒙豈復憂伊犁回首望中原雲海何渺迷固圉愼戰守軍實况易　兵船萬里來嗟爾難久穭○磨刀俯南海仰首天宇高兵機貴神速殺氣何蕭颺洪波列戰艦短柄橫腰刀鎗砲旣便習奮整縣秋毫轅門間消息軍中維持旋和戰議未决戈矛手空操拊髀中夜起側廳荒鷄號 
　　高太痴寄憤艸 
[紀艷]  
　　○玉辟塵埃金辟邪東風吹紅牡丹芽兩三典折穿深巷十五娉婷出大家錦繡樓臺誰地主燕鷥簾幕此天涯香魂黏在蓮花上隨了西施到若耶○有感悞向迷樓見麗娟秋波一轉豈無緣得生南國曾修福解書西廂始悟禪敢道風懷能繾綣明知月影暫團圓不應辜 
 
 

Page 4

 
 
負纏頭錦付與吳娘逆水船○感金鳳而作　瘦到花枝却恨春未彈清淚已酸辛難將國豓歸才子直把泥塗辱美人明月幾曾圓好夢東風一例說前因從今不信凌波襪多事陳王賦洛神 
　　高太痴初稿 
[登普陀山]  
　　○普陀山共仰航海快登臨塔影森斜照鐘聲閣遠林塵清消俗慮浪闊蕩人心佛塐峯頭峻花藏洞口深暮烟圍寺失皓月入波沈無限胸襟爽回舟費醉吟 
　　松堂王恩溥初稿 
[子夜歌　霧裏看花客夢中得句云思者日月循環無已時詞意深婉古味盎然遂足成之因仿其體]  
　　○妾心如達環君心似明月連環無始終明月有盈缺　粉黛忽滿前惟君意所擇生小謝鉛華妾自有顏色　並蒂合懽花顏色無常好不怨君來遲但愁花落早　妾貌妾自憐君心君自省妝罷默無言臨水照孤影 
　　明湖子初稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[紅拂再世]  
　　○世界稱紅拂妓私從李靖一事不料近日秦淮水榭頗有得其髣髴者秦淮擅六朝之勝泉名潄玉鍋號銷金生其間者但知鬥靡爭妍而莫顧此身之飄茵墮溷惟陸八子家有我憐者清淮人能爲扇底　掌上舞破瓜後聲價益高幼名臥蓮有某紈袴取我見猶隣之意遂以我憐易其字我憐性殊洽落雖負盛名有簿延年畏見要人之癖勾欄規矩以兩行紅燭促妓侑酒抱琵琶酌蒲萄逐鰲船簫鼓東移西接爲出周我憐日必四五局局必三四趣愛之者輙以邀人傅香粉不自着羅衣二語相贈而我憐益欲跳出火坑另覔清凉世界矣金陵某生嶔奇磊落方拥臯比爲童子師一日被友人誑至我憐家旣坐定人人爭言笑以博我憐欽生獨止座隅默默不作一語然眉宇間時露丈夫氣我爲心識之知其非腐頭巾而無由探其隱曲適衆出遺生於後我隣遂　其衣約還來日主果于晡後踽踽　我憐凝盼已久矣　是兩相傾慕重以盟誓又知生中　無主益有終焉之志然生家無劉毅之擔石又無相如之四壁茫茫四海此身尚不識飄泊何所烏敢作金屋藏婿之想哉我隣雖　竊與私語生輒漫應之我憐意轉决便日伺其家思蹈其隙便邀生效范少伯之一葉扁舟摯西子於五湖前月其父母適往普陀進香以我憐係已出當無意外虞我憐俟　旣行卽密約生至告以如天之福得償夙願惟兾白頭無相負耳生見所居已席捲一空勢不可挽且露破綻京不可久留然實無所適眞不啻載却滿船愁恨相对踌躇不得已暂借城南一椽以藏春色我憐更出貲怡具爲室家計迨父母歸覓　　不得亦遂置之刻聞我憐脫簪珥著荊布裙釵覘銀井臼不欲以家務誤生讀生亦折節下帷兾爲巾幗吐氣識者旣　生　享艷福又羡我憐識堅手辣物色　壻安員天下之大不復有韓靳王其人耶梁夫人且不得專美於前豈僅紅拂云爾哉 
[領回家丁]  
　　○安徽人湯二於前晚三點餘鐘適棋盤街失火時疾奔至法界新街小客寓聲稱欲住宿卽經棧夥領入棧主覺其身畔有物次早盤問始知湯係家丁隨唐總統之少君往崇明道經滬上寓儀和棧因是夜隣家火作主人出外未回驚慌之際卽將主人携帶之寶銀兩隻洋八十一元取在身衅云云次日火熄後仍不見其回棧故經棧主訴知　包探致將人物拘入捕房咋早傳同儀和棧主鑫鳳雲湯之小主人唐志堯詣案禀訴并稱湯係十餘年之家人甚爲可靠惟次日湯之戀戀不回者實爲小客寓主慫恿今張洋旣未夫去請予給領人亦帶回自行管束翁太守俯准所請隨着唐先退卽令棧主具一領保狀而去小客寓亦置不究 
[緑牡丹]  
　　○太平樓閣綺窓開青鳥傳知阿母來香國有程通碧落緑章無事奏瑤臺漢宮露浥蜻蜓眼魏后春含翡翠胎疑是玉環沉醉後黛螺分艷點珠顋○璧房昨夜奉君王甌印宮薰第一香小字月明呼碧玉少年風度識黃裳賜緋不受東皇寵疉翠聊爲時世妝笑酌葡萄領歌意　中頻看緑衣郎○桐華清露滴香腴碧字璫緘寄粉奴妝鏡臺前酷螘暖養花天裹睡蟬酥玉樓春　變囊翠金谷矯藏一斛殊竟日倚欄應解恨莫教隨例看成朱○蘭杜香濃隔夜薰翠幃扶起態絪緼嫦娥月冷心盟海　女臺島夢是雲緑鳳凰銜雕玉佩碧琉璃　疉羅裙試尋上番看花局羅粉槐煙思不羣　芳草成茵柳散條并爲　色助風騷天香夜染歐家碧宮錦春融學士袍描黛遠山籠璧月洗紅樂府換檀槽誰將團暈螺紋縠細向東風試翦刀○佛頭青　罩非烟萼綠仙人夢衫圓蝶翅試飛剛蜿也蛾眉淡掃亦朝天早知碧眼眞王貴有乞金輪妬后憐瓔路四垂鈴語寂華陰如水護香禪○玉　盤由照眼明唾華緝碧舞　輕柳枝合侍篷萊相桐葉分封芍樂卿花海幻成鸚一色緑天書以鼠姑名沈香亭畔　風裹瑤草春芩一解酲○藜𦦨分從太乙嫁新妝不借世人誇壓枝乍誤成陰葉數朶旋驚一色花緑野有堂眞富貴碧城何處最繁華紗籠幬覆叨清賞特共苔岑振藻葩 
　　盱貽汪祖亮初稿 
[令尹行　美執法也]  
　　○新橋橋邊萬人指白衣繯首死於此華人昔被戕抵罪不論死是誰與力爭事自朱侯始朱侯之前誰能然朱侯之後不聞焉吁嗟朱侯豈畢衆南山可移案不動吁嗟朱侯豈好奇能以國法死生之朱侯去矣勞引領談者至今猶凛凛海上冠蓋徒縱橫父老惟思賢令尹 
　　古之傷心人初稿 
 
 

Page 12

 
 
[京報第四百八十八號]  
[光緒九年六月十五日京報全錄]  
　　宮門抄○上諭六道錄前○惇親王等　奏查辦緣由片○又　奏請分別議處片○給事中安　奏請獎叙摺子○又　奏請獎勵片○署雲貴督岑　奏參守備降補片○太僕寺鄕吳　奏揀補驍騎校片○署粵督曾　奏請簡放道員片○將軍金　奏擬補防禦驍騎校各缺片○又　奏叅革都司片○大臣玉　奏副都統出缺請　旨簡放並揀員署理摺○又　奏委員派辦文案片○六月十五日兵部太常寺太僕寺八旗兩翼値日無引　見○內閣奏派騐放之王大臣　派出怡王徐桐許庚身廖壽恒○召見軍機　瑞聨○○惇親王等片　再臣等查御史洪良品　奏請罷斥舞弊樞臣一摺先經臣奕誴臣翁同龢遵　旨詳詢洪良品據實覆奏奉旨此案必須崔尊彝潘英章到案與周瑞清　戶部承辦司員及書吏號商當面質對庶案情虛實不難立見等因嗣經　事中鄧承修奏叅膒臣被劾無據事實有因等懷奉脂　添派惇親王翁同龢會同查辦等因在案光緒九年二月二十五日潘葵章解送到部臣等遵卽會同將潘茹章周瑞清及戶部司員書史提集一面查照洪良品說帖內關說賄託各節逐層析究據周瑞清供伊係軍機章京入直十有餘年該處承辦事件向在公所面呈堂官核定從不至私宅回事雲南報銷一案伊與藩英章託龍繼樣向承辦司員商辦係實有其事並未向堂官關說據潘英章供伊進京報銷一欵內中已過　五萬兩未　付三萬兩係津貼按部承辦司員及經手書吏並無分送景廉王文韶巨萬之款據孫家穆供本部堂官委無分用此欵情事各等語質之承辦書吏及各該號　均供並不知情復將天順祥乾盛亨兩號帳簿詳加考核重無潘英章等饋送景廉土交韶之款臣等再四研詰各處查對所有科道原叅樞臣報銷案內各節委實查無其事惟各省動用錢糧軍需報銷與年例奏銷判然兩事誠省因軍務控傯將兩項籌統報銷原屬權宜辦法現在軍務已平自不應仍前併案辦理該尚書等未經查出實屬疏忽且於司員孫家穆等並保列　京祭一等之員外郎福趾得受不杜法贓均無覺察亦難辭咎應請　旨將景廉王文韶並各該堂官均查取職名分別交部議處所有臣等查辦緣由理合附片具　奏請　旨奉　旨已錄　○○惇親王等片　再御史陳啓泰　叅雲南督撫賄遣道府朦辦報銷一節查據該省督撫　稱崔尊彝等均係照例引　見並非派辦報銷亦無囑令賄託之事該省捐欵平餘均歸各局作爲外銷公用現在捐局久經裁撤無從清查是否此項及多寡之數抑係該員私項須訊明崔尊彝等方可得實等語查據吏部覆稱崔尊彝係由現任糧道保列卓異潘英章係由安平同知　補永昌府知府均係照例送部引　見該督撫所稱並非泒辦報銷尚屬可信至捐局平餘雖與正欵錢糧不同究係官項不應漫無𥡳考且以各局公用外銷之欵經崔尊彝挪移動用至十萬餘兩之多該局主守官吏豈得諉爲不知如果確切查詢何至多寡並無實數乃核前任總督劉長佑巡持杜瑞聨平日於官項出入一無查考　聽屬　挪用復將劣跡昭著之道員崔尊彝保列卓異至崔尊彝及已革知府潘英章賄辦報銷事先未能覺蔡迨發覺以後總督岑毓英巡撫　瑞聨又未將伊挪用銀兩查明實數具奏崔尊彝且有侵用公項情事應請　旨將前任雲貴總督劉長佑現任總督岑毓英巡撫杜瑞聨交部分別照例議處所有臣等請　旨緣由理合附片具奏奉　旨已錄　○○巡視中城戶科堂印給事中臣安詳等跪　奏爲遵保拿獲隣境搶刼首夥盜犯出力之司坊官請　旨量子獎叙恭摺仰祈　聖鑒事竊准步軍統領衙門文稱南營叅將常國泰會同司坊紳董在京外一帶拿獲搶刼槍斃事主盜犯魏二卽魏　耗子等一案奏交刑部將魏二卽魏老耗子孫二卽孫狗子劉萬倉王二卽王泉王三卽王汰等五名擬以斬决梟示並隨摺聲明獲盜文武員弁由該衙門自行請獎等因移會到城臣等查原拿此案自先獲犯尤爲出力之正指揮蔣壽齡等均能不分畛域認眞緝捕自應量子獎叙該指揮蔣壽齡現報丁憂惟勞續在前未便沒其微勞擬請將四品銜前中城正指揮蔣籌齡俟眼闋後作爲俸滿以同知不論雙單月選用四品銜西城正指揮張吉貞以同知不論雙單月選用北揀發吏目孫德成請加六品銜以示鼓勵之處伏乞　勅部核議施行理合恭摺具奏請　旨奉　旨已錄　○○安祥等片　再查吏部奏定章程五城水局紳士拿獲斬梟盜犯無論名數多　准保升階班次等語兹臣城紳士等會同拿獲搶刼槍斃事主盜犯魏二等一案經刑部審明將魏二卽魏老耗子孫二卽孫狗子劉萬倉王二卽王泉王三卽王汰等五名擬以斬决梟示該紳等認眞緝捕未便沒其微勞擬請將五品銜候選州判于鳳岡加隨帶二級六品銜候選巡檢傅慶涵擬請不論雙單月儘先卽選候補員外郎丁世常擬請加四品銜候選州判丁世澄擬請加五品銜光祿寺候補署正胡尚德請俟服闋後遇缺卽補以示鼓勵伏乞　勅部核議施行理合附片具陳謹　奏奉　旨已錄　○○岑毓英片　再臣前據署昭通鎭總兵何秀林禀轉據鎭雄營右軍兵丁梅開先等呈控鎭雄營右軍守備劉啓湘尅扣兵餉各情當將該守備撤任並照會該總兵核同鎭雄營叅將提督着追兹據禀轉據守備劉啓湘禀稱因兵丁屢誤差操故將餉銀截留緩發現已如數補清取其各兵領結呈請督辦前來臣查該守備所稱兵丁屢誤差操難保非揑詞抵賴卽使果有屢誤亦應按照營規分別究斷豈容將應領餉銀藉故扣留迨被控撤追始行補發其爲有意侵吞顯而易見現在欠餉雖已補清而守備有經管錢糧之責似此劣員難期勝任相應請　旨將補用都司鎭雄營右軍守備劉啓湘開缺以千總降補以昭儆戒謹會同雲南巡撫臣杜瑞聨雲南提督臣黃武賢附片具陳伏乞　聖鑒訓示謹奏軍機大臣奉　旨着照所請兵部知道欽此　○○吳大澂片　再戶部行營文案處委筆帖式豐升額係吉林鳥槍營廂白旂永清佐領下五品頂戴領催形向委筆帖式於光緒六年五月由吉林將軍衙門挑派來營經管稿案勤愼無誤已歴三年前准署吉林將軍副都統玉亮咨送五常堡廂黃旗廣成佐領下驍騎校春壽病故遺缺擬以鳥槍營廂白旂永清上領下領偕豐升額便補係照軍營例不分滿蒙漢應補之缺巨覆核無異除咨部及吉林將軍查照外理合附片具奏如蒙　兪允請俟防務稍鬆再行送部引　見合併聲明伏乞　聖鑒謹奏軍機大臣奉　旨着照所請兵部知道欽此　○○曾國荃等片　再現據高廉道英謙具禀腿疾增劇請開缺派員接署所遺高廉道篆務查有雷瓊遺缺道崇絢才明年壯篤實安詳堪以署理除激飭遵照外並將英議告病緣由另行具疏題報外所遺高誠道係請　旨缺相應請　旨迅賜　簡放以重職守臣等謹合詞附片具　奏伏乞　聖鑒謹　奏軍機大臣奉　旨知道了欽此　○○金順等片　再奴才所部吉林二起拉林正英旗防禦委營總薩克　圖身故遺出防禦　缺應卽在于軍營應升人員內逐加邊選以資遞補而重官額查有吉林烏拉廂黃旗鳳翔佐領丁驍騎校頭品頂戴記名副都統委叅領奇琛巴圖魯富升營兵嚴束帶隊得力堪以擬補其富升遺出驍騎校一缺查有吉林鳥拉鑲黃旗都隆阿佐領下領催頭品頂戴記名副都統拉利巴圖魯連祥打仗勇往辦事精詳堪以擬補以上二員均在軍營差戰得力如蒙　兪允統俟軍務臣完竣再行送部帶領引　見以符定制謹附片具奏請　旨軍機大臣奉　旨着照所請該部知道欽此　○○金順等片　再花翎遊擊銜儘先卽補都司冉成　守營現任性妄爲迭經奴才戒節弗悛實屬玩泄已極現當練軍實力整頓之際若不從嚴叅辦殊不足以儆効尤相應請　旨將花翎遊擊銜卽補都司再成卽行革職准投効軍營以肅軍紀謹附片具陳伏乞　聖鑒訓示謹　軍機大臣奉　旨着照所請該部知道欽此　○○奴才玉亮跪　奏爲副都統因病出缺請　旨簡放並揀員　理印務緣由恭摺仰祈　聖鑒事竊於五月二十日據魯署三姓副都統印務副都統銜花翎左翼協領承順頭品頂戴記名副都統花翎右翼協領斐凌阿巴圖魯奏英阿等呈報副都統長　因前在軍營身受潮濕時發時愈覓醫調治尚可支持今春力疾閱操不意觸感受風夙疴頓發正擬具情呈請代奏　賞假　理間距竟於五月十七日突然致塞身故等情呈報前來奴才查三姓副都統長麟何已在任病故所遺一缺有經練邊防整飭旂務之責未便懸相應請　旨迅賜　簡放以重職守其副都統印務自應先行派員接署查有吉林廂黃旂記名副都統花領協領富凌阿管轄嚴肅堪以委令署理除檄飭該員遵照外護奏摺具奏伏乞　皇太后　皇上聖鑒謹　奏軍機大臣奉　旨知道了欽此　○○玉亮片　再吉省前因練軍招　營辦邊務以及中外交涉事宜案牘　繁曾經奏　文遼處派員經理在案在查前派文案翼長之候補　知余　因案闕　奏省　辦邊防文案之前刑部郎中彭光　前赴朝詳會議通商事件所有兩處文案均未便乏人經理查有留吉林用知州　啓章通達政體辦事精詳堪以欽派糧飭任事外理合會同督糧窑古塔等　事宜太常寺卿臣吳大澂合詞附片具陳伏乞　聖鑒謹　奏軍機大臣奉　旨知道了欽此 
 
