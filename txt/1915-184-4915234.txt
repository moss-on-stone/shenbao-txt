# 1915 - 184 - 4915234

 

Page 1

 
 
   
 
 

Page 2

 
 
時評 
[大獄（冷）]  
　　中國自近數十年來未有大獄之發現即於鼎革之後除兵力之交戰外亦無大獄之興不謂今於内治所謂稍稍整理之時乃有各路之大獄突然而起 
夫我之爲此言者非謂貪官污吏不當處治而爲之辯護之也特以大獄之興非國之福擇其尤者先以示標而按部整理以淸其源忽牽連多人或故爲羅網使人人有自危之心則誠能得治國之道矣不然徒紛擾於一時而於實際毫無裨益非所宜也願主持此事者母取快一時爲國家萬年之計則我無言矣 
命令 
[七月八日大總統策令]  
　　王麒給予四等文虎章此令又令龔心湛授爲少卿此令又令國務卿呈據機要局詳請擬將參事曹秉章叙列四等僉事王曾　叙列五等等語　照准此令 
又令陸軍部呈請將龍升銘授爲陸軍步兵少校應照推此令 
[七月八日大總統申令]  
　　據審計院長呈稱申明蕃計職檯　特令通飭京外各官署協力進行等語審計院職司稽核度支載在約法所以鞏財政之基礎昭大信於中外全國收入支出均愿經該審計院依法審查以爲審定總决算之根據着自民國三年七月分起所有京外各官署每月收支計算曁特别會計之收支計算迅速按照審計法令備具證明單據如式造送該院審查母許遷延並責成該院擬訂各官署違背審計期限及程式處分則例呈候核定公布施行嗣後再有違延情事應即分别懲處其三年六月以前各收支計算應由該院酌量情形迅予核銷以淸積案該院爲全國財政上監督機關責無旁貸在京各主管部有支配預算監督行政之責各省該管上級官署有監察所屬督催核轉之責均應協力共籌俾計政進行日臻完密此爲法治精神所在母得仍前玩泄視爲具文致干咎戾此令 
又令改良監獄仁政所先而囚徒作工足以檢朿身心學成職業前據司法部呈設監獄出品展覽曾披覽闡說粲然可觀倘能逐漸進行益求精美旣興固有之壬貨更杜將來之漏巵且在監人犯習于勤勞出獄爲民得以自謀生活洵屬意美法良惟各省情形尚未一致維持提倡端賴長官應責成各該省高等檢察長會同審判廳長禀承巡按使隨時設法切實推行凡屬省會宜有一完全之新監以爲全省模範增設必要科目俾在監人犯全體作工其餘各縣舊監獄亦應通飭酌最財力使分途漸進適於衞生總之新監獄以作業爲感化母徒襲形式之文明舊監獄以除弊爲要圖再徐謀粗淺之工藝務令所收之犯變爲收利之人出監以後永無再犯之事京兆地據首書衆所具瞻監務改良尤不容緩著京兆尹及時舉辦俾早觀成法下車泣罪之人采城旦鬼薪之意明刑弼敎庶幾過之此令 
[七月九日大總統策令]  
　　陸軍第八師步兵第十六旅旅長何錫鈺著來京另候任用此令 
又令任命張九卿爲陸軍第八師步兵第十六旅旅長此令又令蒙藏院呈請任命范其光爲參事馮汝玖爲僉事恒鈞爲編募應照准此令 
又令據湖北巡按使段書雲呈請將試驗曁審查及格分發湖北之知事邵孔亮試署應山縣知事李祖彞試署建始縣知事胡贊采試署黄梅縣知事吳克讓試署咸寗縣知事王景徽試署　西縣知事彭螽濱試署榖城縣知事應照准此令 
[七月九日大總統申令]  
　　司法部呈四川前汪油縣知事曾廣桂前梓　縣知事陳大年前温江縣知事陳驥朋湖北前孝咸縣知事董秀成前荆躬縣知事金光也前嘉魚縣知事董來　　利川縣知事　鴻勛廣東前軍路局局長周醒南前湖州府稅廠委員許子立前靈山縣知事林衛羣前三水縣知事謝心準前始興縣知事黄裔强前信宜縣知事林德章前茂名縣知事梁樹熊前東 
 
 

Page 3

 
 
　　莞縣知事王銘漸福建前龍岩縣知事陳爲表山西前鄉寗縣知事吉　河南前光山縣知事張利見武龍章貴州前天柱縣知事楊作幀前黔西縣知事趙金聲均係因案先後奉令　職歸案訊辦人犯現尚在逃未獲應麟併案通緝等語曾廣桂等者各省將軍巡按使曁京兆尹熱河綏違察哈爾各都統轉飭所屬一體　緝務獲歸案懲辦以儆官邪此令 
專電 
[北京電]  
　　京漢路查辦案共三十餘欵牽涉範圍較津浦尤廣九日下午由平政院派書記二人會同檢察官一人至該局調取案卷六宗一報銷冊二薪水冊三廣興長轉運公司合同四京漢路醫院經費冊五豐樂鎮運煤費卷六報館廣告費冊據聞廣興長內容頗與津浦之滙通相似專以運輸豫直煤炭為主迹近壟斷獲利甚豐 
[北京電]  
　　京漢案被傳問者爲局長關賡麟車務總管唐仕清及湯富禮三人唐爲唐紹儀族姪由電報生累升今職參案中關涉於唐之處頗多如包辦飯車唐爲大股東即其一事尤奇者唐曾爲妓女雪印軒掛專車赴漢 
[北京電]  
　　肅政史程崇信昨已辭職繼任者將爲費樹蔚氏 
[北京電]  
　　大理院長董康近條陳改良司法七事已發交司法部核議聞內容關民事者六刑事者一大略主張民事須杜絕京控即以高等廳爲終審判詞形式須酌改秋審舊制須規復大理院終審時亦得認定事實搜查證據 
[北京電]  
　　大總統先將本公府顧問諮議大加裁減外茲復通令各部院將類似之冗員切實裁減並限期呈覆各部院總長總裁自接到此項交片後已悉心磋商辦法矣 
[北京電]  
　　陸軍部王總長以教育總監處已經成立本部軍學司應歸併總監處以一事權特飭該司長魏宗瀚辦理移交 
[北京電]  
　　王士珍聞對人言不願擔任陸軍總長大約叚開缺後王未必實授 
[北京電]  
　　蒙藏院貢總裁確欲辭職總統派熙彥慰留再任數月如貢堅不肯亦不再相強遺缺以畢桂芳補之 
戰電（英人路謹電） 
[巴黎電]  
　　今日下午公報宣稱前敵復見劇烈之步軍戰事德軍復圖奪占安格萊及沙歇間殘毀之路且先以大砲猛轟均未得有效果法軍繼乃進攻沙歇得達該鎭以炸彈殲防守戰壕線一道之德兵而占據之復進至戰壕線以外俘敵若干人亞貢仍有砲戰德軍圖離戰壕一次爲我軍擊退未斯河興庫塞爾河間夜戰頗烈惟除泊　特叢林有敵軍進攻兩次均遭失敗外他處無步軍戰事 
今晚公報宣稱比境德軍進攻本月六月英軍所獲譬爾康西南之戰壕爲英法炮隊擊散死亡甚眾晨間六時敵軍復攻白土勒北面及亞拉路之法軍陣地受挫而退德軍在沙歇站北回攻志在奪回七日晚所失戰壕計失八百邁當僅奪回百邁當（八日） 
[巴黎電]  
亞拉砲火仍未停止據今日下午公報宣稱我軍復在泊　特叢林奪有土地昨晚德軍復在廣三百五十碼之陣線取勢以空中魚雷及沸油施擊旋在我軍第一道戰壕線得有立足地即經我軍回攻逐走法軍復在伏斯巨獲有顯著之勝利既將占守我軍舊防禦工程一部分之德軍逐走即在廣六百碼之陣線獲防禦工程七百碼我軍俘軍官十九員內有步兵一大隊隊長一員屬於七大隊之未傷兵士七百六十九人法國戰地病院隊尚運回德傷兵多人我軍獲野戰砲一尊機開鎗數枝炸彈砲數尊子彈若干敵軍於拂曉時猛轟前失之陣地（九日） 
[倫敦電]  
　　昨日俄奧兩國公報皆謂俄軍反攻奧軍奧公報自認俄國人數較多之軍隊屢次力攻故奧軍被迫退至克拉斯尼克之北俄公報謂俄軍在魯白林南面續取攻勢渡越歐森杜夫加河自星期一日至星期四日俄軍大挫奧軍俘一萬一千人奪機關槍數十架奧軍現正爲俄軍所追擊俄公報又謂維斯士拉河左岸敵軍星期二夜間籍煤氣之掩護進攻波尼哇夫方面之八英里陣線奪去第一道壕線但星期三日俄軍回擊驅出所失戰壕內之敵兵（九日） 
[伯里陀里亞電]  
　　德屬西南斐洲總督於晨間二時遞出降書宮中宣稱南斐聯軍總司令波　將軍已受德屬西南斐洲德軍全體降書德屬西南斐洲戰事已停國民軍全體俟有運船均將歸里（九日） 
[開浦鎮電]  
　　德屬西南斐洲之投降絶無條件波薩將軍以哀的美敦書致德軍司令限於下午茶時答覆（西南斐洲共有三二二三四八方英里德屬占二○八七八○方英里）（九日） 
[伯里陀里亞電]  
　　德屬西南斐洲波薩將軍之軍隊已抵楚梅伯及拉穆杜尼俘敵兵七百五十人奪野戰砲數尊前南斐聯邦兵士之爲德軍俘去者已被救出敵軍餘眾不久可望投降或被擒捕（八日） 
[倫敦電]  
　　公報局稱士數兵千携砲二十率領大隊阿刺伯兵於四日攻擊紅海阿典腹地拉希桀之英軍地位英軍力守至夜始止其時拉希桀已被焚毀英兵一隊馳往援助因途中缺水不能速往故拉希桀之防軍決計退出五日晨退走之英軍安然與援兵相合但因天熱水缺英軍勢難與敵相距故全軍退至阿興敵軍並未追逐英軍軍官三人受傷俘土軍少佐一人兵十三人（九日） 
[倫敦電]  
吉青納往商業會社演說街中眾人熱忱歡呼其氣象爲倫敦所罕見內閣諸大員及著名人物皆列席吉演說之際語氣迫切　異尋常大旨謂尚需更多兵士多多益善但募兵情形較之十個月前已有進步至戰局之危迫則與十個月前無異吉盛稱澳軍在達達納爾作戰之成績又譽讃南斐謂南斐不以在斐洲所獲之勝利爲滿猶欲派重兵至歐助戰云（九日） 
[倫敦電]  
　　公報局稱俄國官場宣稱在波羅的海擊中德國德志倫式戰艦之船乃英國潛艇（八日） 
[羅馬電]  
　　昨夜意巡艦阿拉爾菲號（一○一一八噸）在亞德里亞海上部巡緝時爲魚雷擊沉船身傾側之際海兵排立船面秩序極佳高呼意皇萬嵗　後相機離船艦長居後船員無損失（八日） 
[倫敦電]  
　　杭斯魯火藥廠爆炸僅死一人但物質之損失甚大（九日） 
[倫敦電]  
　　英國杭斯魯大藥廠今晨爆炸十五英里外猶聞爆聲且見濃烟詳情尚未悉（九日） 
[倫敦電]  
　　公報局宣稱愛士獎吉青納費蘭巨克魯貝爾福曾興法國維維亞尼台爾加塞米勃蘭哇加約湯姆護飛會議于加萊（九日） 
[倫敦電]  
　　國民註冊案三讀已在平民議院通過（八日） 
東方通信社電（日本人組織） 
[東京電]  
　　青島海關問題錄爲稅務司及事務員之問題日本政府原以實際爲主而取便益主義茲兩方面正在研究滿足之點共結果日本可緩和其當初之主張而容中國之主張云（十日） 
[東京電]  
　　撤除交戰區域問題前此僅據中國單獨宣言初非經日本所承認其事實問題只鐵道沿線地方之守備兵與軍用電信所在地方之守備兵前者爲日本當然之權利不受中國之干涉惟後者軍事之行動既止可以撤廢地點自可撤退此點可從中國之希望取臨機之處置故一俟確受中國之提議既可圖滿解決云又交戰當時所設軍用輕便鐵道已經撤廢矣（十日） 
[東京電]  
　　前因政界之風雲不穩入京開元老會之諸元老中如松方侯爵已回　倉山縣公井上侯亦定於十四日出京是政界之問題已略一結束矣（十日） 
[東京電]  
　　中正會近忽動搖大有分裂之應該會領袖尾崎法相現正極力鎮撫（十日） 
[東京電]  
　　岡陸相本日帶領青島攻　軍首動瀨戶中尉中村少尉入宮謹謁天皇即在御前講演關於青島攻圍戰爭實情（十日） 
[北京電]  
　　中國政府因振興財政（此間電碼有疑義）發布命令增加地丁附稅約增十分之二此舉各省之中或有反對者然政府已決必行之方針云（十日） 
要聞一 
[次長案（七月七日）（達生）]  
　　比萊關於張葉二案所聞益多去浮存實遂成此信余凡紀載此等事件惴惴惟恐有所偏倚誤信惟欲以公平之觀察忠實紀之 
張弧氏自被劾後門有二警守之（關係自問提署請來者）閉門謝客有往訪者轍辭不見然其恩主某君於其抵京之第二日往訪得見頗引爲慮念張自謂決無貪贓枉法之欵若深有確信者然 
司法總長財政總長奉查辦之命後特派專員訪員外間傳共六人以余所知財部派有前東三省中國銀行會辦巢鳳岡司法部派有參事林志　氏巢氏乃著名以稽核著稱者也 
政事堂某要人語某君近文有長蘆兩淮鹽商控告張氏 
有人談及肅政史彈劾張弧氏之內幕頗涉佳趣先是財政部未發表參張呈文之先肅政中已會議彈劾張氏及福建巡按許世英氏有人推夏　　氏領銜參張夏氏以去年參張留中不肯領銜乃以夏氏領銜參許而以周登邮氏領銜參張方在擬議撰稿之中而財部參案忽爾發表於是肅政中遂分二派其一主張張既已去官即不必復參而其一則謂不然爾財部所參係監務我等所參係贓欵二者各不相悖而周等登　氏決不肯領銜乃以方貞氏爲之方者前河南諮議局局長民主黨黨員國會議員乃肅政中之新派也 
參案內容自不能知其詳一説謂極詳盡其材料多　從劉文嘉氏所得劉者前財政部部員向不見悅於張氏以娶女伶曉翠喜爲妾而免職者人皆以爲張氏所爲也一説則謂並不利害伹云從某處得若干萬從某氏處得賄若干萬其實此等決無賬簿可稽以此説告吾者自謂曾親見參張原呈云（以上張弧） 
今吾將轉筆而敘葉案矣前電稱葉恭綽氏已受訊一次者不確蓋將先訊滙通公司總理洪少　次訊津浦案中之葉道生（葉之兄）袁長慶及歸某等而後乃得及葉氏耳 
參案內容確以滙通公司爲主要共分八欵其餘數欵均不關緊要如葉之如夫人之母乘坐津浦自由往來不化車費之欵亦是一欵至葉之如夫人爲趙慶華所贈云云呈文中並無此説最近又發生一參案則財政總長周學熙氏上呈略謂洪少　散布傳單反抗路捐實葉所指使已奉交令倂案辦理矣（未完） 
雜評一 
[整頓司法（無名）]  
　　整頓司法爲今日另關於民生之事蓋司法不良小民之受苦甚也今者肅政史有改良司法之呈而大總統又有組織監獄之令司法前途或稍有望乎特我謂今日司法中最要者一爲判案之宜迅速二爲執行之宜有權力二者雖不免有冤抑然以視　累經年而判斷無效者其受苦之多少蓋有間矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[發起中美銀行之宣言]  
　　大陸報六月六日鈕約通訊云中華民國所派游美實業團團長張振勳昨夜宴於華商公會時曾於席間宣稱彼與中美資本家合辦一中美銀行定資本上海通用銀圓一千萬圓其股票由中美均分出售該銀行發起人爲誰張君並未述及惟聞皆係舊金山及鈕約之有名資本家張君自前星期二日抵鈕約後即與該地銀行代表會商一切傳　摩根公司亦豫聞此舉確否未悉但前星期三日華商公會開茶會歡迎該實業團時摩根公司之斯特萊特君曾發演說注重今當發展中美間之銀行利便斯特萊特君寓華多年自入摩根公司後專理中國一部分之事務是則前說未嘗無因也昨夜張君宣布中美銀行計畫後且云今正籌議組織中美航業公司惟未涉及詳細辦法至銀行草章巳規定如下該銀行取名曰中美銀行照有限公司組織總行設上海且設總分行於舊金山其在中國各通商口岸設立分行或代理事宜則由管理部裁奪資本定上海通用銀圓一千萬圓分爲十萬股每股一百圓如華商所購之股票逾五百萬圓則當請美人購足相等之額俾以同等之機會與權利給予中美股理其股票由上海天津漢口廣州及外國各大口岸之商會代售所收之欵存入各該地之中外銀行設臨時事務所於上海商務總會辦理通信事務印發關於該銀行之文件保藏重要函牘至於美國設立臨時事務所一節則由該國發起人裁奪第二批股銀繳齊後應由上海及美國之臨時事務所通告各股票定期在上海召集股東大會選舉董事股東大會開議時應由中美股東中各選七人組織董事部然後由各股東於董事部中投票選舉華董一人充上海總行之總理及美董一人充舊金山之支行總理並於董事部中選舉每行之中美查賑員各一人華董部中每年可於查賑員中選派一人赴美查閱美國總支行及分行之賑册中美董事應各舉二董爲幹事員輔助總理及經理辦理行務中美公民皆可任爲銀行經理及副經理如經理爲美人則副經理當爲華人如經理爲華人則副經理當爲美人開辦之初如不能得相當之華人以任經理則可聘用美人而以華人一人襄助之惟一俟得有相當之華人充當經理則應照上章辦理該銀行所辦事務與普通銀行相同 
[訓諭肅政史言事範圍]  
　　自肅政廳成立以來去年所彈多屬知事道尹今年則能彈巡按總長進步不爲不速然近日與論多有諷其擇要以施循序而發不必同時　　如煖烈彈之火花四进以整飭官紀之心貽擾亂政務之害而瑣屑無當之封事亦時復不免因所上多係密呈外間未嘗盡悉故不致爲全廳名譽之累耳聞總統昨日交片肅政廳略謂以後言事宜務遠大戒瑣屑其有關涉外交者尤須謹愼凡此云云似皆有爲而發也又聞交片中並提及程某請復拜跪舊事總統意猶未釋謂此事寗非貽人笑柄云云 
[小學敎育與學問常識之前途]  
　　學制修改之解　修改學制之議起於總統特頒之敎育綢要其中關於小學之一點最爲時人所注目卽分小學爲國民學校與預備學校兩種國民學校爲一般平民子弟無力深造者所入預備學校則備所謂士族子弟者升學之地也（大略巳見前報）敎育部人員對於此層頗經過長時期之討論前此全國敎育聯合會開會時曾陳請部中徵集各省意見暫緩解决茲聞該部業經决定辦法日内卽將呈覆總統大致將現有初等小學改稱國民學校不分平民士族皆就學焉而凡高等小學之附設於中學内者則定名爲預備學校此等名稱上之更變於現行學制無大影響揣其意不過因敎育綱要旣分國民及預備二種不能不遷就以存其名稱而實質則大非綱要之本來矣蓋綱要中所謂國民學校預備學校均屬初等小學而言而其精神則全在平民士族之分校也聞該部决議之前曾先與公府人員接洽得其同意云 
夏期講演之重行京師夏期講演會之舉曾於民國二年舉行一次現聞敎育部與各直轄學校議定於本年暑假重復舉行演講總目分爲學術政治經濟敎育衞生實業各門由各校著名敎員各就所長分别擔任巳定於本月十五日起在大學預科法政專門學校高等師範學校三處開始演講其規則照　如左一本會宗旨在於啓發關於各種高等學問之常識故演講範圍限於重大綱領且詞意務期明白淺願使人易解二演講題目由擔在敎員分别擬定於七月八日以前在各校宣布三講演時間爲每日上午八時至十時星期日停講四每種演題每星期在各校輪流演講一次（二小時）週而復始（如星期）在大學預科星期二在法政專門星期三在高等師範以此類推此項時問表由各校公同擬定於七月八日以前在報名　宣布五各種演題均以四星期講畢惟遇必要時可以酌量增加或減少鐘點由各校公同議定隨時宜布六聽講員每人收報名費小洋五角於報名時繳淸給予聽講劵來校聽講時須持此劵爲證此外概不收費七各專門以上學校學生願聽講者可免收報各費但　各在本校報名領取聽講劵中學校或與中學必相常學校之學生視各該本校之介紹者滅收報名費之半八聽　員願全聽　門或選擇一　以上者聽其自便惟必須於　名時預先申明九各種講義旋講畢後一星期内付印聽議四每人發給一份於指定日期持聽請劵赴各校領取不另收費十聽講員在校内應遵守規則此項規則由各　公同擬定在報名處宣布 
[憲法起草之進行程序]  
　　參政院新推舉之憲法起草委員巳奉總統之命不日將開預備會議决定新憲法之大綱聞届時各委員皆須分認憲法起草之一部分設遏重要部分與憲法全文有關者應再召集全體委員會議審議此事再政府又命當預備最後憲法草案之前應請各外國顧問對於新憲法之各點發表其意見至各省將軍巡按使及駐外各公使等政府亦令其對於憲法有所指陳云 
[淮北鹽商禀控張弧原呈（續）]  
　　且鹽務署爲天下鹽政最高官廳即爲天下鹽業人民生命之所繫託淮商巳有盡斃之期而官廳仍以强權爲諉無怪似官似商似軍人之三公司横行無忌也又如長蘆現經仿淮改票發給證劵仍由舊商承運而淮北舊商票引反令無形消滅又爲蘆鹽抵充銷路奪全淮引岸而歸諸蘆有致令長淮千里直接間接倚票鹽爲生活者一併死於無辜之中同是商民彼也維持此也破壞軒輊如斯何以折服商等引票有本而來轉相售受久巳成爲有價值之證劵一旦縱令二三武人攘奪商業並求聞有償其代價及者何善後辦法揆諸大總統公布約法第二章人民保有財産及營業之條文未免失其大信度非執政者平一天下之初心國家以課稅爲前提商民以引票爲生命七月一日改行均稅淮商首先承認則引岸當然還其固有不應使　北單獨冋隅而張署長有總攬鹽業之全權一念以爲淮商無辜地方困苦於是有規復引岸取銷三公司之　言一念以爲弱肉强食天演公例於是又有開放淮北任聽他人攙奪之政策以部令變更約法是明明不能保持淮商財産營業之安全至與各公司有無密切之關係審查立明安能盡蔽天下人之耳目代表以呼寃爲目的並不敢指斥長官惟求政治持平使無數垂斃商民得與其他各省保票保引岸者享同等之幸福雖死之日猶生之年謹遵人民訴願法第一條第一項之規定提起訴願伏惟我大總統威武仁慈以保商恤民爲心以官奪商業爲禁豈忍使淮北一方鹽業人民獨遭破産失業之慘劇徒以上下隔閡淆感聽聰本長官一念之歧絕　萬商民之食爲此瀝求毅力獨斷仲理商民無辜破産之寃抑收回開放淮北引岸之部令取消四公司規復完全淮岸仍由某等按照票引舊額遵繳新稅 
運銷則淮北舊商不致偏廢地方人民不致失業哀哀上陳冒死待命謹稟 
[奉天學生被捕案近聞]  
　　奉天日警擅捕學生案之交涉連日由交涉員與之交涉索回捕去學生日領始終不允交出三十日日總領事派東鄕領事到交涉署要求吾國先行承認該學生爲有罪並爲懲辦方行送交經田交涉員禀承張巡按使據理拒絕謂此案未經訊問卽該生在貴領事館所具供詞亦未看過萬無承認之理仍請將捕去學生先行交出如　中國法庭訊有確據自當按律懲辦否則僅憑一面之詞何能遽認其爲有罪日領仍不肯交聞日人欲藉此案以向吾要求擴充奉天之警權雖經當局力拒而日人仍以保護日僑爲名要求增加日本在奉之警察派出所現尚在交涉 
[東省淸丈問題（一）]  
　　化險 
　　奉天十一屬佃戶與莊頭淸丈問題最新施行之政策也乃起丈未幾風潮屢生種種記載己詳前稱矣茲據奉天函稱該省内務府皇室私産分布各屬向歸六十四莊經理交由墾戶永佃嗣因官地淸丈局以典押在佃各地准佃戶交價承領煌煌大示分發五十四縣一律揭藥未幾又復改章爲限期十五日先由莊頭價領如違定章再准佃戶價領佃民代表王峯九等以莊頭如斯手眼通天又鑒於屢次唐文之風潮在奉難舉爭勝乃邀集法庫鐵　噐山新民遼中海城遼陽莊河蓋平開原凰城十一屬佃戶共三百餘家聯名赴京在肅政廳禀揭聞該廳始則置之不理繼由代表王某等攔輿痛哭大爲感動業己允爲行查前後各情矣 
吉林馬廠佃戶求減價吉林淸丈局成立後早巳派員前赴西北二旗馬廠官地等處開繩放丈該委員旋奉淸丈局命講前奉巡按使飭此項官地確係國有淸丈時一律出賣上地繳洋四十元中地三十五元下地三十元先儘原佃承領如原佃無資承領卽行另放等因日前趙委員等到界將巡按公署告示張貼遂即開繩各佃戶聞之遂皆張惶失措立時各屯聚有數百人公同會議僉謂此項旗産係前淸開國時旗招民佃每晌地按年納糧六斗五斗四斗不等由省城官倉處經收用以備荒雖承種各佃不得私相買賣然迄今二百餘年其間輾轉典兌者每地更易佃戶不知凡幾而近二年兌種此項旗産每晌地有出兌價千數百吊者今若一律繳價其貧寒各佃無力承領勢必被他人價買從前兌價必至落空不啻奪我生命云云擬即攔繩不容淸丈後經某紳等力爲開導於是各佃戶始未暴動遂公舉某等四五人日昨來省禀請孟巡按使謂如果必須將馬廠各地出賣懇即酌量減價俾各佃易於承領不至失業云云然據公署消息則謂淸丈爲全省一致進行非以二釐馬場爲限伊等明悉大義當不横生阻力並聞巳飭鄕正傳知妥爲解釋遵章進行矣惟未悉佃戶之能承擔得起否此後之結果如何尚未可知也 
[粤報僞電案巳起訴（平生）]  
　　日前粤省七十二行商報登載黎副總統僞電爲京滬各報轉載（又張勳馮國璋許世英等僞電均由該報來）致被黎副總統嚴電追究　省當道自接黎電後疑此僞電爲受亂黨所賄託爰更疑及七十二行商報爲亂黨機關非常注意（幸商報宗旨明瞭人皆知其與亂 
黨無涉）前日巳由警廳傳商報編輯羅少翺到案送交法庭到庭後責以交出訪員并欲將羅留押後羅由報局保出許以隨傳　到復將專訪陳友亮交到法庭以便質訊詎知陳乃不通文墨之人復供出諸後乃由財政　　　　肅玉而來　　造與否須傳郭到案便知惟郭肅玉福州人粤省法官以福州人爲多此消息傳出郭巳聞風遠颺迨法官行文通知財政廳長將該僱員扣留歸案訊辦而郭巳遁矣旋由司法警察到郭寓所查拘亦渺無蹤跡祇將郭肅玉之妻沈錫珍拘去置諸看守所以便質訊現此事巳由檢察廳起訴將於七月六號開審矣茲録司法部飭高等檢察廳文如下頃准内務部輔准副總統長江巡關使宣武土將軍福建巡按使各函電均稱有人假託名義僞辯電文紛登報祇於本處職務名譽殊有妨碍應請查禁名等因茲查本京國華醒華報所誤載僞電不一而足究其所由多半發源於廣東方函查揑造此種僞電之人殊屬有意煽惑擾亂治安居心至爲叵測若不切實查究則造言生事之人轉得逍遥法外咨議查照現行刑律第二百二十一條關於妨害秩序罪及第二百三十九條關於僞造文書罪切實根究辦理等因爲此飭仰該廳長即便遵照查明依法起訴具報 
[紀湖北之蝗禍]  
　　鄂省自本月二號以來天氣晴爽各處蝗蟲之前傳被雨漬死者皆不可信至是蝗見日光振翼蠭起武漢一帶無日不見大批蝗蟲遮天蔽日盤旋半空亦有離地數丈或丈許或數尺而飛者即行人如　之街巷均見有蝗掠面飛過武漢人民昔間蝗禍之酷烈今不幸目睹大爲驚懼蝗過之處男女老少皆大呼（看蝗蟲）其聲甚慘蓋人民於食糧前途有無限之恐怖也聞五號四時有由漢陽飛越大江至省垣之一隊飛行歷二小時之久始盡段將軍段巡按均於署中樓閣高處瞭見極爲心焦當用電話飭令武昌縣知事及駐省各防軍長官分途派人束行偵探其落息地點連夜調撥軍警捕滅以免號召鄕農　時致又躉延他處漢漢陽地方聞亦有飭軍隊協捕之說又通電各縣迅速認眞捕捉即本邑無蝗發見亦須預備捕捉各器具以便有蝗到境竟刻撲滅勿任爲禍若督捕不力足行參辦又聞省城落蝗以南鄕石嘴爲最東鄕金口招賢五里界靑山等鄕亦莫不有白沙洲地方並有自生之蝗尚未生翅而與黄岡縣對岸之鄂城縣葛仙鎭亦有落蝗漢陽東家澇爲生蝗最多地禾苗己十食七八漢口後湖與柏泉雖有蝗未爲大害漢川縣則受害最酷不獨傷禾稼卽四月麥熟之際巳被跳蝻嚙食該縣黑牛渡一帶現幾野無靑草如古書所　蝗禍情狀無異現在襄河兩岸如沔陽漢川天門潛江等縣大江兩岸如漢陽夏口黄陂武昌鄂城圻水等邑俱有蝗之足跡若不迅速撲滅湖北全省恐不一月加蔓延俱到乃一般人民均以此乃上天降罰日惟祈神演戲徒事糜費其認眞奉行官示設法捕剿者殊不多見地方官亦多以惜錢省事爲能於飛蝗到處皆謂自鄰境來不立捕捉每於其集合處以竹篙驅之出境了事嗚呼若此　蝗恐不惟今年不能除此患即明歳農事亦難免不再受其害也 
[蕪湖司法界現象]  
　　蕪湖　　　　自土年改相以來　　長　　　　籍也檢察長何宗瀚湖北人何之書法極佳對於監獄中之犯人曾有捐廉爲製棉衣之舉晚近之世不可謂不是好官惟對於職務上之進行不免放棄一任檢察官某胡作胡爲故演出許多笑話關則思想簡單學識又極淺薄一經訴訟人以書狀詰問或則置之不批甚且因羞成怒而使訴　人吃大虧者頃探得該兩廳近日所辦之數事以告　者有夥縣汪姓與人爭一墳山而起訴訟縣知事以似判詞非判詞之程式爲之判決其内容可謂民事亦可謂刑事汪某不服就民事部分提起上訴於蕪湖地方審判廳該顧受理後乃咨開夥縣　卷而縣知事則認該案爲刑事其咨覆審判廳文内有本知事以檢察官之地位提起刑事上訴於檢察廳矣其咨檢察廳文同一内容檢察廳接閱該案文卷後又咨復夥縣内有不合上訴程序等語將原卷發回汪某在檢察廳上一訴狀有數語云縣知事不服自己判决提起控告經鈞廳裁判爲不合上訴程序將控告駁回此一控告彼一駁回而使受理之審判廳乃至無卷審查民亦不知此案究將歸何衙門管理矣此等訴狀亦滑稽亦痛切不知該廳作何批語也 
又有崔某與羅某訴訟一案於上年年底崔某接受大理院判詞後即狀請執行接續進狀六七次每次之批皆云候即執行崔某候之又候本年陽曆六月該聽乃以羅某提起再審爲詞置之不理崔某又援引司法部某號飭謂雖提起再審仍不應停止執行該廳不得巳乃出一告示查封羅某之産查封後崔某又請求拍賣詎該廳復批以總應候再審問題解决後再行照辦崔某乃向人云再審確定以後仍可提起再審若再審無巳時永無執行之一日故擬禀請司法部請示辦法矣最近尚有一奇特之事即本埠西合泰錢莊與韓祥泰債務紏葛一案先是西合泰與義生祥銀洋往來詎至上年歳底義生祥虧本倒閉比時西合泰即欲封義生祥之貨物經義生祥店主吳廣臨請出伊岳母韓陳氏出面擔保並取出該氏開設韓祥泰圖記加蓋欠條上以資證信詎到期義生祥仍無欵歸還乃以請求債務淸償之訴狀訴於審判廳而韓陳氏同時亦以僞造圖記詐欺取財狀訴於檢察廳擔承此案之向檢察官傳訊兩造西合泰債務經手人倪某氣憤填胸立卽至廳陳述本案原委而向檢察官一概置之不理且大聲斥爲混賑遂據韓陳氏所訴起訴審判廳四廳長預審後旋即判决倪某吳某等以四等有期徒刑姑無論此案判决正當與否而預審後並不公判即宣告判決而宣告判决又不宣示日期致令倪某無從辯護實不能不謂爲重大之違法也現巳激動商界全體公憤一面由商會公推姜鳳兩君偵查事實再爲禀請巡按使派委來查以期水落石出惟西合泰之欠欵旣無所取償而店夥且須犯罪眞可謂　氣矣 
 
 

Page 7

 
 
地方通信 
[蘇州]  
　　查辦水警署長之結束駐防常熟水警第三專署第三分署長王楚雄被二區一等陳逕官揭控任用私人擅釋匪犯私提上差吞没機曠私收順規等各欵　趙廳長派員查復在案茲悉此事巳由委員宣督察長等查復即覆禀内僅注重侵吞截曠私提上差二欵餘則並未提及而侵吞截曠一事謂係三等巡士王興漢調在分署充當貼寫晴被其作弊吞用曠餉揑造表册所致現經趙雲生廳長擬定將王分署長撤差並將三等巡士劉興漢處以徒刑三個月所吞之餉追繳入公詳請巡按使批示飭遵矣又聞王楚雄撤差所遺之第三專署第三分署長缺卽調原駐宜興之第二專署第四分署長吕國華接充遞遺之缺則委原充保蘇小兵艦管駕殷彤熙升充其管駕一缺則委鍾其勛接充巳分别下委矣 
　　加增查獲私土之賞銀蘇常道尹接齊巡按使飭開奉稅務處來文略云有標記之洋藥巳特准驗銷自應將查獲私土給賞數目分别增加重行規定以期暢銷而免隱射特改爲凡緝獲無標記之洋藥曁熟膏每百兩各給賞銀一百二十五元元土藥每百兩賞銀四十五元烟灰每百兩給賞銀十五元仍先由各該官廳隨時墊發再向財政廳補領歸墊通行各官廳一體照辦並飭示諭周知 
　　撤換木瀆鎭區長木瀆興福塘高俊卿家被盜搶刼白絲一案該事主指永警署長張毅然爲盜將張綑解陸警署後經巡按使電飭道尹委員訪查禀復各情巳紀前報此事現經殷道尹以水警分署長張毅然被指爲盜出入重大究應如何處置應由水警二廳趙　長詳請巡按便核辦其木瀆鎭區長吳紹楚當時禀報情節甚爲含混遣獲到三犯又復代張署長極力洗刷前後不符殊屬不合且其　事平常毫無成績應即撤差所遺木瀆警區長一缺巳由縣知事另委前充滸關警察區長鍾其荃接辦鍾君奉委後定於舊暦六月初一日到差 
　　第二農校畢業先聲蘇垣閶門外下津橋江蘇省立第二農業學校開辦以來農學科學生業巳修業竣事茲該校定於七月十日舉行第一次畢業式校長王舜成先期函請蘇垣各團體届時前往觀禮並備文申詳軍民兩使及本城道尹知事届時蒞臨或派代表至校以昭鄭重 
[松江]  
　　鄕民核盜誣　金山縣屬衞家埭農民衞象高象　兄弟　以務　爲業家道小康循謹安分舊　五月二十二日忽　水警署派兵多名前往拘捕象樓適外出遂將象高拘去由沈專署長轉解松江知事署研訊之下象高並無窩盜嫌疑鄕董梅蘭根等多人聞臨不平特具公禀爲象高鳴寃奉李縣長批允查明釋放聞被捕之由因象萬有遠族衞小阿春確非善類久巳出族此次拘小阿春不獲以象高爲桃僵之代致罹无妄奇災或謂曩年有匪人借小阿春至象高家偕鍋煑飯象高嚴詞拒絕匪人因而挾恨信口誣攀二說似皆有理由總之象高兄弟之爲安分良民社會上實衆口一詞故雖在縲絏確非其罪云 
[南京]  
　　選舉調查員不得擅更齊巡按現奉立法院頒定選舉章程特通飭各縣初選監督凡巳經委任調查員近均審查合格嗣後不待　行更駛以重　　 
　　知事界之新更動齊巡按現以靑浦縣知事史悠禄送部考詢遺缺委候補知事文林署理儲徵縣知事郝炳章送部考詢遺缺委杜芝庭署理遞遺淮安縣缺委周昌書署理又委候補知事翁有成署武進縣知事 
[浙江]  
　　孔敎會推舉職員吳興孔敎會浙江第三支會於舊曆五月二十三日午後開談話會推定職員茲將姓氏録下（正主任）徐鳳銜（副主任）沈維誠（評議長）周廷華（幹事長）鈕福安（總務）沈瑛嚴恭（評議員）陳其粮施茂華趙志陸陸樹基錢選靑吳紹姬沈承源沈振綏（幹事員）陸乃大閔壽彭李延藻吳士逹吳士元 
　　六店灣改建鐵橋之進行滬杭甬鐵路局詳准交通部在六店灣地方改建大鐵橋一座並展築軌道各節茲季克總工程師巳派洋員麥勞尼爲杭滬段橋梁工程司即在石湖蕩左近設事臨時橋工處所有處内辦事人以原有養路人員酌量調充又接軌購地委員丁仁劉長禄及地畝委員蔣延祖業巳隨麥工程司到六店灣開購地畝並加派黄志容辦理測繪事宜陶茂卿金芒光爲購地局差遣聞鍾局長本定於四號來杭查勘路線茲因另有要公改定十六日來杭昨巳電致駐辦杭車處姚科長預備接治矣 
[湖北]  
　　鄭重學章之飭文段巡按昨飭各道尹各縣知　曁省視學各員略謂學章首　系統敎育各有專條良以系統不明則學校無程序敎科不一則敎育無宗旨鄂省元二年聞政革伊始所有學制尚在籌議之中前行政公署及敎育司對於一般學務尤以維持現狀爲急各校請求立案間有不　深求暫予批准者誠屬一時權宜現在各學校規程均經敎育部釐訂公布倘再任各校自爲風氣旣屬有妨　　亦復不成政體本署有鑒於此特謀挽救方法凡敎科軼出部章以外或辦法不在系統之列者一概不准立案其巳經立案之校不遵部章由省道縣視學考查屬實即行徹消原案以昭統一 
[安徽]  
　　圩堤潰决桐城縣西北兩鄕地近江濱所築圩堤關係至重日前隂兩連綿山洪暴發棠梨舖之湯家圩枝子河之同心圩寺莊溝之包家大圩倒流河及靑草塥之沿河各圩皆被水勢猛衝先後决口所破各圩之田廬屋字盡行淹没而灾情較重者尤以包家大圩爲最現聞該圩難民等報告該縣劉知事並泣訴灾情懇求據情詳省緞欵放賑以濟難民 
勒派公債因年　公債由部咨皖認購懷寗一縣派認二萬元商界擔認四分之一現尚未足認額商會辦理此事頗形困難又因安慶四牌樓正泰昌錢店蕭某頗有資産商會勸其認購公債二百元蕭堅不承認各富商亦復以正泰昌爲藉口推辭不認事爲懷寗縣朱知事所聞即據情呈請韓使飭派該富商蕭某認購一千元其餘尚有四五家巨商不肯認購者聞亦一併派認云 
雜評二 
[中美銀行之希望（訥）]  
　　美國銀行家在滬有發逹兩國商務之演說（見昨報）而我國賔衆團在彼亦有發起中美銀行之宣言此足證中美人民有互相提携之同心非徒空言增進感情而巳也雖然彼我之間用意微有差異在美銀行家之意欲以其國餘資供給中國以逹其發逹兩國商務之目的在中國實業團之意則以我之財力不足以發逹實業故欲借兩國之力以共同發逹之意雖異而亦未始非相濟以成要在我國主持此事者能明乎所處地位之各異而出共和衷共濟之眞心施以公平正直之手腕則蔣來兩國之間有莫大希望豈第中美銀行前途中榮哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[搜查蝗蝻之認眞]  
　　寶山縣境近因發現蝗蝻經該縣張知事督飭紳蒙農民竭力搜捕業巳全境肅淸而上海縣沈知事以本邑各境雖飭各圖經董及四鄕農會會長督同農民先期預防惟寶山縣與本邑壤地毗連該縣旣經發現本縣尤不得不防是以連日又派各科員恊同各經董並各地保等在高橋引翔港及閘北一帶與寶邑接連之處四處查勘聞確無蝗蝻踪迹云 
[法租界時疫醫院開幕記]  
　　本埠紅十字會組織法界時疫醫院各情巳迭紀前報茲悉該院於日昨下午二時開幕院長沈仲禮朱葆三曁理事長趙芹波諸君均先時在院招待中西來賓約五百餘人各官廳皆派代表蒞會頗極一時之盛臨時捐欵尤形踴躍内如楊小川道尹沈韞石知事陶在東哈少甫吳少珊馬綏之沈鼎臣諸君並法捕房曹振聲法工部局胡方錦君以及西人麥克道君皆爭先解襄計集二千餘元之譜而沈朱兩院長趙理事長亦各自捐欵以酬諸君贊助之雅該院布置一切甚覺完備頭二三等病房均異整潔且男女分爲兩院尤於病人起居便利至其房屋高爽空氣淸潔猶爲餘事云 
[民醒新劇社又盡義務]  
　　去夏婦孺救　會假哈同花園開會時民醒社全體社員曾串演義務新劇零星開支亦皆由社員擔負此次開會會中執事人員又致書邀請該社長沈景星及社員廢志方柴曉雲君等皆慨然允諾仍盡義務聞於昨日下午蒞場開演矣 
[浙鹽棧被封四誌]  
　　租界浙鹽棧被封巳三誌本報茲將該棧覆運副署催課委員函録下屢承枉顧以奉司長飭確五六兩月課欵查敝棧繳課甲月之欵准於乙月淸繳本出自司長體恤商艱之至意敝棧亦從無貽誤前月杪正在　繳五月份新課浙運使忽發生查封存鹽備抵舊課情事並將新南西北四棧一律封禁營業機開頓即停止存項債戶羣起逼償固無論矣即課欵一項須從鹽出鹽旣全封課於何着課縣商倒誰實使之次浙運使秘密舉動自有成竹在胸現在巡費一項巳由運使函飭劉統領擔任籌給鹽課列入預算豈反不早爲之計自封鹽之後運使並無隻字見示敝棧無可措手惟有靜聽後命而巳請將五六兩月課欵一時未能照繳情形尅日上覆爲荷按租界鹽課月繳八千零零一元列入四年度預算自該棧封閉後舊欠雖巳有着新課反致虚懸現聞駐滬稽核分所所長巳電北京總所詰問矣 
[旅寧西女受傷案近聞]  
　　旅居南京英婦慕蘭夫人之二女曾於陽曆六月十三號在南京城北荒野之處途遇身穿靑灰布軍服白領章之人無端口角被其人刀傷手腕等處當場脫逃嗣因該二女尚能記憶行兇者之面貎故由慕蘭夫人要求駐甯英領事轉請馮上將軍查究一面　致上海公共捕房派令五十號西探目阿姆司脫郎協同華探目李星福前赴南京面請馮上將軍飭傳白領章兵士到齊指認馮上將軍以旣稱行兇軍人領章白色似係某軍工程營兵士立卽傳齊該營士兵站隊候認而該西女士等逐一認視均非行兇之人遂即飭令散去現馮上將軍巳派員再行密查務得眞相該西探目亦巳於昨日回滬禀復公共捕房西總巡查核矣 
[五誌誣良爲盜之黑幕]  
　　崑山縣駐滬偵探孫萬富賄串張金桂誣指錢永發等五人爲盜經上海地方審判廳辯論終結聽候宣判在案昨日上午由該廳趙賀推檢兩官開庭提張至案以其誣良爲盜實屬可惡且五罪俱發判處二等有期徒刑監禁六年以儆 
[國民之國貨熱]  
　　本埠勸用國貨會會長虞洽卿君近接泗水總商會來函大致謂貴會組織以來各處僑商莫不一致贊成近巳在泗組織國貨公司集資開辦惟商人遠在海外不知何物確係國貨無從運輪爲問云云業由該會具覆且寄去國貨調查表多份俾知依據矣又景綸汗衫廠開辦至今巳歴多年苦心經營工作日精因之大受社會歡迎惜各綫原料向皆運自外洋尚爲美中不足近鑒勸用國貨會進行不懈特精選應用各線分送著名紗廠請其設法仿製此成完全之國貨刻聞各線仿製成績頗佳銷路亦異常發逹實爲國貨普及之先聲云 
[救國儲金昨日之收入]  
　　昨日（十號星期六）爲中國銀行收受儲金之第七十七日計收銀洋三百零二元又爲交通銀行收受儲金之第五十一日計收銀洋一百二十元兩共收洋四百二十二元連前共計巳收銀洋七十萬零五千二百九十九元銀四千五百四十三兩六錢七分八釐 
[美國電線中斷]  
　　大陸報云昨日（即九日）太平洋商務電報公司佈告謂美國直接電線在小吕宋與根姆之間中斷故己不通但發出之電信仍可照常收發係由他處電線問接轉遞云 
[民立上海中學校第十一次畢業]  
　　本月十日上海民立中學栩舉行第十一次畢業二時開會首由校長蘇頴傑君報告卽請滬海道尹楊小川君給憑并致訓詞繼由庫陵君未友漁君演說末由總理蘇筠尚君再致訓詞旋卽給奬攝影而散此届畢業計邵芾棠錢嗣良林鑑英金麒章金熙章吳文鉎范文增張陶竇爕昌九人即晚由校友會開會歡送此次由淸華派送出洋民立中學校前卒業生王國鈞李祖範吳惠榮葉德鉁吳遵游等五人 
[民立小學之發逹]  
　　閘北庫倫路民立小學校辦理悉照部章教授多重實用頗見成效生徒日增該校校長於敎育經驗有素現擬於暑假後分關敎室添聘敎員俾免見遺而期普及並定於七月十一日舉行署假式昨巳邀請學界前往參觀 
[萃英小學之進步]  
　　閘北南林里私立萃英小學校本届學年考試有四年級生馬崇文年僅十歳畢業成績頗優現由校長宣增儒君定陽曆七月十四號暑假並先日攝影以留紀念假期内仍設補習科准陽歴七月十六號開課四星期因恐校外學生不能多容現在　充敎至云 
[中華醫藥聯合會開會紀事]  
　　前晚中華醫藥聯合會開評議會公推職員九時開會由正會長載訪壺君實布問會宗旨即由醫藥兩界評議員各推議長醫界推華星垣君　界推王星衆君茲將推定各職員照　於左　界幹事員范香孫黄筱堂丁仲英潘楚楨趙書田泰培蔭交除員金養田石頌平王友蘭姚菊亭調查員順鴻孫潘耀庭任際運丁爾昌吳顯文袁鄂生盛茂祥李意城經濟董事馬逢伯會計董事吳仲虎文牘員葉冀平書記員周友石庶務員儲頤綬金幼香藥界幹事員董瑞庭張士載陸德震黄幼田葉瑩棠陳兩棠交際員邵明輝莊魯卿徐炳輝席利賓調查員沈慶祥樂錦泉章永淸朱裕康程梅卿章永春王馥棠應煥成并定於六月初三晚開新職員會後再當禀報縣知事公署查照云 
[夏令衞生之簡示]  
　　淞滬　察廳長徐輔洲君昨日發出四言告示一紙其文如下時當暑夏首重衞生道路街巷須要潔淸隨地便溺聚集蚊蠅　毒騰布疫癘斯萌故意污穢罰則非輕各區長警一體留神如敢故違拘拿送懲特此通諭其各　遜 
[淸潔街道之責任]  
　　淞滬警察廳長徐輔洲君前飭衞生科員轉知各區署淸道員將所管各區地叚之垃圾桶分别查明如有損壞者趕即修竣並在箱面用白漆書明某區署或某分駐所等字樣以示辨認而便督察員隨時稽查在案茲又飭知各區署淸道員督同各去役於每晨九時止一律挑淨至午後一時仍帶常夫數名復查一周如未潔淨應再掃除以淸道路而重衞生其十六舖之垃圾碼頭每日應令盤家逐日載運淸潔不准堆積以免傳染疫癘如違惟該管主任員是問 
[泰豐公司註册之手續]  
　　上海總商會昨接縣公署函内開奉巡按使飭准農商部咨嗣後公司禀請註册事項一面由商人按照註册規則將應報各件並註册費禀縣詳轉一面再由商人將報縣各件録副逕行禀部以憑查核惟給照一醫仍應俟縣詳轉到部再行核發等因茲查上海泰豐罐頭食物有限公司禀請註册給照一案應報各件前據該縣詳送到署當以未能按照施行細則第十地條造送批飭補報在案迄今月餘未據詳送爲此杏請貴巡按使轉飭上海縣轉知該公司迅卽遵飭造送勿延等因奉此相應函逹貴會即希轉知該商迅速　辦案關部飭勿稍延誤爲要 
[稅務所長今日接事]  
　　新任上海貨物稅總公所所長吳選奎訂期接事等情巳紀前報茲聞吳君號靜山爲前淸知府此次係由嘉興統捐局調任斯缺定今日接事云 
[烟酒專賣分局定期開辦]  
　　烟酒專賣一事業由省委高幼農君在省設立總局並在上海南巿信泰碼頭設立分局委任謝惠塘君經辦定十二號（卽隂曆六月初一日）開辦聞届時須邀請各當道及南北商會各董赴飲云 
[頒發勸告愛國說]  
　　上海縣公署昨飭通俗敎育演講所主任兼上海閘北巿引翔鄕宣講生李然昌蒲淞巿法華鄕宣講生方存廉三林陳行楊思鄕宣講生沈永賡洋涇高行陸行塘橋巿鄕查講生高維嶽漕河涇塘灣曹行巿鄕宣講生楊德圻凉行馬橋北橋顓橋鄕宣講生朱祖修等文云奉江蘇巡按使公署飭開照得本使前以各地方人民或不知國家大勢非宣導其忠愛之念無以激揚其擁護之忱業經制定宣講章程頒發各縣責成各該知事遴派宣講生俟宣講書類頒到分區宣講在案茲綬編訂勸告愛國說一書飭廠印就除分行外合行飭發該知事即便轉發各宣講生切實散佈認眞宣講一面迅將派定宣講生姓名履歷籍貫依限分别詳報查核母稍違延此飭等因到署奉經酌定分區辦法按照原有學區分爲六聯區每區派定宣講生一人除詳報巡按使道尹外合繕該宜講生名單暫行宣講條例連同宣講章程愛國說一併飭發除分行外合飭該主任即便遵照甲項條例即日添設宣講所詳報要公司　　 
[無錫米麥巿近訊]  
　　昨日本埠米業中接無錫快信謂天氣巳晴數日水退一尺三四寸惟米出貨不旺今日巿價稍增售開新礱糙粳每石六元二角五分高糙袖六元零五分高洋秈六元零五分高糙元六元三角至小麥連日客麥至者頗湧故價頻鬆售開高小麥每石四元六角云 
[鎭守使飭緝逸犯]  
　　上海鄭鎭守使查得夥衆執持手鎗連次行刦北河南路及北福建路烟紙店案内之起意盜犯白三曁夥盜陳上才等現尚在逃未獲當此盜刧頻聞之際斷難任其漏網除分飭軍警查緝外並飭公共公廨轉致捕房一體查緝 
[警察所引渡盜犯]  
　　行刦浦東塘橋等處之盜犯嚴阿毛前由公共公麻新閘捕房華探王金壽獲解公堂訊供稱夥刧各案均在華界並無在租界犯刧等語經中西官備文移請地方警察所查案抄供訊辦茲經該所派探王桂生投廨於昨日將聲引渡到所經代理司法員陸君訊得該犯嚴阿毛係本地人確有夥刧龍華南某姓家得贓　另犯刧案十餘起遂判還押俟飭探傳到各事主吊齊贓物質訊明確再行禀請縣知事核奪 
[失主又請追贓]  
　　七浦路劉姓家主婦劉葉氏前被盜案牽涉巳由公共公廨判罰洋六百元充公在案嗣失主以被刦各贓會據盜黨王聚道在公堂供明共計三十三件均寄於劉姓乃除吊出各件外其餘未會繳出因延律師於昨晨投案請飭劉葉氏如數繳出面劉葉氏亦由律師到堂代辯並稱所有物件均己交出會審官王肇之君商之德領師君諭令兩造各退候再核奪 
[訂期發給衫褲]  
　　淞滬　察廳長徐輔洲君仿照北洋警察規則於夏令添製白竹布衫褲令上級　員及警察等一律穿着茲巳工竣定十二號（即隂曆六月初一日）飭知各區署一體承領給發俾於日問上差時穿着並須照章在月餉内分作兩期扣回工料費用以便歸還公欵 
[巡長拘獲贓賊]  
　　人力車夫陳小三子李小四子前日在董家渡竊　某鄕人之花衣一件意欲　回瓜分適被巡長查見將二人及贓物一併帶至第一分駐所因無人認領飭即移送警廳司法科究懲 
[妨碍行車之竊案]  
　　滬杭鐵路軌道上鋼釘等項重要物件時有失竊情事於行車殊有危險當經鍾局長嚴飭該路巡官王長慶認眞查緝在案茲經王巡官督同探役丁順宋壽康等查獲形跡可疑之小工一名詰據供指此案係由積匪陸榮生所爲遂令該小工作線聞同跴緝昨在馬橋地方將陸緝獲嚴行研鞫供認行竊不諱所得各贓銷於馬橋鐵貨店何伯泉諸錫堂兩處得錢化用王巡官以該匪屢竊鐵路要件妨礙行車關係非細遂將陸匪收押俟起　原贓再行解送法庭訊辦 
[查緝虧空公欵之知事]  
　　前任鹽城縣知事謝成沁交卸之後盤查倉庫知被挪用銀一萬餘兩當經蘇省齊巡按使查悉以該知事虧空公欵亟應追究除通飭各屬查緝外並巳飭行上海縣知事署飭探偵緝矣 
[盜賣田産之辯論]  
　　寡婦楊胡氏至滬海道尹公署上控楊祝山等串通地保周永發等盜賣祖遺良田請求提究等情楊道尹以該氏所控乃一面之詞惟案關地保合串虚實亟應澈究爰批飭上海縣沈知事提訊詳辦沈君立飭催征吏丁昭榮將楊祝山楊雲生並周永發等三人提到連同該氏解案昨午由沈君研訊該氏訴稱在治下二十三保十二圖中有祖遺二百七十七號楊愼溪戶名則田八分五釐近遭楊祝山楊雲生串通該圖地保周永發將地盜賣與洋商擅立英册八千五百四十五號道契當經會丈局查悉前情將契止發一面禀請道尹公署查究惟該地旁邊所餘之地巳被彼等盜賣與公共工部局建築馬路所有地價洋一百五十餘元經祝山雲生等領出與楊桃桃之妻周氏楊方方之妻徐氏等瓜分今奉提訊求究質之楊祝山楊雲生並地保周永發等同供該氏之地並未盜賣所售者實與楊胡氏無于此次因其需索不遂所致求察沈君得供一再駁詰各執如前沈君判將楊祝山等交保原告斥退候函請會丈局將卷送案後再行復訊並以該地保周永發尚拖欠本公署錢漕爲數不少屢催延宕今旣到案判令收押限交沈君判畢正欲退堂忽有朱福寶在人叢中插出上堂遞禀亦控楊祝山等盜賣良田沈君將禀閱竟謂朱曰此係刑事問題如果屬實爾應赴地方檢察廳具禀起訴當將原禀擲還不理 
[泥水匠欺侮幼女]  
　　三泰路泰安里五十九號門牌婦人朱施氏家十歳女孩銀妹因被泥水匠浦東人徐秀榮欺侮受傷由女母報告捕房將徐拘押昨晨解至公共公廨訊究先由中西探上堂禀明並將督生　　呈案　卽由原告母女聲訴各節質之被告堅不承認　稱　　巳四句决不致胡亂妄爲求察王會審官以此案除原告母女供詞外並無其他說據惟案龍重大未便遽行判决因即商之德師副領事判被告　押候捕房查明於下禮拜六再訊 
[妓院容留幼女]  
　　英租界福建路公陽里一百七十五號門牌鳴婦張章氏所開之雉妓院内容留十三歳買女杏寶十二歳幼女許小實二人經人函告老閘搜房派探目張寶榮協同四十號四探前往將氏及兩女查獲帶入捕房氏送公共公堂收押女則留所昨晨由捕將氏等併解公堂經兪襄讞與德領裴君訊據中西探禀明前情請究並據張杏寶供江北人九歳時補人拐來上海賣於告向居枝院内又據許小寶供我於三年前被許王兩匪拐賣於張章氏處詰之張章氏供認價賣杏寶爲養女不諱問官以張章氏不應收買來膠不明之女容留妓院内住宿判罰洋三十元充公如無力繳洋改押一個月兩女發濟良所留養候核 
[婢女請求超豁]  
　　向在東棋盤街某姓家爲婢之十歳女子趙英弟因日遭主母虐待受苦不堪於嗣日奔至濟良所求請援救經西董驗明趙　遍體鱗傷故於昨晨由所將趙女送至公共公廨經中西官訊據濟良所女董包小姐上堂禀明趙女投所情形訊之女供訴前情並稱身上傷處甚多求請超豁判女仍送濟良所留養極查明該主人再核 
[拐賣婢女之敗露]  
　　乍浦路四百四十八號門牌粤人王聯堂家十四歳婢女墜喜於今年二月二十七號被巳歇傭婦高陳氏拐出串令江北婦人鄧潘氏帶往常州王姓家圖賣被婦人章徐氏偵悉故於前日向王聯堂通知報由捕房將高陳氏鄧潘氏兩婦拘入捕房詢知章徐氏亦係知情一併拘送公共公廨昨晨解案先由中西琛及原告上堂代明前情求究質之　告等供認帶往常州不諱惟稱係女自願出外並非誘拐中西官判一併押候移提人證於下禮拜六再訊 
[女工與管重衝突]  
　　胡家木橋統益絲廠管車湯發生前日因該廠打盆女工戴桂珍工作懈怠呼斥之下致起爭毆湯被該女工毆傷頭面由五區三分駐所巡警拘送檢察分庭預訊一過　候起訴核辦 
[兵丁與巡警之嫌隙]  
　　閘北共和路餘慶里内有江蘇水警第二廳仁英兵輪萬管帶之公館該公館内兵丁孫炳卿魏文才等與四區長警積有嫌隙前日該區巡長孫某落差後在餘　里與孫等遇見忽起種突互相肆毆姜警正聞報立率警備隊到場彈壓將兩造一併拘解地方檢察廳訊明核辦 
[口角用武]  
　　席意知張小成二人前日在閘北口角起釁張以石擊破席之頭　出四區警署　警二併拘獲移送檢察分庭預訊屬實押候起訴公判 
[車夫竊取貨物]  
　　巨誠昶洋貨號主方孝三至法公堂控稱日前有洋襪等貨數箱托新昌源報關行投關運往長江各埠當由該行常用之車夫沈阿四楊阿五等前來將貨裝車推至輪船詎被沈等將貨竊取逃逸報捕後由包探梁大寶將沈拘獲惟貨物巳少求請向沈追究原贓沈供小民所分之贓均巳吊出餘被阿五及小滑頭二人取去是實訊之張李氏供認寄贓不諱沈李氏供不知竊贓是以收下業巳轉售聶讞員判沈押四月張李氏押一月沈李氏問洋十元充公再賠少贓洋十一元完案 
[車夫竊絲之破獲]  
　　塌車夫吳阿龍李福榮沈阿發日前串同在沈之人將佩寗火車站永泰隆轉運公司囑送河南路三百十三號值銀一萬零五百元之絲十包竊逃無蹤常經永泰隆報由捕房縣賞洋一千元查緝在案前日經捕房廿法租界洋行街某貨棧内將原贓查獲並將吳等三車夫拘住昨晨解送公共公堂請究中西官判吳等三人一併押候查明於下禮拜六再訊 
[珠還合浦]  
　　女子尚小妹前日由南京略耀華照相店攝影出外遺失胸前所佩值洋三百四元之珠花一朶被無錫鄕人奚阿四拾獲携至七浦路六百六十九號門牌小茶館内得價小洋一角買於比鄰六百六十八號門牌女子張秀珍被探香悉並將失主尚小妹杳明因向張女將珠花吊出將奚拘押昨晨傳同原告並收買之女子張秀珍併解公共公堂經中西官訊明判贓給原告奚阿四姑念鄕愚無知從寛斥釋女子張秀珍不應賤價收買來歷不明之珠花姑寛罰洋五元充公 
[劣孩攫取金挖]  
　　劣孩松江人趙阿榮前日在福建路搶刧婦人葉李氏頭上值洋十四元之金挖耳一支蘭逃由探帮同將趙追獲拘解公共公堂經中西官研訊屬實以趙阿榮年未成丁膽敢路刧實屬不法巳極判押改良所習藝一年以儆 
[損害電燈營業]  
　　英美工部局電燈公司西人裴脫（譯音）查得李孟章住宅内減電瀆損害營業故咨照總巡捕房轉請公共公廨出單傳訊在案昨晨經中西包探往李之厲所傳訊李不到案禀奉中西官諭令再傳倘再抗違定即提究 
[究竟有無家産]  
　　陳以庭前控陳少明承租包車虧欠租洋等情經法公堂判令交保不理押追後仍置不問昨日原告禀稱現經商人詳綑查訪始知被告在原籍鹽城縣地方置有田房産業實屬有意不繳請求封産備抵少明供並無家産判仍還押候移文鹽城縣查明有無家産覆到再核 
[不認尚有家産]  
　　振大米店股東兼經理兪愛庭前因虧欠各戶往來洋銀逃逸由各債權人將股東王福壽宋桂卿董瑞甫等控經法公堂判令照股繳出兪應繳洋三百餘元亦由王等公攤賠出現王等將兪尋見扭案禀稱除截賠之洋外兪尚私用客帳洋三百餘元一併求追茲因挺押不理昨日各原告又稱兪原籍浦東家有産業求請查封作抵兪供如查有家産願甘究辦判還押限期追洋如逾期不繳嚴行究辦 
[一照兩用]  
　　捕房昨解楊阿榮至法公堂禀稱楊任新租界開設牛奶棚兩處祇捐照會一張有違章程直悉解究楊供自知不合　　　　五元充公 
[被告交保候審]  
　　天章染坊主王于渭在公共公廨控歇夥虞明才不理貨欵又沈仲華控韓文卿又朱趙氏控袁阿狗均錢　糾葛昨由包探將各被告傳至公共公堂中西官判分别交保候過堂訊理　 
[閘北之烟禁]  
　　閘北檢察分庭前日將私帶煙膏半盒烟泡兩盒之丁阿生提起公訴經審判分庭孫推事判决處丁拘役二十天以儆 
　　前日五區籌者擦警在滬寗火車站查獲烟犯陳子華高正廷二名抄出烟土土皮十餘兩移送檢察分庭預訊還押聽候起訴公判 
[美租界捕房瑣事]  
　　傅友發昨至北河南路向陳財金索討欠欵無着扭至捕房捕頭以案關民事飭赴公廨起訴 
　　昨有黄包車夫甲乙二人在西華得路因分給車資不匀互相擊巡街捕勸阻不聽併解捕房由捕頭略訊一過從寛開釋 
[誌謝]  
　　昨承棋盤街中華圖書館惠贈小說週刊禮拜六第五十八期二册書此誌謝 
雜評三 
[認眞查蝗（）]  
　　捕蝗之認眞未有如鄂省者也以偵探黨人之手叚偵探蝗蝻以剿捕盜匪之軍隊剿捕蝗蝻誠不料今日之偵探尚有查蝗之功賞可圖而軍隊亦尚有　蝗之勇可奮也然以鄂省如此盡力而蝗患仍蔓延於武漢而不巳然則蝗之難除不幾甚於黨匪耶 
　　敢告滬上當道勿以查無蝗蝻蹤迹爲幸而稍疎其防範苟能以防黨防匪之心防蝗斯可免於萬一之失乎 
 
 

Page 11

 
 
來函 
[華慶公司來函]  
　　謹啓者敝號自吾國同胞愛用國貨以後所有前存各貨業已分別國界實力舉行現又議决自陰曆六月一日起專售國貨尚祈同業共策進行並希將此意宣佈報端以為提倡華慶公司謹啓 
[儲金生息之儲金（古桐囂囂子投稿）]  
　　吾人受五月七日之恥知儲金之必要以救國爲前提踴躍輸將爭先恐後足徽中國人心未死一綫生機於斯可兌惟儲金善後方法亟宜注意者尚有一層吾同胞不可忽略儲金既准由個人直交中國銀行存儲是熱心組織家避銀錢經手之嫌疑其煞費苦心令人欽佩現銀錢既交銀行儲存非擬定用途不能動用昭昭在人耳目似此積少成多之數儲存既久焉有封存之理（注意）賚銀行對於民間存欵章程内有十日存儲即有一日之生息金（如今日收　幣一元明日卽有一元之生息金）一月存儲即有一月之生息金在該銀行抱裕國便民之宗旨守營業性質爲國民經營儲金救國之息金負完全責任當誼不容辭此次收入總薄記中須按名（注意）按月日（注意）登收將來支出亦須按事（注意）按月日（注意）登用如此於生息金一層始能分淸不但昭大信於國民且能於儲金之内又生儲金四萬萬同胞不馨香頂祝　　銀行萬歳者未之有也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[游戲室游戲文章自序] [  須曼]  
　　徐子旣放爲游戲文章二十萬言成烏有先生見而難之曰立言之義大矣哉上焉者燭六合耀八紘正五倫之始奠萬物之基天柱之所賴以立地維之所賴以存也即等而下之亦當鈎玄提要振瞶發聾咀嚼精華張皇幽渺自成一家言子乃不是務而以游戲出之茹古涵今出經入史不倫不類若有若無母乃不可乎徐子應　曰兪雖然世界之事孰非游戲乎面先生乃獨知徐子之文亦僅矣哉今夫天時而光明則雲霞燦爛風露冷淸矣時面隂霾則日月黯然當霆震怒矣此非游戲乎而何倐忽變化若是之甚也今夫地時而亢旱則江湖乾涸草木枯落矣時而淫潦則道路泥濘蘇苔滋潤矣此非游戲乎而何縝紛軋芴若是之甚也今夫人時而戰爭則生靈塗炭骨肉流離矣時而承平則歌舞昇平衣冠整肅矣時而荒唐則紙醉金迷眉飛色舞矣時而憔悴則精神抑鬱涕涙紛流矣此非游戲乎而冋支離誕漫　幻不測若是之巷也夫世界之事接於吾人之耳觸於吾人之目　於吾人之心思才力者孰非游戲乎而先生乃獨知徐子之文亦僅矣哉且萬籟無朕惟思是衷先生之所謂一家言者自我視之安知其不以爲游戲耶先生之所謂以游戲出之者自我視之安知其不以爲一家言耶彼之所謂一家言者曷爲而謂一家言也彼且不能知而先生烏乎知之我之所謂以游戲出之者曷爲而謂以游戲出之也我且不能知而先生烏乎知之夫世界之事孰爲游戲孰非游戲此黄帝所以聽熒也而先生乃以一孔之見辨之焉井蛙之誚其能免乎雖然此非放乎六合超乎八表而游乎廣莫之野者固不足與言此言之恐亦不能知此也惟先生身入游戲之場而不自知乃不知自哀而欲哀人我更何暇爲先生哀先生休矣先生退徐子遂書其言以爲吾文序（歳月蹉跎聊以自解覺迷 
先生及閱者諸君子幸母謂須曼之大言炎炎也須曼附注） 
[熱得悝個來] [  覺迷]  
　　熱得俚個來熱得郭先生發虎跳熱得沈佩貞　篤拘留所裏哭哭笑笑 
　　熱得俚個來熱得蝗蟲亂飛亂跳熱得知事老爺八字鬚根根翹 
　　熱得俚個來熱得中國　通銀行門前　人到熱得床上茅柴剌薪都丢掉 
　　熱得俚個來熱得投稿諸君弗投稿熱得覺迷寫隻山歌惹人笑 
譯著 
[間諜生涯] [  天虚我生]  
（二）養成偵探時代（續） 
凡偵探之學　恒以其所處地位而異者此侍者則爲受雇性質無足輕重苟其少有權力者則必須有兼人學　凡方言與地以及人類心理之學尤須研究有素若女偵探則并須有過人之貎善揣男子性情如奈莎與舞女其庶幾矣部中於費用一事至不吝惜嘗有一次予於十四日中竟費二萬馬克之多其後獲奬又復三萬馬克則其一月間之經費可想見矣古語有云危險重者其所得之報酬亦重此語於偵探事業實爲近之蓋以個人者力與不可知之命運相搏於黑暗之中稍一不愼死亡即隨之而來故其人苟非富於冒險力者必不敢以投身偵探事業爲勸凡人而投身於秘密事務所者母　以千百計然得良好之結果者千百中殆無一人此中爲敵國所緝獲者固多然自取滅亡或自相殘殺者亦復不少試舉一例言之有女郎奥尼格白羅得者初受雇於柏林秘密事務所其後忽自盡於聖彼得堡旅館中此女郎者本爲德致府所遣令探俄羅辨之砲台内容雖己探得茲忽中悔將以返之俄人豐違例與俄秘密事務所中人相識柏林得報後之數日女郎遂死於旅館名爲自盡實暗殺也又有一退伍軍官曰蔡世福者忽與其友决鬥而死蓋部中以其所知之事過多慮爲所洩故殺之以杜其曰若開審判則又防有洩漏轉多不便故特遣人與之决鬥而蔡世福遂以不武死予初入事務所時亦嘗惴惴自危後乃得一證據足以制政府死命苟欲加害我者則我可立洩之部中有所顧忌遂亦不敢思逞而予因此得以自衞此蓋爲偵探業者獨一無二之術身訣也 
栩園詞選 
[南浦秋夜] [  華癡石]  
　　門外雨絲絲對恨人無語一燈寒氣鼎影入羅幃儂與汝消瘦比 
來誰是重簾裹夢怎敎倫出紗窓子喚愁不起疑今夕魂銷可留無幾除非絡緯休啼纔捻定酸心漫調愁味涼又鷄聲人間世偏要五更何意瘦郎欲賦更憂磨壞靑衫底醒時重記拚滬溼西風奈何而己 
曲選 
[北雙調贈方鹺尹] [  東園]  
　　（新水令）蚍蝣撼樹太無因總難逃是非公論宓琴空百子秦鏡耀三辰澤厚如春賢矣哉我鹺尹 
　　（駐馬聽）大雅扶輪卓異書登我使君名場發軔循良利溥我黎民雌黄金鑠本非眞蠅靑素點終無損船坐穩風波巳息天吳遁（沈醉東風）文園病黄楊厄閠董奉醫紅杏回春抱不平怒蛙鳴食不盡明蟾暈酌廉泉滌淨織塵自是懷淸履潔身和羹事而今莫問 
　　（折桂念）願明公績著牢盆履蹈中和禮義爲門道德爲藩勤求民隱師表羣倫范隄東澤周窮困范隄西禁弛樵薪敎化循循氣象温温判事明五花入妙書法善六草翻新 
　　（沽美酒）難得是渚鴻飛大陸遵郊鹿走夾轂奔泰運方交雲路進除惡盡擊鷹隼樹德滋感麒麟 
　　（太平令）須記取小鮮烹案牘勞神長材馭鹽鐵宣勤淸宦味淡到祈　拜賜書弛如東筍度修短三分二分權輕重千鈞萬鈞笑割雞用牛刀恢恢游刃 
　　（離亭宴帶歇拍然）聽說是武侯學與申韓近宼恂才不龔黄遜循吏論德政碑文眼看他竹馬迎眼看他桑雉育眼看他琴鶴運但焚香在半時趙淸獻將天問祖硯猶存官　自謹况復光輝盛秋月明法令行繁箱煎思澤沛春雨潤棋枰黑白分詩軸丹靑引渾不籍鶯帮襯那里有眞珠琨　苡寃盡樣翻葫蘆悶 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　密斯脫特雅匆匆餐巳遂取冠赴安西來廠中冀此事而需乎律 
師者則彼之生意來矣以特雅之爲人論初亦非貪得而無厭者祗食指旣繁而子又不肖安東尼與哈勃克之浪費早己供不勝供而雪笠兒與喬治復又幾武而至宜乎密斯脫特雅之汲汲求進欵矣特雅旣抵廠安西來亦適至遂相邀入室詳告以失竊之事特雅聞語皺其眉有頃决然曰密斯特安西來吾知作賊者必威廉蓋疇昔之夕捨彼外旣無一人入室而支票又不能生翼以自飛則其中隱情概可知矣讀者至此得母疑特雅之言爲有意乎然吾則知彼亦不過就事論事耳蓋言先入者爲主彼旣聞雪笠兒所述又安能不疑泣威廉特雅與密昔司好禮倍登前雖有郤然今旣日久則亦忘之唯雪笠兒以妬嫉威廉之故每歸輙爲毒詈特雅熟聞此聲心中亦存一蔑視威廉之意則今之爲此語亦無足怪也唯安西來聞語則殊不以爲然即曰否威廉必不如此當日之夕室中雖有四人而此四人者吾又可爲擔保必無一人能作此下流之事藎一爲極姆斯米庚一爲但司此二人均爲吾所信用且是日之夕又未嘗離我一步吾可深信其無他若密斯特理痕則尤不足疑至於威廉吾亦視其髫齡以至長成咸彬彬而有禮未嘗作一羞事吾能信之 
奇情小說 
[秘密汽車] [  東埜譯]  
第三章（續） 
　　亞拉夫喜怒不形於色向三人說道那些三頭六臂的怪物今番又受一個大大的打擊也是事理所當然無足喜的他說到這裏舉手向左邊一指道你看那罪禍首都聚在那只壁角落裏竊竊私議那左手握拳右手托開手掌把嘴唇附在另一個人耳邊的便是掀波作浪想擾亂國家治安的逹而登三人側轉頭去隨着他所指處一看只見靠左壁那邊果然有四個人聚在一起　短不一容貎態度也各不相同正在咇　咇　的私議那發言的人面有怒容兩目中漏出兇光望而知爲他們的首領他長身猿臂確是一個偉男子所吃虧的頭顱瘦削成了一個獐形談話時東張西望又像逃難的黄鼠狼損失威勢不少他的身旁立着一個短小伶俐的外國人渾身意大利裝束胸前縛著一條紅帶不時用手拉扯下身一條靑灰色褲子因久經日月顔色己褪得淡淡的兩只鞋跟從燈光之下見巳磨去大半走起步來却還韃　韃　的怪響第三個人乃是一位工匠外面雖穿一套新鮮衣服却似蒙馬以虎皮人家一看就看了出來他年事甚幼眉目文秀右邊太陽穴上有一個紅記逹而登說話時他側著耳朶凝神靜聽表示出一種温恭謙順之德眞是黨人中所少有的勃立南目光精銳再看三人背後立的第四人時心裏别的一跳起初只疑是眼花後來認得仔細不覺脫口呼了一聲呀！挨周！ 
救國儲金 
[中國銀行收欵淸單]  
　　六月三十日第七次報告 
　　第四百三十八册八十二號至一百號馬漢臣二元張幼先二元沈睿生二元李學矩一元貝阿文一元劉耀廷一元朱老四一元施根華一元徐念萱五十元羅昌基五元許人初一元龔全福一元羅松林一元宋春庭一元陳景星五元劉子高一元曾意狗一元金維賢一元王鴻發二元（此册均江和輪船賑房） 
　　第四百四十册六十九號至一百號楊光志一元楊大銀一元楊大順一元杜發一元劉松喜一元吳光普一元蔡理明一元胡傳忠一元李志義一元余景才一元何才貴三元田尚水二元陳大春一元姚成昌一元張德寶一元魯耀卿一元姚俊三一元錢松山二元王乾坤一元經阿慶一元周子餘一元潘仁山二元肖明珠一元虞兆祥一元張增祥一元張愛淸二元馮漢卿一元朱明珠一元洪良臣一元胡昆山二元金信偉一元黄子均一元（以上均江和輪船賑房内同人） 
　　第四百四十一册十一號至五十三號馮存仁號全體四百元童涵春號全體六百元蔡同德號全體八百元姜衍澤發記號全體二百十元葉天德號二百元葉天德號各友三十八元葉天德號莊魯卿二十元葉天德號舒炳卿四元葉天德號葉寶書四元葉天德號莊欽表四元王順財一元楊景福一元李小瑶三元兪思煦一元許貴年一元龔淸瀚一元李嘉禾一元郭明哲一元舒梅孫一元趙貽鐵一元林正霖一元張汶一元胡銘怡一元孫嫁修一元羅元愷一元陸文藻一元包昌瑞一元王經伯一元鄔寶香一元江聯慶一元傅通德一元高賢杉一元李善慶一元樓雲高一元翁友發一元鄔娘子一元徐忠靑一元沈邵生一元周阿昌一元沈生來一元葉永靑一元應桂蘭一元朱桂發一元 
　　第四百四十二册二十三號至九十一號姜衍澤蕋記號全 
體三十元彩芝堂藥號全體五十元蘇存德藥號全體二百元姚泰山藥號全體念五元周益生藥號全體三十五元老天成藥號全體十五元京都樂逹仁堂號全體五百元同德堂藥號全體三十元奚良濟堂號全體二百元童精一藥號全體三十五元倪培成一元黄阿林一元武純林一元周恒森一元王志良一元樂愼卿一元劉連一元陳炳一元吳滔一元黄培一元彭錦一元梁金成一元邱培遠一元劉啓玉一元楊光春六元趙增高一元嚴聲遠一元經貴林一元胡長君一元鮑傳裕一元　玉山一元蔣錫林一元張世望一元楊大興二元濟和典同人儉省節費十元濟豐興同人儉省節費十元朱宗麟一元鄭逹名一元鄒斯震一元張福增一元吳漢起一元王國瑞蔣友蘅一元陳樹昌一元王一震一元陳黼章二元周靜涵五元李仲軒一元南匯九十老人夏逸颿移儲席費一百元葉銀濤月薪二元陳根生一元錢定財一元陳香全一元張孝玉一元令法一元金木一元王阿菜一元孫會昌一元震生一元生來一元高良一元德良一元利生一元趙鳳瑞三元陳殿奎三元利興久號四元德源恒號二元異香居號三元德厚豐號二元同福居號二元 
　　第四百四十三册一號至二十八號蕭松亭三元張德倫一元周丑狗一元謝阿成一元兪崇禮二元傳玉樹五元陳寶年一百元廣生行同人月薪二十五元招商渝甲莊同人一百五十元兪浩川五十元錢財雲二元張孝銀二元鳥張伙二元馬來生二元陳孝喆二元王會靑二元馬定順士二元錢定富三元張香全十三元徐嘉興十四元新豐輪船八元萃豐棧十元同益興棧十元福增東棧十元萬聚隆棧十元春和永棧十元震元豐棧十元楊永梅二元 
六月三十日第七十日共收儲金銀元四千二百十六元連前共計巳收儲金銀元六十二萬六千五百三十八元銀二千七百八十六兩三錢中國銀行謹啓 
[交通銀行收欵淸單]  
　　六月二十九日第四十三次報告 
　　第三十七册八十六號至一百號工業專門學校虞順懋五十元徐志臯一元工業專門學校附屬小學學生余昌菊二元張寅旭一元江煊一元唐忠順五元陳懋滬一元葛存慜一元湯楝仁一元單基乾二元沈鶴年一元寗樹藩二元黄克素一元葉崇助五元葉崇智五元（未完） 
 
 

Page 15

 
 
   
 
 

Page 16

 
 
   
 
