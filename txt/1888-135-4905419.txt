# 1888 - 135 - 4905419

 

Page 1

 
 
[增像三國演義出售] [  圖書集成局啓]  
　　三國演義一書雖係章回小說而其鋪陳事蹟實與陳壽正史不甚相懸自經國初茂苑毛聲山先生手評金聖歎先生梓以行世而風行海内幾　家置一編迄今二百餘年原板已不可得坊間翻刻又皆魯魚帝虎漫漶模糊本局特延諸名宿校對精詳印以新式鉛字逐加圈點俾閱者得以一目了然并倩工於寫生者繪成繡像一百四十餘幅冠諸書首每回則各繪其中事實分釘卷中要皆奕奕如生鬚眉畢現書旣爲說部之弁冕圖亦集藝苑之菁英誠哉生面别開空前絶後矣兹已用上等潔白紙印成分裝十二册外加紅木夾板卽日出售每部碼洋三元賜顧者請移玉至本埠南北申昌選購外埠則皆歸申昌曁經理申報人出售躉買請至申報舘面議此佈 
[御定歴代賦彚日知錄集釋精選小題嫏嬛] [  點石齋代啓]  
　　賦彚一書自漢迄明所有名家賦鈔均依類編入因卷頁浩繁坊間久無完本今出舊本石印分訂十六本共兩套碼洋十元○小題嫏嬛共文八千首且一題祗選一篇又與宗海等不同題必求備文無不佳石印分訂十二本碼洋五元半○日知錄集釋久已行世因木刻不爽目又難携帶石印縮訂四本並加錦套價洋兩元以上三種各臻美備購者紛紛已將告罄如欲躉售及批拆早臨本帳房面訂南北申昌及文瑞掃葉等書坊零售 
[石印賦學鷄跖正續集出售] [  點石齋代啓]  
賦學鷄跖正續二集羣分類聚片美靡遺摘句題解寸圭悉拾萸羅旣富選擇尤精早爲士林所膾炙原本已漶漫翻刻錯誤更多且從未有合二編而彚刻之者前年覔得善本聘請名人詳校精抄付諸石印數千部不脛而走早已售罄兹仍遵舊式復印成書印工裝潢校前更爲美緻紙料亦極潔白每部分裝六本外加綾套售洋二元祈向各埠各書坊購閱本埠問千頃堂著易堂婦葉山房讀未樓議價可也此啓 
[論中國行駛輪船吃水宜淺]  
所貴乎輪船者貴其能重載也外洋各公司輪船動輙以數千墩計則其能容也可知船而至於能容數千墩之貨則其行也必緩而輪船則尅日可待絶無稍緩時刻此其所以可貴也顧外洋往來各埠大都海深口闊不難使輪船隨處出入隨時隨地皆可停泊雖吃水極深而亦無礙於事夫是以可容此巨舶若在中國行駛則卽有所未便矣中國各處沿江沿海口子往往淺處多而深處少大沽一口大船卽不能直入試觀每年開凍之時招商怡和太古等商輪爭先恐後鼓輪而北以先至者爲榮其船之大者或先到大沽而不能入稍遲數刻卽爲後至者所奪蓋以口閂水淺重船巨舶不能浮送故也此外如福建一口則本多礁石其險甲於他處尢非大船所可横駛長江各口則更不如海口之深寛以是行長江之船與行海者稍有區别其所區别者無非吃水之深淺而已上海吳淞一口連年淤塞大船漸不能進其重載之各國公司船常在口外用小艇駁卸貨件使船身輕而後入口無所阻滯往來者竊竊然議之僉以爲不便故官憲創議濬治俾口閂深廣以便行舟雖自去年開辦用機船挑挖中間用小工若干以清兩邊齊力齊足赶緊興辦而迄今尙未見有成效輪船之出入仍無異乎從前然則中國各口所通行之輪船其宜於吃水之淺不亦彰明較著也乎說者謂輪船之行所貴在乎重載載之不重則貨裝不多而行運者利薄載之旣重則貨裝結實而行運者可獲大利貨旣裝多船身自重船身一重吃水必深此又一定之理若必以各口閂淺淤之故而不敢多裝貨物以便駛行則非計之上者也故論者咸以爲中國各口宜一律濬治使之深廣乃爲握要之圖殊不知各口固宜濬深然濬之頗非易易不但所費過鉅亦恐人力不敷則亦曷不另求良法之爲愈向聞外洋有一種快船裝物則多而吃水甚淺最宜於淺口顧聞其有此說而未之見也近聞臺灣商務局向英國購辦快船兩艘一名駕時一名斯美其裝貨也則與他輪無異而其行駛之速吃水之淺有大異乎　常者其行駛也原定每點鐘駛行十五碼而下水之後試行竟至每點鐘十五碼半則其靈捷爲何如矣而吃水則僅有十尺二寸中國沿江沿口雖曰淤淺然亦斷無一丈以下者則此種快船其便於行駛中國誠有獨步一時者矣臺灣孤懸海外而爲南洋之重鎭其地不乏肥饒頗堪種植貨之産於其地者殊多而苦於發運不便不能通銷於各處故　獉之俗至今未化自劉省三爵帥撫治以來新設省會百廢具舉先之以撫番則薙髮易服降附者動輒數百社繼之以清丈則膏腴沃壤新闢者動以數萬畝於是清賦升科稅賦之所增者若干而臺地之富庶其勢蒸蒸日上乃派幹員勸諭中國前在南洋寄居多年之富商使之舍外洋而就臺境以實其地其傭工食力之流爲外洋所欺侮者亦令舍彼就此先爲造屋以待其歸歸則分田授産以安其業外洋諸華人聞風遄返者已不乏人而又念及通商之利懋遷有無足以致富足以裕餉臺地貨湧於内尤當急爲運出以其所有易其所無乃特設商務局以專辦通商諸事楊耦芳觀察爲之總辦與張叔和觀察和衷共濟叔和觀察本於商務最爲熟諳輪船事宜尤所深悉爰特購此種淺水快船以資行運往來之用其用意之深長可謂至矣中國近來競談商務而各處口閂淤淺西商往往不免怨咨必欲處處浚治殊亦有所不能且中國自有諸輪船亦不免於往來阻滯之慮苟能早知此法購辦快船之裝貨多而行駛速吃水不過一丈有奇者則無論何口咸可行駛出入不忌而販運靈便則所以利商而通運者其裨益豈淺鮮哉他處尙未有行之者而臺灣商務局先行之則開宗第一義已覺得手其餘可以類推矣轉瞬洪蔭之明府駕以回華鼓輪各口往來便捷有路皆通從此臺灣之興旺卽可於此卜之而將來之仿行者亦必有人則於中國之商務不更大有裨益也哉 
[茶輪出口]  
　　聞今年外洋至漢口裝茶輪船已有二艘裝滿出口一爲新寳順洋行之婺源於前日開行一爲怡和洋行之格棱軋里於昨日開行云 
[焚鼠致禍]  
　　上月二十六日清晨温州大南門外錦春坊王裕大棉花店學徒某甲獲一巨鼠惡其嚙壞衣物也浸以洋油持赴比鄰金淦酒館内熱以火鼠着火痛極滿地狂竄無異火牛之入齊師旋復奔至樓上從離隙　回裕大店樓濳身棉花堆中火勢遂左右延燒不可抑遏僅一轉眼毁及近隣十九家是處離白馬廟非遥各司事急將廟内大小三水龍到塲施救而兩大水龍錫桶倐斷無司復用以致任其延燒迨至城内各廟水龍到來其火方行撲滅上年倉橋口竹箱店亦因用洋油燒鼠致遭祝融之虐何該童不爲前車之鑒以致釀此巨災耶 
[夫妻爲盜]  
　　温州來信云永嘉柟溪沙頭底東臯地方謝某夫妻素以斷路爲生一日狙伏要隘處適某甲身 
 
 

Page 2

 
 
帶洋妋五十五元錢數百文彳亍而至謝捍以鋤甲昏仆於地謝妻向其身伴搜攫洋蚨并將腎囊扯碎當卽斃命事聞于甲之家屬赴縣報請相騐適恩邑尊偕楊委員帶同堂招刑仵差役人等前詣彈弓地方騐屍道經東臯順便檢騐柟溪命案之多卽此可見其一斑矣 
[神京清話]  
　　四月初四日爲常雩大祀之期　皇上於前一日已刻入壇是日黎明前閂大街蹕路兩旁自福箴亭協揆以迄南營叅遊都守各員按序鵠立以待　駕臨三籌已唱各員知　乘輿不遠相與整肅衣冠忽有醉漢二人蹣跚而至經看守兵丁上前攔阻二人不服撕毁該兵號衣協揆勃然大怒立飭東河沿汛寳守戎將二人綑縳解交步軍統領衙閂重懲○前閂大街自石路開工而後道旁之設蓆棚貿易者經南管張叅戎諭令遷往東城根刻下見路工已竣意欲遷回乃於四月初三日乘叅戎在官廳點派璮差官兵苦苦叩求並稱自至東城根生意頗形减色推原其故實因距前門外飯舘飯莊較遠若不遷回原處勢不免于折本之虞叅戎體恤商情令暫就新砌石路上擺攤貿易一俟石路乾透車馬可以往來然後仍歸原地云 
[津郡紀聞]  
　　津海關道周玉山觀察馥升授直隷按察使司直隷按察使司陶子芳廉訪模升授陜西布政使司於三月二十九日恭奉上諭是日電傳到津時適觀察隨從傅相于役旅順威海一帶吉語傳來歡腾闔署而陶廉訪甫陳臬於畿疆又開藩於秦隴宦途順利於此見之○城東條河一帶海天遼闊雲水蒼茫向爲海盜出没之所三年前李傳相札飭津城文武將渠魁王八卽王幗太等處治於是海波不揚盜氛頓絶浮家泛宅者流至今戴德閱時旣久死灰復燃去歲有鞠大頭等仍爲行旅害破案後胡雲楣觀察爲懲前毖後之計因念日内漕船雲集正宜加意嚴防遴委武弁劉奎榮楊泰科等六員督率砲船巡緝津沽河道以弭盜賊而安商旅已於四月朔日開辦矣○城西多回教中人而回人又多販羊爲業距西閂約半里許僧王祠側地方空闊或寢或哦者正不止惟羣三百也上月三十晚有賊兩人於該處竊羊尙未入手牧人驚起捕賊賊抽刀相拒牧以孤掌難鳴受傷倒地賊以爲已死舍羊而逸迨牧甦醒天已微明擬赴琴堂控告云○寓津西商於三月三十日四月初一初二日賽馬三日經列前報開賽之日驕陽乍歛薄雲翳空次三等日天氣暢晴不特與賽各西人興高采烈卽作壁上觀者亦眉飛色舞也○直隸總督中衡府陳華軒副戎本榮向隨傳相轉戰有年洊保副將爲偏裨中之首屈一指者現在委署中衡篆務月初請咨赴部引　見現在元旋在津小有勾留日間當返保陽也○鄭州工程浩大安置電燈並活鐵路均由豫撫倪中丞咨請北洋大臣李傳相購辦由卸任津海關道劉献夫觀察遴委徐魯瞻大令等押運赴工位置停安現在已回津銷差矣○集賢書院係爲培植外省人才而設每月朔望自傅相以及司道府縣輪流主課有條不紊法至善也本月朔日輪應津海關道課期緣周玉山觀察公出未歸由五月主課之天津道胡觀察提前考試下月再由關道補課其應考之舉貢生監仍照向章取具同鄉官印結報名與考 
[商旅懷仁]  
　　出使高麗袁欽憲以電局總辦陳太守才識奇尤約爲襄辦商務兼理龍山理事接辦年餘聲譽卓卓在人口近以政體違和辭退華商感其德澤縷叙政績聯名禀懇欽憲諭留而新任洪理事已來太守遂决意交卸上月二十二日在韓商民相約整肅衣冠麕集衙中　送衙距電局里許一路爐香烟繞爆竹聲喧太守謙遜不遑鞠躬婉謝韓民引領觀望幾致塞塗迨太守旣入電局衆商始各散歸而韓民猶踴躋閂前羣相賛歎使非太守善政感人烏得有此 
[芝罘近信]  
　　李傅相至旅順後將赴威海巡閱章鎭軍魯太守由登州來烟會同盛觀察於上月三十日乘輪至威海候接盛觀察旋於初五日回烟○木瓦二作例於三月初旬醵資演戯恭祀祖師一時會中人采烈興高亦一年一度盛事也○南山距烟臺六七里時有狼出没其間田家豚豕常被吞噬某姓豢猪數頭狼見而垂涎守夜者狺狺亂吠狼怒甚啣犬而去吠非其主致飽狼腹犬雖不幸然而忠矣○初六夜漏四下隆盛棧房失愼施救不及焚去貨屋六七間帽辫二百餘包○初六日西圩牆上掛一男屍現已報官請騐○自上月初四日得雨後迄今月餘未降膏澤麥苗枯槁井泉亦相繼乾涸以故農人盼雨甚殷若再不雨則麥秋無望矣 
[漢口叢談]  
　　石牌李姓娶婦某氏略有姿色招蜂引蝶習以爲常一日陡生一計僞託鴆媒售與陳姓爲妻得錢九十餘串未幾李伺陳出外潜與氏商捲其所有而去又僞作撮合山嫁應城縣某甲事閱數載氏因有疾全漢就醫行至橋口地方適爲陳家所見扭住追問氏無奈供吐實情陳遂扭氏送縣鍾邑尊飭役拘李到案俟關到應城縣之某甲再行定讞此卽滬上放白鴿之類也○花樓某甲向在某洋行充庖丁稍有蓄儲遂娶某姓女爲室不數年花銷殆盡幾於饔飱不繼隻身逃往上海八年不歸妻與子女皆依岳家爲生今年忽返漢一身之外别無長物旁妻及丈人峯並不追咎惟告以十餘齡之子不甚習上甲忽大肆咆哮將家中器具擣毁一空直至泰水泰山泣請息怒始悻悻出門噫若甲者眞可謂性成梟獍者矣○日前胡錫九都戎奉到某大憲公文馳往沈家廟某豆絲館拿獲哥老會匪一名○洋街大馬路後福隆行包店就街新建房屋某日墻忽傾倒壓傷工匠五人斃一人○長盛閣某甲年近四旬婦某氏亦已三十餘妬悍異常藁　畏之如虎近日甲有事外出連夜未歸氏欵其有外遇百計逼供拷掠備至甲無可如何訴諸汛弁某君汎弁訊得確情將氏痛加責懲有盧爲之具保汛弁不准保想當有以懲之也○某甲向爲蓮花幕下上賓日前不悅於家丁斥之使去家丁悻悻出閂心生奸計逕至甲往來某綢縀店詭稱主人請借袍套店主慨然與之旋復稱主人欲買衣料若干約值百餘金店主亦逐一配就着店夥二人携之同往取銀比至令店夥坐於閂外已則持物入内潜從旁閂出二夥候至薄暮令閂者入内探問始知該家丁固已斥退二夥無奈怏怏而囘○洋街砌岸距水祗丈許低窪之處亦有距水二三尺者後湖一帶二麥大半浸在水中黄孝人之來漢者小艇聯接往來於土檔關前通行無滯蓋水漲較往年爲早矣 
[虹橋送别]  
　　江南鹽巡道田熾庭觀察交卸淮運司署篆後小駐襜帷於本月初三晚登舟回省揚郡紳商以及鹺務中人均具衣冠至河干恭送遠浦旌旗引將春去離亭楊柳送得人歸惜無丹青好手筆繪此一幅送行圖耳 
[蟂月影]  
　　蕪湖西北有鶴兒山焉平分翠黛俯瞰黄流舊建八角亭與燕機對峙明崇禎朝山隂王思任任搉使時拈謝朓天際識歸舟之句攺名識舟亭并建法華菴於亭後紅羊劫後勝蹟無存自經開埠通商泰西人士之作賈於斯者握算之餘留連風月意欲以重價購致攺造洋樓無賴劣紳貪圖其利千方百計設法售錢事爲紳耆所聞慫恿法華菴住持尼僧出爲募化以復舊觀並呈請縣署立案錢孟超明府深爲嘉許除批准外並曉示士商人等踴躍輸將從此三百餘年古蹟不致蕩焉無存該比邱尼不亦功德無量哉○前報紀太平縣批解盜犯兩名過道勘訊云云日前雙錫五觀察升坐大堂集訊之下兩犯狡展翻供與來文大相背謬觀察命發蕪湖縣監禁一面札委殷萃峯少尹前往太邑查訪案情并札調該縣令胡蘭軒明府來蕪覆訊核辦○清明浸種穀雨蒔秧纔了蠶桑又挿田眞一幅田家行樂圖也本年三月隂雨連綿目下始現晴曦稻秧俱遭浸壞從新播種不知天公肯作美不致小民懸耜興嗟否也○各行棧店鋪所僱出店火夫類皆金斗帮中人俗呼爲火頭軍每年釀資演戯崇祀雷公盖若輩多於粮食作踐故酬神以祈默佑也本屆集得洋銀二百餘元在西湖池高搭崇臺資雇某京班演戯二日一時紅男緑女結伴往觀人海人山眞不數馬龍車水也○漁家例於四月初一日祭江舉網網取鰣魚先送各署嘗新以博賞犒彼老饕之欲嘗鮮味者非費青蚨一二竿不可得也 
 
 

Page 3

 
 
[鎗傷伶人續聞]  
　　昨報列鎗傷伶人一節兹悉詠霓戲園領班之周大生赴京後實托黑兒爲班頭十四旦乃黑兒之徒弟初十日黑兒排粉菊花在第二齣粉菊花遲遲不到黑兒遣人再三催促依然不到遂由十四旦代演及卸裝粉菊花始至十四旦告以若照班規爾須受罰粉菊花與之爭論俄持手鎗轟擊此其起釁之原委也外間謂其因爭風吃醋起見事涉暗昧可置不論當日又經捕房包探陳阿九至粉菊花家搜出雙寳劍一對手槍彈二匣昨晨解送英公堂打鼓板之津人張二投案訴明前情黑兒上堂稱戯由我排粉菊花臨演不到十四旦與之理論詎被行兇斯時適我不在園中馮瑞彩卽粉菊花供平日派演各戲隔日先有戲單交來閱看以故臨時卽到並無錯誤近來並無戲單我不知所派何戯以致遲到被十四旦折辱心有不甘口角時張二助十四旦將我毆打又被開槍反傷十四旦我不敢行兇王連桂卽王春林供與略同并稱並無持刀助同行兇之事黑兒又稱一再遣人催粉菊花不到豈尙不知扮演何戲又有湯元稱眼見粉菊花持手鎗向十四旦開放二嚮甄財喜稱見玉春林持剌刀帮助粉菊花有行兇之勢惟刀尙未傷人蔡太守謂粉菊花持鎗傷人見証確鑿豈容抵賴飭同玉春林及起案之手槍彈子剌刀寳劍併交捕房查明十四旦傷勢如何再行核辦如有不測當移送上海縣辦理 
[集議績述]  
　　昨報列訂期集議一節兹悉裴邑尊王司馬到英公廨後與蔡太守會晤太守又飭差請奥國夏正領事到來會議太守設宴欵待中西官始各辭出至所議如何尙容續錄 
[命案請騐]  
　　新閘鎭源和永煤炭店跑街夥楊某因虧銀兩經店主辭歇遂糾集股分在老閘設肆經管前日午後至源和永搬取鋪蓋店主以宕帳未歸不令搬取楊遂怏怏出閂乘東洋車而返店中人見其神色大異察知已吞阿芙蓉膏救治無靈毒發而死店主據情告知十圖地保徐子良于昨晨投縣禀請相騐裴邑尊着候詣騐核辦 
[上海縣署瑣案]  
　　圖差金順之副役顧錫堂投河身死經裴邑尊申請道憲札委青浦縣錢明府蒞滬相騐云云前曾登報日前屍妻顧俞氏倩俞元貞作抱控諸松江府恩詩農太守准詞行文上海縣提案訊詳○前日紅船戶張景與江海關巡差朱羹爭毆由舵工夏阿春舁張詣縣求騐巡差頭目沈庸挈朱投案伸訴情由昨日裴邑尊將張察騐並無實在傷痕飭將扛夫曹晉雲陸阿桂一併帶候訊辦○張桂華控族人朝貞恃强佔地裴邑尊飭傳朝貞到案於前日晚堂質訊桂華稱屋前場地向爲公産今被伊將出路覇阻叩求究懲朝貞供不敢佔地晒塲係祖遣産業與桂華無涉突遭誣控心實不甘邑尊謂同宗人必須和睦何必涉訟公庭着原差地保爲之理勸明白○陳徐氏扭控姘夫王阿土吞没財物叩乞究追裴邑尊訊究之下陳徐氏稱小婦人於丈夫去世後被王阿土誘令姘識迄今四載有餘土竟昧良將小婦人衣物銀錢約值洋百餘元花消淨盡今又欲將小婦人驅逐尙有箱一口并零物被伊措匿清帳呈電叩乞究追王稱小的家居八仙橋向開石作與徐氏姘識四年今伊不願同居並無措匿衣物情事邑尊察閱清帳着王償洋五十元所云箱物着原差帶王至住處檢還俾斬葛藤而免紛擾○張維剛禀稱生員在諸翟鎭朱姓家教讀被吳阿福竊去多物查吳前曾犯竊今仍怙惡不悛生員一介寒儒何堪失此叩求提案追出給還邑尊諭令將吳指交訊辦 
[英界公堂瑣案]  
　　二百十一號華捕稱沈銀林與陳寳林李阿五等互毆沈受微傷據稱因賭起釁將陳徐拘拿送案沈銀林不到陳寳林徐阿五稱與沈因細故口角並無聚賭之事蔡太守以原告未到判陳徐二人各押五天以示薄懲○倪阿七稱寳山縣鄉間人有事來滬偶到戲法塲聽書突有著名流氓徐鶴松等以我碰伊扭吃講茶要我出錢硬取洋傘報捕拘徐鶴松姚阿炳二人送案捕禀徐疉犯拆梢屢經懲辦徐鶴松供不敢訛詐姚阿炳向倪索欠口角我祇解勸姚阿炳向推小車去年倪因命案由我推伊到寳山城中尚欠我車力百文向索無著昨得相遇取伊洋傘與徐鶴松不涉倪阿七稱與伊等從不相識並末雇姚推車蔡太守以徐姚朋串欺詐鄉愚情殊可惡判笞徐二百板姚一百板示儆洋傘給還倪阿七○梁阿七稱在水果行司帳日前有朱德三來買甘蔗尙欠尾找交八開洋一個暫抵次日持錢來贖八開洋適帳桌上有洋二元我因寫帳筆偶跌落俯而拾筆被朱乘間取去洋一元及我知覺朱已不見昨日朱又持洋二元來買甘蔗扣伊洋一元伊不依因此口角由捕拘案朱供旣被扣洋不再與較惟求施恩蔡太守從寛斥退 
[法界捕房瑣案]  
　　八仙橋巡捕房解某甲至大巡捕房據云甲將某乙竹箱撬開取去衣服或言甲爲攻木之工家居八仙橋左近乙習成衣有竹箱在甲處據稱失去人家託製之布衣幾件已由甲妻賠洋三元甲知之謂其别有事故欲拉乙飲茶評理乙亦不肯相讓爲此鳴捕送押云○福建人某甲本開客寓嗣因積欠房租控諸公堂斷將生財拍賣抵償甲以無處棲身逗遛小東閂外客寓中昨日寓主某乙訴稱甲積欠寓錢且更竊被一條捕頭着押候解案○包探王榮培在公舘馬路西首查獲一賊行竊自來水管鐵條稱竊自新北閂外欲携至西閂外售錢捕頭着押在捕房以候解訊○八仙橋車寓主某甲送車夫某乙至捕房稱被竊衫褲等物乙不認偷物經包探搜出押票所質者確係衫褲乙始無言捕頭著押候角案 
[上海陳家木橋電報總局豫皖賑所初九十日事略]  
　　頃接蘇局轉來汴梁電音得悉潘振翁已到汴省不覺歡欣無量目前嶼浩二公已赴皖北佑公急於南歸今得振公赶到與經佩翁合辦豫民之福同人之幸也○東台縣署葉瀛洲先生歴募賑欵向未悉其姓氏頃又托同茂莊交來英洋一百廿二元始得通音信詳姓氏又邗江吳松堂先生募英洋一百六十四元規銀十一兩二錢三分來書拳拳於災區是眞有心人焉 
[勸石印各書局留心惜字說]  
　　昔倉頡造字天雨粟鬼夜哭字之由來重矣人當若何敬惜耶曩年余因見閱申滬報者往往不惜字紙曾作勸閱報諸君爲子孫造福說是說也盖緣日報一紙約有二萬餘字之多而無知者竟用以包裹雜物甚至抹桌揩穢任意抛棄種種造孽不可枚舉故不惜苦口以勸閱報諸君加意敬惜今者自石印書盛行以來每日褻棄字紙亦屬不少蓋印書工匠遇有紙張破碎墨色不清者卽任意棄去或踐踏脚底或携出送人隨意包物漫不經心豈知每紙約有數萬餘字統計各書局每日褻棄字紙何可勝數耶敬勸各書局主事人多置大號字簍令工匠人等將無用字紙隨手投入惟挂字簍處須勞主事人相度地勢并砌一字爐於隙地約數日收各簍字紙焚化爐中爐口須有鐵門可鎖者至年終將灰取出重重包裹託輪船帳房出口時投入海中此事亦甚便各局主事諸公子弟讀書者想不乏人必加栽培倘能於此中留意在主事諸公不過一啓口間工匠人等當能從命設面從而仍不留心擬罰工資或此法不妥莫妙於局中有欵可籌另僱一年老誠實之人專司收拾字紙各處查察見有抛棄字紙隨卽拾入字簍且收簍焚化包裹等事均着此人經理惟焚化時主事諸公須親自過目焚後卽將鐵門鎖好待包裹時亦親自檢點不使稍有遺漏如此辦法其爲子孫造福非淺鮮矣想主事諸公當不以余言爲河漢也謂余不信試略舉前人之惜字者其食報有明證矣如蘇州彭凝祉先生建惜字會雇人廣收化灰送江每年焚灰計二千餘斤行此法不倦後獲大魁至今子孫科第連綿無錫顧鈺乾隆丁末會試入闈夢見一人索卷大書一惜字及榜發中會元始悟大翁平日勤於惜字之報也武進劉在東雍正乙邜應試夢神曰汝本命薄因虔心惜字且勸化多人今年應得科名榜發果中後惜字愈勤倡舉惜字會會中無脫科者子孫亦皆登科第學士陳恂之父蒞江 
 
 

Page 4

 
 
西不許椀底描字子孫科第不絶惜字之報如是然兹之輕棄字紙者以余所見更有一端每日亦甚夥如戯園中於散演時戲目不皆帶出豈知一轉移間紛紛飄零任人踐踏此中亦造孽非淺奉勸觀劇諸君於出園時隨手將戯目携去歸投字簍以免褻棄倘戯園主人能命打掃人將字紙檢起收拾字篓彚交善堂字爐中焚化其造福甚大冥冥中當使生意日盛因勸石印各書局留心惜字而附及之　鴻城祿中子拜上 
[江督轅門抄]  
　　四月初二百藩轅牌示通州吏目員缺前以藍汝濟咨補現已奉准部覆自應飭赴新任又淮安府敎授王國均俸滿保薦請咨引見遺缺以候選敎諭談人格署理○初三日縣丞陳鎬禀知派甯○初四日調署句容縣趙受璋卸清河縣事回通州吏目藍汝濟謝飭知赴任○初五日典史劉金壽銷冬防差又奉河工局委隨辦東台堤工 
[蘇省撫轅抄]  
　　初五日候補縣徐錦華禀知奉委解京餉差○初六日卽用縣孫念曾禀知辭奉委解南河餉銀差巡檢邵光煦松江緝捕回撫憲崧官太太於四月十七日壽辰○初七日題補昭文縣徐樹釗由金陵來禀知本日到駐蘇鑣捐局差府經歴朱唐祚禀知換寗差委卽辭金慶元禀知辭奉臬憲委赴江北緝捕差縣丞倪曾鎣禀知奉委調辦錫金絲捐差並銷常昭内河厘局差遣海防新班先用巡檢陶鴻綬由寗來禀知奉飭派蘇差委藩轅牌示照得金壇縣典史崔恆春在任聞訃丁憂遺缺查有分缺先用巡檢胡福謙堪以委署金匱縣望亭司巡檢金錫候告病遺缺查有試用從九品程元鈞堪以委署荆溪縣湖　司巡檢王啓曾在任病故遺缺查有試用從九品王道堪以委署○初八日委署婁縣主　程樑禀辭赴任縣丞王熙宇江北緝捕回並謝飭知請補奉賢縣縣丞缺 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[曉垣官報]  
　　四月初二日本任石埭縣陳濬源催京餉出境調署宣城縣范葆廉辭行候補同知易繼亮　舒楊鵬程宿望提　粮回州判楊善滋帮辦宿松圩工知縣桑嶲銷假縣丞翁恩查泗懷驛站回巡檢蕭廷鵠謝超委三次高其善奉府委秋審差卸署桐城六白丈司馮廷瑜到省 
[江西官報]  
　　廣東補用道黄芳由湖南來江候補府劉錫鴻聞訃丁憂卸辦河口分局回省鄭工儘先典史劉榮振禀到安徽監生同知王祖蔭通判洪祖詒俱解九江關餉進京典史稽晉　九江關餉來省旨分縣丞崔鴻順繳照安徽人候補遊擊鄧其椿奉委管理順化門砲墀内河中營哨官罷貴護送冬貢由鎭江回省候補知州洪籛生解餉銀往甘肅候補道涂椿年往金陵謁見曾帥面禀鹽局要公　已回省署廣豐縣劉友濬卸事清理交代回省南康府經歴鄭自敦據報患病以試用按知事貴彬署理 
[勸募百文愿振捐啓]  
　　鄭州河决以後豫皖災民蕩析離居無衣無食死者已矣存者何以爲生屢閱申報所登查賑情形及水災圖册卽鐵石人亦當下涙义輩幸居樂土飽食暖衣遥想災民其苦樂爲何如耶故每談及此事無不惻然心動者蓋惻隠之心人皆有之助振之舉無不樂從顧力有厚薄捐已再三鉅欵似難驟集因思百文愿一法人所易捐奉勸諸君子憫念災黎各發慈悲計合家大小幾人每人捐錢百又保佑合家清吉大小平安人口少者不過數百文卽人口多者亦不過三四千文在富戶更易捐助卽寒士亦非所難集腋可以成裘　募較易爲力倘有樂善好施者慷慨解囊多多益善俟集有成數彚寄上海籌賑公所刊登申報以供衆覽夫爲善不求報施而報施自有不爽者諸君子痌瘝在抱胞與爲懷當無不慨然樂助也謹啓[  鄂垣淮軍支收轉運局瀨江漁隠叩上]  
[助賑了愿]  
　　茂苑姜善士鴻綬曾因吳太夫人抱恙求愈許愿助賑後以醫藥罔效竟致不起俯憫災區春賑尙屬急需謹助河南鄭州賑捐洋三十元以資冥福地下有知應亦無憾已[  上海北巿絲業曾館籌賑公所愚弟少欽施善昌謹誌]  
[書畫減潤助賑]  
　　浙西好古居士程琴軒二尹寒香室主朱友蘭明經海東逸叟黄醒緣别駕東籬壽客黄菊人上舍並精八法素爲時下所稱賞前因晉豫奇荒曾以書潤助賑此次鄭州水災又願照常例减半收潤助賙自四月初十起兩月爲止計五七言對兩角八言對四角琴對一角紈摺扇各一角楷書泥金倍潤餘件及代譔壽挽詩文銘誌傳序各件面議又百尺樓主陳君芝眉耕讀齋主馬君潄腴花艸翖毛畫潤同上來件交大馬路善餘里施醫局收轉或交四馬路福臨里邱公館亦可代收五日取件外埠信資自給　寓滬徐古春李子丹馬緩甫周錦堂啓 
[沈翼孫孝廉爲杏南四家叔乙酉同年戊子初夏因觀西法石印至鴻寳齋書局幸獲識荆夙忱斯慰敬賦拙律錄塵誨政]  
　　名馳瀛海震通人著作流傳幾等身百種說文宏鑄冶　君董鴻寳齋書局擬輯新舊說文數百家順字編次付之石印名曰說文解字彚纂是書聞售服票已爲有志小學者購去數百張承以様本見惠佩誦之下見其薈萃羣說至精至當鴻文傳世爲洨長之功臣無遺憾焉　四書羣義燦紛綸　君前手輯四書各家之說二百餘種近已編印告成名曰鴻寳齋四書勤學不倦是眞深於考古者矣　夙推手筆欽儒雅獨具胸襟肖本眞　君性端方不喜冶遊予謂足勵滬江之澆俗非阿譽也　幸晤丰裁知遠到摶雲萬里待來春[  年家子華出鶴子華出鶴愛梅甫求是稿]  
[上海四馬路高易公館内籌振所經收粤東四月初一至初五日第二次振欵清單]  
　　初一日求解堂洋一元○彝訓堂一元○陳求母月月平安洋四十元陳五元柏記一元以炤以銘以煇以旺玉寶玉懷各洋半元共捐洋四十元○晋記無名氏求子氏惠泰庄消灾子樹德堂洋一元多病人求愈洋九角誌過軒悔過子隠名子退居求父平安慶杰氏洋半元儀一軒一角共捐洋十元○敬業堂五元○陳香泉洋四元存性堂三元章伯孫一元○慶記規元十一兩七錢○永遠　洋五十伸規元三十六兩七分五厘○元芳帳房募譚俊亭洋四元何戴氏二元何忠善堂何金何金玉何呀金氏各一元共洋十元○朱錦堂翁募何五有堂益記茶棧各洋十元高澤南高隆泰豐泰棧朱　孝堂各四元時氏三元蘇汝安吳廿慈福記恊昌號士梳沙無保險人家各二元無名氏二角共捐洋五十一元二角○二酉堂二元○古梅仙舘一元○○初二日無名氏七元○姑蘇林羽居士募燕貽堂主人洋十元紉秋蘭佩室主春暉堂主人各四元棉力子如不及齋慈悲女史朱壽康　　道人有心無力人林羽居士各一元求啓悟子萼　各二元清河子錢四百三十文知非子城北居士藹藹吉士各二百共捐洋廿九元錢一千零三十文伸洋一元○廉讓居沈一元○無名氏等公助三元○正祥茶行衆友錢二千七百廿一元○○初三日維德士一元○○滸浦同懋庄募無名洋二元無名四戶洋二元天和號汪宏陞吳形甫潘子賢無名氏各洋一元同德行順誠恭蕭文進夏子鹽周子才各洋半元共洋十元○同善士洋一記各古墳洋二角明心一角共洋一元三角楊吟甫洋二元○劉河慕雲居士洋二十元○初四日頴川陳洋十元省身客二元韋行氏半元○陳源盛林相記各洋五元王岐記　鑑元報二元陳修記醉經房各一元共洋十七元○羊城白雲樵交來馮意誠堂經資移助洋八元知愧子二元○王禮堂銅洋十元○通州港釐局募李雲松晏麗泉王少林張斗山張藜青馮秀如張東海林錦泉賈松年各八元○初五日蔡芹生二元無民四元金陵招商局募裘簡齋祁合農包國泰趙平安蕭荃齋惠東蘭雨時翟利域慶仁壽謝三光田　叙揮命長安社吉平定康岳平時韓步房各洋一元共十六元丁裕大寶來通州無名三十戶十五元無民四元無名乙元蘇城郭煜興隆記募郭敦豐堂五新寶堂寶震寶洪寶彭錦雲寶善堂重振記每一元敏記慰　春融懋記每半元共洋十元愧虚名子一元代薦福人四元歸記一元亞喬亞蘇各二角共一元四角○以上統共收英洋三伯三十五元四角規銀四十八兩四錢七分五厘錢二千七伯廿乙文銅洋十元 
[上海北巿絲業會舘籌賑公所施少欽經收河南皖北賑捐新正元旦至初七日第一千六百廿七至三十三次清單]  
　　金園基洋一元榮陽榮記十元陳求母平安十元陳仲記五元黎以旺以銘以炤以輝玉寶懋昭玉懷陳氏龍燕華張燕羣合規銀五兩以上初一日○純泰庄來不留單洋五元又二角江西三湖局王德馨堂羣賢居由長春棧來各三元以上初二日○郁仁山未病速愈洋二元升和號募蕭丙南錢五百盛勲夫四百陳心如盧壽豐謝平如三戶各二百以上初三日○定海王文泰洋一元補過子補過氏隠名氏　女十四齡童子新歲瀛錢十千仁和長記洋十元又募文杏浦夫婦患病求愈七元以上初四日○源記號來横濱理事署羅少耕太　募陳玉池洋五十元易階平譚池霖　偉堂孫震聲黄益堂五戶各三十元鄭鶴舫一百元横濱英國領事何勒廿五元西人惠兒拉十元陳樹森鄭岐川各五十大德堂陳雜馨各　十几廣生和林湘洲各廿元共十五日合洋五百三十五元○楊天祥公欵由源記號來洋四十元　寶春二元以上初五日○南州隠名氏求室人兒女四季平安洋四元平陽氏求平安四元洪無力子求産母大小便速通百病全愈二元漢口升昌典募張氏生産平安六元○京都源豐潤寄申號來戶部顧覺航手東安門外奎宅募種榆堂銀六兩九思齋八兩芸齋氏四兩歸硯齋書痴吾一居士愛廳主人敦厚堂愼一堂徐花農鳴鶴軒主珠江漁隠九日各二兩品仙氏恆春堂飮香主人世澤堂青蓮主人雀花舘徐興東徐興鰲全順堂松柏館孝琥居士自强不息室五不爭齋十三戶各一兩敦本堂一畫堂各一兩一錢觀摩主八八錢冬青舘倥侗道人各六錢四瑞軒五錢聽秋舘三錢共三十二戶合規元五十五兩四錢○官銀號來爲善最樂募聚斯募陳蕉山書屋無名氏三戶各洋三角無求氏金世德堂各四角吾求一年太平叔明諸光爵張景山馮友三金本立求子六戶各二角無名氏陳阿發無名氏積善堂鐘木石居士無名氏葉幽蘭香舍孫求平安無力子不立名不留名篤慶堂王十二戶各一角素處居士錢二百共廿四戶合洋四元三角○烟戶震昌仁記絲號陶映雲募白來財余耀庭各洋一元陶映堂六角張秋榮邗江閑人文記三戶各一千翠記福記各五百臥鍾人戚善愷各二百共十戶合七元以上初六日○公　莊交來不求聞逹洋二百元無名氏二元張吳程孟四記各五角無名氏一元隆記二元陸雲山求孫病速愈一元消刧一元黄桂芳保合家平安五元聊盡我心人一元大豐洋布號許滋泉各一元吳少雲銅洋十元山西祁縣隠名氏洋二元玉峰氏一元董解氏由泰亨源來銀一兩平湖同裕莊募河南隠名子求母病速愈洋十元無名氏由長源泰來一元朱七宜江無名各五角江運生二角潯陽太太節省酒席費由朱煦翁交來四元周崔氏二元無名氏燒香資一元錢二百又爲生女湯餅資一元江省佳山廟捐衆善士洋一元江榮茂募嶺南南海縣區宏潭求母梁氏病速愈二元青浦無名氏病愈完愿保赤子各一元太倉六朝慶求癬毒速愈五元王店糧廳沈筱垞募沈翊卿求病速八元海昌東防廳蟻力生四元○餘大莊募虞贊清符梅林陸藝圃陳和卿應子翊周仲韓余崑生穆豐五洪蔭齋蔡雨岩十戶各洋二角○公和隆號洋二元銅洋一元又募朱肇基四元吳范氏二元吳潤基隠名氏各一元公和隆求合境平安一元六角吳觀爵徐子欽吳純甫三戶各五角楊友生三角黄吉卿吳雲亭程杏村范祥甫畢子修邵堯氏吳餘寶七戶各二角吳文山無名氏各一角共十九戶合十五元銅洋一元○匯豐銀行募安定席洋一元嚴价人葉思賢各五角布衣胡省茶資力耕子省車力蓼風軒求平安好善無名字姚江王席克記古虞葉古吳謝十二戶各二角補不足求平安童士朝東山席無力氏求安子六戶各一角共廿一戶合洋五元○鄭仰蘇洋五角又募玉　生五角朱子蕃田鴻飛各二角稽廷泉無名氏王從如三戶各一角共七戶合一元七角○慶泰募世臨朱乃賡各洋五角陳庸邱均楊文治三戶各二角吳縣張朱燮元　瑞元施善登四戶各一角共九戶合二元許觀復銅洋一元○補過齋續募隠名氏洋一元吳興氏頴山居各二角平江氏王道人汝南氏寄浦閑人含英居庚和氏六氏戶各一角共九戶合二元○恆豐木行募竹居士洋五角禮排書屋餘欵各四角楊品玉徐偉卿謝伯蓮三戶各二角袁越珊沈芝卿晋昌氏宋勝鼎三緒壽記庄杏花趙文　和合沈秀記南方人十日戶各一角共十七戶合三元○生大和募脩養氏洋一元有心乏力有省氏各五角逹三元四角有求氏二角鮑鴻氏無名氏　堂氏必應氏四戶各一角共九戶合三元○西塘飼鶴子洋十元奚利夾被各一元畫餘三元錢一百十八文售絮九百八十朱和齋八百四十叔啓五伯六十二程雲記五百十温勉力采霞步青寶臣記四戶各五百巨川王金生楊松芝洪賓記無名氏五戶各四百寗文仍周杏春韓啓貴沈玉胡陸雲飛葉茂生韓敬記七戶各三百陳仲華汪育陶潘受祥衣餘記四戶各二百衣餘一百五十補額五十共三十戶合洋廿五元○源豐潤募樹德堂求利洋五元飛霞道人求母福祿壽一元五角又求弟名一角霞道人求消刧五角綿力人求利八角高陽氏代祖母求病愈康健一元五角勉力主人求平安求福一元四角錢順記求嗣求嗣求福求病愈消刧二元五角銘審求嗣求名病愈一元五角青榆氏求順遂消刧一元　跡子求順遂平安一元焦山氏求順遂滋本書屋求父康健涵春氏合宅平安知非子求消刧益堂求事順遂川氏求平安六戶各五角馮又亭求利泉寶求利泉寶求利各一角共十八戶合洋廿元○利昌布號募安定氏無名氏胡大順三戶各二角世善堂太原氏延氏無力人四戶各一角共七戶合一元 
[上海長鑫里代揚州籌辦山東賑捐總局收捐第二次清單]  
　　汪雨生捐英洋三十元求母傷速愈邵星號捐英洋十元陳玉號捐英洋二元王鳳號無名氏王丙生各捐洋一元以上共收捐洋四十五元 
[上海六馬路仁濟善堂經收施醫給藥三月分一文願月捐清單]  
　　遊龍居士泰茂帳房何必留名詹誠德堂大豐洋號大豐諸友六戶各一千二百鄭茂光范陽子鄭崇堂三戶各一千八百王允千三千五仲馨王叔綏袁芸生三人各一千五伯益記茶棧松竹山房二戶各一千三伯五十公和祥帳房味蘭軒蘇受福堂席正甫嵐溪氏黄敏田洪昌木行七戶各九百乾發源六伯勞致祥堂五伯四十孫梅齋陳香圃古松氏唐芝軒何逸葵王尊勲王禮堂電氣公司譚炳麟李興岐馮迪文十一戶各四伯五十不敗再悞譚國珍爲善最樂周敬業堂四戶各三伯六十廣和記德興帳房梁郎齋何文安威信和帳房韋玉亭信和棧房菊朋氏奇珍樓梁杏林陳氏寶善堂黄家詩乾泰興少思生榮陽勉力子梁福　林雲坡裕泰生胡聚興十九戶各三伯鄭朝恩松隠子蕭蔭昆顧蘭亭徐渭卿俞厚坤六戶各一伯五十元昌永趙稚候龔義和聿厥主人世得堂陳筆喇帳房公和帳房七戶各二伯七十朱渭斌譚始端黄敬　鄭力不足席光明秦百祿平安氏六順堂函輝軒何竹漁職思居俞十一戶各一伯八十古訓堂胡體乾黄雲成汪壽如汪德林五戶各一百念汪鑑青施再卿孫蘭亭三戶各九十張竹亭陳廣煜五仁義徐靜齋四戶各六十總會書院郁乙伯鄭遜南洋三元黄柳書洋一元共收洋四元供收錢四十八千三伯十文 
 
 

Page 10

 
 
[滬北仁濟堂於三月底止各大善士樂助施粥捐清單]  
　　義茂和葉雲樵林錫乾以上三戶各助洋十元周蓮塘五元共收洋三十五元正 
[滬北仁濟堂於三月至四月初五日止各大善士助施醫紹藥清單]  
　　程福五助洋五十元朱葆鈞廿元隠名氏五元王心存四元葉源之三元無名氏王直基西戶各二元林洲蘭葛永泉各洋一元共結收洋八十八元正 
[上海四馬路高易公舘内籌賑公所經收粤東三月廿一至三十日第一次賑欵清單]  
　　廿一日志雨草堂主人四元○廿二日銀堯卿二元馮燮卿一元李崇厚堂二元○威　好人四元○廿四日正棧號交來憫隠氏二元無名氏一元四角廿五日四明遊宦東粤人廿元無名十元李熾昌三角吳琨夫十元○廿六日郭維崑翁氏壽福二元羅錦奎廿元○廿七日莊松林二元無名十元○廿八日朱潤標二元汪紹堂同順昌包信夫包小村各一元姚君惠包少村各一百共捐六元錢二百黄羅氏一元四角朱江逸史二元韋何氏一元瑶珍女史半元梁李氏三角陳宅一角共洋五元三角李熾昌二角速册無名二元獲安子五元勉善子一元共洋六元樂安主人五元陳福麟六元洪盛一元自來永公司募有心無力子十六戶洋二元伯英隴西氏清河氏桂捐女士福壽全華召日利西人各五角馮墨卿二角共洋三元二角悔過子廿元沈佩卿二元應小梅王字公記生記各一元譚字四角錢五十共六元四角錢五十德興隆洪祥官各五角匡子儀五角潤昌棧交來無名氏十六戶三元二角正號來梁戚氏憫隠氏無名陳梁梁劉各一元梁學瀛無名影慶善堂無名嚴何氏彭張氏各五角陳蔡氏二角共捐八元二角桐容氏五元○廿九日存性堂二十元同豐永十六戶二元日記一元信和棧省吾氏梁冠英各二元共六元揩記募無名五戶洋五元無名二元劉榮新五元衆益堂五元區　星廖卓如區鑑卿各一元共八元勉力人守募五戶一元陳積　堂陳經和各一元陳積善堂陳經和各一元吳存善四角麥直記吳潮記鄭錦記陳均各二角共三元二角陳印波鎭軍洋一百元潘星河十元求夫氏周應春求安氏趙德華周子述榮陽子姚啓明杏記鄭家驥姚文明趙子英傅逢祥各五角共六元○三十日李滬生十元黄虞卿李煥之陳仲溥李陳氏李鄧氏各一元無名氏三戶周應春求安氏趙角共十五元七角益泰三元無名一元楊良陞五角無力二角姚阿六曹敬生楊鳳儀楊頌章各一角共五元二角陸氏一元成昌無名各一元張鶴記一元湯大猷二元陸廷基廖然祥徐六安姚亞富李文黄祖潤韋秉臣莫先裕各半元鄧錦池無名氏各三角陳金福二角共六元八角曾立庭二元凌慶濤郭郎軒無名氏蓮塘氏各半元無名三角中儀堂湘雲寶雲各角三雲四雲各一角共五元一角嶺南少補人二元○以上統共收英洋三百七十九元七角錢二百五十文○○潯埠黄梅西黎雲生兩善長經募洋四百六十元俟芳名寄到再行登報 
[上海四馬路高易公舘内籌振所經收烟台余玉衡善長及廣帮同人勸募粤東振欵清單另登]  
　　余玉衡洋五十元洗偉卿洋四十五元順泰譚虚谷恆順昌怡昌泰裕和昌烟台礦務局永茂昌各洋三十元關幼記范傑臣梁業階譚六階陳復初俊亨泰永和昌東祥盛鄧正卿福記號怡順泰晋昌泰陳敬亭各洋二十元適然齋十五元朱子笙季　禧堂梁義昭梁光昭朱子霖福興隆各十元駁艇公司洋七元鄭賓虞高竹屏各五元關聘農洋三元以上三十三戶共捐洋六百六十元 
 
 
 

Page 11

 
 
   
 
 

Page 12

 
 
   
 
