# 1885 - 321 - 4904533

 

Page 1

 
 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十八號畫報出售] [  申報舘主人啓]  
　　前者高麗禍起蕭墻由中朝發兵勘定大院君旅居保定數載於兹今奉恩命釋令歸國自啓行以迄抵埠層層護送處將迎宇小之恩無微不至亟圖之以供衆覧報首畵譜兩圖仍係羅漢爲任君阜長所繪後附淞隱漫錄圖說一則准於十六日出售此布 
[與西友論英緬近事] [  山陰述蕺子稿]  
　　僕近者因英人攻緬之事曾作一論謂小國宜自求富强且推廣言之謂亞州邊界之諸小國無不宜自求富强遠引莒子安陵之事爲前事之師近引日本諸國之事爲前車之鑑且細述緬之形勢出産以見緬之可以自强論旣成遂豈於前日之報雖不敢謂計出萬全然亦所以爲諸小國未雨之綢繆而於緬甸尤爲今日之急務也乃昨有西友見訪相與論及此事甚不以余言爲然遂謂之曰天下之事天下之人可議之或是或非何毁何譽貴得其當而已雖曰爲尊者諱爲親者諱然吾聞西人素來直道而行子又何必自諱也且吾亦就吾之所見所聞者而論之耳子亦有實見實聞俾吾與爾其相商榷而歸於當耶西友曰然吾子之言盡美矣未盡善也子言小國當自强是言也吾亦未之信所謂自强之道究安在哉藉曰變其積習然强弱大小之形勢仍在也豈一變其積習小遂可以抗大弱遂可以敵强哉夫安陵以五十里之地抗秦數十萬之師而壤地以安秦王爲所服固自强之效也然今昔之勢不同古今之道各異安可以一律爾論子好以古衡今吾亦請引古之事以折君之說古者大國三軍帝王之兵所用不過三萬然觀於齊以二十萬之衆攻荆五年乃罷趙以二十萬之衆攻中山五年乃歸何其前後衆寡之不同哉夫吳銘之劍雖利薄之柱上而擊之則析爲三質之石上而擊之則碎爲百若以三萬之衆行於二十萬之時安有不敗者是所謂午雖瘠僨於豚上也何異於薄柱擊石哉且吾思古之兵器不過弓矢劍戟金革之屬已爾彼以弓矢我亦以弓矢彼以劍戟我亦以劍戟器相同也特以衆寡不同遂致勝負各判况今之兵器近則用鎗遠則用砲金器無所短長火器實有利鈍緬與英火器利鈍之不同子亦當知之矣以緬敵英何異於螳臂當車安得以彼安陵徼幸之一勝而遂執以爲法也且安陵之所以折秦以禮非以力也秦先自用詐故安陵得以禮折之緬若不失謂矣人豈肯攻有禮者哉子曰未聞緬人有開罪於英人者是言也子特知英緬之開釁而未知英緬所以開釁之由據一人之說加之以臆度之辭耳吾今請言緬人無禮於英之事子亦當自知英之非貪其地矣英人此日之用兵亦不得已而起之應兵非恃國家之大矜人民之衆之驕兵也緬王爲人素行殘暴其牧民也如犬羊賦役之繁多政令之顚倒指不勝屈狀若瘋癲大不宋土偃挖目射天之槪英人以隣國之誼不忍其民之塗炭勸之者屢矣乃殘暴之人肺腸别具但知忠言之逆耳惡知忠言之利行古誨者諄諄聽者貎藐不以爲德反以爲仇近者又以英人之言爲聒耳不得逞殘暴之性於其民故與法國立約又英國本有一公司專辦緬地木料近來緬人將許法國亦得在緬辦取木料英人恐其與法相連爲害也故爲此先發制人之計耳此皆緬自招禍安得蕭緬人無罪哉英之爲緬也如此緬之於英也如彼而謂英人貪乎哉英人素以持盈保泰爲懷其待小國也如柔佛等國亦但覊縻之而已非必欲盡夷其地爲郡縣今何爲而獨異於緬甸也吾知緬王叵改其殘暴之性與英人棄仇尋好英人自必退讓若必欲執已之見逞已之性則英雖不取緬緬亦必亡緬亡而其地雖不入於英必入於他國入於他國則必爲英之害英於此時勢成騎虎雖欲不取緬而不得矣故子謂緬甸當自强以免禍吾則以爲小國欲求自强必先求自安欲求自安必先善事大國子以爲何如余曰善遂詮次而錄之以補前言之未盡 
[倫敦電音]  
　　本月十五日倫敦發來電報云蒲而加里亞之沙非耶城現爲賽兵所圍勢甚危急由是觀之然則昨報所謂賽兵敗績者殆非確信歟抑賽兵蹶而復振歟錄之以俟續聞 
[揚城火警]  
　　本月十四日丑正舊城大東門内王興遠香粉店間壁之張姓家不戒於火天寒夜冷衆人皆從睡夢中驚起保甲總巡周仲峯明府道先馳至各處水龍亦後先畢集合力澆灌幸卽撲滅僅焚去北屋五椽人口亦無傷損香粉店雖係貼隣未被殃及實由救火者之力也當水龍各散時周明府特將本街水龍二架截留督令再滅餘燼詎未及片時火果復熾賴有二龍未去不致爲灾嗣聞起火之由缘張姓家有婚事晚間人皆困倦遺火柴堆致兆此禍其最慘者同居某氏婦夫在元女鎭某店爲夥僅堪餬口婦賴十指度日今乃寸絲半縷一未搶出露坐於瓦礫蔽中見者均爲之酸鼻耳十五夜四鼓時城之西南方又紅光燭天約半點鐘方熄特未知是何地名俟查明續布 
[亭長諱盜]  
　　離金陵數十里有一鄉鎭焉夕陽紅葉烟迷捕蟹之罾寒水白蘋香繞賣魚之艇雖曰連村帶郭幾同古寺深山每當寶兎東升踆烏西逝卽有狼羣狐隊奔踶於荒烟蔓草之中以故人有戒心不敢深宵獨步月初某夜更魚未三躍忽有叩某姓之門者某家祇夫婦二人尚未就枕夫聞聲出應甫啓雙扉突一雄赳赳惡客揮以大刀某倉猝間昏暈倒地盜夥遂蜂擁入室搜括一空然後呼嘯出門揚長而去去後某之妻鳴知地保意欲報官請騐地保長事不敢聲張允許棺殮免向公庭呈訴噫盜劫何事也而該地保竟敢巧語花言曲爲遮掩在目前固得過且過矣其如將來之盜風愈熾盜案難弭何然則如之何而可曰無事則愼巡防密稽察毋使匪類潛蹤有事則嚴緝捕峻官刑毋使兇徒漏網有父母斯民之責者當不外此數言 
[開礦興工]  
　　山東礦務業經大憲奏明由登萊青沂四府開採前曾從泰西聘到礦師壁赤騐得蓬萊福山棲霞甯海膠州平度各州縣礦苗頗旺刻已置備機器次第興工裕國利民不禁拭目以俟 
[壩工合龍]  
　　揚屬欗江大壩聞於本月十三日合龍當卽接辦璧虎橋壩於十三日開工總辦許閬仙分轉刻因公事暫回揚城約日内仍須親赴工次也 
 
 

Page 2

 
 
[守戎獲盜]  
　　十二日嘉興恊袁守戎購得眼線卽督嘉興汛李弁調撥汛兵數十名密授機宜皆令便服不穿號衣分數起而行午後至塘匯鎭東巿鴻福茶館中拿獲盜犯一名押解回城及晚又赴塘匯鄉間金家浜地方密拿兩盜船船夥見勢不佳鳬水以避衆盜亦紛紛逃竄袁守戎指揮汛兵合力兠拿前後拿獲六名遂卽捆縳下船將盜船及贓物星夜解回城中交秀水縣收禁十四日朱邑尊升堂研訊盜等初不肯認待用刑後始供認信局等案聞該盜皆係甯波人平日以種荒田爲名所拿兩船中藏有軍械不少當晚尚有一盜被汛兵追急無路可逃遂躍入可中次日見一男屍浮起始知該盜以不諳水性而斃金家浜向有沈菴係女道士所居是晚浜口捉盜時盜黨竄至該菴竟欲乘便搶刼村中聞聲齊出盜始逃往他處盜風猖獗如此地方之憂尚未艾也 
[武試述聞]  
　　杭州鳳山門外之羅木營連日各武生考試馬箭似流星馬如飛電鼓聲震耳旗影飄風觀者人山人海肩相摩趾相接也初十日爲皇太后萬壽聖節各官皆朝服至萬壽宫行禮數暫停試一日是日午後凍雨淋漓至夜尤甚次日天雖放晴而馬道中泥濘陷足不能馳騁只得改試他技許星臺方伯以代考武闇關防嚴密故移駐倉橋大行臺内每日考畢進城卽回至行臺駐節不必遠至藩署也 
[類紀粤闈武試事]  
　　文闈旣畢武事又興倪豹臣中丞每日辰刻親赴東較塲校閱馬射出轅時儀伏鼓樂濟濟蹌蹌并有親軍百餘名爲之護衛中丞端坐八人大轎氣象嚴肅望之儼然○武闈槍替之風視文闈尤甚倪中丞洞悉情形嚴申厲禁并責成各縣數師毋許容諱如有項冒一經察覺或被人指攻該教師罪亦同科决不寛貸各生見中丞功令森嚴不敢嘗試凡自分技藝平庸者早懷退志計初三日者廣州府學至南海縣學共三百名内有一百十九名臨塲不到初四日考番禺縣學至香山縣學共五百名内有一百五十名臨塲不到初五日考香山縣武監生至新會縣學共五百名内有一百九十名臨場不到初六日考新會縣武監生至海陽縣學共八百四十名内有五百四十二名臨塲不到足見大中丞場規整肅先有以寒僞士之心也○初四日試馬箭有某生據數顧盼得意自鳴馬忽左沖右突控勒不住以致踏傷一人監試官乃當將該生扶出被傷者仍向之爭論不休噫求榮反辱其該生之謂歟○初五日東莞某生年屇四旬精力已遜馬射旣畢赴主司案下報名忽昏倒在地倪中丞令親隨扶之以出 
[借材任使]  
　　粤督張香濤制軍接到護理西撫李中丞電信言現在辦理勘界事宜日不暇給屬員不敷差遣請於東省酌撥數員俾資指臂之助制軍隨於僚屬中擇通逹事理者派出知州鄧兆松知縣賴聨桂二員給以文憑飭令馳往 
[營口瑣紀]  
　　營口自上月二十八日得雪後至本月初二三日又見祥霙霢霂朔風怒號曉起捲簾盆盎中薄氷凌凌操斑管作書頗有天寒手凍無人呵之意在富貴人家熨鴛衾于夢尾撥獸炭於爐中固不知塞外苦进而小經紀人則瑣屑爲柴米計恐無以爲禦冬之蓄矣○湄雲兵輪去冬在營度歲今年聞須駛回閩中也○甘軍九營約于月望前移駐鳳凰城日前譚李兩統領接雷軍門電諭凡有兵弁請假者槪令回去以節餉需○左軍閥前因砲臺工竣到省銷差兹聞軍門于初二日自省言旋約初五六可到營口軍閥在省時奉軍憲諭目前防務稍鬆餉需支絀可於奉軍五營中認眞挑剔去弱留强每哨裁去二十名合計每營便裁百名裁餉卽以練兵誠當今急務哉又聞程營之馬隊亦　盡數裁撤云○初二三日大風港内所泊輪船五艘槩不出口停泊港内外之小船因風失事者不計其數○現署牛莊分司某君以五日京兆自居尋常公事不甚介意而於賭案則頗能吹毛求疵不稍假借二十八日雨雪時魚巿口四義棧夥朱壽年約其同伴以紙牌爲戯省頃忽來一道士敝服垢容向同伴借錢同伴靳不與出惡聲焉道士恨恨而去訴于分司卡倫差役轉禀某君立發火簽派頭役帶領二十餘人手執刀伏風馳電掣而來棧中不及預防被拘七人以去旣到案某君見與賭者並非豪富之人已覺失望乃飭暫行收押閱三四日無人爲之送飯安論其他某君不得已乃准交保而復拘其房東温某温係雙合興鋪執事急懇某委員代爲緩頰始得寢事云○郭家小班前月赴西城一帶演劇約二十餘天始畢由錦州雇民船　艘裝載來營二十七夜被風吹翻一船優伶七八人及戲箱盡爲海龍王攫去慘哉 
[續述倒店事]  
　　營口慶茂德號倒閉已見前報聞該號倒閉後經廳署書役東營鄉約及耿營哨弁兵丁看守次日兵役等在棧房搜得大甕兩個推之不動探視之乃天津帶來之小砂錢也約有二千串兵丁揚言卽欲呈官其時該號中無人作主廳署某書辦經過乃曉之曰該號旣因虧累而倒閉爾等若將小錢呈案豈非罪之加罪且爾等亦無所益盍若將所有瓜分之衆以爲然始得無事說者謂該書辦一言而該號又可少一拖累豈非計之得歟又聞該號當九月十五日午後擠倒時領票者愈聚愈多該號小主人畢乃庚倩耿營哨弁投報廳署寶司馬卽將畢乃庚收押隨泒工房書吏孟姓頭班差役耿姓速往查點存貨向例查封倒店必匿數上報以爲侵吞地步是以該號共存大米四十五石竟以十五石開報其他各貨亦祗報三分之一寶司馬不知也次日耿營搬取大米移報數目與該書差等所報不符　知該書差等匿數開報立卽收押候辦聞此二人向能爲伯州犁之上下其手一旦敗露所謂天奪之魄也○營口寶源興油坊倒閉所有本街外城往來各家毫無蒂欠惟虧欠南號船帳及票號借帳一槪不還央中調處祗允還一二成由是該兩號先後赴海城盖平兩縣及廳署控告寶司馬禀商道憲以該號設計害人先令鄉約將執事兪闞兩姓暫行看守再核 
[榕垣碎錄]  
　　十月朔循例迎城隍神徧巡城廂内外笙歌聒耳儀仗鮮明都人士傾城往觀如山如海頗覺熱鬧云○王國平在慶城寺私收花會有督左練兵馬某向索規例王不允遂將王所收之錢數千攫之而去干偵馬等在貢院前某店吃點心亦糾同黨數人興問罪之師詎甫登樓卽被踢墜地拳如雨下鄉鄰爲之排解始負王出然已受傷甫至家門氣絶初七日經閩邑尊相騐簽拿凶犯而馬已遠逸旋聞馬懼禍已于是晚服毒身死現在王姓屍親又控有董姓練兵加功究亦不知確否或謂董素與馬善是日交毆董　經過曾帮同聲威而已○本科武鄉試楊制軍於初二日出往南較場者閱騎射初七日接閱地球初九日在督箭道考閱步射極爲認眞云○福州城内外近日時疫甚熾南台某巷内三十六家計二十家盡行挂素有林姓一家最慘三日連斃五命率皆一嘔一吐片時卽死吁可畏也水部　許某亦染時氣伊妻於中庭排列香案願助賑百員求愈後卒無恙而前後左右四鄰多有死者惟許巋然獨存○侯官縣盧慶雲奉委署理晋江縣所遺侯官縣缺委知縣吳庚揚接署尚未赴任○准補馬巷廳丁策勳禀銷善後局支應差同知張文治奉委入局接辦知縣成心中奉委韶浦課釐局差同知唐寶鑑委署厦聞廳○馬江之役悞在失機非諸將之不用命革員張升楷現於初七日憲委州同烏顯志押解晉京閩人士聞之咸爲歎息 
[甬上雜聞]  
　　寗波縣試將屆鼓樓一帶徧貼招租考寓字様似較往常爲多蓋去歲海氛不靖民多遷往鄉間城中房屋半多關閉現雖大半搬回而仍乏人居住故各房東皆改租考寓也○嫁娶周堂乃星士家選吉之名本月十三日爲周堂大吉城内婚嫁之家約有二三百户一時輿夫樂工之流幾致疲於奔命有一人而承值數家者是日天氣晴朗街頭往來者大半皆婚嫁之事也○各米業因近無米船進口且晚禾每畝暗耗　十斤故日來米價每石驟漲二角零○各憲禁用小錢可謂雷厲風行然城巿上所用之錢每百仍搭砂壳鵝眼等錢二三十文　所稱爲兩頭尖者而洋價仍不見長每元止換一千一百三十文貧民吃虧不少也○甯郡五方雜處匪徒最易潛蹤現屆冬令防範宜嚴府憲山示曉諭各舖户會集隣居仍照向章富者出資貧者出力所有大街小巷擇要隘處設立栅門雇人以司啓閉各舖户每夜輪值支更遇有盜賊鳴鑼爲 
 
 

Page 3

 
 
號恊力兠拿庶宵小無隙可乘而閭閻可保安謐矣○新任甯波府胡練溪太守近有禁欵十條榜貼通衢一窩留盜賊包庇分贓一奸胥蠧役搭臺串詐一串客游民搬做淫戲一訟棍歇家把持唆弄一逗遛游勇結黨擾害一開塲聚賭貽害良民一無恥娼優扮演抬閣一師巫邪術歛錢惑衆一殘忍婦人溺女惡習一縱容婦女入廟宿山 
[城廂二事]  
　　前報列莫邑尊定于本月十八日赴西南鄉閔行一帶沿途訪告等因兹悉邑尊因公事冗煩移委水利廳鄢少尉已于昨日帶同書役人等命駕前往矣○城内及南巿所設路燈向由道憲委總巡馮蓮士剌史經辦其費每月由剌史諭令各鋪地甲按户捐收邇來各地甲將捐逐層積壓不克繳清剌史知之因知照各地甲限期昨日爲止將前欠捐需照數措繳如違定于咎戾云 
[馬夫肇事]  
　　野雞馬車之多以英界三茅閣橋及法界小東門外爲最馬夫高聲在車上喚客而又有人爲之招攬見有徒步者卽强拉以去七手八脚此挽彼推令人急切不能脫身此種縣習行人久以爲苦前日下午有一客衣履翩翩戴玳瑁邊眼鏡行至小東閂外浦灘馬夫招之曰來客曰我能安步當車不願展軨效駕也該馬夫等不由分說竟效花烟館妓行徑將客硬拉以致兩相爭扭别馬夫羣起和之打　一片致客所戴眼鏡跌碎客愈怒正在爲難間適巡街捕至將馬夫三人拘獲轉解大自鳴鐘捕房備捕頭研訊情由着先放一人出外取錢一千五百文賠客眼鏡俟交到後再將兩人釋放 
[比責保人]  
　　去冬吳倪氏在縣呈控徐姓欠銀一千二百兩等因一案由前縣黎壺山明府押令繳清嗣有本學生員江某等六人聨名將徐保出詎徐得釋後非但不思料理且又隱匿不面串同江等揑報徐已因病身亡原告訪悉隱情復赴縣叩求追繳莫邑草飭提江管二人詰訊二人同供徐之病故生等實憑蔡言况作保時蔡確列名爲首邑尊飭將二人押候交蔡到案此係本年夏間之事本舘曾照爲綴錄者也迄今案懸日久蔡仍無影無蹤吳倪氏又投案請追前欵前日莫邑尊因飭提管江二人由帮審委員王雁臣司馬升堂訊比二人一味逆移惟求寛限司馬謂叱係夙案爾等尚敢支吾實屬刁玩遂飭責管手心二十下復詰江此事究竟作何料理蔡可否交到江稱請再從寛待生員出外尋訪司馬飭將二人仍行管押限期二十天内交蔡延干嚴比江稱生員家中適有葬事叩求免押求之再四司馬始准如所請着江交保回家 
[英界公堂瑣案]  
　　捕房查獲虹口賭臺地主張姜氏石吳氏解案等因已列昨報兹悉所獲該二氏外尚有石和尚朱瑞全瞿茂生張医坤等數人昨由捕房續解到案該氏等同供早歲孀居耕織餬口並未租地與人開檯聚賭石等同供並未犯賭又未租地與人開設賭節捕頭禀稱此等地主及棍徒已皆訪明無悞太守飭分别押候過堂發落○包探康阿順禀稱李復泰至捕房報稱前夜販鴨來申　新泰客棧借宿有洋銀七十四元交與掌櫃人收管次日向索竟被侵吞捕頭因命小的偕李至該棧查間司帳人周福三言李並未寄過銀洋李稱交與别人非周經手遂着該棧各人齊來指認李稱收洋之人不在其内小的恐其慌言向詰銀洋來源稱向南巿鴨行收下帳項往問果有洋七十四元付李今特傳周到案請訊李申訴前因并稱借宿時有一人坐在帳臺上因洋蚨交彼次晨十一點鐘起身向索則原人不在卽有周認爲司帳堅稱並未收洋周供李來借宿並未交洋棧主及各夥均已令認云無收受過銀洋之人羅太守謂李所控毫無實跡殊難准理著自尋到交收銀洋之人再行控究○吳錦明持西字上單至呵加喇銀行收洋被銀行夥盤詰來源支吾不答因卽交捕管押等因已錄登大略羅太守升堂訊案時但探秦少卿禀稱吳祥沛係美華書館出店人洋東飭送信函與焉婦内附向該銀行支洋二十五元之票西婦無需此洋原信璧趙吳放在門房桌上偶爾遺忘被張小毛拆開見有西字票洋轉交吳錦明閱看後竟往支收及被銀行詰得來歴不明交捕拘押捕房詰得各情着吳交張迄未交出因將錦明祥沛送案請懲佩副領事謂美華書館係美人所開請俟明日會同美繙譯訊供發落太守然之○包探顧阿六禀稱三百五十五號華捕巡至坭城外見有人在路旁出恭向之喝阻卽有陳坤發出頭將該捕號衣拉碎該捕將陳扭交是處巡防局收管隨尋出恭之人早已不知去冋該捕投案申訴前因並將碎衣呈閱羅太守向佩副領事曰俟本府函致巡防局員將陳移送前來再行訊供核辦可也○包探康阿順禀稱將許氏卽二阿姐素開大椀賭場今得緝獲送案請懲該氏供稱並未犯賭羅太守命發官媒收管俟查明核辦○楊連芝訴稱小的與蘇阿三因停船口角被蘇持稿擊破頭顱由捕拘案叩請騐傷蘇供小的先已停船楊硬令遷讓以致紛爭誤傷是實羅太守騐得楊略受皮傷判罰蘇出養傷洋一元○包探康阿順禀稱烟舘主趙錦三至捕房訴稱日前有人持煙槍押錢嗣已贖去突來顧召正李阿長李阿保等借查洋煙槍爲詞屢慶圖詐小的爲特拘住顧等解送請懲趙申訴前因并稱顧冒稱包探李等冒稱探夥顧供在捕房爲捕多年現已退卯另覓生涯昨李等言及失竊煙槍已在趙處認明邀同往取洎向趙略問緣由趙卽唤到包探將小的等拘拿至小的等並無冒充包探之事李阿長供友人失竊烟槍托爲查緝兹得尋見偕顧向諭阿保供與略同羅太守判將押候過堂各笞百板以儆○工部局專司稽察違章之西人禀稱昨見江茂朗門前堆積許多穢物囑移不允反將穢物潑在我衣爲特交捕送案江供已在搬移而西人再三催促以致誤濺伊衣羅太守商之佩副領事判罰江洋半元江稱無力太守判管押兩日以示薄懲○包探陸阿長禀稱積竊李阿林前曾判發捕房六月今甫期滿番出又在路攫取歐陽清所持燒鴨由小的赶上阻獲人贓送案請辦歐陽申訴前因李俯首求恩羅太守判笞二百板燒鴨給歐陽領去 
[陳與昌續解直隸棉衣數]  
　　十二日裝永清輪船續解直隸賑局舊棉衣六千件計七十五包又代絲業會館解新棉衣二千件計四十包裝運謹此奉聞 
[上海四馬路高易公館協賑所起解粤西賑欵公啓]  
　　謹啓者敝所前解各路賑捐均經會同文報局登報布逹矣兹於本月十七日湊備規平銀一千六百兩仍曾同文報局彚解粤西嚴佑之梁資卿兩君察收散放山東沙洲等處尚需續解務望各仁憲仁人垂念灾區苦况或特捐巨欵或將敝所捐册設法籌畵從速惠下以濟急需是所叩禱謹此布聞伏惟德鑒 
[上海文報局籌賑叢譚三十八]  
　　宜興某太夫人明年壽臻八秩聞各省水災孔亟命兒孫預將明年稱祝所需提百洋移賑並諭不准聲揚其关前已匯收如此善不近名種福於無形之表實近今所罕覯同人旣有所聞亟登報以識敬佩並祝福壽無疆云○福建電局周貢甫先生來函云敝友洪竹卿兄好善有素本月初四日乃郎誠甫患霍亂轉筋病勢危險已甚叩禱上蒼願助賑洋五十元求續子命當得名醫轉危爲安兹特寄奉等因敬卽登報爲厥疾弗瘳者南針之導 
[惠册鳴謝]  
　　海上名人畵稿兩本綜計一百餘頁乃武林夢槐書屋主人集海内諸家得意之筆如張子祥胡公壽輩墨寶石印成書殊極精妙裝潢亦甚工雅可稱文房之珍玩屢登本報後幅告白昨介友人朱岳生兄以一册見惠披閱一過如入山陰道上美不勝收筆墨之超妙不待贅言特識數語聊以鳴謝 
[題張君子璋馬上小影]  
　　雅有澄清志相看攬轡時五花宜換酒一字笑推詩春草盤旋地秋風颯爽姿憑誰雙管冩展卷早神馳古越高昌寒食牛拜手 
 
 

Page 4

 
 
[因小樓主人徐楚亭二位先生有贈予游杭之作旣返申特以小詩奉和步原韻]  
　　多君爲我吮毫題元白遺風髣髴齊幾輩果能經吐鳳此身猶愧與談雞行蹤偶爾如萍水畫意仍然向柳隄覧徧西湖清景好披圖寫取不勝携錦囊久未積佳題昨獲君吟玅不齊作客好同秋社燕課身還賦夜窗雞紅欄曲繞廻塘路碧柳深藏淺水隄人去湖山依舊美畵圖尚掛杖頭携[  四明舒萍橋拜稿]  
[陳午階明經寵贈佳章謹依元韵錄寄吟正]  
　　儒雅風流集錦綦頻將詩酒結相知澄心偶寄琴三疊妙手爭推筆一枝梓里周旋憐少契萍蹤會合快因時還當暢聚聨聲氣覓酒樓頭慰遠思[  小樓主人王恩溥初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌絲棧陳竹坪經募兩廣山東江甯沙洲賑捐棉衣十月十二日第一百廿七次清單]  
　　衆書士不留名助山東規衆五百兩又助規銀五百兩以上兩户共來規銀一千兩○夏拱南翁交來四川德生義寶號經募昌字一千四百四十九册德生義銀三十二兩陳敬修堂劉繼陶金敬信堂三户各銀廿兩冉輯五劉德明德厚堂三户各銀十兩昌記銀四兩黄恆瑞銀三兩金謙泰德義元崇義永義源永四户各銀二兩唐永遠永發行同人行吳三讓堂仁美榮同義成德生元謙吉興永茂正同義源謙益長謝春和正泰森文豐裕無名氏同順祥濟興隆允大生寶興詳顏順益復興祥謝億大仁美益張松盛二十四户各銀一兩以上三十七户共來規銀一百六十一兩○無名氏因桃源坊失愼幸保平安移助洋三十元○蔡萼翁交來江花嶼江汪氏求諸疾卽愈洋十元無名氏祈保平安洋十元以上二户共來洋二十元○頑石氏善士經募安亭恆泰典莫釐主人助洋十四元華萼長春楊洋四元莫釐頑石氏洋二元以上三户共來洋二十元○龐稀生助棉衣祈病卽愈洋五元昌字七百四十四册善慶典洋四元○沈新好洋一元五角王秋桂洋五角萃豐衣莊銅洋五元不留名銅洋一元○朱青藜先生書潤移助江甯錢二百廿六文又沙州洋二角○文報局移來棉衣十件○本日共收規銀一千一百六十一兩英洋八十一元銅洋六元小洋二角錢二百廿八文棉衣十件合併聲明 
[上海四馬路浦灘文報局内恊賑公所經收賑捐十月中旬清單]  
　　十三日○催單南沙姑隱之善士募姑隱之可教子桂馨書屋意誠居知止莊五户各銅洋一元喬德記二百文平湖縣署王募董曉滄楊小琴徐士英戴仲軒盈川王慶三王樟根祈闔家平安六户各一元○長沙省平光　一元○清江西壩大善士募張雨翁二元阮菊翁盧佩翁陳煥翁李少翁徐衛翁楊存記神早知力不作八户各一元合收曹平銀七兩三錢浙紹越郡隱居善士棉衣洋一元鎭江電報局張募十元漢鎭文虎卿翁交來信和洋行募招商漢棧周家巷碼頭五行文公記碼頭五千文四箴書屋四百六十文無名氏二百四十文不留名三百文無名字四百文合收十元六千六百三十三號募邗江安命子十元滕解氏解孫氏解唐氏三户各二元解光榮解光耀解光裕解光照四户各一元江西吳城洪中和號募洪承志堂無名氏力不足三户各一元洪思愼洪聚福洪勤貽洪愼修洪煥文汪哲生不書名無名氏八户各五角漢口同興德號募金嬰子無名氏李洪氏李熊氏汪夢氏何張氏無名氏李連記趙松記李石子十户各一元○申單李篆記募二元○餘蔭書屋四十元○杭城朱公舘募讀畵樓主人酧愿二元○存古堂紋銀九兩○福州電報局交來無名氏三十四元洪竹卿善士十五元爐坯洋三十五元○周少逸翁募東灣居士棉衣款三百元内士板三元○本日共收英洋四百五十五元爐坯洋三十二元銅洋五元土板洋三元現銀十六兩三錢錢二百文 
[上海四馬路浦灘文報局内恊賑公所經收賑捐十月中旬清單]  
　　十四日○銳册浙江藩憲許發到台郡總局募英洋二百九十四元江干釐局募二百元寗屬各局募四百元蘭溪釐局募一百元箬裏釐局募三十六元合肥縣署募本洋八元○申單陜西王受天善士募祥泰店同義生德慶祥寨德盛新行四户各規元一兩二錢公義和永昌源寨長興盛全泰店四户各一兩源泰店渭邑積玉行二户各六錢○催單漢口朱廣記募期頤氏如欲氏貴子氏聰讀氏聰讀子五户各一元免灾氏二户各五角洪心齋洪東昇朱春陽祥福泰益都堂鄭豐泰六户各二千李信成無名氏樊理臣三户各一千如欲氏一千零七十七合收廿元惠泰莊交來盛康蔣募棉衣洋廿元八千五百七十二號募公記十元李俊三二元常郡豐裕行募四元平湖通濟莊募彭信述堂三十元泰安棧交來番禺何敬德堂二百元王者薌患肝疾人善十求母病愈五齡童子節省點心一元小洋四角八千九百九十六號募七户一元一萬零一百八十六號募一千零十七文杭城公利信局募載福堂汪本洋二元存恕堂戴積善堂吳三樂堂王姚文顯記劉寶樹記愼德居江金漢章七户各一元胡甫芝方蘭生二户各五角嘉興屠漱芳翁募一元本洋一元杭州同善堂募善慶典衆友原舊棉衣三十件○慈城王永年翁募無名氏求子病全愈八元○無名氏二元○蘇州太湖救生局募吳壽記保佑上人冥福尤信記尤忠記尤文記素發慈姚星茹靜山德士苑尚德八户各一元范尚義二元同泰和絲行三元吳曾珪十元松茂室鴻翥堂三元銅洋一元九百另四文梯雲閣十四元尤麟瑞尤禎記沈雍睦堂二户各七百尤序倫尤仁記華嶺梅李月槎積善沈五户各五百尤義記五百五十尤太記無名氏二户各四百尤啓承六百尤序樂三百尤隨緣尤琴記尤兆記姚恆泰顧垕記無名氏六户各二百合收四十五元銅洋四元錢七十四文○本日共收英洋一千三百八十二元本洋十一元銅洋四元小洋四角規元十兩錢一千零九十一棉衣三十件當送交陳與昌棧收 
 
 
 

Page 10

 
 
[江甯水災宜急賑說]  
　　客有過春申之浦停旅館之驂樂善爲懷好施不倦亦嘗罄腰槖以宏博濟出苦口以勸賑捐任怨任勞久爲知者所共諒惟夙具精明之鑒不無刻責之談然事以辨而愈明有不得不姑爲商榷者因慨然謂余曰兩粤與山左江西諸省先後被災不下數十州縣苟非我朝廷節漕發帑敷布宏施衆善士辦賑籌捐不辭况瘁則流離失所者將至死亡枕藉不幾歎其無噍類而靡孑遺哉是造物之故留缺憾終賴人力之曲爲彌縫也天定勝人人定亦能勝天惟在衆書士一視同仁無分畛或或多方勸募或慷慨輸將上以慰大廷宵旰之憂下以拯中澤飛鳴之困耳余曰善哉子之爲是言也誠災民之幸也客又曰灾如兩廣山左江西諸省流離之若死亡之多岌岌乎不可終日救之固所宜急今若江甯沙洲似乎止於破圩是亦偏灾流行何紛紛然議賑議捐如是余曰否不然子蓋知重灾之宜急賑而不知偏災之亦宜急賑也子盖知車災賑之則不爲災而不知偏灾之不賑之必轉爲重災也子蓋知偏灾之或可不急賑而不知江甯偏灾之不可不急賑也江甯自咸豐間爲粤匪擾亂殺戮之衆蹂躪之苦倍于他省方今承平二十餘載元氣尚未盡復頻年秋穫農有不給之歎家無擔石之儲何以卒歲更何以備荒今夏水淹七十餘圩顆粒無收以兩粤較之似屬偏災而白江甯視之則儼然重災也且自天下善士視之則又同屬災區而同一灾民也客曰信如是何未見死亡之慘乎余曰行且見矣人非頑蠢王靈孰青坐而待斃故方其被水之始猶期潮退或能補揷青苗竭力張羅暫謀朝夕乃閱月而水如故再閱數月而水仍如故無已則賣其耕牛賣耕牛不已則售農器售農器不已則拆毁房屋拆毁房屋不已則扶老携幼沿門托鉢而已夫災民至流爲乞丐初補搶而肉無可挖繼求食而簫無可吹生死關頭於期爲甚况乎冬寒節候雨发封門則嗟來之食嘑蹴之與且猶不可得不死何俟夫必待其死亡始共信爲重災而思所以救之是不啻幸其災而樂其禍也客乃愀然曰嗟乎微子言余固不知江甯災民之慘之宜急賑也雖然被災數月始行呼救得勿爲顧犬補牢之計君子終惜其已晚已遲乎余曰是又不然蓋非至於此極不足以見我鄉民之原前此有牛可賣有器與屋可售是生機未絶也生機未絶而危詞聳聽以求救于人是飾灾也我鄉民恥爲之今則勢迫矣情極矣賑之則生而不賑則死矣嗚呼傷必故土難堪飢溺之悲掻首問天深冀沈灾之澹此正天下善士種德之機濟急之會也其孰不惻然憫其愿星然懼其死而慨然傾囊以助之乎客曰善曷不將子言登諸報以當秦庭七日之哭余感其意不禁聲涙俱下且謝之曰昊天不弔降之水災又以爲君憂非命之辱客退因錄其說以就正於報館並懇執筆登諸報端[  白下好事人亦天下苦心人稿]  
[濟世靈丹]  
　　此方有心濟世者大可合製廣爲分送并可招貼俾家喻户曉功德當非淺鮮方用明雄黄二兩鬼箭羽二兩丹參一兩赤小荳二兩右藥共研細末煉蜜爲丸硃砂爲衣如桐子　每服三五丸空心用温開水送下可辟一切疫氣無論至病人家可無妨碍卽與病人同牀合被亦不傳染再用茅蒼术二兩四錢細辛四錢白芷一兩五錢吳茱萸一兩五錢羌活一兩五錢柴胡八錢右藥共研細末於家庭焚燒一切疫氣自然消散再用紅紬或黄布袋盛藥末五錢佩身更妙[  來稿抄登]  
[醫金助賑]  
　　吾友凌君約軒今之醫國手也一經治理無不立起沈疴風癆臌膈尤其檀長比年以來奏效者頗多兹因各省水災願以醫貲助賑出診每號四百文以年終告止惟須先交陳與昌賑所持取收條往延以昭信實現在懸壺南畫錦里陸源順玉器鋪内凡遘疾者盍早求之一舉而三善備焉[  李平書金免痴同誌]  
[壽筵喜筵移賑]  
　　葉小朝先生六十初度王君一齋金君錫圭約諸同人具儀申祝先生喟然曰灾黎待賑孔殷何敢勞諸君祝嘏以博一時之讌會同人咸會其旨各備洋一元集得花信風之數移賑災區先生另備酒筵費十六元以答嘉貺兼爲諸君種無量福賢主嘉賓共存壽世之心足以風矣又湯澗清善士移喜筵費五十元助作賑欵此皆胸中具無限生機仰體好生之德有不牛生不已者哉陳煦元彚誌 
[上海三馬路與昌絲棧陳竹坪經募兩廣山東江寧沙洲賑捐棉衣十月十三日第一百廿八次清單]  
　　文記祈保消災延壽大小平安續助沙洲洋五十元又助山東洋五十元○恆豫莊交來慕善居士經募沈原記洪省記二户各紋銀四兩聶氏紋銀三兩航塢山人光德堂郁氏周氏徐氏五户各紋銀二兩樹德堂高徐氏楊氏張氏茅宛如朱氏胡氏入户各紋銀一兩以上十五户共來規銀三十兩另九錢○春生鑑交來鎭隆經募江寧昌字二百廿五册金閬記徐芷記二户各洋二元馮星五孫德興徐森堂無名氏陳瑞堂孫元屺六户各洋一元楊復興號無名氏二户各洋五角以上十一户共來洋十二元○蕭山陳漢倉續助山東洋廿六元潘小姐爲病愈完愿續助洋十元福建詔安縣儒學張鄢助規銀五兩錢九百十文有心無力人洋一元銅洋一元余植芝洋一元○雙林有心無力人經募隱名氏完願人靜蘭山人二户各洋一元黄季安盧對一個余錫嚋守身子居之安三户各洋二角闢士老人錢五百文黄鑄泉錢二百陸少梅茅竹岑徐品璋浙東無名氏隱名氏壎箎並奏六户各錢一百文以上十四户共來洋二元虚到一個小洋八角○昌字八百廿九册溧陽藤香舘主經募德源無名氏開泰海陽補過生四户各洋一元耕心齋京兆生二户各洋六角三齡童子文涵日新馬氏義盛公億隆全裕桃源外史叙倫堂守拙生九臯子鶴鳴九臯了凡居人十三户各洋五角頴川子裏西合好敦崇堂恭壽堂四户各洋四角湊整數人洋三角七分松記洋三角孫憲章黄德霖潤和願平安四户各洋二角一錢如命洋一角八分有心無力元洋一角五分事事如意吳升王四汗福戴小高媽二子三子許順福九户各洋一角以上四十户共來洋十六元○無力人求脚疾速愈蘇州小綠天舘主募耐久主人兩户各銅洋三佛○本日共收英洋一百六十九元銀三十五兩九錢銅洋七元虚對一個小洋八角錢元百十文合并聲明 
[鎭江電局代收揚鎭沙洲賑捐九月中十兩旬清單]  
　　通政使大堂周發京平銀一千兩○丹徒縣來繆世慶堂手六十八號册九八錢二十千四萬鎰典六十元八十四號册全裕募無名氏三十元陳德記七百元○上游厘局孫祈保長江客商風平浪靜四元募泗源溝來往客商二十元三百勉力生病愈速願七元○河西保甲局曹募無名氏曹紋五十兩自助銅洋一元○佛山電局薛募七百二十四號册東灣補過孑花銀廣平五十兩七百廿五號册薛杏初八元金心薌青少居士河陽氏尹熾廷生隆李萬成堂六户各二元昭信同昌集來陳嘉樹堂華興怡信陳寶書祐隆窰晉恆粤興隆西榮來祥信聚黄芝田麗生安均昌　十六户各一元合聚均昌巨華　昌厚昌陳小扶洪茂廬鏡如八户各半元此兩册共來洋一百元○清江永椿錢庄來沐陽縣錢家集同人募九百一二兩號册公泰號兼善堂鮑雲峯三户各二元趙際周一元錫褧八千文無名氏程雅德堂務本堂懋德堂震啓堂謙泰豐六户各五千永椿號十千大有號五千持志堂四千協和堂竹蔭軒恊盛號敦善堂四户各三千曹起高二千五百施惟善吕承業陳忠懿卒升殷肇樹晉源昌敏愼　興順公震大昌乾豐恆協泰和敦睦堂書慶堂十三户各二千好子齋討村居士二户各一千乾泰豐濟春升源豐恆汪永益王承餘堂益元六户各二千新記一千五百謙泰　振秀堂巴水成方圓通湯廣隆葉興泰張恆泰益美王義茂王義記程義盛復順恆茂同發青芝堂王義和永昌恆盛十八户各一千裕聖合永順裕朱興泰三户各五百此册共來二七寶八十六兩三錢七分○愧書名募十八户善士蘇漕平一百兩樂安求病速愈十元○楊維翁手卓聘之吕漢卿募九百六號册吕漢卿三元英商太古甘昵新順昌逹富有源洋行卓和義堂老順記袁雅菴吳明氏新義和八户各二元怡昌和昇昌新怡順隆合聚盛瑞成恆義德興隆八户各一元開泰六百久大雨順捷源三義公連元棧五户各五百德生馬三元三益棧新利記益聖清記公泰順六月和四百泰安棧三百鍾裕美一元此册共來英洋二十元足錢五千七百八十九○吉盈豐募江西吳城鎭一千四百十四號册濟安氏不書名鴻泰行三户札紋各十兩餘慶氏慶餘氏張子衡萬福來四户札紋各五兩勉力來四兩吉祥氏周禮堂六合氏三户各二兩此册共來二七寶五十七兩七錢七分六厘○晉源劉募無名氏二元晋源來元康募二百四十號册可繼堂三元又仁豫募二百六十號册磘鎭元升同人十千竭力善士在磘鎭募蔣信茂賑捐墊錢代助人一千信昌三千和興鼎和大成義茂四户各二千旭昌永興誠興厚泰記義源五户各一千此册共來二七寶十五兩四錢三分五厘又募二百九十五號册柏年長荆芬書屋德園戴宅忠宣世家存誠堂陸六户各一元○于百川來裕和陶步翁募九百三號册裕查記五元汪鴻生不書名汪本楹劉杏村不書名五户各二元中山書屋無名氏何須問主人隱名氏四户各一元又九百四號册蔣升甫代募二元劉大生楊祥茂陳筱三尹殿謝鄭維新陳懋堂趙靜符尹寶華尹旭初王樹人趙瑞珍十一户各一元又九十三號册世慶堂繆十二元陳瑞記十元方錦記十元○陳寅谷募葛任氏三十元吉祥花舘十元○柳少雲募敦厚堂十元又德源募八百九號册唐聚興查信隆福成吳畏和時泰許乾興允源號七户各一元允懋昌德昌坤大益泰行益泰裕柳源滄潘德成不書名全裕德源庄十户各半元安慶其昌祥募八百四十七册永隆平記中記裕泰四户各本洋一元祥記十二元無名氏善記兩户各一元存心堂承啓軒兩户各四百無名氏三百愼裕募愼裕號五元同裕典四元查泰義和成兩户各二元永增源徐寶昌兩户各一元福泰時泰兩户各二千周子銓義隆隆聖萬順康泰隆順大有復順祥泰乾泰人和公和永椿十三户各一千此册共來三十元安慶其昌祥募八百五十四號册頴川陳十元五桂書屋主人四元愼篤堂無名氏兩户各二元東陽菉濤塘陳汪有德祝大榮三户各一元薛佩募恊源一元裕慶一千六百寶興恊泰棧兩户各一千二百仲樹堂義昌恆昌三户各一千廣盛慶豐兩户各六百慶裕泰豐廣興三户各五百許樹德堂朱定甫信源德和四户各四白恊聖祥聖廣增壽恊順振興大生無名氏義林八户各三百顧雨亭通源無名氏同源祥泰永源永昌七户各二百此册共來二七寶十兩洋一元森順募八百五十五號册森號三千三百嚴恆豐無名氏兩户各一千恆裕八百無力人青雲齋生各同昌王閔孝楊恆泰八户各五百將就臉成臆興臨義三户各三百此册均九八錢十千漢口募八百十二號册廣興恆四千消灾氏朱致大兩户各二千萬興祥大吉廣昌隆三户各一千此册來九八錢十一千漢口募八百十一號册無名氏無須各不留名煥記益大莊德厚祥義源祥裕通祥普和洋行協成銀號餘慶堂徐無民氏十二户各二千天元無名氏坤成莊無名氏無名氏隆茂晉豐明樹亭求父恙全愈恊興恆興予升謙信義油行十二户各一千此册來九八錢三十六千源記募求慈安五千無名氏一千二百立成無名氏兩户各一千無名氏湧茂不留名三户各八百憲記程廣盛馬恆春三户各六百無名氏永昌兩户各五百無名氏不列名兩户各四百無名氏三百又三百無名氏元豐泰無名氏三户各二百此册共來洋十四元○甘泉縣賈同仁五元易門賈氏十元恆遠堂壽貲移四元遺研堂五元汗遠堂求母吳氏目疾不發一元王成衣一元陳步洲銅洋一元無名氏二元○王柳堂募棉衣二百件○共中下兩旬收京平銀一千兩折二七九百五十八兩八錢蘇漕平一百兩折二七同扎平六十兩折二七五十七兩七錢七分六厘曹紋五十兩折二七四十九兩二七寶一百十一兩八錢五厘本洋四元英洋一千一百九十七元銅洋二元錢八十三千一百除將銅洋寄滬鎔化助賑外○實收二七銀一千二百七十七兩三錢八分一厘本洋四元英洋一千一百九十七元足錢八十一千五百四十九○連前大共收見二七銀二萬八千六百五十兩七分四厘本洋十五元英洋七千九十七元七角一分五厘錢二千二百十七千一百七十五○另附愧書名募十八户善士靖江賑捐蘇漕平銀一百兩日轉解卽 
[上海廣肇公所經收賑捐粤省水灾十月初四至十五日清單]  
　　長發棧募來梁衡可堂洋十元德仁山本洋十元無名氏五元省酒席四元梁述卿兩元蔡楨祥棉力人無名氏梁秋圃潘少夔廖幹臣潘瑞人五柳書屋經腴堂鵝峯氏陳李氏七賢堂高南昌笪渭英羅珏齋梁理門蔡子君林畹香方拱垣張小雲金敦甫高名氏龍山居士張伯　蔡雲卿梁鉅卿鄭月生三善堂崇厚堂如又棉力人周區氏隱漁氏計三十二户各捐一元○馮展南翁續募黄星槎洋五元李炳生洋四元陳啓泉兩懚各二元夏兆態項費有夏五紀三户各洋一元郭金水五角 
 
