# 1899 - 244 - 4909482

 

Page 1

 
 
[新印萬國新史大事表出售] [  圖書集成局代啟]  
　　是書於各國形勢政事沿革及一切交涉公法探源溯流搜羅宏富於西史中獨得窽要閱之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[新印大字古文雅正告成] [  圖書集成局代啓]  
　　是書乃漳浦聞之先生評選及前賢均皆選可爲雅正矣飛鴻閣書林倩本局代爲排印自出而問世其中自漢唐宋明諸文二百卅餘篇歴代名臣奏議採之各家文集廿一史者以及文選文粹文苑文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[外臺秘要出售] [  圖書集成局啓]  
　　是書爲唐王刺史壽所輯刺史在臺閣二十餘年蒐求古今奇方凡一千一百餘種衰成四十卷鈎元提要卓著靈效宋孫中丞刻之於前明程敬通先生刋印於後岐黄家久己奉爲圭臬惟板本久己散朱市無流傳本局由日本覔得初印原書用新鑄鉛字排印紙墨精良校讐詳愼現己工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓曁漢口鴻文順記湖北省城煥文書局發售此佈 
[裁併釐局宜求實效說]  
　　近者欽差查辦江南事件大臣剛子良中堂以各處釐局林立徒糜經費無益餉需商之兩江督憲劉峴帥飭令裁併峴帥因轉飭釐局總辦籌議施行旋以邵伯釐局收數無多入不敷出首先裁撤歸併灣頭釐局辦理其前辦是局之徐大令承練己回省銷差此事由金陵訪事友人函述見諸七月二十八日報章想此外各局應裁應併必尚有一番舉動而不徒以邵伯一局塞責己也夫釐捐爲朝廷不得己之敝政當赭宼作亂時餉項奇絀無可搜羅大部因准疆吏所陳藉此舉收十飽馬騰之效原冀承平後一律删除還我累朝寛大之政乃時局日亟積久因循至今遂成牢不可破之勢且愈推愈廣局卡增設密若繁星惟恐有一處疎虞致啓奸商繞越漏捐之弊此豈理財之道不厭加詳乎抑有其舉之莫敢廢耶嘗見宦途中人聽鼓省垣莫不視釐務爲優差百計鑽營求償奢願一旦有所藉手則視差之優絀以施其才之短長卽在瘠苦之區亦必思有以取盈於是縱令司事巡丁張其爪牙擇肥而噬敲肌剥髓日夜吹求雖一粟半絲例不當捐者亦必指爲偷漏罰令充公祗便私圖罔恤民困非好爲是苛舉也蓋商貨往來本屬有限捐之此局例不再捐於彼局爲委員者坐糜廪祿自顧有愧素餐苟非竭澤而漁不獨無以副上峯之責望亦并無以供日用之豪奢然其所以誅求無厭者非不知病商也非不知蠧國也實緣利慾薰心不如此無以飽私槖耳然則地方亦曷貴有此無益之釐局哉或曰自捐例大開仕途冗雜夤緣奔競相習成風權門請託之書勢難固拒故舊門生之輩尤貴推情若不於釐局妥爲位置更安得廣厦千萬大庇天下寒士盡歡顏哉故各省大憲雖明知釐局不乏可裁之處屢奉明詔貢令實力减併而終不忍爲一網打盡之計不知取之於民以供國用急公好義民猶共諒此心若以調劑閒曹假公瀛私夫免大傷政體今者剛中堂體察時局毅然爲之删繁就簡誠能破除情面一乗大公應汰者汰之應撤者撤之應當者留之應調者調之不徇私情不受賄賂旣爲國家撙節浮費又可藉以甄别人才行旅蒙其恩商賈受其福不特有裨國課卽數十年來積弊亦可爲之一清豈非一大快事然其權仍操諸總理之人也近者湖北牙釐局總辦某觀察向荆州釐局委員某君勒借銀五百兩不遂所欲立予撤差經某君訐控諸撫憲于次棠中丞前稱有觀察親筆信函爲證中丞己飭署藩司瞿方伯澈底根究日後自必有水落石出之時然今之如某觀察者豈少也哉僕以爲中堂苟有見於此亦宜悉心稽察無使貪吏肆盤踞之謀惟公生明實事求是庶幾併一局卽免一局之開支裁一卡卽省一卡之費用若惟虚應故事或以此局併之彼局或以數局合爲一局名爲省費實則以情面之輕重定差事之去留具甚者劣跡昭著或竟目不識丁亦礙於要津之薦函而曲予姑容不加深究是裁與不裁同併與不併等豈不大負整頓之初心哉有則改之無則加勉是所望於以實心行實政者 
[本館接奉電音]  
　　昨日午刻京師飛電傳來上諭一道敬謹譯登○八月初一日奉上諭御史秦夔揚奏江北河運灃米勞費太甚擬請停辦一摺著户部議奏欽此 
[意使要索]  
　　京師友人來函云意大利國使臣向中國政府要索開礦等利益政府不欲重違其意己奏請准其在浙江之寍波定海開辦礦務至請京師大學堂兼習意文並請意人爲教授一事政府亦以無關緊要允如所請矣 
[法界待勘]  
　　香港循環日報云法人索租粤之廣州灣今己歳餘界址未經勘定聞之海口友人函述悉粤中大憲曾於上月某日委雷瓊道周觀察高廉欽道潘觀察會同法員勘畫無如法員心存奢念欲將由遂溪縣屬新墟至吳川縣屬黄坡村二百餘里連𥒚洲島全歸法國版圖周觀察會商三次請爲酌减法員固執不允觀察遂乘廣庚兵輪船返瓊屋旣而法員願得蘇子熙宮保辦理此事禀請使臣照會總理衙門奏經兪允故宮保陛辭南下法人擬派巡洋艦逺迎云 
[砲艇首途]  
　　香港循環日報云英國商人因粤之西江多盜以致所購蠶絲不能如期交付實於商務大有阻碍爰禀請英廷飭香港英員添派淺水砲艇名杜勒者馳詣西江會同活閣砲艇緝捕港員因江面遼闊深恐二砲艇力尚單薄未免顧此失彼特派第三十六號水雷艇恊助各艇管帶奉札後卽整備行爿於上月二十四日展輪向西江進發按前當梧州新開商埠時粤東大憲以尚江扒船未能得力深恐宼盜擾及洋商特派雷艇三號加意巡防今又益以英國各船土匪雖强豈尚能横行江上乎 
[大閱水師]  
　　日本東京來信云政府議於明年西歴四月調集各鎭水師操演預計大小師船當有一百六十號日皇親自督陣將船分爲二隊作接仗情形藉資練習所需經費將於下期議院集議時籌撥想各國駐泊東方諸戰艦屇期必願作壁上觀也 
[會匪己靖]  
　　武昌訪事友人云湖北沔陽州屬新隄鎭會匪蠢動前經督憲張香濤制軍派弁督勇查辦近接沔陽州李刺史士英禀報知匪徒現己聞風四散惟恐出没無常難保不再圖嘯聚請酌留弁勇駐防以資鎭懾而弭隱患制軍准之己檄行升字營統領周軍門遵照辦理矣 
 
 

Page 2

 
 
[榷稅文言]  
　　松江采訪友人云欽差查辦江南事件大臣剛子艮中堂銜命南來清查全省賦稅當在省時卽遴委江蘇藩局聶仲芳方伯及牙釐督辦朱竹石觀察爲賦稅局總辦擬就章程四則檄行逺近以便周知邇日華亭縣劉謙三大令婁縣屈吉士大令己先後刊刻刷印遍貼通衢其文曰爲示諭催完田房稅銀事奉督辦賦稅局憲聶朱札奉欽差大臣剛札飭設局整頓稅契事宜頒發告示章程飭卽核實辦理續奉札飭契尾領費等每張錢二百四十文不在禁革之列各等因到縣奉經本縣擬章詳明各憲核示並將奉發告示發貼在案今本縣定於八月初一日設櫃大堂飭派稅承專司稽徵除明諭各董督保查催外合將奉定及叅酌章程開列示諭爲此示仰合邑業户人等知悉爾等務各遵照後開章程依限檢契投納倘敢逾延定卽照例究罰决不寛貸其各凛遵毋違特示計開一所有田房契據未經投稅者限於六個月内一律補稅係自通飭遵辦之七月分起扣至本年十二月底止全限届滿一恐各業户以限期尚早因循觀望或遲至年底與冬漕一齊擁擠在各業户亦多不便故經本縣酌擬詳明各憲於統限之中分别先後如三年以前之契限至八月底遲至九月底二年以前者限至九月底遲至十月底一年以前者限至十月底遲至十一月底一年以内者限至十一月底半年以内者限至十二月底以次投稅以免擁擠有提前投稅者聽便全限届滿匿不投稅者照例嚴辦一契載每銀一兩收正稅銀三分作錢六十文契尾每張收錢二百四十文此外耗費等項一概裁免一契載錢洋統作銀算每錢一千文作銀八錢應稅銀二分西釐每洋一元作銀七錢應稅銀二分一釐一自八月初一日起派書在大堂銀櫃專司稅務各業户没契繳稅先掣櫃收五日持收向櫃領契除正稅契尾外别無分文費用倘有不肖書差保役人等妄行掯勒索詐許卽喊禀嚴究 
[接篆盛儀]  
　　蘇州訪事友人云江蘇巡撫德靜山中丞前己奉旨調任廣東旋探知新任江蘇巡撫鹿芝圃中丞由粤來蘇尚需時日因奏請將撫篆移交藩司聶仲芳方伯暫行護理並檄委臬司陸春江謙訪署理藩篆牙釐局總辦朱竹石觀察署理臬篆本月初一日子刻陸廉訪飭監印官某叅軍將關防舁送牙釐總局交朱觀察敬謹收受卯刻聶方伯飭監印官某大令恭送關防至臬署陸廉訪卽於是時行接篆禮聶方伯則至申刻接篆旋卽排設香案望闕行三跪九叩拜摺奏聞藩臬二憲亦恭摺具奏一時所屬文武各官往來叩賀脚靴手版歴碌異常 
[死有餘辜]  
　　蕪湖訪事友人云己革直隸提督葉志超辜恩溺職甲午之役喪師失地罪惡滔天乃蒙聖朝寛大之恩不卽加誅下諸請室不久卽瘐斃幸得保全首領蓋棺論定固己死有餘辜矣近由其家屬將柩扶回原籍某日過蕪官舫小泊大江口次日解纜由裕溪直達巢湖回合以安葬從此遺惡萬年雖有孝子慈孫不能代爲昭雪嗚呼爲將者亦可以鑒矣 
[襄河水患]  
　　漢口訪事人云近聞老河口一帶蛟水時發且又隂雨連緜以致低霔田畝悉成澤國小民困苦情形不堪目覩何蒼蒼者尚未厭禍也 
[江夏旱災]  
　　漢口訪事人云湖北江夏縣西鄉彌月不雨不旱魃爲虐所藝禾悉皆枯槁鄉民十室九空危在旦夕傳聞上憲有平糶之舉果爾則窮黎其尚有一綫生機乎 
[庾樓夜月]  
　　武昌訪事友人云湖北織布局自開辦以來布匹銷塲甚旺所雇工匠不下數百人其中良莠不齊最易藉端生事上月某日偶因機器損壞停工修理各工人以向章停工之日仍酌給口食以示體恤此次忽靳而不予以致聚衆滋閙事勢甚洶洶事爲總辦王雪岑　察所聞立卽商請護軍營派勇彈壓一面飭收支所委員照章如數發給各工匠遂安謐如常○總辦織布銀圓局王雪岑觀察前經督憲張香瀆制軍撫憲于次棠中丞及袁爽秋京卿先後保奏奉旨送部引見觀察恭承恩命正擬料理行裝忽於上月某日督轅接到户部來電内開京師新設銀圓局創辦伊始頭緒甚繁王道秉恩熟悉情形長於綜核現在奉旨送部引見請飭迅速北上派令會辦銀圓局事以資臂助等因制軍遂傳知觀察尅期起程○撫憲子次棠中丞目擊鄂省民風日趨浮靡游手好閒之輩往往短衣窄袖高領鬆辮横行街市爲害閭閣因面諭江夏縣陳介大令葊嚴行查禁大令奉諭後悉心稽察遇有前項服色者立命拘至輿前重加鞭責聞有武備學堂某生衣有高領曾爲大舍所懲故日來浮薄之徒己稍知斂跡矣 
[漢樹秋聲]  
　　漢口訪事友人云湘隂人左子衡冐充左文襄公之四公子在漢行騙由漢陽府某太守飭差拘獲押候訊究事緣去年九月某日左子衡自稱爲左文襄之四公子電致陜西巡撫魏午莊中丞貸銀五百兩中丞不知其僞立卽覆電就漢鎭蔚泰厚票號如數兌付旋復電詢湘江始知受騙而左子衡己不知所往近聞故態復萌仍恣行馬扁之術因密電告知蔚泰厚票號派人拘獲解送漢陽府署某太守提訊之下左直認不諱並供出餘黨多名想須一併補提到案究懲也○夏口廳同知陳少石刺史暫駐清軍府署擇吉七月二十二日接篆同寅各員咸往致賀○紅燈會匪頭目某甲前由陳都戎慶門督勇在滗家巷某曲院拘獲解經漢陽府某太守提訊甲供稱小的姓霍字春池排行第九與易春亭結盟爲兄弟其餘一切罪惡皆直認不諱大約卽須明正典刑矣○夾街徐春茂錢店之夥章某喜性狹邪某晚忽動尋芳之興行至紫竹菴中叚適遇狂風猛雨偶一不愼失足墮入洿池時池水甚深墨暗中不能扒起遂至魂赴泉臺迨翌晨家人聞耗赶至將屍撈獲備棺收殮聞者憐之○大憲創辦烟燈捐刻己議定章程飭保甲委員分叚稽查計共烟館若干家烟燈若干盞造册呈報以便責令捐輸○鄂省硝磺礦以施南興國通山等處爲最旺刻下漢口到貨甚夥購者亦紛至沓來獲利之豐可操左劵矣 
[釋菜盛儀]  
　　昨爲上丁釋菜之期天未黎明蘇松太兵備道曾經郛觀察提右營叅將廖楚材叅戎各率屬下官員趨詣西門内學宮由禮生導至丹墀分班行禮正殿由觀察主祭兩廡由松海防同知劉乙笙司馬上海縣王欣甫大令分獻衣冠肅穆音樂和鳴誠煌煌乎巨典也禮成退入官廳小憇片時然後分道回署 
[召充仵役]  
　　欽加四品銜補用直隸州調署松江府上海縣正堂王爲出示召選事案奉府憲札奉藩臬兩憲會札奉撫憲批長洲縣禀現充仵作學業未精寛籌工食招募仵作教習抵省分别收徒教導緣由札飭迅速派人赴省學習等因奉經諭飭仵作吳鋆選派未到兹奉府憲轉奉臬憲札催下縣查本縣件作僅止一人事繁任重本形不敷現在迭奉催札自應速派一人赴省學習俾能學成應役除諭催外合亟出示召選爲此示仰諸色人等知悉爾等如有年力精壯粗通文理願學仵作之役者許卽備具認保各結呈縣聽候騐明給文赴學本縣己籌辦川資洋四元以後每月飯食洋三元資斧無虞缺乏毋得觀望自誤切切特示 
[明府謁客]  
　　前署英界公廨讞員現充金陵洋務教習鄭瀚生明府因公來滬昨日命駕入城赴上海縣署拜會王欣甫大令大令延入客廳茗談片刻而别 
[讞員赴省]  
　　昨日法界公廨讞員朱森庭明府蒞捕房發落各案後卽命駕登官舫用小火輪船帶赴蘇州蓋叩賀護理巡撫聶仲芳中丞任禧也臨行赴道轅請假一禮拜 
[騐收新廨]  
　　昨晨英界公廨讞員翁笠漁直刺偕前讞員鄭瀚生大令至美界垃圾橋北首騐收新建廨宇工程聞己擇吉本月十八日 
 
 

Page 3

 
 
鶯遷矣 
[撤學有由]  
　　去歳浙西嚴少和觀察在上海開設求志學堂培植人才無微不至本館曾將學規登報以志欽遲口前忽有學堂中止之謡因登絃誦聲希一則深惜其良法美意不免廢於半途及詳訪所以中止之由始知觀察以墊欵不支且更因鹺各中撥欵被果是以决計停辦以免爲忌者所中傷某日曾將情向剛星使禀陳兹特錄其大咯云竊某曾奉湖廣督憲張諭查勘大冶馬頸山煤礦探聞本月可以見煤是以前往照料正將赴省禀覆情形忽聞因春間丁舉人崇業請將尅扣桶價報充學堂經費一案奉旨交中堂查辦旋於七月十八日接學堂電信催令速回并知中堂傳詢情由因卽日束裝就道某在粤早訐帡幪理應叩謁何敢知風避匿今敬將當日詳細情形爲我中堂陳之某生甫六月先父卽殉難於貴州石阡府任零丁孤苦賴先母撫育生長讀書列上庠受兩廣督憲張知遇甲申法越之戰檄調從戎以部主事擢直州牧洎中堂撫粤蒙以吏治講求奏留補用自問忠良孤裔清曰傳家屢荷訓言服膺弗失固願爲忠臣之肖子朝廷之好官也乙未六月丁母憂請咨回籍株守禮廬迨服闋適蘆漢鐵路肇興湖廣督憲張實總其成乃命以候選道在總公司差遣奉盛京堂札開辦鐵路學堂於鄂之漢口鎭適奉詔飭各直省廣興學校培植人才遂於上海創設求志學堂以聖經賢傳爲宗不偏重西故學生不致蹈洋務惡習又以庫項支絀不請公欵所有經費係某一人籌墊今年堂中肄業生丁寳忠遵其父舉人崇業函禀請將應得尅扣桶價禀陳督憲以一半充學堂經費願撥助本學堂爲了溪塲子弟肄業之地查尅扣桶價上年己奉旨飭查嚴辦此案旣奉督憲及運委查實確爲丁溪塲人應得之欵某愚昧以爲學堂經費公事公言且係抄禀上陳非印文無從批示因爲分别詳移督憲此係格外鄭重公事起見而某運司乃藉爲口實但丁舉人控案己歴三年甫於今年查實後禀充經費前來何得誣某嗾使况運司係某長親而兼父執故於文移外另爲函佈不料運司反與某爲難無論奉督憲批小後某早不與聞卽前此具禀者爲本學堂肄業生所請旨爲本學堂經費事據禀此案己經查實係丁溪塲人應得之欵樂助學堂經費故爲之轉詳且控案者爲丁舉人經費亦由丁舉人及塲人樂助何得誣某索詐至罰欵見之奏牘係督憲據詳而定尤非他人所能知積榖振捐與學堂毫無干涉此又不辨而自明者以上情形一經察核難逃中堂洞鑒某曾荷中堂奏保今受此惡名寃抑不申不特無以對賢祖忠父節母更無以對中堂倘荷矜全忠裔愛惜清芬此則非某所敢希冀萬一者也冒昧敬陳伏乞鈞察臨禀不勝惶恐迫切之至再請封鹽堆之說見之丁舉人原禀中控歴三年不理只好上控之言見之子舉人來信兩件均存學堂合并聲明觀此是學堂之撤事非無因亦足見培植人才之非易矣噫 
[西董辭世]  
　　英人弢朋君於同治初年航海來華寄居滬瀆旋經彼國寓滬紳商公舉爲工部局及公平醫院首董迄今四十餘年租界中遇有集議之事君必發抒偉論識冠羣倫以是中外無不悅服日前偶沾微恙就醫於公平醫院方謂吉人天相卽日告痊詎藥石無靈竟於前晚溘然長逝泰西人士莫不嗟嘆失聲 
[美界火警]  
　　昨晚十點半鐘時忽聞捕房警鐘怒吼旋分二下立卽出探知火起於老閘橋新巡捕房左近迨救火會西人驅車前往則火己救熄遂各中道折回至其詳細情形俟明日探明再錄 
[劣差難革]  
　　革究劣差己登昨報前日午後四點鐘時美總領事署繙譯官曰保羅君詣英界公廨讞員翁笠漁直刺接見之下略　半晌隨命將此案人証傳集訊究陳仁甫供稱小的向在治下開木作與談彩亭同居談因案管押之後其母年老患病是以稟求交保旣蒙恩准卽令小的作保小的與差役羊福卽楊阿實不甚相識因　代充招書之周雨卿在一洞天茶肆向商所謂保費者楊稱内署及吏役等人開銷甚大非得洋銀一百元不可談允給洋銀三十元不滿所慾以致書就保單不肯代送入署捺擱兩日之久無奈禀知美繙譯白大老爺叩求明察羊福卽楊阿寳供小的前奉傳喚時適因剛欽差起節在馬頭照料未及投案談彩亭交保之事小的雖與陳仁甫周雨卿會面並未勒索洋銀一百元直刺怒其刁狡喝命從重笞責笞至四百板各役環跪求免直刺不允迨責至八百下始命停刑而揚宛轉階前聲如斬豕矣明府轉訊周雨卿供稱小的在案下代辦招書公事此事係友人所托及在一洞天與楊相遇楊言欲得洋銀一百元小的知難如願因卽回絶以後不知其細直刺惡其不應多事命責手心一百下著將楊收押聽候嚴辦周不許在署辦公未幾忽發出硃諭將周管押聽候嚴辦各役見直刺盛怒入内代求始命周具安分結從寛斥釋楊恣行索賄未便寛容姑念辦事尚屬勤能遇有巨案深資臂助免子斥革以觀後效持不知稔惡己久尚能革面洗心不負直刺大度包容之德否 
[兇惡宜懲]  
　　本邑南市陸家浜左近全茂染坊向係施召雲開設及施逝世後家屬將坊盤與同業人名雙雲者事後施甥順林時往備擾雙雲苦之前日復至遂令坊中人曳至校塲荒僻處挖去雙目置諸佛閣下奄奄待斃後經人舁之入坊坊中人反稱失布十餘疋開單報請二十三七鋪巡防局緝杳想一經提案訊明維彼兇人必將治以應得之罪也 
[和好如初]  
　　七月二十九日報載美租界百老匯路順益泰西式成衣店主鄭泉生及王水金因事爲難由王投報捕房捕頭飭包探將鄭拘獲云云兹悉包探往拘時泉生不在店中遂將其弟名鄭阿五者帶入捕房捕頭初令交出泉生後經他人保釋浼公正人爲之排解刻己和好和初矣 
[南市捕房紀事]  
　　昨晨南市新記水果行夥鄔阿大將芠白殻傾入浦中十號巡街捕見之喝阻不服反肆兒毆遂拘入捕房捕頭令押候解送馬路工程局禀請會辦委員司徒貽芬司馬訊究○駁船户薛四喜由無錫承裝某荳行之黄荳若干擔至滬上中途忽失去十擔事經行主查知謂薛盜賣正欲向之追究薛己權罪脫逃遂告知保人徐子香投報捕房浼捕頭派包探查緝捕頭允之○清道局掃街夫某甲負穢物至萬裕碼頭傾棄於馬路之畔適被某號巡街捕所見因卽拘入捕房捕頭令卽掃除潔凈並遍告各夫役嗣後如再任意傾棄有違馬路章程立卽拘送工程局禀請罰鍰不貸 
[英界公堂瑣案]  
　　包探金阿三拘解倪有生王倪氏到案禀稱伊等二人串拐王有才家八歳女孩事經郝怡庭目見報捕後經小的拘獲送請訊究王投案供稱小的之女名小香前日失去杳無蹤跡不知何人誘拐後聞郝言及目見彼等二人領去是以投報捕房今旣送案叩乞究追郝供小的與王比鄰前日目見小香被倪有生王倪氏擊之他適倪供小的安分營生不敢誘拐襄讞委員張柄樞司馬商之嘉副領事著押候查明復訊○包探陸阿九禀稱王瑞昌失去烟槍一枝報捕後經小的查知槍在趙少春家因之拘獲送究王投案領贓趙供此槍以洋銀二元六角購得不知賊贓叩求恩宥司馬著將贓給失主領去令繳價充公○包探張阿五禀稱賊犯徐阿湯竊取張顧氏家皮箱兩口内有綢布衣服四十件輕小的拘獲起到原贓送案請究張顧氏投案領贓徐認竊求恩司馬判令笞責二百板管押兩月期滿遞解回籍○一百二十五號印度巡捕解送蘇州人張照大至案禀稱此人專在浦灘一帶誘人作無恥之事因特送案請辦張供偶與此捕戱謔不敢妄爲司馬判押捕房半年期滿遞解回籍○包探朱阿高拘解竊賊戎玉卿到案禀稱此人竊取田寳生家絲帶一條經小的緝獲人贓送案請究田投案領贓戎供絲帶在途拾得並非行竊司馬判令笞責一百板○三號印度巡捕解送無照之馬車夫王渭泉請訊王供馬車係魯麟洋行買辦虞洽卿所坐求恩免究司馬判罰洋銀十元並補領捐照 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[人心不同]  
　　香港循環日報云人心不同知其兩昔人曰言之　　　　　異　　　各　　今竟　有　　　　　　　奇事乎英京西報載一著名老醫師云大造生人無奇不有體質五臟各有不贓有聯生如並　花者有頭大於　三　而　　　　如臟腑亦有生面别開者曾見美國農夫姓京逺者其心倒生銳端在上如小銅鐘然且生逢右邊各樣亦皆與言人成其人少小　事便顚倒錯謬好惡拂人之性及稍長經父兄督責師友訓誨始漸就於正然乖張之處仍時時流露終不能底於　也豈今之　　奸頑志在反側者其心之生亦如是乎恨不逢醫師剖而騐之又有姓丹那者胸有四心一在中三環結如榴之共蒂剖時其死未久其中之心尚能跳擊餘亦隨之而動又有一人具二心脅骨亦二層一人心亦有二然一停一動又一人其心之聲常如吟喝去數尺可聞就心部聽之更明朗但不能分句讀且本人亦不自知云噫此豈此貪心淫心嫉妒心是非心之外另生一種歪心者乎惜乎不見奉日之丹心貫石之誠心盟水之清心耳 
[晴川師課]  
　　漢口訪事人云七月二十五日爲晴川書院山長范亦坡主政師課之期生員揚歴解書明史選舉志後童生題侵阮租共解明輔三揚優劣論新秋四詠燈扇簾簟不作者聽 
[鬨閙屍塲]  
　　寗波訪事友人云鎭海小港己革勇丁朱興仁與某管勇丁胡兆奎爭論博進貲二十餘文勢不相下被胡拔刃戳傷要害以致倒地而斃當經旁人拘獲兇手投報縣署縣主周大令立卽帶領刑仵書役前赴屍塲相驗屍親聲勢洶洶堅請將兇手按照軍法從事大令不允衆遂譁然將大令乘輿擊毁大令狼狽回署電禀府尊莊太守太守札委代理鄞縣李穉白大令督領勇丁二十名往查屬實提訊之下胡供認行兇不諱乃飭備棺收殮呵殿而回時己譙樓四鼓矣 
[賭棍詭謀]  
　　寗波訪事友人云賭棍童善宏在東鄉童峽岙開設花會勝算獨操獵獲洋銀五萬餘元現恐官憲訪拿挾資逃匿江北岸某姓家擬卽夤緣入教藉作護符計亦狡矣 
[潔清街市]  
　　法租界内居民每在晚間傾棄垃圾至翌晨由工部局用馬車收拾昨日捕頭以菜市街一帶市面較早因令包探傅知是處居民凡有垃圾須待菜市收後方准傾棄如違解送公堂究罰不貸 
[上海縣署瑣案]  
　　朱陳氏前控陳福生串拐次媳何氏一案縣主王欣甫大令屢訊未結前日飭差補提應訊之陳連卿許老明趙志山至晚倩馬明府質訊朱陳氏供上春由常州原籍帶次媳何氏及第三子復生來滬借宿陳福生所開長泰小客棧陳棻使張和尚引誘復生出外做工一去不回旋又使同族陳連卿誆小婦人姑媳往尋將小婦人棄諸鄉下媳則誘令他往叩求究辦陳福生供張和尚卽朱陳氏之子不知何故改姓張小的並不知其將復生帶往何處至伊媳何氏由伊托陳連卿等價賣小的己被諷管押年餘矣陳連卿供上年五月初旬某日朱陳氏說及貧苦不堪無資回籍欲將媳婦價賣托小的爲媒小的轉托趙志山趙又轉托許老明許又轉托聞金氏偕朱陳氏姑媳到寳山十六圖浼朱姓婦人說合賣與曹阿囝得身價洋銀一百四十元朱陳氏親立筆據酬小的等洋銀二十元今忽聽人唆使誣控趙供相同許供曾隨原差往寳山指提何氏未著故卽到案明府曰何氏不到難以訊出實情飭將陳福生還押候派差押同趙許諸人再往寳山務將何氏移提到案澈訊○黄山氏呈控族人黄丫頭吞没公產王大令倩帮審委員馬明府訊供黄山氏供有祖傳房屋數間被黄丫頭霸占黄丫頭供係己產明府以兩人各執一詞限丫頭於三日内將契據田單呈案核斷○楊阿二投縣喊寃馬明府提訊之下供稱無錫人在籍駕船來滬裝載豆餅各貨旋於上月二十九日開回　籍至晚十二點鐘行至蘇州河突有小輪船迎面而來小的急掉船避開小輪船並不放氣亦不避讓猛力撞來致小的之船沈没貨均漂散爲此情急投案鳴寃明府問小火輪船是何名答稱不知明府諭候飭差查明是何輪船再行核辦 
[上海巡局瑣案]  
　　江南製造總局廣方言館支更夫役李香化勤儉半生薄有積蓄日前被同鄉人黎仁林乘間啓箕竊去洋銀一百元事後投報高昌廟巡防局局員馬午橋叅軍飭捕役將黎拘獲研訊之下黎認竊不諱惟稱洋銀己用去五十元置辦紡綢衫褲等物尚有五十元未經動用可卽繳呈叅軍判令笞責五百板枷號五日○前者船婦陸蔣氏爲其子銀福娶某氏女爲室未幾銀福病故遂爲其媳另贅稿工姚木泉在家並給以舊駁船一艘令之駕駛蓋卽俗所謂坐產招夫誠惡習也旋由姚將船大加修理銀福之弟銀壽涎之向姚索取姚不允致相口角後又互扭至十六鋪巡防中局控訴局員文斌臣二尹訊悉情由以事甚委瑣飭地甲帶去妥爲調處毋得興訟○日前積竊錢少山行竊南市鈎玉弄復興園小茶肆中錫燭臺等物旋由肆主倩捕役查緝前日汛捕某甲見錢持贓至某押鋪求質因卽拘解二十三七鋪巡防局局員邱友齡二尹提訊之下錢認竊不諱遂判責二百板贓給失主領去 
[法界捕房瑣案]  
　　安徽桐城縣人吕紀榮控同鄉人李清誘拐母弟藏匿無蹤讞員朱森庭明府訊供之下飭押候查明覆核在案昨日命提李清覆訊吕求研究母弟下落李供小的現在吳淞卡嚴師爺處當家丁並未誘拐且與吕紀榮素不認識明府再三盤詰李仍執前供明府命押候查明核辦吕交原保人保出候傳案備質○聚賓園徽館主薛雲伯前因會項糾葛欠丁周氏洋銀一千六百元被丁周氏具控明府飭提薛妻許氏押入捕房旋飭交保出外理償迄今案懸日久薛己病故丁周氏仍屢次求追明府著保人將許氏交案訊追許氏供稱丈夫己故度日維艱何來餘資清理宿欠丁周氏堅請嚴追明府謂薛己物故妻不能償一并斥退○潘壽生前控陳松林代文治華保洋銀一百元圖賴不還經明府訊供追轍除繳呈若干外尚少六十元潘迭次求追明府飭搗陳究追陳供小的實被友人所累求恩寛限明府著交原保人保出子限十天如數繳案如延押追○金利源棧房巡丁鄧雲芳因事斥退後私刊圖章繕就字條向海琛輪船冐取物件當塲察出送案請究明府令押候懲辦昨日命提到案著先行枷號一個月期滿責釋○搶扇之李阿三竊衣之吳二前經明府訊明昨日著將李責三百板吳責四十板從寛釋出 
[美界捕房紀事]  
　　著名流氓混名絲頭阿沛者屢次犯案解經歴任讞員訊辦後遞解回籍近復匿跡滬北唐家弄一帶前晚向本邑人王姓家訛詐不遂糾同當羽十餘人各持兇器蜂擁而往將王曳出肆行毆擊直至身無完膚始一哄而散事後王不甘隱忍匍匐赴捕房聲訴捕頭立倩中西各探捕查拿以便解送公呇禀請讞員翁笠漁直刺究辦○昨晨小竊李阿二混入唐家弄甬人某姓家竊取衣服携之而逸適爲包探顧阿六查獲吊出原贓帶入老閘捕房捕頭令押候解送公堂禀請　辦○昨日外虹口某茶肆中有舟子張阿毛者向與同帮人周阿士索取會欵一言不合各逞兇鋒旋扭赴捕房聲訴捕頭知事關錢債非捕房所廳理揮之使出○本邑人李某賃居篷路某號門牌房屋以餘屋半間轉租與紹興人蔣某前晚忽失衣服數件疑蔣所竊始而口角繼肆兇毆後復扭至捕房呶呶聲訴捕頭以疑竊無憑一併斥釋 
 
 

Page 10

 
 
   
 
 

Page 11

 
 
   
 
 

Page 12

 
 
   
 
