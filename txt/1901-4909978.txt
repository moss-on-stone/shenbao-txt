# 1901 - 23 - 4909978

 

Page 1

 
 
[勸募濟急局捐欵] [  申報館協振所謹啓]  
　　拳匪作亂兵燹慘遭几我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐咨如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂靑 
[勸各處富商運米至陝西銷售說]  
　　經商以求利也行善以邀福也二者固勢不能相兼而情不能相合者也若乃於牟利之中隱寓行善之意上邀官吏之嘉許下動氓庶之歡欣劵有獨操機無可失者其惟今日各省富商以米糧運至陝省出售乎夫陝省之荒歉亦甚矣自夏秋以來天久不雨稻畦麥龍一律焦枯遍野哀鴻已屬萬分困阨重以聖上西巡六飛駐蹕千乘萬騎供億浩繁省垣糧價之昻竟至斗米千餘文尙苦無從購買而偏僻州縣商賈所不能至者居民待哺嗷嗷無從得食草根樹葉盡以充飢甚有易子析骸苟延旦夕者情形之慘非但目不忍覩抑亦耳不忍聞較之光緖初年晉豫之災實有過之無不及天何殘酷降此鞠凶三秦之民其將何以堪此哉皇上念切痌瘝特發帑金數十萬以資振濟又恐災區過廣欵或不敷特允南省疆臣之請開辦振捐准令民間輸納巨欵報捐實官東南諸善士仰體聖意竭力籌捐設局開辦以來各處聞風興起捐欵尙爲踴躍惟所捐均係現銀倘陸續解赴秦中而仍無米可購则朱提白鏹豈遂足爲果腹之貲邇者護理江蘇巡撫聶仲芳方伯接到陝西巡撫岑雲卿中丞來電以陝省乾州長武等處聞已人相食各屬牛馬草木亦將食盡擬由官定糧價懇代爲招商販運至陝以資接濟等因爰卽轉飭各府州縣出示曉諭竊謂此舉在官吏固爲必不可緩之圖維而在商賈亦爲必不可失之機會蓋今歲東南各省均慶豐收每米一石僅售洋銀三元數角較之之陝省天壤懸殊倘運赴秦中豈有不可獲厚利者或曰陝省僻處西陲潼關之崔巍漢水遄急節節阻滯轉運殊難故今者漢口總局所運糧米頭批尙未運抵西安當事者核計所費約需銀七八十萬兩以官府之力尙苦籌措無從商人貲本雖充力量總屬有限而欲以至重滯之物歴數千里之遙非特深盧折閱且崎嶇道路何術以利遄行不知官商辦事情形本各不同卽如漕糧爲天庚正供而吳越一石之糧運至燕京加費約至三四倍彼商賈所運之米其價未必若此之昻蓋凡事一經官辦費用之巨有出尋常擬議之外者固不可以常理論也誠得商人糾集貲本就近在漢口沙市等處採辦米石由襄河運至樊城然後由陸路逕達秦中其運費卽加至二倍亦尙有餘利可圖况旣經有司出示招運則到處關稅釐金尙可仰邀豁免所省又不知幾何然則商人之工於心計者亦何憚而不爲哉尤有說者南中所籌振欵大率須解赴秦中然道路間關亦殊不便今各商倘能運米至彼處其價俟售罄後核銀若干統歸南中劃算如此則卽可省匯劃之煩尤可省取携之累是亦一舉兩得之事也夫灾民之懸盼如此其急有司之招致如此其殷是售米一事卽無利可圖甚或稍有虧折亦宜抒其饑溺之意而不容漠然置之况苟能謹愼爲之其獲利固可操劵者哉涉筆及此不禁拭目俟之矣 
[條約重登]  
　　和約綱領十二欵見諸東西各報者詞意大略相同乃昨得本館派赴京師采訪友人手函備錄各條間有與前互異者鱗鴻多阻尙不能察知孰是孰非也其文曰一中國大沽口砲臺撤去一總署添設洋員會辦中外交涉事宜一天津至京師鐵路修復沿途派洋兵駐守一英俄德法美日本六國各留洋兵二百四十名駐京保護使館一縱庇拳匪之王公大臣分等治罪一皇帝明春奉慈輿還都一償英俄德法美五國兵費共銀四萬萬兩日本力挽和局並不索償一從前中國購定各國軍械有尙未交與中國者應分年進口交兌兹俱减三分交兌中國一天津爲各國通商公地一各國使館教堂重修仍舊函中又云以上各條已由中外議和全權大臣畫諾洋兵遂陸續出城乘火車赴津沽分駐此亦好消息也合并志之 
[出示安民]  
　　洋兵入京市情衰敗直至和局重定始得漸復舊觀昨得本館派赴京師采訪友人綠示順天府府尹及步軍統領巡視五城察院會銜告示云爲曉諭事照得現在京師地面以百姓安謐爲第一要義本衙門等現與外國統兵大臣商明應允住户商民自此以後永不爲洋兵所擾實出於至誠不但不至滋擾並且多方保護爲此示仰商民人等知悉爾等務必照常開市各營生業凡遷徙他處者迅速歸來並分叚酌舉公正紳董招募巡丁查街保衛閭阎安集良善章程列後其各凛遵毋違特示一凡逃徙他處居民現應從速搬回毋庸顧慮一凡鋪商工藝各項人等從前所開號鋪一律照常開張公平交易一現在暫管界内擬開粥廠貧民就近赴食此項粥廠皆有外國巡兵保護一現在内城外城暫管界内略分數叚每叚中選舉公正紳董協同洋兵官辦事一凡設立中國巡丁協同洋巡捕查街此項巡丁毋得擅行辦事由洋巡捕總局斟酌數目再行發給執照號布倘有敢假造執照號布者從嚴懲辦一每叚鋪商工藝各項人等均赴本叚洋巡捕總局領取護照以安生業而杜滋擾一凡鋪户賣給洋兵每日所用物件按照時價立公平價單掛出以憑交易一無論何項人等誰敢攪擾鋪商住户就近邀同巡丁報明洋巡捕查辦决不寛貸凡遷回居民所有財物必然保護不准洋兵搶奪及土匪生事該民均可信而不疑一地段現歸暫行管理凡遇詞訟事件一經控告巡捕總局審斷時准由舉出紳董聽審一商民中倘有傳染病症者由紳董赶緊報明本叚巡捕總局設法醫治不使遍染他處凡洋醫洋藥均屬妥當毋庸疑惑一以上情形均屬切要務使鋪商住户一律安居樂業一以上各節暫行酌定辦法將來有增减之處隨時出示曉諭以奠民生光緖二十六年十一月日 
[臚陳道員譚文煥惡蹟請旨革職嚴懲片]  
　　直隷候補道譚文煥罪惡滔天人皆側目當合肥使相秉節蒞任卽批飭就地正法以儆兇頑乃未經明正典刑先被洋兵所戮雖人心得以大快而波及藩司廷方伯未免海底寃沈兹從行在内閣覓得方伯彈章鋒鍔棱棱詞嚴義正可見當日方伯並無兹護拳匪之意悞遭戕害當亦天下所切齒傷心者也其文曰廷雍片再直隸候補道譚文煥原係行伍出身冐捐道員因案革職嗣又開復分發直隷其平日行止荒謬聲名惡劣久爲仕途所不齒前以下津開釁該員與拳匪互相標榜乘勢招搖竟敢擅開局庫將快利軍械任拳匪搶奪一空至其訛索富商誘娶民女種種劣跡路人側目天津失陷後該員復持督署令箭號召拳匪數千人盤踞 
 
 

Page 2

 
 
獨流一帶附近呼處拳會均恃該員爲護符擾害地方勢將倡亂正在查辦間忽於本月初十日據稽查保甲委員報稱該員率領著名拳匪數千人進省闔城紳民驚慌卽時紛紛遷徙出城該員旋來謁見奴才於廣坐中嚴加詰責始尙巧言飾辯繼亦理屈詞窮悻悻而出奴才卽派員帶兵前往該員寓所看守回報該員卽時逃𨓜奴才慮其逃後必將滋亂當派統領范天貴帶隊追襲行至高陽地面該匪等逞兇抗拒格斃八人該員由間道遁去生擒一人混名三只手者解省訊明供詞語多悖逆當卽正法人心始定伏查中外開釁肇自拳匪該員猶敢號召拳衆乘機圖亂若不嚴加懲辦恐拳匪兇𦦨日張後患無已除嚴密查拿並將該犯供摺呈送行在軍機處備查外相應請旨將直隷候補道譚文煥卽行革職嚴拿俟拿獲到日訊明嚴辦以申法紀而定民心理合附片陳明伏乞聖鑒訓示謹奏奉硃批譚文煥著卽行革職嚴拿務獲訊明懲辦欽此 
[撥欵治事]  
　　昨日京師來電云華歴十一月十七日列國駐京使臣集議暫代管理京師事務議定由中國户部每月撥出銀二萬兩充一切經費其中五千五百兩交與日人 
[俄謀可異]  
　　昨日本邑西字報登京師來電云傳聞議和一事俄人並不索償兵費及修治鐵路之資是可異已 
[英后小極]  
　　昨日英京倫敦迭次來電云西歴一千九百零一年一月十九號卽華歴十一月二十九日之晚英后維多利亞忽患寒疾勢甚沈重難望轉機按英后今年八十有一歲當十八歲時登極迄今垂裳而治者已六十有四年矣 
[俄兵過叻]  
　　香港循環日報云華歴十一月十六日有俄國運船名刺生馬者由奥爹沙埠載俄兵九百三十八名過新加坡前赴琿春駐紥前一日亦有運船名加臣者載俄兵一千四百八十名由琿春取道長崎到叻購煤然後駛赴奥爹沙埠　　 
[暹製巡船]  
　　香港循環日報云暹羅國政府倩香港某船塢製就兩巡船中有一船名曰波里日前已由港駛赴濱角尙有一船名曰蘇忌里路刻下亦已竣工大約一月内卽可離港矣攷兩船各長英度一百六十二尺廣二十三尺深十一尺册載三百九十墩機器可抵馬力五百匹每一點鐘時能行十一海里有奇船上由管帶以及駕長水手等人約四五十員名 
[日員回滬]  
　　日本友人來信云日本駐滬總領事小田切君萬壽之助於月前回朝述職小作句留旋涓吉華歴十一月二十一日重赴任所是日淸晨六下鐘越三十分時由東京新橋火車站附車至神户乘郵船會社經理之赤十字社醫船博愛丸來華 
[瀛客須知]  
　　日本友人來信云邇來日本各海關搜查鴉片烟甚爲嚴厲每遇華人抵埠必盡情袒索始得放行關上定章商人所帶零星須一律呈騐應稅者收稅否則由稅員畫押交還各物中祗自用之對時表及表練名號圖章旅費銀圓准置衣袋中至金約指則必籠諸指上一切行李諺所謂手廻物者不得藏袖内違者充公惟置之竹藍或衣箱帽盒中則並不違禁此亦入國問俗者所宜時刻留心者也　 
[陸運艱難]  
　　武昌訪事友人云月前漢口轉運局憲惲莘耘觀察接珂鄉來電知太夫人偶抱微疴爰卽請假回籍省視藉申鳥哺之情所遺轉運事宜由張香濤制軍電商兩江總督劉峴帥檄委漢黃德道兼江漢關監督岑馥莊觀察暫行兼辦某日觀察具禀督轅以襄河水勢淺涸運道節節梗阻現在頭批糧米尙未運抵西安疉接陝省電文催運甚急若不改籌陸運深恐貽悞要公查陸路由河南取道潼關路遠費巨核計運費約需銀一百萬兩當此庫儲支絀實難爲無米之炊擬請會同兩江總督南洋通商大臣奏請飭部籌墊巨金以資挹注等因制軍韙之現已電商峴帥會銜入告矣 
[匪犯解省]  
　　金陵采訪友人云自康梁逆黨謀亂漢皋事發以夾迭經兩江總督兼南洋通商大臣劉峴莊制軍曁湖廣總督張香濤制軍通飭所屬嚴拿散放富有匪票之諸首要迭經拿獲隨時押解至省處以極形而羽黨甚多漏網者依然不少上月下旬某日南洋龖驤蚊子船由蕪湖解到票匪一名承解委員某君率同兵役各持刀械押解人儀鳳門迤邐至兩江節署制軍立傳入内面詢一切旋飭將匪犯押送上元縣署收禁聽候訊供 
[白門得雪]  
　　金陵訪事友人云冬至前曾得微雪一次嗣卽杲杲日出不特祥霙未降且更點滴全無農家望澤孔殷兩江督憲劉峴帥心焉憂之特飭江寗府王鹿峯太守率同上元江寗兩邑宰在龍王廟設壇祈禱上月二十五日天氣陰寒初更後雨師惠臨簷溜淙淙通霄達且二十六日陰雨終日至夜靜始止三鼓後朔風怒吼寒威砭肌旋門鴛鴦瓦上淅𤁋有聲知縢六君乘興夜游天明推窗視之則已凍合坟樓光搖银海而玉龍猶酣戰天空遍地敗殘鱗甲迨上午卽開霽說者謂快雪時晴可卜來歲豐稔也　　　 
[武林火警]  
　　杭州訪事友人云上月二十九日丑刻鼓樓灣某姓家失火一時紅光四射𦦨腾空幸各水龍聞警畢集竭力狂噴得卽烟消火滅然已焚去房屋十餘椽矣 
[鷺島官塲紀事]  
　　厦門訪事人云厦門各紳董以道憲延觀察卸篆省親特於上月十五日在廣東會館設筵公餞並遍觴文武各官至晚間十二點鐘時始興辭而散○上月十九日新任興泉永道徐乃秋觀察兆豐乘元凱官輪船抵厦提憲楊西園軍門及文武各員均至馬頭迎迓旋卽發出紅諭擇吉二十二日午時接篆○署同安縣鍾德門大令因病請假省憲委王曠中大令讓三接署上月十九日王大令由省奉檄到厦小作勾留隨於二十五日赴任 
[白下官塲紀事]  
　　金陵訪事友來函云上月下旬某日辦理救濟善會陸純伯部郎由滬來省禀謁兩江總督兼南洋通商大臣劉峴帥峴帥延入花廳茗談良久而别○兩江總督兼南洋通商大臣劉峴帥前因各營漫無約束檄委正任福山鎭總兵統領護軍等營楊鏡嚴鎭軍總統邇又查得各營多有缺額且勇丁往往擅離營次滋生事端駐紥雨花臺之某防營尤爲紀律廢弛甚至勇丁釀成槍掠花神廟某姓家財物姦淫民婦致命等情遂飭鎭軍嚴加查核如有前項情事務將統帶據實揭叅 
[邗上官塲紀事]  
　　揚州訪事友人云前任兩淮鹽運司升任江西按察司柯遜𤲅廉訪交卸運篆後原擬在郡城小駐襜帷嗣以兩江總督兼南洋通商大臣劉峴莊制軍檄促赴任遂定於十一月二十二日淸晨起節届時闔郡紳商均衣冠往送屬下各員之素蒙靑睞者更送至城外頗極依戀之忱兩淮虎字營當今夏防務吃緊時由廉訪創設是日管帶官任君率同弁勇公製萬名傘媵以爆竹若干串恭送舟次廉訪謙遜至再任君因將爆竹就馬頭上燃放以志去思○新任兩淮鹽運司程雨亭都轉儀洛下車伊始暫以左衛街淮南總局爲行轅兹者前任運司升任江西臬司柯廉訪已於上月二十二日挈同瀛眷起節履新都轉遂飭役將衙署灑掃一淸涓吉二十六日遷入屬下各員均往叩賀至淮南總局僻處曾公祠内辦公殊形不便日内亦已將次遷回矣○揚城保甲局總辦王季棠觀察遵奉憲札會同地方官將冬防提前開辦所有巡防事務格外認眞除輪期會哨外復定於逢五逢十親自出巡江都甘泉兩縣主亦時出巡緝各鋪户則仍循舊章舉辦民更輪流値夜鉦柝之聲通宵不絶上月某日之夜縣主某大令率同差役周歴巡查見呼叚更栅夫深夜奔馳瑟縮可憫遂於翌日飭差製就棉襖褲若干件分别散給俾資禦寒 
[雲間寒柝]  
　　松江訪事友人致書本館云團防局紳董徐平舟茂才宗駒積學能文與人交恂恂有禮自經當道延襄局務力求整頓　 
 
 

Page 3

 
 
怨不辭上月某日晚膳後忽患中風遽致不起身後一切頗覺蕭條融齋書院學長　復初孝廉與之友善憫其家貧子幼無以爲生因函告同人議集三百金爲之置負郭田二十畝俾資饘粥誠可謂高誼薄雲矣○東門外華陽橋堍某藥店主張姓昔年由朱某作伐聘定東鄉車墩鎭顧氏女爲室旣而張染癲癇之症歴外未愈顧遂將女另字徐某成婚後已將三載張固未之知也近由胞叔浼朱向顧關說筮吉成婚顧生有兩女幼已逝世遂思李代桃僵允俟他日歸葬張叔忿甚與朱口角朱旋以被張詐擾等詞投華亭縣署喊控縣主林霨生大令准詞提訊張叔歴陳底藴朱堅執前詞大令著朱向顧開導給還聘禮洋銀六十元張叔嘵嘵置辯未肯具結大令麾令退去邀同親族妥爲理處○前者盬捕營勇丁顧月亭在南門外查緝私鹽與鄉人孫照耕搆釁控案後婁縣主屈吉士大令禀經署理江蘇臬司朱竹石廉訪批飭松江府知府余石蓀太守研訊詳辦十一月十七日太守率同發審委員沈聨棣大令提集人證細加研詰飭將顧收禁獄中聞已擬定徒罪行將備文申禀臬轅矣○上月二十五日郡中來一文士口操湖北音自稱係甲午進士欽點翰林院檢討姓洪名良弼字遺直携一子一僕下榻高陞客棧翌日乘輿赴文武各署投刺並向紳富及各店鋪分送名片硃卷移時各官均飭家人將硃卷擲還其人現尙逗遛未去吁其果木天淸望耶抑係米家𧸛本河豚耶文人潦倒亦可憐已 
[上海官塲紀事]  
　　昨日撫標滬軍營管帶龍葆珊遊戎因有要公命駕至上海縣署拜會縣主汪瑤庭大令晤商良久而别○昨日亭午時督辦鐵路大臣盛杏蓀丞憲命駕至敬業書院拜會蘇松太兵備道兼江海關監督袁海觀觀察茗談良久旋復至上海縣署投刺縣主汪大令飭丁擋駕蓋謙不敢當也 
[斥革劣書]  
　　蘇松太兵備道兼江海關監督袁海觀觀察查得道轅稿書朱肇衡帮書蔣伯威在外招搖撞騙殊屬不法因於昨日出示斥革候再派員訊究是亦除莠安良之至意也 
[監司宴客]  
　　昨日蘇松太兵備道兼江海關監督袁海觀觀察假座閘北徐氏雙淸别墅恭讌黑龍江將軍綽留守哈布督辦鐵路大臣盛杏蓀丞憲淞滬釐捐總局督辦錢怡甫觀察江蘇候補道賀芷蘭錢琴齋兩觀察前蘇松道兵備道蔡和甫觀察主賓酬酢美盡東南樽俎雍容亦一時之盛會也 
[指日鶯遷]  
　　今夏北方變起滬上居民逖聽風聲未免心滋疑懼幸賴上海縣汪瑤庭大令措置裕如得以安如磐石邇聞上憲已名列剡章奉旨以道員在任候選刻雖未見明文然鶯遷之期當在指顧矣 
[移緝匪人]  
　　安徽靑陽縣近有會匪洪姓糾集羽黨約期起事縣主謝大令擒獲匪黨陳得源等分别訊明申請上游就地正法惟匪目歐姓遠颺未獲因禀准安徽巡摲王芍棠中丞行咨護理江蘇巡撫聶仲芳中丞通飭各屬一體查拿前日上海縣汪瑤庭大令奉到札文昨已飭差捕留心跴緝矣 
[請究信差]  
　　前日上海縣署接江海新關稅務司巡格聨君移文略謂去冬有唐炳記者私拆郵政局信函持提貨單至某棧冐取紅棗若干件經貨主廣發祥號執事人查知禀請飭唐炳記將冐取之貨交出合行移請簽差提究等因縣主汪瑤庭大令准之已于昨日飭差催提歸案訊辦矣 
[局船被盜]  
　　本月初二日本邑永義昶信避划船由常熟回申行至嘉定縣城外停泊市廛熱閙之處不意是夜被盜將船牽至河口蜂擁而上洋銀貨物搶劫一空刻已報官請緝矣 
[招領小孩]  
　　前者小孩王榮生在南市馬路中往來彳亍迷失歸途由某號巡街捕帶入捕房捕頭轉解馬路工程局總辦葉孟紀司馬研訊之下供稱年九歲湖南長沙府屬某邑人父爲庖丁因繼母不容致被逐出司馬遂函送普育善堂留養事隔多時至今無人過問前日司馬遂出示招領 
[嚴究劣探]  
　　上月某日駁船户余阿才張阿虎不知在何處竊得煤二十六墩載至法界新開河左近事爲蔡長林所知告知法界某包探所雇夥役沈阿榮阿榮卽串通包探孫阿寳沈進發王小狗向之訛索阿虎懼賄以洋銀十四元旋經捕頭訪聞將蔡長林拘獲究出實情遂連沈阿榮等四人拘拿管押旋由包探偵知此煤係恒升煤炭店所購因將恒升店夥陳仲玉拘獲詰知此貨購自小東門外悅昌號有發票爲憑遂復拘到悅昌號夥陳有福昨日將一干人解送公堂讞員杜枝園大令研訊之下蔡長林供小的僅分用洋銀三元沈阿榮供當時由余阿才交來洋銀十四元除蔡分用三元外其餘均已繳入捕房陳仲玉供小的在恒升號爲夥此煤向悅昌號購得陳有福供小的在悅昌號執業此煤由增祥馬頭茂昌煤炭店主婦某氏倩小的出售店主吳允寳現方因他案禁押英美租界公廨求恩鑒宥大令命一并還押候備文移提吳允寳到案復訊核辦 
[嚴諭公差]  
　　英美租界公廨讞員張柄樞司馬查悉廨中差役常有冐名頂替情事爰於前晚飭傳至案諭以嗣後遇有公事務須正身伺候不得倩人代庖如敢故違革究不貸 
[禀查火警]  
　　前日英界厦門路榮慶南里第三百五十七號門牌石福記家被火昨經捕頭查悉屋内積薪過多爰禀請英美租界公廨讞員張柄樞司馬飭傳同居之沈端甫劉顧氏訊究 
[上海縣署瑣案]  
　　前日張錦堂控德泉園浴堂主任炳生虧欠洋銀縣主汪瑤庭大令研訊之下張錦堂供小的向開煤炭店今被任炳生虧欠煤炭洋銀八十二元三角向索不還叩求追給任炳生供張所售之煤斤兩不足小的受虧不淺故欲折扣價銀並非圖賴大令諭令炳生折還張洋銀七十二元三角具結交人保出限十日内繳案○閔馬氏投縣控請騐傷前晚汪大令升堂研訊閔馬氏供小婦人夫故守寡已歴六年虧欠各欵約一百餘千無力歸還不得已將田三畝托人抵押詎料族叔出而霸阻并用門揵擊傷求鑒大令飭仵役騐得氏左手腕確有木器傷一處諭令回去醫治聽候查明提訊○陳福淸陳藹淸昆季二人投縣控八九圖地保洪亮卿掯匿田單前晚汪大令升堂研訊二陳同供父親在日有田單二紙計田一畝六分二釐被洪亮卿騙去屢向索取堅不交還刻聞已抵與他姓爲此情急投案求追洪亮卿供陳父在日將田單托金悅卿轉浼姜羅庵介紹抵與張姓得洋銀六百元小的曾在抵據上畫押大令謂田單係陳姓之物何以由金姓出面洪供因陳姓虧欠金欵故有此舉大令以兩造供詞各執一併斥退候提金姜兩姓到案訊核 
[南市捕房紀事]  
　　前日駁船户張毛毛泊舟萬聚馬頭鄰船户張阿海飲酒過醉闖入伊船向之訛詐旋竟凶毆毛毛忿甚喚令十二號巡街捕將阿海拘入捕房旣而阿海之主王坤發浼管帮人某甲投捕房願爲阿海具保出外秉公調處捕頭遂禀知馬路工程局總辦葉孟紀司馬司馬諭令各具切結准予保出○前日祥記馬頭某猪行裝運猪糞之船停泊浦畔某號巡街印捕以其穢氣薰蒸將船户某甲拘入捕房旋由行中人訴稱情願罰鍰請將甲釋出捕頭允之○昨日紹興人李樹林在南市某酒店沽飲不知因何與劉金山口角互毆某號巡街捕喝阻不依遂一併拘入捕房捕頭令押候解送馬路工程局禀請總辦葉司馬究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日南市　生馬頭森盛和煤炭行庖丁姚松林至大馬頭同盛槽坊贖取高梁酒十四文與櫃夥爭論多少將酒壼遙擲櫃夥之頭槽坊中人羣抱不平投訴十六鋪巡防中局局員黃衡堂二尹提姚研訊姚自知理屈願備香燭負荆二尹遂免予究治○寗波人小佑生向在某輪船執業暇則寄居南市鐵錨弄前日家中被賊竊去銀對時表金戒指及金錢若干枚開單投報十六鋪巡防北局局員文韻松二尹飭捕往勘勒限跴緝○駁船户王阿虎與羅連生串竊某油行落花生油兩簍汛捕往查膽敢用繩縶縛捕忿甚探諸十六鋪巡防北局局員文二尹飭勇拘到羅王升堂研訊供認所竊之油已賣與法界永安街成太昌烟館二尹因照會法界公廨讞員杜枝園大令請派包探前往查吊未獲至昨日淸晨二尹復飭捕役帶往公廨會同包探務將原贓吊回訊明嚴辦○十六鋪巡防南局委員陳禾亭二尹以近日竊案繁多捕役不能跴緝爰於前日傳汛捕朱錩到案限令四出嚴查務將所報各案逐一破獲違干重比 
[英美租界晚堂瑣案]  
　　某飯作主唐士生控工頭姚阿二戴錫春陸阿全等積欠飯資延不淸理讞員張柄樞司馬訊得兩造所開帳目不甚明晰著公差督同理算禀覆核奪前晚提案覆訊公差高祥禀稱小的將唐所結之帳悉心核算應找洋銀六十五元五角與姚帳並無不合惟帳後添寫洋銀六十餘元則姚處之帳並未載及以致兩造各執一词叩求明察唐堅稱被欠洋銀一百六十元四角求恩究追姚供小的前與戴陸等包修駁船共出資本洋銀一千三百九十元後因虧耗且被戴陸等私取洋銀一百餘元遂至力不能支所欠唐處洋銀六十餘元應與戴陸均派戴陸同供小的等在姚處工作一切銀錢出入均由姚經理應給工資至今尙未付足何堪更有賠墊情事求鑒司馬謂姚旣經理銀錢不得藉詞推諉判令折還洋銀七十元戴陸各還二十元○女孩董金弟躑躅某戱園門外二百八十號華捕知其迷失歸途恐入匪入之手送請安挿前晚司馬升堂研訊董金弟供家在本邑小東門内年一十有五父名掌生向業成衣是晚隨母親觀劇不虞在人叢中相失求鑒司馬著公差送交其父收領取具領狀存查 
[英美租界公堂瑣案]  
　　船户陸明生謝阿狗蔡金發蔡阿金張林生等串竊歐陽任之雇載之荳油數簍約値洋銀二百餘元經包探石錦榮拘獲陸謝張三史昨晨解案請訊陸謝供詞俱極刁狡張供此事係伊等所爲小的實不知情求鑒讞員張柄樞司馬商之白繙譯判責陸三百板押捕房四月謝責三百板押捕房三月張從寛開釋兩蔡在逃未獲將船充公○包探秦少卿解流氓錢阿毛到案禀稱此人不知何怨於一百九十七號巡捕王阿崇前日相遇於途將王扭住肆意兇毆並聲稱欲刓其雙目幸經小的所見得卽拘獲此人前已犯案奉判管押六月釋出後現在某包探處爲夥役恃其庇護膽大妄爲請大老爺澈底根究王捕投案禀訴前情錢俯首無辭司馬判責五百板發回捕房管押一年○王阿榮金阿元攫取范載生所携烟槍七枝經包探趙銀河拘案請究司馬判各責三百板枷號一月烟槍給還失主○王掌生在路擺設賭攤誘令鄉人莫桂生入局經二百十五號巡捕拘案請究司馬判責三百板枷號一月○沈阿餘行竊祥生船廠鉛管一枚經管門人扭案請究司馬判責一百板○王寳榮前因犯案遞解回籍近復至滬適爲包探李四春所見拘案請究司馬判令再行遞籍○陶如記行竊同居人錢竹如之布被一條經包探顧福其拘案請究司馬判責三百板遞解回籍贓給還失主○張錫康騙得顧夏生家一口鐘一件經包探石錦榮拘案請究司馬判責二百板贓給還失主○吳阿妹拆毁西醫培子家所築竹笆經包探劉森堂拘案請究司馬諭令驅逐出境○粤妓王阿和沿途拉客經六八十號印捕拘案請究司馬判令用木凳痛責手心一百下 
[法租界公堂瑣案]  
　　浦東川沙廳所轄小灣鎭人宋關林誘拐甥女張阿寳來滬鬻入花烟館經包探緝獲解請讞員杜枝園大令研訊大令飭傳宋之胞姊張宋氏到案訊知此女已許字某姓家過門童養被宋誘拐情眞因著押候嚴辦昨日大令會同費繙譯升座張宋氏偕姚奚氏投案訴稱張女阿寶過門童養已閱五年前日宋關林詐稱家有葬事兼之伊姊抱病須挈同前往探視不意被誘至滬擬賣入花烟館爲娼幸由包探緝獲求准領回大令商之費君判令將宋押候枷號一月期滿重責五百板阿寳交伊母領回○前者金蘭圃控宼福田借去洋銀三百元圖賴不還大令訊取口供准交保出外限十日内理楚迄今延宕四閱月原告迭次禀求追給昨日大令著保人將宼交案金投案請追宼供小的尋覓債主至今未遇求恩寛限大令著押候嚴比○吳增林訴稱小的在成太昌烟館執業前日有羅連生者前來開燈吸烟値堂人不允因之懷恨於心嗣因阮囊羞澀以火油箱内所儲落花生油二箱抵去洋銀五元四角旋投十六鋪北局誣指小的收買竊贓所有落花生油二箱已奉飭吊去送入捕房現聞有人在局内認繳油價洋銀二十一元有奇此事實遭誣指求恩明察大令飭將羅及油二箱一并交讯捕帶回吳無干省釋○洪明德訴稱前晚八點鐘時小的赴某洋貨店購物被賊匪何洪壽搶去搭連袋一口内儲洋銀一元當塲追獲扭案請辦大令判責二百板○朱阿明訴稱小的家住洪源里前晚被陸俊生　門圖竊當塲追獲送案請辦陸供是日小的道經伊家門外並未圖竊突遭誣指叩乞恩施大令以指竊無懇從寛開釋 
[美租界捕房紀事]  
　　前晚積竊徐阿生闖入虹口廣東路三號門牌甬人某姓家行竊寗綢狐皮馬褂一件及綢衣三件携至北河南路某押店求質適爲包探劉光震所見向之盤詰言語支吾遂連贓送入捕房捕頭令押候解送公堂禀請讞員張柄樞司馬訊辦○昨晨小工王阿四在西華德路某茶肆與同帮人計算工資致相毆鬥旋扭赴捕房聲訴捕頭以事涉錢債令自投公堂具控○有粤人綽號豆皮監根者串同無賴全彩得鄉貴及著名之甲乙丙丁四賭棍在北四川路靑雲里第一百三十六號門牌開設花會引誘婦女事爲捕頭訪聞令包探張阿五前往拘拿無如若輩消息靈通早已紛紛逃𨓜張探遂據淸回告候再設法兠拿 
[州官報]  
　　十月初四初五日大挑知縣朱海委臯蘭縣帮審差請補平遠縣知縣秦瑞珍叩謝行知候補知縣常孝義縣丞　傷　　禀銷採買擡石差補用副　　仕洪叩謝留督標中營試用典史曾昭炳委辦西關粥厰禀銷新關麫局差管帶西軍安定中營馬隊守備馬進福由河州帶隊缷署紅水縣丞　米玷候　敎諭李品芳由涇州俱進省安辦慶陽釐局知縣劉廷璜禀辭赴局初六日藩憲牌示紅水縣丞缺委候補縣丞黃復湧暫行代理署臬憲黃示案查前奉督憲　發本署司詳請課試學律館各員試卷令卽依評就等第照章出榜給獎以示鼓勵各等因奉此當經將各員等第名次榜示在案兹本司定於初七日節令提調館照章給奬合　牌示爲此牌仰在館赴試應行給奬各員一體遵照務於是日到館照章具領奬勵銀兩毋違統領西軍安定馬步全軍兼帶親軍等營總兵馬安良由河州帶隊錫　碧日厘局知縣趙樹棠俱進省陝西候補州判謝樹棠禀辭回陝補用遊擊楊鴻彬委查臯蘭門差署督標中營都司于文昭禀知交缷蘭州城守營守備印務署蘭州城守營張明舉禀知接印初七初八日督憲牌示候補知縣宋大椿本日騐看管帶武威新軍砲隊補用知州劉廷桂由陝西新疆候補知縣陳元動由新疆候補知縣葉祖沆由興隆山均回管帶鎭南新中旗馬隊都司馬　良新左旗馬隊都司馬麟新右旗馬隊守備蔣欽新後旗馬隊縣丞馬國禮均由河州帶隊俱進省管帶西軍安定中營步隊守備馬毓良管帶西軍安定中營馬隊守備馬進　均禀辭帶隊赴陝典史張瑞淸禀銷武廟麫局差初九日藩憲牌示海城縣典史缺以分缺先補用典史趙文炳請補統領西軍安定馬步全軍兼帶親軍等營總兵馬安良赴陝西甯夏鹽捕通判熊振槃赴任俱禀辭帮帶武威新軍砲隊府經歴吳介璋由陝西新疆候補府照磨蔣拯由新疆候補從九劉錫湟起復俱進省截取直隸州知州侯葆文禀知聞訃丁憂降補通判袁春江叩謝行知 
[西安官報]  
　　十月十三日候補道姚往鳳翔收厘金訖扶風縣唐沛霖臨潼縣舒紹祥俱回任知縣李志高由盩屋查災回典史陳慶藩改發河南訖河南候補道易須鼎進省甯夏都統成翰林院呂慰曾内閣中書馬吉樟俱由東路進省十四日課署興安知府劉本植上任富平縣周丕紳進省藩臺端方臬司馮光遙俱於本日接印户部徐宗傅中書黃秉維都司周啓先由東路俱進省十五日學憲　衛回三魇訖大　縣汪長靑進省渭南縣張世英缷回三原縣辛景　鎭安縣李　國　上任知縣李　　往鄂縣查災知縣楊恩錫往山陽查案山西巡檢王守誠江南知縣陳誠解銀山西　　道朱維　俱進省江西學院　士鑑出省十六日　　　　　往　　　新知縣李光　　　　　　　　　　　　往　中　　分懲李　　　　　聽差　分　　　　　　　　　子　　都　　　　　　　　　　　　　　　　　　　　安　委員　光　 
 
 

Page 10

 
 
　　　　　　　　在夏俱進　安徽　　　　　　　十七日　　　　　　　　　　　　王琴心　興要查　　　　　　　　知縣張　　往　州　　　　　　　　太　山送水回府司獄藏金　委河南轉運河南知縣王舍棠解　侍　恩和由東路俱進城中書馬吉樟赴河南出省十八日知縣鄭宗光往三原放賑知縣王紹　由　　查災回耀州劉峻往富平縣周丕　俱回任從九李恩銘往朝邑提部費知縣劉繼祖往盩厔催糧福建臬憲吳重憙山東糧道達斌俱出省江蘇委員楊金輝解銀山西知縣王賓賢俱進省十九日典史孫啓讓由高陵缷事川東道　棻解貢户部郎中榮霈斌俊靑太禮部主事珍和錫琅俱進省二十日新護陝甘總督李廷簫赴甘訖調署商州張世英上任大荔縣汪長靑回任涇陽縣雷天裕進省山東委員黃祺海解軍裝知州蕭文孚侍衞李連仲張鵬飛張憲周俱由東路户部歐陽濬直隸知縣孫培烈俱進省二十一日藩憲牌示從九陶鴻治署寳鷄巡檢事涇陽縣雷回任定遠廳司獄誠桂驗看進省府　典史吳松齡上任湖北知縣王用賓進省二十二日廣東知縣王會中龔序彝解銀二十萬進省縣丞張振鷺赴天津公幹出省二十三日知州董灜赴東路公幹臨潼分縣閻進城未入葉應霖往澄城提部費典史王繼武丁繼母憂山西知縣王賓賢出省知縣趙本寬仰軍裝甘軍營官高大有俱進省二十四日藩憲牌示署涇陽縣雷天裕與咸甯縣王世鍈互相調署知縣劉瑞璘代理涇陽縣事知縣梁椿年由醴泉算交代回知縣李煥墀由鄠縣查災回江蘇知府俞志善解銀五萬户部員外郎王有桐翰林院俞寳蔆俱進省二十五日直隸州多齡回三原厘局訖分縣吳宗澄由渭南查册子回臨　分縣閻佐堯回任潼關廳焦雲龍進省洛川縣蔣徑缷事回省 
 
 
