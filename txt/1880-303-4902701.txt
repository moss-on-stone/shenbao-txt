# 1880 - 303 - 4902701

 

Page 1

 
 
[光庚辰科武會試題名錄書後]  
　　本年武　試竣昨日由都中郵寄題名全錄已爲排列於報計共一百二十八名會元則出於福建榜末　殿以　　除豐田滿洲蒙古漢軍而外中額之最多者則廣東十五名爲最直隸十四名次之山西十三名又次之自此三　　下俱無出十名外者而貴州陝西各二名則最少者矣凡此一百二十八名者皆國家鄭重其事考選拔權於儔人之中儲以爲他日干城之備者也即獲中諸者亦莫不揚眉吐氣以爲自是而後可以舒展其生平之材武以爲國家　　臂之用將來耀武疆塲奏功行陣無事則歌狸首以講武事澤宮見選士之真有事則賦無衣而同仇小戎薯君子之績皆意中事耳然　不能無所疑焉夫會試武　其制與鄉試用所考者不過步馬弓箭刀石技勇等事至於武經一場則僅以抄錄了事按之實在均屬一無所用而武臣之所以折衝　侮者固在彼不在此然則會試所取選者皆不足爲行陣之用又安用此虛文爲哉國初用兵尙有以弓矢之制勝之時聞吉林索倫等馬隊能以強弓長箭出奇命中而不專恃礟火之力至近日而其勢不能行矣弓矢之利以威天下而敵人之所長者在鎗炮槍炮之及遠已大勝於弓矢而勞逸既殊遲速亦異如規規於弓矢之末而欲與鎗炮相角則勝負之數不待明者而後知故近日各營亦皆習於鎗炮隨時制宜以資備禦而獨此考試一事尙仍舊制而不以鎗炮爲選士之的不幾所取非所用乎武真之進身也以行伍爲正途而考取者轉在所輕焉大抵以舊伍之事必以熟悉請練爲要但以馬步箭擅命中之技礟刀技勇見其力量俱不足以　恃故行伍較量然既有考試之典則　國家办欲搜羅英俊以備殺敵致果之材而　　舊例難更不稍　計致武進士武舉人出身之輩不得與守糧絜長較短不亦誣乎且會試武士一經獲中往往有挑取侍衛者則所以捍衛禁　　拱殿廷其責任亦未嘗不重又豈僅執弓矢以將軍而遂謂號猿之藝足以備　不虞刀石之能足以鎮安宮宇哉京中自神機鳥鎗營而外環衛之士皆不得携火鎗此誠愼密之一端然侍衛之臣而竟不習鎗炮則亦非所宜蓋防內變者又不可不計及於禦外患也况　來中外交涉時慮失和侍衛內臣亦有外放設一旦有事於疆塲令侍衛之員統率貔貅埽除螻蟻而敵人挾槍炮而來我軍持弓矢以往豈不成笑柄　　歸家得人總期有用弓箭刀石在近日爲無用之物乃仍以此爲取士之具使人幼而學之壯而習之以博取功名功名既得而昔之所習皆爲無用然後更取平時所部習者而用之而欲其純　諳練盖亦難矣或曰文試之與武士類也弓箭刀石之無與於行陣與八股試帖之無與於經濟亦類也子不言文試之非宜而但於武試是議不亦有所倔乎余日不然八股試帖固無與於經濟然其原則仍從輕史而來苟能究心經術橫覽史鑑則皆足以明理明理即可以達用與弓刀之於槍炮截然兩途者不同如專習八股試帖而置經史於不　古今之事理懵然不知則此等舉人　士亦屬無用之材試觀近日官場中之卓卓著名者亦未嘗不從舉業而來其中正不乏明體達用之士而武科出身者從未聞足　關外之寄則其所以異者可以知矣舉業之與經濟雖兩途而同出一本弓刀與槍炮則本有不同奈何以此相例也哉然武試所習無與於行陣未嘗無人知之第以格於成例不可驟改則余今日之議論亦仍屬空言無補焉耳 
[琿春近事] ○琿春近　云西八月二十七日到有俄國兵船名曰俄羅斯內戰武弁約七十八兵九百九十名砲兵及修路兵在其內修路兵已在砲臺四圍修築道路矣至琿春城中則有四提督三兵頭數大武員此外尙有水師提督沙司鴿及四坦開坏及阿　皮古三人軍容甚盛聞者駭之 
[中俄近事] ○會侯在俄謁見俄皇情事本報屢次述及今聞使節將出俄京而至英京所有商議和約一事以後統在華京辦理　俄國意見如何則須俟俄使白劭夫及水師提督沙司鴿至華後方能洞悉也 
[普國電音] ○西歷九月十九日普國伯靈都城電音云俄主政令不公致尼希利之黨屢欲謀害因而乘　作亂此人所共聞者也今其黨人以俄主起居嚴密無所施其刺殺之謀乃翻然變計欲於俄與澳大利交界之波路間及保蘭諸地方煽動民心務使俄澳兩國頓生嫌隙操戈相同而黨人則從中　利盖藉國家戰務以洩其怨憤之氣而行其圖報之謀也總而言之俄主行事每多違民之欲以逞其志故民心滋多不嚴而屢欲　害之　然所憎者俄主耳非俄民也欲害者亦俄主耳非俄民也何必動欲以兵端爲洩憤之舉乎黨人此謀想非確耗然觀於俄國　事如此俄主即好勤遠略亦將難償其願惟太子頗得民望俄主嘗欲退位以與之而終未能行也茲者電音有云傳主因欲續娶而以太子　理國政是俄主亦自慮勢戚騎虎恐一旦變生則將有不測之禍矣然所以遲疑不决者則以性非能甘閒靜而又不欲大權之旁落即云退居於黎滑地亞夫豈其本志哉說見香港報 
[拐匪破獲] ○前月十七日粵垣某火船展輪往港有一匪徒携年約七八齡之小孩行至埔頭小孩忽大呼被人拐誘我不願去聲淚俱下蹲伏地中路人大爲不平郎問小孩何人帶到小孩指一身着黑網衫　年約三十餘 
 
 

Page 2

 
 
歲之人衆乃縶之附近緝捕營廠人役聞而趕至鎖之以去幷褫其衣服然後帶同小孩遞解西聞汛官轉解南海縣審辦據小孩訴稱同時被拐者約十餘人是早附搭火船共計有六七名彼係最後來者此數小孩已被拐匪携落船中衆人聞之欲到輪船查聞恐有千係遂相與嘆息目視其開行而已 
[兵械往北] ○招商局日新輪船於昨日早由　開至金陵聞將載軍器而至烟台也又據江寬船主報稱前月二十八日有華兵一千八百名從　廣海晏永清三船至北尙有兵三千二百名留鄂待載云 
[冬防告示] ○欽命巡視各城御史爲出示曉論事照得瞬界冬令宵小易生自應嚴密巡防庶匪徒無從窺伺查近來京城各地面頗不安靜　有盜劫鋪商等事茲届冬令尤宜加意嚴防除　司坊營汎畫夜梭巡實力稽查外合行曉諭爲此示仰各城居民鋪戶等知悉自示之後務須謹守門戶以備不虞各行店等於初更一律關閉不准留人住宿如有面生可疑來歷不明之人即行就近稟明司坊拿辦倘敢　匿故違一經察出定即嚴懲决不　貸切切特示 
[查夜笑談] ○京都爲首善之區然　小亦多匿跡雖有保甲各局分段編查而在事官紳往往虛應故事近日東西南朔中五城侍御因有觀音寺鐘錶鋪打磨廠煙錢鋪盜劫等案兼時近冬防查夜尤宜嚴密遂　按戶抽丁互相守望以防奸盜法須先行編查戶口迨查詢明確給牌造冊庶幾盜賊無可存身云於是九月念三夜九點鐘前門外打磨廠各店鋪皆掛燈搖鈴鋪夥立於門前高聲呐喊南北兩行燈燭一齊燃着懸於門首街有三里之長遠而望之儼如兩條火龍至九點半鐘聞有火鎗聲自東而來果見練勇手持鳥鎗中有南城坊役皆竹板喝道而過又有紗燈兩對燈後坐車三輛車箱中有委員各一晶頂墨晶眼鏡氣象雄偉招搖過市觀音如堵各鋪戶俟其已去即滅燭閉戶　然大笑相謂今夜有此一番舉動想不日內委員又將叙功保舉也 
[相府聯姻] ○聞得直隸總督李爵相於前月初爲其公子完姻公子年甫成童英姿玉立新人即蕭山朱相國之令媛天上神仙府人聞宰相家榮何如之 
[送辦匪類] ○天津美國租界權收妓捐計已兩年餘今年七月間停捐逐妓後一時花柳中人如鳥獸散歸於侯家侯者半　寓於紫竹林北者亦半該處華洋雜處枇杷門巷並　兼收而於西人尤爲　意彼西人之作客者或存鄙夷不屑之思若船上水手則如磁石引針水銀瀉地從之竟如歸市兼租界內向有一種游手好閒者專爲西人介紹得錢則像鴇二八瓜分或遇西人醉酒則探囊袪　無所不爲屢經各一名趙三趙三知風先逃餘兩人被獲現由關道發　天津縣懲處差役借端需索彼姊妹花又將有供給不遑者矣 
[迎接學院] ○新任江蘇學院黃文宗憲駕聞出京後行將渡江抵任故現在撫憲吳中丞已飭吳縣學官　呈學憲印信前往江陰迎迓云 
[火醫又見] ○蘇郡自九月以來秋陽燥烈火警屢見上月二十七日四鼓時間門內水關橋羊毛作失慎延及漆舖土棧油酒等店凡十數家維持時已　更西風凜烈該處一面靠河一面倚城街道窄狹雖有水龍齊集只能輪流澆灌不能齊心着力以致火勢蔓延被災頗多中有某姓水煙袋作三面俱被焚如此屋巍然獨存人謂房主終歲長　以故得免雖禍福自有定數想祝融或亦有權衡於其際也 
[迭遭火警] ○揚城近來迭遭火警聞東關　子街前日於二更時燒去舖面數間所幸是街設有水龍局故得就近樸滅次日二更時南門外對岸某柴篷又見失火該篷柴艸共有三堆高有數丈一時火發三堆接連火光照耀如同白畫是時城門尙未下鎖城內各水龍無不趕緊出城各官亦均至火塲彈壓但火烈具舉水龍雖多無從下手柴篷對面有關稅船一雙向來停泊於此下面又有小南海廟各水龍袛得　化兩處救護不致令其蔓延次日午前餘火尙燃祝融之禍烈矣 
[漕帥過楊] ○實授　督部堂黎帥聞憲節於九月二十五日抵揚勾留一日次早即赴袁浦各官均送至河干揚營朱　戎亦排隊遠送云 
[揚城求雨] ○揚城已有數十日不雨四鄉種麥者不能再遲故地方官擇於上月念四日設壇　雨緣今秋高田已有旱乾之象倘大麥再難播種則鄉農餬口無資念切民依者不得不亟亟也 
[查封煙攤] ○寍有某姓婦孑然一身開設煙館爲業日來吸煙者更覺熱鬧夜深常不閉門該處　族人深恐宵小乘　竊發乃密稟府憲即經宗太守　差將該婦逐出房屋封鎖以儆其餘云 
[看親奇聞] ○寄寓章江某甲者縫衣匠也鋪設於帶子巷口年三十餘而尙　有某媼與對門居久而習熟一日媼由鄉回至甲處乞火復自語曰小妮子好拗執性情不信欲作一世老女子乎甲間云何媼告以戚屬有女年二十有四矣疊爲作伐女以田舍郎而却之自謂縱不得事讀書種子亦當求諸貿易塲中以此與父母時相齟齬甲曰然則如我何媼良久恍然曰我幾忘却君亦求凰者亦必須令女自觀之約日同往可也又數日果相將偕往至則甲爲門外漢靜候於墻隅媼久乃出佯爲將過他家者有女送至門媼回身故與絮語時以目視甲有頃女去媼問甲如何甲首肯媼於次早始返自鄉未暇啓門先至甲處笑容可掬曰諧矣不意求之數載幾於　臂相失君其速備玉鏡臺也自是日催甲下聘初言六十金繼言應加用二十金終言即須在其村中居住甲聞才　錢本不足且疑女有他故遂婉言以辭之媼恍然怒形於色 
 
 

Page 3

 
 
次日遂有不知何許人十餘向甲理論謂由女自已允後　母賤之不准進進屋現尙寄居隣家日盼佳音今事中雙女必羞憤而死凡諸不近人情之談皆聞所未聞者甲不勝其喧聒多方調處而所費已十餘千事始得理直云 
[火油斃命] ○日前江寍南門內協裕書坊晚飯後店從添置火油不意將燈碰碎以致火油迸裂淋漓滿身燃及衣袖急切難于撲滅竟至焦頭爛額體無完膚幸房屋無恙店主即爲延醫調治然火毒攻心越二日即行斃命該徒家中人聞信來店吵鬧數次幾釀訟端經隣　再四解勸始由店主備置衣棺了事　思火油固易爲害然　上有所謂平安火油者價雖　昂較之中國油燭尙爲便宜且無火災之患上海行之已久何金陵人未之知耶 
[憲節同臨] ○兩江總督劉峴莊制軍將抵吳淞已列前報茲悉制軍偕彭宮保於前月二十六日由金陵出轅乘坐輪舟沿江巡閱先至江陰閱視炮臺畢隨即起程三十日午後四點鐘舟至吳淞本埠道營廳縣咸往恭迎各不視事英界會審委員陳司馬亦知照捕房停解公事一日聞上海縣稟見後先辭回署憲駕閱視畢即於昨日未刻起程往鎮江一帶云 
[彩票滋事] ○西報云西洋領事若早准工部局咨會禁止國人不將跑馬彩票出售則相安無事詎不甚書乃買票者因見禮拜一日申報告白請買票之人於十點鐘至十二點鐘收囘原洋故昨日十點鐘後華人畢集於利昌木店門錢似不能照付於是一倡百和毆傷彩票主麥登司其友某亦衣服俱碎門窗亦被毀壞店中數華人皆被拖而出繼而捕至獲至滋事人數名據供亦屬有理間禮拜一日得彩之人持票往收業已照付第一彩係粵女所得因而知九月二十八晚所登之告白爲錯謬也按時晚有粵人來登跑馬票取囘告白亦係利昌木店具名本館固未知其眞偽爰即照刊詎日昨利昌洋人來謂跑馬票中彩之洋已照票發出所來上告白之人實傒挾怨欲看吵鬧故冒名而上告白也本館既知其詳用亟更正以釋　疑 
[滬遊記] ○江出洞庭五百餘里汝墳江漢靈秀鍾焉道栢江黃精英聚焉順流而下則近江之山齊天柱順水之濤達海　昔人謂縱目抒懷採風問俗東南最著而東北尤稱鉅觀予讀詩至檜楫松舟駕言出遊未嘗不俯仰流連廢書三嘆也歲庚辰江蘇顏擁經先生以公務赴鄂憩予舊館予以故交數載倍見尊親越七日先生有歸志予婉留之俊晨先生投袂而起日滬上高風人間之奇特也如欲豁耳目　胸襟取道而東凡風波之洶湧不足驚供億一資斧不必計君其有意乎予曰噫嘻此夙願也未免有情誰能遣此耶乃携行　附輪舟火發烟　凌霄蔽日不轉瞬而去漢濱以迄潯陽者四百餘里矣兩岸中柳陰路曲清流激湍臺榭鬱其巍峨岡巒列其體勢燕蹴鷗浮情景如畫又曲折一千一百里由古　達江右一帶波立雲飛山鳴谷應朝暉夕　氣象萬千其鬱鬱葱葱以呈霸業者金陵之王氣即其都都想望邑邑相屬者吳越之雄風耶其若有若無蜃氣凝結者樓臺之變幻耶其飄飄一葉放乎中流者出沒之風帆耶其　戴自若共　　於平原絕　問者　予牧　之行呤澤畔耶上下天光一碧萬頃町畦頓　風景迥殊舟人告子曰蘼蕪徑來矣姑蘇台近矣申江　遠指顧可臻矣未幾海口崇閎無岸無際奔流　赴勢若蜿蜒遙望海上三山縹緲虛無可望而不可即予曰噫嘻滬上高風眞人間之奇特也彼牙檣錦纜如雨集雲屯者一時目不暇給於是舍舟等岸僑寓於城北紫來街等閒偕二三知己爲汗漫之遊自三馬路洋涇橋至虹口吳淞諸名勝數十里皆西洋境　其中房廊器用言語衣冠悉與中土殊予不禁駭然驚啞然笑曰予非航海十餘萬里之遙胡儼然置身於此此　古未有之事予親逢之始前茲由戶而堂由堂而室眞所見之狹而隘也且夫人不綜宇宙之大不知造物之無盡藏也不馳域外之觀不知運會之無終極也不歷滄桑之境夢覺之關不知既往與將來剝復相循之無或爽也登山臨水遠矚高瞻一游覽間而世道人心之感　焉其乘興而來者若此予鳥知興盡而退時又何如夜願持此以告天下之未嘗遊者[  程子翼稿]  
[午睡倚枕] ○不肯因人也熱中百端當作馬牛風墨乾筆禿貧何補水盡山窮路欲通黑白模糊思學　是非　攮總輪聾害心　渴休嘗試我本謀生計未工　程仲承遺稿 
[蓀伯以東軒廣文遺稿見示敬題於後] ○我對斯人願執鞭浣薇今許讀遺編恍聞玉磬聲聲響似把明珠一一穿經濟生前多建樹文章身後定流傳　庭料得承家學　鳳　推宗武賢[  仲承遺稿]  
[客館遠市結廬頗行寂寂入夜尤甚夕空階雨滴移燈鈔詩似聞鬼哭之聲凄然有作] ○雨聲淅瀝柝聲催滿室酣眠一卷開綠　荒涼人過少青燐隱約鬼何哀已拋形影離塵網誰辨賢愚到夜臺憐我高呤忘漏轉游魂想爲聽詩來[  白門程開遺]  
[光緒六年九月十八日京報全錄]  
　　宮門抄○發抄　旨五道○論旨九道錄前○大臣祥等　奏爲請　旨分別嚴議各官　○大臣金奏請優卹片○署漕督譚　奏伏秋汛內各工修守平穩摺○又　奏請　賜加河神封號片○廣西撫慶　奏甄別各官片○署漕督譚　奏葦蕩柴東虫傷枯損情形片○廣西撫慶　奏甄別同通片○九月十八日內務府國子監侍衛處值日無引　見○聯恩謝授西安右翼副都統　恩○豫王請假十日○英俊請假十五日○掌儀司奏二十日祭　奉先殿濂公行禮○關防衙門奏初一日　大高殿拜表漪貝勒行禮○內閣呈進勾到本○召見軍機○發抄　李鶴年奏辨　病故人員優卹奉　旨王繼志等均着照所請從優議　該部知道欽此○又吳繩會調傾苑令奉　旨吏部議奏欽此○又海關通商出力文武請獎章　旨該部議奏欽此○○奴才宗室祥亨奴才永德跪　奏爲查明塔爾巴哈台　　大臣摺奏夾板在布魯圖 
 
 

Page 4

 
 
所屬台站被火燒燬請將該台當差領催擬罪示懲並管台各官請　旨交部分則嚴加議處恭摺具奏仰祈　聖鑒事竊奴才等接管卷內光緒五年十一月三十日承准軍機大臣字寄奉　上　錫綸奏摺件遺失請　旨查辦一摺本年六月問錫綸由六百里拜發奏摺一件遺失業經兵部奏交察哈爾都統祥查即着該都統按站轉查其遺失之管站各員着各該衙門分別嚴加議處等因欽此當經升任都統景　　都統花尙阿查據張家口管站部員祥報據布魯圖軍臺　領報稱前項奏摺夾板係由布隆臺遞送喜喇穆　爾臺交替時怱促遺失應　提傳嚴訊究係何臺遺失之處訊明後另行　辦等因奏蒙　聖鑒在案奴才祥亨抵任後已據該管站部員將應提布隆臺兵那穆札普喜喇穆呼爾臺領　拉瑪札普等遠押解到口遂即　司會同軍臺印房各官連日審訊去後茲據該司員等訊明錄供　議呈請核辦奴才等覆加查核緣布隆臺兵那穆札普去年七月初六日該臺接到公文五十一件夾板一件當即差伊轉遞於是日半夜時分到在喜喇穆呼爾臺把公文五十一件夾板一件當面交給該臺領催拉瑪札普　把送來的一切公文夾板都放在　邊吔上那穆札普走后拉瑪札普把奏摺夾板在蒙古包頂杆子上彼時有烏里雅蘇台進馬差使來到嚇催烏拉車馬速來連夜起身拉瑪札普害怕就往尋覓車馬因昏夜裹找尋不齊直　天色　亮才都找齊帶回打發起身烏里雅蘇台馬差人等在外查點　干裝車拉瑪札普進蒙古包裹看見昏暗就在火支加糞燒起乘烟火的光尋見馬差人等稍褳等物拉瑪札普扛負外連一時慌疏不覺就把所挂奏摺夾板牽落火中彼時不知　打發此起差使走後進屋方見夾板落在火中焚化少半拉瑪札普心裹着慌赶取不及不想火旺不能撥滅就把奏摺夾板全行燒　彼時屋內無人拉瑪札普就沒聲張外人也不知曉日出時分有該台烏拉齊鄂沁進屋查點公文因無奏摺夾板即　拉瑪札普查詢拉瑪札普就把一時疏忽被火燒毀情事暗暗告述並嘱其不可告與外人遂把那些公文差人送至吉斯黃郭爾台轉遞後被該台章京查究解案審訊質之該台烏拉齊鄂沁供亦相同再三就詰矢口不移應即　結查律載棄毀官文書者杖一百當該官吏知而不舉與犯人同罪誤毀者各滅三等各等語今喜喇穆呼爾台領催拉瑪札普在台充當領催專管來往一切差使因與烏里雅蘇台馬差扛負稍褳等物向外運送時值天色未亮蒙古包內黑暗一時慌疏不覺前項奏摺夾板牽落火中以致全行燒燬核其情節尙屬出於無心此項奏摺夾板前　塔爾巴哈台　贊大臣來咨內稱係　邊務雖與關係十分緊要軍機錢糧等事由間惟係奏摺要件與官文書不同領催拉瑪札普若照依　毀官文書者滅三等之例問　不足以示懲戒應請此照棄毀官文書者杖一百律　以杖一百私罪革去領催差使折鞭發落烏拉齊鄂沁已知拉瑪札普將奏摺夾板牽落火中燒燬並不稟明輒聽囑隱瞞亦應按律問　烏拉齊鄂沁應請合依棄毀官文者杖一百當該官吏知而不舉與犯同罪　毀者各減三等惟係奏摺要件應請同與拉瑪札普比照棄毀官文書者杖一百律　以杖一百係私罪革去烏拉齊差使折鞭發落　喇穆呼爾管臺委章京托果齊管理臺務是其專賣前既未能加意整頓事後又未能據實查出　有應得請　旨交部嚴加議處張家口管站部員玉敏布魯圖管臺　領多爾濟札普副　領拉什彭楚克等三員均有總理臺務之責咎亦難辭惟該管站部員玉敏業經病故應請毋庸置　　領多爾濟札普副　領拉什彭楚克請　旨交部議處至布隆臺兵丁那穆札普訊不知情請免置譏除將供招咨送理藩院查照外所有查明奏摺夾板被火燒燬請將台兵　罪示懲各緣由恭摺具奏伏乞　皇太后　皇上聖　　下該院核議施行謹　奏軍機大臣奉　旨該衙門議奏欽此　○○金順片　再奴才部下哨官　擊銜儘先都司衙勇巴圖魯朱兆祥於本年四月初四日因傷發病故該員於光緒二年攻克古牧地左脇　槍子傷未出時發時愈延至本年四月身故情形殊堪憫惻合無仰　　天恩准將遊擊銜儘先都司衛勇巴圖魯朱兆祥　　部照傷亡例從優議　以慰忠魂　附片具陳伏乞　聖鑒訓示謹奏軍機大臣奉　旨着照所請該部知道欽此　○○署理漕運總督江蘇布政使臣譚鈞培跪　奏爲伏秋汛內各工修守平穩恭摺具陳仰祈　聖鑒舉竊照江北運河綿長七百餘里北受濮泗來源西連洪湖巨浸每交伏秋大汛浩瀚奔騰沛然莫　節宣則資　埧捍衛則賴堤工修守機宜極關緊要本年夏至以後上游山泉驟發洪湖亦加長不已來源既旺長河水勢日增白邳宿以至揚州除　長　消不計外積存漲水自五六尺至四尺不等其間長消臺驟之時搜擎之利　大差邳宿運河中河兩岸長堤紛紛潰塌脫坡且有　潮之處女汎鹽河舊埽刷蟄塌卸裹運河運口各埧埽柳園頭小舟庄盛家庄小二堡等處埽工均被冲刷蟄塌兩岸長堤亦多潰塌脫坡堰　長堤風掣未砌　石後槽土被浪刷損多處均經前漕臣文彬確切查明　廳分別槍護加廂　筑堅整其揚河永高什三汛救生港對河小六堡昭關耳埧各埽及　三汎之張家溝高郵南欄　露筋祠　處土工損壞較甚亦經前漕臣文彬於汛水初長之時發　興修足　盛漲至該廳防汛事宜即歸兩江督臣新設河工局辦理以免兩歧臣赴任時由楊至浦已將所過各工順道　勘其上游邳宿各工臣前署徐州道篆悉其情形即以廳汛歷報水勢較核所報險工均屬應辦仍　一切部署　定再往查閱立秋以後水勢本已漸平近日復稍增長謹具陳伏乞　皇太后　皇上聖鑒謹奏軍機大臣奉　旨知道了欽此　○○譚鈞培片　再　江安　道師榮光稟稱本年江北漕船行至山東水口地方正值　源微弱南運河　水全無該道虔　於　宋大王　白　王神　次日甘霖普被運　陡長數尺黃河亦即　長　至史家橋水勢又落多用　　船　夫　牽挽屢見　元　軍　　　四大王　栗大王　陳　　將軍化身湧現遂於五月十五日平安渡黃行抵八里廟候汛入運乃五旬之久黃水日　僅存　一線中流泊船幾無善地六月十五日河水漸長又得　雨正在開　進結又見　朱大王　元將軍化身現於水次十九日各幫覺得全入北運河連檔前　船甫離　水亦漸消稟請　明　　加河神封號前來臣查　　　決口以後　水穿運挾汝東趕轉漕之難日甚一日始　渡黃不易繼則入運尤難一遇水落淤停不獨提挽莫前且停泊無所每當人力難施之際往往仰賴神功全幫利濟上年前漕臣　彬賢運北上曾經奏　　賜如各河神封號　案本年　船行至寅省後節節阻滯歷荷　金龍四大王　朱大王　栗大王　宋大王　白大王　陳九龍將軍　元　軍光後　現利　護　官　軍民莫不同　欣　合無　　　天恩飾部　加封號以彰靈　而答　神　謹附片陳明伏乞　聖鑒　奏軍機大臣奉　皆禮部議奏欽此　○○慶裕片　再准部惟 
 
 

Page 5

 
 
同知通判等官試　期滿詳加甄別具　等因茲查試用用判謝輔成玉紹祖均已到省一年期滿據　　兩司出具者語詳請　省照例　用前來臣查試用通判謝輔成年力正強辦事可靠王紹祖年壯才明辦事穩　均　以煩　補用應請　於廣西遇有缺出照例按班請補餘將　各買履歷送　外　會　兩廣　總督臣張樹聲附片陳明伏乞　聖鑒謝示　奏軍機大臣奉　旨吏　　遣欽此　○○譚鈞培片　再華蕩左右二營增　柴束原定章程每年將青　柴長發情形由該營道目詳讀具奏如有　水旱　傷　時聲明歷經循　在　茲據署　揚海道桂嵩慶稟　左營　　於三月間兩次霜煞多半枯損　雖得雨續長究未暢茂　右營新苗初茁時春雨　期加以　　傷損卑　之區長　不　　　處所更形稀疏等　前來臣覆查無異除　　秋成後儘蕩搜估　實具報外理合附片陳明伏乞　聖鑒謹奏軍機大臣奉　旨知道了欽此　○○慶裕片　再准部　同知通　等官試用期滿詳加甄別具奏等因茲查有詩用同知楊熾昌試用通判萬中理均已到省一年期滿據　　兩司出具考語詳請聖省照例補田前來臣查試用同知楊熾昌年力強壯辦事精詳試用通判萬中理才具明敏心地　誠均堪以本班補用應請留於廣西遇有缺出照例按班補用除將各　履歷咨部外　會同兩廣總督臣張樹聲附片具陳伏乞　聖鑒訓示 
 
 
 

Page 6

 
 
   
 
 

Page 7

 
 
　　吕宋票 
　　今有英十一月份票出售每張六元分售半張亦遠處由信局寄購卽奉此佈上海別發洋行啓 
　　增利吕宋票 
　　今有英十二月大票出售全張半張四開十分之一均可分購遠處信來原局帶回賜顧者請至二馬路大星街增利號啓 
　　勝記吕宋票 
　　今有英十一月票出售每票洋六元半票亦售頭彩二萬元二彩六千元倘遠處賜顧寄信至上海老旗昌東首平安坊口和昌莊內便是 
　　中國印書鉛字 
　　本行新到 
　　中國鉛字大小數十萬字能印字曲五輕書籍全部均可全用纽欲購者請來帳房面議可也　　天祥行啓吕宋票减價 
　　今有英十 
　　二月分大票出魯如蒙賜顧格外公道欲賈者祈速來購取遠處由信局寄購卽奉大焉路抛球塲興記呂宋票 
　　今有英十 
　　一月票出售每張洋六元分買十條之一亦可甯波漢口均有和順分行發賣此佈上海和順洋行啓 
　　地基出租 
　　今有虹口仁記碼頭一股約有十畝係漲成新灘前有水灘四百足可有碼頭錢房亦可無碼頭棧房此碼頭合於堆煤木銅鐵等貸貴客合意請至平和洋行面議 
　　時亨出售大票 
　　英十一月票出售得彩照舊又十二月大票買半張絛頭均可隨意購取頭彩肆萬元二彩一萬五千元貴客光顧請至棋盤街北首便是 
　　泳記發財票 
　　今　英十二月票　張十二兀半張六元單張對開三元頭彩四萬元二彩一萬五千元二彩大干元貴客欲購請至二馬路九章綢庄斜對門 
　　呂宋票增彩 
　　出售英十二月票雙張十二元單張六元單張對開三元係頭彩四萬元二彩一萬五千元三彩六千元貴客欲購請至棋盤街北首　恊記號啓 
　　濟壽局 
　　本局秘製　貞戒烟参片林文公戒烟膏丹新增甯　脯露秘製腸紅九白渴丸癩頭疥　膿窠瘡等藥林文公大顆戒烟丸發兌馮了性藥酒特此佈知 
　　開設在上洋三馬路南書錦里便是 
　　彭　濟再聲　 
　　蘇申假胃本堂招牌圖記之店甚多前巳聲明現今外面自立堂名仍然暗中假胃本堂圖記以偽亂眞　貴客寄買無從分辨四方主顧如交船局寄買須囑在蘇門口有照墻方是　彭誠濟如在申老巡捕房對門此兩處無悞　特此佈告 
　　書籍出售 
敏果齋兵書七種六元元遺出詩集一元弍敷文書院二刻四角徐氏課徒草三角趙　北全集六元博通便覽五角景昏發揮白紙一元竹紙六角歴朝史　一元小典紀年二　四金否　編七元京板原刻庚子消夏記二元鍾氏穀粱　註三元曾文正公七種二元五杜詩錢銓一元六月今粹編五角周孟候全集三元唐人萬首絕句選二角五　薇山房數　二元七角 
　　上洋味三堂城內醉六堂發書 
　　老德記十全大補丸 
　　盡　質之收列藥材部內自古以來有之而醫出之知爲補身符者宇宙亦熊國篾有蓋以人身弱面轉壯衰而變健無如此錢材之　效也惜乎煉合之法昔時不得其妙故每阻於用幸署製之法近巳良得而此藥質之裨益世人巳倍於縱前矣前老德記自遺鐵丸因製法最新且精故丸既小而奏效極大且因製煉之妙則人胃之最弱者亦仍易於銷化可以走入血內綠此藥一過　內所生之　液捷於融化既入血面血爲之紅血紅者卽壯健者之象也故男女血氣巳衰敗或精神不興旺者或因失血痢瀉或因塞癮吸烟或因酒色不愼所致諸病能服此丸盡可獲益惟願故魏一次而其不失所望何必矣至景助人生子原为補身之第一快事亦大可用也甚价洋一元给 
第一百粒 
　　上海大馬路老德記藥房　啓 
　　往長江客位價目 
　　搭客每位上海至 
　　鎭江　一元二角 
　　南京　一元六角 
　　蕪湖　二元七角 
　　大通　三元二角 
　　安慶　三元七角 
　　九江　四元六角 
　　武穴　四元九角 
　　漢口　洋五元 
　　上海招商局太古行啓 
　　通源祥洋行大小發財票 
　　OLIVEIRA　&OO， 
　　本商現營呂宋繙譯遇事循規踏矩所賣小票報明　領事方始出售英十一月分大票全張半張十分之一均售小票每號收錢一百念文躉賣十號收洋一元開彩一律現洋無悞英十二月分票增彩增號頭鏢得洋四萬元二鏢一萬五千元似二聯二十條爲一張售洋十二元半張六元四分之一三元二十分之一每條收洋六角再英十月號單早到得彩　諸君幸卽速來取彩是幸 
行設上海棋盤街中市分售在鎭江和記洋行 
　　吕宋票格外減價 
　　今有英十二月份大票出售全張十一元六角或分書半張四開皆可欲購詩至大馬路望平街便是必發啓 
　　遷移 
　　啓者茂生行　往四川路地亞士行隔壁倘貴客光顧祈請移玉至本行面定爲荷特字週知 
茂生鐘鏢行謹啓 
　　彚得吕宋票 
　　今有英十一月票出售每張六元分售半張並十分之一皆可賜顧請至四馬路一品香對面向本號購取此佈 
　　呂宋票大減價 
　　今有英十二月吕宋大票每條價洋十一元角半張亦售　諸君欲購請到老旗昌大街平安坊同昌利內公記便是 
　　呂宋票減價 
　　今有英十一十二月份票出售倘承賜顧格外公道遠處由信局寄帶不悞此佈三洋經橋南堍德慶里內公記啓 
　　請看大鑽石 
　　大英鑽石行托本行代售鑽石戒子及大鑽石如欲購者請來賬房面訂可也 
　　天祥洋行啓 
　　萬利呂宋票 
　　英十一月票價照大市十分之一亦售並十二月增彩票巳到賜顧者請來購取外埠由局寄奉不悞開設上洋抛球塲附太亨祥參號內便是 
　　呂宋票格外减價 
　　啓者有英十二月份財票已到欲買者祈卽來購取可也此佈四馬路口黄浦灘義源洋行帳房謹啓 
　　生生堂再聲明 
　　上海有假冒本堂招牌之店前巳聲明現有外西自立堂名而暗中假冒者似此以偽亂眞寄買之客無從分辨四方　主顧如交信局寄買須囑誠實勿欺爲要此佈 
　　神效疥癩藥 
　　大凡疥瘡起而其受毒於平日故一旦發韌痛　難堪甚之抓破積堆坐臥不甯者不急治蔓延胡底本房秘製渚源開毒疥藥無論乾濕膿螆坐板等癩概可奏效連擦幾天光潤無跡倘蒙　仕商賜顧者請來購取爲禱 
　　上洋老德記藥房謹啓 
　　寄　　刻上海竹枝詞 
　　前書之刻早巳風行海內閱者每憾滬上風景尙多遺漏今續選得二百數十首可稱完備每本一角二分另有套板牙脾數二角白紙讀史碎金念元其餘新刻鉛木板書花名甚繁不及備載賜顧者請至外國墳對門瑯環書坊購取 
　　百補固精丸 
　　竊謂人之所賴以生者曰精曰氧曰神三者而巳三者之中精之關繫最重精如一耗神氣亦隨之而藝殆將與鬼爲鄰矣盖精足則目能視面足能步勞　能禦體成充積之可以實渾身之骨髓泄之可以傳無限之螽期衛生人之極宜愛惜若少年色慾過度或體弱操心每患夢遺滑精之症延之日久漸成虛癆潔爲可　今本藥房特採各處道地藥材不惜重價合成此藥名曰百補固精丸專治夢遺滑精每服一粒每天服三粒自湯送下連服數天自然病滅體强飲食倍进精神爽健嗣续繁衍功効非常难以盡述凡士商賜顧者須認本藥房庶不致悞大馬路老德記藥房告白 
　　鼻烟出售 
　　啓者今有新到　高鼻烟出售其價公道另拆亦可如蒙　貴客賜顧者請來本行面議可也此佈 
　　上海和順洋行啓 
　　吕宋发財票 
　　今有英十一十二月票出售每張六元分售半票亦可遠處均可寄信至棋盤街北首郭恆　土行對門上海元號啓 
　　吕宋国君白鴿票啓者今有英十一月票出售如　貴客欲買者祈速來本賑房購取可也此佈 
　　望益行啓 
　　寄售秘製止痛药水 
　　啓者本行現有六美國百里得未司醫生寄售秘製止痛藥水無論內奸症應用如神立時見效內症如夏日發痧腹瀉　疾傷寒筋骨疼痛等外症如湯火刀傷毒瘡蛇蟲咬刺等並皆奏效此藥在量上行　巳五十年試過者摩不稱讚價又公道藥瓶外有中國字包紙治病者更可一目瞭然或買一瓶或買一箱均可隨便也 
　　上海大馬路晋隆洋行啓 
　　新设保险公司卽扣 
　　三分之一 
　　新设保险公司所有　中國 
貴客貸物銀兩等現往來概可保險本行在中國貿易多年甚爲妥當如有賜顧者其價格外便宜卽將其價銀現扣三分之一今將各埠頭開設計香港　城上海天津烟台牛庄漢口九江鎭江一切等處倘有　貴客賜顧請至本府面議特此佈聞同治十三年六月吉日 
　　太古洋行謹啓 
　　源記呂宋票今有英十二月份大票出售每票洋十二元分售半張一角均可頭彩得洋四萬元二彩得洋一萬五千元另加小彩不及細登棋盤街北首 
　　立發 
　　吕宋十二月增彩加號大票頭彩增得洋四萬元二彩增得洋一萬五千元得彩票加有八百五十八號之多全張計念條售洋十二元分買一條亦可躉數相宜以廣招攬格外玲便再將全張抄作五十股每股售洋二角半頭彩派得洋八百元二彩洋三百元餘彩均照全張派明票面別埠賜顧請由信局寄上海興仁里西興泰魁票號隔壁石庫門內可也 
　　同發馥記呂宋票减價出售英十二月大票或半張或零分均可價格外公道也上海二馬路南首九章綢莊斜對門同發馥記啓 
　　吕宋发財票 
　　今有十一月十二月份財發票出售每張六元分半張亦可請來購取二馬路全盛局內駿發啓 
　　吕宋票出售 
　　今有英十一月份票出售每票洋六元分售半票亦可頭彩洋二萬元二彩六千元棋盤街榮昌茶樓內新記啓 
 
 

Page 8

 
 
   
 
