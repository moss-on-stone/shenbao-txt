# 1907 - 297 - 4912404

 

Page 1

 
 
   
 
 

Page 2

 
 
第一張上諭 
七月初二日奉 
上諭朕欽奉慈禧端康佑頤昭豫莊誠壽恭欽獻崇熙皇太后懿旨我朝以仁厚開基迄今二百餘年滿漢臣民從無歧視近來任用大小臣工卽將軍都統已不分滿漢均已量材器使朝廷一秉大公當爲天下所共信際茲時事多艱凡我臣民方宜各切憂危同心挽救豈可猶存成見自相紛擾不思聯爲一氣共保安全現在滿漢畛域究應如何全行化除著內外各衙門各紓所見將切實辦法妥議具奏卽予施行欽此 
論說 
[論立憲當以商學爲亟（袁）]  
　　今之日何日乎。自去歲七月預備立憲之詔。下今又將一週矣。及起視全國人民之程度若何。政府諸老之布置若何。覺於立憲實行之期。尙遙遙無望。豈社會之未預備乎。而自治局集議所之設。通都大邑。未嘗不章程遍揭也。豈朝廷之未預備乎。而官制之改。禁烟之令。如綸如綍。未嘗不詔誥迭頒也。乃言則南轅。行則北轍。近日皖案風潮。波及全國。及慘酷暴戾之情形。且較之未預備立憲之前而尤甚。是何故歟夫。事有虛實。必相輔而行。有其文而無其實。則有文與無文等。一般普通之文告。循例之誥誡。皆虛文也。苟無實力以繼其後。則雖有潮湧之熱心。瀾翻之慧舌。亦苦於無所措。手實力維何。是非從商學入手不。可 
吾國人種。固富於商業思想者也。鴻荒之世。莫可稽矣。考諸周代。首能以商立國者莫如齊。管子輕重諸萹。實爲後世言商之祖。其次莫如商君。以僻陋在夷之秦。一舉手而著富國强兵之效。卒成兼并六國之功。此必非專恃兵力刑法者所能勝任也。所惜者漢之桑宏羊。唐之劉晏。宋之王安石。固皆抱商業思想。欲以商立富國之基者。然皆爲當時所詬病。幾有五尺羞稱之槪。遂使後之人。在上者諱言興利之事。而益以商業爲逐末之務在下者。則以爲商業之賤。第爲一已謀。什一之利而已。與人無與也。與國無與也。於世界大局。更若秦人視越人之肥瘠。而不足措意矣。 
豈知商者。全國之樞紐也樞紐。壞則全國隨之而壞商者。人種之命脈也。命脈弱則人種隨之而弱。我國近日商業之失敗。固人人能知之矣。一言括之。世界公共之利。無一能爲吾國人所有。而吾國固有之利。幾盡爲他國人所奪。卽有一二倡收回利權。保全土地之說。亦未有。能收善美之效果。卒之烟銷雲滅成一畫餅而已。於大局有何補歟。循是以往。吾恐不數十年。地球之上。將無一商塲。足爲我商人插足之所。興言及此。安得不捐然而悲。惕然而駭也。 
　　嗚呼。吾國之商業。旣日蹶而不振。而外人之商業。方日進而無疆。試觀於英。其殖民大臣張伯倫嘗昌言於下議院曰。王國諸官職。無一不關係於商業者。外務部殖民部以發見新市塲保護舊市場爲義務。海軍部陸軍部以防禦市場保護貿易爲義務。。　部以謀物產。之增進爲義務。郵部以謀機關之交通爲義務。斯言也知英國所以常執商業之牛耳者。有由來矣。且不獨英國爲然也。彼雄視於歐洲中原之德意志。崛起於美。洲大陸之美利堅。亦皆揮其外交手段。捐其軍人生。命竭其無數經濟家之腦力。絞其無數實業家之心血。求爲後起之雄。以與英國相頡頏。又不獨德美爲然也。日本自戰勝强俄之後全國上下。孜孜以興商爲務凡報章之所議論。議會之所建白。無不注意於實業問題者。誠以商學不興。卽商業不振。必致民窮財盡。而欲以區區三島。求生存於競爭劇烈之場勢必不能。故英之日戰於南斐洲商業競爭也。德之求領土於斐洲及太平洋方面。商業競爭也美之搆兵西班牙。商業競爭也。即德法之協商於。摩洛哥。俄日之血戰於黃海。皆商業競爭也。質而言之。苟欲謀商業上之發達而兵力不充即無國際商業之可言吁豈不危哉。（未完） 
專電 
[電一北京（七月初二日午後七點）]  
　　政府現擬裁撤軍機處組織新內閣總協理或三人或 
 
 

Page 3

 
 
四人尙未定議各部尙侍均賛成惟文淵閣大學士世續大軍機鹿傳霖頗不以裁撤軍機爲然（序） 
緊要新聞 
[郵傳部官制出奏北京] 郵傳部新制現經陳尙書等議定業於前日出奏大畧設承政叅議兩廳廳各設叅事　京官各二員分五司爲船政路政電政郵政庶務共設郎中十人員外郎十四人主事二十四人小京官十人設一二三四等顧問官秩視丞叅郎員主設議員均不定額缺不論京外官紳設八九品錄事不定額缺委用其額外錄事不入品級照外部供事獎勵章程辦理並設圖書處講習明考工廠通譯局設船路郵電各專門學堂內附工廠以備學生試驗部中司員不准掣簽分部（水） 
[開送考優閱卷大臣北京] 各省所考優生田附生考取者一律作爲監生由廩生考取者一律作爲歲貢生例應換給監照發往南學肄業故此次各省咨送優生紛紛赴學部領照肄業且查此項所考優生一律可以朝考現由內閣奏准各省優生著於七月初三日在保和殿考試聞己鈔旨傳知名省衙門於三十日　　送閱卷大臣堂銜其應廻避及有差使者均須注明並隨時知照 
[江督電請速議外省官制蘇州] 蘇撫陳中丞昨得江督端午帥電咨略謂奉部催議外省官制應請訊卽會議妥定從違俾早會銜奏復等語中丞遂札飭藩臬學三司會同妥議詳候察核（於） 
[江督皖撫電奏顧松不與徐黨同謀南京] ○江督端午帥皖撫馮中丞電致軍機處略稱前奏電旨顧松前經交部議䘏究竟有無知情同謀情事著速查明電奏欽此竊查顧松人甚謹飭充該處收支於徐錫麟支欵時常有爭執本爲徐所不悅又徐原請二十八日閱操恩撫提前兩日徐以赶辦不及爲詞顧松則云赶辦得及徐又深恨未能墮其術中且徐供詞有顧松係漢奸他說會辦謀反所以將他殺死之語該匪包藏禍心極爲秘密鎗傷恩撫後聲言閉門搜索保護撫台爲開脫自己誘脅學生地步幸顧松有會辦謀反之言禍首乃有主名是其臨時察覺不爲無功委無知情同謀情事惟有仰懇天恩交部從優議䘏以昭激勵再宗漢予卽馬子畦一名馬宗漢當塲緝獲並於身畔搜獲宗漢小印直認不諱前經會奏陳明謹請代奏（黃） 
[雷飭法使商禁革命書報北京] 近日歐洲留學生某密禀政府某大員並寄呈新世紀叢書一册萍鄉革命軍馬福益一册社會學書報紹介目錄一册業經政府電告駐法欽使劉式訓查明該報宗旨若何是否主張革命從速與法外部交涉立卽查禁以遏亂萌而睦邦交云（金） 
[京師嚴查革命黨北京] 民政部近日探聞有革命黨人潛入京城圖利某某大員等事因嚴諭各區廳實力淸查戶口並車站會館客棧等處凡有洋裝薙髪僧道客商並形跡可疑之人一律嚴密查探免蹈安省覆轍（甲） 
[蘇提學札飭嚴查學堂蘇州] 蘇省毛提學以　省風潮之後訪聞各會黨乘機勾結且有溷跡學界者亟應先事防維內札行蘇屬各府飭令地方官會同學堂總董一體嚴密稽查以防隱患一應 
[中英定期會議藏事北京] 英國要求與藏官直接交涉一事業經駐藏大臣張蔭棠電達外部堅持力拒業經外部迭次磋議未得要領現已議定中英互派代表人定期將藏中各事列表協議英公使亦已照准擬於印度之嘎里達嘎省城特開會議（木） 
[電請禁阻法國干預滇界添兵雲南] 雲貴總督錫良電告外部云近因孫黨到處潛滋　應嚴加防範現擬於越交界設卡添兵駐守　資巡防惟蒙自法國領事出爲干預堅持禁阻實屬有碍治安務請速與該國公使交涉（水） 
[滿洲稅關中俄協約之內容奉天] 一中俄國境兩側各一百淸里照原定條約（卽陸路貿易章程）通行無稅一依中俄間之東淸鐵道原定條約凡由鐵道輸入之貨物納輸入稅三分之二現减爲三分之一一貨物入於內地時之通過稅照現納輸入稅之半額一以哈爾賓爲車站之中心點於十淸里半徑圓之區域內免通過稅此外十六處　站以五淸里爲限其餘各車站以三淸里爲限免通過稅一此項協約試行一年再議修改（木） 
[蘇省禁烟之效果蘇州] 蘇省城廂內外及附郭一帶各烟館業經蘇撫陳筱帥札飭府縣勒限於六月底一律閉歇至二十五日該業之先期歇業者已有三百六十餘家故筱帥並飭禁烟局賞給銀牌錢文以示鼓勵其餘各店亦於上月底盡行關閉蘇省鴉片之禍於此可望脫除不得不爲蘇省人民賀（甬） 
 
 

Page 4

 
 
[補錄郵部陳尙書奏叅不法書記片北京]  
　　再臣部書記委員州同職銜胡國瑛前於光緒二十七年三月間因在北城地面訛詐商民擄人勒贖經該城御史兵科給事　唐椿森查實正在究辦該職員胡國瑛胆敢糾率惡　馮小愷等至唐棒森寓所毀門直入扭捆　出自保安寺街拖王長椿寺跌足捽辮凌辱百端道路聚觀駭爲向所未見臣譬在巡視中城任內聞信督率員弁親往將唐椿森追回胡國之瑛等亦卽拿獲會同五城擬請全權大臣盡法懲治嗣以當時管理地方權尙未十分完備不能如法辦理僅予重杖監禁暫行完案京城士夫談及此事至今尙爲切齒臣璧到任後查胡國瑛現充臣部委員巨惡刑餘儼列仕版近在臣部當差並訪查得該委員到署以來極不安分實屬怙惡不悛亟應遵旨嚴行甄別擬請將州同職銜胡國瑛革去頂戴發往天津習藝所充當工作三年期滿察看情形是否改悔再行酌辦以示簿懲庶免在京逗遛滋生事端是否有當謹附片具陳六月初六奉旨依議欽此 
　　按胡國瑛號權孫原係同文館學生庚子聯軍入都在某國兵官手下充當繙譯借勢招搖劣迹昭著兩宮回鑾之後逃避京外去歲設立郵傳部胡恃某員之推薦得入部充錄事不意陳尙書又授該部尙書遂行參辦現已發交習藝局監禁矣特再補錄原片以見挾外勢而自欺同類者之必無善果也 
[永康縣通禀殱匪弭患詳情金華] 武義匪警歷詳前報茲悉永康縣曹令厚卿業已將會同衢防統領沈棋山武義縣錢令寶鎔擒斬著匪起出旗幟贓物及該匪拒捕戕兵等情通禀各憲略云卑邑爾年以來人心不靖五月中旬有匪徒約會鄰匪定期起事之謠業經卑縣曉諭軍民母得輕聽疑懼一面諭飭城鄉各紳趕速各自辦團以爲之備一面會同營汛及警察兵密防查拿二十二三日等謠言益盛訪明匪蹤知離城三十餘里之小犬莊胡川庄有著名匪首章鈺菖章發雲糾黨團聚圖劫遂將城防加嚴二十三日夜三鼓密帶沈督帶所留防勇一棚並挑選警兵十名各備鎗械與裏溪千總王觀振親往搜捕中途聞匪在後吳庄放火擄掠卽先至後吳掩捕匪已燒燬該村民吳毓芝家房屋一間擄去財物逃回小犬時已二十四辰刻矣當卽親率兵勇赶往小犬山凹此凹形勢險窄諸匪恃險負隅約共四十餘人聞官兵至先放鎗拒敵我軍開鎗還擊格斃悍匪二名匪見勢不敵紛紛奔逃舊我軍勇追赶又鎗斃匪一名格傷六七名山路崎嶇諸匪竄逃無蹤收隊點勇我軍未傷一人凹中拾獲匪棄贓衣一包時武邑亦爲匪驚戒嚴城防吃緊遂趲程赶回沿途傳諭團董分投會合搜拿聞此匪與鄰邑諸匪聲息相通故敢明目張胆當宜抗拒其伏而不現者尙難數計其志不僅在搶奪擄掠已也是日城團已辦百名卑職密請許管帶添兵協助許管帶亦於申刻由武義親帶巡防隊二棚抵此核計防勇共有四棚軍容稍盛卑職乃與許管帶商定方法遂留二棚守城一棚撥赴小犬鄰近一帶周歷梭巡並酌派警兵協助諭令遇匪卽捕逢拒始殺是夜據後吳庄團勇報殺拒捕首匪章發雲查實獎勉二十六日午刻聞許管帶差往武義投函之防 
勇陳百勝於二十五日夜行至武邑五里亭遇匪被害割去首級會商武義縣錢令公同從優撫䘏戍刻派鄉巡查兵勇搗毀小犬匪巢搜獲紅布白邊方七八尺中鄉黑布太極圖僞旗二面並贓衣二包該匪早已遁逃二十七日居民知鄉間已鮮匪蹤武邑又捕誅同黨匪徒多名謠言始息卑職現擬約會許管帶酌帶兵役不日親歷四鄉搜捕餘匪其匪首章鈺菖及黨中有名悍匪懸立重賞購緝仍責成族保公同查捕綑送以淸匪蹤而杜亂萌（士） 
淞滬要聞 
[江督飭查誣衊兢存公學校長] 兢存公學徐貽榖等近因崇明紳商羅洪鈞等毀人名譽禀請江督嚴究當奉批示云上海兢存公學校長黃生毓桂以身殉學前准江蘇敎育總會函稱札飭蘇學司轉飭崇明縣就地籌欵撥助該校在案據　崇明廩貢附生羅洪鈞等商董張三泰等藉端誣陷登報毀衊等情此事所關甚重亟應澈究黃生殉學係由敎育會調查報告該同邑人何以反多訾議其中挾嫌之處仰蘇學司飭崇明縣切實查明如果有意誣衊自應從嚴究辦仍將辦理情形具報（諟） 
[滬道電復津鎭路費抵欵之難籌] 滬道瑞觀察電禀江督蘇撫略云奉飭籌議津鎭路費抵欵事關保存路權亟宜合力通籌以期利不外溢惟滬關財政祇有洋稅藥釐兩大宗舍此別無進項原有之稅釐早經指抵匯豐克薩四國洋債接抵洋欵而常年京協各餉及部撥特別要需無不仰給於此出入僅足相抵固無餘力兼顧不能再抵造路借欵其新增常洋兩稅係照約儘廢賠欵之用均難別抵移挪再四思維一籌莫展昨准蘇藩移會寗藩庫亦無可籌愈爲焦急欵鉅 
 
 

Page 5

 
 
期長究應如何預備乞飭司切實統籌議復（或） 
[滬道飭究鄉民阻撓采石] 滬道瑞觀察電致公江府戚太守略謂鐵路采石事茲接公司續函稱石需藥轟非斧鑿所能爲力當在空曠山地先行試驗至議遷之墳祇就官地內盜葬者而言仍當格外體䘏優給遷費且敲擊搬運等工必多用鄰近村民乃此次鬧事後並無拿辦消息是以不逞之徒遂乘機煽惑恐將來實行試驗無從下手請飭拿爲首之莊銀壽宋鶴昌父子徐成祥沈德中李桂祥父子徐老二父子等究辦等語查莊銀壽等分住十一二十二等圖距小赤壁尙遠藉端聚衆趙圖肆擾雖係鄉愚無知究屬胆大妄爲望飭拿究示儆仍督飭剴切勸諭母任再有阻撓爲要（琴） 
文苑 
[祭秋女士瑾文] [  吳芝瑛]  
　　烏乎。君之死。天下寃之。莫不切齒痛心于官吏之殘暴也。吾意大厦將傾摧。楹折棟者又嬪然交錯于其間。非一人之所能支者明矣。尼父以至聖之才。懷濟世之志。尙不能輓衰周風靡勢削之運。今時已將矣。瀾已倒矣。君固英傑奈之何哉。設不幸微斯陰霾慘毒之冤。恐數載。後同是奴虜耳。生人之類修名諱惡久矣。浙帥甘冒不韙。完君志節。成其千秋不朽之名。雖曰害之。其實愛之。此仁人之用心也。反常移性者欲也。觸情縱欲者禽獸也。以浙帥。之賢豈嗜欲之流。禽獸之類與。意者抑君禱祀以求之哉。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張沈家本調查日本監獄情形淸單 
[第六章之續]  
　　日本監獄事務分第一課第二課第三課敎務所醫務所五課第一課卽庶務司文書往復及整理書類猶典獄之秘書官位於典獄之次輔助典獄統轄之事務或關於役人身分之事（如俸給之增减）或採明官吏會計之事（如關於金錢之出納）或囚人身分薄等第二課司檢束囚人如取締戒護等即關於監獄之警察事務也第三課司作業用度營繕如衣履飲食之用度及關於監獄之營繕建築等敎務所司關於敎誨及敎育之事醫務所司療治疾病及監獄衛生各課置課長一人第一課至第三課以看守長上席充之敎務所及醫務所亦各以上席充之其分任之法雖如此至其實質歸典獄統轄每早開會議各課之長列席報所擔任之事或陳述意見乞典獄之指揮命令因此會議甲課可知乙課之事互相聯絡全體機關自錄捷矣 
[第六監督權]  
日本監獄七年以前管轄於內務省嗣因該省事繁司法省事簡改隷司法省以司法大臣爲監獄之長監次爲監獄局次爲直接監督廳全國之監獄皆於此總括之而司法大臣乃最上監督廳所有監獄經監獄局管轄於司法大臣監獄局分事務爲獄務課與經理課獄務課專司關於監獄法律規則之改廢或現行法律之執行或囚徒之假出獄　監視或官吏黜陟此外如構造衛生敎誨及出獄保護亦隸焉經理課專司作業會計用度及營繕從前尙有統計課因經費不足尋廢各國監獄局分課之法約分爲庶務課身分課技術課作業課會計課五課法國之獄務局第一庶務課所職與日本獄務課同第二身分課司官吏之身分第三作業課司一切營勤第四技術課司監獄之建築設計及修繕第五會計課如日本之經理課中之用度會計歐西各國監獄局分置各課大略類此監獄官管轄問題或有主屬於司法部內者或有主屬於內各行政之範圍者歐洲各大國皆屬內務省如英法意等國是小國屬司法省如奧德和蘭比利時等國是奧德雖大國實由聯邦聯合而成不得謂之大國然無論屬於何省必歸一省總括爲宜惟普魯士監獄分屬內務司法二省此乃歷史上之關係兩省之大臣因競爭勢力迄未歸併該國之國會新聞著述家亦多方攻擊之以學理而論屬於司法行政不如屬於內務行政蓋監獄行政無不與一切行政事務有直接之關係監獄最終之目的在使囚徒改良感化不再犯罪而欲達此目的非假行政萬不能行囚人在監獄固無須假行政之力一旦出獄若無直接與地方有關係之機關斷不能免再觸刑典而此等事非司法省之力所及况內務省能與各地方行政官廳聯絡囚徒出獄可隨在監視司法大臣旣與地方官隔閡則其命令自難普及曁日本監獄自改隸司法省後不得已而設直接監督廳仍不能棉密監督也顧或有以監獄屬司法省可以控訴院爲直接官廳者然裁判事務與監獄事務實各獨立於相對之地位决不能受控訴 
院之監督今奧大利之一部分監獄使控訴院管轄其弊滋多所以然者困控訴院卽裁判官本無監獄之智識不能行監督之實事也地方裁判所亦與控訴院同縱令控訴院在司法管轄之內部亦應於監獄各保同等之位置而不能行監督之權故監獄旣歸司法省則不能不歸司法省直轄之也 
內治部 
[札飭保舉學生派充鄉官奉天] 日前軍機處五大臣奏准中等學堂以上卒業學生派允鄉官由各州縣採訪輿論舉其人品端正者先試以國文觀其學問之淺深再試以地方應辦之事觀其才具之短長由鄉官漸擢至佐治各員以至州縣聞徐督唐撫已遵飭提學使分別移札一體遵照矣（金） 
[江督批准限期分繳報効借欵南京] 前日兩淮鹽運使趙濱彥詳復飭補捐舊商票本據各商公懇改爲報効借欵兩項擬定限期塲岸分繳等情茲奉江督端午帥批云前因江南財用支絀辦理振務羅掘一空而各項新政要需尤爲刻不容緩飭由該司責令各　商補繳票捐銀兩以濟公用嗣據該司電請量加體恤改由各商認捐一百萬兩公借八十萬兩當經本部堂以所擬本難遽准姑因商力維艱不得不稍示體恤飭即立限轉禀各在案茲據詳陳此案先後諭辦情形具見該司辦事切實所請將報効銀一百萬兩公借銀八十萬兩分作四限以本年六月二十五日起爲頭限九月爲二限十二月爲三限明年三月爲四限在揚繳完借欵八十萬兩在岸繳完報効一百萬均卽照擬辦理除查照開呈淸摺將各岸應灘應繳數目分飭各岸局遵照收解並將該欵按期撥歸新政項下應用先行奏咨立案外仰卽傳諭各商按限繳欵仍由該司將借 
欵發給庫收分按六年灘還以昭大信（宮） 
[南匯京控命案提省訊究蘇州] 南匯縣農民張阿火及傭工某甲被仇者開槍轟斃一案經屍母張鳳氏投縣指控堂董吳映帆儲學芝陳錦栢三人主使宋德榮姚長庚宋關上等帮同謀斃併牽涉南匯營哨弁唐晉錩帶勇威嚇誣良爲匪等情經李前縣訪得所控不實因以另緝正兇等詞申詳省憲該氏不服迭赴各憲轅上控上憲批飭松江府親訊而戚太守亦以另緝正兇詳報在案現張鳳氏遣夫姪張貴觀赴京上控當經都察院批飭蘇臬司親提訊辦朱竹石廉訪奉批飭提全案解省而該縣王大令以董事三名申請免解當奉廉訪批斥略謂禀控案件豈容避案且被告不到將來何能取供更何能率行回覆禀悉致于駁詰似此久提不到該縣殊屬糊塗仰卽遵照一俟委員同知查爇緒到縣守提立將董事及其餘人等一併解司督訊云云王大令奉批後僅將宋德榮一名解省其餘仍未到案前日經府署發審局提訊飭將宋德榮釘鐐收監候吳等三董到案再行訊核（必） 
 
 

Page 11

 
 
外交錄 
[撫批議結豆船損失案江西] 江西新喩縣地方前因英商豆船擱淺被居民李朝盛等勒索駁費旋由英領事函催新喩縣賠繳損失銀兩等情已誌前報茲悉石令業將將遵批辦結情形禀奉瑞中丞批示云據禀已悉此案旣據李朝盛等將攤賠及變賣豆欵洋四百元已全數淸繳應准如禀保釋以安生業該縣以後辦理交涉案件遇有理應力駁不得意存徇偏草率了事是爲至要仰按察司會同洋務局轉飭遵照（模） 
[關東漁稅主權之損失奉天] 向來旅大漁民在熊岳城蓋平等處捕魚者甚多但以住在旅大租界抗不照例完稅近徐督唐撫與日本荻原總領事磋商凡關東洲漁民如願在熊岳蓋平等處依舊捕魚但須按中國例向漁業總局照納稅捐荻原總領事業經認可然此項交涉雖似得手究竟旅大漁民本應納稅可無俟日人之認可今必待認可者殆以沿海漁業主權非自我操之乎（怪） 
[法人催查廣州灣至高洲築路情形廣東] 法人擬在廣州灣修一小鐵路直達高州以興商務業經廣州口法國魏領事照請周前督札飭高州道府查明此路修成是否有益商務需欵若干里數若干有無山嶺溪㵎及崎嶇費工之處詳細禀覆核奪但該道府尙未禀復現又據法領事面晤前督請速核辦周前督復札局移行催查高雷陽周道准移後當查此事業經吳前道會同高州府英守於上月十二日札委試用知縣謝令寶華馳赴化州　城吳川信宜各屬會同各州縣遵照奉行事理詳晰查明禀復惟周歷各屬沿途查勘往返需時現尙未據查覆無憑核奪昨已據情先行申覆督院并備移農工商局查照矣（木） 
軍事界 
[徐統制察看秋操地勢鎭江] 南洋新軍第九鎭徐固卿統制日前由寗至高資一帶測勘秋操地勢並順道至鎭江查閱巡防隊各營防務傳諭該隊統領赫成額曁周德標陸如仙二管帶現在時事多艱防務吃緊務各督率勇丁勤加訓練俾成勁旅等語事畢乘輪回省（退） 
[禀請懲辦衛隊行兇揚州] 淸江提轅衛隊各兵時有在外滋鬧情事前日該隊馮姓又與鄉民馮守義偶因細故肆行毆打幾至斃命旋經城守府得信派兵彈壓竟被中途毆回現該處紳董見馮傷勢甚重難 
保無性命之虞因特公禀提憲請將該隊兵從重懲辦以昭炯戒（差） 
[飭改陸軍爲省標三營南昌] 贛省營務處每與兵備敎練兩處不分權限上月二十四日署臬慶廉訪在小敎廠點騐陸軍一標三營後卽飭改作省標三營并以後該營一切公事槪歸營處務辦理不與兵備敎練兩處及標統制干涉以明權限而專責成（存） 
[浙撫電調鄂省軍官武昌] 浙撫張筱帥自寃殺秋瑾後恐人心不靖擬添招軍隊以爲鎭懾懾惟敎練乏人特電達鄂督張香帥請選派中下各級軍官二十員至浙敎練新軍（讀） 
敎育誌 
[擬開有啞學堂奉省] 奉天提學使現擬開辦盲啞學堂卽以棲流所爲宿舍以萬壽西寺之大房五間作講堂但敎習一時難得其人頗費躊躇云 
[札催造報勸學所開辦情形常州] 武陽勸學所雖經惲紳莘耘擔認開辦費洋一千元然至今尙未開辦現由提學憲札飭常州府轉飭武理兩縣照會勸學所限文到一月內遵照學部奏定勸學所章程從速開辦并將辦理情形分晰造報母得再事玩延致干未便 
[請究敗壞公益之劣僧杭州] 杭垣僧立敎育總會咨呈提學司略謂本年敝總會遵章更定名義於各寺住持不時考察查近時僧侶恪守本分者固不乏其人而蔑棄戒規者亦實繁有徒似此良莠不一亟宜擇劣跡彰著者黜換懲治以昭大儆茲查凈慈寺僧允中素稱刁惡前次設立公所彼卽首先發難脅誘各寺羣起反抗大局幾爲動搖其時猶以捐章苛細引爲已責茲重加釐以來衆情允洽獨有該僧意在破壞始終反對近更放恣日甚嘖有煩言且該寺本年春季捐欵短欠尙鉅疊經飭催置若罔聞而南北山一帶仍被脅迫把持無肯完繳近復揑造停開學堂之謠往來煽惑各校經費遂有難乎爲繼之勢咨呈貴司務希飭提允 
中到案嚴行管押並吊取該寺田產文契簿據移交敝總會派咒騐收一面另選住持接管以端僧習而肅敎規實爲公便（比） 
[批准兩江師範禀請添置校具南京] 兩江師範學堂前日禀请江督端午帥添招新班應添校具已先期定辦其餘未定器具可否隨辦隨禀等情茲奉批云該堂新建　舍添置器具業已訂辦應卽照准其未定各器具姑念爲時甚迫亦准隨禀隨辦以免遲誤惟須詳考　價撙節訂購母得稍有虛糜侯完竣後請委驗收彚總核實造報仰即遵照辦理（放） 
[請勿全數撥充學費蘇州] 吳縣監生許金香被人倒欠莊欵洋六七百元曾由學董彭頌田太守等會議將是欵追出充作學費詎延宕至今尙未歸到刻經許投臬轅上控擬請將是欵略抽數成攤還本戶當奉朱廉訪批飭靜候提學憲批示（出） 
實業類 
[解送蠶學館蠶絲繭種杭州] 日前商務局奉到農工商部劄飭調查浙省土貨物產解送京師農事試驗場陳列當經通行各屬遵照赶備茲聞杭州府已將西湖蠶學館蠶種絲繭列表呈送商務局轉呈茲將物品開列如下（蠶種）新圓種轟靑種各二十八圈（蠶絲）春夏蠶絲各二絞（蠶繭）龍角繭大圓繭各二十顆（比） 
[華振工廠添招學生常州] 常州華賑工廠係于郭兩君集股開釋聘請楊君敎授製造各物現在已製成者有黃魚櫻桃等物十餘種楊君之意擬暑假後擴充學額添招學生二十人凡願入該廠肄習者限七月初十以前偕同保人至該廠報名以憑考騐（云） 
 
 

Page 12

 
 
[磁業公司續收股欵湖南] 醴陵縣磁業公司原係集股六萬元旋因購地建屋等用所費不資遂於今年續招四萬元以資周轉而圖擴充聞此項續招股份係由該公司發起人熊秉三觀察禀商江督端午帥經手承招業由觀察在京電招該公司坐辦沈令象乾來京商辦一切並就便領取股銀回湘應用沈令接電後當卽由湘人　昨據沈令來電謂不日由京赴滬須七月杪方能携欵回湘也（亦） 
瑣事欄 
[政府電詢會黨及粵亂近情廣東] 政府聞廉欽惠州各處亂事未平並聞南洋會黨均已潛跡至粵等語昨特電致胡督詢問實在情形並將欽惠近日詳情電覆云（水） 
[禁閉烟館後之謠傳松江] 松郡禁烟經府尊戚太守會同地方官紳先事佈置故一切甚爲得手現大小得烟館均已閉歇卽改設膏店者亦寥落若晨星惟上月三十日忽起謠傳謂日內將由學堂學生向各處挨戶輪抄以杜暗售於是個中人頗覺惶惑不知學堂現正暑假何來多數學生逐一輪抄惟府尊曾商師範學生請於七月初一日起秘密調 
查則確有是說也（此） 
[毆斃旣盜且姦之鹽匪揚州] 揚州北鄉黃家橋某姓家日前突來鹽匪十二人撞門而入旣盜且姦并將婦女帶領挾逃鄰居聞　當即鳴鑼集衆往追人贓均獲當場毆斃盜匪四人其餘八人送縣究辦次日江甘兩縣令傳諭四鄉董保嗣後遇有梟匪搶刦一經就擒准卽格殺勿論現各鄉民均已輪班守夜以期自衞（論） 
[兄奪弟妻之異聞廣東] 潮州永興甲陳某兄弟各生一子算命謂其必須過房養育始得長大於是以兄之子承弟弟之子承兄兄買一苗媳以配弟之子弟亦買一苗媳以配兄之子媳已之媳後以兄弟不和遂翻悔前言各子已之子媳已之媳無何兄之子媳齒稍長已於前年合𢀿矣現弟之媳又已及瓜兄之子持其父之强於是復援前言以爲是聘與已者又從而奪之兄之爲計則得矣然其如寡弟何（水） 
[江督批准銷去革員管束字樣南京] 六合縣以革員汪鵬遠悔過安分詳請汪督賜准銷去管束字樣當奉端午帥批云據詳該革董汪鵬遠自管束以來尙能安分上年並捐資接濟飢民是其已有改過之心應准銷去管束字樣開彼自新之路仰江寕府轉飭遵照（宮） 
[批催趕解册全卷南京] 法部候補郎中王錫祺以典業虧蝕被押經江督　飭淮揚道委員將田產核實估計並令將案卷移送滬道轉交商會代爲淸理該員近又以產經會估延不上禀等詞呈請督憲鑒核當奉端　帥批云此案房產旣經印委會估明確因何并不造册轉詳仰淮揚海道速催該印委等趕將估册全卷解道移送滬道轉交上海總商會代爲秉公理處案懸已久勿再延累切切仍將遵辦情形具覆查核（功） 
[洋米運往汕頭出售漢口] 鄂省前向日本三井洋行訂購之洋米因其價值視內地較昂銷路甚滯現由關道派員將該米裝運五千餘担由同陞海艦運赴汕頭以圖出售（今） 
紀事 
[舟山鄉民事變記（五續） 
庄書（以下方叙正案均此五日中被擄在岑港時探得者）]  
庄書者何爲官繕造征糧淸册之書手也鄉父老傳聞雍正以前官中征糧當堂設櫃派戶糧房書吏中之淸書征收名曰櫃書民間賣買產業開 
割過戶以後投納契稅均歸櫃書經理初以戶少糧不多數名櫃書足以敷用乾隆以及生齒日繁田土日闢擘戶日廣册亦因之日多非數櫃書所能繕造遂輾轉雇寫分庄細造册底亦即存在收手之家始則創辦次年遂成爲例年復一年日久積慣名爲籍資熟手致開糧過戶亦歸雇手 
因之查戶過糧　有小費緣征册戶名年有增减分併非熟手莫知之也 
迨熟手病故欲造征册非起册底不可欲起册底又非錢買不可論田之肥瘠定價之多寡大約每畝自一百數十文至二百數十文不等彼此據爲已產互相賣買以其册須分庄各寫也庄書之名因此立以其起册底須錢也買庄書之價由此定以其查戶過糧須用小費也庄書之弊竇因以叢生是以嘉慶六年宋前縣定章程勒石碑碑中所載開除良田每畝 
一百文山蕩每畝五十文戶管每本三文兄弟分戶各項減半惟每畝每年規良田十文山蕩五文城鄉一律名曰規利徵之廳志良然然考其時民情質樸食用省儉穀價每百斤祇須制錢七百文至八百九百文不等本洋一　可換制錢二千四百文故庄書所入足以度日亦未聞有苛求勒索格外作弊者但鄉間錢貴穀賤莊書赴鄉收規利錢往往以穀代之其所謂五文裨以穀一斤十文者裨以穀斤半日久成例積重難返初所謂一斤斤半者漸加至二斤三斤矣城中規利因向收制錢故至今仍以 
十文付之五文則無矣近年民情薄食用貴不免有生風借端勒軋之事莊書與鄉民遂視如水火光緒三十年楊廳主志濂下車伊始詢民病苦面諭城鄉各莊紳耆凡有利弊興革者本府願竭力措施等云東鄉臯洩莊紳耆等遂援照廳志所載宋前縣定章聯名合詞呈請楊廳主不知今昔情形不察莊書與鄉民糾葛遽爾照准給示勒牌西鄉八莊紳耆袁昌喬等十六人聞之亦照呈請楊廳主志濂批示准行正在給示間城鄉各莊書四百餘家聞之以其生死攸關有數十家扶老携幼羣集廳署環求施恩楊廳主志濂見之心爲測然當斯時也楊廳主欲救莊書性命則須反悔前批追還去年注銷檔案然鄉民不服也欲依從鄉民所請又目擊莊書老幼難以度日更恐別滋事端進退兩難遲疑莫决徒以遷就遊移之說勸諭莊書莊書亦卽散歸旋聞楊左主竟將前發臯洩告示追還檔案注銷另定章程示諭辦理嗣以岑汀莊武生徐仁依已在該莊天后宮內將發給臯洩莊之告示照繕刊石立碑施行楊廳主聞之於十一月間趁赴西鄉勸桑之便乘坐水師練船至岑港上岸駐札天后宮該莊紳耆注首環坐婦女老幼咸集徐仁依亦在坐中時有與徐仁依不睦者（即何五世）邀約同志若干人聯名公控徐仁依私立石碑籍端歛費楊廳主接詞後即詢問大衆此碑何人刊立衆中有言徐仁依私立者有言遵照臯洩莊辦理者楊廳主諭以臯洩之案本府業經注銷岑莊並未給過告示此碑即係徐仁依私立應即撲毀言方出口碑已被衙役仆地粉碎一面卽將徐仁依帶回究辦（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張小說 
[寫情小說幻邦奇遇錄（美國企格林原著）（六）]  
　　尼卡忒回首視之。則坐次之下。置有鐵籠。有猛虎蹲伏於籠中。兩目眈眈。閃電不是過也。顧念有籠以檻之。虎勢雖猛。亦不足慮。乃緣其塲而行。塲之對徑。不過五丈。奇異曰。我曷爲至於此。其置我於此者。將以我爲跳舞之玩具乎。言未旣聞笑聲吃吃。自牆外入。少焉門闢。多數之人。分道而入。男子由右。女子由左。以次就坐於圍塲之側。言笑自若。而聲絕低。約計其人數。當不下四五百也。旣就坐。聲始寂然。無何。鼓吹之聲。洋洋盈耳。而直提至矣。與直提並肩而至者數人。悉貴族裝。女兵擁護於前後。尼卡忒遙望之。則前之十人。亦厠於其中也。而環顧圍中。獨無利輔賴喬克其人者。不禁爲之喪然。坐者見直提入。咸起立以迓之。直提略一點首。就坐於左。俄而有數女若祭師長者。起而祝詞衆皆屏息而伏。尼卡忒自思此間女權之重。逾於恒常。聚會時祈禱之責。亦以女當之。其他蓋可知矣。無何祝詞畢。衆又兀坐如前。忽見直提坐而復起。作相招狀。尼卡忒乃應命而前。甫至。見坐前之圍欄。高僅及肩。不難縱躍而出。顧又念出入旣不難任意。虎如出柙。何以當之。而衆女子乃曾未戒嚴。坦然圍坐於其側是何故乎。正疑慮間傭者以鋼絲之密綱。環而布之。無少罅漏。尼卡忒始知彼之所以布是綱者。正恐虎之猝躍而上。以爲備禦計也。顧是時存諸心者。未嘗宣諸口。惟翹足而立。以俟女皇之命。少頃。女皇柔荑之手。出自袖中。白如凝脂。纎如春筍指虎籠而言曰。籠中餒虎。爲爾而設。行將啓其柙。使三虎相繼而出。爾知之乎。尼卡忒唯唯。女皇又曰。爾雖餘勇可賈。焉能敵此三虎哉。顧能一一刃之。則我亦當宥爾之死。使知所以殺爾者。非我也。虎也。亦非虎也。實已也。我本欲生之。而君無術以自生。雖死而罔所怨也。言時笑容嫣然。曾不稍易其常態。尼卡忒初聆其言。寸衷不無稍餒。第言雖厲而貌則和。竊思人情變幻無常。固有笑裡而藏刀者。寗温藹可親如該女者。其設心亦若是之毒乎。以故旣畢其言。而怯餒之情。轉因之而盡去。惟所立之處。距虎甚近。虎或猝然逸出。其何能防。乃不俟女皇之命。逕自趨至圍塲之中央。又思直提儼以王者自居。王者無戲言。况當此廣衆之間。安有方言之而旋棄之者。顧萬一欲踐其言。其奈之何。國外新聞 
[英國兵輪衝沉小輪] 初一日東京電云昨日有英國兵輪根脫在箱館附近衝壞小輪一艘幸船上水手等盡行救起 
[英國貿易日進] 初一日倫敦電云西七月份英國入口貿易額增至三百六十萬磅出口貿易額增至七百萬磅其增加之數以機器棉花鋼鐵三項爲最大 
[托辣斯聯合舉動] 初一日倫敦電云美國五十托辣斯大主近舉行秘密會議决定籌集巨資專以推進政治之意見 
[法兵攻摩慘記] 初一日倫敦電云法國兵隊砲轟卡薩孛蘭卡城計四十八句鐘之久摩兵之死於是役者約千有餘人該處有國家銀行支行一所爲摩兵搗毀劫去銀貨六萬合英磅二千四百 
[英國大閱之損傷] 初一日倫敦電云日前英內國海軍舉行大演習時共有滅水雷艇八艘均已損壞現均至朴資莫港修理矣 
[英國新簡之大帥] 初一日倫敦電云英兵部大臣海爾定聲言康諾特公爵現被簡爲陸軍元帥及地中海欽差大臣統轄直孛羅陀要隘及芽爾毛島之戍兵克利特及雪伯露司島之分遣隊以及埃及蘇舟之英兵均歸其節制 
[美人排日] 初一日紐約電云美國管理入品委員以有日人本一百零六名自墨西哥入美境實係違法决議按例處置是以該日人等卽將押赴舊金山交太平洋輪船公司滿洲號運送出境云 
[紐約股票價值下落之原因] 初一日倫敦電云美紐約股票買賣商人自春三月間受大恐慌以來昨又大跌價值蓋人皆深知各省政府將有抵抗大公司之舉云以上譯字林報 
[郵船上命案續記] 稱納大太平洋輪船公司郵船蒙衣格爾行李艙中查出一箱裝有屍身等情（見初一日本報）後訪知有某人形頗可疑據云乘香港凡起程約於昨日抵上海當卽致電駐滬日英領事署隨派西捕西探赴淞訪緝亦無痕跡可疑惟該船由香港起行之前一日曾有一美國人來船自稱營業不成欲回舊金山且以珠寳等物質作船費員不見其人卽復登岸而云其狀頗有可欵昨日本埠又接香港來電謂其人已購票搭大佐凡約初二日可抵滬當由工部局西捕探至匯山碼頭大佐凡上訪拿則有人謂曾有一人吳淞登岸云云故該西探當即搭火車赴淞不果能獲得原兇否 
[俄皇游歷紀聞] 初一日栢林電云俄皇游畢波羅地海後現已回至彼得好甫地方 
[美商游德] 初一日栢林電云美國商界代表數人約於西十月間赴德游歷 
[俄國流疫] 初一日栢林電云俄國近有霍亂症流行 
[埃及秋收可慮] 初一日栢林電云埃及人民因今歲尼羅江恐不能如常漲溢故下期收穫頓形恐慌云 
[法兵平亂再紀] 德文報云丹其亞來出稱近將排法之土人拘 
 
 

Page 19

 
 
禁我我人後情形頗見轉機云以上譯文匯報 
本埠新聞 
[滬道爲濬浦事照會總工程局文] 六月廿九日接好稅務司來函內開接准道函以浚浦界圖紅綫碍及馬路一事前接稅務司函送奈總營造司函具上海州沿城一帶現定河道界綫節略譯漢一紙到道查浦江左岸越過上海縣之河道界綫僅爲標識之綫並非照綫開河當經轉告在案茲接總工程局來文查奈格函雖確有現定河道界線並非照線開河之說惟未知此函卽爲正式保據確實作憑否如果作爲信據擬將浚浦略圖及奈格函件一併刊印分送以慰衆望而定人心等情本稅務司查此事現在奈總營造司避署東洋未能遽予核定除俟問滬到局後卽囑訂期前往詳加查勘明白再行核奪復請飭遵縣合外函復查照飭知等因到道相應照會貴局查照施行（皮） 
[製造局愼重防務之禀牘] 製造局總辦張觀察禀陳江督略謂職局軍火所關僻處滬西界鄰江海與縣城租界聲勢不甚相聯逋逃匿跡其患尙小面外間窺伺匪黨生心卽使朝夕嚴防百密或恐一疎職局兵力雖不過薄但所有砲隊營巡警處以及奉撥之巡防隊均散布不能統一無砲台營向祗設帮帶一員專司試砲修路巡警處則係局員兼愛其龍華調撥之巡防一隊及浦東藥庫應辦防營兵又均係隊官排長似非有胆略素著諳悉營務之員派充西路總巡凡護局各營隊均歸節制遣派督率巡緝不足以資䇿應茲查有補用叅將蘇緒謨現適卸統粵省水師各營來滬職道擬留其在滬効用可否仰乞憲台俯念長江匪黨不靖製局關繫極重巡緝更宜嚴密賜予加札派補用叅將蘇儲謨充上海西路總巡長其職局砲台巡警及調撥之巡防留防等隊均歸節制俾資認眞督巡藉收整齊劃一之效每月由職局支給薪水六十兩俾資辦公職道爲愼重軍儲巡護嚴密起見謹肅禀陳伏乞批示（琴） 
[電詢匯解邊務經費] 滬道瑞觀接常鎭道來函略謂川滇邊務敝處派籌銀三十萬兩尊處洋常兩關均奉撥未知已否起解川省相距過遠路亦險難不如商匯利便尊處現在是否已交商匯解每千兩支匯費若干計何時在可交納銀兩滬鎭似可一律奏報未便兩歧乞查示遵行當由瑞觀察以邊務經費已劃抵賠欵等語電復矣（車） 
[嚴緝分屍案要犯] 支解鄭阿波屍首之陳阿添破案後在逃未獲經本縣李大令勒限緝凶並著店主陳錦如限交在案刻聞阿添有由香港乘坐某輪來滬之信故各差役已加派差夥在碼頭輪流守候（軌） 
[工部局允禁石船妨碍河道] 嘉興府石門縣河道被工部局運石船戶將船中雜物傾棄河岸以碍水利前經該府禀准滬道照會領袖轉飭查禁曾紀前報茲悉工部局致函領袖云查該處河道係各種船隻往來出入之區曾經開挖似尙未修葺盡善希將此事轉致中國地方官工部局當設法辦理一俟雇用　頭應即隨時預爲督飭禁止此弊等語昨經比領袖總領事轉復滬道查照矣（皮） 
[預備選舉] 總工程局奉到選舉局董致送選舉章程卽派人分送境內各戶又派人粘貼通衢並派司事至各區店戶查問人口如有實業可靠者卽行注明以備監時選舉（夜） 
[飭查航船姓氏] 滬道瑞觀察日前札飭南匯縣王大令查明各埠航船大小以及船戶姓氏造册詳報以憑查核而杜貪利多載之弊等因大令奉札當飭差協保詳查情形開錄淸摺以憑禀復（車） 
[警察學堂給憑] 總工程局董定期昨日將新招之警察生五十四名給發畢業文憑是日午前由各董偕警務長詣堂并請上海縣李大令總董李平書當衆演說旋卽給予畢業憑証各生行致謝禮而退（永） 
[巡警局榜示所得欵項] 城內巡警總局中區正巡官程賢訪明府昨將六月份所收充公罰欵等項計英洋十三元小洋三十二角榜示局門俾衆咸知（厘） 
[批斥肉業獨認學校經費] 香雪公立義務小學堂董事張文彥等具禀上海縣請籌常年經費昨奉李大令批示云該董等籌辦香雪小學係借肉業公所作爲校舍意在敎育普及使貧苦子弟將來畢業得以自營商業爲宗旨願力甚宏範圍尤廣所招學生並非專指肉業一途則常年校費安能派令該業担任按月繳捐捐否應聽其自願未便强迫碍難准行均著無庸置議（軌） 
[時症盛行] 本埠近來急痧盛行頃刻卽斃昨有舟子嚴阿元因患急痧偃臥垃圾橋畔由捕帶入捕房尙能自述姓氏年歲旋送仁濟醫院不及救治轉送斐倫路驗屍所當卽氣絕由捕房飭保報堂棺殮厝壇候認（莊） 
[繳洋免究] 英商壳件洋行投英領事署控蔣長壽沙船不付拖費由英領照會公廨訊追公廨查得蔣在滬南蔡陽弄故移請工程局傳訊蔣得悉卽將洋一百五十二元呈繳到廨轉送英領收轉給壳件（根） 
[提犯到縣] 鼎泰糖行等前控沈爽齋沈欣園倒欠銀一萬數千兩投縣請追經李大令准詞派差備文至浙江桐鄉縣關提昨由該差等前往桐邑拘提到縣禀知大令飭看管候訊（車） 
[飭查失愼] 公共租界蘇州河袁余氏家前晚十二點半鐘失愼昨由捕房飭探劉光震前往查究（根） 
[法界火警] 前晚三點餘鐘法馬路寶興里口朱成大洋貨店失愼延燒祥泰洋貨店等屋數幢捕房查得該店保有火險飭探往查再核 
[綢緞局施送藥品] 英租界二馬路老介福綢緞局因日來天氣酷熱瘡㾿必多爰備三妙膏藥歷子頸藥分別施送以濟緩急（仰） 
[上海官事] 奏派日本考查學務學福建泉州府知府嚴良勳通判蔡學培救生局小輪委員通判陶鳳威昨均到道禀見前廣西知州蔣有椿因赴京公幹昨至道轅請假一月（車） 
訟案 
[總工程局紀事] 南市鹹瓜街同昇元桂圓店前晚洋燈忽然墮下登時暴裂幾肇火災昨由陳叅軍提訊店主李新寶判罰洋五角○南區巡長查得利川碼頭廢祥泰烟館招人吸烟前往拘得烟客祝壽卿林福壽程景行胡阿東及店主邱平和解局訊判各戒責一百下交保店屋封閉獎給之銀牌弔還烟具銷毀○常州女子謝氏年廿二歲被同鄉婦陳胡 
 
 

Page 20

 
 
氏及其姘夫張德勝勾引來滬圖賣氏不愿由南區巡士查悉拘局訊判交保查明復訊（永） 
[公共公廨晚堂案] 吳金生控告翔小輪老大駕駛不愼撞翻米船一案前奉中西官訊供判徐交保賠洋二百八十六元在案茲徐一味玩延由保交案前晚奉寶明府提訊吳投案求追徐供應與戴生昌同賠以昭公允判押限十天了淸如違未便○何才前控趙養愚串同馮九如浮開黃狼皮帳洋四百八十餘元一案因傳馮如九抗傳不到前晚奉明府提趙訊究何投案呈帳並稱徐南鑑處之帳不虛請察訊之趙供何挾恨誣控非馮到案不能明白判趙交妥保赶傳馮到案訊究（莊） 
[公共公廨早堂案] 尹阿弟王桂華與陳進泉楊金法等十餘人串竊德商張家　美最時洋棧洋布六件每件值銀一百多兩由尹船裝運寄在張生昌棧房內銷售經失主查知報由水包探陸阿九拘獲尹等及巡丁陳長生王金全陳阿榮姚雪舫陳阿雲秦貴山顧和尙張阿四高變堂南衛孫袁榮春等解　訊判補提人証在案昨解請斷並稱尹已在押脫逃茲將補提之陳進泉楊金法等解究美最時洋東投案請追訊之翁春如供不知洋布是賊贓故允暫寄即被取去求察質之張生昌供因陳等先後將布九件暫存後來取去求宥訊之陳長生等同供並未同謀串竊帮　寶子觀明府商之德師副領事判陳楊各枷十四天滿押 
三月陳長生王金泉陳阿榮姚雪舫等四名各枷六禮拜期滿押半年尹已逃逸飭緝另結船充公張生昌不應收贓罰洋五百元賠償失主陳進泉等六名應照章押送上海縣照判發犯事處另有朗家收贓之人仍候函請南巿總工程局移提到案訊究○顧張氏將楊戴氏之女兒交與金劉氏托薦生意詎一去不返經楊報捕拘案訊供押限七天交人在案昨解請追判還押再展限七天交人如違究辦顧交原保帮緝○新閘十圖董事徐松泉因姚孫氏之女沈姚氏被公共公廨訊押當向姚孫以說項爲由騙去洋一百元女仍未釋報捕將該董事解案明府以徐不知自喪判罰洋一百元將姚孫氏之方單贖還交氏　去外再押捕房三天○金祥廷陳掌福蔡銀狗等人因通風將正兇陳榮奎放逃致包探竇如海往提無著於昨解究並稱徐仲伯於三月二十六日被施樂福約出至今不歸等情請訊判押候下禮拜六再訊○吳延慶向德商禪臣洋行訂買玻璃不出控告昨解請訊吳供可以出貨求寛限判押令出貨○盧新齋與夏阿榮口角始被夏紏黨朱某等人剝去衣服值洋一百餘元報捕解究判押候拘齊羽黨再訊盧交保○瑞章號東宗慶良控協源祥號東唐慶福兇賴貨洋九十餘元由捕解追唐即當堂繳洋判洋交宗領唐斥退（根） 
[法租界公堂案] 李施氏控　子卿吞用故父經手陶旭淸借洋一百五十元一案迭由公堂傳訊判令原告將陶尋交訊核在案茲由原告偕陶投案據稱所欠已有十餘年早交中人徐某歸還聶司馬謂旣稱已還何以借據仍在且無收條顯見飾詢陶稱現在老虎灶傭工月得工金三元實難理償判帶出覔保若無人具仍帶回候示○張富全前控張永泉王阿寶串偷駁船一案訊判押交同黨徐寶明在案茲原告將徐尋獲送究據稱該船賣在無錫得洋二百元小的分得一百二十元尙有八十元存在寄娘處判押候將洋八十元弔到再核○廣仁昌烟間主因分戶案禁押縣署所欠房金三月已由公堂傳令該店夥限日料理茲經該店夥先措洋一百元交案判給予收租人具領餘欵再行限交○王成忠前將二房東方王氏之九歲女孩阿玉拐往寗波價賣經某醫生撞見告知孩戚領回後孩母又將成忠之姘婦王陳氏母陳韓氏一併報捕拘究兩氏俟並不知情判從寛開釋仍候補提成忠究辦○流氓王志發董阿狗奉　覔保在案嗣因無人敢保昨又解訊判各枷一月（泉） 
[租捕房事] 前晚有印度更夫甲乙二人在閔行路互毆乙卽將甲打倒在地由捕一併拘入捕頭翁將乙管押甲送公濟醫院求治○前晚西華得路有一日本人恃醉胡閙將途人亂擊由印捕　同他捕帮同拘入押至昨晨解送該管日領事署訊究○某商人因竊取金器破案昨早由西　在吳淞路緝　旋即解送該管領事訊辦○趙元橋投報捕房稱住西華得路前晚失去七歲男孩一口求請查緝捕頭准之（管） 
[通信]  
近來松江一帶棍徒招搖撞騙閭閻時受其病卽如月前有自稱原藉紹興係分　道員前與劉提憲共事廣西來拜謁劉提憲絕不相識見其形迹可疑飭縣查明渠卽遠颶此事幸敗露尙早民間未受其累耳不料日來西門外學生陸某又爲慣做蟻媒甫經上海西牢釋出之地痞韓阿狗及其弟阿毛并趙阿駿等串仝舊坊圖劣保馬祥麟見陸獨居年幼多方敲詐被騙洋五元旋又串出胃稱前澱山司應某之予應仲臣糾合拆稍黨兩人至陸處盤踞索詐陸初不允詎上月廿八晚三鼓時該黨突將陸手足胸腹猛力撳住用敗絮塞口自書借票兩紙勒令照高謂不爾當立時撳死時馬祥麟在旁希圖分肥並不喝阻後爲陸之親族偵知致動公憤送縣究辦異哉冒官變相而至於冒官之子敲詐結果而至於深夜行兇勒書塞口社會黑暗至於此極不識地方官亦有聞否歟務請登入來函以警一般 
　　寗波學界自喩庶三觀察熱誠提倡漸臻完備喩所倚任辦學者如盛太史省傳陳孝廉訓正等皆在學界中素有名譽之人詎有某太史挾持私見欲與盛陳爲難誣中學堂報銷不實業經鄞縣高大令查明無訛在案而某猶不甘服　揑列袁玉　等多名進禀府署現袁等已登報聲明直指其妄蓋某意在推翻舊日主持學務諸紳并使喩觀察不安其位而後已云 
振務 
[愼裕號經收雲南旱灾急振捐欵第二次報告] 賈典三六百六十二元席伯記三元裕春永十元朱曉章五元永興裕五元悟無道三十七元五角求聰書齋二十四元望平安史二十四元力求善子七元五角懷義善士五元二角種德女史一元八角求安子二元力未如心子尹二元無名氏二元裕大申莊代募同福莊十元宋仲　四元葉漳十六元葉勉卿十元范狄秋四元彭氏王富記四元劉春林二元邢穗軒邢聚之八元葉仰山二元張　之張聚之各二元韓少甫一元席榕亭一元程叔瑜席紹宗程季賢一元欽鈺如四元任逢翁十元經同源四元宋少鶴四元楊季坪四元陸晉生四元共計九十七元隱名氏一元丹陽來無名氏五十元榮成和盛乾豐福　協戊晉源經募一百八十六元小洋一百七十二角查仲謨十元新泰當三元程坤發一元詹達記二元兪鑑林曹渭記詹堯記各一元無名氏四角余武坤胡涵淸各一元葉汝良程仲庭五角余大紀詹幹記一元心愿子羅卜十元無名氏一元寕波同福和立盛六十元吳興氏病愈酬神移助三十元保安堂經募洋一百六十一元小洋一百五十八角對開一元大錢七千九百八十九文已交天順祥號彚解灾區散放合亟登報以揚仁風共洋一千四百十元小洋三百四十四角對開洋一元大錢七千九百八十九文 
[曾少卿經收海參威華商總會經募徐海賑捐報告] （第十七號永義盛經募路天爾孟自茂立夫李維綱各五羅布同順興福增隆忒柱黑丁曰而克權敬修各二羅布福增義無名氏譚學興格李得白克永盛和楊萬田各一羅布利記牛克三羅布弟克爾五十戈比永義盛十羅布（第十八號廣源盛經募）英人廿五羅布廣源盛技加林戴里各十羅布恆盛棧同泰福福興昌恆盛隆協泰祥德興各四羅布李鑒靑巨和慶永德孫恆傳楊中明沙老金宋沁東東盛公孫朝義福源長世一堂英人各一羅布福泰居無氏恆盛泰恆豐昌各二羅布和順成入付年可各三羅布拉甘而五羅布類惡尼地洋行十羅布（第十九號三益隆經募袁鳳齡十羅布永興和黃榮玉益順成王續忠同聚福各五羅布李　　　　　方建俊孔錫三柯秉書淳子錫周式志李書雲東合順祥吉德各二羅布徐　昌　來　曹希孔全　源各四羅布張達三三羅布鄒成元一羅布（第廿號永發福經募）方建俊　　　祥發東信興義東茂盛天增永東順棧永發隆同義盛永泰盛萬發盛福興昌東福恆　　吉各二羅布四海盛五羅布林裕盛東恆隆同順昌恆升東同淸茂國祥發同姜錫　四海　同和祥祥順益盛儀東盛　豐永茂盛各一羅布福海居永發福各十羅布同　盛四羅布（第廿一號洪多福經募）碼頭官永生福各五十羅布張啓山萬順棧張丙申各二十羅布孫紹容以馬立堅各十羅布張福申十三羅布張甄亭二羅布湧豐福焉緝熙戴一山各一羅布（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
