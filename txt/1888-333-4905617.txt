# 1888 - 333 - 4905617

 

Page 1

 
 
[順天江南浙江江西廣東福建闈墨出售] [  申報舘主人啓]  
　　每當大比之年闈墨一出海内皆以先覩爲快監以風氣所在有志者皆須簡練　廉也特是原本旣不易得而坊間翻刻又皆魯魚亥豕說談良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[發兌九種彚解○五車樓五訂四書啓] [  點石齋主人謹曰]  
　　本齋九種彚解一書論語集解魏何晏撰梁皇侃疏義爬抉靡遺援證極博四書改錯國朝毛奇齡作引据該洽駮辨精嚴論語正義劉寳柟撰寳事求是義藴畢宣孟子正義焦循著探原趙註折衷諸家大學古本說中庸章叚餘論李光地作樸寳說理確有心得論語孟子札記朱亦棟著梳櫛詳明語能斷制凡兹皆精搜秘藏都爲一集批郤導窽殫見洽聞使閱者如登大雅堂鼎彝古色如入五都市珠貝奇光取之無盡用之不窮洵塲屋之元燈操觚之金丹也部十六册外加紅木夾板二副價洋八元外蔡方炳五車樓五訂四書亦足與前書叅互攷證每部一元八角同時出售在南北申昌及垃圾碼局帳房頭本並漢口京都廣東各分局皆可購取 
[續印三層本佩文韻府告白] [  點石齋主人啓]  
　　是書縮印三層本向爲本齋所特創當時頗有以式不雅觀爲言者然而購者紛如爭先恐後可見插　累累宜居不宜行船唇馬腹之提携終以靄便者爲可貴今本齋率由舊章仍印三層本取原書整頁發裱不經割裂何從舛誤而又加意校書加工　印每頁領行字無論多少書縫中備載無遺檢之卽得分本從薄書腦從寛異時定價又必從廉年内一準出書想明年需用此書者必先覩爲快之先比佈聞伏惟雅鑒 
[論滬上匪童之多]  
　　易曰蒙以養正聖功也又曰匪我求童蒙童蒙求我甚矣蒙之不可不養也童子何知安知求我惟我有以循循誘之以馴至於正路則彼自有望塵弗及相求恐後者養止二字大有功夫養字中尤有精意蓋不曰教而曰養有樂育化栽之妙非僅師嚴道尊之謂也上海之地人聚愈多生齒益繁而子弟之失教者亦日益衆余前兩年曾有蒙養萹之作以冀千百中或有採聽一二則所以保赤子者卽所以挽風俗不但爲各人自持其家聲已也顧前兩前滬上小孩之壞不過成羣結隊串行於小巷中學西人操兵諸式沿路狂奔攔截巷口雖壯夫亦不敢犯其鋒而其爲害於人則猶少也乃近日則日益甚矣英法兩租界公廨中送案懲辦者常有不滿二十以上之人或以串騙或以眃篋或以賭塲把風甚或有乘火攫物問其年則大都十二三歳十四五歳者居多夫曰童子無知顧何以知攫人之物騙人之財穿穴踰墻視爲常事則正不得以無知原之矣日前有某妓寮屢次失物嗣後查得係某孩時來玩耍陸續竊取眞贓現獲無可遁師以彼幼稚之年而竟胆大若此及其長也有不終身爲匪類者乎一日余夜行過尚仁里見有數十小孩其大者不過十二三歳小則有止六七歳扭住一人十分囉唣視之則係少年傭婦面紅聲顫窘迫萬狀旁人爲言該傭婦手持銅壺購取開水回時一小孩故攔其道不使前傭婦左則左之傭婦右則右之婦怒示以壺中水欲澆之然不過作勢相嚇並無涓　着孩身也而該孩遽大聲呼痛且哭且詈扭住不放衆孩聞聲畢集團團圍繞該傭婦遂無可脫身計受困已數刻矣繼而有巡捕至持棒呼喝衆孩始散而該婦已衣成鶉結首若飛蓬矣又一日有妓乘輿而出一孩持手中蘆粟之皮擲於輿中妓斥之衆孩麕至競拾瓦礫泥塊抛擲不休輿夫見勢不佳飛奔而去衆孩追隨不止直至行近四馬路口有巡捕植立道中乃不敢復追又有友人某晚間作尋芳之遊一人躑躅於東西會芳同安美仁諸里間身邊掛有時表錢袋洋夾中有洋九元小洋七八角突遇一十五六歳之孩肩摩而過某友斜瞬之孩卽破口謾駡操津語嚷詈不絶口某友與植立道中乃不敢復追又有友人某晚間作尋芳之遊一人躑躅於東西薈芳同安美仁諸里間身邊掛有時表錢袋洋夾中有洋九元小洋七八角突遇一十五六歳之孩肩摩而過某友斜瞬之孩卽破口謾駡操津語嚷詈不絶口某友與之論則彼一呼而羣孩四集交口詈之交手扭之或拉其辮或扯其裾或抱其前或繞其後友窘甚高聲呼巡捕衆孩始鳥獸散而友自摸身畔則蚨飛已去佩解無蹤告捕行緝無可指名末由追獲惟有懊喪而已夫以該孩等成羣結隊横行如此而有時送至公堂往往念其年幼無知薄費手心數十下或百下以示懲儆此外别無重刑夫是以此等小孩久成習慣無所顧忌恐將來愈趨愈下其胆愈大其力愈壯其貪心愈熾其奸計愈多則其爲地方之害者必且不可逆料是獨非大患也乎律例小孩死罪必俟成丁而後决其死罪以下多有寛宥者此聖王慈幼之仁心也官府體此仁心以爲心遂於幼孩之罰莫不加輕而孰知該孩等乃肆無忌憚大有養癰　患之勢古人云爲虺弗摧爲蛇將奈何故論者謂公堂刑法不重罪止枷責而止故不足以示懲當移解縣署從重辦理然移送縣中則必按律懲辦而律中所載十六歳以下未成丁者並無加刑之例縣尊雖欲執法其如無法可執何故吾蒙養萹中勸人各自管束其子弟或設立義學使之入塾讀書以漸化其桀驁不馴之氣此則王道基於聖功之意而見之者猶以爲迂闊而遠於事情輒以用重典之說進夫辟以止辟刑期無刑聖王名刑曰祥刑蓋知懲一可以警百小懲而大戒是亦於雷霆之中沛雨露之恩也而以保赤爲心者則又不勝其惻隱之動若不得不以煦嫗噢咻爲事則兩失之矣近日滬上諸孩則正不得以未成丁目之也其所作所爲較成丁更爲刻毒凶頑將來未有不流爲匪類者故不當名之曰頑童直當名之曰匪童童而已匪則不童更可知矣匪而猶童則爲匪且終身矣夫農人不去稂莠則嘉禾不生玉不琢不成器教與刑二者不可缺一今滬地旣無教之之善法又無懲之之嚴刑無惑乎匪童之横行肆擾至於此極也彼會黨齋匪與夫鹽梟馬賊之流豈生而爲匪者哉習於下流則下流耳滬上多好善之士亦多深心之人不知於此事亦有良法否耶 
[本館接奉電音]  
　　昨接在京友人發來電音有本月初二日　上諭一道敬謹譯登○十一月初二日奉上諭汪鳴鑾奏敬舉績學耆儒籲懇恩施一摺廣東在籍紳士知府銜陜西補用直隸州知州張其翃國子監監丞銜舉人金錫齡增貢劉昌齡砥行通經品端學贍均堪矜式士林張其翃着加恩賞給四品銜金錫齡着賞給光祿寺署正銜劉昌齡着賞給翰林院待詔銜另片奏薦舉篤實廉勤之教職等語韶州府教授潘履端潮州府教授貢寅階石城縣訓導嚴其琛均着賞給國子監助教銜以示奬勵該部知道欽此 
[游歴行蹤]  
　　客有商於紐約者近至滬瀆曾在紐約晤見　中朝派往遊歴之傅懋元駕部雲龍顧少逸比部厚焜略詢遊歴近况知二君於七月初帅舊金山坐火車取道亞里查拿州紐墨西哥州得撒士省而至魯西安納省之紐阿連觀看密士失必河治法體察上下流密度隄岸形勢時值炎暑二君冐雨奔馳再三詢問知是河泥多沙少治法 
 
 

Page 2

 
 
較中國之治黄爲易旋復乘火車取道密士失必省阿拉巴麻省佛勒釐大省若而治省騷司克爾勒那省奴司克爾勒那省勿爾吉呢阿省以達於美都華盛頓時張樵野欽憲駐節秘魯未回美都卽經徐進齋贊使導游附近各處并帶見伯理璽天德與外部大臣及各大臣采訪風俗研究工作贊使之照料至周且密八月初二君由華盛頓取道馬理蘭省特爾拉華省紐折爾西省干揑底吉省洛亥倫省以達於紐約省之紐約埠賓夕爾勒呢安之省之費特地爾費城及内司塘與白司列狠麻沙朱色士省之布士頓城　司不林非而埠洼滿省之紐排得觀覧工廠旋至美國北境外英屬地加拿大之夢塔里窪及埃搭窪等處遊員之行李見阻於關津繙譯之時　表失竊於客店八月杪遄返紐約旋回美都華盛頓二君所帶繙譯僕役精神亦皆强健惟顧君目疾時作歴經使館醫官姚作朋通守隨時療治尚可不致大盛云論者謂昔修順天府志傅君嘗手輯四五十卷惟時鈔胥之役資諸供事無庸自任今傅君與顧君又將有所作矣鈔胥無其人也晝遊夜記不免辛勞過甚也美國工價極貴欲雇一華人鈔寫無此旅費也不第此也美國費用至大一遊員帶一繙譯携一僕役出遊一日房飯錢極少十七八元而火車火船之費多寡尚需問道里之遠近也蓋美國自礦産大洩以來金銀賤而日用貴中國之銀百兩僅易美洋一百零八九元每元易銅錢百枚故中等客店每住一日卽須五元自美國人觀之祗收得五百枚銅錢耳在華人觀之則較中國客店加至二十倍矣然則王事賢勞二君雖澡敢自逸但薪水有定數經費亦有限制經費有不能開銷之處原可以薪水貼補至貼之已盡而無可復貼則遊員之技窮矣是欲任觀覧之事而仍不失撙節之理者殆非擇要以遊不爲功 
[靈谷霜鐘]  
　　金陵蘭若昔推靈谷爲第一以其爲誌公藏舍利處也由山門至大殿可十里故相傳有馳馬關山門之諺由大殿循岡阜迤邐至塔前又四五里昔皆十步一樓五步一閣若者爲明鏡臺若者爲菩提樹雖一望盡荒烟蔓草而兠率宫基址猶隱約可尋尤奇者其承柱之石礎大可合抱礎上所鏤禽鳥人物皆一如漢銅鼓之款識精緻細膩不啻鬼斧神工石理都作血絲光可鑑人大有不與草木同腐氣象豈形家者所謂英靈之氣不鍾于人而鍾於物耶惟亂後浩刼頻仍池底灰消栱端火出一坏焦土僅賴阿闍黎草創緜蕝三間住持香火而已昨有過者聞其霜鐘猶自山鳴谷膲於楓紅檞紫闍云○和尚與俗子旣有無髮有髮之嗢卽不應以六根清淨之身自失其性於慾海情天之内寍俗喜持牟尼戒以爲斷輦茹素麫爲犧牲便可隸籍仙班超生佛界其甚者自謂履底裙邊隱隱有五色雲起令人飄飄然有凌雲之志故不但視妻子如敝屣而且視皮囊如贅　此無賴釋子所以敢令名教清流相率而歸於混同世界也春間洋務總辦劉觀察出示嚴禁僧俗混雜顯爲優婆夷塞示之罰隱爲世家大族立之防一時雷厲風行咸謂劉公一紙書勝於十萬甲兵令人不寒而慄現在日久玩生弟子歛袵於雲房乾嬭牽絲於月殿護法者認色相之皆空熟視無睹頂禮者信塵緣之未了有挾而求昨有某宅眷在某寺掃地焚香延至日暮適輿夫爲討一碗飯噪於門外事爲青皮三數人所側耳便闖破禪關縳僧於牀括其香積廚十方供養時娟娟者以門堵不得出向隅垂涙一人卽脫其手上金釧以去臨行且囑曰恭喜恭喜來年此日來吃伊蒲湯餅也刻聞此案以無指名只得隱忍因　匿其姓氏免爲吳兒所輕薄然事關中冓一朝偶辱貽玷終身爰書之以見官長之杜漸防微大有深意且以見言者無罪聞者足戒焉○妙相庵佳處在一池池形若曲柄葫蘆沿岸徐步覺周圍可里許左爲禪房深處右爲亭紅欄曲曲映水類斷虹面池而軒乾五楹春接鴨茵之嫩夏　蟬翳之凉池之南有小阜阜上多奇木夫阜不百武有臺曰問蟾每當素月在天碧梧若洗翠篠欲吟上下空明不知是月是水但覺荇藻縱横滿地上皆松柏影因憶李謪仙所謂濯魄氷壺者諒不是過迤西則廻廊廊一曲爲芍藥町再曲爲梅花吟舘最高而樓其榭者爲桂花廳背廳有屋如惓篷窓嵌五色玻璃而旣宜晴又宜雨者則爲小琅玕精舍入門有巨槐夭矯若遊龍陶文毅識其爲明神宗時物謂當與唐栝晉松稱三絶又有倒植槐亭亭若張葢亂後庵爲典試使者滌塵之所因此三年一修飾皆官經理故紺碧猶存其名而萬紫千紅已非復當年景象盖不盡住持胸無點墨目不識一丁遂使名士琴尊之地一變而爲寒鴉古木之塲也顧說者謂自同文舘假榻以來五年之中前後入泮者七人今秋登賢書者一人又武闈獲雋者兩人地之靈歟人之傑歟諒必有相與有成者矣○都督滿街走衛尉賤如狗施之今日且更甚焉屈計　國家用兵前江後海幾三十年宇内以軍功起家者不啻恒河沙數負羽則氣可拔山解甲則室如懸磬英雄末路洒涙誰憐此語古今同慨昨有如任彦舁之子冬月衣葛者在花牌樓負墻席地而坐垂頭喪氣前置文書厚寸許則起白丁而洊至專閫之保扎也過者睨而視之多不信其爲總兵官一調鷹客睹此人雖風塵落拓而英爽如鶴立雞羣乃就與語此人歴言其情事如繪且言一生僅負弩矢爲百夫長而止以故貧無卓錐地歸農後再罹鼓盆之禍今來江南忽忽已三年祇求爲富家爨下養噉一碗自在飯而不得途窮日暮不知這副窮骨頭抛零何所計不如以此換十日糧信鷓鳫之喚我歸去當勝於荻箔裹尸也語至此已嗚咽不可辨客乃探腰間得　餅七枚舉以爲贈且笑曰是可抵馬當一帆風君其速行此人將下拜則已望塵莫及已客洵翩翩濁世之佳公子哉 
[北通閒話]  
　　新任通州王司馬名繼武字叔賢山東人前奉尹憲札委代理兹已調正任涿州趙松峯司馬欽舜來通正任東路廳調署西路廳郝近垣司馬有回本任之說然均未見有明文也○新任通州吏目程少尉家駿於十月十二日接印任事○時届冬令宵小易生大憲札委右營曹守戎總辦緝捕事宜守戎擇於十月十二日在西街永順店設局辦理是晚卽調齊隊伍嚴諭張李二司廳每夜帶同巡緝本守府不時抽查勤者奬賞惰者記過責懲兵弁咸唯唯而退○北關壩樓前長隄爲南漕卸載之地近有重載車輛推行其上難免有塌陷之虞倉憲聞之立卽出示嚴禁○西門外焦庄某姓家失愼火燄燭天紅光四射焚去柴堆三垛灰房二間聞係仇人種火云 
[浙事述新]  
　　浙撫衛大中丞於十月二十三日未刻進貢院考試武生内場二十四日武生聽點入塲默寫武經例射龍門箭一枝中丞加恩免射默完凈塲旋卽塡寫全榜亥初發出懸掛二十五日中丞牌示仰新中武舉王慶麟等於二十六日齊赴本部院衙門塡寫親共二十七日齊集轅門聽候率同謝　恩領宴○二十二日福建副考官吕主試由富陽開船下駛仁錢兩縣均往迎接正考官黄人銀臺已順道回瑞安原籍當俟假滿再行晉京也○新任學政潘嶧琴文宗聞於二十四日可以到蘇約初二日到杭接印學署書差早已前往迎接矣 
[身死不明]  
　　鎭江西城外之寳盖山後地本荒僻上月二十七日忽有男屍一具年約三十餘赤條條一絲不挂細視頸項有繩勒痕經福音堂洋人瞥見訴知英領事由領事移文到縣薛邑尊隨卽帶刑仵前往相騐仵作喝報頸有繩勒傷左腿皮肉已爲野犬食去其半血跡淋漓邑尊騐畢旋飭地保先行備棺收殮一面標寫年貌有無屍　再行究辦 
[襄垣誌要]  
　　十月二十七日爲蕪湖關道雙錫五觀察懸弧令誕僚屬恭送夀儀概不收受其有脚鞾手版親叩鈴轅祝無量夀者亦皆令閣人婉語却之亮節清風方之古大臣誠無愧焉○蕪湖縣嚴立椎明府履新後示期十月二十八日清晨謁廟行香隨卽巡城閱獄午刻升座查點書吏差役糧差卯名諄諄然訓以勤愼辦公毋向平民訛擾諭畢卽當堂考充代書懸牌放告收閱呈詞數紙然後退堂○廬州府屬因旱成荒飢民咸扶老携幼渡江覓食城傭工或負販甚有效伍子胥吹簫吳市者時當冬令市上驟添此輩數千人難免滋生事端重勞賢長官之心力矣○上月某日有某宦乘輪駛過蕪湖携有玉石諸玩物關上西巡丁搜出以其未經報稅罰令充公拍賣之時有某甲以五十金購去據云估計約備二千餘金云○前任蕪湖縣錢孟超刺史交卸後於上月二十五日乘輪晉省謁見各大憲禀陳要公並親解任内所獲會匪毛林一曹老九 
 
 

Page 3

 
 
兩名禀請撫憲不下辦理旋經營務處丁潛生觀察鞫訊得實於二十六日之晚在會城處决將首級押解回蕪懸示江干以昭炯戒○大江之西有鶴兒山焉山巓舊有八角亭明崇禎時山隂王思任司榷蕪湖時改名曰識舟亭載在志乘歴歴可稽自經浩刼蕩焉無存光緒三年開設通商口岸後西人之旅居於此者意欲購建洋樓紳士不允禀明各憲立案是山俗名郭家山近有武生郭邦增冒爲祖業暗與法國教士議定價值行將立契售錢事經前任邑宰錢孟超刺史訪明申詳南洋大臣嗣奉曾沅帥批飭照會法國教士速將定價收回作爲罷論并行提該武生訊取親供詳革刺史遂於交代前通詳巡撫學政將該武生褫去青衿 
[石簀霜鐘]  
　　温州訪事人云玉環總捕分府何司馬親解海盜潘國法等六名至道署過堂畫供該盜供詞翻異堅不肯招苑觀察發交永嘉縣恩邑尊會同屠何兩司馬並前任張邑尊於十月二十三四兩日詳加研訊該盜初猶狡展及上天平架始將行刦永嘉塲夥盜七十餘人姓名和盤托出當堂畫供現該盜仍行監禁俟養息數日再行解道過堂云○温州鎭周靜山鎭軍因見海盜充斥搶案紛煩遂親自巡洋獲住海盜五名送交永嘉縣訊供不諱月前鎭軍復出洋巡緝二十二日在鄭頭等處搜獲著名首盜渾號僻面虎送交永嘉縣監禁連日因訊問玉環海盜翻供案故未提訊云○台船金恊利裝樻溪雙廟駐防楚軍軍械號衣等物來温小泊東門外適因周鎭軍出洋拿捉海盜遂將此船封去迄今盜匪歛跡海面謐安該船主金某馳赴鎭署呈請給還不識允否○上月十九日新委温處厘捐總辦張太守乘超武兵輪抵甌擇定二十一日視事二十六日瀛眷附海昌輪船到埠乘輿進謝池巷公舘○各項生涯異常清淡處州商販及平陽江南桐山福鼎各水客至今寂無一人來者故各項帮冬夥友尚未有人齒及云 
[憲示照錄]  
　　欽加二品頂戴勸辦蘇皖協賑捐輸江蘇卽補道胡爲出示曉諭事案奉兩江爵督部堂曾札開光緒十四年十月十二日接准部文内開捐納房案呈本部議覆兩江總督曾等奏蘇皖兩省被災籌議以工代賑辦法一摺光緒十四年十月初一日具奏本日奉　旨依議欽此相應抄錄原奏飛咨兩江總督查照賑捐章程按次造册咨部請奬應收部飯照費銀兩隨同奬册解部以資辦公司也等因准此合行抄黏札飭札到該道卽便遵照勿違此札等因奉此查本道前奉督撫憲札以蘇皖水旱成災飭卽勸辦上海各業紳商協賑捐輸遵經會同上海道臺叅酌歴年順直辦賑成案督飭印委各員分别議捐另行會銜出示曉諭在案兹又奉札前因並蒙抄黏部文准予收捐貢監　封典虚銜并准優奬翎枝　恩施逾格至周且渥凡在食毛踐土之儔宜如何仰體　聖懷共圖補救踴躍輸將况頒發實收昨已奉到合亟抄黏出示曉諭爲此示仰上海各處紳商士民人等知悉自示之後須念蘇屬各縣旱魃爲災荒歉目覩而此時皖北情形更較汴省爲重盖汴中開辦鄭工發帑千數百萬災民以工代賑尚可自食其力皖北各屬凡沿淮河之地被淹兩年加以今歳旱乾太甚高阜山田竟成顆粒無收水旱交乘謀生計拙誠屬岌岌可危以故此次開捐半年原爲顧全兩省民命諒滬上及各省諸善士埀念災區甚廣值此嚴冬飢寒交迫待賑孔殷必有慷慨樂施者請不拘銀洋棉衣數目多寡速寄後馬路本道收捐處如其不願請奬者隨時給付印收列入申報以示徵信如其欲請奬勵者卽照奏定章程翎枝封典虚升銜貢監并十成監生均可報捐隨時塡給兩江爵督部堂實收願要何項奬叙悉聽捐户之便所謂施當其厄庶幾惠不虚糜况多助一分之賑卽多救一人之命尤爲眼前無量功德若能相助鉅欵并當隨時禀請奏奬或給匾額或加頂戴是一舉而名達天聽章奏流傳中外咸知盛舉次則報捐翎枝翠羽增輝且銀數稍巨究可多資散放他日遺黎倖獲生存室家完聚應必推念前恩曰此某省某紳某商之德也三則疉晉頭銜　崇封寵賜宗族鄉黨亦必推而重之曰此施巨欵而得者卽貢監銀數無多亦可名列成均惠及災區從來於賑捐援例一解囊而數善備焉天道有知應不負好善者之心本道爲蘇皖賑需急迫用再苦口勸導務望官商士庶勃發仁慈迅速捐助上慰大憲之焦勞下蘇災黎之困苦總期多多益善以濟急賑幸毋觀望切切特示　光緒十四年十一月初二日計抄黏户部謹奏爲遵旨速議具奏事兩江總督曾等奏時皖兩省被災籌議以工代賑辦法一摺於光緒十四年九月二十一日硃批户部速議具奏欽此欽遵由軍機處交出到部原奏内稱蘇皖兩省災區廣而爲日長一經散放官欵總慮不敷是以於前摺業經聲明擬卽勸諭紳商士民人等分别捐助在案伏查以工代賑實爲目前救荒之要務須以全力專顧賑需卽慮未能兼及工費其不能不藉助於捐欵者理也亦勢也所需經費卽應寛爲籌備方期集事而能否寛展全視紳商能否踴躍輸將臣等惟有披瀝微誠爲民請命合無仰懇天恩俯准將紳商等捐欵照籌餉例核減二成奬給實官翎枝等項而各捐生得此奬勵自當益形鼓舞仍當以半年爲限卽行停止等語臣等伏查蘇皖兩省水旱爲災賑務旣繁工需尤鉅不能不藉資於捐欵自係　在情形該督曾等深慮遠謀爲民請命自應通盤籌畫俾有裨於工賑要需並無妨於捐輸全局臣等公同商酌所有請奬翎枝一條擬請照准惟查籌餉例載翎枝章程外官花翎七千兩藍翎三千五百兩京官花翎四千兩藍翎二千兩若如原奏所稱照籌餉例減止二成較之鄭工例數倍增多恐捐生觀望不前於經費仍無實濟應令仍照鄭工新章收捐翎枝銀數辦理二品以上捐銀二千兩四品以下捐銀一千兩准給花翎捐銀五百兩准給藍翎毋庸再行加增以期踴躍並准收捐貢監以及　封典虚銜均按常例核減五成庶足以廣招徠而資鼓勵以上各項自應遵照定章由該省塡給實收將副實收隨册送部由部核准加發執照不得請頒空白執照以杜弊端予限半年限滿卽行停止于實職官階現在鄭工收捐方患未能暢旺倘再間以别項新捐毋論如何减成鄭工捐輸究不免爲所侵佔且一切選補班次窒碍尤多其所請給奬實官之處應毋庸議所有臣等速議緣由理合恭摺具陳伏乞　皇太后　皇上聖鑒謹奏 
[縣試有期]  
　　上海縣接奉松江府札内開奉江蘇省學部院行文松屬各縣定於十月二十日舉行縣試嗣各縣以錢漕開微之際事務冗繁遂會銜禀請展至十一月二十一日開考日内將出紅諭矣 
[謀同逃遁]  
　　浦東人楊承祖控王炳全霸田一案牽涉李和初裴邑尊提訊之下判令管押翼房前晚李在押所嗾使同押各犯共謀逃遁爲管犯家丁所覺禀明邑尊飛飭捕頭率同通班捕役嚴密看守昨日飭將李帶案訊究 
[英界公堂瑣案]  
　　蔡錫林訴稱小的在石路公興主守門昨夜有賊穴壁而入幸卽知覺扭獲交捕搜出鐵鑿紙煤等賊具請爲訊辦竊犯劉德生供稱小的係湖北大冶縣人向在澎湖當勇裁撤後流落滬江飢寒交迫致圖行竊如今惟乞施恩捕禀劉前曾犯竊送案責懲蔡太守判發捕房管押三月賊具存候銷毁○二百二十號華捕禀稱昨日小的出外梭巡見有蕭仁州薛阿和各將穢物傾棄泥城河内有違規例拘請罰鍰蕭供湖北人初來滬上無知悞犯薛供小的傭工餬口主人知已被拘囑爲認罰蔡太守判各罰洋半元撥充醫院經費○唐盛興訴稱家中失竊洋烟袋一枝由捕阻獲人贓送案請究竊犯魏九香俯首求恩蔡太守以其初犯判管押七天以示薄懲贓交唐領去○莊阿木控毛趙氏混兌銅洋案蔡太守飭包探查拿該氏同黨包探江阿三拘獲姚阿松送案姚供小的並非該氏同黨被拘後經探夥王金三等毆失洋銀太守命該包探帶同王等於禮拜三質訊此皆已登前報者也昨日該包探投案禀稱姚並不投到是以王等亦未傳齊太守謂姚是否情虚避匿不得而知姑飭該包探於禮拜五帶齊探夥等候訊察斷 
[申明前論]  
　　十月廿七日本報有賣空買空一論此原爲大局起見並非與凡爲錢業中人齟齬現有人來說錢業中見之心滋不悅本 
 
 

Page 4

 
 
飽實深抱歉但江蘇各大憲屢經示禁諄諄勸導本年七月十三日藩臬兩憲又會銜出示禁做賣空買空此示曾錄在七月十八日本報内本館無非仰體憲意以冀市面平穩各保身家此外毫無他意尚祈原鑒爲幸 
[喜筵助賑]  
　　謹啓者蔣君挹之令嗣完婣承諸親友惠賜隆儀理宜設筵奉謝因念水旱災區待賑孔亟兹將謝客筵宴之資交到敝所洋八十元移助賑濟詩題紅葉螽斯預兆夫他年澤被蒼生雀抃彌殷於此日嘉賓賢主共造福於災黎者豈有涯哉謹登報章特申謝悃上海北市絲業會館籌賑公所少歛施善昌謹誌 
[吳門畫舫卽事三疉揉雲館主唱和韵]  
　　畫船打漿八門游只爲春寒懶上樓紅豆相思深刻骨碧桃殘醉倦扶頭歌聲不辨誰家好花事偏擔我輩憂莫問西天甘露水此生自信已風流　繫棹兩行楊柳下果然丰景勝維揚筠箋砑碧清詩境蓮炬堆紅膩睡鄉亂局猧兒圍已解營巢燕子話偏長如何香霧濛濛處猶恐羅衣夜受涼[  太痴錄悵花集舊稿]  
[憶蘭翹]  
　　一枝丹桂悟仙機又詠霓裳舞羽衣惆悵歌塲十八撦珠喉玉面兩依稀○小徑白衣裳冷步斜欹小徑微行莫漫疑傳得雙文比來訊燒香拜月倍相宜○翠帳翠帳深中玉體香疎慵偏易困宵眠關心掠鬢牽衣處大有丰神似阿娘○贈碧紗衫女郎稱身衫子碧痕紗憔悴秋風嚲髩花供養玉人無别物玻璃小盞雨前茶○感贈自然不稱在風塵生性多遭阿母嗔立誓金尊銀燭底要兒親覓有情人○横塘　新妝成處上蘭舟擊檝横塘趁晚遊不是儂家顔色好荷花那便肯低頭○曉妝玉籠嬰武攪春眠起弄牙梳貼翠鈿三十六牎紅日滿碧桃花影到奩前[  太痴悵花集舊稿]  
[頃聞廬山舊隱于滬南效臨邛故事賦此以賀卽請諸大吟壇哂政]  
　　王郎格調本超羣跌宕風流四海聞此日臨卭欣再見當　可有卓文君[  醉翁漫筆]  
[  江督轅門抄]  
　　十八日江西知縣金丙禎解跟來均見○十九日同知周煦山奉蘇藩司委會寗藩赴河南迎提賑欵○二十日縣丞德善從九周錫綬海門鄰芝昌山陽照磨盛朝秦清河均奉委冬防差○二十一日委署淮安府羅辭赴任一品廕生胡成章湖南來隂毓衡卸廣通司事回○二十二日同知梁僖年赴河南迎提賑欵○二十三日降調浙江臬司陳寳箴河南來揀選縣蕭濟春奉委解餉赴都 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩垣官報]  
　　十月二十四從九盧承鋆委武闈齎榜差縣丞游景周自京到藩轅牌示海防新班先巡檢王文錦請補東岱巡檢奉部覆卽着赴新任供職二十五日通判蕭賛廷巡檢姚榕自京到省委署閩安恊陳尚新禀辭赴任 
[江西官報]  
　　候補遊擊黄夀山叅將周國玉俱冬防巡查各街道上下段署瑞昌縣黄基祚卸事清理交代回省補用縣黄錫光仍回椎舍卡候補府孫乎侃就近坐催海防經費銀准調樂平縣吳錫純卸安義縣事清理交代回省補用縣李應奎禀謝拔委本班一次行知汪鴻禀知聞訃丁母優通判朱景岐委辦南康塘江卡贑州觀音閣通判吳鳳來卸事丁親母優高繼源禀謝咨補萬年石頭司行知鄭工從九衛銑禀到湖北人貴溪縣典史黄啓元飭赴新昌横岡可升任以馬永堂署理貴溪典史事 
[寄贈尤笠江仁兄七絶三首卽請斧政]  
　　絶妙生花筆一枝未曾相識已相知而今幸得蒙青眼預卡英雄遇有時由來人巧奪天工潑墨淋漓趣不窮洵是風流才子筆點睛破壁廣神通　十年辛苦付東流祖逖雄心尚未休苟得隆中三顧遇功名兩字亦千秋吳中弟周欣之謹呈 
[贈張墨琴校書四絶句錄呈霧裏看花客政刊]  
　　蕊宫仙子是前身綽約丰姿十九春香閣原都翰墨侣知音應共問芳津飛來青鳥展紅箋招我良宵赴玳筵道是愛才心素切詩名惹得美人憐愁亦含情笑更佳淡妝濃抺稱心懷何來周昉傳神筆畫出蛾眉玉鳳釵芳蹤莫悔寄青樓一朶蓮花湧濁流知是鯫生耽覔句新詩許我當纒頭 
[玉梅花館朱筱卿詞史善書工詩未得一見今秋將之江右道出滬瀆特往訪焉果覺吐屬清新舉止莊雅有林下風室中布置亦無塵俗 
氣卽次霧裏看花客題壁韻率成二絶以博芳粲]  
　　難得相逢月正中識卿非慕晚妝紅章臺閱遍閒花柳清到寒梅便不同雅操生花筆一枝玉梅寫罷賦新詩雪兒善畫紅兒詠誰擅兼長冠絶時 ]Z>苕溪鋤月種梅室主漫草 
[感謝詩　并引余於戊子九月十一日晉省爲貴州巡撫潘大中丞需醫治血溢之證卽寓撫署求補拙齋間日診視頃已弗藥至十八日大中丞下顧寓齋暢談醫旨並言業醫者以傷寒陽明一經最宜叅透凡病之傳變無有不歸陽明以陽明爲十二經之海故也縱談良久略無倦態又荷見賜千金方衍義徐批正宗靈芝益夀艸本艸經解要世補齋叢書等拜而讀之覺從前所讀之書未有如兹數種之精當也夫醫本小道公猶講求不輟無怪乎撫黔之善政口碑載道也謹賦二絶以誌大中丞之嘉惠後學無微不至云耳]  
　　萬里山河展壯 
猷績同韓范著黔州三年撫馭分憂　德化苗疆上下游　刀圭小技媿尋常教誨慇慇感不忘不是前生修得到何能親炙及疎狂種榆山人胡仁夀悅彭氏稿於黔中撫署求補拙齋 
[卽席口占贈撫署西席畢文牟僧大令]  
　　野鶴丰姿矍鑠翁老猶吐氣盛如虹不期得識先生面剪燭傾談興不窮　相逢難得是同鄉蒞仕從知歳月長笑問弇山制府事　先生係秋帆尚書之後　不禁身世感滄桑[  種榆山人稿於貴陽撫署]  
[勸募山東齊東惠民賑捐第八次清單]  
　　大挑知縣齊鈐洋五元汪懋昆兩元朱廷佐二元永陞益二元慶成局洋乙元曾萬聚二元周全盛二元陳增盛二元陳堯記二元陳書記一元怡昌公禹記二元蘇恆泰一元寳康號一元祈源公記二元三義廣記洋一元億大號一元乾興號乙元德裕號一元長裕局洋乙元永德泰一元胡義隆一元廣源號一元三益合乙元恊聚免局一元新順義號二元劉德盛乙元何萬有一元任恆豐兩洋莫恆源洋一元唐宗信一元范恆泰一元合豐義號一元恊和染坊兩元義興成洋十五元廖隆盛洋十五元徐錦鈺一元王直記一元孟繼其孟廣竺鞏世舉三户合助洋五元義順成洋十元方順源乙元楊豫隆一元李恆茂二元黄錦順乙元誠修堂高四元以上共洋一伯零五元係由金陵廖隆盛寳號大善士代有募來潘利豐綢莊洋六十元朱儀和綢莊洋六元曹萬豐正記五元昌隆標局洋十元嘉祥泰杭莊五元永豐緞莊三洋慶祥號十元張金如五洋馬玉衝五元張茂林五元義聚標局十元吕東瀛于慶祥于卿禧三户合捐洋五元同順昌棧洋三元徐萬泰五元成章泰正記三元恆益昌莊五元鴻茂源記五元瑞隆綢莊五元長裕標局十元以上共洋一百六十五元係蘇州同人代爲募來○隱名氏二元耕記洋一百元胡義隆洋十元竹禪大和尚售潤筆洋四元孫梅齋兄交來安得利代豐裕洋行叫莊洋五十元以上總共洋四百三十六元合併聲明[  二馬路祥順公同人經募]  
[上海三馬路與昌恊賑公所陳竹坪經收河南皖北直奉賑捐桂月初八日第一千一百廿四次清單]  
　　常州信大寳莊寄來梅鼎臣因許愿祈保卽愈洋四十元○無錫烹茂莊寄來梅胡愼裕堂洋三十元○萬成祥寳號陳先生交來江西王温氏太太爲三少君病奸樂助錢十吊二小姐爲慈母患病愿助錢六吊以上合來洋十四元六角○本埠沈振昌寳號交來功德册速求平安十元保安氏白雲氏平安氏三户各一元財士氏天成氏泰來氏士才氏四户各半元共來洋十五元○杭省大關利豐坊寄來利豐各友六七兩月節省火食移賑以保闈坊平安洋七元五角又洛舍補過子祈保身體康健合家平安洋二元五角共來洋十元○解囊册揚州來補元子錢六百淡道人叅百朱熾生一百玉記五十文合來洋一元○金陵修本子李爲父完愿洋四元吳淞沈寄來秀州五玉英洋二元小洋十角慈溪棠隂書屋邵洋一元○孫姓洋四元胡垣因先父百年冥誕承堂弟送禮移賑以　冥福洋二元瓦梁無名氏洋二元又銅洋一元張先生錢四百文○○本日共收英洋一百廿六元銅洋一元小洋六角錢四百文合併聲明 
[上海三馬路與昌恊賑公所陳竹坪經收河南皖北直隸奉天賑捐桂月初九日第一千一百廿五次清單]  
　　浦東陳翹如先生交來寄跡江湖侍歸客求病速愈洋五十元朱經大成典衆友中秋席資移賑洋十元無錫亨茂寳莊來范肇堂指助奉天洋十元寧波董生陽募來强爲營人五元喜善金宗保求室人許氏病卽全愈又爲長女順官患驚速痊共助洋四元大團邵禮堂寄來博陵欲善子求母病痊一元○水災圖册本埠黄先生交來鎭江泰源永錢莊募查有懷堂錢四千吳邦賢悅堂各三千王文明堂魏敦五堂各二千　源永李大有陳愼餘堂三户各錢一千李世　堂殿魁忠恕堂劉樹儀堂高敏愼堂張惟一堂葛樹樸堂湯德遠堂朱清忠堂曹肇培朱片玉堂楊清德堂王慈恩堂十三户各五百共合來規銀十六兩五錢五分半○又册吳廷安倪芝泉經募張植記陶發泰東美齋張聚興倪芝泉五户各一元湯永盛五角合盛號張毓茂叙銘四户各二角共洋六元三角○又　漢口洪炳文先生夀儀移賑以答諸君厚情並祈降福郭鑑堂錢一千胡友三楊換章洪畏三曉雲朱華山胡支卿秋浦洪仁和春谷銘山　章十一户各五百敬義堂二房合錢八百胡兩文洪瑞安各四百鄭　山胡志堂廉方洪吉濟四户各三百洪同華榮廷吉蔭錫朋朱仲卿五户各二百以上來平銀七兩四錢申規銀七兩七錢六分半○解囊册無錫祿祀紙號來餘席珍三百丁子述陶氏各二百丁卿雲均貞陶福慧三户各一百丁夀康五十文以上七户合來洋一元○功德册寧波董生陽寳號來學生邵繩速折席移賑洋二元○又　陳嘉貴日本洋一元○本埠無名氏洋十元官銀號將月餅資移賑二元無名氏求平安二元汪誠懋保病愈一元無名氏銅洋一元○○本日共收英洋一百零三元規銀念四兩三錢二分銅洋一元小洋三角合併聲明 
[上海三馬路與昌陳竹坪經收河南皖北直隸奉天賑捐八月初十日第一千一百廿六次清單]  
　　常州信大莊寄來梅鼎臣善士續助病全完愿六十元浙寧寄甌游子奉慈命捐助十元朱經吳子俊先生寄來敬義書房主人祈病速愈十元杭省湖野同和紙棧寄來四明張惠範二元常熟三里橋厘局黄鴻寳洋二元銅洋一元蘇州滎陽無力子求内人病卽全三元廣誠信烟號銅洋廿元成泰莊銅洋九元水災圖册陳煦元求病速愈二元陳黄氏祈病愈兩元忠雅堂保平安一元卷花夀齋心餘力少人陳應均應堯友琴棧主應榮應培應育應堡應誕應城應勳應　味秋舘道人剪松閣主人陳燮元烈元廷銓廷錫庭銘庭宏庭標庭錦仲理人歸曉記葛震記王電記費樂記張笏記蔡晴記力棉散人忘　客太原氏汝南氏濟陽氏天水　西氏不書人等六十户各助錢五十文以上合來洋八元城王廟桶捐沈氏求病愈三元張沈氏燒香賑捐一圓點見散捐洋乙元銅洋兩元小洋乙角錢四伯十四文以宅門旋捕捐結功德緣册心欲無力人四角心餘力棉子一角無名一角仁和木作銅洋一元點見散捐銅洋三元日本洋一元虚對開一個小洋三角錢兩百六十六文總併見日本洋一元銅洋四元小洋九角虚對一個錢兩百六十六文○本日總收洋一伯另一元銅洋三十六元虚對洋一個小洋十角錢六伯八十文合併聲明 
[上海三馬路恊賑公所陳竹坪經收河南皖北直隸奉賑捐八月十一二日第一千一百廿七八次清單]  
　　本埠汪祥泰布號于子嘉先生交來休騫吳少昆善士洋三百元正又惠先生交來夀筵賑棉衣一百套合洋七十元吉祥街清芬堂交來餘記洋五元無名氏四元海上客張運甫求母延年各一元蔡王氏病愈完原十元吳潘氏十元應姓一元解囊册燕湖盛昌來劉玉榮二元集古山莊青羅書屋各一千無名氏叙善堂各六百思誠堂五百志樂堂敦本堂各四百晴雲堂三百穀貽堂盤谷山人山居士易云亭四户各二百二户各一百以上共來洋七元施當册南橋航來同人勉力錢五百文又册洪受記施老雲各五角無名氏三角廉增記源延氏林信有永錫周容塘趙志才六户各二角朱介生不留名無名氏俞組賢華芝記五户各一角共來洋三元○水災圖册杯水居士洋一元○功德册金陵太原氏白下隱名氏合來洋二元○救災册閩省洪永安花洋一元鄒羅氏銀四錢五分八厘賴衡合銀二錢七分二厘以上共合來花二元○會稽張十元白下朱經募四元慈谿陸德和保妻洪氏平安女英月病愈五元○楓經陸松釗洋三元廣東鍾楊氏兩元蘇省侍其巷裕源寳興同人節省中秋筵資助賑捐洋五元○○兩日共收英洋四百四十六元錢五百文合併聲明 
 
 
 

Page 10

 
 
   
 
