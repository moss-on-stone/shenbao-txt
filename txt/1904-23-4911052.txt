# 1904 - 23 - 4911052

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參顴互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價値又昂海内寒儒每苦力難購置且三史中地名人名之　率皆　牙佶屈記憶難清臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[今日五洲時局與春秋時相同論] [  續昨稿]  
春秋盟約之詞載諸傳文僂指不可數計大國與大國盟小國與小國盟大國亦與小國同盟其間受迫脅者有之息民力者有之往往口血未乾誓言已背故英君哲相恒不敢恃此偷安懹餌自困今則五洲之國各以情誼相親勢力相均爲聨盟往事無論已去歲西歴一月英日以共保東方太平之局而同盟成至三月而俄法聨盟又成至六月而德奥義三國聯盟條約又於柏林晝押近則英德爭聯交於美凡此結與國所以固邦本然各國政策無一恃盟苟安弛兵備懈内治者日本尤以同盟旣成擔荷愈重君臣上下互相惕厲蓋識時俊傑岡不知今之世爲權利競爭之世斷非空言所能弭患此聯盟之主義春秋同於今日者也春秋之初列國七十餘至季年存者無過二十鯨呑蠶食翦滅小邦晉則滅虞虢齊則滅紀鄭則滅許魯則取郠取邿莒則滅鄫漢陽諸姬楚實晝之凡附庸數十百里之封成宗社爲墟社稷不血食者歲見於簡册論者每深悲之而今則印度亡於英波蘭瓜分於俄德奥越南隷於法西北回部併呑於俄美亦背華盛頓之遺訓取檀香山屬非律賓羣島駸駸乎以開拓爲要務後此無論爲歐爲美爲亞其奄奄不挀之小國百年以後吾知百無一存此併呑之日競同於春秋者也春秋之時利人危而乘人亂圖獲鷸蚌之利者未能勝數慶父主兵推刃君父子般賊啓方弑魯國大亂而齊桓公圖之鄭世子華聽命於會乃犯父命求合於齊而齊桓公又覬覦之魯昭公時南蒯與子仲謀去季氏晉聽邾莒之訴以甲車西千乘威魯今則公法有干預他國内亂之條其自謂主持公道可僅　臆斷不必再問合法與否　見英人荷爾所著萬國公法第九章第九十四節明目張膽視爲固然故去歲西歴一千九百一年委内瑞拉内亂而英德砲擊其海岸一千九百二年十月薩摩利倫有内亂而英遣軍剿擊邇則塞爾維亞王爲亂黨所弑而各國咸思藉端干涉此内難之干預春秋與今日相同者也平王東遷周室凌夷魯以秉禮爲主義而齊秦晉楚諸大國各恃其堅甲利兵迭相雄長罔知尊周之義晉請隧而僅折以大義楚問鼎而僅爭以口舌天子擁空名於上熟視諸候之跋扈而無如何今則英法俄德日本國日富兵日强乘中國之貧弱通商以漸耗我利源租地以漸削我疆字藉教禍以要索我償欵行治外法權以撓我政令虎視眈眈迄未有已中國風氣甫開邦本未固不惜屈節殊禮以優容之此宗國之衰微同於春秋者也春秋陳蔡藤薛以下服屬大國或恃魯或恃齊或托庇於晉楚敷衍得全者二百餘年猶今公法所謂半主之國賴列强以保護若歐洲塞維爾三國之類此小邦之托庇同於春秋者也嗟乎時越數千年隔數十世而盱衡時局撮舉犖犖大者有若合符節之理抑亦可謂世變遷流之奇已至其所異則在商戰之害未興宗教之禍未起格致製造之學無月異而日新是固今昔所迥殊者而不必爲之一一　陳也 
[俄廷命將]  
　　日本大阪某日報云俄廷以日本猜嫌未泯日後必開戰端因命他洛拔托金爲陸軍總指揮矮立幾息土爲海軍總指揮各畀大權無相軒輊他洛拔托金原係鎮守旅順口兹旣奉詔他往所遺旅順口鎮守事務以參謀本部長皮辣洛夫代之 
[俄廷會計]  
　　德京柏林來電云俄人豫計今年國用除亞東各項經費外祇由西伯利亞將鐵路展至拔伊卡路湖畔已需盧布一千七百萬圓 
[人才難借]  
　　日本大阪某日報云頃得某處電音略謂俄國亞東艦隊平時多聘用英法二國水師人員其行船一切機關則悉僱英人教練今者咸謂我等若從事海戰不免視性命如鴻毛因相約亂職而歸不復肯在船執役俄督矮立幾息夫百方勸慰始終堅不肯留亦無可如何之事也 
[俄購日煤]  
　　日本大阪某日報云長崎勤司捕洛苦公司係那威國人開設近向三菱煤局購定高島煤一千三百墩東歴一月十二日之晚先將三百墩運上其路司苦之獨輪船駛赴旅順口及官中向公司詰悉則云此貨由俄之義勇艦定自數年前不得因目前將起戰爭遂失大信并聞船中另有擦抺機器氣鍋所用之油六百八十瓶 
[日申煤禁]  
　　日本大阪某日報登長崎來電云此間各保商咸以時局紛紜不敢將煤售與各輪船載運出口日來門司唐津二礦主已奉官諭祇准同盟之國購煤恐業此者未免多所折閱矣　門司日語謂之馬其唐津日語謂之恰臘之皆西海道產煤之處 
[貸銀築路]  
　　昨得日本東京友人手書云日廷恐與俄人在高麗開戰運兵載鑲窒礙至多詔令籌集巨貲赶緊興築由韓京逹釜山之鐵路刻已决定向英國借用銀幣一千萬圓先付三百萬圓東歴二月中再付二百五十萬圓 
 
 

Page 2

 
 
尙有五百五十萬圓俟大工將竣時付足 
[譯日報論南皮制府仍回鄂督本任事]  
　　日本大阪某日報云前者湖廣總督張香濤宮保奉召入京參晝幾要外交内政多所贊襄東歴一月五日武昌官場中人忽得京師電音悉宮保定於華歴十二月中旬仍回湖廣總督之任外人紛紛揣測咸謂俄日搆怨日後必不免於交兵中國雖明告諸友邦嚴守局外中立之旨仍恐俄人長驅直入擾及畿疆不得不轉饟運兵豫爲之備故令宮保遄回湖北籌集欵項以固京師理或然歟 
[英相宣言]  
　　日本東京某日報云頃日本外務省得駐英使臣林君電報譯知西歴正月十一號英國首相拔路夫唖矮君在麥痕萬賢司他當衆宣言日邇者亞東之事鄙人甚望和好重敦若必易玉帛爲干戈則我英之於同盟友邦亦惟恪依信誓而行决不别有意見　所謂同盟友邦蓋指日本也 
[德居局外]  
　　英京倫敦來電云日來德意志人與歐洲二强國立約同盟謂俄日如啓戰端我等决計嚴守局外中立之旨所謂二强國者蓋奥地利亞及意大利也 
[韓事摭聞]  
　　高麗漢京來電云頃俄人將有事於日本先白諸韓國請以國之北境爲局外中立地并索取鐵路利權欲由平壤築至漢京而令韓廷自築平壤逹義州之路韓廷對以此事須先照會日本俄人遂以勢力相迫必允如所請而後已又聞韓廷刻已决定將龍巖浦開爲各國互市之場俟此事辦有端倪再籌義州開埠之事 
[銀行火劫]  
　　昨日本邑某西字報登天津來電云華歴本月初五日華俄道勝銀行忽然火起崇樓傑閣盡化劫灰按道勝行屋鳩工庀材刻方告竣曾倩某公司保火險銀八萬兩當可向之取償也 
[政務處覆奏籌欵辦法摺]  
　　政務處大臣奕劻等跪奏爲遵旨議覆恭摺仰祈聖鑒事本年十月十六日准軍機處片交户部奏代遞主事王伊條陳一摺奉旨政務處議奏欽此將原呈抄交前來查主事所陳籌欵辦法曰官捐曰吏捐曰商捐曰雑捐其中分别條目有可行者有未能卽行者有斷不可行者謹逐條議覆以備聖明採擇一降革人員捐復據稱京外降革人員自一品以至未階報効軍費均准開復公罪自四萬兩按級遞减至從未五百兩而止私罪自八萬兩遞减至一千兩而止降補者减半此例卽開卽不准將軍督撫擅保開復又子孫爲祖父捐復按原定官階五分之一等語案查光緒二十七年欽奉懿旨永停捐納其現行常例准捐各項著該部議覆欽此旋經户部奏准現行常例准捐各項從前停捐之年均未停止原以常捐各項係就已有實官人員推廣請照常開辦等因查現行常捐各條原准捐復該主事所稱報効開復與例意尙符惟三品以上向無捐復之條私罪情節較重有倍半不准捐復之例近今以來私罪降革人員由各省將軍督撫奏請開復者日多一日開復後於應繳捐復銀兩則多方延宕或並奏請免交在朝廷棄瑕錄用體恤矜全而該員等冐濫頻仍疆臣近於市恩滑吏因而取巧不如令其捐輸助餉尙可藉應急需其三品以上有情殷報効者以大員贍軍贖咎亦未便阻其輸納之忱似應一併推廣擬請嗣後四品以下捐復原官升階銜翎公罪應照十成例銀核收私罪照加五加倍加半之例核收其情節較重加倍半不准捐復者酌加倍數核收三品以上准其捐復原銜翎枝由户部另行核定銀數其有報効鉅欵應否准其開復原官由户部隨時奏明請旨辦理惟永不叙用人員不在此例至降革故員准其子孫出資捐復亦足以風賢孝應如何减成亦由户部核定數目此次奏准之後除軍營實在戰功外無論何項勞績　不准奏保開復尋常剿匪不得比附援引從前業已奏准開復各員應繳捐復銀兩亦不准奏請免交如有飾詞瀆請者由部臣一面奏駁一面將應議職名照不應重私罪例議處一職官捐升據　納粟例停不准平人報捐實官然已捐官職者旣在仕途似可通融辦理擬請佐職准捐州縣州縣准捐道府照常捐例加收等語查已仕人員捐升與初晉者不同近日保案過多往往佐雜微員不數年即保至道府與其濫保開倖進之門不如收捐得報効之實擬請嗣後凡州縣以上均准報捐應升之階惟不准越級佐雜以下流品不齊仍不准捐升正印官以重名器其成數應照新海防例核收又查本年七月間廣西巡撫柯逢時奏推廣捐輸請添遇缺先花樣經户部議覆此項花樣最優自應停止惟分缺先分缺間本班儘先三項現在股票仍准給獎奏請准其捐復蓋於推廣之中仍庽限制之意然各項花樣遇缺先得缺最速捐項亦最鉅現在捐例已停從前已捐乏遇缺先有限一經用完則分缺等項得缺之速卽與遇缺先無異且花樣之優不過得缺速非平人報捐實官可比擬請除已准報捐各花樣外並准其報捐遇缺先花様此次所議捐復捐升及遇缺先花樣均令在部庫上兌無論何省槪不准援照奏請此係專籌軍餉暫行推廣與尋常捐輸不同擬請定限一年爲期如此項軍餉另籌有的欵卽行奏請停止此摺未畢明日續登 
[張香濤宮保會同學務大臣政務處大臣遵]  
　　旨重定學堂章程摺○奏爲遵旨重定學堂章程妥籌辦法恭摺仰祈聖鑒事竊臣百煕臣榮慶前因學務重要奏請特旨添派臣之洞商辦光緒二十九年閏五月初三日奏上諭京師大學堂爲學術人才根本關繫重要著卽派張之洞會同張百煕榮慶將現辦大學堂章程一切事宜再行切實商訂並將各省學堂章程一律釐定詳悉具奏務期推行無弊造就通才俾朝廷收得人之效是爲至要欽此仰見聖朝興學育才務求實際防微社漸不厭推詳之至意臣等曷勝欽限臣之洞伏查上年大學堂奏定章程宗旨辦法實已深得要領惟草創之際規程課目不得不稍從簡略以徐待考求增補至各省初辦學堂管理學務者旣難得深通敎育之法之人而學生率皆取諸世業科舉之士未嘗經小學堂陶鎔而來不自知學生之本分故其言論行爲不免有軼於範圍之外者此次欽奉諭旨命臣等將一切章程會同釐定期於推行無弊自應詳細推求倍加審愼數月以來臣等互相討論虚衷商榷並博考外國各頁學堂課程門目叅酌變通檡其宜者用之其於中國不相宜者缺之科目名稱之不可解者改之其有過涉繁重者減之每日講堂功課少或四五點鐘多亦不過六點鐘所授之學排日輪講少或四五門多亦不過六門皆計日量時以定之絶不苦人以所難中人之資但能循序以求斷無兼顧不及之慮至於立學宗旨無論何等學堂均以忠孝爲本以中國經史之學爲基俾學生心術一歸於純正而後以西學澮其智識練其藝能務期他日成材各適實用以仰副國察造就通才愼防流弊之意計擬成初等小學堂章程一册高等小學堂章程一册中學堂章程一册高等學堂意程一册大學堂意程附通儒院章程一册原章有蒙學堂名目但章程内所列實卽外國初等小學之事查外國蒙飬院一名幼稚園兹叅酌其意訂爲蒙飬院章程及家庭教育法一册此就原定章程所有而增補其缺略者也辦理學堂首重師範原討師範館章程係僅就京城情形試辦尙屬簡略兹另擬初級師範學堂章程一册優級師範學堂章程一册并擬任用教員章程一册將來京城師範館應卽改照優級師範學堂 
 
 

Page 3

 
 
章程辦理此外如京師仕學館係屬暫設皆係有職人員不在各學堂統系之内原定章程應暫仍其舊將來體察情形再爲酌定經久章程至譯學館卽方言學堂前經奏明開辦兹將章程課目一併擬呈此摺未軍明日續登 
[輪船肇禍]  
　　鎮江采訪友人云月之初二夜三鼓時泰昌小輪船局某輪船由袁公浦帶一民船鼓浪返鎭行至八濠口適鴻安洋行德興輸船衝波而下黑暗中悞將小輪船撞沈所帶民船隨之而覆救生紅船急往援救民船諸客得慶更生惟輪船中人悉數淹斃事後遇救諸各羣向風神廟左近泰昌局詰責人多口雜恣意喧譁事爲常鎮通海兵備道郭月樓觀察所聞飛飭水陸總巡周錦堂恊戎帶勇前往彈壓刻聞泰昌局主已投領事府控告鴻安未識領事若何定讞也 
[皖垣盜案]  
　　安慶訪事人云宣城縣教諭王廣交籍隷桐城會宮鄉前月某日因其女于歸伊邇由任所置備粧奩運回珂里不意爲盗匪所涎當晚卽被恣情劫去廣文之戚金某素饒瞻略訪知若輩匿跡某姓倉屋中遂糾集壯丁數十人持械往捕立獲某甲一名送縣請究迨二十五日城東沈家店盧姓家又來緑林豪客甫入門卽先嗚槍示威有某甲因起喚捕致被刃傷額角於是室中男婦蝟縮一隅任其盡括所有而去事後卽投懹甯縣署禀報縣主鄭大令委員下鄉勘騐現已簽差嚴密緝捕矣 
[茸城火警]  
　　松江訪事人云本月初二日午後西門外錢涇橋西堍某姓小烟館不戒於火各水龍先後馳集汲水狂噴祝融氏力不能支捲甲而遁然已殃及比鄰吟月茶樓及某姓錢土店等五家當火熾時錢土店厝有許获歐明經之靈柩幾遭不測幸經鹽捕營水師奮勇舁出事後明府家屬擬設盛宴以酬其勞 
[上海官塲紀事]  
　　江蘇補用通判李别駕光第昨日因公來滬詣道縣各署拜謁○請補太倉州謝枝仙刺史前日由金陵來滬卽詣道轅謁見袁觀察昨日復至縣署拜會汪大令聞刺史約在明春方能履新蓋前任謝桂卿刺史署理尙未期滿也 
[儲憲將來]  
　　上海縣主汪瑤庭大令探悉江蘇督糧道陸申甫顴察將次來滬以南市江蘇海運局爲公館因飭差丁在局預備供張以待儲憲戾止 
[命犯解府]  
　　本年夏間湖北人蕭正雲在法租界蘭芳里烟妓李桂紅處狎遊與寗波馬夫吳褔生爭風尋仇將吳戳斃被拘到案錄供通詳上憲兹奉臬司朱廉訪札飭解省勘訊前晚縣主汪瑶庭大令提案順供蕭供小的湖北漢陽府某邑人在滬城大南門内製扇骨爲業今年五月間偶至烟妓李桂紅處遊玩馬夫吳福生以小的鵲巢鳩占時欲尋仇而李妓因與小的同鄉頗爲親暱吳益怒日持刀守候弄口某日之晚小的由李妓處出吳用刀戳來小的閃在電杆之旁隨奮力奪彼之刀回戳數下而斃惟求施恩大令飭在供單上蓋印指模仍飭還禁聴候起解至昨日午後備就公文卽派差先押解松江俟過府堂再行解省 
[幾釀火災]  
　　昨晨十點鐘時英租界黄浦灘第二百三十號門牌老沙遜洋行内因火爐爆裂烟霧迷漫經洋人赶卽報知捕房捕頭飭包探徐阿華恊同探夥前往以行中所置皮帶接連自來水龍頭汲水圍噴得卽救熄不致成災亦云幸矣 
[法界火警]  
　　前晚二點鐘時法界八仙橋首安里西首開泰羊行不戒於火霎時冐穿屋頂當經瞭望臺嗚鐘報警英法各水龍紛紛馳至襄同求熄僅焚去房屋三楹 
[不准把持]  
　　法界西新橋南首菜市街一帶新造之房屋數十幢經王德和米店主楊馨山向房主英界三馬路阜康參號悉數租定轉賃於人每幢勒索小費洋銀自數十元至百餘元不等迨房客遷人始議定每幢房租需洋銀十三元至十五元義荗祥等各房客商减不允遂聯名具禀公廨讞員魏蒓塢大令提訊之下以楊任意把持諭令押候查辦在案昨日義荗祥等各房客投案伸訴前情大令核計楊所收小費多至九百餘元因謂之曰爾龍斷居奇本干法紀本委當出示嚴禁日後如再有向房主包租藉端婪索情事一經察出當子嚴懲此次所索之銀著以七成退還房客其願租與否應聽房客自便姑准交保出外勒限具結送案備查 
[嚴懲攫物]  
　　流氓王怡和李逹民在本城小束門内十鋪地方要路攫取行人銀洋旁人見而不平帮同獲住告知地甲解送保甲總巡局前晚朱明府提案研訊王李同供本地人手藝爲生前日在察院塲見行人某甲遺落洋銀一枚小的拾起交還詎甲反稱小的掉換銅質實係寃枉叩求明察明府斥其刁狡命各責三百板荷以巨枷交地甲嗚鑼押令遊街示衆 
[取貨糾葛]  
　　日前南橋鎮正太祥號倩閔行船户盧桂田在滬南竹行馬頭禎和祥洋貨店購取煤油六箱由出店人羅毛狗送至老曰渡詎被羅悞送他船正太祥以貨物未到向盧盤詰盧遂來滬向禎和祥索取因之扭控捕房捕頭令押候解送馬路工程局禀請總辦翁子文太守訊究 
[上海縣署瑣案]  
　　前者瞿信和米店主瞿彝卿控歇夥嚴培蘭虧空一案當經縣主汪瑤庭大令訊斷將嚴及代售寄米之郭勝卿收押一面諭飭保人嚴雪山將培蘭房屋售去速繳洋銀八百元迄今爲日已久仍無欵繳案前晚復提研詰雪山供房屋一時無人承買且姪兒培蘭在瞿店内至今十有餘年未支辛工計算應有三百餘元可將此欵扣劃培蘭供店内用虧帳銀實因無從措繳祗得與店主算取辛工劃抵再有米八十石實被同業郭勝祥代售價未收到瞿供嚴培蘭在店爲夥言明於售米時扣取用錢本無辛工今涉訟已逾半年忽然横生枝節　係爲唐塞地步叩求嚴追大令將嚴雪山大加申斥再限五日速繳洋銀八百元嚴培蘭郭勝祥各責一百板均還押諭速料理○蔣桐君遺抱趙仁榮控族人蔣月汀等騙去田單亦經大令提訊蔣良卿供本邑西鄉人在七寶蟠龍地方有祖遺墳地四十四畝向由長房姪媳高氏與其子桐君經管兹由同族公議出售得價公分高氏因將單交與堂兄月汀售與七寶教堂某神父得價洋銀八百五十元三房公分當時並無異言兹高氏之親戚趙仁榮忽唆使桐君誣控騙單求究桐君供田已出售業將價洋公分無錯小的所控係因二十餘年每年被族長月汀多派納糧錢八百餘文又少分租榖一石求爲追償大令謂爾前次禀中並未提及此事何得前後歧異本應責懲從寛姑免趙供因月汀等將桐君兇毆伊母高氏命小的作抱呈控餘不知情大令大加申斥謂如再多事定子嚴辦飭各具結而退 
[上海巡局紀事]  
　　前日南市董家渡天主堂司鐸竇君函送流氓徐龍江至二十三七鋪巡防局局員李伯屏二尹命提研訊判責三百板鎖示五天以儆○前晚輪應十六鋪巡防局會哨之期届時局員陳仲賢二尹預備茗點以待俄而二十三七鋪十六鋪中南兩局各員次第戾止二尹殷勤延入客廳暢談良久而别 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[ 
[新出尺牘維新禮情備要合編五色洋牋面装訂十本售洋五角不扣]  
市上尺牘太多不合時用此書專請名家新譔是恭維起至請安聯絡成篇計數百首友朋往來生意進出慶賀慰唁一問一答無不齊備一行有一行之客套並寫信故典註解最合時下之用後附婚喪禮制婚喪帖式祝壽祭輓文牘訃狀親族服制圖說及當面應酬交接談風序坐圖位定席儀注此外種目浩繁閱之不獨婚喪塲中可無失禮且一應人情世事均可了然胸中後附各行對聯白紙石印共書十卷分文行忠信等集上海二馬路千頃堂書坊售 
[錫潑里篤兒專治楊梅毒症第一靈丸]  
毒門一症治者多以涼劑雖收急效於目前究貽隠患於日後盖病根未除有觸即發不獨一時之患實爲畢世之憂而况滬上爲烟花窟宅含污貽毒傳染尤多過往容商以及冶逰俊侶怡情花柳稍或不慎得疾更易無論楊梅結毒魚口橫痃下部潰爛等症小之爲一身之累大之爲似續之艱雖包治毒門不乏醫藥而究之本根未治貽害無窮此錫潑里篤兒楊梅丸之所以爲毒門獨步聖藥也凡在患毒之人大半畏人知覺或懼父師之切責或惮朋友之譏訕匿不告人爲害尤烈此丸無論遠近大小各毒症如法呑服立刻收功有毒去毒毒盡生肌而且藥味平和攻補並進無論何等體質皆屬相宜患此者請嘗試之方信所言之不謬也此佈　每日三服每一丸上海良濟藥房出售 
[匯兌廣東各埠銀信]  
本號利便同鄕寄銀信起見專匯香港省城澳門佛山江門陳村大良香山石岐南蓢隔田附近四鄕等處外埠附託亦可代理銀信起碼十員皆可保無遺失延擱賜顧者請至英大馬路廣兆和面議 
[召租]  
茲有塘山路東首沿河新造洋房兩宅自來火及自來水一應裝就如欲合意者請至本帳房面定可也樹德公司經理啓 
[火油紗罩燈又到]  
是燈德國名廠創造各國掛號專利中國歸本號經理批發點法照保險燈一式火油省一半光彩比電氣自來火燈明亮如南北省寳號經理銷售請速函定四馬路一品香洋涇浜南榮昌 
[提單作廢]  
今遺失禮拜三江孚進口装申０１０　鴨蛋卅件該提單在途遺失以向招商局說明作爲廢紙特此佈聞永泰蛋行具 
[京都新到各種捐例]  
籌餉事例洋七角新章大八　一角鄭工新例二角海防事例附簡明條欵四角　皇朝藩屬輿地叢書每部四十八本六函洋八元蒙古游牧記長春眞人西遊記合刻一元四角西藏圖者一元洪文卿撰元史譯文證補李文田註元朝秘史合刻一元六角西域圖者水道記四種合刻二元蘇州閶門綠蔭堂觀前文瑞樓上海棋盤街文瑞樓啓 
[豐裕保險]  
啓者茲有英國爲四登保險公司集資本元四百萬兩公積元二百萬兩創設以來迄今五十載現在申設立分行歸本行經理專保中外房屋棧房店鋪及生財衣服等項保費公道倘有不測賠償迅速貴商如欲保者請至二洋涇橋北首本行面議可也　上海豐裕洋行啓 
[泰隆保險]  
啓者本行今蒙英國纽瑞蘭派得利亞的克火險兩公司專托本行經理俾得自主權衡承保南北市房屋住宅生財美物各種機器廠棧等險保費照律克已賠欵異常迅速倘蒙　貴紳商賜顧仍請　駕臨二馬路泰隆洋行帳房面議可也　司理竺錦章　毛奎生啓 
[遺失]  
西歴一千九百另二年十月廿三號自來火行所給本號押存洋廿元四百另八號之憑單今已遺失已向該行說明作爲廢紙特此聲明　指南春告白 
[影射假冐男盜女娼始創眞正戒烟呬噶仙草醫小像以此爲記]  
此草只有本堂一家出售呑服簡便永無後患每包錢廿一每洋五十包批發公道賜顧者認明本堂土旁城字庶不受欺　上海法馬路寳興里對門城濟堂恆記啓 
[東醫接診]  
本醫生現赴南潯向來關係之醫務悉託佐佐木醫院院長學士佐佐木金次郎先生該醫學士住在武昌路仁德里自本月初九日起每日到本醫院續行診治丸橋女醫生謹啓不侒茲徇丸橋女史醫院之請照舊診病該醫院一切事務仍照曩例　佐佐木金次郎謹啓 
[聲明推股]  
蘇州協興土棧係陳芝初洽興號馬義臣股開今洽興名下二股店底生財帳目情愿推與陳馬頂受以後盈虧歸陳馬自理與洽興無涉　陳芝初馬義臣白 
[失票聲明]  
今遺失萬和永支寳和莊票一紙第四十四號十二月初十期九八元一千二百三十九兩已向前途說明作爲廢紙望各寳莊號切勿收用　萬和永具 
[遺失存摺]  
今遺失久泰豐存摺一扣摺面寫子記字樣已向該號說明永遠作爲廢摺另立新摺爲憑特此登報聲明　楊墨莊啓 
[ＳＣＯＴＴ·Ｓ　ＥＭＵＬＳＩＯＮ司各脫滋補鰵魚肝油]  
此油潤肺除痰養顔長肉補益氣血堅壯筋骨又能除爛肺之蟲去穢毒之血消胃經之積滯擧凡身體瘦瘠胃不消化肺經受病憂鬰癆傷房事色傷破金吐血咳嗽氣喘皮膚濕毒癬癩頑瘡小兒肌肉不長筋骨軟弱等症皆能治之不論男婦老少無病常服亦能壯旺精神充盈膚革此乃淸補而不燥滋潤而不膩之聖藥也　著名藥房均有寄存認明招牌魚目不混　英京司各脫鰵魚肝油公司　謹識 
[告白]  
新譯鏡華新語一書乃泰西有志之士視國家最近緊要各事所作如上海蘇報館之案倘取此書細閱便可略知梗槪矣此白總售處圓明園路十六號啓智書局並棋盤街中市新民譯印書局或各書坊 
　　十二月初六日匯票行情列左 
銀行電匯銀票　二先令六辨士八之六 
銀行現銀票　二先令六辨士八之六五 
銀行三十天期票二先令六辨士八之七 
銀行四個月期票二先令七辨士八之零五 
　　十二月初六日進口船禮拜五 
北京　輪船　由甯波　太古公司恊生　又　　由汕頭　怡和行美利　又　　由長江　美最時行　　十二月初七日出口船禮拜六 
橫濱丸　輪船下午二點鐘開往長崎神户横濱等埠　郵船株式會社亞根　郵船　開往靑泥窪旅順東省鐵路營口哈爾濱等處輪船公司安慶　又　晚往長江　太古公司美富　又　晚往香港省城　招商局遇順　又　晚往汕頭廈門　招商局錦和　又下午三點鐘開往鎭海舟山錦章 
恆生　又　晚往汕頭香港廣東怡和行江天　又　下午往寗波　招商局健德　又　下午開往神户橫濱老太古行　　十二月初八日　口船禮拜　 
美利　輪船　開往長江　美最時行　　十二月初九日出口船禮拜一 
哈蜜司　輪船　直放神户　賚賜行嫩江　又　開往長崎釜山元山城津琿春等處　東省鐵路輪船公司桂林　又晚往威海烟台靑泥漥太古公司江裕　又　晚往長江　招商局　　十二月初九日出口船禮拜一 
亞賴拉　輪船　開往神户橫濱　新旗昌行萃利　又　晚往長江等埠郵船株式會社江孚　又　晚往長江　招商局廣西　又晚往廈門汕頭　太古公司北京　又　下午往寗波　太古公司阜利　又　開往膠州烟台　美最時行　　十二月初十日出口船禮拜二 
普安渡　輪船晚往仁川靑泥窪旅順禪臣行瑞安　又　晚往長江等埠　瑞記行元和　又晚往長江　怡和行 
　　十二月十三日出口船禮拜五 
載陽丸　輪船　下午四點鐘開往鎭海舟山石浦海門　日本商船公司]  
 
 

Page 9

 
 
[納稅須知]  
　　九江訪事人云日前督辦湖口釐務兼一套口等卡補用道卽補府吳太守會同總辦湖口統稅兼九江分局卽補府楊太守出示曉諭曰照得進口長江二分釐金本年閏五月湖口開辦統稅局曾經牙釐總局憲詳定章程攺歸本稅局代徵在案嗣本釐卡以比較攸關禀仍自行抽收奉批試辦一月體察商情是否相安再行核奪遂於九月二十一日將此項二分釐金仍歸本釐卡自行徵收旋據九江商號永昌仁等聯名禀稱稅釐兩局徵收商船停泊候騐不免風濤之險甚屬不便等情具禀到局籲懇轉禀以順商情而杜紛擾經本稅局據情轉禀奉批湖口卡進口二分釐金仍由湖口統稅局代收按月發解以符定章而歸簡便現本稅局定於十月二十一日爲始代收進口長江二分釐金合亟會同先行出示曉諭爲此示仰進口商民人等一體知悉自十月二十一日起仍赴本稅局照章完納以歸簡便勿稍觀望切切毋　特示一 
[沙隄冬旭]  
　　沙市訪事人云上月初十日午後兩點鐘時文廟巷李泰興絲線店樓上不知如何遺火致兆焚如幸附近水龍馳往噴救得以撲滅同日某某二處亦有小火幸未成災當兹物燥風乾家居者誠不可不愼也○本市鋪户門前皆編竹爲欄夏可蔽日冬能　風價廉用便故踵行日多邇因火災屢見道府縣憲關心民事爰飭地保嗚鑼傳諭各鋪令將所有竹棚一律撤去杜患未然理固應兩也○上月十二日有兵勇一營由宜晉省路經沙市小駐一宵翌日卽封船起行嗣探聞此項勇丁係某鎭吳總戎新招藉以充鄂撫護軍營勇云○冬晴日久天氣亢陽火警之事層見疉出荆宜施道余堯衢觀察面諭警察局委員飭令各鞭爆店不准入夜工作現已出示曉諭矣○荆宜施道余堯衝觀察之女公子自幼許字湖南候補道朱觀察之公子現男女皆已長成朱觀察遂於上月杪親送公子來荆入贅擇吉十二日在道署完姻是日車馬盈門殊形熱閙○立冬以來兩雪稀少居民望澤甚殷至上月十四日晚雪珠錯落入夜卽止迨十七日午刻花飛六出深積寸許來歲春熟收成定卜豐稔矣 
[潯江寒信]  
　　九江訪事人云此間自開辦警察以來每日城内外警察總巡張汪二明府率同分巡王陶來朱四委員晝夜梭巡地方賴以安謐○距潯城六十里湖口縣屬西門外一帶塘隄爲往來商船停泊之所當堤工初建之後經彭剛直公咨定每年由湖口釐局撥錢四百千爲修理經費交長江水師湖口鎮總兵派弁督勇妥爲經辦近年潮水過多塘堤損壤泥土益形淤塞由湖口總兵楊萬春鎭軍委標下右哨都司王都戎興明前往興修不足復捐廉佽助以重要工○署理湖口縣馮驥呈明府已於上月二十五日接印任事 
[英美公廨晚堂瑣案]  
　　前者包探錢盈堂拘獲形跡可疑之葉阿生周阿三並起出値洋銀九百餘元之首飾等件解奉讞員鄧嗚謙司馬略訊口供飭押候過堂訊明再行移解上元縣歸案究辦前晚奉司馬提案復詰葉阿生供湖北人日前由六合縣販運菉豆麥子來滬銷售船泊南市竹排馬頭行經某棧門首有某包探强指爲搶上元縣江寗鎭某典之盜犯實遭寃誣叩求明察質之周阿三供鎭江西門外新河鎮人向撑小船販賣蔬菜營生因事住虹口小客棧内被探拿獲求察司馬以其誑供命鞭背五十下仍無確供又詰銀飾何來答以不知司馬判令還押候傳錢探到案質明再交上元縣來役連贜解回歸案訊辦○孀婦顧張氏扭孫建亭至英美公廨喊寃讞員鄧司馬亦於前晚提訊顧張氏供有地五分三釐内葬祖墳被孫串同地保談起黄盜賣得價洋銀九百餘元將墳遷去求爲追究質之孫供地係顧方氏所賣現顧方氏雖故尙有一女不難交案請訊司馬判孫交保將顧方氏之女交案復訊核奪 
[英美租界公堂瑣案]  
　　南市著名惡棍王雙喜與滬北著名流氓小徽州小鐵墩福生等素不相能前日各持槍械在某處格鬥小徽州將王棍之羽黨某甲戳傷七刀王心不能甘攺名王裕慶投捕房控請拿辦旣而將素與有隙之陳長根扭交捕房捕頭飭探趙銀河將陳解案請究王棍膽敢挺身到案質之陳長根供王卽王雙喜係南市一帶土豪與小鐵墩等結不解仇其羽黨某甲係被小徽州所戳王令小的通風不允卽遭誣控叩求明察襄讞委員王松丞刺史以原被均非善類商之英總領事署繙譯官寶述德君判帶回捕房候訪拿各羽黨一併盡法懲辦○偷兒周蘭卿掩入吳長春家行竊皮袍等物報由包探陳金標獲案請懲刺史判責二百板押捕房十四天○華綸繅絲廠包車夫王阿四乘隙竊取高桂及任壽春等衣箱内雜物報由包探劉森堂獲案請懲刺史判責二百板管押捕房兩月○馬夫吳春官行竊善鐘馬房馬車上玻璃兩塊報由包探竇如海獲案請究刺吏判責二百板押捕房一月○張阿榮行竊某洋人處鐵條銷贜與孟阿新經洋人報由包探竇如海獲案請究刺史判責三百板押捕房三月收贓之孟阿新著罰洋銀二十元充公○周阿寶行竊童寶卿家衣服雜物報由包探倪順泉獲案請懲刺史判笞責三百板贓給失主具領○吳仲泉掩入長豐棧内行竊棧客孫秋舫之皮衣兩件報由包探竇如海獲案請懲刺史判責二百板發押捕房三月 
[法租界公堂瑣案]  
　　隆興羊行主陳榮卿禀稱去年七月間向鄭阿堂買定牛油一百擔每擔出價洋銀十四元限至歲底交清先付五百元作爲定欵嗣鄭祇交油五十三擔尙欠四十七擔又代張記購黄牛八頭計被欠洋銀二百六十元向索不還叩求追繳鄭阿堂供小的惟代辦牛油至黄牛八頭應向張記究追讞員魏蒓塢大令判鄭將油價如數歸還至張記一欵著補遞禀詞候再訊追○朱李氏禀稱原籍松江現在閔行朱姓家爲童養媳上月二十七日被鄰近醫生徐子才誘領來滬僑寓四馬路永康客棧許製衣服首飾等物嗣知此事已爲翁姑偵悉小女子急欲回去徐不允因此扭案控陳求究徐供小的在閔行行醫兼敎讀李氏私自來滬今以伊姑曾至小的家尋緝故小的來此逼令同歸求宥大令判將男女一併管押著徐速致信閔行催女夫來案候核○陸子康禀稱在法大馬路開鐘表店被夥周子堂私將外人倩修之表行竊五枚爲此送案請究周供小的被欠工資向索無著故取表二枚今藏在家内求察大令著押候追繳○吳寶林控車夫孫阿三行竊東洋車上帳篷鐵梗等物送案請辦大令判枷半棝月責三百板○某西人因失對時表一枚疑係出店馬子峯所竊送案請究大令訊得房内尙有細崽服役飭傳細崽王阿六到案略訊口供判與馬子峯合賠洋銀五元○太古公司巡丁方阿來因見裘阿春陳春才串竊苎麻二捆當塲拘獲送案請辦大令判責裘二百板陳一百板贓交巡丁領去 
[美租界捕房紀事]  
　　前日薄暮時一百十一號巡街捕巡至有恒路橋下見有孩屍一具因卽投報捕房捕頭令傅是圖地保備棺收殮　諸荒阡○前晚妙手空空兒吳阿金至西華德路前夜失火之第三千二百九十一號門牌德國人某甲所開之牛肉莊上行竊錫牛一頭適爲某包探所見連贓帶入捕房捕頭令押候解送公堂禀請讞員鄧嗚謙司馬訊辦○前晚跑灘賊周阿寶混入怡和碼頭某輪船上行竊某客所置皮衣一件携至某押鋪質錢適爲包探朱桂生所見連贓帶入捕房捕頭令押候解送公堂禀請懲辦○前晚西國水手某甲醉熊酕醄在天潼路一帶恣意胡閙一百十二號印捕見之恐釀禍端設法拘入捕房捕頭令押至酒醒時釋出 
 
 

Page 10

 
 
   
 
 

Page 11

 
 
   
 
 

Page 12

 
 
修逹拉特旗渠工撥用銀二萬餘兩現實存右翼押荒不及七萬其左翼荒價前奏收銀八萬餘兩除經費外計實存銀五萬餘兩而前因開辦之初需欵浩繁甄用經費二萬餘兩現實存左翼押荒三萬餘兩兩處合計共銀十萬兩之譜現旣部庫異常匱乏整頓財政鼓鑄銀錢實有待米爲炊之勢自應極力籌措先其所急遵由右翼墾務押荒儘數提銀七萬兩由左翼墾務押荒儘數提銀三萬兩共庫平銀十萬兩於光緒二十九年十月二十九日發交號商存義公合盛元大德通等匯兑至京限十一月内前赴户部投納應用以後續徵押荒本應仍行悉數解部惟晉省設官伊始一切修署建獄興工警察保甲在在均不可緩需費綦殷業經趙爾巽奏明由豐寗押荒項下動支借資挹注口外地方重要不能不並顧兼籌擬於右翼押荒所入截留四成撥充晉省新廳經費至左翼應收押荒復經直隷督臣袁世凱奏請援照前案留充直隷察哈爾餉源支絀所請留撥押荒分充防餉察其情形較上屇尤爲緊要奴才亦應力爲接濟復擬於左翼押荒所入截留四成以二成撥歸直省二成撥歸察哈爾爲分濟邊防之用其餘續收六成押荒俟集有成數卽行陵續解交部庫以備鼓鑄要需如此變通辦理内供周轉於司農外助維持於疆吏於國計邊籌兩有裨益除咨户部查照外所有籌將察哈爾左右翼墾務局收押荒銀兩併案先行解部並酌擬以後續收荒價分别解留辦法是否有當理合附片具陳伏乞皇太后皇上聖鑒訓示再此次由商號匯解押荒銀兩係爲節省經費起見合併聲明謹奏奉硃批户部知道欽此 
[綏遠城將軍貽奏請更正押荒銀數片十三日]  
　　貽榖片再豐寗墾務奴才未接辦之前所有早經民户認領未交押荒之地應照舊章仍按每畝二錢徵繳奴才前奏右翼墾務現收荒價數目摺内稱應代征前辦結地荒價銀九萬八千餘兩係誤照新章每畝三錢統算實則舊辦地三千二百四十六頃一十四畝一分以每畝押荒二錢核計應行代征舊欠之數六萬四千九百二十二兩八錢二分前實誤算應請更正除咨户部查照外理合附片陳明伏乞聖鑒謹奏奉硃批户部知道欽此 
[綏遠城將軍貽]  
　　奏襄辦墾務之佐領籲恩開去佐領底缺歸副都統班簡放片十三日 
貽榖片再奏調辦理察哈爾左翼墾務之花翎二品銜記名副都統吉林烏槍營廂黄旗佐領法福凌阿巴圖魯德克登額係吉林正白旗駐防滿洲現年五十一歲前在奉天軍營因統帶奉字軍在昌圖府一帶拿獲匪首大靑樂於光緒二十四年閏三月初八日經盛京將軍依克唐阿奏保以副都統記名簡放又因帶隊在奉天海龍廳通化縣等處剿捕賊首李隆和大股於是年十月二十二日經盛京將軍依克唐阿奏請破格錄用奉旨著賞給法福凌阿巴圖魯名號以示鼓勵欽此二十七年由奉請假咨送吉林本省充差奴才因察哈爾左翼墾務需人上年十二月間奏調該員赴張家口差遺復經吉林將軍長順給咨送部考騐本年閏五月初二日兵部帶領引見奉旨著仍以副都統交軍機處記名欽此兹據該員呈請開去吉林烏槍營廂黄旗佐領底缺歸記名副都統班内聽候簡放等情請奏前來奴才查記名副都統德克登額心地樸誠夙嫻勇略前在奉天帶隊迭著戰功嗣來墾當差於清理訟爭勘分界址各事又能勞怨不辭極資臂助現在人才難得如該員洵屬能當一面之才今旣引見奉旨仍以副都統記名所請開去佐領底缺歸副都統班内聽候簡放與例相合余將該員履歴咨送户部曁分咨吉林將軍查照外理合附片陳明伏乞聖鑒訓示謹奏奉硃批兵部知道欽此 
　　 
[雲南巡撫林奏報同知因病出缺摺十四日]  
　　林紹年跪奏爲同知因病出缺日期恭摺仰祈聖鑒事竊據布政使李紹芬詳稱光緒二十九年九月二十日據署鎭邊直隷同知馮舜生申據已故鎮邊直隷同知陳鴻勳係廣西武宣縣廪貢生報捐布經歴指分雲南試用並免騐看同治十三年九月到省於克復順寗等處出力保奏光緒二年七月二十三日奉上諭著免補本班以知州遇缺卽補欽此旋加捐運同銜請咨赴部經騐放發往覆奏奉旨依議欽此領照於光緒九年四月初五日到省准補宣威州知州十二年十一月到任十五年大計卓異保薦赴京引見奉文准其加一級註册回任候升十七年十二月回省歴署昆陽南安等州缷事請升鎭邊同知奉文覆准請咨赴京二十四年七月初六日引見准其升補領照於二十四年十月二十二日到省二十六九月到任二十八年九月缷事二十九年四月初一日復回本任適値　猓滋事率團勦撫觸暑冐瘴臥病營中亡藥醫治於本年七月初六日在營病故等情呈由該署同知報經布政使李紹芬查明詳請具奏開缺前來臣覆查無異所遺鎭邊直隷同知係烟瘴要缺例應在外揀選調補除另行遴員調補並咨部查照外所有同知因病出缺日期謹恭摺具陳伏乞皇太后皇上聖鑒勅部查照施行謹奏奉 
硃批吏部知道欽此 
　　 
[雲貴總督丁奏留員襄辦洋務鐵路二局事務片十四日]  
　　丁挀鐸等片再滇省地處極邊界連緬甸交涉之事日益紛繁雖分發禀到人員日覺其多而熟諳交涉之才仍屬難得近以法人開辦鐵路洋員之到滇者已絡繹不絶一切事件較前多至數倍時極需員辦理臣等查有軍機處存記留川補用道李壽田和平爽直辦事勤能於中外交涉尤極熟悉適已由川請假在籍當經電調來滇派充洋務鐵路兩局會辦合無仰懇天恩俯准將該員留滇差遣委用俾資臂助除分咨外謹附片陳明伏乞皇太后皇上聖鑒訓示謹奏奉硃批著照所請該部知道欽此 
　 
[山東巡撫周奏續籌借撥欵項以濟要需摺十四日]  
　　頭品　戴兵部尙書銜山東巡撫臣周馥跪奏爲漫口水深工鉅經費不敷現擬續籌借撥欵項以濟要需恭摺仰祈聖鑒事臣前以利津縣境甯海莊漫口形勢變重於十月二十三日出省勘工曾經奏報在案查寗工口門一百五十二丈原勘西壩水深 
 
