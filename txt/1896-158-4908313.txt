# 1896 - 158 - 4908313

 

Page 1

 
 
[徴印各種善書啓] [  點石齋主人謹曰]  
　　自石印盛行凡索所難覓之書今得以賤值購之有禆學者固非淺鮮不意牟利之徒輙將淫書易名日售貽害無窮前黄子壽方伯曾行查禁奈稽察難周根株不絶有心世道者能無嘅焉竊思欲挽狂瀾非廣印善書不可如好善之士欲廣種福田轻救其弊本齋願取工本以副諸君好善之　倘有新輯本欲繪圖者亦可代爲任辦若謂圖利而設此言則亦聽諸悠悠可也 
[論中國培養人材在振興學校變通選舉接前稿]  
　　竊謂中國今日培養人材之道宜合中西而一之與其設學堂書院於學校之外不若收學堂書院於學校之中要知體立用行爲儒生分内之事禮失求野無用彝變夏之譏西學之精微實皆卽古時中學失傳之緒其或標新領異於古無徴要皆游藝之極功無非志道之當務今誠欲振興學校宜先以博古通今明體逹用之功爲多士朂然後釐定學規約分數類四書文經文不必廢惟禁搭截小題割裂聖賢語氣士子讀書以十三經爲主須通注疏大義而後習爲制藝繼以性理精義旁及史漢通鑑等書唐宋八家等文兼習理論史論無漢學宋學之分統名之曰理學類此爲中國數千年 
來帝王聖賢之常道儒者所當誦習必先學乎此而後兼學他類如天算地輿禮制樂律兵農工商河漕鹽刑礦務郵政諸大事爲治學類誠能貫穿古今融會中西而後可期實得可致大用若夫由西國語言文字以及聲學光學電學重學氣學醫學動物學植物學格致製造諸學統爲藝學類務期涉西人之堂奥而擴華人之聰明此外詞章考據說文音均金石譜牒等學或誇典博或騁才華雖粉飾昇平有所不廢要非匡時急務求道大原概可從略士子以理學爲主以治學藝學爲輔令各自陳願習某類而於直省府廳州縣城各學宫廓大其規模俾士子肄業其中又於各鄉分設鄉學增設教官以學校而兼學堂書院之規卽以教官而兼學堂教習書院山長之任薈各處學堂書院章程課程擇其善者著爲定章如此則各省士子皆知今時有用之學爲本分所當爲矣課程旣定先宜審擇師資擬由各省學使者會同藩司合通省之教職而嚴試之理治藝三學兼通者准加銜留任其或通其二缺其一者如年力尚强准留任不加銜飭卽厚聘紳友中精於所缺之學者爲幕僚帮同督課亦必申送彚試實係精通某學而後可其年力已衰及僅通一學或三學均未能通者分别休致罷黜其試前自陳者准其免試卽以原品休致如是則一省之中可勝教官之任者誠寥寥矣乃合通省之舉人及正途貢生而試以理治藝三學兼通者分别請補教授學正教諭訓導等官曁增設鄉學訓導若不足則廪增貢生亦得試用惟年逾七十者勿用沾染嗜好者勿用教職之任旣定教授則擬請加同知銜學正加州同銜教諭訓導均加六品銜厚其俸廉重其事權如民間訟涉士子有司與教官會訊若士子與士子爭訟則教官獨行訊斷仍移知有司存案至地方一切教化事宜悉歸教官辦理以士習優劣民風厚溥爲教官黜陟之程庶教職之分旣尊造士之效可必雖然士習之而上不試之猶不習也士所習者在此而上所試者在彼非試士之道也卽所試與所習符而與所用不符亦非用士之道也伏讀大清律例吏律職制類貢舉非其人條内有云叵主司考試藝業技能而不以實者減二等註謂藝業技能如文字詩賦弓馬技勇篆籙律歴醫卜等類凡需考試者皆是可知考試之制原不僅在文字詩賦今擬請於鄉會試三塲分試理治藝三學無定額惟求眞才釋褐後卽分試内外各吏治試有明效而後眞除庶合古者敷奏以言明試以功車服以庸之意其各省學使者取士亦惟理治藝三學是試勿僅試制藝亦無庸試及詞章考據等無用之學不急之務然特恐司文衡者之難其人也擬請於考試試差時弗限資格凡京官願考者皆試以理治藝三學愼重簡用以爲多士程式如尚不敷則用聘請簾官故事令各省大吏博采輿論凡搢紳中有通才碩望者取其著述以呈於朝衡其所學果與輿論相符卽由大吏敦請以副此任凡此皆所以培養又士也若夫武備水師學堂可以武生童肄業以武進士舉人若武員弁爲教習至農工諸學堂或非文士其教習或但精一藝非係通儒要皆統於學校之中而爲教官所轄治如是行之十年二十年而謂中國人材猶未蒸蒸日上也有是理哉 
[本館接奉電音]  
　　昨日午前京師飛電傳來上諭一道敬謹譯登○四月二十七日奉上諭依克唐阿奏遵旨保薦人才等語候選直隷州知州晉昌著交禮部帶領引見欽此 
[啓壩洩水]  
　　客有從公路浦至揚州者語諸本館采訪友人云距浦百餘里之遥有蔣壩鎭焉烟户數千家毂擊肩摩甚爲熱閙鎭中生意之盛衰皆繫於三河大壩壩閉則通鎭寥寥寂壩啟則百貨駢闐其間尤以餅油麥米布爲大宗惟此壩係洪澤高郵等湖之樞紐每年須於三四月間俟江北河運漕船全數過閘渡黄然後由廳官禀請漕帥將壩啓放目下漕船已全數過境松漕帥爰遵章派委員弁會同某廳官定期本月十五日啓壩有見者謂初啓時洪湖之水奔騰而下約有一丈七八尺之高古人詩云樹杪百重泉恐亦不是過也連日高郵邵伯等湖各處貨船紛紛循流上駛鎭上生涯當日有起色矣 
[金陵火警]  
　　昨日本館派駐金陵采訪友人來書云水西門内講堂大街糥米巷口有李姓者開設某錢鋪以權子母本月二十二日午後四點鐘時突遭回祿之禍濃烟蔽日烈焰　空幸各鋪水龍飛馳噴救得卽息滅僅焚去後進房屋三楹二十三日中午十一點鐘時城北花牌樓馬合興茶館又因午炊失愼致兆焚如自廚屋焚至前廳幸人手衆多得以立時撲滅迨各洋龍相繼馳赴則火勢已衰祗燬去馬姓一家然對門某典鋪中人已不免驚惶無措矣 
[杭州試事三誌]  
　　杭垣采訪友人云浙江學政徐大宗師案臨杭郡示期本月二十一日考試旗商寓餘臨於新昌等屬童生兩點鐘時卽升座點名令各童魚貫而入命題後限三刻内將起講謄眞蓋戳隨出次題宗師端坐堂皇至十二點鐘時始入内進膳及五點二刻卽已凈塲是日首題爲力次題校人出詩題賦得風篁生晚凉得生字塲内牌示卷上浮籖不准預揭俟蓋戳後始行揭去須好爲收藏提覆日將籖呈騐如印花不符者立卽扣除二十二日考試優生文題曰文王何可當也由湯至於武丁詩題未詳是日辰刻點名諸生俱衣冠濟濟絶無喧嚷之聲二十三日考仁錢海三州縣文童一切情景大約與前塲相同塲内有三人或擅自出號或高聲喊呌均被提至堂上責手心數下罰跪片時是日首題白圭曰二十取一章次題白圭曰治水章詩題賦得如彼梓材得材字及發經古案生經解錄取四名首列者爲朱君有用賓係仁和廪生古學錄取十五名首列者爲府學附生吳君惟聰性理錄取一名係錢塘廪生祝君震是晚第懸一塲童生提覆牌商籍提六十一名富陽提三十五名餘杭提二十六名餘俱免提示期二十四日辰刻赴院面試　 
 
 

Page 2

 
 
復牌示片紙隻字不准夾帶當面搜檢如有不遵立卽驅逐次日點名時僅准帶筆墨等物空紙亦不准帶是日有商籍童生三名富陽餘杭各一名均被逐出内一商童因在正塲頒發之敬避字樣上塗改聖諱并責手心五下其餘四人均在卷袋内搜出有字廢紙雖非夾帶亦因其有違功令均不准入塲防範之嚴可謂至矣點名已畢各就坐號不准外及交頭接耳限四刻内作後二比題爲節用二字逾期卽撤卷文每比以百字爲率不及百字者不錄過長者亦不錄下午出案招覆商籍四十名富陽二十一名餘杭十六名均照原額酌减至仁錢海童生於二十五日晚間懸提覆牌二十六日辰提覆午後卽可出案矣 
[東甌試事再志]  
　　温州采訪友人云永嘉縣程康侯大令舉行縣試後將所列前茅者挑入學海堂面試然後於本月二十三日頒發正案兹將三四塲五題目照錄於左三塲文題子曰衣敝褞袍與衣狐貂者立合下一章賦題乘霞入天台賦以至天台訪柴靈君爲韻詩題賦得惟古於詞必已出得詞字四塲文題恂栗也詩題賦得漂母飯韓信得孫字五塲文題詩云永言配命詩曰嘉樂君子猶以爲小也其有所試矣各作一小講正案前十名吳斯駿方壽宸傅賚弼戴宸恩厲陳善陳象疇鄭冠生周鳳鳴張之燊張耀辰當二覆收卷時有曳白不完與夫文不對題者均摒棄不錄此外如冐頂空名並無試卷及抄錄前科陳卷者查獲五六名分别掌責於二牌開門時扶之使出又聞樂清縣二覆亦有三人無卷混入經縣主何勉之大令施以夏楚衣終覆之日大令將限列前四十名者傅至川堂餉以酒食面試眞才所有各塲題亦皆備錄於後正塲已冠首題成於樂子曰民未冠清矣至忠矣通塲次題得志與民由之五句詩題賦得山氣連東海得連字初覆四書題故君子不動而敬經題農乃登麥詩題賦得茂林脩竹得門字二覆文題擇其善者而從之性理孝經詩題俱未詳 
[皖垣試事初志]  
　　安慶采訪友人云安徽提督學院李筱崖宗師於本月二十日午刻秉節抵省垣先期懷寍縣吳雲濤明府飭役就東門外高搭彩棚水陸兵丁列隊以伺及憲舟旣蒞兩岸各砲艇次第鳴砲申虔俄而槍聲隆隆震驚遐邇在城文武印委各員弁均赴接官廳恭迎紛紛呈遞銜名衣冠入謁宗師接見之下卽命駕入城由東門過天后宫錢牌樓四牌樓轉倒扒獅子直抵龍門遵例降輿拜門然後入駐旋牌示二十一日行香下學二十二日考闔屬生員經古二十三日考七學生上員正塲二十四日補歲考二十五日考太湖縣文童正塲繼復縣牌云督學部院示諭告狀人等知悉凡有關學校風化事件俱准赴代書處遵式蓋戳於本院放告日由轅門巡捕官彚收其無關學校之事母得妄　致干駁斥又諭各學教官知悉佾生送考應由各該學具册卷於前三日投進以便查核隨同各屬文童正塲考試如遲至臨期投進者除將該份生扣考外仍將該教官記過學書革責其各凛遵又前因皂隷夜役隨帶出棚滋事業將二十夘缺全行裁革惟此等蠹役革夘後難免不心懷不平暗地跟棚或揑造謠言以駭觀聽或撞騙士子售其故技爲害實非淺鮮仰提調官轉飭首縣遴派幹役嚴密伺察倘有前項革役暗裏跟棚立卽、 
鎖拿送官重治其罪毋許漏網又歴届塲内搜檢由皂隷夜役專司其事現在此項人役全行革除本院親加搜查倘該童等有意故犯一經搜出夾帶定卽扣考此係朝廷功令毋得玩視自貽後悔又欽加四品銜賞戴花翎補用府在任候補直隷州特授懷寍縣正堂加十级紀錄十次吳爲勒石永禁事光緒二十二年三月十七日奉府憲王札奉提督學院李現查新進文武生童向有龍門規費行之雖久究非體恤塞畯之道本院科試寍廣兩屬已牌示與考生童自本年爲始將此項規費永遠革除該承差人等倘仍藉此名目暗向新進生童索取分文一經發覺重治其罪各該童亦不得給付分文違者查出立扣其名並飭各該學照示存案該辦差首縣於試院頭門外立石用昭信守在案仰提調官轉飭首邑曁各學教官一體遵照辦理以歸劃一而期久遠仍將立石月日申院備查等因到府行縣奉此除具報外合亟勒石永禁爲此示仰新進文武生童遵照毋違特示光緒二十二年四月初五日 
[松江府試十二志]  
　　茸城采訪友人云本月二十七日午後鐘鳴一下陳蓉曙太守升坐試院大堂飭發闔屬三覆文童案計華亭青浦各招覆六十名奉賢四十名婁縣上海各五十名金山南匯各三十名兹將上海全案及各縣前列諸君姓氏照錄左方上劉鍾龢王建善任晉康高翀王遵善黄慶瀾沈樹埜曾澤霖江紹陞陳洪範黄公錫張文瀚黄肇瀾李鍾瑛買豐芸厲温曾澤民王銓運楊葆恒張國維宋人傑陳昌鳳張秀峰徐善祥黄虯王樹功高耀蔣宗詡黄申錫沈含章倪道源尤彭熙金宇文陳德清謝永炘尤彭泰徐偉楨沈毓才瞿慶銘施人傑蘇蠧驤嚴恭劉錫祉吳熙昶顧視清陳元錄莊謙吉夏廷棟葛尚迪周鴻銘華蔡樹蘐孫家相趙駿昌顧增耀周紹康顧永澂楊志萬耿葆淦宋樹藩王淇雷瑊胡毓臺吳駿耿善勛夏建寅徐超凡姜保華廖傳書周宗髀陸本曹奉蔣道宏莊禮柱張時芳奚萃光孫心敬顧当霖沈漣曹欽鎬顧儀洛何芳體婁龔銘德陳醉經俞廷堯侯功偉陸文鑑姚膺福嚴天貴周鑄楊山淵胡昶王開甲金郁蓀李修齊吳景雲居承德杜式衡沈葆章禇士謙葉宗蘎陸祥雯金禇邦瑞董晉良沈慶芳徐兆荃王平衡姚嶽降高堪黄時龢錢潤庠孫念霄南陳士良瞿光史陸景羲俞嘉謨黄鎭廷王其壽感漢章蔡人迪盛世鎔于鬲青沈培源妳文澂姚文渭姚文江許藻才孔慶齡方益謙諸侯光徐徴榮徐瑨吳有聲徐徴華李春粲沈　振洪瑞荃姚文源李家驥許宗冕郭慶鏞高藴輝 
[三竺梵音]  
　　杭垣於十六夜間天大雷雨以風以致破屋頽垣連日間有坍塌東園内王姓園中短垣於是夜坍倒丈餘又十九日招寳堂北首某姓住宅後面牆坍一角壓倒灶披一間幸人無恙○杭州新開口岸將來各國官商麕集所需衣服必就近雇工製造惟杭地向無西帮成衣寗人某甲欲爲先聲奪人之計在豐樂橋大街租屋數椽由申招集夥友懸牌教隆十八日開張外設栅欄防人闖入所用各器均係西式杭人少見多怪經過者必駐足觀看愈聚愈多紛紛議論店夥不解事者欲下逐客之令觀者不服遂致口角店主急出賠禮一面赴保甲局請派差役前來彈壓故近日安靜也○杭有汪翁者住居太廟巷本月十八日爲子娶婦新人面貎端莊向平顧慰二十日親朋出具知單各輸公分爲　房之舉晚間設席甫定新婦忽然倒地喉中痰格格作聲衆客爲趨入看視主人亦駕惶無措幸隨來伴娘素在坤宅傭工知新人有痰瘚症急爲扶起隨於身畔取藥一包命人以開水調冲灌之移時卽醒仍舊攙入房中安睡衆驚甫定復欲入席忽聞廚下人聲鼎沸則柴房中火星亂冐滿屋通紅衆人一齊動手立爲救熄不致成災其起火之由蓋其僕婦適聞新婦倒地隨向外面而來遺火於草堆之上所致衆客迭受虚駕無心杯勺一哄而散 
[甌郡官塲紀事]  
　　温州采訪友人云温州府舒端甫太守接奉徐季和文宗飭知著於五月初二日舉行府試預於本月二十八日取齊○瑞安協劉藜山副戎因公赴省旋於本月二十三日附招商局普濟輪船回甌大約小作勾留卽須遄回本署矣○前平陽縣沈庚明大令交缷後瀛判眷賃倉橋郭大興房屋爲公館兹者交代已經算楚爰於本月二十六日附普濟輪船赴省 
[虎阜聽鸝]  
　　姑蘇訪事人尺素云著名流氓許大犯案纍纍屢經地方官訪拿懲　詎仍不改前非近與某婦姘識婦固羅敷自有夫也本月初夫忽歸因途中感冒風寒延醫服藥詎許頓萌惡念竟於藥方上添入大黄巴豆鋪夥細視脉案謂此症若照服此方定卽瀉斃囑婦向醫生詢明再服甲幸得免於難許以此計不成又於二十二夜以利刀授婦婦不允許卽將婦連戳數下復正刺已身無數倒臥牀上婦大呼救命適蘇州府桐太尊自良院回署道經干將坊巷婦聞呵殿聲趨出攔輿喊控太尊訊悉情由飭拘許送吳縣究辦陸大令提訊許供認爲流氓之首安慶帮之頭大令判重責六百板釘鐐收監婦傷勢尚輕飭掌頰二十下交其夫領回管束○閶門内承天寺大梵宇也寺中住持僧錦　不守清規　 
 
 

Page 3

 
 
與附近某姓婦姘識已有多年婦夫貿易於外返家之日恒少月不過一二次本月廿一夜奸僧淫婦正在雙棲其夫忽歸僧慌忙躍起向之和南愿奉番佛二十尊其夫已允矣不料婦反掌夫頰駡其詐人財物其夫忿甚大呼捉奸鄰右聞聲麕集該僧見事不得了只得越墻而逸自思赤條條一絲不掛將何面目見徒子徒孫遂不回寺向别處逃去該婦忽於翌日逃往無錫投其母族其夫覺如此甚屬清凈並不追究云 
[川沙命案三志]  
　　川沙人命一事前已兩紀報章兹悉二十二日午前十一點鐘川沙廳陳司馬帶領仵作赴西龔村其時人山人海極形擁擠司馬到塲命仵作如法細看仵作旋唱報致命傷四處深一寸六分司馬傳問該族長死者顧福魁究屬如何死的咸稱當夜聞福魁開門而出問伊何事祗言被馮沛全刺傷甚重言畢當卽斃命至馮沛全因何將福魁刺死實皆不知司馬又傳該尸親到塲慰以定當按例抵償云云馮沛全已於前夜由司馬在署内問過若何供認容俟探明再登 
[海運告竣]  
　　江蘇海運總局本擇於本月廿四日收局嗣改期昨日始散昨晨前松海防同知劉乙笙司馬現署海防廳枼臨恭司馬本縣黄愛棠大令咸蒞局會同總辦譚少柳太守帮辦高明府彥冲舒明府體元至祭海神劉司馬高舒兩明府旋赴各衙門辭行定於昨晚坐官舫回蘇銷差 
[法界火災]  
　　昨日午後四下二刻時法界公館馬路第三百三十五號房屋錢延生藥鋪不戒於火以致哄動街鄰羣聚而觀途爲之塞法工部局近在咫尺聞警之下立驅皮帶車至安置自來水龍頭上竭力圍澆逾時勢卽告衰迨英美兩界洋龍風馳電掣而來早已烟消火滅聞起火之由因連日天雨藥料發霉鋪中人在披屋中熾炭烘之以致釀成此禍事後包探將火頭某甲拘入捕房想須照章訊罰也 
[馬戱志略]  
　　馬戱自車利尼回國後久已響絶音沈兹者又有西國名班來此開演戱塲設在百老匯路雖規模較車利尼班略小而其優伶之技能高妙名駒之矯健騰驤實有過之而無不及前晚久雨初霽觀者多至千餘人裙履風流於斯爲盛并聞每禮拜三六日間亦復開演以便童穉及婦女往觀云 
[爲虺不摧]  
　　浦東人徐某賃屋虹口北蘇州路開設呌貨行前日傍晚遄返浦左喚渡至瑞記火油棧附近時已暮烟四起突來流氓七八人自後出利刃猛刺中面徐負痛倒地諸流氓卽撳住搜索攫去洋銀十三元復褫其衣始散逸徐雖傷幸非要害尚能匍匐回家第未知鳴官查究否耳又本月二十四晚有輕年夫婦二人因丈人峰在楊樹浦之東鄉偕婦行至紡織局東首時已薄暮突有四五流氓顧是處無人將婦前拖後拽擁至高郎廟壁後取其臂釧簪珥而逸按近日楊樹浦流氓計八十個黨四十二個黨三十六個黨廿四個黨統計有數百人邇者互相交接自稱黑旗黨身畔常帶手鎗鋼刀鐵尺另有黑旗爲彼黨暗號每至六七點鐘後卽結隊四出肇禍該路幾或荆天棘地安分良懦視爲畏途地保亦畏之如虎不敢與較此豈地方之福哉安得有人焉以咸豐年間小金子之肇禍爲前車之明鑑耶 
[一女兩字案訊結]  
　　前報紀一女兩字一案當經前帮審曹荃生明府判候前聘之王祥芝到案再核兹經蔣司馬查王祥芝未到前晚升堂復訊媒人薄春泉供長洲縣人年已六十有一事緣汪照生與周許氏姘識氏將前夫所生之女名阿秀者由小的作伐許與吳門王祥芝當付茶禮洋六十元後來悔改許本城盛元順棕榻店主小的信追王來滬王因伊叔現入仕途不屑娶此聲名狼藉之女茶禮是小的過付可否求准追繳給王具領隨將庚帖一扣及禮簡等呈閲司馬謂王旣不愿娶又不來案茶禮一節當作罷論應毋庸議薄堅求追領汪照生供小的安徽旌德縣人年五十有六來申多年寄居新北門内盧家弄周許氏將伊前夫生女阿秀受聘蘇人王祥芝茶禮由氏收領置備衣物小的絲毫不取現在改許盛姓亦氏自裁小的曾勸氏不可一女兩字以致口角分居各炊本年三月間氏託謝寳生爲媒許配盛姓之婚帖係周姓出名小的始終並不干預求明鑒盛元順供在本城九鋪舊校塲開椶榻店憑媒謝寳生娶許氏女爲續妻當付茶禮一百四十元汪用洋廿元涓吉三月初九日完姻正在結褵被素不認識之薄春泉前來吵擾控案涉訟小的人財兩失現旣王祥芝不願來娶小的愿領回成親謝寳生供無錫縣人盛元順央小的爲媒坤宅之事皆由周許氏自行主張小的不知别情周許氏供醮嫁汪照生有十餘年阿秀是前夫所生初許蘇州王姓後因王有正室女兒何能給作小星且伊不肯來申売娶吉期屇過置之不問是以轉許盛姓阿秀供年廿二歲餘與母詞同蔣又供王姓無娶阿秀作妾情事司馬曰周許氏膽敢一女兩字貪受茶禮本屬無恥然王祥芝有妻再娶亦有不合今將茶禮充作善舉著汪繳洋廿元汪稱小的手藝餬口無力措缴司馬命拿下笞責汪始遵斷又判周許氏繳洋四十元亦稱無力盛稱小的願爲代缴司馬准之著限三日内分别繳齊候寫作王祥芝名字撥充賑濟阿秀當堂給盛領回婚帖交還兩造遵斷具結而退薄春泉謝寳生亦准釋放 
[會訊租地案略]  
　　前者美副領事易君孟士控鄉人凌惠卿將地永遠出租已收定銀延不立契美總領事佑君尼干據情函致英界公堂請將凌傳案會訊屠别駕查知凌因别案管押上海縣署因卽飭差前往移提訂期昨日清晨會訊届時佑君派繙譯官海君格思蒞公廨易君因事未到凌供稱小的有地一方由張炳堂介紹永遠出租與前美副領事易大老爺每畝計洋銀四百六十圓言明一俟升科單頒出卽可立契成交詎料升科單至今尚未領得本年二月縣主黄大老爺立有界石將其地充公當時確知易大老爺付張銀二千二百餘兩然小的只收得銀二百兩及洋銀七百四十圓出韓星元陸鳳階二人過付現在小的被已經再醮二十餘年之叔母藉端控告以致管押縣署此事不能清理尚求鑒核凌理秀供稱小的之父名錦和業已逝世家中一切均由叔父惠卿經理小的均不知情别駕商諸海君著將凌暫行看管候查明再核理秀交人保出 
[會訊失珠案]  
　　招商局新豐輪船由天津駛出大沽口時停泊一晝夜裝運煤斤倉卒中失去珍珠一包約值洋銀一千圓并失碎銀十七兩洋銀十五圓詰問茶房堅不承認搜其箱籠鋪蓋形跡全無迨駛抵申江先下碇虹口怡和碼頭報諸捕頭查緝捕頭將茶房姚阿春周阿三研究無蹤可帳人高振山爰投法捕房聲訴法捕頭告以指竊無憑未便准理高堅請解送公堂捕頭允之昨日禮拜二將姚周二茶房解請鄭大令及祁繙譯官會判高投案歴訴前情包探禀稱此船出口時珠已失去高稱珠藏買辦臥房内枕下至第二日缺少一鍭抽屜内有碎銀十七兩洋銀十五圓亦均烏有大令問臥房内可有别人進出高稱除司帳人及茶房二人外其餘不能進出失去之珠計重十二兩不記粒數姚周同供稱小的二人由買辦薦在船上當茶房經總辦公館作保已歴三四年此次出大沽口時因裝煤停泊小的等曾入房内取刀义見有洋銀十餘圓隨將買辦枕頭放好當卽出外後忽失去珍珠搜查小的等鋪蓋箱籠均無形迹高稱阿三入内取刀　見有洋銀何以阿春又云不見此中定有疑竇請卽究追大令問何人先入房姚稱小的入内不見洋銀卽取刀　而出時在午後五點鐘大令問當時如何查究高稱失珠後卽根究茶房復搜其箱籠鋪蓋並無形迹此珠由龔姓友人所托職員親手安放迨失去一包後查得尚有一包亦已移置别處大令問停船時爾等所作何事供稱或在船看守或登岸送信高稱抵埠時先在虹口停輪報捕查緝捕頭欲將姚周禁押職員以未告總辦因請帶回大令謂捕頭不准爾等上岸何以不遵供稱已向鋪蓋箱籠内查過故敢登岸晚飯後偶一洗澡卽回船大約不及一黠鐘之久小的等家住菜市街經過時並不入内大令謂高曰爾亦自不小心旣有貴重之物不應隨處安放高俯首稱是大令與祁君會商之下著將姚周交人保出候查明再核 
[縣案二則]  
　　本縣前准英公堂函送李春池控妻楊氏賣娼前晚蔣司馬提訊李供湘潭縣人當勇現住本城劉公祠今正小的赴蘇二 
 
 

Page 4

 
 
月回申聞妻楊氏由原籍隨伊父來滬賣入妓院小的訪尋無著不意日前在英租界胡家宅曾杳里口遇見妻子濃妝艷服裝束如妓詢知實在某野鷄妓院小的恐塲面攸關扭控英公廨移送案下求恩准領回管束李楊氏供小婦人原籍廣東素與丈夫李春池和睦相安刻因丈夫往蘇小婦人貧苦難度作此下賤實非本心所愿現愿隨丈夫回籍求恩寛宥司馬謂本應懲責姑念愿隨夫回從寛判當堂飭李領妻赶緊回籍不許逗遛並取具領狀存卷李叩謝領妻而去○昨有沈浩獻投縣喊稱小的南鄉閔行鎭四十五圖人耕種爲生被傭人金黄生糾同沈和尚江阿二花四包水車一部耕等强到小的家將棉牛一頭搶去向論恃蠻求提訊追值日差據情入禀奉黄大令諭飭補詞候核 
[上海巡局瑣事]  
　　昨日總巡錘明府飭十六鋪地甲拿到大碼頭飯店主韓咸林到局聽辦聞韓亦流氓中頗有威名者也○滬南各鋪昨日奉到鍾明府傳諭著各叚地甲巡丁無分畫夜各在本叚四處梭巡遇有拆梢打架等事立卽拘局究辦 
[施當其厄]  
　　武林師竹主人助急賑洋一百元劉筱崖余靜甫兩善士各助賑洋五十元隱名氏洋二十元張伯訥賑洋廿八元山西晉益堂張善士京平申規銀三十兩九錢周曉峯紋銀申規銀十兩四錢六分九厘戚增三助安和輪船超度洋五十元裘蕚輝又助洋三十元○百忍堂大善士助賑洋一百元知非子洋三十元隱名氏洋二十元退思齋助善書洋十元楊蕚照爲季坪時邪等症求速愈會稽顏玉姑求母病速愈黄漢舟三善士各助赈洋五十元杭城韻香室主人助金器五錢五厘兌換洋二十一元五角四分諸君子慨解囊金善緣廣結行見災退福來化行俗美行道有福拭目俟之請登報章特伸謝忱[  上海六馬路仁濟善堂籌賑公所棘人施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[堂瑣案] 包探　　河禀　積竊王子林卽大林子　　　　　　　　　　　　　衣　　霞披　　　　　　　　多兹　　　　　卽行寗波人王惟信致函認轅據云在江天輪船上失灰　　外套　　各一件　　今特　案請　　王藩司　　　人向在原籍　　　　失就後附舟來　作此無本生涯屠别駕據情商諸海繙譯官　　　　笞責二百板管押半年期滿　　　　　暫存候領○包探　　　禀稱前日東洋車夫　茂　檢得坐客所遺綢洋傘一頂藏匿當中並　照軍送交　房待領小的知之送請　　　小的係崇明人　　坐客遺下洋傘一頂正欲交道而客已不知去向别駕判充管押二日並○百八十九號華捕解王阿　　案禀被匪　此人與張惠友因索　　鬥以教張身有傷痕小的見之拘請先判别駕判令罰王洋銀五圓給張爲養傷費○三百八十七號華捕解賭徒任長根至案　稱此人事　　口各賭檯望風前曾送請大老爺管押三月釋出未幾仍在此處望風適小的巡邏至此拘請究懲任供稱小的係本邑人前　紀事業已改　自新求鑒苦衷誓酬大德别駕著仍帶回捕房管押三月○包探施奎江禀稱昨日流氓范阿元在虹口調戱行路女郎　　小的姦　送案請　范供稱小的向在治下當小工安分營生不敢滋事昨因飲酒過醉致被包探所拘别駕判令笞責二百板枷號一禮拜發犯事　　衆○包探石金榮禀稱賊犯韓福生竊取王阿林家布衣兩件經小的查獲送請究追王投案領贓韓供稱小的向來本營生近因　　一空不得已而向王暫借衣服然與王素相友善尚乞原情别駕判令笞責五十板○包探趙銀河禀稱王太源雇坐江北某邑人訂老所拉東洋車比及到家遺下所携洋銀一百圓報捕後捕頭令小的將計查獲送請究懲王投案請領失贓計供稱小的初來上海不知租界章程此　洋銀本　返還苦不知王家住何處别駕判令管押一日 
[法界公堂瑣案] 金陵人王金榮前投法公堂控妻金氏被人誘逃　居暫園弄十二號房屋請卽究追鄭大令　供之下知被天儀茶園優　張榮叙所誘前日出票飭令至英界移提昨日解案請訊張供稱小的由金控老嫗撮合與金氏私姘賃居治下　　弄大令謂他人之妻爾豈能誘匿供稱小的於三月十六日姘起至四月十九日卽被王尋　被送捕房小的與金氏私姘有帖爲憑且蓋有指甲大令問何人所蓋供稱由金氏親手蓋印小的與金氏初不相識因倩伊洗衣服金嫗言爾如欲軋　頭　寄　在此並無丈夫爾可無　詰問此婦亦云無夫小的故放膽爲之大令問金嫗現在何處供稱住英界西新橋大令著　　　日交到金嫗再核　三河樓弄烟鴇顧王寳凌虐　娼事爲五十號華捕所知拘送捕房旋於昨日解案請訊五寳供稱小婦人姓王因　娼婦林德生嘴饞略加訓寳伊卽啼哭致被巡捕所拘林倡供稱小婦人在此鴇處賣娼有客欲娶以爲妻此鴇一意阻撓大令謂爾須從實供明本交當爲爾超豁林倡供稱小婦人偶買甘庶未給錢文致爲此鴇呵斥大令謂爾所供不實時在夜間二點鐘何得有買廿庶之事究竟平時會否凌虐供稱小婦人年一十六歲揚州人被父親領出送至小東門外爲倡包帳六年待期滿後回家婚配母親於去年七月間逝世父親在州　客棧兄長在十六　南某浴堂爲薙髮小婦人於去年九月由小東門外調至三河樓弄内父親取去洋銀六十五圓　來時被此鴇用樹柴　　大令　　年紀尚輕何以甘爲下賤供稱因欠此鴇錢多不得不　五寳供稱　倡來時言明分帳立有憑據大令著一併還押候繳到筆據再核○包探禀稱偷兒陳明喜在招商局江　輪船上　取花旗布一匹當塲拿獲解案請懲陳供稱小的係安慶人乘江孚輪船來滬初次犯竊大令辦究大林子等是否同黨供稱小的素不相識大令著押候笞責一百板　　候具領○本年二月某日粤倡王阿五家有匪人引誘萬安　使女眷蘭藏匿事發控官經大令判令枷號兩月恶期滿陳枷照原斷懲責昨日命帶至案下送請普育堂擇良婚配○天主堂街老虎灶主儲海大因案在押昨日大令准其交人保出限三日内將山東餅師張　山交案訊完 
[英界捕房紀事] 陸詠唐家居老閘浜北唐家弄曾充地保　後終日出外久不歸家前者因有急需　　子某油車夥陳阿桂卽陳　皮至家取洋銀六百圓前日陳又至陸家向陸妻誑稱　夫　外需用洋銀四百圓托我來取陸妻信以爲眞出三百圓付之並告以尚有一百　可於明日來家補取陳諾諾連聲而去比次日妻見陸不來遣　　詢始知被騙急將情　報捕房捕頭允爲查緝○前　三馬路豫　　　被妙手空空兒踰垣而入竊取首飾房質下之金銀首飾至次晨見門已洞開始知有異查點之下計所失　值洋銀二三千圓并失錢　中洋銀四百餘圓遂據情報知捕房捕頭立卽帶同中西包探前往查勘見房後曲江里遺有竹梯諒有熟人　　入内雖允爲查　　知能否弋　　 
[美界捕房瑣事] 上海縣黄大令於昨晨飭差袁子皋咨照英公廨添派差役姚竹亭各帶　役投虹口捕房稱奉縣憲捉　捕頭木深恨賭博聞之甚喜立派通班探捕帮同前至裏虹口　　賭徒九名解入捕房候解縣署訊辦○昨晨有牛一頭木知來由何處奔至　虹口　　昌繅絲廠門首經四百三十號華捕牽至捕房候失主　領○前晚二女郎同坐小車由缫絲棧散上工而　　下海提　橋　流氓王子　王子山攔路調戲女不甘休揪其衣喚二百二十二號華捕拿送捕房禁押至夜深開釋○江北人王二觀昨晨八點鐘溷至公和祥馬頭德生輪船圖竊經船主喚交八十八號印捕捕頭飭押候包探倪順泉查明然後核辦○瘋人某甲昨日上午在南潯路將行人痛擊經人喚四百三十四號華捕拘至捕房捕頭立飭送英公堂辦理○西華德路第一百七十一號門牌德興機器店銅匠等無異流氓每以竹筒灌水從樓窓口噴湔行人昨晨有六七女郎合坐貨車一輛往楊樹浦繅絲棧做工行至是處忽被清泉射下衣服盡濕女正驚訝水從何來而若輩自以爲其乘無窮　爲女所見頓時大怒一躍下車擁入店内誓不甘休旋經一百九十八號華捕將甲乙二店夥拿送捕房禁押○南邦人藩金全前竊逢　某姓家錫燭臺水烟袋等物報捕後昨晨經包探范進才查獲拘解押候吊贓送廨訊究○寗波人謝錫林　取西華　　福和里某姓家布衣若干件前晚包探范進才查獲昨晨將贓吊齊押送英公堂究辦○某班馬戲兹又重復來滬僦百老匯　隙地搭支布蓬前晚正在開塲奏劇　偷兒周鳳元溷竊某西人大衣一襲亦經包探范進才將人贓一併押候解送英公堂訊究 
[江省官報] 三月十一日典史方彥琦往都昌等孫催稅契從九鄭舒龍往九江就醫陳際清臨川饉　炊回劉輔元泰山催墊欵回新選布經歴陳思忠禀到　順天人撫州府經徐銘新請咨引見交缷回○十二日知縣孫　賓解關餉京回指分典史王蔭槐係浙江人未人曾廣斌係順天祝彬　辦新昌保甲回○十三日安徽皖南鎭李占椿由興國籍來省知府譚寳箴由湖南查鐵回知縣王濟中由進賢公幹回余官濬由泰和查案回武寗縣丞楊彬由長江　　回補用府許植典史汪炳文俱就近驗看從九方能迪廣昌辦保甲回府照張傳鼎九江措資回吳祖蔭往瀘溪等縣催墊欵許璧往安福等縣催漕折黄德佑　清江催　平署永鎭營都司鍾起　缷事回○十五日署宜黄縣張鳳岡缷事清班交代回吳城同知王儒梭缷事回王作渤缷辦左蠡卡回楊景星往新喻等縣催漕折張維城何本燾俱禀謝酌委一次行知張景卿咨補　化大孤　張傳鼎　補廣信府照俱禀謝行知截取知縣俞有三繳照係浙江甲午進士府照陳長齡鄱陽辦保甲回卽往　陵　保甲陳敏樹金鷄催　欵回謝承勳往都昌辦保甲署按知徐查各屬　　縣丞温培基由籍捐免驗看到省興國典史張樹森據報丁憂以江玉光署理贑中營守備周發貴進京左營千總葉解春貢京回 
[邗江官報] 四月十七日周太守光榮過揚赴省許鹺尹誦敦委吳家集差分發巡檢周鹺尉　樹禀到○十八日易鹺尹巍喬委解蘇州餉銀○十九劉鹺尹芝　委解南京餉起程分發經歴馮鹺尹溥禀到○二十日儀徴縣朱大令江到揚公幹易鹺尹巍喬辭解金陵餉赴程陳分轉康由　港來揚公幹分發知事黄鹺尹霖禀到○二十一日張鹺尹錫銘辭赴差次方鹺尹臻碩由鄂岸來楊分發大使章鹺尹榮禀到湖南高叅戎明經解餉來揚○二十二日丁鹺尹　孚委辦淮北大伊山卡事務俞鹺尹文幹陳鹺尹　同禀銷北鹽差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
