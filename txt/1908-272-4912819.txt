# 1908 - 272 - 4912819

 

Page 1

 
 
[招尋女孩] 　　啓者前因光緒三十一年份有唐姓女孩名呌金裕廣東香山縣唐家村人於三月二十二日乘怡和洋行先元和輪船抵申此船駛至通州蘆際港之處突遭火災據人云此女已罹火劫刻據便人傳來口信又云此女在通州蘆際港有人救起查元和船失事時此女年方六歲刻下年已九歲如其此女實在生存定有仁人君子之家代爲留養爲此廣告招尋有人知風報信者謝洋五百元能將本女孩送到上海老靶子路五十二號唐公館者謝洋二千元貯洋以待决不食言 
[敬謝第一急痧醫院]  
本月初十日敝公司棧房友詹旺成忽染急痧頭面已現黑色病勢危篤亟送該醫院醫治竟能頃刻見效翌日即平復如舊該醫院設在跑馬廳沿浜旅泰番菜館間壁開辦以來業已活人無算其施治之法極爲簡便病者毫無痛苦凡患痧者未經薙髮匠挑治則施救較易用特登報以告病家　集成圖書公司印刷所謹啟 
[利濟公司廣告]  
啓者本公司現欲招人承辦石子沙泥等物石子共辦二萬立方碼每石大至三寸小至七分半沙泥共辦一萬八千立方碼並分幾次交納石子每月交三千立方　細沙泥每月交三千立方碼又粗沙泥共辦二千立方碼每月交納三百五十立方碼所招之貨由明年西歷二月十五起交至西歷八月十五號止沙石須運至吳淞砲台修浦工程處相近岸上每次所交之貨樣子須由工程師過目合式方收如有願承斯乏者沙石樣子及辦理詳細情形送至本公司經理人處以今年西歷十月二十七號爲止 
[失票聲明]  
今遺失大通裕泰祥莊匯票一紙計七百五十號向漢口萬隆棧王道周先生兌九月底漢估一千零廿五兩六錢已託該莊電漢止兌票作廢紙恐未周知特此登報佈告望各寳號以及中外人等留心此票幸勿收用爲禱　失票人金陵湧豐號謹啓 
[均益彩票發售廣告]  
是票係前湖北通山縣劉雯卿大令等以淸河王壽萱部郎嗜學傾家聯名請就現存產業玉玩書籍書版什物　售彩票一次禀奉　制府批准發售之票售票章程照湖北籤捐彩票額設六萬張就王部郎存產配正彩一千零六張附彩末尾概行删去票内聲明依本年臘月分湖北籖捐票開彩之對號單上號數爲均益彩票得彩號數頭彩一張得花園　產一所値十二萬二千五百元二彩二張第一張得典基一座値五萬五千元第二張得住宅市房一所値一萬六千五百元三彩二張第一張得小方壺齋輿地叢鈔鉛書版全部値一萬元第二張得眞琢九芝老山白玉如意一整枝長一尺二寸附市房十三間共値五千八百元四彩三張第一張得犀碧老玉如意一枝第二張得犀碧老玉山一座第三張得犀碧老玉逕六寸抱月一對各値二千元其五六七八九十等彩或配鉛鑄書版或配今古書藉或配什物除不動產外現赴淮將在彩玉玩書籍書版什物等件運取到滬陳列以示取信並擬於本年十一月望前即須截數以資淸結時日甚迫學商各界諸君有心扶持善類務希赶速購票旣得產物並襄義舉是所至盼總售票處設在上海南市信成銀行樓上沿江沿海及内地各埠均有分銷舗面可請就近購買特此布告　李平書　竇希又　汪允宗等公啓 
[漢口旣濟水電公司招工廣告]  
兹本公司自來水塔頂有大圓水櫃一座對徑五十六尺高二十一尺四寸並櫃頂鐵瓦等工程招工包攬安裝如有熟識此頂工作匠人欲承攬包裝者限於九月二十日以前祈到漢口一碼頭水電公司取閱圖樣估工開標可也 
 
 
 

Page 2

 
 
   
 
 

Page 3

 
 
上諭 
九月十四日奉 
上諭成都將軍綽哈佈由廕生襲職於光緒初年隨前大學士左宗棠轉戰新疆和闐等處旋從黑龍江將軍依克徙阿宣力東省出入戎行不避艱險歷著戰功洊擢今職到任後於所應辦之事皆能竭力盡心無負委任兹聞溘逝軫念殊深加恩著追贈太子少保銜加恩予諡照將軍例賜卹生平戰功事蹟宣付國史館立傳任内一切處分悉予開復應得卹典該衙門查例具奏靈柩回旂時沿途地方官妥爲照料賞銀一千兩治喪伊子藍翎同知銜桂麟著以知府用伊孫藍翎一品廕生崇祥著以郎中用以示篤念藎臣之至意欽此 
宮門抄　召見軍機　王李寅　于滄瀾　戈炳琦 
論說 
追紀各省諮議局最初之動議 
自去年九月十三日奉旨設立諮議局後。各省始知此事之重要。至冬間各省官紳。相繼會議籌辦。然以此非常偉大之事。爲我國從前所未有。又以章程未經頒布。難於著　。故各省雖經迭次會議。而成立者卒少。即間有一二成立者。亦不過空名而已。迨本年六月問憲政編查館資政院將籌辦各省諮議局章程入奏。二十四日奉旨著各督撫迅带舉辦。自頒到章程之日起。限一年内一律辦齊。而各省官紳。始稍稍注意此事。今則設立籌辦處紛紛會議者。已有數省。官紳士民。多有奮起以圖之者然而躊躇卻顧徘徊觀望之省。亦尚不少。報館有敦促國民進步之天職。深知此事非二十二行省一律舉辦。則籌備必無效果。故不憚煩瑣。特於新聞内設列籌辦諮議局一門。以盡互相督促之用。（本報特設諮議局一門已見初七日通告）惟是事貴攷其源流。　其終始。本報今日先將各省籌備進行之程度先列一表。以結速從前之散見於新聞内者此後即當逐日將關於籌辦諮議局事宜。編成一類。但本報今日所列之表。大半據局章頒布後各省所發現者而參攷之。至局章頒布以前如去冬今春所動議者。雖多空論。未見實行。似可等諸不論不議之列。然該省能先他人而動議。亦足見該省官紳對於此事之熱心。而不可湮没者也。爰特追紀其崖略。聊爲研究此事者窮源探本之助。第本篇與表内所列者。並無聯絡之關係。蓋或有昔日發起雖早而今則籌辦反遲或有昔日雖未發起。而今則已經　辦。兹篇僅就六月内奉旨以前言之。閱者請勿泥視。致生抵觸之嫌也。 
直隷去年十一月直督即將諮議局籌辦處草案批准並派員紳辦理嗣以選派叅議等員不照原章舉辦大起風潮致延時日至十二月初十日特開大會籌議而其基礎於是始立 
江蘇去年十一月蘇省紳士公擬江南籌辦諮議局章程草案經江督批俟京師資政院將章程頒到後再行昭辦並將所擬章程呈送資政院是月蘇藩照會敎育總會催議辦法十二月江督奏自治局附設諮議局（本年正月初九日奉旨該部知道）又咨請蘇撫回時設立與紳士研究蘇撫札派三司爲該局總辦本年五月蘇撫復派何守爲提調蔣紳爲局董先定初十日開辦蘇局嗣改爲十二日行開幕禮 
廣東去年十二月粤督飭三司會議諮議局辦法本年正月又通飭各屬籌辦議事會以與省會諮議局聯络六月初派藩學臬運四司籌議辦法 
江西去年十月官塲約紳士至百花洲會議並投票舉幹事書記等員呈由藩司核定本年正月沈護撫復邀集紳界會議决定辦法七條四月又會議草案 
山西本年六月初二日晋撫頒發諮議局關防十三日委派員紳諭速開辦並即入奏 
浙江馮撫到任後於去年十二月即飭藩運二司籌措經費以備設立諮議局並飭會紳核議辦法（未完） 
專電 
電一（北京） 
江督蘇撫奏參前陜西漢中府知府楊崇伊持槍搶妓行回痞棍流氓應請卽行革職永不叙用並予驅回原籍交地方官嚴加管束倘再不知歛迹干預公事再照查明劣跡從嚴奏參懲辦奉硃批著照所請該部知道 
電二（北京） 
初八日某御史奏參某軍機羅列多欵慈宮覽奏震 
 
 

Page 4

 
 
怒立將原摺擲交閱看迄今某軍機尚未入值 
[電三（北京）]  
慈宮面諭江北提督王士珍編練陸軍固屬最要惟一切用欵自宜竭力撙節用人尤應加慎南邊防務重要爾即兼程前往 
[電四（北京）]  
寄諭直督楊士驤速行新官制俾各省仿行 
[電五（北京）]  
政府擬俟資政院成立即改爲上議院 
[電六（北京）]  
袁軍機因腰疼續假五天 
[電七（蕪湖）]  
皖南敎育會因新任甯國府知府貴福將次到任恐其敗壞甯國學務今日（十四日）特開大會集議抵制 
[公電（蕪湖）]  
各報鑒甯國學界報告學生因貴福將到大半解散今日（十四日）皖南敎育會全體集　以圖抵制并乞主張清議 
緊要新聞 
[黄丙焜奏請預頒國會開設年限北京]  
　　前日黄丙焜召見時兩宮垂詢良久黄面奏頒行憲政中外同欽現已諭飭京外各署切實預備限定第九年頒布國會年限臣意不如降旨竟限第九年實行開設語云取上得中此時限定九年庶第十年可以實行若僅定九年後頒布語屬籠絡難見實效再總理大臣擔負責任最爲圖强之要擬請宸斷定三十六年内設立内閣總理大臣云云慈諭有民氣太囂不宜過急等語 
[倫貝子提議資政院續訂章程北京]  
　　資政院總裁倫貝子昨在朗潤園議次與軍機大臣憲政編查館王大臣等提議該院續訂章程事宜聞有與内閣都察院應行妥議之處其大綱係畫分權限及該院人員不得兼任該兩衙門及吏陸民政三部差事云 
[增訂憲法章程定稿北京]  
　　資政院憲政編查館各王大臣督飭兩處提調參議司課各員續訂憲法章程二十餘則聞已定稿呈閱不日奏請欽訂頒行 
[再誌劉春霖離滇原因北京]  
　　劉春霖之得簡贛藩非爲滇事漸平也實田劉與錫督素不融洽前在滇藩任内屢起衝突劉遂開缺乃不久即奉幫辦軍務之命錫雖銜之而莫如之何迨劉到滇商議防務輙不相能故當時劉有電請撤差并電陳四大端而深以權不專必僨事爲慮樞臣亦深知之惟以防務正在吃緊請旨挽留現　中堂以辦事全在協力若意見不合不但於事無濟并恐貽誤遂面保劉春霖離滇因此桂滇邊防大臣之設亦將作爲罷論矣 
樞臣以劉春霖將次離滇請旨飭陸軍部催崔祥奎尅日赴滇鹿中堂意以崔之新軍歸陸軍部節制鞭長莫及擬請暫歸錫良管轄俟防務稍定再照章直接由陸軍部管理慶邸不以爲然謂有軍務即歸督撫節制實非統一軍政之道 
[奏定督練處實官品級北京]  
　　日前練兵大臣鐵寳帥奏定陸軍各官品級北洋督練處督辦從一品職視都統督練處總參議及兵備參謀敎練三處總辦均正二品職視副都統幫辦均三品職視參領考功執法籌備糧餉醫務謀略調派測繪學務校兵十股提調均從三品職視協領正委員各官品級以次遞推悉作爲陸軍中實職此外各省所設之督練處凡成一鎭以上確著實效者皆可援以爲例 
[政府議准文牘抄送報館批評北京]  
　　日前樞府王大臣會商各省設立諮議局原欲庶民預聞政事准其評論指摘以期國政日臻完美今報館已四處林立閱者亦逐日增多正堪利用藉以諮詢擬請飭下京外大小行政衙門所有來往文牘及執行各政皆抄送報館准其登録批評并准士庶集議研究按照所見繕具說帖呈至該管地方衙門以備採擇聞此議現已决定不日奏請飭下實行 
[政務處議定奬勵條陳辦法北京]  
　　政務處王大臣前會提議京外人員條奏新政各摺每多中肯似應酌擬奬叙以示激揚現已擬定大致由該處先行題奏請旨頒示自本年爲始每於年終彚察一次無論京外大小官員所上條陳分别次數及是否切實可行確與政治有益會經議准之件即令原奏人員辦理是事如能言行相符再由各該管上司奏請從優奬勵如係大員條議應　政務處奏保請奬惟不得援案移奬云云聞此摺於議復幣制後卽行入奏 
 
 

Page 5

 
 
[五紀達賴喇嘛在京情形北京]  
　　達賴喇嘛在京情形已四誌前報現聞達賴抵京後兩宮除賞壽佛衣服外又派員頒賜銀一萬兩並賞給四川綢緞等物頗多現由理藩部達侍郎陪同達賴演習朝覲禮儀須俟純熟再由領侍衛大臣帶赴頤和園仁壽殿覲見 
又聞達賴在京用費及徒衆人馬路駝等項供給每日需銀一萬三千兩一月共需銀三十九萬兩該欵由内務府奎大臣咨會度支部作爲正開銷現已由内務府派員赴度支部領取矣 
又聞達賴朝覲後兩宮賜宴賞戲時其隨從之大堪布等亦准入座陪聽 
[京師首善工藝廠開辦詳情北京]  
　　京師組織首善工藝廠迭紀前報現聞該廠規模已具經費亦頗充足緣慶邸曾於前年會同各部院尚書籌集經費十二萬餘兩嗣因統計開辦及常年經費不敷甚鉅復經世那兩中堂袁鐵兩尚書等合力捐籌由北洋撥助銀五萬五千兩民政部撥銀一萬兩連前約十九萬兩作爲開辦經費此外外度陸農郵五部每年各撥銀一萬兩北洋每年撥銀三萬兩南洋每年撥銀二萬兩陸軍部公費　下每年撥銀一萬二千兩又閩浙　督每年撥銀二千兩崇文門由贏餘項下每年撥銀二千兩計共十一萬六千兩即以之作爲常年經費隨於去冬派員勘得火器營健銳營及圓明園八旗包衣三旗精捷營等處曠地較多窮乏尤夥擬即就各營校塲内空閒地基方設工藝廠七處復於城内東西城分設工藝廠二處現已將次竣工即派商部左侍郎熙彦爲督辦廂黄旂蒙古副都統春祿署商部左侍郎耆齡内城贛廳廳丞榮勳外城警廳廳丞王善荃商部右參議袁克定直隷補用道周家鼎爲會辦至於工廠辦法京西七廠專招各營旗丁内城東西二廠兼招京師旗民入廠學習工藝惟該廠原爲廣籌生計起見所有製造各種物品需用材料經過關卡若仍完納稅厘誠恐本重價昂銷路不暢爰即援照商部工藝局成例應用物料除係來自外洋經過新關照章完稅外其土貨經過新關以及洋貨土貨經過常關釐卡併京師崇文門稅局概免徵收釐稅以示體卹并以各廠人數較多每日計口授食需米甚鉅復援工藝局　養局及各粥廠每年恩賞米石成案由度支部每月酌撥米二百五十石俾資應用以上各情業由慶邸等專摺陳奉旨允准矣 
 
 
 

Page 6

 
 
   
 
 

Page 7

 
 
[ 
[（丹桂茶園）]  
九月十五夜特煩名角雙齣好戲 
黑燈張順來第一大胆鐵籠山 
小連生小子和紳商煩立志接軍 
七盞燈　奪取成都 
夏月潤夏月珊花轎　娶和尚 
孫菊仙馮志奎　子胥投吳魚藏劍 
七監燈小子和夏月潤夏月珊　紳商煩演靑陽地唱廣東調西洋戲法 
[（天仙茶園）]  
十五夜正廳三角特煩名角好戲 
筱榮祥趙如泉趙小亷十五盞燈九接演連檯前十一本鐵公雞道平正法　 
九月仙　紅鸞天喜 
萬盞燈趙小亷　虹霓關伯黨招親 
趙春奎　空城巧計 
萬盞燈李春利趙如泉趙小亷金牡丹　官長特煩改良時事新戴頭本三門街 
[（羣仙茶園）]  
　月十五夜戲大减價正廳三角 
小彩仙　雙觀星 
小金仙　雷峰塔 
徐桂芬　取城都 
白文奎　雙斷橋 
金處小春穆　煩演白良關 
紅菊花小連奎　煩演宋十回 
郭少娥　鐵蓮花 
林黛玉賽月樵小蓉仙郭鳳仙　大溪皇莊捉拿花德雷 
[（丹鳳茶園）]  
十五夜大减價正廳每位洋三角 
金月梅　百花亭 
白玉梅　滑油山 
金秀山　草橋關 
白蘭花　雙摇會 
恩曉峰柴子雲　准演戰蒲關 
丁靈芝賽春奎　相府算粮 
牛桂芬　駡曹操 
陸菊芬　明月珠 
小奎官恩曉峯賽飛珠　獨木關病挑安殿寳 
[春桂春記茶園]  
十五夜正廳三角特煩改良好戲 
周福來　功臣宴 
李春虎　下河東 
何家聲　送親禮 
譚月明　鴛鴦樓 
任靈芝　忠孝圖 
小魁仙　雙獅圖 
夜來香熊文通　煩演白門樓 
劉廷玉筱桂芬李春虎　惡虎村　三雄絶義 
三麻子劉吉慶　煩演單刀赴會 
[（丹鳳茶園）]  
特請京都新到天下馳名眞正超等文武名角恩曉莑十五夜准演戰蓮關代演獨木關 
[（丹鳳茶園）]  
特請京都初次新到眞正頭等名角丁靈芝　十五算粮登殿　十六斷橋相會　十七拾鞋三疑 
[新開大觀茶園]  
九月十五夜特請京都内城府眞正超等文武名角合演拿手好戲 
謝水福　准大戰盤河 
邵寄舟　煩演盗宗卷 
唐景雲　煩汴梁殺宫 
王永利應寳蓮常春恆雲中鳳草上飛王福連李金茂　文武合演劍峯山五老聚會 
内廷供奉李百歲汪德寳　過路官長煩演瞎子逛燈 
内廷供奉超等名角紫金仙劉順來小才喜　煩演拿手好戲花園贈珠 
超等名角劉永春明海山王子雲陳德順准演全本包公打龍袍　 
内廷供奉崔靈芝草馬全祿廖連卿津商煩演拿手好戲梅降雪 
王金元趙奎祿劉春泉董長淸常雲恒　特煩全班文武名角合演挑華車牛臯下書大戰金兵 
[（丹鳳茶園）特請京都海外天下馳名頭等坤角恩曉莑新排特别改良時式新戲四本五本六本戲迷全傳]  
啓者本園自名角登檯以來荷蒙中外紳商諸君接踵惠顧所演所唱盡在○高明洞鑒之中是以恩君曉峯前演頭二三本戲迷傳觀者無不拍案稱絶今園主力求發達特煩恩君不惜辛苦獨出心裁續排新奇異樣驚人特别改良四五六本戲迷傳其間情致眞有令人噴飯詼諧絶倒之興趣而摹唱者頗衆然工之與拙實有霄壤之别所貴者在於内廷供奉諸名角之工調耳現已與本園上等名角演習純熟擇吉登檯起演屆時務望仕宦紳商以及學界女界諸君賞鑒是荷　園主告白 
[張園告白]  
本園自本月十一日起特請張筱棣等五位先生彈唱改良攤簧下午三點鐘開唱至六點鐘止入園者每位取洋二角茶資在内此佈 
[血海平安]  
十日之前余家遇一極危之事反而爲安者四馬路五洲大藥房之良藥也余妻於八月廿五日生產兒已下矣血崩不止延醫視之云是血海衝極危極危勉强開方而去後有鄰友述及該藥房女界寳自來血兩種極爲有效急遣僕人往購加倍分服一晝夜後漸覺轉危爲安旋即每日三次食前服女界寳食後服自來血連服七日血止身康疾病如失舉家稱慶特此登報揚名美界桃源坊陳煥如謹啓 
[聲明]  
啓者虹口密勒路五百十七號門牌萬利春番菜館業於八月初五日歇閉凡黄國林經手帳目歸其自理與萬利春無涉此白　吳植之告白 
[禮拜五拍賣打鳥槍臘狗馬車電滊車白相船]  
魯意師摩洋行始創自同治十三年即英一千八百七十四年 
准於十五日下午五點一刻在本行拍賣打鳥槍獵狗象皮輪轎車高板車電氣脚踏車並火油機器柚木小輪一只船名ＹＬＦＥＲＩＦ白相船一只船名ＳＵＥＲＰ又帆船一只船名ＫＲＡＥＨＴ其白相船等泊在北京路碼頭諸公先欲觀者可請至該處觀看司也此佈　魯意師摩洋行 
[禮拜五拍賣]  
魯意師摩洋行始創自同治十三年即英一千八百七十四年 
准於十五日十點鐘在法界寳昌路第二百六十三號拍賣書樓大菜間房間廚房一應木器洋琴什物不計此佈　魯意師摩洋行啓 
[禮拜五拍賣織絨織花地毯堂毯亨得利洋行]  
准於十五日十點鐘在本行拍賣緞面鴨絨被全銅床鐵床油畫鏡上等織絨地毯五彩堂毯純絲火爐毯織花地毯全銅火爐邊火爐鉗煤斗落地洋燈白洋毯門毡油木房間色書樓椅鐵床大菜檯椅子小囡車寫字檯小方檯古董廚帽架花架花屏畫鏡自鳴鐘烹銀花大菜色料酒杯古銅器並一應上等木器零星等物不計如買客欲要者准禮拜四即十二日可至本行觀看可也此佈亨得利洋行啓 
[禮拜五拍賣洋酒瑞和洋行]  
准於十五日十點鐘在本行拍賣各種牌號頂上爲司格酒把得酒啥利酒共數百箱均分小莊拍賣此佈 
[禮拜五拍賣奉英公堂諭]  
魯意師摩洋行始創自同治十三年即英一千八百七十四年 
准於十五日下午二點半在天津路第三百念五號門牌裕記鞋店内拍賣鞋子數百雙並一應生財木器等貨另物不計此佈魯意師摩洋行啓 
[禮拜五拍賣瑞和洋行公平貨不限價]  
准於十五日兩點半鐘在本棧拍賣和記五元會色素太西緞年年如意色花羽綢公平三磅半至八磅人虎白人魚紅標太平色太西緞地亞士色花夕法元羽綢白花羽綢門亷布茂生元羽綢元水云緞色花羽綢色素羽綢金花羽綢禮和色縐地羽綢惠大花色貨色羅緞沙遜色素羽綢協隆大賜德元羽綢拔維晏色花標海虎絨豐太富貴榮華元羽綢朱葛亮元花太西緞象耕金花羽綢鐵公雞秃元小方巾花羽綢富貴長春色花不嘰稍漬地亞士李半仙元羽綢花其草牛○雙兎粗布三井鳳凰斜文公茂廣軍細布花其人槍AALI斜文共卅餘包新沙遜十支黄人面印度紗餘貨不計此佈 
[禮拜六拍賣頂上織絨地毯]  
魯意師摩洋行始創自同治十三年即英一千八百七十四年 
准於十六日十點鐘並下午二點半鐘在本行拍賣英國名廠新到上等織花地毯廿五條９０１４９又廿五條４。３４１１又廿五條４０３４１１並各種織絨地毯十八尺方十六尺方又織絨各式火爐毯並一應書樓色房間色頂上木器寫字檯書廚古董廚什物另星不計此佈此佈　魯意師摩洋行啓 
[禮拜六拍賣凈漬貨英茂洋行]  
准於本月十六日上午十點半鐘不限價拍賣各色雙面光花呢衣料數百套元羽綢數十疋白羊皮馬掛統一百餘件狼皮毯各種香水香皂皮手籠皮羽巾鐵裁　方圓黑鐵洋燭檯二箱二百碼黑白木洋線二箱三磅黄馬毯數包另有樣子貨不計佈告北京路十一號英茂洋行啓 
[禮拜六拍賣押欵貨不限價上等金銀鐘錶亨得利洋行]  
准於十六日十點鐘在本行拍賣打簧金表格金表天窗表手鐲表悶表金錢表各種上等銀表馬車鐘天文鐘皮壳鐘掛鐘擺鐘並各色異樣上等金銀鐘表等物不計各買客欲要看者准禮拜五即十五日可至小行觀看可也此佈　亨得利洋行啓 
[禮拜六拍賣織絨織花地毯瑞和洋行]  
准於十六日十點鐘在本行拍賣大小時花織絨織花地毯扶梯毯大小火爐毯門毯綢面鴨絨被白毛洋毡全銅火爐邊火爐鉗煤桶等不計以上各貨不限價拍賣如各客欲拍者先一日來行看貨可也此佈　瑞和洋行啓 
[禮拜六拍賣]  
啓者禮拜六即十六日十點鐘在本棧不限價拍賣各色海馬牛牌鵝牌龍牌黄馬褂獅牌等呢各種八仙旗女福壽繡女洋紅標等貨此佈　義記洋行啓 
[禮拜一拍賣五金銅鐵摩利遜洋]  
准於十八日上午十點半鐘在五馬十三號本行拍賣英國皮帶各色油漆累四閂轆轤鐵鉗紫銅絲布攀根機器油各種煤鍫一百餘打粗細鋼絲六箱長棕地毡數困開山支百餘把蓬布一箱及一切五金花名甚多不及細載各客欲拍者先來觀看可也此佈 
[禮拜一拍賣做聽頭機器摩利遜洋行]  
准於十八日上午十點半鐘在五馬路十三號本行拍賣由花旗白利士廠造出各種大小做聽頭機器拾部計做長方腰圓捲邊輙延起線打眼連截鐵皮一應具全各客欲拍者預早至小行先來看明可也此佈摩利遜洋行]  
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[電奏嫩江水患情形奉天]  
　　初七日東督黑撫致軍機處外務部代奏電云上月二十七八日嫩江秋水暴漲黑水廳所屬沿江一帶居民田禾廬舍多被漂没邊地早寒災民驟失棲止殊堪憫惻現在水勢略定樹模已派員查明被災各屯分别散放急賑並飭查沿江下游各處被災輕重應否蠲緩本年租賦再行奏咨辦理謹請代奏世昌樹模虞 
[陸軍部要事彚誌]  
　　陸軍部日昨咨行沿江海各省飭將各該省水師歷次購艦合同調查清晰咨部以便飭令海軍處存案備查庶他日訂購軍艦之時有所依據 
　　江督端午帥奏請派員赴江陰監視要差工程一摺現經該部議准已選妥實明幹熟習工程專科委員定期前往 
　　又該部堂官以外部總理王大臣及侍郎丞參司員均優給養廉分别核定數目陸軍部練兵事務殷繁亦宜仿辦爰於前日奏請仿照核减酌定養廉惟慶邸鐵尚書以歲入廉俸較優自請無庸支領此外會辦提調擬照外務部侍郎核减各科司長擬照該部司員核减辦理文案科員各官無定額隨時酌給薪水至額設各員内有尚係充署未經補實者酌量差事繁簡减成支給所需經費即在練兵項下動支 
　　又以滇省軍事緊要昨日劄派陸軍畢業生松茂等赴滇辦理新軍事宜日内即須起程聞此次所派人數有一百餘員之多 
　　又諭軍制司電咨各省略謂練兵重在精神尤貴袪除習弊近聞各省新軍弊竇頗多欲求軍政嚴肅實事求是者殊不多覯倘係屬實於軍政大有關碍務請實力整頓迅速滌除並限三月内按條咨覆將來隨時派員查驗以定攷成請即轉飭各協標遵照辦理 
[京師近事]  
　　赴美專使唐紹儀出京之前一日至日本使署辭行署日使岡部君云公此次赴美聞有秘密條件然中國與西國交涉宜格外慎重中日唇齒之邦不可使有惡感也唐答以各國外交各有方針非外國所能干預然公所聞者不過外間傳聞之詞不足憑信至於中日近來之感情如何係日本人自爲之非由中國人云 
　　政府因籌畫辦理海軍的欵日前電致各省督撫清查各處厘捐剔除中飽聞此舉如果實行每年可增數百萬金 
　昨日軍機大臣傳諭各部院衙門現因皇上聖躬將痊必須安心靜養故達賴來京在園覲見卽皇太后萬壽亦恐有累聖躬不能還還受賀所有各部院應遞摺件除正班之外一律不准加班奏遞以節聖勞 
　　鳳統制山奉派前往日本觀操已記前報近聞政府擬亦賞給二等第一寳星以示鄭重而壯觀瞻 
　　外務部近電兩江總督邇來各國軍艦駛入長江腹地艦員登岸滋事時有所聞殊屬違背約章嗣後應嚴飭所屬無論何國保商兵輪務須申明約章禁其登岸以免商民震恐致生交涉 
　　郵傳部陳尚書日前呈遞封奏請於九月内派員前赴漢口認眞考察京漢鐵路情形聞已仰邀俞允大約即爲贖回該該起見 
　　初五日江蘇提學使樊恭煦請訓時兩宮垂詢憲法樊奏稱立憲一事要以伸民權固民志阜民財壯民氣爲主雖各國憲法互有不同惟斯四事實爲立法之本奏對頗久均愜聖懷 
[西報譯要]  
[駐藏大臣電奏藏事棘手]  
　　字林西報北京訪函云中政府近接駐藏大臣趙爾豐自拉薩來電謂藏民現仍以達賴喇嘛尊爲活佛若不逼令讓於班禪並不將西藏改爲兩省仿照東一省制度辦理則藏民必難就範並謂藏事繁冗若無能員臂助未易改良各務以利中藏人民云云中政府接電後决議簡派外務部侍郎張蔭棠爲駐藏副大臣將來達賴出京張大臣擬即同赴拉薩以便遏制達賴之游興云川督趙爾巽近日電奏謂將派道員一人知縣兩人管理巴塘裏塘事務惟藏民現皆反對此舉聲言將在巴塘裏塘攻擊華官故川督業已派兵兩隊同赴西藏邊界鎭壓但藏民繛素性兇狠恐難免釀成兵禍也 
[日人嫉忌中美聯盟]  
　　泰晤士報云聞南清日人所開之各報已受日本官塲之命令使之竭力破壞中美聯盟 
[中政府借新債贖舊債之辦法]  
　　文滙報載十三日北京電云中政府已與滙豐銀行及東方滙理銀行訂定合同借欵贖回建造京漢鐵路五釐息借票一萬一千二百五十萬法郎此欵係一千八百九十八年所借以二十年爲限聞新債之數約計英金八百萬磅由兩銀行發賣每百實收九十四五釐起息限三十年歸還惟此欵恐不能在歐洲招募蓋倫敦巿情近頗不隹且中政府指抵之欵似亦不甚可靠也故該合同簽押之舉此間皆秘而不宣 
分類新聞 
[政界]  
 
 

Page 11

 
 
[奏革應試鎗替之知縣湖南]  
　　湘省考試外官試用知縣顧大昌雇人鎗替旋被告發各節迭紀前報現經岑中丞奏參革職略云湘省考騐外官查有試用知縣顧大昌取列二等旋據江西南城縣廪貢生劉宗浚控其應試文字係倩伊塲前代擬並據顧大昌禀劉宗浚借貸不遂揑詞妄告自請覆試各等情即經飭由按察使會同藩學兩司提案質訊彼此各執一詞礙難憑信惟面試顧大昌文理荒謬塲作斷非已出據按察使陸鍾琦會同布政使莊賡良署提學使吳慶坻具詳前來查顧大昌應試塲作旣非已出究從何來並劉宗浚有無借貸不遂揑詞妄控情事均非分别參革澈底根究不足以昭核實除批司再行提案研審並追取劉宗浚貢照詳請咨革外相應請旨將試用知縣顧大昌即行革職歸案審辦九月初五日奉硃批著照所請 
[府廳均加總理營務處銜浙江]  
　　浙撫札各府文云現值時事孔艱通省水陸巡防營隊以及練軍制兵隨處扼紥分佈必須文武聯絡方能措置合宜本部院力求整頓省垣另設總理營務處派委督練公所叅議官靳副將金鵬辦理在案所有各府廳州縣均應會同督帶營隊等官查察營伍調度兵勇於戎務庶無隔閡各府及定玉兩廳均准兼總理營務處銜州縣均准兼營務處提調銜遇有征調防勦事宜一面禀明本部院察奪一面准各隨時會商轄境標防各營隊各官妥籌調遣以期文武合力呼應靈通此後標防各營隊遇有地方官商調之處務須隨時協助不得稍有遲延推委致誤戎機 
軍界 
[贛撫派員參觀江卾秋操南昌]  
　　贛撫馮中丞以現届江卾秋　之際特　督練公所許觀察瑞携同敎育科科員鄭鳴澍乘輪赴皖參觀江卾秋操以資閱歷 
[主統制到澄閱兵鎭江]  
　　點騐江卾新軍大臣王少宸統制秉節蒞鎭檢閱新軍已紀前報兹悉統制在鎭事竣遂偕同總理長江四路砲台徐吉雲軍門於十三日乘江元輪船逕赴江陰檢閱三十六標兼看砲台瀕行駐鎭水陸各營兵士咸往江干排隊歡送象山各砲台亦高扯彩旗鳴砲致敬 
[贛撫批飭密拿隊匪南昌]  
　　江西督销總局王觀察崇烈以整頓宜黄縣緝務並陳明甯都州鹽梟勾結莠民蠢動各情具禀撫轅現奉馮中丞批云私梟充斥已干法紀現因規復建昌廢岸輒敢集衆置械約期犯卡並有曾姓敎師以法術敎授洛口水口生徒多人置有鎗砲刀械等器存儲待用如果屬實情同叛逆地方官毫無覺察迄無一字禀報實屬疏忽異常仰按察司會同布政司立即飛移鹽巡道吉南贛甯道督飭該府州密速會營懸立重賞查拿首要解散脅從責任各紳士鹽行人等追繳軍械取具切結務須凈絶根株共保無虞曾姓敎師尤須購線跴拿務獲獲究辦並候抄録來禀逕札甯都州何牧宜黄縣杜令赶速遵照辦理曁將辦理情形馳禀鑒核如敢稍事怠忽定干撤參不貸仍候札行兵備處一俟東陂墟營哨請領軍火即予撥發領回應用 
[武弁調騐局已開辦甯波]  
　　浙提吕道生軍門前仿照督部堂辦法設立調驗局業經札飭中軍遵照辦理在案兹聞軍門已勘定湖西賀公祠内作爲調騐局所並即議就草章三條所有經費暫將巡警學堂項下撥用兹將調局查騐各員弁照録於後計開中營千總沈錦權左營外委黄廷動方振南額外景錫忠右營候補守備方咸鈞（在大嵐山分防各汛尚未調到）前營游擊朱英把總余淮范釗外委謝佐綱額外朱承棟候補把總王得隆後營把總王啟朝王增榮城一營把總袁朝棟外委全清樑 
學務 
[東督電奏委署提學奉天]  
　　初六日東督徐菊帥致軍機處外務部代奏電云奉天提學使張鶴齡先因患病請假醫治罔效於本月初五日未刻因病出缺奉省學務緊要應請旨迅賜簡放以重職守惟查奉省學務與内地情形不同欵絀事繁整理不易提學使張鶴齡整飭有方於敎育管理之法頗資得力即學生等亦知崇尚實學不染囂張之習而綜核學欵費省事舉實爲監司大員中特出之才今遽因病出缺殊可憫惜其提學司一缺事務重要自應先行派員署理以專責兹查有奏調翰林院編修孟錫珏器識深穩洞諳學務堪以派令署理除恭摺具奏外請代奏 
[敎育分會舉定職員甯波]  
　　鎭海敎育分會已由車紳丕承等倡辦成立日前開會當塲舉定劉崇照君爲會長陳繹邵錫燕白兆璜鍾觀光余鏡清朱華劉邠虞晋祺方積蕃諸君爲評議員金偉庠爲書記員唐鳳翔爲調查員李善祥爲庶務員兼會計員業已聯禀邑尊立案並請遵照部章刋發圖記一顆以昭信守 
[旗營請扣游學津貼浙江]  
　　旗籍游學日本振武學校二期生文鍾近有不安本分行爲經駐日公使除名咨由撫憲轉咨旗營在案兹經杭右司椿協領移請藩台謂查該生旣已除名回國所有應領本年津貼洋九十六元請即扣給以昭核實其秉鉞等七名務乞照章放給 
實業 
[機夥擊鼓鳴冤案最近聞浙江]  
　　湖郡機匠擊鼓鳴冤一案前經機董張小莊從中調處議定每織縐一疋加酒資六十文外除洋水十文總之不分清忙永定爲例各節已誌本報不意近日各機主又復翻變以爲酒資加在忙時斷難援爲定例遂向縣辨駁而衆機夥聞之亦復一律停工錫太守以兩造如此健訟彼此不肯稍讓不惟縐巿修關而刁風亦不可長遂諭林大令迅將是案速速斷結該縣林大令奉諭後即與機董一再磋議謂酒資原爲工忙而加且生意有清忙似未便立案永遵若目下草率結案日後必致再翻因即傳同原被升訊改斷每尺加錢一文二毫外將洋水念文盡行删滅機夥頗願開工而機主不肯遽允經林大令 
 
 

Page 12

 
 
拍案申斥欲擇尤提押各機主始俯首具結了案 
[常德商業風潮未平湖南]  
　　湘省常德府自劉恒慶錢莊閉歇後各大錢莊花票均被牽動致巿面大爲恐慌已紀前報兹聞半月以來謡言尚未靜息鄉民均向各莊兌換官票而尤以同興泰錢店爲最多 
又興街口劉恒順綢布店亦於日昨閉歇因該店所出花票不下數萬串之多惟從前信用頗好閉歇之日尚有接用該店花票者偶因一時擠兌不能支持遂致倒閉刻已由警局將該店封釘矣 
該郡地方官紳見半月以來風潮未息殊爲可危迭次電禀省台請示辦理聞岑撫已電飭該管道府設法維持一面嚴拿造謡之人從重懲辦以維商業 
[請兵保護紗廠蘇州]  
　　蘇屬太倉州濟泰紗廠經董蔣汝坊前日禀請農上商局派員監視等情曾誌前報旋以各處刦案迭出太屬港紛歧尤爲梟　出没之所設或乘機滋擾爲害非淺擬請遴派師船以資防護查有飛划第五營帮帶兼中哨官陳世培久駐太屬地方賴以安謐因特商請該營統領陳得龍專札陳幫帶率領師船就近移駐廠所嚴加保護统領已准如所請 
雜記 
[内閣中書包攬詞訟湖南]  
　　湘撫岑堯帥片奏據署龍山縣知縣后贇禀該縣拔貢晏蜚聲包攬詞訟無所不至並有包庇匪類磕詐分肥情事經臣　司轉飭嚴拿去後嗣據晏蜚聲由廣東公所參議處寄函辯凟又經咨准兩廣督臣將其撤差扣留並訊據供稱先由拔貢保直隷州州判嗣在部改捐内閣中書憑照全失等語查晏剕聲係光緒十一年乙酉科拔貢稱由拔貢保直隷州州判嗣在部改捐内閣中書湘省無案可稽難保不係假冒第案須澈究無論虚實均應先行參革俾免恃符狡展應請將拔貢改捐内閣中書晏蜚聲即行革職歸案審辦九月初五日奉硃批著照所請 
[曹御醫續請病假蘇州]  
　　蘇州御醫曹元恒以抱病已久急難就痊具呈善後局略謂旣不能力疾入都何敢虚糜帑項應將秋季津貼銀二千五百兩如數繳還並懇續請病假數月以資調理等情當由局憲詳請撫憲核示陳中丞以該郎中旣因病難以起京自應代爲請假所有秋季津貼銀兩亦准其繳還業已批飭該局轉知遵照矣 
[澈究犯婦在監通姦案蘇州]  
　　溧水縣監内謀殺親夫之犯婦吳杜氏前次與袁令之家丁楊如九通姦懷孕不能刑訊禀請展限等情已記前報兹悉此案現經臬司左廉訪以監獄重地宜如何嚴密防範乃竟有管監家丁與犯婦在監通姦情事實屬不成事體該典史黄晸隆扶同徇隱殊屬謊謬應卽記大過二次由縣察看如不勝管獄之任卽行詳請撤任前任溧水縣袁世猷平日不能約束家丁迨至查出又不將該家丁照例擬辦僅予提案責懲驅逐了　亦屬　頇應將袁令暫行摘去頂戴再勒限一　將家丁楊如九查獲交案訊辦如再違延卽由府詳請參辦 
[桐鄉梟匪之大胆浙江]  
　　浙撫批桐鄉縣禀云據禀船户席寳録船隻在縣屬席家橋地方停泊被匪持械上船刧去洋元並將席寳録及伊兄席慶加捆縛抛棄岸上擄船而逸該處附近雙橋地方駐有水師第六隊砲船防軍駐紮之地竟有擄刧民船重案匪徒往來横行如人無人之境該師船管帶員弁何竟形同聾瞶毫無聞見任令盜匪遠颺該縣聞報後並不卽時會營詣勘亦未破獲贜賊捕務廢弛殊堪痛恨查該縣地面上月出有事主張貴珍等三家連夜被刦之案贓盜未獲業已記過示懲該縣並不奮勉捕拿致又出此重案應再將印捕官各記大過一次以儆玩泄仰按察司移會藩司註册飭知並速飭嘉興府督飭該縣選差幹捕懸嘗購綫勒限嚴緝並移會營汛鄰封及水陸防軍曁由司通飭所屬一體協拿贓匪務獲究報一面由縣會營補勘繪圖造册録供通詳並候札飭加防督帶查明該師船管帶官及哨官銜名詳請懲辦 
紀事 
[英提督夫人慘死疑案（再續）]  
八月二十四日。羅督偕其夫人至達爾湼斯公園球戲。羅夫人以預約某女公子之故。於下午三時先返。長途修阻。步履維艱。行經白屋。暫駐足焉。四時。羅督球戲畢。回家。則某女公子在。而不見其夫人。初疑其爲他女友邀往游戲也。心尚不疑。遂與某女公子茶叙。某女公子以不及待故辭歸。時已五時許矣。仍未見夫人歸。於是大疑。將謂爲他女友往邀游玩乎。今日已約某女公子在家談話。萬無失信至此。將謂在白屋小憩乎爲。時已久。亦應歸家。將於何處尋覓。疑慮莫决。旣而曰姑往白屋覓之。遂往焉。及門。問門者曰。羅夫人在乎。曰在。羅督急八。覔之無所得。呼之不應。後於廊廡見一女屍審視之。則夫人也。噫夫人何爲而死哉。頭部受槍痕二。顔色經火藥薰炙。亦莫能辨。惟見血流淋漓。衣裳攪亂。身上貴重之物。均已失去。羅督急詔維爾金遜家僕詢之。亦莫知其故。惟曰於三點十五分鐘時。林中聞槍聲兩鳴。意爲獵鳥者未置疑也。急告知警察。警察至。查勘良久。亦莫能測其行兇之証據。惟見財物均被刦去。意必盜也。然重門未闢。且係白晝。無由至者。羅督不得已。即以屍葬於先塋。松柏影淡。野鳥時鳴。至今不知冤魂所在也。吁亦慘矣。（已完） 
[新三笑（三十一）]  
那日吃罷了酒。已十二點鐘時候。客人一一散去。吳紳又横下吃了二筒烟。寳琴亦裝給楊紳吃了幾箇。吳紳道。天已不早。我們去罷。楊紳心裏却不欲去。口裏又不好說不去也只得說道狠好。兩人就穿了長衣。各自回家不提。且說寳琴對月。仙道。這也奇怪吳老頭兒還是二月來做了一個花頭。到如今没有做過第二個花頭爲何今日强盜發了慈悲心。忽地裏同了一個楊老頭兒。來吃　雙　眞是麥根上生出稻米困頭裏想不到的。月仙道。今日一定是楊老頭要來而來。我們前日出去。豈不是也看見那個楊老頭子向我們看麽。我看這老頭子。年紀雖大。還是痴痴迷迷。看見女人像吞得下的一般哩。寳琴道你說的不差。辮子要揀有頭髮揪的。這兩個老頭兒手面倘闊綽。想來還可以揪揪。但是這兩個老頭兒引火柴都背在背上。眞是討嫌。月仙道。你不要看兩個老頭兒。你看銅錢面上。不說兩妓私相議論。且說楊紳到了家中獨自想道。不料我楊某今年六十餘歲。　交了一部桃花好運。我看寳琴月仙。非但姿態極妍。并且應酬也十分周到。倘能討在家中。不是比從前的那個更勝百倍。又想道。倘然那兩人嫌我年老。不肯嫁我如何是好。我又不好去搶。左思右想一夜不曾安睡。 
 
 

Page 13

 
 
   
 
 

Page 14

 
 
[上海京江公所保全義塜廣告]  
上面所繪之地圖乃敝所照工程局禀明道憲填浜築路之原案爲該局籌一正當辦法特請著名工程師作此一定不易之圖樣也工程局能照此圖築路則北面可與法界之馬路作一平行線所謂王道蕩蕩王道平平者無愧焉南至羊尾橋轉東之處寛闊廣大往來車馬無撞擊之虞西邊之空地又不至閒置無用使當日填河之費擲黄金於虚牝東面敝所之義塜亦可以稍留餘地開溝洩水俾枯骸殘骨不至因築路而大受損傷此所謂一舉而數善備者今該局舍此正當之辦法出奇以製勝竟將路線縮狹（寛不及二丈乂灣曲如弓）且全備於周涇浜東緊貼於敝所笆外窺其意旨一若故與塜内之孤魂爲仇敵者一若敝所慨讓一畝有餘之地猶以爲未足者一若浜西之地及河心之地皆將留之他日另作别用者一若填浜築路之原案填浜爲一事築路又一事者一若挾一築路之公益便可壓倒無數之公益而爲所欲爲者種種設施莫名其妙敝郡旅居人士半屬工商以工程局勢力之强何敢與較所幸者該局之力量但可以欺壓人民必不能搬移圭地周涇浜之地勢一日不更此事之曲直是非終不難曉然大白於天下敝所用特不避忌諱謹刋繪地圖附以淺說登之各報爲海内明理之君于告并爲工程局諸君子勸 
右圖曁說乃敝郡同人於未奉道憲公斷之前預備刋登各報乞天下明達事理之人公同裁判者也嗣於八月廿三日道憲親勘秉公判斷後（詳見八月廿四日各報）則是非業已大明敝郡同人但求自己一方面無絲毫欠缺之處見諒於賢明官長見諒於海内士夫於願已足故於留地之多寡蒙道憲鈞斷後絶無異議至工程局諸董辦事有無差謬我同人尤不願故彰其短有妨自治之前途此所以圖說具存一自是非旣明即當刋布也乃近觀八月廿七廿九兩日各報登載該局上道憲禀稿及駁鎭江京官致滬道函稿綜厥大綱非節外生枝即借端尋衅而駁函中所用名詞尤爲失當（如訟棍飾詞架空誣陷等語此眞訟棍慣用之名詞也特不識該局何以有此人才怪極）夫京官之措詞自現下之事實觀之似尚未至於此然以該局硬將陰溝頭安置於義塜之旁一事推之是直以塜爲壑而已矣即該局上道憲禀駁京官函亦自認馬路築至笆脚夫笆之爲物非一二分厚之竹片乎該局曾亦思笆脚外築馬路笆脚内即是義塜乎此而不爲蹂躪勢必待至毁壞竹笆暴露屍棺方得謂之剗削蹂躪不亦傎乎尚得謂京官之下筆爲過重乎且亦思炳炳麟經當有所見所聞所傳聞之别迢迢數千里外得一風傳即或有一二字之差此亦情事所或有而况乎並無差失耶乃該局章節其句句節其字遽興問罪之師亦徒見意氣用事而已於該局辦事之失誤恐不能掩盖一二也嗚呼工程局者地方自治之基礎也上海總工程局者我全國地方自治之表率也工程局辦事諸董者又預備立憲開設國會時之大人物也今若此我同人旣爲工程局諸董惜我同人尤爲上海總工程局之名義惜我同人不忍言我同人又不容不言謹先以前日之圖說登之報端請我四萬萬同胞斷一最初之是非可也 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民實行調查]  
　　蘇首常屬武陽 
常屬武陽籌辦諮議局事務所特發傳單邀集各鄉圖董於昨日在先賢寺會議首由主席惲莘雲報告開會宗旨次孟庸生徐果人于瑾懷三君演說次府尊長智伯陽邑尊陳仲陶誥誡各鄉圖董須認眞調查不可敷衍統限九月底一律將人名册交齊事務所 
[士民動議調查]  
　　又松屬上海 
上海縣李令出示云准同仁輔元堂董事姚文枬劉汝曾姚天來梅豫棖等呈稱恭讀六月念四日諭旨並頒發諮議局章程六十二條選舉章程一百十五條限於一年以内一律辦齊聖謨洋洋薄海欽忭敬案選舉章程第一章第三節第四條初選區州縣以該知州知縣爲初選監督第二章第二節第十七條初選監督應按照選舉資格詳細調查將合格者造具選舉人名册又第一章第四節第十四條每届選舉年限以是年正月十五日爲初選日期第二章第四節第廿八條初選監督應於該選舉期三個月又前頒發選舉告示各　因伏思調查選舉頭緒至繁今距頒發告示之期僅有四十餘日爲時已促衆情仰望應如何迅速籌辦之處伏乞指示遵行無任盼禱之至再奏頒諮議局章程業經敝堂購取印本分送各鋪叚董各鄉局董研究預備合併陳明等因到縣除照復擬具選舉册式送核外合行出示選舉爲此示仰合邑紳董一體查照設立諮議局爲地方自治第一關鍵此次事屬創　該紳董等務須悉心調查如有出身清白並無嗜好鄉　素孚羣情允洽與定章選舉之資格相合者希即據實議舉填册送縣以憑詳送考核母稍觀望 
各省籌辦諮議局進行表（各省第一步有畢事者本報再造第二種表式） 
右表以十四日本報所見新聞爲限。今將各省比而觀之。直隷已至第六格。程度最高。所定辦法。條理秩如足爲天下法。而純乎由官主動。次則江蘇。蘇屬已至第五格甯屬亦有至第四格者然純由士民主動蘇屬僅僅使官爲第一層之被動。卽僅設立籌辦處。甯屬則竟無被動之官。此不可解者一。再次則江西福建廣東。士民能力。已及第四格。然第三格以前。江西由官主動。福建由士民主動而官爲被動。廣東則似并無被動之官。此不可解者二。又次則奉天吉林黑龍江湖北山東廣西六省。俱由官主動而達第三格。又次則浙江由士民主動而達第二格。又次則安徽亦由士民主動而達第一格。其餘除山西新疆兩省尚在疑似外。并不見於此表。官之罪耶。士民之恥耶。雖道遠或未盡得實。姑就所得者課之。則湘豫陜甘四川雲貴七省。謂非官民兩失而何。 
新疆巡撫奏言紳民不足入諮議局。暫一切委官此似未奉章程以前之諮議局。山西則明定局章。在奉欽定章程以後。然有自治研究所等夾雜其間。以尅期程效之事。而能節外生支。好整以暇。始已疑之。近見諮議局禁烟詳文。則山西諮議局。已成省垣一局所爲行政之駢支。絶非議會體統。且與籌辦之部文大異。吾不解此詳文果在奉文籌辦 
 
 

Page 19

 
 
以後而發生耶。抑從前之事而傳者混合爲一耶。若如傳者所云。則山西之官負上違詔旨下欺人民之罪。其罪浮於膜視而不動者。指鹿爲馬。爲趙高之所爲。所謂雅負時名之丁方伯。所爲固若此乎。故曰尚在疑似云爾。 
綜觀表中事實。由官主動者。一舉手。即效力及於全省。雖廣西福建之虚應故事。不能不謂爲已設籌辦處也。由士民主動者。此屬踴躍。彼屬觀望。如江蘇有已及第五格之武陽。即亦有素號開通。而今竟不顧詬病之上海。以直隷之有官。不能太息痛恨於各省之無官。而最奇者江蘇之士民。所合詞呈請之分設籌辦處合設諮議局之呈稿。其效力能動蘇撫。竟不能動江督。江督與直督合稱南北洋。而北洋如彼。南洋如此。江督又與蘇撫同轄江蘇士民蘇撫尚虚與委蛇。江督竟置之不。顧嗚呼。江甯省會。其淪於化外乎。 
章程并順直爲一省。而直督不能轄順天。近見府尹咨直督。以順天府屬選舉事隷督臣則順直之名正矣。 
東三省由徐督奏請變通辦理。曰以旗制未改故。然章程第二條案語。明言東三省旗漢一律辦理。以爲實行化除畛域之倡。則徐督所請。豈非蛇足。然吾於變通二字。輒有所感觸焉。東三省旗漢問題。無庸變通者也。陜甘雲貴四川新疆之交通不便問題。不得不變通者也。期限如此之迫。此數省士民。何坐視已之鄉里。以成立逾期貽誤通國。或變通選舉方法以集事。或請示憲政編查館以執行。此數省豈無京官。豈無旅居各地親見各省辦法之士民。何默默不爲之所。是可怪也 
　　按屬稿旣竟而得上海縣諭示選舉之公文則上海亦已動議矣。雖然。何其晚也。 
本埠新聞 
[江督不允體操會員往觀秋操]  
　　南巿商業體操會以秋操在即擬派會員四人前往參觀業已禀陳滬道轉請江督核示兹將來往電報録下 
滬道去電 
　　督憲鈞鑒上海巿巿商業體操會聞舉行秋操盛典志切觀光選舉會員馬明善朱曾疇孫基瑞郁　培等四人禀請轉懇一體隨營前赴操地參觀藉資歷練爲地方備干城之選可否候示遵如蒙允准再取照具文詳送 
[江督復電]  
　　蔡道台鑒支電悉查此次秋操一切内外賓等事均由陸軍部主政聞因地形複雜軍部定章每省軍界參觀員尚只限額一名南巿體操會所選會員馬明善等四名禀請往觀意甚可嘉惟電商軍部必難照准請轉告爲要 
[松江府札上海縣文（爲司法統計事）]  
爲轉飭事光緒三十四年八月二十一日奉藩憲瑞札准蘇省調查總局咨奉撫憲陳札開准法部咨統計處案呈本部具奏撰成第一次統計表册並擬規劃司法統計大略一摺奉旨依議欽此相應刷印原奏咨行該撫遵照可也等因到本部院准此查司法統計足以覘人民進化之遲速考官吏審判之勤惰洵屬急要之圖惟事屬創辦頭緒紛繁未頒劃一册式無從依據惟法部第一次表册業已撰成自必精密無遺足資模範除咨請頒發表册另行札飭酌量仿辦外抄黏札局卽移藩臬司一體移行知照等因並抄黏到局奉此抄黏咨司查照希即移行所屬一體知照等因到司准此合就抄黏轉飭札府卽便轉飭所屬一體知照此札　抄黏等因到府奉此合就抄黏轉飭札到該縣即便知照 
[限期查報洋商開設行棧]  
　　江督准外務部電咨略謂近來洋商每至租界之外私開店舖易釀交涉現擬調查各埠洋商行棧店舖有無開在租界之外請飭各關道查開行棧牌號及營業年期限三個月内列表送部以便轉商各公使照約辦理等語兹江督已分飭江海關道等遵辦矣 
[商人顧全主權]  
　　翁春林張順元張萬源張祥記王祺昌合記等十六户在華界北四川路及新靶子路等處開設店鋪懸有西文招牌西捕以其未領執照傳解公廨判候函致閙北巡警總局查明界限再行訊核在案昨晨翁等十六户復投案供訴伊等均在寳山縣境華界開設店鋪東面係業廣公所西面係警察局地址並非租界恐於主權有碍是以不愿領照繳捐請爲裁奪寳大令商之美副領司巴君判一併退去候下禮拜二再行核奪 
[義商索還影戲機器案近聞]  
　　閘北寄園花園欠繳警捐由巡警總局封閉後義商老羅因有影戲機器亦被封閉在内禀由領事函致滬道移文該局查提承雇之翁祝二姓訊追在案兹該局查得翁祝二人現均匿居租界未便飭提爰又禀田滬道札行公共公廨寳明府飭差勒提歸案追究 
[印人自殘同種]  
　　新租界成都路波彌文鷄毛棧管門印人某甲前日出外至晚十句鐘臥在該棧竹笆外地上由同事印人舁入棧内已不能言但見甲之頭面下部均有傷痕未幾斃命當經屍妻投報捕房將屍車送虹口斐倫路驗屍所昨由西醫騐明頭額腎囊共受刀傷六處定於今日下午將尸車往老靶子路空地上由屍妻收殮兹經捕房查悉該印人因與同夥爭風起釁在閘北藥水廠附近被毆受傷業已飭派中西包探至該處詳查一面報知巡警總局協派偵探嚴密查緝詢據新閘橋站崗之四路一區巡士稱見有二印人雇車扶送一印人形似酒醉等語該探等當即回訴捕頭請爲查核 
 
 

Page 20

 
 
城内 
[研訊盜案]  
　　公共公廨片送盜犯葉裕德等四人到縣經幫審李明府提訊事主潘炳泉供在小沙渡開香烟店上月初六夜一點鐘被盜多人打門進内小的出外喊救被盜開槍轟傷足踝父親在牀被砍五刀被褥衣褲均有血汚堂兄到來亦被砍傷共搶去布衣皮褂銀洋銅元等約世餘元旋由包探獲盜四人葉裕德所穿布衫蔡裕壽持押布褲的係原贜求究李明府以十三圖地保沈福卿恃在租界匿不呈報喝令重責沈哀求得免訊運葉蔡兩犯狡賴不認又訊鄧玉水供做小工工頭姚春桂兼開茶館因蔡裕壽到來吃茶認識致與姚春桂俱被累及姚供相同判四犯釘鐐分押候再研訊 
[逃犯口供]  
　　蘇藩瑞方伯札發西牢逃犯陳桂生到縣前晚提訊陳供小的與三百零二號等三犯打斷鐵銬越牆逃出惟小的並未毆打印捕判釘鐐收押候再訊究 
[革勇收押]  
　　閔行局董前送開賭誘拐婦女之革勇顧長發到縣訊判枷號犯事地方後因患病發堂醫治刻已病愈送案發落判謝押改過局一年期滿再行察奪 
[乞人倒斃]  
　　前晚黄昏時有乞丐一名倒斃於老學前鐵店門首昨由地甲張鑅報知善堂備棺收殮 
[妓女未路]  
　　烟妓張江氏至北五區喊稱被夫押在某花烟館爲妓今因患病被鴇母驅出無所依靠求恩安插該區副巡官即轉解一路巡警分局經游巡官審訊氏供揚州人年廿四歲四年前被夫帶至上海押入花烟館爲妓今忽患病不能接客被鴇母將氏驅逐求請發堂超豁判准發堂俟病痊再核 
[爭奮學徒]  
　　陳金永因同業梅鶴祥將學徒曹炳元誘出荐至别處做工向梅理論該處巡士勸解不聽卽將陳梅兩人帶回一路警局請爲訊斷陳仲訴前因梅供不知曹炳元尚未滿師小的因曹之母　托荐生意是以代荐判梅出洋四元作爲酧師之費曹之關書　陳當堂父還各具切結了案 
[董事賴債]  
　　陳趙氏控瞿公廟董事楊梓琴欠該氏並秦張氏周馬氏等洋六百元前晚由縣提訊趙氏供楊以修廟爲由借洋暫墊詎至收到各姓捐洋後竟吞賴不還求追訊之楊狡賴不認李明府以楊出有借票五張無可抵賴判楊邀同各董清理 
[父債子還]  
　　周潤生控姚生華欠洋不還由浦東總巡局解縣訊究周供在增記磚灰行爲夥被姚協生借去洋一百六十元後由其子生華央地保張國良擔保約於上月十四日還洋屆期推諉求追判姚交差飭張帮同理處 
[不准推抵]  
　　仁昌行主高某控夥程邦千私用巨欵前晚由縣復訊程將田單一紙並安徽鐵路股票呈案作抵李明府不准判仍交差限二十天清理 
[賴債行兇]  
　　李順和向彭隆興索取工洋三元彭非但不還反將李毆傷頭面由巡士拘至一路巡局請究彭供認欠洋三元情願交還求免究辦判彭除照還工資外另罰洋五角給李養傷 
[官事]  
　　廣東補用知府史繼澤候補知縣馬瑞熙新關查驗委員試用通判夏承廣昨均到道謁見外部員外郎中書科中書程慶恩昨日至道署辭行綢捐北卡委員鮑德和請假赴蘇濬浦局收支委員候補縣丞郭增益禀請病假兩天 
南巿 
[另派偵探]  
　　製造局張總辦前因高昌廟龍華等　竊案迭出札縣撥派偵探兩名分叚查緝在案兹因駐守龍華之偵探錢金甫自愿告退因又札縣另派 
[聚賭罰洋]  
　　楊家渡弄内王炳華家前晚聚賭抽頭被工程局稽查人查獲將王及已革巡士某甲拘回當值處著王罰四元斥釋 
[欠找布價]  
　　布掮客鍾祥千扭控同業鍾孟才欠找布價洋六百元經工程局孫明府審訊判孟才交保候查明傳訊 
[武大拐女]  
　　盛春元之女順寳被鄰人徐阿榮夥薛武大拐往常州由盛控奉工程局提徐及伊妻李氏訊據供稱該夥早已歇去判交保幇尋 
[欠租覇房]  
　　成衣匠莊三大扭控薙髮匠謝其桂欠租覇房昨由工程局傳訊著地甲帶出理處 
[搶取項圈]  
　　朱阿五在生義碼頭搶取楊胡氏所抱小孩銀項圈由巡士追獲送請工程局訊究判戒責二百下押一禮拜 
閘北 
[局所竣工]  
　　新閘橋北新建之巡警總局房屋現已告竣聞督辦蔡觀察昨已飭知裁判巡警各員定於月内遷入辦公 
[偵探獲賊]  
　　王阿六陳阿三在虹口竊取某西人金戒等物携至閘北銷贜當被偵探查獲解送巡警總局轉送英公廨請爲訊 
英租界 
[背夫另嫁]  
　　沈成章控奥國公館用人李坤生串同陳阿二姦佔伊妻榮氏一案昨由公堂傳集人証研訊沈成章供稱伊妻榮氏被妻母之姘夫陳阿二串同轉嫁與李坤生後經友人李阿生得悉通知小的謂榮氏與李坤生姘識賃居馬海路十四號房屋小的已娶榮氏六年生有二孩業已天殤該氏於去年十二月十四日一去不回今始查悉被李姦佔求請澈究榮氏供年廿二歲無錫人嫁沈五年因沈無力贍家故托後母之弟張炳全爲媒得洋二百元自慮嫁與李坤生洋已償債法年四月二十四日與李在新閘三益里第四弄第五家成親後即遷居奥國公館内丈夫亦早知情今已懷孕求鑒訊之李　生供由張炳全爲媒於去年四月間出洋二百元娶榮氏爲妻不知已有丈夫求宥中西官以李情有可原姑寛斥釋榮氏背夫另嫁本應重究姑念有孕判發棲流所留養九月期滿再核陳阿二還押候補提人証質訊 
[非其罪也]  
　　吳愛寳姜全言被捕房疑其謀斃印人解請公堂判押在案昨日　　中西官以案已查明與吳等無涉一併開釋 
[火案証]  
　　新閘天意昌新衣店主徐阿祥於去年四月廿三夜縱火逃逸由廨將合股之曹文華詹炳章收押在案兹由差探將徐緝獲於昨日一併解訊徐等延某律師到堂代爲申辯判一併還押候下禮拜二再訊 
[搶匪何多]  
　　沈人珍梁大興潘小兒子宋官橋楊而孝等在虹口紏搶行人衣物由探拿獲解廨請究先據探禀尚有同黨未獲寳讞員商之西官判一併還押候下禮拜二提齊人証再究 
[强搶銅元]  
　　張阿四搶畢金秀銅元由探拿獲解廨請究中西官以原告未到判張押候於下禮拜二再訊 
[售地不交]  
　　腦威商人羅炳生控華人馮振揚售地不交昨由公廨將馮傳案判交保候訂期會訊 
[洋商被騙]  
　　奥商光耀洋行控陸璋寳將已閉同義莊廢亞騙去銀四百餘兩昨晨由探將陸傳至公堂請究判交保候訂期會訊 
[未便解縣]  
　　朱金華控張蘭生爭地行兇由縣移廨將張提獲昨解公堂請訊中西官訊得原被均住租界未便解縣判張蘭生交保候傳要証張成寳到案訊奪 
[巡捕捕踈忽]  
　　靜安寺捕房華捕王世興押解人犯中途被逃昨由華捕正巡張生君著將該捕斥革以儆踈忽 
[錢莊追欠續誌]  
　　某絲廠股東被裕春謙裕長太源生等莊控其欠銀四十餘萬兩一案前晚由廨審判仍還押著各原告詳細具禀再行核斷 
[公堂瑣案]  
　　宋張氏控壽洪生等串賣地畝昨由差探傳案判交差候訊過犯張桂林（即李阿六）復至租界判押限一月内將家眷遷往界外過犯石阿四復來租界判押一禮拜逐出 
美租界 
[欺侮醉漢]  
　　東洋車夫唐小意子前晚曳一酒醉西人至黄浦路僻靜處紏同流氓數人將該西人衣袋内所儲鈔票現洋一併搶去旋由該西人報知捕　飭探查獲五人拘入押辦唐則匿跡西門外昨又由探偵查悉前往拿獲寄押該處警局禀明捕頭請廨出 
 
 

Page 21

 
 
票　回訊究 
[浪子敗家]  
　　孫寳山之子桂卿私取票銀數百兩在外浪用由孫報知捕房飭探查緝 
[室人交謫]  
　　李　龍娶蔡炳意之女爲室近蔡氏因李不顧家用屢次反目兹被李毆打忿極逃遁蔡因報知捕房請爲查辦 
[車失行李]  
　　王金茂由法界雇小車裝載衣箱行李等物行至美界西華得路忽被逃遁王即報知捕房請爲查緝 
[搭客被竊]  
　　長江積竊王海金昨竊旗昌碼頭某輪船搭客楊戴氏劉張氏銀洋等物由探拘入捕房押候送辦 
法租界 
[火從何來]  
　　菜巿街空門樓下無端失火延及鄰屋四幢曾紀前報前日由捕房飭傳在内居住之朱小雲顧筱弟劉佩之及東鄰肉莊主沈祥和西鄰衣莊主周仁昌夥友嚴鍾二姓一併解廨研訊朱等三人供爲木匠是晚如何起火寳不知情沈供住宿樓上開警起視已不及施救周嚴鍾三人供是晚均已熟睡及至驚覺火勢已熾店中祇保衣貨險銀一千兩判一併仍交原保候查明澈究 
[賣票舞弊]  
　　某號電車賣票人洪禮生私將用過廢票給與坐客孫辛祺被稽查西人察破送廨請究判罰洋兩元充公 
[補傳中保]  
　　韓維周控戚方林積欠布價六百餘元經公堂判戚交保補禀候核在案前日復訊戚供託韓賣絲欵未交還是以將布抵還韓供與戚初交並未經手賣絲求察聶司馬問旣係初交何以深信不疑將布交付韓供有中保介紹判戚交原保候傳中保到案再核 
[出店行竊]  
　　大成祥東洋莊被出店王計華竊去洋絨洋傘等件由董榮寳徐小和等銷贜旋被莊主董應元查知控奉公堂判王收押候傳荐保追繳在案兹原告投稱除交到外尚少貨銀二百五十兩求追至董榮寳罰洋五元無力措繳求察判董改押十四天王還押仍候催傳荐保到案勒令賠償 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[學界小說風流太史（五十三）]  
第十四回　春花秋月銷受中年　暮雨朝雲忽逢神女 
方大人聽了。見他說得這般容易。不覺倒好笑起來嗤的笑了一聲道。這是何等的事情。怎麽大人竟這般寛厚。單單的只把他們申飭一頓。難道就算完結了麽。這樣的事情。非同小可。就是從寛辦理。也要發到縣裏頭去。把他遞解還鄉。一則叫别人看個樣兒。二則也好儆。戒他們的下次。若要照這樣的辦法。假造了大人的筆跡。只要申飭一塲。就可了事。將來萬一個給别人效尤起來。知府們還能辦事麽。孫提學聽了。覺得方大人的話兒。十分有理。一時那裏想得出。解說的話兒。停了一回。方才開口說道。老兄的話。雖然不錯。但是姑念他們的初次。激動他們的將來。還是從寛辦理的爲是。方大人聽了孫提學說出這般疲軟的話來。心上十分有氣却又不好一定怎樣的得罪他。只得對他說道。旣是大人的意思。要從寛辦理。知府也不便阻撓。但是曉得的人。還曉得是大人寛厚待人。那一班不曉得的人。恐怕還要說大人袒庇私人呢。况且這一回閙出這樣的事情來。不好好的辦他一辦。以後别人看了樣兒。你也效尤我也效尤起來。那時又該怎麽樣呢。孫提學聽了方大人的說話。來得鋒鋩。曉得他是有心譏誚。只得又對他說道。外人的話兒。本來算不得憑據憑。他們去怎樣說法就是了。至於老兄恐怕以後再有别人效尤。那倒用不著老兄過慮。不是兄弟說句大話。以後萬不至於再閙出這樣的笑話來。老兄只顧放心就是了。方大人聽了孫提學這般說法。不好再說。只得罷了。孫提學送了方大人出去。回來把雙脚在地下一頓道。這個東西。實在混賬。無論什麽事兒。他都要攪在裏頭和我做對。我做了個學台。舉動倒不得自由起來。好像他們不是我的屬員。我倒變了他們的屬史一般。這不是。個笑話麽。正說著。忽見號房又拿著一個手本。走了進來。孫提學心上狠不耐煩的道。那裏來這許多求見的人員。成日成夜的給他們閙得頭都昏了。說著。便一手接過手本看時只見手本寫著一行端楷道。候選知縣孫進忠。孫提學見了。覺得這個名字甚熟。歪著頭想了一想。登時想了起來。原來是自已的一個族姪。本來彼此原是認得的。便叫請進簽押房坐。 
國外新聞 
[近東大變局三誌]  
　　十三日倫敦電云塞爾維亞駐英代理公使接見路透代表據稱塞爾維亞對於奥之占據巴斯利亞頗爲憤怒蓋巴斯利亞之國民塞爾維亞居其大半奥即暫占此上塞民尚須拒抗塞政府曾爲該地兩次搆兵夫奥之歸併巴斯利亞其志蓋在賽洛利開也設奥占是土塞爾維亞於商　政治之上皆將大爲受害塞民憤怒之餘作何舉動今尚未可預决惟全恃國民要求政府之毅力如何耳同日倫敦電云奥王約瑟已下諭各大臣實行歸併巴斯利亞赫在戈維拉兩省並撤廢土爾其洛維排若省且爲兩省創立國會一所又下勅旨曉諭巴斯利亞赫在戈維亞兩省人民謂已爲創　代青制度願兩省人民忠服於奥以表其信任奥王之熱誠云泰晤士報十三日紐約電云土爾其政府通告列强謂柏林條約各欵如不實行土國須以强力保衛權利云又電云布勒嘠利亞政府已在上爾其愛特里泊爾附近　境徵集軍隊又電云英法俄各國對於布勒嘠利亞之舉動如何辦法尚無　見（以上譯字林報）十四日倫敦電云克利脫島（十屬）已宣布與希臘合併塞爾維亞已照會各國嚴詞抗拒奥國歸併巴斯利亞之舉並召集臨時國會十三日栢林電云布勒嘠利亞已將宣布獨立一舉照會駐布各國公使惟目下皆不注意此事奥政府須俟東方鐵路爭端解决後始允承認布國獨立十四日倫敦電云俄國請各國開立歐洲大會一舉將於今夜發布聞俄國之意擬就奥布兩國之舉動討論辦法以免復釀侵奪土國之舉及起各國之衝突十三日柏靈電云俄國外務部大臣伊斯華克倡議組織歐洲大會改訂一千八百七十八年柏林條約惟此會並不在各國之京城舉行伊斯華克將乘機引起大丹爾斯海峽問題現伊君已赴倫敦調　五日事畢擬再赴巴黎此會設經土政府允可則必可成立一俄皇業已猝回聖彼得堡意國外務部大臣鐵托里近在某處演說謂深信歐洲各國必能保持和平云（以上譯文滙報） 
[共和黨選舉費稍裕]  
　　十三日華盛頓電云美總統羅斯佛近與美國著名銀行家希爾登會談甚久聞共和黨選舉費現已較前稍裕 
[日本預備歡迎美艦隊]  
　　十三日東京電云歡迎美艦隊之日本艦隊由伊集院少將統率率計共十九艘艦員一萬一千三百六十四人美國艦隊共二十二艘艦員一萬三千二百五十二人擬在横濱舉行歡迎禮駐日美使哇勃利恩君已於今日回抵東京 
[日本禁止賽馬]  
　　十三日東京電云日本馬政局今日出示禁止賽馬日本各報及各政黨　賛許此議 
[日本郵船運費新章]  
　　十三日東京電云日本郵船會社發布太平洋運貨費新章俾輕減美國陸地加稅之累 
[日本與哥倫皮亞之商約]  
　　十三日東京電云日枯樞密院已將日本與哥倫皮亞所訂商約核准 
[土民歡祝英使]  
　　十三日倫敦電云　爾其君士坦丁近有國民數千人齊赴英國使署高呼祝頌並請該使轉達英皇申謝美意以上譯字林報 
[荷委齟龉近聞]  
　　十三日柏林電云荷蘭與委拉瑞拉之齟龉已有和平調停之望譯文滙報 
 
 

Page 27

 
 
止痛止嘔永遠斷根包 
 
 

Page 28

 
 
   
 
