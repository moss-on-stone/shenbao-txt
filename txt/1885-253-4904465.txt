# 1885 - 253 - 4904465

 

Page 1

 
 
[五十一號畫報出售] [  申報館主人啓] 　　 
　　徽州山中出一大蛇蛇身盤旋於山腰樹上而其首下垂山脚吸飲㵎水鱗甲斑駁其長難以丈尺計如此巨物舉世罕見故圖之以供衆覽報首畵譜一圖貓一圖狗係任君早長所維玩其筆墨雖無奋異而生動之態自不可及後附淞隱漫錄圖說一則准於初六日出售此布 
[石印文獻通攷出售] [  點石齋主人啓] 　　 
　　馬端臨著述文献通攷其書與唐杜佑通興相爲出人杜書翠自隆古以至唐之天實而馬氏所著天實以前者視杜氏加詳天實以後至宋寗宗者又足以補杜氏之闕其爲類二十有四類各有攷計卷三百四十有八乾隆戊辰重列於武英殿經天語褒美謂考覈精審持諭卓正莫善於通攷之一書而草茅好學之十　然知所折衷叅爲至實惜簡帙繁多價值昂貴塞士未易購取本齋特出巨金覓得殿板初印本倩善作宋體字者一律四寫直行校對則覆之再覆期於一字無錯字形則放而又放期於一目了然而行間疏落天頭寛長展玩一通巳覺愛不忍釋正不往往來行笈中便　携帶巳也訂二十本分裝四套價目格外從廉准八月中出書欲購諸君祈早向南北申昌書畫室定購並分寄上海掃業書坊京都西河沿仁記洋　鋪遲則恐將不及以所印無多耳此啓 
[仿印古今圖書集成樣本告白] [  申報館點石齋主人啓] 　　 
　　本齋開印古今圖書集成减印一千五百部刻下人手嫻熟印出之書倍多於前然尙擬再添排手以求迅速竣事推請君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本筆　之清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可知此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大成本較多本齋所收之銀核計吃虧尙鉅而諸君得此實爲價廉物美其有未曾續繳第二次股銀者展於八月内一贍　齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘已將空白收據寄存該行自當立時塡給如過八月之期則當將寄存之空白收據收回幸勿自悮此布 
[論杭垣考寓開賭事] 　 
　　甚矣賭之爲害也無論何人無論何地莫不以賭問杭友郵來信息謂考寓聚賭竟爾明目張膽官不敢問役不敢捕噫何其横也夫考試大典也三年大比爲士子進身之階朝廷簡放主試跋涉長途爲國求賢何等鄭重凡各士子之赴省應試者先期戾止賃屋作寓或與諸同志相約同房或激親友同來藉以照料到寓之後除應用物件或當出外購辦及赴學師寓中報名虚冊而外無所事事杭田山水名勝甲於天下於是有性好遨遊者涉吳山之巓選精雅茶室與二三知己瀹茗清談左顧錢江銀山雪浪怒濤拍岸浩蕩渾涵致足豪也右盼西湖柳堤荷院宛在目前渺渺波光連天一色遊人如蟻往來於蘇白兩堤之間或盪輕舟或採菱芡清幽絶俗殊足宜人致可喜也卽謂偶一娱目不足爲樂則信步出錢塘湧金諸門尋六橋三竺之勝沽飲於平湖秋月照贍臺諸處甚或縋幽鑿險窮飛來之峯躡呼猿之洞觀一線天度冷泉亭訪靈隱韜光諸禪悅相與談元理尋古蹟亦一樂也又或過梅花之碑則見各戲羅列口技影戲無一不備解杖頭數十文卽可以坐而觀聽足盡半日之興至於跨馬出鳳山門訪艷於江山船九姓漁户趨承恐後則雖自命風流已爲沈溺之漸若降而至彈棋六博則名斯爲下矣然或庽處無事友朋過訪無可消遣偶爾一枰坐隱勝固欣然敗亦可嘉卽或葉子竹牌偶爾遺興輸贏之數不過千百文尙不至大傷和氣若竟以此爲利藪以此爲事業則謬甚矣賭博之禁律有明條彼考生縱曰讀書未必讀律然此等禁令豈有不知而乃胆敢聚賭甚至恃衆抗官至於官不敢過問此其顯干法紀爲何如乎夫考生大半寒士居多平時飲食衣服居處莫不儉以自奉雖在需用之書籍猶且不肯出重價以購置獨至於賭則且聞之垂涎見之心　雖一負再負猶不甘休必欲僥倖一勝以爲快卜晝不已繼以卜夜一日不足因而窮數日之力以期於不勝不休何則利之所在希莫於偶有一勝以補其考費之不足而孰知再接再厲三戰三北勢必至併所帶之考費悉爲花骨頭所悮而化爲烏有進退維谷坐臥不安而後已久之竟自忘其此來爲何事也者嗚呼愚矣彼誘之入賭者則猶於心以爲未足謂文士每多酸氣卽傾獲一擲要亦爲數無幾不若挾長箭馳怒馬渚其人氣多豪胆多壯腰纏多遠勝於寒酸故一俟秋闈告竣卽趨武闈盖武生赴試多在鄉闈而後大約九十月之交而各路赴試之武生則必先期赴省預爲演習之計凡一武生試寓必有教師及同學諸人或並有親友偕來者其飲食則多以肥甘大魚大肉羅列滿几日與其師若友馳馬試箭於校塲空曠之地以備臨場嫻熟庶可獲雋然自時晴雨無常地或泥濘不能試演三朋四友兀坐無聊倘有以牧猪奴戲相誘者其有不從之以去者乎故吾謂凡題考試之時其聚賭者固屬常事第賭者考生而誘之賭者未必皆考生也憶前科僕亦逐隊觀塲附舟赴杭有二人亦與同舟口操安徽音詢其何業則亦曰赴杭應試者間其徽屬何得應浙試則云商籍商籍中人僕熟識者頗多舉一二人詢之則胥云不知問其寓則曰仙林寺問居幾間則曰五間問以何用如許廣廈則云尙有同人在杭守候以待同寓舟行數日間與談文則茫然草對有時二人對談則津津者無非賭經僕心知其異偶以詞探之則彼二人者竟以實告謂係糾約數人至彼開賭不過恐人疑惑故冒稱考客其實則皆場外舉人而圖利不圖名者也夫以安徽人而猶不憚遠道前赴杭城以作此等事業則其餘如温台等處之人籍隷本省尤屬易易正不知借名赴試而因設賭局以誘人者不知凡幾也有如許誘賭之人則必有如許堕其術中之人杭省一處如此則他省之若此類者當亦不乏官法雖嚴安能禁使凈絶搜捕雖密安能到處稽杳欲絶其原而斷其流惟有勸赴試之人專心於舉業場前日在寓中用功而弗以游蕩爲事苟一無入局之人則彼設此局者又將何所利而爲之也哉然而難言之矣 
[本舘接奉電音]  
　　昨晨九點鐘後本舘駐京訪事人飛電傳來本月初七日諭旨六道敬謹譯登○八月初七日奉上諭潘祖蔭現在入闈所署之兵部尙書着畢道遠暫行兼署欽此同日奉上諭童華現在入闈禮部右侍郎着孫家鼐兼署欽此司日奉上諭奎潤現在入闈都察院左都御史着烏拉喜崇阿兼署欽此同日奉上諭翁屬 
 
 

Page 2

 
 
龢現在入闈工部尙書着祁世長署理欽此同日奉上諭烏拉布現在入闈工部左侍郎着熙敬兼署欽此同日奉旨烏拉布現在入闈正黄旗漢軍副都統着明安署理欽此 
[依士本城宰等頌詞]  
　　中國欽差大臣曾侯爵前我等或充賽克斯省依士本城宰或充副宰或係本城居民無不願貴　爵大臣辱臨此城暫駐貴爵大臣來遊吾鄉之人同慶加以貴爵大臣貴爵夫人和藹慈祥聨絡友誼令我等感佩之至凡被欵接者咸懷景仰用是將我等荷戴之忱以筆識之中國幅員最大立國最早貴爵大臣躬膺大皇帝倚任之殷盡心謀國而出異常之力深副推誠相信之意凡吾鄉人皆願貴爵大臣延年益壽久享殊榮不負一生之忠藎方今中英兩國敦崇睦誼依土本城之民額手歡慶而尤所盼者貴爵大臣來駐英國定可益聨兩國之和好使兩國休戚相關親如一家共享昇平庶兩國互懷之美意可歴永久而無失矣依士本城盖印呈上伏乞惠存 
[曾侯答詞]  
　　邑宰副宰以及衆位命婦紳者聽者本爵大臣深以在此得見諸位并聞所惠頌詞爲幸近者諸承優待感激之忱匪可言宣余暫駐此城適意之至而我家屬亦極歡樂余等住此之日正值中西各國同享昇平而本爵大臣今日尤欲向諸君再行聲明者刻下已爲本國大皇帝貴國大君主及兩國民人等互相往來敦崇睦誼極盛之時本爵大臣尤願兩國相交之情從今益加親睦此本爵大臣之所深盼諒亦諸君之所同祝者也夫養人之氣在中華謂之水土依士本水土甚屬宜人加以城宰以著名機學師充任此邑初次所設之邑宰欲使闔邑之民人人康健因設上好之水工人又修理地面務期潔凈是以於人更有益也自余等來至英國無論所至何處均見教養有道民康物阜今旣在此城居住數月益見英國政平人和各處一律且添識名人益友甚多此余之所甚樂然公務在身現須往回倫敦是以告辭余等宜將難捨此土之忱布聞左右至邑宰及寳眷并同城諸君自余等來此之後無時不以友誼相待余等理宜鳴謝敬請貴邑宰將我感謝之忱逹知寳有並逹關邑諸君是荷余與敝眷同願諸君自此長久康健福祿駢臻永無涯涘是所企頌 
[法船病疫]  
　　烟台西人來信言烟台口外泊有法兵船九艘疫病頗重聞每日水手死者約有四人有一艘之兵官亦患疫而死疫症流行殊可畏哉 
[漕事客談]  
　　昨有友人自津來滬述及本届漕粮除輪船裝運者早經交卸外其沙船承運之粮江蘇派裝九十號浙江派裝四十號本月初二日浙省來船巳悉數抵通江蘇則進口者只四十三號餘尙在大沽口因裏河水淺一時不能駛進也查本届米石一律乾圓潔淨較勝往年惟和長源一船之米稍有黑色金義盛船出口後陡遇狂風撞於蛇山全船沈溺淹死三人萬壽安一船在大沽口外驀遇招商局之海宴輪船幾乎相碰幸海宴急忙避讓致與太古行之武昌輪船相碰兩船俱有損傷海宴修費需銀四千兩武昌修費需銀六千兩兩船均向萬壽安索償刻骸船耆民管押天津縣中未知若何定讞按以上各情本報前已錄其大略而此則言之較詳因再附登以告留心漕務者 
[憲示照錄]  
　　總辦朝鮮電線工程事務花翎鹽運使銜直隷升用道世襲雲騎尉佘爲出示曉諭事照得本總辦勘設中國南北七省電線萬里大工告成現奉北洋閣爵督大臣李檄准朝鮮國王咨請籌欵代浩電線以通軍報奏奉大皇帝俞允特泒本總辦監督工程隨帶華洋員匠學生電機料物器具於七月二十五日自天津航海東渡三十日駛抵仁川港口八月初三日設局開工節節前進由漢城經平壤逹義州以接奉天電線除請朝鮮王通行嚴飭沿途地方文武各官妥愼照料勿使阻撓損壞並派兵來工學習巡修外合亟出示曉諭爲此示仰軍民人等知悉本總辦奉使東來督視是役權無旁落事必躬親凡遇墳墓田廬園林房屋設法繞避無碍民生爾民亦知奉旨要工各宜恊力保護所有工次食用各物按數給錢牛馬夫車照章發價一草一木無須取給官民買賣公平兩勿高抬爭攘商民各安生業派弁嚴密稽查如有工匠相搖通事撞騙併子重究各宜凛遵毋違特示光緒十一年八月初三日 
[使星南指]  
　　周生霖閣學德潤鄧鐵香大鴻臚承脩奉旨辦理中壏勘定疆界事宜所帶司員官爵名姓均已錄登前報兹聞諏吉本月十一日由京起程南下想使節遙臨海濵生色當在指顧間矣 
[燕臺試事]  
　　壬午秋闈經前順天府府尹周筱棠大銀臺捐廉添建棚號四千餘間順屬各士子得入號觀光免抱遺珠之憾者咸頌大銀臺德專不置此次棚號無人重建土子被黜甚多雖孫子受大宗師愛護斯文至周且摯曾于轅前及崇文門城牆貼有告示略謂諭爾羅試被遺諸生知悉本届闈中以未添棚號號舍不敷不得巳將謄錄一干號騰出以資應用本部院與府尹堂一再籌商此外别無可以設法之處爲此仰爾被遺諸生整頓歸裝作速回籍安分讀書力圖上進則此次失意之人安知非下科得意之人下科自當籌欵添盖號舍以蔚人文云云不意被黜諸生卽在示旁黏貼公啓約期七月二十七日齊至順天府署環求沈大京兆俯准收考等語至期諸生擁至府署者約有百餘人大京兆恐釀事端立卽出堂接呈見呈中不列名姓諭令逐一開列諸生面面相覷彼此推諉大京兆遂將呈子擲還該生一哄而散翌日又往都察院遞呈該院亦屏而弗理○國子監錄科及學憲考羅俱有備取之人聞須待臨場斟酌如果號舍有餘方能得闈中一席地吮墨濡毫與諸名流鏖戰於風檐雨晷中耳○七月二十六日各直省士子在成均補行錄科越日八旗諸生及外縣考羅者俱在十錦花園貢院中扃試 
[析津秋雁]  
　　洋藥捐局自改新章所有巡丁日逐分站墻子八門並派弁梭巡以免偷漏然奸商技倆層出不窮非有眼線卽站八門似屬於事無補七月廿五日西較場之墻子外突有十數人赶有騾馬一二十匹中有兩驢各負兩袋任重致遠如不勝者比入墻門巡丁姑叩是何貨物漫應之曰烟十邏者以爲妄言妄聽耳伸手摸索騐之良是於是將馬羣赶散只留兩驢並貨主送局充公○江北漕船十起於前月十九日到津催䟎到通陸續交卸現在已全數空回分起泊津計有數日江安糧道恐水手人等或有滋擾情事問限至廿八日將全帮十起盡數出津不許逗留○土城於廿六夜出一命案死者身帶傷痕屍棄路旁隙地揆厥情形似係謀財害命經地方報案廿七日天津縣帶同刑仵詣騐土城離津約十三里○北洋各軍派撥兵丁到紫竹林學吹洋號該兵丁等曾與該處混星門毆一次嗣經和息歡好如初混星者卽楊三王麻子如前月廿七日同在浴堂洗澡王故以水濺洋號兵丁該兵頓觸前嫌心滋不悅王又灌夫罵座謂誰如我何該兵不作一詞浴畢穿衣而去時未片刻率其同類十數人來至則倒拽横拖將王麻子赤條條曳去王拽住門枋掙扎不脫楊三知衆寡不敵只作壁上觀比出浴堂拳脚交加磚棒並下相離不遠遇一彈壓官由該官將兩造轉送武備學堂馬翰卿觀察懲辦彼此各責軍棍數十王得街隣老婦保求獲免送縣然已大受懲創矣○雨水過多高原無恙下隰已淹秋禾未收鄉民有牽騾馬赴津售賣者北方地苦民鮮盖藏一遇荒歉遷徙流離不堪設想今年冬賑斷難或免矣 
[襄垣談屑]  
　　上月之晦新任安徽巡撫吳子健中丞携帶仙眷乘坐大紅船四號導以兵輪及小火輪各兩艘駛抵蕪湖各官紛紛呈遞手版恭請憲安中丞傳見梁小若觀察鄒雋之明府晤語片時餘皆諭免小泊一點鐘卽解維而去水陸各軍咸排隊升砲送迎办常例也○上月廿九日有一兵輪由蕪泝江而上船上裝載兵勇兩營計千餘人聞係從閩嶠撤回者○上月三十日爲地藏王誕期前一日老少男婦羣往赭山地藏殿進香名曰紅燈會自北門至山麓連宵逹旦擁擠不堪乞丐之多竟如河沙數雖曰佛門廣大無所不容然擾擾衆生未免愚而自惑矣 
[松事述聞]  
　　松江府時萼卿太守查得育嬰堂林董事挪用堂中捐欵通禀在案昨悉奉曾制軍批據禀已悉該董事等經管善堂輒敢 
 
 

Page 3

 
 
視爲利藪舞弊侵挪甚至私出堂票息借莊户錢洋銀兩實屬胆玩已極現在旣經該府盤核逐項簽駁札縣勒提訊追所有該董等私借各莊户之欵及已給息銀應卽飭令一併勒追照數措繳分别歸還給領究供詳辦斷不准稍任拖欠一面卽將該董等私出堂票一律吊銷仰卽遵照辦理並飭赶緊選舉廉潔公正之人接手經管妥定章程勒石遵章具報仍候撫部院批示繳時太守奉到此批後卽飭華婁兩邑尊會同嚴訊比追不得延宕兩邑尊卽於本月初二日傳提該董林開福之子悅生訊問前經諭令措辦清繳迄今半月分文不吐實屬有心侵吞當卽掌質一百出具甘限切結限五日内先繳洋三百元餘再變産抵繳并訊徐祈雨經帳爾等亦應措辦湊繳並限五日内先將堂中置産簿并捐置田畝細號冊並該董出有堂中抵借各票着卽收取吊銷倘逾限不繳卽將爾等封房抄産召變歸欵恐後悔莫及也 
[袁江雜錄]  
　　伏中雖未炎熱秋後暢晴田禾得氣芄芄早已金秔圓綻紅蓮香溢新試霜鐮咸謂滿篝滿車得副豚蹄之祝米價每石又跌去二百文荳實亦勝于往年誠小民如天之福也○去浦西北二三里有窰汪焉茫茫百頃一望皆苦竹黄蘆秋後刈而束之是爲新柴每担易錢一百八十文亦一小民之利藪也○城廂已有保甲之設丁潤之邑尊又飭各鄉鎭董事設立巡防公所區分地叚與保甲局相輔而行現已由各叚挨次編查户口矣似此不憚勤勞眞不愧民之父母歟○正任漕標海州營叅將胡叅戎弼武前經領文赴都引見現已由都回浦謁辭漕憲前赴海州于上月十六日接印視事署任吳叅戎炳辰交卸後於二十一日來浦旋卽回省○本省主考例由浦口渡江日前星軺已抵宿遷清河縣丁邑尊赶卽預備公舘以待賁臨旋於上月二十七日蒞止聞因前途水漲故須繞出袁江也 
[英員調任]  
　　漢口挨領事調任上海後所遺篆務聞以九江領事調補到任之期約在桂子飄香時候至九江之缺則以福建領事調授漢皋來信云然未知確否 
[誨淫宜禁]  
　　客言寳山縣之大塲鎭近有匪類招納流娼扮演花鼓淫戯狂蜂浪蝶喧閙成團甚至此處尙未演完彼處又欲招演以致勢不兩立釀成爭鬥之風按淫戯害人有干例禁其中安保無差役得賄隱瞞以致官憲耳目未及否則吳子佩大令德威並用明察秋毫安有不逮案嚴刑懲一儆百者耶 
[水鍋脫底]  
　　英公司有小輪船名得來根向在吳淞接公司輪船上之搭客書信等件前日上午十二點鐘知公司輪船將到該小輪卽鼓輪出去比至則公司船尙未駛到乃暫泊以待俄頃遙見公司船已來將次抛錨該船復啓輪前進忽聞𥒐然一聲船主覺有熱水濺着知水鍋有變趕卽跳身入海船上有一洗衣之華人亦爲熱水燙傷又有一裁縫傷而入水立卽溺斃又有華水手亦被燙後跳身入海得一小船援起該船主亦經小船救起遂另換小輪船登之得度上公司輪船告知其事派醫生復乘小輪往該船察看則見水鍋之底損壞一司火者已斃一司機器者受傷乃將公司船上之書信及搭客等載上另雇之小輪并拖帶壞船一同進口云 
[西人溺斃]  
　　太古洋行之上海輪船泊於浦中昨下午三點半鐘有一司機器西人偕一華工察看輪葉由船旁懸板而下偶一不愼兩人皆失足落水華工游泳傍岸幸獲生全而西人則己溺斃矣 
[讞員告示]  
　　羅少耕太守禁用白禀一事已列日前報端昨又出告示一通照錄如左欽加三品銜升用道候補府正堂正任松江川沙撫民同知調辦上海租界會審事宜加四級隨帶加七級紀錄五次羅爲曉諭事照得本府下車伊始亟應清釐訟獄俾民無拖累本公廨向來設有代書凡有投案控訴例應遵式具戳呈候核情察辦白禀攔輿槪不收閱緣呈控者苟無戳保每致批准行提臨時原告或不投到被告亦抗不赴審輾轉查傳案多久擱若不亟爲清理勢將日益蔓延殊非息訟安民之道盖本府辦事迅速案無積壓除給戳該代書等遵照向章用戳遵辦外合先出示曉諭爲此示仰租界地保商民諸色人等一體遵照毋違特示 
[續拜西員]  
　　羅少耕太守拜會各國領事等因已列前報尙有意法二領事署及新北門外天主堂宋經拜會昨日午後又排道前往懽晤多時中外輯和卽此可見矣 
[研鞫僞票]  
　　李小福僞造呂宋票被洋東報捕拘押等因已登前報昨包探秦少卿禀稱别發洋行素來兼售呂宋票所用排字人李小福實係倪小福又名錦記私造條頭僞票東人知之投報捕房捕頭卽派小的往拘及至倪家搜出條頭呂宋票數百張怡和祥圖章一个及帳簿等件一併帶至捕房細察僞票與眞票大有不同聞倪專造此等僞物寄往南京及諸内地銷售今特將倪解案起到各件呈閱别發行西人投案申訴前因倪供寗波人向在别發行排字此票由南京人李金生託爲排印並非小的混售欺人羅太守問旣稱由李託排可否將其人交出爾於何時印起每月代印若干答稱小的確係被李株連包探來拘時已卽信致南京嘱李來申投到李於去年九月間託印起每月印三白張太守問旣於去年九月印起每月印成之票寄在南京何處答稱李在南京恊生昌信局中立有怡和祥呂宋票牌號太守問然則怡和祥圖章如何在爾家搜出答稱寄時必固封盖印太守謂此言殊屬荒謬隨商之佩副領事謂此案務須澈底根究旣據倪供由李託印可押令交李到案冉訊僞票帳簿圖章均存堂按呂宋票情同賭博已覺爲害無窮况加之以贋鼎紛紛誘人財物耶想羅太守疾惡如仇當必從嚴懲儆已 
[病人送院]  
　　昨晨十點鐘時有東洋車載一病人勢將垂斃行至法工部局轉角處巡街捕見之將車拘進捕頭察得其人尙未氣絶着送仁濟醫館療治 
[揑控候查]  
　　方文卿呈控端木聘珍覇佔伊妾曹氏一案前日下午帮審委員王司馬升堂集訊方伸訴前因端木供稱小的在滬北開設魁成烟店安分營生並無覇佔情事司馬問爾與方有無别情答稱去冬小的漏捐覊押時方至家中百般恐嚇騙去錢三千餘又嗣小的　歸聞知此事向之理論方卽避匿無蹤至去年六月初三日傍晚途遇向索口角紛爭嗣遂挾仇誣訴且方惟於該氏爲妓時相識並未嫁伊爲妾請提該氏訊究可也司馬命掉曹氏研詰據供前曾爲妓後有石姓爲之贖身因卽從石業已十餘年去冬十月石因病身亡小婦人寡守撫孤縫紉度日與友及端木並無紏葛惟爲妓時曾與相識至此次之事小婦人茫無頭緒司馬揮令退去復詰方謂爾娶該氏有無証據共有幾年曾居何處答稱娶已十三年曾在英法兩界遷居六處現有庚帖爲憑求請閱騐司馬問所住之處隣人是何名姓方支吾不答司馬謂據爾所供情節均屬不符旣爲鄰居豈有不知名姓之理况娶該氏已十三年而庚帖甚屬鮮明顯係揑情朦控爾究竟作何事業答稱在本巿裕大和糖行爲夥可馬謂爾旣生意中人姑俟提該行經手人到案再行核訊着交原保人保去端木及該氏分别交保 
[獲私送縣]  
　　前日洋藥局一號巡丁在新北門緝獲漏捐私土一隻當將人贓解送局中由局將土充公一面將販私人張瑞生發交十舖地甲收押地甲在張身畔搜出中孚土行發票一紙上載大土四隻當收洋五十元等字張謂票上雖載四隻因價不敷付洋五十元取回三隻尙有一隻存在該行地甲將情禀局由局備函送張至上海縣辦理矣 
[法界公堂瑣案]  
　　初一日本報列浦左高家行人高炳南偕叔祖高松華控寡嫂高徐氏私行來滬與朱阿五同住彩視街公和客棧因之鳴捕送案翁太守將阿五暫押飭炳南領嫂回家并往嫂之母家查問明確來滬禀覆業已多日竟不復來昨晨太守臨捕房時有徐周氏遞禀 
 
 

Page 4

 
 
請將阿五卽朱阿鳳開釋太守著提阿五至案旋將徐周氏詰問來由據供丈夫已故生有二女長適高姓次尙待嫁日前長女欲至滬上傭丄小婦人送往東溝恰遇阿五因卽託伊伴送太守問爾與朱阿五是何親戚答稱伊呼小婦人爲舅母太守謂孤男少女同住棧中自宜出乖露醜現姑准將朱交保可有保人朱供小的與新化門豆腐店認識可令作保太守着徐周氏一併列入保單○丹桂茶樓打架一案毁及該樓多物經司帳人王元湘禀請賠洋二十一員嗣經桂阿壽魏寳生繳到洋二十一員暫留捕房昨晨王投案具領翁太守俯如所請諭以嗣後遇有講茶當先報捕○徐陳氏投捕房訴稱家住卜鄰里丈夫出外五年毫無音信兒子名和尙今已七歲本月初一日兩點時偕本弄小兒阿根阿招玩耍忽然不見查係被阿根之母拐去求請究追翁太守謂此事並無寔據不能平空陷入該氏稱訪查幾日早巳得有端倪太守着卽退去飭包探查明將人傳案○顧金發挈兒渭渭訴稱兒子今巳十六歲去年被李裕堂領至瀾泥渡周浦等處後又留在川沙先來索錢二百文始肯將兒交出洎領回又索飯洋四元本年七月渭渭　錢七百三十文出外買物又被秋堂奪取現在又將兒騙去承薙髮店中人通信始得領回翁太守將李詰問堅不肯承太守謂顧曰爾子年巳不小豈有初次被拐二次三次還肯司伊前去之理明是串通將錢分用可卽領子回家好好管束李責八十下以儆○翁太守昨在捕房發落各案時據陸驛梅之家人具禀訴稱家主於本月初五日病故太守問爾住何處答稱住鐵馬路匯業公所西隣太守將禀留下着卽退去 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十一年八月初一日京報全錄]  
　　宮門抄○上諭一道錄前○發抄旨四道○浙藩許　奏報抵浙接印日期摺子○浙臬孫　奏報交卸藩篆仍回本任日期摺子○浙學政瞿奏報接印任事日期摺子○又奏商辦考事緣由夾片○豫撫孫　奏酌派防軍分駐緣由夾片○浙撫劉　奏審明定擬摺子○江督曾奏甄别鹽大使夾片○八月初一日吏部翰林院正紅旗值日宗人府引　見四名○周德潤前往雲南請　訓○鄧承修前往廣西請訓○内閣奏派騐放之大臣派出麟書崑岡薛允升徐樹銘○吏部呈進月官卷○倉塲奏漕船五日回空○召見軍機周德潤鄧承修○發抄盧士杰奏當塗等縣水災情形奉　旨知道了卽着飭屬查明被災户口妥爲撫恤毋任一夫失所並將冲决圩堤一律修築以衛農田欽此○成孚奏伏汎水漲搶辦情形奉　旨知道了卽着督飭在工人員嚴密修守加意籌防毋稍疎懈欽此○又候補道啓續捐購條磚存工備用奉　旨户部知道欽此○奎娬奏候補道吳其復等署雁平道等缺奉　旨吏部知道欽此○○浙江布政使臣許應鑅跪奏爲恭報微臣抵浙接印日期叩謝　天恩仰祈　聖鑒事竊臣於交卸江蘇臬篆後遵 
旨入都陛見蒙恩召對二次跪聆宸訓周詳服膺無旣　陛辭出都於光緒十一年六月初六日行抵浙省奉撫臣劉秉璋檄飭赴任遂於六月初八日准署藩司孫翼謀將印信文卷移交前來當卽恭設香案望　闕叩頭謝　恩祗領任事伏念臣嶺嶠凡材知疏識淺由工曹而出守江右歴監司而陳臬吳中奉職六年愧弼教明刑之無補在公夙夜常臨深履薄以懷慙兹復仰荷　恩綸擢授今職仔肩並重報稱愈難查浙江爲沿海要區藩司係理財總匯值閭閻之告匱亟宜培本以安民當時勢之多艱尤貴清源而察吏况海島雖經安輯而邊防宜固藩籬需餉浩煩運籌匪易如臣擣昧深懼弗勝惟有益勵清勤力圖整頓隨時禀承撫臣實心經理以期仰答鴻慈於萬一所有微臣感激下忱並接印任事日期理合繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此○○浙江按察使臣孫翼謀跪奏爲恭報微臣交卸藩篆仍回臬司本任日期恭謝　天恩仰祈　聖鑒事竊臣於本年六月初六日接奉撫臣劉秉璋行知以新任藩司許應鑅業已抵浙飭臣交卸藩司署篆仍回臬司本任卽於八月初八日准署臬司豐紳泰移交印信文卷等件前來當卽恭設香案闕叩頭祗領任事伏念臣一介庸材忝承　簡任查臬司爲刑名總匯察吏治以清庶獄培元氣以戢奸邪尤當振作精神力求整頓隨時禀商撫臣認眞經理罔懈初終庶期仰答高厚生成於萬一所有微臣交卸藩篆仍回臬司本任日期並感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○浙江學政臣瞿鴻禨跪奏爲恭報微臣接印任事日期叩謝天恩仰祈聖鑒事竊臣於五月十五日蒙簡放浙江學政當經具摺叩謝天恩於二十四日請訓荷蒙召見訓示周詳跪聽之餘莫名欽感遵卽迅速就道六月初八日行抵浙江省城十一日准撫臣劉秉璋飭委杭州府學教授陸貢珍齎送學政關防及文卷等項移交前來臣恭設香案望闕叩頭祗領任事伏惟學政之職莫要於宣揚聖教培養人材期多得經明行修之儒大之以致用朝廷小之以薰德閭里以兩浙聲名之盛際國家文治之隆數百年來通材碩儒流風未艾責在振興士氣先民是程臣以庸材膺斯重任難言報稱實切悚惶敢不殫竭愚誠多方策勵兾副聖主興學育材之至意所有微臣感激下忱並接印任事日期除恭疏題報外謹繕摺叩謝天恩伏乞皇太后皇上聖鑒再臣此次面奏乘坐輪船所有經過地方暘雨應時民情均極安謐足以仰慰宸厪合併附陳謹奏軍機大臣奉旨知道了欽此○○瞿鴻禨片再前任學臣尙有衢州嚴州兩府未經科考鄉試期近赶辦不及由撫臣奏明照例以歲作科起送入闈並出示曉諭士子各在案臣接任後專辦通省錄科及考取優生事宜至各屬選拔已經考定者屇期先行會覆衢嚴兩府科試應俟武塲錄遺事畢按臨補辦其兩府選拔擬回省另場會覆仍可不誤朝考臣與撫臣面商意見相同謹附片陳明伏乞聖鑒謹奏軍機大臣奉旨禮部知道欽此○○孫鳳翔片再豫省幅員潦闊西南一帶山隘紛歧向多伏莽又東北各路接壤直東江皖近年盜劫頻聞經商行旅時有戒心當此長夏秋禾長發之際田間一望芃茂匪蹤最易藏匿雖經各鎭練軍擇要扼紥而地廣兵單不敷分布現經飭令總統勇練各營記名提督李承先將在省練軍派出左營右後兩哨分赴新舊考城一帶派右營左後兩哨分赴滑縣老安鎭及渭濬兩縣中間李家道口一帶又將永清左右兩營内派出兩哨分赴許州之臨頴及汝陽上蔡西平遂平等處於前營内派出兩哨分赴汝州及魯山等處其歸德邊境永清夏邑一帶則永清後營内派出兩哨前往扼要駐紥均責成該營哨弁管帶認眞巡緝遇有匪類立卽擒送該州縣訊明懲辦以綏地方而衛行旅一俟秋稼登塲再將派出各哨調回合操於巡練兩無偏廢且以仰副朝廷養兵衛民之至意爲此附片具陳伏乞聖鑒謹奏軍機大臣奉旨知道了欽此○○頭品頂戴浙江巡撫臣劉秉璋跪奏爲審明謀殺期親尊長重犯按律定擬恭摺具奏仰祈聖鑒事竊查新昌縣民劉才四謀殺抱兄劉才罄身死私埋匿報一案經臣批司飭縣押解犯　至省發委杭州府審辦去後兹據署按察使豐紳泰轉據杭州府知府吳世榮督同新昌縣知縣楊正暉審明擬議解勘前來臣親提研鞫緣劉才四籍隸新昌縣已死劉才罄係劉才四分居胞兄服屬期親素不和睦劉才四因其覇種祖遺公共塋田據爲已有屢向爭奪劉才罄恃長欺凌不給光緒九年七月間劉才四復向索分被劉才罄毒毆受辱從此懷恨蓄意謀害未能得間十年九月初十日劉才四探知劉才罄赴鄰村俞松茂家飲酒起意途中截殺獨自携帶鐵鋤柴刀潜至路旁等候黄昏時分劉才罄與族人劉顯老一同回歸劉顯老執火前行劉才罄在後跟走劉才四待劉顯老走過赶至劉才罄身旁舉鋤連毆傷劉才罄𩕄門偏左腮脥連頷頦連等處劉才罄倒地喊救劉才四又用柴刀砍傷其左𦚼䐐左腿肚劉顯老轉身喝阻劉才罄已經殞命劉顯老卽通知劉才罄之妻小劉吳氏前往看明小劉吳氏卽言報騐維時劉才罄之母老劉吳氏年老患病聞知前情聲言止此兩子一殺一辦誰爲送死逼令匿報並有如不依從定先自盡之言小劉吳氏無奈隱忍中止劉才四當雇不識姓名乞丐帮同將劉才罄屍身棺殮私埋逃避嗣老劉吳氏病日沈重旋卽身故小劉吳氏料理喪務完畢正與夫舅吳廷金商量伸寃經該縣楊正暉訪聞飭差查拿小劉吳氏隨央吳廷金作抱投保報縣獲犯起棺相騐塡格訊詳批飭提省發委杭州府吳世榮督同楊正暉確訊議擬由署臬司豐紳泰解勘前來臣提犯親鞫據供前情不諱詰無起釁别故亦無知情同謀加功之人案無遁飾查律載謀殺期親尊長已殺者凌遲處死又知人謀害他人不首告者杖一百各等語此案劉才四因期親胞兄劉才罄覇種祖遺塋田索分不給被毆受辱輙敢起意將劉才罄謀殺身死兇悖巳極自應按律問擬劉才四除私埋輕罪不議外合依謀殺期親尊長已殺者凌遲處死律擬凌遲處死照例先於左面剌凶犯二字地保劉亦昌先失查察後經查知報官遲延劉顯老當時雖勸阻不及事後明知不首咎亦難辭應照知人謀害他人不首告者杖一百律各擬杖一百事犯到官在光緒十一年正月初四日恩旨以前准予援免劉亦昌仍革役屍妻小劉吳氏隱忍不報訊係夫母老劉吳氏逼迫所致與私和匿報不同迨老劉吳氏物故後卽行投保鳴寃情尙可原應毋庸議無干省釋屍棺飭埋凶器鐵鋤柴刀供棄免追不識姓名乞丐並免查提塋田應歸何人承管由縣飭令該族公議辦理除將全案供招咨送刑部查核外所有審明定擬緣由理合恭摺具奏伏乞皇太后皇上聖鑒勅部議覆施行謹奏軍機大臣奉旨刑部速議具奏欽此○○曾國荃片再准部咨鹽大使補缺有關具題按照章程應由督撫詳細甄别具奏等因在案兹據署兩淮鹽運使程桓生查有勞績保舉鹽大使樓葆泰錢肇元二員試用期滿造具履歴分案詳送前來經臣詳加甄别樓葆泰精明强幹條理裕明錢肇元年强才敏熟習鹽務均堪留淮補用除將履歴分咨部科外謹附片具陳伏乞聖鑒勅部查核施行再遵照部行新章考試得樓葆泰錢肇元均取列二等合併聲明謹奏軍機大臣奉旨吏部知道欽此 
 
 

Page 11

 
 
[光緒十一年八月初二日京報全錄]  
　　宮門抄○發抄旨四道○江撫德奏爲遵旨酌議變通辦理摺○將軍希奏請恩施摺○滇撫張奏爲陳明片○江撫德奏請調補知縣摺○江督曾等秦甄别知府摺○疆藩魏奏報到省任事日期摺子○八月初二日通政司詹事府廂白旗值日無引見○順天學政孫詒經差滿覆命○許應　等各謝放學政恩○阿勒楚喀副都統富和到京請安○慶福秀吉徐樹銘梁耀樞各請假十日○召見軍機○發抄岑毓英奏記名總兵黄河洲等借補順雲協等缺奉旨兵部議奏單併發欽此○又選用令吳本義保案坐銜錯悮請飭更正奉旨着照所請吏部知道欽此○又續查瘴故之記名提督知縣等請卹奉旨李逢祥等着交部分别從優議卹欽此○色楞額等奏察木多遊擊何長榮年滿留駐一班奉旨着照所請該部知道欽此○○江西巡撫臣德馨跪奏爲安置軍流徒犯脫逃日衆遵旨酌議變通辦理恭摺覆陳仰祈聖鑒事竊查前准刑部咨以各省軍流徒犯脫逃日衆亟宜變通整頓又五軍内附近近邊邊遠視流罪道程遠近相同與其沿襲虚名徒滋繁雜何知量加刪减明示區分請旨飭下各省督撫體察地方情形悉心妥議以維法紀各摺片光緒九年十月三十日奉旨依議欽此欽遵咨行到前撫臣潘霨當經行司移行遵照妥議去後兹據按察使王嵩齡會同布政使劉瑞芬詳稱遵卽悉心核議除新疆現在能否遣發罪犯及發往後作何安置應由甘肅新疆督撫臣察看辦理外伏查軍流徒犯原因身犯刑章罪不至死故减等發配以期悔過遷善自當在配安分守法豈容到配輙逃致于法網乃近來各省配犯脫逃日見其多誠如部議幾於無犯不逃自應妥籌安置之法以維成憲而免蝟聚滋事查軍流人犯非殺人行兇之輩卽屬搶竊匪徒野性難馴在獄猶時虞脫逃迨經發配任聽散處主守勢不能晝夜相隨防範實有所未易一經脫逃雖官叅役處於事何益覊縻之術惟有令其身有所事然此輩游惰性成恐未必肯勤於工作若令在關津驛站充當夫役尤恐其誤公憤事似不若於逃罪上略加懲創之法庶足以挽積習而肅法紀除兇惡棍徒及情節較重軍犯遵照部章到配後監禁十年俟限滿提禁安置外擬請嗣後徒罪人犯到配後照例令其充當鋤草挑水等夫或令作衙署驅使人夫酌給口粮役滿釋回軍流人犯到配卽由配所州縣察看情形分别妥爲安置或令墾荒興築或令濬河負粮及一切力作之事或令充當夫役量子工食依期查點遇有游惰誤公之犯准各該州縣隨時責懲如若不知悛攺脫逃被獲於照例枷號之外再行酌加枷號或鎖帶鐵桿石墩如此辦理是在配有事覊縻口食可資或不致於盡逃而逃者嚴加懲儆亦足以消其桀驁之氣至與三流與五軍名目不同勞逸亦異流止遠地爲民終身不返車則入衛當差世隷軍籍旣有應當差役核與民户不同原不以里數之遠近爲衡但邊衛久已裁撤防軍回不以軍犯濫行充數充軍徒有虚名遂致遞發各省安置軍流毫無分别滿流人犯配逃加等攺爲附近充軍係由流配計程尙非欲遠反近惟尋常流罪加等問擬附近充軍轉較滿流爲尤近似覺輕重倒置刪去附近近邊邊遠三層誠實事求是之道惟五軍名目由來已久見於例復見於律如一律更刪恐事多窒碍或以流犯脫逃被獲調發酌加枷號軍犯脫逃被獲調發卽鎖帶鐵桿石墩似此量予變通亦足以示區别矣是否有當詳請覆奏等情到臣覆查所議尙屬周妥除咨刑部外所有遵議安置軍流徒犯配逃變通辦理緣由理合恭摺覆奏伏乞皇太后皇上聖鑒勅部核覆施行謹奏軍機大臣奉旨刑部知道欽此○○奴才希元恩澤跪奏爲寔任武職大員生母年逾八旬籲懇恩施仰祈聖鑒事竊准部咨光緒十年九月二十六日内閣奉上諭本年十月初十日恭遇慈禧端佑康頤昭豫莊誠皇太后五旬萬壽慶洽敷天京外實任文武一二品大員老親有年届八十以上者康强逢吉祿養承歡洵爲盛世嘉祥允宜特加賞賚者吏部兵部八旗都統卽行查明分别咨報軍機處開單呈覽候旨施恩欽此欽遵在案兹據頭品頂戴副都統銜古城領隊大臣魁福禀稱生母王常氏年八十三歲現在烏拉原籍恭逢慶典懇請代奏等情當飭烏拉協領金德覆查屬實加結呈報前來奴才等伏查一品命婦王常氏柔嘉維則淑愼甚儀教子有方嫺豹略而于城克寄積家餘晵膺翟翬而壽寓同登典欣遇夫引年恩宜邀首錫類該領隊大臣係寔任武職大員其生母王常氏核與請旨施恩之例相符至應如何特加賞賚之處出自逾格鴻慈除咨報軍機處兵部查照外理合恭摺具奏伏乞皇太后皇上聖鑒謹奏奉旨已錄○○張凱嵩片再委署糧儲道湯聘珍已銷營務處　到省又調赴大營稽核粮餉之鹽法道鍾念祖准督臣咨事竣飭回本任查粮鹽兩道例充文闈提調監試經臣加札各飭赴任以重職守其兼辦糧道事之署皋司熊昭鏡兼護鹽道之雲南府知府鄧華熙卽於是日交卸仍札委鍾念祖照常兼辦五金局開採事務以資董勸而廣招徠謹附片具陳伏乞聖鑒謹奏軍機大臣奉旨知道了欽此○○江西巡撫臣德馨跪奏　揀員請旨調補要缺知縣以資治理恭摺仰祈聖鑒事竊照吉安府屬之廬陵縣知縣謝雲龍經前護撫臣劉瑞芬奏請調補新建縣知縣接准部咨開缺所遺廬陵縣知縣係附郭首邑水陸衝途政務殷繁且有發審事件乃衝煩疲難四項兼全最要缺例應在外揀選調補必得精明幹練才堪肆應之員方足以資治理臣與藩臬兩司在於通省中簡知縣逐加遴選寔無人地相宜合例堪調之員不得不於繁缺知縣中通融請調查有樂平縣知縣李曾珂年五十一歲江蘇上海縣人由附生中式咸豐九年已未恩科補行乙卯正科本省鄉試第九十二名舉人同治十年辛未科大挑二等是科會試中式第一百六十八名貢士殿試三甲第一百十六名進士引見奉旨以知縣卽用分發省分欽此遵例指娟江西奏補樂平縣知縣光緒七年三月初十日到任該員才具穩練任事勤能以之調補廬陵乃附郭兼四省邑較之樂平縣更爲緊要該員任内一切因公處分例免核計亦無積案及承緝未獲盜案巳起降調革職叅限案件該員係正途出身歴俸已滿三年與調補之例相符據藩司劉瑞芬臬司王嵩齡會詳請奏前來合無仰懇天恩俯念員缺緊要准以樂平縣知縣李曾珂調補廬陵縣知縣於地方實有裨益如蒙俞允該員係現任知縣調補知縣銜缺相當毋庸送部引見該員係初調之員任内應繳罰俸銀數另行造冊送郡按限催令完繳謹會同兩江總督臣曾國荃恭摺具奏伏乞皇太后皇上聖鑒訓示冉所遺樂平縣知縣係繁疲難三項相兼要缺容俟接准部覆截缺後照例揀員另請調補又此案藩司於光緒十一年五月十五日出詳合併陳明謹奏軍機大臣奉旨吏部議奏欽此○○太子少保兩江總督臣曾國荃頭品頂戴江蘇巡撫臣衛榮光跪奏爲知府試看一年期滿照章甄别恭摺仰祈聖鑒事竊照前准部咨嗣後道府州縣無論何項勞績保奏歸入候補班補用人員卽以到省之日起予限一年詳加考核奏明分别繁簡補用等因循辦在案兹據蘇州布政使譚鈞培會同江蘇按察使李嘉樂詳稱查有候補班前卽補知府黄基年五十歲廣東嘉應州人由附生中式咸豐元年辛亥科舉人十年充補咸安宮官學教習同治二年癸亥科中式進士奉上諭着以主事分部學習欽此籖分禮部祠祭司行走派充主稿光緒四年遵例捐升同知指發江蘇試用適因襄辦典禮出力保舉免補同知以知府仍留原省歸候補班前卽補五年十月十五日蒙欽派大臣騐放十六日覆奏堪以發往奉旨依議欽此二十日給照六年三月初八日到省是年七月初五日聞訃丁母憂回籍十年六月二十五日就近起復回省兹自光緒六年三月初八日到省起至是年七月初五日丁母憂日止計在省三個月二十七日又自十年六月二十五日服滿回省起接扣至十一年二月二十七日止試看已滿一年例應甄别該員學優才裕辦事安詳可勝煩缺知府之任詳請具奏前來臣等復查黄基試看一年期滿應卽照章甄别補用察看該員安靜明練辦事妥實可勝繁缺知府之任合無仰懇天恩俯准將候補班前卽補知府黄基留省以繁缺知府補用謹合詞恭摺具奏伏乞皇上聖鑒勅部查照謹奏軍機大臣奉旨吏部知道欽此○○二品頂戴甘肅新疆布政使臣魏光壽跪奏爲恭報微臣抵省任事日期恭摺叩謝天恩仰祈聖鑒事竊臣於光緒十年十月奉旨調補甘肅新疆布政使比卽具摺謝恩請旨陛見欽奉批旨着毋庸來見欽此遵由蘭垣料理起程本年四月二十六日馳抵新疆省城蒙甘肅新疆撫臣以藩司印信尙未頒到先行刊發木質關防當卽祗領恭設香案望闕叩頭謝恩啓用任事伏念新疆攺建行省初設藩司草創經營事務煩劇且地處邊瘠民氣未蘇一切用人理財撫綏安輯在在均關緊要如臣檮昧深懼弗勝惟有勉竭駑駘力矢勤愼遇事禀商撫臣實心辦理以期仰答高厚鴻慈於萬一所有微臣抵省任事日期並感激下忱理合恭摺叩謝天恩伏乞皇太后皇上聖鑒訓示謹奏軍機大臣奉旨知道了欽此 
 
 

Page 12

 
 
[宜昌近事]  
　　年例中元節羅鎭軍必啓盂蘭大會超拔毅魄忠魂又合各營兵均有室家必各　追荐祖妣故將此一月餉先行支發本届鎭軍於七月十二日出大南門下操防營親發各兵糧餉以備各兵薦先之費是亦體恤下情之一端也○吝歲羅鎭軍在鼓彦培地方購得基地一方起造楊泗將軍殿字因長江水師時荷神佑也本屇春運得木石興工現甫告竣并塑咸楊泗將軍神像親率營弁水師送像入廟是日鞭爆香燭極其熱閙觀者亦多○洋輪抵宜凡有施宜兩府應試士子莫不紛紛搭附但止東湖　邑士子可减船價别州縣不得援以爲例也○近日東湖縣出有告示云嗣後女子出嫁有因細故口角身亡不准娘家檀行往翁姑家吵閙並不准毁壞房屋器皿什物等如有此情定反坐辦理 
[竈户滋事]  
　　頃有鹺曹友人自通屬其塲來揚據云七月初旬該場灶户運鹽至垣垣商照章開桶量收詎該灶户等忽云鹽桶過大與官給樣桶不符登時一唱百和聚衆多人塲員某鹺尹聞信急赶前來彈壓奈羣情洶洶胆敢將鹺尹所乘肩輿折毁垣商見勢急隨卽閉門一面派人將鹺尹護送回署各灶户復至署前擁進頭門衝入暖閣幸本署各役緊守宅門本街绅董亦咸至遂用好言撫慰允其所請始各散去兹聞塲員已連夜據情飛禀矣按通屬各灶户素稱蠻横慣以搶桶爭蕩滋事同治初年餘東塲灶民聚衆經各大憲嚴懲後迄今安靜多年兹該塲灶民等又萌故智想上游必有以善處之俾弭患於無形也 
[刋江官報]  
　　直隷候補道張觀察樹玉江蘇卽補道李觀察家驊均到曾太守爾昌委解京餉正任南掣卓司馬景洵謝飭知回任金分轉兆槃龍分轉澤鈞均奉運委淮南總局札克齋分轉奉委淮北永豐壩范鹺尹大鴻委總局監收張叅戎金榜解江西餉銀抵揚隨卽兌交運庫 
[福州官報]  
　　乙酉十科第五次調簾官九員候補同知胡又新候補通判姚嘉植候補鹽大使孫星華沈士升托俊泰張勳吳世祺張重瀛鄧嘉繩通判錢大昌奉委辦永安華稅通判鄧錫璠奉委橋北厘卡巡檢李馥奉委泉州獺窟海防分卡通判沈光綬奉委辦善後文案均日内赴差知縣何文澍卸辦水口厘局知縣汪世誠卸辦通濟門厘局到省泉州城守營叅將朱雄斌禀辭赴任知府沈定均奉委内監試知府邱瑞錦聞訃丁母憂巡檢阮福元就閩起服本科調簾各官均禀明進慶城寺關防聽候差遣委署按司劉倬雲觀察現已到省禀明謝委督牌示諭調考各簾官知悉限八月初二日辰時自備筆硯赴轅聽候考試特示通判李鳳翎委辦漳州府稅厘局又奉委辦同安厦門驛站差未入流方傳彞奉委代辦橋北厘卡 
[皖垣官報]  
　　候補知府梁泰亨委辦牙厘局提調楊璋委辦華陽厘卡邊保桱委辦運漕厘卡知州李占鰲委解淮軍月餉赴清江交納鳳陽縣以候補知縣于萬甡署理祁門大洪嶺司委巡檢李懷永署理大通厘卡委候補直隷州章敬前往接辦請補桐城練潭司喬志翶飭赴新任桐城北峽關司委典史陶銑署理合肥官亭巡檢委典史嚴樹棠署理懷甯三橋巡檢委巡檢任坤山署理 
[英界公堂瑣案]  
　　前日洋藥局巡丁見二人手持火食籃内藏私土搜查之下計得川土二十四塊遂協同巡捕拘至捕房昨解公堂佩副領事語羅太守曰租界向無洋藥釐金巡丁不能查緝前次獲土之案尙未訊結俟上憲定章發落今旣續獲可弗問供請照前辦理可也隨飭捕房將人土帶回太守謂旣經解案理合問供可將人土暫留公廨辨論之時捕房早已將人帶去太守謂定案之後所有人贓向誰索取佩副領事謂可向捕房着交太守允之○包探秦少卿陳阿九禀稱王炳金向在英商處爲細崽停歇後英商查得失去時辰表一只後王又在法捕房西捕處傭工又失銀表小的聞之前往拘王并傳英商投案英商聲訴前因王供前爲英商細崽言明每日工洋兩角祗做三天卽行停歇並未行竊至法捕失表後疑係小的所竊致被毒毆後知寃枉遂交英包探帶來羅太守商之佩副領事謂疑竊無憑應令交保俟查有實據再行傳訊佩君請押一禮拜如挜証據卽行開釋太守曰謹從命○華捕禀稱昨日甯人張阿倫投河覓死因卽援起胸前縫白布五方書明情節今特解案請爲發落張供小的年五十八歲向爲縫工年老多病餬口艱難前曾與某氏私識今已去世所遺女兒王小寳年三十一歲子阿毛年十五歲同住洪慶里爲娼不肯養活小的所以尋死白布大書明死後託人報知小寳棺殮等因羅太守飭將張交差看管知照其子女前來領去○包探陳阿九禀稱竊賊姚雲卿至吳連生家圖竊未成杻交小的身畔搜出許多押票詰得曾竊地亞士洋行刀又教門西人家衣物申報館官紗短衫均已質錢用去當卽分别吊贓解案請究失主亦均投案請領吳申訴前因姚叩求恩宥各押舖持票請追押本羅太守判姚押候笞責三百板贓交各失主分别認領諭令給還押鋪半本○某洋布舖夥陳藹芝訴稱小的與包阿福稍有一面之緣近包時來借錢昨因不給胆敢逞蠻因卽鳴捕拘案包供稱小的與陳爲友實因飢寒交迫因向貸錢羅太守判笞一百板○某洋行報失點銅一條由包探秦少卿獲賊吊贓日登前報昨戴茂松訴稱在長美洋行爲夥日前有人來買點銅搬運之際被賊竊去一條旣獲人贓叩求懲辦該包探禀稱陳木行自認已將點銅賣與王子村得洋二十元隨卽向王吊贓并帶同到案陳身畔搜出洋六元一併送呈陳供向爲小工友人春生言在洋行出店錯下點銅一條託爲價賣後賣得洋二十元各分十元小的已用去四元尙存六元被搜解案實不知春生爲竊賊且其人現已不知何往王供收買點銅不知是竊物今已吊贓羅太守判陳押候笞責三百板起案之洋六元給償王贓交失主領去○華捕禀稱昨見葉順亨手持秘戲圖各處兠賣爲特拘案畵片呈閱葉供實因落魄無聊藉此餬口羅太守怒謂卽使落魄何事不可餬口何至作此傷風敗俗之事隨判押候笞責三百板畵片焚毁○包探陳阿九禀稱豐裕洋行報稱有洋布二十疋由報關行雇駁船裝運至行卽被船夥竊去當經緝獲船夥張長發張長桂詰得洋布十八疋已售與衣莊夥錢海堂得洋九元五角張等用洋五元五角其餘四元由船主余瑞林分用及致提錢則稱巳轉售與裁縫店主吳茂全得洋十一元洎往拘吳又稱洋布確係十八疋内四疋有水蹟破碎因連余一併送案請訊豐裕洋行西人偕買辦投案申訴前因并稱所失確係二十疋今起到只十八疋且具間尙有破碎應請追償長發供稱是日裝運洋布之駁船甚多卸貨時擠擁不堪遺下一件打開檢點祗十八疋小的一時貪小價賣與錢得洋九元五角小的用三元長桂用二元五角尙有四元付余租錢長桂供與相同余供船由小的租與長發等人所付洋四元實係租錢錢供小的向長發買得洋布轉賣與吳餘洋一元五角實不知其來歴不明吳供向錢買布價已付清錢係衣莊夥故無疑慮今被吊贓請追原價羅太守商之佩副領事判二張各責二百板并繳洋五元五角余所收之洋四元亦令繳案共成洋九元五角賞給出力破案之包探以示鼓勵錢向船夥買布亦有不是吳轉買布疋並無不合着錢交還吳洋十一元贓交失主領去 
[上海高易公舘賑務撮要]  
　　香山居士來函云予於三月由港坐厦門輪船來滬五月由滬坐揚子輪船返港兩船帳房一爲何君澤生一爲馬君玉亭平日固未識荆而荷蒙關照極周且摰心甚感之本擬略具粗儀以申謝悃兹因兩粤水災謹備英洋四餅助賑籍答二君雅意請登新報俾各處有備禮致謝事仿此而行等因均是一謝也而仁之則謝得其道○朱君錦棠來函云日前韋君柏熾之老伯母攬揆良辰予與韋君爲總角交理宜俻禮登堂介壽惟老伯母堅不示聞以致缺儀深爲歉仄爰備英洋四圓移賑藉以補祝眉壽等因兹當望賑正急之際又豈獨壽一人而已哉 
[上海文報局與昌棧高易行三處協賑公所催籌起解山東新災第一次賑銀五千兩啓]  
　　啓者敝所前因山東上游新災擬籌賑欵應急業已登報想蒙公鑒兹定於十六日起解第一次銀五千兩惟現在僅得千金所缺尙鉅務祈各處善士解囊慨助早日惠濟俾可如期起解并免畫餅之譏至感至禱八月初八日粤閩江浙同人啓 
[官欵賑濟]  
　　謹啓者江洲破圩情形屢次登報早供衆覽楊鎭現分設公所募捐並函乞上海協賑公所代募外幸蒙督憲發銀一萬兩撫憲發銀一萬兩並由江都縣憲奉發銀五千兩淮南總局另撥銀二千兩鎭江洋藥捐局並議提款協賑統由楊鎭公所辦賑同人分班查騐核實散放俾解倒縣惟灾區甚席轉瞬冬賑春賑並築堤保圩在在均須籌畫所望官欵倡率於前募款繼起於後災民幸甚同人禱甚揚鎭協賑公所同人謹白 
[團拜費助賑]  
　　謹啓者光緒乙酉歲蘇省同幕團拜經費前經同人集議酌提廣東賑需當卽分别函致天後兹截至七月三十日止先後收到○震澤刑席姚君穀生洋三元婁縣刑席沈君福亭洋三元鎭洋錢席王君敏甫洋三元太湖廳刑席樊君海雲洋三元南匯錢席楊君祝三洋三元崑山縣奉賢縣錢席高君一帆洋六元崑山帳席陳君蔭堂洋三元無錫刑席余君子泉洋三元常鎭道刑錢席李君挹仙洋六元婁縣錢席王君克安洋三元婁縣帳席嚴君淦堂洋三元太倉州崑山縣刑席余君蔭之洋六元太倉錢席錢君黻齋洋三元嘉定刑席嚴君問樵洋三元松江府長洲縣錢席謝君筱珊洋六元震澤錢席葛君稚珊洋三元溧陽帳席張君少青洋三元松江府刑席沈君子良洋三元鎭洋刑席沈君祥百洋三元以上共洋六十九元現經酌提五十元先行寄請陳竹坪先生查收彚解廣東散放所有未到分洋還祈諸君迅賜寄交以便冉行提 
 
 

Page 13

 
 
寄是所盼禱特此登報伏祈均鑒[  同人公啓]  
[拾潰助賑]  
　　四馬路同生泰交來賑洋二元錢二百文并有字條一紙據云七月二十六日七點鐘有人在店弄堂遺落小搭鏈一隻内有崇明帶至甯波王姓信一封並銅鑰匙一個英洋二元錢二百文待至今日未見來取故代爲送上將錢洋兩項助作賑捐如日後原人來取小店自當償還原數祈代登報是幸此眞有古君子之風視彼貪鄙者奚啻霄壤[  陳竹坪謹誌]  
[醫金助賑]  
　　石路中三馬路口西曲江里儒醫郁笛梅先生專理男婦大小方脈予聞其貧病不計遇有無力延醫者邀在診視却能應手奏效一爲施來生患伏邪泄瀉神氣已脫兩劑霍然一爲魏姓幼女患時痧霍亂手足厥逆旋卽告痊又金興發夫婦先後同患時邪癍疹夾雜危在旦夕二劑而瘳現因憫灾區之廣願將醫金助賑兩月自初九日爲始病家先到敝處付錢掣票酌定門診一百文出門四百文暮夜可逕往醫庽延請予嘉其義爲略述急症數人之治效如此[  陳竹坪謹誌]  
[聽桐逸史工琴善畵耽吟咏兼精篆刻震兒甞從之遊獲益不少賦此奉酬]  
　　一從海上遇琴師未見成連情已移目送手揮絃外趣心靈筆敏畵中詩类又仔細推敲日金石端詳刻畵時能事皆堪稱絶技春風那不樂追隨[  古越高昌寒食生拜子]  
[龍見]  
　　天何爲乎神龍翔夭矯蜿蜒企余望宛虹直下蒼海底驚起天吳逃人荒一似鯤魚垂長髫奮鱗濯波起騰驤奔波赴勢蕩白日羲和失馭晝無光颶風倐起駭水迸溢浪揚汨接混茫舟人漁子遭覆溺殘蘆破帋皆飛揚仰倚櫺檻肆酣視詭異譎變審屬詳直若葛杖横素練捷疑天馬失覊繮左瞰右眺眞呌絶雷霆相激形影藏是時新秋苦燠熱四時不正反其常快哉行雲降甘澤煥然赫羲消無鄉凉風颯颯動清興頓足起舞狂乎狂神物得覩洵夙契從此雲龍會一方[  海上種榆山人悅彭氏就正稿]  
[聽歌詠霓園和石橋生作]  
　　夜凉沈醉海棠窠勝侶邀從菊部過銀祘四埀花燦錦銅荷雙照月舒波難消綺恨和雲臥儘有間情倚瑟歌萍絮十年絲兩鬢當筵爭忍淚痕多[  申左夢畹生]  
[偕夢畹太癡聽曲詠霓園作]  
　　側帽偏衫一笑隨清狂我輩更誰追論诗爭愛西昆體選勝曾編北里詞十載繁華春似夢一場離合鬢如絲中年才子多哀樂爲語鶯花知未知[  石橋漫稿]  
[惆悵詞送陳瘦蘭校書于歸湖州作并索夢畹太癡藏鋒鐵琴幼苞同和]  
　　辜負胡麻飯熟時天台重到太嫌遲蘼燕留約空相待楊柳隨風不自持緑葉未成陰滿樹黄金先買淚如絲抽刀爲斷𥻘𥻘水此意東皇那得知湖州舊約幾曾償先向湖州斷别腸綺陌花飛春濺淚畫樓月落夜銷香已拌蓬島人千里又誤揚州夢一塲從此鬢絲禪榻畔不堪重說杜秋娘風嫋笙歌到客邊不勝憔悴憶當年金閨代寫宜春帖余癸未申江紀事有休將晏歲感風塵花影深藏避債身擯却百憂成一笑爲卿珍重寫宜春盖謂瘦蘭也寳馬偕馳不夜天蓮瓣香塵聞點屐桃花流水送行船而今事事皆非昨回首章臺一惘然去年兩地寫離情一紙蕭娘淚暗傾落魄早知虚鏡約分飛敢怨負鈿盟風前盼斷差池影夢裏徒聞笑語磬商婦琵琶應有恨潯陽忍待白頭聽[  石橋生草]  
　　蔣醉園吟壇詠有白秋海棠四首登報徵和爰步元韵錄請雅政並求高昌寒食生大詞宗斧藻○花飛四出認瓊姿月浸花容花未知靜女腰肢圍碧玉美人肌理勝凝脂挹來珠露添顔色裁得羅雲試錦綦且莫自矜甘淡泊蛾眉淡　不宜時虫聲啼碎露　殘繞砌水姿照影寒聘合倩梅閒作伴睡官邀月靜中看須知兌帝原乘白却怪同人競渥丹翠袖縞衣矜玉立錯疑腸斷倚闌干慣同青女鬥清光碾圡圑成墮馬妝銀燭照來渾滅跡鉛華點盡不生香吟魂縷縷依瑤砌清夢時時到玉堂濯魄天河應有分怪卿何事傍紅墙鬚染微黄色更幽紫　緑葉弄烟柔神仙歴刼禠朱服恩婦含愁易白頭欲吐檀心怯曉日祗垂珠淚泣深秋與君同抱清寒骨銀箔低遮怕上鈎七十二峯閒人鄭金品蘭甫就正草 
[金縷曲]  
　　沈月卿以鬢上茉莉花球相贈盖意不在花也作此酬之○底事難消受記鈿雲一朶持來纎手密意柔情知何許剛在緑羅屏後更斜倚香肩時候細語喁喁殘粧卸數珍珠欲贈還低首這艷福誰人有青樓蒲倖知儂否嘆無端年年綺恨江湖義酒慣說情深情　淺誤煞嬌花寵柳只贏得自家消瘦願乞粧臺爲眉匠誓從今不向風塵走纔可報私恩厚[  石橋戲稿]  
[瑞鶴僊七夕詞]  
　　星橋烏夜警正淡月籠紗半窗花影秋光畫屏冷算佳期將近晚妝初整簾櫳更靜裊鈿雲香濃寳鼎見安排玉盒金針乞巧小樓相等　誰省塵緣終薄幾個情人並頭交頸幽權莫問都付與碧梧并况人間天上傷離嗟别一樣臨歧咽　　　憐騃女痴男木曾夢醒 
[上海三馬路與昌絲棧陳竹坪經募賑捐八月初五日第六十二次清單]  
　　源昌永綢莊助洋四十元楊趙氏規銀三十七兩楊趙氏助沙州洋十元隱名氏助沙州洋十元之江三墩歸清和費氏課女徒脩資移助洋四元隱名氏洋二元無名氏洋一元李湘人洋五角又助沙詶洋五角金免痴翁書潤移助錢二百文○與字二百六十三而羅店而業經募沈德純沈琢甫馮鎭洲陳詠笙京兆記五户各洋一元二和散人日本洋一元金華記盛樹琴陳茂堂滎陽氏杜顧氏杜彦記蔡曾發李源記韓景宗陳萬記十户各洋五角景星堂錢七百文瞿衡川錢四百十五文以上十八户共來洋十二元○與字一百三十五冊洞庭東山源源典經募源記洋四元又衆友洋陸元濟生堂藥號洋一元陳萃堂蕭和豐無名氏周廣德堂四户各洋五角無名氏無名氏兩户各錢二百文以上九户共來洋十二元虚對洋二元錢四百文○昌字三百三十二冊新篁和同源典洋二元又經募容膝居洋一元友竹山府助沙州洋一元雙山老人錢六百文懷德堂錢三百文道德堂錢二百文以上六户共來洋五元○法馬路德錩廣貨號賑捐桶小洋五角○本日共收洋九十七元規銀三十七兩虚對洋兩元小洋五角錢陸百文合并聲明○楊趙氏另助施材規每三十七兩正 
[上海三馬路與昌絲棧陳竹坪經募賑捐八月初六日第六十三次清單]  
　　鄭榮記寶號第二次經募鄭集成茂才規銀三十兩江宗良軍門洋十元○張何氏爲子駿寶患泄瀉筯抽求病速愈洋廿元九和氏洋二十元胡中興堂洋十元餘遠居洋五元紫竹山房助廣西洋五元湖北恆裕茶號洋四元王祥順求合宅平安洋三元奉賢胡心培爲保病痊許愿沈勉行兩户各洋二元隱名氏洋一元怡順堂洋兩元葉吳氏洋一元又助飾銀重一兩二錢無名氏紋銀二錢又小洋二角四馬路同生泰拾遺移助洋兩元又錢二百文張子軒虚對洋一元無名氏銅洋三元甡記兌出誠靈戒烟丸撥價移助錢二百三十六文金免痴翁書潤移助錢二百文○昌字三百六十七冊木瀆蔣星安善士經募無名氏查無名免肉新號無力子朱勉力思過子平安子康泰子九户各洋一元陳子香陳子良方秉夫程敏愼周無名陳春生吳人生乾泰八户各洋五角魏子梅虚對洋兩元以上十八户共來洋十三元虚對洋兩元○與字二百七十九冊三墩泰順興續募各友續節省口福費移助洋五元又錢八十二文○本日共收洋一百零五元規銀三十兩虚對洋三元小洋二角銅洋三元紋銀二錢飾銀重一兩二錢錢七百十八文初四日徐信義錢敏愼兩户各洋五角誤寫五角合并聲明 
[上海三馬路與昌絲棧陳竹坪經募振捐八月初七日第六十四次清單]  
　　鐵馬氏助洋九十四元盱江三谷子祈合家平安規銀三十兩○鄭星巖保合家平安洋三十元又指助山東洋廿元○蔣昌林求禱父母康健洋廿元吳崇道洋五元善記金隱名兩户各洋三十元勉力生膏火移賑南巿永泰質兩户各洋四元洞庭鄭筠記洞庭席守印無名氏廈門利記北郊廈門錦興洋行無力人金灃求身體壯健全盛局交來黄迪甫七户各洋二元無名氏隱名氐長源衣庄林德泰隱名氏温州曾永豐同安林煥其同安童松齡泰和堂恆久十户各洋一元愼昌無名氏兩户各洋五角○漢口黄石港源大興助九八錢八千文○與字二百五十二冊常熟元興典節省中秋費移助錢五千文又經募濟誠典元豫典大正典三户各錢五千文以上四月共來洋十八元○申報舘交來子丹氏誠心氏兩善士同募李滋萼曹步蟾鼎和鎭源仁孚李靜仁張立功項子儀常帶經百忍堂張十户各錢三百文葉鏡湖謙益祥張瑞林速愈生三槐堂仰愚堂六户各錢二百文孫萬隆七二峰人濟美堂曹子丹氏四户各錢一百文免過氏汪太和二户各錢一百五十文王汝梅錢一百四十文六九人錢一百廿文求安人壩玉峰二户各錢八十文培母安錢七十文遂心居十錢六十文丁二六錢五十文以上廿九户共來洋一元○悅昌文記助沙州錢二千文○晋生莊交來耐久主人經寡鳳記藹記履記貞記伯記仲記叔記季記閏記金記歸記添記賓記小記盤記榮記十六户各洋一元和記簧記尨記吉記誼記合記翁記且記八户各洋五角以上十六户洋廿元○無名氏銀洋一百九十五元心不留名銅洋十八元不留名孫銅洋十六元無名氏銅洋廿四元寄鷗室主銅洋十三元無名氏銅洋五元忠雅堂陳銅洋七元卜文記無名氏二户各銅洋四元穗康霧裏看花客無名氏南布永泰質丁硯霖乾元出口局七户各銅洋一元戊日生銅洋五十元吳文梓銅洋廿元海康銅洋八元天南遯叟同和泰二户各銅洋六元免再害他人銅洋五元無名氏無名氏沈耕仙永裕榮昌和五户各銅洋三元禮記銅洋九元謙記不留名無名氏三户各銅洋二元生泰洋貨號銅洋三元碎銅洋壳一錢八分吳琨圃銅洋二元又銅小洋一角○本日共收洋二百五十一元規銀三十兩銅洋四百廿三元一角錢十千文銅洋壳一錢八分合并聲明 
[上海四馬路高易公館内協理兩廣賑捐所經收八月賑欵清單]  
　　初一日楊子輪船帳房募五百七十三冊顧黻卿張伯撝馬玉亭梢午橋高陳五户各二元鍾勉之揚子帳房二户各五元唐禮輿高紀雲體城邵學子王耕堯四户各一元以上十一户洋二十四元内花洋四元○胡福彰求病速愈五元范安記求消灾二元○初二日華彰昇號募一粟社書法潤筆十四元無名氏求順遂一元敬賢閣二元○和盛募五十六號冊嚴裔陳超林陳霖三户各二角倉山小隱一元嚴才藮西小隱二户各半元以上六户洋二元六角○信源躉船募七百零一號冊黄敬全譚國珍二户各二角譚始端甘茂經二户各一角翁成之王禮堂二户各一元以上六户洋二元六角○東興敦梓堂位事節送禮物二元○東興募六十一號冊范禮泉二元夏連魁一元鍾安泉陳家驄夏嘉猷鄒臻垣四户各半元全佛貴三角黎仲光一角許榮勳洋五分薛基森黄誕亭陳景雲慕容以文盛榮山五户各二角以上十四户洋六元四角五分○屠甸鎭無名小店十元張六二元○初三日陳可雄翁募七百零三號冊壽椿居張雲卿二户各一元胡添生陳懿德堂求合家平安二户各二元葵姑陳經祿方定堯 
 
 

Page 14

 
 
三户各半元東齊修堂三角金開朝李德記陳盧氏金炳金昭合助意姑引姑合助陳維禎全春陳林氏陳吳氏香芹陳明元十一户各二角曹德鴻一角周魁揚沈不留名褒留名李不留名四户各二百文陳太太承業十齡童子陳鏡如蕭太太平不留名八齡童子六户各一百文以上卅户洋十元一角錢一千四百文○長源泰募八百九十七號冊桃源有心無力氏十元祁門洪希甫六元祁門謝竹均九元古歙鄭頌平五元以上四户洋三十元○姚徐柳姜四姓一元○林松翁募五百十九號冊林阿彩陳阿雪梁黄氏求合家平安佘徐氏四户各一元黄阿群楊絲田二户各二元郭壽南梁阿八謝阿金劉春有譚阿細黎彩金六户各半元東阿玉二角以上十三户洋十一元二角○信昌號募二百四十號冊黎章甫馬春記翁讓泉王景記四户各一元以上四户洋四元○周發記募四百十六號冊周發記二元無明氏禤氏二户各一元林天友陳氏二户各半元力不足公記二户各三角鄭榮山四角葉成德四位阿細三户各二角衆記一角以上十二户洋六元七角○新時昌募謝灼南立生二户各一元李兆英一百文○三菱公司一百元○陳孟熊翁再募一百三十七號冊無名氏陳儀臣章桐甫三户各一元陳秉初香山樵子畫潤二户各二元張晏如十五元以上六户洋二十二元○九江李耐三翁募七百十二號冊程德新堂求母康寗南城汪文茂求生意順利水陸平安慈水馮求妻病愈默祝平安氏四户各十元李紀氏六元謙益祥五元桂張氏求夫病愈孫徐氏求懷胎平安徐謙泰求生意順利陳徐氏求合家平安四户各四元余義泰求生子三元龔裕隆洪恆發胡永齡均求生意順利三户各二元張冬明求生意順利董德生重慶堂姚戚明齋四户各一元以上十八户洋八十元○漢口善昌升何介禧翁募三百十一號冊積蔭堂二十元程瑞麟升棧節省七月半焰口二户各六元王子祥同善號鏡江惠榮氏求平安三户各五元王敬堂湖海遊客二户各三元大島夏守齋不留名安平堂四户各二元徐復興咸泰崇本堂陳衍泉何文樞容庭崧陳衍動何驥如温禮庭九户各一元以上廿一户洋七十元○廣萬盛募一百零五號冊廣萬安堂二元王福慶堂王曾氏二户各三元郭氏二角以上四户洋八元二角○經和號募六十二號冊潘瑞賢蘇楨洪周靜存堂三户各半元伍常氏二元汝南氏歐少氏各一元潘麒麟二角半以上七户洋五元七角五分○不留名二角○以上總共洋四百二十四元八角内花洋四元錢一千五百文 
[上海四馬路高易公舘恊理兩廣賑捐所經此八月賑欵清單]  
　　初四日廣豐號半元○萬利號募二百五十五號冊歐陽崑山唐友梧唐雨樑歐陽炳茹靈五户各半元歐陽益歐陽太唐章三户各三角歐陽可進唐恩歐陽均唐木歐陽川五户各二角以上十三户洋四元四角○裕豐恆號募四百零五號冊盧灼文一元裕豐恆二元隱者子士無名氏隱氏木土立者六户各半元以上八户洋六元○廣昌號一元○生和堂募羅凌雲半元仲豪二元○發芳齋半元○安茂募作英一元○合記棧募李君陳君二户各一元○信記募林氏一元范桂靈二角信記三兀○合益號一元○和昌募二百五十九號冊劉木無名氏二户各二元再碎銀二錢陳阿妹陳榮貴趙植臣霍光南四户各一元梁觀勝劉樹堂莊雲清吳保泰四户各半元以上十户洋十元碎銀二錢○福和堂募萬氏一元林氏五角○永春堂一元○廣利隆一元○凌昌隆半元○元和船陸炳章翁募朱靜山善十五元元和船帳房同人七元○榮記牛肉庄募二百五十四號冊祖興黄景記衛洪德梁松吉生船陸成梁仍生何釗陳心一八户各半元吉生船黄玉山三元張隆記二元邵衡芝王道生吳福庭梁據廷四户各一元以上十四户洋十三元○永增祥募七十六號冊永增祥再助無名氏二户各二元梁敬業堂一元黄俊卿程半樓吳雲甫勤德堂顧燕喜堂周體仁堂六户各半　梁應章二角以上十户洋八元二角○初五日南昌募王氏三角○東昇隆募三百六十三百五十八號等冊東昇隆五元廣豐號一元孫勝和孫寶和陶招福陶七和四户各半元無名氏三角錢世雲二角張晋昶襪店錢一百文以上二冊計洋八元五角錢一百文○和泰募連芳和太辦舘二户各一元○如意半元○廣利亨半元○成興隆募李如按二元○永益募簡陳氏簡馥庭簡芹三户各半元吳日新二角○海盛募杜旭初杜鐵榮二户各五角○益和堂募合伴一元○寶　募一百零七號冊怡安堂五元麥渭川鄭熾二户各一元無力子五角以上四户洋七元五角○馥蘭募一百零八號冊黄瑞堂鄒是海梁杏之鍾孔至四户各半元林大佑洪元昌一户各一元邱耀臣馬啓樑二户各二角五分以上四户洋四元五角○延春閣募梁方謙五角延春閣一元○一家春衆友二元樹本堂王六角○海天春募二百零九號冊海天春五元李寶鏡湖葆氏林慶何應祥林宅陳順六户　半元卓星輝何力不足二户各四角郭發繼記崔皆王樾四户各三角黄耀周玉記盧阿桐柳鎭林蘇潤勤張濟善季金生榮昭生伍蔭堂力記李勝馮福十二户各二角以上廿五户祥十二元四角○永泰棧五角○梁煥南翁募八百十八號冊嘉隱子四元福記黄秀記二户各一元募開平礦務局莫夢秋唐岐山二户各三元鍾熾山二元馮世貴趙福卿唐照鑾黄　才卓覺軒唐經　馮德聰張子芬卓秉田榮陽生鄭業揚梁其鍛唐永叙袁禮軒馮潤西黄登瀛十六户各一元以上廿二户洋三十元○正棧九元○利昇募五十七號冊李鳳墀盧瑞文陳五桂堂陳召三四户各一元陳和英韓耀祖二户各半元以上六户洋五元○廣合記募鍾康元等三户一元○招商局江天船交來二致軒華五十元以上統共洋二百十一元八角碎銀二錢銅錢一百文 
[上海四馬路浦灘文報局内協賑公所經收賑捐八月上旬清單]  
　　初五日陳樸卿先生王姓醫金一百文寒心子祈母壽祈兒女安祈室人冥福三元○常熟紅豏山莊募申二百二百五十二號單王誦義丁漱石二户各一元吳雲山五百文張陸氏三百文無名氏三百十文共合三元○金陵白下好事人募申二百五十三號單宋研畬五元無名氏二元無名氏金小軒二户各一元無名氏江石夫二户各一千文耳鳴子一千一百文無名氏五百文散錢共二千五百十七文無名氏四百五十文無名氏又又三户各二百文無名氏散錢五百十九文無名氏三百文昌泰祥代收八百文無名氏又二户各一百五十文共合十八元○漂陽全盛局交來戴埠鎭募申二百五十四號單泰和號尤榮文史漢溪史紫珊四户各一元○杭電局募第十次雲鵬二元錢塘隨緣子邵文昌孝經資丁三元遂月畫書潤五元○盛澤邵合記吳募銳一千五百四十三四五冊楊三茂六百文養和堂四百文玳梁閣主五元周順興二千五百文歸月亭募一千二百文揚逵吉募一千文沈循南五百文王敬齋李復興二泉寶寶貝吳氏吳張氏許元森懷德主人程陳氏九户各二百文不留名勉書名無名氏祥發聲不書名計文熙唐幼懋俞最樂高大方隱名士王少湖張氏方震沈美士吳李氏吳朱氏甡如號查人蘭來德興汪元渤隱名氏倪張氏無姓名無名無留名程依氏毋庸書張氏吳郎氏邱高氏奚高氏陸氏翁等十三十三户各一百文共合十五元○練江榮陽子一元○常熟三茂祥燭鋪募申二百五十五號單謹守齋主人翰香書屋二户各一元碧蔭山房半元王錦山五百四十文共合洋三元○本日共收洋五十七元錢一百文 
[上海四馬路浦灘文報局内協賑公所經收賑捐八月上旬清單]  
　　初六日兩淮官商募申二百六十二單程運憲曹銀八十五兩一錢三分七厘總局憲泰分司海分司三户各曹銀四十三兩零八分五厘淮南運商曹銀三千零十五兩九錢九分五厘淮南場商曹銀一千五百九十七兩七錢三分五厘淮北官商曹銀六百四十四兩八錢一分九厘淮北票販曹銀二百十五兩四錢二分八厘太平場商曹銀一百六十一兩八錢六分八厘淮北商民曹銀八十九兩一錢八分七厘臨興塲商曹銀五十六兩一錢六分二厘中富場商曹銀八十四兩八錢八分六朐山場商曹銀二十一兩六錢八分九厘食岸商曹銀三十八兩六錢四分八厘板浦場中正場臨興場三户各漕銀廿一兩五錢四分三厘草埝場曹銀十七兩二　 
錢三分四厘富安場曹銀八兩六錢一分七厘共曹銀申規元六千六百七十一兩六錢一分七厘○靜遠堂募申二百五十六單靜遠堂二元吳紅豆六十八老人二户各一元東祥和種德堂二户各五角○石見曲辰二十兩王子顯翁求病速痊十元銅洋二元○常熟王雙盛號交來銳一千七百零七冊書畫節省二元錢四百九十六文○怡順昌號王瑞芝翁交來丁墨樵丁幹圃先生募滬二百四十五七冊怡善堂資平銀六百兩當行錢鋪光裕堂裕善堂同善堂張山民六户各十兩行素堂丁二百兩永和堂丁一百兩福壽堂單錫祉堂二户各二十兩錦豐號六兩樂善堂五兩從善堂四兩山升階雜貨行六記三户各三兩山東海估衣行誠記三户各二兩張聖　于夢奎紀星池源記合記五户各一兩吉禧裕京錢三十千文滋德堂李十五千文隱名氏十二千文義捐崇禮堂姜積善堂張三户各十千文是亦堂王陸千文單元盛單復瀛單丕榮錦城述懷德堂李五户各二千文山松一張雍如賈天惠單元康單復温單丕冒全城泰六合泰萬增永登仁壽十户各一千文單寅清單克思合一千文共合申規銀一千零五十五兩七錢六分又交來燕台豐盛永號十元○休南霞溪漁隱募申二百五十七單吳　德堂小尖山麓蘅臯逸史二户各二元吳繼芳吳承祖吳述租吳學祖吳念祖吳紹芳吳經芳吳緒芒八户各一元○蘇州仁泰昌號交來居易趙載祺翁求病愈滬五百七十二冊一百元○蘇州古松堂交來募銳九十一冊竹林居士筱南灌叟二户各二元○黄埭王昇隆交來華聚慶翁募米業十元○楊舍堡城郭繼香翁募申二百五十八單陳伯章丁襄臣俞源盛童硯田郭繼香趙士瀛葉楳孫泰吉孚郭煦齊九户各一元葉嘯亭童厚卿陳繼山三户合助一元永寗堂銅洋二元韓厚齋壽儀一元鄭姓求安十元○舒心印翁規銀十兩福昌號二元鶴壽堂一元古黟平陽氏病愈一元勉力子一元○抱愧生翁募申二百五十九單閱申滬兩報人二元有心無力一元胡秋暘馬柳生舊杉居三户各五角映雪軒主三角香山草廬二角○効力未廣人募申二百六十單筆耕子二元碧天居主慚愧生二户各一元求安子香草餘生河東氏三户各五角○京都福興潤交來知不足生松江京平銀十六兩隱名氏三元濟陽氏二元又浙安募申二百六十一單京兆郡江都郡百鍊堂三户各五立平安氏三元樂安郡隱名氏敬　氏三户各一元共廿一元内有銅洋一元○祈安氏求先祖父先父冥福五十元又求祖母母親身體康健五十元○梁煥南翁交來汪雲樵翁募滬一百四十四冊金黎氏金王氏二户各十元補過齋八元存仁堂安慶堂李捕霄聊復爾齋求平安順遂四户各二元李張氏葛張沙二户各一元不害人銅洋二元筱村氏二兩務本堂修誠堂二户各一元○本日共收規元七千七百三十七兩三錢七分七厘英洋三百五十一元土板一元補鉛一元爐胚一元銅洋七元現銀三十八兩足對開一個錢四百九十四文○附收沙洲捐洋三十一元另行詳報 
[上海北巿絲業會館籌賑公所今收到浙省恊募粤西賑捐欵合將第一次清單登報聞]  
　　丁其甲章覺體仁壽堂陳謝延泰阮仁壽五户各洋十元補讀齋洋四元姚逵等合洋四元賀考泉爲母保壽公順計覺覐清宜士四户各洋三元允壽洋二元五角瑞發二童合洋二元柘湖姚古畛壽萱主人張克義嘉蔭堂葉敦成堂鳳鶱堂石麟堂守六堂崇實堂燕喜堂濟美堂十一户各洋二元姚振聲程謹菴黄爾昌三户合洋一元無名氏王詒均汪幼仙三户合洋一元曹成明沈守信郁順元金雲卿孫棣樓孫清谷楊松泉王壽山文大德蔣鳳麟何高福求保康健王朗庭錢樹森錢鼎臣自訟生孫實甫錢治灝錢治潮十八户各洋一元林奶奶張子仙不登名吳杏林馮佐泉大成紙恆泰莊高有梅不登名九户各洋半元曉芳代妹復證保病洋二十五元○仁濟堂經募費友三費翔圃二户各洋二元姚春杉王知足王愼修盛柳江景棣華汾陽氏無名樂陶氏彷彿人寄齋太原氏王雙泉章焦望知足居樹棫堂十五户各洋一元謙益堂洋一元五角正以上共收大洋一百六十六元又對洋一元 
[鎭江電局揚鎭同人代收洲賑七月分清單]  
　　督憲發庫平銀九千兩申平一百八十兩撫憲發庫平一萬兩申平色二百十一兩五錢八分通政使大堂周發京平銀一千兩折見二七寶九百五十八兩七錢前常鎭道憲沈英洋二百元　州府憲魁一百元上海恊賑公所寄鎭一千元又寄揚一千元丹陽縣凌二百元鎭電局助報費四十六元二角二分揚來椿茂堂關紋一百兩折見二七寶九十八兩五錢柳募劉浩手二七寶五兩　郁安定一百元余擔湖來泗水東海氏五十元京口愼泰參號迎隣失愼謝筵移二十元李炳賢章夢香高樂卿陳秋舫嚴務之胡仁趾樹滋主人求母病卽愈七户各十元靳春翁募勉力子五元靜忍廬求母安康善與人同兩户各四元吳琬卿三元無名氏還願人鄒學善魏和貴不書名無名氏不書名六户各二元湧興裕六元恆遠堂王雪門二户各一元晉源來恆大募二百四十一號冊大有祥五元又正大募二百三十九號冊忠純堂十千文又中興隆募二百四十五號冊中興隆四元劉履成二元曾鳳騰吳華林談湧昌三户各一元羅連生無名氏兩户各半元又萃升恆募二百四十六號冊萃升恆無名氏二户各二元又二百九十四號冊有源洋行二元宏興號廣聚源春來三户各一元又謙裕募二百五十八號冊親仁堂福緣軒貽德堂謙裕庄四户各一元耕耘堂味蘭堂靜餘書屋福昌棧寶善堂永隆源六户各一元福德昌永慶堂二户各二千交公泰棧協泰棧德興棧順昌局四户各一千文又懋泰募二百五十一號冊懋三元邵蔚和二元萬利無名氏陳隆興怡茂行鴻昌號生昌恆崔謙裕信義隆楊正大同豐利　張成泰崔同茂謙和元泰正十五户各一元又恆茂募二百三十七號冊鼎泰庄二元公成典永茂號無名氏源泰祥四户各一元恆茂號二千文泰昌東廣興泰昌西介福昌永順五户各五百文又清江鼎募二百三十八號冊葉門汪壬和一百元鼎成新三千文順昌局長春永鴻慶局恊茂局徐爽亭丁品南六户各二千文永益局生生局德興棧味蘭齋王朗記貽德堂瓛記隆盛福天元號謙益祥永隆源源茂局福德昌福昌棧三益祥棧十五户各一千文又謙吉募二百四十二號冊謙吉三元立豫二元萬豐合興同春慶大又大昌益泰匯　典豐豫九户各一元不書名六百文不書名五百十五文上海公所來大乙避瘟丸八百粒天中藥二千服造生丸一千服蘇州宏豫庄避瘟丹一百塊○除藥料外共收庫平銀一萬九千兩京平一千兩關紋一百兩二七寶五兩實收二七寶共二萬四百五十三兩七錢八分○又收洋三千五元二角二分錢四十八千文錢洋兩併實收洋三千四十七元九角四分八厘○此外尙有洲圩初破時官紳急賑爲數甚鉅俟杳明再行補　○敝處曾　借上海公所規元二千兩合併登明○助賑簪花書畫社揚州設左衞街青雲秋記鎭江設西塢街洋藥公所 
 
