# 1885 - 164 - 4904376

 

Page 1

 
 
[四十二號畫報出售] [  申報舘主人啓]  
　　新奇幽險之境海外居多亞洲極南地方有柔物一部風土人情迥與中西不同該處陸居者名曰土民山居穴處專以　　而食水居者名曰　　　家泛宅一以捕魚爲　他若鳥道蠶叢鯨波蛟窟尤非尋常畫筆所能曲盡其妙茲倩能手分繪水陸兩圖以供衆覧閱是　著若不啻　歴其　　　其人矣兩圖俱編入此次四十二號畫報准於本月初六日出售附送畫譜兩圖均係任君伯年所繪一係山水一係人物筆致蒼勁雅韵欲流畫報仍舊九圖後仍附淞隱漫錄圖說一則閱者鑒之此怖 
[皇淸經解石印精本出書] [  點石齋主人啓]  
　　皇淸經解全書爲儀徵阮文達相國選刻解經各家書於學海堂計一千四百卷通志堂後又一鉅觀也咸豐丁已燬於兵庾申善化勞文　督兩　　刋之又續刻八卷共訂成三百六十册卷帙繁重繙閱較難携帶舟車尤多不便本齋不惜重價購得阮文達初印善本付諸照　石印又取勞　　　刻八卷補抄附入共計七十四家得書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱　　　　成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工　精益求精　　　簡而又簡居則易於繙閱行則便於取携於重規疉矩之中得挈領提綱之妙以此問世更無並駕齊驅者矣好古家宜各置一　以　　考　本　　印無多恐不敷海内士林購取譬如逐鹿捷足者得尙其先覩爲快乎現已躉數售出欲購者請至上洋新北門外新昌泰行法大馬路南申昌　　　六堂書坊面訂可也此　 
[經藝淵海出書] [  點石齋啓]  
　　縮本精選經藝淵海爲吳下常安室主人選定交本齋縮印工竣已久海内諸君咸來問訊爭欲購致而主人謹愼周詳將是書印成之樣重加校勘凡小有舛誤錯落必攺正重印是以稍稽時日兹已一律告成准於五月十二日出售定價每部實洋七元不折不扣如有躉售者請至上海棋盤街福瀛書局面議其餘三馬路及法馬路申昌書畫室並各埠申昌號均有發售惟所印無多有志場屋之士勿以筌蹄視之而爲捷足者先得也特此佈告 
[阿富汗足以屏蔽印度說]  
　　阿富汗密邇俄疆東北界波斯西界俾路芝南接五印度俄人至阿由烏拉嶺脚而南當裏海之東其間本不與俄地犬牙相錯近百年來俄人南牧東侵中國新疆回部之布哈爾境西與土耳其相爭而南面回回三國遂受其侮攷回部大國本四惟阿剌伯在阿萄富海之外北與土耳其有表裏之勢而南盡於海不與印度通故波斯俾路及阿富汁爲俄入印度之要道而阿剌伯不數焉三國之中又惟阿居波俾之間取道以入印平坦沃衍宜於用兵故俄人注意於此而英又特設重戍以作印度之捍衛也英以印度爲外府自中國鴉片弛禁關稅日增四洲上之屬地所出產之貨稅興其　於本國者皆難與之比盛火輪鐵甲之製造練習水師之餉項無不取給然惟地不聨於本國時時以他人爭奪爲屬凡近印度之大國惟俄與中國其勢足以包括印度中則由嗔粤邊界出而開拓本朝疆域已過兩藏而元世駙馬親王　藩封者曾至印度假在國勢全盛之日復至元以來之規模英豈得常有之顧二百年間未嘗以闢土致遠爲事洎今當亦不復問也中國無意於印度而後俄人則窺伺之盖俄之境内天氣頗寒種植不易物產旣少則民情亦輒事惰逸思欲開闢在黃道内外之地以廣滋生而恢財用故英人有印適逢其所忌也英人有印而與俄如風馬牛之不及於是旣中間障隔之阿富汗屬之以爲入印度之路夫豈窺阿富汗也邊吏往來何者不可搆釁所以不至厲階其禍而今甫爲疆界之事遽爾稱兵者則以英藉阿保印與阿有成約而使阿界屯戍之兵皆以英教練之法教練之而足以與俄師相　衡也觀於俄事初起之日俄軍大隊已至班尼背水爲營與阿軍遙遙相對大有見仗之意是時人心殊形惶懼阿　見俄兵舉動乃秣馬厲兵預備交戰英廷　駐阿國邊界之易大臣親至阿營與阿將面商而俄國大軍已集命馬隊爲前鋒竟欲越過阿界阿兵截而阻之謂各守疆界何得踰越倘不知止將加白刃俄軍乃暫退觀此情形阿國守邊之兵　甚弱於俄軍而阿將之所以責備俄人之言情理兼至强敵之氣震懾大半何况英人泒駐阿邊之兵又皆雄武驍敢如所稱俄營中之古式部兵與英營中之印度部兵魁梧醜怪相視而駭者尤足以爲阿兵之助而與俄軍對敵乎英國河邊易大臣與俄將問答知班尼地方俄人寔無侵佔之意但謂達歌蠻地方全境應屬之俄而英人不必與聞易君以爲當由杳勘邊界大臣主意始能核實議畢而退後數日俄大將軍率馬兵二百名直越阿界阿兵追及之卽將俄軍邀回邊界之阿營會商各事而俄將軍見阿兵雄壯不敢與戰遂隨阿將回營俄將軍與之論說班尼地方已經下令建造砲臺以資防守阿將知其故意欺藐欲得班尼因抗辨再三俄將軍乃以已與阿將同教之親不必過懷嫌隙之語歆勸阿將詎阿將聞之益滋不悅謂本統帶奉君命以籌邊惟知死守地方不使他人侵越此外皆非所知公自後不宜再來本轄地方如果再來軍士無情恐傷兩邦之好等語已而哨探俄軍作筏渡江阿將往視卽令俄將軍下令阻止俄軍望見阿兵銳氣正盛士飽馬騰因亦不復敢進將兵艦退回阿兵卽放空鎗以示其威目下俄英阿三國尚在相持不惟睹大員議事往來亦無定見惟觀阿兵之戌邊者實皆揣摩簡練足以前敵制勝統兵之員忠義勃發死守自誓而俄軍所有殊不見較强於阿軍者竊以爲阿人爲英保印度練兵之法步武英人已非朝夕俄人闢土開疆狡焉思逞而於阿趣印度一路僅以陸兵而無船艦之利恐阿兵雄壯又益助以英人殊不能大逞厥志所可慮者俄人目前得至阿富汗而與之接界者正惟中國新疆之西布哈爾等四部之地爲其侵佔故也彼由阿趣印未能卽逞或更東略逾巴克達山而入新疆南路以窺北印度則阿富汗轉不得爲印度之屏蔽矣本報論俄人有事於阿中國新疆兩藏之地亦宜厚集防兵正爲此也今閱循環報所述俄阿情形乃知以阿蔽印度尚在可恃獨不能謂釋思於彼者卽可以疏防於此也籌　務者盍思之 
[本館接奉電音]  
　　昨晚八點鐘時本館在京訪事人專電飛傳本月初六日上諭一道敬謹譯登○五月初六日奉上諭雲南粮儲道員缺着譚宗浚補授欽此 
[紛更又見]  
　　法國以辦理東京事務之權授之將軍孤爾西李梅則卽撤回另行差遣此已列報兹悉法國又派湘播爲駐紥東京大臣惟有其位而無其權至孤爾西辦理各事則逕與法兵部咨商其法國所設之管理屬地大員 
 
 

Page 2

 
 
亦不預聞東京之事云 
[貸銀續述]  
　　中國向外洋借銀屢經列報兹悉前後所借共兩次一項係由天津議定向英國告借一係兩廣督憲向匯豐銀行借到聞其息止六厘以視前之一分以外者相去遠矣卽此可知英國富饒有銀出貸想此後若有需用之處雖出五厘之息亦可與之相商也又接倫敦電報謂英人聞中朝借銀無不踴躍爭購股票其數頓增數倍是亦是見中國之信義有足使人悅服者矣 
[日報彚譯]  
　　日本西報稱長崎華租界新地有仁泰號主人苪姓兄弟二人以勤儉起家弟卽依兄作夥平素式好無尤弟近日忽患瘋疾陡於夜間將所雇日本女子持刀砍傷數處日女大聲呼救兄卽趕往而弟已不復相識將兄剌傷頭額手腹翌日斃命日婦送至病院調治此事已由中國領事將兇犯拘拿監禁訊明定罪○俄國水師提督克郎馬于西歴五月二十日坐物提兒毛馬古鐵甲船開至馬關將領港辭去卽啓輪出口不知開往何處現橫濵尙泊俄兵船三艘前聞密甯俄鐵甲船馳赴本國行抵新嘉坡機器損壞後雇荷蘭輪船帶赴荷屬巴大比耶地方修繕甫及竣工忽奉俄廷命仍回東南洋差遣由此觀之英俄之釁恐未釋也○法國新造鐵甲兵船一艘名之曰夫咼特部魯現已出塢費却六年工程方得告成計重一萬一千三百三十六墩船身長三十四丈二尺闊六丈二尺高四丈九尺以鋼鐵爲質計一點鐘可行十五諾脫可謂極大極堅利之戰艦○日廷命地方官查明所在窮苦難民不能度活迅卽詳報兹悉各地方呈報難民自本年正月至四月三十日爲止查得貧餓將死者九萬二千餘口失業乏生計者一十三萬五千二百餘口財匱民窮於此可見○日本黑田内閣顧向前往香港廣東等處游歴至四五月五日赴上海旋坐磐城兵艦駛往福州澎湖基隆淡水甯波五處於二十日回滬同隨員等寓廣業洋行不日有漢口之游俟回申後再行北游據稱黑田至澎湖時見法兵船八艘法提督孤拔率將弁二三員過船拜謁縱談良久孤拔向黑田顧向曰此處游後尙擬何往黑田答以再須北上孤拔亦曰余將需北地一行今且暫别當再聚於北地可也言畢將前在平安船雇工日本人日石交還該兵船帶回上海 
[朝鮮近事]  
　　華商之船來者不多蓋恐日人有事也偶來一船貨甚消暢見利亦較前數倍云○華商聞撤防之信無不作歸計者華商日少則他國之商日多他國之商日多卽他國之勢日盛他國之勢盛華商雖留有數家亦必爲所驅逐莫安其居勢必無一華商而後已此固可預料者矣○二十日廷試題如南山之壽賦第一曰狀元餘曰進士狀元李姓發榜日跨馬遊街戴方紗帽上揷紙花王賜以緑袍鼓樂前導其餘進士亦衣緑袍戴無翅紗帽如道人冠式前各有一人手捧江綢一束如誥命然是國王賜書也進士中有一十二歲者有一十六歲者　秀聰明望而知爲大家子弟令人欽羡道旁觀望者卽婦人孺子亦莫不嘖嘖稱道云○武試亦張榜居首者朴姓人頗雄壯惟出游之儀殺於文奘元云國王現派官三人赴日本國不知所爲何事大約爲修好計也有謂向日干索求叛臣金朴者○聞國王脈穆叅判麟德等匹人同丁軍門乘超勇揚威二船查看沿海一帶形勢有謂至英人所占之三島勘查一切傳說英的四號鐵甲停泊其間已于島中築立砲臺云○仁川新到日兵數百名遍街滋事打傷華商六人有一命在呼吸者○仁　日兵毆打華商之第四日有美人與日人口角打至華商某號家美人跑進屋内日人追入將貨物器皿毁破甚多華人喊禀二國飿事處領事僅允辦人未應賠物嗟乎華商旣屢被橫逆今又罹此殃及池魚之災可慨也夫○居民因了統領旋返仁川又迭出毆打華商之案心甚驚惶謠言紛起○四月以來頗形亢旱雖有微雲卽被狂風吹散或時有陰霾氣象望雲者徧於四野恒晹之咎可知其所由來矣○聞日國將派公使到朗會審刺殺孫姓之案未千確否有謂不日卽來者有謂日國已行文朝鮮政府先行通知者○日國屢有兵船來仁川探視情形有名龍驤者停泊二日現已駛回 
[厦門西信]  
　　厦門西人來信云近日雨水過多農民頗有怨咨惟聞各約畫押之信海關各巡船日間均扯彩旗夜間亦然燈相慶頗極熱閙也 
[龍舟競渡]  
　　蘇州蕩口鎭聞循年例近有龍舟二艘爲靈均作吊省中士女均買棹往觀初五六兩夜尤爲勎閙土人謂之夜色惟誦湯若士雨絲風片烟波畫船之句未免怨天公之不做美耳 
[訊案傳聞]  
　　本埠張老五之案提省後經臬憲親訊數次關防嚴密莫翻端倪傳得日前省憲接有總署電傳謂中法已和此事姑從寛免究準令保釋云 
[老驥伏櫪]  
　　前日有蘇人某甲衣履翩翩行至英租界四馬路西首突有東洋車四五輛兠攬生理將甲困在垓心甲欲突圍而出詎被某乙之東洋車阻住致將藍紡綢長衫拉破甲大怒向之索賠否則定須交捕乙嘵嘵置辨甲愈怒欲毆之乙大言曰我本湘中產向隸軍籍披堅執銳屢立戰功保至副將銜軍務旣平退歸林下近值中法搆兵奮然就道思復立尺寸之功以洩骯髒之氣不幸時運多塞流落中途此正英雄氣短之時也爾何人斯乃敢藐視旁觀者聞其言若疑若信甲亦不與計較而去夫大丈夫不得志於時門前種柳道旁賣瓜何事不可爲何爲局促轅下效圉人僕隸之所爲不亦輕朝廷而羞當世之士耶 
[槍親述聞]  
　　某姓嫗向居城内薛弄底其夫早逝膝下惟一女將及笄矣許字黑椥浜某甲爲妻雖有蔦羅之託未歌桃李之章而女則鳳翮未舒犀魯已逗與鄰人某氏子有染星前月下屢赴佳期甲微有所聞卽倩託冰上人訂親迎之約而女家總以年幼爲詞未肯遽允所請甲不得已遂作搶親之計於昨晨九點鐘時邀集同業十餘人赴某嫗家蜂擁而入直抵臥房其時女與某氏子春睡未醒甲見而大怒贈某氏子以老拳而將女擁入轎中如飛而回成合卺禮斯時嫗適因事他出迨歸家始知掌珠已失然亦無可如何慨自婚嫁失時而痴男怨女遂多背禮蔑義之事君子讀標梅之詩未嘗不三致意焉 
[流氓荷枷]  
　　前日海防分府劉司馬函送流氓倪載行瞿少裘至巡防總局請辦當經馮蓮士刺史研訊旋瞿供向在虹橋南首開設頭腐店同業倪載行屢來索詐前日又在我處　閙適海防分府道經門首旋卽攔控奉移案下求請究辦倪供亦爲頭腐生意由李湘交託我向各店索取節規瞿少裘非但不給反敢肆毆並無索詐情事刺史謂爾等藉端拆梢實屬可惡飭將倪重笞四百五十板枷號示衆并將瞿申斥 
[梅雨浹旬]  
　　黃梅時節陰雨浹旬前日雨勢更驟有排山倒海之觀新閘西北鄉一帶破屋被雨冲坍者不少田間之水萬派奔騰吳淞江所泊艒艒船被水冲覆約有十餘艘其甑木片順流直下各船戶在煙蓑雨笠之中紛紛打撈一幅天然圖畫也 
[憲示照錄]  
　　辦理貨捐兼巡各卡卽補府正堂張爲示禁事照得釐卡積弊或得錢賣放或受賄减成例禁嚴密司巡人等尚知顧忌其有跡涉隱微私相授受者莫如餽送節規攫取貨物兩端取者幾視爲常例與者卽緣以爲奸積習相沿大爲厘務之　歴經示禁在案兹富端節伊邇又恐日久玩牛復萌故智除嚴密訪察外合行示禁爲此示仰各商販船戶人等知悉如有司巡人等冒充巡勇在外招掏冋各該船等需索節規攫取貨物許該商人向本局指禀立卽盡法懲辦不稍狥庇該商等希圖减捐自願餽送一經覺察定將與者受者一律科辦决不姑寛其各 
 
 

Page 3

 
 
凛遵毋違特示 
[公廨停訊]  
　　英會審員黃芝生太守連日因有要公停訊昨仍飭差知照捕房停解公事 
[受傷送院]  
　　法馬路鴻春樓茶肆下餅攤夥伴甲乙二人於上月二十七日因事搆衅兩下扭打並未報捕房亦不投公堂伸訴昨晨忽有人顧車送一人至大巡捕房訴稱實被打傷命在呼吸備捕頭着將其人且送仁濟醫館看是何傷嗣據法包探嚴頌眉禀稱據醫生云其人現患痧氣無從察看傷勢須俟痧愈後再爲察騐 
[相騐毆斃]  
　　住居滬北醬園弄向爲女堂倌之婦人不知姓氏人皆呼爲阿金與小東門外小工棧内做小工之福建人阿喜姘識前晚十一點餘鐘時阿金正在小東門戲舘街水神閣弄口經過該處有五十六號門牌和興炒麫店亦是福建人所設阿喜常至該店小憩或與阿金聚話前晚適有公順冰鮮行撑駕黃魚船之鎭海人唐伏龍偕友人從酒釀湯圑店吃點心比出店門一南一北適與阿金相碰阿金口出惡言謂唐有意碰撞大肆詈駡唐醉後使氣不肯稍讓遂相扭結將阿金之面打破阿喜見意中人被人欺負挺身而出糾合和興炒麫店夥某甲等相助將唐伏龍一推適中要害處立時倒地大笑而斃對面係六十一號萬裕酒店死者之頭適擱於該店門檻上致該店通宵不得閉門昨日又不能沽酒當唐伏龍斃命時捕房已得信而阿喜已不知何往阿金卽雇東洋車意圖往北適新開河橋現方拆卸興修尙未竣工必須繞道他處因被法包搩夥俊發冒雨疾行將阿金道回送至小東門捕房巡捕等又將和興炒麵店夥某甲拘入捕房於昨晨解歸大自鳴鐘法捕房經巡捕頭備德祿略詰數語着將某甲阿金分别管押并飭法包探孫寳生報縣請騐莫邑尊得報卽傳十鋪地甲張勝在萬裕酒店内預備屍塲法巡捕頭飭包探孫寳生帶該婦阿金卽楊魏氏炒麵店夥某甲卽高阿四至小東門預備邑尊問話莫邑尊卽於下千二點半鐘時帶同刑仵書役等親臨相驗其時觀者塡街塞巷竟有數百人捕房三道頭帶中西捕彈壓莫邑尊到後先傳該處十舖地甲張勝略詰緣由飭提楊魏氏到案詰訊據供常熟人新到滬北居住因往小東門烟館姊妹處託尋生意回時在戲舘街遇見寗波人從小圓子店出來有意將我碰撞我故駡伊伊卽用拳劈面打來以致受傷旁人不服將伊打倒我亦不知爲何人又提高阿四詰問據供我不會動手實因楊魏氏與拚夫阿喜在我店中吃炒麵出外楊魏氏被打阿喜忿極將甯波人打倒復提楊魏氏駁詰爾稱旁人不服究竟與阿喜可認識否楊魏氏見高阿四已說破無可抵賴低頭供認實從炒麵店出外邑尊又傳屍親據黃魚船主嚴漢升揩死者之母舅陸阿金到案據嚴稱死者唐伏龍於初二日駕船到滬昨晚與同伴曹阿寳吃點心無端被伊等打死陸阿金供唐伏龍是我外甥家中尙有老母妻子今被打死已發信通知其家屬我今日不得不來然一切不敢作主又據曹阿寳供與唐在湯圓店吃點心出來偶與該婦相碰打架時炒麫店中走出三人將唐打倒高阿四亦在其内我曾勸他不要打彼等不聽致肇此禍又傳萬裕酒店華德嘉據供伊等打架不知因何而起繼　三人將甯波人推倒已經斃命詰其見高阿四在内否答稱實以人聲曹雜無從辨别莫邑尊隨飭抬尸檢騐仵作如法敷騐喝報死者右肘有傷係脚踢小腹所致餘無别故邑尊離座親自覆看無錯飭傳陸阿金嚴漢卄到案詰訊如可自行收殮着爲具結陸阿金供姊氏惟靠此子不敢作主邑尊謂本縣業已騐明踢傷身死自當照例辦理汝不收殮屍身何能久閣當着善堂收理爾時悔之晚矣又將嚴漢升開導嚴將結中之詞念與陸聽始當塲具自行備棺收殮切結盖指印備案陸等求請免封邑尊准如所請着速將棺扛去又傅小圓子店周松盛到案諭令回去安分貿易倘本縣有事問話逢有牌票汝不須畏懼倘别有人向爾多事爾可不理周松盛叩謝退去邑尊着將楊魏氏高阿四帶回縣署排道回衙時將四點鐘矣 
[收贓判罰]  
　　前報列太古公司之某輪船失竊篷布報捕後經法包探緝獲竊賊倪桂泉供認賣與十六舖陳福田所開之舊貨店内翁太守因着法包探帶往吊贓因店主他出故將夥孔奇福解訊不認買贓一併管押前日法包探又將該店主陳福田傳案研詰依然不認太守謂倪與汝店有何仇怨堅指汝爲收贓陳稱因伊竊鞋被我痛打以致誣扳詰其開店已有幾年從前收過别物否答稱前在粤人所開售貨店爲夥倪携繩索等物來却曾買過翁太守得供着將孔奇福釋放陳倪兩人帶回管押昨晨臨捕房又將陳倪帶訊陳始供忽收贓已賣與别船得錢一千六百文該船不知開往何處翁太守謂汝收贓應辦狡賴亦應辦今姑從寛免責着照買價罰兩倍充公隨詰倪桂泉富時得錢若干供稱連惜錢共得錢一千四百文太守着陳繳出錢二千八百文後再爲釋放倪于今日解案候判 
[圖賴船錢]  
　　湖北人劉廣河由嘉興趁搭李南渭航船到滬隨帶鋪蓋一個竹箱一隻及船將到碼頭忽稱箱中失去布衣十件欲李賠認因之爭吵該船戶請將在船之物眼同搜檢同船八客皆以爲然船戶乃將己物先行呈出後於劉之舖蓋下搜出鐵絲所作之鑰匙衆人愈形吵嚷及船傍岸李與劉同人小東門捕房劉又將竹箱携旱兩造各訴緣由捕頭着投案請理經翁太守研詰據劉供前在軍營　擬回南京失單呈案詰之李南渭據供初時伊等三個人來搭船兩人卽去劉上船後十點鐘時卽欲吃飯若甚枵腹者船資五百五十文亦不見　至昨日忽稱失衣并錢九百文旣有錢文何不付船資在後又在鋪蓋下搜出鐵絲故同船客皆不服有兩客同到捕房訴明緣委翁太守謂劉廣河若眞失物同船之人應帮搭客豈有反帮船戶之理正研訊時法包探見劉腰背間有物突起旋卽取出帳夾一個内有雜信數紙及質票一紙翁太守知劉非好人詰其所失之物要查究否若要查究當先詰　鐵絲鎖匙何用劉廣河叩首稱不要追究太守謂然則船資五百五十文汝不可不付爾之初意不過藉此冀賴船錢着李南渭同劉出外將船錢收淸 
[山東重又决口施子英赶電來申]  
　　謹禀者絲會館專來電已悉續匯解九批銀八千兩尚未到刻章邱掘隄水及齊高博樂災重需款甚鉅請速籌解轉懇楊鎭蘇杭各善紳募濟獨捐鉅欵開示銜名當禀雋帥奏叙潘振翁携四千兩赴鄒卓高苑放完赴博樂施則敬五月初七日四點一刻半拜發 
今於五月初七當日午後五點鐘接到山東子英四小兒電禀來申當卽譯出令人手足無措何意昊天不弔山東連年决口災民之慘不堪設想奈何奈何先行登報務祈各省諸人善土再發慈悲不拘大小隨緣樂助庶可集腋成裘補救山東重又决口災民於萬一也卽日集解第十批庫平銀八千兩俟匯成後再當登報奉聞專此叩告各省善士大人先生卽請公鑒上海絲業曾館籌賑公所教弟施善昌白叩代求 
[儒醫助賑四月廿八至五月初七日止第九旬淸單]  
　　孟河馬培之名醫高弟子江雯靑先生精理内外大小方脉門診每號一百文出診每號四百文第九旬門診内症看拾一號外症看四號出診看八號以上均到敝會館掛號共併四開洋兩元錢四千三百文歸山東助賑登報奉聞[  上海籌賑公所施少欽謹啓]  
[送益謙伯父之官粤東敬呈一律]  
　　一檄應官志頓酬讀書眞箇學而優四明山色含離恨百粤琴聲聽遠猷愧我難辭傭筆苦喜公新釋採薪憂遙期騰達蜚黃去從此循聲遍九洲[  姪伯鴻呈艸]  
 
 

Page 4

 
 
　 
[前題]  
　　方承色笑酒樽前又敞春申送别筵有志讀書輝閥閱伯父登癸酉賢書兹以大挑赴粤無才槖筆溷江　我期擇地營三窟公果先人着一鞭此去天南紓偉抱循聲逖聽口碑傳[  姪味琴呈艸]  
[送别楊慶餘參軍用高昌寒食生韵]  
　　數千里外客初歸君由粤回　甫經旬日今怱怱又作珠江之游何意征帆又遠飛道路計程頻指屈雲烟寫景任毫揮久知職重賢勞寄誰謂才高賞識希一曲驪歌堪贈别不須偕作賦無衣松堂居士錄稿於海上小樓 
[蘇省撫轅抄]  
　　初三日縣丞葉霖禀辭赴海運津局差初四日候補縣黃海崙禀辭赴金陵 
[浙省撫轅抄]  
　　四月三十日巡檢袁鎭嵩禀奉定海鎭委解電線來省禀到並禀知服滿就近請咨起復定防地雷敎習胡泰忠禀奉定海鎭派合隨同委員解送電線來省禀到○五月初一日候補同知郭懷珠辭赴嘉秀石桐催漕項運副儲鴻勳禀見銷紹属鹽局幫辦署景寗典史宋熊禀見謝委分水典史王德榛禀銷中叚差叩辭赴任署臨海縣丞詹大章缷事回省禀到叩見○五月初二日同知潘志枬平湖專丁禀謝留辦飭知延康禀知藩司委署杭理事同知禀謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[折獄如神]  
　　江西萬載縣李谷士明府聽斷嚴明不勝縷述　載二事以概其餘日前有某村路斃一人無賴子視爲奇貨以命案報騐附近十餘里富戶或列被告或列鄰佑羅織殆盡明府廉得其情再三究詰審出藉屍圖詐情事卽將無賴子枷於某村示衆以快人心而杜效尤富戶不費絲毫概免波累合邑頌爲神君街道夜燈書官淸民安四字以明愛戴蓋萬邑民情好訟甲於通省傾家蕩產者實繁有徒而命案爲甚假命案則更甚大抵眞命案之屍親亦不免擇肥而噬假命案則經年累月終以一和息事當其先屍親必將一二十里内外富而無勢者一網打盡統計一案少則花費一二千串多則花費數千百串慾壑難嗔民不堪命如明府之嚴明固宜民之感戴也又有某甲與某乙合夥開張某鋪獲利頗厚適某里出外貿易没於半途某乙私吞多金經甲之親屬控官久不得直經李明府訊得實情卽斷嚴追完結此外之案無遁飾者不知幾許使分　百里者盡如李明府其人天下何患不治哉 
[寗郡辨志文會五月分課題]  
　　漢學說填傳八卦方位說二十四氣原始讀王氏說文釋例○宋學敬以直内義以方外說曾子子思孟子大略相似說問朱子罕言所以生陰陽之太極至於陰陽中之太極則屢言之何也○史學兼掌故禮有五諫說劉陶諫停攺鑄大錢議書後石炭考○天文兼算學問歲星跳辰密率由今日推至漢初宿度悉合惟推至春秋時每差一二宮有疑其幻年有誤者然歟否歟試以他數證之問邵子康節擅長數學作皇極經世秣而不得列于擣人傳其故何歟今有一物甲與乙九則乙甲等乙與甲九則乙等甲之三問原數幾何○輿地淛江浙江辨今之江南古稱江東說問水經註汾水篇襄陵有犨氏鄉亭漢地理志志作班氏何歟○詞章伏波銅鼓賦以題爲韵用古韵者不限韵鸚鵡地銘瀝下驥匣中劍架上鷹澗底松五律四首 
[虞山花榜]  
　　一甲素蘭蘭花幽谷丰姿橄欖耐人尋味浹骨仙心高立塵表素芳海棠金屋藏嬌蘋菓雅淡芳腴出水芙蓉天然可愛桂卿水仙水中仙子蓮子香溢齒牙綺年妙曲聲動梁塵○二甲麗淸牡丹曉露精神石榴胭脂點艶豐肌綽態醉更嬌憨小增菊花蘭秀偕菊橘子玉白肌香珠輝玉映蝶膩鶯痴小卿桂花香滿一輪梅子望能止渴憑眉傳語人自憐之秀卿玉蘭爛漫飄香荔枝中含絳雪燕翦鶯簧兩擅其勝蕙卿瑞香暖風破萼柑子帶露含香　妝倚鏡秋波動入○三甲墨香肅球月渾　欒桃子滿樹烟蒸豐若有餘柔若無骨月梅茉莉風定含香爽梨瑤池仙品嬌小輕盈憨態可掬梅二梔子香氣襲人杏子微香沾齒花飛柳無秀色可餐顧四秋葵雅淡粧成李子繞齒生凉低吟委轉妙舞輕盈昭之鳳仙春意動容橙子帕羅香透大雅不羣高懷落落琴仙楊花飄泊春城藕衆竅玲瓏柳條娿娜蓮步輕盈[  光緒乙酉夏四月下浣虞山評華舘主人戲評]  
 
 
