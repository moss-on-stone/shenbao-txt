# 1886 - 183 - 4904753

 

Page 1

 
 
[搜印大題文告曰] [  點石齋主啓]  
　　朝廷以制藝取士士舍是靡由進身而所挾之技則鋒利可自主也刻本已汗牛充棟然皆習見不鮮本齋茲特敦聘名才　選大題文二萬　均取理法清眞詞句雅正之文以作觀靡善本一切冷淡庸濫難邀知遇及大題文彙文府凡已經石印者槪不收列一篇惟是管章旣富選擇仍精深憾所見未廣尙希海内士林有藏先蜚稿平書院課作近今窗課不齐金玉郵寄本齋卽付收條爲據或選入後酌送潤儀或印出　酌酬部均無不可其有名人鉅製多士傳抄一文而數處寄來本齋均以先到者選用至原稿之選與不選一槪未能寄還特此預啓再惠寄鴻篇請逼寄點石　不必由申報舘轉交請鑒之 
[搜印五經文告白] [  點石齋主人啓]  
　　經義之文始於有明而盛於我朝近科鄉試會試於五經文尤重坊間刻本雖夥惜皆陳陳相因此竄被竊篇帙縱極宏富块擇容有未輦　者　之廬州汪逸如先生老佰學也文名卓著經學湛深現爲本齋敦請精選經文若干篇以便操觚家揣摩除深微遠淡丁無意味者以及坊問已印之文槪不攔人一篇外本齋另請翰苑名才儒林績學擇五經中可以命題而向無程文者添作四五千篇期於無題不備無　不臻他若名家稿本書院課藝先輩房行一切鴻篇鉅製倘蒙海内士林不吝投贈郵寄來申本齋製給收條爲憑或選人後從豐酬貨或印成後酌量送書均無不　惟名人傑作間有輾轉傳鈔一文而彼此皆有本齋總以先寄到者選用至原稿之選與不選一槪未能寄還特此預啓再海内文人郵寄　篇均請逕寄點石齋不必由申報舘轉交請鑒之 
[八十一號畫報出售] [  申報館主人啓]  
有洋人在日本國購得白蠟製成神像數十尊高大約七八尺外衣五色衣携來本埠陳設洋房中以供人游覧本齋友人循例往游歸卽按照慕繪成圖列人此次畫報俾未見者如游其地焉淞隱漫錄圖説一則仍附畫報之末准於初六日出售此布 
[論粤海關榷使近事]  
　　國家分職設官自三公九卿庶司百執事以逮府史胥徒莫不有祿至少者亦足代耕其品愈尊其奉愈厚其權愈重其羡愈充又懼其不廉也復頒銀幣以養之是國家之視大小官員已無不體貼入微使之一意辦公毋憂内顧矣及昨報述榷使苦情一則此曷以故粤海關監督向稱優缺惟甫膺是任於出京時致送同寮别敬實亦不貲如能敭歴二年宦槖方期充牣今海榷使緒纔及年餘卽經奉調回京計所入不敷所出兼以去歲海防吃緊榷使曾向洋商借欵以資接濟具摺奏明奉諭仍令榷使清還兹則及瓜已賦而庫項支絀前項無可彌縫榷使情急無聊聞自尋短見者至再均幸救免復蒙張香帥允許通融籌墊海榷使始得稍慰云粤人之言如此亦可異矣春季閲粤報有内務府電致海榷使信謂能籌銀一百萬兩解充三海工程富予留任榷使以欵項過鉅委實難籌對無何而接替有人矣斯言也始以爲傳聞之未確附會之多歧我朝經制有方從無加派苛征諸獘海關歲入自有額徵卽曰羡餘未必遽添一百萬兩夫此一百萬兩例果可增海使榷于平時漫不加察必特内廷催取而後竭蹶心圖迄無就緒及始白於聖主之前是溺職也是回京供職猶莫大路恩也明知一百萬兩不易張羅而令槯使强爲其難若以此項作去留之的無論理之所未有抑且政體攸關决其出於謂語倘榷使恪遵電寄悉索以供其將移緩以就急歟倉卒之間烏能立辦况止欵尙嫌不給何來爾許盈餘資其挹注將節外生枝歟洋税條規俱有一定額外何從羅掘要唯榷使素封舊族不啻况家金穴則毁家紓難且效鬥榖於蒐亦足見急公奉上否則清風兩袖位尊而金未嘗多宜其欲報稱而未能欲彌縫而無術幾至以身爲贅焉且夫士大夫學古入官豈宜量度缺之肥瘠哉朝廷以六計弊羣吏自重清廉凡貪墨者罪無赦自九品中正限年資格等法行而後賢愚無别銓選不以才又因京宦清貧輒思就外於是部胥得以上下其手視缺之美否先通關節幾成市道交外放者得缺稍優則同列同鄉爭先道賈未出京師一步便需籌措多金較交情以爲别然官塲之運變動無常昔所謂肥今已成瘠音所謂瘠今或稍肥其中之所由變動者在前任亦莫測其由後任復何能爲力一番欣幸頓爾全空而虚名仍羣羡也而責效仍厚望也若此類者豈徒粤海關哉豈徒海榷使哉抑本朝儉德遠邁唐虞松棟雲扉不加雕飾更過於漢文帝之惜露臺百金凡陵寢壇廟歲修工程無不敬謹派員估工興建獨於宫庭之内幾暇可以宸游則土階茅茨或十餘年一修或數十年一修蓋視爲不急之務不遽興土木功以重勞吾民耳三海沿明舊制略加補葺邇來久不整理矣海疆外事旋作旋停讀左文襄遺疏亦以停不急之工爲請君臣一德崇實黜華可知徵百萬金輸助三海工程其言之非其實也明甚海榷使之爲難其專在所借洋欵無以取償乎吾儕浪迹依人寄情筆墨於朝章國計大興作大機宜從未敢妄肆雌黄自取位卑言高之罪特是非所在苟介於疑似間則不憚苦口危詞以彰公道竊自比芻蕘可采葑菲無遺焉海槯使不進盈餘以邀寵不貪耗羡以自肥洵可謂國而忘家公而忘私者爰反覆成此以見仕路之嶮巇官塲之利病云 
[巴員言旋]  
　　巴西國本有總領事及副領事駐紥本埠現在巴廷因中國無甚交涉事件商務亦甚清寥故將此缺裁去總領事則調赴意國副領事則召之回國不日皆將啓行關道憲湯小秋觀察知照上海縣及會審委員擇於今日下午三點鐘請總副兩領事在道署祖餞想衣裳盛會濟濟蹌蹌當遠勝㶚橋驪唱也 
[高麗近事]  
　　高國與俄人議定條約尙未定妥頗有齟齬之勢未知若何了結○傳説高法和約中有入教犯科者準其自行殺戮想是訛言公法無此理也惟教堂已允建立其地址在西門内一帶將擇日興工矣○　請法欽差　 
入宫看練軍操演各國欽差陪之又一日法兵遊舊宫長驅直入閽人無敢攔阻任意遊歴終一日始歸○外部請法欽差赴宴並請各國欽差作陪官妓數十人歌舞稱觴盡歡而散日本欽差請法欽差宴亦請各國欽差作陪○德領事卜　德樂已由仁川搭船赴汕頭領事新任聞卜君購書數種交朝鮮官收存令其國人皆得誦覽之士民見所見感激甚深○英船由烟臺來七艘法船來者一艘停泊仁川口第三日操演一番礮聲如雷聞百餘里波濤亦爲之鼎沸○超勇揚威二船現到仁川入口時英法諸兵船懸旂相迓蓋示敬也○法兵遊南山與居民之遊山者相値民相顧嗤笑兵謂其辱已拔刀逐之正奔時忽爲石絆倒刃插於脅血流如注而民已查然無蹤矣○日商有赴外道者進去洋布千餘疋二月之久僅售出二三百𤴓嗒喪而歸貲本虧損○城中日商現正建造房屋鳩工庀材方興未艾雖有移出城外之　 
 
 

Page 2

 
 
令而悍然不顧置若罔聞其意何居○日船敦賀丸按其定單前月望日卽當由長崎回仁川乃遲至二十二日始到商人之赴仁候船者株守過久資斧告罄然舍此别無他船亦無可如何也○華商辦米多赴茶山元山兩口以致仁川存米無多價又頓長如有運至仁川者必能多獲利益○漢江通乎八道聞由中國日本運來米甚多商人多往販賣區區數千石尙不能徧給也尙望此後源源而來多多益善不惟可獲利息且可救彼灾黎矣○仁川租界華商所得者已徧處盖屋苦無餘地近有十數家欲從朝鮮界内另租一所計百有餘丈已具禀理事署不知能否允准○由元山解來間雜人數名以賣藥爲生輙滋事瑞現已押解内渡○閔相泳翊出游未返金君芸仰革職屏逐民多思之盖二公皆忠乎王室直道尙在人心賢否烏能淆乎○機匠又將停工蓋以絲不足也聞織一𤴓較由中國買來者多費數倍果何所取○庫帑空虚非開源卽流斷難復元氣而足國用奈理財無道又且奢靡成風時事不可爲也有一二廷臣建富國之策大抵談兵紙上實濟毫無兼之宵小僉壬更導以奇技淫巧多費錢緡曷勝浩嘆○銀價頓落以銅鐵缺少也聞本地鋪户至殷實者存積亦不過二千吊○各國修造衙署洋蚨出售者甚多惟半係　鼎偶一蔬忽卽受其欺可奈何○城中挖河近有停止之勢推原其故寔係錢項不充無可　措也○由王京至仁川一路所栽桑樹活者半稿者亦半十年之計雖在樹木其如栽植之不得法何○木價從前甚賤近因各國興造房屋價値爲之頓長昔之値一千者今須三四千且旦旦而伐生機不暢求梁棟之材亦甚寥寥不似昔日之觸目皆是也○　人爲釜山電線屢屢　促期在必行而朝臣尙設詞搪塞○元山一帶經礪　勘視出煤甚多欲設法開墾而苦無項可籌招集股份亦不易也○武試弓箭而外更放三銃亦多命中者惟係營中舊製不及洋銃之精鋭何如令習放洋鎗不更美備乎 
[京江紀要]  
　　鎭江西門橋武生某甲專恃花烟館爲生涯名雖爲護花之鈴實則花叢蟊賊也店夥陳某收得番餅數枚藏諸腰槖偶爲鐵匠某乙所見曰此特雛耳看老夫以計誘之圓面翁不入我手内　遂引至甲室吸烟肆行訛詐陳不從乙卽揚言扭赴琴堂請究詎陳亦老於江湖者聞之毫不懼怯居然挺身到堂邑尊細加詰訊詗得實情將乙數説一番釋之使出不料乙竟蚍蜉撼樹任意咆哮謂請問賢宰官牛意中人固應向烟花徵逐乎邑尊怒謂生意中人固不應在花間厠足豈爾等靑皮無賴固應遇事生風耶乙語塞邑尊大發雷霆飭將乙笞責二百板荷枷示衆隨謂甲　爾旣倖博一袊宜如何束身自好何致插身多事甘作下流遂發學詳請學院禠革衣袊一面將花烟館發封其案遂結○前月下旬有盜匪多人夥劫丹徒縣屬泗業洲某甲家失去銀洋衣物爲數甚多報案緝查未經破獲閲三日該處地保偶經某處見一小舟停泊叢葦間細察情形殊多疑竇因邀人入船捕獲案犯三人招令失主認贓毫無差悞隨將三盜解至瓜洲鎭署轉解縣署王邑尊嘉地保之能賞洋四元捕班則賞兩元飭將該盜收禁訊辦○船户某甲由滬載來烟葉十數件因無報税之費先將一件售與銀山門恒和裕烟店適遇售識之沙頭人某乙因向該店借錢百文偕乙啜茗臨去囑以價洋十餘元待晚來算取詎乙見財起意誑甲至茶寮株守已卽奔至烟店脱騙洋元翩然而去甲候之良久不見乙來卽惠鈔回船少待片時復往烟店取値店主愕然曰頃間所存之欵爾已囑友取去言因風色甚佳急待完税解纜若不見信請視帳册爲憑甲曰貨由吾售何得將價付與别人店主曰此事誤在爾爾旣欲親自來取先時何不説明耶甲以若無此欵繳税萬難過去兩造正在紛爭忽甲　擕子至深怪藁砧不更事言欲扭往投江甲情急計生扭店主同付水濵店主暗忖若不賠償此欵賣主斷不肯罷且已亦莫白圖賴之名乃卽赴愬保甲總局請官判斷局憲立飭差保緝拿某乙時乙尙未遠颺次日獲諸茶室内原洋不少分文因卽扭局請辦想局憲必有以嚴懲也 
[廬州客述]  
　　客有自淝上來者言本年三四月間廬州府屬旱魃爲災菜麥旣顆粒無收禾稻亦無從栽種鄉民室如懸磬咸各剜肉醫瘡米價遂昂貴異常富户囤積居奇不肯賤賣莠民匪類時有蠢動之形廬州府黄冰臣太守親赴四鄉諄諄開導并勸各富户開倉平糶以恤貧民民情卽轉危爲安相安耕鑿近幸甘霖疉沛北鄉一帶秧已插齊太守猶駐宿鄉圩教民播種眞不愧良二千石矣 
[鳩江叢述]  
　　鶴兒山在蕪湖城外西北隅高凌霄漢府瞰大江山巓舊有八角亭爲前明崇禎時山陰王觀祭思任所題榜曰識舟載在邑志紅羊劫後勝蹟無存光緒丁丑年開岸通商西人每于暇日登山留覽藉抒旅懷月前有郭姓者稱此山係伊家祖塋憑中售與英人議定番蚨二千翼經英人請該國領事函逹道憲轉飭蕪湖縣騐明税契兑付價洋楊璞生大令以此山素係公產遂傅諭各紳士可否於契上簽名各紳知郭私售此山紛紛遞禀不允並請懲郭以免效尤西人遂意興索然而止○有日本人賣屋河南懸掛英商牌號玩耍　景戯法觀者須費靑蚨百二十頭其戯係一西人頭顱供諸桌上欽食言語無異生人更有人在旁鼓弄洋琴俾悦目之餘兼堪娛耳本館按此種戲法昔年亦曾來滬人皆以賣野人頭目之後經無賴子入内囉皂旋卽收場○月前陰雨浹旬江湖水溢楊𤩶生大令因禁止屠宰親出求晴未幾果　放晴光銅鉦高掛鄉人沾塗之暇咸頌大令之誠能極天○日間天氣寒甚早晚可御夾衣聞徽甯山鄉發蛟山澗飛泉由内河建瓴而下水聲泙渹宛如萬馬奔騰蕪邑南門外浮橋被水沈浸問津客至揭厲良難云 
[總辦到差]  
　　新委總辦儀徵淮鹽棧務吳栢莊觀察於五月二十九日由蘇至金陵謁見督憲謝委並禀知六月初四日接差隨於初一日清晨怱怱禀辭馳回十二圩矣 
[楊梅有毒]  
　　昨有慈北博濟主人投函本舘云慈北杜嶴楊梅山近生毒蟲名曰蛘辣大如鍊鎚長尺外毛類繡花針鋒軟如絲綿環繞樹枝不可勝數其毛偶落楊梅上食之頗能害人五月間鶴臯人之食楊梅斃命者不可以數計三十日觀海衛東隅沈甲家有工人購楊梅數十錢夜膳後取而食之俄竟遍體奇癢至夜半已殂謝矣六月初三日有混號十九尊者其妻年近花甲食楊梅五六枚忽然嘔血而亡現鶴臯市上相約不許出售又聞某處五人入山摘取楊梅瞬息間其三已横臥樹叢中奄奄將斃想若輩過於饕餮以致蹈其覆轍也合登於報以告衛身之君子 
[閙考餘聞]  
　　温郡閙考情形昨已錄登報上兹又悉平陽縣學廪生共二十四人當閙考後卽出知單請於名下各自畫押惟滕君慶賡等四人不肯阿附上月二十九日下午李伯質太守傳各廪保進塲諭以如各童願行考試可赶緊造册以備晚上入塲詎各童聞信卽邀約數十人齊集塲前俟滕君等一出考棚卽以老拳奉敬滕君所保生徒數十人聞信前來保護始得出棚○永樂兩邑文童定於上月三十日初覆二十九夜三鼓後平邑各童齊往塲前守候三砲放畢卽一聲吆喝將頭門外九曲欄杆槪　拆毁並將吹鼓亭中之鼓抬至頭門外亂擊永邑各童聞之均不敢進塲且有好事者隨聲附和以致吆喝聲擊鼓聲聲聲相應無殊川沸山崩時提調已端坐點名見此情形遂退至官廳暫避旋經鎭憲派員帶領親兵四十名前來彈壓究以衆寡不敵各自散歸少頃城守營戴都戎騎馬而至將頭門推開而儀門早已下鑰遂卽放下馬椅坐守門外各童見而吆喝都戎無奈返署迨至東方旣白始得寂然次日永樂瑞平四邑紳士深恐此案愈　愈大環求李太守逾格施恩先將各童收考一面牌示將捕廳門丁王姓提案懲辦至閙考之人須俟府試告畢再行查出嚴懲太守大度包容俯允所請另行擇日開考云 
 
 

Page 3

 
 
[吳中述要]  
　　各省遵奉諭旨開設海防捐輸户部專摺奏請飭令各省將經收捐輸銀兩專欵存儲聽候部撥前年南北兩洋籌辦海防此項捐輸未經動用現奉　懿旨創辦海軍應需購辦船械支放粮餉各欵該衙門奏請將收存捐輸銀兩着各督撫儘數解赴海軍衙門以供需用蘇省已於前月將所收第一次至第九次捐輸銀五萬一千餘兩委孫大令寳善領解到京于五月二十日投納復將第十次至第十二次所收捐輸銀四萬二千餘兩委童大令毓昌於本月初三日押解晉京矣○前年撫標副後營開辦海防招募成軍共計五　合勇丁五百名由宋鎭軍延德管帶駐紥齊門外附郭地方上年法事已平欽奉　諭旨裁勇節餉中丞遂札飭該營截减三哨現衛中丞以該弁兵等背井離鄉久勞於外特將前次遣剩之勇丁二百名悉數裁撤至中營勇丁向本五哨前年又添募一哨共成六哨現亦令裁减一哨以符舊制所遣之勇除應發月餉給清外按名加給薪餉一關作爲回籍　資以示體恤計裁去勇丁三百名以湘軍營制計之每月可省餉銀一千二百餘兩云○萬年　萬成錢莊被劫一案前已詳紀報端兹悉盜首董大高金阿四王保安張老小四犯已經衛靜瀾中丞批飭先行正法梟示夥犯土懷義並木拒傷事主惟聽紏人夥在外接贓及被拿獲卽供出首盜姓名住址現經臬憲李顯之廉訪審明擬議遵照新章發遣新疆給官兵爲奴仍遵名例改發極邊烟瘴足四千里充軍到配後鎖帶鐵桿石墩二年史勝高羅金壽二犯臨時畏懼不行事後分贓照例擬杖百流二千里王金堂聽雇搖船不知搶劫情事事後惟分得贓洋二元合依知强盜後分得所盜之贓數在一百兩以下者擬杖一百徒三年本月初三日廉訪飭提各犯復訊無異已詳請中丞奏咨結案矣 
[少尉接任]  
　　上海縣粮廳范少尉奉上憲札文調省驗看遺缺着顧汝熊調署顧君遂於昨日申刻接任 
[閔行命案]  
　　本邑西鄉閔行鎭祝港地方向有鄉民捕魚餬口前日亭午時有一烏山船駛過該處偶不經心穿破胡關松之網關松卽偕侄富林喝令賠補船户若不聞也者揚帆逕過關松等卽鳬水上船向之理説詎該船仍前飛駛胡等遂奪住蓬索使船不能行船户逞强喝衆毆擊致富　因傷殞命胡　身受重傷事經該處十六保三十三八圖地保聞知將船户七人派人看守一面偕關松赴縣據情禀報莫邑尊以爲時過晚諭該地保明日帶同兩造在屍場伺晚候待本縣詣騐可也隨於昨日下午二點鐘時帶同刑仵書吏等人前往　騐 
[逆子宜誅]  
　　某甲家住本城天官牌坊左近前日不知何故經父怒毆甲不服乘勢擊傷伊父頭顱血流如注父怒益甚欲將甲扭送縣中嗣經旁人竭力解勸令甲長跪負荆事遂寢是吁生我劬勞昊天罔極不克先意承志已屬罪無可逃復加之横肆兇殘任情還擊如甲者眞狗彘之所不食　哉隱其姓名兾攺悔也 
[研訊馬夫]  
　　馬車肇事一節已列報章昨據三百十六號華捕至英公堂禀稱昨日下午巡至四馬路西首見一大馬車行之馬夫許長生駕車不愼撞慯一老婦及兩理洋車夫因拘馬夫至捕房受傷人送入仁　醫院據醫生　老婦沈朱氏卽陳朱氏左膀骨已碎須三月方可平復然年老血衰卽愈亦成殘廢矢至東洋車夫陳寳林匡小弟略受微傷尙無大碍王沈氏上堂稱家住三馬路西首丈夫現任天津餬口母親沈朱氏年已七十八歲昨往街坊買物突被馬車撞倒碾傷現在醫院就醫不能投質許供甯波人現在王毛毛所開一大馬車行爲馬夫昨日駕車出外馬忽跳躍致肇禍端王投案聲稱許確是我行之夥現旣肇禍有母親妻女願到醫院服侍受傷之老婦蔡太守將許申飭曰爾等駕車往往在熱鬧地方任意飛駛豈不知一經碰撞卽有性命不測之憂乎隨飭將許押候訊明受傷人傷勢如何再行核辦 
[電報需人]  
　　中國自設電報以來直東蘇浙閩粤雲貴川鄂江皖以及奉天吉林朝鮮等處報房幾及百餘所傳電學生亦不下數百人　 
故於天津上海雲南三處設立學堂　爲搜羅以宏造就今又登告曰於本報後幅招考年在二十以内已通英文之人學習傳電行見人才愈出而愈多電報愈推而愈廣蒸蒸日上不禁拭目俟之矣 
[英界公堂瑣案]  
　　昨禮拜四輪應美繙譯官易孟士會訊易君另有要公由蔡太守獨判所有讞語錄供衆覽○老廣和洋行主人加司四美訴稱行中收銀人王嘉松用空銀洋八百餘元無人料理因此送入捕房後又查得虧至千餘元然一時未及細檢今旣解案容再將帳稽查王供紹興人在洋東處經收洋銀實虧洋三百餘元已由哥子向賈辦説明認賠蔡太守飭捕房將王帶回俟洋東開呈細帳再行訊核○崇明人吳學明訴稱雇船裝載猪子九十六頭在浦江中翻覆經别船上人替我撈獲七頭本願酬洋一元伊等尙索加添爭執間由捕拘案羅坤元陳又明趙金金吳小狗趙陽等同供我等皆在西人遊獵船上爲水手昨有猪子在船旁游過撈起六頭交還後索酬不依以致爭執周阿扣供小的撈得一頭當欲送還因羅坤元等索酬口角由捕一併拘案蔡太守謂羅等撈得後旣欲送還無甚不是今姑着吳酬洋一元了事○楊永亭訴稱小的開設西國皮鞋店日前失去皮鞋十六雙昨在王炳州店内認得原贓二雙報捕查明王共收賈六雙其中已經賣去是以祗存二雙王供不知竊贓誤行收下先已賣去四雙得錢二千文蔡太守飭將起案之鞋給楊具領再着王賠錢二千文○一百零八號華捕禀稱昨見韓阿春在路旁聚賭爲特連賭具送案韓供以後不敢再犯蔡太守判管押七天期滿保釋賭具銷毁○謝松濤稱昨夜曹阿褔撬門圖竊幸卽扭獲送交捕房曹供不敢圖竊實因尋友悞入伊家蔡太守飭曹覓人保釋○信和押鋪夥王耀齋訴稱昨日七點鐘時趙得富持絨單等件押洋二元至九點鐘時持洋及票來贖估得有一銅洋冐印本店圖記小的斥其有心混用爭執間有同業之和泰鋪夥到來認明趙於午前亦將絨單等件冋伊鋪質洋二元俄頃往贖被混用銅洋一元爲特交捕送案我店之洋及被掉之銅洋一併呈閲和泰押鋪夥亦呈銅洋供與相同趙堅不承認惟稱因有急需將物暫押旋持自已之洋向之贖取蔡太守謂爾毋庸狡辯安有一日之間將物二次典押二次取贖者乎隨飭押候查明有無假圖章再行核辦銅洋暫存 
[法界公堂瑣案]  
　　前報列新北門外汪雲從水烟袋店主汪鼎控間壁蔣德榮冒掛招牌一案昨日汪訴稱蔣之招牌依然未攺蔣亦投案禀陳一切略謂杭之張小全揚之戴春林等店外間假冒者甚多素日無人顧問今汪爲何將我店招牌飭人取去翁太守詰蔣曰爾現在換何店號答稱現在祗雲從兩字太守謂爲何必定用此兩字答稱此是靠伊之福現已不用汪字我店開已二十多年矣太守着將蔣帶出謂汪曰現在伊已不用汪字着再加上德記二字卽與爾店有區别現伊店亦已開設多年不禁之於當初而禁之目下恐亦不能汪稱伊本有蔣天順招牌卽雲從二字亦請飭伊改換太守謂城中天主堂左近及小東門等處牌上雲從二字甚多何獨伊店今能使城内外一律改換招牌則法界亦當令伊改換隨着將蔣傳進謂爾自有資本祗須貨眞價實自立招牌有何不美爲何定要冒人招牌嗣後不得再稱汪雲從若敢不遵定當提案又謂汪曰本分府業已吩咐伊加上記號倘伊再稱汪雲從當卽拘到究辦也汪復再三瀆訴太守謂豈非爾别有緣由不因冐掛招牌起見乎可速退去毋再多言○昨報列李庚投訴捕房謂被野雞馬車夫陳阿二扭毆失落洋一元及牙　馬甲等物一案捕房將該馬車夫解案翁太守詰訊之下李偕金阿光等兩人訴稱是日有三人在小東門外喚馬車往北馬夫索錢百文還伊八十文伊不肯小的卽喚東洋車講定價錢他又阻不容坐因卽相約步行伊又不許稱旣喚過馬車總須坐去隨卽肆毆并奪洋元馬甲等物幸逢巡捕將伊拘押伊黨共有五六人陳供伊等三人還價六十文小的不肯伊去後再來仍許六十文小的仍不允伊卽將小的扭毆并指交巡捕洋元物件實係子虚太守謂諒必爾等逞强硬拉人坐 
 
 

Page 4

 
 
一言不合卽怒詈兇毆此種積習本分府曾經目見今旣到案可將洋元物件好爲交出尙可從寛爾車主何人答稱小的替四海等作工車主名仁甫不知其姓太守着將陳帶往傳到車主再爲核奪○前報列洋人亨逹生控袁合祥公司袁松林拖欠本年地租及息銀一案昨日袁松林之子炳華偕收房租人屠永安遞禀聲稱松林有病不能投案當求請减租時因松林不諳西語以致誤傳翁太守謂前日曾限五日今已逾期分文不有豈欲託之空言乎可於下期繳銀屠稱來時東人囑以如亨逹生肯讓銀二百兩再當租下否則將屋歸伊可也太守謂爾等實屬糊塗伊言要爾之屋豈肯减租爾意造時費銀八千數百兩除抵銀五千兩春季地租及利息銀一千餘兩外再找爾銀二千三百餘兩然以此意告之洋人洋人必曰造時値價八千餘兩業已多年房屋朽壞祗好對銷爾時悔之已晚矣爾可回去與袁説明囑伊病中細細思之○張洪芳在小東門外某押店贖物先將好洋遞與押店夥繼忽將洋收轉俄又掉以銅洋押店夥看破爭論適包探夥路過是處將張拘進捕毋身畔搜出銅洋四元好洋一圓錢四百文及押票等物昨日解送公堂翁太守詰訊之下張供前在廣東當勇去年撤遣後回至南京家裏現往黄渡營尙未補進洋元由友人李正奎王洪泰囑買洋傘洋布等物太守問李王何在張初稱在黄渡繼稱同來末又攺稱現在找尋不到太守以其一味支吾判責一百板銅洋銷毁 
[宣南芻唱四首錄奉高昌寒食生霧裏看花客曁諸在吟壇削正]  
　　瞻雲近日長安戀受福延年大董加九市京塵衣涴素幾人國器玉無瑕艱難宏濟厪基命天祖欽承弼法家負曝束芻愚欲貢一毛旋轉向東華負依一紀政行親歲首祥開六合春藩輔星占賢宰相天潢斗仰舊詞臣覬乘泰運蒸嘉會交贊乾无普至仁寛大累朝膺眷祐太和翔洽命常新先朝萬里奠金湯誔祐諸藩鞏外疆寸土豈容同墮甑小球迭報并彊梁天宏含覆時姑待鬼瞰高明變亟防咫尺神京接遼海維屏東顧異遐荒天亶聰明列祖侔無疆鼎鼎富春秋兵機武備親臨閲禁禦離宫職此修安止從來資弼直時行上願頌宸遊聖功煕緝訏謨裕應啓經筵數講求[  天壤杮叟徐維城未定草]  
[蘇省撫轅抄]  
　　初二日新授江西藩臺臬憲李現奉飭知今日已換頂戴正任揚州府宜霖禀辭赴都○初三日分發江蘇試用知府松麟滿州廂紅旗人禀到候補通判陳鎬禀辭管解京餉差赴都請補上海縣丞顧汝熊禀辭赴任委署太倉州甘草司巡檢楊錦章銷閶胥門外抽查保甲差五品銜分發江蘇分缺先用州吏目陸迺培浙江人禀到陳錫蕃禀知本日到閶胥門外抽查保甲差典史戴源灝禀知奉飭泒蘇差委○初四日前署浙江温處道蔣國楨杭州來候補府朱宜振服闋回省禀到同知銜分發江蘇試用知縣裕溥滿州正白旗人禀到五品藍翎指分江蘇試用縣丞丁日棟安徽人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
　　八月票出售 
　　自運呂宋票全張半張分條照巿收兌紅票克巳紳商賜顧原班回件上海棋盤街中　 
 
 

Page 8

 
 
   
 
 

Page 9

 
 
[湖北省城保安門内江村協賑公寓收解山東賑捐公啓]  
　　啓者敝寓蘇皖同人念東省被災之久佑公待欵之殷因將前承上海文報局賑所寄來單册數百本盡數發出一面另刊捐啓分投勸募卽在保安門内作爲代司收解公寓如蒙仁人慨助賑款請卽交下由敝寓掣奉兩聨收據按旬轉寄上海彚解災區核實散放并登明申滬兩報以資徵信再敝寓發出之册均編列字號承募諸公無論捐數多寡有無務祈逐册交還以清經手而資查攷尤深感禱 
　　對啓者鄂省江君筱棠向在淮軍轉運局勷理賑務樂善不倦累年交由敝所轉解爲數甚鉅今復在省城另設公寓商約任俊三先生蒯稚農部郎竭力籌募三湘七澤間類多慷慨好施之士得諸君子相與有成眞災民之福也如惠捐欵請卽就近轉交彚寄除另啓專登報牘外謹縀數語以誌欣幸[  上海文報局協賑同人附啓]  
[助賑登]  
　　啓者本埠源恒隆號查益三先生印有　來示據述貝善士印慰萱䖍助山東賑洋四百元乞疏文收條拯流離於瘠壞供色笑於高堂尋繹久之不勝感佩○桂林周仁丈印瑞璋由百川通號寄來金釧一對重四兩兑見規銀九十二兩助山東賑項誼篤救災捐金飾而不顧世之好善者與仁丈相頡頏被災各户大有裨益又令郎彌月親友贈錢五千四百文兑銀三兩七錢亦解災區仁之至義之盡也○玉山無名氏寄來英洋五十元數符大衍拯濟弗遑不求人知洵爲罕覯○維揚慶茂福號邰善士印翰生爲尊閫偶患時症助英洋四十六元委濟出東賑欵情潀伉儷聽琴瑟之和諧惠逮哀嗷傾槖囊而拯濟足微懇摯定就安痊○南北錢業諸位仁丈來函聆悉洋人喃爾硬收立大支票一案蒙英刑司判罰洋五十元除堂費外淨送洋二十二元如數充入賑欵委列報章訟庭花落消酷暑以平情災壤麥登拜仁風而銘感渥承擘畫俾有遵循○九江招商局孫楚卿仁丈印光謨來函聆悉尊閫因文郎頭上生㾿夜不安寐籲叩神前謹將彌月覿儀洋十元助賑次日㾿平眠安如數寄來委解山東登報以復尊長旣賜其隆儀移賑具徵歡洽賢郎旋祛夫小恙從權不外肫誠盥誦循環良深欽佩○寓江灣鎭徽籍吳子麟翁久患風症迄未痊愈撙節藥資洋五元助山東賑欵委詣關聖前叩求如此䖍誠定占匆藥有喜焉上海北市絲業會舘籌賑公所少欽施善昌謹誌天貺鄒 
[書畫助賑]  
　　靑浦儒學陳子愚祁浩泉兩廣文向爲雲間揚仁社名宿宜畫冠絶一時兹願將所得潤資全數助賑不數日已荷交到潤洋十元尤喜遠處局寄十日准有慘澹經營絶不草率海内文人欲求書畫者祈逕將潤件分寄靑浦正副學署爲禱其潤目已登五月十八日報章兹不贅[  協賑同人啓]  
[海鹽徐古春先生出示貽硯圖謹擬五律呈霧裏看花客吟壇郢政]  
　　祖德留詒久家庭訓誨宣守先常捧硯聨詠競題箋涓滴心田挹先生曁令郎庚香世大兄茂才精醫移請封資助賑摩挲手澤傳本來無惡歲爭羡子孫賢[  霅溪愚姪趙炳藜待定草]  
 
 
 

Page 10

 
 
   
 
 

Page 11

 
 
[光緖十二年五月三十日京報全錄]  
　　宮門抄○發抄旨二道○大學士閻奏爲遵旨核議具奏摺○大臣謙奏爲司員籌賑完竣咨部引見片○又奏爲司員查勘蒙古地畝現因農忙暫停片○江督曾奏留總兵差遣片○直督李奏爲暫留知縣帮審案件以資歴練片○五月三十日刑部都察院大理寺廂黄旗値日無引見○綿宜謝授閣學恩○慕榮榦謝授洗馬恩○召見軍機○發抄劉錦棠奏擬辦伊犁軍務防軍情形奉旨覽奏均悉伊犁營勇現經劉錦棠會同錫綸汰弱留强照章給餉自應隨時訓練俾成勁旅卽着該大臣會同該將軍督飭各該營官激發天良認眞操練以免疎虞所請更攺道廳各官係爲因時制宜起見着該部妥議具奏欽此○又署阜康令左宗翰等署烏什廳同知等缺奉旨吏部知道欽此○○大學士管理户部事務臣閻敬銘等謹奏爲　旨核議具奏事前任左翼監督耀年奏光緖十二年分關税期滿短收盈餘銀兩一摺光緖十二年四月十五日内閣奉上　熠年奏左翼關税期滿正額無虧盈餘未能足額一摺着户部核議具奏欽此欽遵於四月十七日由内閣抄出列部據原奏内稱自光緖十一年三月十二日起至十二年三月十二日止共收過牲畜税銀二萬一千二百五十一兩九錢房地税銀二千五百七十四兩九錢三分除正額銀一萬零八兩房地税銀二千五百七十四兩九錢三分下徵盈餘銀一萬一千二百四十三兩九錢内遵照向例動發過羲牲所草豆等項共用盈餘銀六千一百四十五兩二錢四分均係查照向例給發下存盈餘銀五千九十八兩六錢六分查左翼定額盈餘銀一萬八千兩按現存盈餘銀兩數目少徵盈餘銀一萬二千九百零一兩三錢四分奴才體察情形左翼徵收税課向以猪羊馬匹爲大宗實緣去春口外雪澤過大羊隻多有受傷又因閭閻生計維艱商人販運牲畜來京一時銷售不易多須出資餵養京中銀價驟落粮價騰昂商販虧折資本遂多裹足不前且各省牌馬屢經裁减馬税本屬無多又經兵部奏准馬匹不准在京城購買此項馬税更形减少以致盈餘未能足額今奴才一年期滿短徵盈餘銀一萬二千九百一兩三錢四分自當赶緊設措再接准各部院衙門知照買　各處祭祀牲畜並戰馬免税等項共用銀一萬二千六百零三兩五錢九分除將正額銀一萬零八兩曁房地税銀二千五百七十四兩九錢三分全行動用並用盈餘銀二十兩六錢六分下存盈餘銀五千零七十八兩或照向例交納廣儲司抑或應交何處等語臣等伏查左翼原定正額銀一萬零八兩盈餘銀一萬八千兩又隨徵經費銀六千一百四十五兩二錢四分三殿應徵銀三萬四千一百五十三兩二錢四分今該翼自光緖十一年三月十三日起至十二年三月十二日止共收過牲畜税銀二萬一千二百五十一兩九錢房地税銀二千五百七十四兩九錢三分内除例支犠牲所草豆曁本關經費等項共用盈餘銀六千一百四十五兩二錢四分實存盈餘銀五千九十八兩六錢六分按額定盈餘銀數計少徵銀一萬二千九百零一兩二錢四分據稱實緣去春口外雪澤過大羊隻多有受傷閭閻生計維艱商人販運牲畜銷售不易　京中銀價驟落商販虧折資本遂多裹足不前且馬匹不准京城購買馬税更形减少以致盈餘未能足額等語查左翼光緖九年分短收税銀經臣部援照成案奏請减免五成六厘賠繳四成四厘十年分短收税銀較之上屇少收銀二千二百餘兩仍援照八年成案减免四成賠繳六成十一年分短收銀數較之上届多收銀二千七百餘兩臣部擬請减免五成七厘賠繳四成三厘各在案今該翼本届短收盈餘銀一萬二千九百一兩三錢四分據該監督瀝陳盈餘未能足額核與歴届虧短情形大致相同然較之上届實多徵銀五十二兩一錢稽徵尙屬得力臣等公同商酌所有左翼短收銀一萬二千九百一兩三錢四　 
分請仍照上年成案减免五成七釐銀七千三百五十三兩七錢六分三釐八毫以昭激勸而勵將來其餘减剩四成三厘銀五千五百四十七兩五錢七分六釐二毫係額外盈餘例無處分應着落前任監督燿年照數賠繳遵照定例五千兩以上至二萬兩子限三年應令自奉旨之日起按限完繳以符定例並請飭下左翼監督嗣後務宜實力稽徵以期規復原額不得恃有减免成案稍形疏懈再所稱准各部院辦買祭祀牲畜並戰馬免税等項共用銀一萬二千六百零三兩五錢九分應令該翼將辦買祭祀牲畜等欵細數另造清册送部核銷其下存盈餘銀五千零七十八兩查前任監督文秀徵存盈餘銀兩經臣部奏奉諭旨著交廣儲司欽此此次該監督奏交現存盈餘銀兩應否仍交廣儲司之處恭候命下知照該翼遵照辦理所有臣等遵議緣由理合恭摺具陳伏乞皇太后皇上聖鑒訓示遵行謹奏奉旨已錄○○謙禧片再奴才前因飭派帮辦司員刑部候補主事陳慶萱籌辦朝陽縣賑撫事宜奏請暫緩更替奉旨允准在案嗣接部咨以帮辦司員係例有年限差使照章不准留辦奏請更正奉旨依議欽此彼時正値賑務吃緊經奴才查明實難驟易生手情形懇請仍准司員陳慶萱籌辦該縣賑務聲明本年四五月間辦理稍有頭緖卽行送部引見等因奉旨着照所請該部知道欽此欽遵亦在案旋於三月二十一日准吏部咨開熱河都統衙門帮辦司員定例三年一換照章不准奏請留辦惟詳核該都統所奏係爲體恤民艱愼重賑務起見自應欽遵諭旨准將司員陳慶萱暫留熱河專辦朝陽縣賑撫事宜其帮辦司員一缺應令新任司員蔡揆忠前往更替並照章俟蔡揆忠至任之日作爲停止司員陳慶萱俸廉日期俟差竣回署時再行接算俸次序補等因奉旨依議欽此當卽轉飭欽遵去後兹於四月二十七日據司員陳慶萱稟稱朝陽縣賑務業於初一日曁初十等日先後將粥廠停止　災黎等均各歡欣鼓無感戴皇仁刻下耕作方忙謀食較易地方晋律安靜所有經手事宜亦皆交代清楚懇請給咨回部供職等語查　辦司員陳慶萱籌辦朝陽縣賑撫事宜諸臻詳愼貧民咸陵更生地方顆以安謐實爲口外荒年所不易得現在賑務旣已完竣卽應給咨赴部引見惟新任司員蔡揆忠尙未到任現在並無留辦事件卽可毋庸停止俸廉以符定章除該司員陳慶萱籌賑尤爲出力另摺請奬並給咨赴部引見外相應請旨飭下吏部催令新任司員蔡揆忠赶紫前來熱河任差以專責成所有司員籌賑完竣現在並無留辦事件毋庸停止俸並催令新任司員赶緊赴任各緣由理合附片陳明伏乞聖鑒謹奏軍機大臣奉旨吏部知道欽此○○謙禧片再奴才前經奏請飭派司員清祥查丈土默持貝勒旗地畆就近查勘奈曼王旂請關空閑牧塲均奉諭旨允准在案兹據司員清祥禀報遵札前赴土獸持貝勒旗查勘地畝彼時因卓索圖盟長委員等官未能到齊查閲該旗所造原册亦與該處地畝四至不符當卽先赴奈曼王旗查勘空閒牧塲曾經禀明在案刻下已値農忙禾苗遍野未便勘丈致傷田稼且查奈曼王旗請開各牧塲空閒界内間有開墾成熟者正在挖立封堆查問間卽有台吉吹登等百餘人紛紛乞恩思圖阻撓及詢之協理等官則稱實係該台吉等私自墾種間有盜典情事惟是否該旂牧地抑或蒙古私産均應傳提質訊明確免致該蒙古等紛紛藉口一意求恩欲圖阻撓等因面禀前來奴才查東土默特等旂蒙古素稱獷猂每遇該旂舉辦公事輒敢聚集多人聲稱老頭會勾結煽惑希圖挾制阻撓敗壤功令刁風亟應禁止况東土默特貝勒旗地畝現已紊種多年尤須該協理等官造具妥册指定界址方可查丈前經司員清祥親往該旗查丈地畝該卓索圖盟長委員及協理等官日久未能到齊是以先赴奈曼王旗进勘空閑牧塲刻下已値農忙未便勘丈自應嚴飭該旗赶造詳細妥册呈送查核俟秋後再行酌度情形奏明辦理其奈曼王旗請開牧場係爲得租濟賑起見所有空閒牧地應於勘明後准其開放以示體恤至内中間有開墾成熟者雖據該協理等指稱係空閒界址被蒙古等私墾盜典質之台吉吹登等均各藉口乞恩希圖阻撓若不傳提澈底清查何以昭公允血儆刁頑除飭三座塔司員昭鳥逹盟長奈曼王旗一體分别查傳送訊外一俟秋成地凈届期再行奏明派員前往查辦所有司員查勘蒙古地畝現因農　先行回郡並現在查傳質訊各緣由理合附片陳明伏乞聖鑒謹奏軍機大臣奉旨知道了欽此○○曾國荃片再投標學習人員迭經前督臣等奏請留省補用欽奉諭旨允准在案兹查有提督銜記名總兵易文光從前轉戰安徽山東等省積功荐保至今職經臣委帶新兵右營畫夜巡防深資得力惟該員原保未留省分現在兩江整頓營伍正値需材之際合無仰懇天恩俯准將提督銜記名總兵易文光以原官留於兩江酌量差遺補用俾收人地相宜之效除飭取履歴咨部查核外謹附片陳明伏乞聖鑒訓示謹奏軍機大臣奉旨着照所請兵部知道欽此○○李鴻章片再據藩臬兩司詳稱新選沙河縣知縣鮑國琦現已到省人頗明白惟於直隷地方情形未能熟悉沙河爲難治之區應暫行留省派入讞局帮審案件以資歴練除將文憑咨部外理合附片陳明伏乞聖鑒謹奏軍機大臣奉旨吏部知道欽此 
 
 

Page 12

 
 
[光緖十二年六月初一日京報全錄]  
　　宮門抄○上諭一道錄前○發抄旨五道○大學士閻奏爲遵旨核議具奏摺○大臣載等奏爲司員試俸期滿循例題銷摺○皖鳳頴六泗道奏爲奏聞摺○六月初一日工部鴻臚寺正黃旗値日無引見○景善明安王文錦各假滿請安○徐桐等覆勘試卷覆命○胡勝謝授福建遺缺知府恩○内閣奏派騐放之大臣派出麟書善畢道遠徐郙○召見軍機胡勝○發抄德馨奏海防捐輸第六次收捐銀生各數奉旨户部核議具奏單併發欽此○又試用同知錫章期滿甄别奉旨吏部知道欽此○又瑞金令文聚奎調補新建令奉旨吏部議奏欽此○又變通裁攺各營弁勇數目奉旨該部知道單併發欽此○又匯解栛滇餘銀奉旨該部知道欽此○○大學士管理户部事務臣閻敬銘等謹奏爲遵旨核議具奏事前任右翼監督宗室謙光奏光緖十二年分關税期滿短收税銀一摺光緖十二年四月十三日内閣奉上諭謙光奏右翼關税期滿正額無虧盈餘木能足額一摺着户部核議具奏欽此欽遵於四月十七日由内閣抄出到部據原委内稱自光緖十一年三月十三日起至十二年三月十二日止一年期滿遵照户部奏定章程銀錢並徵收牲畜税銀一萬六千八百六十二兩八錢七分西山牲畜增銀四十兩房地税銀一千二百三兩三錢三分共收銀一萬八千一百六兩七錢七分例交户部正額銀一萬五兩一錢二分内除免過戰馬税銀一百六十兩五錢六分外應交户部正額銀九千八百四十四兩五錢六分西山牲税增銀四十兩房地税銀一千二百三兩三錢本年准各部院衙門來文採買祭祀猪羊牛隻除照例由正額及西山牲税增銀並房地税錢全行動用不敷外動用過盈餘銀六百十五兩七錢六分五釐下存羡餘銀六千四百二兩五錢四分五釐循例發過犧牲所草豆等項共用羡銀六千二百十六兩九錢一分下存盈餘銀一百八十五兩六錢三分五釐查右翼定額盈餘銀七千三百二十一兩四錢除動用辦差及垷存盈餘外計短徵盈餘銀六千五百二十兩奴才體察情形實因近畿一帶水災頻仍小民蕩析所來羊馬無多滯鎖尤甚又兼京外銀價與京城大相懸殊客商販運恐虧資本是以均各裹足不前以致盈餘未能足額所有現存盈餘銀一百八十五兩六錢三分五釐可否照例交廣儲司抑或應交何處等語臣等伏查右翼原定正額銀一萬零五兩一錢二分盈餘銀七千三百二十一兩四錢又隨徵經費銀六千二百十六兩九錢一分西山牲畜税銀四十兩共銀二萬三千五百八十三兩四錢三分今該翼自光緖十一处三月十三日起至十二年三月十二日止一年期滿共收牲畜税銀一萬六千八百六十二兩八錢七分西山牲畜税增銀四十兩房地税銀一千二百三兩三錢三分共徵銀一萬八千一百六兩一錢七分例交户部正額銀一萬五兩一錢二分内除免過戰馬税銀一百六十兩五錢六分又准各部院來文採買祭祀猪羊牛隻照例由正額及西山牲税增銀並房地銀全行動用外並動用過盈餘銀六百十五兩七錢六分五釐又循例發過犧牲所草豆曁本關各項經費共銀六千二百十六兩九錢一分按額定盈餘銀數計短收盈餘銀六千五百二十兩據稱實因近畿一帶水災頻仍小民蕩析所來羊馬無多又兼京外銀價與翼京城大相懸殊客商販運恐虧資本是以裹足不前以致盈餘未能足額等語查右翼光緖七八九年分短收税銀均經臣部奏請減免四成賠繳六成光緖十年分短收銀六千五百六十四兩較之上届多虧銀七百餘兩經臣部奏請减免三成賠繳七成光緖十一年分收程銀較之上由計多征銀一千二百餘兩稽徵尙屬得力經臣部奏請減免四成五釐賠繳五成五釐各在案今該翼光緖十二年分短收税銀六千五百二十兩核其虧短情形尙與歴届大致相同惟校之上届計少收銀一千二百二十兩若仍照上届成案辦理未免無所區别臣等公同商酌所有該翼短收税銀六千五百二十兩擬請援照光緖十年分成案減免三成銀一千九百五十六兩以示體恤其餘減䑆七成銀四千五百六十四兩内有短收額内盈餘銀一千六百三十五兩四錢四分核計在三分以上例應降一級留任惟查該翼短收税銀旣屬有因可否仍照歴届成案寛免處分之處出自天恩至减剩七成銀四千五百六十四兩應着落前任監督謙光照數賠繳遵照定例一千兩以上至五千兩予限二年完繳應令自奉旨之日起按限完繳以符定例並請飭下右翼監督嗣後務宜實力稽徵以期規復源額不得恃有减免成案稍形蔬懈致干叅處再所稱本年採買祭祀牲畜等項照例將正額及西山牲税全行動用不敷外動用過盈餘銀六百十五兩七錢六分五厘應令該翼另行造册送部以憑核銷至現存盈餘銀一百八十五兩六錢三分五厘查前任監督松溎徵存盈餘銀兩經臣部奏奉諭旨着交廣儲司欽此此次該監督奏交所存盈餘銀兩是否仍交廣儲司恭候命下由臣部知照該翼遵照辦理所有臣等核議綠由理合叅摺具陳伏乞皇太后皇上聖鑒訓示遵行謹奏奉旨已錄○○奴才載遷榮頤英廉跪奏爲司員試俸期滿循例題銷恭摺奏聞仰祈聖鑒事竊据員外郎松齡呈稱竊職係廂白旗滿洲博端佐領下人由閑散於光緖三年在湖南協黔捐局遵籌餉例報捐監生以筆帖式補用光緖五年河南滇捐局遵籌餉例報捐光祿寺署正補用是年在江蘇滇捐局遵籌餉例報捐候選員外郎於光緖九年二月初十日補授孝東陵　部員外郎於是年二月二十六日到任之日起連閏扣至光緖十二年正月二十六日試俸三年期滿又據花翎員外郎玉潤呈稱竊職係正白旂滿洲富隆佐領下人由貢生捐納候選員外郎於光緖四年十一月内在河南捐賑項下報捐賑銀蒙恩賞戴花領九年二月内補授景陵禮部員外郎是年四月二十五日到任自到任之日起連閏扣至光緖十二年三月二十五日試俸三年期滿又據員外郎烏爾慶額呈稱竊職係鑲白旗滿洲清壽佐領下人由鳥鎗護軍於咸豐七年七月内挑補太常寺學習讀祝宫八年十月内補授東陵讀祝官同治二年五月内太常寺咨調回寺富差三年六月内年滿奏明堪以留寺光緖元年十一月因辦理穆宗毅皇帝大事保奏加五品銜五年閏三月因恭辦穆宗毅皇帝梓宫奉安徵典禮保奏以理事同知儘先帶領七年九月因恭辦孝貞顯皇后大事保奏免補理事同知在任以員外郎遇缺卽選九年三月内選補普祥峪定東陵禮部員外郎於是年四月十一日到任連閏扣至光緖十二年三月十一日試俸三年期滿又據員外郎岳斌呈稱竊職係鑲白旗滿洲頭甲喇錫斌佐領下人由理藩院筆帖式於光緖五年遵籌餉事例在江蘇滇捐周報捐員外郎不論雙單月選用於光緖九年三月初十日選補東陵工部員外郎是年四月初八日到任連閏扣至光緖十二年三月初八日試俸三年期滿合將例應試俸呈請題銷各等情前來查例載滿洲人員捐納升用者亦照各項議叙人員之例試俸三年准其調升等語今據員外郎松齡花翎員外郎玉潤員外郎烏爾慶額員外郎岳斌各呈請題銷試俸該員等在任三年循分供職均無叅罰事故相應具奏恭候命下奴才等再行移咨吏部該旗註册照例升轉所有題銷試俸緣由謹循例具奏伏乞皇太后皇上聖鑒謹奏車機大臣奉旨吏部知道欽此○○鹽運使銜安徽鳳頴大泗道兼管鳳陽關税務臣高萬鵬跪奏爲奏聞事竊照鳳陽　監督每届一年期滿例領養廉銀六千兩辦公銀六千兩向在徵收關税正盈銀兩項下開支前因廬鳳道兼管税務已有道任養廉足敷公用是以將關任養廉辦公等銀解交造辦處充公嗣於乾隆三十年二月間前監督臣卓爾岱具奏交銀摺内奉硃批嗣後關任養廉内每年賞　銀一千兩卽後任亦照此辦理欽此欽遵在案光緖二年復關以後收數短絀歴於正税提撥養廉辦公銀各一千兩奏明解赴造辦處交納九年三月間奉造辦處奏催飭自光緖九年爲始將應解養廉辦公銀兩如數提足報解當經前署監督臣劉傳楨查明鳳陽關近年徵收税銀除照例分别支解外伊俱儘湊撥京協實無餘欵可以加提養廉辦銀公兩呈請前撫臣裕祿奏懇照案酌提起解奉旨着照所請該衙門知道欽此欽遵亦在案兹自光緖十一年三月初一日起至十二年二月底止一年期滿徵不足額並未收有盈餘銀兩惟有仍照各上届　於關税正額項下提出養廉銀一千兩辦公銀一千兩二共銀二千兩解歸　辦處公用鳳陽大關黴收税銀每兩向有節省歸公銀七分並裁革傾銷火工飯食等項銀七分歴經奏明解交造辦處充公本届一年期滿共徵歸公銀一千二百五十六兩七錢八分三釐傾銷銀一千二百五十六兩七錢八分三釐又收關税一年積存平餘錢餘銀二千八白二十二兩六錢四分四釐八毫向有解部平　及添補各口經費等用除循例動支銀二千七十六兩六錢四分四厘八毫外仍存平餘錢餘銀百六兩又關税内有充公銀一厘爲添補平飯及一切辦公之用撙節支銷計餘銀二十五兩以上六欵共解銀四千六百四十兩五錢六分六厘除一併委員解交造辦處兑收外理合繕具清　恭摺奏明伏乞皇太后皇上聖鑒謹奏軍機大臣奉旨該衙門知道　併發欽此 
 
