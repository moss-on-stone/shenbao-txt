# 1889 - 90 - 4905732

 

Page 1

 
 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祇以卷帙繁重加以去年訂匠忙迫異常致第三悅出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國涿白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部關印隨出約於本年終全書可以告竣諸君子有欲先賭爲快者幸卽早日至申報館掛號可也其票售至四月終截止如至全書印成購辦者不照預定之例須再行定價今印有樣張欲觀向申報館領看此佈 
[石印叚氏說文解字注後附匡謬普通檢] [  點石齋告白]  
　　通經之學自訓詁始訓詁之學自識字始許氏說文爲小學之宗千七百年來陋儒增損竄易頗乖許書之舊金壇叚氏懋堂剪榛莽披雲翳爲之往而後此書與日月齊明與尊彛竝重纘先儒之緒啓後學之蒙厥功偉矣哉惟其中有一二失檢處元和徐氏因成叚註匡謬一書向無刋本今始得之附存於後學者比而觀之自能擇善而從又番禺黎氏爲說文通檢若網在網檢尋較易亦附焉兹仍印三層本取其原書裝裱差謬庶幾可免分釘四本價洋二元四角其拆購匡謬通檢兩種者價洋六角卽日發售此佈 
[新印白紙曾文正公年譜大事記家書家訓榮哀錄出售啓] [  申報舘主人啓]  
　　曾文正公中興致治一代名臣人皆仰其功冠本朝而不知學問文章實有麟麟炳炳者所刻全集多至百餘册卷帙繁重携帶良難學者窮數年之心思未易得窺全豹本舘覔得初印善本先將年譜大事記家書粗訓榮哀錄五種用新鑄鈴字排成印以雪白連史紙校讐詳細每部裝訂十一　價洋八角請向本埠南北申昌及各埠申昌購取均可此啓 
[自立篇]  
　　甚矣哉自立之難也三十而立孔子言之如有所立顏子言之人生天地間孰不期其卓然自立其碌碌因人成事者殆亦不得己而然也然而旣欲自立則必一空体傍而後可如班定逺之投筆終軍之請纓宗慤之乘長風破萬里浪勳名炳於當時聲稱傳於後世如此者而後不愧自立二字卽曰不以富貴攖其心不以爵祿　其志或著書於名山或高蹈而肥遯千載而下尚有人稱之身雖没而名以章聖賢之徒不易幾也而一事一物一材一藝果能獨出心裁不拾牙慧則或成一家之言或爲一世之業亦未嘗不可謂之自立所患者依人以立譬之瞽者倀倀然循墻以行譬之跛者汲汲然持杖而趨失相則止失扶則踣此已可笑之甚矣而猶不能自鏡不知自慚見人之自立者或訾議之訕誚之甚而至於忌嫉之恨毒之嗚呼謬矣夫修身者必先以自立爲成巳之本然後可推之於齊家治國平天下而無一不可貫通一身之自立視平天下之自立逺矣而未逺也前漢倚外戚而卽以外戚亡後漢倚宦官而卽以宦官敗五代倚外援而卽以外援滅宋倚和好而卽以和好禍天下之事未有可以倚乎人者也古人云輔車相依唇亡者齒寒爲此說者非謂不能自立而專依乎人謂目審所與而後可以圖立也卽小以見大卽古以見今昔時之與國雖小而其理則一今日者各國互相盟約各相通商凡諸大國誰不欲自成立如各小國之依人者不旋踵而失足而彼大國之中互相牽制競爲控扼其中亦有能自立不能自立之分其外爲雄强内實氣餒者無論矣卽實有雄强之勢有時自守不堅用人不當動輒貽人以口實若此者亦有所聞試就各國之能自立者言之普法之戰普之能自立也然法國雖一敗塗地而幡然改　易君主爲民主自敗之後收合餘燼力求自强至今亦無人敢侮之則彼亦尚足稱爲自立者以視土耳其之介乎强國之間恃英奥德諸大國爲之奥援者相去逺矣華盛頓之興於米利堅與英人戰爭者若干年屢蹶屢振卒能自成一國不屬於英且定制創業有條不紊稱合衆立總統定四年更換之法臣民咸翕然從之無異言此則可謂能自立矣惟前此招華工以闢地今日逐華工禁華工大都聽士人之言不慒貽譏於與國開罪於隣邦此其一失恐日後將有失其自立之權者矣日本亦東洋之小國耳以視中國不過一二省版圖以前權威下移政不在國王而在大將軍自維新以來王克自振乾綱獨攬居然一改從前積弊而又與泰西各國開埠通商深慕西法崇尚西學并衣服制度而改之一以西國爲法人多有非議而訕笑之者而彼不顧也數年以來兵制頗見精强兵艦亦漸增衆雖不免於國用内竭而究不得不謂之能自立者矣夫自立者不以因人爲事今日本事事仿傚泰西尚何得謂之自立不知日本雖事事仿傚泰西而頗能仿其精不仿其粗仿其益不仿其損卽如洋關收稅此西法也而日本關上所用自稅務司以下以及扞子手巡役公差無一非日本人絶無西人干與者此獨非自立之証乎製造機器亦西法也而日本近來製造各廠由日人自主工匠亦無非日人所製之物卽不能突過西人亦皆與西人所製者彷彿故竟有由東洋運之歐洲者則又能自立之一証也設立巡捕亦西法也各國巡捕皆用本地人爲之不能使也國人厠乎其中而日本之警察署亦仿西法而設幾於邇國中皆有之而上自捕頭下至巡街以及包探等人絶無一西人叅與其間到處皆日本人不但能以我制人不使人制我而且恪遵公法租界地方不容他國人干預地方公事此又能自立之一証也其至於兵艦中之管駕商船上之船主亦莫不用本國人計日本之通泰西較中國爲後而乃其效如此之速是亦可異之甚矣說者猶以其廢棄書籍比之祖龍之焚書坑儒則未免訾之過甚姑不論他事但取其能仿傚西法而不爲西人所挾制崇尚西法而不爲西人所牽掣於自立之事有實獲我心者嗟夫五大洲廣矣各國衆矣屈指能自立者止此數國而己豈不大可慨哉豈不大可慨哉 
[諭旨薛錄]  
　　二月廿六日軍機大臣面奉諭旨本月二十八日着推班欽此 
[本館接奉電音]  
　　昨接在京友人發來電音有本月初五初六日上諭四道敬謹譯登○三月初五日奉上諭卞寳第劉銘傳林維源奏全臺生番一律歸化逆首就擒請將出力人員奬勵各摺片臺灣各路吕家望等番社負嵎梗化劉銘傳督率官軍剿撫兼施逆首劉添汪拿獲懲辦現在全臺生番一律歸化仍着該撫等將撫番開墾事宜妥爲辦理以靖疆圉所有尤爲出力之副將林福喜着以總兵記名簡放都可鄭有勤等均着免補叅將游擊以副將儘先補用鄭有勤並賞加强勇巴圖魯名號劉朝帶並賞加奮勇巴圖魯名號黄定國着免補都司以游擊儘先補用千總戎 
 
 

Page 2

 
 
勝標等均着以守備留於福建儘先補用並賞戴花翎己革通判王維叙着開復原官並免繳捐復銀兩縣丞陸陳謙着免補本班以知縣仍留原省補用其歴年剿撫各軍出力員弁並各局撫墾委員准其擇尤彚保毋許冒濫另片奏彰化嘉義紳士保衞鄉里緝匪弭患懇請奬叙等語郎中蔡占楙着賞加道銜主事林啓東着賞加五品銜該二員均賞戴花翎以示鼓勵該部知道欽此○初六日奉硃筆遣李鴻藻爲正考官崑岡潘祖蔭廖壽亘爲副考官欽此同日奉硃筆這同考官着朱光黻熙麟鍾家彥邵松年倪恩齡王濂黄福楙吳樹棻王培佑劉宗標曾樹椿周雲章曹詒孫劉綸襄劉心源張預曹嶲瀛張嘉祿去欽此同日奉硃筆内簾監試着桂年洪良品去内塲監試着阿克敦榮陞榮山慶祥張文普劉恩溥徐兆豐楊辰去欽此 
[春明雜紀]  
　　禮部司務廳擬定二月二十二日開棚售賣三塲試卷將告示懸貼署前此次卷價定以京蚨十二千自開棚起日日車馬盈門異常擁擠○禮部於二月中旬擬定各省新舉人於二月二十三日在保和殿補行覆試專摺奏聞當日奉旨允准經禮部咨行順天府出示曉諭旋由順天府在各街巷黏貼告示内稱所有各省應行補試之新舉人務於是日黎明各衣袍褂赴景運門外朝房聽候點名毋得有悞○鴻臚寺因二月初三日歸政恩詔有京官應得加級覃恩例應鴻臚寺辦理具疏奏聞旋於二月二十間通咨京師大小各衙門務於十日内將堂司各官銜名查明開列清單咨送該寺以便彚齊入奏○二月十九日貴州撫憲潘蔚如中丞入奏因查各省應協黔省的餉積欠己有二百餘萬兩目下待餉孔殷惟有籲懇速飭户部嚴催各省無論如何爲難務卽速籌是欵派員解黔以救燃眉之急聞此奏己交户部飛催各省矣○東四牌樓隆福寺街有一剃髮鋪二月十九日張燈時突有官役多人擁入鋪中將該鋪夥友數人一併鎖帶步軍統領衙門聞因有人在官廳控告該鋪爲拐誘孩童窩主故拘去審間也○二月二十一日大宛兩縣考試生童頭塲生題不知為不知是知也童題可謂仁乎子曰何事於仁詩題春寒花較遲得寒字○二月二十間直督李傅相入奏因查楚軍馬隊馬匹頗不敷用兹派千總徐春榮往張家口等處採買戰馬一百五十匹經過地方應納稅厘請旨飭部轉咨一律免稅聞此奏己經户部飛咨張家口左右兩翼一體遵照矣 
[勘估大工]  
　　二月二十間内務府大臣福箴亭恊揆會同工部堂官查估太和門工程核定工料銀二百三十萬兩之譜傳聞工部不日將開單奏請欽派承辦大臣矣至所估之欵是否由户部動支抑成奏撥各省欵項尚未有聞又傳聞太和門原舊柁樑椽柱一律楠木刻經工部會同内務府仍照前修三海工程章程諭令承修各木廠分往江浙等省採買楠棪大料以備需用 
[開用關防]  
　　海車衙門初設時一切公文曾經奏明借用神機營關防此固一時權宜之計客冬海軍章程擘畫甫定當卽奏請飭令禮部鑄造關防一顆刻己通咨京師大小各衙門内稱現准禮部將鑄成關防頒發到署所有以後公文務祈各衙門詳察新鑄海軍事務衙門關防爲憑相應通咨一體知悉可也 
[議定船費]  
　　二月間總理衙門將北洋大臣李傅相所派廣濟輪船駛行朝鮮船費議定每結三個月由江海關商貨到韓稅課項下提銀二千四百兩又由東海關商貨到韓稅課項下提銀六百兩作爲津貼水脚之欵此議己經總署咨達傅相矣 
[火警紀聞]  
　　正月間京師花兒市大街曾遭回祿延燒鋪户多家己登前報兹聞東城司官將各鋪掌櫃傳集署中連日審訊盖因毗連之關帝廟係太常寺管轄之官廟應由地方官責令火頭賠修因此該司官細心研鞫一俟火頭供認卽可責令賠修無如該掌櫃等彼此推諉堅不承認將來作何了結續聞再錄○前報紀京師前門外三里河大街瑞蘭坊香蠟鋪失愼云云詎料二月二十一日初更時該香蠟鋪忽又失愼各水局汲桶聞警齊到奮力撲救無如是夜北風甚緊香蠟鋪一家門面焚燬無存當時附近鋪户驚惶失措東逃西竄遺落物件狼藉滿地幸各地面官率兵彈壓故無搶奪之事○二月二十二日初更時京師居人望見東南隅一片火光上燭霄漢凡居内外兩城者無不惶懼異常因自正月以來屢次被火也至次早始聞失愼之處係在左安門外十五里神樹村董村接壤處某磚窰該窰因燒造官磚需用柴木甚多自客冬購起至今堆積如山約值三千金有奇不料是夜盡付一炬十數里之外皆見火光也 
[暫免稅厘]  
　　二月二十日東撫張朗齋中丞奏稱因查東省去歳歉收曾飭委員開辦平糶局以蘇民困惟商販運粮由他省而來者日見稀少推原其故大半因一路稅厘太多裹足不前兹擬將東海臨清二關及各處卡局稅厘暫爲免徵一俟秋麥有穫再行照章徵納云云聞此奏奉旨允准當經户部飛咨東撫轉飭各關卡一體欽遵矣 
[火車相碰餘聞]  
　　天津火車互碰各情迭經列報兹悉尚有堪補述者由天津夫車係第十一號車上祗一西人羣呼之曰大鼻子卽因傷而死於唐沽者司火之華人不知其姓名人但呼之曰阿尚車至軍粮城照章停頓嗣因候久不見來車又無電報傳遞消息西人卞急當飭開車盖是時西人於軍糧城己飲酒沈醉矣比到新河逺見來車阿尚告之不理阿尚亟掌紅燈來車係第六號望見紅燈果卽緩車且放汽筒無如十一號車凌厲如前阿尚知己事急亟往前擬鍵閉火門詎被西人從手背力擊一下腕際突起如瘤知不可爲由車躍下逃生上下唇均被畫開宛如荷花瓣昏迷半刻始甦生兩車果己石破天驚機器炸裂其玻璃管插入西人腰際宿酒始醒及舁至唐沽旋卽斃命車燈向點魚油以防不測不期是日魚油告匱適點火油燈翻油瀉遂肇火厄二十餘人同時焚死屍身半成灰燼當被碰時第六號車經己停輪車上中西司事一概逃逸惟司火華人曰馬六乃心公事尚於車上料理汽機正擬脫逃詎迅雷不及掩耳好頭顱半被削去當塲斃命餘入悉倖而免六燕爾橷婚纔過三日遂及於難慘哉查開車與否惟站長是問軍糧城係會車處所唐沽之車旣未前來天津之車不應遽去一違定章果成大錯让長咎實難辭督辦鐵路公司周玉山廉訪適於旅順差次回津於廿九日會同總辦伍秩庸觀察等傳軍粮城站長訊究矣又傳得失事後唐沽人等於更深夜靜每聞鬼號乍逺乍近若斷若連聲慘而長森人毛髮唐沽分局站長江某其工人楊姓夜半於局外巡邏仰借星月之光瞥覩鐵路車盤旋轉不定趨前始止其時不特四野無人且扣住鐵環萬難摇勳是亦咄咄怪事也此說固屬無稽殊不足信惟旣有所聞所謂姑妄言之姑妄聽之而己 
[宜昌大火]  
　　上月二十三四兩日天氣隂貍黄沙匝野忽於是夜八點鐘大南門外後街起火縱横焚去草瓦房約數十間彼時上風甚緊火毬飛入南門城内將靠城草房又焚接連燒過街面又有數十户其火隨又飛出城外將大南門城外兩邊沿城所住草房間有瓦屋一直燒至小南門小上始由某木板行之高牆阻住是役也共燒門面約二百餘烟灶四百餘家宜地水龍不多幸操防兵丁及中衡府中兵役各舁水龍在大南門内灌救方熄近日天氣亢旱江面離城又逺城門内進出之人阻塞不通水不能入各兵遂將各家自備食用之水灌入水龍汲打尚嫌不足復將某染店内數十缸靛水挑灌方能救熄是時中衡游府蒯公等率領兵弁上屋救援蒯公自掌水管不辭勞瘁方能救滅否則不堪設想矣事後或傳係匪人放火或謂後街某姓齋醮小孩取紙錢與鞭砲燃放而起總之災及數百家亦大厄也當由城内善堂及各殷户並文武官員與中外商人量力捐助或發錢或發米或發蘆蓆被災者略得安輯云 
[接錄閩督憲示]  
　　一禁賭博以務正業也開塲放賭無賴成羣設局抽頭引人爭利自來壞心術而敗家貲者惟賭爲最甚此間外來茶客及他貿易各商去鄉井逐負販求什一之利爲事畜之貲乃一入賭塲咸遭局騙及至孤注旣空罄貲本以償博債繼以饑寒迫體結敗類而啓 
 
 

Page 3

 
 
非心於是流爲乞焉爲盜賊者有之矣惟此賭局實爲禍階亟宜嚴拿痛加懲創查例載閩省花會起意爲首者發邊逺充軍夥同開設者杖一百流二千里在塲帮收錢文等犯杖一百徒三年仍各盡本法先行枷號兩個月被誘入會之人俱枷號三箇月杖一百如另立名色誘賭聚衆三十人以上與花會名異而實同者均照此例辦理造買紙牌骰子者發邊逺充車販賣者杖一百流二千里開塲誘賭者初犯杖一百徒三年再犯杖一百流三千里輸錢者據實出首免罪仍追所輸之錢給還賭據者財物房產均入官　禁營棍以肅戎行也各屬分立汛地專設營兵所以盤詰奸人護送行旅無事則操演技藝武備常修有事則邏察巡防守望相助定制何等妥密風聞各屬營汛往往有庇賭包娼架訟訛詐等事及至告發有人又復抗傳藐法推原營規之不肅實由營弁之包徇似此倚勢横行實屬大于法紀除行文各地方官不時查孥外併責成該管將弁認眞操防嚴加約束倘仍犯有前項情弊一經發覺定將該兵照例懲辦併將該管將弁從重叅劾查例載閩省花會地保汛兵庇賭問擬邊逺充軍贓重於本罪者計贓從重論一禁窩主以清盜源也閩地山路崎嶇草木叢雜灘河湍急上水行遲匪徒藪伏爲奸搶刼之案層見迭出其濱海各屬洋面賊船盜艇嘯聚出没飄忽無常大爲行旅之害顧念盜風之日熾實由窩盜之人多窩以盜爲財利之源坐地分贓事事必爲其接濟盜以窩爲逋逃之藪　行晝伏在在皆可以潛身是在地方文武密訪窩藏隨時搜捕與公正紳耆力行保甲挨户稽查凡有外來面生可疑之人立卽驅逐出境絶其托足之區遏其銷贓之路無匪不獲有犯必懲庶鄉盜風其永靖矣查咸豐十一年刑部奏定章程凡窩藏强盜之家造意共謀行而不分贓及分贓而不行照本律擬斬如有窩留聚衆持械入室搶刼並在途在野江河湖港持械肆掠者均照此嚴定章程辦理一禁械鬭以息爭端也睦婣任卹理所宜然好勇鬭狠古稱不孝乃閩省惡俗往往以田土細故以口角微嫌彼此糾衆逞兇兩造互傷多命地方官彈壓不服甚則敢於反戈及至大兵捕拿自知情罪重大挈家亡命終身不還鄉土產業盡付他人其實在不能逺離者又或買囑頂兇上下打點就使倖逃法網而耗於衙門費用及棍徒訛索錢文家資業己蕩然後悔　無及矣况今日仇殺之人非其鄉黨卽其宗族人情於離鄉背井遇故舊而倍覺親情祖宗於逺裔旁支一回溯而無非同體何以日在目前而忍推刃相向窮　極惡喪心病狂伊戚目眙誰之咎歟查例載福建糾衆互毆之案審係預先斂費約其械鬭糾衆仇殺者主謀糾鬥之犯絞立决以次遞加至斬决梟示以上示禁八則並援引律例明文皆國家現行之科條　閩省由來之積弊本部堂不憚苦口勸諭諄諄爾等亦冝各發天良痛自猛省庶幾戒之在鬥而偶居無猜當思訟則終凶而紛爭永息葬親以禮不惑於禁忌之談生女勿悲益感召和祥之氣從此賭風漸戢而淫祠節縻費之財行見軍政嚴明而暴客絶潛藏之跡蔚爲美俗上答皇仁庶不愧海濱鄒魯倘其執迷不悟稔惡如前則殺人以救人本部堂正知依律科罪在知法以犯法爾等亦難云不教而誅矣各宜凛遵毋違特示 
[蘇試己竣]  
　　蘇學憲楊蓉浦大宗師考試蘇屬己於初一日竣事初二日清晨奬賞一等生員及新進文童午後往各衙門拜客初三日護撫憲黄子壽中丞率令司道府縣各官假座八旗會館公請宗師赴宴一時衣冠蹌濟餚饌紛陳　酒闌席散始各命駕回轅誠盛會也 
[宫保莅蘇]  
　　前兵部尚書彭宫保由浙江退省菴起節回籍養疴於初一日舟抵蘇州胥　碼頭隨卽乘輿至兪蔭甫太史著書之室　留兩日卽須起節旋湘矣 
[節抵蘇臺]  
　　調任山西巡撫衞靜瀾中丞由浙起行迭經錄報聞中丞交卸浙江撫篆後卽請假回籍就醫奉旨允准中丞趁天氣和暖由浙起程回河南原籍於初四日辰刻行抵蘇垣泊舟岸次蘇省官紳非舊屬卽係部民聞報後咸詣舟次禀安聞中丞概以疾辭未嘗接見也 
[光緒十四年冬季寗郡辨志文會評定六齋各學名次]  
　　漢學超等四名張禹賡范麟許克齗秦在鎔特等四名汪開祉吳廷採許文蔚蘇嘉和○宋學超等十名葉慧業胡玉縉葉晉綬吳廷採范麟毛震胡玉庚葉鴻坤范彭壽葉金題特等十名胡玉裁童景熙王亨彥葉金策鄭鍾祥黄禎祥許克勤葉啓業葉宗善夏承謨○史學超等六名朱逢甲鄒宸笙屠承恩陶景朱吳廷採汪開祉特等六名秦在鎔汪玉麒曹寳書胡友芸謝萱德唐繼盛○天算學超等十名盧雲鵬曹辛程之驥曹壬陳光榮胡聿華沈其昌林植梅徐行悌沈春元特等九名樓超徐芳丁國珍王瀛胡仲玉方名潢邵仁榕王仁熙王思得○輿地學超等十名胡聿華錢麟書陸士奎許文蔚許克勤吳廷採陶景韓于鬯戴輔堯汪開祉特等九名陳元鼎洪堃楊冕秦在鎔吳善逵張綬青楊章溥兪乃濟胡友芸詞章學　等八名潘鴻鄒宸笙萬人傑周以成張景翰夏嗣俅畢冠軍史祖壽特等八名施仁紞夏啓瑞施昌熾胡祥鑅吳序周孔祥年吳善逵邸在華 
[花叢瑣誌]  
　　邇值漢陽舉行縣試文武童生駢肩接踵或則赳﨣稱雄或尚彬彬有禮每於暇日涉足花叢鴇婦龜奴應酬稍不周到童天王自恃聲勢往往滋事上月二十八日戴麻子妓館忽來孝感漢川文童數人將領略個中滋味鴇婦見其衣履不甚鮮整知非大老官以閉門羹待之諸童大怒勢將用武龜子龜孫齊出攔阻諸童雖有文事未嫻武略竟被驅出門外二十九日諸童邀約多人至禮智司投訴江少尉富飭差傳戴麻子及龜奴到堂將戴掌頰四十下龜奴笞臀四百板諸童之忿始洩又下碼頭苗家碼頭巷内有一家綺户半開暗藏春色有一廣東客在此尋春作意調情正當美滿忽有兩客以鄉人模樣突然闖入房中粤人大怒卽用身畔小刀劃傷兩客面頰血流如注衣上作猩猩色粤人乘間飛奔而去兩客亦狼狽而遁盖兩客新自田間來未諳妓館規例致貽伊戚也 
[上海四馬路文報局協賑公所接到蘇州謝綏之先生烟台盛杳蓀觀察山東告災電音]  
　　心蓮萱翁轉懇絲業與昌高易春記各公所諸公鑒杏翁爲電青州旱麥穗己盡官賑不足求協助己令周少諸君往查福到過青州雖新婚無被褥窮極人悍求恊助功德尤倍因病不具函福九叩施少翁經蓮翁王心翁利津又報食草待斃不保朝暮蒙曾宫保撥銀二萬准初八請到劉浩如坐輪船馳往賑救苦無帮手求速選派耐勞二三人務於初八赶到如能酌撥銀兩多救一命是一命宣叩 
[公銘德政]  
　　南匯袁海觀明府留心水利去冬捐廉請浚闌港河道並南北都台浦南閘港新塲市河鹽河等不兩月卽己竣事各處橋樑有坍塌　乘此一律興修日前農民公送牌匾到縣明府仍多方謙遜云 
[操兵志略]  
　　西商圑練兵每於春季請香港將軍派一兵官前來閱視本年定於今日下午兩點半鐘齊集老巡捕房空地上然後排隊赴賽馬塲會操一切明日上午十點二刻復從江海北關前迤邐至三馬路紅禮拜堂誦經拜禱又聞向隸軍籍者届時如因事不到須先向兵官告假否則必面加申斥云所望天公做美風日晴和庶得與諸君子憑軾而觀泚筆以紀荼火之盛乎 
[勸農舊例]  
　　昨晨蘇松太道龔觀察率同松海防同知劉司馬上海縣裴邑尊排道詣南門外先農壇致祭并循例舉行播種禮旋各鳴騶回署 
[西商控案彚誌]  
　　信康洋行西人投德國領事署控稱開禮記號之沈耀奎曾向我行定買手套五箱每箱價銀八十兩祗出一箱餘貨遷延不出亦不將價銀交付請爲傳追佛領事據情照會蔡太守飭差傳沈訂於昨午後三點鐘會訊佛領事委古繙繹到堂信康洋行西人申訴前情并呈定貨簿據沈耀奎供向信康行定買手套五箱己出一箱我係代客賣買但取用銀當時曾向該行定買自來火百箱因牌號不合令其重辦伊故意延擱我被客人催促因此不將手套出齊當定買手套時我與孫廷軾合做現在孫己不管此事西人又稱自來火因不合式早作罷 
 
 

Page 4

 
 
論我亦甚願賣買成交可取用銀安有定貨不爲辦到之理目下手套跌價沈遂藉詞推諉如伊欲待至冬令出貨亦可惟請着伊先繳定銀或令覓保具保手套四箱銀三百二十兩古繙譯得供商之太守着沈耀奎覓保俟秋後付銀出貨如有虧耗惟保人是問沈耀奎遵斷并稱定買目來火一節總須與之理論太守准令投德領事署另行控告○有恒洋行東金世美投英領事署控被華人陳阿桂佔地等情由賈副領事照會蔡太守飭傳陳阿桂并十圖地保陳惠年租地保曹安鄉訂於昨午會訊金世美將契據圖樣呈閱并稱光緒元年租得此地現欲造房忽被陳阿桂所佔陳阿桂供稱地向王金金買來契紙上載明四至金世美前曾與人串通欲佔我地曾經禀控在案况金世美所指佔地之處前曾造過坑厠後因工部局西人嫌有穢氣在憲案控吉奉傳拆毁現如掘卜尚有磚砌形跡明明是我產業况我地與隆茂行之地相連金世美旣管隆茂之地應將隆茂行之圖樣呈騐地保陳惠及曹安卿均稱陳阿桂之地曾造坑厠後經塡平惟小的等近年始充地保前事不知其詳太守問陳之田單何在管稱買下時田單分開祗有紅契金世美陳阿桂又嘵嘵爭辨太守再四究詰各執一詞碍難定斷遂商之賈副領事俟根查明白方可定斷 
[縣案彚錄]  
　　前報紀引翔港人王全壽控朱阿訓將鐮刀砍傷其婿黄天福一案前日經裴邑尊飭傳五十一圖地保沈芹香到案於晚堂訊究沈稱朱在王田割取金花菜被天福喝阻朱以金花采非由播種而生不論何人皆可割取何得大聲恐嚇遂致兩相毆擊朱手中持有鐮刀竟將天福頭面砍傷刻己由圖董理勸朱亦悔過情願賠禮邑尊謂旣有圖董理處儘可了案如理處不明再行禀明以便提辦○前報紀仁記印書作梅學餘被同伴复廣紀周少巖毆傷經祭太守訊供之下着候學餘傷痊再行訊辦云云兹梅弟學成以學餘傷勢日重具禀公堂太守隨將原被一併函送上海縣前晚邑尊升堂飭令仵作將學餘傷勢騐明據稱雖有傷痕尚無妨碍邑尊諭令靜候訊辦夏周交差看管○　錦堂向在城内開毆屠作經裴邑尊諭令遷往西門外城脚陸初不肯遷任後由各猪行主奉諭諄勸陸始願搬遷前晚邑尊升堂訊供之下着令具結仔案赶速遷移○戎慶房因肇隆等猪行控欠逮案押道曾紀前報前日經幫審委員何海曙明府升堂嚴比其求交保出外以便清理明府不准所求諭令於十天内繳銀如再延玩定須嚴比諭畢仍飭還押 
[英界公堂瑣案]  
　　巡捕頭稱前有寗波人陳小東冒充巡鹽意圖訛詐奉判管押爲日己久請爲發落蔡太守判將陳小東再　枷號一天發犯事地方示衆○王文元稱在信康洋行爲傭昨有瞿生乾　進圖竊火鷄當時拘獲交捕送案瞿生乾供浦東人今年二十二歳因兩足感患風疾欲往外國醫院醫治誤入洋行不敢圖竊蔡太守以控竊　憑碍難准理祭得瞿生乾患病可憐飭包探陳阿九送往西醫院醫治○水巧林稱被張增福行竊舊窗四扇由捕阻獲人贓今請給領張增福俯自求恩蔡太守判張增福管押七天以示薄懲贓交朱巧林領去○田松甫稱開小客寓有李春林前來借宿次晨出外見伊身畔藏有物件搜查之下有被一條己將棉絮拆出爲此交捕送案李春林供飢寒交迫初次犯竊蔡太守判將李春林管押五天贓交田松甫領去 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[佛會宜禁]  
　　婦女入廟燒香本干例禁而僧寮借宿尤爲法所不容聞洞庭西山之東湖寺太湖中横山之蟠龍寺借佛會爲名邀集年輕婦女晝則口宣佛號夜則留宿於寺實屬敗壞風化有地方之責者誠能訪查封禁是亦移風易俗之道也 
[鄂垣官報]  
　　二月二十一日候補巡檢張慶泰奉善後局委赴荆門州公幹禀辭分發試用從九劉昭琳來省禀到二十二日知縣鍾桐山禀辭赴鍾祥縣署任二十三日漢口督銷淮鹽局江蘇候補道黄祖絡自金陵回禀到候補府韓鑑禀謝給予酌委繁缺知府一次候補同知章嘉謀解第七批京餉赴京差竣回省禀到專辦咸嘉浦崇山城六縣牙茶事務總局候補府史敬銘辦理通山茶厘局候補同知盛春頤辦理柏墩茶厘局候補同知陶綬廉辦理崇陽茶厘局候補州張茂時辦理楊芳林茶厘局候補縣賈良榮委辦島口茶厘分局候補州判鄒鍾瀛俱見辭赴局代理枝江縣江口巡檢朱景徽見辭赴任藩憲牌示竹山縣知縣印務詳委分缺先用知縣成槐署理二十四日候補縣楊緗雲奉鹽憲委辦文案收支事件禀知二十五日調署均州孫家灣巡檢趙慶頤禀見謝委候補同知薛華城奉藩憲委解第二批京餉候補縣鍾熊祥奉委接辦鹽署收支俱禀知候補縣左興寅何逢孫解頭批餉赴京禀辭候補縣茹朝放程恩培楊泳春教習知縣郭光爚俱禀謝給子儘先酌委一次應城縣陳鑅禀謝記大功三次候補同知方藻候補通判魏慶昭俱漢陽縣帮審案件記大功二次提前揀委州縣一次禀謝 
[邗上官塲紀事]  
　　二月二十九日李分轉傳芬委解南京餉起程三月初一日唐鹺尹怡禀知赴西鹽查艙差分發運判夏分轉敏功湖南人禀到初二日海分司項分轉晋省過揚鍾鹺尹義准委赴堤工催䟎 
[謹謝册捐錄呈月總]  
　　隂隲文曰行時時之方便作種種之隂功盖有益於民生自不分乎畛域敝堂施醫給藥謹募咸有一德册捐自正月十一日起二月底爲止仰荷本埠以及外省各處善士源源樂助共交到捐册四百六十扣共收洋一千五百三十四元二角半錢二百五十三千七百四十文銅洋七十七元五角規銀十兩零七錢一分現銀二兩一錢常捐二百四十愿時僅五旬集成鉅欵感激之忱莫名可罄本月初一至初三日三天蒙浙湖蘇城嶺南仙鎭曰鶴江嚴州奉賢溧陽各埠善士由信局交到十三册共計洋一百三十二元五角錢三十九千六百四十八文臨册解囊幸承恩於偉賜濟困扶危是所望於羣公稽首慈雲傾心祝露謹登報牘遥式鴻儀月結總數錄布公鑒上海六馬路仁濟着堂董事施善昌謹啓 
[逍遥散人志道好學早悟元機予欽佩之至因賦二截聊當桃李之投]  
　　養元返本守清眞霽月光風不染塵最愛菩提參妙諦片言點破世間人從來人事似雲烟孽海茫茫不見邊修得智珠常在握逍遥世外卽神仙[  味道館主子成初稿]  
[自題西法所小影二絶句錄呈倉山舊主高昌寒食生東武惜紅生玉和]  
　　性難諧俗强浮沉四十年華鬢雲侵甘與靡馿局一轍遮將兩眼過光隂照係半身帶眼鏡廿年槖聿總依人萍梗風飄寄海濱揷脚不知何地穏頽然未許現全身熙伯沈榖蔭稿於南河署中 
[鴛鴦舍人崔自少山重來海上敲詩評畫喜續前緣爰賦一律奉贈卽請哂正并乞高昌寒食大詞壇正之]  
　　旅逢纔數月暌别倐三年今日重相見相思一怏然歡談仍舊友唱和有前緣從此盤桓樂驪歌莫再傳[  武陵漁隱初稿]  
[承崔少山兄爲余寫小影爰賦里言二章以鳴謝悃希粲正并請高昌寒食生大法家正之]  
　　幻術曾聞身外身何如筆下善傳神多君絶妙丹青手寫出廬山面巨眞一枝椽筆妙通靈　問途人眼孰青料得他年聲價重凌烟褒　待圖形[  武陵漁隱顧鈺子相甫草]  
[上海三馬路與昌恊賑以所陳竹經收奉大河南皖北揚鎭振捐三月朔至初五日第一千三百廿四至廿]  
　　蘇州恆孚　樓顏子賡善土募樂安了願人指助揚鎭洋三十元憲澤不沽指助徒陽洋十元玉眞鳳倫求氣喘痰疾速愈洋五元愼餘洋票遣失人洋一元又下旬桶捐點見銅洋一元錢二百一文以上共來洋四十六元銅洋一元錢二百十一文○江右施當懷德兩册寄來吳鳳亭鑑堂合洋二元○無錫由知仁莊寄來孫辛初善士募洋十元○江西上高縣署寄來戴菁士祈保風邪速愈洋一元○川沙由日生局來不留名　一元○太倉聊寄齋主人求母平安康强花水銀一兩四錢○揚州免灾單由福興局來兔災氏七户洋二元無名氏三户洋一元○太倉嘉定吳其珍求風氣速愈一元丹陽青浦源康典寄來隱名銅洋一元本埠必得票行洋十元又德記銅洋七元聯記永壽洋二元黄榮記作鋪買私貨經廿三七鋪巡防查罰充賑洋二元無名一元由德昌交到隱名氏洋十五甘兆肌求病愈乙元無名小洋四角周海秋小洋兩角無名銅洋一伯廿四元上格册蔣同泰交到蘇勸恆和銅洋廿二元泰隆洋行銅洋二元保求平安銅洋二元祥茂銅洋乙元保平安銅一洋無名小洋四角楊隱名洋五元廣誠信銅洋四十八元朱良材言潤錢五十二文莫釐鶴華樓主十元寗波酬愿主十元○○以上五天烘收洋一伯十五元花水銀一兩四錢銅洋二百九元小洋十角錢二百六十三文合併聲明 
 
 

Page 10

 
 
   
 
 

Page 11

 
 
[光緒十五年二月廿六日京報全錄]  
　　宮門抄○諭旨兩道錄前○滇學政王奏報接印任事日期摺○滇學政戴奏報交印卸事日期摺○江撫德奏勸辦捐輸第十三次開單懇恩奬敘摺○大臣沙奏爲循例奏聞摺○又奏爲循例採辦磚茶摺○又奏報實存馬駝各數片○江撫德奏爲甄别知府片○又奏爲甄别同知片○又奏報學政幕友姓名籍貫片○二月二十六日内務府國子監正黄旗值日無引見○崑岡等謝專操大臣恩○汪鳴鑾前往西陵請訓○玉奎謝充侍衞班領恩○果勒敏福森布吉恒各請假十日○清安續假十日○高釗中請假十五日○文璧續假二十日○禮部奏派從耕耤禮之三王九卿派出睿王鄭王怡王徐中堂翁同龢熙敬續昌文興徐用儀汪鳴鑾奕年岳琪又奏派遞耒耜之大臣派出福中堂○侍衞處奏派代進内大臣班派出八額駙○正白蒙奏派正備查壇廟之王大臣派出肅土榮祿○召見軍機汪鳴鑾高萬鵬曾紀澤○光緒十五年二月分教職單教授甘肅凉州王濟慶秦州槀江西撫州龔錫蕃南昌拔貴州黎平王炳南鎭逺舉正諭直隸玉田駱逢達承德廪湖北應城湛璋漢陽舉訓導山西定襄郭錦章汾州山東嶧縣欒西銘蘇州俱舉山西夏縣張雲衢平陽陜西扶風楊鳴鈞同州甘肅成縣唅雲章蘭州福建松溪鄭錫仁福州湖南醴陵袁作霖岳州俱歳廣東開建譚時珍廣州舉復諭安徽蕪湖王呈祥頴州山東鉅野許蔭昌臨清福建政和羅桂祁汀州廣東從化林青雲高州俱　廣東乳源梁麟章廣州副復訓山東諸城王丕藩武定河南淮甯劉柏堂彰德甘肅隆德張石麟鞏昌湖北黄州魯鍾泗襄陽湖北施南楊楷襄陽湖北漢川劉崧森武昌湖南桃源柳大彝長沙俱廪○○雲南學政臣王丕釐跪奏爲恭報微臣接印任事日期叩謝天恩仰祈聖鑒事竊臣於本年八月初一日蒙恩簡放雲南學政謹於九月初一日跪聆聖訓隨卽束裝起程兹於十二月初七日行抵雲南省城十三日准前任學臣戴鴻慈委雲南府教授趙勷將學政關防一顆並書籍文卷齎送前來臣恭設香案望闕叩頭祗領任事訖伏念臣鄂州下士芸館微員特膺寵命於輶軒益勵操持於冰蘖兹當抵任伊始永求遵守之法恪思訓示之嚴内檢束於幕友家丁關防必謹外整飭夫書差槍冒弊竇必除總期拔取乎眞才藉以培養乎士氣矢勤矢愼實力寔心以無負聖主委任之至意除將到任日期恭疏具題外所有微臣感激下忱理合敬謹繕摺叩謝天恩伏乞皇太后皇上聖鑒謹奏奉硃批知道了欽此○○雲南學政臣戴鴻慈跪奏爲微臣交印卸事日期恭摺報明仰祈聖鑒事竊臣於本年九月初九日接禮部札知光緒十四年八月初一日内閣抄出奉上諭本年值更換學政之期雲南學政着王丕釐去欽此兹新任學臣王丕釐行抵省城十二月十三日臣謹委雲南府學教授趙勷將雲南學政關防一顆及文卷册籍齎送臣王丕釐祗領任事訖伏惟臣三年承乏一介迂庸自顧菲材槐乏甄陶之效業逢瓜代彌殷瞻戀之忱交卸後當卽起程回束恭覆恩命除將交印卸事日期恭疏題報外理合繕摺具奏再此摺係本日封發仍用雲南學政關防合併陳明伏乞皇太后皇上聖鑒謹奏奉硃批知道了欽此○○頭品頂戴江西巡撫臣德馨跪奏爲江西勸辦豫省鄭工捐輸第十三次開單懇恩奬敘以昭激勸恭摺仰祈聖鑒事竊照光緒十三年十月十四日接准户部咨議覆御史周天霖等奏豫省河工需欵緊急請開鄭工捐例一摺十三年九月二十八日奏奉旨依議欽此計原奏内開鄭工新例收捐照初開海防事例辦法各直省藩庫准其一律收捐隨發實收分次造册按月送部核辦所收捐銀專欵存儲聽候部提外省以接到部文之日起定限一年扣去封印日期限滿卽行停止等因咨行到臣當經轉行遵照辦理將光緒十三年十二月初一日開局收捐之日起截至十四年十一月底止共收捐銀十萬七千二百一十六兩九錢列爲先後十二次經臣分别奏咨奬敘並准户部咨酌撥山東挑挖河淤及河南鄭工用欵三次共動解銀五萬四千四百二十四兩二錢又准部咨鄭工捐例展限一年等因各在案兹據署藩司瑞璋詳稱計自光緒十四年十二月初一日起截至是月月底止所收實宫過班官階職銜貢監等項共三十名按照定章分别减成共收實銀二千一百六十八兩八錢悉存藩庫聽候撥用除分别塡發實收給領外合將各捐生姓名年貌籍貫履歴三代造具清册列作第十三次詳請奏咨奬叙並請將副實收咨送户部塡發執照來江轉給等情前來臣覆加查核所捐銀數及請叙實官過班官階職銜貢監等項與例章均屬相符合無仰懇天恩俯准分别奬叙以昭激勸除將清册副實收送部外理合恭摺具陳並繕清單敬呈御覽伏乞皇上聖鑒刺部核覆施行謹奏奉硃批該部議奏單併發欽此○○奴才沙克都林札布跪奏爲循例奏聞事竊奴才據杜爾伯特右翼署盟長札薩克頭等台吉車德恩多爾濟呈稱本屬親王旗下達喇嘛楚勒圖木哩布色勒等喇嘛黑人六名前往西寗所屬棍布木召磕頭並據喀爾喀駐班處呈據管理哈烏蘇等七台台吉多爾濟章產呈報本管哈爾噶那台干欽那旺等喇嘛男婦等三十人前往五台山磕頭各等情懇請發給照票前來奴才查得凡蒙古等遇有詳請前往西寗五台山磕頭者一面具奏一面發繪照票令其前往在案今杜爾伯特親王旗下達喇嘛楚勒圖木哩布色勒哈爾噶那台于欽那旺等兩起詳請前在西寗五台山磕頭核與從前辦過舊案相符奴才照伊所請各辦給往返照票一張令其前往一俟磕頭事竣即令旋回不准沿途生事除咨行西寗辦事大臣山西巡撫曁移咨經過地方將軍大臣等一體查照外理合恭摺循例奏聞伏乞皇太后皇上聖鑒再帮辦大臣奴才魁福現因請假回旗未經列銜合併聲明謹奏奉硃批知道了欽此○○奴才沙克都林札布跪奏爲循例採辦磚茶以備賞項恭摺其陳仰祈聖鑒事竊照科布多蒙民雜處賞齎多用磚茶每歳所需不卞二千餘塊如遇支放不敷先行奏聞行知山西巡撫採辦以備委員領取每届五年採辦一次歴經遵辦在案今查庫存磚茶放至年底所剩無多而明年應放衆安廟及屯田卡倫各項蒙兵賞項不敷一歳之需查照舊章自應預爲採辦如蒙兪允由奴才咨行山西巡撫赶卽飭屬採辦磚茶八千塊運解歸綏道庫再由奴才派員領取由驛遞運科布多城收儲備用所有動支數目統俟造報再行入册核銷理合循例奏聞伏乞皇太后皇上聖鑒再帮辦大臣奴才魁福現因請假回旗未經列銜合併聲明謹奏奉硃批知道了欽此○○沙克都林扎布片再查科布多官廠牧放牛馬駝隻三項牲畜前經部議整頓馬政章程内飭令該管蒙古員弁認眞經理秋季派員稽查年終奏報一次等因同治二年三月間奏蒙允准歴經遵辦在案所有本年該廠舊存馬一百三匹駝六百二十四隻牛隻無存除各項動用外實存馬五十六匹駝五百七十六隻按照歴年秋間委員查騐尚無缺額情弊逐一烙印仍飭該管協理台吉等妥爲牧放以備應用現届年終理合附片具陳伏乞聖鑒謹奏奉硃批知道了欽此○○德馨片再准部咨嗣後道府州縣等官無論捐納勞績各項人員應於到省一年後察看考核分别補用等因兹查有捐納分發試用知府檀球試看一年期滿應行照章甄别據著藩臬兩司詳請留省照例補用前來臣詳加察看捐納分發試用知府檀球年富才明堪以知府留於江西補用相應請旨留省照例補用謹會同兩江督臣曾國荃附片具奏伏乞聖鑒謹奏奉硃批吏部知道欽此○○德馨片再准部咨嗣後道府州縣等官保歸候補班人員應於到省一年後察看考核分别補用等因歴經遵辦在案兹查勞績保舉改掣江西候補班前卽補同知嚴士琦試看一年期滿應行照章甄别據署藩臬兩司詳請留省照例補用前來臣詳加察看勞績保舉改掣江西候補班前卽補同知嚴士琦明白穏練堪以同知留於江西補用相應請旨留省照例補用謹會同兩江督臣曾國荃附片具奏伏乞聖鑒謹奏奉硃批吏部知道欽此○○德馨片再各省學政所延閱文幕友例應將姓名籍貫咨明督撫查核奏聞兹准新任江西學政臣龍湛霖咨稱署中所延閱文幕友六名係湖北優貢生雷宗慶湖南拔貢生胡元直江蘇廪貢生夏日琖江蘇附貢生黄泰生湖南附生林光霽湖南廪貢生周逺鵬等因咨會前來臣覆加查訪無異理合循例附片奏明伏乞聖鑒謹奏奏硃批知道了欽此 
 
 

Page 12

 
 
[光緒十五年二月廿七日京報全錄]  
　　宮門抄○諭旨一道錄前○發抄硃批四道○總兵姜奏爲恭謝天思摺○直督李奏請給奬片○大臣升奏委署後藏都司片○浙撫衞奏叅將免子騎射片○貴撫潘奏總兵捐修道路片○河督吳奏恭代祀謝河神片○又奏奬未經造册各員片○浙撫衞奏主事捐賑照例建坊片○浙撫衞奏查浙省户口片○二月二十七日理藩院鑾儀衞光祿寺正白旗值日理藩院引見十名○蕭王榮祿謝正備查壇廟恩○八額駙謝代進内大臣班恩○福建正考官黄體芳到京請安○林步青抽查漕糧請訓○奎潤續假二十日○許應騤崔國因各請假十日○召見軍機恩中堂容貴黄體芳皇上明日己刻至南海○發抄卞寳第奏台灣擬添改教職佐雜等官奉硃批該部議奏欽此○劉銘傳奏叅將徐學仁保案更正奉硃批兵部議奏欽此○又總兵廖世霖請卹奉硃批着照所請該部知道欽此○張之洞奏十二年分錢糧奏銷未完一分以上各員奉硃批户部議奏單併發欽此○○記名提督新授廣東瓊州鎭總兵奴才姜桂題跪奏爲恭謝天恩仰祈聖鑒事竊奴才於奉天旅順口營次接奉大學士直隸總督臣李鴻章行知光緒十四年九月二十四日内閣奉上諭廣東瓊州鎭總兵着姜桂題補授欽此當卽恭設香案望闕叩頭謝恩伏念奴才一介顓蒙早從軍旅於同治初年隨同四川提臣宋慶統帶毅軍轉戰豫皖其後直東剿捻甘肅征回並在戎行屢叨荐牘疉蒙恩奬積官至記名提督霍春伽巴圖魯勇號過膺榮遇未報涓埃逮沿海辦防毅軍奏調出山海關駐札旅順奴才分防東岸忝領偏師中夜枕戈藉遂守邊之志頻年奉檄曾無獨將之功何期冗散之姓名猶荷聖明之記憶忽聞簡摧彌切悚惶竊維瓊州爲外海奥區總兵有專閫重寄自揣檮昧深懼弗勝惟當勉竭庸愚以兾少酬高厚一俟交卸防務將經手事件清厘再當籲懇陛見面請訓示所有奴才感激下忱謹附直隸督臣奏事之便繕摺叩謝天恩伏乞皇太后皇上聖鑒謹奏奉硃批知道了欽此○○李鴻章片再前在英國德國商廠訂造致逺靖逺經逺來逺鋼板鐵甲快船四號業將接帶回華出力人員奏保所有船政衙門派赴兩國駐廠監造及使館派辦船工出力員弁現淮船政大臣出使英國德國大臣查明咨請保奬前來臣查此項鋼板鐵甲快船爲中國創辦海軍利器極關重要船政派往員弁逺涉重洋數萬里於船身機器砲械帆纜施工選料皆極精細研求不使攙雜窳劣並考究各廠製造理法具有心得洵屬異常奮勉其使館所派之員稽查督率亦極認眞自應分别請奬臣謹查照上届監造定逺等船並叅酌接船准保成案擬將船政原派之不論雙單月儘先選用從九品曾宗瀛張啓正林鳴塤均請以縣丞不論雙單月儘先選用並加六品銜升用都司留閩儘先守備黄戴陳和慶均請以都司仍留閩儘先補用並戴花翎五品軍功升用守備留閩儘先千總裘國安請以守備仍留閩儘先補用並戴花翎使館原派之知府銜甘肅候補直隸州知州朱宗詳請俟補缺後以知府用刑部候補主事王詠霓請以直隸州知州不論雙單月儘先選用仰懇天恩俯准照擬給奬以示鼓勵除查取履歴咨部外理合會同船政大臣裴蔭森附片具陳伏乞聖鑒訓示謹奏奉硃批着照所請該部知道欽此○○升泰片再後藏都司一缺地在極邊管轄三汛操練巡防是其專責非熟悉邊情而能使番衆信服者弗克勝任此缺久經虚懸暫署者多存五日京兆之見本年由川新派重右營都司開泰來藏換防委頓鑪城迭次請假先後逾半載未便懸缺待人開泰以積弱之軀何能任此現由奴才咨明劉秉璋飭開泰毋庸前來卽以前署江孜守備花翎都司儘先守備蕭占元塡駐後藏都司一班該員素得軍心番情愛戴以之駐防洵稱得人理合附片陳明伏乞奏奉硃批知道了欽此○○衞榮光片再據臣標右營儘先補用叅將劉祥瑞禀稱現年五十一歳江西廬陵縣人前於同治三年二月在杭州鳳山門禦賊砲傷右手小指節當蒙騐列二等六年四月攻剿廣東曹冲田頭寨賊力戰十餘日右手臂腕被砲重傷筋骨損折當蒙騐列頭等雖醫治獲痊而傷痕今猶宛在惟是前年因病後舉重臂腕舊傷復發每逢隂雨時覺酸痛深慮將來奉調操演不能挽强禀懇奏免騎射等情前來當經飭據署杭州府知府郭式昌會同杭州協副將林耀光騐看屬實取具切結加具印結詳送請奏前來臣覆查無異合無仰懇天恩俯准將留浙儘先補用叅將劉祥瑞照軍營打仗受傷成廢例遇有軍政大閱之年或送部引見免予騎射除咨明兵部註册外謹附片陳明伏乞聖鑒訓示謹奏奉硃批着照所請兵部知道欽此○○○潘霨片再准安義鎭總兵將宗漢咨稱該鎭於光緒十三年九月由省赴任道經莊江一帶江岸崔巍路徑危險當經捐廉派令中軍遊擊王占魁等督工興修以利行旅兹據禀報業己一律修竣共用工石銀二千八百八十二兩零係屬捐廉修理請免報銷並稱受恩深重不敢仰邀議叙等情咨報前來臣查興義莊江道路著名崎嶇軍興以後尤形殘破行人深以爲苦乃得該鎭捐廉修理完竣化險爲夷功德無量該鎭前因津直水災曾捐廉銀一千兩以助賑濟今以修理道路又捐廉銀二千八百餘兩似此急公好義實於地方大有裨益雖據聲稱不敢仰邀議敘臣未敢壅於上聞理合附片具奏伏乞聖鑒謹奏奉硃批着該部核給奬叙欽此○○吳大澂片再臣等奏報鄭州大工龍案案内欽奉上諭發去大藏香十炷着吳大澂虔赴工次各處河神廟代朕敬謹祀謝等因欽此臣祗領之下欽遵定於正月十五日親詣省城各處大王廟十六日親赴附近大工之楊橋佑寗觀滎澤十堡河神廟虔誠齋沐敬謹恭代祀謝以答神庥所有定期親詣各廟恭代祀謝緣由理合附片陳明伏乞聖鑒謹奏奉硃批知道了欽此○○吳大澂片再鄭工出力文武員弁業經臣查明造册分晰咨明吏兵二部將來彚案請奬有所依據惟前督辦臣禮部尚書李鴻藻奏帶隨員在工辦事正值夏間炎天烈日之中往來兩壩䟎催進占事宜不避勞苦中否由臣咨明李鴻藻查取履歴隨案請奬至本省各府州縣承辦料垜有出力之員在臣未經接辦以前應由撫臣倪文蔚會同臣大澂擇其勞績最著者酌核列保又查光緒十三年九月部庫撥銀二百萬兩由順天府府尹派員分次領解轉運到工並委大興宛平兩縣預備箱隻照料裝載均無貽誤似未便没其微勞如蒙恩准給奬應由臣咨明順天府府尹自行開單奏請以上出力各員皆不在臣造册咨部之列應否一併准其核奬理合附片陳明候旨遵行是否有當伏乞聖鑒訓示謹奏奉硃批着照所請欽此○○衞榮光片再查河南鄭州决口黄流泛濫小民蕩析離居嗷嗷待哺經臣督同司道設局廣爲勸捐解豫濟賑並將捐銀在一千兩以上者照例奏請建坊以昭激勸兹據籌辦河南賑捐局司道詳稱據舉人丁立誠生員丁立本禀稱故父四品頂戴候選主事丁申係杭州府錢塘縣人捐助賑銀一千兩交局解豫助賑旋卽病故今追遺行理合瀝情陳請查照成案准子建坊等情具詳前來臣查該故紳丁申樂善不倦見義必爲素爲鄉里推重前於光緒七年修復文瀾閣後同伊弟江蘇候補知縣丁丙將家藏購買補抄各種書籍尊藏閣中以復舊觀費資竭力迥異尋常實爲人所難能經前撫臣譚鍾麟奏奉諭旨主事丁中着賞加四品頂戴以示奬勵欽此今復捐資助賑洵屬好義可風合無仰懇天恩俯准舉人丁立誠等爲伊故父四品頂戴候選主事丁申於原籍錢塘縣地方自行捐資建坊給予樂善好施字樣謹會同河南撫臣倪文蔚附片陳請伏乞聖鑒訓示謹奏奉硃批着照所請禮部知道欽此○○衞榮光片再查直省州縣編查户口例應年終具奏所有光緒十四年浙江省滋生民數據各廳州縣於秋後編查保甲時族户册報由府親往抽查核對統計男女大小一千一百七十二萬三百九十一丁口造具清册由藩臬兩司會詳請奏前來臣覆查無異除清册咨部外理合附片陳明伏乞聖鑒謹奏奉硃批户部知道欽此 
 
