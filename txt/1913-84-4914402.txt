# 1913 - 84 - 4914402

 

Page 1

 
 
論說 
[女權與今日（曼倩）]  
　　男女平權本人羣之公理也然非語於今日之世界更非語於今日之中國其必俟諸十百年後世界統一比隆鴻古日始可以暢行無阻流行無弊乎 
　　雖然此非謬悠之談而不經之說也揆之世界之近狀徵之英女之爭權其事蓋益信也據十二日之倫敦電云要求女子參政權之黨人連日仍從事毁壤電箱割斷電線電話線現已激動公憤該黨检欲在希特公園等處舉行會議均未如願當時不約而集者約共數千人又紐開塞爾之希登公園有飲亭一所亦爲該黨縱火焚撏云云噫電線何事非全國交通之機關乎電話何事非全市交通之機關乎公園何事非全邑游憇之處所乎以要求參政故而破壤全國全市之交通機關全邑之游憩處所是已極擾亂公安之能事矣未參政也其流弊僅及於一地及參政也吾敢斷言其流弊必廣被於全國鳴呼愛國女同胞其廢然知返乎奈之何女子參政之說竟又發現於初哉首基之新中國及我神聖不可侵犯之女同胞間乎 
 
 
 

Page 2

 
 
　　匪惟其說之發現於新中國及女同胞也其弊亦隨之而發現於新中國及女同胞夫以英倫之先進猶因之不能免其紛擾矧我遺大投艱之中國乎又安能任我無意識之女同胞再爲希冀牝雞司晨之舉乎吾嘗聞之歐美之先進國矣吾嘗見之日德之製造廠矣大半以女子爲實業界之巨擘凡百工藝皆讓之女子以發達其智識而擴充其生計如政治經濟諸大端悉握於男子之手而女子猶不失爲社會中之生利分子非如我國内地女子之飽食煖衣逸居而無敎也吾敢干冒時諱勉進忠言於我女同胞之前曰女學實今日中國之急務而女權者實今日世界之緩圖也苟以女權爲前提其智識上誠屬好高務遠矣其道德上無乃猶有所欿然乎不侫秉筆者已有年閱世者非一日矣今姑以女權與新聞之關係論其歷久而逾遠者姑不具贅但撮最近事實而又社會所悉知者言之如昨歲女士沈佩貞之搗毁北京亞東新聞也近日女士唐羣英之搗毁長沙日報也或有庇之者得以含糊了事或有訟之者乃竟　纒不休而彼等又皆女子參政同盟會之健者也欲於政治之尊嚴地點享言論之自由幸福而有是等結集以冀追蹝西方美人而不讓彼事美於前以光怪陸離之異彩以炫糼稚之國民而自居於英傑爲社會之前導其行義之不檢竟一至若是其極吾不暇言女權如何之適用吾且爲女權蒙垢吾且爲女權含冤矣 
　　女同胞乎苟欲言女權吾請再言女德女德而不張也女權適足以亡國吾非謂唐沈諸女士之女德有缺吾特恐繼唐沈諸女士之芳躅而繼起以濫用女權者尙復大有人也所謂女德者無他請以簡單出之蓋亦德言容工而已豈有他哉德非惡德言非大言容非冶容工非詞工也如欲得其詳請反而從事女學女學者爲女權之根本問題也我女同胞其勿舍女學而從事女權是非惟女界前途之大計蓋亦中國今日之幸福鳴呼徵之英倫而如彼騐之中國而如此難言哉女權與今日 
[專電]  
　　北京電甘肅新疆暗潮甚烈原因係漢回關係並有人控告甘督趙維煕新督楊增新謂其護回將來恐蹈庫轍政府已派人查辦即日出發 
　　北京電庫倫參謀定克堯車臣盜餉捲逃其團長嚴治兵因大譁 
　　北京電聞外蒙所遣代表已離俄京由伊犁入蒙政府即電伊新大吏從速設法務將該代表拘逮解京 
　　北京電有匪謊稱出賣電氣手袋將手一指卽可殺人經步軍拿獲乃係玩具 
　　北京電小呌天用僕倫運烟土崇文門高局員扣獲局長陸鍾岱令放行不許乃冒稱周學煕電話放之現周定將陸撤差 
　　北京電清善耆欠外欵十四萬以屋抵押現債主向政府催逼交政甚急 
　　北京電三海及清醇王府已由民國接收清訓本月末或四月卽須遷往 
　　北京電二叚及姜發起全國軍界哀悼會定念日赴悼已通電 
　　北京電直督馮國璋議籌巨欵將天津至保定之北河開浚俾商業小輪能往來開駛以便交通 
　　北京電陸軍部昨出示諭禁下級武職各員隨帶手槍 
　　南昌電李督派顧問官陳澤霈十三日赴潯收領發還槍械由潯兵護送來贛 
　　香港電法國飛行家三人近到越南等處賽技到處歡迎不日卽將來華 
　　南京電工商部來電阿穆爾賽會本部業在該會場陳列場内指定地點各商赴賽物品限四月十號以前報部昨省長電請滬蘇地南通各商會依限辦理 
　　南京電應省長致共和黨浙支部電服務蘇省黨務本難遙領請另舉賢達主持一切 
　　南京電聞都督府不日改組蘇州亦設機關 
　　南京電江寗縣知事有委任陸維李消息 
[特約路透電]  
　　北京電財政總長周學煕致書六國銀行團領袖滙豐銀行北京經理希理厄君書中辭旨約略如下中政府與六國銀行團繼續談判期獲大借欵以應諸需迄近一載其合同内容及重要條件經國務院討論後旋交參議院核議除利息及發行價率二點外均經該院贊成學煕復不辭指摘稍加修改勉求與貴團敦篤交誼故不惜遷就幾無餘地蓋深冀完全治安由此恢復重要改革由此實行永遠和平由此固定故耳學煕於談判之際兩瀕窘境一在新曆歲底一在舊暦年關僨務紛紛來均待清理第一次因信參議院或能原諒苦哀表示贊成學煕遂請國務院擔責應允五釐半之利息蓋當初議定者不過五釐而已正月二十六日接貴國函稱六國借款合同内容除倫敦發行債票之價目與第十三條已當面商改外與正月十五號所議妥者無甚出入並稱將中國聘合宜外人爲鹽稅稽核所總稽核員審計處顧問員與國債局總辦各訂相當聘約之後由六國各公使通告六國團借欵合同方可簽押等情學煕遂設法延聘誠篤幹練之洋員三人充任各職此項洋員經細審才肯之後始按才具任職並不限於國籍學煕以爲貴團對於此項洋員之分配必駴能認可迨至二月四號合同已預備定妥貴團約於是日簽押當卽繳欵詎意障礙陡起貴團不能踐約二月五日學煕致書貴團曰逕啓者中國因財政支絀需欵孔急故與貴團磋商數月竭力遷就以期借欵得訂成今一切大網均已商妥惟餘瑣細數俟于簽押之日解决貴團允於昨日簽押卽行交付應用之墊欵今聞復生周折不能實行良用爲慽鄙人於正月十九日致害貴團曾明白奉告借欵合同簽押之前中國可與他團商訂借欵故若以鹽稅之一部分抵付他團借欵則以後當於六國借欵内照數扣除設與貴團續訂合同則當以鹽稅抵出之餘數爲貴國借欵之擔保品鄙人初不欲聲明此節惟因貴團一再延宕多方作難故實不得已而爲之耳三月三日貴團函告中政府謂六國公使會議之後已商定關於借欵聘用之外員應以國籍分配（一）鹽稅稽核所須聘用英員副以德員（二）匣債局應以德员爲總辦而於審計處之顧問則代以法員俄員各一人此項重要之更動實非預料所及而於談判之際始終未聞提及貴團先之以迭次之延缓已無理由可循繼復要求變更條欵遂使學煕種種爲難實出意料歐洲各報多政擊中國各國亦以中國不能履行經濟上之義務嘖有煩言殊不知所以使中國不能履行此項義務者卽此嘖有煩言之各國也且各國之舉動實使中國無從得整頓政應需之欵今反責備中國之不能迅速整頓政治庸有是理總之中國因借欵之延誤已受巨累何堪再遭停頓乎學煕恒蒙各銀行之禮遇殊爲感激惟合同不能簽押實出豫料之外深爲觖望各銀行旣無能爲力自不能任其咎也敬佈區區統希亮察學煕頓首 
　　北京電今日下午參院開會出席議員仍不滿法定人數某議員起問該議長何時閉會議長答稱近接十五省議會來電請通過省議會章程議案因目下之章程不便實行之故此事關係重要應於閉會之前辦妥云 
　　北京電美國著名政治學家古特洛博士已由中政府聘爲憲法顧問聞將入憲法委員會任事 
　　北京電黎都督電賀禁煙會之功績並允竭力實行該會議决各欵 
　　廣州電中央政府致電廣東政府謂六國借款業已失敗故已請各省勉力濟助中央之財政廣琩東都督已准粤漢鐵路所用之材料續行免稅三年 
[譯電]  
　　北京電甘肅大局北京頗爲殷憂該省電報現已不通揆度情形該省回民殆起事蘭州軍隊似亦譁變西寗附近某地之大佛寺已被燬 
　　北京電陜西興安漢中兩府之官軍均已受挫 
　　北京電中國現望來由日本調停之後當能得英外相葛雷君之助力俾六國借欵得根據二月四日所定之草案告成 
　　北京電現在京中人士對於總統選舉之宜在憲法成立之前或成立之後與將來内閣之宜純粹政黨或混合兩問題爭辯甚烈國民黨主張憲法先行成立然後舉行總統選舉並堅持組織政黨内閣之議 
　　北京電現因某某數省選舉愆期故四月十五日之前恐難實得召集國會議員到京者迄今共約三十五人代表十二省 
　　北京電京中將設大學法律理財各科擬聘外人敎授前農林總長宋敎仁與參議院議員殷如騼均有校長之望該大學定於陽曆九月間開辦 
　　北京電交通部已命唐山車站特備專車兩乘運送清后梓宫 
　　北京電滿人因清后梓宫奉安西陵不循往例遵陸移運改用火車均爲憤懣 
　　倫敦電英國擬置轟飛船之新砲一尊其經費已開入陸軍新議案中 
　　倫敦電惡斯福及康白利巨兩大學置艇之屋已由警察日夜防護賽艇之日將由警察乘艇四面愼加巡邏蓋因要求參政權之女子曾致書二校恫嚇故也豫料英皇及英國皇太子均將蒞場觀賽要求女子參政權之黨人連日紛以不貼郵票之函件寄與有名望之人物内儲半便士之小幣受函者如收之則須罰資六便士云 
　　奥京電奥俄兩國政府已各宣布同式公文内謂奥皇與俄皇近交換御書之後更足見巴爾幹之戰事並未損礙兩君之友誼而兩君仍以維持和平爲宗旨故由兩國政府議决目下無復有施行邊防之必要奥國擬將茄西利亞之戍軍减至原數俄國亦擬將上年秋間滿期運預備解散云 
　　俄京電路授透電社得半官消息俄國於奥國邊界所施之軍防業已弛解因奥國已聲明並無侵略巴爾幹各邦之意故也 
　　奥京電聞奥政府已在倫敦運動列强聨合詰問塞維亞何爲於列强大使承認亞爾巴利亞獨立之後復續派軍隊前往特拉沙 
要聞一 
[大借欵停頓後各方面觀察] （北京特約訪員一葉子） 
　　借欵交涉我政府對於公使團會議决定之用人問題直爲不能承認之答復於是進行爲之一挫列國公使再開公使團會議以其所議者電達於本國政府仰其訓令此後各公使猶未接本國之訓令該問題遂依然停滯於奄一息之中就政府所以不承認之故據所傳聞則政府最初任命丹麥人歐森爲鹽務稽核造報處會辦以有俄法之反對政府讓一步而與六國協定六國以之暗示於政府政府業已同意而後正式任命之國務院各總長是否全體悉得同意雖不可知然有趙總理與周總長承認六國中協定之顧問應可視爲全然得政府之同意也惟六國中所豫寰之顧問籍有俄人加入於是政府中有倡異議者現蒙古問題中俄間之交涉猶未解决此後果訴於武力解决抑終歸平和解决尙不可知乃至財政重要部分之審計處置俄人以爲顧問不免受内外之製肘此種議論　起因是外交部與財政部各異其所見而竟爲此不承認之答復矣 
　　更資本團方而觀之則謂民國此次之答復但以顧問問題六國與民國異其所見而非借欵條件異其所見故决不至於决裂應有轉圖之餘地六國團决不因是等之頓挫而分離解散縱令民國政府别有所謂小借欵開始交涉以其所經歷頗有良續故欲破壤六國團另啓自由借欵之途然六國團本視爲政治借欵不肯輕易解散且民國政府欲於六國團以外再求資本家當此之時巴爾幹風雲益急而歐洲各國展延現役兵之服役年限者不少今日欲得巨額之投資終不可望也欲得巨資仍不可不求之六國團故六國團决無解散之意有此理由刻下雖所謂顧問問題一時有頓挫勢而終必有轉機不容疑也 
　　更於俄國方面觀之則其初俄法兩國民國政府任命丹麥人歐森爲鹽務稽核處會辦爲不履行借欵契約條件遂致反對而我國上下亦以俄國反對借欵問題爲欲藉以牽製蒙古問題斥借欵與外交兩問題混而爲一殊爲不可矣夫俄國對於蒙古問題自有對蒙之方針何必藉借欵問題以求其解决出於如是愚策耶然抱此誤會之觀念者往往而是且不能一一爲之解釋或者此次英國提案之顧問問題渐漸悉表贊同而不至反對焉至若政府明言蒙古問題未見解决不能許俄人占審計處之位置云云此語亦適以混同借欵交涉與蒙古交涉爲一俄人之意以爲對於借欵問題欲表示好意而贊其速成亦與望蒙古問題而求其早爲解决相同民國政府以如此之口實引動俄國之惡感此種態度或亦民國欲遷延其借欵之成立固不免自受其窮且恐蒙古問題愈陷於難境而不自覺也 
[參議院未議决之案]  
　　正式國會將開去年之參議院卽當更替乃自上年八月以後經政府提出交院議决之案竟積至數十起則議員諸君誠不能辭放棄職守之咎矣夫參議院爲立法機關年有法令非經參議院議决者政府無從執行今觀其壓積如此之多且其中之關係重要者實居多數則去歲一年之中政治進行之濡滯皆議員諸君所貽誤矣今將各案提交日期調查登錄俾國民共見之雖往者不可諫然或可望今歲正式國會之議員知輿論所關不再效尤亦於民國前途不無少補也今將已經咨交參議院尙未議决之法令案開列於左一顧問院官制草案八月一日交九月三日再交一農林試揚官制草案十月十八日交一礦務監督署官制草案十月十八日 
 
 
 

Page 3

 
 
交一商品陳列所官制草案十月十八日交一臨時稽勳局各省調查官制草案八月二十日交一一監獄官制草案十一月二十五日交一民國圖書館官制草案十一月十一日交一鹽務署及鹽務司官制草案十一月七日交一稅關監督官制草案十一月七日交一國稅廳官制草案十二月二十日交一國稅分廳官制草案十二月二十日交一稅務處官制草案十二月七日交一刑法草案五月二十五日交一文官考試法草案七月十六日交一典試委員會編制法修正草案七月十六日交一暫行傳染病豫防法修正划案六月二十六日交一文官保障法草案七月十六日交一文官懲戒法草案七月十六日交一文官懲戒委員會編制法草案七月十六日交一獎勵工藝品暫行章程草案九月十七日交一文官任用法草案七月十六日交一秘書官任用法草案七月十六日交一驗契法草案七月二十四日交一警械使用法草案八月一日交一治安警察法草案八月一日交一行政執行法草案八月一日交一預戒法草案八月一日交一法院編製法草案九月三十日匀十月七日再交一法院編制法施行法划案九月三十日十月七日交一律師法草案十月七日交一嗎啡治罪法草案十月三日交一司法官及書記官官等官俸法草案十月八日交一舊法官特别考試法草案十一月二十一日交一商會法草案十一月七日交一海軍俸給法草案十一月二十日交一中國紅十字會條例草案十一月十一日交一陸軍俸給法草案十一月二十日交一文官任用法施行法草案十一月二十三日交一文民甄别法草案十一月二十三日交一中央模範工廠官制十一月二日交一度量衡製造所官制十一月二日交一釐定國家稅地方稅法十二月廿三日交一造幣廠官制十二月廿三日交一中國銀行則例二年一月十日交一道官制一月十五日交一地方行政編制法一月十五日交一道自治制一月十五日交一省總監官制一月十五日交一地方行政編制法施行法一月十五日交一縣官制一月十五日交一待質所官制一月十七日交一印刷局官制附造紙廠官制一月二十一日交一司法官考試法及施行法三月五日交一律師考試法三月五日交 
[全國禁煙會告竣]  
　　七號下午二時開會首由主席宣讀分致英國議院曁英國禁烟會書各省代表均贊同簽名又宣告英國人民對於中國禁烟之心理畢旋提議山東代表陳君條件湖南代表薛君直隸代表華君各條件討論許久後經公决各件（一）呈請政府通飭各省凡禁煙對於一般煙犯之執行權無論何種機關不得干涉（一）呈請司法部通飭各省法庭鴉片罰欵全數撥充禁烟經費（一）由本會分電各省反對專賣如有公賣膏店即日停止若有存煙一併燒燬以符刑律及大總統命令主席提議自此次本會聨合以後必須有一機關請可以常川在京各代表同負其責當時議定機關處設立在東城報房胡同擔認責任者浙江代表張君心蕪梁君一梅直隷代表陳君哲甫雲南代表李君根源閉會已四下半鐘矣 
　　此次禁煙會開會五日至第五日議畢後卽於十二號通電各省云全國禁渐聨合會討論要五天現已閉會各省代表均極熱誠反復研究决定呈請議案一一十餘欵俟印就卽呈閱大旨用全力將内地種吸賣一律禁絕其外來印土卽無處行銷請貴省於嚴禁種吃之外速將另賣膏店卽日封閉除通電各省都督查照外務乞尊處一致進行爲盼萬國改良會丁義華眞印 
[張李解京後之河東談]  
　　河東搗亂禍胎自河東案發見以來各界評論率分三派有歸罪於張李袒護閻鍚山者有歸罪閻鍚山袒護張李者又有一種持平之論謂雙方均有不是者此三說中自以第三種爲正當查此案釀成遠因在於南北黨之紛爭權利其最近原因則南桂韾一人實爲禍首魁蓋閻鍚山者本一庸碌無能之輩其人威望旣不足服衆而又多忌善欵每見一才出已上者即欵謀已至論閻才幹則但有一技之長者卽遠出於其上故論本省人才無人不在閻鍚山之上卽無人在可疑之列姚以价温壽泉等其最著者河東張十秀李鳴鳳二人久已在閻被疑之列南桂韾往河東爲籌欵局局不過借此名目實則暗探河東動靜作省中秘密偵探耳南爲人粗鄙不文初到河東時張李偵知來意因爲都督私人極力與之結歐而暗中防範甚嚴南到東後作福作威無所不至局内報消册僅藥費一項開支八百兩其餘種種浮冒可想而知南在東數月見張李虚與委蛇遂以爲張李二人柔弱可欺暗中向閻鍚山報告以爲河東可取而代閻與心腹黃國樑密議委孔繁蔚爲檢閱使孔出發後閻又電中央密保任命河東旅長孔之爲人益復不學無術當娘子關兵敗逃走後主張屠城而去者即其人也孔到東後卽庽居南桂韾處南恐孔到任時軍界中出而反對於是暗中用金錢託人四處在軍隊中一面運動一面煽惑是時張李與南孔已處不能並立之勢於是張李令人將南孔與省中往來函電暗中偵探後接得黃國樑與南電有竭力維持極端進行八字張李因此乃有電致中央拘禁南桂韾及以後演成種種舉動實皆南桂韾一人釀成之也 
　　趙中將善後辦法趙中將近在河束專以裁遣軍隊爲事前有報告電兩通一謂裁遣河東軍隊現已先將第九團裁散計共裁官佐兵役共二千餘名所有宫佐均給兩月半恩餉兵丁給銀七兩其餘夫役俱給本月薪工現已派員護送出境刻正酌裁第三團云一謂從前運城所有巡防營及首署衛隊共計千餘人持有鎗械前被民軍迫八中條山一帶至今尙未解散現舉代表來運呈稱願繳鎗械懇求分别資遣回籍查該兵等因窮蹙入同惟均携有鎗械若不急收回誠恐流入匪徒擾害地方閭閻必受其累今旣願繳鎗械回籍自宜速爲辦理以消隱患現已允其所請卽令繳械前來所有資遣各費擬卽在鹽欵項下撥用云云陸軍部已覆電允准矣 
[敎育部之視學辦法]  
　　敎育部現將全國地域劃分爲八大區每區每年由部選派視學員視察一次其視察主要則注重普通敎育及社會敎育聞所派人員刻已擬定張鼎　伍崇學楊乃康張胡預盧銘新林鍚光曾載幬等八人爲視學員已于昨日呈請總統任命本月卽須啓行所劃分八區記其支配省分如下 
　　第一區直隷奉天吉林黑龍江 
　　第二區山東山西河南 
　　第三區江蘇安徽浙江 
　　第四區湖北湖南江西 
　　第五區陜西四川 
　　第六區甘肅新疆 
　　第七區福建廣東廣西 
　　第八區雲南貴州 
[民國新製軍艦表]  
　　海軍部在各國辷造軍艦七艘魚雷艦五艘五艘聞均陸續趕造不日卽可到華茲將其承造之國及艦名身量價値列表說明於左 
　　口犀淺水炮艦價値一萬八千九百八十磅重一百四十噸德國造 
　　江鯤同上 
　　永豐砲艦價値日幣六十八萬元重七百八十噸日三造 
　　水翔同上 
　　應瑞巡洋艦價値二十萬零四千磅重二千巨百六十噸英國造 
　　飛鴻巡洋艦價値二十萬磅重二千六百噸英國造 
　　肇和巡洋艦價値二千一百磅重二千六百噸英國造 
　　長鯤魚雷價値四萬三千磅重三百九十噸德國造 
　　騰驤同上 
　　靈鰲同上 
　　龍瑞同上價値六萬三行磅重四百噸奥國造 
　　鯨皮同價値八萬六千磅重五百噸意大利造 
[雜評一] （無名） 
　　蒙人與回人庫倫内亂之信屢至而今又有參謀吞欵而逃之電是庫人之不能自立有斷然也然而回人則又起事於西北蹈庫覆轍五族之不知自謀其利而自害抑何天之禍亞洲耶 
　　戲言與玩具一戲言之傳而風靡全國一玩具之細而震動京城此皆國人無常識以使之然也無常識則易受人欺易欺則謠言易生謠言多則謠與非謠難於分别而無常識者更無所適從矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川邊近日糜爛之眞相]  
　　乍了之詭譎宇報載二月六日打箭爐訪函云乍了王近謀仍襲舊位重賂尹督幕中之重要官員故有助其力請者事覺後均被尹督嚴讉該王以弄巧成拙現已大失尹督信用當尹督此次出辽東藏時曾於河口小駐數日飭乍了王選派烏拉若干名偵探藏軍必以何種條件始允罷兵迨尹抵裏塘時該兵齎書回川聲言尹督必將趙爾豐舊部兵士遣散離散離開東藏藏人始允罷兵尹督未允所請即繕書覆之聲明東藏之軍及西征各隊全歸節制萬難遣散並諄勸告命其歸誠且引前優待歸附者諸事以爲徵信此書仍由該烏拉送往鄉城旋接覆書質問尹督蔑視乍了王抄没該王土地不還及該王弟於上年三月被害何爲不緝捕兇手置之於法云云尹督接書後始與藏人停止談判心知該王與藏人實有密切之關係當在裏塘時未向該王道及一字蓋前去諸地仍非偕之同行不可旣而回抵打箭爐始行文该該王囑其不可再施權謀並勸以如能竭忠襄贊則當復其舊土苟有異志異日恐難保其故位云云說者謂該王旣行此詭謀尹督大可借此革除其位乃尹督不出此者蓋尹督仍擬利用該王勢力以駕馭藏人也目下東藏告靖之期尙迢迢無期不使再樹讎敵以增困難耳 
　　裏塘之戰爭據内地近信裏塘之南已見戰事多次華軍曾佔據巴八（譯音）藏人居留地未數日復爲藏人圍玫交相轟卒爲藏兵所敗且失砲數尊死人若干他處華軍亦有戰敗消息惟均無關重要藏人臨陣輒以全力搶奪鎗砲子彈以故目下已新式來福槍數百桿並在裏塘之南嚴加設防以阻華軍之攻入華軍所攜野砲爲數無幾欲敵據堡嚴守之藏人殊難奏功今欲使藏人退走舍野炮外恐或不能爲力也 
　　尹督運因難目下旅行内地極形因難鴉礲江以西驛站多爲藏人焚燬故現赴裏塘之軍隊須寒夜露宿前者華軍運糧關外均以驛站爲駐所今旣被燬大爲不便裏塘及鴉礲江以西抵此之兵士多佈散謠言致城中及鴉礲江以東之軍隊大爲寒心紛紛抗命軍官約束頗難着手雖尹督遇待兵士向多恩兵士感戴之者頗不乏人惟目下已達困難之點其軍隊均不肯開至鴉礀江以外且多有執意不肯移動一步者而内地之軍隊赴援遲緩一月七日成都開出之援隊至今徘佪雅州左近不肯前進尹督至束手無策惟候援隊之至而已 
[唐瘋子撤差後之趣聞]  
　　唐士清在崇文門微收局因瘋毆打周克昌局中全體委員公呈要求將唐士清撤差已誌昨報日前陸局長到局後細詢情由知唐士清種種荒謬不能曲爲矜全立時將唐撤差一面又知照警廳等處陸局長正在局中辦事忽宅中有人報唐士清前往宅中瘋疾大作欲尋短見蓋唐於是早八時前往陸局長住所聲稱有事面見陸時已由宅中起身唐知陸不在宅中不肯回去直入廳上放聲大哭言我有話要面見局長今日如不見面卽非自殺不可經陸局 
長門丁轉告局長現在局中如有要公不妨前往局中唐仍執不肯行時引手作自殺狀陸局長家中見其種種情狀恐有意外之虞遂暗中報知巡警在門首暗中看守迨唐出門後仍是啼哭無端巡警跟隨其後直至大街始已有人謂唐之爲人卑鄙無恥其種種瘋顚狀態皆其故意作爲然觀其毆打局員大閙局所種種以事實相印証其爲有精神病無疑矣茲將徵收局致警廳步軍統領執法處探訪局等處函文附後公啓者本局局員唐士清素行謬妄類有瘋疾日昨在局竟致毆及同僚又復至前門分局滋閙審其和逕似發瘋狂現已將其撤差不令復得入局惟盧在外滋生事端致有意外之事爲此函致貴廳衙門處局轉飭所屬人員俾知唐土清已非本局局員倘在街巷滋生事端或逞瘋滋擾本局均不負責任特此預行聲明 
[郭人漳險遭炸斃]  
　　湖南新選衆議院議員郭君人漳現在由省暫回湘潭珂里因本邑紳商各界於本月五號設宴歡迎夜闌席散時已三更遂乘肩輿返寓經過八總之大埠橋突有數人向前抛擲炸彈幸彈落橋邊隨時滾下僅傷輿夫一人比見橋側某飯店門尙未關恍惚擲彈之人係由該店走出當將該店主拘獲送交司法署審訊據供謀炸不諱同謀三人其謀炸情由尙未探悉惟據外間傳聞或謂因賭博輸赢問題或謂因選舉運動問題未知孰是 
[湘省風潮善後種種]  
　　湘省三次革命之風潮近日稍爲平靖惟軍警之防範仍不能稍涉疏茲將近日情形彙錄如左 
　　取締軍界日昨湘省軍事廳通飭省防守備隊曁水陸防營各司令官凡所部軍人非有特别要事不准託故請假卽星期日亦當按時歸營不得自由出入如各該長官不能遵章實行定卽從嚴罰究 
　　添派調查員譚都督以風潮迭起各匪徒往往運動軍人形蹝甚爲詭秘除飭軍警防範外並添派調查員多人不動聲色晝夜嚴查遇有形跡可疑之人密拿帶案以憑訊究 
　　省外嚴密設防譚都督又以此次亂黨竟敢於軍警密布之省城意圖不逞至省外各州縣難保不暗地勾結設法煽誘昨已通令各區守備隊司令官曁各屬知事會同軍警嚴密防範遇有此等匪徒卽應儘法懲治以除隠患而保治安 
　　陳潘定罪昨都督府守衛機關槍營營兵探得前飛翰水師之調查員陳鰲潘振球二人與匪首王豫（即縣賞二千元購拿之要犯）有密切關係現陳潘二人住在大西門外隨卽報明本營長派出大隊會拿獲二人帶回營署比在二人身傍搜出王豫之通函一件交軍事廳核辦旋由廳長將二犯發交軍法課會審據供與王豫同謀不諱已由課長擬定該犯爲三等有期徒刑云 
　　退伍軍人被拘省垣瀏陽門外韭菜園李氏墓廬有工程營退伍兵鍾朂在内寓居其同營退伍者往往在該寓寄宿日前又有該營退伍隊官余義與司務長歐陽春携帶多人向鍾分佃房屋由是該營退伍兵在該處往來者絡繹不絕日昨竟聚衆開會秘密議事當經省防守備隊探悉報明管帶前往拿獲二十八名並搜獲六子連手槍一枝快槍四枝子彈數百顆徽章數百張帶送軍事廳究辦聞拿獲時退伍兵開槍拒捕有軍事廳姚副官受傷頗重云 
　　張貴福無蹝軍事廳探有匪黨張貴福現居南城外西湖橋當派副官前往緝拿未獲探悉該犯與南湖港現辦攸縣木厘之鄒梯葉平日往甚密竊恐該犯避匿該處因即前往搜查仍無蹝影僅搜出馬刀一柄遂將該犯之妻與鄒梯葉之妻一併帶廳訊究 
　　劉文錦遠颺此次風潮闔省喧傅爲退伍馬團團長劉文錦之原動力湘政改良會所發傳單亦稱劉文錦爲首要其胞弟劉承烈（現任湖南實業司長）曾經面請都督將乃兄暫爲拘留譚都督不肯結怨於彼黨遂暗嗾劉文錦趕速出洋留學並由公家給銀數千兩以爲學費聞劉已卽日離省遠颺矣 
[廣西思恩縣兵變補紀]  
　　都是煙土作崇粤西自客歲禁煙以來本省所獲私運煙土指不勝屈但烟土係出自雲南本省思恩縣地方乃黔粤往來孔道因之販運私煙者多往來斯道日前极貴州客商數人私帶煙土借宿樂平圩被團紳羅書田偵悉奔赴思恩縣禀報縣長遂派出親兵及哨弁費得勝等往搜當時起獲煙土憑團秤計重四十八斤隨將商人及烟土解縣訊辦該商等供認不諱並願罰金六百二十元以爲贖罪詎將煙土再秤忽少十八斤當卽追責哨弁繳出詎哨弁稱各兵藏竊容緩追查縣長恐激成變故亦從辦擬待罰欵縙繳足追齋烟土定期焚燬至上月十二日該商已將罰欵繳足縣長遂擬十五日將煙土當衆焚燬不料該哨弁屆時仍不將煙土繳出多方推托且敢煽惑親兵數十人突於十四夜三更後挾鎗叛分作兩隊直攻縣署總務課員胡希仁挺身出勸被叛勇刀砍頭部登即斃命其時縣長方寢突被哨弁費得勝率叛兵擁至將縣長打傷腰部顚仆在牀幸本城團練及未叛络兵馳來救護各叛勇始退出大堂適值民呈課員吳秉鈞又調練丁十餘名來救内外夾攻各叛兵勢力不敵登卽奮劈東門直望安順而去縣長因腰部受傷遂令吳秉鈞率各兵勇等星夜追擊沿途與叛勇接戰叛勇敗潰奪回鎗械多枝時因天色昏黑遂收隊回城保護迨點查倉穀監獄均未損失居民亦未驚擾當經將叛兵情形飛電陸都督派兵往剿十五日黎明由團練長顔舜華帶練兵到縣協同本城團紳歐希賢督率練丁往捕至十六日午後追至外屬之下里板橋村適與叛弁費得勝相遇被顔舜華等迎頭通擊歷四小時之久費頭額被傷已將就擒因叛兵等極力施救仍被乘間逃脫叛兵等以勢寡故亦紛紛他逃當斃叛兵一名奪回鎗械馬匹號衣令旗多件業經縣長派兵分頭堵截並出懸賞格令將失去鎗械數收回並弋獲費得勝免貽後患云 
[魯省議會開而復閉]  
　　省議會第一次開會因爭執議長選舉法閧散嗣得國務院回電照清諮議局章辦理乃始解决召集各議員開會選舉正副議長及參議員於是省會得以成立不謂三月七日下午一鐘開預備會提議辦事細則及進行手續時適有奉天湖北兩省議會來電對前清諮議局舊章要求同意聨銜力爭當由正議長提出議場國民黨議員全體贊成協力反對而共和黨某議員則以此項章程旣曰暫行卽不妨暫時適用一俟國會成立省議會法律頒布後當然作廢原無研究之價値云云國民黨議員與之辯駁甚力最後共和黨議員以爲因此無謂之爭執而致生黨見殊與省會前途有礙故遂亦稍形讓步乃議决暫休會十日與奉鄂表同意當卽電請中央速催參議院暫行條例一俟頒布卽行開會 
[鄂省議會成立紀]  
　　鄂省省議會額定議員一百零八名現在各區當選省議員報到者合計共六十八人猶不足法定三分之二以上開會之數夏民政長以各省議會多已開幕衆議院議員亦多到京中央昨復來電催選參議員到京若不趕將省議會成立參議員從何選出查七號招待所報告現有議員六十八按照法定人數所缺無多特擬於十號正式開會屆時遠處議員必陸續趕到當無不足之虞爰飭待委員會集各議員公同討論全體贊成遂先日通知各議員於十號開會以臨時議會爲會場（卽前敎育總會）俟諮議局房屋修理完竣卽行遷八臨時議會因正式會成立遂於九號舉行閉會禮請都督民政長蒞會演說讌會戧别共拍一照以留紀念臨時省會於是告終而正式省會遂於十號開幕都督以政長均蒞會觀禮是晨各議員齋集繳騐証書入接待室十時詣議場行開會禮由書記長抽簽定議員席次畢投票選舉正副議長都督民政長致頌詞正議長代表答辭致謝各行政官各法團代表相繼演說畢拍照讌會而散此爲預定開會之秩序也其議長一職聞國民黨議員擬舉江元吉詹大悲共和黨議員擬舉屈佩蘭（臨時會議長）聞兩黨初未預先協議投票時必有一番爭執聞夏民政長以法定開幕之次日卽爲選舉參議員之期自應於十一日舉行刻已通知各議員矣 
[江鄂利用省有財産之手續]  
　　總是招人承買 
　　蘇省江蘇財政紛亂絲自去歲應省長到寜經營整理刻擬將省有官房官地及種屯田學田估計値價招人承買以爲救濟政策日昨已列入議案交省議會公議（甲）財産性質省有財産之性質有二端卽一沿襲的一變遷的凡學田衛田屯田營是各官署衙門及基地　蕩及屬於官署之各種産業皆爲沿襲的凡官銀號抵押滿期之各種産業存典之輔助金各項官營實業之基本金及由者輔助商人之資本皆爲變遷的省有財産之中最鉅爲田次爲房地如各輔助金各基本金數微而復一能提用此項爲不能變賣僅各種房田營地可賣而已此種房田營地在舊歲卽由財政司及調查台營官地局分别查明細數册報都督存查時卽存此種計劃其營地官地皆以估値之價招人承買否則旣無人買且召侵佔各項官房本無人看守多所損壤各種屯田學田以徒爲劣董劣學把持於本省毫無利益不如變賣估計價値以最小限度爲衡猶在千五百萬元以上令江蘇省徒擁有此千五百萬元之産業母金旣不能提子金復歸無着反以省有之財爲看守調查之資誠爲失策之極不若變賣猶得一宗鉅欵也（乙）變賣方法先由財政司遴選妥實人員派赴各縣會同縣知事商會說明此事理由俾各人民知官物右買並無後患再由財政局司另委估價之人估定價値招商投標分若干時爲若干次以最大額當標限十日内繳欵卽儲江蘇銀行存貯不准提用（惟可作鈔票之基金）滿千萬元以上卽作爲江蘇銀行資本謹愼運用則金融旣活信用復固各種實業均可發達矣虎其大意惟用人一端實爲最要須有絕嚴之限制確實之保証否則中飽舞弊不堪設想矣他如各項細則各項估價單位及標準均須研究此案交省議會議决後一面研究一面委託商會組織成立省委專員監督卽可成功矣 
　　鄂省鄂省民政長以本省官有産業分布各處爲數至巨綜計値價千有餘萬均因經理之法未善而爲地方劣紳惡棍持私肥視若已有刻値財政奇絀亟應清查明晰或估値變賣或按收租課於財政實大裨益昨特規定表册飭令内務司轉飭各縣估定値價依式造册呈報備案以重公産而助經濟其查報種類如下（甲）屬於建築物者（一）前清各官廨廢署（二）因案没收之房（三）備抵公項之房屋（四）綠營之營署藥庫（五）由公家撥欵建築之官房（乙）屬於田地者（一）改衛爲民之軍田（二）額設之學田（三）濱臨江河新漲之沙地（四）公家所有之空基（五）城垣堤垸之餘基（六）因案没收或備抵公欵之田地（七綠營之校場馬廠（八）軍田 
[地方通信南京]  
　　江蘇陸軍編制大略記东蘇陸軍自裁汰後編制未定團營各稱散亂茲經袁總統任命章梓章駕時冷遹三人爲師長程都督擬將混成第四第五兩旅合併爲一師其第二師卽就蘇州松江鎭江各軍重行編定而第三師則仍以第九師改之不敷之數以淮上軍與原在徐州之十二團編入至於不隷於各師各旅之散落營隊除衛戍團及偵探營外擬歸併第三師日内卽將開軍事會議以便實行 
[江北]  
　　儲知事任事南通縣知事自田春霆解組後督委陳堅代理刻由省長另派儲南强蒞通接補陳缺於日昨履任陳已將各項事件移交與儲知事惟聞原有之課長課員均係光復通地時卓卓有名者難於更動故儲知事頗爲躊躇 
　　許鼎霖到通省會正議長許鼎霖自當選後受多人攻擊不安於位忽於前日由滬到南通州住宿大生紗廠有副議長沙元炳同行聞此次蒞係欲與張季直接洽云 
[鎭江]  
　袁監督赴寗鎭江關監督袁思永因財政部定章各關稅欵直接解部揚由關事同一律故於日昨特乘快車赴省面謁應省長陳明揚由常關稅欵不能解省之理由 
　　借欵建築清通支路鎭郡紳商前擬興築由六濠口至邵伯鎭一帶鐵路俾令直接清通以興商務惟需欵甚鉅爰於日前集議公同商定先向上海某洋商借銀一百五十萬兩購料興工日後籌欵分期歸還刻已派人赴滬與洋商磋商矣 
[松江]  
　　商會舉定總理本屆松商會選舉總理鄭子崧君得二十六票當選適前總理林鍚田君謝世會中少一帮辦事務之人乃另推陸馥蓀君爲坐辦執行協畀職務 
　　金山按照軍法决盜金山縣東一鄕五保二三圖湯昌熾家元月五號被盜匪二三十名紛持鎗械恣刧一空並拒傷工人一案二月十四號由松軍水師營緝獲正犯江文松一名解送知事署由楊知事訊鞠歷承夥刧拒捕各情不諱當即錄供禀請都督按照軍律處治三月九號接到指令以該犯曾販私鹽此次又復夥同吳阿金等十六人持槍行刦實屬兇惡昭著准其歸入軍法範圍卽予處死故楊君卽於十號傳同營警將該犯押赴矌地槍斃 
[安慶]  
　　黎宗嶽押解赴京柏都督前以黎宗嶽動用鹽欵一案曾將黎拘留督署派委軍財兩司曁秘書員等會同查核計共支用鹽欵銀三十五萬餘兩而黎自稱此項鹽款内有二十餘萬金業經造册呈奉中央核准作正開銷其餘八萬係督銷局支用容飭該局經手委員另册報部云云聞柏都督以此項鹽欵關係洋倆賠欵當卽電請中央核示旋奉袁總統電令速將黎押解赴京由軍政財政司法三部會同清查柏督奉令後卽於昨日派員押解黎宗嶽起程矣 
　　茶釐委員揭曉遲遲原因皖省茶釐一差向例各月遴委自財政司李司長蒞任以來凡一缺一差無不考求政治上之經驗故一般運動差缺者流無從下手遂轉向柏都督要求日前由柏督交條五十餘張與財政司囑委此項茶釐惟時李司長以茶釐一差皖南北共計不下二三十處何能位置如許隨將名條仍還柏督請其自委以致彼此懹疑日昨始行發表云 
　　池郡整理鹽捐之規畫池郡六邑食鹽均銷淮引前以辦學經費不敷遂議於朖鹽項下第斤加抽二文由大通各鹽行子店代收彙繳以充學費當收數最旺時貴池每年至一千九百餘串文銅陵捐數尤鉅惟青陽石埭建德東流四縣未行仿辦學欵支絀異常現該邑士紳公同議决援照前案重行整理鹽斤加捐錢文以五分之一撥歸各縣中學餘充各高等小學之費刻已公舉代表王源瀚等聨名上書都督業奉批示核准矣 
[雜評二] （默） 
　　川邊糜爛之狀况蒙藏事急無可急矣征蒙之軍聲息漸杳而征藏之軍則進退維谷征藏愈困難而征蒙愈不敢主張當征西軍之初發也某省允濟餉械某省允助軍隊一若川軍一拔而援軍可四面馳至聲勢若此其盛也至於今而孤軍徘徊於鴉礲江主帥被騙於乍了王呼救無應他省漠視而無覩鳴呼此之謂中國之民氣 
　　魯省會又停會矣魯議會以爭執議長選舉法而閧散得國務院援引諮議局章而開會今又以反對諮議局章而停會吾不知他日又將因援引諮議局章而開會否也今日之停會是則昔日之開會非昔日之開會是則今日之停會非夫子必居一於此矣 
　　郭人漳一嚇　郭人漳之被炸或云因賭或云因選舉運動以國會議員而賭固失議員體面以國會議員而由運動得來亦失議員資格斯二者皆宜受炸彈之一嚇而輿夫則冤矣 
　　杭縣之選舉賣票案選舉賣票風行全國然從未有由檢察官偵得証據而破獲者今浙江某報詳述杭縣陳檢察僞扮買票人赴清泰門外同昌棧破獲吳小士等一案極有趣味此非吳等之愚實陳檢察之得偵探術也使各省檢察官而皆有偵探家之知識則此風必可稍殺 
 
 
 

Page 7

 
 
本埠新聞 
[小販要求維持生計四誌]  
　　公共租界内各水果店以及肩挑小販因工部局取締過嚴生計益艱同至總商會曁公共公廨環求設法維持詳情已屢誌本報昨日午後三時各小販公舉之代表吳福寶等復至公廨候示卽由駐廨八十五號西捕惠勒禀奉關讞員傳吳等入内告以此事已與工部局總董再四磋商所有冷熱食物允准照常售賣惟水菓一項除照章捐照設店售賣外其餘弄口攤頭以及肩挑零售恐有霉爛之貸不能剔除萬一釀成疫癘與公衆衛生有碍故爾等所請取消一層尙容緩商本讞員固知爾等設攤零售靠此度日者甚衆已與各商董等一再磋議擬另設一工廠俾爲爾等營業之所不致主凍餒云云吳等禀稱昔年因工部局取締甚嚴任意拘罰曾經公禀前清滬道奉批如有苛罰准將苛罰條件呈與工部局交涉仍請查案辦理關君以此事當時見明文且無檔案因又諭日本讞員所可執行者祇在行政範圍以内此事係外交性質爾等旣經具禀陳交涉使應再禀請陳君與外交團磋商辦法母得衆滋事致干禾便吳等遂即退出刻聞該小販等尙擬推舉代表自赴工部局總董處及交涉使署瀝陳苦况冀獲挽回云 
[江孚輪船命案三誌]  
　　湖南同鄕會致招商局董事會函本月七號貴局江孚輪船抵埠當據該輪搭客劉君光烈宋君學臯等十五人來敝會館報告有退伍兵士場正標熊丙臣陳來祥等由潯陽搭輪到滬楊以無貲購票求免船價帳房呵責至大通帳房又不令其登岸更加痛打至蕪湖金陵每一開行必施毒手同船人俱代爲求情亦被辱駡迨再過南京開飯楊已餓一日甫具飯一碗卽被帳房張惠江查覺當卽逼楊下艙掌頰數十拳脚交加楊跪求免張不惟不允更剝衣痛打楊情急當卽投江斃命同船各人大動公憤咸抱不平當卽同至帳房勒令手具威逼切結張知理屈早已避匿由其同夥吳懹岑蕭玉林李文魁等寫具切結並蓋帳房圖章衆必稍平至鎭江同人偕往招商分局朱君秉鈞處理論朱以事關人命當卽傳齋坐艙帳房人等詢明情形屬實當將事實函致貴局唐總辦交由該搭客等經敝會館司事面交貴局唐君鳳墀矣同人等聞信之下憤激異常詢之熊丙臣知楊正標係湖南湘鄉人前在上海光復軍充當兵士當於今日招集同鄉各議董會議并邀集同舟見證劉宋等君十五位詳詢威逼致命實情僉謂該正兇張惠江兇横暴戾自屬法所不容該買辦從旁目暏實不能辭主使縱容之罪且聞該輪前次下水已有威逼釀命一事在鎭起訴事尙示了其買辦帳房等之慘無人理已可槪見乃貴局旣知前情仍復任用無怪該買辦帳房等横行無忌貴局旣視人命於草菅則此次命案純係貴局縱釀所成敝同人不能不惟貴局是問爲此函達左右應如何將陳雍叔張惠江解送法庭按律懲沼之處應請明示辦法敝省寓滬軍界衆多長江各省退伍湘軍爲數尤夥卽非湘人聞者亦莫不髮指事關公憤期有以彰公道而平衆怒望勿含糊推卸是所盻禱陳本端余建吾朱枚劉少坤聶其杰鄭少煕羅仲和劉達村唐夑王鎭成楊錦堂劉義華 
　　同舟不平人報告會館書啓者日昨有一最可痛恨之事發現於招商局江孚輪中同舟人等以事關貴省人命代爲不平之鳴雖經兩日籌商而舟中途次竟無正當辦法今旣到滬亟當切實報知貴公所執事諸公俾協力進行以達目的而警將來同人等區區耿懹亦藉以稍盡矣今謹將此事之首尾略述於下有退伍軍人楊正標熊丙日陳來祥者由潯陽搭舟自稱赴滬以無資購票求免票於帳房而帳房不許呵責之至大通帳房以其未起岸又責打旣而蕪湖而金陵每一開駛必施毒手同艙人嘗有出爲求請者亦被辱迨舟過南京統艙開飯楊已竟日未食甫具一碗猶未八口卽被帳房内張惠江查覺當卽逼楊下艙然後掌楊之頰數十拳脚交加楊至無可奈何之際跪求於張前再四哀鳴殊張不惟不允反加更焉痛打後又剝其衣再四凌辱勢猶不已楊情急憤恚知在舟中不免卽翻身投江鳴呼湖南退伍軍人楊正標被張威逼投江死矣張竟不救復由楊正標之同伴熊丙臣陳來祥將以上各情報告同艙各客同艙大動公憤一時人聲鼎沸紛鳴不平乃由同艙不平人推出十數人代爲研理并以維持現狀由張惠江吳懹岑親具一事實結義憤之聲始稍息同人等慨死者之無辜受害施者之無狀殺人帳房雖有收費之本分而無殺人之權衡即以滿清法庭官吏其殘酷亦不至此何民國營業商人胆敢如此肆行無忌言之令人髮指同人憤極刻不能容値輪停鎭江同人等卽偕往招商鎭江分局與該分局朱秉鈞理論殊朱以事關重大不敢完全擔負願以該分局總辦名義作一證明張惠江逼死楊正標之函致滬總局請如法懲辦同人等據死者之同伴熊陳二人口稱楊係光復軍籍屬貴省楊死後此間並無家屬與之起訴同人等亦不能調查其家屬景况同人等至滬惟將此情全案移交貴公所主首與辦必較同人等覊旅之謀易成多矣如由貴公所控之有司須同人等到案作証時同人等必赴公庭証明除先此函知貴公所外准明日午後二時齋集貴公所面　一切事爲貴省軍人冤抑惟希主持公道實紉公誼同舟不平人吳靜淵宋學臯丁玉田桂汝章熊漢卿王成侯胡鴻阮志岳姚潤隼吳宗炎鄭坤亭李蘭亭蔡仰衢戴廷瑞江藍生黃贊元戴用章朱世鴻張若虚潘培高王昌齡劉光烈同啓 
　　鎭局總辦朱秉鈞致總局總辦唐鳳墀函頃晚江孚到鎭有該船搭客二三十人來局聲稱有搭客一人由潯上船無錢購票求免不允被江孚帳張姓喝令剝衣痛毆致該搭客情急投江身死羣情憤激要求懲辦云云衆口一辭勢甚洶洶並有搭客劉宋兩君稱目擊此事張姓實屬野蠻途中幾釀暴動幸經竭力勸說始安抵鎭埠貴局應速解决以平衆怒否則鎭至申中間恐再起風潮當答以鎭江係屬分局不敢擅專旣據諸君所言自應報告總局以憑核辦此時由鎭開行還祈諸君維持到申後敝總局自有相當辦法劉宋二君慨允極力維持旋詢之該船坐艙帳房等情形大致相同用特飛函奉告竊思此呈如果屬實是該帳房張姓荒謬絕倫不可不加以嚴處匪特與本局史譽營業均有關係抑且大悖人道理宜懲究也諸希察核施行是所至禱（三月五號夜） 
　　江孚輪船賑房吳懹岑等親具切結吳懹岑在江孚船充當帳房今因品行暴躁有客由九江上船至江陰楊正標身無票費來帳房懇求今有張惠江與吳懹岑任意不准張惠江拍打數十禠剝赤身投江傷命經本船衆客聞聲奔救一時不及致於殞命今有衆客實堪痛恨向身理論追交張惠江乃伊聞聲奔逃衆各恐無憑據身具結爲實具結人吳懹岑十與事人蕭玉林十李文魁十民國二年三月五號具 
[萬國樑不應歸軍事裁判]  
　　地方檢察廳致閘北第二初級廳函云昨接來函以准閘北巡警局函稱奉省長而諭萬國樑私開萬民商會一案應歸軍事裁判飭卽解究等因本廳查本年二月二十二日政府松報刋載司法部訓令第五十一號内開光復以來京外軍民間訴訟普通審判與軍事審判往往發生爭議有不應歸軍法會審而軍界中人主張歸軍法會審者亦有應歸軍法會審而軍界以外之人主張應歸普通審判者因管轄之關係起權限之競爭影響年及審判遂難得公平之結果於司法前途甚有妨碍查前清陸軍審判試辦章程遵照上年三月初十日大總統令文除與國體牴觸各條應失效力外餘均暫准援用本與各級審判廳試辦章程事同一律凡遇訴訟案件除陸軍審判章程各條明有規定應歸軍法會審外其餘均應歸普通審判章程具在旣不能消極放棄亦母庸積極爭議除通咨外合令各該廳縣遵照辦理此令等因此案該犯萬國樑旣非現充兵士其所犯之罪又僅假冒官員詐欺取財自應按照普通審判章程歸本廳按律訊辦若謂戒嚴法規定各條間有非關軍人而廳於軍法會審者但上海今日旣非戒嚴是又非戒嚴時亦不適用未便依據辦理用特函復卽祈轉致閘北巡警局轉覆爲盻 
[拒絕内地洋商之提議]  
　　高昌廟巡警第八區錢區長前日呈報巡警廳長云查得洋人在内地營業照章應得騙逐以重主權茲查所轄區仙設有東亞同文書院一所内有日本學生一百餘人辦事日人四十餘員該院院長名土屋鼎亦係日人該院房主乃係華人經姓租期原定十年茲已期滿續訂五年又屆二年惟門牌末奉編訂又有日人名小林者夫婦二人所開之西洋亭番菜館及洗衣舗已届五臄該房係十五號門牌又有南風閣洋酒店一所亦係日本商人永元所開内有日本男女二人已有八年又有日本人名石橋所開之洋餅乾店内有三男二女均係日人又有理鬖店一所係日人澁谷喜所開夫婦二人已届五年惟該處在租界之外係屬内地按照通商約章自應禁阻洋人設肆貿易茲値國基初肇主權尤宜格外保全勿任侵越現查華界境内旣有外人設店營業自應呈請轉商交涉使照會駐滬日本總領事飭令該日商等趕速遷往租界以重主權 
[閘北禁烟局申明調查規則]  
　　閘北禁烟局長嚴君昨出通告云查本局成立以來凡調查員出發時均携有調查証書並在書上貼有該調查員之照片載明調查規則並蓋有本局圖記及本局長私章年以示愼重也茲當閘北禁烟開辦之始合再布千嗣後調查員如有未帶上項証書及有証書而照片與本人面貌不符者准予人民隨時扭送本局核辦恐未週知特再將調查各規則摘錄於後其各知照此布計開調查規則一調查員出發時由局長給予証書事畢隨繳一調查員專查關於鴉片各事項一調查員發見關於鴉片各事項時如有不服調查者得直接請求就近警局派警協助一調查員請求警局派警協助時須將証書呈驗一調查員不得於禁烟範圍外干預他事一調查員於履行職務運外母庸與他機關接洽一調查員川資旅費均由本局籌給不得受人借給 
[巡捕姦拐女子續誌]  
　　昨報記戴元春控告新閘捕房第一千一百十三號華捕崔阿四與兄六百十七號華捕崔彩和姦拐孫女雲囝姪女福妹一案前日下午經第二初　廳王檢察提案預審載供嘉定人駕舟爲業去年十二月十四因病回鄉惟留媳婦戴戴氏曁二女在滬十八晚間阿四兄弟持刀下船嚇禁聲張以致二女均被姦污翌日媳婦逃回嘉定我卽連夜來滬偵尋二女已不知去向後由章桂松之友三百十四號華捕探知其情通信與我始得知悉請究王君判崔阿四解送地方檢察廳究辦所有該華捕警服送交陳交涉使請核聞昨日捕房特派九號西探到廳詢明案由歸禀捕頭卽將三百十四號華捕拘留候查 
　　另一訪函云船戶戴源春控新閘捕房華捕崔阿四崔采和弟兄引誘伊孫女銀蘭及姪女福妹成姦捲逃一案昨日午後由地方廳黃檢察官提案研訊據戴源春供嘉定人向爲網船生意停泊新閘地方銀蘭是我之孫女已經許字與人不日迎娶福妹是我姪女詎崔阿四崔采和兄弟乘我不在滬上每日到舟勾引二女去年十二月二十一日將二女引誘席捲而逃所備之嫁粧亦被捲去當未逃之先爲我媳戴戴氏撞破數次因見二崔聲勢甚大不與計較迨我得悉四出找尋無着昨在閘北與阿四相遇適伊公畢落差警服尚着在身所以扭送第二廳移送到案請求究追二女並被捲衣服首飾等物並據戴戴氏供詞相同又據見証陳阿德訴稱在新閘捕房充當百百四十三號華捕與戴源春同鄉去年十二月二十一日在派克路亦升馬房左近目見崔阿四崔采和與戴家二女同行阿四在前采和在後兩女則手携衣包數個是實質之崔阿四供稱與戴女雖曾認識並無别情現在該女等脫逃與我無涉問官一再駁詰崔阿四一味狡展判先行收押載戴氏交戴源春領回陳退去候再傳訊核辦 
[捉拿男女賭棍]  
　　賭徒姜明記華愛卿張和卿羅生禘與婦人劉李氏王沈氏等近在虹口塘山路華洋交界處空屋内聚賭抽頭被匯山捕房捕頭訪悉前晚率同中西探捕前往拘獲姜等男女二十三人餘均跳窗逃逸當將各賭徒帶八捕房准各存洋五元保出昨經公共公堂傳訊屬實判各罰洋三元連同抄出現洋一併充公賭具銷燬並着補提爲首之人到案訊究 
[事主尾隨强盜]  
　　盜匪湯道才朱文才陳萬同李明友王鳳書等於陽歷本月十一號在眞茹鎭徐家橋夥刧許茂如許榮武等各家衣飾現洋逃至滬上經事主尾隨至老閘橋南首喚捕將該盜等一併拘押捕房昨晨解送公共公廨經關讞員會同美領海君訊知事出内地判候解送寳山檢察廳訊辦 
[証明章介眉被逼情形]  
　　紹興人章介眉控姚勇忱收受强迫充公之房産一案前晚由公共公廨復訊兩造仍各延律師到堂代表並據見証周子瑜供稱前在紹興原籍爲英文敎習因聞章被軍政分府拘留不知何故是以親往探詢據總務部部長王家慶云章辦南京銅元局及運米出洋二事得賄甚鉅且前爲刑幕時貪婪枉法故須治以查抄鎗斃等罪我以如此苛酷乃專制時代所爲今旣推翻專制改建共和須重人道主義因卽向之商議可否贖罪據王家慶云贖罪非罰助軍餉二十萬金不可我允俟向章之家屬商酌再行回復因卽辭出迨至章家始知所有家産已被如數查抄故復至軍政分府詰問詎王家慶卽託故不見嗣後章如何釋放不知其詳又據章子章寳裕上堂証明伊父確由紹興軍政分府函招前往致被拘留復經被告代表律師向二人盤詰多時聶襄讞以時已薄暮判被告仍交原保候再訂期復訊 
[女青年會定期開會]  
　　女青年會定於三月十五號星期六下午四時假座四川路男青年會請大格致家饒柏森君演說無線電報之作用及近日新器之發明又定於十六號下午二時仍在原處請大博士艾迪君演說女界對於共和民國之關繫凡女界同胞欲增新知識新道德者可於先二日向該會或四川路中國青年會索取入場劵不取分文惟男賓槪不招特 
[浦東中學添設工業班]  
　　浦東中學校係實業界臣子楊斯盛氏獨力創建今年由南滙朱叔源氏來長是校朱君留東頗久於實業深造有得特於中學班外添設工業班并請趙承愨君主任敎務趙君爲東京高等工業學校物理學校畢業生其造詣精純已可槪見近復留東調查一俟事竣卽歸主校務現該校工業班生已紛紛來校開課肄習矣 
[僑商與中華銀行之感情]  
　　新加坡華僑總商會致上海中華銀行徐固卿蓮蓀君轉國民黨總商會曁各省商會各報館電云中華銀行係革命第一銀行開辦迄今信仰中外總董孫黃二公中華開國偉人夙爲南洋一帶欽心敬仰此次力任提倡中華銀行之責宣佈以來本坡遠近諸同胞靡不望風響應共樂觀成以冀留革命之紀念特於七日候本會開會集議已招到股份五十萬兩江少峰君不日往望加鍚諸關廣注謹此電聞華僑總商會沈子琴留鴻石等齋 
[添派杜家行防兵]  
　　陸軍混成第三旅李旅長查得浦東杜家行鎭界連奉賢南滙兩縣該鎭分防軍隊不敷巡緝特於前日令飭二團第一營副官凌國斌督率兵士兩班於昨日由滬乘坐安泰輪船前往該處駐紥巡查 
[湁輪遣送湘兵]  
江防水陸師長章駕時因前川漢鐵路岑督辦所帶之衛隊湘兵二百饑人現奉都督命令遣散回湘故於前日咨請混成第三旅商借鈞和兵輪送回湖南昨已經李旅長允准諭令鈞和兵輪董管帶駛往吳湘聽候遣矣 
[師船防護分卡]  
　　上海稅務公所孫所長前日致混成第三旅司令部函云周太僕廟稅務分卡係爲收儲稅欵重要之所時有銀洋起解刻因該分卡尙無水師師船駐泊防衞深爲危險請派師船一艘駛往該分卡駐泊藉資保護而重稅務等語李旅長業已允准於前日令飭水師第三營王管帶迅派師船一艘前往保護矣 
[硝磺專賣之通告]  
　　上海縣知事吳君駐滬辦理硝磺總局許君昨日會銜通告云案照本知事前奉江蘇都督通令内開硝磺關係軍火由官設局專賣原爲絕私杜弊而設現在蘇松常太淮徐海各屬舗所需硝磺旣經恒裕會社加餉籌辦地方官自應負有保護之責庶免奸商買私賣私藉端滋擾通令遵照保護以維商業而暢官銷等因本局長並奉都督委任駐滬辦理硝磺局事宜當於英租界江西路設立事務所接續辦理現移法租界貝勒路吉羊里内一面派員嚴密緝私具文呈報各在案查硝磺爲軍火原料關係至重然又爲花炮醃臘銀爐皮貨各業需用之品故不得不於酌量流通之中仍示嚴加限制之法本埠老拉扱橋貽德里恒裕會社係奉准特許專賣之硝磺官店所有舊時蘇松常太淮徐海各屬皆爲該社行銷之區域凡此需用硝磺各商舗均應向該社一家購買不得另向他處買私賣私以歸劃一惟近經本局派員稽查時有私硝發現情事亟應嚴示禁止以期杜絕私弊爲此會銜通告仰各舗戶人等一體知悉爾等各營業如果需用硝磺務向恒裕官店購買否則一經察出槪以私論當卽送請司法官廳按律懲治愼母以身嘗試切切 
[城内]  
　　地方審判廳民庭批○（除陳氏訴徐芝庭案請决定裁判批）查此案前據金愓齋以共和房産公司受抵徐芝庭年有振市公司新舞台股票息單四紙及永年人壽公司保險單一紙請求備案業已明晰批示在案據稱氏夫先時曾將新舞台股票廿股付與桂寳並將同股票廿五股付與杏寳其股單上均註明係徐芝庭之子桂寶杏寶之股單無論何人將上股票抵借或出賣不作爲憑字様現在氏之母女旣不撫養擬將此項股票先行抵押移轉他人以其抵押金爲生活之資料等語惟前項股單是否卽是共和房産公司受抵之件來呈未將號數呈明無憑核辦仰即呈驗股單候核可也（張雲岩請取消執行命令批）呈悉聲請人於法定期間内提起控告請求取消執行命令查此案未准高等審判廳調卷本廳准張夏氏之請求當然行其責務來呈稱已取得高等廳收狀證仰速將收狀證呈候核辦可也（王祖培請免到案作證批）據訴該民年齡尙幼核與証人資格當然不生效力應准免予投質惟該民歷年與南順興收租之摺着卽繳案備查所稱租保洪順興熟悉情形應否傳質姑候開庭後再行核定 
　　失火罰錢○南市外鹹瓜街大王廟弄口晋和太藥材行屢次失火未成鄰居以其保有火險輿論大譁遂由第一警區將該行主姜階章經理聶文甫解送商埠巡警廳諭候調查核辦在案昨日傳訊姜聶同供此次失火實出無心現已將保險單向該行註銷且在門首粘有說明書求請銷案判罰洋四十元以儆 
　　幸未燎原○小南門内永興橋北首第九十九十一兩號門牌吕仁壽所開之三興硝皮作於前晚十一句鐘因學徒在樓上就洋油燈上烘洋膠水偶不經心將洋燈潑翻火卽躉延是時作主適不在家由學徒狂吹警笛幸十九舗救火會卽在附近立驅皮帶車前往救熄未致冒穿屋頂 
　　履勘盜案○浦東廿四保四十八圖洋涇鎭東陳家宅陳桂堂家被盜行刧已紀前報昨午由地方檢察廳陳廳長委危檢察官帶同檢驗吏等前往勘得陳家住宅五開間四廂房大門果有用石撞壤痕迹臥房内皮箱三只木橱一座亦均損壤陳子陳章和兩腿上被盜戳傷二處闊約一寸許幸未深入尙無大礙危君勘畢諭令自行醫治聽候回廳禀復查緝遂卽返滬 
[南市]  
　　違犯煙禁○禁烟局調查員王文濤陳鼓琴等前晚協同一區長警在敦仁里五號門牌葛周氏家查出烟燈煙鎗及零星煙具二十六件之多當卽解區移送禁煙局轉發第一初級檢察廳訊究後又在洞庭由碼頭弄内錢迎喜家搜出煙灰煙盒亦卽送廳懲治昨日又會同市舶課等在浦江閔行小輪上查獲私帶烟土之男女七人搜出大土數十包一併帶回禁烟局請示核辦 
　　私售彩票○第三區巡士前日在途查獲私售澳門彩票之甬人錢寶康搜出彩票三十四條由區長移送商埠警察廳轉送第一初級檢察廳豫審錢供向在某輪船執業此項彩票係向某公司出洋五元購來不知違禁求宥判覓取五十元保証金保出候起訴同級審判廳判决彩票暫存 
　　發封房屋○王根生前在地方審判廳訴被陸祥雲將住屋抵去洋一千四百元日久不贖請追本利洋一千六百餘元曾經庭訊由邑廟樂圃　茶肆主保出後因延不理處移知第一初級廳强制執行在案聞昨已由推事派令承發吏帶同法警前往將該屋發封備抵矣 
[閘北]  
　　查獲烟犯○七區徐區長前日查獲私吸洋烟之周阿二周阿龍陶鳳生三名解送司半科經凌科長訊問一過諭令還押候辦 
　　拐匿女子○劉愛朋去年誘拐劉良義之女藏匿閘北前日被良義同子劉永祥尋獲扭控一區解送司法科移交檢察廳核辦 
[公共租界]  
　　賣良爲娼湖北婦人鄧任氏控馮義和莊根泰將伊串賣於吳潘氏家爲娼並將伊所生彌月男孩價賣無蹝業經公堂將馮等先後逮案昨由中西官復訊明晰判馮押西牢一年半莊押半年吳潘氏不應買良爲娼除身價不追外再罰洋三十元充公任氏暫留棲流所候其夫來案認領 
　　仍歸舊主○貴州路五十四號雉妓院鴇婦陳徐氏之買女小七子前因私逃出外由捕送廨留候認領嗣因日久無人領去由官媒領作義女在案詎該女近又潛逃無蹝前日復由捕房查獲昨日送案請示陳鴇投案求領中西官會商之下准予將女領回 
　　可望銷案○鄉人張文成（即張火咸）控自稱敎習之沈士成（卽沈仲臯）騙呑撫卹洋三百十一元一案前晚由廨復訊因原告回鄉仍未到案王襄讞判再展期七天如原告仍不到案卽行註銷 
　　男女無恥○陳紀邦倪富貴前晚偕女子施金鳳蕩婦林王氏至天潼路青雲里某姓台基姦宿被氏母王米氏偵知鳴捕拘送捕房捕頭以事涉暗眜一併斥釋不理 
[法租界]  
　　工頭賣缺○顔洪鳴投廨訴稱前據游竹林來言伊向在鐵路上專管小工現有别就自願將生意歸我接辦索謝洋二百元我信以爲眞先付現洋六十元並出票據一百四十元詎前往接手並無此事向之索還銀洋則置之不理求請追繳質之游供顔已接手因作事不照章程致被停歇茲商人向伊索取票洋故爲先發制人之舉求察聶讞員判游交保候查明訊核 
　　勒限交清○傳榮記控金竹庭將田單抵去洋一千一百元逾期不贖一案昨日由廨復訊金供祇能措還洋六百元餘實無力聶讞員因其狡詐判限三天交清如違拍賣抵償缺少若干再行訊追 
　　此推彼諉○胡包氏投廨訴稱姪女胡氏被王石氏胡阿三串通誘匿求請追究訊之石氏與胡同供胡氏前來閒談後卽往董王氏家詰之董王氏供胡氏被婦人同居这劉世友誘出現匿何處不得而知劉供實被小金仁所拐並不串通求察判一併交保候補提小金仁到案再行傳訊 
[雜評三] 訥 
　　浦東中學添設工業班近來設一法政學堂則雖額設數百名可立滿設一工業學校則屢招而屢不滿額可見國人趨重之點矣其實中國今日非實業不足以立國其需要較急於法政浦東中學之添設工業班知所先務矣我尤望一般學子勿避難而就易也可　　江孚輪船慘斃搭客案所貴乎人道主義者以生命爲重不侵害人之身體自由也若無端而奪人生命或因細故而下毒手實爲人道所不容卽非直接致人於死而辱人已甚使不能自存其殘酷亦與殺人等人人將因之而自危人人自危而公憤以起關係生命之公憤非他種公憤可比此國人對於江孚輪船案公憤之激昻所以至是也 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[勸陸女士發行美人劵於北京說] [  率]  
　　自陸文琴女士發行美人劵以來頗惹起社會之觀念輿論之攻擊美人計美人局之聲無日不喧聞於我人之耳鼓一紙彩票幾於萬人吐駡於以見借端漁利之非易事而於滬上爲尤不可行包使女士而徒以熱心爲口頭禪見夫事非得已人不我容必且翻然變計改厥方針不再以莊嚴色身投諸濁亂世蜀致貽人以輕薄桃花之請則此嗷嗷待哺之百萬災民朝不保暮因美人劵之橫生阻力其塡溝壑而捐棄其生命者已不知凡幾矣幸女士毅力決心人言不恤任彼悠悠衆口冷嘲熱諷而此博施濟衆之一念並不因之而稍懈沈佩貞所持名譽爲重身體爲輕之主義女士蓋能心體而力行之也登報訴辯重整旗鎗贊成列名之輩悉任取銷更立名目另組機關一遷再遷亦深恐官廳之干涉加以禁阻將灰其爲善之心而違其好逮之願也海上多登徒子聞一元而可以妻美人如陸文琴富商大賈販夫走卒靡不慨解嚢金冀作蒇嬌之妄想生涯隆盛謠諑亦由是而繁興僉謂經手人有乾没五千金之說事之眞假不必辨然旣有經手之乾没吾知温處災黎其拜受女士之賜也必不至此五千金矣或者謂女士意中固自有人在特假劵以爲導線耳是又不然上海多浮薄少年欲爲女士金龜佳壻吾恐女士夙昔所吐棄而不惜者一旦雀屏中選未免寂寥寡歡今者出是園之開會未成愈動言論界之諷刺爲女士計與其售劵海上以冀遂其捨身之計誠不如北走原沽獻身政界或借參政爲口實或藉興學爲媒介與一般佻　之國務員參議員相角逐女士靈心妙腕必能得名利雙收之效呆也緣京師素爲政界污濁之區共和告成此風迄未蕩滌風流之總長平妻之都督求婚之大使豓史流傳播於中外女士度必耳而熟之女士果能翩然蒞止現身設法首曉以售劵之事繼動以樂善之念若輩聞所未聞見所未見必且頂禮膜拜日夜以香花鉷奉而不敢平視我女士行見女豪之名且發現於首善之區而　誹之子抑將望塵莫及追悔不遑况聞若輩善　削我民脂民膏富於嚢槖故其乘興而逛胡同也纒頭之錦一擲數千震於女士之名人之好善誰不如我區區三萬劵一日可盡女士旣可廣　偉人又可任擇佳壻嫁可也不嫁可也卽不嫁當必勝於嫁　從此女士之大名永永與美人劵俱傳繡閣嬌娃不遂懹春之頭青樓弱質空存求牡之心皆將效顰西施以女士爲先河之導縱不能特鑄銅像聿昭壸範閨閣中之奉女士作模範者袖角裙邊買絲爭繡可爲女士决也士通人當不河漠斯言（三） 
尊聞閣詞選 
[題桃花扇和碧梧女兄] [  李生] 　　 
南朝金粉舊繁華歌扇飄零帝子家祇有秦淮水鳴咽年年猶似唱桃花 
[明妃] [  碧梧]  
　　遠别君王鎖翠　漢家春色到邊廷明噹玉佩人何在紫塞秋風草不青（用前和徵南館原句）千載晝圖空　十年氈帳感飄零陽關一曲悲離别馬上琵不忍聽 
[偶成] [  寄慶]  
　　世事眞成幻悠無限愁熱腸存古道冷眼看時流天地餘殘照園林憶舊遊捫心呼負徒抱杞人憂 
　　大陸烟雲急蒼茫身世危沈沈千歲劫夢幾人知日月自終古江山昔時臨風一惆悵而我獨何之 
自由談話會 
　　夢生之夢想我想聚上海乘車之費移助征蒙軍餉以雪國恥我想聚上海妝飾之費組一實業公司改良中國土貨我想聚上海狸妓之費創一學校敎授貧寒子弟我想聚上海讌飲之費設一慈善會拯濟温處災黎[  夢生]  
　　僕素嫉私爭入市讓路每當夕陽西下散步通衢燈電光中頗覺游行自在不意前晚道出小華園車馬塞途輪蹄踵接有衣天青方褂藍色袍者年約五旬方面微　從二弄出來將上包車見行人擁擠欲去無由乃遷怒於僕之馬夫擅奪鞭絲任意撕打猶復折鞭嚴駡馬夫謂非有意阻礙而其人大肆咆哮責以盍不撾馬前進翫其狀似屬官吏忘八之聲不絕於口野蠻至此旁觀咸爲不平有慫恿奉以老拳者余爲力止因歎前清專制官吏之惡習至今未除爲之奈何[  貞一]  
　　人謂愛情能纒人我云不如忘情人謂聰明能誤人我云不如　懂人謂衣冠能驕人我云不如露體人謂法律能殺人我云不如獨善人謂文章能僞人我云不如不文人謂自由談話會如一輛垃圾車我云每天到了晚上邦東鱗西爪不三不西的破字紙均被他掃了去[  嘉定二我]  
劇談 
[紀十二夜之新天仙] [  玄郎]  
　　滬上舞臺中聽戲日來動輒一元八角顧曲者涉足其間頗難爲繼坤班則滑頭胡調者過多叫　嘈雜又不能極視聽之娱惟新天仙價格最廉而角色亦楚楚可觀小花旦一門尤嬌小玲瓏妸娜可愛張桂寳年僅十齡左右觀其演逛廟淡淡裝朿丰致嫣然身叚手勢俱活潑伶俐輕倩合度插科打諢又能隨機應變觸景生情令人忍俊不禁此時雖屈居人下異日必斐聲於伶界惟年尙糼稚　子甚嫩深望爲之師者善爲護惜勿令其多唱秦腔戲以傷聲帶如能注重於京腔而悉心培植之必可就造一色藝雙絕之二黃花旦陸紅氷卽前在新舞臺之小德喜也隷新舞臺時已聰明其性嫵媚其貌聲譽卓卓近更藝與年進日見精良大有士别三日刮目相看之槪觀其與李百歲合演十八扯嬌憨羞澀逼眞一天眞爛浸之小女兒唱定軍山丁甲山等戲韻節蒼凉詞句精綻精神飽滿興會淋漓手法又活潑潑地得機得勢李百歲則花腔太多過涉油滑深爲不取綠牡丹則嗓音乾澀身叚過長扮相尤不佳演虹霓關（兩軍前殺出那伯當小將）一叚西皮幾於唱不成聲惟知刻意誨淫以博人歡其種種醜態能令稍知廉恥者見之胸中作三日惡技藝旣無長廉恥又喪盡欲免於淘汰之列也得乎 
劇本考實 
[黑水國] [  便便]  
　　黑水國演晋鄧伯道事謂晉時黑水國造反伯道携一子一姪而逃半途勞頓不能並携思弟已亡祇有此子乃將已子縛於桑園之内負姪而逃適其弟婦亦至桑園乃亦携姪而行國亂旣平卒得完聚故此劇又名桑園寄子非紀實也蓋後人憫賢者之無後特反言之以鳴其不平而已按晋史鄧攸本傳攸字伯道平陽襄陵人永嘉末年石勒起事攸棄子負姪而逃及渡江元帝使守吳郡爲政清廉及去職百姓攀舟不得行乃乘夜逸去累遷尙書僕射嘗納一妾甚　訊其家屬乃甥女也伯道感恨不忍復與同室妾遂無子時人哀之曰天道無知使伯道無兒今劇中謂其失子得子是猶長笛賦所云屈平適異國介推還受祿同一意也黑水國卽指石勒然考晋史石勒字世龍羯種人爲五胡亂晋之一旣得中原稱國號爲趙而此稱黑水國者殆因羯種本挥黑龍江而黑龍江一名黑水故劇本稱爲黑水國伯道之弟何名史不可考今見劇中說白稱爲鄧仲道此蓋以伯仲之例推之非眞名也此齣唱做兼重善演此者推潘月樵爲最其次則爲麒麟童小孟七（二） 
小說 
政治小說 
[鐵血男兒（七十四）] [  常覺　獨鹤]  
　　梅俯首拈帶良久不語白曰陶囑僕必先趨謁尊處意果何居姑娘能語僕否梅曰陶狡謀百出何從捉摸白莊容日幸恕僕愚　敬詢一言陶處心積慮匪伊朝夕矣亦嘗於姑娘兄妹前一通　曲乎梅曰君此言幸不爲阿兄所聞否則盛怒之下恐將以手槍相餉君豈不知國人迎立鳥王實阿兄之主動力乎渠之對於鳥王一片忠誠可矢皎日乃謂其忽萌異志預聞奸謀天下寗有是乎白曰若然則姑娘意見想必與令兄同出一致梅曰陶固儂所深惡痛嫉者惟周德已衰天命將改烏王之立原不足以福祖國而服人心且王剛愎無才難勝鉅任近且違祖制辱國體欲以美國商女爲西奥司母后其失德也如此倘去位而以賢者代之未始非西奥司之利也白駭然曰然則姑娘竟欲贊助陶賊乎梅曰烏王之不能久安於位與俄人之急謀顛覆烏王皆事有必至無可挽回天定者勝人吾儕此際似不必左右袒且沈幾察變冷眼作壁上觀白君以爲何如白默然不以爲可梅復曰君猶憶烏王加冕日爾我宫中一席話乎儂早知西奥司必有變故今者端倪已露將不幸言中矣雖有智慧不如乘勢君果愛西奥司者宜少安母躁俟諸異日必能展施驥足以福吾國也言次秋波一轉斜睇白面白覺梅温柔軟語吹氣如蘭不禁心蕩神馳笑謂梅曰鯫生何緣獲蒙姑娘寵愛倘此身得以西奥司爲家則艷福曾不知幾生修到也梅低頭不語半晌始柔聲曰君倘能久居西奥司固君之利亦儂之願蓋儂實望與君地久天長終身相處想君愛儂甚勢必有同心語已桃腮霞暈媚熊横流白聆同心二字如聞丹詔復覩此狀益難自持即擁梅於懹而呁其頰婚約於是乎定矣（吻額定婚西人兒女閒恒事小說中已數見不鮮讀者幸勿以詞害意疑二人遂及於亂致以誨淫咎作者也）鴛鴦同命鶼𪃸雙棲未免有情竟成眷屬亦艷史中佳話也（二） 
愛情小說 
[自由花彈詞（五）] [  天虚我生]  
　　第二回勸女 
　　列位前一回書中不曾講出那場公子的名字並不是說書人含混只因這位公子的名字實在取得奇怪叫做世空兩字我先則還道是四大皆空的四空那裏曉得他是目空一世的世空他的取義說來倒也有些見識他說世界上本來是空空的並没有一件物事不要說天下的日月星辰風雲雨露是空的就是地下的山川草木人物禽獸也没有一件不是空的人家問他說你講天上的物事是空的倒也不去管他怎麽地下的山川草木人物禽獸也說是空的豈不怪誕他說你們這些人的見識實在太小和你們細講不來總而言之天下世界的物呈除了一個人的心以外便没有物事你以爲那日月星辰風雲雨露山川草木人物禽獸眼晴裏分明看得不能說是空的但是你閉了眼睛怎便一些兒也没有了呢這可不是检眼睛裏幻出來的虚境這不是世界上並没有一點子實在東西的証據麽人家駁他道世界上的實在東西正是多着那些手裏摸得出的難道也說是空的不成他回答的愈加玄妙他說就是手裡摸得出的東西若使一個人没有了心試問你手裡眼裡還覺察有什麽也不那駁他的人也就再没有話好說了列位想他這番議論倒出是個講究心理學的一位明哲却偏偏他在那女色身上看的不空豈不好笑閑文少表言歸正傳 
　　那日楊公子閑坐在書堂簾捲薰風對夕陽却値司閽來 
　　報說秦公投剌到門牆老爺已在前廳見來喚郎公去 
　　計量於是世空離座起携纨整整越羅裳循曲檻轉 
　　游廊一徑幽花晚更香來到正廳身立定有人通報上 
　　高堂若華正伴秦公坐傳語書僮喚小郎勞動秦公先 
　　出座與世空相見禮端莊 
　　這時秦公把楊世空上下打量一番覺得一表不凡並無纨袴氣息他那内骨子裏的行爲自然看他不出當下秦公不免恭維一番若華也不免謙遜幾句因對世空道方才秦老先生把你送去的關書退了轉來說他令嫒不願俯就這席聞說報名的學生已經有了許多現在秦老先生又有個女學生送來差不多也就滿額不日便要開學但只敎習不曾聘定如何是好世空聽了這話不禁呆了半响也就隨機應變的對着秦慕嘉道老世叔是向來熱心公益的這女子學校乃是一件公益事情知道世妹也是個開通和人物縱然不願俯就也得推念公益聊盡義務哪小姪是　　才疎學淺未成章一晌登龍願未償久仰淑媛嫻内訓 
　　中西文字擅當場高堂阿母時時說提倡文明分所當 
　　若爲朿脩嫌菲薄願將百兩助羔羊如今開學期將近 
　　說不得論如何要賞光倘然令媛仍固執祇好請家慈 
　　視去拜牆若華也是從旁襯倒弄得個秦老先生没主張（二） 
[天涯通訊]  
　　海内諸大文豪鑒鄙人著有萝羅浮館詞甲乙兩卷敢求諸大文豪惠賜題詞序　（不拘體例）以光拙著並乞註明姓氐籍貫俾可於刋印時編入務希不吝珠玉源源賜敎爲幸瘦蠂敬求嚴蔭之君鑒玉照卽請惠寄不計投稿之多少也 
 
 
 

Page 11

 
 
   
 
 

Page 12

 
 
   
 
