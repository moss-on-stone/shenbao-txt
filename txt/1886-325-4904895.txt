# 1886 - 325 - 4904895

 

Page 1

 
 
[古今圖書集成告白] [  排印圖書集成局主人啓]  
　　啓者本局十月内共印過原書一百六十本連前共印三千零七十八本尙存未印者一千九百四百十二本此佈 
[重印螢窗異草初集出售] [  申報館主人啓]  
　　本舘所印之螢窗異草計共三集其初集現已售罄而購者仍接踵而來是以重付手民仿照原本排印兹已工竣每部仍訂四本計價洋二角卽日出書發兌處悉遵舊例 
[新印石印雲程必備] [  點石齋主人代啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千篇同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絕技豈可聽其湮没視同覆瓿乎爰商付石印以供同好然文藝而外古學爲尙故復精選近時舘閣賦百餘篇分韵試帖四百首重編分類文料初二集二本額之曰雲程必備至選校之精　紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹准于十月終出書倘蒙惠顧祈向　　各書坊曁南北申昌如躉售希至申報舘帳房及鎭江申昌書畫室面議價更從亷此佈 
[增選石印小題眞珠船初續兩集出售] [  點石齋主人代啓]  
　　粤東向有小題眞珠船之刻久已風行海内惜字跡漫漶舛誤甚多加以抉擇未盡精純殊不足供有志者揣摩三蒼書屋主人心竊憾之爰　江　見學重加剔選分爲初續兩集計初集得文一萬二千有奇其原刻中聲希味淡讀不經意之作並巳見於宗海嫏嬛文藪等集者槪行　汝以遴　宿雷同外又裒集同人摘本及書院課窗作復得文二千餘首以補初集所未逮名之曰續集交本齋石印兹於是月十八日出書分裝二十本價　八元正此書一出較諸粤東原刻眞有上下床之别矣想薄海文人自能辨之售處在上海各書坊南北申昌以及各省申昌如願躉買請至二洋　橋同泰號面議此布 
[菜市聞見錄]  
　　有客過余曰僕聞通商大邑人烟稠密之處其所最要者尋常日用所必需之食物上海之有租界實爲中國各通商碼頭之冠故有整頓地方之責者於此事獨爲用心昔者英大馬路兩旁一帶皆有菜攤擺設魚鹽鮭蔬以及一切日用所必需以聽人之購買淸晨聚市携籃提秤此往彼來殊形熱閙然而道路不免於擁擠車騎過往不免於窒碍於是工部局妥籌良法移設於新衙門之前面蓋建市屋其式如路亭俾賣菜傭有所庇蔭不若前此之時有日炙雨淋之苦衆販亦樂於從之今則漸覺習慣自然絶無退而後言者矣顧此地偏於西彼寓居於東者則尙以爲未便也夫租界之地自東而西頗形遼闊而居戶則東西皆有鱗次櫛比竟無空隙無日不需鮭菜卽無日不苦跋涉每見風雨之朝霰雪之際老弱婦穉傴僂提携負筐西來入市購物無不嘆長途之艱辛泥濘之困苦由是去年致遠街之五福弄忽　改爲北菜市之舉凡居家而在街之東面者皆以爲近便無如街巷逼窄不能多設攤場以致貨物不齊仍不足以成市識者惜之昨僕偶過五福弄適見土木重興舊觀頓改細察其地勢形局乃知其拆棄舊屋讓出街道創建平屋廣招市攤從此居家買賣無不相宜以私及公因利乘便此以見舉此事者之識見才能誠有過於人者竊以爲此舉之善厥有五端新署前之菜攤雖有屋以蔽風雨而屋之四面皆無墻垣則日光雨勢猶不免於侵入今此處旣係舊屋更改則墻垣所蔽尙足以免受風雨之苦此其善一也買物者可以就近採買無遠追奔馳之瘁無風霜雨雪之苦其善二也此處本爲烟慈薈萃之所众卜居是處者每以擇鄰之故望望然去之今旣拆改讓出街道寖成市廛則街巷淸潔無烟館娼寮之雜自必漸漸聚集其善三也在此地置産之家前此以烟館叢雜娼家林立其間住宅房屋僉不願賃居以故空閉者多無從取息今旣改爲市屋則市肆興隆頓成旺地其未經拆改之住宅等屋自必有人租住無空屋關鎖之虞其善四也工部局之捐欵向以是地多空屋之故所收日見其少今旣改爲市屋漸集漸衆居戶日見其多卽捐數亦日見其增自此可無間斷短少之患其善五也一舉而五善備不亦見才大心細之一證乎先生留心時事素持公論亦以僕之所言爲然耶否耶余聞言以手加額曰善哉是誠利賴無窮者哉雖然吾聞善其始者必當愼厥終興其利者尤宜杜其弊余性素贛請以直道達之創斯舉者余寓於東每晨命僕入市購物往往嗔其過晏或至日已卓午而猶不得一餐或遇風雨其晏更甚責之輙以爲途遠阻雨所致亦不能過責之自聞北菜市之開約計可近一半之程則令其就近購買乃有時買物而歸其價竟高至十分之二三有時令買此物而乃易爲彼物詢之則曰此地無從購取不若新署前之各物皆備也余初不之信繼而屢試皆然究其故則以房屋偪仄販聚無多物以希爲貴則彼販豎者流轉若以區區者爲奇貨之居而不知市面之所以不能大集實由於此吾不知近來大興土木益加推拓房屋之多於前者數倍販客之增於前者亦必數倍而其價能稍減於前否夫商販旣多物則必備自可無徒手而歸之慮苐恐衆販從前習慣抬價孳孳爲利不顧大局同一物而價有兩歧則不但算及錙銖者必將裹足不前卽汪洋大度者亦不免有顯判低昻之見此則於該處市面大有所妨者也菜市所集大都粗鄙之流買者賣者往往頂趾無雅骨最易肇事釀禍前者余之家人至新署前買物突被菜販小豎攫去筐中之錢見而奪之衆販反以爲欺小豎羣起攻之且扭至新署時黃芝生太守攝讞事一經訊鞫廉得實情將小豎掌頰而斥衆販使出並諭以後不得再蹈前轍此等事往往而有余之家人偶遇者特其一端耳故凡衆人聚集之所苟無彈壓之人則滋事必多後將不能持久此二者余請爲主其事者作芻蕘之獻焉客曰先生之言　可謂思周慮密然兹二事者其一則已行矣僕日昨行經該處之時見有頭戴大帽身懸短棍躑躅於該處者有三人焉一人徘徊於市口一人蹀於市中一人瞻望於市梢以故衆販雖多買物之往來者雖衆皆寂然無所譁若夫物之缺少則販聚旣多固無慮乎此惟價之昻貴則實于招徠市集之道有碍想主其事者具此經濟才當必有以善其後也夫 
[諭旨恭錄]  
　　十月二十六日奉上諭崧駿奏神靈顯應請頒匾額並加封號一摺江蘇蘇州府並長洲元和吳縣等縣城隍神素著靈應每値水旱徧災經地方官虔誠祈禱無不轉歉爲豐同治二年官軍攻復省城亦賴神靈助順克奏膚功實深寅感着南書房翰林恭書匾額各一方交崧駿祗領分詣懸掛以答神庥至所請飭加封號之處著禮部議奏欽此同日奉旨兵丁借支應扣利銀本年十二月次年正月着加恩展限兩月欽此同日奉旨着派 
 
 

Page 2

 
 
奕劻奎潤載漪巴克坦布看視奬賞欽此同日奉上諭崧駿奏廟祀諸神護佑海塘請頒匾額一摺江蘇寳山縣天后海神風神城薩神及倡築海塘加封顯應伯之知縣胡仁濟均經立廟致祀該處塘工險要每遇風潮漫溢經該官紳虔禱無不立昭靈應轉危爲安實深寅感着南書房翰林恭書匾額各一方交崧駿祗領分發懸掛以答神庥欽此同日奉上諭盧士杰奏河江各工霜降安瀾一摺本年伏秋兩汛水勢盛漲運河上下游迭出險工經盧士杰督率在工各員相機防守現在節逾霜降各工一律平隱普慶安瀾實深寅感着發去大藏香十五枝交該漕督祗領虔詣河神廟敬謹祀謝以答神庥餘着照所議辦理欽此 
[粤東西信]  
　　西字報載有廣東信息謂近日粤東仍未得雨連日火災甚多何彼蒼之酷虐乃爾又駢劉淵亭軍門現又前赴廣西其手下武員均隨之以去有兵二營前次隨軍門來者今亦一同前去矣西報所言如是確否則不敢知也 
[電線被割]  
　　西報云越南海防至香港之電近爲越人割斷斷信息不通法人密查已將斷線之人拿獲五名不知如何辦理也 
[法員新簡]  
　　法國派駐越南辦事大臣物故已登前報兹悉法廷發電報至西貢言已新簡庇虎爲越南辦事大臣矣 
[臺疆消息]  
　　臺灣生番猖獗官軍進剿失利前報已紀崖略兹又得續信云劉省三爵帥尙在彰化府日前進剿生番時官軍失利帮帶官李君已受重傷林蔭堂觀察亦傷其足兵丁死亡約有百餘人是可想見生番之兇悍越日官軍又奮力進勦稍有勝仗劉爵帥因在打藍地方指畫機宜督率將士誓滅此而朝食又因臺北大姓嵌生番亦有出塞殺人之舉爵帥遂將駐紥基隆之兵調往該處以備征剿夫以區區生番而竟敢撑螳臂以當車勞將士之苦戰亦足見剿撫之不易也 
[侯憲行程]  
　　上月二十九日早鎭江官塲接到江陰電信知曾襲侯憲節將臨咸至江干鵠候瓜洲水師吳鎭軍親率砲船至焦山之麓迎接及天色昏暗始聞輪船放氣聲卽飭升礮致敬京口各防營立命勇丁各執燈毬趨赴江濵列隊至十點鐘時襲侯官輪已泊北岸七濠間於是道府縣等官皆乘紅船渡江晉謁少選襲侯所坐兵輪上燃放電氣燈先照北岸未幾又照南岸一片光明無異白晝居民見之詫爲怪事各營勇遂放連環鎗以示敬聞楊子穆觀察亦乘兵輪赴下游迎接於三十日天未明時隨同襲侯兵輪溯江而上矣 
[燕市委談]  
　　本年冬大祀天於圜丘皇上親詣行禮已見邸抄敬按成憲皇上例於前一日淸晨駕往天壇拈香後更衣入齋宮致齋以俟翌晨致祭現聞軍機御前王大臣等會商因皇上年尙幼冲擬自本年冬至大祀天於圜丘等壇大祭暫行無庸前期進壇住宿齋宮當日皇上親詣壇内告祭畢卽還宮俟二三年後再行遵循成憲可否之處已合詞陳奏恭請睿斷施行矣○禮部行文各衙門略謂本部具奏自本年十一月初一日起至次年正月十六日止遇有祭祀壇廟大典均穿緣紹朝服等因奉旨依議欽此欽遵到部相應知照各衙門官員一體遵照○國史館示傳准吏部送到之漢謄錄鄭汝駒鄭汝澄等務於十月二十六日親身赴館騐到以備當差○正陽門内東西偏吉官所因皇上親詣天壇鸞輅須經其地已蔣東西官所房間飭匠黝堊煥然一新並將門窗椽柱油飾鮮明以壯觀瞻云○有數十人就内西華門外當街擲骰賭錢看街兵祗圖利已並不禁阻致各賭徒呼么喝六旁若無人一日經右翼官兵偵知遂於午刻圍住緝拿賭徒紛紛逃竄推獲十一人當經拘以黑索連賭具一倂解往彈壓公所請懲○兩翼前鋒營八旗護軍營將本營所屬前鋒叅領前鋒侍衞護軍叅領等應得本年養廉銀兩造具各員銜名滿漢印册先後咨送戶部查核以便年終聽候傳期支領按前鋒護軍叅領每員年例應支養廉銀四十五兩前鋒侍衛副護軍叅領每員年例應支養廉銀三十五兩然僅折放二成云○彰儀西便等門外迤西數里近有地痞糾衆砍伐墳樹每當夜靜更闌丁丁之聲不絶于耳墳丁禁之卽遭毆辱有呈報者官僅以飭拿塞責若輩遂顧忌全無聞運至窩家鋸成木柴售諸城内彼中口號謂之請大香云○上月二十三日福大協揆命駕出崇文門迤邐至天壇察看各項工程事畢由石路進正陽門視添修石道工程南營各官俱在本管汛地拱立以待謁見 
[蕪湖火患]  
　　襄垣訪事友函告曰小春之晦正在午餐忽見濃烟一縷上燭層霄報警之鑼不絶于耳急出查訪知西門城外三條巷某姓家失愼各洋龍麕至灌救火勢卽衰其家盡付刼灰隣舍則未經殃及據云因作午炊灶下遣火以致立兆焚如是日狂風捲地無殊虎嘯龍吟而吳回氏小試其威卽時避舍雖曰比隣之幸然亦足見救火者之盡力盡心已 
[蕪湖近事]  
　　新任和州李少卿直刺汝霖於上月杪過蕪小住兩日隨卽乘舟赴任○署蕪湖縣錢孟超明府接印後于上月二十七日考充代書二十八日放告所有接管卷内之盜賊未經緝獲者諭飭捕役及各地保限五日内拿獲○長江水師提督李與吾軍門自滬謁見曾襲侯卽于上月二十九日午後乘飛霆船抵蕪聞其令姪於本月初二日完姻定當賀客盈門也○蕪采營標下弁兵秋冬兩季餉銀於上月三十日開放是日王梧岡叅戎親自坐堂給發各弁兵報名具領絶無擁擠喧譁者○立冬以後天氣甚煖居人又患疫癘多有不及延醫而斃者攝生者可不愼諸 
[維揚消息]  
　　上月二十七日邗上官塲聞曾襲侯將抵瓜洲之信程都轉曁府縣文武各員卽駕小舟至鎭江迎接○趙小溪觀察濟川奉曾爵帥委辦揚州保甲於二十七日抵揚暫以東關街疏里道後大準提庵爲行臺擇於本月初一日接印辦事○二十七日卯初羅灣街某姓飯店後因洋油燈肇禍幸人手衆多隨卽撲熄迨水龍馳至則已火滅烟消僅燬披屋一間○廿六早有某婦倩人扶一少年男子至轅門橋東首三義閣内詭稱此人有病暫假寳刹一席地養疴當付房金洋二元時老僧適他出小沙彌見利心動不禁首肯婦與扛夫如飛而去移時老僧歸見病者仍蒙首臥喚之不應揭視則已魂歸泉壤矣細審似吞烟毒發斃命者僧惶急無措急將本坊地保喚至告以來由於是遠近哄傳觀者甚衆有人謂死者係本街某店司事日遨遊於秦樓楚館中浪擲纏頭揮金如土今不知何故視死如歸也送來之婦卽某土妓之傭人嗣聞死者家屬欲請官相騐或謂已有魯仲連其人出爲排解究不識作何了結也 
[潯陽雜錄]  
　　正任德化縣金雨卿明府時宣由省起程於上月二十四日抵潯二十六日卯時接印視事前任周雲耕明府卽於是日交卸擇日挈眷回省按金明府前任柴桑時棠陰遍覆蔀屋歸誠此次重蒞花封凡在士民必有還我使君之樂也○德化縣文童已經周明府試畢金明府接篆後定於十一月初三日接試武童○新壩吳姓有童養媳某氏已當瓜破之年未賦桃夭之什祗以花嬌柳弱未能井臼操勞欲向某茶棧傭工以資餬口姑弗許因之勃谿前日媳忽萌短見濳往投水幸隣婦瞥見狂呼救起灌治得甦不然幾爲河伯婦矣○上月二十六日午後有似營兵裝束之某甲從麴秀才游醉後闖入十八家某烟館内偶不遂意大肆咆哮烟館婦憤不能平隨手取淨桶迎面抛去甲不敢攖其鋒乃踉蹌而奔見者咸撫掌稱快 
[糧剝抵潯]  
　　湖北新造糧剝船三百餘艘業已竣工湖廣總督裕制軍檄委大員督解由長江入運河駛赴天津督轅驗收現已次第首途頭班剝船百餘艘於十月二十六七等日抵九江分泊各港聞所帶木料雜貨甚多督解委員爲肖北候補道魏觀察順便拜見九江關道李亦靑觀察想係辦要公也 
 
 

Page 3

 
 
[考童肇事]  
　　南康府考試文童時有都昌縣童生洪某偶向鄕人購扁担一支鄕人索價六十文旁有屋子縣童生李某曰爾之索値何其廉歟洪聞言怒目相向曰物由我購與爾無干何狂奴敢在喒老子前多嘴耶李亦不遜反唇相稽以至用武事後洪猶忿不能平回寓　得魚又一柄復往李寓尋釁李不及防驀被叉穿腦後暈絶而踣血若泉流洪乃奔逸寓主急報官請騐簽提兇手則已查如黃鶴無可追蹤矣因將該童之父兄師傅廪保拘提管押着交洪某到案噫考試所以求名也乃名未成而禍先肇將讀書明理之謂何哉若該童者固不足惜獨惜父師屬望殷殷初不料因而被累捫心淸夜當亦悔約束之不嚴已 
[無憑不准]  
　　縫工曹勝林奸誘弟婦沈氏由弟勝毓控諸總巡局馮刺史訊明情節飭將奸夫淫婦分别嚴懲此月前之事也嗣忽有童盛氏者赴縣控曹勝毓吞匿寄存衣物等情莫邑尊得詞請刺史將枷號之勝林及發堂之曹沈氏歸案訊辦前日帮審委員宋二尹提訊之下童盛氏供稱夫故多年依子度日十年借居勝毓房屋恐不謹愼將家中所有衣物寄存曹處本年九月忽被搬匿一空向論不理乞賜追還勝毓供稱祖遺房屋數椽坐落南張家弄内有一椽賃與該氏居住並無物件寄存何得誑稱吞没况小的當捉奸時手忙足亂亦失衣箱一口内儲皮馬褂一件及他項零星查被該氏搬出曾控請總巡局提追旋奉訊斷不予追還今該氏何得反來控告二尹謂童盛氏曰爾旣有物件家中豈不能容何必寄在人家其中顯有不盡不實至曹所控失物亦無憑証着兩造各具免訟切結備查勝林交差看管沈氏仍發堂 
[法員未到]  
　　昨日禮拜六因祁繙譯别有要公並未到堂會訊所有捕房解到各案均由翁太守獨自判决 
[飭查兇手]  
　　昨報列黑夜傷人一案捕房將范思金卽麻皮泗涇解請訊供包探將菜刀一柄小帽一頂呈閱備捕頭令通事傳言謂洋人無端被砍三刀疑係前夥周正所爲報捕後查得捕房尙有保單因往詢問則周早已他往諒係别人逞兇包探嚴頌眉禀稱該洋人並無家眷故出外時將門鍵閉每晚九點餘鐘始回是日未到九點卽回見窓上玻璃忽碎兩塊窓門已拔開知有匪人行竊當卽携燈下樓察看則梯下潜伏兩人驀持利刃向砍洋人禦以燈早已被砍三刀痛極而踣不及辨逞兇人面貌及報捕房捕頭飭往察得匪人從後面曬臺上扒窓而入洋人疑范所爲但范係該洋人所素識或者指使别人亦未可料爲此將范拘送翁太守研詰之下范供自從出外後小本營生度日並不爲非是晚有洋兩元交與詠霓茶園管門西捕卽在園中看戯及戯畢偕管門洋人同回至醬園弄確有見証查問便明太守着將范帶出商之備捕頭捕頭亦以該洋人待范素優况現在范仍思至該洋人處爲夥諒不爲此太守因着將范帶進謂此事不能不疑爾爾旣堅稱不敢爲非當將爾交保出外帮司訪查逞凶人一經查到卽通知捕房立卽拘拿想該洋人待爾不薄爾定樂於從事也范叩首稱遵諭隨還押所 
[私拆銀信]  
　　開信局之潘竹春至英公堂稱李小雲荐錢金生至局經送信件現被錢私拆烟臺寄來之八家銀信共銀五十餘兩李小雲雖願料理不知錢在烟臺有無别項侵吞情事爲此送案錢供實因急需私拆客信三封銀已用去現在荐保人李小雲肯爲調處李供曾爲錢金生薦保伊私拆銀信情殊可惡然我不得不爲理償蔡太守隨飭戕錢管押着李赶緊理償幷諭潘查問烟臺有無别項事禀候核辦 
[英界公堂瑣案]  
　　八十一號印度巡捕稱昨見唐阿雲持六門手鎗因將唐及同伴之劉田生一倂拘案唐供在悅昌洋行爲出店昨同劉田生送大土三只小土二只突遇五六人稱是洋藥局巡丁以我等漏稅將土奪去手鎗係巡丁失落者劉供與同又有方洪生上堂稱是悅昌洋行夥昨夜十二點鐘時令唐劉送土被巡丁拿去手鎗不知如何拾得蔡太守隨飭將唐劉押俟函問洋藥局有無拿土情事覆候核辦○西人搿立生稱前用石才　撐駕遊獵船本年三月開往蘇州缺少篷帳油燈當令賠償石竟避匿後查知篷帳實被伊典質曾着荐保朱阿福賠過油燈石供典質油燈篷帳已由朱賠償了事蔡太守以石不應私典船上物件判押二十一天○劉金榮稱開油灼檜店用王金生爲夥被竊布衫又竊别夥之棉被送請究辦王稱棉被向同夥借用蔡太守判王管押二十八天别夥之棉被着自向索 
[法界公堂瑣案]  
　　法界鄭家木橋南首明興押店主翁永興訴稱上月三十之晚九點鐘時往法馬路榮興押店收得洋銀九元回時途遇郭喜順陳阿六等四人向借不給卽被拽去褫下衣服由郭持至長順押店將馬甲質錢三百文套褲質洋一元錢三十文當被扭時有洋四元恐被攫去放在馬甲袋中不料亦被取去當卽鳴捕拘郭送案郭供前晚偕陳閒行中途遇翁陳索舊欠四元翁不肯付以致爭執衣服伊自已褫下由陳囑小的代押此事小的並不相干翁太守謂爾旣不干涉爲何持去押錢究竟洋銀四元由何人取去郭一味支吾太守着帶回管押候比○前日包探在浦灘巡緝有喚賣香脆餅者言曾眼見江秋甫行竊考籃一只今又竊得時辰表因之拘獲解案江供表係鎭江李春山竊得交與小的考籃亦係李竊李已携去無從交出哆呢夾馬褂亦是竊來已經付質昨日解案翁太守着將呢褂質票及表暫存捕房江責一百板以儆○木工楊裕生遞禀控沈姓私取其女翁太守飭傳沈及伊妻幷妻母顧張氏研訊先據楊供顧由小的養活張氏據供未亡無子生有三女初住閘上現居三馬路富春里長女二十四歲早賦于歸次女二十歲幼時寄名於人三女十六歲本年五月初十日嫁沈言明由婿養贍故于歸後小婦人卽住婿家今楊忽控諸案下實所不解日與楊從未相識沈稱五月間由陶錢兩人爲媒聘定顧張氏之女爲妻媒人在滬婚帖在家不料忽有人揑帖控告明是拆梢叩求嚴究楊尙嘵嘵置辯翁太守謂此中卽有瓜葛亦不應由爾控告何况毫無憑據任意妄爲乎隨卽嚴加申斥沈旣云有媒有帖着將帖檢呈幷邀媒人到案此前日讞詞也昨日堂期沈遞禀幷將婚帖齎呈陶錢兩媒及顧姓主婚之叔祖顧寳璜亦一同邀到太守均逐一詰問謂事實無訛可卽退去楊則自知理虧竟不投到 
[上海高易籌賑公所撮要]  
　　昨奉浙江藩憲許星臺方伯惠賜鈞諭幷由裕源寳莊匯來台州府正堂經募山東賑捐英洋七百元原册六扣如數拜領望雲叩謝卽照原册塡掣分戶收條備函奉繳頃又接廣興昌寳號匯到廣東石城潘麗甡大善士奉生母徐氏命捐助山東災賑規元五百兩正卽照拜領塡掣收條仍托廣興昌號寄繳當此賑欵短絀籌畫維艱直隷山左兩地催解急迫難湊成批廼荷惠來巨欵欣忭莫名遠被鴻施深銘大恩於無旣咸沾駿惠實賴厚德之栽培爰列報章藉鳴謝悃[  兩廣協賑同人李朝覲秋坪氏轉者謹誌]  
[開廠施粥惠及窮黎]  
　　謹啓者敝堂十一月初一日在新堂門前開廠施粥諸同人皆早光督理每人給籌兩根照籌領粥兩大碗仍辦上等白米自來水煮成厚粥今日第一日開施本境貧民乞丐蜂擁而來大半鳩形鵠面衣衫襤縷餘則失業貧民男婦老幼接踵而至本年另定章程廠門口每人進廠給籌兩根如領吃一碗餘一碗准其帶去再要多取一槪不准每早九點鐘給籌完畢開廠放粥奈因本年米珠薪桂再兼棉衣勢不能不給敝堂新創各大帮常捐尙未勸齊以致經費支絀施粥施衣兩項全賴諸大善士陸續捐助萬望仁漿義粟源源而來二三千窮黎均沾再造之宏恩眼前功德豈淺鮮哉今特登報代求謹呈公鑒十一月初一日上海北市六馬路仁濟善堂經理施粥施衣施善昌賈振蔣毓棻葛繩孝拜啓 
[太憨生過訪投詩訂交答以二律卽請正是]  
　　乾坤何太窄爾我獨相思交本無妨淡名原不諱痴飄零同海角奔走任天涯携手且行樂銜杯吟小詩臨風搔短鬢意興日蕭疎抛郤花和月典空琴與書知深翻欲殺憤極不能攄顧影共悽絶中年哀樂餘太痴生 
 
 

Page 4

 
 
[代友留别]  
　　荻蘆江上泛行舟萬里江山一覽收楊柳西風遊子夢蘼蕪細雨旅人愁離情憔悴同秋草身世飄零逐浪鷗記取明年　信早一枝開向百花頭[  夢蜞生次笙氏未是草]  
 
 
 

Page 5

 
 
   
 
 

Page 6

 
 
　　戒心堂戒烟妙品 
　　本堂發兌泰西麥醫士戒烟呬噶草數十年來名馳各省服之神清氣爽立除新老烟癮賞識者莫不共稱其寄誠戒烟中之妙品也因藥之來源不敷所消是以向未登報近緣假冐甚多特此聲明購者須認明有前曾宫保槳贈博施濟衆匾額並憲示仿單有醫士小像方眞無誤每洋六十服可抵癮六兩躉批另有定章蘇省閶門外揚安衖戒心堂啓○分設上洋棋盤街天成行内○揚州鈔關門内埂子街○常州城内甘棠橋○安慶四牌樓○南京花巿大街中○杭省上珠寳巷口○江西省廣潤門内江東廟連陞棧内江西樟樹鎭封溪巷口 
　　寄售舊書 
　　初印經韶樓叢書六十元初印古香齋本施註蘇詩十六元初印高靑印詩文集十二元思餘堂進呈稿六元初印原本龍威秘書廿元初印禹貢錐旨八元天一閣書目八元崇文總目六元江蘇采風類記六元初印朱子網目　四元古文眉詮十二元格致鏡原八元說文字原四元國朝詩人徴略初二編六元艶紀三元上海棋盤街北首寳文閣代售 
　　逐月吕宋票 
　　自往吕宋國運來發財票頂陳吕宋烟發行門庄零售照巿公道專牧彩票克己遠客信購指明上洋英二馬路口原班奉上不悞廣泰祥啓 
　　上海大英醫院老藥房發兌 
　　戒烟藥餅 
　　無難藥重引瀺志堅卽可除根 
　　壯陽藥酒 
　　治年老精敗及陽痿等神效 
　　生髮香水 
　　凡血枯氣衰者每多脫髮用此藥水卽能復生 
　　烏鬚藥水 
　　專染黄白髮鬚照法用之黑澤頓然 
　　避瘟藥水 
　　夏天每多穢污之氣觸之生病惟此藥可解 
　　汗班妙藥 
　　專退汗後班點搽之卽凈 
　　止痛藥水 
　　此係美國著名之藥不論内外各種病症用之立愈 
　　骨痛藥水 
　　老年人常患骨痛此藥服後自愈 
　　痔瘡靈藥 
　　不拘内外脫肛用藥卽能止痛漸愈 
　　癩疥瘡藥 
　　凡水濕疥瘡係外感之毒搽此卽愈 
　　安神藥水 
　　血夜不安眠者大耗精神用此立效 
　　目疾藥水 
　　凡風火赤腫日薰二三次卽愈 
　　癮瘡藥水 
　　各種　患及一切無名腫毒搽之卽消 
　　袪濕藥皂 
　　一切濕氣瘡疥洗之皆效 
　　治胃薑露 
　　治胃腕作痛飲食不選服之去患 
　　疳積藥糖 
　　小兒疳患種多不外食雜生虫此藥殺虫去積 
　　風濕膏藥 
　　凡脚癬濆爛常流脂水貼此自效 
　　保珍膏藥 
　　治腰脊　楚一切宿傷貼之皆效 
　　痛疾丸藥 
　　無論紅白裏急後重照法吞丸卽愈 
　　衛身藥水 
　　治夏天發寒　腹痛如絞者此藥功能奪命 
　　白濁藥水 
　　人濕重之人每多斯症又有染自花柳塲中此藥功推第一 
　　止淋丸藥 
　　酒色過度者最易患此此丸功　獨步 
　　愈風藥酒 
　　凡風濕　痛筋骨作楚服之大效 
　　跌打傷藥 
　　將傷處　　數次卽愈 
　　狐臭藥散 
　　治兩腋散出之劣氣搽之卽斂 
　　拔毒藥膏 
　　凡一切毒　潰後　　此藥能拔餘毒 
　　火燙靈藥 
　　暑天易患火燙此藥清凉生新 
　　洗退油藥 
　　不論紗羅綢縐　染油漬者用此卽能洗去 
　　牙痛藥水 
　　治風火牙痛腫脹搽之卽愈 
　　痱子香粉 
　　痱子雖無大害而癢不可當用此立能清凉解散 
　　花柳藥酒 
　　如染毒後發出種種險症服此藥水可解 
　　凉血藥水 
　　倘血熱不清亦能致病服此百病俱消 
　　臭虱藥水 
　　此虱有毒每嚙人至潰爛將藥滴洒　　許無焦巓矣 
　　固精丸藥 
　　凡人體虚身弱　多夢遺滑精神氣暗削服此功奪造化 
　　調經丸藥 
　　凡婦人月經不正不獨不能受孕且種百病此丸自然奏效 
　　百補鐵酒 
　　專治諸虚百損癆傷一切可效 
　　瘧疾藥酒 
　　脾家受寒易生瘧症服此藥酒指日可愈 
　　肉液鐵酒 
　　凡病後不能復元新斷烟癮精神不足服此大有奇效 
　　肚痛藥水 
　　凡受寒冷肚痛一服卽止 
　　止瀉丸藥 
　　有患　瀉者刻無一停此丸服下卽止 
　　以上各藥不過略舉其數餘外丸散藥酒不能盡錄本藥房另有家用良藥書敬贈欲觀者隨時來取可也倘承醫士購去施送以　外埠各寳號願代售者取價格外從亷袛收藥本而己賜顧諸 
君請認明牌號曁天津漢口兩處分莊庶不致悞 
　　新開華發洋行 
　　本行代客拍賣各貨什物及房産船隻生生財等或預定外洋各式貨物其價格外公道定期决不致悞並做房屋基地押欵向本行抵銀價亦格外從亷如蒙貴客賜顧請至白大橋南堍西首本帳房面議可也此佈 
　　萬寳源 
　　本號在吕宋香港上洋餘無分枝别埠專辦吕宋烟批發今英十二月票零裁均售來信交棋盤街北 
　　三元公司英十二月份吕宋票變通新章出售 
　　吕宋創設發財票誠信公正至深且渥無論大小得彩無不立卽兌現是以素稱信實人心樂買現因號額增多得彩不易變通新章原爲推廣招徠起見今據股東會議惟本公司售票一切章程必須議定妥署○一議本公司先將得彩總數預備現銀兩倍一倍存入銀行凡遠處得彩或要送繳以便匯寄一倍存入公司以備近處得彩立卽付現以憑信實○一議本公司新章票價全張十號售洋二元半張五號售洋一元分條一號售洋二角一切章程隨票附送遠近一律不得私自增價以歸劃一○一議外埠託局寄購必須當班回件不得延悞以照誠信○一議遠處來信寄購回件必須仍交原局不得换别局以免悞投○一議遠處來信購票揀選號碼若有卽寄若無卽覆以息遠望○一議無論大小得彩見票立卽付現不得延刻以重牌號○一議紅票兌洋照巿付發不得私自折扣以昭公正○一議付彩現洋挑選淨光新板不得串入毛木以重信義○一議遠處得彩來票取現洋上必須盖明一式圖記以免舛錯○一議公司除繳費之外得有盈餘以三股之一助入麗堂以存仁心○以上條規早經議定現售英十二月份並有明年新式華英月份牌隨票分送 
上洋三茅閣橋堍棋盤街中巿三元公司議規 
　　坤記衣莊告白 
　　本號向來照行發客原當典衣粗細皮貨綢緞棉夾單衣等一應俱全因近來存貨甚多情愿格外减價另賣照當本洋串七折每兩定價劃一貴客欲要定做時式新衣加工重料其價照大巿格外公道八折眞不二價誠實無欺諸君欲買便宜衣服者於九月廿四日起速請至法界吉祥街清芬堂隔壁朝東門面便是 
　　號單先到 
　　本公司由吕宋寄到英十一月份號單望得彩諸君速來兌現今售英十二月份變通新章票並有明年新式華英月份牌隨票分送上洋三茅閣橋堍棋盤街中巿三元公司啓 
　　十二月大票頭彩六萬元 
　　自運吕宋票雙張單張四開分條照巿收兌紅票克已紳商賜顧原班回件上洋棋盤街中巿 
　　對單己到○速來兌洋 
　　初一日下午接英十一月份吕宋票對號單因船期逗出故而遲延三天也○本以司售出頭二三彩號碼己准今日對單到申騐票照章彩洋己付矣其餘四五六七八彩速來對號如着彩者照本公司向章付洋○遠處託局寄對號單信去關照着彩者寄來兌洋奉上以昭信實也○今售英十二月雙張大票價洋十二元○單張四開照算○條頭洋七角雙條洋一元四角○變通新章票雙張分立廿號不同售洋四元○單張十號不同售洋二元○四開五號不同售洋一元○分條一號售洋二角細情另登報首長條告白再附仿單○來信指明上洋棋盤街北首○吕商得利公司票行庶不致悞 
　　漢口亨昌票行 
　　本行創設有年今移在河街招商局對門自運逐月吕宋大票零躉出售兼收紅票遠處信購原班回件不悞此佈 
　　電報學堂補招學生 
　　如有英文通曉質性馴良年在二十以内之人速來陳家木橋電報總局學堂面試錄用有志者勿遲悞 
　　對號單己到請兌彩洋 
　　英十一月號單己到查得售出五彩三張本埠恊源錢莊一張得洋五百元湖南省城吳觀察第與浙紹城内恆記號合得一張洋五百元無錫孫鴻記及門售分五條合得洋五百元以下六七等彩售得頗繁不克細錄是月雖無四彩而五六等小彩比他月更爲踴獲欧矣現售英臘月票○諸君惠顧宜速購取遲恐不及也大有恆洋行啓　　新刊銅版 
　　四書小題題鏡 
　　四書題鏡每章每節逐段逐句推論詳明爲大題者所必需若小題截搭爲主閱之仍難措詞惟小題題鏡論截處則界限分明論搭處則語意貫串洵爲初學津梁然舊本帝虎多訛爰特重行校正鐫成銅版更便舟車之覽分裝八本加以綢套每部價洋一元六角如欲購者向上海各書坊賜顧爲盻倘欲躉批請至申北三馬路西晝錦里暢懷書屋議可也 
　　古畫出售 
　　兹有唐寅山水李明利涉大川圖招子庸竹子白綾大幅出售如要者請至二馬路同慶公北棧面議可也同慶公告白 
 
 

Page 7

 
 
　　上海同文書局石印各種書帖發兌價 
　　本局服印廿四史己印就陳書史記前後漢三國梁書周書南北齊晉書魏書凡附服者請持單來取現在續印宋書南史不日亦可次第告成此佈 
八賢手札裝訂二本一元二角史姓韵編十六本計價洋五元三國全圖演義十本夾板　元增廣羣策匯源四本價洋一元碧血錄分裝五本每部洋一元蕭選韻系二本布匣計洋一元爾雅圖分裝二本每部洋六角新編　傭說詩一本價洋三角毛詩稽古編八本本次洋二元聖廟典蹟圖考四本布匣一元加批四書味根錄四本洋二元孫鳳居篆書百體千字文三角宋版唐人合集八本一元四角凌烟閣功臣圖像一本洋三角殿本篆文六經四書十本二元陸操新議二本布匣價洋一元殿本康熙字興六本夾版三元茜窻小品畫譜二本布匣二元佩文書畫譜十六本兩匣七元快雪堂法帖五本布匣洋二元宋本切韵指掌圖一本洋三角舊拓皇甫君碑綾面計洋一元通鑑輯覽放大二十本洋七元趙文敏墨蹟洋八角未裱五角合肥李光祿愚荃詩集洋三角劉文清墨蹟洋八角未裱五角新編行文寳笈二本一元二角成親王墨蹟洋八角未裱五角海上名人畫稿二本綾匣　元何太史墨蹟洋五角未裱三角新印舘閣摺楷裱　未裱四角鐵將軍墨蹟洋四角未裱三角圖書集成目錄廿本兩匣十元管夫人小楷金剛經墨蹟五角殿本子史精華八本木夾　　馮展雲中丞摺楷千字文六角蜀本孔子家語五本布匣一元張文毓臨九成宫二角裱三角聶本三禮圖二本布匣洋一元王夢樓墨蹟洋四角未裱三角鍾刻韵史讀本一本計洋三角汪巢林墨蹟洋三角未裱二角詩句題解彚編四本二元六角官靜夫墨蹟洋六角未裱四角漢書蒙拾分裝兩本價洋四角易筋經圖附八叚錦圖洋一角洗寃寳鑑裝一本洋一角五分文章潤色裝訂一本計洋四角文選課虚裝訂一本計洋三角典林瑯環四本綾匣一元六角大悲神咒綾匣每部計洋一元試帖玉芙蓉四本每部洋三元花甲閒談四本每部計洋八角幽穽雪鴻圖每部計價洋一元何太史楹聨洋五角未裱二角九歌圖每册洋五角未裱三角四書典林四本綾匣一元六角錢十蘭篆聨洋五角未裱三角五經類典獲括六本一元六角四書題鏡四本每部一元二角制藝精華二本每部價洋五角四庫全書簡明目錄四本一元袁翔甫輯談瀛錄二本洋三角俞蔭甫太史註金剛經洋四角蘭閨清玩圖說每部價洋一角張子翔繪水滸圖每部洋四角大題文府二十本每部十二元董文格畫册裱五角未裱三角五經合纂大成一十本洋十元經藝宏括十六本每部洋八元各省課藝匯海八本每部四元十三經策案二本每部洋六角策學淵萃四本每部價洋一元文料大成二本每部價洋六角廿四史策案二本每部洋四角精選小題味新八本價洋四元陸批四書二本每部價洋一元國朝柔遠記裝訂一本洋二角增圖聊齋志異八本價洋五元蔭桂軒墨選二本每部洋四角學庸理鏡每部計價洋三角京塵雜錄四種每部價洋六角小題文府二十本每部十二元小試金丹訂一本每部洋二角詩經集向類聊二本每部四角聊齋全圖錦布匣共四本三元地經圖說訂一本每部洋六角董文敏墨蹟裱六角未裱四角宋文說本解字二本每部一元增廣試律大觀五本洋二元四角萃新畫譜洋四角雲溪畫稿二本洋八角本局設在上海虹口西華路分局一在本埠二馬路抛球塲一在京都疏璃廠一在四川重慶府一在廣東天平街其外蘇城飭幼庄翁福州徐潤田翁江西省永泰昌號及各處書坊均有寄售 
同文書局啓 
　　竊風宜禁 
　　常昭地濱海隅風氣素屬不靖近時竊風尤甚著名巢穴厥有二焉一曰潭蕩一曰湖圩請試言之數椽茆屋臨水成村一葉扁舟捕魚爲業夕陽撒網隂聨烏合之徒明月收綸競奏猱升之技或則穿墉而入或則乘屋而來或胠篋探囊小試穿窬之術或明火執仗火肆攘奪之威凡我里閈頻遭窺伺數其罪戾己爲法律所不容被其欺凌尤屬神人所共嫉而乃鄉民受其大害官長毫不關心捕役縱奸供其中飽吏胥舞弊壅於上聞苟非法令嚴申何以閭閻稱便僕誼關桑敬用切杞憂安得良有司雷厲風行掃除而更張之實爲一邑之幸己憫時子說 
　　新出石印萬國輿圖 
　　是書遍載天文地理各大洲各國總圖分圖明細莫比中國向所未有者也欲知天下萬國疆域者無此不可凡初習西學洋文未能深諳者購置一册當可助以速成厥功也同文書局大馬路順成二馬路悅生棧曁各書坊均有發售 
　　十二月增彩大票 
　　開設上洋英界巡捕房對門自運吕宋票吕宋烟批發門沾十二月大票雙張十二元單張四開照算條頭七角專收紅票兼售廣東蠟丸馮了性藥酒 
　　滇事近聞 
　　頃得滇友來信云越南勘界事法員循河東岸行滇員循河西岸行乃法員坐船四隻行至大灘以下舘司關地方爲劉永福舊部打壞法船一隻殺死法人二名法人遂不强進業經照會雲南繪圖定界雲南亦己照行矣查從前唐撫台籌辦此事極有主意原知邊釁不可輕開只須以數營駐紥大灘保固邊圉卽藉劉永福之軍以拒法人眞是老謀勝算於今劉永福部下所據之處卽在大灘舘司關之間法人便不願相爭可見唐撫台料敵安邊一片忠悃當日若依唐撫台辦理何至損國威而費無數萬餉銀耶至於唐撫台實心實政爲國爲民無一不令人感頌惜乎在位不久滇人至今思之 
　　頭彩六萬元 
　　本行開設有年專售吕宋大票屢獲大彩誠實無欺○諸君洞悉今售英十二月票雙張十二元單張六元四開三元分條七角批發公道收兌紅票格外克己遠客信購原局回件上洋棋盤街中吕商廣和行啓 
　　頂好緑礬出售 
　　本厰有頂好綠礬久遠馳名價格外公道貴客賜顧者請至新閘藥水厰内同興綠礬厰面議或至生源銀爐亦可 
　　出售彩票六萬元 
　　本行售出十一月份三彩一張由乾昌局寄去得主閩省洋藥局囑錄隠名本洋東運票有年三四彩常臨故不喜報現售十二月份大票價目並收彩票早詳前報各省光顧信購上洋棋盤街認本行金寳圖記不悞英商裕通源洋行啓 
　　秘製川貝麴 
　　按川貝清心潤肺止咳化痰利胸膈平氣逆配合君臣佐使秘製七十二次治肺虚久嗽老痰頑痰怪痰風寒諸痰凡高年患痰飲尤宜日服一二錢功詳仿單每兩價洋一元一錢起碼分寄上海打狗橋北裕昌恆廣貨號烟台馮大春號橘井齋啓 
　　中法和戰曲直記 
　　洋四角越法戰書四角新聞新裏新四角花天酒地傳四角品花四奇合璧兩角繁華名妓圖兩角品艶百花圖二角萬花同春一角應談拾雅兩角半西湖紀遊一角諸葛武侯奇書六種三角四馬路文海堂啓 
　　百補益壽酒 
　　極補行血每瓶六角正○專治皮膚燥裂油每瓶三角半應騐跌打丸每丸洋一角寄申二馬路尾有利號售立善堂 
　　　　參茸坤順丸 
　　易曰乾健也坤也乾健而坤順化言育之功效在是矣本堂秘在良方旣製成乾健丸能治男子益髓固精今又製就坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白帶下子宫寒冷愛思怒鬱所致其人必面黄體瘦四肢無力夢寐不甯嗳悶吞酸咳嗽潮熱服此丸則功效如神未孕之前卽調經種子旣孕則保産安胎産後則扶元固本倘欲求其神速加之男服乾健男女交濟隂陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子巷羅春臺○一分安慶小南門内羅春臺○湖州府城泰和坊申昌書畫室發兌棋盤街北首廣東梁愷悌啓 
　　眞高麗參零售 
　　本號在高年久探知正路選辦野山别直價照巿八折如貨不正包退包换賜顧者至申江二洋涇橋萬和里廣大 
　　廿四史内魏書告成 
　　本局股印廿四史前己印出十史今魏書又出分裝二十四本凡在股者請持書單來取現在續印宋書南史不日亦可次第告成此佈同文書局啓 
　　參茸扶陽乾健丸 
　　嘗謂伯道無兒人身恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎　未足之氣能助天地再造之功換骨卽是此丹催丁莫如此藥俱用王道補養之功并非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關雒久賦而乏嗣興嗟者將此丸常服則枯楊可覯生　之象幽　定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送無庸戒口小丸每兩錢錢三百文大丸每盒四個洋一元○一分寄九江廣泰源洋貨店○一分江西省城磨子巷羅春臺○一分安慶小南門内羅春台○湖州府城泰和坊申昌書畫室發兌棋盤街廣東梁愷悌堂啓 
　　義豐烟膏 
　　本店開設上洋老北門外城河浜精製福字宿膏每洋一兩三錢祿字清膏一兩五錢夀字陳膏還灰三兩二錢公膏二兩六錢冷籠三兩熱籠三兩三錢小土烟膏三兩五錢平頭格外公道仕商賜顧者認明本號招牌不悞 
 
 

Page 8

 
 
　　新法秘製代針治病保命太和膏 
　　醫學之道由來古矣考之神農皆百草而藥石始興迨軒轅繼作諮於岐伯作内經藉以抉性命之微究天人之奥其所述　　數方外專以針炙爲法溯岐伯所言　是上古先師師僦貸季之所授軒轅時旦稱僦貸季爲上古可見歴年雖久精微之學聖聖相承雖千秋如一日也是故九針之用通於神明寒温補瀉效如桴鼓古人師弟相傳按對銅人穴道攢心學習十年面壁始出應世如扁鵲倉公而下代有傳人治病之神不差毫髮自華元化斃於獄中遺書焚燬針刀之術嶄然中絶漢季張　　出始著傷寒論金匱玉函經方法皆備實爲用方之祖歴唐宋金元劉張朱李　各着成書并各局方書專言湯劑治病於是置針法於不講抑或習針法而不精給者謂古人不作針法無從考究矣然針法雖失師傳穴道彰彰可考僕祖傳數代業醫有年每歎古人針炙之精由未仰溯幸有家傳秘法製煉膏藥用代刀針每出應世靈騐無匹盖内科病症不一五腑六臓各有受病之源按穴貼膏直透單微無不立效他如癰疽瘰癧一切隂陽惡毒大瘡等症取效於外科者更不待言矣僕得眞傳不敢自秘特將此膏公諸海内并附刋錦人穴道開列各種症效分别治法庶使婦人　子皆易適從是亦簡便濟人之一術也粤東延春閣醫松氏自序○此膏專治内科五癆七傷遍體疼痛腰脚軟弱痰喘氣急咳嫩吐血手足麻木癱痪遍枯行痹走痛男子遺精白濁婦人赤白帶下月經不調臨期腹痛紅白痢症風寒　疾膀胱七疝疴嘔吐病週身洋麗胸腹飽脹痞塊　瘕頭風脚氣肝胃氣痛小兒急慢驚風以上各症治法另有銅人仿單凡用此膏必須查明挼對銅人穴道分别施治神效兼治瘿癅瘰癧癰疽大瘡無名　毒疳疔魚口刀傷跌打遠年爛脚疲頑惡癬一切外科疲頑等症未成貼之卽消己成卽潰凡有紅腫痛接濃冰淋漓久不收口者將此膏貼患處立能止痛生肌其功不能盡述諸君凡有染症者請來試之每張價洋大三角小一角廣東延春閣臘丸號鋪在上洋英界棋盤街北首開張 
　　可請財氣之旺相也 
　　本公司向在香港逐月運售吕宋票屢獲鉅彩港人均所同悉今分設上洋未及一月卽售出十一月份二彩第一萬一千三百六十二號售與定海陳公舘又上附彩售與鎭江沈君下附彩售與紹城水燈橋顧姓共得洋一萬二千五百元并售出新章票頭彩第六千另卅八號售與江西李明翁得洋一千元二彩第二萬八千七百廿七號售與甯波楊肇翁得洋四百元三彩售與本城汪君得洋一百六十六元六角其洋今己領去其餘着彩見票卽付現洋可信本公司誠實無欺然分設上洋不到一月卽獲大彩可請財氣之旺相也現售十二月份大票雙張單張四開分條價照大巿兼售新章票雙張廿號售洋四元單張四開分條照算賜顧者認明本公司牌號不悞 
　　異味醉蟹 
　　朱家角恆隆興記加料佳製美味醉蟹貨高其價且廉每壇三角半仕商欲購者請至石路中二馬路口長源衣莊寄售 
　　必發吕宋大票 
　　十二月票雙十二元單張四開照算分條七角賜顧者請至四馬路口老巡捕房南首便是 
　　同財福利六萬元 
　　本行自赴吕宋運售財票多年寄購繹絡中彩　然兹十二月大票批發　賣價照大巿紅票克己收兌信購上洋棋盤街北　　咨服　彩 
　　英十一月對號單己到本公司售出新章票頭二三彩早己登報聲明其洋均如數着人送交所有四五彩及小彩等除遠處飛信報知外請卽來兌洋○現接售英十二月新章大票雙張廿號售洋四元單張十號售洋二元四開五號售洋一元分條一號售洋二角一切章程均登報首祈請查閱得彩數目悉詳仿單隨票附電兼售英十二月吕宋大票價照大巿本公司今有五彩奪目異樣細巧新年華英月份牌隨票分送以供諸財翁賞閱賜顧者請至上洋棋盤街北首外埠函購原班回件此佈 
　　尋狗　 
　　上月廿八日於閘首走失小獅子雄狗一頭身黑白色頸捆細色黄皮條如有捉着望送至南紫來街宋宅酬洋二元報信者一元决不食言刻己報明英法捕房倘匿不送還究出不宥特白 
　　聨發土棧 
　　本號開設上洋寳　街口棟選大小洋藥照箱批發提庄盤製洋膏每洋一兩四陳膏完灰二兩四公膏二兩六冷籠二兩八熱籠三兩三小膏三兩三平頭外加比前格外公道仕商光顧請移玉步 
　　新刊書籍 
　　京板七政經緯六角白紙八角拜經樓七種三元覆校穆天子傳校正古今人表焦　易林校略合編五元九章細草一元六國朝四十二家詩鈔一元扮雲軒畫譜一元算學課藝二元上洋文玉山房 
　　欽差大臣兵部左侍郎承襲一等毅勇侯加匡救情殷一雲騎尉曾紀澤題贈老德記大藥房雅鑒 
　　上海馬路抛球場東首 
　　老德記第一家藥房 
　　本藥房於道光二十二年上海通商之初首先開訓所有出售各藥皆係　貴料品格爲製煉無論内外病症按病給藥靡不見功復承中西仕商嘉許信任温語　揚誠恐遠地賜顧未得週詳謹摘試驗各藥循序刋報尚有無數藥味不及盡載於兹倘如遠處可託局携帶决勿遺悞欲杜假冐認老德記招牌庶乎近焉上洋老德記啓 
　　計開赤白帶藥水上檀香油神妙含口膏霽威香糖漿白玫瑰香水花柳清毒水清凉洩瀉油清香固齒膏小兒清毒漿珠蘭花香水百補固精水薄荷清凉油無暇白玉露止湍養金花最高花露水衛生養命水滋肌香蜜膏明目培煜露傷風氣鼻烟老德記香水樟腦追風油諸瘡拔毒膏開工菓藥露頂好香藥皂清白濁藥水上品魚肝油嘴唇燥裂膏平肝　更露四美林所四婦人調經水玫瑰妙香油治疔瘡藥膏開胃瑪精漿神効益兒餅 
　　殿板佩文韻府告成日期 
　　本莊所售佩文韻府股票一千部本限十月底截止現因裝訂及花梨木箱做工刻字不容草率改遲十日卽於十一月初十日各埠股票一例止售望日一准出書購票諸君速將股票及找價二十元一併寄至上海抱芳閣取書其未經購得股票者仍照原定價目四十四元八折發兌此佈抱芳閣主人啓 
　　連續資治通鑑招股告白 
　　資治通鑑一書爲藝林所必需而舊板旣大故價亦頗昂寒士購買不易卽有力之家購之亦不便於携帶而且難覓佳本余家向藏此書板子極佳兹擬用石印略爲縮小紙張之潔白點畫之分明校對之無訛墨色亦撫　　之弊訂工極其精雅外用細巧木箱儲之本擬初印一千部每部定價洋三十六元惟價本過範兹擬卽日先集股分再印二千部每股出洋廿四元先付六元俟丁亥年四月底成書再付十八元取書一部如躉購五十股至五百股者其價格外公道合意者卽至詹誠　堂購買限於今年終截止若不附股明年要買一部者仍照前價三十六元幸勿遲悞爲盻此佈 
上洋四馬路中和里内詹誠德堂藥號主人謹啓 
　　益成公烟 
　　本號開設上洋東寳　街口揀選大小洋藥照箱批發兼售公烟物美價亷久蒙仕商見信今因土價相賤是以格外减價以廣招徠清膏每洋一兩三錢陳膏還灰二兩三公膏二兩六冷籠三兩熱三兩三　頭外加如蒙遠客寄購原班卽奉不悞 
　　英十二月票出售 
　　本行由吕宋分設來申開張有年專辦按月吕宋票批發門售均可並售吕宋烟兼收彩票格外公道諸公光顧函購指明投交當班回件上洋四馬路 
　　十二月大票出售 
　　雙張十二元單張六元四開三元分條七角遠處仕商信購註明上洋二馬路口 
　　十一月初二日北巿錢洋行情列左 
　　新會劃收巿七錢三分零五本洋八錢五分銀洋收巿二錢洋拆三角洋找頭七錢三分二厘錢找頭一千零二十文卡錢一百四十一千文衣牌一千零五十文 
　　十一月初二日進口船禮拜六 
　　江天輪船由寗波招商局江永又由長江招商局豐順又由天津招商局寗波又由香港禪臣行飛龍又由汕頭太古公司通州又由天津太古公司會司買又由基隆元亨行南陞又由福州怡和行　　初四日出口船禮拜一 
　　寗波輪船晚往香港省城禪臣啓宜昌又下午三點牢往寗波太古公司海定又往烟臺天津招商局江水又往長江招商局致遠又往香港省城招商局豐順又往天津招商局大沽又晓往烟臺天津怡和啓南陞又晚往福州怡和啓 
　　初五日出口船禮拜二 
　　喊時麥輪船往淡水基隆華友啓北京又晚往長江太古公司重慶又晚往烟台天津太古公司萃利又往長江等處麥邊啓廣利又往香港省城招商局江天又下午往寗波招商局廣生又晚往厦門汕頭怡和啓 
　　初六日出口船禮拜三 
　　吉星輪船晚往香港省域怡和啓 
　　初八日出口船禮禮拜五 
托局麥魯輪船下午三點鐘往東洋等埠三菱公司厦門輪船晚往香港省城禪臣啓 
 
 

Page 9

 
 
   
 
 

Page 10

 
 
　　參茸鹿胎種子丸 
　　易曰大哉乾元萬物資始至哉坤元萬物資生天地以隂陽化生萬物自然之理也然而乾以健運旣不失氣體之剛强坤以順承或有歉與元之孕育施之者有道受之者無權則生種窒矣可知賦質之壽天得氣之靈頑皆本於先天之禀受先天者何胎是也是故受孕之初莫患乎胎元之不固保胎之品莫妙於鹿性之靈奇盖鹿爲長生仙獸督脈通焉觀於夏至之日陽盡隂生而鹿角遂解是秉純陽之性者莫如鹿而根本於至隂之地者又莫如胎取胎於鹿卽隂陽互根之理也本閣前經製售四鞭丸以濟陽事之窮因并製備鹿胎丸以補隂道之缺無論婦人諸虚百損苦難孕育者服之立見奇功夫胎也者太極無極之始渾淪元氣統備生生不息之機是方以鹿胎爲君佐以扶胎藥品本閣家傳屢代從無輕授外人向以贈諸戚友無不應如桴鼓兹特公之於世庶急於榮嗣者可無遺憾焉精而言之造化之生成無非隂陽之配合其旨深其用神矣大丸每丸一角小丸每兩二角半廣東延春閣蠟丸號分設上海棋盤街南首 
　　鶴齡堂戒烟膏丸發兌 
　　四香戒烟膏每兩二千四百文此膏用之和入烟中仍在鎗上燈吸癮自漸减由多而少由少而無一月之間就可斷根保無心癮亦無他患專門包戒斷癮取資外埠託妥局寄買請認明本堂招牌庶不致悞○又名鎗上斷癮膏此膏用上等藥材製成就可當烟一樣呼吸入口清香並無惡昧功仝四香惟不須加烟入内每兩一千二百文○龍涎香參茸戒烟丸每兩一千二百文○雙料戒烟丸每兩三百文每包十二文外埠客商光顧囑妥局寄買務請認明本堂招牌庶不致悞此佈 
　　上洋晝錦里洋貨公所後三馬路大街廣東 
鶴齡堂丸藥號主人謹啓 
　　五花妙判 
　　是書　律四十則妬律五十六則寫兒女之綺懷描閨房之醋氣酸風撲鼻妙語如珠縷晰條分四駢六儷每本一角四文宜書局并各書坊出售 
　　廣東梁愷悌堂馳名丸藥略列 
　　小兒回春丹 
　　專治小兒急驚風發搐天吊傷風咳嗽哮喘嘔吐夜啼寒熱往來瘧疾痢疾撮口臍風與及一切疑難三雜症書所未載醫所未識皆能治之五粒頭每丸錢一百念文三粒頭每丸錢八十六文　　參茸戒煙丸 
　　此丸靈效如神可以包戒一服此丸立能將烟具藏起戒時毫無難過戒後永不生病每兩錢三百文雙料一千二百文　　神效活絡丸 
　　專治風濕骨痛筋脈拘攣半身不遂難於動履腿膝浮腫中風癱瘓口眼歪斜頭頸强直俯仰不能等症每盒十丸錢三百文　　追風如意膏 
　　專帖一切風濕骨節作痛手足麻木左癱右瘓跌打損傷傷寒瘧疾小兒肚瀉臍風等症大帖錢一百文小帖錢五十文 
　　燕窩肥兒糕 
　　此餻用燕窩爲君加以米粉及各上藥製成大人常食開胃健脾小兒能去五疳積滯有病治病無病肥兒每包錢一百廿文　　化痰止咳丸 
　　凡男婦氣血虚弱飮食所進積而成痰咳嗽不止或風寒傷肺而成咳者無論寒咳熱咳均能治之每丸錢一百廿文　　附柱大仙丸 
　　昔有雲南周富翁年高無嗣遇赤脚大仙授以是方麟祥五兆虺夢兩占專治男子頭眩耳鳴眼花腰軟自汗盜汗遺精陽舉不堅婦人子宫久冷崩帶經水不調久不受孕每兩錢一百廿文 
　　枸杞桑椹酒 
　　此酒滋腎益氣生精助陽强筋健骨袪風明目利便消渴利五誠關節安魂鎭神常飮烏鬚黑髮益壽延年每瓶錢二百四十文外有參茸衛生丸參茸白鳳丸寗坤丸蘇合丸小兒疳積散心氣止痛丸跌打丸立止牙痛散頑癬藥華陀愈瘧丹三鞭鹿茸酒痢症丸人參再造丸午時茶癜疽拔毒膏黿鹿滋腎發兌上海棋盤街北首梁愷悌堂啓○○一分寄江西省城磨子巷羅春臺號○○安慶小南門内羅春臺號○○九江廣泰源洋貨店○○湖州府城泰和坊申昌書畫室内發兌 
　　龍涎戒烟斷癮丹 
　　夫人首重身命然嗜洋烟每致身體虚弱甚而百病隨生推原其故烟自外夷而來收用藥名鶯粟之膠蕊而成于太陽未畀之時而採究其氣味寒毒不輕初食以爲提精神不知日積月累寒滯　痰因而毒乘臟腑之虚而入吃必應期如數名曰上癮若期後不吃百病叢起入心經小便頻數時輒驚悸入肝呵欠涕涙入脾泄瀉腹鳴入肺咳嗽氣喘入腎白濁遺精或陽事頓痿必要應期如數吃足然後快心久則氣血憊弱精神衰痿深爲可憫宜戒之以保全身命然戒烟之方如林有能止不能去癮能去癮後生他病怪乎立方未得宜而己矣本堂祖傳良方配製爲丸不但去癮並解其毒能和臟腑養血調痰健脾開胃永無復發癮之弊每吃烟一錢用丸三分滾水送下屢經應騐誠戒烟之一助云耳每瓶重五錢洋五角 
廣東接元堂何均年選料監製上海四馬路巡捕房對門 
　　石印小題宗海 
　　是書選文八千者與文藪珠華等無一題一點之雷同屢蒙購閱諸君貽書褒美計十六本價六元五角上海二洋涇橋法馬路文頤舘發售 
　　復成字號 
　　上海棋盤街中巿精製清膏每洋一兩三錢陳膏還灰洋一兩九錢公膏二兩二錢冷籠二兩五錢熱籠三兩二錢平頭外加比衆公道蒙仕商賜顧祈認明牌號 
　　石印各種書籍 
　　精選石印同文縮本汲古閣文選五元重印大題文府十二元經藝宏括八元叚註說文三元五經合纂十元如欲購取零躉請來面議格外公道在上海集賢里天保棧長順晉號啓 
　　新刻曾文正公日記類鈔　 
　　曾文正公求關齋日記分問學省克治道軍謀倫理文藝鑒賞品藻頤養游覽十種皆有益於身心性命之學今特精雕問世討洋五角法大馬路還讀樓啓 
　　保德蘭四門町泥出售 
　　才倍惡齊創脫灣勃勒　因之四門町較别種均高久馳名今　運銷中國如欲購或定　者請移玉本行面議可也經手中國名處義記洋行啓 
　　賽仙掃毒丸 
　　王雲泉醫科祖傳異術專治男婦楊梅各種結毒或有前醫悞用覇藥宿毒留滯復發艱難以爲痼疾凡服此丸一應除無不愈憊保勿傳妻毒後嗣子癩每匣洋兩元○另有立止久淋白濁丸每匣洋半元各有仿單詳服登報計分兩種丸藥靈應相宜誌喜斷根絶累决無疑悞請至藥房亦可面議包醫限日全愈本科謹啓寓上洋英大馬路老新街門圍墻背後第二石庫門便是 
　　旗昌軍火公司告白 
　　本行通商以來卽在各國埠頭設立分行己六七十年疊奉北洋大臣李傅相札委經理採辦事並蒙督辦軍務左侯相及閩浙總督楊部堂委辦外洋軍火等因兹不惜重資特請外洋名厰精於機器製造船械之入承辦各項前後膛槍砲鐵甲砲臺各樣鐵甲鋼快水雷等船以及造船砲槍彈鐵路開礦挖河種田紙糖綢布電燈等應用機器又造粗細火藥棉花炸藥硝磺拉火銅帽子捲軋銅銀鉛練五金與製造局需用各材料各機器無不皆備如蒙賜顧請至本行軍火處看圖議價價必核寳貨必道地袪除一切情弊並能尅期辦到因本行各口有行航海有船辦運較易故也此佈 
　　始創龍涎斷根哮喘丸 
　　凡患哮喘每服十四粒喘則立止再發再服數次斷根每瓶錢三百文並有雙料哮喘洋金花裝在烟筒作烟呼吸喘則立止每包錢一百文一分寄九江廣泰源洋貨店○江西省城磨子巷羅春臺○安慶小南門内羅春臺號○湖州府城泰和坊申昌書畫室發兌棋盤街北首梁愷悌啓 
　　頂陳鼻烟 
　　今由粤東帶來頂陳西洋鼻烟己藏百數十年氣味酸陳實爲罕有并新到洋廣水龍紅木羅漢床衣　檀椅等物諸尊賜顧價值相宜此佈二馬路全亨廣洋貨號啓 
　　雙龍洋行聲明 
　　啓者本號主人向來同在義記洋行執業現在自在大馬路廿三號門牌開設鐘表行代客修理時辰表及各種鐘表行船傢伙眼鏡一切等件其價格外公道此佈 
　　廣東接元堂應騐丸藥 
　　順氣止險烟絲 
　　　　之症氣爲火　濕痰困於肺胃凡遇風寒隂雨便發發則咳嗽喘氣不能坐臥此爲邪搏於肺經升降不調氣不宣通故咳嗽氣嗆痰鳴之所致也此烟絲順肺經每痰利膈止喘定嗆安和神氣未發之前用之則病不發旣發則立能順氣除痰清用以旱烟竿燃火吸其烟味則氣自平痰自消耳每盒錢八十文 
　　十五製蒼术丸 
　　此丸能散濕除痰耑治酒　停滯濕熱薰蒸濁液不行湧溢於中或脾胃素弱内蓄痰飲外受風邪以致風濕相搏令人涎潮壅塞氣之升降不舒哮喘之症亦因爾發本堂仿古外加健脾去濕消滯利氣行痰疏風止喘等藥十五味煎水久第分製使术與藥力相依枚能補脾去濕　開胸膈凡濕氣陡漲及咳嗽氣喘服之立效每兩洋一角半另有洋金花每盒錢一百文 
　　大陽下血丸 
　　下紅一症多因膏梁厚味酒色過多濕熱薰蒸腸胃或等役過甚熱積於中以致營血失道滲入大腸而爲便血日久胃氣漸虚或過服寒凉等物勢必延　本堂此丸無論新久寒熱服之自能活血健脾使正氣復原而血自　經矣每瓶洋二角鋪在上海四馬路巡捕房對門 
　　憩園烟膏 
　　本號開設上洋打狗橋北堍自製各種烟膏格外克己消售清膏每元一兩三錢陳膏還灰每元一兩九錢公膏二兩二錢冷籠二兩五錢熱籠三兩二錢平頭另加賜顧者請認明招牌不悞 
　　三鞭壯陽種子丸 
　　參茸婦科毓麟丸 
　　凡人身之强　不外乎隂陽眞隂固不宜虧元陽尤不可損故欲固本必先壯陽本舘創製此丸用鹿鞭驢鞭及海狗腎爲君佐以參茸配合上藥鞭卽陽具以陽捕陽故能　隣功用更　取山海靈　助水火元神藉補先天克培中土使老爲少反弱爲强此興　　之良方無愧回天之勝術如遇精元虚損色慾過傷陽事不堅氣不納腎夜便頻多耳鳴眼花等症早晚每服三錢淡鹽湯送下不燥不烈無倘無偏由濤而入自堪益腎添精服之旣常又能提神養氣　能廷歸培元種于取效如神每兩洋二角另秘製調經毓麟丸專治婦人久不受孕月經不調赤白帶下咳嗽潮熱胎前産後諸症服之無不奏效每丸二角半小丸每兩洋五角欲廣嗣者男　三鞭女服毓麟則男精壯而女經調隂陽旣濟功效更速一索定徴蘭夢雖老翁亦　廣　　此二丸家傳秘方用藥精良與諸家週别的確應騐倘如不　將别家者比較一試便見高下廣東鹿芝舘分設上洋老巡捕房斜對門 
　　百發百中肚痛藥 
　　凡痛之症不一有寒痛痞痛熱痛滯痛火痛濕痛鬱痛痰痛虫痛一遇此症卽用本堂此丸服下百發百中萬無一失每個錢六十文如購便存貯家中方便於人騐　無釁也○一寄上洋抛球塲萬勝祥吕宋票號○一寄江西磨子巷羅春台號發兌廣東梁四遠堂啓 
　　十月三十日上海各茶巿行情列左 
　　生源行 
　　義記１８工屯三百十五箱廿一兩大字１８平水二百七十一箱十五兩二五 
　　旗昌行 
　　逹記１１８屯三百十九箱廿一兩二五祥茂又元二百九十五箱廿三兩二五元呈１８平水五百五十三箱廿三兩二五 
　　天祥行 
　　香芽１１８工元一百九十八箱廿一兩日新又屯三百廿三箱廿兩零五裕記又元一百箱廿八兩五怡隆又州二百廿三箱十六兩七五廣春又又一百廿七箱廿八兩五零碑又元七百廿九箱下又１１８平水三百箱下又又又一百零六十六箱下 
　　恊隆行 
　　旣字１１８平水二百箱念七兩容字又又三百八十四箱册廿兩瑞元又又六百零四箱廿二兩仙老又又二百五十二箱廿三兩一義字又又三百六十箱廿二兩五 
 
 

Page 11

 
 
[光緒十二年十月二十五日京報全錄]  
　　宮門抄○教職單○直督李奏運司丁憂委員接署並請旨簡放摺○又奏委署道員片○又奏請准照東賑核奬片○閩督楊奏委解京餉起程日期摺○將軍慶奏借資修理官房片○又奏借項修理官房分年歸欵摺○大臣英奏爲巡查後龍火道情形摺子○江督曾奏爲電報等局經費支用報銷片○疆撫劉奏爲委員辦理糧臺事務夾片○十月二十五日工部鴻臚寺廂藍旗値日無引見○長庚請假一月○内閣奏派騐放之王大臣派出克王錫珍章華錢桂森○吏部奏派考試漢廕生之大臣派出擬題翁同龢○又奏派閱卷之大臣派出福中堂烏拉布徐郙○工部奏派勘估内倉工程之大臣派出熙敬徐用儀○又奏派稽查火藥之大臣派出善慶色楞額○召見軍機○光緒十二年十月分教職單教授直隷正定毓霖舉江蘇鎭江錢祿泰甲安徽池州趙光鑑舉江西南昌平呈瑞附廣西潯州曾毓芳增正諭吉林五常廳魏紋舉湖北襄陽王汝霖舉訓導安徽潛山汪時謨建德黃寳善俱舉四川蒲江袁駒雷波廳湯文燦江西峽江蕭郁文湖南寗遠譚世襄俱歲復諭順天密雲馬景周河南繩池楊廷標濟源劉合德江西德安劉珍邦東鄕歐陽榮泉四川梓潼董樹屛俱廪浙江天台沈鴻藻恩福建光澤劉燮元副廣西恭城謝以倫舉四川洪雅余泰恩貴州普定盧撮德舉復訓江蘇昭文卲寳書浙江長興費丕揚湖北蘄水柳麟材江西淸江劉運祺俱廪江西贛縣袁兆熊增○○大學士直隷總督一等伯臣李鴻章跪奏爲運司丁憂遺缺先行委員接署並請旨簡放恭摺仰祈聖鑒事竊據長蘆鹽運司季邦楨禀稱接到家信知該司父四品卿銜翰林院編修季念詒於本年十月初六日在江蘇原籍病故該員係屬親子例應丁憂現將交代事宜赶緊淸理請奏報開缺委員接署以便交卸回籍等情臣查長蘆運司整頓直豫各岸運課籌備京奉本省餉需關係重要現値正課啓徴催解吃緊應委員接署查有二品銜津海關道周馥才優識練辦事實心能任艱鉅曾因機器局勞績經神機營奏保欽奉懿旨交軍機處存記有案其於蘆綱利弊亦甚熟悉堪以委令署理除札飭遵照並查取季邦楨親供分咨部籍外所遺長蘆鹽運使員缺應請旨簡放以重職守理合恭摺具奏伏乞皇太后皇上聖鑒謹奏軍機大臣奉旨知道了欽此○○李鴻章片再津海關道周馥現奏署長蘆運司所遺津海關道綜理中外交涉事件並新鈔兩關稅務責任綦重查有二品銜儘先補用道劉汝翼廉明篤實爲守兼優講求洋務有年能知體要堪以委令接署除札飭遵照外理合具陳伏乞聖鑒謹奏軍機大臣奉旨吏部知道欽此○○李鴻章片再本年順直災區甚廣待賑戶口極煩冬春爲日方長核計奉撥銀米所短尙巨各庫萬分支絀勢難多籌不得不仍辦賑捐稍資補救除由臣倡率本省司道等先行竭力捐助外復函商南省督撫並諸善紳不分畛域廣爲勸辦業准兩江督臣曾國荃湖廣督臣裕祿江蘇撫臣崧駿倡勸集捐陸續解濟洵屬公忠體國慷慨恤憐並經歴次救災之蘇浙紳士謝家福施善昌等籌墊銀兩派舉人施則敬等前來查戶助賑實爲難得此外各省官紳不乏好義樂善但必有以奬勵冀可源源而來查直隷賑捐前按十成實銀請奬虛銜封典貢監等項因十成爲數過多物力艱難捐生率多觀望現在山東賑捐係按海防事例再減二成請奬山西亦奏准援照辦理直隷爲畿輔重地災廣賑繁實賴捐欵應急仰懇天恩准照山東賑捐章程一律核奬俾可設法招徠集腋成裘多活民命如捐有成數卽會商順天府尹通融匀撥及時補助仍隨時造册編次分咨部監核給執照俟賑務告竣奏明停止理合附片陳請伏乞聖鑒訓示敕部案謹奏軍機大臣奉旨着照所請戶部知道欽此○○頭品頂戴革職留任閩浙總督兼管福建巡撫事臣揚昌濬跪奏爲解各欵京餉銀兩委員起程日期恭摺具陳仰祈聖鑒事竊照光緒十二年分部撥内務府茶稅京餉銀五萬兩戶部茶稅京餉銀二十萬兩地丁京餉銀十二萬兩添撥稅厘京餉銀十萬兩籌邊軍餉銀十四萬兩東北邊防經費銀八萬兩當飭司局籌解並因部議停止匯兌曾經奏明閩省並無現擬令銀號商先行墊解俟報到上庫日期提欵發還曁先後委令本任永春直隷州知州彭鏊調閩差遣浙江候補同知潘紀恩補用鹽大使雷恩周補用同知劉鈞督商籌墊内務府茶稅銀三萬兩戶部茶稅銀二萬兩地丁京餉銀三萬兩籌邊軍餉銀五萬兩添撥稅釐京餉銀三萬兩東北防費銀二萬兩解京投納在案兹復解内務府茶稅四萬兩地丁京餉四萬兩添撥稅釐二萬兩籌邊軍餉二萬五千兩東北防費一萬兩統共銀一十四萬五千兩委令候補知縣李溥霖督同號商如數籌墊進京投納該委員定於本年九月二十五日起程仍俟報到上庫日期再行由閩提欵發領據福建布政使張夢元並善後稅釐兩局司道會同具詳前來除分咨外臣謹恭摺具奏伏乞皇太后皇上聖鑒謹奏軍機大臣奉旨該衙門知道欽此○○慶裕等片再奴才慶裕現據錦州副　統崇善咨稱所住官房已歴多年未經修理瓦片脫落頭停滲漏兼之今秋霪雨連綿傾圮過甚請支借養廉銀六百兩分作二十年扣歸原欵以資修理核與盛京副都統歴借養廉修房成案相符合無仰懇天恩請由參餘項下賞借銀六百兩俾資修理其所借銀兩由該副都統每年應得養廉内照案分作二十年陸續扣還歸欵如蒙允准奴才再行知照該副都統崇善欽遵辦理理合附片陳明謹奏奉旨覽欽此○○奴才慶裕跪奏爲官房年久傾圮滲漏籲懇天恩俯准援案借項修理分年歸欵緣由恭摺奏祈聖鑒事竊查盛京將軍副都統五部侍郎所住官房共計七所因年久未修多有倒壞曾於同治五年六月間輕前任將軍都興阿會同各部侍郎奏請於參餘項下將軍借銀一千兩副都統五部侍郎各借銀六百兩修理官房所借銀兩均由各應得養廉銀内分作二十年扣遷歸欵奏蒙恩准在案現在年限已滿奴才等伏查住房七所自同治五年修補以來迄今二十餘年其間雖有　時自行修理者均不過略爲粘補現在木植俱已𡮦朽磚瓦多有脫落不僅頭停滲漏且兼大半傾圮合無仰懇天恩仍由參餘項下賞借將軍銀一千兩副都統五部侍郎借銀六百兩以資修理所有借動銀兩遵照前案由奴才等每年應得人役工食養廉銀兩分作二十年陸續扣歸原欵如蒙俞允自應欽遵辦理謹將援案支借養廉銀兩修建官房緣由恭摺奏懇天恩伏乞皇太后皇上聖鑒訓示謹奏軍機大臣奉旨着照所請該部知道片倂發欽此○○奴才英廉跪奏爲敬陳巡查後龍火道地方安謐情形並回署日期恭摺奏聞仰祈聖鑒事竊奴才於本年九月二十二日具奏巡查外火道起程日期一摺二十七日接到原摺軍機大臣奉旨知道了欽此奴才於二十八日自署起程由鮎魚關大窪老廠溝窘道子板谷嶺黑峪關曹家路吉家營墻子路鎭羅關將軍關黃崖關靑山嶺黃花山營汛周歴查看後龍風水樹株蕃茂地方安謐所有火道共計三百餘里寛二十丈經各營汛芟割打掃一律潔淨對面紅白樁安竪整齊大小撥汛防守弁兵亦俱足額並飭各該營官弁不時認眞巡邏勿稍疏懈奴才巡查畢於十月初七日回署其内火道距署較近仍當隨時前往巡查俾昭愼重外謹將巡查後龍火道地方安謐情形並回署日期恭摺具奏伏乞皇太后皇上聖鑒謹奏軍機大臣奉旨知道了欽此○○曾國荃片再金陵電報局同文舘委員司事教習報生人等月支薪糧等項業將光緒十年五月以前動用各銀數開單奏銷嗣將甯鎭下關電線歸倂商局所留臣署及江陰吳淞等處添設電線自十年五月起應需薪粮等項並於臣署電報局由附文報局需用經費均歸南洋防費項下動支亦經先後奏明各在案兹據承辦電報局務道員龔照瑗郭道直等詳稱寗鎭下關三處電報自十年五月起截至十一年三月歸倂商局止共支銷銀九百五十一兩有奇又同文學舘自十年閏五月起至十二年五月止共支銷銀四千四百十二兩有奇四共動支湘平銀一萬四千三百七十五兩有奇照章造具淸册詳請奏咨前來臣覆核無異除將淸册分咨戶部總理衙門查照外謹會同北洋大臣李鴻章江蘇撫臣崧駿附片具陳伏乞聖鑒敕部核銷謹奏軍機大臣奉旨該衙門知道欽此○○劉錦棠片再督辦新粮臺陝西題奏道王久銘上年聞訃丁繼母憂經臣飭將經手事件核辦完竣再行給咨回籍上年七月附奏陳明在案兹據該員禀稱承辦事務業已就緒並無經手未完事件懇請回籍守制等情前來臣覆查無異當經照例給咨回籍所遣糧臺事務查有營務處三品銜甘肅遇缺題奏道陳晉蕃廉能樸實綜核精詳堪以接辦除由臣檄飭遵照並飭司道會同辦理外理合附片具陳伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十二年十月二十六日京報全錄]  
　　宮門抄○上諭六道錄前○大臣世等奏遵旨酌擬條欵摺子○直督李奏籌堵潮白河漫口緣由片○疆撫劉奏已故大員賢勞卓著功在西陲謹臚陳事實請宣付史館摺子○十月二十六日内務府國子監八旗兩翼値日無引見○安徽巡撫陳彝請訓○奕杕請假十五日○耀年續假十日○吏部奏派騐看月官之大臣派出徐桐畢道遠崑阿奎潤景善英煦薛允升白桓胡隆洵順齡恩霖馮應壽愛興阿本貴方汝紹殷李堯○内務府奏派更換紫禁城内値年之大臣派出師曾○召見軍機陳彝○○臣世鐸額勒和布張之萬許庚身孫毓汶跪奏爲遵旨酌擬條欵恭摺具陳仰祈聖鑒事伏查明年正月皇上親政皇太后　訓政所有應否歸復舊制事宜迭據内閣等衙門公摺具奏請旨臣等亦照前屇條欵繕單呈覽均奉懿旨發下並面諭臣等將應行酌復舊制或變通辦理及暫緩舉行各事宜公同酌議另擬條欵具奏請旨遵行臣等謹悉心叅核逐欵開列恭呈慈覽一本年皇上恭謁東陵大祀圜丘均奉特旨親詣行禮嗣後臨雍耕耤經筵典禮御門辦事均擬請恭候特旨舉行一中祀羣祀應分别親詣恭代之處擬照舊制由該衙門按時題請一恭遇皇太后皇上萬壽聖節及元旦長至傳臚諸大典一切行禮受賀筵宴各事宜請循照舊制由禮部會同各衙門題請一凡遇召見引見皇太后升座訓政擬請照禮臣會議暫設紗屛爲障一中外臣工呈遞皇太后皇上安摺應請恭照現式預備奏摺亦恭照現式書寫一近年各衙門改歸驗放騐看開單請旨及暫停引見人員擬請循照舊制一律帶領引見仍恭候懿旨遵行排單照現章預備一鄕會試及各項考試題目向例恭候欽命者擬請循照舊制臣等進書恭候慈覽擇定篇頁請皇上欽命題目仍進呈慈覽發下毋庸奏請派員擬題至各項繙譯場題仍由南書房翰林辦理考試蒙古中書等項仍由臣等照例恭　繙譯題呈進一内外臣工摺奏應行批示者擬照舊制均請硃筆批示恭呈慈　發下一武殿試舊制由兵部奏請皇上親閱考試今擬俟屆期請旨一兵部奏派查齋大臣舊制分繕淸字大牌緑頭各籖進呈恭候欽派八旗吹演海螺舊制恭繕淸字大牌奏聞今擬請暫照現章辦理一勾到事宜擬請暫照現章辦理以上各條恭候皇太后皇上聖鑒訓示臣等敬謹遵行並分别行知京外各衙門一體遵照爲此謹奏請旨欽奉慈禧端佑康頤昭豫莊誠皇太后懿旨依議欽此○○李鴻章片再北運河上游之潮白河前因伏秋霪霖不止邊外山水奔騰匯注勢極洶猛人力難施致通州平家疃東岸於七月二十一日漫口百數十丈奪溜東去直灌通州三河查河寳坻宣河境内正河淤淺幾於舟楫難通當派通永道許鈐身候補知府桂本諴馳往勘辦於奏報水災摺内陳明在案除將防汎外委李芝芳兵夫人等懲辦外旋據許鈐身等稱口門刷寛二百二十餘丈應卽盤築裹頭免致續塌惟詳細審度若堵合原隄河頭不順工費煩多亦難穩固擬亦漫口以上相離一百丈西岸水深處作爲河頭東岸水淺處築壩節節進占逼溜側注西岸藉可刷成陡厓再於下首築壩進占堵合又挑引河自西岸河頭起向南趨入正河並將正河淤淺間叚挑挖以暢溜勢惟堵築處河面寛至一百五十餘丈引河挑土至八萬數千方工程甚大遵飭竭力設法節省共估需銀四萬四千餘兩等情臣查此工關係運道民生甚巨必須赶緊堵合使漫水歸槽地可涸復亦撫悞來春漕運該道等辦法尙合機宜此項工程與同治十三年相等而估費減去一萬餘兩亦尙核實已飭於八月十七日興作責成該道等親駐工次調派妥實員弁招集附近災民分投搶辦以工代賑勒限十月内合龍查同治十三年工費係順直分撥今屆順天欵項短絀直隷雖亦艱窘不得不獨任其難已飭於前提藩庫十萬兩内匀撥以應急需惟工程關係運漕來路及下游五州縣農田命脈非尋常濬河搶險可比在事人員腁胝經營涉歴危險甚屬勞苦擬俟事竣照上屆成案擇尤酌懇恩施以示鼓勵所有籌堵潮白河漫口緣由理合會同兼管順天府府尹臣畢道遠順天府府尹臣薛福辰附片具陳伏乞聖鑒訓示謹奏軍機大臣奉旨知道了該部知道欽此○○欽差大臣督辦新疆事宜尙書銜降一級留任甘肅新疆巡撫二等男臣劉錦棠跪奏爲已故大員賢勞卓著功在西陲謹臚陳事實籲懇天恩宣付史館恭摺仰祈聖鑒事竊原任大學士臣左宗棠上年七月在閩病故渥荷聖慈優加褒卹其生平戰功政績經楊昌濬據實臚陳臣亦何容煩凟惟念臣於左宗棠有鄕子弟之誼自束髮從戎卽隨同該故大學士轉戰晉豫燕齊關隴間相從萬數千里歴事二十餘年其於左宗棠平日立心行事親炙日久相知最深謹就見聞所及爲皇太后皇上敬陳之伏查左宗棠廉正果毅學問深純道光末年里居不仕授徒自給旋於邑中柳莊置薄田泉自稼穡淡泊明志嘯歌陶然鄕人士咸以漢臣諸葛亮目之會粤西髮逆肇慶湘楚戒嚴原任湖廣督臣張亮基湖南撫臣駱秉章先後强起入幕左宗棠遇事持正不避嫌怨遂爲言者所摘荷蒙文宗顯皇帝特達之知感激奮發以身許國遭逢殊恩由舉人擢升卿寺歴任疆圻襄贊綸扉賞延世爵寵任倚畀蔑有以加而蹇蹇臣心確有萬變不渝者其莅事也無精粗鉅細必從根本做起而要以力行如師行萬里沙磧之地雖酷暑嚴寒必居營帳與士卒同甘苦民房官舍縱不少爲休止壘旁隙地悉令軍士開墾荒蕪旣闢招戶承種民至如歸城堡橋梁溝渠舘舍每乘戰事餘暇修治完善官道兩旁樹株徧植迄今關隴數千里柳陰夾道行旅便之蠶織畜牧諸政罔不因勢利導有開必先而襟懷浩蕩絶無疑滯公餘輙徒步出營循畦流覽或作書適意在蘭州督署時嘗就閣後鑿池流同民汲引家私一無所營玩好一無所嗜其歴任廉俸除置田供祀與歲給同懷兄嫂外餘悉以充義舉軍興日久教澤寖衰該故大學士身在行間講學不輟嘗手書孝經東西銘正氣歌之類付手民刊布每克復一城招徠撫綏興教勸學嘗以爲士者民之望也不作士氣無以勸民故于甘肅鄕試請旨分闈皷舞振興常如不及素性嗜好博通經史旁及輿地掌故罔不追宗探賾得其指歸凡有設施援古証今不泥不悖雖入官以來夙夜宣勤于著迹未暇旁及然軍書旁午批答如流章奏悉由手出連篇累牘何啻等身其所發明多出人意表治軍嚴整有制　謀而成自盪平髮逆由閩總督調任陝甘値逆回捻匪内外交訌該故大學士自度生平足跡未涉關隴所部南方將士於西北風土捻回伎倆毫　聞見隴上殘敝尤甚彌望蒿蕪師行艱難百倍他省非熟審主客短長之勢飢飽勞逸之情權其輕重察其緩急慮善以動隨機立應莫要厥成乃定議進兵次第先捻後回先陝後隴分道並進勦撫兼施必淸後路然後進駐蘭州必淸河湟定肅州然後及於關外議旣定猶未及行適捻逆張總愚全股渡河狂竄兇燄甚熾該故大學士遵旨北嚮臣時隨侍臣叔原任廣東陸路提督臣劉松山率步隊從之常以步當馬日馳二三百截剿騎賊左宗棠日在行間親自督戰捻思旣平奉旨陛見返旆入關專討回逆同治八年冬肅淸陝北逾年盪平金積堡老巢肅淸寗靈十一年冬克復西寗定河狄十二年冬肅州傳檄玉關以西皇成丕暢其間叛將潰弁土匪游勇以及就撫復叛之逆回等隨時追捕各伏其辜關隴全境肅淸以時奏牘皆如其言其命進規新疆也慮粮運萬分不給乃創爲分起出師之議先派張曜置屯哈密金順進駐古城遠自晉邊近而甘凉肅州四路籌策軍儲備足然後檄臣舉大軍出關與金順會師先淸北路以固根本旣定吐魯番闢展然後遣師南嚮勢如破竹南路八城一鼓而定雖怕夏殘黨五次宼邊隨卽撲滅不數年而全疆底定收還伊犁謀出萬全故能奏功迅速師行所至罔不仰體皇仁切禁枉殺於關内收撫降回撥地安揷所全活者甚衆關内外自遣兵燹田地荒蕪無所得食左宗棠籌發籽種使兵民雜耕收穫有餘以市價官爲收買嘗自謂籌防邊地莫要於屯田然興屯必多籌經費今度支告絀安可復以此上煩朝廷故行軍以來未嘗一言顯及於屯政其寔力所能行無一非屯田遺意也其言如此以故兵民相勸耕者日衆民務盖藏而軍無匱乏其與人也開誠布公取長略短奬勵誘掖唯恐不至於舊僚宿將與共患難者念之尤不能忘待降將一出以坦白以故隨從征剿均能得其死力愛人而不流於姑息疾惡而不傷於苛細精察明斷不爲已甚非獨性情之正抑亦學術有以濟之及新疆旣平乃議設行省以歸久遠臣愚不學猥承其後所以輾轉數年尙無貽誤者皆左宗棠先事預籌之力也其東南事績楊昌濬已陳者臣毋庸復陳其平日見於奏報者臣亦毋庸瑣述謹就見聞所及據寔臚陳合無仰懇天恩宣付史館以備採擇除新疆立功地方專祠告成另行奏明立案外謹恭摺具陳伏乞皇太后皇上聖鑒訓示謹奏軍機大臣奉旨着照所請該衙門知道欽此 
 
