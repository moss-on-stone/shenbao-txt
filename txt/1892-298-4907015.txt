# 1892 - 298 - 4907015

 

Page 1

 
 
[古今圖書集成减價] [  圖書集向謹啓]  
　　本局所印古今圖書集成一書除股印之外多印之書歷經售出現已所餘無多本局因急欲結　　將所餘之書减價出售每部計九八規元二百兩是書間有誤釘處刻已查凖補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲持此布聞 
[新印駁案彚編出售] [  圖書集成局啓]  
　　律一成而不易例因時而制宜讞獄之道不外乎此然情僞百變有非三尺所　賅者此司刑者所以有平反之舉駁正之條也駁案彚編一書爲金君秋濤所輯其中分門别類比事屬詞不特身膺民社者所當時加披覽卽襄讞之員掌刑之幕孰不當奉爲圭臬哉今由本　以新鉛字排印紙色潔淨校對精詳每部釘成十二本連套定價碼洋二元有欲研究刑作者請至申報館帳房及各處申昌或經售申處購取可也 
[月蝕解]  
　　夢畹生兩喪子女西河涙竭幾喪其明兀坐斗室中正在憂思抑鬱有客叩關而入執申報而問曰本月十五日爲今歲月蝕之期敢問月何爲而蝕蝕何爲而有準期乎夢畹生曰攷之戴禮大明生於東月生於西此不根之語也古稱日月蝕爲天變天子必恐懼修省至今相沿成習當日月之蝕也百官必素服救護摐金伐鼓至復明而後已此蓋垂之會典凡臣下所罔敢不遵者然聞之西國天文家則其說有大相剌謬者今欲知月初所以蝕請先言月輪圓缺之理夫天上日月星辰惟月離地毬最近日輪居中不動地毬環日而行月輪又環地毬而行地毬行而月輪亦隨之行月行軌道一周爲中歴一月天文家計月輪環繞地毬之速每一日約行二十六萬八千八百里每一小時約行八千零五十里地毬環日一周月輪環地毬十二周有奇望日地毬在中日月東西相對月無光借日之光以爲光其時月面全接日光故從地上望之其圓如鏡朔日乃日月交合之期月輪在中地毬與日東西相對故人從地上望之不見月體有光迨初二初三月輪漸行約離日輪十二三度始見月之西邊露淸光一綫其彎如眉泊初四日漸離日輪十八九度初六七日離數十度而其光漸闊矣初八日離九十度而月體顯露一半十二三日離一百數十度至十五日月體左右皆離日位一百八十度而光滿一輪是時日落月上遥遥相對過此以往則月輪漸西光華漸減周而復始亘古不亂計其環行地毬一周實得二十七日零三時四刻四十三分與日輪交會一次必須二十九日六時四十四分至月之本體周圍二萬三千九百六十八里直徑七千六百三十里測以千里鏡見其中有高山深谷富半黑時現出火山三另有光數點大約卽月中之山顚因其高出得先接日光也惟似有山無海究亦未得實據然則何以依期而蝕曰日蝕爲月影遮地月蝕爲地影遮月一經被遮人自不見其光彩譬之有人拈一黑物懸諸燈前則物後必見一黑影地毬本黑物一邊旣朝日向光則地後亦當有黑影射出月在望後適爲地影所蔽月面不得接日光故爲月蝕顧每月皆有望何以月不每月皆蝕曰月輪所行之軌道並不與地毬軌道平直倘果平直則每月必蝕今軌道高低斜隔五度二軌相交處如翦刀然必待月輪行至交軌中與日軌地毬軌同一直線月方被地影所掩而不見有光是以分蝕久蝕暫小蝕全蝕蓋因二軌爲橢圓形若地影斜掩交軌十二度月行正過交軌中是爲全蝕且須閱兩時復圓或相離數度雖全掩亦不久蝕離漸多則所蝕漸少離至十二度以外則不能蝕矣凡初蝕時必由東起地影入月軌道約計二萬一千里有奇月體小於地影兩倍離地八百四十萬里日大於地日光能斜包於地影之後是以地影光長初大漸小射至二千九百四十萬　而没假使地毬與日體同大則地影平遠無極月之蝕也必各國皆同今月體小於地地體又小於日月影不能掩全地是以各國所見月蝕不同其蝕多蝕小以月行交軌遠近爲準月離交軌十六度卽不見蝕人苟知月輪與地毬行度之遲速及二軌交接之遠近卽能用法推算雖千百年亦可預知然則其蝕也果何關於災祥而何必爲之救護乎客意豁然一揖而退夢畹生乃走筆成此藁旣脫夜已將闌一燈如豆猶髣髴寅兒菉女隨侍几席之間也 
[江右軍情]  
　　江省已報肅淸前報疉紀之矣兹又接江西訪事人來函請前次由萍鄉竄往攸縣等處之匪有回竄蓮花廳之信撫憲已札飭剛字營振武後營前往剿辦查湖南兵力甚厚該匪萬難竄入江西具力亦不薄各縣又分設團丁恊同剿辦該匪已成釜底游魂隨竄隨散人數旣不甚多鎗砲亦未銛利官軍近日添設長夫一項軍行可期迅速不難刻日鵰剿擒薙無遺至萍鄉從賊者經官軍紥營武功山麓之大安村會同地方官查明鄧姓羅姓李姓數十家皆買飄布鄧海山受僞元帥之職實爲罪魁禍首引誘羅鳳岡李寳山入黨加以僞職復誘該三姓數十家人黨許以富貴功名當經官軍捕獲鄧海山羅鳳岡李寳山解省上月廿八日撫憲督同司道勘實恭請王命將該匪處决鄧海山凌遲處死其餘捕獲各犯數十名亦經地方官訊明分别正法該三姓宗祠及房屋縱火焚燬以期净絶根株前報某縣禀詞有悞焚悞殺之語蓋爲預杜該匪家屬揑情上控起見非實有其事也撫憲已批飭嚴拿餘黨由地方官訊明辦理自必無杜無縱以伸國法而快人心又上月初旬官軍未到防時蘆溪市被匪竄擾經該處吳姓聚集團丁剿殺匪徒多名將蘆溪市克復該匪逃回武功山麓大安村中途復被團丁邀擊七零八落不復成行刻下萬載縣大橋市團丁查獲匪探五名送縣研訊有二名業已認供想當解省訊辦也觀也情形該匪未嘗不垂涎江西境内幸萬載縣之一二區於上月聞警時卽招勇三百名三百區逼近萍鄉招勇三四千名由紳民就地籌欵勵以忠義加以訓練當可備禦侮之用萍鄉宜春各縣團丁爲數亦復不少加以官軍往來　剿如飛將軍從大而下擒渠薙草在指顧間耳書至此復聞袁州府禀報訊據匪供武功山渠不　久踞欲與福建九龍山合股撫憲卽電請閩浙督憲轉飭閩邊嚴密設防查九龍山在延平邵武汀州三郡之間隣近江西建昌府該處向有紅　綫黨占踞多年從不出山肆擾先年髮逆餘黨前往投降拒而不納今該匪遠投該黨斷不肯收且路隔千里萬難遽達復有贑水横貫礮船阻截更難飛越該匪適自取滅亡而已 
[蘇撫抵寗]  
　　江蘇巡撫奎樂峯中丞秉節抵滬江及由滬起節日期已詳前報兹得金陵訪事人手畢云本月初八日中丞舟抵下關文武百僚及水陸各營已先一日在江干伺候洎憲舟戾止紛紛呈手版請安中丞惟接見司道各員餘均令在行轅伺候潼鳴三下乘輿登岸由石頭門迤邐而東進奇望街行臺小憇是時戈才整　冠蓋纷紜大帥 
 
 

Page 2

 
 
威嚴眞足令陸讋水栗至與制軍關機要非外人所敢聞知也 
[刦案已破]  
　　前報紀廬州府李同泰錢莊遣夥運送洋銀四千餘元赴蕪湖行至無爲州蟹子口雇舟小泊被盜蠭擁而上搶刼一空並砍傷舟子一名墮水身死一案聞其屍漂至含山縣屬支河内由是州牧與含山令互相推諉緣失案地方係兩邑交錯之區正在訪緝凶手尚未獲案忽有州治西北鄉夏姓詣州密陳敝族有不肖子孫某甲亦在案内分得贓銀誠恐他日案破累及闔族用敢前來密報州尊章直剌喜動顔色卽派幹役恊同衆姓前往圍住住宅一鼓成擒解至案下不煩推鞫已供出案情並供出同夥十餘人皆係附近游民捕魚爲業困頓無聊設計行刼偶一爲之並不以此爲業直刺用言撫慰卽將全案人犯悉數供吐現已拘獲數名行將錄供申詳聽候憲示辦理 
[設局收捐]  
　　欽加二品銜湖北分巡漢黄德道兼管驛站水利事務孔爲出示曉諭事案准總辦山東賑捐局湖北補用道凌咨開光緒十八年二月初四日奉護理山東撫提部院布政使司湯照會内開查接管卷内據賑捐總局司道詳稱竊照本省賑捐奉前院行知奉准援照順直四成捐章辦理並推廣翎枝等項業經詳委員紳分赴各省及本省各屬分别勸辦並由局詳奉撫院批飭奏准展限一年在案兹查有湖北候補道凌道卿雲辦事廉蛤熟悉捐務擬請委赴湖北勸辦山東四成賑捐以裕捐欵理合具交詳請札示如蒙允准卽請札委遵照以便由局撥給實收章程俾資應用並請咨明湖廣督部堂湖北撫部院查照等情到福撫院移交本護院據此徐照准辦理並咨呈湖廣總督部堂湖北巡撫部院查照外相應照會爲此照會貴道希卽查照前往妥爲勸辦集有成數批解來東以資賑濟等因奉此當卽於鄂垣設局勸辦頃又接山東賑捐局電音現黄河漫溢多處災區甚廣賑濟需欵孔急著速爲勸解以資賑濟前來當經禀明兩院憲於各府幅員地方設立分局津該捐生等均得就近輸捐以免跋涉而廣招徠兹查漢鎭爲通商口岸水陸通衢富商巨室向屬急公好義兼之本省年較豐稔家有餘積大可輸捐除在漢鎭分設山東賑捐總局外理合備文移請查照立卽通飭貴屬各府州縣一體遵照並先出示曉諭俾賑捐藉有起色實爲公使禱切盼切等因准此徐行府轉飭所屬一體遵辦外合亟出示曉諭爲此示仰漢鎭紳商富戸人等知悉爾等如須報捐貢監虛銜封典及翎枝等項務各赶緊赴山東賑捐總局照章上兌領取實收愼勿稍涉觀望切切特示 
[整頓捕務]  
　　江省城廂内外竊案層見疉出從未聞有破獲者大抵捕役之豢賊者半烟館之銷贓者亦半也署南昌縣朱紹霞明府代理新建縣陳鶴春明府莅任伊始勵精圖治查知竊案過多會商嚴辦意見相見立卽嚴比差捕如有豢賊者斷不能姑容復嚴飭烟館不准存留匪類代賊銷贓二更後息燈閉門不准通宵逹旦毫無顧忌違者嚴辦不貸街叚栅門亦於二更後鎖閉非接穩等要事執有亮把者不准擅開仍恐抗玩如故復遇案懲儆竭立整頓幷有保甲委員每夜按叚梭巡一無閒隙風行雷厲之中仍具細針密縷之致兩明府精明幹練於此可見一斑已 
[皖省决囚]  
　　初三日皖省接到釘封文書卽由司監縣獄提出男犯各一名年甫三十餘身材壯大面貌狰獰出禁門時猶喃喃詈駡架刀在頸依然面不失色聞係靑陽盜中之要犯也似此凶悍誠爲僅見 
[八閩雜誌]  
　　鳳池書院山長葉恂子先生邃學敦品素爲閩中士大夫所矜式自膺講席尤能循循善誘每當課試之日必飭諸生整肅衣冠方准接卷局門考試以拔眞才爲歴來所未有督憲譚文帥因正誼書院鄭虞臣山長赴修文之召遂敦聘葉山長爲正誼掌教至所遺鳳池書院一席已另聘吳航書院山長陳瀍川剌史蕚芬主講矣○南臺賭塲鱗次櫛比較之城内約多數倍督憲譚文帥札飭府㕔營縣並南臺保甲局員認眞拿辦鄧司馬聯恩奉檄後立卽籖差在上下横直各處賭塲嚴密稽查幷查悉二保鋪有賭塲一處有劉盤龍之癖者趨之若騖司馬欲爲懲一儆百之計發出官封數道籖差前往標封想此後賭風當可稍戢矣○花會最爲閭閻之害當卡制軍在任時曾嚴申禁令而犯者依然接踵近日大帥訪知花會首王細弟在西關外四十里許甘薦鄉挂巴密派親丁督帶幹差幷移會營務處率領健勇二十名前往密拿其時王正在掛巴壓巴之人如山如海差勇上前擒拿王以護衞者衆得以乘機免脫祗獲在塲之馮姓及甲乙二人解至省垣由馮菊農司馬提訊馮始尚狡供喝責小板六百下始供認在塲爲夥提訊甲乙二犯皆供係到塲猜壓者未知如何發落也○設卡抽釐在各國互定和約之後故各洋行凡有洋貨進口得免抽厘及將洋貨售與中國商民則照章完釐行之已非一日不料日久弊生卽售與中國商民亦復匿不報稅現辦南臺水亭稅務范瑞菴司馬查知美打洋行帶有棉紗二十二包進口自應准其討關入行惟查出該行棉紗到口不計其數投稅者甚屬寥寥立時禀明督辦南臺稅釐總局吳觀察飭派哨勇會同橋北分局丁哨在該行前後門駐紥巡防洋東因棉紗俱係華商定購難以挨延卽於二三日内陸續完報釐金司馬因所報釐金已符所入棉紗之數委無走漏始將丁哨撤回 
[營口近聞]  
　　道憲接到釘封文書卽傳道標馬隊至西㕔提盜犯楊富春趙祿綑綁押游大街出得勝門往五里橋斬决當游行大街時隨而觀者塡街塞巷二犯口唱秦腔音韻激烈可遏行雲旁人無不喝采二犯又睜目言曰找二人一年三十五一年四十五死亦不爲早再閱若干年又成過來人也迨至校塲二犯含笑受戮是眞愍不畏死者矣○近年赤金飛漲東三省所産尤良各金店收往滬上消售大獲其利裏帮客號有兼販赤金者獲利亦復不少○封河在邇市情依然平淡近日南洋貨運到不少不甚暢消布貨價值亦跌○道署後裕豐店寓有山客王大個子係靑州府人日前挈其妻兒並帶參茸約值千金另有同伴六七人亦各帶山貨多少不等抵營後將貨托各經紀代售將次告罄忽有吉林捕兵四名約同稽察處弁兵十餘人一擁而入將王大個子綑縛尚欲綑其同伴已被乘間脫逃據聞王在吉林邊外山廠一帶爲盜犯中渠魁羽黨一百五六十人平日專向山廠中人恣行魚肉近因夥刦某處富鋪格傷事主所帶參茸等貨亦由索詐得來因念囊有餘資不若仍回原籍作富家翁是以遁跡來營扮作貨客擬俟參茸售罄卽附輪船由烟臺而回靑州有開山廠之某中因久被王等詐擾思所以報之僞與殷勤結爲心腹今聞其歸里遂密報官捕自作眼綫由吉林一路跟蹤而至已費匝月工夫始得成擒王本領高强是日幸無器械故能奮力擒拿想須由道憲派兵護送解至吉林歸案訊辦也○油荳餅三宗秋後復逐漸提昂近更飛漲因西義順做空盤刻下封河在卽實油已不敷裝連廣帮又齊心進貨所以價昂如許也 
[赭山晴眺]  
　　八月二十九日定更時忽見城西北隅一片紅光上燭霄漢約二刻鐘之久漸漸息滅次早訪知西門内城根李公館後面某姓草棚失愼延燒繩樞甕牖二十餘家亦可憐矣○新任長江水師提督黄昌岐爵軍門陛見出都節麾已抵金陵涓吉重九日接受關防沿江各營大小將領咸於日内泛棹白門謁見軍門道出鳩江時多有艤舟登岸詣前任水師提督李宫保府第吊唁途中輿馬與江上旌帆俱有廻文織錦之妙○本月初三日傍晚崔謙裕布店出店人某甲由本街挑竹布一擔弛放櫃外方欲搬遞忽有一匪徒攫取一包内計五疋向東飛奔而去又某日西門口麟香室花粉店有客購買各色脂粉計錢千餘文客出洋蚨一枚櫃夥看係爛板不肯收用者回腰際摸索取出整洋一封就櫃上解開忽後面一人含笑上前將客掀跌數步之外攫洋三十餘元向城内如飛而逸店　初以爲客之狎友偶相戲謔不以爲意迨客派起　悉爲匪人搶去立卽奮步狂追則己去如黄鶴闤闠熱閙之區時當曰晝匪人竟敢屢次矍倉　爲從前所未見爲民上者其將何以處之耶○邇 
 
 

Page 3

 
 
來天漸寒時有宵小竊發城廂失竊之家一夜不知凡幾事後開單報案雖飭捕跴緝不過敷衍門面終無破獲之期居人有鑒於此遇有竊案往往隱忍不報嗚呼民怨如此捕務可知已○八日初十日淸晨東門外街旁有一無名男屍僵臥某姓小烟館門首囚首垢面鶉衣百結左肋及小腹有傷數處地保前來撫視攢眉不樂延至日中無人顧問卽用蘆席數張捲裏負至郭外掘土掩理說者謂卽係路斃亦當請官相騐何况身有傷痕豈可含糊過去善堂林立轉領施棺亦屬易易何竟以蘆席掷理地保於此似欠基酌○委辦蕪湖鹽局李芸秋副轉係原任長江水師提督李與吾宫保之第四子宫保仙逝後副轉循例丁憂蒙上游札委候補同知丁司馬前來接代聞百日後局務仍歸李副轉辦理云 
[袁江雜錄]  
　　保甲總局以各處太平水缸修理完整此後不准擺放什物坐臥作踐致有捐壞飭令地甲隨時防範業已揭示通衢矣○八面佛左近某甲之婦産一怪物項後另開一嘴身有四手墮地卽能言語家人以爲不祥棄諸荒野里巷傳爲異事○趙家樓後街某姓夜間聞屋上有人行聲疑爲盜賊起而覘之但見火光熊熊急升屋已被焚一孔如簸箕大喚起衆人盡行撲滅或謂係匪人縱火有緝捕之責者可不加之意耶○浦地自兵燹後惟普應寺開堂放戒一次二十年來絶無嗣音兹聞觀音寺擇於十朋十五日開堂放戒實則無非斂財計耳而愚夫愚婦尚深信不疑卽何憒憒○清眞寺西饅首店馬姓因捕賊中槍而斃其子禀告漕憲請垂憐憫漕憲惻然每月給錢六千文爲度日養贍之貲○翁邑尊奉上憲札文卽頒告示勸諭典商富戸各業紳董慨發仁慈救卹隣災俾多一分捐欵則順直災區多活一命敷陳剴切想凡有血氣者自必聞風興起也 
[鷲嶺霜痕]  
　　杭垣省防统領劉吉團軍門奉督憲札委署理定海鎭篆務已錄報章兹聞軍門擇於初一日交卸營務卽由候補副將李副戎成林接帶親兵前右護左等營兼代楚軍中營營務差○杭州織造英尚衣於八月廿八日接到電報奉旨仍著接管云云經承高某等聞報立卽敬備衣冠至花廳禀安叩賀○山東人某甲素以賣餅爲業其妻年已三十餘略有姿色差役某乙見而艶之日以買餅爲名往來習熟甲與妻尚未覺也初二日薄暮甲出外未歸乙乘間調戲竟欲用强中妻大聲呼救隣人齊集乙始遁去翌晨復來買餅因小錢啓釁與甲毆打隣人知其所欲不遂藉端報復擬具公禀送局懲辦乙自知理屈暗挽地中出爲調處其事始寢 
[京江瑣錄]  
　　兩江總督劉制軍擬於合山建築砲臺東碼頭紳士繪圖繕禀陳明諸多妨碍經制軍親臨察看不欲重違紳士之意擬改在圌山建築此係得之傳聞未知確否○紳士鮑上傳等聯名禀縣擬籌集欵項借與鄉農之畜牛者每牛一頭准借錢三千六百文作爲水草喂養之用在牛身烙印爲記不得出售屠宰庶幾來年耕田可免牛少之虞所借之欵於明年麥熟繳還三成秋熟還清不准拖延蒙王大令批准出示曉諭並嚴禁屠尸宰殺以期功歸實濟又本年有開塘借款應於秋季歸還府尊及大令以各屬遭此旱荒待賑良殷何從歸還借欵遂會銜出示所有開塘借欵准於明年歸還鎭屬黎民何幸而得此賢父母耶○四卿蝗蝻日見减少王伯芳大令恐蝻子入土遺患　年不得不先事預防出示曉論著各鄉民於今年冬間將田土耕六七次深入尺許使蝻子風吹乾斃不致復生係准泰興移文所述泰邑已著有成效因特曉諭境内一律遵行○府著庖人某在街市遺失錢票二紙計四十餘千爲某甲所拾知爲非分之財不敢徑行向錢莊支取遂折數抵與某乙轉入某孝廉手孝廉素有文名因癖戀烟霞以致家徒四壁一旦得此謂可取而有也親至錢莊支取錢莊始以有人掛失票爲辭繼言折價方可兌付孝廉欣然折價兌去事爲府尊所聞以孝廉未礪廉隅恐生平不拘小節處更有不止此者著王伯芳大令查孝廉近來有無案牘旋聞有侵蝕善舉公欵一節府尊擬申詳上憲未知究竟如何 
[九峯秋眺]  
　　茸城四門外荷葉地某孀婦徐娘半老丰韵猶存數年前曾與漆匠某甲有私尤雲殢雨意洽情投奈婦水性楊花閱時旣久忽有喜新厭故之意比鄰帽作主某乙與膝下女郎年紀相若婦惑之任其暗去明來不以爲異鄰里𡂝有煩言婦爲遮掩計遂招作東牀快婿自此以後與乙日益親與甲日益疎始則招之房中繼竟麾之門外甲於是積怒成憤積憤成仇輾轉思維得一毒計於月初某夜携火藥一包赴乙住處猱升屋上揭瓦數片將火藥包擲下轟然一聲不啻山崩地裂左右隣在黑甜鄉驚起查悉火由乙之空房内而起當卽設法撲滅蓋乙作中　物早已經入泰水處是以未釀巨災中尚不知致使虛發此毒箭也翌晨諸鄰人以受此虛驚禍由婦肇麕至其家興問罪師婦理屈詞窮惟磕頭如搗蒜至婦與甲作何處置非局外人所以知也○西門外塔橋堍某甲年近而立景况蕭條娶婦某氏雖出自小家然頗幽嫺貞靜伉儷甚敦生子女二人年尚幼穉近因甲患病甚重藥餌無靈陡於初六晚名登鬼錄婦哀慟逾恒誓以身殉初七夜更深人靜行至河干聳身躍入親鄰遍覓無蹤延至初八淸晨屍身已氽至河畔腹膨　如五石瓠當卽倩人撈獲舁入西林增空地搭蓋屍塲先將甲收殮然後爲婦備辦身後事宜往謳觀者如堵牆無不歎婦之烈云 
[浙江官報]  
　　撫憲崧九月初一日黎明出轅詣武旁廟行香畢回轅將軍吉杭都統常學臺陳織造英均差賀乍都統忠拜會内閣中書沈祖燕親拜辭行赴都署定海鎭劉禀知交卸統領省防一營四旗營務差進見藩司劉臬司黄連司惠糧道世杭嘉湖道王候選道嚴候補道李任俱進見黄龍風神宗天后宫犯倉聖祠李玉皇山俱進見銷行香差彭差人禀安請續假十天統領親兵小隊各營旗記名總兵黄禀請感冐假數天並謝步杭中恊林白候補副將蔡福謙鄭尊友劉瑞卿郭榮桂劉道登俱禀見李成林禀知本日接代統領親兵前右護左等旗兼代楚軍中營營務差禀見叩謝遊擊蘇長慶禀見八旗恊領城守都司陳左右營守備趙兪省提塘蔡杭嚴衞韋學習騎都尉朱陳善孫文彬俱禀安叩賀杭州府陳禀見並謝步新選台州会府林候補府胡泩俱禀安常安禀知杭道委初二日敷文點名收卷差禀見尹彦釗海昌局解餉來省禀到禀見卽辭回局郭式昌許星箕時慶萊俱禀見李襄國禀謝步舒大章禀奉委孝亷堂點名收卷差程雲椒錢王祠沈庚垚岳王廟李金池法喜寺杭理事漙伍公廟杭通判陸昭忠祠寗分司高于公祠嘉分司黄水星閣俱禀安銷行香差杭同知孟東防廳高中防廳胡西防廳徐俱禀安候補同知蔣程石門局來省禀到劉錩馥由聞堰局專丁來省稟謝前在山東賑捐案内奬叙花翎通判李傳組禀銷中城總巡期滿差仁和縣伍錢塘縣朱俱禀見補西安縣葉承鈵正任桐廬縣王纘勳仁和塲邊俱禀安大挑縣郭沛棠禀知閩省茶捐案内奬加同知銜奉到實收候補縣盧維鈺禀知本日接辦中城總巡差禀見易順謙禀知本日銷望江門外總巡禀見李文慧禀知藩司委復催天台吳故令交代銀兩差叩見劉沛嘉郡公幹回省禀到叩見黄秉鈞禀知釐捐局委餘杭東關釐局差叩謝石治棠禀知藩司簽催前泰順縣金令米折銀兩差三學五監院各首領佐貳候補府照磨李兆　縣丞白曾蔭倪瑞呈議叙州吏目王寳善候補文武各官俱禀安叩賀候補按經歴高春榮叩見府經歴戴寳鴻鮑蓀均捐免騐看來省禀到住四條巷住奎頭巷府照磨沈崇修禀請感冐假三天鄭承晟禀銷海運差請感冐假數天縣丞廷瑞叩見王家修禀銷假正任義烏縣典史于泩前任餘杭縣教陳善江蘇試用縣丞邵鼎從九品孫灃蘭均禀候騐看叩見正任象山縣典史劉廷銓初次俸滿來省禀到候騐看候補巡檢崇照叩見從九品徐振翮禀奉臬司委上一叚保甲差並禀知本日到叚嚴以掉禀銷湖墅局司員禀知本日到看管貢院差典史吳培身禀銷管解新疆官犯差 
[諭候批示]  
　　朱毛毛與楊四合充冀局剅頭目以致涉訟英公堂蔡太守諭令送縣辦理此已列入報章前日楊妻黄氏投道轅攔輿遞 
 
 

Page 4

 
 
禀聲稱丈夫向來耕田度日光緒十五年朱及沈金虎向糞頭徐兆環包辦虹口一帶糞局央丈夫作保各出資本若干並由朱等用戴子堂司帳陸續經丈夫墊用洋銀一千五十八元朱僅出二百餘元沈出四百餘元反串出挑夫將丈夫扭控公堂奉訊押追求賜檄縣吊據提訊聶觀察著候批示核奪 
[覆轍小志]  
　　娼婦吳佩卿者貌不逾中人而齲齒啼妝頗能動登徒子之顧盼前日將晚乘馬車閒逛由四馬路向西至泥城浜畔轉灣適有一婦乘東洋車迎面而來與之相碰婦卽從車中跌出吳娼亦墮入浜中玉貌錦衣汚泥遍染及經馬夫設法拖起則已淋淋然如落湯之　矣 
[上海縣署瑣案]  
　　益永錢莊控同仁昌花行股東周炳文圖賴往來銀千餘兩由十六鋪保甲北局送縣訊辦此已見諸報章前日之晚黄愛棠大令升堂集訊益永執事人何茂芝訴稱去冬同仁昌忽然倒閉被欠銀二千餘兩屢向理索曾陸續付下若干現在結欠一千二百五十兩是以扭送局中轉解案下周供稱去冬因行中虧折以致倒閉虧欠益永莊銀二千餘兩曾付現銀八十兩及本年三月七月十一月期票若干紙分期拔還至七月到期尚未付清致被扭局送案大令著以四折歸償共應還銀五百兩除付過八十兩之外再須繳銀四百二十兩限一月内繳案周嘵嘵置辯大令問曰爾立票時可有中人答稱有莫曉山鍾吾亭二人在塲大令著卽收所候補提莫鍾覆訊○蔡希賢誘拐茅道士之妻茅王氏來申並勒寫送妻筆據經法包探拘獲解送公堂葛同轉訊供送縣黄大令飭卽管押此亦已詳本報前晚研訊茅王氏之母王施氏投案訴稱小婦人原籍崇明僑居治下三泰碼頭傭工餬口去年傭主遷往宜興小婦人隨之而往旣而蔡哄誘女兒謂小婦人在宜興染病女兒信之至宜探望始知中計不料蔡復向茅言女兒逃往宜興被傭主張某誘拐茅悞聽其言不問情由來宜涉訟直至今春由縣主大老爺將女兒斷給茅携之來此蔡卽追到聲稱曾墊付洋銀一百餘元遂將女兒勒住並偪寫退妻筆據現在小婦人屢次追茅來申迄尚未到叩來將女兒給領或發善堂亦可朱萬氏供稱小婦人素來安分在八仙橋開設天發小烟館並非花烟館此次蔡領茅　氏到來借住並不知有誘拐情事求恩明察蔡供稱小的前充捕夥與茅係中表親去年茅在宜興涉訟一切費用均由小的借給事畢向索無著自願將妻送給小的繕立退妻筆據如大老爺將茅王氏給伊母具領小的求追還墊　茅士氏所供與伊母略同大令以蔡誘拐有夫之婦且敢勒冩筆據殊堪痛恨著從重笞臀六百板復掌頰一百下收所候辦茅王氏朱萬氏亦有不合各責籐條一百下然後將茅王氏發堂擇配朱萬氏從寛開釋王施氏叱退 
[英界公堂瑣案]  
　　惇利公司收租人曹雲大扭陳順發至公廨訴稱某日小的至印度人李瑪門家收租李妻某氏言有洋銀十兄交傭人陳順發付下及向陳查問妄稱曾付與小的然小的並未收到况房票尚在小的處如果已收則房票應交與李小的按月經收各房租約共洋銀六百元之諳從無貽誤今若含糊過去恐將來有尤而效之者故將陳　案請　嚴追蔡太守庭訊之下曹申訴前情並將房票呈閱陳　稱小的在李處執役房租十元確曾付去惟房票未收回耳太守飭卽管押候簽差偕　至李處問明覆訊核斷○有陳丫頭者雖冐鄭家詩婢之名實爲市上桑兒之類某夜與巡街捕遇以其犯夜帶至捕房移送公廨蔡太守飭暫行管押以候訊供發落○曹友泉扭祝友卿至公廨訴稱小的之妻吳氏被祝誘去先經呈控在案今得中途遇祝是以扭請究追察太守飭將祝管押候訊 
[法捕房瑣事]  
　　咋有寍波人某甲衣履翩翩行徑法租界被衣衫　　之某乙阻　住去路　良久繼竟扭入捕房捕頭訊寫之餘甲　與乙本同鄉里乙欲勒借錢文無異拆悄是以送　乙稱甲母居住寍波去年六十生辰我在伊家傭工應得工錢八百文及事畢　逍　滬上　文不付現在遇見向伊疑商不料甲竟裝出大老官模樣反將我辱駡捕頭謂甲曰沨如欠錢自應船付甲允至本月中旬回家交付乙允之始　率而去○某内向居英界錦名洋行房屋積欠　洋十三元二角無力歸還前晚將屋中物件席掷一空遁　法界被收租人查明下落昨　前往尋見立卽扭送捕房捕頭著押候解案請究○擺魚攤之某丁將魚桶等物任意陳設有碍街道爲巡街捕所見將丁拘送捕房捕頭以其違章　罰洋二角了事 
　 
 
 

Page 5

 
 
   
 
 

Page 6

 
 
   
 
 

Page 7

 
 
　　上海大馬路抛球塲東首老德記首創藥房 
　　上海百補貢邦藥水 
　　本藥房採擇王道藥材加以鐵質製成藥水而鉄之爲物産自山中其性堅且重從古名醫列入藥材部内於補劑之中乃必需之品惜今之醫家未得製煉之法往往阻於取用盖鉄質遇胃入血卽紅紅則壯健之象也故令人服之消治百病强健四肢大有裨益滋補之功因命名曰百補此藥在泰西諸大國固己著名有年而中華各官憲亦經試效多人貢邦者乃藥之精華非尋常藥肆可比緣由本藥房主人苦心窮究三審幾次始能煉成是藥旣不憚煩絮工夫又不吝浩大資本然較之廛市出售諸補劑藥水其功過半愈格精良可謂天下無匹儿人面黄肌瘦形消骨立血分不和氣脈不壯飲食停積心悸咳嗽脾胃虚弱隂陽虧損魂夢多驚酒色過度精神委頓氣血衰耗手足酸軟腰脇疼痛日晡怯寒夜不成眠癆瘵等症靡不著手成春以及肝癆肺癰病後原氣未復不服水土初斷烟癮皆可奏效總而言之名醫對之束手日藥治之罔效者病症可使此藥立起其沈疴敢請服藥諸君憔願姑試一次而方知僕之所言誠非虚語信而有徴矣服法大人每日服三次每次 
一調羹用温水送下小兒十歲以上者减半十歲以内者服少許宜飯前服妙用時須將瓶摇動至囑至囑每大瓶計價洋一元五角小瓶一元正 
　　 
　　上洋老德記藥房謹啓 
　　立刻應騐 
　　風濕疼痛 
　　專治風寒暑濕骨節疼痛筋絡不舒手足麻木屬膝軟能驅三百六十一度骨節之風痰立透十四度經絡風濕所有　腑寒邪積聚結滯痞塊酒風脚痛無名腫毒惡瘡魚口横胘貼之立刻病除○紅毛墜金膏俱每張一角小五分○拔毒膏○生肌膏每張五分小二分半上海興讓街第四家仙壽窩 
　　輪電兩局謹啓 
　　輪電兩局開辦己久均資熟手凡官氣書生氣皆不相宜近來官塲候補侯選人員及讀書士子各持薦函來者紛紛每月必數十人坐守數月徒麽川費卽各人酌送數金亦不敷資斧大非愛人以德之道特此告白幸　自悞 
　　復成協記土棧 
　　在上洋棋盤大街中市設立多年專辦原莊堤尖大小洋藥發兌貨眞價實童叟無欺精製清膏每洋一兩三錢陳膏還灰每洋一兩九錢公烟二兩二錢冷籠二兩五錢熱籠三兩二鎭平頭外加此衆公道蒙紳商賜顧務祈認明牌號是荷 
　　大同南貨號 
　　佳製醉蟹 
　　上洋寳善街中市常年應時佳製醉蟹大壜一元中壜半元小　　壜二角並異味燻魚醬油瓜子發售 
　　廣東仙壽窩靈騐 
　　固精止遺典陽種子固本丸 
　　夫遺精一症醫多勉强歛濇爲功以至日久復患遺滑吏其遂成精濁時流百病叢生　窩配製此丸無論有形無形服之不但固鎖元精合乎閉蟄封藏之本兼能培元壯氣立服立刻就痊○種子固本固腎爲先賢固則精强精强則氣壯熊罷叶夢左劵可操本窩異傳奇方藥性平和　　不數日陽物格外雄壯堅舉無比任意交歡固精久戰而後洩可不廣嗣延年百不失一眞乃添精補體養身種子之聖藥也俱每瓶一元○三邊壯陽丸○金鎖固精丸○鹿茸固本丸○去濕開胃丸俱每兩二角○赤脚大仙丸每兩一角　上海興讓街第四家 
　　請看大跑馬 
春季賽馬余於英大馬路坭城橋南首二馬路口新造洋式蔞臺備有看位略取取微資并設男女客座免致混雜不分乃蒙諸光顧莫不讚賞賞稱其雅潔絶倫故此届仍於原處租定九月十一日十二日十三日三日跑馬收資每位第一日洋一角第二日兩角第三日三角如欲包位者預定是盼浦濱好遊客識　　 
　　票式敗新分條六角 
　　必得中紅票現兌 
　　十一月吕宋票出售雙張十二元零躉拆兌劃一公道函購卽一上洋四馬路 
　　順氣化痰丸 
　　痰屬濕熱乃津液所化百病所有多因起居飲食失宜七情抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病　本堂特選料配製此丸能治男婦　多或虚火妄動痰隨氣上升壅肺咳嗽甚至痰中帶血精神短少四肢困倦胸隔不利飲食無味一切咳嗽之症並能治之每早晚用淡薑湯送下三錢服後利氣開北冐痰咳嗽自止耳每瓶大洋二角　有綠水甜油玉桂發兌價面議上海英巡捕房對門廣東接元堂何均年謹啓 
　　三鞭壯陽丸 
　　此丸能固精滋腎壯陽　脾滲濕養血袪風利氣行痰專治元陽衰弱隂分　　　色過傷陽事不　不能堅人精神困倦目　無方腎　　鳴慶膝酸痛履步維艱四肢無力脾虚　濕夜夢遺精面黄體瘦大便湄泄腎氣不化飲食不思以上　症皆難育嗣雖妻妾滿前尤有老翁之歎本堂良方用三鞭　人上品之藥製成此丸服之能助元陽不足可使精體充盈有健體强神舒筋活血老小　宜欲應驗者請　試之功效自有神奇幸弗視余言爲妄也其藥性平和時常可服無病能開冐進食養血潤顔每早晚用淡鹽湯送下四錢毋庸戒口每兩大　二角上海英巡捕房對門廣東　元堂何均年監製 
　　電局招人 
　　如有十六歲以内英文通曉質性馴良者速於每日兩點鐘赴陳家木橋電報總局學堂教習處面試英文考取後寫立保單到塾分班學習四點鐘不留飯宿不給膏火俟正額電生出缺後再行拔補倘有托名本學堂在外招摇需索者許卽指　 
　　新增廣嗣秘書 
　　書載種子必得之法照書行事其味無窮且文理　曉眞一覽便知洋四角在上海四馬路文宜書局各書坊寄售 
　　告白 
　　兹本行天津上海兩埠所行用之　鈿鈔票凡紳商携帶來往津　向例兩處一概通用照　並不扣取分　以照信實而圖久遠近有無　歹人揑造謡啄書本行有扣水貼費等語爲此特登申滬兩報俾衆咸知本行誠信無欺特白壬辰季秋上海匯豐銀行經理人謹白 
　　上海樂善老葯房 
　　千金保真丹 
　　專治勞傷過甚眞元内虧形體衰頽夢遺精滑陽痿不舉等症卽能氣力倍添精髓充滿陽事雄壯功效莫　價洋一元五角 
　　駐顔天真丸 
　　專治操勞太過色慾戕身以致精液枯竭肌體羸瘦形容衰　腰膝痠軟陽痿白濁一切虚損服之自能轉弱爲强價洋三角 
　　　補養心丸　 
　　此丸水火兼補心腎並蒙專治思慮過度神志擾亂體倦肌瘦胸膈痞塞不思飲食陽痿夢泄等症久服病根自絶價洋三角 
　　滋腎回春丸 
　　專治男子年老火衰或因房勞太過腎經衰敗陽事軟痿等症服之自能滋補腎水培壯元陽實有種子衞生之妙價洋一元 
　　七寳美髯丹 
　　專治男子氣血不足周身麻木肢體枯瘦毛髮黄赤陽痿不起等症久服榮衞調和肌膚潤澤自有烏鬚黑髮之妙價洋三角 
　　八仙長壽丸 
　　專治心腎不和虚火上炎肺金受　水泛爲痰咳嗽潮熱肢體羸弱食少心煩一切隂虚内傷服之可以却病延年價洋四角 
　　應騐如神 
　　保和堂止咳順氣化痰丸 
　　專治男婦老少痰涎咳嗽不論寒熱經重或日久己成隂虚或氣喘儼如牽鋸或因脾胃受濕或因生冷積滯及老人遠年寒咳少年旣成癆傷漸至吐血　體羸瘦坐臥不安飲食漸少諸　皆能治之每服二錢清茶送下藥到除痰順氣止渴開胃行滯　寒寗神養血無不立時見效調利人之妙藥靈效無比每瓶洋二角廣東保和堂分設上海河南路三馬路 
　　告白 
　　裕昌洋行經理火險公司 
　　本公司　創英京己有五十餘年現存英金三百九十七萬五千磅合上海規銀一千八百七十五萬兩零如蒙賜顧請　本行帳房面議可也 
　　趙同春堂馳名藥丸 
　　順氣化痰丸 
　　夫咳嗽之病本由於痰故治痰者先順氣氣順則痰除矣本堂精究有年製煉此丸專治老痰頑痰哮喘咳嗽等症歴經屢騐務使元氣漸復客氣無權痰涎自解也每瓶洋二角鋪　　在上海老巡捕房對門開張○分設杭州蘇州鎭江無錫温州江西蕪湖等處發售請認廣東同春堂招牌爲記 
　　名不虚傳 
　　僕患白濁日久小便剌痛十二分痛苦多方醫治毫無效騐今閱貴報得悉滬北英老巡捕房對門廣東四知堂大藥房眞正珠珀五淋白濁丸一瓶計洋二元服丸後痛卽立止小便眼管卽通病去大半續購一瓶其病全愈眞仙丹也敝同事患小腸疝氣三十年矣予力勸其往購膏藥二張丸藥一盒共費洋二元一角服丸貼膏不滿十天其病除根再友人之内室患横梁疝氣多年亦貼該寳堂膏藥而愈可見靈丹妙藥名不虚傳世之同病者速往求治定可藥到回春方信予言之不謬也信大昌記煤炭號王子仙舒仲禮仝啓 
 
 

Page 8

 
 
   
 
 

Page 9

 
 
[鄂垣官報]  
　　准補襄陽府經歴金孝誠赴兩院禀謝行知候補府經歴鄒履和奉委鐵政局差遣禀謝候補巡檢李祖蔭奉藩憲委赴沙洋會同荆州勸辦順直賑捐禀知淮軍收支局候選道薛奉直隷督憲札妥辦順直賑捐丁降服憂候補府徐家幹扶本生母柩回籍安葬候補縣陳錫霈奉凌道委辦山東賑捐各赴兩院禀知管帶問津輪船補用都司張彪解淮餉赴揚州禀辭鄒壽慈起服來省禀到署咸豐縣典史陳正柏禀辭藩憲牌示竹谿縣知縣印務詳委試用知縣何逢孫宜都縣知縣印務詳委補用知州吳同堉俱署理 
[邗江官報]  
　　九日初二日二鼓江都轉接差回轅初三日江西羅叅軍家福解餉來周分轉曜由京回銷解餉差初四日前陜西道監察御史陳侍御其璋過揚吳鹺尹廷楨委解南京餉差 
[上海六馬路仁濟善堂籌賑公所施少欽經收山東順直徒陽賑捐八月二十一至三十日止清單]  
　　山東惠泰莊來董斌夫大善士洋一千元新泰厚來隱名氏求病速全愈陸佑梓求繼母病速愈丁子秀求肝病速愈朱季記求病速愈四戸各一百元西昌無名氏五十元蔣三益堂求主人病速愈二十二元姜順宸子世昌追荐禮移資冥福眞州未遂子求外症收功醫藥移助悔道人求佑七少君病速痊身强健梅道人求母病獲痊完愿得見齋募陸王氏錢和豐六戸各二十元無名氏求保胞兄四肢病速痊隱名氏求身健合家平安趙蘭卿病愈完愿無名氏爲藴玉祖求資冥福山左無名氏無名氏汪文炳七戸各十元罄一居士求少君外症速愈范敬芝求病愈無名氏三戸各六元方楚珍無名氏隱名氏三戸各五元許汝桂求母病速痊吉越丁震冥客資移助宜興鹽棧同人中秋酒筵移助繪衣使者湯餅移新振昌爲途拾棧單得酬移賑五戸各四元金陵泥馬巷范何可明二戸各三元福來康益記參號募浙湖丁仁子求宿病速痊又丁根子初痰早痊高朱氏四九辰麵資移助丁卯生求病速愈徐公五戸各二元綺園主人爲堂官容留婦女罰欵移賑周紫垣完愿袁錢氏悟迷平安五戸各一元無名氏四角又銅洋一元無名氏求符治病祈速愈規元一百兩洋十四元無名氏銅洋六元隱名氏求身健合家平安又助無名氏二戸各銅洋二元以上共收山東賑規元一百兩洋一千七百五十元四角銅洋十一元○順直汪詒遠求父母平安康健營口電局來河南氏求病痊二戸各洋二十元玉　官鹽棧運船誤公罰欵移助梁溪顧省臣病痊完愿祈合家平安二戸各十元隱名氏湯餅移賑六元積慶堂求四子病速愈五元積善堂服符病愈完愿正誼堂二戸各四元袁玉書　安堂二戸各二元寓鎭四明無名氏銅洋八元以上共收順直賑洋八十三元銅洋八元○徒陽無名氏求平安規元十兩杏園居士求平安洋十元次毛銀三兩七錢 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
