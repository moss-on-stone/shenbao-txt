# 1884 - 141 - 4903994

 

Page 1

 
 
[第二號畵報出售] [  申報舘主啓]  
　　本舘所印畵報已於月之十四日發售第一號三五日間全行售罄可見價亷物美購閱者必多也兹於二十四日發售第二號畵縫中之數目係由第一號蟬聯而下者誠恐購閱諸君購得第二號而以未曾購到第一號爲憾故又添印數千以備諸君補購如日後購得三號四號而有未購一號二號者亦可按號補購再者本舘接得中法和議已成　電後卽覓李傅相與法欽差福尼兒及稅務司德璀璘之眞相繪成商訂和約景象編入下次第三號畫報發售此布 
[英法必爭埃及說]  
　　甚矣法人之不欲使天下有寍歲也不逞於東卽逞於西務欲國中無一日不用兵海内無一國非仇敵而後快噫是誠何　哉邇者法人從事於越南固明知中國必與其事而悍然不顧用兵二三年至目下而始與中國言和而東京之地不啻爲法之外府以爲如是而法人之兵可少弭矣然法人用兵於越南之時仍有事於馬達加斯加該島塊然一小國而地近印度法人不惜與英開釁辱其牧師拘其官員致英領事氣憤成疾以死法人蓋有大志存也顧法人雖懷開疆拓土之志而英人常有持盈保泰之心故馬島之役一經法人服禮賠銀英人亦不復過事苛求仍各棄仇尋好此固英國之大度不得以懦弱笑之也乃今則法人又命將出師大舉以圖馬島雖該島新主頗有英毅之氣第恐蕞爾小國不足以當法人强悍之兵其勢必仍將聯絡英國以爲外援英法之隙殆從此而啓歟雖然馬島之事英人或尚不與聞也至於埃及一國而法人亦欲干預則英必不能復忍矣夫埃及亦彈丸地耳向歸土耳其保護旣而土人不能庇去歲埃及亂黨東西出没蟠踞深山土國無能無力英人乃發兵以爲之禦亂至今英將戈登猶被　於亂人英人復擬遣兵一萬俟秋間馳赴埃及以援埃而靖亂英人之所以不惜勞師糜餉以致力於埃事者夫固有所爲而然也蘇彝士一河在埃及境内埃及之亂未平蘇彝士河道必有梗阻是於商局之所關者大泰西各國最重商務者莫如英人前者蘇彝士河未開以前英人猶不憚遥遠繞道於好望角由歐逹亞以求通其貿易之路及法人息力創議開河集股糾貲其費甚鉅而英人之購買股票者獨爲踴躍計開河股分英人所買十中居其七八蓋以大利所在故不得不爭先恐後也然法人之意則以爲此河之開創始於法人則其利亦當獨厚於法用是而生心以保護爲名而必欲得行其志乘此時埃及有亂利英人之不能兼顧而遂欲據有埃及扼要之地一二處以便其私圖若法人在彼立有根基則各國之商船行經該處者必由法人把持而其利將漸爲法人所獨得此其害豈淺鮮哉吾是以知英人必將起而與爭　且英人之與法爭此土也固非一人之私見其所保全有大焉者矣法人此時馳情域外恃其船堅砲利以爲天下無敵顧英亦歐洲大國向推爲盟主且其水師亦不弱於法不特不弱而已船艦之多水師之衆直遠過乎法人而况於該處爭地不許法人之獨擅其利而必令各國得以共沾其利此其題目甚大各國亦未有不起而應之者則不啻合衆國以敵法國衆寡之勢旣異曲直之理懸殊恐法人雖强亦未遽能得手然則法人此舉非徒無益而又害之聖人云　兵者不祥法人其亦知此意也否耶夫越南之地政教素所未修當中國未曾與聞之時法人以一旅之師而欲戡定其地彼之意固以爲此直發蒙振落耳初無俟乎大舉也迨其後劉永福崛起於草澤中一戰而法人兵敗帥殲爲天下所戮笑直至添餉數千萬增兵數萬人而後始得僥倖於一勝蜂蠆有毒固非可以漫焉視之也馬達加斯加僻在海隅與阿非利加之各處荒島無甚區别而去歳新主踐祚之時侃侃對衆數言慷慨激昻令人聞之氣壯恐法人此時發兵一隊命迷渥前驅以從事於該島亦未必能旂開得勝馬到成功彼島主旣出此大言必有早爲布置之處勝負之數固有不能預决者何况埃及之地其大過於馬島蘇彝士河要口爲他國所必爭英之保護埃及勢必聯絡諸國力與相持而不肯契然遂置斷不若中國之保護越南得所藉手而遽罷兵則此一事也英法互爭兵連禍結無論其孰勝孰敗而兩國商局必且大壞固不僅越南馬島之比法人之好勇鬪很至於如此抑何不統全局以一籌之耶 
[本舘接奉電音]  
　　昨由通州電局專發電音到本舘有五月初一日上諭二道謹敬譯登○五月初一日奉上諭内閣學士尚賢奏已故候補副將姚懷德前在奉天練兵勦賊迭著戰功懇准附祀文　等祠並將事蹟宣付史館一摺着該衙門議奏欽此同日奉上諭户部奏籌議雲南礦務請飭及時開採一摺雲南素産五金乃天地自然之利銅政關係錢法運京鼓鑄具有成規此外金銀鉛錫各礦均應廣爲開採以裕利源上年迭據岑毓英等奏定章程並擬招集商本次第興辦節經飭令悉心經理該督撫籌畫有年當已漸有起色現在岑毓英駐紥邊關一切應辦事宜張凱嵩責無旁貸着卽遴選廉幹之員廣集商力及時開採力杜因循侵漁積習以期無弊不革有利必興國家度支有常從不輕於言利此乃因地之利以爲民用惟不棄貨于地庶不藏富于民該督撫當仰體朝廷實事求是之意大加開拓實力奉行並將近來採辦情形先行據實具奏欽此 
[查勘火山]  
　　加拉吉打火山炸裂一節法國曾派有兩人前赴該處查勘何以炸裂之故現悉該兩人已乘法公司輪船行抵新加坡卽當前往查騐也 
[福州信息]  
　　福州西字報言美國欽差楊大臣於四月廿六日抵福州與美水師提督拜會何制軍欵待優渥相留用膳後始出次日何制軍前赴美領事署回拜楊大臣亦留用膳而别復往拜英法俄三國領事時美水師提督船在馬尾故下午憲駕至馬尾答禮然後回轅楊大臣則卽於是日仍坐水師提督兵船前赴寍波矣又三月二十七日法國水師副提督利士卑士率兩兵船到福州是時人心惶惶謡言四起旋有鎭守長門炮台之康守戎長慶熟悉西國軍律先扯停輪旗幟隨親自乘杉板往該兵船面見法副提督詢其來意卽據答稱順道來福州遊歴别無他意康君謂旣係遊歴祇准一小兵船進口泊馬尾地方大兵船宜泊口外以免人心摇惑法副提督允諾康君卽發電知照各大憲並移知各營嚴爲准備該副提督於念八早偕同法領事白君藻泰往謁各大憲并請方銘山觀察偕遊烏石山當晚出城 
 
 

Page 2

 
 
在法領事署歇息念九辰刻借盛觀察小輪船赴馬尾游觀回船後當卽展輪出口來滬說者咸以康守戎爲能云 
[汴梁近聞]  
　　河南來信云前江蘇巡撫吳子健中丞在蘇撫任内丁太夫人憂扶柩回籍現在已屇服闋汴撫鹿中丞於本年二月十五日接奉廷寄着令健帥來京陛見等因當經恭錄諭旨行文固始原籍照請迅速晉京聞已於前月間起程北上想日内已可抵京矣 
[賠銀續信]  
　　前報中法議和時除簡明條約五欵外有法人賠還招商局銀六十萬之說特語焉未詳不敢據爲的信乃昨據傳稱此說實確緣西貢之招商分局先由法文員借作公舘時經招商局曾與言明文員暫駐其門窓等或無損壞設後有兵馬駐劄難保屋宇無損故講明須銀若干未交銀以前並起一分利息順化城内招商局亦有房屋一所並普濟船及米若干石均經立有合同本息照算算至去冬應由法國還招商局本利銀六十一萬兩則本報前日所登津友之信當不虚也 
[天津信息]  
　　上月二十二日海晏船從福州赴津由福建船政大臣送到英法學堂内學生十二人兩江蘇兩廣東餘俱福建籍二十五日經北洋大臣派往大沽差遣云○機器局總辦潘梅園觀察印駿德現調爲北京機器局總辦以資熟手想京局規模當日就擴充也○中法和議旣成前津海新關稅務司德璀璘蒙傅旨先行嘉奬俟辦理條約完竣再給奬敘此已列報兹間馬眉叔觀察辦理是事亦邀聖眷問着送部引見蓋觀察深通洋務而於法文尤擅長也○楊柳靑十八日放賑未成盈萬婦女空勞往返經列前報十九日補放每口給津錢一百五十文一時婦女大失所望除極貧户口外均不願領僉謂爲委員侵蝕該村係一六集期二十一日村中貧户一面號衆來城籲懇道憲恩施一面就村中搶集只搶糧食不及雜貨一時如廻風掃籜街上六陳打掃淨盡且有連筐籮口袋挈之以去者然皆係婦女無一男丁來城乞賑者亦然霧鬢風鬟鳩形鵠面慘人心目二十二日猶有來者聞憲恩已許着實查放一次矣○楊柳靑珠市口某染坊因染靛翻缸東夥口角翻缸者變色之謂東初咎夥漫不經心嗣竟誣其有意攪壞夥本鄉人性愚直願以一死自明遍購烟膏鄉人皆知其事無不閉關相拒夥遂來城購烟遂卯店東該靛翻缸是否眞由某造意如在疑似之間尚可將就倘以爲確某實難堪將效死於君前以洗此寃東以爲妄言不便立時斡旋詎夥於是晚眞服洋烟斃命此上月二十一日事二十二日地方報案二十三日相騐云 
[粤省近聞]  
　　四月十九晚西關慶雲里某家不戒於火燒去房屋一間左右隣四間幸水龍齊到登卽救滅查失火之家擇二十六日嫁女請諸女客送嫁晚上看牌消遣以致失愼裝奩皆化爲灰燼聞者惜之○省城拐風素熾不獨幼孩被拐卽婦女亦多有被誘去者上月初旬梁某失婦聞者不勝詫異皆以爲該婦不正甘爲匪人所誘梁某禀諸有司飭差嚴緝十二日差役憑線拿獲拐婦盧崔氏解交縣署審辦據供平日與梁某之妻素有來往有某甲見其姿色頗佳以數百金賄我誘彼出來嫁與爲妾我遂托言參神誘之同去現在藏於潮連鄉區姓家幸未交易縣憲訊實卽飭差起回該婦交梁認領一面詳禀大憲按律懲辦觀此則三姑六婆爲淫盗之媒詢不誣也○上月杪某甲在沙基剃頭忽營兵齊到約有二三十人將甲鎖拿而去甲亦毫無懼色從容而行所爲何事尚俟續聞○法越議和省中已得確信故彭欽憲與督撫兩院日内並不出虎門巡閱各銀號亦肯放銀不似前月之緊矣○佛山某油店於上月初十日銀櫃内失去銀二千餘兩櫃門不破鎖匙仍由司事者所執司事者終日在鋪並不外出此銀之失究不知何故昨日其東主來省禀縣飭差將司事者押問或謂司事人素稱謹愼今東主將彼請押未免過苛然龜玉毁於櫝中是亦咎有難辭也○城北五層樓後新設之火藥局上月十九日風雨過大吹倒三間幸無壓斃人口○現值靑黄不接之秋米價本須騰貴惟兵士雲集大憲招商人往各省採買米石請免釐金各路米船源源而來故刻下每洋可糴米五十餘斤是近十年來所未遇也 
[盜風仍熾]  
　　京師自左安門外長泰當店被盜打搶並以洋鎗擊斃店夥張姓後聞西直門外距城三十里之靑龍橋鎭於上月初一夜有盜數十人以石柱將某錢布店門撞破搜檢財物滿載而去該鎭係宛平縣屬也又聞東直門外東北三十里之孫河鎭有某當店於初十夜亦爲盜以巨石撞門任意抄搶在外匪徒分把街頭巷口槍炮呐喊聲聞遠近人皆恐怖無敢出而救援者該當中人亦不敢相拒聽其抄搶首飾細軟衣服至粗重之物則皆委棄不顧該處係大興縣屬也半月之間出此三案於是各城官紳鑒於前轍加意講求捕務近東城坊官酈公在朝陽門外關廂督飭鋪紳創設銅鑼會凡該處鋪店居民各備小鑼一面設遇盜警火警立時鳴鑼遠近聞聲齊出赴援有不至者予以重罰於是人各知勉酈公又親率兵差巡邏街巷終夜辛勤十三四日盜兩次升屋被衆警逸盜銜之遂於十五夜三更後將日壇東義順木廠堆積之木料燃着幸爲更夫瞥見鳴鑼集衆奮力灌滅賊亦遁去十六日酈公又邀集紳董會議或另有善法以弭盗耶 
[茶船遄行]  
　　漢口來信言信和洋行之湖北輪船同禪臣洋行之意非加尼亞輪船裝齊茶箱於前月念七日開行在後又有格倫恩及茄西兩船於廿八日開行聞此四船均於昨日行過吳淞矣 
[英艦抵滬]  
　　英國兵船威奇能於昨日來滬英國水師提督卽坐該船而來現泊於海關對面之浦江云 
[俄船往漢]  
　　前報俄國兵船軋拉司打由東洋來滬兹聞該舟已於昨早開往漢口矣 
[修船竣工]  
　　招商局之普濟輪船在虹口耶松船塢修理昨已工竣出塢矣 
[定期演戲]  
　　虹口鐵路新造之天后宮刻已落成惟碼頭等工尚未蕆事聞於月之初六日演戯一本名爲掃臺閒人不准觀看而初七八九三日則爲關道憲邵觀察預祝太夫人壽誕演戯三本云 
[麴糵宜懲]  
　　上月二十四日有友來述及昨夜聚豐園門前街上有白面年約四十者仰臥於地係酩酊難行所致適有馬車馳驅而來幸有友怱遽喚起其人可保無恙鄉黨所謂惟酒無量不及亂者聖人原以自勉者勉人願天下賓主聯歡適可而止毋以號呶爲樂者伸其恭敬焉若以好揚人短誣我是誠不知我矣[  靈溪靑藜閣主人謹啓]  
[禁用假洋]  
　　欽加二品銜分巡蘇松太兵備道邵爲出示嚴禁事查上海市面通用銀洋每有不法奸民將夾銅土板等項假洋混充眞洋行用藉端漁利各店鋪辨識不粗常有悞收之事迨至錢莊看估剔出知爲假洋慮受虧折不卽銷燬或攙和朦用或轉售流行鄉愚無知受其欺騙苦累難言實堪痛恨近有租界錢店出賣銅洋百餘元由巡捕查獲雖據該店東供稱歴年失眼收下陸續積成此數係照銅洋價值出售並未欺騙圖利然旣知銅洋理應銷燬乃竟貪小轉賣殊屬不合本應重辦姑念該店尚非以假混眞從寛戒飭並將銅洋發爐鎔化提銀作充棲流所善舉之用暫免深究第行用假洋爲害非淺誠恐此外鋪户居民亦難保無存有假洋朦用出賣等弊不忍不教而誅合亟出示曉禁爲此示仰鋪户居民人等一體知悉自示之後爾等如有假洋立交銀爐銷燬提出紋銀應用不准將原洋轉賣希圖利己害人倘有棍徒私造假洋以及販賣朦用詐欺取財者許卽指名控告或扭送地方官衙門聽候訊明按例從重治罪决不寛貸國法森嚴愼毋嘗試勿謂言之不預也其各凛遵毋 
 
 

Page 3

 
 
違特示 
[續獲逸犯]  
　　前報虹口捕房管押之竊犯王月山因病就醫沿途脫逃兹悉該犯已於前日午後被包探康阿順在法界大馬路遇見遂卽擒獲拘入法捕房轉解英老巡捕房管押矣 
[呑銀潛遁]  
　　四馬路有大有謙報關洋貨行係鎭江人丁子駿丁子蟾弟兄所開詎本年正月間丁領得震澤縣包辦漕米六千石計銀九千餘兩不料丁僅交漕米三千石合銀四千餘兩其餘銀五千餘兩私換金條將行倒閉逃避卽經震澤縣移請上海縣追究黎邑尊接准來文查得丁子駿曾交粤人盧三元銀三千兩托換金條當卽飭差提盧到案據盧供丁雖曾托我代換金條但仍由丁携去訊供後卽將盧保釋又查得丁兄某在丹陽城内開設錢店故一面移請丹陽縣關提丁兄到案供稱弟子駿久未回家當由丹陽縣據情移覆詎前日原差緝得丁弟兄及夥伴等乘舟在七寳鎭停泊聞信後立卽帶同副役前往七寳鎭將丁子駿丁子蟾等四五人一并帶回禀經黎邑尊訊問據供稱包辦震澤縣糧米六千石原定價曰每石一元九角半豈知交米時市價忽漲二角以致虧本倒閉黎邑尊謂爾如眞有虧本情事儘可言明向算卽使虧本亦無如此之鉅况爾胆敢將銀私換金條侵吞逃避爾之居心比强盜更爲利害若照侵吞錢漕庫欵例數在五千兩以上定擬大辟之罪爾現將金條存在何處速卽如數繳案尚可從寛丁稱金條寄在湖州親戚處邑尊飭將丁管押班房限十日内追繳金條其餘人証一槪管押前日專差至湖州追到金條約值銀二千五百餘兩尚虧銀三千兩之譜聞須待震澤縣移覆後再行核辦 
[自縊免騐]  
　　新橋南首延壽菴對面小弄平房内有徽州人章天處本有一妻於數年前私遁章孑身在滬零丁孤苦以賣油荳腐度日頗有痴癲之狀忽於前晚懸梁自縊由八仙橋捕房出差華捕報明法捕頭飭法包探孫寳生赴縣請騐上海縣黎邑尊卽傳四圖地保盛秀春訊問情形旋據該地保協同死者之同鄉人等以章生前貧苦又不得善終願湊資自行棺殮求免相騐邑尊允之 
[尋見女郎]  
　　有丹陽人周姓寄居蘇城五年前失去一女年方八歲四處訪尋杳無蹤跡近日周有事來申偶經法租界見女在新街東號弄中花烟館内盖已十三歲矣當卽知照捕房由捕頭飭包探將該烟飽鴇婦拘押捕房候訊 
[捕獲拐匪]  
　　上海縣捕夥某甲偵知崇明人某乙專以販拐人口爲生隨卽扭交八仙橋捕房經捕頭研問供出拐到男孩一名現賣與十六舖某姓家因卽派人協同捕夥前往將買孩之人一併拘到惟孩尚未見因將拐匪等管押着交云 
[棄屍扭案]  
　　華捕至英公堂稱昨午後在老閘大橋堍見丁阿大東洋車坐墊下狀似有物搜得蒲包内有二三歲之死男孩據稱係粤人李渭南命伊抛棄河中得錢二百文當令將孩推至橋北隨帶丁到捕房傳李解案請訊并稱孩屍暫放橋北由捕頭命我交明該處地保丁阿大供略同李渭南供死孩是我親生子今年三歲前日病故無力備棺給資與車夫用蒲包掩埋頭圖地保周關寳投案禀稱昨該捕押同車夫推孩屍到我圖中現已備棺殮而未盖暫存穴屋臭不可聞可否掩埋黄太守商之翟副領事飭將丁阿大押候李渭南交保取呈藥方訂期於禮拜三再訊并諭地保將孩屍發壇 
[未免太謙]  
　　前日有五十餘歲之江西人頭戴凉帽金頂墨晶眼鏡身單外套脚穿烏靴手持硃卷及喻俊明之名片後隨一同鄉人似家丁狀手持考籃在英租界大馬路棋盤街一帶向各店鋪按發硃卷　頂穿靴者鞠恭作揖乞給錢文或二三十四五十道謝而别否則出言不遜屢致口角旋向某廣貨鋪爭論適捕房包探經過將二人一併拘至捕房昨晨解案時與諸犯同結髮辮西捕不許除去頂帽與眼鏡以致隨觀者甚夥及解至案前該名探申訴前因并將硃卷名片考籃呈閱黄太守閱得硃卷係乙亥科江西副榜喻俊明者隨問其人爾是否卽係喻俊明該包探又禀伊在捕房時曾問硃卷是否伊之佳作不料竟目不識丁其人又稱小的姓喻名鳳谷硃卷上之喻俊明係我之堂弟現在原籍教讀因家計窮苦命我帶同表弟余復生來滬向大店鋪懇助錢文不敢硬索余復生供與同太守謂喻曰爾之堂弟如的係副榜爾亦不應冐頂出醜今姑不究將起案之件發還驅逐出境不得再來租界喻又叩謝高視闊步而去夫頭戴頂而脚穿靴口猶復稱小的亦未免太謙矣宜觀者之掩口葫蘆也 
[英界公堂瑣案]  
　　包探康阿順稱廣生元號前日雇王炳千之駁船裝運綢緞十七件至央思輪船詎祇交十六件將一件共綢六疋藏在艙底開往浦東及押船人在輪船稽查船已不知去向卽關照該號報捕由捕頭派我先獲寄贓之沈阿全據言王寄綢一疋當卽交出又押同尋獲王炳千及夥張阿三王認尚有五疋寄在某婦處立卽吊齊原贓送案請究該號夥課阿釆申訴前因王炳千供認不諱沈阿全供王將綢一疋寄與妻氏之手後經包探查問卽行交出并爲尋獲王張二人張俯首無詞黄太守商之翟副領事判王炳千枷號一月沈張各减枷半月贓交失主○翁生林稱開押鋪去年十二月間悞押下外金裏鉛之戒指及鑲撡鐲昨又有人來押金茉莉簪察得亦係包鉛且卽前押僞物之人爲此交捕僞物呈閱沈春江供常熟人初次來滬欲做小工餬口前日在自來水管傍拾得包金銀茉莉簪交人估看無錯向該鋪押錢二百文詎被誣指翁又稱伊來押簪索洋二元半黄太守察得此簪的係包金之銀簪不能指爲混押僞物未便准理呈閱之件分别給還一併開釋○袁某稱五六年前與金姓相識詎金近來常向我借擾日邀其妻同來聲稱索欠爲此送究金亦稱被袁欠洋二十元并代辦羊皮洋一元二角向索爭執且被欠有帳簿可証其妻供與同黄太守問帳簿何在金答稱可卽交案俄而已有人代爲交到果有袁欠洋字樣翟副領事謂金旣稱被袁借洋應有借票旣非貨物往來何能以帳簿爲憑太守然之均不准理金又稱袁於前夜九點鐘時竟到我家致與爭執太守謂袁如再到爾家儘可隨時交捕 
[鉅欵助賑]  
　　謹啓者今奉到江右省垣彭孟楊三大善士寄全泰盛信局來函善昌拜讀之下據述三大善士宦游江右去年冬間代募曹平足銀五千兩函託揚州賑局分解直東兩省今又募到八百兩墊足千金備有匯票一張向申江北市謙愼安茶棧内唐翹卿兄五月初十日期照兌九八規銀一千兩仍請分解直東兩省俟後如有募到再當彚來云云竊思三仁憲爲國爲民不分畛域遇此市道之衰仍樂善不倦四出勸募甚爲難得今特登報代兩省灾黎叩謝宏施叩託各省各府諸大紳商代募賑捐如能聞風興起接來秋熟詎罹餓斃之虞慶誌春回共荷生成之德今託登報以昭激勸卽請衆鑒[  上海絲業會館籌賑公所施善昌謹具]  
[謝客席費移助賑捐]  
　　今有本埠北市逢源里謙益祥杭莊新開張承各埠貴客同行世友賜賀理應設筵伸謝現蒙各客垂念直東春賑待欵急迫槩行心領請將謝客筵費移助賑捐送來洋二十元請託登報代諸君以謝隆情節近端陽本埠大商賈各寳號每逢佳節備席慶賞奉勸同人如能將端陽節酒之貲移助賑捐救兩省灾區之性命積德累仁陰功浩大敝會館節酒移助賑捐附登貴報謹代灾黎乞命卽請慈鑒 
[  上海北市絲業會舘籌賑公所施善昌謹告]  
 
 

Page 4

 
 
[聯語巧合]  
　　中法和議旣定文人多有見諸吟咏者昨有友人述及杭垣某明經所撰聯語綺思巧合尤見匠心因亟錄之以供衆覽帝不居功相不居功一語靖烟塵能事須知憑福德愼亦無恙粤亦無恙三軍免鋒鏑殊勳何必慕岑彭 
[客中自遣步胡鐵梅韻錄請霧裏看花客高昌寒食生大詞壇斧正]  
　　一自江湖號散人烟波隔斷軟紅塵鷺鷗徵逐閒中契風月婆娑物外身曠世劉伶惟痛飲尋芳杜牧易傷春慚予筆陣攻難破好事還將贋混眞海外多有僞余書者故云[  衛鑄生呈稿]  
[浙省撫轅抄]  
　　四月二十六日委署臨海縣高英禀知藩飭準補龍游縣缺並謝委署臨海縣事試用縣丞黄安海禀知厘捐局委辦嘉興厘局文案差叩謝巡檢史濟譜由京騐看來省禀到○二十七日沈維桂補廿五日交缷威坪厘局回省禀到 
[蘇省撫轅抄]  
　　五月初一日直州判楊傳薪禀知奉委解揚州淮餉差簽掣江蘇補用縣丞王澤存河南人禀到從九朱凱元缷署南匯縣典史事回蘇松太道邵老太太壽辰已定於五月初七八九等日祝賀已借鐵馬路橋北首新建出使行轅内設壽堂慶祝宴客 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[周艾生茂才以其母湯烈婦遺墨屬題爲作八絶句]  
　　一帋家書共護持從容慷慨兩兼之若非屈子沈湘賦便是文山銘帶詞○石榴百尺并深深古井寒泉鑒此心要識妾心千百鍊贈君約指一鈎金○稚男弱女共捐身留得桂兒小石麟誰向危城傳尺素從今二二亦傳人○傷心樓下卽天涯消息傳來百日賒妻旣死貞夫守義依然徐淑共秦嘉亂後重尋一畝宮紅羊刼過又春風街名五福眞無愧死節由來是考終○爭傳巾幗有奇男含笑黄泉死亦甘倘倣介山留忌日庚申八月日初三○人間天上總茫然如此歸眞卽是仙共向易遷呼裏住不須更說再生緣○皇恩綽　樹鳥頭况有佳兒泮水游留得井亭誰與配孝娥烈婦共千秋吾浙錢唐門内有孝娥井亭卽岳忠武王幼女銀瓶死所也[  甲申正月海曲園居士俞樾時病初起力疾書]  
[鎭江電局代收順直東振四月分淸單]  
　　隆昌裕江西水客回店平安二十元無名氏五元四明黄元仁祈黄楊氏肝病卽愈義和太平子求病速愈子鶴汀四户各四元周仁汗病愈還顧三元判雲山人募患瘡卽愈又兩户各一元以上共洋四十六元六七二合二七寳三十兩九錢一分厘○又范壽芝募羅輔臣求愈風濕足痛助東賑一百元合二七寳六十七兩二錢 
[鎭江電局順直東浙賑捐總數淸單]  
　　敬啓敝處自上年七月起本年四月底止所有代收各賑除揚鎭洲振須俟工程告竣再行登報外合將順直東浙賑欵錄　公鑒○光緒九年七月起十年四月底止共收振銀二七寳漕平一萬五千四百二十六兩六錢一分三厘九毫五絲○一解東賑八千五百兩○一解順直振五千兩○一解順天振東平一千四百兩今二七寳一千三百四十四兩○一解浙振六百元合二七寳四百二兩○一又寄另恤洋一百五十元合二七寳一百兩五錢○一支順振匯費廿八兩七錢五分○一支刻　册印板紙張等二十一兩三錢四分○一支銅洋洋水銀耗錢水等廿三兩三厘九毫○一支銀洋寄力錢挑力航船信錢等十一兩四錢五分○大共不敷銀四兩四錢六分九厘九毫五絲由同人公助至飯食薪水另用等皆係同人自備槩不開支[  鎮江電局江浙同人拜啓]  
[上海官銀號浙紹協賑收解公所四月廿一至三十經收第三十八單]  
　　福建麻沙縣高四批經募建陽李春蕃番洋十元黄道標蘇秉光陳廷興三户各兩元安徽方泳舟梁道淸兩户各一元以上　規銀十二兩二錢六分七厘 
[接錄州天庫前電局内順直山東賑捐公所經收三月十一至二十日淸單]  
　　無錫電報局來倪經鋤指東賑洋十五元怡敬尝汪六元江又蘇四元江又蘇又助二元咨　五十元王潘仲翁來第三十四　成德五元公記五元筆耕齋主人二元不留名求耳恙速愈二元金匱學署來續字二十六起四户四元吳逹卿爲室曹氏生産子母平安三元　經書　蓉記續捐二十元菊記四元休寗五城詹朱氏心願二十元求母病速愈人十元蔭思恆陳氏一元沈玉森十五元何姓一元雲因周求觀五十元金匱學署來不列號十七户二十六元金匱錢　初先生助王石谷山水畫册十二幅存恕主人助銀　沈香酒杯二只連盒潘仲翁來第三十五次十二元錢一千三百文謝有功指直賑五元武林補過子求解前生寃孼以資　福一百元正力軒所病速愈二十元沈善士十二元[  原辦桃塢恊賑同人啓]  
[接錄上海陳家木橋金州礦務局内順直山東核奬賑捐公所經收四月廿一至二十五日第六十單]  
　　湖北新關江筱棠觀察經募黄高峰樵助本洋十二元英洋二十九元○蕪湖崔司茂經募卾字册皖南鎭標練軍左營後哨楊助四元孫氏五十元崔祥潤五十元崔同茂念元崔種德堂崔宜受堂崔思樂同豐四户各十元同昇六元汪氏一元昇平鋪　行共本英一百廿四元以上十一户由盤記内同愼祥交來○嘉興張菊溪募申字六百八號頴川氏二元又六百九號張壽堂二元倨氏廣恩氏廣義氏三户各一元又三百五十　　明記等四十八户共錢七千二百文又三百五十一册誠凡堂等四十户共錢七千一百文○安慶壽州陸公舘募勉力人爲父母求愈病延壽本洋二元勉力人爲胞兄壽　求愈　　壽曹紋一兩五錢管如閣求子曹紋一兩一錢蕙岑氏階嫂張氏爲嗣母項氏求冥福四元○周調梅十元知愧子求父　康健無力子求病速愈各一元祥發元六元又小洋七角無　氏五十元金姓三元○錢塘學姚募松菊軒三兀槐蔭堂竹虚齋坐春軒主人三户各二元陳賢泰一元○四川王萃峰募王萃德堂銀五兩陸薛氏凌孫氏孫曾氏王陳氏孫王氏五户各銀一兩由日昇昌合來規元十兩五錢三分○卾省公濟益方子厚先生募貝穉雲翁四元揚州夏昌祺孝行錄五十部無名氏二元○常熟陳筠翁交來姚大德叅軍經募陳省　　疑遠李疑瑞馬正昌馬正榮馬正興六户各一元○黔省羅星潭方伯經勸　容士先生助京平銀一百兩又墊五十兩又募爐坯洋八元由漢口天順祥託申同興德交來合規元一户五十二兩四錢爐坯八元○福州莫裕昌解到第十三批賑欵流芳堂三舍居松如氏助銀二十一兩六錢又浙商木帮募松柏竹林捐愼獨子具伏念元勉學道人祈求嚴慈增　合　平安錢五十千文土地廂捐桶銀一角錢一千文大嶺頂桶捐銀一元錢二千五百文大小橋桶捐銀二角錢十千四百五十文另銀牙籤一副計變價錢四百文又福寗右恊署募申　册南　振業堂朱番銀八員何樹軒英銀三兩豫章燕翼堂羅番銀三元唐糴廷陳少梅謝紫宸王子鳳林雲亭五户各英銀一兩沈鴈甫林實卿馬碧峰三户各英銀一元林燿庭余　安顔若英三户各英銀五錢陳興隆蔡永春各市英三元陳怡記一元朱和成元姜牙萬和盛陳萬盛李協泰吳泉成黄得順鄭宸卿瑞生棧嚴菁夫祝杂氏劉商氏富公氏楊陳氏　　堂十五户各番一元姚恆興林泉順永昌信龔祥源四户各番二元黄萬興萬春號樂善堂開盛號四户各番五角以上四十七户由匯豐銀行解來合規元一百十四兩三錢六分○上海電報局助發天津報費洋二元七角○附核奬王寶鈞張廷福各庫銀三十四兩五錢六分賀鈞宋慶臻各庫銀十二兩八錢○以上念一起第六十單共收賑欵規元二百八十兩一分洋四百七十三元本洋一百四元銅洋三十二元爐坯洋九元錢六百六十五文又核奬庫銀九十四兩七錢二分今次共收賑奬兩共合規元八百十四兩二錢一分五厘連前五十九單共收規元十八萬一千一百七十四兩五錢五分八厘○統共解過規元十七萬八千三十一兩七錢七分一厘○除解外存核奬部飯等項庫合規元三千四百五兩七錢七分一厘○實墊賑款規元二百六十三兩九錢八分四厘 
 
 
