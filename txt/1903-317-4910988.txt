# 1903 - 317 - 4910988

 

Page 1

 
 
[出售順天湖北闈墨] [  圖書集成局啓]  
　　江浙等省闈藝已次第刊行順天文風素爲各行省所矜式湖北爲人文淵藪鴻篇鉅製亦美不勝收本局特覓到闈中原刻飛速遞來用新鑄鉛字校印均於今日出書每本價洋一角三分欲揣摩風氣者請卽臨申報館及各書坊購取可也 
[新印江西闈墨出售] [  圖書集成局啓]  
　　江右爲靈秀之地龍蟠鳳逸作者供興本科慶榜宏開闈藝傳來傑搆鴻篇尤多戞戞獨造本局特用新鑄鉛字急爲排印讐校精詳每本售價洋銀一角二分今日出售此布 
[新印歴代史事政治論] [  點石齋啓]  
　　是書集古今論史之作多至五百種如王夬之讀通鑑論沙張白讀史大大略之類悉數採入無一遺漏其中更有不經見之書如明刻于　行　史漫錄王榖讀史管見魏禧史論尤侗看鑑偶評夏之蓉讀史提要等類不下數百種一一搜　并各爲之標題以時代編次史書中可命之　無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[闈後贅譚]  
　　國家曷爲而開科曰將以求才也國家曷爲而求才曰將以得通達古今周知中外之人使这翼新犬猷於以佐承平之治也嗚呼科第之重如此使果免副其實則方領矩步之壽方且徘徊審顧斷不敢輕於一試矣乃觀於今之冀倖科名者深可異焉當總角入塾時其所記續書遍數之紙每書若欲攀二月杏花八月桂必須勤三更燈火五更鷄閭巷流傳之語則曰十年窗下無人問一舉成名天下聞父兄之所期望師長之所勸勉無不以一登巍科爲非常之榮幸其有熱中過甚者方且邀福於鬼神拜文昌則曰是文章之司命也供魁星則曰是科第之主宰也索隠崇虚恬不知怪是非以科名爲弋利邀榮之具與國家搜取賢才之意不亦大相刺謬哉今者各省榜電早已傳來入彀者欣喜欲狂落第者懊喪欲絶此中情况幾乎判若天淵或問其所以欣戚之故則應之曰是卽誤於科名爲弋利邀榮之具故因之相率生倖心也蓋士子自應試以來爲附生爲增生爲廪生爲優貢爲拔貢爲歲貢此中等級亦正不同而鄉之人則以中舉爲顯榮之始卽自中舉以後爲進士爲翰林爲部曹所獲功名亦無限量而鄉之人則以中舉爲發　之先故當蕊榜初懸泥金報至朋舊則互相道賀親族則爲之稱揚彼徼倖一第者亦顧盼自雄飛輿拜客國人咸耳而目之曰本科之名在桂籍者也俄而刻硃卷開賀筵雖糜巨貲亦所不惜蓋庸耳俗目於舉人以外功名皆不甚深知惟此戰勝秋闈最爲讀書人吐氣揚眉之事旣已掛名榜末矣能春風得意聨步杏林固爲幸事倘戰而不捷則棲身鄉里之間或營謀善堂董事或求充書院山長苟有利之所在無不思沾染其間其品尤猥鄙者則包漕糧攬詞訟設賭博肆無忌憚任意妄爲官吏則刻意優容民人亦甘心避讓非義之財旣獲相率肥魚大肉華服鮮衣自以爲一生　著不盡嗟乎舉世滔滔到處皆是其所思如此其所行如此是何怪患得患失之心勝而忽欣忽戚之念起哉雖然此亦不審今昔時勢之故也當國初時捐例未設仕宦非由科第未易進身故一第之微鄉人驚爲榮遇其時一古承平民情謹愿地方官吏於漕糧盈餘一項囊槖已極充盈於是士人初釋褐衣必向縣署索送漕規以資揮霍尤桀黠者於完納漕糧之時因有司之定價參差藉以持其短長思得額外之利益官吏亦知此中之自有弊竇不能不稍分其肥至攬詞訟開博塲其人必非懦善之流亦祇可付之不見不聞爲彼此相安之計此皆冀倖科第之原由而從前亦自有如願以償者迄乎今日科第雖未廢然謗之者衆人亦漸視爲無足重輕若夫完繳錢糧則米價旣昻糧價仍無甚增長若欲以米完納非特無從沾益且將大受厥虧有司所獲旣微陋規更無從索取是卽鹿鳴倖賦亦何能於筆墨謀生而外别圖意外之財哉要而言之科舉至今日得實不甚爲榮不得亦毫無足惜愚故略參時勢藉作針砭彼有功名熱中日以此營營於心者其亦聞之而奏然若失乎若探求國家之所以設科與士人之應如何不負所學則陳義過高非今日冀倖科名之士所知僕亦從略焉而不再作探原之論也 
[本館接奉電音]  
　　昨日午後三下鐘越三十分時京師飛電傳來上諭四道敬謹譯登○九月三十日内閣抄奉上諭朕欽奉慈禧端佑康頤昭豫莊誠壽恭欽獻崇熙皇太后懿旨中城御史貴秀等奏添設粥廠請賞米石一摺北城所屬掛甲寺新設粥廠加恩著賞給粟米三百石由該御史祇領發交該處紳董煮粥散放以惠窮黎欽此同日奉上諭陸元鼎奏南河安瀾一摺本年閏五月河湖並漲七月間大雨時行運河水勢驟發經陸元鼎飭令在工員弁隨時搶護現在卽近霜降獲慶安瀾仰賴神靈默佑寅感良深發去大藏香十五枝著陸元鼎祇領親詣大王廟虔誠祀謝用答神庥餘著照所議辦理欽此同日奉上諭兵部右侍郎著恩順補授欽此同日奉上諭廣東布政使著胡湘林調補張廷燎著補授廣西布政使欽此 
[電傳宮門抄]  
　　昨日午後三下鐘越三十分時京師友人專電告知本館云九月三十日皇上召見軍機大臣二 
[俄日比較表]  
　　日本大阪日華新報云俄日交涉未有端倪或戰或和頗難逆料近閲東洋經濟新報歴載俄日兩國地積丁口財政戎機比照之餘瞭如指掌聨譯於左以質識時務之諸君計土地俄國八百六十六萬零三百九十五方英里日本一十六萬一千一百七十九方英里人民俄國約一萬四千一百萬名口日本四千四百八十萬五千九百三十七名口歲出俄國二十一萬二千九百六十六萬四千一百六十一圓日本二萬五千四百八十三萬二千九 
 
 

Page 2

 
 
百九十二圓國債俄國六十八萬四千五百零六萬六千圓日本五萬四千零三十九萬三千五百二十五圓陸軍平時俄國約一百一十萬名日本一十五萬名戰時俄國約四百六十萬名日本六十萬名海軍戰艦俄國四十六萬六千六百一十五墩日本一十七萬零七百六十七墩出口貨俄國值七萬五千九百三十八萬四千圓日本值二萬五千八百三十萬三千六十五圓進口貨俄國值六萬六千三百九十八萬四千圓日本值二萬七千百七十三萬一千二百六十圓商輪船俄國約八十萬墩日本約六十九萬墩帆船俄國二十六萬九千四百五十九墩日本約三十一萬墩可知俄國土地多於日本五十倍餘人口約三倍於日然其國債及歲出非特爲數甚鉅且照通國民人互算每人須擔承歲出一十五圓國債四十八圓較日本之每人擔承歲出五圓六角八分國債十二圓六角者約多三倍俄國兵士平時於民人一千名口中得七人有奇臨戰得三十二人有奇較日本約多二倍至於商務則俄國將出口進口各貨計算每人較少於日若干觀此亦足推知兩國民生國計矣 
[俄使照會]  
　　香港循環日報登京師來信云上月某日中國外務部與俄使議論退兵之事旋接准俄使照會云須俟乘俄日立定條約然後將此事與貴國會商 
[俄兵未撤]  
　　日本某報登天津來電云某日彼處忽傳俄國撤兵之信其實俄人用計將散駐之兵漸次移於要害地方駐紥並非如約撤兵也 
[俄報論英]  
　　俄京威稱麽士杜報論及英國派員入西藏一事略謂英人此舉有意觸犯我俄大碍俄人權利我俄當及早與之理論否則悔莫能追矣 
[法允調停]  
　　香港循環日報訪登德國某報所載德京柏林來電云法國外部大臣允篽國外部大臣所請如俄人必欲調停日俄交涉俾仍言歸於好則法國自當力任其艱 
[日皇大狩]  
　　日本大阪日華新報云日本明治天皇躬親簡閲陸軍定於東歴十一月十一日由東京起蹕暫駐名古屋離宮十二日臨幸舞子驛每日親統六師演習攻戰之事 
[藏臣密電]  
　　香港循環日報云上月某日駐藏大臣電告樞府云前有俄人携帶工匠入藏任意測地勘礦行爲叵測已經電告在案日來又有俄兵數十名任意闖入詰其來意則曰遊歴問其何故携帶兵刃則曰用以防身且經政府允許云云請速會商是否允其携兵入境之處速爲電覆 
[剿匪大捷]  
　　香港循環日報云廣西龍川邊防各營自丁軍門抵任後賞罰嚴明士氣爲之一振著匪戚亞崩盤踞思陵板汝負嵎自固軍門檄調分統黄君雲高督率所部往剿歴三晝夜人殊死戰得以攻破匪剿乘勝追至思陵某村將戚匪擊斃匪黨死傷者約百餘名生擒十餘名斬首二十級奪獲快槍三十餘桿牛馬百餘頭起出難民百餘口官軍傷亡七人軍門皆優給銀兩以示體恤并批示黄君洋洋千餘言讀之令人忠義之氣奮發復戒以秋毫不犯斯爲節制之師該分統其勉爲名將無蹈邊營向來積習貽人口實 
[勦匪獲勝]  
　　聞之廣西友人云湘撫近接衡永道莊觀察賡良統帶毅字旗徐君先發禀函内開九月某日在廣西滻口地方與匪開仗大獲全勝拿獲匪首譚亞連葉亞紅二名就地正法現在長安口老堡口等處匪黨俱已竄匿無蹤勇丁僅陣亡八人傷二十餘人渠魁李明標斃於陣前刻下大軍分駐古宜龍勝兩處以其地爲入湘總路也 
[議興杭路]  
　　紹興訪事人云杭州鐵路現已由浙中紳士江蘇候補同知沈司馬文蓀江蘇候補知縣王明府寳瑩於明府福成籌集銀五十萬兩訂立章程禀請商務局憲詳准浙江巡撫聶仲芳中丞奏明開辦至前經林紳維源議開西路則以所勘之地墳墓太多擬改而繞道城東以示體恤兹得其禀稿曰竊惟利國便商莫如鐵路是以南北榦枝各路先後奉詔興辦誠爲富强切要之基職紳等籍浙省查自江干閘口至拱宸橋止凡四十餘里爲兩浙東西往來衝要及安徽贑閩等省運貨必經之路上河舟楫笨滯一船之載動逾數萬斤以一人一篙銜尾而行速則旬日方到設遇氷天雪窖輒致一兩月不得達陸行擔荷脚運尤重行旅商販莫不視爲畏途以故設關以來進惟洋藥出祇茶葉别無大宗進出之貨税額短絀或由於此近來風氣漸開凡屬紳商有識之土均以爲此數十里非速造鐵軌通行火車不足以利行運而興商務查是路四十餘里約計地價築路布軌等項需銀五十萬兩欵非過巨而華商情渙力薄樂於觀成難於圖始是非商貸洋欵不足以速其成而無停工待欵之患職紳等悉心籌畫糾約同志業經認定的欵股本銀二十五萬兩又商貸日本商人小川資源等銀二十五萬兩共核銀五十萬兩爲建路的欵此項貸欵聲明無庸指産抵押亦無須請國家作保商借商還無論盈虧槪與公家無涉我華現尚無鐵路專家洋工師本領高低實難悉其底藴擬卽責成該日商妥擇日本上等工程師來浙承築日商旣有貸本在内事關切已必不致以下乘充數自悞誤人赶工旣速不日觀成則華商入股瞻亦較將一俟商情踴躍招足全路股本一切仿照甯滬章程將洋欵如約歸還使與日商無涉近來鐵路章程以寗滬爲最周密堪以仿照辦理所有報効經費一節職紳等食毛踐土具有天良凡兹軌路所經均賴國家保護將來此項鐵路每年除提付長年股息及養路修路並添換機器車輛與一切辦公經費外所有餘利可否援照礦務意程於每百分中酌提報効經費二十五分懇求詳析批示以便遵辦從前請辦此路者經由西路萬松嶺其間墳墓頗多勢難悉數避繞曾奉上諭飭令停辦改道欽遵在案職紳等遵照奏案改由東路查勘自拱宸橋通商塲迤南過河由東新關繞艮山門沿城過慶春門清泰門經望江門外關帝廟至候潮門外二凉亭上南新橋越鳳凰山至江干閘口止計程四十餘里於民間廬墓水利毫無關碍本應勘明地址繪圖貼説繕呈台核惟未奉有明文輒往勘址插標似多未便擬俟奉批後請憲局遴派員董會同工程師踏勘丈量再行詳細繪圖禀請存案謹將辦理集股興築鐵路并向日商貸欵草合同一稿開具清摺恭呈鈞鑒懇乞援案詳請撫憲咨商鐵路大臣奏准立案給諭開辦其餘詳細章程以及公司命名統俟奉准後公議請示是否有當祇候訓示遵行 
[整軍經武]  
　　安慶訪事人云新任安徽巡撫誠果泉大中丞於九月二十二日命駕臨大教塲校閲楚淮各軍技藝旋以標兵積習太深諭令管帶楊副戎青山勤加訓練務使三軍之士有勇知方 
[委查聚衆]  
　　寗波訪事人云近聞浙江新昌縣居民有聚衆滋擾情事提憲呂道生軍門遂於上月下旬某日委右營守備黄守戎瑞昌前往查辦 
[械鬥駭聞]  
　　聞之廣東友人云粤省械鬥之風以潮州爲最甚邇者潮陽縣屬柳峒鄉人與與鄰偶有微嫌遂至稱戈狽門刀光映雪槍 
 
 

Page 3

 
 
聲殷雷兩姓傷斃之人幾不可以數計並各將所斃之人分割屍身懸諸樹上其人大抵以戰鬥爲樂絶無畏死之心日前縣宰傅大令已禀請道憲添調營勇百餘名前往彈壓矣 
[皖興警察]  
　　安慶訪事人云省城警察因欵無所出遲未舉行兹者安徽撫憲誠果泉中丞以警察一事係保衛閭閻安戢内匪之要政亟宜舉辦以靖地方爰面諭臬憲濮紫泉廉訪將保甲經費歸併巡警局尚有不敷另行籌補其警察兵丁卽以親兵營改充計城廂内外各設兩總巡五城内外派設十二叚分巡而以廉訪爲督辦保甲局總辦曾觀察爲會辦業已會銜出示於十月初一日舉行先於九月二十六日飭巡勇分叚站街試演章程俾知遵守 
[查案懲弊]  
　　香港循環日報云此次廣東科塲舞弊案發監臨朱古眉學吏業已具奏自行檢舉且有某言官揭參舞弊情形近又有人查對闈姓名廠末後所收各卷其頭彩各票内多有無人猜買之覃姓疑卽弊竇爰聨名禀請大憲查照前次辦理惠州闈姓成案無王鍾廖三大姓者所中之彩一槪充公 
[曉諭猪業]  
　　前者本邑南巿猪業中人鼓衆罷巿並投道轅遞禀籲求經蘇松太兵備道袁海觀觀察批示仰馬路工程局總辦翁子文太守察看情形具復另候妥議隨於昨日出示曉諭大旨謂十六鋪南巿馬路奉設工程局派捕梭巡清除街道原爲振興商務保衛人民起見一切章程雖仿租界工部局辦理而仍多所變通旣顧公事兼順人情卽如猪隻一項租界内祗許用車載運不准當街驅赶而南巿工程局獨寛其禁早晚另訂時刻仍准在馬路驅赶可爲明証工程局所限時刻早以八點鐘止晚以四點鐘起依時驅赶本極從容卽所抽猪捐每月洋二百元較之按隻抽捐所捐何止此數毫無苛刻滬上銷路極廣早晚上岸極多猪旣穢臭驅行馬路麝污坌集四處衝突來往行人諸多不便論清除道路起見本不容在馬路驅赶祇以馬路需費浩繁不得已酌量抽捐仍聽依時驅赶爾等挾衆罷巿來轅妄瀆希圖廢去定章求便於已罔恤行人實屬不顧大局本應澈底究辦姑念海上潮水不一船隻抵埠各有不同經批行工程局籌議酌寛時限在案兹本道從寛約定早以九點鐘止午後以三點鐘起准其依限驅赶以示格外體恤至日中禁限無論如何祗准用篰裝載舁過馬路仍可驅赶惟工程局訂立各項新章向須請由本道核準如有與商民不便之處儘可據實婉陳聽候酌辦兹該猪業等人竟敢借故聚衆跪香任情挾制此風斷不可長應嚴辦爲首之人以儆效尤除札飭上海縣曁工程局遵辦外合亟出示曉諭爲此示仰猪業人等知悉須知十六鋪一帶馬路爲南北往來衝途理宜潔凈日中驅赶有碍行路斷難准行旣經本道將原定時刻斟酌展寛並酌定用篰載舁辦法較之租界内必須用車裝載簡便尤多於爾等實無不便自示之後務各遵照安分營生毋得再蹈前轍倘再不知悔悟遇事把持定卽執法以懲决不寛貸其各凛遵毋違 
[縣訊命案]  
　　上月二十七日有劉木林者行至新闢公共租界中被嚴阿春戳斃一案經上海縣主汪瑶庭大令蒞騐後由英美租界公廨讞員命鳴謙司馬派差將嚴送縣前晚大令升堂詰訊屍兄劉裕坤投案訴稱小的在治下開設茶館上月二十六日之夜木林與嚴及車夫若干人在門外馬路中賭博旣而嚴向木林索取洋銀三角爭閙不休旋向小的家扣門小的堅不放入嚴遂掣出小洋刀將木林戳傷倒地小的聞聲出視將嚴扭住亦被戳傷手指等處由族弟劉恊卿劉小毛帮同拘獲解送捕房未幾本林因傷斃命求恩伸雪劉協卿供小的由滬上回鄉道經彼處目擊情形是以帮同將嚴拘住劉小毛供當時小的見嚴向木林堅索賭欵致相爭閙突被戳傷斃命嚴欲逸遁小的奮力獲住求卽究懲大令謂裕坤曰此案由爾茶館中聚賭而起本應重懲姑念爾因獲犯受傷從寛免究嚴阿春供小的在裕坤茶館内賭錢木林與沈小桃爭論小的因與木林親戚斥伊不可胡閙木林不服遷怒小的遽將茶碗擲來並攘臂扭毆時沈助小的裕坤恊卿小毛等俱助木林迨小的與沈受虧沈亦逃避木林窮追不舍致被沈用刀戳斃小的在茶館門前驀被裕坤拘獲裕坤自將指劃傷並割斷小的髮辮大令喝令鞭背一百下上天平架良久仍不吐實乃著收押自新所裕坤掌頰五十下退去候示一面飭差傳諭地保查明實在情由並提沈小濤訊明核辦 
[罪犯解府]  
　　行劫浦東曹姓磨坊之盜犯陸開錦前經上海縣主汪瑶庭大令拘案訊實收禁獄中詳奉署臬司朱竹石廉訪批飭解省勘訊因委典史趙敬臣少尉騐明面貌箕斗昨日缮備公文簽派差役連另案命犯張錦榮解赴松江申請府尊丁次軒太守提勘然後轉解蘇垣 
[迎賽神會]  
　　昨爲下元令節好事者舁城隍神及高昌財帛長人清江四司偶像出游會中除尋常儀仗外有歴屆奉禁之逍遥傘花十錦牌大鑼班陰皂之類招摇過巿忌憚全無至於婦女扮犯赭衣鐵索踉蹌就道一若身膺重罪也者傷風敗俗恬不知羞按之刑章尤應懲治沿途觀者紅男緑女如水如雲頗極車水馬龍之盛上海縣汪瑶庭大令保甲總巡朱森庭明府恐滋事故各派差甲照料典史趙敬臣少尉更隨赴厲壇致祭當會經西門外時法界捕頭亦派令包探若干名爲之彈壓 
[雙弓分惠]  
　　大南門外粥廠向章十月初一日開辦今屆蘇松太兵備道袁海觀觀察札委姚殿卿二尹經理其事二尹奉札後卽於昨日到差 
[鄭重稽查]  
　　昨日本邑城廂内外保甲總巡朱森庭明府特傳各鋪地甲及栅夫更夫到局諭以現在開辦冬防每晚勤愼稽查遇有形跡可疑之人栅夫一槪不許放行如違察出重辦 
[領事赴閩]  
　　前日上午十點鐘時駐滬法總領事巨籟達君由公署乘馬車至小東門外招商局金利源馬頭附海琛輪船往福州蓋將勾當公事也 
[下元停訊]  
　　昨日道家者流謂爲下元令節英美等國公共租界公廨讞員鄧鳴謙司馬照會美總領事署白繙譯官請轉飭各捕房停解案犯一日其體恤可謂至矣然亦知縲絏中人須多受一日狴犴之苦乎 
[拐匪被獲]  
　　福建拐匪任在揚任在炎楊宗允任必金近由日本拐得男孩九口乘郵船株式會社某輪船來滬事爲包探劉阿炳查知愶同四十三號西包探前往一并拘入捕房捕頭令暫行管押俟禀請駐滬日本總領事小田切君電致日本詢明然後解送公堂禀請讞員鄧鳴謙司馬與日員會同訊核 
[上海官場紀事]  
　　昨日新委本城北局冬防委員江蘇候補從九品李震卿二尹親詣上海縣署謁見縣主汪瑶庭大令禀知卽日到差○昨日督標奇兵營管帶羅遊戎文炳策騎至縣署拜會縣主汪大令互談良久而别○昨日新委冬防東局委員程二尹啓孝南局委員周二九某中局委員胡二尹鏡浩先後至縣署謁見 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄漢口清道章程]  
　　一街道理宜潔凈糞桶均須做備合式桶蓋除糞窖大宗仍照向例於夜間挑清外至零　下河夏天限每日早五點鐘前冬天每日限六點鐘前挑運逾時卽由巡勇扭送議罰一鋪户貨物不得不街心停放到到送均用人夫挑　不准再用車師以免阻塞街道如違議罰一衣服祇准在自已簽下曬晾不准當街當巷至染坊晾布必須離地丈餘如違議罰一凡遇十字路口及轉灣所在不准　設貨攤其餘各處攤子亦宜收束緊靠兩勞屋沿如食物攤子不准將板凳在靠街心一面　列小菜攤子止准儘一邊　屋暫設不准兩邊林列致礙行人如違卽由巡勇扭送由局立時驅逐將來建造巿亭成時所有各攤應一律遷移入亭不准在街　立一往來行人各須向對面右首而去以免擁　之患一轎子不准在街上停放如遇拜客等事准停五分鑣爲限一開通溝渠以消積水如有溝路在人家屋内者必係當時侵佔官街現應一律疏濬如有阻攔不遵定卽懲治一凡遇翻蓋房屋必須預先報知清道局以憑查照讓寛街道成案指示界限並不得於籓籬外堆積磚瓦木料所搭木架尤不准過界致礙行人一遇有火災卽將火路拆斷保全餘户事後修理之費卽由火路所向毗連人家分攤公修註另附有詳細專條一鋪户不准將貨物堆積門外所下門板等類尤宜列入自已門檻以内如違卽將該店議　一日落後各種貨挑均須燃帶燈火以便稽查違則由巡勇帶局澈究一不准將猪羊養放街巷如有違犯立將該猪羊屠宰以可作屠户手工餘肉發還本户一巡勇如有在街滋事及强買强賒欠付物價或於值班時私向鋪内閒坐等事許卽扭送本坊局内由局員查明懲辦一巡勇不許無故走入人家如人家内有人鬭毆及酗酒逞兇等事自行勸解不散者可向極近之巡勇聲訴囑其將滋事人送局辦理一每月罰欵按月榜示連衢以昭大公一清道應用車輛器具及夫役工食均由局發不另取民間分文如該夫役敢訛索鋪户一錢准其扭送卽行責革一如有冐充清道局員司勇丁或口稱清道局辦事人向鋪户居民借端需索錢物許立時指名禀控 
[蒙童被害]  
　　紹興訪事人云郡人魯某之子小字阿寳年甫十一向在近鄰某姓蒙館中肄業質性頴悟魯甚愛之九月某日傍晚由塾歸家旋隨同塾陳氏子出游迨夜深未歸往詢之陳云已分散不覺大駭偵騎四出蹤跡杳然疑被拐匪人誘去矣翌晨忽有人行經城内王家山畔見阿寳倒斃山麓因卽告知其家魯憤甚扭蒙師及陳氏子赴山陰縣署鳴寃縣主趙佑之大令臨塲相驗確係被人擊斃然終莫得端倪訊之蒙師及陳氏子實不相干爰交人保釋惟阿寳身上所穿衣服及各種銀器均已不翼而飛遂疑匪徒謀財害命分派捕役嚴密偵查閲數日獲到甲乙二無賴鞫之確係是案正兇大約不能免於論抵矣 
[烟匠罷工]  
　　寗波訪事人云郡城内外烟鋪林立鑤烟工匠實繁有徒現因米珠薪桂議加工貲各堅不允從各工匠遂於上月某日相率歇業投鄞縣署控陳縣宰周少軒大令批令照向例大塊鑤工三百十二文加價十五文小塊　工一百零二文加價十文各工匠唯唯依允而各鋪仍有抗不遵批者故刻下仍互相糾結也 
[上海縣署瑣案]  
　　姜趙氏扭控徐金桂誘賣伊媳等情縣主汪瑶庭大令研訊之下氏供小婦人次子去世已閲五年次進徐氏撫育孫女矢志守節上月二十七日伊叔徐金桂忽接伊歸去私行價賣反向小婦人索人擊殷廚灶等物爲特扭案請懲徐供小的姪女嫁與氏之次子爲妻氏子故後被氏賣去是以向之理論乃反被扭控案下尚求明察大令問氏曰徐將爾媳賣與何人氏不能答又問徐曰氏將爾姪女賣在何家徐亦無從指實大令喝令笞責徐叩首求免乃著將兩造交人保出協同尋覔○流娼張三寳投案求恩大令研訊之下供稱小婦人係揚州府屬某邑人被父親押入鴇兒趙雲仙所開妓院内賣娼已歴四年兩次懷孕被鴇墮亂近更日肄凌虐爲此投案求恩大令著卽發交某善堂擇配一面飭提趙鴇究懲 
[南巿捕房紀事]  
　　上月二十二日有湖南人胡曙雲者至公義碼頭搭航船赴南匯船户王金全李桂榮將衣包收贮艙内約定黄昏時開行胡遂登岸晚膳届時重至碼頭船忽不知何往因於昨日開單投報捕房請爲查緝 
[英美租界公廨會訊案]  
　　前者奥商瑞嘉洋行主人投本管總領事署控華人瘙仰舟黄秀坤定貨不出等情經總領事照會公廨上月某日讞員鄧鳴謙司馬會同奥繙譯范君質訊以兩造供詞各執諭令押候查明並查天豐永是否係瘙所開前日午後會同范君復訊差役將李鴻飛章子卿解案瑞嘉行主倩律師哈華托主控馮延律師雷滿聲辯先由李供稱天豐永實係馮開定貨時馮曾函致小的中有表練等貨請不必定等語今將信函呈電章供詞與李相同司馬將信函披閲一過向馮轉詰瘙仍不承認遂與范君會商令兩造各退去聽候復訊定砆奪 
[英美租界公廨晚堂瑣案]  
　　甬人郎阿堂扭控張治源與其妻蔣氏通姦一案前晚經讞員鄧鳴謙司馬升堂質訊郎阿堂供稱小的在石路鴻雲樓酒肆供值堂之役家住唐家弄前晚事畢回家忽見張在臥房與妻調笑當卽扭獲交捕送案張供稱小的在禮和軋花廠爲夥前晚郎蔣氏勾引入内甫經坐定郎卽闖入指小的與伊妻通姦叩求原宥郎蔣氏供稱小婦人方懷孕八月是晚張來閒談因無客堂故引入臥室實無通姦情事司馬判令將張責三百板取具嗣後不再至郎處切結郎蔣氏交郎領歸○孫貞浩戎錦甫陸善卿徐如伯環控和昌號夥洪起嘉誑騙珠寳一案前晚司馬飭提訊究孫供稱小的向爲掮客今年八年十二日洪取去珠寳計值洋銀二千七百元戎供稱洪取去眞珠共值洋銀一千二百元陸供稱小的在陸源泰珠寳店執事由洪取去披霞一粒及零星貨物共值洋銀一千零四十元徐供稱八月二十五日洪取去新光眞珠值洋銀五百七十六元隨又同供洪將各物取去之後分文不付向索逃避今已提案務乞嚴追洪供稱小的連次虧折不得已將各物押與匯源尚求寛限變産以償設再不敷另行機繳司馬飭還押捕房限一禮拜内歸還各物否則追償價銀仍候補提其父淑之訊奪○山東人蔣地啓扭徐慶寳馮有賢及其安王蔣民至案訴稱小的女兒被伊等拐賣爲娼司馬研訊之下蔣供稱前因原籍饑荒挈女兒至滬被人拐去已歴年餘兹偕兒子偵知在汕頭路鴇婦阿金所開野雞娼院向領不放報經巡捕連經售之徐馮二人解案求訊王蔣氏供稱小　婦被同鄉馬阿七誘至妓院現願隨父回籍叩乞成全徐供小的以　花爲業向不識干蔣氏因　婦阿金堅欲小的作中故於賣身契上畫押祗得中費洋銀四元所有身價洋銀八十元均由馮馬分用馮不發一言惟求恩典司馬判令責三百板枷示一月徐罰洋銀十元給蔣具領並將其女押上輪船載回原籍嚴加管束 
[英租界捕房紀事]  
　　前者積山書局主沈東喬投英美租界公廨控者名賭棍張善寳誘令局賭騙去洋銀五千餘元前讞員孫建臣直剌訊明判罰張銀一千兩嗣由包探竇如海續獲張黨王少卿解奉今　員鄧鳴謙司馬研訊判罰洋銀一千元交人保釋昨日王將洋銀如數繳 
 
 

Page 10

 
 
入捕房捕頭令暫行出外如奉傳訊仍須到案○昨日四馬某洋貨號失去洋銀貨物投報捕房請派令各包探查緝捕頭允之 
[法租界捕房紀事]  
　　偷兒某甲在鄉間竊得耕牛一頭牽至租界中求售被包探偵獲解入捕房捕頭令將耕牛交某牛行留養甲則押候轉解公堂禀請讞員魏蒓塢大令訊究○流氓某乙彳亍途中見某姓婦穿花拂柳而來醫　銀釧因攫取其一飛步狂奔包探見之奮力追獲偕婦投報捕房捕頭命將乙押候堂期解請訊辦 
 
 
 

Page 11

 
 
   
 
 

Page 12

 
 
各八名一百三十四兩四錢遇閏加十一兩二錢　傘扇夫各七名四十二兩遇閏加三兩五錢禁卒各四名二十四兩遇閏加二兩仵作各二名十二兩遇閏加一兩更夫各五名三十兩遇閏加二兩五錢計兩府各共支銀二千五百八十八兩六錢無閏各除銀三十七兩二錢昌圖府屬新設之遼源州奉天府附郭新設之與仁　海龍府屬新設之東平西豐西安並改設之柳河等五縣新民府屬新設之彰武鎭安兩縣興京撫民同知所屬新設之輯安臨江兩縣錦州府屬新設之綏中縣除知州歲支俸銀八十兩知縣歲支俸銀各四十五兩其一州十縣歲支養廉銀各八百兩辦公銀各二百兩門子各一名十二兩遇閏加一兩皂各十二名七十二兩遇閏加六兩馬快各八名一百三十四兩四錢遇閏加十一兩二錢禁卒各四名二十四兩遇閏加二兩轎傘扇夫各七名四十二兩遇閏加三兩五錢仵作各二名十二兩遇閏加一兩更夫各五名三十兩遇閏加二兩五錢民壯各二十名一百二十兩遇閏加十兩計一州共支銀一千五百六十三兩六錢十縣各共支銀一千五百二十八兩六錢無閏各除銀三十七兩二錢海龍新民兩府添改之教授各一員歲支俸銀各四十五兩齋夫各六名三十六兩　閏加三兩門子各一名十二兩遇閏加二兩馬夫各一名六兩遇閏加五錢膳夫各一名六兩六錢六分七釐遇閏加五錢五分計教授二員各共支銀一百十兩七錢一分七釐無閨各除銀五兩五分遼源州添設學正一員鎭安彰武綏中三縣添設訓導各一員歲支俸銀各四十兩齋夫各六名三十六兩遇閏加三兩門子各二名十二兩遇閏加一兩膳夫各一名六兩六錢六分七釐遇閏加五錢五分馬夫各一名六兩遇閏加五錢計學正一員訓導三員計各共支銀一百五兩七錢一分七釐無閏各除銀五兩五分共餘新設改設各縣教職統由該管府廳教授教諭兼管毋庸再議俸工銀兩新民海龍二府改設經歴兼司獄各一員哈爾套街新設分防縣丞一員歲支養廉銀各一百二十兩俸銀各四十兩門子各一名六兩遇閏加五錢皂各四名二十四兩遇閏加二兩民壯各十六名九十六兩遇閏加八兩馬快各二名三十三兩六錢遇閏加二兩八錢馬夫各一名六兩遇閏加五錢計經歴兼司獄二員懸丞一嗣阁共支銀三百三十九兩四錢無閏各除銀十三兩八錢遼源州添設吏目一員興仁鎭安東平西安西豐柳阿臨江輯安八縣添設典史各一員綏中彰武兩縣添設巡檢兼典史事各一員歲支養廉銀各七十一兩五錢二分俸銀各三十一兩五錢二分門子各一名六兩遇閏加五錢皂隸各四名二十四兩遇閏加二兩民壯各四名二十四兩遇閏加二兩馬夫各一名六兩遇閏加五錢計吏目一員典史八員巡檢二員各共支銀一百六十八兩四分無閏各除銀五兩以上府州縣教佐等官廉俸公費役食無閏之年共支實銀二萬四千九百二十七兩四錢四分二釐遇閏加銀六百十兩三錢所有新民府及鎭安綏中興仁三縣應山地丁耗美項下作正開支海龍府及西豐西安柳河臨江輯安彰武六縣應由各該屬經徴錢糧一分耗羡開支如有不敷再由税捐欵内撥補統俟此次奉准部覆後再行起支惟遼源州地屬蒙旗向無徴收請照昌圖設官成案仍由通江口河税斗租項下支給東平縣荒地尚未丈放完竣升科須在三年以後目下先在税捐各欵撥發一俟升料後仍由該縣經徴錢糧一分耗羡項下開支以上各官應支　廉俸工均請照昌圖東邊奏定章程一律支給實銀以資辦公至新戾海龍兩　均己改升府治及柳河分防縣丞中後所巡檢已改設縣治所有應裁之同知教諭通判縣丞巡檢各缺原領俸工應請停支其餘康平縣之後新秋主簿通化縣之八道江巡檢輯安縣之岔溝門巡檢均係移駐俸工銀兩均請照舊支領一修築土圍以資捍衛也查光緒三年奉天奏定東邊添設呼縣章程每縣均各修築土城每城一處周圍約以三里爲率須工料實銀一萬四千餘兩每城外挖城河一道約需工價銀三千餘兩以現在添改各府州縣統計約需銀十六七萬兩當兹欵項奇絀之時似雖仿照目應變通辦理除海龍新民二府興仁一縣及綏中縣本就中後所舊城建治均母庸修築外其餘一州八縣均令就地挖　以士築圍亦可　資捍衛現在鎭安西豐兩縣均已勸辦就緒他縣成可仿照勸辦或由官欵核實動支務期節省以免虚糜一修建衙署以立制也查新民府知府曁府經歴兼司獄均就同知巡檢衙門辦公並監獄亦屬舊有毋庸再行修建海龍府雖舊有通判衙門年久傾圮尚應擴充修葺計海龍府衙署估修補費實銀二千五百兩遼源綏中輯安柳河臨江五州縣雖尚有縣丞主簿巡檢衙門惟地勢挾隘並無監獄今旣改設州縣自應擴充基址添建房間實與新修無異以及興仁東平西豐西安彰武鎭安六縣均照東邊廳縣建署成案每州縣衙署一所估計各需實銀五千五百兩又海龍府經歴兼司獄事曁一州十縣之吏目巡檢府經歴兼司獄事曁一州十縣之吏目巡檢典史衙署共十二所每所估計各需實銀一千三百兩監獄共十二所每所各估需實銀一千五百兩又彰武縣哈爾套街分防縣丞康平縣後新秋主簿通化縣八道江巡檢輯安縣岔溝門巡檢共應建衙署四所每所各估需實銀一千三百兩以上各府州縣修建衙署監獄等項共估需工料實銀十萬一千八百兩至文廟學宮教職公所應俟　擇地基另行勘估再　興辦一頒鑄印記以昭信守也查此次添設改設各官除新民海龍府遇有詳禀事件仍暫鈐用原有同知通判各關防外其餘均於試辦之日暫行刊給木質鈐記現在規模已定自應照例分别頒鑄印信條記鈐記以資鈐用所有應請頒鑄之新民府海龍府遼源州興仁縣鎭安縣彰武縣東平縣西安縣西豐縣柳河縣臨江縣輯安縣綏中縣曁新民府教授海龍府教授新民府經歴兼司獄海龍府經歴兼司獄綏中縣巡檢兼典史彰武縣巡檢兼典史並移駐之輯安縣岔溝門分防巡檢通化縣八道江分防巡檢各卽信彰武縣哈爾套街分防縣丞遼源州學正鎭安彰武綏中三縣各訓導曁移駐之康平縣後新秋分防主簿各條記現經分别撰擬字　咨部查核相應請旨飭部迅卽鑄造頒發其興仁鎭安東平西安西豐柳河臨江輯安等縣典史曁遼源州吏目應用木質鈐記仍照章由奉天府府尹飭官匠刊刻給發以符定制奉硃批覽欽此 
署江西巡撫夏奏報知縣丁憂開缺摺 [X>初八日頭品頂戴署理江西巡撫陜西布政使臣夏峕跪奏爲知縣丁憂開缺恭摺仰祈聖鑒事竊臣據署布政使陳慶滋詳據　縣知縣俞官圻禀稱係浙江山陰縣人由廪生中式戊子科舉人庚寅科會試中式貢士殿試三甲引見奉旨以知縣卽用欽此簽掣山東親老告近改掣江西領照江報捐同知升銜因勸辦順直振捐出力保俟補缺後以直州知州用奏補今職光 
 
