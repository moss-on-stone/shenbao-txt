# 1914 - 374 - 4914857

 

Page 1

 
 
   
 
 

Page 2

 
 
時評 
[白狼（抱）]  
　　方白狼之初起中原政府所弗甚措意也迨特簡陸建章督師可謂獅子搏兎用全力矣而竟不能滅狼 
　　陸建章昔在北京陸軍執法處以善殺人聞政府之命陸討狼殆亦以其痒殺也人亦信其能以殺人者殺狼也而卒不能殺狼其所屬將士反被殺於狼 
　　白狼未去而九百餘萬銀圓不復來矣耗九百餘萬吾民汗血金錢其結果乃至皖豫秦隴赤地數千里無有寧宇政府無恙也所苦者獨吾百姓耳 
命令 
　　六月十八日大總統策令任命于駟興爲黑龍江綏蘭道道尹孫世偉爲福建汀漳道道尹左杕周爲浙江甌海道道尹潘齡臯爲甘肅安肅道道尹此令 
　　又令任命買得耀爲陸軍第七師第十三旅旅長此令 
　　又令任命長沙關監督朱彭壽兼任外交部特派湖南交涉員此令 
　　又令外交總長孫寳琦呈請以山海關監督沈致堅兼任奉天營口交涉員應照准此令 
　　又令財政總長周自齊呈請任命陸鍾岱爲熱河財政分廳廳長應照准此令 
　　又令財政總長周自齊呈稱湘省驗契徵收得力人員擬請照章奬勵等語澧縣知事危道濟增收欵項在七萬元以上湘鄉縣知事陶繼貞增收欵項在六萬元以上長沙縣知事陳繼良瀏陽縣知事楊啓勛增收欵項在五萬元以上甯鄉縣知事甘鵬展增收欵項在四萬元以上臨澧縣知事徐承士湘陰縣知事李介春醴陵縣知事凌驥增收欵項均在三萬元以上岳陽縣知事曹作弼湘潭縣知事羅葆祺缷任衡陽縣知事何樹熒常德縣知事沈維光臨武縣知事孫蔚蘭增收欵項均在二萬元以上保靖縣知事楊岳巴陵縣知事俞聨煇綏寗縣知事鄧依鋒石門縣知事熊席謙安鄉縣知事康守訓攸縣知事張澄壽靖縣知事錢青宜章縣知事李樹人衡山縣知事周賡元零陵縣知事趙開壎鳳凰縣知事吳劍佩耒陽縣知事陳命辦南縣知事王賡夔漢壽縣知事陳懋功黔陽縣知事陳濬龍山縣知事繆熙壽祁陽縣知事羅厚炘永明縣知事田民憲東安縣知事陶懋忱城步縣知事黃授書臨湘縣知事周杼成桂東縣知事譚嗣穆增收欵項均在一萬元以上應均給予五等金質單鶴章以昭激勸餘均如擬辦理此令 
　　又令交通總長梁敦彦呈請將本部次長葉恭綽麥信堅均叙列二等等語應照准此令 
　　六月十八日大總統申令前因自治制度不良以致百獘叢集曾諭令停止各省自治會並令内務部迅速擬定自治章程另行選舉在案查法律必基於事實而習慣尤賴於調查此種自治制度在各國幾成爲普通之慣例而考諸我國歷史鄉老嗇夫亭長之屬類皆爲自治職權降至今日各地方社會所辦之事如各項慈善事業及地方一切公益事宜率由本地紳耆勸集資財董理其事尤爲各國自治原理相合今將改訂自治制度要在調查各地方社會情形乃能折衷至當着内務部通咨各省於所屬各地方關於公立或紳辦一切地方公益事宜凡欵目之收支管理之方法分類列表詳細調查限期報部該部即按照調查各事實以爲釐定章程之據於調查完竣後審酌規定以期美善面利推行此令 
　　又令茲補編敎令第七十六號至第八十三號號數公布之此令 
　　大總统告令財政總長周自齊呈准熱河都統姜桂題咨稱熱河林西縣境内前遭兵燹正值秋榖登場未及收穫人民逃亡請將民國二年分應徵錢糧准予豁免等語該縣前遭兵警收穫愆期人民蕩析離居深堪憫惻所有二年分廳征之五成正耗錢糧一併准予豁免以惠災黎而恤蒙艱卽由該都統刋刻布告俾衆周知此令 
　　十九日大總統策令景啓高積昻均給予四等文虎章此令 
　　又令山西巡按使金永保薦政務廳廳長人員呈請任命等語應准以萬和寅爲山西巡按使政務廳廳長此令 
　　又令司法總長章宗祥呈請任命吳繼高署吉林吉林地方檢察廳檢察官王虞耕署吉林長春地方檢察廳檢察官王道伊署浙江鄞縣地方檢察廳檢察官應照准此令 
　　又令陸軍總長段祺瑞呈請將劉屏周授爲陸軍騎兵中校並加上校銜周榮授爲陸軍步兵中校陳鈞李世恩均授爲陸軍步兵少校並加中校銜炮景星授爲陸軍步兵少校應照准此令又令陸軍總長段祺瑞呈請將江蘇迭獲要犯出力之陳振溥授爲陸軍步兵中校鮑典蔡國生授爲陸軍步兵少校應照准此令 
　　又令陸軍總長段祺瑞呈請授楊樹勲爲陸軍步兵中校謝金壽爲陸軍步兵上尉應照准此令 
　　又令陸軍總長段祺瑞呈核覆吉林巡按使請補佈爾　庫邊門防禦一缺應准以擬正之和綳額補授此令 
專電 
　　西安電白匪現俱在終南山麓人數約有三千人探聞設卡抵抗陸督辦尙無舉動又據探匪日夜能行二百四十里官軍祗及其半所以常不能追及現卾軍張旅長亦己追至西安 
　　西安電白匪東竄一股共有三千餘人每日能走二百里趙倜帶馬隊三百餘人力追其後常差二日路程羣歎匪天馬行空示人不測 
　　西安電秦國鏞携帶飛機西赴探匪以飛機常常損壞行至平凉卽能試飛秦國鏞己回西安擬日内晋京 
　　北京電自正月一日起至六月十五日止核勦白匪軍餉内外共九百餘萬元其中中央四百餘萬陜西二百餘萬卾豫一百餘萬甘川一百餘萬 
　　蘭州電白狼親率一股尙在洮岷負嵎狼欲投俄不願再回本土 
　　福州電福建建甯府延平府一帶聞有大股匪徒起事旗上大書討袁軍字樣勢甚猖獗 
　　張家口電裕祿率黨三四百沿途搶刼官軍進勦尙未報勝商民非常恐慌 
　　北京電活佛病中追悔願意内嚮外人間己成一致消息但謂俄人監制極嚴恐無效 
　　北京電外人喧傳南洋各島華僑與革命黨有關係者三萬人將囘國 
　　北京電今日（二十）午後一時參政院行開院式有院長總統國務卿開會詞即午黎饗各員於府袁於二十二饗之於懷仁堂 
　　北京電農商部分三路調查各省之巴拿瑪賽會出品北路魯直奉吉黑派陳傳瑚查中路爲湘卾汴皖贛派葛敬猷高文炳南路蘇浙閩廣派高敬辰李謙施弼川貴則由該省自查務求精美勿令貽笑 
　　北京電昨警廳傳亞細亞報謂奉内務總長諭准財政部咨開該報所載中國銀行可併入交通耶揑造事實損害財政信用應卽逐日派警檢閱稿件始准出版廳定每夜十時至十一時檢閱該館今擬據行政訴訟條例訴於平政院謂此處分不合報紙條例請取消並先停止執行 
　　北京電蔡鍔病己愈前日見大總統大約不久卽欲赴粤裁兵 
　　濟南電日前有小輪載大帮黨人在龍口西之小埠上岸煙合鎭守使聶憲藩得報後一面電禀都督一面就近撥派軍隊赴勦 
　　安慶電安徽省全年軍費目下極力撙節尙須三百五十餘萬 
　　綏遠城電潘將軍到任未久大不利於衆口近己有多數官商紛紛向北京控告 
　　南京電財政廳定於七月一日改組成立 
　　南京電内務部電令巡按使嗣後特送試驗人員至保薦免試者不限現任知事須遵試驗條例第二十一條規定辦理 
　　南京電韓巡按使電覆内部以鎭江輪軌交通素稱繁盛擬設金陵道署以資控制 
　　南京電財政廳蔣懋熙先後籌解中央欵一百五十八萬元撥欵六萬元共一百六十四萬實爲各省之冠聞財政部呈請大總統從優奬勵以昭激勸 
　　南京電省立警察學校長將任段柏平 
　　南京電馮都督韓巡按使又奉政府電謂蘇省防務緊要暫緩晉京 
　　南京電蘇省改編警備自徐淮海入手其手續業己就緒昨經巡按使咨部查核 
　　杭州電屈巡按使保許畏三楊梓青以道尹關監督存記 
　　杭州電張葉二旅長由京覲見回浙己於十九日任事 
特約路透電 
　　北京電參政院今日行開院禮到者五十三人奏樂後參政及委員皆入席次由秘書長報告所到參政人數次由院長演說復奏樂次由徐世昌讀袁總統開會詞袁總统並未親詣讀畢復奏樂次由院長讀答詞復奏樂衆向國旗三鞠躬復奏樂乃散集庭中攝影下午四時黎元洪大宴各參政六月二十二日袁總統亦將於懷仁堂宴之袁總統答詞大旨如下民國肇始三年於茲中間嘗因内爭發生政治困難夫前事不忘後事之師國家政局端賴輿論善法固能求治而改良法律必在國家承平之秋行之近者約法會議通過參政院組織法本大總統特任命院長副院長各一人參政七十人今咸抵京殊堪欣慰今日參政院開院奉大總統願進數言致賀並望諸君靜爲聆之本大總統受全國國民付託之重而不能洞悉全國民隠用是夙夜憂勤今有參政院匡勷且得諮諏一切則國民之苦樂當可因以瞭然貴院且將暫爲立法機關參政之中或爲民國有功之員或爲前朝信任之人或擅長新學或遂於舊學不乏專材今幸聚集京師匡余不逮蓋全國國民今皆渴望政局之綏靖也云云 
　　北京電施肇基君己任爲駐英公使施君向爲各國人民敬重目爲中國少年政治家矯矯者之一今授此任必受大衆歡迎 
 
 
 

Page 3

 
 
　　譯電 
　　北京電聞大元帥辦事處擬將軍額定爲四十師全國晝分五軍區其分配之法如下第一軍區直隸山東河南山西熱河綏遠共陸軍十一師第二軍區江蘇江西安徽浙江安建湖南湖北共陸軍八師第三軍　四川雲南貴州廣西廣東共陸軍六師第四軍區滿洲内蒙古共陸軍六師第五軍區甘肅新疆青海阿拉山共陸軍四師每區並得設二混成旅軍區長號稱將軍每區設副將軍二員政府豫期此制實行後可逹减輕各省權力之目的各省嗣後僅准置衛兵若干今料政府將以蔭昌上將爲五區之領袖全仿德制組織陸軍 
　　北京電順天時報載稱據敎士消息白狼與秦川官軍激戰之後己佔據荆紫關陸建章與張鳳翽意見大不洽故陸不能約朿軍隊大約將以姜桂題代之 
　　北京電中日安設上海長崎間之海電條約己呈袁總统核奪 
　　北京電預料參政院行開會禮時必嚴加防衛不准中西來賓觀禮黎元洪將乘袁總統鋼甲汽車赴院 
　　北京電施肇基己任爲駐英公使駐京英使朱邇典與英政府皆頗歡迎施君近充總統府之掌禮官袁總統前欲簡施爲駐美公使因未得國會同意而罷 
　　海牙電海牙萬國鴉片大會宣稱一九一二年訂定之鴉片條約今雖有數國不允加入然俟畫押之各國批准後卽能實行云 
　　倫敦電歐洲各京城對於希土交涉雖仍具樂觀而小亞西亞海濱之燈塔一律息燈土耳其後備隊兩班均己入伍土京輿情漸具悲觀塞維亞宣布贊助希臘土政府頗爲震動土耳其海軍軍官一隊己抵英倫擬購煤十二萬噸運船五艘土國大使謂溗軍軍官抵此乃與英倫代造將成之奪雷諾特式戰艦一事有關惟於商購運船一節全無所知 
　　白克哈萊斯特電羅馬尼亞國王於召集國會時演說謂彼今决意維持巴爾幹各國權力之平衡經營歐洲之和平 
　　尼亞加拉電尼亞加拉美國代表堅主舉墨西哥叛黨中人爲臨時總統蓋必如此始能息爭且望烏爾太之黨人勿再反對和平之計畫今日（十九日）乃調和員最後之會議故此言頗有關係聞維拉將軍承認卡蘭柴將軍爲民政領袖而彼則以軍政領袖自居南美調和員宜稱今日之會議展綏舉行愛根廷之代　己赴華盛頓與國務卿白乃安君會商事務 
　　柏林電據巴黎消息金融界己發生極大之困難因法國自募之借欵及俄國巴爾幹之借欵同時交迫之故日者到期之希臘借欵一部分巴黎竟不能解付此事確與希臘主戰意見大有影響蒲爾茄利亞今僅能於柏林籌募應用之欵近己於該處得有巨欵法國之金融一時不致鬆動蓋本年收成希望大爲不佳各處皆有乏工之象三年兵役制結局如何尙不能定内政現狀極形困難大資本家恐實行征收入款稅咸遲疑不肯投資故也 
　　巴黎電衆議院通過議案准募借欵英金三千二百萬鎊以三釐半起息分二十五年償清 
要聞一 
[治法治人之新政策]  
　　審計院之籌備審計院編制法己於昨日命令發表則此項機關之組織自應陸續着手惟從前所有之審計處一部分應即時併入以省手續昨聞政界消息謂審計制度爲此次新約法修正之特色東西各國憲法皆視此爲財政上重要之機關此次編制法經約法會之决定頒布大約一星期以内即可見該院之正式成立其一切基礎暫由原有之審計處略加變動以節繁縟其辦事細則己飭法制局起草不日即可脫稿至於院長一席非於財政上夙有經騐及聲望卓著者不克勝任愉快總統意將以前財政總長周輯之充任斯席惟周氏現在青鳥自被參政策命之後尙無來京消息近日政府己倩劉君朝望前往勸駕云 
　　内官制之近况中央各部官制前曾由政府提交法制局起草修正其内容究爲何種情形談者不一其說惟據最近一般輿諭之傳述謂新官制將分爲三級第一級日卿如各部總長及次長例如外交部爲外交卿次（長爲次卿）且於各部一律設兩次卿以符制度第二級曰大夫亦分三等參事爲上大夫秘書爲中大夫僉事爲下大夫之類第三級曰士亦分三等主事爲上士辦事員及書記等則以次遞降爲中士下士其發表之期據政界要人談及至遲當不出本月以内云 
　　秘書制之保存民國成立以後無論何種機關皆設有秘書一席其性質與各機關長官有連帶之關係而隨爲進退之標準此次修正官制先本有將各部秘書裁撤而以各參事分領其職之語茲聞此項修正案進呈總統簽閱總統意以爲民國官制規定半多有名無實惟秘書之設頗適用於實際萬無可裁之理因親筆於草案上添入秘書一項以仍舊制並語政府某君謂起草各員之意以政事堂無秘書之制本府秘書新予裁撤因援是例將各部秘書裁去其實政事堂與各部性質不同萬不能援以爲例且從先總統府秘書廳辦事深資得力現因制度更新姑予變通亦屬萬不得己之舉並非因其無用而廢之云　　儀式上之官制自統率辦事處成立以後於府中特設辦事官數缺如蔭午樓蕯鎭氷王士珍等諸氏實膺其選說者謂此項辦事員卽在侍從武官之列然向各方面調查所聞猶有異是者辦事官專屬諸統率辦事處侍從武官則爲儀式上之一種裝飾品其性質殊不一致近由統率辦　處規定章程其内容侍從武官長秩視上將侍從武官秩視中將少將惟爲軍事上人才問題起見統率辦事處辦事官可以兼充侍從武官以彰總統之威儀云 
　　神田氏對於京報糾誤之答辯 
　　日前京中報紙載有糾正朝日新聞之訛誤一篇茲接朝日新聞北京特派員神田正雄君來函辯白其函中要點大致如下（一）論者甚惡乎譯文中有中央及各省財政困難如故之一言因盛稱中央及地方財政之改善面目之一新不知予之全文中並無財政困難如故之文雖然中國實無餘裕如論者之所云云也（二）子通信中言銳意節减經費爲中國政府整理財政之一端因舉一二欵目以示其例且明於原文中聲明此數之不確實矣論者宜再細讀原文也（三）論者對於予通信中所言第一次借欵中軍隊解散費之用途有所糾正是固由於譯文之稍有錯誤且論者謂一千五百餘萬元悉用諸江蘇浙江安徽湖北福建廣東等省之軍隊妥散等語予不能信之政府所發表之預算表非己明示前年度之軍費與本年度者並無差異哉（四）予通信中謂鹽稅最近之報告可得四千萬元係據李佳德丁恩氏之報告在兩個月以前根據此報告以立論蓋屬當然契稅則又根據當時當局者之報告兩者之皆爲預算而非確數更何待言厥後經過兩個月收入稍有增加斯誠民國之幸云云神田君並謂以上對於論者所舉之四大端而解答之此外於予之通信中尙指爲有種種之訛傳惟未一一指明無從置辯中華民國財政世界大問題也願諸君爲研究此大問題計熟讀予之通信誠能指摘其誤謬而使予心服者吾雖北面師之以正吾謬所不吝也且得藉此機會以與諸君温同業之交情尤予所欣喜過望者也 
雜評一（抱） 
　　今日爲參政院開幕之日五光十色之人物照章刻板之儀文想亦大可觀也 
　　參政院乃備大總統諮諏一切之機關非確定之立法機關也參政諸君其敬識 
　　大總統訓詞改良法律必在國家承平之秋行之今之國家匪盜縱橫民窮財盡决未足語承平二字卽不得復提改良二字參政諸君其注意 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蒙藏最近之内情]  
　　喇嘛詳述西藏近情上年政府派赴西藏宣慰之逹喇嘛回京一節己誌昨報茲聞该喇嘛告人以入藏後調查之情形謂彼上年赴藏係取道印度同行有一蒙古喇嘛印度初不允放行後經再三懇求始得同伴入藏藏中並無外人蹤跡僅江孜關及亞東關間有英人貿易又拉薩京城本源寺有一和尙係日本人而己逹賴對於中國並無一定成見其與中國感情最惡而主持背叛中國者皆厦仲一人（厦仲猶之内務大臣兼軍機大臣）蓋厦仲深恨中國所派駐藏長官如聨豫鍾頴等藉故歛財縱兵搶掠其所管之廟字受害尤鉅前年尹昌衡軍隊亦不甚文明所報勝負均屬不實現在所派辦理藏事之陸興祺係一在印度之商人故人多輕之如改派一深諳藏情之大員藏事亦未始不可爲云云 
　　俄人停止蒙古郵路日前英文京報曰俄某報五月二十三日載庫倫電報一件謂俄國己停止蒙古與外國交換郵件前此大股皮貨常郵送德國俄又提議限止蒙俄間交換郵件而禁止在華各俄局遞送郵件至蒙俄政府此策爲本報（俄報自謂）年來所鼓吹其故因外國郵件進蒙必侵及俄國在蒙之商務也除禁止外國郵件出入蒙古外更　重開鳥蘭林斯克一路云云夫禁止外國郵件運入自治之國以阻礙别國人經商文明各國前無此例俄之行此策無異野蠻時代也幸而俄之力不足盡絶入蒙之路秩序恢復後張家口入蒙路可復通中國郵局不久可由此路代俄行便利之舉遞送郵件人蒙以利交通也 
　　法報對於漢滿問題之態度 
　　六月九號法文北京新聞曰日來袁總統復漸漸召回革命時擯棄之滿員　政院參政發表彼輩佔有數席則其將來之復登政界舞台可以逆料袁氏此舉似欲將以前清慈禧太后之所日夕經營而近二三年來置而未理之融化滿漢界限問題重行着手彼固不能等慈禧之特頒詔令謂滿人漢人均係平等勸其婚姻蓋以滿漢平等載在約法此種舉動殊屬無謂故彼現漸漸召回滿員欲從事實上着手毫不尙虛文也夫官吏之有才者用之無才者擯之初不當論其爲滿爲漢故中政府若果克行其以上之計畫舉凡中國人民無不平等則誠爲可賀惟此次命令（言命數滿人爲參政）下後輿論頗爲反對間有一二竟謂是舉爲恢復滿清政府之先聲惡是何言歟夫滿清政府之在中國現在雖尙稍有勢力然以此而遂謂其將重主中國記者不信也余謂袁總統宜介紹宣統帝與一華人聨婚庶滿漢競爭日見消除其效果當較勝於無論何種命令（此命令指融化滿漢界限之命令而言）也證之史册比比皆然洵爲良法此等意見千九百十一年民軍初起義時木報曾言及之中政府若果欲實行　尙未晚也蓋上既行之下之效者必衆若稍假以歲月則滿漢界限爲前慈禧皇后之所深慮而終不得善果者將自消除於無形之中矣 
[交通銀行收歸國有之來因去果]  
　　兩方之議論交通銀行收歸國有之說己誌前報其說由來係由商股股東方面傳出蓋股東有欲請政府將該行收歸國有償還其股本以便自由再營他業此商股東一方面之議論也昨經調查不僅商股股東有此主張即政府方面亦有收交通銀行爲國有之動議其發端不自今日始而最近將成爲事實者則由於交通部大刷新之結果蓋一種最有力之部議也此議理由以鐵路國有今日己成爲事實但即鐵路一項收入銀行己不待商資卽可充分况該銀行近與國家財政極有關係收歸國有可免去一切牽　此政府方面之議論也 
　　根本之原因以上兩說雖不無近似然尙非其根本原因其根本原因則在前次湖廣會館選舉總協理查交通銀行總恊理先本由政府委任其改爲股東選畢乃根據於新交通銀行條例新交通銀行條例之出現實在總統制未實行以前故此次選舉實惹起股東之公憤與政府之注意以爾日到會投票者多無權代理股東實無幾人以特約投票之結果梁士詒得被選總理完全逹到目的商股與政府同時感覺藴釀至今面收歸國有之議遂大發動矣 
　　尼止之風說此議一動政府與商股東兩方意見相同大約不會中止然而此時有一大障碍隨收歸國有之議同時發生即梁士詒其人也梁之議論則謂交通銀行如果收歸國有則彼卽不能不和盤托出窺梁之意似以交通銀行與政府財政上别有關係政府或有欠欵一時不能清償故借此以尼止收歸國有之議然生效與否則殊難必也 
[國庫獨立己有眉目]  
　　據專員報告政府對於國庫獨立計畫確己籌有眉目錄之如下 
　　獨立之計畫國庫獨立計晝久議不决故收支機關雖遍設於各省而支付命令仍難統一周總長有鑒於此近特議定辦法數條不日即當實行（一）中央收入歸庫藏司保管非有總統命令不得開支（二）各省收入由中國銀行或各該省巡按使所指定之官銀錢號保管關於地方費巡按使得發支付命令而關於國家費者則厞有財政部之命令不得動用（三）財政部總次長及各省財政廳有隨時調查國庫金額之權 
　　賦稅之存儲向來各省賦稅收入欵項均係交由本省國稅應存儲其未設國稅廳之處則交商營金融機關存放現在國稅廳旣己奉令裁撤中國銀行爲統一金庫起見特致分函於財政部提議由部通電各省嗣後所有此項賦稅收入欵項均須改由統數本省中國分銀行存儲其以前交由國稅廳或其他機關存放者均限期六月底一伴改交該行云 
[省官制今後之問題]  
　　巡按使職權巡按使暑附屬機關爲政務財政兩廳及内務牧育財政實業四科己大致　定　　政事堂昨日（十六）左右丞召集各叅議舉行會議以省官制節一條省置巡按使管轄全省民政各官及巡防警備等隊並受政府之特别委任監督司法財政及棋　他特别官署之行政事務故議設軍事處以統率全省巡防隊設司法處以監督全省司法事宜此外並設警備隊司令處以管轄全省警隊並得畫全省爲若干區每區置司令官一員云日内即由徐國務卿繕呈總統矣 
　　都督府經費　聞各省都督名目有仍舊之說爲一省陸軍之統率者日前公府統率處曾提議都督府經費大致分爲兩等（甲）直奉魯蘇卾粤川滇八省列爲一等薪俸糧餉十四萬四百八十四元辦公費三萬八千零十元雜費四萬一千五百零六元每年共二十二萬元（乙）吉黑豫皖贛湘閩浙桂晉秦黔甘新十四省列爲二等薪俸糧餉十二萬八千四百八十四元辦公費三萬四千四百十元雜費三萬七千一百零六元每年共二十萬元云 
　　軍區案爲難軍區案最近提議以來尙未見有若何端倪其遲遲原因外間多知爲區域劃分問題煞費解決茲據政界中某要人云其實尙有一極困難問題頗難迎丸而解即軍區制實行裁撤之都督將以何項位置之是也蓋全國軍區之劃分决不能依照省制固有之區域而依樣葫蘆則軍區長額數無多裁撤之都督除改任軍區長外所餘者尙夥若予以軍區長以次之各官殊覺難以爲情而現在各省都督莫不有殊勲於民國在軍界中又均名望素著者又不可因軍區制實行結果置之於閑散是以此問題極爲困難而不易解决是以此案决定頗形遲遲而未見有若何端倪也 
[修正關稅之進行談]  
　　修正關稅一事自經照會各國以來屢次磋商英美奥德等國己允吾政府之要求承諾即爲修正其餘各國則雖通告同意然改定之前尙有附加以若干之條件者至於日本對於吾國之要求亦復力表同情承認改正頃聞小蟠代理公使業有覆牒到逹於吾國外交部茲將修正以前之所聞誌如左 
　　時期公使團旣致承認此後應行研究者則在手續上應如何進行此節聞各國公使昨又會議於英使館英使提議由各國公使各派參贊或隨員組織織一討論會一面從事於研究一面各電本國取决各國公使均表同情並聞議定各使於出京避暑前該會組織成立云 
　　地點時期雖己訂妥然第二問題則又以地點爲最要北京雖爲各國公使駐在地初非商務集中之場求其最集中者莫如上海故地點所在業己將上海指定届時各國人員必又雲集輻湊奔赴於申江以上也 
　　人員各國對於此節亦必有一番打算而其中最關緊要者莫如派員一層頃聞日本方面有派上海總 
領事及大藏省技師及二三委員之說其餘各國利尙未能一律探悉 
[卾省清鄉之積極進行]  
　　誥誡文武卾省　辦清鄉現己實行照厚章第三條　於剿防事宜陸軍水警俱須協助刻又另　協助　例規　　詳段都督吕巡按使猶恐各縣知事委員防軍鄉董辦理懈怠貽誤地方特分别訓飭約數千語其大旨在軍隊則遇匪勿聽縱逃竭力搜捕分區不相推諉會同兜幸對於人民不稍騷擾謹守軍紀在委員則必須周歷鄉區察訪地方有無窩匪之家設法搜查務於甲鄉向乙鄉丙鄉之事於乙鄉丙鄉亦如之異地查詢尤見眞象訪有匪蹤　赶緊報知軍隊并通知縣署在鄉董尤應認眞辦理如有一處匿匪不報　將來必貽禮於四鄉所以不獨本鄉應清即鄰鄉亦須兼顧不能明報亦可秘報但須訪查明確如有誣揑定予反坐至縣知事位居坐辦更應負完全責任如軍隊協助不力及委員有辦理懈怠各情准其密揭查辦總之此次辦理清鄉總求羣策羣力文武和衷其結果必使匪靖民安云　　聨絡鄰疆　段都督吕巡按使以湖北地居中心界連贛皖陜汴湘川六省此次卾省舉辦清鄉餘匪伏莽難免不竄往鄰疆昨特電咨六省都督巡按使飭令連界各邑約期一體施行冀絶根株並行飭清鄉總公所通令各分委到差後咨會鄰省知事酌分區域聨絡進行爲一勞永逸之計 
[湖北交涉署之歸併]  
　　湖北交涉員一職去歲設有三缺特派交涉員駐武昌管理漢口交涉而宜沙巿二商埠亦各設一交涉分署遇有重要之事仍會同省交涉公署辦理旋於冬間將宜昌交涉員裁去歸併宜關監督辦理至前月又因减政將少巿交裁汰之議因該交涉員胡朝宗經辦漢口洋商辛亥革命損失交涉未經定議故留置緩裁兹因英日荷奥損失賠償己經定局外交部特呈請總統命令將胡調京候用湖北交涉員卽歸併江漢關監督丁士源兼理丁君現擬將交涉署併於該監督署裁汰人員以節經費業己商准段都督吕巡按使一俟交接清楚該署卽移往漢口胡君則俟交缷旣畢入京覲見 
[卾省又獲黨人]  
　　卾省日前在新河拿獲大批黨人經軍法處訊供悉其機關多設於南湖一帶除在曠地起獲埋藏之軍火外并逐日派探多名在該地偵查十五日偵得南湖邱家院某莊屋内係屬機關黨報都督派軍警往捕該黨僞裝鄉人模樣持鎗拒捕當捕獲夏清華胡文年等八人抄出文件告示印信炸彈手鎗甚多解至軍法處嚴訊供認係孫黃所派來卾者共有五六十人分布武漢運動搜出各物俱由上海運來炸彈係本地製造等語刻正查緝餘黨甚爲嚴緊 
[贛南黨禍之原委]  
　　邇來贛南鎭守使李廷玉慘興大獄解散進步黨分部至二十七處之多逮捕人士約七十餘名類皆本地富豪及前清科舉中人此外指名大案者尙有百餘人誠近今一大黨禍也茲爲述其梗槪如下 
　　要點有四端大凡權謀家其所施之手段無論如何必有一種標示之旗幟藉以蔽人耳目近今李所標示於人者則謂據龍南徐昌綺供洪江會以進步黨爲機關圖謀不軌云云今欲剖明此事之是非有數要點（一）當知洪江會爲殺人放火打家刼舍之下流無賴集合場而毫無政治觀念者（二）當知徐昌綺之本身爲縣議會議長爲進步黨分部部長（三）當知徐係駐龍軍隊控其包庇烟賭而被捕並非控其勾通匪類而被捕（四）當知徐被捕後被李打以軍棍至八次之多綜觀以上諸端則洪江會與進步黨性質絶不相同萬難打通一氣己無疑義最奇者以鎭守大員乃莫明職權動以軍棍而打包庇烟賭之人尤奇者被其棍打之人乃舍堂上所訊之輕罪而别自供認一大逆不道之重罪以自斃焉人誰不愛其生命徐縱愚痴胡遽至此惟有待明眼人之辨别而己 
　　打人以示威昨據人云李初原無死徐之心徐肇禍之原亦不過因與駐龍軍隊稍有齟齬李乃執徐而薄懲之聊以示威固無他意也不幸嶺北大公報記者黃邦直乃揭其事於報端致觸李怒傳黃問話而黃意氣又不相下李乃忿忿撲黃而棍責之以鎭守使而打包庇烟賭之人己奇不料此外更打新聞記者眞是奇而又奇夫李之對於進步黨人有無特别觀念吾人固難判定第以常情論之事己至此李除死黃外實無辦法欲死黃文非死徐不可欲死黃死徐又非先死其所隸屬之黨部不可其他逮繫諸黨員不過爲徐黃之陪襯己耳 
　　文電各異詞邇來旅京贛人爲地方治安起見業己開會討論呈請總統派員查辦在案同時南昌進步黨支部與其他贛人亦有公呈軍民兩長秉公查辦之舉不圖贛州在籍紳士乃有公電意在爲李洗刷其文云徐相國湯總長曁江西趙次珊謝敬虛同鄉諸公鈞鑒李鎭守使蒞任首以除暴安良爲主旨前訪聞劉乙徐昌綺等包庇烟賭拿獲到案原欲薄懲以警其餘不料徐親筆供出廖采南爲首聨絡多人借進步黨爲名圖謀不軌等因李使不得不拘捕根究方在愼重訪查確據不肯輕入人罪黃邦直及同押諸人均無恙劉乙早經釋放地方安謐堪抒厪念李占椿蕭文循劉熙景劉濬源漾叩以上電文寥寥百數十言上半截己將該鎭守使侵越職權干涉民事之罪切實證明而轉筆之不料二字想當日執筆者頗費一番經營慘淡之苦必自以爲奇文共欣黨矣孰知其予人卽在此罅漏處蓋天下從未有他人不目之爲匪而偏硬自招認爲匪者也又電中有在押諸人均無恙一語據所調查徐己血肉橫飛黃則瘡痍欲死此而謂之無恙竊不願天下人之多無恙者聞電中列名諸人實處被動地位無可如何 
　　交通不自由又贛人某君近得故鄉來函有劉景熈劉濬源兩君不日赴省避亂之語據此則此電之來歷己不難測知云此外尤有一意外之事即關於此案之函電不能自由交通是也贛州爲李之勢力圈其侵害人之通信權也猶曰力易爲之不圖南昌方面之郵電亦受同等壓遏之害於是不能不驚嘆李廷玉之神通廣大矣先是旅京贛人曾以黃邦直死耗確否電詢進步黨贛支部當時該支部曾將邦直未死及贛南黨禍情形詳電以復此電至今月餘四尙無人接到也不亦吳乎 
[浙垣近事紀聞]  
　　新擘畫之商場浙省新聞之商塲一爲杭州站一爲舊滿營商業均甚發逹茲悉越東百官鎭爲商賈薈萃之區浙路湯前總理欲在該鎭火車碼頭開闢馬路建造樓台嗣因收歸國有　停工程現　局長以甯紹行車百官爲交通樞紐擬定下星期二前往該鎭規畫一切以竣前功又鎭北伏龍山電報分局輪船公司業巴次第開辦鐵道線里亦己着手測勘近日甬商虞洽卿復集資二萬元組設游民工場製造絲紗竹木等品專注意於提倡實業故不設歌舞等場所云 
　　己接收之浙路（一）預備招待昨日甬　鐵路局接滬楓鐵路局電云奉鍾局長論　日工程司克禮阿車務總管鄧思登早車到杭請招持接洽歸途並備專車以便沿途勘視即傳知各所在一體查照等因聞蘇濮兩所長己預備招待一切矣（一）會勘支線甯湘鐵路劃分兩大幹線一綫由浙贛行一線由蘇皖行皆以長沙爲終點現該路副辦方仁元君查浙路所定杭廣線可通浙皖兩省作一甯湘小支線較爲便利己商承督辦孫多鈺派英工程師富爾德會同嘉甬路員前赴測勘云（一）勘線次第浙路於十六號收歸國有凡杭楓江墅甯曹等處己成未成各線一律照舊工進行現由鍾君商同洋工程師將各線重行勘察自楓涇至嗣口一線先將軌路電線地畝建物橋梁水溝等及車輛機器材料物品逐站檢點有無應行修葺增損之處繪圖備核以便與滬楓滬甯接軌杭楓畢後續至甬曹復由曹娥至蕭勘定未成各線至常玉尙需稍待大約赴甬之際尙需馳往山北一行 
地方通信 
[鎭江]  
　　劉知事籌辦房捐房捐一節鎭埠在前清時曾經開辦民國成立後卽行停止實因巿面不振又曹去年兵禍民力不逮茲以警察經費不足開支昨由劉知事邀同商會總理吳澤民君磋議復行征收房捐辦法擬定僅照原有房租微收百分之二較之從前捐數減去三成業經决議不日即須開辦 
　　軍警聨合稽查鎭埠稽查各軍警向未聨合一氣遇有緊要事件每多隔閡茲施鎭守使特於前日商同劉知事設立鎭江軍瞽聨合稽查處並訂規則十三條切實辦理一面飭令丹徒警長張君轉諭各警區區員巡長等與要塞旅部及二十團各營軍官軍佐時相會叙遇有稽查要件須聨絡一氣以保治安云 
[揚州]  
　　知事撲減蝗　江都縣知事謝元洪因所轄沿湖各鄉蝗蜅滋蔓迭次親往督同撲捕經紀前幸茲悉謝知事於本月十七號在下橋鄉捕蝻時又接七墅鄉巡警區員報告顧家鄉亦有蝗蝻出現占地頗大等語十八號晨謝知事即親往該鄉督同夫役撲捕以盡人力云 
　　匪徒縱火行刼江都南鄉霍家橋農民孔鄜鰲家於十七號被匪徒放火搶劫致將孔父燒　傷奄奄垂斃幸該處聨莊會聞警當場拿獲張兆才一名交由駐霍清鄉隊解送縣署孔父亦送城騐傷經承審官孫君騐明囑即舁回　治一面將該犯訊明按律 
 
 
 

Page 7

 
 
　辦 
　　簡勸解　戲場江都縣署近問東鄉仙女鎭地方藉酬神爲名歛　演戲深恐匪徒　機混入滋生　端特飭衛　　長吳　遠帶兵四名前往禁阻並照會鎭紳妥爲勸導勿再開演以保治安云 
[南京]  
　　調遣兵輪剿匪巡按使署昨接灌雲縣知事來電略謂縣屬嚮水巿地方近有匪徒三四百人肆意搶掠居民不安請予派兵勦辦等語昨韓巡按使己電訓淺水兵輪迅至該縣游弋防剿以免蔓延矣 
　　水警減政問題韓巡按使飭知内河水警廳將原有水師每部裁去一營現經各署長及飛划總隊長會商以當茲伏莽未靖各河道正須嚴密梭巡未便過事裁减昨己會銜要求每部减去一哨稍節餉項未識能邀允准否 
　　第三師範定期招考江蘇省立第三師範准於七月十五日卽舊歷閏五月廿三日續招講習科預科生各一班限六月内隨帶文憑照处赴各該縣署報名以便備文送考該己由該校校長咨請各縣轉行通告矣 
　　第四師範舉行畢業式省立第四師範學校第二班本科生畢業届期節經按期分門考試定於本月二十一日十時在該校舉行畢業儀式（校址在門帘橋）己由該校長仇君埰柬邀各界屆時到校參觀 
　　財政廳長得奬財政廳蔣廳長自握江蘇財政權以來悉心擘畫己籌解中央巨欵一百五十八萬元撥欵六萬元共一百六十四萬元實爲各省之冠現聞財政部周總長以其異常勤能己呈睛總统從優奬勵以昭　勸 
[廣東]  
　　賭棍第二次焚燬紙幣之怪狀粤省焚燬紙幣會中央己有查辦明文惟若輩愍不畏法照常開會十二日若輩又在長提大巷口藉口焚燬紙幣將棚廠關濶以爲長久計并於場内高搭八角亭一座上有竹橋午刻有賭徒數人携來篙籃大刀破板種種在亭上舞弄又將所賭之字軌標列廠外仍有警兵爲之服務頃刻間托出白鐵籍六個云有紙幣五萬一千六百元焚化所有車夫及弄潮兒等多在廠内環觀惟上流社會知其伎倆無人過問時因天如　墨各人紛紛散去亭上祇剩賭徒三數人尺一穿黃綢衫者摇鈴臺下一人將紙幣在鐵鑊内焚燬革草了事惟上次之著名賭棍是日未有到場聞係　人善其怪象照出故此次不敢出頭露角云 
　　兩伶人一樂一苦連日巡按使署演唱戲劇極形熱閙千里駒蕩舟一齣前經警察廳禁止有案今以人多欲觀命其試演觀者無不稱妙至十一晚顯者羣集爭相奬賞頃刻間千里駒獲賞之數逾千元大有一擲千金之槪某顯者語人曰自反正後此爲官場未有之樂事云該班係演至是夜收場龍都督又於十二號借用劇場請客命其續演一晝夜劇場内外防衛森嚴所有閒雜人等均不許進内又聞是晚開演閨留學廣一齣以小生新沾做梅瑞良札脚文做師妹二人互相追逐之際札脚文笑謂之曰汝不可追我呌巡警伯拉汝時有警察在旁以其有意侮弄將其拘赴警廳未悉何以處置也 
　　僑民骸骨回國之周折越南南圻中華商務總會昨電粤省當道謂該埠現有己故僑民骸骨三千四百四十具經西貢海關驗明擬由華容船載運回港交東華醫院代收運粤歸塟請飭屬一體保護以重人道等情李巡按使以據報祇有骸骨具數並未先將己故僑民年籍列冊呈報無憑考覈誠恐中有夾帶違禁物件現擬函請諫華醫院於該輪抵港交代時逐一查明如果確無夾帶違禁等物卽請給與起運憑單以昭愼重並請先將所給憑單號數曁領運人年籍詳細列明送交使署核明以憑轉飭遵照保護云 
[江西]  
　　改征銀元之實行贛省田賦改征銀元并帶納手數科及附加稅一案現經戚巡按使曁財政廳長王純擬自本年七月一日實行電部請示己奉財政部覈電照准通飭各屬知事一體遵辦矣 
　　熊義民求榮反辱江西高等巡警學校畢業生熊羲民近日忽動官興賄託歐陽傑介紹警廳保安隊長周　轉逹閻廳長願賄龍洋二百元謀一警務長差缺閻聞之即令周隊長倦爲允許至本月十五日歐陽熊兩人果將賄洋二百元折合官票三百四十千文及熊羲民履歷文憑一併呈繳聽候委任是時熊氏滿望公文發表卽可上任做官距料比午閻廳長卽將歐陽　二人傳見當面訊明賄買差缺實情發交司法科嚴行看管聽候核辦閶廳長並報告城巡按使擬將熊羲民賄洋充公註銷文憑連欹陽傑一併游街示衆以爲賄買差缺者戒 
　　李都督考試軍官江西李都督前委馬參議官赴天津一帶招募步兵一旅來贛編制茲得馬君來電所募之兵業己募齊不日開拔赴贛惟李督以該新兵自旅長以下各官佐尙未委人特令參謀長齊爕元將現役各團營連官佐於十五日一律調至參謀處考試學術以便擇優遞升所遺缺額即以本府候差人員按級委充云 
　　雜評二（步陶） 
　　滿漢意見之消除法文京報謂袁總統亟欲消除滿漢意見故最近參政院亦有數滿人列席而所尤望者且在以漢人女配宣統然而以事實言即宣統果與漢人偶而一政府之下有所謂滿有所謂漢其意見亦終無能冺之希望矧復所謂帝所謂后所謂妃所謂王公貝勒等凡所以標異于二十世紀之漢族者區區一隅之内務府中固至今未嘗稍從末减也彼旣異之我又何從而與近近且不可得更何論于融洽然則滿漢意見之消除而不欲實行也則己如曰欲之請　　除一切特殊之點而置滿漢兩族人民于同等之地位始 
　　藏人惡感之由來藏人之與中國感情最惡者爲厦仲厦仲之所以深恨中國者以聨豫鍾頴輩之藉故歛財而彼管領之廟宇又受害最鉅故也然則藏事之至今日非藏人之負中國實聨鍾輩之負藏人而間接以負中國也質言之卽用此鍾聨輩之政府自負其國家而連帶以負藏人也舊官僚無遠識藏術間民易欺况立於其後又正大有人在耶繼此以治藏事者尙其以逹喇嘛之言爲藥石焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[福建路之無軌電車]  
　　上海電車公司前以福建路不甚寛廣不宜敷設電車軌道　有無綫電車此項電車在英國街衢之狹隘者駛行甚便利現在英國訂造多輛有二輛月内即能抵申七月中又有五輛可到惟預備事宜如裝置電桿之類尙須時日恐非至九十月間不能通行云 
[蘇浙鐵路之思患預防]  
　　蘇浙鐵路公司以近來江浙一帶時有拘獲黨人破獲機關情事誠恐擾及鐵路亟宜思患預防除浙路界内另行保護外其蘇路線内自楓涇松江至上海各車站每站選派鐵路巡警不分盡夜嚴密查察一面又函請松江上海兩縣知事各派差保隨時在鐵路界線帮同協緝匪類以安行旅 
[造幣廠收囘官辦之諮詢]  
　　蘇垣造幣廠開爐鼓鑄銀元以濟餉需由黃廠長呈請都督並函請滬海道尹轉逹總商會通告各商人不得買空賣空經滬上南北兩巿錢業衆商先後將鑄幣弊竇函復滬海道尹並請轉查在案茲聞事爲財政部得悉以商辦流弊滋多特電詢滬當道擬即收回官辦減少出數戎於巿面餉源兼籌並顧並徵求各商意見以順商情 
[捕房訊問格洛克路暗殺案]  
　　程錫卿並未供認昨報載鎭守使署偵探程錫卿移送法捕房供認係安徽某偵探託我暗殺張子剛一則茲悉程於暗殺案實未供認前日藍總巡提訊時程祇供認誘捕住居法新租界宰牛公司左近之周保中（即周裕臣）據供周係安徽飭緝之犯該省偵探來申拘拿因周住租界難以越界拘人故託我設法我知周稍知醫理故於本月五號前往周處以請周看診爲由誘至華界九畝地鳴警將周拘解鎭守使署至張子剛暗殺案與我毫不相干亦無知情之事云云（觀此則昨報所載當係纒誤） 
　　張孟氏指認正犯前日法捕房在西新橋街一百號門牌朱順興小客棧内拘獲張子剛暗殺案内之正犯李長桃及嫌疑犯姚如棠俞季雲袁金和等四人己誌昨報昨由藍總巡將李提訊據供雖無正業住在客棧之中不敢爲非暗殺之事毫不知情藍君飭將在押張子剛之妾張孟氏提出與李質証孟氏供稱是晚實係李長桃開槍暗殺認明面貌無訛李仍堅不供謝訊之姚等三犯亦不認串同知情藍君諭令分别管押再候盤問實情禀請中西官核辦 
[黨案解送鎭署兩起]  
　　浙省軍事偵探金子奇會同滬南警廳偵探在邑廟内緝獲黨魁王逸（即王金發）部下暗殺隊長裘茂根一名解交司法課收押訊供等情己誌前報茲悉司法課日前提案密訊據裘茂根供出暗殺團黨羽二十餘名其中最著名者爲紹人矮副爺馬相土史全德徐賢伯王增榮花狗范連生許富貴徐忠志李得奎陶　亭等其宗旨專在南方各省施行暗殺等語崔分廳長得供後除飭探數緝餘犯外昨將裘茂根飭派保安隊六名解送鎭守使署收押聽候浙省來文關提 
　　長江巡閱使所派偵探在鐵路旱橋塊拿獲黨人趙玉甫一名己記昨報前日午後經淞滬警察徐廳長派偵探保安隊用水巡隊小輪將趙押解鎭守使署歸軍法處訊究 
[日政府酬謝護送靈柩之海軍]  
　　己故日本駐京公使山座君之靈柩運送回國曾由袁總統命令海軍部派海圻巡洋艦護送赴日在案茲悉日政府以中政府特派軍艦護送靈柩具見鄭重邦交殊深感佩惟該巡洋艦水手士兵遠涉重洋不無勞苦爰特籌洋二萬元以爲酬謝聞該欵業己匯京送由海軍劉總長轉給該艦長按照水手士兵之等級照數分别給賞除由劉總長呈明大總統致書日政府道謝外並將該奬洋數由部電飭駐滬海軍司令部查照矣 
[蘇省出品展覽會紀事（二十）]  
　　丹陽出品說明書之未到江蘇籌備巴拿馬賽會出品展覽會各縣出品說明書經韓巡按使篠電傕送昨日蘇省協會接丹陽縣分會函以前項說明書早經填送是否仍需另造請示遵辦等因該協會主任檢查該　說明書並未送到究竟因何錯誤當卽函覆該縣分會查明具覆 
　　津貼保安隊公費之函送滬南警察分廳前派臨時保安隊駐會防護商定由會内津貼公費在案日前協會主任己將本月份此項津貼公費洋二百六十七元函送崔分廳長查收轉給矣　　補助徵集出品費之不允武進縣因徵集出品補助繡工團經費洋二百元日前詳報省吏請在該縣附稅項下撥給韓巡按使未允該縣復請協會補助協會主任以徵集出品無補助定章昨己函覆自行籌措矣 
　　桂省出品之槪略廣西賽品頗多至昨日始陳列就緒茲將各特產品及著名製造品并大宗出品彙錄於左（八角油）爲廣西特產每年銷出外洋平均關平價銀十四萬兩爲藥用爲防腐劑用爲化粧品用（桂油）廣西平南桂平等廳盛產玉桂用以甑油爲藥用香料用（艾粉）由大楓葉熬液結晶成粉爲製冰片之原料（天蠶絲）即野蠶食水楊柳樟鳥柏等樹葉其絲堅　海魚網策馬鞭多利用之（草菰冬菰）均葭類可食者味同香藎筵宴佳品（金花狗魚）有四足前足有指如猴後指趾似狗頭身似鯨而尾不歧音如兒啼身多膏涎味美性愠不易捕得天旱則上陸蓋兩棲類也（蛤蚧）定喘壯陽春精在尾年老虛弱者浸酒服之最爽精神其他各種貴重出品甚多俟調查再錄 
[港商對於粤路選舉之抗議]  
　　廣肇公所接香港來電云粤路選舉發表交通部核定凡總協理董事均不拘票數全屬部股支配選舉之私人若由商股票舉雖多亦不入選摧殘輿論剝奪商權莫此爲甚務請電部力爭以維持股東血本切盼股東何德昌黃定安周逹初羅禮亭代表一十八萬二千四百份同叩 
[反對貨物稅產銷併征之續聞]  
　　本邑商界因反對省頒之貨物稅產銷併征章程聨合各業認稅商人於南商會内之商業維持會開臨時大會集衆公决抵制方法議决將章程酌改後呈請上海稅務所韓所長轉逹江蘇財政廳請示辦理等情經紀前報茲悉昨日各商業復請上海總商會總恊理開會研究省頒稅章請按條駁復并聞韓所長亦邀集南北商會各認商等到所面商機宜云 
[陸軍遣撫調查所隨報隨遣]  
陸軍遣撫調查所日前各報載軍官報名後須集十五人方能資遣云云茲悉該所定章係隨報隨遣並無限制故日來前往報名者均己遄回故里矣 
[馮都督派員調查軍隊]  
　　江蘇馮都督現委軍事稽查員姚君調查蘇各軍隊昨日姚稽查帶同軍事偵緝員二人於午時坐滬甯火車來申至鎭守使署晋謁鄭汝成君商議一切擬今日卽至吳淞調查 
[又是一道催促驗契之示諭]  
　　上海縣知事公署昨日發出示諭云照得騐契一事迭奉省飭展限至本年七月底截止無非爲保障人民財產起見乃經再三布告以來業戸之持契呈騐者尙不及全邑田畝數十分之三四推厥原因各業戸洞明事理知騐契之關係至鉅者固有其人其他或因業田過多塗飾耳目或因糾葛未清冀杜後患始稍稍呈騐一二其多數之觀望不前者必以爲自己產業並無與人牽涉情事有恃無恐始相率匿不呈騐不知此項騐契係中華民國開國以來保護全國人民財產之統一法制自經此次驗契之後凡前清各項官給證據如田單之類祗可作爲查考之資一律以官給新契爲執業之憑證人民如無官給新契所有田畝均可没收入官凡爾人民何忍舉祖宗或自己手創之業因惜區區騐契小費致失其固有之權本知事因恐各該人民尙未深知騐契之利害用再剴切示諭俾衆周知務將所有田畝憑證按照騐契定章趕速一律呈騐母得遷延觀望致逾限之後追悔莫及其各一體遵照切切此示 
[林代司令懲戒海軍職員]  
　　飛鷹魚雷艇之帮帶鄔某及總管車唐某辦事不力爲駐滬海車林代總司令查知爰將鄔帮帶降爲該艇三副唐總管車降爲該艇大車以示薄儆除分别申斥外並揀情呈報海軍部查核 
[通濟船調往烟台游弋]  
　　駐滬海軍司令部接海軍部電令謂烟臺洋面邇來海盜充斥航海商船駛經烟台附近各島每遭海盜搶刼航商頗爲受害亟應派撥軍艦駛往游巡藉資保護現查通濟練船艦自福州興修之後駛泊上海浦江滬上謡言漸息應將通濟練船派赴烟臺游巡仰即飭遵等因代理總司令林君奉令後昨己飭知該艦尅日駛赴烟臺各島游弋矣 
[懲辦誘拐女子圖賣之匪徒]  
　　匪人王福林與在逃之張三寳及張之姘婦阿三串誘垃圾橋附近某絲棧内做工之無錫女子馮秀寳張菊仙至天津路共和客棧逼姦未遂希圖價賣旋因該棧欠租發封移寓隔壁福泰客棧被該棧主韓祥發察悉訴由包探何正喜將王與兩女一併拘人捕房分别收押昨解公共公堂請究先由何探上堂禀明前情繼由兩女之母馮陳氏張毛氏投訴伊女被王誘拐情形並由兩女証明被王等誘入客棧内用强圖姦各節訊之王福林供稱此事實係張三寳等起意囑我留棧看守兩女等語聶襄讞得供商之德領海君判王押西牢三年兩女各交其母領回管束 
[交還養媳]  
　　甬婦吕林氏控王九金匿女不放前晚由公共公廨傳訊先由原告供稱去年憑媒聘定　告之女阿毛爲養媳今被誘領回家措留不放是以控究質之被告偕女上堂供稱因被虐待逃出送回己非一次此次被虐逃回並非掯留不放今愿將女交伊領去惟請諭令以後不再凌虐求察孫襄讞核供即與觀審西官美博副領事判王開釋女孩阿毛准交原告領回以後不准再行凌虐 
[匿女案移送地方廳]  
　　曾余氏投法公堂控稱婦人有女孩前托包尤氏帶往某廠做工後向領人女孩己不知去向尤氏亦避匿不見今在治下與伊相遇是以投案求請訊追訊之尤氏供伊女雖由婦人帶出工作己於某日返家並無將伊女藏匿之事日前婦人有事出外亦非情虛逃逸求察聶讞員以原被均居華界判移送地方廳訊辦 
[南京婦人之供訴來歷]  
　　昨日有南京婦人劉姚氏懷抱五齡幼女并携帶行李乘寗紹公司某輪船來滬登岸後不辨路徑形似忠神經病者當爲管馬頭偵探查見詢其來歷據稱年三十二歲於辛亥年光復時與某營兵士某甲姘識旣因該營奉令遣散彼此分離故又與某鹹貨行夥私識不料竟被其妻欺侮成疾　逐來滬現擬卽日回寗訪尋胞兄姚金鴻下落等語當卽送第一區警署轉送新普育堂留養 
[匪徒誣姦圖卸]  
　　閘北二區署前解嚴家角鄉人陳長　扭控排字人奚文江即榮生攔路調戲伊媳陳王氏即阿銀伊女阿秀並被搶去金飾一案兩記前報茲悉此案發生後經二區董署長派員調查據　處居民聲稱陳媳確被搶失金飾因將奚解送警廳經司法科　訊後移送地方檢察廳請究前日經檢察官提訊奚仍供向與陳媳有染檢察官詰問旣與該氏通姦當知其年歲若干母族是何姓氏奚均支吾莫對奉判還押聽候查明核辦 
[裝電扇失足跌傷]  
　　四川路某號洋房内用人周四華昨日在樓上裝置電扇偶一不愼失足墜地跌破頭部當由西主人將周車送同仁醫院醫治 
[翻車跌傷小孩]  
　　婦人袁氏昨抱幼孩雇坐某甲之人力車往虹口密勒路拉車不愼在途倒翻幼孩跌斷足骨袁民略受微傷由氏將甲扭控捕房經捕頭詢明屬實着孩送同仁醫院療治該車　收押候辦 
[屍父請領棺木]  
　　浦東三林塘附近龐家宅鄉民康金生家被人搶刦將康戳斃並傷斃行人某甲一名黨經康父投報上海地方檢察廳騐緝兇犯各情己紀前報茲悉己死某甲名馬尙坤係南匯縣許家塘人是日來滬買物回家行至該處致罹不測之禍次日經地方廳檢察官騐明由堂棺殮茲爲乃父馬小雲所悉前日赴該處警局禀請認領屍棺局中以案在上海地方檢察廳着赴該廳請領昨日午後馬小雲己來滬赴該廳請求矣 
[移請協緝逃犯]  
　　本月十八號下午三點五十分鐘過犯張家寳串同在逃二犯在甯波路持械搶刦一案張家寳在逃末獲茲由公共租界總巡捕房除飭派中西探捕缉拿外復戕該犯面貌刷印分致上海華界各官廳及各區警察署等請爲派探恊緝聞該犯張家寳係上海人年二十歲云 
[協捕盜犯]  
　　楊樹浦捕房前日派一百四十五號西探及華探陳銀松投閘北警廳禀稱有盜犯金土泉金子春及發發等三名匿居曹家渡浜北請派探警協同遽捕當經徐警廳長派探將金等一併拘獲交該探帶回歸案訊辦 
[鄉人途遇流氓]  
　　鄉人金阿弟前日擔負洋葱來滬銷售回家時途遇流氓甲乙丙三人將金扭住肆毆并將身畔之洋十餘元攫去由金追至北新涇鎭相近獲住陸錦生一名扭控一區四分署解送警廳司法科預訊陸堅不承認奉判暫押聽候調查再核 
[革除硬挜手巾之惡習]  
　　聞滬甯鐵路局自六月二十號即陰曆五月二十七日起己將四等車上之絞手巾人驅除盡絶不須搭客枉費分文三等車上之熱手巾亦須任從搭客向絞手巾人索取方可交客應用以免搭客耗費云 
[日本領事業己來申]  
　　駐滬日本總領事官有吉明君因公回國曾誌前報茲悉有君業己公畢於前日乘日本筑後丸輪船到申次日由代理領事村上君將一切公牘印信送交有君接受視事 
[惑民騙財之懲罰]  
　　昨報記陶三吕五與陶戴氏吕王氏在龔家宅合開佛店誘惑愚民圖騙財物由二區二分署拘解警廳候辦一節茲悉此案於前日下午經司法科提訊判罰洋兩元限三天遷移出摬違干重辦 
[盜賣墳地案又有勘期矣]  
　　單永春等控二十五保十三圖地保沈雨春串通圖董楊聲甫等盜賣西門外婦孺醫院後面之祖墳與朱鑑塘得價瓜分一案當經張前廳長任内訊供未結移交現任袁廳長繼續辦理在案茲據單永春等一再請求昨己奉諭定本月二十四號派員督同丈繪生等前往該墳地詳細踏勘再行核辦 
[黃包車夫乘雨刦洋]  
　　滬上前曾發現脚踏車拐匪其示將小孩載入車上飛駛而去近又發現黃包車搶匪前晚（十九號）有某法政學校學生某甲在西門外方浜橋僱黃包車至某處其時適值大雨滂沱人跡稀少該車夫聲稱須先給小洋二角甲遂在衣袋中取給不料因此露出銀錢該車夫見財起意突出利丸嚇禁聲張將某甲身上銀洋搜刦一空某甲心慌意亂且黑暗中不能辨車照號數急奔入對弄壽祥里躱避雨稍止見有查街巡　據情聲訴該警亦因不知車照號數無從查緝某甲只得垂頭喪氣而去 
[阻撓疏河之控案]  
　　住居浦東洋涇鎭南鄉現充二十五保八圖地保韓傑（卽韓晋傑）邇因所種農田水利不暢擬疏通近邊小河爲隣人趙瑞華所阻投地方審判廳禀控奉諭傳案昨日午後由賀推事官開庭辯論原告投案伸訴前情請求訊究趙供稱該小河並田邊田岸皆趙氏世產與韓姓無涉焉能出而干預問官訊得供訊各執判趙瑞華限三日内提出證據到案再訊 
[覆訊佔地案]  
　　鄭華華控金小雲佔呑地皮一案迭經傳訊判被告敗訴嗣因被告不服判决復延律師禀准公共公堂於前晚復訊先由原告律師聲稱案經訊明判决應請照斷執行如被告不服儘可呈請控不能要求復訊繼由被告律師陳述請求復訊之理由並稱兩造所爭之地今有見証可以証明實係被告之產至於原告律師所稱不服祇可上控今上控機關未定必致案成延擱是以請求復訊云云孫襄讞核供卽與觀審西官美領博君判被告仍交原保候下禮拜一核示飭遵 
[辭退經理不能負債務責任]  
　　滬紳李平書前爲廣東自來水公司經理時向英商萬泰洋行簽立合同息借英金二千五百二十五磅零六十七逾期久未理償經該洋商禀請英領事照請公廨飭傳因李不到案經原告代表律師禀請公堂缺席判决嗣李請代表律師具禀公堂核准復訊在案前日午後關讞員會同英康副領事升座復訊先由原告律師偕原告西人上堂譯訴案情請追繼據被告代表沃沛律師聲稱被告簽立合同係代表廣東自來水公司並非被告個人名義今被告業己辭退該公司經理故不能代負責任原告不應向被告個人控追應控告廣東自來水公司爲是至於利上加利一節合同上並無規定非惟被告不能承認卽廣東自來水公司恐亦未必承認總之被告不過以經理名義代表公司簽立合同今旣經辭去經理之職卽不能負責應請將案註銷復經兩造律師互辯良久奉中西官會判候再核奪 
[借單不還]  
　　蘇鶴山前投法公堂控楊介山借去房屋單契不還求追奉判押交在案今蘇續求嚴追楊供單契轉托沈裕嘉抵押祇有半年本利清還向沈索取單契沈屢延約直至今日仍未交還可否提沈訊追判各清各欵楊還押候查明該房產值銀若干再行核辦 
[當本務須繳足]  
　　匪人李阿二攫取袁厚子衣物向徐家匯路益豐當舖質洋六十元由捕將李獲解公共公堂訊實押辦並令原告折還當本洋二十元在案茲悉該典以當舖非押店可比向有定例凡公堂弔贓當本一律繳足以故不服判决昨延律師上堂聲明當舖弔贓辦法經禀部立案應請追足中西官准即傳諭原告照數繳呈給領 
[鈔票並非攫來]  
　　周昇昌控邢毛大在海寗路弄内攫取鈔票洋四十元等情將邢拘至捕房在邢身畔抄出鈔票洋二十元解由公共公堂訊據邢供此項鈔票係向友人借來訊之周亦不能指實己有之票奉判押查在案昨晨由廨復訊據包探禀稱查得邢之鈔票確係向友借來關讞員商之德領裴君以事係原告悮會遂判邢開釋票洋給還 
[公共公堂竊案一束]  
　　奚福生竊取牛舌路二十號某西人家茶葉兩箱並竊王仲序家衣物由探將奚獲解公堂訊供押查在案昨經中西官復訊屬實判押西牢四月贓交原告認領 
　　北四川路一百八十號居戸周初玉控靶子路一百八十七號薦頭店主郭義興苗芝春與在逃傭婦串竊值洋九百餘元之金珠飾物等情由捕將郭苗二人獲解公堂訊供交保尋交該傭婦到案訊核在案嗣因無保收押昨日復由捕房解究奉中西官判仍交保限兩禮拜尋交該傭婦到案再核 
　　江北人王小四子於前晚在吳淞路九百零一號押店門首電桿上扒入該押店内竊取值洋一千五百餘元之金飾各物逃逸經該押店主鄭鑑之報請捕房將王拘獲昨解公堂訊實判押西牢年半期滿帶堂再核 
　　小工閑寳二李節之周小弟邊口子曹小紅等前日在浦東揚子碼頭串竊享寳輪船内值洋三百五十元之花邊被水巡捕房包探何阿春查獲昨解公堂訊供不諱奉判各押一月照章禀送上海檢察　禁錮 
　　王毛弟因竊取密勒路二百十三號日本人家值洋五十元之衣物由探查獲昨解公堂訊知王係過犯判押西牢半年期滿　出租界 
　　劣孩朱慶瀾迭犯竊案屢經公堂訊辦近甫釋出前日又至朱家宅四百九十六號范毛毛家竊取衣物逃匿閘北昨經美捕房包探將朱孩移提到廨請究奉判押候查明另案再訊 
　　公共公堂瑣案 
　　英商興利洋行控余永生不理定貨虧銀五千一百餘兩又吳鴻儒控董仁康又戴守安控沈雷生均借洋不還等案昨由捕房將被告各人傳案判分别交保候訊 
　　虹口華記路四百九十號居人姜金川控馮阿金誘拐伊妾張氏匿居嘉興路等情昨由捕房將馮與張氏一併拘解公堂訊供屬實判馮押兩月張氏交本夫領回管東 
　　西華德路四百零八號押店主張興泉一千九百零九號押店主王阿二均因清早開門圖守賊贓被捕房查見以其違章昨將兩人一併傳至公堂請究奉判各罰洋兩元充公示儆 
[觀喜泊度老美馬戲記]  
　　記者承馬戲班主贈劵久以無暇未往前晚（十九）始得御目誠非尋常之馬戲也其中最足動人之劇如軟身術即所謂青蛙戲者以人效蛙能使全身骨節無不圓轉自如一無梗碍其外若身體重心戲若水手操繩若力士弄鋼彈等皆有可觀者卽玩獅一劇亦視前來者爲可觀獅大一也其馴無比二也能獅虎共處三也 
[誌謝]  
　　梵王渡約翰大學定於陽曆六月二十七號禮拜六下午四句鐘由各學生舉行軍式體操五名鐘請人演說并給正預兩科中西學畢業證書昨承柬邀參觀書此誌謝 
雜評三宇 
[滬南之行路難]  
　　滬南各商家因近日連朝大雨街衢積水頗憶及巿政廳自治機關存在時之時常修築利便行人而以今之工巡捐局之不事興修爲阻碍商業此固工巡捐局之授人口實也然而南巿道路所以易於損壞者亦不可不一爲研究以吾所聞此次之積水者以小街僻巷爲尤甚設此小街僻巷而無車輛之蹂躪其損壞亦不至若是之甚也故修築道路自不可視爲緩圖而以後車輛之行駛亦似應加以限制否則旋修旋壞亦不勝其煩矣 
專件 
[擬改良徽州茶業意見書]  
　　婺源俞爕 
　　甚矣以今日而言改良茶業夫亦易窮則變之義也中國產茶非一省製洋莊茶亦非一省如寗州及徽州之祁門紅茶江西浙江徽州之綠茶皆是也然紅茶綠茶兩種要皆以徽州爲佳清道光以前徽州止製綠茶與洋商交易全在粤東省城時洋商進口止於澳門惟購茶許至粤東省城内林文忠督粤東國權正盛予限交易不容逗遛兼之山價極廉沽盤極貴徽州茶業是爲最獲厚利之時代道光中葉上海開闢通商口岸茶業交易去彼就此是爲徽州茶業變遷時代然猶自有主權利雖不及粤東交易時之厚虧折二字尙未有聞光緒以來則業此者苦樂不均盈虧各判不逮上海初通商時遠甚不逮粤東交易時尤覺遠甚是爲徽州茶業中落時代降至今日年見虧折獲利者百難得一直爲徽州茶業失敗時代矣究其原因殊覺複雜竊願以平昔聞諸父老見之事實參以己見約略言之 
　　昔者吾徽出產之茶不逮今日之半且外國爪哇日本印度錫蘭均未有所出產今則較中國出口之茶加多數倍此失敗之一原 
 
 
 

Page 11

 
 
因也昔者茶戸採製旣不草率各茶號購就後仍復加工揀　分類别色攷究異常圓形之殊茶爲一類長形之兩前爲一類不成長圓形之熙春又爲一類每類之中又分數色是謂大帮每一大帮不下數百千餘箱類洋人購買必連類而及未能挑剔抑壓也自清光緒季歲俄人蒞滬開設洋行爭購熙春於是茶商心思雜亂而製法爲之一變購者雖百箱數十箱十餘箱而奇零提取售者亦百箱數十箱十餘箱而奇零批發人以其箱額不嫌數少於是製百箱者設一號製數十箱十餘箱者亦設一號則所謂烏龍號是也成本不多製運又速於是業茶者紛起而茶號加多矣茶號加多進山買茶莫不爭先放價於是山價日昻一日而茶戸以爲不患難售其採製之草率亦日甚一日彼爪哇日本印度錫蘭諸國之培植製造則又日精一日相形見絀此又失敗之一原因也昔者吾徽製茶之號不惟製造精良其於裝潢上如裝茶之箱桶也錫　也以及糊罐糙箱之紙料也必求精美堅厚熟茶裝入旣不透風亦難沁濕聞箱茶運至粤東有積至二三年始售其顔色香味仍不稍變者後以清政苛稅除皮太輕之故大都改用輕量之桶　矣凡糊糙之紙料又多澆薄且以製百餘箱數十箱十餘箱爲數不多各思捷足至於揀工烚工多不及昔時之精研運至滬上稍久囤積慮其受傷故一到滬又莫不爭先求售洋商以其求售之亟始則略放其價值予最少數箱茶以微利俟各號箱茶麕集逆億吾茶商心理咸欲速售也則又故意驟貶其價值茶商安得而不虧折乎此又失敗之一原因也其餘如茶商之漫無團體了無遠見安常蹈故貪小計微種種失敗原因更無論己然而近數年茶業中尤有一極可危之事不可不亟告知同業者即爪哇日本印度錫蘭諸國之茶將有倒灌中國之勢是也如清宜統三年漢口茶磚廠有十餘萬擔無稅之錫蘭茶末輸入民國元年春季又有外國茶葉一百零八擔進口民國二年春季又進口有一萬六千四百餘擔三數年間其進口之茶驟增至十餘倍焉此見諸民國二年六月十二日時事新報披露者也詎不大可危乎中國向以茶爲第二大宗出口之貨今反以外國之茶運輸入口中國茶業眞一落千丈不可收拾矣所奉中國茶葉有天然美質尙非爪哇日本印度錫蘭出品所可幾及者苟徒恃此天然美質遂不復預爲改良之計畫恐將來利權外溢靡有底涯有心人用是兢兢矣爕徽人也習聞習見者徽州徽州有紅茶綠茶兩種爕現厠身綠休商場習聞習見者綠茶茲特就茶營業所應亟宜改良之處謹以筦見筆之於書願同業同志諸君有所匡正且急起而圖之則補牢未晚未始非徽州茶業之大幸也（未完） 
[江蘇各稅所徵收貨物稅產銷進出併徵章程]  
　　第一章總綱 
　　第一條凡本省產出之貨外省運入之貨及銷售本省或運赴外省之貨皆爲本章應稅之貨物前項貨物祇收一稅通行各稅所不再重徵運經江北各釐局卡仍應照章完捐 
　　第二條向辦總稅之杭甯綢緞紗縐油蠟白麻錫箔皮貨氈帽靛青南北腿硝磺木植顧繡絲線藥材等項以及鏕運貨物暫仍循舊辦理 
　　第二章徵收方法 
　　第三條本省產貨由產地第一機關徵收全稅外省來貨由進省第一機關徵收全稅（全稅即按稅率收稅一道所有從前業經核准承辦認稅者其所認之稅應准分别核明扣抵 
　　第四條凡執有海關子口稅單及洋雜貨四聨單之貨物至銷場時照章補完半稅其執有三聨關單入内地採買土貨仍令產地行舖先完一全稅 
　　第三章稅率 
　　第五條收稅標準暫依現行貨物稅率徵收機關按照時價估本抽收隨時開明貨物品類價目詳候核定增入 
　　第六條所納稅項之零數銀錢依照按旬頒發大小銀元巿價折合不得絲毫抑勒 
　　第四章徵收證據 
　　第七條徵收及運騐單規定五種（納稅證）（補罰稅證）憑以收稅者（換給騐單）（分運單）憑以驗放者（認商運貨證）憑以扣抵認稅者由省印發均用三聨以一聨給納稅人一聨存所一聨繳覈 
　　第八條凡第一機關徵稅貨物經過第二機關須覆加扞騐如果貨數相符將納稅證扣存換填騐單給執單内加蓋經過扦員姓名戳記（如須經過三四機關一體復扞換單蓋戳）均不准留難需索所扣單證粘同換給騐單根按旬繳覈倘經過之機關不遵倒換經下機關或稅巡補扣應將己過之機關扞驗員懲罰 
　　第九條鐵路火車運貨仍於未上車以前驗明徵稅於旣下車以後覆扞換單蓋戳放行（水陸兩途所運之貨如有漏稅或單貨不符依照後列罰則辦理） 
　　第十條己完全稅貨物運抵指銷地方如須分銷他埠應憑騐單送由就近徵收機關換給運單即將騐單扣存點同運貨單根按旬繳核其分運貨數至多按原數八成爲限如有一單之貨陸續請單分運須於騐單内隨時註明於某月日分運某貨若干仍俟運足八成將單扣繳核對驗單換給運單以三個月爲有效期其運單期限以該貨起運經過第一徵攸機關加蓋驗戳之日起核其指銷地點之遠近分别定之認完銷稅之貨物祗應在本境範圍以内售銷不准填給運單 
　　第十一條分運貨物經過各機關均須認眞覆騐如單貨相符一體加蓋某年月日騐戳放行凡單内己經該地徵收稅所蓋過騐戳之單不得折回重運俟運抵指銷地方之末一機關即將運單騐明扣存按旬　省核對換給運單時須由殷實行舖具結換保俟貨運抵指銷地方之末一機關將單依限具繳倘有逾限不將運單繳銷應向擔保之人追繳原單並罰繳全稅（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[八股文] [  曙]  
　　决不來而來者區區之心苦矣夫來非我所素願而亦非我所忍言也出山之計我將何以自解哉茲謹告同人曰世間至有味者做官耳發財耳夫以勝國未竟之志業而不謂得繼續於新朝孤始願所不及此而今樂矣舊店重開料應利巿三倍二三子牽率老夫以至於此所虧者我面皮厚耳我昨趨謁於總統總統曰咨待子己久政事堂中爾其爲長濶綽哉我也我今請訓於總統總統曰居唯余有命敎令旁邊汝唯署押清閒哉我也今爲我計不亦樂乎我豈獨無故君之念也哉而來也念昔日備位樞廷原不過綽號皮球辛亥年樹倒猢猻太傳成飾終之典我豈竟無良心之現也哉而來也第今者貂裘垂敵幸有此好運棺材霎時間鶩化鳳凰相國實救窮之計我豈不知旣來之後事無鉅細應效寒蟬則我來亦猶之不來也然而妙矣萬二千金之歲俸輕輕入我荷包我今廻想未來之時債無新舊竟如集蝟則我來亦不得不來也無可奈何三十餘月之忠臣快快東之高閣名不能兩面叨光我不能一條到底則我今來也亦殊惜其晚矣念彼時借欵銀團大回扣小回佣到底分他幾個我也曾請收成命我也曾自告衰庸則我今來也亦不算熱矣爲我諭關門皇帝舊總理新總統說來還是一家噫嘻區區本絶世聰明果然富貴雙全遑論他流芳遺臭刮刮呌兩朝領袖只混飯碗一箇不管你專制共和我今貴矣願天下做官人亟以我爲法（三） 
[有趣] [  巨摩]  
　　歸期似夜長難曉别夢如秋遠更清我人或遊學他鄉或遂利巿廛天涯奔走輕易别離眞個花前携手月下並肩消受此中况味　　者能有幾人爰集趣事作意想觀 
　　對美人持白玉杯飲葡萄酒有趣 
　　醉後凭美婢香肩緩步月下有趣 
　　月下聞簫聲有趣 
　　室内藏書萬卷令小婢取所欲讀書應聲至無差訛有趣 
　　遇妻妾作書畫親自爲之調朱磨墨有趣 
　　隔院聞木魚聲有趣 
　　看兩小兒年皆六七歲在草地上相撲爲戲有趣 
　　腹痛欲瀉飛步登坑腹中殷殷作響瀉止腹亦不痛有趣 
　　夏夜浴罷坐月下飲錫山惠泉龍井雀舌有趣 
　　與老僧坐松下談内典有趣 
　　侍妾執卷問難聰慧出己上有時不能答有趣 
　　雪中訪至交留飲微醉臨别贈紅梅一枝鮮媚可愛有趣 
　　春日早起步園中見小婢三四人採花盈握乞得一朶芬芳撲鼻有趣 
　　署氣炎蒸夕陽初下納凉庭中忽一四五歲小兒來簾　畔以粉 
團玉琢之手攏入胸間撫摩豆大之乳　涎欲滴呼曰爹爹我要吃奶奶有趣 
　　夏日穿長衫上講堂汗淋漓如雨忽聞摇下課鈴有趣 
　　聞明日放暑假有趣 
　　一旦披緇入山得飲酒食肉有趣 
　　冬夜宿書齋每夕有美婢伴寢温柔咫尺而實無所染有趣 
　　爲生平敬愛之人供奔走有趣 
　　三軍凱旋所愛者親爲之解甲撫摩箭瘡花容玉貌中含無限痛惜狀有趣 
　　爲名將不死爲名妓不老有趣 
　　爲乞丐不知飢寒爲才子佳人不知窮愁離别有趣（不受酬） 
[瓶甏罐頭齋筆記] [  周古愚]  
　　予友某君碩大無朋臍似董卓可容一巨碗某日偶午憇一頑童戲以梨實其中閱十餘日而某君不知也忽覺臍臭逼人取視之而梨己半爛矣（不受酬） 
　　昨日過老北門見某姓粉飾之高牆上有墨書大字四曰母許小便所謂母者何人之母也奉母命而許小便耶抑母許小便而父不許小便耶記之以存其疑 
　　余友某君讀書不多好弄筆墨家有餘屋出租乃於門前貼一紅紙上書二大字曰召祖越日來一白髮老人手扶竹杖自謂我本無孫見汝召祖故不辭跋涉來此應召也 
　　某姓門前貼有召租告白一紙曰内有二側室出租且有正室儘可公用有弄可以小便如合意者請隔壁王家婆婆領來面議可也[  鶴超] （四） 
　　某女校地理敎員於黑版上冩Ｖerginia（美國省名）爲Ｖagina學生譁然大起風潮敎員不認錯訴之校長校長不諳西文責備學生曰你們總是少見多怪這個將就一下子罷了又何必鑽頭覓縫的細考究呢 
　　在南京路見一包車内坐漂亮之洋狗一頭項繫金練背護薄紗耳上且飾以鑽石之環說者謂此犬風頭不减於一般女揮霍家（四）[  覺迷]  
　　某地保之女與鄰人爭駡其父聞而呢之曰老子屢次告你不要同他百姓們吵閙今天怎麽又忘却了言次復鄭重囑之曰汝乃地保之女而彼僅一小百姓尊卑之别是不可以不知道的聞者莫不美之 
　　嘗見一訃甚爲奇特其文曰不孝婿王少卿罪孼深重禍延 
　　岳母大人皇清例贈孺人中華民國先岳母張太孺人云云誠可稱訃文中之别開生面者 
某君子女甚多嫡出者十三人庶出者三十六人私生者更不計其數聞爲服彭壽堂藥房精製眞人參鹿茸靈芝野术海狗腎補血生精如意丸之功効云 
　　予昨日偶步街頭見一乞丐赤其膞下身穿一破碎之袴而露其臀之半赤足蓬頭口呼娘娘太太老爺相公討一錢不易得視其手中則持一燃著之老牌派律脫香烟（四）[  白生]  
自由談會 
　　儉德會規則一不狎邪二不賭博三不必華服四不必以酒肉宴客五不輕寒素 
　　入會者上海侯燕賓翁天嶽休寗朱次赤朱認庵朱文光吳縣陸鴻生寗波唐炳楊師寳應徐澤鎭江孫啓周揚州王榮卿印盛祥施順慶鎭海孫益芝通海劉兩三寧波孔銀富海門王建明東台湯衡甫諸葛瑶龐潄荃沈建卿李靜齋徐燧南汪子駒韓翠徽女士洞庭戚蓉江夫婦沈士英蛟川邱曙行吳傑劉雅慈谿胡錫吳興馬鋆海甯徐寳華何塗蛟川貝泳生 
江蘇楊　樹浙江姚志才 
醫話 
[外科應用手術之預備法（一）] [  汪惕子]  
　　外科醫施手術宜於手術室中洞開窗戸流通空氣掃除塵埃清拭几案擇光缐合宜之處放置手術臺臺上敷以油紙並置被布及枕次乃整列手術所需之諸器械一一檢其利鈍置於有三％石炭酸水之淺皿中後以二％石炭酸水一％昇汞水一％列曹兒水種種防腐液及弸帶脫脂綿塊等並列於手術臺附近之案上以便隨時取用患者於行手術之前宜先入浴清潔身體有毛髮之部須剃去之若於陰部施手術則用瀉藥或灌腹法排除直腹内之糞便又必排屎更衣然後乃入手術室及將行手術時因欲患者不感痛苦且防礤動摇故必用麻醉藥局處麻醉藥爲古加乙湟水全身麻醉藥爲　囉仿謨局處麻醉雖不需特别之預備然爲全身麻醉時若不使胃腹空虛必起嘔吐有妨麻醉故一切食物均宜早時廢止施手術時所需之助手因手術之大小種類而異然受授器械者管理消毒液及消毒绵紗者擔任魔醉者此三人缺不可且宜與術者協力從事受授器械之時刀刃必向己身綿紗宜乾燥濕者須絞乾之 
　　呵囉仿謨良否不一以滴於脫脂綿上暴露於空氣中直發散而無痕跡者爲最佳用此麻醉之時須緩寛衣帶以便易於呼吸其所用之吸入器種類甚多最適於實用者即揷脫脂绵於佛蘭絨之内上滴　囉仿謨置於口鼻之上使其吸收嗣即形如醉酒手足動摇高聲歌唱是爲興奮期再後黩黩無聲不辨人事是爲沈醉期此時醫生即可施手術仍須時測其脈搏呼吸之數如覺有異卽停止吸入洞開窗戸使吸新鮮空氣其口中滯留之唾液或吐出之液汁均宜以海綿或脫脂綿清拭之若起嘔吐須橫其體位使悉吐出之嘔吐大抵起於施手術前之多食食物每呈顔色蒼白脈搏微細身發大汗之前徵在施手術之前宜先整理臥牀若在冬期更宜温其病室手術旣畢令患者靜臥此室呼吸新鮮空氣並使服濃茶或珈琲徐待其蘇醒此時最當注意者爲嘔吐時或繼續至一二日不等又有起後出血者此爲施手術後最可恐之現象不顯於外部惟内部則出多量之血突呈全身貧血顔面蒼白脈搏微細諸症候往往陷於不治甚可懼也此由於血管之結紮解除及防腐法之不良所致故施手術者當出以鄭重不可草率此外應注意者爲失神呼吸異常心神不安等看護者須隨時留意免致變生不測茲將手術所用之器械及消毒法略示如左 
小說 
[俠情小說北美婦（十六）（美人柏列希著）] [  是吾譯]  
　　時見室内擁擠特甚在座之人軍界者多然文人學士及婦女幼童亦不少隊長立視四圍意欲由正門入惟不敢行但恐遲則血列騰將軍及其從者返故决意前行將及門一步隊統領偉軀幹年約四十餘見隊長迎面來附耳門者囑爲讓路後向隊長曰總兵晚安鞠躬致敬又曰余不敏未識芝顔余乃統領蒙松血列騰將軍之將校也隊長即援其手親之曰吾乃克倫總兵啞海啞第六營刻下在華盛登霍來克將軍前供職蒙松聞之頗致歡迎曰今日得遇榮甚幸甚請由此行蒙松伴隊長而進隊長見室甚寛敞四圍壁鏡照耀益形熱閙裝飾華颼紅男綠女會於一堂洵盛觀也而且音樂和諧跳舞文雅使人觀感興起以得與爲快　　俯仰四周不識能覩勃來納夫人否雖與彼會晤恐彼驚奇之下　破秘密則生死在一髮間然愛情摯切生死置諸度外苟能會晤死亦瞑日雖彼己告吾爲己婚之人然彼此情深沿途形影不離焉可不告而别哉今晚彼定在此因憶及在烟突時聽人說及也正在四望蒙松忽問曰總兵能舞否隊長對曰略知其法蒙松曰今夜將校之夫人均蒞會益增鼓舞此室裝飾窮極華麗然否隊長曰無以復加矣蒙松曰全係各將校集資辦理者惜乎有數人爲公事所累不克到會語至此一婦人迎面來蒙松即趨前曰密納姑娘吾願介紹此總兵名克倫霍來克將軍之將校也善戰又善舞轉謂隊長曰此係密納姑娘負極尼亞人氏彼之到此得邀特准蓋爲求婚藉消南北惡感隊長即鞠躬致敬曰旣承蒙統領介紹願獻拙技二人合舞不識女士嘉許否女士勿却少頃二人登臺衆喜掌如雷舞畢女士謂隊長曰君誠善舞人皆以步伐整齊爲難不敢與生疏之人同舞然君則措置裕如毫不錯亂吾將於衆友前顯揚汝之技能矣隊長曰甚感謝女士曰座客己滿否則早曳一椅位於汝隊長曰吾未覺倦屆時女士注視隊長頗有所思久之乃曰是否蒙統領介紹時云君係克倫總兵霍來克將軍之將校乎隊長曰誠是吾在啞海啞統率炮隊第六營女士曰吾在康乃克的克大學時同硯有克倫女士彼父係啞海啞炮隊總兵也自蒙統領提及君名即記億同硯之女士吾觀君似年穉决非該女士之父也隊長暗笑甚難答覆冐險曰吾固非彼之父但彼之兄也女士執隊長之臂作欣悅狀曰吾固知克倫女士有一兄但不知其亦運界中人也彼固約吾同至此處後因事阻不克如願吾將通信於彼詳述吾等今夜跳舞事汝之態度眞與克倫女士相彷不意吾初見汝不認識也言至此見一婦徐步而來女士卽謂隊長曰此亦克倫女士之同硯也甚密切吾將介紹呼曰愛迪執其袖曰緩行此係克倫總兵即克倫女士之兄也轉謂隊長曰引乃勃來納夫人 
了青追悼會 
[輓徐了青先生] [  蝶仙陳栩]  
　　僕與了青同社三年始終未通一詢蓋不敢冒昧干凟耳今年五月甫於游戲雜誌四期得其戲致一簡爰作一函備陳積愫寄由鈍根轉致復於五期雜誌另作戲答一函正盼回書而了青之訃遽至不勝身世之感爰作徵招角招從白石體兩闋蕉窓悶損黃梅雨愁中况聞凶耗昻首問天心甚者般顚倒奇才今更少有幾個詞場名噪天上修文人間絶筆太無公道夙抱付浮漚生平事惟存刼餘吟草情緣終不了算把文心傷掉只留取一卷殘編付後人憑吊 
　　斷腸稿憑誰替把前塵影事尋告予懷終渺渺去雁己沈來鴻今杳引爲同調恨覿面逢君不早何處仙山蓬高除非靈夢能尋示斑斑全豹悲嘯書空殷浩故卷重開愁見青藤貌月華空皎皎隔世相思屋梁餘照摧肝瀝臘把寸寸柔腸重絞算是牢愁圈套倒輸與出塵人先丢掉 
[輓了青先生] [  鷓鴣詩裔]  
　　遺稿重千秋君自大名垂宇宙 
　　慕才疎一面我無文字結因緣 
[輓了青先生] [  蝸廬]  
　　君眞絶世才華彩筆翻新著書未了身先死 
　　我少出山際遇青衫依舊同病相憐涙更多 
[輓了青先生] [  儀徵王毓奇]  
　　大夢先醒竟解脫離合悲歡羡今世塵緣己了 
　　神交謬託得摭拾詩詞歌說視他年歷史同青 
 
 
 

Page 15

 
 
   
 
 

Page 16

 
 
   
 
