# 1914 - 445 - 4914928

 

Page 1

 
 
遊記 
[羗海雜誌（十）（七）（生入）]  
　　山川中逹板山南大雪山西南日月山系於積石山脉哈拉水源出大雪山東北流合日月溝白水河至藥水塘界名藥水河又北流入丹噶爾界名南河是爲湟水之南源下與西河會合於丹城之北 
　　地土北段最稱良沃寺後坡台數層北至拉沙一帶土厚而肥水甘而冽東段惟東南隅土色微帶鹹鹼餘皆平坡水地西段多系高坡土質堅黑除泥灘石崖外遍地皆青寺前南段山坡盡屬平腴遠者大山綿亘直斜至西南隅地勢隆高則一變矣約計全境熟地已得三百三十石之譜以邊省畝積約之計二升五合爲一畝共合熟地一萬三千餘畝 
　　物産榖種以燕麥青稞豌豆菜子爲最繁其雜稼蔬蓏非不相宜而種者少自寺西極於西界有森林數處以南山林爲最茂東分水嶺下樹木亦饒畜牧羊種有山羊綿羊𦎠𦎑羊牛有　牛编牛黄牛皆成羣馬略少 
　　天氣氣候如邊邑南境高寒與北境寒暑之差至二十度山嶺瘴氣晨夕不散西南海風飈厲夏月雨雹爲常 
　　人民漢人有土著有客民設市貿易及承種寺田爲業回民係客籍小販貿易及充作傭工爲業蒙番多半係東科佃户番族與寺僧同種者名三頁卡其不與寺僧同種之西番亦有僦屋耕田者衣冠略同漢民皆操漢語子弟讀書亦循循可造土人稱家西番即熟番也 
　　東科寺地土之廣田租之多佃户之衆凡青海蒙旗番族皆無其富庶每年在丹噶爾廳署納地税銀在青海大臣署納番貢銀數目不及民糧什一衆剌麻入册者亦領衣單口糧每名每歲祇領青　倉斗一石六斗定額五十一名共領八十一石六斗上經官吏折發下經胥役需索實領不及五六成區區者如官吏之俸工銀兩彼輩視之若有若無全無重輕專賴田土租税人民差徭之供爲一寺衣食及供奉藏差之用蒙番承種寺田者即歸其香錯管轄其催科擾民無異衙蠧其挾勢牟利甚於市儈苛虐刑罰權埒官府而寃横過之而蒙番迷信佛敎黠者遠颺而終不敢犯弱者飲忍而卒不敢發僧官之威乃無求而不遂漢回之迷信性稍殺其抗拒力頗堅故不樂用漢回寺中僧額有限而徒衆盛至百數十人皆以近寺之兔爾干克素藥水白水各荘之三頁卡佃户子弟充之寺僧得以本宗弟姪輩爲弟子繩繩相繼以私霸其財産藉寺院爲專利之藪其呼圖克圖雖爲寺院地土之主而財産出納惟香錯攬其大權衆僧官及剌麻之有勢力者分其餘潤香錯任事無年限非年老請退則終身不易專利數年家貲累千萬金富雄一鄉矣故東科寺之富上不歸呼圖克圖下不歸衆僧惟中飽於香錯及其下數人而已會集香錯衆僧官令其自擇牧廠具立交地印結寺中游牧無多祇擇留寺前荒灘一區以外各處山壑酌量劃留作衆佃户之畜牧場其餘除森林外槪呈公家開墾惟熟地堅不肯報欲照牧廠之例永不起征余等譬説百端始如約又因其語涉含混數易結稿而後成前爲漢文後爲番文鈐以呼圖克圖之印下列衆僧官銜名依次畫押畢余等亦塡給熟地執照俾爲水守之業印結理應賫呈總局恐前途蒙番有抗違情事乃将原結懷之以行以備執爲證據另照錄一份送至總局 
要件 
[財政部查核蘇松常太賦額偏重情形並籌議試辦清丈呈文]  
　　爲遵批查核蘇松常太四屬賦額偏重情形並籌議試辦清丈恭呈仰祈鈞鑒事承准政事堂交江蘇巡按使韓國鈞呈瀝陳蘇松常太數屬負擔重賦苦痛已極籲懇特頒申令所有該數屬正税附税悉以現在徵　爲至多之數　再增加一面從事清丈確定田賦之標準爲整理全國賦税地步應請一併飭部籌議等語奉大總統批令交財政部查核呈奪並先轉行知照此批等因並發原呈到部先准該巡按使另文咨陳前來本部查蘇松常太四屬賦額之重始自景定之公田維以洪武之加率而成於嘉靖以後之均賦在當時舉官租民賦胥歸一律何嘗不自謂均平豈知不均之均不平之平其害遂迄於今日雖經雍正乾隆同治迭次蠲减而科率不容輕議即救濟盡屬權宜此爲該四屬賦額偏重原因誠有如該巡按使所定者第以千萬正供度支攸賴與其改成法而國承其敝何如仍舊　而民尚相安該巡按使聲請蘇松常太四屬正附税悉以現在徵額爲至多之數不再增加本部整理各省田賦要皆就固有之收數總核以冀相符未　超向來之定額搜括以期多取正不獨施諸蘇松常太四屬爲然應如所議即以原呈備案咨行該巡按使查照該巡按使又擬仿日本土地　帳辦法從事清丈擇地試辦以爲模範尤屬根本切要之計本部正在籌晝應即從蘇松常太四屬入手擬請飭下該巡按使督飭財政廳長迅速籌辦該四屬縣亦有曾經清丈者如蘇屬吳江太屬寳山松屬上海皆是惟外省向辦清丈每以糧額畝額爲一成不可易一經丈實或有餘或不足則伸縮弓步以遷就之此於事實誠有所便而在原則殊屬相違現辦清丈當以此爲先决問題應由該巡按使財政廳長熟察當地情形權其利弊妥愼從事清丈旣畢面積自明至種植品類止　性質及各處田畝價值應於辦理清丈時一併調查以爲将來審定賦額之預備至該巡按使所稱此外受同一之苦痛者當以浙省杭嘉湖三屬爲最其賦額之重亞於蘇松常太應由部鈔錄該巡按使原呈咨浙查照並俟蘇省清丈開始該省續行籌備仿照辦理兹事體大應否特頒申令以宣德意而示凖則出自鈞裁所有遵批查核蘇松常太四屬賦額偏重情形並籌議清丈各緣由理合呈請大總統鈞鑒批示祗遵謹呈 
　　八月二十三日大總統批令如呈備案即由該部轉行知照此批 
 
 
 

Page 2

 
 
時評 
[中立之種類（冷）]  
　　同一中立也而實際不同焉有能不使人侵犯者有不許人侵犯者有侵犯不侵犯聽人而已無權力者有因人侵犯恐人侵犯而已自破壞者 
　　能不使人侵犯者美國是也力足勝人而人不敢犯也不許人侵犯者比國是也力雖不足以勝人而尚有行我主義之力也侵犯不侵犯聽人而已無權力者其爲今日之中國乎力旣不足以勝人而又不足以行其主義中立之下乘也其力量僅足以表明我中立之誠心而已於事實已非正當也 
　　若夫旣不能不許人不侵犯而又因人侵犯恐人侵犯之故並自破壞其中立則非但無中立之實力抑且無中立之誠心是昔日宣布中立爲多事也故中國雖至弱我願當局不可越此範圍勿爲强力恐也勿爲甘言惑也此中國今後存亡之關鍵在也 
[命令]  
　　　八月二十八日大總統策令陸軍部呈請将雲南　定臨安匪亂出力之董鴻勛授爲陸軍步兵上校張子賓加陸軍步兵少校銜應　准此令 
　　又令陸軍部呈請将成瑶圃授爲陸軍砲兵上校徐召伯授爲陸軍步兵中校佟占元授爲陸軍三等軍需正張兆祥張祖詒均授爲陸軍三等軍醫正應照准此令 
　　又令陸軍部呈請将洪璧加陸軍礮兵上校銜高秉彝授爲陸軍步兵少校袁克智授爲陸軍騎兵少校梁集興授爲陸軍礮兵少校應照准此令 
　　又令陸軍部呈請将杜奎授爲陸軍步兵中校楊家彬郭錫三杜占鰲均授爲陸軍步兵少校應照准此令 
　　又令陸軍部呈請将陸軍步兵上尉孫振剴加陸軍步兵少校銜應照准此令 
戰事要電 
[其一（英人特約路電）]  
　　巴黎電據政界公文宣稱前敵情形自沙姆起至伏斯巨斯山止與　無異德軍進行似已遲滯此足見兩軍大戰後困憊至可駭人兩方面死亡甚衆德兵尤甚　俘獲之德兵聲稱德國步兵兩　隊死者什九併成一聨隊後今僅餘六十人 
（二十八日） 
　　巴黎官電法國東部龍韋小炮台防兵僅有一大隊曾抵禦敵軍之轟擊歷二十四小時之久（此電昨日漏謄）（二十八日） 
　　巴黎電法國新内閣布告人民曰吾軍今立于英比勇武之軍旁受猛烈之砲火毫不退縮以衛國民願吾人擺脱一切牢憶祖國而面向邊界云云（二十八日） 
　　倫敦電官報局宣稱今日英國艦隊在希里哥倫附近會攻德國艦隊英國大隊滅魚雷艇助以巡洋艦巡洋戰艦海底濳行艇隔斷德國守衛海濱入路之滅魚雷艇及巡洋艦而攻之此役頗有幸且得佳果英國滅魚雷艇與德國滅魚雷艇激戰之後依序駛回德國滅魚雷艇沉者二艘傷者甚多英國巡洋艦亦與德國巡洋艦交戰巡洋快艦第一分隊擊沉德國巡洋艦曼恩號（四千三百噸）巡洋戰艦第一分隊擊沉巡洋艦古爾恩號（載重四千三百五十噸）尚有德國巡洋艦一艘火勢頗熾状将下沉駛入烟霧之中不知去向英國巡洋快艦愛米雪斯特號（載重三千噸）滅魚雷艇拉爾特斯號曾受損傷英兵死傷無多與戰之将爲海軍少将裴蒂摩爾克里斯興海軍少佐開伊斯蒂爾微特古特洛（二十八日） 
　　倫敦電據希里哥倫一役餘生德兵行抵哈維克者聲稱英艦之砲極有凖力德艦艙面之兵多爲擊斃（二十九日） 
　　哈爾　電聖彼德堡電社據聖彼德堡八月二十八日電報謂有專車一輛載德國海軍大将一員海軍軍官數員水兵八百四十人由德國開往土京海軍大将及軍官自稱工程司水兵則装作工人（三十日） 
　　哈爾濱電近在俄國海濱擱淺之德國瑪格特堡號巡洋艦艦長及軍官二員水兵五十七人已抵里凡爾押入彼得堡爾炮台（三十日） 
　　哈爾濱電二十五六七三日東普魯士省沙爾丹亞蘭斯丹比畜夫斯貝爾附近接續交戰德國格姆平南之敗兵及援軍皆集於以上三處八月二十八日俄軍佔據亞蘭斯丹　八月二十六日加里西亞省各處紛紛開戰状如全軍之大戰由羅白林省及化爾姆省之南區並加里西亞省之東部蔓延至萊姆貝爾陣線廣三百佛斯特俄國步兵一聨隊於短兵接戰時殲奥國第十一衛兵聨隊獲旗三面俄軍仍在竭力進攻（三十日） 
　　哈爾濱電東普魯士省德兵曾受重創墨蘭（哇斯特魯特與萊丹堡之間）附近之兵受創最重德兵退走時曾爲俄兵覆滅騎兵三中隊被俘者一百二十七人（三十日） 
　　倫敦電俄軍已蔓延於東普魯士省該地一大部分已入俄人之手德軍共有三軍圑數師圑屢次敗北失将士大炮甚多 
（二十九日） 
　　按上電爲英國外交部致駐華公使者 
　　倫敦電據官中宣稱俄軍擊退德軍及德軍援兵後已佔據東普魯士省之亞蘭斯丹要鎭俄軍仍在加里亞省進攻奥兵一聨隊死者什九（二十八日） 
　　倫敦電齊泊林式飛船一艘轟擊波蘭末拉伐車站爲俄兵擊落獲船中之人八名快砲兩尊爆烈物若干（二十九日） 
　　倫敦電據官中宣稱俄軍已完全圍攻德國哥尼斯貝爾 
（二十九日） 
　　倫敦電土耳其外交家切實聲明土國擬嚴守中立 
（二十九日） 
　　倫敦電英首相今日午後在衆議院於議員歡呼聲中起立提出以下之决議其文曰比國兵隊及人民英勇抗禦土地之侵略本院極表同情深爲銘佩本國决計以種種方法贊助比國之力以擁護其獨立及歐洲之公共法律此上各情應呈請皇上轉告比皇云云首相乃演説　呈請文中之詞句可無庸多費批評震動全歐紀律之戰爭發生於與吾國無直接關係之爭端吾等竭其能力求免戰禍此固今日人人所知者而竟不能狹小其範圍吾等當確知吾等於何時干預因何事干預此甚爲緊要者也吾等應盡此神聖之義務乎抑置之不顧乎吾等應實行負有責任之信任乎抑低首下心於强力之前而抛棄其劒鞘乎吾人於此不得不擇其趨向於是而有干預之舉吾等之計已决吾等不後悔也（歡呼）偉大自尊之國受敎育於自由之古地之人民如吾等者未有能脱卸此事而不遺永存不死之羞辱也（歡呼）比國小而有用其獨立爲人侵害吾人爲純粹高尚之責任所束縛不能不起而維持之　無論大小凡不愧其爲國者必以保全土地完全及國家生活爲至尊無二之利害關係比之拒德不過爲此關係耳非有他也此種大主義實爲世界文化之源古國之能盡其天職以保持此大主義者爲瑞典斯巴逹瑞士堪敦及三百年前之荷蘭凡此諸國皆疆土狹小人民稀少然勇於膽量　於智略稽諸歷史斑斑可考者也比皇及其人民於此數週中不畏敵軍之衆多不畏犯敵軍之怒不畏敵人破壞摧殘之禍害　　不撓見能使雄師不能直入其承認此天職爲如何明白勇敢乎其實行此天職爲如何雄壮英武乎吾敢謂爲前此所未有者也比人之守里愛巨也可爲自由史中最足令人感動之章目（衆歡呼）比人已得萬古不朽之榮譽矣此種營譽惟願有自由而不願有安逸生命之人民始能得之吾人有如此同盟國有如此友邦亦可以自豪矣吾人敬之榮之吾人之心及靈魂悉與之俱蓋吾人戰於比人之傍戰於比人之中以維持兩大宗旨即維持小國之獨立及國際義務之尊嚴今日吾以英國全境之名義確告比國謂吾人全力不懈之贊助比人可以依恃到底也（衆大聲歡呼）工黨領袖巴拉勞君於歡呼之中起言曰首相頃以雄辯動人之詞提出之呈文余欣逢贊助之機余知此呈文不恃将受全院之歡迎且将受全國之歡迎頃據首相所言此次戰爭非比人所求者也比國政府之明見與自制性均不能移動而比軍抵禦强敵其堅毅一如其勇敢世人皆爲驚詫而崇拜之今者此少數之陸軍不再能禦敵軍進攻之狂瀾而仍以百折不撓之勇氣行高尚有功之事業然吾等之崇拜吾等之感情非僅限於比國陸軍而已焉且完全普及比國之人民彼等已遭兵災種種慘遇且今猶未艾吾等就所得之消息酌量觀之比人所遭之慘遇乃文明各國所不應有者則已確然無疑矣（衆歡呼）吾英參與此戰是否正當吾人之中或尚　抱疑慮者觀於比國今遭遇之境亦可釋然矣比國所遭之境可以證明吾英參預此戰之信念此信念維何質言之即小國與文明抗拒野蠻之敵是也彼敵人不能因有豐富之利源科學之發明而減其野蠻之名也比國素爲全球所稱許今據首相所言比國歷史上纍纍之成績復加一小國以勇武愛國主義所行之偉大事業惟就其聨盟國如吾英者觀之比國之事業較之樹一模範成就尤大比國今已以義務加於吾等之肩就吾英一國而論實不當忘者也吾英負比人之債固當以文詞謝之然吾等尚負有非文詞能償之債鄙人之意此時償債最佳方法吾等當知此次戰爭之爲生死戰爭吾英實與比國無異吾等必勿稍息竭所有之金錢以使此戰得勝利之結果金作此言蓋恐國人未盡知此耳巴拉勞君演説旣畢愛爾蘭國民黨領袖　特芒君起立衆皆歡呼賴特芒君言願以愛爾蘭名義加入首相之動議愛爾蘭崇拜比國人民之勇武　於全球各處愛爾蘭人民對於比民凡力所能爲者無不願爲之余敢言今有勇武之愛爾　人民甚多願與比民同受危險願流血冐死恊助比民衛其自由衛其獨立以比之小國而能抗拒强敵盡勇武之犧牲衛其自由與獨立愛爾闌人民不得不傾心慕之首相曾言聨軍有負比國極深余嘗讀報章知英國近曾貸欵與比以鄙見論之此非英國應貸之欵實爲宜請比國人民收受之禮物也（衆歡呼）於是衆乃於歡呼之中通過動議貴族議院亦通過同式之動議 
（二十八日） 
　　曼恩特萊爾電今日加拿大愛國捐已募　洋一百四十萬元豫料可逹二百萬元 
（二十八日） 
[其二（德人德文報專電）]  
　　紐約電昨日德軍戰勝消息不特業已確實且其勝利較豫料爲大據華盛頓官電英法大軍列陣曼齊愛爾蘭與摩堡巨及坎白萊之間爲德國北軍所圍德軍右翼現取道列里及亞拉斯進發其左翼爲韋台姆貝爾公爵之大軍現以曼齊愛爾斯爲根據地中央法國軍圑已全爲陸軍大将克納克及郝山男爵所敗德國皇太子所統之大軍已在凡爾登之北渡過末斯河追擊數日前敗退之法軍南錫法軍之出攻者已被擊退德國陸軍大将希林干現由亞爾薩斯乘勝進攻（二十八日） 
　　紐約電普魯士省東部邊陲現由德軍固守禦敵現局殊不足慮（二十八日） 
　　紐約電據柏林消息俄軍已在亞蘭斯丹之南敗北惟聖彼得堡現宣布消息謂哥尼斯貝爾已陷（二十九日） 
 
 
 

Page 3

 
 
　　紐約電奥兵獲勝進攻南波蘭消息已確（二十八日） 
　　紐約電法國德軍仍向前攻現已進　波洛業（二十九日） 
　　紐約電德兵因洛文鎭人民開槍擊之　火焚　該鎭其居民現均拘禁營内（二十九日） 
　　紐約電德軍已入比屬孔戈（二十九日） 
[其三（英入大陸報電）]  
　　香港電據政界宣稱英艦隊今晨在希里哥倫特排愛特之外轟沉德國巡洋艦三艘滅魚雷艇兩艘侮滅魚雷　多艘尚有德國巡洋艦三艘中彈起火駛入霧中英國未失一艦損傷頗微死亡者亦寡（二十九日） 
[專電]  
　　北京電今日駐德顔使來電該使所發函件等均須由德外務部蓋印然後付郵使署平安 
　　北京電現當軍務吃緊交通部會同陸軍部决議於天津浦口兩處辦理無線電報 
　　濟南電靳雲鵬将軍以魯省軍務吃緊又商請中央轉飭馮将軍調江陰十九圑全圑兵士開赴單縣接防如有特别緊急時以資調遣 
　　北京電此次白狼殲除中央已照章給賞並頒銀十萬兩由趙倜田文烈兩将軍分給各軍兹聞政府又擬特别叙功以資激勸現統率辦事處已擬定指揮平匪有功者五員段祺瑞田文烈段芝貴陸建章張廣建督戰有功者八員王占元趙倜王汝賢吳慶桐張敬堯張錫元田作霖劉鎭華並聞此項功勳人員及其戰績戰畧将移交國史館立傳以垂不朽 
　　大同電潘将軍以後路空虚謡言日起又調淮軍四營分駐後山 
　　奉天電奉天近日交涉甚繁張将軍恐誤事機請外部派專員以司其事 
　　長春電濛匪現仍猖獗日人要求張督速平不然卽欲干涉 
　　廣州電此次九龍鐵路被匪徒中途截刦英督向龍将軍要求交出首犯否則英政府當代爲派兵緝捕云 
要聞一 
[德人之歐洲戰事談（譯上海華德日報）]  
　　（一）英軍敗英軍之敗昨日本報旣已得有報告謂英軍於星期一日尚在比國而今則不但退入法境且因在坎白萊至納卡托等戰地一役大敗而逃已遠離法邊外塞兹據德文新報所得二十八日紐約電益可證實其事確屬無疑蓋來電謂據柏林報告西方戰場之上大戰九日後一切敵軍到處敗北今已全退陸軍上将富克君痛擊英人於摩堡巨地方陸軍上将畢婁君與好森男爵西逐法軍至全退而已簡而言之即英法聨軍連合之勢已經割斷而分部圍困之此外如昨日英相愛斯葵氏在下院之演説詞亦爲英兵敗北之確證據言星期三日英軍在坎白萊至納卡托一帶確有大戰推英戰事報告謂寡不敵衆一節不符於事實耳如謂德軍除常備兵五軍圑馬兵兩師外尚有禁衛軍之續備軍圑馬兵之續備軍等是也此事若無虚報兵數之一語　愛氏解説英敗一端殊有價值蓋勝敗乃兵家之常事勿庸諱飾也而堂堂之演詞竟獲此微瑕殊屬可惜然英人之敗無論如何已成難掩之事實至於英軍此役所受之損失亦甚重大惟其詳情尚無報告耳 
　　（二）英國海軍之登岸兹據二十八日紐約來電英國水兵已在比國哇斯丹特登岸以此消息言突如其來是誠出人意料之外蓋德軍於數日前已取得哇斯丹特也而實則只有德國馬兵前哨一隊曾經金特至哇斯丹特然未曾佔據之緣目前德國若佔據該市則徒分兵力而無益也八日之内德國後備各師圑若動員事畢則比境各地所敗殘之比兵以及他國部隊皆能迫之解除武装次第佔守其國土而整頓之届時哇斯丹特　有英軍大隊登岸亦可無懼然届時英國大軍當否登岸亦誠一疑　也（三）無憑俄國功績日昨本報曾詳加討論俄邊之事實以供公評詎知路透電社依然每日憑空構造俄勝德敗之消息傳播天下而尤以其所傳失陷各地令人一見而知爲虚報焉查共所言各地點彼此之距離大抵少者有八士啓維密　多者則百餘啓羅密逹且其所言各地亦多有重兵防守如乃登堡一地有德軍大隊在焉而謂俄軍在乃登堡之北寫郎克澳以白刃攻擊遇有電線地雷之危險噫若此者何以爲之譬喻也哉他且不論今姑就各地點言此如富郎克澳一地雖在乃登堡之北面約距有八十啓羅密逹之遥且爲一全然無關重要之小鄉村是已而俄軍若由乃登堡赴富郎克澳　尤須經過非常重要之阿倫石太音焉阿倫石太音一　有居民三萬人係東普魯斯各鐵路之中心點然俄軍已佔其地否則迄今絶無明文此外另有一電謂俄軍前哨已至馬利亞堡查馬利亞堡口西普魯斯諾嘠特流域距離俄邊約有一百啓羅密逹而由俄至馬利亞堡沿途所經各重鎭如石特拉斯堡德意志埃營葛老敦慈馬利亞維爾得等地畢竟失陷與否亦一槩不言豈俄軍能飛越而過乎嗚呼觀此可知路透電之價值矣遑論其他乎然有一事足可證實路透電之善於閉門造電者即舊日西方戰事當吾德專電不通時凡路透來電幾無日不曰德軍無用洎夫彼黨里愛巨納募爾布吕色爾南錫等等重鎭相繼失陷自知舉世已悉萬難再守秘　方始絶口不談其實孰優孰劣自有公論孰勝孰敗亦需事實若　一手掩瞞天下吾知其事非特無益且愈蓋彌彰恐将益失天下之信用矣然則此於義又何所取也哉 
[青島戰事談（六）]  
　　大陸報云昨得二十六日本報青島訪員報告據稱愛的美敦書限滿已三日於兹而隆隆十四寸口之炮聲尚未有聞也膠督華德克　對衆宣言曰敵人其欲得青島乎可來而取之吾　謹當守候自信尚能預備一切以便相迎也此外尚有德皇電諭飭令堅持到底余（訪員自稱）抵青島時即　愛的美敦書限滿之前一日就青島單面　禦　無援兵之情形而論駐青德人　必如何失意如何喪氣然及余默觀　察德人之態度則又非常　躍戰事消息日　歐洲來者咸道德打勝仗駐青德人以爲此種　息若繼續傳來日本對於青島之野心當必稍殺可無疑義論青島守禦之預備此時計已完全竣工港口水雷遍地埋伏砲台鎗彈時有看守之人即糧食一項亦極充足可無枵腹之慮日軍之來無論由中立口岸或由德租界登陸進行攻擊頗非易易青島附近一帶現有洪水之患道路汙濕難於輸将預計開仗之期尚非朝夕間事也外間傳聞日本業已召集軍隊預備進攻惟本日晨間飛艇四出各面窺探尚無日軍蹤跡近日傳言日本内閣閣員又生齟齬　否未可知也再奥國巡洋艦伊里瑞白號現泊青島自得卸郤軍装之令船員頗不愜意聞該艦已决不與聞戰事所有船員水兵已由山東鐵路運往北京聞大半将加入駐京奥使署衛隊 
　　大陸報云青島宜開戰久矣而迄今多日尚寂然無聞何耶在常人眼光觀之未有不生種種陔怪疑慮者故近日間　度之謡到處蠭起而要咸欲解釋日本不戰之原因也甚至或謂美國從中緩頰日本因而按兵不動云云此種無根之談作道聽塗説觀可也美國　於遠東之和局固欲極力維持且假令日本攻取太平洋中德國之屬地美國自必跼　不安惟膠州之戰似尚不肯卽行干涉也由此以觀則日本已在籌備進攻之中可無疑義進攻青島可作兩面觀一爲海戰一爲陸戰意者日本對於海戰必注重於封閉港口而不忍轟擊商埠也自青島歸德以來德人爲之築路修港卒成巨埠不知其消磨幾何時光耗費幾何財力也凡此者日本知之審矣故日之攻取青島必抱護惜主議斷不肯無故强行破壞非有所愛於現時德國之青島而實愛他日日本之青島也且青島砲台其面海者堅韌異常實難爲攻東洋艦隊若僅封鎖青港時以大砲向擊砲台或港内之德艦足矣其他事業留與陸軍建樹可也日本軍事上之計畫大約不外乎此愛的美敦書限滿之日日本陸軍似已出發正在中途惟是時黄海之間颶風大作或者因此躭延一時亦未可知日軍登陸之地必在魯省各岸該省口岸大半狹隘難堪日軍之輸運舍用小船别無他策且統計兵士當不下三四萬人以三四萬人而由僻岸登陸爲時似非旬日不辦登陸之後又須擇地紥寨安設機砲及作種種攻擊之凖備凡此皆非一朝一夕之事日軍若能於一月之内開始戰端不可謂遲鈍也 
[蘇垣巡警商民衝突情形]  
　　八月二十九號蘇垣東區巡警二名荷槍彈壓罪犯二名罰作苦工在臨頓路白塔子橋一帶掃街該二犯不聽指揮即用木棍毆打適該處協泰米店夥某甲站立門　見此情形云罰作苦工何能如是虐待該警聞之即　擊喝駡斥其不應干涉警權竟相衝突適一級巡長張某經過上前詢問以事屬細　勸令息事乃該警回區朦禀區長經凌區長康派警往傳該店夥候訊該店各人均不願赴區正在齟齬之時該警即吹笛召鄰崗各警到來且有換班巡長帶同各警走過一齊閧入店堂該店中米司務亦甚多以致兩相鬭毆一時人聲鼎　商圑第十一支部司令宋老八聞警到來亦　警毆打店中什物亦有被打壞者各警等扭住七八人押赴區署該米店人即沿街喊叫致各店舖人等大爲　激相率罷市一時臨頓路各店一律閉門該區凌區長親出勸慰各店先行開市候再查辦各商均不遵從後由警廳孫廳長吳縣孫知事到來勘明情形勸諭各店先行開市聽候詳細查究秉公辦理各店始一律開市時已傍晚矣 
[浦口之前途（二）（岐逸）]  
　　商民企業之状况 
浦口市場企業之第一步爲建築而建築之始其先决問題一爲選擇地勢（二）吸收居民（三）振興工商業之適宜地浦口地勢低窪建築必先以土方而市場之地點因浦口事務所之放任迄未指定商民購買之地産唯知附近鐵路爲昻貴殊不知鐵路客貨爲片面的决非市場也以此凡有浦口之企業心必先以土方蓋爲建築房屋之初基前於説浦口建築題中略誌一營土方業之失收敗當去歲土方公司成立者凡數十家具呈浦口事務所請予立案而皆以市場規劃未定槪從緩議爲批答滬上管鵬案内有在浦口創辦某土方公司挪用公欵五萬元一條安徽倪将軍電蘇巡按使嚴查蹤跡俾爲管案之證據及查浦口鎭商會（非浦口市場之商會也）及浦口商埠事務所均無立案土方公司之倐起倐滅不可究詰韓使即以查無該公司答覆倪将軍至土方辦完房屋完工所營業者下等旅館浴堂茶館飯店僅能吸收鐵路旅客之顧盼而輪渡迅速下關商場已完全恢復旅館房屋極爲輝煌故浦口市場唯此旅客稍一停足之茶飯店及下等娼妓之小客棧兩種而已蓋國家方藉此茶飯店爲市場始基而獲爲一千六百萬佛郎之負債人也 
　　浦口營藥附　於鐵路者如駁運搬運轉運是搬運去歲爲軍人所營　爲鐵路收回自辦轉運則商人所營唯能獲客貨賃金之五釐所關甚小駁運則嗎上将軍行　副官處之營業年可獲十五萬元之利益者此款即供諸軍人保　　揚　　更　之報酬金也及裁兵議起七十四混成旅長方更生以軍人　格仿駁運之例作維持裁兵生活之大問題而發起土方公司函　　巡按使予以助力聞其資本僅能有一千六百元而裁兵則有千人所謂本末顚倒冒險經營之事業也土方公司之要素在轉運土灰之器械此類以輕便鐵道及鐵斗爲最利便方旅長乃函請韓使借以省有鐵軌鐵斗俾爲軍人營業之發逹而圖裁兵之生計韓使尚在沉吟中也 
　　浦口市場成立之原因在津浦鐵路是則鐵路之安全及其發逹亦足爲商民企業之助而鐵路腐敗之程度乃不可問以買票一端而言除日前曾有登報廣告之事項外凡客由徐州上車可在将近浦口之站購補另給查票人數金此票即在車上收回毫無紀律運貨則必賄託站長先期掛車否則貨物停擱棧租昻貴損失不資若此種種豈獨路政收入有損即此區區茶飯店市面之浦口亦受極大之影響也在鐵路養路工人多與匪通福履集一某石子公司於本月十五日在工程處領欵二千元爲工人所聞即醵資購快鎗十桿子彈一千粒冀刧其欵斯時有路警查悉報告武衛前軍将工人爲匪之頭孫老六拿獲幸免無事此其一端耳蓋浦口市場之聲名足以振　發　而商民企業得有效驗者唯茶飯店耳若軍人營業其庶乎可 
[南京快信]  
　　齊巡按准三十日出京五日履任 
　　馮上将軍電告政府擬親赴清江浦查察海州中立防守事宜 
　　韓巡按昨籌現洋十二萬元解交中央濟用 
　　江謙已委充江蘇高等師範學校校長 
雜評一 
[戰局之今日（無名）]  
　　今日戰局據各種電報無所改變青島戰事仍無信也比法之境大戰以後尚在休息俄德之戰則俄電仍日言其勝而德力辯其非而已北海英德海軍之戰則英美各電均言德敗殆確也其外則德入比屬之孔戈土耳其俄謂其将預戰圭自　嚴守中立而已 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京津間之青島消息]  
　　擬訂戰區　規青島戰爭區域按照膠州灣條約定爲五十啓羅米逹在此範圍之外中國得嚴密防守不使交戰國侵及界外之地方並另訂詳細青島戰爭區　規設交戰國方面有不遵守者即係違背中國之中立又聞統率處近以嚴守中立宜有專辦大員以專責成議定辦法請特任直奉魯三省巡防使並於烟台濟南分設中立巡防司令處預爲交戰國侵入中立界限龍口卽墨之間加意防範云 
　　而授辦理機宜青島戰事終恐不免政府派員馳　該處辦理中立交涉事宜已誌前報聞該員等奉總統面授機且係根據前清光緒二十四在中德條約曁戰　國際公法辦理大約戰線終不得出一百里以外也 
　　扣留德人軍火津函云本月二十三號天津金湯橋下有摇船四隻装有德國軍火一千零八十箱係由德租界發往南運河去青島　當被水上警察查獲扣留禀明警察廳長轉詳将軍府照中立條規辦事云　　日德公使近聞八月二十五日駐德顔公使致外交部電云本日德外部面告日本國代辦德政府對於日本國乘隙要求並未答復現惟有撤回駐日德大使並爲貴代辦保護云云又據順天時報載稱駐日德國大使列兹克斯伯略謂青島失守一月以後决不能見諸實際又歐洲大戰德國必最終之勝利其結果德國将向聨合各國要求償金一萬藴馬克故膠州灣雖然喪失於大局無何等重大關係云云 
　　英報濰縣通信英文北京日報載山東濰縣特别通信云上星期六之夜德國駐守青島軍隊将該處所有高峙之烟筒及其他　築物均自行炸毁以防敵艦用以爲發砲之準的此可謂極防守之能事矣今該處燈塔已毁裂其一外人之僑居此地即濰縣者雖以該縣距青島有一百英里之遥當　項消息　到之先已聞爆炸之聲而懸論及此迨　揭曉之後始知當日可怖聲音之遠届濰縣者洵　虚也又據一可靠之消息謂德國駐守青島軍隊除将所有林木斬伐淨盡外　将某村落毁爲平地該村落之位置實　近防禦線以外之較爲平坦之地峽大約将來陸地戰爭必鄰近此地峽間矣至所　其地之婦稚均於上星期六搭載火車離開青島其留者除服役紅十字會之婦人外尚有英國婦女三人美國領事裴克譯音　仍留駐青島以監守該處美英法三國之利益至副領事芮密拉譯音已　　領事館文卷於上星期六赴濟南府　 
　　青濟鐵路已由中國軍　嚴密防護無論中外人　均不准走　鐵路橋梁至中國地方官深恐黨人乘機起事故防範　爲嚴　云 
[戰事影響之北京觀]  
　　海牙臨時會議美國總統威爾遜氏爲調停戰事起　發起　九月間在荷蘭海牙城海牙　舉行臨時特别會議我政府接到以通知後即於日昨電致駐法國馬耳塞埠陸子欣令其就近赶往赴會　　四處經費籌墊天津濟南奉天上海等四處中立事務分所已經設立聞每處開辦經費目前即須鉅萬倘再加以供給扣留交戰國船員之衣食及臨時之支費爲數更難預計聞現在　能将開辦費先行措備即在所駐省份墊撥作正開銷云 
　　認定交戰國辦法此次歐洲戰爭至有六七國之多然皆先後陸續加入者中國以一中立國對於此多數國之交戰行爲必至如何情形始能認作交戰國而施以檢查之手續聞中立事務處以中國之認定交戰國應以接到該國正式通告之後一日爲始以後若有此等事件即照此界限辨理以昭平允而免糾葛云 
　　辦理中立人員将軍府參軍兼軍務廳長陸錦久在北洋於軍務上素有閲歷此次歐洲戰事我國宣布中立各省應設中立事務分所聞直隷朱經田将軍日前來電呈報天津中立事務分所成立日期並請将陸錦暫留在津辦理中立事宜等語大總統閲後批交将軍府查照矣又天津濟南兩處因中立事宜緊要由中央特派幹員前往帮辦聞奉寗兩處昨日來電請派幹練人員襄理中立事務現已由　交部揀定相當員開單呈請批定大約日内即可出京矣又外交部特派奉天交涉員于冲漢業經辭職日昨奉天張巡按　致外交部略以該省辦理中立事宜異常繁劇擬留于冲漢在奉襄辦一切云云 
　　将軍特别權限各省已實行軍民分治将軍巡按使各有專責兹聞政提議以現在歐戰方殷各省防務吃緊将軍非有特别權限不能措置裕如已　定各條探錄於下（一）凡遇戒嚴時期有節制水警商巡及調遣巡防警備之權（一）緝私鹽警鹽捕等營防於必要時有派遣防守要隘之權（一）将軍駐在地各城門有發令啓閉之權 
　　禁止食物增價自歐洲開釁後北京食物有價昻象實係無識愚民借此爲由有意居奇軍事顧問章遹駿以食物之增價關於貧民之生計特　呈政府飭部示禁　維治安聞總統已交由内務闻查照辦理　　日使呈遞國書日本駐華公使日置氏於日前抵京曾誌前報兹悉日置公使於日昨午前十一鐘覲見總統並呈遞國書總統昨日（二十六）接見日新公使儀式極爲隆盛逾於在日兹将日本國書及總統答詞併誌於後（一）日使頌詞大日本帝國特命全權公使日置益敬白本使欽奉本國大皇帝陛下簡命駐紮貴國兹經晋謁貴大　統閣下恭呈國書光榮罔極竊惟貴我兩國久係善隣友邦俱保利害共通之誼同以維持亞東和平爲宗旨幸逢貴國國基日固百度維新詎歐洲戰局一旦决裂以致列强不幸干戈相見我亞東亦未免受影響本使甚願及早收局東西兩洋再慶和平惟貴大總統閣下有同心焉即希格外眷念以全使命是所切　敬祝貴大總統閣下政躬康健（二）總統答詞貴公使承貴國大皇帝陛下特命爲駐華全權公使本日呈遞國書本大總統深爲欣悦我兩國以　同洲邦交奉　民國成立日益相親貴公使奉命來華復以維持東亞和平斤斤致意尤與本大總統夙願相符現歐洲各友邦不幸失和我兩國以維持和平爲宗旨定可使亞洲少受影響本大總統深望歐洲戰事及早收局實與貴公使具有同意貴公使駐節中華本大總統必當優加禮遇俾貴公使克盡厥　順願貴國大皇帝陛下　躬豫貴公使在華安健 
　　維持國際信用短期外債暫緩付還一節各國並未表示同意大約難望一致允可加　歐洲發生戰事　貨停滯海關人欵頓形減色長期外債亦有不能如期償還之勢此實由於不得已非偶然也但總統雅不願以此事損失國際上之信用特於昨日（二十六）交財政部諭令一件籌所以彌補及籌　方法總期長短期外債照常發給以全信用云 
[中立聲中之山東觀]  
　　籌辦中立專　赴魯政府　因青島問題日益危迫關係我國中立極爲重要擬加派籌中立專員來魯以便襄贊切　聞此次派出之唐在章范可愚等四人　政府屢　督　赴魯故已於日前赴津預備來魯矣 
　　山東紅十字會将赴青島青島戰事即日實現山東紅十字會會董劉福航現日招集員籌備出發　靳将軍蔡巡按使各捐巨欵爲該會籌備出發之資靳将軍並擔任廣爲勸募以使集腋成裘撥交該會應用 
[海參威戒嚴要項]  
　　海參威爲俄國極東根據地自歐洲戰事發　俄人加入戰圑後該地即發布戒嚴令兹探　海參威戒嚴之要項四端錄下（二）經由該地官立電　局鐵路電報局之發電須得要塞司令部爲許可之署名蓋印但有俄　衙職　署名蓋印之電報不在此限海參威柏爾瓦呀到德克弗拉列得喀色丹敎堪斯克及五吉羅爲火車站之發電監督爲憲兵之職責海參威　記各車站以外禁發公衆電報又鐵路電報限於鐵路營業上及職務上之必要時使用之由憲兵隊當監督之（二）凡外國航路船舶之出入該要塞地帶者限於由烏蘇里灣來者其來航海參威之各船舶一律寄港於阿斯柯力德島及奈雜及克灣受哨艦水雷艇之檢閲後得進航之許可者取鎭路斯魁類普利克夫島揭自國國旗於　高之牆頭由斯魁類普力克夫島可向北方以東航於博斯缶海峽無論如何船舶霧中及夜中不得近接要塞至三海里以内若船舶在洋而不能待天明威成霧散時須由哨艦嚮導（三）烏蘇里灣中之船停泊於指定地點者非經許可不准移動又不得與陸地交通阿穆爾灣及烏斯索灣揭俄國國旗之沿岸贸易輪船及拖船外不許航行如不遵守以上規約之船舶認爲敵船即開砲攻擊（四）凡海參威街上之娱樂機關及戲園飯館電影戲館馬戲場動物園等以午前十二鐘爲限即行休止 
[不省之戰事影響]  
　　（甲）吉林方面 
　　軍警查店鎭安左将軍孟樹村氏爲保衛安全起見昨飭軍警兩方面籌議辦法擬分派熟悉地方情形之軍警官吏數人專司辦理籌劃治安之責以調查旅館娼寮爲着手方法聞警界專派查店員四人從事　查至　區署長　官亦均有連帶職任軍界方面尚在計畫中 
　　銀行忙碌歐戰風雲　傳愈厲各國金融界不無影響在吉中國銀行辦事定例每届星期休假近因爲舒通錢法便利匯兑起見聞星期休息之例暫行取消今後商民兑欵可期捷便矣 
　　人心漸安歐戰消息初傳吉省好事者紛紛論歐戰之局關係亞東大陸匪淺一時人民觀聽似失常度近日中央政府頒到吾國中立之條約而後人心大定商民樂業仍如常時 
　　學生緩來本年各學校暑假開課後遠路學生多未依限到堂尤　西北兩路爲最近聞學界中人擬　公　一律嚴催　生尅日來省上課 
[（乙）哈爾濱方面]  
俄人籌措軍費據哈埠俄董事會以各處俄商捐輸軍費甚形踴躍現擬竭力贊助将籌撥軍費俄洋二萬元其籌撥辦法係由酒捐内增加如不敷數即将義務捐票加價出售必使其足兩萬元之數目以盡愛國義務又哈埠俄郵政局亦擬定籌款辦法如平信一封黏俄洋七分之郵票收俄洋一角信面仍黏郵票七分依次加遞購郵票七十分即收俄洋一元由俄　八月十號起直至戰爭終了期爲止 
　　苶商捐茶萬斤哈埠著名俄茶商池士查闊夫以該國所需軍費甚鉅遂大發愛國之熱誠捐助紅茶一萬斤寄往前敵交大元帥處分發各軍士飲用現該茶已如數寄至前敵俄元帥特發專電到哈與該茶商致謝並深感其愛國熱誠 
　　租界停止工作自歐洲之戰事發現駐哈俄人對於軍備問題如營防火車以及砲臺烽火等　類無不力加整頓備充急需獨中外商民之在租界營理房屋者現值土木方興無論其工程及半或将至告成均着一律停止不准營作外間殊莫明其故以故人多疑懼云 
[（丙）安東方面]  
　　馬鎭守使來安彈壓駐鳳城縣巡防鎭守使兼中将衝馬龍潭因安埠地面吃緊特來安彈壓假寓東邊道尹公署於二十日午後三點鐘時馬君乘公暑四輪馬車往東三省官銀號與該銀分號磋商地方行政公益欵項各項事件二十一日突下傳諭飭軍警兩界宣布戒嚴各大街小巷均增派兵警守望彈壓故夜間軍警出入如過鐘點非有口號不能通行 
　　南部中将宴會南滿洲視察之日本憲兵司令官　軍中将南部辰丙氏來安逗遛多日於二十日午後五點鐘時在租界士米列料理家設席邀請吉田　領事警務署署長古　誠藏氏民圑　　所理事小　爲五郎氏守備隊長川　氏郵便　長水川氏採木公司委員　崎氏其他　政委員議長等齊集該料理家大開宴會該南部中将　宴會諸君　手談心頗極一時之盛　　安埠報平靜安東地處繁要切内治 
以營口已有榮淑章道尹坐鎭固無疎失東面地臨鴨江近因　漲已確得有黨人乘間思逞消息故飭由鎭道兩署於水陸兩方面兼顧以免有失昨得覆報謂安埠商業上治安上均極平靜 
　　訂期會議軍情鎭安上将軍以中立手績極繁自應妥　籌備擬訂期開軍專會議兹聞二十八師馮閣臣師長於日昨來奉暫駐　師辦公處以便赴會云 
[内國公債之提倡進行]  
　　進行手續提事内國公債自　起以來本京外省各方紛紛表示同情　務進行甚爲順手近日各界到會旬問該會一切情事者尤絡釋絶　會同現止從事将該會經過情形及第次大會盛况編成第一次報告書不日即可　事矣装印成帙以供各界之先　爲快云　該會現旣具禀政事　及内務財政兩部陳報該會自發起以來經過情形及目下進行状况請備案並批示 
　　籌備開會該會以第一次在湖廣會館開大會　效旣屬良好特定於九月初六日星期日開第二次大會以書提倡勸導天戰俾結果益臻圖滿預　届時各界重要人物到會者當較第一次更極一時之　該會同人現已着手籌備連日甚爲　碌云 
　　兩部提倡財政部周子沂總對　此次内國　債異常熱心除在職務上　極進行外並特由個人擔任購買五萬元以爲各界之倡率又海軍部致上海海軍總司令電曰内國公債说師各機關認購極爲踴躍　本部人員均照一月所得俸額認購我海軍人素具愛國熱忱自必輸将恐後各司令艦長及局所營校長官　将此項條例宣示週知各認若干先行電部一面造册詳報以占優先　軍部有 
[浙省對於戰事影響之維持]  
　　中立籌備昨軍督通飭各機關以後凡關於中立事務及傳逹軍情不得沿用明電自本月二十八日起由軍府頒發機密要密電碼各一本聞機密專報各屬匪情要密專遞中立事件業已體遵照 
　　中立事務所辦事章程已奉中央頒發陳景烈處長恐　温分所不甚明瞭特　錄二份分送查核昨又爲近所依據者係海牙海陸戰中立條約我國旣奉爲圭臬亦宜詳加討論特開　評議並抄發簽送各道尹查照 
　　嚴防造謡昨日二十九錢塘道尹公署通商各縣知事並行水陸警察各機關云案據武康縣知事　蘭詳稱竊武邑近日忽發生一　謡博並日牽涉外人之語商家散賣符咒然然　忌當於本月十五日飭役回城内鼎源號購得黄紙符咒張上書洋和尚自作自成當安想大國心快到洋人自已頂上橋　二十四字閲悉之下復即親往該號檢查搜獲符咒其十六紙所書咒語先後相同伏查奥　戰爭情事復雜稍一不愼立召　機　奉巡按使文　頻飭關於交涉案件務宜和平速結　内敎堂亦應　實保護蓋所以防江河於涓滴杜星火之燎原一髮千鈞不容或聞而况武屬　干山洋房林立西人避暑　以千　百計防　尤恐弗力奚堪節外生枝是頊符咒語意荒唐足以挑起惡感滋釀衅端　　知事明查暗訪覺察在先将　　謡　烈鄉　秉性愚頑　　重輕一旦事出非常知事奉　無状咎固　辭其如國家大局向（中略除詳報巡按使察核並飭提該店主沈十英等訊供暫押　将　鼎源號先行發封勤令停業面撰擬白話告示到　張貼　由知事親赴各鄉宣講外理合具又詳請　核等情　　（中略深恐各縣地方或有類似前項情事亟應一通飭查拿以安人心（下略） 
　　募集公債昨日（二十九）　署軍署課通知各課請　照軍暫前令　核定範圍量力購買内　公　劵並具有清册分别塡列銜名隨通知並送云 
　　周旅長鳳岐所統旅部及九十七圑全體認購洋二千六百二十元由周旅長陳報軍督列入總算以備催繳 
　　又省垣各校長鄭岱生張萍青許緘甫周季綸四君通函各校邀　在省中等以上各校長會商募集内國公債並定於本月三十一日下午二時在大方伯第一中學校内開會 
[修正總統選舉法案已付審查]  
　　約法會議自休息四星期之後本擬即将立法院組織法案議决現因參政院建議修正總統選舉法案業由總統咨交約法會議修正故約法會議特於昨（二十六）下午二時開第二十次大會到會議員四十餘人正議長孫毓筠主席秘書報告文件後即簽定新到議員景　月胡璧城陳儀凌福彭四君席次主席宣告開議議事日程係咨請修正大總統選舉法案大總統提出秘書朗讀大總統咨文衆請省略朗讀主席謂此案今日祇　大體討論應否修正其内容如何可不必討論王揖唐主張以此案大體大衆心無異議現在應修正之點甚多請指定審查員時多派幾人即付審查可也主席以王君之主張甚是况在倉猝之間不能詳細研究亦以即付審查是衆贊成當由主席指定李　王樹枬齊　　王印川朱文劭柯劭忞地彦　　　等十五人爲審查員主席卽宣告今日議事已畢散會時日下午二點二十分計議事時間祇十分鐘云 
[高等廳十三次公開陳繩被害案]  
　　高等審判廳於昨日上午九點十五分鐘再行繼續審理陳繩一案開庭後審判長檢　官仍舊審判長先提黄貴上　何其　告　你的衣服在　方廳雖曾騐過終 
 
 
 

Page 7

 
 
未明　故本　上次已令西醫貝瑞生檢驗而該　之鑒定書現已呈送到廳係屬洋文尚未譯出現在爲愼重起見又找一個日本的醫生來檢驗宣告畢遂令黄貴過下乃喚日本醫生二本山新一者上堂兹醫因不會説中國語言乃偕　一通譯以便傳　稱方之問答　判長先問　該醫住址姓名畢又告以檢驗之物必須具結等事説畢遂以黄貴之血衣示看該醫視　久之亦以該衣曾經水洗顔色已薄須予以一星期之限必能驗明實爲何物所染等語審判長許之當用剪刀又将血跡剪下兩處遞給該醫囑其切守秘密等語該醫生與通譯乃去審判是遂提陳璧上堂問道你家的　個井口起初　方的是圓的答　從前未及　看是方是　及　後來始查明是方的又問道是長方是正方答正方的又問道旣是正方那塊石頭是怎樣作法造成的答道是兩塊大石頭中間又砌堵小石塊審判長駁問道爾塊大石頭攔在井上着地者尚有三面而中間砌堵之小石塊僅一端貼地是最懸空不牢的陳璧被駁遂又言他審判長又問道井口的石頭是舊的是新的答是舊石塊又問道那井口旣　出是舊石塊從前是個甚　物件答道看那個樣式想是井口仍改作井口的審判長乃　　曾緒庭丁回以未到審判長又向陳璧問道去年八月二十三日陳繩尸首發現後騐尸的那天你在場否答道我在場又問道捆尸首的繩子是　的是棕　的答道是蔴的又道問是剪斷的是解開的答道陳璧那時很難受没得細看都是地面上差人總理的又問道那時候你家裹還　着工事否答道有個魏瓦匠做活又問道這個魏瓦匠誰薦的答道是個大木廠子呌做　順木廠是他給薦的　判長問　乃令其退下又喚陳昱上堂問道去年你們家眷來京後你個人尚在天津答是又問道你使用的人是誰答道有一個呌常升的伺候我又問道這個常升是誰爲的答道是一個姓安的所薦双問道常升他在天津幹甚麽事答道做飯買菜有時跟我出門又問道你回京的時候常升跟你來京否答道跟我來京的又問道常升現在甚麽地方陳音一時對答不出遂説道　個遜　約有七八句道個然總未答出來審判長接着又往下問陳是乃答道我在鹽道衙門他是伺候我的 
　　　　　　　（未完） 
[黔省近訊]  
　　威寗之匪亂貴州威寗縣係通川滇要　商　尚旺而匪風極盛近聞該縣陸溪溝地方有巨匪安家銘四處馮感聲稱眞命人主出現於咸寗之宰戞地方有仙姑二十四人保駕約同匪黨百餘人至該處潛謀　亂事被威寗鎭雄二縣知事深知即會同派兵二百餘人馳往剿捕當将該匪一百餘人　困鎗斃　匪首安家銘獨得逃脱 
　　税欵之收數貴州素不産鹽所　　飭均係由四川　南　來者其收入鹽欵亦不過抽收落地税之一部分爲數無多其餘國家收入亦不甚豐日前貴州財政廳廳長張協　君會将二年度收入數目兩次致電財政部　錄如下（報告鹽税收入電）　貴州二年度鹽税　　一百零五萬餘元現二年度期已　滿自上年七月起至本年六月底止收一百零餘萬元約能勉合預算數除本年四月　前所收及支銷各欵其七十五萬餘元業遵飭撥交巡按使作爲中央撥款外四月以後收入多因交通不便撥　軍餉未解庫現截至六月底止已由財政廳賡續接收知關　念謹先電呈並乞轉呈大總統　查（報告雜税收入電）貴州二年　國家經常臨時歲入預　總共一百五十五萬餘元除所得税向未開辦烟酒牌照電呈准三年七月始行舉辦實共預算一百三十萬餘元現二年度期已届滿本　自上年七月起至本年六月底止收入各數謹照預　所列欵項詳呈如本年田賦約收五十八萬餘元帶征上年田賦的收三十萬餘元共八十九萬餘元釐金竹木統征約收五十二萬餘元正雜各税項下契税約收三十四萬餘元當牙税約收六千四百餘元礦税約收一萬二千餘元印花税約收二千七百餘元雜收入約收一萬五千餘元臨時驗契費約收七萬三千餘元公産變價約收七萬三千餘元其也雜項約收六千餘元總共約收入一百九十五萬三千餘元已解庫者約一百五十萬餘元各屬因道路遥遠坐扣公費撥借軍餉尚未歸欵者約四十餘萬元超過本年預算數約七十餘萬元並比較前清宣統三四預算亦超過甚鉅現截至六月底止已交財政廳賡續接收知關　念謹先　聞并斬轉呈大總統鑒　 
地方通信 
[天津]  
　　與兵過津日前有奥兵五百名由青島開拔到津住奥界工部局等處撥於日内開往上海 
　　安定人心之布告日前津　關道布告云爲出示曉諭事本年八月二十四日奉将軍銜督理直隷軍務巡按使公署通飭承准政事堂馬日通電開華密奉大總統令日本通　德政府令德退出青島德未答覆二十三日日本将與德關戰聞英俄法亦将會師我國同屬友邦惟有　守中立條規妥愼辦理恐各省謡傳誤會應由各該将軍等隨時　　居民勿得　疑等因特逹等因承准此合亟恭錄通飭望即遵照隨時曉論居民各安居　勿得驚疑是爲至要切切此飭等因奉此合行出示曉諭仰軍民人等一體知悉須知此次歐洲各國戰事我國嚴守中立早經宣告况我國與各國同屬友邦各國皆聲言不侵中國領土即使青島　有戰事發生亦與我國事不相涉爾等各安居　勿爲謡傳誤會自起驚疑是爲至要 
[營口]  
　　遼濳道尹暫駐營口　　道尹駐在地本定在省城昨張　按使咨商内務部略以營口爲各國通商巨埠當兹歐洲戰率遠近傳　該埠市面全　繼持擬暫緩将該道移駐省垣以　坐鎭而安商民 
[寗波]  
　　荒　中之督　　契斯督　　契委　彭鞠　日前　　山縣　　張　　來函云秋邑濱　海隅山多田少地　民貧加以　人無總旱尅爲　禾苗之現象　　不堪秋後之收成　　所　　　年荒情形焦灼然　　事宜上　　計自雞視爲緩　正在督間辦事人員設法　辦間適　大札指示進行現已　　告論會　鴻衝印刷多張賡爲分布限期迫　違勞尊囑亟應兼程前進以冀日有起色知關記注感佩　名相應布　煩爲　照彙　又定海縣知　　大名君來函云咋奉大札備聆種切仰見賢營　劃感佩良深惟敝邑地瘠民貧原非他邑可比現在天旱水涸　禾枯槁當此飢饉薦臻之秋對於税課徵糧大有　碍加以外洋戰事金融恐慌小民　食維艱情甚堪憫除酌量　促並遵照來示　銜叙稿布告並錄稿奉閲外兹将七月中旬起至八月中旬止所收騐悦各數開單呈候察核其餘　鎭各縣迭　彭委員函詢迄未呈報未旘若何情形也 
　　島民頻遭盜刦定海東北之懸島曰衢山　縣治水程三百餘里句稱爲漁業會萃之區自緣營　徹防禦無人海盜登　搶刦不一而足如去年胡紹周　被搶並據去其子重索贖金今年馬足全村被搶居民受害非淺至本月六號突　盜船二艘盜匪五十餘人均持快鎗　繫姦淫災掠　無道據去商民四人查無　迹居民惶惑異常　有朝不保暮之勢現已向各官廳請兵彈壓矣 
[鎭江]  
　　失竊　誣陷律師鎭　姚一　中和客棧　昨有旅客二人帶有皮包内大洋一千二百元擇定樓上房間出外吃飯適　棧司賬外出由茶房搶任看守門房該客食畢　棧見　門上鎖已扭　房内皮包已經割開失洋五百元即往警區報告當派　士赴該棧搜查查無蹤　該棧住客甚多適有律師楊某過鎭亦暫寓此棧是日午後　茶房算清房飯赴蘇調查案件該棧主不知楊爲律師致起疑心　将楊扭赴警區區長即移請總所轉移縣署縣長以該棧主毫無證據不能指良爲盜立釋楊某将棧主茶房管押諭失主靜候訊追現聞楊律師心不能甘擬以侮辱恐嚇及妨害名譽等罪提起控訴又聞該律師赴蘇調　之案調係甚大兹因該棧誣陷延誤将來並　請求縣長責令賠　損失云 
　　蝗患可　江北各處捕蝗不力致　子叢生現正展翅遠飛連日鎭江對岸都天廟一帶江滸蘆灘發現北來蝗　碩大且記　蔽江干勢欲渡江刻江北田禾将近收　而江南田收較晚萬一飛渡來南民食至爲危險故該處農民頗爲惶駭也 
雜評二 
[可憐之中立（步陶）]  
　　據昨日專電日向英提出三條件又據新支那東京通信　向日亦通告三事三方磋議禾知近作何状而此次青島間題聨　國之内部尚未一致中立國之　度未晝緘默則可槪見矣且日之條件終結以收用中國土地美之通告首列　膠州於中國是舊地主而新中立之中國又爲三方　　中之要點矣以表面觀中國之見重於戰局良不爲　而以事實言中國土地廳用與否中國租偕地應　與否中國目身曾是唯唯諾諾不敢有一辭之建白而　盟　之交戰者與中立國之遠在他洲者乃爲之勞勞焉以與兩三　磋議然則中國之爲中國其地位爲何如耶然而中國人且　視若無覩也然而中國之辦理中立事務者方遑遑然擬議曰（詳訂戰　規條設交戰國有不遵守者即係　背中國之中立）今試爲之下一轉　曰違痛中國之中立将如何我不知當局将如何答覆　　呼是亦可謂可　之中立　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[提倡内公債之止海第一次會議]  
　　上海商會總恊理曁商界重要人物及中國交通兩銀行經恊理爲勸募内國公債事特於昨日在交通銀行開會籌商進行手續　會者爲周金　朱葆三顧　一蘇筠尚朱五樓謝綸輝　一齋施子英　蘭泉　筱菴虞洽卿陸伯鴻貝潤生張公權張紹　徐寳　　章郭的椎胡　登諸君公惟周金　君爲臨時主席旋事定問金箴君爲正主任貝潤生朱五樓兩君爲副主任並議定駐滬公債局經理處設在中國銀行三層樓上常駐辦事員則推定宋漢章張公權胡種薌張紹蓮徐寳琪五君並即致電北京公債局局長梁君其文如下（北京内國公債局梁總理鈞鑒勘電敬悉遵即公同召集經理十九人全體到齊適盧師長過滬亦到會宣布政府宗旨各經理均肯踴躍從事公議駐滬經理處即設中國銀行内公推晋鏕爲正主任仁元方幹爲副主任除俟債劵頒到再開大會盡力勸募外先此電聞周晋　貝仁元朱方幹世一（迨散時已鐘鳴六下矣 
[西報紀英艇拘捕美船事]  
　　大陸報云中國警務顧問卜羅斯君昨由威海衞抵滬據稱美國輪船哈萊蔓特爾號曾爲英國水雷艇拘入已與其他被捕之三船駛往香港　已爲英國之捕虜品矣該船之赴青島乃載避難婦孺及不與聞戰務之人民來滬其啓機之前凡涉嫌疑之貨物均經卸去即永機亦在其内其主人開乾君聲明該船對於中立事務異常謹愼青島當道因港内已埋水雷不准英員駕駛故以德員代之至於有馬逹小船在吳淞口外以違禁品運至該船一節開乾君非笑此説且　該船之被拘大約因以德員駕駛美船之故耳　乾君現信英員加没收該船必賠以所值之數聞開乾君現已請美領事與英員交涉矣 
[勸令照常行使北洋銀幣]  
　　滬海道尹楊小川君近接江蘇韓巡按使飭開奉中央財政部電開查北洋銀幣原與各省發行之銀幣相同銀色並不低微而分兩較湖北江南等省之銀幣爲足乃上海各銀行各錢荘往往将北洋銀幣任意减色目爲銀不足數多方欺勒以致市問行使難以流通殊與市而攸關且北洋爲根據之地發行此種銀幣原冀維持市面貴乎流通起見若被各該銀行錢荘與市儈等上下據蔽不特阻塞行使之力将來北洋銀幣何能推廣着即飭知滬海道尹廣爲勸導並曉諭滬地銀行錢市一體維持将該省銀幣照常行使流通不得再事欺飾尅扣銀水等因相　奉飭後當即函致南北商會總協理請爲查照前因轉相勸告矣 
[防範青島回滬之黨人]  
　　江蘇巡按使韓紫　言　接報去年二次革命失　　上海黨人逃往青島者不少　因該　　　被德國軍界一律驅逐出境不准逗　各黨人現已陸續搭輪遄回上海等處若輩破壞性成誠恐匿居滬地仍　作亂應請嚴密防範以保治安等因昨韓巡按使已電飭上海鄭鎭守使分飭軍警一體防範查緝矣 
[孫文果在滬耶]  
　　江　将軍近接京電謂近據探報黨首孫文確已回華現匿居上海虹口某旅館回來黨人甚多每日秘密會議希國謀亂且有人目覩該黨首時在該旅館進出等語查黨首孫文屢思破壞大局　心已久現旣探明確在上海自應趕速密拿以絶亂源希飭嚴密查緝等因故已轉飭滬上軍政各機關速即磋商領事設法恊緝矣 
[浦東失火之虚驚]  
　　二十九號夜十點一刻時高昌廟東南方發現火光且彷佛有鎗炮之聲在内是以附近商民咸疑黨人　火起事驚駭萬状旋由鄭鎭守使飭令瞭望台兵士以電光燈探望始知江邊碼頭對岸浦灘焚燬毛竹草房十餘間當火熾時毛竹被燃炸裂之聲頗與槍聲相似鄭鎭守使乃飭第七旅參軍富撥派衛兵多名分赴各街傳論商民始各安靖 
[嚴防海船私運米石]  
　　江蘇韓巡按使因滬地米價昻貴恐有奸商販運出口情事曾經飭由上海鎭守使轉飭軍警並知照海軍李總司令等一體查禁在案兹由鄭鎭守使查得吳淞爲滬地出口門户果有米石載運出洋旣非輪船装載諒必潛装沙釣各船故於昨日函致海軍李總司令派兵輪一艘停泊淞口凡遇沙船由滬放洋務須令其停騐云 
[維持貧民生計之急迫]  
　　上海鎭守使鄭君滬海道尹楊君因欲安置失業苦力擬将城濠基地籌欵興築曾誌本報兹聞兩君業與城濠官地丈放局陶君恊商並将籌欵開辦情形電請中央核辦旋奉電復着好從速舉辦至籌欵一節可就近商之中國銀行等因聞兩君以貧民生計日促先請中國銀行籌墊若干俾便開辦其餘經常等費俟再計議云 
[尚賢堂之演説]  
　　昨日星期下午美博士李佳白君在尚賢堂演説萬國和平有益於世界之實際與基督敎理之關係李君略謂目下歐戰方亟崇尚和平者亦無術以遏制之或者遂不免疑空言和平之無補不知歐洲之和平會近年來實確有明效大驗蓋主其事者多爲外交經　法律各學之名家或爲饒有才幹之人通非前時可比當二十世紀之末俄皇因讀德人所著預言歐洲戰禍一書惕於所説乃創立萬國和平會於海牙在會者計有二十二國政府之代表討論其事至一千九百零七年二次開會除四小國外其餘各國更無不派人蒞會開會期間凡四閲月當時合定條約計分十四項其第一項即爲普通之調處法凡兩國交涉有一方以爲不公允者可託該會調處之當時贊成者三十五國餘九國否認因未通過然即此可見各國政府中守多有明於事理主張和平之人此外該會又商訂萬國公斷條約不啻爲世界各國交涉之大法庭其主旨多經各國贊成惟辦法或猶以爲未善因議定於三次開會時再行公决此項條約當時雖未經通過實行然自一千九百年以後十年之間歐洲交涉之成戰局者不過十之一其爲該會所謁處者計十之九與前百年通成反比例焉由是而知欲覩和平而免戰禍實莫妙於先以調處繼以公斷之法雖調處一項僅限於　約各國然其功效已不少蓋其節目凡九十六按照一節目而　處一事即足以免九十六次之戰禍也至公斷條約由各　於法理者合商亦　於後此一二昨　事以告大成不　　是各　政府旣　名人與會各國人復多在本國立和平會　　　　　告人民　　政府其最著名者如美國　　大王所立之便計捐經費　　　　　　名旅駐持之又有英法人發起之　國　會聨　　　　大王去年在敎會中添設之　　僅限於耶　　人　要皆　於斯　者吾人於於二月爲籌備萬圑博物院事向中政府陳該　欵　批給三萬五千兩後郎向各國駐使提及請代轉請各政府協助大約每國以八百金　至千五百金　爲限大多數皆以爲可惟英德兩使未即允　或以爲數木鉅　以爲無此　例也迨後一月間歐洲七國之戰與而亞洲之一國亦參與之推其所　之軍費計非違數千兆　不可是皆爲各國之基本金由是以往各國人民負擔之苦當較前爲尤甚矣夫吾人見水火疾疫　荒之天災猶不勝其憫惻而戰之爲禍乃至此於此可見和平之爲福蓋如此也耶穌抱博愛主義生平即以戰爲大戒遇害後二百餘年間其門徒獪恪守斯旨當羅馬時代無一贊助戰役其後敎　旣廣昆趣漸紛说是一部分之基督敎徒有背其慈愛之主旨而以競爭殺伐爲盡其天戰者然大多數之敎徒及非敎徒其學識寛廣度　宏遠者當今之世仍多犠牲其心思助力以從事於和平之事業若　鐵大王部其尤著者耳然則可見基督敎固爲和平之敎若今歐洲好戰之風固非出於基督敎之原理云 
[洋紙烟煤兩業之現状]  
　　歐西開戰影響東亞本埠各商業已就調查所及者登載前報兹續将洋紙烟煤兩業情形　查列後（洋紙）此項進口貨以德國爲最多日本次之現因歐洲戰事無貨進口業此者莫不抬價居奇現各洋行存貨被出一空故各紙行罔不利市三倍而印刷業則大爲受虧（烟煤）自歐陸開戰以來烟白二煤已逐漸飛漲烟煤未開戰時價約二十兩餘白煤三十兩餘現烟煤已漲至三十餘兩白煤四十餘兩故承包各絲廠及紗粉各廠所用煤斤者苦不堪言因各廠與煤號交易向論每車一輛每天包銀若干或包三月或包一年照車結算而各煤號承包後亦無非隨買隨交决無有包定一年而備存一年之貨者此次暴漲該業受虧甚鉅近雖連合同行迭與各廠家情商通融辦法以後槪付現銀交易並隨時定價但各廠亦係勉强開工同受影響祗允稍爲變通故該業之做絲紗各廠交易者莫不大受其累云 
[陸軍遣撫調查所紀事]  
　　陸軍遣撫　查所第七批受撫人楊王善等四十名現已訂期於三十一號啓行並由所長杜章二中将委派調查員陸軍步兵上校朱毅督送于湘省昨日已經牌示飭令各受撫人於是日上午十時齊集該所聽候遣送 
[管鵬将次入獄]  
　　皖人管鵬因被中央政府控告違法擅辦安正鐵路並将鐵路與安徽全省米捐私向日商抵借洋二十萬元又　用公欵洋九萬七千一百元迭經公共公廨預審屬守並奉政府電令由滬判决業已判定管押西牢年半期滿逐出中國領土已誌本報兹悉管現仍押在總巡捕房捕頭以案經判决未便再居優待室所有親友亦不准時往探望故於前日諭令説去尋常衣服換穿犯衣定於星期三日解往西牢标銅 
[國貨維持會評議常會記]  
　　前晚國貨維持會假錢江會館開評議常會首由徐枝春君代表王介安會長報告歐洲風雲工商受困擬請各業董事到會互商維持方法詎各業未能到齊難於提議並云敝會議長王文興君此次奔走數月與本會有極大關係請其報告一切繼由王君報告略謂鄙人此番進京並赴東三省曁俄屬一帶考察商業在京時與當道陳説裁釐加税之必要外文孫總長亦頗以爲然後又承都中政界人士在經濟學會開會歡迎叶人即報告商業受條約上之種種痛苦並提及去年所上之裁釐加税請願晝到會人士皆允贊助後至東三省見該處帽業以上海國貨會伍廷芳式之帽銷路最廣又見石棉礦産甚富能避水火吾國人不知利用外人購辦甚夥又至哈爾濱該處商務總會提倡國貨及對於裁釐加税尤爲熱心并有俄國工人來迎詳述俄國工界設立工人銀行平時工人無論日得工資若干於十百中抽取二成爲銀行資本此種銀行已設立多處并有工人休息場足見外人　　堅固吾　儘可效法又討論維持本埠工人問題謂歐洲戰　恐非一時所能平靜籌畫維持工人之策宜思一久遠之生活鄙人作一理　距上海不　之崇明有荒島如能使工人前往採柴伐木并可種植棉花等類惟此等籌晝應要求政府許可給示保護五年之内免去一切捐税并望社會上人人以慈善　懷捐集鉅欵　作墾　之資諸君如有高見及洞悉崇明荒島情形者請　時至白　路登　里十九號敝　　論　請於下星期五常會再行　　云云 
[學生會日館定期關學]  
　　　　中國學生會日　上學朔　續甚　現定　九月一號開　添聘敎員推廣班次　近聞風報名者　繹不絶聞将滿　云 
[自立學校之擴張]  
　　美租界兆豐路自立學校係約翰大學畢業生所發起創辦以來已及二載成續頗有可　近因校舍狹窅不敷展布特在新靶子場後通江灣跑馬場路帝建築校舍定陽曆九月八號開學 
[白色警服均須扣還原價]  
　　淞滬警察廳長徐輔洲君仿照北省警察章程飭将夏季警服換用白竹布衣　曾經製就分别給發各區署長警換穿在案兹因夏季黄色警服前已給穿而此項警服係屬夏季特别服式由廳另行製給應收回原價每套洋一元四角日前特分飭各區警察署及各分署等一體查照着於長警領餉時由各該署長署員切實開道每長警分期扣洋一元四角上級警員亦一體照價扣還聞各該警署均已遵照辦理矣 
[水警第二專署長易人]  
　　江蘇水警第二廳趙廳長以第二專署長劉榮盛年力就衰詳請韓巡按使免去本官所遺　任請以陸軍中校師德貴接充兹於前日接奉韓巡按使批示照准趙　長即将委状飭發師德貴查收於昨日接印任事 
[划船婦被拐逃逸]  
　　滬南董家渡划船婦張倪氏之外動媳新賓年十七歲向在浦江摇划子船爲生日前被該處裹馬路袁順興鐵店夥王禮慶勾引逃逸該氏偵知其情向王追問王情虚躱避經氏尋　扭交第九崗警察帶至第一分署詰得事關拐逃飭送警廳司法科預審擬究 
[尋獲八年不見之女子]  
　　李元善李尹氏夫婦帶同其女翠蓮子投報五區警署據稱此女已被匪拐失八年今在梁袁氏家尋見請爲澈究姚署長飭将一于人併送檢察分庭押候核辦 
[承認串拐小孩]  
　　陳楊氏投法公堂控稱婦人有另孩一口前日在門外嬉玩忽然失去現由包探拘獲拐匪沈金標張小和尚兩人並将小孩吊出求請訊究孩供我在門外張來言欲食蘆粟可隨伊去我信以爲眞隨至蘆粟攤上見沈等候在彼當被拖入車中車往某屋内嚇禁聲張不許出外今由巡捕到來始能放出張供係沈起意囑小民前往誘拐允許售去後照大小股分用是實訊之沈供認起意托張誘拐不諱聶讞員判沈押一年張押六個月期滿一併逐出租界 
[律師願盡義務]  
　　滬西小涉陀附近蔡家宅前充十三圖地保之蔡育中家於舊曆上月二十六夜突遭盜刦因蔡率衆拒盜被盜開鎗擊傷其子蔡富富頭額族人蔡林泉方腿並被擊斃鄰人傳木生逃逸旋經事主報請戈登路捕房拿獲是案盜黨王振華一名解送公共公廨訊供押查在案兹有律師陳志剛以此案捕房並未查獲鎗械而事主亦未失去贓物被獲者身無利器詳察其事似係仇家尋衅其中恐有寃抑該律師愿爲義務辯護士於前日午後乘坐汽車至戈登路捕房向捕頭聲明令将該犯帶出向之盤詰錄取口供業已函致公廨定於明日出庭辯護 
[盜黨亦須重懲]  
　　著匪　三郎王阿生因糾黨持鎗攔刦婦人姜張氏金鐲並沿途開鎗拒捕致被繫斃三命業經閘北四區警署與匯四捕房先後将龔王兩匪拿獲解送公共公廨訊供屢寳判龔王兩匪解送鎭守使署按例懲治嗣因老閘捕房拿獲懷鎗圖刧之匪徒顧金寳王阿大訊係龔等同黨故飭将龔等仍留匯四捕房所有牽涉之張老虎交保開釋候将顧王兩匪訊實定斷再行起解在案兹悉此案定於明日解訊判决聞顧等兩匪亦須處以重刑俟訊守後即與龔等同日起解云 
　　又聞老閘捕房捕頭以本捕房六百六十一號華捕在差拿獲懷鎗　刧之匪徒顧金寳王阿大實爲勤　業已禀奉代理華捕正巡官轉禀張代總巡昨奉論著該捕升充頭等華捕並賞給洋二十五元以示奬勵 
[搶刦西人之盜犯行将定罪]  
　　　居閘北馬家宅宅人　常　司（即　得吉司）住宅於陽　正月三十一號晚被盜行　並刀　事生一案經偵探緝獲是案盜犯及嫌疑犯等七八名解　上　　方密檢廳訊得邢小毛等　名確無爲盜實據判令分别交　惟馬　生馬鳳鳴馬　生等三名實爲此案首犯判令釘　收押而馬　生已在押患病痛命故　廳祗将馬祥生馬鳳鳴二犯起訴審判廳一面知照該　人羅帝鐵司届期來廳面質在案前日午後二時審判廳推事官　木棻君會同宗檢察官並譯員等特開刑庭研詰先據西人羅帝　司同妻投案譯稱年四十歲向在某洋行執業正月三十一號晚上商人正欲就寢忽有盜匪二十餘人破門而進爲首確爲馬祥生因馬曾在商人　裁種花草因此認明無疑其餘各盜無　一一辨認當時羣盜進門之時由馬詳生首先将商人之手揑住然後衆盜用刀行兇周身受傷　極倒地以後如何情形商人不得而知云云羅妻訴稱是印晚上見盜匪多人蜂擁而進将夫圍住我亦遭盜匪用刀戳傷肩背及後腦等處惟傷勢尚經故即出外呌喚前曾在家種過蓊草之鄰人馬祥生馬鳳嗚等不見答應遂往附近西人家喚集多我赶至家中羣盜已無蹤迹丈夫已經受傷惟見馬祥生馬鳳鳴及已死之馬連生等在於室中我當時尚未知馬祥生等實爲盜匪意爲聞我聲喚來家帮同捕盜於是即雇馬祥生等将夫舁送醫院醫治馬等不允我允給送費二元馬等始将丈夫抬送　院我回家檢查之下計失去手鎗三支眼鏡二付英洋數元小鐘一只鋼表一只皮夾二只戒子一只當即報告該處附近警局請緝贓盜嗣後始悉馬祥生等糾衆來家搶刧現雖将馬等拘　然其餘多數盜匪尚未獲案請求偵緝究懲並請設法保護等語問官命提馬祥生訊問據供年二十八歲寳山縣人家住馬家宅耕田爲生前在西人羅帝　司處種過花草該西人家被盜小民等聞聲前往盜匪已無影響惟見洋東受傷在地小民即将受傷　用布代爲紮縛嗣見東家娘娘帶領多人由外而入即雇小民等将洋東抬送　院小民並無爲匪之事亦無得受二元送費之事求鑒問官即命羅當堂對質羅遂證明當時情形馬極口稱寃問官一再詰究馬仍堅不吐實詰之馬鳳鳴供稱今年三十六歲亦寳山縣人住馬家宅與該西人家爲比鄰餘供與馬祥生相同問言曰爾亦不用抵賴該西人家被盜之後在爾家中抄出一切證物並兇月等件爾至此地位即狡展不認本廳亦可定爾之罪馬鳳鳴仍稱被誣問官謂羅帝　司曰馬祥生等與爾有無仇隙羅答稱别無仇隙惟馬等前在商人住宅左近屋内養猪沔穢異當　氣　蒸商人以其汚穢與衛生有碍勒令遷往他處或者以此懷恨商人亦未可知但馬等現旣獲案請求堂上按律重懲繼由宗君起訴此案事實　謂馬祥生馬鳳鳴等夥刧逞兇　傷事主罪已成立請爲公判問官双檢出在馬鳳鳴家抄出之兇刀二把謂羅曰當時是否用此刀　傷羅答稱當時萬分急迫無暇細察是否爲此刀所傷難以指明問官命譯員操西語宣讀供詞畢又命書記官朗宣一遍遂認爲辯論終結然後諭令羅帝　司夫婦退去馬祥生馬鳳鳴還押聽候宣布判决 
[崗警追獲流氓]  
　　前日傍晚有成衣店學徒周成邦手持布褲數條行經新閘橋相近被流氓齊梅郎上前攬奪該徒大聲喊呌由四區崗警到來當場将人贓追獲移送檢察　庭押候究辦 
[誘拐騙洋案累及保人]  
　　前有夏珍儒投上海地方檢察廳控稱使女賈阿福現年十七歲日前忽爾逃逸當時雖明知爲同居之張錫卿張成氏夫婦等唆使因無證佐不便妄指除投報　區請緝外阿福之母賈楊氏向張夫婦哀求帮尋被張索去尋費洋二十元由商人代賈楊氏墊出付於張成氏之妹成八小姐過手嗣經賈楊氏在寳昌路将阿福尋獲向之詰問據稱由張夫婦唆使逃逸臨行時由張女三小姐雇車件送至西門内高家弄蔡姓家居住二十餘天復掉到寳昌路金姓家居住一月有餘連日雖有人到來将我觀看但聞伊等因論價不合走散等語商人得悉前情以張夫婦誘拐騙洋心不甘服爲此來案請究等　汪廳長當飭法警将張夫婦並三八兩小姐拘案預審判張錫卿收押張成氏及三八兩小姐分别交保候訊前日夏偕同賈楊氏母女到廳候示午後奉張檢察官提案研詰先由夏與賈楊氏伸訴前情嗣由阿福證明張錫卿唆使逃逸繼據法警禀稱奉諭往傳保出之張成氏等詎該氏等均已棄家逃避無從傳案云云張君當查張成氏等之保單蓋有道前街黄永昌招牌店圖章有汪雲亭具保而去遂飭警将汪拘案飭令收押限次日将張成氏並張三小姐成八小姐等交案候訊一面著夏将賈楊氏母女帶去候示 
[歇夥冒取貨物]  
　　　　　九十四號　　　　　吳某前日侄百　　　某五金　貨店内冒取貨物　　嗣被　店王覺　投報美掳　請爲查　昨由包探周　庭将　查獲拘送捕房經捕頭詢　一過押候解送公廨究　 
[花會亟宜查]  
　　花會之害爲禍甚　迭經　　嚴禁在案無如該賭棍等神通廣大近又在北四川路華洋交界處崇德里附近設一二　内設機關並令同類四出招呼（個中人爲之航船）其開會地點並無定址故鮮有破獲者兹爲該　捕房查悉聞爲首者係粤人混名老鎗與同黨阿榮阿根等數人惟該肆前門　係租界其後户係歸閘北警區管轄故捕房已知照警區恊力查禁矣 
[貨包壓傷小工]  
　　江北小工王錫　昨在虹口華順碼頭某商輪上　貨被該輪上　貨包墜下壓傷甚重當經工頭将王車送同仁醫院請爲醫治 
[工具擊傷車夫]  
　　華商電燈公司小工徐和尚前日在同益里口修種電線時偶不經意墜下器具擊傷東洋車夫朱阿四之頭類由警拘解第一區警局函送地方廳由汪檢察長訊得朱阿四所傷甚徵判送上海醫院醫治徐交保候朱傷愈再核 
[烟犯分别科罰]  
　　五區警署巡警前日在滬寗車站查獲烟犯七名抄出烟土二十餘兩并烟具等物一併移送檢察分庭由李檢察官預訊屬實起訴審判分庭業已判决費金堂梁學田各罰洋一百元劉阿庚罰一百二十元王生卿罰八十元陳子九罰六十元徐梅卿罰五十元徐生堂罰二十五元 
[巡警又獲烟犯]  
　　五區崗警前日傍晚查獲販土犯周孝堂朱天福范學連李伯强等四名抄獲烟圭共有一百十餘兩之多又四區三分署巡警亦查獲吳宛清一名抄出土三十七兩八錢一併移送檢察分庭押候星期一預訊核辦 
[女作頭與男作頭之爭執]  
　　作頭喬小姐前投法公堂控稱朱菱溪前雇于糼安包造房屋半途抛工由婦人接造完工惟因改樣並添造房屋須加銀三千餘兩求請訊追朱稱由于托喬完工與商人無干並無改樣添造情事奉判将案註銷喬受于之虧准予另行起訴在案後喬投案禀追諭喬将細賬開明呈案核辦今喬将細賬呈案禀稱凈虧洋三千六百十二元須由于償還于供原有造價祗有三千三百元豈有加帳反多原帳之理求恩詳察中西官以兩造各執一詞判于還押将細帳送交水木公所由董事秉公估看究虧若干俟覆到核斷 
[阿翁不勝其任]  
　　孫張氏控劉允生不理擔保借洋一百元前日由廨傳訊原告由其翁孫德金上堂代表請追訊之劉供此欵係陳金生所借故父作中故不知詳細聶襄讞商之英領卓君以原告未到代表人所供不甚明晰未便准理遂判将案註銷被告開釋 
[公産不能抵債]  
　　錢文祥前向王榮堂借得值洋一千四百元之單契向人抵押至今不還被王控經法公堂飭提避匿故已缺席判决因王亦欠錢洋一百七十元酌斷賠洋一千元着王查明錢有無家産再核兹由王禀稱錢有祖遺房屋一所惟與伊胞弟錢根　各得一半求請核辦當将錢根濤傳案訊問據供共有房屋十間兄弟四房公分俴文祥名下祗分得兩間半惟已抵押於人其餘七間半係小民等兄弟三人之産難以作抵判令退去限七天将該屋單契呈案察閲再行核辦 
[續追鞋店欠欵]  
　　黄竹春前投法公堂控稱鞋店主吳榮子前來交易鞋底結欠洋一百二十三元出有期票至今分文不理求請訊追等情判吳交保限十四天交洋在案今黄又投稱吳保出後置之不間續求嚴追吳供現在市面清淡難以　措祗能陸續拔還判交人銀兩保限七天交洋 
[公共公堂瑣案]  
　　費順生控徐貴祥不理欠欵前日由廨提訊原告投案請追中西官以被告臨訊不到　候　　訊　 
 
 
 

Page 11

 
 
　　　芝增控　　方不　欠　由　　　　告　保者将嚴　　出　以　人　　　核在　　　　　　　告　　　告　不将　交出請究訊之被告供稱並非不交實國　告自不将賬算理判　押　交出賬據仍交　保候訊 
　　朱有道　徐甫　寳榮　　　不　　日由廨傳訊之下以徐甫緊　　閘北四十間　地方判　交　候移提人　再訊 
　　葛阿鴻控張　橋不還　洋三十餘元前日經公堂傳訊因被告與保人均不到堂原告　請　席判决中西官　之判被告照原告控數還　 
　　諸文伯控張葆生不還舊料價洋二十五元前日由廨傳訊判候邀證　　記到堂質證再核 
　　謝阿龍控徐裕銓欠欵糾葛前日經中西官傳訊因原告未到諭候改期再訊 
雜評三（字） 
[内債與外債]  
　　吾國屢借外債而吾國人之附入外資以借與已國者其　聞亦不少是投資國債之利益吾國人早已知之矣今者政府因外債停頓而借内債滬上經理處亦已亟亟籌備矣吾知向之附入外資者必仍能踴躍爭先以抒國家之急難否則吾國亦何貴有此自忘其國之人哉若慮内債之信用不及外債則愛國公債與國庫證劵皆已如期籌付與對付外債初無歧視投資者尚何慮哉 
專件 
[農商部核定公司註册規則施行細則]  
　　第一章通則 
　　第一條各縣註册所應備置左列各種註册簿一無限公司註册簿兩合公司註册簿三股分有限公司註册簿四股分兩合公司註册簿 
　　第二條各種註册簿依後列第一號至第四號格式編訂之但編訂兩合公　註册簿應於後列第二號格式之變更格以後增訂定式册頁以便另将各股東之姓名出資責任及其變更等事詳　註各　註册　　各附一簡目簿分别仿照後判　五　　式　記户名其註册簿之册　頁數及註册號　以　責檢 
　　第三條凡公司禀請註册者須具禀請書　明左列事項由禀請之公司或其代理人簽名　　一該公司之商號及本店支店所在地二由代理人禀請者其姓名在住址三註册之要目及其事由四年月日五某縣註册所凡由代理人禀请者須加具代理之委囑書 
　　第四條凡公司禀請註册者除註册之必要事項外須塡列應繳之註册費　數併依公司註册規則第三條所定塡列應繳註册費之定率 
　　第五條商業註册規則施行細則第三條至第七條及第十條第十一條之規定於公司之註册適用之 
　　第二章註册時禀請辦法 
　　第六條無限公司設立之註册由全體股東禀請之前項禀請須加具公司章程若股東中有未　二十歲　或有夫之婦時須併具其爲東已得有同意權者同意之證明書　　第七條無限公司支店之設立　店或支店遷移其他變更之註册由代表股東禀　其註事項除代表之股東外更須股東之全　或某股東同意　須　具　得其同意之證明書依公司條例第五十八條第二項所定有判示除名之股東爲變更之註册須　具其判示之副本股東姓名住址變更之註册由代表之股東禀請之 
　　第八條　無限公司解散之註册由全體股東或其繼嗣禀請之前項禀請應叙明解散之事由若由繼嗣禀請者應加具　證明其資格之文件公司之設立經官廳批駁或註銷作爲解散者準用前二項之規定公司因官廳命令解散者註册所應接准該官廳知照爲之註册 
　　第九條無限公司因合併而解散之註册由解散公司之全體股東禀請之前項禀請應加具已照公司條例第五十三條第二項所定通知或公告抑已照公司條例第五十四條所定償　或給　保之證明書　公司因合併而變更或設立者其註册之禀請準用前項及第六條之規定 
　　第十條無限公司因各股東禀請而解散者其註册由各股東禀請之前項禀請應加具其判示之副本 
　　第十一條第六條至第十條之規定於兩合公司之註册準用之但在無限公司應由全體股東禀請註册之於兩合合公司均由無限責任之全體股東禀請之無限責任股東全體退股因而解散之註册由無限責任股東或繼嗣禀請之 
　　第十二條股分有限公司設立之註册由董事及監察人之全體禀請之　項禀請應加　左列各　文件一公司　　二股東名簿三股分由發起人　　者足證明各發起人認股之書信另募股東者各股東之認股書四　事　　　人或檢查員照公司條例第一百十四條所定調查之報　　及其附屬文件五照公司條例第一百三條所定檢查員之報告經官廳裁减者其判示之副本六發起人選任爲董事或監查者關於其選任之文件七公司章程定爲開業　得分　利息者其核准之批八公司營業須先經批准立案者其批准之印文或副本九創立會决議錄 
　　第十三條支店　設立本店或支店之遷移其他變更之註册由全體董事禀請之前項禀請於其註册事項須經股東會决議者應加具其决議錄董事或監察人姓名住址變更之註册由董事禀請之 
　　第十四條禀請公司資本增加之註册者須加具左列各種文件舊股銀均繳足之證明書二新股東名簿及其認股書三監查人或　查員照公司條例第二百五條所定調查之報告書及其附屬文件四增資之股東會决議錄 
　　第十五條禀請公司資本减少之註册者須加具關於減資之股東會决議錄第九條第二項之規定於禀請減少資本之註册者準用之一 
　　第十六條公司債募集之註册須加具左列各種文件由全體董事禀請之一最近之貸借對照表二募債案經合法公告之證明書三各債欵均已繳足之證明書四公司債根簿五募債之股東　决議錄 
　　第十七條公司債欵清償或分還時應即由董事禀請註册前項註册之禀請須加具所還銀數之證明書 
　　第十八條禀請公司解散之註册者須叙明解散这事由其因合併或股東會决議而解散者須加具股東會决議錄第九條第二項之規定於股分有限分司因合併而解散之禀請註册者準用之公司因官廳命令解散時註册所應接准該　廳知照爲之註册 
　　第十九條股分有限公司因合併而變更禀請册者須叙明其事由並加具第九條第二項第十四條第三欵第四欵之各種文件及股分之拆合與其認足之證明書公司因合併而設立禀請註册者須叙明其事由並加具第九條第二項及第十二條第二項之各種文件 
　　第二十條第十二條第一項之規定於公司資本增加或减少公司解散及因合併而變更或設立之禀請註册均准用之　　第二十一條股分兩合公司設立之註册由無限責任股東監查人之全體禀請之第六條第二項及第十二條第二項之規定於前項註册之禀請準用之（未完） 
 
 
 

Page 12

 
 
   
 
 

Page 13

 
 
自由談 
游戲文章 
[擬妓女紅廟燒香疏] [  徐仲升]  
　　竊聞女媧鍊石多情補缺陷之天月老牽絲作合　因緣之簿度衆生於我佛護以慈雲救多難於觀音灑來甘露妓等黄浦棲身青樓賣笑音諧檀板低調金縷之歌酒醉榴裙斜倚銀　之影南迎北送秋月春風　尋啮臂之盟聊傳　頭之錦惟是紅顔薄命有過桃花翠黛多愁怕看柳絮受防閑於老鴇如在樊　時　逅乎滑頭無非漂賬茫茫恨海絶非精衛能塡渺渺迷津惟有慈航可渡所有蓮界皈心清圑　首　辦香之一炷馥郁　　然寳燭之雙輝光明貝葉折柳腰兮窈窕祝絮語兮分明願不爲江干商婦琵琶悲半老之身願不爲掌上雲英塵海灑重逢之派願不爲西湖蘇小莫挽香魂願不爲北里紅兒相逢　客但期　心憐　神力扶持栽培墮溷之花保護章臺之柳此日碰和吃酒銷金窟不　生涯他年脱　從良有情人多成　　芳心默慰素願能酬如是我聞皆大歡喜彷佛綠章之奏全　此一片至誠消除紅粉之愁定錫以十分綺福謹疏 
海外奇談 
[偉人朝起] [  警衆]  
　　弗蘭克林之主張早起弗蘭克林者世所知爲試騐天空電氣之發明家也然彼尚有一更大之發明即發見早起之利益是也彼曰（余於某日午前六時頃被物音警覺則室内煌煌然有光初意以爲燈光也及揉目而視之則固太陽之光余乃思每夜六時間之勉勵當代之以晨以節燈火之費）故彼嘗謂當太陽初出時宜鳴敎堂之鐘以覺寤衆人如是而尚不能警覺彼荒惰者則發空炮於街衢以警之可也 
　　朝寢者無偉人英法二國現在之習慣就寢在三更以後而朝起甚遲十四世紀時巴黎各店商每朝四時開門現今不至午前九時大都未起斯成德曰夜明而猶横陳於床榻者無偉大之人物蓋至言也 
　　早起者之成功英國有名敎士鮑納德每朝四時起床著幻想者之聖托麥斯摩耶亦四時起床▲以言語學知名之巴克　斯博士冬夏皆五時起床▲霍維翰卿於味爽他人方安寢時即孜孜研鑽國政▲蘇格蘭詩人羅福尼歐爾曰世間之墮落漢方　鼾聲而余已讀書數卷矣蓋彼日自五時起床以至七時抽毫屬草以成綺製後則治生産而　　矣　希　大　　利斯多得少食而又少眠彼　爲矯正朝　之習慣　　丸而寢藉丸落之聲以覺▲羅馬温斯巴西安帝未明以前必去臥　而閲奏牘又稍散步乃就朝　▲法國顯理四世及其有令名之宰相撒林皆四時而起▲和蘭人浸蛤屋以醫師風　全歐其成功乃在朝起之讀書研究▲腓力德　大王爲政治家爲大将爲哲學家爲立法家英名燦然聞於世界其早歲每令侍臣以手帕濡冷水撲面以驚曉夢迄晚年遂有四時即起之習慣▲法國大文豪發德納爾夜九時而寢朝五時而起終生不移▲陸克有言曰眠而過則化爲動物烏乎人類而墮落於犬貓睦眠之害亦大矣詩聖彌頓其發行著作之告白嘗揭其曉起之習慣云（冬則晨鐘未動夏則宿鳥初鳴起坐讀書以練思想）然則所謂驚天地泣鬼神之佳句固亦早起之賜也 
　　早起者長命之新法謙謨巴斯喬那社主筆謙謨博士　曰（人生甚短最可　也而世間之情夫乃更消費之於床上不尤可憐哉苟朝八時而起者易爲六時則四十年間可多二萬九千時即三年又百二十一日十六時也以此長時間精通一科目而有餘）博士獨特利的嘗實行此計算遂以四十年間完成其新約全書註解之大著作▲俄彼得大帝亦嘗曰（欲求我之長生莫如節約睡眠）故彼得大帝一生無論爲船匠而工作於倫敦之船廠爲皇帝而起臥於宫殿皆在天明前離褥 
　　結婚亦早起者之賜英國大懦維廉謨歌卑自述以其成功爲曉起之結果且謂彼所以娶得其最愛之夫人者亦由其曉起之德氏曰（余初見我之妻彼年纔十三年耳其優雅之姿貎與其可愛之　波忽動余愛懇之情然所以堅余之决心者則又殊不在此某日嚴寒朝雪昧爽出室偶遇彼女之門不意彼女亦早起立於雪中而執勞動之役余乃確信此少女必可爲余妻遂面其父求婚）（未完） 
劇談 
[續紀民鳴社之古装劇武松] [  鈍根]  
　　哭靈見骨兩幕無爲演得極好兄弟之情生死之感悲凉凄　悉于詞色間呈露無遺予昔觀舊劇桑園寄予鄧伯道向墳白哀呌一聲兄弟啊令予　栗盡起涙盈盈欲墮今聆無爲（阿呀我的哥哥兄弟遠道歸來指望與你痛痛快快的叙首一場那裏曉得兄弟來遲已經見不着我哥哥的面兒却在此地見了我哥哥的兩塊骨頭）數語益爲酸鼻願當世　牆者聞之翻然知悔珍重手足之情 
　　笑吾之何九叔精細縝密確是一個老于世故之圑頭身分惟數數自稱竊骨證寃爲報答武大友誼起見其實按之耐翁水滸傳何九此舉實以畏武松故非純乎仗義者也此其所演與本事不同處 
　　託夢一幕化佛做工大有可觀惜其事涉迷信觀者當目爲例外予昨謂無爲　語不能斬截了當今觀酒店逼詢何喬一幕（寃有頭債有主）云云居然斬釘截　無一字虚發是則無爲非不能爲了當語者也可喜 
　　獅子縷佈景令人滿意天影之西門慶無爲之武松皆從樓上跳下尚能搏門跌撲不　将就過去新劇家得此殊可嘉尚或以蓋呌天李德山之武　相繩苛矣 
　　嘯天之喬　哥能于無戲　做出戲來眞是　手天聲之潘金蓮乃于大有可做　反不肖做令人失望 
　　世亮之家丁于古装舉動純粹自然他入多不注意予獨稱之有署名綺恨者來書論此劇謂挑簾裁衣兩幕似乎誨淫予謂别兄哭靈諸幕實能敎弟戲叔一幕亦能敎恥殺嫂一幕卽所以悉姦是于世道未始無功也特恐一般少年男女但于前夜來觀裁衣而不于次夜更觀殺嫂則　姦之功未收而誨淫之孽已種此則大可憂也未識主持編劇者能爲之策萬全否 
小説 
[短篇滑稽七夕] [  野民]  
　　今宵非七夕乎紅袖樓頭綠簑江上穿乞巧之針聽離魂之笛家家兒女咸舉首以望牽牛 
　　跂彼織女終日七襄傷隔水之盈盈悵别期之渺渺今夕何夕乃見良人金雞未唱玉　初沉身無彩鳳雙飛翼心有靈犀一點通翩翩牛郎已待於隔河之岸矣 
　　銀漢横空彩橋初駕蓋天上人間一年一度之時也乃不意下界忽有風雲德國齊泊林式飛艇適過比京比軍以砲擊之未中敵艘砲彈飛起十萬里適觸天　靈鵲之翼一鵲　起羣鵲驚飛哀武鵲橋一時頓毁而郎面難逢隔兹秋水女心不二空悵銀河可憐璧合珠還日又是釵飛鏡破時（不受酬） 
[花木蘭傳奇] [  天虚我生]  
　　第二齣夜織 
　　（場設機杼旦青衣上） 
　　（雙角仙吕合套）（新水令）怨天公生我忒聰明束縛煞女兒身分見人先止步呼婢不高聲把六幅雲屏密層層擺下個天門陣 
　　自落形骸不自由珠簾深鎖小紅樓居常縱有天倫樂却羡盧家字莫愁奴花氏木蘭商邱人也不幸母親早世只留老父在堂弱弟咬兒小妹木難年俱幼穉以故追隨膝下非奴不懽所恨奴身不爲男子年已及笄未能博尺寸功名爲立錐之地乃徒以家貧乏計當户織機藉易米薪以奉甘旨唉春秋逝水寒署逼人一度思量怎不引人萬行愁涙也呵 
　　（步步嬌）莫是生辰安排定祇有埋頭分對寒窗一盞燈手不停梭把蠶絲挽盡當不得是女兒身分不則怕天涯那處没安身境 
　　（折桂令）一家兒本不算凋零我那便仰屋唏嘘没法調停靠着這十指辛勤九張雲錦算甚麽前程覷着個雙鸞寳鏡守着個五夜青檠撇不下繡線金鍼盼不到拄笏簪纓只博個靜女的虚名倒做了殘廢的閒人 
　　（江兒水）白　　年老黄牙情後生　親據　皆　　嚴看月高黄昏近明朝炊米空　等好趁着草堂人靜早則向隣舍分鐙戰學那天孫織錦（旦織機介） 
[蘆中人原名ＳＩＬＡＳ　ＭＡＲＮＥＲ]  
[  英國女小説家ＧＥＤＲＧＥ　ＥＬＬＩＯＴ原著中華林竹賢譯]  
　　第十四章（圈點悉仍原稿） 
　　是　期中萊蕪蘆有一簿葬而在白市壘之金水坊地方有一黑現　女手抱孩提來未幾日忽又無蹤則毛蘭之已死無疑死　無人　　其影響與馬儂一生慈樂董非淺鮮也 
　　馬儂决意哺養所得之小孩村人奇之不異於前次之失金自失金以來村人多恤馬儂至今更憐之而又以婦女爲尤夫以二歲小孩落於馬儂之手養之不得不法勢所不免是以鄰近婦女視之不忍有來敎馬儂者 
　　温絲　夫人馬儂之鄰婦也嘗至馬儂家敎導帮助非常熱誠而馬儂又善聽其言一日馬儂謂温夫人曰葛茀　曾給予十先令予　此金籌備小孩衣服如何夫人曰否孩之長也甚速如五月之草木焉購孩提之衣服徒粍財而已吾兒愛郎五年前所着小衣尚在予将携諸爾家贈君是日温夫人即携小衣一包贈馬儂彌補之處雖已不免然清潔殊甚小孩着之清秀可觀坐温夫人膝上握趾鼓掌作極樂状　辯買每之聲不絶温夫人抺小孩金光之捲髮語馬儂曰天使之美艷亦不是過也然方其母凍斃之時　樓滿身匍匐雪上而不知所至幸上天默佑携至君府之門門未閉遂潛入耳馬儂曰然門未閉也吾金之去也吾不知其何處去而此孩之來也吾又不知其何自來夫人曰嗟乎一晝一夜華開者諸一春一秋物故者新今君之事亦猶是耳君之得此孩勢爲之也又曰兒女糼時恒生煩　吾将時至君家爲君代理此孩馬儂忽懷疑忌答曰此孩之事吾只願夫人敎我不願夫人理之恐将來此孩愛人而棄我也語畢温夫人取小襯衣被於小孩身上馬儂近而注視之小孩即以二臂裏馬儂首二層觸馬儂頣作小貓聲夫人即曰彼最愛君望君抱君其抱之馬儂即抱小孩忽戰慄不已思想與感觸兩相雜亂視此小孩一若所失之金所變成者後取小衣以温夫人之敎導遂着小孩夫人曰君已能爲小孩着衣矣但當紡織時君将如何覊之孩提　長　喜戲嬉一切危險之物将取而玩之奈何馬儂暗思片刻即答曰紡織之時予将以長索繫小孩之足於織機何如夫人曰善然孩心喜動使無玩具戲弄恐亦不易帖服耳余将携一小椅及紅布數片異彼玩弄則彼必坐與玩物對談殷殷不已矣俟他年此孩稍長余将更敎之以縫裁挑織等技馬儂倉卒起言曰彼爲吾之孩非他人之孩也言未已夫人即曰君苟養之得當彼爲君之孩君爲彼之父可不待言所謂養之得當者言君當領此孩至敎堂如吾兒愛郎然也馬儂忽然　顔不知所答夫人又曰此孩之善惡君有責焉今若此孩不受浸禮則将來成爲惡人君雖已死亦不得安臥也馬儂曰事之應爲者吾願行之夫人喜甚曰吾将至梅叟先生要彼與牧師語此孩受浸禮事今君不妨定此孩之名時馬儂回憶往事曰吾母之名爲海夫石排吾妹亦取此名此聖書之名也名此孩如何温夫人以馬儂知聖書名奇之之此名太長不如懌一短者然則名愛璧如何曰甚善吾将去矣受浸禮事晚前吾必與梅叟先生言之遂出 
　　更正昨日小説花木蘭傳奇誤排在劇談之前應更正與蘆中人相接（有一萬張已於印時更正） 
 
 
 

Page 14

 
 
   
 
