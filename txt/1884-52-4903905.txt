# 1884 - 52 - 4903905

 

Page 1

 
 
[股印古今圖書集成告白] [  點石齋主人啓]  
　　本齋招股開印古今圖書集成現已定爲大字所有股分曾經聲明股之外須增至每股收銀一百八十兩其一千四百股内則仍照前議每股收銀一百五十兩去年一千四百股未曾满號刻下尚缺一百餘股今此書約計二年半可望告成如有願附股分者務請作速前來掛號其在一千四百號内仍每股先收銀五十兩一千四百號外不過增印數百部則每股先收銀六十兩特再布知 
[招請賣報售書] [  申報館主人啓]  
　　廣東爲極大省會仕商雲集本舘現欲請一友人在穗垣代銷申報及點石齋申報舘兩處所印之書籍如有粤反辦此事祈來本舘面議一切淮須在上海覔一殷實大鋪作保方可訂定也此布 
[論雲南礦務]  
　　中國自與泰西各國通商以來風氣漸變輪船製造一切悉欲駕越乎西人因而計致富之術莫如取貨於地凡煤及五金等礦次第開辦淘採招商集股舉者紛然而卒之各礦之開採者屈指不少曾未聞有某礦足以獲利若干確切可指者而且招商必糾股糾股必售股票而中國商人但知賣買股票之利而不計其所害遂致貽累市面銀根緊逼倒閉紛乘駸駸乎不可收拾去歲年底至於倒虧如此之多爲數十年通商開埠以來所未有論者輒歸咎於開礦股分之故遂使言官入告請飭停止開採已開者雖仍聽開採未開者則一律禁止噫不亦大可惜哉夫賣買股分之足以爲害市面固已屢論及之而礦務之害則言之亦豈無因擇地而苟不精察苗而苟不慎辦理而苟不善章程而苟不妥委任而苟不得其人則巨萬資本不數年而可以告罄鳥得而無害若地則爲素來有礦之地苗則爲顯然共見之苗辦理早有端倪初非輕以嘗試章程更爲妥善絶無罅隙可乘任事諸人又復存實心行實事如此而猶慮礦務之足以爲累抑亦過矣本報前登雲貴總督岑制軍雲南撫憲唐中丞合詞奏陳會議招商開辦雲南礦務一摺而知該處之礦大有異乎尋常者已何則雲南素爲產銅之地雲白之名甲於天下每年例有解額貢銅若干其銅所以供鼓鑄錢文之用中國之所以利賴胥於是乎在焉其他如鐵如錫如金如銀雖非常貢之物然五金之氣以類相聚故相傳雲南有銀坑金坑等山而鐵與錫則更無論矣特向來解京以銅爲大宗故但以銅礦出名耳夫雲南歴來解京之銅其數亦不爲不鉅而以前初無機器不過以人力挖掘而已出銅如此之多中國徧處賴其利用銅錢之外爲器具者更復何限今若更以機器易人工則取之旣速開之且易其所出之數有不逾於尋常倍徙者哉他處之礦必須先爲試辦開得若十尺得　滓幾何煉而騐之得五金若干成數然後核計若干工程可以獲利若十其事頋費周折若雲南之礦則地旣不待選擇前人已早爲擇定苗又不必詳察前人已早爲察出礦滓不必煉騐但就所出者煉而成銅卽可合用此其較他礦爲使捷者不啻幾什百倍是皆彰明較著願而易見者也聞雲南向有錫庫歸地方官經管地方官公事殷繁往往假手於官親幕友家丁以致流弊百出今則亦擬撥歸該局官督商辦悉除前時之積弊而務廣其利則不特銅礦可臻妥善卽錫礦亦可使之有利無弊推而至於金礦銀礦凡有舉行莫不務求良法此以見辦理之善矣章程共計十五條皆悉心釐訂無澥可擊以限於萹幅不及備登然細核之實有井然秩然不紊不漏之妙而承辦諸人分司各職如以全太守總辦雲南礦務副以卓太守胡觀察總辦在滬招商事宜以張太守關别駕赴粤東招徠責有專歸事無旁貸而卓太守前以機器解滇恐有中途損壞亟需修理特飭工匠兩人前赴滇南以資修治卓太守親自偕往可見太守之思周慮密不辭况瘁以一人例其餘則知辦理諸公當莫不認眞公事者矣礦地之便也如是礦苗之旺也如是辦理之善章程之妥委任之得人又如是吾知該礦之興旺有不待耆占龜卜而可决者於以見中國之談礦務者正不必因噎而廢食但得此等礦產卽不妨相與興辦他日之利正有取之無禁用之不竭者敢爲該礦有股諸君賀並爲中國之開礦諸君勸岑唐二公眞知裕國足民之至計者哉 
[中法消息]  
　　美國新聞紙載有去臘二十日信息云有人遇中國人之在外洋欽差衙門者言及中國並不與法國開戰前此所云若法人進攻北寍洪化等處中國必與開戰此言也中國办必以是爲末後一着桑台失守之後曾襲侯去法適英以俟中朝信息聞中國己有信寄曾襲侯但外人不得與知雖法人攻獲桑台中法已成失和之勢然曾襲侯並未言及中國當致師於法法人未與中國開兵而已得順化桑台現又欲攻北寍第北甯則有華兵在彼必能竭力相助守禦也又云中國駐日斯巴尼亞欽差前往英國聞係往會美國駐英欽使欲請其爲居間之人以排解中法之釁又言曾襲侯現在英國公事旁午恐尚須往會英外務大臣與談中法之事又云中國之意必不肯離北寍而與法人議和也以上皆該華人所言而該新聞紙則又云聞英國駐華京之署欽差曾與中國商及云倘法人不攻朗松及高平兩處則中國亦可罷手且聞北甯之華兵已退二百餘里矣又有二十一日信息云有法國使署之人言及法人之意决計欲攻北甯不畏險難旣得北寗然後可聽英美兩國之議也 
[氣毬到越]  
　　循環報載法國信息云法廷現以用兵於越南凡敵軍之情形道途之險易在在悉須探察特由苗頓城武學院中挑選氣毬兩枚用船載至越南俾軍中得以需用經在租倫發交輪船尅日啓程不久可到越南矣按氣毬用於軍中以通消息以便瞭望歐洲各國久已盛行而莫妙於普法之戰竟有彼乘氣毬飛出此乘氣毬截擊各在空中用槍鏖戰者較諸奇肱氏着翔人更覺平險懸殊新奇迭出法人恃有此器欲以探北寍官軍動靜殆力有不敵而更欲出奇以制勝歟然以華兵之衆劉車之勇雖智盡能竭豈易得逞哉 
[東報雜錄]  
　　日本竹添公使自歸朝以來聞有升受駐華公使之信繼而不果兹已飲回本任哉於二戶十　日設留别宴於芝紅葉館邀請外務省各官赴筵云○前侍從長原擬與大山陸軍卿同往歐州兹因宫内省有應行改 
 
 

Page 2

 
 
革事件所以一時未能首途尚須緩期○黑田内閤顧問近來不時入内閤質問往日所頒緊要新令於各執事及外交諸要件被黑田顧問提質各當軸皆意所未及者不免措對無詞也○山縣内務卿自接任以來稀入内務衙門辦事因在内閤辦事日多參議重大政務其日行公事大半由卿貳以下各官代行也○大山陸軍卿行將帶同材官十數員出洋故於二月十二日入宫陛辭蒙日皇賜十陪宴以壯其行聞定於十六日放船出洋矣○西京有著名俠客名會津少鐵前因犯案繫獄前月十一日覊期巳满凡各所在門下遊俠之士皆先期醵金爲壽至近日計近江美濃參河三處己集金一千五百元京都大坂神戶兵庫四處已集金二千元丹波丹後兩處集金五百元東京及其他地方集金一千三百五十元共各處所集之金不下五千餘元之多聞得少鐵久覊獄中已悟前非出獄之後擬將集金就白川村本宅基址建築學校一處名爲會鐵學校以課會内子弟卽會外者亦得與焉俠客此舉不愧爲俠客矣○海軍省近設軍事部專司節制事宜調度兵艦考究扞禦海岸及比較鎗炮水雷利噐優劣水程難易編校軍令法度兵略凡有興革事宜責成前水師提督仁禮現督辦軍事部長官一手辦理可謂整頓軍務不遺餘力矣○東京地方春前少雪自立春日起一連數日街路積雪成尺春寒甚於冬令往來行人諸形不便由當道飭令地方派役迅卽　除以便車馬往來云○皇子嘉仁親王業已長成出就師傅特命正二位萬里小路侍從爲正傅以正位勘由侍從副之就中山邸參拜後出館就讀矣 
[美敦睦誼]  
　　美國友誼敦厚誠不失善憐之道前償日本下關賠欵巨金如數送還己足見其大公無我兹閲日本報述及美國電報謂該政府復將中國先年廣東一役所餘兵費銀六十餘萬兩已交國會集議應否送還中國此事原非中國之所請皆出自美國美意而美廷諸公皆以此事原係國人之公論素有其志斷無不允者也 
[增築炮臺]  
　　武穴上四十里之田家鎭半邊山江面窄狹石磯險阻洵鄂垣之門戶聞鄂中大憲擬於該處建造炮台派兵駐守元宵節後已委某明府到九江詳察鎖江樓砲臺形式繪團回省行將仿造云 
[米油價貴]  
　　漢口人烟稠密日用浩繁向來煤米兩項皆賴楚南連檣而來若本省所產者不過補凑而已近年多有兩江運來之米亦一大宗若油則亦藉湘省運來昨歲雨晴不時油價頓漲一倍楚北偏災米卽昻貴年底每擔一兩七八錢新年已漲至二兩一錢有奇油價除桐油尚平穩外麻油則自陸兩漲至六兩五六錢菜油雖未陡漲其底價已高眼前價在七兩之外且貨色甚低脚重色暗不但不適於食用且點燈亦無光焉 
[局董好善]  
　　杭之東街有貧民繆某向業織機年來貧甚夫婦居室時作牛衣之泣膝前子女各一女甫扶床而子猶在抱婦又懷孕前日勢將臨蓐其夫以囊無一文廚下薪米俱絶急向各親好處借貸乃夫去後婦已痛極難支任其自落一胎甫下一胎又接踵而來一產兩男墮地而泣婦已痛暈不省人事兩孩又以承接無人凍而且僵宛轉就斃鄰近聞聲奔視急救產婦不暇顧兒逾時兒已無聲婦亦仰臥床上四肢盡冷比其夫歸來見婦以產亡兒皆凍死而膝前之女哭兒啼呼娘不絶悲慘之情令人酸鼻兼以奔馳半日本獲分文一時悲痛塡膺頓萌短見辛鄰人拖曵而出多方解勸勸其向借錢局借錢願爲作保局董知其情親往查看見係眞確爰給以大錢二千文無事歸還又另給以白米二斗爲生者地一切棺衾等費皆局中應付名曰籌借其還與否亦聽之他日也吁設當時無隣人勸阻則某死後子女亦必就斃一家六口立時俱盡是則借錢局此舉眞可謂莫大功德也 
[浙省决囚]  
　　杭垣於新正念二日接到部文當由縣監提出斬犯四名唐參府及徐都戎各率兵弁押赴清波門外處斬監斬者則仁錢兩邑尊也聞其中三犯係東陽縣劇盜形皆兇悍年俱三十餘其一人則爲龍泉縣賊頗有涕泣畏死之狀不知因何而亦置諸大辟也 
[賭負自盡]  
　　寍城湖西有販夫某甲日前因賭負數千無可歸償竟吞烟自盡迨某同伴知覺與之灌救無如爲時已久勢已不及隨由其同伴料理官殮云夫新年各業皆羣以擲骰鬥牌爲樂居家舖戶皆所不禁然勝固欣然敗亦可喜若某甲以身殉之則亦何樂之有也 
[定期府試]  
　　寍波本定於正月十六日府試兹悉攺期於二月初七日取齊初十日考試除報明學憲外已通飭各屬矣 
[航船遇盜]  
　　前月念九夜本埠閔行航船在龍華相近處被刼刃傷船戶兩人一傷頭面削去鼻準一則受傷落水尚不知存亡下落惟幸趂客無傷而船中所有之制錢數十千文及白布數梱舗陳衣物亦均被失昨已赴縣具報矣詎天網恢恢踈而不漏前夜間虹口一百十一號華捕巡至天堂路地方見有一人乘小車載有貨物形跡可疑上前盤詰言語支吾遂將人贓一併拘解捕房訊係寗波舟山人張安新年約二十餘歲有白布兩筒棉被兩條棉襖一件長衫一件單袴一條英洋十一元錢數百文供稱布疋衣服係用錢買得捕頭卽飭包探往查並無其事復經嚴訊始供自閔行刼來同黨共有六人一名曹阿富舟山人住英租界老閘一名潘順金亦寍波人捕頭復飭包探往拘當將潘順金與曹亭冨之妻劉氏拘入捕房潘供並未在塲係撑船爲業劉氏供係上海人丈夫已出門多日尚未回家昨早捕房將贓盜解案一百十一號華捕與包探稟同前因黄太守飭將贓盜一併送縣候訊 
[工局議事]  
　　本埠英工部局董事於正月二十二日議事錄其數端以供衆覽一係工部局接奉英國許領事上月十六日所發公文附道憲上月十五日照會略言前本道准美領事及德領事照會言天祥洋行在虹口蘇州河邊日本領事公廨之西塡築漲灘擬建房屋河泊司畫定界址云俟丈量之後卽行升科等語隨飭朱委員及上海縣詣勘查明所畫界址長一千數百尺所鎭之地闊一百六十尺似此則浦身漸仄往來舟路逼窄殊與同治十二年所定公議不合該委員等繪圖禀覆據此是天祥洋行塡築該地有碍河路本道不能允許該洋行當將已釘之椿拔去不得再塡且本道去臘二十四日曾照會美領事請其將此事阻止而該行仍前塡築經河泊司及海關委員勘過並禾卽行核准該行理應拔去樁子搬去泥土卽行停工乃該行不卽遵依尚復趕爲塡築殊屬有心抗違爲此再行照會美領事及貴領事請飭該行立卽停止本道冉委員履勘飭令拔樁搬泥倘有不遵當照例科罰也許領事文中則言已將道憲之意告知天祥洋行飭卽遵照矣一係德總領事來文附邵道憲十五日照會内開正月初三日接奉南洋大臣札開據松江府詳稱王阿安被曹錫榮踢死一案曹錫榮不肯承招詳閲案卷内有証人陸志雲陳勤二人亟須照會英美兩國領事卽將該二人送案候蘇松太道江蘇按察司及讞員公同質訊錄供詳報從速擬結不得稍涉含混等語又據松江府詳稱此案經府研訊曹錫榮供王阿安係陸志雲用棍毆擊陳勤又用脚踢陳勤足上看廣東鞋子踢勢甚重因該二人恨其不爲掩飾故被攀誣各等語除禀覆南洋大臣移咨按察司及照會英美兩領事外合行照會貴領事請飭捕房將陸志雲陳勤交案以便質訊云云工局董事於二十五日稟覆德總領事云奉到公文飭交中國包探陸志雲陳勤送交華官緣曹錫榮供稱該二人打死王阿安等語現經公同商酌該二人不便解送松江事在租界當由租界委員會審如慮租界委員官職輕微當將該二人羈留可派大員前來會審請卽照覆道憲云 
[兵勇滋事]  
　　禮拜一有西婦乘馬車由英大馬路駛行將近湖北路適遇華兵數人迎面而來西婦避道讓之兵趨至車前擊其馬首又 
 
 

Page 3

 
 
有一兵持洋鎗上之刀作欲砍狀幾及其肩幸爲車沿擋住有西人見之急趨前救護見西婦未傷遂去之此一事也又有華兵行過法租界壞自來火燈六盞將點燈之人亂擊工部局於點燈時特派巡捕六人陪之此又一事也其餘滋事这處尚多不及縷述何華兵之不知自重若此是誰之過歟 
[賭案解訊]  
　　聚賭被拘一案昨晨由西包探將賭具銀洋小箱及賭徒二十三名一併解案平總巡捕稟前夜十點鐘時據向作侍者之 
劉錦順來稱吉祥東里有一錢莊内聚賭輸羸甚大殊爲熱閙當派李增坤混入探看屬實始由西包探等前往獲住賭具銀洋及賭客二十三名其間有十四名係由該莊司事人張姓保出有五名均各央保四名則無保者劉李二人供同張供是該莊司事新年尚未開市在莊諸夥偶然鬥牌餘則非同業中人卽往來人家之夥友並無外人入内决不敢有聚賭情事詎被西包探督捕前來檯面上共祗有洋銀十餘元復在十四人身畔搜出洋一百八十元光景所有金戒指時辰表均被搜去乃去而復來如是三次甚至上樓搜及舖盖鐵箱計續拿去洋銀九十六元股分票圖章一併携去今雖送案應請發還然我錢莊並非聚賭之所設捕房欲作窩賭例辦理則我莊共放出帳有六萬兩之譜請盡行交與該西包探可也至獲案之賭客等皆不承認聚賭張又稱在莊之十四名均由我保出計立保單洋一千四百元乞先釋回至起案之洋銀大半非檯面上者尚有一百三十元係同業人收得之票洋寄在我莊而被搜去兹將帳簿呈閲黄太守謂該莊賭錢理原不合然非聚賭之處且所獲者皆生意中人亦應從寛辦理隨商之賈副領事應將起案之圖章股分票先行給還銀洋則分别應否充公人則保釋賈君謂當再緩商太守隨飭將獲案之人及銀洋一併交捕房帶回如有保者仍交原保候禮拜五覆訊核辦 
[縣訊翻供]  
　　前報疉列强姦幼女一案經法公堂將夏小王移縣辦理詎前晩帮審委員蔣明府研問夏小王供語含糊意圖翻攺及詰 
原告張傅氏亦大相逕庭據供實是别人捉弄並無其事蔣明府深爲詫異以原告在法公堂所供十分凶駭今攺爲並無其事實所不合卽將張傳氏大加申斥并着將養媳領同到案再騐夏小王仍飭管押 
[生米換飯]  
　　跑馬塲圍内之地基業戶共有五十餘姓當時因田價未收屢經涉訟上控約計二十年來迄未結案兹有鄉民之年老婦 
女挈同男女孩共五六十人至已故之三圖地保曹永清家向曹安卿吵閙并至前曾經涉此事之王坤家擾閙不休王開米鋪在會審署左近該鄉民等昨晨集至米舖竟自取米携到某飯舖掉換飯食是以曹王二人投英公堂申訴各情請爲約束黄太守問該鄉民等現在何處答稱均在外邊太守隨飭值日差知照鄉民不得吵閙靜候查閲前卷核辦鄉民始暫退去 
[棺殮浮屍]  
　　前日外虹橋河内氽到浮屍一具身穿藍布棉襖褲秃頭赤足肢體浮胖面目模糊不可辨認年歲惟頷上無鬚當經巡捕 
飭令二圖地保報堂收殮矣 
[上海陳家木橋協賑順天直隷山東水災公所粤閩江浙同人書]  
　　叻報舘諸先生大人閣下海天遠隔洄溯爲勞日報遥傳清輝若接 
中心仰止匪自今始矣上年各省告災直東尤甚上憲旣囑協籌善士亦委收解弟等承乏輪船電綫等局轉輸之役誼不容辭當經刊分捐册分託勸籌設立公所隨時收解由宣懷官應元善家福等經理其事并邀嚴佑之諸君助賑直隸潘振聲諸君助賑山東歴經收解各處賑欵十八萬餘兩近接嚴潘諸君來函以春賑日長需欵孔亟嘱速廣籌接濟弟等心餘力絀難可應求輸捐善士業已一再而三瀆則不告比經函商南洋諸君推廣籌勸無如知交寥落請託未周儗欲借重貴舘日報代將敝所刊入申報中公啓捐欵清單按日摘要錄登俾南洋各善士習見習聞奮興輸助倘蒙俯允則貴館所造於災民者豈有限量弟等七年司賑仰蒙滬上報館代爲播揚捎欵因之而集感荷成全鐫銘肺腑成例可援敢作不情之請與人爲善定蒙曲鑒其誠雲天在望盼禱彌殷肅修蕪緘敬請募安名正肅 
南洋各埠勸收賑捐善士地名單○暹羅招商局鄭君慶餘○西貢招商局張君沃生○吕宋招商局黄君讚坡○仰江協振號蔡君開運蔡君金玉○噶囉吧招商局陳君文炳○新加坡招商局陳君金鐘○檳榔嶼招商局胡君紫珊○巫來由夾畢丹鄭君嗣文○海防裕豐泰號○𠰴叻瑞隆行○𠵼咪裕隆興號○谷當廣元昌號○三巴壠祥泰號○庇能士畔廣南泰號○檀香山昇昌號○井里汶合順號倘蒙善士捐賑可託諸君代收彚交敝所至爲感盼 
[移喜筵費助賑]  
　　張敬甫州丞之哲嗣正月十七日在震澤原籍完姻寓滬親友中均饋賀儀敬甫現已回申擬假座絲業會館敬備喜 
筵恭請諸親友藉酬嘉貺經施少欽封翁勸其移賑張君卽將席費一百元交作賑欵一可免傷物命二可補救災黎三可代諸親友積無窮陰德誠一舉而三善備焉施張二君之用心至矣哉 
[集嚬杳閣聆聽桐逸史彈琴與紫磧山樵對奕挽研鴻石友填詞看素芳主人畫蘭]  
　　抱琴來訪藐姑家掃地焚香并煮茶聽到玉徽沈 
響裏一簾明月半梅花偶躭桐隱對安枰參得周天數始精鹿陣縱横難着處燈花敲落小窓明泥春端自寫閒情譜入紅簫韻更清付與阿環勸尊酒曉風月柳耆卿煞是靈均有慧因墨魂化出楚雲身披圖漫續離騷句清露荒崖獨媚春[  邊鹿邁客茀氏醉占]  
[按錄蘇詶天庫前電局内順天直隸山東賑捐公所經收正月初五至初十日清單]  
　　揚州黄家園王公舘來第十一次清單金監古堂求嚴慈病愈三元揚字第十二十三兩號册邵琴谷募浙江紹興張湘浦二十元貴筑不留名祈平安十千文邦江不留名願保家室大小平安一千浙東不留名一千廣陵許田氏吕涂氏各五百文味經堂主人求免灾八百文不留名二戶各二百文無名氏一千文○寳源庄來洞庭山曹知恆代亡妻曹施氏學勤求得生前罪孼消除死後得些福澤洋十元合錢十一千文宋來無名氏錢三千六百文黄愼記洋四元錢九百三十三文祥茂坊一元○二齡童子省押歲洋指山東春賑十元○金匱學署殷君還甫來續字第十二次寨門募九戶洋六元又陳殿華募二十戶洋十六元又顧吟常募二戶洋二員○劉昌緯求父痔疾愈指直賑十員[  原辦桃塢協賑同人建啓]  
[接錄蘇州天庘前電局内順天直隸山東賑捐公所經收正月十一日至十五日清單]  
　　强五雲堂來募得平安是福主人求所願而願償竭力捐助人求免一切過失逢凶化 
吉人保寗堂謝消災降福永安堂謝家口興旺百壽堂謝喜慶連綿東平村叟西安民亷靜子共捐洋三百二十元正内三百元指明順直賑二十元指明紹興賑○不書名女氏洋十七元福記二元○四明月旦堂林盛氏十元四明月旦堂林良殷十元江汪氏求痰疾速愈二十元○金匱學署殷君還甫來續字第十三次洋一元潘仲翁來第二十七次洋二十元錢五百四十文○有心無力人一元抱膝長吟者洋四十元正○程楚石來種福堂三元馬玉衡二元[  原辦桃塢協賑同人謹啓]  
[接錄蘇州天庫前電局内順天直隷山東賑捐公所經收正月十六日至二十日清單]  
　　楊來黄家園玉公舘來第十二次清單揚字第一百七十八號江西省李翼亭李洛才 
兩先生經募晋熙李貽經堂捐九三八平紋銀十兩樂安堂蔣九三八紋銀二兩新安貽榖堂董銀五兩玉壺山舘二十元冷向陽堂十元亦香齋主人五元三益堂培德堂承志堂三戶各四元余敦本堂三員三槐堂王繼善堂睦本堂味根山房高陽逸叟松記祿記典記于清德堂羅存厚堂愛日山庄十一戶各捐洋二元彭春暉堂安懷堂兩儀堂聽雨山庄四戶各一元衙慶堂夏懋德堂胡二戶各五千文預記四千崇禮堂張立成堂黄裕德　趙文綺堂沈思德堂鄭無名氏六戶各二千一椿軒凌敬在居張紅杏主人世恩堂樹德務滋堂馮懷玉堂張勤業堂郝懷清堂吕冷春芳九戶各一千文胡有懷堂五百文此册内收欵有欠平毛色先後由錢庄兌換共合揚平銀八十一兩七錢三分○杭州沈浚閣先生來張君小舫募如意册電字三十八號四十三戶洋十八元對開一個小洋十二個錢八十二文又來電字四十號四戶洋八元對開二個○潘仲翁來第二十八次洋十九元正華念曾手會嵇無名氏洋十二元澹道人還愿二元○胡沛熙十元○盛栢翁來四省册蘇字八十六號三戶洋九元徐來一千一百五十八號六戶六元譚計氏求病愈積恭喜封洋一元原辦桃塢協賑同人　啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
