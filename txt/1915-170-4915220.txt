# 1915 - 170 - 4915220

 

Page 1

 
 
   
 
 

Page 2

 
 
時評 
[政治道德之隳落（默）]  
　　社會道德之堕落因生計困難與習俗奢侈而益甚其根本則在人心之自私自利也而今日政治道德之堕落亦然西報曾謂各大員之舞弊由於俸給所入不足供其豪侈之揮霍於是乃有種種弊竇此尚非根本之言也使僅僅關乎此點則今日之政爭决不如是之劇烈其所以致此者實以自私自利之心瀰漫於今日之政海一有所觸則相率攘臂而起爭權奪利互相感應其勢遂一發而不可遏舊者未去新者己來以此而言除弊弊尚能盡哉 
嗚呼政治道德之堕落如此則所請道德之　　威權喪矣道德之威權喪則政權安得而弗替歟 
命令 
　　六月二十五日大總統策令特授徐尚武以勳五位此令 
　　又令日本陸軍大佐古川岩太郎給予三等嘉禾章此令 
　　又令史雲給予三等文虎章口繼聖張雲漢彭文治熊其勳王文華均給予四等文虎章此令 
　　又令韓麟春授爲陸軍少將此令 
　　又令國務卿呈據機要局詳請任命曹秉璋爲參事王曾綬爲僉事應照准此令 
　　又令教育部呈請擬將僉事熊崇煥叙列五等等語應照准此令 
　　又令海軍部呈據海軍總司令李鼎新轉據楚謙艦長奚定謨因病詳請辭職奚定謨准免本職此令 
　　又令海軍部呈請任命王光熊爲楚謙艦長應准照此令 
　　又令據甘肅寗夏護軍使馬福祥呈請以輔國公綽克圖瓦齊爾護理艶口旗札薩克印務應照准此令 
　　六月二十五日大總統申令前兼代四川巡按使財政廳長劉瑩澤業經明令褫職查辦其任内保薦奬叙各案應卽一併撤銷交内務部分行遵照並由政事堂飭銓叙局查照此令 
專電 
　　北京電張弧到津住日界後避居英界周章電津後朱巡按即飭警辦理警將張子及其教讀扣留京電開釋今早（二十六）張戚王揖唐特赴津勸張回且聞要路有曲全意張今晚或可到京 
　　北京電傳稱葉恭綽己離京不確肅政共參五路將依次發表又傳關冕鈞離京亦不確平政院方調集卷宗研究日前係驗收犯員並未開審交通銀行經理楊蔭孫係事前以事赴滬二十八回京傳稱己辭職亦不確 
　　北京電昨政事堂開重要會議議美使條陳 
　　北京電將設惠通公司即資本組合孫人分配甚匀 
　　北京電政事堂八參議聯名呈請實行立憲以定國是袁總統閱後親筆批答深爲嘉納原呈係林長民主稿　　 
　　北京電龔心湛到任後即擬派員前往南方各省密查鹽務人員有無弊竇決意將鹽務積弊從新實行整頓 
　　北京電袁總統日前面諭指揮使各司處將府内冗員認眞裁汰爲各機關倡現正遵諭辦理顧問己裁三十餘人 
　　北京電喧傳業己查辦之陸軍次長徐樹錚己免職以田中玉補授 
　　北京電院咨滬海道尹令袁長坤候傳勿離滬 
　　北京電政府近甚注意軍事教育以陸軍總長雖領有軍學總監名義然軍事極繁難以兼顧現擬特設教育總監部設立總監下分騎砲工輜要塞各兵總監以責成效其總監一員聞蔣雁行蔣尊簋二將軍大有希望 
[譯電]  
　　北京電美孚煤油公司己將延長第一第二兩井停止工作另在該公司專家近今查勘之叚家灣及槐里河（譯音）開鑿新井其合同本定六月九日簽字今展緩一月聞因開鑿新井之故或將續行展緩全國煤油局深信新井開鑿必能大有所獲 
（二十五日） 
　　北京電張弧復被參己在天津就逮其眷屬亦被扣留由警察看管（二十六日） 
戰電 
[其一（英人路透電）]  
　　巴黎電沙歇之北砲聲未止德軍復轟擊亞拉公報謂聖禮戰地病院受創甚重女教士及看護婦多殞命德軍全不能奪回我軍在勞蘭所得之地法軍近在番區河戰事共俘軍官二十五員下士五十三員兵六百三十八人 
（二十四日） 
　　羅馬電意軍刻在台洛爾按照定計向前進取意砲繼續轟擊瑪爾波基土砲台公報謂意軍仍在厄洛山前進並在伊森沙河外佔據地位獲地日多奥軍常乘夜襲擊皆被驅回（二十五日） 
　　彼得格勒電公報謂查爾基夫及萊姆堡方面星期二晚星期三全日有敵軍竭力圖沿萊姆堡至白里加尼之鐵路前攻經我軍猛力抵禦後乃不得逞志巨拉夫洛至台美斯柯維資陣線今仍在惡戰中我軍漸得利星期三晨有德軍大隊在柯柴里渡抵里斯特河左岸進攻爲俄軍逐回江濱受創甚重敵軍被 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 3

 
 
逼在極困難之境維持守勢半集於河中之島上半猶固守左岸奥軍在瑪蒂洛伏及洛士特里維亞尼附近渡抵里斯特左岸者爲我軍痛擊迫令退至河濱我軍至星期三晨十時共俘敵軍一千七百四十人奥軍仍在江濱屋中奮死抵禦我軍重砲隊輕砲隊於此數役甚有效力星期二日俄軍在里斯特河尼其尼哇夫東南取攻勢進抵白齊米安拉山鞏固防地前俄軍開鑿戰壕後即於星期三日拂曉猛轟敵軍防禦工程敵軍未待我軍以槍刺衝鋒即紛亂逃至第二防線俄軍緊追於後破其防禦工程守兵幾全爲我軍刺斃餘生者二百十二人悉就擒（二十五日） 
　　倫敦電德國戰地訪員頗讚俄軍勇武之品性萊姆堡之大軍火庫均成空屋中儲各物己早移至平安之地今謂俄軍將退入本國界内實謬談也即在目下彼等仍從牽制德奥軍該訪員又謂萊姆堡居民歡迎奥軍殊形誠摯城之西隅大受火損因俄軍臨行曾焚石腦油池故也（二十五日） 
　　亞姆斯特丹電德國伏華慈報詳紀俄國内狀謂俄國今日並無厭戰之象國民今均熱心贊助政府政策政府亦非靳靳不願有以報酬國民 
（二十五日） 
　　倫敦電招致巧匠以造軍火之舉動昨晚開始進行倫孰分設招工局二十七處報名者絡繹不絶蘇格蘭機械師聯合會曾派代表赴戰地今代表己回該會乃贊助軍械部協訂軍火議案之條件二十二日以前報名投効者己有八千餘人陸軍部次官答覆迦里爵士之質問謂現己設法留用精於化學與煤氣毒品及新作炸藥有關者之軍官凡化學專校之學員尤當錄用昨夜有漁船七艘在化每爲魚雷擊沉僅有兩艘之人爲某商船救起政府决計將使被俘之德人在俘虜營附近帮助英人割麥（二十五日） 
　　羅馬電二十二日孟軍抵斯古台里之效沿途阿爾巴尼亞人數百人略有抵拒皆被擊退孟國汽船一艘在桑基凡尼狄梅杜捕獲奥國煤船二貨船一己送往安第伐里（二十五日） 
　　瑞士京城電廬森堡缺糧乞救於瑞士瑞士己設法每兩星期供給麵粉一次由瑞士軍官督率散給民問（二十五日） 
　　亞姆斯特丹電君士坦丁消息謂柏林名醫爲土皇剖解膀胱取出結核頗爲有效（二十四日） 
　　倫敦電美政府發表宣言書詳載不使中立國商務因英國取締敵人貿易而有妨礙之辦法書中謂英國予美國以特别利益曾以英金四十五萬鎊給與美人之要求賠償者此數較諸變賣扣留物貨所得之價爲多政府在平民議院聲稱下星期内地方自治部大臣華特郎氏將提出國人財產註册之議案（二十四日） 
　　其二（德人德文報專電） 
　　柏林電德國外交部宣布六月二十五日大本營公報如下西境前敵敵軍之進攻者均爲德軍擊退德軍曾於數處稍得利（以上西境戰情）德軍己棄柯泊希夫尼柴村（南波蘭維斯土拉河附近）德軍在斯台古亞西奪獲敵軍陣線一部分（以上東境戰情）麥剛森將軍部下所占之陣地未有變動哈里資西北林新干將軍所統之軍己有一部分調回里斯特河南岸上游之德軍今仍在進攻林軍左翼今駐查杜洛伏附近（以上東南境戰情）（二十五日） 
　　柏林電君士坦丁消息謂德國著名外科醫士伊斯拉爾曾爲土皇施用刀圭己收功效維也納消息謂昨晨沙安白倫公園聚集數十萬人内有受傷之德奥將士甚多奥皇奥儲君偕妃等出現廊下市長向奥皇宣述對於攻克萊姆堡恢復加里西亞自由之快樂旣而樂聲大作衆唱國歌御容極形康健且向市長述答詞嘉讚奥國子弟之戰績並感謝全國人民之愛國態度且望將來奏凱得榮耀之和平則奥人可永享其福瑞士應德國之請向意政府索賠米蘭暴動德人所受之損失維也納消息謂奥國紅十字會代表斯平巨菲爾特男爵與塞國紅十字會代表蘇巴蒂虚大佐在蘇菲亞會商塞國處置奥俘事宜塞國允奥以糧食藥料供給若輩並可由中立國人員調查現狀奥國提議將奥俘移禁中立國所需經費由奥照繳塞國不允（二十五日） 
東方通信社電（日本人組織） 
　　東京電日本元老咋與大隈首相之會見其主要係就對華善後之策討論元老聲言專望外務當局之努力並述其憂慮之意見且徵示其所主張轉開局面之具體案云至對大浦内相問題以其性質非如外交問題實道德的問題故各元老惟求政府闡明事理 
　　今日内閣報告與元老會見情形並開閣議前爲流言蜚語以致疑惑不安之雲至是一清如近隱謀派所布謡言謂元老有顚覆内閣之意實大不然蓋元老與内閣議相維持今後之大局眞意己明也（二十六日） 
　　東京電外務省說明中國並非提言以我國撤退駐屯山東軍隊及電信爲防壓排貨之交換條件日本之輿論則謂修件之有無可不必論惟中國政府對排日的風潮誤其根本觀念殊爲遺憾（二十六日） 
要聞一 
[瑙威軍事家評論協約國之兵力]  
　　大陸報五月十五日瑙威京城消息云瑙威阿夫登波思報載軍事專家論戰之言曰世人不知協約國軍力之眞相者往往好爲侈談實則其可用之戰士並不如懸測之多俄人雖衆然亦未能組織大軍且協約國將校不多受虧甚大其影響於戰事者至爲重要巴黎時報曾有言曰戰幕甫開德軍突入勢若狂潮暴作挾風雨以俱來迨至今日風平浪息潮流漸反雖非急流勇退然己至潮落之時代至於聯軍則如春水之初發源逺流長方興未己云云協約國方面誠有此種見解雖承認德軍於開戰後數星期中克奏奇功然以爲交通半被堵塞之德國未必能源源接濟不可少之軍需時日稍久戰士死亡旣多德國終有軍隊稀少不敷調遣之患將來結果聯軍必佔優勢也協約國之言如此吾人試取法俄之戰力而一研究之法國擬於今春竭其能力之所至以厚戰地軍隊之力一九一四年入伍新兵早己徵發倉卒訓練不多時即派往戰一九一五年新兵於去冬召集刻方從事操演一九一六年新兵即年在十八歳至十九歳者亦將趕速徵齊法國行將以此兩種新兵與若干領土兵組成一軍馳赴前敵於是陣地可多七十五萬人之兵力將來襄助前敵己有之軍隊以掃除敵衆廓清法比者即在此七十五萬之新兵與英國所謂之新大軍而己英法以此兵力即足操最後之勝利乎俟諸他日自有定評惟就西境戰情及十二月上旬大攻勢之往事察之英法現有之兵力斷不能有濟於事可斷言也俄國地大民庶戰士如雲有用之不竭之勢似可編製最强大之新軍矣然而不能蓋俄國預備兵固不患無人但將才寥寥能任指揮之責者稀若晨星遍觀各戰國其最無希望不能得相當將校以補死傷將士之缺者莫俄國若俄之兵卒其不能讀書寫字者殆占其半再俄國之所慮者不僅在於將少兵蠢且在於軍火之缺乏俄之砲廠雖日夜趕作積極進行終不敷前敵應用以俄軍所失之砲較工廠製成之砲爲更多也俄國苟續練新軍則其所需之軍械將全恃日本之供給於此亦可見俄國加增軍力之難矣俄國卽加募新兵其數必不能逾五十萬人此則吾人所可確言者也 
[德報又進一步之勝利談]  
　　華德日報云今日吾人得有可喜之捷報據稱加里西亞俄國大軍己經重創敗走之時紛紛遁逃猶如軍師團體渙然瓦解全軍士卒固不聽將令而上下將校亦均無權約束其部下是此破裂敗北之患誠世所罕見而德與奥匈國境之内則徧地皆是教堂撞鐘報捷之聲與舉國人民懽呼之聲震動天地蓋人之心中以此爲終獲勝利之一大進步也 
　　是此巨勝僅謂又進一步而不謂多者以人自警戒勿輕視俄國眞確之局勢也俄國士卒未用之於前敵者固尚有之卽未奉召入伍者亦必有人但俄國人民中各界之不滿者爲數甚鉅現在莫斯科己有不可思議之暴動（按卽六月十日之風潮）如十年前將有暴動之風潮時共蠢蠢欲動之勢先炎炎而上昇卒至於一發不可收拾而己惟今尚未届其一發不可收拾之時耳蓋今俄國欲繼續作戰者之勢尚盛絶非不滿意者所能抵抗若以數目言則欲續戰者與不滿意者猶十與一之比例也故俄軍統帥尼扣勞斯尼扣勞野維赤大公之勢力雖有種種敗績亦未之破裂 
　　十四日以前當佛吉石報首先報告俄國有求和之風說時吾人即有言此事旣未經他方證實則不宜過信甚形重要爾後吾人又謂若以兵力論尚不能强迫俄國屈膝求和必須承認各種條件今者德奥聯軍雖有加里西亞赫赫之鉅勝而吾人仍可重伸前說蓋今誠又擊敗一俄軍而殱滅之然戰勝俄國則又未也何以見之曰俄若欲再戰數月亦非不能此柏林於克復萊姆堡俘虜俄軍六萬人及加里西亞俄軍潰散之時來電所言者也但此亦誠屬詞嚴義正之警告凡吾國人苟不重視此報而疏忽之則難免大意僨事也 
　　今若豫言將來之結果如何固屬難能但德軍於本年九月間恐將迫令俄國必須解決能否派出冬戰新軍之問題此有顯然易見之豫兆者也届時其事之發展或多有全非今日吾人所信與所望者但有加里西亞之鉅勝又足可舉示天下無論如何吾人絶不空言建築海市蜃樓乃實行敷設甚形堅固之通衢以便漸漸達於勝利者矣 
[奥砲與德炸彈]  
　　奥國之榴彈大砲華德日報據五月五日維也納函稱新維也納日報之戰事訪員謂奥國四十二生的榴彈大砲於現在加里西亞西部之戰局大有關係他且不論今姑將其所述此項巨砲之功效披露於下該訪員曰余於年正月間旣己見皮爾遜斯柯達廠原爲海防所造有特别效力之大砲兹復見其於距離大諾夫約有十二個啓羅密達之處轟擊大諾夫市之效力若論其爆發力與射擊力則大無其匹蓋其砲彈比之德國四十二生的砲尤重三千啓羅格姆（即三噸也）其砲彈一爆炸則凡數百步周圍以内之生命必盡被其殱滅而其影響於今戰爭砲隊之豫備者尤爲重大無倫焉 
　　德國之毒氣炸彈華德日報曰新近有五月七日由德國寄來之私函叙述使用毒氣炸彈一事與先前各電所傳報者頗有關係伹日前本報己有言在先謂德軍使用毒質煤氣必爲報復之舉蓋法人嘗首先使用此種有違公法之作戰品也兹據德國來函曰吾人頃己得悉伊泊爾運河尚岸當用新式毒氣炸彈伹先未能行蓋有風來自海面恐其毒氣吹回吾軍之陣地也今有十四日方由前敵歸來者面告吾人此種炸彈之事實甚多據稱使用此種炸彈轟擊敵人於相距三百密達處一聞其氣味必全軍變色大呌嘔吐而德國新造之炸彈殆尤甚焉蓋射出之後凡在其爆發地附近者必盡聞風而倒斃設使此種炸彈之一枚落於森林中則全林必立刻變成灰燼也 
南京快信 
　　此間喧傳馮將軍晉京有委任陸軍總長之說 
　　齊巡按現准教育部咨通飭各縣各項專門學校嗣後招生一律從嚴所錄各生同等學力者不得逾中學畢業十分之二 
　　六合縣知事唐我圻昨經齊巡按撤任改委白士藝署理 
　　齊巡按現委水利局長沈佺督辦寳山塘工事宜　己由財部核准 
　　齊巡按現擬整頓吏治將各縣知事之最劣者嚴參十餘人擬撤十餘人以爲誤國害民者戒 
　　齊巡按現派員分赴各縣會同各知事辦理驗契催征事宜己誌本報兹將近委各員續錄如下鄧駿崧（沛縣）周厪時（宜遷）邵繼鋆（邳縣）凌鍾倫（碭山）丁乃容（靖江）孫錫華（松江）金銓（丹陽） 
雜評一 
[廓清（無名）]  
　　對於外交則廓清懸案對於内政則廓清弊竇以理言之固非不當也唯廓清之後當繼以振作國之進步非僅廓清可望也若夫懸案廓清而又生新案弊竇廓清而又生新弊則賢於不廓清者無幾矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[趙慶華正式到案]  
　　昨日交通部梁總長派部員姚國楨於午後一時將趙慶華押送平政院投案趙到平政院後即由司法警察四人將趙氏引入聽候發落未幾平政院發下公文一件仍由司法警察四人將趙氏押赴宛平縣暫行看管候訊午後二時卽到宛平縣署司法警察將公文投遞之後即同平政院趙慶華留在宛平縣看管蓋自此案奉令交審津浦局長趙慶華即由當地警廳看管昨日則爲其正式到案之期平政院當開庭略有詢問即發交宛平縣管押此日之開庭不過一種開始審理之形式若正式預審則尚須俟諸證據檢齊之後也趙氏平日出必汽車昨日之到院則改坐洋車云此案内容聞津浦一路舞弊營私之事此次所發覺者計有十餘欵之多且每欵中尚有可分數細目者其事極爲複雜案中牽涉之人極多路局及交通部員均多有關連聞將來均須傳　到案故近日部中司官極爲恐慌至於葉次長之牽連則聞欵數頗多大概十餘欵中有十之三四均連及於葉非祇一滙　轉運公司也本報昨載趙慶華有由施肇曾保釋在外之說兹聞自此案揭曉案中人極爲恐懼惟恐一經管押則消息不靈案更危險乃由某公代懇政府請准將此案中人保釋在外聽候傳審政府當答以葉次長祇停職候傳自可不必管押若趙某則旣爲本案要犯應由平政院酌量處置政府未便有所干涉於是案中人又極力請託平政院求爲趙慶華保釋其保人則卽爲施肇曾而平政當局以此案關係重大且正在搜檢證據萬無准其保釋出外之理遂拒絶其請求於昨日開始審理後卽發交宛平縣嚴行管押至葉次長則雖無看管明文據政界人云日來葉氏業己有人暗中監視其行動矣 
　　又聞滙通公司經理人洪少圃日前在津巳被警察廳傳去昨日解送到案當由平政院發交大興縣看管巳於昨日下午押送大興縣署看管候訊矣 
[龔心湛到任後之鹽務主張]  
　　龔心湛白被採金局總辦之命濡滯津門大有遲遲吾行之意前日財政次長兼署長之命令發表龔氏即行由津至京於昨日（二十二）午後即行到部接任矣聞龔氏對於整頓鹽務曾有條陳略謂外省鹽務之弊端非久在外省者不能領悉即以此次鹽稅短收而論即係鹽商一種慣技蓋鹽稅係聲明自本年正月起加征鹽商遂儘於上年將大宗鹽斤運於引地迨至入年以來遂少見鹽斤之運載此所以有上年歳底旺收及本年四個月短收也設令當局者能知鹽商有此種慣技自然有善後之策以對待之張氏經驗尚淺妄自逞能因以僨事余（龔自稱）於皖省鹽務雖稍知悉其内容其他各省情形不同辦法不一未便僅憑紙上辦事擬派幹練人員前往各省調查以便整頓並以調查鹽務亟應有一種規則其大致所　定者一調查員出京專限定調查鹽務事件一調查員就其主要目的按照專用表式切實塡註一調查之事項有表册未能詳盡者應即列成一覽表一調查員對於調查之事項必須有意見書凡應行整頓改良之處叙述現在事實籌畫改良方法一一詳載意見書中意見書得分章段以醒眉目一調查事項有文字所不能表明者須擇要繪成圖畫或撮成影片云又從前凡鹽務上派出一調查員津貼旣優而旅費一層又可任意開支以故外間恆視此項調查員爲優差兹聞龔氏對於鹽務調查員旅費一節所主張者如下一旅費分爲火車費輪船費帆船費膳宿費雜費六種並得酌領預備費以備例外之需要一調查員於出差時開列概算向會計課請領惟須得總次長之核准一調查員若係委任官資格非有特别理由火車輪船不得開支頭等票一各種旅費均須實用實報一調查員之膳宿費分爲三等薦任資格者每日不得逾三元委任不得逾二元僱員不得逾一元一調查員如有順道歸省及因私事逗遛途中不得開支旅費一調查員因風雨病傷及其他天灾人事不得己之理由滯留途中者其滯留間旅費經總次長察核屬實應卽照給但醫藥資須有醫院或醫生署名蓋印之證明書及收條爲證方准支給一調查員准帶僕從一名伹乘坐火車輪船應限三等膳宿零費每日應限五角以下一調查員因公發電時須將電費列入雜費欄内一調查員公務完畢限一星期内將支出旅費數目開呈總次長核銷 
　　李映庚請規復經筵講官 
　　李映庚者禮制館樂官兼肅政史者也人以其年逾古稀多目爲守舊派又有人謂爲尚不失爲戇直一流據聞昨上一呈於總統略謂亂黨固當辦而貪官污吏亦應嚴懲比年以來政府對於貪官污吏除王治馨外餘皆有似姑息養奸並歷叙若某若某均應予以重懲而皆逍遥法外殊不可解又謂交通部鐵路五局之弊端路人皆知當時肅政己將五路提出參劾現亦僅發作津浦一局且僅拿辦趙慶年一人似不足以儆官邪而除積弊並請規復經筵講官舊制擇經術湛深之士每日輪班進講亦可爲刷新政治之一助云云聞總統閱後頗爲動容並令錢右丞傳諭云年來國家多故政治進行有時不能遵循常軌在政储委曲求全亦實具有不得己之苦衷李肅政所建之言極爲痛切此後必當採擇施行對於貪官污吏决不姑息俾政治得以刷新國基得以鞏固 
蒙藏院近事 
　　參案中之馬吉符蒙藏院僉事馬吉符交文官高等懲戒委員會從嚴議處係由蒙藏院呈請因馬吉符私擬電文大干法紀之故其事巳見昨日總統批令探聞馬吉符私擬電文之案亦與蒙藏院大參案相連而來蒙藏院參案中有招待不週一條即指招待哈密親王來京之時而言也馬吉符爲蒙藏院庶務科長招待時一切事項皆由彼一人料理招待不週一條參案直針對馬吉符而發馬頗覺不安日前曾私自通一電於哈密親王歷叙情形聲訴苦楚哈密親王甚不忍復直通一電於政府謂蒙藏院當時設備如何完善馬某當時招待如何周到當局怪之以參案尚未查辦清楚哈密親王何得遂有此請乃以詢之蒙藏院總裁貢桑諾爾布貢桑以院中並未發電詳細調查始知馬吉符所爲大不直之於是私擬電文大干法紀請付懲戒之呈上矣 
　　册封活佛之金印外蒙古博克多哲布尊丹巴呼圖克圖汗現巳奉令册封前經蒙藏院擬具說帖請頒給金印金册並加給玉印玉册此項印信正在趕速鑄造查前蒙藏事務局規定達賴喇嘛班禪額爾德尼等印金質方徑三寸厚六分雲鈕高三寸又歷頒内蒙各盟長及各旗札薩克印信方徑三寸三分厚一寸今外蒙古博克多哲布尊丹巴呼圖克圖汗位分較崇且所轄有盟長札薩克各職應頒金印似須稍大方足以示崇隆故己請比照達賴班禪印式樣用金質雲紐期尺寸改爲方徑三寸五分高一寸文日外蒙古博克多哲布尊丹巴呼圖克圖汗之印用漢蒙兩體書據印鑄局技術員估值重量須在四斤左右價值約三千餘元至玉印式樣大小及印文一律相同 
[熊垓案第一審之結果]  
　　熊垓案經地方廳第一審終結己於日前判决熊垓處四等有期徒刑二年王西園處四等有期徒刑二年于邦徵處五等徒刑一年熊垓於當庭己聲明不服上訴惟該案關係重要頗足資人研究兹特將該案判决之主文事實分錄如下 
　　主文熊垓詐財之所爲處四等有期徒刑二年褫奪爲官員律師及選舉人之資格終身吃食鴉片烟之所爲處罰金二百元併執行之王西園詐財之所爲處四等有期徒刑二年褫奪爲官吏及選舉人之資格終身于邦澂詐財之所爲處五等有期徒刑四個月褫奪爲官吏及選舉人之資格終身陳錦榮俟緝獲到案後另結 
　　事實陳錦榮與丁雲孫素識民國二年七月間陳錦榮以子雲立給德安堂除付尚存銀十八萬兩之存票同丁雲孫交與信託公司日本人松本君平託其代爲起訴追討於是月二十九日在天津芙蓉館憑保人卽松本之繙譯唐津田訂立合同松本君平陳錦榮各執一紙其合同内載訟費歸信託公司自理收欵若于作爲十股分派信託公司得四股以爲酬謝陳錦榮得六股等語旋又由丁雲孫等僞造張祥福以該存票押借　託公司銀十萬兩之借劵一紙交付松本劵内載明四月期滿不還任由信託公司將此存票向繼家如數追討作爲抵欠押欵等語以爲起訴根據八月松本君平唐津田先後來京親訪繼家繼姓並未見面旋經繼宅派人見過松本聲明不知此項債務九月松本君平以此事就商岡田朝太郎延請律師熊垓爲之代理於十月二十九日對於繼家提起民訴以廷斌爲己故繼祥卽子雲之承繼人繼祿爲廷斌之監護人訴追到廳經本廳民庭訊悉繼祥共有三子一名榮魁一名志魁一名文魁並無廷斌其人各等情卽將該訴駁回在案十一月廿一日熊垓致函岡田主張另行起訴松本於十二月十日仍委任熊垓爲代理人改指繼祥之子榮魁志魁文魁爲債務人訴追到廳經本廳於是月二十七日開始辯論熊垓并將王西園來函呈驗民庭　求票僞到其作證二年二月松本丁雲孫等將王西園招致來京并由唐津田等引見熊垓詎本廳迭次傳案而熊垓屢請延期六月三十一日岡田朝太郎安藤萬吉忽與熊垓訂立覺書明定該案和解額之標凖代理人報酬費之成數及分割所得之主體等項七月八月熊垓代理松本君平又與王西園訂立條件附的合同取消陳錦榮與松本所立之合同而以原給陳錦榮之六成改給王西園王西園仍未出庭作證專事和解延至九月二十二日始開第二次辯論王西園仍未到案而和解亦無結局其時本廳據熊垓稱張祥福即小德張當巳囑托天津地方審判廳傳訊小德張是否即張祥福并與日大松本君平有無押欵糾葛去後旋准覆稱據張雲亭（即小德張）狀稱伊號祥齋并無祥福之名亦無德安堂堂號旣與日人全無借欵關係且不知子雲是何許人更何有貸欵與繼姓之理等語前來十二月二十四日王西園因另案被押曾託其友人于邦澂帶其與熊垓所立合同逕往繼家說合詎繼宅仍拒絶不見約之亦不來于邦澂技無所施仍將合同退回王西園家該案延至本年一月十四月始得終結辯論於三月四日送達判詞因松本回國無人收受始將判詞送達於某代理人黨垓不收令送介紹人岡田本廳據承發吏報告前來以該案係屬華洋訴訟兩次敗訴代理人不收判詞情節奇異報告同級檢察廳偵查事實由熊垓等家中搜出本案關係證據當將熊垓等覊押并於熊垓家屬送物時發見夾帶鴉片烟泡等情除松本君平等三人係屬日本國籍另行詳部核辦唐津田因國籍不明被告資格撤銷外以熊垓王西園于邦澂陳錦榮共犯刑律第三百八十二條之罪應依第三百八十五條處斷又熊垓犯第二百七十一條之罪起訴到廳 
[奉天之爆炸事件]  
　　奉省日藥房炸裂事件該櫃人等受傷四名其事誠出意外究竟此爆炸事因何而起與何人施此手段均不得而知該國領事官巳屢次招集文武各官開秘密會議在奉日商民對於爆發事件謂有關排貨問題訂於二十一日午後二時假奉天座開居留民大會聞是日午後二時到會者達五百餘名推定中井士五郎氏爲會長兹由日報轉譯其决議事件如左 
　　中日交涉解决以來中國各地突發排斥日貨之暴舉今蔓延傳播於滿洲在奉天商工貿易幾乎有杜絶之慘禍而奪居留民生命財產之安固吾輩决議左之事項乞當軸者起嚴重之交涉以期享有完全居住營業之權利云云（一）嚴禁排斥日貨（二）宜改良中國警察制度（三）維持將來治安並有保障（四）對於被告者之村井延壽堂損害賠償與當局者之處置并爲謝罪 
　　右之决議即時以電報通告大隈首相加藤外相中村關東都督並有委員數名訪總領事館陳訴右之决議事件並要求其貫澈此目的至午後五時散會特不知我當局將何策以對付之也 
　　自延壽藥房炸裂事件發現後中外各國官吏均莫知其情紛紛謁見巡按使探詢底藴張按使於上午十鐘接見英領事下午一鐘接見德領事并及南滿總理說者謂此事若不究明其眞相妥爲辦理恐糾葛一時不了也 
[蕪關新稅則之近訊]  
　　蕪湖常關新稅則風潮發生後商界各圑體未能一致紛紛擾擾將近兩月官商意見隔閡是以迄今未達圓滿之解決兹將近日所聞見者錄左商會總理崔法協理湯鈺泉曁十三帮全體商民於皓日上財政部稅務處電禀云蕪關新稅則一事前接監督函知未稅務處東電蕪關新稅則暫緩實行等因乃稅司並未遵辦至今進出口貨稅率仍屬兩歧旋蒙特派員來蕪查辦經總協理等親詣詳述情形據謂東電旣未解釋則討論修改無從着手允即電請鈞部處迅飭總稅務司轉飭稅司進出口貨務期先行統一辦法以免一關兩稅在案嗣奉部處電飭將新稅則擇要提出數種協商修改限以七月一日實行等因由特派員監督函知到會查此次稅務司所定新稅則其間條條窒碍斷非提出數種可以討論完善亦不限以時日鈞部限以七月一日實行萬難遵辦除函請特派員先將新稅則窒碍之處參以商情習慣詳細調查轉陳外爲此電乞鈞部處俯賜軫恤商艱准予由會調齊各商帮新稅則窒碍之處彚列表册郵呈察核並請將全國常關稅司所改新稅頒發到蕪俾資借鏡並候示復曷勝惶悚待命之至 
　　財政部特派員張贊巽蕪關監督徐鼎襄於二十日會銜特出布告云查蕪湖常關新稅則業於本年五月一日實行因本埠各商以稅率尚有窒碍聲請修改經本監督會商稅務司先將出口貨稅暫照舊則徵收在案嗣後一再陳請奉財政部飭委本特派員來蕪會同本監督妥議辦法一面將新稅則暫行緩辦續奉稅務處電開新訂稅則關於入口轉載各貨緩行其出口稅率或有應改之處應飭商速提重要者數種修止限於本月内議妥准七月一日實行不得逾限仰迅與商會協商妥速辦理母違各等因奉此本監督爲便利手續體恤　情起見復與稅務司商訂緩行期内辦法四端一扦量貨物己遵用法定之營造尺因法亦經改易舊時裁尺並經銷燬即不規復以省周折一二成公費並附加學捐仍按舊章隨同正稅征收此外舊有規則己經革除概不再收一　商巳在本關議定辦法署名簽押永逺遵守廳即按照新則完稅以符定章一民船抽單仍照新章辦理除此數項所有進口出口以及過往各貨一律暫照舊例征收惟以六月底爲限七月一日起一律實行新稅除函知商會查照外合亟出示布告凡我商民須知稅政重要限期森嚴修改問題關係各商切己之事值此緩行新稅時期務將實有窒碍之處迅速擇要酌議分别列表詳註理由交由商會彚送計期來署妥議詳候核定切勿觀望自誤限期是爲至要 
　　商會於二十二日午後又開特别會議首由崔總理報告張特派員來函己於十九日赶將進出口貨一律展限照舊章完納而於限期之内務將各貨列表送交修正等情擬自今日起各帮趕將貨物列表送會以憑轉交云云又各董提議閱滬報載江海關施監督據松太兩咨詳奉稅務處財政部批准將新稅則緩辦俟歐戰了結後再行實行等情蕪湖居揚子江流域之中何　獨異一面與張特派員修正新稅則一面由會電陳部處力爭昭公允矣 
[湘省之端節儲金]  
　　湖南商務總會以舊曆端節社會上習慣莫不備治酒肴以表慶賀現在國家遭此奇辱約之墨跡未乾志士之烈骨未塞（指湘省投江自盡諸人）逢兹佳節　增感慨特勸告各界同胞將端節酒食之資作爲救國儲金將軍行署調查處前奉湯將軍發下銀圓一百元作爲節賞該處處長李少春以際此危急存亡之秋不忍作歌舞昇平之慶因與本處全體人員商定將此欵全數移作救國儲金己送繳中國銀行收儲省城各成衣店店主於昨十六號在軒轅殿開端節儲金會到者約二百人由彭雪剛張文勛余國吕等先後發表意見議將向有節費移作儲金有謂提出三成者有謂應提五成者議論紛紜莫衷一是旋由劉啟瑞登台厲聲疾呼曰國勢危迫如此諸君尚欲飲酒慶佳節耶余主張全數提作儲金衆人爲之感動於是全體贊成就此通過西長街隆慶南貨店以舊曆端節習慣上必多購肴饌茶食以爲餽送及燕樂之資南貨一色生意較常加倍爰特通告門首謂本號鑒於國勢危殆亟待挽救特將初四初五兩日（舊歷五月）售貨入欵提出二成作爲儲金聊盡國民一分子之義務云云各城門守城兵士以舊曆端午中秋年節每人向有犒賞酒肉洋銀五角兹届端陽節賞之期特由全體議定願　此欵作爲儲金共計二百餘元己請由守城官長彚送銀行存儲矣瀏陽船帮每届舊曆端節向製龍舟一艘在省埠埠西門外江干競駛己成慣例本年該帮值年黄承鈞召集全體值年等議定將龍舟停止製辦所有經費共計一百七十四串全數作爲儲金省城百善堂爲養濟殘廢乞丐之所每届令節向章每人加葷菜一碗錢一百文此次端節該乞丐等合請該堂堂董將此項節賞移作儲金該董事以其熱心可嘉祗得允如所請省城清香堂爲長沙妓界公所日前通告各堂班云救國儲金爲挽救危局之要圖凡屬國民俱應節食省衣解囊投儲共維大局兹届端陽佳節各班財神茶酒之資收入必豐請各提五成作爲儲金繳由本堂彚送銀行存儲各管班素具熱忱定能當仁不讓樂表贊同也云云省城太和豐綢莊全體同人於端節酒食費内酌提洋銀三十元送繳銀行存儲南城外華昌鍊銻分公司各司事同人亦議將端節酒席之費全數移作儲金藉資觀感 
地方通信 
[蘇州]  
　　請開戲園之道批蘇垣商民劉敬禳等具禀請准予開設戲園等情交由商會加戳轉遞經蘇常道尹殷君批示云據禀己悉本道尹上年鎭守來蘇正值訛言蠭起險象環生下車伊始即從調和軍警化除意見爲着手之方針種種設施無非爲地方力謀治安並無絲毫成見前據該商民等一再請求開設戲園因光復後閶門外焚刧重案即由戲園而起前車之鑒可爲寒心且大局尚未平靖深恐匪徒混跡又蹈故轍節經批駁在案兹閱來禀據稱商市日就蕭條由於戲園停演所致並以昔年曾文正之平定南京首以恢復秦淮畫舫爲事引爲比例本道尹來蘇十八閱月旣無澤民之政何敢媲美前賢惟當時文正治寗正值有清中興海宇乂安且亂離之後四民散處文正此舉實寓有勞來安集之政策由今視昔斷難並論况蘇州名爲商埠究係腹地雖輪軌交通並無大宗來往客商城外多一游戲之場即城内添一漏巵之所而遊勇流氓有隙可乘無論矣在商民振興市場祗從營業一方著想本道尹身任地方凡事爲商民身家打算旣據蘇州商會代遞前來因思商會正副總理爲衆商領袖商家大局放竹在胸 
 
 
 

Page 7

 
 
如通盤籌劃非開設戲園不能振興我蘇商業應即正式出具禀結來道本道尹必俯順商情准予照辦俟開　之日本道尹亦當躬與其盛　管絃之聲銷兵革之氣白叟黄童破涕爲笑欣失然而相告曰山塘七里簫鼓夕陽又見昇平景象矣予日望之者卽知照此批 
　　滸關相近刦案續紀前報載滸關相近矯家弄鄉民矯祥和家被盜報警並不派人等情一節兹探悉此案失事地方係東橋鄉離滸關在十里以外當被盜時己在半夜故該事主並無赴警區報告之事迨至翌晨滸關警署區長林元鎭君得悉當卽親詣該處查勘情形並傳地保訊明實情隨派長警四出查緝一面報告吳縣知事查核矣 
[揚州]  
　　知事捕蝗遇險周芷貞知事以四鄉蝗蝻四起亟須撲滅於日昨親往三江營一帶地方督捕詎料舟至中流忽然風浪大作船幾傾覆水灌滿艙知事衣服盡濕時方夜半呼救無從迨至天明始另易他船返署 
　　商董演劇紀聞邵伯鎭素稱繁富日來該處商董某君忽假城隍廟之舞台發起演劇並商同該鎭警察區長陳國楨派警前往保護援商埠開設戲園之例按日報効警費業己開演生意甚爲發達男女雜坐爭吵之聲不絶於耳雖有警察在場亦不能維持秩序况城内演劇儲金知事署尚加干涉未知該區長有所聞否 
　　大雨揚城四鄉苦旱己久蝗蝻繁盛以致鄉農束手無法下秧而米價騰貴將及十元一石刻於日昨午後忽油然作雲夜分霈然下雨侵晨溝渠皆滿水量𨺗增六七寸蝗害亦可少殺矣 
南通 
　　縣知事捕蝻本邑入夏以來雨澤絶少以致四鄉蝻子發現以西鄉岔河東鄉墾牧公司及臨江任家港等處爲最著瓛知事據報後親往踏勘並立諭各該董事迅卽雇工搜捕矣 
　　警局擬設教練所楊警長因各區長警中多有未受教育之人參列其中殊與警務進行有碍特擬設教練所一處以便飭令各區長員將上項各長警尅日送所補習違警律法政大意諸要科 
杭州 
　　衢縣大水爲灾衢縣來儒云近日隂雨聯綿山洪𨺗發一時宣洩不及致平地水深數民現在市况蕭條灾民蕩析情狀極爲可憫又該縣知事於二十三己電禀省中各憲文云軍督巡按使財政廳長蘭谿道尹鑒大水入城三尺灾情奇重夙未曾見謹聞衞縣知事桂鑄西梗 
　　參案影響各路運輸昨日交通部飭知滬杭各路局云國家費去鉅欵建造鐵路雖謀交通之便利亦以營業爲性質凡各路解付官息曁一切養路支出全仗運輸收入以資挹注此次津浦鐵路與滙通轉運公司運價舞弊一案正在澈查帳務爲此通飭各路嗣後如有因運輸情形與時勢需要將各項運價變通修改或與各轉運公司改訂合同必須隨時詳部以憑考核而免窒碍云云 
安慶 
　　韓巡按巡閱八都湖韓巡按使近以省城對江之八都湖墾務公司新開墾地甚廣且布種早糧亦多與國民生計大有關係特於昨早出轅赴該公司地點巡閱一週午後仍坐船回署聞該處午季二麥業己刈割早禾亦甚暢茂云 
　　艦長趕倡儲金安徽利濟軍艦艦長王世英日前見皖人士舉行救國儲金會回艦後即慨捐巨金且發起邀集本艦官長及兵士人等贊助將下月全艦薪餉全數提充儲金并約安豐蔣艦長吉安陳艦長贊勷其事聞蔣陳二君亦擬照利濟艦一律辦理云 
長沙 
　　傅知事提倡儲金湖南芷江縣知事傅良弼曾通函全國各縣知事提倡儲金請聯名上達各本省財政廳按月扣提轉滙銀行一面召集境内紳民竭力勸募量力繳納亦知事界中之特出者也 
　　陶巡按委員出巡新任湖南巡按使陶芷泉君未能親自出巡考察吏治特委任試用道尹陳沅祥代巡湘江衡陽兩道屬又委懲治盜匪承審處處長魏景熊代巡武陵辰沅兩道屬其出巡程序陳君係由省出發至湘隂經益陽寗鄉湘鄉至安化入新化經實慶武岡城步折至新寗未安歷祁陽零陵新田寗逺道縣永明江華入藍山經臨武嘉禾桂陽鄰縣由宜章桂東鄰縣安仁耒陽常寗至衡陽衡山折茶陵攸縣醴陵瀏陽回省魏君由省出發先至平江經臨湘岳陽華容南縣安鄉經澧縣石門慈利臨澧入常德經漢壽桃源入沅陵經永順桑植龍山保靖永綏乾城沃溪辰谿至鳳凰晃縣過芷江黔陽麻陽入會同通道綏寗沅江回省出巡期限陳君定爲五十日魏君定爲七十日各帶文牘員一人辦事員四人衞兵十名雇役及轎夫八名所有經費均在省庫支撥陳君宗爲一千元魏君定爲一千四百元先由陶巡按令行各道尹轉飭各縣知事對於委員巡行一不准出境迎送二不准送贈土物及供應夫馬等費三委員到縣時須將辦理各案表册呈查不准藉故規避 
雜評二 
[政爭益烈（默）]  
　　政爭之通例甲起乙落此仆彼興其結果不過政治上勢力之移轉而己關係不越乎内部也然政爭之起亦必各有憑藉之勢力自來最可慨者所挾非我固有之勢力所爭又不循政爭之軌道逞我所能以相搏相擊不復顧及大勢政爭之範圍破裂而牽動或及於外界當此之時操勢力之中權者旣失其重心無所措手於是外勢外力遂乘之以侵入吾觀歷史上弱國之政局初因内部偏重而爭繼遂成爲外重之局而政治上之勢力實權卒均非我有者往往以此今日吾國所處之地位何如伺於門外者之狀態何如人皆知之矣而政爭方劇烈進行而未艾也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[小學成績展覽會開幕]  
　　上海縣教育會開設全縣第二次小學成績展覽會假江蘇省教育會三層樓爲會場於六月二十六日開幕政界學界各校職員學生到者共一千四百三十一人聞二十七日仍爲普通展覽期二十八日專爲女賓展覽期此次與會者共有一百三十四校成績品件數甚多列表如左 
國文類初高等分列四六一九 
算術類初高等分列二二二三 
手工類分校不分級二八二九 
裁縫類分校不分級二八二九 
圖畫類分校不分級九八九 
其餘各類分校不分級一五○ 
[減少租界烟膏店之初步]  
　　本埠租界内所有烟膏店業經英美工部局各董事議决於本月三十號在英租界南京路議事廳當衆抽籤兹將工部局布告摘錄於下照得租界各烟膏店定於本年六月三十號在英大馬路議事廳抽籤閉業仰各一體知悉 
[閔行商民之虚驚]  
　　本邑西南鄉閔行鎭於本月二十五號到有鎗船數艘停泊浦濱上落之人俱操外路口音少頃各船即不知去向事後該鎭忽發生謡傳謂今夜有大帮匪徒到來行刦巨商舖户等語當爲該鎭地方警察第二區區員訪悉除移請駐紥附近之防軍飭派目兵持械蒞鎭出防外又派本局全體巡警輪流梭巡直至翌晨並無動靜各商家安然無事惟軍警仍舊嚴防以保治安云 
[協緝擾亂吕巷鎭之盜匪]  
　　淞滬警察廳長昨日飭知所屬各區警察署云案奉鎭守使署傳開案奉馮上將軍飭開據水警第二廳趙廳長會鵬詳稱本月十四日據職廳第一專署沈葆義詳據兼管第一分署第一區一等巡官孔占鰲單報金山縣屬吕巷鎭五月九號夜十一點鐘時由西路突來盜匪七八十人温台及巢湖口音均有且内有身穿黄操衣袖上三道紅邊者執持快槍五六桿並勃郎林手槍先赴陸警局刧奪軍裝開槍抗拒擊傷巡士三人刦去洋槍十九桿即轉赴懋生當舖用竹兩根爬竿踰牆入内開門擁進槍去衣飾銀洋等件負贓仍向西路逃竄其時巡官適在洙涇派出所聞警率船馳往剿捕贓盜己被脫逃至受傷巡士三人當送上海醫院醫治時行至中途内有一人己因傷重斃命除會縣加緊偵緝外合將行刧大略情形先行具報等情到廳據此伏查該匪聚衆有七八十人之多并刧奪陸警局洋鎗十九桿拒傷巡士三人實屬目無法紀兇暴異常惟出事地點係屬浙江交界之區其來蹤去跡均由西路且有温台口音是其爲浙江積匪無疑除咨請浙江内河水警廳派警嚴防堵截並立飭振威巡艦拖帶隊游緝隊師船加緊追踪跴緝及勒限第一專署署長迅速會縣加緊兜拿務將贓盜弋獲解懲曁詳報巡按使外理合具文先行詳報伏乞鑒核施行等情到署本將軍據此當批據詳巳悉查金山縣厲吕巷鎭突來大股盜匪執持快鎗先刧陸警局軍械斃傷巡士三人次刧懋生典當搶去銀洋衣飾等物猖獗情形達於極點該處地方係江浙交界總由縣警未能預防疏忽之咎實所難辭惟至今未據金山縣勘驗詳報尤不可解應飭行該縣先將被刧情形具實詳復一面限十日内懸賞偵緝務將眞贓正盜悉數弋獲訊明詳辦並飭該管滬海道尹曁上海松江兩鎭守使一體轉飭所屬上緊協緝以冀速獲所稱此股匪徒大半温台口音且有身着軍服冒穿軍人者其爲多年積匪無疑并候咨請浙江興武將軍巡按使會同飭屬嚴捕合力兜拿母任幸逃仰該廳長即飭各署長巡艦會縣勒緝依限破獲倘再逾限定干咎戾仍侯違按使批示繳陳印發並分行外合即飭到該使即便遵照轉飭所部實力偵緝務獲解究勿稍鬆懈等因奉此合亟傳知該廳長即便遵照轉飭所部嚴密探緝務獲解究爲要切切此傳等因奉此合行傳仰該警正卽便遵照 
[僞造錢票案將次引渡]  
　　黨人趙震五（即曹振武又名曲世傑）自前年二次革命失敗後曾奉政府縣賞三千金通緝未獲兹因在滬與同黨梁宗海等私印湖北官錢局票經江寗馮上將軍飭探來申恊同捕房中西探目在滬西徐家花園將趙拘獲並在身畔搜出僞票兩張迭經解送公共公堂預審並經馮上將軍將在寗破獲之同黨陳熙一名派人解滬質證判趙押候會商判决在案昨晨又由戈登路捕房華探目陳永康與三十六號西探煞揀文將趙解至公堂政府代表穆安素被告代表莫肅兩律師亦各到廨候示會審官王肇之君與德領師謀君升座會商之下以案經預審明確判趙還押候抄供備文連同僞票等證據詳解鎭守使署歸案訊辦 
[救國儲金紀要]  
　　昨日之收數昨日（二十六日星期六）爲中國銀行收受儲金之第六十七日計收銀洋三百四十五元又爲交通銀行收受儲金之第四十一日計收銀洋五千零九十七元兩共收洋五千四百四十二元連前共計巳收銀洋六十八萬七千二百四十四元銀三千五百三十兩四錢三分八釐 
　　各地分所之函報浙省慈谿駱駝橋儲金分所盛遜偉君函報儲金總所謂初旬關會到者約千人無不踴躍當場投儲計八十二元交洪達夫君代儲上海中國銀行掣收分給原人祈照單入册又新場分所由張信昌號函報第三批送儲中國銀行洋八十元又常熟分所函報自四月二十三至五月二十號共計儲金七千零七十元銀十六兩五錢又吉林分所函告謂阿城方城各屬張家灣等處亦先後組織分所各界均甚踴躍其他各縣有成立分所者當隨時報告又山海關分所函報推舉劉寳琛爲正幹事楊文斌等五十餘人爲副幹事照章開會成立刻正積極進行又正定府分所報告該分所分臨時常期兩種辦法各盡心力多寡不計因無中交兩銀行公推榮美錢號收受儲金轉解掣收又太原府分所正副幹事劉陸諸君函告近狀謂自商學士紳各界組織斯　迭經開會討論兹設分所於太原商會舉定職員照章進行業在六月六日完全成立 
　　茶資移作儲金北四川路玉壺春於隂曆五月初九開張慨將第一日所售茶資計洋六十一元送交中國銀行作爲儲金 
　　官薪之分繳袁浦場知事汪植寛君昨日致函儲金總所謂遵奉運使函開提倡官薪儲金一個月計洋一百二十元按乙種辦法分十個月繳儲等因兹先儲六月份薪金十二元己在中國銀行存儲　收云云 
　　官界儲金之發起人此次救國儲金之發起官界中人始則多所忌諱未聞有出而贊助者而任君光宇獨認儲一千元且以個人名義上書海軍部長請聯絡陸軍及行政各機關另立救國儲金協會與滬團相輔而行旋經部署採納即向統率辦事處提議全體贊成陸部叚總長先儲五千元統率處王上將儲一千元海部劉總長亦儲二千元以爲之倡並分函所屬竭力提倡迄今官界中人認儲殆遍其進行若是之速實任君一書之力也任君弱冠留學歐洲六稔回華充練繿教員光復時任海軍部副官南北統一授海軍第一艦隊參謀官尋以上校調補建康軍艦艦長奬三等文武章而年儘二十七熱心愛國奮發有爲亦近今之佼佼者矣 
[珠寳店被騙]  
　　前日下午有厦門人莊小愚者至新北門内萬源昌珠實店内購買老光珠十餘種計值價洋二千零二十五元囑令該店派夥跟送至南市十六舖　帮某水菓號内付以某錢莊票洋二千零五十元尚餘二十五元該夥許俟照票後如數找給即將貨物當場檢交後卽持票至公共租界南京路某錢莊照對知是僞造卽被扣留將該移送至捕房由捕頭同明原委派探至十六舖某水菓號查問詎該店中人己經避去僅留學徒及樓上轉租之婦女等數人未幾萬源昌得悉立派夥友至捕房將該夥保回一面開具失單報告第一區警署並淞滬警察龐請偵派緝隊追緝未知尚能弋獲否 
[海軍學生出洋練習]  
　　烟臺魚雷學堂畢業生余志勤等二十名現由海軍部撥給官費遺送美國海軍學堂學習海底艦開放魚雷及海底行駛各法業由駐滬海軍李總司令代爲購定美國公司輪船船票己於昨日由滬乘坐小輪　往淞口搭乘美公司輪船放洋 
[海軍司令部調回聯鯨軍艦]  
　　海軍司令部以南市浦江現在祗有楚謙楚豫鏡清肇和甘泉等五艦擔任防守且有數艦現正修理實屬不敷調遣故於前日電飭駐泊湖口之聯鯨軍艦來滬協防 
[發還駐軍地址之請求]  
　　滬南南碼頭滬軍營基址原係租借民地曾於民國二年滬軍營撤銷後由地主擬欲收回改建市房嗣因陸軍第四師砲兵第四團奉令由津移駐來滬仍以滬軍營舊基爲駐紥處所是以迄未交還兹有商民朱開甲等於前日具禀鎭守使署略謂近來南碼頭一帶寓居人民日漸衆多而該處市房則甚稀少所有借給軍隊之地畝應請發還以便改建市房藉以振興商場至現駐該營基之砲兵第四團請飭移往三官堂駐紮云云未知能邀批准否 
[關於烟酒公賣之飭文]  
　　烟酒公賣一事由部委派高增秩來滬籌備設局己誌前報兹悉上海縣公署昨奉道尹公署飭開奉江蘇巡按使公署第三四一一號飭關准財政部咨開查烟酒公賣一案業經本部呈奉批准於部中設立菸酒公賣局亟應派員分赴各省趕速籌辦兹派高增秩調查籌備江蘇省烟酒公賣事宜並派財政廳長會同籌備俾得及早開辦從速進行除飭該員曁財政廳照辦外相應咨明查照等因准此除分行外合行飭仰該道尹轉行所屬一體知照等因奉此除分飭外合就飭仰該知事即便遵照 
[關於改組商會之批詞]  
　　本邑商會改組事宜業己依法籌備着手調查並由上海縣知事將調查一切情形分别呈報江蘇齊巡按使及道尹公署鑑核備案去後兹奉　巡按使批示照錄如下呈及調查表均悉查商會改組調查手續極繁自應依法按照程序辦理至調查票所記事項亦應詳細塡註不得稍涉疏漏仰　轉飭遵照辦理 
[婦人控告知事續誌]  
　　川沙婦人顧王氏亞上海地方檢察廳上控川沙縣知事范鍾湘違法濫權擅用非刑請求伸雪等情己誌前報兹將林廳長批示錄下查閱來呈所訴被告係楊茂齋顧文魁二法警而所訴事實概屬知事嚴刑逼供濫用職權等情如果係知事違法濫刑仰逕赴高等廳起訴可也 
[定期開征上忙]  
　　民國四年上海縣上忙業由知事沈君禀准齊巡按使擇於陽曆七月一號（卽舊曆五月十九日）設柜啓征 
[判决從犯之刑期]  
　　九畝地倪質君家傭婦李周氏被匪以借屋爲由用繩勒斃並勒傷倪妻倪梁氏案内爲首之匪犯三少爺（即李阿三）並預先同謀臨時並不到場之丹陽和尚等二犯前奉鎭守使署訊實除將李槍斃外着將丹陽和尚發回地方審檢廳訊明擬辦在案昨日午後由該廳推檢兩官命提丹陽和尚至案研訊之下姑念該犯當時並不在場從寛判令監禁一年以儆 
[强佔有夫婦女]  
　　住居浦東其昌棧附近向駕駁船之張順福前娶崇明女子翠英爲室成婚迄今巳有六年自今春起有爲跑碼頭生理沈新華（即沈錫華）之妻混名阿大勾引翠英與在某船廠爲水鬼之高橋海福私識旋卽相約偕逃避匿於十八間頭地方前日爲張順福尋獲向領不放反被軋住勒寫退婚筆據張情急借問見證姜金濤至地方檢察廳喊控請求提究林廳長立飭法警下鄉於昨午將高橋海福並沈妻阿大一併拘解到廳分别收押候傳原告與證人到案訊辦 
[二人爭奪一妻]  
　　楊金山前日至四區警署控告汪子炳與伊妻楊王氏私姘請爲提究等情汪得悉之下卽投檢察分庭訴稱憑媒吳長林出洋二十元娶該氏爲室立有婚據楊金山係該氏姘夫云云即經李檢察官傳集原被預訊之下判王氏及汪吳分别收押楊金山退去聽候解送地方檢察廳核辦 
[船夥欺侮幼女]  
　　浦東人嚴加生在婦人黄王氏之　貨船上爲夥舊曆本月初六日停泊松江余家灣地方候潮王氏之六歳女孩仁寳上船游玩詎嚴遽肆野蠻致女受傷迨事隔數日始經女母察知因船己抵滬故即報告捕房將嚴拘獲並將女孩送請醫院驗明昨晨解送公共公堂經中西官研訊之下判嚴押候下禮拜六復訊核辦 
[爭風衝突之懲治]  
　　鞋匠嚴元林與同業常大成陳洪子胡寳淦嚴元壽前日在松江路因狎烟妓爭風起釁互相行兇致被常用刀戳傷由捕查見一併拘押昨晨解送公共公堂經中西官訊明前情以兩造各有不合判常大成胡寳淦各押一月嚴元林等三人各押一禮拜示儆 
[女工誘匿同伴]  
　　徐有朝之媳某氏與婦人孫阿金周徐氏等同在某織布廠做工前日徐扭孫阿金至檢察分庭控稱伊媳被孫婦誘逃故邀周徐氏到案作證當經李檢察官預訊一過判孫交保限三天交人再行核辦 
[河浜内發現女屍]  
　　滬北泥城浜經公共租界工部局納捐西人議决埋置瓦筒塡築馬路計自興工以來己將由北泥城橋迤南至洋涇浜一段塡平而北泥城橋迤北至蘇州河一段尚未塡築乃昨晨該處浜内忽發現年約三十餘歳之無名女尸一具經巡捕查見報告捕房飭將尸體舁送斐倫路驗尸所禀奉公共公廨會審官王肇之君於午刻會同德領帥君蒞所驗明委係溺斃並無别故祗因查無尸屬飭保報堂棺殮發封厝壇召認 
[西人擊傷華捕三誌]  
　　美捕房五百九十四號華捕被西人某甲用手槍擊傷左肩經捕房將該西人解送該管領事署訊辦在案兹悉昨巳由頒事提訊一過判甲存洋五百元保釋候該華捕傷愈再核 
[擊傷婦人頭額]  
　　虹口華記路六百四十一號門牌婦人王徐氏前日興甬人徐葉順細故口角被徐將頭額擊傷血流如注氏卽投訴捕房飭探將徐拘押昨晨解至公共公廨經中西官訊供之下以徐不應違章行兇判罰洋三元充公示儆 
[行兇人禁錮西牢]  
　　湖北人胡炳坤日前夜半在金隆街十二號門牌平林旅館内將姘婦陳金國用刀戳傷由該旅館主楊順卿鳴捕拘押候公共公廨訊究在案昨晨由捕解案訊據供稱陳金囝實係正式婚娶並非姘識此次雖有爭論並未用刀行兇中西官以傷痕屬屬實判胡禁押西牢三月示儆 
[違章行兇之科罰]  
　　張小蘭前日行經南京路勞合路口被英商滕祿普橡皮公司賬房張佩紳所乘之黄包車碰撞張即扭住兇毆巡捕上前干涉張猶不服因即拘入捕房昨晨解經公共公堂訊明以被告不應違章行兇判罰洋二元充公示儆 
[改科罰金之批駁]  
　　邇來閘北檢察分庭起訴之烟土案己改罰金爲拘役徒刑各犯家屬紛紛請求易科均經李檢察官批駁不准前日又有徐明和爲王金富請求易科罰金昨奉批示云易科罰金須執行實有窒碍據訴各節核與暫行新刑律第四十四條之規定不符碍難照准 
[烟賭齊備]  
　　住居虹口百老滙路三百十八號門牌之姚阿榮在家私設花會誘人賭博並私設烟具容留外人吸烟兹被美捕房查知飭探前往將姚拘住並搜出烟賭各具解入捕房收押昨晨解送公共公堂經中西官訊明判從寛罰洋二十元充公烟賭具銷燬 
[地保不肯蓋戳之原因]  
　　美國曼杜石控地保盛鑑美轉道契不允蓋戳等情前日午後由公共公廨傳訊原告西人投稱前因陳姚生不理伊故父抵單借洋四百元控奉公堂傳訊因陳姚生不認爲己故陳木林承繼之子奉判將案莊銷並蒙給諭將所抵單地管業是以禀准領事署註册轉換道契乃該地保竟不允蓋戳是以控究質之被告供稱該項單地係盛阿雪之產陳木林在日曾以方單向盛阿雪之故父盛春沂抵押迨向回贖時因所抵方單遺失故將前項方單交陳作信言明騃將所抵之單尋出即行換正且盛因知陳復將此方輩抵押故在上海縣舉涉訟今原告囑令蓋戳不敢應允求察會審官王肇之君商之美領畢君以其中糾葛甚多盛阿雪旣巳涉訟判候函致上海縣飭知盛阿雪備齊本利向原告取贖至所受損失旣在縣署涉訟亦可一併隨追如果盛阿雪不願備贖應着被告蓋戳任令原告轉換道契以清糾葛 
[並無合股營業之證據]  
　　法商百代公司前至法公堂控萬利公司股東殷炳齋黄可道翻做上等唱戲機器請追損失等情判被告償銀一萬三千兩後殷黄亦在公堂控稱尚有股東張月庭吳賢儒兩人名下應攤繳損失賠償銀三千九百兩經中西讞員准予追繳各在案今殷黄又控曹南生亦係股東計十一股曾交莊票一千一百兩所有曹名下應攤賠欵銀二千二百六十兩亦請訊追曹稱商人並無股份所有莊票銀一千一百兩係吳賢儒前來借去有吳出立票據可證商人於今年新正由吳邀往萬利公司閒談有之實非股東求察聶讞員以殷等所控曹爲股東毫無證據將案註銷惟曹傳入捕房時供兩歧跡近欺騙着罰洋二十元充公 
[查封家產之預備]  
　　某店股東兼經理兪愛庭倒欠各户巨欵逃逸經各債權人將股東宋桂卿董瑞甫王福壽徐范氏等控由法公堂判令照股繳洋理還在案嗣由各股東將兪尋見扭控公堂着交人銀兩保限理迄今尚未保出昨日宋等又至公堂禀稱兪原籍浦東家有田房產業並非無力償還求請嚴追兪供實情貧苦祗能俟後來六續料理判兪還押一面着宋等查明兪之家產坐落何處禀覆候核 
[車夫無洁可想]  
　　滙芳公司前至法公堂控兪阿四承租黄包車虧欠車租洋十元向索延約求請訊追等情判兪押追在案昨又提訊兪供實情無力措還求宥判押七天完案 
[被訴人交保候訊]  
　　婦人陸蔡氏控族人陸錦春圖吞公產並借單抵銀八千兩延不料理又蒙錦祥控陳裕棠不理欠欵昨晨由公共公廨飭探將兩被告傳案中西官判令分别交保候訊並以陳裕棠屢次抗傳不到着罰洋二十元充公以爲抗傳者戒 
[原告證據不足]  
　　水不作頭張世泉因被蔡鴻義王華良陳文生等糾黨行兇扯破衣服並將其推入兆豐路浜内圖害故卽控經公共公廨飭探將蔡等三人傳案昨晨解經中西官訊得原告所控證據不足遂判將案註銷 
[醫生公送匾額]  
　　閘北浙寗帮水木工業醫院爲工界鉅子陳磬裁紏合同業王文通等組織成立創辦以來未及一載施醫給藥成效昭著前日由本埠醫界費訪壺金百川丁甘仁夏應堂薛逸山巢松亭張禾葉方希曾葉頌君吕子珊王偉堂黄筱堂等公贈匾額一方文曰着與人同導以軍樂送往院中懸挂 
[充氓攫取金飾]  
　　流氓楊寳福前日在新閳愛文義路攫取婦人杜生楊耳上金圈由捕追獲拘押昨晨解至公共公廨中西官訊明判押画牢半年示儆 
[用人竊洋潛逃]  
　　錢阿三向在山東路十號門牌魏黎照處役前日竊取魏之現洋一百五十餘元逃匿虹口經魏偵知報由捕房將錢拘押昨晨解至公共公堂訊明判押西牢四月示儆 
[訊實西崽行竊案]  
　　吳淞路九號洋房内地會西人勞勃生控西崽李昌官竊取現洋鈔票洋四百元業經拘解公共公堂訊押候查在案昨晨由捕解廨經聶襄讞與法領裴君復訊屬寳判李押西牢四月示儆 
[天主堂送辦竊賊]  
　　董家渡天主堂掌院片送圖竊未成之松江人金全實一名至一分駐所請爲究辦並云去臘曾失竊火腿一只棉被兩條亦請追究詰之金承認不諱並云火腿賣在小東門菜攤上等語旋卽派警帶往查吊原贓無着該署宋警佐當即函復該堂並將會移送警廳司法科研究 
[過犯仍不悛改]  
　　五次過犯王阿毛（即王和尚）前因迭犯擔竊案件經公共公廨押辦逐出租界有案後於今年正月間復來租界經滙四捕房包探金福壽拘解公堂因念三年以來查無犯法行爲從寛將逐出租界舊案註銷諭令安分謀生在案詎王於前日復萌故態在墳山路剪取吳祥興家五歳男孩根坤項内之金鎖片圖逃當被追獲鳴捕拘押昨晨解奉中西官訊明以王不知悛改判押西牢一年半期滿逐出租界 
[介紹小說]  
　　昨承棋盤街中華圖書館惠贈第五十三四五六四期小說通刋禮拜六各二册多寓有深意之作自是不問凡響特誌之以介紹於愛讀小說者 
[誌謝]  
　　七月六日午後一時上海工業專門學校土木電氣機械兩專科及專門預科附屬中學附屬高等小學各班學生行畢業給憑禮昨承柬邀參觀書此誌謝 
雜評三 
[黨人與貪官污吏（訥）]  
　　前日人貪官污吏紛紛以捕戳黨人爲能因而獲上賞博高位者纍纍焉此眞貪官污吏不可一世之時也而今日之貪官污吏則己與竄匿無地之黨人問類而共譏之矣李峽庚條陳謂黨人固宜辦而貪官污吏尤宜重辦並請以懲治王治韾之法懲治今日之貪官污吏（見要聞二）殆哉岌岌共貪官污吏之厄運歟然而我民受貪官污吏之害甚於受黨人之害焉則今之以懲治黨人者懲治此貪官污吏又豈得謂之寃哉 
 
 
 

Page 11

 
 
專件 
[照錄赴美賽會監督處致上海總商會書]  
　　逕啓者查我國報聘實業圑於五月三日到金山九日全體往美東各埠游歷此次圑員抵美深蒙美國政府及中外商民竭誠歡迎至爲榮幸兹特寄奉駐金山招待秩序軍一份即希察收並抄交貴省各報館登錄俾國内人士藉知中美兩國交誼之親密是所至感至各省物品抵美以後其陳列審查各種詳情業由本處備文咨請貴省巡按使轉知貴商會分告各出品商人想經照辦在案如尚未奉到明文即請就近探訽以慰衆望至本處對於各省賽務進行事宜無論如何困難總期竭誠盡職所有出品多己照章陳列裝飾優美現正審查給奬可望爲國增輝際兹中美溝通定足擴張商業微聞有人從中煽惑希圖損壞信用事關大局附以奉告並祈轉知各商勿滋疑慮實紉公誼此致上海總商會赴美賽會監督處啓五月二十四日 
　　招待赴美實業團紀事 
　　五月三日我國實業團乘太平洋公司滿洲船抵埠時西商會本埠市長及各代表中華商會至孝堂龍岡公所張清河堂各備自由車同到碼頭迎接當船入港時本埠稅務司秦衞氏代表美總統遮士打路維代表加省總督委主氏代表外部波打氏代表商部移民局長衿免匿地代表工部本埠總關員壁架氏代表移民局舍路埠西商卽美西沿岸商會聯合會總理參勿卜六君三藩市西商會總理摩亞華商總會代表鄺祝敬麥友楠鄺文光巴拿馬賽會總局代表中華赴賽監督處監督及各職員中華民國駐金山總領事及領事館職員金山六大公司代表均出港歡迎登岸時三藩市公民代表邀中華實業團在碼頭客廳茶會即由公民代表及馬隊護送至佛朗昔斯旅館復參觀市政廳市長及職員邀中華實業團茶曾乘汽車游覽金山著名風景之區并至辟利斯河兵站參觀金門公園會宴於海狗　旅館 
　　按此係本日預定招待秩序因連日風浪甚大滿洲船抵埠己及抵暮破除各團體出港歡迎外各團員登岸後即經由馬隊護送至旅館 
　　夜間賽會總局演放特别電光致敬中華實業團 
　　四日上午九時西商僱備自由車引各員赴各埠海旁一帶參觀碼頭工程及製造廠十二點半鐘賽會總理摩君在會場請讌副團長聶其杰用西語演說略謂中國每年洋布入口價值百兆兀美國不過佔十分之一餘均由歐洲及日本購辦者深望美國多運貨物暢銷中國因中美邦交素睦華人亦喜購美貨云次由漢陽鐵廠吳健領事徐善慶及西商等均有演說大意俱言兩國交好必得商務利益等語四點至六點中國駐金山領事邀實業團至巴黎士旅館茶會各國領事曁賽會人員均在席并有華人音樂隊宣奏助慶座中有穿華裝者五光十色賓主一堂亦頗雅觀晚間由本埠商會邀中國實業團至亞芬姻戲院觀劇（未完） 
來函 
[豆業公所萃秀堂來函]  
　　敬啓者今　貴報廣告内載有同業公啓聲明大連抛盤豆餅不收緣由查敝同業並無其事諒係居心不正有意賴盤者之所爲敝同業因名譽攸關特此聲明尚祈貴報登入來函門内不勝惑荷豆業公所萃秀堂謹啓五月十三日 
[金陵農業學校來函]  
　　農商部近將此北京農業學校之森林科學生送至金陵森林學校肄業該部所允每年津貼校費三千圓以三年爲限今仍陸續交付而派來之學生一切費用亦歸該部擔任今來者共有二十四人金陵學校擬於本年九月收納農林二科新生過此則須於來年九月收納矣新生不必通熟英文惟須漢文己通能作淺顯之論說者始爲合格俾受農林教育之後可以輔助本校著作書籍也凡入農校之學生未習英文者或習而未通者本校均以特别方法教授之今年春季入校之學生多有不識一英字者經史開爾博士盡心教授後今亦能以純熟之英語談話矣惟入校者須具科學智識及曾習過高等學校所有之課程如有一二科程度未到則須入高等學校補習後再入農校但可至農校英文特别班上課農林兩科仍用英文課本教授俟編定中文課本後始能改用中文兩科學期均以四年爲限其學費第一年洋一百六十元第二年洋一百七十元第三年洋一百八十元第四年洋一百九十元實驗費場地工費書籍費均在其内 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[烟膏] [  覺迷]  
　　印花土祗准製藥不准吸食說者謂將使滑頭店家製爲戒烟藥乎則中華民國之現行法律明明列戒烟藥爲違禁品者也將使一般習西醫之達克透提煉成種種藥品乎則一般達克透中恐無此等藥劑帥也故製藥製藥但聞其說究不知製出何種新發明之藥品也今見如遇有標記之烟膏准其放行之飭文（見二十五日新聞報）始知印花土製藥之說畢竟成事實矣藥材店家有所謂阿膏者滋補品也有所謂生梨膏枇杷膏者消痰止咳品也藥房中有所謂修道院膏子藥者能治百病之聖品也然則今之新發明之烟膏其爲名貴之藥品也可知敬告病家勿交臂失之 
[國民愛國賦（仿梁元帝蕩婦秋思賦並用原韻）] [  醒厂魏頌予]  
　　炎黄之胄千年燕幕之危堪憐乾坤傭仰只見薄海烽烟中原如此那知世界三千虎狼隣兮相逼鷸蚌爭兮變色西則蠶食堪虞東則鷹瞵莫測誰復輔車相依慇懃弼翼國賴民以澄清民報國而光明矧乃國民熱血未免有情於時摧蘭折蕙蛩吟庭砌意密以長聲幽且細重以老將伏波志士甘羅作中流之砥柱撑半壁之山河勾踐臥薪之志漸離擊筑之歌斯人不出如蒼生何泣雍門而喪亂詠下泉而愾嘆魏絳策和平燕丹游汗漫己矣哉恥雌伏兮效雄飛戈揮魯兮挽斜暉臨風寄語浮槎客化作啼鵑帶血歸 
詩選 
[刺繡每至夜闌感而有賦] [  韻仙女史遺稿]  
　　繡餘起立倦難支懶向紅窗靜味詩孤負書帷聲寂寂此身恨不作男兒 
[讀紅樓夢悼瀟湘妃子]  
　　一片通靈石不頑瀟湘妃子幾時還斷腸風雨葬花處翠竹吟秋淚點斑 
[即景]  
　　小院無人到春先己半賒夕陽明媚處無語對桃花 
[蔡文姬]  
　　蛾眉巳誤落邊塵多事曹瞞贖玉人萬里思兒腸寸斷胡笳一拍一酸辛 
筆記 
[明季奇女子秦良玉彚編] [  卍紅軒編劍秋增輯]  
[讀前人詠秦太保詩近體居多余恐世不盡悉其事也爲五言長古一章亦樂府遺意云爾] [  餘姚史義] 　　 
　　木蘭昔從軍諱藏女子迹代父成厥功純孝光竹帛詎若孝移忠慷慨冒金鏑夫本伏波裔撫司久登𨺗播匪　跳梁奮呼驚辟易賊平不受恩奇禍生肘腋枉陷貂　誣　死雲陽獄夫死妻襲封土司有定職夫人忠州產經史羅胸　才擅韜略長膽饒萬人敵旗張白桿兵聞名羣喪魄况有同袍勇齊驅結同澤料歡當歳除夜襲破七棚李督忌奇勛首功暗弢匿泰昌忽徵兵赴援臨絶域進師渡渾河榆關缿霹歷章服錫二品堂懸忠義額奉命率衆歸抵家甫一夕東川紛告變蘭賊馴卷席側目賂多金甘言媚千百開轅赫震怒斬使祭旗纛盡出犒三軍助我壯行色疾趨駐南坪潛渡　路扼分兵襲兩河各各授訓飭一鼓遂成擒四隣賴安宅載破吕公車回救渝城厄運籌兼决勝川東奏恢復進爵總兵官厥子功亦敵賊平叙戰功朝廷屢優卹泣曰寇未殄臣力安敢息四方矧告警寇盜賞充斥黔撫受人欺降酋有反側誓不共戴天滅此方朝食維時念畿輔荒旱千里赤徵兵詔勤王各鎭均躑躅兼程獨應命都人手加額召見自平臺帝心渙冰釋四詩御筆書戎裝易巾幗永平初解嚴百丈又謀逆欽命急遣還子媳衞禁掖二王何猖狂鳳也雙折翼獻賊勢滔天龔門阻兵革張去羅復來斬俘八千馘渠魁受生降威稜生顯赫同心一二輩何須再飛檄奈何左邵蠢甘爲甜言溺細柳娘子軍忠言深遏抑頓令獨木支大厦遽崩拆搶地復呼天哀戚塡胸臆婺星亦墮芒彌留善遺策萬壽潛埋兵寇來不敢逼全活一境人隣境普沽益生能壯國威死常驅殘賊皇朝嘉投誠舊銜降帝勅代延宣撫司六傳夫冢嫡恩命改流官通判永前烈我來肅　衣偉貌想奕奕朝銘銅柱功廟有貞珉泐愧煞鬚眉人大節光蜀碧回龍鬱蒼蒼千古表邦特按良玉有媳正史不載讀此詩欽命急遣還四句可見其媳亦死於勤王之役一門忠義爭光日月矣 
[西戍途中日記（三十七續）] [  桐城劉雨沛]  
　　七月二十四日早六時予散步街頭聞練兵聲尋至都司署右見一武弁督兵卒八名操鳥鎗步伐進退略有規模一卒藝稍疏弁責以軍棍較之假文明以養驕兵者似尚有間午後三時自布隆吉爾西北行十里潘家莊水渠交錯村田富沃又十里野麻溝水聲湯湯又二十里過橋至雙塔堡古玉　關也一千總駐之堡内外居民百餘家田園尚密堡西兩山對峙疏勒河流經其下路南山上疊雙塔路北山上列烽墩天山尾閭自堡西南延亘三百餘里至敦煌縣北爲胡馬東來大障碍物自陜甘通西域昔祗兩道哈密未隸版圖以前多由陽關敦煌以達闢展哈密己通之後則由安西哈密逕至迪化此兩道俱必經玉門始達此漢唐以前所以恃玉門爲中外之防也今西域久隸中華道途以調查而漸多除哈密陽關兩道之外若由張家口歸化城改經蒙古草地祗五十餘日即可直達迪化較哈密陽關兩道尤便此旅行之捷徑而兵家所當防　予抵堡下馬就一雜貨店小坐店主乞予書對聯三付逾時　至晚餐餐畢復西行二十里卡房又十五里沙　　此三十里中沿途皆童山過沙棗溪邊乃生紅柳又七里趙家莊又五里小宛驛住驛有堡居民二十餘家附近耕牧者又數十家堡北灝長河水草甘茂牛馬羊俱成羣就牧 
小說 
家庭小說 
[嫣紅刧] [  常覺小蝶合譯　天虛我生潤文] 　 
第四十章 
　　天下之事每由醖釀而成使當局者不復自覺即如茀萊克赴格雷之家一事其初固未嘗料及於嫣紅之前途實有非常之關係也茀萊克旣自格雷之家歸遂以密斯特格雷願以其子受業於門下之事詳爲嫣紅言之嫣紅因自思此事尚可行遂亦允之蓋嫣紅自見菲律柏所作之信後中心亦嘗自念以爲密斯特格雷奈何不一思及令其子於晚間自爲修習然此亦不足爲密斯特格雷怪祗以彼其心中信托學校過深爲以其子旣入學校則教育之事一以任之師保可耳初固不必過問也至是乃始恍然大悟遂以二子并令之就學於嫣紅菲律柏聞之乃起爲反抗謂校中功課且不暇習烏能再有所增益格雷固不許乃始怏怏往然不數日亦且習之矣一月以後學乃大進造句而外並能讀歷史地理諸科嫣紅於教授之法本至精美循循善誘不爲嚴厲之色菲律柏兄弟乃大樂蓋彼輩曩時但知地中海實在地方中央而南北美洲則又在地中海之下今乃知其非矣即其舉動亦復彬彬一如茀萊克諸人不作當時桀驁之態故於夜讀一事轉且甘之如飴三月後菲律柏格雷及其幼弟却而斯格雷學業意大成格雷欣慰之餘遂以感謝之書并附金鎊四枚寄奉嫣紅聊爲朿修之費嫣紅初固不望得此旣得之則於家用之中亦不爲無補乃亦受之且答書道感繳辭意備極謙恭格雷讀書己笑謂其妻曰汝視之此書辭藻隹哉吾安得一見其人以償吾識荆之願密昔司格雷笑曰此意吾亦嘗語之茀萊克　茀萊克則謂其母長日忙冗恐不能見客故予此意遂亦作罷格雷頷之乃躑躅自去其心中則仍思一見密昔司好禮倍登顏色 
奇情小說 
[秘密汽車] [  東埜譯]  
　　挨周微笑不答柏利德道你笑什麽笑店主人嗜財如命麽他雖有錢癖却也有義氣我和他共事己久從不曾有過芥蒂不像世上那些昩良的人眼中有了金錢心中便没有朋友　你看他雖然趕不上你的家資千萬然而能夠開這爿酒食舖也算得是小康並且他並不忘記我貧賤之　卽此一端便可以證實我言不謬他還有一種好處人家說愛財如命旣愛財又愛命這一種人只有他叨光世界上人世界上人却叨不着他的光這裏的店主人呢呌做愛命不如錢他雖要刮盡世界上的金錢盡入他私囊之内却還肯捨一條命報効世人你勿要笑我的說話並不離奇怪誕也可舉事情來證實他我們以前在孟石地方舉事失敗倉皇逃出國境後來又狙伏在白利司相近候意王駕過放了兩手槍雖然誤中副車元凶漏網然而有幾位勢炎薰天的民賊了幾顆清心丸也收着了懲一儆百之效這件大功實出在店主人手中呢那時緝捕文書密如雪片我同他改容易服覓路奔逃素來聽得偷敦是個逋逃之藪所以投生到這裏來蟄伏了幾時漸漸出頭露面他腰包内有的是錢便開了這爿酒肆做一個養晦之地他賺錢的本事原是頭等所以經營不滿二載面團團做富家翁了他待我甚有恩義不過經濟上面休想拔得他一毛所以我客人傭下至今兩手空空這是逃不出你眼光的 
救國儲金 
[六月五日中國銀行收欵清單（續）]  
[第四百零六册一號至七十號]  
　　封均昌一元小銀子校書一元王子頤五元仇全昌二元朱文淵二元鄧高志一元永昌染坊二元王小亭五元張超驤三十元王寳山五元丁師彭十元何鵬九五元熊敬廷二元殷少岑二元王序林一元譚伯培一元周伯泉五元李淵然一元劉次功四元趙熙光趙明泉十元丁叔屏五元李文𡞵二元張驥才二元韓順昌一元何鎰大二元王永茂五元何桂安二元薛厚安五元仁益典六十元王瑞五五元鄒光前二元怡豐一元何希仙二元戴硯修十元成寅生五元王悌君四元封公順一元丁子庸一元丁秀甫十元丁德生一元劉星橋一元韓星五三元屠定安六元茂業公司五百元楊吳氏一元楊潤初三十元毛救己一元田繩武一元楊奕燃一元楊瑞臣五元楊子源二元楊筱霈三元楊筱勳三元楊梅村五元楊贈垣五元楊濂二十五元駱炳坤五元楊瑞熙五元廖遜堂二元藍翊臣十元楊福生一元周樹森三元羅子昇一元温曉春二元楊堯生一元馬步洲二元楊照青五元楊獻璜一元楊德俊一元藍魚貢一元 
[第四百零七册一號至三十三號]  
　　楊紹震二元毛舟夫三元曹德茂五元韓叔文二元王貼謀三元丁子幹十元陳有餘五元韓銀堂四元尹竹卿三元王少蘋十二元王玉陔五元劉正寅三元劉春安一元易兆純四元李宏慶五元曾奇峰五元萬壽亭一元易文齋十元張文軒十元蘇漢臣一元劉才元一元辛蘭生十二元劉敬臣十元常海青五元黄天秀三元吳子芬二十元劉竹青十二元杜雲卿五元丁泗清五元韓澤芳二十元丁文甫十元楊協廷五元王九經一元 
[第四百零八册一號至五十六號]  
　　王季昆三元黄桂松三元趙東表二元沈積餘二元姜兆璜二元胡西祥一元衞子橋一元殷煥文二元協泰隆二元吳合興二元張冕卿一元王鳳樓一元紅塵五十元筱嬌三十四元筱嬌三十三元筱嬌三十三元筱嬌三十元筱嬌三十三元廣仁信號十元駱耕良十元楊萃謙一元周慶華一元楊愼之一元徐乾麟一元又一元又一元又一元又一元又一元楊廣興五十元藍國鈺十元王深懷十元蕭虚谷五元藍楊氏五元丘青崖二元丘瑞亭二元丘劍稜二元羅少英二十元蕭鼎鑠一元楊吉生一元郭錫初一元藍先達一元藍震圻一元藍劍夫一元丁煉秋經手十元又經手四元又經手二元鄧德泰三元閻湧盛鄧德泰隆泰昌趙君口四人共儲四元江正保于大朋何細錢銷兒三人共儲一元鮑宗祺三元李厚貴一元金祖同一元仇學濤一元樊家箎一元胡成仁一元葛順發一元 
[第四百零九册一號至三十二號]  
　　李子光二元何蘭亭一元王長山二元顧榮彰一元協源錢莊節省端陽酒資十五元徐志逺五十元楊太太五元藍　達一元楊筱珊十元楊筱舫三元楊少奶奶一元廖德初一元楊柳塘五元楊晉豪三元丘德安一元吳徯雲一元羅鶴史一元黄瓊瑞二元楊福記三十元楊濂十二元吳少奶奶一元楊洽信老太太五元彥海如一元楊杏村五元楊勤生二元樂友松一元楊寳夫二十六元藍湘輔五元楊贈衞五元李羲臣四十元蔣殿杰六元汪子勛二元 
　　六月五日共收儲金銀圓三千六百五十二元連前共計己收儲金銀圓五十七萬八千五百三十一元銀二千五百四十六兩九錢九分中國銀行謹啓 
 
 
 

Page 15

 
 
   
 
 

Page 16

 
 
   
 
