# 1924 - 82 - 4918348

 

Page 1

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *   
 
 

Page 2

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *   
 
 

Page 3

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *   
 
 

Page 4

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *　 
時論（特約） 
[東清鐵路公司與松黑航業這朦混]  
[  心史]  
　　松黑行輪。為除華船自行外。惟俄國航商得享有之。此根據咸豐八年四月十六日之璦琿條約而來者也。昔時華船不行松黑。俄造東清鐵路之始。猶止有俄國行船。歐戰以來。俄船多有售歸華商者。而後松黑兩江。乃為華俄兩國行輪之域。戰事既定。俄人恃强不許華船駛至伯力以下。華船無出海之路。則斷港絕流之中。航行何利。張作霖根據璦琿條約。開示俄人。俄人不服。謂伯力以下兩岸皆俄境。華船不應行駛。然則松花江自未入黑龍江以上。兩岸皆華境。何以許俄國行船。當時定璦琿之約。明以松花江之允俄行輪。與伯力以下許華船出海。為對等互換之條件。以故張作霖因俄人之不受理論。乃禁止俄船不准入松花江。事至允也。中俄議約解决在即。未簽字之協定。載有第八條文云。江河上航行之問題。應於會議中。按照平等相互之原則商議之。所謂平等相互云云。即不根據璦琿條約。亦應以松花江之允俄行輪。與伯力以下之允華行輪。為平等相互之事實。今俄船為張作霖所禁。不得入松花江。是為中俄間待决之懸案。而東清鐵路公司。乃影射鐵路營業而行船。張作霖再申禁令。東清路反援璦琿約為對抗。此眞所謂無理取鬧之尤矣。行輪自有航商。俄航3據璦琿條約爭松花江航權。張作霖即據璦琿條約為華商爭伯力以下之航權。一經禁止俄船之入松花江。俄航商無可抗。反容鐵路公司影射相抗耶。其所影射。乃指造路合同中。有水陸轉運之舟車夫馬。皆須盡力相助一語。此自指造路時運輸村料而言。豈許其兼營航業。近由東清路督辦公所駁斥去後。足以杜該公司之假借營私。惟璦琿條約之原文。從前徒為俄商所藉口。張作霖設督辦公所以前。直任聽俄人主張。據此約以俄船入松花江。而華船出入海口。則迄未見許。往者吉林省購船兩艘。由海口駛入。圖在松花江內開行。不過假道一過。而俄人竟强行壓制。捕兩船而撲賣之。後吉省乃於松花江中設造船廠。勉造數船。為松花江中之官輪。此事因循久矣。用將璦琿約原文。舉示當世。庶共留意松黑航權。不但為現在東清鐵路杜影射之妄。亦令將來議約中。知平等相互之方法。不過遵守舊約。非以廢棄舊約之故。而有新獲得之利益也。至俄人歷年之强橫。亦半由華商之先自放棄。華官之昧於條約。其能據條約以處理航權者。亦可云自張作霖始耳。 
　　璦琿約僅三條專為規定兩國航權。及黑龍江左岸留居之中國滿洲人等而設。其第一條云。黑龍江松花江左岸。由額爾古訥河至松花江海口。作為俄羅斯國所屬之地。右岸順江流至烏蘇里河。作為大清國所屬之地。由烏蘇里河往彼至海所有之地。此地如同接連兩國交界明定之間地方。作為兩國共管之地。由黑龍江松花江烏蘇里河。此後只准中國俄國行船。各別外國船隻。不准由此江河行走。此文據西人所印各締約國及中間一國之三國全璧原文。其間文字。似不甚順溜。要其意義則必為密合。所分華俄國境黑龍江左岸。自額爾古訥河至松花江海口。為俄屬地。其云松花江海口。乃指松花江下流。滙為混同江以後之入海處也。右岸至烏蘇里河。為中屬地。此即伯力以上之松黑兩江會處。以下則云。由烏蘇里河往彼至海所有之地。此地如同接連兩國交界明定之間地方。作為兩國共管之地。詳味之。盖言烏蘇里河以下。其陸地為俄屬。而水道則比於連界之地。作為兩國共管。此正以華船必須有出海之路。為此規定。而以松花江之航路易之。黑龍江內。及烏蘇里河中。所以許華俄兩國行船。為其各有一岸為屬地也。松花江則無條件許俄行船。烏蘇里以下。則條約中訂明以水道為兩國共管。使將來行船時根據堅確。當時意思本極明瞭。後來松花江則如約準准俄行船矣。華本無船行兩江間。俄於兩江所有行船設備。初時照會清政府各半分認。清政府竟以不需行船拒之。是為華人之甘自放棄。使俄人生心之故。前數年華商收買俄船。即議及江中設備。不可不由政府追認半費。其時盧布已跌價。而未碍通行。照昔時要求分認之數予之。費不其鉅。而政府亦無意於此。今張作霖知以璦琿約爭回華商航權。搆成懸案。以待議約中解決。其於江道設備。亦必應先時舉措如何收回其半數設備之物。此皆議約之人之責。國民於松黑航權。熟悉者少。因其僻遠之故。特於此閒暇之時。又因東清鐵路有影射之事實發生。幸張作霖措注之尚未失當。溯往以知未來。吾人當於此事為嚴重之監視。則不可不共明其眞象也。夫俄商之見利必趨。巧為嘗試。亦無足怪。昔時被要求認費而竟拒絕。被强制撲賣入海之船舶。而竟順受。則俄人視伯力以下之不許華船行駛。久已謂為定理矣。此豈非前政府之醜歟。 
國內專電 
北京電 
　　昨何雯等訪加拉罕、詰三天限期太無理、加云、俄係放棄滿蒙原定權利者、絕非戰勝國自居、中政府既不批准、則可勿必再議、且協定大綱係標準、並不成為條約、如中俄雙方有必須貫澈權利、可於正式會議中協商、故俄政府訓令本代表、非俟承認俄國、不許與貴外部續議、何等欲介紹孫寶琦與加會見、加與孫均言考量、（二十九日下午二鐘） 
　　北京電 
　　李家鏊二十六得俄政府節略云、協定大綱應速批准、交涉停頓、係中政府自身問題、俄對外蒙中東路拋棄權利、迭次退讓、如中政府不察實情、將協定大綱推翻、是中國强迫俄國實行推廣外蒙政府之地位、及中東路俄國權利等語、請示方針、 
　　北京電 
　　儉（二十八）顧維鈞約加拉罕到鐵獅胡同本宅、先派秘書達意、顧希望提出協定討論、加堅持先復邦交、最後加以電話拒絕談判、此間與論、希望政府一方嚴詞駁斥加拉罕失態種種行動、一方將中俄協定大綱簽訂、將政府要求三點、於正式會議中以全力爭持、以免激起種種反響、 
　　北京電 
　　洛電·吳鑒於加拉罕强硬、對催促簽約電取愼重主義、對加氏橫蠻甚痛詆、（二十九日下午八鐘） 
　　北京電 
　　艷（二十九）晨北大高師决議、本午游行演說、督促中俄交涉、同田德山楊紹寅勸勿出校、并臨時阻止、學生零碎出校、因學生原議赴鐵獅子胡同顧宅請願、仍有學生在市上發傳單、（二十九日下午八鐘） 
　　北京電 
　　王正廷沁（二十七）日通電係贗鼎、王聲明未發該通電、 
　　北京電 
　　王正廷通電後、各方尚無表示、政府頗不樂、謂為長俄方驕氣 
　　北京電 
　　艷（二十九）閣議、孫顧不到、王克敏到甚早、謂軍餉已有着、即開支票、又王克敏提議監稅禁搭用流通劵、紅十字會請任命顏惠慶為會長、蔡廷幹副會長、又决例案、皖高審長李杭文補實、（二十九日下午八鐘） 
　　北京電 
　　莫斯科電、蒙古政府已批准俄蒙交通條約、（二十九日下午二鐘） 
　　北京電 
　　日政府對慘害華僑案、原議按日本法律處理加害者、將懲辦情形函告中政府及華使館、選聘律師出庭旁聽、近忽翻前議、謂二十一所談、係外相個人意見、汪榮寶力爭無效、請示辦法、（二十九日下午二鐘） 
　　北京電 
　　英使答外部威海交涉、雙方議定草案、礙難再讓、本使現無討論修改權、（二十九日下午二鐘） 
　　北京電 
　　洛訊、楊清臣新任二十四師長、往返汴洛、應酬大忙、張敬堯携眷往洛、謀活動、又吳派政務廳長白堅武晉京、敦促辦理中俄案、 
　　北京電 
　　瑞典代辦邦特四月二日離京回國、艾使不日回京、（二十九日下午二鐘） 
　　北京電 
　　德和兩使照會、上海德和水線公司代表貝龍、受託向華員接一切財產、（二十九日下午二鐘） 
　　北京電 
　　王克敏請任劉培祿為川造幣廠長、並准南京造幣廠代鹽業銀行造銀幣、（二十九日下午二鐘） 
　　北京電 
　　袁祖銘請月扣重慶鹽稅三十萬、充軍費、（二十九日下午二鐘） 
　　北京電 
　　山東釐金稅差招商包辦條例、財部已核准、（二十九日下午二鐘） 
　　北京電 
　　溫樹德運粵小洋、海關扣留、請洛吳轉請放行、安格聯不允、 
　　北京電 
　　曹艷（二十九）晨見馮玉祥、談基督教、并約富成細陪馮、 
　　北京電 
　　艷（二十九）眾院行政會决停秘書申宗嶽等職、通知未到院議員、請於一月內到院、（二十九日下午九鐘） 
　　北京電 
　　曹儉（二十八）夜赴天橋香廠等處游覽一周、即回府、（二十九日下午九鐘） 
　　北京電 
　　交部電南昌電局夏總辦、電政會議議决各條辦法、均應切實奉行、非戰事緊急區域、不得通融辦理、 
　　北京電 
　　皖馬電院、皖鹽荒、請電長盧借撥盧鹽一百二十萬石（二十九日下午八鐘） 
　　北京電 
　　袁祖銘川黔邊防督辦令已下、（二十九日下午十二鐘） 
　　天津電 
　　美總領事霍司頓、今日交卸、明日赴青島視察後即回國、聞此行帶有關係中美發展西北實業事、 
　　天津電 
　　英女爵士安特生抵津、英總領率屬至東站相迓、勘（二十八）下午在馬塲道開會歡迎、 
　　天津電 
　　智識階級對中俄問題、認王顧兩人均有漠視國家利害表示、蓋中俄接壤萬里、如依加氏宣傳兩國平等、兩國相互的尊崇、相互的容讓之主義而論、覺王加所草協定、及其他聲明函件、俄方獲利太大、例如中國對俄允取締在中國境內白黨、而俄對中國業經俄化之布哩特人哈薩克人、及其他纏回動作、毫無保證、至中東路先行協定一種新規則、尤為將來討論疆界及其他問題之大障碍、顧於以上諸要端、並不道及、僅提出三點、未免忽略、（以上二十九日下午十鐘） 
 
 

Page 5

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *   
 
 

Page 6

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *國內專電二 
　　天津電 
　　奉張壽堂擬懸段幛、段代表到遲、改懸浙盧幛居中、曹代表質問何不懸總統賜禮、某答此係各人自由、未便相强、座客閧然、 
　　天津電 
　　王克敏暗中為王毓芝進行組閣甚力、 
　　天津電 
　　省當局因發放軍費、向金城大成殖業等四行借二十萬、月息一分八、八月為期、 
　　天津電 
　　王承斌諭金孝悌、籌撥議會經費、以濟急需、 
　　天津電 
　　津浦車在唐官屯至德州間發現私運子彈座客兩名、當捕獲解送總局核辦、（以上二十九日下午三鐘） 
　　天津電 
　　勘（二十八）上午王維城乘快車赴廊房、犒閱駐防軍隊、 
　　天津電 
　　內務部通電各省、擬將全國一千七百二十六縣份、裁併為一千縣、 
　　天津電 
　　唐山大學全體學生、一致援助北洋學生驅馮、（以上二十九日下午十鐘） 
　　哈爾濱電 
　　俄派鐵路專家依萬諾夫代表交通部來華、與東路有關、 
　　哈爾濱電 
　　駐東省各日領、東（一日）至虞（七日）在奉會議、題為發展日僑對待韓僑救濟金融商租、（二十八日下午七鐘） 
　　濟南電 
　　鄭擬組巡邏隊數混成營、遊剿邊海餘匪、 
　　蘭州電 
　　教育行政會議提議、要求省長指定基金、趙元貞主張私自交涉、 
　　蘭州電 
　　陜匪敗逃陜鳳長坪、孔繁錦捷電謂、甘境肅清、（以上二十六日下午一鐘） 
　　蘭州電 
　　護送洛吳軍馬已啟程、 
　　蘭州電 
　　教育會請將牲畜稅及菸灑稅捐撥作教育基金、 
　　蘭州電 
　　當局决以小西湖地址充作公園、派第一旅長黃得貴軍修理、 
　　蘭州電 
　　糧價每斗漲至四兩七八、為從來所未有、（以上二十六日下午九鐘） 
　　濟南電 
　　烟台訊、高恩洪儉（二十八）到濰縣、艷（二十九）赴青島、一日接督辦任、 
　　濟南電 
　　學生聯合會議决組學生愛國遊行講演團、定陷（三十）出發、講演旅大約滿理應收回、（以上二十九日下午六鐘） 
　　漢口電 
　　陳嘉謨赴京洛、係奉蕭令商湘事、㈠馬濟中止回桂、仍駐長帮辦軍務、㈡以陳為岳蒲鎭守使、駐一混成旅於岳、為馬策應、㈢停止湘省軍械接濟、 
　　漢口電 
　　洛電召鍾才宏赴洛商湘事、趙派符定一偕行、儉（二十八）過漢北上、 
　　漢口電 
　　趙玉珂奉命來鄂、視察江防、 
　　漢口電 
　　孫傳芳派參謀長戈寶琛來鄂、商閩事、即赴京洛、 
　　漢口電 
　　日實業視察團十五人、儉（二十八）晨由京到漢、當參觀漢口水電廠漢陽製鐵廠、艷（二十九）參觀武昌造幣廠及一二紗廠、定陷（三十）晨赴滬、 
　　漢口電 
　　紗洪伊因蕭病、移寓漢口杜鎭使公館、日內赴洛、 
　　漢口電 
　　各平統一協會漢口分會、定東（一日）在精武體育會開成立會、 
　　漢口電 
　　水谷洋行日人踢傷華婦屠氏案、因氏傷愈已私和了結、 
　　漢口電 
　　銀行公會票選洪鍾美王開疆秦開卓焌宋鳳翔為赴京出席銀聯會代表、 
　　漢口電 
　　鄧振璣前在武昌商埠局長任內、虧欵十四萬、蕭令限二十日內彌還、逾期即押追、 
　　漢口電 
　　各團聯合會函交涉署、嚴重交涉賈案、以平公憤、 
　　漢口電 
　　省議會因官錢局新印官票五百萬、艷（二十九）開緊急茶會、討論質問增印係何人主張、並查辦鹽理官王殿元、對運來新票二百五十萬銷燬、（以上二十九日下午九鐘） 
　　長沙電 
　　外交後援會因六一案請願議會、歐陽議長云、本會對此案應有表示、當依法交請願審查肌審查、又計論業德輝致該會書、議員均謂業犯謀叛內亂罪、不能假口言論自由、一致請議長質問省長、何以仍不拿辦、否則提彈劾案、先由議長以電話請趙捕業、不能任其逃走、 
　　長沙電 
　　趙感（二十七）歡宴王芝祥、 
　　長沙電 
　　公民聯合會學生聯合會均電爭六一案、指外顧為媚外、 
　　長沙電 
　　袁祖銘又派余葆蘇謝晦儒來湘、聞袁將督師回黔、已編就七混成旅、擬與湘西黔軍張吳兩旅聯絡前進、（以上二十七日下午二鐘） 
　　香港電 
　　楊希閔宥（二十六）抵石龍、隋赴右翼視察、楊昨電省催湘軍高級軍官即赴石龍會議、聞宋鶴庚陳嘉祐定今日起程、 
　　香港電 
　　孫委杜起雲為閩南計賊軍第一師長、 
　　香港電 
　　許軍總部移設肇慶之議、現作罷、 
　　香港電 
　　梁鴻楷電孫、請維持軍食、謂各軍移駐江門後、本軍火食、每日短少五百元、 
　　香港電 
　　孫擴充警衛隊、擬委林樹巍為司令、惟林辭、 
　　香港電 
　　梧州已戒嚴、現謠言甚盛、或謂沈陸將在上游衝突、故梧不能不戒備、或謂沈陸合力圖梧、或謂陳天太部將攻梧州、 
　　香港電 
　　柳州龍州人民、昨發長電、數張其鍠十大罪、 
　　香港電 
　　林俊廷刪（十五）電陸榮廷、請派員來邕交代、（以上二十九日下午十鐘） 
特約路透電 
[北京近事]  
　　二十八日北京電 
　　今日午後衆院開會、共到議員三百九十人、其議程中最要者、為討論中俄問題、惟臨時更變議程、討論彈劾王克敏關於金佛郎問題及發行國庫券案、討論多時、旋付表决、共投二百二十七票、迨至開團、僅有名　片二百二十三張、故宣告無效、計所投之票、贊成彈劾者二百零四、反對者二十一、又廢票二、 
　　二十八日北京電 
　　商標局請路透電社傳播下電、有態嘉者登載廣告、謂設立商標飳冊代理處、查商部並未允准設立、此種虛假之廣告、易使人受紿、而發生不良之後果、故特布告中外人民知之云云、 
[美艦游日]  
　　二十八日東京電 
　　美政府已允從日政府之請、派驅逐艦兩艘、開恩運用品、至向來封銷之庫里爾島加希瓦巴拉與比杜布二港接濟飛繞世界之美國飛行家、日本驅逐艦二艘將隨美艦前往贈給各物、外艦駛入該二港、實為日本歷史上之初次、驅逐艦將於四月五日由橫濱出發、大約將許新聞家同行、 
[法國舊總理之新內閣]  
　　二十八日巴黎電 
　　普恩賚新內閣名單現已發表、前任閣員淘汰殆盡、留者僅馬基諾氏與特羅克氏二人、馬氏現長陸軍、特氏現長公共工程部、此二人皆直接負佔據魯爾之責者、今仍在閣、足見佔據魯爾仍為普恩賚政策之主要點、衆意內閣雖更易、然外交內政之主義則迄未更易也、普恩賚藉改組內閣之機會、刪汰不為國人信任之閣員、俾於選舉將辦理之時、一新內閣之壁壨、而溝通多數為之聲氣、普恩賚方專力於外交政策、不暇旁及他種要政、故不得不羅致幹練人物、新閣員海軍部長波加諾斯基氏向來對於撙節經費一層頗多建議、教育部長郁交納氏乃國際聯盟會法代表商部長洛歇爾氏、於貨品賠償事素甚活動、頗負時望、前會有代普氏為總理之說、 
　　二十九日巴黎電 
　　新閣員某今日語客、請前殖民總長薩爾洛氏將任駐日大使、 
[美國電車街罷工解决]  
　　二十八日倫敦電 
　　電車街車罷工風潮、現已解决、 
　　二十八日倫敦電 
　　電車公司與工團所議决罷工之條件、須交運輸工代表大會議准、大會定明日舉行、大約將採行投票决議法、倫敦人士一星期所受之不便利、在議准以前、仍將存在、但條件一經承認、星期日當復有若干車輛開駛、底火軍本有夜半罷工之說、今電車爭端即有臨時解决、地底火軍暫可不致停業、不過明日午前未必能完全照常開車、因一時不及將展緩罷工之通告送達現不當値之僱員也、電車爭端至今夜九時半始有轉機、為時已晚、但已由無線電布告各處矣、 
　　二十八日倫敦電 
　　依電車罷工之解决條件、電車人立即每星期加資六先令、其餘二先令則視生活代價為伸縮、 
[英國礦工增資交涉]  
　　二十八日倫敦電 
　　礦主最後提議擬將最低工資率由百分之二十增至百分之三十四又四分之一、並將餘剩金提百分之八十七（現為八十三）為工資、餘百分之十三（現為十七）為礦公司利益、礦工代表今日大會决定由礦工投票公决應否拒絕上述提議、代表大會又决定請政府組織調查會、 
[英議會之倫敦交通案]  
　　二十八日倫敦電 
　　本月二十五日在下院提出之倫敦交通案、今日由運輸部國會秘書葛士林氏動議二讀、葛士林稱、此案不過擬組織顧問委員會、以備運輸部之諮詢、並請倫敦地方官予以正當之試騐耳、渠希望此案可得擬定大規模計書之結果云、保守黨包爾溫贊成此案、自由黨哈里斯稱、此案與地方自治之原則相反、且予私人公司以專利權、倫敦遲早間必與他城鎭同一辦法、他處交通事業、皆由市政局管理也、故此案宜拒絕、商部大臣韋白氏發言贊助此案、謂展覽會行將開幕、交通問題實有整理之必要云、議員以二一一對一一二權否决哈里斯氏之動議、此案二讀通過、 
[美國司法總長辭職]  
　　二十八日紐約電 
　　司法總長陶迪氏上書辭職、已由總統批准、總統致陶迪書請其辭職、其理由為因陶會拒絕參院調查委員會所發之召喚狀而不交出關於墨邊私運軍火之某種公文之故、陶氏覆書謂渠之辭職、純為尊重總統計、總統書中有本身地位殊不安穩等言、陶氏覆書對於此言有極長之辯論、 
[橡皮之出口與銷耗數]  
　　二十八日倫敦電 
　　克拉克氏在某處會議演說、估計去年粗橡皮可出口者、共三十七萬噸、世界銷耗數為四十萬五千噸、一九二四年產額約有三十八萬噸、世界銷耗數約四十三萬噸、 
[各國近事]  
　　二十八日德黑蘭電 
　　波斯國會决定廢君之消息不確 
　　二十八日海牙電 
　　荷政府因美國鐵路優待由美船運輸之貨、違背荷美商約、已向美政府提出抗議、 
　　二十九日馬尼刺電 
　　馬尼刺灣口柯里吉杜島之菲工人、上星期圖斷清水供給、直至耗水十五萬加倫後、始被發覺、致島上駐軍用水大缺、現由之軍事當道將工人開除二十名、至此舉是否因仇視個人或政府而發、尚待查明、 
　　二十八日倫敦電 
　　財政部長在下院動議擬將關於帝國展覽會之政府擔保金加增十萬鎊、共達六十萬鎊、 
　　二十八日倫敦電 
　　亞姆斯特丹城借欵實收九六·五、 
　　二十八日倫敦電 
　　海軍部命令、現以生活代價業已減低、自七月一日起、海軍人員俸金減少百分之五分半 
公電 
　　北京通電 
　　各省衙門均鑒、本日令、甘肅省長林錫光署免去本職、另候任用、此令、特任陸洪濤暫行兼署甘肅省長、此令、管理將軍府事務王士珍呈稱、前步軍統領泰威將軍李長泰在職病故、請予優鄧等語、李長泰久壓戒行、動績卓著、嗣任步軍統領、拱衛幾甸、功在地方、茲間溘逝、殊深惋惜、著將生平事績宣付國史立傳、並給予治喪銀二千元、派聶憲藩前往至祭、靈柩回籍時、沿途地方官妥為照料、並交陸軍部照上將例從優議邱、用示篤念動榮之至意、此令、特任田友望為潚威將軍、此令、京儉（二十八）印、 
國內要聞 
[北京通信]  
[  斯人]  
北京財政愈陷窘境 
　　孫閣自支配陰歷年關後、至今未發第二次政費、如教育等部、無他項收入可指望者、則惟有相率困守、靜待財政部之好音、此種現象、固由王克敏對孫閣堅壁清野之策使然、其實王氏自種種政策不成、本已有江郎才盡之歎、春節後軍警界嚴厲索餉三次、王氏胃病亦同時發生三次、最近一次、則於前日始行銷假、其不先不後如此、亦可異也、 
　　王氏此次銷假、非德國醫院醫生之力、乃赴滬代表胡某之力、聞胡某來電、謂已能在上海湊欵一百二十萬元、王之病遂霍然而愈、同時王以電話告人、亦謂下星期可將政費發生數成、今距下星期尚有數日、届期能否發欵、雖無從斷定、然王再無辦法者、則或將再病、亦未可知也、王日前在閣議上報告、會謂已籌得一百零五萬元、存銀行中、惟待欵湊付、現在不能支配、以免粥少儈多、惹起爭執等語、其詞似極含糊、即令果確、加上滬方籌得之一百二十萬、亦僅二百二十五萬、未知其餘、又在何方羅致耶、以今日惟一籌欵之道言、不過鹽餘、今二月分鹽餘、存諸外銀行未提、應還之欵、已積壓於下月、而下月放還鹽餘時、對上月積欠、須一一照扣、固不待言、而本月除應扣之欵外、若春節之四行墊欵、若京漢路之到期債券、若應還外省截留之鹽稅、為數已超出二百萬、其他財部視為無足重輕之兌換券、一再延期兌付、持券者近有包圍財部之說、又未知如何敷衍之、似此情形、三月分鹽餘、即令可放還四百五十萬外、對政費固亦絲毫不能補助、况又未必能到四百萬耶、 
　　今日報端、對王氏發薪、尚有從二三月分鹽餘、提出一百二十萬元之說、似欠根據、蓋二月分鹽餘、以銀元折合、存在匯理正金滙豐道勝四行者、不過一百四十萬元、其間匯豐銀行、以鹽餘已放、財部老不動支、不能靜候、已自行將應還之欵扣下、實際上現存在其他三行者、僅一百萬零、即不敷付還欠欵、安有餘欵可提、若三月分鹽餘、此時未到放還日期、無可提用、倘以借支辦法出之、則二月分放還之鹽餘、存不動支、反來借支未 
 
 

Page 7

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *到期之三月分、此種辦法、未免費解、故動用二三月分鹽餘一層、在事實上實不可能、除非王克敏另將各項鹽餘借欵展期、略有伸縮餘地耳、至於希望京外解欵、及商借烟酒稅二說、去事實更遠、以京外解欵言之、近來只有陜西印花稅處會解來一萬元、然固直接解往公府、（前后已三次矣）非解財政部、其他各省、只有向財部索餉之電、絕無報告解欵之電、希望外省專欵支配政費、豈非等於夢囈、烟酒稅之被各省截留、今固依然如故、各省以一紙電報致軍事處、即可轉賬了事、如天津王承斌截留烟酒稅十四萬元、最近即如上法解决、且自王毓芝接督辦職以來、向例以欵解保、再來京後、則直接解府、望其以欵與財政部、直不管與虎謀皮耳、 
　　若北京內銀行之借欵、早已周轉不靈、除中交鹽金四行、以經手存付鹽餘、（即財部提得鹽餘後、以欵存四行、另以四行支票付軍政費）、略為財部帮忙外、其他各銀行、决不能借欵財部、且四行所墊之春節費八十萬元、由華比出面者、至今亦未還清、即果能為財部帮忙、恐亦不多也、 
　　由上言之、除滬行所借之一百二十萬、王克敏自云所籌之一百零五萬、此外皆無把握、至此一百零五萬之來源、或云係德發債票中之關係、或云有整頓銅元票基金六十萬在內、究竟眞相如何、亦殊難明瞭、總之王克敏竭力拼湊、已難辦到三百萬元、軍警費或可發五成、政費則在不可知之數矣、 
　　北京陷到如此窮境、說者謂不外以下數種原因、（一）內銀行所借出之小欵過多、彼此周轉不來、不能為政府帮忙、（二）公債不能履約抽錢、財部失却銀行界之信用、（三）外省紛紛截留鹽稅、至每月鹽餘、須扣去一部分還此被截之欵、（四）外銀行以整理舊債、並無辦法、關稅會議、又遙遙無期、不敢投資、（五）可作抵押品之物、已搜羅一空、此種現象、决非頃刻可以挽回、以後財政、惟見其江河日下而已、（三月二十七日） 
[閣議對俄牒决暫擱置]  
　　昨日（二十七）閣議孫寶琦因忽患感冒、不能出席、臨時託顧維鈞代為主席、到者有顧維鈞程克顏惠慶李鼎新陸錦張國淦薛篤弼孫多鈺、（代吳毓麟）開議後、首由顧維鈞報告加拉罕二十五晚送來照會、請衆討論、多數閣員均未發表意見、唯某某閣員以加拉罕照會對內閣太不客氣、語語詰責、殊失國際禮儀、該照會宜暫置不復、當即議定三種辦法、㈠中俄交涉、既經明令外交部接收辦理、自應由外交部負全權辦理責任、設法進行、內閣未便牽掣、㈡對加拉罕照會、暫持冷靜態度、俟外交部擬具辦法後、再行討論、㈢向各界人士分別解釋誤會、免為外人挑撥、㈣再請府曹電致各省疆吏、說明情形、勿再來電干與、又聞顧於昨日下午五時、復派俄事委員會主任趙泉再與加拉罕為非正式之接洽、然後再定應付辦法、一方囑某秘書會同各參事起草反駁加氏照會、以便提交閣議討論、 
[孫閣因中俄交涉消極]  
　　現內閣成立以來、事事受軍閥之宰制、在旁觀之眼中看去、已有不少苦楚、個中之自覺、殆猶有甚於此者、而中俄交涉、為其尤甚者也、現在交涉停頓、外有强隣壓迫、內受武人責言、孫寶琦於昨日（二十七）閣議、稱病不出席、但一方尚在私邸招待議員何雯等、可見孫之稱病、多數成分似在中俄交涉案上、即某通信社所述三種說法中之第二種也、某社所列舉之稱病原因有三、大致㈠前日浙江會館開會、孫氏在彼感冒風寒、身體稍覺不豫、故擬在邸靜養一二日、㈡中俄交涉異常棘手、而國內意見又參差不一、孫氏感於因應之困難、態度頓形消極、此次稱病、殆即引退之第一步、㈢院中經費、積欠年餘、職員索薪日益迫切、孫氏正苦無法搪塞、昨日偶沾微恙、遂藉詞不出、以避糾纏、其第一說則以招待議員之故、不打自破矣、但內閣所畏懼吳佩孚於第四電後、吳氏又來五六兩電、論列中俄交涉事、政府得電嚴守秘密、然某方已露其一鱗一爪、謂兩電內容仍主張設法向加拉罕疏通、即日簽字之意、並謂「據前次所訂大綱觀之、則中國所獲利益、實已不少、即如關稅平等收回治外法權退還庚子賠欵廢止中俄舊約等條、雖華府會議所爭回之權利、亦不如此次交涉之最佔優勝、其稍不能如吾人意願者、不過一蒙古問題（指俄蒙條約）耳、查華府會議各案、各國至今未能踐約者尚多、則此次交涉安能盡如人願、况蒙古問題、尚可於正式會議時再議乎、末謂「時機已逝、應極力設法挽回、否則交涉失敗、當局不能不負其責」云云、當局對吳之聲色俱厲、幾坐臥不安、原擬設法疏通吳氏幕府外交處長光昇、以轉求吳之諒解、乃聞光已來電謝絕、謂此事係巡帥主張、某實無能為力云云、此著既毫無效果、其優可知、不料於此重要關頭尚屬無法疏解之際、京內又發生一種糾紛、即國會議員又有疑此案與王克敏有關者、現已擬提議將王克敏之彈劾案、繼續提出討論、正在簽名中、王克敏是否與中俄外交有關、無從得知、惟議員之措詞如此、則中俄交涉、欲謂其不牽涉政潮、亦不可得矣、 
[吳佩孚催决俄約之第四電]  
針對國務院號電而發 
　　中俄交涉破裂之後、吳佩孚會來巧哿簡三電、主張簽字、日前又有第四電到京、內容係針對國務院號電所述三點、逐一指駁、聲色俱厲、末復質問政府對於交涉前途、能否保證、當局以此電不為政府留餘地、於體面有關、故嚴禁院方職員勿得洩漏、其秘密愼重、可為周至、乃此電原文、卒至流傳外間、其秘密政策、終至失敗、政府於此又多得一番教訓矣、茲亟錄其原文如左、「急、北京國務院外交部均鑒、院號電敬悉、足徵審愼周詳之意、中俄問題、關係過重、討論不厭求精、會於巧哿簡三電、略貢芻蕘、計邀注察、查院電開示、俄蒙條約一項、以協定內未載消字樣、為抵觸中國主權、細繹協定大綱第五條、蘇聯政府承認外蒙為完全中華民國之一部分、及尊重在該領土內中國之主權、則認蒙古為獨立國之俄蒙條約、即已當然消滅、况俄蒙條約、中國始終未予承認、若於協定中見諸文字、即不會間接先承諾該約為有效、此應還加討論者一也、外蒙撤兵問題、內政頗有關連、本須兼顧事實、以求兩全、俄代表既允聲明於正式會議决定辦法之後、盡數撤退、理想事實、亦尚可謂平妥、政府擬改之字句、亦謂期限辦法於正式會議中商定、可見協定大綱之規定、與政府之主張、完全相合、條文意義、亦無絲毫軒輊、若謂以條件之商妥與否、為撤兵之標準、恐將來糾葛、誠有可慮之處、但協定大綱第五條中之條件二字、本係期限辦法之解釋、政府擬改之字句中、亦明載期限及邊境安寗問題字樣、同未免除條約之拘束、文字似猶費解、究竟顚倒字句、能否變更內容、尚待考慮、此應還加討論者二也、俄國教堂及不動產交還俄政府一節、協定大綱中、並未載明、即使俄代表十分堅决、亦屬國際應有之慣例、證以我國發還戰敗國德國財產、猶未為過、况有教堂及不動產於我國者、本非僅俄國、似亦更無援例不援例之可言、此應還加討論者三也、從來國際談判、文件之繁夥、奚止百倍於私人商行為、商務性質之私人合同、往返磋商、每於未盡妥帖之文件上、及字句改竄之間、簽名以昭信實、準此以繩、兩方代表之簽名草案、自不得以最後之正式手續論、俄代表執此而以限期相挾、禮貌手續、兩俱失態、政府自有法促其反省、惟為推敲文字中無關輕重之點、而引起停頓、權衡得失、可惜孰甚、此應還加討論者四也、海通以來，我國對外所訂約章、類皆喪權辱國、無可為諱、今對俄協定、若謂盡美盡善、誠不免猶有缺憾、然衡之已往、已為開未有之先例、揆之目前、更屬不可再失之良機、誠能及時運用、其挽回中華民國利權榮譽、猶不在少、此所謂失之東隅、收之桑榆者也、外交事件、須內審國情、外瞻環境、反顧遠東形勢、不寒而慄、我不自謀、人有先我為之者、起而代我處分、噬臍於後、其將何及、想亦諸公所能洞察者、諸公以現條件為不滿足、不敢即謂非是、但諸公能否必將來可取得較此更優越之條件、收折衝樽俎之全功、且諸公更能否經此頓挫不致引起意外糾紛、而成一悮再悮之局、此尤諸公所宜審加三思者也、謹抒愚慮、竚盼援納、臨電無任迫切待命之至、吳佩孚漾、」 
[蘇俄否認對華軍事行動]  
　　中美通信社載二十五莫斯科電云、蘇聯政府當軸本日向外國新聞記者聲稱、俄國並無下動員令向遠東邊界開行之事、俄國亦無實行此種恫嚇手段之意云云、前者日本方面傳來消息、謂日本陸軍大臣對於俄國近日所持之態度、及軍事行動種種消息、頗滋懷疑、故俄國當道之發表此種宣言、表明態度、俄政府否認有絲毫軍事之行動、及進行戰事之籌備、又謂日本陸軍大臣對於此種傳聞、如果堅持、必致為人所欺、上述謠傳、想係他國人民所傳播、其用意無非藉以恫嚇中國、及淆亂中國交涉之眞相而已、 
[哈埠團體聯合會議紀]  
　　哈埠團體聯合會、因請對國際協報及驅逐沃氏事宜、於二十四日下午三鐘、假馬路工程局開重要議、當由主席程小川報告、日內對於驅沃情形、略謂、日前代表等會面謁王督辦、促速免沃氏、王督辦因中俄會議决裂影響、為愼重起見、不得不稍緩等候、但無論如何、仍照衆意、非將沃氏免職不可、况保安總司令亦催從速解决、未識到會諸君有何高見、請發表討論云云、當由王立夫趙郁卿等先後發言、均請代表再謁王督辦從速解决、祇遲不得過一星期、否則市民即自决、主席付表决、通過主席復提議中俄會議行將破裂、此事關係東省前途極大、哈埠適當其衝、市民既有愛國心、對於產此種重要問題、萬不可輕視、哈埠市民當應有表示云、張淮中等先後附議、請致電北京孫顧等破除別議、一致進行、並致電蘇俄代表加拉罕、勿氣憤用事、致傷兩國親善云云、主席付表决、通過、主席又將查封國際協報事提議、全體一致主張、根據呈文及批示（呈文批示文長從略）由代表面謁與廠長、並舉代表進省請願、催促從速進行、再滙一次呈文、表示市民對於該報勢不兩立之决心、主席付表决、通過、散會已五時餘矣、 
[魯熊與議員輿論宣戰]  
　　據今日所聞、熊炳琦之所以敢票傳議員萬光煒等、係由於當萬等赴財廳封印之後、（票傳者尚有王與廷于樹杭二人、共九人、前云七人誤、）態即電告京洛兩方、請示辦法、京方并未覆電、洛吳覆電令態依法辦理、熊遂放膽作去、令檢察廳傳萬等到廳候訊矣、昨日（二十七）議會茶話會、議决令議長宋傳典向省長關說後、宋即於令日赴省署謁熊、熊避而未見、議員方面除擁熊之郝雲生派十餘人不加入此項運動外、其餘中社濟社、均各有人在內、對熊氏此舉、至為憤激、政治協會議員、素為著名之倒熊團、態度尤為積極、聞其預定步驟、係一方赴平政院起訴、一方聯絡多人、赴省署質問熊氏、係以何項名義拘捕議員、此等法律問題、能否辦到、吾人無睱深究、惟熊自知位置動搖、索性與議員一拼、昨又令警廳長高延文、派警赴各議員寓所偵查、如有吸食鴉片者、即帶廳依法懲辦、此外尚有一重大問題、為本月二十一日、濟南山示時報本省新聞欄內、載有署名市民公會馬守和等因財廳風潮、攻擊熊炳琦之電報一紙、事過境遷、業已數日、而昨晚十一點、城內一區警察署長崔清田、忽帶領警兵十餘名、持警廳訓令至時報社、詢問馬守和等之住所、以便前往拿辦、該社人答以該電係轉載海右某報、實無從調查發電人之住址、俟查出底稿後、再作答覆、該署長始帶警而去、今早全埠警署各派警赴該管報館囑託、謂省長近來對於各報、非生氣、以後關於政潮稿件、務審愼登載、各報館認為干涉言論自由、羣起大嘩、今日下午一時、報界公會召集緊急會議、討論對待辦法、羣情憤激、均謂熊炳琦之干涉輿論、雖專制政府、亦不至此、若不起而抵抗、則報界前途、不堪設想、討論結果、决定㈠公函警廳、請其轉陳省署、撤銷前項查辦時報館通令、㈡通電京洛及各省長官法團各報館、詳述熊炳琦之摧殘輿輪、請求予以援助、此後官府如再無端干涉時、則再召集會議、籌議對待方法、時至六鐘遂散會、公函及通電原文錄後、（一）報界公會致警廳公函、竊以該報所載該電原文、各報先後各有登載、該電內容、雖對於當局不無指責、但原電既有人署名、又如一種印刷物品、自屬負責有人、報紙據以登載、於有聞必錄之義、初無違背、且自近政潮發生、外間散佈印刷傳單、各報均迭有揭載、又豈能一一知其來歷、與之負共同之責任也、訓令一則謂故意揑造、再則嚴厲處分、甚且謂揑造他人名義、希圖妨害治安、竟欲以出版法相繩、並謂各報屢有造作謠言、淆惑聽聞、及妨害他人名譽等情事、由此足證當局、對於言論機關、竟欲橫事摧殘、為一網打盡之計、鉗制民意、干涉自由、雖專制國家、亦不至此極、敝會同人、以事關全體、極應據理交涉、希望當局之覺悟、為此函請貴廳長据情轉陳、迅將該項訓令撤銷、以維輿論、而平公憤、無任企盼之至、（二）通電、各報館均鑒、近自財廳易人、政潮發生、各報迭有揭載、不意以此觸怒當局、意訓令警廳、指稱山東時報登載濟南市民公會原電、有意造謠、希圖妨中安、律以出版法第十一十五各條、罪實無可寬假、且傳諭各報、屢有信口造謠、淆惑聽聞、妨害他人名譽等情事、應行嚴加取締、摧殘輿論、鉗制自由、倒行逆施、莫此為甚、雖專制國家、無此行徑、聊由本會据理交涉外、謹電墾政府當局迅予阻止、並望各省法團一致援助、以維輿論而平公憤、無任迫切之至、山東報界公會叩儉、 
[黔軍一部已進駐湘西矣]  
[  李萍]  
 [E>趙派代表赴滇接洽　　自蔡鉅猷投降黔省後、日向唐繼虞游說、謂湘省將允許袁祖銘假道回黔、如欲安定黔局、必先駐兵湘西、以成居高臨下之勢、且湘西洪江、為黔湘孔道、稅收極富、歷來係黔軍駐防、近為湘軍占領、如得該地、不獨可禦外侮、且不童關一富源云云、黔唐聞之、非不怦然心動、但以實力微弱、若與鄰省挑慕、勢有不能、故對於蔡氏、恒令其招收舊部、恢復湘西、聲明黔省願為後盾、而對於湘省、則謂收容蔡部、係免槍枝散失、以固湘黔邊防、與鄰誼並不牽涉等語、湘政府亦信黔唐無他、不甚措意、但蔡氏率其零星隊伍、出沒湘黔邊境、而蔡部之已投降省政府者、又時附時颶、頗覺難於應付、此次黔省內亂、黔南和衛戍司令兼旅長吳傳心、以擁護袁祖銘為言、宣言獨立、另一部黔軍縱隊長張廷光、亦與之暗中攜手、唐機處派王潔修督率八團往討、當時吳張電達湘省、謂黔唐以討伐我等為名、將由蔡鉅猷作引導、攻占洪江、請預為之防、湘政府得電、以與滇黔兩唐同為聯治主義之信徒、何至勞師襲境、疑係吳張危詞聳聽、希圖救援、亦未予以注意、乃近據邊邑報告、吳張戰敗之後、流竄湘黔邊境、王潔修忽與蔡鉅猷會合、派兵入駐會同、且有進攻辰洪之意、是張吳所言、不為盡虛、雖王部尚以追逐潰兵為名、似無惡意、實則已被蔡氏迷惑、共同動作、趙省長炎午得報、已令礦務局總理蕭堃、赴滇接洽、蓋以蕭氏服官滇中、與唐有舊、冀其不辱使命也、又以湘西邊防緊急、師長葉開鑫、因軍事會議之羈絆、未能回防、特令葉部第十一旅長蔣鋤歐、先行馳赴洪江、以資鎭懾、茲將王潔修來電及會同告警電附錄於下、㈠王潔修來電、黔陽魯同靖縣一帶湘軍各部長各司令各師旅團營長各縣知事均鑒、敝省黔南衛戍司令吳傳心、圖謀不軌、稱戈抗命、擾亂地方、業經敝部於都山獨山都江一帶、節節擊潰、該逆吳傳心率其殘部、於元日由大腮舖口竄入靖縣方面、猶恐擾亂鄰封、特先電達、預為防範、並請嚴密堵截、除派追擊隊跟蹤追擊外、特先電聞、諸祈查照為荷、黔中衛戍司令官王潔修篠印、㈡會同知事來電、長沙省長趙、軍務司長唐第三師長葉第十一旅長蔣鈞鑒、黔省吳及張廷光軍、現由托口向天台方面潰竄、王軍分一部尾追、以一部分駐紮會同城三十里之廣平、約兩團之衆、傳聞有由會同下洪江之說、確否雖待續查、然吳張兩軍已去、猶復駐軍湘境、究竟有無他意、殊難揣想、而各鄉股匪、復時有衝動、地方人民、驚惶萬狀、懇設法電促王軍開拔回黔、以釋驚疑、並請旅長蔣從速回防、鎭定邊陲、迫切待命、會同縣知事單之辠叩號印、 
[湘省軍事會議又延期]  
　　湘省軍事會議、原定三月一日舉行、旋以各軍官未經到齊、又改至十日、再改至十五日、至期又改至十八日、至期又改至二十一日、再改至二十三日、乃至二十二日又由賀劉葉唐四師長聯銜呈請展緩、其措詞係謂邊遠各上級軍官不能趕到、而會議手續、籌備又需時日、請更行展緩、以期周至云云、查列席諸人名單、早經軍務司開出、共三十一人、此三十一人之中、僅一湘西鎭守使田應詔未到、田在今日軍界中、不過一徒擁虛名之鎭守使、本不算重要角色、其來否又不可知、似不當因此一人、竟勞四師長之聯銜呈請展緩、此稍明湘省情形者、即當疑之、然則再三展緩者、究為何因、先是洛吳之於湘、非將自治取銷不可、以為湘省一日不取銷自治、於統上即多一層之障礙、且不獨須取銷之、並須爽快快以明令取銷之、葛應龍輩之僕僕風塵、頻往來於湘洛道上、蓋即為此'在湘省當局方面、則以表面上骨子裹均有窒礙之點、遂權且諉請各軍官身上、謂須俟軍事會議解决、所謂窒礙者、就表面言、則趙為湘憲法上之第一任省長、省憲自我成之、自我護之、又自我廢之、究竟何以自解、且內而省議會、外而章太炎等、羣以維持省憲來相忠告、設竟一日毀棄、又將如何說法、更就骨子裹言、則廢憲之後、北軍須入駐湘西、查湘西為運烟出口之總道、年收特稅及二千餘萬元、亦即為湘軍餉銀之策源地、何能拱手讓之他人、即此兩點而言、其因難已有如是、此從洛方之難也、有從、則竟或惹起他變、亦未可知、趙既以解决此事之責諉諸軍事會議、則軍會一開、即須有具體之答覆、况洛方尚有譚道南諸人列席、為該會之監視乎、故在對付洛方辦法未定之先、决不能開會、而洛方代表則時時為開會之催促、趙不能更以己意延宕之、遂由各帥長出名、呈請再行展緩、此二十三日又不能開會之原因也、其實以此次開會、有洛方代表列席、對洛態度、當然不便公開討論、故當局早已决定方針、所有種種問題、均先行商定具體辦法、正式會議不過為形式上之表决、日來雖未開會、然日日在秘密會議之中、其會議程度如何、雖不可知、然既有總商會主張之篠電、又有葉德輝氏論省憲（主張廢憲）之通電、葉氏昨且兩致書於章太炎、力闢其主張護憲之謬、洋洋灑灑、各及千餘言、而長沙市上近日且又發現署名商界學界全體主張廢憲之印刷品、向來湘當局檢查文電極嚴、凡稍不利於政局者、概予扣留、何以此種破壞現行政體之文字、竟公然任其流布、且總商會首傾本與某當局有密切關係、葉德輝又自去年正月起、自以耆紳宿儒資格、極力逢迎當局、當局以有可以利用之之處、亦樂與往來、此中蛛絲馬跡、大可玩味、故一般人推測、現在湘省已入於製造廢憲空氣之時、當局於憲法處置之大體、必已有相當之解决、其未定者、大約為省憲以外之重要問題、如北軍須駐湘西等類、與有槍階組有切備之利害、此點如洛方不肯讓步、則北附問題必不能迎刃而解、至軍事會議究竟何日開幕、則不惟我輩不知、恐列席軍會者亦難預定也、 
　　與省憲有密切關係者、第一為省議會、湘省議會係根據省憲法產生、省憲一經取銷、該會即無根據、非隨憲法而消滅不可、湘中眞與省憲共存亡者、只此省議會而已、故議員一聞省憲動搖、即異常惶遽、始則提出撤銷省憲之質問書、繼則歡迎省長以次各護憲軍官、欲就歡迎席上、為維持省憲之討論、不料是日除由議長致歡迎詞省長致答詞之外、無插口之餘地、乃復於日昨决定、即日在協議會開會一次、邀請全體省務員出席、為一度切實之磋商、恐所得結果、亦未必即能為憲法之保障、「夕陽無限好、只是近黃昏、」可移贈今日之湖南省議會矣、 
 
 

Page 8

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *　 
小說半月刊 
[納妾之後]  
[  碧梧]  
　　胡楚卿獨自倚在沙發上。心中暗想道。我們夫妻倆的感情。原很融洽。我妻子很能尊重我。體恤我。論理我不應該納妾。不過我討桃花做妾。是為愉快我的精神起見。並不是愛情作用。這話我也會對妻子講過。伊很能解我的意思。不加反對。即此一端。便可看出伊體恤我的心。算得無微不至了。......桃花唱工很好。胡琴也拉得純熟。我討伊回來之後。閒著無事時。便可叫伊自拉自唱。那是多么有趣啊。再則伊的婀娜體態。風韻神情。侭鷇我飽餐了。花五千塊錢。買到這一個妙人兒。眞正便宜極了。他越想越得意。幾乎忍不住的失笑出來。 
　　桃花進門之後。楚卿的妻子。很是喜歡伊。因為伊日常穿戴的衣服首飾。都被伊的假母留住。不會帶來。做新的。總要耽擱幾天。便把自己的。揀些給伊穿戴。楚卿瞧在眼裹。暗贊妻子眞是賢惠。是平常的婦人。萬萬及不上的。祇是桃花的神情。卻和從前大不相同。既不着意妝飾。舉動言語。也不像從前那樣活潑流利。有時候。叫伊拉唱一兩齣。伊總是推三阻四。不肯答應。楚卿很是奇怪。便問伊有甚么不稱心的事。這樣不快活。伊正色答道。從前我是妓女。你是嫖客。我只得做出那種種神氣。騙你幾個錢。但現在我已是你的人了。如果仍是那樣。不要被人罵一聲輕骨頭。不長進麼。我既是你的人。多用一個錢。你便少一個錢。我省下一個錢。你便多一個錢。那末我自然不該仍像從前。祇顧妝飾。不問金錢了。這裹是你的公館。是好好的人家。不是堂子裹。如果時常的拉呀唱呀。成甚麼體統呢。伊這一派正經話。說得楚卿閉口無言。 
　　楚卿的妻子。起初待桃花很好。在楚卿面前。也不說伊一聲壞。後來過了不久。不知怎的。忽然常和楚卿吵鬧。並罵道。你這沒良心的人。我那一件事。不體恤你。不顧全你。如今你竟用這種手段待我麼。你在討妾之先。不是會對我說。待我的情形。决不改變一些。祇有格外敷衍我些。現在呢。你有了一些工夫。便溜到妾的房裹去。把我一人撇在房裹。問也不問。和妾講話。是滿臉笑容。和我講話。便聲色俱厲了。當初我因為你說得好聽。又存心體恤你。所以不會反對。如今你既這樣待我。我到要拿出些威風來。給你們看看。莫把我當是獃子。楚卿聽了這話。不住的喊冤枉。自己待遇伊們二人。竭力求其平允。伊怎麼還說出這種話呢。不過楚卿雖再三辯白。他妻子如同沒有聽見。和他吵鬧得更厲害。並指著桃花。罵個不住。桃花也不是善人。如何受得住。便也對罵起來。兩不相下。好好的一個人家。如今是鬧得日夜不安。楚卿夾在當中。既壓服不住這邊。又勸解不醒那邊。被伊們鬧得神魂不定。眞有話不出的痛苦。 
　　到了這時候。楚卿覺悟了。他覺得先前希望的種種樂趣。一樣也未會得到。以為沒有的種種痛况。卻一樣樣的都發生出來。五千元的代價。祇買到這許多痛苦。他心中眞有說不出的懊悔。然而已來不及了。 
[人道主義]  
[  鴻濤]  
　　丁文仁出了會場。心裹十分歡喜。因為他今天在會場裹。演講「人道主義」這一個題目。很有人贊成。拍掌的聲音。比雷還要響許多。差不多把人的耳朶。也要被他震聾。他一看成績不差。所以這般歡喜。可是有一件。丁先生平常出外。非坐車子不可。今天因為剛纔講過人道主義。便坐車子。被人看見了豈不要笑。所以他只好勞動兩隻貴脚。安步當車。因此他歡喜之中。未免也暗暗有些懊惱呢。 
　　丁先生剛走到自家門口。只見一個兩臂斷去的人。立在那裹。丁先生一看。認識是自己工廠裹的小工張三。因為一個不小心。兩臂被機器軋斷。變為廢人。今天他站在文仁門口。是要向經理先生。討些撫恤費。誰知文仁早曉得來意。先開口道。快滾蛋。誰呌你自己不小心。軋斷手臂。我那裹會有撫恤費給你呢。快滾快滾。說著。把手裹拿的打狗棒。望張三腿上亂打。又說道。你若再不滾蛋。我要呌巡捕了。張三固然懼怕。忙走開去了。丁先生敲了門。走了進去。 
　　丁先生脚剛纔踏進門。早聽見一片哭聲。原來他家裹的丫頭。把了他的兒子。在客堂裹立著。一個不小心。把小公子跌了一交。小孩子免不得哭了起來。丁夫人一聞哭聲。也跑了進來。一面扶起小孩子。一面搶過丁先生手裹的打狗棒。兩也似的向小丫頭身上打去。丁先生立在旁邊。不但不勸。反說道。該打該打。直打得丁夫人手酸了。方纔停止。可憐小丫頭身上。那一處沒有打傷。差不多連路也不會走了。可是丁先生心裹。還以為打得不重呢。 
　　丁先生跑進自己書房裡。剛纔坐下。傭人引進一個人來。丁先生一看。認得是自己的表弟。可惜衣裳並不十分整齊。所以丁先生狠有些不高興。叫他坐下。部他有什麼事情。他表弟低聲道。我們一家。住在鄉下。本來很可以度日。不過今年遭了荒年。毫無收成。如今因為有急需。想同表兄借些錢。免得一家餓死。丁先生一聽問他借錢。早放下臉來道。我自己也愁窮呢。那裡會有錢來借給你們呢。他表弟曉得沒有希望。只好告辭去了。唉。這樣就叫是人道主義嗎。 
[棄家記（上）]  
[  天恨]  
　　處在這複雜的家庭中。上失父母的慈愛。下受子女的衊視。又不容於兄弟之間。妻子也常常出怨言。無怪荘思民要憤恨塡鷹。棄家為僧了。 
　　荘思民今年已三十多歲了。他共有兩個哥哥。兩個弟弟。一個哥哥在某省督署裹充秘書。最為榮顯。一個哥哥在某公司裹做副經理。也算是闊客。兩位嫂嫂自然趾高氣傲。目空一切了。兩位弟弟。一個當中學教員。一個在某大學裹謮書。都不是凡品。惟有荘思民運氣最壞。賦閑了五六年。他從前也是個商人。在人家做做夥計。店又關了。另找別個東翁。沒多時。那爿店一定虧本閉歇。一連換了幾個東翁。都是如此。有一次。竟遭了火災。連他的舖蓋行李。都聯帶付之一炬。因此。人家都知他是個不祥的人。把他請了去。店裹就要出意外的岔子。弄得無人請教。荘思民自己也不知甚麼原故。天地這樣大。職業這樣多。竟沒有他一個人噉飯的地方。好像天公有意和他開玩笑。把他擠出這一個世界似的。眞有神秘不可思議啊。 
　　思民賦閒在家。仗著父母的餘蔭。和哥哥的本領。不愁飯吃。然他的妻子瞧了嫂嫂穿得那麼華美。怎麼不氣惱。他的兒子瞧了哥哥的兒子那麼有吃有用。怎麼不眼紅。這其間的難堪。荘思民自己也受不下去啊。年紀這麼大。尚伸手向父母索錢用。還成甚麼話說。父母愛兒子的心雖不分高低。然到了這時。愛思民的心。就不免稍遜於愛他的哥哥和弟弟。况且嫂嫂是外姓。見思民這樣坐在家裹吃現成的。少不得在丈夫面前說幾句不服氣的話。丈夫一聽。也當然冷淡了手足之情。所以思民常常愁眉不展。希望尋一個職業。卻始終尋不著。也無可如何。 
　　父親母親都八十歲。這回今做大壽。長兄匯來二百元。次兄匯來一百元。當中學教員的弟弟送了六十元。求學的弟弟沒有多錢。略為購了些父母心愛之物。特地請假回來祝壽惟有思民兩手空空。一錢莫名。祇得在壽堂上磕出籠個頭。嫂嫂何等高興。在幾天前就忙著請人。惟有思民的妻子意興索然。一件新衣服都沒有。只在廚中照應。和傭婦一樣。這一種情形。怎不令思民夫婦愈加難堪呢。 
[拒愛（詩的小說）]  
[  范菊高]  
　　絲絲的微雨。飄在那平闊的直街。頓覺得驟然荒涼了。街上的行人。沒有晴時的熱鬧。除了幾個僕役。撐著傘走。都乘黃包車了。很響亮的鈴聲。斗破那沉寂之境。那時有一輛綠色的包車。很快的從橫巷裹出來。向北而去。坐在車裹的是一個妙年女郎。穿得很美麗。一圈雪白的狐裘。映著微紅的粉頰。妖艷欲滴。伊那烏黑的雙鬢下面。垂著兩個鎭環。一閃閃的發光。伊的眼眶裹。隱隱含著淚珠。秀媚的纖眉。也時常蹙動著。 
　　伊立在那矮屋的門前。揚伊的纖手。包車夫便拖了車子。飛也似的回去。伊獨自立在緊閉的門前。一絲絲的雨。飄向伊的身上。看他是細微的雨點。却也把伊的衣服染濕了。伊舉起了右手。在門上打了幾下。裹里沒有聲息。伊便一面打門。一面呆立著雨中。伊頸圍的狐裘。受了雨點。慢慢地黏毛起來。 
　　走過的路人。見了伊的裝束。和這破敝的矮屋。都覺得奇怪。面上露出詫異的神氣。 
　　伊等得不耐煩。於是再揑著粉拳。用力的打了幾下。側耳而聽。却仍舊沒有人來開門。伊有些怒了。吭吞珠喉。發出宛轉的鶯聲。嬌嗔道。敏華。你拒絕我嗎。你讓我立在街上。受寒風冷雨的摧殘。我在這裹打門。你却不開。倒底為了甚事。我得罪了你呢。說到這里。傷心起來。禁不住說伊的眼眶裹。鑽出許多眼淚來。伊從門縫裹瞧。敏華。你怎麼兀自不理我呀。敏華在裹面道。我家屋小。容不下你。還是門前街上寬大。請你立着罷。說着。又低倒了頭看他的書了。 
　　伊傷心極了。芳心裹起了一陣波濤。想他既已忘了我們的愛。把我拒絕。我還是舍了他罷。伊主意打定。正移着足去。又想不好。我不會得罪他。他忽地拒絕我。一定有什麼原因。但是我要知道才好。於是又接續喊道。敏華。你能開這門嗎。可憐我......同你相識了年餘。一向狠親愛着。現在你竟昧著良心。把我拒絕。你對得住嗎。 
　　伊哭得益發悲哀了。敏華從椅裡立起來。把門開了道。采芙。你平日對於我的愛情。我是知道的。是出於你的熱誠。但是。我昨夜細想。一定要和你斷絕。因為我是一個家貧如洗的人啊。采芙解下伊的圍裘道。家貧。......這算得什麼。敏華道。貧富戀愛的結果。大都失敗。到情死的一條路上去。采芙。我不是欺侮你。你的父親。不是嫌貧的富翁嗎。我們的戀愛。終希望將來結婚。有了這貧富的關係。决不能達到目的。那末。將來自殺。不如斷絕了情絲呢。采芙。我打算明天的清晨。脫離這蘇州。免得見了你的面。使我觸起悲思。唉。...... 
[雪夜]  
[  松盧]  
　　北風虎吼般吹着。白雪鵝毛般飛着。月兒被黑雲遮住了。發不出平時的光輝來。這時大地已成了黑暗世界。馬路上的行人也稀少了。一間矮小的芧屋裹。射出一線燈光來。一陣陣銳厲的風。從門縫中送進去。把那荳大的油盞火。吹得搖搖欲滅。靠牆的東半邊。擺著張沒有帳子的牀。牀裹堆着幾件破舊不堪的衣服。一個四十來歲的婦人。似睡非睡的靠在床的東橫頭。一個十八九歲的女郎。和兩個孩子團團的圍坐在一只小圓桌上。桌上堆着些絨線剪九和書籍。那女郎正在那兒一針針的做那手工。兩個孩子目光都注視着教科書上。狠靜默的溫習着。沉寂了一回。靠在床上的婦人。忽然發出一種嘶啞的聲音道。媖兒。夜深了。天氣這般冷。早些安息罷。女郎聽了。現出一種苦笑說。母親。孩兒再過三天。就要到秦家去了。那時再要想替母親做時。恐怕不能的了。還是趁我未去之前。給母親做好。也算是我最後的紀念品罷。說時把頭低下去。淚珠兒像要奪眶而出。他媽聽了這話。一陣心酸。老淚早如珍珠斷線般的直拋下來。良久良久方才揩乾了眼淚。帶著極慘悲的聲音說道。媖兒。你也休要怨恨為娘了。我也曉得像我們世代書香之後。原不該把你去降身作人之妾。但是舍此一法。也別無良策了。你到那邊去後。不致像在家裹這樣的受苦。我們得了這筆錢。也就可以活命了。並且你那兩個弟弟。也可稍為給他們求些高尚的學識。以冀將來可以在社會上自立啊。媖兒。你是很聰明的孩子。總能原諒你娘的苦衷。......女郎面上現出慘笑說。女兒此生已不想甚麼幸福了。只想犧牲了我自己一生。能使母親得着安慰。二弟得以自立。也就沒有什麼怨恨了。說時兩眼注視着二弟。兩個孩子聽了這話。也都抬起頭來。呆呆地看他母親。重又看看他姊姊。女郎拍着他倆的肩說。天寒夜深。早些睡罷。兩個孩子聽了。就眞個脫去了衣服。上床去睡覺了。這時候風吹得益發猛了。雪下得格外緊了。在這颶風大雪之中。還隱隱聽得伊那微歎的聲音。 
 
 
 

Page 9

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *   
 
 

Page 10

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *國內要聞二 
[山西通信（松）]  
　　太原府兵謀變之因果 
　　金甌無缺之山西省、年來亦漸漸多事矣、自去秋五台兵變後、繼起者有大同全團之變、臨汾一營之變、磧口一排之變、變情均慘、奸淫擄掠、無所不至、國人有知有未及知者、至近日更釀成太原府之兵變、悲哉、娘子關內之百姓窮而無告也、 
　　山西擁兵十餘萬、軍政之高級機關、集中於太原府、不僅各旅團之本部均在省城、即南北兩鎭守使亦常川駐省、閻氏復為之築別墅於省城之新民街、人各賜廣廈一所、煤礦數處、覊縻之術、可謂工矣、除商某一人別人懷抱外、其餘均入鷇中、故山西之上中級軍官、實不慮其攜貳、惟下級軍士慾望未滿、密語沙中、非一日矣、一夫煽惑、變者四起、重賞之下、大利之前、平日號稱十三年不侵不叛之閻家軍、至是亦不能再為其聲振瀛黨之模範督軍做臉矣、 
　　閻錫山君以十三年之久任、攤一萬萬餘之巨資、復得模範督軍之佳號、父母俱存、兄弟無故、人間幸福、眞為彼一人備全、不過器小易盈、盛氣逼人、不可一世、當年刎首之交、往往凶終隙末、迄至今日、娘子關內之一千萬人、除閻之五台黨數十人外、殆鮮有忠於閻者、在外之黨人、及未得地盤之軍閥、咸視山西為禁烹、徘徊京漢道上之某師長、及寄居都下之某使、均勾結山西下級軍士以圖逞、近反閻派互相結合、舊曆年底、密會於古家莊之正太飯店、議定元宵節由步五團某營及砲兵營首先發難、佔兵工廠及子彈庫、另派五百敢死隊、直攻軍署、事成後、推某使巡閱山陜、某師長回陜、某次長長晉、某貴人介弟長陜、營長周某升師長、連長等升旅團長、閻氏微有所聞、而未敢信、但於元宵節前後三日、布軍隊萬餘於城內、五百敢死隊雖入城而未敢動手、得以無事、然舉事之心、始終無懈、乃於本月十六日下午、集於南郊叢山中之南十方院、决於是日夜間十一時開始出發、二時動作、一部由城外抄至北門襲兵工廠、廠內某氏為之應、一部扼守北關、防第四旅之援救、一部搶學兵團之機關槍廠、子彈庫則派人焚毀、事先先截電話、由第七連任之、并掘斷太原東十里之鐵道、以防東來之軍隊、汾河橋之兩端、各架機關槍一架、以鳴砲為號、砲命進山（在軍署內）發、圖毀軍署、使不得發號施令、議定、推豫籍王營長為總司令、某為左翼、某為右翼、并决事成之後、一概服從總司令之命令、營長周某素本自負、且係晉籍、自以為總司令一職、舍予莫屬、今既未願、且與王有隙、退後趨出、即用線電話機（自去年起、山西軍官自連長以上、每人均備無線電話機一架、）告閻、閻密諭步兵第七團全團·及步二團之自行車連、并炸彈隊二百人、及學兵團之機關槍連、立往掩捕、該團總教練官史某帶學兵三百人、自告奮勇為先鋒、時已九時、統由東門出、以避人耳目、故居民絕少知者、軍至步五團、叛軍正在開箱發彈、史某奮不顧身、率三百人斬關直入、叛軍盡擒、即裝入軍用汽車四輛、馳赴北營、一律槍斃、北營離省二十餘里、故事變雖劇、省民無一知者、軍事審判亦在城外、軍隊中人噤不敢言、惟史某年少口直、稍稍告人、據以相詢、仍無敢認者、但省民之過北營者、見殷朱遍野、人跡錯綜、爾閻氏亦聞因此而神經失常也、（三月二十四日） 
[鎭嵩軍攻克澄白後之暴行]  
　　高峻敗後之陜北近况 
　　陜西劉（鎭華）高（峻）開戰、全省震動各情形、業已散見前報、海內人士、想早已洞悉、至於雙方是非曲直、非吾儕局外人所宜過問、惟此次吾澄（澄城）白（白水）兩縣被禍情形、容有為外關所不知者、昨有同鄉某君、因避戰禍來漢口、親述澄白此次被禍慘狀、甚為詳實、亟錄於下、（以下均某君言）此次劉督襲攻高峻防區、開始於陰曆正月初五日、鎭嵩軍一入澄城白水縣境、即大肆搶掠姦淫、繼以焚燒、官長全不約束、且有朋分臟物者、以致四鄉百姓、紛紛逃避、閭閻一空、鎭嵩軍又强迫百姓、於攻城時、抬雲梯、運子藥、搬傷兵、挖地道、可憐無辜小民、慘被流彈擊斃者、不下數百人、及將澄白攻開、益無忌憚、官長公然下令、許三日內任兵所為、不加制止、於是彼嵩山匪兵、遂各顯出本來面目、在各街巷挨戶拷取商民財物、非刑毒手、無不用盡、號呼哭泣之聲、慘不忍聞、設遇殘刻兵士、即遭殺戮、如宰豕羊、全無憐惜之情、合澄白兩縣計之、百姓之死於拷票者又不知凡幾、凡鎭嵩軍各營連內、所得贓物、有如山積、由蒲城要蔴索五車、將所掠之衣被糧食傢具財物、車載畜馱、南至同（同州）朝（朝邑）百里間、絡繹不絕、前後兩旬未盡、車輛牲口、則經由其豫籍親友、拉運出關、（潼關）總計澄白兩縣所失牲口、不下二千餘頭、車輛不下五百套、農忙在即、而車牲一空、兩縣農民、勢將坐斃矣、至於損失財產、當亦不下八百萬元、澄白素稱貧瘠矣、遭此大劫、為百年來所未有、不知該兩縣五十餘萬生靈、以後將何以為生、耗矣哀哉、查鎭嵩軍均由豫西土匪改編而成、平日未受教育、故野蠻成性、土匪之積習未改、此次攻克澄白後、三五成羣、往來街巷中、遇有婦女、即直入其家、强行姦淫、祇白水城內婦女、被逼投井自縊者、至十七名之多、澄城巨邑、不問可知、大搶三四日、百姓逃亡一空、至於搶無可搶、該帶隊長官梅某、始出示安民、並禁止暴行、豈非掩耳盜鈴、欺人欺天之舉乎、搶掠之不足、且更進一步而為株連誣栽之毒計、訪聞某人有錢、即誣其為高峻部下親友、或指其仍與高峻相通、罰欵動以千百計、以致善良百姓、橫被誣累、因而傾家破產者不可勝計、以清鄉為名、日派步馬隊數十隊、出鄉梭巡、所至强百姓派酒飯、派草料、供給洋烟、其中强取豪奪、誣良栽贓等情形、更屬日有所聞、遂致澄白兩縣、城市蕭條、村落荒涼、鄉民盡伏夜出、如患巨寇、富者且遷徙數百里外、不敢回家、其受禍之慘、雖回匪長髪之亂、亦無其酷烈也、即如予家（某君自稱）不中人之產、而被損亦不下二三百元、且一僱傭因鎭嵩軍問主人去向、不肯實說、被其由腿部射中一槍、頗有性命之虞、又一姪女綠梯越牆半部、驚而跌壞一臂、馬車及馬一匹、亦被拉去未返、則其他上戶之家、不問可知矣云云、是故鎭嵩軍一日在陜、則陜西將一日不得安枕矣、 
　　另一函云、陜督劉鎭華、以統一全省財政為名、排除異己、首向孤弱之高峻、以兵力壓迫、旋將１７陽白水澄城三縣、次第收復、劉頗自鳴得意、殊不知高峻之退、為保存實力起見、並未受如何損失、現已安全退至白水西鄉一帶、尚有衆二千餘人、械彈充足、不似戰敗氣象、其步兵二團雷雲西、則退至１７陽東鄉二十里之方里鎭、亦有一千五百餘人、足以自保、劉餌以旅長、誘其投降、雷素强悍、在高部以善戰稱、且與高峻生同里閈、共患難者十餘年、不肯屈服、據一般人推測、一旦陜西有事、高雷仍必相令也、並聞劉於事前、並非求得洛吳同意、僅於下動員令後、聊一報告而已、洛吳素與陜情隔閡、未置可否、故有此事、惟劉鎭華澄白戰開、均有兔死狐悲之感、如榆林之井岳秀、定邊之楊彪、鳳翔之李鐸、交口之馬獻瑞、蒲城之緱保傑、均與高峻暗行聯絡、相約於必要時、出兵助攻鎭嵩軍、至於胡景翼第一師留陜各團營、雖無顯明表示、然其平日之不滿意於鎭嵩軍、則同此心理、即劉鎭華亦知此舉結怨陜人、故對高峻亦不敢過為已甚、高峻退走後、未派一兵追躡之者、恐激起意外之變也、且對三原之田玉潔、亦賊心產其牢寵手段、以緩和陜人心理、許以機關槍六架、業將四架交付矣、高峻退出澄白後、鎭嵩軍梅旅即進駐二縣、該軍均由豫西土匪編成、野蠻成性、所至殘破、陜人恨之入骨、而以憨玉坤部下為尤兇暴、自澄白為其所有後、縱兵大掠三四日、淫掠放火、較土匪更甚、又戕賊善類、株連無辜、不遂所欲、即誣為高峻親友、指為通匪、因而傾家喪命者、日有所聞、頃聞又舉行清鄉、更不知鬧到如何慘狀也、 
[粵省北江聯軍又生變化]  
[  毅鷹]  
　　南雄高鳳桂部北返之始末 
　　粵省北江南雄駐軍、日南已有滇軍第一師所部第三團降北一事、詎為時未幾、而駐南雄之新編北軍高鳳桂部、亦以投北關、高鳳桂原為方本仁之旅長、當去年方本仁乘粵省東江戰事緊切、率師窺粵時、是役高任北軍第一路、張克瑤為第二路、方本仁任第三路、其時粵省聯軍於東江石龍一役、退守省垣、喘息未定、贛省方本仁即揮以上三路之師、侵入大庾嶺、長驅而進、其時適值駐防南雄始興之滇軍、已悉數調向東江、故南始一帶防務空虛、方本仁軍得以如入無人之境、旬日之間、下南雄、入始興、粵北韶州英德之屏障盡撤、而方軍之第一路、以充任先鋒隊之故、先佔領始興城、聯軍此時四面楚歌、乃急電譚延闓由湘率師南下、轉赴韶州、協同原有滇軍第一師第二旅韋杵部、相機防禦北敵、譚奉命後、取道湘南、兼程督師援粵、由是湘軍魯滌平方鼎膺陳嘉祐謝國光吳劍學等部、先後集中韶關、此際方本仁之第一路先鋒隊高鳳桂部、已下始興、進攻江口、如火如荼、聯軍死守江口以下待援、并用引敝之法、對於始興深入之北軍高部、不加猛烈反攻、而以湘軍魯滌平方鼎膺（即宋鶴庚部、方為宋之參謀長、其時宋尚未抵粵、故宋部由方率領、）兩部之精銳、由江口繞道抄擊南雄、高鳳桂初抵粵境、不諳地勢、仍據始興正面一路、與聯軍中路相持、固未知湘軍之包抄其後也、詎湘軍營部到達南雄附近、要擊方本仁之第二路張克瑤部、張出不意、驟受猛擊、狼狽逃回贛邊、迨魯滌平克復南雄、進兵贛邊龍南各縣、而始興之高鳳桂部始知後方失敗、然後路已斷、全部又被湘軍包圍、一經湘軍之招降、高遂立樹白旗、乃由譚延闓介紹於中山、中山即命譚改編高鳳桂部、擴充為一師、又由中山下令、任高為中央直轄奉軍第一師長、歸湘軍總司令譚延闓節制、駐紮南雄、每月支給軍餉三萬五千元、詎閱一月之後、餉項即無着、蓋譚部之湘軍五萬餘人抵粵、粵省軍額頓增、而餉糈一項、益形竭蹶、湘軍已時有斷炊之虞、則高鳳桂部遠駐南雄、尤有接濟不到之慮、高鳳桂部白輸誠後、雖改編為師、然亦不過千餘人、惟數月不見餉發、下級軍官頗多怨言、直至去年底、高迭派代表請餉數次、始領得二萬元、為該師伙食、然區區二萬元、祇可維持一二月之現狀、自今年起、粵政府因財政奇絀、高部未有分文餉項發給、兵士逃亡北歸者、月凡數起、會日前洛吳所派之楊如軒楊池生、得有洛方大帮金錢、以為收買軍隊用、趕赴贛邊、先行招撫舊部第一師滇軍之三四團、此事成功後、與方本仁商、進而以厚利運動高鳳桂部、高部此時正患三月來伙食無着、各下級軍官均情願北歸、高鳳桂制止無效、一方將危急情形、報告粵政府、而粵政府庫空如洗、一籌莫展、以致遷延時日、而高部遂於本月十九夕、實行率領全部出南雄城、向贛邊進發、是時同駐南雄之滇軍第二旅韋旅長、知高部已實行北返、旋出安民佈告、大致略謂、中央直轉第一師高鳳桂、統率全部出城、不知去向、本旅長亦未得該軍通報、但本旅長久駐斯土、所有治安、完全負責保護、切勿自相驚擾云云、此佈告發出後、商民始知高部之北返、南雄縣城刻下尚稱安謐、高鳳桂於該部全行北歸之先二日、（即十七日）會有電致粵政府、聲請辭職、并說明北歸之苦衷、并請政府速派隊赴南雄塡防、措詞極為婉轉、茲將該電併錄於後、以資參證、高鳳桂十七日致當道原電云、「藕鳳桂一介庸愚、片長毫無、上年入粵、蒙大元帥待遇優隆、總司令及諸軍長推諴相與、感激之忱、沒齒難忘、原欲聯合各友軍、同伸大義、共挽狂瀾、惟數月以來、餉項無着、前雖領欵兩萬元、士兵則滅成發給、官佐尚不及月薪之半數、計發欵以後、詎今又已三月、艱苦之情、不堪言狀、鳳桂雖竭蹶支撐、官兵皆已解體、况兵士除隨身之衣服外、無一長物、襤褸油垢、儼同乞丐、焦急萬分、莫展一籌、茲迫不得已出此下策、將入粵官兵、仍送還贛省、鳳桂則解甲歸田、卸仔肩、明知上負我大元帥及總司令特達之知、下負袍澤推許之殷、然撫心自問、殊愧初衷、知我罪我、何敢置詞、暮楚朝秦、人孰無恥、實逼處此、可將奈何、惟願大元帥奠我粵局、統一早現、鳳桂得為自由國民、安享三民之幸福、則有生之日、無非戴德之天、結草啣環、徐圖報稱、并請大元帥速派得力部隊、來雄佈防、鳳桂當竭力要求兩星期間、贛軍不犯粵境、俾得妥為戒備、藉酬高厚於萬一、歧途涕泣、不知所云、伏懇原宥、無任叩禱、高鳳桂叩篠印、」（三月二十五日） 
[匪氛不靖之皖南]  
　　皖南南陵縣、距蕪九十里、素為盜匪出沒之區、上年冬防吃緊時、皖南鎭守使王晉、會派有軍隊前往該縣駐防、地方賴以安靖、自軍隊撤防後、適值更換知事、新舊任均逗遛蕪湖不去、不料該處土匪、見防軍已去、遂四出搶刦、並有快槍數十桿、一入村莊、即鳴槍示威、居民預防不及、拼命逃避、旬日之間、竟發生刦案數起、如北鄉龍步雲家、南鄉高伯仁劉榮楷倪應坤王陞呂先進等家、均被搶刦一空、並擊斃事主高伯仁之母韋氏、拒傷龍步雲之兄耀南嫂朱氏、劉榮楷之弟某甲、業經先後報案、當時代理知事劉科長、對此毫無辦法、於是匪燄益張、居民更形惶恐、迨新任知事華維嶽接事、始派警嚴緝、旋在縣城西門土地廟內、拿獲匪徒孫冠道一名、解縣鞫訊、據供夥同陸鬍子（壽州人）姚正維韋先文陳大王大麻孜王春仁等、糾衆搶刦不諱、比即釘鐐監禁、現正搜索餘匪、詎至本月二十三日上午十時許、該縣南鄉三里店地方、距城四十里、又突有匪徒三十餘人、擁入警察分駐所、將該所槍械刦去八桿、巡士書記出而抗拒、均被毆傷、後又刦掠商店十餘家、始呼嘯而逸、臨行時對衆聲言、咱們不是土匪、亦不是强盜、你們不要報案、免得送命云云、華知事得訊、立即電呈皖南鎭使署、請派兵鎭懾、王鎭使已於二十七日晨、派焦排長率帶兵士一排、馳往該縣駐防、並令各兵士會同該縣法警、設法兜剿、以期早日肅清、 
[皖聞紀要]  
　　掘毀宋墳詳情　牽累學生家族 
　　安徽警務處長宋江植枬、藉隸望江、對於此次華陽築問題、頗多贊助、無非為將來開墾湖田、可以就近包攬大段、惟吉水溝一帶漁戶、因恐築口之後、生計斷絕、會推代表姚某等數人、來省要求官廳、維持將來生計、以宋氏為該縣當道巨紳、并請宋氏從中斡旋、宋當面允許、各漁戶代表、撥給荒地、以資救濟、乃現已祀土興工、毫無影響、但聞余誠格宋植枬族人、歡天喜地、預備雇工開墾、是以各漁戶憤極之下、遂相約挖掘宋余兩家之祖墳、余居北鄉、距離較遠、無法實施其野蠻手段、宋之居處與祖墳山、均在就近、二十五日省長代表、尚未到華陽而掘墳之舉、已發現矣、據聞各漁戶聚集百餘人、皆挑選身強力壯者、於二十四日夜半、携鋤持械、蜂擁而往、緣各漁戶多宋之鄉鄰、素稔宋之祖墳所在、不須尋覓、即到宋之故父與叔父墓旁、一鼓作氣、即將浮土安厝之棺柩兩具、均挖起翻倒、內有多人、主張將兩柩抬送河干、拋棄河內、以洩衆怒、有膽怯者不敢動手、然就此七手八脚、每棺上已打有一洞、嗣天光將明、附近各村莊有人前來解勸、因宋植枬現在有權有勢、山鄰人等鞏遭波及、竭力勸住衆人、各漁戶亦恐久延、被宋姓報官拿人、於是一轟而散、有說棺內均經翻動、不卜確否、宋植枬父故母存、有弟在家、是日清晨、聞信趕赴縣署、哭訴於知事王覺民之前、王覺民見漁戶已散、實屬無法拿人、遂以各漁戶會經推有代表三人、當派衛隊多人、武裝前往南台寺地方、將漁戶代表姚某等三人、鎖帶到縣、一面報告省長、而宋氏家人亦隨即趕到省城、報告宋植枬、宋據報登時至省公署、痛哭流涕、哀求馬聯甲、迅將已獲之姚某等提省究辦、二十七日清晨、馬聯甲派兵一連、乘安豐兵輸上駛、并有連長一人偕往、當晚即將姚某等三人（聞三人均姚姓）提到、交軍警督察處收押、聞姚某等由望江起解時、一般人見此情形、均以姚某等難望生還、吉水溝一帶漁戶號哭震野、聲聞數里、其狀至為可慘云、 
　　馬聯甲下令拿辦搗毀議員家宅學生家長後、凡有學生在此次通緝之列者、鮮有不受騷擾、有一農學生詹善長、係現任江蘇句容縣知事詹亮疇、亮疇為懷寗名孝廉、其家亦住懷寗、善長家住潛山、去歲善長因參與搗毀議員家宅案、現竟牽連及於詹亮略、聞有抄沒家之訊、詹亮疇昨日由句容電請皖馬、懇飭查明辦理、霍山縣有士紳洪世奇者、會在省垣為澄清選舉間份子、與現任霍山縣知事崔翔青有隙、久欲設法陷害、無機可逞、現因馬聯甲下令拿辦搗毀議員家宅之學生、該縣固無人在內、崔乃謂洪世奇亦係鼓動學潮之一人、派差將洪之黃土凹田產發封、并逮捕洪之胞姪洪有焯到縣、釘鐐收禁、緣洪世奇為江西高檢廳長王淮琛之至友、去歲八月間、即任該廳書記官長、昨日王淮琛據情電達皖馬與高檢廳長、為之辨白、謂皖省搗毀議員家宅、省蕪兩處、均係去年十月間事、洪世奇自任職以後、并未淮贛、報部有案、逐日亦有簽到簿、以及所辦公廠、均有稽考、崔知事誣為與該案有關、天下有是理乎、懇請飭令發還財產、釋放無辜云云、 
[北大繼續反對大學條例] [  （江籬）]  
　　評議會致教育部函 
　　國立北京大學、反對新頒大學條例、已誌本報、頃該校評議會、又上教部一呈、原文如下、敬陳者、藕維大學規章、關係重要、如遇修改之時、必須博採衆論、審愼推求、始足以收美滿之效果、舊例修改學制、或召集會議從事討論、或諮詢校長、徵取意見、蓋所以示鄭重將事之意、其意洵至善也、乃大部本年二月二十三日公布新制定之國立大學校條例二十條及附則三條、事前均無人聞知、既未徵求學界之輿論、亦未諮詢校長之意見、倉卒制定公布、其中可議之點甚多、而其尤甚者、莫如董事會一條、查大學內部行政、自有校長一人總負其責、固無須有董事會也、董事會之主要責任、厥惟籌欵、國立大學之經費、既均出自國庫、自無採取董事會制之必要、若以近頃國立大學時起風潮、將藉董事會為之調解、然學校內部、平日與校長及學生甚豈為接近、具有調解之力者、尚有評議員及各教授會、至評議員及教授會不能調解之風潮、豈一董事會即能調解之乎、又條例中規定董事會得審議學校進行計畫、及預算决算暨其他重要事項、夫董事會之董事、對於學校內部情形、必多隔膜、不能如各校教授之清晰、而遽欲使其審議全校之進行計畫、斷難勝任而愉快、教授自治、實本於世界現代之潮流、而合於中國目前之需要、大部對此潮流及需要、正宜維護之培植之、以期其發揮而光大、今乃竟設董事會以箝制之、使大學內部各種機關、莫不蜷伏於其下、而自治之制度、益難趨於發達、是不惟無補中國目前之實際、且有違世界現代之潮流矣、即此一端而論、此次公布之條例、其不合時宜、已可概見、此外各條例、或輕重失宜而不適實用、或義涉掛漏而流弊滋多、尚復所在多有、本會認為大學條例、與大學教育方針及行政組織、均有至密之關係、條例既不妥善、其影響於大學前途甚鉅、非根本廢除、不足以保大學之秩序、用特建議於大部、務請從速將本年二月二十三日公布新定大學條例之部令撤消、藉謀大學之發展、實為公便、國立北京大學評議會、中華民國十三年三月二十四日、 
[北京教育界消息] [  （勗公）]  
　　中俄交涉停頓後、北京教育會、國立八校、中華教育改進社·及其他等團體、即擬舉行示威運動、以促進行、事為當局所聞、特密令軍警機關、預為禁止、其令文大意略云、現有某項外交事件、政府因關係重大、不得不審愼辦理、乃學界不諒苦衷、聞將有遊行示威情事、是與地方治安、大有妨害、况學生在求學時期、對於政治尤不應妄加干涉、該地方長官職守所在、急應先事防範、認眞查禁、遇有結衆遊行、開會演說、及散布傳單等事、務即嚴加干涉、立予解散、倘敢持蠻不遵、既行拿辦不貸、所有辦理情形、並應隨時具報、 
　　外部昨特至函教部、并附國際聯盟會英文信一件、請於中等以上學校學科中、增加國際連盟一門、或在授課時間、或於課餘講演、俾兒童青年、得知此會之重要、聞教部現擬通令照辦、 
　　教部以近來私立學校、每藉演義務戲籌欵為名、陰間私利、既損學校名譽、復礙教育進行、昨特訓令學務局、以後如有此等情事、須先報局核准、否則即函請警廳查禁、以杜弊端、 
　　劇專自去年發生風潮停辦後、學生等因上課心切、屢向校長蒲伯英接洽、迄未得要領、日前蒲忽召學生周某等十餘人、至其私宅談話、略謂去歲我因信用陳某、付以全權、致弄出許多笑話、後我想請孫付園先生來校籌畫、孫現又經南旋、我本人實不能分身、又無相當人可以付託、止有宣告關門之一途、至諸君膳宿、暫歸我擔任、有他校可以插班、我亦可帮忙云云、各生均怏怏而退、該校之决定停辦、蓋已無可挽回矣、 
　　女子高師校長一席、教部業派女士楊蔭榆充任、視事多月、各方均無異議、按楊為江蘇人、日本畢業、會任該校學監、後被派赴美國哥侖大學師範院肄業、去年歸國、仍擔任該校教授、與學生方面、感情素洽、故此次使繼任校長、藉收駕輕御熟之效、 
　　勱華學院、係勱華社同人組織、在北京學校中、素負時譽、去歲內部發生風潮、後經法庭完全解决、該社董事會、乃另推師大劉鍈為院務主任、現正極力整頓一切、對於學科、尤為認眞、所聘教員、皆一時知名之士、將來成績、當更可觀、 
　　西城絨線胡同崇德中學校學生陳保誥等、以京內寒苦子弟、失學者多、將來殊足貽害社會、因連合同志、在該校東北院內、設立一平民夜校、定名曰立達、專收七歲以上十五歲以下之貧苦及失學兒童、授以國民小學課程、各生於入學時、僅令納保證金銅元四十枚、舉業畢業後退還、中途輟學者不退、書藉束修等費、一概免收、 
[教部擬提倡職業教育] [  （勗公）]  
　　擬令各省教育廳設職業教育科 
　　教育隨時勢為轉移、方今潮流所趨、莫不以振興職業教育、為當務之急、惟吾國職業教育、尚在萌芽時代、進行因難、勢所不免、非指導之得宜、必難收遠大之功效、日前中華職業教育社、與蘇教廳商約辦法、主張由該社派員、分赴各職業學校、以便實地指導、其用意蓋即在是、然欲促教育之進行、與其求助於團體、曷若責成夫官廳、教部當局因此特提出義案、擬令各省教育廳、設職業教育科、並置專科指導員、以資提倡、其所定辦法、係照昔歲學制會議時、某君所提議原案而略加修改、大約再經一度考慮後、即可通令實行、茲錄提案全文如下、藕查職業教育、為國民生計之本源、非稹極進行、不足收效果、然欲職業教育之進行易而收效大、須有計劃·有研究·有組織·有系統乃可、吾國年來難提倡職業教育、除少數省區外、大都收效甚微、其原因概括言之、（一）無機關為之全盤計劃、專門研究、特別指導、（雖有職業教育社職業學校連合會等之組織、然係團體性質、非若行政機關、有特定職權、（二）職業人才缺乏、不免有目的而無方法、或有計畫而無實行、勢不得不出於敷衍、間有一二專家、效力僅及於一二校、（三）成績無統計、無以鼓勵其進行精神、（四）視學員大半無職業教育學職、對於所屬各縣及各校、未能督促其進行、欲除上述諸弊端、惟有仿菲律賓辦法、並參酌中國情形、在各省敬老充行政機關、設職業教育科、並置專科指導員、其辦法有二、（甲）在各省區教育廳或教育委員會、設職業教育科、專司關於職業教育之調查設計研究統計視察等事、其詳細職務、依各省區地方情形自定之、（乙）各省區宜設關於職業教育之專科指導員、如工藝家事種植等、負指導傳授之責、並兼司視察及考成、如是則使辦學者有所則效、可以因應咸宜、指導者責有專歸、益當力求完善、不數年後、職業教育普及全國、國民有普通之知識、復有生活之技能、富强之基、其在是乎、 
[濟南教育界之新氣象] [  （非非）]  
　　平民教育日見發展 
　　官廳亦謀整頓 
　　自青年會組織平民教育委員會及第一師範創辦平民讀書處從事平民教育運動後、省城各學校及教育機關、皆竸相仿效、紛紛設立平民學校及平民讀書處、此實濟南平民教育運動中之好現象也、濟南法政專門學校、素以「老大帝國」稱、該校無論教員學生方面、對於社會教育事業、多不注意、今該校教員隋星源等、亦倡導學生組織一平民學校、欵項由學校補助一半、教員擔任一半、預定招生二百名、凡十歲以上之男子、皆可入校、畢業期限、定為二年、學樣為法學淺識國文英文地理歷史算術等、不日即可開學、又第一師範新近又辦一惜陰學校、招收小學畢業生、授以職業公民之常識、又濟南社會教育經理處、素日辦事、每多敷衍、近受各方面激動、亦擬籌辦平民讀書處若干所、現正在城關各處、勘察適宜地點、不久即可成立、 
　　至教育廳方面、因年來屢易廳長、雖有熱心作事之人、往往計畫未及實行、即已去位、其不熱心教育者、則以敷衍現狀為了事、例如省視學職務、關係至為重要、而去年一年、省視學只出外視察一次、且一次為期僅十餘日、此職無異虛設、但此並非視學荒棄職務、因在廳長頻頻更替中、此項視學路費弄得無着故也、現于廳長特令各視學提前出發、視察日期定為三月、現各視學已於二十六日一齊出發矣、又專科指導員、因無路費不能到各地視察、特令視察省城公私立各小學校、又小學及職業教員檢定、山東已辦三屆、成績尚佳、本年仍繼續辦理第四屆、教廳已於二十六日發出訓令、至考試區域、因去年所分區域過少、受檢定各員、均感不便、故今年分為二十五區、較去年增加七區、其各區域考試地點、為歷城固村泰安新泰惠民蒲台黃縣文登萊陽益都安邱膠縣掖縣等二十五處、（三月二十七日） 
[九江平民教育促進會成立]  
　　大規模之游行運動 
　　中華全國平民教育促進會董事熊恢、由京來潯、提倡平民教育、並與官廳及各界接洽、組織九江平民教育促進會、經衆一致贊成、定假江西省立第六師範學校開籌備 
 
 

Page 11

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *會二次、當擬定籌備員二十二人、並難以場公祠為會址、經費先由會員擔任、餘額特別捐及補助鑫以為挹注、會員分機關會員與個人會員二種、現在機關會員已達二十二處、個人會員亦有二百餘人、擬即組織平民學校及平民續書處、使不識字者、皆得就學、刻下除各校已附設平民學校外、其餘尚須設法推行、二十三日開成立大會、推定名譽董事十五人、又董事十五人、各界皆有演說、並預定二十四日各學校及各團體同作游行運動、以喚起社會之注意、乃是日因天雨不克舉行、至二十五日始整隊出發、午後一時、齊集於大教場、規定出發順序、為國旗、會旗、軍樂隊、九江縣立女高小、儒勵女小、女中、諾立女書院、婦幼醫院、通津小學、清眞小學、廣智小學、九江第二高小、第一高小、六師附設平民學校、又附屬小學、六師學校、江州中學、第三中學、南偉烈大學、聖約翰中學、警隊、軍隊、商會、及其他各團體、共約三千餘人、人各手持紙旗一面、上書「教育普及、快來識字、」等字樣、由陸家巷上正街直至九江車站、沿途分散宣言書、散隊後、各學校並分途講演、聽者甚衆、今（二十六）日開第一次董事會議、推定賀金齡為總務董事、馬祖楨為司庫董事、周和羹為文牘董事、胡昌鶴為總幹事、蕭懋謙蔡尚文為副幹事、主持一切、 
[廣州各界助廣大爭欵]  
[  星星]  
議决辦法三條 
　　三月二十三日、廣大經費運動會、假座高師鐘樓、歡請各界會議、到會團體甚多、午前十一時半開會、首由該會交際主任張農主席、宣佈開會理由、略謂今日歡迎各界代表到會、係請求一致贊助敝會爭回關餘及賠欵以創辦大學之運動、即所以謀南中國文化事業之建設、希望各代表予以完滿之答覆云云、次廣州學生聯合會代表倫湛恩工聯會代表黎端商聯代表鄧公沛相繼發言、一致贊成、次廣大籌備會代表鄒魯發言、詳述此次爭欵興學之種種經過情形、并謂運動成功、造福於廣東於西南於社會於國家者實非淺鮮、次省教育會代表孔昭棟發言、謂教育會對於此種運動、當然首先贊成、祇日欵之退回、敝會前已接收留東學會之請求、頗有進行、深望貴會將來對於日欵交涉手續、務使教育會不致有前後矛盾可耳、次張農向孔代表答謂、此種交涉手續、敝會可設法補救、以全其成、次鄒代表再行申明、如爭欵成功之後、對於一切文化事業之進行、在大學方面、早已認為必要之務、次歐美同學會代表張鐵坤、主張關餘賠欵、無論其能否爭回、敝會都認為非爭不可、爭回與辦文化事業、絕對贊成、當與貴會之進行同始終云云、旋由各代表共同議决辦法、㈠由各團體聯名發表爭回關餘賠欵興學之宣言、㈡由各團體聯名通電中外各界及各國政府、㈢宣言電文發表之後、由各團體結合全體人民、舉行示威運動、全體到沙面、表示誠懇、請求各國領事之贊成、并即席公推大學籌備會擔任起草宣言及電文、草就後印送各團體斟酌之、次由主席將議决辦法作一結束、向各代表示謝意、時已二時、乃即宣佈散會、 
[各省教育界雜訊]  
　　浙江十一中學生投井并自盡 
　　浙江教育廳據省立第十一中學校校長王復電稱、職校學生畢玉輝、於本日早上六時投井、登時經醫生施救無效、據同學推測、因留級出此、該生於前學期久病荒功、以致留級、同學之說、不為無因、復奉職無狀、應請嚴處云云、 
　　紹興更委教育局長 
　　紹興教育局長馮守愚、向縣公署呈請辭職、當由縣署轉呈教育廳、指令照准、縣知事顧尹圻遂依照教育局規程、呈薦阮彬華·（前勸學所長）陳騷·（前五師教員）任雲瞻·（前縣視學）三人為教育局長、請教育廳擇一委任、現已奉到教廳指令、阮彬華與教育局規程第五條第二項資格相符、准委任為紹興教育局長、委任狀亦同時頒到矣、 
　　桐鄉教育董事會常會紀 
　　桐鄉教育局、業已成立、於昨日特開董事會常會、公推仲子坪為主席、報告開會宗旨、繼由張卓然黃季良張鑄賢沈小亭鄭弁英提議各案錄下、恢復抵補金特捐、補助初級小學校經費、㈡本年暑假期內辦理小學研究會、㈢分劃學區、仍照舊自治區、㈣審核十三年度教育經費、歲出歲入預算書、以上各案、均由局長交議、次由張鑄賢動議、各區教育委員收支數目、應按月冊報、以便彙總、衆通過、遂散會、 
　　嘉善參會函請議會監選教董 
　　本縣教育局、業於三月一日成立、惟董事尚未選舉、茲聞參事會定於明（三十一）日舉行、特查照選舉細則規定、函請縣議會孫沈正副兩議長蒞場監察、 
　　蘇省變更縣視學視察方法 
　　江蘇教育廳根據本屆省教育行政會議議决變更縣視學制度案、為解除縣視學視察困難起見、先將交換視察方法、擇縣試辦、查有丹徒縣視學鮑長叙、江都縣視學張雅煌、堪以暫行交換視察、又吳江縣視學邱庚藻、與崑山縣視學王景虞、堪以暫行交換視察、其俸給公費仍令各在原縣支給、視察報告、由視察所在地　縣知事核轉、已呈奉省、指令照准、由廳通令知照矣、 
　　蘇州教職員聯會催歡捲烟稅 
　　蘇垣一師·二女師·二中·二農·工專·醫專·女蠶等七省立學校教職員、因學校經費、積欠三月、未會領到、而指擬經費之當地捲烟特稅、為反對認商、迄未開徵、因是籌欵正亟、撥費無望、特於前（二十八）日假座閶門外醫專校會議、公决以蘇州省立學校教職員聯合會名義、公電省署、請求籌撥、原電文云、南京省長鈞鑒、捲烟特稅、指撿省校經費、業經省議會議决、奉令開徵在案、查各區烟稅、以種種糾紛、仍多觀望、致校欵又積欠三月、亟飭財廳、督促各縣、厲行收稅、并迅放一二兩月經費、若長此遲延、校費支絀、勢將不能維持、臨電無任迫切之至、蘇州省立學校教職員聯合會、 
　　蘇州東吳大學建築科學館 
　　蘇州東吳大學理科之完美、著稱國內外、今為在科學方面求設備之完善起見、在美國募集鉅資、建築科學館、館居該校校場之東、與林堂縣堂鼎峙、佔地七千三百五十立方英尺、高五十五英尺、容積四十二萬二千三百五十立方英尺、全體用鋼骨水門汀築成、該館計分四層、第一層專備物理科之用、第二層備生物科之用、第三層為化學科之用、第四層設有博物館生物培養室、以及地質學與幾何書課室、館中特設科學圖書室、置備理化圖籍、以為研究各專科者之應用、又開一科學講室、可容二百餘人、以備時常聘請科學專家、演講各種科學學識、該館建築經費一項、費去十萬餘金、規模想見宏遠、現已次第落成、本年秋季開校時、即可應用矣、 
　　揚州四校運動會預誌 
　　揚州美漢·代商·五師·八中四校、年開運動會一次、以覘各校體育進步、本年循序為第七次之舉行、時期尚未有定、故經四校董事會於昨晚（二十七）七時、假打銅巷同春茶社、會議前情、與會者為杜召棠·張時寅·鹿戚陵等、當經表决、以八中為會場、訂期四月二十六日舉行、並擬通函各校報名與會矣、 
[杭州快信]  
　　前實業廳長雲韶發起三門灣漁業、因範圍過廣、經費浩大、未能進行、旋有華僑林熊徵、組織漁業公司、暫行試辦、現實業王廳長、對於此案、特赴滬調查、預備着手舉辦、不日召集會議、重整旗鼓、 
　　大共和水火保險公司、昨開創立會、到股東三千四百餘股、推朱志瀛為主席、報告籌備經過情形、提議章程、逐條通過、當選舉李旭臣朱志瀛等七人為董事、張巨川宋雲彬為監察人、接開董事會、舉朱志瀛為董事長、陳蓉仙袁樹德林念敂為辦事董事、 
　　正祥盛綢莊主徐笙巢、延律師王道伊、聲請破產、杭地審廳訂期四月十二日傳道一絲綢兩銀行及慶威綢廠惟康錢莊等共三十家、開庭審理、 
　　寗波各屬米商、紛請領照赴滬、採購皖贛存米、經杭總商會呈請省長核示、現奉指令、前已咨准蘇省長有案、應即查照請給護照手續辦理、並報署咨蘇備查、 
　　慶各客棧獲諸匪茅松茂茅金才兩名、適該縣汪知事在省、因該兩匪案積如山、商請警廳引渡、歸案訊辦、賞格一千元、亦由縣報解、昨派保安隊押送赴諸、 
[南京快信]  
　　農商部來電、四月九日開全國農商會議、望派代表赴京列席、 
　　路局奉交通部訓令、注意旅客衛生、藉防疫症、 
　　英國駐泊長江艦隊總司令安特生、不日過寗赴漢、齊督令溫交涉員預備招待、 
　　兩長令江陰常熟兩縣知事、對於南夾漲灘嚴行封禁、不准私人擅築、 
　　全省學生聯合會、在寗組織勸戒紙烟會、　决先從自身戒起、並撰印勸告白話、預備向社會方會宣傳、 
　　寗儉廳今（二十九）日在本廳門首坪內、折賣自九年起至十一年止所沒收之各案臟物、 
地方通信 
　　蘇州 
　　滬寗快車到蘇誤期 
　　由滬開蘇頭班車（即快車）、本定八點三十幾分到蘇、昨日（二十九）聞因車頭損壞之故、修理需時、在上海開車、已八點正矣、駛至蘇州、已鐘鳴十句、其由蘇交車之錫滬客車、受此影響、於九點三十分在望亭交車、即當滬車、亦因以悮期、 
　　　高檢廳派員監視焚燬違禁品 
　　　江蘇高等檢察廳、前據上海地檢廳造冊、列明嗎啡烟土藥丸件數、呈請焚燬、聞自十二年七月一日起至十二月三十日止、當由許廳長轉呈省長定期四月四日焚燬等因、行廳長奉令後、即轉令遵照、並派書記官李兆銘屆期前往監視、 
　　電氣廠收買振興絳紅近訊 
　　蘇州電氣廠、收買振興後、現正積極進行、兩廠歸併後之一切改良計劃、頗為忙碌、茲悉該廠近又延聘上海交通大學電氣機械科畢業留美奇異電廠實習期滿返國之陸法會為總工程師、陸應聘後、前日已來蘇、到廠就職、陸總工程師現正對於安全及建設兩方、力圖進行、一面昨已製就該廠計算營業概况書、分送本地各股東、及各機關、各團體、暨紳商各界、略謂本公司營業、就現狀而論、兩廠發電量、每夜約計二萬度、每度以兩角計算、每日可收電費四千元、但以線路耗電、路燈折價、軍警優待、一切暗耗、茍能整理、可收七成、即每日有二千八百元之收入、至支出方面、每日約計一千四百元、（內計用煤六百二十元）共開支一千四百元、收支相抵、每日凈餘一千四百元、即每年凈餘五十萬元有零、現正籌開電、且擬籌添大機一架、　 
　　市鄉董事會改名之備案、舊長署吳縣市鄉董事公會、近以各市鄉自治、業經次第恢復、原有董事公會名稱、不適時宜、故於日前市鄉董事舉行常會時、提出討論、經衆公决、改名為市鄉公會、即日起、取消董事二字、聞該會昨（二十九）已將常會議决該會更改名稱等情、函請吳縣知事署備案、一面昨已分函各市鄉議董兩會、一體查照矣、 
　　松江 
　　莘莊鄉議員選舉開票 
　　莘莊鄉議會、定期陰曆二十日改選、已誌前報、松江縣署委派警察分所長潘鼓之監選、翌日開票結果、甲級當選五名、鄭墨樵·慕靜卿·胡靜安·談心安·程祖武、乙級當選三名、金子汀·沈式環·陸德馨、 
　　古浦塘中覆舟慘劇 
　　二十八日上午十二時、古浦塘河中、有綱船一艘、行至鐘橋港西、因搖櫓不愼、為風浪衝翻、全船盡覆、迨經經過之船救起、已溺斃小孩二命、一年已七歲、一年甫週歲、該船戶身家性命、盡在舟中、經此失事、慘痛異常、當由該處鄉集資濟助、現已將兩孩屍備棺掩埋矣、 
　　參事會開會之第三日 
　　二十九日下午、松江縣參事會議繼續開會、到孫家相邢祥熊徐廷鏞陸澗雲等、因縣長交議事件、尚未繼續提出、乃將昨日議决各案之文件整理字句、分別印發、旋即散會、 
　　奉賢 
　　禁烟近訊 
　　奉賢煙禁廢弛、一因警佐與歐故知事、均失之寬縱、二因地方紳士中犯嗜好者、對於烟館販戶、不免左袒、阮紳志道昔在英倫游學時、目睹吾國禁烟之事、經彼邦明達議員贊助、始得成功、誠非易易、年來在晉服務、躬親辦理禁烟事務、勞怨不辭、客歲因親病乞假歸省、見本縣烟館林立、吸戶日增、深以為憂、遂與前駐義使署秘書胡紳德望、提倡禁烟、乃縣署既不為出力、省署復鞭長莫及、以故收效甚緩、現任仲知事奉命之初、上受省峯之囑託、下據紳士之請命、下軍後·會有對於烟禁自當切實進行之宣言、日內縣議會行將開會、其中優秀分子、擬於開會時請仲知事出席宣佈進行辦法、以便早日實行、為民除害、阮紳亦擬敦請教育名流赴奉演講煙毒、勸導一般有阿芙蓉之癖者、俾可及早覺悟、不為無理由之抵抗、是誠勸懲並行之法也、 
　　縣議會開會期 
　　奉賢縣參事會、業已在南橋開會、日內即可竣事、聞縣議會、亦已定期於下月清節後二日開會、 
　　無錫 
　　北四段求熄會議决停用電燈 
　　北四段三里橋「蓉湖宮」救熄會、因討論電燈問題、於昨（二十九）日下午二句鐘、召集本段各用戶、在關帝殿開緊要會議、到會者電燈用戶百餘人、推王鳴臯主席、李棟珊紀錄、首由主席宣佈開會旨趣、及電燈用戶聯合會來函畢、繼由沈少初許志和高仲安尤子訓潘慕周李棟珊沈石庵穈鼎臣相繼發言、主張先行預備購置汽燈洋燈、以便不日剪線而示堅决、後經主席以剪線付表决、當場全體起立贊成、旋由陳伯賢謂、剪線問題、雖已表决、須議定何日實行、當經各用戶討論良久、衆謂須待汽燈購置後實行、遂議决電燈用至夏曆三月初十為止、十一日即一律剪線、以本段為限、次又有穈鼎臣謂美孚燈頗形合宜、每燈祇須三元六角、如用戶彙集躉購、其價尚可便宜、末由沈少初李棟珊謂、電燈用戶聯合來函、限五日答復、本會當函復該會、表示决心、所有汽燈各用戶認定之盞數、亦須一併函復、各事議畢、遂散會、 
　　萬安市發現浮屍 
　　縣關萬安市林莊地方、發現淹斃女屍一名、初沉橋南河底、經漁竹桿觸動、即行躍起、浮臥水面、漁人大駭、立即奔告該處宗甲周愛賓、旋即令人撈起、經衆察閱、咸不知是何處人氏、惟足腫腹脹、狀殊可畏、想係沉水過久之故、當以蘆蓆遮掩、宗甲周愛賓、立行赴縣報告、以備相騐云、 
　　常州 
　　縣農會改選職員 
　　武邑縣農會、二十八日下午三時、召集常年大會、到會員一百三十八人、縣委陳文化到會監視、開會後、首由前會長吳葵秋報告開會宗旨、次討論進行會務、最後選舉職員、開票結果、劉辛芸當選會長、章貢當選副會長、許劍虹白靜齊何少敏胡賓英蔡劍修薛少卿傳越儕朱幼竹八人、當選為評議員、黃植嘉楊似虹吳春藻李慕白四人、當選為調查員云、 
　　南通 
　　顧請查辦劣僧 
　　南通法輪寺劣僧德林、行為卑鄙、聲名狼藉、近因城南準提菴慘虐幼尼案發生後、與該僧有重大關係、各界均極憤恨、二十八日縣教育會舉行社會教育討論會、提出請求澈查準提菴慘案眞相、以崇佛戒而維風化案、議决顧請縣署查辦、茲錄原案如下、南門準提菴一案、已由縣署分別傳訊、聞此案內幕、至為複雑、平日往來該菴者、以法輪寺方丈德林為最頻、凡附近該菴之人、頻能言之鑿鑿、似此不避嫌疑、久為地方所詫異、及此案發生之後、陳署長人梓就醫院訊問小尼隆興、據所供述、亦涉及該僧、為本會會員醫院職員戴君用於所親聽者、厥後該僧又親往醫院、向隆興之師父了生、客居授供辭、為自己及淫尼願成脫卸之地、人言藉藉、無可諱飾、執此以觀、該僧德林未始非釀成此案之一人、德林係本縣法輪寺方丈、宜如何恪遵戒律、無負地方、乃平日在東門一帶、頗遭物議、茲復不自愛惜、一至於此、固與論所不容、亦佛界所痛惡、本會為維持風化并尊重巖林起見、未便緘默、茲經公决應由會函請縣署併案澈查、以明眞相、 
　　鎭江 
　　各區戶籍員正式委派 
　　丹徒戶籍、自奉省令開辦後、早經着手進行、前會由翁知事將戶籍員名單、呈請道尹公署、轉呈省長考核在案、前日（二十七）奉到省署來文、委定嚴誠為丹徒城廂市戶籍員、第二區以朱煕遠充任、三區以倪繩巽充任、四區以劉鍾華充任、五區以郭鳳來充任、六區以陳鳳藻充任、現擬定於四月一日、正式開辦、并先由城廂市進行、餘次第舉辦云、 
　　揚州 
　　答復緝私職權 
　　兩淮丁運使、前准揚州稽核分所函、以海關拿獲私鹽萬餘斤、逼近該關之掣騐局、毫不知情、緝私職務、係鹽局固有職權、請將眞相見復、以憑核辦等情、當飭南京掣騐局陶局長查復、刻據呈復、謂海關拿獲之私鹽、係在江安聯合等船所獲、查驗輪船、在該關範圍以內、職局未便侵越等情、當即據情答復該所查照矣、 
　　煤油暴漲 
　　此間煤油、每箱忽漲七角之多、其原因為滬鎭缺貨、價值增高、此間隨亦隨之繼漲、 
　　高郵 
　　監犯供認圖逃 
　　本縣監獄、犯、勾串謀為不軌、意圖逃脫滋事、并與外匪通謀、約日起事、搜出鋼槍子彈等物、報經縣署、旋飭軍警荷槍守獄、崗警戒嚴、徐管獄員鞠訊各情、已誌本報、茲悉徐管獄員錄供呈縣、經汪承審於今（二十七）日下午開庭提審、訊據盜犯王某等數人供認圖謀前情不諱、并獲嫌疑犯車夫岳麻子訊供收押、 
　　東台 
　　參事會召集常會 
　　東臺縣參事會、自本省令恢復後、業開常會四次、臨時會一次、成績尚滿人意、茲特依據縣制第四十一條參事會每月開會一次、及該會細則第五條每月一日至十日為常會時期之規定、訂於四月一日至十日、每日午後二時至六時、開第五次常會、其議題聞有縣警察所所長一案、最關重要、昨由縣知事兼參事長王堯、令文牘員時懷仁、分別函知參事員沈霖森·宣猷·繆龍標·袁駿勤·盧鑑·周家驊·朱振新·楊琬·陳書森·錢樹萱·楊潤生等十一人、屆時務希蒞會、幸勿延誤、 
　　平湖 
　　顧沈氏判處徒刑六年 
　　平湖大堰鄉顧沈氏、戳斃義子顧二觀投案請懲、前經承審員開庭質訊、詳情已紀本報、二十七日午後二時、陳承審員復傳集地保徐友聲、屍兄顧阿咬、及在押之沈阿照顧沈氏質訊、結果、顧沈氏承認是日由許二和尚沈阿順將二觀縛住、經氏有鐵槍戳其下體、旋即氣絕身死、氏等畏罪、遂設計移屍河中、希圖滅跡、當時沈阿照並未在場帮助、承審員遂判顧沈氏傷害人致死之所為、犯刑律第三百十三條一項、從寬處二等有期徒刑六年、沈阿照無罪保釋、並諭地保嚴緝許二和尚沈阿順二名、到案懲辦、 
　　溫州 
　　新甌報編輯員被毆 
　　浙江省議員張書元、因溫州新甌潮報載某種文字、與該議員有關、於前日（二十二日）下午四時許、親率六十餘人、馳往該報、將所有什物、毀壞多件並將該報編輯陳睡獅扭住痛毆、當由該報營業主任林醒民、向司令部及警局請求援救、嗣由警局派警前往、則多人業已由該省議員率回、而該報編輯陳睡獅、受傷嚴重、已被衆人舁去禁閉、而張書元反裝傷赴地檢廳請騐、迨是晨早九時、陳睡獅馳向地檢廳騐明、確有三處受傷、未知如何結果也、 
　　和縣 
　　北門街後之火警 
　　城內北門迎恩坊街後居民張某、於前日（二十七日）下午十一時半、因洋燈傾翻、延燒屋宇、時適東風颶發、故火勢甚熾、各坊救火會、聞警咸集、極力灌救、始得撲滅、幸未成災、惟一年逾八十之老婦嫗、因睡眠未出、遂葬身火中、 
　　電燈廠成立有期 
　　鄉紳馬士杰、寄居高郵、去春為其先祖重修忠孝坊事來和、當與地方士紳夏某等磋商組織電燈事宜、後因事中止、今春又漲馬必富來和調查燈頭數目、及購買地基、建築燈廠等事、聞成立之期、約在六七月云、 
　　當塗 
　　盜匪連刧傷人慘聞 
　　本邑盜匪蜂起、無日蔑有、最慘者、昨晚連搶五家、均在南北兩門外離城十餘里、如南門外阜民圩三家、一谷成瑞父子、同飮彈而亡、其父死在家中、該子抬城喊冤、死於縣照壁前、尚未收屍、又潘元昶家、潘受重傷、命在旦夕、再蘇國亮家、父子妻媳、均受重傷、亦有性命之憂、北門外計王兩姓、因未受傷、尚未報案、當經葉玉森知事、親赴該圩相騐、據云此次搶谷等盜匪約五十多人、快槍甚多、該邑邇來迭出盜案三十餘起、已報者十五案、未報者尚有十餘起、未識有保衛人民生命財產之責者、對於盜匪、能否緝獲也、 
　　廣州 
　　軍官殺妻案詳情 
　　滇軍重要軍官趙某、前與黃女士結婚於公園、動用至十萬金、當結婚時之豪闊、駭人觀聽、搭棚一座、亦支用萬金、一般戚友之往賀者、咸嘖嘖稱羨、乃結婚未歲、竟被慘殺、亦異聞也、茲據調查所得、聞趙某昔日在滇、已與黃女士訂親、但趙當時係充一兵士、自援川失敗、入桂年來、并無音信、黃女士已另鍾情於某甲、（即東較場刺斃之男子）甲聞趙氏在粵當要差、某女士之兄、亦在滇軍某軍部、當財政要差、甲偕某女來粵託足於其兄、而自行投赴趙部、趙先以閒差安置之、但其兄於趙氏未結婚之前、已微聞某甲與其妹有戀愛情事、但以為可設法消滅趙氏惡惑、特購辦特別妝奩、有價值五千元之珍珠花等等、一面又在某上級軍官前、為之吹牛、以壯其結婚體面、該上級軍官亦助婚儀萬金、某女士之兄以為如此鄭重其事、趙亦自顧體面、不至將內幕揭出、詎定婚之夕、趙已騐得黃氏確非處女、然亦暫容忍之、而甲竟窺趙氏外出、尚與女士同在一處、被趙突如其來、目擊眞情、乃將甲刺殺於東較場、而將其妻勒斃、當着士兵至某公司、購買新皮箱一具、箱外套有蔴布、以為藏屍之用、該屍頸項綑以蔴繩四度、新毛巾塞口、用蔴包一個、將屍體放入、置於箱內、抬往蟹山掩埋、被崗警看見、跟踨某軍人至倉邊街口、某軍人即分乘手車飛遁、未能追及、段警乃將皮箱攜回區署、詎翌日有手持駁殼左輪某軍士十餘名、到區硬要取回該皮箱、復攜往葬處、欲將女屍放入、豈知屍體此時不能容納、某軍人迫得改購四方箱、仍在蟹山掘穴埋藏、一進風聲所及、往觀者甚衆、四區三分署聞報、當派三等署員巫實如督率武警前往蟹山、將該衣箱掘起、見箱內有蔴包一件、內載婦人尸骸一具、該婦年約三十歲以內、確係生前被繩勒頸而死、身穿雪紅縐紗揸袖緊身棉襖、下穿階磚紋土布半截褲、現除電請地檢廳及縣署派員殮埋外、并分飭偵緝本案兇犯矣、 
 
 

Page 12

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *   
 
 

Page 13

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *本埠新聞 
[印刷業將士工會討論註冊問題]  
　　四月一日在一枝香 
　　工部局將於四月十六日召集公共租界納稅外人年會、其議案中、有印刷業註冊問題、已引起本埠各印刷業之注意、本埠書業商會、現定於星期二（四月一日）下午五時半、假座一枝香邀集書業公所書報聯合會日報公會兩團體、開會討論對付方法、來賓被邀列席者、有納稅華人會五顧問、總商會正副會長及坐辦、省教育會正副會長及駐會書記等、此議發始於一九一六年、再提於一九二二年、均因印刷業提出反對、及該會人數不足、未能通過、此次納稅外人會、每日開會時間、由下午二時改至四時半、該案或得通過、故印刷業對此頗為注意也 
[西報紀收回會審公廨問題]  
　　大晚報云、據華字報紙消息、本埠會審公廨收歸司法部管轄一事、刻正在外交關嚴重考慮之中、且已有决定消息、按自辛亥革命後、旋因會審公廨行政上頗多流弊、遂改歸領事團管轄、置於工部局行政之下、近年中政府一再向外團交涉收回、一九一五年行將有定議、嗣以中政府未允外團條件、卒致談判中輟、最近則有外交部一月二十九日之照會、列强業已加以祥愼之才慮、據今晨京電稱、外團於本星期初會開特別會議討論此事、當時切實議定允從中國之請、但附有條件、其內容未悉、料將與一九一五年提出者相類云云、記者今晨又詢之美總領事克銀漢氏、徵實中國一再向外國要求收回之讯、但外團决定應允中國收回一層、則克氏猶未得有京訊、更據熟悉公廨行政者言、公廨茍收歸部轄後、於中外人民俱有利益、其最重要之一端、則公廨歸領事團管轄時、、中國當道不認為中國官廳、其判决及傳票在內地不生效力、因此辦公上時起糾葛、且在現行制度下、每案俱有領事陪審、而在往昔、則關於民事案件、僅涉及西人利益者、西員始出庭陪審、此層俟收回部轄之後、當可恢復舊例、又在前清時、公廨判處刑罰、最重不過監禁五年、迨光復後、因租界內盜匪猖獗、領事團始授以判處死刑之權、惟執行死刑之案、須解往護軍使署復審一過、而後執行云、 
[關於捲烟稅之各方消息]  
　　財政廳復總商會電 
　　本埠捲烟業、前請總商會電致省署、調停特稅、昨日方接到江蘇財政廳復電、當即轉致上海捲烟公會、捲烟公會即於昨日下午即開緊急會議、决取絕端辦法、因關防嚴密、結果未悉、茲錄財廳復總商會電如下、上海總商會鑒、簡電悉、南市閘北烟商銷售憑證、前准照五折繳欵、已屬體恤周至、未便再持異議、商人既盡納稅義務、官廳自應同等待遇、决無歧視　、仍希轉告該業、俾釋羣疑、財政廳有印、 
　　上賓捲烟公會昨訊 
　　上賓區捲烟業公會、業由各官廳批准立案、日來如閔行·羅店·閘北·浦東·等處各同業、紛紛報名入會、截至昨日止、計達一千餘家、該會擬於日內開聯席大會、籌商特稅善後辦法、減輕同業擔負、茲將其簡章錄下、㈠「定名」本會由上賓區捲烟同業共同組織、通呈各官廳立案、定名曰上賓區捲烟公會、㈡「宗旨」以實行聯合保護同業權利、維持商市、遇事征集衆意為宗旨、㈢「會員」凡上賓區域內捲烟同業、皆得入會為會員、但入會時、須塡具志願書、㈣「職員」暫設臨時幹事二十人、㈤「職務」本會對內對外一切事務、由幹事員分任辦理之、㈥「會址」暫設上海老縣前街第四區救火會、㈦「附則」本章自大會成立、另訂細則１過之日起廢止之、 
　　　浦東捲烟業今日開會 
　　浦東捲烟同業、訂定於本月三十號（即今日）假爛泥渡花園石橋大街青年會職工部、開同業大會、昨日分發緊急通告云、逕啟者、浦東各小烟商、承銷捲烟印花、因有奸商陳某等自稱代表、聯絡少數大烟店、從中包辦、壟斷印花稅價、置浦東各小烟店於死地、與吾同業實有切實之利害關係、不得不起而力爭、茲特訂於三月三十號下午一時、召集全體同業開大會、共商補救辦法、屆時務須遣派代表、隨帶圖章出席、討論一切、事關全體利害、務希撥冗駕臨為橋云云、 
[博物院路大火之善後]  
　　泰晤士報已照常出版 
　　前（二十七）晚蘇州河畔博物院路大火各情、前昨二日、本報已有紀載、泰晤士報館被焚後、即遷入文匯報館辦公、昨已照常出版、僅較平時少出四頁、亦足徵該館職員辦事之動力矣、至此次火災、前傳損失共達數百萬元、今聞保險行所保之數、僅約銀五十萬兩、惟損失實數、一時尚不易查明也、茲將各商號被災後之善後、分誌於次、㈠泰晤士報、該報會向太古保險公司、保有火險十萬、與其損失相差雖鉅、然總理腦丁哈姆、尚有公積金數萬元、併此十萬、當可維持其現狀、聞該報已决定僅此二星期內另行遷居、㈡猶太人所辦之開利洋行、行址本在博物院路十七號、其被焚者僅在二十一號二樓所處之各種酒類及罐頭食物、共三千五百箱、價值約六萬五千元、會保有火險四萬兩、相抵雖屬受損、然其營業方面、不甚妨碍、㈢卜利莫而洋行、亦係猶太人所開辦、僅在二樓設寫字房兩間、損失尚屬不鉅、刻聞已向黃浦灘一號商借辦事處云、㈣仁料洋行係日人所辦、其營業以茶葉為大宗、生絲次之、約在四十萬左右、亦保有火險十萬兩、刻已將所有殘物、搬往虹口大班住宅云、㈤好時洋行營業部、本在江西路十三號、被焚者乃藏貯該房三樓之電料疋頭洋貨等物、約二十三萬元之諧、㈥斯文洋行行址在北京路六十九號、而被焚之二十一號、乃為其所有、前年以十餘萬所購進、幸向太古保有火險八萬、當可照數賠給、至於其營業、實無影響之足云、而隣舍方面、因救火員之奮力灌救、得免其災、誠屬幸事、故英美烟公司、已首先認捐銀六百兩、酬謝各救火員、他如東方汽車公司、亦有相當之報酬云、 
[關於織綢廠火災善後之三函]  
　　本埠各路商界總聯合會、根據上屆開會議决案、致吳江同鄉會·粵僑聯合會·等各團體函云、吳江同鄉會（粵僑聯合會陳炳謙先生）大鑒、逕啟者、此次祥經失愼、焚斃多人、慘傷已極、幸蒙貴會諸先生竭誠善後、殊堪欽佩、竊查雖民資遣回籍者、已屬多數、而留滬無依者、尚不乏其人、務懇貴會迅予會同粵僑聯合會陳君炳謙（吳江同鄉會）辦理結束、俾免流落、是所盼禱、此布祇頌公綏、又致閘北慈善團函云、彬彥先生大鑒、逕啟者、此次祥經失愼、焚斃多人、為上海亙古未有之奇禍、慘不忍言、其大原因、實由於市政之不良所致、罹害災民、言之殊堪痛心、敝會陳君翊廷、前會與臺端接洽、安置屍身、留地建墓、及撫恤難民、種種辦法、已邀洞鑒、素仰先生慈善為懷、定必俯如所請、務乞迅予照辦云、 
[閘北監護水電會之起草員會]  
　　定下星期三再開會討論 
　　閘北各公團、議决組織閘北公團監護商辦水電委員會、推定起草員等情、已誌昨報、昨日下午一時、各起草員在慈善團開會、鄭緘三·湯有為·孫啟英·姜懷素·邵如馨·等均列席、互相討論之下、鄭緘三主張根據議定之『閘北公團監護商辦水電季員會』名稱、各草一大綱、定期合而討論、以五人中之三人贊同者、提交各公團聯席會議審查修改、通過實行、復經討論良久、决照鄭說、定下星期三（即四月二日）下午一時、仍在慈善團開會、各將草就大綱提出公决、議畢散會、 
[國貨工廠昨日會議我商標爭執案]  
　　議决依法向農部抗議 
　　昨日下午四時、上海市民大會提倡國貨會、召集各國貨工廠代表、舉行聯席會議、討論中國化學工藝社及天廚廠等商標爭執案、到者頗衆、計有張裕公司藍璧如·模範工廠蔣夢芸·中華玻璃廠陳翊庭·及天廚廠王東園·等四十餘人、公推王漢强主席、首由主席報告開會宗旨畢、次由中國化學工業社代表周君報告該公司關於美味素商標註冊之經過、天廚廠代表王東園報告味精商標之交涉等、并要求援助、經衆討論多時、并查考商標法、確認日商等不合法律、主席付表决、一致議决設法援助、蔣夢芸提議、由本會具呈農商部及商標局、依法抗議、衆贊成、當即推定委員起草公文、次陳翊庭臨時提議機製洋貨完稅法改變案、雖已由實業廳轉請北京政府取消、惟結果如何、尚不可知、應如何預備對待、討論結果、姑俟農部等回文批出、再行核辦、次討論國貨會章程、議决由各工廠修正、再行通過施行、末議陳列國貨方法等而散、 
[德律風公司定期邀觀新機]  
　　華洋德律風公司近在東區改裝自動德律風、今後兩星期內可以通話等情、業誌昨報、該公司現定於本星期三下午三時、在蘭路六號東區接線間、招待報界衆觀新機、並為解釋內部構造及用法等、按東區原有用戶七百號、今該公司預備一千號、以備居民陸續添裝云、 
[航業要訊]  
　　美航部新例 
　　此間行駛太平洋內各輪公司、接得電訊、美國航務部、對於遠東航業、新定運輸及貿易條例、共二十八章、定五月二十號起實行、此新例中、關於遠東與美國間往來運貨、實行減短、較太平洋同航路內之外國船、可０百分之四十至五十云、 
　　國內航業訊 
　　招商局之長江班江永輪、由滬開出後、於禮拜五抵漢口、本應裝載貨客、下航還滬、詎船抵漢口時、儲水箱驟然破裂、關係航行安全甚巨、遂由漢分局急電滬總局、於昨夜命該輪從漢急放返滬、沿途不再留泊各要港埠、逕到上海修理、又怡和之樂生輪買辦楊仕就君已辭、昨日改委黃子安接替、 
　　糧食之運滬 
　　長江白米運至上海者、今年已有十六七萬擔、多半轉入廣州、昨日招商局之江華輪到滬、又裝到白米五千擔、又該局接牛莊電告、刻下圖南輪載有難糧九千擔、行將運至上海云、 
　　日醫團來申 
　　日本新潙·靜岡·山形·福島·各縣之醫學家、合組一游華團、團員有十六名、其出游之地點、係先往滿洲·高麗·北京·大連灣·各埠考察、然後再來上海、該團之團員為世原孝藏·寺井武·稻森誠一·小河和夫·鈴木道·山口清男·及大岡氏·小林氏等等、刻下已在韓滿華北考查完畢、昨乘大連汽船榊丸來滬、考察醫學情形、竣事後、即從本埠逕返東洋、 
　　英艦之出巡 
　　刻下因揚子江上游輪、此三四日內均須由滬開往重慶、復航渝宜班、英國驅逐艦蜜蜂叫、因定明日起由滬出發、至揚子江內巡游、藉以保護長江內之英商輪行駛云、 
　　大宗木到滬 
　　天祥洋行之格拉溫號、由美來申、昨已進口、滿船均為木材、總計有三百餘萬尺之多、又大來洋行之司旦大來號、亦滿載大宗木材來滬、昨得電訊、將於四月中旬到此云、 
[運絲水脚跌減之宣布]  
　　湖絲水脚之跌減、本埠英法兩公司昨已會同宣布、即從四月一日起實行、照原額約跌三十分之一强、凡從上海運赴歐美及亞菲利加洲等十埠之湖絲水脚、一律減跌、重換新率、英公司即從一號出口之郵船開勃號始實行、法公司則於十號赴馬賽之亞摩遜號起實行、此項水脚變更、關係絲貨出口甚巨、亟為查報如下、以備本埠經營出口絲者之參考、 
　　　往地　白絲新價兩錢分　原價兩錢分　減數錢分　黃絲新價兩錢分　原價兩錢分　減數錢分 
倫敦　一二一○　一二八○　七○　九四○　九九○　五○ 
馬賽　一二一○　一二八○　七○　九四○　九四○　九九○　五○ 
里昂　一三一五　一三九○　七五　一○四五　一一○五　六○ 
聖采門　一三一五　一三九○　七五　一○四五　一一○五　六○ 
紐約　一三六五　一四四○　七五　一○九○　一一五○　六○ 
日內瓦　一二一○　一二八○　七○　九四○　九九○　五○ 
漢寶　一二一○　一二八○　七○　九四○　九九○　五○　 
巴西龍　一三三五　一四一○　七五 
亞爾奇埃　一六○五　一六九五　九○　一三三五　一四一○　七五　 
德律波爾　一六○五　一六九五　九○　一三三五　一四一○　七五 
巴塞拉　一三六五　一四四○　七五　一○九○　一一五○　六○ 
亞倫　一六○五　一六九五　九○　一三三五　一四一○　七五 
不倫帝西　一二一○　一二八○　七○　九四○　九九○　五○ 
勒古倫　一四五五　一五三五　八○　一一八○　一二五○　七○ 
意大利法經　一四一○　一四九○　八○　一一三五　一二○○　六五 
沙里希　一三六五　一四四○　七五　一○九○　一一五○　六○ 
聖愛汀　一三一五　一三九○　七五　一○四五　一一○五　六○ 
亞威拿　一三一五　一三九○　七五　一○四五　一一○五　六○ 
莫斯科　一八八○　一九八五　一○五　一六○五　一六九五　九○ 
伏倫西　一三一五　一三九○　七五　一○四五　一一○五　六○ 
里昂選絲　一三六五　一四四○　七五　一○九○　一一五○　六○ 
孟鳩斯德　一四五五　一五三五　八○　一一八○　一二五○　七○ 
納布爾　一二一○　一二八○　七○　九四○　九九○　五○ 
又經法　一四一○　一四九○　八○　一一三五　一二○○　六五 
奧特賽　一二一○　一二八○　七○　九四○　九九○　五○ 
福倫齊亞　一三三五　一四一○　七五　一○六○　一一二○　六○ 
聖愛汀等　一三六五　一四四○　七五　一○九○　一一五○　六○ 
選貨波賽　一二一○　一二八○　七○　九四○　九九○　五○ 
勃洛夫　一五七五　一六六五　九○　一二七○　一三四五　七五 
亞歷山里亞　一三三五　一四一○　七五　一○六○　一一二○　六○ 
蘇彝士　一二一○　一二八○　七○　九四○　九九○　五○ 
亞爾浦司　一四二五　一五○五　八○　翁瓦拉　一五七五　一六六五　九○ 
巴黎　一八四○　一九五○　九○　 
勒里溪　二○三○　二一四五　一一五　 
不列安康　一三九五　一四七○　七五 
[法租界商聯會再致總商會函]  
　　請救濟銀角銅元兌價 
　　法租界商業聯合會、昨為救濟銀角銅元兌價、再致總商會函云、漢章·椒伯·會長先生均鑒、逕啟者、日前為銀角與銅元價格日漲、商民交困、特函請貴會設法救濟、以維市面、迄今未見表示、羣深渴望、詎邇來市價更見低落、銀角已過十一角九分有奇、銅元一千八百六十餘文、小本經紀者、殊起恐慌、考厥由來、銀角為粵毫躉批入口、銅元為各輪由漢運申、於此而不嚴行禁止、將不知漲於何底、敝促進會據會員之報告、為再函請貴會迅予維持、立咨海關稅務處、轉飭關員、凡輪船進口、務乞從嚴抄查、如有私運、將所獲全數充公、并究治販主、如是雷厲風行、洋價庶有平定之望、否則陷於銀角銅元中而無自拔矣、專肅佈懇、敬頌公綏、并希賜覆、 
[伍朝樞由奉歸來之談話]  
　　此行任務追述 
　　中俄交涉意見 
　　南方政府外交部長伍朝樞、前奉中山命赴奉、業於昨日上午十時搭榊丸到滬、在楊樹浦碼頭上岸、即乘車返庽、據伍氏語人云、余此行純為代表中山先生祝壽、外傳進行三角同盟及借欵之說、俱非事實、乃蒞奉後、彼等以奉天情形語予、余亦以廣東情形相告、然此乃私人間之談話、絕無重大意義、祝壽事畢、余以哈爾濱未會到過、且際此中俄交涉緊迫之時、故轉道赴波一游、觀察東路狀况、大致東路俄人與華人各占一部分勢力、惟俱屬暫局、蓋一過渡時之情形也、至奉天方面、地中俄交涉、於協定草案、早已表示不滿、因草案中關於東路一點、頗有為奉當道所不慊者、奉天派赴北京之數人、外間每稱之為交涉代表、此種觀察、意味過重、蓋特張雨亭氏派往採聽交涉情形者耳、後北京方面、參以私事、致交涉决裂、張氏之不滿、蓋益甚矣、至余對此問題、尚無具體研究、不欲作何表示、但確知北京交涉之破裂、非中俄間之關係、實為內部之爭執、不僅為兩黨派間私利之爭、且為個人與個人之爭、此益不足言外交也云云、又有人詢以王正廷簽字之爭執、頗惹外間注意、其事究竟如何、伍氏謂此種字頭簽字、特為國際上慣例、并不足視為正式簽字、蓋如草約多至日數十條、非一日或短時間所能峻事、則於討論之後、加以字頭簽字、以為雙方同意之證、特此所謂雙方、僅指兩代表私人間之關係而言、王之簽字、內容不可知、果為字頭簽字、實無足奇耳云云、 
[杭辛齋追悼會期已定]  
　　下月十九日 
　　浙籍國會議我員杭辛齋氏積勞病故、聞者均深悼惜、其門人及友人等擬為其開會追悼、籌備已久、現悉業已决定下月十九日、在報本堂舉行云、 
[國民黨今日公祭林修梅]  
　　在西門斜橋湖南會館 
　　林修梅遺櫬來滬、本埠國民黨於今日午後公祭、昨特發出通告云、林修梅先生、民國六年護法之役、首義湘南、十年任總統府參軍長、因勞疾沒廣州、先生事業、彰彰在人耳目、即其著述一項、如在軍中所草之精神講話、及社會主義我見各文、至今尚膾炙人口、蓋軍人中之最有覺悟者、今其家屬迎先生遺櫬來滬、同人特定於三月三十日星期日午后二時、在西門斜橋湖南會館先生遺櫬前致祭、請依時惠臨為盼、中國國民黨同人謹啟云云、 
[日人控施政興案之日領覆函]  
　　原告不能到案投訴 
　　駐滬日本人土井儀一園田恒六、訴施政興傷害一案、被告到案要求傳訊、上海地檢廳塡票、函請江蘇特派交涉公署轉函日本總領事、飭傳去後、茲聞日領於本月二十四日函復交涉署稱、向來敝國人民、對於華人事件、由本署函致貴國官廳辦理者、均以公文往來交涉、並非依訴訟手續解决、此次上海地方檢察廳票傳該日人土井、核興向例辦法不符、未便照辦、繼於二十六日又函交涉公署、聲明該被告等既在警廳供認該日人等受傷屬實、由警廳移送地檢廳究辦、更無庸該日本等投訴、除飭被害日人園田土井二人將治療及停業等費判０呈、另行函送轉飭賠償外、函請查照轉知上海地方檢察廳、訊將該被告等依法懲辦、並將判决罪名詳復見示、以便核辦等情、聞已由許特派交涉員函達上海地檢廳查照云、 
[調查製磁公司之總商會覆函]  
　　臨海縣商會函請滬總商會調查滬上製磁公司、以便推銷白泥等情、業誌本報、茲悉該會昨已函復、文曰、接展大函、以貴處產有白泥、堪作製磁之用、囑將上海製磁公司共有０家見復等因、查上海益中機器公司、去年因製造電器磁料、會往安徽祁門採購白土、以有阻力、未遂所願、茲貴處既亦產是項白土、似可與之接洽辦理、該公司事務所、設在本埠香港路六號、又有中國製磁股份有限公司、設在本埠四川路九十六號、去年亦因祁門白土事、會請敝會設法、除此兩家以外、有無其他製磁公司、敝會囿於見聞、未能率爾０答、即祈亮察轉達是荷、 
[浦東電氣公司股東會紀事]  
　　昨日下午三時、浦東電氣公司在一宜春閑股東常會、到者共三千三百五十六權、公推趙晉卿為主席、即由總經理童世亨起立報告、略謂、本公司十二年度車費由入、雖比十一年度增加、然以晝夜開機之故、薪工燃料油脂及雜項開支、亦較十一年度增加不少、故分配盈餘、仍未能多於一分一釐、然公司基礎、已漸臻０固、試閱歷年財產目錄、便知其詳、前向新通公司訂購之六百啟羅華德透平發電機一部、已運到廠中、近又向拔柏葛洋行訂購水管式鍋爐二部、約於七月中到滬、現正籌築新廠、約共需洋十一萬元、將來容量增加、營業益形發達、所得利率、當不止此、然非可急切以求之也、必持以毅力循序漸進、內固根基、外彰信用、庶營業有蒸蒸日上之望、次監察人吳蘊齊報告賬略、謂本公司各項賬冊、已與監察人汪捷三先後核對無誤、並山張蟾芬代表董事會說明分派八釐官利、三厘紅利之原因、各股本均無異言、遂照原案通過、次舉董事與監察人、張蟾芬·童季通·黃任之·趙晉卿·江政卿·何靜之·單允工·陸竹坪·黃允之·均當選為董事、次多數項松茂、劉０雲為修補董事、吳蘊齊·汪捷三·當選為監察人、次多數賈季英為候補監察人、茶點散會、 
[華商電氣公司將開股東會]  
　　華商電氣公司現已訂定四月二十日（即陰曆三月十七日星期）特開全體股東大會、報告上年間電氣事業營業狀况、並報告收支賬略、業已分知各股東查照、如有應行交議事件、須於十日前提交公司、以便列入議案、並照章預將股證、交由公司塡給入場券、至電車部分此次工人方面要求加給工資一事、亦列入議案、屆時公同討論、如有意見書者、先行送至公司、彙總參考云、 
 
 

Page 14

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *[萬國教育會亞洲部會緩行訊]  
　　萬國教育會議亞洲部第一屆年會、定本年七月三日至八日止、借南京東南大學舉行、籌備情形屢誌本報、昨得確實消息、亞洲部事務所現得美國總會來函、謂本年歐美二部分區會議、皆因籌備不及、停止舉行云云、故亞洲部第一屆年會、亦將暫緩舉行云、 
[上寳平民教育會董事會記]  
　　通過進行計畫 
　　上寳平民教育促進會、於昨日下午三時、在省教育會舉行董事會、到者有黃任之沈信卿賈季英晏陽初朱少屏李頌唐朱經農張文雅·及正副總幹事傅若愚殷芝齡等十人、由沈信卿主席、先由傅若愚提出、已接洽各區幹事十二人、議决照章聘任、次由傅若愚提出擬就之各項計畫、經到會各董事詳加討論、經多數通過、（進行計畫錄後）次討論經費問題、議决預算本年暫定一萬元、先從募捐入手、並假定四月十日下午六時、宴請各名譽董事、地點暫定寗波同鄉會、又議决事務所、暫定省教育會、及通過董事會簡章、至六時半始散會、茲將已推出各區幹事及進行計畫錄下、 
　　各區幹事 
　　郁瘦梅（辛酉社）、周昌彪（滬東公社）、沈百英（尚公）、馬崇淦（南方大學）、張文雅（女青年會）、張振鐸（女青年會協會）、王耀三（青年會）、陸禮華（兩江女體師）、金武周（普益社）、潘贊麟（縣教育局）、葉補東（市學務局）、沈杳苑（縣二高）、 
　　進行計畫 
　　㈠一星期大運動、甲·名譽董事宴會、乙·新聞記者茶會、丙·分區大演講會（為知識階級）、丁·分隊露天堂一講（為不識字者）、戊·分發傳單（十萬份）、己·遍貼畫張告示通告等、庚·說書唱戲化裝演講等、㈡調查現狀、甲·不識字者之多寡及分布、乙·平民學校之已設者、『一課程之規定、二學期之長短、三教　員之資格與訓練、四學生之年齡及程度、五學費免收問題、六班次組織問題、七教授法之採用、八管理法之研究、』丙·如何進行以應付需要、㈢研究調查之結果、㈣宣傳及鼓吹、甲·發印週刊、乙·預備新聞材料、丙·分區演講（佐以影片）、㈤推廣平民學校、 
[東方八大學籃球消息]  
　　昨日復旦戰勝約翰 
　　東南大學籃球隊、於二十五日自寗來滬、於次日與約翰大學球隊、作一九二四年東方八大學籃球錦標比賽、已誌本報、東南球隊、本擬即與南洋大學球隊比賽、但南洋因隊員不齊、請求不賽、依照章程、宣布認輸、 
　　又約翰與復旦、於昨日下午五時借四川路青年會健身房作錦標比賽、請哈薩為評判員、上半時約翰十六分、復旦九分、下半時賽未到一分鐘、約翰健將愈志忠因犯規離場、於是經翰球勢稍衰、乃得四分、復旦十九分、結果為二十八與二十之比、復旦獲勝、 
[南洋公學同學會消息]  
　　南洋公學同學會、昨日下午二時、在江蘇省教育會開第一次臨時理事會、到會者黃任之·張叔良·王寅清·凌竹銘（張叔良代表）、因不足法定人數、改為談話會、聞該會本年徵求會員、選舉理事、推舉議董、印發會章、編造同學錄之種種辦法、由臨時理事會會長黃任之委託書記張叔良起草分寄各理事、徵求同意、以便切實進行云 
 [P復旦大學消息 
　　李登輝請假一年...學生提倡平民教育 
　　江灣復旦大學校長李登輝、因事决於四月一日起請假一年、在李校長假期內、校中一切職務、均由該校新組織之行政院全權代理、現郭任遠博士被舉為行政院代理主席、余南秋為該校文科代理學長、 
　　前日下午四時、該校特請晏陽初碩士到校講平民教育、晏君對於平民教育頗有心得、所講頗能引起學生之興趣、故聞該較學生王樹基·張廷灝·唐文棪·劉季仙等、不日即將發起在該校組織一平民教育促進會、實行提倡平民教育云、 
[留日學生代表抵滬]  
　　力爭教育經費　不日北上請願 
　　昨晨大英公司郵船克爾楊號由長崎到滬時、到有留日學生代表宋國權（帝大）·王心基（東高）·李之英（早田）、周世達（高商）·周雅雲（東女師）·刁畢程（帝大）·等六人、現寓遠東飯店、據云、此行純為留日學界爭教育經費、日內並須北上一行、向教育部請願、俾早解决、以安學業云云、 
[蛋白案結束後之總商會謝函]  
　　謝駐舊金山葉總領事 
　　總商會為陳椿權蛋白案、與我國駐舊金山葉總領事函電往來、業已多次、會誌本報、現因此案已了、故該會昨特致函葉君道謝、文曰、逕復者、接准大函、附下匯票計華幣一千八百三十元八角三分、並清單及律師來函判詞各件、均已收悉、當即轉致矣、陳椿權蛋白一案、幾費周章、延至六年、損失不貲、幸賴鼎力援助、設法斡旋、卒使久懸之案、乃得結束、該商受賜良多、莫名感謝、所有損失、未得盡償、尚蒙殷殷垂注、銘佩尤深、合將收到滙票函件專肅奉復、並鳴謝惘、惟祈察照為荷、 
[五洲藥房派員赴日考察]  
　　上海總商會致函東京大阪商會介紹 
　　本埠五洲五藥房昨日派張光鏞·陳鑑心二人赴日本東京大阪等處、考察製造工廠及調查藥業情形、請貴會備函介紹東京大阪兩處日本商會、以便二君隨帶赴日、俾資接洽等語到會、查貴國為工業先進、此次敝會會員所擬觀光東京大阪兩處、又係文化工業中心、如承允為指導、介紹參觀、定獲提攜之益、尤與兩國商務有裨、叨在鄰誼、用敢具函瀆陳、即祈查照惠諾是幸、 
[丹麥公使抵滬]  
　　文匯報云、丹麥新簡駐華公使考夫曼氏、業於昨日乘喀爾揚號輪船抵滬、 
[滬寗火車出軌兩次]  
　　尚無大損失 
　　昨（二十九）晨五時許、滬寗路第三十二次貨車、由常州開抵滬站、機車當即卸進廠房、乃駛至龍頭間岔路口、司機偶不經心、致機車後水槓車輪盤、越出四個、該處為機車出入之道、出事後、各機車一時均不得出廠、常即電知淞廠派救險車來滬、用起重機將車輪後納入軌中、各車始得通行、而自滬開寗之三號快車、直至八時二十餘分、方得開出、七時慢車、亦至九時開出云、 
　　又滬寗路局車務入昨接鎭江站電報、昨「二十九」晨一時許、由寗開出之第二十八號貨車、在站因司機不愼、致有一貨車出軌、幸即設法規復、未碍他項列車云、 
[青年會徵求第三期揭曉紀]  
　　本埠青年會、昨晚八時第三期徵求揭曉、由許長卿君報告開會、繼以偵探及滑稽等長片電影、並有西童跳舞助興、隨由電影將各隊先後所繳分數次弟披露如下、本期各隊分數（一）第十四隊、一一九一分、（二）第十一隊九四四分、（三）第六隊、六六一分、（四）第四隊、五六○分、（五）第十七隊、五○四分、（六）第十六隊、四九六分、（七）第十八隊、四五八分、（八）第九隊、四三○分、（九）第二十一隊、四二八分、（十）第二隊、又第七隊、各三二三分、（十一）第十二隊、二一四分、（十二）第一隊、一七七分、又第十五隊、一七七分、（十三）第三隊、一○九分、（十四）第五隊、九一分、（十五）第十隊、四二分、（十六）十九隊、四十分、共得七千二百十八分、三次總結、二萬九千五百零六元二角六、大概各隊分數或有留存、至閉幕日（四月五號）併繳、最後之五分鐘、當能達到完善目的云、 
[道路會夏口分會成立]  
　　全國道路建設協會征求會員、願延兩星期、經誌前報、茲聞該會定於今日下午四時起、仍設臨時收欵辦事處於寗波同鄉會、以便各隊員繳交會費及接洽事項、又副會長許沅、昨託王科長煥章續交會費二百元、又該會夏口分會於二十三日開成立大會、到會三百餘人、余選臣主席、報告開會、籌備主任葉宅聲報告經過情形、繼由孫瑞麟代讀督軍省長及各界祝詞、施洛安答詞、段天一乾瑞庭周楚城等相繼演說畢、即由到會會員投票選舉董幹兩部職員攝影而散、 
[家庭日新會今日開會]  
　　家庭日新會定於今日下午三時在陸家浜中華職業學校開會、會主係錢夢渭君與吳文傑女士、請曹培靈博士講演、並有娛樂云、 
[吳江中學生來滬參觀]  
　　吳江縣立中學所設之商業科第一屆學生、將近畢業、故於昨日由該校職員許祖烈君率領來滬參觀、以廣見聞、昨日下午、會赴上海總商會參觀商業圖書館覽商品陳列所、由該會辦事員詳加指導、甚為滿意、今日擬參觀商務印書館等處、約有三四日勾留云、 
[上海銀行公會會員會紀]  
　　討論聯合會提議案 
　　推舉赴京出席代表 
　　上海銀行公會前日（二十八日）開會員大會、討論本屆銀行公會聯合會議提議案、并推舉盛行書·徐寄顧·李馥蓀·吳蔚如·錢俊騤為赴京出席代表、此次該公會所提議案、計有五件、又理由書一件、茲照錄如下、 
　　㈠擬請各公會共同是幣制統一先行提倡銀洋并用以便利金融流通之提議案、查銀行為金融事業之中樞、貨幣為金融流通之媒介、吾國因幣制迄今未統一、銀行經營、備感困難、當第二屆聯合會議、津會會提出呈請政府廢兩為元案、杭會提出提議改鑄舊幣案、其後議决併辦理、因公呈財政部幣制局、請廢除銀兩、改鑄舊幣·禁止濫鑄銅元、僉以上述三端、皆為整理幣制切要之圖、并為統一全國幣制之先務、迨及第四屆會議關於整理幣制各端、京會會有各埠暗開轉幣行市、應請政府嚴行整理之提案、滬會亦有促進上海造幣廠之成立、以期統一幣制之提案、綜觀歷屆聯合會議、提議事件、其於促進幣制統一各要端、雖方法容有不同、而希望幣制統一之用意、固甚急切也、溯自上年以還、各省都會商埠、均因銀缺乏、銀根奇緊、同受影響、銀行既為金融之中樞、負有調節金融及救劑市面之責任、但調劑一地之金融、其事尚易、而互相維緊各地之金融、其事綦難、且救濟市面、以為一時之應急、容或易於為力、倘長此銀底缺乏、或銀根奇緊、則其道末由、勢所難能、此為安定全國金融并鞏固銀行事業計、亟應共籌標本兼治之辦法也、統一幣制之舉、商民渴望有年、應請財政部隨時注意金融市面情形、限期分區次第施行、治本之圖、胥賴於此、至於銀行同業、為維護金融市面起見、僉以急則治標、惟有銀洋并用這一法、關於廢兩改元之意見、第二屆聯合會議、會於呈財政部文中申言其理由、惟近年以來、金融情勢、尤非昔比、允宜乘機推行、先由銀洋並用為實施之初步、而以廢兩用元為統一之歸宿、查上年各埠金融奇緊、咸感銀底缺乏、滬會雖會提倡銀洋并用、以為金融治標之策、奈以一隅之見、不足以轉移環境、當公認為時機未至、緩圖因勢利導之方法、最近北京外國滙兌掛牌、已改按銀元計算、雖滬會之主張未能成為事實、但北京已用銀元為滙兌計算之標準、則廢兩用元及銀洋并用一層、固為事實上所可實行、已彰彰明甚、本公會為促進幣制統一及提倡銀洋並用、以便利金融流通起見、擬請各公會共同討論切實辦法、俾期實力推行、誠以金融與商業互為表裡、而金融流通、息息相關、一地之情形容或不同、而銀行同業之應付、自非共同一致、無以促進其實施、至於銀洋并用之提倡現由、約有二端、謹分述之、（一）銀兩與銀元、係屬兩種支付用具、今將兩種籌碼并用、則遇銀根緊急或現銀缺乏之際、有銀者照數解銀、無銀者即以銀元為替代、則運用授受、自然便利、（二）目前鑄造銀元、均須考量厘價、如銀洋并用、則可隨時鑄造元、不必俟銀元需要殷繁之際、再行開鑄、以上兩項理由、係就滬埠現狀而論、他處情形或相類似、倘由各會代表、各就當地情形詳加研究、證之於事實而不悮、騐之於推行而可能、則此項銀洋并用之理由、其推行實施之際、庶幾不患無憑、然後共相提倡、其便利金融流通、殆非淺鮮、附將滬會盛會長所擬銀洋并用理由書、另行繕錄、以備參考、是否有當、尚希公决、附「盛竹書君銀洋并用應謂共同倡導道由書」中國幣制不能統一、各業受累曷堪枚舉、滿清時代、即以漢口一埠而論、銀色名目繁多、各業諸感困難、迨改定洋例紋一種、始稍稱便、所惜各埠迄未一律、不無遺憾、前年上海造幣廠組織之際、銀行錢業、均共同提倡、并承受庫券、俾冀改兩為元、以達貨幣統一之目的、嗣因幣廠預算不敷、中途停頓、致尚未觀厥成、無以促進其事、去年冬季、滬市因銀底缺乏、大起恐慌、銀拆開至最高限度、已逾旬日、不特各業均蒙其影響、即中外各銀行及錢業亦同受其困、其時現狀至為危險、上海因為全國金融之中樞、所受影響尤較深切、查銀行負有調劑金融之職責、當時歷經籌議補救方法、僉以急則治標、惟有銀洋併用之一法、蓋查滬市當日情形、雖屬銀洋兩枯、設使兩種籌碼得以合併、存底自覺稍裕、運用當亦較便、况銀洋併用、拆息當然併開、即其時尚非內地歸賬期間、銀元未必旺聚、但風聲所播、各埠及內地有息可圖、銀元或者可望聚集、又幣廠開鑄、往往限於需用現洋之時、若價格法定成色劃一、無率何時均可開鑄、限元亦得源源接濟、因有以上二種理由、滬會僉以為補救銀荒、舍此別無良策、鄙人集思廣益、博採意見、亦會倡議銀洋并用、以權為治標辦法、竊以為金融業當以各業便利為前提、幣制統一、各業均蒙其益、固為各業所深顧、但各地囿於積習、仍多以銀兩為本位、相沿已久、迄未改革、當時因主張即乘銀荒之時機、先從銀洋併用為入手、俾得預為養成習慣、將來改兩為元、庶幾略少障碍、至銀元價格、因既主張併用、自不得不有規定、惟規定價格、必宜精確核計、并賴公同研究、方足以昭公允、即假定一種價格、亦係一時權宜之計、暫不作為確定、如能各就當地情形、事前加以研究、實行銀洋併用、酌定相當標準、對於銀元成色之化騐、與銀洋併用之實行、各地銀行公會共相倡議、以收同時並進之效、其裨益金融或非淺鮮、　抒營見、恭候明教、 
　　㈡滬會試辦上海徵信所擬請各公會協助進行之提案、查民國四年、財政部公布之銀行公會章程、規定徵信所為銀行公會應辦事項之一、各地公會咸知其重要、會於歷屆聯合會議、疊有提案、滇會於第二屆提有擬請設立徵信所案、津會亦提有擬請組織國內外商情調查所案、均經大會議决、先由各地自行創辦、至會員一層、勿庸限定地點、并由津會依據聯合會議議决、通知各公會表示提倡等因在案、查此案原為滬會所提議、誠以滬埠為全國金融經濟之重心、其與各埠關係尤為密切、自經第二屆聯合會議議决、先由各地自行創辦以來、祇以限於經費、迄未能實行、但默察社會現狀、其需要於徵信所以調查報告、藉為經營上之參考準據者、至為殷緊、惟事屬創舉、着手較難、人才固有賴訪求、經費尤宜先確定、以滬會一隅之能力、則恐因陋就簡、成效難期、若由各會衆擎共舉、則事半而或功倍、且徵信所與各地金融經濟、均息息相關、决非滬會單獨進行所可企圖其成立、按近年以來、在會各行亦咸知調查探訪之必要、或設調查專部、或置調查專員、但各自調查、常感不便、分則用費殷緊、合則力量較厚、滬會因夙既提案於其前、深願早觀厥成於其後、爰公議量力進行、并由滬會委托專員、暫行試辦其事、期年而後、倘能粗具成效、再請各會加入辦理、并於設立公會地方、次第推廣、惟限於經費、獨力有所難能、倘由各會或各行共同分擔、則經常費用、庶幾能有切實的欵、依照滬會預計、每年開支約需若干元、俟經費决定後、再由滬會擬具辦法、分函各公會共同討論决定、再由滬會實行舉辦、是否有當、敬請公决、 
　　㈢擬請研究防制塗改鈔票之策 
　　紙鈔之發行、由來尚矣、現在邊遠各省、仍有各種舊式鈔票、流通市面、頗著信用、逮銀行業勃興、為謀商民便利起見、始效法歐美、發行銀元鈔票、在商民以其攜帶輕便、且銀行準備充足、隨時可以兌現、一紙鈔票、與現洋無異、故咸樂於使用、及至晚近、鈔票之發行、幾遍全國、而各銀行獲有鈔票發行權者、變復不少、特是晚近人心不古、竟有不肖之徒、將一元鈔票塗改數目、變為五元或十元鈔票者、在市混用、他埠已屢有所聞、滬市亦經數見、其塗改之術、非常精密、商民不察、每易魚目混珠、受其朦混、商民受其賠累、銀行失其信用、流毒社會、貽害商業、豈屬淺鮮、防制之法、或於鈔票之大小、花色之種類、均加以規定、俾有區別、庶商民辨別較易、則奸人無所施其技倆矣、管見如斯、尚祈發行鈔票各銀行、詳加研究、逐漸施行、是否有當、敬候公决、 
　　㈣擬請　政府通飭國內各幣廠鼓鑄銀元務須按照部定成色案 
　　查我國幣制、不能統一、最為商務之阻碍、即就上海一埠而論、除記賬用銀外、厥以銀元為通用、銀元名目、種類不一、囊日咸用墨西哥幣、其成最足、他如港洋等、在他處得與墨幣並用、粵洋北洋次之、近年國幣盛行全國、駸駸乎可奪回各外幣之地位、未始非將來統一幣制之好消息也、然國內各造幣廠、辦理不得其人、經質減成之事、時喧耳鼓、上年皖省鼓鑄經質銀元、已經拒運入滬、本年大陸報又發現寗廠減成之說、幸而化騐並無是事、否則外人有所藉口、勢必乘機闌入、握我造幣之權、一線曙光、又趨黑暗矣、遑論統一幣制乎、應請編入議案提議、呈請中央政府、通令國內各廠、嗣後鼓鑄國幣、務照部定分量成色、勿得絲毫差錯、圖一時之小利、失遠大之利權、幣制前途幸甚、是否有當、統候裁决、 
　　㈤擬請繼續討論歷屆議决未行案 
　　銀行公會之有聯合會、所有交換各地知識見聞、外則審察社會之狀况、以謀因應、內則研求同業之利弊、藉資整頓、意至美·法至善也、會議憶歷四屆、各地公會提交議案達數十件、或關統計、或涉實業、或於國家財政有所建議、或就社會經濟加以討論、要之皆為鞏固金融、發展業務、為吾同業求進步、而無背乎創設會議之宗旨、猗歟盛哉、惟是各議案中、間有保留以待時機者、有付長期審查者、亦有議决而尚未實行者、逐年積累、卷帙已多、若不速加清釐、分別進行、誠恐懈弛遺誚、轉失會議之精神、今當五屆會議、擬請就歷屆所提之案、逐一檢查、保留者已未至相當時機、長期審查者已未審查峻事、議决而尚未實行者有何原因、即在大會再加說明、盡策盡力、竟其一簣之功、實事求是、永作百年之則、庶幾信譽益隆、根基益固、不負有此聯合會議也、謹提意見、仍請公决、附鈔歷屆已經議决而尚未實行各案、歷屆議决尚未實行者、編製全國銀行職員錄衆（第三屆津會提出）、組織票據交換所（第二屆滬會提出）請設徵信所案（第二屆滬會提出）、擬請政府改訂銀行則例案（第二屆京會提出）、請政府確定發行制度案（第二屆漢會提出）、交通部八釐短期車輛借欵解决方法案（第四屆京滬兩會提出）、設立內債債權人會（第四屆京會提出）、上海造幣廠成立無期、應請趕速進行、以期統一幣制案（第四屆滬會提出）代兌中法實業銀行鈔券墊欵應衣尅期歸還案（第四屆滬會提出）歷屆議决付長期審查者、統一會計科目名詞案（第二屆滬會提出）、在外國註冊之銀行擬人公會擬修改章程特別待遇案、（第三屆漢會提出）、 
　　尚有本埠新聞等轉入後頁 
 
 

Page 15

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *本埠新聞二 
[上海商業市况彙錄]  
　　公債票 
　　昨（二十九日）各種公債票市况、較交割前略有起色、票債結果漲跌互見、金融公債現貨大票、緣現底薄弱、故交易清淡、成交價八十二元、比交割前小一角、期貨買賣無甚懸殊、價格平常、四月期（除息）開盤七十九元六角、其後成交價常在七十九元四角半至七十九元七角左右、收市七十九元六角五分、與交割前行市無異、五月期開盤八十元、嗣後受主尚不乏人、市價步漲、收盤八十元零二角、較交割前計大五分、整六現貨開盤六十四元五角、此後交易尚不冷淡、市價似有步漲之勢、收盤六十四元九角、計高四角五分、四月期交易極旺、開盤六十四元五角、最高價會到過六十五元五角半、收盤雖回漲一角五分、比交割前已漲起七角五分、王月期前市由六十四元八角高至六十五元二角半、後市買賣仍多、價益堅硬、收市六十五元八角半、計高八角、償還八厘、開盤二十二元、比交割前市價略跌、其後各商因市面搖動、是以傾向賣出、致價格難以立足、最小低至二十一元、收盤雖回高二角半、較交割前已縮小元、七長現貨價計五十七元半、比交割前大五角半、期貨只五月期略有成交、價為五十八元六角、較日前漲起八角、五年大票交易不多、惟價頗堅硬、最後七十一元四角、計高四角、整理七厘僅午刻做開期盤、價七十一元三角、比交割前亦好起三角云、 
　　國內滙兌 
　　昨（二十九日）國內滙兌、據上海銀行公會報告、各路滙價略有張落、北京公開掛一千零四十一兩半、天津行化、計一千零四十九兩五錢、較前日各漲五錢、銀元均回漲二角半、計北京銀元每千元貼二元七角半、天津貼一元七角五分、濟南昨日通匯、計濟南濟平為一千捐二十八兩七錢半、比日前改高一兩二錢五分、銀元仍掛一千零五元、青島膠足價掛一千零七十一兩五錢七分、比前日又高二兩、銀元則縮小二元、計一千另七元、烟台烟估每千兩合規元一千零四十六兩五錢、比前日跌落五錢、銀元每千元仍貼滙水八元、漢口洋例為一千零二十八兩五錢、與前日行市相同、銀元又疲七角半、每千元僅貼滙水二元、此外各埠滙欵冷靜如前、貼水一律勿動云、　 
　　外幣 
　　昨日各種外幣市况、並不暢旺、票價變化亦鮮、其中惟馬克一項、緣存底日憾單薄、且各商極力收買、致價格蒸蒸日上、昨市成交買價為三元、比前日暴漲五角、其漲高這巨、為歷來所罕見、較之月初銷滯價疲時、誡不可同日語、萬元票放長三厘為三元二厘、老頭票受主尚不乏人、市價亦漲高二厘、計買八角三分二厘、餘如英美荷法及港坡各羅卜票、進出之數相等、價均勿動云、 
　　棉紗 
　　昨係星期六、棉紗市面漸形鬆軟、各客帮交易殊少、祇有本紗一百餘包、日紗一二百包、公會小包亦無售開客帮買價與上百不相上下、交易所辦理月底交割標準、皆無市面、大阪電報三品紗價、亦無甚漲跌、美棉電現期漲六十個磅音、遠期漲二十個磅音、印度棉花朋掰而跌七個羅比、奧浮辣與白洛去各跌十一個羅比、各紗廠際比市面、亦無心開出現紗、每屆清明時節、內地各鄉皆停織過節、嗣後又將田忙、因此俗謂之清擋、棉紗交易遂致停頓、因而人心有看緊之勢、 
[一週間之金融狀况]  
　　銀幣 
　　本週內洋釐市價稍見增高、計漲二毫半、期洋三月底者、到期雖近、而較現洋尚大四釐左右、四月半期洋、較現者大六釐之譜、計現幣（星期一）收盤七錢一分五釐六二五、（星期二）同、（星期三）大一二五、七錢一分五釐七五、（星期四）大一二五、價七錢一分五釐八七五、（星期五）大二毫半、價七錢一分六釐一二五、（星期六）大三七五、價七錢一分六釐五、三月底期洋、（星期一）價七錢一分九釐一二五、（星期二）大一二五、價七錢一分九厘二五、（星期三）大二五、價七錢一分九厘五、（星期四）同、（星期五）大二五、價七錢一分九厘七五、（星期六）大六二五、價七錢二分零三七五、四月半期洋、（星期一）價七錢二分一厘一二五、（星期二）同、（星期三）大二五、價七錢二分一厘三七五、（星期四）大一二五、價七錢二分一厘五、（星期五）大二毫半、價七錢二分一厘七五、（星期六）在半厘、價七錢二分二毫五、現洋之進口者、計鎭江來洋二十八萬元、長江來洋二十四萬元、海門來洋四萬元、無錫來洋四萬元、松江來洋三萬元、南通州來洋七萬元、硤石來洋五萬元、蘇州來洋十二萬元、嘉興來洋八萬元、清江浦來洋六萬元、杭州來洋四萬元、現洋之出口者、計裝往廈門洋二十五萬元、昨晚止、各銀行查倉、庫存現洋四千一百二十四萬元、日本花洋八十萬元、各莊存現洋五百零五萬元、 
　　銀拆 
　　本週初息價稍堅、嗣後漸見平穩、昨日（星期六）更小至七分、蓋午後銀行封嗣、現銀無甚需要也、大條銀各銀行陸續有到、庫存底脚亦足、是以息價不致回高、（星期一）銀拆、午市一錢八分、（星期二）大二分、價二錢、（星期三）小三分、價一錢七分、（星期四）大三分、價二錢、（星期五）小二分、價一錢八分、（星期六）小一錢一分、價七分、滙豐麥加利等各銀行進口大條一千五百十三條、裝往香港大條一百九十六條、裝往福建大條七十條、昨晚止、各銀行查倉、庫存現銀二千五百九十四萬兩、大條一千六百十一條、各莊存底現銀三百二十五萬兩、 
　　絲交易　 
　　近星期來洋莊絲交易甚為活動、各洋行買進頗旺、計（星期一）成交廠絲二百四十擔、扯價一千二百六十兩、又大經二十五擔、攫價九百三十兩、（星期三）成交廠經九十擔、扯價一千四百二十四兩、又大經十擔、扯價九百二十五兩、（星期四）成交廠經九十擔、扯價一千三百十七兩、又大經二十三擔、扯價九百十兩、（星期五）成交玫經一百擔、扯價一千二百七十五兩、（星期六）成交廠絲二十擔、扯價一千二百六十兩、又黃絲二十擔、扯價六百七十兩、總共成交廠絲大經黃絲等六百十八擔、銀元七十六萬八千四百二十兩、 
　　各國滙兌 
　　本週間大條銀互有升縮、總扯仍弗動、先令弗動、印滙大小羅比、法滙小半二五法郎、香滙大二五、東滙小二五、餘如美荷新俄滙均弗動、各滙市况、英滙在（星期一）最硬、（星期二）最軟、美滙亦（星期一）最硬、（星期五）為最軟、東滙則（星期二）最緊、（星期四）最鬆、餘日平平、計（星期一）銀行賣出四月至六月份先令價三先令三辦士一八七五、買進三先令三辦士二五（以上係本週最硬價）、（星期二）計銀行賣出四月至六月份先令價三先令二辦士九三七五、買進三先令三辦士零六二五、（以上係本週最軟價）、又（星期一）銀行賣出英滙七十元零一二五、買進七十元零二五、（以上係本週最硬價）、又（星期五）計銀行賣出美滙價六十九元六二五、買進六十九元七角半、（係本週最軟價）、又（星期二）銀行賣出東滙價六錢零三七五、買進六錢零一二五、（係本週最緊價）、又（星期四）銀行賣出東滙價五錢九分七五、買進五錢九分半、（以上係本週最鬆價）、又（星期六）銀行賣出先令價三先令二辦士九三七五、買進三先令在辦士、又賣出美滙價六十九元七角半、買進七十元、又賣出東滙價六錢零一二五、買進六錢、（以上係銀行收盤價）、自星期一銀行開盤價與星期六收盤價比較、計先令美滙進出價均軟二五、東滙則緊三七五云、 
　　標金 
　　本週五月份標金、有漲落、較上週則漲起二兩九錢、計（星期一）為三兩三錢之漲落、（星期二）有三兩二錢之升降、（星期三）相差為一兩三錢、（星期四）有四兩之高低、為一週間漲落最大者、（星期五）高低為二兩三錢、（星期六）漲落最徵、計一兩、（星期一）晨間標金開盤為二百九十一兩、（星期二）漲至二百九十六兩四錢（一週間最高價）、後至（星期四）跌至二百八十九兩九錢（一週間最低價、至（星期六）漲至二百九十三兩九錢、又是日收盤為二百九十三兩八錢、計星期一開盤價與星期六收盤價比較、漲起二兩八錢、其最高低相差為六兩五錢、又較上星期日收盤價漲起二兩九錢云、 
[三月份上海物價指數表]  
　　財政部駐滬調查貨價處所編之三月份上海物價指數云、本月總指數為一五七·五、與去年二月及十二月之指數正同、比上月跌去百分之一·三、比去年本月跌去百分之○·八、各類指數、俱見下落、惟金屬獨見增漲、係受純銻飛漲影響、本月份指數表列下 
、月別　二年　十三年　十三年　十二年 
類別　二月　二月　一月　二月 
糧食　１００·０　一四一·二　一四五·六　一四九·二　 
其他食物　１００·０　一五四·九　一五九·八　一五六·二　 
疋頭及其原料　１００·０　一六五·八　一六七·九　一五五·七　 
金屬　１００·０　一七二·○　一六六·六　一六二·五　 
燃料１００·０　一五七·九　一五九·五　一七八·五　 
雜建築材料　１００·０　一五五·九　一六○·五　一六六·一　 
工業用品　１００·０　一七○·六　一七九·○　一九九·五 
貨其他物品　１００·０　一三○·五　一三○·五　一三六·五　 
雜貨平均　１００·０　一五三·七　一五七·四　一七○·一 
總平均　１００·０　一五七·五　一五九·五　一五八·七 
　　（一）此係校正之數目、與上月所公佈者略異、合併申明、 
[發還商務印書館影片稅咨文]  
　　本埠商務印書館所製之蓮花落影片、因津海常關等處重征稅銀、會經呈請農部轉咨稅務處、將所片稅銀發還、茲聞此事稅務處已經咨復農部、原咨云、為咨復事、准貴部第四八九號咨稱、以上海商務印書館近製蓮花落影片、開演以來、各界稱譽、該影片會在北京演映、本年一月三十日、由北京敝分館交快車運滬、經天津津海常關、又令繳納稅銀八元三角、託上海滬寗火車站行李房代收稅銀八元三角、現已照付、取有上海滬寗火車站行李房Ａ四四六六號收據一紙、具呈並將該收據隋呈粘附、墾請查照前案、咨明稅務處飭知津海常關、將征收稅銀八元三角如數發還等情、應檢同原送收據咨請查核辦理見復等因前來、查上海商務印書館所製活動影片、會經本處於民國八年四月間核准免稅、通令各關遵辦在案、此次該館所製蓮花落影片、由北京運滬、既據聲稱執片有裨社會、自應照案准予免稅、即由津海常關查明、將所征稅銀如數發還、除令關遵辦外、相應咨復貴部查照、此咨農商總長、 
[曁南學校校董會誌]  
　　前晚（星期四）國立曁南學校、在一枝香餐館開樣董會、出席道袁觀瀾·黃任之·嚴孟繁（黃任之代）·史量才（袁觀瀾代）·林文慶（劉平江代）·柯箴心·趙厚生·韓无悶（趙厚生代）·葉子安·（胡道南代）·等、公推袁觀瀾主席、首出趙厚生校長報告校况、㈠學校經費概况、㈡發行十萬元校債之推銷概况、㈢建築新校舍十六萬九千元之收支、㈣南京上海兩校男女各生級數人數、㈤學校村收地四百三十畝及進行建設概况、次議事、第一設會計檢查案、公決由常務校董每月赴校、檢查會計一次、第二案繼續建築新校舍案、公决本年因眞如新校不數分配、至少必須添建宿舍、連講堂一座、其建築費以兩萬元為度、第三編造下年度預算案、由黃校董詳述本省財政概况、下年度預算、當依有減無增之標準、議决經常費照上年度報部、預算削減四萬元編造、經常費照原案削去十萬元編造、第四修改校章案、由趙校長提出修改要點、公决出袁校董·趙校長起草、交常務校董會議决、再提出校董會通過、第六擬訂校董會大綱案、議决一并擬交常務校董會、尚有其他各種問題、不備錄、 
[滅除蚊蠅會明日開會]  
　　本埠滅除蚊蠅會、昨日發出通函、致江蘇省教育會·淞滬警察廳·滬北工巡捐局·滬南工巡捐局·上海縣教育會·上海童子軍會·上海市董事會·家庭日新會·滬北滅除蚊蠅會·等團體、原函云、逕啟者、邇日天氣漸暖、蚊蠅之類、將次發現、本會定於本月三十一日（星期一）下午二時、假江蘇省教育會開會、討論進行事宜、屆時務希貴處派員出席、共商一切為幸云云、 
[總商會商業圖書館近訊]  
　　外界捐贈書冊甚多 
　　總商會商業圖書館、近又收到北京外交部捐贈外交公報、自第一期起全份、教育部捐贈教育公報民國八年一期起常期一份、交通部捐贈交通公報自第一期起全份、農商部捐贈常期農商公報一份、新中國印書館捐贈英文書八種、靈亞會局捐贈碑帖六十種、梁溪圖書館捐贈文學書八種、餘如商務·大東·廣益·世界·業益·錦章·東亞·東隆·等書局各有捐贈、新出圖書多種、杭州樊漱圖捐贈自輯文學書七種、劉輪怡捐贈自輯書四十二種、計一百八十八冊、趙晉卿捐贈黃浦江圖四幅、溶浦事宜書九種、梁樹棠來館參觀、捐贈愛國報彙福等四種、丁福保來館參觀、捐贈醫學書六十種、並允稱贈他種圖書、父頣介紹出版家藏書家捐贈、以供衆宛、增進社會文化云、 
[法華鄉鄉董事覆縣署文]  
　　上海縣公署昨接法華鄉鄉董李鴻眞呈文云、呈為遂令具覆事、表弟一百十四號訓令內航、案據該鄉氏人陸蓉孫呈稱、為洋商圈圍義塚、請餘董保查明保護等情、除批所陳是否屬實仰即令行法華鄉董查覆核實、此批掛發外、合將原呈抄發、仰該鄉董即行查明具覆核辦、此令、計抄件等因、奉此、進敝鄉五圈內洋商購地數十畝、有美國俱樂部、該俱樂部稱為貧民墳地一小塊、似指此地而言、如原吳稱民會祖陸進公、會於同治二年將二二八保五圖五百九十四號陸實由戶則田一畝二分三厘一毛內、割田一畝、託法華果育分堂作為借葬無主棺柩義塚、向由董事保管一節、查果育分堂（即敝鄭贊育堂）所托何人、有無單據手續、借於何人、有無受借懲證、既葬無主棺柩、是人人可葬、的係義塚無疑、義塚即為地方公產、董事自有保管之責、若義塚曲日借、實屬創聞、敝董於民國元年接辦鄉董時、前董移交、並無五百九十四號陸實山戶田單、又無陸進所託手續、在歷年報告冊可查、惟原呈有托果育分堂一語、因到慈善團與主任董事凌君伯華詳詢、果育分堂從前有無該項手續、當媃人出同治二三年徵信錄、過查並無陸進所託之事、該民所稱九百九十四號陸實山戶內割一畝、託果育分堂作為借葬無主棺柩之義塚、全無根據、惟公所案內有六百另六號李繼祖戶田單一角、註明於同治元年捐助義塚一畝、糧亦公所完納、是該處五百九十四號與六○六號義塚地、各有一畝、此地究屬陸實山戶、抑李繼祖戶、年湮代遠、未能指實、但該民稱塚地圈圍剝削、是否確實、非請派員下鄉會勘、不易明白、奉令前因、合行其覆云、 
[三團體為余日章博士餞行]  
　　中華基督教育年會全國協會本埠基督教青年會·及全國基督教協進會、以余日章君契眷赴美在即、定於今晚七時、在功德林為余君及其夫人祖餞、計三團體職員夫婦預宴者、約有百人以上、余君係基督教協進會會長及青年會幹事、六百餘人之總預袖、此次赴美主要目的、在身心之休養、同行者為余夫人及長次兩女第三第四兩兒、計共六人云、 
[東北城商聯會開會紀]  
　　東北城商聯會書記部、昨開部務會議、情形如下、㈠陸祥麟提議、近日職員會屢次開會、不足法定人數、致應議之件、延擱者極多、無法進行、議决、由本部函請會長咨照各部職員、注重會務、准時以會、㈡陸雙福提議、每逢開會不到、係平時疏遠之故、應由本部發起、組織東北城商聯會職員同人星期會、藉聯感情、議决不另組織、祇將本部所辨之求是學社、擴充地位、改為公開、徵求各部職員加入、㈢陳吟賡提議、新老北門及小東門一帶工場性質之小商店學徒不識字者、占大多數、本部應添辦平民夜校救濟之、議决照辦、並推定謝企安·陳吟賡·陸祥義·徐桐蓀·為籌備員、其經費請求會董會酌量扶助云、 
[漢口路商聯會開會記]  
　　前晚八時、漢口路界聯合會開會、到者甚衆、公推呂靜齊主席、張慕歧記錄、由主席報告要求捕房加派巡捕巡邏、藉資保護事、已蒙捕房加派巡捕巡邏、繼主延松起謂、本會會務雖稱發達、而尚少建設、推原其故、無非限於人才、急宜從事徵求、以牧集其廣益之效、應請在座諸君公推徵求員數人、分隊動徵、衆贊成、因即公推賈尊一·等二十人担任徵求、王延松主張先分發宣言書一種、辦理手續、俟星期日開會再行討論、衆以為然、遂宣告散會、時已十鐘矣、 
[江西路商界重謀團結]  
　　三日開會討論進行方法 
　　江西路商界聯會、昨分函各會員商店云、逕啟者、邇來時事緊急、社會現狀、生活程度、頓非前比、凡我商人、共瀕危害、對已對人、尤須聯絡、即如黃家閥曹家渡等偏僻之處、尚須組織商聯會、况我本路為租界首屈繁盛之區、更宜積極籌謀、成立斯會、古云、衆擎易攀、又曰、衆志成城、揆時度勢、本路會務、萬雖延緩、茲定於四月三日（即星期四）假寗紹公司邀集本路代表出席、討論進行方法、事關商人自身問題、務祈準時蒞臨勿延為荷云云、 
[大中華紗廠債案候宣布堂諭]  
　　大中華紗廠停止營業、無力付息、經債權受託人折克爾宋漢章秦潤卿等、按照合同所定辦法、具呈公共廠、請求給諭准將該紗廠所有財產變賣備抵、上星期六傳訊、該紗廠無人到案、諭令改期七天再訊、已祥本報、昨晨屆期、該紗廠總理聶雲亮偕律師到堂候示、先由受託人之律師將訂募債合同逐條述明、所言與上次相同、繼由該紗廠之律師請求將變賣產業期限、再予展寬、謂該廠停頓營業、其故　由於花價過昂、俟下屆棉花收成、必當設法或將該廠出租、以租金付息、該廠財產值三百餘萬、而所虧之債額為一百七十萬兩、若將產業變賣、變方皆無利益云云、而受託人之律師對於此項請求、表示頗不滿意、旋經俞襄讞與英馬副領事命兩造律師退候會商堂諭宣布、 
[菜場總聯會開會紀]  
　　成立會定下月十五日 
　　上海菜場總聯合會、昨日下午二時開會、到各路菜場會員八十餘人、由朱渭生主席、梁耕孫紀錄、光討論徵求會員之結束限期、公决以陽曆四月小號為止、至各路聯絡員集合情形、朱華庭介紹虬江路菜場入會者、約四十餘人、胡文安介紹賀富生義品里菜場魚業全部入會、並虬江路黃誼宅一帶攤戶入會、盛雲龍担任介紹南京路榮場牛肉業、於下星期續滿籌備成立大會、至於成立大會之日期、聞仍為四月十五號云云、 
[設立官契發行所之縣令]  
上海縣知事公軍、訓令各市鄉經鞏膜及總議會等文云、為訓令事、案查發行官契事宜、前奉財政廳通令設立官契發行所、將管理人姓名塡表呈送等因、當以上海縣署奉發官契、向係發出官契處轉發於各市鄉官契分辨處、使人民便於領川契紙在案、未設發行所以前、已與設立發行所之情形無異、呈明將官契處定名為官契總發行所、官契分辨處定名為官契分發行所、並將各市鄉經黃姓名、列為管理人姓名、塡表呈送、嗣因經董非自行管理、又令將管理人姓名報縣委任、是委任者根據市鄉董報縣人之名、似無異於市鄉董派人管理之手續、各該管理人員、自應仍由市鄉董就業監察指揮、如有管理不善、即選派妥人報縣、另行加委、以符通案而期周妥、除分行外、合行訓令、仰該經董會照辦理、此令、 
[虹口之兩刦案]  
　　熱河路 
　　虹口熱河路二百五十號門牌康顧泰木匠作內、於昨晨七句半鐘、有盜匪多人、兩盜在外把風、四盜碰開大門、一擁而進、直達康之臥室、各出手槍、向事主嚇禁聲張、翻箱倒篋、當被搜刦值洋四百餘元之現洋鈔票、並金戒三只、得賊而逸、迨該管匯司捕房聞警、立飭中西包探馳往兜拿、奈盜匪早已遠遁、該探向事主詢問盜黨·面貌·服式、據稱各盜形似木匠、遂據情回稟捕頭、轉稟麥警務長、通飭各捕房中西探捕一體跴緝賊盜、務獲解究云、 
　　滙山路 
　　滙山路四百六十九七十號門牌邱榮甫所開之雜貨店、於前晚七時許、突來盜匪多人、兩盜在外把風、三盜踏進店堂、各出手槍、向邱等恐嚇、當被刦去現洋三十七元、小洋一百六十角、鋼元二十三千文、攜贓逃逸、沿途鳴槍兩聲、其聲似玩具假手槍、後經事主報告滙山捕房、派探前往查拿無着、遂回稟捕頭、諭飭嚴緝賊盜解究云、 
[警廳通令嚴緝阜民路刦案犯]  
　　淞滬警察廳陸廳長、查得陽曆三月華界發生盜案有三次、如南會館何立卿·穿心街仁經成·阜民路康榮源等家、何·杜·二起、常時雖被槍傷長警、然該長警奮不顧身、均能擊斃劇盜、拏獲盜犯、惟康榮源家被刦銀洋衣表、迄今並未破獲眞臟正犯、雖免緝拙不力、故於前日嚴令各探警、從遠購線嚴緝、務獲解究、 
[迎薰路火警]  
　　昨日下午一時一刻鐘、小西門外迎薰路存德里對面二十六七號平屋信大糖坊擱樓上、因坊夥吸紙烟不愼、遺火種積薪、頃刻冒穿屋頂、救火聯合會鳴鐘四下告警、各區救火會聞警蒞場施救、得即熄滅、二區二分署牛署員於午後派警往拘火首來署、科嚴示儆、 
[提審太平洋貿易公司騙案]  
　　無領事管束西人華辣史、去年八月間與華人沈受百等、在福州路五號洋房樓上、虛設美商、太平洋貿易公司、向華洋各戶顧銀二千五百兩及值洋三千七百餘元之洋酒電料等件逃逸、上月間由總巡捕房包探王松泉·西探享特、將華辣史一名緝獲、解由公共公廠諭交一萬元保候訊在案、昨由關議員會同英馬副領事提審、華人被騙者凌夢周·寓裕康等、均到案質證、聲明被告當時皆係以無用之支票騙取現銀與貨物、並據中央信託公司代表史善義到堂、說明太平洋買辦係金溪臣、去年八月二十二號、金用其本人名義持洋二千元存與中央信託公司、嗣乃陸續支籌等語、被告延律師辯護、中西官諭改期再訊、 
[扭控搶刦金戒]  
　　閘北烏鎭路開老虎灶之常州婦人朱呂氏、前日扭紹興人朱貴生、至四區控稱、頃氏在租界海甯路地方、被朱興在逃之某甲、搶去值洋十餘元之金戒一只、甲得臟逸去、朱隨來華界、故扭案請究、劉署長以紹氏所訴、情節離奇、轉解司法科候訊核辨、 
[兌換角洋衝突]  
　　江北人邱萬喜、在共和路開餅店為業、前日令學徒小扣子、向附近吳金榮烟紙店兌換角洋、吳察　知角子係鉛質、拒不收受、邱指吳作弊掉換、偕其夥張林桂·及該學徒趕往吳店吵鬧、毆傷吳妻陸氏頭面、吳不甘心、亦糾吳阿榮至　邱處報復、碰翻邱之油鍋、燙傷旁觀之沈維生、由崗醫一併拘入四區、經劉署長質訊一過、轉解司法科、菜科員判押候訊辦、 
[控拐妻子案查明核奪]  
　　住居法租界黃河路地方史月銀之妻錢氏、於日前被人誘拐無踪、現經原告查得係被同居之郭海山所拐、當即報告捕房、飭探劉友法將郭拘獲、帶入捕房、昨解法公堂請究、先由原告投訴被拐情形、繼據見證白玉堂稱、於本月十五日、民人偕同原告至通商旅館內查問、當在循環簿上見有郭海山與錢氏之姓名、其時我令原告在棧看守、民人出外激同朋友向月亭·趙玉祺·到來帮忙、迨到棧時原告與郭海山均已離棧、惟原告之妻錢氏、仍在該棧房間內當由民人等即伴送錢氏回家、不料行經殺牛公司地方、忽與郭海山遇見、詎郭邀同拳師多人、將民人等與錢氏擱至某茶館內啜茗、旋由郭將錢氏領去、民人等因見勢不佳、故不與爭論是實、向月亭趙玉祺兩人供詞相同、通商旅館主應瑞華上堂、證明被告領錢氏到來住過三夜、後郭知事失敗、來棧擅將循環簿上渠之姓名撕去等詞、結之郭海山、否認誘拐原告之妻、實遭誣扳等語、聶聽員商之法領事、判郭還押、聽候查明後、再行核奪、 
[驚嚇斃命案之訊結]  
　　與被告無關 
　　住居東楊樹沛路二千六百七十三號門牌為工匠之常州人施福洪、因於本月二十一號夜、欲出外賭博、其妻李氏、勸阻不聽、以致夫婦反目扭毆、常時施之妻父李德貴、見而驚嚇、立時倒地氣絕、經捕房得悉、恐有別情、派令中西包探往將施夫婦拘入捕房、分別拘留、並將李之尸體、舁入麥倫路難尸所、報請公共公廨中西官騐明棺驗、諭候訊核在案、昨晨、由陸議職會同義副領事費若、升座第一刑庭研訊、先由包探汪竹生與九十號西探上堂、訴明前情、將被告夫婦帶案請示、訊之施福洪·施李氏、延許理帮辦商佛律師到堂辦稱、死者係被告等之親長、當時被告天婦爭執間、明知死者如何倒地氣閉、請堂上察核云云、中西官核供、並察開要窗時單一過、以死者實患有心臟病身死、與被告等無尤、實判被告夫婦閒釋、 
[帶土與搶土並儆]  
　　本地人米根生、前日在東棋盤街購得鴉片烟土兩包、搭乘六路電車、駛折渡橋、有流氓朱阿根糾當跟上電車、搶刦烟土、根生大喊、由巡捕聞警到來、將兩朱連土一併拘入捕房、昨解公共公廨中西官質訊之下、以朱根生不應私帶違禁物品、判罰洋三元充公、朱阿根膽敢白盡攔刦、着押西牢三月、烟土銷燬、 
[科罰華記路燕子窠主客]  
　　婦人王張氏、在華記路七十號屋內私售燈吃洋烟、為該管捕房各捕頭鮑永順查悉、率同巡捕往將氏及烟客沈小弟·王阿大·曹清法·季元龍·徐朱氏等拘留、抄出烟具、昨解公共公廨、經中西質訊明屬實、判王張氏罰洋二十元、或押十四天、餘人各罰二元充公、烟具銷燬、 
[私帶烟土之罰鍰]  
　　方長裕日前手携烟土數包、行經法租界地方、為探會九如查見、以方形跡可疑、常即上前、抄出烟土、帶入捕房、昨釋公堂請得、定由捕頭上堂、稟明前情、並將烟土呈鑒、詰之方長裕供、民人向在某輪船上為茶房、烟土由民人在外埠買來自己吸食、不敢販賣、求宥、中西官判方罰洋四十元充公、烟土沒收、 
[武進派警迎提案犯]  
　　武進縣公署派法警持文來申、投上海電方廳投文略稱、有王南炳·陳錢氏·等、因犯刑事被控、查得該犯男婦逃避治下、請為提等因、檢察長准即派醫、協同來警、將王及該氏一併拘獲到廨、訊判押候備文飭交來警提回武進縣公署歸案訊辦、 
[虐待養媳斃命之檢驗]  
　　昨報紀、家渡浴堂弄胡性夫婦虐斃九歲養媳、由二十八保八九圖地保報請相騐一案、茲悉此案實係何家富何楊氏夫婦之養媳鄧弟死後、首先投四區四分署告發者、為鄧弟之原媒徐永林及何之二房東婦人王金氏·以及隣人李秀仁·等、該署亦函致法庭、委派王檢察官與、騐吏等蒞該虐屍所、將鄧弟之屍檢騐一過、騐得四肢頭面、略有微傷、實係受傷後因病而死、塡格判令棺檢、該警署族將何夫婦押送到廨、徐等亦投質候示、由王君研訊一過、判何夫婦收押、該告發人等退去、候查明再核、 
[冒名擔保之罰鍰]  
　　公共公廳交保間西捕頭梟、提控甬人翁聽雲、冒充新紀浜路洽生昌烟紙店主鄧阿信、朦混擔保案犯等情、昨晨、由捕將翁解至第一刑庭、經中西官訊明、以翁幫達定章、判罰洋五十元充公示儆、 
[賭案主客分別懲罰]  
　　浙江路七百四十四號屋內、有人開設賭場、前晚經老關捕房捕頭關立根偵悉、帶同西探前往查獲、當將認頂頭家之周春芳·李阿榮·錢文記·賭徒金子香·周根寶·張順生·趙阿大·等十七人、連同賭具及賭洋七十餘元、一併帶入捕房、昨解公共公廨、經中西官訊知周係過犯、判押西牢三月、李押一月、錢押兩禮拜、賭客各罰洋三元、抄獲賭洋充公、賭具銷燬、 
[訪友衝突案註銷]  
　　沈琴山前晚往虹口百頓路五百二十六號萬國印務局內訪友丁桃、與該局跑街夥浦東人莊文伯衝突、互相扭毆、莊遂指沈科衆搶去洋十三元、旋經滙司捕房探目陸連奎·包探劉永茂前往、查明並無搶刦之事、將莊拘押、昨晨、解送公共公廨請究、即由沈丁兩人上堂、證明被告誣指搶洋、請求訊辦、質之莊否認報告盜刦之事、但稱、原告糾衆交替九毆傷等語、經張襄審核供、商之日副領事清水君、判本案註銷、被告開釋、 
[過犯搶飾判押二年]  
　　本邑人王子卿、因在福州路攫取婦人高洪氏值洋八十元之金鐲一只圖逃、被氏鳴捕、將王追獲、惟金鐲已被其同黨取去、當被帶入捕房、解奉公共公廳、訊供收押在案、昨晨、由廳提訊、據包探姚錫卿投訴被告於本月二十一號夜八點餘鐘、與在逃同黨在四馬路見原告乘包車經過、上前搶取金鐲一只飛逃、折至湖北路、逃放梁溪旅館、當時包車夫阿根與巡捕追入該旅館內、被告逃至樓上跳窗、躍入夾弄內、茶房嚴隊東見而疑為竊賊、將王拘獲、交由巡捕帶入捕房、詎金鐲已被其同黨取去、詰其口供、不認糾黨搶物云云、又據原告高洪氏偕包車夫阿根·茶房嚴阿東·等到堂證明前情、訊之被告供稱、嚴阿東因正月間賭博、給錢臺灣銀行鈔票、被我撕毀、是以挾嫌誣指乞鑒、中西官核供、以被告係為過犯、判押西牢二年、期滿再逐出界、 
[被虐女孩發濟良所]  
前日有一幼女、在乍浦路靶了路左近啼哭、為三進九十二號巡捕查見、詢其何故、該女稱伊名丫頭、今年十歲、在闡北廣東人梁姓家為婢、因遭主母凌虐、頭面身體均被打傷、今係逃出等語、該捕即將其帶入虹口捕房、稟明捕頭、飭探凌潤達送女往醫院、騐得確有傷痕多處、給予騐單、轉送濟良所、昨晨、由所董西女士伴至公共公廨中日官訊悉前情、諭梁丫頭發濟良所留養、 
[拆梢判押二月]  
　　張阿三日前行經法租界榮市街地方、被徐木全糾衆拆梢、將張所穿棉袍剝去、賀洋化用、由張報告捕房、由探毛金根前往、將徐拘獲、帶入捕房、昨解法公堂請究、先由張阿三稱、民人是日偕同婦人某氏至飯店內果腹、詎被告糾同多人到來、不部情由、先將民人批頰一下、垢稱須要五十元、方可了事、當時民人無力、祇得將棉袍一件被徐取去、今蒙拘案、衣求訊究、詰之徐木全供、因原告將民人朋友之妻領至飯店內果腹、向論有之、至於棉袍、實由原告自願給與民人、不敢拆梢、餘供支吾、聶職員商之法領事、判徐押西牢二個月以儆、 
[公共公廨訊案彙錄]  
　　昨日、公共公廨訊理之民事訟案、併誌如下、㈠婦人張杜氏訴其人張毛狗虐待、請求離婚案、氏以貧苦無力繳納堂費、延於貨至律師錯求豁免、堂費、准免張林氏堂費、㈡黃文料訴頗實庭欠貸八十元並堂費、利息自起訴日起至清償日止、按年八釐計算、飭　實庭陸永林到案交保、沈昌富無千開稱、㈢李德訴何根廷人麥梯士欠鑽古價洋案、堂諭、着被告於七天內償還原告洋一千五百元並堂費、將被告房屋發封、交判决以後舖保、㈣胡立夫訴麥修思（及麥梯士）欠借洋案、堂諭、着被告償還洋四百二十八元五角、並償堂費洋三元五角、㈤胡立夫詎麥修思欠借洋案、堂諭、被告自行具結、改期再訊、 
[誌謝]  
　　昨承商務印書館惠贈第十一卷第二「學生雜誌」曁第十卷第二號「英文雜誌」各一冊、又中華書局惠贈第二五一期「英文週報」及第一○四期「小朋友」各一冊、誌此併謝、 
公布欄 
[上海地方審判廳]  
　　公示送達（全文在本廳揭示場公佈） 
　　一件判决林鄰琛與王濟夫因商務涉訟一案、（主文）被告人應償還裕豐錢莊申銀六千兩並白自民國十一年十二月二十七日起至執行完畢日止按月一分計算之利息訟資被告台鑽石仰被告人王濟夫知既中華民國十三年三月二十四日、 
　　一件顧掌柜與鮑意誠等因房租涉訟案件（主文）鮑意誠應償還芳記公司租洋一百三十一元七角陳世發應償還租洋六十七元四角六分周宏朝應償還租洋二十元九角六分六厘丁友貴應償還租洋四十一元八角徐榮華應償還租洋二十二元八角辛汗朝應償還租洋三十元三角六分李正謙應償還租洋十元七角陳裕山應償還租洋三十二元四角陳時達應償還租洋二十元一角龔三應償還租洋十三元○六分七厘交案給顧掌衡具領鮑意誠陳世慶如無力償還時應由胡孝傳負債代償在案訴訟費用除顧掌衡撤銷部分應負擔七十二分之四外鮑意誠負擔七十二分之二十二陳世發負擔七十二分之十一周宏朝負擔七十二分之四丁友貴負擔七十二分之七黎徐榮華負擔七十二分之四辛汗朝負擔七十二分之五李正謙負擔七十二分之四陳裕山負擔七十二分之五龔三負擔七十二分之二陳時達負擔七十二分之四石仰被告人周宏朝陳裕山丁友貴陳時達辛汗朝龔三知錯中華民國十三年三月二十四日 
　　民事判决　 
　　一件裁决周域律師對於馬道餘與顏山珍債務上訴聲請一案（主文）本件聲請駁斥 
　　一件判决霍季榮與張澤潤因欠租及租屋涉訟一案（主文）張澤潤向立德公司租賃之房屋應即遷讓並償還立德公司房租洋一百五十元又小洋二十角本年陰曆二月份起房秀仍以每月洋三十元又小洋四角計算應付郅同屋日為止其房租極由　季榮具領本案訴訟費有由張澤潤負擔 
　　一件判决朱錦堂興許式賢因欵項涉訟一案（主文）許式賢應償還朱錦堂抵欵洋八百元強自民國十一年十二月初五（陰曆）起至清償之日止按月二分計算之利息又應償還朱錦堂屋欵洋二百二十元利息二十元九角八分七厘並自民國十二年五月二十一日起至清償之日止按月一分計算之利息朱錦堂其餘之請求駁斥本案訴訟費用由許式賢負擔 
　　一件判决華榮慶洋三百○五元五角一分訟費由王元芳負擔 
　　一件判决張榮發與蔣仕忠為會欵涉訟一案（主文）被告應償還原告洋八十七元原告其餘之請求駁斥訴訟費用由被告負擔 
　　一件判决俞阿龍與姚大毛為賬欵涉訟一案（主文）被告應給付原告貨欵洋二百三十七元原告其餘之請求駁斥訴訟費用爾造各自負擔 
　　一件判决要寶珊與沈桂聲因貨欵涉訟上訴一案（主文）本件上訴駁斥　以上三月止五日 
　　刑事判决 
　　一件判决王小弟等竊盜一案（主文）王小弟共同竊盜之所為處五等有期徒刑五月褫奪公權全部終身未决期內羈押日數以二日抵徒刑一日李有根（同上）馬東青（即馬阿東）共同竊盜之所為處五等有期徒刑五月褫奪公權全部終身 
　　一件判决他來沙夫（Tropecob）無故入人第宅一案（主文）他來沙夫連續無故入人第宅之所為處五等有期徒刑二月未决期內羈押日數以二日抵徒刑一日 
　　一件判决朱桂芳鴉片烟一案（主文）朱桂芳意圖販賣而收臧鴉片烟之所為處五等有期徒刑三月併科罰金一百元未決羈押日數以二日抵徒刑一日罰金如無力完納以一元易監禁一日烟土二十八兩沒收 
　　一件判决胡福生等鴉片烟一案（主文）胡福生開設館舍供人吸食鴉片烟之所為處拘役十五日併科罰金二十元吸食鴉片烟之所為處罰金十元應執行罰金二十五元拘役十五日未决羈押依律折抵如無力完納罰金准易監禁楊少卿吃食鴉片處罰金七元如無力完納准易監禁烟具等件沒收 
　　一件判決馬文全等鴉片烟一案（主文）馬文全開設館舍之所為處拘役十五日併科罰金二十元吸食鴉片之所為處罰金十元應執行罰金二十五元拘役十五日如無力完納罰金准易監禁張秋堂張梓生吸食鴉片之所為各處罰金八元如無力完納准易監禁未决羈押准予折抵烟具等件沒收 
　　一件判决張靜穆竊盜一案（主文）張靜穆竊盜之所為處五等有期徒刑二月未决羈押依律折抵 
　　一件判决徐盛福竊盜一案（主文）徐盛福竊盜之所為處五等有期徒刑三月未决羈押日數准予折抵 
　　一件判决談三保鴉片一案（主文）談三保吸食鴉片煙之所為處罰金十元如無力完納准易監禁未决羈押依律折抵烟具等件沒收　以上三月二十五日 
[上海地方檢察廳]  
　　批示　苗氏狀悉此案早經處分不起訴在案未便再予傳訊仰即知照此批 
　　尹懷理狀悉候傳訊核質此批 
　　李寶元裝悉本案業已偵查起訴矣仰即知照此批 
　　李建陽狀悉案經預審裁决起訴仰候同級審判廳判决此批 
　　邱陳氏狀悉案已提起公訴仰好知照此批 
　　馬文全裝悉該氏刑期甚短所請應毋庸議此批 
　　姚酉香狀悉爾妾自行逃亡據訴梁洪祥等串放白使殊無切實證據所請不准此批 
　　全月亭狀悉除木咸俟同級應移送過廳再行核辦外全周氏倒地撒潑不能成立何種罪名應毋庸議此批 
　　周生生狀悉仰候偵查核辦此批　以上三月二十七日　楊定二狀悉候送同級審判議此批 
　　孫時茂狀悉查閱七日狀上謂小懷子等喊該民至楊鴻喜家向索規費該民即行逃回楊鳳喜恐該民告訴即於翌晨先赴警區偽報被民弟時林等毆傷而二十四日狀上又稱小懷子等來索規費不遂他們恨恨而去至舊曆二月初八日晚上九時民由處歸家被小不等搜去銀洋翌晨小懷子等先行誣報警區謂被民弟毆傷各等語察核訴詞並無一定說法足見所訴不實未便准予傳訊仰即知照此批 
　　載玉祥狀悉仰候查明核辦所請應毋庸議此批 
　　姚趙氏狀悉仰覓妥保來廳聽候核辦此批 
　　李介冥狀悉該案業繼本廳當庭却下該民欲請求私訴向審判廳提起可也此批 
　　周徐氏狀悉候送同級審判廳核辦此批 
　　周榮順裝悉業於周徐氏訴狀明白指示矣仰即知照此批 
　　王阿三狀悉候送同級審判廳核辦此批 
　　譚忠益狀悉業已明白批示在案無庸多費此批 
　　李長貴狀悉所請呂科碍難照准此批 
　　陸仲歧狀悉仰懲罰金繳楚後再行呈請核棄此批 
　　陳金林狀悉業已起訴來狀候送同級審判廳核辦此批　以上三月二十八日　 
 
 

Page 16

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *   
 
 

Page 17

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *本埠增刊 
 
[女子銀行籌備進行] 嚴順貞女士小影 
　　女子銀行、係歐彬夫人、張默君·姚稚運·嚴順貞女士等所發起、現正積極籌備、各界加入進行者甚形踴躍、嚴女士藉隸寧波、早年畢業于中西女塾、復任上海銀行女子部主任多年、對於銀行業頗有經難騐云、 
[華通派員出洋貿易]  
　　廣東路四號華通貿易公司、專經營進出口事業、歷年以來、各貨暢銷、茲為更事推廣起見、特派林君澤生、為國外代表、林君前任萬國貿易發展公司中國兼小呂宋經理、素與各國進出口行號周旋、情形熟悉、林君此行、先赴坎拿大溫哥華舊金山太平洋沿岸各埠、而至紐約、遍歷鑫美後、再往歐州各國、期以三年、俾從容接洽、茲定於陽曆四月二十一日、由滬啟程、欲在國外定貨或推銷者、可速與林君接洽云、 
[商會宴請葡萄大王]  
　　總商會副會長方椒伯暨會董趙晉卿鄔挺生等、前晚在商會設宴欵待美國葡萄大王即美國生美葡萄乾公司總理美理特氏夫婦、及該公司遠東總經理畢題氏夫婦、副經理施開倫氏、初由方等引導來賓參觀商品陳列所、梅理特氏稱美不置、謂中國商會極宜在美國如紐約等之大城建設此種陳列所、以擴美人之眼界、蓋美人之未蒞中國者、絕不知華人能精製如此間陳列之各物、小自電燈泡、大至機器、靡不完美、其成績實足令人欽佩云云、參觀畢、九時入席、賓主酬酢甚形歡洽、至十一時三十分始散、梅理特氏今晚將偕其夫人乘車北上、聞擬入京與當局磋商減收葡萄牙釐稅事、並順遊各古蹟、次擬赴奉天晤作張霖然後取道日本回國、畢題氏亦同入京云、 
[商品陳列所售品部近聞]  
　　商品陳列所售品部、近自江浙兩省地送到新品多種、計嘉定吳公葉吳清記毛巾、寗波粹成傘廠綢傘、蘭４章恒升衛生醬油醬小青椒、固本皂廠香皂、足安襪廠之線襪等、又續到雲南綠水桂珍品數枚、貨美價廉、連日由法商購運出口者、如福建之花傘、山東振昌之髪網、陶正昌之磁器、德和絲襪廠之絲襪、偉士製造廠之空花絲圍巾、中華建新公司之絲巾、亦復不少云、 
[國貨徵銷場之擴充]  
　　南京路馬玉山公司二樓、自設國貨徵銷場、因人心未盡傾向國貨、是以生意仍未稱甚為發達、但其推行國貨之熱心、自始至今不肯稍懈、故國貨之齊備、以此場為唯一之躉棧、今為利便顧客起見、特將其國貨徵銷場各部份遷移舖面、添辦大批新貨、陳列煇煌、訂價亦廉、以期國貨愈推愈旺云、 
[新式度器之創製]  
　　邵意匠君、近發明三角六面尺·四方八面尺等度器數種、搜羅詳盡、考據切當、現擬採購黃楊白棗樹所造平面四種比較尺、已經造成樣品云、 
[第三批康克令筆到滬]  
　　永安公司經理康克令自來水筆、第一二批已經沽去十分之八九、今又由該廠運到第三批新貨、如二十號每枝四元二角半、又有新出的二十六號四十六號五十六及七十六號多種、價亦甚廉、康克令鉛筆、每枝一元八角至六元三角、同時又有新到德國活動鉛筆多種、每枝二角至一元、美術明信片價格最低、每打一角、每張一分、 
[中德減價中之商况]  
　　南京路中德商店、自前日減價以來、門市極盛、銷數最大之貨品、如五角一隻之銅架火酒爐、六件用品之純鋼洋刀、每把僅售一元、又有夜眠哥西洋鏡價自七角半至八角半、影片能旋轉活動、餘如婦女用品·熱水瓶、留聲機·唱片等、購者亦衆云、 
[國貨留聲機之發行]  
　　先施公司、鑒於近來留聲機之銷數、日盛一日、前特聘專門技師監工製造優等留聲機、現已出貨、式樣與普通所售者相仿、其中機器係美國運來、每開動一次、至少可轉二張唱片、又有藏有四個法條者、則接連可唱六張、然後再搖、購置該種留聲機、實可省力不少、聞售價較市上出賣者為低廉云、 
[呢絨嗶嘰之廉售]  
　　五馬路寳善街盧信隆、近由歐美運到呢絨嗶嘰頭號元夕貢呢甚多、價目由四角二分至七角八分、直貢呢則由八角七分至一元三角云、 
[華盛頓行廉價展期一日]  
　　南京路中市華盛頓鐘表行、因昨日天雨、遠道顧客恐不及得廉價之機會、故該公司經理周君麔祥、特於今日再展限廉價一天云、 
[黃祥華發行如意油]  
　　河南路三馬路口黃祥華藥房、向在廣東剏製如意油、海內外南洋一帶銷流甚廣、近因北洋各省亦多往購、故數年前該號主人特分設支店於上海、以便北洋各省之來購、該油治外感寒熱頭痛腹痛等症云、 
[宜樂酒樓烹調新菜]  
　　天潼路乍浦路轉角宜樂酒樓、為便利洋行辦事者之午餐起見·特增七角之客菜以來、午餐甚為熱鬧、該酒樓主、為應顧客之適味、時換新菜云、 
[出版界消息]  
　　南京路生生美術公司、發行「笑書」、第九期昨日出版、益增笑料不少云、 
[評「孤兒救祖記」與「大義滅親」]  
　　「孤兒救祖記」是一齣家庭教育劇、描寫賢母良妻、無微不至、失意富翁、急公好義、無懈可擊、又為好兒童之圭臬、為興學者加勉勱、且為浪子下一針砭、其情節前後一氣貫注、甚適於現在社會的環境、絲毫無牽强之病、足以令人哭、令人笑、令人悲、記得那一天、我看後、呆呆地回家、直到一星期後、腦中的痕迹、方才平淡、即此一端、可知其引人深、入人速矣、即就演員方面講、鷓鴣君之楊翁、漢倫女士之蔚如、小秋之余璞、其表情功夫、眞已入木三分矣、而尤以楊翁為最、始終未懈、陸守敬一角、亦演得令人髪指、我當時腦中就想、中國影戲、現在幼稚時代、已有如是成績、倘然運到外洋、亦可煥發我國民之精神、外人定歡迎不已也、 
　　「大義滅親」是一齣愛國劇、宗旨非常純正而光明、不過人家將大意一看、就會說不是實事戲、因為距離社會的北景、稍嫌遠些、不能使人化感的原故、現在我將可以商酌的地方、提出言之、 
　　民威見報即吐血、演來姿勢十分牽强、按之情理、人那裹會病得這樣快呢、與京劇中探子報了一聲「大事不好了」就昏去、不是一樣麼、還有在影片中極不應有的事、是片中居然漏出破綻來、這是十分可惜、當麗蘭被民威瀑布中救出之時、麗蘭已昏迷不醒、民威把他安放山坡、想麗蘭覺得崖石不平、稍加移動、後來猝然將頭昂起、向民威一笑、這是使人十分驚疑的、要知麗蘭既不省人事、何以會向人笑呢、而况麗蘭被民威安放療鄉婦人家後、方醒、且遠避民威、那末這時的笑、和劇情上有沒有關係、是要請觀者細細留察的、此外如麗蘭既至鄉婦家、未將濕衣脫去、即穿一件鄉婦的老棉襖、著一雙老棉鞋、於情理上恐不十分相宜吧、難道老婦沒有替換的隨身衣服、及鞋履麼、况以嬌養慣的千金、任其把濕衣溫乾麼、這是導演者應當要注意的、 
　　其他使人不滿意的、是演員動作處處不自然、麗蘭刻意摹仿影片上的歐西女子、民威動作過火、開會時、救國團團長時用中食二指指民威、老僕化裝惡劣、守門人任意胡鬧、都是游藝場惡劣新劇演員的態度、於該片價值、減色不少、其表演得十分自然的、要推梅國魯和大總統了、可惜不是重要角色也、（明眞） 
[美國電影明星年齡誌]  
　　曼麗畢克佛（Mary　Pickford）、年三十歲、范朋友（Dauglas　Fairbanks）四十、屠羅賽達爾登（Darothy　Dalton）二十九、維拉但娜（Viola　Dana）二十五、馬立諾（Antonio　Moreno）三十五、約翰吉爾浦（John　Gilbert）二十八、蒙特佈劉（Monte　Bloe）三十三、珂林籃德司（Cullen　Landis）三十、威斯萊裴萊（Wesley　Barry）十七、却利卓別林（Cbarlie　Chaplin）三十四、李却白率爾茂斯（Richard　Bartbeliness）二十八、華倫開萊甘（Warren　Kerrigan）三十四、雷拉利（Lila　Lee）十八、康魏梯爾萊（Conway　Tearle）四十三、哈麗生福特（Harrison　Ford）三十、布德馬森翹（Boddy　Messenger）十四、萊蒙諾范羅（Ramon　Nnvorro）二十四、甲姆士開克任德（James　Kirkwood）四十、拿她利塔文（Natalie　Telmadge）二十五、甲利士許士（Gareth　Hugbes）二十五、（崇震） 
[影戲研究會徵求會員]  
　　白克路三八七號上海影戲研究會、近由該會編輯部排就劇本、擬廣徵男女會員排練開攝、該會出品部集有資本、下星期六（四月五號）形成立會後、即定期攝片云、 
 
 

Page 18

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *[婚禮新誌]  
夏筱芳君與吳婉芳女士婚禮攝影（中華照相館攝　） 
　　昨日下午三時、留美返國之夏筱芳君與吳婉芳女士、行結婚禮於崑山路景林堂、夏君係商務印書館已故經理夏瑞芳君之子、前在聖約翰大學畢業後、即赴美留學、吳女士亦會游學美國、昨行婚禮時、由聖約翰大學卜舫濟盈督主禮、親友參觀、為况甚盛、並由商務印書館影戲部攝製活動影戲、中華照相館攝一小影、（即附圖）、圖中由右而左、第一排為宋美琳女士·吳恩豪君·夏瑪利女士·吳婉芳女士·夏筱芳君·黃漢梁君·夏璐懿女士、次排為吳紫君女士·唐寳玫女士·唐寳娟女士·譚玉愛女士、第三排為賴應浩君·韋念祖君·邱文愛女士、吳君等為男儐相、宋女士等為女儐相、賴君年幼司紗、韋君邱女士則司花也、禮堂之中、由中西女學生十餘人唱歌、益增美趣、下午四時在禮查飯店跳舞間欵待來賓、音樂喧鬧中、蹁躚舞蹈、極形愉樂、晚六時、夏吳二宅同時宴親友於大東三樓、徧陳燈綵及聯幛屏額·及各項禮品、喜筵百餘桌、共到中西男女賓客千餘人、由商務印書館同人與夏君之叔馥生君等殷殷招待、先用中樂迎賓、繼則有軍樂隊助興、夏君友人、加入律和票房者亦衆、故律和票房票友諸君昨晚赴宴時乃演劇相賀、劇目如下、班串賜福加官、班串拋球招贅、羅曲緣掃松下書、沈乃斌白水灘、何慵樵滿門進士、余樂君落馬湖、沈谷人瓊林宴、樊耘卿馮雛鳳馬隱鶴鳳陽光鼓、王凌雲李劍侯馬二先生慶頂珠、羅曲緣顧慕超寳蓮燈、裘健飛伐子都、馬隱鶴羅綺緣羅曲緣攀耘卿三堂會審、戎伯銘葉雪塵花田錯、張玉峯空城計、各齣均富精彩、滿座愈覺騰歡、夜闌乃散席、下星期、新夫婦將偕往青島作蜜月之游云、 
[滄社明日雅集半淞園]  
　　上海滄社、專以詩文相研究、自王均卿·錢慈念·姚伯鴻·曹尹甫·王一仁·秦伯未·高吹萬·諸君、發起以來、越今三載、遐邇聞風、加入甚衆、按季出版滄海一期、每年雅集一次、茲第三屆雅集、定於明日（星期日）舉行、昨發通告云、發春已來、青陽逮半、花濃雪聚、草長鶯飛、踏青之節非遙、修楔之風若接、况乎山水清暉、足資游侶、園林勝賞、每念良朋、比者海角天涯、寂居無俚、晴和佳日、觴詠能賢、我同人擬於本月二十六日下午一時、假座滬南半淞園、為第三屆雅集、願得高軒之過、聯為明蓋之簪、瞻望為勞、幸承勿棄云云、 
[醫界消息]  
　　姚君佐頓、在粵行醫有年、歷任軍醫長、醫學精深、治白濁痔瘡尤為擅長、費十餘年之研究、始得此二疾致病之根由及治療之方法、今特由粵來滬、設診所於三馬路大舞臺對面、且將發明治疾之藥丸藥水陳列診所出售、略取成本、以應濟患病者云、 
[大同樂會提倡鼓瑟]  
　　自西樂入中國、風行之速、令人可怖、於是乎一般人士、恍然知國樂之不可忽、呼聲日見其高、無如社會流傳、僅有一小部份之絲竹、樂器既少、曲調亦平俗、恃此區區、决不能與西樂竸爭、近有大同樂會、新製仿古樂器甚多、已誌前報、昨有雲南孫大元君等、至該會唔鄭覲文君、滿室所陳、多非常見之品、琴·箜篌壎箎·雲璈等皆備、當由鄭君逐器說明用法、中間橫陳灑瑟（大瑟曰灑）一張、七絃合撐一柱、五進、末柱八絃、共三十六絃、首端拴於軫軸、寬緊極便、因請其鼓梅花一曲、奇妙不可言喻、洪大時如風雨驟至、幽靜時如鳥語花香、有一彈經過二十多絃者、有四五絃合一音者、指法甚多、較之西琴、繁音相等、而自然之妙用則過之、叩其譜所自來、則合琴·箏·與舊瑟譜、集腋而成、今又搜得廣陵散原曲節目六十段、更其名曰猶在人間曲、現在從事編練、瑟學前途、得此以為基礎、非但使古人眞美、可重見於今日、而對於國樂價值、增進不可以道里計、聞鄭君更擬製造古今大全樂器一付、公諸社會、為國樂建一大標本、將來光大國徽、為世界音樂之冠冕、亦未可知云、（香巖） 
[實驗劇社討論歡迎太戈爾]  
　　將排「杏雲小姐」及「新聞記者」兩劇 
　　本埠實驗劇社、前蟾南陽橋舉行新職員會議、議决事項㈠歡迎哲學家太戈爾、假城內也是園舉行、形式用純粹中國式之茶話會、另佐以歌劇音樂唱歌等、至排演英文劇「謙屈拉」一節、因時間關係、祇可打消、日期俟該氏抵滬後再行商定、㈡排演徐公美君創作「杏雲小姐」及某君編著之「新聞記者」兩劇、其排演時期與地點、由劇務部召集劇務會議解决、㈢籌備發行月刊、先由各同志徵集稿件、俟籌得三期、再行定期出版、其組織則俟下屆職中會中討論云、 
[評新世界之大京班]  
　　劉雲昇、即「六陣風」、工刀馬武旦、昔年頗負盛名、蹻工老練、武工純熟、代打出手、手法新奇、現仍佼佼也、 
　　黃金樓、為昔年大世界廣福班之坐科弟子、工短打武生、扮相頗好、唱做亦絲絲入扣、武工亦無拖泥帶水之弊、惜長靠有遜色耳、 
　　顧鑫鈴、工文武小生、扮相身材適中、唱學朱素雲派、頗能相似、惟有時演一種儒生劇、則稍覺有火氣、而演武小生、如黃鶴樓、岳家莊、虹霓關等、則頗能合身分也、陳慶利、工架子武工花面、武工老到、勾臉甚精、共使耍一柄大刀·尤為純熟無比、其拿手劇、如收關勝中之關勝、叭喇廟中之費德公等、演來均無不出色驚人、彩聲雷動也、 
　　馬春山、工小丑、一舉一動、詼諧百出、尤能唱各地調門、如接活則中之廣東調、徽調等、均流利純熟、武工亦頗不弱、如演八美跑車中之一丑旦、能將足一手托起、旋身十數回、誠為小丑中出色之人才也、（躍門）（完） 
[第一臺觀劇記]  
　　大軸即為綠牡丹楊寳忠之「南天門」、此劇鬚生重頭、必須唱做兼工、雖老伶工猶或懼演、而綠楊二人、演來全局尚佳、楊飾曹富、扮相清秀、嗓夠正宮半調、牡丹飾小姐、面貌已較前消瘦多多、因覺兩眼更大、然青衣本重藝術、至色之如何、又在其次、姑置不計、嗓音確較前嘹喨、有時間與蘭芳相似、頗覺中聽、慧生現則不及也、門內一句倒板、「急急忙忙走得慌」、珠喉嚦嚦、同折自然、極夠味、寳忠演來、維妙維肖、蓋行時搖頭動鬚、恰如水波、恨怒之容、活活溢於面上、好在脫盡火氣、此種做作、殊不容易、一個倒毛、姿勢極好、唱散板「點點珠淚洒胸膛」一句、抑揚宕頓、節拍有致、悲壯之音、從中傳出、故得彩聲不少、（此段係對話體）、入後接唱「虎口內逃出了兩隻羊」一句、寳忠以「虎口內」三字、向上翻高、再落低腔、動聽之至、以下一段慢板及原板、均平平、牡丹於哭一聲「老爹爹吓」時、音調悽慘、表情周到、頗合劇情、至此段寳忠則更有可取、哭第一句「太老爺吓」、調頗與言菊朋相似、其收音落「言前」轍、故音極悲惋、此即徐慕雲君所謂言前懷來二轍、其收音最能發出悲音、故悲調中用之最為適宜之故、第二句「太老爺吓」、則收音轉走喉音、音歸於「憂求」轍、與第一句不相重複、此亦其細心過人處也、於旦唱「......把命來喪」後之三呌頭、二人使腔、均臻妙境將轉原板前之哭調、寳忠節去不唱、未免偷懶、旦接唱幾句二六之後、則生有一段對體說白、寳忠說來、既無馬連良之乾脆、又不及譚富英安舒元二人之清晰、入後旦唱流水板下場後、寳忠接唱快板、唱時怒目恨容、其狀痛傷之至、唱「拿住了狗奸賊祭掃墳台」一句、至「狗奸賊」之賊字、使一腔、缓缓吐出祭雪坟台之腔、頗有老譚風味、及聞旦喚之後、接白來了、緊步躦下、搖頭甩鬚、乾凈爽利、其形狀頗似龍鐘老僕、好極、下雪之後、二人均曲手縮頸、混身作抖、寒冷狀態、形容盡致、楊接唱散板中一句為「...罷罷罷脫下了衣一件」、將下字忽拖一腔、別致之極、（臥龍）（待續） 
[評「漢光武復國走南陽」]  
　　予素不喜觀本劇、上星期天蟾舞台開演「漢光武復國走南陽」、因契友某君之約、却之似覺不恭、於星期五晚抽暇往觀、六時一刻入場、故能自大羅天至乘龍脫險、洞窺全豹、茲將所見縷述如下、第一幕為大羅天、二十八宿保紫薇星下凡、為一幕燈彩戲、其富麗華美、較昔之洛陽橋斗牛宮等、有天壤之別、王莽做壽場、為穿插歌舞、此為現時花衫習氣、王莽弒平帝、及搜８兩場、甚緊迫、劉松亭之王莽、為最出色、餘如劉小衡之王月英、明海山之皇后、小楊猴之蘇獻、張銘武之劉登、均能配合、殺宮人八百餘人場、余意可效逍遙津、曹操命華歆殺伏家滿門法、用暗場、似覺含蓄、並可使場子緊奏、劉欽宗祠會議場、覺時間太長、觀客非常沉悶、宜擇其緊要者而言、或可更覺精彩、蘇獻查劉姓戶口場、劉秀逃走時、雖有家庭父母難捨難分之勢、只宜輕描淡寫、於戲情無傷、即上賀知臣、催促速逃、隨即碰石身死、欽夫婦自刎而亡、蓋此乃為千鈞一髪之際、豈容如此遲延、其他如秀逃難、兩次遇救脫險、烏鴉引路、殷麗華送飯、實融花園祝告、馬武奉命下山尋秀、李春昧良求賞、姚期馬武雙救駕等場、有詼諧、有機關、有唱做、有表情、五花八門、令人心悅、綜觀全劇、場子之編排、角色之支配、行頭之新式、背景之入妙、機關之迅速、均煞費苦心、劉松亭之王莽、奸形畢露、王斌芬之平帝、唱做均佳、劉玉琴之殷華、描寫天眞爛熳之小家碧玉、無微不至、其他各角、亦能稱職也、（鐘拙慮） 
[集會表]  
陽曆本月時間　地點　　召集者　　　事由 
三十日至卅一日　　楊樹浦滬江大學　　全國基督教育大會　　討論教育 
卅日下午一時起　　中央大會堂　　　青年自省會　　遊藝會 
四月四月　　　女子職業聯修會　　　女子職業聯修會　　選舉議員 
[今日天陰有雨]  
　　徐家匯天文臺昨日下午四時三十分氣象預報云、天陰有雨、遼東亦有低壓中心、東海上因低壓向東北東進行、天氣惡劣、南方海濱有霧、東埠溫度在下午三時前之二十四小時內、最高五○·○、最低四三·三、去年同日最高六七·一、最低四四·八、 
 
 

Page 19

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *[本刋投稿簡章]  
　　㈠投稿本刋者、其材料、以政治、外交、軍事、經濟、工商、社會、法制、學術諸端為範圍、敘述須縝密而有系統、調查與統計須新詳而翔實、浮泛空洞之文、或語涉攻訏私人、確有黨見者、槪不揭載、 
　　㈠譯稿請附寄原本、如不便附寄、請將原文題目、原著者姓名、出版日期、及地點、詳細註明、 
　　㈠來稿以自二千字至五千字為瞑、 
　　㈠來稿望繕寫清楚、自加圖點、 
　　㈠來稿旣經揭載、當酌量酬以現資、不願受酬者、請自行聲明、酬報等差、由本刋編輯者酌定、若投稿者欲自定數目、請於投稿時同時聲明、 
　　㈠投稿時請署名蓋章於標題之下、（投稿時祇署名而不蓋章者以卻酬論）、揭載一月後、無人指摘其轉錄他稿者、隔月一日（陽曆）即可向本館　取酬、領酬時之署名蓋章、須與投稿相符、 
　　㈠來稿揭載與否、原稿槪不檢還、但投稿時附有開開地址黏足郵花之封袋、聲明（如不揭載須將原稿還寄者、當如命奉還） 
　　㈠來稿本刋編輯者得酌量增刪之、投稿者如不願增刪、可於投稿時預先聲明之、 
　　㈠來稿經本刋揭載後、其著作權即歸本館所有、 
　　㈠來稿請寄本館星期增刋部、 
[一週間國內大事記略]  
[  通一]  
　　中俄交涉 
　　中俄交涉。自王正廷去職。顧維鈞接辦後。迄無轉關之脫兆。二十二日外部照支加拉罕。聲明商議尚未終結。王氏僅有談判之權。簽字及批準應由政府另辦。今歸外部負責辦理。請繼續商議。加氏於二十五日通牒外部。內分四節。㈠全權證書問題。謂外長曾通知王正廷有議決權。內閣拒絕承認其簽字不啻將總統給予該全權命令根本取消。外長解釋。反將明瞭事實使之混亂。但中國政府有權批準與否。代表議決權固尚在也。㈡三天限期。但中國未提出疑義。請求延長。中國勿以時間太短。將決裂責任推諉。㈢外長否認別國干涉。非事實。查政府受壓迫尤以財政有關不必深述。請看十二法國照會。對中俄協定而發。與法律上無根據。道勝銀行無權干涉中俄國交。外長云中國不受他國干涉。俄代表願指明中國政策無不唯他國方針是瞻。㈣延緩外交。為中國內閣能事。故遷就先商協定。蘇聯已覺錯誤。中國不諒。竟推翻此項協定。夫復何言。㈤協定草案公平正義相互及尊重中國國權諸點。前所罕見。中國受外交壓迫。俄不能認外長誠意為由衷之言。㈥蘇聯聲明絕對不能繼續交涉。已於十九向外長言明。如中國有誠意。應即刻恢復中俄正式之邦交。方可再行繼續交涉。外顧接到覆文後力持鎭靜。同時託在野名流向加疏通。未見效果。洛吳蘇齊卾遵均電致政府催促簽定協定。京申知議界亦責難頻加。二十五日四照地孫寶琦招待議員。報告交涉經過。顧王互相辯難。議員亦為左右袒。爭閧之餘。幾致用武。孫遍身日來頗消極。相繼託病不出席閣議。推閣反閣者均藉以肆活動。說者中俄案將為金佛郎案第二。無形擱置。面政潮或將因之掀起也。 
　　北京政聞 
　　溫樹德浡海艦隊司令命令已下。杜錫珪無異議。溫杜之爭憶算有段落。陸榮廷辭桂督理。韓國鈞辭省長。均予慰留。孫寶琦因外交棘手。初有辭意。嗣恐被有利用。而未提出。顧維鈞雖消極。曾向孫露去意。亦未有正式表示。衆院動議彈劾王克敏。尚未有結果。財政之困難一如往昔。本年到期外債本利約共有一萬二千餘萬元。如何應付。尚無具體辦法。二月份政費。因三月鹽餘不能撥借。仍無著落。北京軍警費積欠已半年。而吳佩孚馮玉祥等催欵甚急。均為財政難題。煙酒借欵七千萬。聞在秘密籌商中。德債問題。聞已有頭緒。月內可望簽字解決。湘省否認取消自治。而洛吳卾蕭堅促趙氏取銷省憲。歸附北方。蕭氏已電曹吳。謂趙負約。請改定收湘計劃。湖南恐又將多事。而大局亦將受其影響矣。 
　　西南戰禍 
　　粵省戰事尚無顯著面重大之發展。東江方面。聞二十六日之夕茶由正果兩路湘滇軍已開始攻擊。惟據續報。仍未有大規模之戰關。臧致平在閩南得利。促粵孫速即進攻東江。此誠為孫氏千載一時之機會。借書證湘滇軍近因爭奪餉械。暗爭甚烈。大有一觸即可爆發之勢。沈鴻英雖歸順。而仍受洛吳接濟。最近高鳳桂又投方本仁。孫氏內部問題如是困難。一時恐難有所作為。惟陳炯明亦已有戒備。洪兆麟李雲復先後由港回東江布防矣。西江方面。黃紹雄近在梧州開軍事會議。內容甚秘密。惟迄無動靜耳。 
　　閩南戰爭臧致平頗佔優勢。漳州二十二日被其所佔。孫中山電委臧氏節制所有閩南民軍。臧在漳召集軍事會議。討論應付孫周策略。周蔭人軍原在福清。迭接張毅王獻臣告急後。派兵四千南下救援。聞已入莆田。泉州方面。自將有大戰也。聞同安憶為臧部楊化昭所據云。 
　　川中一軍已退出莽江。賴心輝附北。均已証實。然川局仍形紛擾。善後匪易。袁祖銘因思回黔。而洛吳不之許。省軍有再攻瀘州之耗。惟劉湘喜愛名刻均在滬。諒不致有失。然熊但等之謀捲土重來。自意中事。石青陽已由黔赴粵云。 
[一週間國外大事記略]  
[  通一]  
　　英國政聞 
　　罷工風潮 
　　新加坡軍港問題 
　　愛爾蘭之暴動 
　　近年以來。英國工潮。相繼迭乘。迄無寗日。最近運輸工團代表一萬七千電車人。要求每週加給工資八先令。僱主靳不之允。遂相約罷工。街車工人與表同情。亦行加入罷工。所提出之要求與電車人相同。運輸工開書記裴芬氏宣稱。工團要求。實屬可以照準。只須改良倫敦運輸業管理。使免無謂之競爭耳。蓋現在每一路線上。一家車輛可以敷用者。現有三家。車輛行駛於其上。競爭劇烈。各公司之收入。遂致不豐。而工人亦受其痛苦矣。倫敦街車公司售克氏。亦以此為難以增加工資之大原因。雙方旣因運輸管理法。未臻妥善。以致同受痛苦。則制度改善。爭端可立息。首相麥克唐納解剖學氏一方防止風潮之蔓延。以牽動其他工業。一方由閣員組織臨時委迥會辦理此事。同時並約僱主與工團續開談判。三方並進。當易收效。麥氏並主張以靜態度。辦理此案。至必要時。擬收用僱主產業。代為經營。前相喬治包爾溫皆予以同情。政敵為維持公衆安全起見。可以合作。甚足風也。礦工最氐工資案。政府主張由雙方自決。不願為之提於議會。礦主不允以最低限度增加百分之三十。現尚相持不下中。蘇桑埔頓造船業工人。猶未復業。造船業僱因之有全國船廠停工之議。如果實行。賦閑者將有十萬人云。 
　　新加坡軍港工程暫行停止進行案提出於衆院後。運日議會中有熱烈之辯論。反對派謂英在東方尚無完善之海軍根據地。日本邇來雄飛猛晉。陷然有獨霸東方之慨。一日有事。澳洲首當大衝。新加坡如無軍港。英海軍將無活動之餘地。故興築軍港。即所以維持遠東和平。而簡接可以固國際聯盟之權力。贊成政府主張者。則謂財政拮據。軍港須九年而竣功。斟量緩急。實可暫停。日本經震災而後。元氣憶喪。難以為禍。且華會協定。當力予維持。英如擅興軍港。恐易授人以口實。且美國有第二次裁兵會之發表。英國對於增加軍備。猶不當任意添置。以固國際信任。兩方皆持之有故。言之成理。衆院作何決議。尚推測。推澳相反對甚和。聲稱新加坡軍港為絕對必要設之備。旣不能仰賴炒列顚。熱必求自助之法云。 
　　愛爾蘭陸軍因裁員發生風潮。軍官相率攜械自逃。當軸用嚴厲手段。大行搜查。軍官憤其專橫。謚昆斯湯地方槍擊英兵以洩恨。稍有騷擾。自由邦元首致電英相道歉。並懸賞萬鎊緝捕行兇者。又勒令在逃就捕之軍官繳械。此次風潮祇少數軍官抗命。而作自由行動。附和者少。諒不致擴大也。 
　　法國之閣潮 
　　普恩賫之財政整理案甫通過於衆院。人方慶普氏得國會之信任。內閣地位極為鞏固。壓諜知因其堅請衆院通過參院之工人恩給案。衆院左黨袒護工人。竟背道而馳。又將修正案多數決再審查。此亦不信任政府之表示。普氏毅然提出辭呈。米勒蘭總統囑普氏往兩院。要求二次表決。普氏不允。決計下野。現米氏力勸普氏重組新閣。經再四敦促後。普氏已有允意。衆料普氏將仍居揆席。蓋共和民治左翼黨通過議案。稱頌當恩賫功續。並信任其外交政策。共和民治聯合黨為衆院最重要之政黨。亦派代表挽留普恩賫。謂德事未定。為共和國利益計。宜留職。左軋花共和黨以祖國利益相責。勒其忽萌退志。衆望所歸。普氏即欲擺脫。恐亦甚難也。 
　　德國賠欵問題 
　　討論德國賠償問題之專家委員會。近對於該問題討論之結果。英專家意見以為德國應眞正停止付現。而法比專家則主張在停止付現時。德國繳付大批貨品。並擔付佔領經費。如德國無力應付繳貨之價。則應以國際債欵供給之。法比傳家此議。直欲英國間接資助積欠英債為數憶鉅之各國。德國停止付現二三年後之付債能力。亦為討論已久迄未就緒之事件。意見分岐。末由解決。英代表遄返倫敦。巴黎人士為之愕然。以為討論已歸停頓。歐局將受其影響。嗣知英代表之返英。實以眞相報告。英政府初無負氣離會之表示。現討論德人在外資本情形之專家委員會。已報竣事。其他委員會則猶討論固定德幣及衡權預算之問題。外間所傳發生新困難之說。不為人所重視。蓋所謂困難。僅指擬稿問題云。 
[美國果援助歐洲乎]  
[  日本法學士有川治助著叔奎譯]  
　　今日歐洲諸國。大抵財政杜窘。經濟混亂。數字計算今姑從略。僅就其大勢言之。歐洲二十五國。去年會計年度歲入超過歲入者三國。出入均衡者亦三國。其餘十九國。皆入不敷出。公債之發行額。除英與芬蘭外。無不繼長增高。貨幣之流通額。亦日見澎漲。以致匯兌市場。時有變動。對外貿易深感不便。蓋就預算公債貨幣匯兌四項觀之。皆較前年大形遜色。若不及時整理。恐每況愈下。恢復之期。益渺不可覩矣。 
　　夫歐戰告終倐已數載。當軸諸公。無日不以改造歐洲恢復經濟相號召。而成效卒鮮者何哉。推原其故。則歐洲之復興絕非獨力所能奏效。必有待於他人之助也。如奧自訂立和平條約後。國勢日蹙。及得國際聯盟會之助。始稍復舊觀。匈牙利亦擬步奧國後塵。求助於國際聯盟。然僅此二國。範圍較小。尚易為力。若舉全歐而倚賴國際聯盟。則國際聯盟之力。必有時而窮。夫國際聯盟之力。旣不足以救歐洲。則除乞援美國外。無他道也。英雖與歐洲利害有密切之關係。亦僅能自保。絕無餘力以救人。美則財力充裕。若願竭力以赴救。固綽綽有餘裕也。但美是否願援助歐洲。其援助之條件若何。皆於歐復興前途。有莫大之應響。此則吾人所急宜討論者也。 
　　美國與論。對於歐局。向分二派。一派謂美為自治自足之國。旣不求助於人。亦不必假助於人。所謂經濟的門羅主義是也。一派謂歐洲混亂。影響美國經濟界甚鉅。救歐洲實即自求。且美國須向世界發展。決非蟄居本土所能自足。若事事採旁觀主義。則此後對於國際問題。將曳失其發言權。所謂國際的經濟主義也。美國政權。往往為與論所左右。威爾遜之對德宣戰也。因當時與論傾向參戰。謂非此不足以恢復世界和平也。和約之未得議會批準也。亦以當時與論。返於超然主義。謂歐洲之禍。即美國之福也。民主之所以倒。共和黨之所以興。皆此與論左右之也。夫政治猶波耳。消長迭乘。勢所弊免。歐戰開始。為美國國際思想方興之苦。歐戰告終。為癥狀國國際思想就衰之時。亦猶英國保守自貼現從主義之互為交替耳。雖然。癥狀國果將暫取門羅主義乎。抑將進而奉國際主義乎。此為轉移將來美國外交政策之根本原則。極為世人所注目者也。 
　　夫現在及將來之外交。不能離經費而獨立。離經濟而談政治。則政治為無物。舍經濟而言外交。則外交為空論。美國之外交政策。亦將由經濟方面出發無疑。蓋美本為債務國。因歐戰一躍而為麗權國。美本為原料輸出國。乘歐戰之機。一變而為精製品輸出國。過去數十年。藉歐洲資本而開發之無限天源。今則本利俱償而執世界金融界之牛耳。自美國觀之。不可謂非經濟的大革命矣。 
　　美對歐洲債權憶達百億以上。大部分因參戰而發生。民間債權額幾何。雖無確實統計。據續約日報調查。亦與政府債權額相伯仲。假令歐洲各國。悉行破產。美國債權。斷無收回之望。故美國政府及美國人民。於歐洲之政治經濟問題。斷不能如秦越人之相視也。且美將駸駸焉而為工業國。不以原料輸出國自足矣。工業國所必需者。第一為原料。次為海外市塲。美雖為天富之國。猶不能產原料之全部。如埃及這棉花東方之橡皮乃至銅硝酸加里火粙等。皆為美國製造業所必需者。欲求充份之供給。勢不得不發生國際關係。旣輸入原料。製成工業品矣。又必藉外國市塲為尾閭之洩。否則積貨過多。市面立起反動。金融亦立見枯窘矣。輸出貿易。茍日有起色。則必投資於原料供給國。故原料之需求。市塲之開拓。對外之投資。皆美國目下之經濟問題。亦即左右將來美國外交政策之原動力也。今日之美國與論。已漸由門羅主義傾向國際主義。豈眞有愛於歐洲哉。美國經劉界。近稍呈呆滯之狀。此亦無可諱言。考其原因。則由食糧原料不能輸出歐洲。美國棉花小麥黍類等。向以歐洲為大市塲。近以歐洲匯兌及財政關係。致美之對外貿易日減退。而尤以農產物銷場更遠不前前。故美國資本家與農民。運動承認蘇俄不遺餘力。此無他。利害所關。不利於固守們羅主義也。 
　　夫歐洲混亂決非自力所能救濟。必有待諸美國。而美國為自救計。亦不能不救歐洲。亦如上所述矣。惟於此有二問題焉。一為對歐投資問題。一為對歐債務銷賬問題。蓋欲救歐洲。尾先整理歐洲各國之貨幣混亂狀態。歐洲財源困乏產業凋零皆因濫發不換紙幣。當初雖因國家財政失其均衡。不得不濫發紙幣以濟眉急。迨積重難返之勢旣成。遂使匯兌市場變動無定。工商業日就衰徵。失職問題社會問題隨之而起。且紙幣旣多。貨幣價值必益低落。於是貯蓄之念衰。浮薄風泅。藉薪資為生活之智識階級。益貧無以自給。國家失其中堅份子。人民趨尚快樂主義。此誠歐洲之大患也。故欲救歐洲必先使其實行健全之貨幣政策。實行健全之貨幣政策。則除返於從前之金本位制外無他道也。勞農俄國曾試行無貨幣之經濟政策。卒歸失敗。今歲始設國立銀行。發行兌換紙幣。才政整理漸有頭緒。奧國亦於列強援助之下。新設發行銀行。匈牙昨亦欲仿而行之。蓋淀粉橋不換紙幣。終為國家之害也。惟世界現金。大部分皆已流入美國。歐洲各國誠欲復返金本位制。非使美國民間對歐投資。別無解決之道也。 
　　第二為政府與政府間之債權處理問題。美國政府戰時以食糧軍需品。供給協約。以金幣計。本利約在百十二億美金以上。而以英法二國為最大債務國。英欠四十億美金。法欠二十九億美金。今日支付方法已解決者。厥為英國。餘皆小洞於皮產。且亦無暇及此。而大債務國之英國。又將其債務之一部。轉貸於法意。法意復轉貸於波蘭羅馬尼亞及比國。再就英國債權狀態觀之。貸於俄者六億磅。貸於協約國者十三億磅。而英欠美之數。為四十億美金。即八億磅。英國欲將此複雜關係。一掃而清。以解決國際間之紛糾。故提出債權銷幾案。換言之。即英拋棄前項債權及德國賠欵。要求美亦拋棄對英及協約國之債權也。此債權銷賬案。重在解決德國賠欵問題。蓋歐洲混亂。其直接原因。雖在濫發紙利。間接原因。仍在賠欵問題。德以濫發紙幣之故。國內產業萎靡不振。影響波及於英。法以德國賠欵。列於預算。德旣無力支付。法遂陷於困窮。至占領魯爾以要挾之。而德國支付能力反因而削減。所謂損人實以損己也。夫誠能使德國。在不能侵略他國範圍以內。而保持相當之安寗。德之支付能力。或當稍有起色。借書證協約國必先減輕對德要求。否則德固一蹶不能復振。協約國亦將隨之而然其樞紐。仍在美國。美茍不可。則終如海上神山。可望而不可即也。惟自美國方而觀之。銷此百億美鑫債權之帳。實非易事。蓋美皆以此債權發行戰時公債。若令銷帳。則此百億美金公債。皆將歸諸美國國民之負擔。縱令美人忍痛負擔。而此銷帳問題。是否於美人有利無害。仍屬疑問。此美人所以躊躇觀望也。但一任歐洲混亂而不為此扶救。側債務人破產。美國之債權亦將徒有其名矣。況歐洲政局焉美國財政界市塲皆息息相關。歐洲政局一有文類動。美國財政界市塲立見動搖。受損必巨。拜金主義之美國國民。豈　未曾計及此乎。 
　　此外尚有一原因。足使美國觀望者。即法國之態度及其軍國主義是也。法強德以所難。極為美人所不滿。故去歲克里滿權作抵美之時。美國與論頻加攻擊。謂法之防德。實毫無根據。法國原有軍備防德有餘。因防德而擴張軍備。使財政益趨紊亂。所謂作繩自縛。於人何尤。法茍不司。而與以財政援助。美人雖愚。決不出此。然則法茍不改變方針。欲求美國援助。固戞戞乎其難矣。惟美旣不滿於法。英亦不表同情。法遂陷於孤立。或可藉此促法人省司。亦未可知也。總之歐洲問題。即美國問題。以美人之智。寗不知此。徒以種種障礙未能即見實現。然而美國與論。其必由超然主義。而趨於國際主義。可無疑也。故美國之歐洲援助。不過遲早問題。何者。利害所關。不能固守緘默主義也。 
[今日之中歐]  
[  尊]  
　　歐洲今日之地位。自廣義觀察之。則去年問歐洲之危機。實自中歐蔓延而西。從魯爾問題。可以證明法德關係。實為歐洲和平與改革之關鍵。近東危機消滅。中歐乃得從事於整理。目下世人多為西歐抱悲觀。頗希望列強互相諒解前。魯爾問題及其他疑難事件。得以解決也。近數月間。因魯爾關係。中歐之和平與合作。乃愈迫愈緊。而捷克司拉夫權衡輕重。亦傾向於和平。至布達巴司特之政治家。亦不願再投匈牙利於戰急之漩渦。中歐今日之紛擾崩離。殆從此而已矣。吾人因法德間糾紛。相傳至今。對於捷克司拉夫為何而守中立態度。不傾向與法隧盟。實亦有研究之價值也。其初。捷因軍事聯盟關係。大有可以助法者。從福照將軍於春間游歷兩國時。即暸然於馬沙克總統與潘蘭博士之不能守此隧盟矣。捷克司拉夫之所以被迫而不能守此聯盟者。其原因可列舉如下。㈠捷克司拉夫有德國民族三·○○○·○○○。彼等力求捷德之洽安。即所以保守中歐之和平。㈡捷克司拉夫和平之障礙。乃在匈牙利。是故匈之與德戰。更較德人之與德人戰為烈。捷於此事。不得不放大眼光。停止不動。㈢捷克司拉夫之三面。若北·若西·若南。皆為德民所圍繞。倘欲大舉攻德。則內外均足使其不能存在。故捷之目下唯一希望。乃在和平之一途。㈣捷近發起小聯前因。保持中歐和平。捷頗信中歐之和平。惟中歐這國家。自能為之。與大國聯盟。蓋無益也。其所以為小聯盟之原因實在此。 
　　去年（一九二三年）後六月間之事件。廣言之。均與目下中歐進行和平。大有關係。茲為讀者明瞭起見。分三端述之如下。㈠各府corfu劇變與中歐。㈡復興之最後解決。㈢匈牙利復興所需債欵之商酌。此種問題。一經明瞭。則歐洲局勢與今年各國之實在情形。亦可瞭然矣。 
　　第一。吾人須先詢意大利為何屈從希臘之條件乎。此層甚易明曉。吾人亦無容多為論列。蓋均係於佔領各府島與雅尼那地方暗殺之事也。大抵國際間變知事起。關於國家與商業之利益。每有損傷。所言又均張大其詞。抑若眞有其事者。觀於此時之情形益信。當巨哥商酌其安全問題。而意大利之武力。乃忽然蒞臨各府。時正九月一日也。其後此兩國亦曾討論緊要關頭之阜姆問題。意人堅執欲守亞得利亞之口。為巨哥著想。彼徒失其北部。而於阜姆之商業權利。曾得有幾何乎。因各府之激變。意侵巨哥之權以利乃惹起諸小國之不平。巨哥乃亟思聯英。并加入諸小聯盟。更思利用意與希臘之事件。使意人收回亞得利亞東部之勢力。其時余（著者）至幸。適在日內瓦。得以目睹諸邦之爭論。其所有諸問題中。雖多所爭論。然仍不損其國際上之地位。聯盟各國態度之佳。以及巴黎公使團之不滿人意。此時余亦不必再從事敘述。吾僅為讀者告。即聯盟各國所用之方策。務使諸國於會議之後。其地位仍不減於昔。其後公使團之整理。所謂困難之點者。不過稱讚一番而已。各府如此之劇變。中歐如此之受其影響。其結果乃安然度過。誠足快人也。吾人試披閱歐洲地圖。注意於巴爾幹半島與地中海之間。茍明瞭捷克司拉夫與奧地利亞得繼續自由貿易於亞得利亞。即可以知此中之情形矣。兩國此後之貿易出口。大半經屈斯德海口。而尤以捷克駛經此海口之時為多。較經過漢堡時。不啻倍屣焉。 
　　第二。即中歐所引領而望解決之復興問題。洎乎德人為債務所逼。祇求自立其足。不能有所發展。乃與諸小邦以極好之機會。此諸小國率多互相倚賴。自為團結。不敢借助於大國。此時頗感已國不能躋於平治之境地。而其立國又與德為比鄰。情形各異。日見德之崩離。乃不得不籌自存這實處這。至德國與萊巨破裂之來。雖不若世人所料之速。但經濟與政治紊亂之情形。農漸推演。縱世界雖甚鞏固。亦不得不受其壓迫也。以言中歐之經濟。乃日趨惡劣。而德國之物品。目下又大半爺給於捷克司拉夫。奧地利亞。及瑞士等等。以目下中歐之實在情形言之。茍欲立時解決此複雜問題。在勢有所不能。亦無從探悉其眞相。非俟捷克司拉夫之總統馬沙克與潘蘭博士去年十月間旅行至西歐時。尚難分曉。其後捷克總統西歐一行。其反面乃使鮑因凱政府Poincare　Government　不能與法政府為軍事上之聯盟。再從正面觀之。殊為樂觀。則倫敦會議復興問題。與討論德國賠償數目時。而馬沙克總統等亦適蒞止。得以解決一切。總之。英政府以為此重要問題。捷克斯拉夫實居特別地位。而中歐乃因之午以解決一切。至可氣虛慰者也。 
　　第三。中歐復興問題。自外表觀之。旣有相當之解決。亦極重要。蓋此事與經濟及政治。均至有關係也。其先各方與奧合作之說。亦曾宣傳一時。惟匈這這情形及經濟歸還一節。從心理方面及政治方面觀之。羣均認匈與奧大有不同。萬難相提並論。與奧同時解決也。去年春間。匈內閣康脫擺司蘭赴巴黎與倫敦。商酌借欵問題。卒致無結果而還。但匈國事件。經彼之宣傳。亦復成功不少。其後匈與捷克斯拉夫亦為幾度商酌。卒致十月二十九日。聯盟會提出正式書面請求於復興委員會。而匈之借欵。亦因以成。於是匈可注意於內部問題。其經濟狀況。蓋已入於軌道矣。 
　　最後之一言。則匈與捷克斯拉夫之關係。實為解決中歐和平之關鍵。而今日之中歐。乃賴以一新。此吾人可斷言也。 
[東瀛復興聲中日人擴充南滿事業忙]  
[  容]  
　　日人經營南滿事業。有如水銀瀉地。無孔不入。尤對於南滿鐵道。加以特別注意。旣掌運輸之中樞。又執金融之牛耳。故吸收各項鉅欵。除接濟其本國政府外。提出一部。再向東省投資。截吾之長。以補其短。子母互增。攘利無窮。勢必至於無量數不可思之數。吸盡吾東省脂膏。使吾東省地圖改換顏面而後止。是以南滿鐵路。蜿蜓東省。具有極非常的潛伏勢力。更由大連日署。日夜劃策。貼住幄運籌。而使滿鐵沿線實施。操其決勝之權。因之滿鐵可為侵略東省之先驅。旅大總會即為鯨吞東省之叫根據。洎乎東京大震災後。日人眼目之中。儼然視東省為日本第二。故此日本大多數之災民。俱來至中國。似吾中國應該豢養晶本災民。為其殖民地方者。即使粉飾顏面。強為避難之詞。而此項大多數災民之衣食住。果因何處所出。近聞此項災民。俱由日本政府。接濟疑項。使來中國投資。令其各謀生計。（按去年年終。旅藩日商。因受金融影響。賠累不堪。頗難支持。從由晶當道接濟若干萬之鉅欵。按戶分配。平時旣參如此。而大災之後。焉能不接濟耶）若然。其非視為殖民地者而何也。回憶甲辰日俄戰後。日人之來東省營商者。莫不貧無立錐。所恃者。日政府授意各銀行。支給少數之貸疑耳。故其營業之初。大半一間徵小板木房。不數年間。居然成洋式大樓中之大資本家。且沿線附屬地。俱已成為新市街道。謂非由侵略主義中。借通商之名。行其殖民之實而得來。其誰信之。乃日人徒托親善空言。惟恐吾亡之不速。又復鼓吹馬賊主義。使其國人來我東省。充當馬駥。及其他咎種之行為。破壞我地方治安。反視顏有所借口。隱行其侵略之政策。並有類似赤俄宣傳之過激主義小冊。印成唱詞及小畫冊。公然在其國都販賣。且同時由大多數書坊印售。分佈於各島。宣傳於鄉村。意欲其國人皆有速亡中國之印象。實破壞我國治安。坐收漁利之陰謀也。試觀英之亡印。即亡於英國所設之印度公司。而東省之與南滿鐵路及朝鮮金票。尤屬顯而易見。故吾東省處於日人勢 
 
 

Page 20

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *力範圍之下。旣有大連日署總其成。在表面上。擴張滿鐵事業。以蠶食之。同時又鼓吹種種陰謀。以破壞之。雙管齊下。兩面夾攻。吾東省亡無日矣。茲以大連日署發表之各項計劃。為東京災後擴張滿鐵之新事業。他如各要人之談話。及日報紙所刋載。均與東省有間接的關係者。彚記成篇。貢諸當世。並非有意挑撥而排斥之。不過為正義所迫。聊盡言逾界之天職。以期國人注目云爾。 
　　滿鐵十三年度預算案。先已查核定妥。興業費為四千五百萬元。因與川村社長憶度之四千萬元。相差甚鉅。故又復行審查。將其不急用者。全數削除。最後經重役會議。均行決定。至其事業中之主要各項。分別列舉於下。（甲）鐵道經費。約一千五百萬元。此中主要者。第一為車輛。應新設各種機關車二十八輛。及貨車四百輛。即與本年度未製之車輛。一併計算。明年度總車輛。實達五百輛。尚有係繼續事業之機關車十五輛。預定於明年中均行製造。第二為複線工事。交換思道。及大連至瓦房店間。與安奉路線之改築等項。至於改築火車站。本係多年之懸案。但以現狀觀之。大連車站。現未改築。則如其他沿線各站之改築。暫行維持現狀。亦無不可。但大運車站。是否改築。最與經濟方面。有至大之關係。因是現已決定。於十三年度。籌出十萬元。入手工事。（乙）港灣經費。約為三百五十萬元。其主要者。為第四埠頭之建築。寺兒溝小崗子方面之圭地整理。石油棧橋之建築。（係繼續事業）及為石油輸出之每活計。在第一埠頭。實行相當設備。此項埠頭頭設備。均係繼續事業。並同時改築東廣塲。所有架橋。一面市街內添設事務所。（丙）礦山經費。約三百三十萬元。為謀副產物之增加計。新設巴拉痕工塲。茲用百五十萬元。設置最新式選煤機。但至整理貧礦之計劃。迭次試騐結果。技術上及經濟上。均為有效。已決定將現有鎔礦二臺改築。以便發揮最大效力。又為擴大選礦工塲。及附帶工塲之計劃。已決定籌出七百五十萬元。辦理此等事項。（丁）電氣經費。約三百萬元。其主要事業。為長春製粉業。遼陽、金州、周水子、等處。紡績工塲。及其他工業之電力供給事項。首先擴大。天川長春兩地這發電所。並在撫順奉天間。及金州各處添設送電綫瓦斯。（係繼續事業）經費約為百二十萬元。辦理安東瓦斯之完成。及長春瓦斯之新設事業。（戊）旅館　經費。約四十萬元。主要為奉天大和旅館建築費百五十萬元。預定明年間。用三十萬元入手工事。（己）地方施設經費。約八百六十萬元。（係繼續事業）即改築大連醫院。及添設傳染病舍。鞍山製鐵所這擴張。及鞍山醫院之新築。至學校方面。即長春安東高等女學校。長春商業學校寄宿舍。公主嶺農業學校等之建築。及為小學校敎員之補充計。是否宜設師範學校。問題最為主要事項。但八百六十萬元中。含有板硝子工場建築費。其他多年懸案之獸疫研究所。亦當於十三年中完全築竣。尚有各地社員住宅。俱樂部。及連動塲之設備費。已決定等出約二百二十萬元。據遠蘇興業部長談話云。滿鐵十三年度預算案。大體業已確定。其興業費約當四千萬元。即減除鞍山復興費外。較上年亦增加巨額。此種興業費。及事業方針決定之時。日本突起震災。故曾費愼重之考慮。但震災慘變。屬國家之不祥。無論何人。均應急難。即吾人住於殖民地者。亦應有此覺司。奮力援助。然亦不能因奔救母國。而棄個人生業。故滿鐵應施設。從未因此停止。至資金問題。社長早有裁處。所需之數。乃在成算中云。可見日人心目中。早已據直滿路為已有。且以殖民地視之也。鳴呼。 
　　失沿線今後之設備 
　　滿鐵地方部。對於沿線各附屬地公園。及游散娛樂場所之設備。自十三年度以後。將取積極方針。就中以來年度施設。為奉天長春兩公園之完成工事。如長春西公園之工程。已在半成之間。擱置多年。今擬投資十萬元。作五年繼續事業。便風景運動兩方面。均臻於完美地步。預定初年。先以六千六百元之預算。修築道路。水池。動物園。兒童運動塲等項。並在奉天將以方園五萬坪地皮之廣塲。創一新大公園。舉凡野球完成。共需經費三十一萬元。亦作五年間之繼續事業。故在來年度。先以四萬五千元工費。興築基礎工事。此外對於各附屬地內。亦均設立小公園。及游戲塲等等相當之設備云。 
　　大連市十三年度預算案 
　　大連市十三年度預算。共計七十四萬二千一百六十元。較比十二年度七址一萬二千二百二十四元。增加二萬九千九百三十六元。至其增加之故。蓋有特別會計。及商工學校之兩種關係。如將特別會計預算。一萬三百六元。與商工學校預算四萬三千四百元加入時。則預算案之數目。反有幾分減少也。茲據市役所五十八回市會。審議發表之預算案。列後。以資參考。大連市歲出入預算案。 
　　（甲）歲入（子）經常部㈠賦課金一五○、○○○元㈡使用料及手數料二四、二八九㈢給水收入四○、七○○㈣雜收入二九、六一○㈤滾存金六七、七一八㈥關東廳補助金一二、○○○㈦特別賦課金五一、八六八㈧社會事業收入一、八一一共計六九八、○○六（丑）臨時部（一）關東廳補助金一○、○○○（二）暫入三四、○○○共計四四、○○○（子）（丑）合計七四二、○一六 
　　（乙）歲出（寅）經常部㈠役所費九一、二七六㈡會議費一二、六一六㈢敎育費二、六二六㈣衛生費一九八、六五九㈤社會事業費一九、四五六㈥給水費二二、三三一㈦初助費一五、○○○（八）預備費一○、○○○共計六○六、○一四（卯）臨時部（一）營繕費一八、一七七（二）負債償卻費一一二、七一五（三）選舉費三、○○○（四）調查費二、○○○共計二三五、九九一（寅）（卯）兩項合計七四二、○一六南山麗土地經營歲出入預算案。 
　　（丙）歲入（一）土地賣卻代二○三、六九三（二）雜收入三、八六六（三）滾存金六三、○六八合計三六九、六二七、（丁）歲出（一）辦理出金一八七、五○○（利息）二三、二六○（三）預算費五九、八六七合計二六九、六二二市營住宅經營歲入預算案。 
　　（戊）歲入（一）轉入金三四五、○○○（二）收入房租六四、八一三（三）滾存金一、○○○（四）雜收入七、二五五（五）關東廳補助金三、○○○合計四二一、○六八（己）歲出（一）建築費二二五、○○○（二）倍繕費六、六二四（三）雜費六、五二七（四）負債償卻金三三、七四○（五）貯存金二五、○○○（六）預備費四、一七七合計三○一、○六八 
　　關於上記這預算案。據村井市長談話云。今年度之預算案。以財界不振之故。定緊縮之方針。結果增加者。惟敎育費而已。而敎育費這增加理由。乃因各學校之學級漸多。且特別會計之商工學校經費。亦編入在內也。是以大連市歲出入之預算。比較去年增加二萬九千七百九十二元。皆因敎育費之自然增加之故。而歲入一門。各項稅金。即因財界不振。而致減少。而其增減之主要各項。如戶別割賦課金。增加三萬一千元。而減少者。為水　道收入。九千五百元。特別賦課金。七千八百二十八元。雜入金。一萬六千元。故其結果。不得不以戶別割補充之。其外歲入之增多者。為使用料及手數料之七千七百七址七元。雜收入七千二百二十元。滾存金七千零五十二元。關東廳補助金一萬元等項。用數及手數料。因高等女學校授業料之增加。雜收入亦因商工學校畫間貸欵。與滿鐵可多進一筆房租。關東廳之補助金。即將補助商業學校者。變為補助高等女學校。職員之薪水。故得增加一萬元。歲出之主要增加者。為敎育費。三萬四千七百六十八元。社會事業費。三千六百五十五元。補助費。二千元。營繕費。八千二百七十七元。其他。又加市議員之選舉費三千元。因取緊縮之方針。致衛生費減少一萬五千○四十元。給水費減少三千零二十七元。亦因自家用水道之增加也。至於特別會計方面。南山麗土地經營歲出入預算。賣卻土地甚順。故歲入滾存鑫。有增加三萬一千八百十一元之觀。決定將此編入預備費。市營市之經營預算。以房租收入之成績為佳。在十六年後。可將低利資金之本利。全數還清。現在之譚家屯之市住宅。與今年在香爐礁建築預定之會工宿舍等。全部皆係純粹之市財產。每年更可得十二萬以上之特別收入也。今年之新築市營住宅。為華工宿舍。共計十三萬五千元。譚家屯店舖房屋二萬元。柳町之官吏宿舍則為七萬元云。 
　　觀查大連市之預算案。因本年財界金融紊亂。始依緊縮方針。處處縮小範圍。惟敎育費一項。不論如何困難。亦須增加。日人之注重敎育。可見一斑。 
　　土地調查事業槪要 
　　關東州管內。從無完備之土地臺賬。及地藉圖。於土地權利之歸屬。殊為曖昩。每因疆界而起糾紛者。非常之多。不特於交易轉主時。欠缺安全。即於諸項企劃上。官民亦皆感不便。且徵收租稅。僅照所有者之報告。未曾因地質之良否。及多寡之不分。水旱亦一律徵收。於租稅之擔負。上下不無遺憾。故於大正三年。有土地訓查令之發主布。設置臨時土地調查部。自是年五月著手調查。需欵二百三十餘萬元。費時九年十個月。以二百六十四名之職員。而完成是業。茲將民政署管內土地之面積段數。列表如左。土地調查槪要從略。 
民政署　　　總面積　　　耕地面積　　　佃田地價　　佃田儹價　　　　對於總面積之耕地步合 
旅順管內　　六一、九九五　　二六、一八一　　六、五六一'六四七　　八四、九七四　　五割二分 
大連管內　　四二、二一四　　一八、一二九　　四、七○二、一四三　　四六、三四五　　四割三分 
普臨店管內　二一、六九一　　七四、七○七　　一七、七六四、○○四　一三○、五○八　　六割七分 
金州直轄管內　七二、二六二　四三、八九○　　九、六八五、九四七　　六九、五五六　　六割一分 
總子窩管內　六一、○七○　　三九、九六○　　一○、八二四、三四七　　九四、九八一　　六割五分 
總計　　三四九、一三二　　　二○二、九六七　　四九、五一六、○八八　　四二六、三六四　　五割八分 
　　關東州圭地調查。業已完竣。二月二十四也。按旅大土地面積。觀表可以了然（未日。舉行終了式。即為將來課稅之標準完） 
[各國在華機器貿易之競爭]  
[  南科大學卞默聲]  
　　據一九二二年中國海關報告冊。可知各國在華競爭之情形與各國商塲之影響。海關收費槪以關平。關平合銀元時價漲落不一。故營進出貿易者頗感不便。 
　　貿易總數之增加 
　　海關載機器貿易於一九二一與一九二二年間總數之增加。堪足驚人。設以此兩年與一九一五年較之。幾近十五倍。各國進口之總數與百分數比。另立表以明之。 
　　日本與德國在華鎬易之狀況 
　　一九一五年後。日本貿易量數日漸增加。然日本所進口之機器。種類與美國不同。故實際上無關係。德國在一九一四年前頗占重要位置。惜歐戰時不暇顧及。休戰後又復徐徐發展。然因馬克之低落。金融之紊亂。故雖有銀行界外交界之援助。而戰後終不如前。最近調查。德國已不復能維持原有之勢力。美國製造家於此政治問題未解決時。亦不視德為勁敵。 
　　英美之競爭 
　　在中國機器商塲競爭最力者當推英美。此固明顯。無待贅言也。一九一七年英國之勢力。試觀比較表可以瞭然。美國初求救見若何擴張。近年來則一躍而與英相埒。誠非意料所及。進口之數。陡增數倍。而加拿大自一九二○百分數比較則反減小。英美兩國。一九二一各佔百分之四十一。豈料一九二二年。美復縮小至百分之二十三。英則加之百分之四十四。美國今後茍不努力。恐未能與英人角逐也。 
　　中國實在情形 
　　中國情形。不能一言以蔽之。蓋中國機器事業。往往受鐵路礦業及其他工業之影響。因外資合辦之事。常有要求購買所所投資之國之機器及原料。日本能增加其機器進口之數數。即此原因。美國設不注意於國外商塲之位置。欲操勝利。殊非易易也。 
　　（一）各國機器進口價值總數比較表 
年　　　　英國　　　日本　　　德國　　　　其他各國　　　美及加拿大　　　　總數 
一九一○　二、六六一、九八三　六八六、三五六　一、二九五、七八九　一、九三五、七○○　六四○、六六三　七、二三○、四九一 
一九一一　一、五二四、四六三　三○二、三二九　九六四、一三二　　一、二三五、二三二　　二四八、三三五　四、二六四、六六三 
一九一二　一、三○五、五五七　二八七、四七一　五二四、三七九　一、二三一、八五六　　一三三、○五四　　三、四八一、三一九 
一九一三　一、四三九、○二四　三六四、七三八　六○六、六四三　七三六、○一九　　三○四、四二九　　　　三、四四六、八五三 
一九一四　二、五一一、九三○　五七一、四六六　七○七'八九三　一、二○七、八三六　　四五六、三八四　　五、四五五、五○九 
一九一五　二八○、七八六　　　五一六、七八三　三、六九○　五七八、○七五　　　四五三'三一四　　　　　二、七八二、六四八 
一九一六　一、八六七、一七四　一、五七二、九四一　六、八四四　　五五四、七二四　　八五二、○三八　　　四、八四三、六九四 
一九一七　一、六九八、三三五　二、四九二、四○七　　　　　　　　五一七、九七○　　一、四五三、四七五　六、一六二、一九六 
一九一八　一、六五五、一四一　四、四九八、○八五　　　　　　　　七三八、九二一　　三、○一一、八一八　六、九○三、九六五 
一九一九　二、八八二、八一五　五、○一○、八一七　　　　　　　　三二五、八五三　　八、九○六、四七一　一九、九一六、二三六 
一九二○　六、四八三、九九二　四六二、二三七　　八二、二七作　　一、六五一、五三四　　一、五○四、九一四　　二七、九四四、九三三 
一九二一　一六、一六三、四四七　五、四二八、○四五　　七三一、二二七　　三、二八八、六六七　一、六一二、五四四　　四一、七二二、九二八 
一九二二　一八'五四一、八○三　七、五八五、五九二　　二、○九五、五一六　三、五○七、○三九　九、六五七、七八九　　四一、三八七、二三九 
 
 

Page 21

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *　　（二）各國進口總數百分比較表 
年　　　　英國　　　　　日本　　　　　德國　　　　　其他各國　　　　美及加拿大 
一九一○　　三六·九　　　九·五　　一七·九　　　二六·八　　　八·九 
一九一一　　三五·五　　　七·一　　二二·六　　　二九·○　　　五·八 
一九一二　　三七·五　　　八·三　　一五·一　　　三五·三　　　三·八 
一九一三　　四一·七　　　一○·五　一七·六　　　二一·四　　　八·八 
一九一四　　四六　　　　　一○·五　一三·○　　　二二·一　　　八·四 
一九一五　　四三·二　　　一八·九　·一三　　　　二一·一　　　一六·六 
一九一六　　三八·四　　　三二·五　·一四　　　　一一·三六　　一七·六 
一九一七　　二七·六　　　四○·四　　　　　　　　八·六　　　　二三·四 
一九一八　　一六·七　　　四五·四　　　　　　　　七·五　　　　三○·四 
一九一九　　一四·五　　　二五·一　　　　　　　　一五·七　　　四四·七 
一九二○　　二三·二　　　一六·五　　·三　　　　五·九　　　　五四·一 
一九二一　　三八·七　　　一三·六　　一·八　　　七·九　　　　三八·六 
一九二二　　四四·八　　　一八·三　　五·○　　　八·六　　　　二三·三 
[俄國之榖產輸出與世界市場關係]  
[  少岑三月四日寄於柏林]  
　　最近數月中蘇俄之榖產輸出復呈膨漲之象。榖類輸出額超過於進口額。夫俄以農立國。榖類乃對付輸入之重要貨品。查一九一三年俄國之輸入總額為一三七四○○○·○○○金盧布。而其輸出總額為一五二○·○○○·○○○金盧布。就中榖類輸出值五○○·○○○·○○○金盧布。茍蘇俄近日榖產輸出益增。斯不難重立於世界貿易場中而為購買者之地位。英意兩國之欲與蘇俄締約。近東及巴爾博覽會半島政局之變動。莫不因蘇俄經濟恢復之影響也。 
　　大戰以前俄國在榖產諸國中佔首要位置。七個重要榖產輸出國－俄。阿根廷。加那大。北美合衆國。英屬印度。澳州－於一九○九至一九一三年間平均計算麺包用的榖類輸出額。就中俄國約占全數30％同上情形飼料用的榖類輸出額。俄佔45％大戰以還。繼以內亂。俄遂退出於榖產輸出國行伍以外。且一變而為榖產輸入因。其在一九二一年輸入超過。小麥與裸麥共一四○·○○○噸。麺粉七○·○○○噸。其在一九二二年輸入額。小麥與裸麥共三八○·○○○噸。過此以後蘇俄經濟漸呈稍蘇之象。一九二二年下半期且恢復輸出。茲將其一九○九至一九一三之五年間輸出之平均額。一九二二至一九二三年經濟年度（俄經濟年度始於十月）及現今經濟年度計至本年一月止之輸出額。表列於下（以千噸為單位） 
一九○九---一九一三五年間之平均數　　一九二二---一九二三年之經濟年度　　現今經濟年度計至本年一月二十二日　　　麺包用榖類 
小麥　　　　4117　　　　　　　　　　　　　　　　27　　　　　　　　　　　　　　　497 
裸麥　　　　534　　　　　　　　　　　　　　　　518　　　　　　　　　　　　　　　877　　　　　　　　　　　　 
飼料用榖類　 
麥　　　　　3700　　　　　　　　　　　　　　　　88　　　　　　　　　　　　　　　11　　　　　　　　　　　　 
燕麥　　　　1068　　　　　　　　　　　　　　　　26　　　　　　　　　　　　　　　67　　　　　 
平蜀黍　　　754　　　　　　　　　　　　　　　　　25　　　　　　　　　　　　　　　45　　　　　　　 
榖產輸出總額10173　　　　　　　　　　　　　　　684　　　　　　　　　　　　　　　1647　 
　　俄之區域今非昔比。故就前後為確切之比較乃極困難。若以舊日之疆界而論。則今之經濟情度當更為強盛。就上表各種榖類分別論這。其中裸麥於戰前乃在末位。而今則占首位為最要之輸出品。其數額且超過戰前。小麥於戰前為最要之榖類輸出品。至今則退居第二位置。此其故乃與裸麥豐收相關連。俄農夫當今耕耘冬季榖類較夏季為優先。而冬季榖類中裸麥較諸小麥為確實收成。此外飼料用榖類較戰前極形退步。乃因不傾向於樹殖大麥燕麥之故。 
　　俄國恢復榖產輸出。其於世界經濟關係。尤以今年輸出影響於世界榖品市場。如何。一時頗難為精確之決定。至現今經濟年度俄之榖產輸出總數。目下亦難推測。惟據蘇越政府所假定約為四○○○○○噸。即約合戰前小麥輸出額。然此假定之數目。將因政治原動力而生變化。但二五○○○○○噸政府能達到。今即就此數額而論。究其影響於世界市又將如何。此吾人之所欲知者。 
　　海運之榖產輸出諸國於末造收穫（北半九二四年度而論）非常豐富。蓋由天時特別良好。而非若往年非此即彼必有數地陷於惡劣之天時也。是以平均每頃（Hektar）收穫。就小麥而論。在歐陸（俄不計）北非。加那大。北美合衆國。英屬印度。可廷格及澳洲諸邦於一九二三年為一○七○尅。而一九一九至一九二二年間之平均額僅九四○尅。除此天時關係外其當注意者。則上述諸邦增殖小麥田是也。於一九○九年至一九一三年間為七六九○○○○○頃。而一九二三竟增至八六二○○○○○頃。此乃由生產消費相因而至之故。蓋一方面小麥田繁殖。他方面人口增加。且歐洲以外諸邦。近年消耗小麥亦驟多也。據國際農會之計算。從一九二三年八月一晶起至一九二四年七月三十一日止。諸榖產國輸出小麥總額。就理論上觀察當為二六。○○○○○噸。就中俄佔五○○○○○噸。但依同上之計算。輸入諸國之小麥需要總量不過一九五○○○○○噸。故兩方面比較有六五○○○○○噸之剩餘。而不需要之列者。裸麥過剩亦將有同上情形。依推算約超過二五○○○○○噸。就中俄佔一五○○○○○噸。總計麺包用榖類輸出約有九○○○○○○噸為不需要之過乘。茍蘇俄之輸出不尚增加。斯過乘數目必愈大。否則俄不參與輸出國之列。斯過乘數目僅約七○○○○○○噸而已。此麺包用的榖產豐收之推論。吾人可於歷年遞增情表槪見。北美與加那大兩邦小麥收長住以年終計算於一九一三年為三六○○○○○噸。一九二一年為三八○○○○○噸。一九二二年為三八○○○○○噸。一九二三年為五七○○○○○噸。北美合衆國之裸麥收長住同上計算於一九一三年為六○○○○噸。一九二一年為二○○○○噸。一九二二年為三○○○○○噸。一九二三年為五○○○○○噸。是皆逐年遞增之傾向也。 
　　蘇俄農來再興。實與麺包用榖類世界市塲以叁反響。價格將因供給增大而生大變化。俄國輸出之影響。雖不能為數目上之解析。然即就裸麥一項而論。俄與市塲之關係密切。明甚。大職以前裸麥於海運貿易全無勢力。及乎俄國中衰。而北美洲兩在國遂增殖裸麥田國以應輸出之目的。由一九一三年為一一○○○○○頃。及至一九二二年增為三四○○○○○噸。而一九二二年至一九二三年之經濟年度竟增至一六○○○○○噸。今再加入俄之輸出額。銷塲上之角逐。可以想見。惟合衆國於最近冬季裸麥耕種僅及去年79％而冬季之小麥僅及去年87％比較上稍為減縮耳。 
　　俄之銷塲競爭。擊於海運諸邦。尤以德、荷蘭、司堪的惹維恩半島諸國。波羅的海沿岸諸國關係最切。蓋此諸邦皆需要裸麥者也。近今北美之裸麥大受壓迫。在北方諸國銷塲損失頗巨。英吉利之歐陸及近東小麥運銷場。俄亦有挿起染指之可能。一六四七○○○噸之最近俄國輸出。分銷如下。 
德　　　五七六○○○ 
荷蘭　　四○○○○○ 
法　　　一九五○○○ 
丹麥　　一二八○○○ 
意　　　一二五○○○ 
比利時　七四○○○　餘額分銷其他各邦 
芬蘭　　七四○○○　餘額分銷其他各邦 
　　北美榖品在市塲上之被排斥。乃因俄貨價格低賤之故。平均計算俄貨約百分之一至百分之二較賤於同樣之美貨。俄對外貿易由蘇越政府專利獨占管理。設立輸出局---輸出公司---。其下分設立公立的協作社於各地。俄國農人只能以賤價將榖品售諸協作社。再由協作社歸匯於輸出公司而輸諸外國。輸出公司派遺專員駐在外國。以專辦理接洽貿易事宜。 
[中國紀漁業（續）]  
[  吳淞江蘇省立不產學校王棠]  
　　此外已居籌備而未成就之漁業公司。有三門灣漁業公司。聞資本暫定五十萬元。汕頭富利漁業公司。瓊州西省羣島漁業公司等三處。 
　　中國領海之廣。水產之豐。請者諸君。旣竟此章。想已知其大槪。然中國沿海全境水產之生產量。果何如乎。茲據最精確之考測。特為列表如左。 
種類　　　福建省　　　浙江省　　　廣東省　　　其他各省　　　全國總計 
魚類　　　一·五○五·五一五　　六·○七二·二○三　　一五五·九九六·一○九　三七·○一七·一六○　　二○○·五九○·九八七 
介類　　　一八○·三五三　　　二四三·八三五　　七九一·六八六　　一·二九七·三○四　　　一·四三三·一八一 
其他水產物　三○二·六一四　　二·○一七·九六○　　二○七·○四八　　四·一六三·二五二　六·七九○·八七四 
藻類　　　二·二九九　　　　七五·三八五　　五○·一三四　　一三八·五三五　　六三·六五三 
總計　　一·九八八·四八二　　八·三三三·九九二　　一五六·九九四·八四三　　四一·四九七·七三一　　　二○八·八○五·○四八 
　　上表即我國沿海各省每年海產之總額。計約二億八百八十一萬五千四十八元。祇以我國漁民。皆墨守成法。無改革思想。日人護我曰幼稚曰拙劣良以以也。致每年所獲。自給尚不足。計由香港日本澳門等地輸入者。以上海一埠而論。年在一千八百數十萬兩。其中單由日本輸入者。約值五百萬兩云。 
　　八日人勢力之侵入 
　　日人旣據臺灣。福建沿海之漁業。漸為所剝奪。此吾人所素知者也。迨佔旅順大連後。其侵略之手段。尤為迅帶。嘗以種種方法。使其本國漁民。移來旅順大連等地捕魚。今其勢力日擴。殊可畏也。觀其最重要之漁業。約有六種。請分述之於次。 
　　（甲）捕調漁業 
　　日人之諷捕綢。亟為重要。漁塲在春令則設在中城子金州灣熊岳城等處。秋季則更移往廟街。近海一帶。漁期四月至十二月。過此則相率歸國。每幾如是。無稍間斷。一舟所獲。自七八百元至二三千元。 
　　（乙）拖綱漁業 
　　此項漁業。當日俄戰爭時。日人曾在大連長山列島一帶。試行數次。以無果而罷。比前清末年。日人所辦關東州。水產試騐塲。更加考察。知該處漁業。確有希望。乃復經營。結果甚佳。近水逐年增加。計白大連三山島以東。至長山列島。無不有該國漁人之蹤跡。漁期七月至十一月。所獲魚類。以紅娘子魚扁口魚為主。黃花魚滑魚次之。漁獲物多銷大連市場。其漁般之根根據地。在大連煙臺登州一豆類。 
　　（丙）冬季大口魚漁業 
　　此項漁業。以關東州沿海一帶為最盛。日本水產會社。曾出資獎勵漁人。前往捕魚。漁船多集長山列島附近。每風獲利甚夥。 
　　（丁）鲅魚流綱漁業 
　　亦以關東州近海出產為多。漁場在金州灣大連灣及旅順沿漁。惟至春令。則移往煙臺及熊岳城一帶。漁獲物多銷旅順大連之市塲。 
　　（戊）鱟魚漁業 
　　鯊魚漁塲。多在獐子島與山東南角間。大連旅順沿海次之。所獲鯊魚。日人即在此地製造魚肝魚。所製罐頭。悉銷中國內地及朝鮮。 
　　（己）捕鯨魚漁業 
　　東三省沿海產鯨之地。以海洋島附近六七海里。至三四十海里洋而為多。日本東洋捕鯨會社。於民國三年。以海洋島納爾遜港為根據地。備有腦威式捕鯨船二隻。每嵊獲鯨在百闊大以上。成績極優。漁期六月至四月。但六七月出現最多。每條可售洋萬元。近來價稍低。然猶在六七千元之闡。 
　　民國三年。青島戰事旣起。日軍自勞山灣登陸後。即分遺其漁民於膠州灣附近。從事漁撈。迨戰事告終。日人即覇佔不去。設立民政署。內附水產專果。以謀發展。自後日漁民絡繹來華。各奮力價張其漁業。民國四年。日人漁船在青島海面者。計六十餘艘。青島政府。復極力提倡獎勵。漁船至民國五年。驟增至四百餘隻。凡建干綱。打瀨綱。潛水器。鯛延繩。鱆延繩。　延繩。鰆流綱。鰣流綱。鮟　綱。烏賊巢曳綱。地曳綱及曞之養殖。各種漁業。應有盡有。復設立水產組合公司。以規畫一切。具有改良水產業。保護動植物之繁殖。及矯正漁民之弊害。增進共同利益為目的。并選任總長。總理事務。另派技術員。巡視員。調查員。調查漁業狀況。其所經營事務。有如左之八項。 
　　一經營漁市場。 
　　二監督保護漁民。及救恤其遭難者。 
　　三代辦漁民之從事手續。 
　　四指導關於漁撈製造養殖之調查方法。 
　　五經營漁民之居住。及護其漁船漁具。 
　　六獎勵漁民之有功於水產。及品行優良者。 
　　七漁民之施醫。 
　　八調查水產物販路。及管理販賣事情。 
　　日人經營我國沿海漁業。其侵佔之速。有如上述。近復不遺餘力。晶事擴張。蓋南之臺灣旣為所奪。北之旅順大連。又久佔不歸。而中部之青島。復為蠶食鯨吞。唇亡齒寒。安知江浙兩省漁業。將不為所搶攘者哉。吾言旣竟。吾心孔悲。深望國人。與以特別注意。毋視等閒。蓋漁業之經營。不僅富國利民。亦且所以保海權者也。 
[本刊啓事]  
　　王肇鼎·高祖英·梅自新·王棠·楊庭·諸君鑒、二月份辱承投稿、茲略備酬資、請各具條蓋章、直接向本館會計處領取、期以四月四日起、六個月為限、期滿不領、認為不願受酬、即行將賬請到銷、並希諒察 
　　星形感人肺腑增刋部謹啓 
 
 

Page 22

 
 
1;第一萬八千三百四十八號;中華民國十三年 西曆一千九百二十四年三月三十號
星期日 * *   
 
