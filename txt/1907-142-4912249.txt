# 1907 - 142 - 4912249

 

Page 1

 
 
   
 
 

Page 2

 
 
[上諭]  
　　四月十六日奉 
　　上諭京師入夏以來雨澤稀少現在節逾小滿農田待澤孔殷朕心實深寅盼允宜虔申祈禱本月十九日朕親詣覺生寺拈香大高殿派醇親王載灃敬謹前往恭代拈香時應宮派貝勒載洵昭顯廟派貝勒載禽宣仁廟派貝子溥倫凝和廟派鎭國將軍載搏同於是日分詣拈香以迓甘霖而慰農望欽此同日奉 
　　上諭五月十二日夏至大祀祗於方澤朕親詣行禮四從壇派廷康希璋承蔭黃永守各分獻欽此同日奉 
　　上諭江蘇提學使著毛慶蕃補授欽此同日奉 
　　上諭湖南長沙府知府員缺緊要著該撫於通省知府内揀員調補所遺員缺著祿顯補授欽此同日奉 
　　上諭湖南岳常澧道員缺著周儒臣補授欽此 
　　四月十七日 
　　上諭兩廣總督周馥着開缺另候簡用岑春煊著補授兩廣總督欽此同日奉 
　　上諭直隷天津道員缺著凌福彭補授欽此同日奉 
　　上諭直隷保定府知府員缺緊要著該督於通省知府内揀員調補所遣員缺著胡遠燦補授欽此 
[宮門抄]  
四月十六日 
召見軍機吳鈁錢能訓 
四月十七日 
召見軍機鐵良壽勳王士珍 
代論 
[東三省督撫議奏設立職司官制及督撫辦事要綱摺]  
　　奏爲遵議東三省設立職司官制及督撫辦事要綱分繕淸單恭摺具陳仰祈聖鑒事竊臣等欽奉三月初八日諭旨東三省應如何分設職司之處著該督等妥議具奏等因欽此仰見朝廷眷顧根本與時通變之至意欽悚莫名臣等遵卽詳細籌商叅酌時勢稽中外之善制揆東省之所宜謹擬行省公署官制辦法敬爲我皇太后皇上陳之東三省爲我朝根本重地歷來設官分職辦法本與内地省分不同各將軍衙署原設有户禮兵刑工五司盛京以陪都體制又設有五部府尹以資分理近來交涉日繁郡縣日闢凡財政軍政警務學務無不量添局所增派官員於是舊司新局紛列漸多旗署民官畛域顯判幾於漫無統紀寢就廢弛此疆吏之擘畫京員之章奏中外人士之論議皆以攺定東三省官制爲第一要務也前蒙聖明鑒察特裁盛京五部及奉天府尹以一事權上年又於三省添設提學司以廣敎育損益通變原以振興政治有裨地方臣等以爲欲袪散漫牽掣之弊則宜有總匯公署方能合一事權欲謀整齊修舉之規則必須分置廳司方能各專職業溯考各邊將軍大臣有仿京部設户兵各司者有派部員佐理者本兼部體欽定歷代職官悉指明督撫爲行部盛京將軍原兼兵部尚書右都御史亦有部院之稱與晉唐都督府分設長史司馬各曹叅軍及英之澳洲美之各省於總督省分設財政學務等官者相合擬於奉天吉林黑龍江三省每省各設行省公署以總督爲長官巡撫爲次官皆如各部堂官於行省公署内分設二廳一曰承宣廰禀承督撫掌一省機要總匯考核用人各事一曰諮議廰掌議定法令章制各事就原有局署酌量歸併分設七司一曰交涉二曰旗務三曰民政四月提學五曰度支六曰勸業七曰蒙務仿國初將軍設叅贊及出使大臣叅贊之例設左右叅贊各一員分領承宣諮議兩廰事務交涉等七司各設司使一員總辦司事承宣廰及各司均設分科每科設僉事及一二三等科員佐之諮議廰不設官缺酌派議員副議員顧問額外議員皆選明達政治者充之以資研究此外陸軍關繫綦重應另設督練處以擴軍政司法分權宜豫擬專設提法使以理刑法其官制另由臣等詳議具奏他如劃分權限酌擬補署建立衙署籌支廉費皆屬更張之要務卽爲圖治所宜先謹遵議章程繕具淸單恭呈御覽又東三省總督恭譯諭旨責成視各省爲重謹擬督撫辦事要綱六條一併繕單呈覽其道府以下官制亦擬酌定階級以期簡捷容俟到任後體察三省情形酌籌辦法再行具奏總之東事措置上關國家之本計外爲環海所注觀臣等惟有竭盡愚忱悉心籌畫於東省所難行者不敢曲爲因仍於所相宜者必求規於詳備法無一成而不變道貴因時以制宜國初直省官制至雍正中而大更近來邊省建置亦弛張之不一此第麤擬大綱其詳細章程及以後有無應行酌議變通之處仍當隨時奏明辦理再三省旗務本歸將軍管理今攺設督撫現總督奉特恩兼管三省將軍事務則三省巡撫亦有分理旗務之責相應籲懇天恩俯准將奉天吉林黑龍江三省巡撫皆兼副都統銜以便措置而資坐鎭所有遵議東三省設立職司官制及辦事要綱各緣由分繕淸單恭摺具陳伏乞皇太后皇上聖鑒再暫署黑龍江巡撫程德全現未在京是以未經列銜合併聲明謹奏光緒三十三年四月十一日奉旨依議欽此 
 
 

Page 3

 
 
謹將酌擬東三省督撫辦事要綱繕具淸單恭呈御覽計開 
　　一東三省爲全球注目之地措置得失動關大局外交内治全賴仰禀宸謨現京奉鐵路兩日可達三省皆有巡撫表率控馭查漢晉刺史有乘輕車奏事京師之制擬嗣後三省如有應辦重要事件疑難待决者准令總督隨時赴關面奏機宜恭請訓誨及與樞部各臣悉心商辦以圖周安妥而免貽誤 
　　一奉天距京較近爲吉江兩省根本現各幹路枝路皆以該省城爲樞紐總督應建駐置於奉天以便控制吉江兩省應各建行署以符三省各建行台之旨俾得隨時周歷商同三省巡撫辦理外交内治一切重要事務三省巡撫亦可隨時前赴鄰省會商整頓及互有關涉各事並周巡屬境以密考查 
　　一東三省現設巡撫辦法應與内地殊别凡三省公署堂印應由總督佩帶總督在他省時則本省印信由巡撫佩帶回省則仍交之總督督撫每日率屬皆在公署辦事以便會商而去延滯如此則收相維相助之效而無内地督撫同城之弊院司不和之弊於整頓東事裨益匪淺 
　　一東三省總督現奉旨兼管將軍事務臣世昌並蒙特恩授爲欽差大臣現已請頒發關防改鑄印信凡三省旗務及關涉特别重要事件均應專用三省將軍印信曁欽差大臣關防奏咨以專責成 
　　一東三省現在整頓一切事同創始得人爲先前大學士曾國藩左宗棠於所轄用兵三省提鎭藩臬皆准保用臣世昌現蒙特授欽差大臣仰見朝廷鄭重東事之意擬東三省三品以上大員無論舊有新設皆准擇堪勝人員指名密保或會同該省撫臣奏保請旨簡放或派員試署以收得人之效此外各項員缺擬皆准變通補署布衣獲咎及丁憂人員才具出衆職事必需者亦可擢用凡實缺當差人員有績效者或按邊俸升擢及按異常勞績保奬均由東省督撫奏明辦理能明習外交者尤宜不次任用以重交涉三省實缺候補各員擬皆得通用如江省新設各缺用吉奉人員之例遇有差缺均可互委不分畛域以廣量材任職之路 
　　一東三省地處邊要諸事草創若仍拘泥例章恐致諸多貽誤擬請嗣後東三省所有吏治損益財款出入及一切事項皆暫准酌量變通隨時隨事因地制宜分别奏咨核辦俟數年後籌辦漸有端倪再查看情形奏明辦理（所） 
專電 
[電一北京] （四月十七日亥刻） 
御史俾壽奏巡警廰現辦鋪捐宜加體恤奉旨民政部知道（大） 
[電二北] 京（四月十七日亥刻） 
俾壽奏請整頓王公圈地奉旨交度支部議奏（句） 
[電三北京] （四月十七亥刻） 
東督徐世昌今日商准直督調保定曹統制隨往東辦理軍政（章） 
[日下近聞]  
　　振貝子於初九日。遞一封奏。聞係詳陳開辦商部以後。種種布置之難籌畫之苦。深恐繼任者辦理不善以致盡棄前功云云振貝子誠關心國事者是豈酣歌恒舞。託言婦人醇酒者。所可同日語乎。 
　　初十日皇上出西苑門詣天壇行禮民政部曁内外巡警廰員均恭備道。差時有某部司員錢某。偕友二人。衣冠站立道旁。意在瞻仰天顏。不料初稽查處某員查見。知非本部人員上前盤詰二人懼謬以民政部司官對詢其何司以承政廳對再詰以某科則窘極不能置答幸錢某赶緊携之遁去事爲毓侍郎所聞。恐有喑殺黨人溷入。不可不先事預防嚴飭兩廰嗣後道差。如有可疑之人。不論誰氏皆當扭送警廳究辦。古人云天顔咫尺。今則君門萬里矣。 
　　鳳山專司訓練陸軍以來。於陸軍部章程。多以私意任性删改。各鎭將士久有煩言惟因鳳係尚書私人莫敢奈何乃尚書近亦厭之。漸與疏遠聞鳳自校閱山東第五鎭回京後尚書卽擬調之他往。一面遴選幹員。以繼其後。烏呼愛則加諸膝。惡則墮諸淵。宦海升沈。有如是者。 
緊要新聞 
[川漢路綫更攺之計畫北京]  
岑宮保前在軍機處議改川漢路綫經鄂督飛電力爭等情曾紀前報兹悉尚書之意。擬改由成都赴保寗。出漢中繞西安以達太原。再由原聨接京漢。則南抵江鄂。北達津沽。西北聨絡秦隴新疆。不特利便交通卽開辦新政亦較易爲力若仍東行至漢則但顧西南不顧西北似非上策當時慶邸頗爲動容卽電商張袁兩宮保。聞袁極贊成此說。而張宮保則迄未電覆云。（玉） 
[郵傅部爲粤漢路事致周督電廣東]  
　　粤路風潮之後即經九善堂七十二行禀准郵傳部開正式大會乃陳賡虞等竟聨 
 
 

Page 4

 
 
電阻止。粤督以港商行商意見仍未消滅恐乂激起風潮故特電致郵傳部靖示辦理兹郵部已電覆到粤。亟錄如下。 
　　周制台鑒洪前據九善堂七十二行曁粤港滬漢股商電禀議開股東正式會公舉協理自是正辦當經電請貴督隨時保護維持港商陳賡。虞等股欵。認而未交曾咨部注銷有案是該商等本非股東。不應干涉路政貴督前電請准其入股原屬通融辨理。具見調和苦心乃該商等一意反對路事。迭起風潮。今以開會舉總協理。又復嘵嘵電阻實屬謬妄。此路關繫中國全局不僅粤東一省之利害亟應將總協理早日舉定。以維路政而靖人心。斷難任先己註銷有案之少數股商從中阻撓應請貴督嚴行申飭並諭鐵路公司遵守商律安爲辦理如陳賡虞等再挾私見。必欲破壞大局而後己。本部惟有奏明拿辦。恐該商等不能當此重咎也至查帳一事昨准貴督電稱存帳業已查淸明用帳除躉付英欵買洋料公司零用尚屬無多等語應請一面飭將用帳速查。一面宣示佈告。以免反對路事者。藉存欵不淸。爲摇惑商股之　統希迅速查照辦理並電復郵傳部眞（易） 
[汕頭厦門告警]  
　　十七日汕頭電云汕頭厦門之間甚不安靖有亂民搶掠店舖以及居民住宅。並毁壞敎堂學堂情事。恐有蔓延之患。譯文匯報 
[政府電飭粤督𠞰辦亂黨]  
　　十七日北京電云中國政府接得廉州北海兩處情形危急之報告後卽飭粤督周馥剿辦亂黨。現外國兵船。亦迅已速開赴汕頭厦門北海廉州等處矣。譯文匯報 
[巡警兇毆敎習學生續誌蘇州]  
　　本月十三十四兩夜蘇州巡警迭與學界衝突己詳昨報兹悉長元吳三縣已勸令諸捕照常上差。併將枷號之三捕疏枷發元和縣署管押。視陳君傷勢如何。再行核奪。至十四夜西路巡警兇毆高等學堂學生一案亦經蘇州府何太守委吳縣金茗靑大令於十五日傍晚。至該學堂將受傷之顧姓等三學生訊騐騐明顧生左臂被棍擊斷。傷勢最重。其餘二生。尚無大碍騐畢即傳西路通班巡警到縣一一研訊遂將肇事及棍擊顧生之甲乙二巡警飭押待質公所聽候核辦（間） 
又一訪函。云十四夜西路巡警兇毆學生一事因有某甲。素與撫轅東首吳姓女私識。是夜甲至吳姓處忽閉門不納。在外吵閙。該處巡警向之查詢甲卽斥其多事正爭論間。適有高等學堂學生數人經過。甲卽於人叢中逃避。各巡警誤將學生二人人拘住。强欲解局。各生茫然不知與之理論（以下情形與昨報所紀略同）至下一日。適開地方自治會。大小各學堂因此皆未到會。（欲） 
　　續函。云巡響兇毆學生事由巡警局禀明臬司朱竹石廉訪大有徧袒巡警之意。因此紳學兩界。大動公憤。今日（十七日）各項學堂遂一律停課。由各監督率同學生。至撫轅呈遞公禀。蘇垣各紳董。亦均到撫轅。陳中丞面諭令各回校明日必有辦。法現中丞已電請江督端核示矣（欲） 
　　又接蘇垣友人來函。擇其未經登錄曁與前稍異者。摘錄如下巡警將高等學堂學生二人拘入西路巡警局後越一時許警官警長自外向來被拘二生向之伸訴警官尚。欲袒護警兵含糊了事。幸堂中庶務長齋務長先後來局問訊令。局中人往撫轅東首調查始悉是事情由乃王大官等互相口角。與高等學堂學生並不干涉。庶務長齋務長率齋務長率學生等歸校後隨囑地保至被拘處查問詳細情形據云事前有二人互相口角警兵喝阻不服彼此爭論幾至用武警兵卽往撫署西轅門口。吹笛集衆。二人遂乘間逸去。是時適有高等學堂學生二人。路經過警兵不察是否。卽扭打至局中云云。不意二生被拘後有鐵路學堂學生三人。途遇警兵。亦遭毆辱三人謂我等是鐵路學堂學生警兵大聲云。不論何處學堂學生。均要痛打。各學堂例假在外之學生聞警探視至則局門緊閉移時警笛亂鳴。警兵各持棍棒擁出。有警長一人。持指揮刀。率領警兵。遇見學生。用刀棒亂擊。以致高等學堂受傷七人。師範學堂受傷三人。游學預備科受傷二人。鐵路學堂受傷三人。中學堂受傷三人。其餘學生被毆者不計其數且有鐵路學堂學生府中學堂學生各一人受有刀傷數處。習日經蘇撫陳中丞派員會同周提學查騐明確允爲究辦現受侮各學校以受傷多人暫停上課公議於十七日午後開敎育總會提議此事云（敬） 
[東三省督撫之養廉]  
　　字林報載西五月十八號北京訪函云東三省總督養廉。聞政府業己議定與中國本部八總督所得者一律。惟此外尚支三省將軍。及欽差大臣俸銀。至唐朱程三巡撫之養廉。 
則亦與各省巡撫一律云。 
[州縣揑報灾情將興大獄杭州]  
　　浙撫張中丞近派委員幕友查悉湖屬各州縣。去年水災。並不甚重。田稻收成。仍有七八分。皆由州縣私圖利己遂揑報朦混其實減收錢粮。鄉民毫不受惠。均入官吏書差之私槖。業已具摺入奏請。旨嚴辦並自請交議失察處分一面並札湖州府飭縣將徴糧串簿。曁經辦庫書丁役人等。一併交由委員押解來省。聽候澈究。（比） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[奉天將軍趙爾巽奏請丈放荒地淸單（續）]  
　　謹將丈放鳳岫安寛等處葦塘辦法章程十四條開繕淸單恭呈御覽計開 
　　一鳳凰岫巖安東寛甸等處葦塘前於開辦邊務時奏准附近居民報領收割葦利按年交課然歷年丈放給照者約祇五萬數千畝其餘槪係私墾至沿海沿江一帶明灘河淤曠廢尤多現應逐段普丈不論有課無課一律收價丈放以正經界而興農業内有額數准其報明剔除 
　　一東邊葦塘原定章程分爲五則上則每畝收押租小數錢二千四百文每年收稅課銀一錢二分八厘三毫三絲三忽三微中上則每畝收押租小數錢二千每年收稅課銀九分七厘六毫七絲七忽六微中則每畆收押租小數錢一千六百文每年收稅課銀六分一釐一毫一絲一忽中下則每畝收押租小數錢一千二百文每年收稅課銀三分六釐六毫六絲六忽下則每畆收押租小數錢八百文每年收稅課銀一分四釐六毫六絲六忽六微承領之後仍作官地民佃不准私相買賣是以僅收押租不名地價所定課銀亦照葦稅核計每年册報工部核銷惟沿海淤灘名爲葦塘實則並非全屬葦地且有本係葦塘現已開墾成田者若仍核收葦稅未免名實不符應仿照牛莊葦塘辦法一律改稅爲數交價升科 
　　一承領塘地分别荒熟各按上中下三等交價熟地仍照牛莊葦塘章程上地每畆交價二兩一錢中地每畆交價一兩四錢下地每畝交價銀七錢荒地照淸賦章程上地每畝交價銀一兩五錢中地一兩下地五錢鹻片斥鹵按下等荒地減半其有葦之地由委員查勘明確如係葦叢茂盛應照熟地繳價若僅有苗葦尚未滋長滿塘及將來終難涸盡成田者照准生荒分别交價每地價一百兩均加收經費十五兩以資辦公交價之後卽作民間永業嗣後遇買賣亦照民業一律稅契過户　　一塘地升科應照淸賦章程分上中下三則上地每年每畝征正銀六分中地五分下四分鹻片斥鹵照下則減半每畆征正課二分每正課一兩均隨征耗羨一分名曰新千粮銀熟地當年起科升荒自丈放之年起至第四年起科均歸民署征收另册奏銷其有葦荒地亦照第三條繳價辦法分别荒熟依限起科　未完 
内治部 
[蘇撫奏准奬勵耆儒北京]  
　　蘇撫陳中丞日前具奏略稱據紳朱以增等呈稱一品封典前選雲南昭通府通判震澤縣附貢生沈毓桂現年一百歲該員植品純粹潛研實學光緒五年與美國儒士林樂在在上海創建中西大書院前後掌敎十有八年復與諸西儒共譯英國志中西關繫略論格致探原及天文化學算數醫理諸書三十餘種乂創設萬國公報譯登中外政事學校商務都大端五十年來不求聞達歷次捐欵助賑奬叙同知銜遞加知府銜三品封典光緒三十年以年近百齡經同鄉官呈請升撫端方具奏奉硃批著賞給二品封典准其旌表在案現在時逾三載年滿百齡精神强固勵學不衰呈請代奏懇恩賞給崇階以勵耆學等情前來合無仰懇天恩俯准加恩奬宿學除咨禮部查照外理合會同兩江總督臣端方恭摺具陳奉硃批沈毓桂著賞給二品准其旌表欽此（貝） 
[批准設立銷燬烟具局蘇州]  
　　蘇臬朱竹石廉訪詳請設立銷燬煙具局已紀前報現此事已奉江督蘇撫批准照辦原批錄下（江督批）據詳已悉仰卽移會禁烟局議章詳辦至紳商士民等雖不必飭繳烟具如有自愿將烟具送局銷燬者自應一體照章辦理以期周密並卽轉移遵照（蘇撫批）查官塲戒烟雖經通飭取結尚無實在証據所請責令曾染烟癮現愿戒除及先已戒絶具結各官均將烟燈烟鎗盡數送局銷燬按旬申報實爲切要之舉應准照辦仰卽移行承查各員一體轉飭遵照並移禁烟妥議銷燬章程詳候核奪（具） 
[剿匪武員會銜保奏武昌]  
　　去年萍醴之亂曾調鄂軍助剿現因餘孽肅淸湘撫特將奏稿寄呈鄂督會銜保奏聞此次隨摺保案内鄂省惟王恊統得勝李標統襄鄰白標統壽銘三人而已（忘） 
[派員密查會匪武昌]  
　　督督張香帥日前接南洋警報謂有匪黨由美洲裝運大宗軍火回華分運各省暗謀起事而湖南一帶餘孽未淨深恐勾通聲氣爲害地方務請嚴飭文武水陸員弁認眞密查等情現香帥已密委巡緝各員分途嚴拿矣（附） 
[川米局示平領價鎭江]  
　　江督端午帥採辦川米就鎭郡設局轉運疉紀前報兹悉鎭道榮觀察按照原購川米價値及運費等項禀奉午帥電飭照價飭令江南北各州縣購領平糶并復札飭川米局總辦周協戎定價上等米漕斛每石三兩七錢七分中等三兩七錢三分下等三兩六錢七分聞日來招商怡和太古各商輪又運到川米七萬餘石云（應） 
[准予保釋株連會匪武昌]  
　　鄂省去歲緝獲會匪案内株連之季雨霖梁仲翰李斌等屢經嚴訊並無確供現因在押患病鄂臬梁廉訪特禀請卾督卽予保釋業已奉張香帥批准照辦矣（補） 
[督銷局總辦赴寗長沙]  
　　湘岸督銷淮鹽局總辦李文石觀察葆恂自今正到差後尚未赴寗謝委兹聞觀察於初十日附輪赴寗面謁端午帥禀商一切以便返湘後遵照辦理云（地） 
 
 

Page 11

 
 
[飭縣分派撥領留漕紹興]  
　　紹府貴太守日前奉省憲於奏准留漕數内撥給米一萬六千石以備接濟平糶當卽分派各縣飭赴省中具領惟諸曁蕭山等縣尚欲求請加撥具禀到省卽奉信方伯批示未便加增札府督縣會紳自行措資釆辦刻已將貧户丁口查明列册設局開糶矣（修） 
[飭議川界拓銷淮鹽揚州]  
　　淮運司奉江督札略謂據湖北荆宜道繆嘉玉禀整頓川界拓銷淮鹽擬請試辦等情除批據禀整頓川界拓銷淮鹽擬於宜昌設立淮鹽分店由官試辦暫在沙市倉内分撥一批五十引前往試售并請暫免江南湖北兩省加價及練兵新餉以全商本係爲推廣淮銷起見應卽飭由運司會同湖北督銷局妥議禀辦至所陳淮南淮北近年均以缺產爲慮請飭修復停灶嚴禁需索放荒蓄草各節并由運司隨時體察情形認眞整頓爲要仰卽遵照等因印發外合行札司遵照批示妥籌詳覆（見） 
[巡警總辦又有更動蕪湖]  
　　蕪湖巡警總辦黃潤九觀察前經皖撫調辦安慶巡警遺差另委馮鏡人觀察接辦嗣由商學兩界再四禀留已仍歸黃觀察辦理詎前日馮觀察忽又接到皖撫來電知巡警一差又有更動殊出意外兹將原電錄下馮觀察鑒黃道來省面辭蕪湖警差情詞懇切已令其具禀繳札該道早經接辦卽責成該道仍遵前札認眞辦理該處警務關係至重所有應辦事宜迅即整頓是爲至要按電文旣曰警務關係至要亟應整頓何又如此之朝令暮攺哉（少） 
[委員監修新闢城門武昌]  
　　賓陽門外爲粤漢鐵道路綫所經將來必爲繁盛之區前經卾督籌欵於沿城一帶修築馬路直達中和門現又於城之東南隅新闢城門以便直達鐵路己委陳介菴前往監修擇期動工矣（畧） 
[警察第三班學生開學長沙]  
　　前記湘省警察學堂招考第三班 
學生分别員紳錄取等情兹悉該堂監督已將所取各生於十三日一律開課矣（毫） 
[蘇省開辦平糶蘇州]  
　　蘇省米價騰貴經各憲議辦平糶屢志報端兹悉長元吳三縣會商紳董於十六日起先行開辦三處一設元妙觀太陽宮由潘紳祖謙經理一設王洗馬巷春申君堂由陶紳洵元經理一設閶門外由顧紳賢麟經理（必） 
外交錄 
[委員查勘日商租地交涉蕪湖]  
　　蕪湖日商大阪公司擬在臨江木幫灘地劃租一　經前關道馮星岩觀察再四駁阻已疉詳前報兹駐寗日領事船津辰一郎又與　督再四磋商懇卽劃分若干因午師於日前委派金陵關道朱菊尊觀察來蕪會同蕪關道文仲雲觀察詳細查勘究竟能否推廣飭卽禀覆核奪云（儀） 
[日本陸軍部大臣遊歷滿洲]  
　　東報云日本陸軍部大臣寺内政毅已由門司起程前往滿洲高麗遊歷譯字林報 
[蘇藩提解賠款蘇州]  
　　蘇藩陳伯平方伯以蘇省應解本年第五期部籌賠欵銀一萬三千餘兩又新定賠欵銀六萬三百餘兩現在均已届期當在司庫項下如數動放卽日發交號商匯解滬關兌收轉付（或） 
[日人擬墊大連口岸大連]  
　　大連口岸日本久議塡塞以便建造棧房現悉南滿鐵路公司决議將東碼頭水面二萬九千坪及碼頭南方之沼澤共六萬坪一并塡爲平地現已籌畫一切即於日内招募工程師估工承辦聞該公司并擬將海軍碼頭附近水面四萬六千坪均行墊塞而車站附近房屋則一併撤去卽於該地址建造工廠以便修理各項車輛云（軍） 
[英政府對於中國禁烟之意見]  
　　十七日倫敦電云英國殖民部副大臣温斯敦翹基爾君因英外部大臣愛華德格雷君不到代其答覆大員高登君之問謂中國禁烟章程俟得切實信息後當卽發交議院又謂去年四十一月間中國政府詢問關乎印度一議英政府以尚待酌核未曾答覆但盼不久卽可照覆耳譯文匯報 
軍事界 
[謡言參案之原因武昌]  
　　卾省各報近日喧傳陸軍統制張彪及文官某某數員被叅一節其原因一以漢口巨富劉歆生地皮稅契之案外間謡言張彪等文武員弁均受賄百萬金一以武愷軍遣散後滋生事端致與吳元愷意見不洽有此二因於是有喧傳被參之事日來張統制辦公如常若被叅屬實斷無如是之從容不迫也（竊） 
[吳軍門將次北上武昌]  
　　卾省定海鎭吳元愷目交卸愷軍統領後屢欲他往經鄂督張香帥一再慰留允爲代奏籲懇陛見聞俟奉到硃批卽須北上云（采） 
[考試愷軍官長武昌]  
　　鄂省愷軍遣散後所有酌留之官兵以左翼居多已分派陸軍各標營差遣旋又委充分叚巡查均在將校講習所考試聞能文者僅四五人一俟考取卽當派赴學堂以備陸軍之用（僭） 
[張統制出洋有期武昌]  
　　陸軍統制張彪經鄂督派赴美國觀會本擬早日起程嗣因其女於十三日于歸是以遲未動身聞一俟事竣卽須束裝就道云（陋） 
[禀請添委巡查員安慶]  
　　皖省督練公所差遣各員逐日輪派現因人數不敷日前　禀上台擬請添委把總侯萬魁充當差遣每月給予薪水銀八兩以資辦公諒恩中丞定能准如所請也（化） 
敎育誌 
[委辦師範學堂監督蘇州]  
　　蘇省師範學堂監督陸懋勳太守經上憲委署常州府知府曾紀前報所遺監督一差現由撫憲陳中丞遴委丁憂法部主事章式之主政鈺承乏已於十六日到差（出） 
 
 

Page 12

 
 
[越郡組織敎育總會紹興]  
　　越郡近因改建中學堂所需經費由八邑學界代　到郡齊集勸學所會議攤認籌捐辦法先由山陰許君仲卿助洋一千元　稽董君鏡湖助洋五百元餘百分别輸助復由各代表公同組織一敎育總會以提倡敎育造就師範攺良私塾聨合學界爲宗旨各須擔認經費業已禀由貴太守詳請提學司備案查核矣（心） 
[懲辦阻撓學務之劣紳蕪湖]  
　　涇縣公學自今春成立後屢爲該縣劣紳陳威　翟筆軒等赴省揑控意圖破壞兹聞此事已由南京安徽敎育總會會長蒯理卿觀察函請本省提學使札飭蕪湖縣沈益齋大令簽提陳翟等到案懲以撓阻學務之罪關道文仲雲觀察因陳翟等屢次具禀攻擊前日特親蒞該堂調查一週見其規則章程並無不合遂諄諄以力圖進步爲囑云（少） 
實業類 
[湘省價漸平長沙]  
　　湘省各屬麥收歉薄米價因之昂貴食力貧民頗難自給旋　省台示禁運米出口而各巨紳又籌欵十餘萬在川省購辦榖米來湘平糶故米價　漸鬆跌聞省城及湘潭之易俗市上米每石僅售錢四千七八百文上榖則二千二三百文人心頗爲安靖（去） 
[内河航業之發達長沙]  
　　湘省航業除招商太古怡和東洋等公司輪船往來漢口湘潭外其專行湘潭之小火輪現已多至六七艘并聞有華康一艘每人艙價祇收二百文云（去） 
瑣事欄 
[罪犯閙監常州]  
　　武進縣監獄將自新所各犯調入後監中人數增多時有滋閙情事十四日上午各犯又因食物起釁酯相鬭毆由管監人報知袁大令及沈少尹前往彈壓然已毆傷數人聞内有一人受傷最重恐有性命之憂云（言） 
[革員一憂一喜]  
　　字林報載西五月十八號北京訪函云郵傳部侍郎朱寳奎目革職後目前無所事事不日出京回蘇州原籍至慶親王父子受賄一案業已查無實據故叚芝貴不日將赴天津照舊充候補道員以期將來得邀袁督之委任 
[拘拿調戲婦女之文案安慶]  
　　東門外砲營文案方某於日昨偕友至某酒樓飲酒飲畢出外瞥見一少女因卽近前以言調戲女置弗聞方竟將女押抱當由警兵聞聲喝止方又將警兵痛毆旋經街衆不服拘至分區經段　略訊數語方以某老爺不識答之該段委因卽移送總巡處押候訊辦（敗） 
[船户罷要求免捐鎭江]  
　　鎭江上下水子口分運貨船現均停泊於金山新河停止裝　聞係爲蘇省牙厘局擬抽船捐商人船户皆不願意故一律罷丨以爲要挾云（下） 
[搗毁捐局近聞紹興]  
　　紹郡餘姚縣前田省派革員趙長保在各鄉鎭設立十藥統捐局時江半樵大令早知久必肇事具禀力阻未奉允准日前訪局突被痞棍沙民糾衆搗毁并將小學堂波及當由汪大令飛禀各人憲派兵彈壓一面親自往勘查明爲首之人嚴拿懲辦（又） 
[鹽梟拒捕揚州]  
　　越南鹽梟猖獗邇來愈甚前日虎字營在東鄉查見鹽臬七人行至徐凝門外方擬動手拘拿該匪竟逞兇對敵當塲鎗斃梟匪一名生擒二名隨卽捆綁移寄縣監許請運司懲辦（止） 
[茶樓坍塌蘇州]  
　　十五夜九時許蘇城濾溪坊巷信園茶樓因茶客擁擠驟然坍倒壓傷男女六七人雖不致於性命之虞然有二男一女問已不免殊廢矣（出） 
海參威通信 
[俄沿海州地方漁業章程]  
　　陽五月四日所頒布之漁業章程（一）本年沿海州地方洋面漁業區城自波塞特彼得大帝灣至東塞喀東方沿岸地方洋面共三十處定作漁業範圍地（二）凡願從事漁獵者無論何等人准交付認票其所收獲各魚屬每一布度量定抽金五哥以充稅項此外全照西一千九百一年所頒布各項漁業章程以爲照料（二）凡係同一漁業區域内之各色漁業人惟以其最首禀者爲享有　先權　擇定漁區並專占利權若供應沿岸地段以便造築漁宇等項均得享有優先權 
　　按該章程係在日人所未享有新訂漁業權以前頒發卽如柬塞喀西方沿岸地方洋面並沃哥克沿岸各處漁區均應俟日俄漁約頒布後方行照辦云 
[俄推擴東洋航運事宜]  
　　近日俄商工部决將東洋航運事宜攺飭義勇艦隊從事航運一節兹聞航運定作三道（一）自海參威至日木敦賀埠每禮拜日兩埠發客船各二次（二）自該埠至中國上海途次韓國釜山日本長崎每禮拜兩埠發各一次（三）目該埠至尼哥來斯克每一年十四次航運貨船以上實係義勇艦隊所提議俄商工部局業　允認在案聞以上三道航運當由政府交保護費欵以便利涉初年定撥九十六萬盧布自二年起十年止每年攤撥各六十六萬五千盧布云 
但係丹麥人所經理之俄國東亞輪船公司自昨年起由俄政府例給七十五萬盧布以保護其航運嗣後併當由義艦隊續行接辦不然該公司或將向他處洋面别求經營方法不然又或自行解散兩者蓋必居其一云 
[擬售賣東淸鐵路之風說]  
　　自哈爾濱至寛城子一線與白耳義代本公司商訂售賣又謂白法美三國代本公司擬將三萬萬五千盧布收買而俄　求四萬萬盧布現未聞如何商訂蓋俄獲此價銀　另築蒙古熱河鐵路及黑龍江鐵路云云風說固不足信特誌此以廣異聞 
[掃淸魚雷三年始完]  
　　自海參威亘亞斯哥爾特沿岸洋底一帶沿尚多埋設魚雷之處從前雖經掃除不過一少部分未免有碍船舶之少進本年氷解以後再經俄從事掃除猶不能凈盡或曰從此至波塞特灣洋底尚有無數魚雷危險更不可言若將全部掃淸必三年始見安瀾不然亟宜派多　專員方可一時並行掃淸然俄人之惰慢於此可見一斑 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）三十七]  
　　至第四日之午後。是日爲星期六。余自外診病歸。則福已先返。時福盤足坐椅上。方閉目冥想。眉宇間似有非常疑難之事。一時思之不得。而顯其搜索甚苦者。口中尚喃喃自語。聽之弗能辨。座旁遺有白粉錠一。顚倒書老。婦二字於桌者。凡十餘處。然强半已拭抺糢糊。余益不解。余入室。福亦若弗之。覺余乃輕步而前。徐徐就坐。余蓋知其思想正苦。不欲有以擾亂之也。余是時背福而坐。取報紙自遣。閱未數行。徒聞身後砰然一震。若以掌擊桌聲。聲甚厲。驚而返視。則福忽狂笑而起。狀類癎發。一躍至門側。取其帽挈其杖。疾奔而出。一刹那頃。而已蹤跡不見。 
余覩此。驚訝之餘。更大惑不解者久之。念余之助福偵案者。非一日及一次。往往極疑難之事。而彼且談笑出之。不動聲色。從未見苦思力索。如今日之事之爲難者。亦未見其歡騰雀躍。如今日之事之得意忘形者。然則今日所探之案。必有千奇百變不可捉摸之情形。而福忽於意外得之故其狂喜若此。獨坐室中。縈念不已。是日余亦不復外出。讀報以遣。至晚八旬鐘。余方晚飱福忽歘然入。呼曰。華生。汝其飱乎。余曰。君飱未。答曰。未也。余飢甚矣。言已。攫食大啖。啖畢。更飲咖啡一杯。然後銜烟而坐。徐謂余曰。華生乎。爾知余三日以來。徜徉此奇奥。不測之案中。余腦幾病。而余心且幾爲之狂乎。雖然。此案之起因若彼。而其結果乃忽若此。有如許之幻情曲節。不思議之奇事。藴藴畜其中。此非特他人夢想所不能見。抑斷非余始臆所及者嗚呼華生。余今而後乃不敢復稱料事之神矣。余聞言。急問曰。其事若何。君豈得之耶。福曰。君勿問。明晨九句鐘支後。當有駭心悅目。非常奇妙之新聞。使君見之。必且狂喜三日。不啻我今日之狀也。君俟之可耳。言畢。摩掌而笑其聲甚劇。徐起身取火。吸其燃餘之烟。余方欲再問。忽僕者遞一書入。福拆視訖。面有異色。授余曰。華生。爾試閱之。此胡爲者。 
國外新聞 
[法與摩洛哥之交涉]  
　　十六日倫敦電云法國内閣開會時外部大臣畢初宣讀摩洛哥政府覆文所有法國之耍求全行照辦駐紥丹支亞之法國公使已奉訓條設法按照摩洛哥國所允許者妥爲辦結 
[南斐洲礦工罷工日盛]  
　　十六日倫敦電云南斐洲蘭因德礦地所有在礦内作工之曰種工人現有十分之九起而罷丄各工程師亦投票公議應否與罷工之工人聨合之問題 
[前任美總統之妻去世]  
　　十六日倫敦電云前任美總統麥荆來之妻逝世 
[葡萄牙政界情形可危]  
　　十六日倫敦電云葡萄牙政界情形岌岌可危昨日貴族紳與議員在立斯本京城開會發議宣布日前奉旨之政府於朝廷國家均爲有害國會議員七人已上書國皇抗議政府之專制勤王黨亦復激烈 
[俄國革命黨在英京開會]  
　　東方日本報載倫敦電云俄國革命黨三百人内有國民院會員十二人已抵倫敦特開秘密會議俄國小說家高基亦由意大利至敦倫赴會彼意在輔助陸軍中人所派之代表員云 
[日本陸軍定期大操]  
　　東報云日本陸軍大操定西十一月間在日本東北境舉行自四號起至十五號止日本天皇亦親臨簡閱 
[韓京新舊政黨之爭奪]  
　　十六日東京電云韓京又有陰謀推翻新立政府之事傳聞是乃出之前任首相及前任陸軍部大臣之計畫云 
[日本兵艦赴俄游歷]  
　　十六日東京電云日本巡洋艦一艘（排 
水量一千四百十　）不日開往俄國沿海各省游歷自日俄議和以來日艦之往俄游歷者此其首也 
[美國大風爲災]  
　　十六日倫敦電云美國脫克塞司省大風死傷者七十人產業受損甚巨以上譯字林報 
[俄國撥欵興復海軍之說不確]  
　　十六日日栢林軍云俄國擬撥羅布一千六百兆元爲海軍經費一說屢經傳述實屬不確 
[德使與法外部會晤]  
　　十六日栢林電云駐西班牙京城之德國公使賴道史在法京與法外部大臣畢初相見法外部以日法條約之性質主義告之 
[日本親王游英紀事]  
　　十七日倫敦電云今日日本伏見宮親王偕英國康諾德公爵勞般士伯爵在倫敦簡閱衛隊 
[英報記者游德]  
　　十七日倫敦電云英國報館記者約會同抵德國勃列孟地方因德國報館記者曾於一千九百零六年至英游歷特往答拜也譯文匯報 
本埠新聞 
[江督示禁纒足]  
　　本縣李大令昨奉江督端午帥札發示諭數百道卽飭地甲遍貼通衢及各鄉鎭要道俾衆周知兹將示文照錄於下 
兩江總督爲出示勸諭事光緒廿七年十二月廿七日奉上諭漢人婦女率多纒足行之已久甚乖造物之和此後縉紳之家務當婉切勸導使之家喻户曉以期漸除積習等因欽此查纒足一事爲中國相沿陋習合地球之所無有爲害之處不一而足約而舉之大端有四一曰傷恩父母之於子女慈愛之心無所不至獨至母將其女纒足則筋骨損傷血肉狼籍呼號不加憐恤忍心害理莫此爲甚一曰喪恥女子以德爲重不尚治 
 
 

Page 19

 
 
容推纒足之命意無非欲以取媚於人可恥孰甚一曰致弱女子纒足則氣血受傷多生疾病本身旣不能任事而母氣不足生子亦難健全其患且及於家國一曰致貧生財之道以生衆食寡爲主纒足之婦荏弱不勝工作終身仰給於人一國之人坐食者半雖曰不貧得乎凡此數端皆其大者此外弊害悉數難終當世讀書明理之士知其非者未嘗無人特以積習已深消除非易且慮俗尚所在擇配爲難相率因循憚於改革今幸明奉綸音袪此陋習凡我舉國臣民皆宜仰體朝廷德意咸與維新縉紳之家則當首先革除身爲之則倡立公會普勸庸愚小户編氓則當互相戒約保全弱息俾貧家井臼皆獲健婦操持於生計民風裨益實非淺鮮特空言告誡終恐視爲具父難資鼓舞酹大臣今與紳民人等相約如有勸諭得力之紳董果能移風易俗應准由各原籍州縣詳請奬叙或給匾額或賞頂戴其舉貢分發敎職等准予委署鄉約地甲等或賞頂戴或賞銀牌衣料或免差徭其勸不得力者應由州縣官隨時誡飭鄉約地甲人等飭期逐漸轉移以仰副朝廷諄諄告誡旨意惟官中胥役不得稍有擾累如違定　嚴究不貸爲此示仰合屬紳民人等一體遵照特示（尾） 
[典業會議]  
　　新閘捕房包探李星諠以愛文義路同德典收押泳康烟紙店盜贓銀鼠馬褂一件經捕房發出傳單後該典竟匿贓不報直至帶同原盜前往始行吊出實違定章故將該典夥邵年祖傳至公共公廨奉中西官判罰洋三百元各情已誌前報兹悉該典以出事時捕房雖發傳單但該探並未前來查詢且捕房吊贓一事滬上各典質曾延担文律師與工部局妥定章程泳康烟紙店被刧在正月二十六晚破案在三月間事隔數月竟以此受罰實與營業有碍爰于昨日邀集同業至城内典業公所會議善後之策（永） 
[公讌欽使]  
　　考查銅幣大臣陳玉蒼侍郎日前由閩乘輪蒞滬駐節洋務局滬道瑞觀察海防廰秦司馬上海縣李太令昨日卽在該局設筵公讌（軌） 
[法讞員銷差]  
　　淞滬厘局管庫委員候補知縣陳曾培昨至道轅禀銷法公廨襄讞差（車） 
[城門委員易人]  
　　小東門盤查武員陳胡兩哨弁因辦公不力昨奉萬棣華叅戎撤差另委劉張兩武弁接辦（車） 
[公益研究會定期開會]  
　　地方公益研究會定於十八日開常會下午七時半至八時半請毛子堅君講演八時半至九時半開談話會會所在城内亭橋西首蓬菜路龍門精舍（南） 
[禁烟先聲]  
　　總工程局現因禁烟限期在卽以後凡有烟館請給照會搭蓋凉棚及塡砌陰溝等事概不准行以符桂例（夜） 
[添租巡士寄宿舍]  
　　浦東爛泥渡巡警局正巡官謝樹伯明府以該處添辦警察禀由滬道撥派巡警三十二名輪班當値惟局中屋宇狹隘不敷棲止故在該鎭另租民房兩間月給租金二十四元爲該巡士住宿處不日即當遷入（夜） 
[偵探獲犯]  
　　曾市鎭竹器店主顧某被人謀害抛屍河中經顧妻及子小弟報騐請緝各情已誌前報昨日道轅偵探楊荆山在閘北梅園地方緝獲是案正兇羅阿四一名當即押解進城歸案訊辦（永） 
[迷路孩發堂留養]  
　　浦東巡警局巡士在途查見迷路男孩一名帶局詢稱姓張名洪德淸江人餘言不明飭發堂留養候家屬認領（夙） 
[翻造押所]  
　　公共公廨前因男女押所狹窄不敷應用由關太守禀請滬道撥欵將東西班房翻造三層洋房兹已將東首班房建造完善不日卽須翻造西首班房云（永） 
[小孩壓斃]  
　　美租界竹行橋畔現方建造房屋昨有江北人胡四一之八歲男孩遊行經過忽被木料壓中頭顱卽時身死胡卽報由捕房飭探查明作主姓名禀復核辦（西） 
[上海官事]  
　　新授杭州織造彬格中書科中書孫鏡淸江蘇候補知府那昌昨均到道拜會禀見（車） 
訟案 
[公共公廨會訊案]  
　　英商德律風公司控黃順泰朱文記沈貫生江裕記等損毁電綫前午關絅之太守與英巴副領事　訊之下以被告等供認屬實判黃賠銀念五兩江朱各賠二兩沈賠二十兩分别限繳完案○德或銀行投該管領事署控匯發洋行買辦司帳與洋東串造僞票由德師副領事照會讞員關太守訂于前日午後會訊原告銀行洋人投稱前者匯發洋人以僞票騙貨逃逸此事恐該往人與買辦司帳等串通請究被告延愛禮思律師到案申訴該行買辦被匯發洋人用空銀數千兩曾延本律師控追今所控串同作僞一節試問有何証據中西官核供之下以原告所控毫無証據應將被告開釋將案　銷候式老夫任蘭亭到案傳訊有無証據再行核奪（莊） 
[上海縣案]  
　　陳俊卿陸進卿向奚先生借得方單四張託楊兆香爲中在張仲淸處抵借洋五百元至期如數還洋乃楊將洋吞没向索方單不還被陳等控縣提訊將楊收押並吊報捐監照在案昨奉李大令復訊張仲淸供收到八十元故未交還方單二陳及奚各求追單訊之楊不認吞没餘洋大令判楊交保限半月交還原單陳因别案交保餘飭退去候示○金華輪船茶房楊海林被河南遊學生李霖等扭控串竊鈔票亦奉提訊楊堅不承認判還押候究並飭差捕速緝贓賊○某姓控告南匯衣莊主陸尹耕將方單抵洋一千元圖賴不還等情昨日移提到案訊判陸交差限半月贖單違干押比（車） 
[總工程局紀事]  
　　雉妓高彩鳳被鴇凌虐逃往南市經巡士察出帶至局中押候訊奪○法捕房包探帶竊賊陸香蟬投局聲請派探至同和明興鴻興押店恊吊竊贓局董准之○俞通德由浙江來滬探友所帶行李中途被竊一空前晚遂在十六舖某茶肆潛服生烟由茶博士所見亦不解救即舁至大達碼頭經巡士查悉帶至局中救愈賣遣浙江原藉○水菓業益利合順德豐發合等五家去冬環控塘西客人吳正明虧欠貨洋一千二百餘元詎吳至今挺押不繳昨日復訊判送縣訊辦○船户楊關珍裝鹽來滬泊舟公義碼頭被埠頭楊連生之夥張虎金借端拆梢不遂反紏黨顧金寳陸阿順將楊凶毆由南區巡士解案訊判押候提到楊連生再究○鐵廠工匠黃金生在南碼頭烟舘見小工吳阿六劉三寳互毆上前解勸致失錢表由南區巡士解案判黃插身多事斥退失表不追吳劉各罰洋一元（夜） 
[公共公廨晚堂案]  
　　顔束氏控兒媳高氏吞没股單交保理楚各情已誌前報前晚奉襄讞王明府復訊顔束氏供求公斷訊之高氏供婆婆聽信旁言致起訟端求察明府將兩造勸慰一番判高氏將股單呈案不准私賣仍取束氏具領高氏回家安分結開釋○蔡雲鹤前控恊康祥股東李少雲私搬竹布一案亦奉提訊蔡投案求追訊之方允廷供親見李搬取布疋李供求公斷判李方各出洋五十元布爻蔡領去完案○鄒卓爾控管文鈞姚耆生欠洋圖賴一案提訊鄒供管謀充工頭借去洋一百元今欲圖賴請追訊之管供求寛限判交妥保限十四天還淸（泉） 
[公共公廨早堂案]  
　　某公司司閽人王阿四林阿三王念主等向甬人楊益表勒 
 
 

Page 20

 
 
索喜錢打毁花轎等情已誌前報昨日解訊襄讞王明府商之美白副領事判王等退還前訛索洋二十元外再罰三十元賠修花轎○義記洋行式拉夫康南泰因寵妾滅妻經妻董氏控由公廨將康提案董氏供夫之姘婦翠娥兇惡異常將婦人頭額打破夫置不問求恩斷給衣食訊之康供詞支吾判康從寛交捕帶回追罰洋二十元仍具安分結將妻領回○盤記棧客秦次熙控茶房陸寳成疑竊一案昨又解訊明府以陸責無傍誉判交妥保出外帮同找尋正賊眞臟送案訊辦○蕩婦屈唐氏與天樂窩書塲夥虞占順　識兹氏又有外遇虞即向氏索還衣洋互扭至捕房昨日解究判虞枷七天發福州路口示衆氏交官媒押十四天期滿遞解回蘇交保管束○過犯李少卿昨又行竊由探拘究判押半年期滿逐出租界○顧阿金竊樂山記洗衣作内洋布衣服判押二月○楊阿雨竊未培生家衣物判押六月○沈金元藉端將王孫氏打傷判罰五元○吳渭山以僞票向鴻昌購貨一案訊供押追各情已誌本報昨解請究判還押再限七天交洋二百元如違懲辦不貸○張保洪竊手巾等物判押一月○夏阿奎與婦人劉馬氏龔蔡氏等串竊高慶堂家金鋼鑽戒一案昨解復訊判夏交要保劉龔兩氏還押候復訊（永） 
[法租界公堂案]  
　　華捕陳阿生因擺設賭攤案牽運解廨讞員聶司馬判枷二月發犯事處示衆期滿再押改過所三月○張阿堂串竊周式如煙土一案捕房昨將管鹤亭林阿五及贓土九只解訊判贓給周領管交保林開釋張押候提到贓人姚楊楊再行訊辦○大豐昌洋貨店夥曹雲歧將店内支票洋八百零八元吞没逃逸報由捕房拘訊司馬命該店經理人朱金玉向曹之保人理直倘有短少禀請提究曹還押○錢永寳控成衣店湯才林担保費阿才賒去紹酒十担索帳無著提訊湯供從前往來確是小的担保後錢受贈餽自願賒結官判押候再核○葉阿毛搶得汗衫六件銷贓與周阿新經探一併解訊判周罰洋五元葉押候查明家屬再核○吳榮卿在鄭家木橋搶車夫陸金仁小洋二十六角並刃傷陸之錢臂判吳枷示一月○華捕李義發竊二十四號捕洋二元表一只當塲在鞋内搜出一元解訊判李枷一月押改過局一月○下灶周阿大行竊華瑞行金銀表一案除吊到七只外餘贓無著昨又解訊判枷一月押攺過局二月○王阿狗陸阿福串竊綢縐皮袍二件判各枷一月押攺過局二月○袁阿慶竊太古碼頭胡椒花瓶等經控拘獲並將收贓之李新郎一併解訊判袁枷一月發碼頭示衆李罰洋四元（絲） 
[美租界捕房事]  
　　某日人昨乘施占奎東洋車至乍浦路下車不付一錢施向索反被毆擊華捕向拘亦被扭打由他捕帮同拘入押候送辦○西捕查得吳淞路唐晉記鐵行時將鐵噐横路違章當即回禀捕頭飭探請廨傳罰○百老匯路居民潘水興前晚走失六歲男孩報由捕頭飭採訪查○流氓徐阿福昨向天潼路花衣店主拆梢洋二元該店主當即報由捕頭飭探將徐拘入押辦○元芳路嚴炳炎之妻唐氏捲逃衣飾約値百餘金嚴即報由捕頭飭探查緝（西） 
來件 
[憲政研究會會員討論會簡則]  
　　一會所本會事務所 
二會期每星期三晚七時至九時 
三討論員討論員由本會會員中能自行研究下開各項學問者集合而成至會期依次各將研究所得者講演以期互換智識 
　　四研究種類（一）學識上之研究學識上之研究共分四綱（甲） 
行政（乙）法律（丙）財政（丁）交涉（二）時事上之研究凡國家及社會上出一重大問題時各會員當即各自研究俟會期發表其意見互相討論以定本會對於問題之方針 
　　五研究資料本會事務所内現已備有各種關於政法之譯本書及東文書各雜誌各日報等每日上午自九時起至十一時下午自二時至五時均可到會觀看凡會員以爲有用而本會未備之書亦可指名由本會購置備用 
　　六討論員資格凡本會會員自信能研究上開一種學問願入討論會者卽簽名通告本會惟通告書上須註明自認研究何項學問以備存記 
　　此項討論會章程已於上星期三即十一日始實行在會諸君如願簽名討論者每逢星期三下午七時至九時請至本會事務所樓上與會可也憲政研究會啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
