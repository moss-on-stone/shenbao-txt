# 1912 - 177 - 4914142

 

Page 1

 
 
評論 
[財政管見] （二之續）（寒） 
　　烟草專賣之意見 
　　烟草專賣自理論上言之爲財政上必要之政策記者以爲今非其時聞者必竊竊焉以爲疑則請析言其理由 
　　夫專賣之不能行於今日其理由至易見卽所謂專賣者非政府頒一烟草專賣法行之於國謂如此即可以集事也烟草一物包含各種煙類而言有生産於內國者有輸入自外國者內國之煙草不可不指定若干地畝爲烟草區域使之撮聚一隅以便政府之稽核成熟之後悉貢而致之政府政府則以法定價格收買之而後可以製造而後可以販賣整理之費不必言卽此收買之一隷恐己非現時政府之財力所能勝任矣至自外國輸入者南方諸省爲英美各國紙烟所侵入北方及東三省則多爲日俄紙烟所灌輸其數不貲今吾政府執定一專賣政策以行雖列强無以難我而咄嗟之頃立籌巨額試問吾今日之政府有此能力乎吾國民有此財力乎惄焉憂之矣 
　　攷之專賣法亦稱爲政府獨占法分爲三種（一）一部專賣法（二）承辦法（三）全部專賣法一部專賣法日本嘗行之其法爲政府收買烟草於種植者而轉交於製造者從中得其一定之專賣率焉次之如承辦法政府不製造亦不販賣爲一私人所承辦而政府特徵收其特免金羅馬行之義大利亦行之今己全廢蓋人民失其販賣之自由而奸商乃得專其利此秕政之尤也再次如全部專賣法蓋卽理財者之所心企而吾人所欲兢兢研究之者也此法法國義國日本均行之據義國之調查政府之純益數凡六千萬圓依日本計畫至明治四十七年應可得四千九十萬圓之純益則收益之厚可知也然攷之日本其實行之費亦屬不寳如創設事務費一百四萬圓作業準備費十二萬八千圓徴收及收買費七百九十二萬四千圓交付金九百十萬圓製造場建設費七百二十五萬圓機器及設備費二百九十二萬一千圓餘費一百十萬圓共計二千九百十七萬圓夫以日本疆域當我國二十餘倍之一而所需之經費如此據斯例以推之則經費之增加又當何如矧夫我國據亞洲大陸尤爲外商竸戰之塲而英美日俄之紙烟輸入日甚則收買之費不益鉅乎故曰烟草專賣之法爲財政上之所不可廢將來終必行之而致財政上之成績惜乎今非其時也 
　　然則竟聽其遷流而不己乎曰烏乎可陸總理言之矣烟草乃奢侈品非必需品也奢侈品宜以高率課之加輸入稅不可以尋常商品例之也宜課之以特别之稅率內國生產之原料稅亦如之製造旣成則媵之以出廠稅悉以印紙稅法御之無印紙者即爲偸漏監督稅務者皆得嚴懲之於專賣法不及行之時代以此代之或亦一時救急之策也 
　　行此稅法有一可採取之法例在即英國法對於烟草一業雖非專賣然有一種特别課稅法如對於烟草販賣者則每歲課五先令五辨士製造者則隨其營業之大小而課之此收入之額雖不多行此稅法則無論爲販賣乾爲製造者皆爲特定之人而稽查之自易蓋可法也惟我國商業萃於通商口岸通商口岸尤多爲我政令所不能行之地雖有良法不能及也故今日專賣法之不能實行非特經濟問題有所縳束也即外交問題亦不無阻力焉爲將來實行之準備者蓋注意及之乎來稿 
[償債計畫意見書（續）]  
　　（共和建設討論會） 
四曰國庫津貼之一萬萬將安所出答曰苟非能爲國家求得新稅源則何貴乎財政計畫者以吾爲所見則將來可以新開之稅源不知凡幾今不必具述（他日當擬專案言租稅制度）卽據前財政計畫意見　則兌換鈔幣之發行稅歲應得一千萬內外此實由書用公債政策直接發生之新稅源也年撥若干以辦此效宜矣 
　　問曰此一萬萬之津貼欵曷爲必分二十年攤撥且每年所撥額數不同耶答曰其故有二一初時國庫甚竭　不能多撥（卽鈔票發行稅一項初辦時亦難盈一千萬之數以後遞年加增耳）數年以後餘裕自多也二最初數年不應收回多數債劵故資金無取乎本多太多反窮於營述也 
　　問曰此計畫本爲償還外債面立而表中曷爲忽涉及內債夫我國現在市場固無所謂內債劵者存也　金局從何處購之且據表中所定前五年專購內債不購外債第二十一年後專購外債不購內債中問之十五年購內債之率遞減用意又何在耶答曰本黨財政計畫之大節目首在變外債爲內債前意見畫巳暢言之若欲照彼辦法則數萬萬元之內債必能成立旣無疑義則彼時市場中必有內債劵之可購又何待言所以購內債者非以銷却內債爲目的也債債基金之妙用全在收得債劵應用複利原則以滋殖資金而外債方始借得旋即廣收殊乖利用外資之本意旣如前述旣暫不收外債則非得內債何從增資金以供營運者且內債發行伊始民未習其便利流通未易遽宏有基金局以買收之亦維持其價格之一作用也至第六年以後則可以向於本計畵之眞目的以進行著手於銷外債矣然仍參收內債遞减其率則皆從國民生計方面全盤籌畫務使收利用外資之實效耳蓋本計畫之精神始終一實也 
　　問曰六萬萬之債非惟本不易償也卽派惠巳所費不資今基金局恃以營運殖利者在每年傾得之息耳國庫從何慮得欵派此鉅息不可不預計也答曰所爲利用外資乾全欲藉以發達國民生計國民生計旣發達則國家自不患無新税源旣主借債論自必以此爲前提若此前捉破則登惟六萬萬不可借即六百萬六十萬乃至六萬亦不可借也旣借而能善用之則區區之歲息應非所慮矣况依吾黨計畫則借得此債應以六分之五爲固定資本存而不動其流動支銷者僅六分之一耳是故以二萬萬存諸歐美銀行以調節國際匯兌以三萬萬存入本國中央銀行充鈔幣之兌換準備（說祥第一期意見書）夫旣存放銀行則必有息歐美銀行之二萬萬自率約三釐歲可得六百萬本國銀行之三萬萬息率約五釐歲可得千五百萬都爲二千一百萬而外債六萬萬之息歲三千萬國庫實籌支九百萬而己足則卽鈔幣發行稅一項巳敷支應矣今外人慮吾所借之債本息無着也乃設口實以要求監督財政若遵本黨所計畫則償本之確有把握也旣若彼而派息之斷無愆誤也又若此彼雖欲干涉亦何說之辭夫今之言借債者動則曰投諸生産事業間其何乾爲生産事業茫乎不得要領也若遵本黨所計畫則四十二年問國家除派息外不費一錢而能埽還六萬萬之外債而此六萬萬之老本尙有五萬萬存貯銀行而未動也且所派之息又大半仍落於木國人手也則生産效力之大豈有過此者哉（聞者必疑五萬萬存放不動則國家借此何爲且國家非貧困則不借債旣貧困矣借而不動用則救貧何賴者此贓正當之疑問也但此理頗複雜本篇不能具陳前財政計畫意見畫巳略言之尙有未盡當更爲公債用途計畫意見畫詳發揮之）夫前此之外債則旣派息之後仍須還本者也依吾萬所計畫則卽以派息爲還本之手段而無須别籌疑以還本者也夫曷爲無須别　疑以還本卽以其本所生之息還之而己此之謂生產此之謂利用外　 
　　問曰償債基金局之組織當如何答曰宜仿英制設資員會置委委七人或九人以合議執行職務而更聰外國財政名家一人爲顧問所以用合議制者防專斷舞幣且使事務得繼續性也是故雖政府交迭而此委員會不許隨之而動搖所以聘外人爲　問者厥有二故其一在外國市埸外債購非得熟諳世界金融之人 
 
 
 

Page 2

 
 
以相贊助恐有失誤也其二外人正疑我財政紊亂儅彼債權或有危險得彼中一聞人厠身本局則無所容其謠　也今者監督財政之議正喧欲得外債而免險艱惟此策爲最良矣夫基金局由人欵項雖不少然所　者不過按部就班之事傭聘外人參加其間其不至有流弊甚明也 
　　問曰行此法亦有不能殖利之時乎曰有之倘債券價格太昻則國庫或反因而損耗矣故各國通例皆規定只許購額而價格以下之債券凡以防此也我亦宜效之曰萬一此項債劵價格　　至額面以上則奈何曰我之外债非僅此一項也苟此項債　則以所挾資金購回前此别項外債亦未始不可夫我國外債總額此次成議則新僖合計二十餘萬萬矣我每年向市場購回者其數並非鉅最多之年亦不過三千萬耳此未遽足爲債價暴騰之原因也 
　　問曰如子所言則償債計畫似莫良於此矣而現代各國乃皆廢而不用則又何說答曰此法固良然以之與自由償還法比較則彼法實更爲優勝蓋用償債基金法則國庫雖有餘疑亦不許直接多償而必假手於基金局之購買其弊一國庫雖値至竭　之時而撥交基金局之疑不容缺少萬不得巳則惟增稅或别募新償以充之其弊二基金局存積疑項太運政府或强攫奪之以作别用則此制度遂翻根柢而破壞其弊二前兩弊則自由償還可以免之彼優於此自無待　雖然凡行自由償還制者必其國財政信用久乎於內外者也我國今日能望此乎我國所有外債無不爲債期定額償還者更何自由之可言夫是以亦無所容其比較何也以彼制雖極善然巳非我之所能學也其後一解則各國前此往往蹈此覆轍而在我國尤爲易犯誠不可以不慮此則視國民監督之寔力何如耳而傭聘外人爲顧問則亦預防斯弊之一作用也 
[專電]  
　　北京電參議院議决國會員額之分配於人口未經確定時暫依各省諮議局員額三分之一爲標準餘數不滿三人者卽棄之 
　　北京電國務院人員一時尙難發表一面堅留舊者一面正物色替人聞吳景濂將任敎育長湯化龍將任司法長惟湯宣言不願就職宋敎仁則語人云我之進退悉隨蔡元培 
　　北京電留任閣員聞己定趙熊叚劉四人唯須與新任併交院議北京電同盟會閣員中蔡元培去志甚决 
　　北京電叚祺瑞昨日（初四）宣言民國裁撤兵隊俟借欵問題决定後武昌裁現額之半南京裁四萬人全國軍額約在四五十團左右 
　　北京電近日京報紛載孫中山受比欵事袁總統飭內部查禁　　北京電比欵用途經熊總長檢查後定初十內登公報宣布　　北京電銀行團停議係因天𤍠小 
[借欵並無中變]  
　　北京電西藏需餉甚急决定以桂省協欵二十萬就近匯藏 
　　北京電錫良今日（五號）抵京謁見大總統暢談甚歡聞擬畀以某邊重任不日發表 
　　北京電昨法使回國袁總統外交部均派代表送行 
　　北京電海軍部騐出有烟癮者十一人强辯不認劉總長飭閉收海軍公所內 
　　南昌電匪徒纠合裁兵在皮家巷張于潯家開會密議串劫軍械局舉行二次革命經護局陳司務長出會舉發李都督即下戒嚴令當夜獲局兵彭士文皮匠牛正興鎗斃軍士荷鎗上街晝夜巡拿餘黨 
[特約路透電]  
　　北京電昨晚唐紹儀攜眷登新銘輪船未幾前長春道袁某登船求見請准介紹一友其人名黃正襄（譯音）自四川來同盟會會員現持急進主義相見畢黃出手鎗兩枝指向唐紹儀唐問其意何居黃答曰余欲知君離京之故唐挺然直立詳述對於時局之觀念蓋有不得不引退之理由黃肅立表明滿意謂願偕唐同赴上海乃即離船購票而回臥房唐與眷屬亦回房內今晨大未黎明唐率眷屬潛離該船復回天津住宅黃不疑唐有此舉故於船啟椗之前未登艙面後有人謁見唐君問以此事唐一一承認謂此種暴舉令人難明其故唐君將來之行止今因此故不能豫决北京電今日大雨如注參議院未集議 
　　北京電錫良己抵京聞將任以要職　　北京電政府巳允將比國借欵用途詳細宣布 
　　北京電法國勾堆男爵巳抵京旦夕將與政府開議借欵 
　　蕪湖電此間軍隊之餉巳五十日未發故五十七團第二弟三兩營兵士相約謀變現廬州府及安慶派來之兵二百名己於昨晨登岸收管各項軍械旋將司令拘獲復回廬州晚間有某軍官携欵回蕪發給軍餉此次兵變計被刧者二十七家被焚者四家變起後民心大爲不靖外人皆無恙安慶兵五百名己抵蕪湖 
　　香港電港督被刺事粤人黎香洪譯音被控存心行刺今日解送判廳鞠訊該犯未請律師辯護並推諉不肯承認起訴人爲皇家副律師請押候星期一日再訊聞官准如所請昨夜警察拘獲同謀犯一人抄出文件多份始知兩犯皆廣州三點會會員彼等至港乃由該會佽助經費且指定須行刺亨利美君或西佛君並於該犯身上抄出擬致廣州之報告深以行剌新督未成爲憾 
　　濟南電此問安謐如常城中嘗因兵變停止商業今市面巳漸復原狀大商店表面仍多閉門惟小商店則貿易尙佳戒嚴之令仍未取鎗通衢均有軍隊巡邏 
　　 
[譯電]  
　　北京電德文報訪事今日（四號）晉謁陸軍叚總長段謂外債問題遷延未决致遣散軍隊一舉不能放手實行將來得款擬就武昌之軍遣散一半南京軍遺散四萬人全國陸軍應留之數約在四五十團左右又謂國務院尙未重行組織同盟會派國務員暫時留任然非持久之計繼又言及改革陸軍辦法謂目下不必重開陸軍小學校國民敎育近日已大有進步陸軍士官之特别敎育以士官高等學校爲起點北京附近之保定士官高等學校准十月間開學可容學生四千人又謂不日將在國務院提議制定兵役年限計先入營三年續入後備隊三年期滿再入第二後備隊三年 
　　北京電參議院今日（四號）續開國會組織法第一次讀會决議各省照前淸資政院議員人數三分之一分配選舉名額國會開議期限心四月爲度惟可酌量展長上議院議員任期定以六年衆議院議員則定三年 
　　栢林電德國某官報載稱六國銀行家並不欲因中國借欵而圖政治上之勢力以妨礙中國之獨立且六國政治利益彼此相枘鑿喟其枘鑿故足爲中國强固之保障云 
　　倫敦電西班牙内閣將起風潮國會自由黨昨日（二號）反對政府推廣地方自治議案蓋視此爲遷就主張自治者之舉也 
　　波爾的克帕脫電俄皇今日（四號）登德皇御艇歡迎德皇彼此均鳴砲致敬俄皇與德皇互會之結果德國某官報聲明不認提議勸解意土戰爭之說並評駁德國擬分裂三國聯盟之理想此次之會德國僅望兩國邦交得以堅定其交誼實訂於巴斯丹兩之會晤也 
　　聖彼德堡電俄國各報對於俄德二之會意態殊爲冷漢且謂此會結果必不致使法英兩國失望云 
　　東京電日本水雷巡洋艦武藏號裝載浪速巡洋艦（即前在千島觸礁者）之水手若干及該艦起岸之物多件開往某處在字納派（譯音）觸礁浪速號現擱淺於擇捉及宇納派中國之泊洛登（譯音）島上 
[公電]  
　　北京財政部電武昌黎副總統南京天津濟南杭州成都南昌安慶福州廣州開封桂林太原西安雲南貴陽蘭州迪化各都督財政司鑒各省應解洋欵賠欵上年軍興以後均各停解除洋欵經前外部與各公使訂明將關稅暫行截留抵付餐而賠欵一項迄今計欠一千七八百萬兩之鉅現在政府成立己久各省秩序亦漸恢復此欵一日遲解即關權一日不能收回業經外交部於魚日通電各省請照從前部中指撥洋欵賠欵數目仍舊籌解在案頃准湘都督銑電開關稅在儲備抵係屬權宜辦法政府成立自應籌畫收回以免收支之權久落外人之手若非各省將應解償欵照舊淸解空言交涉有何効力查湘省自上年九月至本年陰曆四月止積欠應解新舊案償款磅款計共長平銀九十二萬七千兩有奇除長岳兩關稅款匯存匯豐銀行約長平銀十九萬兩劃抵外尙欠解銀七十三萬數千兩現正籌欵匯滬以後仍照案按期匯解湘省財政本極困難惟事關大局安危國權所在自應竭力圖維以堅信用而固邦本從前償款係解交滬道收存此次應交何處乞示遵辦款解後再將細數呈咨謹先電聞等因查中央庫儲如洗此項賠款洋欵各省遲解一日卽關稅截抵之權一日在外人之手所關甚巨湘省首將前欠新舊案賠欵洋款立籌匯滬並稱以後照案匯解該都督之體念時艱顧念大局誠民國前途之幸惟數鉅時迫自非各省合力通籌不獨擔負日重仍屬涓埃無補應請貴都督飭司查明自上年陰曆八月起截至本陽曆六月止該省欠解賠欵洋欵數目尅期掃解上海中國銀行兌收一面電咨本部以便轉撥並請以後仍照從前舊案源源匯解事關國際信用諸公藎抱憂時當仁不讓諒己早有成算除電復湘督外合行電達仍盼速復財政部有 
　　蘇州程都督電北京財政部鑒江蘇短期公債票係於辛亥十月由省議會議决發行歸江蘇銀行經理蘇省光復之始軍隊雲集餉項匱乏譁變堪虞本省人民爲保全生命財產起見不能不設法集欵權濟眉急債額應募五百萬元第一期先募一百萬以後分期募集足額爲度事經議會通過在南京臨時政府未成立中央債票未發行以前全國收入史央地方如何劃分未奉頒行在本省亦難確指嗣奉發行臨時政府分債則前項債票处應劃歸本省作爲地方公債王以本省租稅爲担保係指直接收入之地稅而言業經擬議劃分稅項辦法於五月咸日電請提交參議院核議在案民國初行公債信用最關緊要省會議决之案斷難驟然廢置現在本省餉項無出危險萬狀亟待債款濟急務乞迅賜核准電復俾堅信用而速進行議决章程另文咨達再中央債票現正妥籌良法交院核議將來議决通過頒行到時自應另案辦理合併陳明德全叩 
要聞一 
[國務院之同意不同意]  
　　二十九日上午參議院公開特别會爲决議繼任總理問題旁聽席上幾有人滿之患西人及日本人亦甚多蓋總理一席懸缺已久中外渴望其即日解决也而議員到者僅八十四人議長欲稍待衆謂旣達過半數無再待之必要即由總統府秘書長梁士詒說明任命陸徵祥爲總理之理由畢忽有張伯烈起言陸爲總理最爲相宜决不致有大總統左之右之慮等語初發言時已遭同盟派議員之暗笑後同黨各議員如時功玖劉成禹等俱軒眉怒目嘘氣斥之鄭萬瞻起立請議長止其發言衆鼓掌和之記者亦覺張言毫無倫次且足以挑起反對者之抗辯况今日僅爲總統要求同意除總統或特派員陳述其歴史外無容他人爲之稱揚之餘地也衆旣斥張下台後即發選舉票聲明各發一白票凡贊成陸徵祥爲總理者書同意二字反對者書不同意三字另於名刺牌上書明投票者之姓名方欲散票有議員王鑫潤掉頭退席計是日共和黨到者四十人（除跨黨者外全體）統一共和黨到者二十二人同盟會到者十二人三黨外到者十人其結果共和黨統一共和黨及三黨以外者俱全體投同意之票同盟會中劉星楠楊永泰二人亦投同意票其他十人則遵守黨議投不同意票劉爲魯人在同盟會資格甚老而心非其所爲楊爲粤人到京後署名黨籍不及一星期故關係甚薄不過尙有疑點則統一共和黨之是否全體同意據票數揣測之大略如上所述尙有一同盟會人確投同意票不知統一共和黨中何人投一不同意票或云即谷鍾秀然亦無左證也不到之各議員除統一共和黨之東省議員因有私事外其餘皆因黨派之關係如劉彥彭允彝趙士鈺等爲統一共和黨（實偏向同盟會）而不以黨議之贊成陸徵祥爲然故不出席盧信宋汝梅等爲同盟會心亦非其黨之反對陸徵祥故亦不出席是皆尊重黨議而又不肯犧牲其良知者也在今日致黨萌芽時代即發現此種景象不可謂非長足之進步自唐紹儀濳逃後各黨派之調護維持悉以統一共和黨爲樞紐初與同盟會合主張宋敎仁察鍔等繼仍與共和黨相合贊成陸徵祥其間離合之故非常複雜記者略有所聞尙當詳細探訪作一翔實完備之通信至前作日記亦於今日爲止然總理問題雖有結束卽國務員之問題尙未悉行解决此後之波譎雲詭恐未巳也在閱者得有味之新聞而記者牽率不息頗以爲苦然政界中人對於閣員更動影響大政尙不足惜何有於記乾之筆墨即記者又何可自逸乎 
　　秘書長梁士詒代大總統赴院演說詞大總統此次擬定陸君徵祥爲國務總理有二項關係一内政上之關係共和政體木非吾國所固有乃從歐美移植而來故一切行政於不背各國歴史及國民心理之範圍内仍不能無規仿外國習慣通例之處現在締造伊始爲總理乾必須深悉外國政治具和共和國民精神之人乃能勝任陸君卽其選也國家政治分之則寄於各部合之則匯於國務院各部之行政即國務院之行政而總理者特其提綱挈領者也行政之實際旣分寄於各部總理端在保持行政之統一則各部總長自能發揮所長力謀各部分之利益且吾國現在改建共和當從閉關國家一躍而立于世界的國家之地位如是則國務總理不可無世界的眼光世界的政策各部總長各以其所計畫提出於國務會議而國務總理即以世界的現狀及趨勢斟酌而損益之以定大政之方針如是而後國務院之政策能與世界之現勢相適應此尤陸君所優爲而正適合現在時勢所求者也二外交上之關係自今年二月共和宣布内地各省雖未能回復元氣而大體巳趨於統一之方面目前懸而未決者莫重要於東三省蒙藏新疆伊犁片馬各問題此數地方在外交一面與各國均有關係陸君久使外洋與東西各國感情素洽當此交涉紛紜之際必須得一望孚寰瀛之總理本其習知外事愛重和平之素抱出而與列邦相見方足以博外人之信用而收樽俎折衝之效陸君實最爲相宜此外尙有一事須爲諸君說明者前總理唐君組織國務院推舉陸君充外交總長之席並未漫然爲之蓋陸君於受命之時正在外國當與大總統及唐總理迭次通電商議將鶆對待各 
 
 
 

Page 3

 
 
國之方針經數次之討論而後確定今民國初立對外方針必須確定尤不宜迭次紛更致啟外人之疑惑此項方針旣經袁大總統唐總理陸君三人定之於前現在唐總理去職即以陸君繼任則此項對外大局方針可期前後一貫無中道變更之慮所有以前外交上所預定之種種好意的平和的之計畫皆可繼續進行卽列國對於我中華民國數月來之種種希望及協和之好意亦不至再行變動將來承認一事水到渠成自無别項枝節此外陸君對外之聲譽以及其人之品格去年陸君曾電請淸帝退位前後凡七次均諸君所稔知無待贅述本員奉大總統之命特將以上兩種關係再爲諸君說明以供參考希望諸君即與同意實大總統所罙相期望者也 
[新總理揭曉後之政界]  
　　大總統昨已特任陸徵祥爲國務總理已見命令總統與總理之意均以維持現狀爲急除外務總長另行任命外其餘各部總長總理均望其照常供職已派范源濂特訪同盟會派國務員懇詞挽留而同盟會於前夜已開會議當時各會員咸謂本會主張政黨内閣超然總理與本黨主旨相違本會叅議員應表示反對惟列名參議院者只二十餘人反對之結果仍歸無效對付之法唯有同盟會現居國務員之位者全行辭職但海軍内務二總長應作例外一因軍官本不能加入政黨亦不必隨總理爲進退故無辭職之必要一因趙秉鈞於任職之後始入同盟會故當别論並謂現任國務員辭職後在超然内閣期内同盟會員不得再充任國務員有之則削除黨籍蔡鶴卿演說甚爲激昻謂我輩必積極的爲地方上之活動俟機會成熟再來中央活動云共和黨亦於昨日開會决議三項一政府己任命超然總理吾黨對於現内閣竭盡維持之義務二對於同盟會之國務員以誠意勸其就職不必辭謝三特派黨員晋謁熊希齡要其照舊任職實行所主張之政策並與各黨派互相提携以共維大局云 
[熊總長之去留]  
　　自陸總理得參議院之同意後各政黨俱力主各國務員槪和留任以免多所更張致陷政府於不確定之地位内務外交俱蒙影響先由統一共和黨吳景濂等與同盟會協商似有許可之意共和黨亦勸慰熊希齡暫仍担任并不可有五日京兆之心致令部務廢弛但熊氏去志甚决經再陳說始尤俟借欵略有頭緒再行請退又須視參議院之意見如何蓋自借欵條件發見以來承唐總理之後受社會一般之攻擊於情於勢不可不去今於財政部一切規畫已陸續經國務會議通過提交參議院如院議不以爲然則是政策　之衝突當然應卽去職如院議謂然實行時亦宜另易一人吾國並通習慣因一事不滿意即牽及於一人并牽及於一人所爲之各事今外省務因借欵而攻擊即於希齡一人爲反對甚或反對財政部之事故欲别任一無惡感者　續執行庶易接洽故此次堅辭爲公爲私俱有不得巳之苦衷也諸君旣以顧全大局相勉當俟借欵問題有歸束時即某得以息肩之日宋蔡諸總長某當親往慰留因其决然即去亦恐於借欵有影響也云云 
[蕪湖又兵變矣]  
　　　品驂所司何事 
　　駐蕪廬軍兵變略情已揭載昨日專電茲悉本月三號入夜一時駐蕪孫品驂師長所部駐棗樹園之廬軍未悉因何忽然謀變糾集全體排隊鳴號由西門城根上街肆行搶刧並放火焚去井兒巷口程合興鍋坊胡開文墨店等四家及錢莊土店洋貨店等當時被刧者二址餘家馬路大花園所駐孫師長之衛隊同時亦變搶擄快鎗子彈與叛兵連合天明時由江口乘某小輪渡江而去蕪湖尙有皖軍及他團廬軍其時竟作壁上觀現孫師長尙在省城未回長街一律閉市容俟續詳 
[淸談（萍桴）]  
　　黄克强由申反湘同盟會會員代爲先容聲言不日抵漢然近日却又遲遲吾行若爲可止則止之熊 
　　漢臯人士於是頓觸其平日之觀念有悲觀者有樂觀者 
　　元老勳高國殤骨冷其屬於悲觀者無論矣一二趨炎附勢之徒彼此邀集横相獻媚張燈結綵舖陳會塲至有以黄君一顧爲榮幸者而黄君蹤跡杳然寂然白雲悠悠勞鴻去燕並世手創共和之大偉人隱隱然又若可望而不可卽一般之忙碌終日徒勞往返者更不禁喁喁而生怨矣 
　　記者曰此固無所庸其怨也黄君固當代之有心人遨遊海外飽歷風塵共和大業倖獲觀成此次遲遲不行之故得毌與唐總理近日不肯赴京交代一役津門滬上心心相印者乎寄語漢臯諸媚子其亦可以息事而甯人矣 
小說 
[俄王之偵探（一百十一）]  
　　那時俄官也在那裏等候了小船也弄了來了余與鄧方兩人便上了船三人駕着小舟向那對岸無情牢進發到了牢前隱僻處歇下留心牢前小輪雖有燈火郤不見有人想來上水手都上岸去飲酒守船的也己睡着了余等三人便輕輕地上了岸沿着牢獄走去俄官在前引導余在中間鄧方在後一路上幸不遇着甚麽危險將至牢門俄官便搖手敎我們停止勿走了揀了一處墻垣較低之處敎導我們從這邊進去並指點著如何到那牢裏愛末姑娘囚在那號牢間等等我們一一記着又囑付他在外好生留心接應余與鄧方便越墻而入到了牢内四處一看不見一人巡羅只聽各處鼻息甚酣想是那酒醉的牢卒們都睡着了牢内的犯人原也不多不過六七個其餘一定了罪都發往西比利亞做苦工去了因此監牢以内也不過有幾處微聞歡息之聲余與鄧方乃往各間門首摸索用那手電燈向門首看了號數看到了四十九號余便點了點頭低聲向着鄧方說是了是了鄧方原有一種本領無論可種難開的鎖到他手内不用鑰匙他都能開的鄧方便在身上取出了一條鐵絲來又用電燈看了一看鎖門將鐵絲向内探了一探邓了出來再將鐵絲來屈曲了放入鎖内可是眞是奇怪一放進去用手將門球一拉宛如配就的鑰匙一般那牢門便隨手開了 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陜垣謀亂匪徒正法]  
　　西安於六月十三日晚兩點鐘忽聞砲聲從西北起接連二十餘響各部戒嚴巡緝查此炮先從八家巷連放數嚮隨在縷北及糧道巷各放數砲隨又在滴水河什字木頭市及五味什字每處各放一二砲隨卽泯滅無迹及六月十八日經張統制鳳崗密派管帶王君英嚴切查拿現巳捕獲周老四當即正法復經第九標統帶李君長蘭拿獲武春芳均有票布僞印文刻天外天大宋趙元淳王等字樣亦訊明正法 
[陜甘新三省協會開會誌盛]  
　　陜甘新三省協會山秦省張都督郭泰事希仁張財政長靖淸甘代表魏君敏脩特别發起電達甘新經甘新都督各界各團體同聲贊成而張統制雲山宋先生芝洞均係萬里出關於邊務情形尤爲熟悉熱心提倡不遺餘力茲於六月十六日在南橋梓口協會籌辦處先開茶話會邀集三省同人廣徵意見開會之時同志到者近及千人茲先將執事人員詳開於下招待員樊政牛策勳任秉環王法高炳辰史釗郭成　惠恩培報告員席鳳鳴王厚培演說員魏承耀書記員周之翰速記員徐彥趙學普庶務員魏成度劉玉　簽名員王宅中楊希堯檢查員馬鳳鳴李步　當開會時行由席君梧軒報告開會理由由魏君敏修演說協會宗旨魏君提議心中國大局强俄實爲腹心之患俄團地形與吾國處處犬牙相錯自天山南路横亘伊犂塔城科布多阿爾泰山内外蒙古直抵東三省自西徂東環我三邊西北各處通商口岸近來商業異常發達交通便利軍隊整肅居高臨下勢如建　制我秦隴死命者實俄羅斯也而新伊適當其種一日無新伊卽一日無秦隴唇齒相依死生與共抵制俄患爲聯合第一要事况三省幅員遼　種族複雜升長倡以回排漢之策廣募回隊殲我漢族寗夏靈州被禍尤烈鳳　乾武徧遭塗炭慘目傷心深堪痛恨升長以回排漢尤可說也漢人心漢非漢有是理乎當秦隴開戰之時甘南同志欲間道過陜作秦庭七日哭者頗不乏人而皆爲當道所阻隔此景此情敢質諸天地鬼神而無愧現在五族一家共和告成亟亟融洽意見化除畛域以爲國利民福之基進行之的大絧有五公啓言之最詳請我諸父老兄弟詳察而熱思之　奔走國事萬里來此敢以愚見所及爲諸父老兄弟之報告云云以後張統制雲山宋先生芝洞郭先生希仁錢先生陶之骨　生自新連續演說宋君芝洞於新疆礦產言之獨詳以爲開採礦物振興實業寔現今立國之本然尤非從修鐵路始不可　交通不便則發行運輸異常困苦不惟搬運礦物發行原料諸多不便即欲購買機械亦實非易易是本會所宜最先注意者莫若交通聯合實業聯合次由張君雲山接演於三省實業言之鑿鑿而尤注重於軍事聨合及種族聯合以爲陜甘新三省吾自幼遊歷殆逼强鄰逼邇險象叢生若能秦隴一家更加新省同蝟文以治内武以防外面在沿邊一帶駐紮重兵搤其咽喉雖有内憂外患皆無足虞不然三省各分畛域各存意見外人秘密偵探於吾三省要害洞若觀火加之槍礮精良人馬强勁而種族複雜易糧動之新省當之能抵禦焉否耶假使外人由新省直搗河湟屏藩旣撤不惟陜省先受其禍勢必牽動全局故組織兵事團以固邊防實爲全國之福再者近人動言排外不惟對東西各國如此卽於本國二十二行省中亦此疆彼界各劃畛域甚于同省内各存意見互相排擊排内排外迄無巳時詎知我排外則外亦排我報復之捷甚於影響凡我二十二行省人民均係同胞豈可妄當排内排外總須聯合若一家然行者守者各盡其職而後可以洽内禦外遇有擾亂社會秩序者則不妨犧牲少敷以從全多數是謂之除暴安良并非修怨挾嫌於聯合宗旨毫無障　以後我等對於各省人民不徒以漢族爲一家滿蒙回　亦當一體相視如現時旗民有失所者宜山公欵發給資本使男女自　生業至回民之難居内地及外人之來我國内者與我情同主客凡事總宜退讓一步爲是并謂協會不備聯絡甘新並晋省亦當就近聯合爲是演畢錢君陶之接演謂三省之兵事外交實業商務交通種族諸端固宜聯合卽敎育亦未甞不可聯合其意欲開辦陜西法政學堂造就法政人才陜西雖僻然交通較甘新稍使東南文明輸入稍易若甘新學生在陜留學一則較留學他處省費二則可以聯絡三省學界感情入政界後辦事政見相同故將來開辦法政學堂時擬於甘新留學額數十名以爲求學地步郭君希仁接演謂分合一事須雙方並進非分治則幅員　闊中央之經理有所不袁非合治則各省勢力薄弱不足圖存現時我國欲免瓜分非自立不可自立則各省固當分治然亦不可不謀統一統一之法以各省就近聯合爲最善綠習俗無甚并異故也至對外之法萬不可區分省界總須合力以注重邊防而後可以保内西北密邇强鄰蒙回纒　族智識不開易滋煽動　憂不可勝言尤須就近聯合庶堪弭隱憂於無形若欲融洽種族非敎育普及使人皆知地方對於其生命財產之關係決不能合力以防外治内但西北各省因交通不使較東南各省聯合不易現時首宜聯絡三省各界人員信電往來不絶使三省聲氣相同然後應辦諸事乃克次第實行最後由黨君自新演說就西北與東北兩相比較東北西北均有俄患然俄人之在東北也尙有日本牽制而西北則無之故現時俄人專注於我西北俄與新省毗連其勢力之强大僅新省萬難防禦而陜甘門户實爲新疆新疆有失陜甘決不能安坐無事是三省宜協力以防禦也固不特言然尤非厚集兵力不可而練兵必先需餉非開採三省礦產則地瘠民貧餉源決無從出云云 
[汝魯匪勢日劇]  
　　汝魯伊嵩等縣環境峻嶺皆伏牛山之支峰也自去年民軍倡義防範稍疏士匪乘勢蠭起燒殺姦掠無惡不作官吏袖手坐視不敢誰何本年五月十二日毅軍攻開汝州西六十里之陳家寨殺傷男婦三百餘人而土匪僅十分之三四焉其餘與陳家寨毗連楊家寨朱家寨聖王寨石台寨黄屯寨各匪約七八百人相率濳逃至汝魯伊交界處佔據山深林密之地兇燄益劇毅軍雖於是月二十七日移駐伊陽縣城分派營隊各駐要隘而匪黨時至山口與兵士對敵負嵎自雄兵隊以地理不甚熟悉未敢進攻曠日持久終爲地方之累也 
　　客有自魯山來葉者言距魯山縣城七里之石佛寺現爲匪佔據巡防陸軍與温紹樑之兵連攻數次未獲勝利兵膽俱寒進城不敢復出每逢朝夕匪徒近城嫚罵並聞該匪因與温爲難揚言必須將城破開故魯山之危日甚一日而城内巡防與陸軍意見不合第二營巡防現己開出駐紮張良店温兵亦與各軍隊不甚融洽温已籌有銀萬餘日内即來葉招兵任德甫之兵因供給不能如願將各紳董首事痛打富有資財者匿居不敢出門縣署亦被該軍所毁巡防之家眷亦被所擾此更可爲痛哭者也未知當道聞之亦有所動於中而速籌勦除之法否耶 
[河南礦務學堂之腐敗]  
　　河南焦作礦務學堂爲福公司遵約設立今冬己届畢業之期礦務敎員英人某自去秋到堂以來極其敷衍常常輟課現經班長劉君等遞禀交涉使己與福公司天津總辦白來喜嚴重交涉聞於暑假後卽行辭退另聘熱心敎育之西人主講云 
[湘軍勦捕紅燈會]  
　　常德電云火急長沙都督參謀處軍務司鑒據駐桃源王營長者師報稱該縣胡陽鄉有紅燈會放飄搶刧事探得匪首秦春來黄定元宋敎貴陳永生方福生鄒廷耀等數十人並人女匪首穆桂英樊梨花觀音老母及其母借僞名勾結煽惑約聚千五百人在該處觀音寺符咒放飄開堂多張告示搶刦某地燒殺某村及毁壞敎堂居民荒田棄牛逃避經團紳及段知事請兵該營派副長彭斟元率兵兩排僅有槍十八枝於六月二十四日黎明抵匪首黄定元宅該匪等正在符咒命兵捉捕竟持刀械拒捕兵士將黄定元黄忠（黄定元綽號趙子龍）及女匪首穆桂英樊梨花等四名捉獲並搜出令牌告示咒本符籙梭標火槍等件又至匪首鄒廷耀家該匪逃竄僅獲觀音老母之母一名並搜出大刀符咒梭標鐵尺等件至朝陽山被逃匪秦春來鄒廷耀等十數名聚黨約五百人手持火器扼隘兵士盡力衝出該匪黨殺正兵一名傷正兵四名搶去槍四支彭副長不得己將五匪就地正法乃該匪仍復猛攻始命開鎗斃匪八名搶四梒及奪獲大刀梭標等副長乘馬亦被殺死戰久始散遂不窮追整隊回防請示辦法並請加領槍枝等情除飭嚴緝並另派兵會剿外特此請示乞加發槍枝由職旅請餉員或軍務司差遣王福卿帶送來常濟急宗翰叩二十六日印 
[湘江水勢大漲]  
　　湘省自六月二十四日以後大雨如注竟日夜不止省城各街巷水深没脛致多不能通行洞庭湖曁湘河水勢陡漲至一丈數尺現在草潮門外馮家碼頭一帶水已至河街平地約深七八九尺不等居民均一律樓居潭長陰各處湖田有積水至數尺者有衝缺堤圍者又値天氣奇冷倘過數日不霽則禾苗不免有腐爛之虞據各船户云此次幸係南水如係西水則前歲水灾之患將復見於今日矣 
[威甯擒斬安土目續聞]  
　　威寗土目安桂林被殺情形已紀前報茲又接黔函云威寗拉呼土目安桂林黔省西北之巨患也前由威水代表議員及各地方官屢次密禀剿辦奉軍都督飭游擊隊進攻大隊長王君電輪巡緝至猴場（距拉乎六十里）以計誘之許爲之攻案朝良彼初猶豫於六月十二日約與輕　减從會晤堅其信心十三日會於距猴塲十餘里之某岔口安先伏三百餘人於兩山自率數十人前後警衛立於岔口之中王君惟率二十人會之與之定共攻安朝良之約而還十七日安親率人至猴塲求王君先拔隊彼援後王君佯許之乃伏數十軍於窩囉冲（在猴場與拉呼之間安歸必經之道也）使人謂彼云水城廳率萬餘人攻打拉呼勢甚危急安素畏水城廳並已早知水城調團防截要隘旣聞此信遂忙歸又恐王君追攻分多人斷後自率數十人先行至伏處槍聲起安斃馬下水城附生楊發科爲之參謀此次隨行亦爲鎗斃餘死者約二十餘人現正圍攻巢穴尙有其姑安三妹其伯安銘九其妻安安氏等均在逃未獲云 
[貴州唐都督丁艱]  
　　貴州都督唐繼堯於抵黔後即丁内艱當由唐督尊公省三先生電諭葬事已畢務以國務爲重萬毌回滇由滇督密轉黔省軍政各界長官於接電後會商可否呈明僉謂黔局未定都督身任艱鉅因此去黔黔民必再蹈水火且恐因哀毁之餘百務廢弛因公議决暫勿發表現在黔事粗定民心已安始以前電呈閱奉都督面諭恪遵父命自可毌庸回滇惟哀痛迫切暫難任事著自六月二號至二十三號一切事宜均委任參謀總長庾代理以篤孝思業經通令各屬一體遵照矣 
[停辦曲阜大學]  
　　曲阜大學本係前淸學部飭辦奏准由東省庫欵撥給十萬兩爲開辦經費但所派監督梁鼎芬李熙兩君均以舊學夙望謙讓未遑迄未來濟亦未支過薪水而奏准指撥之十萬兩又復漏列淸宣統元二年預算例不能照支去年淸學部復派王君錫蕃來省籌辦亦以校欵無著不能開辦但每月由司庫動支薪水二百金俾資津貼現因都督以民國新建學務經費旣屬難籌敎育方針尤須改定曲阜大學之建設關係全國非山東一省所可主張不得不咨請敎育部請示辦法昨得咨覆謂巳辦之學枃經費尙屬難籌未辦之學枃自當暫行緩辦且曲阜爲聖賢桑梓更未便草率將事應卽暫緩籌辦云云聞都督得覆後巳咨照王君遵照辦理停支薪水矣 
[共和黨魯支部成立]  
　　共和黨魯支部於七月初一午後鐘在富貴茶園開選舉職員會舉定幹事如下王采廷朱曜安舉賢王志勳孔祥柯范之杰李繼璋陳藻王同海李秉超牟家虁崔麟台趙圻沈壽塏張景翰王寳樹譚奎翰方作霖丁建池蕭承弼高徽嵋時克開邵晉蕃張淮銘趙椿楷傅麟安王逢森王成章周襄程鳳翔陳兆昌逢恩承譚魁和丁惟沛關家驤嚴鍾璧王慶翰孔令煦劉鴻雲于元芳魏石嵐李紹膺葉春墀李聯杰李杜芳周際唐王繩祖唐仰杜董魁五陳德昌尹祚章張志任方同李成林尹佃張棟銘張迺熏黄台周劉昭一韓光祚 
[江蘇各民政長名籍一覽表（續）]  
　　江寗現設南京府知事辛漢字　之江寧人江浦黄如棟元年四月二十四日委元年五月八日到任字文園高淳人六合傳　元年五月初八日元年六月三日字伯枚湖南人句容許文　元年三月二十七日字玉農浙江吳興人渠水徐煊元年三月二十二日元年四月十八日字銳澄武進人高淳陸規亮元年二月初八日元年二月念九日字規亮華亭人山陽盧震　上年十月念六日委阜寧堵煥辰元年二月六日到任鹽城金元潤元年六月初五日委任代理字澤蒼鹽城人淸河徐鍾令元年二月二十六日元年四月二日字庶侯淸河人桃源郭樹聲元年正月十二日委安東王秉樞元年二月九日到任銅山韓志正元年二月二十二日委銅山人蕭縣張　元年五月初二日委字龍士安徽歙縣人沛縣甘桂林元年三月十七日委字海珊湖北江夏人邳縣李承雲元年六月二十三日委豐縣蔣實　元年四月念一日元年五月十二日無錫人碭山楊懋卿元年六月二十三日委宿遷吳應炳元年六月念五日委興化人睢寧孫劍虹元年五月二十二日元年三月三日東海張樹典元年五月五日委字佐虞海門人贛榆王佐良字偉臣山東人沭陽張含章元年六月念三日元年正月念七日灌雲沈臧壽元年四月十日元年六月一日字幼瑜海門人江都汪秉忠元年二月十二日元年二月念一日字彝伯江都人儀徵陳鶴年上年十月十二日委高郵姚崇義元年二月十七日元年三月四日字西齋浙江人興化張蔭榖元年三月念七日元年四月三十日字庥亭南通人寳應李鴻扶暫代泰縣李嶽　上年十月十二日東臺楊葆寅上年十一月初四日東臺人海門龔世淸上年十一月初九日元年正月一日字紹康海門人南通張　暫代字督儼南通人知臯李大年元年正月十六日元年二月十五日字耐庵安徽太湖人泰興金鉽上年十月初五日上年十月十一日字衡一泰興人（完） 
[蘇都督指今三則]  
　　奬勵消防社員吳縣城市董事會呈請奬勵蘇城治安消防社社員沈雲山等奉指令云該社員沈雲山馬錦笙劉錦章等三人於兵匪擾亂之際奮身救火不避艱險深堪嘉尙仰吳縣民政長秉承本都督論功行賞之意奬給見義勇爲字樣或特製徽章或刮發奬券以示鼓勵仍將酌辦情形具報此令 
　　請查揑名遞禀揚州公民談濟等以盜名選舉呈請嚴加查侒奉指令云呈悉前據吳汝欽等呈擬舉曹振常爲民政長等因當經本年第三千八百四十七號指令駁斥並由該民政長轉行知照在案茲該公民等以並未與聞此事請加查究查前呈由吳汝欽夏鈞鄭恩沛三人來府親遞究因何故將談濟等姓名列入應由該民政長將吳汝欽等三人傳詢明白呈復候核此令 
　　請緩設江陰常關江陰商界代表龐寳書具呈請將江陰常關准予緩設奉指令云此案迭據江陰民政長及該商民等曁江海常關總理先後呈電均經分别訓令電飭各在案據呈前情應由江陰民政長遵照迭次電令辦理此令 
[靑浦城自治之新議員]  
　　靑浦城自治重行蓮舉議員新多舊少如内　之推　電建者然茲將名單錄下錢靜方周志伊張季鴻曹雲階項均岳沈文卿莊有淸張仲友郭平伯壽鶴生施恒照徐亞勤汪福生吳錦祺張錦舟熊葆元茅益君董德明程頴初張振之 
[揚人亦力爭瓜淸路線]  
　　揚州函云瓜淸鐵道改線淸通係兩淮鹽務總理張季直君所主持現鄭君元伯等因鎭郡紳士已開會力爭揚州亦有密切關係未便坐視爰於七月二號召集本城各區住民在大同戲館開會提議當由鄭君報告宗旨曁下得不力爭瓜清路線理由略謂揚州向依鹽務爲命脈張總理前將機關改設上海吾揚商界大受打擊即農學各界亦莫不間接受其影響當時有賈某等倡設鹽務保存會推舉代表要求移設未准反遭軍界之干涉揚人未能堅持到底相率解散被人輕視刻下瓜淸鐵路又將改築通淸吾揚人若不爭回竊恐商業從此蕭條益難振興云云繼由包君黎先登台演說謂爭之之道宜用和平毌須强硬首在聯合堅固團體合力進行不達目的不止萬不能再蹈從前鹽務覆轍聞者莫不鼓掌紛紛簽名贊成旋因周某演說爭鐵路不如仍爭鹽務一語與到會人衆衝突迨經鄭等極力阻止會衆已散去大半鄭君等當推定包君主稿將張總理改線之不當著爲論說公布各處云 
[副總統維持鹽課十大策]  
　　黎副總統以徐淮鳳頴滁和泗廬桂閩直浙粤東諸處鹽課私販往往輾轉數千百里每每聚集多者萬餘人少者數百人車馬駄運露刃入城市官亦無可如何所恃不過鹽快哨兵略收規例而已兼之蒙古靑鹽馳於邊禁殆若沙泥（蒙古鹽出無窮）似此情况殊　不成事體故昨特與參議廳諸君議定改良進行方法茲爲廬列如下（一）解散鹽禁與油米諸物不限　界聽其就買轉賣化居逐利則梟無團集之害商無勒運之苦民無買私觸法之罪比銷漏票之罰各處置官督収竈稅以抵國賦（二）各處稅官應驗竈查槯則户商皆不能有所偷漏先販之奸民今必變爲良賈萬不得以微利而犯科禁鹽賦一端如斯可見一班矣（三）無論商煮户煮每百斤宜征三十斤以凑軍需較周禮漆林四一之征亦不爲過（四）計天下食鹽之數歲當七千餘萬石三七稅之歲可入鹽二千餘萬石石銀五兩（六兩不等）歲賦銀萬餘萬兩較淸課則數倍有奇也（五）自陽曆五月初一起至九月半止此蓋農忙之際應禁户（商不禁）不得煮鹽以勤農業而消官貯公私兩利之術莫大於此（六）宜裁各處鹽官鹽快鹽兵以撙經費（七）宜遴員查勘蒙古靑鹽能否一律照辦或駐兵嚴禁入口曁防俞運有喪利權（八）額價多寡（官鹽户鹽一律）應張示周知以杜朦弊（九）能否創行廳電咨大總統並參議院議決轉飭財政部酌定施行（十）通　各埠商會轉知舖商放心轉運以廣銷路 
 
 
 

Page 7

 
 
[發售公債票之疑問]  
　　寓居山東路同慶公客棧内之温州人張之紀（即張仲年）因冒充湖北副總統府内部人員在滬發售公債票經黎副總統偵悉電令滬軍都督飭派偵探科長郭文元報告四馬路總巡捕房派探姜喬喬協同四十八號西探前往該棧將張緝獲帶入捕房捕頭以並無華官正式公文禀知卜總巡擬即將張開釋時適南市市政廳專并投遞公文到來遂飭將張收押於昨日解送公共公堂請究先由中西包探禀明前情並稱張在捕房供稱公債票係奉黎副總統命令來滬發售請爲訊究正會審員關君即與陪審西官英康副領事宣布張被控理由張聞之大呼曰所控冒充部下發售公債票各節萬萬不能承認堂上詰其因何不能承認答稱當捕房詢問時已聲明係黎副總統委任來滬曾與虞洽卿君商議借款一千萬兩可請虞君到堂質証供至此即由都督府譯員周綸與吳寅賓持文投案聲稱張之紀發售公債票未經上級長官允許即係冒充違犯國法前因示知張之寓所故未預備公文惟張係黎副總統電令查拿之人請即帶回歸案訊辦中西讞員磋商之下以會審公堂向章凡遇内地至租界傳提人証須先備文咨照况此案發生滬北照章應由公堂訊理且查刑事案件全憑證據現祗有黎副總統來電不能卽爲被告犯罪實據本可立時開釋惟因案情較重自應澈究遂判張交妥保聽候預審明白再核並諭來員赶緊電請黎副總統檢據派員來廨質訊如兩禮拜内見証不到即須將案註銷 
　　附滬都督照會公廨文案奉湖北黎副總統電開據陸軍二十三師何參謀長函稱有温州人張之紀冐充元洪部下在滬發售湖北公債票請飭屬查拿究辦等因奉此當飭偵探科派員嚴密調查茲據該員報稱己探悉張之紀匿居英租界四馬路同慶公棧内當卽會同該管捕房派探將張之紀拿獲暫行寄押該捕房等情前來查冒售公債票事關係民國財政前途甚爲重大若不嚴行究辦影響誠非淺鮮爲此照會貴公堂速將張之紀提案訊明即交來員吳寅賓周綸提解來府以便解鄂歸案核辦至紉公誼 
　　又致黎副總統電武昌黎副總統鑒江電甫發張之紀即經緝獲業在會審公堂預審一次惟該公堂以訊無確証不肯交解來府且張之紀供稱係奉黎副總統命南來借欵並無冒售公債票情事該公堂以此卽欲釋放此人雖不認私售債票然確認爲尊處委來借欵者將其暫押若干日請貴處速派幹員來滬嚴重交涉爲要合亟電告請速查照見覆滬都督陳其美微印 
[保產公會之責言]  
　　城濠保產公會致路工事務所函云竊照維持氏生保護私產爲世界萬國之大同况民國創造載在臨時約法私毫不得侵犯所以敝會千百商民結合團體呼號求救再四請爲體卹城濠各居民商家租地建屋之血本以符約章而維生計蒙名行政長俯念下情於六月二十五日先發通造邀集敝會各代表及總長民長市長各議員當衆集議先由李總長當塲宣言保護城濠租地屋主之血本市政廳决不攘奪利權爲己有並議决各項在案誠顧全路綫體卹商民兩方面均得其益敝會同人等感激愛載莫可言喻乃議決之第二條允准改狹路綫而六月三十日來勘路綫者會同敝會代表沿濠插標索視圖樣忽爲闊處五丈狹處四丈代表察視之下惶駭莫名夫二十五日市政廳集議各行政長各議員已議决改狹路線僅隔五日言猶在耳墨跡未乾翻手爲雲覆手爲雨胡所變如是之速也且朝令暮改行政之信用全失敝會雖小小一團體詎肯以集議允准宣布於先者遽任反覆於後耶竊以爲當日集議第二條議决之案實難更改此而可改則其餘所議各條勢必更改無餘是直以議會爲兒戲以國民爲玩弄享共和幸福保人民權利者果如是耶其何以昭大售於天下查英大馬路電車全路雙軌狹處不過二丈抛球塲東叚連南北堦沿計之共只二丈六尺改狹路線洵堪取法故當時未能隨同插標敝會各代表卽到大境路工事務所說明緣由請遵前議今再環求各政長董事准定路線闊處爲三丈狹處爲二丈旣於電車往來通行無阻而狹處之地面亦可免房產血本之損失而擬日量方計租公家列獲一分之利權並照二十五日集議第二條原案施行庶幾議案不同虚設而有克踐前言之大售使敝會再行協同覆勘相地插標以竟城濠之大工以恤商民之血本羣情憤激不勝迫切待命之至 
[關於審判問題之部電]  
　　北京司法部致上海地方審判廳電云豔電悉全國法律必須統一在民國法律未頒布前自應遵照大總統五月十日敎令辦理以免紛歧至民律商律及民事刑事訴訟律草案擬提前援用即交參議院認可但未經認可前關於審判事宜試辦章程仍當暫行援用此令司法部支 
[各領事參觀地方審判廳]  
　　上海地方審判廳長黄涵之君約各領事蒞廳參觀己誌前報昨日下午三句鐘英美德各國領事偕公廨正副會審官關君烱之王君崧生到廳由黄廳長曁譯員黄輯虞君延入客廳叙談片刻時適法庭正在公判各案各領事卽分入刑庭民庭及上訴庭就旁聽席觀聽約二小時之久旋又參觀監獄看守所等處各領事交口贊許不置謂裁判制度與文明各國相等進步之速甚爲驚異而於刑事被告人由廳中選任律師代爲辯護謂深合愼重裁判之意見監獄看守所之整肅淸潔稱爲管理合法尤加讚嘆謂該廳辦法實已無懈可擊參閱壘重入客座欵以茶點叙談之際情誼歡洽均極滿意迨興辭而出已鐘鳴五下半矣時法領事適因臨時有特别要公專辭道歉并約改日到　參　 
[蘇都督飭拿搗毁閔行稅務所船户]  
　　上海民政長奉蘇都督訓令云財政司案呈據閔　稅務所長呈稱本月十五日畳接閔行分所報告嘉興航船顧和生陶阿秋曁平湖航船侯關和由上海裝運貨物到閔紏合各來船停泊浦中意　肇事又有土棍洪濟雲隨同指使當卽派員查看囑令妥爲勸導不料該員到時己於十六晨各船户曁本地間雜人等一閧入所先將公所牌額旗幟一應用物及板壁門窗打毁一空稽徵員所丁隨帶行李雜物同時波及該鎭市公所商會營警齊集排解卽於是日下午陸績星散當其糾衆肆擾之時聲勢可畏幸辦事人員暫行躱避得免受傷然房屋物件損毁過多重行組織正不知費若何手績也此次事起倉猝閔分所中旣非强迫令其繳捐各船户亦未明言有所要求無端破壞實屬蠻横已極銘銓　揣其起衅之由蓋因上海認捐公所辦事未妥商人味於新章致多疑慮聞該船户等在外掦言運往貨物所有稅項已在認捐公所繳過一若認捐後經過各處可以不復查驗閔行有此徵收　關諸多未便始僅抵抗繼欲推　積此數因遂酿成毁所之案查新章徵取貨物稅分别進出產銷四項卽於稅單上應行註明俾憑稽核乃見有他船户前日蜈到之上海認捐公所給發稅單於四項中完過之稅屬於何項並未登註其所認之稅是否全稅抑或半稅亦未登塡而稅單内則刊有凡遇本總公所或分公所派員巡查呈驗票貨相符隨時放行字樣語意含糊該認捐公所若非有意朦混卽屬失於檢點各船户罔不根據此數語遂以爲他所長轄地亦不得再徵之憑信銘銓反覆解釋被旣有所藉口終歸無效若聽其所爲閔庫地居滬江下游竊恐相率效尤此後一槪不能遵章繳納實於稅務前途大有　礙除將毁所情形照會上海縣民政長前往勘辦外理合備文呈請仰祈都督監核俯賜迅飭上海縣吳民政長勘明後立卽飭堤顧和生陶阿秋侯關和洪濟雲並將其餘滋事之人查明確實一併命獲到案從嚴訊對以儆後來而重稅務一面並卽飭令上海稅務所所長刻日將認捐公所取消俾免再生事端等情據此查此案前據閔庫所長來電已電飭該民政長查勘電復一面會同營警查拿滋事　要　行懲辦在案據呈前情除訓令上海稅務所長將上海認捐情形查明取締外合行訓令遵照辦理具復察奪 
[日人毆斃華人]  
　　靜安寺路二十一號門牌目本綿貫醫院出店本地人顧阿虎年己七十前日不知何故被同院某日人毆斃當由醫生將該日人送至日本領事署拘留卽經日領用電話知照新閘捕房特派探目劉森堂往查起釁情形並將屍體舁人虹口斐倫路驗屍所報請公廨關讞員會同英康副領事蒞騐核辦 
　　另一訪函云顧阿虎年逾花甲在靜安寺路日本醫院内爲出店前日下午出外買茶葉歸來被該院司事日人松村忠毆打未幾身死院主綿貫立卽報告捕房飭送騐屍所昨由關廨員會同英日兩領事蒞騐經檢騐吏騐得毆傷頭額致命旋據該院主夫婦稱兇手松村忠僅在死者臉上掌擊二下並非因傷斃命廨員因查無屍屬諭飭地保報堂棺殮候再核奪 
[副總統驟難來滬]  
　　黎副總統近以黨派紛歧障碍共和特在鄂垣組織東亞大同會以資聯絡並在滬上分設支部本擬於上月間親自蒞滬特開成立大會嗣以彼都人士悞欵交卸北上攀轅臥轍人心惶惶黎君恐妨大局遂不果行業已另派代表到滬措置俟鄂事部署妥洽再行來滬 
[僞造軍用鈔票案近聞]  
　　僞造軍用鈔票之嫌疑犯陳燮三由滬軍都督委派譯員　鳴岐君延請聖文律師在西洋領事署候訊數次尙無眉目前日下午二時復開庭審問據要証陳少春供稱昔與陳燮三同往漢口訪友躭擱數日卽回訽其僞造軍用鈔票一節則堅稱不知旋由繹員詹君聲稱尙有見証張娘娘曾受陳少春囑托換兌假票一紙請堂上補傳到案即可証明西洋領事諭候傳到張娘娘再行核辦 
[遷移外國墳墓之動議]  
　　老北門外西城脚原有法國墳基計地十餘畝現法總領事以城垣業將拆除所有嵌在城墻上之墓碑三塊必須另行安置曾經函致城濠路工事務所妥爲保存在案茲悉事務所各董及潘工程師等以該墳適在北半城應拆路綫之内不得不遷移他處現擬代覔一地由路工處代遷代葬一俟覔有相當之地即稟由交涉使照會法領事商議實行 
[補紀拆城築路之議]  
　　拆城塡濠築路一事曾小市政廳長及民政總長等商定擬從由東門起至老西門止先行動工嗣因城根租地建屋各主一再要求改狹路線故由於下（一）議决路面工程統歸漫克恭一手辦理（一）議决路線自小東小起至新北門止最狹之處城濠併計如不及九丈者改爲四丈開闊倘滿九丈者仍照前議一律五丈側石在内其城内沿城根之路綫規定一丈二尺至一丈六尺寬闊所有各段支路規定一丈二尺至二丈爲限 
[接辦淸潔事宜]  
　　西區中區淸潔事宜前因各鄉民突起風潮由滬南市政廳議事會議决善後辦法十條函請滬西商團會董公舉妥人接辦在案現已舉定莊某辦理此事民政市政兩長昨已諭令赶將挑糞灌園之鄉人若干名造册送核並頒示辦法先行製造銅牌給衆懸掛以便查攷至挑糞之桶暫准仍用木質加蓋准時承挑如有違延照章議罰 
[再誌沈鴻翥與錢佩珂之糾葛]  
　　靑浦人沈鴻　（卽沈筱村）控嘉定人錢伂珂前在華安人壽保險公司爲寫字時私收保費洋四百二十元及借洋六十元不還等情前晚由公共公廨復訊原告偕証張舜兪上堂証明求追質之錢延聖文律師到堂代辯聶襄讞因案中要証徐季英仍未到案判錢交原保着原告於一禮拜内邀到徐季英於下禮拜四再訊 
[縣選舉定期開票]  
　　上海縣選舉巳於昨日在各區投票事畢後卽由監視員將各區選舉票謹愼加封并送市政廳定期七月七日上午在廳關　當衆揭曉 
[江陰同鄉開會記]  
　　前日诱滬江陰同鄉會因籌商興學事開會適卸任民國直隷熱河巡道除拙庵君回籍過滬亦卽蒞會當由會長毛耕園徐聲之李恆春會董薛醴泉通惠公所總董吳汀鷺曁同鄉數十人迎迓入席暢談良久遂提議會中舉辦殯房學校等事惟鳩工估料需欵甚鉅旣由金鏞和楊遠先及毛薛諸君援筆題捐並担任同鄉應辦一切善舉以盡義務時至薄暮始散會 
[大音樂會記要]  
　　前晚八時寰球中國學生會開音樂會來賓及會友到者約數百人甚爲熱閙奏樂者多中西名媛麲音悠掦歌擊婉轉知音之士咸嘖嘖稱讚其尤令人傾服者爲林律君之洋琴獨奏李提摩太女公子之胡琴及周辨明君之西歌十時散會餘韻猶繞樑也 
[女學校開會先聲]  
　　美界新署後熱河路天保里對而共和女學自經錫金同鄉籌欵接辦改爲錫金旅滬共和女學以後一切規摸大加擴充管理敎授益加進步學生已有七八十人茲定於陰曆五月念六日下午特假海寗路錫金公所開游藝大會俾學生得以實地練習聞該校成績優美届時演講各科必有一番特色也 
[全國農圃選舉大會記]  
　　全國農圃公曾於七月四號下午四時在城内盡錦牌樓西金筱雲住宅内開選舉大會到會者有一千餘人由臧永錫君宣佈開會宗旨次由倪學寬君君演講農學眞理詞意頗切衆皆拍手後由衆會員公舉章水天君爲正會長倪學寬君爲副會長臧永錫君爲評議長程掃濤方桂卿高俚菴顧本　爲評議員陸近朱爲文牘員張維新爲財政長　芝珊爲會計員兪耀朱沈林爲幹事員　瑞生王煥爲調查員張進生兪錫麟爲内外務長其餘各地分部長俟擇日開特别大會　行　舉散會已鐘鳴八下矣 
[立碑紀念預誌]  
　　滬紹水本業公所前由楊錦春君發趨集貲創建開辦以來頗　成效茲經該所董顧關洲等擇於七月七號刊立碑記以誌紀念刻已通告該業同人預爲布置 
[和尙犯案纍纍]  
　　法捕房總巡麥蘭君以滬防全軍所獲搶刧大劉家宅黄阿初等家贓物之强盜和尙姚光發及德廣二盜現因另有盜案牽涉均須提至公堂質訊因於昨日備文照會滬防統領請將該二盜解廨訊質一俟訊明仍即解還歸案訊辦聞李統領以此案業經訊實定罪詳報滬都督請示在案今法公堂旣有另案牽涉應否允准解廨質訊未便專主故已禀請陳都督核示遵辦矣 
[測量水道之宣告]  
　　上海縣民政長吳君昨出示諭云案准江蘇輿地測量隊隊長黄移開案奉都督指令以測量事宜業已繼續辦理所有婁江白茆吳淞三大河流均迤延數百里收泄水勢蘇松太各縣之農田藉以灌漑近年來河漸淤塞田地之水　時聞務宜先行詳　測量以便　工浚深等因奉此經本隊據呈測量水道專章業奉核准在案現委派員生夫役分班前往該河等處詳細測量以爲浚深之基礎誠恐無知鄉民誤會疑慮理合移請出示曉諭俾衆周知並請照會自治公所長隨時指導得有依據是爲公使爲此合移請煩查照施行等因准此查保護江蘇輿地隊事宜前奉江蘇都督府以第八期公報頒行通令到署遵卽曉諭並將公報彙寄各市鄉在案茲准前因合再曉諭示仰各市　人民一體知悉 
瑣聞 
[城内]  
　　地方審判廳民庭批示○鍾陸氏請求僣鍾鑄靑離婚案批狀悉據稱該氏母家贈與鄉田二百畝　房一所作爲晚年終養之資只能收益不准夔賣現在氏夫已受破產宣告請求離婚等情查此案前經該氏呈明母家贈與之產不入破產財產範圍業經明晰批駁在案該氏爲　全財產起見不恤解消婚姻殊屬有意取巧現在夫婦財產制度雖未規定然按之習慣夫婦共產爲多該氏受贈之產不論是否嫁資均應作爲鐘氏財產該氏因請求被斥忽作異想天開思想易析產爲離婚設計雖工其和事實之不符何不准併斥 
　　地方檢察廳批示○陳昌基呈控傳錫臣等誘逃閩女求提拐犯迫贓由批據稱傳錫臣拐　該氏寄女捲物濳逃經爾將女追回查點尙少金　存摺等物如果别無隱情殊屬不法候派警先將傳錫臣飭傳到案訊明究追核辦季金聲訴羅湯厚拐女捲逃由批據訴巳悉該民之養女鶯弟與羅湯厚串同逃逸發生在三月初十赦令以前科刑權早經銷滅至鶑弟携出各物如彈簧圈及翡翠蝙蝠等貴重之物業已追到給領其餘各物係鶑弟自行用去無從究追此項情形於豫審時已迭經諭知母庸再訴　　催緝贓賊○大東門内彩衣街中國律師總公曾日前被賊竊去皮棉單夾綢衣八九十件並抵押之方單銀洋等物曾經報請警務長飭緝在案現因爲　已久尙未緝獲故於昨日續禀警　長趕緊催緝 
[南市]  
　　學徒逃逸○揚州男孩張大根子年十五歲在城内小橋地方某鞋作習業因被其師責打潜逃出外至大達碼頭　二十六號巡士查見帶至東區留候認領 
[閘北]  
　　區員文告○閘北警察第七區區員徐贊熙牌示木區長士云照得巡警有表率人民之責宜如何愛惜身分尊重人格庶於各實無愧本區員於各警士服務時辦公宜和平　事宜勤懇謹守規章勿稍違犯諄諄勸諭奚啻三令五中而近來各警士時有違犯規則遇事懈怠辦事操切等弊本區員絶不能因該警士等一二人致敗全區名譽特此示仰各長士等知悉須知本區員待人難寓寬厚而處事一秉至公賞必行　必售苟有差池决不假借自示之後各宜恪遵規則勤愼從公勿視爲具文自取咎戾 
　　自身難保○王有財徐占元控張嘉善　賴押櫃洋二百六十元業經孫所長訊判張交人銀並保限期淸理嗣因無人作保奉飭押追在案茲張央程念椿至市政廳求保經所長查得程非安分之徒且有騙在押之趙阿桂運動費情事因關本廳名譽卽飭偵探密查張亦不准保釋 
[英租界]  
　　調戲婦女○陸軍混成第二旅步隊第十八團長章憲鈞之眷屬章段氏章常氏控香港路九號洋房内之西崽傳登發包富春　路調戲向之斥責反遭辱駡等情昨由捕房將二人拘解公堂訊明以包無干開釋傳罰洋八元充公如無力　洋改押十天　　拐匪入獄○虹口茂海路陳巧生家因容留來歷不明之女子徐小七小艾小載子曹阿林高阿林等山探將陳與王松林及同居人李阿四並該女等一併解送公堂訊判徐等各女留候備文分别解送各該民政署就近傳其家屬領回李阿四交保陳王押候提到同黨張桂　再核在案昨由捕房將張查獲與陳等一併解案訊實判陳王張三人各押西牢半年李從寬開釋完案 
　　信夫　弊○郵政局信夫張熊祥章和慶私拆信件經該局查悉昨報捕房將二人拘解公堂訊明以張尙有私取信洋三十元一事着押西牢九月章押半年 
　　尙須　　○長江積匪劉永順（即劉麻子）因興同黨張桂生胡芝卿深夜在虹口一帶希圖搶竊由探周小弟查獲抄出手鎗四支嗣又續獲同黨王友生一併解奉公共公堂押候究辦在案昨晨復由捕房將劉匪等解廨請究王襄讞商之英翰副領事以案須詳細研詰判仍一併還押候下禮拜五訊核 
　　慣搶帽子○匪人王友仁許鳳林沈胖子羅德七等專在英美租界内搶取路人草帽計有三十餘頂質與馬錦記押店内前日被探將該匪等查獲昨日連同收贓人馬錦記一併解請公堂研訊一過判馬交保候核王等押候復訊 
　　擇不處仁○泥城外路四百二十八號門牌　户甬婦王袁氏控同居人虞冬狗强曳入房扯下小衣希圖姦汚等情昨由捕房將虞拘解公堂請究袁氏偕母蕭氏上堂訴明前情訊之虞供不承認判押候查明於下禮拜五訊辦 
　　拐匿婦女○無賴朱榮生因誘拐陳阿大之妻王氏並陳之十三歲女孩招北匿居法界小客棧被陳債悉報告捕房於昨日派探將朱拘解公堂質訊一過判押候函請法公堂移提人証再訊　　串拐小孩○奚家林沈生林因串拐張南賢之男孩雪根被控昨晨由探將二人拘解公堂訊供互推判一併押限七天交孩到案再核 
　　不能辭咎○光　洋行失竊貨物以用人吳奏堂丁振粟均有看管之責報請捕房於昨日派探將吳丁二人傳至公堂請究判均交保候訂期會訊 
　　女孩待認○女孩唐海惠因不辨路徑由捕轉送公廨昨由官媒送案請示據供年十一山東人父名唐增候判暫留木廨候認　　被告到案○陳忠廷控張賢豪不付工料洋一百八十元又陳文彬控王阿臣不付票洋又朱胡氏控朱韓氏唆使捲物又王　氏控嚴月不給津貼利洋等案昨山捕房將被告各人傳至公堂分則交保過堂候訊 
[美租界]  
　　撞見寃家○張子卿之妻章氏前被蟻媒周張氏王錫卿拐往他處　賣昨氏逃　上海途遇周張氏扭控捕房經捕頭詢明後飭傳張子卿到案領回周張氏斥退不究 
　　飛來横禍○董長根昨偕其妻陳氏行經　綠路被日本剪髮店内某日人以洋瓶擲傷董夫婦二人之頭面報山捕房飭送同仁醫院療治 
　　養媳　奔○李周氏住茂海路一百二十八號昨報捕房云　媳小　年十六歲私行逃逸請爲查緝捕頭允之 
[法租界]  
　　市脯不食○馬唐氏所擺之牛肉攤因售賣腐敗牛肉爲工　局衛生西人查悉送　請究氏稱生牛肉亦係向人購來一時不察煮熟售賣廨員判罰洋五元充公示儆 
　　預防後患○兪張抵投廨訴稱前與丁姓合租房屋居住後丁因虧欠租金一時難償將子丁貴遠抵押和處丁之夫妇旋往海參威埠貿易迄未返申曾函催數次亦無回音詎有丁姓前招之二户客硬欲將孩領去恐有後患故將貴遠送案請示聶讞員判送堂留養候伊父母來申具領 
　　女子捉賊○女子林文耀家前晚有竊賊二人　門入内行竊當爲該女覺察捕拿一賊卽携贓逃遁當將賊黨王金三獲住旋被拒捕毆傷幸由巡捕到來帮同拿住解廨訊究王供不敢行兇判押三月以儆 
　　追償房租○陳生和因欠洋商愛而生房租三月計洋三十九元延約不付控奉公廨傳訊據稱因生意不佳以致拖欠判交保限一禮拜付清 
來函 
[忠告遊夜花園之女同胞（蘭貞女士）]  
　　上海人烟稠密居屋　次櫛比且狹小異當大抵皆無庭院卽　或有之亦皆　窄如井茲近三伏天氣驕陽逼人而無透風之靈場納凉之苑囿無怪其片時難耐也雖有張　愚園之設而往來馳驟於烈日之下卽稍有温風而熱氣鬱蒸方四面逼人而來是非避署適以求署也此則夜花園之所由來也遲起宴眠已成上海人普通性質當夕陽西下玉兎東升之際一般　閣名媛晚粧初罷安从於　車馬車之中長驅而往以淸醒之腦筋吸芬芒之氣息未始不舒懷抱而暢胸襟也雖然不聞道路之喧傳報章之揭載乎詞旨命意大都令大難受未涉身其地者固漠不關心否則徵逐嬯游不免有淸濁泯　之憾吾固知良家　秀不過爲陶情適性往來遊宴之場其所以暄　人口者特一般娼妓寡廉鮮恥之流耳然嫌疑之地不可不避渴不飲盜泉水臥不息惡木陰古人於嫌疑問其避之若浼也如此聞上海數年以前初無夜花園之設未聞有中暑隕命者况暑氣之來固在日而不在夜也又何必熙熙攘攘爭先恐後好人之所惡哉 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[木偶慰勸泥像書] [  愛]  
　　木偶大王謹致書於泥菩薩座下前日得惠書言民國邇時民智大開意欲破除迷信將諸菩薩盡行投諸濁流而鄙等亦擬付於烈熖風聲所播不但神佛爲之擔風鶴之驚卽下而和尙道士瞎子巫覡藉爾我爲生活者亦覺無所措其手足也及後細偵若輩之舉動非眞欲破除迷信不過見菴堂寺院高樓大厦入欵甚豐因借破除迷信爲名思欲坐享其成也鄙人初亦疑民國勃興我輩必無可藏拙終歸於天演淘汰之列迨至今日觀之可以高枕無憂矣蓋近今備位國務員者非亡淸利祿之徒即宦海浮沈之客若輩富貴熱中頭腦已昏安有果行毅力扶將傾之大厦去人間之害馬也哉試觀共和成立以後運籌决策有如良平其人乎有如房杜其人乎終日營營皆爲自私自利計安有宏謀碩畫統籌全國之安危利害者哉且若輩踞高位竊厚祿者豈盡開能之人哉其母與妻之迷信較平人猶勝十倍若輩雖明知我輩爲虚無然不能勝其妻妾之辯吾得間接以籠絡之故可料吾等無危害之一日也所懼者外患一至必與若輩同歸於盡耳辱承明問不得不細釋理由以爲同病者告幸祈努力加餐靜觀壁上可也 
海外奇談 
[議員愛騾] [  頌斌]  
　　法國上議院議員英復士君前次游歷俄京聖彼得堡時見有人乘一騾名曰波老脫者慈善如羔羊迅速若羚羊稍加指揮即能昻頭闊步而行英復士君試乘之深得其心遂以千磅重價購與俱歸珍愛之甚特雇木工數十人日夜赶造一極華麗之馬廐俾騾憩息並雇二人爲之喂養爲之洗刷英復士君每出非甚困憊未嘗肯據騾鞍計騾之出英復士君胯下者歲不過數次而養騾月費則須四十金磅以上每當友人來訪英復士君必出此騾以自伐某月某號有事遠出恐足力不勝乃與騾俱行以備中途代步及中途而英復士君果喘乃跨騾馳二三里騾因久不習騎亦喘英復士君恐傷騾體亟下解其鞍騾以爲息已也依故道逸歸英復士君急呼騾囘騾前奔不顧追之亦不及英復士君旣懼騾亡又恡於棄鞍因負鞍歸家至則騾已在廐始釋鞍少憇旋覺足疼背裂臥床數旬始起 
尊聞閣詞選 
[和鈍錐揚州小杜暗祝來生化女兒轆轤體原韻] [  悟盈生]  
　　暗祝來生化女兒風流小杜太情癡偶逢良友詩聯璧無可消愁酒一巵淪落天涯懷故土竟從　世想仙姿幾回搔首花陰下獨自徘徊誰見之 
　　因循未遂凌雲志暗祝來生化女兒秋月春花空負我閒情綺緒託芳詞重簾不捲狸偷度隔　難防燕竊窺他日此身償素願菱花鏡裏見丰姿 
　　有限光　無限涙因情生恨恨成痴徒爲落魄奇男子暗祝來生化女兒過眼龍猶逝水　心怎地不增悲須知胯下淮陰辱失意終還得意時 
　　近年心性疏狂甚不讀詩書學畫眉閱盡滄桑餘幾輩卜將因果訪名　蒼茫知已惟琴劍暗祝來生化女兒漫羡海棠顏色好幾分悉緒幾分姿 
　　快覩千秋絶妙辭效　不敢賭新詩難留好景春三月陶寫深情筆一枝花下遨遊花下醉殺是滋味彀中知風流不讓隨園美暗祝來生化女兒 
[感懷] [  悟盈生]  
　　世事紛紛一局棋中心失着及邊陲連綿烽火分撤兆大好河山燃豆萁落拓窮途思阮藉夢魂何處哭鍾期可憐一掬靈均涙洒向蒼天天不知 
澄廬筆記 
[情天佳話中之恨事] [  瘦蝶]  
　　吾友戒　所眷校書李香君自到漢　瞬已二載武漢事起重回滬瀆復張艷　於某坊易名凝香樓屢函邀戒　到中藉叙情　戒　以其情詞懇摯爰於四月中赴滬批　門巷重覩傾城暢談往事欣慰可知香君忽堕涙曰君知妾請君到滬之故乎妾以去冬以來爲某師長所垂涎妾母畏勢貪金竟以妾身許彼將於節後遣嫁妾念年來受君提撕之恩媿無可報故特請君來此話别并請爲君侍席數天聊酬高誼於萬一君係高尙之士因不敢以他事要求惟曩者三年之約不得實踐於妾心終爲戚戚耳戒　聞之卽合十大呼曰名花有主我心大慰余之愛卿乃出眞情豈欲據卿爲已有哉望卿善事新人勿以余爲念遂揮涙而出在滬勾留一星期得友人書促返復造香君粧閣絮語移時珍重而别從此前度劉郎徒增人面桃花之感矣余聞之爲塡采桑子一詞以紀其事詞云凝香樓上團　月不照才人却照新軍（新軍二字見左傳及杜詩）薄倖虚擔負好春情天從此留長恨絮果蘭因莫湖前塵回首粧樓暗斷魂 
[諧詩]  
　　癸卯春周子病鴛創消閑詩社於海上諸詞人輪値鐘聯語等騾以提倡風雅余友鴉江王鶚士尤喜詩鐘無課不與某君値課之揭曉單誤鶚士爲鷄士葢手民之艸率也鶚士見之投詩一絶云萬里秋家一鶚盤凌風無力　花冠轉憐窻畔無人在欲覓知音到鴨欗頗饒風趣 
[名句偶同]  
　　鑑湖秋女士被害時曾有秋雨秋風風悉煞人之句怨　之意溢於言表一時膾炙人口咸比之爲滿城風雨云余讀陶澹人先生滄江紅雨樓詩集中秋暮遺懷詩亦有此句錄其全篇云人生天地一葉萍利名役役三秋艸秋艸能爲春艸新蒼顏難換朱顏好籬前黄菊未開化寂　淸尊冷懷抱秋雨秋風悉煞人寒宵獨坐心 
 
 

Page 11

 
 
如　出門拔劍壯盤遊霜華拂處塵氛少朝凌五岳暮三洲人世風波豈能保不如歸去臥糩邱老死蓬　事幽討按　人先生係淸乾隆時人隱居桃源涇爲吾婁耆宿與女士相距百餘年其詩句乃巧合如是抑亦奇矣 
心直口快 
　　各致黨紛爭意氣全無國家觀念吾恐政黨之勝負未分瓜分慘禍巳見試問國旣亡矣黨於何有各政黨其能瞿然悟乎 
斗米千錢古人憂之今則斗米需洋一元一般小民將如何度日吾恐黠者乘楷煽亂鋌而走險演出絶大風潮試問政府諸公將何以善其後 
　　中華民國甫在萌芽時代内亂頻仍經濟困難識者深憂各國之尙未正式承認試問各國果巳承認而内亂迄木平靖政治又不刷新着着退步吾恐各國未必能袖手旁觀[  幼梅]  
戲評[  健兒]  
　　二本全錢豹滬上素未見過二十夜特往新新舞台一觀眞相適趙君玉趙月來筱小楊猴三長板坡出場藝亦猶人且演至糜夫人投井交斗於雲即止一人演之已足何必三演聞四盞燈爲照拂舊交位置冗員起見故所排之戲屢有雙演三演取巧偷鬆無謂之至江夢花富仙舫之孝義節江富聲俱淸脆而調欠圓潤富出場竭力使巧腔不料竟無一人呌好故反二簧一段意懶心灰聲低調細糢糊影響敷衍了事何好名乃爾二本金錢豹其情節金錢豹囘山黄狼精献計變作少婦自縊以賺玄奘解救即擒之賴悟空盜救得出金錢豹又往刧員外之女行至中途又爲悟空奪去金錢豹號召妖魔誓擒悟空以洩憤恨悟空亦往求哪叱協助大戰一回悟空遂乘間遁去（未完） 
小說 
[短篇小說遇騙] [  龍]  
　　余今在此執筆讀者諸君知余爲何如人乎余年十六生長於沙湖世代相承以操舟爲業余父余母均甚强健家庭之樂怡怡如也同業者甚夥數十艘麕聚一處故外人稱之曰小網帮舟小而精行程甚速取値亦廉故主客均樂　之生涯頗不惡所入足敷衣食一日三餐毫無罣碍 
　　舊曆去年十一月十八日天氣晴朗朔風不勁鴉省無知向余亂噪余以爲將得　主顧甚喜 
　　未幾果有二客來自東北皆近中年一稍長似行業中人適値余欲僱余答以每日須代價七百文三餐由客供給客立諾無吝色 
　　噫讀者諸君余舟已由余六攬客他往余實無舟余思謝絶之心又戀其利且恐蹈誑言之愆捐余名譽生行業上種種之障碍蓋余執業雖微行爲不苟此余生平所自信 
　　時余叔之舟適在乃效微生高假之於督僱一夥伴以償客願 
　　二客下舟身外無人了物凡孤身過客爲余業所忌然余心坦白向不以小人之心度人故不之異一篙離岸問客所往客言須經用直於是夥持櫓余扯綳行行復行行舟抵角直鎭繫維小住靜候客意客出小袋一摸索半晌授余小洋三角囑登岸糴米買柴購菜備一餐之需舟中本帶有爨具余乃親自料理約費二十分鐘而二客靜坐舟中並不上岸 
　　然客意甚和靄可親與余等同餐具不分彼此俄頃腹飽乃又解纜客曰爲我至茜墩余首應之一路高歌低唱頓忘疲倦 
　　茜墩係一小鎭市面衰落遠不如角直比觸岸已燈火數叢一天星斗夜色斑爛矣客復出資備晚餐如前 
　　凡操余業者浮家泛宅隨處而安水色波光頗饒興趣餐事旣畢夥隨客上余手胡琴坐船尾信口歌陽春之曲白雪之詞或發聲唱大江東或裝腔學東鄉調聲隨流水去鷗從波上來不悉寡和良有知音 
　　余以圓穹爲蓋明星爲燈浩浩然胸無宿物大有古逸士風竊以爲范氏五湖東坡赤壁亦不是過（未完） 
 
 
 

Page 12

 
 
   
 
