# 1894 - 149 - 4907584

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽洋七元○潘顧福咸豐朝東華録實洋一元三角○左文襄公奏疏碼洋四元○繪圖三國演義碼洋二元○駁案彚編碼洋二元○明季裨史碼洋七角○明季南北略碼洋一元二角○欽定六都處分則例碼洋一元二角○補註洗冤録碼洋六角○康熙字典碼洋二元五角○臨證指南碼洋一元五角○花月痕碼洋四角○徐霞客游記碼洋六角○永慶昇平碼洋三角○玉堂字彚碼洋二角○徐靈胎八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大清會典碼洋一元六角○六科準純六套實洋五元五角諸君欲購者請移玉申報館帳房可也此佈　 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎　昭代之鴻寳醫林之大成也兹由煥文書　主人倩本局用活字排印刻已告成紙墨並佳裝潢益美計分釘廿四本碼洋四元如祇買外科書則收洋八角寄語杏林老宿繼井名實有欲得重扁眞傳者請向上洋申報館三洋涇橋沿浜煥文書局鴻寳齋千頃堂古香閣文賢閣文玉山房外埠則山東膠州成文堂福州彚記書局購取可也 
[嚴防逃犯續說]  
　　前者欽奉上諭各省軍流等項人犯往往有中途脫逃及在配所潛逃之事總由地方文武漫不經心或簽差不愼或看守不嚴且有該管員役鬆刑賄縱情弊迨脫逃後不過以通行緝捕了事以致該犯逍遥法外故者復萌再犯之案憎見疉出積習相沿深堪痛恨著各直省將軍督撫一體嚴飭所屬認眞整頓遇有此等案件立卽嚴叅懲辦不准視爲具文其文武員弁如何嚴定處分逃犯及解差看守人役如何加等定擬罪名之處著該部妥議具奏欽此伏讀之下不禁欽聖天子明見萬里洞燭無遺及閱邸抄知此事已由刑部尙書淞大司宼等核議覆奏洋洋千餘語明晰秋毫大旨謂如係依法管解偶然疏脫限滿無獲者將管解兵役人等於本犯罪名上减三等定擬受賄故縱者仍從重定擬休沐多閒抛書手倦客有來自十洲三島者見而間焉曰中國公牘之類往往積習相沿葫蘆依樣所最爲一成不變者其惟奏報逃犯一事乎在押解到配之犯偶爾脫逃則奏報也必曰某官簽出兵役如法管解行至某處犯自稱腹痛欲便乘兵役不備扭斷鐐銬而逃其收押獄中之犯脫逃則必曰地方官先期公出至夜三更時分風雨交作禁卒更夫倦而假寐犯遂踰垣而遁及旣禽獲則必曰逃出後倩不知姓名之挑剃頭擔者將髮剃去沿途乞食並無窩頓容留之人刻板文章千篇一律上月報記松江有押犯潛逃之事猶曰罪尙未定暫時覊押其脫逃也或卽可以拘獲卽不獲而罪名輕淺當不致有礙官階乃未幾而皖垣又以逃犯告矣其言曰懷寍縣獄中逃去押犯數名縣主章幹臣明府適因采辦貢棕赴鄂探價由代行之捕廳某少尉簽差勒追迄今匝月探捕四出密訪明查毫無影響未識能否弋獲以免吏議否夫曰明府方采辦貢悰赴鄂則猶是先期公出之刻板文章也曰逃自獄中則與松江在押所潛逃者有别也特不解聽鼓者人多於鯽而大憲何必委任繁職重之首縣赴鄂辦棕管獄官偶一疏虞以致犯人漏網意者明府槃槃才大獨見重於上游故不委之他人而委之明府歟刻下松江之犯不知曾否禽獲諒無緊要是以訪事者未及續陳懷寍則地當省會之區關防何等嚴密而奈何竟任鐡索瑯璫之輩插翅而飛耶况犯人之脫逃回不但如前論所云日向城市乞募錢文以資衣食或放印子錢開軍犯當已也其弱者窮無所歸流而爲竊賊雞鳴狗盜自此益多强者更嘯聚緑林逞强行刼明火執仗掠物殺人且頻年哥老會中人潛伏於沿江一帶雖嚴行搜捕獲卽加以刑誅終不能盡絶根株永無後患安保若輩不投入其黨陰謀不軌愈聚愈多何爲聖上僅嚴於脫逃之軍流而未及夫在獄脫逃之事乎則應之曰方今聖人天亶寛猛兼用綸綍所頒嚴於斧鉞前旣於發配脫逃之犯飭部嚴定罪名安見越獄之罪名不於此後亦爲加重乎彼各督撫奏報自宜據實敷陳而有獄官及管獄官亦烏可漫不經心致蹈疏虞之咎我知此後官衙案牘必芟除刻板文章免致千手雷同上觸聖天子雷霆之怒矣草茅下士人微言輕烏敢議論妄生惟有企而望之可也客曰唯唯乃一揖而退執筆人因書問答之語弁諸報端 
[本館接奉電音]  
　　昨由京友電傳上諭三道謹敬譯登○四月廿八日奉上諭麟書翁同龢著教習庶吉士欽此同日奉上諭前經通諭各直省將軍督撫提鎭等將所奉硃筆呈繳等因接奉前旨自因迅速辦理乃迄今多日未見覆奏卽如直隸係最近省分尙未呈繳著再傳諭各該將軍督撫提鎭等卽將何日接奉前旨及現辦呈繳之處先行覆奏一面迅將從前經遺漏未繳之件赶緊備文咨由軍機處呈繳嗣後所奉硃批等件隨時咨繳毋得稍涉遲延欽此同日奉上諭此次散館之修撰劉福姚編修吳士鑑陳伯陶業經授職二甲庶吉士田智枚賴鶴年顧琇趙士琛伍銓萃汪貽書高寳鑾寳熙范家祚譚啓瑞周鈞趙啓霖胡鼎彞趙熙嚴孫桐劉可毅孫多汾李豫杜彤葉爾愷傳增育連甲黄炳元于受慶饒士端慮維慶蔡元培俞鴻慶沈文瀚李哲明王乃徵貽榖俱著授爲編修三甲庶吉士蔣式星洪汝源俱著授爲檢討林國賡朱家寳岑寄周景濤郎承謨王良弼朱祥琿徐中銓方家樹李雲慶趙鼎仁萬雪路曾述棨喻兆蕃周雲郝增祐王仁俊何錫褆哈銳裕紱王慶垣張元濟姚晉圻衡瑞長紹俱著以部屬用陳樹屏周學銘高錫華周頌聲唐右楨劉潤珩楊介康王得庚鍾大椿武延緒范德權吳良棻陳希賢李書輸王殿甲杜賓趙國泰丁昌棻李福飛延爕尹昌齡湯壽濳俱著以知縣卽用繙譯庶吉士穆時賀著授爲編修聯泉著以部屬用欽此○現換實地紗袍褂 
[龍池藻夏]  
　　烏達峯大司馬致仕長副都統等調旗所有正白蒙等固山管理新舊營房事宜應卽另請派管經值年旗開列各固山都統副都統銜名請派於四月十四日具奏奉硃筆圈出都統敬信著管理正白蒙新舊營房都統麟書著管理正紅蒙新舊營房署都統果勒敏著管理廂白蒙新舊營房○鴻臚寺爲知照事照得四月二十五日皇上升殿傳臚本寺恭繕啓疏相應知照貴閣派員於本月二十四日申刻接收啓疏萬勿遲悞○新疆阿克蘇鎭黄總戎萬鵬馳往喀城署理提篆已登前報兹聞陶大中丞以阿克蘇鎭責重事繁應卽遴員先行署篆俾黄鎭馳赴喀任查有記名提督請補烏什協副將張宗本堪以護理阿克蘇鎭總兵所遺烏什協副將以留甘儘先補用副將阿克蘇鎭左營遊擊郝忠裔署理遞遺阿克蘇左營遊擊以留新儘先補用副將李策勝署理除分撤遵照作速接署外已循例奏聞矣○兵部爲移咨事所有行走四年期滿漢藍翎侍衛李平西一員本部於本年四月初九日帶領引見奉硃筆圈出期滿漢藍翎侍衛李平西著以都司用欽此欽遵到部相應移咨貴領侍衛内大臣處查照○特用道前江 
 
 

Page 2

 
 
西盧州府知府張觀察端本爲已故山東巡撫張果勤公哲嗣現在服闋果勤公所遺二等男爵應令觀察承襲觀察係特用道員照章以道員兼襲二等男爵經兵部於本年四月初九日帶領引見奉旨張曜所遺二等男爵伊子張端本著准其兼襲欽此已由兵部行文吏部查照矣○四月二十一日新貢士殿試應於二十日由讀卷大臣密擬策題在内閣大堂嚴密處刊刻刷印題紙例由護軍統領中奏派一員帶領本旗章京護軍校護軍等在内閣前後門外支搭帳房住守攔管出入以防窺探經禮部開單請派於四月十六日具奏奉硃筆圈出廂黄旗護軍統領謙光欽此○十六日謝恩之道府除祝維城胡礪鋒徐壽朋等三員業已召見外其餘未經召見各員分日進内預備召見當由軍機大臣面奉諭旨浙江補用道李寳章陜西補用道姚嶽度二員著於本月十七日預備召見河南補用知府王國佐廣東補用知府黄恩煥二員著於本月十八日預備召見江西試用道丁乃揚廣西試用道吳庚辛雲南試用知府馮譽驄三員著於本月十九日預備召見欽此當由軍機片交吏部分傳該各員按期於寅刻進内在乾清門外伺候召見並各於是日自行呈遞膳牌勿悞此近日新章也蓋因玉銘補授道員詢問公事未能熟悉聖上澄叙官方愼簡賢能故有此分日召見之舉○盜犯李漢臣王淇窩主任秃子三犯經刑部山東司連日刑訊據李王二犯供認行搶乾麫胡同等處任秃子非僅窩贓且隨同行刦惟案犯未獲尙多自應先行擬結盜犯李漢臣王淇照例擬以斬立决梟首示衆窩主任秃子照例擬以斬立决免其梟示具稿禀堂俟簽定後卽可由三法司會訊以便處决○新貢士在保和殿殿試例由中左中右兩門點名領卷進内以中式名次單雙之數爲别如第一名由中左門點入第二名由中右門點入其餘以此類推應奏　派護軍統領各一人稽察放入經禮部請　派四月二十一日新貢士殿試稽察中左中右門一摺於本月十六日具奏奉硃筆圈出廂黄旗護軍統領謙光正紅旗護軍統領色楞額欽此○本年甲午恩科繙譯會試所有京旗駐防除唱名不到及因故扣除宗室八旗實剩人二十八名各省駐防實剩人二十二名經至公堂移咨奏請中額禮部循例具奏奉旨京旗取中三名駐防取中二名欽此至公堂已訂於本月二十二日揭曉矣 
[港疫續紀]  
　　十七日有潔淨人員到某屋查搜窺其户闃其無人及入視之則陳有五屍騐視皆染疫而亡中有四屍情形尤慘遂將各屍舁而葬之十七日上午域多利監房有獄卒陡抱微恙報請馬醫生診視嗣醫生以其有患疫情形遂著其赴醫院調理又有某葡人亦患時疫經人查出於十七日遣往醫船醫治旅港華人因近日查搜屋宇過於煩數多有挈眷回籍者計十六日附輪舶渡船以離港者約有千人十七日去者尤衆十八早輪舶往省附搭者幾無容足之區港中官紳於十七日在港督衙門會議防疫事務由羅制軍主席而駐防本港將軍署輔政司庫務司皇家醫生巡捕官及華紳何啓佛蘭詩士狀師占士醫生西紳祈禄華紳劉渭川等皆赴議首議潔凈局以人員不敷辦公禀請加選人以辦理潔凈地方及薰洗屋宇等事羅制軍卽言曰此等事務增派人員襄理固在所必需第增員多寡則俟十八日然後定奪旋詳議東華醫院紳董請停止查搜屋宇羅制軍詢問劉紳曰醫院紳董此次之禀其意何居劉君未及詳答羅制軍卽言曰稽查屋宇所以防疫症傳染東華醫院應恊力襄辦何遽反爲禀請停止此等要事碍難允如所請旣而議於十八日刊發告示詳言防範疫症勸諭旅居華人與皇家相助爲理巡捕官梅曰昨當督率弁役往查屋宇各人皆歡欣迎接並無阻拒情形各員紳卽將諸事會議旣畢而散○聞有姓何字蕚西者在香港生理其子在鄉曾染是症幾仆於地其家人當卽扶起以冷水從頭至足澆之遍體搓挪隨澆隨搓搓至紅色覺熱漸退而核漸消頃刻痊愈嗣有館師之姪亦染是症如法治之亦卽痊愈此必有至理存焉姑録之以備一格 
[港疫難弭]  
　　昨日得香港來電云疫症益形猖獗刻下病者五十九人死者五十四人正未知天心何時始厭也 
[邊睡亂耗]  
　　營口信云距吉林省三百餘里之帽兒山因荒地升科致有不軌之徒揭竿而起聚衆數萬豎立大旗書官逼民變字樣公然與官兵對壘十二三日連接三仗官兵小挫死傷六七百名亂民中亦有損傷其所用皆係西式鎗砲有快鎗千餘桿連環開放官兵之失利蓋由於此帽兒山地方去冬已有馬賊數百官兵捕之未能得手亦因馬賊皆用快槍今年因升科起釁是處蒙古地多不知煽亂者是蒙古抑是漢民定欽帥於二十一日下午行抵營口是夜四鼓起馬馳回瀋陽盖聞帽兒山亂耗急欲言旋以便相機辦理也二十四日又有信云是處已安靜升科事亦已妥洽本須照向例加倍今則惟加什一之數所以民心悅服向之桀驁不馴者今則解甲輸誠矣以上皆得之傳聞營口距帽兒山千餘里之遥究竟如何未便懸揣其詳俟接續信再述 
[糧道出缺]  
　　浙江糧道世觀察正月間因政體違和屢次請假直至三月方稍痊愈其時海運漕糧均已起解觀察祗得力疾從公帶印北上刻聞觀察於本月二十日在天津差次因病出缺當由津局總辦禀明李爵相具奏請旨簡放所有糧道篆務暫委總辦郭榖齋太守護理 
[漢口火警]  
　　漢口大智門内向係廠地近來建造屋宇已成街道本月廿五晚九點鐘有某婦綽號劉大脚携燈在帳内捕蚊偶不經心延燒帳幔婦忙迫無計舉棍擊之詎料愈擊愈烈卽成燎原之勢比隣驚起鳴鉦四出文武各官齊來彈壓通鎭水龍亦風馳電掣而至取水澆灌約燬五十餘家始得烟消火熄 
[杭垣小火]  
　　二十日己刻杭省清泰門外某鹽舍因燒鹽失愼焚去草棚三間是日未刻城内警鑼又出望見西南隅黑烟冲天旋知大街某皮絲店因午炊遺火延及屋椽幸是處人烟稠密極力施救又得軍裝局洋龍飛馳而至得以登時救滅僅燒去廚房一間店屋間半而已又廿五日二鼓東街批騐所前蔡宅因洋油傾翻延及蚊帳幸爲時尙早卽行救熄不致成災 
[章江晴浪]  
　　前報列江西棉花市巷内某龜子殺人拒捕一節兹聞當日所殺者有一旁人所傷者有十餘人龜子姓葉樂平人刻下各憲查得省垣龜子蓑衣多而且悍莫不結黨横行兇横無忌不復知賣娼爲犯法并不知殺人傷人抗官拒捕爲犯法若不嚴以懲辦則作匪倡亂不堪設想况各屬匪亂未靖皆此等兇横之徒聚而爲之亦卽應辦不辦應嚴不嚴之案釀而成之也故已電禀德中丞擬俟月内回轅後嚴懲矣○進賢門外某拐匪向以拐帶爲生涯上月誘拐附近一幼孩年六七歲閉諸幽室俟再拐數人帶往外省出售旣而風聲漏洩經孩父母控案署南昌縣周金箴明府提訊數堂拐匪堅不吐實甚至鞭背二千亦不肯認帮審委員陳明府不爲金剛努目而爲菩薩低眉持以靜氣誘以甘言繳孩卽開釋不繳終不放再四婉轉拐匪始允帶差同往某處起出幼孩繳案經孩父母當堂認領喜極而悲叩頭如搗蒜蓋孩父母自孩被拐後屢欲以身殉之也刻聞周明府擬將拐匪重辦爲懲一警百之計云○江右各屬歲試取進武生不下一千餘名凡有本業而無嗜好者尙多安分守法其平日不理商賈本業而又酷嗜洋烟者非武斷鄉曲包攬詞訟卽窩娼聚賭窩賊分贓未有不惡迹顯著者也上月發審局委員王明府祖蔭被竊多贓移經南昌縣周明府屢比捕緝迄未破案嗣嚴刑血比勒限火急捕役始購眼線在算子橋某武生烟館機上起獲贓物並獲賊與賊婦及窩家某武生到案周明府提訊賊知刑法難逃供認不諱查點贓物除窩留去外典賣頗多存繳無幾賊係斵輪老手從未破案久攜妻在烟館樓上享受烟霞供養向不輕出門必俟竊贓殆盡始一試其胠篋探囊妙技卽無不得巨贓而還此次起出箱籠十餘雙内有漆刷一包訊其何來供上年竊自棉花市巷某漆匠鋪又有鼻烟一大玉壺物極昻貴訊其何來供係昔年汪以誠大老爺任南昌縣時竊自署中訊其何以不賣供係稀罕貴物出必敗露周明府飭卽重責千板押候再訊某武生亦押令繳贓捕役請責窩家明府諭知窩家係武生應先詳革衣頂然後用刑辦罪○前報新建縣辭姑地方殺斃圖差云云兹聞係徐姓具控張姓欠租霸耕一案票差追租張姓不服反將票差一名用鐡銚殺斃云 
 
 

Page 3

 
 
[板輿就道]  
　　調補上海道黄幼農觀察之太夫人在蘇城滄浪亭公館筮吉二十七日啓程來滬是日各大憲之太夫人夫人等咸集滄浪亭送行午後太夫人乘輿出城至胥門外官碼頭登舟地方文武各官咸詣碼頭恭送一時車馬喧闐甚形熱閙 
[畫船簫鼓]  
　　江灣鎭東王廟常年於五月初一日高扯彩旗臨風飄颭河下有青龍白龍老龍三船蕩漾於烟波如畫中迄今爲期已近倘天公做美則桂楫蘭橈往來如織青衫紅粉又當絡繹往觀矣 
[賽船志略]  
　　昨爲寓滬西人春季賽船之期午後會中人咸集新閘西首草鞋灣雙槳劃波疾如梭擲一瞥眼卽向東至大王廟一聲號礮勝負頓分賽時有一小火輪在後尾隨以防疏失時則緑陰如畵鳥語花香十里隄邊士女如織眞一幅天然圖畵也 
[定期演劇]  
　　哈驀斯敦馬戲班已由新加坡附英公司孟買輪船出口日内將次抵滬定於下禮拜六開演驊騮騄弭獻技呈才序屆天中想觀者必益形熱閙也 
[帶徵塘費]  
　　上海縣黄大令曉諭民間帶徵海塘經費其文曰爲出示曉諭事奉本府正堂札奉布政使司鄧札奉撫部院奎札開照得太昭寳鎭四州縣海塘先後完竣立將緩辦之工接續估修所需經費仍於受益熟田項下加展攤徵濟用一案經本部院於光緒十九年八月二十八日會同督部堂劉恭摺具奏兹於十月初八日差弁齎回原摺奉硃批該部知道欽此合就恭録等因轉札到縣奉此兹屆開徵上忙除分諭册串各書加戳帶收外合行出示曉諭爲此示仰闔邑業佃人等知悉修築海塘係爲保衛民生起見所有爾等應完光緒二十年上忙條銀每畝仍照原案帶徵錢十文務各隨忙清徵毋得觀望自取追呼其各遵照毋違特示光緒二十年四月二十九日 
[乞兒倒斃]  
　　前晚滬城大東門彩衣街地方有一乞丐路斃該處地甲查無屍屬出認報經同仁輔元堂施棺成殮舁赴厝寄義塚死者年約三十餘未知何處人 
[同逐波臣]  
　　美租界琼記馬頭前日下午汆來無名男屍一具身穿西式衣褲狀似水手俄有水巡捕船見之帶至浦東收殮埋葬○昨日清晨美租界華順馬頭有一浮屍有與識者謂是寍波人姓裘名宏清年方而立三日前在馬頭上爲小工偶不經心失足墮水其屍今始浮起遂報知其親屬備棺成殮 
[竊鐡送捕]  
　　江北人王阿崑年約四十許向在虹口老船塢爲小工尙堪餬口昨晨忽竊生鐡一塊重約十數斤暗藏身畔被船塢西人所見以其舉止倉黄遂令管門印捕搜出眞贓送交美捕房押候解請公堂懲辦 
[限日交人]  
　　昨報葛夏氏之子春世身死不明控經上海縣黄大令飭差傳到葉均昌胡子堂兩人帶候堂訊一則前晚黄大令升坐花廳飭差將一干人傳案先提孫順和煤炭店司帳葉均昌詰問供稱寍波人店在滬南大碼頭在寍波會館爲第三董事前因成愼店來歴稱說有一奉化人病死懇出材票一紙會館規例須董事出票并確是甯波人方准進會館如悞進别處人須罰銀一百二十兩故小的店内須查確係寍波人方可出票並不查問緣何而死大令曰其時陳阿九到塲否答稱未到維成愼店内來保並無别人又提胡子堂到案供紹興人在成愼店内爲司帳店在大碼頭北首其時張東木來店說有船夥葛春世病斃欲到孫順和店内懇其出票因不熟悉央小的作保並無陳阿九到塲大令傳葛夏氏抱呈俞金魁到案令其質對辯論再三葛夏氏稱伊兩家說無陳阿九到塲何以會館帳上註有陳阿九認係親族保送進堂字樣况陳阿九在寗波與小婦人會面說是五個人打死請究伊五人爲誰當指明名姓陳堅稱並無此語亦不到會館大令曰成愼旣憑張東木來歴須俟傳到張東木方能水落石出葛夏氏供祇須問陳阿九不必候張東木到大令怒曰命案重大豈可不傳要証到案憑爾無據之詞含糊定案陳阿九决不甘心非提張東木到案不能定讞限陳阿九胡子堂兩人於三日内將張交案以憑訊結胡供張船開往湖州等處尙無定址現雖有信去喚須以十日爲期務求寛限葛夏氏稱小婦人在此已候二十餘日典質一空不能過活斷難候至十日語畢放聲大哭差役喝止大令限五日交案兩造初均不允葛夏氏又大哭大令謂俞曰爾與葛夏氏是何親戚答稱是表嫂大令曰爾須調度供養表嫂勿使啼哭俞供本是小的供養卽勸葛夏氏靜候五日葛夏氏又供俞金魁因農事忙碌不能在甲久候請發材票以便小婦人領棺回去不願涉訟大令曰棺木雖給爾領回此案不能遽了須俟五日内張東木到案訊明核奪陳阿九交十六鋪地保看管候訊 
[逃媳領回]  
　　昨報崔計氏之媳被高郵人朱尹成拐至朱家角經地保獲解青浦縣備文移送上海縣歸案訊辦黄大令飭原差帶候堂訊一則是晚黄大令升坐花廳飭令原差將前日訊供之一干人帶案先提該媳姜氏至案問曰爾當時爲何跟朱尹成逃逸可從實供明供稱小婦人係阜寍縣人年十八歲在婆家童養丈夫十六歲有姑娘三人小叔二人本月十七日由親家周世忠雇朱尹成划船駁貨婆婆將小婦人責打因此啼哭朱言爾總欲被婆婆打死不如逃回母家我可帶爾回去小婦人因被婆婆打駡欲回姆姆處被朱煽惑卽過伊船朱將船開遠帶小婦人上岸住在客棧内次日將晚朱喚人剃面成親小婦人逢人便訴被拐情形衆人不許伊成親又僞稱是妹子託一姓范者尋人價賣又擬帶赴蘇州後有人肯出洋四十元小婦人大聲喊哭地保聞知獲解青浦縣訊過一堂將朱責一千板移送案下供畢大令著退下擬朱尹成至案供高郵人年三十四歲在南碼頭撑划船本月十七日周世患雇小的划船至崔計氏船上駁貨崔媳姜氏被崔氏痛打竟欲投河覓死小的見而不忍勸慰再三姜氏思回母家小的初意帶伊回去以免投河故令過船在後起岸領至客棧内安住小的回船住歇並未姦污小的在青浦責過千板此次求大老爺免責小的已知罪矣大令曰據爾所供當初本是好人後來如何改變前叚供詞亦不能深信爾旣知罪試問應得何罪可試言之朱叩首求大老爺筆下超生小的該死可否求恩遞解回籍大令笑曰有如此便定事乎爾作此誘拐事非惟案情重大抑且害累多人今看若不由青浦縣將爾移案崔計氏先被母屬吵逼周世忠宋小仁均遭苦累此案何能明白爾旣責過千板今當改爲掌頰朱泣訴青浦縣案下亦掌過五十下求免再責大令曰此次免責何以對崔周宋等喝笞四百板釘鐐收禁擬詳上憲辦理又提崔計氏姜氏兩人至案指姜氏曰此是爾媳否供是長媳姜氏大令曰頃間姜氏所供爾聽明否供稱聽明問當時爾在船上姜氏跟朱逃走爾如何不知答稱時在夜間十點鐘小婦人到客人處算帳被朱拐去因姜氏不聽教訓略責數下並非痛打又提周世忠宋小仁蔣在有到案謂周曰爾與崔氏係親家亟宜認眞緝訪何得誣攀宋小仁又謂蔣曰爾前供途遇宋之弟誘領往北今朱尹成在此爾所見者是此人否答稱夜間看不分明大令怒曰爾是海州人與崔並非親局竟敢挺身到堂誣害無辜爾究竟作何生業顯非安分之徒飭收所候備文遞回原籍周世忠申斥數語與宋一併退去又謂姜氏曰婆婆教訓極應承受何以卽跟素不認識之人遠行殊屬不是喝責籐條姜氏叩首求免大令謂崔計氏曰爾媳雖跟人逃逸實有不是但在青浦地方逢人告訴抵死不從尙算心向爾家不然爾媳已爲别家人矣爾意欲責否崔計氏始代求免責大令曰爾祗此一媳以後亦宜愛惜不可過於痛責計氏唯唯遵諭又謂姜氏曰本縣擬欲責爾籐條爾之婆婆代求姑准免責爾以後尙敢逃逸否姜氏叩首稱小婦人以後不敢逃逸今次亦被朱誘非小婦人本心大令飭崔計氏將媳領去取結備案 
[失金案送縣]  
　　招商局豐順輪船失金案内之葛象緯已由英公廨宋通刺備函於前晚八點鐘送至上海縣黄大令飭收待質所聽候訊辦 
 
 

Page 4

 
 
[移提人証]  
　　蘇人陸明其偕妻周氏女毛陸氏日前赴上海縣控被外甥王竹安毆傷王押英廨求請移提訊辦並請騐傷此已詳列前報前晚黄大令升堂問案時陸周氏投案蒲伏叩首稱女兒刻下傷勢甚重王竹安在英廨保出聞知傷勢較重意欲逃逸懇恩速提究辦免其逃逸大令准如所請飭差赶緊赴英廨移提到案訊究陸周氏叩謝而出 
[英廨晚堂瑣案]  
　　日前高過氏控主永泉縱令大婦沈氏任情凌虐宋通剌飭交官媒看管候提集應訊各人覆訊核奪旣而高阿二卽永泉自行投案訴稱妾過氏不守婦道捲物私逃請卽訊懲以爲之儆前晚通刺升堂集訊過氏訴稱小婦人小字秀金惟求超豁過杏林供稱小的係無錫人向在治下虹口開設小烟館女兒秀金經同鄉人殷阿祥韋連生作伐由高娶爲繼室曾收財禮洋銀七十元并有往來婚帖於上年十一月初八日過門後忽得女兒信始知被殷韋騙作高妾本欲與之理論因念事已如此是以隠忍不言詎料大婦沈氏素性兇悍將女兒凌虐小的之妻到彼理論反遭毆辱今奉提訊爲敢據實陳明其妻過蘇氏所訴略同殷供稱小的曾爲高作伐說明作妾並無謊騙之事高訴稱小的向在耶松船廠充當鐡工妻子沈氏久病不能生育故憑殷韋說合納過女秀金爲妾出財禮洋銀一百四十元及謝媒洋銀三十元秀金過門後不安於室時時出外閒遊兼之伊毋屢來誘領回家訓之不改日前沈氏出外摇會秀金乘間捲取衣飾潛逃沈氏供稱小婦人久病成瘵丈夫央媒納過氏爲妾並無凌虐情事通刺飭將高及過氏杏林殷韋分别押候送縣辦理沈氏蘇氏當堂開釋○美捕房四百一號巡捕見王陳氏陳張氏及女孩美鳳形迹可疑拘解捕房轉送公堂請訊宋通刺於前晚升堂研究鄭賢林自行投案供稱小的係浙江鄞縣人向在家中耕田度日近因妻子患病以致兒女乏人管束不得已將八齡女孩挈之來滬寄住素識之陳張氏家旋經陳張氏爲媒許字王陳氏家爲童養媳現在尙未議妥並無價賣事情美鳳供稱年八歲家在甯波父親挈之來滬餘不知情陳張氏供稱小婦人家在揚州丈夫向在某輪船當庖丁鄭挈女來滬寄住小婦人家旋央小婦人爲媒前日偶然說及字與王陳氏家爲童養媳昨日小婦人挈女孩至王陳氏處並無販賣之事王陳氏供稱小婦人家在廣東丈夫在某輪船工作並不販賣幼孩通刺判飭陳張氏王陳氏具結美鳳暫交官媒收管飭鄭覓保具領赶緊回籍不得逗留 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬南瑣語]  
　　朱某者江北産也向爲皮匠近因略有餘資以放債謀生曾有洋蚨十數翼借與同業鄧姓按月取利若干約於今年四月間歸還屆期向索鄧無以應昨日朱央原中至滬南毛家弄索取鄧非但不還且更出言不遜於是各奮老拳猛毆不已鄧力大如牛將朱頭額等處擊傷旋經人出爲理處令鄧於半月内將本利歸清再出洋一元給朱爲養傷費其事始寢○前日午後有野雞妓女二人在邑廟花園中之得意樓茶肆門首扭住一衣履翩翩之某甲大言曰被爾積欠嫖帳屢次延約今旣相遇可至城外一分皂曰甲倔强不行被妓掌頰數下正在扭結不解爲該處小流氓所見直前大喝曰爾等旣係索債可至茶肆評論不必在途吵閙言畢將甲拉去兩妓追之不及只得垂頭喪氣而返○某甲者曾充營勇因事斥革前晚與其反五六人至西門酒店内開樽痛飲醉飽之餘至櫃上惠帳適有一婦携壺買酒甲向之調笑婦不肯干休大聲辱詈甲等一擁上前將婦所插之銀押髮一枝攫取飛奔而逸婦高聲呼喊經油紙作司某乙阻住一人軋入茶肆後不知其究竟 
[英界公堂瑣案]  
　　包探孔阿才偕三百十七號華捕禀稱王友發周鴻遠二人自稱巡鹽勇丁每向鄉人索詐昨又詐得嚴阿生王春發洋銀五元正在爭論間爲巡捕所見是以拘案請懲嚴王同訴稱小的等務農爲業昨日挑蠶豆求售旋在菜市購得食鹽數斤回時中途遇王周二人身穿號衣上前攔住指爲私鹽扭入某茶肆婪索洋銀五元小的等許以二元尙未首肯幸逢巡捕得以拘送案下王周同供稱小的在駐紥閔行之鹽捕營吳福海老爺處當巡勇昨日二鄉人販賣私鹽是以拘拿並不索詐宋通刺與佛繙譯再三商議然後將四人押送函請鹽捕營營官於禮拜一到堂會訊○十七號西捕禀稱姜德才失去鷄毛數十斤查係金阿貴所竊請爲究辦通刺判令將金管押十日○一百九十九號華捕拘送行竊女衣之汪阿狗到案通刺庭訊之下汪供稱小的係大塲人衣服並非竊取實係妻子之物華捕又禀稱小的拘伊至捕房時曾供認行竊通刺判令管押十日贓存捕房以待失主認領○包探施得勝禀稱李阿全攫取某小孩銀釧是以拘案請辦李供稱小的係杭州人通刺判令遞解回籍贓存捕房待領○德元館值堂人王錫榮朱勝扭王阿得沈得勝至公堂訴稱二人至小的處早膳將剩酒少許退還堅欲作半斤核算小的不依二人卽大肆咆哮將諸物任情毁壞王沈俯首無辭惟求恩典通刺判令管押一月○包探施福寳拘送竊取布衣之周雙福通刺判令管押五日○包探張阿五禀稱楊引泉圖竊王樹堂家物件幸爲小的所見拘案請懲楊供稱小的係本邑人並無父母兄弟窮極無聊以致犯竊通刺著交地保嚴加管束 
[法界公堂瑣案]  
　　公館馬路廣泰船局爲安徽人韓英章所開韓之眷口另在西門外樹興里某日被外甥張家瑜攫取皮箱一口遂報諸西門巡防局及捕房旣而疑及同鄉人莞宗弼串竊昨日宗弼之弟宗藩偕宗弼及韓邀得經勸之張小泉投案由宗藩呈遞禀詞稱宗弼向在吳淞教讀因事來滬寓居廣泰船局韓與家瑜因事相爭原與宗弼無干不應誣指爲竊韓亦遞禀伸訴張與宗弼串竊情形葛同轉謂宗弼稱攫箱一事已由張小泉經勸將箱交出矣張小泉稱職員已將箱交與韓收家瑜先已逃逸韓稱箱雖交還尙少衣服二件洋銀二百七十元宗弼供的與家瑜同鄉家瑜攫箱後卽行避匿或云已回去刻由小泉將箱交還同轉謂卽此已可了事何又來此涉訟宗藩稱韓尙不肯干休同轉回此事由小泉排解並無不合宗藩稱宗弼讀書安分突遭污衊情實不甘求送縣辦理同轉准之小泉求限三日代爲調處宗藩又稱職員世代書香祖父均由科甲出身不應遭此污衊同轉謂爾等本係同鄉旣由小泉調處且待三日如果調處不明准送縣可也諭畢將韓英章押候交小泉保出妥爲調處○無錫人林金培控同舁棧主温福生賴婚葛同轉集訊情由已詳前報昨日包探傳温及原告至案有林海軒者稱小的係金培之子父親回籍措資明日可到葛同轉問聯姻之事可有媒人稱由王琴三高鶴坪爲媒先付聘儀四十元以後温有訟事陸續又付二十五元本年三月又付二十元問媒人何在稱本在滬上候訊因家中有要事暫回温大呼天理良心同轉怒謂爾欲賴婚天理何存良心何在轉問德軒曰聘時可有見証稱由媒人過付温供稱小的並不賴婚共收洋銀三十五元問顧阿壽收洋之事有否供稱收過十元問媒人現在何處德軒稱暫回無錫温供稱昨晚見在某客棧同轉著將温交原保人保出諭令德軒於下禮拜二邀媒人投案候訊○前者裕和主人任炳榮控復生昌主人朱世恩定造肥皂過期不出葛同轉研訊之下著呈原樣騐視昨日包探將原被各人並肥皂三箱解案另呈原籍二條同轉逐加騐視復令朱自看謂照樣並無不合朱執定與原樣不符同轉謂爾旣定貨應遵原議著原被各邀公正人秉公調處本分府業已斷定應照成單出貨朱又稱任等邀同五六人在途守候扭入捕房同轉著各邀公正人於二日内到堂禀覆○丁東昇葉宏聲等控朱棣卿欠銀七千餘兩案懸一載兹原告憑保人葉理之王鑑秋解勸允准求銷昨日丁偕宏聲及鄭誦坪俞占鰲理之鑑秋林秉賢投案遞呈公禀葛同轉命提朱甫卿到案交理之等保去並諭令在保單書明保出後妥爲料理各人同供稱願遵公斷同轉卽將存案之洋銀給原告領去丁等呈遞洋銀十二元請賞給包探同轉轉咨魯繙譯暫存捕房待給○前者宋瑞堂用刀戳傷王俊發陸炳咸經包探拘拿解送捕房捕頭命將受傷人送仁濟醫院施救宋押候傷痊解案責懲昨日王陸投案聲稱傷已痊愈葛同轉問因何起釁陸稱去年八月宋向小的借錢至本年三月遇諸紫來閣向之索取宋卽拔刀相向戳傷小的之腹復將刀捲轉幾致腸爲之斷幸西醫生用心施救得免於死王稱上月二十二日小的在紫來閣見伊等鬥毆上前解勸突被戳傷手腕脉管宋供稱陸向小的租屋每月出錢三百文積欠不還以致屋主釘門各物均歸烏有同轉謂如果欠錢應赴公堂控訴爾膽敢持刀戳人倘一失手人命攸關殊屬目無法紀陸王又稱宋素不安分英公堂犯案重重同轉判令枷號一月期滿笞責二百板又諭陸王曰借錢之事爾等出外自行清理陸王叩謝而退○徐兆環徐翟雲欠銀一案經人在外講明以洋銀二十二元了結昨日原被投案伸訴情形林鶴祺林天順持保單投案求保出外限五月初六日付銀葛同轉准之兆環又求提徐才鶴到案朱華氏稱小婦人但求歸還資本其餘概付吳竹軒爲酬勞及薪水同轉著出外自行料理○貢生嚴信孚向在天津遊幕本月十三日乘招商局新裕輪船來滬道出烟臺失去枕箱内緊要文憑及寳銀二百餘兩抵埠卽投訴招商局局中執事者將水手俞德興送案葛同轉研訊之下以原告指竊無憑押候再核旣而嚴急欲回里求送上海縣辦理同轉未經允許昨日有徐老源者投案呈遞保單求准交保同轉以保單上有實無其事四字謂徐曰原告失箱是實何得云實無其事應書明保出後查緝竊箱之人投案禀復徐唯唯而退○錦名洋行收租人吳雲山偕西人某甲控房客戚銀全欠租不付葛同轉謂戚曰爾保出後已有一月因何不將所欠洋銀十七元五角付清戚供稱小的實因生意清寥不能應付同轉著再限三日違干追比○包探郁廷湘禀稱昨晨六點鐘時積竊王阿二撬開德順里某姓後門入内竊取象牙筷一把當塲拘獲搜出西國鑰匙三枚此人疉在英界犯案求卽重懲王供稱小的係初犯向乞施恩葛同轉著押候笞責一百板 
[同仁一視]  
　　謹啓者敝堂施醫需欵實鉅幸蒙諸善信按候輸捐藉抵接濟計開三月份掌捐共收錢十五千七百二十文又日昌興寳號羅綺香翁助施藥洋二十元又古黔有心無力氏百川通票號交來助漕平足紋銀十二兩合規銀申九錢祇領之餘莫名欽佩痌瘝在抱挽蟻命於垂危施濟同心迓鴻庥而未艾虔伸謝悃並誌頌忱[  上海虹口元濟善堂董事唐廷桂等拜啓]  
[江西官報]  
　　三月二十六日候補府姜秀瀾兼辦新海防捐局並籌餉事務署廬陵縣任玉琛禀謝委分發同知胡上襄票到係浙江廪貢生咨補廣信府經陳文炳禀謝行知從九張兆廣查順外保甲金紹美委辦德化旱卡按經王育綸由長江催運回靖安縣丞鄒序繡據報丁憂以候補府經湯嘉麟署理鄱陽典史陳其昌璩贛州府申覆並未在贑繳委以候補縣丞王鐮署理○二十七日候選通判慧源謝咨回旗高安縣錢寳昌禀謝飭知府經應衷謝咨送部裘紹箕帮辦牙釐局務楊傳煦往浮梁等縣催稅契汪承像調查章内保甲武舉周飛鵬解春貢進京南昌通判郭克明現奉部覆准調贑州觀昔間通判飭赴新任所遺南昌通判印務以余本雋輪委署理○二十八日候補縣楊承曾銷測量輿圖改委較正表格馬肇修代南昌下鄉公幹從九崔祥芝禀到係安徽附生知縣鍾體志李華芬倪廷慶王作渤何紹琛潘尙志劉則敬黄大琨李錢銘何敬釗彭履德李祥和何文先杜璘光俱藩憲署内閱卷新建生樂司成希廷丁母憂叅將吉勒通阿往武寗代閱營伍○四月初一日署德興縣王重藩卸事清理交代回俞官圻張慶霖王之楨孫絗俱藩憲署内復閱卷 
[第陸次接録金陵恊賑公所經募順直賑捐第七次清單]  
　　沈德合張殿喜周善政薛恆茂陶宗盛李在漢沈亮濂周竟成湯瑞金劉身洪許瑞金王亮元周善懋劉孝廣陶應龍王采蓮吕應明鄧志道沈湘亭魏道龍周爲其王鼎進毛世祥魏道壽彭春華劉家興魏道仁王亮清孫元竹陳茂良魏光懷黎南勤王彝禮焦沛霖魏鏡仁王彩傑劉晋秀于基昆潘耀克徐玉林成俊昌于煥階叚俊發吕筱濤吳道啓潘銀發吕樹生鄧定啓潘桂榮單少卿柏宜理潘松林李煥雲張治有周大章張治聖李嘵棲陳崇義張敬尊佘伯翁王尊開桂林齋韓定有談道生沈湘浦王大賢劉廷發鍾潤甫天賜生馮廷喜李吉人李洪全于大榮李永貴顔炳發莫春和孫孔章陳維新施興隆彭鈺興朱亮衡劉松如王楚材俞芷庭俞道卿盧矞生馬平甫張少奇陸左泉白雲師生泰西李耀庚一菴師祝子厚松軒師松岩師松泉師曹榮卿寳天元恆興東周萬興自梅齋同德福常樂奄洪文長程端甫朱竹記吳受記倪新記盛樹記張輔記張竹記祝見記朱子記偉記王茂記查蘭記陳子記葛濟記宋秉記殷幹記吳友記谷道記戴嵩記泰記順記鳳記席東記康椿記陳爾記何四記管由記陳爾記萬春記陳曙記福記德記吳邦記章連記郭培記陳記春記西記吳善記伏允記陳子記陳仲記顧葆記重漢陳葉三泰錦春榮泰金姓唐高張王泰豐長發永木義發恆顧順冬悔遲勇寛仁和公興源生張宅秣臣樂中廣生壽豐陳榮恆益吳老源利立昌長發春茂增泰炳元同泰候復義興萬豐王府菴端顧郭氏夏施氏趙安氏顧喻氏夏葛氏程翟氏　陳氏顧張氏洪蕭氏虞孫氏有姓氏立禮氏張氏愼微氏榮氏夢筆氏凌氏劉周氏杜顧氏遇安氏南鄉氏樂從氏于胡氏四十八位無名氏三位有名氏二　　 
 
 

Page 10

 
 
　氏二位不書名二位不書名二户三槐堂存寛堂汪敬節堂夏吉慶堂龍靈堂曹選堂求謙堂許遺本選蕪燕翼　繼善掌福堂仁立堂滋德堂愛蓮堂長靜堂章彦堂吳善願堂　瑞受堂未濟堂張錦堂江夏堂蘇錦堂陳仁裕堂西大春堂鄭潤餘堂歐陽六一堂懷德堂餘慶堂胡安　堂時思堂遥遠堂生堂廣堂任樂安堂周兌澤堂馮大樹堂崇善堂瑞星常矞隠書屋江東隠者金青蓮書屋李映雪書室十齡童子英九爺夏馬爺宰三爺玉大爺金梅爺穆老爺色老爺四千總萬太爺王祝太恆少爺董福費大太毛筱杏太王義興祝福緣善慶人眞池梅過子柳四爺吳爺信和又來主人遲萬太力不足人周蔡大太瑞星堂五敬雪屋以上三百三十三户各助錢二百文殷國記陶程記顧家記諶求記王長記金捷記張明記吳向記彭玉記趙廣記七記汪記鶴記憲記琴記聘記月記竹記麟記堯記姚文記劉春記盛尙記孔仁記鳴記張太記龔信鮑喜朱岐顧本宋仲王供東興榮泰廣隆鎭昌東興郭宅楊府王姓俞鈞羅榆華林王元張媽二銘坤源張福夏源彭同盛祥螢窻夜讀生劉四先生關老爺義顧紙坊韻思書屋劉香燭店茅山居士太史第金第五其莊傳家寳人萬選山房高二爺嚴成衣王四兄管老四輛紅子永茂室倪飯店張太巴平安柏根石郭澣第李四爺田三爺李太爺佟五爺宋安自勉主人虚心主人雲章顔先生古月軒金松軒魏老太傳老太松雲齋慶雲齋惡惡生計太貨淡軒王滌齋德泰孫太李羅店戴德翁祖延壽禮奶舒秉翁石繼周九十九户各助錢一百文此單未完容後續登上海六馬路仁濟善堂籌辦順直賑捐施則敬謹誌 
[第七次接録金陵恊賑公所經募第七次清單]  
　　宏泰和朱宏興潘義興孫俊美陳和發儲春木高恊盛吳士友婁長江王克之楊少崖汪子蟠汪培之周少清鄭漢章李小山曾德和朱友三汪雨香汪壽廷榮耀庭江虎文王同春海蓬山柏金射陳安德戴邦植丁正邦黄保三李松林唐子麒金富潤鄭和三方生明孫湧和錦源祥嚴廣興王德榮劉澣臣元興祥樂仁才袁松茂趙恆春卜同源江炳文陳子儀謝光彩劉道德趙萬長李克滿王亮德林遐年周行諱魏道南薛恆瑞周玉璋葛新禮魏光德周良玉魏翠濤魏大德何宗泰周行仁周行寛周行禮許明山王直同王會暄黄老媽許秋潭周樹棠萬春生萬矞芬六鴨龍禹小波王森甫趙星南徐雲程馬雲洲許復興韓文奎李斯生金仁和韓長富宋復堅陳端書宋錫之董義興張登泰張登育登有登配登法登茂登榜良煜良根王子耆亮貴彩平彩生彩和維興啓富胡爲高張良高許允江張敬地陶兆松鮑計榮夏章韓定洪張治成朱在順劉廷華馮居朝梁順全汪錦培孫勳貴業成耀朱裕和陳宗海陶其才脅文華朱金紅業德富陳世福柏宜發李光池張治海敬春張大順劉公平陳虞運陳萬餘余宗義趙宜連陳壽齋韓益翁趙隆春劉孝先劉身淑劉世泰楊世玉張明和夏允海李心天柏宜起方改義尤國勳劉晋瑞劉明祥徐克信周之海于基松陳象賢陳學池于基倫劉身士鄧之壽之雙志銓之福定加定起定恩志武朱正身正進于煥泗煥富基松基田業德鳳德源周啓印啓蟻張敬貴敬恩敬佑敬于戴開册閱法開有劉孝地孝彭書明尊其昌壽開順汪銓元袁海波潘福喬楊有福胡文泉桑高全王正才周沼乾王明仲陳安林李明法劉昌禮業明槐張明綱楊世錫孫自發李兆富蕭學良王秀增李濟川沈壽　　萬有黄蔚春金順興包有林陳治庭周文濤吳省畊鄧春亭楊邵農金元才彭秉璋徐宗濤麻原沛商子遐黄星臺袁笏亭周品脩石　之沈永盛馬五陶甫甫徐汝和陳齡神湯祥生陳春源供小亭洪煥文翟久徵譚樂山廬定邦王秉鈞江行塘李雨九祝小五小四　金生高次生朱慶和李公興怡隆祥文老爺萬先生李和欽杜謝周益戎何陸說老板各助趙許張周王陸善士各助文徐洪三司務各助錢二善人吳蘇二内店莊劉二飯店張耀店嚴酒行查老板湖寳之戴光全潘倫洲徐正德周文勝江子姜江師臣　左軍萬　　　　和顔有射白法源師培如靈蜂隆雲隆圓源溪腰繭隆法本立妙翼德基德厚妙法劉廣松衡松月德明如祥十七位師太各助王春林顔兆祥　質煥奇氏　　氏　德氏徐梅氏將文氏劉周氏劉宋氏徐壽氏無名氏孫趙二無名壽林氏六桂氏四位渾名氏各助三十五位無名氏各助陳氏傅氏馮元原二位不者名各盼無力子不出名無力人不留名　　常緒堂葉仁堂嚴瑞堂重慶堂錦華堂劉傳經堂陳聚星堂楊四知堂積槐堂吳至德堂楊春堂玉和堂禄海堂寳燮堂榮壽堂羅志斷堂沈隠雪堂以上三百九十二户各助銀一百文[  上海六馬路仁濟善堂籌辦順直賑捐施則敬謹誌]  
 
 
 

Page 11

 
 
   
 
 

Page 12

 
 
[光緒二十年四月二十二日京報全錄]  
　　陜督楊奏請開復知縣降調處分片○川督劉奏剿辦秀山酉陽兩處教匪情形摺○直督李奏請准建坊片○粤督李等　奏前辦足金請照時價開支摺○江督劉等奏蘇省河運糟糧兌竣開行日期摺○○楊昌濬片再臣前准部咨甘肅卽用知縣張心鏡領照到省逾限半年以上照例降三級調用題奉諭旨著該督出具考語送部引見再降諭旨等因欽此咨行到甘當經轉行遵照去後兹據藩司沈晋祥臬司裕祥祥詳據甘肅卽用知縣張心鏡禀稱係江蘇青浦縣人由進士卽用知縣籖掣甘肅光緒十八年六月初二日領照出京正值直隷夏秋之際霖潦難行且感患暑濕時證延久方愈又以沿途節節風雨阻滯均離城窵遠途中未帶家丁不及赴各衙門呈報前於十九年四月初三日到省部議以到省遲延半年以上照例降三級調用飭令赴部引見自應懍遵惟該員家本寒素前此領憑赴甘所需川資籌措多日始克成行且遲逾之故實因風雨阻滯及患病躭延所致到省後拮据萬狀實在無力赴引禀懇援照候補通判文祺繳憑逾限之案請免予送部仍以原官照例序補等情由司會詳前來臣查該員張心鏡因領憑到省逾限半年以上部議降三級調用本屬公罪與因案叅劾降革者不同前此補用通判文祺到省繳憑逾限部中議以降調經臣附片奏請開復免其送部奉旨允准在案張心鏡繳憑違限事同一律該員文學優長年華才富實爲可造之材合無仰懇天恩俯准開復降調處分免予送部仍以原官留省補用恭候聖裁謹附片具陳伏乞聖鑒訓示謹奏奉硃批吏部議奏欽此○○革職留任太子少保四川總督臣劉秉璋跪奏爲秀山酉陽兩處教匪同時約期滋事經地方文武會同防營分馳勦捕巳將首要各匪悉數斬擒餘匪解散地方現巳一律安靜謹將辦理情形恭摺具陳仰祈聖鑒事竊查四川地僻民稠風俗强悍秀山酉陽等處距省二十餘里與兩湖貴州屬境犬牙交錯山深箐密量易藏奸迭經飭屬整頓團保嚴密稽查並派撥防營分駐巡防以備不虞在案兹於光緒二十年三月初間據秀山縣王令壽松綏甯恊副將李忠楷禀報本年二月十七八等日訪聞縣屬宋農地方有匪徒姚復乾父子傳習邪教煽惑愚民糾黨百餘人謀爲不軌將素有仇隙之謝明春等家房燒燬殺斃謝明春一家三命燒斃二命並將各尸擡入火内燒燬滅迹該縣王令聞信後尅卽會商綏寗恊副將李忠楷飛調右營守備張星豹左營儘先都司何文煥督帶兵團會同壽字右營管帶羅昌和率隊馳往捕拿詎該匪姚復乾等住居宋農隔河之揷壁嶺踞山爲寨連日抗拒並於二十三日午後該匪率黨百餘人執持刀矛火槍直撲下山手畫足跳勢極狂悖經壽字右營管帶羅昌和首先率隊上前槍炮齊施立將手執令旗首匪轟斃並擊斃夥匪三名割取首級懸示宋農塲首曉諭該匪率黨退回山寨仍敢恃險負隅復經王令會商羅昌和確探匪巢路徑定於二十四日晨早督帶兵團隊勇分三路過河進勦當卽陣斬匪黨十餘名該匪見各路兵勇奮力上攻勢不能支紛紛逃竄而首匪姚復乾等猶復率同死黨持械格鬭卽經分團奮勇上前立將姚復乾等首要各匪擒獲並獲夥匪十餘名餘匪逃散無蹤是役也共擒獲匪黨二十餘名殺斃十餘名奪獲火槍刀矛鏢杆多件立將匪巢燬毁查點兵勇團丁共受傷五人現在縣屬地方均巳安靜居民復業等情正在核辦間復據署酉陽直隷州宋學曾禀報本年二月十八日申刻訪聞州屬草壩塲地方突有匪人劉廷玉等藉吃齋念經爲名傳習邪教誘惑鄉民糾匪多人約期十九日欲圖滋事附近居民驚惶遷避該州當卽會商酉陽營遊擊杜發祥把總杜國樑駐防州屬壽字右營哨官嚴思聰會派兵團勇役星夜馳往捕拿詎該匪等盤踞劉姓院内聽聞兵勇齊到膽敢持械抗拒放火燒燬民房惟時適因秀山縣教匪姚復乾等同時起事四面謡風競起未敢操之過急復經飛調屯團派撥兵勇分往各隘口防禦以杜匪竄布置周妥該州卽於二十一日會同防營督率兵團隊勇直抵匪巢該匪率黨多人執持刀矛器械先將房屋自行放火焚燬一齊擁出迎敵並有數匪手舞足蹈如作法狀相持一時之久該匪等衝圍抵拒殺斃團丁二名並拒傷屯團勇丁多名我軍齊聲鼓譟奮勇向前格斃匪首劉廷玉及夥匪二十餘名生擒匪黨十餘名奪獲小紅旗一桿白旗二桿刀矛器械多件搜獲經卷符表等物一包其被匪燬房地内共燒斃男婦七名口餘匪逃散無蹤居民巳陸續搬回復業地方安靜等情並據署理四川提督統領錢玉興曁川東道會同重慶鎮與管帶壽字右營羅昌和各禀報前來臣查秀山縣係酉陽直隷州屬境地界緊連今秀山縣教匪姚復乾等與酉陽州教匪劉廷玉等同時約期起事均糾匪多人燒殺抗拒迨經兵勇勦捕復敢執持槍械迎陣抵敵實屬藐法形同叛逆從前川楚教匪初起時剿辦稍遲卽至蔓延爲害蹂躪地方兹幸地方文武督飭兵勇團丁奮勇出力不數日間立將兩處首要各匪悉數斬擒並將脅從各匪解散地方現巳一律安靜辦理尚屬妥速除飛飭川東道就近迅带委員馳赴秀山酉陽兩處立將捕獲首要各匪訊明就地嚴辦以遏亂萌而免疎虞其在事出力文武各員弁不無微勞足錄可否容臣擇尤請奬以示鼓厲出自　天恩所有秀山酉陽兩處教匪滋事勦辦情形理合恭摺具陳伏乞皇上聖鑒訓示謹奏奉硃批另有旨欽此○○李鴻章片再駐紥英國新嘉坡總領中官二品銜分省先用道黄遵憲於光緒十年在美國舊金山總領事任内倡勸華商捐助順直賑銀二萬七千七百三十八兩有奇經順天府尹臣會奏請獎旋經户部咨查該道捐銀若干再行核辦該道以前項銀内有自捐庫平銀六百三十餘兩係奉其故母一品命婦黄吳氏之命捐助未便自請獎叙上年順直復遭水患該道仰承先志復捐助銀四百兩解津分撥散放查該道兩次所捐銀數核與建坊定例相符合無仰懇天恩俯准黄遵憲爲其故母黄吳氏在於廣東嘉應州原籍自行建坊給予樂善好施字樣以示旌獎理合附片具陳伏乞聖鑒訓示謹奏奉硃批著照所請禮部知道欽此○○太子少保頭品頂戴兩廣總督臣李瀚章二品頂戴記名副都統前粤海關監督臣聯捷跪奏爲前解廣儲司造辦處足金按照部定價銀不敷甚鉅仍懇天恩准照時價開支恭摺具陳仰祈聖鑒事竊臣聯捷前在粤海關監督任内採辦足金因時價日昻照舊章每金一兩開支銀二十兩實不敷銀六萬一千餘兩會同臣李瀚章奏懇按照時價開銷奉旨户部議奏欽此現奉部文查粤海關常年採辦足金每兩開報銀十八兩五錢前因不敷採辦議准每金一兩開支銀二十兩此次該督等所奏按照時價長落報銷未免漫無限制且核與前次奏咨各案不符相應請旨飭下兩廣總督粤海關監督遵照前次奏案辦理等因具奏奉旨依議欽此咨行前來臣等伏查廣東金價異常昻貴有地方官查報可據三年以來有增無減近且長至三十八兩有零年老鋪商咸謂從來所未有在部臣綜核度支惟恐逐漸加增漫無限制但巿廛物價原無定程以酌中之值購之於極貴之時資本有虧誰肯交易按季購金本係年例商賈人等因無由抬價居奇臣等沈受一國恩又何敢稍爲糜費若使部定之數較時價所短無多尚可設法彌補奈採辦時金價日長始猶二十五兩繼則二十七八兩旋至三十兩有奇實不敷銀六萬餘兩此項不敷金價早經墊欵發商若每兩祇准開支銀二十兩實屬賠墊太多無可歸補臣等再四籌商惟有據實瀝陳合無仰懇天恩俯准照時價開報飭部核銷出自逾格鴻慈所有前辦金兩定價不敷各緣由謹合詞繕摺具陳伏乞皇上聖鑒訓示謹奏奉硃批户部議奏欽此○○兩江總督臣劉坤一江蘇巡撫臣奎俊跪奏爲蘇省河運漕糧兌竣開行日期恭摺仰祈聖鑒事竊照蘇省光緒十九年分冬漕分撥米一十萬石循行河運内除欽遵恩旨截撥順天直隷賑撫米五萬石折價濟賑外實該河運米五萬石當將分撥米數并籌議章程會摺馳奏在案兹據蘇松督糧道吳承潞詳稱據長洲元和吳縣吳江震澤崑山新陽華亭奉賢婁縣金山上海南匯青浦武進太湖4無錫金匱江隂宜興荆溪丹陽金壇溧陽太倉鎮洋等二十六州縣各將認運正餘米石分批購辦運抵水次陸續兌交共計正米五萬石籌備餘米二千八百八十四石零外給船耗米二千一百一十五石零於光緒二直年二月三十日一律兌竣計裝船二百號分作四起於三月初十日在寳應水次開行按起前進等情詳請具奏前來臣等復查無異除飭該糧道分派委員督押各糧船催趲前進毋任延誤外謹將蘇省河運漕糧兌竣開行日期會同漕運總督臣松椿恭摺由驛具陳伏乞皇上聖鑒謹奏奉硃批户部知道欽此 
 
