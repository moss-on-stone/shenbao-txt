# 1895 - 40 - 4907834

 

Page 1

 
 
[各種新書出售] [  圖書集成局代啓]  
　　啓者本局代排印御纂醫宗金鑑大字本草綱目陳修園廿一種正續古文辭類纂正續刑案匯覽各國通商約章彭公案續永慶舁平後施公案王註全七家詩海瑞大紅袍以上各書在上海三洋涇橋文淵山房發兌 
[新印醫醕賸義出售] [  圖書集成局啓]  
　　武進費伯雄先生近時聖手也先生著述甚富已梓行者爲醫方論醫醕賸義兩種醫醕原本二十四卷兵燹後板燬無存先生追　　出雖非全　而一隅之舉暗度金鍼矣醫方論則取醫方　解逐加評論示以範圍　神明于法而不泥于法者本局用新鑄鉛字潔白連　印成每部碼洋三角賜顧者請移玉三馬路申昌書室及售申報人購取可也此佈 
[新印大東海全圖出售] [  三馬路申昌書室]  
　　是圖摹繪　申國高麗日本沿海地形縷析條分無微不至其于航海路電綫路尤覺羅羅淸疏附以地毬全圖大淸一統圖北京及上海圖日本東西二京圖更足以供輿地家攷證之助方今二國兵連禍結地圖爲軍營中要需故特詳細鈎稽付諸石印章施五色鮮絕絕倫計　裱者每幅五角五分摺式者每副四角五分未裱者每張三角 
[論兵輪水師之利弊]  
　　歐洲近海各國人民多習於水駕駛輪船其人身最爲强壯然水師兵輪出海遠行其險有二一爲船艙之穢氣一爲人數太多而所至之處或有疾疫傳染故以調換空氣爲水師極大之關繫輪船行速不啻有縮地之法且須隨處停泊以裝煤則船上空氣之害可以略少近年兵輪於保身之法頗能講求飲食一節並無不合鐡箱貯水可歴久而不壞開頂窗以通光氣入於船之深處皆從前所未有者暗輪新式戰船其汽機置於水綫之下使船不易受損傷且礮艙寛暢遵製造家杜不韋之巧制得行駛之便而且速奪過前人拿破侖式之船兼擅此數美當其初次顯露於黑海之時歐洲濵海各國之人羡且妬之然水師之能事不盡在船式之新與器械之利而在乎船中諸人身體之强壯鐡甲船之臥房或倍於他船而房之體積太小有空氣不敷之弊更有可慮者艙底空氣太濁發氣上升令臥房之空氣不淸應於通風之法加意考求鐡甲船雖能善戰假使與船上人身不合宜則與水面浮飄之木有何異哉所以欲求水師之精銳者造船須精兵丁操練須熟身體須强健三者缺一不可汽機行船熱氣濕氣生物質皆爲腐爛之本發臭惡之氣海水之熱大於周圍空氣之熱故船背常有腐爛之弊輪船開行數日其裏面近底處熱度必增其各艙之熱度以通風之多少爲衡船内之汽當放出時船底流滿熱水和以鹹味有油之質如抽之不盡有剩積者其氣能令人嘔噁其潤澤機器之油雜以熱水敗絮煤灰等物共成油膩臭質難於盡除凡此諸穢物輪船上尤多極害人身近年新添工匠與管爐之人在汔機房中供役者受害更甚更有一慮輪船内多用鉛器能發鉛毒病亦頗危險木質易爛能發毒氣故造船者應揀選其木料薰焦浮面一層除其濕氣而使易爛之處改變其質今時造戰船概用此法以除其弊惟潔凈船底之法最爲緊要而不可緩者必須時時留意務使糧食與機器所剩下之生物質不得與鍋中所出之水相和船底板上不令穢物積聚埽帚之用當使其無一隅一罅之不及常用鍋中之水冲洗而抽乾之以免水之停蓄愈乾愈佳開通氣之路令其透風吹凉而收乾之以上諸事似極簡便而行之實難近今歐洲行海之船船底與各艙通氣之法雖未美備然已大有進境矣昔時帆船需置水櫃今時兵輪用凝水之器在得其益且向來置水櫃處適足以置汽機與煤箱凝水器之制度近數年中大有更改西員噴路阿之法今已通行依法試之所得之水不甚熱多含空氣並無油氣不妨飲之行於大西洋之輪船其速行甚而路途不遠行船之前卽在岸上取水以備煮物及飲之用凝水器之水用以洗滌艙板及洗浴洗衣之用兵丁水手補益之飲物准給淡加非湯加白糖與白蘭地酒烘饅頭之爐及麫粉等均經委員騐試無弊而後准用乾貯素菜罐藏鮮肉皆以適口而易消化爲貴又必調換其飲食而使其身體無病而堅壯船主與武員不惟查察兵丁水手之服飾又必使其全體潔凈則洗浴一事亦在定章之内也至於操練身力亦爲緊要之事兵丁水手之事業甚爲危險易逢不測之禍莫如多用操練身力之法使其一舉一動皆有把握而便捷當急難之時此法最爲得力又令其日間作工與歇息之時互相調換而管爐管煤工役之多寡及分班更替之章程亦必三　意焉兵丁水手之中又有二種病爲常有者一名身虚泄血一卽鉛毒病也身虚泄血之病常發於北冰洋寒濕之地及熱帶内極熱之地治之之法須先令其不缺養身之食物英法二國之戰船遵守定章每日令兵官給發鮮果之酸汁加酒醕少許爲免病之法鉛毒病初起時大便祕結肚腹疼痛嘔吐瞻汁發過一時後知覺運動大爲其所害若連發羊癲瘋則不可救矣法國海軍定章預免鉛毒之病凡兵船所用吸水管除曲折尖銳處不得不用鉛者餘皆以　爲之嚴禁各船廠水櫃之裏面不准鍍鉛廚房雜器鍍錫者亦必酌量不得妄施上艙水櫃之吸水管當用木製幷可隨時移動又爲之製　漏濾同銅鉛之屑用之數年頗稱得益由是通行英國兵船帆船概不准用錫器以紫銅或白銅器代之不准飲葡萄酒祗准飲　淡之酒　在船不准磨漆所用者皆於岸上預備之近年此病逐漸减少可見改正其弊之法不爲無功近年造船之法隨時變換戰船之式尙未改定凡欲以水師制勝者皆當藉以上所言之利弊而考求新法則其稱雄於海上也自不難矣 
[諭旨恭錄]  
　　十二月二十七日奉上諭户部奏遵議解淸甘餉各員應給獎叙請旨辦理一摺著吏部議奏單倂發欽此 
[和議不成]  
　　張邵兩星使赴日本議和日本以國書不合不肯與議請兩星使回國中朝令星使在長崎小住以待重繕國書後接消息知總署與各國公使商議調停均已列報兹接十七日北京發來電報云總暑與駐京各公使商議後以爲不應再繕國書已發電催兩星使回國不再議和 
[俘獲倭兵]  
　　十六日烟臺來電云是日淸晨有倭國馬兵二十三名突至烟臺迤南五十四里之遙經華軍拘獲 
[軍威日盛]  
　　中外新聞云日本某酋初一日信謂與牛莊相近之某處有華兵一萬名内二百名手執長槍十分威武又一萬一千名由太平山一帶而來初三日又接信謂營口華兵近日甚多故諜人皆不敢前進蓋以兵力旣厚且又軍威甚肅也 
 
 

Page 2

 
 
[電報譯登]  
　　正月十二日英京來電云英皇諭廷臣謂英國與别國交接深望其互相輯睦近因中日開仗寸心殊形耿耿倘有可乘之機會則必留意勸和使東方各國共享昇平之福其居心若此以視黷武窮兵之主奚啻雲泥之遙隔乎 
[秃子隨營]  
　　日人搆釁以來兵覆將亡不可勝紀日酋念死亡之慘特選寺僧二十一人使之隨營轉徙每次交仗後爲陣亡之日兵建醮招魂俾得同歸故里此等寺僧近日初次派出業已附船抵營次夫使其果有惻怚哀矜之念則當勿逞其好殺之心乃徒務此虚文殆所謂假慈悲者乎 
[舟行述事]  
　　　忌利士公司之南澳輪船於新正初九日由福州抵香港據云行經星加路附近海面見有戰船鼓輪行駛船身飾以白油船上並無旗幟不知其爲何國之船按倭人戰艦多加白堊南澳所遇者其爲倭艦無疑惜未有中國兵船頭痛擊耳 
[撞船續信]  
　　天祥洋行之域多利輪船前在日本門司海面與别船相撞已列報章兹聞香港天祥行接續電悉此　於正月初六日已到神户初以爲被傷甚重後騐得無甚損壞卽在神户船澳中修理約本月二十六日可開行回港矣　 
[之罘近事]  
　　昨得本館常館常寓烟臺訪事人來信云元旦天氣淸朗鷄犬無聲苟非倭人滋擾不寗不居然太平景象乎○上年銀巿貶價至臘用中始有起色迨二十六日謠傳倭人登岸一日間每兩加錢五六十文總由兵事戒嚴是以買者多而　者少也○臘三十日粥廠除施放雙弓米外每人另贈饅首四枚領粥之人較平日增添數倍有康姓童養媳年十餘齡一擁擠間忽然失去偵尋數日刻下尙未珠還也○兵事戒嚴商民相率遷避新正初二三等日濵海各村落及福山縣城十室九空咸作樂郊之適○目下軍務倉黃各國護商兵輪船時然巨砲商民聞之咸奔赴海濵偵探○客臘二十七八等日有西兵船上武員偕洋商董事丈量租界地址以便竪旗幷派調弁兵駐札守衛○華商之有力者於新正初二三日將所存各貨移置各洋行棧　以保火險 
[曾軍繼起]  
　　漢口訪事人云湘鄉相國曾文正公以名翰林起家於咸同間勦滅赭宼重奠江山偉烈豐功昭垂千古兹公之文孫劼剛襲侯之長公子有志請纓陳諸上臺願召募文正公舊部萬人馳赴奉天奮勇殺賊刻已募集三湘子弟共十三營其營名曰忠字恕字於新正初八九十三日分乘大舶至鄂中寄椗襄河口統計十五六艘桅上高懸曾字大旗晨夕角聲嗚嗚軍容甚壯聞須俟後隊齊集然後用輪船拖帶至邗上遵陸往北掃凈倭氛云 
[護送軍械]  
　　湖北省垣訪事人云貴州古州鎭丁衡山鎭軍槐自去冬挑選精壯苗兵三千名前赴邊疆報効　正某日其部下楊芝生曁鶴亭二協戎自黔中解到新式快鎗數千枝假寓漢口萬安樓客棧次日卽附某商船東下聞至邗溝卽須兼程北上馳赴軍前云 
[暫綰藩條]  
　　鄂中訪事人云新簡湖北臬司龍仁陔廉訪於舊臘到省適在封印期内暫假長街後八旗奉直會館爲行轅近奉譚大中丞札委署理藩司篆務擇吉新正十三日午時履任前署藩司惲菘耘觀察仍回漢黃德道監督江漢關本　署江漢關道原辦牙厘總局彭實菴觀察則回省垣靜候差委 
[縣署開吊]  
　　鄞縣楊穉虹大令之夫人於去臘廿三日仙逝前已錄報兹悉自月之十一日起開吊三日特請道憲吳福茨觀察之三胞弟吳太史題主是日僚屬均往吊奠素車白馬絡繹於途 
[盜犯監斃]  
　　寍波大盜張寳倍自拿獲後寄禁鄞縣監中受傷沈重雖延傷科醫治終難痊愈已於日前在監斃命由縣詳府府憲錢太守札委奉化縣黑大令到寍在縣署大門外檢騐發壇掩埋 
[滕王粉本]  
　　江西訪事人云新正六日德曉帥欽奉電傳諭旨劉坤一奏請調江西贑州鎭總兵何明亮來營差委等語著傳諭何明亮起程北上等因欽此恭讀之下卽電知何采臣鎭軍並電告南洋大臣張香帥一面奏請以南昌恊副將興介堂副戎壽接署贑州鎭篆務未到任以前委贑標中軍遊擊熊凱臣遊戎得勝就近暫行兼攝所遺南昌協印務委撫標中軍叅將鮑涖川叅戎莊署理遞遺撫標中軍叅將委南安營叅將徐靜山參戎壽春接署未到任以前由撫標左營候補副將陳步曾副戎暫行庖代遞遺南安營參將事務委管帶安字營兩江儘先補用副將詹松圃副戎鴻寳就近兼署○軍裝局於歲暮暫停工作至新正初四日卽開製洋火藥仍由聯敷靑太守震邵傅巖太守夢善綜理其事初六日善後局牙釐局豁免局輿圖局新海防捐局各省賑捐局亦一律開辦由姜肅波太守秀瀾李聘三太守嘉賓陳少英别駕希曾綜理其事初八日開辦息借商欵籌餉局○署江西臬司繆芷汀廉訪之夫人於舊臘除夕前一日仙游廉訪情深伉儷卽飭哲嗣爲之營齋營奠幷照例請期服假○准補南康府王榮卿太守錫三去秋文闈監試事竣奉委總查七門城内保甲冬間又委赴廣信府查辦案件時適冬防緊要因請南康府通判伊廉泉别駕淸額代辦總查事務臘杪事竣公回新正四日仍接辦保甲總查事務並奉准補南康府行知其隨往廣信府查案之王叅軍朝賀同日回省卽接查城内保甲 
[蘇隄春曉]  
　　每屆上元佳節杭州各署差役人等舉行龍燈勝會撫杭四營兵士亦有燈會居民或製獅燈或馬燈兎燈游行街巿今年節屆張燈寂無舉動蓋由海氛不靖兵士旣無暇爲此行樂之舉差役亦恐因此生事不敢舉行而居民又以去年生意淸淡無處歛錢故不免頓形蕭索耳○海疆多事各業生意蕭條而惟綢莊爲最甚去年上下城因虧折停歇者計二十餘家忠淸里錦成綢莊爲下城之冠亦因各貨滯銷折本較重業已關閉矣○杭地大小人家所需柴薪均由嚴州一路運來向來松柴雜柴每擔重百四五十斤者價約三角有零去年因各處招勇巡防業樵采者大半皆充當勇丁工作較貴又兼河道乾涸運載維艱是以柴價頓漲去年底每擔已增至四角半今正開市定價五角較前已貴至三分之一其零等售柴每把向重五六斤者今僅三斤左右　 
[定期按試]  
　　浙江學政徐季和宗師考試寗波定於二十七日取齊文書已發兹悉宗師擇於二十　日由杭起馬赴寗其隨帶書役卽擬於開印日點定以便部署行裝 
[垃圾開捐]  
　　杭垣街頭巷尾堆積垃圾日增月盛不獨碍於行路且時交春令臭穢之氣易致疫癘撫憲廖榖帥面諭仁和縣　大令錢塘縣束大令出示曉諭居民勸募垃圾捐其略謂遵奉撫憲面諭因各鋪户圾垃抛棄街巷向由省防營兵掃除兹値倭奴犯順派兵往各海口防堵而在省城　隨時訓練不暇淸理街道去年除夕前仍商省防統領李副戎成林飭兵打掃乾凈今正自元旦起大街小巷均歸地保經手雇人挑除幷立挨户册亦由地保逐家塡寫或三文或四文五日一收想所費不多各户無不樂助云云此示旣出而各叚地保莫不躍然而起除紳衿之不敢登門勸募外所有店鋪以及窮户小家任其敲詐多多益善貧民實不堪其擾論者謂不如於叚董梆捐中帶收垃圾捐之爲公正也 
[携李春聲]  
　　節屆元宵闔城各廟宇咸放花爆廣東會館及嘉興縣署燃放烟火並花爆等明星萬點列炬千層足令光搖銀海惟廣東會館一任游人寓目男紅女緑結隊成羣異常擁擠城内外各店鋪鑼鼓聲不絶於耳至於各業之增减盈虧此時尙未核定數目云○東門外南堰鎭皋峰廟供奉劉猛將每年正月十三日午巿極盛今年天氣晴暖闔城居民相約買舟而往人山人海擁擠不堪茶酒及食物店座客常滿利巿數倍河中大小船數百艘金管玉簫淸歌迭唱入晚燃放烟火花爆照耀江波幾同白晝　　聲二唱始鼓枻而歸 
 
 

Page 3

 
 
[嶺南春色]  
　　廣州訪事人云省城西蘭三角巿人和當鋪於去歲除夕被火已列報章兹聞人　司事人因虧空巨資縱火自焚以圖滅跡事後又朦禀縣主稱被盜賊　刼冀免賠償縣主洞悉其奸親往騐明立予批斥街鄰亦以其爲富不仁共切忿恨已相約聯名禀攻矣○奸民陳某製造僞質小洋錢行使多年閭閻皆受其害日前經大憲拘拿到案刑訊之下直認不辭遂帶同差役往增城吊出私鑄所用之機器各物想當執法嚴懲矣○白鴿票賭錢最爲民害各大憲皆嚴申厲禁弊絶風淸近又有奸惡之人擬繳餉開收花樣翻新名目别立已繕具章程禀諸大憲所繳餉項比闈姓尤多想大憲洞燭奸情决不能俯從所請也○官塲接北江來電悉新任巡撫馬大中丞於初五日度嶺入粤初七日由南雄起節計程上元節後憲旌當可戾止南番兩邑宰遂飭差役備辦供張撫署内外均重加修葺煥然一新○官塲傳說署陸路提督張軍門春發奉北洋大憲調赴前敵遺缺由李筱荃宮保奏委現統廣勝軍之北海鎭總兵董鎭軍履高署理○新正初五晚有盜多人持械入番禺某鄉落連刦數家慾壑旣盈始易長而去計刦去贓物約値銀千兩之多翌日鄉民赴縣禀報縣主准詞飭捕查緝○新正人日天色淸和花埭各園林游人如織有某甲者獨立翠林園前碼頭眺望驀　人推入江心忙亂之中無人撈救聽其葬於魚腹殊可慘已○廣州府及南海番禺兩縣於初九日辰刻出東郊行迎春之禮鼓樂迭作儀仗整齊都人士結隊來觀熙熙然如登春臺之上 
[搶燈惡習]  
　　金陵訪事人云元旦以來天朗氣淸游人如蟻夫子廟前一帶小本營生之輩獲利頗豐每値良宵燈巿九爲出色燭龍萬道照耀通衢十色五光幾令人目爲之眩人日下午突來靑皮搶奪貨燈者無從抵禦任其所爲以致獅燈龍燈兎燈馬燈以及鴨頭雁足蠟鳳銅蟾頃刻摧殘無異疾風掃籜及保甲局武弁陳漢亭守戎帶兵馳至而靑皮已逃遁無蹤矣 
[鄰人搶刼]  
　　去臘某夜金陵南鄉園上地方畢姓家突有赳赳者多人塗面執械破扉直入時畢出外未歸家屬心驚瞻裂瑟縮不敢動任其翻箱倒篋搜索一空而去當經團勇於村後草堆中緝得一匪見其面塗墨煤並有衣包追究何來答稱係畢姓近鄰黃大相邀入夥同往刼搶畢姓犯案共有六人伊曰分贓欲乘夜往他處當見團勇至故避於草堆中不　已被瞥見五人尙在某宅團勇遂將匪帶至某宅圍住前後門一擁進内並將黃大等五人擒獲所有什物絲毫未動黎明爲武汛某外委所聞當將各件淸點並將六匪押送江甯縣經趙大令研訊黃大供稱向爲畢姓佃户近已將其田百畝承買管業仍與比鄰而居夙有嫌隙因某甲在畢姓處帮傭於去年歇出日前向訴畢姓有女年屆標梅前言愿許爲妻今又改許某姓誓不甘休求爲報復故爲邀得乙丙丁戊四人趁畢外出未歸塗面行搶某甲供與相符當卽釘鐐收禁聽候詳辦餘四人供亦如之嗣傳畢姓領回原贓當堂查點尙少細軟要物數件復訊各匪云各件均被團勇取去訊諸團勇均言淸歸某外委某外委稱並無此件大令知爲私肥呵斥使退 
[平山春眺]  
　　揚州訪事人云兩淮泰屬東臺塲大使劉鹺尹補授斯缺後卽迎太夫人至署以便晨昏定省膝下承歡去冬天氣峭寒太夫人玉體不安延至正月某曰仙逝鹺尹擗踴哀痛太殮後卽循例禀報丁艱經該管分司沈分轉檄委婁俊甫鹺尹庖代一面詳請上游委員署理○揚州各色花燈向爲江北之冠業此者專賴試燈前後數日無風無雨庶可利覓蠅頭今歲巿情淸淡生涯遂遠遜往年幸十一二日天氣淸和銅鉦高掛雖道塗濘泥而買客仍紛至沓來以致購取一空物稀爲貴個中人無不眉飛色舞頌碧翁翁惠我無疆云○優貢董具禀兩淮鹽運司署請給北上川資江都轉批示云據禀著准其給發至朝考盤費以後拔優兩貢如係初次赴都朝考准於公車項下派給其非朝考之拔優兩貢不得援以爲請至會試諸君向於臘尾年頭諏吉就道今者倭氛不靖膽小者多游移不决遲遲吾行云 
[醫捐縷記]  
　　營口醫院施治受傷華軍一事本館已將情登報且代募各善士捐資兹悉中西各人所捐之欵前已由匯豐銀行匯銀五百兩至營口十七日又由電匯一千一百兩至烟臺爲威海受傷兵士醫費營口旣接電匯五百兩之信卽發電來申鳴謝目下華官亦相助爲理想不難集腋成裘矣 
[續述守提逃官事]  
　　守提逃官已登昨報兹閱西字報悉逃官有二一爲穆晉英一爲王登雲中有一人係一品武職大員前晚華官傳諭禮裕輪船停泊浦中不准傍岸隨派小輪船二號四面梭巡蓋恐二逃官狡計多端潛於中夜逸去也法讞員葛同轉有稽查之責昨日暫停讞案以便專意巡察浦灘至昨晚九下鐘越五十分時訪事人又報稱禮裕船於前晚九點二刻時抵埠卽有道轅護勇上船把守各口獨留一處任人出入同轉復飭通班線勇及法包探在碼頭守候迨天明後將船中搭客三百十九名逐一查騐放行獨穆王二逃官並無下落同轉遂親詣道轅禀知一切劉觀察諭令至各客棧嚴密查拿 
[管帶回申]  
　　管帶洋南南琛兵船袁鶴亭軍門奉上憲檄調赴臺灣以資防堵前日軍門帶同文案等人乘斯美輪船回滬聞南琛已由上憲調赴北洋另委粤人康君管帶矣 
[廉訪拜客]  
　　昨日午後升任浙江臬司聶仲芳廉訪命駕入城赴上海縣署賀黃大令調任之喜適大令詣省未回由家丁持名片擋驾 
[滬城雜誌]  
　　本城八鋪陳巿安橋南堍袁順興棺材鋪主昆季兩人在鋪工作其兄業已娶婦弟名雲泉年甫弱冠叔嫂不睦常有齟齬前日淸　雲泉因被嫂呵斥忿無所洩潛購阿芙蓉膏服之午後察知有異延請邑廟牛痘局某醫施治傍晚忽而色變寃魂一縷竟赴幽冥其母痛哭失聲旋於翌午收殮○本城縣橋南堍迤西石墈年久失於修理以致傾欹前晚有一老嫗經過是處石片搖動墮至河干幸其時潮水尙平不致凶占滅頂經某船夥援之登岸然已衣服淋漓矣○縣署待質所地本低窪兼之水竇不通溼氣壅滯以致所收人犯往往患軟脚之病療治難痊黃大令憫之飭差役傳溝兒匠八名入所工作俾得溝水有所宣洩押犯可免疾病之虞亦一陰德也 
[兇徒刓目]  
　　浦東人吳如林陸八於去冬互相格鬥致陸被吳毆傷控諸縣署前日陸偵知吳在上南交界處立卽糾黨風馳前往相遇於途竟將吳雙目刓去棍徒兇悍竟至此哉執而懲之是所望於賢父母 
[嚴禁佛店]  
　　滬上佛店之爲害地方實爲人所共知自韓古農廉訪接署蘇臬後特刊告示禁止實力奉行殊爲地方一大善政無如言者諄諄聽者藐藐僧之狡獪者竟敢挽著名紳董至衙署具保以故垃圾橋南首之壽聖庵南香粉弄之五臺山三馬路之瑞蓮庵上林里之行宮等處得以依舊開張且他店閉歇後壽聖庵等之香烟更甚於從前而曾經閉歇之各家以爲壽聖庵等大店可開吾等小店豈獨不准開張耶嗣後遂有勞合路之觀音庵六馬路之瘟部大堂二家重復開張噫佛法無邊官法豈眞退處於無權耶殊令人欲索解人而不得矣廉訪深知前事特發五百里排單嚴催地方官於文到十日内務將滬上佛店押閉凈盡不得徇情且須將所刊告示勒石永禁如有刁紳劣衿出爲佛店擔保准其據情禀覆想經此次嚴催後當無復有人敢與諸佛店作大護法矣爲地方除一害卽爲地方興一利上體憲意下恤民情實力奉行毋怠毋忽不禁深有望於賢父母 
[諭候批示]  
　　賭棍李少亭收押自新所前日央戴蓮碧等赴縣具保翁明府以戴等自稱客省候補人員未便准其保出須另覔本地店鋪的實人具保幷候禀請道憲核示兹李自知罪無可逭願罰善舉經費洋銀一千圓贖罪釋放立卽痛改前非一面央朱心園周俊之兩人具保昨日明府提朱周訊問朱　稱在租界中開設德和銀樓周供稱開設宏章泰綢縀莊明府飭暫退候道憲批示施行 
 
 

Page 4

 
 
[查吊失贓]  
　　日前南巿十六鋪和隆押店收下自鳴鐘一架計當本錢三千文不料此鐘係某洋人所失前日英包探竇如海緝獲竊犯搜出押票持赴十六鋪巡防局禀請局員恊同地甲吊去 
[失鎗免究]  
　　前日下午有甲乙兩寍人至大馬路萬里雲弄内張永隆小烟館内一榻横陳吞雲吐霧繼而某僞托小遺怱怱出門其時乙已入睡鄉及店主張某察知烟鎗已不翼而飛當向乙理論乙毫無頭緒一味支吾旋經店主將乙扭至老巡捕房控訴捕頭向乙查訊知乙受甲之愚卽令從寛釋放 
[具結交保]  
　　新年以來英廨早堂所判各案尙未發落宋通刺體察下情因於前晚升坐二堂命差將竊犯徐仁紀帶案分别發落畢遂訊吳復庵等扭控龜僕嚴小妹毆辱一案經原差莘盛將嚴小妹及茶博士洪阿四逮案請訊小妹供年十七歲係蘇州人在某妓院傭工昨因鴇婦某氏囑至烟館内找尋狎客適有素不熟識之吳復庵向小婦人任意戲謔小婦人正色斥之旋卽退至茶堂啜茗吳追至茶堂掌頰二下並被扭至案下今奉提訊伏求開恩馮供小的司走堂之役昨日大姐嚴小妹與人爭毆小的從旁解勸小妹蠻潑異常反將小的掌頰一下以致扭案請懲通刺以兩造　有不合本應究辦今姑從寛免究著各具結交保 
[澤被瘡痍]  
　　人情於顚連困苦之輩莫不惻然憐之而况熊羆之士披堅執銳効命疆塲不幸而受傷呼號慘怛更爲仁人之所不忍聞乎此醫傷經費之所以急於勸募也昨承黃靜園大善長以銀洋一百元又李慶林二元王順祚二元張繼忠二元陳寳餘一元高文耀一元周本林一元毛少山一元杯水車薪子一元慨助醫傷經費交本館由匯豐銀行匯至營口以大願力普大慈悲行見和風所拂槁木逢春甘澍所霑枯苗亦秀其造福於三軍豈淺尠哉除掣奉收條外敬綴數言以揚盛德 
[三謝册捐]  
　　敬啓者敝堂施醫給藥分送咸有一德一文願捐册蒙遠近善士次第樂輸除敬送鎭宅靈符前後二十四孝奉答外疉經登報叩謝諒邀鑒察兹於十二日至十七日又收鎭江南京無錫蘇州各埠善士寄回册廿五扣不分畛域拜領之餘仰見惻隱同懷慈祥共濟飛到靑蚨　翼裘集千金助將丹竈仙方功成九轉務望遠近諸大善士接有敝堂捐册者慨解仁囊共襄義舉千祥百福無量無邊淸單細數另刊外請登報章伏祈公鑒[  上海六馬路仁濟善堂董事施善昌等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鑷工鹵莽]  
　　胥某蘇人也向操攻玉之技旅食滬江午後必偕同業人至法租界大自鳴鐘對面天成昌烟館吸烟前日下午三　　時令値堂人喚整容匠薙髮匠心神惝恍悮去鬍髭之半胥怒甚立喚店主與之理論匠見勢不妙走不知所之一時哄動街鄰聚而觀者　　　經人再三相勸令店主出資備香燭邊爆服禮幷雇淸音祓除不祥胥自念貿易中人不欲多事爲之首肯而匠已費去洋銀四五圓矣 
[英界公堂瑣案]  
　　二百九十號華捕等拘解在天后宮擺設小賭攤之王順生王順福王阿榮王阿寳等四人並賭具到案請　　　同供小的等俱在天后宮小本營生所帶骰子並非賭錢蓋所輸贏者亦惟食物而已宋通刺商之易副領事以王順生等擺設賭攤賭具旣　　　抵賴判令　　五天發犯事地方示衆○包探竇如海禀稱積賊鄧少林陳榮昌兪少四屢經公堂懲辦今又串竊陸坤榮等四家衣物更　　　撬開生太棧　門竊去氷糖一包計六十餘斤售與吳文昌一倂拘解請訊生太夥及陸等紛紛投案請領失贓鄧陳兪皆認竊泥首堦前　　求恩吳文昌供開糖食店不知賊贓誤行收買今冰糖已賣脫矣通刺得供以鄧等三人俱係積竊未便從寛著各責二百板押候　文遞解　　　吳文昌旣將贓售脫著賠洋七元外再罰洋三元以儆○小孩金福在虹口見一婦獨行踽踽卽上前攫取所揷銀針一枝而逸適爲包探　　　所見當將金福拘獲昨日解案請究原告並未投案通刺略詰數語以金福年紀尙輕竟　横行如此判令掌責一百下○三百四十七號　捕禀稱范金扣蔡江扣二人飲酒過醉至張芝萬所開小飯店内吵閘並被毁壞盆碗十　　由小的拘解請訊張投案申訴前情范蔡同供因醉後糊塗所致以後不敢再犯通刺判將范蔡二人各押一禮拜○馬阿三竊取王道元所　　　内水烟袋一枝經包探顧阿六拘獲人贓送究　道元投案申訴前情領贓物馬供因失業無聊無資餬口昨見五家内無人順手竊取　　　　　枝以期質錢果腹通刺判將馬阿三管押兩　拜 
[美界捕房紀事]  
　　粤東人周三芝賃居北四川路第三百九十七號房屋昨晨　捕房訴稱鄰右第三百九十六號某姓家每用　　將屋瓦挑下恐傷及行人捕頭謂某姓未必有心爲此爾何多事爲周無可奈何唯唯而退○蔡煥榮家在裏虹口朱家宅左某日爲子完　　　乙二人往鄉間購得剛鬣一頭縶四足用竹棒扛之行至漢璧禮路途遇某號印度捕謂其有違租界章程拘入捕房管押蔡聞之急　捕頭　　　頭乃　蔡帶同甲乙二人將豕扛去○北河南路天后宮圍牆内隙地甚寛流氓排設賭攤多至十餘處昨晨某號巡街華捕突然而至獲　　乙賭徒送入捕房捕頭令押候解送英公堂請辦 
[法界捕房紀事]  
　　下海浦某姓女　年甫及笄在南巿某姓家服役某姓係湖南人以女言語不通借端辭歇女兄惡其添一食指斥逐出門女倀倀無之行至四明公所前中途泣涕適巡街捕經過恐被流氓所窘帶入捕房捕頭令送至某姓家交其主人收領○新閘左近　　家有六齡幼女被拐匪誘賣與虹口粤人某乙家旋經甲查知將女及拐匪拘至巡防局局員樊二尹向之訊問拐匪供出由自來火行街潘三　售得洋銀十六圓二尹乃函致葛同轉請將　拘辦同轉據來函咨照捕房捕頭遣包探將潘拘押 
 
 
 

Page 10

 
 
   
 
 

Page 11

 
 
[光緒二十年十二月二十六二十七日京報全錄]  
　　宮門抄○諭旨二道錄前○教職單○兵部額等奏遵旨嚴議摺○刑部松等奏　明革員罪狀按律定擬摺○尙書松等　　司員呈請効力摺○十二月二十六日○肅王錫侯奕功海緒徐樹銘各假滿請安○張中堂謝賞匾額恩○懷塔布謝管理溝　河道恩○啓秀謝充經筵講官恩○高賡恩謝授文淵閣校理恩○崇年謝署稽察壇廟恩○增潤請假十日○侍衛處奏派入座次序派出啓秀在懷塔布之次永德在洋亨之次色楞額在賡音布之次連印在長順之次長　在奕功之次○召見軍機啓秀錢應溥○十二月二十七日啓秀等謝入座次序恩○廣東正考官唐景崇到京請安○廣東副考官王蔭槐到京請安○福建副考官鄒福保到京請安○浙江副考官秦夔揚到京請安○延侯請假十日○良培續假五日○廖壽恒花尙阿名續　十日召見軍機唐景崇王蔭槐鄒福保秦夔揚皇上明日卯初二刻升○中和殿看版已正二刻至中正　𢫈香○光緒二十年十二月分教　單教授山東兗州王予符靑州甲浙江紹興翁壽杭州甲貴州都匀馬爕貴陽舉正諭直隷保安劉嵃順天甘肅寍州岳俊秀鞏昌湖南沅陵蔣國華長沙四川瀘州蕭世楷叙州俱舉訓導　　　平閻賡韶靑州陜西米脂　　　　安甘肅碾伯周文蘭州湖南新田正芝榮長沙俱歲山東寗陽張雲嶠濟南江西永豐劉安　　　北房縣沈用琛漢陽廣東新寗劉　元惠州廣西羅城吳子才慶遠俱舉山西長子李濯錦太原廣西義寗諸葛峻柳州四川懋　　　嘉定隆昌苟正坤理番俱挨　諭直隸任縣　照順天舉安徽祁門曹笙南池州副貴州永從樂貴陽恩復訓直隷鹽山　　昌冀州優山東掖縣王毓芳曹州　山西大同范希淹平陽舉浙江金華陳光五紹興江西寗都羅席珍南昌廣東博羅譚振綱肇慶廣西鬱林鍾德彰梧州俱廩貴州　　鴻基鎭江舉○○經筵講官太子太保大學士管理兵部事務臣額勒和布等謹奏爲遵旨嚴議議處具奏事内閣抄出光緒二十年十二月十八日内閣奉上諭宋慶電奏蓋平於十五日失守請將總兵章高元徐邦道嚴議並自請治罪等語章高元駐守蓋平於賊犯該州時接仗未能得力徐邦道赴援遲緩均屬咎無可辭山東登州鎭總兵章高元直隷正定鎭總兵徐邦道均著交部嚴加議處宋慶調度無方著一倂交部議處欽此欽遵到部查定例海賊登岸侵犯城池殺傷兵民專汛兼轄統轄官未能卽時擒獲者俱革職公罪提督降二級留任公罪戴罪圖功至失事地方專管官聞賊已經申報兼轄統轄官聞報退縮不前者俱革職私罪又定例官員失守城池統帶兵勇所得處分不准查抵又定例派往出兵官員遇有議處之案應行革職者於議處本内將該員應否開缺留營効力或作爲兵丁効力之處聲明請旨各等語此案蓋平失守章高元駐守蓋平於賊犯該州時接仗未能得力徐邦道赴援遲緩宋慶調度無方　奉諭旨章高元徐邦道均著交部嚴加議處宋慶著一倂交部議處應請將山東登州鎭總兵章高元照海賊登岸侵犯城池殺傷氏民專汛兼轄統轄官未能卽時擒獲者革職公罪例議以革職直隷正定鎭總兵徐邦道照失事地方兼轄統轄聞報退縮不前者革職私罪例議以革職章高元徐邦道欽奉諭旨交部嚴議例應加等惟臣部例止革職無可再加四川提督宋慶應照海賊登岸侵犯城池提督降二級留任公罪戴罪圖功例議以降二級留任戴罪圖功再該員雖係公罪　事　失守城池所得處分照例不准抵銷章高元徐邦道應否開缺留營効力或作爲兵丁効力之處聲明請旨伏候聖裁所有遵旨嚴議議處緣由是否有當伏乞聖鑒訓示遵行謹奏請旨○○經筵講官刑部尙書臣松溎等謹奏爲審明革員罪狀按律定擬請旨遵行仰祈聖鑒事光緒二十年十二月十一日准盛京將軍裕祿派撥委員押解已革總兵衛汝貴咨送到部當經收禁於十三日具奏倂以可否簡派大臣會審抑或由臣部按例治罪之處請旨辦理奉上諭已革總兵衛汝貴統帶盛軍臨敵退縮以致全軍潰敗並有尅扣軍　縱今兵勇沿途搶掠情事降旨拿交刑部治罪兹據刑部奏稱衛汝貴現已解送到部請旨辦理等語革員衛汝貴應得罪名著　部嚴行審訊按律定擬具奏欽此查已革寍夏鎭總兵衛汝貴於十月初五日奉旨革職拿問交刑部治罪當由臣部恭錄諭旨移知盛京直隷等處行令迅將衛汝貴押送前來嗣經節次電催復於十一月十二日奉旨嚴催著沿途查明該革員行抵何處迅卽押解來京毋任逗留等因旋復經人奏叅奉旨交帮辦北洋軍務四川提督宋慶查明覆奏於十月二十一日奉上諭已革總兵衛汝貴平時待兵寡恩此次赴朝鮮援剿不能約束弁勇縱令到處騷擾以致民人怨謗種種罪狀實爲僨事之尤等因欽此現交臣部嚴行審訊臣等以案情重大遵卽遴派司員飭令從嚴訊鞫據衛汝貴供稱係安徽合肥縣人統帶盛軍多年向在小站屯紥本年六月間奉調赴朝　援剿共帶步隊十二營前往馬隊五營陸續進發當率十營駐紥平壞　兩營與豐陞　所帶各營同駐安州該革員與馬玉崑　　平壤城外西南地方駐紥扼守大同江沿左寳貴駐守北門外八月十二三日曾與倭人接戰屢獲勝仗十四五日倭人渡江四路來攻伊等兵力不支左寳貴旋經陣亡又因兵餉缺乏子藥不敷於十六日晚經總統　志超傳令齊退到安州亦未紥在直退至義州復過鴨緑江始行停留至淮軍餉章坐糧每年止發九個月行糧始行補足十二個月伊奉調共領餉銀二十四萬兩交卸時除開放馬步隊口糧購辦贏馬車輛途中船價各項外尙餘銀米約八萬兩移交後任並無尅扣在平壤退兵每人所餘子藥三四十個不等各等語臣等查衛汝貴身爲盛軍統帥其奉派率師援剿駐守平壤責任綦重如果所帶兵勇平時訓練有方何至臨敵潰退據稱十二三日倭人兩次撲犯均被該革員獨力擊退迨十四日倭人分兵四出轉致不能抵禦竊恐無此情理卽謂葉志超係屬總統伊係奉令退軍獨不思該革員所帶步隊已足十二營兵力不爲不厚其時尙有馬玉昆左寳貴各營分守要　儘可聯絡聲勢力保　城就令小有挫衂亦何至奔北至數百里之遙且安州尙有馬步數營亦足以供策應果能奮勇爭先督兵力　豈葉志超所能牽　　與宋慶查奏情形迥不相符所供與倭人接戰屢獲勝仗顯係飾詞揑抵如謂兵餉缺之子藥不　該革員奉調後所　餉銀二十四萬兩亦不爲不多　　交卸時尙餘銀米約八萬兩在平壤退兵時每兵所剩子藥約三四十個不等旦與倭人相持不過數日何至缺乏如此所供尤不足　至尅扣兵餉　縱兵擄掠各節雖均訊無證據惟宋慶原奏内稱衛汝貴平時待兵寡恩赴韓援剿後路押運車輛弁勇旣無約束未免沿途騷擾以致聲名狼籍其在韓境滋　尤甚韓民怨謗實　則該革員平日之尅减軍糧漫無約束以致兵丁沿途騷擾自不得謂非實在確據反覆究詰該革員亦無從置辯仍不肯認咎臣等竊維軍無紀律卽爲潰敗之因待兵寡恩　難責以用命該革員平時於軍務旣漫不經心臨事又復節節退縮反委咎於葉志超冀卸重罪日揆其私意難保非因葉志超尙未到案希圖與之質對藉以延宕時日居心尤不可問旣經欽奉諭旨交臣部按律治罪未使任令再事狡展應卽擬結查律　　領兵官已承調遣逗留觀望不　期進兵策應因而失誤軍機者斬監候等語此案已革總兵衛汝　統帶盛軍歴有年所乃平日刻薄寡恩毫無約束　奉調往援平壤與馬玉崑等分駐各城外倂不能互相犄角及左寳貴被倭人攻擊入不能親爲救援以致左寳貴陣亡平壤亦葉置不顧相率奔逃退營至數百餘里而貽誤大局厥罪實無可逭按失誤軍機與失陷城寨二罪均應擬斬自應從一科斷已革寍夏鎭總兵衛汝貴合依領兵官已承調遣逗留觀望不依期進兵策應因而失誤軍機者斬律擬斬監候該革員尙有尅扣軍餉縱兵搶掠情事誠　聖諭種種罪狀實爲僨事之尤若不從嚴懲辦殊不足以伸國法而警效尤應如何加重之處恭候欽定所有臣等審擬緣由謹恭摺其奏請旨○○經筵講官刑部尙書臣松溎等謹奏爲司員呈請効力軍營據情代奏請旨遵行事　據臣部候補主事席慶雲呈稱司員現年三十八歲係四川彭縣人光緒四年到部供職司員之父席時熙係貴州候補知府曾隨同前貴州巡撫曾璧光等剿辦苗匪　淸貴州　現　員隨營黔中戰守事宜均皆躬親目覩兹當倭人肇釁正臣子効命之時内外臣工凡　請從戎均蒙兪允編修陳　言曾廣鈞候選主事鮑祖恩本部主事楊登甲亦經祗奉諭旨發交軍營差遣司員事同一例懇請代奏請旨可否發交前　　或發交各路海疆前敵等語查臣部候補主事席慶　旣據呈稱情殷報効臣等不敢壅於上聞謹恭摺具陳伏乞皇上聖鑒　奏奉旨已錄 
 
 

Page 12

 
 
[光緒二十年十二月二十八日二十九日京報全錄]  
　　宮門抄○諭旨二道錄前○陳督楊奏揀補都司摺○又奏都司因病出缺片○又奏請改獎片○直督　奏　　　拿逃員　○陜督楊奏各省關解淸恊餉請獎出力各員摺○護湘撫　奏請議卹片○十二月二十八日雲貴總督王文韶到京請安○孫毓汶假滿請安○陳學棻由西陵回京請安○啓秀得賞謝恩○祥普凊假十日○内務府奏派分賞　　派出懷塔布立山○召見軍機王文韶皇上明日寅　至太廟行禮○十二月二十九日王文韶謝賞福壽字並謝　辦北洋事務大臣恩○榮祿假滿請安○永德謝賞　　入座次序恩○　璜等同鄉官謝恩○奕年請假五日召見軍機王文韶○○太子太保頭品頂戴陜甘總督臣楊昌濬跪奏爲揀員請補都司要缺以裨營伍恭摺仰祈聖鑒事竊臣接准兵部咨開陜　紥陽都司員缺係題補第三輪第一缺輪用儘先人員行令揀員請補前來臣查紫陽營都司員缺設處南山界連川陜時有籖會各匪出没其間非熟悉地方情形之員難資治理隨揀選得叅將銜儘先都司陜安鎭標中營守備胡成福老成樸實且在陜最久現署斯缺有年巡緝　防尙屬可靠以之請補斯缺洵堪勝任亦與部章相符合無仰懇天恩俯念員缺緊要准以該員胡成福請補紫陽營　　員缺以期得力如蒙兪允俟接准部覆卽行給咨送部引見俾符定制所遺守備員缺陜甘現有應補人員容臣另揀請補除　取該員履歴淸册另咨送部外謹會同陜西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○楊昌濬片再臣准陜西固原提督臣雷正綰咨稱提屬邠州營都司尹東峯偶得風痰急證服藥罔效於光緒二十年九月初九日在任病故咨請覈辦前來臣覆查無異相應奏明請旨開缺所遺分州營都司員缺陜甘現有應補人員容臣另揀請補除查取該故員原領劄　曁印甘各結另咨送部外理合附片具　伏乞聖鑒謹奏奉硃　兵部知道欽此○楊昌濬片再　甘肅試用廳照磨葉榮甲稟稱該員由文童投効軍營於光緒十二年關内戍防案内保准以從九品歸部選用嗣遵鄭工例加捐指省甘肅試用十四年十月蒙部騐看領照十五年二月初九日到省二十年九月十九日復由試用從九品遵新海防例報捐指項廳照　仍留原省試用惟查前於光緒十二年隨營剿辦貴德番匪出力經前督臣譚鍾麟奏保以縣丞分省補用奉部議駁是時未奉到行　隨由選用從九品報捐分發指省騐看出京後始奉督臣飭知貴德番案保獎於十四年九月十四日覆奏由選用從九品准俟選缺後以主簿用奉旨依議欽此查前因請獎縣丞議駁赴部報捐驗看出京實在未奉保准升用主簿行知以前兹復捐指項廳照　所有原由選用從九品保准俟選缺後以主簿用職銜查非照磨升階應懇奏請改獎六品銜等情前來臣等覆查無異相應請旨　部查核辦理謹附片具奏伏乞聖鑒訓示謹奏奉硃批吏部議奏欽此○○李鴻章片再臣欽奉十二月初八日上諭記名提督黃仕林失守砲台著革職拿交刑部毋任避匿等因欽此查黃仕林於旅順失守後溺水遇民船救起送至烟台旋以受寒　發傷疾禀請給假就醫時以迫近封河竟未候批輒卽南歸現奉旨革職拿問該革員係江西南豐縣人應請敕下江西巡撫就　拿獲解部趙懷業衛汝成兩員至今仍無下落如果係臨敵逃竄逃竄現已事隔多日斷不敢再來天津該兩員均籍隷合肥難保不　行　籍並請敕下安徽巡撫嚴密查拿臣一面飛咨兩省撫臣轉飭各該地方官一體遵照嚴拿毋任避匿除分咨查照外理合附片覆　伏乞聖鑒謹奏奉硃批另有旨欽此○○太子太保頭品頂戴陜甘總督臣楊昌濬跪奏爲各省關籌撥光緒十九年恊甘新餉依限掃數解淸請將出力各員援案獎叙恭摺仰祈聖鑒事竊臣前准部咨欽奉諭旨甘肅關内外餉關繫緊要經户　分别餉數請飭依限報解著該將軍督撫嚴飭各該司按照部撥數目掃數籌解如能依　解淸卽由陜甘總督奏請獎叙等因歴經遵照辦理在案兹查光緒十九年由部指撥協甘餉銀四百八十萬兩俱已如期掃解經臣疉次分咨各省查取應叙職名前來臣惟甘肅　居邊徼入欵少而出欵多卽承平之年亦仰給於各省軍興後協撥愈多現雖地言安謐而關内外防軍林立皆計口授食刻不可緩之需前准部咨奏明甘肅協餉以後仍應照舊指撥不容驟减足見部臣關念西陲用意至遠紉感殊深惟通籌出自部臣而湊解亦資羣力查光緒十九年各省關恊甘新餉現經各司道等如數如期一律解淸臣隨時按閱各省報解來咨均係苦心籌畫設法騰挪用能挹彼注兹士卒用命實於邊防大有裨益所有恊籌各員合無仰懇天恩援照成案獎叙以示鼓勵除福州將軍希元前安徽撫臣沈　成均已病故外查兩江督臣劉坤一四川督臣劉秉璋湖廣督臣張之洞山西撫臣張煦陜西撫臣鹿傳霖江西撫臣德馨湖北撫臣　繼洵湖南撫臣吳大澂江蘇撫臣奎俊河南撫臣裕寛升授浙江撫臣河南布政使廖壽豐等公忠體國畛域無分臣忝任邊圻幸資臂助得稍免隕越誠不敢不上達宸聰應如何從優議叙之處臣未敢擅擬伏候聖裁至各司道等請獎職名謹繕淸單恭呈御覽伏乞皇上聖鑒訓示謹奏奉硃批户部議奏單倂發欽此○○王廉片再據布政使銜江蘇按察使陳湜等聯名禀稱　故總兵劉光明係湘鄉縣人由武童於咸豐二年投効老湘軍隨同統領記名道王鑫福建按察使張運蘭轉戰湖南兩廣江西湖北安徽浙江江南福建等省攻剿髮捻各逆迭克要隘名城歴保提督銜記名總兵並賞才勇巴圖魯名號從優議叙該總兵堅勇耐戰自咸豐初年從軍屢破大股悍賊六年克復湖南郴桂二州收復永明克復江華追賊至廣東連州陽山等處獲大捷七年越剿湖北崇陽通城蒲圻等處賊匪八年隨同張運蘭克復江西撫州建昌兩府及崇仁樂安宜黃南豐四縣九年克復安仁縣景德鎭浮梁縣各城隘十一年迭克黟縣建德等城該總兵督隊於槍砲叢中身先士卒衝鋒陷陣兩手肋均受矛傷砲子洞穿左股猶復裹創血戰城賴以下肅淸江西全境維時僞英王陳玉成率悍賊十餘萬竄擾安徽寗國太平徽州等府城捻匪又陷毫壽二州遍地逆氛甚熾糧餉梗絶該總兵率軍竭力堵剿節掃盪同治元年力解徽州城圍扼阻安徽援賊遂合各軍圍攻江寍江南各城隘次第克復旋奉調改帶凱字老湘軍再赴湖南勦辦郴桂二州一帶粤匪重至廣東攻剿連州陽山英德一帶擒斬逆首命二十七尺救出難民無算並　捕韶州餘匪邊境一律肅淸旋奉調赴福建剿賊四年五月内張運蘭追賊至平和鎭遇伏殉難該總兵見主將殉節氣憤誓死滅　賊逆遂會合老湘全軍各營哨嚴率舅丁晝夜堵剿卒能掃穴擒渠次第克復汀州邵武漳州龍巖永定雲霄等城隘全閩肅淸逆匪　已盪除由是凱撤回籍躬耕食　光緒三年補受廣東碣石鎭總兵四年三月接印視事碣石鎭地居濵海轄境綿長荒遠僻陋盜　　集該　兵督率員弁整頓營伍勤加　練於海澨風濤之中無間寒暑剿逡巡搜獲盜目張　　等多名解省治罪遂使萑苻潛　　　息浪　方安謐沿海又安三年任滿例應請咨赴京當經兩廣總督附奏暫緩進京俟　　　　行入覲奉旨兪允嗣因　在軍營傷痕鱗立傷疾不時舉發未敢戀棧八年呈請交卸開缺俟病體稍痊再圖報効奉　　溯自弱冠從戎衰年蒞任身經　百戰才　數十年不阻危疑不辭鋒刃安民剿綽有殊勲其忠勇敢戰之風素爲前大學　　國藩所賞識迭經保該總兵先困行陣　受勞傷繼以巡洋感受海疆潮濕竟至沉疴不起自九年十一月由粤抵籍病益增劇於十一年十二月十四日身故維時臣等多有從役在外未及呈請今思念該總兵生平戰績未忍聽其湮没公懇援案奏請賜卹等情前來臣查故總兵劉光明立功數省迭克名城雖受重傷未嘗少退旋以養傷回籍滿擬復出圖報不意傷重病劇在籍身故殊堪憫惜相應據情奏懇天恩俯准敕部照軍營立功後積勞病故例議卹以彰忠藎出自逾格恩施除咨兵部外理合附片陳明伏乞聖鑒訓未謹奏奉硃批該部議奏欽此 
 
