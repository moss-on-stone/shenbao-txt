# 1899 - 51 - 4909289

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽　　　書實洋四元八角○隨園三十六種實洋五元○刑案匯覽洋七元○景岳全書碼洋三元○　治新書碼洋一元五角○潘頤福咸豐　　　　實洋一元三角○王益吾咸豐朝東華續錄實洋二元五角○左文襄公奏疏碼洋四元○　　三國演義碼洋一元五角○駁案　　　　二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家　　碼洋三角○　　　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹　　　　　碼洋二角○白紙玉堂字彙洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科　　六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○　中東戰紀七角○女　　國策二角○　　中東戰紀興國策合一部二元○時事新論六角○中國度文考一角五分○　學彙編洋八角○英興記三角半○諸君欲　者　移　至三萬　申昌　　室　申報館帳房可也此佈 
[農戰論]  
　　中國三代以來重農　　　　不生周之衰也列國併爭迄無寍歲秦乘其敝遂以商君農戰之法併吞諸　今讀商　農戰一篇首曰人主之所以　民　官稱　國之所以興者農戰也今民求官爵皆不以農戰而以巧言盧道此謂勞　勞民者其國必無力無力者其國必制又曰農戰之民千人而有詩書辯慧者一人焉千人者皆怠於農戰矣農戰之　百人而有技藝者一人焉百人者皆怠於農戰矣國待農戰而安主待農戰而　夫民之不農戰也上好言而官矢之　又曰農者寡而游食者衆故其國貧危今夫蛆螣蚼蠋春生秋死一出而民數年不食今一人農而百人食之此其爲　螣蚼蠋亦大矣雖有詩書鄉一束家一員獨無益於治也非所以返之術也故先王返之於農戰故百人農一人居者　千人農一人居者强半農半居者危故治國者欲民之累也國不農則與諸候爭權不能自持也則衆力不足也故諸　撓其弱乘其衰大地侵削而不振則無及已凡此數　皆中國重農之左證也然知所以重農矣而不使之學則　　　良法土性有失宜雖日出而作日入而　農民終　　劬而收穫仍不能豐稔如是則國家安望其富安望其强是故　西農政皆設農部總攬大網每於大埠　　　　　會一所集各方之物產與化學諸家詳察地利各植其性之所宜　歲收成入會者察考優劣事事講求不　　　　　各盡地利各極人工是以歐洲每年進項民產共得三萬一千二百二十兆而農田所値居一萬一千九百三十　　　家又　　盡地力每一英里所產可養人一萬六千較美國每十　里所產可養人二百者尙能增十　　　　　　　五百　　　澤足倘用化學家言盡其地力其所穫又當何如嘗有西人推算中國今日之　　　　　　　　　　　之每年增欵可得六十九萬一千二百萬兩雖生　日增而亦　　飢寒之慮故今日中國弱不足　　　　　　　　　不足患也患在不務農夫務農之法何如哉一曰算學算學積　學之不盡農人所習惟在粗知　　　　　　　　　本之多寡收成利息之厚薄成竹在胸始操勝算二曰化學爲　原質化合而成體察物性之所含　　　　何等　土種植之則田雖有上下旱潦之别泥沙肥瘠之分　　　　　　含各異而何處宜麥何處宜禾何處　　　　得其性則無物不浡然而興三曰水利膏腴之壞不旱不　　不　　　皆然或須開渠以疏水或須　　以　　　　　　代人力以車水灌漑有資瘠土皆可變爲沃壞四曰器　　　之　中國未嘗無之然較之　　　　如　快　　人更有以車輪載運火器舂磨者旣省人工又可節費是皆宜於　法　五曰培植培植之法不一端凡養田　　之　　培植之事也或碾碎石以厚土或購藥物以當糞或罩玻璃以禦寒或灌沸湯以資煖或灑毒物以　蟲或　　　而忠　考察精詳禾苗無不暢茂六曰宜兼畜牧二母雞五母　亞　論　本以此爲一端蓋以農家者流無不以畜牧爲　利之所在畜之糞旣可肥田而畜之力又再以助耕作相濟爲　不　不講求也六者皆農事苟能講求　無不當今中國不知農爲富國之本設農部開農務學堂以啓發三　之智　一　農夫之拘守舊法而無新得之理以使之田無或蕪物無不成而自謂通逹時務方謂當今之世各國皆以商務　　　不知環球富國未有能如美利堅者而　之　國也以農故人皆謂欲富國宜以商戰而吾謂莫如以　戰　　　　　且無物以爲懋遷而國旣富則未有不强者也於是乎作農戰論 
[本館接奉電音]  
　　昨日午前京師　電傳來上諭一道敬謹譯登○正月十五日奉上諭兵部左侍郎著阿克丹調補溥頲著調補刑部左侍郎欽此 
[教習起程]  
　　日本訪事人云湖廣總督張香帥創設軍務學校延日本古山榮三郎太原武根岸福彌三員　教習已於東歴二月十三號乘神户九赴申太約小作勾留卽當赴鄂也 
[預備行轅]  
　　杭州訪事友來函云調署杭嘉湖道陳養源觀察自去歲蒞任後正任王心齊觀察之　　　　遷讓因之暫假督憲行轅爲辦公之所迨王觀察接眷赴甌仍將箱籠雜物留寄署中是以陳觀察迄未賦　　之　　在新任巡撫劉景韓中丞將次蒞杭而　憲　中丞未克卽時出署是以將督署重加修葺作劉中丞行轅陳觀察　　本月十六日移回本署所有王觀察寄　各物由仁和錢塘兩縣主另賃扇子巷某姓民房妥爲安置 
[槯使量移]  
　　九江訪事友來函云　憲誠果泉觀察蒞任已逾數載循聲所布遐邇同欽新正初八日欽奉電傳上諭調補浙江寗紹台道屬下各員或往道賀馬龍車水絡繹於途 
[獲盜續聞]  
　　客冬揚州泰曁鍾莊被盜行刼所失不貲莊主報案後經地方官懸賞購　會同營局諸勇在　益門外緝獲劇盜高小三子及其妻妾　已紀諸報端矣昨得采訪友人續函略謂高旣到案歴經刑訊僅認知情餘　不肯吐實迨十三日甘泉縣某邑宰飭提覆訊高始供稱小人家於城外凹子街東首曾窩留徐海及皖北匪類七人此事實由張姓弟兄起意倩小車夫某甲帶路入城行刼及得贓後携至小人家按股俵分然後四散當日小人並未到塲尙求寛宥叩以餘犯何在則稱日下在揚與否小人不得而知邑宰曰爾如能指引綫人將各犯悉數拘獲則本縣心存仁恕定當格外開恩高首爲之肯邑宰隨令當穿號褂雜巡勇內佯作查街比出城卽拘獲盜匪三人旣而江都縣朱邑宰亦於城內緝獲二盜解歸甘泉　　　　　張姓兄弟已早遠颺事後朱邑宰禀明府尊沈碧香太守太守委發　　員某君會同甘邑宰提案研訊各犯次第承認遂遴選差捕分赴徐海拘二張以成信讞傳聞本月初四晚南皮巿錦　祥刼案亦係諸犯所爲至當時緝獲之三人訊係無辜刻已取保開釋矣 
 
 

Page 2

 
 
[松江團練章程]  
　　特授江蘇松江府婁縣正堂屈爲出示曉諭事照得近來各處伏莽潛滋時有刼掠傷人之事所有防緑各營兵勇　經裁减其力甚單不足以資分布除辦理團練之外别無善策是以疉奉諭旨及各憲札飭務將團練事宜認眞舉行無非爲綏靖地方保衛閭閻起見凡爾士民宜明此意切勿疑慮阻撓致誤大局而干查究所有總章列後一團練創辦之初始立章程姑爲從寛計議大約酌訂不偏癈不苛求務使毫無窒礙實可見諸行事並使鄉愚易於知曉卽在事人役亦得有所遵循一俟行之旣熟體察情形再爲因時制宜以期美善一凡事必須通盤籌畫順情酌理方不致稍有窒碍亦不致半途而廢合邑境計一百八十四圖現擬共招團丁一千名每圖約須五六人爲率分設八局度其何幾圖與何局最近卽派𨽻何局管轄每局舉公正紳耆一人人作爲團董嗣後團勇應支薪糧按期操練並團丁會哨分發賞欵以及一切約束巡緝捕盜各事宜卽責成認眞照章督辦並由縣隨時稽查以免曠弛一辦理團練團勇團丁必須分作兩項緣團勇者係長年雇募專事巡防認眞操練責無旁貸團丁者係有身家之人仍不過寓守望相助之意萬難使其抛荒正業惟所欲爲且大都應募者農民居多今擬暫令會哨給發賞欵以昭激勸而資貼補所有操練事宜應俟農隙再行舉辦一邑境各局雇募團勇自應通籌經費足敷支發方可核定總數後再就其地之繁簡以分勇數之多寡目前定章尙形單薄須俟經費實在寛裕方得設法添募以期勇力愈厚而匪膽愈寒嚴密梭巡聲勢聨絡庶無顧此失彼之虞矣一辦團練易籌經費難經費果足則諸事順手今擬以抽收烟燈捐爲主餘如紳富商民務宜量力輸捐共相襄助須知此舉實爲保衛爾等身家財產起見且所募團勇團丁皆係鄰近貧人是爾等所出之錢仍是貼補鄰家便宜不落外方切勿觀望吝延自貽伊　又團練外章局所一邑境計一百八十四圖現擬設立八局分𨽻管轄二四門外原有巡防東局卽攺爲團練東局如三十九保南十二圖北十二圖西門外二圖鄉一圖鄉二圖鄉三圖鄉四圖鄉六圖鄉七圖鄉八圖四十一保下四圖六十圖附二圖坊一圖三五十九圖四十三保舊坊圖東新坊圖以上共計十七圖均隸東局管轄三西門外原有巡防西局卽攺爲團練西局如三保二十圖二十二圖二十三圖四十一保倉五圖倉六圖倉七圖二十圖二十二圖二十三圖二十四圖二十六圖二十七圖二十八圖二十九圖三十圖三十一圖三十二圖三十四圖三十五圖三十六圖三十七圖三十八圖三十九圖四十圖六十一圖六十五圖六十七圖六十八圖四十三保西新坊圖安榮二圖附三圖上四圖五圖六圖七圖八圖九圖十圖四十三圖四十四圖以上共計四十三圖均𨽻西局管轄四南門外設立一局如四十保一圖二圖三圖四圖六圖七圖八圖九圖十圖十一圖十二圖十三圖十四圖十五圖十六圖十七八圖正又十九圖南內三圖以上共計十八圖均隸南門外局管轄五楓涇設立一局如一保頭圖二圖三圖四五圖六圖七圖八圖九圖十圖十一圖十二圖十三圖十四圖十五圖十六圖十七圖十八圖十九圖二十圖二十一圖二十二圖二十三圖四十九圖五十一圖六十四圖二保頭圖二圖三圖四六圖三保二十四圖二十五圖二十六圖二十七圖二十八圖二十九圖三十圖三十一圖以上共計三十七圖均𨽻楓涇局管轄六泗涇設立一局如三十八保頭圖二圖三圖四圖五圖六圖八圖九圖十圖十一圖十二圖十四圖十五圖十六圖十七圖十八圖二十圖二十五圖二十六圖二十九圖四十三圖五區九圖坊二十七圖以上共計二十三圖均隸泗涇局管辖七七寳設立一局如三十五保八圖九圖十圖十一圖十二圖十三圖十四圖十五六圖十八圖十九圖二十圖二十一圖二十三圖二十四圖二十五圖三十三圖以上共計十六圖均𨽻七寳局管轄八天馬山設立一局如四十三保十一圖十二圖十三圖十七圖十八圖十九二十一圖二十圖二十二圖二十三圖二十四圖二十七圖三十四圖三十五六圖三十七圖三十八圖三十九圖四十圖四十一圖四十二圖以上共計十九圖均隸天馬山局管轄九尙有各圖地處窵遠者應再酌中於十六圖設立一局如三十七保十三圖十四圖十五圖十六圖十八圖十九圖二十圖二十二圖二十四圖以上共計十一圖均𨽻十六圖局管轄十几應設局處所均借用該處廟宇免出房租以節經費十一經理局所應卽飭匠勘估約計需費若干並須將何日興工何日完工緣由逐一報明查考後方准作正開銷今日祗　一半餘俟明日續登 
[日東火警]  
　　日本東京來信云東歴二月十二號卽華歴正月初三日午後京都電報局忽然失愼致肇火災局中機器焚燬殆盡計値銀貨一萬二千圓有奇 
[京師火警]  
　　京師訪事友人云去年臘月初十日之夜更魚初躍阜成門內孟端胡同玉宅不戒於火致兆焚如各處地方官督飭水　馳往噴救閱三　鐘之久回祿君始興盡而返計燬房屋三十餘間 
[福清火警]  
　　福州采訪友人云客有自福清至福建省垣者言及去臘二十五日之夕縣署所押人犯某甲因織造草鞋不戒於火遽兆焚如邑宰王吉人大令聞警卽督飭丁役救援無如火勢猖狂急切無能爲力各犯乘機兔脫多至五名另有三四人因拒捕而負重傷其方在　甜鄉以致同時盡命者竟有十二人之多吁慘矣不識大令能免於吏議否 
[春舊夢]  
　　京師訪事友人云去歲十二月十二日爲考試滿洲繙譯文童之期黎明時節由欽派大臣清少司農銳崇少司馬　傳集八旗滿洲蒙古漢軍應試各童共計一千餘名赴貢院點名命題扃試至申刻交卷次日分别等第取中覆命○十二月二十四日爲立春令節孫焚臣中堂及何大京兆預飭大興宛平二縣在東直門外春定房高搭綵棚供奉芒神春牛是日督同兩邑宰蟒袍補服行迎春禮觀者爲之塞途○巡視東城察院張侍御兆闌一年差滿經都察院委派吏科掌印給事中張大給諌嘉祿署理俟繕寫緑頭牌帶領引見後再行接篆○户部示傳鹽運便委員候補鹽經歴汪存寛知悉所有管解內務府經費歸還部墊銀五千兩本部庫現已兌收其隨解平餘擡費銀一百六十五兩係內務府兌收之欵爲此示傳委員親身赴內務府交納毋得違誤特示○户部爲片行事准銀庫付稱所有順天府府尹呈解平糶局收回糶價京平銀四萬兩本部庫定於十二月十四日兌收爲此轉傳該委員務於是日辰刻赴庫交納○距永定門外十里許小紅門有匪徒數十人每於夜間各持洋槍刀械刼奪行人財物甚有傷斃人命之事誠地方之巨患也去臘初旬經南營叅將率領弁兵拿獲二十一名十一日解交步軍統領衙門審訊奏請刑部按律懲辦○銀價日跌糧價日昻欽奉諭旨著步軍統領衙門順天府五城御史一律查辦院憲卽將錢　首事傳案管押諭令嗣後每銀一兩須易京錢十二吊倘再跌價立卽董懲飭各其結開釋 
[烟海春航]  
　　烟臺訪事人云每届新正初一粥廠停放一日預於除夕每口發給饅首數枚大錢八十文俾鳩形鵠面者得資度歲今仍曩例貧民之往領者絡繹於途○去臘之杪有雛妓二人連袂投井經人救出一死一生不知遭何凌虐竟至出此下策嗣爲南面者所聞將七十鳥傳案枷號遊街以示懲儆越日又有某娼寮校書吞烟自斃其爲債臺所逼歟抑或遭鴇母之虐待歟外人皆不得而知之也○客臘天氣晴明風和日暖各業生理自應利巿可占乃以錢短銀昻四民交困故雖天工做美而生涯仍未能十分興旺也 
[蘇堤旭日]  
　　杭州訪事友來函云向來杭地居民每届燈節製辦各樣燈彩游行廛　以慶昇平年來因物力艱難此風稍殺去秋四鄉普慶豐收滿篝滿車頗償奢願以是新正時節舉行燈會者頗多十二日吳山龍神廟有青龍燈會四起一爲運署前太平社一爲藩署前清河社一爲湖墅某社一爲江干資福社前導雲燈梯燈花籃燈無不競巧爭妍極爲華美惜是日大雨淋漓遊人未免减興乃定期十三日晚間　　青 
 
 

Page 3

 
 
衫紅袖空巷來觀三巿六街極車水馬龍之盛○浙省鑄造銀圓局擬於本月十六日開爐鼓鑄所有應用各物先期備辦齊全其雇用之華匠亦已陸續來杭矣○垬宸橋一帶自闢爲商埠生意頗爲茂盛去冬突遭回祿之禍崇閎　閣均變爲瓦礫之塲迨今歲新正元旦裏馬路新開天仙戲園又添髦兒戲館三家以及書塲酒館日來游人漸衆車馬喧闐興旺之機又可操劵卜之矣○去臘之杪保甲夜巡頗爲嚴密杭州府林太守尙恐巡員偶有鬆懈特派委員四人輪流查察新正以來各處賭徒時有設局誘賭情事太守又面諭各員嚴加查緝是以近日以來牧猪奴一流人尙不至肆無忌憚也○上年十一月某日崇文書院官課由丁謙訪主政至除日始發案所有生童膏獎不及發給由監院示期新正初十日補發 
[北固春燈]  
　　鎭江訪事人云鎭江燈巿甲於他處今歲試燈風裏玉宇無塵冶游子弟愈覺采烈興高故燈巿尤較往年爲盛城外銀山門魚巷一帶爲賣燈者薈萃之所每當　靈西墜時萬燭齊輝照耀如晝蓋鎭郡俗一過十三夜卽不復懸燈故個中人咸欲趁此良宵以卜一年利巿也○節届元宵鎭城好事之徒多有迎賽龍燈以相娛樂者瓜州鎭標中營弁兵紥就龍燈及各樣燈彩心裁别出簇簇生新擇於十二日午後舁之出游除旗鑼扇傘外前導有牌燈六對上書萬壽無疆國泰民安風調雨順與民同樂等字樣馬燈一匹上坐小孩扮成太保模樣高燈二盞金鼓一對中營親兵四名武弁一人乘輿押隊繼以漁樵耕讀諸故事點綴玲瓏光彩照耀西樂一班鏗鏘迭奏一小車轆轆行來有絶代佳人坐於其上風鬟霧髯一顧傾城龍燈則以五色絹紥成約長二丈許髯鬛奮張鱗甲翕動舁者十餘人身穿短衣頭包青布徧綴小鏡燈光所射熒熒如曉星一路盤旋跳舞龍後有清客串一班沿途吹彈絲竹並有獅子燈繡球燈馬燈鮎魚燈鳳凰燈之類殿以彩亭一座中懸明角燈以四人舁之五光十色照徹通衢經過之處緑女紅男無不齊聲喝采更幸天公做美日麗風和三巿六街蜂屯蟻聚錦韉繡　來往如梭洎乎玉兎初升銀蟾普照千枝蠟蚷大放光明洵可謂國號長春城開不夜矣爲之誦李後主車如流水馬如龍花月正春風之句覺北固山邊眞絶妙天然圖畫也 
[麋臺拾翠]  
　　蘇州訪事友人云本月十三日撫憲德大中丞召集同鄉僚屬在北街八旗會館舉行團拜禮辰刻中丞率同文武印委各官鳴騶戾止至鐘鳴十下鵷班鷺序蹌濟雍容禮畢復肆筵設席徵召梨園子弟演劇侑觴桑梓聨歡棘槐養望言情略分共樂昇平洵宦海中之盛事也○日前大憲接到揚州府沈太守及江都甘泉二縣詳文略稱近日江西等處逃荒飢民扶老携幼蜂擁而來約共三萬餘人意將渡江而南當經設法截留不准過境現駐江甘交界之某處請爲核示撫憲德中丞諭令聶方伯由藩庫暫提銀八千兩彚交沈太守委員妥爲散放然後設法驅逐毋使滋擾○蘇人陳廷釗年逾不惑擅馬扁術前經地方官訪拿懲辦釋出未久依然怙惡不悛去臘某日至鎭江府屬金壇縣城內冐稱奉蘇省湖北振捐　總辦陳司馬札委開設分局旋謂金壇縣署拜會縣主某大令自稱光祿寺署正職銜某大令接見之下心竊疑之翌日親往答拜藉覘動靜果覷出破緹　加盤詰陳語塞大令遂命帶回管押一面據實申詳臬憲朱廉訪卽飭長洲縣汪大令行查振捐局狡謀畢露遂飭某大令將此犯解省候辦本月初九日已將陳解到廉訪飭發蘇州府彥太守研訊陳供出同黨孫瑞卿現寓閶門外某客棧太守飭差拘獲押候訊究 
[上海官塲紀事]  
　　前任上海縣黃愛棠大令將次北上引見擇吉本月二十六日起行刻已部署一切矣○新正初吉保甲總巡戴子勵明府乘舟赴省賀各大見年禧邇已事畢前日由金陵附某輪船回滬 
[開印有期]  
　　本月十九日午刻爲各署開印吉期昨日上海縣王欣甫大令飭辦差人等傳齊禮生吹砲手敬謹伺候想届時衣冠濟　輿馬紛紜必有一番官樣文章也 
[修建專祠]  
　　原任江南提督陳思愍公諱化成蓮峯其號也咸豐年間鎭守吳淞砲臺忠勇之名照耀寰字旋與英人接仗力竭捐軀　瀆士民感公節義特建祠於城內普青堂左近春秋禋祀以妥英靈邇者日炙雨淋漸次頽廢董其事者遂募集捐欵擇吉興修刻已禀准道憲蔡和甫觀察轉札上海縣知照矣 
[移縣請訊]  
　　昨日爛泥渡巡防局移送徐玉林張阿愈王阿金三名至上海縣署請訊値日差禀明王大令大令諭令分别看管候訊明核辦 
[愼防奪牛]  
　　著名匪棍小黃牛被獲各情迭誌本報昨日清晨美界捕房藍副捕頭令將小黃牛解送公堂深恐羽黨途中肆刼特倩印捕四名華捕十餘名沿途護送 
[上海巡局瑣案]  
　　小南門外大校塲附近如意樓茶肆招集無賴子弟聚賭抽頭適爲二十三七鋪巡防局委員盛雨村二尹訪悉遂於前晚更魚三躍時督率地甲勇丁拘獲李金生劉阿美石耀錦劉阿二陳阿际等五名帶回局中升堂研訊命各掌頰四十下飭具攺過切結然後交人保釋○大南門外馬家廠東興園茶肆門首有人擺設賭攤事爲二十三七鋪巡防局員盛二尹訪聞命勇丁拘獲與賭之王大功李小寳二人訊問之下供稱均在某軍營當差時値元宵偶爾遣興尙求恩宥二尹以二人旣係柳營壯士未便訊斷飭卽送請營主訊懲○前日董家渡天主堂司鐸文君送扭鎖圖窮之丁德隆至二十三七鋪巡防局請究局員盛雨村二尹升堂提訊丁供貧困不堪偶然犯竊嗣後當痛攺前愆務乞恩施格外二尹判責二百板令汛捕帶往犯事處游行示衆五日後解局候核 
[南巿捕房紀事]  
　　王邵氏南匯縣境大團鎭人前日私自附吳阿才所駕航船至滬停泊南巿肇家浜尙未登岸遽被其翁王榮春尋見命之回里氏不允互相爭閙旋由水巡丁一併拘解捕房捕頭王榮培略詰情　卽交其翁領回管束○前晚水更夫陳標在清江拘獲行竊某沙船繩索之賊犯洪朝昌解送捕房押候禀請朱森庭明府訊究 
[美界捕房紀事]  
　　前晚小竊王阿二竊得布被一條携至裏虹口漢璧禮路某押鋪求質爲包探吳瑞龍所見立卽拘入捕房押候解送公堂禀請讞員鄭瀚生大令訊辦○偷兒朱阿狗混入裏虹口某姓家竊取布衣被包探金立生拘獲送入捕房押候解送公堂禀請究辦○小工李永林在蘇州河立興碼頭扛運棉花忽與舟子邱某口角扭毆李力不敵被邱毆傷面部血流如注旋扭至捕房聲訴捕頭令將李送同仁醫院調治邱則押候解送公堂禀請究辦 
[率由舊章]  
　　敝堂施醫給藥例於正月二十一日爲始先期敦請內科葉君方墀秦君子和韓君少懷岑君仲良要君紫璇劉君仲良外科陳君偉牛外科兼眼科張君翰臣每逢單日上午到堂施診又遙請孟河內外科國手巢君崇山丁君甘仁巢君松亭以及華亭專治傷科之徐君宗揚患病者踵門求診不取分文但須憑本堂醫票爲證如無醫票槪不施診旣診之後敝堂依方給藥與到堂求醫者無異義塾亦於二十一日開館凡清寒子弟無力就傳者例得預到本堂註册届期由父兄或親鄰率領該童入學所有贄儀脩金筆墨書籍等費皆由堂中備給不取貧家分文惟願著手成春俾貧病免顚連之苦因材施教爲童蒙收養正之功仁壽同登英才蔚起庶幾於此基之乎請登報牘俾衆周知滬北天后宮前廣益善堂司董嚴信厚葉成忠施則敬唐榮俊謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邑宰騐屍]  
　　九江訪事友來函云下游五里許白水港駐防砲船哨弁張某於新正初四日赴湖口營賀年夜間被匪徒擁入坐船肆行搶刼并將其子綑縛一隅以致氣塞殞命嗣於初八日赴德化縣報案吳儀生明府卽帶領刑仵親往相騐是處地甚荒僻四無居人惟岸上有楊某開設小烟館因卽帶縣鞫訊 
[命案述聞]  
　　天津訪事友人云城西某甲貿布營生客冬娶再醮婦某氏爲室未及兩月忽於臘月中旬某日無端邁害氏亦逃逸無蹤人皆心焉疑之嗣有知其事者謂甲係山東德州人姓王行二農家者流也原籍有一妻兩子連遭荒歉來津覓食轉徙至唐山在某西人處當苦工其妻盻望刀環渺無音信在家力穡苦度晨昏嗣以青苗被人蹂躪遂申申作女嬃之詈後竟投繯自盡時王固未之知也一日遇鄉人於途詢知其事怱怱歸里意欲爲妻復讐無奈訟不得直遂貨其田宅囊資返津二子則寄食於伯叔之家及到津先在河北開張雜貨鋪頗爲折閱遂得心疾時發時愈邇年攺操布業略得温飽乃續娶嫠婦某氏僑寓城西不意慘𢣷是禍或謂氏向有外遇甲實被姦夫殺害旋復刦氏同逃然亦未知其究竟也 
[英界公堂瑣案]  
　　包探顧阿六禀稱唐李氏僑居北山西路前晚四百六十九號華捕沈耕壽落差後率同流氓陳來官劉桂生張阿毛等蜂擁而至聲稱捉賭乘間攫取皮馬甲一件一哄而散事後由氏投訴捕房捕頭倩小的往查並無賭博形跡伊等攫取皮馬甲則衆目昭彰無可掩飾是以一併拘案今沈已經捕頭斥革請卽究懲唐李氏投案供稱小婦人繅絲度日平素安分突有巡捕率領多人托名捉賭攫取皮馬甲一件幸由包探獲案求恩給領沈供小的充當四百六十九號華捕誤時陳等唆使致有此事尙求寛宥陳等同供小的等由沈囑令同往不敢不從捕頭稱沈知法犯法雖已斥革仍請嚴辦以儆效尤讞員鄭瀚生大令商之福繙譯官判將沈笞責三百板管押二年陳等各責二百板管押一年○包探石金榮拘解簫望楨到案禀稱此人竊取陳阿江之東洋車一輛經小的查獲弔到原贓送請訊究陳投案領贓蕭供事出無心不敢爲賊大令判責二百板管押一月○三百四十一號華捕解在天后宮賭博之張梅生王和尙到案請究張供在某信局執業偶往閒觀並未犯賭王供失業無聊致干禁令尙乞施恩大令以張係生意中人姑全顔面罰洋五元王笞責二百板管押三月○包探劉阿丙拘解楊阿二到案禀稱此人竊取洋人米田之刀叉衣飾經小的緝獲送請究懲洋人米田投案請領失贓楊認竊求恩大令判責二百板管押三月○包探賣如海拘解竊賊劉阿堂到案禀稱此人行竊張阿三蕭阿桂等家錫燭臺及衣服經小的拘獲送究張蕭投案領贓劉供蘇州人自知不合尙乞施恩大令判責三百板管押一月期滿遞解回籍贓給還失主○包探胡瑞龍禀稱蔣晉太至洋人古利士的處遞送牛奶未領工部局執照爲特送案請罰大令判罰洋五十元○包探趙銀河禀鄧長恩至菜巿買鮮魚强用銅洋銀致與漁人翁阿寳爭閙小的喝阻不依是以送案請究翁供寗波人鄧混用銅洋銀求恩究辦鄧供此項洋銀實係悞收不知其爲銅質大令判押一禮拜○流氓金福成張春榮王其全在虹口一帶橫行無忌前日各持利刃向李阿成尋釁李見勢不敵密使人投報捕房捕頭令包探沈生全前往拘獲連兇刃解案請訊李供小的向爲工匠與金等有一面之緣前日糾約多人欲與小的爲難叩乞懲辦金等同供此事實非小的等起意大令著押候覆訊究辦 
[法界公堂瑣案]  
　　蘇婦顧王氏賃居英界胡家宅生有一子名金榮年甫六齡被同居之縫工朱郎軒攺稱姓祝名敬堂誘之使出串同寳山縣境劉家巷蟻媒陳錫金陸家才轉托吳淞人宗士梅曹阿根賣與管帶緝私砲船之粵人潘　生得洋二十四元及顧王氏偵知將朱扭送公廨讞員朱森庭明府備文飭探將朱帶至寳山縣請派差恊同拘獲一干人帶回訊辦不料潘於去年十一月已挈義子回原籍差役遂將蟻媒宗士梅曹阿根帶回縣署經縣主沈大令訊明准交包探帶回捕房昨日傳同原告顧王氏解案請訊曹供與潘姓鄰居去年十月十四日陳陸二人偕宗領孩至潘處售洋二十四元由朱郎軒攺稱祝敬堂認爲假父出立賣契至十一月初三日潘領孩回籍彼在吳淞置有業產大約三四月間可回吳淞明府與何繙譯會商之下著將朱等三人一并管押候補提劉家巷蟻媒陳錫金陸家才到案究辦○蘇婦奚陸氏之女三寳在蘇州某繅絲廠工作其母因欲賴婚串同秦唐氏帶至浦東爛泥渡托陸阿榮之妻陸吳氏領至小東門外王吳氏所開花烟館賣良爲娼得洋四十元女兄雙全不願偕其母來滬備價圖贖旋因不敷互相口角投報捕房解經朱明府研訊押候補提陸阿榮到案復核昨日包探將陸妻吳氏提到傳同原告奚陸氏母子烟鴇王吳氏並在押之秦唐氏奚三寳等解請訊究陸吳氏供家住浦東爛泥渡丈夫陸阿榮開設烟館並不與聞此事奚三寳供稱在蘇時先已失節嗣因母親悔婚由未婚夫索還聘禮倩秦唐氏帶同至滬送入花烟館實非所願秦唐氏供此事實由伊母再四央求小婦人遂挈之來滬先至陸吳氏家由陸吳氏轉薦至伊姊王吳氏處作皮肉生涯共得洋銀四十元除去開銷費用外僅餘洋銀二十五元明府謂秦唐氏陸吳氏誘良爲娼咎實難辭著各掌頰五十下王吳氏擅留有夫之婦不問來歴著掌頰四十下奚陸氏縱女爲娼著掌頰一百下伊子　全不知羞恥亦非善類著掌頰二十下奚三寳甘爲下賤從重掌頰二百下交其母領回管束○烟鴇林沈氏控陳榮富誘逃妓女藏匿十六鋪左近明府飭包探帶陳至南巿將妓提案及至則妓已他往乃將陳帶回旣而林沈氏又指王阿二與妓姘識扭案請究明府著將陳王各責六百板○賊犯施長林至城內某善堂董事曹某家竊取衣服窩寄新街永與隆烟館館主蔡阿才將灰鼠皮馬褂質得洋銀分用曹查知報請中局委員黃二尹飭差偕曹之家丁投案領贓明府訊問之下施　供詞牽涉包探夥役趙得勝分贓明府謂係挾嫌誣扳施又稱小的不敢妄指有探夥居阿三等自擊其事明府隨傳探夥居阿三薛阿海汪連德到案訊問果非虛言著將趙與施賊一并押候復訊○書信館西人控馬夫王才有串同細崽潘長生竊取報時鐘明府向之研訊潘供主人圖賴工資有意誣竊小的並未爲非明府恐所供不實著押候復訊核辦○林小峯禀稱小的在英界林承源貫器店爲夥前日行至菜巿街流氓吳順榮索詐不遂拔刀恐嚇搶去對時表一枚連表練値洋十二元適探夥行經是處帮同拘獲搜出刺刀一柄鋒利異堂叩求究辦包探禀稱此輩羽黨甚多常在洋涇浜一帶任意勒索動輙行兇明府閱視所呈之刀果屬鋒銳知非善類著押候禀明道憲從嚴懲辦○小東門外一枝春茶肆左近四十七號門牌烟鴇陳薛氏禀稱妓女張沈氏卽小寳被王阿生誘逃報捕拘獲解案請訊張沈氏供丈夫在籍耕田小婦人來滬傭工被城內某姓庖丁串同傭婦某氏押入花烟館得洋三十五元明府飭將張沈氏發堂留養待家屬具領王阿生枷號一個月責四百板○長豐客棧主夏雲祥禀稱陳子泉馬金生來棧借宿竊取夾被二條幸由包探拘獲今已送案叩求究辦明府判各責二百板贓給失主領回○包探禀稱吳阿仁在洋涇浜東洋車上攫取婦女絲巾經小的當塲拿獲解請訊究吳供此婦所携絲巾被乞丐攫取小的助之拘拿反被誣指旋經其兄吳阿金持萬春保單投案求保明府准之 
 
 

Page 10

 
 
[蘇省官報]  
　　光緒二十五年正月初一日統領蘇防營副將李祥椿由寗回通判陳鎬禀謝奉委西路保甲總巡卽日到差並銷督審發審局差又林步瀛禀謝飭知籌辦淮徐海等處賑捐案內獎給花翎四品銜知州趙謹琪禀知到閶胥門外總巡差並銷西路總巡差知縣江錫珪禀銷閶胥門外總巡差巡檢文煒禀謝委署丹徒縣丹徒司巡檢事從九陳盛鈞禀謝委署震澤縣平望司巡檢事並銷海運津局差○初二日吳江縣方禀到卽辭○初三日知縣許溎祥禀知赴十里亭稽查火藥新庫卽回○初四日知府孫葆珪由滬來常熟縣沈昭文縣孫金山縣劉均禀到正任蘇海防同知王用龢由常昭內河厘局來同知王秉忠由木瀆厘局來知縣程南金由江陰厘局來管帶太湖水師正前營遊擊許和生辭赴松江○初五日花翎鹽運使銜補用道浙江候補知府韓紱安徽人由杭州來知縣李樂善由車坊厘局專丁來省禀謝飭知拿獲大宗偷漏蒙記功一次分發委用敎諭袁濟州由江都籍來金匱縣訓導王有贊專丁來省禀謝保薦卓異縣丞朱明道禀謝委署華亭縣縣丞事委署平望司巡檢陳盛鈞禀辭赴任從九陳漣禀謝委署金山縣衛城司巡檢事○初六日記名堪勝提鎭徐傳隆由上海來管帶太湖水師正前營遊擊許和生由松江回花翎四品銜浙江候補同知直隸州李文慧安徽人由河南來赴浙江准補常州府督糧通判楊培由滬來武進縣郭禀到知縣江錫硅禀辭赴海運滬局又姚守彝由錫金厘局來縣丞姚文傑禀辭赴上海貨捐局差遣又徐家修禀銷金壇縣保甲差福山右營都司曾廣斌由福山來○初七日知府王仁東由上海來禀銷代辦松滬局提調差又孫葆珪禀辭回上海浙江候補知縣韓紱辭行回杭鎭洋縣吳禀到並謝保薦卓異吳江縣縣丞羅淦禀到卽辭管帶蘇防左營二品銜儘先遊擊黃春懷由黃渡來新任蘇總捕同知王擇於正月初八日申時在寳蘇局接印江蘇候補知縣陸昀於正月初四日在金獅巷公館病故○初八日江南提督李到蘇松太道蔡到上海營叅將廖得勝到松江府濮禀到管帶浙西鹽捕水師左營儘先遊擊吳家正由松江來卽辭奉賢縣金禀到並謝保薦卓異鎭洋縣吳禀到通判陳寳樽由盛澤厘局准補常州府督糧通判楊培禀辭回滬同知王秉忠禀辭回木瀆厘局知縣姚守彝禀辭回錫金厘局又廣麟由常昭海口厘局來機器製造局子藥廠委員知縣朱枚由上海來布庫大使謝鈞由上海來州吏目姚揚瑛禀謝奉委中路一叚巡查差○初九日湖北督銷局候補道劉思訓由寗來知府吳觀樂由滬來蘇總捕同知劉昨日禀知交卸任事金山縣劉武進縣郭均禀辭震澤縣劉禀到卽辭同知袁保基由上海布捐局來卽辭又李念典由同里厘局來又倪啓佑由上海閩廣貨捐局來知縣董觀灜禀謝奉到憲飭以發審局結案記大功六次給予獎勵酌委署事一次又陳際唐禀謝奉委兼督審局差又倪曾鑿由五庫釐局來又程南金禀辭回江陰厘局府經歴程楚雄禀謝奉委上叚水巡差又沈𤀹由華亭塘工來從九周元城由寳山塘工來○初十日候補道錢志澄通知初九日在院上禀辭赴鎭江公幹豈山縣諸新陽縣蘇均禀到丹陽縣劉禀到並禀知由淮徐海賑捐案內加同知銜奉賢縣金禀辭知縣李樂善由車坊厘局來又方蓀由吳淞貨捐分局來又童寳善禀知赴寗見制憲又齊堯年禀知赴揚州見運憲縣丞張　瓛由崇明塘工來又徐炳章禀謝前在雪鴈橋厘卡查獲偷漏蒙記功三次總統南洋兵輪蘇松總鎭陳旭太湖恊鎭朱德明均到卽辭行管帶太湖水師後營遊擊黃一桂由陳墓來管帶蘇　左營遊擊黃春懷辭回黃渡管帶蘇防正前營任常州右軍守備徐誠檀禀辭赴宜興查哨知縣朱枚禀辭回滬 
 
 
 

Page 11

 
 
   
 
 

Page 12

 
 
[光緒二十四年十二月二十三日二十四日京報全錄]  
　　宮門抄○懿旨一道上諭一道錄前○將軍恩等奏爲核銷製造火烘藥等項工料銀兩摺○桂撫黃奏爲潯梧兩廠應徵盈餘銀兩實難如額摺○又奏爲撥解俄法本息銀兩片○湘學政吳奏爲到任接印日期摺○皖撫鄧奏爲派皖教習懇恩免開部俸片○十二月二十三日禮王等得賞謝恩○恩佑假滿請安○普公良培各請假十日○愛隆耆齡各續假五日○掌儀司奏初一日祭奉先殿謨貝子行禮○內務府奏派恭懸恭收聖容派出潤貝勒倫貝子○又奏派初一日壽皇殿恭代行禮派出恭王○又奏派致祭昭顯廟宣仁廟派出琦瑤熙俊○關防衙門奏初九日大高殿大光明殿拜表濂貝勒恭王行禮○召見軍機阿克丹○二十四日椿壽續假十日○禮王等謝賞綢縀貂皮等物恩○錫恒等謝賞綢縀恩○啓秀等謝開復處分恩○懷塔布謝賞還花翎恩○希朗阿假滿請安○恩公請假十日○梁仲衡等同鄉官謝恩○張家口監督啓約到京請安○吏部呈進春季搢紳○禮部呈進春山寳座○順天府呈進春牛圖○侍衛處奏派東黃寺聽經派出克公海公○召見軍機敬信○○奴才恩澤薩保跪奏爲光緒二十四年分製造火烘藥等項用過工料銀兩數目請旨飭部核銷恭摺仰祈聖鑒事竊查前經奏准黑龍江通省每年加工碾造火藥四萬斤烘藥八百斤火繩八千斤以資操防需用所有光緒二十三年分製造火烘藥等項用過銀八千四百兩業經户部議准由俸餉項下按年以實銀支給等因在案兹據碾造火藥委員副都統銜花翎協領富色訥報稱二十四年分應造火藥四萬斤烘藥八百斤火繩八千斤均已製造完竣遵照奏定價値共用過工料實銀八千四百兩由俸餉項下加數支領按欵造册呈報前來奴才等覆核無異除將細册咨送户工二部核銷外理合恭摺具奏伏乞皇太后皇上聖鑒勅部覈銷施行謹奏奉硃批該部議奏欽此○○廣西巡撫臣黃槐森跪奏爲梧潯兩廠應徵盈餘銀兩實難如額覆懇天恩俯准援案仍照原奏成數著解以昭核實恭摺具陳仰祈聖鑒事竊照廣西梧潯兩廠應徵盈餘銀兩經臣援案奏請减成著解一摺光緒二十四年三月十五日奉硃批户部知道欽此欽遵旋准户部咨廣西梧潯兩廠盈餘銀兩援案奏减成完解未免漫無限制碍難照准等因咨行到粵當經轉行遵照去後臣復與藩司隨時督飭梧潯兩廠設法稽徵務期稅收漸旺盈餘規復舊額迄今數月仍屬短絀異常查該兩廠稅課歴年短徵照額勒令賠足正稅所有未徵盈餘疉經前撫臣按届奏准酌解成數展限三年計自光緒二十一年五月十一日起至本年五月初十日止三年期滿自應遵照部文責成照額徵解無如粵西地瘠民貧兵燹之後元氣未復商稀稅絀加以厘卡林立貨無鉅細厘稅並徵商賈成本過重販運日少各海口岸復接踵通商廣東滇黔等省貨物多由北海繞越行走趨避厘稅不由梧潯經過稅已日减一日况上年梧州添設洋關以來三聨洋單票暢行百貨均用輪船裝運徵收愈絀前據司詳是以援案奏請酌解成數在部臣綜筦度支固屬認眞嚴核臣忝膺疆寄亦深知籌餉維艱豈容稍寛然該兩廠實因商販往來稀少無從徵收卽就酌定成數飭解經徵各員已覺吃力若必驟求足額徒以斂怨於商仍屬無益於事據現任梧州府知府張璧封潯州府知府張祖祺先後具禀由司復又疉次委員前往密查及調徵收簿據查核短徵缺額甚鉅並無隱漏矇混情弊當此洋關旣設洋票盛行正稅尙多短徵能否責成勉强著賠尙須體察情形分别辦理所有舊定盈餘原額一時實難照額徵解詳請具奏前來臣復加查核委屬實情惟有仰懇天恩俯准援照舊案所有梧州府稅應徵盈餘援照原額暫賠解四成潯州府稅應徵盈餘按照原額暫賠解一成俟將來商貨暢行徵收豐旺再行奏請復額以昭覈實是否有當理合會同兩廣督臣譚鍾麟恭摺具奏伏乞皇太后皇上聖鑒訓示謹奏奉硃批户部議奏欽此○○黃槐森片再前准户部咨廣西省每年應派撥還俄法本息銀七萬兩分作兩次於三月解交六成九月解交四成又每年應派撥還英法本息銀八萬兩匀分四次於二五八冬四個月解赴江南關道交納不得稍有延欠等因業經前撫臣史念祖曁臣將二十二三兩年及本年二三五八九五個月分應解銀兩按期如數分别解清奏明在案兹値光緒二十四年十一月分應解撥還英德本息銀二萬兩業已届期飭據藩司詳稱現於各屬存倉米榖項下照數提出於九月二十八日發交商號百川匯解江海關道投納詳請奏報前來臣覆核無異除咨江蘇巡撫卽飭江海關道兌收併咨户部查照外所有按期如數籌解十一月分派還英德本息銀兩緣由謹附片具陳伏乞聖鑒謹奏奉硃批户部知道欽此○○户部左侍郎湖南學政臣吳樹梅跪奏爲恭報微臣到任接印日期叩謝天恩仰祈聖鑒事竊臣蒙恩簡放湖南學政跪聆聖訓後遵卽束裝就道馳抵該省於十一月初四日准湖南巡撫兼署學政臣兪廉三委員將學政關防並書籍文卷齎送前來隨卽恭設香案望闕叩頭謝恩祇領任事訖伏念臣才疏識闇學政任重事繁况湘省近來學術多歧厘正轉移尤以不克奉職爲欋臣惟有恪遵聖訓矢愼矢公束規矩於膠庠首端風化求才華於根柢共勵儒修庶幾習挽囂張學崇實際用副聖主委任逾恒之至意所有微臣到任接印日期除恭疏具題外理合繕摺叩謝天恩伏乞皇上聖鑒再臣經過直𨽻一帶雨暘時若秋榖豐收過河南以及湖北境內雨水間有未調民情均極安謐堪以仰慰宸厲謹奏奉硃批知道了欽此○鄧華熙片再安徽省會奏准設立求是學堂教授中西實學經臣咨請總理衙門揀派同文館教習卽選主事都察院筆帖式德昆同知銜吏部卽補司務李聨璧於本年二月到皖派委德昆充當法文教習李聨璧充英文教習旋據德昆禀稱接到家信知都察院筆帖式底缺已於四月間開去向來各部院實缺人員奉派出差例不停扣資俸更無開缺條理懇請轉咨無論何衙門遇有蒙古筆帖式缺出卽行補還等情臣據禀咨請總理衙門核辦兹准總理衙門咨覆據情咨准吏部覆稱奏定章程內開僅行咨調辦團並隨營差遣以及自行呈請投營投効之員凡未奏明請旨調往派往者在京以起程之日在外以咨文到部之日實缺人員卽行開缺候補人員卽行停其資俸俟回署後再行接算俸次序補等語德昆係由皖省咨調充當學堂教習並未奏明請旨是以按照新章將該員筆帖式開缺所請仍予酌量補還接算原咨之處應俟該員差滿回署後再行核辦等因查都察院筆帖式德昆因調赴安徽充當學堂教習開去底缺未免向隅該員如果訓迪得力自應由臣奏明辦理以重要公而與吏部奏定之章亦合至同知銜吏部卽補司務李聨璧係與德昆同調赴皖之員應否一併奏明免停資俸咨明查照核辦等因臣查德昆李聨璧二員自到皖省分充求是學堂英法文教啓發學生頗稱得力因係咨調而來未經奏明有案德昆都察院筆帖式底缺旣經吏部開去恐李聨璧卽補司務資俸亦在應停之列均屬向隅學堂教育人材爲目前當務之急正當激勵教習以期啓迪盡心相應專案奏明仰懇天恩俯准勅下吏部將開缺都察院筆帖式德昆遇缺酌量補還吏部卽補司務李聨璧免停資俸以示鼓勵出自鴻慈除咨吏部查照外謹附片陳請伏乞聖鑒訓示謹奏奉硃批著照所請吏部知道欽此 
 
