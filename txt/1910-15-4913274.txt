# 1910 - 15 - 4913274

 

Page 1

 
 
   
 
 

Page 2

 
 
宮門抄 
十二月初三日召見軍機　陸中堂 
[交旨]  
　　十一月二十八日軍機大臣欽奉 
諭旨倉場衙門奏本届漕務完峻在事出力文武員弁援案請奬一摺又奏本届江浙海運糙白糧一律鈍潔援案酌保兩省糧道及各局員一摺均著該部議奏單四件併發欽此 
論說 
[擬將蘇府中學附屬江蘇師範學堂議）江蘇師範學堂初級教員王朝楊稿（]  
竊維教育發達。在乎培植師範師範特長在乎教授合法歐洲諸國。有以師範學堂爲專攻教育之地。者部章近法日本。於師範學堂之内。附設中小學以爲師範生練習教授之地要之均鄭重教育之道也。就科學程度而論中。學畢業者皆可爲小學教師高等學堂畢業者。皆可爲中學教師奚。必取材於師範學堂然部章特設師範學堂者。正以教育爲專門之學問。教師係專門之職業而特於此培植此項人材使執行此項職業者也旣有此項人材執行此項職業專。心從事然後教育日有進步然專門之職業。貴有專門之經驗是故培植之初練習尤不可少有練習然後有經驗有經騐然後教授合法地方有信用而成效可覩今江蘇師範學堂開辦優級多年而尚無練習教授之地選科年限較短己經畢業姑置不論本科設立計在完全畢業之期出指不逺附屬中學之設似不可緩而迄今尚未設立者不可謂非經費困難之所致也夫值此興學費絀之秋增欵擴充固非所冀而規畫整理亦屬要圖查該師範學堂開辦於光緒三十年經前署撫端公護撫效公奏明俟優級設立卽以蘇府中學改爲該校附属中學竊以爲此議果行實属一舉兩得。何則蘇府中學之經費全 
 
 
 

Page 3

 
 
省之經費也以全省之經費培一府之人才外府。學界方有起而議其後者。前教育總會己提議改爲特殊中學夫特殊云者以經費特殊之故不得己之改稱也今以之。附屬於師範學堂同以全省經費還辦全省學堂辦法未嘗不正且該校開辦頗早至今人數不多年級未備并有改辦文科之。說諒因經費不充不得己而出此然攷之學部文實分。科原奏有謂學生資性旣殊志趣亦異沉潜者實科爲。宜高明者文科爲近誠不易之理也夫順其性則成效易著逆其性則扞。格難通使該校僅辦文科未免稍有偏。重或謂公立中學單辦實科兩校分任適得其均說似近理實際亦有未然蓋兩校分辦兩科無論官立公立辦理不同且當招生之時在應試者無必。售之術勢不免計出騎墻使兩校均售固不難擇善而從否則保無有性近文科而取入專辦實科之中學性近實科而取入專辦文科之中學是。以一時之去取定其畢生之學業恐。將来不免有習違其性而誤其進境者以論公立私立之中學或難在在求全而爲模範之官立中學終以兩。科兼辦爲宜也特殊中學之說諮議。局所謂無完全辦法而主張緩議者非以此耶然鄙意旣無獨立完全之辦法曷若附屬師範之兩便蓋附。屬較之獨立有可省之費數端。一科學器械可以統用雖添實科無須另購也二除原有教員照常供職外。雖添實科教員可假借於師範不必一一添。聘也三管理人員照章祗辦事官一人可以裁减一二也如是則　類辦全所費當不甚大而一轉移間在師範學堂優級生有練習之地焉畢業之後成效必多在中學堂兩科完備新生可徐察其資性而後分科教授焉畢業之後成材必衆。且查該府中學校址在師範學堂附屬小學之南兩校接壤闢門可通則就地方而論亦甚便利也總。之分立則兩不完全。歸并則兩有裨益教育前途關係匪。細爰抒管見備當道者採擇焉 
專電 
[電一）北京（]  
某國駐京使臣詢問外部美國所倡滿洲鐵路中立策是否誠意贊成 
[電二）北京（]  
各省同鄉京官聯合各界開一大會歡迎國會請願代表 
[電三）北京（]  
郵外二部昨日會商湘鄂借欵郱相謂借欵乃萬不得己之舉該兩省旣有的欵可恃自以磋議廢約爲是慶邸亦極贊成擬即函告四國公使訂期開議 
[電四）北京（]  
鄂路代表接本省士紳電商辦有望聞者歡躍如有枝節乞公等毅力堅持 
[電五）北京（]  
度支部擬派員分赴各省密查監理官能否認眞清理 
緊要新聞一 
[國會請願代表来京北京]  
　　各省請願國會代表過漢情形兩紀前報兹悉各代表己於二十九日陸續来京一二日内即可到齊湖北代表陳子高君則于二十五日先由漢口乘車起行二十七夜即先到京預備迎接上海國會圑云 
[勉哉籌辦國債會者北京]  
　　聞駐美張蔭棠欽使電致政府略謂該國政府囑代致意我國辦理籌還國債事努力速成該政府深爲贊許云云又某出使大臣電告外部謂該駐在國上下臣民曁各新聞社對于我國籌還國債之意見有妄動空談恐難辦到之語 
外務部前接出使各國大臣来電詢問祖國紳民舉辦籌還國債會情形兹聞該部己通電照覆略謂紳民實有籌還國債舉動其是否有效則非本部所能逆覩云云 
北京學界所己組織會所名曰北京籌還國債支會以總滙北京政學工商軍各界之捐欵其辦法分特别尋常兩項物别以十金爲最少數尋常每日每人以銅元五枚爲最多數每月繳欵由代表照實宣佈彚交銀行生息此會己决定於年内成立明正開捐 
外部最近交涉彚紀 
[一錦洮鐵路]  
　　東督錫制軍日前電詢外部錦洮鐵路借欵情形己誌本報兹聞外務部接電後即會商郵傳度支兩部以期迅速定議並聞錫督此電因駐奉美領事照催之故 
[一齊愛鐵路]  
　　某國駐京使臣日前又至外部持利益均沾之說要求 
 
 

Page 4

 
 
建築齊齊哈爾至璦琿間之鐵路援引安奉路爲比例梁尚書仍據理駁辨而該使一味强硬并有指日開工之語故日来梁尚書屢向樞臣籌議對付之策并電商東督黑撫作何辦理 
[一澳門界務]  
　　澳門劃界交涉現己移部直接磋商該省維持會與旅京各界同鄉逐日函電紛馳籌商預防失敗之辦法聞己决議公呈外部要求開議時准由該省公舉代表數人叅與其事以備諮詢 
[吉省交涉使召見紀聞北京]  
　　吉林交涉使鄧邦述前日到京己見宮抄兹聞鄧司使當日即蒙召見攝政王垂詢吉林外交事宜甚悉并詢吉林民氣近狀某國對於吉林之舉動若何該司逐一據實奏對約三小時之久始行退出並聞該司使此次来京實爲吉省外交失敗異常憤懣前次呈請督撫告退未蒙允准故特来京面訴情形意欲仍請歸休云 
[四紀鄂路代表在京情形北京]  
　　鄂路代表禀謁郵傳部情形己誌昨報兹聞該部徐尚書碍干張文襄借欵草約不敢專主此事須會商外度兩部方有眉目代表諸公擬再禀度支部請派專員驗欵一面候郵部示下即預備開工建築 
湖北旅京學生担認路股日有增加據譯學館一處報告己有四千餘股之多有一人認至千五百股二千股者又據女子師範學堂報告尚須添認數百股法律學堂亦集有一千餘股日来各校學生正籌商訂立合約以維持收欵之法决不使始勤終怠貽虎頭蛇尾之譏 
宓代表等昨與湘中在京人士公同籌議略謂此次交涉之成敗爲兩省命脉存亡所關惟此事頭緒紛煩草約所載不止欵項一端如聘用工師購運材料等種種附屬條件無一不關係重要若不熟籌預防僅恃政府之爭議恐不免有通融辦理之虞則貽患實不堪設想擬先設一湘鄂俱樂部於京師公舉兩省人員專事調查以爲先事籌防之根本機關衆議皆以爲然不日即將組織 
粤人某部郎因粤路開辦以来靡欵費時弊竇叢出實足爲全粤羞現在鄂湘拒欵之舉震耀一時川路開工較粤爲後而成績過之若不自行整頓坐棄利權非惟可惜抑亦可愧現正聯合各京官商議自舉查帳員澈底清理并另舉總理以期速觀厥成 
[直督電請先設勸業道北京]  
　　軍機處接到直督陳小石制軍長電一道報告自接任後體察該省情形宜將勸業道先行添設井擬年給津貼一萬兩至分科各員津貼等費每年約需十萬金之譜其巡警道一缺則擬稍行從緩請樞府核示遵辦 
[學部視學官之人才北京]  
　　學部奏定視學官章程其資格以深明教育原理及富於經驗者爲合格近日該部堂官公同選擇聞己選定范朗中源廉馬主政鄰翼陳主政清震陳主政問咸等四員其餘擬從直轄學堂教員管理員中選取聞滿蒙高等學堂教務長奎秀可望入選 
[陸軍部咨行會操專章北京]  
　　陸軍部以各省聯合會操業經分飭次第舉行查此舉實足以振軍旅之精神謀軍事之進步現在練軍陸續推廣成立日多此舉尤个容緩惟查上届所頒規則尚未遵行亟應將關於會操一切規制訂爲專章以資遵守特擬定十四條凡觀操人員選派限制與設置審判處布置區域訓令方略及各級軍官指揮官命令報告兩軍進退宿營記號冠服與較閱評判見聞心得等事均應詳加釐正以歸劃一業己行咨各督撫轉飭督練公所查照辦理 
[楊護院之處分案北京]  
　　護鄂督處分案現己由吏部覆奏查定例凡公罪私罪俱按照本例議處定議其例無正條方准引律若律文又無可引則將例内情事相近者援引比照又律載凡有司官吏不得於現任處所置買田宅違者笞五十解任田宅入官注云置買則非用强佔奪之比然己侵下民之利况求田問舍大非政體故笞五十解任田宅入官若義田學租之類不在此限解任是解現任職事别處叙用非解除官職又例載官員公罪私罪按照刑律分别定議係私罪笞五十者罰俸一年各等語此案升任湖北布政使楊文鼎前在淮揚海道任内於服官省分置產究屬不合奉旨交部議處臣等公同覈議例内旣無正條應照律辦理係私罪笞五十者罰俸一年應請將湖北布政使楊文鼎罰俸一年係私罪無庸抵銷至律内解任一層該員業己升任照律應無庸置議其所置田宅應請飭下兩江總督查明照律辦理合併聲明十一月二十日奉旨依議 
[常關奏改按年造報北京]  
　　度支部奏竊維常關稅項例有定額其奏報期限向以十一個月爲一年期滿連閏扣算推移旣久遂致年月乖舛名實不符間有一二關遇閏加增稅額者亦係隔年跨月截算爲難現值清理財政所有一切出入各欵均須按年截清以爲將来預算决算之基礎自非劃一年度無以清界限而便勾稽臣部正在核辦間適據兩江總督江蘇巡撫先後文電請將淮安江海各關稅項改爲按 
 
 

Page 5

 
 
年造報以期與清理財政章程相符自應將各關關期一律更改以歸劃一臣等公同商酌所有各常關收支欵目造報期限擬嗣後均改爲自正月初一日起至十二月底止除崇文門仍界向章按四季奏報外其餘各關均令按年奏報如遇有閨之年按照原定稅額增攤一月比較以重考核而符定例至各關現在奏報各案無論報至何年月日均令截至各該年年底止或專案奏報或另欵開列歸入次年併案奏報應視日期之多寡由各該關酌核分别辦理仍由臣部比照原額匀日攤算照章核辦以重稅欵其各省府關及一切雜稅雜捐亦均仿此改辦以歸一律十一月十五日奉旨依議 
西報譯要 
[滿洲鐵路中立策片片錄]  
　　字林報云日本各報連日載有關於美國發起滿洲鐵路中立問題呼電並稱英美二國資本家組織之公司己經請准建築愛琿至錦州之鐵路而俄政府則反對他人築路經過俄國齊齊哈爾鐵路云日本某西報載前月二十六日東京電云美政府於提出此議之前似己就商於某國聞某國爲歐洲之强國而於滿洲商業及種種之利益所獲無多者其倡此議之目的目下尚無所知惟以意窺之似欲直達日英美德法俄所允聞放門户及均等機會主義之極端惟於他國所得之特别權利則棄而不顧而將滿洲變爲中立之地或爲各國公共產業現俄國在滿有種種之特權則其對於此議猶豫不决亦固事理之常至此項公文於十一月初八日呈交日俄英三國德法二國直至是月月杪猶未通告日日新聞載前月二十五日華盛頓訪事電稱該議之大略係擬組織公司振興滿洲路政由日俄英美德法合借資本辦理至英美資本家所得愛琿至錦州鐵路敷設權亦將歸入該公司如日俄二國不允將滿洲鐵路讓與新創之公司則該公司將在滿洲建造新路抵制之據諾克司君宣言俄國己暫允此議日本亦允贊助此議之大綱目下僅須協議實在之辦法而己至中英德法則均己贊許此議云東京某報載前月二十六日紐約電云聞美俄二國於此議確定之前曾有秘密協商毁壞滿洲日本勢力之舉又據同日紐約電稱兹接華盛頓消息英國對於滿洲鐵路中立之策頗爲贊許一般輿論均嘉讚此事謂自美國國務大臣海君主張滿洲開放門户及均等機會主義後靈敏之政策推此爲最初三日東京電云首釜山日報評論美國干涉滿洲鐵路政策實係脫離孟祿主義文滙報載初四日倫敦電云據路透電報栢靈訪事電稱德國己與英國同一見解贊成語克司君所倡滿洲鐵路中立之策惟據德國政府中人聲稱此事一時斷難議結云 
[中國海軍大臣行蹤]  
　　文滙報載初四日倫敦電云中國海軍大臣洵貝勒薩軍門及梁京卿等己由柏靈起程前赴俄京聖彼德堡有晋謁梁京卿談及中國海軍者據稱中國將来之海軍並非欲爲進行世界政策之利器不過欲爲逺東和平之保衞物又謂此爲振興中國之要舉各邦務宜量力掖助且中國並不冀有奪雷諾脫式戰艦將以巡洋艦及水雷艇爲基礎云又載初三日柏靈電云德皇以油繪御容贈與洵貝勒以爲臨别禮品德后亦贈以銀製燈塔一具以爲留寓基爾之紀念物該大臣覲見德后時外務部代表及副領　梅桀君並海軍大佐希爾哈斯君均陪同進見梅希二君且陪送各員至俄德邊界維部倫地方洵貝勒等異常感慰又據北京消息云中國海軍大臣將取道西伯利亞于西二月五號趕抵北京歸途不復往游美日二國擬過中國新年後再往二國游歷聞朗貝勒届時亦將同行 
[一九零九年海關入稅紀略]  
　　中國總稅務司近日發出官告内載一九零九年海關入稅總數共關平銀三千五百五十三萬九千九百兩滿洲各口岸所增獨多其數在三百萬兩以上較之上年共增百分之七十四有奇揚子江各口岸所减甚巨共有五十七萬一千六百八十五兩大約因長江輪船所運之貨改由火車輸運所致上海一埠增收銀八十六萬一千四百十三兩天津奏皇島二埠合增銀四十七萬四千四百四十七兩 
[京師近事]  
學部前奏分年籌備事宜宣統元年有整頓各省己成學堂一條前由戴粹庵叅議擬稿呈堂乃以敷衍爲事託詞非一人思慮所能周因將戴稿印刷多分分送各司令其各抒所見逐條簽註以故磋商己經兩月尚未定議近聞又交林叅議彚集衆說再爲審訂果能定議與否尚不可知度支部澤尚書前電粤督查詢包攬鹽務劉蘇李三商之商歷史粤督至今未覆聞澤尚書意不願袁督主持此事以粤鹽歸一省自辦恐各省紛紛效尤現部中尚無妥善章程轉多窒碍云 
軍諮大臣濤朗兩貝勒因本處爲海陸軍最高機關現當創始之際應行籌畫布置之處甚多日前面奏攝政王臣等兼膺數差恐兼顧不周請添派知兵大員專任其事不兼别項差缺以期完備攝政王深以爲然兩 
 
 

Page 6

 
 
貝勒即面保廕欽使昌堪勝斯任　 
日前陸鳳石相國及江蘇同鄉京官合電各省同鄉官略謂今年鄉里災重雖經竭力設法賑濟奈力量單弱不能遍及不得己有將伯之呼請代募賑以惠災黎 
琉璃廠有空地一塊由某寺僧人某竇於鄂省京官建設武昌會館正在動工忽然學部移交巡警總廳謂該地曾經陳璧在順天府任内飭令充公捐於該部建設勸學所應即禁止動工該僧人不服控於審判廳以學部案無証據仍斷歸武昌會館學部不服又控於高等審判廳仍不得直乃控之大理院日前聞己奏結地歸學部並將僧人治以盜賣之罪如該僧人者可謂以卵敵石矣 
外務部稅務處會咨各省謂嗎啡一項前於光緒二十八年與各國續修進口稅則訂定每重英秤一兩徵稅銀三兩原意在庽禁於徵惟體察近年情形徵稅過重偷漏轉多兹旣只准醫藥需用此外概不准進口自可减輕稅則照洋貨例一律值百抽五以示平允現在各使己均復文照允應即施行 
郵傳部所設之交通銀行原額每股銀五十兩近日漲至七十五兩度支部之大清銀行原額老股每股銀百兩近日漲至二百兩以外新股每股五十兩近日漲至一百一十五兩 
聞海軍處近接洵邸要電一道著選幹練學生送入北洋海軍學堂肆業以作出洋留學之預備該處叅贊譚學衡副使接電卽移知八旗學務處選送最優學員十六名至海軍處日内考驗咨送北洋海軍學堂 
豐潤縣席捐案件久未解决聞匪首某某等日前来京夤緣某老運動某某兩侍御買叅辦理此案之人據稱如有効果當以五千金奉報兩侍御皆嚴詞謝却之 
聞攝政王昨與五大軍機議定嗣後如有以密碼奏陳事件者應將原碼繕呈由王自行譯閱其密電樞垣者應由各軍機大臣輪次查譯不得假手譯電生致滋洩漏未知確否 
時評 
[鄂路果有商辦之希望耶]  
鄂路代表之陳述借欵利害也侃侃而談徐尚書爲之動容梁尚書爲之轉意即素所主張借欵之汪侍郎亦爲之肅然起敬雖然記者特恐動於容者。未必動於心轉其意者未必轉其手段。而肅然起敬者安不知即淡然相忘哉 
[學務果有改良之一日乎]  
現行奏定學堂章程於小學堂學。生程度太不相洽此其議教員言之職員言之即非教員非職員亦無不言之。久己認爲天下之公言矣特無如格於保持國粹之主義而培養人才根本之地轉爲阻礙兒童教育發達之階 
今。者趙侍御亦抗疏言之矣且。試觀其效力可如 
[教民乃紛紛反對調查歟]  
同爲中國之人民而何以獨别之曰教民况明明其爲調查户口也。又何以必正其名稱曰彼爲教民此非教民 
今日者保定廣州。紛紛疑慮運動各教士相率爲反對調查之舉。此豈奉行各官吏措注有不善歟。胡燕山粤海。天各一方而各教民聞風響應。有若心心相印者然彼教民獨非猶是人情歟。果胡爲乎樂此不疲也 
記者於此。不得不竊竊焉爲根本上之解决矣 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[緊要新聞二]  
[鄂路協會又開招股大會湖北]  
　　湖北商辦鐵路協會近接晋京爭路之劉心源等三代表来函云路事確有挽回把握爰於日前邀請會員到事務所宣布無不欣舞該會副長劉歆生萬撝伯二君復於念八日在漢口四官殿開特别招股大會是日大雨滂沱而到者不下二千餘人後至者幾無立足地首由周君先齋登台報告開會宗旨次由李尹村關少堯周松樵黄笑春農人余明善等相繼演說極言路事借欵與不借欵之利害認股必不可緩言詞慷慨聽者動容末由陳聘徵登合勸在會諸君踴躍認股因爲時己晚旋即摇鈴閉會聞此次所認之股爲數甚微總共只五千餘元是日協會副會長劉君並將二十八日辰接到第三次代表来　宣示略謂二十二日在郵部遞禀二十三日晉見徐尚書面禀一切頗蒙嘉許湖北民氣如此誠爲我國轉機之萌芽斷不稍事推折自當極力維持但事關重大須與度支外務兩部妥商 
[津浦鐵路購料之限制天津]  
　　津浦鐵路前與德人定約北叚購用一切材料除中國自有外須向德國購買故於德京柏林設立中德鐵路公司以爲該路材料之採辦處按五釐抽用聞自新總辦盧接辦以来曾購買英美各國之物品昨日中德鐵路公司收柏林致津局函略謂貴總局自西七月一號至三十一號所買材料確非中國自有亦非購自敝國者共銀四萬五千七百六十六兩零敝公司應按定章五釐抽用合算共計二百九十一磅八先零一本士敝公司己向德華銀行貴總局存欵項下撥收云云此亦權利之一項也 
浙路董事局與郵傳部往来電爲誣告湯總理事 
[董事局致郵部電]  
　　郵傳部大堂徐尚書鑒敬肅者本月十八九等日杭州危言報載有劉堃等聯名遞呈鈞部控告湯總理臚列各欵諸多詆毁誕妄無理此爲己極竊查劉堃等本爲浙路工程職員因事開除懷挾積憤肆其狂恣是蓄意破壞浙路顚倒黑白藉以惑人情節甚著以湯總理實心辦事路人咸知而猶復横遭污衊若不加以懲儆後此誰肯𤍽心公益者現值湯總理力請辭職堅留未允特開股東臨時會合力勸任設因劉堃等妄言之故致滋灰心浙路大局關係匪尠爲此電禀鈞部務懇行咨浙撫嚴治劉堃等以誣控之罪以昭是非而伸公道浙路董事局公叩有 
[郵傳部復電]  
　　浙路董事局鑒電悉本部並無接到劉堃等控告湯總理之件郵傳部宥 
[直諮議局不認崔督之批答天津]  
　　崔護督在任時曾聲言諮議局議案留候陳制軍批辦乃將及卸事忽又全份批出聞其中多有不合館章之處刻下諮議局正副議長面謁陳制軍請即收回成命以清權限陳制軍頗以爲然擬由諮議局上一公呈即可將前批註銷另由陳制軍核辦 
[束督請示三省合設製造局奉天]  
　　東三省總督錫清帥日前咨呈軍諮處陸軍部文稱奉天吉林黑龍江三省巡撫詳報諮議局副議長提議修復吉省舊有之製造局造辦三省需用槍彈以免在外購買等情該副議長雖如此提議然此事關係軍務不在本省督撫權限之内應請示如何辦理 
[川省常關奏准改章北京]  
　　四川總督趙爾巽前奏整頓常關分别委員辦理一摺現己由度支部覆奏云臣等竊維各省常關積弊甚深非改絃更張不足以資整頓今四川總督以該省額設常關八處向係分隸該管府廳縣兼管因從前收數較豐原定費用過絀侵蝕中飽幾成習慣奏請分别改派專員及歸併經征局管理自係扼要辦法惟各該關稅務常積疲之後自非掃除舊習重定新章不足以祛積弊而收實效應由該督督飭接管關務各員將徵收章程及辦事規則就各該關情形分别悉心籌擬開列條欵咨報臣部核辦原奏内請由夔關稅欵項下每年　給夔州府公費銀二萬兩由鹽務項下每年加給成都府公費銀五千兩寗逺府公費銀一萬兩一節查各府治夙稱繁劇需費不資夔州府因管關缺分素優從未籌給公費成都府原定公費銀一萬兩寗逺府原定公費津貼銀共五千兩亦資關稅挹注今各該關稅務旣另派專員管理自應分别籌給各該府公費俾資辦公所請支給夔州府並加給成都寗逺二府公費之處均應照准又原奏内稱各關歷年開支必不可省之欵均應照舊由各關稅欵支給另開欵目咨部立案總督本有管關公費業經全行裁汰其餘無要各欵現亦一律飭裁並請將稅局經費寛爲籌備各節查各關積弊不僅在收欵之侵漁尤在於支欵之浮冒今該督於各該關改章伊始即將向有管關公費首先裁汰洵屬整躬率下自無難風示羣僚所有其餘歷支浮濫各欵應即悉數删除以節糜費此外凡屬必需之欵自應准其循舊開支俾資應用即由該督查明另開清單 
 
 

Page 11

 
 
咨部查核立案至稅局辦事人員旣責以涓滴歸公所有應需一切經費自應寛爲籌給以養其廉應由該督按照各關事務之繁簡收數之多寡分别酌量籌擬開單報部核定仍由該督隨時督飭管關各員務將從前積習極力湔除認眞稽征俾稅收日臻暢旺以仰副朝廷清理財政興利除弊之至意十一月十八日奉旨依議 
分類新聞 
政界 
[禀請廓清鹽務積獘湖南]  
　　湘潭縣城廂内外曁各都紳學商民於日前會議以爲鹽斤加價固由商本昻貴及加入各項捐欵此猶通省一律無可減免惟潭邑則又有浮收滙水之積獘以故格外加昻查鹽課商本原定庫平足紋潭邑督銷分局藉收湘例九九五紋銀每銀白兩除申四兩二錢庫平八錢二分省平省色外又申滙水三兩二錢八分近日省銀毫無滙水前六月間經督銷總局改爲七百申昨又電飭潭局改爲六八申除庫平等項五兩零二分每銀百兩尚浮收滙水一兩七錢八分併入牌價以致格外增加查潭邑釐局現定章程統收官銀錢局省票完釐並無滙水名目督銷潭局自應一律仿照辦理何以至今每百兩仍浮收滙水一兩七錢八分昨己發佈公啟擬即禀請各大憲將應繳鹽課商本仿照潭釐局章程均繳收官銀錢局省票不得浮收滙水以蘇民困而重鹽政 
[華亭規定漕米櫃價松江]  
　　華亭縣業于初三日開倉漕米折價連公脚費及規復銀每石共收錢七千六百五十二文 
[自治公所停止進行之原因常州]  
　　武陽區域問題迄未解决以致城内自治公所停止進行初二日爲該所常會之期除一二例行公事外無可提議故常會亦暫不開議云 
[楊護督近事紀湖北]  
　　鄂督楊護院在臬藩任内陳筱帥即以其習勤政事倚如左右手迨權督篆後晨起宴息僚屬隨到隨見通飭各屬禁絶門包饋遺前有人謂其頗有嗜好者或係訛傳 
交涉 
[司鐸函告縣令仇教之辦法安徽]  
　　皖撫札飭太湘縣云州縣爲親民之官教民平民均屬中國赤子自應一視同仁俾民教相安不至因細故而輙啟訟端致滋擾累現准省城天主堂費總司鐸函稱署太湖縣陸令仇視教民以及差役索詐共三十二條正核辦間又復接函稱黄義彬被押等情前来核其所稱情節本難盡信如第十一條胡正榮向教民程興利程策勛家索銀四百兩第三十條魯炳焱被條衣物等件被差搶去在諮議局押錢兩節夫無端勒索巨欵似爲情理所無而諮議局又豈差役質錢之地顯係傳聞失實惟差役借端需索是其慣技一遇地方訟案若輩持一紙傳票因事生風亦事實所必不能免非地方官隨時約来一經告發查明嚴辦適予外人藉口之資合特抄函札飭札到該局立即轉飭遵照按照函開各節逐條明白禀復其所稱差役詐洋各案速即確切查明立提該原差到案詳細研訊據實錄供詳辦母稍廻護嗣後該縣簽差傳案無論有無教民牽涉在内務須從嚴約束不准向兩造需索以免擾累是爲至要 
軍界 
[湖州鄉民閙漕續誌杭州]  
　　湖州程安二縣鄉民閙漕聚衆萬餘其勢洶洶撫憲接電後即飛檄兵備處總辦袁巽初觀察酌帶省隊即日星馳前往彈壓以鎭人心兹將各電錄左 
[湖州府禀浙撫電]  
　　撫憲鈞鑒安德武各縣閙漕後鄉民時有蠢動師船四出彈壓兼須押送難民全賴輪拖迅速奈四安小輪損壞時虞停駛請電飭周統領速雇商輪暫替並早賜撥欵修理知府孫桐叩儉 
[浙撫復湖州府電]  
　　湖府夏守鑒儉電悉四安小輪損壞時虞停駛請飭周統領速雇商輪暫替等情己電飭照辦並飭釐餉局委騐撥欵修理矣院勘印 
[湖府等禀省憲電]  
　　撫藩臬糧杭道憲均鑒鄉民聚衆近萬分路来城勸不受勸阻不勝阻聲言閙署焚折吏屋拿即拒打更恐匪類勾結倘有暴動必須重辦叩祈速賜嚴防俾資鎭攝防隊抽調爲難務請速派省隊来湖協防並可兼顧各縣人心稍定再籌辦法事急切叩知府孫桐知縣家驥繼彪東 
[陸軍軍官更動彚誌鎭江]  
　　南洋陸軍三十六標統帶艾忠琦禀報銷差經錄統徐固卿統制禀奉督憲遴委林之夏接替又督練公所教練處帮辦劉荃業銷差改委畢業生王體瑞主任又駐鎭江南洋陸軍三十五標第三營管帶現改派畢業生沈靖接替均於日昨分别札知矣 
學務 
[勸學所集議来年學務辦法湖南]  
　　瀏陽縣勸學所紳董定於十五月初三日特開大會提議該縣學務商定来年一切辦法所擬提議各件分别如左）一（組織教育分會直接教育總會爲一溝通機關）二（組織圖書館）三（改良私塾辦法）四（組織本所及所辦三學堂一切辦事規約 
[委紳分赴各省調查學務長沙]  
　　湘省吳提學以湘省學務現雖照章辦理仍恐有未盡完善之處特派學紳四人計長沙一人益陽一人寳慶一人岳州一人前赴湖北江南上海天津等處切實調查以便參酌辦理聞該紳等己於上月二十日啟行約十二月中旬即可回湘 
[官紳擬興女學之計畫山西]  
　　崞縣教育會諸君前曾由本縣保送女生二十餘名入省垣公立女學堂肄業每名公籌津貼銀二十兩今年復於城内設女小學堂一所即聘省女學堂女生伍秋芳女士充任教習近聞省女學堂舊班女生將行畢業明年復招新生兩班該縣諸君擬 
 
 

Page 12

 
 
再保送女生多名津貼一項亦議設法寛籌該縣李植庭大令聞之甚爲贊成并令其女淑眉赴省入學昨己託人向公立女學堂報名具結矣現計該縣女生之數不下五六十名洵爲全省各屬之冠 
[簡易識字學塾成立鎭江]  
　　簡易識字學塾照章應於立憲第二年）即本年（一律設立以期教育普及刻丹徒縣及駐防紳士合力組織此舉擇定城内甘露寺下院爲開辦之所以六十名爲足額學費一概不收每月祇須納講義費洋三角凡不識字者均可到該處報名就學己定於初二日開校矣 
實業 
[物產會經始之規畫常州]  
　　常州物產會塲移設中學堂擬明正開幕己誌本報兹聞該校外空塲頗多該會擬租之搭蓋棚廠以便各商家陳列賣品現由商會遍貼廣告招商租賃免被他邑爭先惟風氣初開租賃者尚未十分踴躍 
[鄂市貿易之金融武昌]  
　　鄂省商務總會近准武昌府雙太守移開以省城市面貿易是否多用錢盤以何項錢票爲大宗按上年市價匀扯制錢銅元錢票三種每千合庫平銀若干請速調查移復以憑轉詳咨部當經該會派錢帮商董詳細調查省城市面貿易實係多用錢盤内以官錢局紙幣爲大宗按上年市價匀扯制錢每千合庫平銀六錢六分銅元每封合庫平銀五錢五分六釐官票每張合庫平五錢六分昨己據情移復該府查照矣 
雜記 
[冬日雷雨之可異湖北]  
　　湖北近日天氣異常和暖大有小春之象冬月二十六七等日大雨如注與夏令無異二十八日復大雷雨天色昏闇居民無不驚異云 
[逃兵劣董朋比作惡紀聞常州]  
　　無錫二十九圖劣董姚驥良性素刁貪窩庇原籍十都六圖逃兵孫旭茂於陡門橋南街地方比黨作惡侮虐鄉里被害者指不勝屈或與理說持刀相向目前經人控之督練公所行文關提不料該董與孫旭茂重賄差役洋五十元又賄徐某具禀申說孫旭茂身故己久朦縣上詳由是該二人益形無忌鄉人倍受其害 
[議員歸途之被刦湖北]  
　　湖北諮局自閉會後各議員均紛紛回籍有襄陽府議員卜君文煥因將所得薪資在漢購物預備運回度歳於冬月十八日行至鍾祥宜城二縣交界之某河内陡来匪徒數十人逕行登舟將衣物零星銀錢搜索一空水手僕從均受重傷現己請該地方官追緝矣 
[王公子鎗斃駭聞杭州]  
　　商會議董王湘泉君之公子昨日午前十時在江干駕濤仙館住宅槍斃其地適在鐵路洋工程師辦公處後間即駕濤仙館半山之蘆舍也先是公子向友人借用六門梅花手銃並槍子五枚擬擊瘋犬前晚親自揩凈抺油以備應用昨日晨起甫下床短衣未加棉袍即取銃觀看以布揩抹當時有王君帳友二人正在揭核收租各帳忽轟然一聲公子己倒地喊痛間壁公司中人聞聲往視見帳友二人攙扶之公子己四肢發顫面白如紙扶挾至床不數分鐘即死一面飭人通告家中適王君到滬赴會由二公子赴山上檢騐一切鐵路公司聞信後由濮芷生君電邀廣濟局醫生往診以爲氣息尚存或可救治詎頃刻殞命該醫士仍親赴山上查騐情形據云騐得屍體手足頭部並無傷痕身體己冷頸部肌肉己堅硬難動兩脚次之惟兩手肩臂兩節摇動如生人毫不變硬槍彈進口適在心坎骨即胸骨之正中傷口大小可容一小指再驗槍彈擊勢由右肩上前向左身後下斜進则未穿過背部知彈丸尚在身中且照傷痕形勢知彈丸入胸膛穿過心經下房是以擊後即斃其時同居二人均係王君所用之司事有無别情想王君回杭時必當水落石出也 
[商會無憑查帳蘇州]  
　　蘇州義源仁銅錫舖金閶内外兩店均己開設多年前年冬間經理汪榮卿因被人拖欠轉運不靈潛行逺避而司帳丁奎生遂乘機舞弊店事糜爛嗣由股東楊某將汪尋獲扭解縣署己則屢次往店索閱帳簿詎丁非但掯匿不交反串莊家將店拍賣置存户欠欵於不問此事纒訟兩年控至撫憲上月杪蘇州商會因奉撫憲諭飭查帳集衆開會而總協理等僉以帳旣不齊且有撕破情弊無從核算旋仍散會不知以後如何結束也 
雜著 
[日僧游歷新疆搜集佛教史蹟談）再續（]  
洞穴内探險旣畢。二君遂離此地率護衞兵一。名土人五名溯河而進約七清里又發見洞穴六個從事採掘。俱無所得。復策馬前進至連木沁一。宿更進東方出魯克。察克河上溯七八清里／又發見洞穴七個亦無所得。更前進王蘇廬村。距離三清里間發見有周圍十八米突餘高二米突餘四角形之一大石塊四周刻佛像古雅可愛令考古之士過此必。有徘徊而不忍舍者更進步至蘇廬村則有高二十五米突之塔尖削天空塔之周圍皆刻佛像惜無一完全者由是更沿魯克沁北方之山脈取途行四十清里始歸吐谷溝此。行所獲之寳物新雇大車三輛編成五輛車至需馬七十頭如欲赴和闐出印度歸國勢且不能擬取途於漠南蒙古。經歸化城出北京回國然光瑞伯接彼報告尚命前進至爺魯干。止該二人歸國期極速當在明年三月間矣）完（ 
[文苑]  
[滇生都轉饋黄魚茶人]  
崇文門歷門吏書某月日進黄花魚析津銀麟有常貢取之海登天廚旣供玉食得　賣紅樓朱邸爭含阻曩載笨車行三日簸擋常懼桶脫箍今也飆輪不須臾到京無異落網初我昔北地勤幕職相公馳贈麟懇殊）謂榮文忠）邇来江東足鮭菜當饋不御揆江鱸延陵。季子昨如吳）君由蘇滬返寗（滬上買得十棷隅朱漆　子舁致我發視瑩白如凝酥。釜鬻始溉。劑鹽醬點以紅薑兼紫蘇多肉少骨詩家忌魚乃反是惟其腴劃腹及背悉成。瓣刳腦得目還迸珠甘肥似吮西施乳嫩白疑親姑射膚此味故爲北方重舉筋鬱鬱懷京都天。子冲齡重骨鯁魚頭参政今則無）謂張文襄（嗚呼参政今己無令人浩蕩思江湖 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
官電 
[湘撫致憲政編查館電]  
　　憲政編查館鈞鑒據諮議局呈核該局議事細則内一條巡撫與各國締結關於湖南之契約或單行章程規則得先於各議案内提出於諮議局云云意與干涉外交相近爲浙江江南湖北各省議事細則所無查鈞館議覆考察憲政于大臣摺於諮議局職任權限逐條發明内有云軍事外交裁判等事斷非議員所能干涉該局細則所規定似頗不合前己批駁兹復據該局援引局章謂契約爲法定行爲該局得參與立法事宜巡撫與各國締結關於湖南之契約目屬諮議局職任權限内遵章應與議决之事等情如此解釋定章是否有當將来如有與各國締結契約之事實發生時是否須先於各議案提出於諮議局祈即酌示春蓂銑 
[憲政編查館覆湘撫電]  
　　長沙撫台鑒銑電悉各省督撫與外國人商訂契約均應由部核定無所謂單行章程規則其關於該契約之細則由部委託督撫酌量辦理者與單行章程性質不同至此項契約何者應由部辦何者應由省辦當由部分别規定現在未經規定以前除關於本省權利之存廢事件照章由諮議局議决外其應請部示核辦者自母庸由該局提議希查照憲政編查館寢 
来稿 
[鄂路代表上郵傳部書]  
具呈湖北鐵路協會會長前廣西按察使劉心源代表四川補用道賀倫夔前山西綘州直隸州知州宓昌墀留學日本法政學生張伯烈爲湖北境内粤漢川漢鐵路遵章組織公司籌備的欵公懇准予商辦以順輿情而弭外患事竊自兩路倡辦以来迄今五載毫無成效内貽朝廷隱憂外啟列强窺同皆由湖北民力薄弱之所致心源等每一思德宗景皇帝集股興修以保利權之諭旨及鈞部提倡路政之苦心未嘗不感激涕零嗟我人民罪死無地幸者前月湖北紳商各界集議成立湖北商辦鐵路恊會并組織湖北商辦粤漢川漢鐵路股份有限公司所有招股簡章及一切辦法情形己由前掌廣西道監察御史吳兆泰會同心源等呈請在案其利害得失久在鈞部洞鑒之中固無庸心源等贅陳也特月餘以来未奉明諭鄂省人民如失所依是以再遣心源等匍匐入都面呈一切庶下情得以上達查鄂省粤漢川漢兩路共千二百餘里約需資本金二千五百萬元除先由創辦人担任五百萬元外其餘不分省界招商承辦刻下羣情感奮認股之人爭先恐後旬月間創辦股份己確集五百萬元現决定自本年十一月十五日起至明年二月十五日止爲創辦人繳股期限所繳股銀俱存大清銀行交通銀行此創辦股份確有的欵之實在情形也其他民間零股及各省在鄂之大賈富商尤形踴躍據心源等度之即以招股一節而論己不難集足資本原數然猶恐其未足恃也旋由諮議局員商同各州縣士民又共担任四百餘萬元以補不足然猶恐其未足恃也又於租股稅契房租營業所得各項下每年約共得二百九十五萬元以五年計之可得一千四百六十元萬元加之沿路人民願以路線地段材料等項充作股本者所在皆是僅以值十抽一計之至少可得百萬元再以創辦股份五百萬加入通盤合寡則與二千五百萬元之原數所差無幾而招股之欵尚不在内夫招股之踴躍旣如彼派股之覈實又如此是湖北鐵路之欵項千的萬確毫無疑義之明證也湖北旣有此的欵即不敢不禀請商辦以仰體朝廷及鈞部歷年懸念粤漢川漢鐵路之至意况恭繹德宗景皇帝旣以不借外債集股興修垂戒於前而鈞部奏定鐵路簡明章程第九條又以華人請辦鐵路如係獨力資本至五十萬兩以上查明路工實有成效者由本部專摺請旨給予優奬以資鼓勵其招集華股至五十萬兩以上者俟路工告竣即按照本部奏定之十二等奬勵章程核辦各節提倡於後薄海人民欽遵無異此就法律上言之鐵路宜予湖北自辦者也近如安徽江西蘇浙等省皆由全省紳商合力籌辦均邀部憲奏奉諭旨允准并頒給關防在案湖北同受朝廷覈幬又何敢自外生成且四川與鄂同一川漢路線廣東與鄂同一粤漢路線四川廣東二省旣蒙准歸商辦湖北原與兩省軌接車連自應首尾一氣即揆諸鈞部父母斯民之心亦必恩施一體此就情理上言之鐵路宜予湖北自辦者也益以國家幅𢄙寛廣疆域遼闊二十二有省三大藩屏無在不宜急設鐵路便施新政但年来各部財政支絀萬分與其將全國修路籌欵之事均貽累於鈞部不若俾各省各自圖謀爲力較易上可分朝廷之憂下可郤强鄰之步蓋一舉而兩得者間嘗查閱中國鐵路線表陷於外人勢力範圍下者十有八九其故皆由政府無力興修而民間又不能担任外人遂恃金錢主義相率乘間抵隙攫奪而去往事己矣来者何堪此就時勢上言之鐵路宜予湖北自辦者也風聞張文襄公所擬借欵草案有自簽押上後十八個月各國銀行等如無欵項交付其約卽行作廢又云簽押後六個月内各國銀行等須預備五十一萬磅合銀六百三十餘萬元以備勘路開工費用云云玩其語氣所借之債亦尚須募集而来其欵原不足恃且彼六個月内固可預備六百餘萬元而湖北旬月以来己得五百萬元若自批准立案之日起依癸定鐵路簡明章程限六個月勘路再限六個月開工此十二個月中湖北鐵路全欵自可籌定無難更無有十八個月不能驗欵之慮卽謂不然與其以十八個月寛限外人使外人挾而謀我何若以十八個月寛限湖北使湖北人民於所限期内切實籌辦如無的欵再惟鈞部之命是聽鄂人亦死而無怨矧籌有的欵之多且速耶如鈞部以爲心源等呈報不實致於期限之外有誤大局請治心源等之罪以謝朝廷此就事實上言之鐵路宜予湖北自辦者也鈞部司掌天下路政主持大計自有權衡如湖北者原應在鈞部矜嘉之下不待心源等鰓鰓過慮特以湖北爲天下中心點湖北存亡即天下安危所繫爲此不揣冒昧匍匐入都謹將湖北境内粤漢川漢鐵路遵章組織公司籌 
 
 

Page 19

 
 
備的欵情形據實陳明公懇鈞部准予商辦以順輿情而弭外患鄂省幸甚大局幸甚不勝惶恐待命之至 
本埠新聞 
[中等商業學堂禀覆農工商部文）改定本科入學資格（]  
竊上海商學公會於丙午年創辦中等商業學堂捐貲購地自建校舍一切課程悉遵定章辦理成立至今己及四載九月間職道等禀請鈞部撥欵維持當蒙咨會學部立案並行知上海商務總會核議在案十一月初七日又奉鈞部札開准學部咨稱）己見初二日本報從略（等因奉此伏查中等商業學堂之本科與普通中學堂性質雖異而程度相同學生入學資格自應以高等小學畢業領有文憑爲斷從前因高等小學畢業合格之學生尚少辦理未能一律明年續開本科一年級新班即當遵照學部定章入學各生一律以領有高等小學畢業文憑者爲合格除由監督楊擇逕禀江蘇提學使呈送課程詳表學生姓名及入堂年月清册申詳學部外所有遵飭改定本科入學資格緣由曁造具課程詳表學生清册各一份理合呈請鈞鑒伏乞備案施行 
[三國領事索還地保三誌]  
　　英美德三國領事同至縣署要索在押之地保吳阿桃帶回租界縣令不允復至道署饒舌經蔡觀察於翌日親提審訊交保候示己兩紀本報兹將堂諭錄下縣差拘提地保吳阿桃一案准各領事官面稱係越至租界麥根路拘獲索歸公共租界會訊而上海縣田令面禀則謂在租界外車袋角地方拿獲彼此在縣署辯論直至二鼓尚難剖决本道親自提訊則謂在裕源紗廠門前被拘又與原供不符尚待詳查核辦田令旣與各領意見參差未便發回收押且吳阿桃在押己久察驗病奬頗重本署又未設有覊所姑交的實妥保暫予醫治限一月内投案聽候復審該地保係在官人役且有控案未了本應隨傳隨到决不能置身事外如敢逾限違抗定惟保人是問此諭 
[再誌學生自盡之疑圑]  
　　直隸學生林蘭伯服毒自盡己誌昨報前日午後本縣田大令帶同刑仵人等蒞所相驗先由差探禀稱查得死者原名金質民於九月初八日来滬假寓吉陞客棧内向有心病屢次圖盡　據吉陞棧司帳朱友泉茶房王金生供訴林在棧内開箱取藥吞服自盡情形大令即飭仵作驗明委係自行服毒身死驗畢復由捕房將林屍攝一小影以備查核大令旋諭廨役飭在死者存欵内提洋五十元買棺收殮厝壇召認昨晨復由滙四捕房中西包探同至公共公廨將弔到行李各物呈請察閱王襄讞商之英廓繙譯官諭將林之存欵簿據及行李各物飭令差探逐一點明一併存廨並開清單三紙一存公廨一存捕房一送直隸會館董事唐君處分别存核一面將林之照片送交唐君令登各日報以便招其親屬認領 
[串騙婦人鉅欵]  
　　著名翻戲李友甫）即李阿根（串同黨羽誘令住居法界首安里之婦人陸琪玉至四馬路新羣旅館内局騙洋一千元兹由捕房派探蔣文彬將李查獲昨解公堂請究陸婦供稱與李本不相識因在同春戲園内觀劇與李妻同一包廂偶爾閑談認識次日李妻即放馬車来接婦人至新羣旅館内李妻稱有珍珠四十粒欲賣洋一千餘元刻因賭負須抵洋一千元約一點半鐘時即可歸還婦人信以爲眞如數借給少頃彼即糾賭婦人推辭不允李强令搭股一分詎賭畢後咸謂婦人名下輸洋一萬餘元婦人知係受騙回訴丈夫囑投捕房控告現己獲案求請追究訊之李供多推賴判仍還押候補提同黨到案再訊 
[地方公益會致總工程局函）爲城内行車事（]  
前接十五舖十舖紳商林顧諸君公函嘱敝會集議公决大小東門行車事宜當於十二月初二日開會集議林顧諸君亦到會與議董等以小東門城門狹窄正欲興工擴張擬自外城門起至長生橋止暫停行駛俟城門擴張後再行大東門内大街年底異常擁擠暫擬行車由寒而西出城之車繞道城根虹橋至登雲橋菜市大街暫擬由東而西往東之車繞道南浜廟西菜市大街暫擬由西而東往西之車繞道南浜衆皆贊成兹林顧諸君囑轉請貴總局代製黑漆白字木牌數方釘在電桿上俾衆周知除函致一路巡警局通飭各區長警遵照辦理外伏祈察照施行 
[請派專員騐收漕米]  
　　浙江海運滬局總辦李時泉觀察近因浙省冬漕己奉上台核准飭將嘉興秀水等屬之漕糧概裝滬嘉火車運滬另在車站帝邊設立驗兌局深恐不及兼顧刻己禀請浙藩及糧道另派專員来滬驗兌以重漕務 
[錢莊虧欠公欵]  
　　滬南某錢莊經手胡某因虧欠道署公欵銀數萬兩昨奉蔡觀察傳胡到署發縣看管候訊 
[修理舊槍之禍端]  
　　四川路元芳洋行用人余伯才昨將手槍一支嘱令自来火公司裝燈人葉阿香修理葉即將鎗持至怡和洋行軍裝廠内由該廠工頭章阿明取看悞觸機關鎗珠突出適中葉之石乳旋由章雇車送至同仁醫院請爲醫治據醫生云此珠須於背上開洞取出約四禮拜方可全愈云 
[南市商圑操演紀略]  
　　南市商圑會長前日至操塲閱看操法各會友先演習中隊各陣步伐整齊悉合紀律繼操徒手握槍一切運動均甚嫻熟會長閱畢大爲贊美旋由司令部報告各會友打靶成績内有十出全中者二十出命中十六七出者平均合計較之上半年己有進步云 
[認捐鐘樓經費]  
　　救火聯合會前因建造鐘樓經費缺乏曾刋刻捐册分投勸募兹接巡警總局總辦汪觀察函云研究火政大費經營毅力𤍽心不勝欽佩公益所在自應共相籌募惟敝局月撥經費入不敷出勉助規元一百兩以報雅命又接南市泉漳會館董事函云收到鐘樓捐册其悉壹是敝處公議捐助洋四百元該欵俟收集後再行奉上 
[浚河工程之疏忽]  
　　蒲肇河工東局轄境内之東摟浦支河築有小壩八條前晚雨急潮湧冲毁六條迨稽查員覺察飭傳看壩夫黄小弟到局責問黄己不知去向旋傳九圖地保王才寳二圖地保康桂堂十六圖地保林品蘭到局始將黄小弟在家内尋獲一併解送河工總稽催處 
 
 

Page 20

 
 
）即一路巡警分局（請爲懲辦昨日提訊判黄小弟責二百板發河工局前枷示三天地保王才寳等飭具以後不再誤工切結存局備查一併斥釋 
[縣令徒勞往返]  
　　本縣田大令於昨日午後乘坐馬車至公共公廨面商要事適寳讞員公出未晤與李襄讞略談數語而去或謂大令此行係爲領事索還地保一事未知確否 
[約翰學堂定期放假]  
　　梵王渡約翰學堂定于十九日年假日是二句鐘該校學生演習軍式體操三句半鐘来賓演說昨己柬邀中外紳學界届期前往參觀 
[紹介新書]  
　　無錫丁仲祜先生之醫學通貫中西其所著譯各書陸續出版莫不風行海内兹乂譯印生理衞生教科書一種無論何人不可不知衞生之法即不可不讀丁氏此書昨承惠贈書以誌謝 
[謝贈]  
　　昨承老晋隆洋行惠贈燕醫生醫藥通書一册内載種種衞生治病要訣如有欲得此書者即向老晋隆洋行索取可也 
城内 
[母庸過慮]  
　　滬道蔡觀察批金雨蓮禀云現據廨員禀復棉紗一業另有棉紗公所專理同業事件己將邊文錦余萊雲徐子元三案併送公所吊帳核案復奪等語如果核算不明自當移還公廨核奪或再交商會理處現在旣未赴理何得以偏袒不公等情鰓鰓過慮吾即檢齊收據速赴公所候　母稍違延仰公共租界會審官轉諭遵照 
[以原就被]  
　　沈鳳祥控沈周氏聽從僞壻即龍龍　阻田地一案兹經本縣田大令查悉沈周氏住居租界應照新章就近赴英公廨控告以符以原就被之倒昨己諭飭隸告遵照矣 
[官事]  
　　侯補　縣陳景韶昨日到道禀銷吳熱釣船局差上海縣知縣田賓榮到追禀見 
南市 
[押犯吵閙]  
　　前日總上程局覊押所内忽有下等押犯張桂山陳阿二朱泉生程阿二范阿賓等爭食喧閙管所巡士喝阻不服當即禀明陳副裁判提案研訊判張等各責一百一范責三十下仍各還押 
[恊拿竊賊]  
　　閘北巡警總局昨派偵探隊周隊官率同偵探至總工程局禀稱查有積竊數名匿迹南市會館弄楊永與小客棧内請爲查提局中准即飭探恊同拘獲陳永亭張桂榮等四名又在南區境獲住周金生一名一併父由該隊官帶回歸案訊究 
[清理積案]  
　　總工程局裁判所現因年關伊邇應辦各案急須清理昨特諭飭值役偵探等迅將未齊人証傳提解案以便訊詰 
[造屋違章]  
　　總工程局路政處　悉城内舊校塲地方吳姓家翻造房屋並不照章將柱脚收進因飭九舖地甲令先停工候傳匠頭到局詰問 
閘北 
[又獲一人]  
　　匪徒朱秀泉）即朱老五（月 
前與同黨周五在北四川路靶子路附近搶刦収租人黄成章現洋九十餘元己認前報兹悉周匿居水廠橋附近周福生剃頭店内昨被中西探查悉禀請警局恊同前往將周拘回捕房押候辦 
[懲辦逆子]  
　　北新涇附近薛家庫鄉民陸阿弟被其母陸金氏扭至四路五區喊控忤逆昨經該區副巡官解送一區訊明屬實判責六百板枷號一月發往該區示衆 
英租界 
[言之鑿鑿]  
　　總經捕房一百九十九號華捕控張長生行兇一案昨由捕房將張解廨復訊據見証唐阿大李金福及女子陳翠英婦人葉王氏同供張行竊時鐘該捕追赶致被張與同黨將該捕拖入弄内毆傷並用繩綑縛是實訊之張仍抵賴中西官以張不法己極判押西牢一年期滿逐出租界 
[是誰主謀]  
　　粤人陸德生控韓耀堂韓陸氏誘拐婢女羅春喜馮東菊並被捲去金戒三枚布衣十件昨由捕房解廨請爲訊究韓等俱稱另有别人主謀詰之兩婢供甚支吾判分别還押候捕提主謀人到案於　禮拜五再訊 
[違背合同]  
　　瞿占魁控劉皆水違背合同昨由包探將劉傳至公廨交保候訊 
[欠租被控]  
　　季小村因欠瞿阿寳租金被控昨由公廨傳案交差候訊 
[洋人嚇詐]  
　　無領事管束洋人敵可奈於本月初一日向英國婦人羅少門持刀恐嚇圖詐洋三百元前日由捕房派令九號西探將敵可奈查獲昨解公堂訊究判暫留捕房候遣回本國 
[烟妓妄控]  
　　烟妓王小寳控沙福生搶洋等情昨由捕房解廨訊無　據判沙開釋 
[小孩迷路]  
　　男孩沈林海女孩春蘭均因迷途由捕帶入捕房昨送公廨請訊沈孩供稱海門人父名沈雅根正藉行醫詰之春蘭言語不清　沈夜留廨春蘭送棲流所候認 
[有無别情]  
　　羅壽山寄居有扮弄變　園茶館内前日忍患吐血接命事爲老嗣捕房得悉恐有别請飭　將竊尸中途江口斐倫路驗尸所飭保報縣請驗 
美租界 
[圖賴工資]  
　　蔡　二在密勒路四　　　人處爲侍者昨至捕房控告洋東圖賴工洋捕頭飭赴該管領事署禀控 
[串竊田單]  
　　朱阿榮老李二人向在某西人處服役昨因夥竊田單被控由中西探拘解捕房押候究追 
[法商追欠]  
　　住居有恆路二十二號之宣桂榮被法人戈登培控告欠銀昨由法探協同美探傳諭投訊 
法租界 
[幸得脫累]  
　　法商某甲前控任祥茂不理虧損及租修機器價洋由廨判將任之代表周子廷押追洋九百數十元在案昨由捕房將周解案請示聶司馬諭曰現在己將任祥茂店屋發封將爾開釋著即傅諭任姓限七天内如數照繳違干未便 
[各執一詞] 　 
　　同順昌魚行昨日派人投廨禀稱去年十二月間有開設沈元順魚行之沈文嘉同吳德甫即榮法来行借去販貨資本除還尚欠洋四百六十五元吳避居湖州家中廷不料理昨始在途遇見父捕解案請追詰之吳供沈文嘉等曾向該行借洋販貨小的並不知情聶司馬以供詞各執判一併退去著邀沈姓對案再行資訊 
[違]  
　　　　　　　　　　　　　在途行走又衞生　　人　見父　　廨請爲訊究李　不　定章　　　　　罰洋一　充公 
[]  
　　　棍蔡阿大陳金放　　　路某　　　　　聚　被　　　　悉拿後　解　　　各　　　　 
[通俗談）東吳（]  
上海翻戲幾視爲一行　有冒認父兄師友者有假充候補官者有自稱公司總理洋行買辦者誘嫖誘賭擇肥而噬發覺之案十不逮一此翻戲之術所以日多而日巧也 
今且波及於女界其數之鉅且至一萬餘元雖曰世道險巇人情詐僞或亦在上者懲罰過寛有以階之屢歟 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[法部奏建築京城模範監獄籌欵不敷請飭部撥欵添助興修摺]  
奏爲建築京城模範監獄籌欵不敷謹將詳細辦法陳明請旨飭下度支部撥欵添助興修以符憲政期限恭摺仰祈聖鑒事竊維方今獄政改良爲司法所特重各省監獄疊經臣部奏催先就省城改建爲模範計至京城設立新監獄尤模範中之模範其規模不可不寛博其教養不可不完全良以省監所收僅各府招解重囚餘皆首府一處人犯耳京城則地面旣廣各行省人衆莫不麕集鱗萃良莠錯雜犯法日夥五方之所薈萃斯萬國之所觀瞻範圍視省城爲倍宏建築遂視省城爲較費是以臣等於九月初一日奏辦第二年成績摺内首陳京師模範監獄地址業經奉撥惟所籌經費不敷尚多聲明俟切實佔工後再行陳辦在案兩月以来督員討論將比年所采東西各國成法逐行　校妥繪詳圖應先將詳細辦法爲我皇上陳之查奉撥監地綜計東西九十丈南北一百丈擬築内外圍墻二層墻以内窪　運土補塡牆以外餘地挖河留道爲第一入手工夫該地局勢向東建屋必自西而東略分前中後三區一後區爲正式監房分南北平列各爲扇面形五道有夜間分房有畫夜分房有八人雜居房有十五人雜居房其扇式兩柄處各爲圓式大樓房上爲瞭望樓中爲教誨堂下爲罰室看守書信等室其西南西北正四扇口處共爲工塲三正西工塲之後别爲横闊長方之牆以界之其中以炊事塲爲主而浴塲而倉庫而石炭等庫而水井水槽而機關物置消毒等室附焉皆後區也一中區爲中央事務所大而典獄室南北倉庫會議室課員室戒具室高等應接室等小而看守室宿直室書籍室閱覽室囚人接見所調所扣所等靡不畢具此中區也一前區中爲大門門内中爲甬路左爲品物陳列所右爲看守教誨所又其兩旁各爲看守合宿室前區之北爲病監有雜居病室有分房病室而醫診藥術等室居其中浴室屍室屍門居其外前區之南爲幼年監監房爲十字形東西爲晝夜分房南爲雜居房北爲夜間分房而虚其中爲看守所闢其東南爲工塲幼年監與病監南北對峙各自爲牆以拱於大門以内皆前區也其餘如食堂如工具置塲如運動塲如汽樓如走廊如更衣所如便所監内所在皆有及一切名稱繁碎者不復覼舉凡此三區通共須築内外圍牆六百七十八丈八尺病監幼年監炊事傷圍牆一百九十八丈通共須建房屋七百八十餘間並先期墊補基地之十方修挖河道之人工召匠廣估駁核實需工料銀二十三萬一千二百餘兩正此外工程之公所處巡警更夫之牆外頓舍圖畫之摹影修改監工之薪水火食書役之紙張筆墨油燭津貼計工兩年又約需銀二萬兩除前奏原有南洋商人蘇秉樞戴春榮等報効粤洋十三萬元折銀九萬一千兩臣部特支項下餘銀三千五百餘兩己革科布多大臣瑞洵案内銀四萬五千二百餘兩三項實核己有銀十三萬九千七百餘兩尚不敷銀十一萬一千五百餘兩臣等復於無可核減之中再四籌商查前區擬設之幼年監一項據現在各項罪犯中年未及十五歳者尚不多見擬先劃留地址僅置圍墻暫行緩設計可省銀三萬餘兩此外計共不敷銀八萬兩臣部著名清苦實在無欵可籌而當此水旱頻仍司農仰屋臣等忝權法政忍弗統籌兼顧重貽宵旰焦勞然人心風會之所趨一若不設司圜以收教罷民無以起溝隍而登袵席斯又不得不仰體欽恤上乞恩施查大理院奏修法庭及看守所用欵二十八萬兩曾經度支部遵旨照撥有案現臣部模範監獄工程不敷銀八萬兩可否仰懇天恩俯允飭下度支部如數撥付臣等當酌派監督提調各員鳩工建築實用實銷以期工料堅固欵不虚糜於臣部第二年憲政期限庶免貽誤至將来開辦經費常年經費兩項需銀若干一俟建築略有成緒即當公同商酌另行奏請所有本届建築不敷情形理合陳明詳細辦法據實請欵恭摺具陳是否有當伏乞皇上聖鑒訓示施行謹奏宣統元年十一月十一日奉旨己錄 
專件 
[貝勒毓朗等奏續擬貴胄法政學堂章程併預算常年經費摺]  
第六章學規第三十七條學堂管理員教員及學員除應遵守本章程及總理監督命令外其外辦事授課均定有詳細規則不得擅自違背致滋紊亂第三十八條管理員教員及學員均宜敦崇名教如有聽信異說邪僻乖張有違禮法者立予斥退第三十九條管理員及教員遇有職務互相聯合之處應隨時協商辦理第四十條教員認定功課不得任意更改第四十一條學員在講堂以内聽教員指授在講堂以外聽監學官查察母得違抗漠視第四十二條學堂無論何時何地均宜肅靜不得歌唱嬉奚酗酒賭博及羣聚喧擾等事第四十三條每届開學及年終暑假皇太后萬壽皇上萬壽孔子誕日應由總理監督率同提調以次各員及學員行禮以明尊君尊師之義第四十四條每逢星期日及端午中秋冬至各節皇太后萬壽皇上萬壽孔子誕日各放假一日其年假及暑假應臨時酌照各學堂通例辦理 
第七章附則第四十五條本章程所未備載之處應叅照學中奏定各學堂章程辦理其餘管理詳細規則由本學堂隨時妥定第四十六條暫定學員均不住宿如有必須住宿之學員應用經費由常年預備費項下支銷 
謹將預算貴胄法政學堂政科預備科常年經費數目繕具清單恭呈御覽一經費分額支活支兩項薪工火食等項爲額支修理房屋購辦器皿增加薪水添置圖書操衣及天棚煤水等項爲活支二額支活支各項兹謹約略計算俟試辦一年後如有增減應隨時咨商度支部辦理三額支活支各項矣奏咨立案後由本學堂咨行　支部按季支領遇閏照加四正科額支經費總理一員每月薪公銀二百兩監督二員每月每員薪公銀一百五十兩提調一員每月薪公銀一百兩教習十六員每月共支薪水銀一千二百兩監學官二員每月每員薪水銀五十兩書記官會計官庶務官管課官四員每月每員薪水銀五十兩 
 
 

Page 27

 
 
學生一百八十名每月每名火食約銀四兩紙筆茶水約銀四兩聽講員六十名每月每名點心茶水銀二兩司事十二員每月每員薪水銀二十兩書手九名每月每名薪水銀十二兩刷印工頭二名每月每名工食銀十二兩刷印手三名每月每名工食銀八兩聽差頭目一名每月工食銀八兩聽差三名每月每名工食銀六兩茶役四十八名每月每名工食銀五兩打掃夫十名每月每名工食銀五兩汽爐工人二名每月每名工食銀十兩管理員教習司事書手夥食每月約需銀三百七十六兩以上每月共用銀四千七百六十八兩每年共用銀五萬七千二百一十六兩五正科活支經費刷印講義每月約需銀三百二十兩筆墨紙張茶燭零用每月約需銀二百六十兩電燈電話每月約需銀一百五十二兩天棚煤火每年約需銀三千六百兩添置圖書操衣等項每年約需銀四千兩以上每年共約需銀一萬六千三百八十四兩六豫備科額支經費教習三員每月共支薪水銀三百二十兩司事二員每月每員薪水銀廿兩書手二名每月每名薪水銀十二兩學生六十名每月每名伙食約銀四兩紙筆茶水約銀四兩教習司事書手伙食每月約需銀五十六兩茶役五名每月每名工食銀五兩刷印手一名每月工食銀八兩以上每月共用銀九百五十三兩每年共用銀一萬一千四百三十六兩七豫備科活支經費刷印講義每月約需銀八十兩筆墨紙張茶燭零用每月約需銀六十兩添置圖書操衣等項每年約需銀一千三百兩以上每年共需銀二千九百八十兩八豫備費每年約需銀四千兩如有宿堂學生亦由此項經費開銷倘宿堂人數較多隨時咨商度支部加給以上統計正科豫備科常年額支活支經費每年共需銀九萬二千一十六兩小說 
[短篇小說一磅肉）皥（）檗（）三（]  
波聽畢起。謂俾日郎君當急往償其金以救此良友然吾儕須於今夕合俾如其言於是雙雙主僕即於是晚成婚洞。房花燭易促天明次日清晨俾即搿拿俶裝上道旣至維納斯知劵期己過希洛克并不願取金而欲定期剜肉於維納斯公爵之。前以符劵語俾與恩均慄慄危懼惟有待期至公。爵前一憑裁判耳 
波喜亞之與其。夫别時曾囑其夫善拯其友且竣事後須挈友偕歸與之一見以表惺惺相惜之意迨其夫旣去又思於事容有不濟何如己身親自。一行以脫夫友之難使人如女子未嘗無鬚。眉氣也思至此忽得一計急遣人送尺書於其戚某律師乞得書一封並假衣服一襲及其他律師所應用之。物蓋波喜亞之用意欲僞爲律師而往爲夫。友辯護者也裝束旣畢即命耐珊亦易服。效書記生與之同行徑往維納斯則己届裁判之期遂来公庭見公爵正高坐鞠訊夫友之案波喜亞出某律師之書以授公爵中。述某知恩脫訥之負寃異常激憤適。爲病累不克親至以爲辯誣特延博士貝司）卽提波喜亞（以自代云公爵得書遂起立致敬雖訝其来之不速而視其裝。束體態確係一律師亦不復疑此時波喜亞視其夫與恩脫訥相對悲慘木然如痴而希洛克面容獰惡尤現似笑非笑之狀令人難耐波喜亞乃以律師名義揖希洛克與語謂希之如劵剜肉論之律。法實爲不謬惟好生惡死人之。常情而惻隱之心亦人所共有人之乞憐於我者猶我之乞憐於天也則欲望天憐我寗不當我先憐人哉此寥寥數語詞嚴理感凡非木石吳兒未有不爲之心平氣下。而希洛克則絶無所動。卒持如約行事之義。不稍變 
國外新聞 
[駐日德使游歷臺灣]  
　　初三日東京電云德國駐日大使希男爵明日將由東京啟程前赴臺灣游歷五星期之久 
[坎拿大注意海軍]  
　　初三日倫敦電云奥太樺電稱坎拿大首相勞利安君己在均拿大下議院呈遞海軍防務議案擬組織常備預備義勇等隊並請先造巡洋艦五艘滅魚雷艇六艘以爲海軍基礎共需建築費金洋三百萬圓歸入一千九百零十年用項將来如有急變該艦隊悉聽英皇指揮 
[海上威權之關係]  
　　初三日倫敦電云據奥太樺電稱有問坎拿大首相勞利安君國防議案内急變二字請示其界說勞君答稱蓋指無論何處之戰事也保守黨領袖巴丹君宣稱英德兩國難免構兵之說極爲確實即無戰事無衝突海上之優勢如爲德國所操則即爲英吉利帝國之末日今坎政府提議之策殊屬遲鈍今日止少須建奪雷諾脫式戰艦一艘以爲海軍基礎 
[英國選舉事宜續聞]  
　　初三日倫敦電云貝爾福君昨在葛拉司戈演說謂贊助聯合黨之潮流日益增漲守舊黨大爲所動今豫料星期六日聯合黨得遷者將有五十名每日新聞據可靠消息報稱今届選舉自由黨之得手可優於一千九百零六年 
来函 
[上浙路總理曁衆股東書）論海寗支路事（]  
敬啟者頃聞杭屬海寗少數旅滬商人欲辦海寗支路以過塘運貨利便每年運費甚鉅可以獲利爲詞要求興築而實則彼等但持自己一方面之私見不顧全路之利害不問營業之損益貿貿然竟稱集股若干希圖運動達其目的殊不知此路若成於公司有損無益所得沾利便者惟此數十旅滬商人耳鄙人雖非寗人本不應干預此事惟忝居浙路股東之列且旅浙己久於該處商務情形亦頗熟悉用敢不揣冒昧謹就管見所及聊貢芻言幸垂鑒焉海寗一隅地處海濱東南皆水本非四通八達商務繁盛之區其出產大宗惟絲一種而絲市聚在硤石與支路無關風馬 
 
 

Page 28

 
 
海寗人持以爲口實者僅此過塘貨而己查過塘貨一項乃棉花柴炭等類其間尤以米爲大宗紹屬餘姚等處多至硤石販運曩時確由過塘行爲之轉運自杭嘉路成後米商皆由火車運至閘口過渡據個中人云自海寗下塘裝帆船而南行航路險惡海中有一某山爲必經之道往往在此遇有不測常時因無别路可走只得冒險往来今己有火車可運寗可多耗運費至閘口過渡之爲愈也以上所云米商中皆能道之硤石人亦盡知之由是覲之則運米一項支路己無望矣不特此也將来杭甬通車海寗過塘之棉花柴炭豆米等類皆須由幹路火車直接裝運萬無中間再走航海之理即使仍走海道過塘則支路所得之運費即幹路應得之運費不過支路奪幹路之運費而己是支路不成公司未足爲損支路若成公司不見有益徒增一路開支不能多收一分利益通盤籌算公司何所取耶蓋展接支路所以增助幹路利益者也宜在商貨繁富之處路綫貴長方可獲利今查海寗城至周王廟站路僅七里以彼處地瘠民儉而論徒步尚易往来舟運亦屬近便何用車爲營業之難發達明矣以十餘萬鉅金而修此短綫當事者不先將預算列表細行研究試問將来開車之後客貨往来約有幾何客票運價約收若干以每月開支兩站人夫薪工雜費及養路官息等類逐一鈎稽果能出入相抵得免虧蝕否耶當局者昧於事理於經濟問題漫不加意恐天下興實業者無此辦法也總之此支路若歸海寗人獨任建築名正言順是爲振興商務起見今乃附入總公司仍撥幹路股欵補助是明知此路之必虧本而欲以虧耗諉諸公司自己却受其利便何太狡耶公司乃全浙之公司浙人與非浙人投億萬萬母財半爲沾利起見今乃爲海寗一隅而年年受無窮暗虧恐非股東所樂聞也事關公司損益似不容緘默而安特佈愚忱惟希公鑒浙路股東一份子 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
[苦情小說黎雲夢）三十五（）菊（]  
棃卿熟眠甫十分鐘焦悚莫可名狀披衣拾履啟户惘惘出行十餘里迎靣危峰刺天古木蓊翳蒼籐阻路怪鳥驚人既至則壁立萬仞不可攀越棃卿自念此何地耶吾將安適其復　乎舉頭仰視蒼茫一片正如垂暝之天又若曉色朦朧甫能辨物棃卿大疑回思行時正當午夜今何遽呈此象詎信步前行竟己達旦耶百思不得其故忽淙淙流水聲自耳後隨風送至 
棃卿反頋則萬頃波光平鋪若鏡天邉涼月倒影入流沿湖一帶荻花驚秋瑟瑟络緯哀吟與櫛汨波聲相應和遥見一女子掩面以手臨流却立棃卿即凝視其背影輕盈骵態綽約丰姿雖洛水神妃不過爾爾思前就之女子忽回首慘淡玉容却又似曾相識猛憶此非吾雲孃乎風貌依然特少憔悴耳 
[疾進欲抱]  
持之女己聳身一躍 
直入湖心惟㽞萬叠波紋宕上下此紀 
世美人己與世長辤杳不復見 
棃卿大驚直赴水徔之浪苍四濺白沬両射浮沈片時滅頂矣疾呼曰雲妹吾今與汝同死未盡情芽期再茁諸来世語未己忽有自後挈之起者飄飄如御風而行刹那間己坐林下自頋衣衫不知子何時亦己乾燥如恆棃卿益錯愕默念今夕何迷惘至此而耳際復聞嚦嚦鶯聲一人輕拍己肩曰棃哥何所思勿畏風露涼耶 
 
 

Page 34

 
 
   
 
