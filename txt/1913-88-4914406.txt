# 1913 - 88 - 4914406

 

Page 1

 
 
   
 
 

Page 2

 
 
時評 
[時局談（十九）（無名）]  
　　凡兩方之有權利衝突必由一方屈服而始止其上焉者自知其勢力之不足未至衝突而先屈服焉則衝突可免其次旣衝突之後辨其利害知終不足以制勝而屈服焉則其事亦解决若衝突之後而各不相下至訴諸武力武力不勝而始屈服焉而後其事亦解决蓋權利無兩得所爭無兩全一不屈服　能解决衝突者未之有也 
　　中央簡任江西民政長而江西人不願中央之簡任是權利之不相容者也使其結果江西之民政長而簡任則爲江西屈服於中央使其結果江西之民政長而不簡任是謂中央屈服於江西然而欲兩不屈服之人爲之說曰江西人之反對反對汪瑞闓非反對中央簡任也於是有調停者焉於是易汪瑞闓而簡任趙從藩焉然而江西人之反對也如故 
　　夫調停遷延時日旁生枝節之事也而近人多以爲美德故舉其一事言之 
[命令]  
　　三月十七日臨時大總統命令馮超授爲陸軍少將此令稽　顧占文授爲陸軍少將此令 
謝价僧授爲陸軍少將此令 
　　陸軍總長段祺瑞呈請授劉瑞麟爲陸軍步兵上校彭日昇爲陸軍步兵中校應照准此令 
　　督辦漢粤川鐵路岑春煊呈請任命魏瀚爲參贊應照准此令 
　　國務總理内務總長趙秉鈞呈稱據浙江都督兼署民政長朱瑞呈請任命陳瀚爲技正應照准此令 
　　司法總長許世英呈據四川都督尹昌衡呈稱魯瀛蔡霖前次抗命稱兵本屬咎有應得惟念曾經盡力民國且各該營現均悔罪就撫請予特赦等語本大總統依臨時約法第四十條特赦魯瀛蔡霖免其治罪仍發交川邊帶罪立功此令 
[專電]  
　　北京電鍾頴曾電稱伊若離藏民國關係立斷現留五十人死守靖西茲又來電謂藏人再四逼伊出境因託廓爾喀官調停藏人不許將調軍與戰萬難抵禦死不足惜望速爲大局計 
　　北京電俄使函告外部京中有人編炸彈隊擬赴吉林哈爾濱等處謀炸贊助庫事之蒙王公及諸重要人請即查禁 
　　北京電敎育部通告各校本月欵絀凡薪在六十元以上者緩給本月各部官傣亦未發財政部並擬搭放公債辦法觀此知各報所載小借欵已成之不實 
　　北京電魯都督周自齊交通部稱山東德商力謀承辦德州至正定又兗州至開封之鐵路懇請自行速辦以免外人埀涎 
　　北京電今日國民哀悼會齊集演禮明後日分班致祭外人中多附往瞻禮 
　　北京電十五日京津火車因太速至郎房出軌 
　　北京電黎宗嶽昨日到京 
　　迪化電新疆楊都督以大借欵不成即電總統府謂已與某國議决訂借巨欵以本省釐卡作抵業已議有頭緖懇即准辦以濟眉急 
　　打箭爐電此間華軍已向藏域進發甚速 
　　重慶電大竹縣各屬近有劣紳開會仇敎經陳知事查悉即嚴諭禁止 
　　南京電國稅廳長金鼎已呈請政府辭職甚力並力保坐辦單鎭自代 
　　南京電旅寗粤人因政府有簡任張鳴岐爲粤省長之說頗爲忿憤昨特開會公議對付之方法 
　　南京電昨日偵探隊又拿獲匪黨六人並搜出物證多件當即解送 
 [P軍法處審訊> 
　　南京電闻浦口開辦商埠經費滬寗鐵路有籌欵三十萬之說　　南昌電李督　京歡迎趙從蕃軍警亦無反對省議會據法不認恐無效 
　　南昌電國事維持分會十六日假浙江會館開成立會省議員潘震甲等極力反對詈駡揮拳秩序大亂而散 
[特約路透電]  
　　北京電外間盛傳開灤礦務處借欵英金二千萬磅之談判因英政府出而反對故已作罷　　北京電德國某公司已與中國訂定借欵洋一千萬元闻係代表克虜伯砲廠訂成合同内規定中國須向該廠定購軍裝若干 
　　北京電參議院到會議員又不足法定人數所有到會之少數議員開一非正式之討論會研究將來正式議院開會與現時議院閉會之各項手續議長謂據彼所知現在到京國會議員共約一百五十人惟兩院須得議員四百人方足法定人數故國會下月初開會一層恐難辦到據彼之意　議院須照常開會至正式國會開會之期確已定奪爲止 
　　北京電外间盛傳各省省議會之參議員選舉未能满意進行現在已將議員姓名發表者不過十省餘如湖北湖南福建三省之省議會因兩大政黨發生意見選舉尙未進行 
　　北京電今日（十七）哈逹門外將鐵路官員最近查出之雅片當衆焚燬中外人士往觀者甚衆 
　　北京電英國副領事羅士君定星期一前往河南調查中國所稱該省現在已無罌粟種種植之說是否確　 
　　北京電甘肅都督趙惟熙已由政府給假三月　　哈爾濱電據聖彼得堡電社宣稱蒙古赴俄專使已於本月十四日由俄京起程回蒙 
　　哈爾濱電據新生活報載稱現因鬍匪屢次刧掠火車傷及管車人故東清鐵路局已令客車辦事人員携帶手鎗防衛 
　　廣州電官家總律師黄君正式要求警局讓棄控告及懲罰吸食鴉片者之權謂警局僅能拘捕罪犯由官家總律師在正當法庭赴訴僅該法庭有審判之權云 
　　大理府電當道選派中學校未畢業之學生二十二名赴日本學習專門學 
　　東京電孫中山之夫人與宋女士昨晚同乘汽車出游被撞跌出皆爱重傷宋女士傷勢頗危已入醫院療治 
　　漢城電昨晚有韓人數千名聚集大門地方紛發演說鼓動排日當道聞信卽派憲兵前往解散拘獲多人 
[譯電]  
　　北京電此間盛傳庫倫消息謂俄人現以詭譎之計鼓動蒙人與中國開戰聞俄人已以最精最新式之軍械及足用之子彈供給蒙古馬隊以爲内犯之用近有馬隊千餘名侵入内蒙蹂躪中國移民之田地希圖借此挑起中政府之干涉俄人不欲自爲戎首故目下忍而不發惟已豫備一切一俟華軍進攻庫倫則卽擬助蒙從戰云 
　　北京電内蒙古已頒行戒嚴令政府現復派步軍一營馬兵二中隊前往綏遠 
　　北京電北京英公使署華文副秘書官亞乞巴爾特君及成都英領事署之金君已奉委調查湖南禁烟近狀二君定於四月一日由長沙啟程中國亦委託北京官員二人湖南官員二人偕同調查湖南罌粟向於四月間成熟英員查曅該省後大約尙將赴安徽山東二省一查該二省之罌粟成熟較晚雖據中政府稱業已禁絶聞有數縣栽種頗多云 
　　北京電袁總統請載澧留意勿使隆裕太后梓宫奉安西陵與召集國會同日舉行以免從行保護之軍隊不敷分派奉安之日袁總統將派蔭昌代表恭送 
　　北京電十八十九兩日太和殿舉行追悼隆裕清太后之大會將請外人與會 
　　北京電自本月十六日起每逢星期日准外人向外交部領取憑據入三海游覽 
　　北京電參議院已如袁總統之願到满法定人數議員出席者計六十一人修改省議會章程議案及中央敎育會選舉資格議案均付股員審查舉任憲法特别委員會議案業經否决鹽斤增價議案定於今日（十七日）宣讀 
　　北京電袁總統除聘用日本有賀長雄博士爲憲法顧问外尙擬聘用美國博士古特洛及比國博士一人惟此種顧問之職任目下殊無關重要云 
　　北京電求爲内閣總理之宋敎仁業已抵京 
　　倫敦電駐英列强大使今日（十五日）開會討論巴爾幹各邦之覆文歷時頗久衆皆無所隠諱咸謂 
 
 
 

Page 3

 
 
諸條件過於苛刻惟諸大使對於調和一舉均未存絶望之念今擬致書各邦曉以利害各邦或將另行提出條件更合爲媾和之基礎各邦現所提出之媾和條件衆意皆謂殊足紏擾大局萬難承認云 
要聞一 
[俄人最近之强逼策]  
　　（北京特約訪員一葉子 
　　俄公使之答語中俄間之蒙古問題中國政府之意欲待國會開議之時以報告交涉始末經議會協贊而後解决故俄國就主要之提出條件要求答覆政府恒不爲確實之答辯以遷延其解决而轉提出瑣屑問題以要求俄國蓋猶是習用老中國派之延宕政策也 
　　本月四日外交次長劉式訓曾親俄國使館會晤俄國公使提出左之要求曰 
　　（一）聞俄國循庫倫之請派遣武官敎練蒙古軍隊且蒙古有戰事允指揮蒙古軍隊從事交戰 
　　（二）聞俄國增兵於庫倫承化寺喀什喀爾等處 
　　（三）闻俄國售與軍械於蒙人且爲謀運送之利便 
　　（四）聞俄國架設電線於蒙古各處 
　　以上各項非中俄兩國間蒙古問題未解以前所得决行者請電逹貴國政府停止之云云俄國公使卽答曰 
　　俄國政府旣與宣言獨立之蒙古政府締結協約卽本其條約爲之果有蒙古承認則亦無所妨礙 
　　俄蒙協約早已提出於貴國政府一讀自可明瞭貴國縱謂於蒙古問題未解决以前俄國實行俄蒙條約上之特權爲不當然貴國承認該俄蒙條約與否一任貴國之意非因貴國不承認而俄蒙條約遂不生效力故此不能要求電逹云云兩方面會晤之後僅以如此不得要領之問題爲如此不得要領之議論而散會 
　　要之俄國公使屢對外交總長陸徵詳明言中國承認俄蒙恊約則可更結中俄條約否則俄國無須改訂中俄條約惟履行俄蒙協約故中國政府雖對於俄國之要求遷延推托而俄國亦不强其承認第着着由俄蒙協約而實行對於蒙古之施設而已 
　　比利時之索償比國公使以去歲三月十四日與唐紹儀締結一千萬磅借欵僅交付一百萬磅爲六國團所迫取消該約卽已付之一百萬磅爲一年之借欵其周年期限卽本年三月十三日故要求該借欵之償還該借欵本以俄國欲得張庫鐵道故使比利時爲該鐵道之擔保締結條約不能僅視爲比利時之商業資本俄國旣以不承認賠欵延期利用之以爲迫成其要求條件今借欵交涉渺不可憑而中國政府財政又十分窘迫適有此比欵償還期到之機會遂不惜鼓動比國出爲要求我國償還之舉俄人之心亦險矣哉 
[六國借欵合同譯文（續）（昨）]  
　　第十三欵此借欵交與中政府之價目當由銀行等將債票發行價目内减去票面所值虚數百分之六在倫敦發行之價至少每百不得在九十六又二分之一之内故中國凈得之數每百不得在九十又二分之一之内發行債票最好之時機须由銀行等定奪惟須先期咨照中國財政總長以便由中國飭知駐外各公使 
　　銀行等得由此借欵第一次進項内提出欵項存儲歐美及日本留作交付第一次半年之利息與銀行等之經理費（每百兩得二錢五）之用中國政府准銀行等以此項留存之欵交付債票利息與經理費本合同第六欵所載中國各省應付中國各銀行以抵此借欵之欵項於第一次息票六個月期内毋得動用並須作爲預備費以防各省之付欵或有間斷以上辦法以第六欵所載各省停止付款時爲止此次借款進項除提出款項足敷交付第一次利息並繳還銀行等之墊欵與利息與本合同第二欵第一二三條所載應付各欵外所有此借欵凈餘之進項應交匯豐銀行德華銀行東方滙理銀行華俄銀行正金銀行及美國資本家歸　國政府整頓庶政借欵帳内至此欵收帳辦法與月期均係按照購票章程辦理凡由歐美日本各銀行滙寄借欵來華由駐華銀行或銀行等指定之經理處經手辦理其數目須設法使各銀行相等每次匯價須與滙欵各銀行同於當日訂定倘匯欵數目不能相等則由中國財政總長與各銀行議定一彼此滿意之法辦理上開滙欵事宜 
　　在倫敦柏林巴黎紐約聖彼得堡横濱所存之欵項按週年三釐給發利息在中國所存之欵項作爲往來帳其利息隨時酌定借欵進項之存在歐美日本歸入中國政府整頓庶政借欵帳内者應聽中國財政部之指撥辦法載下開之第十四欵凡借欵滙至中國其數目須與銀行等或其指定之經理處隨時酌定惟每一星期不得逾五十萬磅之數欵項滙到之後須存在中國之匯欵各銀行以待中國之用至提欵辦法載下開之第十四欵　　第十四欵中國政府允卽實行審計部按照一千九百十二年十一月十五日大總統命令公布及一千九百十二年十一月十六日政府公報刋載之暫行章程辦理其原文及譯文載見本合同附欵第八條將來如須修改不得有妨礙此次借欵之處凡提用欵項應由國債廳華洋總辦會同出支欵憑單其向銀行等提用之欵數須與實在之開支相合凡向銀行等提用欵項之支單或命令應由財政總長委定之代表簽押附同上載之支欵憑單並發欵命令送交銀行等指定之代表該代表以爲所開費用實合本合同之第二欵及所指之附欵則卽於支單之上簽押送還財政部持向銀行等取欵如該代表於所支之欵項有以爲不應開支之處可向國債廳洋總辦詳細詢問並請交出收支憑單以便查看 
　　第十五欵倘此借欵發出之債票或遺失或被竊或經焚燬銀行或銀行等隨卽知會財政部由中國駐倫敦巴黎柏林聖彼德堡東京或華盛頓公使飭知銀行或銀行等在報紙刋登告白聲明已失之票不能憑以取欵並設法按各該國例章辦理倘所失之票已過銀行或銀行等所定之期限仍未覓回則中國駐倫敦巴黎柏林聖彼德堡東京或華盛頓公使應照原數重發别票加蓋關防交代表該票主之銀行或銀行等所需一切费用槪由銀行或銀行等代失票主擔任 
　　第十六欵倘於未發此次借欵招帖以前遇有政治上或財政上意外之事以致礙及金融市面或中國政府債票之價值銀行等以爲此次借欵未能按章辦理准銀行等於本合同簽押之日起六個月内發行此借欵如期限已過市面仍屬不佳銀行等可請中國政府展長日期如中國政府不允所請則本合同卽行作廢中國政府如已豫支欵項则應將該款及其應有之息交還銀行等如此次借欵係按第一欵所載分數次發售則本欵所載各節每次發售均可照行及可略加應有之修改 
　　第十七欵中國政府如擬續行發行借欵以鹽課收入爲抵或發行補加之借欵以充本合同第二欵所載諸事之用須聽銀行等承借此項借欸悉照本合同規定按票面原值虚數百分之六計算經理費用此次借欵完全發行及購票章程内所定末次付欵日期後六個月内所有一千九百十二年十二月一日以前訂定之政府借欵而由政府擔保者非豫先與銀行等商妥中國政府允不從事發售 
　　第十八欵此項借欵係滙豐銀行德華銀行東方滙理銀行美國資本家華俄銀行及正金銀行均分承辦惟彼此均無互相擔任之責 
　　第十九欵滙豐銀行德華銀行東方滙理銀行美國資本家華俄銀行正金銀行可將其本合同應有之權利及責任或全體或分别過割或付託與英國他公司德國他公司法國他公司美國他公司俄國他公司日本其公司或董事等或經理人等接辦或再轉過割或付託代辦惟他接辦代辦均須先請中國政府核准 
　　第二十欵本合同係奉一千九百十三年二月囗日總統命令由國務總理外交總長財政總長代表中國政府簽押並由外交部用正式公文照會英國德國法國美國俄國日本駐京公使 
　　第二十一欵本合同繕寫華英文各九分中國政府執收華英文各三分銀行等執收華英文各六分如文意有疑難之處以英文爲准西曆一千九百十三年二月囗日本合同兩造在北京簽押（完） 
[雜評一（無名）]  
　　鍾頴一人余謂中國自共和成立以後眞能爲中國盡力者鍾頴一人而已處於危急無援之地無所希冀唯知保守中國之權利不使絶於一線雖古名將義士無多讓焉不謂於今日善走時代見之 
　　俄人之進一步我人每以俄助蒙人以爲暴不知俄實欲併吞蒙古也我人每以俄欲併吞蒙古以爲暴不知俄實欲併吞蒙古開其　併吞中國内部也試觀俄人今日着着進行者豈僅助蒙而已哉亦豈僅欲得蒙而已哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[四國鐵路借欵追加條件已定]  
　　川粤漢鐵路借欵自前督辦譚人鳳在京時交通部與四國銀行團會商追加條欵四條其時四國銀行代表業無異議惟以須寄交倫敦各資本家審定懸隔數月之久迄未解决聞日昨交通部與四國銀行團磋商將首列四條又加修改往返商榷雙方已得同意已由滙豐匯理德華花旗四銀行用正式公函通告作爲最後之解决其條件大略如左 
　　（一）四川路線收歸國有已經定約湖南鐵路已由前黄督辦接收現在德美兩工程師均已到首工地點著手測量卽作爲四路同時開工 
　　（二）原合同所定借欵之抵押品因時事變遷資本家恐其於原定數目不能滿額致受　損故議將鐵路上材料産業暫充此項不足額之抵押 
　　（三）原合同所定借欵滙華存儲大清交通兩銀行現應變更存儲在華之匯豐匯理各銀行俟改組之中國銀行恢復信用與在華諸外國銀行交易時再提存於中國銀行 
　　（四）查帳員應常川在局検查一切又中國因爲整理帳簿以便查帳員易於稽考之故另僱用洋管帳員在局經管帳目但此項人由中國督辦自由僱用不與合同相涉如路工用欵有疑慮不明時查帳員有停止支付借款簽字之權 
　　以上四條雙方同意已經簽字路工需欵卽時可以支付并闻湖北查帳員已由銀行團指定漢口各銀行職員兼充至僱用之洋管帳員銀行團亦催促速將名單開送矣 
[鐵路沿線稅局裁併問題]  
　　崇文門豐台等處貨捐局日前曾爲裁併問題大起交涉旋經交通部與財政部兩處直接交涉爭議甚久現在國務院全體議决其辦法如下（一）裁撤崇文門豐台稅局及京奉京張京漢之鐵路沿線各稅局分卡（一）裁撤後所欠稅額由交通部設法抵補（一）交通部旣經設法抵補所欠稅額以後中央或地方即不得於鐵路附近地方另立名目再設局所抽收貨捐（一）凡貨物經過豐台運往他處作爲已經完稅又凡向例在崇文門豐台完稅後運至他處免其再行完納者卽亦不得再行完納 
[藏事之亡羊補牢談]  
　　參議員質問參議員張華瀾提出關於西藏問題之質問書云西藏一地居國上游外邇英俄内障滇蜀前清末葉撫馭失道尾大之勢漸以養成民國肇興國基未定爾豐逹賴乘機蠱惑藏人無識遂起猜疑議員不來伏莽羣起拉薩被困鍾頴告急哀我藏人屠戮無數凶燄所至禍及川邊滇軍奉命尅日西征恢復鹽井屢奏奇功紀律嚴明德威並用番衆感服牛酒歡迎方冀長驅直抵拉薩而尹督昌衡妒能嫉功阻撓其事蒙蔽政府妄報肅清政府不察聽其邪說遽令滇軍倉卒班師西藏之禍遂成燎原推原禍始未必非政府因循敷衍而依賴怯懦無勇妒能嫉功之尹昌衡實階之厲也惟是往者不諫來者可追今聞英藏條約又告成矣雲嶺以西非我有矣五族检和僅四族矣以地勢論臥榻鼾睡高屋建瓴秦隴蜀滇首當其衝吐蕃禍唐前車可鑒以外交論英藏條約效尤俄庫各國援例相率而而來瓜分支那其勢已成不識政府對此在問題已有成算在胸而爲亡羊補牢之計乎仰仍以昔之因循敷衍而依賴怯懦無勇妒能嫉功之尹昌衡乎按何方針行何政策忝爲國民代表理合與聞謹据約法第十九條提出質問書請於十日内答復未識政府如何措辭 
　　張代表條陳政府頃接蔭棠來電謂藏事久未解决特陳辦法三條（一）按宗喀巴經記載明逹賴六世後不復再來前清乾隆時已爲六世今逹賴爲十二世顯與經典違背足證明逹賴非釋迦後身（一）章嘉佛爲四大喇嘛之一敎權與逹賴等藏僧信仰亦復相同雍正中嘗派送第六世逹賴回藏是其明詥證今宜假以全權赴藏宣慰（一）招携懹遠首重威信前因漢兵騒擾未予嚴懲不足服藏２　之心應卽酌辦首要云云 
[對於譚呌天案之各方面]  
　　譚呌天因携帶煙具烟土京被東車站稅局扣留復經總局將原物送回後竟致激成該局委員全體辭職之事雖經局長再四挽留而各委員以一堂堂稅局其勢力竟不敵一呌天以故去志甚堅聞至昨日尙無了結辦法且各蜀對於此事極爲憤恕茲將其情形略記如左 
　　禁煙改良良會之會議萬國禁煙改良會丁義華對於禁煙一事極爲認眞現在各省支會禁烟代表正在京中會議昨見報紙揭載此事極爲憤慨刻已訂於明日開會議决對待方法 
總檢察廳之調查此案發生後與論大譁爲檢察廳所知各檢察官以商稅總局而敢於湮滅証具刑律訂有明條如不將此案提起公訴則檢察廳爲凟職故日昨已派檢察官帶同書記至東車站稅局調查一切其調查之詳情尙不得知 
　　地方團之質問京師地方自治團體自闻譚呌天案發生及周學熙等違法曲庇含糊了結等情大爲憤慨刻擬上書於大總統質問該稅局之種種違法並請嚴加懲治刻已召集議員提議矣 
　　譚呌天之惶恐譚呌天自經此案發生後仍若有所恃而不恐终日在家暗施連動以待此案之了結不謂檢察廳已於昨日派巡警至大外廊營譚之家内調查幸巡警至其家時譚尙鼾眠未起未逢其吸食之時故未將一切烟具搜去惟已惶恐甚矣 
[直隷選舉參議員紀事]  
　　直隷省議會之議員國民黨員一百零八人共和黨黨員五十有七人尙有跨黨者十餘人民主黨黨員六十餘人其跨黨者亦十餘人此番選舉議長國民黨之黨員全體一致以故議長一副議長二咸出於國民黨乃至選舉參議院議員國民黨僅得五員焉（一）張繼（一）王法勤（一）王試功（一）郝濯（一）王觀銘屬於共和黨者亦五人（一）劉彭壽（一）籍忠寅（一）宋積（一）王文芹（一）張其密 
　　此次選舉國民黨燕支部長張繼王法勤兩君本有被選爲參議員之希望故對於此番選舉不便出而主持乃以其事屬之谷鍾秀谷欲爲劉狀元春霖謀一位置而省議員中之屬於國民黨者甚不謂然緣劉本共和黨黨員以圖謀議員事近始投身於國民黨者尙未及七日也選舉前燕支部所開參議員談話會谷竭力爲劉春霖運動劉遂得排入第四介黨中之知其内容者大不服谷之所爲於投票前一日國民黨開預選會有黨員于景洵者以谷鍾秀爲劉運動辱駡倍至並餉以老拳谷退後卽將劉春霖被選之名除去故投票之結果劉亦遂落選焉 
　　此番選舉之結果民主黨竟不出一議員浑選舉之前民主黨與國民黨原有數次之提議願共同一致投票嗣以燕支部之不信任谷鍾秀之故談判遂無結果而民主黨跨黨之議員又悉數投入共和黨經雖民主黨移書責問卒亦無效此一原因也 
[漢商討論公債票之意見]  
　　孰是孰非必有能辨之者 
　　漢口自遭兵燹損失甚鉅去年商會派代表晉京要求撫恤政府允發補助漢口公債票五千元近因各團聯合會反對公債票保息辦法電逹政府後政府昨已有電到鄂由民政府用正式公文行知商會商帮王琴圃樊步青劉仁山周秉彝王心田諸君當於初十日晚九點鐘在各團聯合會討論公債票利弊並質問發電政府時是否全體通過首由樊步青謂諸君係四段團内之人并非商會代表此次各團聯合電京不認公債票辦法步青比問本段會長劉仁山知否劉推不知不勝詫異因劉係聯合會副會長何以不知發報劉仁山謂此電並未通過周秉彝王琴圃王心田和之並謂今商會約定十二日到軍民兩府面陳一切若問有無此電秉彝自當認不知情因係本會會員故不得不據實直告於是聯合會會長周允齋君宣言發此電時雖商團人數不多有商界維持會在場並非允齋個人之意今樊君來會討論亦知公債票之害乎政府補助漢口應由現金何以剜肉醫瘡何仍取諸瘡痍人民如樊君咸寗人也經商漢上有年是卽咸寗之漢口人矣漢口之人民將來担任太重人民卽難生存比不得宋偉臣盛竹書是别省人將來報開損失數十萬俟公債票到手卽回家安享漢口人民替伊還債愈負愈重勸君等不必爲伊所用請商會即與本會磋商再發一電由政府担任利息或减輕亦可樊君步青登台駁之謂漢口此次兵燹損失甚鉅自公债票發生敝帮希望此票者甚多如謂過境銷場加三釐過重銷路必滯竊以民國規定稅則附加三釐較諸滿清尙爲稍輕如果有碍銷路敝帮决不承認因漢口爲通商大埠貨通中外所加之稅係取之各處商民並非漢口一隅擔負此固無庸慮者查民軍起義漢口適當戰線焚燒殆盡此次損夫理應國家賠償何得就地籌欵其如周君所謂剜肉醫瘡何也前商會代表盛竹書等回漢目擊國庫如洗大總統亦無點石成金之術補助漢口公債票本是剜肉醫凔依愚看來較諸满清中東之役賠三百兆庚子之變賠四百兆將已之肉剜補於人似勝一籌值此商戰時代漢口金融機關滯塞已極若非設法補助外人均可自由赴各處採辦華商變爲苦工商務不興何以立國至於周君所言損失不能保其必無然必須商會列表俾衆周知俟中央調查員到漢協同調查以免弊混如公債票理由充足卽發電不能取消如公債票理由不足卽不發電亦自消滅步青亦不過問惟願貴會諸公以振興商務爲前提與商會聯络一氣另籌完善辦法而已說畢遂散會 
[三楚近事紀要]  
　　規復田家鎭砲台問題湖北長江下游之田家鎭炮臺形勢扼要乃鄂省水路門户前歲南北交戰多遭損壞近海軍總長爲注重國防起見擬將規復特派該部技正吳子衡來鄂查勘修築已經會同鄂都督府委員勘估工程共需銀二十萬元黎公以此欵應否由鄂擔任電詢海軍總長昨接劉總長復電以此項經費部任十分之七餘三成由鄂担負監修委員部鄂各派一人同負責任工程完竣歸部管理闻黎公以該台旣隷屬海軍部應由部擔任經费鄂省軍費奇絀實無閑欵修復該台亦無須派員監修頃已覆電劉總長查照矣 
　　借用湘米稅問題鄂人食米半仰給於湘省每月由寳塔洲下運武漢者約數十萬石故湘鄂兩省合在寳塔洲設立兩湖米捐局委員合辦前清時兩省係平分捐欵民國成立湘省迭經與鄂磋商由鄂讓步湘得捐欵十分之六五鄂得十分之三五業經實行數月兩無異言近黎副總統以鄂省裁汰軍隊需欵甚巨又須籌還賠欵洋債財政支絀中央無以接濟羅掘實無方策查湘鄂唇齒相依誼屬一家湘自光復以後財政稍裕解濟中央已逹二百餘萬之巨足見能以支持鄂省處此窘境借貸外債亦無良果惟有求助鄰省查兩湖米捐收數月約三十萬元湘省截去三分之二致鄂用無多此欵雖係由湘米商完納而費則皆出自鄂人食米进特電懇湘都督顧全鄰交將該米捐暫行全數移借鄂用俟國家地方稅項劃清財政整理就緖卽行停止由湘按月將應分鄂之欵扣還俾稍紓目前之難尚不知湘督能俯如所請否 
　　議員被窘紀天門議員歐陽景東因吸食鴉片賄買議員其親筆証物均爲彭君超等所得當依選舉法報告覆選監督并在地方高等審檢兩廳提起訴訟高等檢察廳批允提案嚴究景東自悉違法匿不到案至前日省會成立時景東乘轎到會大出風潮不意原告彭君超等守候議會門前景東抵門時彭君當衆宣告謂景東違法訴訟尙未判决當然停止公權不得入會投票衆大譁一班激烈分子卽以老拳相奉景東面赤如血抱頭鼠竄但因人衆不克兎脫忽有某某等數人持强將景東搶入議場彭君超等又守候議會外以待其出而景東已狼狽不堪矣後有和事老者出爲排解乃得脫此難關 
[贛省槍械卽日發還矣]  
　　贛省反對汪民政長後適遇中央電飭潯關扣留槍械雙方誤會頓兵潯陽經黎副總統從中調停密電中央派委王鐵珊上將抵贛查辦王日來調閱此項卷宗極爲詳細密商李督主張和平辦法電懇中央如數發還現已接奉京電允准由王上將面交李督後卽派高等顧問官陳澤霂於十三號起行赴潯收領並電九江鎭守使戈克安就近派兵護送來省茲將往來要電錄下 
　　北京電南昌王查辦使鑒奉大總統令旣據查明江西槍械窳朽不堪且不敷一師一旅之用應准如數發還等因特逹參海陸部尤印 
　　九江電南昌李都督鈞鑒頃接稅務處電飭槍械歸贛已囑稅司放行專此禀聞（潯關監督）周斌叩 
[奉天政軍兩界之暗潮]  
　　張都督與省議會奉天臨時省議會於閉會之前對於奉省之財政官制已表示其反對之熊度然因迫於閉會期近未暇提出質問案迄今年二月正式省議會告成而五路觀察使設置之問題適起省議會主張設置東南北三路觀察使撤廢西中二路觀察使而張督又不允以故反抗之力日形劇烈現張督以省議會遇事反對於將來行政上殊多窒碍特用一種手段將省會中最有勢力者二三人牢籠入彀他議員亦遂隨聲附之故張督與省議會之暗潮或將歸於泡影矣 
　　張作霖與馮麟閣奉天新官制内之内務司長榮厚財政司長趙臣翼均屬張都督之舊人敎育司長莫貴恒爲吳景溓之推薦實業司長馮少棠爲馮麟閣之姻親顧問王安中參謀長張鉞及五路觀察使都督副官長白運昌等非張委卽馮派故張作霖已成孤立之勢且自張都督信任馮麟閣後特藉口保持奉天治安不令張作霖外出而以馮麟閣爲討蒙之先鋒故政府之恩賞僅及於馮而不及於張因此張深嫌馮之得勢馮又恨張之專横兩相水火日形激烈 
地方通信 
[蘇州]  
　　破獲水上大幫賭徒蘇城巡警之腐敗逹於極點近日更甚巡長巡士借端索詐及聚賭抽頭等事日有所聞十二號晚間西路一區週番李春豐程煥卿邀集郭煌興土棧主人郭老六及著名賭徒李正鑫等僱頭號官舫在覔渡橋河下放水燈輸赢頗鉅被西路殷巡長查悉當卽報告沙區官用電話通知水巡隊隊官徐樸臣隨卽乘坐汽油船督率長警前往拿獲賭徒三十七名一併解往水巡隊署分别懲罰矣 
　　育嬰堂收歸縣有蘇城中由吉巷育嬰堂自江董辭職後該堂雖經縣議會議歸縣有因經費無着故自上年至今尙未接收茲由宗知事禀詳省長請示辦法昨應省長有電至蘇飭宗知事暫時接管並妥籌的欵維持故宗知事已於昨晨帶同科長貝載安君乘馬至該堂收管矣 
　　大郎橋之大賭窟大郎橋巷某富紳家房屋百餘椽聲勢煊赫兄弟二人藉乃翁餘蔭惟以嫖賭爲畢生正當營業自舊曆新年以來無日不以花骨頭作伴近更招集城中富紳大賈及紈袴少年大開博場輸赢之巨一局竟至數千金並聞有政界中多人亦與其列故該處警察等雖有所闻而亦不敢過問也 
[松江]  
　　公布謀斃金童案西外長壽橋南金炳生被住居附近之新　人方春泉周秋和陸補才曁妻陸蔣氏同謀置死一案屍屬恐法官不肯以四人抵一孩故異常憤激地方人民亦大不平嗣法庭俯從輿論遂於前日公判陸補才及妻陸蔣氏科定死刑方春泉無期徒刑周秋和監禁六年該案公布後聞者大爲滿意 
　　行公民釋菜禮松江顧君等發起孔敎會支部業已成立現定三月十七號卽舊曆二月初十日召集會員至縣學學宫行公民釋菜禮郡中各學堂亦以國民讀書識字稍具道德觀念皆孔敎之力爰議由師長率同學生屆時就學堂致祭 
[廣東]  
　　唐紹儀允任澳界交涉日前袁總统極勸唐紹儀辦理澳門界務並經胡都督梁士詒先後勸駕已有允意昨胡都督復有長電一封致袁總統略謂唐本不欲出山嗣因澳門界務關於桑梓前途絶大恐過於决絶必爲邑人詬病因而應允俟脚疾稍愈卽勉爲其難惟唐君之意以澳門劃界卷帙繁多計前後經手者已逾六人擬請由中央再簡派悉熟中葡界務始末者一人南來爲唐君佐方易畢事等語又聞都督府消息外交部本有命周璽南來佐理之意惟因唐尙未允出山故不發表大約此次仍須電求唐君同意卽可正式發表周爲山東都督周自齊之弟 
[安徽]  
　　皖垣防範九龍會匪柏都督近因蕪湖拿獲海龍會匪首邢蕩湖等正法後聞尙有羽黨多人在省煽惑希圖破壞以故連日異常戒嚴所有各衙署機關處均加意防範并飭令五城多派兵士嚴防出入巡警憲兵晝夜巡防昨晚商務總會亦召集各路商團荷槍梭巡以資防護 
　　圩董抗傷查烟兵士日前有禁烟李委員赴阜陽縣支家寨查禁種烟將種户吳某帶案究辦突被圩董支某率衆抵抗并傷及兵士三人昨由田局長呈報柏都督當經都督令飭阜陽知事查明詳情呈復核辦 
　　皖省禁煙叢談日昨禁煙總局呈報廬江縣境内尙烟苖有多處發現請都督將該縣知事量予處分柏都督以該縣周知事前以禁烟不力曾經記過一次茲該境復有烟苖發現多處足見辦理不善昨特飭該知事暫緩赴太平新任聽候查辦近聞省城一班私運烟土者多有勾串水巡每包仍繳洋四元以故輪船上下毫無阻滯其未繳費者多被破獲昨聞有和悅洲協和日新施泰興三客棧代運烟土二十餘包由省運赴徽州各屬經稽查員在東門外洋棚内查獲當卽呈報都督擬將該土販從嚴懲辦 
[雜評二（默）]  
　　議會與行政官廳議會與行政官廳有意見而遇事反對則行政官廳之行政多棘手而議會遂爲行政官廳之障碍物 
　　議會與行政官廳相聯络而遇事承順則行政官廳之行政多專横而議會遂爲行政官廳之附屬品 
不受牢籠而後不爲附屬品不使意氣而後不爲障碍物不爲附屬品不爲障碍物而後可稱爲有價值之議會 
　　川粤漢之借欵四國借欵已告成川粤漢路可開工矣然而稽察有外人工程有外人操政財權又有外人我川粤漢路紛爭數年蹉跎荏苒必至各種權盡操於外人而始動工而始謀建築之方法鳴呼傷已 
　　雖然彼思窟穴於鐵路中者方將鑽謀奔走而欣然相告也 
　　西藏之亡羊補牢譚藏事至今日政府已無可如何矣以無可如何之政府而質問之質問亦無如政府何也以無可如何之政府而條陳之條陳亦無如西藏何也是故今日之牢非政府所能補能補之者惟恃具有眞實力量之國民而已 
 
 
 

Page 7

 
 
本埠新聞 
[力爭土地管轄權之理由]  
　　上海地方審判廳呈外交司法兩部文云竊本廳接准通商交涉使函開昨接英總領事函稱據英律師高易函稱本月九號有閘北第二初級審判廳會同法官將北蘇州路永順里等房屋共六處欲行封釘當經住户有五處各付給房租三個月一處未付被釘本律師查此六所房屋乃在本律師英册一千四百十七二千五百九十五二千九百二十九四千八百五十一四千八百五十二等號之契地上是爲英人産業應請轉致閘北審判廳勿得干涉並請將已釘之房速行啓封等情前來本總領事查此産均在英册閘北審判廳竟行擅入欲行封釘實屬有違約章且此案最關緊要係此産已在會審公廨成訟尙未判定房租歸何人取去應請轉致閘北審判廳毋得干涉並將已經封釘之房速爲啓封等語該屋是否英册亟應查明如係英册礙難發封用特函逹卽希查照見復等因當經本廳詳確調查得悉此項地産係葉樹德公司之産業當時確由高易律師掛號蓋上海華人所置地産往往在洋人處掛號由掛號洋人出一權柄單單上註明係代業主出面産仍業主所有此卽所謂道契地查道契地不過由洋人代爲出面産固仍爲華業主所有並無卽由註册洋人管業之說是其所有權固仍屬華人該律師何得以註在英册卽謂係英人産業旣係華人之産業不論其爲英册與否華官廳即有干涉之權且此屋發封之故係因業主葉樹德公司以房客欠租由該公司收租人包錦記卽包大德訴請閘北初級廳發封該廳查該地産雖由高易律師註册因樹德公司拖欠永豐等錢莊拆欵遂將此項契據交在該莊作爲信物並未立有書面契約亦無以租抵息之說卽使永豐莊等追欠涉訟但永豐等莊祇有抵當權並不發生占有之效力該公司因欠租而請求查封與閘北初級廳之假執行均爲正當之手續况該公司因被租户欠租在高易律師旣代該公司出面理應協助該公司追欠方是正當辦法何以所持絶對的異見尤不可解總之該項房屋旣在閘北初級廳土地管轄之内而産又爲華人所有該廳當然有行使職權之義務高易律師對於此項房屋如果另有關係應自向該廳參加訴訟萬不能因在租界公堂有案致與閘北初級廳之管轄權發生障礙至英總領事謂此舉有違約间等語查訂定條約洋人在内地除敎堂置産由地方官核准後可以購置外其餘洋商人等均不得在内地置産此項所封房屋卽使果爲英人産業照約亦不能承認况朋明爲華有葉樹德公司所有之産乎且此次係由業主追欠致訟掛號洋人尙欲出頭與業主反對假使他人因他事與業主爭持彼掛號之洋人又將何如耶本廳查明此案情形當已據實函復交涉使查照轉復矣惟前清滬道不顧主權輒將華界地産給發道契以致有此爭執此後若不照約限制深恐租界外土地將漸爲外人所履霜堅水深堪危懼應否由大部會商内務部通飭各處通商口岸行政官以後除租界外一槪不再給發道契俾此後土地權之爭執可以稍免亡羊補牢似猶未晚伏乞大部迅賜察核施行除電呈外理合將辦理此案詳情具文呈明仰祈核奪指示俾有遵循實爲公便 
[開審江孚輪船命案之預備]  
　　上海地方檢察廳陳廳長復湖南旅滬同鄕會函云頃接來函誦悉一是江孚帳房張惠江威逼楊正標致死一案鄙意當然汉法律解决爲正辦此係鄙人應盡之天職對於一般人民均應盡其義務亦無關於桑梓之情也承示開會日期英來反覺不便不如不來之爲妙至前函奉索證結並同舟不平人住址各節乃此案質訊之必要但不識前項証結各件是否存在尊處抑或能知其所在以及同舟諸公住址尊處究能查實一體通知否還祈迅速示復因該船帳房張惠江現已由本廳拘押並已另函滬招商局請將買辦等一干人送廳備質各在案現在此案質訊在卽故不得不亟求證據也英素性率直平日辦理案情祇知以法律爲標準故於來函所云江君云云及同人所慮等情均非鄙人注意之點證結各件曁同舟不平人住址務祈詳細查明送廳核辦爲要 
　　湖南同鄕會又復陳廳長函云頃奉復示以楊正標一案當以法律解决爲正辦且係執事應盡之義務等語持論正大欽佩同深承囑將此案證結各件及同舟各證人住址單繳案以備質訊茲特將同舟各人報告湖南同鄕會公信一函又鎭江招商分局致招商總局信一函及江孚輪船帳房吳懹岑等所出甘結一紙另開具見證人等現在尙庽上海者姓名住址清單一紙由由派代表人親自賣送貴廳長察核施行足紉公誼至此案貴廳開庭豫審定期之後應請先行示知敝會緣本日開會業已公議屆期派人到堂觀審也合併聲明 
　　又聞江孚司帳張惠江被拘後昨卽具呈辯訴略謂商人在江孚服務已有多年陽曆三月初五日本船由漢口下駛未至九江查見有湘鄕人前當軍士之楊正標未購船票當令其補購伊因乏錢自願將棉袍一件作抵允許到申取贖迨輪過南京忽有多數客商擁入帳房聲言楊正標被逼投江胡閙不休並責令帳房同人出具證結其時該處已離楊投江之處約有甘餘里事爲船主洋人查悉前來詰問衆客始散查點失去洋一百另一元四角並衣服眼鏡等件本船買辦適告假不在查各輪船定章如搭客乏資購票向章祇收半價此次楊正標是否投江抑或經人遇救均係無從質證且將衣付質出於楊之自願稽查船票爲商人應盡之職於法律道德兩端均無責任可言惟總局已將坐艙撤換歸咎於商人爲此據實陳明伏乞主裁等語陳廳長諭候批示集訊核斷 
[老虎灶罷巿要挾]  
　　閘北水公所董事蔡光漢等曾至第二初級審判廳呈訴虞少棠瞿木湘等違章設灶虞等亦辯訴該董事蔡光漢等索賄不遂揑情朦訴由董推事批候查明核辦在案茲因遷延日久尙未解决由該公所於前晚遍發傳單知照同業一律罷市並赴廳面求故昨日華界内各老虎灶盡行歇業一區張區長因恐肇禍親自觀導旋有數家即遵諭開市其餘數十家同赴審判廳要求將虞等各店發封時因董推事未到均在該廳執香守候迨至下午一時董君蒞廳婉言勸導衆始散去茲將傳單附錄於下茲因虞少棠等違章設灶業經審判廳批示勒遷延至二月未蒙執行今日三時經同業議决明日禮拜一八句鐘華界同業一律暫停歇火齊集公所于審判廳面求施行水業同人公啓 
[翻砂同業之蟊賊]  
　　翻砂工匠周玉文近在虹口鄧鐵路一千八百七十四號屋内設立工黨翻砂同義會前日因勒令該業工頭周瑞源入會不遂纠衆至百老滙路覇阻同業工作並稱如有反對者卽以手槍奉敬昨晨周又紏黨胡小才周榮龍在新記浜守候適周瑞源由瑞記廠走出卽將黄砂與强水向該工頭澆潑致周面部受傷甚重若輩復攫取周所持小洋五百餘角逃逸旋經該廠西人得悉當用電話報告匯山捕房立飭中西包探將兩周與胡拿覆一面令將受傷人車送醫院醫治旋將被告三人一併解送公共公堂請究先由中西包探與見証杜星寶上堂証明前情訊之周玉文等延律師上堂辯護並由義與盛汪源順泰昌等翻砂作十餘家繕具公稟以周玉文等巧立同義會名目擾害營業公舉代表到堂請爲澈究中西官會商之下判被告三人一併押候查明於禮拜三再行訊核 
[增加工資之要求]  
城廂内外信壳業各工人近因米珠薪桂所得工資不敷度日於前日聚集七八十人在城内太平街一誠樓茶肆集議同盟罷工要求增加工資聞向來每工得錢一百四十文現欲加錢廿文業已向各店主分投要求矣 
[鹽販爭鬥續誌]  
　　湖北帮鹽販與江北帮爭奪包運鹽斤各糾羽黨在大逹码頭毆打經紀前報茲由第一區警局拘獲湖北帮胡榮桂周錫春陳紀發張家仁四人及江北帮楊桂林錢寳生徐加生王阿五四人於前日解送巡警廳經司法股員提訊驗明王阿五受有微傷判楊桂林等三人先行交保胡榮桂等四人一併收押候飭偵探查拿在逃同黨到案再行訊究 
[道十荒謬絶倫]  
　　虹口蓬路祥麟里董月卿家之十一歲養媳林弟於本月初二日被道士沈萬清誘拐至北西藏路匿居沈如九家强行姦汚致女下體受傷前日經滙四捕房捕頭得悉派探將沈與女一併帶入捕房昨解公共公堂請究先由女姑董王氏上堂禀明被拐强姦受傷情形請爲嚴究並據沈如九投訴該處房屋之後樓轉租於沈萬清之弟茲因沈弟回鄕沈來暫居其所帶之女子稱係姪女因該女年幼雖與沈同宿並不爲意嗣因每至深晚聞女呼痛哭泣後向詰問據稱女有微疾實不知被其强姦受傷訊據林弟供稱被拐至該處屋内與沈同睡每晚逼令將衣褲脫凈如不遂意卽遭痛擊致被迭次强行姦傷是實訊之沈萬清供稱因該女時被其姑凌虐故擬領爲義女迨與女赤身同睡遂不能自主曾經姦過三次惟姦時以女年幼不與對面由後而入其兩腿亦可借勁俗名順風姦現雖受傷可保無性命之憂聶襄讞聞之勃然震怒並以沈年近五旬如此行爲尤屬荒謬按照定律强姦十三歲以上幼女例得死罪遂商之英領翰君判女交其姑領回自行醫治沈萬清押候按律懲治 
[包車夫引狼入室]  
　　高郵人羅萬金在山西路六百十八號門牌楊廷和家爲包車夫前日午後乘楊出外糾同匪黨七人各執利器入内將刀架於女傭洪氏頸上嚇禁聲張旋卽登樓刦取值洋一千三百元之金珠飾物逃逸嗣楊回家得悉立卽報請捕房派探嚴桂金前往查得該車夫係楊之家丁劉升所荐由其胞兄羅萬華担保當將荐保兩人一併拘押捕房昨晨解送公共公堂請究原告偕見證傭婦上堂禀明前情並由中西包探禀稱查得此事實係羅萬金爲首聞已逃回原籍請爲移提訊據劉升供稱在楊姓家已有多年與羅萬金相識亦有三年曾由其兄托荐於主人出事之時我適由主人囑往新閘不知其究與何人所爲乞鑒訊之羅萬華供稱在百噸路六十八號洋房爲廚司此事並不知情聶襄讞商之英領翰君以劉等雖無串通情事究有担保之責判分别交保限兩禮拜將羅萬金交案一面仍備文移提 
[追悼吳彦復先生大會記]  
　　前日旅滬各省人士在張園安塏地爲廬江吳彦復先生開追悼大會午後一時來賓陸續蒞止輓聯詩文徧張四壁佳搆如林三時開會首由主席汪允宗君宣布開會略云吳彦復先生爲近世血性男子其文章行誼久爲世所景仰今到此會場不勝感慨蓋吳先生生性好交縞紵之好徧於海内當前清袁項城督北洋時人以吳先生與袁有舊日求吳致函通殷勤者户外之屨常满以予所知此種身受吳先生恩澤这人而今擁貲居上海者正自不乏今日乃不見此種人到會一死一生乃見交情此語良足慨矣不侫與吳先生結鄰有年深悉此中端委然不侫當日曾未嘗以一私事干吳並知今日到會諸公皆非當年有干於吳者蓋彼干吳之人卽爲翻雲覆雨之人其於近年幽居中之吳先生久已視同陌路不復置念况其身後從此可知今日到會之人皆爲篤實君子將來必能人人爲國家擔當大事迥與彼輩異趨云云　次由到會者齊向靈位前行一鞠躬禮　次由何宇塵宣布吳先生行略略云民國民立後凡歡迎偉人諸會常見會場人满今日之會乃爲追悼一獨行之士較諸彼會關係尤大且吳彦復先生之父筱軒先生爲同光年間名將甲申朝鮮之亂嘗以一旅入韓擒獲大院君歸津旣杜韓之亂蘖且折日之狡謀是吳先生之家族有功於國家甚大使人人皆能如吳先生父子則今日國勢必不陵夷若是吳先生於前清時以任子入官直聲震於天下因上封章爲堂官所抑遂卽日拂衣歸隠知清廷之必亡故於庚子與在滬同志組織中國議會此會一派往武漢起義不幸事敗唐才常諸君殉焉當時張南皮致書吳先生有卿本佳人奈何作賊之語吳先生復書痛駁之洋洋千言嗣後革命同志如章太炎等皆與吳先生往還甚密不幸窮困乃作北上依人之計從此遂墮於消極主義然由今觀之可知庚子國會之關係甚大乃爲革命之先何而吳先生身與此會其與民國關係之重又可想見云云　次由潘月樵君演說所受吳先生之感化略云到此會場可一痛哭洄念從前因吳先生而得交丁叔雅先生及諸同志又因吳先生而得夏氏这贊成始能辦成一學校敎育孤寒子弟至今八年未替予固確信吳先生爲第一愛國男子較彼取巧成名之偉人高出一等云云　次由談善吾君代吳先生之弱息吳弱男亞男二女士及其寡媳李敬儀宣布答詞略云今日蒙諸先生爲先君子開追悼會與會者感情深淺各有不同而其對於先君子之盛意均極摰愛感謝無已顧先君子之一生行誼已蒙諸先生適間演說無遺而推許之處間有過情弱男等聞而滋愧惟先君子一生出處所在與國家社會確有關係得諸先生詳細宣布至爲確切尤深感仰至先君子未竟厥志傺侘以終在諸先生爲國家惜人才爲個人悲際遇尙多痛悼之感則弱国等椎心刺骨莫可如何者則非常情所能喻云云　是時儀節已完遂卽摇鈴散會 
[太倉旅滬同鄕會開會紀事]  
　　太倉洀滬同鄕於十六日在城内萃秀堂開春季常會午後三時開會先由會計員顧仁甫報告收支帳略繼由正副會長顧賡吳朱頌六吳挹峰與各議員討論應辦事件（一）報告上海縣知事起用鈐記日期（二）照會本籍縣知事商會曁二十六市鄕自治公所報告本會之成立（三）事務所設在南市交通不便擬遷至適中之地（四）補選職員（五）籌有的欵開辦太倉旅滬公學一所（六）籌印同鄕姓氏錄當時公推楊炳史爲臨時起草員劉趾欽專任調查收捐事務文牘暫歸陸紹成擔任由各議員一一通過遂散會 
[禁阻迎神賽會]  
　　浦東楊思橋東首排塔涇裵廟内之猛將每届清明例由鄕民舁出游行茲又有好事之徒謊稱近年田禾豐收係是神靈默佑遂邀集各會首定於陰曆二月十一十二兩日迎神賽會並由年輕子弟扮演三百六一行及蕩湖船等怪劇業已興高采烈分投預備事爲三林塘區長王崇善訪聞以賽會一事最傷風化且盜竊等案必因这而起不得不從嚴禁止業於前日呈報商埠巡警廳出示嚴禁矣 
[救國社記事]  
　　前日下午一時救國社假座二馬路寗波同鄕會歡迎宋鈍初君首由社長于右任君報告該社宗旨及宋君革命時種種事績刻下蒙藏事急並望宋君再出而維持等語宋君卽登台演說提出救國四在綱大致救國之要須有志願支勢能力道德等及後談至蒙藏問題注重平和手叚後由社員相繼演說至五句鐘散會又聞該衬昨據葉榭分部報告謂該分部於十四號開成立會選舉正社長馬開泰副社長梅璜江嘯松薦任職員僉事兼文牘主任顧潤璠會計主任梅秉淵交際兼調查主任莊驥庶務主任楊瑜演講團長楊文嗚並謂是日簽名入社者有七十餘人云 
[通俗宣講社宣講記]  
　　通俗宣講社總社於十六日午後二時在南市大南門外迎春高昌廟南區定講所開二十九期宣講會是日天雖陰雨聽講者頗爲擁擠先由發起人袁頌豐君報告繼由俞元爵君宣講勸戒鴉片紙烟之益袁頌豐君宣講林肯之軼事梁幹臣蔣伯雲二君宣講孔學正宗葛雲韶君宣講勸戒賭博免犯刑律其間分贈共和要旨及戒烟各種印刷品散會已四時半矣 
[城内]  
　　地方審判廳民庭批○（俞馥庵訴金步雲案請求拍賣批）查此案業經庭訊明確所有金步雲掉換之荳餅計三百七十三元一角八分應由金步雲照數賠償仰候宣示判詞於判决確定後准予强制執行所請拍賣之處核與法定和序尙不符合暫毋庸議（陳寳華請求駁回控訴批）旣據呈稱葉和尙提起控告係在判决確定之後謂已違民訴律五百三十三條之規定請求依照民訴律五百三十八條第二項駁回控告核與法律符合自應照准仰候另下决定駁回可也 
　　地方檢察廳批○（金張訴朱薦頭串賣伊女挺押不交請嚴究批）狀悉業已開始調查尙無確定證據張阿梅究居何處仰卽明白申叙以憑飭傳訊奪（陸阿炳等訴倪正元引誘良女設計騙姦請覆訊究批）此案屬初級廳管轄範圍業將卷宗發交第一初級檢察廳辦理茲據前情着卽向該廳投訊可也 
（陳同江訴丁叙堂等糾衆蠻横請求追究批）查此案業於本月十三日凌又耕狀中批示並令傳諭丁雪生矣至稱尙有債權關係仰即投審判廳呈訴可也 
　　押追房捐○本城三舖地甲陸桂珊虧欠房捐洋數百元屢催罔應昨由吳知事諭飭催征吏將陸提案着發商埠巡警廳押追再延定卽斥革 
　　劣保下場○廿八保三圖地保金季門前因唆使鄕民將地售於洋人經上海縣知事訪聞拘押在案茲因在押患病送往普育堂醫治無效於昨日斃命卽由堂董報告地方檢察廳經葛檢察官等蒞堂驗明諭令家屬自行棺殮 
　　姦騙女子○漕河涇鄕民周如玉之女舜珠近被順蘭勾引成姦方欲捲逃被周查悉報告該鄕警區將男女拘送商埠巡警廳轉解地方檢察廳訊辦 
[南市]  
　　事在必行○市政廳批衆和社煙紙商裕慶等公呈云來呈閱悉征收紙煙捐係議事會公决事件業經通告定陽曆三月起征收事在必行據陳各情希卽推定代表一二人來廳先行接洽幸勿延悞 
　　定期拍賣○第一初級審判廳昨出公告云案照本廳執行王以莊訴封存之動産定期競賣茲定於本月三十號下午二時至四時在洞庭山碼頭徐義與茅蓬店内拍賣如欲買此動産者仰卽隨帶現金如期前往該處投標可也 
　　惡姑肆虐○婦人葉李氏家住小南門外近將九齡養媳王阿餘肆行凌虐以致身無完膚其隣人章松記周培祿金觀仁等目覩情形代抱不平於昨日潛報崗巡拘至第二區騐明該媳受傷屬實飭送第一初級廳因案關刑事解送地方廳驗明核辦 
　　驚醒好夢○吳江人錢阿大自糼聘定沈氏女爲室尙未過門嗣沈女因家貧無依來滬傭工卽被車夫何阿四誘騙成姦匿居石街第一號屋内已産一孩近被錢偵知前日偕同其母周氏來申掩入該屋内見沈氏與何同榻酣睡所産之孩僅彌月遂卽一併扭控第二區移送第一初級檢察廳候訊 
[閘北]  
　　閘北市政廳批○（傳虞卿等呈批）來牘閱悉足徵維持公益審愼周詳無任慰佩查本廳開辦總捐頒發通告傳單所謂一成者即係按照房租數目每百元徵收十元六釐者卽係每百元徵收六元遵用陽曆匀分四季分别核收每三個月徵收一次閘北區域遼闊接壤租界地方一切設施急待進行全恃此欵勉資挹注所有民國二年春季捐現已派員收取尙希諸君如數交付俾資凑濟各項要需是所殷盻 
[公共租界]  
　　不願爲婢○老閘橋北老唐家弄一百十號住户俞葵附家十八歲婢女愛仙前日捲取值洋二千餘元之金珠飾物逃逸俞疑係已歇廚司李海方誘拐當卽報請捕房將李拘入詢無証據卽行開釋嗣該婢在浙江路向四百四十二號華捕訴稱伊由俞姓在湖北買來爲妾詎來滬後另在妓院納妾將女作婢且遭虐待當由該捕將女送至捕房轉送公廨昨晨由探復將李海方傳案請究據供並不知情訊之女仍訴明前情判李與女分别押候禮拜三再訊起案贜物先交原告之弟俞伯根具領 
　　租賃家婆○甬人徐國年控堂嫂徐胡氏將伊逃妻陳氏立據賣於李長發等情昨由包探將李與胡陳兩氏一併解請公堂復訊原告投訴前情訊據李供係照甯波俗例出洋八十元租賃陳氏爲妻立據八年並非拐來陳氏供實係被夫逐出並非私逃今不愿隨徐回去關讞員商之英領康君判李與陳氏分别各押一月徐胡氏押三禮拜示儆 
　　不便干涉○蔡德溪控妾鄭氏捲物私逃一案昨經公堂傳訊原告延律師上堂請究被告亦延律師辯稱被告雖與原告姘識所有飾物係被告爲娼時狎客所贈均非原告之物不便干涉請爲鑒核判被告交五千元人洋並保歸晚堂民事案訊理 
　　查究起火○昨晨吳淞路二百七十五號某葡人家失火焚燬木器什物由衆鄰帮同救熄捕房查悉該葡人保有火險才千兩飭探查明情形禀覆核奪 
　　逆子宜懲○應阿玉住狄思威路二百六十四號昨投捕房控告其子崇裕不聽訓誡所被咬傷手指捕頭允爲查辦 
[法租界]  
　　曾否委托○逹商律師控陳嘉德不付律費一案昨經公寠復訊陳供商人並無托辦之事全同上圖章亦有不符求察旋據見証錢文豪禀稱實知陳延請逹商律師代表辦事聶讞員諭候商明李副領事再行核示 
　　失火罰洋○新租界郁王氏家日前起火焚去房屋兩間昨由捕房傳至公堂請究王氏供因煑晚膳遺火房屋係自已之産未保火險亦未延及鄰居判罰洋一元以儆 
[雜評三訥]  
　　工界这隠憂今日之中國一罷工之中國也行政界立法界司法界旣多以罷工爲對付之策而上海之各業則流行愈廣木工女工墨工糞工罷之於前今且有信壳業老虎灶要求於後雖罷業之性質不同而其迫於生計之艱難則一也 
　　然而人猶視爲樂土紛然向上海咫尺地中討生活者 
　　社會之大患店舖所用之夥友反顔以控店主而或盜竊其財公館所僱之僕役覬觎主人之財物或竟引外盜以謀之他若朋友間之互相播弄因財産交涉而或起控訴或暗中謀害者往往發現於上海嗚呼朋友主客之義蕩然盡矣此亦人心世道之憂也 
來函 
[駐滬奥國領事署函]  
　　啓者一千九百十三年適逢奥國皇登極六十五年之期本年五月至十月底止特開兼併亞地亞海各省百年紀念大會俟巴爾幹戰事告竣此地不肇踵卽造發逹極點會址擇奥京維也納隣近著名大花園舊有之圓式大厦内門上繪亞地亞海各省古來各形狀其最炫觀瞻者第一爲實業廠如地業司船廠設有兵商船模可覘奥國海軍歷史斐五美水雷廠各式雛形備設史高德砲廠有過山野戰等炮俱爲地球無上上品另有各種機器曁鐵路交通等品次則商務進出口各種貨物分部陳列有美皆臻他如各國與賽之品均已佔有地點五光十色煥然一新民國外交部業准奥國公使飭知各界從速舉行賽會按十九部分送陳設各該省出産製造品並敎育美術古玩各種尤冀與斯會者稔知巴爾幹半島戰事方殷而此會關係各要隘提倡實業尤具有保護和平之深意焉願捷足者先睹爲快也特此佈告 
[閘北市民公會函]  
　　敬啓者前星期本會開第九次常會所有會長報告面謁交涉使陳述意見幷交涉使答稱云云頗與情實不符恐係訪員訪聞未確致多誤會特將實在情形請刋登貴報以後遇有開會當印刷議事筆錄逕送貴報館以免不實不盡之弊茲將此次與交涉使商議之事紀實如左 
　　一華界租界本屬相安無事因巡捕有越界情事致起爭執現交涉署旣奉外交部訓令勘明原定界線請交涉使遵照部令辦理以免界務上之爭議 
　　二閘北界務之紛淆始於袁滬道任内允准外人在北四川路借築馬路以逹靶子場惟當時祗准築路幷非讓作租界前因閘北警區尙未遍設外人爲管理該地路政故派捕梭巡今則閘北巡警足資分配管轄該路應歸四區非贖回該路警察權限不能分明前汪警道任内曾議贖收北四川路請交涉使繼續前議陳請中央政府設法收回以免爭端而重睦誼 
　　三華界衞生尙未完備外人屢以爲言竊維整頓衞生事宜爲改良行政之一卽無人責言亦應實力從事請撥省欵將市政廳原設之衞生課推廣辦法祛汚穢之積弊而保清潔之習慣外人無藉口之詞卽無代謀之意諸先進國號爲文明華界衞生旣肯講求當無所用其過慮也 
　　至交涉使之答稱則以旣奉部令自當公辦惟關於界務之調查當由公民隨時報告此當日之實在情形也 
　　按本報登載此事係在本月十一日而市民公會之函則甫於昨日送來中間已隔一星期矣以後議事錄如能與訪稿同日送來本報自當叅酌 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[道士] [  鈍根] 　 
　　今日本埠新聞欄載某道士强姦十一歲幼女而猶敢於公堂之上飾辭巧說種種醜態可發大噱曰恐受凌虐認爲義女也曰赤身同睡情不自禁也曰因其年幼改良姦法不致受傷也嗚呼道士何其仁至義盡一至於此在無恥之徒聞之必且爲幼女稱慰曰幸哉得遇有道之士否則殆矣在有識者聞之必喟然嘆曰今世界之强姦幼女者又豈止一道士哉彼暴俄肆其禽獸之行攫外蒙而强姦之人無如之何也然試執俄人而詰責之彼亦必巧詞飾說曰恐外蒙無自治能力故認爲義女設法保護之也又試詰其何以强佔路礦及種種權利彼亦必曰赤身同臥情不自禁也雖行强佔仍加體恤雖佔無傷也然而蒙人已創巨痛深不堪承幸矣嗚呼不殺道士何以保幼女嗚呼不殺道士何以儆效尤 
[說女選民爭議之理由] [  超然]  
　　三月六日四明日報載雜評云浙省頒布修改城鎭鄕自治選舉章程其法律規定有消極之資格無男子之明文一般言法理者謂包括女子而言今中華民國女子尙無參政之權惟浙中自治女子有預選舉之政可見風氣開通當推浙省第一某報作游戲交擬提起女子選舉權調查全數遺漏之訴訟詼諧可喜竊謂章程中雖無男子之規定女子自一體有選舉權而第十五條第四項須年納稅或公益捐二元以上而浙中習慣婦人並不與夫異財所有財産皆承襲以男子之名義旣未納稅自不得有選舉權卽有一二寡婦富有財産年納稅至二元以上由其子承襲是婦人選舉權自己放棄與男子並非調查員遺漏選舉監督不負責任至公益捐欵婦人更稀卽調查偶有遺漏訴訟期限祇在十五日内逾限卽是放棄尙有何說可以爭議雖然倡家妓户每月納警捐或八元六元四元二元五角不等按年計之公益捐皆在二元以上且皆出於女子之自己名義與富家嫠婦之隠　男子名義者不同通省妓户不下數萬而調查員有意遺漏不爲入册確爲選舉舞弊雖第十六條第三項有營業不正者不得爲選民之規定但何種營業謂之不正據章程謂另以規約定之而並未有此項規約發表中華民國民法亦未見明文選舉監督及調查不應以意見變更法律若是則以子之予陷子之盾又將何辭不揣其本而齊其末割裂破碎以言法律吾見其窮也云云愚按浙中習慣凡負担田賦正稅大都以某某堂名註册者居多直書姓名者十不得一蓋爲相續繼承上便利起見得免一番移轉之手續也凡爲家主無論男女長幼皆得襲其户名關於第五十條年納正稅一項自不得以男子爲限可知蓋旣以堂名爲負担納稅者堂名非自然人自無男女之可言至如公益捐一項則婦女之獨任輸納者爲更多所謂公益捐者依修改城鎭鄕地方自治章程第九十一條規定計凡二種一爲附捐附捐連帶於正項稅捐前說已明可毋庸　二爲特捐特捐者凡供給辦理自治事宜之需用者皆是也同條第三項固有規定明文而所謂自治事宜者則同章程第五條亦有明文其第三欵内則有修繕道路建築橋梁等第五欵内則有救貧事業恤嫠保節育嬰施衣放粥義棺義塜等凡如上所舉各事宜其以某太太某少奶奶某小姐及某門某氏名義捐助者正不知凡幾是不得謂爲承襲男子名義及隠藏男子名義又其彰明較著者也原評謂婦人並不與夫異財又云納正稅及公益捐由其子承襲認爲放棄要不可以槪論獨居之孀無子之婦又何說哉至謂已逾十五日限期則原擬監督呈文内亦已舉明因其旣不調查女子又不榜示人名故不能謂其自誤也至娼家妓户月納警捐之條則浙省尙未槪行不得槪論蓋非通商要岸民政司皆不准設立公娼是通商要岸有公娼而非通商要岸未必無女選民也又其所納者爲營業稅非公益捐也當謂公娼合於第十五條第四項年納正稅二元以上之資格庶乎適當據此評議則女子當有選舉也益覺鑿鑿無可易說原評所謂以子之矛刺子之盾自必對於法案而言惟其結論云不揣其本而齊其末割裂破碎吾見其窮則愚意殊不明瞭割裂破碎之謂何殆卽斷章取義之謂歟然蝶仙援引原章並無割裂且其原章亦無一條一欵一項一句一字足以証明其限於男子之處爰爲此說以就正於完全知識法律之君子并請細核三月四日申報自由談所載女選民爭議原文而後出以正當之批駁庶可省却民政長諮詢省議會一當手續倘爲默認則凡女選民胥受其益更不必有十年不與男子交接之苦要求矣亦一自治範圍内之所謂公益善舉事也豈不快哉三 
海外奇談 
[不喜接吻之少婦] [  鈍根]  
　　保勒第摩（美國東方大城）有少婦年纔二十二容華美妙而性格冷靜生平不喜接吻嘗語人曰儂不信世界婦人有與其夫接吻之事更不信世界男子有與其妻接吻之必要二月四日逕登法庭控訴其夫提姆欲與接吻請從此别居官允之判令提姆月貼銀三元爲其妻及幼子贍養之费 
　　當婦幼時父母或與接吻必堅拒及生子雖愛子如命亦未嘗一接其子之吻蓋婦生平以不接一吻自誓云 
劇談[  玄郎]  
[紀十五夜之女丹桂]  
　　坤班中聽戲之價格以女丹桂爲最廉而鬚生一門尤勝於羣仙及羣舞臺疇昔之夕應友人之招而往聽焉入座見座客非常擁擠並不因天雨之故而稍見减色就賣座之發逹而論直勝於各舞臺是晚座客叫好亦周規中矩頗見文明大不似前日之一味胡調狂呼亂叫令人腦爲之　耳爲之聾惟尙有一極討厭極受累之事擾人清興而急待改良者則茶房需索手巾小賬是也茶房之收小賬必於著名角色登場聽戲極緊要時座客按單給發（單上包廂正廳等一切手巾價目俱分别刋明并另註手巾小賬不准多取分文如有額外需索祈請貴客告明賬房立卽逐出云云形式似極爲文明）而茶房之收賬無論何種客位上必於規定外多索銅圓一枚座客有靳不與者卽出言無狀咆哮譏營時見此爭彼執東　西擾甚至有兩爭不下厲聲交　者致張少泉之空城計十三旦之拾玉鐲其好處俱被其混閙錯過而不得一一領會深以爲慽賬房等一任其觸怒座客竟漫不願問逐出云乎哉旣欲見好於茶房而施以小惠何不於單上多刋其數目須知座客之爭持並非較此　　實不願受其無禮之要求也然此弊各小戲園俱不免亦不獨女丹桂一家爲然深望各園主急起而改良之 
劇本考實 
[戰蒲關] [  便便] 　　 
　　劇以蒲關將爲王姓糧草斷絶士卒飢餓恐其逃叛乃殺愛妾爲餉以鼓勵之此實唐張巡守睢陽事唐書張巡傳安祿山之亂史思明引兵南下張巡與許遠守睢陽城士卒多餓死存者皆傷　氣乏巡出愛妾曰諸軍終年乏食而忠義不少衰吾恨不割肌以啖衆寗惜一妾而坐視士卒饑餓乎乃殺以大　坐者皆泣巡强令食之城陷巡西嚮再拜曰臣力竭矣不能全城生無以報陛下死當爲厲鬼以殺賊遂與許遠等三十六人同時受害士卒無一降者今改張巡爲王姓而所守又爲蒲關想亦依附者也昔毛仲琪　子佳時與潘月樵薛瑶卿合演此齣最爲傑作二 
小說 
愛情小說 
[自由花彈詞（九）] [  天虚我生]  
　　儷簫聽到這裏不禁破涕爲笑道姊姊畢竟是嬌　未改到這流離顚沛之中還要討我的便宜也罷在我這邊倒也不怕什麽旁人議論你便頂了萬書兄弟的名字在我閨中也就是中表至親不用避甚嫌疑但恐我爹爹不知就裏若向人前道破少不得要被那邊知覺仍要親迎豈不枉費了一番心血據我意思不如請爹爹過來說明就裏戀春道這个那裏使得女子逃婚乃是一椿曖昧的事情我姑丈生平耿直那裏肯替我包荒儷簫道這倒不妨憑在我身說得爹爹答應戀春因道如此說來妹妹便是我再造的恩人了妹妹請上受愚姊的一拜那戀春小姐是 
居然拜倒在石橊裙惹得个小姐慌忙背轉身早有玉梅攙起了那儷簫正待去請嚴親秦公却好在櫢窗外早把他兩个言詞聽得清因便一聲輕咳嗽入簾來含笑對嬌生 
　　因道你兩个商議的好事却早被我聽得明白原來甥女己經有了壻家爲什麽你又勸他不嫁這未免太覺以已度人了儷簫笑道這却那裏是女兒勸來爹爹只知其一不知其二那戀春姊姊的婚理並不是姑母願意過來是那豪紳使的强迫手叚所以才要舉家遷避惹出這番横禍如今姑母不在跟前雖然憑不得姊姊一面之詞但無論是姑母悔婚姊姊逃婚總之譬如沈没江心竟爾不救卽或救了起來他却不到我家去向他方隠没難道爹爹又叫他去嫁與那豪紳不成秦公聽了這話倒也時講不出話來因道據我兒意見却待怎樣儷簫道爹爹哪 
　　我想叫戀春權改萬書各李代桃僵且避秦一面訪求姑母信不妨借萬書口氣載新聞若然表弟親身見也不致怪我爹爹去冒名他阿姊苦衷原曉得自然是心心相印不須驚天涯姑母知消息也只道眞个的孩兒把母尋少不得投奔來到此那時節團　骨肉再調停秦公聽笑沈吟道鬼計狐謀要算你精旣是這般籌畫定戀春也不必再傷心暫和阿妹同樓住我且去登報招尋你母親但這等書生喬打扮怕壞了女兒氷雪的好名聲 
　　儷簫笑道爹爹可又來女兒也不曾許了人家又不指望嫁什麽豪華快壻便我眞个與表弟同房共處乃是我自己的愛情不干涉别人閑事如果那眞的表弟到來就叫表弟把這萬書名字讓給了姊姊敎他自己另起一个雖則表弟的才名可貴却也未必便會不肯總請爹爹放心罷了二 
哀情小說 
[孤墳淚] [  了青]  
　　距開封城十餘里有三尺孤墳　立荒煙躉草間據謂所葬是一貧媼此一坏荒土尙係慈善家所捐贈者 
葬數月後有少年繞墳哭泣或以鮮果供墳前或以鮮花插墳頂爲狀至痛初不知與死者有何等之關係 
　　先是有蔡生名氷者父老而瞽且貧氷以讀書故嘗寄居一寡嬸家嬸饒於資有子一名炎爲氷之嫡堂弟同肄業開封之某學校 
兄弟初頗友愛久之炎遂嫉忌氷屢欲下逐客令推其原由則因一似婢非婢之女子故 
　　女名墨花父某曾爲參將所生一女嘗爲之延師課讀故粗通文藝又喜閱歐美名家小說於婚姻自由之旨棄極醉心父死貧不自給乃與母氏耿同傭針　於蔡 
　　當母女初投蔡氏時不甘以奴婢自待故曾訂一奇異之條約一母女雖傭均不取值二十年以内止許客辭主不許主辭客三女之姻事蔡氏無干涉權蓋墨花手筆也 
　　然炎艷女貌久視爲囊中物欲據爲妾媵者屢矣女不可嚴拒之後值大病母女罄所有不敷治療氷爲之營醫藥如待骨肉女覺之疑其非善意也囑母力却氷曰我憐爾母女寄人籬下飄零身世與我正復相同故不覺其心之誠而力之盡也初無他意女感其德遂安之尋愈 
　　未幾氷亦病女以瓜李嫌雖不克奉湯藥然寒暖衣食體貼至微每乞母氏爲之料理較氷之待彼蓋有加無已也 
　　自此以心感心以德報德兩人情悃日益親密遂於無形之中成一固結不解之勢且女方待字氷亦未婚本屬天然佳偶彼此復時時以手札通問白頭之約蓋早有成竹在胸矣 
炎於此際以墨花不但不歸已且將屬氷妬念大熾百計思所以破壞之而未有間也 
　　氷父夙居杞縣之某鄉距開封二百數十里適以氷母病召氷歸炎乃力嗾已母爲女作伐遍托媒妁不數日得土著某姓者耿氏艷其富心德炎遂定婚约而女未之知也 
　　婚旣定炎又造謡動土著促速娶嫁有日女始知計畫百端卒無挽救法　亦不至 
迎娶日彩輿抵土著門扶新婦出則遍身白衣儼然一披麻星也蓋女知不可回母與主人意故預衷凶服往半途乃卸外衣冀婿宅見之訝爲不吉退婚約也 
　　詎婿固不以爲嫌者仍爲之云素易吉强使交拜擁入青廬女以計不行乃自啓面紅對衆宣言曰爾輩娶我非福若不釋我惟一死自誓而己 
　　婿憤甚然美女之美不忍舍亦不敢勉强從事乃一怒去避入戚好家而囑家人婉勸女冀回其意女聞衆論頗首肯詎天未明而女已杳如黄鶴矣 
　　婿宅大驚偵騎四出莫得蹤跡詢諸蔡亦復不知乃訟之官 
　　初氷有至好衞生者嘗贊成氷事爲女所諗是夜由婿宅出即逃往衛處乃深夜迷途誤叩一武弁門幾不得脫幸弁爲女父參將舊部曾受大恩者詢得顚末急送之衛且約代守秘密焉 
　　衞得女卽飛函召氷並密喚耿氏至令堅執舊約（卽與蔡氏所訂約）謂嫁女與土著事悉由主婦擅斷俾作悔婚後盾然是時訟益急官無斷離意差役日索女蓋炎爲之暗中關說也 
　　女居衞氏風聲所布勢漸不穏幸氷曾讀書於鄭州之某敎堂美國女敎士某重氷才深契之乃挈女至鄭從敎士學西文而令女作書自汚從漢口寄土著宅冀絶其望 
　　土著得書爭益烈敎士聞其事懼遭累不復容女女乃復歸衞氷無術自金又窘於資計惟有歸禀二老携女赴杞詎氷父母已先得嬸氏書毁女甚力兩老怒氷無狀勒居家令不得再至省女得氷書知事無望遂仰藥死彌留哀告衛生乞以骨歸氷衛不敢洩乃僞爲僕也姑者而葬焉二 
 
 
 

Page 11

 
 
   
 
 

Page 12

 
 
   
 
