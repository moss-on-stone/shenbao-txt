# 1911 - 196 - 4913811

 

Page 1

 
 
   
 
 

Page 2

 
 
上諭 
[六月二十五日内閣奉]  
　　上諭内閣會奏酌擬典禮院官制繕單呈覽一摺典禮事宜最爲隆　重亟宜設立專院恪恭將事著卽將典禮院官制頒布以禮部改設典　禮院所有禮部舊管事項有關於行政者均劃歸各行政衙門管理其　各衙門舊管之關於典禮無關行政應歸該院辦理事項卽劃入該院　管理著内閣會同各部及該院詳細釐定具奏以專責成而崇鉅典欽　此　監國攝政王鈐章奕劻那桐徐世昌鄒嘉來善耆載澤唐景崇廕　昌載洵紹昌溥倫盛宣懐壽耆署名 
　　上諭協辦大學士李殿林著授爲典禮院掌院學士郭曾炘著授爲典禮　院副掌院學士欽此　監國攝政王鈐章奕劻那桐徐世昌署名 
　　上諭典禮院學士著毓隆溥善楊佩璋李聨芳許澤新英緜劉果易貞補　授典禮院直學士著朱彭壽孫紹陽渠本翹朱恩紱曹廣權李擢英延　莊毓善補授欽此 
　　上諭典禮院總務廳廳長著端緒補授欽此 
　　上諭此次裁缺之禮部侍郎景厚著聽候簡任仍食原俸欽此　監國攝政王鈐章奕劻那桐徐世昌署名 
論說 
[内閣政綱。不注重軍備之評論（嘉）（言）]  
此次慶内閣發表政綱。記者昨已略論之矣。而於整理財政振興實業兩事外。若鞏固國防之軍備問題。邸竟未一語道及。（按慶邸演說原稿固有軍備二字意者演說時並未一語道及耳）海陸軍大臣洵貝勒與蔭昌即起而力爭。是亦閣議以來所未有之一大政鬥也。以今日財政之困難而言。致不能大舉。不得謂非確論。而以積弱如吾國而言。無兵力以盾其後。亦奚以可哉。唯一偏於消極。一趨於積極。而各走於極。端斯可見政治之方針終不能定。行政之統一終不可期矣。嗚嘑。夫以中央政府歲入之總數。而軍事費現已占總額三分之一。凡行政費反不及其半（據去歲度支部預算表）謂夫處於今日之時勢。苟蓄一對外之野心。雖罄。國中之財力。拼此。孤注之一擲。足以起衰而救亡。固所甚願。雖然。民生彫敝。創鉅者痛亦深矣。下之足以供國家之用者。止有此數。而再不畫出其幾分。以涵養財源。則全費於不生産之地。而亦非策。此現近政界上一般之評論也。於是乃統籌全局行政之方針與分配行政之費用而進行謂與其不能别覓生財之途。致縮减關於憲政上種衝必要之政費。母寗縮减軍事費之爲愈。此一說也。謂今日之綠營當裁。而工業上之發展。日可乘之以代興。以分利之舊軍。而變爲生利之工人。在社會旣可殺匪亂竊發之勢。於國家復能闢生財之源泉。此乂一說也。而以民兵爲喚起尚武之精神。提倡體育。以預培將來實行通國皆兵之制。省軍事之費。而得軍政之實。乃以得其所餘者。而助長殖産興業各方面。則自無有不呈其効騐。此又一說也。而不知要皆非所論於今日内閣之政綱。 
　　何也。内閣爲一國政治之府。所揭櫫之政綱。不可無確定之一主義也。自 
 
 
 

Page 3

 
 
第一張第三版 
慶邸入閣。人民失望之餘。環視聳聽。以爲或有革新之機。乃久之而寂然。僉謂吾國將長。此淪胥以亡無復望矣今旣發表政綱。布擴張海陸軍備。獨不注重。洵貝勒之爭執。蔭大臣之發議。與夫各國務大臣之昧然稱是。此非特懐抱之政見有異焉。而實參之以意見矣。觀慶邸之答朗貝勒曰。吾國内閣。總理。與各國情形不同。今海陸軍政旣有軍諮府主持。自無庸内閣參預。則此中之暗潮。已見於言。外矣。自内閣成立。不過兩月餘。而閣僚時見齮齕者。莫甚於總理不能握完全之權。蓋以政治上占最重要之軍事部分。而偏畫。出之於閣制範圍之外。慶邸之不主張充實軍備。爲鞏固國防計。非無此政識也。實負氣也。吾不知以運轉全國之樞軸。而一任二三親貴爭權之用。其猶有轉弱爲强之希望乎。吾國今日固絶對的不可再起無意識之排外思想。而不能不絶對的擴張國家之自衞權乃以一已之私見。而敢忘百年之大計。是亦不可以已耶。要之二十世紀之世界。一武裝平和之世界也。欲享平和之幸福非修明武裝不可。此軍備之所以靡一日而能卸也噫嘻回溯昔日列祖列宗征青海平金川定準噶爾。其雄武爲何如哉。而至於今日。越南失矣。朝鮮棄矣。台灣割矣　衰　之氣象。殆無復有振起之一日矣。而謂可以聽人宰割絶。不思自救乎抑將赤手空拳。而以血肉相搏乎。故欲吾民有臥薪嘗膽之心必。自在上者行整軍經武之政治若夫財力之不逮。則非軍政費用之咎。而不善整理財政之咎。當分别以論。不可因噎而廢食也。今不以國家之前途。爲救亡圖存計。惟區區之權限是爭。而誤大局。則予欲無言已。 
要件 
[法部奏派萬國監獄會會員徐謙等考查司法制度報告書（六）（續）]  
　　荷蘭監獄。建築質樸。不事雕飾。與比利時大異。其海牙監獄。實爲全國模範。分三翼。翼凡六十六房。純取分房制。規律整肅。管理精密。四周皆官舍。外繚以園圃。典獄官吏及看守人宿焉。拘禁囚徒。以一日以上五年以下爲限。皆在分房内工作。每星期許一通信。須經獄官之檢查。月許三見家族。大致與德比同此外則海蘭一獄。建築尤異。用圓形。上有圓頂。仿羅馬古監獄舊式而略變其製。分五層。純用分房。制能容四百人。管理尤便利惟建築費較之星光形十字形三翼形均鉅。歐洲監獄。祗荷蘭有此特别形式。餘皆以星光形十字形爲主。大抵各國監獄皆趨重分房。自東徂西雜居。之制。漸少。將來之進步。必專用分房而撥雜居。在財政充裕之國行。之亦非。甚難。也　謹按歐洲古代監獄。殘民以逞。如法蘭西之拔斯惕大監獄。羅馬之哀里納鬥獸監。或肆非刑或投獅虎。雖暴秦無此虐政。今則無論歐美。翕然一致。羣趨於改良然歐人亦有持反對之說者。謂改。良監獄適足奬勵犯罪。不知自世界發明自由。刑以來。肉刑之類。概從廢止。監獄乃專爲執行。自由。刑而設。自由刑以剥奪罪人之自由而止。監獄不。良則刑罰不中。雖改良刑法亦屬空文。蓋國家刑法主義。除生命刑外。皆所以矯正罪惡。使復爲社會完人。其心至仁。其理至公較然無可訾議者。或謂待遇囚徒。非嚴酷不足示威。不知民不畏死。奈何以死畏之。况一經受刑。終身不齒。犯罪者本由於生計艱難。今受刑之後。旣使復居人羣之中又迫之於不能存活之地。危險情形。固屬易見。若徒以監獄外觀之碩大崇閎。謂囚徒樂居。或且欣羨入獄。是未嘗深察監獄内容也。（未完） 
專電 
○電一（北京） 
濤貝勒赴内閣密商校閱禁衞軍操練辦法及一切布置擬飭各該管員騹嚴密防備 
○電二（北京） 
鄂督瑞澂查覆御史奏參江督張人駿庇匪殃民縱容武臣兩准統領海州參將各節密加偵察均無實據實屬傳誤請免予置議擬請撤去王李兩武員差任 
○電三（北京） 
内閣奏分發人員應免考補缺并除試署試俸舊例奉旨依議 
○電四（北京） 
學部通飭各省學堂於七月十八日皇上典學之辰舉行慶祝係出皇太后之意 
○電五（北京） 
内閣議奏豫撫寳棻處分應降三級調用惟係公罪應否寛免或查級抵銷奉旨准其抵銷 
○電六（北京） 
王樹柟等互訐處分經内閣議奏奉旨照私罪革職 
緊要新聞一 
[中央敎育會開會紀盛]  
　　唐大臣開會詞張會長傳單中央敎育育會於二十日上午八鐘開會會員先到畫到室畫到由辦事官 
 
 

Page 4

 
 
第一張第四版 
　　分送徽章入休息室休息九鐘振鈴入會場會員長袍緯帽依次入座會長副會長入會塲西上登台學部大臣入會塲東上登台分東西兩翼立均南向會員起立辦事官就位立學部大臣會長副會長會員行相見三揖禮辦事官亦同時行禮會長副會長詣特設座立學部大臣至議台演說開會宗旨畢還座立會長登議台代全體會員答詞並演說畢亦還座立禮畢散會茲將唐大臣之開會辭錄左 
　　今日爲中央敎育會開會之期京外敎育名家及本部執行敎育人員均各濟濟集於一堂本大臣等極爲欣慰亦甚爲敎育前途慶幸中國幅員遼廓人民衆多地方之肥瘠民智之開塞歷史風俗之同異至爲不齊加以敎育事務甚屬繁博學術理論亦極精深必集思廣益始足以盡事物之變必開誠布公始足以達人我之情學問之昌明敎務之利便均屬根源於此本部之開茲會亦卽根源於此現在朝廷開設議院期限業經縮短敎育之重要緊急者莫如普及本大臣等蒞任以來深用兢兢茲事體大非一手一足所能竟其緒亦非一二執行機關所能窮其藴方今學界意議大致分理想實驗二派理想家以急進爲主義實騐家以愼重爲主義本會諸君殫精敎育歷有年所又皆熟悉地方利弊其於進行之秩序社會之情形必能平心商榷務各推本所學及一已之經騐殫竭義藴折衷至當備本部之諮詢來納上以助國家憲政之治下以開敎育普及之盛本大臣等私心所企望者如是而巳惟是欲謀普及亟冝培植師資若臨時敎員養成所單級敎員養成所兩級師範學堂均爲推廣敎育之根本此皆刻不容緩之　至論完全普及辦法則振興地方學務必自調查户口劃分學區始欲籌地方學欵必自釐定稅則始欲舉行强迫敎育必自地方自治始但職權或隷民政部或屬度支部或在外省之封疆大吏决非學界一部分所可主政諸君亦應統爲提議果係意見正大深與敎育有裨本大臣亦應提至内閣與各大臣一籌商之事之克舉與否要不敢必區區之心實於敎育前有無窮之厚望焉 
　　會長於開會即發布一組織研究議案會傳單一併附錄於左 
中央敎育會關係全國敎育前途甚大所有在會會員應提議案必須預先集合討論確當以便議場易於解决茲謹議借順治門外老墻根玻璃公司内憲政實進會會塲爲本會同人研究議案之所本日午後三時即爲第一次會期務祈届時惠臨爲盻張謇張元濟傅增湘謹啓六月二十日 
[慶總理演說詞之輿論]  
　　十五日慶總理演說政策於外交軍事兩計畫均不注重聞者頗有疑義惟軍事所以不及之故慶邸固已明言軍諮府已經成立内閣不便干預至外交一層慶邸亦於前日有人探問意旨時申明已見謂外交政策多有應守秘密不可事先宣布况我國處此國勢外交方針一時亦殊難確定云云但此事爲吾國第一次内閣之政治方針今如慶總理之所云云者是否有正確之識解及貫澈之主張願有心人試一按之也 
　　慶邸此次演說津津於財政實業大爲各部所疑其言一則曰度支大臣籌之已熟再則曰農工商大臣夙具苦心三則曰度農兩部已各有奏陳次第施行於是度農兩相以爲如此設詞是名爲内閣施政方針而實專其責於度農也是宣布新内閣政策專爲加重度農兩部之責任也而偏勞之感遂集中於總其海陸兩部則又以不及軍備而嘖有煩言故無一人心服斯言者也至其所以忽然發此政論之故則外間議論尤爲紛紛不一茲彙錄各說於左一說謂此次晵内閣演說之原因實有導之者其人蓋嘗游聘於外聞外國閣議有所謂施政方針者於是以進於總理總理然之遂由導之者乃囑人撰一文呈送總理以作閣議時形式上之演說翌日乃付官報登載其秉筆者實一東洋留學生也一說謂此次决定政綱發表政論採用張殿撰鄭方伯兩人之條陳張本興辦實業者此次到京後曾以此進言於慶邸慶深韓其議故即以此爲政綱而其演說詞則出自華閣丞手筆也一說謂内閣成立有日此次忽由總理發表政綱者實因四國借欵代表於第二期應交借欵前忽向度支大臣宣言中國對於幣制一事現在茫無把握且有與原訂合同不符之處况此次借欵重在振興實業整理財政何以借欵成立後尚無一定着手辦法外國資本家因此頗懐疑慮不願投資等語澤大臣聞言頗爲之動遂商之盛大臣盛大臣遂請總理大臣宣佈政綱以釋中外疑懼此内閣宣佈政綱之所由來也 
[皇上典學預備詳紀]  
　　陸陳兩師傅於十六日謝恩召見時監國以兩大臣爲今上師傅起立致敬并命移坐分庭抗禮陸陳兩師傅固辭不獲遂坐談陸師傅自謂學識淺陋不敢僭充授讀之任監國未答隨顧陳師傅謂汝之學問固素優者當有所見并即商議課程及授課時間嗣議定每日午前六時人内授課及十七日兩師傅謝養廉與朝馬恩召見時 
 
 

Page 5

 
 
第一張第五版 
則又以皇上冲齡典學當節勞固養因改自八鐘起聞皇上好學甚且能作徑尺大字前年之冬南書房翰林卽有獲賞者此次贈英皇加冕禮亦有皇上御筆云 
　　此次選擇師傅閣臣原保五人一爲陸中堂一爲陳侍郎一爲劉院使仲魯一爲勞提學玉初餘一未詳陸以資格勝且早有成議陳侍郎則由特簡也 
　　毓慶宫陪讀人員關係至爲重要監國意欲擇品行優長於古今中外學術治術具有根底者方可充任日前陸陳兩師傅召見囑令延訪堪勝陪讀人員開單保薦聞陸中堂頗屬意趙侍御啟霖鄒太史福保汪參議榮寳陳侍郎則屬意李侍郎家駒達侍郎壽章院副宗祥諸公監國並提及張殿撰謇及湯運司壽濳兩人聞陸海軍廕洵兩大臣以今上典學伊始除文學外尤須參以軍事敎育謂世界各國元首無不躬環甲胄親列戎行現值國家整軍經武之際尤當培養聖功以植尚武始基日前曾將此商之軍諮大臣濤朗兩貝勒深表同情遂同謁監國請於陪讀人員中加入知兵大員隨時啓迪聖心并請陸陳兩師傅於進講時間取中外歷史關於武功者反復講授體操一門亦須列入逐日功課中監國甚韙其議 
[北清駐屯軍撤退問題惟日本之命是聽]  
各國駐屯兵隊已於七月滿期日前外部特向各國使署述要求撤退之意當時英美兩國已有允意惟以當時北清事件日本出力最多此事亦須先問明日本之意嚮以爲取决隨卽行文日本外部陸軍參謀本部等處叩其意見聞日本之意以清國現下之形勢而論難保將來不再有拳匪之變亂此數年之所以安靜無事者特以有駐屯軍在非清國人民之進化亦非清國兵力之足以鎭攝之也使全部撤退則前途殊難保無變故云云各國聞此言皆懐疑慮雅不欲遽行撤退云 
[政府亦禁督撫借債耶恐督撫反唇有詞矣]  
　　日昨澤公與政府諸大老提議以各省近來每藉口庶政待興籌款無着借集外債絶不計其利害一至償還之期交涉紛起如果能愼重用途有裨行政尚可自解乃近核各處借集外債如湘鄂等省絶無成效可覩甚至還無着屢行續借設各省援例效尤危機已伏貽累財政前途何堪設想擬請由中央通電各督撫嗣後無論如何困難總當就地籌畫不准率借外債以重財政免生意外轇轕 
[郵部不敢直接勸告王人文]  
　　盛大臣因川省抵抗風潮甚烈無法撲滅又因與護督王人文意見不合曾被王糾參不便與王直接通電故於前日特致電趙督爾豐請就近與王護督籌議勸解川人消弭風潮之法後趙覆電謂前事已遵辦矣惟王護督爲川人所激動立意頗堅决欲捨官不做故此事頗覺困難也 
[内閣電飭整頓法官積弊]  
　　日昨内閣電致各省略謂各省審判檢察各廳現正届設立之初是當愼選妥員謹愼從事乃近來各該省於審判事宜顚倒錯亂時有所聞致受種種譏誚並聞推事以下各官每多傾軋攻擊實於司法前途關碍甚鉅應卽通飭各省督撫務須隨時認眞察看倘仍有以上情節不必待至下次考試立即撤換母再瞻顧因循貽誤大局以維司法而生生命 
[爲安維峻特設制誥局行走]  
　　安維峻前以名進士充御史直言極諫爲當世敬憚會以激直觸顯皇后怒革職遣戌旋蒙賜環去年特取入都賞閣讀大學堂主者重其名乃延充文科大學敎習敎論語此次舊内閣人員移送新内閣安亦與列閣臣以爲置之僉事則太褻而局長副局長又早已有人無可位置因面諭閣丞等令安在制誥局行走 
[陸軍大臣之假外甥]  
　　六月十二日二點鐘有輜重營右三逃兵續增冒充陸軍部司長假名伊增便服拜謁三標三營督隊官福勒堅自稱是蔭大臣外甥奉派到第一鎭檢查馬騾帶來軍服被馬驚墜水作行污穢故將軍服暫寄安定門外該督隊官以爲係大臣外甥遂將軍服取出借給穿用且電知鎭署預備一切續增遂赴鎭署統制又盛筵相等於次日八鐘赴輜重營查驗馬騾畢即在該營用飯閒談又與該管帶曹福祿借銀二百兩該管帶未卽應諾復約進城游逛曹管帶云進城非告假不可續增是晚卽在統制前代爲請假經該統制看出詐爲僞盤問情由言語支離而眞面愈露隨即送至執法處管押聞該統制已將此情電禀陸軍部核辦矣 
 
 

Page 6

 
 
第一張第六版 
按此則與前報宦海紀聞中所載當是一事 
[陸軍貴胄學堂風潮續誌]  
　　敬以茶碗　還以皮鞋陸軍貴胄學堂之風潮已誌本報聞先是該學堂於本月初添野外演習功課内堂功課向係一點一次茲改數堂爲一點半一次通知各敎習時行文不能了了敎員等仍照向章按一點下堂監督副官王典型責問早下堂之原因敎員等遂以通知不明了對某大怒以茶碗擊敎員聶某聶爲本堂學生所深佩服者也遂全校大譁各敎員亦大起公憤由全體禀明正監督劉恩源劉恩源睡眼朦朧撚+561 
鬚若無事然忽又大怒日汝等與我作對我豈懼哉聶某憤極轉身而出直奔王典型用皮鞋擊傷其面敎員等十餘人遂連名向總辦辭職學生亦騷動不安現尚未知如何辦結也 
[西報紀禁烟問題]  
　　○中國之政見　字林報載二十四日北京電云中國據禁烟條約第三欵請英政府禁止印藥運入滿洲四川山西三處大約非俟廣東遵行該約第七欵已有明證後不能依從此請云　按該約第七欵爲消除印藥大宗貿易之各項限制第三欵爲無論何省土藥已經絶種則印藥不得運入該省 
　　印度之輿論　新加坡西報載稱印度喀爾喀脫之輿論謂美國如主張在海牙舉行萬國禁烟會則各國必禁止以高加精及嗎啡運入中國否則印度犧牲之鴉片烟稅將毫無裨益云 
[京師近事]  
　　日昨雲貴總督李制軍有密摺一封探聞係密陳邊務種種辦法并該省士紳所遞該督之意見書亦關於交涉籌畫一切者聞該摺約近萬言計慮異常周密監國覽奏即交閣臣會同外部併案核議惟關防甚秘無從探其詳細 
　　政府前向四國借欵其契約成立時所附條件關於中國弊制改革案四國銀行代表有隨時清查之權其第一期借欵交付後四國銀行代表卽依條件清查而與原案多有不相符之處於是四國代表乃向幣制大臣宣言此後如不依條件施行則第二期借欵即不能如期交付云 
　　大清銀行新監督葉君已於十六日接事次日卽入行中居住巳發電四十餘處分行聲明總分行六月十六日以前之帳爲舊帳六月十七日以後之帳爲新帳如此截清庶不致淆混其總稽查許君業經辭差並查得從前發出之鈔票約一千四五百萬元並擬設經濟研究會招商學界有經濟知識者入會討論以爲銀行之輔助云 
　　吏部自裁撤後除調歸内閣百餘員外其餘被裁之五百餘員均經李殿林中堂發給三年法政畢業文憑且均係優等並註明自光緒三十四年四月開學至宣統三年四月畢業以爲規避分發外省者再入學堂之計此等辦法眞聞所未聞 
時評 
[其一（雯）]  
今日之世界。非所稱武裝世界乎。各强國方以全力提倡尚武精神。而我文弱不勝兵事如此。何足以與列强相抗。今欲翻然一變而爲尚武之國。則不外乎二法。一力主軍國民敎育。以植後日全國皆兵之始基。一整頓海陸軍備。以儲目前抵抗外禍之能力。此標本兼籌之上策也。今皇上典學之初。廕大臣請參用軍事敎育。以培養大元帥之資格。中央敎育開會之初。張會長請主張軍國民敎育以挽救不知兵之積習。夫皇上及時典學。不過小學之初步也。中央敎育會之設。亦僅謀小學之發達也。而廕大臣與張會長。皆欲灌輸以軍事上之智。識是能深明。乎根本的敎育者矣。慶内閣發表政綱。而洵濤廕三大臣齗齗以擴張海陸軍備爲爭。則又係目前防患最要之政策。與前二說互相表裡者也。中國果能認定此宗旨。着手進行則庶乎。有轉弱爲强之一日也哉。然而側窺廷臣之態度。反對者多而贊成者少。竊恐徒懸此希望於想象間而已。 
[其二]  
政府日日驚心嚇膽於革命黨之竊發。而其手叚。則事事皆足以磨勵革。命黨之胸襟。而資其口實。不立憲時。人民徒怨政府之專制而巳。將立憲而人民轉怨政府借憲政以益肆其專制不立憲時人民徒怨政府之不予權利而已。將立憲而人民轉怨政府假法律以剥奪其權利。不立憲。人民不過無言事權參政權而已。將立。憲而人民之上書請願者。反遭申斥。開會演說者反遭。嚴禁。不立憲人民不過無意思機關而已。將立憲而諮議局之權限。削之又削。資政院之能力。縮之又縮。不立憲如此。立憲亦不過如此。且加甚焉。則人民有不因怨而憤。憤而思變者乎。是故今日之立憲。實一製造革命黨之機具而巳。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二板 
緊要新聞二 
[中俄界務交步開幕後之小衝突]  
　　嗚呼其果有是事耶　抑傳之非其眞耶黑省勘界事前日已經開第一次會晤首由周少帥演說中俄兩國之關係並歷次交涉皆主和平深望此次界務兩國捐棄小嫌維持大局總期兩國有利而不單使一國受害並冀早日了結次由俄國勘界大臣起述答辭當日並未議及界務但約定每星期會晤一次至多不過二次會議時間自早八時起至十二時止若有特别事情亦可延長一二小時均經雙方認可至五鐘始散茲悉日前自俄村坡立塔（譯音）傳來消息俄歷五月十六號有華測量師一名携工十數名勘測中俄國界該村長多布羅會同華員勘查該地小島數處華員聲稱係屬中國俄人云以右岸小河爲界雙方爭執不已華員遂及跟隨僕役人等將多布羅毆辱揚長而去聞此事已禀請俄官向華官交涉並一面組織勘界會以備與中國抗議云 
[葡人違約濬海交涉之近狀]  
　　且看張堅伯能力何如葡人違約濬海一事經張督電達外部與駐京葡使據理力爭各情迭見前報茲聞外務部日前電致駐法劉使就近與葡政府協商據葡政府云深願兩國和好關於澳門浚河事件必轉電澳督命其停工迨張督自向該督交涉則又故意推諉並云此次浚海係奉彼國政府訓示萬難停止云云復經外務部電致劉使向葡政府詰責而葡政府則又云澳督巳與粤中中大吏商議妥恊不能令其停工聞劉使日昨已有電至外務部外務部當即據情電復粤督内稱澳門濬河一事據該使電復葡國政府實無退讓之意澳門界務恐形棘手特電復粤籌商辦法張督據此當卽主由粤辦擬電復妥當不日定與葡使開議正式交涉云 
[湘路公司齗齗保利股票之爭執]  
　　噫嘻抑末矣湘路公司日前以湘路加增各款米鹽最先其賑糶米捐發作路工經費自光緒三十年五月起至宣統三年四月止先後共收銀九十六萬四千六百八十七兩七錢八分六釐九毫扣洋一百四十一萬五千八百五十三元衡寳配銷鹽欵充作鐵路股分自三十一年六月起至宣統三年四月止先後共收配銷課釐並加價省平銀六十七萬二千二百五一三兩一錢四分四釐一毫八絲扣洋九十八萬一千八百二十八元双淮川粤鹽每斤加價四文附入本省口捐一體抽收充作路費自宣統元年七月起至三年四月止先後共收銀五十九萬四千一百二十七兩一錢六分七釐七毫合洋八十七萬零四百八十八元三共合計洋三百二十六萬八千一百六十元去歲經諮議局議决作爲湖南全省公共股本以其餘利爲備荒賑欵及舉辦本省地方實業公益之需所有投票即由局公舉朱紳昌琳爲經筦黄紳忠浩譚紳延闓胡紳璧爲帮簆不意日昨郵部行文到湘此項公股已經奏准僅允給發國家保利股票年息六釐分年攤還並未提及餘利各紳聞之大爲不服羣情洶洶必欲將以上各欵統發國家鐵路股票認息分紅與商股視同一律以期保全公積刻正函電交馳極力爭持不識郵部又如何對付也 
[贛省官吏又以諭旨壓倒諮議局矣]  
　　取銷公布烟膏禁賣期限贛省諮議局日前開會協議蘇州土商禀請展緩禁烟疑問一案業經呈院當由馮撫發交審查科公同審查茲據該科復稱查諮議局上年常會期内呈請本年五月烟膏禁賣一案先經照准公布限期未滿現准外務部於四月十一續訂新約奏奉諭旨咨行到江復准度支部咨因部局裁撤飭各省尅日委員接收稽徵土稅隨由司道遵擬章程於五月初一派委接收辦理具詳咨復各在案此係欽遵諭旨按照續約辦理事項並非行政官廳憑土商展限之請遽予取銷公布原案昨據該局質問已照案審查奉准答復去後茲該局復因禁烟公所移奉批示撫州土商禀詞復呈質問前來查續約所載各省烟種未絶不能禁運禁賣其理由已於前次答復案内詳言之該局應釋疑慮乃一再協議呈請意欲以一省公布之命令廢朝廷新頒之法律萬萬無此辦法况聖諭煌煌各省如烟種禁絶土藥洋藥均不准運入現時自惟有以禁種爲急務禁種一事官紳應共担負責任該局議員爲各屬士紳代表究竟各屬士紳能否担任烟種尅日禁絶在各議員體察情形應有把握如能担任立時禁絶則禁運禁賣准予尅日奏請實行此爲本案亟應解决事項應請照案答復作爲諮詢事件照章令速協議呈復以憑核辦現經馮中丞召集司道各官在會議廳公同議决分行辦理矣 
[波密野番騷擾始末紀]  
 
 

Page 11

 
 
第一張後幅第三板 
藏邊野番部落以波密爲最大其地東接滇省之維西西接胶藏之工布南連　夷與缅甸毗連北則與碩般多察木多一帶之地霜交錯向居化外强悍難制焚殺搶掠無所不爲惟以地勢險阻山深菁密不便用兵未能加以懲創遂致藏民之受害日深呼籲頻聞上年春間川軍抵藏後即由駐藏聨大臣飭涉隊第三營管帶陳渠珍駐防工布爲招撫該番之計該番有總管居於噶郎地方陳渠珍派人前往開導該總管抗不就撫搶刧如故上年臘月間該番大股由冬九地方竄出搶掠居民牲畜財物無數迨陳渠珍聞信帶隊跟追該匪已越山逃去風聲所播居民震驚商賈裹足駐藏大臣復派統領鍾潁前往察看並令妥籌勦撫之策鍾頴行抵距冬九一站之德摩地方又派通譯持札前往噶郎招撫不章在湯墨地方被該番圍困受傷由間道逃回探知該番已調戰手千餘人麕集渣家山一帶匪氛甚惡鍾潁等立卽禀報聨大臣聨大臣以該番兇狡異常非勦不足以言撫即檄飭陳渠珍步隊一營爲前鋒以馬隊第一營管帶張鴻昇繼之並派礮隊一隊同往肋勦其工布地方業稍平定仍須有兵鎭撫並飭步標統帶陳慶酌帶隊伍擇地駐紥爲各營後路之援應目下各營已由冬九一帶節節進勦該番懾於聲威亦已稍稍歛跡聞聨大臣業將以上情形奏報到京矣 
分類新聞　政界 
[鎭郡官紳防水之忙碌鎭江]  
　　鎭郡大水屢紀報端茲悉二十三日太平洲箍江堤壩因江潮盛漲猝然種决溺死牲畜無算鎭郡官紳得耗後現已籌商急賑之法　瓜洲沿江一帶濱水之堤水與岸平幾有倒塌之慮現在人心大恐該處鄉民雖日夜上堤防護究嫌人力單薄偶有疏忽潰决堪虞現已聨名禀請瓜洲鎭總兵陶鎭軍派撥水師兵百餘名前往帮同守護以保堤工而自治公所各紳亦以新洲圌山兩圩關係甚鉅新洲爲圌山之屏障新洲不保圌山難守勢必數萬民命同歸於盡且新洲獨當江溜之衝最易激刷尤宜嚴防日昨函呈鎭江府承太守派員帶料督工駐圩防守聞鎭軍太守均已俯如所請矣 
[鎭郡審判廳定期開庭鎭江]  
　　鎭郡城外商埠初級審判廳及城内地方審判廳刻已布置就緒均定於六月二十六日開庭判事廳長宗加彌大令恐一般愚民無知造謡先期特用白話告示張貼城廂各處明白宣布俾衆周知矣 
[贛省預算表册更正之通行江西]  
　　贛撫馮汝騤前日在會議廳召集司道各官議决裁减國家地方行政經費銀五十餘萬兩一案業經分類列表分别移行辦理在案惟前項表格總散各數有未核准迭經各處呈詢到院復經馮撫會同監理官逐一更正於六月十八日由院刷印另發各衙門局所一體遵照辦理矣 
[湘省辛亥俱樂部選舉職員長沙]  
　　湘省設立辛亥俱樂部支部已經各士紳組織完竣於本月十四日投票選舉常議評議兩項職員十五日再開職員會選舉支部長副長及評議員長茲將被選各員姓名探錄如左黄忠浩張人鏡李達璋陳文瑋譚傳愷楊樹榖曹履貞俞峻雷光宇任紹選彭契聖王與楫以上當選常議員羅傑粟戡時左學謙龍璋易宗鵠馬續常易經黄瑛常治易宗羲黄翼球以上候補常議員左學謙殷澤龍粟時曹惠曹完周廣詢馬續常姜濟寰文經緯文斐王鋼以上當選評議員鑼傑楊道南黄翼球楊宗實易經萬鵬唐光晉李恆澤易宗鵠常治唐濟榯王爕文廖名縉易宗羲謝光焯周家純以上候補評議員黄忠浩以上支部長李達璋俞峻以上副長左學謙以上評議員長 
外交 
[寳石山案議結誌聞杭州]  
　　西湖寳石山一案自表忠觀後裔錢氏列証控爭當經增中丞調集官書舊案並派正委實地勘丈得實批准靜候提還一面追叙案情咨部飭司交涉案懸兩年之久諮議局一再呈催延至去冬梅醫生來杭地方紳士又聨名禀請速結遂由王署司竭力磋商分别擬定成　連同山下自置地畝另行估照一并收回嗣以研究細則遷延至今甫於前日訂結聞有於日内簽字點交之說其約中大致保俶寺山門起連保俶塔上下所佔基地及一切建築石簿石砌各種花木全行交還不受分文山下大佛寺與相連各處房屋地皮曁山後曾售與赫姓之地爲梅自置者估值五萬元一律歸由地方官管理惟塔西建有洋房一所改爲官立醫院原擬聘梅醫生爲顧問醫生現攺爲名譽職原擬薪水現改一起躉付共洋二萬四千元（按原約月致百元以二十年爲限今議一起付訖故成此數）惟院内酌留一相當之房與梅爲辦公之所以上不入細則由撫出名答復一函並切實聲明此函効用以梅醫士去杭之日爲止兩方面均即允洽刻表忠觀錢氏全體已在購石刋界預備接收重釘矣 
軍界 
[贛省位置兵備人員之計畫江西]  
　　贛省兵備處改編督練公所一切手續極爲繁密現經軍事參議官張道季煜上院禀見馮撫預爲籌畫擬就兵備處人員改充辦公以資熟手聞馮撫頗以爲然惟恐資格不能盡合易遭部駁現經决定將該處人員出身履歷開交張參議於二十日起程赴京會議以便禀商戎部分别辦理以昭愼重 
[龍統制規畫鎭司令部廣東]  
　　廣東陸軍鎭司令部地址前經督練公所籌畫擬在東門外東明寺附近一帶建築現因成鎭在即且廣東第二十五鎭統制官業巳奉旨著龍濟光補授則成立鎭司令部自不容緩昨經龍統制特派員弁前往東明寺一帶丈量測勘以便估價興建以資辦公惟需用軍事書籍章程多種咨經督練公所敎練處飭編譯科檢 
 
 

Page 12

 
 
第一張後幅第四板 
送以資參考日昨已由敎練處特飭編譯科檢出書籍八十種章程三十五種每種一份專函送交龍統制察收矣 
[湘省挑選陸軍觀察之規畫長沙]  
　　湘省籌辦陸軍觀察曾經撫院飭由兵備處擬定辦法由撫署衞隊挑選五十名歸部派王隊官管帶各節已誌前報茲聞王隊官已於日前命題考試取錄者僅止七名復由隊官呈請兵備處咨行陸軍第二十五混成協協統請轉飭各營隊挑選合格目兵一百名造送名册以便備卷塡名聽候考試以符定額云 
學務 
[留美學生請給川資之爲難杭州]  
　　浙江咨送京師留美清華學堂二格學生陳達等具禀學憲請補給川資等情袁文宗以該生等遠道求學年齡且爲幼穉所禀困難情形殊堪憫惻可否補給川資之處特爲移請藩司核定飭遵等因茲聞吳方伯以學堂經費一欵統計透墊已達數十萬元之鉅止慮並無大宗的款堪以彌補且本年各府中學堂改爲省立新增學費應由各庫分籌支配困離可知所請補給川資碍難照准昨已移復袁文宗傳知矣 
[直省中學師範畢業學生覆試之手續天津]  
　　天津學務公所定於十九日覆試各中學師範畢業生先期諭示各處略謂如各該堂監督到津者應卽代爲報到如有不能應試之學生亦應乃早陳明情由以備核准補考倘有逾期到者必俟下届再補等惟初級簡易師範音樂手工隨意各科各生在堂所學有限請義均未呈送到司碍難命題昨特准免覆試中傅文宗諭示各生一體遵照矣 
[農工學堂撙學欵之原因湖北]  
　　漢陽農工學堂常年經費八千餘兩由漢陽府撥給尚不敷用現財政支絀無處籌欵由監督黄讀猷觀察籌議擬將該堂一切糜費槪行裁减矣 
實業 
[長蘆累商破産案後聞天津]  
　　長蘆累商引地决歸官辦迭一案紀前報近聞各商房産除出租者已由官家承管外所有住宅亦不日飭令謄交由縣估價出賣李商子明郭商駿卿等均於日昨將津郡道口住房分别繳官德成義錢鋪爲李予明華學淇欠欵所牽已報閉歇該東劉少錫聞已赴商會禀追李笏庭全眷因日昨縣尊查點傢具均各隻身移居外街王商竹林聞有某觀察已爲備妥房間預備移居至商會招告各累商所欠本埠商民債欵聞張運司已有按二八折扣代爲償還之說惟商會尚未認可云 
[建造水族館之先聲天津]  
　　直督陳制軍以直隷勸業道詳稱建造水族陳列館兼河海養魚兩池一蓄鹹水以養海魚一蓄淡水以養河魚估計價銀三千兩之譜并給具圖說呈請示遵應即准予建築以壯觀瞻札飭迅速興工矣 
雜記 
[醉白池桑有喜松江]  
　　松郡醉白池素爲附郭名勝亭台樹石點綴宜人夏間裙屐薈萃間有在彼觴客者惟今夏頗有浮蕩婦女花粘草惹三五惡少逐臭不捨亦風俗之玷也 
[跨塘橋紅光燭天松江]  
　　松郡二十四夜二鼓後忽然西方紅光麗天街人競言跨塘橋一帶有祝融稅駕惟未見警鑼馳報故各區水龍洋龍雖預備一切而並未駛往云 
[新開河淹疊聞松江]  
　　松城浚河後水深湍急城中司牆角先斃紹人高阿毛一名越日華陽橋顧萬源復斃一學徒昨日楊家橋柴船上十餘齡童子又墮水淹斃時在白晝警察不敢下援岸人大呼亦無術施救可謂慘矣 
[析津城又開紀念大會天津]  
　　津郡失城紀念會當於去歲曾開一次本月十八日午前十鐘又行開會首奏國樂畢胡鹿泉君報告開會詞王伯長周彩臣觀察張警愚劉丹甫宋則久閻華庭田國藩英斂之諸君相繼演說每演一段間以軍樂一次是日參觀者約數萬人途爲之塞該會中紀念各品無不發人猛省演說諸君尤能歷陳從前官民之謬悮及現在將來之應振作以期人人警惕發憤自强十九日爲女客游覽之期觀者極多是日李公祠花園不賣入覽票任人隨意觀覽車水馬龍幾無隙地當由巡警道署軍樂隊奏技作樂以助游興該會演說員諸君連日講演氣竭聲嘶頑石點頭其尤甚者爲張月川先生新城人）說至庚子之苦况及現在國勢之危險生計之艱難聲涙俱下至女界演說則有周道如閻錫清諸女　末後并有各演說家在祠中遊行定說云 
[長沙府又來鄂省災民長沙]  
　　湘省南門外一帶近日忽又來鄂省災民數百人挈老携幼情形極爲可憫聞係因該省荆河水勢大漲鍾祥監利等屬多被浸淹所致云 
[清談]  
　　英兵又侵入西藏矣 
片馬之交涉未結。西藏之駐兵已來。吾不識聨大臣之對付較之李制軍强弱何如。 
雖然英人之駐兵。蓋特藉此以試聨大臣耳勗哉聨大臣。其愼母懾于英倫三島聲東。擊西之威稜。而爲李制軍所竊笑也。 
然而政府諸公。則已日夜煤孼李制軍思擠而去之矣。特不知聨大臣于此果將何去而何從耶。 
[雜錄]  
　　記廣慧冤獄 
　　光緒初葉前南京下關登隆巷有一古署。茅屋三椽。門列光刀虎义。腐蝕生銹。四壁青藤環繞。守宫　踱來往。儼然以此爲若輩俱樂部。老兵二三人。手持竹竿旱　袋。席地竊竊私語。一官頭尖面削。目小如鼠。鼻鈎耳拳。口張如　。兩角向下垂。鬚作八字式。着藍破綢絮袍。坐左屋板凳上。單慄時以手搔秃髮。攢眉苦思。人一見而知其境遇必窘。忽見人影急驚起。已入門際長跪請安。曰朱標禀老爺首府　太守佐禹出賞格拿殺人凶手。地甲龍洤頃在四明公所照壁上黏貼者。官掀鬚大笑曰。有是哉。孺子速語我。朱標曰。昨三牌樓妙。耳山山下雪堆中發現一無名男子屍滿身血跡。肋有刀傷雖無屍親。然爲該處地甲徐福報案。故首府特懸賞二百金訪拿。言未畢。官曰汝休矣。無多談朱標退。官着破雨傘一具。出門去。官爲誰。乃下關額外胡丑也妙耳山爲前明古寺。香火極盛。遞傳至今。住持廣慧。人樸重謹儉冠儕輩。一日清晨。口頌佛號。禮拜如來。突見公役四五人。洶洶至袖出鐵練。套廣慧頸白。汝尚裝好人耶。案犯矣。廣慧瞠目無以應。公役不由分說。捉將官裏去。江寗守劉佐禹。上元令陳諤。營務處洪觀察子才高坐堂皇提訊曰。賊秃速將因何謀殺無名男子。投屍汝廟旁雪中。　直供來。免皮肉受苦。僧始　爲此事。極口呼寃。堅不供劉等大怒。飭　五百板仍　供。僧曰是誰見來。莫須在三字不足服天下。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
本埠新聞 
[外部准設商務專員]  
　　上海商務總會前禀外務部請爲各國專設商務委員一名以便考查一切增進商業聞外部已經允許矣 
[學部覆試路科畢業生揭曉P ] 
　　上海高等實業學堂路科畢業生送京覆試業經學部分場考試將各門試卷詳加校閱核定分數按照定章將各生所得分數平均計算取列最優等三名優等二名聽候照章奏奬今將等第名次照錄如下　最優等三名　李保齡　唐時清　陸世勳　優等二名　周熙　梁樹鈞 
[浙撫對付恃蠻賴債之富户]  
　　浙江勸業道董觀察照會上海商會云宣統三年六月十九日奉浙撫憲增批貴總會呈上海全泰美碍灰號東陳之藩即陳芝生毆逐債主一案由奉批來呈及公禀均悉候抄錄公禀札飭紹興府轉飭餘姚縣立提陳之藩到案解滬訊追如果未能清結則是失財産上之信用所有選舉權及被選舉權當然消滅即自治公所議員亦應撤銷應由餘姚縣查核辦理具報仰勸業道照會上海商務總會知照公禀存等因奉此查是案前准貴總會曁滬關道移同前由並據上海南北市錢業宏大等七十二莊曁上海錢業恒德等三十二莊並禀到道業經札飭餘姚縣勒提陳芝生到案解滬訊追並分别移照批示各在案奉批前因相應備文照會爲此照會貴總會希卽查照施行 
[戴嘉寳出外理賬之可慮]  
　　寳康洋貨號主戴嘉寳因虧欠華洋各商鉅款由廨押追在案茲悉駐滬英總領事法磊斯君以戴與永年公司糾葛一案曾經滬道允將三莊産業照票面一律分攤並允將戴派差帶出理賬乃懸宕日久均未照辦公堂亦不復訊殊難索解爰卽照請滬道將寳康慶餘及各莊産業因何扣留一年之久及某銀行虧空永年之欵如何設法辦理迅即一一答復以便轉詳駐京英公使查核云云劉觀察接文後當即照復略謂永年公司與戴糾葛該公司必早有正式禀詞先在公廨起訴應候飭廨查明原禀從速訊追至該廨未將戴嘉寳押出理賬因戴奸滑人所共知深慮在外脫逃難免各界債主之責備誠屬爲難至欲押戴出外理賬倘被脫逃何人担其責任應請先備印文送道聲明後再行飭廨押戴出外兩禮拜勒令料理等語除照復英領查照外昨復札飭會審公廨一體遵照 
[正元拖累元豐]  
　　英商勃吉壳阿橡皮公司控已閉元豐莊股東陸雲生唐晋齋吳麟榮等不付票欵一案前日午後由廨會訊原告代表哈華托律師譯訴被告共欠票欵銀一萬二千兩祗收到一千二百兩餘不照付請追訊之陸等延沃沛律師辯稱原　律師所稱收到銀一千二百兩一節係由同業議定作一成公攤况票欵係被正元拖累原告欲追此欵理應逕向正元股東陳逸卿追理寳讞員商之英康副領事判各退去候下禮拜三復訊 
[巡士追獲兇僧之功勞]  
　　滬南東區七十二號站橋巡士王錦文因在十六舖橋查獲殺斃僧人馬阿川之兇僧眞修並所藏竹簍内之屍身昨經警務長查得該巡士於夜半時冐雨查獲要犯異常奮勇除照章記功外並着拔升内勤門崗以奬勤能 
[調停官幕奪米之辦法]  
　　滬南豐泰米棧應還青浦縣之存米數百石被浙省歸安縣經買漕米之賬房陳輔卿覇住致起齟齬經紀前報茲經上海縣田大令查得該棧存米共有一千七百餘石應歸被欠各縣公同攤派惟陳輔卿堅持不允祗得先儘首先查獲者歸理故昨日田大令特將該棧啟封着將東棧存米三百餘石給予歸安縣運出而西棧之米則歸青浦縣起運以待變價後公同攤派 
[再誌賭棍嫁禍同族之詳情]  
　　引翔港局董王增禧等前曾具禀滬道謂有著名賭棍劉毛毛等在二十三保十五圖内劉之基地上搭蓋賭檯多隻開塲聚賭每檯每日收取租金洋四元所以如是之鉅者因賭檯下掘有地穴暗藏磁石其所用摇寳骰子中間鏤空灌以鐵珠磁石吸引之力能使骰色隨轉而變極有把握查賭博害人爲患已屬不小再用欺騙之術尤與盜刧無異請卽飭縣驅逐將地充公等語當奉劉觀察札行上海縣田大令飭差驅逐並差亭耆將地充公以除巨害詎大令飭令書差前往丈勘劉毛毛已往吳淞避匿船内並暗串該圖地保周錦春領至同族劉金福田中丈量該亭耆查對諭單註明毛毛單地有一畝零今丈見祗有一分零相去懸殊正欲向地保詰問忽有劉金福家婦女到來喊稱此係吾家之地不應丈量豎界並指點竹笆所圍者係是毛毛之地話猶未畢毛毛家眷卽牽帶悍婦十餘人手持便桶刷帚及污穢木器先與學福家屬大興問罪繼與書差人等尋釁該差役見勢不佳不復至竹笆内勘丈祗將該地保周錦春帶回押候加差往丈并移請吳淞警局協拿劉毛毛到案按律重究 
[捕房勒遷遷五聖堂]  
　　三馬路西洋樓茶館樓上之五聖堂前因焚化冥鏹致肇燎原該茶館主後又盤頂四馬路羣芳樓安設如故一般迷信男女仍趨之若𩥦附近居鄰鑒於前事已公禀老閘捕房請爲查禁茲經捕頭惠爾生君查悉以燒香人終日擁擠男女混雜殊於治安有碍特於昨日諭飭探目張寳榮包探錢壽生與一號二十一號兩西探同往查明禀奉捕頭諭限三天内將五聖堂遷出如違稟廨究辦 
 
 
] 

Page 19

 
 
第二張第三版 
[外國騙子就獲消息]  
　　德國人斯推曾於七年前在滬冒簽某西人之名騙取百老匯路正元西衣店主毛春山貨物值洋九十一元五角又騙德祥西首飾店主梁惠甫貨物值銀七十兩又騙南京路瑞記號主阮文榮貨物值洋三十元又騙善鐘馬房主陶鳳山車費洋十六元逃逸當經各原告禀請駐滬德國領事查究未獲茲悉該德人已逃回本國被警署偵悉拿獲禀奉德政府行文駐滬德領照請公共公廨寳讞員於前日午後將原告傳案訊明被騙情形聽候錄供照復德領轉詳該國政府追究 
[婦人羞忿自盡]  
　　老公茂洋行工頭倪才寳之妻陸氏與自來火行小工曹阿寳姘識被倪偵悉前晚至冰廠街十七號屋内將男女捉獲並將二人頭髮剪下曹即乘隙逃逸當將陸氏扭送捕房轉解公廨昨由官媒解案經德襄讞會同美蓋副領事訊實判氏押女所三月期滿仍交其夫領回詎氏帶至女所已面色改變官媒欵患急痧立即禀明寳讞員飭送棲流所醫治由所察係吞服洋烟車送仁濟醫院救治不及仍即車回逾時斃命業已由所報知寳讞員函請上海縣田大令蒞所相騐矣　 
[糞夫無可倔强]  
　　糞夫不遵警章過時挑糞致與巡警衝突詳情已屢誌前報昨日午後三時本縣田大令又傳在内東南西北四段糞頭樓葆珊丁和尚沈紀生戴順松等到案諭曰警章所定倒糞時刻以晨間十句鐘爲限如再故違不遵定惟爾等是問或有糞夫不服准由爾等禀請提究着各出具遵結存案備查一面再由本縣示諭周知以儆暴動各糞頭唯唯而退 
[鄉民毆斃小工案近聞]  
　　虹鎭鄉民許大大等語將沙遜洋棧小工疑爲盜黨毆斃張宏明袁金標毆傷秦三等人曾由本縣田大令派差拘獲許大大等訊供收押在案茲悉屍親張紫熙張洪發張洪文袁張氏袁家慶及受傷人秦三等以案懸日久仍無頭緒於前日同赴道署控奉劉觀察批云此案前據該縣禀報騐訊情形即經批飭查緝兇犯訊供詳辦在案袁金標袁家慶是否即熊金標熊家慶如何筆誤兇犯王阿桂趙茂蘭等旣據扭送公廨解縣究竟已未研鞫供情如何所稱劣保趙桃桃運動包庇調唆仰上海縣密提澈究迅卽提審錄供通詳嚴辦母稍延遲 
[豆腐工人一再吵閙]  
　　城廂内外豆腐業工人因向各店主爭加工錢二十文不遂停工要挾曾由城内信陽齋店主程雲祺等公禀南市裁判所提到行頭張順發工人陳阿桐等四人訊明判令交保候補提爲首之梅老榮再行訊究在案茲梅陳等忽又糾集同業孫連王阿銀等多人遽將倉橋堍豆腐店主陸榮生毆擊滋擾當由陸及奚紀生喬慶甫等扭控裁判所經湯裁判提訊陸等供有張全福向各工人勒收規費逼令入行暗中由梅唆使須求嚴究判梅戒責二百下陳責一百五十下王孫二人各責一百下各具改過結交保開釋 
[小孩肇禍三誌]  
　　李姜氏控劣孩陸瑞林糾同王鼎三馬仁發兩孩將伊子李高賢毆斃一案昨由公共公廨復訊陸孩供稱實因游戲起釁訊之王馬兩孩均稱並不動手德襄讞商之美蓋副領事判一併押候上海縣將騐尸單送廨再核 
[汪觀察由滬往寗]  
　　卸任江蘇巡警道新簡湖南鹽法兼長寳道汪頡荀觀察瑞闓於昨晨由滬乘坐火車往寗禀見江督然後前往新任 
[商圑經過租界之阻力]  
　　本星期工部局議事報告載稱租界外之華人現正紛紛組織商圑近有請領照會准其聚集或經過租界者均已拒絶不特携帶軍械爲警章所不許即經過租界似亦客易引動路人聚集駐觀云 
[城内]  
　　暫斷葛藤○鄉民李祥和前年絶買尤富春家坐落二十三保與十九圖戎字圩三十六號則田六分八厘近有胡掌福因伊子嗣於尢富春爲子欲向李備價贖回李以是田早經絶交即使尤富春親生之子亦不能聽其回贖因此爭執涉訟經本縣田大令節次提訊兩造各有不合因於日和諭飭將地充公免再纒訟現巳由縣出示召變矣 
　　押送被告○公共公廨前襄讞孫耳山明府與曹瑞鍾在廨涉訟旋經讞員寳大令查明曹瑞鍾住居閘北華界將曹解送警局在案嗣因另案被人在縣告發移提訊辦昨日已由閘北巡警總局姚局長派同探警將曹押送到縣田大令諭飭收押候訊 
　　因傷斃命○源盛皮箱店學徒董三郎因被牛皮膠水燙傷即以被師凌虐等詞禀甲城自治公所飭將董三郎送往上海醫院醫治一面飭傳店主尤楚橋到所轉解到縣押候覆訊前日由同業安裕源泰盛等合詞具禀謂尤楚橋並無　待學徙情事實係潑翻膠水誤傷求將尤楚橋保釋已奉核准惟尚未經開釋詎該學徒忽於昨日因傷斃命當即禀報到縣田大令諭候蒞驗 
　　縣批照錄○楊承恩禀批查閱現呈各據多係年久零星之欵呈叙譚文奎代梁孫氏借銀五百兩洋一百元此户數目最鉅何以不立正式借據僅有收條查係梁孫氏十月初一日所立後加註光緒三十二年九月二十八日梁又英洋五十元正及經中譚文奎字樣並押墨色濃淡不同條上僅書收到並無借欵字樣至票銀五百兩雖有限日歸還按月一分起息等語然係出於加註墨色亦深淡不同且無年月日期此等字條能作爲借據的憑乎其趙桂卿趙　秀合借之一百元據内載明爲買地之用何以逾期至十四五年之久不早索還此必販地紏葛之欵以上兩户均難照追其徐寳山借洋一百二十元旣係以船作抵陸恆集借欵二十元及伊妻奚氏一併列名簽字着責成中保自向取討亦不得輒請提追借據收條均發還 
　　道轅紀事○江浙福海官輪管帶陳節權改過局委員馬鐘珣候補典史朱益增昨均到道禀見 
[南市]  
　　藉端圖詐○通州人張雲高之子張土見前娶陳雨源之寡姪媳潘氏爲室氏於本月念二日病故旋有潘氏之兄阿三紏同族人潘蔭甫姨母徐潘氏表叔曹全坤舅父張阿福等至家指爲自盡藉詞圖詐因即扭控裁判所訊明實情判阿三戒責一百下餘人各責五十下具結交保陳斥退藥方附案 
[閘北]  
　　襄理讞政○巡巡警總局司法課長聶司馬以邇來經辦訟案日見繁多故特禀請巡警道吳觀察加委副裁判一員以資襄助昨吳觀察已札委候補知縣吳景福到差視事矣　　禁錮逆子○江北人顧達聰控子顧德高忤逆行兇由四路分局解送總局前日經陳裁判覆訊一過判發改過局禁錮三年 
　　另成一爱○蘇州人楊阿榮至四路分局控妻沈氏帶領女兒逃匿總局路與姘夫賃屋而居經蕭區長提到該氏據供因夫不顧家用母女二人做絲度日並無不端情事求恩察　判將氏及女着楊具領免予深究　 
[英租界]  
　　藏垢納污○廣東路四百九十四號門牌 
 
 

Page 20

 
 
第二張第四版 
上海樓客棧因不將棧客姓名登簿由探查悉於昨日將該棧主王錦如傳至公堂請究據探目張寳榮禀稱該棧男女混雜並容留棧客吸烟曾經小的協同西探抄出烟鎗五支詢係寓客帶來當即給還今將棧主博案請究訊之王供詞含混判王罰洋十元充公並令具結存查以後如再有前項情事查出嚴懲 
　招徠生意○四馬路清蓮閣花館因容留雉妓在茶堂拉客被西探查見昨將該館主孫雲卿傳至公堂請究判令交保候查明訊核 
　主人虐婢○北四川路某粤人家十二歲婢女陸福林因被主人責打逃出投入濟良所昨晨由所解廨請示據供蘇州人被父價賣爲婢判送幼女所留養 
　夫婦爭執○張星橋控妻韓氏私逃出外與某洋行經租人馮祖臣姘識匿居北蘇州路愼餘里八百十九號屋内昨由捕房將氏解廨請究張投案訴稱前妻病故後娶韓氏爲繼室迄已九年生有兩孩今與馮姘識私逃求究訊之氏供係由張得洋一百二十元價賣於馮立有筆據並非私逃求察判氏押候補提人証再訊 
　　惡鴇毒手○四馬路某雉妓院妓女花文仙因不善逢迎被鴇用竹梢毒打昨由包探錢壽生查悉將該妓送解請示據供紹興人被父賣與該院判花妓發濟良所候提龜鴇到案訊究 
　　淫棍受罰○高金福王仁生在途調戲妓女林小寳被捕拘入捕房昨解公堂訊明判各罰洋十元充公 
　　自投羅網○干景福前因誘拐汪景華家男女小孩寄匿於滿庭坊張老二花烟間内被汪控由上海縣移請公廨將張提獲旋因張在揚州亦犯拐案經江都縣派差來滬移提奉諭帶回訊明後再行解滬詎張由季廣義至江都縣署保出避匿茲經原告上控滬道札飭該縣查催而季廣義適已來滬前日被該縣來差與原告一同撞見扭入捕房昨解公堂訊悉前情以來差陳輝吳彬與原告不應在途與季互扭諭着三人各罰洋五元充公季交捕房帶回候補出信票再行解廨訊奪 
　　女匪還押○甬人王和生控畢張氏誘匿併妻葉氏一案昨經公堂復訊王偕見証姚余氏上堂証明葉氏被拐賣往寗波請爲追究判張氏還押候移提葉氏到案質訊 
　　指使捲逃○邊文錦家十七歲婢女如意被廚司謝阿華指使捲逃由探一併查獲和解公堂訊實判謝押西牢半年如意仍交主人領回管束 
　　拐賣女子○馮榮甫朱蘭生張王氏王劉氏近因串拐江陰女子藍二郎來滬希圖押嫚被探查獲昨解公堂訊實判馮押西牢九月朱押一月王氏押女所一年劉氏押兩月女發棲流所候認 
　　撞傷小孩○萬馮氏之子和尚前日在克能海路被鍾阿堂所乘之脚踏車撞倒跌傷肚腹控由捕房昨解公堂請究判鍾押候萬孩傷愈於下禮拜四訊辦 
[美租界]  
　　鄰婦被疑○章陳氏住靶子路二百九十一號日前被匪拐失一女名毛囡昨疑鄰婦陳王氏拐匿報告捕房派中西探將氏逮案詢無証據斥退候查 
　　會欵紏葛○郭阿三昨與朱阿林會欵紏葛在西華得路口角相毆由捕拘入捕房飭赴公廨控告 
　　疑竊衣服○住居靶子路春暄里之金阿堂昨疑同居姚根生竊取衣服扭控捕房押候查辦 
　　一場惡鬭○昨有甲乙二人在途惡鬭甲將將毆傷頭顱血流如注由捕併送捕房乙送同仁醫院療治 
[法租界]  
　　何庸引薦○陳榮昌誘拐王阿三之妻陳氏業經公堂訊明判令押候提到陳氏再行核奪茲由包探至南市泰興客棧内將氏提獲送廨訊據供稱被陳拐出與王問高姘識質之陳供不知氏有丈夫實係該氏自願嫁人囑小的引薦聶司馬以陳不應誘拐有夫之婦姑寛判押三月王問高押半年陳氏押一月陳妻無干省釋 
　　實不能容○盧王氏吳陳氏兩粤婦拐帶小孩四口在臨安輪船上被一百零二號暗差巡捕查見拘送公廨押候查辦在案茲悉捕房尚未查有實據而押所内女犯衆多不能再容故將兩氏四孩一併送廨諭飭兩氏交保候查四孩暫善堂寄養 
　　仗勢罵人○某洋人之包車夫王阿二在徐家匯停車違章由捕拘入捕房從寛免罰即行釋出王恃洋東勢力欣欣然仍至原處將該捕辱罵該捕憤甚重復拘入捕房轉解公堂請辦聶司馬以王不應藐玩　罰洋五元充公 
　　祇能將就○湖北人楊炳臣因欠戚森烟葉押欵銀六萬餘兩被控公堂案懸未結後楊又因欠德商欵項由公共公堂移提訊押閱時未幾忽然病斃而法廨尚有張賡臣被楊控欠銀七千餘兩張亦在押年餘勢難結局茲經聶司馬一再飭邀原告家屬到案婉勸前日復訊原告家屬祇請交還銀一千兩將就了事司馬遂命楊妻等退去張因無保人仍令還押候核 
[海上閒談]  
今日上海亦有人提倡僧敎育者矣而僧人之智識道德日下一日奸淫竊盜無惡不作今又有謀財害命之事夫若輩本在淘汰之列當其事者極力約束而敎育之猶恐其不保若徒假敎育之名以爲保存寺産預留若輩噉飯地步而其他絶不顧問則雖欲免於淘汰其可得乎 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅第二版 
要摺 
[郵傳部奏報招商局二年分營業盈虧情形摺]  
　　奏爲恭報輪船招商局宣統二年分營業盈虧情形繕摺具陳仰祈聖鑒事竊查宣統元年十二月十三日臣部奏陳輪船招商局歷年官督商辦情形並酌擬查核帳目辦法摺内聲明該局出入欵目由臣部詳加考核每届年終將營業盈虧情形奏報一次並咨明度支部農工商部等因嗣臣部於宣統二年六月初十日將輪船招商局宣統元年分第三十六届收支款目恭摺奏陳奉旨知道了欽此欽遵在案茲據輪船招商局申稱自宣統二年正月起至十二月底止爲該局第三十七届結帳所有輪船棧房出入欵項繕具清册呈請查核等情前來臣部查清册内開本届各輪船水脚共收規銀二百十九萬五千三兩四錢七分四釐又收三公司公攤水脚攤進規銀八萬五千七百六十八兩三錢二分除支各船保險規銀二十二萬七各十五兩八錢各船關費規銀七萬八千七百八十一兩四錢二分二釐各船修理規銀十二萬一千八百六十一兩九錢一分五釐各船用煤規銀七十一萬四千七百四兩八錢二分各船辛工規銀六十四萬七百八十一兩四錢一分九釐各船用物規銀十二萬六千七百四十兩四錢九分五釐各船各力規銀二十五萬六千二百九十七兩九錢八分九釐碼頭雜用减脚等項規銀十三萬八千二百七兩一分五釐外計虧規銀二萬三千六百十九兩八分一釐又各棧房産業等利共收規銀四十七萬二千七百八十七兩七錢四分五釐除支漕運結虧規銀二萬三千一百三兩五錢六分一釐各項修理規銀五萬九千三十一兩三錢四分六釐各項繳費規銀二十三萬三千七百二十五兩一錢五分四釐各地租捐規銀八萬一千八百六十五兩三錢八釐外計餘規銀七萬五千六十二兩三錢七分六釐又除船繳項下結虧規銀二萬三千六百十九兩八分一釐淨除毛利規銀五萬一千四百四十三兩二錢九分五釐除支本届官利餘利規銀六十萬兩外淨計不敷規銀五十四萬八千五百五十六兩七錢五釐此項不敷之數在於上册備添船棧存欵項下開支規銀四十萬兩自保船險項下撥墊規銀十四萬八千五百五十六兩七錢五釐均經核明結總刋刻帳略宣告各股商隨即彙報到部臣等督飭司員詳加覆核散總數目均屬相符自應遵照舊案據實奏陳惟是比年以來各國航業競爭劇烈通商各埠紛紛倒帳以致該局生意有减無增所報歷届虧短自係實在情形應由臣部嚴飭該局以守爲戰力籌整頓仰副朝廷振興航政之至意除咨明度支部農工商部備案外所有奏報輪船招商局宣統二年分營業盈虧情形緣由謹循案恭摺具陳伏乞皇上聖鑒謹奏宣統三年六月十二日奉旨知道了欽此 
來件 
[遠東通信社來稿]  
　　俄首相辭職未果議院與政府風潮迭詳前函現時仍不穩固彼此相搏愈急此衝突之開始僅爲統一自治案近則關涉議院與君主大權問題解决益困難矣茲特就此案之内容及衝突之始末縷晰研究則俄國政治情形當可知其大略也俄於千八百六十四年許各省以自治權獨西俄九省不在其内因其時西俄適有波蘭種人革命故俄政府靳之直至去歲首相斯脫力賓始提議改良上院之選舉法即專爲九省而發然尚未言及自治也俄上院之組織法凡各省已有地方自治者則由地方議員中互選一人入上院其尚未頒地方自治如西俄九省者則由每省公選一人入上院此選舉權惟富者有之故九省在上院之議員皆波蘭人而俄人反不與蓋以俄人在九省者多爲小俄種及白俄種其人窮困率爲村農小工而富商巨賈皆波蘭猶太種人宗敎語言與俄逈異俄律雖限制猶太種人權然在九省中各大城市猶太種幾占居民十分之九即各小村鎭猶太種亦占居民百分之十二而波蘭種則多者不過占居民百分之十少者則僅百分之三而已波蘭人數雖少然聰明在俄人之上富而且文靈巧活敏尤爲他種人所不及後九省俄人開政治運動會甚多皆欲舉代表入上院不甘讓波蘭種壟斷所上政府之陳請書無慮千百本年議會首相乃有統一自治案之提出依此案之結果將來九省到上院之代表可以預定爲波蘭種三人而俄種六人殆以居民種類人數多寡爲分配也此案提出下院十月黨首先贊成遂以多數通過其他各反對黨雖不滿意於案中以人數分配選舉級數然以實際上仍孫擴張自治及民權並同時减小中央之專制權而守舊黨則以增加俄種勢力抑制猶太波蘭種大表同情然以此點正爲案中引起衝突之原素其取得選舉權之要點一財權即納一定之稅額者二人數即在九省居民之種類財權限制於波蘭猶太人種有益而俄之立憲黨及十月黨皆不滿意人數限制於小俄白俄人種有益而波蘭猶太黨人皆不滿意特以西俄自治則全院所賛成彼此不得不互相牽就耳迨至上院則左右兩面黨派均有反對之人大致可分四類第一爲守舊黨乃不願地方有自治權者其領袖爲杜洛倭第二爲貴族黨因將納稅限制减小財權範圍放大於貴族權利有礙且此種辦法不僅西俄各省貴族大受影響即東俄中俄貴族亦恐將來人民要求改定千八百六十四年頒布自治案中之納稅限制則全俄貴族特權愈收縮矣第三爲波蘭黨其在上院全數計十五人第四爲極左黨則持平等自由主義尤不以區分人種設立限制爲然（未完） 
國外新聞 
[英國增銷華茶近報]  
　　二十四日倫敦電云據商部報告一千九百十一年前六個月内英國所銷之華茶共七百萬磅去年同一期内僅銷五百萬磅 
[英國工人暴動]  
　　二十四日倫敦電云卡提夫地方之水手及罷工人同起暴動勢頗激烈有貨棧兩所爲火燒燬說者謂係縱火所致尚有貨棧一所爲亂民擁入搶刧大桶麥酒均披鑿穿亂民飲醉者割斷救火皮帶拾取石子以擲觀察觀察拔刺刀與敵計傷觀察六人暴動者傷 
 
 

Page 27

 
 
第二張後幅第三版 
三十人（以上譯字林報） 
[波斯前王之行動]  
　　二十四日倫敦電云據德黑蘭電稱波斯前王穆哈默德阿里已在裡海海濱之格曼墟台浦地方登岸該處之脫柯曼人早與該王互通消息王弟薩拉萊特毒里已在冦提斯丹立其兄爲王末茄爾之酋長亦鼓動承碩培琴之沙塞文部落羣起助之　同日栢林電云據聖彼德堡電報新聞載稱脫柯曼人現羣赴一佯稱波斯前王之處巴黎時報謂眞波斯前王現寓買利安培云　二十五日倫敦電云據德黑蘭電稱波斯政府辦事頗有精神現已組織新内閣有各黨領袖數員力保政府當竭力協助以拒前王波人現痛詆俄國准波斯前王越過其境 
[法西爭端可望消除]  
　　二十五日倫敦電云昨夜巴黎接西班牙京城電音謂法國所述駐阿爾卡柴總領事巴華賽脫君被拘一節如果確實則西班牙自當向法道歉 
[德國更正訛言]  
　　二十四日柏林電云歐洲各報所載德國今次與法交涉摩事已放棄從前在摩洛哥所享關於經濟利益之條約權利而易得賠欵之一說栢林官塲已聲明其訛 
[奥國注重三國聨盟交誼]  
　　二十四日柏林電云奥國國會開議之際奥皇宣讀訓詞注重於奥德意三國之邦交 
[俄報鼓吹英俄公斷約]  
　　二十四日柏林電云聖彼德堡洛伏佛萊雅報於討論英日聨盟條約之論中倡議締結英俄公斷條約據謂兩國今並無讎抗之理由云 
[俄擬興築軍港]  
　　二十四日柏林電云海參威各報謂俄政府現議在披屈洛帕洛斯克築造海軍軍港及砲臺一所該港之大遠勝於海參威云（以上譯文匯報） 
小說 
[言情小說投海孤兒（六十七）]  
　　此時馬利。亞目注愛力森。媚眼流光。清麗無極。愛力森覺馬利亞兩手震動不巳。神經大激。愛力森樂極。兩手亦顫。夫以少年男女。彼此致其情愛之忱。其樂安有窮極。即使禍患彌天而下。亦且樂其所樂。絶無怖畏之心。矧此二人情愫之深。復非他人可比。直沈溺於愛河情海之中。心緒瞢騰何復計及憂患。即令立時而死。其靈魂亦將附翼而飛。同履天閶。永永相見於清虛之府。其味甜密無倫也。 
　　著者曰。此男女二人。握手對立。至於十分鐘之久。情瀾重疊。意緒回環。幾忘室中之尚有他人矣顧以此二人視之。决謂此十分鐘之時間。直如一。秒之迅也。迭克司立於馬利亞之旁。焦怒至不可耐。迨馬利亞欵欵致其情話。則迭克司尤怒。力嚼其唇幾至出血。大副及二副等見馬利亞絮語不止。亦皆鬱怒不能遏。繼又聞愛力森作壯語。决死不行。大副輩至是决不能忍。大聲言曰。汝不行者。亦善。將令爾永永不能行。愛力森雖聞之。而佯作不聞。决然弗視。馬利亞旣中於愛力森之情。則耳目聰明。都爲窒塞。竟不聞大副輩所言者爲何語。大副輩見愛力森堅凝不動。方欲再詈之以激其怒。迭克司摇手止之。弗令囂喊。迨愛力森與馬利亞引手對立。迭克司始猶力忍。繼乃大跳而起。怒若虓虎。前斥愛力森曰。叛人。汝趣退。汝爲負罪叢慝之人。安敢與密司引手。迭克司言未畢。馬利亞正色謂之曰。密司脫迭克司。吾不嘗與汝預有約言乎。在婚事未成之先。汝匪特不能預我事。且不能與我語。汝忘之乎。迭克司鞠躬曰。密司恕我冒昧。惟此數人未行之先。密司似當先允。迭克司語至此。乃瑟縮不能出口。以馬利亞怒目。而視。迭克司之舌本彊矣。馬利亞曰。汝勿喋喋吾知之。已而謂愛力森曰。君輩不行。我將如何愛力森曰。吾今權力已矣。不敢言事密司欲如何者。即如何耳馬利亞蹙額不答。蓋明知今日事局。偪處於萬難之地位矣。計迭克司必欲得已爲婦。不得則將成狂易。馬利亞之决嫁迭克司。本欲力拔愛力森及沙遜於難。今二人不行。難仍未艾。老父雖瀕危地。顧尚不至死。舍棄一身之幸福。以偶迭克司。而於他人之事。殊無所益。馬利亞安能不悔悔念一集。則百事變矣。 
來函 
[寗紹商輪公司致寗紹兩府各屬勸學所函]  
　　近閱報章載有上海郵傳部高等實業學堂添設商船學校招生肄業專習航海行船駕駛測繪等事一經畢業即可充外海各商輪船主及各執事之用查敝公司開辦之初船上駕駛各員本欲盡用華人以冀力保主權利不外溢無如格於關章雖當時一再與關員磋商而彼終以我國向無此項專門學堂肄習畢業領有文憑之人即使有在輪船充當水手舵工等習練雖久而於科學文義多不甚通曉海關有稽核行輪之責未便冒險通融等語藉口推託不得已於寗甬兩輪船主曁大副等仍議聘用外人惟每船僅用洋員四人已較招商局各輪酌量减少今旣蒙郵部提倡航務添設商輪學校將來此項學生畢業領憑海關洋員斷不至再有異議想貴所諸公關懐桑梓力任敎育凡我寗紹各學堂學生如有程度相當願就此項學堂肄業者請即分函貴縣各學堂咨送來滬報名投考俾得造就人材以備他日各商輪延用卽在敝公司得有此項畢業生可以聘用亦可不必借財於異地也爲此特函奉告務請貴所查照報載該學堂招考章程廣行勸導爲學生謀出路即爲國家挽利權不特我寗紹之光抑亦我中國航業前途之幸也 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
