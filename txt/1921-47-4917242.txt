# 1921 - 47 - 4917242

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[出兵與索餉（冷）]  
庫倫之陷孰陷之張曹陷之也張部居援庫之名而不行援庫之實曹部處可以援庫之地而不出援庫之力遂至庫倫以無援而被陷故曰張曹陷之也 
　　雖然張曹苟有人心苟爲武人之健者苟有領袖北方之志則卽不以國家爲念亦當急起直追以驅除外敵恢復庫倫爲其最要之圖何也蓋俄蒙之患而若成受其害者首在張曹勢力範圍之内也 
然而今日張曹之態度若何日不出兵耳曰索餉二百萬三百萬耳是猶以戰爲市不顧大局並不顧一己日後勢力之行爲耳貪鄙小人懦夫怯卒差足當之名曰武人尚屬過譽矣 
命令 
　　二月二十二日大總統令任命龍體乾爲將軍府參軍此令 
　　又令署教育總長范源廉呈甘肅教育廳廳長盧殿虎懇請辭職盧殿虎准免本職此令 
　　又令任命林錢光爲甘肅教育廳廳長此令 
　　又令任命薛仲良暫署四川高等審判廳廳長此令 
　　又令國務院存記之詹宏績著發往河南王朝烈著發往綏遠馬春生孫慶元著發往福建吳德鎭著發往察哈爾交各該省長都統酌量任用此令 
　　又令署内務總長張志潭呈准浙江省長沈金鑑咨請任命來偉良爲外海水上警察廳廳長應照准此令 
　　又令署内務總長張志潭呈試署察哈爾凉城縣知事陶樹猷現經山東調用請免本職應照准此令 
　　又令署内務總長張志潭呈准兼署吉林省長鮑貴卿咨吉林全省警務處技正顧海麒因事懇請辭職應照准此令　　又令署内務總長張志潭呈准兼署吉林省長鮑貴卿咨請任命何之銘試署吉林省會警察廳警正應照准此令 
　　又令王廷璋晋給二等大綬寳光嘉禾章周詒春晋給二等大綬嘉禾章虞順德晋給二等嘉禾章以英給予四等嘉禾章此令 
　　又令劉鶴齡給予二等大綬寳光嘉禾章林爾茂陳廉伯何東周長齡均給予二等寳光嘉禾章何棣生給予二等大綬嘉禾章任鳳賓何澤生均給予二等嘉禾章簡孔昭羅長肇李鴻翔李肇源均給予三等嘉禾章簡英甫岑伯銘李榮光馮平山李鴻材陳賡虞均給予四等嘉禾章此令 
　　又令趙炳麟給予二等寳光嘉禾章此令 
　　又令吳金彪給予二等寳光　禾章此令 
　　又令陶鎔給予二等寳光嘉禾章李維源給予二等大綬嘉禾章李大防王潛剛均晋給二等嘉禾等高炳麟單晋　均給予三等嘉禾章樓汝增給予四等嘉禾章此令 
　　又令張奎武張海鵬均給予二等大綬嘉禾章鍾毓給予三等寳光嘉禾章臧式毅給予四等嘉禾章此令 
　　又令李竟容何剛德均晋給二等嘉禾章楊慶鋆晋給三等嘉禾章倫興魁晋給四等嘉禾章此令 
　　又令劉駒賢伍晟均晋給三等嘉禾章此令 
　　二月十四日大總統令兼署陸軍總長靳雲鵬呈請任命邢鐘琦爲陸軍第十九混成旅步兵第二團第二營營長應照准此令 
　　又令兼署陸軍總長靳雲鵬呈請任命李廣傑爲察哈爾暫編陸軍第一混成旅步兵第一團團附史九庚爲察哈爾暫編陸軍第一混成旅少校副官均照准此令 
國外專電 
　　紐約電華盛頓衆議院大多數通過在華貿易案預料參議院卽將提議（二十日） 
　　按大陸報云紐約來電謂合衆商業會社案已由衆院通過蠲免所得稅按此案係中國美商會等所發起之計畫與在華美人商業之擴張極有關係此案最近之目的在使中國美商行可與其他洋商同處平等地位無繳納所得稅之擔負去夏美議員來游上海時美商會以通過此案爲請今衆院旣通過之想參院亦不致有異議也 
國内專電一 
　　北京電閣議公表外對庫問題因曹張不願出兵曹要欠餉三百萬張要二百萬結果財長擔任籌欵三天籌不到卽引咎辭職又議選舉延期問題結果選舉不停任何省區事實上不能如期選出分别展期參議院選舉令暫緩布（二十三日下午二鐘） 
　　北京電奉訊軍事會議决議暫緩出兵因張之張景惠軍隊至今未動故主奉軍緩行（二十三日下午二鐘） 
　　北京電據報庫倫失守陶什陶已歸附巴龍桑貝子旗亦招蒙兵千餘由巴龍發給槍械派俄官訓練尚有某國人在内黑督已飭滿站駐軍嚴防（二十二日下午八鐘） 
　　北京電陳毅前在張口設運輸處庫陷後該處辦事員多星散現由張景惠派員代管歸併司令部 
　　北京電哈護路司令部請以宋支隊所部駐雙城憲兵准免撤回（二十二日下午八鐘） 
　　北京電張口電第五支隊及砲連已於箇（二十一）禡（二十二）陸續出發（二十三日下午六鐘） 
　　北京電褚其祥現在烏里雅蘇台所部祇剩殘餘有電來京請罪（二十三日下午三鐘） 
　　北京電院認褚其祥退烏里雅蘇台范熙績同行爲確據報皓（十九）電證實（二十三日下午二鐘） 
　　北京電政府電張景惠禁止滂江烏得叨林各盟旂招兵（二十三日下午二鐘） 
　　北京電援庫軍請發雙餉代十六師長鄒芬已斷行截留殺虎口張家口關稅政府電阻無效（二十三日下午二鐘） 
　　北京電直隸選舉决計緩辦（二十三日下午三鐘） 
　　北京電張學良田中玉來京皆爲選舉事欲請示中央（二十三日下午六鐘） 
　　北京電奉張派其子來京謁徐聲稱乃翁因時局上久未解决之某項問題擬請入京商决徐極口許可并令轉達盼張速來（二十三日下午三鐘） 
　　北京電徐爲解决時局重要問題除召曹張外並招鄂王來京現王以防務吃緊辭不北上（二十三日下午三鐘） 
　　北京電京奉路局奉部令備花車七輛特别花車一輛開奉接張來京約三日内可到聞京漢路亦奉有同樣備車部令惟曹使來否尚無准信（二十三日下午二鐘） 
　　北京電地方行政會議决在中和殿舉行已由内部籌備各省區代表報到將近半數俟過三分之二訂期開會（二十三日下午六鐘） 
　　北京電行政會議截至今晨止内部報到者十二省區（二十三日下午二鐘） 
　　北京電十个公債先發行六千萬所不卽公布條例者以元年八年兩債發出數目在二萬萬外扣領十年債非六千萬能換盡此項辦法便利銀行家及外國資本家因平時賤收債票甚多與平民無益（二十三日下午二鐘） 
 
 
 

Page 5

 
 
   
 
 

Page 6

 
 
國内專電二 
　　北京電滬造幣廠借欵復活現正與外人協商條件（二十三日下午三鐘） 
　　北京電蘇齊與靳往返電商主將馬玉仁旅部之逾額兵數先行裁减（二十三日下午六鐘） 
　　北京電農長王乃斌明晚返京（二十三日下午六鐘） 
　　北京電魯田來京辭兼省長（二十三日下午二鐘） 
　　北京電靳以顧品珍復電詞意謙和再電南方某要人勸令來歸至滇省善後有桂例在中央力所能及無不委曲勉從（二十三日下午二鐘） 
　　北京電稽核所必欲將鹽署運銷廳事全部劃歸掌管添設鹽務總監保張英華升任以洋員巴爾穆副之（二十三日下午二鐘） 
　　北京電四洮路局開籌鄭家屯至白音臯來枝線禡（二十二）日向南滿社借日金百廿萬先扣利息九萬分四次交欵經手者給百分三酬勞（二十三日下午二鐘） 
　　北京電道淸路技師懷德續聘合同月千兩公費照粤漢例加旅費一千八百元（二十三日下午三鐘） 
　　北京電優林訂二十五在宅宴新聞界發表中俄通商意見（二十三日下午六鐘） 
　　北京電胡使電復中暹互派公使事已得駐日暹使照復候彼政府訓到後開議（二十三日下午六鐘） 
　　北京電部電巴黎顧到法至裨國際國際法庭草案政府無修改意見請告特留蒙我表贊同裁軍備問題希與梁吳兩員面洽我陸軍常備以人口比例定八十萬海軍力弱不成裁減問題（二十三日下午二鐘） 
　　北京電外部咨各部國際盟約規定登記辦法及行政院通過之登記範圍如有應登記件請見告便彚辦（二十三日下午二鐘） 
　　北京電外部通知據滬交涉員許沅電稱寰球日報公會改在火魯奴奴本年十月四日起十四止請派代表并免車費（二十三日下午二鐘） 
　　北京電哈報俄黨携鉅欵有勾煽東路工人罷工之說已飭嚴防（二十三日下午六鐘） 
　　北京電隴東安定等縣各團體代表樊芝等電請實授陸洪濤爲甘督以免外省軍隊入甘（二十三日下午六鐘） 
　　北京電鄂王電施屬屯堡一帶有土匪數千頭裹紅巾刦掠商民經孫傳芳派隊往勦匪率衆抵抗現正在勦辦中（二十三日下午六鐘） 
　　北京電財次汪士元不准辭給假一月將令朱延昱代朱聞信亦請假（二十三日下午二鐘） 
　　天津電京漢路局在津愼昌洋行購車頭車輛合美金百六十餘萬先交十分之一餘分三年每六個月交二十五萬行息八釐 
　　天津電魯督梗（二十三）午由津晋京 
　　天津電倪道烺由津晋京懇姜桂題助其長皖 
　　天津電劉存厚懇中央助七十五萬元擴充成都兵工廠 
　　天津電鮑貴卿擬離津赴西山養疴（以上二十三日下午十鐘） 
　　香港電唐少川養（二十二）晚由鄉返省 
　　香港電各屬匪勢猖獗陳省長因决定下月大舉淸鄉 
　　香港電省教育會定徑日（二十五）集議籌開全省運動會地選赴五次遠東運動好手（以上二十三日下午六鐘） 
　　南京電今日開急振會督長均到當塲各界認捐五萬九千四百元（二十三日下午七鐘） 
　　揚州電新揚報載漢陽樓賭樓主李營長怒攫館牌報紙去（二十三日下午七鐘） 
公電 
　　新揚報來電各報館鑒敝報載漢陽樓聚賭被樓主游緝水師李營長桂森率衆搗毁索交主筆搶去館牌報紙縣示除停版訴諸法律外特電聞祈主公道以維輿論揚州新揚報叩漾 
世界路透電 
[倫敦大會記]  
　　二十二日倫敦電昨日午後之會議雖僅屬豫先研究之性質但倐然開會已有英與法意互抱異見之徵英國初意英法意代表應於昨日開誠布公直陳一切俾法意之具體意見得以明悉後今日應與希土代表會議但今日之事勢則不如是協約國須先待希土發表意見然後始研究自己之異議聞英國主張維持對土和約法意則欲修正之意國所以如此者蓋不滿意於希臘所獲之利益也法國因欲與土國國民黨有所磋商而避去其在西里西亞之約束此外尚有他種理由故主張修正土約是以意法代表昨日對希代表詰問最多而英日代表則默無多語僅英相喬治關於希軍士氣詳加研問耳英法軍員對於國民黨之兵力各執一詞英人謂國民黨虛張聲勢而法人則謂未可小視之 
　　二十二日倫敦電英法意日代表今日在唐林街交換關於對土和約之意見已請土代表明日參與會議惟土相土菲克氏因有寒疾不能出門故土耳其問題星期四日前不致攷慮聞希臘非得協約國之助斷不能在亞拉土里亞作戰獲勝法總理白里安氏極力反對取銷對希所施之禁令此項禁令使希臘不能在外國募債 
　　二十二日巴黎電倫敦大會今晨十一時半開會議决今日午後不開會議今晨集議乃考慮數國之請書此數國願高等議會聆其發表意見大會會長接菲薩爾氏來書願陳述阿剌伯問題大會議决聆哈達德氏發表該問題哈爲駐倫敦之菲薩爾氏代表立陶宛政府請聆其代表發表維爾拉問題之意見大會已通告立陶宛總統謂目下殊願涉及不關大會主要事件之問題如有機會自當徇請立陶宛之請求 
　　二十三日倫敦電昨日近東會議進行之滯頓不僅土首相之抱病且且土國兩方而代表互爭土國人民正式代表之名義相持不下調處爲難也國民黨總代表聲稱對於君士坦丁政府或對於希臘皆决計不稍讓步並謂國民黨所需求者自由獨立之土耳其人的土耳其耳而希臘代表團亦不稍遷就英國雖不反對希臘刀斷亞拉土里亞糾結之見解但法意軍事專家則以希臘之進兵安哥拉直同狂妄之行意國主張與土國國民黨立約如旣不與之立約又不能合兵討之則時局終歸停頓毫無希望聞法國雖不作近東問題立卽解决之望但主張與國民黨磋商各陣線一致停戰協約軍於休戰期内退出小亞細亞然後協約國爲希土兩國居間調停　　二十二日倫敦電昨日午前倫敦會議關於德境上西萊西亞之决議乃英法互相讓步之結果殊可歡迎前有謠言謂協約國將以無期展緩公民大會作德國依允賠欵要求之互換條件今有此决議謠言遂消滅法國允境外居民（此輩大都爲德人與本境居同日投票）但以發生騷擾爲慮英國乃擔任派兵防亂 
　　二十二日倫敦電巴黎現極注意賠償委員會會議情形政界中已作預備如白里安態度過於和緩則擬推翻之前總統普恩賚氏近被選爲參議院外交股員會會長聞與此事有關白里安氏如倒則繼之者必爲普恩賚氏因普贊助法國之意見甚力也 
[國際聯盟行政會記]  
　　二十二日巴黎電國際聯盟行政會已舉定鴉片貿易問題顧問委員會内有英法荷印中日暹葡之代表並依顧維鈞建議遴選熟悉鴉片問題之臨時委員三人襄助一切此三員一爲英國朱爾典爵士一爲法國白勒尼埃氏一爲美國賴愛特夫人昨日行政會集議贊助西班牙代表關於組織審查聯盟公約修正文委員會之報告行政會一致議决該委員會中人應有極大之政治經騐並須素有聲望俾其所提出之勸告可得輿論及國際聯盟會所贊同又議决委員會應以十一人組成之英國之代表貝爾福氏中國之代表顧維鈞氏均列席該會行政會已組成萬國封鎖委員會研究公約第十六條關於經濟封鎖之施行會中有英法意日四國代表行政會議决於六月杪在日内瓦召集萬國大會討論利己的便用婦孺問題行政會依貝爾福氏之建議將前屬土國版圖之某某數地委託代管權問題展緩至下屆行政會會議討論之 
　　二十二日巴黎電國際聯盟行政會已展緩討論委託代管權問題因尚未接威爾遜總統關於該問題之函美索波太米亞巴力斯坦叙利亞三地之代管權則與美國無關已展緩至四月間討論俾英國殖民大臣得研究此項問題 
　　二十二日華盛頓電國務院已向國際聯盟行政會提出要求凡協約國與同志國在受託管理之土地當予以同等機會 
　　二十二日巴黎電聞威爾遜總統致國際聯盟行政會之牒文乃美國對行政會所施之第一行動文内重提美索波太米亞油礦問題並抗議以雅泊島給予日本 
　　二十二日華盛頓電此間官塲謂威爾遜總統致國際聯盟行政會之牒文除述英國迄未答覆國務卿柯爾碧氏之牒文外且言及美國未接委託代管權正式草案此項草案理應於國際聯盟會贊成之前電達華盛頓云聞英國曾微露其意草案旣提交聯盟會美國自應向行政會陳述意見美國之行動顯係表示美國雖非國際聯盟會之會員然對侵犯其權利之事决不無抗議而屈服 
[英議院之美債質問]  
　　二十二日倫敦電今日下院議員台維森氏質問英政府欠美債務事謂羣情惶惑請予說明財政大臣張伯倫氏答稱去秋英法政府業已償還之美金五萬萬元係由英法政府在紐約市塲籌募者美國在未加入戰局以前從未借出債欵而美國貸與協約國之欵從未請英國擔保如協約國不向英國乞助則英國不致有向美國借債之必要 
[英議員質問香港議會權]  
　　二十二日倫敦電今日下議院開會議員華德氏質問政府是否將立卽籌畫在香港建造大力無線電臺以從一九一九年四月間香港政府來文之建議邱吉爾氏答稱香港總督並未表示願與帝國無線電委員會分途進行此項計畫之意故須候其表示對於此事之意見然後考慮進行方法華德氏又請早日宣布英人在香港立法議會代表權問題俾於購奴及雇用幼童問題得宣示英人之態度邱吉爾氏答稱政府决議不更改香港立法議會制度該議會之歐人代表於各社會問題極能代表英人之態度 
[美總統請接受德國債券]  
　　二十二日華盛頓電威爾遜總統果如預料正式請國會許美國接受德國債券以抵比國對美之債務聞比國負美之債計三百四十三兆四十四萬五千元以德債券爲抵者將有一百七十一萬七十八萬元 
[德國海電問題]  
　　二十三日倫敦電紐約電稱據華盛頓消息關於處置前德國海電之爭端已漸有解决希望聞法國現已與英美同意惟據日本代表聲稱因未接本國政府訓令故不能進行此項談判 
[英波公司增收資本]  
　　二十二日倫敦電英國與波斯合組之公司决定增收資本英金二千五百萬鎊'俾該公司之各支店皆得獨立該公司之一年利益算至三月底爲止當有二百六十一萬一千鎊豫料明年餘利可逾四百萬鎊因油之出産現大增也 
[火油公司之大訟案]  
　　二十三日倫敦電紐約電稱紐約西州之恩克爾桑姆火油公司現控訴美孚油公司要求賠償損失英金二百五十兆鎊謂鄂克拉賀瑪州有油地四十三萬六千英畝原告享有租借權乃美孚公司在此採油已歷六年之久 
[英國之鋼價]  
　　二十二日倫敦電東北海岸之鑄鋼厥現又減價每噸減去三十至六十先令不等軌條兩月前售英金二十五鎊者現售十八鎊船板前售二十一鎊者今售十七鎊十令托梁前售二十一鎊者今售十六鎊 
[中法實業銀行新董事]  
　　二十二日巴黎電中實業銀行舉定新董事六員如下倭希爾氏（前法國克復區域總長）加恩氏（前法國駐暹公使達泊萊氏（南美法意銀行副行長）倭杜氏（巴黎某銀行經理）格蘭香氏（法國工商銀行董事）沙佛萊氏（印度支那法國釀酒廠經理） 
[法國内外債總額]  
　　二十二日巴黎電豫算案載外債共達八三○○○○○○○○○佛郎若連内債計之共爲二八六○○○○○○○○○佛郎計欠英國六○○○○○○○○○○佛郎欠美國一九○○○○○○○○○○○佛郎此外欠西班牙最多 
[法國之進出口比較]  
　　二十二日巴黎電稅關當道聲稱今年法國一月份輸入爲一九八二○○○○○○佛郎去年同月爲二四九五○○○○○○○佛郎今年一月輸出爲一八八二○○○○○○佛郎去年同月爲一○○九○○○○○○佛郎製成物品之輸出計增多五三七○○○○○○佛郎 
[各國近事記]  
　　二十二日巴黎電此間政界得波蘭京城德黑蘭消息里柴基斯蘭所率之哥薩克兵已占據德里蘭推倒新政府 
　　二十三日紐約電君士坦丁消息過激軍戰於喬奇亞者顯已占據鐵佛里斯惟聞戰事仍在進行 
　　二十二日瑞典京城電西杜氏已允組織新内閣 
　　二十三日倫敦電愛爾蘭共和國現擬抵制英貨並通告英行在愛爾蘭之代理勸令謀充美國及歐陸商行之代理 
　　二十二日巴黎電今日金鎊收盤價爲佛郎五三·六五 
　　二十二日芝加哥電美國農民所助賑濟歐洲中國飢民之糧食其第一批將於今日裝運前往紐約以船載赴歐洲稍緩將有大批糧食運往中國 
　　二十二日紐約電駐美中國特使施肇基已抵此間 
太平洋路透電 
[庫倫近聞]  
　　二十三日北京電褚其祥已退至後地與高在田聯合聞敵軍大隊現於庫倫南面希圖攔截叨林出發之援軍俾斷庫倫華軍南退之路是以華軍已向北退據官塲聲稱政府未接呼圖克圖在蒙稱帝消息此種消息能否到京實爲疑問 
[政府之統一與裁兵觀]  
　　二十三日北京電新滇督顧品珍現與北京通電貴州將發生與滇同樣之變化而北京對湘對川之關係頗爲良好此四省儼若同盟故衆謂統一有望但此團合之行動能否完全實現今尚屬疑問政府請各省參與統一會議今已有十省派代表至京除粤省外餘亦將派代表如有議决之案則俟八月國會開幕時提交國會政府又擬召集各省督軍代表會議討論裁兵事宜至於整理内債一層現據官塲云其第二步辦法在擬定整理全國財政之計畫因是之故行將在京舉行各省代表會議届時政府將勸勉各省一致裁兵減政 
[北方近事記]  
　　二十二日北京電周自齊葉恭綽梁士詒共請徐總統赦李思浩之罪謂李非安福黨實因所處之地位不得不贊助安福黨並陳述李在財政部之功績内閣不日將考慮此事司法部决議請外交部商諸外交團取消上海會審公廨而設特别裁判所北京不日將舉行司法會議考慮司法改革事務而尤注重關於俄人及無條約國人之案件舊金山中國總領事報稱美商會將於三月間派員游歷爪哇日本中國教廷捐助中國賑欵意幣五萬枚 
國内要聞 
[北京通信（穆）]  
　　趙從蕃長贛之經過及贛人之態度 
　　江西省長問題紛糾者兩月餘今午後命令發表戚揚調京趙從蕃繼未到任前財廳長楊慶鋆暫代是贛人驅戚一事已告一叚落此令下後記者向曾爲請願驅戚代表之贛人詢其對趙之態度據云贛人對趙以其爲老官僚原不能滿意但此次旅京同鄉所標揭之主義議决於一月七日之同鄉大會者曰『驅戚拒丁贛人治贛省政公開』今上八字已完全做到卽無從引起對人問題現雖下四字仍須向前進行而趙之赴贛實已無反動也云云則誠可告一結束矣 
　　自贛議會彈劾戚氏以後議會遂受戚氏之壓迫致有多數議員來京將江西會館住滿此多數議員與旅京贛人日爲驅戚之運動登内務部之門者不下三四十次登府院之門者亦不下七八次其第一步爲聲明彈劾案通過之合法第二步爲請撤戚揚另簡贛人之賢者治贛又經同鄉會派葛莊李安陸等赴贛與各公團交換意見携各公團請撤戚揚另任贛人之公呈若干件歸而上諸政府又經若干人代之奔走疏通政府始爲所動在距今二十日前張志潭曾面語贛人謂决計撤戚决用贛人惟所用之人未能遽定而陳張衝突以後忽喧傳戚揚爲陳籌餉四十萬陳已密電保戚留任贛人又大惶恐奔走院部呼籲益急據某贛人言在命令未下前大衆猶惶惶然·恐戚揚之未必能撤也 
　　江西省長換人之議發動者已一載有餘丁乃揚之說卽年餘以前事也直皖戰前安福系曾一度擬以吳光新長贛俾爲代陳督贛張本然長江三省之團體不能打破故安系計畫枉費心思直皖戰後依然有丁乃揚長贛之說而贛人甚反對之以拒丁與驅戚同時並論政府亦爲所動而遂打消此議但用丁之說發於東海贛人反對丁氏東海甚不悅丁氏被拒以後東海竟絶口不談江西事且表示可以維持戚揚東海旣不肯談内閣亦不敢遽說蓋當贛省議會被壓迫之時正贛長易人說停頓之時也然江西之彈劾戚揚案所以成立者實以讜言（進步系）合羣（國民系）兩社之携手其携手條件爲任兩社之何一派人作省長當互相提携不相攻擊而於參事會分配政權讜言社卽推出吳鈁合羣社卽推出文羣皆爲候補人物故袒戚者只饒某等六七人而讜言社首領黄大壎且於議會交閧後派人回贛爲倒戚之運動是時長贛有望之人卽爲吳文兩氏吳氏且有進步系之贛人紛紛來電保舉文氏則有岑西林致靳一電爲之說項而在滬之贛民黨又紛紛對吳文二氏下總攻擊政府知二人各有一派爲後盾且有第三派之反對也乃藉口於採用超然者對二人皆表不贊成之意而乘之而起者則有蔡儒楷氏由張勳保薦李國珍氏由梁啓超關說而鄭焯與東海間有關係運動尤力然蔡李去事實甚遠鄭焯適有河南財廳之舞弊案不理於人口贛人遂多反對之面此一席地乃爲趙從蕃所有矣 
　　趙從蕃贛人而老官僚者也其長贛說發生最遲然實挾有大力外間有謂曾經李純保薦者然其人已死其鬼不靈此說决非眞相趙曾任津海關監督甚得曹氏兄弟之歡心且與曹銳有金蘭契此次提出蓋由曹三曹四丶而曹氏且爲之先容於陳光遠當薦達政府時張志潭 
 
 
 

Page 7

 
 
卽以私人名義致電陳氏徵求同意此在距今二十日前卽有所聞但政府尚不承認贛紳托人以此詢靳靳亦諉爲不知然及於今日則陳光遠之復電到京對於趙氏表示同意政府亦以趙爲老官僚臭味較合命令遂以發表據某要人所言張志潭之電陳係舉趙及吳鈁文羣夏敬觀四人而陳贊同趙氏大似開單請簡硃筆圈出者外閒又謂其中有金錢關係則未能證實也 
　　至命令中有楊慶鋆暫代一層則其中仍有曲折陳光遠曾有一電保財政廳長楊慶鋆升任省長而贛人因楊非贛籍且近來各省財政紊亂之故對於財廳長感情大半不好遂多不贊成楊氏今之暫代對於前次陳電之保楊仍有映帶上文之筆意旣使楊得暫過其省長癮對陳亦敷衍面子並使贛人以不願楊氏之故對趙不能拒絶眞妙手文章也 
　　當贛人催促撤戚之時適鄂人擁夏拒夏大閙京華之際政府曾以此塞贛人之口謂恐蹈鄂轍贛人謂但求贛籍而無劣跡者保無拒絶之事此一番空言交涉已不啻將吳文二說作無形之讓步故趙從蕃三字在距今三日前愈聽愈眞旅京省議員旅京同鄉會幹事已開會兩次對鄭焯尚有多人反對對趙直難尋反對之材料且贛人多不肯得罪陳光遠故决計隱忍下去但作事後之監督着力於省政公開四字向趙氏提出要求現聞贛同鄉會已推定起草員若干人擬一改革省政計畫書將俟趙到京要以實行不過趙氏能服從衆意與否則尚未可知耳（二月二十一日） 
[瀕於破産之財政]  
　　我國財政本年已瀕於破産之境計到期之欵外債一萬五千萬有利國庫劵二千萬各銀行小借欵三千萬内債本息三千萬部中連日正在籌議辦法舊曆之年關易度民國十年之大難關不知將如何度也聞財政當局所籌議之辦法計有六項據其所宣示者（一）整理公債已通過於閣議（二）減少政費通知各機關酌辦（三）各銀行小借欵周氏就職時本有五千餘萬陸續還過二千餘萬去臘又借六百餘萬現約三千萬正設法淸理（四）到期外債日本占一萬四千萬其他各國約合千餘萬現向日本商榷展期（五）各省解欵如鹽稅烟酒稅印花稅等戒勿截留現正電徵同意尚未完全覆到 
　　又據財政界消息本年政府所欠到期日債大借欵約一萬萬元小借欵約九百萬元現均無法償還而日本方面對於大小借欵又不放鬆选向政府催促償淸本息財部現粗定辦法擬先將小欵酌量交還所有整批大欵如四洮鐵路提用五百萬等到期外債卽息金一項已有四十萬之譜又如參戰借欵幣制借欵等惟有將利息推在本上再行訂結展期合同此項展期合同共有十六種之多已將此意告之日使祈轉達日本資本家大約此事可以辦到但小欵九百萬亦須陸續償還不能一次繳淸 
[籌劃中之援庫聲]  
　　此次庫倫失陷雖係俄黨勾結蒙匪所爲但其背後尚有某國發縱指揮已無可爲諱昨據某外人云統率蒙匪之外國軍官共一百八十餘人計俄舊黨百人某國軍官下士七十餘人其他數人未詳出處故其作戰頗有紀律尚非烏合之衆可比云此次俄黨奪取庫倫純以軍火戰勝所用步槍均係最新式之快槍每隊（一百四十餘人）且有大砲一尊機關槍一架攻庫時共有先鋒軍十二聯隊（一千四百餘人）衝鋒隊五聯隊後路四千餘人且各處蒙人均受俄黨運動聽其指揮是以輸送轉運不費周折而某部亦被俄之軍官魯克斯夫聯合攻入庫境時不甚抵禦 
　　參陸處日來疊開緊急會議討論援庫辦法聞擬急於籌辦者係電促在黑所出之援庫軍隊早日開拔及籌備前方所需之餉械子彈又關於叨林烏得各處大道均責成各支隊嚴爲保護各處電線特令援軍勘查從速修理以便戰訊靈通其餘關於援軍之分配攻庫之戰略均有電示各軍因關防過密無從探悉又聞昨日下午該處又開會議關於征庫計劃已决定分四路進攻一東路令奉軍擔任由張景惠總司令親自赴庫督戰齊集赴叨林防線一北路由黑龍江出兵一旅繞道俄境貝加爾入外蒙至恰克圖由北路進攻一南路由曹使抽調馮玉祥全旅由張家口乘汽車開往防線一西路由中央電新督楊增新抽調軍隊由科布多方面前進至關於輸送隊之組織聞昨亦議决飭令交通部尅日備齊汽車二十輛交到張家口錢會辦處作爲南路之輸送隊東路之輸送隊則電張作霖編制 
[北京所傳湘滇北附說]  
　　近來京中又盛傳湘滇兩省將與政府接近之說昨據政界某要人云南北統一問題醖釀已久刻下川局已漸平靜湘滇兩省中央亦正在接洽之中皆以陸榮廷爲樞紐緣雲南方面此次顧品珍等推倒唐氏暗中實全由陸榮廷之活動事前接洽均由陸氏派員赴滇運動刻下陸氏對於滇粤兩方已完全成功日昨又由陸氏來電一道其内容係陳述顧氏近向中央提出之條件共有三項一中央任命顧氏爲滇督顧氏卽拍發取消自主通電一所有雲南之各軍隊欠餉統由中央擔任一齊補發並於取消息主時放發雙餉一次一中央一經决定後卽行派員與顧氏接洽一切善後事項均照廣西成案辦理聞以上三項中央刻下正在審查大約不日或有相當之答覆此外顧氏並無若何要求至湖南問題政府亦視爲刻不容緩之事除與王鄂督往反電商外又於眞日致電陸榮廷令其就近電商北歸辦法昨政府又續接陸榮廷皓電（十九日）原文如次眞電備悉竊查湘省歸附中央意實志誠祗緣障碍未除以致未能實現似宜由中央再派幹員切實開導俾能早日取消自主再由鄂派隊入湘實行聯防援桂各軍亦卽經湘入桂至黔省黨派各異由劉川督實行聯絡黔局不難底定總之援軍能否入湘爲統一實行之先决問題無論如何困難務懇由湘入手又頃據探報李烈鈞及藍天蔚殘部現仍决定攻湘王育寅程潛等亦圖進取湘省内患方長亟宜使其歸附中央以圖統一除由榮廷致電趙總司令外謹復云云觀此則湘事似亦已有頭緒故日來政府對統一問題頗抱樂觀云 
[京聞拾零]  
[甘人之擁陸拒蔡運動]  
　　甘督早已任命蔡成勳但甘人方面尚欲以反對蔡氏帶兵入甘爲名而擁戴陸洪濤爲正任政府昨日連接甘省三電（一）安定趙恒淸等略稱甘本瘠區歷經客軍剥削倘蔡督率兵入甘與張何異伏懇俯念甘民愚情卽以陸護督爲正任督軍甘人幸甚（二）安定曹達程等略稱張督貪殘人民已不堪其苦今張去而蔡又來是以暴易暴乞以陸督爲正任不惟甘民之福是亦大局之幸（三）蘭州丁向南等略稱陸督接篆之後甘民方有漸登袵席之望乃聞蔡督又擬來甘千乞維持甘局將陸督正式任命云云聞政府以該缺久懸恐發生意外已電蔡成勳略謂甘局重要督席未便久懸現天氣漸暖希卽日赴任惟甘人旣反對蔡氏而蔡氏之意又至少須帶一師入甘此事未知如何解决也 
[賑災借欵分配之波折]  
　　賑災借欵成立之後受災省分紛請協濟浙江軍民兩長亦電請分配政府本擬撥予四十五萬元以蘇民命無如外國委員不予贊同且不簽字遂致浙省未得染指其間魯省雖已分得五十四萬之數而該省災賑公會所派來都之代表勞遜五氏在内務部之賑務委員會領欵時表示不甚滿意謂東省災民有五百二十餘萬之衆比較山西增加一倍有餘而山西亦得同等之數似乎不甚公允堅不肯領嗣經某委員告以依國際組調查之災民人數計算祇定爲二百七十九萬是以依照國際組調查所得從事支配並無有所歧視勞君仍欲聲辨後經天津上海華洋義賑會各代表竭力勸慰並謂紅十字會之美金五十萬完全撥歸山東確爲他省所無此次分配借欵本無五十四萬之數迭經華洋各委員磋議始得增加萬一果有不敷容由華洋義賑會量力維持勞君無法始行簽字領欵然與浙省相較則已有天淵之别矣 
[鄂高師代表之奔走忙]  
　　武昌高師經費雖經閣議通過仍由湖北國稅項下劃撥但鄂省能否照辦尚屬疑問聞該代表趙士豪等日來謀兩種救濟方法（一）請求京津鄂省要人電鄂當局從中維持（二）要求教育部派專員赴鄂疏通聞周少樸田煥庭張乾若諸氏均已接洽允予贊助該代表等遂於十九日早車赴津謁見黎黄陂惟爲黎宅閽人所阻不允傳達該代表等不得已暫分二組進行張學運蘇家祥留津上書黄陂靜候接見趙士豪温雄袁正僖三人卽時返京請求周少樸張乾若二氏作介紹書以免再生阻礙周氏因事未見張乾若則已允所請至教育部以該代表等屢次請求派員赴鄂疏通情難拒却聞業派秘書陳延齡前往並於十九日晚車赴漢臨行時陳君曾與該校校長談君柄面談一切並謂與鄂督左右有舊此行或可有效云 
[四庫全書目錄將印竣]  
　　政府爲發揚文化起見擬將四庫全書刋印公之世人曾以明令派朱啓鈐督辦其事嗣以茲事體大而又難於經費故對於全書之印行目下尚在籌畫但四庫全書目錄則已交財政部印刷局妥愼印製現下業將印竣不日卽可裝訂成書據聞四庫全書目錄全係李文達親筆所書現經印刷局精密影印毫不失眞財政方面現正統計印刷資本之費擬定將來發售價格裝璜最精者擬售八十元其次則爲便於學者購買起見略廉其價爲三十元及十元兩種此次朱 
以踐原約 
[南京快信]  
　　連日警界在夫子廟開游藝大會門票每張一元所售票資全數撥充北省災振内容武技警察學術京劇雙黄津音法鼓五音時調柔術扛子京津大鼓又學界連日亦結隊沿街募賑又有教會西人亦手執募捐旗幟至茶館浴堂勸募銀元角洋銅元聽便樂助 
　　北京甘肅震災救濟會電軍民兩署云甘肅地震成災傷斃無數刻下赤立露宿無以爲生今後失農苦飢尤爲可慮加以盜賊遍地狼狗噬人災害並至時局可危災情大略前已函電報告除陜桂洛陽惠復慨捐外特電呼籲跂候仁施臨電盼禱 
　　下關浦口全體轉運公司向例代客裝運貨物報捐七成上年稅務公所臨時額外加徵三成轉運業現以捐稅太重要求酌予減輕昨推會長鄒紹庸向財政廳請示核減 
　　財廳昨訓令各縣知事元二三年民欠丁漕已奉財政部令准予豁免仰卽造具淸册連同印串呈候查核其四年以後民欠仍責成各縣知事切實催徵報解 
　　齊督昨委魏旭初充本軍署參議 
　　趙從蕃長贛令下旅寗贛同鄉頗表歡迎 
　　鈕傳善昨由滬來謁軍民兩長今日午車返滬 
　　皖督張文生昨派副官長侯炳南來謁齊督有所接洽直督代表章寳毅由寗返京造幣廠長王克均昨由京返寗府侍從武官蕭奇斌由京來寗 
[杭州快信]  
　　鹽運使趙從蕃前日起程赴京中途忽接升任贛省長消息於昨（二十二）攫回浙省現在署辦理移交擬於三月一日入京運署職務由總務黄科長代理 
　　浙江教育行政研究會今日（二十三）下午五時議事畢卽開談話會并行閉會式 
　　全國急募振欵大會學界委員會昨函到浙於十八日召集本京各校担任勸捐之學生到會由委員長范靜生君演說分投出發勸導 
　　軍民兩署昨印製全國振災大　　　册三千份飛函各機關一律捐助限文到十日内彚總繳省 
　　錢塘道自治講習所於二十日開課後因所屬安吉縣本屆甄試時保送學員十一人俱未報到現經張道尹審查合格者僅兪文瀾等三名今日（二十三）午前在署補行試驗 
　　海鹽陶汝梅僞串舞弊案地檢廳昨又傳顔寅生吳南彬祖吳莫等到案澈究由沈裕昌絲行保出 
　　玉環公民陳曦郭雲先後電省以省議員葉亘東僞造選民沈省長已令縣尅速查辦 
　　吳興生酒捐經商民朱文彬等呈准全國烟酒事務署酌予通融辦理已由省署令行許局長悉心核議 
　　杭州錢業今日（二十三）開始集議市盤准二十日照常按日開市 
地方通信 
[蘇州吳縣初選呈請展期]  
　衆議院議員初選舉定於陽曆三月一日舉行爲期已近吳縣知事温棟圃君以本屆調查選民造册報省之後卽奉駁回派員復行抽查據實剔删重行造册手續繁多以致未能如期辦竣誠恐屆期難以舉行特於前日具呈省長請將吳縣初選之期展緩十日不識能邀允准否 
[市民社紛紛成立]  
　　吳縣市鄉報主任顔心介等多人就宫巷南首以及干將坊巷一帶組織城中市民公社事務所暫設市鄉報館内業經議定簡章呈縣立案日内卽須開會照章選舉各職員組織成立又蘇城雙塔四隅市民公社日前業經選定龐萊如爲正社長以襲耕漁副之本月十八日特假縣教育會開成立大會警廳吳縣各派代表蒞會各界來賓亦有一百餘人社長報告開會情形之後來賓相繼演說畢欵以茶點至傍晚始散 
[電請交還電話局]  
　　蘇垣紳商各界以本城電話停頓迄無救濟方法影響匪淺前日特由商會會長曁市董事等聯名電部文曰北京交通部總次長鈞鑒蘇城電話前因桿綫摧折消息不通曾於微日電請大部飭局修復在案乃瞬屆二旬補救之策毫無表示士商按月繳費等擲虛牝公家營業性質信用何在從前大部收歸時以爲必能整頓　便不謂肇事後該局長泄咨如故並不急圖救濟士商憤恨難忍合再電請大部查照前電准予飭局交付地方團體接管俾通消息而便整理毋任盼復之至謹此電呈蘇州總商會會長龐延祚蘇紹柄蘇州市董事蔣炳章潘勝年顧則范禡 
[推定選舉監察員]  
　　蘇州市公益事務所昨奉吳縣初選監督函知略謂分匭投票業奉省令照准地點確定南區市公所東區豐備義倉西區糾察司廟北區泰伯廟　胥盤區寗波會館婁齊葑區韓蘄王廟希卽轉行知照同日又奉函開本屆投票監察員必須較前增加應先分别延訂以昭鄭重希速轉致推定彚齊開示以便照會蔣市董等當將各區調查員姓名先行開送一面分函各市民公社請再酌推數員送候彚轉 
[奉賢教育會定期開會]  
　　奉賢縣教育會因會章修改後未曾付大會通過故定於三月六號上午九　時起下午四時止開臨時大會通過會章呈報立案刻己遍發傳單矣 
[鎭江籌備衆院投票]  
　　三月一日爲衆議院議員初選之期關於選舉管理員監察員及投票開票一切事宜初選監督張知事急待與各市鄉董事磋商昨由選舉事務所發出公函特邀各董於二十三日來署集議二十二日選舉事務所主任施君特邀市公所職員李君教育會職員吕君等到所會議延李君等爲第一投票所辦事員並會同勘定城内舊郡廟爲投票所不日差手預備 
[廳令研究蠶業]  
　　江蘇實業廳長通令鎭屬各縣知事以現在春氣已轉應斟酌地方情形籌備蠶桑講習所如係蠶業發達之處並宜設立蠶業研究所藉開風氣聞各知事已奉令遵照 
[兵艦來鑑駐防]  
　　中國楚謙兵艦於日昨上午由上游開駛來鎭下椗江干藉重防務 
[揚州兩中學紀念會誌詳]  
　　揚州第五師範於二十二日舉行九週紀念除集全校校友循例行禮外上午（一）爲任校長報告九年來之經歴及今後發展之願望（二）盧財員演說教師當如何戰勝困難下午校友談話校長提議三事（一）校友通訊方法（二）三三年　　　用文字（三）附屬小學校與地方學校聯絡方法（四）附屬小學校與師校接近方法及實習方法之改革晚間更由校友化裝扮演新村正新劇以資點綴紀念而第八中學亦同日舉行七週紀念會禮節分十六並歡送校友方千里留美方答詞大旨望校友愛護母校次校友提議之事（一）增加戊項會員辦法（在校二年以上者）甲登報乙校友介紹丙函致各分會（二）修改校友會章程因時短促由校友會各項職員開會討論末後以滑稽動作及滑稽之演說閉會 
[淸江馬路頭又出謀殺長警案]  
　　淸江水門外馬路頭地近荒僻兩旁野塚纍纍匪類容易潛藏光復後曾有四區夜崗巡士某甲在該處被匪殺害厥該處遂罷夜崗人言嘖嘖今已數稔自去秋劉端甫局長接事卽據督察員龐麟伯君報告謂警察畏匪人民何堪於是劉局長仍今該管二區分駐所（原四區今改）照舊在馬路頭加派夜崗不謂前夜突又來匪徒多人圖奪槍械猛加襲擊方匪類正擬置警士於死地時幸有二區分所夜巡隊趕到各匪始畏勢而去然該警士已飽受虛驚矣 
[軍人大閙戲園]  
　　城内贊化宫戲園開演以來生意尚稱不惡不料十六日晚正値該園開演夜戲時忽觀客中軍界份子不知因何互毆旣復各出手槍相擬一時秩序大亂園主夏某等英勢不佳遂出面向雙方哀求各人始悻悻而去而該戲園亦卽於明日（十七日）宣告停演矣 
[嘉興舉行聚餐會]  
　　縣知事汪瑩於舊曆元宵節（二十二日）邀請中西各界人士在北門外文明戲園舉行團拜禮並聚餐會籍資聯絡感情是日縣署各科主任及科員等均出席軍界夏司令安團長及各營長亦均蒞會水警區長兪紹桐曁縣區各自治委員商會長縣立以上學校校長勸學所各職員並地方士紳均到會西賓亦到十一人共到人數一百九十六人午膳係西菜餐後卽在該園觀劇至五時始散 
[滮湖校遷移]  
　　東門南堰之　湖學校現因學生衆多舊有校舍不敷分用特由校長沈國樞另租探花灣倪姓房屋爲校舍尅日遷移並定三月一日（卽舊曆正月二十二日）在新校舍舉行開校禮業已通告各學生知照矣 
[杭州緯成公司股東會紀]  
　　昨日（二十二）緯成公司假報國寺工業學校開第十屆股東常會股東及代表到者甚衆十時振鈴開會由董事長朱謀先報告去臘董事會擬與虎林公司合併之意并報告前日董事會因各秤上虎林公司必欲加虎林二字緯成公司投東不以爲然協議未妥已議决將前擬之合併辦法作爲罷論云云經衆詳如討論表决不合併次報告去年營業情形及賬略次改選監察人袁文欽君關來卿君當選并提議各種事件畢時已正午遂散會 
雜評一 
[趙從蕃長贛（默）]  
　　自各省自治運動起軍民分治本省人治之聲譁然徧國内然結果之能成功者絶少概見也卽千廻百折幸而成功然結果之能安然無事順利進行者更未之見也 
　　其原因一爲督軍之掣肘一爲黨派之挑撥前之夏壽康長鄂鄂人爭得之始歡聲雷動以爲鄂人治鄂之主張從此完全貫澈不意督軍旣牽制於前而黨派中之失望者復從而媒孽於後至於今日夏之省長非特一無展布且其地位亦有幾幾不克自保之勢則欲望本省人治本省之有良果亦戞乎其難之矣 
　　今贛人以驅戚拒丁贛人治贛之目的完全逹到又歡聲雷動然督軍反對已有表示則贛督軍無異於鄂督軍議會中對此問題屢起衝突則贛黨派亦無異於鄂黨派今日贛人以達目的而歡然者又安知將來趙從蕃之不步夏壽康後塵也而趙之賢不賢且勿論焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報論出口貿易之難望發展]  
　　字林報云去秋中國出口貿易之墜落適於入口商行大感困難時發生說者謂出口貿易不恢復則持有入口貨者將無減其困苦之望因是之故過去數星期商界尤爲關切英美政治家皆有演詞使人發生商業漸漸否極泰來之印象人人咸望其言眞確但自中國觀之商業氣象果何如乎出口前途更何如乎在中國隂曆年前絲布略有轉機美國復購生絲新年後美國仍繼續收購但規模不大未足謂絲業確有轉機其他貿易之可特殊注意者厥爲羊皮美國亦收購之漢口賣出若干上海賣去少許其價視戰前舊格約高百分之三十以上所云似爲目前出口市面之主點據出口商之報告 
歐洲等處之市場似無吸收貨物之力索價雖賤亦無效力顧最近數星期中來詢物價者頗不乏人足見輸入國復作重整旗鼓之望惟問價者有人而定貨者則無人不過今之時局含有前所無之可能性耳市面雖看佳然有數個原因似可爲立卽恢復出口貿易之阻力試引例以明之在許多人目光中以爲歐洲不久必購買如芝蔴等之食物但以吾人所知歐洲之有存貨而無財力者爲勢所迫賤售其物致市面不能起色聞有一件照每噸值十八鎊十先令之價格出售於市此價較諸戰前僅高一鎊尚在今日出産成本之下此件損失幾何固無從言之但其買入之價至少當倍於其所賣出之價中國此時本可望輸出大批皮貨但據倫敦最近來電中國皮貨生意甚小其第二次拍賣係在一月底價值趨下十月份拍賣價格已較前年大跌而現在價格則較去年十月更低落百分之三十至五十再未拍出之存貨尚多倫敦消息如此亦可見皮貨輸出之無望矣不獨皮貨如此中國物品幾無一不然過去數月内歐洲與中國之物價懸殊難以交易今又加以商人資本不足者之賤售恐歐洲市面一時未必有正確行市也今日遥察歐洲市况似用貨者仍祇顧目前不獨不信任將來物價之趨勢且不信任銷耗之能力故本埠出口商人今惟有保持極愼重之態度耳 
[請禁兌換店抑勒洋價之提議]  
　　聯合通信社云新閘路商店合成豐記吳潤記等號因本埠近來銅元暴跌物價日漲而一般小兌換店乘機盤剥擾亂市面誠恐因此釀成風習往年錢蠧病民之案又將發現於今日昨特函該路商界聯合會請爲設法禁阻原函略謂本埠向來小洋與銅幣一律行使相安已久大概用大洋換用零角較換銅幣每元已相差數十文用小洋再零換銅元每角又相差五六文多爲抑勒務遂其漁利目的人言國法皆所不懼往年張賡三任會審公廨正會審員之時曾會商領團飭行錢業公所嚴禁每元通扯不得過三分否則嚴懲日久玩生居民以事屬細微多不滿意試一仔細核算由大洋換小洋再由小洋換銅元相差照公所逐日所定行情幾及二百文之鉅小號等雖屬商民亦屬國民分子茲試舉確證昨日法租界每小洋一角換銅元十二枚又錢五文而新閘路及馬霍路一帶小兌換店僅換十二枚此每元之損失明明已五十五文矣其中較行情單暗扣又非局外人所能知者可否請貴會提出總會向錢業公所請其重申舊案以惠平民而儆奸詐云云 
[近一週間之紗花市况]  
[棉紗]  
　　本埠紗市面自今年紅盤開價以來甚形高昂各帮如四川汕頭江西等均動辦甚殷故紗市大有振興之趨勢考其原因一由於大阪東紗價格之升起一由於各埠存紗之空竭說者以爲目前先令縮落洋紗進口行將日見减少是本紗交易之發達不難倍蓰於往時云本週之中因紅盤開價未久新年例價成交尚少自紅盤至昨不過售去一千數百包大阪紗市甚穩今據電訊昨日開出計期貨二月份二百四十二元九十仙三月份二百四十七元四月份二百四十九元九十仙五月份二百四十九元六月份二百四十九元九十仙七月份二百五十元迨後開盤價又漲五六元之譜春勢仍將漲起聞上月二十日止大阪神戸存紗總計不過七萬九千六百包惟昨前兩日本埠忽傳四川發生戰事致人心惶動紗市受其打擊二月中現貨期貨約跌價一二兩之譜昨日風潮未平又傳重慶成都間水道不能交通故川帮竟有將前購之貨售出者以致人心愈疲客帮成交除汕頭野鷄江西帮等小數交易外餘竟寂然價遂回疲計昨日開出之十支大包價一百二十四兩至一百二十一兩七錢五十二支一百二十三兩半十六支一百二十一兩七錢五開出旣少較之上星期二價格低落矣本紗向以川帮購辦爲最多苟川省交易停止則本紗市面恐仍將不起也 
[棉花]  
　　本花市面因紗市邇來之活動及美棉價格之回漲故趨勢極爲穩定雖紗廠方面購買不多然持貨者大都揑價不願售出故市面頗有振起之望本星期棉花中以本花趨步爲最佳價已漲起蓋由於日商頗有購進之故通花現在二十四兩之外日來定期隂曆二三月出貨者頗有成交較紅盤開價時已升數錢說者謂今後世界植棉區域大爲縮小棉産數額因以减短世界棉市之漲起殆爲意料中事且銀價續縮先令短落印棉美棉以銀價合算價較本花爲貴是美棉印棉之進口將從此减少本花銷塲不難因此暴增（據元月底美國）電謂中國存銀甚豐美匯昂貴印度需銀稀少均足使銀市益趨疲軟故就目前論之先令尚看縮短）紗市今後之活動亦殊意料中事故將來生花需要一起價格之漲起將不難拭目以待云 
[去年下半期出口之華絲]  
　　據專做出口絲經之中和洋行報告云去年下半期（自六）月至十二月止）出口華絲共計黄白絲一萬四千八百八十八擔其中白絲六千零七十四擔黄絲八千八百十四擔運往各國者倫敦六百十二擔法國白絲一千零九十七擔黄絲四百六十九擔意大利瑞士白絲一百八十五擔美國二千三百五十二擔印度東方諸邦白絲一千一百七十八擔黄絲七千七百五十四擔香港等處一千二百四十一擔繅絲出口共計一萬四千一百十九擔其中運往美國計五千一百七十四擔歐洲計八千九百四十五擔黄繅絲出口共計四百三十擔野繭絲計五千一百七十六擔其中運往歐洲者計四千零七十擔美國計一千一百零六擔較之往年大形衰落云 
[實行附加賑捐之反響]  
　　貨稅附加賑捐一成迭經滬上各業商一致否認請商會轉電財廳詳請財部取銷前令並由縣商會一再與稅務所長磋商免加迄未解决茲聞上海稅務所已遵奉部令開始加徵凡各埠到滬貨船均照新章徵收各業商以調查寗波等處尚在劇烈爭持今滬稅所長只圖見好上官不恤商艱竟先實行不勝惶恐各業代表爰於昨日紛赴縣商會及北市總商會陳述意見謂迫不得已惟有全體輟業一面函知各埠商號所有貨物一律暫行止裝必待解决後再裝云云當經會長竭力慰勸仍無結果而散 
[縣商會致各業商代表函]  
　　爲印花稅及行名錄事 
　　上海縣商會昨日通告各業商代表函云逕啓者印花稅加貼一案迭經本會抗議力爭迄未解决但部令期在必行事難兩全相持非計昨於本月十二日年會提議由商家包認到會各代表多數贊同各就本業名下同行調查每年應貼印花現數若干儘於正月内報告到會再由本會彚報印花稅處核准並頒發免檢查證以期兩便而資解决用特刋發通告尚希貴業董查照迅將同行每年所貼印花實數調查明確尅日報會以憑核辦 
至爲企禱再本會擬刋印各業行名錄並附上表式一紙並請將貴同業牌號住址及經理姓名逐一照表塡註請於正月二十日以前送會爲荷 
[海軍署議决淸釐漁稅辦法]  
　　海軍部薩總長以漁稅一項向不淸釐常年漏稅甚巨是以特商同財政部着手調查並由海軍部撥艦保護漁商嚴杜偷漏所溢稅欵歸　軍部收入作爲海軍經費業已呈奉大總統核准提交國務會議通過咨行海軍部妥籌整理由海軍部令行本埠海軍總司令公署徵集意見以便實行藍總司令奉令後當於前日召集本署各課職員曁駐泊浦江各艦艇長在署中公務廳會議决定辦法數條卽日呈報海軍部採擇施行 
[釣船代表呈吳淞商埠督辦文]  
　　長江釣船代表蓬萊公所猪業公所等具呈吳淞商會轉呈吳淞商埠局督辦請予轉咨高級行政官署迅令淞關撤銷釣船入江查騐新章以安航業而維商務其呈文云爲入江釣船因奉關諭呈報查騐押存牌照事實困難衆情駭憤險象環生瀝情呈請仰祈鑒核轉電免除關騐以利航業而維商務事竊寗温閩台等處釣船裝運各貨入口報騐納稅向章分有入江入浦二種凡入江者經過吳淞暫泊口内卽將船牌呈送稽徵局查騐完納捐稅領取入江旗照以憑内地局查騐如無旗照不准入江咸同迄今無異定章何等　嚴從來不敢抗違况入江釣船到淞赴稽徵局完納捐稅外産地落地仍須徵捐稽徵局具有釐捐性質商船亦守特别範圍與淞關本毫無干涉者也至入浦之船報吳淞稅務所曁淞關查騐完納貨稅稽徵局僅徵船捐界限分明各有主權歷年照章辦理在案茲奉關諭無論入江入浦釣船一律報關查騐並令船牌繳存關内俟船出口報領但不知船牌只此一份爲倒換入江旗照之憑證若無船牌不但稽徵局無憑換給旗照而沿途局所亦必視爲不正當之船舶且匪船便可乘隙溷入種種情形非特有背向章反易滋混雜而多流弊也衆商雖愚該關旣不收稅何必查騐旣欲查騐自必另有目的漸侵默佔藉開權利之門當茲商務困難之時豈能重興苛例防微杜漸商人具有天職况商船行駛多借於風潮之力停泊淞口浪濤洶湧輪船出入無常時虞涉險倘多一機關卽多一周折若遇颶暴危害堪慮或有稽誤苛罰加之此項關諭並非衆商故意反對實屬窒礙難行若不卽時取銷商等不惜犧牲惟有改向他途貿易以避危厄所董等會議之下惟思淞鎭市面全侍水道交通船商雲集而交通商船尤以寗波爲大宗倘若數千號商船改道經營不獨商業受其打擊卽國家課稅淞鎭市面亦莫不受其影響淞關查騐目的終難達到投鼠忌器是誠何爲所董等旣爲商船代表義不容辭迭經據情分别電呈財政部總稅務處王省嚴財廳長趙局長有案雖有二月五日奉財政廳指令二月十一日奉省長指令並奉趙局長示諭靜候官廳和平解决毋得暴動釀事各等因所董等遵卽轉行衆商知照莫不同深欽服自庚日（八日）至元日（十三日）該關並未實行查騐商等滿謂事已取銷商船循章赴局呈照報捐詎於寒日（十四日）未刻起淞關洋員仍復强令各該釣船赴關呈報違到罰辦等語衆情愈憤近日該關員司誘嚇兼施强者誘導之弱者恐嚇之船商益形惶惑事關切己代表等縱苦口勸導亦屬無濟總之淞關旣非出入長江釣船完稅機關尤於關稅毫無關係且所定關章妨礙至多似更不應强令查騐船戸旣衆且愚設該關洋員不察輿情一味强迫近因則激成事端遠因則改道行駛茲逢我督辦蒞淞振興實業擴張商務事甫萌芽必欲臻其發達衆商及所董等正深欣喜今則遭此困難危急萬分官廳解决無期思維實鮮善策茲經衆商公推所董等代表惟有瀝情仰懇督辦俯察商艱立予轉電高級行政官署迅令該關撤銷釣船入江查騐新章以安航業而維商務洵爲德便長江釣船代表蓬萊公所林瑞明猪業公所董事周永濬具 
[各路商界總聯合會緊急會紀]  
　　將宣佈納稅會章程理由　請禁輕質銅元進口 
　　聯合通信社云本埠勞合路各路商界總聯合會昨日下午二時因福建路西華德路海寗路河南路等提議關於華顧問問題開緊急會議到會者二十餘人先由主席吕靜齋報告提議原案王宗藩發言謂四馬路及百老匯路所發表之提議實無充分之理由且係少數人所主張依少數服從多數之例工部局當不致有所誤會余師聖謂納稅會章程之應否修改與顧問就職毫無關係周劍雲謂趙南公主張普通選舉是與納稅會根本不合現在自毋庸發言何必對於該會有所改進鄔志豪謂市民權係合租界全體所爭得决不容因私見而破壞宋誠彰謂當納稅會開成立會於靑年會時所列席者係以納稅人資格并非以商界聯合會資格趙南公以何資格列席是一問題卽使有納稅人資格亦祗能代表個人决不能代表四馬路全體納稅人故該兩路提議所謂本路代表退席尚有百老匯路當塲脫離關係者根本上已屬不合因吾人所應明白者納稅會成立係以納稅人爲單位决非以商界聯合會爲單位也且當時趙南公主張普通選舉主席王正廷博士卽謂納稅會章程係根據工部局年宣佈者今於未進工部局之前先思推翻工部局所規定之資格是未步先趨在事實上决做不到當時趙南公卽聲明退席然同時四馬路納稅人之列席者對之並不注意因趙南公所主張决不能爲牽動全體之影響也兪國珍主張致函納稅會聲明一切唐繼寅附議宋誠彰又主張將詳細理由宣佈主席付表决通過又議福建路海寗路商界聯合會提出輕質銅元案王宗藩主張函致總商會一致進行一面呈請省長及海關監督禁止進口主席付表决通過議畢而散 
[承造美艦第三艘下水禮紀]  
　　江南造船所昨日午後二時特備小輪在新關碼頭迎賓赴該所參觀其承造美國運艦第三艘下水禮中外人士往者約百人由該所所長劉冠南副所長鄺國華·工程師克林斯敦等招待該艘名奥連托號三時行下水禮畢復用小輪送客而歸 
[外洋輪船進出口行程紀]  
　　日本郵船會社之熊野丸自日本來申乘來旅客有一百二十六名其中有華人陳懋文陳景桓陳瀛珍曾我章等十九名餘均日人裝來之進口貨爲大批紫銅共有六萬塊又有白糖六千餘包此外則爲洋紗及呢絨布疋七百餘件又有從西雅圖來申之伏見丸亦於昨午扺此由美來滬之旅客共有一百六十名華人中有何炎平藍鐵民沈連水張明福王恩澤等十餘人均在上海起岸該輪在滬卸淸各貨卽於本日開往香港又有英國郵船公司之阿烈普亞號自去年十二月十一日山倫敦開出在孟買停泊月餘本月七號始在檳榔嶼裝貨開滬昨日接得來電該輪已於二十二號上午十時離港來申大約二十六日可以進口又有藍烟囱公司之德梨西司號昨日由日還申停泊虹口浦心裝貨定於明日早晨離滬赴歐往英國倫敦及荷蘭之落得登至比國之盎凡爾爲止又有寳隆洋行之澳大利亞號貨輪由丹麥瑞典芬蘭等處來滬將於本星期内進口聞船上載有洋紙甚多現已定二十八號在申開還丹國又有太古公司之阿執里司號業於東洋返申定星期五開赴日内瓦經行馬賽里佛浦及喀勒斯哥云又有英郵船南慶號刻已至星加坡將於月底到香港三月五日至上海船上載有一月二十一號以前之郵件尚有今年新加之郵船蘇廷號Ｓoudan本月十八日開出經過馬賽等處並不停泊將於三月十五日到錫蘭四月初旬抵上海 
[旅滬贛商反對新省長]  
　　旅滬贛商吕靜齋因北京新任趙從蕃爲江西省長特電北京反對原電錄下大總統總理鈞鑒閱京電我大總統命令特任趙從蕃爲江西省長此令等因讀之異查趙從蕃前淸部曹曾充五大臣隨員出洋考查憲政並無特殊政績去戚運動我贛人幾經奔走呼號始蒙大總統俯順民意將戚揚調京任用惟不加以懲戒未免有玷官方然贛人以爲繼戚者必經大總統遴選至當任釋賢能萬不料命令發表殊令人有猶吾大夫之感現在贛人輿論僉謂趙從藩趨附才長公益才短以之長贛謂之贛人治贛則可謂爲贛賢治贛則不可伏乞大總統俯念贛人望治苦心卽日收回成命另節賢能以慰衆望免生事變至厪憂勞贛省幸甚大局幸甚旅滬贛商吕靜齋叩 
[淸理教育欵産之廳令]  
　　上海縣知事接教育廳訓令云案准江蘇省教育會函開竊查淸理教育欵産省署雖迭有明言而切實遵行者尚鮮究竟各縣之教育經費屬於附稅雜稅以及向有之公欵公産歲入幾何移用於他途者復有幾何除少數之縣分有印刷品報告外餘皆沿延宕之習慣無確實之披露地方辦學人員無從明其眞相現義務教育方事進行教育用途勢必繼長增高若不加以淸厘通盤籌畫將何以善其後爲此函請貴廳通令各縣知事於本年六月會計年度終了時將教育欵産一併淸理完竣以重學欵敬祈鑒奪施行實爲公便等因准此查淸理教育欵産前經省署曁本廳先後通令各縣遵照辦理在案惟能實行淸理具報者殊屬寥寥無幾現值義務教育施行伊始學務旣將日益擴張經費尤應積極籌備苟固有之欵産先以混淆不淸必至新增之欵項益形糾紛難理自應從速淸理以重公欵准函前因除函復並分行外合行令仰該知事督同勸學所長迅行遵照淸理完竣具報備核此令 
[留法勤工儉學生急待維持]  
　　江蘇交涉公署昨接外交部電云准駐法陳公使電稱留法勤工儉學生千餘人紛求接濟匯欵維持并請暫停該項出洋護照等語嗣後勤工儉學生出洋護照應暫停發云云許交涉員已遵照辦理并電復外交部矣又許交涉員昨用快郵代電致各省教育廳教育會云留法勤工儉學生等遠涉重洋糧學俱絶情實堪憐聞法國自歡戰告終工業停頓本國工人亦多輟業此項學生人數旣繁生計不給難保無越軌行爲頗爲彼邦所蔑視殊於學生生命國際體面均有關係查此項學生各省均不乏人究應如何設法維持或籌欵接濟或醵貲護歸俾免陷於絶地請裁覆云云 
[靑年會徵求會第一次揭曉]  
　　共徵得八一九五分半 
　　靑年會此次徵求大會已歷一星期昨晚特由該會曹雪賡君先將所收得各隊及童子部報告之分數報告會衆如下南京隊（隊長王正廷君）一九九三分安慶隊（隊長陳漢明君）一六二四分漢口隊（隊長韓玉麟君）一五八二分九江隊（隊長唐露園君）一四四二分其餘之成人部六隊尚未有報告來另有童子部徵得一五五四分半合前四隊共計八一九五分半云 
[委定衆議員初選投票管理員]  
　　本邑衆議院議員初選投票事宜現經沈知事援照前屆辦法將士九市鄉劃分爲十區投票所有一切手續業經各市鄉經董分别籌備茲因正月二十二日投票之期將屆各區管理員亟應預爲委定故沈知事昨已一律派委矣姓名照錄於下一區管理員范麟書·汪菊舲·嚴石農二區管理員錢紳齋·陳述文·楊補岩第二分區管理員陸雲來·夏南池·高士杶三區管理員陸劍南·黄五雲四區管理員姚欣之·朱孔眞五區管理員秦渭雲·董振千·朱念豐六區管理員姚幼安·董耀龍七區管理員黄幼薌·程渭南·徐顯廷八區管理員李堯欽·陳　若·朱伯華九區管理員王峻甫·臧凌雲十區管理員姚幼連　少仲開票管理員駐所保管票匭唐西明·顧漢槎·陳直尖·吳善爲開票管理員嚴石農·陳薇生鍾皡如·孫朗齋·熊育　·臧凌雲·楊補岩·程渭南·姚幼安·姚欣之·陸劍南·朱孔眞·陳直夫·丁葆和·謝少仲·錢紳齋一二區及二分區輪流視察員熊育衡 
[女界義賑會游藝會第三日紀]  
　　議决延長會期三日 
　　昨日爲女界義振會游藝會之第三日游藝秩序與前兩日略同並有臨時新增者下午三時因城東女校未到至四時半始行開會游藝其中之最有色彩者如七八齡至十一二齡之男女小學生（盛氏子女居多數）演一短劇名曰『燈光』　情爲某甲平日揮金如土一日賭輸歸家倦而思臥忽見燈光引其至一處見無數男女正在舉行游　振災會又至一處見無數災民困餓呼救甲憬然晦悟得燈光之引導一變其平日之所爲樂善好施惠人不少表情活潑洵屬難能可貴晚間新添之游藝爲唐乃安之女公子在玩具部彈奏大套琵琶全塲靜聽三層樓中西餐部内則請西人班樂君演幻術神妙莫測聞該會會長盛莊德華會同全體職員昨晚在會塲臨時開會議决展期三日（星期四五六）以期多集振欵云 
[華洋義賑會消息]  
　　上海華洋義振會昨接河南趙督軍張省長來電云豫災奇　迭　仁施毅力熱忱莫名欽感茲派范道尹壽銘代表赴滬敬申謝　仍懇續籌接濟度此災區哀鴻待命不勝盼禱等語該會接　後除推請陸伯鴻張竞成兩君屆時招待外並電復趙督軍張　長矣 
[友華銀行銀市報告]  
　　中美新聞社譯友華銀行二十三日報告云昨日倫敦銀價遠近期皆漲三先令四便士紐約休業故無消息倫敦紐約滙價三八八半今日此間定價金鎊三先令三便士金圓價六三又四分之一日金七六開市時市况隱固賣出價金鎊三先令四便士又四分之一丶金圓六五半旋變軟弱收市時買進金　三先令三便士又四分之三金圓六五昨日倫敦銀價雖漲但不至繼長增高云 
[金黹公會續開職員會紀]  
　　無錫路金業公會更舉職員後前日開會籌議會務進行·及調查公産存欵·取締行外人入會買賣等事宜因到會人數未齊故未决定昨日下午四時繼續開會到者三四十人經衆提議公會同業向來給有銅牌以杜業外人濫人做買賣之弊後日久玩生此項銅牌均已棄廢不用茲議重行製造一種銀質牌分給同業以爲出入公會之證又議向章星期日在公所買賣定爲上午十時今改爲十一時地點改至外灘商會以上均經衆通過繼又議　面所做交易應編列號碼以免紊亂此條未經通過至六時而散 
[證券物品交易所消息]  
　　上海證券物品交易所市塲揭示第一百九十八號云第十二號經紀人陳德圃請求將證券一部之商號讓渡與七十八號吳廩山承受業經本所承認自二月十七日起陳德圃停止證券定期買賣吳廪山准其兼營證劵定期交易又第一百九十九號云第六十七號經紀人陸正卿請求將證券商號讓渡與趙任甫承受業經本所承認自二月十六日起陸正卿停止證券買賣趙任甫准補第六十七號經紀人專營證券交易又第二百號云第三十五號棉紗部經紀人鄭茂亭君自願將其商號讓渡與棉花部經紀人董　卿君爲業業經本所承認自卽日起鄭茂亭君應卽停止棉紗買賣董驊卿君准其兼營棉紗交易又第二百零一號云二月期各種定期買賣按照營業細則應於二十七日交割而是日適值星期應改期二十六日交割自二十五日起停止定期買賣二天又第二百零二號云定期買賣之期限三月一日起更改如左證券三月期至四月期棉紗三月期至八月期棉花同上大連豆三月期至五月期河南豆同上本廠豆油同上豆餅三月期至四月期芝蔴同上又第二百零三號云三月一日起棉紗等級表施行期限改定三月期至八月期止棉花等級表同上 
[萬國儲蓄會議發股息]  
　　大陸報云萬國儲蓄會星期日開常年會議時决議每股發息銀四十一兩該會公積金至去年十一月底止共達一百八十五萬四子四百三十九元又放出之資共二百十三萬三千一百十七元 
[國内輪船進出口貨之調查]  
[進口貨]  
　　（長江）昨日招商局之江華輪船由長江裝來麵粉五千包小麥二千三百六十七包黄荳四百七十九包紅棗子一百包黄表芯紙一千四百十四件棉花二百八十包水烟一百十箱榨菜一千三百零九壜湖北紡織布四百件桐油一百八十桶彩蛋一百缸鷄子一百六十簍茶葉八十件生漆一百八十桶烟業一百件機花二百件土酒八十四壜靑蔴等六十件雜貨七百十件又有太古之吳淞輪船亦裝來桐油一百七十二桶羊皮四十一件牛皮六十一件白米一萬三千五百零二包礦砂六百四十桶石頭十九塊麩皮二百包皮油一百五十桶靑蔴三百件藥材二百零六件棗子一百五十包土酒一百二十壜姜黄四十件雜皮十七件雜貨一百件又轉口貨八百件（港粤）昨日招商局之廣大號由香港廣東來申裝來白糖五千九百七十四包又有五百八十三箱冰糖二百二十九包藥材五百十四件燕窩五件甘蔗二千六百二十件白米三百九十九包沙籐三十八件鐵渣五十五件桂園荔枝五百三十九箱烟葉五十六件皮箱十六只牛皮三十件蔴皮二十件檀香一百二十一件羊皮四十件點鋼錫一千二百塊竹篾二十件餘爲雜貨又有太古公司之桂林號輪船昨亦自香港開來裝來車糖五千六百包冰糖一千一百包客糖水泥二千桶藥材九十二件檀香十件草蓆四十件火腿三件月份牌十四箱繩子十六件甘蔗七千二百七十四件橘子五十桶香蕉三千七百三十件靑荳八包餘爲雜貨 
[出口貨]  
　　（寗波）寗紹公司之新寗輪船昨日連甬之貨有白米二千一百四十三包玻璃一百箱芝蔴一百八十包麵粉二十包花生二百零七包花生仁八十包甘蔗一百九十件洋布二百零 
 
 
 

Page 11

 
 
四件洋釘一百四十二桶木頭五十根鐵器一百五十擔雜貨一亦裝出麵粉一千三百包冰糖四十包拷皮三百十三件藥材三十八件白米五百零二包香烟六箱土布十八件烟絲梗四十件洋釘四十六件雜貨四十三件（烟津）招商之新豐號輪船業於昨日開往烟台天津在申裝出之貨有白米六百包黄荳四百五十包雜糧一千一百件並洋布洋紗二百三十件香烟五十箱餘爲雜貨又有太古公司之天津號昨亦開往靑島在滬裝出者有棉花洋布六百件黄荳四百五十包洋紙三百五十件竹器二百件鐵器七百餘件餘爲香烟雜貨 
[吳淞商埠局組織之内容]  
　　江蘇軍民兩署昨接吳淞商埠局督辦張謇來咨略謂茲就局内用人行政大綱釐訂組織規程二十條遴派人員分掌事務一面擇定吳淞鎭原有提署行轅爲局署於二月十二日開局由本督辦躬詣行禮中西官紳咸與斯典當飭各員於是日起一律到局辦公所有應辦事宜依公布章程事項繁多需財孔鉅非僅成立一律政機關所可濟事目前進行之序首以畫淸界址次籌水利交通爲最要之政一面於沿江籌建馬頭堆棧以期運輸之便並區劃各工廠聚業之所建設之先須規畫規畫之先須測繪此其大較也至中外雜居之地又當以前淸吳淞開埠舊案爲根據期於主客不欺供求不忒一應設施自當循序特訂規章呈准施行惟是國家財政支絀蘇省歲計亦甚不足有何財力經營此埠是宜將關於本埠營業之建設由局分别規畫勸商投資俾易集事至若非營業之建設則非由官籌欵不可籌欵之方非咄嗟可决當隨時商同部省分别呈咨辦理本督辦僻處海隅疊膺重任自維年大深懼弗勝祇以淞滬接壞滬已有人滿之患淞而不圖恐拓界容民人不我待是以勉暫受命而不敢辭所願政府地方各盡本能共相策進庶天然形便不至坐失時機此則本督辦私衷竊冀而昕夕馨神祝者也附商埠局組織規程（第一條）吳淞商埠局設置於江蘇省寳山縣吳淞地方由督辦派員勘定全埠四至界址施行商埠應辦事宜（第二條）本局應辦事宜依公布自闢商埠開辦章程第六條之規定照列如下（一）關於建築工程之規畫及核定事項（二）關於官地民地之調查登記及收用事項（三）關於規定土址之等第事項（四）關於經理土地及房屋之租賃事項（五）關於籌辦警察事項（六）關於征收雜捐事項（第三條）督辦受大總統特任綜理全局事務並指揮監督所屬職員（第四條）本局設坐辦一員秉承督辦主持一切事務（第五條）本局設秘書處置秘書長一員秘書若干員其職掌另以細則定之（第六條）本局事務除秘書處掌理者外以下列四科分掌之（一）總務科（二）會計科（三）建築科（四）交際科（第七條）各科置科長一人承督辦坐辦之命綜核本科事務（第八條）各科按事務之繁簡酌設科員若干人承科長之命分理本科事務（第九條）本局設雇員若干人分助理員辦事員及書記等職由各處科長陳由坐辦轉呈督辦核准分别雇用（第十條）各科分掌事務另以細則定之（第十一條）關於建築工程測量事宜得酌設工程師或臨時職員其職務另以規約或命令行之（第十二條）本局函聘各國專門學家爲顧問無定額（第十三條）本局函聘國内有學識經騐者爲參議無定額（第十四條）本局函訂熟悉商務行政事宜者爲諮議無定額（第十五條）本局設衞隊長兼承啓一員衞隊若干名（第十六條）本局因事務之必要得酌設稽查員若干人（第十七條）顧問參議諮議均爲名譽職但駐局辦事者得酌送夫馬費（第十八條）本局官制未制定以前各職員除雇員外均由督辦委任其俸給依預算額支配之（第十九條）本規程由督辦核定宣布並咨達中央及地方最高行政官署卽日施行（第二十條）本規程未定事宜隨時修改之 
[安南路米店被搶]  
　　前晚十　餘鐘滬西安南路七十六號門牌同順米店突來盜匪五人二盜在門外把風三盜躍入店堂一出手槍一出利刀嚇禁聲張當被　刦去大小洋鈔票共一百二十餘元逃逸迨靜安寺捕房得報立飭通班中西探捕往拿各盜已早遠遁該探等卽向事主詢問盜黨年貌服式口音回訴捕頭　已轉稟麥警務長通飭各捕房中西探捕一體留心偵緝矣 
[虬江路西酒店遵限閉歇]  
　　北四川路西首之虬江路一帶西人所設酒排間前由松滬何護軍使照會租界領袖領事請將該處各酒排間予限二月十七日一律停閉在案茲據淞滬警廳調查虬江路西人所設酒店均已遂限一律閉歇遷移出境一面諭令該處各房主嗣後不得再將房屋租與洋人開設酒排間以安秩序前日業由徐廳長據情呈復護軍使署查核矣 
[英人捐資助學之熱心]  
　　庽滬某英人以一九二○年工部局六釐金債券英金一萬三千五百鎊交與工部局總董與秘書託其管理設立永遠學額二名卽以此金爲基本金每年利息專供在華或在香港純粹白種英人之子弟二人游學三年之經費此種學額名爲和平紀念學額所指定學科一爲電氣工程學或化學一爲實用農學或園藝學游學地點不限第一批學生定今年十二月考選年逾二十者不取 
[各學校消息彚誌]  
[廷佐學校]  
　　許君廷佐爲商業中人頃以獨力創辦免費小學校址借北四川路横浜橋福德里精武第一分會内學額二百名定於明日開學茲錄其辦學緣起於下竊以廷佐幼不讀書艱於文字自入商戰場中常受外來坪擊每經感觸徒自傷悲此固爲廷佐終身之恨事然已莫可如何也諦觀方今國家號稱文明而教育尚未普及童年子弟往往受特别拘束而失學有同於廷佐者觸目驚心能無感慨因發憤而自誓曰寗可毁廷佐之家不可使童年失學當商借精武體育第一分會餘屋爲校址禮聘明師廣購書具開辦義務小學此爲本校發軔之苦衷亦卽本校成立之事實也凡家有子弟者（請以廷佐爲　毋使童年失學是）廷佐所厚望也夫定海許廷佐謹識 
[寰球學生會日校]  
　　靜安寺路寰球中國學生會日校寒假免費補習科已於本月二十三號（卽正月十六日）行休業式現定於本月二十五號（卽正月十八日）正式開學並於是日舉行新生入學試騐該校高初各級均有餘額可補日内仍可報名 
[普益社日校]  
　　南市普益社日校定於陽曆二月二十五日（卽隂）曆正月十八日）實行開課聞該校日來報名投考者甚多今日在校内試騐入學新生云 
[市北公學]  
　　滬寗車站慶祥里市北公學本年學生達四百餘人昨晨十時行第十二屆始業式首由校長唐伯耆君致訓詞次行師生相見禮十一時散會聞該校因就學者日衆擬增闢教室一所原有之宿舍不敷應用須另租房屋以便寄宿云 
[江蘇第二公學]  
　　北西藏路中公益里江蘇第二公學於昨日舉行春季始業式學生到百餘人定於舊曆二十一日正式上課 
[美術學校]  
　　西門上海美術學校附設圖畫函授部業已開課今春又將内部大加擴充新添範本不少如鉛筆水彩彩油鋼筆　筆國粹等畫無不完備並加發寫生講義以便學者研究云 
[留雲小學]  
　　大南門外復善街前由海潮寺應乾和尚創立之留雲高小學校現倪菊裳爲校長學生一百餘人昨已開學今日上課 
[淸心學校]  
　　南市陸家浜基督教會創立之淸心實業中學男生部二百餘人女生中學班五十人高小班一百二十人聖經院學生三十人幼雅園學生五十人定舊曆十九開學二十一日上課 
[羣學會聾啞學校]  
　　小南門外中華路羣學會内附設之聾啞學校現有學生念五人係洪蔭萱主任定舊曆二十開學二十一上課 
[珠玉業學校]  
　　本城侯家浜珠玉業學校於昨日上午九時行開校禮計新舊學生到者二百餘人其中半數爲免費生收費生每名三名各學生課業用品均由校發給概不收費現定於夏曆二十一日正式授課 
[中西商務學校]  
　　閘北滿州路三畏里中西商務學校於昨日（十六日）行開畢禮本屆學生增多至二百餘人 
[民福學校]  
　　西華德路積善里民福學校於昨晨九時行開學禮新舊學生到者百餘名教職員到者九人定今日正式上課該校各級均有餘額願就學者尚可報名入校 
[同義學校]  
　　昨日上午十時法租界打鐵浜同義學校行開學禮學生到七十餘人當由校長陸良政報告設立國學英法文三專修科畢並加訓詞次由國學專修科主任教員朱石禪演說大致謂該校之設國學專修科係保存國粹之意復由英法文二專修科主任教員張魏兩君相繼演說聞王一亭亦贊成該校之成立且賜題校　云 
[寰球學生會年宴會預誌]  
　　靜安寺路五十一號寰球中國學生會每年向於春季舉行年宴會一次藉以聯絡感情敦睦友誼本屆第十六次年宴會已定於三月一日（正月二十二日）下午七時假西藏路跑馬廳對面一品香西餐館舉行屆時尚須敦請名人演說及發給第十次徵求團奬品聞該會現正在籌備一切會塲中擬懸掛萬國旗及美國各大學校校旗以資點綴云 
[縣商會職員公製紀念品]  
　　上海南市各業商號代表及縣商會全體會董會員等以前會長顧馨一在職八年維持會務解决糾葛遇事極爲和平又以前已故副會長蘇本炎亦在職多年對於商業無不竭誠匡助二君成績未忍湮没爰公同發起籌集的欵分别製就鏡屏四幡銀屏各一座其顧會長之銀屏上刊中正和平字樣其己故蘇副會長之銀屏上刊匡翼賢勞字樣下列全體會長會董會員等公製藉以敬頌而留紀念云 
[南市路聯合會職員會記]  
　　南京路商界聯合會前日（二十二）下午緊急會議散會後繼續舉行職員會議王廉方（主席）蔣夢芸紀錄討論（一）編配本會第二届職員及夜職員職務案議决由總務科編配定妥後再行交議（二）議請本會週報編輯蔣夢芸君兼任本會幹事案全體通過（三）議擴充俱樂部并如何籌畫經費案略有討論下届再議（四）議籌辦春賑游藝會以惠災民案以原提案人未至俟下屆常會討論（五）議徵求新會員入會應如何入手案以時　不及詳細討論併付下屆討論 
[旅滬陜西同鄉會職員會紀]  
　　前日（二十一日）旅滬陜西同鄉會在貝勒路該會事務所開職員會到會職員十一人四時開會首由李午亭報告李君伯魚來函聲明因事忙恐難負責衆議决去函勉其量力協助當卽互推分擔主任幹事及文牘庶務會計交際各職務計推就吳懷先康寄遥爲主任幹事李伯魚吳芷敬劉默菴李輯五孫朗淸王益三爲交際吕翰淸雷晉笙爲文牘朱子良爲會計李午亭趙銘三爲庶務幹事隨卽研究分途徵求會員及籌募基金並一切進行方法約六時茶點後散會 
[浦東電氣公司之發展]  
　　浦東電氣公司自上年十二月二十一日送電放光後各用戸之報裝電燈者絡繹不絶最近如三菱公司張家浜碼頭義泰興董家渡碼頭最遠如海洋社及開　礦務局煤棧等現均裝設電燈次第放光洋涇港口三井煤棧聞亦有停開機器商請該公司接線通電之說爛泥渡太古浦東碼頭及太古華通碼頭本亦備有機器自行發電約有電燈一千數百　近亦自　停機特派洋工程師參觀浦東電氣公司發電所與總經理童世亨商定辦法不日將爲之改裝變壓器由該公司接線通電矣並聞該公司添購之第二部機器現已完全到滬正在繼續裝接故近數月間尚送電至半夜一點鐘爲止一俟裝工告竣卽可全夜放光云 
[綢緞染業年宴記]  
　　本埠綢緞染業前晚在寳善街復興園邀請各坊經理店員年宴到者三百餘人由董事葉志鏞演說大至謂我染業雖屬工藝然含有美術的性質非有十餘年之經騐未易率爾從事故邇年來某國商人在滬開設染綢工場對於手續上尚未得美滿之結果况現在我國紡織業力求進步花樣翻新非有染工爲之渲染不可須知絲綢爲國貨大宗染業有輔助綢業暢銷之能力國徽尚且取義五色染藝之關係實甚重大年來百物昂貴商業艱難凡各物品無不因營業關係因陋就簡惟我染業一項雖顔料逐步漲價營業者仍不敢顧一己之私利以冀減輕成本欺騙主顧是以獲利之難較他業爲尤甚鄙人但願我同業諸君研究藝術精益求精信用堅固則營業自然發達將來獲利之優可操左券今晚同業濟濟一堂可稱盛會希望在座諸君此後聯絡情誼互相扶助云云說畢相與宴飲盡歡而散並悉該公所於是日起開始交易發出行簿共有三千餘本云 
[滬南慈善會發米放期]  
　　滬南慈善會去冬施米先辦白米三百餘石旋因捐助踴躍又添辦二百數十石原定元宵發米停止該會現以餘米尚多補散米票放限五日定隂曆正月二十日始停發米云 
[銀行界發起春筵移賑]  
　　各處災荒急待春賑昨聞銀行界束陸方椒伯華孚厲樹雄中孚謝芝庭孫景西諸君發起春酒移賑大致以各業各團體素懋春筵之舉若以此糜費移作春賑於災黎不無少補聞本埠已得多數贊同深望各埠亦聞風興起也 
[鍾文耀赴寗]  
　　上海造幣廠籌備主任鍾文耀昨日乘滬寗路早車赴寗 
[災孩由松來滬]  
昨日（二十三）滬杭甬鐵路由杭來滬之早　車乘有災孩二十餘人由松江來滬經滬杭甬鐵路局長准予半價乘車到滬時由華洋義賑會派人接待前往安插 
[廣東路火警]  
　　前日午後公共租界廣東路雲南路轉角三百五十七八號門牌葉大昌烟紙店　上忽爾火發當經救火會得悉立驅皮車馳往澆熄計延及楊開泰戲劇仿眞社採芝堂醫藥室共焚樓屋四幢 
[閘北恒通路火警續誌]  
　　閘北恒通路草屋失火已紀前報茲悉起火者實係王明章家並由王在四區二分所訴玉玉龍縱火因是晚夜半十一句　明章家起火於睡夢中驚醒逃出瞥見玉龍在其屋後徘徊當被扭交崗警當據玉龍聲稱前來救火純出好意因此並未拘案翌日明章投警所告發始經倪署員逮捕解科昨奉段科員派法警實地調查究竟是否縱火尚無佐證云 
[婦人吞烟殞命]  
　　寓居　能海路成益里一百二十一號之杭州婦人邱張氏昨與某姓婦口角　萌短見吞服烟土自盡及至下午始由人察覺亟送往某醫院救治無奈毒已融化灌救無效於四時許斃命卽由家屬報告滙四捕房派捕將屍車送騐屍所候稟請公堂核辦 
[汽車撞斃婦人之結果]  
　　江北人高橋美之妻某氏日前行經法新租界白爾路忽有王四鴻所駕之汽車到來不及退讓致被撞倒傷及腰部致命身死等情已誌前報昨由捕房傳齊人證至法公堂請訊先由捕頭上堂稟明前情繼由尸夫高橋美稱妻子是日被撞斃命民人並未目見請求伸雪見證胡長春聲稱是日商人行經該處目見汽車由西朝東死者自南朝北不料死者行至中途見汽車到來復又折回是以撞倒惟汽車並未疾駛且揑喇叭甚響實係死者咎由自取質之王四鴻供詞與見證相同中西讞員會商之下以死者自不小心與人無尤姑念原告貧苦屬實着被告東家撫卹洋一百元了案 
[救火汽車撞傷人命案近訊]  
　　一月十七日下午七時許南市火警第一區救火汽車行至大碼頭地方因避讓東區救火汽車致將周耀梅撞傷斃命報請地方廳派員騐明判令屍父周寳初自行棺殮並傳肇事汽車夫吳榮大到案研訊判令交保候示在案茲悉周寳初係浦東三林塘人年逾五旬祗此耀梅一子今死非命因此傷感成疾現在臥牀不起屍母周王氏前日特到廳具詞請求伸雪譚檢察長據稟後於昨午移請淞滬一區警署着將一月十七號下午七時在大碼頭崗之巡警來案以憑核辦一面諭飭原保人將吳榮大交案候訊 
[汽車撞傷人力車夫]  
　　人力車夫紀守紅於昨日下午二時拽車行經新世界西靜安寺路遇有五百六十五號汽車駛來不及避讓致被撞倒跌傷腿膝由新閘捕房八百七十九號華捕瞥見當卽前來將汽車號　抄錄另雇車送受傷人往仁濟醫院醫治一面呈報捕頭請示 
[投浦遇救]  
　　湖北人秦培子前日下午至法租界黄浦灘碼頭投浦圖盡經巡街捕查見設法救起帶入捕房候捕頭渝將衣服更換昨送法公堂請示先由捕頭上堂稟明前情詰之秦培子供民人來申找友未遇川資告罄不得已投浦圖盡等語中西讞員惻然憫之判准予給資遣回原籍 
[海州偵探移提刦案犯]  
　　海州鎭守使署偵探胡某日前奉該管長官移提文書來滬投虹口捕房之特别機關報稱有江隂人嚴老九於去年九月十四號在海門地方糾衆持械夥刦某姓家財産分贜逃滬請爲協緝等情當由西探目壳羅香華探目張芝卿鍾星南率同包探王長根將嚴緝獲昨解公共公廨先由捕房稟明協緝情形次由來探投文聲請引渡經張襄讞察閱來文與陪審英赫副領事磋商之下以旣據證明嚴老九存内地犯持械夥刦案屬實應判交給來人帶去歸案訊辦 
[指控誘匿媳婦]  
　　淸江婦人陳于氏昨赴浦東三區警署訴稱現住治下陸家渡同鄉人李林氏家内氏子向在碼頭苦力度活曾在原籍娶妻王氏年二十一歲去年隨氏來滬茲被李林氏誘匿無踪請求提究曾署長飭將李林氏傳署研究不認誘匿午後曾署長命將廪被併解地方檢察廳訊辦 
[法軍官請追名譽損失之提訊]  
　　某輪船法國軍官勃諾挨前被紅帮裁縫陳能海杏春兩人在法領事公署控其騙去一千八百餘元向索不還反以手槍恐嚇等情當經總領事集訊之下判以證據不足將案注銷現勃君以名譽攸關故延　復律師投法公堂控追名譽損失被告祗有杏春到案判着被告交一千元人銀並保候核嗣因杏春無保管押在案昨又提訊先據原告律師稱被告陳能海始終避匱不到請求堂上改提到案訊究被告由達商律師聲稱被告前在領事署所控各節均　寳在况有目見之人可證今已經向西貢上級衙門上訴惟被告杏春界内並無熟悉之人請求原諒詰之杏春稱請求堂上可否改交尋常保出外候訊中西讞員會商之下判着被告准予改交妥保出外候提陳能海到案再核 
[寓客控棧夥吞洋案續誌]  
　　由閩來滬之皖人楊志淸控十六舖悅來棧司賬黄寳榮吞没洋五百三十元等情由警廳移送地檢廳經張檢察官提訊之下當因供詞各執判令一併收押一面由張君實地調查明確復傳當時爲楊代送網籚之挑夫陸阿炳來案問話候示在案茲悉此案自由張檢察官偵查後當向原告詰問爾之網籃現寄何處據稱在海寗路六十三號友人黄維進處問官卽派警往傳昨午據黄維進投廳並將網籃呈案聲稱此籃確是楊志淸寄在我家但籃中係破舊衣服三四件與舊鞋一雙當時據楊志淸得我說起有現洋二三十元昨在南市被小流氓軋住拆梢將洋詐去等語民人恐遭波累爲此將籃送案張檢察官據呈後卽傳案研訊一過判黄在廳稍待候提同在押之楊志淸黄寳榮等訊明律辦 
[昨日公共公廨訊案紀]  
　　昨晨公共公廨民四庭由關讞員會同美丁副領事訊理（一）徐掌生訴徐銀寳池界糾葛案『結果』應飭地保馬張坤迅遵九年十月二十七日堂判將界石移揷原處如再抗違定卽提案嚴究不貸（二）張海舟訴杜馥卿欠欵案雙方律師請求展期一禮拜再訊『結果』照准（三）姚新卿訴其子星垣不顧贍養請求着被告交還取去方單案前判被告押候禮拜三再訊茲問官將被告提案責其不應與父糾訟『結果』被告具結出外限七天向原告理結（四）寡婦翁羅氏延甘維露律師稟請給諭准予執管其故夫翁金奎遺産案前命聲請人登報聲明茲有徐翁氏率其子徐金星金華金寳及婦人徐陳氏延律師具稟反對當據聲請人之律師聲明翁金窐原名徐金奎係徐翁氏之子金星等之弟因承繼與母　故改姓翁反對人中之徐陳氏係死者之姘婦金奎入嗣業經其母登報聲明云云並由某洋行大班西人證明金奎生前爲伊行買辦又證明金奎之家世旌據翁羅氏訴稱丈夫自幼繼與翁姓早與徐氏脫離關係夫故後還有兩子一女所有家産悉爲丈夫手置彼陳氏乃夫之姘婦我與金奎結婚之庚帖存於姑徐翁氏處等語而徐翁氏否認將金奎出繼並不認羅氏與金奎結婚之證據存於伊處又稱徐陳氏係金奎髮妻因其無出故娶羅氏等語亦延律師辯護（結果）下禮拜三續訊 
　　又午後民二庭由李襄讞會同美丁副領事訊理（一）美商怡隆洋行訴許君南違背合同請追損失案此案已判决原告勝訴着被告减交六千餘兩人銀並保出外科理因被告無保以故拘押茲被告延律師到堂請求開釋原告律師反對『結果』被告所請開釋不准（二）美商愼昌洋行訴發興鐵廠經理徐永源不理擔保徐生棠爲買辦用空賬銀案被告代表律師要求將賬再查改期訊理而原告之律師則稱原控徐生棠欠洋二千九百零二元九角二分銀一千七百六十一兩七錢二分今據查賬員報告已將洋數改爲二千三百六十八元銀數改爲二百六十六兩乃被告尚欲再請復查殊不贊同云云『結果』改期一禮拜再訊（三）美商新茂洋行訴同裕慶記蛋廠主夏巨川將壞蛋白混售請追損失銀八萬四千餘兩案據被告與證人洪善臣黄慶雲王發記等供凡蛋白或蛋黄交貨與洋商由其開箱化騐改裝換牌上棧後則廠家不負責任云云又據原告洋行買辦朱連生證明被告初交之一百二十二箱貨色尚佳後交之三百五十箱直隔至三個月始知其貨不好停語時原告之　師聞語以朱爲原告買辦原告並未令其到案作證乃忽然到堂因詰之曰爾今到堂莫非受被告之運動朱答以此事係我經手故今到堂觀審云云『結果』改期一禮拜續訊民四庭由李讓讞會同美約副領事訊理（一）大豐昌號訴劉寬銳不理存摺押欵案劉業麵粉生意與婦人包錢氏同屋而居去秋將該氏存於漢口路萬源昌珠寳號計洋二千元之琴記戸名存摺一扣竊出向大豐昌抵借銀一千二百五十兩嗣償還三百兩因營業失敗遂掣眷而逃大豐昌乃具稟公廨給諭萬源昌將琴記存欵執行假扣押事爲包錢氏得悉乃到廨陳明當時被竊情形判令退候飭傳萬源昌經理到案質證茲將該經理錢啓棠傳到證明該存摺質係包錢氏之物他人不能支欵大豐昌受抵押時亦未將摺持來查察『結果』以此案被告劉寬銳在逃所有抵借銀除還過外尚欠本利九百九十二兩三錢二分五釐應判被告償還至於琴記戸之存摺一扣訊係包錢氏之物應交包錢氏領去所有前結止付之諭應卽註銷堂費歸原告負擔（二）胡憲章訴張梓祥不理珠花價洋案雙方均未到案『結果』改期訊理（三）劉同生訴李德甫不理欠欵案『結果』改期再傳被告到案候訊 
[登報限朱少泉投案]  
　　英商義奏洋行在公共公廨呈訴朱少泉張雲林不理損失等情由廨飭傳被告無着昨晨據原告之代表律師投第一公堂聲稱查傳被告無着請准予登報傳達限令被告投質逾限應請缺席判决中西官得稟判令准予登報限被告投案候示 
[聚賭之科罰]  
　　法捕房西探長石維也君偵悉法大馬路得善里卜鄰里内金桂桃劉長義兩家聚賭牌九搖攤等情實屬干犯禁章故於前晚　同包探等前往各該處抄出賭具銀洋數十元及賭客二十餘名連同金劉兩人一併帶入捕房賭客薄罰斥退金等交保候究昨日傳至法公堂先由捕頭上堂稟明前情詰之金等同供實係朋友偶爾消遣餘供支吾中西讞員判各罰洋十五元充公賭具銷毁 
[烟土携往内地之查獲]  
　　金寳春前日在滬私購烟土五百數十包每包計洋一元乘　　小 
輪擬往珠涇等處販賣漁利輪未啓椗由水巡隊巡警到來調查卽將人證查獲押送到隊申送警察廳轉送地檢廳訊辦 
[沙船夥違犯煙禁]  
　　王義源沙船上之耆舵陳元才每日在船開燈吸烟昨爲水巡隊訪悉飭警前往將陳拘獲抄出一切烟證解送警廳於昨轉　上海地檢廳訊究 
[童子拉車之查究]  
　　四區崗警昨日查獲未成年之童子李貫華黄小二子祁小二子陳金福等四名違章拉車解入警署押候傳到放租人再行核辦 
[攫挖耳禁押三月]  
　　婦人田殷氏於前日下午在無錫搭乘滬寗火車來滬抵站後　乘黄包車經過北浙江路老垃圾橋時車行稍緩致被匪人攫取金挖耳一支而逃氏卽據情報由滙司捕房飭探奚德安王桂生查係靑江人胡金標所攫贓令某氏婦人消與新鳳祥銀縷得洋十一元分肥因將胡緝獲吊出原贓昨解公共公廨經中西官質訊之下以胡膽敢白盡攔践行刦判押西牢三月贓交原告領去 
[兩竊匪各押三年]  
　　串竊海寗路二千二百八十五號張昌義克能海路三百二十號陳香如宜昌路六百零三號錢再揚康腦脫路一百四十九號王炳根新閘路一千八百五十六號袁賢樵同路一千八百五十七號朱福生東漢璧禮路三百十八九號湯瑞生同路八百七十號周應魁漢璧禮路四百零六號朱德記華特路一千一百零三號華阿寳各戸衣飾現洋並在兆豐路勞勃生路北蘇州路鴨綠路攫取李杏林朱利樵胡銀大等衣物之匪類吳漢卿王桂生日前已爲　司捕房包探陸連奎奚德安西探約别生拿獲吊出贓物昨解公共公廨由中西官訊供得實判吳王兩人各押西牢三年期滿一併驅逐出境贓交失主認領 
[介紹新刋]  
　　昨承華商紗廠聯合會見贈新近發行之『理論實用紡續學前編』一册書爲臨川朱仙舫君所著朱君前在日本學習紡織十年歸國後任恒豐紗廠總技師工務之餘出其心得著成此書前編都十二章至綱絲機止詞雅意達圖解詳明於棉紡之工程機械之裝置旣闡發其理復釋明其用條理井然用爲紡績教科書亦極相宜洵　國關於　業不易多得之新著作也書此誌謝併爲介紹 
[誌謝]  
　　銀行週報社昨贈第一百八十六期銀行週報一册謝謝 
雜評二 
[出口商人（訥）]  
　　業進口之商人旣因匯兌關係而多損失業出口之商人亦因歐洲市况不佳而無良好之希望中國之對外貿易在今日固宜處以極鄭重穩健之態度矣 
　　然此種悲觀之現象大致皆受歐戰餘響大勢所趨固亦無可如何在商人祇當視爲貿易上一時之變態故今日業此之商人處此時會固當應以極謹愼之態度然亦當儲其能力蓄養精銳以待恢復原狀發展時機之至若因偶遭頓挫而遽灰心不復有競爭進取之勇氣喪失其奮發有爲之精神則此後之對外貿易將一蹶不振而更無希望矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（四）北大留英學生] [  于世秀]  
　　十日隂雲漫布細雨數次悶居艙中凡半日午後一鐘開駛愈行愈速而去國亦愈遠矣初見小島數十計夾峙兩厓旣而忽隱忽現終則浩浩汪洋水天一色回首故鄉已不知相去幾許里矣 
　　十一日天氣淸朗船亦平靜手談指戰之外略可讀書及習字但旅行時期偏好安閒故言笑之時仍多兼以他邦人士互相歡聚頗饒興趣舟之右側時有島嶼出没以緯線計之已與安南平行 
　　十二日和平無風下午小雨二三次竟日與諸友人團聚甲板之上稍談及國事各發議論而於數年來把持政柄盜賣國權之安福系莫不切齒而痛恨之萬惡所歸羣情共奮其爲此次致敗之由歟晚餐後行海水浴别有感覺衞生家謂於身體大有裨益其或然乎友人更謂盛暑宜保淸潔自是每二三日必沐浴一次 
　　十三日晴爽船行甚穩羣聚談笑適姜君詢及客歲五四六三北京之狀况乃一一詳述之伊復語以上海學生之奔走呼號與工商界之輟業施援等嗚呼年來國民之犧牲大矣舉凡内政外交恒有薦議堅决奮爭函電交馳内監政府之專横外激他邦之戒惕民智乃益發展民氣逐漸發揚試問五四之前曾有此種運動乎若是則學界之犧牲也奮鬬也豈無故而然乎人每曰國家命脈係乎教育信夫餘如解放改造諸文化運動非徒裨益於社會民生卽於吾國前途亦至爲重要者也 
　　十四日甚熱寒暑表將九十度仰視太陽向北午後隂雨船爲停泊移時又進雨後殊凉爽 
筆記 
[獄艶記（二）] [  汪珠]  
　　一日獄媪移女入諸囚伍俟點騐者唱名視食已引還入室雲以詰媪媪曰若何瞶瞶此室乃獄官特許實負蒙法之咎因視獄者來故徙與囚伍以蔽耳目藉非然者幾見囚犯如上客且籐鞭革棍矮榻糗飯隨其後雲感而泣生聞謀竊窺沉思得之緣木壁有隙闢之俯以首視女拭涕已闔其扉從容捉舄解裹微尖掠艶纎趾含情不禁神爲之摇首碰壁有聲雲覺移目注壁約略覩之黛微蹙碎紙實壁隙生大沮喪逾時喜曰痴妮子壁壁有隙隙隙可窺因復闢之窺女已就寢髻雲散亂胸雪微舒爲態甚膩生不復能耐叩壁呼雲娘雲驚起詢何欲生翻默然雲愠曰丈夫磊落光明何事效齷齪子昏夜叩壁爲生愈慚越宿女忽饋玉大喜亟叩壁呼謝又不應蓋雲感激則有情愛則未且賦性傲烈肯從穴隙中通欵曲哉生良不察坐此病繞愁添相思已叢萬種漸將壁隙生涯消磨獄官歲月食視寢視視所嗜投贈無間輒假手於獄役陳嫗久之嫗以此事要女多金生悉大怒直批嫗頰肉綻弗緩聞雲微吁復悞會其意益毆之幾斃雲急失聲呼貸始悔而止嫗憤憤去生方注目壁隙視女探首牗外喜極乃梯而登自笑曰學東牆之宋玉調隔院之文君已驟覩女則梅花面目冷若冰霜惟含顰語曰聞君懈厥職敢爲之惜責陳嫗又爲之危君宜審萬全焉生仰天大笑曰迂夫子話安從慮得許多遂轉詰蘭因微聞蕙嘆更着意生憐不覺唐突進言謀與偕遁 
雜話 
[蘭雜識] [  瘦鵑]  
　　梅邊倩影圖爲鄭曼陀得意之稿以四百金售與家庭工業社用作無敵牌牙粉廣告初登報紙徵題所得不甚當意仍由天虛我生自題五絶云晴窗嫩日繡帘開嵐影波光撲面來居處無郎誰作伴膽瓶新揷一枝梅雪貌花顔暖欲融怯寒人立峭寒中自憐不敵東風莽携個蒙茸小袖籠長身玉立孤山鶴小步驚廻洛水鴻絶妙詞牌三令巧比梅多麗鬢雲鬆已過尋芳與采蓮湖山未必足流連知音料有牙期在不在梅邊在柳邊側帽無須花揷鬢小名應是步非烟却嫌脂粉汚顔色洗盡人間海水蓮蓋於第三句嵌字仍廣告性質也初版二萬幀均印花邊不半月已告罄茲見其再版又題四絶云美人姿態比花嫣妙筆能傳說鄭虔浪費陳思才八斗又題詩句到梅邊蛾眉一笑足傾城阿紫應教喚小名不用志淵作胡語旁觀人已認分明却前行止一徘徊媚態横生笑靨開我已十年空色相何須搔首弄姿來百花頭上悟悲歡取次當從壁上觀省識畫中深意在要人都作等閒看遣詞命意實爲從來題美人畫者所無足令讀者歎賞不置 
 
[食費萬錢不如助賬舊新年　新希望（十二）]  
詩選 
[蟄公招飲感賦] [  君博]  
　　高士宅邊楊柳枝開門常見舞僛僛護龍街左懸詩榻飲馬橋南卓酒旗攬鬢自疑霜落晚賞心無礙月圓遲秋來游宴憐佳日容易黄昏到酉時 
新聞拾遺 
[花砲闖禍] [  隱厂]  
　　隂曆新年以來南京各街巷皆有頑童燃放花砲爲戲警察亦不之禁昨晚七時許有一女郎乘黄包車過南門外西街有何姓童燃九條龍擲之正中頭部致將頭髮燒去不少女大怒令車夫將童捉住乃質問其家長童母詢明情由自知理曲於是百般賠禮女郎堅持不允謂非賠頭髮不可嗣經多人排解令童母贈以紅綾金花並生髮水四瓶其事始寢 
[新歌警世] [  吳秉恬]  
　　昨於哈同路中見一衣服襤褸之少年挨戸乞錢口中高唱小熱昏調約略記其數語云（一天到夜兩足齊奔西山日落又是黄昏大家快樂苦煞我們我們說苦不是當眞可憐北地三千萬人吃的甚麽樹皮草根住在那里没處安身賣兒賣女一片哭聲眼不忍看耳不忍聞上海灘上錦繡乾坤花酒擺得熱熱騰騰麻雀叉得昏昏沈沈我勸大衆省些錢文救人一命大開善門上天保佑多子多孫）詞雖鄙俚然亦有心人語特誌之以告閱者 
小說 
[社會小說　衆醉獨醒（二七三）] [  瞻盧]  
　　第四十三四隔板壁潛聽毒計坐包車誤中奸謀 
　　現在且把娘女倆暫行按下回轉筆尖兒再提那黑夜行走的一雙姊妹善珍善寳本來膽量很小爲着援救慧姑膽量竟放大了五月天氣衣衫單薄一陣陣的狂風迎面刮來刮得透骨生寒毛髮都豎蘇城街巷雖然設立電燈然而一燈如豆依舊是滿街黑暗虧得閃閃電光替他們在前面照路姊妹倆恐怕遇雨奔也似的回家街上斷了行人許多看家狗頓長了幾分氣燄聽着脚聲不管是好人歹人一味的狂吠亂呌姊妹倆躱躱閃閃好容易逃過幾處魔難又碰着站崗巡警當街攔住了盤問來蹤去跡虧得姊妹倆平日送軸頭時常從這條巷裏出入巡警見是認識的才放他們行走然而已飽受了許多輕薄說話姊妹倆只當没有聽得一般脚亂步忙好容易趕到家門這時倚閭而望的林老娘正自焦急欲死盼見一雙女兒從黑暗裏回來輕輕的說道方才起陣的當兒幾把我嚇個半死阿彌陀佛皇天不負好心人你們不曾遇雨竟好好兒回來了姊妹倆都指着裏面悄聲問道娘這無賴可曾睡醒我們出門可曾被他覺察没有老娘悄聲答道没有没有當下娘女三個輕輕的把大門閂上了不敢點燈火躡手躡脚的從黑暗裏摸進房間大家噥噥喞喞偷講了一會子的話方才解衣就枕畢竟姊妹倆怎樣的探得秘密消息編書的趁他們上牀安睡的當兒須得補叙幾句原來姊妹倆自從那天碰見無賴張老三問及學校裏可有一個才貌兼全的陸慧姑（見二十七回）便曉得這無賴不懷好意遇見張老三回家時姊妹倆格外留神探聽他的動靜郤也不露甚麽破綻一夜張老三酒醉回來没好相的打門一陣蓬蓬蓬擂着大鼓似的幾乎把大門打個窟窿嚇得他娘張老太太跌跌撞撞的出來應門一壁走一壁自言自語道阿呀門兒打得凶遮莫老三多喝了黄酒比及把門開了張老三撞將進來揎袖捋臂把他娘當胸扭住大聲喝道老太婆你没生眼睛怎麽把我張老爺當做驢兒騎明天着你點大臘燭放高陞鞭砲向我張老爺叩頭服禮（回映前事不着痕跡乃知第三十九回當街騎醉漢並非閒文） 
餘瀋[  鵑]  
　　日本婦人好傳粉不僅雙轉如雪且及於項背衣復無領皚皚一白遙望之猶一堵蠣粉牆也吾國昔有傅粉何郎以傅粉名見此粉牆式之日本婦人項背或將退避三舍乎一笑 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[本增刋三次修正投稿簡則]  
　　（一）投稿水增刊者其材料隊衞生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名覽詳細地址最好黏一名片每句請自加單閱若篇幅過長及繕寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元卽註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可卽向本館取酬其取酬時之署名蓋章須與投稿時同（一投稿者如不順取酬或不願將所署之名）發表者請于原稿註明附函恕不作答 
　　（一）投稿登載時本增刊得酌量增删其字句　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣四版沈有乾君成功百訣三版售罄茲經本館四版每册仍收回印本銀五分合銅元七枚外埠函購加費一分寄售處中華職業教育社 
常評 
[說肥] [  老圃]  
　　觀古人記載大率惡肥而喜瘦說文肥多肉也从肉日徐鉉曰肉不可過多故从日左傳孟武伯惡郭重曰何肥也公曰是食言多矣能無肥乎世說新語庾公造周伯仁伯仁曰君保所欣悅而忽肥庾曰君復何所憂慘而忽瘦伯仁曰吾無所憂直是淸虛日來滓穢日去耳南史沈昭略瞋目視王約曰何乃痴而肥約曰何乃瘦而狂昭略撫掌曰瘦己勝肥狂月勝痴語林盛度體豐肥一日自前殿趨出宰相在後盛初不知忽見卽欲趨避行百餘步乃得直舍隱於其中石學士中立見其喘息問之盛告其故石曰相公問乎盛曰不問别去十餘步乃悟駡曰奴乃以我爲牛論衡傳語曰堯若腊舜若腒桀紂之君垂腴尺餘知堯舜之瘦如乾鳥而桀紂則爲大腹苟子非相篇言周公之狀身如斷菑傅說之狀身如植鰭二者皆聖人也而一瘦如柴一瘦如骨周伯仁之言或不誣矣竊謂人之肥瘦雖曰天然亦由人爲漢土習慣喜食脂肪喜服補藥腦滿腸肥曾不自覺高官大賈出輿而入輦宫居而閨處雖有手足不習勞苦雖有頭腦不習思慮其腹喜亨其行趦趄其性籲頇其意猶豫是爲滓穢日來淸虛日去良醫視其病曰在肓之上膏之下 
公民常識 
[修築道路之利益] [  徐絜]  
　　道路爲國家要政之一端若中國則更有急宜修築之必要蓋中國幅員寥廓物産富庶人民繁夥然因道路卑陋沮洳犖确礙於交通遂爲外人所詬病殊不知此事有關於國計民生甚大請縷晰言之如次 
　　（一）交通方面商業之盛衰視乎交通之便利與否中國地大物博因路政之不修街衢隘陋車馬滯行交通阻塞貨物不能運行使農工商賈都感不便民生日艱國家經濟亦因以支絀苟能修築道路則交通利便車馬輻輳萬商雲集國疆民富指日可待矣 
　　（二）衞生方面國人素不講究公衆衞生可於路政一事見之水道汚塞穢物堆積坑厠林立瓦礫載道此非吾國街衢之現狀乎於此足覘國人之程度矣不特有關觀瞻爲外人所腹誹而每年疫病流行死亡載道非路政不修之故乎可不懼哉 
　　（三）民生方面吾國東南饒户口西北多曠土際茲民生凋敝社會經濟程度日高之日戸口繁盛之區往往有生之者寡食之者衆之慮若移貧民以爲築路之工則貧者得食無憂飢而爲非是不第於民生方面大有裨補而社會之安寗國家之治亂亦大有關繫也使裁兵之說實行則墾荒築路之事非丘八之絶好職業乎 
　　（四）娛樂方面公園俱樂部運動塲等皆吾國地方上應有之娛樂處也卽道旁植樹不特爽心悅目且能淸潔空氣（因植物之葉吸炭吐氱故）春秋佳日游覽其間必能心曠神怡卽在炎暑之時樹蔭亦可避日光故道旁植樹其益不勝計也 
　　中國之急宜修築道路已無疑義而當軸者於此絶不注意吾民詎可不自謀乎請概括鄙見如下 
　　（一）凡事求人不如求己修築道路一事亦然竊以爲不必問諸政府其責實在吾民務使吾民有中國必須修築道路之自覺心其事庶乎有成 
　　（二）中小教育注意公益心之養成以爲地方自治之準備 
　　（三）模範鄉之創辦以爲先導 
　　（四）社會講演公益之必要以啓發地方人士修築道路之自動 
　　（五）以宗教的能力養成公益心以堅修築道路者之信仰（如昔日以修路造橋爲善舉之主） 
　　（六）以法律的權力養成公益心以策修築道路者之進行 
　　（七）凡開設長途汽車黄包電車等公司有修築道路之責任（乙種酬） 
衞生 
[愛克司光與公衆衞生之關係] [  鳳賓]  
　　近在新大陸之雅各遜城中有利用愛克司光攝取犯法者之腦影倘有贅疣硬核或其他疾病壓迫於腦部而可施行手術者彼處醫家卽用外科療法使被壓之腦復其原狀而改過遷善之能力亦轉爲偉大 
　　聞是城之審判官已允醫家之請凡犯罪者得此光之查察施行治療以後卽可解放雖其監禁之期爲三年五載治痊之後其性行卽無異常人宜其不必逗留於囹圄中矣 
　　夫人之心思邪慝犯法干紀者豈其自願爲之必有異於常人之病逼迫其思想束縛其良知而然今若能鋤其病根復其固有之良知則較法律治人之效更偉矣 
　　昔年西洋政府干涉低能人之傳種亦曾用愛克司光以消除其生殖力蓋低能者遺傳其弱點於後世足爲社會之蠹而貽禍害於無窮也今此法仍用與否余未知其詳惟婦女有病不宜懷孕者或利用此光以止其天癸也 
道德叢話 
[如何而可謂爲行善] [  蔡俊夫]  
　　行善二字吾人咸樂聞之縱或力不從心不克行其所願顧 
 
 
 

Page 18

 
 
於他人之行善無不崇拜而深羡方敬慕之不暇又奚忍加以疵議哉雖然今世普通所謂行善者其果合於行善之義乎不得不有以辨其誤 
　　（一）遇乞丐而與以錢遇僧道而施以米遇不事生業者而給以衣食此實教惰不得謂爲行善也 
　　（二）桀黠之徒假慈善之名行欺詐之實被其愚蒙與以捐助曾不一求其實在遂致貪風日熾騙局愈多此實奬奸不得謂爲行善也 
　　（三）廣結佛緣普施宏願敬供香火修建道塲欲求庇於神明入迷途而不返此之謂着魔不得謂爲行善也 
　　（四）不正當之營業感有影響憐其窘迫爲之維持生計支撑門面致使社會餘子羣相倣效此之謂誨淫不得謂爲行善也 
　　然則如何而可謂爲行善曰行善初無定準有時以給與維持爲善有時以不給與不維持爲善有時以自力之捐助自心之信仰爲善有時不以自力之捐助自心之信仰爲善遇貧窮而給以錢米此事之至善者也然遇惰民則以不給與爲善遇營業失敗而加以維持此又事之至善者也然如妓寮賭院遊蕩去處則以不維持爲善慈善賑濟在外人且踴　　中國學術界的苦痛貽德甲 
躍捐輸何况於同國於此種事業此種機關不考察實在從嚴監視恐有受騙助善適以助惡宗救信仰國民自由且宗教自有其眞不容加以非議不過我國人之信仰僅講形式不求實在燒香拜佛妄冀福佑耗財失時智識日益卑鄙故以破除形式上之迷信爲善雖然對於上述各項僅以不給與不維持不捐助不迷信爲消極之抵制是豈行善者所當如是而已哉必也無業者設法使之有業營業不正當者勸其改營正當之業慈善事業盡力相助不使蠧魚得以侵蝕闡揚宗教之本旨盡力宣傳勸人以從善去惡欲積隂德是在心田固不宜專事形式上之迷信亦不可僅以金錢之助力自謂已盡行善之責也（乙種酬） 
商業常識 
[商店字號宜取簡易之名字] [  嘯埃]  
　　商店之有字號猶人之有名姓也人之好名也願蜚聲於人耳雖愚人孺子悉知其名商店之登廣告散傳單其用意亦猶是耳然以實論之登廣告散傳單其能人人遍識耳且就中國民智而論不識字者居其多數彼商店字號每喜用深奥之字或取吉祥之義或取典雅之義（各地皆然不必列舉）大書特書自恃得計嗚呼此特示諸博識者耳其一般略識之無者孰從而辨識之試思商莊營業其最要者在物美價廉至店號則必期普通人易於辨識初不在取義之優美也且來購物者未必盡博識之人彼鄉愚之流及幼稚之童皆顧客之分子也若取名簡易雖鄉愚兒童亦易辨識若圖吉祥典雅取名深奥彼辨識不淸過門而不入者有焉則雖物美價廉足廣招徠而此無形中損失亦不小矣不觀乎某國人乎其開設商店於我國者常取簡易名字如一二洋行丸三藥房等等（就南京所見而言）味其名義毫無意思旣非如中國店號取名之吉祥又非比中國店號命意之典雅然究其實在彼蓋求普通人易於辨識使凡過其店者皆從而知之其用意在此而不在彼也此種商業學識吾國人不知利用爲他人利用而不自覺可不嘅哉吾故草爲此篇爲中國商人告願此後開店者母拘舊習焉（乙種酬） 
工業常識 
[自由車修理法] [  王守恒]  
　　自由車近年來推用頗廣自有自由車者不可不具修理之智識如中途機件失調或事出倉卒而無自由車行可以代客修理者苟不能自行修理其感受之困苦爲何如茲述其修理法如下 
　　（一）修理用品活動螺旋鉗（Ｂicycle　Wrench）一鑽鑿一小鄉頭一胡桃鉗一以上各件須安置於皮夾内裝於坐墊之後鋼絲鑰轉動器一橡皮膠水（Ｒubler　Solution）每罐價格自五角至七角不等 
　　（二）橡皮輪船修理法橡皮輪胎分内胎外胎兩層内胎卽包於外胎之内如遇外胎有裂隙破孔等情可將舊外胎橡皮剪成一塊較原孔大三四倍至五六倍塡於破孔内面再行與内胎連同裝置於鋼絲圈上如遇内胎破裂先注意鋼絲末端是否掙出於鋼絲圈之内如果然須用細挫挫平之再將内胎取出察其破裂處如裂孔過小不能立時察見者先實以空氣再將其浸入水中用力掙之如見有氣泡上升水面者可决其爲漏氣審其所從出而默識之於是將橡皮舊内胎一小塊大小較原孔爲大淸潔之橡皮胎與舊橡皮胎小片相接觸之部分各以砂紙輕擦之塗膠水於其上將乾時互相黏合而緊壓之乾後卽可 
　　（三）制輪修理法制輪調節車行之速度有前後制輪之分須十分活靈爲要可將前輪或後輪轉動極速驟以制輪制停之視其癥結所在而修理之 
　　（四）前後輪修理法前後輪圈彎曲旋轉不合常規車行動時常與前輪兩直桿或制輪上之橡皮塊相摩擦則速度爲之頓減此則因全圈鋼絲寬緊不匀所致可酌量緊鬆兩邊之鋼絲鑰至不彎不曲爲度 
　　（五）鏈之修理法鏈條斷離須擇相同之短鏈兩小節易之配以小圈用鎯頭敲緊如欲將鏈解除祇須旋出鏈上之螺旋 
　　（六）其他各部分修理法其他各機關組織較繁其修理法有需鉗床工作者鐵桿裂斷則須用銅桿法接連之更將鐵片包圍之使不分離後輪原動部分應檢視其鋼珠之狀態隨時加塗牛油或凡士林藉减摩擦再鋼絲圈亦宜時時用金屬擦光油搽擦之使增光輝此其大概也（乙種酬） 
 
 
