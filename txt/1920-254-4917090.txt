# 1920 - 254 - 4917090

 

Page 1

 
 
   
 
 

Page 2

 
 
   
 
 

Page 3

 
 
時評 
[政府心目中之要事　（冷）]  
　　今日政府心目中之要事非外交問題也非賑災問題也亦非統一問題也更非阜民裕國問題也其一為若何搜括財政以交付軍人其二為若何安置武人以定黨勢而已 
　　是故除派員坐索分頭借債外今日所最注目者某督之定某人也某人之定某地巡閱也某督與某巡閱之交換也某人反對而某人歡迎也某欲下令而某中止也某推薦而某疎通也某競爭而某攻訐也電函紛紛使命紛紛日且不給安暇問他事哉 
[命令]  
　　九月十五日大總統令　任命李榮殿為察東鎭守使此令　　又令　兼署陸軍總長靳雲鵬呈請將余得勝加陸軍步兵中校銜宮鳳翔王明祺均授為陸軍步兵少校葛耀祥加陸軍步兵少校銜均照准此令 
　　又令　署內務總長張志潭呈准江蘇省長齊耀琳咨請任命王金山試署淞滬警警廳察正應照准此令 
　　又令　署司法總長董康呈甘肅定西廳監犯趙萬全臨變守法被毆受傷情堪嘉憫擬請宣告減刑等語本大總統依照約法第四十條宣告該犯趙萬全應執行之無期徒刑減為一等有期徒刑十五年以昭激勸此令 
　　又令　趙傑晋給二等嘉禾章趙翔五給予四等嘉禾章此令 
　　又令　馬錫仁晋給三等文虎章徐卓增晋給四等文虎章此令 
　　又令　本年九月二十七日舉行關岳廟秋戊祀典派署海軍總長薩鎭冰恭代行禮由內各部敬謹預備此令 
　　又令　經國之謨制用為要利民之政保育為先現在民治日益發展支出遂見繁多而振興敎育提倡實業需欵尤亟自應啓發稅源藉以孳培邦本民國三年一月公布之所得稅條例前給准如財政部所請於民國十年一月施行稅則旣甚輕微負擔亦極平允應卽責成財政部嚴定考成及獎勵辦法認眞辦理其徵收調查各事項有關內務農商各部者並著各該部切實協助各省區軍民長官尤應同力合作督屬推行取之於民用之於民一俟收有成數儘先撥作振興敎育提倡實業之用庶幾欵不虛糜民霑實利育才殖業咸利賴之此令 
　　又令　本年畿輔旱災綦重民食關係綦要亟應籌辦賑糶事宜著派曹錕為督辦王瑚為帮辦督飭該管官吏迅速妥籌辦理以卹民艱此令 
　　又令　兼署陸軍總長靳雲鵬呈察東鎭守使唐啓垚請予免職唐啓垚准免本職此令 
[專電一]  
　　北京電　徐忽發下張文生督皖命令靳不肯副署將各方面及馬聯甲等反對張電𢑥送公府徐閲後謂予不知此情前令遂暫撤回徐靳間一度衝突表面已回復原狀　　　　　　（十六日下午五鐘） 
　　北京電　張文生督皖頃府院參陸處最後會商解决明令仍卽頒發馬聯甲仍會辦軍務倪准開皖督兼長江巡閱使另在京位置李純巡閱使令亦可同下各機關賀李電已發出（十六日下午五鐘） 
　　北京電　馬福祥反對張勳為陜甘巡閱使靳去電疏通以甘督為交換（十六日下午二鐘） 
　　北京電　日來研究系新舊交通系黨魁各發起振災會日本人亦單獨募捐與歐美人之合組國際救濟會純屬慈善事業者名義不同　　　　　（十六日下午五鐘） 
　　北京電　萬國振災會頃在美館開會要人均列席共策進行　　　　（十六日下午五鐘） 
　　北京電　某機關向日營探詢五罪魁蹤跡不得要領或傳逃津未徵實（十六日下午八鐘） 
　　北京電　學生會以日使對閩案及收容禍首皆違反我國輿論不顧邦交推定男女代表訂明日偕赴外部表示意見（十六日下午五鐘） 
　　北京電　日使非正式表示九禍首稍緩可交出惟須中政府保證引渡後勿予死罪政府尚無表示 
　　　　（十六日下午五鐘） 
　　北京電　皖聶查復蘇齊彈劾案洗刷殆盡牽及俞紀琦者祇認有在任納妾一欵　　（十六日下午五鐘） 
　　北京電　蘇省長提周嵩堯 
　　　　　　（十六日下午八鐘） 
　　北京電　直曹專員到部守催欠餉 
　　　　　　（十六日下午五鐘） 
　　北京電　奉張電謝米諾夫仍盤踞赤烏一帶宗旨未變　　（十六日下午五鐘） 
　　北京電　閩李電與呂公望代表樓王兩軍商妥陳肇英部退駐惠州不致再生誤會　（十六日下午五鐘） 
　　北京電　外部派李家鏊訪俄代表談判商約　（十六日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　駐陜張錫元旅撤回原防改編管旅事責成陳樹藩辦理 
　　　　（十六日下午五鐘） 
　　北京電　贛陳電商魯田於潘張兩旅中留一在贛助防（十六日下午五鐘） 
　　北京電　電令魯田查復馬良潛逃後有無携帶欵項軍械及其他糾葛事（十六日下午五鐘） 
　　北京電　庫電外蒙恢復自治現已設法遏止（十六日下午五鐘） 
　　北京電　施使電告英內閣將改組繼任有推朱爾典說（十六日下午五鐘） 
　　北京電　新疆接境之俄商與楊增新訂通商暫行條件將免稅一條廢除自願照章納稅已實行 
　　　　（十六日下午三鐘） 
　　北京電　鄂王電毛旅前次譁變祇兩營其餘請免予遣散（十六日下午二鐘） 
　　北京電庫電佛宮藏有槍枝六七千機關槍多架車臣汗王擧動亦激烈請飭烏得察區撥隊聲援 
　　　（十六日下午二鐘） 
　　北京電　日政府派大山中佐率隨員四十人改裝華服分赴內外蒙遊說（十六日下午二鐘） 
　　北京電　褚其祥電某國勾蒙暗運槍械在佛宮布置乞催陳使速來　　　　　　　　（十六日下午五鐘） 
　　北京电　鄂王电象鼻山礦務鐵路告成派金鼎晉京報告 
　　　　　　　　（十六日下午五鐘） 
　　北京電　本日閣議因祀孔停止 
　　　　　　　　　　　（十六日下午五鐘） 
　　蕪湖電　烟雨墩今日大會一致主 
張廢督電京拒絕兩張來皖 
　　　　　　　　（十六日下午五鐘） 
　　香港電　莫决親赴肇慶設防 
　　　　　　　　　　　（十六日下午四鐘） 
　　香港電　今日由港往省火車不通因距省二十六里瓦窰地方路軌� 
被掘（十六日下午四鐘） 
　　香港電　石龍上南岡地方民軍與防軍已開戰（十六日下午四鐘） 
　　香港電　班樂衛過港擬搭澳門功高氏飛機赴越（十六日下午四鐘） 
公電 
[蕪湖公民贊成裁皖督電]  
　　申報轉各報暨各省安徽同鄕公鑒本日呈大總統國務院電文曰廢督議起全國頃心吾皖周紳馥余紳誠格等顧念桑梓力陳利害請裁安徽督軍一缺為全國倡各省同鄕羣起呼𥸤足徵公意之所在經榘等目擊危狀痛切於心𥸤請政府俯從周余之請無棄吾皖無以吾皖為逐鹿之場全皖幸甚迫切陳詞伏希採擇等語務請同鄕諸公堅持到底桑梓幸甚蕪湖李經榘吳政修李振標翟鳳翔崔耀棠謝師衡譚秉鑑崔之熙孫誠齋崔祥鳩咸 
世界路透電 
[俄波之戰局]  
　　十四日倫敦電　華沙來電述未來之戰局謂波蘭陣線大戰之時期可謂已告終止俄波戰局不致有急變波蘭軍行動之主要目的乃在廓清格羅特諾里土夫斯陣線及東加里西亞北方之過激軍現竭力挑撥立陶宛與波蘭開戰其陰謀如成則可使勞農政府大占軍事上利益莫斯科政府現承認俄迭薩恐將落於烏克蘭農民之手烏克蘭農民已起事拊過激軍之背故勞農政府圖以重利餌烏克蘭領袖瑪區諾氏瑪氏已加拒絕决計忠守與藍格爾將軍所訂之條約藍格爾將軍現與哥薩克軍之貝爾魯拉氏開談判志在合攻過激軍貝氏條件之一為承認烏克蘭之獨立並有其屬地 
[波蘭與立陶宛復戰]  
　　十四日華沙電　立陶宛與波蘭復在德國邊界附近蘇瓦爾基境開戰 
[法國之繼任總統]  
　　十五日紐約電　據半官消息法總統戴香納因病不得不辭總統職內閣將於星期五日討論以何人繼任問題據菲加羅報戴稱米勒蘭氏呼聲最高 
　　十五日巴黎電　法總理米勒蘭氏曾定今日會晤瑞士總統但將先至日尼瓦萬國勞工局 
[在比之財政大會]  
　　十四日倫敦電　路透電社得悉本月二十四日在比京舉行之財政大會其會期將有兩星期之久與會之國各派代表三員德奧布亦有代表與會但為顧問性質 
[意國之工潮]  
　　十四日倫敦電　據米蘭最近消息意國極端派工人主張立卽沒收全國工廠但此種主經不能通過故工人氣燄現稱鎭靜勞工聯合會即指揮罷工風潮者今已向五金工人徵求意見解决時局該聯合會贊成以工人管理工廠 
[法國北部之織業]  
　　十四日倫敦電　法國北部之之織業大有蘇生之象目下出貨已及戰前四分之三明年出貨當可與戰前相埒或能超過之 
[法國參與算學大會之代表]  
　　十四日巴黎電　法國已舉定參與算學家大會之代表該會在斯特拉堡舉行自本月二十日起至三十日止志在建設一萬國算學家聯合會 
[拉門德之中日談]  
　　十五日紐約電　拉門德氏在美國製造家會社演說謂遠東一地如由商家以適當方法發展之則必成美國製造業在世界中最大之銷場投資家必須以欵由銀行團資助中國西比利亞需美國之機器及美人之經營日本在商業上已受所謂軍閥政策之妨礙軍閥以力服人之原理已束縛日本製造家商家銀行家之自由思想 
[各國近事紀]  
　　十五日巴黎電　法報載稱近在加土維資開槍轟擊法兵之德人九名已由協約裁判所判定監禁九年之罪 
　　十五日貝爾格勒電　南斯拉夫國已批准對布和約 
　　十四日紐約電　倫敦消息謂海軍部依恢復愛爾蘭秩序條例下令禁行東發之輪船載旅客入昆斯唐港 
　　十四日倫敦電　每日捷聞董事部已辭受俄國勞工會所贈之英金七萬五千鎊並聲明深信英國勞工必能資助該報館所缺之經費 
　　十五日紐約電　台克才斯州達拉斯之南部物產公司估計棉花之收成僅及平時百分五九.七 
　　十四日倫敦電　印度政府現許小麥四十萬噸於十月間運輸出口 
　　十四日倫敦電　波羅的股票交易社消息澳洲議將出口之煤每噸徵稅十先令 
太平洋路透電 
[紐約商會長之日本論]  
　　十六日大阪電　紐約商會會長荊斯萊氏五月間偕樊德立等來游日本今以長稿由美國寄交大阪每日新聞謂其游日後在舊金山演說時所取之熊度與五月十日在大阪演說時所抱之意見逈不相同並說明其理由曰余在大阪曾謂日本對於魯案必守公道必不在中國滿洲西比利亞行其𪒑武政策迨余游黃海之對岸後余不得不更變意見余向未能了解日本何以因軍事上攻陷青島遂在山東經濟上較在主權上更有要求特權之權利吾人在日本時屢聞日人言日本終必以土地上主權交還中國得其所一再聲明者始終在（土地上）一名詞至於經濟上權利與讓與權則據日人言必與中國討論之日本究欲何為余殊不能得其要領迨旣從中國觀察點審視此問題旣覺華人反動力後余乃愈迷惘直言之所謂魯案公道者日本能否守之余今殊有疑焉日本能否在中國滿洲西比利亞不行𪒑武政策余亦不能無疑觀日本今日之所為似已採此政策矣日本付此代價已屬不小黃海以西余所遇之英美人其對日之友誼如何余體華人對日之仇恨如何此皆日本政策之代價也余今所得之見解實與余原有感想從前意見相反而知日本仍由軍閥支配換言之日本者乃山縣公爵之日本而非澀澤與金子兩子爵之日本也 
[日報之西比利亞撤兵論]  
　　十六日大阪電　大阪朝日新聞評論政府不日將宣布績撤伯力戌軍消息謂消息如確則復為民意之勝利政府已决定撤退西比利亞軍隊之政策彼軍閥必須遵行之自本年春間起彼軍閥卽有不得不撤退阿穆爾鐵路境與貝加爾軍隊之勢彼等在西比利亞之行為使國家蒙莫大之損失朝日新聞為反對西比利亞遠征軍之最力者時時著論主張撤退該軍大阪其他各報亦竭力抨擊用兵西比利亞之舉總之民間從未贊成用兵西比利亞之計畫凡抱進步主義之民治派自始反對軍閥之握大權此為不可諱之事實惟吉野氏近曾在朝日新聞述明日本憲法固許軍人自由行事而不受內閣或國會之節制也 
[日政府挽救絲市]  
　　十五日東京電　內閣决議設法挽救絲市聞政府現以五千萬元貸於育　者繅絲者與出口商所組織之大公司此外復由日本銀行接濟一千五百萬元俾維持絲價支配出口貨聞農務省大臣稱此項借欵以維持生絲每百斤日幣一千五百元價格為目的擬將出口生絲減至半數並於必要時限制生絲出產額目前貸棧堆積大臣不謂然但閣員多數贊成此議凡財政困難之商家可脫出所存之生絲 
[日人獎勵移民於巴西]  
　　十六日東京電　東京某大報引外務省與內務省官員之言謂此兩省現因加拿大美國與澳洲皆屏斥日僑入境故擬合力設法鼓勵日僑前往巴西某員稱巴西亟欲僑民入境願以日幣千元給予凡有三人以上之僑民家屬但日政府從前未曾設法助日僑赴巴西今當道已决議實行移民條例務使赴巴西之日僑享有種種之便利如起程地點設有移民旅館到南美時有專員招料之類是也估計此項移民經費須日幣三百二十五萬元當道將遴選正當僑民庶莠民不致充塞於巴西目前日人往南美者年有三四千人聞巴西實能吸收日僑十倍此數 
[遠東之民治緩衝國]  
　　十五日海參崴電　據確實消息莫斯科勞農政府决議許遠東建設一獨立民治緩衝國上烏定斯克外交總長克拉斯諾吉柯夫氏現已占主要地位赤塔電稱議會已由立憲黨與社會黨員中選舉內閣共產黨不願加入因恐謝米諾夫仍　軍權之故鬍匪七百攻擊海參崴附近之煤礦俄國民團乞助於日人日人派兵一支隊前往該地逐走鬍匪殺死二十七人 
[加拿大之遠東航務]  
　　十三日大阪電　聞亞爾佛萊化爾特公司（加拿大政府商船公司）與加拿大國有鐵路訂定合同興辦溫哥武與遠東間之航務 
[北方政局紀]  
　　十六日北京電　陳籙使法已由法政府正式同意敎育部請總統廢除駐日留學監督此後由敎部直接派員監督學生官場宣布張弧充隴海鐵路督辦路透社員今日晤意使得悉上海意艦私售軍火之謠言已經查明實係無稽所謂意艦乃兩艘潛艇驅逐艦泊於蘇州河幾及一載艦中僅有應備之小砲意使言及報紙所載中政府已向意使署抗議一說正式聲明謂意使署不獨未接此抗議且已向外交部交涉以期息此無稽流言 
　　十五日北京電　總統與總理各助振欵洋十萬元（按昨電謂各助百元實係訛傳茲特更正於此） 
[班樂衛乘飛機往海防]  
　　十六日香港電　班樂衛今晨離港乘澳門著名飛行家法人李古氏所駕駛之水面飛機前往海防 
國外要聞 
[日員判禁韓商人]  
　　大陸報十五日漢城電云朝鮮商家三百八十人前因日本官員不許其歡迎美議員團曾閉門停業以示抗議現由日員判定各商監禁三天奈監獄擁擠日員乃令韓商輪流入獄三日日員所採行之奇異方法韓人引為笑柄以為美議員團來遊時及出境後所發生之各種事故已使蹂躪朝鮮之日人處於不可補救之惡境矣 
國內要聞 
[北京通信　　（𣝢）]  
　　　　　　　　天災人禍之險象 
　　今日黃河以北室如縣聲野無青草凡京漢津浦之北段路軌兩側饑民　集皆奔走就食而無食可得者顛連之狀目不忍覩據各災地報告則向日之大村鎭幾無賣米麵賣餅賣饝饝之鋪民家有餘糧未聲者圖緩須臾之死不肯售出無糧者即有錢亦無所得糧京西某縣人言有一六七十歲之老翁持大錢三千文奔走十餘里不能得米麥思及此三千文用罄仍不免饑死乃購白麵豬肉信石合煑而食之全家盡斃似此慘狀直不忍聞然猶非災况最重之地也直隸南境及豫魯間樹皮草根煑食已以盡即樹葉亦每斤數十文賣妻　子只恨無買主析骸易子之事往往有之舉其普通之情形則每縣一頭易米一斗小豚一頭售銅元一枚以子女售人亦不過或一二元或三四元耕牛非宰食卽　去此何種景象耶卽令今秋雨晹時若明年麥秋可望然此種災民災地何以耕種又何能枵腹以待麥秋然此可慘可危之現狀近幾三省已成一致其致此也亦决非一朝夕而何以政府及地方官絕不知覺直至外人動色相告方急急言賑言賑以來進行總算迅速不滿一月有華北救濟會有北五省旱災救濟會有順直旱災救濟會有佛敎籌賑會諸大善士大半為周旋揖讓以救火之熊度而華北及北五省兩會則或合或分今已鬧了數日尚未决定欵項所出更屬茫然政府方面則設臨時賑務委員會頒　省區籌賑辦法議發急賑獎劵亦今始發動而一般謀因借欵得回扣因辦事開保案者已分頭運動直魯豫陜四省或分辦或合辦因長官之權限問題又意見不一哀哀饑民何能久待老弱轉塡溝𡋹壯者流而為盜非過慮矣 
　　災情旣如此其重而直魯豫等省今年更有一特殊之現象卽散兵是也自袁氏柄國指定此三省及京兆為徵兵區域今日之兵大半產自此地今夏以來如邊防軍如西北軍如第九師第十五師或父械或未交械而自潰者遣散者人數不下四五萬加以由湖北遣送回籍之張敬堯部下吳光新部下最近山東兗州之唐旅曹州之吳旅以譁潰刦掠之結果或不歸營或變後遣散合計亦不下數萬此等人皆强悍性成解散以後旣失所業初無以善其後又遇此災荒之景羣集於此數省之中試閉目一思此如何景象危境達於如何程度耶 
　　後者為人禍前者為天災危險情形已令人不寒而憟而有相伴而來之危機則東北某省來一報告謂派員至上烏金大烏里赤塔等處調查之所得某國軍隊現雖撤退而其聯絡員未撤軍事機關仍舊且與各地俄當局立約如不當彼意仍將進兵且某國撤回之兵駐東三省之鐵路沿線及韓國境內對於中國　欲觀釁而動又謂據聞諸外人方面某國向各國稱述華北不久必有民變以旱荒之奇災與散兵之滋擾彼時某國可自負責任以其能力代我維持如京奉及北津浦皆彼所注意云云證以山東方面之報告運入青島之槍隻為數達十餘萬又證以聯軍撤盡而取消軍事協定問題東乙彥不允大井亦不允是皆足令人抱無窮之杞憂矣 
　　至於北京城內自表面觀之雖尚未見險象然戰爭以後市面蕭條財政空乏官有菜色而人民飽聞通州之慘皇皇如不終日日前外間紛傳西苑之某師及新易師長之某師某日某夜因餉項問題曾有不安之象雖無事實可證而欠餉太多亦大可感社會情形之窮迫可想知矣（九月十四日） 
[救濟災民之面面觀]  
　　聞交通當局刻正計盡完全雇用災民修築滄州至石家荘及濰縣至烟台兩鐵路不日計畫妥協即可見實行又昨日下午五時旅京外人各界領袖會議於美使署討論組織國際賑災委員會之辦法結果如何容續探誌 
　　十三日佛敎籌賑會開第一次職員會對於勸募辦法荘君思緘謂今日北京政界勸募甚難惟有大家老着面皮學不要臉硬學行脚强討惡化之一法此外應由各人在南方急速著手進行衆贊成對於放賑辦法許君季上主張先辦急賑林君宰平主張無論急賑冬賑皆非空談所能濟事日前簡單辦法我等先認捐起方足以資號召衆贊成首由荘思緘君認捐銀元五百元圓瑛法師五十元吳鍾鎔一百元馬振憲二百元林志鈞五十元蔣維喬五十元鄭江　五十元劉維棠四十元方時簡三十元許季上十元鄧高鏡五元馬準十元闞德慶五元共計一千一百元其餘因時間過晚有先行散去者俟後捐認十一時始散會 
　　此次直魯豫旱災當軸已倡言設法賄濟外靳雲鵬擬將山東濟寗原藉之房屋田　變價出售悉充災賑之用以貲提倡梁士詒個人擬捐十萬現金助賑聞政府擬另訂一種擬捐辦法凡京外官吏薪水滿五十元者每月出二十分之一以兩個月為度每月可收一宗鉅欵在百萬以上 
　　華北救災協會近正籌備進行聞該會以籌賑事實急不容緩所有賑欵除由梁士詒捐廉外一面並籌募集辦法擬於日內在中央公園開遊藝大會藉將所得收入悉充賑務聞現正籌備一切日期尚未確定想熱心慈善君子届時當必蒞止其襄善舉 
　　魯籍議員丁之鳳等以本年夏季山東德州桑園等處所受兵災極重加以旱魃為虐政府所發賑濟業經放竣而一般災民仍嗷嗷待哺特於前日具呈東海請續賑發欵以救災黎 
[十四日閣議紀聞]  
　　十四日星期二國務院舉行例會會議之期靳氏及全體閣員蒞院後於上午十點三十分開議計重要議案六起茲分誌如下（一）外交部提案請任命章祖甲為駐瑞典挪威公使結果通過（二）財政部提案河南財政廳長鄭倬呈請辭職擬即照准以陳善同繼任結果通過（三）外交部提案外交部駐直隸特派員黃榮良辦理外交成績卓著請以駐外公使任用結果通過（四）財政部提案所得稅實行法擬呈請明令頒布施行結果通過（五）內務部提案各省籌賑辦法大綱請明令發表以救災黎結果通過（六）外財兩部會提和約研究會經費案結果每月暫定六千元交由財政部按時支給其餘尚有給予勳章案數件一致通過時至十二點十分散議由周財長入府報告 
[六千萬公債之通過]  
　　理整金融發行公債一事已經閣議通過其額六千萬之數目專收中交票（財部提案全文已錄昨報）外間不免懷疑因現在市面上之中交票僅一千七百餘萬（中千三百萬交四百萬）在票面上之計算僅行一千七百萬公債便可收清何必發行此六千萬之鉅額據財部中人言政府借中交兩行之欵以票子計算故不能不如票數償還又如國庫現存中交票一千萬但此欵已作現欵之抵押品萬不能動用故亦須公債替代之此外政府準備籌現金五百萬元發行兌換券六百萬儘四個月內辦妥因來年一月三十日以後卽不准以中交票行於市面届時則中交票完全變為公債矣於幣制根本整理上頗易着手又聞日前外交團對於以關餘擔保不足則以鹽餘頗為懷疑嗣經政府說明此為根本將中交票收盡再辦兌濰劵可以一掃從前不齊整之幣制使中外人民皆受其益故稅務司首先贊成銀團亦已默許矣 
[京聞拾零]  
　　張作霖改良軍制　軍界消息張巡閱使返奉後對於全國軍政提出三種主張（一）各軍裁汰或改編後一律注重學術及野外練習藉資整頓而肅軍律（二）各省軍隊均駐原省非發生特別事件不得調防他省（三）中央規定餉源按時撥發以免各軍有所藉口發生意外並由中央派員調查各軍目兵確數及考核軍紀 
　　嚴鶴齡赴歐有期　吾國派赴國際聯盟會秘書嚴鶴齡業經國際聯盟秘書長厥姆氏來電謂前經指定嚴君後以貴政府辦理稍遲致已另定希臘某君現雖額滿仍可加入故政府已將關於魯案全文及各種參考文電交付嚴君携赴瑞士刻因船期未定故尚無確實行期無論如何至遲於十一月一日必須趕到日來弗云聞政府另行追加嚴氏赴歐旅費以為交際之用所調隨員亦均照准深冀嚴氏在國際聯盟中為魯案盡一臂之力以歸也 
 
 

Page 7

 
 
　　交通部又添諮議　自减政明令頒布後各機關遵照奉行者實居少數聞交通部近又添派董顯光周詒春湯中王家瑞許家瀚等為諮議月薪均極優渥 
　　將開萬國皮革會議　政府接駐美公使施肇基氏電告據稱萬國皮革會議將於十一月間在比京舉行請轉達農商部迅派委員届時前往參與會議並將皮革出產製造改良情形預先研究以備討論 
　　京津快車中途失火　前日由津開來北京之直達快車行至將近豐台之時三等車中忽然失火坐客紛紛奔竄爭相跳下聞因跳傷命者數人不及下車被火燒傷者有二小孩及男婦數人因此之故該次車直至下午二時始行抵京 
　　周財長之財運　農商部發行之有獎實業債劵此次開出之一等獎係天津某公司售出聞此二十萬元鉅欵為財政總長周自齊氏所獨得並聞周總長當此項債劵發行之始竟肯出十餘萬元之鉅金以購此債劵故能奪得錦標而回也 
[直魯豫副巡閱行署問題　　（鏡）]  
　　天津通信云自吳佩孚之巡閱副使發表後頗受直魯豫三省人民之歡迎並均有請吳氏駐節於各該地者吳之本意原擬在河南鄭州設巡閱副使署蓋因曹錕之意為便於軍事上之設備也前十二日吳離津時津中要人曾有歡迎吳氏駐節天津之請經吳氏及棒顧問周禮安接洽表示將來之巡閱副使署係在洛陽濟南天津三處設立行署期與各省父老共謀國是云云對於國民大會仍極力主張惟冀人民之自動否則必成空言魯人亦派代表謁見吳氏歡迎其駐節於魯省吳氏口頭上亦已應允現在正與當局磋商巡閱駐節之所聞魯之歡迎吳氏以該省為安福官僚盤踞後蒂固根深亟須為根本澈底之改革如馬良雖已削去兵權而馬良所親信之人把有實力者尚不少故極望吳氏前往掃除積弊云 
[天津通信　　（若冰）]  
　　　　　　　天津各界聯合會開會紀 
　　天津各界聯合會昨日（十四日）下午四鐘開評議會出席者為馬千里宋則久王卓忱劉鐵菴孟震侯劉激清李仲吟諸君公推馬千里為主席首由宋則久君報告云昨日接某君函為救濟災民事條陳三種辦法原文略云此次直省旱荒災區廣闊近日來津避難男女老弱種種慘狀目擊心酸其已經轉從出關及未經避難來津者其狀况當亦可想昨復天不造美雨冷風凄故車站一帶為民淋漓盡致饑寒之後疾病必生當此危急之秋正宜救籌速濟之策連日讀貴會條陳以工代賑及借欵買糧諸策雖均屬要着然尚非一二日間所能舉行鄙人以為目前急務有三（一）速搭棚廠或借撥公家祠宇令災民暫為棲止（二）速多辦粥廠使災民暫療饑餓（三）速延醫生隨時診視災民疾病以上三項皆屬刻不容緩之舉想諸公仁慈在抱當必能早見及此也某君函述辦法固係當務之急然本會無此能力究竟如何應請諸君討論結果將原函所述辦法由本會轉致直隸義賑會災民救災會青年會紅十字會善堂聯合會基督敎聯合會請其廟法辦理主席云陳寶禾辭職已經上次通過惟推代表清算陳君經手賬目一事尚未選出請諸君推選結果公推孟振侯劉鐵菴二君與陳君接洽主席云上海全國各界聯合總會來函催促本會推選代表赴滬參與國民大會之籌備會并宣讀原函畢問本會應如何答復請討論結果俟馮禹門返津後再為推選暫先預備本會對於國民大會組織法之意見並推李仲吟時子周劉激清馬千里孟震侯為起草員脫稿後交大會修正通過主席云北京各界聯合會報界代表孫幾伊君前被安福陷害受刑事處分地方廳判以一年兩月徒刑孫君不服上告於高等廳經單玉華審判長宣告無罪單君因不能迎合安福遂致以賭博嫌疑强拉入罪今安福已倒單君之寃正宜昭雪可否由本會函請北京學生會代為調查眞相由我人民作正義主張請政府恢復單君原官或由人民與以榮耀以答其在朱深嚴威之下仍能公道判斷之厚意結果致函北京學生會各界聯合會請代調查眞相然後核議遂即宣佈閉會時已六點矣 
[東三省通訊　（隱）]  
　　　　　　　審訊駐吉俄領先聲 
　　俄國駐吉領事巴策福等暗蹤俄舊黨高梅闊夫敗露經外交部照會俄使撤銷巴氏領事資格後仍將巴氏看管以防意外茲悉外交部以該俄領巴策福曁羅副領事藏匿國際要犯蔑棄信義照詰俄使處分辦法後俄使覆稱本使早有明令促巴領將高蹤跡尋獲引渡吉省官憲乃彼抗拒本使重要訓令實犯本國刑法自應切查懲儆茲派使館二等參贊迪某偕駐奉總領廓羅闊魯夫赴吉預審在未到吉以前還請吉林軍憲嚴重看守將來該犯等當解交海參崴政府歸軍法裁判所有吉館職務已委駐長副領接管即希轉知接洽云云聞巴羅二人刻俱居住一室中仍行看守諒十五日前後迪參贊等必可蒞吉而此事之前因後果不難水落石出眞一部偵探小說之好材料亦外交史上之新趨聞其同高到俄領署之繙譯王洪杰等現仍押在旅部據外間傳說王氏恐有嫌疑又一部人說則謂王似不敢出此徒以王某平日嗜錢如命故以此疑之而已此次鮑兼省長接任之時照會駐吉各領駐吉俄領卽屬除外以其旣無領事資格當然未便再與照知故也 
[馬良潛赴青島紀聞]  
　　山東已經免職之濟南鎭守使馬良政府雖電調晋京然馬終畏罪不敢遵命北上今竟步屈映光後塵以青島為安樂窩矣據接近馬氏者云馬氏賦性鹵莽腦筋簡單當德州戰敗之初屈映光猶運其撥弄手腕乘機蠱惑代籌固位之方馬於沮喪之餘隱然倚為柱石及靳閣聲浪旣起田督辭職之電至再至三馬於邇時不但無患失之虞且遽懷與屈氏平分軍政之望月餘來興致之佳以此際為最不圖意與願違由茲以往噩耗頻來一催將二師交出從事改編二催屈映光即日離任三曹錕任直魯豫巡閱使發表至此馬始自知其難以久留矣尚不虞壽命如是之短促也除派員分赴京保與各要人極意接洽冀挽回萬一外已則鎭日在署兀坐抑　太息及此次命令發表之前一日即接京電遂連夜摒擋細軟翌晨眷屬即登車赴青所有行李共佔兩列車其夫人及第二女公子尚在病中扶持就道形色倉皇當晚馬亦隨後東下計帶副官劉鍾武于制功及書記官馬德樹等十餘名有人為這護送聞馬所以急速離濟因近日頻傳吳子玉將來濟查視深恐到後或將不免故不得已而出此其一切交代均未著手瀕行始囑參謀長施祖蔭俟其聞車後方將所有遺交公事送至軍署田督大為震怒然已無可如何矣聞其虧空至鉅尚不知如何了結至其四十七旅旅長遺任已由施從濱於昨午到旅就職矣 
[鄂人發起國民大會促成會]  
　　自吳子玉提倡召集國民大會後鄂省學生各界兩聯合會卽有聯銜通電發表三十三條意見嗣經迭次商榷决定分擔責任以期事半功倍各界聯合會擔任籌備學生聯合會擔任監督旣成議矣乃由各界聯合會通知武漢各團體定期十二日在前花樓小關帝廟內開籌備會請各推代表一人至三人蒞會贊成者有五十餘團體昨日（十二日）蒞會代表約九十餘人將開會時突有警廳行政科長徐某與六區署長景某馳來意在干涉蓋恐涉及省長問題也嗣由姚冠春等說明開會宗旨並願擔負全責徐景等始退出派巡長督同警士數人在場監視下午二時遂振鈴開會衆推施洋主席吳鐵聲紀錄首由施君起立謂國民大會乃國民自動的集合吳師長只有盡力提倡而籌備責任應在我民現在京津滬寗備進行不遺餘力武漢為首義之區豈可獨居人後故請諸君到會討論辦法報告畢姚冠春起謂政府現正起草章程可否請其速以明令宣布李問心謂國民大會應由我國民自行召集若政府起草章程豈不是民辦大會鄙人主張速電各省迅即成立籌備會由籌備會討論召集手續自由召集李襄宇謂武漢百七十餘團體今只到三分之一宜將本會幹事部組織成立俟各團體漸次加入再行開會討論主席卽以此議付表决多數通過當議定幹事部分文書交際調查會計庶務五科由到會代表自由擔任并推舉劉菊坡余伯陶施洋任松如李問心吳鐵聲等為起草員次議經費問題劉菊坡主張團體加入者由團體擔任個人參加者由個人擔任衆贊成於是當場簽名認捐約有三百餘元指定英界愛國公司經理唐愛陸君為收欵處至四時散會施洋等以軍警在場監視怱怱成議而於進行大計多所怱略故散會後復於某處同吳師長代表向瑞棻高彤𪽌等商議决定改名為湖北國民大會促成會俟宣言書及章程擬就後即再開正式大會通電各省請求一致進行 
[湘議會開會改期]  
　　湘議會自民二成立以來因無成績湘人多不重視此次湘軍克復長岳後湘人對於省會即多數主張改選以第一次所選議員任期久滿時效旣失當然無存在之理由也譚督對此主張亦甚以為是庭以該會議員黃本溥等提議以湘省軍民政事百端待理本會亟應早日開會以便贊助一切復由其他各議員向譚氏一再催請譚氏始有定於九月十日召集之通電並定會期為二十天不再延展乃遲延久之而議員之報到者僅五十人以不足法定人數不能開會惟此已經到省之議員則甚興高彩烈大忙特忙并痛詈觀望不前之無心肝現在除已分途催促外並以議員之因故出缺者有十餘人之多擬即依法遞補因於日昨咨請省署迅卽查明各選舉區候補當選人名次抄送到會以便辦理又以該會籌備費及各議員旅費均未發出復函達省署請將此欵共四千一百九十六元提前飭廳照發以資辦公譚氏俱已函覆照辦並分令政務財政兩廳將各種應行交議之案及十年度預算總分各册迅速編造以備届期提出至開會期已决定九月十六日惟届期能否開會仍在不可知之數也 
[四川敎育之悲觀　各學校將同盟關門]  
　　國內提倡文化事業呼聲甚高雖以皖直戰爭之擾攘亦未聞停止學欵而不發惟四川政府對於學界乃獨不然數年以來從未稍加整理所發維持現狀之學欵不是七折之外又三折即是拖延之外又拉欠月積年累數已不少政府迄未籌有辦法前年之所以不致停輟者因有少數接濟尚可勉强支持今年上春省長楊滄伯氏因與熊督軍政見不合離去省城學務益無人過問暑假之中各校辦事職員奔走呼號迄無應者先請求於代行省長之政務廳長向仙喬氏與敎育科長馮一披氏均未表示確切辦法又請求於財政廳長曾子玉氏曾氏答稱并無把握本廳員司數月來因解欵有到尚無辦法自顧不暇何能恤人鄙人已經請求辭職諸君仍須向省長請求為是各校職員無可如何而返 
　　現在暑假將滿各校尚未着手籌備下期敎員概未聘定上期敎員積欠薪水日索於門國立高等師範遂宣告停止進行省立第一師範第一中學等大抵宣告展期開學楊省長到省雖已定期然各地欵項概被同盟軍隊提取亦未必能帶欵來省川中學校將來恐只有同盟關門之一策而已 
　　省會敎職員聯合會頃為此事用快郵代電致楊滄伯氏痛陳四川陷於無敎育之危險並擬有辦法四端未知當道能採擇否也 
[九江近事]  
　　舊國會移重慶連日大批議員紛紛乘輪過潯前往開會參院議長林森避暑唐山已一月有餘昨日亦偕議員等起程上駛矣 
　　搜查安福禍首財產公文業已到潯九江警察廳現正着手調查聞牯嶺一帶其數不少頗為當道所注意未識官廳能否認眞搜查也 
　　贛南鎭守使一缺陳督已保二十三旅長張之傑繼任尚未奉到中央覆電現已委駐防該處第九混成旅趙旅長暫代據軍界中人云前任吳使並無反抗舉動風雲漸息外傳贛南獨立之說不確　　南潯鐵路總理李木齊自安福倒後專恃該路總理一席為活動之地刻因贛人反對甚力特託熊石秋責函致贛省各紳乞勿乘機攻擊并陳述苦衷 
[杭州快信]  
　　續辦塘工獎劵案內財兩部均駁覆不准 
　　沈省長定本月二十七日復勘海寗塘工 
　　本日丁祭沈省長於上上午四時半赴舊杭府學宮行禮於大雨滂沱中成禮而返 
　　蔣邦彥昨午在署召全體職員設筵餞別 
　　京師地方自治模範講習所學員潘上瑩等電陳旅京狀况請再加津貼沈省長已准在自治費項下每月各加給銀百元昨已通令各該縣遵照 
　　秋後虎列拉症復熾官廳已籌備制止辦法 
[南京快信]  
　　蘇省長問題近日消息沉寂齊雖已决心去蘇惟繼任人尚在飄搖靡定之中議會方面仍力主蘇人治蘇 
　　李督病已痊愈定十八日電京銷假 
　　省署昨日牌示揚中縣知事李定榮撤省遺缺飭李哲昌即赴本任財部委張懋林充浦口商貨統捐局長兩淮運使文龢委林金藩充臨興場知事陸恒隆充泰壩製驗局長調署淮安縣知事王元章禀辭即赴新任 
　　敎廳昨通令各縣未經檢定不合格之小學敎員從本學年起一律停止職務 
　　贛陳光遠又派軍械局長邵寶璋赴京請領械彈昨過寗北上 
　　今日祀孔齊省長派胡翔林代往主祭 
　　文龢長蘇財廳日內即發表以張季煜繼兩淮運使 
　　李督派諮議馬孟驤赴徐晤張文生聞與皖督有關 
　　軍署諮議廳長李廷玉日前奉命赴津晤曹錕張作霖昨事畢返寗復命 
　　施愚章士釗昨來寗謁李督即乘晚車返滬 
地方通信 
[松江]  
　　勘視浦南蟲災　浦南柘林漴缺一帶田稻發現蟲災由縣委令縣農會長吳步禪前往查勘茲吳已於十五號勘畢返松據云自柘林沿西南至金山衛城所見枯槁之稻蹤橫偃臥細騐稻穗微實者不及半數其為患者係花色雲霞浮　子（俗呼猛拍子）及黑椿象蟲聞漴缺一帶復發生蹤葉捲蟲（俗呼稻札蟲為害亦烈 
　　帶徵積榖備荒　本邑市鄉委員會前呈縣署謂本邑積榖經費餘存無多請於田賦上每畝帶徵三分期以三年以資備荒等情由縣呈省核奪業已奉批照准當由郭縣長出示曉諭定本年下半年起實行帶徵 
[蘇州]  
　　通緝蘇報經理　吳縣知事兼警察所長溫知事接江蘇全省警務處訓令奉督軍訓令云據蘇常鎭守使朱熙呈稱竊查蘇報妄登新聞業將該報編輯人朱梁任逮案依法擬判徒刑奉令核准遵即分別執行呈報在案惟查該報經理兼編輯人王薇伯現尚在逃迄未弋獲若任其逍遙法外何以維治安而儆效尤除派探嚴緝務獲究辦外理合個文呈請仰祈鑒核轉令廳縣一體通緝歸案訊辦等情除指令並分行外合行令仰該處即便轉飭所屬一體協緝務獲解究切切此令等因到處奉此合行令仰遵照 
　　紡織業之近訊　近來各處紡織事業日益發達而蘇地織布廠雖日見其多惜皆小本營生並無發展之餘地聞近有關門外山塘地方之楊某獨力組織一紡織廠定名振動專織各種線毯毛巾之類需用木機已經購定一俟佈置就緒即須開辦云云 
　　藉端欽財之反　　縣屬北橋鎭有吳義森者於本年春剏設保桑會規定每桑一株捐錢三文每畝以三百株計算統捐錢九百文呈縣　准給示一般無知鄉民受其愚者已不下千餘金惟本十三都一與十七兩圖全體反對一再以勒捐等情呈請撤銷奉經令行該市董事曁警察分所會查具復迄未解决該圖居民榮某等乃聯名赴道呈控昨悉已令縣確查復奪溫知事奉文後當即派委王科員福嘉詳細調查 
[嘉興]  
　　棉花大受損害　嘉邑西南兩鄉植棉者頗多今夏雨調勻故㛩甚盛預計必可豐收詎本月初颶風突作繼以大雨棉梗正値放花之際自被風吹雨打損害頗多他日收成勢必減色云 
　　米價又見習漲　嘉興民食前曾由官廳出示限制每石九元五角在案現届新米登場而米價反又增加冬米每石竞漲至十元二角新秈米每石亦需八元四角其餘梗米糯米每石亦在十元以外甚至市上有價無貨（如冬米白糯米等）民食之昂為數十年來所未有也 
[揚州]  
　　改局事之結果　通泰濟南曁四岸各商前於文運使蒞揚之前改承轉運署公牘之場運局為場運食商事務所事權屬商迨交司長接任後以不符官制迭飭各商會議恢復官督商辦之權限商人反對未有結果茲悉已經議定劃分官商權限於運署內添設稽查票照處行使前場運局之半權每月由場運食商事務所繳納公費三百元至事務所之職權為核發單照商捐配鹽等事由文運使核准連同該事務所新訂之簡章一併備文呈報鹽務署立案矣 
　　改組江都警察　江都警察計分九大區二十八分區大區設區長區員各一人分區設區員一人前經兼警所長佟知事遵照警務處通令改組業經呈奉處長批准除原有九大區改為分所外並將瓜洲虹橋大儀陳家集眞武廟霍家橋六分區亦改為分所其餘二十三分區改為分駐所改區長為一等巡官區員為二等巡官聞訂於十月一日實行云 
[鎭江]  
　　督促商會改組　丹徒縣張知事昨奉江蘇實業廳訓令內聞案奉省公署訓令開查鎭江商會會員閡文　請改鎭江總商會一案業經農商部咨復仍行照舊改組當由該廳轉行遵照在案查該商會仍沿用前清鎭江商會名義迭經飭令改組延不遵辦實屬不成事體合行令仰該廳派員會縣督令遵章立即改組毋得再延違即解散此令等因奉此除令委本廳技術員童養中外合即令仰該縣會委遵照辦理等因張知事奉文後已函知商會查照遵辦矣 
　　飭查颶風損失　齊省長以此次颶風猛烈所屬各縣境之禾棉有無損壞亟應飭查特於十四日令彤徒縣公署着將境內四鄉禾棉預計收成情形及有無遭風吹損各節迅速勘明造册送候核奪聞張知事已派員馳往各鄉查勘矣 
雜評一 
[四川之學荒　　（默）]  
　　民一日不得食則飢國一日無敎育則亂故年荒而國民之生命危學荒而國民之第二生命亦危年荒不能坐視而不救濟學荒獨可以坐視乎歐洲各國當大戰之際全國擾攘工商輟業而地方學校猶絃誦不廢非但學校不廢而已且隨營有學戰餘有課并不廢於行伍之間誠有見夫學之不可以一日已也中國今日之四川雖兵連禍結而成都則尚未陷於無秩序地位如歐洲戰時之甚乃竟至停學罷業相繼宣告大有不能開門之勢夫武人軍隊本不惜犧牲川人生命以博其個人勝利更何暇顧及川人之第二生命然地方之人豈無奮起以自救之决心而亦一任其荒落耶吾誠不能不為四川之敎育悲也 
　　雖然四川之敎育固荒象已成而他省敎育之有豐收希望者其有幾哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[張南通抵吳淞紀事]  
　　昨日南通張叔儼季直二君為淮海實業銀行開幕來滬因欲察看依周塘形勢由本埠實業家諸君約二君自吳淞登岸午餐小作盤桓寶山地方官紳聞之羣至碼頭相迓九時頃二君乘輪抵埠導以軍樂由金左臨錢印霞李中一王詠仁金巨山金侯城諸君及上海交涉員許秋帆水警廳長趙會鵬寶山縣知事歐暑春烟酒稅局長季銘又等簇擁上岸至海濱酒店小憇漁業小學敎員率學生數十人列隊謁見唱歡迎歌該小學即從前張季直君手創之漁業公司所附設者也午刻即在該酒店公宴歐知事起立致歡迎詞全體舉觴為二君壽張季直君答謝首述前清季年因外人謀侵中國沿海漁權發起江浙漁業公司當時費盡計劃向官廳交涉得此一片土即今海軍學校水產學校中國公學及今日同人立足地是也閱時未及二十年世變滄桑不要復問此來專為察看依周塘頗欲就地加以規劃以為一般實業家發展經營之地尚望寶山地方諸君同心協力相與有成言次諄諄以注重地方自治化除私見開拓公共事業為囑宴畢攝影隨偕往依周塘察看一周坐摩托車赴滬咸謂金左臨君招待極為周到云 
　　另函云昨晨九句餘鐘南通張紳退嗇二公偕隨員人等并其公子孝若乘坐大和輪船抵淞當在砲台灣歡迎登岸其時自滬乘汽車到來之各界人士如吳寄塵王正廷黃任之沈信卿錢新之許交涉使金佐臨等以及寶山縣知事歐署春紳士錢印霞吳淞鄕公所朱俞兩經董六區警署派委劉巡官率警士多名站隊舉槍閘北惠兒院學生隊奏樂商學界人等迎接至就近西餐館內備設西餐欵宴餐畢由寶山縣歐知事讀歡迎文曰南通張退庵嗇庵先生曁孝若公子因公過淞署春等以平昔景仰之忱獲親光宇榮幸逾恒在兩先生之功業邁越古今震鑠中外無待同人罄述而同人所尤喁喁企望者兩先生所設施之地方事業如敎育實業諸大端雖發軔於南通實足以模範全國寶邑以瀕海要塞之區處商港適宜之點而各業尚在幼穉端賴提携竊願兩先生更以南通自治之精神推及海澨為寶邑造幸福即為國家策富疆謹致歡詞用垂紀念云云當由季直先生答詞曰始從創辦江浙漁業公司於吳淞砲台灣地點後設漁業學校亦為寶山界之後效也云云旋卽全體攝影畢即各散云張即赴水產學校參觀即回滬江矣 
　　又聞華商紗廠聯合會昨晚假座西摩路榮宅設筵為張紳昆仲洗塵張為該會會長故各紗廠主人及總理等皆來與宴云 
[全國各界聯合會開代表會]  
　　全國各界聯合會昨開代表會議翁吉雲主席喻義紀錄到會者共九省代表首由主席報告開會宗旨及各地往來函件畢請周霽光報告接洽各地情形首述與南京各界聯合會接洽情形謂曾往見江蘇溫交涉員詢其日前報載江蘇督軍奉院電查禁各界聯合會究竟有無其事溫答督署并未接有院電而李督亦决不出此想係奸人搆掐或報載之誤又南京各界聯合會會長徐瀛君亦函詰李督其秘書廳所奉李督諭答覆并無是事徐州方面前因總會被封頗受影響然仍積極進行總會主張極表贊同由徐州抵開封各界聯合會已正式成立至鄭州擬謁吳子玉適吳他往乃折至石家荘該地各界非常贊成總會之主張由石家荘至保晤吳子玉由保至京晤曹仲珊均蒙其覆函本會（談話載津京各報）與北京學生會接洽對於總會之主張亦甚贊允即各界聯合會為國民大會之準備由京至天津而唐山而烟台均蒙優遇咸表同情總會大會前各會皆允派代表出席云云次毛一豐報告南洋情形略云一豐此次代表赴南聯絡僑胞調查近狀前後計五閱月經過情形其已詳疊次報告書中本日以時間有限謹將槪括略述之（一）聯絡僑胞受歐戰影響及鑒國內政治黑暗多數思想均趨向民治不似從前崇拜領袖山東問題發生進行與奮關之精神皆不亞於國內因消息不靈與本會無由通問經一豐報告本會宗旨誠懇聯絡後皆極端贊同而報界方面亦願此為本會傳達消息（二）調查僑胞對於實業敎育二者皆致全力進行進步之速與以前數年一豐所見大有　壞之別居留政府因此益加注意即豐此次無端被拘已可想見故其救國熱度較前尤烈云云繼討進行辦法主席云十月十日開大會通告已經發出其應準備者有三（一）派人與法領接洽（二）與報界商界接洽（三）籌備開辦費當即推舉周霽光毛一豐往謁法領事宋誠彰接洽商界遂宣告散會 
[華洋義賑會緊急籌賑會]  
　　昨日下午五時華洋義賑會各董事因直魯豫三省水旱巨災赤地千里亟應設法賑濟故特在雲南路仁濟堂內開緊急籌賑會並請新從北京來滬之福開森先生到會報告北方災情是日到會董事有宋漢章傳筱庵陸伯鴻秦潤卿唐少川施子央謝衡牕孫仲奚朱葆三朱芭臣荘得之等二十餘人至五時三十分福開森先生亦到即搖鈴開會先請福先生報告北方災情福先生乃起立報告曰此次北方災情甚重當五六月間余奉命派往本比利亞調查中東鐵路事時已聞直𨽻發生旱災後余經過奉天黑龍江烏澤等處見沿途積糧甚富故今如欲採運糧食救濟災民鄙意當往各該處採運為宜及至余自西比利亞回京時則不但直隸一省遭有旱災其他如河南山東等省亦皆同時發生水旱災而且幅員甚廣該三省中幾至無一縣不被及巨災余見此災情當即呈請政府設法救濟現雖籌有欵項一百萬元然如此巨災實如杯水車薪决不敷振蓋三省共有二百餘縣每縣欲待振者以至少數三萬人計之每人僅派不到小洋二角耳以此區區之數何足以言振今承貴會亦發起助振鄙人極為歡慰惟鄙意對於振濟該三省辦法應用二方面同時並進手續即（一）平糶（二）放急振惟該兩辦法現皆須先從調查入手何處僅須半振施以平糶何處須全振必須派員分至各被災處按戶放振惟此項機關設立頗為不易因各災民大都皆散處四方委員斷不能按戶楊枝　灑此則尚待諸公之研究較善辦法者也惟有一言今須聲明鄙人此次來滬并非專為籌振而來今承諸公之美意願加臂助實深感激惟貴會後此所籌之欵項疫願托鄙人經辦成指省從或指用途當可盡如尊意惟若有其他機關或另委妥員辦理則尤為更好總之但須災民得益儘可各做各事不必定欲併於京津籌賑處名下也報告畢衆大鼓掌惟是時福君尚有其他要求故即與衆握手言別且臨別時尚鄭重叮嚀諸善董謂鄙人明後日即須返京北賑災情甚亟願諸君努力籌之等語次傳筱庵君提議謂現下北方災民待賑甚亟設待本會陸續募集欵項後方始派欵濟下諸災民此數日中得母餓斃耶故鄙意應請在會各董先生籌墊若干萬元亟辦糧食以濟之方為上策衆贊成傳君遂首先擔任墊借十萬元其次銀行界由宋漢章君擔任錢荘界由秦潤卿君擔任又由陸伯鴻朱葆三孫仲奚諸君等各各擔任暫行先與墊借合洋五十萬元籌辦急賑以濟北地災黎次唐少川君提議謂本會目的現須定募欵五百萬元以救該三省因照方　福先生所說以每縣三萬人計之則此數實亦不算為多惟能否募足此數則全視於寓滬人士助賑之熱心與否以及辦事人之精神如何耳衆贊成以此數為鵠的各各擔任分頭勸募而散又該會昨請唐少川君分赴駐滬各領事處以及英法美各商會各機關各團體中告以華洋義振會成立之緣由並請諸西友量力捐助結果各領事各團體皆極端贊成允為協助今該會已訂於下星期六下午四時分請旅滬西商到會談話以便籌商進行之法云 
[南北災賑𢑥記]  
　　天津　華洋義振會昨接天津劉君後卿致孫君仲英函云津地災民扶老携幼逃荒來此者日必數千前來之難民由顧問處議請曹省長飭京奉車免費送往奉天前後計有兩萬餘人奉天見人數太衆來電禁止由北京至張家口之難民現在熱河等處亦將禁止前往昨日在津存留之難民每人發給大餅一斤即須洋二千數百元現救濟會改為義振會連日會議擬籌鉅欵分赴奉天等處採辦雜糧辦理平糶又分飭各縣清查被災戶口以便籌有的欵時即可散放得能各省統籌振欵集有成數早日開放急振以安人心此萬全之策也同人等目睹逃荒來津之災民令人寢食難安昨文主敎來云伊親往災區調查實地災情言之更令人淚流不止伊捐廉派人至河南駐馬店先買雜糧五百噸擇急散放并分飭全省司鐸就其力之所能暗中分給各司鐸之兩萬餘元專作留養孩童半年或三十五十一百不等堂內每天預備飯二噸飯後各歸各家其孩童有人管飯父兄可以出外謀生用意之善令人敬服如此仁愛尤為難能云 
　　台屬　台州本年舊曆七月中旬錢風暴雨釀成巨災比時官紳正着手籌賑詎料一波未平一波又起九月三四五等日颶風大作山洪暴發平地加深四五丈田廬人畜漂沒無遺前次未被災者一并遭此巨刼各邑被災人民共計有數十萬之多實為台屬歷來所未有之慘劇茲經旅滬浙省紳商朱佩珍章橡楊晨許桂雲喻長霖林丙修王舟瑤章亮元張速勝姚桐豫徐樂堯盧世儀金秉理劉文珍等發起台屬水災急賑會地點暫設本埠民國路東自來火街口四四二號而各發起人均輪流駐會辦事定於陰曆八月二十日晚間假大舞臺演戲籌捐并承袁寒雲主人慨允屆期登臺奏技茲將該會調查王爰斯報告災情快郵及浙江省長電照錄如下（一）王爰斯報災書云台屬水災急賑會諸公鑒爰今日抵椒探確臨海於本月三號至五號烈風猛雨山致臨城水漲女城以上各城門均被冲壞全邑損失無算天台仙居兩邑不知其詳溫嶺黃岩聞又水漲丈餘上次未受災處今均遭及所有田禾植物損失殆盡電桿損壞臨電不通故特快郵奉告以後詳情探時再報王爰斯叩眞（二）浙省長至旅滬台屬水災急賑會電云上海旅滬台屬水災急賑會前准蒸電衹悉當即電飭會稽道尹分令黃嚴及鄰近各縣查勘災情并酌撥公欵振撫在案茲准尤電并據黃道尹及臨寗等縣迭電前情各該縣重遭奇災深堪憫惻業經令行財政廳籌塾銀一萬元滙交黃道尹體察各該縣災情秘重分別撥放急賑一而并侯通電各省勸募振欵以資接濟仍希貴會廣為籌募陸續滙往振濟無在感盼沈金鑑元印 
　　廣東　粵僑商業聯合會疊接廣州鶴山縣　邑水災籌振公所并同善堂等電稱鶴山突於上月十六晚狂風暴雨洪水為災崩决數十國塌屋數千戶除人口傷斃不計外而被災者有六七萬人口之多同人目睹慘狀故特飛電求救等語該會接報後現正籌辦捐募手續以便各會員分頭勸募俟集有成數當即匯送該籌振所代為分配云 
[米價又漲之原因]  
　　滬上米價邇來又復步漲昨日北市廠機白破提高至十六元一二角竟超過前此最高之價並將限價置之不顧况新粳已經登場價反繼漲增高謂非壟斷居奇而何客秈到頭雖衆惟因各鄕去路甚鉅因亦連帶堅俏綠各購戶初甚渴望新米豐收價可平減詎被若輩將市上最缺之常帮機破故意抬高使外間得倚之為標準所最可惡者出高價而反無佳貨也是以咸願改食秈米蓋新秈性尚柔和不若陳秈之硬若乘熟即食味亦可口惟稍冷則糙硬難以下咽米業昨得無錫快信謂該處新秈日來每石亦漲起兩角因有汕頭廈門等帮在該處購辦日前曾售開六元二角現貨市不多每日僅三五十二重自被該商收買其價即漲至六元四角陳貨破　仍有囤戶掯價不願輕易出脫故滬行殊難買得也 
[濬浦局開挖南黃浦之通告]  
　　江蘇水警第一區沈區長昨日令行駐滬第三隊隊長文云案奉廳長第二百六十五號訓令內開頃准上海濬浦局代理總工程師查利（譯音）函開本局擬在南市浦江航道中挖泥茲特送上通告十紙至希察收查照為荷等由准此除分行外合將通告四紙檢發令仰該區長卽便轉令所屬各隊一體知照母令各項船隻接近該挖泥機工作界線致生危險是為至要此令等因計發通告四紙奉此查通告所載此項工程由大碼頭起至薛家浜為止所佔南浦灘地位極闊着將通告傳知所屬巡船一體遵照届時并着該隊長馳往察看形勢如與本區巡船往來確有關碍者應在挖泥時間兩頭各派駐巡船一艘隨時照料以免危險而杜交涉為此檢同通告三紙令仰該隊長即便遵照辦理此令又濬浦局通告云本局擬於十月下半月由大碼頭起至薛家浜止在浦灘離岸一百英尺之航道中舉辦挖泥工程至六個月以外查本局吊桶挖泥機名曰海龍其鐵錨及一切需用船隻須佔沿河一千二百英尺在挖泥機器以前七百英尺以後（約共二千一百英尺）橫度佔六百英尺該機工作時常行動故在此界線中所有各項船隻接近之處極為危險且不便利為此通告各機關關係之人等必須遷避界線以外凡界線以內一切障碍等物悉應遷云倘有不准通告以致損失或相撗等情本局概不負責設本局船隻綠有此項違背以致有所損壞本局當向之要求賠償倘工作因此停滯則所需巨費亦須償還特此通告云云 
[海關抄獲大批川土]  
　　本埠三洋涇橋某土行聯絡同行合資往四川等處購辦大批川土數萬磅運動某國艦上水手華人等由漢口密運來滬於前日抵埠停泊洋涇浜對岸浦中海關賴稅務司因預得密電當卽飭派全體緝私隊乘坐小輪前往搜查果在該艦內抄出川土計共三百餘擔當卽解回海關存儲候燬賴君以此次破獲大批烟土實為禁烟以來所未有除電詳北京總稅務司核奪外並致函該艦主查究販土諸人務獲解究云又海關緝私隊昨會同水巡捕房探目何春生在金利源碼頭江裕輪船上查獲搭客林兆立夾帶川土十五兩又周阿坤利保友合帶十六斤零八兩均藏匿夾底櫥內除將烟土帶回海關候燬外林周利三人由水巡捕房梅捕頭備文押解地方檢察廳訊辦 
[軍署續訊謀斃蓮英案]  
　　日昨（星期四）松滬護軍使署軍法課長鄧振淦提訊謀斃小花園妓女蓮英案內之原告及證人先期由軍署以電話知照捕房飭傳各該人證到案候訊日昨午後一時三十分承辦此案之西探奎爾華探黃潤甫傳同屍屬王長發王董氏曁證人小林黛玉題紅館朱老五（即朱子昭）明霞有利汽車夫趙阿寗到署鄧課長卽詢來探朱老五之車夫陳寶才因何未至答係有朱老五親到等語未幾卽開庭審訊命提屍父王長發至案供稱蓮英係伊親生女向在杭州後至上海閻瑞生之客人素不認識陰曆四月十八日有金姓局票呌蓮英至東亞旅館三十九號蓮英去時並無房侍跟局祇有烏師二人隨去迨堂差到旅館詢問金姓客人惟時房內共有二人彼此推諉蓮英本已極奇金姓客人即拒絕烏師入房亦不要唱後烏師見已十餘分鐘故呼轉堂差蓮英始得回院曾經述過該金姓客人係一滑頭十九日又係金姓局票呌至新旅社蓮英未去二十日又呌又未去二十一日呌往大觀樓係改吳姓所呌當向蓮英責問何以前兩次在旅館內呌你不來故而改姓吳的蓮英答以旅館堂差不出的酒館院子出的二十二日有另一個朱八客人在會樂里明霞處請酒朱五帶同金姓客人赴宴其時金姓又呌蓮英方始認識朱五少爺之朋友並據朱五述此友狠靠得住二十三日下午三時約在小林黛玉處打撲克又來呌蓮英迨蓮英至據金姓客人稱現時客人未到我自有汽車且同乘去兜風從此遂不見回來當時蓮英之母向小林黛玉詢問據答祇謂乘汽車兜風未回後候至深晚往明霞處詢問據云供稱朱八在笑舞臺觀劇復至該戲館果見朱八在座當詢以金姓客人偕蓮英乘汽車至今未回有無碰頭詎朱八大發脾氣謂金姓非伊之友係朱五之同學後又向朱五少爺詢問據稱姓金沒有的祇有姓閻係同學不可弄差旣閻老欲爾女去不妨住宿幾天之　語復再再懇求朱五務將閻姓找到實為成全我們的朱五當允為找尋二十四日二點朱五在三馬路外灘遇見閻瑞生並邀同乘汽車到我家對明朱五係卸責意思孰知在百多洋行門首閻瑞生一躍下車向朱五說要借打電話詎閻入內不出朱五當差汽車夫立站外守候一面至我家述明遇閻情形即由蓮英之母向老閘捕房報告奉派探張天林由陳雲生相帮領至百多洋行見朱老五已他往祇有汽車夫在彼守閻惟時蓮英之母尚認識該行周姓客人允為上樓找閻詎行至二樓不許入內蓮英之母未知閻是否匿在該行因朱老五未在故不敢簽字豈知閻匿在四層樓上深晚方出後於廿九日見報載麥田有一女屍曾分派親友四處往找初一日適為上海地方檢察廳相騐民至則已蓋棺比往地檢廳詢問原檢騐吏毛耀堂兒確像爾之女蓮英因面 
孔模糊詢民穿何衣服答係印度綢女褂內襯野鷄葛衫蔴紗馬甲東洋紗　花褲褲帶亦　大牡丹花身邊尚有小楷片始據毛稱一些不差即向地檢廳請領棺柩後復踏底另換好材成殮故將褲帶衣角剪下呈案備證所供盡係實言要求與婦兒蓮英伸雪等語即據鄧課長詰以此案旣經公共公廨解送本署訊辦係依照懲治盜匪法辦理此案閻瑞生吳春芳等刦取爾女蓮英飾物又謀斃爾女性命無論槍斃與否旣經本署審理爾何得又向上海地方檢察廳控告朱老五為第一有關係者餘則均有嫌疑復向本署遞呈亦謂朱老五有關究竟誰人呌你抑你自己本意須從實供明據王長發供因自蓮英死後一貧如洗加之失去之飾物大都係借自他人現被逼甚急更加曾經允許給付之賞格一千元亦須照付所以欲思追贓故向地方檢察廳起訴乞求恩宥云云繼由蓮英之母王董氏供實因自知禀詞做差故候在滬地否則欲思回杭云云鄧課長復諭追贓果屬正當惟案之解决祇在訊明執行斷不能因贓物未齊將案擱起之理云云當由王董氏提出失單一紙載明除眞鎭戒兩只外餘係水鎭嵌鑲珠寶計被閻瑞生之妻當去二件請為追贓云云（是日閻瑞生之妻無從傳喚未到）直訊至六時三刻始退庭尚有要證朱子昭（即稚嘉）題紅館小林黛玉等供詞因詞長不及全載容續登惟退庭時除命明霞明日續訊外復命朱子昭於明日將一千二百四十號汽車飭原開車夫開至本署以便研究云 
[招商局兩輪與他船互撞情形]  
　　　　　　　　　　　幸無損失 
　　招商局行駛寗波上海之江天輪船昨自寗波開駛來滬當該船行抵鎭海口時有山東民船一艘從對面揚帆而來舟行甚速兩船相遇之際江天急舵以避詎靠右適有福建之木頭船一隻停泊以致與江天互相碰撞損壞左船輪葉尚無大創故仍能駛行到滬當時旅客雖稍受驚慌幸無受傷之人昨日抵埠後卽卸清各貨趕急修理因一時不及竣工遂宣告臨時停駛一班云又該局昨自烟台來申之公平輪船於下午二點鐘進口後駛至新關前面浦江中因轉船停泊碼頭當船身甫橫之際一時浦江中游流急湍竟致激動船身欲思收住已經不及遂與向泊浦心之英巡艦相撞致英艦前身稍受微傷而公平輪船所撞者適在腰際尚無損害云 
　　文滙報云招商局公平輪船於十六日午後二時在黃浦與英艦滿狄斯號相撞損傷確實情形今尚未悉惟聞不甚重大英艦被撞後走失鐵錨向製造局方面飄行但在午後三時該艦已安泊於江中矣 
各輪船進出口消息 
[國內輪船]  
　　寗波　招商局開駛寗波之江天輪船昨日該輪在寗開駛來申因輪葉損壞停駛一班一俟修理完竣（定初七日）照常開駛寗波昨日該輪所裝之貨有火柴原料三百餘件恒豐等廠紗布一百餘件麵粉五百餘包又永安公司之永安輪船昨日開往定海石浦該輪所裝之出口貨有荳餅八百餘片水月紗八十餘包麵粉一百餘包糖三百餘包其餘為紙烟等類 
　　長江　三北公司之長安輪船昨由長江各埠開駛來申該輪所裝之進口貨共六千九百五十五件有白米一千七百十九包小麥二千零五十五包麵粉一千包紅棗一百二十包水泥一百五十桶烟葉三百七十六件桃肉十四件木耳八十一包蓮子四十五箱大黃二百八十件魚一件水靛一千零零一桶湖北紡織局之粗布二十五件絲綢二十四件鮮蛋一百八十件蛋黃八件豬油二百三十件又有轉運寧波之貨為白米三百三十包紅棗一百件藥材四十二件青蔴七十九件又太古公司昨從長江來滬之大通輪船該輪進口貨共一萬七千二百七十六件有白米小麥黃荳等雜糧八千七百六十四包白苧蔴一千零五十四件茶葉二千四百五十八件紙頭一千二百七十六件桐油一百四十桶紅瓦三百十件其餘為各項雜貨又招商局之江新輪船昨日開往長江各埠該輪所裝之出口貨有上海協泰廠所造之搖紗機及皮帶盤等二十二件係運至武昌裕華紗廠者又有紙烟一百餘箱糖八百餘包洋紙一百餘件洋釘三百餘桶連史紙一百餘件其餘為玻璃肥皂棉紗桂元荔子干生鉛洋靛青等各種雜貨又怡和洋行之隆和輪船昨日從長江來申進口貨有小麥白米麵粉三項共有一萬餘包毛藍布一百餘包香烟一百餘箱倍子一百餘件 
　　港粵　招商局開駛香港廣東之廣利輪船昨日該輪所裝之出口貨有運至香港元興之電話牌麵粉一萬餘包土布五百餘包花衣三百餘包其餘為綠礬白礬等各項雜貨 
　　福州　招商局開往福州之飛鯨輪船昨日續裝之貨有酒三百餘簍洋釘五百餘桶土布二十餘包其餘為鋼鐵鐵絲等類 
　　烟津　怡和洋行開往烟台天津之景星輪船昨日續裝之貨有麪粉黃荳六千餘包餘為鋼鐵玻璃及轉運至山西省立第五第六兩中學校之各項科學儀器數十箱 
[國外輪船]  
　　中美　太平洋輪船公司之哥倫布號已於昨日下午四時半開往香港及小呂宋船上裝出之貨以機器麪粉為最多而怡和洋行之鄧扣克城CityofDunkirk昨從日本開還來滬現已停泊於公和祥碼頭外之浦江中刻在裝運出口貨大抵停留二日便卽開赴美國之波士頓以至紐約 
　　日本　日本郵船會社之筑後丸昨自日本來申裝來進口貨為大批火柴及洋紗洋布以及各種緞絨並水泥洋紙等項該輪定禮拜六天明開還門司再近日各商家之購進東洋貨者有元昌祥永生餘順泰謙益以及慶康義錦泰祥長豐等號各該商號所進之日貨中以洋緞絨布及各項匹頭為最多連日在北揚子路日本郵船會社之貨棧內起卸甚忙云 
[魯豐公司創立會紀]  
　　魯豐化工製碱公司於前日（十五）假座老靶子路華僑聯合會開創立會股東到會者四十餘人發起人梁少階顧聯承等未到時已三句半鐘股東到場已過半數即就座開會推舉葛伯誠為主席報告經過情形前後共收股欵八萬五千元洪少　君因公北上未及到會今葛升如君由青島來申加入股本五萬元葛升如發言為青島方面股東之全權代表要求加入發起人名義方能有權在青收欵並要收股據通過後由葛伯誠宣讀修正章程聲明以前之發起人外又有創辦人名義似不妥善擬酌改或改為贊成人請取决謝復初起言云創辦實業無不贊成非若社會各有宗旨須有贊成之名今創實業宜改為贊助人多數取决杨叔英質問建築費前後共須若干所收之欵與青島之五萬合成十三萬五千元能敷週轉否葛伯誠答云建築費共約需九萬原料及問支按月須三萬元如股本十五萬元足供兩月之用故章程撰定股額二十萬元先收十五萬元留五萬元股額為後盾葛升如言出貨後再開股東會先儘老股不足再招新股以上均通過葛伯誠發言云董事未推定前似乎無主體現在到此地步幸蒙諸君與錫𧀯培生百折不回始終堅持到底否則殆矣今要求推定一臨時主任負責以速進行伯誠方可專心工程擬要求錫𧀯擔任發起人中資格深悉碱事者以楊叔英為最老但體弱常病不能操勞故要求錫𧀯擔任多數拍掌起立歡迎金培生質問何時能出貨須表明葛伯誠答云天氣寒冷不能工作除天冷停工外須六個月見貨到青後招集工匠計劃工程及購辦材料還須匝月難以預定至速明年五月後出貨葛君報告據葛升如言當偕林梅卿到廠調查時適見有兩鶴飛翔於廠中事在難得擬即以雙鶴為牌楊叔英與多數贊成又由朱潤生質 
 
 

Page 11

 
 
問正式董事會應先限定成立日期不能久候决定以九月十五日為限逾期不交欵即為放棄董事當選資格均通過其餘一切應議各件葛君報告再由下次股東會及董事會成立後提議宣布議案告畢由來賓華僑聯合會總幹事胡道南演說略謂貴公司為中國創實業聞利源將來之希望甚大鄙人極表贊成自歐戰後世界商戰更烈中國得此發展實業之機會自應乘時興起以挽救以前之失敗故華僑方面因中國實業之不能發達特來查察以我中國之實業前途關係國之存亡萬不能再不注意也查中國漂白粉一項用途甚廣為工廠必需之品我國向無國產大宗均仰給於日本貴公司出品以後營業必得發達且挽回利權以塞無限之漏巵於國於民兩有俾益希望貴公司速即成功謝碧田演說云貴公司今日已得達開創立會成效即在目前鄙人甚表榮幸貴公司化工上一切出品用途甚大素來均仰給於外人以後出品自有國產不必全仰之於外人即在南洋方面各種出品銷路甚廣將來亦望以國產者為原料鄙人甚為可喜不過此項新事業創辦時甚是困苦望投資各股東對於創辦人總存體恤對於公司須切望以後之擴張切弗放棄權利謝復初君演說云鄙人與伯誠交友甚久深悉伯誠對於辦理實業熱心毅力雖百折而不回如今公司已告成立其中困苦艱難伯誠已備　之矣如無堅忍到底而何有今日之成將來公司之發達挽回利權均葛伯誠之力此項出品用途甚廣銷路亦遠將來利用國貨實業工廠均須日益加多今發時此種國產將來葛伯誠办當為各工廠所崇拜鄙人自聞創辦此廠非常欣喜極愿帮助不過鄙人素無財力不能為大資本家只能投入少數之資以表我志願並遂想在將來推銷一而着手為掮客性質而已故前年出品後已將樣子寄往各處以後各華僑時來詢問定貨公司停頓至今已致鄙人難從回對祇能以暫時地方不靜不能開工覆之故鄙人之希望速成已刻不待緩者也適間問董事會成立期限實鄙人望成心切不但望成功有期實則恨不明日即能成功也如今開辦有期將來發達必可操券也演說畢已鐘鳴六下遂宣告閉會 
[三公司減收棧租之函知]  
　　華商旅滬維持會昨致入會各商帮函云頃准太古招商怡和輪船三公司函開前敝三公司與貴會諸代表先生相叙於聯華總會備存優睞益見賓主相愛之深極為欣幸所承商減棧租一節本無磋減之餘地第旣蒙諸君諄諄相囑為聯絡感情計自不能不於無可設法之中而勉為設法業已與其他棧房碼頭公司商定准將牛皮洋線袋兩種酌量減讓即至向時第二月所收之價改為第一月之價於九月十五號實行藉以仰副雅命附呈價目單一紙即祈轉告各客號一體接洽等因到會據此合即繕錄原函送請察閱希惟查照是荷專此並頌公安附錄減收棧租價目單牛皮原定每立方尺四分現減收三分洋線袋原定每件二百只至二百二十五只二錢半現減收二錢洋線袋原定每件一百五十只至二百只二錢現減收錢半洋線袋原定每件一百只至一百五十只錢半現減收一錢洋線袋原定每件五十只至一百只一錢現減收七分以上所收之價自九月十五號實行 
[黎劭西在青年會演講紀]  
　　昨晚八時四川路青年會請北京敎育部產派員黎劭西君演講國語問題由童星門潘子放君介紹黎君登壇致詞略謂國語問題分三大部（一）注音字母部（二）詞類部（三）語法部第一部內復今日五種（一）發音學（Phonetics)一名聲音學或語音學或正音學（二）標準音（三）聲韻沿革（四）閏音字母（五）國音敎授法黎君講解甚為精細最可注意者即謂國語之標準音係根據東三省黃河流域六省川滇桂貴諸省及蘇皖北部之普通語音而定故其勢力甚大將來定須通行全國絕非僅根據北京官話而强迫全國各省實欲請國中少數省分之人為發飛展國力起見服從大多數也云云惟時間怱促黎君不能將第二第三兩部再細為析講俟其赴杭州後來滬尚可重續討論也十時始散 
[江寗同鄕反對王克敏長蘇電]  
　　北京大總統國務院鈞鑒紛傳王克敏長蘇將成事實蘇人聞之無不寒心以王之行為職業而論若使之長蘇不曾污辱吾全省人民之人格徇一極無價値之人情而失一省忠良人民之望愚者且不為若謂任命官吏中央自有特權而一意孤行絕不願念民意我人民亦有自禦之天識在焉鑒於鄂省之爭惟恐表示民意之晚敢先電陳惟吾大總統總理愼重選擇與民同其好惡不勝迫切待命之至江寗六縣旅滬同鄕會叩諫 
[中華隊考取新兵]  
　　萬國義勇軍中華隊第十五週年添招新兵聞報名雖有百餘人乃體育職業等照章合格者祇四十餘人曾於本年五月三十一日開操由宋陳劉郝諸排長敎練步伐射擊各科迄今已三閱月上月杪經徐副隊長考試優等及格者七員先行補充正備已於上星期六（十一日）下午三時在總司令部簽約茲探悉姓名如下楊文卿鮑咸鏘周名揚李玉書曹心安周德新費守誠其餘各員俟射擊畢課後再行考核補充云 
[贛省議員團抵滬]  
　　贛省議員團現已蒞滬於前日偕赴上海縣公署晉謁沈知事當經沈知事延入花廳欵以茶點暢談而別當會晤時該議員團聲明此次來滬首在參觀各項實業面請沈知事致函各工廠代為介紹沈知事允如所請通函各工廠請俟該議員團到廠祈為招待並指引一切云 
[旅滬韓人興學]  
　　英文滬報云旅滬韓人不久將設立學校一所已舉前往巴黎向和會請願之某君為校長現擬籌募二萬五千元為興築校舍經費外人如費吳士博士等擔任為顧問董事查旅滬韓人約有八百此校當可招得學生七十人聞學科注重語言俾學生得受充分訓練將來可入英人美人或華人之學校研究高深學問云 
[友華銀行銀市報告]  
　　中美新聞社譯友華銀行十六日報告云昨日倫敦銀價近遠期俱漲半便士紐約銀價漲至九五倫敦紐約間銀價漲至三元四角九分又四分之一金鎊開盤六先令英金一○四日金四八此間市面穩固金鎊開盤六先令一便士美金一○六日金四八又四分之一中國投機者購買頗多午後跌金鎊為六先令半便士美金一○五半日金四八半紐約方面消息銀市頗平穩倫敦雖有中國印度購銀市面亦平靜鞏固尚有少數出口云 
[南北業夥友要求加薪]  
　　聯合通信社云南北貨業夥友茲因日來米珠薪桂月入只五六元之數數口之家殊難賴以度日爰由寗本同業各夥友集會討論要求各該東主按月加薪三成年終給予雙俸藉以維持生計本帮均已准許惟寗帮美租界葉慶和法租界協元祥等祇許加月規錢二百文因是尚未妥洽聞尚欲集會討論以期得正當解决云 
[惠羅公司裝璜門面消息]  
　　南京路惠羅公司有四川路南京路兩方之門面（StoreFront)現該公司已將四川路方面之門面費時三月完全裝璜妥善其美麗為上海所僅見者窗飾之外並有走廊陰天及熱天時顧客觀覽窗飾得以非常便適即往來行人亦覺利便其走廊之外尚有鐵門故夜間儘可點燈窗飾任人觀覽毫無顧慮窗飾上部均用精美之木料製成其下則用花磚石堅滑清潔質料甚佳現正陳列窗飾定於下星期一（二十號）工竣展覽另將南京路方面之門面亦事改裝大約需時二月即可告竣聞兩方面改裝費達六萬餘兩其內部生財用具亦經改備煥然一新達數萬兩該公司地基有五畝餘之大聞最近到有大批各種貨物歡迎顧客該公司之營業可卜日形發達云 
[德奧匈人由俄來滬]  
　　大陸報云前在俄地戰線被俘之德奧匈人現有一千六百名由美國戰事資遣會運出西比利亞現已到滬十七日晨即乘原船赴歐云 
[四誌東新橋堍之命案]  
　　流氓陳交清洪阿三因同類小蓬頭於上月十八號夜在東新橋堍源豐潤烟紙店樓上小總會內被人刀傷身死案內牽涉由探將二人獲解公共公堂奉中西官判陳洪兩人與茶房王阿四一併押候訊究在案昨晨復由捕房將陳等解送公廨訊究嗣因中西官訊理各捕房瑣案至午後一時尚未訊畢即由經辦是案之華探目王潤甫與西探　鐵投訴此案訊供甚長不及研訊請為展期云云堂上准予展期研訊諭將被告等仍帶回捕房收押 
[兩義務夜學消息]  
　　北城商業義務夜校　北城商業聯合會所設義務夜校自開學迄今甫逾半月來學者已溢出原定學額百二十名之外該校辦事認眞敎授合法於斯可見並聞聘定縣立第一高小校長潘贊麟於每星期六晚敎授注音字母二小時以資應用云 
　　平民敎育會義務夜學　本埠北福建路平民敎育會對於平民教育素所注意茲因普及智識啓迪社會起見擬開辦義務夜學一所惟是經費竭　無從措置特定於本月十八十九兩日假座笑舞台演劇籌欵據聞各界熱心志士羣起贊助連日銷去入座劵不少想屆時必有一番盛况云 
[舉行秋丁祀典]  
　　昨馬秋丁祀孔之正日到者除敎育界外政界到者如道尹王賡廷縣知事沈寶昌英公廨會審官俞應望縣警佐熊有衡道敎育行政人員余沅縣視學朱　勸學所所長李宗　等先後詣廟稍息即於黎明四時互更禮服魚實到殿遵依典禮設祭儀卽如次迨祭畢已逾五時茲將主祭陪祭執事員名誌右大成殿正獻官王賡廷分獻官俞應望態育衡兩廡分獻余沉朱寶陪祀李宗鄴糾儀沈寶昌崇聖祠正獻李宗鄴分獻朱寶賈豐蕓大成殿及兩廡執事通贊王稚眉正引曹頌孚分行賈粟香金松夫劉映藜張映蟾讀祝范麟書執事曹肅雲丁予裘葛嘉甫徐靜安王備五俞元爵沈丹丞甘廷玉周人傑林善初黃煥雲等又辦事職員林雨琴高研雲曹瀚亭徐泉孫林問之葉袖東華琴珊章棨東錢紳齊陸定　王叔炎王澤溥 
[青年會星期六晚之演講]  
　　本星期六即十八號下午五時青年會智育部特請北京敎育部特派員王蘊山先生人會殉道堂演講注音字母及聲韻學王君熱心敎育對於注音字母及統一國音提倡尤力各界志士屆時均可入座聽講共同研究云 
[青年會消息]  
　　本埠青年會童子部鑒於工廠工人自動失學故特派顧文蔚君在歐嘉路協成銀箱廠組織童子養成團以便輸入四育前日（星期三）為該廠之六週紀念大會下午一時經理張同孚君率全體學徒四十名至青年會參觀該會特務備茶點於會客室并備有種種秩序如下顧君文蔚致歡迎詞童君星門演說楊君舞心鋼琴獨奏顧君光祖笑話宋君福華胡琴散會後特在特別浴室洗澡以示優待為提倡勞要神聖之先導云 
[小學敎員之受試騐合格者]  
　　上海縣公署訓令第六百四十七號致縣境六區各學務委員文云案奉江蘇敎育廳第一六二六號訓令內開檢定小學敎育會案呈第三屆小學敎員試騐檢定該縣受試騐敎員業據第三路主試臨時委員將試騐成縛呈報前來茲經本廳長詳加復核分別評定除依照檢定規程第二十七條之規定將合格敎員之姓名籍貫年歲及檢定之種類成績年月送登省公報及敎育公報宣布外合亟開單令仰該知事分別轉飭知照此項檢定合格敎員應自九年八月起以滿五年為有效期間除現充敎員仍照常任事外其非現任敎員應依照施行𪬑定小學敎員辦法第九條之規定由該知事將各敎員姓名資格通知各學校儘先聘用並仰依照檢定規程第二十八條之規定曁本廳七年八月第一千零二十號訓令轉飭各該員將許可狀費及印花稅呈由該知事𢑥解到廳以憑塡發許可狀此令等因計發試騐檢定合格敎員一覽表一紙到署奉此除布告並分行外合將一覽表抄發仰該委員即便分致知照並令各敎員迅將許可狀費及印花稅呈由本公署𢑥解以憑轉請塡發許可狀此令云云計發試騐檢定合格敎員一覽表一紙計開洪疇嘉定三十五歲高小本科正敎員乙等九年八月朱愛人上海二十四歲高小本科正敎員乙等九年八月趙承惠上海二十六歲高小專科正敎員丙等九年八月賈豐棨上海二十五歲國民科正敎員乙等九年八月奚鑒上海三十七歲國民科正敎員乙等九年八月馬叔美松江二十六歲國民科正敎員乙等九年八月潘樹榮上海二十六歲國民科正敎員乙等九年八月楊浩上海二十六歲國民科正敎員丙等九年八月湯天羊南滙二十五歲國民科正敎員丙等九年八月朱冠鈺上海十八歲國民科正敎員丙等九年八月蕭秋亭上海二十一歲國民科正敎員丙等九年八月楊國芬上海二十三歲國民科正敎員丙等九年八月姜作霖上海二十二歲國民科正敎員丙等九年八月荘鳳飛上海二十二歲國民科正敎員丙等九年八月趙貽訓上海十九歲國民科正敎員丙等九年八月楊載𤲞上海二十一歲國民科正敎員丙等九年八月陳海清上海二十二歲丙等九年八月陳寶琛上海二十一歲國民科助敎員丙等九年八月 
[福建保存國貨公會股員蒞滬]  
　　中華全國工商協會昨接福建保存國貨公會出品股股員施宗珍君携函內稱本會現因籌辦第二次國貨列所滬上各工廠所有新製造國貨物品曾經函託貴會代為徵集素仰諸君提倡國貨夙具熱誠當必樂予贊同唯開幕期間瞬届亟應積極徵集藉收成效茲特派本會出品股股員施君宗珍前往滬上到時乞馬接洽一切並希介紹前往各工廠參觀藉資攷鑑至所有應徵物品請於夏曆八月二十日以前𢑥寄福州南妙山會所一切責成仍由本會擔任等語並據施宗珍股員到會投謁該會當即備具介紹函交施氏逕往各工廠投謁參觀矣 
[少年宣講團之演劇捐欵]  
　　少年宣講團前在大舞台演劇期內所收捐欵頗多該團甚為感謝茲將捐欵人名及欵數錄下朱鴻玉女士一百元汪春鑑君八十元趙宗瑞君五十元顧文耀君五元（以上劇場臨時捐）海軍部江南造船所五十元儉德儲蓄會錢業公會各十元家庭工業社金業公會盛筱珊榮貫卿袁仲慰夏應堂曹蘭彬諸君各五元商務書館發行所許秋颿君各四元吳庾樓君三元太古洋行盟業銀行吳耀庭陳錦華錢達三王鞠如劉永康王康伯顧子棨楊漢汀伊峻齊張延鐘唐抬義丁甘仁嚴　玉錢貴三俞元爵諸君各二元金伯屏吳筱谷張樹屏朱瑤琨李經寶周子文王伯稚陶植之諸君各一元以上共計四百零八元此外各處捐欵當別有報告誌謝云 
[惡丐誘禁童男]  
　　天主敎民陳良生家有一子名秋林今年十二歲向在董家渡天主敎堂中讀書陽曆本月十三日秋林散學歸家甫出敎堂大門忽有惡丐陶炳祥勾引同往捕捉蟋蟀秋林年幼無知被誘入城至九畝地附近某衖小星內初則將秋林身上衣服剝下典質使用繼則用强將該孩鷄姦該孩大聲喊救詎陶並陶之同黨等嚇禁聲張否則將孩嘴撳住日聞將秋林標閉該處空屋但陳良生自在失踪之後協同該堂代表許克剛等四處偵查直至前日下午由許將陶尋獲詰知藏匿之處報告巡警同往將秋林救出連同陶併送二區一分署訊辦馬警佐訊供之下以該原告陳良生與該代表等均住南市遂備文將陳父子並許及陶併送一區一分署訊究當因案開刑事昨命備文飭警將陶押送地方廳訊辦 
[福興園內之命案]  
　　江北婦人周楊氏家住鹽碼頭順茂里生有二子長名芝元今年二十一歲向在碼頭上為小工有南京人陳金生現年三十一歲與芝元為友同為小工陳則每日貼膳於該氏家中前日下午陳購行草蓆一條持至鹽碼頭福興園茶肆吃茶而芝元亦在坐一時戲言衝突彼此扭毆詎問芝元忽然受傷倒地由警趕來將陳並該店主鍾順發拘送一區警署周則車送滬南紅十字會醫治不料示到醫院周已氣絕遂將尸車回置在該茶店門口昨午據十六舖地甲投地方廳禀相騐該警署亦將周楊氏鍾順發陳金生等函送到廳請為訊究而陳金生自知不合已央人向尸屬竭力和解所以該氏到廳後請求免騐自願棺殮許檢察官不准所請判該氏斥退陳等收押一面會同沈檢騐員亦率同錄事法警等前往騐明已死周芝元委係腰肋等處受傷致命而死判尸屬收殮候返廳提同陳等訊明從辦另函云揚州束台縣人周海龍向在大達碼頭為小工家有妻子同住大碼頭仁茂里近因周子芝元與南京人陳金生在沿浦各輪船上兜賣瓜子香烟藉以餬口晚則偕陳借宿於鹽碼頭復興園小茶肆內前晚一點餘時周芝元先已躺臥旣而陳回來歇宿招蕁蓆子無着任意辱罵周聞聲起臥相與口角後即互相爭扭陳被周　住臂膊因之負痛立將周之咽喉用手叉住周呼救不及登時氣閉身死當由茶肆主宗順發聞知察看見已釀成人命即將兇手陳金生扭住一面報知屍父周海龍同尸母周楊氏到來撫屍大慟立報崗警將一干人證帶入第一區警察署暫留至昨晨飭十六舖地甲投報地方檢察廳請為相騐趙署長亦即備函將兇　陳金生送至檢廳歸案辦理午後一時半由譚檢察長委派檢察官偕檢騐員蒞場相騐先據屍父母投訴前情並請免騐俾得自行棺殮問官未准當由檢騐員騐得周芝元委係生前揑損氣管以致氣閉而死當即塡格飭周海龍夫婦具結領屍棺殮騐畢即回廳呈復 
[崗警肇禍之責逐]  
　　南市一區一分駐所崗警李金生因蓄差後至水神閣　和麵館囑送麪一碗至署內當時該店學徒因無署中字條未允記賬以致口角將學徒披頰並又遷怒對隣滙芳茶樓小主徐某拖出兇毆並關入順和館臥室搜尋店主印某以致激成衆怒忽集隣居各店商百人同赴所中聲訴李持巨石鐵梗拋擲飛舞等情一案發生後曾經各店商公禀到署因無批示復由代表人到所陳述要求將李警送至警廳嚴懲各情已紀前報茲悉該所牛署員查得李警果有野蠻行為致千衆怒殊為不合因飭曹巡官將李警帶出詰問着重責軍棍二百下並門崗巡邏警等不善調停出言唐突有犯衆怒亦有不是飭各記大過一次後由牛署員將辦理情形函致該處商董即代表人請即轉知各該商家查照以服人心事後牛署員又訪悉李警尚圖報復舉動恐肇巨禍是以傳案斥革送至警廳遞回原籍 
[聯益材會殮埋二貧屍]  
　　住法界南陽橋八圓里內之安慶懷縣人朱張氏今年六十一歲昨日患病身死窮無以殮經上海聯益施材會會員張福生繕票報告該會當　物字材一具殮厝於華界南陽橋鎭江會館云又江蘇崇明人王錦章年三十二歲生前以小工為業住嘉興路北瑞康里三衖二家日昨因身死由王之同居人陳邦順及梧州路鳴昌木行老司務阿士報告該會經查悉後當發物字材一具殮埋於分水廟壇上 
[公共公廨昨日上下午訊理發事案紀]  
　　公共公廨向定七月十六號至九月十五號為暑假期期內停訊民事訟案本届因體恤訴訟人於此期內每一星期排審一次前日暑期届滿昨已照舊開始訊理一午由關議員會同英包副領事升座第四民庭原定審訊六宗臨時有兩案改期故經訊判者祇有四起茲為紀錄如下（一）婦人陳王氏延朱斯芾律師請求給諭准予執管故夫陳根儒遺產案結果着聲請人登報十四天如無人反對准予所請給諭管業（二）裕慶堂延律師訴鄧雨生不還借欵案被告不到據原告代表人唐姓稱裕慶堂係我家堂名欵係被告在南京路明明眼鏡公司向我母親借去被告與其眷屬向居於吳淞路久安里等語結果改期再訊（三）蔣志卿訴房客鄧金生不理欠租請求押遷案被告臨訊不到即由原告上堂證明案情並願犧牲被欠兩個月之租金請即着令遷移結果限被告於一個月內遷移（四）某經租賬房收租人孫有榮訴房客張阿二聚衆賭博驚擾鄰居請求押遷案結果限被告於一個月遷移又午後第二發庭由李襄讞及美丁副領事曾訊（一）美商怡隆洋行訴許君南違背訂售糧食合同請追損失案雙方人證中供前已訊畢茲原告西人到堂為證明損失實數惟其所言尚須經過第三者作證故被告之律師反對此種證詞於是原告之律師乃請求展期結果改期由香港樂士洋行上海友華銀行各派代表到堂再奪（二）美敎士斐其訴住居福建路普慶里華商旅館內之胡美裕私用公欵洋二千四百二十元案由原告上堂操西語略一陳述遂未開審結果被告還押展期兩禮拜再訊第三公堂午後亦排有由張襄　與俄麥副領事會審俄商李納葛來司沙乎司克牙與無領事管束西人馬利西衛保欠欵糾葛之民事訟案因原告屆時未到故已改期矣 
[誌謝]  
　　昨承平民敎育會贈籌欵演劇入座劵二紙謝謝 
來函 
[瞽目院來函]  
　　主筆先生台鑒閱本月十三號貴報本埠新聞欄內載有上海西門內西馬橋附近瞽目院為調換幹事致瞽者戴福全因與前幹事唐志雲君感情關係絕食三日而亡云云不勝詫異現經調查並無其事戴福全為疾病重發無法救治而亡恐訪員不明眞相以致悮會特請更正院長孫嘉樂啓 
雜評二 
[必欲一試　　（訥）]  
　　壓迫愈甚則反動愈力此早已屢試屢騐而政府不信猶必欲一試之何也 
　　國民之要求初未嘗不欲退一步以冀易於解决也乃易於解决者政府仍不予以滿意之解决則索性進一步要求亦不過同一不易解决而已政府不諒國民苦衷國民亦必不諒政府之為難此蓋勢所必至者也是故鄂民之要求初不過拒孫而已拒孫不允乃進而主倒督又進而主省長民選皖民之要求初不過拒張而已拒張不允乃進而主廢督又進而主皖人自治蘇人之要求初亦不過拒王乃政府迄無明白之承認於是蘇人之要求亦進矣然則此種困難與糾紛非政府違抗民意反動之影響乎奈何政府不信猶必欲一試之也 
公布欄 
[江蘇高等審判廳]  
（民庭判决）一件張顧氏等與詹汪氏為債務糾葛控訴一案（判决主文）原判關於張顧氏等應償還詹汪氏本利洋部分變更之張顧氏等應償還詹汪氏本洋一千元利洋一千七百元本審訟費由張顧氏等負擔九月十五日 
[上海地方審判廳]  
　　判决主文　（民一庭）　一件判决羅蓮孫訴邱蘭蓀遺產涉訟一案主文原告人之請求駁回訴訟費用歸原告人負擔　一件决定施明章與陳廷因佃租糾葛聲明再審一案主文本件聲請照准　一件决定倪宋氏與倪望遺因遺產涉訟聲明再開辦論一案主文本件聲請駁回　一件决定周金生不服奉賢縣批諭聲明抗告一案主文本件抗告駁回（民二庭）　一件判决俞思源與林介章因貨欵糾葛控訴一案主文原判撤銷林介章應償還俞思源九八銀四百七十四兩五錢八分本案訟費歸林介章負擔　一件决定陸晋康聲明窒礙一案主文本件聲明窒礙駁回　一件判决嚴珠穿與石厚𨜮因租屋糾葛控訴一案主文本件控訴駁回本審訟費歸控訴人負擔　一件判决陳鼎禹與須虎榮因違約糾葛不服寶山縣知事公署判决聲明控訴一案主文原判關於令被控訴人賠償損失交還押租負擔訟費及令控訴人交付貨費部分撤銷本件控訴駁回本案訟費歸控訴人負擔　一件判决楊蔭榮等與楊仲父等存欵涉訟一案主文本案應維持本廳民國九年七月三十一日之即時判决聲明窒礙後訴訟費用歸楊仲父張仲蓀負擔（民一庭）　一件判决馬成其與金榮康因租屋涉訟一案主文原判撤銷金榮康向經租馬成共租賃益慬公司所有大統路益慬里口二千七百六十九號市房一間應即遷讓本案訴訟費用歸金榮康負擔 
　　佈告執字第一八九號　為佈告事照得本廳執行　吳氏訴裘石年抵欵糾葛一案前經將裘石年所有之房屋並基地鑑債召買茲於九月四日當庭開　據嚴春記等投標承買各在案茲查本案第一得標人嚴春記延不遵繳標價應將該嚴春記等之得標資格撤銷即以次多數之張喜春遞補除通知該張喜春迅於五日內將標價如數遵繳到廳聽候核辦外仰居民人等一體知悉特此佈告廳長戚運機 
　　公示第一八八號　為公示送達事案據五學勤與歐六璋票欵糾葛控訴一案業經本廳决定在案茲查被控訴人住址不明本案决定無從送達合行依照訴訟通例公示送達為此示仰被控訴人歐六璋知悉特此公示 
　　佈告執字第一八八號　為佈告召買事照得砟瑞邦訴凌已生抵欵糾葛一案業經本廳因該債務人凌已生抗不遵判履行依據債權人之聲請將該凌已生所有之不動產標對並派鑑定人鑑價召買在案茲特定於九月十七日設區投標九月三十日開標凡居民人等欲買此項產業者仰即如期開具姓名年齡籍貫職業住址價額來廳投標届期依法開標以所投標價最高者為行標人得標人應於五日內繳納標價五分之一之定銀餘欵限交產時一次繳足當由本廳給予管業證書收執管業倘逾限不繳即以投標人中價額次高者遞補仍照前開程序辦理仰居民人等一體知悉倘居民人等對於此項標產上有權利可以主張者務自公布之日起十日以內來廳依法聲明並仰各利害關係人於開標之日一律到場毋得自誤切特此佈告計開（一）目的物（乙）屋基地四分（丙）則田六分墳地九分五厘（二）目的物所在地（乙）二十五保五十三圖周字圩第三十三號凌錫周戶（丙）周保圖圩第三百八十五號凌祀田戶又凌裕坤戶（三）最低價額（乙）二百元正（丙）洋四十八元正內墳地不定價（四）承辦員書記官林志定承發吏姜士明（五）閱看筆錄之處所三廳承發吏辦公室（六）領看人債權人夏瑞邦承發吏姜士明（七）標匭號數第二二匭廳長戚運機 
[上海地方檢察廳]  
　　批示　王劉氏案已起訴毋庸多凟此批　陶金榮狀悉本案前已明白諭知爾又無端反控殊屬刁狡所請若毋庸議此批　楊小龍本案訊明爾妻自行背夫潛逃竺秦氏雖與爾妻時相往來然彼此交奸人情之當豈可遽疑其誘拐况竺秦氏年僅十八察其言動甚屬薄弱而爾妻年長四歲謂為彼年輕無知所拐亦屬不情所請勒令　辦之睡礙難照准此批　徐劉氏候偵查毋凟此批　孫邦達狀悉所請備案一節於法不合應毋庸議此批　吳姚氏狀悉候調卷核辦此批　胡　卿狀悉案經明白批示毋庸多凟此批　楊阿金狀悉案在偵查毋凟此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[談工商（下）] [  天虚我生]  
　　　　　中華全國工商協會報告書序 
　　究其所以為人用及能用人之故則貧富之不均實為一大原因貧者非必盡愚以貧故不得不為人用是猶執鞭而求富雖聖人亦願為之矣富者非必智以富故不能不用人是猶發粟以救貧雖賢者亦不非之矣然而欲使貧者致富愚者變智富者能保其富智者能益其智則非結合羣力交換知識不為功封故步者不能千里仗聰明者不過一時此實天演之公例古今之同轍也同人有鑒於此爰設斯會以謀協助初非若其他黨會之專為私利設也雖其成效近必見於工商之自身然其結果遠實可致國家於富强即如免稅一端在短近之目光以為國課收入因而減少於庫帑有關而在遠大之識者則知藏富於民實為國家立不拔之基通商惠工之政策古人之譏而不征固已早行之矣又如商標一項在短近之目光以為壟斷居奇求供或致不應非解放之道而在遠大之識者則知獎進技術必賴法律為保障之具魚目混珠之俗諺世人之富而無禮固皆痛疾之矣今以本會同人之力政府提倡之功免稅亦旣見於公文商標亦已訂立草案為由九仞一簣伊始公車十上百折不回是所望於我會長者亦賴我會員之有恒心耳今茲所刋報告書者不過為濫觴一勺行見成績之是書者不從在向政府要求凡吾工商界中必有日新月異之知識交相黽勉為我同人一拓眼界則又吾人所馨香禱祝濡筆以待書者 
筆剳 
[黃土青燈錄（三）] [  媚香樓主]  
　　秋風颯颯中一老人一少年兩青年女子立步頭相對嗚咽步頭巨舶翻素　聲瑟瑟催人行也老人徐徐探懷授荻華絹裏嘆曰姑娘行矣歸待阿爹命兩月後行復遲此長途自珍攝稍節哀痛阿母冥冥中偕姑娘歸鄕并也齎此絹裏并母遣命歸道阿爺靈　安偕阿父南來就　荻花嗚咽無語老人復撫鳳仙髪益愴惻乃趣登舶風帆策策舟行矣老人太息小瑜泣不能仰嗚咽曰阿爺曷歸休兒疲欲臥老人諾携小瑜歸歸後小瑜輒偃臥奄奄終日老人百端譬解為屈指數歸期十日二十日遂一月歸帆猶杳更一月日者船夫歸矣挾一小巨裏老人大喜小瑜亦喜强起就老人啓裏裏啓為土儀數事一小册為詩稿荻花南游所作也為玉如意老人大駴小瑜異曰玉如意曷為見返老人不答搜裏底為一緘封固極啓封亟讀未竟老人色變急匿不令小瑜見而小瑜已悉諗痛極復臥淚𫃊𫃊落枕函邊老人凄然乃犒船夫令去返慰小瑜小瑜傷泣而已已而復索讀荻花書書辭略三數語謂抵鄕泣殮亡母為阿父道母遺命阿父大恚謂女私約即母亂命不足憑憑阿父一啓吻耳後知阿父已前以千金許巨室為　自傷命舛敢怨高年事到臨頭當一死自了自分此生已矣犬馬私圖期諸異世小瑜讀已三復三哭病乃日亟漸不能支秋殘凄風瑟瑟起天半寒鴞止屋角而吁小瑜聞自知離墟墓不遠矣老人方撫問所苦小瑜索詩　懷之荊釵緊握之忽氣急咽曰兒不孝老人急視小瑜瞑矣老人亦不悲長嘆曰孽也乃殮之痊山跌紅樹岡上三日而荻花債息至矣 
諧著 
[新字說] [  楓隱]  
　　宋王安石作字說其中諒多雋語惜今已不傳余偶取目前所常見之字作新字說 
　　富　富從宀從一口從田宀像人所居之屋上有屋下有田人口居其中非富而何 
　　貧　貧從分從貝貝為古人所用之幣人而祇知分利不知生利不貧何待 
　　貴　貴從中從一從貝言欲貴之人其心中祇知有一貝耳　　賤　賤從貝從二戈言人因爭貝之故不惜以干戈相見者其賤莫甚焉 
　　財　財從貝從才此言人欲得貝者必竭自己之才求之明乎此義則知凡倚賴他人與作賣空買空生涯者其不能得財也明矣 
　　窮　窮從穴從躬此言其身專走小路者必至於窮也 
新聞拾遺 
[錢] [  疒人]  
　　　參議院已撤議事科長王某因向會計科長張某索薪未得王科長拍案大罵隨手用茶杯向張科長飛擲張以手擋之不及致頭部受傷甚重當時血花滿濺咸謂奇觀前有議員對打今則演科長對打矣聞兩科長現均捉將官裏去云 
[白食] [  隱厂]  
　　　南京淮清橋下趙某昨適五十壽辰賀客盈門傍午大開壽筵忽有一不速客衣服麗都搖擺而入羣賓起訝客自稱汪姓談吐風雅語傾四座俄而趙自內出猛見汪某訝其面生詢其親朋言係汪姓素不相識趙大疑知其圖騙白食乃至汪前斟酒曰鄙人與君素昧平生承蒙不棄臨祝賤辰愧不敢當聊敬杯酒藉表謝忱汪不禁面紅起身拱手自認走錯門第乃匆匆而去賓朋莫不大笑後有知者謂汪乃一白食專家行此騙術從未察破今遭失敗亦其口福之不佳云 
[不妨醉] [  頑石]  
　　　浦左姚家宅鄕民姚某年逾知命酷愛杯中物前日方與友人共飲不覺大醉迨至家中突然仆地不省人事當經其子竭力施救毫無效果延至翌日竟以身殉家人哀慟之餘正欲入殮陡聞其腹中轆轆作聲不移時嘔吐狼籍臭不可耐家人方驚疑問姚忽狂呼速將清水來與我漱口迨水取至而已復蘇矣一時鄰人聞而往觀者戶限為穿云 
[骷髏嚇人] [  乃傑]  
　　　石皮弄有湯姓者其家人頗迷信然待人接物則良刻薄日前不知誰家促狹兒於夜深時潛以骷髏一具置湯姓門限之上翌晨湯家開門骷髏驟然滾進其家人大為驚恐咸惴惴然引為不祥主人乃備酒席　飯盛服送骷髏於郊外說者謂湯姓刻待小人所致云 
小說 
[社會小說　衆醉獨醒（一四三）　] [  瞻廬]  
　　第二十五回禍延飯碗夫婦居哀自錄口供貪奴中計青巖已放了學一個人在這裏守候見了勉齋鬼鬼祟祟的說道勉翁先生這裏不是講話之所門口來往人多被人竊聽了不大穩便來來來這裏來一壁說一壁把勉齋引入臥室青巖的臥室並列兩間右一間安放臥榻左一間堆置什物並沒人居住第十六回書中早已表過兩人進了臥室青巖拽上了門笑道這裏眞是秘密所在甚麼話都可講人家便要竊聽也沒有這麼長的耳朶又道勉翁先生權在榻上一坐這紅紙包裏的東西我已收拾在書箱裏面待我取鑰匙開書箱把這四塊大洋捧將出來勉齋聽得數目不符沉着臉說道老伍你別油嘴花舌把四塊洋來塘塞我去年要約的話你難道忘了不成青巖道去年怎樣要約委實有些模糊勉齋冷笑道你別假痴假呆想在我手裏弄花弄巧哼哼你錯了主見我徐勉齋是何等樣人難道受你的播弄（且慢說滿話）你推說前約模糊我便重言以申明之你且伸長耳朶聽者（自有伸長耳朶的人）按月束修利益均沾你取六元我也取六元其餘贄敬節敬都照前例有一塊錢大家五角有一角錢大家五分你省得不省得（分明自錄口供）青巖答說不錯不錯勉翁先生別生氣是我一時忘了說時已開了書箱取出一包銀洋紙包打開又不卽付给勉齋先央告道勉翁先生這第一期酬金便依了台命以後可否通融一二減少成數勉齋連連搖頭道不行不行我定出的規例絲毫不得情讓青巖道難道勉翁介紹的人都有這個規例勉齋忿忿道誰說沒有劉府裏上自東席西席下至挑水打雜凡經我徐勉齋引進的都有這個規例（分明自錄口供） 
[自由談之自由談] [  鵑]  
　　今人動言淡於名利此一個淡字寥寥數筆音亦簡單固寫得到說得到也然做得到者能有幾人彼身在名利場中而猶昌言淡於名利者是無異倚門娼日日賣笑猶日日向人言從良耳 
 
 
 

Page 15

 
 
   
 
 

Page 16

 
 
常識 
常評 
[代議制度與租稅] [  箴]  
　　不出代議士不納租稅此文明國之國民所以爭得民權之始也 
　　今我國明明有代護士矣新國會為惡黨所製造所代表者官意也非民意也舊國會四分五裂國民授之以權而不善行使其權所主張者已意也非代表民意也偶有一二省之省議會議員居然代表民意矣與官抗矣而此等代議士政府以為悠悠之口耳 
　　然則我國之代議士雖出如不出也我國民惟有納稅之義務而已而猶不自顏汗謂我固中華民國之國民也嗚呼世界寗有如此之民國哉寗有如此之民國國民哉 
國民常識 
[什麼呌做國家] [  詠江]  
　　什麼呌做國家從來的學說很多康德說國家是各個人要達他共同生存的目的大家做一種契約上的結合那便是國家這契約便是指法律所以法律一破便無國家存在的餘地但契約的結合是可以自由的國家若成立以後不能隨便分裂所以美國南北美的戰爭那時北美便不許南美脫離美國的聯邦便是適用這個原則 
　　但到歐戰以後民族自决主義已大大的昌明那末在同民族的國家底下原則上已經允許這一民族對於那一民族有脫離獨立的自由了所以波蘭可以離俄國而獨立愛爾蘭可以要求自治高麗可以徒手革命但中國的南北戰爭决不能許他分裂 
　　國家的成立有三要素便是土地人民主權這三件缺一不可受了一些損害便是不獨立的國家所以國民若要救國便應愛護這三件要素但愛國的責任不是要愛護我的國家使他强了可以去侵掠弱國是要愛護我的國家使他强了不受人的侵掠再進一步是要阻止人家侵掠其他的弱國國際聯盟的主義本是這個可惜他現在被那些不顧公義的强國破壞得很利害這是一件世界上的國家同應保障的（乙種酬） 
經濟 
[投資方法] [  醉天]  
　　投資之目的不同故投資之方法各異茲姑本我所知槪括述之如下 
　　（甲）以備急需為目的者 
　　（一）人壽保險　按年交規定之保險費於公司若在保險期內身死家屬有公司之賠欵不致急迫若期滿不死則有一筆大宗銀錢之收入 
　　（二）活期儲蓄　隨時存餘金於銀行隨時可以支取上法穩妥下法便利惟利息極薄 
　　（乙）以謀生利為目的者 
　　（一）貸與他人　利息高下無一定得雙方同意便可立據照行惟須注意借主之品性 
　　（二）購買不動産　如購土地房屋之類收定息及定租雖極穩固而資本固定 
　　（三）採購有價證券 
　　　（子）公債票及公司債票　借主以政府及公司資本為　擔保故極穩固惟利較薄 
　　　（丑）股票　（一）普通股　利息以營業狀况為標準公　司賺錢至無限利息亦增至無限若不賺錢或反虧折則　非但利息無着且虧股本故此法有厚利之希望但頗危　險（二）優先股　支息先於普通股例如公司盈餘不多　時優先股仍儘按股支息普通股或竟無着惟利率有一　定之制限（三）累積優先股　支息尤先於優先股且　得補發前年欠息例如去年公司無盈餘股息一槪不發　今年營業大好則累積優先股之欠息如數補給優先股　無此權利惟利率亦有限 
　　統觀上例利厚者必負危險穩固者獲利不豐穩固與厚利二者必不能兼全要視投資者之目的如何自行决擇方法之孰適耳（乙種酬） 
道德叢話 
[西方格言（三七）] [  謝介子選譯]  
　　上行者猶克稍駐足下行則否（拿破崙）（Nepoleon） 
　　女恒似母（德意志諺） 
　　一步之誤每致重顚（英吉利諺） 
　　惡言出諸汝口必歸汝胸（西班牙諺） 
　　智識貴於金銀（英吉利諺） 
　　賢者耳長而舌短（德意志諺） 
　　愚者反視人為尤愚（英吉利諺） 
　　朔風怒號之際無榖產貧者往往無朋友（西班爭諺） 
　　飛鳥未就捕時聞獵人之笛聲而有快感（英吉利諺） 
　　口務冷而足務暖可以長生矣（侯波突）（George　Herdert) 
[道德範圍之依時擴張] [  超雲]  
　　道德係人類由先天的遺傳與後天的薰染適應環境的要求逐漸孳乳含養而成的在實際上並沒有什麼新舊的區別梁任公先生曾說（德必有本何新非舊德貴時中何舊非新）的是不移之論但是道德在實際上雖不能强分新舊而他的範圍却是應時代的要求有日趨擴張的傾向在上古野蠻時代人民茹毛飮血思想與生活極其簡單個人而外則與其他一切事物簡直絲毫不相關涉所以道德問題此時尚無自發生洎夫婦制度確定以後於是人有定偶家庭間遂生了親屬的關係因之也就生了親屬間的道德到了部落時代團體的範圍較前此的家族已大小懸絕於是道德範圍也就從家族方面擴張到部落方面換句話說就是除家庭間的父子兄弟夫婦的種種德道而外又添上酋長與部屬間的道德及至到了國家制度成立以後又合這許多小部落結成一個大團體政府與人民間及人民相互間的關係比較上更加複雜因此遂集合從來各種舊有的信條而認為國民全體共有的道德這是從野蠻時代經過家族時代部落時代及國家制度時代依環境的要求所造成確　不移的現象但是現在東西兩半球早經溝通各國間的交際尤形繁複從來狹義的國家主義有妨害國際間德義的當然不能適用於是更一變其從來排外賤外的心理而槪以平等博愛的世界大同主義作為國際間行為的準則由於可知人類交際範圍擴張到什麼地步則道德範圍一定也隨他擴張到什麼地步國民若能認定這個目標那末抱互助的精神本邁　的氣槪為世界謀和平為人類爭幸福乃是吾人今日應盡的天職乃是吾人今日應具的道德（乙種酬） 
[自省錄] [  梧頌]  
　　余性頑鈍欲念叢生深懼偶一不愼道德墮落因著自省錄以自儆非敢必其於道德果能增進也亦聊以免我過惡於萬一耳 
　　要自立不難在乎勤儉謹愼 
　　圓滑兩字大是誤人所以我寗願剛直忤世不願圓滑阿世平心忍氣自少許多煩惱 
　　眼孔須豁開心地須放平脊樑須柱起脚跟須立定 
　　罪惡大半由貪字中來 
　　一知半解等於不知不解 
　　為善雖除惡尤難 
　　刻苦是成事之母 
　　懶惰人之手足無異癱瘓 
　　以金錢得勝利者亦以金錢遭失敗 
　　用良言勸人不如以誠意感人 
　　橫逆之來如颶風惟拿定主意不受動搖靜待其過去自然安全無事 
　　母因慮逆境而憂傷自損母因處順境而愉快自滿（乙種酬） 
衛生 
[烟酒與疲倦之關係] [  中華衛生敎育會]  
　　人生常用之毒物以烟酒為最普通今運動家已確認酒之祇能加增疲倦不能久持筋力此凡管理工人之領袖亦多知之酒之為特蓋與體力勢不並存者也 
　　據英人笠佛氏之研究酒能消減體力斯言證諸阿司恰分保氏之經騐而益信阿氏嘗與四排字匠共處此四人者皆酒徒也常日作事亦頗可觀惟在小飮之日工力卽見略減然以其所飮猶為薄酒所含酒精無幾耳至若飮醇酒之日四人中二人所作功夫確大減退而其餘二人差誤且百出云 
　　至於吸烟常人多知其有害肺臓以有（尼可丁）（一種毒質性麻醉）在內也然烟中所含之毒尚不止此一種其最重要者為炭酸與血中鐵質有密切之關係茍吸入之能入血達腦 
　　勞伯醫士謂吸烟可以減少肌肉之伸縮力此當因中央神經系受其影響故也蓋吸烟之習慣易使神經錯亂此證諸常人吸烟後之神情可以見之不寗惟是烟能增進血之壓力此因血潮中驟逢一種外來物質而起血之壓力旣高耐力遂降而疲倦於是興矣 
　　由此觀之烟酒二特誠易致疲倦防止之法惟有戒絕為第一 
法律 
[法律之效力] [  鴻賓]  
　　法律之效力者謂法律行使之權力也然則法律之效力當及於如何之時如何之人如何之地如何之事乎不可不研究之茲分述如下 
　　（甲）關於時之效力（一）法律必俟公布後始有效力（公布時謂之法律施行期）（二）法律無追溯旣往事實之效力（三）法律於停止期間無效力（例如某地已劃為交戰地恐其洩漏軍情妨碍戰事故暫時停止自由通信遷居等）（四）法律一經廢止卽失其效力 
　　（乙）關於人之效力（一）凡法律全國人民皆當遵守之（二）因人之特別法僅或種國民當遵守之（三）凡人已得法律之免除者限於已受免除之事項可免其遵守之義務（四）國民僑居外國時當從其僑居國之法律惟此條尚有數例外（一）一國之國民雖僑居於外國其身分能力當依本國法而被支配（二）國民雖僑居於外國公法上國民之義務當依本國法而被支配（三）雖僑居於外國而有治外法權者則仍得依本國法而被支配治外法權者統治權以外之法律也 
　　（丙）關於地之效力　（一）凡法律行於本國境內一般地方（二）因於地之特別法僅行於國內之一部（例如北美合衆國之紐約州憲法僅行於紐約是）（三）法律不行於其效力已被停止之處（例如發布戒嚴令或戰區界內不受法律之支配是）（四）法律行於本國之領海（五）法律為治外法權之結果得行於外國（例如在外國之公使館視為本國之領地相同而行本國法是）（六）海艦及公船雖在外國領海時自國之法律仍行於其軍艦及公船內（七）本國之法律得行於公海上之自國船舶內 
　　（丁）關於事之效力　（一）關於身分能力之事項以適用本國法為準（二）關於財產之事項依下之區別（一）關於物權之事項以其目的物之所在地法而適用之（二）關於債權之事項契約以適用契約地法為準其餘則以原因發生地法為準據法（三）關於相續及遺贈之事項以被相續人及遺贈者之本國法為準據（四）關於行為方式之事項適用行為地法（五）關於訴訟手續之事項以法庭地法為準 
　　　　　　　　　　　　　　　　（乙種酬） 
識字捷法 
[應用字] [  濟滄]  
　　龜　蛙屬篆文作龜從它小蛇也即今他字龜頭與它頭同　　（一）象其腹餘象其尾今省作龜　又强勉也蛙龜之行勉强自力故曰龜勉 
　　革　獸皮治去其毛曰革篆文作革象獸皮平張之狀　又人　內厚皮亦曰革　又烏之翅曰革　又更也改也　又除也　又急也音殛 
　　來　麥名篆文作　象其芒束之形舊說麥為天降嘉種故借以為行來之來　又語助詞 
　　禾　嘉榖也篆文作　從木丿象其穗　又凡榖皆曰禾 
　　米　粟實也篆文作米十象其界畫　顆粒𢑥集之形黍稷稻染苽大豆六者皆有米麻與小豆小麥三者無米故古人謂九榖六米 
　　韭　菜名篆文作韭非象韭形在一之上一地也 
 
