# 1899 - 64 - 4909302

 

Page 1

 
 
[新印各書籍發售] [  圖善集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案經覽洋七元○景岳全書碼洋三元○　治新書碼洋一元五角○潘頤福咸豐朝東華緣實洋一元三角○王益吾咸豐朝東華續錄實洋二元五角○左文襄公奏疏碼洋四元○　　三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註沈　錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○綰芳錄碼洋一元二角○中家　　本末一元五角○　中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○　學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[答客問]  
　　有客問於本館執筆人曰自五口通商以來中國目覩西國富强思欲倣行其法而究未得要領至甲午一役大挫　日人於是人心皆思變法誠以日本規效西法以來二十餘年蒸蒸日上中國被其藐視於是欣羡日人而變法　　然其最要者莫如人才而人才終須由培植而來西國徧設學堂分門别類凡天文地輿律例武備工藝幾務及一　　電光汽諸學均有學堂專習其岀而問世者均經堂中給以卒業證書不能贸然從事日人倣而行之不遺餘力　　　强此卽明效大騐華人未嘗不以人才爲重故各省各府各縣皆設有書院有留院肄業者有月課而給以膏火　　　季考課而所給特重者合各行省各府州縣人才何至十餘萬合各省各府州縣培植之費何至數十萬三年之中　　兩試每縣所取之人才亦不爲不多且鄉試以聚一省之人才會試以聚各省之人才培植旣多選拔尤愼以此而　中國之人才猶謂其不西人若也誰得而信之猶謂其不日人若也更誰得而信之乃值無事之時人才固形　　一且有事而皆手足無措退避不遑豈中國人才果不西人若耶抑西國之人才果勝於中國耶豈中國之書院不如西國之學堂抑西國學堂果優於中國之書院耶曰天生我才必有所用同此圓顱方趾西人之聰明才力亦猶之華人耳至於學堂書院同爲培植人才之地更無所軒輊也而華人之不西人若者大抵華人務名西人務實華人因循西人勤苦子不見夫中國之書院乎雖各省各府各縣皆有之且每省每府每縣不止一處每月課一次或二次或最　或局試雖閱卷者不事草率悉心校閱而與試者之學問並不岀自書院之中仍須在家自課故書院猶之考試耳久久行之人皆不過視爲具文書院遂至有名無實溯其開創時籌經費立課程非不認眞辦理乃歴一二年而卽廢弛　規横猶是而其中荒輟之弊言之難盡不過徒費膏火人僅爲膏火起見則夤緣之習傾軋之風且因之而開而書院　至不能振作人才亦由是不能振興欲矯其弊者思仿西法設立學堂冀挽回因循怠惰之風於萬一皇上亦臥　　人才一洗舊習迭降諭旨設立學堂乃自康逆事發皇太后訓政諭復舊法無論　　　　　　之心又漸漸懈惰此又世局之一變也然究之人才之興廢不在學堂書院之分要在辦理之國眞　　　　　　　　　　　二十四年九月三十日皇太后所降懿旨乎大旨謂禮部片奏各省書院請照舊辦理　　學堂等語書院之　原以講求實學並非專尚訓詁詞章凡天又地輿兵法算學等經世之務皆儒生分内之事學堂所學亦不外平此晏書院之與學堂本不必定須更改現在時勢艱難尤應切實講求不得謂一切有用之學非書院所當有事也等因旣而江蘇學憲准兵部火票遞到禮部咨文札飭松江府轉飭各學可見朝廷以取才爲急惟不欲書院之改爲學堂非不准各省之設立學堂也竊意學堂究足以補書院之不逮有志之士尚宜竭力整頓而書院更宜洗湔舊習以剛　廷培養人才之意誠如懿旨所云名異實同不必存膠執之見者也客去乃述其問答之語弁之報端以質之　心實學　 
[本館接奉電音]  
　　昨日午前京師飛電傳來上諭一道敬謹譯登○正月二十八日奉上　　　　加恩賞給郎中欽此 
[南寗開埠]  
　　日本某日報云西歴二月三號中國總理衙門照會日本政府略謂中　决　在　西南　府擇地開闢口岸俾各國商賈在此懋遷有無惟開辦之期現尚未定說者以爲此舉若成存　弭法人覬　南徹之一法也 
[抗拒俄人]  
　　天津訪事友人來函云旅順口天生險要屏蔽北洋甲午之役將帥　　致日人不折一兵公然占據及和議告成俄法德仗義執言俾其地仍爲我有去歳俄人乘德人占我膠州灣之際商　政府　旅　泊水　當事碍難力拒奏請俞允嗣又請假金州總署雖未允從亦不欲重違其意遂由貔子窩起書一直　　　於旅　　俄人管轄於是俄人於彼處設立民政衙門徴收租課土人以所徴過重力不能堪聨名具禀　政衢門　爲校感俄官目爲聚衆滋事開槍恐嚇不圖悮傷袖手旁觀之數人土人遂羣舉耰鋤與之鏖戰計死三　負傷十人俄人亦傷七人不識將來此事若何了結也 
[商局公議]  
　　天津國間報云某日香港商務局董邀集各商互議振興商務開列五　　請英廷　　施行一本港爲兩廣商務關鍵之區他日英國欲在中國保護商務當以香港爲要地二將來鐵路由　至省由書至漢口　　武昌漢陽等處則中國商務當以香港爲接濟三現計本港每年贸易有五十兆磅如南省江河　通有鐵路至長江　香港商務必能速增四香港地形處於印度日本之中又在中國人多省分之旁若從陸路入亞洲當以此地爲門户　爲經商之勝區英若設法保商當以香港爲始五中英商務將來如何盛大尚未可料惟商務當以香港爲首要之區英如設法推廣商務當在長江與北方各處照下所列四欵爲要務一中國稅餉　可一次徴收以免各卡分徴二中國各省須免抽厘不得到處徴收祗可由稅關總徴三兩廣匪徒猖獗應請中國竭力湯平方不碍商務四欲洋貨暢　　須開通西江亦須開通東北兩江務使船行無阻 
[開關有期]  
　　金陵訪事友人云南洋大臣劉峴帥奏准開闢儀鳳門外下闕商埠設立金陵關委署藩可正任監巡道胡芸臺觀蔡在下關附近相度地址興造關屋觀察以所釋之地不知何人管業一時未能查悉因飭江寍縣示 
 
 

Page 2

 
 
招業主呈契給價定於二月初一日開工限四月十五日告竣自二月二十一日卽西歴四月一號爲始就鄂督張香帥署江督時所購躉船趙徴開稅 
[匪首成擒]  
　　蕪湖訪事友人云渦陽士匪倡亂業經官軍一鼓蕩平惟匪首牛世修薛五尚未成擒迭奉督撫二憲高懸重賞嚴加購緝日來官塲接省中來信知牛匪匿跡皖豫接攘之駱駝集由壽春鎭郭善臣鎭軍購得線人恊同蒙城縣知縣曾大令緝獲飛禀督撫二大憲請示遵行督憲飭就地正法撫憲則批令就近解歸鳳潁道勘訊是以現在尚暫覊顯戮也 
[渦事餘譚]  
　　去冬皖北渦陽縣土匪倡亂經江皖豫三省督撫遣兵會剿業已蕩平兹者金陵訪事友人來函云兩江督憲劉峴帥第一次派往之衡軍兩旗行抵鳳陽探知土匪已被徐州鎭標兵士及鳳字營勇撃敗紛紛竄入臨淮遂揮軍力戰移時徐州兵踵至豫軍亦同時會集四面兠剿斬馘無算土匪輜重悉爲官軍所有遂紛紛潰散有竄入滁和潁亳等處者峴帥聞報卽命衡軍從滁和等處取道回江寗沿途搜查俾無瞧類目下此軍方分投邏緝尚有一隊濡滯於歴陽山色中約須月杪始能旋省也 
[獲匪受賞]  
　　蕪湖訪事友人來函云哥老會匪頭目駱海清又號駱賓王曾在長江水師中營當勇嗣因屢次私殺徒黨及同營兵卒被黄芍巖宫保訪聞密飭嚴拿駱聞風逃逸兩易寒暑始於夫臘祀灶前六日獲於寗國府北門薙髮店宫保會商兩江督憲劉峴帥以該匪逆黨衆多倘一解省難免疏失遂批飭寗國府桂玉堂太守就地勘訊並嚴究羽黨以便按圖索驥太守奉檄後親提推勘錄供申詳試燈前二日接奉回批著就地正法遂飭宣城縣會同城守營並由皖南鎭撥兵數百名以壯聲威然後將駱由獄中提岀騐明正身當堂綑綁押赴巿曹處决將首級解赴犯事各處懸竿示衆承緝之千總吳君大元由宫保及峴帥會稀奏請免補守備以都司遇缺卽補適蕪湖水師營右哨都司因事撤委宫保卽檄飭升署又有劉慶餘者當時應吳君之募剌探駱匪蹤迹艱險備嘗現亦拔置本營把總曩時被叅撤任之提標右哨都司丁都閫鴻賓奏請開復原官仍回本任似此破格優獎凡赳赳桓桓者當爲之聞風興起矣 
[鑄錢杜弊]  
　　京師訪事人來函云户工兩部錢局鼓鑄制錢工費較巨因是工人每將發岀之錢重復購回蒙混交收於圜法大有妨礙刻經户部議定新章自客歳臘月始凡兩局所鑄之錢皆於背面滿文空處捱千字文編列字號自天字起按卯遞推如第一邜之錢背注天字第二卯卽易注地字三四卯遞易元黄等字以杜弊端年終已捱至宙字今年開工當自洪字鑄起惟錢式較舊時差小每文約重七八分其字畫端楷刮磨精整則有過之無不及聞自今年起每月應放之欵槪用制錢因恐兩局鼓鑄不多復咨行各省督撫每月由外省藩庫解制錢萬緡各省輪流遞解周而復始以補部庫之不足經此嚴行整頓想京師錢價可望漸次輕减矣 
[鄂撫將臨]  
　　武昌訪事友人云新授湖北巡撫十次棠中丞自奉恩命由黔中啓節業已行抵岳州大約本月二十五六日行旌可抵鄂擇期二十七日接受關防官塲中預備供張甚形忙碌楚邦士庶莫不樂觀新政之行矣 
[皖學起程]  
　　蕪湖訪事友人云去冬安徽提督學政徐季和宗師歳試皖北告竣後於臘月某日回駐太平府節署本届科試之年宗師擬燮通舊例先考安慶府次及池州懲州寗國太平屈指五屬竣事已將榴火通明正好爲避暑之計兹已定期正月二十九日自姑孰起程向蕪湖巨紳李伯行借定雲鵬巢湖兩小輪船拖帶官舫道岀鳩江尚擬小作勾留與道憲吳觀察暢叙幽情蕪湖縣吳邑尊已飭辦差家丁在江干搭蓋　　鵠候文旌竭誠迎迓矣 
[欽産充公]  
　　格致益聞匯報云廣東欽犯康有爲及其徒梁啓超陰蓄異謀大逆不道事發脫逃後番愚縣裴大令擬將所封康犯附　産業撥歸禺山書院禀請督撫察核施行其原禀云敬禀者案奉督憲札開去年八月十七日亥時接到總署急重奉旨已革主事康有爲已革舉人梁啓超現經革職拿辦所有該革員等原籍家産著譚鍾麟督飭該地方官迅速嚴密查抄該家屬例應連坐者一併嚴拿到案一面根究康有爲梁啓超卜落一面懸賞購緝尅日電奏等因欽此前來合亟札飭札縣卽便欽遵查照卽日前赴芳村將康有爲家産嚴密抄封開摺具報并嚴拿該家屬到案根究康有爲下落一面懸賞購緝務獲報辦毋稍遲延等因奉此當經遵照辦理並將抄封康有爲産業器物繪國通禀在案兹查前封過康有爲産業内有省城惠愛街七約雲衢書室係康有爲在省城住宅連祐新昌洋貨店鋪面一間卑職擬請一併發交禺山書院管業以助士子膏火之用是否有當理合禀請察核俯賜批示立案實爲公便除禀督憲外肅此敬禀伏維垂鑒卑職景福謹禀旋經撫憲批示云據禀已悉已封康有爲住屋店鋪交禺山書院管業尚屬可行仰按察司會同布政司遵照仍候督部堂批示繳 
[京師火警]  
　　京師訪事友人來函云去年臘月二十五日之夜初鼓後宣武門外迤西護城河南岸某姓冰窖忽肇火災窖中諸夥睡夢方酣一聞警鑼驚惶無措只得猱升屋頂重復躍下緣河隄飛步奔逃衣服襥被有不及取岀者悉數付之一炬至鄰近藏冰贮果各窖均未延及亦云幸矣 
[禾郡官塲紀事]  
　　嘉興訪事友人來函云新任浙江撫憲劉景韓大中丞於本月二十四日之晚秉節過禾禾郡文武大小各官先期乘舟赴蘇塘王江涇迎迓至四鼓後遥見憲舟用小火輪船拖帶衝波激浪而來因急投遞手版迨憲舟過麗橋河已天將破曉卽在大西門官碼頭暫泊各官復次第登舟禀見旋解維望杭垣進發○日前新任嘉興縣蕭大令由省來禾赴府轅禀到後暫駐報忠埭公館頒發紅諭擇定本月二十六日寅時接印是日黎明時排導赴本署行接印禮事畢書吏差役均叩賀如儀 
[津沽鯉信]  
　　天津訪事友人來函云武備學堂總辦蔭五樓觀察昌前曾隨使栢靈於外洋政治風俗頗爲熟悉回華之後派充武備學堂提調旋擢升總辦垂二十年所造人材多有握兵符爲將領者去歳榮中堂蒞任北洋深相器重交缷後奉命節制北洋各軍議定自募萬人訓練精强俾作神京拱衞因念觀察熟於武備特疏奏保曾蒙召見兩次現又奉旨候選道蔭昌著以副都統記名交榮祿差遣委用欽此凡在仕途莫不相深艷羡○北洋大臣向於新正例設盛筵延請西國官紳藉敦睦誼此次本擬於正月十八日折東相邀嗣因關道憲李少東觀察稍有感昌請假四日未能簉座相陪爰特緩期設讌 
[秦淮畫舫]  
　　金陵訪事友人云本月二十二日爲統領衡字全軍王子英總戎世雄五旬攬揆之辰省垣文武各官誼篤實恭皆往祝嘏部下營官哨弁勇丁亦登堂介眉共獻南山之頌○去年秋成大有冬間米價甚兼獻歳以來雖已漸增然尚不甚昻貴自元宵節後每日繼長增高至二十三四日上白米每石竟漲至洋銀五元有奇中等者四元四角粗糙不堪者亦非三元五角不辦此邦之人莫不憂形於色○兩江督憲劉峴帥目撃時事多艱孜孜以造就將材爲務擬在省垣設立練將學堂飭選標下識字將弁入堂肄業檄委丁憂候補通判羅别駕治霖爲提調嗣以堂基雖經撥定而房屋狹隘不敷展佈亟須赶緊添造以擴規模遂撥欵二千金發交别駕辦理此項工程别駕奉飭後已鳩工庀材於本月旣望後擇定吉日經之營之矣 
[縣試先聲]  
　　上海縣試定於正月三十日取齊二月初二日開考正塲報名應試者刻已有二百三十餘人昨日縣主王大令飭　差人役將敬業書院試塲灑掃潔凈陳設齊整 
 
 

Page 3

 
 
[會勘鐵路]  
　　寍滬鐵路督辦盛杏蓀京卿札委江蘇候補知縣沈明府介福會同怡和洋行所派洋工程師麥利氏沿途察看地勢以便動工蓋因此項工欵向怡和稱貸故也刻下明府與麥利氏已將次勘至滬上誠恐民人藉端阻止禀由京卿照會上海縣王欣巿大令届時派岀公差悉心彈壓 
[匪棍行凶]  
　　本邑浦東人范山毛混名野山毛向以駕舟爲業刻在浦東當運糧工頭前日之晚七點鐘時至南巿新馬路肇家浜橋畔指南白玉樓烟館内開燈吸烟突有匪棍陳子明之黨羽五六十人各持利器蜂擁而來向之尋釁抽刀亂戳致范兩手腕及肩腿脇等處均受重傷倒臥血泊中奄奄一息巡街捕聞聲而至急吹號呌由捕頭王榮培帶領通班巡捕飛馳兠捕則兇首已經逃逸僅將張春春卽團扇春春拘解捕房轉角工程局禀知總辦朱森庭明府明府立卽升堂研訊范烟華供小的向在滬北某洋棧執役堂弟范山毛被人戳傷是以投案代訢范山毛供小的年二十有六鄭家木橋三十六個黨中小爛頭及黄皮阿弟等十人責令小的每日饋以洋銀一元小的不允伊等屢次前來尋釁是晚突有多人持刃亂戳致受重傷陳海泉供與范同宅當時張春春手持扇擔而來及肇禍後卽棄之脫逃務求訊辦張供小的係引翔港人年二十有七向以糊製團扇爲業今由鄉間來滬偶至　肆啜茗適有多人打架刃傷一人旋被誤拘叩求省釋胡裕昌供小的在指南白玉樓爲夥是晚有數十人各持器械呼令開燈不隄防竟持刃傷人值堂人盧得生供與略同明府謂該茶肆縱容多人入内行兇及至肇事又不隨時禀報殊爲可惡喝令拖下笞責胡盧一再苦求始免隨飭書吏備就文牘解送上海縣署請王欣甫大令訊辦 
[違例宜懲]  
　　衙署翼房扄鐍維嚴所以防傳遞潛息賄縱脫逃也乃英界公廨差房看役楊德豐擅就班館中開一小門以便岀入事爲稽察押犯之某姓家丁查知禀知讞員鄭瀚生大令大令傳訊各役均稱不知楊供每届夏日是處炎熱異常故開一門以便清風徐來略挹爽氣今已知罪尚乞開恩大令惡其瞻大妄爲判責二百板管押半年 
[嚴諭須遵]  
　　前晚有流氓麕聚南巿新馬路指南白玉樓烟室持刃傷人馬路工程局總辦朱森庭明府以樓主人不應隠忍不報致肇禍端飭卽拘提送縣請究又恐各茶肆烟寮皆有此等情事爰於昨日傳齊新馬路旁河南中華樓風樓富貴樓指南白玉樓金鳳樓一枝春萬新樓南泉園等家主人諭以嗣後如有聚集多人前來啜茗吸烟因而口角者立卽來此禀陳本委當派捕前往彈壓如或不遵一經違犯定干重懲衆皆唯唯而退 
[巡查嚴密]  
　　上海縣王欣甫大令以近來境内竊案甚多兼之賭風頗熾因於前晚三鼓後輕輿減從微服岀署在城廂之内各處梭巡 
[禁賣淫書]  
　　前日潘春林手持倭袍記至英租界中高聲唤賣適爲包探石金榮所見因卽拘獲詰其販自何處稱由夏琴山發岀遂一併傳送公堂禀請究辦夏供小的向操書業此書係坊中賣剩者明知犯禁不敢岀售是以托藩代銷尚乞恩寛自當銜結藩供小的賦閒無事故藉賣書以覓蠅頭不知此是違禁之書如今只求輕恕讞員鄭瀚生大令商之梅繙譯官判將潘笞責二百板管押三月罰夏洋銀五十元淫書存候焚燬 
[飭遷棺木]  
　　前日本邑英美租界捕房柏總捕頭遣包探傳集各圖地保令查明租界内停寄之棺共有若干具速卽傳知棺主限期一律遷去毋許再行浮厝 
[英界公堂瑣案]  
　　包探徐榮珊拘解張保全到案禀稱此人竊取黄家庫某西人家絨毯一條報捕後由小的拘獲起到原贓送案請究西人遣樸投案領贓張供小的在西人處傭工餬口此毯實係棄物故敢取回並非行竊讞員鄭瀚生大令惡其監守自盜判責二百板管押二月○包探倪順泉拘解竊賊沈明良到案禀稱前晚此人掩入泥城橋西首龍飛馬房竊取馬夫顧德安之皮箱一口内藏衣服數件經小的緝獲人贓送案請訊顧投案請領失贓沈供窮苦無依不得已而岀此下策大令判責二百板管押半年○包探顧阿六禀稱寗波人謝三元前因訛詐平人經小的拘案奉大老爺懲責遞籍不意閱時未久重復來申怙惡不悛肆無忌憚因此拘請究懲謝供來滬購物卽當回去不敢逗留大令著仍遞回原籍○二百八十一號華捕禀稱前日胡阿四在汕頭路左近人叢中竊取周一堂衣袋内洋銀一元當塲拘獲扭交小的送請訊究周投案申訴前情胡供洋銀在途中拾得周思爭奪致被誣指叩乞伸寃大令怒其刁狡判責二百板管押一月○唐言甫竊取李阿金家紅木質報時鐘一架報捕後由包探胡瑞龍緝獲人贓送案請訊李投案請領失贓唐認竊不諱大令判責二百板管押一月贓給還失主○包探劉森堂拘解竊賊顧阿三到案禀稱此人竊取張漙泉家綢布衣服三件經小的緝獲人贓送案請究張投案請領失贓顧供自知不合求大老爺恕此一遭後當改悔大令判責二百板管押一月 
[美界捕房紀事]  
　　本邑人張金法在外虹口兆豐路七號洋房某西人家當細崽前日乘間竊得火鷄一頭留養家中經西人函致捕房請緝捕頭飭包探費阿銀查岀原贓將張送入捕房押候轉解公堂禀請讞員鄭瀚生大令究辦○昨日清晨小竊王阿毛混入唐家弄某姓家行竊銅器適被事主所見拘入捕房押候解送公堂禀請訊究○昨日之午日本人某甲不知在何處雇坐東洋車至密勒路車夫向索車資非但不給反敢行兇毆撃因卽扭至捕房聲訴捕頭詢悉確情本擬送請該管領事究辦後念事屬細微令給小洋銀一角從寛釋去○昨日之午有一年約而立不識姓名之人形容枯槁衣衫藍縷行至美租界西華德路天賜里前忽然倒斃旋由巡街華捕投報捕房捕頭令地保查明有無屍屬速卽備棺成殮 
[善機洋溢]  
　　日前本館恊振所得虞智卿善士手函略謂本月二十四日家慈八十生辰承諸親友寵錫隆儀理當設筵伸謝因念徐海等處待振孔殷移助規銀一百兩以全物命而答隆情又埭溪繆山氏交來節省日用紋銀五十三兩一錢四分申二兩二錢合規元五十六兩四錢六分九厘又海陽譙國沂川善士去秋第三令愛岀閣將筵資洋銀五十元移助徐淮海振欵爲諸親友造福又鄒挏舫善士助徐淮振捐洋銀二十元佛言救人一命勝造七級浮屠今諸大善士駿惠頻頒利賴之宏何可限量行見萱幃日永孝思推錫類之仁翠閣春濃偕老協齊眉之慶分衣食之餘惠廣推解之高風愷惻爲心上蒼默鑒瓜豆因果又何疑焉拜領之餘謹書數語以鳴謝 
[皖北告災]  
　　童觀察祥熊李觀察光久來函内開皖北土匪倡亂擾及渦宿阜太等縣雖經會集諸軍卽行撲滅擒渠解脅地方粗安而飢饉之殘喘未甦兵荒之蹂躪復及瘡痍滿目幾於十室九空存者旣撫輯需資死者又積骸待掩且去冬亁旱二麥播種未齊卽使幸獲有收亦不足資民食若不與災重各屬一視同仁籌集鉅欵厚加撫卹則民生涂炭何以圖存第災區十有餘屬災黎數十萬人官帑支絀異常杯小車薪安能濟事是必仰藉仁人義士愷惻慈祥躬爲倡率庶足以廣備義振振槁嘘枯素稔尊甫封翁大人念切痌瘝樂善不倦德音令聞叚邇播宣執事養志丕承家風益茂義漿仁粟慨然指囷用敢爲民請命籲懇捄援明知近來籌欵維艱漙濟不易惟災情之重待拯之急無過於此尚祈力爲籌維速賜厚澤拯民水火實與垂斃災黎望天叩頭以請也等因奉此查皖北各屬飢饉之後繼以兵荒小民待救情殷迥非别處偏災可比兩觀察關心民瘼函飭勸捐則敬具有天良自應及時接濟所苦來源不旺無法搜羅伏祈仗義仁人好施君子解囊慨助設法分籌庶幾垂斃飢黎同登袵席引領望澤盼禱無量[  上海北巿絲業會館籌振公所施則敬謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日本邑二十七保四圖鄉民王鑑塘　夏雲堂至縣控被　　　　　　　太令諭令差役一併看管　　　　　　員馬清渠明府升座訊究王供父兄故後未經埋葬去冬以洋銀五百元買得二十七保　　　夏子　之地五畝數分擇於本月二十六日　葬預備泗肴遍讌田鄰猶恐棺柩經過之處損及菜麥以洋銀八元交地保令分償各户二十六日開金井時向左近浜内取水化石灰忽有　雲堂者藉端索詐逞强阻葬當買田時由雲堂介紹是日小的斥其無理雲堂卽鳴鑼集衆與夏雲卿顧阿士首　行兇將小的之頭撃破以致棺不克葬無奈扭至案下叩求究辦并將田契呈覽鑑搪之胞弟王德松拱亦相同夏雲堂供　　家居二十七保　　王鑑堂買族人夏子蘭之地作　小的並未爲中内有三畝八分係小的原根王曾許給小的洋銀後忽交與地保致小　　　分文不得　　之　　實無鳴鑼糾衆兇　　夏　雲卿供小的雖與雲堂同族然此事全不相干不敢帮同詐擾兇毆求鑒顧阿土供人　　地與王　　　　　　　王姓工人在小的河中　水踏壞菜蔬小的惟囑勿在田中行走並未兇毆明府謂夏曰本委素悉此間惡習每遇人家有葬事　　之人　　留難意　說詐今旣到案不能寛宥遂飭仵騐得王鑑塘頭上偏左受傷屬實諭令自行醫治夏雲卿顧阿土交保夏雲堂管押　　　　　地　質明究　○陳阿二陳阿　王阿四王金桂高根寳五人專在租界中肇事由巡捕拘獲解至英界公堂轉送縣署前日經馬明府　　陳等或　拉車度日　　充當小工相與含糊抵賴明府察得均非安分之徒判令各責一百板一併收押改過所三月期滿之後再石察核○王阿榮　　某氏婦所齊女核由十六鋪巡防中局委員轉解至縣前日馬明府提訊時某氏未經投質王唆稱小的與氏之故夫某甲素識迨兩死後棺葬鎭江小的相將女孩送往並未賣去明府知其狡賴諭令收押限五日内將女孩交案違干血比 
[法界捕房瑣案]  
　　前年金陵人童長慶因貼票虧欠各户巨欵旋經債主具控上海縣署禁押經年至去年臘杪　　浼人保岀前日又被天津人侯柏順扭赴公廨控稱被欠會項洋銀一千二百餘元讞員朱森庭明府訊供之下飭押候交保理處昨日命提到案飭包探帶岀覔人人銀並保限五日内照數理明延干追比○寗波人汪忠喜將所租招商局房屋轉租與茂記烟葉行收得租金均入已槖以致虧欠局中房租一百餘元由收租人扭案請追朱明府訊供之下著押候嚴比昨日接招商局來信知汪已付過兩個月房租計洋銀七十餘元遂飭包探將汪帶岀覓人具保限三日内赶緊措繳勒令遷岀并著將吳明高一併帶岀覓保限三日内遷岀次租免追○偷兒陳阿四在北京輪船竊取珠皮馬褂縐紗棉襖等被失主當塲扭獲送經明府訊供判令枷號一月發碼頭示衆期滿責釋○扒竊王太順甫經釋岀旋又犯案明府以其怙惡不悛命提到案著重責五百板發改過所監禁旋因杖瘡未愈俟期滿補責○積竊朱寳林小竊吳阿二張金生前已由明府訊明昨日著分别笞責一併釋岀 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年正月十四日十五日京報全錄]  
　　宫門抄○諭旨四道錄前○越撫廖奏爲浙江省城火藥局失愼查明辦理情形請將管轄各官分别議處摺○晉撫胡奏晉省創設製造局片○粤督譚奏委員接署藩篆摺○齊藩張奏爲接印任事日期摺○齊撫張奏懇恩總兵先行飭赴新任片○正月十四日恩慶假滿請安○廕昌謝記名副都統恩○大額駙漙頲德魁各請假十日○繼祿續假十日○富康椿壽各續假五日○希賢預備召見○召見軍機希賢○十五日慶王因伊子謝賞頭品頂戴恩○端王因伊子孫謝賞頭品頂戴恩○濂貝勒因伊子謝賞頭品頂戴恩○倫貝子因伊子謝賞頭品頂戴恩○榮中堂等謝昭信股票准其移奬恩○理藩院奏派雍和宫聽經派岀阿克東阿○召見軍機崇禮漙善○○頭品頂戴浙江巡撫臣廖壽豐跪奏爲浙江省城火藥局失愼查明辦理情形請將管轄各官照例分别議處恭摺仰祈聖鑒事竊據辦理軍裝局委員候補通判徐光鎣禀稱浙省操防火藥向儲城北水星閣地方奉委候補副將劉道登候補從九嚴雋蘭駐局看守光緒二十四年十一月初四日戌刻忽聞水星閣藥局失愼當同營縣督帶勇役調集水龍馳往救護幸該處四無民居槍械砲彈等庫相距較遠俱保全無恙惟所儲硝炸等藥四萬餘斤局屋十餘間轟燃無存附近官屋民房震坍損壞者共百餘間壓斃局員家屬一口居民四名局員嚴雋蘭曁勇丁居民共四十餘名均被壓傷輕重不等該局墻垣高厚西面環水僅通一橋岀入外復加築護隄看守委員勇丁住屋皆在護隄之外平時收放火藥必在辰已午三刻過午庫門扄閉不准擅啓且是日並無收發火藥庫門未開無人岀入不料起更時候忽如雷聲震動藥局陡然炎起一轟而上並未横撃皆得力於圍牆堅厚所以附近民房僅　農坍絶無轟燃詳加體察僉謂硝磺存儲已久鬱積生熱加以天時亢燥藥房門户緊閉蒸鬱過甚一經電氣觸動遂致轟炸委非意料所及亦非防範不周等情由藩臬兩司曁防軍支應局司道會核具詳請將該管文武及兼轄官分别議處聲明壓斃人口業已分别撫恤震坍官民房屋咨第修葺藥局另行修建所需各項用欵由外設法籌撥請奏前來臣查該藥局僻在下城地極空廓四面圍護土城兩重濠河兩道派兵駐巡封鎖嚴密專派候補副將劉道登候補從九嚴雋蘭駐局看守並由軍裝局委員候補通判徐光鎣兼轄稽查此次忽然轟發殊岀意外欽奉電旨飭查當將失愼查辦緣由先行電奏一面嚴飭詳細查報並經臣督飭仁和縣提集兵役人等隔别研訊委實不知火從何起兹據該司道覆核會詳逐細訪查確非遺火所致所稱天時亢燥儲藥鬱熱引電觸發理似可信惟委員劉道登嚴雋蘭職有專司雖此次失愼非人力所能預料究屬疏於防範徐光鎣有兼轄之責亦難辭咎相應請旨將專管候補副將劉道登候補從九嚴雋蘭照例一併革職兼轄官候補通判徐光鎣照例應議以革職留任該員係候補人員應請俟補官日革職留任以示懲儆至火樂軍裝前有移儲城外之議以費絀中止現已飭司會紳商酌另於城外察度相宜地叚妥籌移設免再疏虞理合恭摺具奏伏乞皇太后皇上聖鑒訓示謹奏奉硃批另有旨欽此○○胡聘之片再臣於光緒二十四年正月初一日欽奉寄諭據榮祿奏各省煤鐵礦産以山西河南四川湖南爲最請飭籌欵設立製造廠局漸次擴充從速開辦以重軍需著各就地方情形認眞籌辦總期有備無患足以倉猝應變等因欽此當以晉省向無機器製造局廠亟應赶速籌辦飭司派員前赴天津定購製造槍砲各種機器並酌建房屋雇集工匠以便試行仿造經臣奏奉硃批該衙門知道在案兹據該委員等勘定省城北關外栢樹園廢廟一所可以建立局廠並買廟外地基藉資推擴現已購料興工一切廠屋均按洋式修造以期堅固惟事屬創始晉省又非通商口岸雇募工匠採辦料物價值極昻需費甚鉅值此司庫欵項萬分支絀實屬無可騰挪查有光緒二十三年臣奏明派員整頓歸化關稅長收盈餘銀五萬兩係晉省就地新增之欵應請提充工用以濟要需一俟機器運到廠屋粗具規模卽飭督令工匠先行試造以裕軍儲等情由營務處司道轉據機器局委員詳請具奏前來臣覆查無異除飭將工料價值查明詳請核銷外所有晉省遵旨創設製造局廠並動用欵項緣由理合附片具陳伏乞聖鑒敕部立案施行謹奏奉硃批該部知道欽此○○太子少保頭品頂戴兩廣總督臣譚鍾麟跪奏爲遵旨覆陳仰祈聖鑒事竊臣准軍機大臣字寄光緒二十四年十月十五日奉上諭廣東布政使岑春煊著該督傳知來京預備召見將此諭令知之欽此當卽行知該藩司欽遵北上兹據岑春煊面禀於十一月十五日交缷藩篆二十日卽束裝起程臣已委按察使魁元接署藩司印務所遺臬司缺查有肇陽羅道吳仲翔現在省審案堪以署理除分飭遵照外所有藩司遵旨入都預備召見緣由謹繕摺由驛馳陳伏乞皇太后皇上聖鑒謹奏奉硃批已有旨令岑春煊卽赴甘肅布政使新任矣欽此○○山東布政使臣張人駿跪奏爲恭報微臣到任接印日期叩謝 
天恩仰祈聖鑒事竊臣渥承簡命調任山東布政使祗卽具摺籲請陛見奉硃批著來見欽此旋於光緒二十四年十月二十二日到京恭請聖安仰蒙召見二次十一月初九日請訓復蒙召見訓誨周詳莫名鍧佩遵卽束裝岀京於十一月二十七日行抵山東省城接奉撫臣張汝梅行知飭赴新任二十九日准前署布政使豐紳泰將印信文卷派員齎送前來臣卽恭設查案望闕叩頭祗領任事伏念山左爲附河濱海之區藩司有理財用人之責當此時艱孔亟災祲頻仍惟察吏乃可安民必節用斯能裕餉諸如勸辦積榖以實倉儲嚴核交代以杜虧空以及籌撥工需規畫賑欵在在均關緊要如臣精昧懼弗克勝惟有殫竭血誠隄事隨時禀商撫臣認眞經理以期仰答高厚鴻慈於萬一所有微臣到任接印日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○張汝梅片再前據新授曹州鎭總兵崔廷桂呈稱該鎭於八月十二日恭謝天恩摺内聲明俟楊史道　大工合龍後籲請陛見欽奉硃批著來見欽此現在楊史道口業已合龍自應遵旨北上惟查該鎭係總理三游修防事宜前籌辦桑家渡楊史道口兩處要工均能迅速蔵事所有上游楊莊漫口前由臣奏派河南候補道馬開玉馳往督辦該處爲黄運交滙之區現在正河淤塞全溜内冲非將八孔橋民埝先爲堵合楊工未易措辦而民埝辦理甚形棘手崔廷桂老於河　　能因地制宜現擬飭令該鎭馳赴上游會同馬開玉妥爲赶辦以期早日合龍俾民田得以涸復運河亦可及時疏濬其楊史道口應辦善後各　宜卽責成中游督辦道員丁逹意一手經理查上游爲曹兗二府所轄界連直豫淮徐盜賊岀没靡定頃據委辦江南宿渦南運局山東候補知　　受褀禀報宿州土匪滋事其勢甚熾有竄河南永城之說永城去東省曹單等縣甚近尤宜先事圖維須有將才大員調度各營方足以資防　　無仰懇天恩飭令該鎭先行馳赴新任並就近會同馬開玉籌辦楊莊堵口事宜呼應旣靈成功較速實於地方河務兩有裨益一俟楊莊　　冬防　峻再行入都陛見岀自鴻慈謹附片具奏伏乞聖鑒訓示謹奏奉硃批著照所請欽此 
 
