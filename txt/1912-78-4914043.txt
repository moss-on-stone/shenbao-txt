# 1912 - 78 - 4914043

 

Page 1

 
 
評論 
[共和危言] （　民來稿） 
中華民國成立臨時總統就任從表面觀之似已大安大定矣然一念及國務之人才如何支配善後之經濟如何籌劃南北之軍隊如何安插刦燼之商業如何振興禍福之機轉移旦夕於此奇險萬狀時代所存一綫希望者當今執政諸巨公果能羣策羣力一秉大公則來日方長自能逹於有志竟成之域乃紀元未逾百日政論頗聳聽聞司法長越境拘人電文一纸内務部借公箝口報律三章急救一時之借欵抵押公司潔身自好之議員後先退職始則彼此互存私見不肯稍讓者旣而臨時政府之纷爭陸軍總長之簡用大起南北兩方之物議遂令風潮之初見於南者繼復漸趨於北噫誰謂共和新政體而可平和以成立耶 
嗚呼昔假立憲之名而行專制之政满清之故技今成共和之局而速亡國之禍民國之危機諸公半自民間來當熟知民間現在之情形頻年水厄各省流行洋貨充斥財源告竭各地金融機關因光復而驟然停阻者至今而窒滯者如故卽一二豪富稍有孑遺又爲某隊某會地方某捐所悉索商賈之家出欵增而入數驟减門巿冷落僅足以敷日用之需且有因節省經費而停歇夥友者即以蘇屬之南潯盛澤各小鎭論絲綢兩業賦閒者幾逹三萬人寡妻弱子嗷嗷待哺商家如是貧民更無論矣 
最可慘者盜賊縱穔各鄉鎭隨地皆是每逢夜半槍聲四起睡不安枕驚惶起坐卽幸未入門搶刦而已不勝心寒膽裂之悲觀或曰是非厚集兵力不可噫舍盜賊而言兵我愈覺輾轉徬徨而莫知所措夫軍隊之性質以服從命令爲主義然今日兵變之禍數見不鮮燕冀粤贛被害尤烈即不然者或手持凶器潛入人家或窺伺路旁掳人勒贖養兵衛民之說日出諸都督之口擁兵害民之事日見諸城巿之中雖軍界中非無熱心國事之徒而以少數多數比例之少數者轉不免爲多數累耳割肉補瘡肉盡瘡潰一旦餉銀告絶全國皆寇釀成最後之惡劣结果未知執政諸公將恃何策以善其後也耶 
尤可憂者中原膴膴列强久視爲探囊之物乃自武昌起義後對於戰時公法有似中立非中立之宣告對於臨時政府有似承認非承認之觀望近者以租稅抵借款以礦山抵借款以航路鐵路抵借欵類無不朝議而夕允焉一而再再而三屢借不已設非成算在胸中者彼果何爲甘爲吾之債權國耶我今非絶端反對借款問題獨不料擔負萬鈞責任之諸公竟置國計民生於度外祗知爲一已之功名利害計日以借債爲政策耳 
抑余又有進者八月十九之日苟無黎公首先發難不特諸公伏處於專制政體之下謹守政軍學界之職務卽在袁公尚不免故鄉耕釣自稱退居林下之老臣即在孫公亦不免境外奔波願作提倡革命之巨子况黎公輾戰武漢九死一生又非諸公之待時而動雲集響應者可比以觀今日黎公何如諸公又何如處此千鈞一髮之危機竊願諸公今日腦筋中各殷憂一不可换救之時局而以消除私見爲入手第一方針諸公果信我言乎則坦白乃心精勤乃事同舟共濟努力前途新造共和之民國豈無化貧爲富化弱爲强之一日諸公或果不我信也則雖内閣组織幸獲告成將來參議院與閣臣之反抗閣臣與閣臣之傾軋竊恐且十百倍於今日而更未有已耳 
大總统命令 
[三月二十六號]  
臨時大總统令任命彭英甲補授甘肅布政使此令 
[專電]  
　孫總统俟臨時政府事件交代清楚即行解職返粤調停粤省亂事 
　唐總理詢取各國務員之同意多數仍辭 
　南京軍界中人均勸黃興君仍任陸軍總長之職唐總理亦力 
 
 
 

Page 2

 
 
勸勿萌退志（以上南京） 
　袁總统現與升允張作霖等電商解散軍隊辦法升張要求給以巨欵始允解散 
　比國借欵代表聲言已在北京上海兩處以現銀三百萬兩交付中國此後當再陸續交付不致因受阻力作罷 
美國財政家代表斯屈萊脫君夫婦於二十六日由京取道西比利亞回美華官送行者甚衆 
軍隊統一聯合會修理竣工近日會員陸續到場籌備提議事件（以上北京） 
　浙軍凱旋由蔣都督派員設所舉行慶祝 
　温州處州兩處因災荒閙事到省請兵（以上杭州） 
[公電]  
　　南京軍界電　北京袁大總統段軍统軍界統一聯合會武昌黎副總统各都督司令各報館鑒北京軍界統一聯合會養電悉現在共和成立南北一家自應消除意見免啓猜疑努力同心爲中華民國前途同謀幸福斷不致因從前意見之不同復存惡感惟王遇甲易廼謙丁士源徐孝剛等前在漢口擅殺無辜越出戰鬭範圍以外例如降兵數百王遇甲易迺謙以機關槍慘殺之白髮老翁數齡稚子丁士源亦指爲漢奸縳樹槍斃停戰中徐孝剛親以海軍大砲轟撃民軍鄉民無辜冤死者難以數計天怒人怨鬼哭神號凡有血氣者莫不痛恨非因意見不齊抵抗民軍者可比暴戾如此實屬慘無人理此人道之罪人也王遇甲等均係南人以南人而慘戮南人鄉里目爲戾氣婦孺不共戴天試問遇甲等得志快殺之時亦曾有南人本是一家之感否此鄉黨之罪人也南北未經統一以前尚云意見歧異及至共和宣布以後王遇甲等對於南方代表謾詆共和故意挑起南北惡感其意何居此共和之罪人也以上三罪有一卽不能容於民國何况三罪俱備南方各界咸稱罪大惡極應行宣布死刑如仍舊委用將何以對服生者安慰死者竊恐意外之虞不久發現誰將任其咎貴會旣云以國家爲先提自應爲民除害今反爲少數惡人辯護使數萬萬人之人心仍不能安南方之危局仍不能保竊惑焉貴會之名旣爲全國軍界统一會則南方軍界應有發言之權况四兇均屬南人事實在南見聞確實萬無誣　之理請速將王遇甲等逐出軍界统一會不然南方軍界决不承認貴會南方軍界同人叩總統府代 
　南京實業部電　各省都督鑒頃准雲南蔡都督電稱滇省所産紫銅極富存貯甚多可供各省鑄造銅幣之用等語合亟轉電貴省如其需銅請即赴滇購用以維鑛務而塞漏巵實業部有印　常州趙司令電　各報館及各團體公鑒常州軍政分府總司令長趙樂羣爲復事頃奉蘇都督特派專員彭鍚藩等來常面談陳士辛一案等因原該本係軍械官因購槍侵蝕軍款證據具在邀同回府交衛隊看管當卽電禀陸軍部核奪施行電稿親書行字已囗民政長屠書記官童翌日交民政長帶回不料夜深至三更有參謀粟養齡不候部覆私寫命令並未經本司令親自核定畫行有命令在此爲證并當時有衛隊排長傅長道不肯執行對粟伸說應問過司令粟即謂不必問司令亦有排長司證當擬將粟懲辦奈十年舊雨不忍拿辦只得坐候都督訓示茲奉特派專員面談此案即派員隊十名將粟養齡騐明拿下押交蘇委員親解赴蘇一俟將陳士辛前後案卷及證據囗呈懇一併訊辦核奪施行至照現行刑律裁判之處出自鈞裁除將此案案卷報告軍備籌辦處來函容明日一併檢請呈核外爲此先將私行命令之粟養齡騐明拿交蘇委員帶回核辦特此電佈并懇速登藉表白羣萬萬不得已之苦心於天下後世也敬請公安統希亮察常州軍政分府總司令長趙樂羣公佈沁 
　上海自由黨醫士團電　北京袁大總統鈞鑒醫生爲全國人民所仰賴醫學即爲全國醫生所當研究毫釐千里關係匪輕保種强國莫急於是竊惟中國醫學程度不齊更乏簡明敎科書以養成普通敎育醫士團議决進行方針先擬編輯醫學敎科書並將中國各種藥品研究化騐之法俾圖進化爲此上請大總统俯允裁撤太醫院廣延中西通才组織民國大醫院並建設中醫學堂事關生命萬不可緩敢貢蒭蕘伏候施行裁復上海自由黨醫士團正副長余德壎徐元芳叩哿按余君號伯陶徐君號馥蓀 
　北京袁大總統電　上海醫士團理事長余君德壎等鑒哿電悉醫士團擬　輯醫學敎科書並硑究各種藥品化騐之法足徵熱心學術深堪嘉慰惟组織醫院及中醫學堂應俟統一政府成立後由主管衙門籌設至太醫院非民國關係機關宗俸均與民國無涉當别論答復袁世凱敬 
　北京度支部電　上海鹽業恊會鑒電悉浙鹽官收一案大總統已電浙江都督令鹽政局暫緩實行矣北京度支部養 
　北京軍界统一會電　孫大總统黎副總統參議院各省都督各軍司令公鑒本會已於三月廿五日開成立大會議决會綱並派員赴寗促成統一政府寗蘇浙豫皖奉吉黑粤鄂燕魯晉十三省又蒙古臨淮江北陽河察哈爾上海等處代表共五十九人均與會軍界統一會有印 
　紹興自由黨電　各報曁自由黨本部轉王金發君鑒此間兵士屢以武力藉端禍民人心惶惑時以搜烟爲名闖入城中周家刦去衣飾多件刺傷一人今復毆辱民團局長徐叔蓀刺傷馬夫及馬乞速嚴辦以靖地方而整軍紀自由黨紹興部全體叩 
　潮州第一標統孫丹崖電　上海潮州會館轉潮州同盟會鑒林激眞違都督命到潮陽圍攻蕭敏吾軍勒繳鎗枝先啓戰端罪一誘丹崖到潮陽調停忽被拘禁罪二全軍到潮便圍攻安撫使署殺人如麻罪三搶邏羅船洋客罪四刧同吉銀行峻峯綢店罪五毁漢潮圖畫兩報館拘其主筆罪六燒鎭邦街舖店罪七潮民過其營前疑爲奸細剖心割腹罪八鈎通第四北伐軍在郡謀内應罪九强佔關稅罪十請迅電總统都督究辦丹崖有叩 
　烟台藍都督電　陳都督及各報館鈞鑒請轉知戴鈞雙君此間餉款已由中央接濟籌欵事應卽停止免貽國人口實爲幸藍天蔚叩沁 
　窰灣各團體電　各報館轉張季直先生鑒沭沂兩河爲淮北水患之病根一日不治則一日水患不免現邳宿睢飢民盡成流匪商失業而農失耕勦不易而撫無資事急燃眉請鼎力籌撥鉅欵以治沭浙藉工彌盜以救民命議會定章籌還地方自應公認立昐示復窰灣自治會商會農會公叩　阜寗王以昭等電　旅滬阜寗同鄉楊雨田君鑒阜寗東北西三鄉去年水災不減安海迫於兵警土匪秋後未得上訴現餓莩載道如無賑濟情形實不堪設想君覊滬上請就近於江皖籌賑會并張季老丁衡老處切實商量賑欵早到一日則早活人命無算謹此電聞謹率數百里災黎稽首昐切王以昭趙承霖季龍伸等同叩 
　上海華僑聯合會電　南京參議院公鑒前時華僑各代表要求貴院予以華僑選派代表駐院與議員有同等之權以盡國民責任而表華僑意見於共和行政不無稍補等因曾經亞齊代表謝碧田上書詳陳在案惟至今尚未蒙貴院議决實深翹昐敝會日昨召集駐滬海外各代表會議言海外情形不同利害亦異當茲民國建始海外同胞正殷内嚮咸欲扶助民國政府之進行自應具呈再請貴院提議切望施行華僑聯合會叩徑 
[譯電]  
　　俄國駐華公使廊爾維慈已簡爲摩洛哥公使駐奥俄國大使署參贊克洛斑斯開則簡爲駐華公使（北京） 
　法國芒脫其郎路有兇徒六人先殺一汽車駕機者奪其車駛至巴黎附近之匈的萊某銀行四人入内殺會計員一人鎗斃書記兩人刦得法郎四萬元餘兩人一守門一管車事畢向巴黎逃逸並開槍轟擊追者旋在阿斯里愛爾斯棄車而逃（巴黎） 
　匈的萊近處常有無政府黨乘汽車行兇法國偵探隊全隊緝捕三月毫無结結果巴黎之人大爲震動近郊各車站均满駐兵士警察政府將呈遞議案請准组織警察汽車隊（倫敦） 
[要聞一]  
　袁總統注意蒙事 
袁大總统前日致電駐俄外交代表囑其探詢俄政府對於中國之舉動日昨接到覆電略云俄政府對於中華民國成立之態度頗爲嚴重刻經集議以駐奥大使參事官克魯斑斯開曾於庚子亂時充任駐京使館書記官其於中國情形最爲熟習當此中華國事甫定蒙古又復宣告獨立將派克氏充任駐華全權公使對付一切至承認民國之舉大致須俟他國先行承認該國始肯派使來華互换國書而對於蒙古之態度尤堅持侵略主義然此等主義何國蔑有仍視我國民能力之進退爲轉移查庫倫正式宣告獨立之電確係有人嗾使以試我國對於此事之舉動故對蒙政策務宜剛柔並用不可過於平和至起他人覬觎等語 
又聞袁大總统因蒙古風雲日緊近又致函駐京代理俄使詢其政府對於蒙古之主張旋准覆稱本國政府對蒙古之現狀决意仍持不干涉主義如借欵請兵等事皆已拒絶云云然袁總統以俄使雖聲言决不干涉而其設心究竟如何無從懸揣且於接濟軍械一事並未提及已可想見一斑目下庫倫已正式宣告獨立虚言撫慰何濟於事故决用和戰兼施之計旋商之蒙古王公大半亦表同意將來蒙古王公如果無法解散即須行用最後之手續以彌西北邊患云 
[北政府會商統治法]  
袁大總统發表特任唐紹儀爲國務總理後連日召唐至總統府會商統治之法聞已議有頭緒者凡五項 
（一）内閣之地點唐總理擬以大學堂及陸軍部兩處擇一改建内閣俟由寗返京後再行勘查决奪此時暫假　拉胡同前清内閣新公所先行辦事 
（二）内閣之组織内閣所屬應行分置各局唐氏擬設六局其已定者爲稽勳印鑄法制三局此外三局未詳 
（三）評政院之設立袁大總统以民國初建秩序未復地方官吏恐多違法之弊應按照臨時約法第二章第十條將評政院機關提前辦理一俟各部署组織粗定卽應設立以重民權 
（四）治藏之全權袁總统以西藏地方重要刻下風雲日緊不可不思撫治之法故特面諭唐總理囑其赴寗時就近向温君宗堯勸駕請其出由勉赴西藏一行予以撫治全權並請先行來京與袁總統面商一切 
（五）北京參議院成立之期袁總統以參議院不先成立則北方各事幾無一可以著手當議定以四月初十日以前爲限應即成立不能再遲 
[南京最近之政局]  
　内閣總理唐紹儀君抵寗後首先討論组織内閣問題聞唐總理與南京政府商定之國務員已電告袁總统徵取同意此項名單今日將交參議院議决大致各議員不致有反對之處惟國務員之名氏今仍嚴守秘密因須俟與各該員商允得其同意方可發表也 
　内閣人員旣定孫總统即將解職以臨時政府一切文件交與唐紹儀君移往北京辦理政務 
　聞孫總統於一星期内即當來滬携眷返粤且將施其個人之運動消弭粤省亂事外間所傅將赴歐洲各國遊說共和成立云云實無其事 
　唐紹儀返京時聞擬取道漢口俾得與武昌黎副總統商榷一切 
　臨時政府地點尚須由參議院集議方可决定但議員中多已贊成移往北京當不至有反對之事祗有陸軍士官數人尚主張南京大致總可消融意見云 
　陸軍總長黃興現仍極力辭職惟其部下各軍官則皆力勸受任想不致大拂人意也　解散軍隊問題須候籌得的款始能實行此時南北政府恐皆無力可以辦理此事耳 
[日報不贊成加入借欵]  
車京朝日新聞近有論說反對日本加入四國借欵一事謂四國財政家與北京新政府訂立合同允於此後五年之内供給借欵日洋六萬元事前並未通告日本及至部署已定始請日俄兩國加入俄國初不允受其請實屬理所應然乃日木不稍猶豫即行允之近於無謂夫此項借欵旣爲六國承借則日本應供給日洋一萬萬元試問日政府從何得此巨欵乎雖有一說謂六國大借款全屬外交上之事務然此欵旣言明以之築造及推廣中國之鐵路并爲其他諸事之用則稱爲外交借欵殊有未妥之處竊意日政府終必因輕諾而生懊悔云 
[處置江蘇軍隊之電書]  
　臨時省議會去電　北京袁大總统南京陸軍部長鑒木會銑函（原函已登前報）請宣示處置江蘇省内軍隊辦法尚未奉復邇日滬上謠言纷起竟有浙軍暴動之事當茲餉絀兵繁之際警耗傅來人心洶懼伏乞鈞處俯加詳察查照前函迅定辦法宣布周知無任企叩江蘇臨時省議會效 
　袁大總統復電　江蘇臨時省議會鑒效電悉銑函尚未到候到後再行核定辦法臨時大總統袁世凱箇 
　陸軍部長黃復電　江蘇臨時省議會鑒效電悉關於各軍隊善後事宜本部早爲籌畫惟茲事重大自應審愼周詳總以掃除流弊軍民共安爲要一俟妥籌定後當即作速辦理陸軍部黃興馬 
[蘇議會議案記要]  
　知會議决都督府暫行官制案爲知會事本月二十三日本會議决貴都督交議重訂都督府暫行各司官制案一件相應具文抄粘知會爲此知會貴都督請煩查照公布施行須至知會者　附議案　都督交議重訂暫行各司官制大綱十二條核與去年本會議决都督府各司官制案大略相同惟較　軍政敎育實業三司而軍政司本係就原有之軍政廳改設敎育及實業兩司交議意旨亦須俟局勢大定以後再行增添現似尚非其時不妨暫乃附入民政司以後財力漸裕職務較繁自應升改各設專司以重責成而隆體制惟民政司中之考績興選舉兩科似可酌併爲一至各省都督府官制究應設置若干司及各司應否均設副司長總當俟中央訂定統一之省司官制始行確定再續准都督咨明原交議案第十二條之首應加都督府設政務總廳八字自可照加合併聲明謹議 
　分配議員名額修正案查省議會議員總額一百二十五名之數本由習慣原無異議總額旣取習慣則因支配方法之困難何不卽用習慣解決之擬將總額依舊時分兩大部分支配方法比例定爲舊時蘇松常鎭太各屬共出議員六十八名寗揚通海淮徐海各屬共出議員五十七名兩大部分各以其各縣納稅額之多寡比例分配但每縣至省選出一名此雖一時權宜之計而於事實上尚爲簡便易行且照此辦法無須改動原定議會法於原案全無抵觸但須以此答復都督之諮詢俾於執行上稍有變通足矣是否候公决 
　中校宜歸省立案查江蘇六十縣中學校十 
 
 
 

Page 3

 
 
一所舊以府直隷州名義组織成立令府制取消中學校因而停阻者十居其半當茲各縣百端待理財政奇窘捉襟見肘之時欲其獨力擔任决非所能卽有一二縣殫精竭慮設設法维持亦必有岌不可終日之勢民國初建敎育方謀擴充中學人才亟宜造就今反使一般學子失學中途且高等小學諸生末由升學恐非敎育者所忍言逎聞都督曾顧念及此擬將十一所中校改歸省立繼以預算短絀旋作罷論是經費之竭蹶如此而中校之不可不維持又如彼審其輕重緩急按之預算敎育費得四十二萬五千五百七十六元祇占正册全數十分之二即加十一所中學費十六萬元尚屬無多而預算出入相抵實不敷一千數百萬元爲數甚鉅固不在此戔戔者而形短絀也復查浙省中學早經列入省立前事可師如此一轉移間俾各縣對於小學經濟稍裕得負完全之設施而敎育或有普及之可望是否有當謹候公决 
[北都近事]  
　聞黎副總統昨日來電催促撥欵以濟鄂省軍餉之需袁總统以此處亦無法籌措甚爲焦急只有取給於外債以救燃眉之一法現已覆電允其酌撥借欵五十萬接濟矣 
　袁總统日前會荐溥倫爲商部總長卽去電青島與商倫覆電力辭不就據聞倫在青島已與德商合開一公司從事商業不復再入官界云 
　新内閣候唐少川回京卽可成立聞唐未出京以前曾告知歐陽中鵠君（印鑄局長）照舊任事惟制誥局與叙官局稍有更動然亦不過將局名更易名稱其人員仍可分别安置又聞内閣尚有閣丞一缺非陸宗輿卽楊度也 
　袁總統以書記需人特在臨時籌備處人員中揀選數名入内主稿名曰秘書有阮忠樞許寳蘅在内其他則半不知名者流也 
　山西民政長李盛鐸前日電到總统府聲稱已離太原乘車北上計今明兩日内必可到京但電中並未聲述理由或謂將呈請總統放歸田里云 
　各衙門春季俸米已由度支部行文各處一律停放其原因無非以庫欵支絀之故至各衙門薪水其處分之情狀亦不一律外郵兩部最優所有陽曆應補之十二天薪水已經一律支放其西曆三月薪水亦不日可以發給惟法學兩部最苦並此十二天尚未到手其他更不必問矣 
　造幣廠之正副監督錢承鋕沈邦憲於兵變後私賣銅斤因搶刧以爲利僅予撤差已失其綱紀矣乃繼其任者並沈錢之不若一爲奎濂一爲王宗基奎以酒色魔王鳴於京師八大胡同中所稱奎五爺者也其人工於鑽營富有貲財前以紅寳寳献載澤謀得鹽政處廳長及幣制局提調等差此固昭昭在人耳目者若王之爲人素以呑蝕公項著稱前在大學堂充支應提調時侵融公帑十餘萬金部人士鮮有不知者後充度支部通阜司司　凡商業銀行立案等事無不憑賄賂以爲准馭卽司中保一科員亦須賄賂其充山東監理官　以清理事委之副監埋终日花天酒地爲一般營謀差缺者之媒介廣纳苞苴聲名狼藉其浮滑貪婪較奎爲尤甚焉該員與前清某大臣有瓜葛此次之事聞係至主謀奎出貲聯合運動某大臣目的乃逹幣制爲財政主要以此等人充監督其何異於驅虎狠以牧肥羊歟嗚呼噫嘻 
要件 
[學校系統草案] （續） 
　第二次稿說明（表從略） 
初等小學爲義務敎育四年畢業畢業後直入高等小學 
高等小學四年畢業畢業後直入中學或專門學校或師範學校初等小學年期或爲增進國民普通程度計而議從長或爲　恤國民經濟計而議從短竊以爲義務敎育斷不能短於四年而考察國民現狀事有不能過長之勢不如仍其舊貫俟將來義務敎育可以延長時漸減高等小學年期以增初等小學年期其伸縮之餘地自在也 
或又擬規定爲初等小學四年高等二年上接中學者如上則爲增加普通敎育程度計不能不延長中學年限若將來義務敎育可延長至六年以上則中學課程又當隨之而改故不如規定高等小學四年爲宜 
中學四年畢業畢業後直接入大學預科或高等專門學校或高等歸範學校 
舊章高等小學四年直接中學五年年間誠失之過長或議仿日本蓓章高等小學第二年上接中學第一　似　善矣但如此則高等小學後二年與中學前二年未免複殷不如依此規定於高等小學得完全修畢之益於中學無年期過長之弊 
或疑中學減爲四年普通敎育課程將不及修畢不知日本五年畢業之中學其第一年課程如算術如博物理化示敎皆爲未修高等小學第三四年課程而設苟以高等小學四年畢業者升人中學則此種功課類可從删而又廢去讀經講經必無時日不足之患 
舊章中學分文實科今定中學爲普通敎育無庸采取分科主義 
大學預科二年畢業本科三年畢業（憔法科及醫科大學醫學門四年） 
舊時之高等學堂久爲談敎育者所　議以其課程專爲大學之預備與各類專門學校不同（專門學校各有目的不　天學相銜接）今不名大學預科而名高等學堂使並無大學志　者貿焉入學及其畢業舍入大學末田是不若正名爲大學預科之爲愈且近來高等畢校猶有二弊各地分設程度　必盡同畢業復同入大學學力參差其弊一各地分設　力不足祇能興辦一二科未能將大學應備之預科同時並設學生志願致有虚負其弊二此猶就中國之辦理未善　言也更觀日本首創此法而近年廢止之聲已喧傅於學界其所以不卽實行者由於中學之制尚未脩改程度不能相貫若依此草案則中學四年畢業已較日本之中學畢業延長一年重以二年預科使盡力於外國　如是而入大學程度不能相貫之虞蓋可免焉 
或疑中學四年大學預科二年外　語程度尚患不足此無虚也盖高等小學旣習外國語一種中學後二年定爲兼習兩種至大學預科于其程度已足之學科不令複習面程度未足之學科自得專治此卽遠勝于舊時高等學堂之辦法者也 
日本制大　校以上有大學院　制有所謂通儒院毆洲各國學制多無之盖大學校中本有各種專科之溝習院爲敎員及生徒研究之所大學生畢業以後尚欲極深研幾者仍可肄業其中如有新發明之學理或重要之箸述卽可由博士會承認而推爲博士初不必别設機關也今仿其例（未完） 
[清談]  
專制時代不過一政府專制耳而共和時代則人人可以專制矣專制時代不過惡劣之官吏謀壓制與論耳而共和時代則人人可以干沙言論矣 
一尋常之人物一尋常之事件皆可草菅人命皆可發電辯護而此等辯護之電皆有飭令報纸登載之權其不登者皆可加以詰問此豈共和時代應有之現象耶 
記者曰此之謂自由之罪惡 
小說 
[俄王之偵探] （三十九）（無名） 
余初時甚疑逃走之人卽係夾脫考脫因爲來脫考脫平日常往那裡之故自後欲知余疑心之非因余從壁石處至來納克房子係從一最捷之徑那逃去的人如欲來此只能别的遠路假使逃走的人果爲來脫考脫他决不能先我而回等我到時他已易衣而出余暫息數分鐘後卽辭來脫考脫家而出余心中茫無所主不知此事如何處置余初意欲回至肇事之處看那跌在地下之女子是否已死倘若未死可以救他後來又想當時我聞悲慘之聲定係斷命時的聲息倘若我再回去兇手已逃　見了人必然疑心是我我倒無以自白余又憶當時婦人被害之兇器必係用刀因余追時足上曾　一刀也余究不知那婦人是死是活倘尚未死余實不勝抱歉余意旣定余乃卽返我母舅家余易衣未畢母舅等已用晚餐余乃一人獨餐僕人台维斯在旁奉伺台维斯平時做事每極恭順無人時余常與之笑談今夜因爲遇此異事甚有不安故未與語心中暗想至明日早上那婦人屍首必爲近旁之人發見喧傅遠近不知來脫考脫聞之當時情狀如何余料來脫考脫於此事必有關係前此每日必至其地决非偶然唯今夜兇手也决不是他他亦未知他若旣知此事方纔在他家裏其對我之言决不有如是舒泰情形亦不能如是歡笑自若 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[營口華商擴充航業]  
登州龍口之航路其利權向皆操之外人至前年營商明逹諸公始有肇興公司之组織自購輪船往來航行以與外人爭衡復經營龍諸巨商互相扶持利不外溢而營業遂日以發逹現聞該公司又銳意擴充在大連租妥日輪一艘名曰生至丸訂定先租三月以資試辦聞已開往龍口裝運客貨約三五日内即可來營從此挽回航權將於斯舉卜之 
[天津最近外兵之調查]  
天津於三月十七號起有美國駐紮吕宋之步兵四百四十四名到津同日下午又有俄兵一千餘名由京奉火車到津十八號復有俄武員十二名兵六百名大礮八尊由奉天來津同日下午又有英兵一千餘名由本國乘軍艦抵津又美國武員九名兵五百名由塘沽來津法武員三名兵一百二十二名則由北京來津而日兵尚不在内云云 
[固始縣之痛史]  
河南固始縣劣绅張理齋（名選青）張幼亭（名珽）李孺謙（名與孝）曾榮芳劉魯臣等於去歲冬月間屢次函招淮上民軍並聲言此地有富室多家可出銀若千助餉民軍信之卽於陰曆正月初三日突然來固惟城中紳富因懼其要挾又兼恃有北軍數十遂閉城不納是時張理齋張幼亭李孺謙三人皆已逃走惟曾榮芳劉魯臣等仍率淮軍於正月初四日攻城初五日城破城内富户被掠一空其時遜位詔已下淮軍知和議已成即全軍撤退不數日間北軍又來不顧前日退敗之恥大肆抄掠并將曾榮芳拿獲鎗斃其房屋亦被拆毁徐家嘴沙壩子一帶因係孫曾民團皆被北軍抄掠一空幸經營官陳仲山極力約束其部下全邑尚不至十分糜爛然四鄉已飽受虚驚矣此時舊知縣逃去新知縣初來一切秩序纷擾農民春耕在即不知何以善其後也 
[鄂省總監察處之改革]  
鄂省總監察處本與都督府立於平等地位以監察用人行政自二月二十八號軍隊以武力逼改政治總監察鄧玉麟君駭極避走致該處參議稽查兩部人員（四百餘名）勢將星散黎副總統以該處係北伐左軍劉軍統所组織部員多係起義老同志相隨已久飽受艱苦未便聽令閑散力爲維持茲都督府議政廳全體人員會議以總監察名義太廣應略縮小其權改名爲糾察處業已定議其職權酌定如下 
　（甲）糾察處爲獨立機關道副總统命令而設置之 
　（乙）糾察處爲廓清吏治而設對於全鄂行政機關有紏察彈　之權 
　（丙）各機關於用人行政有不適法者得隨時紏正之 
　（丁）各機關處有權限爭執彼此　突時紏察處得持平解决之 
　（戊）行政機關執行法律有侵害人民之正當權利時紏察處有受理人民申訴之權 
[四川代表來鄂]  
四川尹都督刻派代表張君紹德來鄂承商中央及該省内政一切建設於三月二十一日抵岸並携帶川鹽釐銀二十萬兩濟鄂餉需副總统除檄理財司查核收儲外當卽接見茗談多時始散 
[湘民政司頒行報律之荒謬]  
日前湖南民政司頒行報館暫行條例數則並有勒令某報館繳出停版罰金三十兩之事湖南報界當卽覆書反對略云昨接貴司頒到湖南報纸暫行條例敬謹誦悉查美法諸民國本無所謂報律即以條件從事亦須經議院通過乃生效力今統一政　未立民選國會未開殺人行刧之律尚未定而先亟亟於報律徵諸民國未之前聞且編訂法律應歸何部在亡清立憲時代權限秩然矧在方新之共和民國而可有　權越限之事乎前内務部發布暫行報律三章上海報界俱進會上電孫總統絶不承認孫總統覆電亦謂民國一切法律須經參議院議决乃生效力此次内務部所布暫行報律未經參議院議决應作無效云云貴司應否立法機限具在當所自知而所布報纸條例各項尤多蹈亡清之故轍湘省報界全體决不承認 
[長沙要聞錄]  
　交通部力爭路權湘省實業司日前呈請都督以湘路權限分爲購地籌款工程管理四項由民政財政實業交通四司擔任（已見前報）業經都督照准在案茲交通司復呈請都督取銷前議請仍以路政全權歸還交通司以一事權而重路政並根據中央政府各部官職令通則及都督頒布湖南法制院所定之條例以力爭之 
　會質糧台要案湘省胡君燮槐從前　居漢口爲民黨秘密機關武漢起義胡君與有力焉湖南光復後譚都督委任胡君辦理湘軍粮台旋因同事王某私人有干犯法律之事胡君剔而去之王遂孕恨嗾令他人控胡罪至十餘條近經軍務部籌餉總局民政財政兩司派員會質此案悉係平白遭誣已據實陳明並援實究虚坐之例呈請都督分别懲辦矣 
　謠傅日本招兵湘省近日有人布散謠言謂日本在湖南招兵厚給餉糈情事鄉人得此消息纷纷來城應募絡繹奔走以萬千計事爲譚都督所聞隨卽出示曉諭並嚴拿造謠之人始各廢然而返 
[瑞安閙米風潮]  
瑞安自去年十二月杪暫停平　今年正月貧民屢求續　且拖洋油箱於各殷富門首屢示恐嚇手段前由金知事出示嘵諭許以二十六日准令各殷户繼續　　届期仍未關　貧民又拖洋油箱喧閙縣署責金知事失信於民一面逼各商店一律罷巿旋經巡防營及四兩民團局彈壓勸散昨於陰曆二月初一起續糶至期東西南隅均開糶西北及城外各隅以殷户少不能開糶該處貧户又大起要求擁至縣堂諱呼各商店又被勒令罷巿金知事揭出高脚牌示曉諭　民定期一律平糶如有再滋事端定卽飭兵槍擊云云貧民聞之愈益不服愈大肆咆哮金知事不勝其擾飭令巡防營開鎗當將一婦人剌傷該婦呼曰等死耳不如受槍而死之猶爲愉快也遂一踊而入巡防營將該婦剌倒氣息奄奄於是喧傅知事槍殺飢民外間人聞聲而入一直闖至上房衆至二千人有某君者出而　停無如各地飢民愈閙愈多聲稱肆搶項家舉火爲號金知事由後門出率同巡防營兵開鎗威嚇有小六門槍子自高處放下擊死傍觀者三人二人在項家門首一人在隔河南岸各飢民益大呐喊將死屍抬入項家拖去營勇一人被打至體無完膚項家什物一概抛入火堆中所有榖米被搶一空未知若何了結也 
又玉環縣人民亦因飢暴動聚毁米店十七家並遷怒知事搗毁公署昨晚電省請兵已由都督轉令梅統領就近派兵彈壓矣 
[浙水春潮]  
　採辦民食杭垣民食缺乏蔣都督惄焉憂之商由財政司力籌款五萬金派委民政褚司長親赴蘇皖贛湘等處採辦限一星期回浙聞該司長業於昨日首途矣 
　騐收槍械浙省光復之始經前司令官周赤忱君派委八標標統李斐然君赴滬向德商某某洋行訂購小口徑快槍五千支及機關槍機關砲等若干件訂立合同限期交貨現聞此項快槍已經德廠運送到滬由周統制呈報都督派委章君世嘉赴滬騐收昨經該委員電禀都府謂此項槍械與原訂合同不符且價亦太昂綜計須欵十萬餘金究應如何請速電令遵辦等因蔣都督准電大爲震怒已詰問周統制嚴飭原購李標统赴滬交涉云 
[趙祠改建金祠]  
浙民政司呈都督文云案據吳興縣韋以輔朱延　　　吳宗濬楊乃康許政呈稱將趙景賢專祠改建金攻玉專祠并請行公吳興縣知事遵辦等因前來據此查金攻玉以一介書生當胡馬南下浙西瓦解之時獨能招合餘燼光復湖郡其後屢敗屢奮卒以身殉與張蒼水諸先生俱爲民國之先導而趙景賢扼守要郡反抗洪榻與張國良事同一轍據禀請將趙景賢專祠改建金攻玉專祠一節核與鈞府公布施行改定祠祀議决案内應建設應廢止各項宗旨尚屬相符惟事關祀典本司未敢擅專批示外理合備文呈請都督察核俯賜批示祇遵須至呈者 
[潮汕之難未已]  
三月二十一日（舊曆二月初三）潮汕電缐忽然被人斬斷潮汕鐵路公司之電話亦已被斬鐵路亦被毁過半一時汕頭商民或有家室商業在潮者惶急不知所措旋據第四軍軍士由潮逃汕者所言二十日下午二點餘鐘忽有潮軍數百人蜂擁至第四軍駐紮之海陽學宫開槍轟擊旋又至分司署又至農業學堂當至農業學堂時駐軍詢其來意乃不出一語開槍亂轟守門軍士有一排亦係潮人見其無理當回槍擊之在内各軍聞警亦悉出禦奈多無槍間有吸鎗抬槍亦極缺少快槍二十餘枝相戰約有二點鐘之久該潮軍在照牆外（該學堂原係考院有照牆甚高）將牆根鑿成一洞即架開花砲其中正向營門連轟數次後满營俱濃烟對面不見人該軍士奉軍官命急由後堂登屋頂盤過數屋始走至城垣縋而出救得回汕報信至營中死傷人數未得其詳當其出營時約在下午四句餘鐘云又一軍士所言彼係六句餘鐘出成來汕者當潮軍至分司署時各軍士方在操練陡出不意被該軍亂轟親見某隊官中彈而死至農業學堂已經着火其頭二門均已倒塌云 
[南昌軍事記]  
　贛省原有陸軍一恊一標光復以後大加招募現在兵額已足四鎭餉項竭蹶實難籌畫現李都督擬遵中央命令裁汰老弱留練兩鎭分地訓練惟統制二缺尚未定人聞李督以吳君介璋在贛有功資望亦重擬即電催來贛擔任斯職一缺有放歐陽武君消息至恊統四員將在標統之内選升云 
　都督府原有衛兵一營由曹芝桐管帶訓練頗爲得法所有該營官兵現經李都督命令編入　衛軍並飭該營官長聽候司令官歐陽武指揮 
　都督行署頭門派有護衛兵八人輪流值班並在兩旁安設機關砲二尊二十號衛兵因不准軍官乘輿將方統帶轎窗搗毁 
　贛省前因搶風甚熾收用洪江會黨一千餘人開辦民團保衛地方惟當時係萬令黃吉人充當團長兼理詞訟勒捐罰欵頗多訾議後經馬督取消民團札委黃吉人君爲統帶將民團及保安軍改編一標成立不久現值李督履新黃統帶謁見時竟腰藏手槍以致李督大爲不悅適黃辭職當批准另委接充聞其部下官長亦有更動　贛垣洪江會黨以軍界爲最多後經地方禀請馬都督批准開辦和平總會並舉彭恢漢梅福祥兩君爲會長以爲解散調和地步籌備未完適值李督履新以共和成立母庸分别門户諭飭取消總會並仰體黎副總統之意思通飭各屬一體取消會黨融洽意見云 
　贛省都督李烈鈞現以高等學堂暫作行轅辦理公務已飭修葺撫署爲軍政府將秘書廳總務廳遷入辦公其左邊督練公所地方寛廠亦飭巡警坐辦伍建威空出遷回從前警道衙門以便駐紮護衛軍藉資保衛 
[皖軍預備挑補北軍]  
全皖臨時議會前日接袁大總统電略稱陸軍各隊多逾退伍年限自應照章退伍而逃亡者亦屬不少所退人數尤以二三四鎭爲多該鎭原在直豫皖征募應令在各原省軍隊内挑選補充等語當經該會公議以皖省兵額過多刻下大局已定戰事永息正當借箸代籌淮上健兒必能合格備選因即函請孫都督商之黃參謀總長及栢軍统酌量皖北軍隊指明地點電請袁總統派員按格挑選謂如此辦法旣免裁汰復節餉需於近日情形實稱兩利惟能否照辦尚希統籌全局核奪施行并希將辦法見覆云 
[蘇省鼓鑄銀圓]  
蘇省巿面因銀圓缺乏經南京財政部與蘇都督商定即就蘇城舊銅元廠開鑄銀圓以期流通業已委任王君爲總理並委蔣君焕庭爲副總理即就藩庫存銀運廠鎔鑄先鑄一圓銀幣俟試辦六個月後察看情形再行定奪聞將來尚須加鑄銀角銅元等項上印孫大總統肖像以爲紀念應用各項員司工匠大半由滬聘來惟因該廠機器多有銹壞故近日正在修擦並布置廠内各事俟修竣後准陽曆四月一號開廠云 
[金閶談片]  
　植園移交之糾葛府學旁植園已奉都督訓令撥歸農務總會接管該會以民政長移交案内各租契有署立契日期爲黃帝紀元四千六百十年某月某日字樣礙難承認有效當將租契退還據實呈請都督飭令取銷茲奉莊都督指令云呈悉植園租契紏葛情形已據來呈訓令蘇州民政長矣至陳設檯椅物件前據該民政長呈稱由該民政長署及藝徒工場借用當經指令繕具清册呈報候核在案應俟復到再行核辦 
　都督奬勵商團蘇城光復以後商團晝夜梭巡地方賴以安　現商務總會特爲呈請奬勵該公會曁第一第二第三第四支部各團員昨奉莊都督指令云呈悉該商團熱心公益保衛鄉里曆久　倦地方秩序得賴安全殊堪嘉尚在事各員自應酌予奬勵以彰勞　仰候行知蘇州民政長秉承本都督命令製配名譽奬憲分贈該公會正副會長及各支部正副長並分别傅諭褒奬各團員用昭激勸仰卽遵照 
　革除漁總陋規漁船編烙向有規費光復以後漁總小甲名目一律革除當有某署書吏費某以報效烙費爲詞請設稽查漁船公所茲又有王叙發禀請編　漁船奉宗民政長指令禀悉編烙漁船專已經蘇州臨時州議會議决山各該巿鄉公所調查辦理矣所請應無庸議 
　巿公所選舉定期蘇城巿公所議員任期届满照章應即改一半業已補查選民造齊名册現經公布通告定期於陽曆四月十六日仍分五區投票選舉云 
　請辦蠶桑傅習所江南蠶桑學校畢業生周雯等具呈請飭將寗城江南蠶桑學校點交接收以便開辦蠶桑傅習所等情奉莊都督指令據呈已悉前據該生等來呈請借　桑學校創辦傳習所當經詢據該校管理員稱講堂已無器具蠶種桑株勢不能借雖欲傅習實亦無從藉手等語是以未經飭令點交查該生周　本在該校畢業所請借校傅習具有愛重母校之　惟現擬將該校改併定名爲江蘇第一農業學校分設農科蠶科續行辦理列册預算交省議會議决一經議决撥定經費自當重加規　定期關辦據呈請飭點交該生以使開辦之處應母庸議此令 
[青浦商會選舉總恊理]  
青浦商會現屈重行選舉之期於三月二十二日（即陰曆二月初四日）在本會邀集商界開選舉大會當場投票舉定施有恒君爲總理張靜蓮君爲恊理熊養軒君葉一聲君李正心君孫濟廷君茅松嚴君趙徵瑞君莊莘卿君陳友溪君爲議董並推舉葉子山君祝　祥君孫守梅君翁耀明君爲名譽議董已據情呈報都督咨部立案並頒發委任狀矣 
[陸軍聯合會之進行]  
南京陸軍將校聯合會自成立以來一以調和南北無分畛域共謀進行爲主旨茲黎副總統曁北京段褀瑞姜桂題馮國璋三軍統亦相繼贊成入會從此聯合進行無猜無忌誠民國前途之福也原電錄下　 
　黎副總统電陸車將校聯合會黃陳二君曁全體諸君公鑒删電悉諸公謀陸軍之統一而策進行巨畫宏規無任欽佩謬蒙推許殊愧鮮能尚祈時賜敎言以便遵守爲盼元洪嘯 
　段姜馮三軍统電陸軍將校聯合會長鑒賜電敬悉軍事纷雜得公等振臂一呼必收同心合力之效褀瑞等不敏樂從諸君子後期增歷識惟寡能罕德恐無以稱命是爲媿耳褀瑞桂題國璋同叩嘯 
[通濟巡緝海州洋面]  
海州地方遼闊港　纷歧土匪出没靡常此拏彼竄近復嘯聚洋面冀乘間一逞致來往各商船裏足不前妨害治安關係極重茲由蔣都督電陳海軍部核准業已電飭通濟練船由烟台開往海州一帶巡遊勦擊矣 
[彌渡漾濞均改縣治]  
雲南李師長電蔡都督云省城軍都督府鈞鑒查彌渡通判缺專管緝捕而地方與趙州蒙化雲南縣三處接壤華離交錯界限不分錢糧互有隠匿詞訟互相歧控事煩貴重新政纷紜斷非一通判分防所克勝任前該處紳商禀轉 
改設縣治實爲握要之圖擬請設縣試辦飭卽督紳會同趙雲蒙官紳將其　花地叚劃分疆界分撥錢粮繪圖貼說禀候飭軍政部分飭各司核議規定實行又漾濞地居要衝隷於蒙化又與永平浪穹雲龍四處插花且距廳縣城四五站不等官民隔閡呼應不靈現經騰永兵亂後撫綏安輯尤貴得人巡檢微員難資鎭攝擬請亦改設知縣於四屬插花地面支配劃分仍會同四屬官紳公同辦理禀候分飭妥議核定飭遵茲彌渡一缺查有前署雲　州黎民藩堪以委令試辦漾濞俟奉電復後再遴員請委查大理府屬已七州縣彌渡漾濞擬請均隷蒙化便於聯絡以資治理是否有當伏乞示遵巡按使藩師長根源叩魚印 
 
 
 

Page 7

 
 
本埠新聞 
[統一水師機關]  
長江上下游聯貫數千里國防交通關係至重現當大局初定沿江時有匪警所有水師數十營亟須整頓以資鎭懾孫大總统昨與海陸軍部長會議以前光復軍總司令李爕和功勛卓　威望素孚特發委任狀委李君爲長江上下游水師總司令長以歸統一聞李君正擬漫游各省啓發實業昨日已電逹孫大總統力辭不就 
[宋漢章被拘續誌]  
　　大清銀行經理宋魯卽宋漢章被滬軍都督陳英士君俟其至租界外曹家渡小萬柳堂赴宴時特派多人擁之而去詳情已紀前報茲於陽曆三月二十五日飭由都督府執法科提訊宋供浙江餘姚縣人年四十一歳前在北方儲蓄銀行執業前年至上海大清銀行爲經理查該行係由張伯訥葉葵初二人爲正副監督開辦迄今已有六年股本一千萬兩官商各半官股有監督商股有理監事經理該行現存之欵祇有銀二十七萬兩供至此間官以其數目不符略加盤詰宋又供商家存欵约一百十餘萬官商合存銀三百餘萬嗣又經問官再三研訊供稱官商存欵約計七百餘萬又供該行自開辦以來所做生意約有五六千萬商人自進該行以來經手欵項约有二千餘萬問官恐其翻復飭令親筆寫供三條如下一大清銀行現在存欵約計七百餘萬一大清銀行自開辦以來所做生意約五六千萬　一自進行以來經手欵項約二千萬有奇訊畢仍交第一師司令長吳紹　暫行看管候禀請袁孫二大總統再行核奪 
另一訪員報告云陸軍第十師是吳紹　會奉陳都督命令以前大清銀行經理宋漢章於民軍光復時際揑造賬目侵呑公欵現據控告抗　不到卽令該師長酌派妥員設法拘留以便質訊等因吳師長奉令後卽令本部衛隊營長嚴密偵緝該營長旋卽託人探得宋於禮拜日在小萬柳堂赴晏隨票知吳師長請由都督府交通科員王君急撥小火輪一只率領所部軍官前往拘住卽由該營長陪坐小輪駛至南碼頭上岸换乘馬車至海運局司令部（下叙訊供情形與前略同不　錄） 
　附袁大總统覆滬軍都督電陳都督鑒據上海中國銀行理監事有電稱該行經理宋魯忽被軍隊拘捕羣情譁然該行現正代理軍鈔收付借欵事極重要請電滬釋於等情前來據度支部稱該經理經手中國滬行事宜素稱　愼果有控案自應按律由法司正式傅諭未便以兵隊誘拿希卽迅飭查明釋放袁世凱有 
[外交團保護租界住户]  
駐滬外交團近因住居租界内之前清粤藩胡湘林之子胡承誥及盛杏蓀之孫盛毓常等均被人誘往界外拘留勒索實屬侵擾權限妨碍公安業已開會討論除由工部局將去年所出聲明租界權限之告示重加印刷遍貼通衢外並咨照英美總巡卜羅斯君通飭各捕房捕頭遴派幹探嚴密調查如遇有前項情事無論硬詐軟騙一律查拿禁阻以维權限 
[總商會電請豁免米麥稅]  
民生國計會發起要求豁免米麥稅一事業已公推祝蘭　程杏坪二君代表赴寗面請唐總理通令各屬一律免稅詳情已誌前報茲由上海總商會預先電知唐總理云米麥徵稅關碍民食各團體會議舉代表來寗要求豁免務乞俯念民食維難量予豁免以舒民力 
[賞給勳章之限制]  
陸軍部致滬軍都督及各軍長師長旅長各總司令電云三月十六號曾通電各處請將有戰功人員確寔查明具報來部以便分别賞給勳章在案現查各處呈報者甚少而各管兵之自行請賞者頗多務乞從速將各官兵之有功者確實查明具報來部其時日戰役功績尤須詳細具報並由具報者負完全責任庶　有功者不致没其動績而無功者不致濫受勳章至各官兵之自行請賞者本部無從查核一律作爲無效陸　部有 
[會審姚榮澤案之程序]  
山陽縣姚榮澤慘殺周阮二烈士一案經大總统發交滬督會同司法總長组織特别法庭會審已於上禮拜六公開訴訟其程序已至第六項（原告許繼祥律師傅集人証原問反問覆問）今覓得程序單刋錄於後 
　一承審官就席後提犯者到堂 
　二秘書宣讀罪狀質問犯者有罪或無罪 
　三若犯者自稱無罪秘書卽傅陪審員 
　四戒誓陪審員 
　五原告林行規律師具述事由 
　六原告許　祥狄梁孫律師傅集人証（原問反問覆問） 
　七被告律師具述事由 
　八被告律師傅集人証（原周反問覆問） 
　九被告律師申辯 
　十原告領袖律師金泯瀾爲法律上之論告 
　十一承審員評論全案 
　十二陪審員答報 
　十三判決宣告 
[彭代表催追存欵]  
關外都督藍天蔚君以駐烟各軍隊需餉孔亟除派魯代表來滬濤餉外迭電湖北黎副總统允於彭代表在滬控追之前清漢陽兵工廠總辦王壽昌收支處委員張鴻鈞捲呑公款内撥提銀五萬兩以資接濟在案茲悉王雖將存摺賬據繳呈公廨而所存漢口交通銀行之款計銀十八萬九千兩迄未匯解來滬前日彭代表又奉黎副總统電催因卽商請關讞員發電催追如再稽延　將張鴻鈞着保交案以便偕回漢口同往該銀行提取 
[婚烟無可勉强]  
甬人張鈞堂向爲醫生曾經憑媒吳敦懷聘定同鄉陳少卿之妹爲室嗣陳侮賴由張控奉公共公廨於前日午後傅訊陳延梅吉言律師辯稱婚姻大事不能勉强今被告之妹自　投案陳明意見應請堂上照准聶襄讞詰之原告據供陳妹到堂自陳意見深表同情如果陳妹親自聲明不愿我亦不再紏訟聶君得供卽命陳妹上堂據供父母早故少卿乃是堂兄從前許記時並本商酌且聞張先有姘婦欲騙女子作妾又聞張名譽　劣是以誓死不愿詎張聞此供詞仍向堂上曉曉置辯聶襄讞以張旣聲明在前何能出爾反爾應准離異惟陳少卿不俟其妹心許擅收聘金殊爲不合判罰洋一百元補償原告另行婚娶至所缴之禮洋衣飾候檢交原告具領完案 
[私收客賬之下塲]  
順記洋罰公司賬房金鶴亭因私收客賬被控押追在案昨晨由廨復訊原告孫楚臣偕証人馮少珊投稱據被告聲稱所收源昌隆恒興賬洋四百十七元五角在法界電車上遺失惟其口說難憑尚有信太祥大生祥銀四百三十兩金已承認虧空現金先還洋一百元其餘自限兩禮拜理清可否請堂上從寛准其交保或改押公廨訊之金供求交保清理關讞員商之英康副領事以金私收客賬係屬刑事所請各節均難照准遂判金押西牢八月如七天内缴銀四百三十兩改押四月若能於三禮拜内再繳洋四十七元再減押兩月 
[元昌當停辦之手續]  
上海縣民政長批典商元昌禀云該典商旣因生意清淡不克支持已於上年陰曆九月初二止當聽贖候將呈到典帖呈銷致於中華民國元年帖稅月捐能否卽日停免應隨文聲明請示飭遵所存該典各項公欵候照會典董查明於三個月内按數提撥另存别典接續生息换取興領送署核辦忽任延欠虚懸帖存 
[重申迎神賽會之禁令]  
上海縣民政長吳君出示云爲重申諭禁事照得迎神賽會舊習相沿在無知者藉口逐疫驅瘟而舖張揚厲甚無謂也當此民國新建軍事初平四民元氣尚未恢復轉瞬清明節届農事正殷務農者亟應努力春耕其他各業亦當精勤乃業謀裕民生豈可以有限之金錢再投於虚無之地至疾疫之來由於公衆衛生之不講與鬼神無尤本民政長　任之始業已諭禁在案茲值節近上元誠恐好事之徒再有此舉爲特重申禁令所有迎神賽會等無益之事着卽一律停止自示之後仰地方居民人等一體知悉母得陽奉陰違致干咎戾 
[光復軍分叚駐防]  
駐紮湖州會館之光復軍近因城内發生刦案深恐盜匪竄擾業已分駐滬寗軌道及吳淞一帶嚴密防衛以保治安 
[西女探問路徑]  
昨有英國女子斐特由廣東來申赴新關訪友經過南巿馬路至華洋裁判所探詢路由嗣經該所中人指導前往該西女稱謝不置並述及廣東地方土匪搶刧之事時有發生居民頗受驚惶幸各軍防範甚嚴地方賴以安靖 
[姦夫戳傷本夫]  
滬防第一營巡　隊於夜二點鐘時巡至小東門内唐家弄地方聞有呼救之聲當卽尋覔係在四十五號門牌華姓家旋　麵阿康報稱因捉姦起畔反被姦夫徐川其用刀戳傷手臂而逸該隊張金標立卽入内拿獲朱妻華氏及華氏之母並搜獲烟具　具什物等件大小共計九十八件於昨日解由莊營長轉解滬防全軍司令部禀請統領訊明究辦 
[神州大學法政部開學]  
西門外生生里神州大學法政部於昨晨九時行開學禮學員及來賓到者數百人由李提摩太李佳白兩博士及胡文甫陳飛青兩學士相繼演說頗爲嘉許名譽校長唐慰芝君亦向各學員諄諄勉勵學員致答辭禮畢時已正午現報名者尚絡繹不絶聞將放班廣額 
[水巡隊查獲鹽船]  
南巿巿政廳水巡隊前晚在南黃浦江心查見鹽船一艘裝鹽八十包上用黃豈遮掩該水巡上前搜查反被抗拒即當帶至巿政應將船扣留並將舟子移請警務長預審發落旣由緝私營聞悉請將查獲之鹽如數索回充公 
[敎友心熱籌賑續紀]  
本埠耶敎團组織義賑恊會一事曾誌前報日前該團數百人在思婁堂開選舉會由周亮亭君主任宣佈宗旨首由佈道團員陳子中報告戰地兵傷民厄慘狀次由華洋義賑會代表羅丙森君演說江皖北災民饑餓萬分危迫若不從速拯濟勢必待斃聞者涔涔涙下言畢各同志均自願捐輸並推周君爲會長張廷榮　書記張葆初爲會計鄔挺生徐維繪俞宗周等爲辦事員李恒奉君高鳳池君爲董事惟李君再四力辭無睱兼顧衆以鮑君咸昌任之時已六下卽散會 
[瑣聞城内]  
　都督府批示○商人陸亭華等呈批禀悉測繪建築工程與工業前途關係至大該商人等由學堂出身加之以經驗承辦工程自然胸有成竹誠爲不可多得之人材所陳承接漢口測繪建築工程一節該商人等旣有畢業文憑及太古總工程司文憑荐書則無庸本都督再給文憑可逕赴該工程處禀請承辦可也 
　審判廳批示○俞友三禀批爾弟俞福全娶朱杏生之妻姜氏爲妻係知爲成婚之人而與婚姻者已經搆成刑律第二百七十九條之重婚罪自應靜候本廳照律判決何得率請保釋不准徐益先禀批此案前　徐鑫坤呈訴爾勒呑捐欵卽已疑其有無别情明晰批示在案茲據爾辯訴前來察核呈詞爾族徐鍚華所出之捐欵旣經徐益先與徐願氏分别領取立有收據徐鑫坤何得因款未獨收輙來揑控况據爾稱此項捐欵前由徐沈氏母子具控南邑因欵過割具結呈銷有案可稽更何得於結銷之後再有異議顯係希圖朦混殊堪痛恨仰候將案注銷可也 
　檢察廳批示○張焕生呈批該民人將女藏匿屢向董浩榮等藉端纒控不休歷經前清上海縣及　行裁判分所曁本廳傅訊証明諭令將女交出彼此息訟在案該民人不省省悟乃又執前說來廳凟呈實屬可惡已極所請傅人証訊究之處未便率准轉致拖累周建臣呈批據訴稱劉二龍等誘拐伊女有確鑿証據旣在捕房呈訴儘可逐一呈明靜候核辦至此案不能移　原因　已明白批示仰卽遵照勿庸多凟 
[南巿]  
　來歷不明○崇明人許人金在老白渡穗禾米行爲出店日前由其同鄉人周龍寳湯阿實說合娶江北鹽城女子李大姐爲室言定財禮洋一百零五元先付二十元餘約過門時找給前日周湯將女送至其家許忽以女係被拐不願收留以致口角後即訴知行夥金乃得扭控裁判所經陳裁判提訊許供素來信敎當將該女送至敎堂習誦經文詰知該女來歷不明是以退婚周供有王文秀託帶至滬介紹成婚並無别故詰之女供年二十歲被人拐出轉輾販賣來滬家中有母有兄判留候函招其母來案問明發落周湯所得之洋押限繳還 
　情節可疑○王沈氏昨扭　金生至裁判所控稱去冬十一月十五日同媳婦來滬向乾生洋貨店買得毛由沿途叫售不料媳婦被人拐去所有貨物及銀鐲均被帶去約值洋四十餘元旋據　　及媳婦現在新閘楊姓　桶店内倩其同往尋訪索詐尋費不無可疑求請究追　供僅重銅元二十枚並非二十元陳裁判斥其不安本分姑着交保予限三天帮同尋覓否則未便脫累 
　米店追欠○咸茂米店執事周金一扭源順輪船庖丁沈金岳至裁判所控被欠去米價洋三十一元二角久不歸楚請爲追給訊之沈供欵係頭目張姓所欠判交保限七天將張尋交訊追 
　民政總長批示○北叚第四區巡長盛守源巡士俞永康禀批禀悉候呈請滬軍都督核示可也上海珠玉業全體代表公民陳宗浩等禀批禀悉已知會民政長呈江蘇都督核示矣 
[閘北]  
　區員調差○閘北一區區員楊旭任事以來辦理失當已奉警　長查明撤差遣差調委九區區員張光烈接辦昨已到區視事　私搬衣物○常熟婦人朱氏昨投裁判所控告姘夫陸鳳山之弟　德榮私搬衣物等情卽經所長孫君傅陸到案質訊不認判交保候交其兄鳳山到案訊核 
　擔保借欵○張勝咸控凌　生不還担保俞德榮借洋四百元昨經孫裁判傅同俞俞德榮質訊一過判凌交保俞押候覆訊 
　是否同黨○巨竊江雲卿（卽張雲卿）之同黨彭占誠經偵探隊查獲搜出和鎗鈔票解奉裁判所奉飭押究在案昨經所長　君提訊彭供與張同鄉向在衢州緝私營當總稽查上月二十四日來滬探聰軍械價目手鎗係出洋五元向張購買並非張之同黨求鑒繼由偵探將續獲之張國祥李深江解案禀稱張李因至張寓所搬取衣物是以解究詰之兩人供與張同居衣箱均係已物判一併押候查明復訊核辦 
[英租界]  
　詳細推鞠○英商威麟洋行控買辦唐桐生私收帳銀一萬餘兩前日午後由廨傅同保人李孟章到案復訊原告代表博易律師偕見証兩人上堂請究並稱李孟章曾向原告代被告担保銀三千兩應請飭令賠償質之唐及保人李孟章延愛理思律師到堂代辯王襄讞與英康副領事訊至鐘嗚四下判唐還押仍着取具人銀並保李交原保候復訊再核 
　保人受累○英商哈咪洋行控李葆仁不理欠銀一案茲李已病故昨由捕房將保人傅至公堂請追據該保人供稱所書童鶴春寔係藥店牌號商人寔名魏德生在藥店爲夥每月工洋祇六七元已代賠洋三百三十二元餘實無力擔任求鑒並由李妻帶領子女投訴家貧如洗不能理償惟夏益齋尚欠故夫銀九十餘兩一俟索回即行繳案中西官以魏旣爲保人未便推諉着交人銀妥保限一月清理 
　祇可推賴○新閘路一千九百七十五號居户邱陳氏因誣指同居婦人吳劉氏與其夫邱小緶子有私致劉氏呑烟　盡由捕查見救愈解奉公堂訊悉前情判劉氏交其夫領回候傳邱陳氏到案質究在案昨由捕房將邱陳氏傅案訊供推賴判氏具結開釋以後如再有　言汚　定行提究 
　瘋子胡閙○陳福生因患神經病前日在長浜路吵閙由捕拘入捕房昨解公堂訊據供稱與其姊同在某紗廠内做工兄名陳禮生向在縣署内爲禁班家居小東門附近判留候查明有無家屬再核 
　誘拐女子○馬夫韓耀和向在北河南路成大弄李紅元所開之馬車行内爲夥因誘拐李之十七歲女兒招弟並捲取金飾逃逸由李報請捕房將韓拘解公堂訊供押查在案昨晨由探將女查獲與韓一併解案訊據李女供稱被韓借去金戒因母詰問向韓索取由韓托友帶往虹口寄居是寔詰之韓供認借取金戒付質並無别情聶襄讞商之英韓副領事以韓誘拐屬實着押三月示儆女交其父母領回管束 
　秘密賣烟○三馬路二百四十六號居户陳友生　南路四百七十一號岳毛頭均因私售燈吃被捕查獲昨將二人傅至公廨訊明判各罰洋十元充公如無力繳洋改押七天烟具銷燬 
　追繳房租○英商新沙遜洋行控租户陳萬興欠租私逃昨由捕房將陳傅至公廨訊明判交保限七天續洋七十三元 
　女孩被拐○女孩張根弟在楊樹浦徘徊啼哭山捕查見轉送公廨昨兩官媒將女送請公堂盤詰女供清江人年十一歲父母在籍耕　被匪誘拐來滬在該處碼頭起岸失散判暫留本廨候核 
　過犯復來○過犯張金發王和春均復來租界由探查獲昨解廨請究判張押西牢一年期满逐出租界王押候美領堂期解究　洋商追欠○英商台維洋行控劉問芻不理欠洋一萬二千三百餘元昨晨由探將劉傅至公堂諭令交保候訂期會訊 
　偷竊軍火○滬軍政府前日雇邵阿寳之駁船裝運鎗珠廿二箱至火車站解往無鍚因泊舟蘇洲河内被朱文元乘間竊去一箱計值洋五百元當經該船户報請捕房將人　並獲昨解公堂訊供不　判朱押西牢半年 
[美租界]  
　日人逞兇○日本人某甲昨至武昌路章阿標紅帮成衣店定製衣服論價不合　將檯上剪刀剌傷某夥之手由章鳴捕拘入捕房押候核辦 
　更調包探○美捕房日本包探丸三昨奉卜　　命令調往　　賓路捕房並以老閘捕房日探中井調至美捕房當差 
　不守婦道○昨有張友財投捕房控稱妻劉氏不守婦道向之勸誠反被兇毆捕頭令張鳴捕送案候查 
　遇人不淑○曹李氏昨至捕房報稱住居密勒路被夫根生將衣物興質殆盡向之阻止反被持刀恐嚇捕頭諭候查核 
[法租界]  
　冒牌受罰○法太馬路中恊大福記挑膏店主李甫英專用僞烟膏攙和挑　並行銷江北等處近更胃頂楊恊興牌號出賣昨日被楊偵知獲到僞煙膏控捕解廨訊究李供此係料膏乃友人托售不知有冒牌情弊以後不敢再犯判罰洋十元充公　盒面上凡有楊恊興三字者飭捕刮去 
　勒限交人○張文才前控湖南人　和卿誑騙李寳成公司股銀二千一百兩洋七百元茲經捕房派探將蕭之保人葉耀山提至公堂請究供稱此事由英界一新公司馮少英出立保單由我轉保此人離滬多時准十二日可以返申求恩寛限判交保勒限七天交人 
　限期繳租○蔡桂生拖欠詳茂洋行房租洋八十二元屢約不付控由捕房傅蔡到廨請追蔡供認欠租屬寔判交保限七天 
清 
　拔還地價○劉焕章前控吳裏卿圖賴售地價洋六百七十元降收三百元外餘求究追等情昨又由廨傅訊吳供寔已還過一百七十元馬立師洋東因砍樹罰去洋百元欠找一百元是實中西官以劉不承認且有憑據可証判交保折還洋三百元每月拔付五十元 
來函 
[劉藝舟來函]  
敬啓者鄙人目覩社會積習多由四民階级過峻而優伶一途尤爲人衆吐棄故願犧牲色相置身舞台實行平等主義破除彼此界限此次來滬謬承各界歡迎鄙人自顧無似不勝慚悚乃閱廿五日廣告戲單均書有山東臨時都督字樣殊與鄙人所抱平等思想大相剌謬矧鄙人前在山東時胡都督瑛未至烟台連都督承基尚在黃縣鄙人不敏雖承同人公推在登州代理都督事宜然爲時過久已成陳迹若再竊用虚名世雖能諒其如鄙人反側難安何用特函請貴報於來函欄内登載聲明無任感荷再關於鄙人所演所各劇尚乞隨時指示亐所切禱 
[專件]  
[内務部警務學校章程]  
　第一章總綱 
第一條本部設立警務學校以養育警務人才爲宗旨 
第二條本校敎授巡警必需之學術及其重要之精神敎育 
第三條本校學額現定一百名肄業者稱學生 
第四條本校學生一律住校均穿制服 
　第二章　職掌 
第五條本校應設管理員及敎員等如左 
校長一員敎務長一員各科敎習無定員文牘一員 
庶務一員會計一員學監一員舍監一員校醫一員 
司事無定員 
　第六條管理員及敎員等之權限如左 
　一校長统轄全校一切事宜 
　二敎務長釐定敎務上一切事宜 
　三敎習主持本科敎育凡編纂課程考查勤怠評定分數 
　皆屬之遇有應行改革事項隨時商請校長敎務長酌 
　辦 
　四文牘掌撰擬文件收發公文兼管圖書報章及　於印 
　刷校對等事 
　五庶務掌校中一切庶務及其他公用物品 
　六會計掌收發欵項及報銷等事 
　七學監執行敎育上一切事宜並稽查全校肄業者之品 
　行告假等事 
　八舍監執管行理上一切事宜並稽查全校肄業者之起 
　居出入及寢室清潔等事 
　九校醫掌醫治疾病及關於衛生上一切事項 
　十司事承該管人員之指　辦理分内應辦事項 
　第三章學期及學科 
　第七條本校學生三年畢業以三個月爲一學期計分九學期 
　满三學期後分發各區見習長警任務一月期满爲第一學年 
　满六學期後分發各區見習巡官書記任務一月期满爲第二 
　學年满九學期後分發各區見習區長任務一月期满爲第三 
　學年 
第八條學生應習科目如左 
　第一學年 
　一法學通論二憲法三刑法四民法五行政法要論六警察學七歷史八政治地理九公牘十英文 
　十一精神講話十二軍事學十三操法十四柔術十五劍術 
第二學年 
一違警律　二民法　三商法　四行政警察五司法警察六衛生警察　七國際警察八消防警察　九自治制　 
十户籍法　十一英文　十二精神講話　十三軍事　十四操法　十五柔術　十六劍術 
　第三學年 
　一商法　二刑事訴訟法　三民事訴訟法四　際　五 
　國際私法　六警察實務　七監獄學　八統訃學　九法院　制法　十英文　十一生理衛生　十二各種現行法規 
　十三精神講話　十四軍事學　十五操法　十六柔術十　劍術 
　第四章　授業時間及假期 
第九條本校授業時間一星期以四十二小時爲限起止時刻由校長隨時規定 
　第十條本校假期規定如左 
　一年假半月二署假四十天三星期假四紀念假五特别休假　 
　第五章入學及退學 
第十一條學生入校須具左列之資格 
　一年齡仕二十歲以上二十五歲以下 
　二身長在五尺二寸以上 
　三胸圍有身長四分之二以上 
　四體重在七十五筋以上 
　五肺量在二千一百立方生的以上 
　六左右手各能提重三十觔以上 
　七目力於相距二丈二尺之外能辦七分之楷字 
　八品貌端正 
　九言語清楚 
　十曾在中學校及與中學校相等之學校畢業或修 
三年以上 
第十二條凡學生經考試錄取者須由各生出具志願書並取保証書其格式由校長酌定 
第十三條保証人如有變故或遷移等事須另　妥人作保第十四條學生有犯下開各項之一者得由校長審定飭令學 
　一　品行不端 
　二荒廢學業至三次考試不及格 
　三故違本校章程及命令 
　四身　痼疾難勝學課 
　五記大過至三次者 
　第六章學費 
第十五條本校學生於每學年開始日先繳學费三十元膳費四十元制服費十元由本校庶務員定期徵收 
　第十六條凡學生中途因事退學者已繳各費槪不退還　第七章考試及錄用 
第十七條學生入學授課後應行考試計分三種如左 
　一學期考試每學期由校長敎務長定期會同各科　習行之 
　二學年考試每學年由校長敎務長定期會同各科敎習行之其本學期考試卽行免除 
　三畢業考試畢業考試由校長敎務長會同各科敎習命題並請部長派員監試 
第十八條凡學生每學年考試畢業考試兩項分校課及見習勤務兩種除校課由上條規定外其見習勤務以見習所在長　官之報告書及各生在見習期内自作之日記爲衡 
第十九條評定考試分數以百分爲满格平均不及六十分分第一科不及四十分者皆爲不及格 
　第二條凡考試不及格者准其就落第科目自行補習一月内請求覆試但所得分數以八折扣算 
　第二十一條品行分數每一學期作一百分凡記過者應扣品行分數計每小過扣十分每一大過扣三十分 
　第二十二條勤學分數每一學期作一百分凡給假者除　假在期限内病假由校醫證明不計外事假每次扣一分如在上課或自修時問内每一小時扣二分操法柔術劍術每一小時扣三分 
第二十三條品行勤學分數與學科分數計算之法如學科十門加入品行勤學爲十二門分數相加再以十二除之卽爲所得分數 
　第二十四條凡學期學年考試及格者均由本校給與某學期某學年修業證書 
第二十五條凡一學年内於期考年考分數均在八十分以上者由校長酌予獎勵如左 
　一授與名譽証書 
　二免學費或膳费一學期 
　三授與相當之奬品 
第二十六條凡學生學年考試所定分數與學期考試所得分數平均計算畢業考試所得分數與學年考試所得分數平均計算（未完） 
 
 

Page 8

 
 
自由談 
游戲文章 
[電缐致電母急電] [  放馬]  
萬急西天大電母鑒竊電缐原爲傅遞電報之公僕當此民國光復伊始自應竭力從公曷敢稍有疎懈奈打電之家過於複雜且又太不體諒你一電我一電早一電晚一電一日之間往來之電成千累萬使電缐自早至晚自晚至晨無片刻之閒暇加以打電之家宗旨奇妙名目不一電缐終日被擾神智已昏逐日所傅何電亦難記憶約略檢查除宣布獨立贊成共和之電外有干預之電詰問之電聲明之電承認之電不承認之電罵人之電恭维之電恫嚇之電要挾之電全體同叩之電一百餘人同叩之電一萬餘人同叩之電冒名之電聲明並無此電之電此外又如某黨之電某會某社之電一電甫去一電旋來電上加電因電生電電來電去電得一個不亦樂乎在打電之家似乎將成電狂在電缐實屬疲於傅遞苦無可訴因思電母職掌天下一切諸電區區苦衷亮能洞悉爲此不揣冒昧具此火急電禀伏乞鑒察速施救援電缐幸甚天下電缐全體同叩 
海外奇談 
[睡中妄作] [  慶霖譯]  
倫敦有名韋廉可怕者在鐵路上營業一日早晨四時往叩阿區福警局之門自稱犯謀殺案特來自投巡警見其兩目緊閉疑之嚴加查察始知彼在家中熟睡時忽躍起出外妄投警局其實並無謀殺案件也其家離警局約一英里有半且出門時携有茶葉一箱中途無墜落者又據醫家考騐謂可怕之腦筋一時昏迷入於睡中行動之現狀故有此妄作殊不自知云 
[開門機器] [  幼齋]  
意來文那地方有一敎士名物格劉司造成機器一種機器上有小結用手按結則數十重門户應手立開曾在該埠某戲館試騐門户九扇一霎同啓人多擊節稱奇然該敎士精益求精欲更出新法於戲館失火時機器一遇熱氣便能自動使門户洞開觀劇之人分别走避不致擁擠傷命云 
尊聞閣詞選 
[雲珠三妹别逾三稔去秋寧垣光復间音問不通離情緟疊欲訴無由感而有作調寄如夢令吾妹若於報纸中見之當知相憶之深也] [  湖口高仲慧]  
記得深閨分手日莫鐘山時候欵乃一聲舟凄　不堪回首消瘦清瘦爲間天涯知　 
廉眷落梅風裏幾曲聞干　倚深巷賣花聲多少離愁唤起憶　憶今夜月明千里 
澄廬筆記 
[情天佳話（續）] [  瘦蝶]  
校書以廿四寸小影贈戒置并答二律云九天飛下董　成不爲相思作麽生烈日不曾憐妾弱怒　也只爲郎驚門前浦水依然碧枕上盟言距已更妾自奔波郎保重休數薄倖累才名白璧早應完　取黃金何惜贮嬌營千魔歷辣方成佛百病牽　祇爲情料得君非没了漢可憐儂是太　生落花空嘆隨流水半節虚擔嫁了名戒　綠詩見示且索詞以張之余爲譜買陂塘一　　之詞云病維摩揚州夢醒風塵偏遇青眼香君重到江南路不是尋常　燕眉黛淺記門巷枇杷鐵漢時遊　（鐵漢茂才别署）任刻　敲詩　筝製　花底酒雙勸 
孤高　畢　終　天　鉛華從此　染拿舟重把鴛盟証相見梧桐庭院人事變道郎已叅襌難遂朝雲願　絲未斷縱一着雖差三年肯待莫使怨秋　 
心直口快 
[新上海之六不解] [  谷夫]  
 
[語言無味面目可憎有會必到有台必登拚命演說臭汗蒸騰商界鉅子此爲醫能] [  鈍根寫]  
满清專制致釀革命乃民國成立煌煌告示中仍襲用格殺勿論四字不解 
際此上下交困孰不思挽回利權乃愈是新人物愈喜用外國貨不解 
報載陶遜詰問滬軍都督槍斃陶駿保之理由書如果情眞罪當何妨明白宣布乃至今金玉爾音而遜亦噤若寒蟬不解 
軍隊過租界旣知打照會乃往往法租界已通過而至英租界又被巡捕勒回不解 
軍餉支絀幾遭譁變乃妓女上街買物常見行用一大捲簇簇新鮮未經人手之軍用鈔票不解 
前聞人擬撰一小說其回目有云民軍攻打胡家閘都督駐紮清河坊至今未見出板不解 
纸上空談 
[改良學堂（近似日本之感化院] [  楓溪匹志]  
願得廣厦千萬間開一古今中外罕有之學堂自初等小學至大學無不完備專收品行不良子弟及曾經在學堂斥退或留學被驅者敎授之法或用嚴厲或用放任臨時定之以能感悟性情培植天良爲主功課優劣不計焉故名曰改良學堂敎員有洗髓伐毛之術改易臟腑之能者充之自入學堂後並無署假年假與世隔絶不通往來如疫症之嚴防傅染每半年考騐一次果能遷善改良確合本校宗旨者即爲畢業以相當之程度申送各學堂倘年高鬚白而性情仍舊者不得畢業依然留校没世後棺槨由學堂　卹不致貽害他校庶薰蕕不同器而藏之將來全國學堂盡屬善良子弟永無起風潮違背規則等事豈不大快人心世之大慈善家以人道主義爲重者當不河漢斯言 
戲攷 
[金錢豹] [  健兒]  
唐太宗命僧玄奘往天竺求經玄奘有徒悟能悟淨悟空（即猪八戒沙和尚孫行者）俱善妖術深資臂助紅梅山有金錢豹修煉已久得具人形善飛义技因往他處祝壽路過山陬見某員外率女掃墓金錢豹涎其女美　狠妖强委幣焉員外郤之不得悶甚適玄奘等來投宿見員外雙眉緊銷探問衷曲員外直告之悟空請設計擒之員外喜甚届時悟空化婢悟能化女與金錢豹行合　禮旣入洞房婢卽嚴詞責其强佔民女金錢豹怒用大言恫嚇之悟空卽現原身與金錢豹相搏金錢豹乘間逃回悟空追至金錢豹命衆小妖放义以困之悟空善躱避無一能命中者後悟空假佛力以降伏之此劇事實近於荒誕天竺卽今之印度地近赤　不過多産毒蛇巨獸耳安有動物修煉能成妖精哉讀西遊記者須於字裏行間參其禪學至理勿沾沾於荒誕不經之牛鬼蛇神也此劇飛义首椎楊小樓其次則高福安筱菊笙菊笙口中裝橡皮齒二能自開闔尤見特色舞弄鋼义亦純熟敏捷如宜僚之弄丸惜配角郝春榮去悟空藝太惡劣接义屢屢脫落遠不及李海臣殊爲憾事 
小說 
[奇情小說一搯獄] [  龍]  
柳陰深處一小村落雞犬相聞桑麻無恙清溪洄抱綠樹成林世界清凉頗饒逸趣 
村民多楊姓遂以楊村名有楊翁者年已六旬而精神頗　　然中饋已虚惟遺一子小字紅玉年纔十五蓋楊翁得自晚年爲人甚循謹鄰里均許爲克家子故翁亦愛若掌珍爲聘童養媳柳氏於家年相若兩小無猜耳　撕摩愛情甚摯楊翁以繼起有人亦頗自快 
然翁抱孫望切越三年即爲之成婚禮時賀者盈門羣謂是一對玉人幾疑天上非復人間我翁對此佳兒佳婦足以娱暮景矣翁顧而樂之意亦甚得 
孰知賀者方去弔者旋來結婚之次日晨雞亂唱旭日三竿而彼少年夫婦猶甘同夢遲至向午雙扉仍扁翁乃大疑破關而入 
噫賀者謂翁晚境彌甘茲殊不騐翁旣故見如花新婦祼臥於床而彼新郎者已杳不知何往然猶趦趄未敢遽進詎側耳傾聽絶無呼吸聲趨前視之容顏依舊觸手如冰檢騐全體無傷痕惟衾褥間桃浪沾焉翁旣悲媳之死又傷子之亡不覺老涙橫流簌簌如雨下覆衾大哭聲逹户外 
鄰右聞聲奔視見狀大驚竊竊私議均莫測其故楊翁父子之爲人素爲鄉黨深信不致疑其有他然彼婦果何爲而死乎彼子又何爲而逃乎顧視楊翁涕涙彌满呆若木雞已不能出一謀羣乃哀其愚憐其老代爲料理喪事并雇人覓其子一面往報婦家 
時交夏令熱度已高翁恐屍腐致疫貽害鄰居乃急殮而　諸野越三日而柳氏父始至見諸事已畢心頗懷疑之問翁翁以恐屍腐爛爲言詢所病翁曰無病詢其子翁曰不知已覓三日矣不得柳聞翁言怫然不悅曰吾女至君家於茲已三年素無失德何忍出此毒手吾女果無疾而死者汝子焉用逃且不令余一面而急急瘞諸野此又何心歟君若不同謀何匿子瘞婦以滅跡司馬昭之心路人皆見君謂余受欺乎 
時鄰人咸爲翁寃并爲翁危竭力代白其誣柳曰翁子若在此事或不然今避而不面此案已成鐵證尚何辨乎且公等爲翁之鄰處於被嫌疑之地位無代議士之價值余惟有控諸法庭翁雖老法不能爲老而貸也拂袖疾馳而出 
旣失佳兒又罹寃獄翁之悲痛幾不欲生鄰右爭慰之冀子歸以釋此寃無何縣令率差役蒞鄉地保設屍塲畢呼翁至案前詢翁始末翁以直告詢諸鄰鄰亦如翁言令曰謀斃與否開棺即知無　狡賴乃傅左右牽翁認婦棺力啓之 
噫異矣詎知棺中非妙齡少婦乃一就木老人鬚髮皓白斧傷满背事出意外觀者大駭令益驚疑亟問翁翁茫然不知所答問諸鄰皆曰親見翁之媳入此棺今爲老人實不知其所從來柳曰棺旣爲翁家棺則棺中何人當問楊翁令乃呼翁至加以刑訊翁雖不能熬刑然實無以爲對令無如何乃瘞棺而擊翁於獄一面出示招屍親（未完） 
 
 
