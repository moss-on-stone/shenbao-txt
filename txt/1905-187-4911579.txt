# 1905 - 187 - 4911579

 

Page 1

 
 
[電傳上諭]  
　　六月初十日奉上諭兵部尙書著鐵良兼署 
[電傳宫門抄]  
　　六月初十日召見軍機長庚 
日本改定法律沿革攷續初十日稿 
第二節日本編纂各種法典之次第 
日本各種法典蓋非一朝一夕所成其種種單行 
法及其附屬法姑置之不論兹請就其六大法典 
考其編纂之次第如左 
（甲）刑法（明治六年由法人鮑亞沙那特氏　稿十三年公布） 
（乙）刑事訴訟法（同上由鮑氏起稿初名 
治罪法後改今名二十三年公布） 
（丙）民法（明治八年政府命民法編纂委員起稿十一年十二年復命鮑氏起稿二十 
九年公布） 
（丁）民事訴訟法（明治九年由元老院起稿廿三年公布） 
（戊）商法（明治十四年由德人洛愛司蘭耳起稿二十三年公布） 
（己）憲法（明治十四年發布勅諭十六年設憲法取調局二十二年公布） 
右所述日本六大法典觀其著手編纂之次第均 
 
 
 

Page 2

 
 
非無故刑法爲一國人民生命之所繫且由來最舊故最先編纂然無訴訟法一（訴訟法擬名之爲聽訟法）則裁仍不能劑其公平故聞乎刑事之訴訟法與刑法同時編纂民法爲定個人相互之關繫凡法律稍發達之國大都均别於刑法而自成一法典故亦先後編纂關於民事之訴訟法亦然商法本爲民法之一部然自世界交通商務發達則關乎商事之法規愈繁故民法之後更須從事商法憲法爲立國之大本故自諸種法律稍有端倪卽不容一日緩焉此其大較也 
第三節日本改律所取標凖之變遷 
當日本之王政維新也銳意以仿效歐美制度爲急務其時最先翻譯者爲法國法律且司法省所聘之顧問鮑亞沙那特氏及亞里白司克氏均爲法人留學生派遣外洋者亦均至法國故當時之從事法律者大都以法國爲標準此爲第一期（自明治二年至十四年）其後大學開校偏重英國法派文部省之留學生亦分遣英德法各國歸後各張其說故一時法界三國之主義儼若同時並呈而實則以英德爲標準此爲第二期（自明治十四年至二十二年）自是以往法英派之勢力漸衰德國法派日盛以德國法典最爲完備法理亦最爲精深故近今日本言法律者無不宗尙德國凡法律草案除本國可尊重之習慣以外大都以德國爲標準此爲第三期（自明治二十二年至今日）其後所以有此變遷者蓋法律必期其盡善效法他國必求其與己國最相宜者然後得爲上策且其變遷之跡本隨學界爲轉移非偶然也未完 
[應償各國賠欵磅虧清單本館天津專電]  
德四百九十七萬九百一十七馬克九五 
奥二十六萬三千七百克勒尼八三 
比五十六萬七百七十六佛郎六五 
日八千九百四十三佛郎七五 
美四十九萬零四百三十五元四四 
法四百六十八萬四千七百二十七佛郎六二 
英十三萬八千一百一十四磅九先令一本士 
葡二百五十磅十六先令四本士 
義一百七十五萬九千二百六十一佛郎四六 
日本七十二萬四千四百八十七元一六 
和二萬四千一百六十九佛樂林六九 
俄三百二十六萬六千二百六十四盧布三二 
各國總會四百零八磅七先令三本士 
瑞典那威一百七十一磅七先令三本士 
合共關平銀八百萬兩自五月三十日起十五日内照新定辦法分别　清惟俄欵内應扣除庫倫茶箱賠欵六十五萬九千五百二十盧布（羣） 
[各國擇定賠欵辦法本館天津專電]  
　　德奥比美法英義和八　　用電匯禀奥匯維也納美匯紐約日本用金磅匯倫敦交日本總領事以日本金圓七十六錢三釐作英金一磅俄照倫敦巿價以一千温司合上海規平銀八百五十三两五錢七分内扣水脚保險等費日照倫敦巿價葡瑞典那威各國總會辦法未定 
[日本報論中國欲參與和議事]  
　　初八日東京電云東京國民半官激論中國運動參與和議之舉之不妥此報警戒中國云中國有此大志係受俄人之誘惑日俄開戰時中國曾認滿洲在戰地界限内現遼東半島及西滿洲爲日人所佔故中立之中國及戰敗之俄國均無分於處置此地至於和約之條廿欵由兩戰國獨行商定其權皆在戰勝國日本之掌握内倘中國受俄人之誘惑而不聽日人之公言則各國之感情必不屬於中國以前中國雖能保守中立恐以後卽能保守中立亦殊無謂也譯字林報 
[日俄和議須在美京畫押]  
　　初九日柏林電云日俄兩國之議和使己選定美國之抛次墨斯爲議和地但畫押則仍在華盛頓譯德文報 
[美總領事請滬道勸諭華商勿急抵制禁約]  
　　探聞昨日美總領事語上海道袁觀察云敝國禁止華工新約期限尙有數月敝政府甚願設法改良請勸諭華商抵制華工禁約之舉萬勿急切從事致傷睦誼觀察答以容俟熟商 
（亦） 
[四明巿隱勸洋布同業不用美貨]  
　　美禁華工吾國人合籌抵制以不用美貨爲宗旨目下兩月之期嶈屇粤帮中人己有七月初一日起止用美貨之議屆　若美政府依舊延約譏我散沙恐各大埠禁用美貨之風潮必更大起美貨生理從此不免减色現在花旗布價已大漲申巿亦甚好業此者均喜形於色但人無遠慮必有近憂若各處實行不用美貨時先定先買者不但不能得利反有虧耗之虞鄙意業美貨洋布者務須咨照商會請允將前存之貨展限時日銷清一面准由同業訂不定不買現貨之約並詳立條規　行抵制美商見無定貨不待一月此約必可挽　似此辦理洋布業旣得熱誠愛國之榮譽而存貨又皆能獲利何樂不爲况貨價已漲至極點先令長縮又難預料全年定貨危險異常何勿趁此以助商會抵制之法而自保權利乎希細爲斟酌否則洋布一業旣失愛國之本心而存貨滯銷反賺爲　害尤甚焉似祈邀集同行妥議辦法實爲洋布　業之幸時日已迫望速酌行　所厚盼（外） 
[美斃華民賠恤之輕廣州]  
　　前者呆輪船買辦何采言行經沙面地方被美國水手溺斃一案現聞已賠恤美銀一千五伯元雲帥照覆美領事請仍訪查本案眞凶以後無論何時一經查出証明有犯罪憑據卽按該國律例懲辦不得但以賠卹銀遽作案云（空） 
[電飭查明上海所泊俄船情形京師]  
　　日昨外部電致江督云俄船在滬人數益衆前商日使具結回國據復　灣西貢扣留之俄弁兵德法亦宣明不放中國應照中立管束等語此事旣未商允應飭滬道申明約束會同葉提督等隨時妥爲防範俄船先後共到若干如何分别停泊及船名　狀所卸　械田該道詳細開單寄部備核（玉） 
[海參威俄軍警備甚嚴海參威]  
　　本館得有消息海參威之俄軍因日軍己佔庫頁島逆　日海軍往攻之期當必不遠故俄艦隊及各砲台警備異常嚴密（尋） 
 
 

Page 3

 
 
[蘇撫電調江寗學務處總辦蘇州]  
　　撫憲陸春帥以省垣要政賛助需才素知兩江學務處道員張預頗有能名因於前日持電甯省召赴蘇垣供差惟張觀察辦理兩江學務多年亦頗得力此次雖由春帥電調恐周玉帥未必允令調赴也（　） 
[梁鼎芬失機可惜武昌]  
　　京師議設文部初擬以梁鼎芬于式枚爲丞叅嗣經張冶秋尙書在慶邸前密保擬特賞三品京堂署理文部侍郎議甫定　瞿子玫軍機不允方爭持間適接　督張宫保來電略謂梁係湖北辦理學務萬不可少之員請暫勿内用其議遂罷時于又簡放廣東學政添設文部之說亦遂因此游移現聞張宫保頗爲抱歉故梁襄陽道任至今未下飭知意欲於兩司中設法位置一席故先委學務總辦以酬之云（文） 
[李藩司浩然有歸志武昌]  
　　鄂藩李少東方伯雖有引疾之說而遲疑未决並派其親信家丁傅某挾重貲潛往京師運動陞調適接王仁和相國出軍機電諭方伯神色阻喪遂於翌日上禀督轅奏請開缺聞方伯係仁和相國門下士所恃爲奥援者此老而己士出軍機方伯亦遂　志戀棧云（文） 
[王相國尙難引退京師]  
　　仁和王相國因年萬耳聾逐日五更人直起跪維艱兼之政務紛繁事尤棘手精力恐有未逮本擬引疾乞休不意日前兩宫降旨開去軍機大臣差使以節勞勩因此雖有退志不敢遽行奏陳惟聞引退之意已决但須稍從延媛耳（火） 
[警察局委怠公撤差鎭江]  
　　鎭郡租界外通商塲警察局坐辦委員濮文波大令於警察一切應辦事宜不甚措意道旁垃圾亦不督飭夫役認眞挑清値兹炎夏穢氣薰蒸易致疾病事爲常鎭道警察督辦郭月樓觀察查知以大令廢弛公務有碍地方著即撤差並札委候補知縣温大令承其乏聞定於日内到差（身） 
[日軍購緝李聘三之原因盛京]  
　　日軍懸賞十萬元購緝己革東邊道李聘三各情巳詳本報兹叉接奉省來函知日軍所以購緝該道之故其原因甚多兹特舉其要者於下一李聘三本爲袁大化之後任履新時曾得俄人重賄至三十萬金之多中外各報均詳載之二李聘三自辦中俄交涉事事袒俄絶不顧中國國體三李聘三恃有俄人爲外援且恃其鼓簧之舌使奉省自將軍以下均暗受其籠絡故俄人之在東省者惟所欲爲（尋） 
[李聘三潛逃之傳聞盛京]  
　　已革東邊道李聘三自得日軍懸賞十萬元嚴拿務獲之信當卽改易西裝潛搭西比利亞火車逃往聖彼得堡以圖自保此一說也或謂李自日軍懸賞嚴緝後實卽逃往京師求大力者設法保全冀免一死此又一說也二說未知孰是並存之以待後聞（尋） 
[日軍以十萬元購緝紀鳳台奉天]  
　　日軍查得山東人紀鳳台爲俄人廣購糧食洩漏軍情及種種爲俄人作倀情事其罪實不亞於李聘三爰亦懸賞十萬元以購緝之（尋） 
[四川鐵路交涉往來公文]  
　　某領事照會川督云爲照會事前敝領事代籌辦川漢鐵路一案曾經照會貴部堂並與鐵路公司前督辦面訂一切在案後以貴部堂有意日　敝領事故不再奉商於兹半載矣現忽聞有請别國工程帥之議又有某國條陳籌辦之法未知實有前事否果爾則敝國自應一體商辦均沾利益斷不能壞鐵路公司前督辦面許敝領事之約將敝國置之事外致碍邦交前此情形貴督部堂亦所深悉爲此照會貴督部堂請煩應如何之處見復施行又川督復文云准此查川漢鐵路前經本部堂設立總公司奏明自辦現在以集股勘路爲先將來興工應同中外何處工程師俟届時再由總公司酌度辦理向來修造鐵路等項不在通商約章利益均沾之内考証甚明况川漢鐵路係照公司規例官民集股合辦遇有重要事件皆須本督部堂督同在事官紳衆議僉同妥商定奪斷非督辦所能私許去年前督辦並無與貴領事面訂之約業已有案可稽此時總公司並未向别國延訪工程師將來應須延聘之時亦由自主他人均無干預之權本部堂與該總公司等卽未便先期訂明向貴領事商辦爲此照覆貴領事請煩查照施行（暑） 
[贖路認欵之踴躍廣州]  
　　日前粤東商民會議籌集開辦粤漢鐵路經費擬先聯合三十人每人認欵五百兩是日署名者十人旣而增至四十人而各埠來函認銷國民贖路股票亦甚踴躍云（空） 
[九江道稟力拒英人借地操兵情形南昌]  
英人見德國在江甯借有空地操兵因力求利益均霑以均權勢日前九江道瑞觀察接准駐潯英領事樂民樂君函稱現接司乃卜兵輪管帶手函欲在龍開河對岸放馬廠空地設立靶子每季令兵輪水手人等在該處操演小洋槍打靶一二次並不有礙行人觀察即時函復力拒一面將情形飛　撫憲略謂查各國條約祇有兵輪准師在通商各口停泊並無操演打靶之語且前奉督憲電諭英國水統領塗飛龍君過甯面談曾允禁兵船以後在長江等處游歴不再操砲是兵輪操砲已經禁止而况登岸打靶非約　所准職追職守所關礙難應允已經函復奉胡中丞批示外國兵輪水手在通商口岸登岸操槍打靶各國條約從無開載萬難輕允英國樂領事以此爲請業經該道切實函復所辦甚是倘日後再以爲言該道仍應緊持力却如來院逕商亦當一律照約力拒仰即知照（信） 
[沙巿輪船改駛常德漢口]  
　　太古公司之沙巿輪船前曾行駛南昌兹因江西大吏以此舉諸多妨碍嚴詞駁詰公司無詞以爭遂即折回現已改駛常德矣（民） 
[户部司員講求銀行學京師]  
　　户部各堂憲議及現在國家擬設銀行各司員均無此項學問恐屆時措置失宜爰諭令各司員等嗣後每日公餘之暇專講銀行學研究算法俾收實用云（人） 
[粤東銀業艱窘廣州]  
　　近來銀店疉有倒閉以致巿面驚惶銀根日緊實於商業大有妨碍經西號協成乾具禀藩憲請嚴行查辦又香港惠和銀號倒閉後虧欠榮泰惠昌各號銀兩以十數萬計初二日榮泰店東等將惠和號東劉慶司事李焕南等扭解南海縣究追又大興銀號亦於日昨己倒閉其餘岌岌可危者　尙有數家云（空） 
[蘇撫批錢業禀詞蘇州]  
　　乾元各莊所存當五銅 
 
 

Page 4

 
 
錢由錢業董事面呈清摺請吳縣主李紫璈大令更換大令以數目不符曾予駁詰旣而乾元莊又投撫轅具禀撫憲陸春帥批示云據禀各莊所存當五大錢未據錢經紀到莊册查請飭縣易換等情現核該縣原查印單祗有乾元德和森昶交泰四莊此外並無一户開報其爲未盡挨查無疑惟本部院訪聞森昶一莊係楊令元溥股開該莊原報一萬千現撍内僅開五百千有寄頓乾元莊八千千文之說縣禀所稱移往他莊洵非無因自應將該兩户提出另辦此外應由縣一律飭令呈繳照數給發以昭公允巳於該縣詳禀内明晣批示矣仰吳縣即速遵照辦理可也（育） 
[岑督豁免號稅廣州]  
　　粤省掛銷號稅初祇洋貨運入内地始須掛號嗣同治年間凡瀕海各區密邇口岸者販運土貨一律報稅而關役人等嚇詐勒罰弊端百出商民苦之現雲帥提議裁撤兹先將土貨掛銷分别豁免明定新章劄行粤海關稅務司遵照辦理　一土貨由省運入内地豁免號稅者各地名列左廣州府南海番禺順德東莞三水從化龍門增城清遠花縣共十縣肇慶府高要四會鶴山新興高明開建封川廣寗共八縣惠州府潮州府韶州府南雄州嘉應州德慶州羅定州連州共八府州所屬各縣地方以上土貨號稅均行豁免者洋貨不在此例一土貨由省運入内地仍須照常輸納號稅者各地名列左廣州府香山縣新會縣新甯新安共四縣肇慶府陽春縣開平縣恩平縣共三縣高州府廉州府雷州府瓊州府欽州陽江廳以上府州各屬各縣地方土貨洋貨均昭舊辦理號稅者另土貨中荳麩芝蔴麩花生各色麩餅經前關部監督定例凡此四項土麩由省運往東莞縣内地方者均須照常輸納號稅不在新章豁免之内並探悉將來稅法議有新例此項掛銷號稅可一併裁免云（空） 
[拘懲惑衆歛錢湖州]  
　　近來浙西匪類日形披猖有温州人陳某倡言欲在埭溪鎭設立客民會館凡在湖屬之温處台州人均須助捐旋被府尊傅少卿太守所聞當卽密飭查拿五月二十一日由埭溪巡檢朱少尹與客民保甲局員胡叅軍會營於該鎭直街烟館中將陳拘獲押解到郡由　安縣朱達夫大令提訊當於身畔搜出票布上有忠義堂及號碼僞印文并扶清滅洋等字樣顯係惑衆歛錢謀爲不軌因將陳釘鐐收禁禀知傅太守再行訊供澈究又防營統領姚振榜副戎前曾揑報肅清欺飾邀功縱　貽患現由彼處紳耆聯名電逹京中同鄉官并禀陳撫憲求請檄調免釀巨患（改） 
[甬郡大火寗波]  
　　上月杪之夜二點鐘時甬江東百丈街高堦沿墩某舊貨鋪失愼焚至四點鐘時火始衰熄計共燬去房屋百數十椽舊貨鋪有婦女一人當火起時因樓梯　火焚斷不能脫身遂葬身火窟中（故） 
[釐局票房被焚杭州]  
　　杭省藩署二門内牙釐總局於月之於七日丑刻忽然失愼因藩庫近在咫尺府縣巡警印委各官皆飛輿而至督率各龍竭力救熄計己焚燬局房三間内有一間係存積通屬各釐局卡票根悉付一炬當由提調文蜀生太守諭飭、 
管票委員陳祖蔭陳允豫二大令檢點所失再行呈報聞因局役潑翻火油燈肇禍胡各局員均須撤差記過云（知） 
[公益彩票改於七月份派彩鎭江]  
　　尹稚山故後將所有産業匀作彩票派觘備抵通商銀行欠欵並定於下月照湖北籖捐票號數開彩各情已紀上月初十日本報兹悉該票取名公益堂彩票額設五萬張每張十則雖經盛宫保派定銷數而各處承銷者全售分售均未見踴躍故初議於六月份照籖捐票開彩今又定於七月份始行照籖捐票派彩（古） 
[記女子中西醫學堂放假盛儀]  
　　昨日爲新馬路女子中西醫學堂暑假之期午後一點鐘女醫學生齊集堂中撫洋琴唱休業歌旋由李平書先生演說與女士張竹君倡辦女醫學堂之宗旨并發明中西醫學貫通之理次由女士張竹君率同女醫學生宣講全體學指點詳明聽者忘倦是日并開辦中西醫婦女養病院房室清潔鐵床藤椅位置楚楚頗與衞生爲宜至育賢女工學堂亦於同日遷回原處是日男女賓客到者逾數百人雖溽暑薰蒸而興會無不颷舉誠盛典也（　） 
[曳客妓女竟押西牢]  
　　昨日華捕拘解在途曳客之流妓王素卿至會審公廨王妓稱出外購線並不曳客英繙譯德君謂不必罰鍰請管押西女牢三禮拜明府爭之再三德君堅執不允遂判押兩禮拜聞尙須禀請道憲核示也（見） 
[查詢鐵路遷墳購地章程]  
　　日前常鎮道郭月樓觀察因滬寗鐵路事宜移文上海道略謂滬寗鐵路由鎮江所屬之各軌道現已由公司派員來鎭分别勘定地址將即購用開工惟鎭地係屬通商碼頭所定軌路之地離租界遠近不一價値相去懸殊自應與遷墳讓屋購地逐一酌中核定價値以持公平因滬鎮二口以情形較同爲特移請貴道杪錄定案章程復核酌辦（林） 
[安徽京官詳議興築全皖鐵路辦法呈]  
安徽同鄉京官吕太咣佩芬等日前聯名禀呈商部興辦全皖鐵路公舉李伯行京卿爲總辦當經商部批飭詳議切實辦法呈復到部再行核辦茲經吕太史等會議辦法若干條均甚妥善定於日内再呈商部核奪本館得在京之安徽友人將原稿抄寄前來合亟照登以慰全皖人士之望想商部維持路政一經吕大史等呈復到部當不難據情代奏也原呈及清摺照錄於後 
具呈翰林院編修吕佩芬龔心釗檢討王蘭庭石長信内閣中書陳秉鈞殷良弼外務部郎中霍翔吳蔭培吏部員外郎胡潛户部候補主事榆杜禮部候補主事章法護胡位咸軍機章京兵部候補主事劉榖孫刑部嗣虠郎石鏡潢候補主事劉朝班程繼元工部候補主事左坊江蘇試用道鄭恭蔣家駿等爲遵批詳議安徽鐵路切實辦法呈請察核酌奪代奏事案奏大部批開皖省地勢居揚子江中權商務殷繁礦産深厚蘆漢滬寗各路綫上下貫通該編修等關懷桑梓籌保利權擬　援案公　大員辦理該省鐵路所稱與其俟外人要求急謀抵拒不若先幾圖維自辦爲得洵屬扼要之論惟事關奏案本部綜綰路政始事經營不得不力求實際該省全路長短里數若干共需貲本若干如何籌欵如何集股究竟有無把握未便以空言作據希卽切實詳議務將實在辦法呈復本部再行核奪可也等因奉此具見大部綜核　政愼重周詳圖終於始之至意職等曷勝欽佩竊思全省鐵路工大欵鉅職等庸愚何敢輕言嘗試惟事機所 
 
 

Page 5

 
 
迫各省皆急起自謀職等眷念梓桑情難緘默謹約旨卑患求踏實地公同商酌就管見所及切實籌畫冀收愚者千慮一得之效遵將詳議安徽鐵路興築籌欵各事宜另繕清摺呈請察核是否有當伏乞酌奪據情代奏實爲公便謹呈 
謹將詳經籌辦安徽鐵路事宜分條開具清摺恭呈鑒核 
一鐵路計里查本省路線發端之處宜與鄰省已辦之路聯絡貫通斯運輸繁盛兩有裨益目前滬寗鐵路直抵江寗則安徽路線宜由蕪湖接至江寗爲首先應辦之要綫計程一百八十里此後當劃大江南北爲兩綫江北路線由蕪湖對江之裕溪口造起經和含廬鳳蒙亳以期與蘆漢鐵路相接計程五百餘里江南路線由蕪湖　宣城旌德徽州至江西所屬之景德鎭爲止期與將來贑路相接計程七百餘里由宣城　德州至毗連浙界之洒安爲止期與將來浙路相接計程二百餘里總計南北路線共長一千七百餘里其間遇有山嶺湖泊必須繞越者須俟勘路測量時始能計核未完 
[英議院論本國防務]  
　　初九日倫敦電云昨晚英國上議院議論本國防務之事當時衆貴族頗批評首相巴爾福君於前月所發之議論謂英國萬不能爲他國所攻入昨晚元帥勞勃次云英人巳忘情於南非洲戰役所受之損害並云目下英軍與該時無異實不宜與　國交戰故英現須或行抽兵之法或用人盡爲兵之制兩法中須選其一云 
[德法之摩洛哥交涉]  
　　初八日柏林電云德法爲摩洛哥事末次之公文内提及法國在摩所受之利益以屬地法埃爾及耳毗連摩境之事爲最要但公文内又設定摩王之主權及摩國之疆土不能分裂並於財政一切事務摩王可有自由之權至該國整頓陸軍警察及財政等事由各國共理由此可見德政府於摩國之事仍維持其原定之政策云譯文匯報 
[日親王遊蹤]  
　　初九日倫敦電云日本有栖川親王及其夫人在抛次墨斯海口遊歴海軍提督訥爾遜之座船及該處之魚雷學堂當時學生操練魚雷及水面下之事務 
[法歡迎英海軍]  
　　初九日倫敦電云英海軍抵法國勃拉斯　港後法人之欣喜爲往時各國所未見官塲及商人歡迎接待之舉甚盛故一禮拜内项人幾無少暇此次英艦赴法實洽法國衆民之心卽此可證矣 
[日本發售國債票]  
　　初九日倫敦電云日本新國債股票現己出售譯字林報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湘撫札舉運動會文長沙]  
　　爲札委事照得東西各國運動會之設所以顯精神之活潑起學術之競爭使各學堂教課之完缺學程之高低皆决於衆目共覩之下以發起敎員學生之感觸力此誠鞭策學術之善法也我國士氣文弱體育小尙非設大會以振属鼓盪之不足以奮尙武之風是運動會之在於我國所關尤鉅近者京師直隷江南湖北續開大運動會殆有深意湘省興學稍後而收效獨著省垣官私學堂日月增盛合計學生將達兩千人初等小學尙不與焉其進步之速殆莫與京而大禮缺焉不舉未始非學界之憾事也今夏武備將弁兩堂學生畢業自應於畢業期先後先合兩堂學生舉行第一次運動會以資倡率其官私各文學堂除初等小學外亦宜定期運動俾有豫備應卽以二八月爲各學堂聯合舉大運動會之期垂爲定例開會之先所有基地之區畫命令之發佈會場之規則臨事之職司參觀之儀節奬品之儲發必須設立總會長一員副會長两員專司厥事預爲　備以肅規章而免錯亂查有特用道俞明頤堪以委爲湘省運動會總會長常備新軍標統舒清阿武備學堂監督陳琪堪以委爲副會長先將第一次運動會迅速妥籌開辦所需經費由武備學堂先行籌墊俟畢會後統由善後局歸墊其文學堂之大運動會亦由該會長一併籌定辦法移由學務處會同傳諭各學堂遵照辦理除行善後局學務處外合行行委札到該道卽便遵照會同妥籌此札（成） 
[贛省學務處示興蒙學江西]  
辦理江西全省學務處司道爲曉諭事准總理兩江學務處司道移開署督憲周札開准總理學務處咨照奏定學務網要内開爲學業始基各國認爲國家義務教育東西各國政令凡小兒及就學之年而不入小學者罪其父母名爲强迫教育蓋深知立國之本全在於此此時各省經費支絀在官勢不能多設一俟師範生傳習日多即當督飭地方官剴切勸諭紳富集資廣設等因前經逋行在案查各省咨報開辦小學堂情形甚爲简略推原其故地方官之遵旨籌辦者固不乏人而諉卸敷衍欺飾上官者亦所在多有且未將奏定學堂宗旨明白宜示以致樸陋之區動多疑慮而一二辦理不善之處又往往徒襲皮毛致貽指摘學界阻力莫此爲甚小學堂無畢業合格之學生一切學堂皆無根據考取學生多取諸原習詞章之士未嘗受學堂之規條不自知學生之分際故行爲言論動越範圍使教育普及人人皆由小學遞升則約束管理均不甚難辦理學堂可收事半功倍之效故督飭地方官設法　導廣設小學實爲學務之急除分咨外用應咨明責　轉飭所屬遵照奏定章程摘要宣示認眞倡導未辦者竭力　營逐漸推廣己辦者加意查察務臻純備教先於養本父母斯民者應盡之職道府密考州縣應於出考詳院時將辦理學堂情形切實聲叙不得籠統其詞意存瞻顧本省學務處不時派員親歴各州縣己辦學堂細考其教授才德科學等級教員程度管理事宜彚呈督撫察核知之旣確量示　懲　　吏不負苦心中材亦知愧奮學堂所辦事務敎科課程教員名數學生人數出入費用擇其要略照章每半年彚咨本處一次以憑考查望切施行等因到本部堂准此札處卽將原咨速刻告示三千張移行一體遵照辦理仍會同藩司每半年或一年派員查考一次以示勸懲等因到處奉此除刊刻告示三千張通飭各府州飭屬一體遵照辦理外合將告示　文移會貴處請煩查照一體飭遵等因到處准此除通飭各府州飭屬一體遵照辦理外合行出示曉諭爲此仰各屬紳商士民人等一體遵照切切特示（信） 
[常備軍換給洋鎗蘇州]  
　　蘇撫陸春帥面諭督辦善後局朱廉訪以常備軍應用槍械必須發給一律之後膛槍以期合用廉訪查得蘇城軍裝局所存之後　搶名色各殊如　者士得鎗黎意槍馬梯呢槍快槍利槍林明敦中針鎗等項皆不甚多難以發給因思前次趙展帥撫蘇時曾向湖北購到九　連珠毛瑟槍數千桿分發水陸各防營現提卽將此項毛瑟槍吊回發給常備軍應用另擇局存他項洋搶分發　營配用己移行水陸各防營一體遵辦矣（榮） 
[將軍討論學務鎭江]  
　　江寗將軍永留守於上月二十一日蒞鎮日與學務處委員王雷夏大令議論興學各事孜孜不倦現　定開一師範講習所以資研究並擬每歲資遣教習數員游學東洋爲逐漸改艮之計（言） 
[江浙水陸各營會哨巡緝州]  
江蘇之吳江震澤等縣與浙江之嘉湖各屬毗連港汊紛歧爲盜匪出没之所此拿彼竄行蹤飄怱異常邇者蘇省續備右營管帶陳祐祥遊戎飛划左營管帶朱大斌都戎太湖水師右營管帶徐把總海清各帶所部水陸隊伍分道出巡密約浙江省之湖屬巡鹽水師營管帶胡榮貴都戎浙西内河副中營管帶徐富春參戎浙西内河右營兼湖防飛划營管帶張立德叅戎同率所部於五月二十日齊集吳江縣屬平望鎭會哨旋即分　巡緝各回防次（基） 
[屯田充公揚州]  
　　揚衞頭帮伍丁劉紹侵佔林增林曾肇慶之屯田計有二千餘畝之多經錢侍御奏飭查辦昨由洪委員槃會同江邑侯差提劉等當堂訊實　令將是田充公已紀前報茲悉劉等已具遵結惟以瘠易肥隱多報少諸弊恐仍　免耳（學） 
 
 

Page 10

 
 
[煙台]  
　　東大街合成福雜貨鋪突然關閉虧欠本街商鋪銀千餘兩鋪主楊欲堂正欲私逃爲商務局扭獲飭送巡司衙門押追○奉天龍王廟船户雙同順於日前來烟爲滌凈公司裝載糞乾出學二十五日駛至之罘山後突遇狂風船身傾覆水手五名均墮入水中幸經漁船救起西名一人則己淹斃矣○東馬路街日本人近因盜風甚熾公同輪流守夜以防疎虞前晚某日人正在街梭巡途遇華人三名肩負黄表紙八簍煤油一箱向之盤詰華人棄物逃逸日人將物送領事署移請地方官傳失主認領（盡） 
[蘇州]  
　　長元吳三縣小學堂帮辦方時褧大令兹因各學生將次放假由蘇孫李三大令禀明上憲定於五月二十四日蒞堂考試給憑○藩憲效述堂方伯以蘇海防同知現將移駐太平洲因札委高繼昌司馬會同徒陽江泰等縣相度形勢妥爲布置司馬奉委後於上月二十五日趨轅禀辭矣○胥門外洋橋堍花烟館鴇婦楊二寳時將買女百般凌虐本月某日將某妓女遍體剌傷女痛不能忍立投捕房控訴迨捕頭前往拘拿楊己聞風逃逸矣○帮帶續備後營儘先補用游擊徐游戎波由湖南來蘇經撫憲陸春帥札委續備帮帶游戎己於五月二十五日到差視事（受） 
[松江]  
　　日前有西人两名來松借俞姓房屋小住迨遷入後遍懸　帖稱有歐西玩具往觀者人需錢二十文風聲所播觀者雲集房主懼禍不允租房翌晨卽携裝他去○自副票開辦後松郡因屢中頭彩購者如狂近更南洋浙江連鑣競捷致厮養僕婢之賤無不以辛苦資逐期講買羅雀掘鼠元氣大傷識者謂非民生之福也○松郡東南鄉鹽三圖鄉民吳甲出爲某姓贅婿己將岳家田産花銷殆盡前日回至家中向嫂滋擾　母出阻甲竟持械抵抗其弟吳乙亟前助母被甲擊傷面部母遂偕乙來城投華亭縣署喊控邑尊趙豹文大令立提吳甲至案嚴懲○城中貢院左近某姓頑童邀同鄰右八齡幼孩入水洗浴並沿河摸取螺螄孩以年輕力弱在府下塘河干竟遭滅頂童駭極逸去營中某健兒道出其間見孩載沈載浮急卽赴水拯起己腹　如瓠返魂無術矣（在） 
 [P札飭照料湘省所購銅元機器> 
　　前日江督周玉帥札飭關道袁海觀觀察略謂准湖南巡撫咨據善後局詳稱現因湘省新售各銅元局所鑄銅兀銷路日旺各機不敷鑄造目應添機鼓鑄以期推廣現已派員赴滬購辦請飭滬道届時妥爲照料並給發免稅單照俾便運湘應用等因袁觀察奉文後現己遵照辦理矣（林） 
[電請委員騐收鑄造銅元機器]  
　　江督周圡帥前飭南巿製造局向北巿瑞生洋行定購鑄造銅元機器現已運到二號印花機器兩部及大號四部共計六部總辦魏觀察除咨關騐放進學外旋即電禀江督請委員來滬驗領（林） 
[請飭洋商補捐釐金]  
　　英商老公茂洋行有拷皮綢八十件在南關報稅出口旋在十六鋪内裝入小輪擬運内地貨捐局巡丁杳見之下以該貨未完内地釐稅卽行扣留老公茂禀由英總領事霍君函致滬道袁觀察飭令釋放觀察接准後飭局查覆兹據鐵太守覆稱查釐章洋商貨物運往通商口岸己赴洋關報稅者自可毋庸再完釐金今該貨運入内地應完釐金請照會領事飭令該商完納照章補捐等因觀察據禀後昨己照會霍領事矣（其） 
[查詢扦托騐糖之實情]  
　　英商祥茂洋行分設之信安公司前有洋糖二十包因未完釐金被糖捐局扣留旋經英總領事一再照會道憲袁觀察稱洋糖被該局掉換土糖迭經觀察駁覆領事仍執前詞並請將該員撤差等情昨日觀察函致新關稅務司好君查詢扦手當時驗糖時究竟是否此貨希卽查覆以憑核辦（其） 
[彩洋捐助學費]  
　　七寳鎮陳某夏某等近購中浙江副票頭彩異常欣慰因各捐彼處三善學堂經費洋五十元並由經手售票之某甲提出花紅一百五十元亦令捐作學堂經費以補不足　　 
[砲隊營改章]  
　　南巿製造局砲隊營勇丁向共五哨近將二哨改爲警兵分派船塢巡緝其餘三哨現改爲三隊由敎習徐君禀准總辦一俟練熟卽行停操（林） 
[菜攤遷移]  
　　南巿十六鋪中華園茶肆附近每日清晨向有負販一流擺設菜攤以資餬口近日忽驟增數十處旋有知其底藴者謂各菜攤向在法租界菜巿擺設邇因不願加捐紛紛遷移以免耗費現爲工程局總辦翁太守所聞已飭探捕等查明禀覆再行察辦（　） 
[警兵遷居] 　 
　　滬南製造局船塢督辦葉桐侯軍門邇將所選北洋船塢警察人等借砲隊營暫行棲止各警兵均以出入不便因之起而滋閙現葉軍門查得船塢附近有空屋數十椽飭即打掃潔凈並令另闢總門俾各警兵遷居其中以免在外滋事（　） 
[二尹獲盜]  
　　初八日南巿西鄉會館北首陳德福家被盜刧去贜物約値三四百金因陳父海順陳妻包氏攔阻致受刀傷報由上海縣汪大令傳警察北局委員汪二尹設法購線緝拿二尹偵知是案盜首陳阿福匿跡美界唐家弄於前日告知包探趙銀河曁蘇捕營夏鳴臯等在唐家弄左近將陳拿獲拘入四馬路捕房昨晨解至英美會審公堂事主陳德福陳氏投案辯認無訛包探趙銀河禀稱當日至陳家一共九人時汪二尹亦到堂請將陳阿福帶回送縣辦理明府商之德爲鬥君准將陳阿福交汪二尹帶去（見） 
[警兵毆辱董事]  
　　前晚二鼓時城内三牌坊北首某銅作夥某甲與紙紥作學徒某乙因賭起釁互相兇毆北局警察巡丁譚某上前拘拿甲逃至三鋪董事揚伯龍茂才家譚追蹤而入與楊父子扭毆之餘經人報知北局局長立派通班巡丁數十餘人前往將楊茂才父子及甲乙等五人一併扭解至局禁押逾時局員汪禹臣少尉到局訊悉前情當將楊父子釋出備輿送回其家旣而各鋪董事以楊董受辱不堪羣至北局向少尉詰問翌日楊亦遍請庠序中人禀請道憲核示至午後總巡朱森庭明府新蒞茂才家查勘一切 
（近） 
[嚴懲改過局押犯]  
　　警察巡丁與改過局勇奪犯互鬭各節迭詳本報兹悉改過局押犯胡瑞龍經警察北局解縣後汪大令飭釘雙鐐改收自新所是日一同出外之陳向榮及長脚順卿將張順卿汪大令昨亦備函飭差前往改過局提案嚴究（近） 
[不准婦女入探犯]  
　　會審公堂讞員關司馬以廨内所押各犯時有婦女入内探望殊屬不成事體因於昨晚發出手書硃諭一道以後不准再有婦女探望情事如違一經發覺定卽將看役究辦不貸（見） 
[斃於西獄]  
　　提藍橋西獄内前晚病斃永遠監禁之皮鞋金山一名昨由其家屬前來棺殮（古） 
[西人滅頂]  
　　前日午後月某西人在新靶子塲池内洗　不知如何竟占滅頂由其家屬將屍載入騐屍所棺殮（古） 
 
 

Page 11

 
 
[呈控螟蛉子行凶]  
　　生和板行主甘吉昌以螟蛉子甘桂生行兇毆傷頭面扭訴法界捕房昨日傳同原告解案請訊甘供父親在日以職員無嗣螟蛉桂生爲子嗣因不務正業父親於光緒二十四年分在上海縣署備案將桂生驅逐緑親友代爲排解職　依舊留養在家爲伊娶妻每月貼洋十元邇來　從妻父唆使夫妻同來滋閙逼令分産恣意行兇求嚴究辦旋據吉昌之叔甘兆洪兆畞兆章等呈遜公禀謂佳生並無不合吉昌因已生子故將桂生驅逐至其頭面係由車上跌出受傷求請明察吉昌供此輩均因借錢不還帮同逆子插訟以洩其忿大令著將桂生交保下期著吉昌邀同族長甘兆鵬來案核 
[上海縣案]  
　　前日曾張氏投縣控包探强刧伊媳至晚汪大令訊問氏供陶有才前將伊女賣與婦人爲使女後見其性情安靜與陶商明另加禮洋作爲養媳昨日忽有某包探同張殿元來稱此女係張所生過繼與陶有才斷不能由陶作主婚配定欲將媳劫去幸呼救得免爲此投求提究大令判候飭差查明再核○前年邱子明郁瑞山串拐教民陸福奇之子由朱德明賣於虹口某粤人己將邱郁二犯獲案訊押茲又由浦東總巡局函解朱　明到縣汪大令向之訊究朱供小的名品三海門人邱子明雖與認識並無串賣小孩之事求恩大令判收押候與邱等質訊察辦○崔土仔被洪步雲控拐媳婦奉汪大令訊押在案茲提復凱崔供洪媳實非小的所拐大令判交的保帮尋洪媳到案質訊（近） 
[會訊遠昌機器廠屋坍塌案]  
　　英商克明控鴻興升記本行主都槐庭擔保徐慶記攬造遠昌機器廠房屋上　不堅忽然坍塌壓壞機器等情已紀本報昨日英海副領事與襄讞孫明府升堂復訊原告克明延擔文律師被告延陸舌儒律師各到堂聲辯擔文帮辦律師雪門檢呈該房永遠承地契並申明地租價每年一百八十兩此次遠昌雇徐順興造屋係慶記擔保詎順興並未開工由慶記接手承造另請鴻昌木行都槐庭擔保不料工不堅實以致坍下壓壞機器修理費計需銀一百二十兩至造屋價値二千八百兩都槐庭取去二千兩徐順興取去五百元趙發茂取去三百兩查慶記所造之屋不照合同有偷工減料等情該屋墻脚當時打樣十五寸厚兹查墻脚十五寸而腰墻之上只有十寸與樣不符傳訊陸桂英即慶記供稱當時反順興擔休造屋嗣因順興不願由小的接手墻脚厚薄樣上雖是十五寸然合同據上只有十寸如不信可以傳質雪律師曰爾知如此造法要坍塌否陸稱小的曾問遠昌據云祇須照合同行事旋據被告邀到之營造司到案謂此屋三角處不以鐵箍以致坍下陸舌儒律師復將前後供詞詳述一番時已過午中西官命退堂訂於下禮拜二九點鐘再訊（見）　　　二 
[會審公廨早堂案]  
　　某英商延高易律師役公共公廨控稱瑞大馬車行馬夫王小江御車不愼被其撞壞包車人亦受傷延　療治越四禮拜始愈計用去醫資並四禮拜不能做事共計洋五百元後由敝律師函致瑞大主人著其照償至六月九號瑞大挽雷滿律師來問究欲賠償若干了事即致信回覆至少須洋三百元至六月十二號雷律師有信來謂可應允詎至今不見洋銀付下因此控追　讞孫明府傳　大行主趙勝銓股東繆仁貴執事陳阿韋至案趙供小的並不在行一切係楊阿韋經手陳供王小江之馬車係寄在木行代養前次王將洋人撞壞後雷律師來信索賠三百元係王小江所　與本行無干現在王已回松江明府以車在爾行不能推諉因判趙勝銓繳洋三百元王小江之事准其另案控追隨著將趙暫行管押俟繳洋開釋○前者瑞記洋行失竊紫銅一案經關司馬判提舢板船户忻義興到案再訊昨經包探倪順泉將忻傳案忻供某日　小堂來喚船送紫銅至南巿祥記碼頭源昌舊貨店共計銅六條船抵碼頭張至源昌喚汪阿四來將紫銅肩去後不知如何又被工程局包探拘去明府得供以張小堂銷贓是貫源昌店主黄順來店夥汪阿四收買贓物無疑遂判將張責三百板押一年收贓之黄順來汪阿四各管押四個月王阿桂沈阿梅宗福生訊無王涉著即開釋○前者捕房控哈華託律師繙譯胡某之車夫陳阿六毆捕等情曾經中西官傳案訊明昨日胡將陳阿六送案候示明府商之德君判曰訊得陳阿六毆捕屬實著從寛責一百板管押十四天完案○游明莊控時仲康冒充買辦收去洋銀求提究追昨日巳將　提案明府判押候過堂訊供○莊盟水訴稱本年三月間因家事在上海縣涉訟後經族叔出爲理勸並投縣銷案詎有縣　蔡四卿之夥周金生屢次前來藉端勒索不堪其　求提懲儆周阿保供在莊處爲車夫目見周金生來說縣中又有公事出來云云明府質之周金生供在蔡處爲夥因出外傳抱呈不敢勒索明府判責五百板押七天以儆○蔡錫卿者不知從何處得一江北女　名小四子領至上海轉托吳阿鳳楊和尙等售於電局内之徐阿新未成又領至周金保處欲售洋八十元爲包探陳金禁拘入捕房昨晨解案請究經孫明府判將吳福徐三人管押小西子暫發幼女所俟提　蔡錫卿再行訊辦○前日崑山縣准鐵路公司函請至公廨　提毆斃蔣鴻飛之兇犯盛文奎卽陶二寳因陶已沈逸將其妻父　　　提案茲經明府訊得此案與曹無涉遂商之德君將曹開釋俟緝獲陶二寳再行起解○流氓周熙林前爲施仁林作中將女賣　將吳氏茲改名秋婉珍在三馬路惠秀里賣娼因轴施前往借洋不遂旋又托稱有吳姓欲買此女爲妾驅出復仍欲送至妓院滋閙之餘經捕一併拘入捕房昨由捕頭命包探竇如海將一千人解送公堂請訊據大令以情節支離判一併押候過堂訊明究斷○周俞林在美租界竊取酒醉洋人之鈔票洋五元爲車夫杜阿三所見報由二百九十九號華捕拘送公堂訊押查辦昨又解訊大令判責三百板管押捕房一月（見） 
[法租界公堂瑣案]  
　　潘鐘榮前控龔慶祥黄松甫等冒名洋商出租房屋吞用小租奉大令訊供判將龔慶祥交保限十日内交洋一百五十元給潘具領完案潘以爲數懸殊心有不甘續求追給大令著保交案昨日傳同原告復訊大令著另覔的保勒限再交洋一百元如違押　○徐啓能前控隆生煤行主蕢梅匜訂立合同雇二輪船前往東洋運煤來滬銷售　因價値飛漲悔議不交等情奉大令訊供判將蕢交保下期傳案復核昨日蕢偕行夥王瑞裕投案聲稱行主與徐訂立合同徐得三股之一裝煤一千二百二十墩徐應派四百餘墩另有三千餘墩由行主匯銀另定不在合同之内原被告爭論移時請交煤業董事陳樂庭王鴻伯韓之喜等會議大令斥退候查明復核（斥） 
[美租界捕房事]  
　　前晚有美兵一名在司考脫路某粤妓院内住宿翌晨忽稱身畔失去洋銀六十七元當卽投報捕房飭探顧福其將妓女陳阿好及鴇婦王阿三一併拘入捕房嗣經鴇婦如數賠償始得開釋○昨有王寳林在蓬路竊取陸如高洋百餘元當卽追獲扭入捕房押候送辦（古） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
