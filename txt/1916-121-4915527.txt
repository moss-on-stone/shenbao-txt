# 1916 - 121 - 4915527

 

Page 1

 
 
   
 
 

Page 2

 
 
時評 
[決斷（冷）]  
　　當斷不斷與不當斷而斷其害均足以致大禍而有餘 
　　然而不可致之幸福人每思徼倖以圖之不可避之禍害人每思遷延以郤之由前之説於是不當斷而斷焉由後之説於是當斷而不斷焉 
　　此次帝制之發生也所謂不當斷而斷也今日退位之遲疑也所謂當斷而不斷也不當斷而斷禍乃發生當斷而不斷禍乃蔓衍此皆庸陋之徒而好大喜功者之常技而智者不爲焉 
[命令]  
　　五月四日政事堂奉申合茲修正政府組織令第五條第六條公布之此令 
　　又令茲修正政府直屬官制公布之此令 
　　又令茲制定國務院秘書廳官制公布之此令 
　　又令茲制定國務院統計局官制公布之此令 
　　又令茲修正大總統公文程式令公布之此令 
　　又令茲制定政府公文程式令公布之此令五月四日政事堂奉策奉吕均給予三等嘉禾章劉人傑章鴻年均給予四等嘉禾章此令 
　　又令特任藍天蔚爲達威將軍此令 
　　又令特任蔣作賓爲翊威將軍此令 
[專電]  
　　北京電討論交付軍權要點在各軍事機關裁併及權限變更 
　　北京電法總統有密電勸告美使亦有非正式忠告 
　　北京電徐世昌聲稱不敢濫負和議代表請勿委任 
　　北京電梁士詒昨奉特令加入國議 
　　北京電國會組織法用元年制草案封寄馮國璋得同意即宣布 
　　北京電黑龍江態度不明故召朱慶瀾來京諮詢 
　　北京電東海明日出京聞赴豫游歷 
　　北京電日使有改任曾彝進消息 
　　重慶電有某國人自叙府繞道永甯至綦江旋抵重慶詳述滇軍實在兵力甚爲精細云叙府方面滇軍約一梯團每團步兵八營南溪及江安方面原駐滇軍守城者約一梯團現添土兵六百人大渡口附近駐有四川土軍約三千人首領爲王鳳崗現亦歸附滇軍由納溪西南方江岸以迄牛背石附近東南高地共有滇軍約三梯團外加土兵苗兵約二千餘人合江之蕘壩方面滇黔軍各約一梯團外加土兵約千餘人綦江方面滇黔軍各約一梯團外加土兵約兩千餘人現蔡鍔仍駐大洲驛戴戡駐綦江南方東溪鎭予經過時由滇黔兩軍妥爲保護沿途並未受驚惟各官長以和局無圓滿之望甚爲憂憤又據該某國人言蔡鍔曾致書張敬堯勸其聨合前敵北軍將領電迫袁氏退位我南軍當以辛亥年待段氏之法待遇張甚爲動容曾發電數處現未見有效 
　　杭州電五日屈映光宣布辭職由參議會會員及軍警各界公推吕公望君爲都合境安謐 
　　杭州電王文慶爲民政廳廳長莫永貞爲財政廳廳長 
[譯電]  
　　北京電政府昨日下午接南方領袖來電允自五月六日起展長休戰期限一月雙方代表不日將集上海開議和談判政府正式否認袁總統退位之　言政府大約將派徐世昌熊希齡充代表赴滬議和（四日）字林報 
　　北京電中國政界謂陳宦蔡鍔張敬堯張作霖來電允袁總統留任至法定期滿而退張懷芝亦反對退位之説（五日） 
　　廣州電岑春煊宣稱巳就兩廣都統之任實則廣東大權仍操諸龍濟光之手各縣雖稍有騷亂而居民對於大局之信任已漸回復（三日） 
　　北京電陸宗輿昨日抵京（五日）以上德文電　　北京電北京所傳關於議和諸消息雖甚龐雜然均與二日成都電所傳袁總統留任一節相抵觸（四日） 
　　成都電陳宦議和代表已自蔡鍔處歸來據稱南方領袖對於下列之議和條件將表示同意（一）准袁總統留任（二）於兩月内恢復國會（三）恢復民國元年行政法制（四）准目下宣布獨立各員留任（五）大赦政治犯（六）駐南軍若干於北京（七）調北兵若干回京（八）以段祺瑞爲湖北都督（九）留馮國璋於南京蔡鍔並親自承認陳宦之特别地位南北如再開戰則不復攻蜀云（二日） 
　　北京電蜀省紳士及前議會議員力促陳宦宣布獨立所生態度頗近脅迫惟路透社曾得政界消息陳非與北方將軍及各大員商榷後不致有所舉動（三日）以上路透電 
[東方通信社電（日本人組織）]  
　　濟南電因前晚（三日）濟南之騷動靳將軍蔡巡按使以次大官紳商紛紛遣其眷屬前赴天津及他安全各地避難（五日） 
　　濟南電山東革命軍忽於四日午後四時現於周村無事將該地方佔領宣告獨立（五日） 
　　濟南電濟南城内以及商埠各地昨夜（四日）又聞爆聲轟轟市内商店均各閉戶市街忽呈暗澹景象至夜十一時商埠復起火災一時混雜非常此次大暴動之起商埠警察驚惶失措大半逃亡忘却警備任務人民皆憤其無能攻擊之聲甚高（五日） 
　　濟南電山東革命軍於昨四日之夜開始向濰縣第五師長張樹元之根據地攻擊（五日） 
　　北京電據某大官言袁氏將再於總統府内設秘書廳擬任梁士詒爲廳長袁氏此舉蓋因此次任安徽派之段祺瑞組織内閣移交政權及兵權之一部欲爲之備故將粤派之梁士詒置於司内治外交機密之秘書廳袁氏旣以財權牽制段内閣更欲使其一般行政及外交方面不得自由活動現安徽廣東兩派之傾軋巳漸顯著並云此事甚實彼段内閣之反對不換紙幣案亦其一因云（五日） 
　　東京電勾留美國之黃興氏乘船東渡約於本月九日由橫濱上陸即入東京閲視孫逸仙氏留置之函後絜同黃一歐氏回國現在東京之同志正在奔走準備歡迎（三日） 
　　東京電經濟會議俄國之提案如左一爲商工業上互相計算之便起見於倫敦巴黎廣設範圍之决濟機關二變更禁止必要品之輸出及關向中立國輸出規約之件三爲防敵國在中立國扶植勢力講求樹立對抗之策四樹立同盟諸國之必要品充實策五防止敵國製品之輸入六定對敵國一般損害賠償之原則七定同盟諸國間損害賠償之原則八同盟諸國臣民之移住條件及司法上之保護九將來締結通商條約之根本主義十關於貨物輸出之件十一税關手續十二關於保護商工業之條件十三鐵道及郵便連絡之件十四利用外國資本之原則十五謀同盟諸國間商業關係之密接十六　定戰後於同盟諸國及中立國之市場防止敵國品侵害之根本手段等（五日） 
　　東京電印度哲學家達哥爾氏附乘日本郵船土佐丸於四月三十日開向日本茲外務省已得電報矣（五日） 
戰電 
[其一（英人路透電）]  
　　巴黎電今日下午公報云摩爾化末與杜哇芒　有砲戰法軍以長射程之砲猛轟維業萊東面之敵軍鐵路亞貢德軍以落涙砲彈轟擊後從事小攻即爲法軍逐回（三日） 
　　巴黎電法軍司令確謂法軍於凡爾登境之戰事日有進步大路已阻塞德軍無從通行星期一晚間末斯河東之法軍發砲猛轟後於一小時半内佔據杜哇芒砲台與加伊萊特叢林間之德軍第一道戰壕線數小時後德軍藉夏夫福爾叢林之掩護預備進攻即爲法軍砲隊所阻德軍以兩月之力戰奪獲二六五山與摩爾化末問之地二百邁當已於星期三日爲法軍奪回德軍在白桑柯爾與庫米愛萊路附近固守之戰壕數邁當不復有礙法軍德軍謀奪二九五山雖屢稱佔據該山卒未如願（四日） 
　　彼得格勒電今日公報云德軍在維特柴及波斯太維境進攻受挫俄軍在哇萊克南面稍得進步俄軍奪獲高加索恰洛克河上游土軍重要陣地一部分敵軍復向狄亞比基爾西逃（三日） 
　　倫敦電公報局宣稱昨夜敵飛船攻擊計死男子六女子三傷男子十九女子十飛船五六艘分在海濱各地點運動僅兩次圖入内地計擲下炸彈約百枚多落海中及無人居住之地死傷之人均在一區共毁屋十八所他處僅微傷兩人飛船兩次飛入英軍抵制飛機砲射程内當卽引退（三日） 
　　倫敦電陸軍次官丹倫特今日在下議院宣稱昨夜有齊泊林飛船一艘飛過東海濱擲下炸彈數枚落於田中無所損傷又謂敵飛船襲　約克希爾之詳情尙未接到（三日） 
　　斯太凡（瑙威）電齊泊林飛船囗二○號降落斯太凡格附近河口顯因受損之故（三日） 
　　倫敦電麥克斯威爾少將蕩平愛爾蘭亂事舉措咸宜極可滿意近發通諭一道慰勞兵士嘉其巷戰之功略謂賴軍官之指揮得宜與兵士之奮戰不疲愛爾蘭亂黨始全數投降不付條件而愛爾蘭軍隊助剿之力亦極可感云云（三日） 
　　倫敦電愛爾蘭亂黨刻依據國防案在戰地軍法裁判處鞫問俟定讞後罪狀卽須宣佈其一時不能裁判者則解至英倫官場刻方研究婦女干涉亂事之案情（三日） 
　　倫敦電愛爾蘭事務大臣裴克爾今已辭職（二日） 
　　倫敦電今日愛士葵在下院稱愛爾蘭亂黨領袖署名於共和示文者三人今日受軍法處裁判執行死刑（三日） 
　　倫敦電今日槍斃之愛爾蘭亂黨領袖爲裴爾斯克拉克與麥克杜拉三人其他黨魁三人定監禁三年之罪（三日） 
　　倫敦電死於杜白林醫院者計兵士六十六名亂黨與平民一百二十名房屋燬於火者一百七十九所（三日） 
　　倫敦電前愛爾蘭事務大臣裴萊爾氏今日在下院發表關於個人之宣言當其演説之際獨立國民黨議員金尼爾氏大聲疾呼詆政府鎗斃黨魁一舉爲跡近殘忍之行爲聲浪龐雜以致裴萊爾之言常爲其擾亂裴萊爾略謂愛爾蘭行政之歷史將來自有人考察此時渠不便言及重要事件新芬之亂渠誠預料失實今亂事旣平渠乃辭職别無他法然渠之過失非由於思慮不周考察不詳責任未盡而起渠專以保全愛爾蘭以拒公敵爲謀幸愛爾蘭之統一終能保全此番　事不能視爲愛爾蘭叛變也愛士葵起稱裴萊爾氏之言全院聞之極表同情云云愛爾蘭國民黨議員萊德曼謂裴萊爾氏已爲愛爾蘭盡力尙望政府勿以不適當之待遇加於與近日亂事有關之衆人加爾森氏亦謂裴萊爾氏之政策實基於保全愛爾蘭統一之一念凡眞正愛爾蘭人皆不願洩憤於附亂之衆人（三日） 
　　倫敦電愛士葵今日在下院提出軍役議案凡國内壯丁自十八歲起至四十一歲止皆須從戎案内又列入四月二十六日愛士葵在下院佈告之不重要條件即（一）延長期限已　兵士之役期至　畢爲止（二）調遣領土軍移捕空額（三）國人執免役狀者期滿仍須服役（四）留存凖備兵士在國内營業但遇必要時仍可應戰此案通過後逾三十日發生效力大約寛限一月新兵即須入伍十八歲少年兵則有一月限期准其自由報名（三日）　　倫敦電軍役議案一讀通過（三日） 
[其二（德人德文報專電）]  
　　柏林電德軍大本營三日公報云德兵枝隊在狄克斯末特北面發砲襲比軍陣線攻入戰壕浮敵數十人德哨兵隊在福爾特巴里進抵法軍第二道陣線俘敵數人面回末斯河兩面戰局未變各陣地之德軍擊落法飛機　架（西境戰况） 
　　維也納電奥軍大本營三日公報云奥軍飛行家在拉蘭資東面擊落敵飛機一架（奥俄戰况）亞達米洛之戰事仍在進行里伐附近及柯爾狄那拉均有劇烈之砲戰意軍進攻羅旺特山巔受挫而退（奥意戰况） 
　　柏林電海軍部官稱五月一日德飛船一艘攻 
 
 
 

Page 3

 
 
擊摩森特及泊洛之軍要處所後安然飛回德海軍飛機以炸彈擲擊哇塞爾島巴班化姆之軍要處所及飛機站獲有佳果繼均安回敵飛機一隊同日攻擊温杜德海軍駐防所爲防軍遂回未能逞志（東境天空戰况） 
要聞一 
[東省最近之風雲（化險）（一）匪患之猖獗]  
　　新民新民縣第六區向爲胡匪產出之地每至靑紗障起必有大股鬍匪盤踞其中搶刦綁票之 
事時有所聞令該匪乘國中多事於回春耕之時期相機而起糾合百數十人竄入法庫縣境前後綁票數人經該縣西南路區官任子和奮勇剿擊接仗二次擊斃鬍匪七名惟警察兵力單薄未能盡除現在該匪等又盤踞瀋陽新民兩縣交界馬廠一帶勢燄日熾聞日昨經張軍按特派二十七師騎兵兩連前往剿擊如何結局訪明再誌 
　　彰武頃有人自彰武歸奉者備述該縣匪患之甚小民幾無噍類其言云當此春耕之時農無宿糧播種巳難而胡匪復乘間擄掠耕田牲畜趕牛一頭贖費五元趕騾馬一匹贖費三四元不等農民旣備欵贖回未及十日半月則又被擄去民力幾何雖恭　敝賦亦不能滿其慾望該縣警察因剿匪受傷者已有數人現在不敢與之相抗陸軍則視若無覩任其橫行後經保衛團聨絡攻擊交鬨二日比來該縣各處行旅甚艱據云該匪皆乘馬遇人即下馬搜翻擄掠彰武當去歲災歉之餘何堪再受此人禍也 
[（二）惡税之風潮]  
　　蓋平　近來反抗清丈風潮幾於無縣無之蓋平老古嶺邨一帶又因清丈浮多村長會首聚有數百人攔繩阻丈一時風潮甚形險惡雖經清丈員請求趙信臣知事趕令新任警長何輔臣率警彈壓無如反抗首領王兆申堅持不允丈量勢非撤繩難以弭平經趙知事報告張盛武將軍當即批令官地清丈局派員前往設法解散毌得以壓力從事 
　　鳳凰　奉天之鳳凰縣去秋水災甚鉅人民困苦已　春耕尙無力着手刻又派員辦理牲畜補徵故西路各鄕公舉代表向委員請求展緩而委員隨帶之警察以爲聚衆抗捐竟開槍擊斃數人致西南東三路各鄕亦聚衆數千人赴縣請求縣知事除體恤減捐外並治警察以應得之罪未悉將來如何解决也 
　　黑山　黑山縣邑北紅石頭屯六旗官地現經田委員勘丈迭起風潮四月二十二日七時田委員又與該屯佃戶李向陽彼此口角該員令役打傷佃戶衆佃乃羣起公忿鳴鎌聚衆持械赴叚尋釁經小屯楊團總聞信先行到叚保護並 
有該管巡官劉尙德帶警彈壓故未遭禍變即日呈請縣署究辦其結果尙未明瞭也 
[川省鹽務譚（成都通信）]  
　　四川鹽務爲近今可以注目之一事茲紀其情形如左 
　　納蒙元記公司照章應行犍鹽昨因遇匪刦去叙府北軍又不准鹽船放行該公司呼籲無效乃電懇運司變通辦法謂犍鹽旣不能下運請改配富鹽三十六引以濟民食當由運司照准刻自流井又添一家公司矣 
　　彭水縣郁山鎭鹽場知事署昨被匪刦知事巳不知下落現聞所失之鹽欵約七八千元又　該知事巳逃至涪陵現在尙　一定之蹤跡納萬元記運鹽公司總理金秀衡等通電各鹽務機關及各公司略云三月底由犍爲配鹽數十引運至叙府牛失𡎚地方忽來匪徒數百人將犍鹽抬去三百數十包餘船未被刦者急下叙府欲圖暫避危險殊甚叙有　橋不能通過公司進退兩難前則阻於車後則逼於　損失數萬金之血本求諸公電馮旅長設法保護 
　　富榮督運局現改爲鹽運使住井行署局長一職即改爲委員爲運司之代表昨奉到運使飭文一件每月公費定爲八百二十元該署近來事極煩忙較之場知事署有過之無不及也 
自井鹽運使有鹽務護防軍五營多係在前安定鹽軍所有之人物鎗械亦多窳敗運司特在將軍署購領快鎗二百枝子彈二萬粒已經由省領回分别飭發各該營領用矣 
　　洋溪鎭公垣近已陸續成立分所派有秤手至各垣秤放鹽斤因秤手自命爲監秤長恃勢欺凌各垣紳故多不服幾起停歇風潮後經場知事排解乃照常辦事至駐紮洋溪鎭鹽務防軍賀隊長現因誤公由運使撤換另委張某接　矣 
　　斯泰老會辦於陽曆四月十五日抵洋溪鎭同行只隨　二人隨從數人合之沿途護兵共二十餘人於十四日由遂寗縣到靑堤渡運副署是夜即宿運署十五日　即到洋溪鎭駐稽核分所聞鹽場各方面皆具呈控告某機關某當道不法有小貿何某　以佔覇民妻等詞具控未知如何解决也犍廠運赴公司誤税病民近日忽又停運市面益形恐慌各竃戶屢向各公司坐索交頭公司中人均躱避不面竃戶無法只將鍋口減燒車牛變賣爲剜肉補瘡之計然恐肉盡而仍停煎其患不堪設想矣 
　　犍廠自去冬公司停運以來直接間接之商業俱受莫大之影響除竈户而外以𥕢户爲尤甚炭𥕢� 
停擱勞働幾十萬人謀食維艱近西溶龍池堰地方發現一種粘泥惟似糯米和菜和米磨成粉汁大可充饑附廠一帶窮民肩挑背負現尙不絶於途云各鹽號公司昨日奉到鹽官之通飭云現奉川南鹽務稽核所公文稱奉北京鹽務署稽核總所飭開各稽核人員無論情形如何對於各鹽商或屯鹽者或購票運鹽各商或公司均不准收受禮物并一切謝禮及酬勞金云云但井上風氣每過節令即有各機關之大班馬夫廚夫　事傳事號房等在各商號叩喜索錢近來此風尙未改革不　此次公文對於號房轎夫等能生同一之效力否也 
[岑都司令就任後之肇慶]  
　　廣東肇陽羅鎭守使陸軍第二師師長李耀漢潮梅總司令莫擎宇廉州安邊都護使隆世儲欽廉道尹馮相榮高州總司令車駕龍雷州　司令楊學紳攻城司令魏邦平陸軍第二師第一旅旅長李華秋陸軍第二師第二旅旅長翟汪警衛軍第四十六四十七營統領陸蘭淸陸軍第二師砲團團長黎章鴻等於上月二十八日由肇慶通電雲南唐都督貴陽劉都督戴總司令南寗陸都督陳師長行營蔡總司令百色李總司令各省將軍巡按使各師師長旅長宣布推戴西林岑公爲兩廣護國軍都司令事其文略云師干非總無功專閫乃能任事我公之於兩粤治功夙炳遺愛正隆部曲如雲子民望歲回首一呼萬方雪涕以此誓師　師弗集今請謹率所部奉戴爲兩廣護國軍都司令伏望俯鑒一忱出肩重任自今以往令出惟行併兵一向義不反顧凡在同澤毌忘戮社之條哀我黎民始有來蘇之望臨電不勝瞻依迫切之志云云 
　　張堅伯前有由梧繞道往港之說現聞張仍暫駐肇城前午有　致　桂電報局監督黄廷珍大旨謂在肇慶與岑西林温宗堯　組織機關需用電報生孔亟令黄撥報生數名赴肇並令轉知前巡按使署内得力科　迅速到肇帮辦各事黄接電後巳撥定報生四人於昨早附車上三水轉船赴肇並經分别傳知電邀各員從速上肇矣 
　　自岑西林抵肇組織兩廣都司令部之後各方面要人羣集肇城約計梁任公溫宗堯李根源朱執信鄧鏗周善培楊永泰林虎汪道原葉夏聲莫榮新魏邦平諸人均先後到肇悉由李鎭守使耀漢一人招待現肇城駐紥重兵保護桂肇兩軍共萬餘人之譜 
　　前因江河未靖航船歇業以致米石輸連不能接續經肇陽羅鎭守使設法在港梧　方面運米來肇以濟民食連日商運之米由梧港來者巳源源不絶惟　城米店各有積榖祗以外來少到好商從中屯積不肯碾磨上市復揚言全城無米藉以高抬市價遂致民間一日數驚李使乃行文高要潘知事令其派員將城廂内外米店逐家淸查存榖若干分别登記勒令挨日碾磨查照時價出售毌得居奇抬價如有玩匿瞞查及查後不遵照碾賣一經查出立予嚴懲亦維持民食之一端也 
[蕪湖人民苦兵紀]  
　　英文楚報二十六日蕪湖通訊云蕪湖事態今已大不平穩馬司令之兵千人已於昨晨開赴南京　無絲毫驚擾前傳此軍啓程之前必有一度擄搶今乃知其不然承其乏而守蕪湖者爲張勳之軍隊張軍對於政府或爲効忠之人然對於民間則爲恐怖之物張兵私運鴉片事機不密致被查獲昨夜張兵若干馳至稅關水面中國巡查署要求繳出私烟署長不允張兵遂持蠻攻擊打死衛兵一人　傷七八人刻在醫院療治張兵一人鎗傷腿際張軍借此題目索得洋八千元而兵士之罪惡與其不法之行爲　不過問也張兵以署長不情恨之切骨遂有第二次之圖害今日午後約五時許張兵存租界中遇見署長即鎗斃之此種罪惡乃國人不能盡職否則害及生命之一證然則吾人又何怪畏祠溺職者之多乎目下　覓黨人竭力進行未有證據横被拘捕者已有多人某校　　被拘拿但行得消息設法逃去兵士乃拘一完全無辜　與某校長毫無蘭係之人以　某梭長之替身此人極力辯明　兵士以刀戳之洞穿其腹委諸道旁而去旋經人送往醫院其形狀殊　可憫吾知政治犯捕獲旣多後則必不問其有罪與否一律置諸死地安分良民見張軍駐蕪憂慮不已此輩乃强暴之徒不遵紀律婦女在家猶未能安寗若在街中則危險更甚店舖每晚七時閉門此輩乃袁氏之友故必得庇護非其他人民所能與之比擬也查張軍在大通則一星期前大　鹽局被搶損失五萬兩矣張軍在蕪湖則數日前蕪湖獄因破獄而出矣逃囚五十二名未聞張軍能獲一人由此觀之張軍之事業非減少罪惡乃加增罪惡也 
[蕪湖快信]  
　　安武軍第一路統領馬聯甲此次奉統率辦事處電令帶隊赴寗聽候馮將軍調遣聞馬統領在皖帶有本路一二三五四營又第七路一二兩營共計六營駐蕪本路二營營長馬泗柱五營營長張士賢已於上月二十六日由蕪出發（刻駐常州）駐皖本路一三兩營已由帮統史俊玉及三營營　李守德率隊乘利濟吉安兩輪於上月二十九三十兩日先後過蕪赴寗尙有第七路一營營長薛振邦二營營長張桂林所帶之兩營日内卽可由皖乘安豐吉安兩輪出發赴寗並聞馬聯甲統領已於五月一日晚由省乘利濟　艦拖民船兩艘携帶衛兵　蕪在此小住一日次晨仍乘該艦赴寗駐大通定武軍第六路第三十五營營長張盛琳之軍　自大通事變後即由張　閱使電飭調浦由該路統領吳吉臣親率第三十三營一營馳在鎭懾現因大通秩序業巳恢復吳統領日内卽當率隊回浦擬改派　三十四營張靑楠所帶之隊塡駐大通 
　　皖巡按使刻奉統率辦事處電特飭蕪湖各官廳嚴密偵防黨人其文略　黨人　以造謠爲長技或言某省已贊成獨立或言某軍隊已運動成熟或言中央與某省確有猜疑已派某人偵查無非離間京外人心可遂其造亂之謀合亟飭卽便轉飭所屬一體嚴密偵防 
　　張　閱使刻頒發佈告多張飭令蕪湖官廳代爲張貼原文大致云本上將軍起自行伍罔識政體祗知衛民今奉令暫理安徽軍務志在息事寗人如有不法之徒希圖擾亂治安定即執法嚴懲甚望商民一體凛遵云 
　　蕪湖官　近據　報云黨人陳雷吳伯奎等乘襄陽聯益兩輪由上游先後過蕪其目的地爲安徽省於是每晚檢查旅館甚嚴入夜各軍隊均荷鎗在名要隘防範 
　　倪巡按使近有通令飭各縣停辦學務大致將辦學之欵移作地方辦理團防之用 
　　錢業爲各業之樞紐蕪湖自滬上中立以來銀根緊急放出者難收故特將拆息加大面所流通之申票往昔此間廣潮帮辦米係在申滙規元來蕪自廣東獨立米商停貿規元來源已絶皆必解現洋去抵滬市洋釐甚小蕪湖洋釐因以難升此又經融界所受於時局之影響也 
[南京快信]  
　　張定武與　宣武已表同情　某項開題徐樹錚前晚抵寗昨即　上聞尙須在徐面　張　張勳保劉文揆充兩淮運使中央已有允意聞劉乃張最得意之秘書 
　　倪嗣冲定明日由蚌來寗六日赴皖履新 
　　安武軍統領馬聯甲已率所部兩營赴蘇聞該統部仍設安慶 
　　張勳所派代行安徽軍務之參謀長萬繩栻擬隨倪赴皖 
　　駐浦之張軍第三十四營管帶張靑楠昨率所部開往大通 
　　前蕪大鎭守使新招之京畿軍兩營昨由安慶開拔來寗歸馮將軍調遣 
　　蔣雁行來寗之說不確 
　　緝私統領蔡和林昨由寗赴滬 
　　五年度内　公債各屬派認之額數多未報解警廳長王桂林因各區巡士勤奮服務昨特詳請齊　須給犒賞銀五千元以示鼓　 
　　大行宫某號門牌破獲黨人機關一處 
　　朱琛甫昨呈報蘇常鎭守　署重行組織詳情 
[蘇路特别注重記]  
　　蘇　自防務稍懈而後軍　近又注重於車站鐵路檢查保護殊爲嚴密試分述如下 
　　滬　路之蘇站檢查原係憲兵專責戒嚴而後加派目兵三班排長親　督率旋警察廳亦添飭消防隊一排以輔憲兵之不逮惟事權職務則劃分爲二警察僅帮同檢查管理者乃烟土一項其他如違禁各物一經發見金屬憲兵處理之前自稽查隊成立崔廳長　會同王營長雙方刋定一種查訖小簽條粘於巳經搜查之行李物件則進出城門等可以不再查　現囚各有檢查之責故將小條取消 
　　連日軍警得報僉稱車站鐵路恐發生大案件故逐日加添軍警以預防之昨日（　三號）崔廳長又通飭五區五隊各選幹練長警一名挑派至蘇車站執行檢查任務暫令警廳委員施澤統屬之保護路務原二師第四旅專責　　路由蘇至申之全線均歸其擔負保護　朱師長又飭工兵一排令排長李榮祥率領　兵駐紥錢萬里橋附近火車站之三茅堂又　二排至外跨塘檢查以防黨人知蘇站之緊急而半途下車者今晨朱使派彭參謀偕同警察崔廳長憲兵王營長特至車站集合三處檢查長警目兵反覆誥誡謂須不分畛域和衷共濟萬不可各行其是遇事互相推委云云安武軍步兵兩營並機關槍兩連奉調到蘇原令其擔負蘇防旋緣該軍士兵在閶門妓館内幾釀事端致　人民不敢正視　迭請朱鎭守調換蘇軍來蘇　安商　朱使儲妥後卽電報省軍署欲與駐防琴川之第八團三　對調而馮將軍因開差來蘇未幾若復他往　輾轉調動徒費巨欵現由朱使與趙道尹會商一折衷辦法飭令安武軍專　保護滬寗鐵路昨已巳會議妥協即由朱使函知李　管帶查照責成專護蘇路軌　一　諭示通衢使人民知安武軍非防守蘇州地方之責其告示云照得蘇州戒嚴現値防務吃緊頃奉軍署飭知調派安武兩營昨日陸續到　一律山塘駐軍專任保護鐵路决無他專發生現在地方安靜謠言萬不可　凡吾商民人等務各安分營生客軍　買物件交易必須公平　有高抬物價查出必定重懲諭爾商民人等其各一體凛遵 
 
 

Page 4

 
 
茲定於五月六日（即陰歷四月初五日星期六）假上海鐵馬路大橋北總 
 
 

Page 5

 
 
   
 
 

Page 6

 
 
要聞二 
[新内閣之軍權問題]  
　　　權屬之内閣爲此次議和所提出條件之一　此次新内閣組織成立後關於軍權交付問題會經提及並聞項城爲此事曾特召集段國務卿及各　要軍職在内辦公室會議此件並提出應詳細討論之要點大致爲軍權交付之方法及手續關於軍權交付各項法令之撤廢及修正關於軍權交付現在各軍事機關之裁撤及歸併各問題聞中央軍界重要人員中有持反對之論力言不可者　某公子亦極有反對之意態斯種問題在新内閣成立以後亦可謂政府内幕一大問題也外間相傳拱衛軍將有改歸段氏節制之說但事實如何尙未證明至於統率辦事處之歸併則更茫然無期日昨（二號）上午國務員在府會議畢承宣處尙傳諭統率辦事處及兼任陸軍總長段國務卿海軍部曹嘉祥次長及參謀本部王士珍總長並其他高級軍官同於次日午後二時詣公府在統率處特開大會議預議布置軍備討論變更川湘防守計畫等軍政此與停戰期届將來和戰進行之事頗有關係據此以觀軍權移交之問題其中固尙多疑問也 
　　一日段國務卿召集在京軍警各級官長於陸軍部發表意見略云我自去年患病卽未與大家相見今天特與諸君相見一叙本懷我此次出來任事决計以國家爲前提此爲我與大家不可委卸之責任但是時有謠言商民不能自安本京地面且時有遷徙者此種謠言雖暫以稍定我們爲軍人的終不能不加意維持以盡軍人保民之職軍隊好否係我責任你們各軍官亦有專責以後仍須嚴正敎育萬不可便之稍有不好行動致令商民不安至於警察游擊隊更須妥爲維持地面你們大家在軍多年定　將此種道理敎育士兵我今再爲復告深望大家注意現在帝制取消時局危迫我想中華民國中諸同胞從此必能同心愛國不致自相擾亂釀出亡國之禍蓋諸君若時時以印度高麗安南等諸亡國爲鑒則國家即可以不亡矣云云又聞是日曾開會議其内容雖秘不可知惟聞頗涉及退位問題與維持京中秩序之關係諸將領深明大義無不唯唯服從故會議之結果頗佳及散會時人人面上現有一種圓滿解决之希望云 
[退位與戰局之因果]  
　　海晏堂之會議段國務卿及各國務員均於二日上午八時齊集公府首由段内閣晉見一次旋即奉諭在海晏堂名開府會議仍由段國務卿主席項城亦蒞議另於議案側設座以備隨時請示並未參與討論探之所議首爲彙核近三星期前後中央政府所接各省關於退位之公私電文並直接呈遞項城之此項電報等件分别審核與現擬之保障各條項有無窒礙之點又爲川湘軍備及現届停戰期滿於議商續行停戰之計畫　南軍組織政府及外交方面之對待應付各方法議經兩小時之久始還政事堂同日下午四時段内閣同各部新國務員又詣公府海晏堂開特别緊急會議内容異常嚴密據聞所議係因江蘇馮華甫將軍並南軍雲貴兩廣浙五省首領聯合電致北京馮電爲蘇省醖釀危險巳極若中央對於和議再無掬誠之表示恐該省治安難期維持請速詳示等情南軍來電係再聲明停戰不能延長期限並謂如有調和之誠意亟請轉請項城在停戰期内宣示退職明令並有環甲待覆等語或謂是日對於退位和議兩大問題均已議有端倪惟詳情密未得聞 
　　徐樹錚之使命徐樹錚密奉段芝泉之使命日前暗赴山東江蘇面謁靳將軍雲鵬馮將軍國璋聞其要務係面詢馮靳二公關於時局之意見以定最後之方針一俟徐君歸京即開國務會議討論袁氏退位問題並聞徐君回京之期約在本星期以内昨晚（一日）聞公府内已接得馮國璋將軍萬急密電一道略聞係陳述南北和局决裂後再興戰事之種種困難情形並附陳南軍堅請退位亟應屈從早日提出請假書暫由副總統代其職務一俟和局告成全國平定再由國會正式選舉以期早息戰禍而挽中國危像更聞王子春湯鑄新李秀山三將軍亦有此項電報到京 
　　某要人之婉謝近日外間紛傳退位之聲仍屬甚高而政府方面仍尙暗味不明此數日惟見於閣務力籌進行其是否退位問題轉極沉寂據政界消息謂項城之退位在事實上仍難辦到雖有力請要求者亦無關重要因已特籌有相當之對待辦法京中近有傳聞謂項城因南軍堅請退位和議難成曾密令某要人向某方面議商請派大員銜命向南軍請作調人根據某年之法令要求從緩退位以維危局等情現聞某方面因此項問題關係甚重曾於三日前兩次特開會議討論政見會議結果恐因此有傷南方之感情致將來受其影響决定不允擔任現已向某要人婉辭謝絶並請代爲陳覆 
　　停戰期之問題項城日前囑意某巨公致電南軍首領要求展緩停戰兩星期未得南軍允諾茲據官場消息南軍方面日昨又致電各省將軍巡按使大略謂袁氏貪戀職位决無和議之誠心如届停戰日期未能將主要條件正式解决即認爲和議無效仍當繼續宣戰以作最後之解决並聲明中央要求展緩停戰期限否認理由　該電署名爲岑春煊陸榮廷唐繼堯蔡鍔戴戡湯化龍梁啟超等二十七人又聞軍界某巨公云湘南湘西刻下巳實行宣戰矣 
[川湘秦晉之風聲又緊]  
　　曹錕之請退據政界人云四川前敵總司令曹虎威將軍昨由重慶有密電到京内稱政府旣决意以和平辦法解决南北問題前敵各軍無久駐蜀省之必要請即一律調回仍駐原地等語當局巳飭陸軍參謀兩部議覆至於曹氏自請返北之原因蓋見陳二庵將軍態度顯然歸附南軍恐將來進退兩難故早自爲計耳 
　　湘省之前途湖南巡按使沈金鑑氏爲項城心腹人物此次忽萌退志來電辭職並已派人來京請某要人力懇准其所請至於原因人異其說昨據自湘來京友人某君所言約有兩端一爲現在湖南爲南北注視之地點軍隊雲集地方騷然關於民政之事宜幾無從着手辦理二因湯將軍近來態度益暖昧不明沈氏雅不欲與聞宣布獨立故擬先行辭職離湘又據興中日報日昨載有沈金鑑秘密開缺一則云聞湖南巡按使沈金鑑昨曾由湖北電致某要人略稱金鑑於四月二十三日奉策令著開缺來京聽候另用湖南巡按使著湯薌銘兼署等因業已遵於二十五日交印離省現已抵鄂准於本月五日抵京云云但此項命令並未正式發表而沈氏則確已離任並聞湖南財政廳長亦擬易人因嚴家熾抵京後巳向當局辭職也等語未悉孰是 
　　秦晋之危局茲據政界確息云秦省咸武將軍陸朗齋氏對於搜捕革黨極爲認眞以致該省黨禍日益劇烈現聞陜北鎭守使陳樹藩部下管帶井崧生率兵一千於上月二十日將三原縣完全佔領（該縣距西安省城僅九十里）當由陸氏派步兵一團抵抗詎料該團甫抵三原即被井軍擊没故井軍聲勢日張俟援兵及軍械備齊有尅日進攻西安之說據順天時報載稱陜西確於三十日午後三時由陳樹藩氏（號伯生）宣告獨立未識確否又據英文京報云近有自晉省歸者爲言山西局勢近日頗呈不穩該處陸軍中人與巡按使所轄之警備隊積不相能恐將以軍警齟齬爲某項問題之導火線又聞此項警備隊約有十七營全省陸軍則有二旅及一團云 
[立法院與參政院]  
　　政府刻擬速開國會關於臨時立法院組織法及選舉法現時正行種種研究昨日國務會議席間亦以斯種提案爲討論問題其所提出者聞有兩種辦法一由民國二年參衆兩院議員當選者之内選出議員以組織臨時立法院一使各省巡按使用單獨之意思由國民會議議員資格人名表册中指定選出之然據叚國務卿對各部總長所聲明者則云此次内閣須執行與民國二年國務院相等之權限及其職務由斯言觀之則係依據民國元年約法似第一案當然可以採用據政府所以如是速擬招集國會之理由則以責任内閣决不可無議會爲詞雖然此種理由僅表面上之理由也揣其裏面理由乃便於使退位問題之進行云 
　　現在時局無論如何參政院亦在必須淘汰之列惟一縷游魂仍尙纏綿不絶因之外間傳聞極爲不一近日忽又續任龔心湛楊士琦李映庚李景龢等爲參政益使人捉摸不定未識政府意果何在昨據另一消息該院淘汰事在必行目下續簡參政不過回光返照耳蓋將來於解决退位或請假問題時尙須由該院提出辭職書與請假書仍符立法上之手續是該院仍須再開最後之會議一次以爲項城之下台結果該院此時亦不能不同歸於盡矣 
[川滇停戰議和之條件]  
　　（雲南通信） 
　　横江行營羅參謀總長佩金報告唐督略云我軍左翼各部隊現在與敵對峙尙未進攻因袁氏知我民國非可力奪已於漾日宣布取消帝制陳宦馮玉祥伍祥禎近日亦迭派專員前來要求停戰表示願反對帝制改選總統陳宦代表雷旅長颷及馮旅長派員至劉梯團長處計巳到本部佩金詳閱往返函件并與各將領細審敵情若僅取消帝制實不足以息天下之兵我軍對於反對共和之敵軍仍當繼續戰爭努力殲除陳馮伍所部受我軍迭次挫折川省民軍又到處蜂起心隨勢轉當非緩兵之計且馮之　下有决不下瀘援張之說現在提出條件與馮直接談判所擬條件如次（一）陳將軍曁馮伍兩旅　旣願贊同應將改選　統之宗旨明白宣布並改組護國軍對於反對護國軍之宗旨者須併力出兵征討（二）未宣布以前宜賓下流一帶護國第一軍及屬於護國軍之軍隊作戰運動陳將軍及馮伍兩旅長所部不得加以防碍爲暫時防止誤會衝突起見護國第一軍不得入宜城陳將軍及馮伍兩旅長所部不得過栢樹溪並不得越金沙江沿河一帶之西南岸（三）其他全部聯合問題應由陳將軍與唐都督總司令商定分令各軍遵守交涉確定後擬即移左翼各軍併力　下當否請迅示復 
[雲南快信]  
　　昨日警察廳佈告云案奉都督府飭開案據個舊趙支隊長詳解拿獲此次個蒙倡亂僞參謀長即猛丁經歷何秉謙一名又助截軍警搶掠鎗支個舊爐商保衛團保董林輔忠一名又來滇充當偵探陳少白一名請迅究到府當經會同本府軍法課提訊在案茲據供認不諱擬請示前來查何秉謙爲守土之官旣巳失陷地方復敢附亂充任委職應照陸軍刑律二十六條處以死刑林輔忠一名膽敢截殺軍警搶掠鎗支應照該例二十七條之規定處以死刑陳少白一名竟敢來滇充當建探照例二十八條處以死刑以申法紀而昭炯戒合將該犯飭發該廳驗明正身綁赴南較場執行 
　　鎭雄與川　界常受川匪入擾頃又聞該處縣知事報告到省謂縣屬招安之非又復勾結潰兵（北兵）入境大肆搶劫任意仇殺迭據威信及各團中告急民情惶懼兵力軍薄除遵照團章迅練壯丁維持外並會電昭通督練處請即撥隊赴威塡防所解鎗支擬請暫予留縣云云開化來函云三十一日探聞廣屬（即廣南縣）與開接壤之師基得有敵軍五六百人吊井地方亦有敵　砲隊一營馬隊一營西洒有人托名宋聯元聚集匪類將來撲開當經官紳探悉集合壯丁三百人配給槍支抬砲又約緝私隊長餉械局長及　習營務耆紳相度廣南西洒架衣各道近城要隘分派駐紥並飛飭各路團甲扼要防堵又有高小年壯畢業學生三四十人組織成隊以衛地方巡警亦晝夜嚴防敵軍知其有備不敢來襲現在大局當可無慮矣 
[貴州通信]  
　　此次雲南起義其出征軍隊無不以一當百其所以如是者雖由於忠義所激人人爭先然非素有學術不克至此故劉都督以軍隊之强弱在乎訓練訓練之精粗在乎軍官現値軍事倥偬之際各軍官長在在需人自應預爲儲備以資應用特電商准雲南唐都督由本督中學畢業或未　業及與中學校挑選學生百人送入雲南講武堂肄業以十個月爲畢業期其應選資格以年在二十歲以上二十五歲以下爲限現已通令各校遵送並於日前牌示凡具有以上資格者限於本月二十五號以前來本府副官室報名以便定期考試不意此示頒發未及三日而報名投考者不下三千餘人足見黔中靑年之志槪矣 
　　劉都督自響應滇軍後即發東路護國軍入湘所向俱捷現在又以湘西各縣初爲義軍所得一切政事亟待整理乃議决設一湘西安撫使駐紥晃州一帶現已委定范石生充任范君曾參畫東路戎機並代理鎭遠道尹學識經驗俱優 
　　雲南唐都督以湖南對於滇黔頗有關係不能不先設法收復乃派程潛陳强兩君赴湘爲招討使陳程兩君已於日昨由滇行抵黔省當經劉都督遴派代表歡迎入城以前貴山書院爲招待所聞二君擬小住數日即行前進 
　　貴州官紳日昨以滇黔興師北伐原是爲國爲民凡出征健兒不惜犧牲身命勇往直前不幸身帶重傷殊屬可敬可念乃於黔設一征兵撫卹會專以撫卹出征軍人爲宗旨已開會舉定郭子華爲正幹事現在省城紳學商農工各界　擬於征兵撫卹會外另行組織一戰事撫卹會專慰勞傷亡兵士曁家屬爲宗旨現正籌備一切不日將開成立大會 
　　日前都督府示略云軍事時代鎗械爲最要之需因思民間每有自購鎗枝藉圖自衛者零星分置等於無用且或不知保存致成廢物殊屬可惜茲由本府出示收買按照各種鎗枝及藥彈名目分别定價統由經理局經收合行剴切曉諭仰該人民等知悉　經示諭之後凡素藏有鎗彈之家限於本月内即按照示定鎗種價格各持向經理局呈繳聽候驗明給價如有機件不完全及子彈潮濕或係本地倣製卽應由局查明核減不得爭論多少其廢葉無用者即不收買茲將規定收買鎗彈各種價目列後計開湖北無烟鎗完全者每枝實洋三十五元彈每百五元五角曼利夏鎗完全者每枝實洋三十五元彈每百五元五角小口徑無烟鎗每枝四十元彈每百六元雙筒無烟鎗完全者每枝　洋四十元彈每百六元九　毛瑟鎗完全者每枝實洋二十二元彈每百四元單響毛瑟完全者每枝實洋十五元彈每百四元 
[海陸軍權下之閩政局（福州通信）]  
　　數個月前閩省政局約可分爲兩派一爲皖派一爲閩派皖派以敎育科長汪洋政務廳長姜可欽等爲中堅閩派以鹽運使劉鴻壽市政局長林炳章等爲中堅兩派互相提携頗有蓬蓬勃勃之勢至今日而情形大異矣皖派自許巡按去位後聯翩辭職者有十餘人皆握政界之大權者也閩派則劉鴻壽在京病故林炳章因電阻北軍　閩有贊成獨立之嫌疑雖擢爲財政廳長實則責以助籌軍餉欲去而不得去政務廳長姜可欽之遺席原擬以内務科長閩人張國鈞代之亦因張曾簽名電阻劉氏故代理僅一日即以軍署秘書璩珩接充鹽運使之遺席以林炳章爲最有望林旣被疑即由劉總長電保海軍部之秘書劉孝祚充任故閩省今日政界之現象實爲最消極之時代蜷處於海陸軍之下不敢稍有屈伸除例行公事而外實無政見之可言也 
[贛北消息（俠平通信）]  
　　西南各省獨立頻仍各處人民皆極張皇初以湖南搖動咸注意於萍鄉繼以廣東崛起又恐贛州被其牽連近則贛州有小警而萍鄉尙覺無事自浙江獨立而與浙毘連之廣信一帶亦漸萌亂象日前鉛山縣境之省立鵝湖師範敎員孔心堯因暗通軍隊圖謀起事未遂致逮省訊辦未幾上饒地方又有不穩之象因該縣李知事先接浙江方面之某項電信即連日在署秘密籌議内容雖未宣布而觀李知事之驚慌態度已可知其有重要事端發生至昨則得該縣被黨人佔領消息以響應玉山並聞已有軍隊前往攻奪矣（按此事已詳見昨報南昌通信） 
[杭垣最近之謠言]  
　　浙江宣布獨立瞬已將及一月自表面上觀察似尙平靜然以屈映光一人之關係國中視線咸聚集於杭垣不覺時爲惴惴近自鎗斃夏次巖一事出現後杭地謠言又復蠭起或言都督將勒捐若干萬或言某某已另推都督於是省内軍警益加戒嚴而一般商民人等乃更增惶惑茲錄軍警禁謠文告及商會奉諭發布禁謠公函各一通當時　心之惶恐影響之巨大皆可槪見一斑矣 
　　其一文告第二十五師師長張護理第六師師長兼衛戍司令官童憲兵司令官王警察廳長夏會銜出示曉諭略云浙省繼滇黔兩粤宣布獨立不外恢復共和保衛全省治安起　不能不先事破壞而後亟圖建設彼時將軍失蹤羣情皇然吾浙父老迫於破壞之後維持秩序問不容髮一時羣情一致公推前巡按使屈公爲浙江都督函電紛馳如出一轍可見衆望所歸並非出於少數人之請求已昭昭在人耳目乃不謂近日訪聞有羣小妄搆蜚語希圖離間不云某某已隱居都督即云某處將推戴某氏翻雲覆雨肆　流言竟敢視國家法令如弁髦視省中長官如傀儡喪心病狂一至於此其肉尙足食乎今爲爾等國民相約須知 
 
 
 

Page 7

 
 
第三張 
天下興亡匹夫有責共圖建設已覺不　絶對不容坐任羣小之破壞自示之後如再敢有虚搆讕言汚玷長官熒惑聽聞者不特爲全浙父老之公敵亦即　天下人民之公敵也執法以待誓不掃除餘孽不止云云 
　　其二公函杭州總商會昨准都督府政務廳函開頃奉都督諭刻聞有人在湖墅造謠督府要　捐米商十萬元等語此等絶無影響之談顯係痞棍揑造藉圖煽惑應即通知商會迅速傳知米業各商愼勿輕信謠言致滋疑慮等因奉此理合函請貴會查照迅即傳知 
[無錫通信]  
　　澄錫戰爭之後無錫即頒布特别戒嚴令各城至晚八時即行下踺非有對牌不准擅開前日傍晚甫至七時即聞關城　消息當時居民之觀念以爲必因防務吃緊故此提早人心猶見驚恐迨事後探悉因有與錫地接塲之洞庭東山方面起有騷擾鄉村刦掠居民之事駐在東山之水警分署即專差到錫報警軍政界得悉隨將各城門提早關閉以免土匪混跡一面由第二專署長師蘭亭督率水警乘保蘇兵艦馳往防堵本日師專署長已公畢返錫聞該處土匪目騷擾之後早即星散矣 
　　無錫於發生單事之前後由滬寗來錫之軍隊不下三四千人自澄城事平後其禁衛軍一營因戰爭失利早已開赴常州第十九師師長楊春普統帶來錫之步隊兩營則已進駐澄城第十師混成營亦於日前乘車返滬歸防現下錫地之駐軍調查客軍一方面尙有先後到錫之安武軍第一路第二第三兩營至於原駐無錫之軍隊則有蘇旅長步下蘇軍一營王大隊長統帶之陸軍警察兩中隊及憲兵二連水警若干足有二千餘人之兵力識者謂區區内地似毌庸多數之軍隊駐紥也 
[南京最近之防務]  
　　澄事平後馮將軍電七十五旅長方更生仍駐防江陰除留第十九師之三十四團駐紥協防外其餘各軍隊均調回原地昨直隷混成旅及第十九師已一律開回省城分駐竺橋小營及三牌樓丁家橋前日調來之定武軍安武軍五營則暫駐下關第五混成旅長劉潤田已率隊由江北開拔來寗駐花牌樓陸軍公所又新招陸軍游擊隊三營第一二兩營駐西城外上新河司令部第三營設中正街省防布置較前尤形嚴密云 
　　江陰獨立係由民黨蕭在禮通同該縣警佐梁思義宣布當水陸大軍進攻時該警佐督隊守據城池死力抵抗後被十九師拿獲解省馮將軍飭　軍法處訊明於昨日用繩綑綁以黄包車解送南門外雨花台行刑場槍斃沿涂軍警護送荷槍實彈非當嚴密　將軍政執法處宣布罪狀錄下案奉上將軍發　擄陸軍十九　查拿江陰　亂禍首梁思義一名到處　提犯研訊據梁思　供稱湖南長沙縣人年三十七歲現充陰縣警佐此次江陰兵變　係我受人運動謀亂並受軍政執法官薪水一百元我曾出告示多張等　查該犯身充警佐自以維持地方治安爲天職　敢倡言謀亂受僞職出僞示收受欵項致生靈塗炭街市爲墟允爲禍首　　國法難容據供禀請上將軍巡按使鑒核當　批開即行正法等因已遵於本月三日下午三時將該犯驗明正身綁赴市曹執行槍斃特此布告 
　　當江陰獨立吃緊時鎭江有黨人强迫電局拍發獨立通電之事馮將軍恐省城内亦有黨人　謀此　曾飭江寗王鎭守使派禁衛軍兩排分駐電報電話兩局嚴行檢查無論官民來局拍電須將電稿驗明後方交局員拍發如有電碼不明即將來人扣留查辦省警廳亦加派保安隊十名協同防守寗省火車除鐵路警察外並沿路散布警隊保護防有炸燬路軌阻斷交通情事現澄事旣平省防稍鬆鐵路所派警察昨已一律撤去惟電報電話兩局軍警則仍照常駐守認眞檢察 
地方通信　 
[北京]  
　　美國聖經會百週紀念會本月七號爲美國聖經會百年紀念之期除各敎堂均有聚會外又假中央公園爲會場敦請美國芮公使曁各名人演說聖經與全世界之關係聞欲赴會者須向東西城靑年會或煤渣胡同美國聖經會領取入門劵云 
[蘇州]  
　　焚燒大批烟土蘇州警廳對於查禁鴉片甚嚴派有檢查八員專司其事查出者日有數起本年自一月至今之證據物件昨由吳縣知事禀准高等檢察廳長王樹榮解至觀前北局内焚燬計烟膏二千餘兩烟鎗二百六十餘支烟燈烟盤等共兩大擔縣知事先期通知軍警商界各派代表到場參觀監視至昨（四）日下午四時各代表陸續到場王檢察長親蒞監督縣署派一等警佐馬少山君前往一時觀者如堵四時起燒至六時方熄 
　　征收不用現元稅務所長縣知事接奉胡財廳長飭令維持鈔票信用略謂各縣征收機關所有征收及營業進欵須一律專收中國交通兩銀行鈔票不得再收現洋兩銀行兌換劵其業已通行之處如各機關仍舊通融收現欵者一律從嚴懲戒至未通行者應即就近商會中交各分行迅速推行於電到日即行實行勿視具文云云今日已會示通告商民一面於各分征收處派員密查矣 
[常州]  
　　小昆林被捕著名流氓小昆林前曾犯過罪案昨在西門外被縣署法警拘獲解縣訊據供稱受黨人運動金五元邀其入夥並當堂供出餘黨三數十人經翁知事研訊後飭釘鐐收禁 
　　龔局長赴蘇沙田局長龔瑞蓂因有要公面禀莊總辦故於昨日上午特乘快車赴蘇公畢後並擬往上海公幹再行回常 
　　沙田局添委洲董洲董　世顏因沙務冗繁身難兼顧昨特禀請龔專辦商同翁知事添委洲董以資臂助現聞已分别委任賈漢卿爲東字下四號洲董孫煥良爲蔭字號洲董江况龍爲孟永洲洲董至東字二十八洲洲董聞委薛萬林承充云 
　　翁知事檢查嬰孩本城育嬰堂留養嬰孩於每年春秋二季宜廳必往查一番藉覘成績五月一日該堂經理邀請翁知事到堂循例查點聞該堂留養嬰孩總計三百五十餘名成績甚佳翁知事當賞洋三十元分給各乳母以作在堂嬰孩糕餅之費 
[常熟]  
　　常熟最近狀况常熟縣知事楊夢齡今春蒞任以來辦事不滿於輿論近自接壞該縣之江陰獨立後謠言　起小民不免恐慌當由公正士紳某君　數人詣縣籌商維護治安方法　觸該知事之忌即密電省憲謂某紳等意　獨立云云一面即提欵給與家眷携避出署而小民聞官眷遷避必有大亂於是亦紛紛遷徙十室九空地方紛擾商業凋敝旋由南部商　等出而梭巡防護以輔軍警之不足乃該知事復疑商團另有他意屢欲軟收軍械嗣因商界反對未果茲江陰巳平地方謠言亦巳漸息乃該知事爲擁兵自衛計復電請第二師派兵到常保衛無駐　地點則勒令附近縣署之私立女紅　校遷讓現正在交涉中 
[嘉興]  
　　縣屬仍有刦案嘉興縣屬之南滙鎭於日前被大帮匪徒刦奪警局軍械經駐鎭水警擊退後該夥衆又至善屬洪溪鎭刦掠財物計被刦者有二十九家損失數萬金並戳傷事主四人現正醫治能保性命與否尙未可知該鎭遭此巨刧後加駐水警防守而附近天凝莊油車港等鎭亦紛紛請添水警防衛近南滙鎭四鄉仍有盜刧聞該處人民亟望官廳之設法保護云 
　　懲罰强當之水警湖屬新市鎭德元典舖開設有年浙省獨立後該典仍照常開閉以維現狀日前有該鎭駐防水警巡長黄震球使警士成本秋攜皮箱至該當欲典洋四十元該當不允致有警士十八人擁至該當恐嚇並要求財物經黄巡長從中排解許每人酬以四元該當事出無奈允之事爲水警署長兪兆桐得悉即將全數巡士遣解惟巡長黄震球已經逃逸卽將警士成本秋葉振靑等二人押交司令部訊明情形判成本秋葉振靑各處三等有期徒刑三年零二月剝奪公權五年並追繳二人所得之八元至在逃之黄警長即飭知各屬嚴緝 
[鎭江]  
　　葛司令亦言治安駐鎭要塞掩護隊葛司令於日昨通飭駐鎭所部各營長官略謂時局不靖鎭江治安問題本司令負完全保護之責如有奸徒借端擾亂定即電禀省憲以軍法從事格殺勿論仰卽切實布告共同維持地方治安是爲至要等因各營員奉電後當卽轉飭所屬一體遵照 
　　錢業市漸有轉機一星期來鎭郡錢市漸有轉機拆息已自六錢跌至三錢聞各銀行錢莊存儲現洋約有七十餘萬元其他各商號之流通及私人之儲金數亦不少但時局未寗市情變幻靡定故從事金融者尙不能改具樂觀也 
　　匪徒攔路搶金戒鎭郡對江瓜洲有某氏婦行經二街後面該處地本荒僻突有匪徒上前攫取金戒而逸該婦立　鳴警兜捕當即將匪徒追獲解交二區訊究 
雜評一 
[浙江之局已定（飄萍）]  
　　浙江獨立之初屈映光舉措失宜莫可爲諱適有人從而利用之幾摇動治安之局賴軍政各界竭力維持屈映光乃得於態度鮮明而後潔身引退 
　　屈映光非軍界人物縱使態度鮮明而久居都督之位終嫌未當今屈退而以吕公望繼之浙之幸亦屈之幸也 
　　雖然吕公望君其愼之苟能凛於位高者危之訓内整軍紀外睦鄰封小之保守一省治安大且進與東南各省共策大局則非特浙之幸抑亦東南之幸中國之幸也記者聞浙江之局已定故樂進數言爲吕君告爲浙人告 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[閘北崗警肇禍四誌]  
　　閘北五區崗警劉長興開鎗肇禍傷斃十餘人巳迭紀前報茲聞淞滬警廳徐廳長以此案　係重大屢經派員赴各方面詳細調查刻據某員禀復謂該巡警是晚站崗於黑林里口因見有身穿西裝者二人在該里口　總敎堂門前徘徊上前盤問詎二人即出手鎗向該警開放未中適有電車駛過該處彼等即躍上電車而去於是行經北四川路之西人及中西捕咸悞爲盜刦均向里内開鎗致劉身中四鎗受傷頗劇然該警始終並未開鎗送至紅十字曾醫院時所帶子彈五排尙完全無缺鎗筒亦無火藥氣味惟傷斃路人之槍究係何人所開實無從調查云云觀此報告與連日中西各報所載者情節不符姑誌之以供研究又聞巡警劉長興現在徐家滙紅十字醫院療治子彈巳經取出可保無虞云　　松滬楊護軍使等以已斃之日本人阿日可文雖經地方檢察派員與公廨中西官會同日本領事前往斐倫路工部警院驗屍所驗明尙有受傷之日本男女及萄人二名并震康恒鐘表店夥朱富才等均在醫院醫治究爲何種鎗彈所　未得要領當由楊護軍使楊交涉員周道尹等商准領事團公聘著名西醫於昨日會同各署所派委員前往各醫院驗看中外各人傷痕並將巳死各人鉗出之子彈詳加攷驗以憑核辦 
　　南　軍巡兩署接上海官廳急電報告後以交涉署所報謂巡警互相開鎗致傷人口淞滬警察廳　告謂檢查各巡警鎗彈亦無缺少委非巡警開鎗等詞所報各殊莫衷一是除電飭上海政警各署再行詳細調查外馮上將軍即派副官項某齊巡按使亦委科員楊南珊於前日來申實地調查以明眞相 
　　聞宣武上將軍因接駐滬某國領事電　對於肇事巡士之該管上官頗不滿意須將肇事巡警交出詰詢究竟是何主意開槍亂擊以致傷斃多命請即答復否則即向中央交涉云云馮將軍當即派員於前日來滬謁見楊護軍使詢問已未得有確實報告楊護軍使以此事發生後已派偵探調查迄未具復故又於昨日派趙參謀長范副官長偕同軍巡二使所派之員馳往滬北交涉公署與楊小川君磋商辦法一面責令徐警廳長尅日具復毌得遲誤 
　　駐滬楊交涉員於此案發生後即派委員分投調　旋由駐滬葡日兩總領事赴署查詢一切楊君以正在調查答之昨日（五號）楊君又派本署交際科長陳震東赴葡日兩領署聲明本署對於此案自當查辦務得眞相彼此持平辦理聞爾領事亦謂須得案中眞相以便報告駐京公使云 
　　連日各官廳　派多員出外調查聞已獲有彈壳彈子數枚可資研究一面並以私人資格向傷斃外人各家屬慰問一切中國被傷人之家屬亦派人存問以昭一律 
　　楊交涉員昨日（五號）特將此案發生情形電致外交部報告詳情待調查續電滬海周道尹於報告省署後因案情重大亦電京報告内部 
　　大陸報云北四川路閘北　警開槍亂擊一案恐將引起重大之糾葛蓋昨日查悉開鎗者似不止一巡警也此說可由疑爲發癲之巡警所述之言及某車夫供詞　明之該巡警現臥徐家滙紅十字會醫院受傷甚重恐無生望惟尙能不時言語據稱當日有一形跡可疑之人過其崗位顯爲日人而衣華裝彼欲搜其身畔其人初拔手鎗希圖抗拒繼忽逃入北四川路某店彼追而擊之出店時某華捕命其離開北四川路而某西捕即舉鎗擊之彼乃發槍回擊於是各小路口之巡警以爲黨人襲擊亦紛紛開鎗流彈横飛致斃五人傷十二人該巡警旣能作此解釋謂爲發癲似不可信是案日人之死者一傷者四故日政府甚爲注重巳電命駐滬日本總領事妥查詳報情形聞日本總領事已發出報告一通現仍從事調查俾知是案是否無意釀成抑係存心故殺至某車夫即拉中彈殞命之日人者據稱坐車之日人旣倒地殞命彼急伏車後見小路口站崗之巡警皆趨入此四川路開鎗云 
[船員宣告輟業五誌]  
　　中國各口輪船船副會館前日晨間開會討論英總領事調停條件到者三十七人而主張非經公司完全承認要求十條不允和解者共有三十五人英總領事於會議後曾蒞會館勸告各員謂英國現方從事戰爭各員宜聽公斷云各員答稱旣巳决裂不能挽回中國機務總會前口下午開會到者四十九人亦一致主張輟業堅持與船副會館提出相同之要求然仍允爲公司照料產業不使稍受損傷怡和公司之舟山輪船已於前日上午開往汕頭香港廣州各機師以未至正午期限故未輟業該船雖能開出恐仍將止於中途口岸日來除日本公司及招商局輪船外無船駛行而招商局輪船尙有多處不便開往以故各商行貨品均無法輸運其影響實匪淺鮮云 
[米船大起恐慌]  
　　蘇常等處米船來滬銷售者均經過蘇州河以黄渡爲必由之道黄渡下游章家涇西張河浜附近虞姬墩地方爲上靑嘉三邑交界之處民風强悍梟盜出没向有小梁山之稱行船過此視爲畏途近因蘇常各屬地方不靖人心惶惶該處鄉民遂藉口靑黄不接糾集村衆攔搶米船本月二日上午八九時有無錫晏横米船户周二販米二百餘石來滬出售行至該處被鄉民搶去三十餘石（事已兩誌前報）現仍麕聚未散俟有米船經過再圖搶刦　聲所播以致蘇常來滬米船均在黄渡停留不敢越雷池一步數日以來巳集有一百數十艘滬地米　因水路有此阻滯無貨到埠雖有火車裝來不足以　銷售故昨日米價巳漲起一角現錫金公所巳飛電馮上將軍請速派兵彈壓俾通航路而　民食云 
　　又一訪函云無錫常昭等處販米客商因本月二日有一米船載米來滬在西北鄉章家涇地方被土匪刦去糯米三十石其餘米船均不敢來申大都在黄渡附近港内停泊因該處有營兵駐紥故請該營設法保護惟困未奉上官命令辭不應允以致連停四日仍未運滬刻下該處已積聚米船百餘號滬地　無米接濟價値增漲每石已售八元有零昨日仁榖公所據常熟北帮公所報告被刧情形當即轉致南商會呈報上海縣知事移會軍警派隊前往護送來滬徐警廳長得悉後立飭浦江水巡隊撥派小輪及警衛隊數名携帶鎗械馳往該處保謹以便次第裝運抵埠一面移咨江蘇水警廳長飭派槍船沿途護衛 
　　滬海道尹周金箴君對於此次章家涇搶米一事亦非常注意因此事關係民食且與滬上商業大有妨碍非設法緝拿懲辦並隨時保護運米船隻一般米販勢必視爲畏途改運他處滬上米市卽受其牽爰飛飭該管嘉定縣知事迅速查明首要按名緝拿依法嚴懲以昭炯戒 
[運動策電兵艦之失敗]  
　　吳淞水陸兩路均爲上海之咽喉防務甚爲重要故陸路設有炮臺水路則駐泊兵輪扼要防守不意前夜（四號）三點五十分時有黨人四五十人租得大號汽船一艘各懷手鎗炸彈由滬出發駛往淞口當由水警第一廳巡艦瞥見即打號筒喝停杳問汽船上人答稱淞口到有商船前往看貨巡艦因見該汽船係扯某國旗號又係商船未便强阻任令開去該汽船即駛至駐泊淞口第一防線之策電兵艦旁有西裝者六人俱係上等砲手内有形似某國人者兩名同登策電兵艦惟是時水警第一廳廳長温幹臣早已接得密報知有黨人前來運動起事曾飭各巡艦注意巡防故策電艦長遂即發令將巳登兵艦之西裝者六人一併綑縛一面飭令水兵開砲向汽船轟擊當場擊斃數名餘則棄船鳬水而逃溺斃多人該汽船亦即開足速率駛逃無蹤至天明策電艦長即將所獲六人派水兵押解至水警第一廳署經温廳長親自鞫訊一過卽轉解駐紥　鎭淞滬護軍副使盧永祥所管之第十師司令部收訊並由盧副使電知楊護軍使派員前往實地調查一面飭令軍警嚴行查緝凡西裝華人行跡可疑者無論乘坐人力車馬車經過内地均須盤查以防夾帶危險品物擾亂地方云 
[北軍來滬之又一說]  
　　前日有北軍六百名來滬暫駐預備開往他處巳誌昨報茲據另一訪函云前日（即四號）午後二時有小輪拖帶之大號駁船三艘滿裝軍人五百餘名及軍衣　件從吳淞　往龍華登岸駐紥據稱此項新軍係由北地來滬因浙杭交通甚便故奉派南下專事保衛滬上治安云 
[揑詞誣陷之惡習]  
　　南　縣葉知　前奉楊護軍使密飭訪有黨人欲赴奉南川三縣運動獨立飭卽　加防範等因卽經葉知事協同水陸軍警徹夜梭巡並將城内水關限定每日下午六時落鎖以杜混入騷擾詎於上月底有人揑造謠言謂有黨魁派人來南獨立又謂有湘人劉某巳向警衛等隊運動成熟謠　紛紜居民惶恐甚有遷徙他往　並有　充牙稅差之瞿長生等乘此時間揑造謠言進城謊報謂寓居上海之王某等亦有來南起事之說葉知事以事關重大立飭衛隊長趙宗保派偵探倪紹傑陳渭卿等赴滬密查查得王向爲醫生與黨人絶無關係此次瞿某受人指使希圖傾陷已由王某具呈軍巡二使曁道尹公署請爲查究並由該偵探等於昨由回縣禀覆矣 
[借名需索之恐嚇信]  
　　日前某醫生接到通告一紙係用上海衛戍義勇隊司令部名義請爲代籌餉銀等情巳誌前報茲悉連日本城各紳商亦多接到此項信函紛紛向官廳呈報茲覔得原函照錄於下中華民國護國軍上海衛戍義勇隊司令部公函敬啓者竊自滇黔首舉義旗兩粤贛浙相　響應天下同志聞風興起衆矢一的其討叛逆查上海一隅雖地僅彈九而八達四通實爲南北之樞紐吳淞扼長江之險鐵　爲武庫所需當辛亥之役武昌首義上海響應軍械餉需端賴接濟卒至共和告成乃滬濱雖小而關係實鉅也今者袁逆家奴始終執迷明稱中立暗佈綱羅殘害同胞擁護袁逆若不速張撻伐何以昭順逆而利進行本部遵奉護國軍江蘇總司令闕委任特率全軍來滬設立機關辦理上海臨時軍務擔任維持地方秩序保衛閶閻安寗本司令歷任軍政兩界素抱和平主義故對於地方人民　力保護業　詳細偵查袁逆家奴等密受中央僞命陽主和平陰懷叵測本司令旣負地方重任安能由其所爲特籌對付方法切實進行惟餉需孔殷屢曾電請總司令滙欵接濟俾得早定大局以安民心嗣奉命令謂各省同志共懷義憤相繼致討殲此獨夫而餉項奇絀頗難應付各處臨時需用着由就地先行籌欵俟大功告成後即將募數造報以便將來發還本利並以熱心補助之各界開呈履歷聽候奬勵以資激勸等因到部奉此合行函商同胞暫請維持軍需今查悉執事望重泰斗仰慕彌殷素懷公益熱心社會且爲商界領袖急公好義信用昭著特備正式公函敬佈台端務祈設法商借若干執事仗義疎財定荷解　共襄義舉先此佈達容再通知地點掣給憑證俾便交欵想執事素明大義定必樂　輸將當知天下興亡匹夫有責有財助餉無財出力庶挽危局以濟時艱倘若心存猶豫意圖觀望定必予以相當之對付爲玩誤軍需之懲戒　得孰失還祈三思何棄何從幸速裁奪謹佈 
[避難人紛紛回里]  
　　日前江陰吳江獨立時内地居民稍有身家者紛紛逃避來滬旅館客庽莫不利市三倍近因取銷獨立秩序恢復故連日避難旅客陸續還鄉滬寗火車又甚擁擠云 
[希圖拔人之懲治]  
　　黨人曹漱石前至法公堂控稱巳歇傭人劉阿五於上月十九號偕伊兄劉阿六帶同偵探來家托稱搜查張姓希圖拔人業已報捕拘獲請求訊究等情並經曹之用人董福到堂證明諭候覆訊核辦在案現又有李海其投稱劉等同至我家亦稱查拿張姓惟我與張姓並不　識實被借端滋擾亦請究辦訊之劉阿五供認偕同伊兄劉阿六及偵探等至曹李兩處搜查張姓不諱中西官以劉阿五不應擅自搜查希圖拔人判押一年期滿永遠逐出租界 
[嚴緝藥店主人]  
　　龍華某藥舖暗設黨人機關由楊護軍使破獲已將該舖夥友趙彭朋三姓訊實槍斃已屢誌前報茲經楊護軍使查得該藥舖主人叙初元係串通黨人圖謀運動之首要現尙未據獲案斷難任其漏網茲奉軍署電令從速緝拿故於前日密派偵緝員購線嚴緝務獲懲治 
[研究敎育方針之資料]  
　　江蘇省敎育會前日（即五月四日）開講演會延請張君勵君演說歐戰情形下午三時開會先由副會長黄任之君宣布宗旨並述張君爲政治經濟學大家平時精研所得每應時勢之需要發爲正當之主張從前在日本早稻田大學畢業比歲又留學歐洲兼事考察會戰役起徧歷諸國以其偉大敏銳之眼光竊探博攬了然於胸茲値返國過滬本會特請其演說以期吾人得知歐戰現况世界大勢庶可爲研究敎育方針之資料云云次即由君登壇演講詳述交戰國之職略並東西戰區之情形至二小時之久聽者頗動容旣又由黄副會長登壇道謝並提出張君所講之要點數處以供聽者之研究且謂大局無論如何變更吾人於敎育事業切勿抛荒庶幾克盡天職云云乃宣告散會 
[保護繭商之批示]  
　　江浙皖絲廠繭業總公所總理沈聯芳君等因繭市將届地方不靖禀請三省長官設法保護已詳前報茲將業已奉到之批示二則照錄如下 
　　江蘇馮上將軍批禀悉本届新繭上市適値江陰等縣甫經戡定訛言未息旅販驚心目應分飭加意防維切實保護前據外國商會等函業經電飭駐錫蘇旅長水警趙聽長選撥軍隊兵輪會同防護在案茲　擬具條陳禀送前來本上將軍詳加查該所議尙　可行　候　同　按使分飭該管地方文武各官一體查照認眞　護此批條陳等件有（昨楊交涉員亦已奉到馮上將軍復電即分致駐滬各國領事請轉致在華各繭商一體知照） 
　　長江巡閱使兼署督理安徽軍務張批來牘備悉已札飭各營縣一體保護矣此復摺存 
[紀赴美賽會監督處之絲業會議]  
　　昨日總商會召集絲商會議所有江浙皖三省絲商繭業公所絲業會館等董事到會者共五十餘人先由赴美賽會陳蘭　監督歷述與賽絲業之優勝與美商切望直接貿易之旨趣當此歐戰時代而巴拿馬之運河方通法意絲業我可起而代之日本絲業我可倣而行之繼述華絲亟應改良者有六重在絲業組織出口團體與美國進口機關互通聲氣進而籌設貿易公司與世界競爭挽回利權在此一舉云云楊信之君贊成其意並言中美銀行之不可不設沈聯芳君言銀行所以助貿易公司之不及而組織出口公會　爲要著丁汝霖君言中國直接與美國貿易不必專賴銀行但有可以信托之會社在銀行亦無不歡迎蓋不獨照章押滙已也陳監督言此節已在紐約與美國絲業總機關及花旗銀行匯豐鐵行等談過均願信托華人謀相當之利益誠可無慮惟事業宜從小做起立定基礎逐漸發達今遇此時機不可自行錯過云云 
[儲藏大宗私土續誌]  
　　虹口西華德路三百十四五號門牌順和外國食物店主甬人童阿二因販運大宗私土被中國禁烟驗銷局查悉咨請公共公廨轉飭捕房派探前往搜出各種私土共一百二十六磅解至公廨諭將烟土暫存捕房候傳童到案訊究在案昨由捕房將童傳廨請究先由禁烟驗銷局代表穆安素律師上堂譯稱西探至被告店内搜查先至樓上在中國衣櫉内搜出俄土繼見錢箱多只西探問箱内何物被告稱銀錢不意在底下一箱内搜出俄士八大包後在樓下鐵箱内亦搜獲波斯土兩包並在各抽屜内抄出零碎俄土數包有一抽屜内見有俄國羅卜票約二萬之數其他各國鈔票不計查該土均由西伯利亞運滬土上尙有俄政府火漆印顯係私販云云繼由八十四號西探目利扶司投訴協同華探兩名至被告店内搜獲各種烟土共有一百二十六磅又據江海關調查西員勞勃司上堂證明該烟土係西伯利亞鐵道旁所產外用油紙及布包裹照現市價値最高者須一百五十元一磅　案之土約計價値一萬八千九百餘元等語訊之童阿二供稱該烟土於去年三月間買來當時價値每磅祇一元六七角因店中連我共有四人吃烟恐土種將絶預備收藏自吃並非販運乞鑒並由童戚兪金水徐福奎相繼上堂證明均吸鴉片同在童店内爲夥等語並　被告代表海德禮律師辯稱被告家藏烟土預備自吃故西探往查並不反對查中國刑律二百六十六條係指私造販賣此係被告自吃　一定吃完日期　中律二百七十一條吃烟禁錮三年之罪租界烟禁未届故被告無甚罪名　爲察核即由穆安素律師駁稱莫言私造販賣查中國刑律二百六十六條所註藏坑烟土亦爲有罪應處三等至五等有期徒刑且被告抽屜内有二萬元之俄國羅卜票諒係預備收買俄土現藏坑烟土已經證明請堂上核辦王襄讞商之英卓副領事判童阿二押西牢三月再罰銀一萬兩充公所有抄獲之烟土悉送 
 
 
 

Page 11

 
 
海關焚燬 
　　又西華德路三百零八號門牌餘和牛肉莊主陳阿堂亦因販賣私土被禁烟驗　局查悉禀請公共公廨轉飭捕房搜獲私土六十二磅將陳傳至公廨諭令退去候再訊核在案昨晨亦經王卓兩君傳訊先由原告代表穆安素律師上堂譯稱被告違背禁烟條約各節繼由海關西員勞勃司投案證明該私土性質及被告偷漏關稅情形被告亦延禮明律師到堂代爲辯論中西官判候復訊再核 
[紙烟與毛巾]  
　　振勝紙烟廠設在虹口斐倫路其批發所則在英租界交通路自前年開辦以來銷路頗爲發達現用男女工人共有三百餘名其所出之總統牌紙烟銷行於哈爾濱黑龍江長江等處者頗廣現該廠總經理王佐卿因生意發達擬續出紅十字牌綠福壽牌兩種不日　可發行 
　　川沙振華毛巾廠所出之船牌兎牌國旗牌各種毛巾價　物美頗受社會歡迎近該廠總經理顧瑛爲推廣銷路起見特在上海老北門口開設總發行所業巳開市 
[火車碾斃行人]  
　　前晚有年約五旬之男子背負棉被一條經過閘北太陽廟南首鐵路軌道被火車撞倒碾斃當由巡　警查見歸報姚警正昨傳十一圖地保到署諭令投報檢察廳請驗再核 
[開棺驗屍之難題]  
　　山東人王某（人皆呼爲王老頭子）孑然以身旣老且病向在北蘇州路烏鎭路口擺設荒貨攤日博數十文以資餬口晚間即在路旁歇宿以破蓆遮蓋聊蔽風雨日前病死由江北人某甲在同鄉中　集洋數元代爲購棺業已收殮事爲四區姚警正所知即傳二十七保十　地保到　着赴地方檢察廳請開棺相驗該地保以向無此種辦法其爲躊躇云 
[婦人自經而亡]  
　　住居南碼頭多稼里第一號門牌之福建婦人任氏因伊夫任世田在列字魚雷艇上爲水手駐防蕪湖久不返家該氏貧病交迫難以度日遽於前日在臥室中自縊圖盡迨由二房東楊張氏　悉已不及解救當即報告一分駐所飭令地甲投報地方檢察廳請驗午後三時由林廳長委任檢察官帶同檢驗　詣驗旋由死者之夫兄任世淸請求免驗願自備棺收殮飭即具結備查准予免驗 
[警察飲酒吸烟之禁令]  
　　淞滬督察廳長以警察飲酒吸食紙烟早經飭知各區署隊一體查禁有案近聞各巡士　萌故態實由各該長官馭下不嚴所致爰再面諭各區警正警佐嚴加查察如有於落差後飲酒吸烟者立即照章懲治該管上級官員亦須加以處分母稍徇隱云 
[聲明夫婦失和之原因]  
　　住居法新租界福開森路之兆桂前被某洋人投函捕房　朱無端將伊妻方氏凌虐請爲查究捕房飭探往傳朱已出外故將方氏傳至法公堂並有方氏之姑係半路出家之尼姑代伊子到案候示判候補提兆桂訊辦在案昨由捕房將兆桂提案聶讞員問因何無端將妻凌虐兆桂行稱因妻不賢故此訓責聶君再三駁詰始供民人前住公共租界湖州路與爲侍者之曹維靑同居上月間民人由外面回家見曹在民人房中與妻通姦當場捉獲本應遂官究治實因顏面攸關曹　磕頭哀求故此將妻略毆數下曹卽方去隱忍不言民人心住居原處恐方氏仍有不端情事故於十天前遷至福開森路不料曹居心叵測揑造洋人信函報告捕房希圖誣陷求恩朋鑒質之方氏供丈夫素來與我和好是日曹維靑自已鬭入婦人房中並非婦人自願與伊　姦曹向丈夫磕頭哀求實有其　婦人並不控告丈夫凌虐至報告捕房之西函究孫何人揑造實出不知求宥聶讞員判兆桂退去方氏管押候提曹維靑到案訊究 
[走失女子之嫌疑]  
　　蔡阿順之胞妹及蔡之親女於今年二月間走失無蹤當時蔡疑其叔母蔡范氏有串拐情事控經地方檢察廳將范氏提案研訊氏供姪女與姪孫女逃往何處不得而知我之生女亦被人拐失查有住居西門内曹家橋　隆里與　　人徐興泉同居之某甲與徐妻徐任氏等有串逃等事某甲專誘良家婦女爲生請爲查訪等語前日由林檢察長飭派法警將徐夫婦提案略詰數語判將蔡范氏徐任氏分别收押徐　泉交保出外限尋某甲等到案訊辦 
[申斥背夫潛逃之婦人]  
　　江西人鄭孝友向在裕源紗局營業於去年十月二十五日娶王氏（卽王阿二）爲室成婚後夫婦不和　由王氏偵知其夫欲將伊帶往江西原籍王氏不願於二月二十四日背夫逃逸鄭找尋無着直至本月初二日在閘北尋獲扭控警廳昨日函送地方廳午後由檢察官提案預審將王氏大加申斥判交其夫領回管束 
[乳傭潛逃之口實]  
　　滬南三泰碼頭販鴨商人沈小昌被北市長發棧庖丁周慧勝扭至一分駐所控稱民人之妻於去秋八月間　薦頭薦至沈家爲乳傭迨後迭次往領均被覇阻近忽潛逃無蹤向追推諉請求追究詰之沈供多支吾飭即移送警廳司法科訊辦 
[婦人爲子所累]  
　　吳渭卿之子年未成丁前被鄰人　錦芳唆使將家中金鐲金戒綢皮衣服私行取出被嚴呑没嗣爲吳渭卿查悉禀控地方廳派警在拘嚴已聞風逃避乃將嚴母葉氏拘案訊供判押限交伊子來案訊追　案此案延宕迄今將届二月錦芳仍未出現前日林檢察長爰飭嚴葉氏交保於一星期内將子交案以便追究 
[共同和誘之刑期]  
　　婦人楊沈氏　至地方廳控邱麗汀葉張氏張陶氏串通　子興翁仁再周毛堂等將其女楊小妹拐賣於奉賢縣徐里橋地方高阿生爲妻得價洋一百二十元彼此瓜分等情當將小妹關提到案判交伊母具領邱等押候擬辦在案昨日午後由堵沈推檢　官開庭飭提邱麗汀葉張氏張陶氏等到案略詰數語以其意圖營利共同和誘各處三等有期徒刑監禁三年所有在逃之劉子興翁仁再周毛堂俟獲案後另行判决 
[結拜兄弟姊妹]  
　　美租界老朱家宅路一千三百六十六號門牌江北人陳又炳家於前晚糾　男女十餘人結拜同盟兄弟姊妹適爲哈爾濱捕房華探蔣榮生查悉當將陳及張黑朱子拘拿到案押候解廨懲辦 
[客棧深夜起火]  
　　廣東路上林里十四號門牌大通客棧於前晚三句餘　起火當經捕房立驅皮帶車馳往澆息計燬房屋三間左右兩鄰均受水漬事後老閘捕房恐有别情　飭中西包探前往查察 
[私運烟土進口]  
　　戴雲卿由大連等處私販烟土數十磅於昨日乘輪來申當爲水巡捕房探捕人贓並獲禀奉梅捕頭諭飭將烟土送往海關候燬一面將戴雲卿函送地方檢察廳訊辦 
[拘捕黨人三誌]  
　　黨人顧季生即胡熊飛係無錫人由四區一分所長警在天保里查獲已兩誌前報茲悉此案已經閘北司法科提訊一過判解淞滬警廳司法科究辦矣 
[復訊冒領票欵案]  
　　住居新閘路一千一百四十二號門牌向爲絲廠生意之胡利金因串同魯人李成章將亞細亞火油公司用人林梅卿失竊之滙豐銀行支票五紙持往虹口滙豐分行冒領洋二百五十元當被經理西人察破報由捕房派探往拘胡等已經逃逸禀經公共公廨出票將胡李兩人獲案迭次訊供判胡存洋二百元保出李押候訊究在案前日午後由捕將胡李兩被告解廨經王肇之襄讞會同英康副領　升座復訊先由捕房刑事科代表牛門律師上堂譯稱此案業已辯論終結惟李成章將來歷不明之支單初次自往冒領當被察破諉稱伊友劉阿大託伊領取乘間逃逸繼又串令他人前往冒領實屬有意欺騙案經證明罪無可遁應請　辦即經被告胡利金之代表朱斯芾律師與牛門律師互辯良久中西官會商之下以李成章不應冒騙着押西牢六個月胡利金押候商辦 
[不理貨欵案提前訊理]  
　　　盛成豐等十七家押店在公共公廨控詹銘珊不理貨欵一案昨日上午由關讞員會同美領郭君復訊原告延律師到堂代表聲稱本案係由刑事改歸民事所有衣包十二個請堂上另行派人經管並請提前開訊被告亦延律師到堂聲稱原告律師所請各節敝律師亦表同意中西官准將此案提前訊理 
[索取彩洋之爭執]  
　　婦人杜李氏因誘令泥水匠劉紀來購買花會賭票中彩後不給分文前日氏在唐家弄被劉　見向索中彩洋一百二十角在逾爭執由捕查見一併拘入捕房昨解公共公廨經中西官訊明判氏押女所一月劉罰洋五元充公 
[揑造收據之辯護]  
　　乾元藥店主費夔揚控徐麥祥揑造收據一案昨日上午由公共公廨關讞員會同美郭副領事復訊兩造均延律師到堂代爲辯護中西官判徐交六百元人洋並保候再訊奪 
[興發榮鐵廠獲賊]  
　　西門外　暉港興發榮　廠近來時常失竊生鐵等物共有一二千磅前晚又有竊賊李小四子駕一小舟從該廠後面浦灘潛入該廠竊取鐵料當爲司閽人人　並獲扭控警廳昨午函送地方檢察廳訊究該廠亦遺廠夥張榮泉投廳候質 
[幻術家之留别紀念]  
　　中國靑年會前請焦爾培君與其夥友三人獻技見者無不稱道茲聞焦君擬於日内遄返故　故於本星期六（即陰曆四月初五立夏）晚八時復演一次以作　别紀念此次所演之劇較前尤勝共有二十餘齣之多類如催眠術與手拷自脫滑稽變幻等有美必備無奇不有焦君首途在即後會無期凡欲增知識擴眼界者幸勿交臂失之 
[樓外樓煥然一新]  
　　上海崇樓傑閣之遊戲楊以樓外樓創設爲最早凡來上海者無諭男女老少莫不以一睹爲快自去年新世界興樓外樓即有門庭冷落之慨今年尅意刷新重行髹漆耳目爲之一新除向有之彈詞蘇灘影戲及坤令坐唱外又增添髦兒戲傀儡戲等自午至　問十二時陸續更換毫無問斷票價旣廉接待又週其生意又漸有起色矣 
[誌謝]  
　　英美烟公司近日由美洲新到一種紐約牌紙烟又名藍鍚包爲該國出品香味純濃價値合宜每兩盒計一千支祗售洋四元附送旅行手提箱一只此箱式樣玲瓏於旅行甚爲適用昨承惠贈一只内裝紐約烟二大盒書此誌謝 
麥倫書院定於今日午後開運動會（天雨順延）昨承贈劵兩紙 
謝謝 
[雜評二]  
[民食之恐慌（訥）]  
　　衣食住三者爲人身一日不可離之事故民食問題至平常亦至重大者也 
　　爲大　者亦見此次廣東民食之大恐慌乎國事搶攘月餘經海珠之變民黨之動幾次風潮未見粤人有若何恐慌獨至盜匪刧及民食米船絶迹而恐慌万大起試觀城鄉呼救之函電婦孺哀號饑民載道治安秩序幾至大亂迄今思之猶惕然也 
　　然則今日江蘇之關心民瘼者豈得謂搶米小事而忽視之耶 
來函 
[天蟾舞臺致孤兒院函]  
　　巡啓者敝台昨晚演霍定金火燒堂樓乞丐一幕哀情畢露令人感觸荷蒙惠顧諸君紛紛將大小銀元擲至臺上足徵熱心慈善慷慨好施惟此欵敝台槪不敢領特將所收大洋五元小洋二十　移助貴院祈請查收杯水之需亦體諸君樂善之懷之補助他山耳即乞轉請報館登入來函一門以揚仁風是所至感 
　　天蟾舞臺經理許少卿鞠躬 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲爲某中將通告四川人書] [  劍秋]  
　　全省四川人知道俺是混世魔王張獻忠的十八代遠孫你們四川百姓是天生就做俺姓張的下酒物俺老祖當日横行川中一天不殺人心中便不爽快你們四川百姓聽得老祖將到那一個不嚇得魂飛魄散屁滾屎流俺在北方常常要到川中瞻仰瞻仰老祖的之殺碑怎奈没有機會思想起來好不悶殺人也俺的同族弟兄你們想也知道的一次兩次的革命直殺得國内屍横遍地血流成河鬼哭神號陰風慘慘如今第三次革命便要輪到老子了俺此次帶兵入川手下兒郎們都是殺人不眨眼的好漢雖不能和敵人厮打殺幾個没中用的老百姓却像切葱切菜不費吹灰之力的你們須知四川是俺老祖發祥之地俺老祖當日殺得何等舒服男的斷臂女的截脚活的剝皮死的剖開肚腹當做馬槽俺旣是姓張的人此時不替祖上爭口氣更待何時兒郎們跟了一場也該給他快活快活你們四川百姓該當好好守在家中不許逃跑俺　要學老祖的方法傳令三軍齊開刀殺殺殺殺殺殺特此通告 
塵餘觚剩 
[靑楳館筆記] [  遇春]  
　　吳定州 
　　吳定州歙人脩八尺儀觀甚偉業梓匠自食其力不自存好持三尺管　漆光澤吸淡巴菰偶屏置廊角人不能舉蓋以鐵鑄成者恒命其曹舁輿出入於稠人中左二人前荷刃如世所稱關公狀右一人負長劍夾而行寒慄不可逼視定州握鐵管指畫東西有旁若無人之槪路人見之咸屏息歙舊有攤錢會名花燈鼓淫娃浪子雜沓其間輸一錢中者得三十五錢摘詩句爲注人附之若蟻令懼其召變偵之定州號於衆曰博塞事何與當軸而無匿於是捕益嚴定州傾貲造兵器市火藥將發難踰月糧盡而衆號定州幡然改曰吾以二千人投効爲忠義士此大丈夫之事也何自苦乃爾遂詣太守名其曹曰義練時粤賊搆釁天下騷然太守正苦無兵忻然諾之先是安慶賊遣使招定州定州僇其使不以告甲寅正月祁門陷定州以五百人往賊聞浙兵大至倉皇遁去太守歸功定州定州不受 
宣南劇故 
[耕塵舍劇話] [  瘦碧]  
　　　　　　攷 
　　紅梅閣一劇演賈平章事大意以　娘屬意　生平章因殺慧娘留　生於書室夜命幹僕賊之　慧娘冥中竭力救護得免前見濮伯欣著花部宵談中曾攷其事卒卒閱過今不能詳矣適讀名媛尺牘中有賈雲華致魏高言一書下注原委略謂賈雲華名娉娉錢塘人父名平章母莫夫人與魏　母有指腹之約　字高言家貧奉母命謁賈賈命女結爲兄妹不復議婚　因侍婢春鴻致辭於娉私諧舊約未幾以母喪歸家娉潛與生别相持嗚咽卒以鬱鬱病死又遣春鴻致書魏生云妾薄命不得奉侍左右爲久遠計今馬首欲東無可相贐手製粗鞋一雙綾襪一緉聊表微意庶幾步履所至猶妾之在足下也悠悠心事書不盡言伏楮緘詞涕涙交下不宣按此今劇中之慧娘卽指娉娉所謂裴生者卽魏高言也而仍未得其詳后見魏鵰傳始知此劇大有藍本雖以後節之返魂似涉渺茫亦有所依據也傳云至正問有魏鵰者字寓言（名媛尺牘注作高言未知孰是）襄陽人父巫臣延祐初參政浙江行省卒母郢國蕭夫人二兄鸑　惟生獨秀美善屬文鄉里稱焉先時參政在時蕭夫人善於賈平章之夫人曰邢國平章幽州人卒於杭遂留居焉至是生母遣生詣之授以書曰以此呈邢國勿妄開也生私啓之知有指腹之約欣喜而已踰月抵杭旅邊嫗之舍邊故達睦寵姬後嫁民間今雖已老然善剌繡喜談謔多往來達官家生問賈平章家事嫗備述之生亦爲語母遣已故嫗爲之先於邢國邢國驚喜使亟召之生至再拜呈母書頃間一章子出娟娟如瓊瑤邢國曰小兒子麟也今拜生已復命侍兒喚娉娉須臾一女子穿繡幕而來曰小女子也亦拜生已乃退立邢國座右生竊視眞國色（未完） 
自由譚屑[  鵷雛]  
　　態度者意旨之所表示也意旨與態度影響相附而不可分焉與曰態度不明不若曰意旨暗昧夫至於意旨暗昧而其人可知矣國家邱墟王夷甫不能不任其咎纎兒撞壞好家居兩者皆失之也 
小說一 
[戰事小說流離之聲] [  劍秋]  
　　護國軍起義後三日由西而來之三等車中乘客如蟻擁擠無立足地有二人相對坐其一年事尙少目架金絲鏡衣履整潔望　知爲小學敎師其一短褐不完而作深紫色赤足無履斜倚車窗上頻頻引首外望每過一站輒問少年曰上海其至未少年厭之即曰若有何事而迫不及待乎其人惶恐對曰先生勿怒某不幸家有三喪陳屍未殮此去擬乞助滬上親友心沸如灼不自覺其言之無序願恕冒昧少年詫曰爾家中共有幾人何以不先不後同時俱死病歟疫歟抑其他意外歟其人歎曰茲事不言則已言之傷心某家住某縣城外去車站近而距戰地固甚遠也護國軍據鄰邑起事官軍踵至村中人知大禍在即相率挈妻子挾細軟星夜出走某以春蠶方　化而出一年生計唯此是賴何忍棄而弗顧全家遂獨留不去兩軍開戰日砲聲隆隆某自夢中警醒亟披衣起開户出視則避亂者如潮湧扶老携幼哭聲震天吾妻覩狀驚悸無人色一手携二子一手攬余袂曰如何如何余慰之曰爾母懼此地去戰綫遠當無他慮爾其善視二子母令出門一步余姑往車站左右探之脫有不虞行未晚也孰知因此一去竟與吾妻吾子永永訣别哉某出門時吾妻諄諄相囑母涉危地余口　　　　而心　　其太法於時　居民星　路絶人跡余不敢挺身而前行行止止一步一頓往時由吾家至車站二十餘分鐘即達此時乃逾一小時以外余兀立　道旁徘徊回顧擬執途人而問之久久不得倐自車站中躍出一人衣灰色衣手　　　見余疾趨而前余回身急走即聞鎗聲一震一彈據耳過其人大聲呼曰止余遂不敢動植立如尸而心則突突然跳不止不知生死如何俄而其人至矣以鎗柄擊余背叱曰去去余不敢不行旣至其人推余入空屋中反扃其門而去旣而續續來者數十人有學子有商人有農夫有苦工有乞丐人類不一俄頃已塞滿一屋子彼此相問訊則皆　行路被拘者也然迄不知所犯何罪人人長嘆作楚囚相對余心中更焦灼如焚不知吾妻此時將如何殷殷盼望仰視窗外日影則漸漸由檐際移至牆西隅而饑火中燒不復可耐偶一聲嚷卽有人在門外呼叱正憤悶間而門闢矣灰服者數人入驅之而出命立於月臺上不許跬步離約一炊時許遙見東南方面有靑烟一抺上　天際天矯如龘霎時間汽笛怒吼則有急行車十數連疾馳而至旣抵車站黄衣兵紛紛躍下大呼夫役夫役 
小說二 
[俠情小說紅蘩蕗别傳] [  天虚我生]  
　　第三十五章（續） 
海龍曰然則吾獨捨嘉蓓之事不問乎舒勿林曰是安能不問但汝少抑其怒氣令白拉根内亦得少養其神志則彼或即言矣汝不見其奄奄之態氣息僅續吾恐其即欲言者而力實亦有所不逮海龍曰此正我所急彼故作猶豫以延時刻設彼竟於此時死者吾又更向誰人索取嘉蓓舒勿林曰汝不欲得嘉蓓者則任爾果欲得者則决非此種强項之手叚所能奏其成功蓋紅蘩蕗之爲人但能與鬭智不能鬭力者也海龍哆唇曰信哉鬭智去歲在蒲龍時吾亦見汝與紅蘩蕗鬭智矣而其結果何如哉舒勿林曰爾時果失敗但今則成功矣吾試問汝此次紅蘩蕗之被獲果出何人之策海龍曰信爲爾策即不令紅蘩蕗得食亦出汝計汝不告我餓之不出十日之久即不難得嘉蓓消息而今又何如哉舒勿林曰今效見矣白拉根内不言願獻嘉蓓耶海龍老友汝當聽我吾今將改變方針與白拉根内一夕佳睡并美餐海龍不待語畢立曰不能今幸而已得彼降服更與以佳睡及食者彼明日不又將强項耶舒勿林曰汝語似當但以此犯人現狀面論身心俱憊必無更有强項之餘地且汝不知彼今已奄奄一息生死僅屬苟不少與飲食者則一句鐘後行將謝此人世而去汝即欲得嘉蓓消息又何從而問之哉海龍不答目光灼灼仍注於白拉根内之面見其雙眸半闔似睡非睡呼吸至細幾不能吹動一羽海龍至是亦不期私懼唯恐白拉根内之死 
 
 
 

Page 15

 
 
   
 
 

Page 16

 
 
   
 
