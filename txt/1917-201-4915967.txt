# 1917 - 201 - 4915967

 

Page 1

 
 
   
 
 

Page 2

 
 
時評 
[爲國爲民（冷）]  
　　綜觀各種電報其所記之事無一非爲人爲官者有一爲國爲民者乎然則中國也者官爲主體官事爲國事而其外絶無可紀者耶借曰有之則爲官爭之故起若干恐慌損失人民資財若干也經若干搶刦喪害人民生命若干也多若干費用借若干外債損失喪害國家財政若干也所謂有關於國家人民之事之可紀者如此而已 
官者所以經國而理民也今若此使無官不幾反使國家人民得免損失與喪害乎是故苟欲中國之安須使爭官在官之徒驅之於中國之外 
[命令]  
　　七月二十六日總統令特任劉承恩爲廣東省長此令 
又令劉承恩未到任以前廣東省長着陳炳焜暫行兼署此令 
又令特任朱慶瀾爲廣西省長此令 
又令山東省長張懷芝電呈濟寗道道尹鄧際昌因病　請辭職鄧際昌准免本職此令 
又令任命陸榮棨爲山東濟寗道道尹此令 
又令審計院院長莊藴寛呈請任命陶恩章爲書記官長應　准此令 
[專電]  
　　北京電徵求召集臨時參議院意見電係二十四發爲任公手筆首言恢復不可特引唐督軍破甑之喻言國會威信巳失再言改選遲重非計久遠最後言改組特引陸巡閱之主張但欲改組則非先有臨時參院不可請抒論詳覆末蓋國務院敬印（二十六日下午五鐘） 
北京電政府以大借欵一時不能就緒故先擬借實業借欵由曹汝霖與日人商議額一千五百萬（二十六日下午四鐘） 
北京電大借欵須俟宣戰後可成議（二十六日下午四鐘） 
北京電昨下午國務院開臨時軍務會議（二十六日下午四鐘） 
北京電優待條件决俟將來國會處置（二十六日下午四鐘） 
北京電國務院確息馮八月一日由甯起程現尙秘密 
（二十六日下午七鐘） 
北京電徐東海今日出京 
（二十六日下午四鐘） 
南京電馮通電准一日北上李純督蘇馮到京即發表靳由蚌折回待馮偕行（二十七日下午七鐘） 
北京電府指揮處夜得侍從官由甯一等加急電述馮行期又改（二十七日下午四鐘） 
北京電梁任公向部提現十萬親送法醫院作黎醫藥費 
（二十七日下午四鐘） 
北京電張勳眷屬昨由德營遷津派有荷婦一人荷兵兩名隨車保護（二十七日下午四鐘） 
北京電各省運使榷運局將大批更動研究派凌文瀾交通系李穆等均有望（二十六日下午五鐘） 
北京電田中玉報告豐鎭亂平聞張家口頗受影響 
（二十六日下午五鐘） 
北京電吉省長擬陳文運魯省長擬衞興武（二十六日下午五鐘） 
北京電鮑貴卿任黑龍江督軍陳樹藩兼陜省長李根源准辭（二十六日下午五鐘） 
北京電國務院改名内閣不確院秘書任命曾毓鐫陳懋新陳閻張伯英（二十六日下午五鐘） 
北京電張公權電錢新之令阻任命中銀副裁謂任命亦决不就現羅鴻年極力運動 
（二十六日下午四鐘） 
北京電中行副裁張家璈堅辭不就擬改羅鴻年（二十七日下午四鐘） 
北京電薩福懋前日赴滬任政府囑其向薩鎭冰勸駕任巡閱使（二十六日下午四鐘） 
北京電林長民自甯回津後因如夫人病重昨晚始來京 
（二十六日下午四鐘） 
北京電倪電催安武軍餉甚急昨由部撥發二十萬 
（二十七日下午四鐘） 
北京電二十八師未改編前擬令二十七師五十六旅長孫烈臣署師長（二十七日下午四鐘） 
杭州電省城獲犯湯國樑本日鎗斃（二十七日下午十一鐘） 
東京電四國借欵團對於大借欵中二千萬元之交涉如用以整理財政頗有允意交通部借欵增額無成立希望 
東京電中國政治顧問法學博士有賀長雄二十五日抵東京翌日午前訪寺内首相詳叙中國政局現狀 
[外電]  
　　本埠消息大陸報云吳景濂王正廷昨夜通電美俄法英四國國會及俄京工軍代表會其文曰民政今又在中國力爭存在自中華民國成立以來國會之被非法解散而寡人政體以武力爲根據者之設立於京師今已第二次矣吾人所與爭者與君等及其他民政國在歐洲所與爭者同一仇敵卽武力主義之惡獸是巳余等代表决心願受治於民政之國民請貴國人民及國會贊助焉下署中國國會衆院議長吳景濂參院副議長王正廷 
廣州電粤政府派員赴汕頭歡迎將至之艦隊省議會力請黎總統勿辭職並請其出京（二十五日） 
香港電英人商會及中國協會已電致英相高治陳明遠東英海陸人員所得所得餉銀概以英金計算目下滙兌率超出常度以致經濟困難之情形（二十六日） 
香港電英商船星期一夜由港赴省中途遇風在廣州江某角外擱淺該處砲臺兵士相距約自十五碼至三十碼誤以爲北方開來之兵艦開鎗向船轟擊船上華人惶急躍入水中向岸躱避後虎門等處砲台且開放六寸口徑之砲幸砲彈未中未曾傷人他船聞警來救砲台始停止轟擊船主刻提出抗議要求賠償損失（二十五日）以上路透電 
北京電今日中國官場切實宣稱馮國璋准於二十九日離寗直赴北京刻有火車十一套候於浦口惟帶衞隊幾何迄未確知（二十六日） 
字林報 
北京電進步黨重行組織黨魁爲梁啟超林長民湯化龍諸人（二十七日） 
北京電協約國銀行聞已知照中政府暫時未能以鉅欵借與中國（二十七日） 
北京電徐世昌昨日出京赴津因優待清室條件未克保全頗爲失望（二十七日） 
北京電順天時報云北京軍界會議决定如不得已以武力平定南方黨人當道將諭龍濟光在粤桂準一切（二十七日） 
以上德文電 
北京電二十六日午後國務院内開軍事會議段總理及段芝貴以次重要軍官均與會議先就四川問題討議可否令吳光新率兵入蜀議無結果次議兩廣問題議若將來兩省獨立即令龍濟光當之旋發長文密電致海南島龍濟光（二十七日） 
北京電優待清室條件旣定俟將來之立法機 
 
 

Page 3

 
 
關取决徐世昌遂致書國務院陳其意見後於昨夕暫回天津聞段氏之意除廢止皇帝之尊稱及年號外其餘均可照前優待條件繼續有效（二十七日） 
北京電北京政府因馮國璋來月一日到京近作諸般準備（二十七日） 
北京電丁槐昨夕到京（二十七日） 
漢口電王督軍探知近有黨人續續來漢潛匿各國租界故昨特命各方面嚴加搜索又天門鄉山各縣亦有黨人出没形跡特飭該地守備隊嚴重警戒（二十七日） 
北京電昔嘗充袁克定顧問並曾參加青島戰事其後來京之德國軍人苦衣尼烏數日前爲中國政府拘捕昨經荷蘭公使提出抗議（二十七日） 
北京電荷蘭公使昨以非公式告法蘭西公使謂不將張勳引渡中國（二十七日） 
南京電馮國璋之出發確定於八月一日其眷屬人等先於本月三十一日北上 
（二十七日） 
南京電段祺瑞以居仁堂爲馮國璋之住所已先通知馮氏（二十七日） 
南京電馮國璋擬移禁衞軍司令部於北京已先派人入京準備一切（二十七日） 
南京電馮國璋本日招集文武大官有所訓示（二十七日） 
南京電督軍府之行李由津浦鐵道運送浦口準備特别專車忙碌非常（二十七日） 
南京電蕪湖之下流□□（電文不明）目下肆行掠奪（二十七日） 
漢口電張勳之敗兵約一千人經河南安徽於二十四日侵入湖北麻城縣境王督軍接到該縣知事急電警報已於昨日電命黄州守備隊派兵一營馳赴該處（二十七日） 
東京電海軍省接到佐藤司令官報告曰出動地中海我軍艦艇之一部從事護送英國運送船之際七月二十二日後在某地點遇敵潛水艇來襲我艦艇一面庇護英運送船一面直向卸下潛望鏡潛航之敵艇突進開始攻擊而乘敵艇仍對急駛避難之運送船續行攻擊之機我軍進與肉薄以炮擊毁敵艇之潛望鏡更進加以猛擊認爲該敵艇之擊沉已確實云云（二十七日） 
東京電中村滿鐵總裁前爲滿鮮行政統一及他問題回國茲於昨日由東京首途歸任 
（二十七日）以上東方通信社電 
[戰電]  
　　若西電羅國公報云羅軍在加巴西安南部取攻勢佔據二村俘敵數百人獲大砲十九尊内有重口徑者數尊羅軍擊破廣闊陣線敵軍之防務（二十五日） 
俄京電女子敢死隊於斯摩岡與克里伏戰事頗受損失（二十五日） 
亞姆斯特丹電柏林電稱德皇巡閱俄境西南陣線擬與奥皇會於某處（二十五日） 
倫敦電海軍部　稱上星期内抵英之商船共二千八百九十一艘離英者共二千七百九十一艘被沉之船載重千六百噸者二十一艘不足千六百噸者三艘又漁船一艘被攻而得脫險者十五艘（二十五日） 
羅馬電上星期内商船抵意者五百九十三艘離意者五百五十艘被沉者兩艘（二十五日） 
巴黎電上星期内抵法之商船共一千零六十三艘離法者共九百三十七艘無一被沈被攻而得脫險者六艘（二十六日） 
倫敦電海軍部宣稱武裝商巡船俄特威號（一二○七七噸）二十二日在北部洋面被逃死十人餘悉遇救（二十五日） 
倫敦電俄代表與英國工界代表議决於八月九日在倫敦開協約國社會黨大會 
（二十五日） 
巴拿馬電南美厄瓜多共和國發生革命因反對總統越權並主袒德政策之故 
（二十四日） 
倫敦電海格將軍報稱英軍在亞美蒂愛爾東南襲擊獲勝今晚報稱天氣妨碍空中戰事英軍擊落敵機十架英軍亦失飛機一架（二十六日） 
巴黎電今日下午公報云今晨敵軍猛轟片刻後進攻昨日法軍光復之開列福尼亞高原陣地全爲法軍所敗今晚公報云雙方砲隊交轟甚烈尤以開列福尼亞與加塞瑪台二高原及末斯河左岸爲最敵軍以砲彈五百六十七枚擊入萊姆（二十五日） 
[公電]  
　　貴州省議會通電大總統段總司令馮副總統督軍省長省議會各報館均鑒閱北京總檢察廳致各省檢察廳篠電謂復辟禍首雷震春張鎭芳二犯業經緝獲令即通緝康有爲各犯解究等語查内亂犯張勳等罪大惡極自應緝獲明正典刑以伸法紀然此次各犯敢於明目張膽昌言復辟實因前此下令通緝之帝制犯未獲拿辦及督軍團之肇亂有以階之今若再稍示優容將見法紀蕩然亂猶未已應請我大總統代總統段總司令查明前後帝孽並督軍團肇亂各犯一併飭各省通緝務獲究辦勿任元惡大憝逍遥法外以清亂源而維綱紀臨電不勝祈禱之至黔議會叩有 
要聞一 
[對付南方與借欵内幕]  
　　總統國會諸大問題南方主張與政府多相背馳因之福建四川均有不靖消息兼以昨日接到程璧光饒懷文等通電段總理閱竟異常震怒昨日特開會議其結果爲决以武力制止惟制止之方法　行防範復再攻擊刻已籌定辦法如下一急電福州李督派重兵嚴防廈門詔安等處又致電滬盧使嚴防吳淞砲台及製造局造局造船廠倘遇海軍進攻不遵命令者即用武力痛剿又電浙楊督嚴防温台等處一對於海軍辦法因長江沿岸第二艦隊仍擁護中央已電令其鞏固江防聯絡各隊又命龍濟光在瓊海一帶切實準備一現接順慶張道尹瀾鍾師長體乾急電報告黔滇計劃圖川大兵不日抵川等語刻已復電張鍾等略謂已飭陜西督軍出一師赴援派管金聚率一旅先開並令吳光新率三師由鄂西上接應望妥爲接洽云云 
近日關於借欵問題又引起一般政界之注意如梁總長與某國之磋商及曹葉赴津謂與借欵問題有關等說是也又有謂財政總長與他國商借欵事曹陸活動其間其抵押品則鹽稅餘欵或某某鐵路等說是皆以數事混而爲一大抵皆猜測之詞據某外人方面所述則政府借欵本繼前次尙未遂行之政策其商議爲日甚久惟以投資者之關係尙屬糾紛抵押品問題似以鹽稅爲未足故至今尙無確定成議然當局仍在進行之中與外交問題亦有重大關係至曹汝霖等之奔走運動乃爲另一筆借欵其目的即在使交通銀行兌現且係繼續前次所借之欵而商議再借者兩種借欵原爲分道揚鑣不相連屬 
[國會問題與國務會議]  
　　恢復國會旣成罷論乃趨於臨時參議院之一途梁湯兩閣員固主張臨時參議院者然與人言及恢復國會亦謂從嚴格的法律論亦以恢復國會爲正當辦法唯事實上做不到且當此之時法律之效力已窮不能從嚴格的法律故只有臨時參議院之一法此日前所以决定不恢復國會而招臨時參議院辦法諮詢各省意見也而據自南京來之人述馮總統意見則以爲欲統一南北非調和政見不可而政見之調和非召集國會不可因北方各督軍於日前請解散國會南方各督軍則於近日主張恢復舊國會如改臨時參議院南方必不許如恢復舊兩院又恐北方督軍反對故惟有依黎總統命令改選之一法以向南方各省設法疏通且陳譚兩督之來電亦曰或召集新國會尤可以當於西南之意云云馮公旣抱此見大約總統職之去就當視乎此且段總理旣納梁湯諸君之言宣布臨時參議院五字於各督亦甚不易轉蓬故目前此項辦法之確定雖曾經閣議一次而内幕尙覺爲難又一報告云召集國會問題業經國務會議將大體議决恢復舊國會召集新國會兩種手續均不採用擬召集臨時參議院現聞組織參議院之大綱巳由法制局擬具草案大約每省選派五人將來參議院成立後非但選舉組織法必須大加修改即約法亦將波及聞昨日之國務會議仍繼續討論此項問題至醆南各省主張恢復舊國會一節巳由馮代總統去電疏通照此辦理一年半載之内新國會恐未易産出也 
昨日國務會議自上午十時開議十二時告終段總理梁任公汪伯唐曹汝霖張國淦曹嘉祥均列席所議者爲對德宣戰問題昨日除段總理說明對德宣戰必須早日實行之理由後由梁任公發言此次實行宣戰當以經濟問題爲主眼仍須繼續商議借欵及關稅等事汪大爕曹汝霖均以此事重大應採分功辦法分别籌畫計分國際經濟軍政内國防務四科籌備一切俟再開國務會議一兩次將前國際評議會之陳案對證一番即作爲宣戰籌備之一結束俟馮到京再爲協議大約籌備則籌備矣實行則仍遙遙無期也共同通信云昨日上午九時起開國務院會議直至下午二時始散聞本日會議宣戰案亦列入議題然未經國會承認即加入戰團恐難邀國論之統一再如美國亦頗不贊成未經國會承認之宣戰故該問題尙爲阻滯 
[交通系回復後之各路局長]  
　　權次長量到下台時得一吉長局長自屬心裏難過聞此令未發表時權已知之赶緊託人運動要求不爲發表未許發表後即具呈辭職又未蒙批准聞交通當局如此揶揄權者蓋有特别之原因卽許世英在部時拼命裁減交通系人員外間傳說權亦從中贊襄故有此舉曾鯤化以司長兼部長之資格亦得一株萍三等局長曾並未辭職聞萍株局長定例薪水以四百元爲最高而此次部中批定五百元又萍株並無公費亦批給一百元可謂特别恭維探悉此中原因係因曾在路政司長任内辦理津浦路案收拾王黻煒遂使許世英因之下台交通系頗有感激之意又京漢原擬徐世章徐學法文也京奉擬王景春王學英文也而發表不然者以徐世章不肯到京漢徐曾任京漢副局長半年知京漢内有某派之關係覺得病根太深幾成不治之症無法可以整頓且徐在津浦頗爲得手中有兩層原因（一）則張辫子巳去有整頓之機會（二）徐前發露該局會計處十二萬以外之存欵利息頗自負有整頓之或績其人年輕頗愛名且喜作事故不願改任京漢也又京漢京奉京張三局總務處處長逐鹿者甚多當局得意中固自有人但因有兩處尙未决定故暫不發表皆以副局長兼領總務處處長云 
[徐世昌出京]  
　　徐世昌來京日久且迭與段總理會晤其詳鮮得聞之茲據確息徐氏將於日内出京赴津聞其出京之原因計有二端（一）徐氏來爲保存清室優待條件而政府所擬移出大内撤除帝號諸項不爲徐氏所贊成其運動無甚效力（一）張鎭芳雷震春等被捕徐氏之意欲政府從寛發落而已交法庭卽不能達其目的徐氏見所主張者無效故不欲久溷京塵也又一報告云徐東海到京莫不曰爲維持清室優待條件而來其實徐君與世續關於存儲清室經費等手續其中頗有隱情非到京不能得一要領也茲聞段對於徐之維持清室條件之請求已不認其有談判之必要徐懊喪巳極定於明日回津另一消息云徐世昌氏此次來京外間皆謂其爲優待條件而來前日徐忽往謁黄陂於法國醫院頗進勸慰之詞探謁有無復職之意黄陂正色嚴拒謂我敗壞國事至於此極復何面目再主大政徐唯唯黄陂又言待河間來京當退居天津如河間遲遲不來則我或當先去耳此後在津小住或當赴美一游云云語氣甚爲堅决可見黄陂復職斷斷不能成爲事實黄陂又謂我來法國醫院亦有益處今劉廷琛萬繩栻已由法使迫令遷居法國兵營禁止其再爲政治上之活動矣徐　唯唯聞劉萬二人到法醫院後欲有所舉動對於徐氏將爲拖人下水之計經法使禁止其再爲政治活動乃止故黄陂舉以相告 
[馮代總統行將入都]  
　　自靳雲鵬來寗後日與馮代總統磋商北上問題當初次讌會時馮代總統痛陳種種爲難一時未能解决次日召集會議列席者靳雲鵬師景雲何紹賢孔慶塘王者化等馮仍堅執如初欵靳極力勸駕亦不肯從迨至近日來態度始爲之稍變然而靳氏業已舌敝唇焦矣其所以不能堅持到底者一則内政外交亟待解决二則合肥密電疊次相催三則此次啓行尙有種種條件聞馮與靳業已言明謂南北意見尙未疏通如我入京須有條件第一疏通西南北除黨見第二督軍一席須任李純第三擁護黄陂力勸復職經靳氏一一承諾於是北上之聲浪遂又喧傳於吾人之耳鼓至於入都以後能否各條辦理則非此時所可預料唯入都之期尙未確定有謂一二日内者有謂月終者又有謂八月一日者至其眷屬則有謂定於二十七日先行者總之其啓行日期雖不能確定而决定北上巳無庸疑也至於北行以後關於蘇省治安事宜由軍民各長官分别擔任維持尤有一確息昨日午後督署副官處發出油印公函分送各機關内容略謂逕啓者本署定於二十七日上午十時知西花廳開茶話會籌商要政届時務請駕臨是所至禱耑頌台安江蘇督軍署副官處啓云云及今晨往探實因北上在即特集各界開茶話會以示話别其所帶之隨員除參謀長師景雲因軍書旁午暫行留寗辦公外餘如各處課長課員並參謀書記等各帶三四人不等前隨靳將軍來寗之賈得耀等昨因馮代總統北上在即巳乘津浦火車回京報告段合肥矣 
[南京快信]  
　　馮河間日内北上憲兵司令部陳調元飭憲兵二十六名排長一名扈從 
馮代總統北上衞隊曁禁衞軍護軍所帶軍隊至多不過萬人 
馮代總統昨晚下一手諭僚屬如未得指派自行隨車北上者到京准在煤渣　衕居往每員按月祇 
津貼十二元 
各團體電請河間北上依法繼任者約數百通 
段芝貴督蘇已失望李純呼聲最高李所部軍隊開抵寗　有一師一旅司令部設中正街 
齊兼督軍因河間北上在即昨又力辭兼代督軍任務 
公府顧問參軍諮議各人員近日多聯袂乘車南下求謁河間 
馮代總統昨日下午七時仍假侯府張公館宴請靳將軍及各代表陪坐者軍署課長等 
大總統印信五顆已由徐國樑賫送來寗段總理昨來兩電與馮代總統商榷對付海車獨立事 
海軍第二艦隊司令饒懷文昨由上游巡弋回寗後謁馮表明服從中央命令專任江防旋派毛參謀長入京報告第一艦隊宣告獨立實况聞其報告内容大旨謂此次海軍獨立仍屬第一艦隊一部分與上年獨立態度相同海圻同安飛鷹三艦巳開赴寗波象山聽令海籌海籌海容兩艦現泊秦皇島海琛一艦現泊厦門筆和飛鷹兩艦態度不明通濟舞鳳福安三艦已開赴粤建康豫章永豐永祥繼鯨各砲艦意見未一致現各艦因颶風尙無劇烈舉動預料閩浙恐難免戰禍云云 
劉冠雄在津籌劃對待艦隊緩期南下 
張鎭芳雷震春托某要人關說願報効巨欵贖罪河間大不謂然 
張作霖電馮代總統力爲馮德霖緩頰 
徐州辫兵譁變雖經張文生擊散詎近日駐沛豐等縣之辫兵聞張逆失敗亦均自由行動自各該縣拔隊回徐調查徐州現共集有辫兵十六營（實數約在六千人以上）城内辫兵密布張逆所儲存之新式快鎗二萬餘枝機關鎗四十餘架大砲二十餘尊子彈無算均由辫兵保守由　開去之討逆軍二團均駐城外車站附近兵士入城購物輒遭辫兵侮辱張文生雖有總司令頭銜而辫兵已完全不聽指揮辫兵統領八人陳德修李紹臣吳起恒三人俱不知下落城内店舖被擾不堪全行閉巿甚至有棄貨物不顧將店封鎖赴鄉避難者河間得報知再不能姑息養奸遂决心毁滅逆巢爲一勞永逸之計連日與皖倪嗣冲魯張懷芝汴張敬堯往反電商出兵包圍會剿計畫預定如辫兵願繳械投誠許給恩餉兩月遣散 
宿遷辫兵一營蠢蠢欲動旋經高營長派隊圍攻辫兵均携械潰散 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[總統問題之混沌]  
　　近日各方面喧傳十八省督軍主張黎黄陂復位之說巳達於黎公之耳膜黎因此極爲時局憂慮特於前日召某要人至其寓處談及此事謂余之所以勉不出京者恐好事之徒藉口擁余復職以爲擾亂大局之計余今巳决定俟大局平定之後或出洋遊歷或歸省倡辦實業無論如何斷難重行登台作此馮婦至某方面藉余復位爲爭持法律之計者未免太不諒人云云至馮河間來京一事日來巳不一其說並聞某機關消息河間繼承總統與否爲一問題此次晋京與否又一問題現在馮决意定於二十六日由寗啟程來京惟已表示不就總統一席此次來京全爲與段總理商議目下要政將來總統一席河間仍極力主張擁黎黄陂復職自己則仍督江蘇又一消息馮河間二十六日來京一節查係京中往迓者所預期至馮之方面尙未接有正式電告或尙須稍遲數日亦未可知又據某機關消息馮代總統來京業有確信大約月内可到外間傳其將帶兵二萬或即不帶一兵來京均非實况聞馮河間在南京可以帶京資護衞者約有一團並聞已定酌帶一千餘人到京後再由京中撥一團以資護衞其來京任務甚多種種内政外交重要問題皆由内閣議有端緒而待河間來京商榷實行來京行轅巳定在公府其結局則因黄陂决計不肯復職馮必正式就大總統之職又一報告目下在北京政府方面均確信河間决必北上惟確定之期尙無把握蓋就北京政府利害言之河間固以迅即就職爲宜若以河間自身利害言之似又以暫不北上爲宜以河間平素宗旨觀察當此關係緊要時期恐未必肯犧牲一切貿然輕離重地另一消息黎馮兩總統現均鑒於時局困難互辭總統重任黎雖經各省推戴似難成爲事實河間來京如不能就任時聞某某省督軍等七八人必於馮在京時電陳中央别有推戴但此項說數於法律全無根據恐亦爲一部份人之希望而已 
[引渡張勳之困難]  
　　引渡張勳爲段内閣時局善後之第一問題乃交涉復交涉不惟張勳未見引渡忽又有張勳逃走之消息遍傳街巿某京報記者爲此消息曾至使館界内探詢虚實有一友人告記者曰某日段總理梁啟超汪大燮等赴荷蘭使館談判引渡張勳之事正在滔滔雄辯之際張勳忽推門而入右手持自來得手槍左腋下夾携文書一捆於時全室爲之寂然張至案前置手槍於案上曰諸位勿驚余來非爲拚命也言畢徐徐將文書解開乃指謂衆人曰復辟罪鬼當於此中求之如必欲引渡張某者個中原委當不難使中外咸知之也云云此後如何結果余不欲深言惟外間所說張勳逃走一事恐非無因也記者曰然則張勳確巳出京乎曰此則非余所樂言惟張勳復辟之結果恐不以逃走二字了之也云云此事眞相迄未能明以表面觀荷使旣不允引渡張勳當局又無决心引渡之表示可知此事内幕情形必甚複雜也 
[川亂蔓延之京訊]  
　　日昨某處接重慶來電略謂本日收到十九日成都發來快信内稱十七日戴戡帶領貴州全軍退去簡陽之情形已經在案劉存厚於十八日正午率川軍進城先巡察戰跡旋入第一師司令部解裝成都巿民是日揭揚國旗藉表歡迎之忱又一面各團體開協議大會决議推舉劉存厚任四川督軍兼省長派遣代表傳衆意於軍門劉聆代表條告答以予不才未効力桑梓今蒙各團體之推舉實不敢當但此極關重大萬難以予一己之念爲决定須俟周熊兩師來會詢其意見而後有正當之答覆至於維持成都安寗予雖力微誓任其責等語現在成都巿民頗有甦生之望云云 
川黔兩軍在成都之形勢巳迭誌本報茲聞雲南軍於四五日前分道侵入四川現巳抵瀘叙兩州漸次向成都進軍兩處兵力約二師半以上在瀘州者爲右翼縱隊司令官爲顧品珍兵力約二師以一師留駐瀘州爲後盾以一師由瀘州北進取道資州嚴整隊伍而衝成都在叙州者爲左翼縱隊司令爲韓鳳樓兵力約一混成旅擬西折繞道嘉定進攻成都聞該縱隊於十七日在嘉定大破鍾體道所率一師之一部現尙追擊北進羅佩金按兵在叙州熊克武整隊在重慶熊氏素寄同情於南方現已與雲南軍互通聲氣坐鎭重慶與瀘叙兩處遙爲呼應唐繼堯决計以三混成旅援助在川之雲南軍該軍業於數日前陸續進發唐督軍則擬待至本月杪率最後之一旅親自出征雲南軍之形勢旣如上述則四川軍之布置如何亦爲關心川局者所亟欲聞知聞四川軍在成都附近一帶約三師現均集中於成都城外南郊一帶以備雲南軍之來攻將來兩軍之决戰地點總不出成都城南百里以外 
近日外間暄傳政府以川亂日棘非兵力不能鎭攝已飭駐岳軍吳總司令就近率隊入川吳於日前來京面受方略忽因湖南第二師師長陳復新受黨人運動欲攻吳軍已於前日（二十三日）乘車馳回岳州調兵入湘矣云云但據與吳接近者言得悉吳現尙在段宅並未出京然則湘省亂耗或僅係外間謠傳也 
[成都戰禍重開之西訊]  
　　字林報七月七日成都通訊云成都復大火四起鎗砲之聲不絶於耳蓋劉存厚之川軍與戴戡之黔軍已相開戰故也一週以前諸均安靜自劉存厚邀政界各員與外國領事開大宴會後外間盛傳各方面决議消釋前嫌擁護共和無何警耗傳來謂宣統復辟黎總統殉難馮國璋等均贊助帝制又傳新朝來電任劉存厚爲四川總督聞劉曾拒絶受命又無何盛傳戴戡下令謂川軍如果誠心擁護共和宜即赴北扼守由秦入川之大路聞劉以彼有保護桑梓之責不肯遵命仇劉者乃指劉巳决計受清室僞命因疑生懼深恐黔軍與戴戡他日終必被逐遂啓此次　端以上各節皆得諸傳聞至其内容仍未盡明也七月五日戴戡怱遽移居皇城其部下之兵則於皇城四周及通南門與東門各街設防扼守劉軍多駐鳳凰山是夜由所守之西門與北門進兵旋即佔據新小東門午夜左右鎗聲大作川軍謂黔軍首先開鎗至數百響後始回擊之無何砲聲隆隆排鎗之密猛甚至過於四月間之戰爭最可慘者大火紛起皇城西北東北與南面皆在烈燄之中該處居民奉回敎者居多自上次大火後紛築蘆棚草屋以蔽風雨略復街市舊觀曾幾何時復付一炬亦可哀巳此次戰爭將否卽了抑將延長無敢遽决就現局觀之殊無即了之望城中黔軍共約三四千人或易擊散惟東路之援軍兼程進行一日可抵而佔守川南之滇軍相距亦僅四五日之路程若輩聞黔軍告争勢必出援果爾則如油之潑火將更增其燄矣第中國之事往往出人意表故後事若何未敢豫料外人生命財産尙未聞有所損失獨憐城中貧富人民復遭大難困苦情形不可言狀川軍曾開大西門以聽難民逃生然葬身火窟者仍颇衆多經此一刦因財産損失而流離失所者將復增數萬人矣懋功匪亂今尙未平惟目下似無蔓延之象 
又九日通訊云今日城中戰爭絶少新聞惟悉其仍在進行而巳至肇釁原因確如前函所述戴戡於本月五日疑劉有異志即派兵扼守東城與南城諸道路是夜且圖佔據北門但爲川逐漸擊敗據傳黔軍向皇城退走時曾縱火燒城居民之爲火隔斷無從逃生以致葬身火窟與死於彈雨中者當然甚衆各處之火以皇城南部最爲猛烈與上次羅劉戰爭同一情形上次全區爲滇軍焚燬舊觀未復又遭大刦此次之火延燒至南面美以美敎會醫院始已該醫院初傳被燬似仍無恙蓋賴青年會與避難者救護之力也目下戰事以皇城爲中心點戴戡與其殘兵千人困於城中第三師已派兵援助自北開入之第二師現此孤城完全被圍城中之兵曾圖於一面突圍而出並另於一面駕梯赴城以逃二者均未有效兵士死者數十人傳聞川軍願啟路任令黔軍由南門逃生但此說不確又聞羅佩金現駐叙府來電謂彼對於此次戰爭擬主中立外人生命財産均尙無恙惟美以美敎會醫院或已不保外人住宅與醫院學校等現均滿住難民 
字林報七月十日自流井通訊云一二日前傳來復辟消息蜀省遂又得一政治上之震動所以謂爲政治上震動者因辟一事除在政界外幾無若何影響也惟成都之安寗已因以擾亂馴至開戰兩日聞戴督見清廷著劉存厚督川之僞詔後憤憤不平即派兵佔據各官署電局等處又劉存厚告知戴督謂彼此皆反對帝制苟能持平雙方不難和解詎戴不從劉之部下以爲戴有意輕視忿極開戰黔軍所守之地數處起火交戰兩日黔軍被逐出城成都爲古名邑而今又成交戰流血之場此種競爭旣非必要且背情理要知今日蜀省當與東南互相聯合以撲滅此阻遏進步之新障礙而非内訌之時也近數星期來除水路外全省頗覺安靜自流井爲滇軍勢力範圍之地當地滇軍劉司令自稱此地在其特殊區域之内所有稅項應由彼收取日前向鹽務稽核所索欵若干所員以提用鹽稅彼非其人辭謝之劉乃自取現資而去給以收條謂彼也此間總司令可以提用鹽欵供給軍餉保全治安㫿此是賴云蜀人嫌厭軍士自不待言常謂蜀兵者蜀匪也記者曾與某君談據云欲辦盜匪當先去兵紳士之意以爲堂地籌辦之鄉團視政府所招募之兵士較爲可恃滇蜀軍隊近尙沉靜但此不過爲貓伺鼠之局面耳日前榮縣頗有危象滇軍駐紥其地蜀軍不服謂係蜀軍所有之地雙方電致北京互相爭執後始决定由滇軍駐紥蜀軍遂撤退六十里惟聲稱後必復來驅逐滇軍目下雖尙相安無事但滇軍頗有戒心故在其勢力範圍地運存軍火頗多此間滇軍劉司令人尙漂亮與地方紳士頗能融洽大約劉一日能保全附近地方之安寗則自流井人士自必一日歡迎之此間以西之蜀人對於總統何人國體何種大半不甚注意其所注重者惟日食耳今年春夏兩季雨暘時若可望豐收田禾極佳實所罕覩雜糧亦呈好氣象如天公作美不降奇災則蜀人定可鼓腹而嬉平民唯祝兵士開往東方蓋兵士去則盜匪亦去而地方可安也 
大陸報七月九日成都通訊云成都今又陷於兵爭之中戴戡利用清廷僞諭攻擊劉存厚自爲蜀省之主人起釁原因大概如下初宣統復辟任劉督川之消息旣經徵實成都大爲震愕戴劉俱有反對帝制之宣言戴請各要人開會集議劉慮其詐僅派代表赴會聲明擁護共和之意戴請劉開往北境保護邊疆劉以此乃戴戡調劉出境以便南軍直入之計故不願往戴即從事佈置劉知已被攻擊亦卽籌畫應付方法當復辟電信未到之前戴巳儲糧於皇城滇軍已準備北伐記者聞諸可恃方面戴曾有言擬於十日内將蜀軍一律逐出成都此種舉動似爲戴戡之侵略行爲劉以戴之舉動顯將不利於己且亦有害於蜀省故於星期四午後調兵入城夜間十二時半戴戡開始攻擊嗣見蜀軍强盛黔軍乃縱火焚屋全街多被燒燬濃烟直起四十五英里外猶能見之戴困於皇城如鼠在籠與四月間羅佩金情形無異戴劉皆主張共和旨趣相同因何竟戎衣相見此誠爲吾輩外人所欲知者是殆謀取個人權利而已劉傾向弱方而戴則擁護南方劉與段祺瑞聞有關係設共和恢復段復握大權則川督一席自必屬劉但若南方得勢而戴能保持其地位則戴自必仍爲川督雙方目的皆注於督軍一職於是戰局成矣劉以爲因本省及人民之幸福起見故起戰爭以阻南人之侵入戴兩次向劉請和劉不允戰爭仍在進行據最近消息南面大路皆巳堵斷戴已無退路滇軍又觀望不前恐戴非出降即將餓死於皇城矣 
[我國海軍之現狀（周配義來稿）]  
　　近頃海軍宣言獨立天下視線羣集於此爰作是篇以供留心時事者之參考 
（一）組織及官制之制定海軍之組織頗爲複雜有參謀本部統轄陸海軍有海軍部掌海軍行政此外又有海軍總司令處直接管轄艦隊及造兵造船所并掌部下任免輔職之一部其他軍港司令部條例頒布於民國二年十一月以上關係頗缺明瞭今請記述於下 
（甲）參謀本部掌全國之國防用兵參謀總長之下有次長局長分本部爲七局分任部務參謀總長直隸於大總統統轄全國之參謀將校監督其敎育並管轄陸海軍大學校陸海測量各國駐在軍官軍事交通之各事務 
（乙）海軍部海軍總長管理海軍軍政統割海軍軍火軍屬監督所管各官署其編制大要於海軍總次長以下設參事（少將上校）四總務廳掌庶務纂輯風紀行用等事項（秘書四副官六視察八）軍衡司掌關於人事事項（司長一科長）軍務司掌编制計畫演習軍紀風紀儀制水路衞生等事項（司長一科長）軍械司掌關於艦艇及兵器事項（司長一科長）軍需司掌關於經理經與準備等事項（司長一科長）軍學司掌關於敎育演習艦隊練習等事項（司長一科長）軍法司掌關於軍法事項（司長一科長） 
（丙）海軍總司令部海軍總司令處在上海江南機器局内總司令駐於此處管理所屬之艦隊並兵廠船塢練營醫院等有行使艦艇之巡航及部下之演習檢閱等權並有部下之進退昇降賞罰之一部之權民國四年十二月裁撤此部改爲海軍總輪機處 
（丁）海軍軍港司令部其内容略等日本鎭守府條令又發布港務局條令其内容亦略同於日本港務部條令 
（二）艦隊編制現在艦隊之編制如左 
第一艦隊司令林葆懌巡洋艦海圻（四·三○○噸）海籌（二·九五○噸）海琛（二·九五○噸）海容（二·九五○噸） 
砲艦永豐（七八○噸）永翔（七八○噸）飛鷹（八五○噸）舞鳳（五○○噸）聯鯨（五○○噸）甘泉（二五○噸）附屬艦福安（一·七○○噸） 
第二艦隊司令饒懷文砲艦建安（八七○噸）建威（八七○噸）楚同（七五○噸）楚有（七五○噸）楚豫（七五○噸）楚謙（七五○噸）楚觀（七五○噸）楚泰（七五○噸）江亨（五二五噸）江點（五二五噸）江利（五二五噸）南琛（一·九○五噸）江元五二五噸）河用砲艦洒鯤（一四○噸）江犀（一四○噸）建中（九○噸）拱辰（九○噸）永安（九○噸）驅逐艦建康（三九○噸）同安（三九○噸）豫章（三九○噸）水雷艇湖鷹（九八噸）湖隼（九八噸）湖鵬（九八噸）湖鶚（九八噸）辰（九○噸）宿（九○噸）列（六二噸）張（六二噸） 
練習艦隊司令曾兆麟應瑞（二·四五○噸）肇龢（二·六○○噸）通濟（一·丸○○噸）鏡清（二·二○○噸） 
海軍部所屬以外之軍艦湖北所管楚材（九五○噸）楚安·楚義·楚信·（噸數未詳）浙江所管超武（一·二○九噸）泰安（一·二五○噸）安徽所營利濟（五○○噸）安瀾（三五○噸）安豐（未詳）金甌（一九○噸）福建所管元凱（一·二五八噸）保民（一·四七○噸）靖海（五七八噸）松滬諔水巡警所管策電（四○○噸）虎威（四○○噸）釣松（三五四噸）飛虎（三五○噸）專條（五○○噸）廣東省所管琛航（一·四五○噸）鎭海（九五○噸）靖遠（五八七噸）蓬州海（八○○噸）並徵（五三二噸）鎭濤（四五○噸）綏靖（三五○噸）寳璧（六○○噸）廣己（四○○噸）廣庚（四○○噸）廣戍（四○○噸）廣玉（六○○噸）廣金（六○○噸）廣眞（三○○噸）廣享（三○○噸）廣利（三○○噸）廣亢（三○○噸）廣德·廣海·廣東·江大（一二四噸）江清（一二四噸）江鞏（一二四噸）江安·父固（一二四噸）雷天·雷坎·雷兌·雷離·雷乾·雷坤·雷巽·雷艮·雷震·雷中·雷龍·雷虎·（以上噸數均未詳）所屬不明海長 
 
 

Page 7

 
 
　　清（五○○噸）海鏡清（四五○噸）清東洲（三五○噸）登瀛洲（一·二五八噸） 
（三）軍港設置等軍港之選定警備區域之計劃自清季以來雖屢列爲議題究無確定茲據新聞雜誌所載揭其所信者如下 
（甲）預定爲軍港地點一北海二三都灣三象山灣四榮城灣五連山灣 
（乙）警備區域一北區自鴨綠江起至芝罘止根據地榮城灣二中區自芝罘起至三都澳止根據地象山灣三南區自三都澳起至冠　頭岬止根據地北海以上警備區域擬各設置海軍鎭守使 
（丙）造船所兵廠列其著名者如下馬尾造船所吾國造船史上最有名多數軍艦係該所製造江南造船所及上海製造局前清時代之江南機器局分爲前記二部造船所屬於海軍製造局屬於陸軍漢陽兵工廠海軍部又有在漢陽創設海軍造兵廠之計劃 
（四）海軍經費海軍經費幾何究莫明其眞相惟據民國二年度預算爲三晨萬四千七百四十一元細目從略 
[狂風暴雨中之閩省長就任]  
　　赤水 
福建省長一席自胡氏被迫出走後李厚基卽自稱福建省長自六月四號至今凡一切民政事宜皆此假冒省長者肆其威力以行之政局稍定北京派之領袖乘機崛起重握大權李便着手運動初無若何消息迨於二十一號乃有李厚基兼署福建省長之電令此中因果難得其詳茲聞李於受命之三日前曾以一電致馮段請另任賢員前來總理民事厚基力薄勢難兼理云云故人皆以爲李之運動業經失敗不知實促兼署命令之來也命令到省之時李厚基喜得手舞足蹈當即下令全省文武各機關准備明日正式就職前之私省長今特表示其爲公省長並將私立兼理福建省長之招牌上理字改爲兼署字樣擇定二十二日正式入民署就職不期天不助巧自晨四句鐘起風雷暴雨奔騰而來直至晚十二句鐘尤不息李厚基以時不可失由兼理政務廳長王善荃帶省警備隊往迎李由軍署坐綠衣大轎穿八團實紗馬褂長袍並輕底朝靴大有老官僚氣派前爲警備隊中爲馬衛後有領馬長班三人最後仍爲馬衞前呼後擁拖泥帶水而來此時大風撼樹大雨傾盆人民見若干人馬渾身是水無不齒爲之旣入民署全體人員接入照例行接印禮各員入賀列於兩廂如雁翅衆皆欣欣然有喜色而汪守坻俞紹瀛尤甚李厚基開口便說兩很大俞警察廳長恭頌曰我輩之望省長若大旱之望雲霓今日國恩浩蕩命令下來深如人願此雨可稱及時雨也汪亦上前頌功德惟閩侯知事王曾述向前曰前三日暴風大雨四鄉被災禾稻多已損壞當此早稻登場之際連日陰雨今年收成定欠民皆饑寒省長以民爲懷請熟爲民籌之李厚基初聞汪俞輩之語滿臉含笑至此則怫然不悅頷首令散於是人皆以王某不識時務怏怏散去去此時風聲雨聲雷聲尤鏗鏗然似作不平鳴也 
福州一星期來無日不有風雨早稻已不可收且天氣極寒日必夾衣夜需棉被天災之兆巳現一斑省長公署以官樣文章電訊各屬其原文曰厦門泉州延平道尹省城連日颶風大雨非常猛烈未知各縣轄内風雨如何民居廬舍有無傾圯田野禾稻有無損傷夏收能否無碍仰該道尹轉飭各縣知事迅速查明呈報核奪省長印云云未知各縣如何具報也 
[離奇荒誕之濟南敎育總會]  
　　山東省敎育會日前接到上海戈登路伍宅來緘面署山東省城濟南敎育總會台啓該會收到此信時當以信面所署與會名不符本擬退回郵局嗣以省城地方並未聞有此項機關疑爲致函該會而封面誤寫遂即發函檢閱則内件甚多（一）伍宅來信（一）退回之濟南敎育總會致伍博士秩庸信一函此外尙有零剪報章數紙該會以濟南敎育總會原函滿紙讕言肆口謾駡且蓋有朱印長戳於伍博士雖不能損及毫末於東省學界名譽不無關礙其假借名義私造印章以自逞其村婦駡鷄之伎俩實爲社會之蟊賊擬將該函請警廳澈查有無此項機關抑係有人揑造以憑究辦茲將兩函照錄於下 
濟南敎育總會去函秩庸博士大鑒我中華民國無人格而不要面皮者莫已死之袁世凱若也自爲總統自爲皇帝迨各省反對又由皇帝降爲總統戀戀不捨億兆垂駡卒至疽發而死吾輩滿以爲此後不至再有此等寡廉尠恥之事發生矣不料事隔一年竟有老博士自爲外交總長自爲國務總理免職後携印而逃仍不顧顔面通電全國自爲外交總長不去何其無一分羞愧之心在老博士初衷不過祗知有黨不知有國家耳吾中華民國安用此搗亂之亂黨爲也騙錢肥己之偉人刑傷過犯之内務總長皆貴黨之中堅以老博士行將就木之行尸貪纞祿位而不忍去彼血氣未定之人無怪其軋墨盒打帮架種種行爲矣人而無恥以老博士爲巨擘同人等或游學歐美或游學東瀛未見有祗知有黨而不知有國之臭博士伍廷芳者甯不羞死倘再戀此祿位實行其破壞南北統一之局助貴黨興風作浪吾輩自有對待之法爲此布告廷芳其鑒之 
伍宅來函不分黑白不先調查眞相貿然來函大駡伍博士誠無道理君子愛人以德伍博士不善駡人故不效尤惟將原函退回伍博士向不以黨派爲然純以國事爲前提人所共知該函以濟南敎育總會書名不無可疑發此函者顯係於伍博士之心跡及其態度尙未明瞭請留心調查並閱近報便知眞相 
[江北短簡]  
　　海州鎭守使白寳山於七月二十三日夜由南京抵浦俟督軍署准發之餉洋五萬元匯到即赴海沭散放 
淮揚鎭守使馬玉仁今晨拜訪白寳山於杯渡庵前舟中暢談江北防務 
兩淮緝私統領季光恩尙駐西壩有俟白寳山同行之說 
西壩鹽市因江皖不靖運商裹足金融異常困難由公棧經理楊松喬向交通銀行借欵若干以濟商困 
清鎭小輪以關單不符停駛三日已於七月二十四日照舊開駛 
由淮安開至清江之劉保泰航船行經距淮七八里之翁公書院前沈没溺斃乘客二十餘人 
財政廳以驗契展限半年現已期滿嗣後發現未驗契紙照本年二月間定章辦理計大契六元小契二元七角五分白契除補稅外大契罰洋四元小契一元已訓令江北各縣知事佈告週知 
清江華興典疊次發現串匿衣飾錢物情事由被害之某會長函請警區捕獲曹某一名巳解警局澈究　 
[杭州快信]  
　　督軍公署擬即日在陸軍監獄鎗斃某案要犯宣布罪狀 
齊省長以戒嚴期内原有署中衞隊不敷分佈現又添招兩隊另委副官一員哨長兩員昨已確定實行 
駐甌六區統帶戴任電告戒嚴期内各區查哨及設防佈置在在需人原有差遣不敷分配請將前保之砲科畢業生朱尙徐曜兩員加委本區差遣省長電復照准並轉咨督軍查照 
省會警廳辦公人員往來車路向給有免查證現因時値戒嚴通飭將舊證一律取銷繳廳換給新證 
雲和縣知事昨電省垣請撥軍隊下縣塡駐 
平陽縣知事詳請省長薦任孫鑫源（法政畢業生）爲承審員奉齊省長照准令行高等廳查照 
省會一區六分署警佐馮光宇呈請給假回籍養親經夏處長核准另委毛銳代理未到差以前暫由督察員錢錫皓兼攝 
新昌嵊縣向爲蠶子出産之區銷售各處素無捐稅本年有該處劣紳藉詞勒捐（每蠶子一張捐錢五十文）各鄉民羣起反對釀成焚屋傷人風潮張家甸地方並及某師長房屋已飭該縣金知事嚴拿首要妥速辦結具報 
選送北京高等師校預科生經省長公署分日試驗已錄正取生方祖澤陳兼善袁喜聰鄭昶張鼐鄔翰芳馮克書趙槢八名分别給咨限本月終一律到京覆試 
地方通信 
[蘇州]  
　　省委調查廳長案續聞省長派委姚汝梅知事來蘇查辦崔警廳長被劾溺職殃民一案趙委員到蘇先至警廳傳詢在事人員後又邀請原列名之蔣廷章彭文傑二人查詢細情已記前報前日時報登有蔣廷章聲明不負責任之廣告其原呈一同列名之彭文傑見之即向蔣質問謂前日會晤趙委員時余親見汝將原呈中所列六欵侃侃直陳頗爲確切何以次日忽又聲明不負責任是何意見蔣云實係伊子受人之愚登此廣告彭文傑欲令其將此廣告取消蔣又支吾其詞而散嗣彭文傑卽約同原列名之九人會商以公民請願省議會事件具名諸人正對議會負責又有議員二人以上之介紹議會方可收受此案省會收受後即開會公議交付審查報告後又經大會通過咨交省長查辦經過種種法定手續而成即使硬將蔣廷章一人摘除亦不能遽將此案推翻况此等案件與人民直接赴省公署控訴者又絶然不同在查辦之委員亦不應詢及原具呈人此次趙委員先至廳署傳詢在事之警界人員後又邀同原具呈之蔣彭二人至其寓所面詢細情隱然視若輩爲原被告辦理未免失當然蔣廷章旣有此聲明我等亦應切實聲明以昭核實遂亦由彭文傑登報聲明其措詞略謂蘇警廳查辦一案文傑前偕蔣廷章等共十人請願省會咨省查辦近聞蔣忽有不負責任之聲明文傑等九人自當繼續進行完全負責云云一面並函告省議會查照又聞省委趙汝梅此次調查除採訪輿論調查案卷之外於捐欵一項親自派人分赴妓館籐轎公司車馬行各處將收捐回證檢齊核對總數聞其中捐數與廳署原報收數相錯頗鉅日昨趙委員巳赴道尹處禀明情形卽行啓程返寗禀復省長核示 
[松江]  
　　火會請撥辦公地點松江救火會本届大會議决分爲四區並加入蘇常等處聯合救火會團體現該會復具呈縣署請撥城内三慈閣爲聯合救火會辦公地點聞已奉批照准矣 
誤認竊賊之兇劇閔行人李小寳高杏村何小和尙日前泊舟葉榭鄉之金家橋與並泊者爲竊牛賊船該賊船知爲該處許鶴樓許鶴琴等所覺將來搜捕揚颿逃逸迨許等旣至誤以李等爲賊上船窮搜當被搜去銀洋一元小洋七角銅元十七枚李本有力見許等肆横逕前用武許等不敵而退遂鳴鑼糾衆復向李船圍攻李破圍逃出高何並被捕去許等先用私刑敲掠並火烙下體後始解至葉榭警察所請究該所見高何傷勢甚重卽解來縣現聞李自回閔後已將事實愬之鄉　並　集訟費來縣訴請澈底究辦矣 
中校同學會紀事省立第三中學校開辦近十五年舉辦畢業已十一次畢業同學近二百人去歲暑假期内由第一期畢業生發起畢業生同學會本月二十五號起由該會會長潘冠卿召集同學仍在該校開會聯歡第一日會員姚鶴雛因同學會名目冠以畢業生三字似覺範圍過狹提議修改結果將畢業生三字删去並將會員常年費每人自三元減至一元以期會員人數之擴充晚間由楊子侁校長設宴歡聚次日續舉第二次職員留美畢業生河海工程學校敎員楊允中當選正會長留日畢業生李伯良當選副會長畢業生趙品高當選會計潘冠卿費潤泉當選書記並選出編輯員姚鶴雛等四人幹事員袁玉雨等九人晚間舉行第二次聚餐會由會柬請該校現在及以前各敎職員到會聚餐席間由潘冠卿楊子侁姚鶴雛等先後演說並由蔣韻笙唱崑曲張東翼述留日實習工藝狀况費潤泉杜逢一講諧聞馬錫祉等奏國樂直至夜深始盡歡而散 
泗涇鄉各校實行補習敎育部所頒利用假期令學生留校補習之部令本邑惟泗涇鄉各校已見照辦其間尤以縣立第四高小辦法最爲切實該校對於學生補習雖不顯然强制但奬懲極嚴每到課一小時記功一次反之則記過一次迨補習期滿分功過量加奬懲記功一次者加一分滿十功者改奬實物記過一次者扣一分記過愈多則遞增扣分之數故該校學生對於補習一事並不規避云 
[鎭江]  
　　警局長親自出巡丹徒縣知事兼警察局長倪和甫現因防務戒嚴期内所轄各警區所巡官各員雖經通飭嚴防恐於晚間或有疎懈及藉故離區等事故於前晚起帶同親信跟隨一人微服出署分赴所轄各分區曁分駐派出各所秘密偵察各區長巡官等是否勤愼奉公所至各區所偵查並不預定時刻地點於出署時隨意擇定 
金壇添招警備隊鎭屬金壇縣王知事以地方防務緊要詳准上峯添招警備隊兩排以補警力之不逮業已飭令張警佐遴選精幹警兵聽候編制所缺警額即由張警佐另招補充 
[揚州]  
　　場運局長更易場運局長一職張司長本擬仍委潘仲奎接充嗣因他項關係委狀遂行中止刻已委馮代總統所薦之舒志觀（江西人）承乏聞舒君於今日（二十六）上午十一時蒞局視事 
實業視察員將來揚江蘇齊省長對於實業頗爲注意昨派仲漱芳蔣汝正兩君前往各縣視察實業狀况已在甯出發不日來揚今日（二十六）江都縣署接到省署此項訓令周知事即飭實業勸導員預備一切 
[嘉興]  
　　官吏分别懲戒嘉興縣監獄内判處三等有期徒刑之監犯王子卿於前月脫逃曾由管獄員報縣詳省通緝在案茲因日久未獲高檢廳長於日前呈請齊省長將此案關係官吏分别懲戒現齊省長已將縣知事張昌慶罰俸十分之二照一等縣核算罰洋六十元存儲財政廳以備將來修監之用管獄員俞濂着即撤差另委陸武接充 
禾地實行戒嚴嘉興居杭滬中心係交通要地自省垣趙參謀長被剌後謠諑繁興現爲維持秩序保護地方治安起見業已實行戒嚴來旅長陳團長均飭令部下加意防範俞統領亦令屬下對於水道注意防守水陸城門均於九時扃鎖非有要公不得出入劇園於晚間十時前停演輪埠車站旅館檢查較前尤嚴其有形跡可疑者輙詳加盤問每晚四城要道必有軍警荷鎗實彈分班巡邏 
[杭州]  
　　趙禪靈柩回籍昨日（二十六）趙禪靈柩起運回籍上午十點二十分鐘出奉直會館由軍署張副官乘馬先導後隨第一師馬隊及步兵連警察廳巡邏隊第一師軍樂隊各式花圈命令亭勳章亭禮服亭影像亭憲兵營第四師軍樂連及步兵團軍署各課處職員（乘馬徒步各半）孝子幕魂旛靈櫬孝眷轎三乘女送喪轎一乘先由杭縣路進迎紫路轉湖濱路至平海路二我軒照相館門首第一師童師長第二師張師長第七旅陳旅長設奠致祭繼沿延齡路出鬧市口灣運司河下過外龍舌嘴穿藩司前出清河坊至太平坊浙江實業銀行門首杭總商會顧會長省敎育會經會長曁各銀行長各校長等設奠致祭遂由保佑坊經羊壩頭至三元坊湖南會館門首省長代表李副官長胡運使王道尹姚知事等設奠致祭即走薦橋直街至長慶寺前警務夏處長水警徐廳長高等地方審檢各廳長設奠致祭即向南石路直上繞鐵路辦事處前轉民鳴新劇社門首城站路直赴車站先將靈柩上車次由孝眷上車即於下午二點五十分鐘附掛特别快車赴滬暫行停紼是日護喪軍警均佩黄色紙花鎗枝一律倒荷以誌哀悼各機關皆下半旗 
[南昌]  
　　齊師長督師出發贛省李督軍日前令齊師長燮元督率陸軍第二十一二兩團出發赴寗齊師長卽準備一切於二十三號午前四時兩團兵士卽行渡河排列車站左近當時督軍派楊副官長譚交際嗣軍務軍需軍醫軍法四課長軍械軍需兩局長戚省長代表陳政務廳長羅財政廳長何道尹水陸兩警廳長南昌新建兩知事警備隊張統領李印花處長榷運局長熊官産處長中民兩銀行行長各警察區署長員各公團首領紳商學各界及商團等數百餘人陸續渡河齊集月台歡送警備警察消防及各軍樂隊排列站旁五句二十分鐘齊師長由水巡廳登輪過渡抵岸步行至站與各界歡送人員相見並派護兵二人接收各界名片畢遂下令齊隊伍向歡送人員舉鎗行禮齊師長並親致謝詞約十分鐘之久然後令各軍魚貫登車旋卽開車前往是時軍樂大作各界歡送人員始相率回城 
調回駐吉混成旅贛省陸軍第三混成旅駐防吉安縣内將及一年現李督軍以第六師全軍開發赴寗省垣關係重要特調該旅回省以資鎭攝該旅前站昨已抵省餘則二十四號約可到齊業經指定第六師師部爲該旅辦公處 
[奉天]  
　　新民縣之水災奉省新民縣連日陰兩柳河暴漲縣屬黄旗堡一帶受災尤甚房屋冲倒二百餘間男婦老少死傷者計三十餘口什物傢具概付汪洋幸縣城得新築長堤及鐵路增高之力未遭横禍現黄旗堡附近被災難民携老扶幼約二三百名齊集縣街乞討夜則宿於露天之下狀甚可慘新民附近京奉諸綫自柳河爲灾道房及鐵橋被冲者數處計邑東五十五號橋樑及鐵軌下之砂石均被水丫壞邑西五十三號橋梁被水冲灣三十四五號道房亦受微灾現邑西一帶鐵軌均在水中浸没工師正督工修補　 
雜評一 
[組黨（步陶）]  
　　捕昨京電研究會有組黨之籌議此蓋時勢之使然也夫近數年之中國政客名義上雖不顯以何黨稱而實際上除超然者外就中之黨派固早已隱然各樹其旗幟然則今日之所謂組織者其殆於派别分合之間有所變遷與 
政黨作用凡足以不利於敵黨者胥黨義之所必採今以此眼藏觀察研究派之組黨其一必研究派敵黨之近狀於明揭黨幟後或將有所不利其二此番組織必將由别方吸收强有力之份子以增益黨勢然而時局搖搖雙方行動方走極端而偶爾乘時者又爲此志得意滿之形式以相表示甯非以敵黨之憤激爲未足而又從而促進之耶 
嗚呼政黨與國家其關係原甚密切我今所望於各黨者亦曰凡事稍爲國家留一餘地而已矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[謝絶商業規例編輯員]  
　　上海總商會呈復省長云奉令調查各商業章程規則及公共遵守習惯限於時局無從着手仰祈察核事案奉鈞署訓令以上海華洋各商業之規章慣例爲業外人所不知足阻貿易上之進步飭本會協同南市商會調查有文字訂定之規章及無文字訂定習慣辦有頭緒即行呈報以便派員到會會同審核編輯等因奉經提交常會議决先擬設立調查科物色調查員一面通告各業調集有文字訂定之章程其未訂定但有習慣者亦須編成簡明文字協同南商會辦理正在協商進行之際適値時局不寗商業恐慌無從着手商業調查爲最難問題卽使安寗無事亦斷非創猝所能採集現時商業狀况乃艱困如故調查一事不能不暫且從緩本日又奉訓令已委蔣乃曾宗嘉禄前來編輯令行知照等因查規章慣例尙未調集現實無可編輯鈞署旣巳委員來滬應飭知委員自行辦理母須到會編輯以免歧誤 
[丁槐被拘八誌]  
　　公堂不允復訊 
前總統府顧問丁槐將軍於本月二號携帶大總統玉印五顆來南寓居公共租界江西路客利西飯店内掯不交出印信業經政府電令駐滬特派交涉員及盧護軍使委任參謀長馬鴻烈偕同前總統府掌印官唐浩鎭咨請公共公廨簽票發交總巡捕房經代理總巡張生君率同五十號西探安姆司脫郎協往該旅館將丁槐連同玉印一併送至公廨經王肇之襄讞會同英卓副領事訊供之下即將丁氏連同印信併解護軍使署經盧護軍使親自訊供後諭令丁氏暫留軍署一面分别電禀黎總統曁馮代總統核示在案茲因丁之家屬以丁被拘留心不甘服延佑尼干律師具禀公廨要求帶回復訊昨日午後由原審官王肇之君會同英領卓君升座第二公堂英總領事亦蒞庭觀審至二時半由代理總巡張生君與西探總目安姆司脫郎將中西文案由單呈案即據丁槐之代表佑尼干帮辦費信惇律師上堂譯稱敝律師代表丁槐請求復訊已照章遞禀查當時訊理此案被告並未延律師到堂申辯現倩本律師代表容將被告事實詳細報告所報告之情形與字林西報所載大旨相同按被告犯事之處在北京不在會審公堂管轄範圍之内捕房辦理此案係受交涉使之請求惟公堂向章凡遇引渡之案必須研究明白始能照章辦理現被告之要求卽照禀中所列各條言至此卽將原禀宣讀（一）被告丁槐於西曆一千九百十七年七月二十號禮拜五日解送公堂其被控之案云被告於一九十七年七月二號在北京非法擅取唐浩鎭所管玉印五顆據爲己有違犯中國暫行刑律第三百六十七條又被告於一九十七年七月二號在北京非法侵佔屬於他人之漂流物違犯中國暫行刑律第三百九十三條公堂卽於解堂之日諭飭工部局巡捕房將丁槐及玉印等併关上海護軍使署以便轉解北京中國政府（二）審訊時被告未延律師出庭辯護而堂上亦未予被告以時間使其委任律師代表因此被告未能將確情向堂上聲訴（三）審訊時並無充分證據證明被控之案由卽被告於一九十七年七月二號左右在北京非法擅取玉印五颗因無證據證實被告非法據有此項玉印（四）審訊時亦未有充分證據證實被告之案由卽被告擅取唐浩鎭所管玉印五颗據爲己有（五六）被告丁槐於一九十七年七月二十號下午兩點半鐘被拘當時即將被告解送公堂並據上文所控之案由審訊但不予被告以機會委任律師或與伊之友人通信或囑伊之見證人等到堂作證（七）如果堂上准予將案復訊被告必能確實證明渠係合法佔有該印之人且無論何人若能合法領取該印被告願將印交給之祗緣邇來中國政局不靖是以雖有人要求該印而被告暫留之者實欲查問要求該印之人是否合法有取得該印之權耳此乃出於被告之審愼絶無他意（八）本案一經公堂復訊被告能證明渠對於被控之理由或無論何種罪名均屬無罪現被告隨時素願將該印信交給公堂判定對於法律上應得此項印信之人是以具禀人請求公堂准將本案復訊並請公堂諭飭上海工部局巡捕房要求上海護軍使將被告丁槐交還於本案復審期内管押於上海工部局巡捕房並准被告應得本案一切之利益宣讀畢復據聲稱詳細研究此案口供被告並無非法行爲取此玉印卽原告唐浩鎭之口供亦云與被告二人管理被告旣奉黎大總統之信任將印信交給與彼則被告自應妥爲保管在唐亦未能將伊與被告有無分别之處證明以故此種口供不能信任未識堂上當時究竟有無訊明此項印信如何落於被告之手且被告並非家居滬上以故人地生疎别無他意然無論何人之思想以爲總統之印信不能由人帶滬堂上亦以此着想故將被告引渡然現在政府其中已另有一樣局面故被告所帶之印信並非非法取得實由管理之人交給與被告現在總統處此地位故被告不能不用非常之法保管此種印信實無據爲己有之意不過交與之人須有權收取况當時被告出走之時不知政府是否推翻北京之變象如何結局直至後來始知由馮代理總統職權故即拍電至京詢問詎接復電可疑且派有一人來滬被告因不知此人是否有權故未交給是以被告並無違法之事敝律師今日到堂所最注意者爲第七八條如果堂上准予復訊被告可以證明該印信並非非法取來然現在原告所控被告係屬刑事公堂向章訊理刑事案件須將兩造口供研究確實無疑始能引渡至於國事犯則敝律師來滬巳十二三年從未聞有引渡之理蓋國事犯非常重要一經引渡生命必難保全前日貴公堂訊理此案並未証明被告有罪如謂被告不應措不交出印信則非刑事性質况此種印信究應交與何人直至現在尙未明白以故公堂對於本案須主持公道當時將印吊案後應由公堂暫行扣留俟北京有電來滬再行定奪堂上所云前日被告並未將如何得來之處聲明者實因被告未延律師辯護之故現在敝律師代爲聲明應請堂上准將丁槐　帶回公堂復訊云云並由代理總巡張生君投案聲稱本代總巡所欲聲明者係昨日大陸西報所載領事簽字等情一層並無其事實係該報館誤會以後足使領事與捕房生有意見且本代總巡並未違背美領事之意旨查七月二十號本代總巡親至美領事署請美副領事簽字拘提丁槐者欲圖迅速擬於是日上午帶至公堂然此事與美國並無關係不過照章簽字而已因去時美副領事公出總領事不允代簽旋至十一點三刻鐘復往詎美副領事仍未回署故又於下午二點一刻鐘又往其時公堂已退而丁職位狠高不願在捕房留宿一宵故商明値日領事將丁解送公堂當請美副領事簽字時美領云須由領事訊明方能引渡並無别語大陸報所載本代總巡頗爲反對且與本代總巡名譽攸關查當時捕房將丁帶至寫字間内約有一點餘鐘始行解案被告與其友人於此一小時内儘可延請律師况審訊此案係在大公堂無論何人均可入内旁聽云云旋經中西官磋商之下以此案本公堂並不知有政治關係且被告在捕房有一小時之久儘可延請律師現在案已定斷所請復訊碍難照准諭畢退座 
[趙禪靈柩到滬後之殯儀]  
　　前浙江督軍公署參謀長趙禪在杭被刺由家屬扶柩回籍安葬於前日自杭附搭特别快車運柩來滬因火車抵滬已晚是以靈柩暫在滬　火車北站月台停放過夜等情已誌昨報昨晨七時爲發引之期其一切儀仗俱經預行擬定茲特分記如下 
（一）迎柩之路由出滬寗火車北站頭門朝東走北河南路一直過天后宫橋經河南路三茅閣橋往西走愛多亞路轉灣朝南過敏體尼蔭路肇周路一直朝南遇斜橋直抵湖南會館停柩所時已鐘鳴九下 
（二）沿途之儀仗首爲公共租界捕房印捕馬巡十二騎開導次爲淞滬警察廳軍樂隊一隊淞滬警察游巡隊一隊次禮服亭勳章亭命令亭次第十師第一營步兵一連次遺容亭次惠兒院軍樂隊一班次神主亭次松滬護軍使署軍樂隊一隊次執紼賓客次酃柩砲車駕以六馬後隨砲兵馬隊六騎末後爲家屬馬車依次緩行公共租界捕房印度馬巡送至英法交界之愛多亞路卽站定由法捕房捕頭帶同法捕六名華捕六名馬隊二騎開導前行另有越捕十名乘自由車隨同沿途照料斜橋華法交界又有越捕多名在彼照料斜橋以南均由華界軍警分别迎護（三）執紼之賓客馮代總統代表陳靄士因病未到段祺瑞代表鄭大爲浙都督署代表吕夢熊滬海道尹王賡廷上海縣知事沈寳昌淞滬警察廳長徐國樑松滬護軍使署代表參謀長馬鴻烈交涉公署代表譯員楊小堂江海關監督代表陳震東兵工廠總辦謝邦清滬甯滬杭鐵路局長任傳榜上海地方審檢兩廳長袁鍾样林炳勳工巡捐長朱鈞弼英法兩公廨正副會審官關炯王篤奉俞應望聶宗義以及趙氏親友不下百餘人均隨柩步行恭送 
（四）會館之佈置會館中陳設由上海縣公署預派之科員吳垚欽姚鑫之以及淞滬警察廳督察長曾永奎等預先佈置會館内外由淞滬一區第二警察署長余炳文率同巡士分投照料其會館大門前紥有松柏素彩牌樓一座大廳中間俱紥白彩四壁徧懸各界輓聯靈柩於九時迎抵會館時先停大廳正中門前懸掛孝幃幃前供設案桌中供遺像並陳祭菜香花左列命令亭右列勳章亭陳設旣畢執紼來賓親友俱依次分班祭奠趙弟幹生一一叩謝各來賓遂即分道而散時已十句半鐘矣 
[引渡刺趙嫌疑犯之要求]  
　　浙江督軍公署參謀長趙禪被刺一案經上海公共捕房緝獲嫌疑犯陳惠慶王子金張會生吳全福等八名解至公廨電由浙省派員帶同車夫阿根至總巡捕房辯認並無正凶在内當由該員將阿根帶回杭垣等情巳紀前報茲經確實調查該車夫阿根及吳俞兩君尙未返杭因此次所獲八犯雖經阿根逐一辨認並無動手匪徒在内而當時詰詢供詞並察得八犯情跡均處嫌疑地位未便寛縱是以吳俞兩君將阿根暫寄警所一面立電楊督軍述明一切當經楊督軍電請盧護軍使函致交涉員轉商領事團要求引渡赴浙研鞫盧軍使奉電後當卽備文朱交涉員迅商領事團將所獲之陳惠慶等八名引渡使署以便備文解浙歸案訊辦故吳俞兩君尙未返浙須俟該犯等引渡押解回浙云 
[陸巡閱使特派員起程返粤]  
　　兩廣巡閱使陸榮廷因有要公特派使署參謀兼粤督軍署顧問林伯超來滬與唐温諸君接洽並乘滬寗車赴寜晋謁馮代總統磋商要事已紀前報茲悉林君赴寜即晋謁馮總統磋商一切本擬在寗暫留數天嗣因得悉海軍第一艦隊宣言獨立已有一部份開赴粤省是以怱怱返滬昨乘太古公司商輪遄返粤省復命 
[鄭大爲啣命來滬]  
　　前上海鎭守使鄭汝成之長子鄭大爲自乃父被王曉峰王明山狙擊逝世後卽由袁前總統命充總統府侍衞武官日前大爲君奉段總理委派來滬與軍警兩界密商要公寓麥家圈惠中旅館擬二十七晚乘滬寗晚車赴寗面謁馮代總統叩訽機宜據聞係對於海軍方面行使疏通之法云 
[第二艦隊與練習隊之通電]  
　　松滬護軍使署昨接海軍第二艦隊及練習隊通電云（前略）長江區域上自長沙下迄吳淞向由海軍第二艦隊各艦艇分段巡防素以保衞地方維持治安爲宗旨此次滬上海軍之宣言第二艦隊與練習艦隊均未與聞現在二隊曁練習隊一切行動惟有禀承馮大總統意旨趨向中以服從中央保衞地方維持治安爲職志謹此電聞海軍第二艦隊司令饒懷文練習艦隊司令曾兆麟叩有印 
[戒嚴區域内之水陸防務]  
　　步兵三十八團馬團長以斜橋以南爲往來高昌廟及龍華等處之要道刻旣防務緊急則行人之深夜來往者自宜詰問其來去蹤跡以杜㚥宄混入除通令龍華高昌廟二處各軍警如在深夜遇見行人即行盤詰外昨又傳諭站防斜橋之崗兵凡遇深夜由北南來之人務須詢明然後放行以昭愼重 
駐滬水警第三分署王署長以南碼頭迤南至龍華港一帶浦江現奉軍署指爲戒嚴重地所有兵工廠附近小港内泊有船隻自宜檢查故於昨日令飭各巡官於每夜駕船梭巡以重防務 
[高昌廟居民之驚擾]  
　　近日滬南高昌廟一帶居民因謠言不靖颇爲驚恐昨竟相率遷移當爲高昌廟警區李巡官訪聞以居民遷徙原可自由惟該處係屬戒嚴區域今忽自擾妨礙秩序立卽派令長警分赴境内傳諭居户商舖勿信謠言安居樂業並謂滬地斷無戰事發現云 
[川商所之梓鄉消息]  
　　昨日旅滬川帮又接重慶快信述及此次劉戴兩軍在成都開戰總府街之正大裕綢舖與洋貨號被砲火擊燬殆盡南門與北門與北門内皇府外街各店舖房屋大半被砲火焚燒當川軍攻破東門北門時城内滇軍至東大街中東大街西大東街一帶（最繁盛商市）挨家擊門而入正在搶刦之際適劉軍攻進東門滇軍見勢不佳卽棄去械贓拚命逃遁除西東大街各店舖稍受損失外其中東大街東大街各商號均未遭毒手旋由劉軍保護全城迄未開市蓋因戴軍仍在城外駐紥也且四鄉土匪與兩軍時有小戰至留軍入城迄今頗安以故人民曁各商家均感劉進城保衞之恩特開會歡迎羹犒賞劉軍並聞戴戡與旅長熊某均以身殉然我川連遭兵燹人民之財産損失巳數千萬兩言之心傷涙下且滇桂兩省尙欲派兵來川其説果確則全川無安寗之日云云 
[洪述祖經過路上之炸彈]  
　　謀刺前農林總長宋漁父案時之要證洪述祖前日午後又經公共公廨王崧生襄讞會同美柯副領事復訊之下判洪仍交中西探捕帶回滙司捕房候再復訊詳情已誌昨報茲悉當時該探捕等將洪押解至文監師路克能路轉角（該處係解回捕房必經之路）詎預有人安置炸彈兩枚不知是何用意經押解探捕等瞥見即將該炸彈帶回捕房禀明捕頭諭令將洪妥爲管押並飭偵緝棄置炸彈之人解案澈究 
[承認繕函嚇詐游戲塲]  
　　法捕房施總巡因邇來時有匪徒冒托名義專書恐嚇信　向游戲場各店舖居民等索詐洋銀實屬擾亂租界治安故飭各包探嚴密查拿務獲究辦現由探目沈德福在法新租界霞飛路鼎慶里二號門牌内拘獲錢煥章陳自新兩人羹在錢身畔抄出恐嚇戲場信稿一紙與游戲場呈交捕房之原信核對筆跡相符昨解法公堂請究錢煥章供前在陸軍當差取銷來申後賦閒無事恐嚇游戲場之信稿係柏姓所起由民人抄寫寄往游戲場希圖索詐與陳自新無涉請求恩宥陳自新供前在南京陸軍小學肄業時與錢煥章相識此次民人來申祗有十餘天住居城内賣文爲生日前將撰就文字持至錢處托售適包探到來拘人因民人同在一處誤爲同黨致被拘案實與此案無關求察中西讞員判錢煥章押西牢兩年期滿永遠逐出租界陳自新從寛開釋 
[破獲乍浦路刦案後之搜求]  
　　住居閘北華界之海門人徐阿三經美捕房華探目黄四福西探目西扶司查與乍浦路二百七十一號門牌葉炳倫家被刦現洋鈔票一案有關協同閘北警局偵探將徐緝獲提回收押在案昨由捕房將徐押解公共公廨請究經關讞員會同英卓副領事向徐略訊一過又據中西探目相繼上堂禀明將徐緝獲情形並查得尙有同黨某某等兩名匿居某處應請出票提案併究等語中西官判徐還押候移提人證再訊 
[考選清華學生揭曉]  
　　江蘇省長以署布告云案照本届考選清華學校學生業將試卷評定所有正取各生應卽查明五月十四日第一千二百二十九期江蘇省公報所載該校招考規程第四第 
 
 

Page 11

 
 
五兩條限八月五日以前報明赴京覆試日期其履歷未照表式詳塡者應即補塡照片祇繳一張者並應補繳一張以便於八月十五日前彚送北京如逾限不報即當遞傳備取各生幸勿自誤此布計開正取十名郭協邦江陰鐵明上海王邁淮安潘光迥寳山相壽祖寳應黄家驊嘉定張嘉鑄寳山顧謙吉無錫唐慶增無錫周思信寳山備取二十二名應尙能江寗劉丙彪寳應周象裘江陰王漢才無錫王石峻江陰袁鐵寳山顧新鏞吳縣王之鈞江都王世弼江浦曹者福南滙史國維溧陽吳慶源江陰俞鳴岐金山 
仲昶泰縣陸毅無錫仇都江甯張宗强吳縣張宗蠡吳縣章本乾上海惠士鈞松江楊培生溧陽凌其塏上海 
[京鄂高等師範之合格學生]  
　　江蘇省長公署布告弆案照本公署招考北京武昌兩高等師範學校及武昌商業專門學校學生業將試卷分别校閱除武昌商業專門學校無合格學生未予錄取外計錄取北京高等師範學校合格學生李蔭棠佘瀾朱增璧張念恃四名武昌高等師範學校合格學生徐德明一名合行布告仰錄取各生於八月三十一日以前分投各該校聽候復試再各生中有因注重科目分數不及格者經本公署考察程度改分他部一併分别註册如各該生願入所改之部應於八月五日以前呈明本公署以憑轉咨計開北京高等師範學校合格學生四名李蔭棠碭山志願投考理化部因注重科目分數不及格改列博物部佘瀾儀徵志願投考理化部因注重科目分數不及格改列英語部朱增璧賣應志願投考理化部因注重科目分數不及格改列博物部張念恃泰興志願投考博物部武昌高等師範學校合格學生一名徐德明江陰志願投考國文史地部 
[香烟廠罷工風潮四誌]  
　　浦東陸家嘴英美香烟廠因減少錫包面女工工資釀成罷工風潮已迭誌本報茲悉三區解警正復於昨日傳集年長女工數十人到署開導謂爾等連日聚衆滋鬧殊屬非是如果不願工作可向該廠算還存工工資否則亦須公舉代表直接與該廠經理磋商靜候解决不得再行聚衆滋鬧各女工咸謂非照原訂工資决不上工云云旋即散去解警正旋又親往該廠晤商洋經理擬將元包頭每兩廳減去工資二釐半勸令雙方退讓以便早日解决不知洋經理能通融應允否 
[三盜一併鎗决]  
　　閘北恒通里木工張得昇家被刦一案松滬護軍使署前據淞滬警察廳獲解盜犯尹小六子徐國興陣四麻子等三名到署節經發交軍法課訊據該犯尹小六子供認夥同徐國興等行刦張得昇家得贓分用不諱質之徐國興陳四麻子等供亦無異援懲治盜匪法均各判處死刑咨請江蘇督軍公署核辦去後茲接齊兼督覆電照擬執行爰於昨日午後二時將該盜犯尹小六子徐國興陳四麻子等三名提出驗明押赴西砲台地方一同槍决以昭烱戒 
[新舊交涉員之交替]  
　　新任交涉員薩福懋已於二十七早抵滬假寓公共租界跑馬廳一品香十號房間是日午後卽往見朱交涉員訂定八月一號正式交代聞朱交涉員現因急欲赴寗擬請薩君提早兩日接印又聞朱交涉員本擬俟卸任後留滬靜養數月卽作美洲之游乃馮代總統於徑日電囑隨同入京在公府辦事將位以秘書之職朱君以屋已租定頗費躊躇嗣奉函催隨節北上昨早又託浦口會辦某君乘返滬之便當面勸駕謂馮總統現在物色能操英語兼通法律之人隨同入京辦理外交事宜必須一行現朱君巳决計於三十號晚車赴寗八月一號隨同馮總統入都云 
[滬人挽留朱交涉員之電稿]  
　　其一北京國務院段總理外交部汪總長南京馮大總統齊省長鈞鑒江蘇交涉員朱兆莘駐滬以來於外交事件有關地方主權人民利益者無不盡力維持深得輿情愛戴擬懇暫留地方幸甚上海公民姚文枬莫錫綸陸文麓顧履桂蘇本炎同叩宥 
其二北京國務院叚總理外交部汪總長南京馮大總統齊省長鈞鑒上海朱交涉員蒞任四月每見辦理交涉應付咸宜羣情愛戴茲聞不力去任代爲抱屈本社攀轅無術惟不忍湮其政績合電陳明庶存公論上海虹口勵志書報社同人公叩宥 
其三北京國務院段總理外交部汪總長南京馮大總統齊省長鈞鑒朱交涉使到任以來辦理華洋交涉不抗不卑羣情欽仰前閱報載有命令因辦理交涉不甚得力去任公民等殊覺代抱不平合詞電呈以彰公道上海公民代表吳兆奎姚錦榆等同叩宥 
[招募男女工人誌聞]  
　　本埠某公司遣人分赴贛鄂魯等省招募華工運赴外洋工作業已紛紛抵滬守候公司船放洋出口等情已紀前報茲悉前次所招均係銅鐵工匠而此次招募來滬者則男女均有或夫妻或兄妹皆年輕力壯之人聞昨日有人見某公司碼頭此項男女工人甚多異而詢之據稱此次由湖北來者居多皆該公司派人前往招募而來後至某照相館見若輩紛紛入内各拍一半身四寸照片惟女者拍時向照相館借一白通草帽戴於頭上並穿一黑洋紗極寛大之男衫詢之照相館中人據稱連日已拍不少此照計三張一存公司一存自身一帶往外洋招募時聲稱男人作工女人招往剪紙花及洗衣每月工洋五十元於放洋登輪時給零用五元經手扣一元上船後再給工洋二十元經手扣二元到目的地下輪時再給二十五元若有家屬由公司出給手摺每月向公司支取半俸尙餘半俸與本人無家屬專交與親戚亦可現雖陸續來滬尙未齊全一俟到齊卽須啓行故昨日小東門十六舖一帶茶館及城内邑廟各照相館均有此項男女工人在彼盤桓云 
[張開儒電請議員往粤]  
　　旅滬國會議員通訊處昨接廣東張開儒來電云法界國會議員通訊處轉參衆兩院議員公鑒孫中山先生來主張招集兩院議員於廣州開非常緊急會議組織政府以擁護眞正之共和國家此種主張與開儒所主張者若合符節且爲多數國民所贊同解决時局除此别無他法務懇諸公以救護眞正共和爲重迅速命駕來粤開會以挽外難存亡之機在此一線幸勿稍事觀望並勿爲現政府所欺騙臨電迫切鵠候明敎張開儒叩寢 
[最近兩日之銀洋進出]  
　　前昨兩日本埠各銀行及各客帮進出銀洋概數調查錄下滙豐銀行從東洋裝來現銀五十九萬八千兩又從香港裝來墨洋四萬七千元麥加利銀行裝太平洋郵船從外洋來大條銀四十三條合四萬四千兩道勝銀行從海參威裝來寳銀二萬五千兩各客帮從大連灣裝來現銀一萬四千兩又洋九萬五千元又烟台裝來洋八千元又廣東裝來現銀一萬三千兩至出口則有正金銀行裝往日本現銀八十二箱計二十六萬四千兩又廣帮裝往廣東小洋三十九箱計洋十二萬九千元餘如天津青島等埠此兩日間並無進出 
[留美儉學會第一次放洋]  
　　江亢虎返國即發起留美儉學會事茲聞第一批自費學生本月三十號隨江君渡美者共十三人内有女生二人其姓氏如下 
林甄字徐仲乾陳光玉胡茂欽胡茂精趙家遹吳鏡清周文爕龔式龍陳榮祥何葆仁顧淑型女士 
陳祖怡女士又聞江君現托留美畢業碩士陳定謨君擔任該會駐滬事務其通訊處仍在寰球中國學生會 
[北京工業學生參觀電機廠]  
　　日前北京國立工業專門學校學生沈構堂張水淇等趁暑假之暇南來考察蘇省電氣事業到滬後由江蘇省敎育會沈信卿先生介郷赴華商電車公司及内地電燈公司參觀一切關於各該廠組織狀况營業狀况及各電機之構造設置均考察極詳待考察北市電車電燈公司完畢後再赴無錫南京等處電機廠考察一切聞沈君等在校成績頗優此次南來考察爲將來提倡電業之借鏡云 
[醫藥學會代表之姓氏]  
　　醫學名詞審查會定於八月二日開第三次會議等情已誌前報茲將中華民國醫藥學會各代表姓氏錄後醫學部代表謝崧藩君吳谷宜君朱縉卿君范補程君汪于岡君化學部代表華裳吉君彭敏伯君王幼度君 
[初級小學畢業式]  
　　小南門白糧倉街初級小學校前日舉行第五次畢業式午後二時開會先由全體學生向國旗校旗行三鞠躬禮次唱國歌次唱校歌次由敎員鄭初年君代校長報告校務次請校董葉鴻英君給憑次來賓演說次學生表演游戲各節演畢閉幕茲錄畢業生名次如下李壽安（女）凌其嬀（女）高曾潔（女）王素明（女）徐錦芳（女）凌廷堯（男）喬志均（男）葉承疇（男）姜慶堯（男）沈紹華（男）王祖瑛（女）王國城（男） 
[浦東青年團開會記]  
　　浦東青年團昨假楊家渡縣立第二高等小學校開研究進行大會會員到者百餘人午後一時振鈴開會首由團長楊本立報告開會宗旨並詳述會務進行狀况謂有旅寗浦東學生曹致遠等二十五人擬加入本團共相策進等語衆鼓掌歡迎次由贊助員顧聘珍等相繼演說大概係勉勵之詞旋經各團員公同討論而散表决問題如下（一）預備擴充會務手續（二）調查工商業以作職業敎員之預備（三）組織文藝社（四）由第二師範學生鄭炳渭提出擬在川沙縣境内設立分團以便團員就近討論衆贊成定本月十六日開成立大會 
[水利協會徵求會員]  
　　上海縣公署訓令各市鄉農會文云案奉省長公署第三二一一號訓令内開案據江蘇水利協會籌備處函稱江蘇水利協會入會資格業經敝籌備處錄登各報開始徵集以八月三十一日爲截止期於九月十六日開成立會惟江南北地方遼闊報紙流傳恐難盡悉應請省長通令各縣知事轉行農商會各機關務於八月三十一日以前遵章報名並介紹合格會員以便通訊召集茲附呈條例通告書各一千三百份請貴公署各留存一百份餘請即隨令頒發實紉公誼等情並附條例通告等件到署據此除批示外合特令仰該知事即便轉行農會各機關分别遵照此令等因計發水利協會條例通告各二十份到縣奉此除分别函送令發外合亟令仰該農會即便知照此令茲將通告書錄下 
（一）本會暫設籌備處於南京城北丁家橋江寗議員寓（二）九月十六日開成立大會（三）八月三十一日爲報名入會截止期（四）合於第四項資格報名入會者務請塡寫介紹人及住址以便通訊召集（條例從略） 
[公義會之慈善事業]  
　　中華公義會係由各慈善家集資組織在新閘橋北大統路新民路轉角協志里内賃屋開辦施診給藥由該會醫藥部主任徐錦裳邀請各科專家擔任醫務已於本月初六日開幕並擬設立貧民義務小學俾一般寒素子弟得以入校肄業一俟報名足額即行定期開課 
[電飭籌墊稅款]  
　　上海稅務總公所高所長疊接江蘇胡財廳長電令略謂國家公欵奇絀待需孔殷之際全賴各屬稅餉呈解前來以資撥用故稅欵一項尤關緊要查上海爲商業薈萃之區征收較他處爲便况各業認稅商家更具愛國熱誠尤能踴躍輸將當此軍需浩繁必得稅欵爲周轉務卽轉知各該認商先行將認定稅額除應解之外籌墊彚解以期集有成數藉供要需是爲至要等因高所長遵經分向各認商代表切實籌畫勸令將應繳之稅欵提前報解或設法籌墊若干以憑彚總詳報 
[皮鞋公司之創立會]  
　　中華皮鞋有限公司於七月二十五號召集創立會假上海工商研究會爲會場公推李象爵君爲主席主席請余華龍李平二君報告籌備處經過情形余君卽起立報告公司發起原由李君報告招募股份業巳足額雖有未繳股欵者可由招募人負責并謂今日所以准期開會者因南京路總店房屋經已定妥北四川路支店亦已盤就故不得不從速開辦也次選舉　事七員即李象爵君袁履登君陳銘生君李逢巽君李飛卿君施才臯　紀育鴻君監察人二員即陳贊年君黄組佩君揭曉後主席　黄組佩李飛卿二君查察籌備處帳目末議修改章程衆意於一月内投函修改時巳鐘鳴四下遂散會又聞旅滬董事於股東會後即晚召集第一次董事會巳委任余華龍君爲總經理李平君爲副經理 
[舊郵票剪開拼凑]  
　　北京路郵務總局西人控住居閘北之王根堂私造郵票等情由捕將王拘解公共公廨訊供收押在案昨晨復訊先由新閘捕房中西包探投訴被告因將用過郵票剪去郵局所蓋圖章拼凑完全持至新閘路四百八十四號門牌烟紙店内混用經該店學徒榮仁康交與店主楊阿林察係拼成通知郵局報捕將王拘獲並抄出拼成之三分郵票一百餘張請爲訊究並將所獲郵票呈案請察繼由管理郵務西人上堂譯明前情請爲查究並據見證榮仁康投稱被告將三分郵票二十張以九折售賣後經店主楊阿林察悉報捕將王拘究是實又據楊阿林到堂證明各節訊之王根堂直認不諱中西官以私造郵票與僞造鈔票情罪相同應得五年或七年刑期姑念到堂直供從寛判王押西牢二年僞郵票交郵局銷燬 
[述明僞票來歷]  
　　王嘉鶴持僞造之某銀行十元鈔票一紙向烟紙店混兌被店夥沈子和察破扭控捕房後由包探續獲李月仁一名昨解公堂請究王供因乏錢使用向李借貸李借給鈔票一張不知僞造李供向在南京某學校爲敎員因事來申缺少旅費向素識之酒業商人周玉隆借得鈔票現洋若干元後王前來向我商借即將周玉隆所借之鈔票轉借與王並非自己僞造求宥聶讞員判各押二十一天僞票銷燬 
[冒騙貨欵案訂期再訊]  
　　榮泰彚昌維昌利華各洋行呈控無領事管束西人湯姆斯利其那克倫克冒用博物志洋行名義騙取貨欵爲數甚巨業經總巡捕房派探將該西人拘解公共公廨訊供押候原告到堂質訊在案昨晨傳訊先由原告西人末脫司等投案請求究追卽經中西官向被告西人略詰一過判仍帶回捕房聽候查明特别訂期研訊 
[索償損失案提前開審]  
　　英商老公茂洋行呈控莊慶玉承包裝運外洋之蛋黄請追損失銀一千八百三十餘兩一案昨晨由公共公廨傳訊先由原告律師上堂譯訴案情要求提前訊理被告亦延代表律師聲稱原告所請提前訊理亦表同意等語中西官判莊交保准予提前開審壩 
[大連油荳餅巿僊之報告]  
　　本埠油荳餅業昨得大連來電報告八月份黄荳開價每擔五元六角五分荳餅每片一元四角荳油二十元零八角九月份黄荳五元八角較前兩天又漲二角荳餅一元四角五分亦漲五分荳油二十元零七角又漲起一元滬商接電後當卽電囑抛進爲數甚巨惟一波未平一波又起將來市價頻落未知吾華商又呈若何景象也 
[川商暫停運貨]  
　　四川旅滬莊客接川省本號來電謂前裝進川洋貨綢緞各件上月間在重慶地方被匪搶刦約計損失血本三十餘萬報請官廳曁戴督軍派軍查緝至今毫無音信現請商會將搶刧情形轉請官廳趕緊查缉以後各貨切弗裝運因川局一時未能平靜恐蹈前轍云 
[同室操戈之凶險]  
　　浦東洋涇鎭張家灣鄉民馬金林被堂弟馬杏林用刀戳傷族姪馬柳根上前救護亦被剌傷要害而死當時將兇犯拘送地方廳並派員下鄉驗明判令尸屬自行棺殮候將杏林訊明律辦一面飭將金林妥爲醫治傷痕再核在案茲悉馬金林共受刀傷五處連日在家倩醫診治日見增劇是以金林之家屬等昨至地方廳禀明定於卽日將金林送入滬北仁濟醫院求治奉諭准如所請午後復由檢察官將杏林提案研訊良久判令還押候金林傷愈再行訊辦 
[不認霸持停工]  
　　法商蒂羅至法公堂控稱一月前用張文華爲侍者非但作事不妥詎竟唆使各傭人霸持停工妻子好言相勸反被辱駡是以控捕拘案請究張稱各傭人由民人荐往者居多因見民人辭退故亦相率告辭並非民人唆使判張交保候覆訊再核 
[原告臨訊不到]  
　　曹浩堂控紹興人鄭浩然騙取押櫃洋五百元並白米一石由捕將鄭拘解公共公廨訊供判交四百元人洋並保在案昨晨由廨傳訊據被告代表律師上堂聲稱今日奉堂上傳訊原告曹浩堂與其代表律師甘維露均不到堂候質照章應請將案註銷中西官以原告旣臨訊不到遂判將案註銷被告開釋 
[客民形跡可疑]  
　　昨日天未黎明高昌廟地方來有山東口音之客民一人形跡可疑當爲站崗軍士盤詰言語支吾卽解憲兵第一連經吳連長提訊忽稱姓唐忽稱姓談不肯吐出眞姓名詰其來此何事答稱欲至此處營盤内找一金大人察其形色似有神經病遂飭暫行拘押派憲兵監視舉動再行核辦 
[商民酬犒巡警]  
　　本埠大小東門内並新北門内一帶自去年冬間迄今各商業蒸蒸日上而且安居樂業商民咸以爲全賴該管一區二分駐所各長警並巡邏隊士等保護之故由第一區火會主任陸錦麟等發起集資購辦牛羊猪並麵包餅干等定於今日（六月初十日）詣該分駐所以酬其勞 
[警所遷入新屋辦公]  
　　淞滬警察第一區第二分駐所的害後面猛將堂原址改造洋房添建辦公室茲因工程已竣經該所王金堂警佐定於本月二十八號卽今日舉行落成禮開始遷入辦公並請警廳徐廳長届時蒞所參觀 
[迷路男孩待認]  
　　昨有身穿藍布單褲赤膊和尙頭赤足無鞋口操揚州音之男孩在法租界迷途啼哭爲捕查見帶至法公堂請示據稱年五歲名大蒜子訊其何姓及父母住址均不能答判送堂留養候屬認領 
[清江女子迷路]  
　　昨有迷途女子王翠花由捕房解至公共公廨請示經中西官訊據女供年十五歲原籍清江父母雙亡並無親屬去年由王姓帶至滬上現住浦東等語飭送濟良所留養 
[女士之熱忱]  
　　昨日本埠不吸捲烟聯合合會有大東門孫家弄二十九號門牌内之王文阮雲女士入會爲勸導員王阮女士年的裤旬對於袪除烟毒其熱忱出于天然且認助該會經費每月一元爲印刷等費並囑該會辦事人編輯改良家庭講話及節糜白話文勸醒一般青年女子云 
[養畜場畔之火警]  
　　閘北鐵路北中興路之江南養畜場開辦至今已一載有餘專養鷄鵝鴨之類場旁建有住宅經理人之家眷卽住居在内前日不知如何忽然起火一二三段救火會聞警相率驅車到場極力撲滅事後由五區薛警正派巡官往查起火情形再行核辦 
中華職業敎育社通訊 
[講演職業敎育]  
　　江蘇省敎育會於七月二十三日至二十九日延請願蔭庭君講演職業敎育到會聽講者有二百六二餘人其中多敎育行政人員及小學敎員並於二十五日下午延請蔣倜卿君講演西人在吾國興辦敎育之狀况二十七日下午延請余芷江君講演上海工商界概况及小學校設施職業敎育之商榷郭鴻聲君講演職業敎育釋疑二十八日開談話會商榷各縣職業敎育之實施方法經此講演於職業敎育之進行庶可有所標凖矣 
雜評二 
[商會拒絶編輯員（步陶）]  
　　今日何日省中大吏乃獨以滬商之規例爲念耶調查未及而委員巳至豈官場盼念吾商民之心果如此其殷拳而急切與母亦官商間情誼隔閡之已甚也然則總商會之拒謝委員似亦促其反省之道矣所不知者會外編輯其内容將復何如耳或曰官場辦事於其名不於其實所謂委員所謂編輯不過安頓閒員之别名調查不調查採集不採集於主旨本無關係乃總商會必一一與打官話畢竟商人於官場習性猶未揣摩盡致也嗚呼然與否與我將於兩委員編輯之行止卜之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[白中書傳] [  觀欽]  
　　白中書名堊戰國時白圭之後也圭於文爲重土其子姓因之每命名必取義於土故堊亦沿此例秦始皇帝時毛中書大用事風靡一世而白氏没没無所聞人亦視之如土芥加踐踏焉越數千年西土有白人者遇堊於塗而悅之拔諸泥土登諸几席封爲中書君蝁習於佉羅書粉骨碎身甘爲白人效用獨以未至中土爲憾會海禁開蝁乘洋舶稍稍至内地是時士人猶醉心於科舉恒藉毛中書力以致身於青雲而於堊則加以白眼輙曰惡用是曳白者爲哉科舉廢學校設毛氏之勢力犬減堊伺隙以奪其席每値敎師演講諸生環聽非堊在左右則期期無所措手雖百解亦不能明故譽之者曰白堊者敎師之敎師也堊雖坦白無私善於建白顧必與墨太玄爲伍乃能暢所欲言滔滔不竭墨太玄者墨子之苗裔方正不阿勤於學有懸梁讀書之概終日喜作負牆立堊遇之即傾吐其所有摩頂放踵無所吝惜蓋漸染墨子兼愛之風云 
論曰無太玄則白中書不顯無中書則墨太玄寡偶揚子雲解嘲謂玄可尙白（原注尙加尙也）而不知白亦可以尙玄也白堊得志難乎其爲毛氏矣（四） 
栩按世人動謂黑白混淆事理難明而吾則謂清白之身正宜立於黑暗世界乃愈見其皎皎觀夫觀欽之言則吾說之理由亦大白矣當浮一白 
家庭常識 
　　簡易印刷術以石花菜（如無可向南貨店購洋菜代之）煑成濃槳和入膠物（如阿剌伯樹膠或本國之廣膠等然不用亦可特凝結稍遲耳）傾於平方之洋鐵盤或木盤丙俟冷（最好圍以氷鹽以促其速凝）凝固後以紫色墨水（若用黑者則愈印愈淡頗不雅觀故以紫色者爲最宜）書字於厚洋紙（栩按宜用玻璃紙爲佳）緊貼其上片時揭去更覆紙印之同時可得四五十紙 
紫色墨水之製法其法有二（一）青蓮粉一錢沸水二十兩溶和再加白糖二錢卽成（二）蘇枋十二分一百二十分入釜煑沸傾出　入亞醋酸銅一分明礬十四分阿剌伯樹膠十四分混合之後經三四日用濾紙濾清卽可應用[  一帆] 栩按購現成之打印墨水加入白糖亦適用 
銅錫壺不宜盛酒過夜銅錫壺盛酒過夜有毒燒酒尤甚久貯飲之殺人[  友丞]  
注意今日有關於初集之啓事一則刋在下格告白欄 
工業須知 
[照相石印法（五）] [  栩園居士]  
　　　膠紙法膠紙旣成於未落石先當先行此法備松木板一方（稱爲戳膠紙版）鐵針一枚（稱爲戳膠紙針）廢報紙四五張先將報紙數層噴水使潮平鋪於松板上將鐵針任意戳之使牢固於板上乃將膠紙鋪於其上使地位適宜亦用鐵針於空白處多戳細洞使牢固於報紙之上（注意）鐵針形如石筆用時以三指掇而擲之勿使着有墨處爲要 
磨石法石板之第一要工卽在於磨石宜平時先將石板磨好候用其磨法須將兩方石板對合撒少許細金剛砂於石面並注水其上乃將二石對合推動其上壓之石使周圍移轉自如頻頻以手掬之注於下石之面使磨出之水膩滑如漿聽之無聲而推動光滑且輕則石面已平乃揭開上石平置於磨石槽上（係木製如馬槽狀中貯水而植木於上足以承石）用大塊浮石浸水取其平正之面用手力撳之以磨石面使其極滑且膩然後滌去水槳以扇扇之石面由黄轉白而乾燥無痕乃可上石（未完） 
詩話 
　　客秋自蜀歸長途岑寂與友人張君培元互相聯句以消遣可取者不下百十聯半都忘記僅憶碧山高閣客吹笛紅樹小橋人喚船衝波小艇人撈蟹落葉横江客買魚素川舊事王公子楚譯新吟屈大夫周遭浦港全無樹平遠樓臺半入　秋風易老催游子春月難圓似故人熱腸受盡親朋累冷眼翻遭兄弟看碧山平遠寒烟外紅樹依稀小閣西春濃玉樹歌三疊人醉珠簾影一雙烏鴉亂落天邊影黄葉寒生水上樓落日帆檣千估舶東風絃管幾人家江天風滿數鴉没山寺雲深孤塔微春在夕陽楊柳綠天低衰草鷓鴣斑千里蛟龍吹白浪一城鴻雁下黄蘆彩雲吐華月流水彈清風筆下生龍顔太守國中畫虎顧將軍先哲無言徐相國滿身是膽趙將軍看月憐殘夢驚寒攬故衣修竹時有雪寒燈深閉門三尺青萍千里馬兩行紅粉一牀書雲積異鄉色月空殘夜心戲鴨紛投屋歸牛自過溪蚓咽秋瓜露螢低野草風風色千家暮秋山一鳥長數聯質之栩圍以爲如何[  徐哲身] 却贈 
長篇小說 
[寫情小說柳暗花明錄] [  常覺小蝶天虚我生合譯]  
　　第二十五章（三） 
　　羅倫雖病然不如女侍所言之劇時方默對爐火一室靜寂醫言伯爵之病其病在心故脈亂而神瞀最惡喧囂其病雖無妨然非得遂心之事則病亦不能巳於是白萊生大憂東西奔走求醫覔藥家中之人則皆躡足面耳語睢恐驚其主人故斗室愈寂有時爐炭作聲以破岑寂羅倫悄然自思不知薏德此時作何狀又思幾年以來家門足稱不幸而其事尤關於婚姻即其季父亦以失意情場故終身不娶而其父亦以婚姻不得意故鬱鬱以亡更溯而至上代則其家世之中失敗者固多於成功也今及其身亦出一轍然則冥冥中豈眞有主宰之者爲之虐耶嗟乎薏德吾誠不能怨汝矣特彼人待汝亦能使汝樂否吾則願汝忘我吾生已矣本如槁木豈能因我並毁汝錦繡之年華鮑倫鮑倫吾今以薏德付之汝矣羅倫此時思潮起落大似亂繭缫絲但　頭緒紛繁任拈一緒亦足以亂全局則起而微步推窗外望月光頗黯淡無華西風吹人病軀頗難禁受則自返座竟扶頭而睡白萊生入見羅倫已睡去則竊慰即以絨毯加諸其身掩門而出此時邸中沈寂乃如燹後之敎堂羅倫夢魂栩栩似立身於神壇之中似聞人言則娶薏德者竟非鮑倫實羅倫也羅倫大樂乃於睡中展笑忽爐火微爆驚其好夢　空庭寂寞徽聞有步屧之聲起於甬道推衾起聽則室門已闢乃有瘦削之倩影呈現於眼簾之前則薏德也羅倫大愕自疑猶在夢中則凝坐不動唯恐其夢之復醒薏德已行近竟跽於羅倫之前以其　熱之手撫羅倫之胸肺葉相擊翼翼可聞而羅倫轉瞑目不視但覺有奇味沁心爲甘爲苦莫能言喻薏德乃咽聲曰吾愛吾今來矣汝病吾不知今如何耶而羅倫仍瞑目枯坐力欲保此好夢但聞薏德泣曰嗟乎羅倫死矣顧其心猶温而目胡瞑言次則埋首倒身於羅倫之懷縱聲而哭羅倫乃不得不自破其好夢張目曰薏德母然是蓋夢耳薏德見羅倫能言則不禁破涕一愕笑曰噫汝乃以爲夢耶汝病　如何矣羅倫不禁抱之起曰吾愛母然吾固未嘗有病然汝何來猶不自信非夢薏德微喘曰我亦不自知其如何來唯聞汝將死故必欲與君一訣耳羅倫曰然則汝可母憂吾並不死言時竟俯首而親其額乃忘其爲將嫁之身薏德亦糢糊有如入夢曰吾謝上帝君果未死然君當樂吾今計决矣因又抱其肩曰羅倫汝前日者究何故而棄我致我恨汝而嫁鮑倫羅倫至此始如夢覺而色又頓變搖首歎曰然然汝已爲羅數吾尙有何說薏德曰否吾今思之巳决不能嫁彼人羅倫羅倫汝固愛我我嫁汝矣（未完） 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之絲茶]  
　　譯上海西商公所上各領事論絲茶規約書（見本報癸酉年五月十六日） 
西商公所昨聚議絲茶兩業新定規條之難遵遂上書各領事以期照常交易其書略云上海湖絲茶葉兩公所新立規條一章驟更改成法未免駭聞且云凡有違此條約者卽行重罰是欲驅華商而盡守其規也是欲迫洋商而盡奉其約也且其條約已經上海道分致各貴衙門在案似乎事在必行公所中原可無庸伸駁特其中有不得不辨者請一一陳之其所稱中西兩造出貨交兌洋商必先行納貨然後交銀以致百弊叢生華商大爲受虧細核情事均屬子虚查交貨兌銀之規旣裝現貨即付現銀此成制也行之巳久未聞有華商異常吃虧之事吾不知該公所云云果出何意也豈互巿之舉將六有變動故欲猝改舊章耶抑豈將逼勒洋商以自售其居奇之計耶姑不具論竊意華商之改易新規殆起於力防流弊之見而中於力求自利之私業已衆論僉同似可不再置議但按以和約之大義則不准合衆聚謀致令中西貿易之途有所阻滯今彼兩公所之議是明明欲中西互巿漸趨阻滯之途令欲買者觀望而躊躇欲賣者畏怯而阻止其與貿易之道旣不相宜凡哦洋商當亦不甘忍受也若果行此條規吾恐洋商旣不服其說華商必至坐失其利久而久之勢必積成巨患而不可解亦豈華商之福哉且該公所又云中西通商惟以信義爲重是言也固吾洋商所深願而樂從者故敢趁此時機請貴領事轉致上海道將歷年來貿易中有乖信義之弊出示以警各絲帮俾各遵信義以行事豈不甚善况論絲業之在昔日也視某絲爲某牌　知其絲身之高下故僅騐數包而不疑其他之變樣至近年以來不特不能照牌甚至有私裝低貨而能冒掛某牌以致牌不對貨貨不對價時有所聞且曩日絲貨之到英京也所缺斤兩自有定限今則缺數不能預定大抵所缺較多推原其故知係暗中加水令絲潮濕之弊我西商之坐此而大受折閱者屈指難數言之大可痛心總之現銀交易非不可行所慮者遇有貨色不合分兩不符之貨欲退回原路索取賠償而華商以旣經賣出不肯承認其將何以處之此事於互巿之途最關緊要務望貴領事照會上海道規定良法嚴杜此弊則洋商均各感戴無極若夫茶葉則亦宜一體辦理者也（7） 
尊聞閣筆記 
[陳女（見本報壬申年四月二十五日）]  
　　太平沙黄某家中人産兩子皆已受室其幼子早歲夭亡次媳陳氏雖小家女而深明大節執婦人從一而终之義欲爲黄氏未亡人而黄某固酒蛆也軟飽之外都無所問家政一惟妻主其妻素溺愛長媳而長媳又與陳氏臭味不相投也平昔面善心違夫弟亡後視其娌爲贅疣𧮂於姑曰娌年太少姑宜有以善處之姑謂花貌綺年未必能甘岑寂且其舉止倜儻亦不類守節中人卽微汝言吾亦將有以遣之陳氏固無父母者也乃使一媪至陳家向陳氏之嫂略露其意陳嫂謂俟小姑歸將偵其意未幾歸陳氏歸外家向嫂哭陳謂翁姑有不容守節之意嫂謂此事吾已略知因述媪來一事且言未審姑意如何陳氏曰我心匪石有死無他但伊家不能容納我卽歸嫂家茹苦終身亦未嘗不可嫂謂此未可遽爲也無論兄家無擔石儲不能兼顧且伊家絶類如此亦何必爲其門户起見陳氏曰我盡我節均非有爲於人我豈以人不相容之故遂改其節翌日卽歸家仰生洋藥求死被救　免詢得其故翁姑皆爲感動令守節焉（7） 
[老僧　（見本報癸酉年五月十二日）]  
　　逆回之據大理也有　寺一區逆以爲僞將軍府時僧衆約百書人均被驅逐僅存一老僧年一百零一歲眼皮如垂簾體形如乾貓終日閉目跌坐足不履地者已十有餘年以不能行動未隨衆去逆黨欲如刃或止之白於僞將軍將軍問其年老僧以實對將軍諭衆不得加害仍給兩人爲之服役老僧除朝暮兩餐外則如入定不見不聞非將軍親詣就詢之則不言也逆氛散時幽僧於密室官軍入寺疑室中爲逆匪儲藏重地聚衆關之見老僧形如槁木疑其已死撫之猶温環而問之始略露眼縫問係何人軍士以兵對僧曰回逆何在兵曰巳殲滅矣老僧嘆曰此寺鼎建時我年三五始行披薙至年逾十秩遂覩回氛眞佛地作僞官場滄海桑田幾增悲悼今乃妖氛頓掃再覩眞如又不啻夢幻泡影吁閻浮世界大都作如是觀耳獨老僧云乎哉計僧於逆匪占寺時年已百歲而逆據大理歷十餘載則官軍肅清之日僧已將花甲重周矣老而不死荳天特留此以觀世變耶（7） 
文苑 
[滬北新樂府（味燈室主人）]  
　　（見本報壬申年八月十九日） 
紅風兜一 
絳雲朶朶飛街頭十人而九紅風兜風兜雖紅　以錦捐票官階非極品雖非極品已非小氓職方如狗都督走朝廷名哭無乃　况復紅爲婦人女子服非官而紅反嫌辱不嫌辱威風足贏得乞丐呼老爺鄉愚見之亦瑟縮 
[藍呢轎]  
　　藍呢轎子疾如風似官非官坐其中轎班前喝氣蓬蓬跟班後追形怱怱玻璃三面窗玲瓏名片大書箋紙紅問渠何事　復東無非出没烟花叢道旁有客歎撫胸當年肩背勞乃翁爲人抬轎如騰空 
[靴鞋]  
　　靴鞋靴作鞋非靴亦非鞋靴鞋鞋當靴似鞋乂似靴靴耶鞋耶二而一蹒蹀滿街誇足捷足捷惟聞槖槖堀直欲踢得神州平鞋之爲義取乎諧君于處世工擠排靴之爲音近乎訛君于作　乖張多乖張多鞋當靴工擠排靴做鞋 
[金戒指]  
　　金戒指月事至示戒乃自宫掖始不信堂堂七尺身忘却鬚眉效女子燦然指上誇多金相君之指眞富人當筵　戰開若蘭　案作字雖屈伸勸君此後莫作字有貝無貝本兩事能作字者無戒指（7） 
[雜錄]  
　　人工呼吸法人當咽喉腫脹或患肺炎症之時吸氣不能充足致炭養之排不暢每現呼吸困難之象又誤吸油烟之氣及古井麴室等處所發生之炭養氣或誤吞硬食塊致噎塞　和宻及隘死溺死等一時氣窒失神俗謂悶死此時當急施以人工呼吸法若不亟行設法援救則一二時後即氣絶而斃此人工呼吸之所以重要也今將施行之手續及法則錄之於下（一）行人工呼吸者當耐心守之行法之時以三十分爲最少若無效時間須加長（二）行法者跨於悶死者兩股間用手掌自胸撫下至股際而止週而復始約隔三四秒一次平均每分鐘在十六七次左右者爲合度（三）須解開悶死者之衣服帶鈕使露出胸部仰臥於空氣流通之室内（四）悶死者背後必須墊以軟枕（枕内塞以棉花或鵝鴨等毛者）使其胸部凸出肺葉擴張其頭不妨下垂（五）開悶死者之口引出舌端裹以乾布而牢牽之或令一人托其頭部以兩撏指適當耳之前使微動其頸部所以開其咽喉而易於流通空氣也（六）時時使人噴冷水於悶死者之面上更以浸於冷水中之手巾屢拍其胸部及用羽毛等物觸其鼻孔便其易於感覺旣而其顔略現紅色身體之温度漸增而能行短促之呼吸則已蘇矣（七）人旣蘇醒之後當靜養數日避喧譁之聲溷濁之氣飮食宜少及易於消化者爲妙（如薄粥等類）此法余師無錫錢季常先生爲余道之知此余嘗行之於鄉里之頗問著奇效）曹桐廬）（7） 
 
 

Page 18

 
 
   
 
