# 1919 - 97 - 4916577

 

Page 1

 
 
   
 
 

Page 2

 
 
   
 
 

Page 3

 
 
時評 
[忠於所事（冷）]  
　　處此謠諑頻興之中國任事者不必他求祗求忠於所事可矣蓋忠於所事然後其事有可成之望而所謂謠諑者自息也 
　　南北和議之今日所謂不能不成之事也不能不成之事而或有人不利於其成則其謠諑之起或爲試騐或爲恐嚇或爲反間均在所不可知苟因此而任事者稍有所動卽墮其術中矣故曰忠於所事謠諑自息 
命令 
　　四月十日大總統令内務總長錢能訓呈准黑龍江督軍兼省長鮑貴卿咨試署黑河警察廳警正左鳴玉呈請辭職應照准此令 
　　又令陸軍總長靳雲鵬呈准黑龍江督軍兼省長鮑貴卿咨請以喜常景隆泰陞補佐領均照准此令 
　　又令陸軍總長靳雲鵬呈准黑龍江督軍鮑貴卿咨請以倭和布陞補佐領應照准此令 
專電 
　　北京電己未俱樂部開會議决國會問題以憲法取决之（十四日下午九鐘） 
　　北京電盛傳滬議已將國會問題解决新國會諒必消滅安福系已有布置（十四日下午三鐘） 
　　北京電安福派議員又密議維持新國會辦法（十四日下午三鐘） 
　　北京電徐今日接見谷鐘秀勸 
作雙方調人（十四日下午九鐘） 
　　北京電官報乾縣亦已停戰（十四日下午九鐘） 
　　北京電徐擬派張鳳翽赴陜充 
查辦大員將來卽任爲省長（十四日下午三鐘） 
　　北京電滬和平聯合會電聞日專使主張繼承德人在靑島及山東各鐵路權利務將密約宣布以保主權（十四日下午三鐘） 
　　北京電外部印送無線電台借欵正合同十七欵附則七欵全文（十四日下午九鐘） 
　　北京電胡鄂公電告抵鄂因謁王督有所接洽稍事勾留寒（十四） 
日北上（十四日下午三鐘） 
　　北京電閩李督電吳忠信孫平戎來三元設行政公署事已由院將原電轉致滬朱查照並電李督愼守候復（十四日下午三鐘） 
　　北京電魯議會電請緩發新公債（十四日下午三鐘） 
　　北京電徐樹錚電府院參戰處稱院處眞電傳諭給假一月治喪又蒙寛允勿拘假期復勗以國事之艱責以墨絰之義屬在戎行敢有何說現擬在籍稍盡鄉禮後匐匍入京爲位受吊妥卜葬日窀穸一經告安則錚别無牽掛軍人之身安得絲毫自私惟矜而宥之（十四日下午三鐘） 
　　北京電漢商會反對商場借欵請示合同内容（十四日下午三鐘） 
　　北京電政府對湘分三步辦法（一）張可調開不使吳繼（二）在湘奉軍全部撤退（三）籌備善後先簡省長（十四日下午九鐘） 
　　北京電海蘭泡宋雲相電請進兵蒙邊實行宣慰（十四日下午三鐘） 
　　北京電南鄭鍾體道電靖國軍向我南渡河等猛攻經我擊退請轉電詰責（十四日下午三鐘） 
　　北京電陸徵祥電謝派全權委員長胡維德請假回國派岳昭燏代辦（十四日下午三鐘） 
　　北京電許世英往南洋說以公債被反對暫緩或先以他名義往（十四日下午三鐘） 
　　北京電龔財長辭職意仍堅現徐托人挽回（十四日下午三鐘） 
　　北京電龔財長託周自齊赴津成立小借欵兩宗本月財政難關可以渡過（十四日下午三鐘） 
　　北京電章宗祥眞（十一）晚離日（十四日下午三鐘） 
　　北京電日派四大隊赴朝鮮平亂（十四日下午三鐘） 
　　北京電報載督軍團又有在津會議之說探詢當局並無其事（十四日下午三鐘） 
　　北京電阿穆爾華僑電阿省情形兇惡可畏僑民異常驚恐蒙飭第九師撥兵駐守全體悚惶待命（十四日下午三鐘） 
　　北京電方樞並未在京昨電誤（十四日上午十鐘） 
　　北京電陸部會院派員密赴滬查運米案聞某以萬五千擔軍米護照運米四萬擔被扣（十四日下午三鐘） 
　　香港電粤漢鐵路股東調查該路總辦現向香港某商訂借一百萬元歸償交通銀行舊欠事提出抗議（十四日下午三鐘） 
　　香港電粤省議會十二日開幕舉黄嵩齡（譯音）爲議長定十四日選舉副議長（十四日下午三鐘） 
　　香港電十二日國會談話會褚輔成報告赴滬事後各議員因三月份薪水無着决議請鹽運使出席報告賬略（十四日下午三鐘） 
路透電 
[歐洲和會近記]  
　　八日巴黎電四代表會議今日午後討論戰爭責任問題法國外交家聲稱英法皆以爲德前皇按法有罪應要求荷蘭引渡由協約國國際裁判所審訊美國雖承認德前皇有罪惟不以審訊爲然大約將擇一適中辦法處置德前皇 
　　五日巴黎電比國外交大臣海滿斯氏聲稱和會派歐蘭都氏牧野氏斯末資將軍組織委員會者慮以比京不魯塞爾爲國際聯盟會設在地點問題 
　　十日巴黎電英國某大員復謂和會未决之問題全已議决明日午後將開全體大會或將於十二日繼續開會 
　　六日巴黎電英相喬治氏語客謂和會諸代表意見無所歧異惟往往遇特殊之困難則須透澈研究後始　解决例如賠償問題各國皆一致主張必令德國罄所有而賠償但僅草一文遞與敵國是猶未妥必須要求保證研究付欵手續且須於敵國申訴財力不足之時而告以必須照此辦理交付該欵故爲事繁雜進行綦緩加以最有材能之專家對於淸理之手續應收之資産又不能同意於是乃益覺困難矣客問民間不解和會何不先向德國提出一賠欵淸單迫令承認其債務喬治氏答曰孰謂吾人未事此舉孰謂吾人未决議爲此一般人民其能待和會告終然後評斷吾人之事業而勿徒事猜度乎彼等靜待數日卽可發表其意見但須就事實發之不可輕信謠言也 
　　九日巴黎電英相喬治氏大約將於下星期回國於十五日出席下院演說和會事業十六日復至巴黎　　十日巴黎電和約條件大約將交與德人私行討論候對於各條件切實同意後再公開會議德國赴凡爾塞之代表人數甚多旅館不能容之凡爾塞市長已商諸附近莊主請讓餘屋以容諸代表 
[德國内狀與罷工]  
　　五日柏林電鐵路工人揚言於本月十日罷工柏林日報警告工人勿爲此事蓋協約國允小以波蘭軍在丹齊登陸實因以火車假道德國運兵爲時較速之故内閣允修改憲法使工人關於工值工作狀况生産力充分之經濟發展得與僱主處於平等地位共同行事 
　　九日柏林電白倫斯維克公國工人開始罷工銀行報館鐵路　車均已停止議會已延會至無限期新選之工會現正開會擬宣布工會操白倫斯維克唯一之主權巴伐里亞國會復於亨堡開會内務總長對於時局自信頗有把握 
　　九日柏林電伏錫斯志報載稱罷工危象業已减小惟政府已施防範計畫屬於多數社會黨之工人發表宣言書反對罷工因恐罷工後失糧食接濟之故政府軍已佔據瑪格特堡公共事務均復照常進行　　八日丹京電瑪格特堡消息所謂監視委員會之兵已將德司法總長藍特斯堡氏及參謀官某將軍拘禁爲質要求政府釋放所拘前國會議員柏林胡爾夫通信社記載此事謂政府必須重懲違法拘捕大員諸人瑪格特堡已宣布戒嚴令今已有大批軍隊奉命開往該處 
　　十日丹京電今日柏林消息政府軍司令諾斯基氏語柏林日報代表謂陸軍當道已準備應付一切事變如有必要則將以武力迫力末尼克恢復治安且曰吾人必須竭所有之能力以逹目的而不願使祖國墜入重淵如須流血則將流於斯巴逹團狂熱者之頸云　　六日丹京電柏林消息國會憲法委員會以多數决議主張每三年選舉議員一次 
[俄匈之過激政府]  
　　九日巴黎電時報載稱巨哥斯拉夫公報局謂巨哥斯拉夫政府拒絶協約國請派軍合攻匈牙利勞兵會之提議斯末資將軍已抵匈京 
　　十日巴黎電巴黎日報紀斯末資將軍使匈事謂協約國苟與匈國過激黨接商則其勢不能不與俄國過激黨接商此爲不可掩之事實惟匈國主治者旣弱無權力而過激黨復强項不屈故數小時後卽覺不能與訂任何條約云 
　　六日巴黎電晨報紀協約軍委棄俄迭薩一事謂協約軍或已退至里斯特河後以便保護比薩拉皮亞與羅馬尼亞協約軍現正在貝里柯泊地峽設防固守擬以克里米爲根據地而阻過激黨擾及塞巴斯土波爾 
　　七日倫敦電北俄英軍戰報云五日敵軍攻擊希里特米逹之前曾以砲隊猛轟一全夜是役敵軍死傷四百人其主要攻擊力除後備兵外共有二千三百人分爲三隊第一隊奉命偵察第二隊則由西南二面攻取某小村以第三隊爲策應是欲所用砲隊較前爲多過激軍主要目的乃在攻逹特維拉河而截斷我軍通該河極南之路 
　　十日倫敦電愛斯貝萊將軍之意俄迭薩本可久守但因平民無糧可得故决計棄之過激軍現圖攻　克里米且已與法希軍接觸據過激黨消息法希軍業已敗退過激軍已佔據距塞巴斯土波爾北面哩之貝里柯泊鎭 
[各國近事記]  
　　九日倫敦電波爾文氏今日在下院答覆質問謂協約國至三月三十五日止共負英國英金一千五百六十七兆鎊殖民地負英之欵爲九十八萬六千鎊 
　　九日倫敦電衞生議案已於今日在下院三讀通過 
　　四日倫敦電泰晤士報載稱聞財政部現正考慮於未來預算案中將外國茶葉之入口稅每鎊增加二便士之議印度及錫蘭茶葉之入口稅均照舊 
　　七日倫敦電勞和塞大佐今日在下院宣稱前政府所任研究敵國所能交付賠欵限度之委員會報告如寬以時日則敵國可付英金三萬兆鎊波拉勞氏宣稱彼於三月十七日所答覆者外不能更有所云 
　　八日巴黎電今日海爾胡氏在下院宣稱英國在印度與遠東之利益因德教士之煽惑大受損害並質問政府此項教士是否准免遣送回國　姆斯韋斯氏答稱印度事狀有印度事務大臣七月一日之覆文可以覆按此後並無何種變遷至於遠東則有若干德教士爲政治上之活動英政府固已知之但若謂英國利益大受損害則殊屬可疑中國境内德教士免予遣回之問題刻在討論中北京駐使已受訓令主張將在戰事態度可層之教士一律遣回 
　　十一日倫敦電埃及官報謂愛倫貝將軍報稱開羅地方表面安靜惟貧民所居區域尚有騷亂無賴之徒時與阿米尼亞人及希臘人爲難新閣員已與近今罷工之政府用人代表開會鐵路辦事人員除機件廠工人外均已上工各省均報安謐 
　　三月二十七日孟買電零售穀商因抱怨望集衆二千各携竹竿攻擊副糧食管理員之辦公所並毆傷一印度佐理員警局刻正澈查此事迄今未拘捕一人　　七日開羅電八日英國下院所述愛倫貝之示文曾命開釋判决驅逐之國民黨領袖四人且准離埃及公電 
　　郴州趙恒惕來電（銜略）湖南　後協會轉各同鄉諸公鈞鑒湘人護法以義興師求政治之改良謀人民之幸福連年血戰顚沛流離父老子弟不堪其苦迄今停戰議和僅得以北兵退出湘境列爲條件凡我湘人應如何痛心疾首一德同心共圖補救乃近月以來旅居滬粤湘人各樹一幟是丹非素均走極端最近且發布印物多種攻擊譚督軍及程總司令信口雌黄毫無實際捕風捉影淆惑聽聞推其用心苟出於感情之偏激已非同舟共濟之道若爲自己權利地步則居心險測人格更不堪問夫是非不明其害中於人心輿論失其平衡則國家之禍亂無已譚程二公資勞品望邦人同仰自有定評不以無端之毁譽爲輕重卽其在湘事跡亦昭昭在人耳目非二三悠悠人口所能汚衊凡屬湘人苟欲維持湘局對於二公允宜表示敬意一致推崇惟恐斯人不出而乃公然侮辱同類相殘自撤藩籬不獨爲仇人所竊笑且資外人以操縱之隙是則恒惕所不解也且互相猜忌互相排擠結果必兩敗俱傷民國四年之四川民國六年之浙江可爲搜鑒吾湘今日民困極矣兵燹餘生何堪再擾倘以微瑕之故致起糾紛他日險象環生甚且爲漁人之鷸蚌當亦現時從事競爭者之所不忍賭也我國南北戰爭尚且順世界潮流之趨勢傾向和平安有同爲湘人同志護法不可犧牲一時之意見以慰湘人大旱雲霓之望耶恒惕効力行伍祇知爲國心所謂危難安緘默謹布愚忱尚希亮察趙恒惕眞印 
　　暹僑來電上海中外通訊社鄭浩然君轉華僑聯谷會各報館各團體公鑒智勇等營生域外覊旅異方散漫晦塞汎泛梗萍息焉食焉咸支配於居留政府之下種切行動諸多約束日夜引領惟冀我祖國内政修明外交勝利智勇等雖萬里僑暹亦得揚眉吐氣望風忭舞鼎革告蕆煥乎一新則加額相慶不幸内訌迭啓政治紛紜懷念前途未嘗不嗒然若喪今者暹人覩我國内多事頻辱我僑横行逆施相欺殊甚如華立學校三十餘所强制教授暹文各校不從被勒停閉復令我等歸化彼籍逼充兵役苛徵身稅種種虐政不忍言述智勇等不勝痛憤前舉代表來國呈請政府飭交巴黎專使提出交涉要求立約派使駐暹保護我僑伏望我政府極端扶濟萬勿漠視復希報界諸公鼓吹聲援羣策羣力挽回覆水拯我遠人登之衽席庶幾我三百萬僑民得出黑暗地獄而復見天日瀝血陳辭祈察私忱無任盼翹敬請任安暹京中華民報鄭智勇等曁僑暹全體公叩 
　　湘軍司令致谭督電湘西第三軍司令蕭汝霖致譚督軍電云永州譚督軍並轉上海各報館鈞鑒成密近聞敝軍所派粤軍事代表劉煥藜受人指使擅發傳單謗及我公殊甚痛恨頃已電軍政府取銷代表名義知經武兄及湘西人敬奉我公至誠不二使者溺職慙愧無旣經兄此行赴滬尤當宣示我公德政以維湘局謹聞蕭汝霖叩敬 
　　漳州報界通信社電申報館鑒陳總司令陽日在漳　閩南學校聯合運動大會計十餘縣數百校均派選手赴會厦門學校亦到中西參觀者萬餘人爲閩省未有創舉漳城報界通信社陽 
 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電段祺瑞一派主張參戰軍讓步至暫不進行俟恢復原狀時爲度 
　　北京電王揖唐主張國會職權歸新國會行使將舊國會改爲國民會議制憲（以上十三日） 
　　北京電己未俱樂部中人不以安福派意見爲然有少數意見將表示對安福系不拆台 
　　北京電政府電張瑞璣促於兩週内將劃界事辦畢乾縣紅厓渡仍小有戰事 
　　北京電朱啓鈐電唐少川意（中有四字電碼不明）不能提議自治制擬仍用現行省道縣三級制 
　　北京電英公使對於陜西收鴉片烟稅事向政府提出質問（以上十四日）以上平和通信社電 
　　北京電參陸處爲出兵蒙邊案今日集各部及軍界各要人開重要會議 
　　北京電中日合辦奉省孟河亮煤礦合同已呈部審議 
　　北京電川省劃界雙方已開議 
　　北京電政府以地方自治將與南方磋商仍取三級制惟各道區域須更改 
　　北京電吉督報告琿境韓民組織獨立軍約期回國已嚴防（以上十四日）以上中華通信社電 
　　北京電閣議陳毅楊增新前議改阿區爲道附屬新疆卽以防務責成楊督 
　　北京電院電楊增新阿亂無論已否敉平應迅拔隊馳往鎭懾幷飭將情形隨時電告 
　　北京電安福議員聲言滬議向未過問頃聞雙方有議及舊會移寗制憲之風說事涉國會職權範圍擬據向政府詢問究竟 
　　北京電徐恩元謀奪財席甚力惟當局尚未顯表贊同 
　　北京電駐閩師長臧致平將來京陳報劃界情形並請領餉項 
　　北京電熊希齡請製定一二三等鰲魚奬章及一二三等紀念奬章分奬工賑兩項出力人員（以土十三日） 
　　北京電政府派許世英林鼎華前往南洋視察教育實業各情形外傳其勸銷公債之說非事實 
　　北京電方樞幷未返京文（十二）覃（十三）兩日均有由滬發來電報可以證明 
　　北京電綏遠蔡都統因蒙防吃緊請撤回援陜李軍參陸處照准 
　　北京電陜訊乾縣爭議大體已解决現在雙方正商會剿乾匪 
　　北京電南京李督電告閩省方面南北代表在寗接洽情形 
　　徐州電徐樹錚在籍電請開去各職務昨奉元首來電慰留 
　　長沙電日前來此之吳光新訂於諫日返漢口 
　　（以上十四日）以上中孚通訊社電 
　　北京電美人售賣軍器事件中美兩國官場現在均已承認止間一般人士以爲美商在協商國各公使間正有停止供給軍器於中國之議之時曾將軍哭暗中由塘沽運上岸再轉運前往湘省此事現已證明母庸掩飾而今日上海尚有一部分人士欲否認此事者此間人士得此報告咸以爲否認理由安在頗爲疑問且皆推測此說無非欲暫時掩人之耳目而已 
　　北京電聞中央將依下列之順序處理湖南問題善後策（第一期）張敬堯與湘人調和（第二期）收束長沙附近之奉天軍至吳佩孚之督軍問題則難以成爲事實（十四日） 
　　奉天電據某要人之談話云張作霖爲解决内外重要問題起見自謂非赴天津一行不可但因忍　離奉有　不便大約將作罷論（十四日） 
　　奉天電張作霖發布訓令命地方官嚴行取締過激派之入境購辦軍器及物料者（十四日） 
　　東京電日本外務省已於十二日公布滿蒙四鐵路借欵及中日電報借欵合同文書（十三日） 
　　東京電巴黎來電云日本媾和委員現正爲人種平等條項聚精會神努力進行牧野男爵所宣言（無）論何種亞細亞民族皆不能加入維持　著人種差别之國際聯盟而得幸福日本對於容認劣等之地位其自尊心較他國爲尤高）等語現已被視爲最後通牒之見解日本媾和委員之論理的意見實毫無疑義聯盟委員當不至有惹起重大事件之事如何而得拒絶日本之要求乃極困難之問題也（十三日） 
　　東京電暫留神戸之駐日公使章宗祥已於十三日晚間啓程回國（十四日） 
　　東京電巴黎來電云比王亞爾倍德於本月三日親訪日本西園寺公望候爵力說比國之荒廢狀態且謂巴黎會議雖其約束甚形嚴肅然對於比利時國民則較爲冷淡比京市民因此頗不滿意又云余甚望國際聯盟本部决定設於不魯捨拉（十四日）以上東方通訊社電 
　　東京電日本於今歲正月以後至四月九日之間運入外國米額計達三百萬石 
　　東京電比利時皇帝陛下於去三日上午十時以副官爲從往訪西園寺侯於馬拿利司旅館會談約三十八分間而去西園寺侯未幾卽往凡爾塞宫回謁比皇答禮聞比皇向侯述謝向來日本多大之援助又對於國際聯盟本部所在地及其他等說明比國之要求望日本之援助此訪問爲前例所無視爲重大集一般之視聽（以上十四日）以上共同通信社電 
要聞 
[蒙邊消息彚聞]  
　　十二日星期六之國務會議全體閣員均出席報告連日吉林孟督軍黑龍江鮑督軍等急電十數通皆關於謝米諾夫及蒙旗行動者討論歷兩小時之久議决辦法卽交參陸處迅辦外間所謂因財政困難而中止出兵之說當局皆否認 
　　謝米諾夫近得某方面恊助軍費每月五百萬盧布砲械十五列車意圖大舉惟俄民恨謝殘暴不爲所用轉相抗拒吾國出兵兩旅之說雖未完全確定軍部確已着手預備 
　　外蒙當局接赤塔來電云現擬組織新政府以海拉爾人任財政外蒙人任内務内蒙人任軍務徵求同意外蒙當局未爲所餌始終堅拒本日七號某國某武官忽訪外蒙參謀部聲言近有布里雅特人四千戸欲脫俄國覊絆投入蒙籍參謀部恐該國利用此項入蒙之布里雅特人居中亂蒙强迫附和故亦立時拒絶 
　　國務院十一日致章公使電云迭據陳毅等電稱謝米諾夫曾在赤塔勾煽外蒙圖謀獨立近日聞已派隊由哈抵威秘密進行又聞謝氏卽日由威赴日務請先事覺察嚴密偵防 
[新借欵團組織之内容]  
　　某通信社消息云新借款團不日卽將成立據聞其特徵係將對華投資之範圍力加擴大非僅限於政治借欵卽經濟借欵亦一倂承借庇其目的所以有異於現在四國借欵團也並聞此係基於美國方面之主張日英方面於主義上亦已表示贊成而美國方面旣欲承借經濟借欵其對於中國鐵路投資自亦在其意中卽將來對於中國鐵路之投資勢須依據新借欵團而實行亦殊未可預料並聞曹交通最近語某氏云新借欵團如實行對華鐵路投資則關於統一中國鐵路之資金亦將提供是大生銀公司勢必至於無用武之地此所以亟須力籌對付之策云云再梁燕蓀氏對此計畫亦深爲憂慮又據某通信社消息云美英法日新四國借欵團組織事宜刻經四國代表在倫敦磋商進行據傳該新借欵團之内容如下（一）德國不與（二）政治借欵固勿待論卽經濟借欵亦一倂承借（三）新借欵團旣爲將來對華投資故毫不涉及旣成借欵對於旣成之借欵亦决不承認（四）新借欵團不認各國對華有各種借欵優先權今據以上各項條件觀之是此次所組織之借欵團與現四國團純爲另一投資團凡以前四國所成立之借欵依然仍由現四國團管理卽現四國團係爲不活動的僅止管理舊借欵其將來借欵悉由新借欵團擔任之焉 
[外交要聞]  
　　銀行團所有之幣制借欵優先權至本月十四日滿期本月初銀行團卽與財政部協商延長期限問題財政部以不還墊欵不得不准其延長日昨已將附帶條件再與以六個月優先權之旨回答銀行團矣 
　　吉林延吉地方韓民入籍甚多現在韓國内亂韓民紛紛由義州馳赴延吉一帶投報入籍據該處報告現在入籍者已有二千餘人而舊日入籍之韓民又紛紛迎接新來之韓民政府因是大爲注意昨已電知吉奉兩省嚴重監查 
　　近日京師風傳英美二國公使爲滬和會行將南下茲經探悉殊屬不確兩公使日内僅有太原之行其原因係以華北運動會本年定在太原舉行刻下會期已届該兩公使因擬參預斯會故定今明前赴太原並聞美使除赴太原外並將往漢口一游因春間本有兩星期之休憇也 
　　美國水師提督柔荃爾於十二日下午由外交部次長陳籙帶赴公府覲見大總統在集靈囿四照堂接見談話未久卽返 
　　魯垣創設華美銀行内容確係華美合辦所有資本金則由雙方擔任於日前訂定合同在華方面以張督軍爲領袖其餘股東多屬官商集合其額定每股爲一萬元統計四百萬元但據順天時報云美國對於中國經濟發展之企畫漸次顯著最近在北京方面經美國公使及前中國銀行總裁徐恩元氏之居間將組織中美銀行現在兩國資本家正在商議决定設立中美合辦銀行定資本爲一千萬元兩國各擔認半數其本行設於北京中國各地設立分行當初本有在各地分行發行紙幣之計畫惟匯業銀行僅得在商埠各地發行紙幣之權因此關係該行亦與匯業銀行受同一商埠地之限制卽附加二條件其一准其設立分行發行紙幣其二俟幣制改革後卽收其發行紙幣之權聞財政部現已認可其設立矣 
　　伊梨俄國領事吕巴近被俄國商民多人聯名上書我國政府曁協商國公使團控告吕巴不法行爲多欵其較著者一吕巴在領署内拘禁其所忌之俄人處以非刑一任意取消俄民在伊犁組織之商業公會要求設法維持等語俄民因内亂不已無處伸訴故向各國請求聞當局擬商公使團後再定辦法 
　　駐海參崴海軍代將海容軍艦艦長林建章呈稱近在崴埠設有軍事郵遞處傳遞軍事郵件開辦以來對於軍事上傳逹之郵件旣屬秘密尤爲利便應請通飭國内郵局及各機關嗣後關於寄往崴埠投遞各機關之郵件不必再由俄局代轉可由吉林綏芬河逕寄崴埠軍事郵遞處轉交按照國内郵件納費章程收資乞通飭查照 
[中國赴歐代表之宣言（續）]  
　　拳匪變後之紛亂實使創霸主義之俄國以久經希冀之藉口得以武力侵入滿洲並將鐵路迅行完工本由中俄合辦商業性質之鐵道易而爲軍事武器於是釀成一千九百零四年至五年之日俄戰爭日俄戰事幾全在中國領土之内故與中國至有關係中日一千九百零五年十二月條約中中國雖承認朴資茅條約以旅順租借權及南滿鐵道權讓與日本然中國仍時時希望退出滿洲之得以實現此爲日本在一千九百零五年附約第二條中所允許者惟須俟中國與俄國議妥同樣退出而已自日本有該項成文幷公開允許而後迄今已歷多年而日本與俄前朝訂立密約多起又十年前美國所擬滿洲鐵道中立之提議歸於失敗中國之希望已被打破目前信爲可恃者俟共和之俄國國内和平恢復而後當能使其鄰邦逹其合法之希望也一千九百十四年對德戰爭起後中國非不知膠州問題之重要與不令德國將中國領土爲海軍根據之必要袁前總統在未悉英國訴之英日同盟幷日本將遞最後通牒於德國消息以前曾着手交回膠州全部之交涉目前民國政府深以爲現與中國親密可託之同盟國於歐戰初起時對於膠州問題不請中國相助殊屬錯誤中國雖對歐洲大戰出於意外且一千八百七十年之普法戰爭前例猶在記憶中其時經互相約定法國與北德在中國海面之戰船嚴守中立甚至會同施行警察事業惟中國願將一千九百十七年之决定移於一千九百十四年發動其附近多數陸軍以消滅區區四千德人之勢力在一千九百十四年時北京外交談話中有勸中國審愼從事者故坐失絶大機會幷非中國直接之過失也其後袁前總統復有加入戰爭之表示其計劃卒爲某方面積極運動失敗直至一千九百十七年經美國直接之請中國始得安然出其計擬之行動在今日而責備中國中立三年者不亦嚴酷耶 
　　夫日本和議代表對於二十一條之要求已有所論及中國政府自不得不請人注意下列之事實當時中國所以順從其破壞之條欵實因日本旣下哀的美敦書時值歐戰方酣各國無暇東顧中國不得不屈服日本以武力强迫中國之條件其取法即係德國武力之辦法也强迫令中國承認旅順九十九年租借權以及滿洲鐵道九十九年讓與權實與從前德人之山東條件無異厥後日本前内閣所訂各合同非獨有害中國之行動自由幷且危及中國國家之實在獨立今日中國要求取消或修改一切合同卽因其條件與國際聯盟主義大相抵觸之故耳夫德人之被逐於山東膠州一役日本犧牲二千名可貴之生命誠係事實但中國人民深知歐洲戰場中亦大半藉二百萬名美軍之協助同樣的逐出德人於法國亞爾薩斯羅倫兩省美軍犧牲之生命較諸日本在靑島犧牲者奚啻三十倍美國幷未嘗欲在此已恢復法國省分中要求一尺之鐵道或一碼之饒裕鑛地也尚有一事同爲衆所共知者則英國多少健兒皆戰死於法蘭特爾斯地方法蘭特爾斯各地不啻成爲英國少年之一大墳地並且負世界最大之國債乃英國對於比利時亦未嘗要求一二讓與權或請求必須讓予所不能有之各物也 
　　凡此種種情形其於中國人民均有重要關係近來中國日刋報紙已大發逹每日電報消息亦大增加中國人對於世界無論何處發生情形均甚洞悉彼等深知違法民族主義於施者受者雙方均有傷害彼等已得有教訓關於亞爾薩斯羅倫兩省之憤恨法國全部政治生活固受其毒害而德國政治生活亦復受其毒害也故謂高麗以及滿洲與山東早已發現收回舊有國土主義全力注重於外交國内進步因生妨害皆係實情也中國人民亦知中國對於參戰所盡力量誠甚細微當時如得更善勸言效力或可稍大但至少英法兩國所招之華工已逹數萬名其數並且增加不致妨害中國之人力中國幷已示意如至和平發展與良好友誼可以代替外兵分駐中國各地與中國鐵道不再被人用爲破裂利器之時以及中國各地警政均由中國人自辦而不在一般覬觎中國財産者之手中中國極願供獻其無限之機會凡此種種問題世人心中皆宜加以適當之測度此層最關重要中國自一千九百十一年革命採用西方政府主義以來實無相當機會可以發展其政治或經濟且嘗爲外人勢力所煽動國内分離進步阻滯日本方因世界戰事而致富中國自身則愈加窮迫現因中國有要求規定本國國運鞏固國内眞正自治之全權幷深信欲求東亞永久和平之幸福惟欲根本消除已過二十五年間歷史上之惡果祗此一法耳 
[美國特别國會之預測]  
　　中美新聞社華盛頓十日通信云此間之行政官依歐和大會之進行程度預測威爾遜總統府於五月内（一日或十五日不定）召集特别國會會議此會議之動機有二（一）上期國會之事務大都未了因時期侷促諸多倉卒（二）和會决可早日告大成功各種問題於總統二次往法之時已經就緒如是不必再用二三月之光隂從事結束都中人士以爲和約一經簽定威總統當用海電先行召集迨彼回國登岸卽可向上下兩院聯合會報告巴黎之經過情形當威總統二次離國時海陸軍及鐵路經費各案均未通過而各欵將於七月一日到期照撥故非開特别國會不可國會中黨派稍有變動卽共和黨改爲民主黨召集之時期半月可成在先交通不便之時特别國會召集必有一月之後今者自國之西而至東四日可逹矣預計五月内之特别國會各議員可有十日之預備因總統自法回美亦必旬日始遠到也 
[英國之航業政策]  
　　中美新聞社云英國現正竭力預備圖握海權英政府已派委有名人物組織一委員會從事詳細調查現已竣事委員長爲航務部部長東本氏利物浦船主公會會長美利氏又恩特生爵士等五人該會之報告及條陳如下（一）英國對外商業之興盛大半由於能輸出一大宗貨物如煤者以抵制入口之食物及原料因此出入口船均得滿載運費亦減（二）英國對於出入口業之政策大綱在務使世界一切市場時時對於英之製造家船主及其他商人開放（三）戰時英國航業界之物質損失甚鉅戰後各中立國商業競爭必劇英國應速設法補充戰時之耗費其法務使本國生産力盡量發展並以廉價購入食物及原料（四）英國戰後商務政策務以奬勵私人企業爲主惟英國造船家在戰時損失之船値價約七萬五千萬元目下難籌此項鉅資由政府量力補助（五）奬勵開發全英帝國之煤及油之開採使此二物之供給全歸英人自主（六）英國船主欲保留其現有業務行動自由必須預備受世界航業之競爭（七）政府應將加於船舶之特别繁重義務解除（八）從前市場有變衰弱者或毁壞者應設法重造之維持之以保固有之商業（九）再開闢新市場由政府力予經濟上之補助最好供給運輸方法務使一航業公司及一海港足以自活否則政府必資助之（十）從前德奥藉口防制疫病傳布對於外國移民或旅行者在其國内行動取締極嚴此項取締可由私人船主行之一方擴張其自己航業一方毁壞英與其同盟國之商業今後必須設立國際方法以抵制之以尊重各國旅行人之自由但亦須設有效之法防制病症（十一）政府應力謀開發重要海口以資本贊助各海口當局（十二）政府應保護沿海及内地之本國船舶使勿受鐵路不正當之競爭如鐵路公司兼辦航業應作爲獨立營業政府不資助之（十三）現行之禁英船售與外人之律應於戰後至少繼續五年又修航廠亦於一定期限内不得爲外國之船修理（十四）敵國賠償之船舶應由各協約國間開明競買但須約定不得轉售與非協約國賣船所得之欵作爲敵國總賠欵之一部分不作爲船主等私人損失之賠償（十五）英國製造力英商業及英航業向在世界商業中佔最高地位今欲保此地位英國民必須奮起恢復戰前生産及經營之力能並須調整其商業實施以應戰後國際匯兌之變更情形（十六）應改良普通及專門教育（十七）雇主與勞工間之工資合同必須在勞工方面承認之時始爲有效（十八）鐵路海口之便利須設法改良（十九）所行安全之標準應爲國際共同之標準（二十）今負有爲男丁謀相當職業之責任之官府必須知教練水手職務乃是一種永久之國民責任彼等對此責任應有相當之供獻 
[無綫電與軍事關係說]  
　　法國無線電社巴黎通信云無線電之原理盡人知之乃在空間收發鼓動之電浪耳設如吾人彈動琴弦必發一種聲浪逹於一定之距離環坐其旁者咸能聆此妙音若以琴弦易爲金屬之線置於相當之處名曰引電竿者復由此電線鼓動電流則其發音也與琴弦震動之音無異惟不同者一則爲電浪一則爲聲浪耳電浪之力極大在空中流動之速率每秒中可行三十萬基羅邁當若吾人投石於水中則見環形之波浪漸漸化大由近及遠亦此理也吾人所發之電流若吸電處有相當之引電竿及適宜之機器則與發電處雖相距一萬邁當之遙亦能傳逹至於發電與吸電之法均與有線電報相類用摩爾斯機所定之點畫以分别記號電文雖有長短而能及遠則一惟收電處須有精良之吸電機耳世間之實用無線電報迄今祇二十寒暑一八九五年意大利博學家馬可尼襲用法國無線電學家勃郎來之法在蒲洛熱城某園中設立無線電台傳達消息祇在數百邁當之内耳迨一九○一年無線電報之利用已收圓滿之效果可由英吉利（巴度城）越大西洋而逹北美洲（丹納佛島）一九○七年馬可尼電社設置無線電台於愛爾蘭（克里法屯）及加拿大（搿拉斯培）兩處互通音信於是無線電之用乃大著於歐美兩洲矣同時法國陸軍海軍中亦設置無線電幸以利軍用摩洛哥用兵時代其效彰著迨自一九一四年七月法國軍用無線電報部成立以來總計大本營與各營中司理無線電者有軍官十餘人兵士數百人而裝置無線電台之摩托車有四五十輛戰爭之際無線電報實爲最重要機關之一陸軍中自大本營官長以致於馬步各隊隊長均恃此互通軍令不致有阻隔之虞而天空飛行機與陸軍所賴以傳達戰信者亦惟此無線電報也飛機偵探隊在空中俯瞰陸地偵察敵情凡於陸軍有利害關係者卽用無線電通報指示一切歐戰之前飛行器以種種方法試用無線電已能指揮如意迨起釁後三四月法國飛行隊組織完備至是飛機上所裝設之無線電功用愈著法人之發明無線電報實爲先進之國而飛機之運用其術亦稱獨精一九一五年四月德軍飛行器雖亦設置無線電報然較諸法人之操縱自如輔導軍隊如指臂之相助則望塵莫及也法國偵探隊砲隊等均因空中無線電之傳遞消息得於職務上獲有優美之成績質言之無線電報不啻爲炮隊之司令使其射擊敵人操命中之左券焉飛行器中裝設無線電機法用一木製之旋轉機置於飛器之葉或用兩葉之孔道中旋機爲鼓動電流之要器得飛機行動之風力乃旋轉於空氣中每秒鐘轉動約三千至四千次並置長六十邁當至八十邁當之金屬線與形如橄欖之鉛質物各一此卽爲飛器中之引電機飛機偵探隊苟有所報告觸動機關卽能發音傳之遠方其外如發電機收電機及測量器等均須一一置備卽成一完全之電台矣總之飛行器上所裝之無線電機能愈簡單則愈妙俾免各方面之妨碍飛行器中駕駛人員及炮隊司令軍官欲知空中之風向若何而定其施行之方針則有風雨台之報告然報告之法亦必藉無線電報而遍傳其信號使在同一戰線中之人員同時皆能接得此項信號凡軍隊在戰線中欲施行總攻擊時亦賴此以傳達軍令故無線電報能傳佈軍令連絡軍情誠戰中利益最著神速無匹之利器也歐洲交戰國莫不設有無線電台其中聲譽著聞者爲伊符丶里昂丶加拿文丶勞安丶四處電台電力偉大凡軍中勝敗之消息靡不藉之以傳揚於世界焉然各國之戰訊互有歧異蓋各以其己國之捷報傳佈於外也伊符等無線電台名譽頗著盡人知之無庸贅述至於勞安無線電台世間知之者尚鮮勞安爲德國之小城在柏林之東北相距約三十基羅邁當位於亨堡鐵路線一九一二年德國電話社始設電台於此德政府亦大注意之視爲德國與其斐洲藩屬之直接通信機關自後無須借助於外邦之電社故德國宣戰數月後柏林尚能與其東斐洲南斐洲等各藩屬互傳消息者卽勞安無線電社之力也迨德國戰敗勞安無線電社尚與美國所設之寨維電社互通音信不得傳佈緊要消息於美國卽金融漲落銀行匯兌等商情亦藉以傳逹由是觀之世界大事戰爭消息賴以傳揚於全球者無線電報也軍隊賴以傳達軍令報告軍情者無線電報也使飛機得以迅報敵情指導攻擊上下相應俾炮隊攻擊敵人百發百中者無線電報也無論其爲陸軍海軍或飛行軍彼此均藉無線電報互通音信連絡聲氣雖戰線延長距離遙遠然各軍猶能呼吸相應進退相接焉然則無線電報之有關於軍事豈淺鮮哉 
[華北美人之宴會]  
　　華北美人聯合會前夕（十日）在北京飯店設筵欵待美國財政家阿勃特氏並有美公使芮恩氏及美國亞細亞艦隊司令司羅哲斯海軍中將陪客該聯合會會長卽花旗銀行總理彭尼特氏爲該席觴主赴席者約三十人席終彭尼特氏舉觴爲美總統稱壽旋卽介紹阿勃特氏稱爲嘉賓於是阿勃特氏起言彼承聯合會盛意相招不勝榮幸之至繼言美國軍隊在法國情狀阿勃特氏演說畢乃由觴主請芮劯氏及比徐博士羅哲斯海軍中將等以次演說比徐博士言中國近年變遷之大勢及美國過去二年間在中國利益之覺悟又云中國實爲美國商業活動之好市場美人大有擴充其商務之機羅哲斯氏演說西比利亞情形並言布爾札維克主義乃一種疾病是病不欲痊者惟一死耳幸而西比利亞僅有眞正之布爾扎維克黨數人然已使西比利亞不可調治故無論何人嘗與該種情形接觸者除重建鐵路外其國殆不可救藥因布爾扎維克主義蔓延於鐵路一帶也鐵路者國家之重要脈絡也有 
 
 
 

Page 7

 
 
鐵路則可運輸各種需要品而西比利亞人民得以其農産鑛産相與交易人人日覺滿足則平定之情形必可恢復協約國委員管理西比利亞鐵路頗能一致戳力凡事亦甚順手由是觀之國際聯盟之可實行蓋益信矣 
[東京通信（心危）]  
　　齋藤中將談話 
　　新借欵條約說 
　　喇嘛僧來東 
　　日本之對華政策其根本上之錯誤在其軍閣之專斷耳寺内内閣最爲顯而易眲原内閣成立以來雖欲竭力改善而軍閥根深蒂固已不可拔原氏於表面上不若前内閣之接近北方而其畏首畏尾之舉動仍由軍閥之阻撓也其陸軍參謀部實爲日本對華外交之機關外務省乃其形式上之機關耳軍事協約一案其外務省雖未明言可以取消而亦無不可取消之主張至其陸軍方面則從中竭力反對近有上泉中將其人者因人種撤廢問題於公開演說中公然宣布其大日本主義謂若欲世界和平須使全世界人民均爲日本天皇之臣民咄咄怪論自鳴得意不顧世界大勢之奚若亦不懼他人之訕笑此其一例也至久居北京之齋藤中將始終以其軍閥之見解觀察我國現狀以左右外交故卽有外交實業教育各界之屢言親善終於無益最近齋藤之談話云余居北京四年有半在北京所見最爲有趣者莫若張勳之復辟運動余當時與彼毫無關係張勳且謂日本人不足恃而有决不實行之言其突然發難乃自取之咎耳現其勢力已失僅張文生支持殘局張已老决無再起之望余在北京所謂援助段氏云云誠非無因（中略）以余所見北方派人頗不惡所謂參戰軍者不過於百萬軍隊中有二萬耳縱能精練殊不成問題泰平公司兵器現已完全停止靳龔因黑龍江出兵事雙方衝突致各以辭職爲賭恐出兵問題不能成功段氏初有辭職說似出誠意惟彼辭後其左右恐無立足之地故一時不致成爲事實美國之活動頗可注目非若日本之自築自毁云云 
　　據日本某要人云對華新借欵團現正在進行中日本於此頗爲盡力該借欵與梁士詒所計畫之新借欵絶無關係而美國阿博德氏亦不與焉所謂新借欵團者其内容雖正在磋商然亦有可言者（一）除出德國（二）美國謂政治經濟借欵區别困難故仍兼此兩項（三）新借欵團專爲中國將來之借債而設於已成借欵毫無關係故無復承繼已成借欵之問題（四）新借欵團不認將來有優先權日本方面銀行團卽以正金銀行當之 
　　昨日下午一時内蒙喇嘛僧來東京係日本浪人所招致者共計八人彼國於佛教有關係之團體均至車站歡迎其聯絡喇嘛之用意所在固不待言在東留學生特派四人至神戸迎迓伴至東京至車站時更有留學生三百餘名以五色旗爲前驅並各手執小國旗高唱萬歲以表歡迎蓋使勿忘祖國也 
　　附北京報界所得東京通訊如下喇嘛之在蒙古素握中心勢力一節盡人皆知值茲外蒙紛擾之際日本特約喇嘛團漫遊該國與此次外蒙紛擾問題有無其他關係雖不敢妄爲揣斷然日本素以經營滿蒙爲己任之某氏屢次約請喇嘛東渡人所共見者也至日人語喇嘛之語恒謂民國成立以來人民不但不信仰佛教幷從而摧殘之且現今南北纷立亦無暇計及蒙人之生活不如與强國親善共圖發展云云此次抵東者蒙古喇嘛團團長贊陽捨靈師等九人及隨員等十餘人於六日午後一時三十分抵東京車站章仲和公使特派横演江副領事代表赴神戸招待外倂親到車站歡迎留日學生總會亦於五日派張瑞峯黄霖生王俊胡石光（蒙古人）等四人前往神戸招待一切六日抵站時全體留學生均執中華民國國旗赴站迎接其中更有佛教會員二百餘人另執佛教會小旗以示區别喇嘛均服黄袍戴金帽下車時首向我國公使代表及到站歡迎之諸君行合十禮畢日人卽引入該國所備之汽車内以便先往參拜該國宫城我國學生以我國喇嘛來東應先至本國公使館謁見公使然後再與日人應酬爲爭執終爲日人所强阻遂先往參拜宫城然喇嘛心中亦甚憤憤不安也參拜宫城後始往謁章仲和公使章使招待極爲慇懃幷訂定日期備宴相請喇嘛退出公使館後卽投宿於神田旭樓日人派警探多人尾隨其後留日學生總會以喇嘛爲我民國國民之一遠道東來不能不有相當之警禮特商同江翊雲監督定於本月八日在衞生會開全體大會歡迎到東喇嘛幷請公使監督蒞會其一切佈置極爲完善各項經費多由使館津助云 
[中美新聞社北京雜信]  
　　據陜省最近各消息該省戰事純爲地方性質與大局及上海和會無關該省各黨派現正自相爭戰以圖私利且皆注目於未來之鴉片收成以期得錢付餉餉發後可得軍隊之力再戰以圖控制全省通信員接西安某外人四日來信謂南方盜魁郭堅樊老二己投降於奉軍司令許蘭洲願助許驅逐陳督軍以許代其位依此目的許將由西路進攻省城郭則繞道佔臨潼樊從西南方面進行于右任所率三原軍則由北方進攻省城陳督軍顯已探得此計畫已在西安西北十六英里之咸陽建設砲壘其西部及西南部各城鎭亦爲同一之設備咸陽方面如緊急督軍將自出馬盩屋及興平方面之督軍軍隊則將由劉省長率之當郭堅投降奉軍時由鳳翔退出之雲南軍擬與三原軍隊會合未克成功遂退至三原北三十英里之耀州約四月一日復離耀州北行冀山蒙古至新疆與該處之滇軍會合 
　　東京中國使館參贊王鴻年八號抵京九號十號謁見總統總理報告宣布中日秘約之經過情形通信員據稔悉宣布密約情事之各華員報告謂所有各約於宣布之前均經審愼修改故在報紙所公布之約並非原文實係已經改變之副本耳各約之宣布中間有間斷處由於中日兩方官員意見不合之故中國外部中人本擬及早宣布卒遲至數星期後職是故也 
　　駐華比公使梅保羅氏將回國定於五月七日由横濱乘俄國皇后號郵船起程擬在歐洲勾留數月冉冋北京任所再被召回巴黎之法使館書記波立納克氏將與梅君同船赴歐 
[陜省軍事現况之西訊]  
　　字林報八日開封通訊云開封一帶招募新兵事記者前已言之屢次探詢招兵之故答者輒以國防軍或參戰軍招兵爲言停募之前適接陜西來函據謂河南兵士搶刦城邑毆辱教士此種風聞傳至北京想美使署亦有所聞日前美使署陸軍隨員羅平斯氏來游開封以非正式委員之性質與趙督討論促進南北調和之方法陜西旣有自認盜匪名義之羣衆又有來自河南自稱官兵之軍隊兩者孰更惡劣陜西訪員曾舉此相問茲記者聊舉下述之事答之觀此可知陜人所謂兵匪莫分之由來且可知陳樹瀋所持剿治土匪一說爲無聊矣當革命初作之時有一少年名劉鎭華者初從河南省立中學畢業野心勃勃以爲有機可乘遂運動西境游匪編爲勁旅勢力日盛竟得匪兵十營而以河南府爲其久駐之司令部焉民國六年冬陳樹藩困於西安乞助豫省趙倜雖有援助之意然劉鎭華坐視不動陳樹藩一再哀求許以重酬豫當道轉告北京陳爲段祺瑞之門生故段允如約辦理於是劉鎭華遂率其部下十營直入泰省而爲陜西省長以至今日矣記者從可恃官場方面探悉陜事中確鑿可據且甚重要之事件據謂陳樹藩旣得劉助脫出重圍遂亟欲置郭堅樊老二於死地此二人雖爲陳用然爲福不足而爲禍有餘故陳遣郭樊二人率其黨羽開赴　邊督收鹽稅而密令其他軍隊擊之郭樊二人日暮途窮收拾殘卒投入南軍數月來陳頗受其牽掣許蘭洲駐兵陜北動以游說脅以兵威郭樊乃率隊歸投奉軍據告者言許蘭洲甚願保全陳之祿位而劉鎭華以自己地盤無所變更亦無其他奢望故陜事或可望早日解决云 
[滙業墊借條約之披露]  
　　外交部宣布匯業銀行墊借二千萬元之條約如下 
中華民國政府（以下稱甲）爲充有線電報改良及擴充之資金起見與股分公司中華匯業銀行（以下稱乙）訂借日金二千萬元正雙方議定條約如左第一條本借欵金額爲日金二千萬元正　第二條本借欵期限自本合同簽字之日起算以五年爲滿限卽扣至中華民國十二年四月二十九日大日本帝國大止十二年四月二十九日爲止但期限到後仍得由雙方協議續借第三條本借欵全息八釐卽對於日金一百元付息日金八元第四條本借欵金第一次之利息於本借欵交欵之日將自交欵之日起至大止七年七月十四日止之部分按日計算前付之此後於每年一月十五日及七月十五日前付後六個月之部分但最末期之付息仍按日計算前付其至合同滿期之日爲止之部分第五條本借欵金十足交欵幷無回扣　第六條甲受領本借欵金時卽交存於乙俟有需要隨時提取但存欵利息及匯欵之方法另定之第七條本借欵金之交欵償還付息及其他一切之授受均於日本東京行之第八條甲對於乙提供左列物件爲本借欵金付給本息之擔保關於中華民國政府全國有線電報之一切財産及其收入第九條乙到於甲承認其關於有線電報原有之左列借欵合同（一）光緒二十六年七月初十日中丹英會訂滬沽水線合同（二）光緒二十六年十二月二十一日中丹英會訂烟沽副水線合同（三）宣統三年三月十二日大東大北兩電報公司預付報費合同第十條甲於本借欵有效期限内擬變更前條借款之約欵或擬借換時預先與乙商議第十一條甲於本借欵有效期限内關於有線電報擬由外國借欵時預先與乙商議第十二條甲當將與本借欵金六個月利息相當之金額以銀存乙作爲財政部之存欵本合同共備中日文合同各二份甲乙互執各一分如關於本合同之解釋疑義時以日文合同爲準中華民國政府交通總長曹汝霖中華民國政府財政總長曹汝霖股分公司中華匯業銀行總理陸宗輿股分公司中華匯業銀行專務理事柿内常次郎中華民國七年四月三十日大日本帝國大正七年四月三十日 
[續紀軍府交通部之大贓案]  
　　港報云廣東軍政府交通部發見廣澳鐵路賄案一事已略紀前報頃悉自此案發生後交通部昨有訓令交粤路選舉籌備處飭知將該部前派出之粤路監查員陳廷驥劉文貴兩人停職查二人均於本案有關陳係新會人劉係廣西人均兼充該部路政司司員幷傳聞該部次長梁士模（桂人國會議員）路政司司長張大義（鄂人國會議員張大昕之弟）亦有嫌疑現軍府對此案尚嚴守秘密故本案内容及停職人數姓名尚未能詳細查悉惟據軍府中人言此案已有確據由交通部長趙藩於七日政務會議時常堂舉發故各總裁遂决定將案内關係人交司法部嚴辦連夜辦稿將關於本案文卷及犯有嫌疑各人一律送交法部又聞本案所有在交通部存案成立之章程呈文各稿件悉由該部某某數司員代爲訂擬妥當然後呈部批准此節亦經舉發有據又據外問所傳謂本案係廣益鐵路事而非廣澳鐵路事幷稱廣益路係台山公益埠通至某處之路傳聞如是姑幷誌之粤省報紙對於此事略有紀載商權報云軍政府昨日發現賄案因廣澳鐵路呈請交通部立案該管員司索公禮五萬交付卽批准同時有朿龍鐵路呈請立案亦索四萬允而未付卽批駁不准朿龍不服　廣澳事向軍府告發由該部長查辦有據故昨有將該司受賄職員等卽行停職交司法部歸案嚴辦聞已將該職員管押矣 
[廣東公祭滇軍將士墓紀]  
　　護國護法討龍三役滇軍死者甚衆滇軍將帥爲公塜於粤之黄花岡畔墓成羣往致祭茲紀其情形如下 
　　二望岡滇軍墓域經始於中華民國四年七月前第四師師長方聲濤前　七旅旅長現任師長朱培德實總其事用銀七千元工未竟方君赴潮州朱君出討龍濟光時駐粤滇軍總司令李根源至自陜西念死士之烈憫遺骸之未歛督工續建計自七年四月迄八年二月乃告竣事用銀二萬五千元共用銀三萬二十元於是乎兆域乃成公祭之日適爲淸明佳節赴東郊省墓者絡繹於途且紅花崗烈士墓祭亦同於是日舉行故益形熱閙正午十二時李參謀部長烈鈞李督辦根源方李兩師長皆至軍政府岑伍諸總裁林吳　議長督軍代表于瑞祺及軍府軍署文武職官國會議員及各要人各界各團體代表紛紛趨集於墓門者數百人墓道兩側及鄰近山巓徧列滇軍隊伍及正午砲聲齊鳴兼燃爆竹十餘萬　奏軍樂三番主祭官岑總裁及伍總裁林參院長李參部長李督辦五公就位諸祭官各就位行三鞠躬禮軍官軍佐政學商界人員亦脫帽行三鞠躬禮畢讀祭文岑總裁莫督軍以次諸祭文皆卒讀奏軍樂三番再行一鞠躬禮茶會而散岑總裁祭文云維中華民國八年四月六日軍政府總裁岑春煊伍廷芳林葆懌等謹致祭於陣亡滇軍將士之靈曰嗚呼馬援革裹先軫元歸伊古烈士以義自期陷胸决脛蹈死如飴湛身紓國其又奚悲辛壬以降龍戰於野玄黄瀝瀝山川爲赭惟我滇人厲兵秣馬特起義軍獨先中夏轉戰百粤扶義而東匪曰黷武唯以勸忠輿轎比烈銅柱刋功一朝國殤千秋鬼雄紅花之岡佳城同穴縷血所藏后土爲熱碧鷄金馬西顧長别死而得所遐邇一轍莽莽宿草蕭蕭白楊魂招冷節臺登望鄉爰陳麥飯載酹椒槳慰茲冥漠鑒我馨香國難未夷蛇豕肆逆克竟全功後死之責誓當長驅廓淸南北庶幾九京忭爾毅魄嗚呼尚饗 
[皖省近事]  
　　皖省上年所徵警備隊經費省議會議决或移抵八年丁漕或存留地方作爲公積金資請省署查照在案近聞省署擬將該欵提購本省公債藉以彌補政費而省議會以是欵早經公决今省署變更前議殊不合法且此項公債究竟屬於國家抑屬於地方本會未詳應由本會提出質問並請行政委員出席答覆昨日吕省長特派政務廳長李範芝財政廳長胡幼腴兩君出席聞行政方面以該欵存留地方作爲公積金不若購買公債爲愈但此公債有謂係上年省金庫證券之變相者又有謂係六年本省之公債尚有未曾發行者雙方各據理由在議場爭論甚久至終未分勝負 
　　省議會請願國會停止本省山賦一五加徵案昨日已將請願書修正付三讀會通過 
　　頃聞省署接蚌埠來電云十日火警甚烈延燒數十家警局亦付一炬　 
　　安省苦兒院昨日舉行開校儀式省長曁各行政官紳學商各界均　院參觀典禮 
　　省城商務總會現組織商業學校以造商業專門人材刻已擬定章程着手進行 
　　警務處考騐醫生發給許可證一案業經省署核准惟醫界反對甚力謂醫乃仁術不受管廳干涉至醫理醫學醫識須從實際上經騐上研究之斷未有以一紙之文字試騐卽許以爲醫若此則將來誤人生命更有甚焉現擬具理由呈請省署飭令警廳收回成命未識　達目的否 
[蘇議會記事（十三）]  
　　蘇議會之岑寂十日於茲矣此十日中全爲預算審查會現聞審查長沈維賢已有電至會以腦病辭職内務理事孔昭晋返蘇未回以審查事務託諸鄭立三而鄭則往滬故進行較滯財務教育實業三股皆孜矻從事已定十四日結束卽行報告大會至連日受費各機關主任及職員紛集於議會以待審查諸君之質問聞加費風潮已經熱心者之設法已就消弭財務行政股以省公署所交預算未將營業收益列入頗不滿意教育股對於教育前途主增級不增校實業股則主撙　浮費整理工場而對於省立印刷廠寗省鐵路閘北上海兩電廠尤爲注意據個中人言兩廠一路於用煤一項非常之　而南京電廠所列電費收入與實際相差亦大　軍民兩署所用之電費頗難收足云云然以記者所知則江蘇銀行章程本有官利而歷年預算均不列入不知審查諸公知之否耳 
　　議員本不當受行政官之指揮而蘇會議員中則有兼任工場長之委任者有受行政官之指揮而定做出洋資格者吾不知吾民委託之初心果有此否耶 
[南京快信]  
　　南代表李述膺昨日早車抵甯聞因陜西報告乾縣戰事仍未停止此次和議續開乃得李督等之保證今戰不停止李督當有以處之李督因病派何參謀長接見磋商未得要領昨日晚車卽回滬 
　　李督請病假十日政府已復電照准 
　　江甯鎭守使齊燮元今日午車赴滬 
　　宋聯奎昨日抵寗今日早車偕陸彤士赴滬 
　　前陸軍審判處長周學源奉李督令交軍法課長查辦茲聞王課長已呈復免予處分 
　　軍民兩長前派任用道尹程學恂赴淮海查辦牽涉淮揚　鎭守使部下及鹽城縣警備隊之匪案昨已可　銷差鹽城劉知事已奉令撤任查辦惟馬鎭守使有無處分尚未宣布 
　　李督以徐屬各縣土匪尚未淸電阻張鎭守使暫緩入京以防餘孽竊發 
　　省會錢議長昨又快函催回籍各議員來省免悞會期新疆省議會電告四月一日起依法特開第一次臨時會貴州省議會來電主張廢八年公債 
　　蘇紳前電寗請特任張謇爲運河督辦韓國鈞爲會辦聞日内卽將發表 
　　旅寗贛同鄉組織鐵業維持會昨電贛省長戚揚請將九江城門山鑛照扣留以保鑛權 
　　蚌埠前日（十一日）大火焚燒商店百餘家聞損失在千萬元以上 
　　南京高等師範學校教員洪有豐趙仲則擬自費赴美留學呈請教育廳報部備案 
　　林幹材郭八銘兩君來寗遊歷係個人行動並非代表陳炯明與當局有　接洽 
[杭州快信]  
　　李國杰昨由滬乘晚車抵杭寓城站路局聞此來奉錢内閣密令輿軍民兩長有所接洽 
　　省城三堂總辦吳純伯辭職照准杭縣景知事不經紳商同意另派湯劼　接替現一致反對公請更換 
　　各屬小學教員業經檢定對於年功加俸等項前各縣勸學所長晉省會議時曾經提案諮詢决定回籍會議報辦迄今未據聲覆教育廳昨又通令嚴催　 
　今日（十四）楊督在署讌請紳商各界明日又召各機關主任會讌幷傳第一鳳舞兩臺劇班到署合演 
　　長興白阜鄉懶山村一帶有山東獵戸蕭文虎等沿山埋藏炸藥誘捕野獸轟發時聲震遠近居民疑爲匪警經該知事王吉檀拿獲解由戒嚴司令部王鎭使署訊辦呈報到省楊督已通令各屬嚴禁 
　　杭人王德勝冒充軍事稽查到處招搖經憲兵司令官陳樂山捕獲搜出證據昨解送督署發交軍法課訊辦地方通信 
[松江]  
　　縣市立各校聯合運動預誌縣立各學校定本年春假後開聯合運動會先在公共體育場内設立籌備處集各校校長開會兩次十三日上午仍在該處開第三次籌備會議議定以五月七日爲運動期於先一日行田徑賽預賽評判員由會函請上海公共體育塲兩主任及上海體操學校徐一冰等擔任並議於會塲内設臨時販賣部推藝徒學校校長張蔚丹爲該都主任又松江市立十六個國民學校亦已定於縣立學校聯合運動會之次一日開市立學校聯合運動會亦於十三日在市教育會開籌備會當塲推定勸學所長張彬士爲事務主任第一區勸學員吳子祥市教育會會長沈玉旋爲事務副主任並擬函請本邑公共體育塲馮張謝三指導員及省立第三中學校體操教員蔡有定分任評判云 
[嘉定嚴追短缺串票之廳令]  
　　嘉定縣公署奉財政廳訓令云案奉省長公署指令該縣盤見姚前任移交未完各年忙漕串票數有短缺現飭復算淸理呈報祈核由奉令呈及淸摺均悉該知事盤查移交未完各年忙漕串票該征收員竟短缺至二萬六千餘元之多實屬該人聽聞應由該知事釘鐐收禁勒限嚴追一面密查該征收員有無資産迅速查封備抵應如何責令賠補幷從嚴懲辦之處仰財政廳迅速核議具復仍轉行知照此令原呈抄發等因奉此查該縣積存糧串聞有弊混情事曾經密電查復嗣據並呈卽經明晰指令在案茲奉前因版串爲征完忙漕根據關繫何等重要豈容稍有虧蝕今旣山縣嚴督復盤所短各年實數必己核見應責成該知事嚴勒期限如數追繳一面查明陳　等有無財産發封備抵隨時具復察核惟姚知事浚前在該任幷未發覺咎無可辭應請先行記過一次以示薄懲如果陳鏞等所短串票將來追不足數届時察核情節另呈從嚴懲辦除由廳遵令核議呈復省長察核指令再行飭遵外合就令行該知事查照先今令飭辦理並轉知姚前知事一體遵照此令 
[蘇州勘定林塲]  
　　吳縣轄境尹山鄉澹臺書院舊址前由王道尹面諭温知事詳細查勘以備植樹之用當經派委蔣炳華前往勘查已誌前報茲悉該委員呈復以澹臺書院在尹山之巓地勢崎嶇不宜種植查有山下崇福寺廢基約計十一畝零土地平坦頗爲適川當山縣署轉呈到道業奉指令照准於昨日行知該鄉董事袁開　查照 
[電匠標識之函報]  
　　蘇城振興電燈公司近以剪綫風潮發生後忽而忽德馨里總線絞倂而童子門高壓綫剪斷人　　故爲戲弄雖經函請官廳密爲偵查然公司中工　向無標識巡警無從辨别故特製就工匠臂章與工頭胸章兩種俾各隨時佩帶以便認識已繪具該章式樣分函縣署警廳一體備案 
[無錫採購米石消息]  
　　吾邑木市自楊市自楊河淸繼續來辦後因來源稀少市面逐漸提高十一日下午已漲上五分至十二日又飛漲一角後首尚有繼長增高之勢楊河淸前次在錫購辦之米已約五十餘萬石上棧後身分稍次者發熱霉爛有六萬石之多楊擬照數補辦故米市無跌落希望鎭江帮米商勞某尤某由常某勾引來錫採購白秈二十萬石勞等之出運方法係由滬寗車至鎭江再山鎭江裝至蕪湖然後出口十一晚勞等接鎭江來電已暫爲停辦聞前次出運之米係用民國二年陸軍部之護照云 
[揚州行症與軟脚症]  
　　揚城近來發現之疫症（俗呼瘝迷）流行甚廣罹斯疾者無分老幼兩三日間卽殞命省立第五師範學校（在大汪邊）則發現軟脚症學生湯贊書等七八人均患此疾該校往年曾發現此症一次患者亦逹數十人 
[安慶反對蠶桑講習所長]  
　　皖省第三蠶桑講習所由省會咨請省長於實業預備費項下籌撥　辦費四千元委耿伯夏爲所長頃有寗國廣德人徐祖任等公電謂耿係市井無賴且嗜好甚深久爲鄉里所不齒祈另選賢能吕省長已交實業廳查辦來函 
[阜寗葦蕩墾局來函沙船注意]  
　　敬啓者敝局設置阜寗縣東北八灘鎭之東距海三四十里卽所謂黄海是也北自灌雲縣之灌河口南入阜境向南數十里爲舊黄河口又南數十里爲射陽河口又南數十里入鹽城縣地阜鹽迤南海中近岸處沙淤水淺賡續數百里南至江口沙淺不斷久經中外測過輿圖備載汽船詳悉卽來往沙船長年舟歸亦無不了然惟舊黄河口一帶自黄河北徙之後數十年間歲歲坍塌計黄河尖及左右附近處業已塌入海中三十餘里平均每年約塌六分里之一卽營造尺一百十丈内外鄙人於民國四五年春間前度赴蕩俱至海涯前後僅隔一年查勘蕩地竟塌至二里之多蓋四年秋潮極大故塌地尤甚於往年乃自五年以來曁今三載不復再見坍塌之事初不知是何因由或妄疑新築禦潮堤之效力然堤工禦漲漫之潮水猶可言也烏能格撞激之風浪乎繼而聞舊黄河口迤南三四十里迤北一二十里海中新長沙埂一條長約四五十里高約三丈寬約十數丈不等離海岸約數里或十數里不等因未經實測不能得其確數但係新漲之沙埂雖落潮時尚在水平面之下行船不得而見靑口鹽城近於此地之船則已知之輪舟巨舶行深水者亦無關係若千石上下沙船而不熟悉情形者固已時有觸硬擱淺之禍最近一星期間該處又壞一船船桅已陷入沙中破船壳爲沿海漁人撈獲似北方大連灣等處運油之船人貨均無蹤跡矣航海者有片時禍福殊可慘也第前者旣覆後者不知無從借鑑於前軫有無專管官廳更非我輩所能諗其定制惟有函達貴館幸乞登入來函欄内俾以後南北帆舶共和避讓或主管者留意及此通告航海船隻則感荷無涯矣阜寗縣葦蕩墾局徐鍾令謹啓 
雜評二 
[陜西之陳許（默）]  
　　從前之陜西問題爲南與北之爭而今後之陜西問題又將爲北與北之爭矣陳許不相容之說早有所傳而據中美新聞所得陜訊則郭樊且將助許逐陳而代其位果如其言陜民不特罹南北戰爭之禍更將罹北軍自相戰爭之禍劃界事不特因南北爭持而停滯更將因北軍自相爭持而停滯此則大可歎息者也况乎陜西之督軍問題如何解决目前正難預測乃一若可以强力佔踞之者此輩之不知有政府不知有和會概可想見矣南北劃界之爭張瑞璣有調停責任而許陳内部之爭張瑞璣本無調停責任可言不得謂之諉卸然則陜事又將何法以收拾之耶雖然南北相爭之後繼以北軍内部之自爭者固已見不一見矣 
豈僅陜事然哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開正式會之第六日]  
[平和通信社消息]  
　　本日上午九時南北總分代表齊集前德國總會開第十一次正式會議審查軍事財政政治等未了各案至下午五時散會前次喧傳美愼昌洋行與張敬堯締結中美購買軍械契約唐朱兩總代表特派秘書鍾文　周詒春　君往訪美領事詢問確否有此事實美領事絶對否認並謂此種謠言望中國人以後切勿相信云云和會所提出之政治問題中聞地方制度亦包含在内該制大體如何兩方代表旣諱莫如深自無從得其詳今晨往訪某要人詢其昨日京報所披露之地方問題大綱是否確爲北代表所提出某要人言余尚不敢斷定惟頗覺近於眞相耳叩其對於現披露之地方制有何感想某要人曰此時余尚不能詳細批評惟覺所列各問題詳略均不得當而於省之性質亦未認淸吾人所希望於和會者不過將省對於國家之地位省對於國家之權限及省自身之組織規定大綱俾多年糾葛不淸之中央與地方關係截然分明各有　據以資發逹不復互相侵犯所謂開國家組織之新局面而確立此後施政之系統者此乃和會　應有事亦非和會莫　任也今於此點旣噯昩不明轉拉雜羅列地方官制若何道若何縣若何等等不甚重要之問題夫和會旣非法制局　非國會安能有此長時間作此等條文耶云云 
[國民通訊社消息]  
　　十四日爲和議續開之第八日午後九時起南北代表及各代表在德國總會開議繼續討論法律問題大體已討論終了結果如何秘不得知但聞已推定法律議案審查員雙方代表各三人詳細審查矣至午前十二時止休息午後一時起繼續開會提出善後問題討論大體雙方認將議案交付審查隨後改開全體審查會審查善後問題大體尚未終結午後五時散會湖南問題爲和會亟待解决問題之一近來旅滬湘人奔走呼號不遺餘力本日湖南善後協會宴各報記者於大東旅社西餐間由左君霖蒼詳述張敬堯禍湘各情及該會請願去張撤兵撥欵諸端詞極懇摯對於　報並表感謝之意謂以後極希望報界本人道正義之主張爲湖南問題之援助云 
[聯合通訊社消息]  
　　昨十四日爲和議停頓後續開會議之第八日上午九時兩方代表齊集提出善後案討論大體西南所用軍費亦在本案範圍之内下午開軍事政治兩案各别審查會政治案之審查聞關於地方自治軍事案爲繼續前日（十三之審查已完全解决明日可報告大會云北京安福系破壞和議之運動非常激烈且有撤銷北代表之耗昨訪南代表某君叩其對於此事之意見據云吳鼎昌等不來張作霖入關主戰派破壞和議之用心吾人早已見及亦爲和議中必經之階級蓋安福系之反抗乃當然之事但於和局前途未必能生何種影響也云 
[西安張瑞璣來電]  
　　入關二十日陜事小有結束茲略陳之張錫元軍已如原議由渭北退回渭河以南分防東大路一帶許蘭洲軍分駐西路前至興平晤郭樊代表馬紀劉諸君於許座均云郭樊旣已投許西路一帶田許與郭樊自了無戰可言卽無界可劃韓城郃陽一帶爲晋軍所駐前者高峻等雖不免滋擾已由于右任飭回原防至陳督所部退駐地點于右任所爭者惟紅崖頭及乾縣二處其餘均無異議今紅崖頭陳軍已退至原上矣關山退下邽興市解圍後退至荆姚北及漫川河之線均如于右任原議至乾城陳軍東北方面全行撤退餘軍退駐如台村好向村東奇五村大小劉村南北人村袁家莊金家堡等處瑞璣前在興平許蘭洲與郭樊各代表卽云乾縣已屬渠部及至三原許又來電云收撫乾縣已電告中央飭陳督退軍此電三原諸君曾親見之及回省接北京來電知許已電稱乾縣收撫許與郭堅曾派人至乾縣今許主在乾收撫陳主退駐收撫相持未决是乾縣一隅前在陳與于爭今則許與陳爭郭與陳爭矣前者爲雙方地盤之問題瑞璣可以置喙今直爲北軍内部之計畫瑞璣能以個人交情出而調停不能以南北公推之資格出而處理也至北山一帶曹老九等滋擾地方昨奉唐朱兩總代表電遵卽電致于右任尚未獲復其餘如甘軍綏軍駐陜邊者旣不相接觸自無界可劃總之此次劃界一事除乾縣外退駐地點均經右任認可至停戰與否關中父老兩方軍隊萬目萬耳共見共聞誰能相　若　　搶掠在陜已成爲風尚不得稱爲戰事卽不得以此阻碍和議也特電奉聞諸維鑒核瑞璣叩元 
[廣東林葆懌等致南代表電]  
　　（銜略）民國肇造於茲八稔干戈日尋膏血原野錄鏑所及廬井邱墟哀我生民年來死於兵死於匪死於苛稅死於災荒者不知凡幾國家罹破産之禍人民無樂生之心惟實爲之至於此極則以法治之基礎未固軍人乘之而政變乃劇夫政治所以謀樂利軍人所以固國防權責攸分本不相襲今則以擁兵而干政因政變而動兵輾轉相尋兵愈多而政治愈不可問遷流所至負固割據成爲風氣當此民窮財價不幸土　勢成軍人又安有縱横恣行之餘地我國近來陸軍則收集盜匪兵額　增海軍則基礎薄弱無從發展而每年軍事用費且占全國財政支出五分之三而强以此立國又焉　久若謂憑藉外債可以度日則小以啓干涉内政之漸大適成漁人得利之謀國且不國縱擁多兵亦奚以爲今莘天心厭亂和會已開一切問題自有正當解决惟吾輩軍人有不能不速自反省者法律一經解决軍事卽須獨立於政治之外使軍政分軌而趨各謀改革軍人不隨政潮之起落政治迺得平流而穩進所以議和期問應彼此破除成見促息内爭對於將來尤當確立軍事中堅共圖改善凡此問題除軍人自身解决外絶無救濟之方誠能痛定思痛了然覺悟力謀刷新則庶政修明國基鞏固吾軍人方自完職責而告無罪於國人否則亂無已時誠有不堪設想者心所謂危何敢緘默痛切陳詞伏祈亮察凡我袍澤幸賜教焉林葆懌莫榮新李烈鈞吕公望方聲壽李根源程潛佳 
[王占元等自南京來電]  
　　唐總代表並轉代表諸君鑒歌密敬悉蒭蕘之言仰承採納卽日開議全國稱慶諸公顧全大局保障和平此其公德不在禹下佩仰何極占元等前商請中央於劃界專員外另派公正大員查辦現在之陜事以辦明以前之是非中央復電所謂正擬遴派妥員赴陜宣慰自當委其就近查辦是此事决可實行諸公注重人道一層尤爲拾要之論愚見中央旣擬派員宣慰必係名望素符之人占元等亦已申明此義當可愼簡賢員以副諸公之屬望也至前電所陳統荷採納虛懷若谷佩慰莫名竊謂有一定之範圍則解决易合乎時勢事實所必要確能辦到則實行易冠裳在望逖聽宏謨無任屏營頌禱之至王占元陳光遠吳佩孚李純元 
[劉顯世通電]  
　　（銜略）此次上海和議停頓根於唐總代表提出陜西停戰及裁撤段軍兩種根本問題未　實行禍源不除國無寗歲北方一面言和一面作戰購械增兵野心未已强辭辯護中外聞知破壞和局咎有所歸我同袍鑒於外交之棘手不致戰禍重開但使北方能自反省未嘗不可繼續和平之進行然關於國家根本問題及此次善後事件仍須取决於此時和會停頓傳言北方作戰詭謀又别出毒計欲與西南各省議和推翻對等和議組公筱電諒已共聞我同袍護法之旨貫澈始終斷不至圖私變卽爲所動搖惟離間之言足淆觀聽願共宣言杜絶奸謀劉顯世叩卅一 
[于右任五日致代表書]  
　　少川桂莘總代表曁各代表均鑒茲將本月二日至五日東西各路戰地情形報告左右卽希垂察計開報告如左二日（一）相橋退兵後無事（二）交口同上（三）　山情形如前（四）興市同上（五）乾縣無報告（六）紅崖渡敵我相持中（七）張專員回省無消息三日（一）相橋退兵後無事（二）交口同上（三）關山情形如前（四）興市同前（五）乾縣據軍探回報乾城附近砲聲時聞敵人仍驅使百姓挖掘地道云云（六）紅崖渡敵我相持中（七）張專員由西安部局轉來冬電我軍旋覆江電四日（一）相橋退兵後無事（二）交口同上（三）關山情形如上（四）興市同前（五）乾縣情形如昨（六）紅崖渡敵我相持中（七）張專員無消息五日（一）相橋退兵後無事（二）交口同上（三）關山情形如前（四）興市同前（五）乾縣據軍探冋報敵軍並未退（六）紅崖渡敵我相持中（七）三原與西安來去電報因中間電話阻碍多稽時日致張專員一函請向陳氏交涉以上各條係二日至五日經過情形特此奉聞于右任啓 
[調查教育通信（一）郭秉文陶履恭]  
　　秉文履恭等於十三日來東京假此二三日之時光見此　教育家及主持教育者數人詢以此邦之教育頗有可爲吾人取資者爰述一二報告讀者諸君 
到文部省先至教育調查會此會於大戰起後卽設立專搜集此次大戰與教育之材料出有報告二十一本已寄送新教育其進社以備採擇大約吾國教育部已有此種報告矣在教育調查會見其囑託（卽吾國聘任之意）文學士山宫允君後又山山宫君紹介秘書科之石黑覺太郎　文部省督學官野田義夫與乘杉嘉壽兩君（乘杉君新自歐美考察教育歸來現方從　著作擬以其所考察之報告成一著作）茲記其所談要點如下 
近日日本教育改革進步之要點有四（一）初等中等教育之科學教授大加進步去年中央政府撥日幣二○○丶○○○（二十萬）元添置中小學校理化儀器諸物爲學生實習之用各縣所籌者尚不在此内計（去年）各縣及中央所發關於理科教授之費凡　幣一丶八○○丶○○○元現各縣得規定科學教授細目以應其地方之狀况（二）體育加意講求瑞典式體操有數種已用於師範及中學近二年來更推廣及於小學（三）女子教育之增高向來高等女學校（卽與男子中學程度相若）只有四年得延長至五年新教育法案現規定自來會計年度起女高以五年爲標準非有特别情形不得改爲四年並得設高等科三年（四）推廣職業補習教育日本各地方向有靑年會之設（非基督教靑年會乃與童子軍相類之）（團體）會員已有三丶○○○丶○○○人政府擬利用此機關更推廣職業補習教育設關於農工業等科目於此靑年會 
　　此外關於教育上之改革進步約有六端可舉（一）擴充高等教育議會内有亠議案擬陸續增加高等專門學校三十三所更派遣海外留學生六百人赴歐美中國諸處預算經費四○丶○○○丶○○○元内一○丶○○○丶○○○元已定由皇室經費中提出捐助此案已由衆議院通過現正在貴族院討論會期只有兩星期卽將閉會大約可望通過考高等教育須擴張之原因據云現卒業中學擬入高等專門者每年約一二丶○○○人而每年高等專門所容納之數不過二丶○○○人故須多設高等教育機關以補此缺 
（二）國庫補助中小學校教員薪俸自去年起國庫補助全國小學教員薪俸之數凡一○丶○○○丶○○○元此數約佔教員薪俸全數七分之一此所謂教員之加俸中等學校教員之加俸問題現正在討論中擬增現薪俸三分之一由國庫出之（現中等學校教）員薪俸平均約每月六十元）（三）改訂教授細目小學教授細目旣已分年逐漸改訂教科書亦每年有所改正至女高師範中學之教授細目則自明治十四年訂正後迄未修改現以時局有變舊設學科多不適用文部省議擬組織委員會從事修正以期與實用相合（四）學制改革日本學制中學五年乃能應高等專門學校之試騐現訂在中學四年卽可應高等專門之入學試騐自四月起卽可施行中學得設高等科之年共七年與法之Lyce,e及德之Gymnarium相同卽爲獨立之高等中學校非專爲升學而設故現在日本中等教育可分爲三類（一）舊有之中學校五年（二）舊有之高等學校三年（三）新合倂之高等中學中學科四年高等科三年（五）延長義務教育日本一般之輿論皆主張延長義務教育二年此說甚盛然尚未見諸事實（六）文部省督學官乘杉君新自外國歸來謂日本與中國之教育與歐美之教育相比較有一大通弊卽東方之教育皆偏於文字書本及理論（too　acadeln） 
lc　and　bookfh）歐美之教育則重在實用此後東方之教育對於此點應特别注意以救此弊 
　　到東京高等師範學校見校長嘉納治五郎君所談如下（一）大學制之改革　課程日本大學向來取學年制現擬仿美國取選科制（elective　system） 
將課程分爲若干單位以便生徒從性之所好於所認爲適富之範圍内自由選擇如此則學科不至流於機械的固定的組織b大學學位授與之權授與學位之權現由各大學自定惟須得文部大臣之許可（二）高等師範程度之增高　日本高等學校之教員向）爲大學之畢業生大學畢業生雖於學理頗能　任而往往非教育家不明教育原理不　陶鑄人格此後高等學校教員亦應由高等師範造就方爲正法故高等師範現方計盡增高程度於本科四年畢業後更設專攻科二年現東京高師已設倫理教育專攻科此後擬更添設其他各專攻科但專修科本科或專攻科畢業後皆得設研究科一年或二年（三）歐戰與日本教育之影響此須俟歐洲平和會議之結果乃能知其影響若　但有可知之一點卽此後和平之競爭必須盤爲準備此後學術上工商業上之競爭較　前必更爲激烈不爲準備則必立於失敗之地位（四日本）一般教育者主張尊重日本固有之制度與世界潮流不衝突者皆當保守（五）日本教育制度之優點缺點　優點除皇族以外凡人皆受同類之教育無階級之差别雖英德皆不及之b缺點視學之機關　完故有能力者亦無進步之機會而無能力者猶得濫竽於教育界秉文等在日時間甚促而所晤諸人亦皆極忙迫故只能作拉維之記錄不詳不盡尚祈諒之日本曾設有教育會議籌畫二年有種種之報告（惜皆未曾宣布）此後之教育方針殆皆依　其所報告此深可注意者也 
[再紀潘猗來女士之談話]  
　　由北美南美間虬梅古島遠航來華之中國第一女商家潘猗來女士稱駐紐約一年間日夕殫力於商務經濟管理法諸學科迄無暇晷旅行各地舍往商場實地視察外日向紐約大學圖書室或教室從事種種探討之法去歲年終悉竟所學乃由紐約赴英境觀瀑布更往詩家谷Onicago西雅圖Seattle諸名城覘其商務上發展趨勢並各小駐若干日遍歷周覽一窮一其勝藩漪來女士肖像 
直至本年二月二十七日始由雲高華埠乘亞細亞皇后船離美洲雲高華領事華小鶴頗優禮之以其壯志遠行屢以一人渡重洋絶似美利堅婦人頗足爲我中國婦女界别開生面也女士於三月間抵上海隨至内地考察蘇州等處均經涉足杭州西湖之勝亦女士所習聞祗以本月内中外兩淸明遊客常擁擠謂尚不如緩期前往之爲愈云女士談及虬梅古島華僑情形謂巨商固有業洗衣者亦不少海外遍地見洗衣工殊足令人歎惜云 
[摘錄淞滬常關稅則内容]  
　　上海吳淞兩常關征收各項稅則去冬經海關監督會同稅務司將稅則逐項修正後曾經詳報北京稅務處財政部核准刻已將前項修正之稅則印刷成册分送商會及各報關行各商號以備查考按此次稅司與監督頒行上海吳淞兩常關之稅則係因近時發明之種種物品其征稅標準求之前淸則例已無依據卽七國元年財部所補遣亦未盡備爰調查各種物品詳細考察根據前例依類增入其爲舊則例所載而今無是物者一概删去除詳列稅率外並舉常關一切現行章程及違禁品免稅貨稅銀折扣報關手續種種辦法羅列　遺以俾無論何業商人於報關事務皆得自行辦理並嚴禁員役勒索陋規忠告商民船戸自行報關（忠）告文已紀昨報）以免假手他人多擲意外金錢凡我商人誠不可不人手一編也茲將報關手續及稅銀折扣細則錄下 
[報關手續]  
　　凡商人或船戸如欲自行報關不必假手報關行代理儘可自行來關辦理須知報關手續極爲簡單茲特詳述於後如有疑義儘可向本關辦事處詢問本關無不竭誠相告並不索取分文費用幸勿有所忌憚輾轉自誤而致負本稅務司一片卹商之苦心焉（報進口手續）船隻抵埠商人或船戸應卽來關報告塡明報單（本關備有任人取用開明船名停）泊何處各色貨物件數觔量詳細無遺塡畢簽名單上以表正確而明責任本關將該單交給騐貨員赴船查騐騐畢由該員將單封固交山船戸轉呈本關如果所報無誤本關發給騐貨單開明應完稅銀若干該商人或船戸卽持該單向中國銀行收稅處（附設關内）完納稅銀隨取收條呈交本關換領提貨單卽可卸貨再本關發給之一項關單並不取費商人或船戸所應完者卽騐貨單内開明之稅銀此外别無他項費用務請注意其有敢於嘗試願出雜費破壞章程以冀意外者無論何人皆得投函告發一經查出加等罰辦凡茲杜弊卽所以體恤商艱各商民尤宜知悉（報出口手）續）凡商人或船戸如欲裝貨須先來關請領落貨單各貨完全裝畢塡明出口報單其騐貨完稅種種手續與報進口無異出口稅完納後本關卽將該船烙印簿發還該船卽可啓椗駛抵吳淞投報淞關請領貨總單及船牌始可放洋本關辦事時間除星期日及封關日外每日上午九點半起下午四點止在此時間内隨時收受進出口報單惟民船報單須至翌日查騐其冰鮮魚船進出口報單均當日查騐輪船進口報單如在下午二點半收到者則當日查騐如當日出口其出口報單應在下午二點前投呈以上進出口報關手續業已完全詳備凡屬商民愼勿有所畏葸有所顧忌不敢直接來關自行完稅而一任胥吏奸商營私舞弊盤踞剥削忍痛弗言也 
[稅銀折扣細則]  
　　各種規定折扣詳列於後一大艙（甲）凡關山東大艙往來上海及北方貿易者其進出口各貨稅銀本關概收七二折卽每一百兩折收七十二兩以下類推（乙）凡大艙往來上海及本省各港貿易者其進出口各貨稅銀本關概收八折（丙）凡福州木船往來上海及閩省各港貿易者其進出口各貨稅銀自陽曆十月起三月止本關概收四五折陽曆四月起九月止概收六三折上列三項大艙船隻如改換貿易路程不得請求較優之折扣（例如關山東船欲）往閩省貿易本關不給木船折扣又福州木船往關山東各港貿易本關祇給關山東船折扣餘類推）二小艙（甲）凡小艙進口貨物稅銀須在吳淞分關完納除紹興酒稅八折征收外他貨稅銀概無折扣（乙）凡小艙出口各貨無論裝往何處其稅銀概收八折（丙）凡冰鮮魚船在江浙漁業公司册者其進口鮮魚稅銀本關按次征收陽歷五六兩月每次十兩餘月五兩如有醃魚照例另征出口貨稅並無折扣其未在該公司註册者進口稅照例征收出口稅概收八折（三）輪船駁船凡内港輪船及駁船所裝進出口應稅貨物其稅銀概無折扣特例（一）白色顔色及絲光棉紗稅銀概無折扣（二）應完稅銀總數不滿一兩者無折扣（三）貨物如以違章而受罰其應完稅銀無折扣 
[商業公團聯合會之昨訊]  
　　致北京電北京大總統國務院鈞鑒連日報登督軍團又有在津會議並張奉督來津之說事之確否固未敢必惟商民每見督軍會議國家必有變故近復有此警信因之不寒而慄當此國内和會繼續開議倘督軍團果有示武舉動則枝節横生何堪設想且現值邊警日急張督果眞心愛國先宜注重籌防間關來津其故安在或因巴黎專使之主張有礙東隣隂謀嗾使出場搗亂俾藉口吾國内亂未已失我列席資格或督軍團聳聽鈞座以將來武人失敗總統職位搖動利誘威嚇不出兩途自速滅亡莫此爲甚吾國因武人專横險象迭呈雖稍具常識之靑年皆能慮及而大總統爲一國之元首有統率海陸軍之特權倘再任令會議違法横行不獨國人不能曲諒卽世界信用喪失殆盡騰笑列邦竊所不取務請當機立斷勿使成爲事實商民爲大局計爲自衞計如鈞座不能預爲阻止惟有訴諸巴黎和會揭明武人干政爲虎作倀俾各國對於東方軍閥有以處之公團等亦知報載或非事實雖責以輕信亦所甘受但期言而不中亂萌不至再生大局幸甚上海商業公團聯合會叩元 
[緊急提議案]  
　　聯合通信社云商業公團聯合會昨據該會幹事沈卓吾提議事項聞已交幹事會議其原文錄后爲緊急提議事今日本埠申新兩報所載京電曹汝霖請錢總理電陸徵祥和會對日外交請稍讓步安褔部之會議且有電陸使歐會席上應與日本一致所有爭持未决案件卽行表示讓步電文明確决非虛造誣陷歐會何會也外交何事也此而可讓國將不國人之無良何至於此欲不謂之媚日濟私公然賣國實不可得事關國家存亡安敢緘默應當如何发實反對之處還祈公决國家幸甚 
[旅滬贛人得城門鑛之佳音]  
　　（一）江西陳督軍覆電靜處先生並轉湯賀諸先生均鑒灰電敬悉城門山鐵礦案據省會函陳到署已經會商省長盡力辦理特此奉覆卽希察照陳光遠文印 
　　（二）江西成省長覆電　厚生先生謝敬虛先生曁湯賀徐湯陳郭許翁蔣王鄒謝張鍾邱劉楊諸先生均鑒灰電敬悉城門鐵礦省議會一再咨請取銷仙居公司已南次轉咨農商部矣礦照經飭實業廳扣留現繳敝保存謹間戚揚叩文印署 
　　（三）　議會議長覆函緱生學兄先生偉鑒頃奉手翰曁剪報二　敬悉一是城門山礦事欲收圓滿效果端賴和會爲一最大援助公等熱忱毅力奔走呼號固非獨贛人欽感此間同人現日籌進行除經聯合各公團發起礦業維持會藉將聲援外一面請省長令實業廳扣留王等礦照並要求將礦照交省署保存以期周密一面訂定礦局章程籌欵自行開採以資抵制昨日復經分電北京政府請取消原案唐朱總代表請提議主持（文已見各報）總之敝會同人對於此案一德一心毫無派别之見堪慰厪繫茲將該案新舊文卷及歷次議决報告彚册奉塵至祈察收 
[僑德華商返國後之談話]  
　　僑德華商於本月五號由德京柏林搭英國船抵申其情形已誌前報昨有人往南市大逹碼頭南康旅館訪晤歸國華商之領袖林節卿君茲將林君所述在德情形詳錄於下林君等本以靑田石所製各種玩物爲營業自歐戰發生船舶來往中德間頓爲缺乏因之原料來源亦絶此次返國二百六十人中除粤籍者一百六十人由香港登陸外有閩籍十四人由福州登陸抵滬者爲甬籍十八人滬籍二十五人餘均爲温州人口内均陸續回家今寄居於南康者計二十七人中有温籍一人在英國利物浦病亡在德時雖行動受德人之監視惟待遇情形與德民無二食品則華人已三年不得食米至丹麥時始得食米肉食則貴甚每半斤須華幣一元左右惟尚須有卡帖（按德自戰後人民均須）領卡帖憑卡帖始得購各種物品）否則非十元不得嘗肉一斤若遇警察查獲尚須處罪且肉食亦非日常所有大約柏林則每星期得以購買一次華人除商人工人外尚有學生六十四人留德約陽曆六七月間亦可返國祖國報紙則自顔公使離德後卽行停止因之國内情形竟不能得知絲毫消息云云並聞温州人將於明日由中國紅十字會代付川資旅費乘廣濟輪船送回温州云 
[遺送敵僑之餘聞]  
　　遣送敵僑事務局因遣送事畢准於今日實行撤消局中一切器具等件均已運至護軍使署各項人員亦一律卸職惟庶務股因尚有經手事件未完故將李幹卿許劍靑等數員暫時留辦以淸手續 
　　昨日爲檢查免遣緩遣各敵僑註册之期主其事者仍爲敖宇潤汪東屏等是日註册敵僑在閘北者三十餘人在南市者三人聞慮督辦等因南市註册敵僑人數不多將來或須將南市註册所裁撤歸倂閘北一處辦理以省手續 
　　僑居閘北　界虬江橋路之德國人尹各盤納因於本月十號午後潛至虹口狄思威路被哈爾濱捕房八十六號西探鄧查見以其違背處置敵國僑民定章當將該德人拘入捕房解奉公共公廨諭着押候訊核在案昨晨由廨傳訊據捕房刑事科代表牛門律師上堂譯稱　經查得被告並無别項舉動惟違背處置敵國僑民定章請爲發落經關讞員核供商之英卓副領事判尹各盤納押候錄供詳解護軍使署核奪 
[股票公會不加入交易所]  
　　股票公會爲不贊成加入交易所事日前開全體會議主張决不加入茲將該會到商會一函照錄如後巡啓者前接大函爲交易所事召集各商帮復議一　敝 
 
 
 

Page 11

 
 
會當卽遵派代表已蒙台洽後由敝會兩次集會僉謂證劵營業自有特殊之情勢合辦一層揆这向來習慣與夫營業狀况恐有窒礙是以審查結果全體否决相應函覆卽希查照爲荷 
[萃豐衣莊倒閉案之近訊]  
　　公共租界福建路三馬路口萃豐衣莊倒閉後共該各錢莊曁存戸張雲江及蘇杭湖濮綢緞各莊元二十七萬現由萃豐店主楊慶桂代表徐莊卿出面將衣莊底貨盤與張雲江重行開設已紀前報茲聞徐莊卿自與各債權人迭次磋議將所盤莊底五萬五千兩分攤歸償計得現欵二成八又另出期票二成分期歸還共計以四成八淸了嗣蘇杭湖濮各綢莊咸以破産折償須由原人楊慶桂到場簽字庶能有效不能由代表履行爰於昨日三時在中旺弄錢江會館開會各債權人議决限楊慶桂於三月二十一日爲止如逾期仍不出面理值請總商會公訴法庭懸賞拿辦 
[日本茶商大振作]  
　　中美新聞社云近三年内日本出口之茶約值一千八百萬元在商品中已佔一重要地位惟對外非競爭不可如錫蘭與印度茶在各國素著名今日本茶商爲振作起見特請政府設一茶葉化騐室專爲扶助茶戸如何改良種植與焙製及做茶磚與紅茶之法日前日本茶商公會特開大會討論如何乘美國禁酒令之機會大事擴充茶業紐約之明治貿易公司已派一委員會實行廣告政策日本方面則籌鉅欵以爲後盾將來此計畫一經告成日本對外茶業之發展必無限量反觀中國依然故我不知順應世界潮流又不知因利乘便今美國旣禁酒則人民飲料除咖啡外必重用茶中國産茶最富乃素不改良致大利爲人所奪不大可惜乎 
[兩保險公司合倂]  
　　上海泰晤士報云聞保家與保安兩保險公司已立合倂合同俟股東同意後卽可實行今日已發通告分致各股東云 
[尋常郵包已可寄英]  
　　字林報云頃據本埠英郵局稱上海與英國間之輪船漸多故尋常包件已可郵寄惟目前尚有許多商品不許輸入英國凡欲寄此項貨品者須先向倫敦取締輸入局領取入口憑照如　聲明業已領得此項憑照則本埠英郵局可收受其裝有取締貨品之郵包寄往英國云 
[俄羅斯皇后號之離滬期]  
　　昌興輪船公司俄羅斯皇后號定於五月三日開往温哥武經過日本各埠 
[耶穌受難復活節停止辦公]  
　　文匯報云本月十八日（星期五日）爲耶蘇受難節期故海關停辦公事一日再外人各銀行亦因耶蘇受難與復活節期本星期五六及下星期一日皆停止辦公 
[臧致平進京過滬]  
　　臧致平近因閩省南北兩軍劃界問題由李厚基委派晋京面陳機宜昨日淸晨臧自閩抵滬當晚一時卽乘滬寗火車起程北上 
[省委調查私運米糧之經過]  
　　江蘇督軍省長兩公署近因私運米糧之案層見疊出妨碍民食且於禁令攸關是以派委江蘇任用道尹田紹白（庚）存記道尹分發財政部任用江蘇督軍諮議楊善徵（宗漢）兩員來滬赴南北市兩商會曁稅務總公所鐵路轉運公司等分别調查是項私運之米糧如何報稅行家如何售出及稅所徵稅情形該兩員昨日來滬業已分别調查矣 
[齊省長令塡分運軍米表]  
　　稅務公所頃接齊省長電飭略謂案查上年九十十一月間由陸軍部先後咨請騐放軍米共十二萬石曾經塡給護照通令各稅所查照聽候分批起運在案惟近值米禁森嚴之際深恐奸商或有影識朦混私運情事自應從嚴稽考以杜浮冒仰該所長隨時注意嚴密偵查並將是項軍米是否運完及運過若干迅卽詳查列表塡報以憑考核而免朦混等因該所長當卽遵照查塡呈復矣 
[法租界各機關均提早辦公]  
　　本埠江海關等於上星期六起將鐘點撥快一小時後法租界大自鳴鐘亦撥快一小時故法公廨堂期及工部局各機關等辦事職員各捕房中西探捕均提早一小時辦公 
[伯頓路發生搶案]  
　　前晚九時許虹口伯頓路二十號門牌居婦唐虞氏家突有盜匪四五人身藏利器賺開大門入内嚇禁聲張將傭人某甲用繩綑綁旋卽登樓入室將值價洋二百元之金銀首飾現洋搜刦而逸臨行時恐人追捕開放手搶三響迨捕房聞警立飭通班探捕四出兜拿匪已携贓遠去矣 
[李梅路亦出搶案]  
　　昨晚八點半時法新租界李梅路芝蘭里第一弄五十七號門牌汪子君家突來盜匪七人敲門入内各出手槍嚇禁聲張三匪登樓搶刦餘匪把守前後門戸當被搶刦去衣服四大包及銀洋飾物携贓而逸當由事王開單報告捕房立飭探目黄金榮包探程富生前往查勘一週據情回禀捕頭捕頭諭令偵緝該匪到案究辦又函云昨夜九點鐘大雨時法租界八仙橋西前芝蘭里後弄東第四家向爲某洋行火險買辦之汪某家中突來盜匪七人兩盜把風五盜入内適汪與妻均往某親戚家吃喜酒未歸祗剩車夫傭婦與男孩各一及一學徙咸被五盜看守出持手槍不許聲張遂將皮箱用刀劈開翻箱倒篋將箱中之綢衣皮衣銀洋用包袱打成數包携贓而逸聞其中一盜面有黑麻額上有刀疤一條嗣鄰人聞知立卽通報汪返家檢點被刦各物約值數千餘金遂據情投報嵩山路捕房請緝 
[浦東吳家廳出會肇禍續紀]  
　　浦東吳家廳賽會淞滬三區巡警前往禁阻開槍擊傷鄉民四人已誌昨報茲悉該會前日仍循例迎賽游行數十里遍歷各區境内毫無事故發生比及返廟已至深宵二時各會首並無中途散去迎偶像進廟後卽聚議此事辦法大致謂信教自由載在約法今江阿二等以敬神而致受槍傷萬一因傷身死應集資塑像供奉廟内一面公舉代表赴法庭起訴議畢叩首誓約而散昨日天雨謠言雖盛尚無事故發生所有受傷之江阿二等四人昨日共家屬赴醫院探望據稱楊金生一名係槍珠洞穿腿部不致有性命之虞江阿二一名槍珠陷在腿内醫生言流血過多恐不堪痛楚使彼靜養一二日再爲檢出方保無虞張唐生潘毛毛二名傷輕無碍至開槍之巡警一時尚難查明徐國樑廳長已派員渡浦密查究竟着令秉公呈復以便澈究又聞當巡警開槍擊傷鄉民之後衆人多遷怒於會首高阿虎曾有數十人擁入高家搗毁樹凳雜物後經劉頡雲經董到來勸解若輩始各舁像出游昨日劉經董又派人四出勸導諭令靜候解决勿再生事又聞松滬盧護軍使得悉此事後除令稽查員雷應春將起釁情形詳細調查具報外一面令知淞滬警察廳將如何肇禍情形具復核奪又聞上寳兩邑交界地方之蕭王廟昨日本爲賽會之期適逢天雨業已相約改期云 
[夤夜糾衆搶孀之駭聞]  
　　西南鄉顓橋鄉民王文彬於去年九月十六日病故遺妻陳氏並子女三人該氏現年三十歲近有沈福元者慫恿該氏再醮該氏不從前日夜半沈福元忽糾朱關泉龔生泉等駕舟前往氏家撞門入内意圖將該氏搶刦該氏從睡夢中驚起初疑爲盜匪行刦迨見沈福元糾衆入内始知並非前來搶刦財物遂大聲喊救當由四鄰聞警到來將沈福元朱關泉龔生泉三人一倂拘獲喚警送入該管縣警察第二分所收押並飭警將船雙扣留昨日備文飭警將原被一干人申送事務所經領袖警佐王敬常飭發司法科提訊當以沈等夤夜糾衆搶孀逼醮實屬不法已極爰卽備文轉送地方廳下午經檢察官預審一過判沈朱龔三人分别收押原告王陳氏退去候示 
[嚴禁冒警招搖之佈告]  
　　本月初六夜八時許有松江人汪一儀獨行至十六舖協成里突有形似革警之甲乙丙三人攔住去路將汪咽喉义住不許聲喊搜括身畔所藏之大洋十三元小洋十六角天津帶一條攫之而逸比及汪聲喊爲崗警聞知上前追捕早已逸去該警立卽回報第一區趙署長立派巡長設法拘拿務獲解究一面通傳各棚長警注意緝捕昨日趙署長復發出佈告云照得警政首在安民而安民尤以除奸去暴爲目的近閔轄境之内每有無業游民與當地痞棍勾結爲伍結黨營私膽敢假冒巡警偵探等名義擅入居戸藉端訛索或在沿途恃横敲詐種種行爲不法已極若不嚴行查辦勢必刁風日漸滋長貽禍閭閻妨害治安殊非淺鮮凡爾游手好閑與夫無業流民自當去邪歸正另謀正業若再重蹈故轍係屬自罹法網厥罪奚容仰各商舖居戸客棧　遇有無論冒充何項機關檢查人員訽有未到本署報告者卽係假託招搖無疑亟應隨時報告或交由崗警帶署嚴行訊究以杜奸宄而保安寗此佈 
[公共體育場童子軍會操紀]  
　　上海縣童子軍近因將次赴寗參與全省聯合運動會特於前日（十三號）上午八時在西門外公共體育場舉行預操儀式與操者爲第一（第二師範）第四（養正）第五（旦華）三團團長沈同一第二（師範附屬）團長張夢吉第三（縣立一高）團長顧成章第六（梅）溪）團團長戴企留第十四（貧民）團團長兪元爵計到七團約二百餘人先後列隊蒞場由總教練姚麟書指揮表演茲將所演儀式誌下（一）舉行升旗禮（二）信號（中文雙旗中文軍旗西文單雙旗注音字母旗）語反切旗語以及燈與軍號）（三）技藝（奉術攀燈）柔術遊戲）（四）音樂（中西樂歌曲）（五）體操（徒）手操棍子教練）（六）炊事（煑水生火燒飯菜與點）（心）（七）工程（架橋建屋築瞭望台）（八）救護札營等節尚有游泳願詞演說等節因時不及未罷續演其中所演急救烹餁等均甚嫻熟演至十二時始落旗歡呼而散 
[派員監考海軍學生畢業]  
　　吳淞海軍學校修業各生在校練習艦課刻已完畢昨由該校總教官夏孫鵬呈請本埠海軍總司令委派監考人員來校監考藍總司令據呈後卽委派本署參謀長吳光宗前往監考一俟考試完畢評定分數外再行呈報海軍部備核 
[關員破獲烟土併紀]  
　　崇明航船（俗稱關快船）昨晨由崇開駛來申預先有人報告海關謂該船帶有大宗烟土經海關洋扦巡協同水巡捕房探目何阿春在滿江中守候迨該船駛近卽令暫停登舟搜檢當在頭艙板下層抄出烟土七十五斤當向該船夥李褚福費善良詰問帶土之人李等稱爲某客所託帶當經該洋員等將李費二人連同烟土押解水巡捕房經梅捕頭提訊一過除將烟土送關候燬外將李費二人備文飭派何探目押送地方檢察廳訊辦 
　　太古公司新甯輪船前日由香港開駛來滬停泊浦東華通碼頭海關扦巡洋員因據線人密報謂該輪内有搭客夾帶烟土是以分班輪流守候至是晚八時許見甲乙二人由艙内走出腰纒纍纍形跡可疑該關員等正擬上前搜查甲卽棄下烟土八只飛奔逸去僅將某乙拘獲解送水巡捕房押候轉解内地法庭訊辦烟土則由關員帶回海關存儲候燬 
[少年宣講團講演通俗教育]  
　　昨日（十三日）下午少年宣講團遊行宣講隊講員李謀褚邦君勉王維民顧惟一等又赴閘北新民路等處講演（寳貴光）蔭）（烟酒賭博之害）（公共衛生）等題聽者甚多遂分贈愛國救亡的方針及白話印刷品多　而回時已六時矣再該團游行宣講隊隊長陳子和汪　等赴杭講演及調查通俗教育約十五日返申 
[武進同鄉籌建會館之近訊]  
　　武進旅滬同鄉籌備建築會館近日已有端倪前日下午莊得之薛季遒方　尹劉少筠過松堂薛牟乾强捷三聞蘭亭等特偕周惠南工程師親往西門外瞿眞人廟附近履勘業經劃定地段所有會館圖樣建築章程早已備齊定今日下午五時仍假三馬路孟淵旅社大廳開特别會報告一切卽將擇日開標動工 
[函送中校成績展覽會之觀覽須知]  
　　上海縣沈知事昨致縣教育會函云案奉教育廳函開案查江蘇中等學校成績展覽會業已定於陽曆四月二十五日開幕會期以十五日爲限自陽　四月二十五日下午二時起至五月十一日止每日展覽時間上午九時至十二時下午二時至五時每逢星期日停目展覽一日會塲設在南京城内中正街復興苍舊候府西花園内所有發給入覽券辦法除省城内各機關各團體山本廳直接致送外其在省城外各團體如縣市鄉教育會商會農會曁所屬各學校各機關有願來參觀者得山各該團體機關或貴公署來函紹介領劵入覽相應附上觀覽須知一紙卽希查照轉錄分知備紉公誼　因附觀覽須知一紙到署奉此除分致外合亟抄送貴會查照 
[半淞園將開蕙蘭會]  
　　本届蕙蘭上品者甚少聞全市中祗選出四五　現花已將開故滬南半淞園已擇定本月二十四五六日開賽兩會三天除該園自　蕙蘭外並於昨日分邀本埠蘭會同人屆期各携名花前往與賽以助雅興 
[車站巡警查獲帶土犯]  
　　昨晨有顧香初購得烟土十七包烟膏四十大會藏在考籃内擬乘滬寗火車動身帶往内地當由巡警在車站查見以其形跡可疑上前搜出烟土烟膏解由五區警署轉送地檢廳訊究 
[袁長泰押送陸軍監獄收禁]  
　　龍華護軍使署軍法科現有判决監禁之案犯袁長泰一名昨派憲兵二名將該犯押送本城前縣署舊址交山陸軍監獲執行收禁 
[皮箱同業之爭論]  
　　本埠皮箱同業近因小行頭目欲向大行董事林某等提取公欵並向各做手每人勒捐洋兩角不允前日午後齊集大東門外中華路某茶肆内向該　要挾林密報崗警將爲首之五人拘獲帶至第一區警署經趙署長問明事關同行爭端着自赴上海縣知事公署或地方廳陳請處理 
[匿妾恐嚇之控訴]  
　　徽人吳春生年逾六旬向在崇明業布莊生意前年秋間憑沈老三介紹出洋一百六十元價買萃豐弄豆腐店主婦黄徐氏之長女大寳　三妾當時議明隨母同居近日吳來申因該妾被母藏匿山吳報告第一區警署並呈上賣身契及陳姓恐嚇信函兩封請爲查提當經趙署長傳到黄徐氏結問言語推諉 
遂飭將一千人函送地檢廳訊究 
[擅開汽車肇禍之押儆]  
　　滬西徐家滙路某西人家西崽錢阿東前日午後私自開駛其洋東之五百六十一號汽車游行至愛多亞路偶不經心將八百六十四號站崗巡捕撞傷並將彭金邦荀楊三兩人之黄包車撞倒當被印捕查見將錢帶入捕房昨晨解送公共公廨請究卽據八百六十四號華捕上堂稟明前情並稱查得錢並無開車執照應請訊究又據彭荀兩車夫投案證明當時被撞情形訊之錢阿東供詞支吾中西官核供以錢旣無開車資格又無執照擅自開車肇禍判押西牢四月示儆 
　　又汽車夫陳金餘前日在楊樹浦路開駛七百九十九號執照汽車後而拖一無號汽車復將自己所開之車讓與非汽車夫徐愛香駕駛遂致將行路之朱鳳山撞倒於地碾傷左腿山一千三百三十一號一百七十七號兩巡街華捕查見除將受傷人送往醫院醫治外並將陳徐二人拘入捕房收押昨晨傳同原告朱鳳山將陳等解經公共公廨中西官訊據朱鳳山投訴被撞情形並由見證毛步周等到堂證明目覩被告肇禍情形詰據陳等二人供稱無心誤撞求宥堂上核供判陳押三禮拜以儆徐從寛斥釋 
[拘捕小輪老大之交涉]  
　　太古公司小輪老大曹生生前因經過陸家渡碼頭被形似偵探者二人攔路拘捕常經管碼頭西人得悉喝令印捕將曹連同手拷拖回碼頭門内該二人乘間逸去該公司大班當卽據情稟請英領事致函交涉公署查詢究竟事隔許久未　確實答復該大班復於前日帶同曹生生赴三區警署查詢亦未得眞相據外間傳言謂該小輪老大曾於去年五月間撞覆划船溺斃人命案未結束現由屍屬楊得山等呈訴本埠某機關已奉批准拘究云云 
[續誌施阿毛落河溺斃之請騐]  
　　昨報載引翔港人施阿毛渡浦赴南匯縣屬牛角尖地方索欠被人毆斃抛屍白龍港内一節茲悉施阿毛並非引翔港人係張江栅十二圖人向在上海開水烟筒作此次回里向伊堂兄施松林索欠被松林推入白運涇河中溺斃其時適地保郭松林經遇瞥見當場將兇手扭獲押送第七區警署昨已偕屍妻唐氏投縣報請相騐矣 
[投河遇救後之發落]  
　　山東人沙良生前日因投蘇州河圖盡被一千三百零七號華捕查見設法救起帶入捕房留至昨晨解送公共公廨經中西官訊據沙供向爲皮件生意因向某華捕索欠無着反被該捕糾衆兇毆因此氣憤圖撤等語中西官判留候函送上海縣公署遣回原籍 
[汕頭電請截拿拐匪]  
　　虹口閩行路捕房接汕頭來電謂有搭乘永生輪船四號房艙之人誘拐一十七歲女子來滬請爲截拿故捕頭立派八十四號西探目利扶司（譯音）華探目王四福帶同包探周耀庭於前日馳往碼頭守候該輪船扺埠登船在四號房艙查獲男女二人帶回捕房經捕頭請悉男名陳少南潮州人在本埠公共租界金隆街開設土棧女名雙喜年十四歲遂卽分别收押於昨倂解公共公堂卽由該中西兩探目上堂稟明前情並稱據發電之人稱准星期三趁隆生輪船來滬等語中西官核稟會商之下判陳少南交三百元人洋並保雙喜暫留本廨候原告到案訊核 
[身藏烟土之查獲]  
　　粤人高子金身藏烟土兩包行經虹口東漢壁禮路被三百七十九號印捕等查獲以其有違禁令將高拘入捕房押候解廨請究 
[失愼實出無心]  
　　住居法新租界盧家灣之金阿大家樓下於前晚二點時不知因何失愼當經巡街捕報告救火會員　皮帶車到塲救熄嗣由捕頭飭探將金傳至捕房諭令出外聽候傳訊在案昨日將金傳至法公堂請訊詰之金供民人樓下餘屋於日前轉租與某姓該姓先派傭人遷入住居迨至夜二點時不知如何起火當由民人起身查看該傭人卽行逃逸無從找尋究係因何起火不得而知求察中西官以查得實係無心失愼判將案註銷 
[書店收買竊贓]  
　　公共租界福州路（卽四馬路）四百九十五號門牌海初書店夥冷安福因收買王阿三竊來書籍數十部前日被老閘捕房包探姚錫卿查悉稟明捕頭將冷與書籍一倂帶入捕房昨解公共公廨經中西官訊明以冷不應收買賊贓判罰洋五元充公示儆 
[道署批示照錄]  
　　滬海道尹公署昨批松江縣民沈子雲呈爲案仍擱置含寃莫伸再請嚴令勒期緝獲由呈悉查此案前據松江縣知事呈報獲犯兪寳生一名訊供夥同費阿大等持械搶刦不諱等情當令提犯研訊明確依法嚴辦一面限緝逸賊務獲究報倂通令各縣一體協緝在案是該縣對於此案尚能認眞緝捕來呈謂爲擱置不究未免言之過甚該民應靜候嚴緝逸賊歸案訊辦母庸急瀆此批 
[淞滬警察廳批示五則]  
[李蓮軒批]  
　　據呈已悉查營業自由載在約法碼頭小工向得山工頭自由雇川斷不能私分帮口致有此疆彼界之分來呈自稱爲小工代表究竟是否出於衆情允洽尤無稽考所請給示保護着不准行 
[沈仲華批]  
　　呈及失單均悉查該書局失竊出版書籍旣據查悉是書爲趙鴻記及各書攤收買賤售准卽派探查明究辦可也 
[楊毛毛批]  
　　據呈薛桂生等盜賣生財向論反遭行兇各節是否屬實仰候行區查明核辦可也此批淸單存 
[陸惠淸批]  
　　據呈岳父昧良匿女另配各節如果所呈非虛殊犯刑律重婚之罪姑准傳訊核辦 
[康竹溪批]  
　　呈悉該銀號茶房王寳林潛竊莊摺私取鈔票洋五十元盡室偕逃核其行爲殊犯刑律侵佔之罪該茶房得洋以後難保不在内地潛藏准卽通令嚴緝務獲解追可也 
[科學雜誌四卷七期出版]  
　　中國科學社發行之科學雜誌第四卷第七期今已出版内容豐富材料精美讀之饒有興味其中要目如（科學與農業）（日本之長臂）（潞鹽之研究）（防禦害蟲之問題）（法人國際）商業組織法）及（長壽之秘訣）等篇都係應國内現時之需要而作今日留心時務者不可不讀者也近該雜誌發行所已遷移　上海大同學院内科學社事務所山胡明復經理 
專件 
[中華全國童子軍協會上海支會民國八年春季會操簡章（再續）]  
[測度則例]  
　　（一）組隊每組須二人（二）目的每組得測度遠近而積體積數目高度重量種種問題由評判員主之每組商妥後以一答爲度種種問題各組相同每組皆須對答其考試也亦同在一處賽員之商酌以已組之同伴爲限（三）計功每次測度每組可得百分視其謬誤與否爲計功之標準（四）時限每次測度給以相當之鐘點二員商酌以二分鐘爲度於舉行測度之前評判員當宣告時限逾時有不納簽案之權 
[建橋則例]  
　　（一）組隊每組以八人爲限再少亦可准雇小車夫一人使挽其車然不得參助他種之舉動（二）目的每組之目的爲搬運建橋物料及營帳至一指定之處然後試渡一溪廣在十至十五英尺内旣渡建營帳一所或數所取一切品物及其所挽小車過橋而置其中（三）材料及附屬品建橋材料不拘何物木料之已受預備者亦可施用惟各料不得長過八英尺營帳一座或數座須寛大以能容納各種物件及隊員臥處以及床鋪絨氈（稻草可勿備）足以禦春寒者爲準營帳及一切品物可由隊員擔荷或川輕便車或雇一小車載之惟如用此等車輛必須推渡所建之橋倘雇小車夫該車夫亦必須渡經此橋營帳杆長過八英尺不得用以建橋 
　　（四）式樣橋梁不拘式樣以能違上述之日的者爲準（五）時限時間卽以組隊由會操處向所指定之溪流起行之際爲始直至其已達對岸已設營帳將赴就寢留一外哨於帳外爲止自起程一時後有未完手續者每逾五分鐘得扣除二分 
（六）地點每處建橋地點於溪水兩岸每邊以兩旗標之先事抽　以定各組之地位每組隊員於所派之地點外不准在他　涉渡　（七）計功分數之奬給如後例（時間）於所定時間　建成此橋應得四十分如逾所限時間按第五條之規定扣除分數（材料）需用物件價值最廉者得二十分（紀律）紀律最優者得四十分每遇隊員或物品落水或損傷者及隊員恣意狂呼者評判員得任意扣除分數 
[遊藝則例]  
　　（一）組隊每組不限人數職員亦可參助（二）目的每組演技娛客歷時至少十五分至多三十分各組輪流奏演其調易及佈置之時間爲五分鐘（三）地點演技准在戸内於一戲臺上舉行至其地點一俟定妥卽當馳報各隊（記者案現已定在靜安寺路夏令匹克大戲園）（四）題目遊藝問題倂不拘定由每組自行選擇旣定卽當告知總司令此種題目總司令當時時通告各隊庶免重複之　倘有更換題目之事卽以更換日爲該隊報名之期如已逾報名期限不得再事更改（五）說明每組所擇定奏演如須將說明或目錄等刊於秩序單上者須於報名時詳述之（六）次序報名之際於何時奏演及秩序單上應列第幾每組可以任意選擇其最先報名者得首擇之利權此種選擇之法爲對於各組演技已組願居第幾例如第一第四第八等是也如不選擇則常以秩序單上所定最後之次序爲準（七）經費本支會會計員於演技所需之種種經費當津貼之惟不得過洋五元倘一組所費之欵過逾此數則概歸該隊自行擔負（八）評判員評判員至少三人至多八人於各種遊藝均須完全目證（九）評判方法評判員各以十分爲單位依其優劣分結參賽諸隊首列者卽合各評判員所給之分數綜加之而最高者是也每組奏演評判員須審其娛客及籌欵之價值與其選定之題目有否相當舉行情節有無窺視他隊以爲計功之標準（十）扣除每組舉演遊藝如不按準規定時間則每過遲或過早二分鐘扣除應得分數一分其不及二分鐘者亦作二分鐘算（記者按遊藝會定於五月三號下午二時舉行） 
雜評二 
[常關稅則之感想（邠）]  
　　江海常關爲嚴禁員役勒索陋規起見特刋布稅則忠告商民船戸自行報關蓋商民船戸之假手他人而多擲意外之金錢也久矣及今而矯正之猶商民之幸也 
　　關卡之勒索陋規夙爲商民所患苦卞之無賴或甚於關關之手續尤繁於卡商民之愚懦者一任員役之取求而不敢問其應納之數桀黠者勾串員役以相貿而不必知其正當之規歷年百十而商民不獲覩稅則一字者職是之由而報關行之藉以獲利者亦於焉有賴今者秘密旣破庶幾可改舊觀乎雖然猶不能無慮焉 
　　關員辦事限於定時報單蜂擁而來簽發自有先後靈敏者捷足先得蠢拙者枯守杳然或且手續錯誤塡寫違式輾轉駁換坐失時機至於屢經痛苦之餘終必出於假手他人之法此則雖有忠告商民之盛意而仍恐商民之無以副之也 
　　要之納稅者國民之義務也稅納諸國固國民自己之事也稅關者我國民所傭雇以料理此手續者初非有天帝之尊嚴也陋規者盜竊我國民公共之錢物者也必商民能知此義而後畏葸與甘被勒索之事可以免 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（七十一）] [  一之]  
　　撥早時鐘事據美國統計家書謂在七閱月間可省燈火費四百萬美金但據美京郵務總長報告又謂一九一八年三月三十一日上一夜所有應值夜班之各員役祇得七小時工作較其尋當工作時間以八小時爲率者尚短一小時統計一二等各郵務局通宵辦事人數約一萬名以平均每人每小時薪工三十一仙扣算（美金三十一仙約合中國六角）則此一小時間之短缺應令國家支出耗去美金三千弗左右此外全國大小各工廠所耗損之金額尚不計其數也不知我國上海亦有此笑話否 
　　記者初閱郵務總長報告方疑此人不諳算衛謂其計及耗損欵項頗似小學生解算題有詢以一斤鐵與一斤棉花孰重往往驟答爲鐵重也尋更思之方恍然悟蓋美國法律工作不得逾八時若因三月終改早時間之際各員役缺少一小時工作欲求於十月下旬將新時刻復原時令各員役多費一小時以爲補償則明明不合八小時工作之定律必將因區區小費而起事實上極大之糾葛矣且支出欵項必以每月統計三月之帳固不便闌入十月之範團卽三月間之員役恐至十月間已更易或他調則三月間所消耗更不便於十月間追補也 
　　其第二端可笑之事則人人祗知節省晚間燈火費而不知黎明前早起者燈火費一項尚有所消耗也美國生計艱困深　弱質一屆長成卽莫不早起勤日終日在外僕僕道途寒冬風雪炎夏烈日曾不能阻此輩之宏願與毅力也記者旅紐約時常以讀報未竟徹夜不寢偶於黎明前出立街巷間則見高星挿天深阱入地之蜂窠大樓中常有無數燈光隱約窗際記者初疑爲眼皆所致或係心意中一種幻相繼疑爲天將明時或晨光有特别反射之奇觀迨行近而審視之則此無數之窗格中竟一一而呈雲　不整曉粧未罷之籨豓花影此誠出人意想外也蓋彼美國婦女界凡在商業社會占位置在獨立自營生活中大活動之妙齡佳麗極注重於容貌上之修飾每晨消耗於鏡臺前之時間至少當在六十分鐘以上其稍久者且兩倍之而弗覺也夏期前後日　較長天明較早若照尋常八時或九時開始工作則晨起時尚可少費燈光若更提早則在途樓梳理無往而不需時恐彼輩雖在炎夏尚不得不於晨光熹微中更燒高燭照紅粧耳此皆記者在美國方面所得之笑話也若我上海之改早鐘點似亦無甚關係也 
老申報 
[美國賽會近聞]  
（見光緒二年二月初一日） 
　　今歲爲美國百年大會中國新寄去赴賽諸物聞現在已其有規模傳得擺列在會中者屆時當可爲一大觀也該院中所分與中國置物之處量約有八千八百四十四方尺合之中國房屋約在三十二間其置物處分定在該院之南與日本置物處相對所賽之物計有絲茶竹器藥材磁瓦器皿煤炭衣裳靴鞋棉花及花子顔料各色油器扇子木耳米粟玻璃器用手釧各樣異草及草子夏布毛麻繩索凉蓆五金紙大黄皮内有牛莊之最貴重者冰糖水烟掛麵山器書軸對聯天津泥塑之人物小像舟車各模樣雕刻象牙器及木器俱精雅工緻統共有五百噸貨物現已有二百噸發往舊金山接赴會境餘則隨後卽運往也陳設諸物處之門面計有一百三十六尺寛内又分爲數小院鋪陳極其華麗其首院門之雕刻仿照寗波福州之著名會館者門口又建一牌坊漆工木工均極匠心屋隅處造一寳塔壯麗莊嚴計高十八尺　之中則排列上等綢緞餘則吳觀察之古銅　故　覺光艶尊目相傳値銀三萬也左右則磁器木器象牙器其後而則米炭等貨其雕花木器聞係寗波宋君所寄去者各物俱陳於　台上而覆以碧色綢緞沿以花緞邊其柱上則懸以十八省時新之服所有磁器自九江來又有發籃物件係杭垣某錢莊主吳君郵去也統計以上諸物約值銀十萬云 
 
[岳陽樓（古蹟圖六十一）]  
新拾遺 
[飛行家之訓練談] [  問渠]  
　　飛行一事訓練最爲不易人而徒有毅勇氣概不具堅忍不撓之心則訓練斷難有功飛行先進家有名立斯Wrigbte及勃落脫Ｂleriotll氏謂航空一術純係訓練心性之技藝學者能有果敢沉靜之性備於身則飛行之種種危險景象毫無可佈當歐戰方殷美歐諸國益注意於是術更圖新猷因設有航空訓練學校積極研究飛行藝術其訓練之方大概可有三種一曰法國飛行訓練術二曰英國飛行訓練術其三則爲英法合幷飛行訓練術此三者爲最近訓練飛行方法歐戰中之航空軍隊皆由此組成者也 
　　法國飛行訓練　造就較爲遲慢其法全爲一種實習的訓練 
教授人先授學者飛行術概要然逡與以一堅重薄力之飛機導以着地進行方法教授人不與學者同在機内訓練但在地上指示此步乃訓練初學對於飛機進行之連率及其機械之管束法無不諳悉若初學者能駕駛飛機在平地上使成一直線進行毫無困難卽可進授與飛機跑跳術學者習此法時當換一較佳之飛機訓練駕駛飛機作離地約四五尺之穩定飛行此步在法國飛行訓練術中最爲緊要蓋是術易遭傾跌之慮待此法已能嫻熟飛行術或就定可預操左劵於是更進而試以完美之飛機使學空中廻轉之法此節訓練離地飛行當及四五百尺之高度學者能於斯法不遇危險已成一完美之飛行家矣依上述諸節訓練飛行術學者可得莫大之自信力及經騐蓋學習之時祗彼一人在機中在在皆須關心全機之動作也 
　　英國飛行訓練術與上法異殊者卽教授人不在地上指示初學而偕學者共飛者也此法訓練危險較少故試行時卽用完美之飛機所習節目不如前法之繁初次試行卽作離地可三四尺之飛行惟習此法教授人較授前法爲難蓋試飛時教授人操機中一切機關使學者在初次練習按放其手足依教授人所指示不得稍忽如此可使學者悉用何項重力使用機中各關鍵如學者於此已有經騐教授人卽移位於機之後部使其自主持各機關若遇誤點指正之英國飛行訓練法學習稍易但每天弗須在空中學飛五六小時每二十分鐘試行一次英法幷合飛行訓練　云者乃初學旣同教授人在機指示而且兼習着地進行法是也此法學習飛行較前二法更妥其所經教導慨似上述 
　　上舉三項飛行訓練法學者能專心一致則多不過六星期少祗一月已可畢業然在畢業期前必經一種考試此種考試設二旗相差千尺距離若學者能環繞二旗作百尺之高飛七八次在下地時將機關放下使機冉冉降地不遇危險卽給與證書云 
小說 
[五鎊之懸賞（續）] [  雄倡]  
　　是晚柏累堪卽作書寓約翰白郎林訂以明晨會晤屆時約翰至衣冠一新頗華煥言曰事何如矣時柏累堪案上置筆數種墨水各色俱備尚有如公文紙者一疊有已碎裂者柏累堪就中檢此一碎裂之紙並來客前此所留二函推置來客之前此碎紙卽爲倭司迦自郎林及賴天墨之婚書以一八六四年成婚於郎威直之聖泊多夫禮拜堂者約翰取而反覆對勘乃曰天乎異者噫奇矣非上智胡足辦此柏累堪微哂曰此墨水之色仿古幾可亂眞而紙摺敝舊汚損亦形陳舊吾曾用顯微鏡窺覘良足適用約翰曰斯眞神奇今吾更有請者昔年吾祖母賴天墨白朗林氏曾居陂亭左近一村屋時約在一八七四年吾已得此屋所在言次卽出片楮授柏氏復曰君明日挾此紙赴鄉至其地請於屋中人入内搜覔舊字紙或猶有存者啗以重金可二十鎊留彼問一二日勿促促露可疑形跡尤須加愼者君僞爲搜得此婚書時必得一屋中人偕備爲左證然後卽通電於予當同造彼伊梵爾律師許柏累堪安詳言曰可惟尚有一事爾竟忘懷矣曰何者曰卽酬金手據耳客曰天乎吾且書以奉君言已立書片楮授柏柏審觀並無訛誤卽曰斯可矣客遂告行又逾一句鐘柏遂出然初不嚮彼亭途次經電報局卽發一電囑以下午四時始發電文云惠孔陸克遣鼠子往惠孔中懸岩絶壁險巘萬狀行人絶跡而爲漏私之業者卽窟穴其山洞之内其中幽邃　環高下不一卽海壖防兵亦初不了了其狀防兵徼巡所出之道乃在平野之上分爲段落立碑爲標識去岩壁處至近可三十武是夕天寒霜重黑霧瀰漫三五步外卽不能辨物而防兵所行處之路標亦難猝覔然此時乃竟有二人過此一爲女郎衣裙純黑以打毬之厚布肩衣被其肩首加斗蓬手一藝術家所用之小囊並一小凳輕而可摺合者長身玉立容態閒雅觀其舉止似習於野外運動者然顔色灰敗如藴憂煩女郎身旁則一健碩男子與之並行其人之顔色女郎苟一加察者則灰白亦與之正同行時且四嚮作狼顧以油滑兼請求之口吻謂女郎曰密斯來乎盍歸歟涉足是間庸有何益抑亦非安吾固語密斯宜循行海瀕瞭望防尸身或爲浪花所淘推置灘次然今宜與我偕歸矣密昔司（卽其妻）甚爲密斯憂慮故以我至請密斯與我同歸密斯出行作畫時爲十二句鐘今已逾夜中八句鐘矣女郎茶然對　　　司忒陸克吾亦逆料其無益顧此岩壁乃似堅留吾身不忍遽去者但使吾知吾父果已作何狀句言至此則又力自遏抑乃不竟其詞已又曰行矣君長日勞碌之後復爲我勞擾此心何安陸克出其傖人音吐對曰密斯幸勿言此此何足掛齒且密斯亦不必憂煩至尊甫者恒多奇癖吾夙知之憶曾有一次彼出外近半月許始歸初未言其安適此次或仍平安自歸未可知也言時以舌自舚其焦唇且嚮肩後狼顧復曰密斯與我偕歸矣語旣 
[自由談之自由談] [  不冷]  
　　和議進行甚速而新國會遂不免發急以爲和議若成將無新國會也然又不敢明白反對和議之進行於是遂有種種流言以激動反對者嗚呼若此議員者誠可謂不知有國祗知有會矣 
 
 
 

Page 15

 
 
   
 
 

Page 16

 
 
   
 
