# 1921 - 32 - 4917227

 

Page 1

 
 
   
 
 

Page 2

 
 
   
 
 

Page 3

 
 
時評 
[意思表示說（老圃）]  
或謂議决任用張勲案即主張復辟之意思表示此說似是而非今之内閣曾自加考語所謂空空洞洞飄飄蕩蕩之物也空空洞洞者中無所主之謂飄飄蕩蕩者水性楊花之謂故欲强之復辟固無可無不可而謂議决即復辟之意思表示未免太早計矣 
或謂蓋印而下任用張勲之命令即主張復辟之意思表示此說亦似是而非張勲者小說中之李逵也雖不戰而北遠不及黑旋風之勇然遇及時雨未給賭本納頭便拜甘爲之效死其天眞爛縵則與之同故鐵牛一雙板斧誠可爲緩急之需而謂蓋印即復辟之意思表示亦未免太早計矣 
或謂電促任用張勲即主張復辟之意思表示此說亦似是而非此輩狡兎但爲三窟之計苟復辟而可增長其勢力亦何憚而不爲若復辟而爲衆矢之的適足以削弱其勢力則亦不敢輕舉故布置張勲乃三窟中之一窟而謂電促即復辟之意思表示亦未免太早計矣 
雖然早計固早計然而我國民聞之不得不皇皇也 
 
 
 

Page 4

 
 
命令 
　　一月三十一日大總統令　據耀武上將軍陸榮廷電呈廣西邊地遼闊國防重要亟需重兵鎭懾現遵就原有軍隊陸續編成邊防各軍以資調遣等語桂省邊防軍隊現經陸續編成着即特派陸榮廷以耀武上將軍督辦廣西邊防軍務所有該省邊防軍隊悉歸訓練調遣期成勁旅以鞏巖疆並交陸軍部查照此令 
又令　署内務總長張志潭呈准黑龍江省長孫烈臣咨黑河警察廳試署警正張秉則懇請辭職應照准此令 
專電 
　　北京電　熱河姜桂題將辭當局以張勲接統毅軍可無問題擬令繼任（三十一日下午八鐘） 
　　北京電　張勲兼熱河都統令將下（一日下午四鐘） 
　　北京電　王士珍於前晚返正定其請假呈己批准（一日下午四鐘） 
　　北京電　庫恰電信修復輒斷查蒙匪一隊專任割線三五成羣分段割截電局積壓三百餘通故卅日電告暫勿收電（一日下午一鐘） 
　　北京電　財長加印庫劵百萬以津浦貨捐收入擔保徐世章簽字 
（一日下午一鐘） 
　　北京電　奉軍需向財周硬索餉至拍按昨領去二百萬（一日下午四鐘） 
　　北京電　張景惠將清室衞隊改編一師（一日下午四鐘） 
　　北京電　奉訊昨（三十一）晨由長春開行之南滿車有工人在三等室内發現疑似鼠疫之症遂令在公主嶺下車隔離餘三等車則定抵奉後隔離五日（一日下午七鐘） 
　　北京電　昨滇同鄉開會對滇唐以全省礦押美欵事由旅京團及學會各電滇唐質問又電滇各公團及顧品珍協爭函政府及美使表不承認並推王人文張耀曾趙鶴齡董少舒赴院陳述（三十一日下午八鐘） 
　　北京電　東（一日）晨鄂人驅夏擁夏兩派在湖廣館大搗亂擁夏者屋内開會反夏者露天開會各推代表赴院（一日下午三鐘） 
　　北京電交葉擬工賑不停一月起將交部附收賑捐撥半數交賑務處辦急賑准今日提出閣議 
（一日下午三鐘） 
　　北京電　外部電滬交涉員據趙恒惕電稱張敬堯在湘時訂購太平公司槍彈日金五十三萬欵出於湘未交貨今張在滬以督軍名義向日商提彈助小徐兹派袁華選入京與該公司交涉請協助等情希查明張在滬提彈詳情並卽阻止（一日下午一鐘） 
　　北京電　部洋員愛勃森在蒙失蹤二十八日元和洋行汽車三輛被刦於蜈蚣壩俄商傷一華商死傷各二擄去六人（一日下午一鐘） 
　　北京電　宋小濓保余序爲中東路副局長（一日下午一鐘） 
　　北京電　鮑貴卿因哈埠曹某逆倫案爲張作霖所斥因曹子係鮑所保由馬弁升連長未久釀此横禍鮑因請病假兩旬赴津就醫例行公事參政兩長拆行重要事奉决於巡使但院昨復電在奉調攝（一日下午一鐘） 
　　北京電　昨葡使訪外長催議澳門界案部己準備本案三月初與之澈底談判（一日下午一鐘） 
　　北京電　昨優林派科索利訪朱鶴翔請速談通商朱謂前提未决談不到此（一日下午一鐘） 
　　北京電舊年關財政騰挪己有頭緒財周辭意打消（三十一日下午八鐘） 
　　北京電　昨電長江各督聨合係蘇皖贛鄂川湘浙又加入秦閩各省均有代表在武漢接洽 
（三十一日下午八鐘） 
　　北京電　蔡成勲電奉命率部赴甘但甘貧瘠非有的餉不能維持（一日下午三鐘） 
　　北京電　張廣建電起程在卽請以衞隊一百名隨帶進京交陸部另編（一日下午四鐘） 
　　北京電　陳誾電告陸護督己到定（三十）同時接護篆（一日下午三鐘） 
　　北京電　張景惠電第五支隊步兵一團曁機砲各營連現定二月一日起分五次出發由滂烏赴叨又第三支隊一二兩營己由叨赴庫（一日下午四鐘） 
　　北京電　顧使電告前在瑞士所設辦事機關暫移英倫美使館聲言外傳無線電臺合同純係揑造原文須美政府批准後公表 
（一日下午三鐘） 
　　北京電　容揆電告加州案以美日互讓己告解决（一日下午四鐘） 
　　北京電　政界推測史蒂芬赴粤與郭泰祺來京有關（一日下午三鐘） 
　　北京電　曹錕電陳督與張師發生齟齬請迅籌調防以免後患又電請撥欵二十萬以便盡數遣散十一師官兵（一日下午四鐘） 
　　北京電　院部電鄂王張宗昌部現正籌調防辦法並己派師景雲赴贛調解（一日下午四鐘） 
　　北京電院處前電鄂王騰出防地安置張師如移難辦到卽請派員調解或量予接濟迄昨王尚無復電（一日下午四鐘） 
　　北京電　宋育德由贛來向旅京贛紳聲明教育會主贛人教贛只十一二人渠未與聞並對伍崇學表歡迎（一日下午四鐘） 
　　北京電贛省長徐曾提鄭焯閣議 
　未通過現又擬任趙從蕃俟得贛陳同意卽發表（一日下午四鐘） 
　　北京電　滬商業銀行請發鈔票指令照准（一日下午一鐘） 
　　天津電　曹吴改編模範軍三師己得政府與魯豫兩省同意定三月初實行略增兵額加餉一成 
　　天津電地審廳員公布舞弊被控省會咨省署飭高審廳審訊 
　　天津電　隂曆元旦東海派黄開文覲賀清帝並貢玉如 
　　天津電　政府得確訊小徐潛赴東省東（一日）電張使防範 
（以上一日下午十一鐘） 
　　漢口電　王占元對前鄂西善後代表吳振漢請求停戰有允意己電徴孫傳芳意見（一日下下午六鐘） 
世界路透電 
[巴黎大會之告捷]  
　　三十日巴黎電　恊約國大會議長白里安致書德國總代表告以大會關於解除軍備之决議　書内謂協約國許德國再行展限　深期德國能知拒絶履行義務之重大後果 
　　三十一日巴黎電　巴黎會議初雖稍有困難略起爭論但其最後結果據與會之某君云己使人人滿意其所討論之問題非己得最後之解决卽己有可成就最後解决之决議星期五日卽二月二十一日之倫敦會議將考慮近東問題接濟奥國之議案其大綱業己通過毘連勞農俄羅斯之國非己被明認即己被通告協約國準備予以承認之條件解除軍備問題今己解决其所依據者爲福煦統帥報告等中所主張之辦法賠償問題今亦不復存在蓋絶對確當之辦法今己擬妥德國苟不接受之則惟有受協約國之處分而己德國義務如不履行卽不免於嚴峻之懲戒凡此數端皆爲巴黎會議之重要結果與世界最後和平之成立極有關係法國獲此成績大賴白里安之力二月二十八日之倫敦會議將召集德代表與會促其决定德國能否依據現所擬定公允合理之條件與協約國恢復往日關係今德國報紙不獨不感念協約國之温和且忿詈不己但協約國所己擬定之公文將顯示協約國並無摧殘德人或絶其食之意蓋賠償計畫以德國恢復元氣爲基礎苟摧殘之則妨碍其恢復也 
　　三十一日巴黎電　比京大會之專家遵高等議會之命令己定期二月七日與德代表重行會議協約國專家現復彼此接榷規定吉成大會事業之程序 
　　三十日巴黎電　法報皆歡迎協約國大會之結果而尤喜德國離間協約國之企圖未能成功 
[巴黎大會之反響]  
　　三十一日紐約電　柏林消息　德國報紙對於高等會議之决議抱仇恨態度柏林日報喻巴黎會議爲瘋人院而非明白事理者之集會並謂德國所可行者在拒絶償付而令協約國自來取之耳伏錫志報亦謂此種提議直同瘋癲所索之數不能照付其意殆欲使德國財政與經濟之生命操於英國之手歷四十二年之久也 
　　一日倫敦電　財政家謂協約國大會議定之德國賠欵條件外國滙率與證劵市面未如預料　發生良好之反動此項條件能否實行　衆皆懷疑且恐德國復將發行紙幣數十兆以續抑馬克之價馬克昨日復跌價二十磅音英金一鎊兌二百四十一馬克 
　　三十一日巴黎電　前法總理維維亞尼氏在　言報批評協約國會議謂波洛業會議所未畢者今己由巴黎會議續成之議决各案旣較明悉且更切實此會之結果將愈堅英法之聨盟並鞏固法比之友誼白里安氏於困難之時日中己表示手腕之靈敏與氣魄之沉毅有功於　有功於盟約且有功於歐洲　　一日倫敦電　巴黎會議關於賠償問題之决議英報對之皆抱樂觀惟威斯明斯特報則獨異是　該報巴黎訪員謂英相喬治爲法人對此問題之感情上觀念所激動又謂曾　英國政界人物作私人之談話得悉所可得於德國之數在比較上將來必少今所議之辦法大約是飾人耳目之技倆耳數年後德國或未能照付其賠欵而恊約國己因德貨之擁入而起恐慌則是時將有大不相同之讓步辦法矣　至於出口稅則德國之由中立國輸出者或輸往美國者協約國將無從管豁之 
[英商部評論油價]  
　　一日倫敦電　　部發表調查油業委員會之第二次報告對於油特拉斯頗攻擊之謂照燃料油之出産成本目前油價不應若是之昻乃出油者因銷路大遂抬價謀利近來煤油每加倫加價七便士實無理由調查油業委員會不主張政府取締但謂補救之策僅有二端第一爲國際聨盟經濟部之聨合行動第二在出産代替物並儘力採用他種發生動力之物俾便油價低落據委員便意見最善之法莫過於積極利用礦煤與煤之化生物 
[各國近事記]  
　　三十一日華盛頓電　台勃斯氏即上届選舉社會黨之候選總統前因違背防杜間諜法被判監禁十年今由司法總長呈請减輕其罪未邀威爾遜總統之充可　　二十九日巴黎電　巴黎英商會會長白克萊氏在會演說謂英無法不能存在法無英亦然滙兌障礙一旦消除則兩國間之商業將復如戰前之活動 
　　一日倫敦電　著名亞姆斯特朗徽特威斯公司與俄國商業代表團訂定修理俄國全數機車之合同　惟須俟英俄通商條約簽定後始能開工此項工程殊爲浩大須需數百人爲之 
　　三十一日紐約電　美國大西洋與太平洋艦隊共在南美太平洋濱外游弋今己分開大西洋艦隊駛往加洛太平洋艦隊駛往代爾巴萊索秘魯軍艦數艘己往歡迎大西洋艦隊 
　　一日倫敦電　君士坦丁近傳駐紥恰太爾特加之藍格爾將軍舊部哥薩克兵一部分叛變法屬斐兵鎭壓之死傷數人云云路透電社得確實消息　此說實無根據一月十二日雖稍有騷擾但登時卽止並未流血 
　　一日倫敦電　希臘便署宣稱武裝土耳其人二千名由愛特海姆氏率領圍攻小亞細亞之希軍 
太平洋路透電 
[甘肅之抗抿與地震]  
　　一日北京電　甘肅消息　回教徒本圖大舉抗拒中央政府旋因大地震回教之雪人及其他領補罹難者實繁有徒聞有教中領袖五百餘人在某處舉行宗教大會適值地震均遭非命回教徒視地震爲上天垂戒故乃改變對付中央政府之態度 
[宜昌居民之對外上書]  
　　一日北京電　宜昌居民上書各使署謂當地武員專以壓制平民爲務現復圖强徴捐稅以應外人賠欵要求請各使署協助居民要求撤退軍隊居民擬募民團維持治安 
[政府之年關借欵]  
　　一日北京電　聞政府己　得應夏曆年關要需之巨欵據傳中匀兩行己貸出七百萬元以未來之鹽稅餘欵爲擔保品 
[東俄近事記]  
　　三十一日海參崴電　赤塔議會定於星期五日開會 
　　三十一日海參崴電　濱海省議會今日宣佈休假慶祝羅瑪諾夫皇室之傾覆工界結隊游行各街惟人民不甚興奮紅黨較諸上年己見減少各處懸掛國旗以致敬加浦爾之軍隊 
　　三十一日海參崴電　大井大將與立花大將今日午後開招待會與會者有外國及俄國軍民界代表各報館主任商學界領袖賓主酬酢頗歡 
 
 
 

Page 5

 
 
   
 
 

Page 6

 
 
國要外聞 
[日内瓦通信（本報記者少屏十一月三十日）]  
　　國際聨盟第一次大議會（三） 
　　各股委員會之成績聨盟議會於十一月二十三日午前開第十次全體會議後（二十日午前開第八次全體會議二十二日午前開第九次全體會議）歷一週之久於今日（十一月三十日）始續開其第十一次會議此一週中之所以無一全體會議者非各國代表之流連於瑞士之好湖山裏或作無謂之酬應也第因彼等不能同時旣出席於議會復出席於各股委員會各股委員會開會議會卽無人開會而此一週中者正各股委員會開會最忙之時期也（各委員會之組織見記者前此通信中兹更列述其各正副會長之人名表於篇末）議會之第八第九第十至第十一四次會議中無甚要事可記蓋其凖備討論之各重大問題如其議事日程中所列者皆己分配於各股委員會作第一度之審查在各股委員會之審查結果未提出時大會對於此等問題之討論卽無從開始任何委員會旣皆有各國之代表則委員會之决議必大體可得全體會議之同意故今日所消費於各股審查會中之時間必不較後日所儉省於大會中之時間爲多而各股委員會現時研究之成績卽無異聨盟會全體進行之標記覘聨盟會者之咸移其視線於各股委員會亦即爲此以此次各股委員會之成績言之各股委員會十餘日會議討論之結果僅審察議會議事規則聫盟議會與其行政部間之關係及修改盟約等問題之第一股委員會有完全之報告第二股委員會除以簡單理由拒絶印度參與國際勞動管理局之要求外（按照萬歳里修約第三九三條聨盟議會無權討論印度之要求按印度各種工人不下一萬萬第其無工人聨合會之組織無人能代表其工人之資格與中國正相同此亦其要求少力之一因）對於其他問題亦多進步但該會之所考慮者原爲議會日程中易於對付之問題研究組織國際永久法庭之第三委員會於今後一週内尚無提出報告之希望研究聨盟會經濟及書記等問題之第四委員會及研究聨盟會對於新會員入會允許問題之第五委員會亦皆有所障碍去其提出報告之時期尚遠至凿付裁兵及經濟封鎖等問題之第六委員會則其所感受之困難尤甚蓋裁兵一事旣爲聨盟會奠定世界永久和平之一至重大事業而在其多數會員之眼光中則皆尚視爲今非其時且即所謂第一委員會之有報告者其最大之成績亦不過以不適時機爲理由拒絶瑞典瑙威丹麥等國之盟約修正請求而其對於聨盟會之第一目的所謂世界之永久和平者其貢獻尚未之見也故英代表福喜爾對人談話時頗抱悲觀且以此次議會是否能有所建樹爲疑希望奢者失望甚原爲事理之常然法代表衞萬里則適與福喜爾之觀察相反彼其態度極爲樂觀對於聨盟會信仰至篤謂無論如何皆當勉力以成爲永久的有力的機關也受土耳其人殘暴之阿爾曼尼亞（Ａarmenia）求救於聨盟議會一事聨盟議會己討論多次似將有以表示其扶助弱小之盛意關於波蘭之傷寒症（Ｔyphus）第二股委員會聆聨盟會派往波蘭實地考察團歸來之報告後亦似將决議帮助波蘭政府以剷除之矣英國中立各報之論調於盼望美國之加入聨盟會外亦甚盼望德國之加入并預測德國加入後必將在行政部中佔一席謂此乃國際聨盟會前途之福音非然者聨盟會將無由脫盡其偏黨的臭味也據記者之觀察倘德人苟於此時呈遞其入會請求書者或可得議會大多數會員之同意德人之不於此時請求加入者非第由於不欲冒萬一或遭拒絶之險亦實山其對於聨盟會尚未十分信仰欲更稍旁觀之耳聨盟會之將來全由聨盟會自造之此後一二週内彼或將更有資吾人以研究之重要材料亦未可知也 
附聨盟議會各股委員會各正副會長人名表 
（會長）第一委員會白爾福（Ｓ·Ｊ·Ｂalrour）英二委員會提脫尼（ＴomasoＴittoai）意第三委員會波許槐（ＬeonＢourgeois）法第四委員會勒昻（ＲuinonesdoＬeon）西班牙第五委員會孚里士（ＤonAntonioＨunoens）智利第六委員會布藍亭（Ｂraoting）瑞典 
（副會長）第一委員會顧維鈞（ＷellingtonＫoo）中國第二委員會喬納士哥（ＴomaＪonnescu）羅馬尼亞第三委員會科斯逹（ＡlronsoＣosta）葡萄牙第四委員會勒士脫博（ＡntonioＪoseRestrepo）科倫比亞第五委員會布藍可（ＪuanＣarlosＢlanco）烏拉圭第六委員會亞階落（ＡristiogＡgueroyＢetancourt）古巴（按中國顧維鈞代表出第一第三第六三委員會唐在復代表出席第二第四第五三委員會） 
聨盟議會議事日程共二十九條前錄二十六條兹補錄後三條如下（二十七）減少軍備問題丹麥瑞典腦威等國各外交總長及國務總理會議中之决議（二十八）經濟封鎖政策使用於必要時之準備（二十九）託治問題由盟約二十二條所發生之聨盟會之責任 
自十月十五日後下列諸問題復曾提出以求議會之討論（一）秘魯（Ｐeru）政府請重行考慮秘魯與智利（Ｃhile）間一八八三所締條約問題（二波利維亞（Ｂolivia）政府請求重行考慮波利維亞與智利間一九○四年所締條約問題（三）下列諸國之入會請求問題阿爾般尼亞（Ａlbania）請求書十月十二日發出十月十九遞到奥地利亞（Ａustria）請求書十一月九日發出十二月十二日遞到布爾格里亞（Ｂulgaria）請求書十一月四日發出十一月八日遞到阿壽蒲琴（ＡzerbaiＪan） 
國内要聞 
[北京通信（樸）]  
　　陳張衝突之内幕及最近調停之趨勢 
　　此次贛西之事陳光遠與張宗昌業己發生衝突然其是非曲直殊未易明袒陳光遠者曰張宗昌本係鬍匪其部下亦然素無紀律彼自湘東退入贛西陳氏許其屯駐自不能以餉項責之江西然張宗昌在京與靳潘素暱時常領到欵項而張氏在京豪賭皆被輸去其軍隊窮困萬分前曾以槍械子彈賣與南軍見於軍界之報告今張更發揮其鬍匪性質用就地籌餉之名勒索與刦掠無所不至江西人實受不了袒張宗昌者曰張師駐守贛西仍爲陳氏防南軍之侵入於贛不爲無功當張師至贛以後陳曾藉接濟張師之名義借欵百餘萬而實際上張師所得不及半數中央旣不給餉江西又不供給舍就地籌欵更有何法然愚從實際上參證則兩方所舉事實皆無一不確皆足爲此次衝突之原因此是非曲直所以難辨也 
張宗昌之由京返袁州也　至今不過月餘當出京以前向政府索餉曾領到十餘萬張氏以爲不足忿忿而去自言到贛以後自有辦法張抵袁州僅及十日而就地籌餉之說己有陳光遠急報到京蓋張師之在袁州者向本集中一地今則將軍隊分布附近各地如上高高安萬載新喻等十餘縣無不有張軍踪跡對於商會等團體勒索銀米且於赴南昌之大道亦駸駸遮斷交通己不止擾民而對於陳氏亦有逼交之勢且内中尚有一重大之隠情以陳光遠地位摇動傳說者己非一日當蔡成勲未任甘督以前曾有以蔡代陳之說而陳氏對於巡閱使副使之人的問題屢有異議今之有力方面亦多不以陳爲然張宗昌平日於靳關係素深且於東三省之張亦極有淵源頗爲此二人所用故今之就地籌餉問題於陳氏之地盤大有摇動之勢按諸表面之事實即謂張氏個人之意欲逐陳而代之亦無不可陳氏卽不惜贛民之疾苦亦顧必惜贛督之地位此所以旣派陳寳琛又派陳光逵欲以武力制止也特陳氏之用意亦非以自保而止彼見王占元改編張敬堯吳光新等之軍隊以擴充己之勢力頗有仿效之心故其電告中央曾請將張宗昌調京而將所部裁汰改編一旅以隷江西其武力制止之目的尚含對軍隊的兼併之意味其原因蓋異常複雜矣 
最近兩日情報陳張兩軍業有衝突張師己由高安敗退然政府方面則素來對於軍人皆持敷衍主義任誰不敢開罪外間且有某當局袒張之說聞參陸處兩次復陳光遠之電皆謂饑軍索餉不可操之過急激成事端宜派員前往慰解爲和平的解决對於張宗昌亦去電勸慰許以設法籌措而令其約束部下勿爲軌外之行動此種兩面光之手段施　危機一髮之時何能有效故勸解是勸解而衝突自衝突也然陳光遠究係直隸系一分子且督軍之共同心理無不以保持地盤之現狀爲第一義故王占元見兩方衝突不己即出爲調人曾兩次電京主張調解之說最後一電係二十八日到京者謂派員向雙主說項暫時勿相衝突以待調停雙方業己諒解請政府迅撥欵項以了此事而曹錕來電亦力主調解之說故政府即派師景雲赴贛爲特派之調人師氏今晨出京聞須在保定謁曹商酌復到武昌謁王商酌然後徑赴南昌疏通陳光遠餉銀一層政府亦己撥五萬復有令江西榷運局墊撥十萬之說今己是一片調停之聲不過能否調停下去則未可知耳 
至張宗昌之兵力在湘東時原係一師又加以自招之輸送卒　其歸彼節制者又有山東軍之潘張兩旅及退入贛境後山東兩旅早經田中玉調回而張宗昌部下之上官建勲一團己有陳光遠撥歸贛西鎭守使方本仁節制以表面論張部可　一師然聞其實數亦只六千餘人不過所部之兵多係鬍匪出身與尋常軍隊性質不同而己（一月三十日） 
[遠東共和國與日本]  
　　論中國經濟封鎭之失策 
中美新聞社譯大陸報載烏泊登克魯司氏文云遠東共和國之新國會將於數日内開會此舉殆可視爲遠東共和國於政治上脫離西比利亞勞農政府之表徴開會期原定於一月二十五日因軍隊中選舉未完成因而展緩現諸當選之議員己聚集於赤塔　預期二月一日可行開幕式據云在各城鎭選舉中共産黨未能得多數惟軍隊中選舉之結果則將完全爲波爾失委克黨所戰勝赤塔政府曾得報告謂日本將派盛大之代表團參加議會開會典禮據日人方面消息東京政府擬從外務陸軍及商務各部中選派代表合組一外交商務軍事委員團參加此大典按日本此項舉動祗可有一種解釋即日本願與此新政府迅速恢復外交及商業關係而特以此舉爲之先聲在俄人方面必認日人此舉爲政治上之一種大手腕於彼新造之國大有裨益因而優予報答此乃無容疑者預料日本使團之來將受盛大之歡迎而俄人方面且將派員至東京答禮日本雖未必歡迎之而爲彼自己之禮貌所招致者亦祇能虚與委蛇耳所最耐尋味者當此日俄親善己定期進行之際而中國人殆將繼續封鎖脫郎斯貝加爾滿洲間之貿易通路爲日本策略之擁護者忠誠耿耿而無報酬可得甚無謂也按封鎖之策自謝米諾夫倒覆後卽行之此政策之來源殆有二一爲日人游說張作霖務使彼畏懼遠東之共産黨人而防禦之一爲北京外交部以在西比利亞之華僑生命財産多遭損失故設法迫遠東共和國予以保護此固合法而可贊美之舉動據西比利亞之可靠報告可見中國爲此壓迫極有理由惟此種政策必須確有把握立於不敗之地否則不免受反動之害彼歐洲列强亦曾以經濟封鎖之策欲迫莫斯哥勞農政府尊重各該國公民之權利中國之於經濟上壓迫西比利亞波爾失委克派其效果顯然不能勝於歐洲列强之所爲顧歐洲行之數年敗績昭然中國反起而效法其何能濟况日本之外交家耽耽伺隙於旁每值中國之外交部或其保護邊界之戰主一有失策彼即以預定之外交手腕攫取漁翁之利則中國斯舉尤爲失着假使當中國正在門次小睡之際日人乃　入其所斷絶往來之鄰家院中而從間道開一商路以通入遠東共和國則中國爲保持其商務起見將被迫而開其門户不復得交换之利益而對俄人之商務關係亦將僅得一第二地位夫中國原有取得第一地位之機會但彼欲不落於其狡鄰之後則必須用一較靈敏之外交手段現信中國外交部亦覺悟此種情形但苦於無法對付惟日本若果派代表至赤塔參加議會之開幕則中國大約亦將派員參加要而言之中國人民之在西比利亞者縱多遭惡待（其實此事大半亦非赤塔府權力所及否則爲外交上起見彼亦必阻止之耳）然中國所處之地位在俄人眼光中終較日本爲高而俄羅斯人民在一切民族中爲最富於感情者終必與其所喜之人相交往而不與其所惡者周旋也 
[軍約取消後之各問題]  
中日軍事協定取消後與東省大有關係以愚所聞有下列數問題（一）對付謝部問題黑吉兩省邊防因謝米諾夫殘部時出肆擾迄難恢復原狀現在中日軍約業經取消所有邊境治安亟須設法保持免貽外人口實聞國務院外交部參陸處各當局於前日開會籌議僉以根本解决須從取締謝部着手惟此舉含有國際關係尤須對外聲明决議後隨由院部處會致東三省巡閱使曁吉黑兩督急電一則内容大意謂謝米諾夫在滿海邊境時圖騷擾野心迄未稍戢近來蒙古新疆等處俄匪猖獗無非受謝鼓動之影響自應嚴加防範一面對外聲明謝氏不應在中國邊境勾結韓民聨絡匪黨及種種不規則之行動自後該氏及其黨衆如再不知歛跡中政府爲維持地方秩序起見惟有認爲匪黨從重取締此種辦法迭經院部處開會討論意見相同除由外部酌向外交團正式宣告外所有三省邊境防務卽由貴使督切實負責以保治安而消禍患是所切禱（二）中東路外軍問題某交通機關確息　中東鐵路督辦宋小濂因中東路哈绥哈同五站等處俄軍日軍藉口保護僑民及防範舊黨騷擾路線爲名駐紥大部軍隊干涉各項路政業己由督辦處向俄日各軍聲明勸其退出並己籌有大部防軍以備開往該處塡防並請中央向日本公使及俄新政府提出交涉請其從速將各軍撤退（三）長春日人電話問題長春日本所設之郵便局藉口軍事恊約曾於去歳安置電話通於日本兵營旋即接通中國街市盡力經營迫勸兼施中國商店遂亦逐漸安裝未幾用户增至三百餘家之多近更得寸進尺加掛電線三條大事擴充中國電報局長鑒於日人野心勃勃侵略不己實忍無可忍乃利用取消軍事協約機會致電交通當局請咨吉林督軍轉飭長春道尹設法阻止並請派員與關東通信局嚴重交涉令其從速撤線以保主權（四）琿春日兵撤退問題日人進兵琿春一方藉口匪亂一方又以軍事協定爲口實現在協定取消對日交涉己有結果而琿春日軍撤退問題迄今仍未有解决政府前以日軍留駐延吉各屬究有若干曾飭吉省迅速詳查日前鮑督電覆内稱刻下延街駐一連六道溝駐三連頭道溝駐一連汪清駐一連琿春駐二連即請一併交涉卽行撤退昨聞政府方面前日又派員向日使館爲一度催促而其結果仍未得要領 
[史蒂芬赴粤之原因]  
　　美國銀團代表史蒂芬决定出京赴粤一行日前晋謁總統時曾將赴粤之任務有所陳述昨得某外人消息史氏此行係欲覘察粤軍府之實情藉以測度南北統一之趨勢而爲對華經濟政策之設施蓋新銀團决議對華投資須在南北統一之後前次拉孟德之來華即所以考察中國統一之形勢自直皖戰爭而後形勢大變最近廣東且有成立正式政府選舉非常總統之舉縱結局尚未可知而目前不能不認爲有一部分之實力故史氏决定親往廣東一行並擬就視察之所得報告銀團總部以備參考至外傳史氏因與政府接治借欵毫無結果故爾出京之說殊非眞相 
[北滿鼠疫日熾]  
客歳十一月間海拉爾地方己發現斯篤以患者甚少尚未惹人注意迨至年杪猝斃十數人始各相顧失色醫官畢集認爲疫症而海拉爾傳染百斯篤之聲浪乃日高嗣後死亡相繼交通亦未遽絶歳律方新而滿站罹疫死者己陸續見告目下黑龍江省城地方瘟疫之傳染亦大見發苗某小客棧東夥四人竟於二日内先後斃命有蔴繩舖一家計共九人數日内暴卒八人其餘零星抱病及間斷亡故者尚無確切之調查然爲數亦當不少至中東路沿線各站就此次調查滿海瘟疫委員報告百斯篤之傳染菌實無在不有不過比較滿海等站有大小輕重之别故現在譚及百斯篤不能開爲少數車站之百斯篤直須謂爲北滿一帶之百斯篤而其傳播之神速區域之綿長誠有令人不寒而慄者海拉爾自過年後死者己逹二百餘人據道路傳言該埠楠田醫院附近所有住户商號等業經遷移一空駐防之日本軍隊爲恐受傳染起見己非常警戒日前特由該日醫爲日軍全體逐一注射預防液現更由旅順關東陸軍倉庫發到預防具二千枚以事防備日本醫院並電致齊齊哈爾日本領事館請與中國交涉海拉爾地方須嚴禁外人遊歷免滋傳染且須將海站包圍隔離以期杜絶刻己在接洽中至滿洲里疫症形勢亦日趨擴大當地軍警己在鐵路近處籌設隔離所派委醫員十數人實際檢查近日除染疫死者二百一十人外尚有患者三十八人正在醫治黑省當局自接得海拉爾發現瘟疫之報告後即着手預防省會警察廳巳傳諭各署對於該管界内除切實清潔外尤須令長警挨户調查遇有病人或類似時疫者務須隨時具報以便派醫檢驗設法消毒並飭由衞生科擬具各項防疫辦法通令遵行至關於中東路各東站之防範手續大致不外嚴行檢查除由孫兼省長責令軍醫課長張明濬及軍醫院院長謝百川籌設省垣防疫處外將在齊齊哈爾及昻昻溪兩站各設檢疫所一處凡往來搭客均須檢驗完竣始許登車如查有百斯篤菌即須設法隔離以杜疫源日前特由省署發出布告略謂自海拉爾有鼠疫發現之說迭經派員馳赴該區切實檢防以期撲滅惟在此預防期間省垣與海站相去密邇行旅往來易滋傳染尤宜設法杜絶以免波及所有齊昻各站即由警察廳速派要員對於來往行人切實檢驗以示防杜此項檢查手續約在日内即可舉行又聞旅居北滿之外人鑒於疫癘前途之危險提議在哈召開北滿防疫大會商訂防疫切實辦法届時中國方面亦須派員加入會議以便公同討論其主要問題當在隔絶交通一項蓋宣統年間瘟疫遍華北卽以鐵路公司不肯停車以致蔓延日廣莫由止制今日或當厲行之也 
[京學界追悼蔡夫人大會（野雲）]  
北京大學校長蔡子民之繼配黄夫人於本年一月二日以疾卒於北京法國醫院時蔡君方有歐洲之行生離死别在個人家庭中其情己覺難堪而夫人秉性仁慈相夫教子垂數十年且甚熱心教育前居上海旣宣勞於愛國女學近在北京又長孔德學校校務故都門學界於其殁也尤爲哀悼不能忘爰由國立北京大學全體教職員及學生北京民國大學全體董事教職員及學生華法教育會全體會員北京孔德學校全體教職員及學生聨合發起追悼大會會期爲十年一月卅日地點在北京大學第三院大禮堂堂内堂外縣掛輓聨哀文殆徧堂之正中後設壇中位夫人肖像上懸「失我宣文」匾一幅係北大女生全體所手製四周圍以花圈預定會塲秩序單係上午九時半開會但未及九時而室内外之人己滿時旣至振鈴開會贊禮員成君登壇高呼現在開會一時會場人聲肅靜奏樂旣畢臨時主席北大代理校長蔣君登壇致詞略稱「今日四個團體開會追悼蔡夫人所以要追悼蔡夫人的原故因爲蔡夫人道德皆在實行一方面不是在言論一方面實在可以爲吾們的紀念可以作吾們的模範夫人的事略己經發表過我今日也不必細說我所要說的是我小時在二十年前所聞之事蔡先生是紹興人紹興的習慣狠守舊那時蔡先生要聘一位夫人說明要天足不要小足一時人人說起來皆覺得狠奇怪後來居然有一位女士嫁與蔡先生他是江西人姓黄是個大脚並且有人從紹興來的說蔡先生新娶這位太太能不怕不能出來與客談話於是更覺得奇怪試問在二十年前風氣閉塞時候這位蔡夫人居然能反對社會數千年傳下來時習慣不去纏足這是何等見識何等膽量現在的人日日說改造天天說奮鬭拿一枝筆去做文章若教他以身作則去做倒反畏縮不前大家看欲改良風俗還是實行的容易還是言論的容易恐怕不怕挨駡大膽實行的倒要此拿一枝筆去做文章的難得許多這一點吾們應以蔡夫人作一個好好的模範蔡夫人旣從了蔡先生到上海去辦學堂當時天足會也出來了一時時髦的女士們嚷得很利害夫人從未出一出風頭因爲夫人他 
是一個有膽有識的實行家遇事皆從自己本身做起如此人格何等高尚呢蔡先生在前清奔走革命東逃西竄往往至於絶食絶衣而夫人相從於艱屯之中絶不一露愁苦之容在柏林在巴黎所受的窘狀夫人皆與之共嘗即到了民國以後蔡先生有錢無錢也未一問家事所有主持家政教育子女皆是夫人一身肩之蔡先生那樣做苦學生留學外國自己提小籃子赴市場購一點食物歸則夫人烹飪之若現在官費留學生豐衣美食而不用功者豈不愧死蔡夫人那樣能治家教子相夫興學以身作則改良習慣若現在所謂新女子者流口口聲聲說改造說解放而於女子本分應做之事不一措意豈不愧死所以觀夫人的行爲眞是可以作吾們今日人生觀上的一個好模範所以今日來追悼夫人的人没有一個不是從心坎中出來的」云云次則四個團體相繼讀祭文首北大讀文者爲方豪君文係白話體極其沉痛次華法教育會爲古體散文次民國大學爲駢體文次孔德學校爲白話文讀者係十三四齡之女學生讀畢全塲來賓向位行三鞠躬禮同時奏細樂簫笛迭作音沈而哀次北大音樂會唱挽歌歌曰「夫人才德世無雙在昔待字年至誠格於天相夫子屋一椽艱苦嘗自甘美術尤擅長孔德資先賢力助行裝檢隠疾而不肯言靜坐書舍忽聽噩音報到動心酸白雪徧世界天猶爲母哀父游歐未歸來兒徒徘徊心喪遵古制追悼曾今開嘆人世長辭淑德依然存在眞令我輩朝夕瓣香共想生前態」繼之者爲孔德學校挽歌歌曰「無情沙捲地隨風刮陽關一曲瀛海孤槎憔悴燕塵難救國隠憂心事訴誰家忽向泉台化晚霞斷腸人在天涯關山魂夢落蒼蒼蒹葭」又歌曰「憶師母胸懷饒清趣優游鉛黄瀟灑丹素萬里征篷渡黑海一椽茅舍依黄浦只而今水流人去巴黎月春申樹舊時游踪留在傷心處」歌詞皆極哀傷沈鬱而又配以極凄切之樂器聞者多不覺悲從中來挽歌歌畢由贊禮員依單宣贊請來賓演說於是有北大教授譚君登壇略述蔡夫人隨蔡先生旅居巴黎時之苦况認爲其人格不可及次復奏樂樂畢家屬致答詞旋在場内攝一影奏樂散會時己十二時散會之際復有北大全體校役齊集位前行禮致祭此開會時之大概情形也 
[大陸報之中國災賑談]  
大陸報三十一日北京電云徐總統認捐賑欵三萬元此爲全國災賑經費勸募會所得之第一次捐欵總統聲稱樂爲該會名譽會長特别委員孫寳琦等入見總統呈報勸募計畫總統頗贊成之後乃認定捐欵該會理事長己請各文武大員加入此舉並告以總統之態度 
大陸報云前充馬尼剌時報主筆現爲摩根銀行職員愛甘氏之夫人挾有爲紐約星期六晚郵報調查中國災狀 
 
 
 

Page 7

 
 
之使命由美來華星期日抵滬翌晨北上將游歷各災區調查各事就其見聞著爲文章寄登晚郵報俾美國人士得悉中國災區之實况愛甘夫人乃著作家亦游歷家據謂美人甚注意中國事己組織中國賑災會此次來華將以寫生之筆描繪災區眞象報告國人以助成募集巨欵之義舉希望美國可以若干兆元匯寄中國 
[馮旅截留路欵之聲明]  
馮玉祥一旅欠餉逹十閱月迭電呼籲中央迄無以應該旅將士困頓特甚本月二十八日探悉京漢路局由漢口運解部欵二十萬路經信陽當即截留充餉昨由馮旅長電陳抵京聲明不得己苦衷原文如下維密職旅自篠日起軍食己顆粒無存業經電呈在案至今分文未撥全旅斷炊軍心皇皇伏思職旅官兵奉公守法無愧於國無愧於民餉項積欠己十閱月呼籲無靈朿手待斃而他軍或月月關餉或積欠無多同是國軍豈得謂平以雇工論年關伊邇尚須給資軍人報國豈堪長此枵腹一旦激生事變旅長萬死莫贖適有京漢路局由漢口解洋二十萬元赴京繳交通部於本日晨過信己將此欵暫行借用聊解倒懸之急迫而出此實非得己與其坐視危險曷若從權暫時以維現狀與其陷全旅官兵於罪戾曷若以旅長一身任其咎即以此欵暫發九年四五兩月份餉以維軍心伏乞矜鑑苦衷准將所借京漢路局之欵二十萬元由中央欠發職旅餉項内扣還不勝叩禱之至旅長馮玉祥叩勘印 
[京聞拾零]  
　　劾戚案己派員查辦贛人驅戚問題遷延頗久迄未解决該省人士近仍再接再厲積極進行兹聞政府對於該省議會彈劾戚氏一案己默認有效但戚揚之行爲究否如彈劾案之甚殊難斷定故擬日内先行派員澈查以定去留並己電令江蘇省長王瑚就近密查 
魯督電請另簡省長據政界消息田中玉昨有電報到京略稱魯省軍務殷繁中玉才力薄棉且多疾病實不能兼任民政懇請開去省長兼職并另簡賢員接任以專責成聞府院協商後業有照准之意繼任人物正在物色中 
内部擬辦武裝警察内務部擬於近畿地方試辦一種武裝警察專任保衞地方之責暫行編制三隊地點約在西苑南苑以便擔任近畿防務現正由警政司籌備一切進行手續 
自治會十四次常會昨日（三十）下午二時自治運動同志會假中央公園行健會開第十四次常會推定李文熙主席隨由主席將四川自治期成會致本會删電付討論結果一致主張覆電贊成該會之主張次由高一涵發言因有某項窒礙擬將本會會名中之運動二字酌改孫幾伊主張删去運動二字即用自治同志會五字全體贊成次由孫幾伊提出修改章程案擬將本會常會每星期開會一次改爲每月開一次並將開會時間改爲下午一點至三點討論結果通過次關於發行自治週刋及交部挪用賑欵事件均有詳細之討論最後全體撮影至四時半散會 
各路商貨壅滯狀况　各路停積商貨均屬不少交部前派馮紹憲前往各路調查一切近日馮氏報告部中謂隴海各站調查完訖惟開歸徐段内各站尚有賑糧積貨共約百餘車月内可清津浦自徐州至浦口各站亦經查訖查徐州段内各站賑糧積貨共三萬七千五百十噸蚌埠段内各站賑糧積貨共三萬九千四百五十七噸浦口段内賑糧積貨共五萬四千四百五十噸當兹歳暮天寒賑糧商貨莫不緊急亟應設法疏通以蘇商困 
[津人對復辟安福兩派之戒心]  
　　天津各界於二十九日開會討論反對起用張勲問題由劉激清提議近日見北京政府命令任張勲爲熱河林墾督辦實爲反對全國人民公意張勲是復辟首要豈可再爲民國官吏大衆一致贊成致電府院請收回成命其電文云大總統國務總理鈞鑒昨見明令特派復辟黨魁張勲督辦熱河林墾事宜全國人民狃於復辟之啓戒無不驚惶駭怪張勲眷懷故主不作二臣辭職旣出自血誠好爵豈縈乎心目伏乞公等對於張勲當知其愚忠可憫勿令其死灰復燃俯允所請收回成命俾人民得免一夕之數驚張勲終作盛朝之遺老一舉雙得公等何所忌而不爲耶敝會有鑒於此用敢直陳謹電以聞 
直隷省長曹銳因近來土匪横行據山東密探報告徐樹錚馬良等現在靑島招兵集匪廣布京津各處傳散謡言若不嚴行防範深恐有害治安前日特在署内召集陸政務廳長楊警務處長趙鎭守使姒道尹邊省會長以及憲兵巡防各營長大開會議討論辦法其結果如下（一）增加稽查（二）禁藏武裝（三）組織游擊隊（四）警察加崗以上各項己通令所屬軍警一體遵照辦理 
[鄂省商專學生致教部電]  
國立武昌商業專校校長葛宗楚辭職後逐鹿紛起該校學生等以校長問題關係重大恐爲品學卑劣之徒得漁斯席因採自動主義於前日電呈教育部請遴選學望俱優者接替原電如下教育總次長鈞鑒屬校自前校長汪濟舟先生鞠躬締造偉畫宏規電閃雷轟雲蒸霞蔚不徒放光明於武漢而且馳聲譽於神州無如造化忌才斯人不壽逝者賫志追者傷心今猶未乾涕泪也現校長葛宗楚以委靡不振之流膺組織未完之責旣不能守舊奚足以謀新以致學校前途江河日下而内部之攻擊外界之風潮遂並起而傾軋之咎由自取於人何尤惟葛爲决去之人其辦學無狀衆所共知母庸贅述但生等負笈他鄉道長且阻或者僻處荒陬行歷瘴烟毒霧或者偏居海表險乘颶浪鯨風或因突障匪氛遍越蠶叢鳥道或因偶遭兵燹亂穿彈雨槍林甘冐種種艱危無非爲求學起見倘學校校長失人學業何由進步不獨擲耗今日之金錢犧牲今日之心血抛棄今日光隂而己其關於國家之强弱商業之盛衰終身之榮辱豈淺尠歟以故丁此新舊交替之時正成敗攸關之會生等爲國家謀爭存爲商業圖發展爲一己求效果不得不籲懇鈞部竭力維持者也且我國當商戰失敗之候武漢爲商務權紐之場而屬校處若此之時臨若此之地鈞部爲國家儲人材爲商業圖進步爲生等紓急難更不得不特别維持者也頃傳卑陋之徒頓起漁獵之想固無心於教育却極力以鑽營旣無名譽又無資格生等絶不願以國家前途商業前途自己前途斷送於其手一誤而再誤也鈞部爲教育總機關京師爲人文薈萃地是不難物色幹員堪勝斯任者生等决求長此校者必須畢業東西洋專門學校以上富有實業教育經騐及學識且與屬校宗旨相合而人品高尚絶無嗜好又與各界能接近者否則萬不足以當此也鈞部肯體苦衷妥遴委任則屬校異日整頓不僅生等受賜而國家社會人民無不蒙福矣命懸勢迫莫知所云統祈鑒納幸甚幸甚國立武昌商業專門學校學生全體謹呈 
[西南選舉總統之無望]  
舊國會選舉總統消息醖釀己久但遲遲至今仍未見實現兹據調查其所以至此之原因實由此事全出孫文個人主張軍府中唐伍二總裁均不贊同國會中議員不盡屬孫派其屬唐氏一派者己暗中運動打銷且各議員中尤以中立一派佔大多數僉謂刻下歳費尚未支給人皆不名一錢即選出大總統於彼亦了無關係故存孫派小數人或視爲極重要的問題在此輩大多數的中立派則皆毫不措意將該問題輕輕擱下國會内部發生之阻力如此而外界復有軍警同袍社各軍界人物之反對致選舉之進行又生一大打擊以故一時尚未有實現的機會也兹綠滇省方面兩來電亦足見其主張矣唐繼堯來電云頻年護法迄鮮成效雖由人事變遷障碍叢生難達期向亦由國民思想進步舊日所持謀國之方仍不足以滿全國大多數之希望前因岑氏亂政國會與軍府不得實行發展對於國事未能積極進行此固出於不得己者現軍府重建中山先生復領袖羣流主持政務必能應時勢之需求爲根本的進行饜　人之希望應無庸繼堯再爲顧慮矣近國會諸公爲謀進步的改革擬從改建政府入手詢及意見於繼堯愚爲責所在不能不略有貢獻竊以政府組織當必本諸約法方能樹立信仰若因處此非常事變國會不能正式開會必以非常手段行之則應以人民多數之希望爲依歸始足以利進行現時全國人民所渴望者爲聨省自治西南政府欲求建築於人民信仰之上爲將來統一全國起見亦當由自治各省至少有五六省區團結聨合而造成聨省政府爲宜且内固西南團體外使各省有機加入亦非聨省政府不可當此瘡痍滿目風雨飄摇因革諸宜斟酌少有少愼自身立足之地己失更無望收拾彼涣散之人心挽救此危亡之民國矣尚希諸公體察人心曠觀環境暫持愼密先從事各省團結俟聨立基礎己定再圖適宜改造則不勝盼禱之至謹佈微忱諸維諒察繼堯叩留滇議員來電云唐劉兩總裁欲順應最近趨勢改建聨省政府内固西南國體外使各省加入聞駐粤同人所主張改合議制爲獨裁制是否决定無從揣知惟改制問題關係重大必折衷一是方利進行萬望愼重審量勿輕易從事免生紛擾而固大局宋模汪彭年張瑞萱段雄同叩魚印 
[舊曆年終之皖財政]  
　　陽曆新年甫過隂曆新年又届皖省財政每值年關尤覺困難然今歳兼籌安武軍餉項更爲奇窘陽曆年關雖勉强應付過去而隂曆年關殊難支持財政當局頗爲焦灼竭力籌措始有頭緒其第一問題卽在新安武軍餉日前陶財廳長在蚌會議計算新安武軍餉隂曆年内非四十萬元不可乃擬暫由中交兩銀行商借十萬元再由菸酒稅局籌撥六萬元造幣廠十萬元各縣應解欵項分撥四萬元共四十萬元至行政費結至一月底尚須在十萬元除賦稅及雜稅外尚短十餘萬元昨又向中交銀行會議挪借己有頭緒大約此次年關又可敷衍過去特不知將來無量數之年關如何度過也 
[杭州快信]  
　　舊曆新正元旦各機關俱放假一天惟内部辦公人員己紛紛旋里尋常公牘一概擱置 
寗波省立第四師校全體學生因挽留校長昨發出宣言書中有兩電教廳未得覆命利害切膚情願全部犧牲爭最後勝利語 
前魯高審廳長朱顯文奉部派來查某案昨蒞杭 
平湖東門外南門外兩處　日前經水陸警隊先後截獲漏海私米事後經該縣商會要求給照放行士紳紛紛反對來省控告昨己令縣查覆 
商界籌募南北災賑　潘赤文設菊花會所得賑欵二千七百元己繳省署分撥災區現商會會長王湘泉亦募得賑欵五千六百餘元待撥散放 
　　杭總商會昨復杭縣公署　以前准函開　本省因德奥戰事所支費用及損失各項照部印表式尅日查塡轉報節經開會宣布迄今未據報告當無上列各項情事請煩查照 
省城機料各坊因綢貨滯銷隂曆本月初旬卽紛紛停歇虎林公司亦首先停織下城一帶機工織匠不下三萬餘人生計大受響 
[南京快信]  
　　内部昨電省署云中密統一告成所有一切善後根本問題均待國會解决自應如期開會俾大局早慶奠安現在選舉　查業經竣事舉行初選瞬即届期應請貴總監督嚴促各該辦理選舉人員遵照法定程序計日程功如期藏事並希將辦理情形隨時電告無任翹盼 
師景雲奉府院密命赴贛調解陳張昨乘津浦車抵甯今晨特乘江輪赴贛 
　　實業張廳長以實業展覽會行將開幕昨又通令各縣知事徴集地方各種美術工藝種植蠶桑農林墾牧品種耔標本運送來省以備届時陳列 
省警廳前日派警在浦口進德里破獲私造僞洋機關當場搜獲眞鈔票七十五元現洋八元僞洋二百十八元僞雙角六百八十四枚單角二百四十九枚及造銀元器具各種遂將人犯一併解送江寗地方廳訊辦 
昨日午車由滬來寗有航空事務所委員黄鏡波運來拆卸飛機零件十餘件下關稽查查騐護照不符暫將該件扣留呈報長官核辦 
　　省警廳昨奉省令查禁各旅館賭博以維風化 
齊督委段融光充軍署諮議昨己到差 
王省長委候補知事劉澂充賑務處收欵委員 
唐繼堯派繆嘉壽來謁齊督今日午車己返滬 
蔣方震章士釗昨同車由京來卽轉車赴滬 
製造局局長孫國樑昨由德州兵工廠運來無烟藥三千磅 
地方通信松江 
　　稅務所查獲偷漏港口五庫稅務所剏設以來厘稅所入自六千千文增至十四萬元惟庚申夏秋以後收數大減昨經文所長周歴各所調查減收原因始悉逃稅之私米貨船等均自泗涇附近之六磊塘新開河運出緣該河直逹川沙爲繞越出海之路惟不在稅務所轄境以内故堵截較難聞有擬在六磊塘口派船稽查之說 
　　江浙會勘老鴉嘴界地　金山老鴉嘴自被浙省奪歸平湖縣管轄後力爭此案之金山詹象九知事因而撤任現蘇議會復經咨請省長轉咨浙省長重行派委會勘一月二十七日江浙兩委畢景兩君己會同金山平湖兩知事重往老鴉嘴復勘以憑劃界 
[蘇州]  
　　核准忙漕減征成數　吳縣下忙冬漕兩項早經開征兹悉减成問題當奉財政廳令以統減二成實征八成定案温知事奉文後即飭由征糧員將所轄舊長元吳太靖五境田畝各視其災情之輕重分别核減以符八成之數計舊長境各圖重者征七成八輕者征八成六舊元境各圖輕者征八成四重者亦征七成八舊吳境各圖征八成者多數征七成八者亦有數處舊太靖兩境則受災輕重相等俱實征八成六厘至上忙應減成數則均於下忙内併計業經造册呈報並將由單蓋戮分發各圖經造散給各糧户持赴糧櫃完納矣 
[南匯]  
　　耆紳又弱一个南邑潘紳伯廉近因秦紳作古悲傷成疾亦竟不起一月二十九日六竈士紳開追悼會於連橋校首由馬亦昻君致詞次教育會長康馬二君曁連橋三益等校讀祭文誄詞次徐縣視學陸議員以鈞相繼演說次家屬潘泰階致謝詞旋即散會 
[南通]  
　　年關洋紗狀况　大生紗廠洋紗價目自二百零五元跌至一百八十八元後各錢店均提早收欵以致城鄉洋紗莊先後倒閉者竟有十餘家之多揆厥原因皆由去歳做洋紗之户均獲厚利是以今年咸多購存紗致遭折閱云 
　　公司佃户被刧三餘鎭大有晋公司佃户施良臣家前夜忽來盜匪多人閧入室内將婦女捆紥肆意搜物計刧去銀洋四十七元小洋三十餘角其餘衣服首飾搶刧一空業由該事主報案追緝矣 
[揚州]  
　　教育館四週紀盛江都公立通俗教育館於三十日下午舉行四週紀念先期由館長吳庚鑫吳山柬請各界惠臨指導是日到者爲江都王知事三科長及學界要人濟濟一堂頗極一時之盛秩序凡十（一）開會（二）丁公燦奏琴（三）主席吳庚鑫報告四週中經過概况及未來之計劃（四）吳召封宣讀教育廳長胡家祺調詞王知事訓詞（五）戚素宣讀教育認科長楊傳福教育部長范源廉王章祜等勉詞江蘇國語研究會國立南京高等師範國語科祝詞（六）本埠各界祝詞（七）來賓劉儒國語演說厲月鋤演說（八）餘興（九）奏琴（十）摇鈴散會 
　　延黄市選舉控案江都延黄市紳董張硯靑張書紳狼狽爲奸把持選舉現經公民戴金聲等　控縣署主知事己令選舉事務所查復核辦 
　省令禁額外浮收江都縣署奉省署來文　以各縣征收忙漕稅欵有額外浮收情弊　業經省會議决咨請查禁着即嚴密查察如有前項情弊應即據寳舉發以憑究辦云云王知事己遵照辦理矣 
[清江]  
　　越貨殺人江北交通向稱不便鼠封下縣姑不待言即以淮隂之清江論之日常所恃以任重致逹者亦第有笨拙之土車短驢而己乃年來土車己日見減少而短驢一項亦以連遭剸刦頓形缺乏一般旅客更形不便是月二十五日清江西圩外姜姓子於短驢至三義壩地方突來軍士二人喝令停走旣復硬牽驢行姜子見勢不佳正欲呼救而其頭己應刀半下矣姜子本一孤兒惡耗傳來其母痛絶者再故日來清江一帶業短驢者咸有戒心云　　槍决匪犯二十五日下午淮揚鎭守使署槍决奪槍匪張玉山劉世傑兩名據云世傑前此並充當過鎭署大排長云 
　　追悼會員清江濟生分會會員歐陽嘯琴爲人精明練逹對於慈善事業提倡甚力不幸於月前夫婦相繼物故該會同人以歐君生前熱心善舉其於會務一切贊助之功良多一旦逝世同深痛悼特於二十八日在該會慈雲軒開會追悼以誌哀忱一時到會來賓頗形擁擠云 
[宿遷]  
　　清徐長途汽車開行短班自隴海鐵路徐海段勘定北線後宿人周元芳邱子香等三十餘人擬在宿設立總站創辦清（清江）徐（徐州）長途汽車公司股東定額五萬元先招足四分之一計一萬二千五百元購買客貨車各二輛開徐宿間短班嗣因上海怡昌洋行林文治亦欲於歸德至毫州間創辦長途汽車曾在該行購訂車輛當由陸曙東紹介允以車輛見售並由林乘坐汽車前往睢寗邳縣各處巡視一週以該處道路平坦儘可通車兹悉徐宿短班己於二十五日開駛矣 
[嘉興]  
　　呈報水利經費嘉興北門外王江涇塘自三靑閘至十里亭一帶塘路業由水利工程處投標修築惟所需經費應由浙西各縣所徴水利費動撥嘉興所存水利欵項經省署令飭汪知事查覆以便撥用汪知事奉令後特令縣自治委員屠善生查覆現屠委員己查明該項存欵共有五千零八十六元九角五分九厘於日昨呈覆縣署轉報矣 
縣署飭築圩堤　嘉邑四境臨江一遇水患田禾輒遭淹没因是報荒頻聞歉收疊見汪知事爲防患未然起見特於日昨示諭各農民乘此農隙之際修築沿江圩岸一面令飭農曾自治所等勸導農民富者出錢貧者出力通力合作以捍水患 
雜評一 
[蘇皖贛當貫澈廢使主張（默）]  
　　三省人之反對蘇皖贛巡閱本非爲人的問題而反對爲制度問題而反對也然當反對劇烈時有兩種之傳說一謂政府欲用張勲姑以王士珍爲張陪筆一謂政府欲用王士珍姑以張勲威嚇三省人使之退而認王吾謂三省人旣爲制度而反對則勿論政府之用意何在以王爲張陪筆固當一致否認即以張爲威嚇之具亦不當因懼張之來而遽認王此今日國人所當認定主張者也 
　　王之就否迄今尚無表示而政府則正促其爲就任之凖備果眞心促其就任乎抑促其表示辭意而爲後來者之凖備乎此則均非所知所可知者巡閱之制不廢則將來必爲投骨之爭三省决無安寗之日三省人不當再默默而一無表示也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會消息]  
　　會期五月三十日至六月四日··地點擬虹口花園 
　　日本决計加入　高麗請願派代表 
　　中國委員會决議組成中華業餘運動聨合會　　第五届遠東運動會准在本埠舉行記者昨往靑年會全國協會晤該運動會總幹事美人顧亨利博士Ｄr.Ｊ.Ｈenrygray·及前南京高等師範體育教授美人麥克樂君Ｍir.Ｃ.Ｈ.Ｍccloy顧君等謂本届運動會准於五月三十日至六月四日舉行地點現己由本會委員向工部局接洽擬在虹口花園但現尚未接洽定奪兹有三種新消息如下（一）今日得日本來電謂東京大阪兩地運動委員會現己交换意見定行聨合加入遠東運動會（二）前數口高麗代表數人來請願加入本運動會此事凡現在本埠之各國委員均甚贊成因近數届在歐洲舉行之萬國聨合運動會均有英屬之加拿大及南非洲加入該會也惟不知日本委員以爲如何現尚未能决定（三）上届在非列賓開會後曾有組織中華業餘運動聨合會之舉因中國雖有數處運動會之組織但無一統率機關究於各方不便當時曾將該會中英文之草章擬就故現在滬各委員决定俟本届運動會完畢即行開會中討論修正該章程並由中國各省來滬之運動員照章組織該會以利進行云云兹將本届遠東運動會委員會委員姓氏及比賽種類與中華業餘運動聨合會草章分列於左 
　　委員姓氏（一）「會長」王正廷（二）「會計」聶雲臺（三）「執行委員」穆藕初唐露園葛萊余日章顧君（四）「委員」張伯苓朱醫生吳君郝伯陽金君李開李銘德劉福基司馬德盧頌恩李登輝芮滿季君卜特 
　　比審種類（一）「田徑賽」百碼賽跑二百二十碼賽跑四百四十碼賽跑八百八十碼賽跑一英里賽跑五英里賽跑一百二十碼高欄賽跑二百二十碼高欄賽跑跳高跳遠撑竿跳高擲鐵餅擲十二磅鐵球擲槍半英里接力跑一英里接力跑五項運動十項運動（二）「游泳」五十碼自由式比賽一百碼自由式比賽四百四十碼自由式比賽一英里自由式比賽百碼仰式比賽二百二十碼　式比賽二百二十碼接力自由式比賽（三）「球戲」籃球隊球棒球足球網球（四）如有中國日本菲列賓中之二國主張即增中二十五英里賽跑 
　　中國業餘運動聨合會草章敬啓者去春中國遠東運動會選手與國内東部南部北部代表等同至馬尼拉時僉以時機大熟亟應聨合組織一全國運動協會於是選出起草委員數人制定規章於去年八月分别寄奉國内外多數熱心之機關團體迨去年十一月同人等又在上海召集會議一次修正草章其後陸續聚會兩次到會者有吉林奉天天津北京濟南保定太原開封成都南昌南京蘇州上海杭州福州厦門廣州香港雲南等處代表二十五人詳愼討論决定草章如下並於會中選定某等五人爲臨時委員會將訂定章程寄交全國各處運動會徴求基本會員倘蒙各處連動　諸君協力贊助簽名入會則吾人即可寄發通告召集董事部常會訂立附則選舉職員派定委辦正式宣佈聨合會成立庶幾全國運動事業得利推行中國幸甚台端銳意體育愛護宗邦定荷樂意加入務請從速復示本委員會書記（上海梵王渡約翰大學卜德君）以便刻期進行不勝盼切事此布聞敬頌公祺佇盼惠復不一中華業餘運動聨合會臨時委員柯蘭克（會長）（保定）司馬德（蘇州）郝伯陽（上海）朱神　（天津）卜德（書記（上海）第一條定名本機關定名爲中華業餘蓮動聨合會　第二條宗旨本聨合會之宗旨如次一於中國提倡有規則之健身體操及體育二爲業餘運動之比賽規則立一統一之標準　三提倡並改良業餘運動員之運動游戲四設立並維持業餘運動之劃一標準因以增進高潔之運動精神五於中國全國組織並提倡分區運動會隸屬於本聨合會之下六設立記錄部專司記錄全國各分會業餘游戲事宜七萬國運動會有何活動負責爲中國之代表第三條木聨合會對於會員有施行下聞各項游戲之管理權榛球籃球脚踏車使用法拳術野外及長距離競走足球健身術手球曲棍球塲球（或户内棒球）划船　游泳術綱球田徑運動角力隊球及他種游戲之爲本會所漸次認定者（未完） 
[敦促華顧問就職之覆音]  
前租界市民王廉方余華龍蔣夢芸三君因華顧問遲不就職特致書華顧問諸君以敦促之日前王君等接華人納稅會理事部正主任王正廷君復書兹錄於後敬復者接誦惠書對於華顧周遲不就職一事所以督促之者甚至具見關懷市政無任欽仰敝曾於華顧問選出後業於上年十一月二十三日將顧問名單正式通知上海總商會轉知工部局在案嗣因工部局尚無正式答復於上年十二月四日復致函總商會送去會章並順詢顧問就職日期旋接工部局書記李台爾君覆稱各董對於此事正在考慮之中在一定日期内必有正式之答覆等語延至今日尚未接復旣辱明問合將敝會經過手續據實奉復敬祈察照至此後如何進行事關公意願承明教此復 
[釣船對於報關辦法之商議]  
浙省釣船在前清道光年間不准駛進吳淞開往長江等處迨道光末年浙江定海縣人林碩甫在浙設立蓬萊公所召集該帮釣船會議進淞辦法曾備文禀請兩江總督要求准予該項貿易釣船駛進吳淞開往長江等處旋奉批准示諭實行此事辦理均由蓬萊公所主任故凡該項釣船進口一切船務亦由公所負完全責任如裝載貨物等類進淞停泊完稅均歸吳淞沙釣船捐總局征收比入民國後該局易名吳淞沙釣船稽徴局專管該項船雙納稅事務至今仍照向章辦理故是項釣船開赴長江進淞寄椗均投沙釣船稽徴局繳稅並不呈報吳淞江海常關現因財政部稅務處規定自民國十年二月八日始此項釣船如開駛長江赴淞均須報關務將船牌單照送關押存查騐之後然後開放船進出口時必須報明裝載貨物並不准擅自裝卸業經令行吳淞關出有布告（見上月二十四日本報）各帮釣船聞此消息以現距實行期近羣向蓬萊公所磋議並與船商保安公所共商辦法僉以釣船開往長江素無報關查看之例依照報關辦法船商不免許多週折報關行家亦增一番手續故將要求江海常　通融辦理云 
[昨日滬寗車運來之銀洋]  
　　昨日（一日）中國銀行由南京裝來現洋六萬元由鎭江裝來二十萬元由無錫裝來四萬元商業銀行由無錫裝來四萬元愼康等莊由鎭江裝來八萬元 
[一週中紗花與股票之市况]  
　　棉紗近一週中（二月一日止）本埠本紗市面極形活動各帮如西北帮等俱購進甚多綜本週中價約漲起七八兩成交者一萬五千餘包星期五六因届陽曆元月底交割之期故無市開出迨昨日紗市遂因之又漲二三兩故市而尚看漲高人心堅定目今世界花紗棉布之市面己漸就復原華紗價格之漲起自屬意料中事且近日聞因他種原故各紗廠出貨大減故市面益形高昻此又一原因也查上海紗市大半視大阪紗價爲轉移近日據大阪電訊日本經濟界己漸就復原趨勢極好大阪神户兩埠之存紗旬日來銷去半數故三品紗市日就漲起最近之二十九日收盤價格計二月份二百四十四元九十仙三月份二百四十八元九十仙四月份二百五十一元九十仙五月份二百五十二元六月份二百五十三元七十仙較之上星期所報告之二十四日行市又形漲高矣以此種種原因本紗年内之市面較之陽曆歳除時大不相同最近市價計二十支一百六十兩左右十六支一百四十餘兩至一百三十餘兩十四支一百三十六兩至一百三十兩小包紗亦頗平定交易亦甚盛云對於將來之觀察說者謂各埠存紗己將告罄且經隂曆新年之休息故新年之後需要必將大旺價格必將大起云 
　　棉花本星期中本埠之棉花市面上落甚少各有交易較上週稍行活動現象尚佳前昨兩日無市最近、 
價格通花計二十四兩云紐約利物浦市面據電訊傳報又趨疲軟紐約二十九日行市計五月期十四元五角二分七月期十四元八角二分十月四十五元一角二分現貨十四元七角五分較之上週跌二元有奇本花將來之觀察目前雖不能决定須視將來棉收及植棉區域之多少爲定由目前情形觀之現在之價將繼續數月不致過漲亦不致大落也 
　　股票近一週中各種公債票俱無過大之漲落惟近年滬息公債漲高一元左右因需要甚旺之故其他如三年公債四年公債五年公債七年長短期金融公債等均平平無可報告各種股票中以雜糧及棉業交易所股票爲最旺蓋該兩交易所卽將閉幕也中國交通股票均無大上落中國股因略有購户漲高七八角證劵交易所股價七十五六元證劵物品交易所股價六十六七元較上星期漲七八元其他無甚上落年關在邇各業紛圖收束故市面甚少變化絶微也 
[日報論中國企業界之趨勢（續昨）]  
　如上所述中國之制造工業大概之情形如此尚有雜貨製藥樟腦牙粉荳粉榨油製筆裝冰染料等類則其資本金額最小在二千元以内最大有至六十萬元者各省製造工業之比較如下（下表資本總額單位爲千元）省名　公司數額　資本數額　省名　公司數額　資本數額江蘇　　一五　七六○八　奉天　　一　一八○ 
吉林　　　五　四六五○　浙江　　三　五八 
直隸　　一○　三一八六　安徽　　二　四五 
黑龍江　　一　三二○○　福建　　一　二○ 
山東　　　五　一六四二　江西　　二　一○ 
河南　　　四　　八一○　陜西　　一　一○ 
湖北　　　三　　二八○ 
　　商業　關於商業事項新設之公司　直隸江蘇兩省均有六家以資本數額相較則江蘇吉林兩省不及直隸一省四分之一各省合計平均每公司之資本不過五萬餘元而直隸省之各公司平均資本有二百萬元相差甚巨事業之種類分爲棉花棉布賣買及證劵交易等普通賣買之商店家數雖多而資本相較則甚少蓋普通賣買商店資本僅一萬餘元而其他證劵交易賣買則資本在五十萬元之上也今將公司之數資本數額及各省之比較錄下（下表資本數額單位爲千元） 
種數　　　公司數　資本數額　　各省比較 
普通商舖　　二　一○五○○　省名　公司數　資本數額流通金融招募　五　四二○　直隸　　六　　一四九○○ 
債劵等機關　　 
證劵交易　　一　　　五○○　吉林　　　一　　五○○ 
麗産物運　　一　　　一○○　江蘇　　　六　　三六三 
輸及販賫 
石炭運輸　　一　　　一○○　湖北　　　一　　一○○ 
及販賣 
棉花棉在販賫　四　　六三　陜西　　　　一　　一○ 
圖書賫買　　　一　　　一○ 
　　農業　中國天産饒富數皆藴藏未發卽有開採亦賴外資然民國七八兩年度則設立公司　從事於開掘天産品者凡四十二所其中開採石灰礦者七所鐵礦硝酸鹽等一所直隷省最多計有五處　資本平一百餘萬元察哈爾僅一處其資本甚微僅十一萬七千餘元其詳如下（下表資本額單位爲一元） 
種類　公司數　　資本額　　　各省比較 
採鐵　　一　　五○○○○○○　省名　公司數　　資本額鍊鐵 
開採　　七　二六六七七八五　直隸　五　五八○○○○○石灰 
精煉 
　物　一　　一五○○○○○　湖南　一　一五○○○○○ 
採礦　二　　　三○○○○○　江蘇　三　一○五○○○○ 
開硝　一　　　　　五○○○　江西　一　一○○○○○○ 
鹽酸　　　　　　　　　　　　察哈爾一　　一一七七八五 
（未完） 
[扣留崑山車站之積米]  
　　滬寗路崑山車站積米二千餘包存在路局棧房内由滙通轉運公司承運至甯正在裝車之時被崑山縣地方警察得悉扣留查究故棧房門外日夜由警輪流看守非得本省軍民二長核示不准放行云 
[會議查阻私運米糧辦法]  
　　上海縣沈知事前奉王省長令嚴飭查阻滬上奸商囤積米糧希圖打包上棧私運出口等情事當即轉函滬上南北兩商會會同米業董事注意調查在案兹聞此事業經兩會調糞　切　情函復縣署請爲查核　詳大意以滬地本非産米之區全憑各産區運載來申必待上棧碾白始　發售此向例也查滬上食户繁多每日約需米萬石　譜設逢　貨略稀市中頓現缺　狀　此乃一定原因也查上棧囤貨本屬商家慣例若或予以查阻嚴行甲禁恐於米源有礙實屬不易施行現在最要關鍵必以嚴查私運出口爲着手進行祈請轉詳省長滬海道尹請即咨令滬寗滬杭兩路局設遇運米來滬者切勿使之運回他埠以杜隠戤出口所有一切運米護照亦應予以拒絶似此辦法庶足以維持民食云 
[閩學生案之大理院覆函]  
　　部令由滬檢廳就近承辦 
　　日前上海廣肇公所福建同鄉會因閩學生九人在滬被人誘至華界誣以暗殺嫌疑在地檢廳拘押聞閩省己派員來滬守提該公所等以閩省現在處武力之下審判黑　較他處尤甚因專函賫呈北京大理院院長王寵惠君請其主張公道阻止提回閩省以爲援救之餘地兹接王院長覆函如下「敬復者一昨劉君崧生交奉大函誦悉一是查劉開詳在滬被捕一案經司法部酌核以此案業經上海檢察廳電調原卷實行偵查爲事實上便利起見卽由上海檢察廳就近依法辦理自屬可行業於日前令行總檢察廳核辦在案現在此案旣有部令可由滬檢察廳就近承辦是部中主張與貴公所貴會亦甚相同謹此奉聞尚希鑒察此致廣肇公所旅滬福建同鄉會王寵惠啓」聞此案現正由該公所等聨合滬上各團體向上海地方檢察廳聲請必逹釋放目的以免有所寃抑云 
[海寗路商界反對起用張勲電]  
　　海寗路商界聨合會兹因張勲任熱河林墾督辦特電政府反對原電云北京大總統國務院各機關鈞鑒報載任命張勲爲熱河林墾督辦無任駭異張勛乘機盜國帝制餘孽民國罪人首屈一指我政府不加典刑反加特赦即云我政府寛大之懷甯失不經今日竟取用爲林墾督辦普天之下莫非黄土熱河何辜見此茶逋若云不予以兵權無能禍國林墾督辦是否名器張勲何人能知墾牧乎似欲藉此過渡政府欲以一手掩盡天下人之耳目法律何在人心尚存袞袞諸公尚同思之果張勲能起用則普天下人殺人者皆可無罪一一錄用司法何必獨立監獄可以無用更有進者今日我政府首鼠兩端長軍問如虎狠更何必起用張勲置之邊境加以羽翼使其滋蔓縱虎歸山不畏他日更多一崛起之强有力者嗚呼民國無辜受此荼苦幸我政府早日覺悟收回成命以免危及國本民國幸甚人民幸甚上海海寗路商界聨合會叩東 
[煉糖廠報告呈准免稅宴會紀]  
前日（一月三十一日）晚七時馬玉山勞敬修嚴直方三君宴請本埠　業界於焉王山公司三樓到者有王一亭徐靜仁林康侯田少瀛薩侗蓀桑鐵珊高慶堂盧明之鍾紫垣柳芝庭陳輔臣史量才吳藴齋歐彬郭標郭順陳焕之王介安朱進之黄少岩黄式如等四十餘人其主賓言論如下（一）馬君起言今承諸公惠臨至幸至感兄弟與同事嚴君直方此次因煉糖廠免稅事赴京請求政府核准幸當道諸公及勸業專使明白商情經財政農商兩部提出閣議通過准免十年至堪告慰其經過情形請嚴君報告兄弟現定三號乘支那船回港整理年結約舊曆元宵後繞道厦門聨絡各糖業家來滬此間籌備進行願嚴君與諸公常常接洽望諸公指教一切云云（二）嚴君起言此次與馬君赴京經過情形約分三叚一「　月來經過情形」前次叙會本己報告但諸公有因事未到者恐未及週知兹再補言大略兄弟與馬君於重陽節時將草　在滬開設煉糖廠計畫承吳君寄　之介紹就教於南通張靈老及退老相與討論甚多卒得其允助馬君旋回港提出董事會通過後並偕董事吳蕙池君來滬與諸公籌商即前次在本公司叙會是也當時討論結果均認煉糖廠應　籌辦惟關稅釐捐太重難與外糖競爭非先求政府准免不能着手故兄弟與馬君即於十二月二十九晚赴南通再就商於嗇退兩老嗇老慨然允任向政府要求免稅上書於元首總揆及各總長言極懇切並得李伯老張菊生勞敬修諸公爲函介紹當道遂於本月五號由南通轉赴浦口乘車北上行至管店撞　車安然無恙幸己七號到津因分公司遷舖新張逗遛三天得謁黎　大總統對於煉糖事業極蒙允助並爲函當局代求免稅兄弟與馬君遂於十號入都從事進行矣一「此次免稅經過情形」兄弟等未到京以前關於煉　事之交誼己與政界上函牘往　言其梗概比到京將嗇老諸公各函分呈故當道極爲接洽如財政部周總長認爲培養稅源應辦之事農商部王總長認爲振興糖業招徠華僑開闢吳淞切要之圖勸辦實業葉專使爲我等邀請財　兩部曁稅務處各司員討論進行方法元首曁總揆傳見時垂詢優渥均即親批交部速辦故財農兩部提出閣議時即行通過准於粗糖入口照完海關稅後免抽落地捐製成精糖通銷中外一律免完海關稅及内地一切釐稅雜捐自出品之日起准免十年至保息一項則俟條例實行時再行核辦此次以旬日之光隂得如此美滿之結果實爲政府開誠布公提倡實業第一次表示其中所得協助者爲孫慕老梁燕老潘署長陳局長周督辦高次長等以及各方面各機關好友莫不贊助實屬感謝萬分不可言喻且此次此上不特得政府之維持並得京津各實業家之贊助如中國銀行馮總裁交通銀行梁節卿五族銀行伍少恒大陸銀行談荔孫及潘馨航蔡子昭諸實業家莫不允任協助將來合南通上海及南洋華僑各實業家之方必能於糖業上成一大事業放一大光明也三「今後進行之程序」本公司之計畫甚詳一時難以列舉惟以工商爲入手以農業爲根基將來規畫當以改良種子於南方推廣種甘蔗於北方推廣種甜菜合農工商一舉而成之而現在進行程序則擬在滬先成立一籌備處舉數位籌備員草擬各種章程討論各種布置然後再請各位爲發起人實行擔任認股招股本公司立案定資本爲一千萬元先收半數現己有二百萬爲基礎得諸公之贊助應社會之心理將來當必踴躍溢額亦未可知兄弟等不才惟本純潔之精神奮鬭之毅力捐除畛域黨派之私共同進行以期成一事業而己願諸公發爲閎論有以教之（三）勞君起言適聞　君報告甚爲欣慰兄弟元旦後曾偕雲臺寄塵諸先生赴南通州一行見嗇老談及馬玉山公司煉糖廠事甚樂恊助此次免稅亦多藉嗇老之力至爲可感比年提倡國貨之聲盈盈於耳及時興辦糖業挽回利權亦一良好機會也中國地大物博人工低廉所應辦之實業不可勝數惟爲資本與人材所限依鄙見似應合羣策羣力先辦成一兩大事以樹信用如馬玉山公司煉糖廠辦成之後吾人再合力恊辦他事徐圖推廣自可推行盡利西人每譏吾國人如一盤散沙無團結力願諸公大家一雪斯恥總以中國人辦中國勿分區域勿慢私意當必有成也（四）王介安君演說略謂此次請求得免稅十年可謂政府提倡實業第一次誠意表示以馬君等熱心辦理定可發達云云（五）黄少岩君演說鄙人業糖民國五年楊小川任滬交涉使時曾與之討論改良潮帮糖業辦法卒以種種窒礙未能實行今馬嚴二君創辦煉糖廠從根本免稅解决將來發逹可操勝劵大家應極力贊助云云（六）朱進之君演說謂頃聞免稅一事極有感觸鄙人留學美國時美國大財政家西里門嘗詢及中國關稅制度之不良鄙人亦曾以中英文著中國關稅問題一書行世馬嚴二君現得政府免稅十年不特振興糖業以培養稅源且於國民生計亦極有益云云並詳言英美德法諸國對於糖業免稅獎勵之歷史（七）黄式如君演說鄙人經營糖業垂三十年恒以洋糖輸入利權　溢爲患今馬嚴二君在滬設糖廠竟得免稅應合力助成云云十時一刻馬君起立致謝賓主盡觀而散 
[森林公司物色人才]  
　　滬上各項工程建築木植材料仰給於日美兩國舶運來華者在多現聞　大總統黎宋卿正在籌辦吉林哈爾濱等處森林公司日前電逹江蘇議員洪少圃君（洪君在滬創設泰興鋸木公司）請選派幹練熟悉各項木植之人赴哈吉兩地考察材料及將來運　水脚一切事宜俾便裝運現己物色人才於明正派往云 
[景昌公司絲市報告]  
中美新聞社譯景昌公司報告云横濱絲市自正月一號以來約有生絲七千包售與美國質地佳而絲身粗者最爲需要價己上漲約日金四十元或五十元上海絲市中國機器絲較爲靜寂因購者持觀望態度欲待至中國新年之後七里改良絲市况堅定價略漲存户不放手交易有限土色絲市極堅定價亦漲美國買去者價四百○五兩市價如下中國機器絲特别大號銀一○二○兩特别號九四○兩中號八六○兩七里改良絲上號八二○兩市號三九○兩 
[外洋輪船進出口貨紀]  
中國郵船公司之中國號此次還申其進口貨中以美孚所裝之汽油爲最多餘爲罐食至出口貨裝往香港者有麫粉三萬包裝往星加坡者有香烟一百十噸土布十噸又有法郵船巴勒介號此次蓮往馬賽有絲頭四百零五件湖絲十五件野絲十五件裝往里昻有湖絲一百五十八件野絲十件裝往海防有湖絲　件野絲五件共計六百零三件云又有意國新航至中國之　轟　羅號此次從日内瓦裝來之貨有雜貨百噸木板三百噸係從星加坡轉運至滬者現因不赴日本故己將應裝赴日各貨卸留上海由天祥洋行另行報裝赴日該榆即日便將還意又有天祥紐約班老打砲臺號本定一月二十五日進口因在日本方面稍有停留故昨日接到該輪電報謂刻己離日大約四日上午可至上海此次所裝進口貨計有二千五百噸之多大半爲鋼鐵條及　器物件 
[國内輪船進出口貨之調查]  
　　進口貨（長江）昨日太古公司之大通輪船由長江運來糧食一千七百七十一包皮油桐油等二千九百八十三桶紅瓦二千三百二十件木板五百件紙頭一百件苧蔴二百零四件鴨毛一百十六件生漆四十桶信石二百三十件鷄子一百二十擔絲　十六件瓷器九十三件烟茶五十四件羊牛皮六十六件芝蔴六千四百八十四包雜貨四百十件又招商局之江華輪船亦由長江運來機花二百六十一件花衣二百十件皮油二百四十桶上酒八十　占米四千二百九十包礦砂三百二十包牛羊皮一百二十六件荳麥四百六十六包芝蔴大麥三百六十三包桐油等三百二十二桶鷄子二百擔中行現洋三十萬元銅元三十五箱藥材一百二十二件紙頭三十九件餘爲雜貨（温州）昨日招商局之海晏輪船由温州裝來金柑九百九十二桶白礬一千四百十包柴炭七百六十六件靑田石九十三塊樟腦二十一件蔴紙二十八件松香二十件茶油三百桶黑煤五十擔牛皮十八件篰柑三十簍生薑十件傘十六件　棕衣七件猪油六十箱權皮一件鷄子二百三十四擔餘爲雜貨（靑島）太古公司之臨時班輪甘肅號從靑島開來裝來花仁二千六百三十包其中一千六百三十包轉汕粤兩埠靑炭二十簍疋布十件絲綢二十四件雜貨二件又有花生五十包生油九百五十簍均由原輪轉運油粤 
　　出口貨（港粤）昨日太古公司之甘肅輪船圍往港粤在申裝往汕頭貨中計有麫粉五千五百包黄荳四百二十二包靑蔴六十七件生仁二十六包煙葉一百七十九件荳餅一萬九千四百件乳腐五百壜祥紗九十一件瓦器三百六十件花衣二百包雜貨二百六十五件裝香港貨中有茶梗二百件茶葉七十七件軍火二十九件士多一百七十件雜貨五百三十六件裝廣東貨中有茶梗茶葉八百零一件土酒四十壜洋紗七百十八件　　一百二十件雜貨二百三十七件（温州）昨日招商局之海晏輪船裝往温州貨計有白米七千二百零八包洋布四十八件白蔴八十二件黄絲十二件餘爲雜貨（長江）昨日三北公司之長安輪船在滬裝往蕪湖有火柴一百件洋燭二百箱肥皂五十箱檀香三十件洋紗十件疋布五件雜貨十一件裝往九江者有海帶菜七十件白糖七十包胡椒十一包冰糖三十包雜貨十九件裝往漢口者計瓜子五十包白糖七十包土酒四十壜皮酒一百八十箱鐵板五十二件火柴箱鐵器七百五十擔雜貨三十一件（寗波）招商局之江天輪船昨日運雨之貨計皮油七百三十一桶桐油一百桶點錫一百塊香烟十箱洋布七十件蚶子三十九件水菓二十六簍橘皮三十五件白糖一百零七包會稽道公署之選舉票二十箱每箱裝五萬零八百張云 
[女界義振會消息]  
　　女界義振會昨日開第八次常會所議事項如下（一）會計股報告一月二十三日起至二十九日止計收洋一千二百元又補收　資洋一千零十六元共收二千二百十六元（二）報告靑年會不能跳舞再游藝會日期本定辛酉年正月十七十八十九三日兹該會堅請須在年假期内是否改期請公議公議准改正月十四十五十六三日（三）孔宋瓊琳擔任外國音樂連演三日每日　任一時半鐘（四）公議游藝會入場劵每日准印三千張共九千張每張一元半價優待劵每日准印五百張共一千五百張（五）孫邦堯小姐介紹精武體育會音樂連演三日每日擔任一點半鐘（六）陳公哲夫人介紹中國音樂三日每日擔任數時諸事議畢而散又該會電呈大總統夫人特頒女界義振獎章俾女界之概捐義振巨欵者有所激勸己奉總統發交秘書廳及内務部會商辦理又奉徐總統夫人捐助洋一千元云 
[逆倫案之近訊]  
　　浦東三林塘張萬興米店主張鑫生被朱紹生控其勾通醫生朱健臣用藥毒斃乃父駕雲一案現此案業奉地方檢察廳查悉當朱健臣因索酬與張鑫生衝突時另有王子才者出爲解勸又駕雲之妻康氏前曾供明當其夫忽得暴病將死未死之前曾請醫診治該醫生住在任 
 
 
 

Page 11

 
 
志道家惟不知其姓名是以檢察廳復飭法警下鄉將王子才任志道一併傳案連同着保交案之朱紹生解送到案請究奉譚檢察長諭飭靜候訊究 
[楊樹浦橋堍之越貨傷人案]  
楊樹浦橋塊汕車碼頭對面瑞餘南貨店昨晚七時半被盜匪十餘人躍入櫃内各出刀槍嚇禁店夥聲銀將賬檯上現金刦取一空有婦人大聲呼捕　盜用力戮傷大腿血流如注盜即分途竄去比經探捕聞警趕來己失匪踪即經探詢問盜匪形狀歸報捕頭候示一而由一千一百七十號華捕送受傷婦人往仁濟女醫院醫治 
[西人在船自刎後之檢騐]  
　　向在某公司輪船充當西崽頭目之無領事管束西人某甲不知何故於上月二十五日在船自刎倒地由該輪船三副西人道生　送虹口公濟醫院求治惟因受傷過重醫治無效延至前日竟因傷身死虹口閔行路捕房捕頭接該醫院報告後立即派令一百十三號西探使密司往將尸體舁入斐倫路騐尸所昨晨稟請公共公廨李襄讞會同美領約君蒞所檢騐委係生前用刀自刎殞命塡明户格升座公位先由西探使密司譯稱捕房接得該醫院報告後我即至院調查死者係於上月二十五號在船用刀自刎後赴院就醫無效身死捕房先疑死者係英國人故曾報告英領事署派員相騐後來查待死者實係荷蘭國所屬因復報告荷蘭領事然荷蘭領事因死者並未註册不願相騐故特報請蒞騐云云又　輪船三副西人道生投案證明死者向在船上充當西崽頭目當自刎地後我見旁側有剃刀一柄云云中西官得供即在騐訊單上簽判曰騐得己死無領事管束外國人委係生前用刀自刎身死應由船上領尸棺　此諭 
[汽車碾斃華捕之騐判]  
福州路總巡捕房二百六十一號華捕過望金前日下午落差後乘坐電車至黄浦灘路新關碼頭下車適後面有西人海立生駕一千五百五十八號汽車駛來致被撞倒碾傷當由七百六十五號八百五十五號兩華捕將傷者送入醫院因傷及要害未治而殞由院通知捕房飭探將尸舁往虹口斐倫路騐尸所昨午稟請公共公廨李襄钀會同美約副領事蒞所騐明死者委係生前被撞受傷身死飭承塡明尸格升座公位捕房將案内各人傳集請究先由兩華捕稟明當時情形次據尸妻過金氏投稱我夫被撞初未之知嗣由人報告我即往仁濟醫院看視業己氣絶我育有三子今夫旣慘遭碾斃要求伸雪等語質之該西人供昨開車至九江路口見前面亦有汽車駛來我因避讓以致碾及行人等語中西官得供判着尸妻過金氏具結領尸棺殮應着開革西人從優撫卹 
[浦東勞工生活之近况（三）]  
　　船廠英商耶松公司在浦東方面向有船塢兩所造船廠一所（一）在其昌棧東首者名老船塢專事修理船隻己停工多年碼頭破壞不堪今後西人造船事業之發展即在於斯而該處原有鹹塘浜出浦水淺當地紳革現正提議開浚將來開浚後港口水道交通便利即可成一市場也（二）和豐鐵廠在八埭頭地方從前輪船之入塢修理者素稱發達因受歐戰影響迄未恢復原狀目下工作狀况常有小工三百餘人其四週地位甚寛異日欲事發展綽有餘裕也（三）陸家嘴之祥生鐵廠專事釘造大小輪船者内有小工二千餘人每日工作九時半工資每工自五六角以逐一元有奇近因歐美商人欲恢復其航業上之勢力向該廠訂造者繼續不絶據稱現在工作中之華商商輪一艘及英商商輪一艘明年三四月間可同時告竣云 
　　　源東廠　在陸家嘴東首浦濱原名日商龍章造紙廠抵制潮起日人盤與舉人經營始改今名廠内各部份計男工四百餘名女工三百餘名每日工作九個半鐘出貨約五萬磅其銷路除供給本埠報館書肆外尤以客帮爲多近因定貨頗多故工作較爲認眞設廠尚有老廠名曰西廠在楊樹浦美與街外灘彼此交通設置小輪兩艘定時往來算其職工等咸得乘輪渡浦云 
　　煤棧沿浦各煤棧如漢陽招商開平其昌三井老大阪新大阪大倉三菱等多至十餘家每家每日皆須容納勞工自二百人以逹千餘人不等此項扛煤工人工價亦己漸高每日自七八角至一元五六角惟限於勞力往往緩不濟急至各煤棧中生涯最旺而需工最多者厥爲洋涇港口之三井近來到船甚多勞工每日須諾千餘人有時輪船急於卸貨開往他埠者日工不足繼之以夜工　稱抵制潮中日人商業皆受影響經煤炭一項尚無何等影　云 
　　棉花棧沿浦各花棧當以陸家嘴英商隆茂棧規横最大共有棧房十餘所除棉花外尚有大宗牛皮而棉花一項皆由内地通州崇明等處運來存儲棧内剔選等次包裝後轉運出口冬季生涯最旺碼頭　包工人約四百餘人其棧内僱有揀花女工約七百人大都爲江北老嫗及幼女工資每日二角三角不等此輩在女工中素稱困難者情形極爲狼狽若以香烟廠女工較之不啻天淵之别也 
[寧波同鄉會新屋將落成]  
　　寗波旅滬同鄉會剏辦迄今己十餘年近以旅滬同鄉日多不得不擴充範圍冀謀改良爰在公共租界西藏路購地數畝捐資建築五層樓洋房一所工程將次告竣會長張讓三君以將來新會所事務較　非一人所能勝任爰組織籌備委員會委任孫梅堂陳蓉館方椒伯洪賢鈁張中之機恂如王祖德馮芝汀袁履登李孤帆諸君爲籌備委員并設分股委員會分工辦事以利進行聞該會内部設備完美並有演講廳藏書樓聚餐室健身房等以便同鄉暇時煆煉身心之所惟布置尚須時日開幕當在明春隂曆三月届時想必有一番熱鬧也 
[各學校消息併紀]  
　　聖芳濟學校虹口聖芳濟學校於前日行休業禮併給發頭班生畢業文憑計得高等文憑者二人顧德榮王昌祜得中等文憑亦二人徐英三馬定元該校去冬派上列四人應香港大學考試現接該大學來電考取入學試騐者爲王馬二君考取高級者爲顧徐二君聞該校中西學生有八百餘人校務日見發逹而苦不能擴充校舍故每届報名雖有二三百人而錄取者祗五六十人云 
　　蘇州旅滬公學山海關路濟美里蘇州旅滬公學於昨午行寒假休業禮并開游藝會首由主席尤懷臯報告本學期經過狀况次校董周渭石致訓詞又次教員演說末由學生表演各種學藝該校係蘇州同鄉會所設立己由會公推尢　臯徐宗鑾主持校務於明年起添聘中西文教員數人增設女子部幼稚班内部一切悉加推廣開學日期定於夏曆辛酉正月十六日云 
　　銀樓業小學大東門花園衖銀樓業高小兼國民學校於昨日上午舉行寒假禮由校長張莘甫報告校董裘光燿給獎致訓辭該校定於明正初五日起招考新生十二日開學 
　　廣濟義學本城老縣西街廣濟義學日夜班於日昨行寒假休業禮定舊曆正月十八日開學 
　　城東女學　南市花衣街裏竹行弄城東女學鑒於新年學生之閒暇利用此時問爲北方災民籌賑因特編社會劇多種劇名如「糟糠妻」「新嫁娘」「悍婦感化」等於舊曆一月五六七三日下午在該校開會賣劵助賑劵資僅收小洋三角 
　　中華同義義務學校二月一號午後二時法租界打鐵浜中華同義義務學校舉行寒假邀請各界到校展覽成績當由校長陸良政報告九年度校務并十年度改組上海同義公學設國文專修科等情畢即由法公董局總辦代表曁法代總巡石維也君勉勵大致學生正在靑年國文關係根本英文祗爲通商之用至於法文以備將來契約政治之用亦亟須研究者也末由校長教員學生輪流演說幾遂摇鈴散會該校定於陽曆二月二十三號開學 
　　基督公學昨日下午二時虹口梧州路九九九號基督公　行寒假休業禮秩序如下（一）國歐（二）主席報告（三）戈朋雲演說（四）姚宗仁陶定奎奏樂（五）周寳雲給獎（六）校長許秋帆訓詞（七）韓鏡湖陳林章科學試騐給獎本預請何安華女士嗣因要事離席轉請周　雲給獎校長許秋帆因事未克親臨由交涉公署會計主任季讓之代致訓詞末殿以陳林章之科學試騐頗得觀者之贊許此次考試第一名爲施運時第二名爲唐泰璋第三名爲沈有棠除給獎品外復贈來年學費該校訂於正月十六日開課報名者現己及定額之半云 
[公立上海醫院循例停診]  
南市三泰碼頭公立上海醫院因循習慣於舊曆十二月二十六日起至明年正月初六日止停診十天停診期間仍有醫生在院以診住院病人及特别急診云 
[淞滬糧食維持會籌辦選舉]  
淞滬糧食維持會通告云敬啓者本會星期日第七次緊急大會　决以辛酉正月十三日爲選舉大會惟事關愼重不厭求詳務乞淞滬各團體曁商號趕於正月初八日以前各開明代表台銜三人以便彚刊名册趕急覆送再請公舉監察另擇投票地址而昭愼重 
[節筵資捐充善舉]  
　閘北收養北省災民工藝所自落成後共收男女大小災民四百五十三名其間以婦孺爲多每日一粥兩飯需洋一百餘元該所經費向無的欵雖由粤僑商業聨合會全體會員及烟草公司等分别捐助巨欵奈需費浩繁兹由總理陳炳謙發起聨合同志陳輔臣徐冠南周湘雲周清泉葉苾荃許奏雲潘澄波韋渌泉等四十人在粤僑商業聨合會組織儉食會先從節省筵資入手將節下筵資移充災民養命之費前日己由陳炳謙楊輝庭馬玉山郭標陳翊周勞敬修李日熙林鎰泉楊梅南甘熽初等十會員節下生日筵資共計洋五百餘元己於昨日如數送交該所查收備用矣 
[憲兵營更動軍官彚紀]  
駐滬京師憲兵第三營汪營長昨奉司令部訓令内開案查各營連憲兵缺額甚多亟應舉行第九次補充教育以便補充兹除增添第十六連不計外　共編補充連兩連即調排長張永嵐朱訓暫充補充第一二兩連連長排長楊鴻荃司務長李心泰暫充第一連一二兩排排長排長孟達劍差邊員王子如暫充第二連一二兩排排長第二連上士董續彬差遣員關勝培暫充第一二兩連司務長中士傅良士張榮年王蘭玉何靜熙趙世襄調充補充第一連班長中士祖吉安下士趙世傑何藻林殷葆忱石德立調充補充第二連班長以專責成而資教練除分行外合亟令仰該營長轉飭遵照此令等因王營長奉令後己飭各該連長飭屬一體知照矣又文云爲令知事查第十一連連長關聨福駐防漢口己逾三載業經調充第二連連長遺缺即派第二連連長嚴文澧前往接替並於閔連長未到差前二連連長職務即派該連排長遲長恩暫行兼代以專責成除呈報及分行外合亟令仰該營長轉飭所屬一體知照此令等因奉此合亟令仰各該連排長飭屬一體知照云云 
[寳山縣電燈放光]  
吳淞商辦電燈公司業己成立商舖咸稱便利現因寳山縣正在提議拆城電燈尤爲便民興市所必需故擬先設街燈業經呈奉寳山縣孫知事核准先將城内各街道電桿線裝置完好己於前星期日一律放光矣 
[博濟會舉辦埋葬]  
虹口提籃橋華德路博濟施材會去秋由同志捐資建築會舍辦理普通施材近該會主任姚錦榆購塚地三畝有零在引翔鄉二十三保四七圖以備舉辦埋葬 
[滬城火警傷人案續誌]  
　　滬城小東門陸家宅協泰祥（昨報誤作協順泰）坐褥店作塲失火焚燬房屋十餘幢並笑斃該店主祝芝祥祝鳳窗父女以及十三歳學徒王會寳等三人各情兩紀前報兹悉是晚適值東北風致火勢尤爲猛烈小東門恒昌綢莊主何姓住宅適與火塲毘連當經各區救火會會員竭力灌救得以保全現查被災者除祝之作塲外餘均經紀小民遭火後連日食宿不周左近某善士見而憫之特資助洋二百元按名發給至祝芝祥王會寳二屍業己先後檢出報請地方廳於前日下午派員前往騐明後昨晨山各家屬備棺收殮祝女鳳寳屍體亦於昨午在火塲中檢出一區二分駐所王警佐據稟後立飭四舖地甲投報地方廳請騐未幾死者胞弟祝仲水投廳稟稱我姊今年十八歳此次實遭焚斃請求免騐自願棺殮譚檢察長准之着令具結送查趕緊棺險仲水遵諭而去 
[崇明路火警傷人]  
虹口崇明路六十三號門牌粤人陳子佳所設銀作内昨晨六時許因生火爐潑翻煤油燈延燒板壁起火雲時冒穿屋頂殃及六十一二四等號左右隣居並後面靑雲里一百零三四五號門牌當經救火會中西隊員各　皮帶拆屋等汽車馬車風馳電掣而至竭力施救始行撲滅計己焚燬房屋七幢當火熾時住居陳子佳家樓上年己五十五歳之廣東人鄭家和因正在熟睡之際不及逃出竟致葬身火窟捕房因起火陳子佳曾保有火險銀一千兩且己焚斃人命故除僱工將死者户體檢出派探舁入斐倫路騐尸所候稟公廨中西官蒞騐外並着查明有無縱火情形以憑核查 
[刦案請緝贜盜]  
　　黄景福投上海地方檢察廳稟稱本邑人家住浦東二十四保列四圖胡家行三林廟附近民人向在滬北爲木作頭家有妻子等居住舊曆十二月初十夜被賊混入竊取值洋三四百元之衣飾等物民人因年關將近認虧了事故未報官詎至十五日夜半二時許忽來盜匪十餘人各執兇器乘民不在家時　入内室先將民妻用繩紮縛然後翻箱倒篋搶去值洋六七百元之衣飾等件因特開明失單請求追贜給領等語檢察長據稟後諭飭黄景福來案問話昨午後黄不投案祗遺司賬居祚生爲代表投廳候示 
[鴻興坊發生刦案]  
閘北　山路鴻興坊粤人某姓家前晚突來匪徒五六人刦去衣飾值洋百數十元事後由失主報告五區警署請爲跴緝 
[寳山路新開西菜館之被阻]  
　寳山路二十四號洋房大賭窟封閉至今己歷二年近登西字報廣告改組西菜館定於前晚開幕因未向警區工巡捐局請領執照經何護軍使徐警廳長查悉以其違章特派軍警在該洋房門前阻止汽車不准入内聞是日來實汽車約有百數十　之多均山該館西人一一辭回詳情候再續報 
[失妻之追究]  
本邑鄉人蔡阿毛前日扭其姐張李氏（該氏自幼過繼與李姓）及往居太陽廟之沈桂泉沈　氏夫婦至四區控稱民妻蔡栟氏於隂曆十月初五被姐誘逃四尋無着昨在閘北尋獲民姐據云弟婦借住姑丈沈桂泉　同往沈處詢問據沈云十月初十内姪女由張李氏偕來寄宿三夜至十三日仍由張李氏前來領去現在何處應向張李氏究追爲特一併扭案請求察究奉諭暫將一千人看管候查核辦 
[叔姪爭地之結果]  
鄉人許亦卿延巴和律師代表投法公堂控稱原告自父亡故後即與乃叔許芝亭將産分析當有六百二十號地三畝有零之方單一紙作三股分派原告應得九分六釐八毫當因該單由被告抵押在外言明俟贖回交還原告今年被告將單贖回後祗給原告五分餘圖吞没應請堂上訊追被告由斐斯律師代辯稱當分産時據上書明尚有原告所執之六百三十三號方單被告應得墳地一方原告迄未分給故此扣留不給今有分産據呈鑒請察原告律師又稱被告所稱之六百三十三號地産實係原告故父之産早己售去據上書明分給被告字樣實係私行加詰之被告許芝亭供詞含糊中西官判被告着即歸還原告應得之四分六釐八毫方單完案 
[昨日公共公廨訊案紀]  
昨晨公共公廨民四庭由俞襄讞曾同英包副領事訊理（一）英商　石洋行請求給諭發封四川路二百三十一號半門牌興和首飾號房屋備抵債欵案因該首飾號前日忽委西洋人摩西爲清理該號賬目登報通告債權人於兩禮拜内將債劵證據交與該理賬員清理經實石洋行閱悉以該首飾號於未登報之前一星期尚賒去價值頗巨之鑽石六枚今陡然登報聲明理賬顯係一種賴債手段故延代表律師到堂請求將該號發封「結果」准原告所請給諭將四川路和興號發封並着原告於二十四點鐘内補具稟詞再核（二）陳子政訴陳端生郁蓉甫支票糾葛案因須先訊晋德莊控陳案故此案未訊晉德之控案「結果」候會商堂諭宣佈 
又午後民二庭　由關讞員會同葡其副領事訊理入籍西洋之粤人鄭定記訴虹口宏昌當司賬洪御達將質洋一百三十元之價值八百七十五元金珠首飾掯不放贖案由原告代表甘維露律師向原告詰據供稱民國七年隂曆十一月初七將所控飾物向被告當舖典質至隂曆今年四月初七由我妻備足本利向贖該當乃以期滿爲詞竟不放贖查該當定章限期係十八個月且於限外寛放五天我所質之物屈計並未滿期遂延律師函詢該當掯不放贖之理由彼竟强詞奪理是以起訴云云並由鄭妻何氏及張炳記到堂證明所質物件中有珍珠兩粒己有人願出六百元購買云云被告亦延律師向以上人證逐一駁詰一過「結果」改期續訊 
[一再攫飾之拘究]  
常州流氓張雲言前日在北河南路攫得行路婦人某氏之金挖耳一支質洋化用後昨晨又在甘肅路搶取婦人陳胡氏髮髻上所挿金簪一支圖逃被氏大聲喊捕由探沈玉山聞警趕至帮同將張追獲帶入捕房經捕頭詰悉前情飭即將張押候解廨請究 
[搶鑽戒同黨押候質究]  
匪人張阿根上月二十六日串黨在雲南路攫取婦人穆楊氏之鑽戒一只圖逃經氏鳴捕將張獲解公共公廨訊押在案前日又經捕房續獲張之同黨唐阿寳一名昨晨押解公堂經中西官略訊一過判唐抑候帶同張阿根於禮拜四質究 
[吳敬仲請求開釋]  
　　美商科發藥房在公共公廨呈訴前買辦吳敬仲不理欠欵等情山廨訊判被告押追在案昨晨據被告代表律師上堂譯稱被告尚有担保物品存於原告處且己在押多日要求開釋而原告代表律師到堂反對經關讞員核供商之美丁副華事諭令原告將保證物變賣候改期兩禮拜再核 
[科罰一羣賭徒]  
虹口吳淞路一千四百八十八號門牌廣束婦人陳鳳新家前日有歐社活翁福星李阿朋李福唐阿元王阿三李六星梁代王輝李和李祺李樹李漢李會李各許湘李長羅二盧弟陳新鄧頒鄧奎倫鄧阿榮等在内聚賭牌九經該管捕房捕頭愛活生訪悉立即率同探捕　往將各賭徒拿獲連同賭具賭洋一併帶回命各存洋十元保出昨晨禀請公共公廨李襄讞會同美約副領事傳訊之下判保出各人到案者各罰洋三元與不到者之保洋曁抄獲之賭洋悉數充公賭具銷燬 
[志謝]  
　　昨承商務印書館贈第二百七十八期英語週刊及第十八卷第一號東方雜誌各一册謝謝 
專件 
[袁希濤君溝演歐美教育狀况（續）]  
七體育至美國時覺各學校無不注重體育及至英德瑞士瑞典等國覺其體育一端尤視美國爲重瑞典與德國之體育分爲二派瑞典不及德國式之劇烈然其女生之器械操己爲美國所未見及體育於校醫之檢查最有關係我國教育應以體育爲根本今爲根本上之提倡須體育家與醫學家共相研究著爲成書使體質與運動上何者相宜何者不相宜易於參考乃少妨礙 
　　體育要點當注重全體學生不在少數之選手我國近數年亦頗注重體育各學校有與他校比賽優勝者非常優待之乃或功課欠良操行平常校中從寛不問其人亦傲然自足頗爲人所譏病余初亦無補救之法及至美國惠斯康辛大學體育館見其對外比賽隊之限制條件計有十條今略述其大概（一）須本校學生（一）須正式考入者（一）須第二年級以上（須平均分數在七十七分以上（一）須每科分數在七十分以上（一）須品行無缺點就此數條而言則資格之嚴可以想見大抵對外比賽關於品格名譽皆甚重要外國於體育中養成德育不專以勝負爲榮辱此後提倡體育當知所注重也 
八女子教育最近時代各國女子對於國家之義務與權利漸趨於同等地位對於社會之責任與義務亦漸相等故各國小學校男女兒童之教科書多用同一之本所不同者女子必有家事科而己大學中之家事科如食物研究食物黴菌衣料研究等皆以科學爲細密之研究中等學校如烹飪縫紉洗濯家事經濟模範家庭兼及衞生看護等事就烹飪而言在以極節省之費用備富於滋養之食品於家庭尤爲有益觀歐美各國家庭皆井井有條所生子女身體强健習慣良好其家庭之整理與其幼兒教育之完善皆家事教育之效果女子養成處理家事之知識與能力自能從容整理更多餘暇以盡力於社會上之義務而國家與社會皆受其益矣小學校之高年級亦有家事教科又有專設之家事學校養成家事專科教員及其他職業上之專長者各國多有此種學校 
九身體性質特殊者之教育　教育普及以後遇有此項特殊之兒童不能典一般兒童施同一之教育則特别設校教之今分類略述大概 
（一）天才教育凡性能聰强者美德等國多欲以特别方法教育之美之科倫比亞大學附屬學校特設天才兒童一班正在試騐中德國以心理試騐法在基礎學校四年後選取天才生送入天才學校柏林市今有五校將九年中學功課於六年内教完試辦三年己有十分之七之效果英國小學校學生之最聰敏者考送中央小學施以較優良之教育此亦教育趨勢上一種之新發展也（一）低能兒教育低能兒教育各國多另設學校其僻小之地則另開一班己爲各國通常之辦法（未完） 
雜評二 
[陸榮廷督辦邊防（訥）]  
陸榮廷脫離中央政府以護法者也今因勢窮而投降政府政府喜其來歸復其耀武上將軍之職假以督辦邊防之大權又使之改編軍隊練成勁旅備一旦非常之用政府之爲計固得也而不知陸榮廷與張勲奥味相投者也與清室恩遇未忘者也此次陸裕光之奔走京奉多方接洽其活動於兩張之問者意果何在非國人所能知政府亦未之知耶今者張勲督辦林墾於北陸榮廷督辦邊防於南南北兩降將一躍而變爲南北兩督辦遥遥相對使之養精蓄銳以成虎之兩翼民國之前途何如哉 
公布欄 
[上海地方審判廳]  
　　批示一件沈鴻季聲請宋根榮和誘一案請求抄綠筆錄由聲請書悉查本案筆錄甚多所請抄錄究係指何部分着即聲叙明白以便抄給預繳費洋一元暫存此批一件王吳氏狀爲代夫福全對於英公廨協傳聲請寞限由着遵前批辦理毋得藉詞延宕此批一件徐勤安狀請執行由狀悉候派吏依法執行此批一件洪潤生狀請展限由狀悉着速將朱懋卿欠欵遵　　案毋得藉詞拖延此批一件徐姚氏狀請執行由狀悉查本案尚未確定所請應從綬議此批一件任心田狀請銷案由狀悉淮予銷案所有該民前交存摺一扣并准來隠繳證具領此批一件金鑑狀請迅賜發回執行由狀悉查本案第一審原卷業經本廳於本月念六日發還原縣矣仰即知照此批一件顧協記狀交欵洋由准交此批一件周阿大狀交欵洋由准交此批一件趙康鈞狀領欵洋由准領此批一件周森元狀領欵洋由准領此批一件孫煒生狀領欵洋由准領此批一件毛裕鄉狀領欵洋由准領此批一件朱海海狀請銷案由狀悉准予銷案此批一件鄭世賢狀請執行由狀悉己限期繳欵矣此批一件楊蔭棠等狀請執行由狀悉查本案卷宗尚未奉江蘇高等審判廳發回所請應從緩議此批一件陸柏林狀請追　狀悉業己限令保人交欵矣仰即知照此批一件錢伯英狀請銷案由狀悉准子銷案呈案賬簿并准來廳繳證具領此批一件王蘭生等狀交欵洋由准交此批一件鄭徐氏狀領欵洋由准領此批一件劉永茂狀領欵洋由准領此批一件符杏林狀領欵洋由准領此批一件盛愛生狀領單據由准領此批一件孫杏雲狀領欵洋由准領此批一件陳寅生狀交欵洋由准交此批一件蔡懷玉狀領欵洋由准領此批一件周瑞生等狀領欵洋由准領此批一件李永興等狀領欵洋由准領此批一件吳桂榮狀領欵洋由准領此批一件洪星培狀領欵洋由准領此批一件胡貞良等狀領欵洋由准領此批一件陳三寳狀領欵洋由准領此批以上一月三十一日判决主文（民一庭）一件判决朱耀春與施朗月等因飯金糾葛一案主文施氏應償還朱耀春飯金洋四十六元施朗月對於施氏應償朱耀春之飯金應負理　之責朱耀春其餘之請求駁回訴訟費用歸施氏負　一件判决汪德華與周林生等因保證債務一案主文朱宣甫所欠汪德華債欵如　力如數償還時周林生應負代償之責汪德華其餘之請求駁回汪德華所訴宣寳林部分准予註銷訟費周林生負擔一件朱金氏與宗硯　違約糾葛一案主文宗硯耘定售於朱金氏之房屋及基地着即日立契成交訟　歸宗硯耘急擔一件决定杜吟香與居蔡氏親子糾葛一案主文本件訴狀准予註銷訴訟費用歸原告負擔一件决定劉自魁與許張氏爲人事涉訟聲明異議一案主文本件聲請駁回一件判决印三喜與印雨村飾特涉訟控訴一案主文本　控訴駁回本審訟費歸控訴人負擔（民二庭）一件判决顧仁傑與順才祿因竊盜私訴控訴一案主文原判撤銷被控訴人第一審之私訴請求駁回 
　　批示一件錢伯英狀領賬簿由准領此批一件陸靜安狀保張志明申准保此批一件朱根記狀請停止執行由狀悉准予暫緩執行此批一件李根才等狀保施友人由准保此批一件馮子卿狀請給領由狀悉准予來廳繳證具領此批一件潘永盛狀交欵洋由准交此批一件許能餘狀交收條由據狀己悉饒　同應善福到案訊奪此批一件曹月國狀請退保由本案判决尚未確定所請退保暫無庸議此批一件夏其章狀請保釋由己於張志明狀内明白批示矣仰即知照此批一件葛桂生狀領欵洋由准領此批一件趙文龍狀領證　由狀悉請領各件己發　債權人矣仰即自向該債權人領取可也此批 
[上海地方檢察廳]  
　　批示閔存忠狀悉候訴辦此批黄治英己批同日狀内矣仰即知照此批楊再卅據訴毫無證據所請未便照准此批柏惟俊狀悉所訴是否屬實仰即來廳騐明傷痕另行核奪此批黄壽全狀悉案正債查所請不准此批張國楨狀悉候飭警緝拘此批徐尚明狀悉所訴是否屬實准予傳案訊奪此批朱潮生狀悉過割據存并候續訊此批王蘭生等肰悉准予即日送監執行此批黄治英狀悉候調取原卷呈送高等檢察廳核辯此批石阿堂案己起訴靜候公判此批傳文生爾姊許傅氏　性悍　　犯刑章業經明白起訴在案所請不准此批朱來生狀悉仰即補具理由書以便申送此批盛植人旣據聲明該奬劵奉内務部批准發行着即提出内務部批示并内務部呈准大總統批令各文件到廳再行核辦此批許張氐查許傅氏業己起訴至徐阿堂一名亦經訊明當日并未同到爾家毁物何得牽累所請不准此批以上一月二十九日 
　　批示　柏惟俊狀悉該案爾旣請澈銷爲息事寗人計自應照准但爾前日所訴案情重大而今則又稱甚屬輕微忽而張大共詞忽而縮小其事先後均出諸爾一人之口究屬何意此次姑念爾鄉愚無知免予追究以後切勿向官廳妄爲告訴以致自　法網也此批陸　莊狀悉仰候總續偵查此批徐王氏狀悉王根安之女阿妹應否由該氏收回係屬民事範　至　詐一節亦嫌無據所訴不准此批田子山狀悉准即照判執行此批張天壽狀悉案己判决所請着無庸議此批鄭唐氏狀悉本案前己明白批示矣仰即知照此批王朱氏狀悉案己判决仰即逕向同　審判廳申請可也此批彭小典狀悉　己起訴所請應毋庸議此批陳林氏狀悉案經明白批示母凟此批王建浦狀悉朱林春被毆本屬眞實興盧搆事實揑訴者不同至朱成才指爾在　唱打一節本廳因查無確據　以不起訴處分爾竸以誣告告訴前來殊屬不合不能准行此批葉周氏狀悉爾訴　大龍抱歸其女事實　　本廳偵查並無確據可資證明且父抱女歸寗亦不能成立刑事聞　仍　遵照庭諭辦理所請復訊之處不能准行此批黄景福委任狀悉本案情節　大應有到廳之必要所請碍難照准此批陳阿德狀悉案己起訴仰候寄判此批以上二月一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[歸思片段錄（上）] [  吳園]  
曰歸曰歸歳亦莫止復誦經詩家園是思蓋余嘗謂家庭與社會係相對的非絶對的人在外則服務於社會所以盡其勞在内則爲樂於家庭所以享其逸盡勞於社會義務性質爲多爲樂於家庭權利性質爲多不盡義務即不得資財不能有權利於家庭不享權利卽不得生趣不能盡義務於社會因權利與義務亦屬相對而又有相互關係也故可知家庭與社會雖屬相對而亦有相互關係於其間余此數言原爲今日少數攻　家庭制度者發余存斯意余豈能忘情於家園 
家園之樂非盡人能得得之者非在一般坐守家門之輩乃在久别鄉土遠離家國之客子覊人其理蓋在於習久則興厭偶合則生情余深知之故余雖在滬不遠鄉土而每歳歸期僅卜一二旣歸矣亦不欲久事逗留漸以興厭也 
余家在靑浦珠溪鎭鎭雖人市繁茂而苦規模狹隘余居滬久習見道路廣闊樓厦高聳車馬喧闐燈火燦爛歸適鄉土無在而不形侷促其他風俗習尚亦多與滬相異余喜從事觀察此中頗得樂趣夫試余不來滬余安知鄉土之狹隘試余常居家余又安知滬地之繁華余他日苟得如願能結小茅廬於村野中則一歳三遷春夏在寂寞鄉野（領略景色）三冬在狹隘市集（保守温暖）凉秋在繁華城埠（避免蕭索）更番以領趣其樂又當何如（余友禹鐘近亦頗存斯意） 
雜記 
[歳暮雜筆（上）] [  禹鏡]  
　　自行陽曆後歳首歳暮遂複爲二而時俗風尚以狃於積習猶處處偏重於隂曆故於隂曆之歳時每有一種點綴之儀使人觸而生感今臘鼓起矣歳聿云暮余生善感凡所聞見咸有不能自己者 
人生不幸爲衣食累背鄉井而走湖海挾策依人苦不得展徒殫心於筆牘間矻矻窮年司人㗋舌母乃類於耘人之田乎一歳之中在例宜得歸期三四次惟歳暮爲日較多蓋併歳首而計之者也在平日歸期旣届或以事而阻惟一至歳暮則歸心如堅城之不拔矣里中游釣諸子知其如此故催歸之書每隨朔風而至意狂奴歸去可助彼等文酒之歡樂數晨夕不知等閒歸計殊煞費料量也 
邸舍中四壁蕭然入夜寒燈不揚如主人之善感盤散一室俯仰無可樂者乃拔關而出徜徉街市問冀抒胸臆豈知人當拍鬱　志時在在足動其感如輕漪之被微風難成止水也時見店舖中陳香火犧牲作餞歳之供此亦點綴歳闌之一景也含愁對此不覺馳心鄉里間度家中當亦未能免俗方余佇立横街時恐正慈母　弟妹欵欵陳儀拜禮之際也而母又必爲我弟妹數游子歸期又念十年前余方童子爾時遇歳暮輟讀書卷皆置高閣家庭之禮範亦大弛無復拘朿跳　鼓舞莫能言狀而更有縈繞心頭者則凡屬尊長例以壓歳錢相貺持購果餌得恣意飽啖致廢餐事今果餌之資可無藉於壓歳錢而尊長大半即玄壤矣回首疇昔童心棖觸安得揮魯陽之戈回義和之駕使年光倒流還我兒時歡笑復受壓歳錢以飽果餌也 
劇談 
[東籬軒雜綴] [  柳遺]  
　　王長林之武丑爲余素所服膺之人論身手則敏捷凈潔諭白口則斬釘截鐵今年己七十餘兩鬢頒白如雪猶獻身舞台藉份子以糊口近且追隨小余奔走武漢其藝絶倫其情亦大可憫矣都人士於楊小樓演黄天霸劇非長林之朱光祖不歡并剪哀梨之念白楊與王實有相得益彰之美不特其武技之相匹敵也小樓一再南下帶傅小山而不約長林當時以爲年高不耐跋涉自附小余行始知其爲包銀問題間與九陣風或元元旦演小放牛身段及表演之佳妙歎爲得未曾有文丑戲亦悉中規矩時飾天雷報之老旦慘淡經營令人涙下多材多藝洵伶界中之領果明星也 
新聞拾遺 
[何必] [  幻夢]  
　　寧邑北城耿某寳應人娶妻胡氏性情柔婉伉儷彌篤詎氏罔知生育之理因身懷六甲行將分娩終日鰓鰓然惟恐以難産殞身乃背其夫乞某　醫以藥墮其胎詎藥猛體弱竟殞其身耿某聞之旣悲且憤乃將某醫士扭入官裏去未審如何了結也 
[不可] [  滌川]  
　　余昨經閘北永興路見閘北救火會員約有十數人羣集江南養雞場前空地踢足球爲戲隨將身着外衣及皮袍等均脫置地上適有一行路老者誤撞觀足球流氓將其手中銅元碰落於地其人即執老者痛毆不己救火會諸人見狀甚爲不平即上前探詢忽有流氓數人從斜道中出乘其不備將地上脫置之外衣及皮袍等攫之而去衆見之復返故地相奪旋有人出而調解謂彼等飲酒過度醉而出此並非本心該會員等未諾謂爲此有違國法難以相容即嗚警捕捉獲一人餘皆竄去 
瑣錄 
[小智囊] [  鄧履冰]  
　　美國加利福尼亞州有市民贈救火隊長一飛機世界河中之魚其種類之多無逾非洲尼羅河者 
野兎睡時眼不閉 
滑鐵盧一役自始至終僅八小時 
英國全國共有靴鞋匠五萬餘人 
旭日東升後之數分鐘爲一日最冷之時間 
女子臘量最重時爲二十五歳 
埃及人素不戴假鬚今見猶太大戴假鬚故亦戴之矣 
小說 
[社會小說衆醉獨醒（二六二）] [  瞻廬]  
　　第四十一回聞警報將信將疑誇貞操有聲有色朱氏聽他說了多少話牽泥帶水指桑駡槐心中怎不氣惱聽到說甚麽穏妥辦法便按住了胸頭氣惱靜候他宣布辦法剖開這個悶葫蘆邦平娘子停頓了一會子裝做哽咽的模樣續又說道玉兒的結婚吉期定的是下月十八日只爲他尚没回家所以不曾發出請柬却不道吉期没到兇信先來他是我們的長子不好使他没後代招魂立座的當兒没個親人替他披麻帶孝道理上也講不過去將來金兒成親後生出的兒子先要儘着長房替玉兒立後也好使他享受那永久的羹飯只是金兒年紀尚小授室生子至少要隔六七年遠水救不得近火我們夫婦倆的意思想仿照「抱牌位做親」的俗例揀個吉日（何吉之有）用着全副儀仗花花轎兒把我姪女翠娥娶將過來抱着玉兒的牌位捉對兒參拜天地和合和那劉氏門中的列代祖先成親完畢换去吉服改着素衣替玉兒穿戴三年重孝那麽孩子死在黄泉也掙扎得許多體面（委實體面）但是翠娥心裏願不願我們郤不能勉强所以請了我家的嫂嫂想把這椿事和他商議說時又指着小賓娘子道誰料我不曾向他啓齒他郤先向我說翠娥得了這個凶信哭得死去法來（只怕笑得死去活來）一會子覔剪刀要剌喉嚨一會子討條麻繩凖備懸梁自盡（覔字討字說得可笑）他忙亂了手脚向翠娥百般勸解翠娥說要我不死除非許我到劉姓家裏戴孝三年替玉郎玉一輩子的寡說時又向朱氏道嫂嫂這女孩子花朶一般的年紀倒不料三貞九烈有凭般的好志氣可惜我們的玉兒没福不能够和他百年偕老小賓娘子又瞟着眼扭着頸從旁插嘴道我家翠兒得了這個凶信宛似靑天劈下一個暴雷喊聲阿呀向後便倒（只怕笑不可仰）倒插着眼睛緊咬着牙關暈去了半點鐘動都不動慌得我們呌唤的呌唤揉胸的揉胸搯脣的搯脣忙亂了一會子才見他三魂返舍六魄附身（三魂六魄如何可以見得）哭喊着生是劉家的人死是劉家的鬼他會覓死我也會覓死黄泉路上一起走生不同帳死同墳（娘子嘴裏也會謅幾句盲詞唱本）我急得没了主意千方百計的勸導他只口口聲聲咬定一個死字後來應許他穿蔴戴孝到劉府上去守寡他方才停了哭聲璫的一響把那金珠首飾盡行摔去嘩的一聲把那綢羅衣裙盡行撕破現在蓬鬆着髮髻穿了一套粗布衣裙兀自在家裏淌滬 
自由談自由談 
[年關] [  鵑]  
　　吾聞之關有山海關居庸關嘉峪關皆稱險要之區昔人用兵以此爲守有一夫當關萬夫莫開之說今年而曰關殆亦如山海居庸嘉　之險要歟平日之浪費無度不知節流者當此年尾誠如過關其尤過不得者則爲政府蓋平日旣浪費無度而一年又須過兩年關也 
 
 
 

Page 15

 
 
   
 
 

Page 16

 
 
常識 
[本增刋二次修正投稿節則]  
（一）投稿本增刊者其材料除衞生道德法制經濟四項外特增維錄一項仍以有關常識者爲限其有語涉攻　個人者恕不登載 
（一）投稿者每篇須在五百字内每句請自加單圖若篇幅過長及繕寫潦草字跡不易辨認者佳搆亦從割愛 
（一）登載之稿酌定甲乙兩種報酬甲種兩元乙種一元即注明來稿之末其願取酬者投稿時須署名蓋章於標題下（但署名不蓋章以不願取酬踚）如登載一星期後無人指摘其轉錄他稿者每逢下月一日（陽曆）可即向本館取酬其取酬時之署名蓋章須與投稿時同（一）投稿者如不願取酬或不願將所署之名發表者請於原稿注明附函恕不作答 
（一）投稿登載時本增刊得酌量增删其字句（一）投稿不登載者原稿恕不發還 
（一）凡投挿盡稿須用　筆或毛筆洋紙墨繪大小不拘盡法須整潔錄後酌酬惟得增減潤飾或不用原稿另紙重繪註明原名 
[本館啓事]  
　　（一）上月二十九日啓事「投稿注意」自三十日實行以來遵守者頗不乏人故嗣後諸君惠稿如不合前定規則恕不登載特再聲明 
（二）上月二十六日工業常識欄所載之洪大君（布製假皮法）一則係抄實業淺談薄酬曁投稿資格一併取消特佈常評 
[爆仗] [  老圃]  
　　施宿會稽志除夕爆竹相聞亦或以硫黄作爆藥聲尤震厲謂之爆仗東京夢華錄駕登寳津樓諸軍百戲呈於樓下忽作霹靂一聲謂之爆仗則烟火大起朱子語類雷如今之爆仗此爆仗之見於記載者爆仗爲中華特産其始蓋由迷信鬼神作劇聲驚之神異經西方山中有人長尺餘見之卽病曰山臊畏爆竹聲聞則驚遁又該聞錄季畋鄰家爲山魈所祟畋令除夕於庭中爆竹數十竿至曉寂然安貼蘇東坡詩爆竹驚鄰鬼驅儺逐小兒是可知爆竹始於迷信其初以竹爲之其後乃加琉黄爲火藥今人過年猶用此物不過驚鬼之故智然頗擾安甯且易釀火災甚無謂也 
政治常識 
[害民之慣例有存在之價值] [  乎拔生]  
　　賭博之風在我國可謂盛矣幸有官廳禁例雖屬官樣文章紙上空談未能絶而斷之然街市鄉鎭之間皆不敢明目張膽肄行無忌其賭者亦不過私開賭窟暗聚相博而己届乎隂曆新年官廳有開禁三日之例（我皖如此不知外省然否不過我在江蘇溧陽聞其地更開禁五日想他省均皆有之）於是光天化日之下賭聲偏野其害可勝言哉在去年隂曆新年開賭禁三日間我城中爲賭而死者二人一爲整容匠因賭負欠人九元係『利上利』（則一元之利一百或數百文一天利增至一元亦照日算利之意）無法償債遂於初三日自縊而死一爲業漁者外藉人居於飯舖内在元旦早上因賭爭鬧遂至用武爲同夥所傷於初二日早上傷重而死其餘相爭相鬭無時不有無地不見嗚呼以此最短之三日時期最小之一城地方而竟爲賭而死二人吾不知吾城吾縣吾省之外於此開禁三日中爲賭而捐軀者有若干人夫法者用以衞民者也今不獨不衞之而反害之至於死地是誰之罪歟今隂曆新年將至此等害民之慣例吾深實望行政者之取締之不獨取締務須嚴禁之勝於平日然後可（乙種酬） 
衞生 
[革除年菜] [  洯厂]  
　　光隂迅速忽忽又届舊曆歳暮矣我們蘇州地方（蘇州如此想各地皆然）無論大小人家現均殺雞殺鴨預備年菜（年菜俗謂年凍）然以前舊俗自舊曆正月元旦至上元各店例須閉户半月人家無從購物故必於歳底預備以供此半月之用而現在情形與前大不相同三日以後各店漸開無論何物均有買處此種習慣大可革除蓋講究衞生者食物本不必求有珍羞但以清潔而新鮮者爲貴凡隔宿變味者均在禁食之列而人家年菜不特僅隔一二日其甚者至隔半月或二十日不等魚餒肉敗食之非常危險至謂親戚往來須盡東道之誼則現在店旣早開儘可臨時購買以鮮潔之物享客較之隔宿變味者不更恭而敬乎况自歐戰以來世界各國均崇尚節儉愛惜物力皆宜注意若將可貴之食物任意耗費亦非宜　（乙種酬） 
商業常識 
[商店宜創設俱樂部之意見] [  仲權]  
前回我看見王君厚祿所說的「商店宜組織研究所之我見」他的意思以爲商人要商業發逹個個都有商業的智識高尚的道德必須組織研究所這句話是狠不錯的但是我的意見商店除組織研究所之外俱樂部亦是狠要緊不可不創設的因爲我們中國的商人做事大都一天到晚没有休息到了黄昏休息的時又到什麽樂園呀戲館呀狂游濫用非但消耗無謂之金錢並且有傷精神想想實在可惜倘使商店創設了俱樂部那末到了晚上休息的時候就可以到俱樂部裏去頑要散心當作休息的地方豈不是狠好的麽所以希望我至親至愛的商界同胞快快起來創設俱樂部呀商店無論大小皆可以創設俱樂部的大商店可以自己獨創設一個俱樂部小商店可集合數十家或同一種行業創設一個俱樂部兹將創設俱樂部之利益列於左（一）强健身體一人的精神有限我們商人日間做事到了晚上精神一定疲乏倘到俱樂部裏去做相當之運動就能夠焕發我們的身心爽快我們的精神這樣一天一天的下去自然身體强健了 
（二）陶冶性情笙筆絲竹能夠平人的心和人的氣爲俱樂部裏必定要備的倘若我們天天晚上去彈唱彈唱自然能夠陶冶我們的性情了 
（三）連絡感情與增進智識我們日間做事没有功夫去講活晚上到俱樂部裏云大家就好叙譚叙譚借此連絡感情並且可以增進智識呢 
以上說的倘商界諸君大家照此實行起來那末我們中國的商人身體自然强健了性情自然温和了大家的感情也連絡了智識也長進了商業也一天一天的發達起來了（不受酬） 
靑年常識 
[利用寒假宣講之商榷] [  周宥全]  
學校廢止寒假問題在事實上旣雖做到然以數十日之大好光隂擲諸虚牝此又天下最不經濟之事了前者國民外交旣收小效於宣講則凡目前最大之問題爲吾國民應行研究之者何妨利用此寒假少盡指導之靑乎 
（一）地方自治　自治之聲徧於全國潮流所播勢在必行與其觀望官廳之明令有失自治之眞詮何如規畫自治之模型以免官廳之藉口若何而個人自治若何而家庭自治若何而社會自治綱舉目張責在先覺 
（二）公民選舉　選舉之弊根三上山公民放棄其公權也苟人人能洞曉選舉之關係而愼重具公權則人人能處於自動地位作弊者雖有妙手恐亦無所施其伎倆矣 
（三）社會道德　道德之墮落無逾於今日此人人之所知也所謂互助所謂友愛所謂團結幾成爲外人獨具之美德何怪乎我國社會日趨於險途耶抉其利弊陳其得失或可挽澆風於萬一也 
（四）生活技能　生活程度日見其高比亦世界進化之公例也須知人之生也各具本能各因其本能而發展之未有不能生活者士農工商惟性所近奮其精神充其智識社會上多一有業之民即社會上少一作僞之蠧 
右列問題不過就其最急者而言其餘應行宣講者不勝枚舉是在隨時選擇可也（乙種酬） 
道德叢話 
[西方格言（九六）] [  謝介子選譯]  
敏捷爲商業之要素（恰司徒費突）（Ｃhestetrield）酒徒先致己爲虎狼終視家人如牛馬（英吉利諺） 
自信己甚者愚人也（德意志諺） 
愚者居恒覺賢於世間知者（英吉利諺） 
旣掩蔽之罪惡母令復彰（臘丁諺） 
口稱誠實之人轉多虚僞（英吉利諺） 
欲犬從命必投麫包（荷蘭諺） 
手中一鳥優於林中二鳥（英吉利諺） 
掠一學者卽掠其羣也（西班牙諺） 
樂莫樂於讀書（秀萊）（ＪamesＳhirley） 
工業常識 
[乾電池之製法] [  顧亦愷]  
器械製乾電池之器械極簡單最要者即製鋅罐之木塊模型及敲打器具也鋅罐之大小及形式不一方柱體圓柱體六角柱體長方柱體或扁圓柱體均可惟以圓柱狀最爲普通大凡圓柱狀者其高應二又五分之一倍其直徑例如二英寸半之圓柱狀鋅罐其高約須六英寸 
製罐　鋅板須清凈光亮而無空洞剪鋅板之先以紙樣量準其闊須較圓周加四分之一英寸預備接釬剪成後置沸水中熱之使其稍軟而後緊貼於木塊模型上以小鐵槌敲之與模型之形式同 
釬法　釬接之前將下列各項預備（一）本生燈或風爐（二）釬藥（即錫鑞三錫一鉛之合金也）（三）磠砂溶液磠化阿摩尼亞）（四）釬銅（五）小布墊（六）稀鹽酸少許以釬銅駕於鐵架上在本生燈中熱之俟略現紅色將釬銅之尖端在小布墊上一二磨擦以去烟煤入磠砂液中一醮急取出置釬藥上括以錫蠟後卽可釬鋅罐接合處須預先塗飾鹽酸一層鋅罐釬成後傾水其中考騐有無漏孔 
電極　凡電池皆有隂陽兩極鋅罐即作爲隂極陽極則以炭素棒爲之其形式爲細柱狀上端銼扁插以小銅螺旋此外須要炭粉過氤化錳氤化鋅蒸溜水沙泥厚紙吸水紙蠟油滑石粉黑地瀝靑松脂及柏油等 
製成　將吸水紙襯於鋅罐之内約三層以磠砂與氤化鋅之混合濃溶液傾入再倒出又以過氮化錳與炭粉混合亦用上述之溶液注入少許潮之置厚紙板一塊於鋅罐之底灑沙泥少許（約厚半寸）以炭素棒挿鋅罐之中央加入錳炭之混合物其中打實之再加入再打之直至將近罐口乃以溶融之松脂柏油滑石粉三者混合物注於上部以封其口鋅罐之旁釬以銅片以爲接線之用 
上述手續甚爲簡易物料價亦不貴近年乾電池用途浩大多由日本買來我國工業界苟能製造定能獲利盍一試之（乙種酬） 
園藝常識 
[果實之飾寫法] [  新]  
果實之飾寫法者乃應用光線之着色作用及隂影之褪色作用也即於果面施以裝飾使現出任意之文字或畫圖等此法始於法國輓近德美諸國流行頗盛蓋應社會嗜好之趨勢而寫各種之肖像於果實以期獲利之豐厚也普通應用者爲苹果梨桃西瓜之類往往一顆之價高逹五元至二百元前德人茄五海兒我（N.Ｇancher）以厚紙刻成適宜之模型密着果面經四過間則日光照射之部分呈果物固有之濃厚色彩其餘部分因日光被厚紙遮斷其色褪消而呈天然之美紅色其成績極爲良好又施諸桃則三週間乃至四週間己足 
　　粘貼模型用之物須無色而粗粘性者或用卵白亦可但粘着力過强者除去時每感困難且易損傷飾繪又日人北神貢氏曾於粗桑皮紙上刻各種之文宇及簡單之畫圖於蘋果採收前十日除去其袋選果面之平滑處以卵白貼附四五日後字劃外之果面即呈鮮紅色至十日後即行採收而剥去外紙則得鮮明之寫影此試騐在吾國内地雖不足以爲營利的業務然供果樹栽培家之娱樂用固極有味之事也（乙種酬） 
雜錄 
[輪船有設行李票之必要] [  振文]  
我是個學生本是在求平常學識的時期不配來投什麽常識稿給看報的諸君無奈我受了一件事情的感觸竟不忍模糊過去所以提筆寫出來給看申報常識的諸君今天我趁的是無錫内河輪船同船的旅客却是不少一半是旅外求學寒假來家的這隻輪船凡是旅客的行李大概都胡亂放在船棚上面趁客是坐在艙裏趁客要起岸的時候就呌船夫檢點出來這是别處的輪船亦是這樣辦法固然不是他一家如此但是這隻輪船開過了三四處碼頭有四位女師範生亦要檢點上岸行李了那知一位少了一件皮箱一位又少了一件舖蓋當時向船夫追查說是前一碼頭己有客人帶去了這時候猶以爲是拿錯所以再一一的檢點那知並没有拿錯却是給流氓到手了又向賬房理論倒承認了追查同賠償我受了這一件事的感觸所以要寫出來勸各處的輪船公司何不照火車站的辦法印備了行李票編正了號數一貼在行李上一交給旅客要取件的時候再對一對號工夫旣不多耗費旅客同公司亦不至有什麽困難發生甚望各地的輪船公司快快行去這是我代許多旅客盼望着的（乙種酬） 
識字捷法 
[應用字] [  濟滄]  
　　同合會也篆文作同从𠔼从口謂所持論調皆在一範圍之内也冂篆作冂音覓俗作冪覆也从一下垂亦可寫作宀𠔼篆作𠔼毛上聲重覆也下一爲覆上又加冂是爲重覆亦可寫作曰冃篆作冃小兒及蠻夷頭衣也从冂二其飾也今作帽又共也齊也聚也和也又地方百里曰同俗作仝乃道家創造之字與全古文仝混 
伐　繫也从人持戈凡師有鐘鼓曰伐無曰侵又擊鼓也　　又斫木也　又攻殺擊剌也　又功也伐閱亦作閥閱　明其功曰伐積日曰閱又自稱其功也　又美也 
戌　守邊也从人持戈輸去聲（戉音越戊音茂或讀作武戌音恤均與戍異 
 
 
