# 1921 - 195 - 4917390

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[巧將（老圃）]  
　　張作霖受命征蒙但聞索費之聲不聞移步之聲吾以爲從此不出矣今乃登壇誓師意氣甚豪殆非逗撓者也但恩琴已退出外蒙鴻飛冥冥弋者何慕俗有打死老虎之說今并死老虎而無之矣昔人談兵彼歸則出其此之謂也 
　　巧哉張作霖其爲武人之翹楚宜也向者直皖之戰張但作勢而未戰及皖師敗北乃長驅入關紛紛没收軍械招降散卒分虜獲品索犒賞費要皆戰後事也今蒙古之出師蓋欲用此故智故敵勢方張玄武縮於殻中敵人已退忽又奮其觜距此非前怯而後勇彼素抱不戰而勝之政策固始終如一也 
　　故張作霖之擅長在戰前作盤旋之勢而戰後坐享其成至於臨陣奮戰固非其所長也考張之生平亦從未身經一戰以昔例後恐亦未必能戰將軍以巧勝人亦在彼不在此昔有巧宦今有巧將巧將與智將異而亦未必即福將此所當知也 
[命令]  
　　七月二十日大總統令棍寗克奇爾晋封郡王並加親王銜此令 
　　又令陸軍總長蔡成勳呈陸軍第二十七師步兵第一百零七團團長牛永福另有任用請免本職牛永福准免本職此令 
　　又令任命高維嶽爲陸軍第二十七師步兵第一百零七團團長此令 
　　又令任命張恩華爲陸軍第一師步兵第二團團長此令 
　　又令署教育次長代理部務馬鄰翼呈請任命李光第爲秘書應照准此令 
　　又令管理將軍府事務姜桂題呈請任命周翊清爲秘書應照准此令 
　　又令陸軍總長蔡成勳呈請任命高蔭爲湖北陸軍第三混成旅步兵第六團第二營營長應照准此令 
　　又令陸軍總長蔡成勳呈請任命耿運發爲陸軍第二十四混成旅步兵第一團第一營營長應照准此令 
　　又令陸軍總長蔡成勳呈請將陸軍第二十九師輜重第二十九營營長馬新林免去本職應照准此令 
　　又令陸軍總長蔡成勳呈請任命吳崇貴爲陸軍第二十九師輜重第二十九營營長劉維漢爲陸軍第二十九師砲兵第二十九團第三營營長均照准此令 
　　又令陸軍總長蔡成勳呈請授蔡鼎彝爲陸軍砲兵中校李濬明爲陸軍步兵少校兪啓瑞爲陸軍三等軍需正李登衢爲陸軍三等軍醫正均照准此令 
　　又令内務總長齊耀珊呈准江蘇省長王瑚咨請任命宋世松李步雲王基宴爲水上警察廳警正應照准此令 
　　七月十八日大總统令内務總長齊耀珊呈綏遠全區警務處處長兼警察廳廳長楊紹曾懇請辭職楊紹曾准免本兼各職此令 
　　又令任命余鼎銘爲綏遠全區警務處處長此令 
　　又令内務總長齊耀珊呈請任命余鼎銘兼綏遠警察廳廳長應照准此令 
[專電一]  
　　北京電陸榮廷决赴海防退隱桂軍由沈鴻英林虎維持將布自治緩和粤攻但陸勢力仍保桂粤桂互爭毫無結果（二十一日上午十二鐘） 
　　北京電此次公債另設基金處係公債局爲梁士詒主持與潘不融故條例仍歸局辦另設基金專處冀易操縱（二十一日上午十二鐘） 
　　北京電財部咨交部四洮借欵經磋允展期一年前項本息共五百七十三萬四千日内截止明年五月底本部應認之利息察看部庫再核（二十一日上午十二鐘） 
　　北京電烟酒署函農部報載烟酒交易所二次會有康成酒廠代表列席是否卽係漢口法商所開康成酒廠請注意（二十一日上午十二鐘） 
　　北京電鄂王閩李贛陳豫趙熱姜綏馬吉孫均來電索十年公債連直曹奉張所索已超過發行額 
　　北京電張作霖檄秦華兼代關内奉軍總司令查關内奉軍除開蒙外仍留萬人（二十一日上午十二鐘） 
　　北京電遼河橋水冲斷京奉車售至溝綁子（二十一日上午十二鐘） 
　　北京電參部派科長偕唐在章等赴日（二十一日上午十二鐘） 
　　北京電教部函交部中國科學社定八月下旬在京大會預會員車票請减收六折（二十一日上午十二鐘） 
　　北京電陜軍劉世瓏降閻願勸陳樹藩出陜（二十一日上午十二鐘） 
　　北京電東路發債劵列國注意政府將聲明此劵限於中俄人民購買不准轉移第三國人民之手以免糾紛（二十一日上午十一鐘） 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電美京電哈定答復幣原謂太平洋會議範圍美國自處於會員之一何敢操縱武斷該事需入會各國代表公决其意含反對三頭會議操縱世界因之日英間運動英日美先開預備會之策略失敗共和黨要人僉謂日本除表示加入外無他法（二十一日上午十二鐘） 
　　北京電俄境蛤螞塘謝喀兩軍自殘斃喀軍十餘尼哥里斯克亦有同様戰鬭匪首靠天雙陽兩股盤踞雙城子與謝結約經喀軍司令誘致槍斃日軍派隊保衛華街四面痛剿雙陽逃入華境 
　　北京電當局因桂事失敗改變方針先聯湘川次及滇黔至平粤用陳炯明並倚重海軍 
　　北京電桂電陸已赴越南政權付沈鴻英掌握預留再起地步 
　　北京電太平洋會議我决加入代表一席尚在决選親日派慫靳自往靳亦以桂事失望欲借此下臺 
　　北京電學生會以平息清華風潮爲附帶條件現歷任外長願出任調解（二十一日下午三鐘） 
　　北京電閻相文電郭金榜與傅葆年等携手來歸已委郭爲巡防司令傅等俟大局稍定再定收束辦法（二十日下午七鐘） 
　　北京電沈領電赤政府催定中俄商約請援中德例進行（二十日下午七鐘） 
　　北京電奉張擬先至滿站派李垣赴赤與俄交涉還庫如辦妥卽耀兵内外蒙由烏滂入京（二十日下午八鐘） 
　　北京電駐雙城子畢領電華僑受俄戰事損失數逹千萬已將清册分交遠東政府作速賠償 
　　北京電閻相文電請滙欵五十萬提前辦理善後（二十日下午六鐘） 
　　北京電黑督吳俊陞電赤政府允還六十四屯應卽定期收回 
　　香港電貴縣巧日（十八）被粤軍包圍陸裕光退往横州譚浩明往南寗陸榮廷皓日（十九）通電辭職並離南寗韋榮昌劉逹慶韓彩鳳各部均逃散哿日（二十）粤軍遂佔貴縣聞鬱林亦已攻陷李烈鈞攻柳州慶遠由青（九日）至元日（十三）戰甚劇桂旅賁克昭刪日（十五）請李停戰李疑緩兵仍急攻柳（二十一日下午八鐘） 
　　杭州電憲法會議箇日（二十一）開談話會决漾日（二十三）行開會式宥日（二十六）選舉議長（二十一日下午九鐘） 
[公電]  
　　南寗陸榮廷通電各報館均鑒民國肇造變亂迭乘榮廷忝負軍寄十載於兹爲國馳驅不遑啓處凡所設施無不以國家爲前提謀人民之幸福耿耿此心國人共見比因年老病多久思息影遭時多故未獲卸肩年來海内紛爭靡有寗宇政局俶擾解决末由民意所歸羣趨自治我省業由軍省各長官協商由省議會宣告自治籌備進行適因東鄰侵侮致啓兵戎頃總司令沈鴻英等通電主張自治榮廷夙持愛民主義樂予贊同當即電飭該總司令等維持本省治安勉負完全責任當兹民治發揚之日正我武人解甲之時嗣是以後榮廷解除兵柄引退林泉一切軍民各權槪不與聞行將優游遠引藉休衰病之軀謹此宣言諸唯公鑒陸榮廷效印 
世界路透電 
[上西萊西亞問題與各國]  
　　二十日倫敦電路透電社得悉英外相克松貴族已致牒法政府建議於本月二十八日在波洛業開高等會議 
　　二十日巴黎電據哇泊林電稱法英意三國委員聯名致文大使會議請注意派援兵赴上西萊西亞之必要 
　　二十日巴黎電各報載稱克松貴族已答覆法總理白里安氏之牒文（内謂如分畫上西萊西亞土地有不利於德國之决議則德國將出而干涉協約國今宜會同遣派援兵法國已派出一師）覆文聲明英政府以爲今無派援兵赴上西萊西亞舉行公民大會區域之必要 
　　二十日巴黎電英代使已將英外相答覆法國關於上西萊西亞事之牒文呈交白里安氏法政府立即作覆法政府似仍主張先派援兵赴上西萊西亞俾日後有何决議可保安然實行 
　　二十日倫敦電倫敦接上西萊西亞英國高等委員司徒亞特爵士來電謂上西萊西亞協約國委員團之意若再延緩不商定解决辦法則恐將發生甚危險之情勢並建議即將土地分給波蘭人與德人而由兩國常備軍各守疆界 
[土希戰事記]  
　　二十日巴黎電此間接土耳其公報云東陣線格魯斯地方（大約乃白魯薩）七月十日有希軍進攻稍得利土將哈薩氏率梯團越過波治與伊尼格里二地向巴薩方面進發烏里克境有敵軍圖向基特瑪薩前進在拉巴夫加里被阴土軍依序退走哨隊刻仍與敵軍接觸土軍游擊隊仍頗活動曾在陣後炸毁愛定路　之萊薩里橋橋長七十邁當 
[愛爾蘭議和記]  
　　二十一日倫敦電伐勒拉氏今日將與喬治氏續開談話會昨日内閣集議四小時之久草定條件將由喬治氏交與伐勒拉氏會議旣畢喬治氏曾覲見英皇 
[澳洲與太平洋會議]  
　　二十日墨爾邦電澳大利亞代理首相柯克氏今日在衆院宣稱太平洋會議無論在何地舉行澳洲必須有代表出席此事至關重要柯克氏主張以倫敦爲開會地點 
[德政府再付賠欵]  
　　二十日巴黎電德政府復以值金馬克約三千一百萬之歐洲圜幣交付賠償委員會德政府且通告該會謂願以外國圜幣再交賠欵約四千一百萬金馬克 
[英國之航空質問]  
　　二十日倫敦電航空部大臣柯斯特氏今日在下院答覆質問謂他日如地面設備告竣而開辦天空定期航務則由英倫至殖民地之時間大致如下至埃及兩日零六小時至印度加拉奇五日　　斐約翰尼斯堡七日至西澳配士七日有半 
[油鑛大火]  
　　二十一日墨京電亞瑪特蘭油鑛起火穿穴塔紛紛坍倒工人四竄逃生火熖騰空高可百尺籠罩全礦似已無法撲滅之損失之鉅不能估計火勢躉延甚速已使其他油井爲之爆炸葬身火窟者恐不在少也 
[印度探險記]  
　　二十一日西姆拉電印度愛維里斯山MonntEverest探險隊於五月間最後一星期自大吉嶺出發六月十九日行抵定格里登山者現正探索通愛維里斯山之西北徑餘人則向西面作簡短之科學的旅行今已測量新地四千五百萬方哩惟時季風頗妨碍動作 
[英國僱員減薪記]  
　　二十日倫敦電倫敦躉售織品聯合會通告店夥倉庫用人各項職員聯合會謂擬將男子薪金平均减輕百分之十女子薪金平均减輕百分之十五受影響者將有二萬人 
[各國近事記]  
　　二十日倫敦電每日電聞巴黎訪員電稱中法兩國政府關於中法實業銀行之談判已將大綱商妥現信中政府因中國新借欵之發行擬提出種種保證且願盡力輔助該銀行脫離困雖 
　　二十日巴黎電對匈和約將於下星期内發生效力 
　　二十日巴黎電今晚此間接華盛頓電稱美政府第一次正式宣布美德兩國間之談判刻正在進行中 
　　二十日墨京電墨總統下令宣布各國僑民曾於墨國革命中受有損失兹請其本國政府派代表參與判决要求之常設委員會 
　　十九日羅馬電美西拉電稱日太子所乘之香取丸已駛過海峽向埃及模特賽進發 
　　十九日比京電下院以八十九票對七十三票否决許女子在各省選舉有投票權之動議 
　　十九日黎電外國學生在法國大學暑假補習科報名者甚衆而入巴黎大學美術文藝科者尤多 
　　二十日巴黎電今日巴黎交易所英金敢盤價每鎊兌佛郎四六·三○半 
太平洋路透電 
[中國修正稅則案]  
　　二十一日北京電中政府請按照一九一九年上海稅則條約之規定修改稅則此事仍在列强考慮中該問題牽涉許多事故一時恐難解决現議暫徵附稅以代增稅至百分之五之足數惟今當知一九一九年訂約之時預料戰　兩年商業必可恢復原狀面不意目下之狀况仍屬反常也衆意日本或將促迫中政府遵行一九○三年上海日本總領事小田切氏商訂之商務附約該約規定裁廢釐金公布適當之商標與版權法保護日人之利益制定畫一之圜幣與衡量此數事迄未實行日政府今雖將與他國共同承認增稅大約將提出關於上述數端之條件至於裁釐增稅至百分之十二分半一節一般人士現信中央政府目下尚無力於各省實行裁釐故此舉成熟之期爲時尚遠云 
[震義銀行消息]  
　　二十一日北京電天津意領事署因某通信社傳播關於震義銀行之消息特正式宣布意領事署並未接有中國商行因財政事件或其他原因控告震義銀行之呈詞該銀行請路透電社聲明該銀行上星期内猶與中國財政部訂定重要借欵足徵並未何種困難 
[北方近事記]  
　　二十一日北京電刁作謙博士已被任爲駐古巴公使 
　　二十一日北京電恩琴兵兩隊行抵滿洲里附近某處已繳械幽禁 
　　二十一日北京電兹得陜西消息中國内地教會教士斯蒂文士氏於五月間被拘爲質今日開釋 
　　十九日北京電日本學生七人於赴甘途中爲當地軍隊所阻乃電致北京日使署及漢口日領署請設法使彼等得以前進後據吳佩孚來電謂途次甚不安靜未便容諸少年冒險旅行 
[南方近事記]  
　　二十一日香港電聞桂軍已退出所佔粤地而集中於梧州南寗間之陣線粤軍現距貴縣僅數里已决計向貴縣總攻擊 
[日政府發行國庫劵]  
　　二十日東京電八月十三日日政府將發行國庫劵一千萬元五釐起息九三實收限一九二九年六月一日償還 
國外要聞 
[南洋通信（續）（不才）（七月二日）]  
　　教育條例問題之新變化吉隆坡决行保留註册社會中見此項傳單有大不滿意者乃亦發傳單極言保留註册之不可原文云學校註册問題自提出國際交涉以來英京政府篤念邦交允交衆議院覆議當地政府亦體諒此意雖實行之令旣下仍將限期展緩其俯順僑情之表示極令人尋味亦極可感故在此期限内我人當尊重自已國家之威嚴與體面勿甘自外於中華民國之列靜候解决可也即居留政府爲誠信計亦斷無强迫註册之理擾攘果何爲者什麽「保留註册」什麽「被强迫」「没奈何保留註册」這些話都是自欺欺人請問置國家威嚴於何地良心安在人格安在當知保留二字爲一種不祥之名詞國際交涉容有此種辦法然國勢弱者亦徒有具文我人旅居此土處無上權力之下一失足便成千古恨奈何有此龐言雜論欲斷送七州華校教育生機乎且五月三十日全英屬南洋七州府代表表議經議决國際交涉未了請願未完以前一致不註册並舉總代表赴英請願鐵案如山吾人對此重要問題當從希望上費些精神做去何苦伈伈俔俔未病呻吟如雪蘭峨州所發生之現象乎（下略）觀此傳單之大意其不滿於辛葉黄諸人可知及上月廿九日吉隆坡代表周君南自新加坡歸教育會再開會議該代表即報告新加坡會議經過情形云保留註册案已經否决（理由三條已見上述）末言近來外間發現傳單鄙人亦被攻擊在内此則想係鄙人德薄能鮮所致但鄙人始終不過爲一傳話機絶無主張爲大家所共見則攻擊者亦太不諒且查該傳單内容對於本會情形頗形熟悉故可决其必出於本會中人之手夫以本會中人而有此作爲使自身所選派之代表失盡信用不特有礙大局抑且自失身分鄙人以爲絶大遣憾至以後教育會中事情鄙人槪不與聞而余私人主張仍當以教職員多數之意爲標準斬决槍斃亦願偕往云云該會結果將保留註册取銷及明日（六月三十日）下午二時尊孔學校校董開緊急會議主動即辛黄諸人開會地點即在尊孔學校主席爲辛百卉起立報告本日召集緊急會議之理由爲係討論保留註册問題其詳情請黄處逹先生代爲宣告黄乃起言學校註册問題交涉尚未了結而華民政務司嚴催註册過渡殊少善法因而各方面議論紛紛有主張學校暫時停辦者余意此法有大害二（一）學校停辦校產即失主體政府必將前來干涉（二）所有以前在校學子勢必失學荒廢光陰就算富者可以歸國求學而多數貧者將如何處置假令任其荒廢或任其轉入英校則殊背本旨故欲以保留註册爲過渡之計亦兩全之道也次黄志卿起言云余亦贊成保留註册并說明校董所處地位宜用此法非如教職員於學校及地方均無甚深關係可以主張停辦次杜著新起言對於保留註册亦表贊成但須共同爲之不可單獨進行討論至此主席將實行保留註册案付表决以十三人對二人通過時七州府會議適有信來黄處逹拆閱之起立報告謂此信發自新加坡七州府代表會議不贊成保留註册大意與昨晚周君南所述相同但我們急不及待而又無他法補救不能不照議决案行之葉隆興起言我對於本問題曾盡心考察教育會中人贊成反對絶無定見我意以爲各校現在倘不註册學校恐將失主體資格即時破產殊爲可危張柏倫起言單獨保留註册亦多危險蓋其影響大局所關非淺現在似宜再請展期以待交涉終了再作計議辛百卉云再請展期决難辦到倫敦交涉何時能了又難預料故亦難以久候保留註册實非得意最後有某君提議現在先將此間擬定保留事電告本國駐英顧使再行定期實行衆允可乃散會而保留註册案乃得暫告一段落矣按尊孔學校爲英屬四州府最大學校而在全英屬南洋之華僑學校中可居第三此後若竟行保留註册不論爲利爲害從者必衆其影響必甚大也 
國内要聞 
[北京通信（穆）]  
　　陸榮廷失敗之原因及其影響 
　　粤桂之戰今已告一結束就政府所得正式電報以觀沈鴻英之降粤曾於十六日有電到京内容所言略如通電惟電末猶以後會有期之語氣爲臨去秋波之一轉政府中人遂謂沈之忽然討陸爲一種作用而聊以解嘲然昨日陸榮廷之電又來已明言桂軍之萬不能支已身之不能不去而曰已將桂事交付沈鴻英以免戰禍之延長减少桂人之苦痛是直一封告别之電陸之出走直成事實矣逆料此信到滬之日桂陸出走之說當已遍傳於海上追溯桂陸之下總攻擊令據其對中央之報告爲六月十三日今甫匝月耳而不可一世之陸榮廷竟由此而倒足令軍閥派得一教訓其本身皆非常脆弱也 
　　據政府所得消息在此兩電未到以前桂之敗徵業已明見在距今十日前某重要機關曾得陸氏告急之電縷述高雷方面如何被粤奪回北江方面之沈軍如何敗退梧州上游之粤軍進攻如何劇烈又言湘軍黔軍滇軍及李烈鈞四面俱進廣西四境大生恐慌此尚在沈鴻英未獨立以前而所舉情形已爲岌岌不可終日之勢而彼之要求一則政府速下討伐令一則令贛閩出兵攻粤以救桂然前者桂陸之要求已不下十餘次政府之意在坐收廣西倒粤之功而不願身當其衝以自負責任故屢請屢允而終不下至敗耗已至則更不敢說矣後者則贛之陳光遠自已兵力旣不足且時慮李烈鈞之歸來據江西消息未戰以前桂陸曾派人至贛約陳出兵而陳氏提出條件謂必先助贛將李剿除方能相助以是未妥協而罷况陳光遠之於陳炯明以接境關係聯絡之不暇何敢言攻李厚基於陳炯明之關係亦如陳光遠而對於孫中山尤覺接近且彼與臧致平本不相能臧不受李之指揮尤恐出兵以後别生意外故陸氏求援於閩贛亦不啻緣木求魚之不可得也 
　　至此次桂陸之失敗則有兩大原因一爲桂軍諸將之積不相能計馬濟爲一部陳炳焜爲一部沈鴻英爲一部勝不相讓敗不相救而爲濟爲陸所寵操縱一切尤爲各宿將之所忌此次之戰陸招林虎而林迄未歸說者謂即鑒於此必敗之勢也而陳炳焜一敗失去交通樞紐財政淵泉之梧州馬濟先事未救事後乃進守未失各地沈鴻英之在賀縣餉械一無接濟鏖戰十許日大受敗挫彼之獨立固以湘軍將至進退無路實亦憤桂派内部之齮齕也一爲各自治省之壓迫廣西地勢環抱於粤湘滇黔之中而四省皆宣言自治迄未北附如何能容廣西之獨不自治又如何能聽廣西之打破廣東故始而趙恒惕從事調停欲使兩方免於戰事而以自治勸桂桂亦漫應之而令省議會發一自治之電然戰爭旋起桂陸且口口聲聲稱承中央之命奉辭伐罪此則各自治省所不能忍者故湘趙黔盧各發通電暴陸罪狀而出兵以攻桂桂處四面包圍之中故不能不敗也然陸一面自退一面囑省議會歡迎沈鴻英舉爲總司令陸氏猶不失爲見機之智蓋如沈鴻英能以自治面目改造桂局則彼之舊勢力猶保持一部分也 
　　政府對桂其初固竭力以助餉助械以爲如此亦是謀統一之一辦法及陸氏告别之電到則其對付有不可思議者居然致陸一電自言援助之力愧未能盡異常歉仄而約陸來京一游此非大滑稽耶然當局一意援桂以謀統一至此亦算一大失敗其面子亦剝奪無遺也 
　　至於桂敗粤勝後之影響則某政治家曾爲愚言之謂桂陸之敗於聯省自治問題加一聲勢且見此種潮流不可遏抑不獨西南六省之局由此漸以穩固而如鄂之王方以兵變問題爲鄂人所不容如贛之陳方以省長問題與贛人苦相抵恐亦不能久居其位而兩省不免爲潮流所播蕩有新變化之發生長江方面直生一大影響亦意中事也（七月十九日） 
[京學潮將完全解决]  
　　學生已承認調停條件 
　　學潮調停漸見功效惟因學生方面尚力爭人格問題以致遲未解决昨日（十九日）下午二時北京國立公立十九校學生代表又在男高師開臨時聯席會議仍推何玉書主席報告開會宗旨各代表相繼討論人格問題互有爭執比有某代表謂學潮延纒數月我輩精神上所受損失不少刻下各方面意見旣已漸趨一致解决有期我輩似亦不宜專在「道歉」與「慰問」等字面上生無謂之爭執坐廢可寶貴之光陰不妨遷就解决云云主席以此意宣付表决結果認爲可以解决者十一校仍舊堅持人格問題者八校當以多數通過承認調人條件惟聲明對於清華學校問題仍當繼續竭力援助學生比推何玉書往見調人范靜生報告本日開會情形并以公函正式答復認可條件惟附帶聲明對於清華學潮希望同時解决又北大學生亦於昨日午前十時在馬神廟西齋開全體大會到者二百餘人由鄢祥禔主席當請該校代理校長蔣夢麟報告調停學潮經過情形即由蔣氏詳述過去一切事實最後謂此次自調人到京後個人奔走各方面不下四十餘次備受種種困難而不自引退者實以教育基礎爲重云云旋由主席報告聯席會方面最近情形即付討論當通過三議案（一）完全承認調人答復條件（二）設法催促學潮從速收束（三）與校長接洽撤退 
 
 

Page 11

 
 
門警遂散會學生方面結果旣已圓滿教潮當可指日結束至小學及各私立學校皆持平穩態度本視國立八校爲進退現教職員方面協議俟條件妥協政府履行即日明白宣布復職並主張縮短暑假日期提前於八月中旬開學以補功課 
[朱啓鈐赴日之性質]  
　　朱啓鈐此次因奉東海之命赴法接受學位順道至歐美各國呈遞書翰歸途在日本照例有所交涉但留東學生恐與日本有何接洽來電質問外交部及總統府昨正式致電聲明如左（一）外交部電東京胡公使鑒留日學生會寒電悉朱君啓鈐代表元首歷訪英法意比美日六國所至接待情形均有公電宣布事前並經披露行程絶非秘密使命朱君退居林下頻年致力社會事業此行又純係代表總統個人與政治及外交關係並無關涉現將由美赴日留東預定一星期至魯案等關係國家外交事屬本部專管魯案爭持多年寗有秘密直接交涉之理經濟同盟僅見外報宣傳此間絶未有人提及交際與交涉有别國際儀節不容偏廢諸生明逹事理幸勿輕信訛言是爲至要乞轉知爲荷外交部（二）總統府電東京胡公使鑒接嘯日學生會閔君等寒電悉此次朱桂莘專使代表大總統赴法接受學位事畢便道赴英意比美日各國晋謁各國元首呈遞通候書翰閔君等所言魯案等事關係外交問題應由内閣負責辦理於大總統個人之酬酢交際絶不相涉務祈轉告該會諸君以釋羣慮是所至禱府秘書廳 
　　惟據另一消息云朱啓鈐日前電告政府將取道日本歸國政府除電令朱氏與日政府接洽事件外又特派外交部參事唐在章·曁金城銀行經理周作民等赴日與朱氏會同辦理近悉唐周二君行裝均已準備就緒不日即可啓程並聞交通銀行周文彬君亦將隨同唐周二君赴日襄助一切至政府派員赴日之意旨當爲解决中日懸案及兩國之經濟問題查唐周等三君均係留東畢業頗悉該國情形此次赴日其於中日兩國之關係殊非淺鮮也 
[古巴設使與陳柏年案]  
　　古巴派遣駐使一事醖釀已久最近當局以該國華僑日見衆多關於保護管理事宜非有專使負責難期周至加以陳伯年案發生益覺駐墨使署遥爲監督實有鞭長莫及之勢現已决定在該處另設公使一席即將參事刁作謙調任俟提交閣議表决後即行呈請簡任至陳伯年失踪一案昨日其兄椿年及妻陳胡蕙又新赴外交部呈遞呈文當蒙外長顏惠慶在辦公室親自接見並謂余（顏自稱）對於此事决當秉公辦理惟王繼曾公使現正與墨政府修改商約不能親往古巴已由部電該館派得力人員前往查辦吳克倬等係在職人員無人往替决不能逃俟本部接到檢察廳正式公文即可商同古巴政府遞解吳等回國中途潛逃亦可通電緝拿云云陳之家屬又要求電詢當日船名船長姓名開行時刻失踪地點及一切情形顏總長俱允照辦兹將陳柏年父陳開驥等呈外交部原文節錄如下竊開驥前蒙傳諭開驥之子署古巴使署隨員陳柏年失踪復蒙鈔示關於此案來往電報詳細察閱情節離奇種種破綻顯而易見且柏年屢次家書中曾云『吳姓代辦百般欺凌余以地位關係且不欲破壞大局隱忍不言個人所受痛苦不必細說』又云『館中人互相傾陷不和已極』又云『此間各方面均存損人利已之心陰謀譎詐花様百出』又云『余自來此吳羅二豎百計陷害羅尤爲陰毒』其致大部僉事路濬電云『同事繼續恫嚇毫無保護結果不可思議』各等語是吳克倬等蓄意謀害情節顯然其後吳克倬歷次電報指詞過於離奇顯露倉皇掩飾之狀開驥衰朽餘年五中摧痛敬祈大部電飭駐墨西哥兼古巴公使王以使迅速親赴古巴嚴密查該一面將代辦吳克倬秘書羅則琦護送人葉連開等商由古巴政府加以嚴重監視除由開驥另呈法庭依法提起公訴外在法定檢察期間前深恐吳克倬羅則琦葉連開等私自潛逃無法弋護應請大部負責以便歸案聽訊實爲德便 
[十年公債條例之内容]  
　　十年公債條例已於十九日以教令公布兹錄其條文如下「第一條」政府爲清理短債補充國庫起見發行八釐公債以三千萬元爲額定名曰民國十年八釐公債「第二條」此項公債利率定爲週年八釐「第三條」此項公債每年付息兩次上半年付息定爲一月三十一日下半年付息定爲七月三十一日「第四條」此項公債十年還清自民國十二年一月三十一日起用抽籖法每年還本兩次第一次至第四次每次抽還總額百分之四第五次至第九次每次抽還總額百分之五第十次至第十三次每次抽還總額百分之六第十四次至第十八次每次抽還百分之七至民國二十年七月三十一日止全數還清前項公債還本以每年一月三十一日及七月三十一日爲開始付欵之期其抽籖日期定於一月十日及七月十日在北京執行「第五條」此項公債特設民國十年八釐公債基金處管理付還本息基金其組織方法由部另行規定「第六條」此項公債應付本息由交通部郵政餘欵項下年撥四十萬元全國印花稅項下第一年至第三年撥一百二十萬元第四年至第十年年撥二百萬元津浦貨捐項下年撥一百二十萬元京師稅務項下年撥一百二十萬元按照附表所列每次應付本息數目每月平均提交基金處存儲指定之銀行以備到期償還本息之用「第七條」此項公債由財政部内國公債局委託中國交通兩銀行及京外各大銀行曁殷實商號爲經募機關「第八條」此項公債按照票非每百元實收現銀元八十元「第九條」此項公債票槪不記名「第十條」此項公債票面定爲四種如左（一）十元（二）百元（三）千元（四）萬元「第十一條」此項公債之債票及息票得自償本付息到期之日起除海關稅鹽稅外用以完納一切租稅及代其他現欵之用「第十二條」此項公債得爲銀行之保證準備金「第十三條」此項公債得隨意賣買抵押其他公務上須交納保證金時得作爲擔保品「第十四條」經理此項債票人員對於此項債票如有損毁信用之行爲依照妨害内債信用懲罰令分别懲罰「第十五條」每届還本付息十五日以前由財政部内國公債局呈請大總統特派審計院審計官二員稽查此項債欵帳目並檢驗還本付息之欵每届抽籖還本之時亦由審計院審計官會同財政池部長官内國公債局總協理監視一切「第十六條」本條例自公布日施行 
[赤軍侵入後之庫倫]  
　　庫倫已入俄新黨勢力範圍昨聞政府方面接據外蒙軍探來電報告攻入恰克圖之赤軍在買賣城稍有停頓集合後即向庫倫進攻並與蒙人所組織獨立軍實行結合稱爲聯軍分三站向庫倫前進第一站係鳥爾穆哈先鋒開抵該處時後路再行開拔第二站係霍林圖惟該處俄黨屯駐重兵故特籌備在該處實行總攻擊第三站即爲渾察勒此爲赤軍集合聯兵進攻庫城之處又據華俄通訊社所得十八日赤塔電訊蒙古革命政府已於本月十號在庫倫正式宣告成立接收舊政府之政權並於是日下午舉行慶賀典禮全城各居户一律懸旗慶祝該新政府人員爲（一）國務總理兼外交總長巴多氏Bado（二）内務總長逹嘛圖齊氏DalmaTunzich（三）次長得查莫爾氏Dzamurans（四）財政總長逹里錢氏Darizan（五）次長得查嘛氏Dzamah（六）司法總長馬克西喇氏Maksilar（七）次長圖捷買氏Tccheho（八）陸軍總長希荷託爾氏Sivotor（九）次長薩頓巴托爾氏SatonBator（十）外交次長逹齊曼氏Dziman諸人又由庫倫逃亡之恩琴部下已有數人在庫倫東數十里之地被蒙古革命軍擒獲庫倫中央消費公社長努特爵前鄂楞堡總督替成男爵恩琴幣制局長拉甫羅夫氏等均在被捕之列 
[東三省通訊（隱）]  
　　延琿中日警察之長觀 
　　吉林省之東南地方與俄韓交界自上年日兵越境之事發生後多方交涉今日本軍隊雖已撤退而警察一層始終未得要領據確實調查日本在延邊之設警其眞意在欲管轄朝鮮人數目共逹三百三十六人年定經費日洋十六萬元最低警費月支日洋六十元蓋自歐戰以來日人之經濟程度大爲增高而於延邊之官員餉糈尤爲優厚我國與之交涉彼諉爲領館之警察以領館警察爲條約所規定也延吉道尹以我若徒以空言應付决難有濟於是通盤計畫將上年爲防制韓獨立黨組設之警察游擊隊即予裁撤而就延吉琿春和龍汪清四縣詳細規畫分爲二十一區設特别警察一百六十八人每區配置八名各置區官一員以爲統轄此項警察即分布於日警現住之地以爲應付日警之用此議上諸省吏省吏頗以爲然以此舉與事實法理兩俱允當也惟吉省現有警察程度低淺不足以資驅策適内務總長齊耀珊氏爲吉林省伊通縣人孫兼省長烈臣氏遂電商齊氏由京師警廳撥調員警到吉以資分布齊氏亦贊成其議省中即派劉督察長前赴北京接洽商定撥派巡官六員巡長二十一員巡警一百二十人其薪餉以邊地辛苦巡官分三等即四十元·三十五元·三十元巡長分三等即二十五元五角·二十二元五角·十九元五角巡警亦分三等即十六元五角·十五元·十三元五角並請京廳准各員警帶同原餉以資津貼京廳以各警餉額均有限制未便移吉遂各贈送軍衣一套並由内務部薦聯成爲警察廳長以延吉此項警察須特設警廳也至其組織方法尚未確定孫兼省長已令警務處擬訂該處所擬之編判辦法分爲二種（甲）内部之組織設廳長一員内分總務行政司法衛生四科科設科長一員科員若干員此外設譯員及庶務雇員等關於警察方面則設勤務警察長一員督察員若干員另設保安警察隊分馬隊步隊各設巡長一三等警察九（乙）外部之組織分延堚和汪四縣爲四署就各該縣之重要地點設立署設署長次設分署延琿和汪各設四分署署長即以巡長允之所有經費年共十二萬二千六百十六元此爲警務處擬定之數將來有無變更不得而知然大致已無甚出入俟此項警察設置妥洽日本警察當然無存在之必要如果彼時日本仍强留不去則是日本有意侵害主權訴諸世界公論亦不能爲日本辨也 
[粤軍攻克桂林之外訊]  
　　字林報二十日北京電稱據廣州官場消息高州雷州即陸榮廷擬設政府於其地者現已爲粤軍奪回十五日粤軍攻克桂林十六日可奪得控制南寗大路之潯州粤人預料數日内桂軍抵抗力將全喪失而南方之聯合可成北京勢力將大减矣廣州宣佈德國與北京之協約獨立省槪不承認之南方單獨談判始可恢復中德間之關係 
[粤桂戰爭中之湘省態度]  
　　湘省應付時局極爲遲疑援鄂作罷轉而援桂援桂作罷又轉而攻李現在因蔡鉅獻唐生智田鎭藩各重要軍官先後來省討論之下攻李一舉又將作罷加以沈鴻英倒戈桂局已起絶大之變化故爲鞏固湘邊起見前此集中永州預備援桂之軍隊已分道開拔前進聞前綫已抵全縣所屬之黄沙河全縣各公團恐湘軍進攻特於日昨急電趙氏謂該縣現已宣布與南寗政府脫離關係整軍援桂懇飭令貴軍嚴守邊界母逾桂境民生安堵感德靡涯云云惟粤中各方來電則數數催促請湘軍溯湘而上由全縣進攻桂林云云究竟如何應付聞仍將於日内邀集軍政界各要人及省議會議長曁地方各鉅紳開聯席會議决定方針後再行定奪 
[杭州快信]  
　　省農會昨開臨時評議會推舉范高平朱文淵周幼山吳益晨四人爲全浙農會聯合會出席代表 
　　高審廳委沈豫善爲本廳民庭推事王　和爲杭地審廳民庭推事高檢廳同日委劉鴻逵爲鄞縣地審廳看守所長 
　　一師校長問题黄人望辭不就夏教廳現擬聘前厦門大學教務長朱章寶充任不日將成事實 
　　山東公立商業專校長朱正鈞日前率學生來浙參觀並調查制憲昨已回魯索去省憲籌備處草案多本聞將聯合該省法團發起制憲 
　　臨海縣議會十區代表周鍾俊等昨函到省已發出通告全縣一律停選外間謡傳投票說不確 
　　省道籌備處擬發有奬公債票即日實行浙民以該處辦賑撥欵諸欠平允且省議會未予通過恐移他用一致反對 
[南京快信]  
　　財部昨咨省署催將蘇省十年度歲出入各費報部以憑核編 
　　北京管理特種財產事務局因交還德僑財產手續尚須研究特召集會議共同討論王省長擬派温交涉員赴京列席 
　　内務部民治司長馬昭義來蘇調查省會選舉情形昨由寗轉車返京 
　　海州鎭守使白寶山電告灌雲縣大伊山之高圩匪勢極熾現擬率隊往剿又泗陽股匪現已擊散刻正派隊四出追擊 
　　督署前據新編第二師師長馬玉仁呈請將五六兩團編餘軍官張錫五等二十六員仍以本職留師候差昨經齊督指令以謝少堂孫宗海二員係在該鎭供職在先應准格外體恤以本職留神候差其餘編餘軍官二十四員均係上年八月成師時新增人員資勞較淺所請核與原案辦法未符礙難照准應仍一律解散以資結束 
　　調署江寗地方審判廳長林炳勳已於二十日接事 
　　王省長昨委普通文官萬樹銘在省署第四科學習警務處委盧志古充武進縣一等警佐 
　　浙盧永祥派顧四端贛陳光遠派劉春如來寗公幹 
　　段書雲黄以霖昨匀因公來寗謁軍民兩長 
　　浙督署參謀吳克潤·陸部諮議張成恩夏同壽·由京來轉車赴滬經濟調查局總裁李國筠·贛督署參議吳金印同車赴蚌 
　　實業張廳長擬親赴滬調查各交易所信託公司内容以便設法取締 
　　鞏縣兵工廠引線生張恩孝押運七生五山砲彈三十顆·陸砲彈二十顆·連底大引線共裝六箱轉車運滬 
地方通信 
[蘇州]  
　　工巡局爭潮和緩蘇州工巡捐局自五省議員充任攻董事後各界羣起反對結果歸咎温知事之不取公開主義故去温運動工巡捐局實爲一大原因刻下宋錢馮三董事表示辭職縣署雖無核准明文而王道尹又從中調解其勢已較前和緩昨日下午王道尹邀集各團體曁各董事等在怡園開會討論調解問題及三董繼任人物晚間復經温知事在署設筵宴請聞會議成績甚佳各方面已有轉圜餘地不再如從前之固執矣 
　　新廳長來蘇有期江蘇高等審判廳林肖旭廳長奉令調任直隸高等檢察長以京師高等廳長朱獻文調任江蘇現該廳已接到新廳長電知於八月三日來蘇任事故林廳長趕飭各科整理卷宗預備文替 
[松江]  
　　决選中之一區武劇今日（二十一）爲一六八三區同姓名初選當選人决選之期所有第一區之一巿八鄉選民仍假白龍潭縣立第二高小校爲投票所在本區内交付决選者爲張潤生三人張思明二人吳愼之二人祝蘭根一人上午九時開始投票各監察員監視極嚴換票投票每人祇限一張并不許將選票携出塡寫某監察員且迫令不能自寫姓名之各選民將白票投入票匭旋於十時左右秩序稍亂經警察彈壓始息將至十時忽有大隊選民蜂擁入内似係僱來打手前導者手摇白扇口唱「投票投票「此大隊打手即於投票聲中擁至投票處揮拳便打各監察員見勢不佳相率奔避故祇擲毁票匭一只檯桌數件並不傷及一人打畢仍由原導引人押隊從大門而出在塲警察面面相覷噤不敢聲事後始將前後門下鎖宣告中止投票初選沈監督即乘轎往唔複選監督請示請示法當此信付郵時沈尚未回所内之各監察管理等人均作無聊之聚談而已 
[無錫]  
　　清潔無錫會游藝會頂誌清潔無錫會自成立以來努力進行頗著成績端陽日該會集合同志在公園及城内外散發傳單後因暑假將届校内功課甚忙不免稍形靜寂兹定於舊暦本月十八日下午四時假座第三師範禮堂開游藝會并請上海周志伊君來錫演講周君在中華衛生教育會任事於衛生一科頗有經騐此次講題爲「疾病傳染預防法」且帶有各種繪圖俾聽者得以恍然此外尚有其他名人演講最後則表演新劇 
[鎭江]  
　　糖巿最近消息鎭郡糖巿來源甚湧銷路不暢價格步步跌落兹悉各糖號於日昨接到駐滬莊客來電謂糖巿刻已略見轉機上白洋糖每石回漲五錢此間糖價亦隨之而漲凡有存貨者均獲贏利 
　　機工風潮已息鎭郡東南門一帶織綢機工因米珠薪桂全體罷工要求加價經機綢各業董事設法維持從中調解允自即日起每織綢一尺加工錢十文以維生計昨已照常開工矣 
[清江]  
　　嫌疑犯發縣寄禁洪澤湖水巡練董到某前在水面巡緝獲船二艘查載多人劉練董因有形跡可疑之處當將該船扣留呈解淮揚鎭守使署訊究昨馬師長以日來獲匪甚多署内監房擁擠特將要犯九名令發淮陰縣署暫予寄禁其令文略謂本署前據洪澤湖游擊隊劉隊長呈解獲犯單文遠等到署當經分别訊供在案惟現因剿匪之時獲匪甚多本署所有監房窄狹合即暫發該縣寄禁爲此令仰該知事即便將該犯單文遠朱守業劉得勝房國榮冉步青陳瑞芝熊昌元房鳳舞房國楹等九名按名查明騐收暫予寄禁並仰掣付印收備查 
[嘉興]  
　　選民大會情形嘉興本届省選鬧至今日仍未辦竣近更愈鬧愈大變方各走極端在辦理選政者以省令難違故曾分令各區依法舉辦在選民方面以主其事者營私舞弊剝奪選民權利現由褚輔成等發起於十九日下午一時在城中講演廳開選民大會是日天氣炎熱溽暑薰蒸選民冒暑蒞會者約五六百人公推沈鈞儒爲主席登臺宣佈開會宗旨繼由褚輔成田文淵等發表意見並經到會選民公决對付方法（一）電省請求將嘉邑省初選作爲無效重行調查重辦省選（二）推定褚輔成等十一人爲代表晋謁汪初選監督將本届封存縣署之各區票匭不予開票一律作爲無效（三）另推幹事百餘人分頭組織選民監察團以防此後重選之舞弊並經各幹事公决於二十日午後會議進行方法至散會時已四句鐘矣代表褚輔仁等遂相偕入縣謁汪知事陳述各種意見汪以未曾開票破綻未得遽行宣佈無效事實上亦難辦到僅允未辦各區再由縣令飭於二十日補選定於二十二日開票届時如有不合法之處自當再定辦法現聞代表方面擬於開票昨分别監視以便檢舉 
雜評一 
[十年公債（庸）]  
　　財政部之整理舊債辦法尚在試驗之中未者成效而三千萬元之新公債乃文有發行之計議其條例且已以教令公布此項鉅額之新債其法律上地位如何（依約法募債應由國會議决）用途如何姑勿深論即就募債之把握而言亦令人不能無疑 
　　内國公債自民五以來信用一落千丈國民對之幾皆有不願購買之决心故三四兩年公債尚可以攤派之法普及於一般社會而五年以後之債票則除以二三折向銀行躉數抵押外别無銷售之路現在情勢旣無異於前則新債之能否博得國民同情而易於募集尤不待煩言而决在政府先例具在或不難以躉數抵押爲變相之借欵特當此整理舊債聲中而有此現象朝三暮四愈足招國民之齒冷耳 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[京奉路水阻通車之滬聞]  
　　滬寗滬杭甬二路管理局昨日（二十一日）接京奉鐵路來電云在繞陽河白旗堡二車站之間大發洪水軌道浸没水中往來各車不能通行云云故滬寗滬杭二路車務處已通電致二路各大站所有通車客票售至溝帮子車站爲止以上各站聯票暫停出售云 
[米店執照業已送逹米業商會]  
　　條文已經修改 
　　公共租界各米店因反對工部局令領執照全體罷巿一事經總商會會長聶雲台向工部局一再磋商工部局允予修改第三五六條並經米業董事奚賡虞向同業米店竭力勸導雙方讓步和平解决各米店照常開巿所有修改照内之條文經總商會聶會長向工部局總董磋商就緒工部局已將中西文合壁之執照刋印裝訂成册於昨日送至總商會轉送天后宫米業商會請爲轉發（執照原文前已公布不錄）其照内第三五兩條略予修改外其第六條改爲工部局衛生處巡捕房人員均不得有何等干涉字様所有調查存米數量改由米業公所嘉榖堂查報該會會長奚賡虞接得執照後當於昨日下午四時邀請米業各董到會集議之下决定即日實行其欵暫由嘉榖堂塡付一面再將執照編號派員分送以便實行調查云 
[上半年運美貨品之統計]  
　　英文滬報云今年六月以前半年内由滬運美各貨品之統計現正由美總領署編成發與各美商參閱計過去半年由上海運往美國之貨值較諸去年上半年减少美金一千一百萬元上年上半載爲四八九八五八五八元今年上半載則爲三七一九八二八五元 
[錢業公會請禁輕質銀角]  
　　本埠錢業公會昨届常會之期在蓬路會館開會除幾種議案不關重要者外其中有議案一條爲禁止輕質銀角之輸入近來廣東雙毛輸入頗多多由小錢莊兌換該公會因此項雙毛較普通銀角質地爲輕深恐於巿面發生關係故昨經議决一方面呈請海關禁止此項銀角之輸入（此項雙毛聞係由矣艦輸入）一方面通知本埠小錢莊一律停止收兌云 
[昨日車運進出口之現洋寶銀]  
　　昨日（二十一日）滬寗路大通運銀公司承運天津裕津永孚等銀號寶銀計五十三箱共十五萬九千兩又現洋一萬元已於昨晨到滬又本埠中國銀行運寶銀九箱計五百四十隻重二萬七千兩交通銀行寶銀三箱計一百八十隻重九千兩均運往南京 
　　滬杭路同和運銀公司承運現洋二萬五千元至杭州二千元至硤石一萬八千元至嘉興二千元至臨平 
[上海商科大學籌備消息]  
　　東南大學除教育農工三科設在南京外其商科大學以人才與環境之關係擬設在上海經籌備員郭秉文博士租定法租界霞飛路二百九十號尚賢堂房屋爲校址後以曁南學校亦有在上海設立商業專修科之計畫爰由中南協會提議請東南大學曁南學校合同組織藉以集中人才節省經費擬定名稱爲東南大學曁南學校合立上海商科大學舉定黄奕住史量才聶雲臺穆藕初錢新之張公權陳光甫簡照南郭秉文柯成楙黄任之高踐四朱進之張子高趙厚生君等十五人爲上海商科大學委員會委員其經費由東南曁南兩校酌量分任業已報部備案兹以學年開始商科大學亟須成立由郭秉文君來滬邀請黄任之博士馬寅初博士朱進之博士柯箴心劉樹梅高踐四張子高周啟邦王祉褘諸君並職員楊釗泉趙叔通徐幹卿等於本月十四日就尚賢堂設商科大學籌備處經幾度之集議大致已皆就緒聞已决定招預科曁本科一年級生各一級並設夜校以便增進商界之最新應用智識是項章程俟二十一日開商科大學委員會通過後即可發表云 
[學生總會理事會紀]  
　　昨日午前九時學生總會開理事會列席理事喻育之吳江冷林寶慈湯宗威毛一豐等由喻育之主席議决案如左（一）促應出評議員之學生會速派評議員（二）請各地各團體研究我國在太平洋洋議應提出之議案十一時散散兹錄發出快郵代電兩則如下 
　　致各地學生會電本會於本月微日由理事會决定八月六日爲評議部之本年常會開會日期當即通告應出評議員之學生會從速推定評議員塡具證書務於八月六日以前趕到上海想邀青及惟評議關係甚爲重要對於本會則理事亟應改選會務亟應報告對於時局則内政外交錯綜複雜亟應詳悉研究萬一評議會不足法定人數恐本身組織問題尚無從解决其餘更不待論此種情形諒在諸君洞察之中兹因八月六日轉瞬即届貴會所應出之評議員當已推定特請貴會先將評議員姓名函知本會並促其於八月六日以前抵滬無任企盼中華民國學生聯合會總會箇 
　　致各省各團體電本會於諫日通電主張加入太平洋會議並以伍顧兩公爲代表諒邀察及惟我國在太平洋會議所應提出之議案非預先集思廣益恐臨事倉卒張皇縱代表得人而後盾薄弱對於本國對於世界皆無裨補寗不辜負美大總統發起之盛意耶務祈國人迅即將我國在太平洋會議應提出之議案從長研究以啓友邦之注目作代表之根據本會同人倘有所見自當隨時貢獻藉資商榷機不可失願共圖之中華民國學生聯合會總會箇 
[教職員聯合會臨時職員會紀]  
　　昨日下午五時上海學校教職員聯合會開臨時職員會出席者爲李登輝吳和士唐伯耆吳右雲朱少章狄君武等由吳和士主席所議事件如下（一）討論各公團聯席會議議决之執行案二件所有本會之分子被推爲執行委員者應取何種一致之態度議决北京學潮現將解决况本會應與北京之教職員聯合會取同一方針未便兩歧該執行案因事實之變遷已失時效無須執行惟本會在北京學潮未能完全解决以前仍應一致聲援堅持上届電告各調人之主張（二）報告電致各調人表示本會主張及分函各省區教育會請其提前開會解决目前重要之教育問題已俱照辦（三）報告前次議决派代表一人赴京現因教潮將次解决南京杭州代表已從緩北上本會代表亦應暫緩（四）民福學校翁國勛寄來意見書開具二條議决存會以備採擇其餘各件俱屬會内事務從略七時半散會 
[舊松屬欵產爭議之解决法]  
　　奉賢等六縣與松江縣爭執舊松屬教育慈善欵產一案自五月間七縣代表在滬海道署便議後即經教育廳長會同滬海道尹將會議結果呈報省署日昨王省長已將解决辦法指令胡廳長王道尹轉飭七縣遵照其令文云查此案爭議至八年之久官廳與人民以自决之權乃久久不能自决萬難再任遷延兹經審定事實參以法理將八年所訂辦法六條一槪廢止重訂處理舊松府屬慈善欵產辦法四條藉資解决所望松江及六縣人士悉化成心互維公益本公署不勝厚望除教育欵產問題另令飭遵外仰即會令松江等七縣知事轉行知照計發辦法（第一條）舊松府屬慈善欵產已辦慈善事業在性質上成立爲財團法人者其財團法人應隷屬於現在之松江縣（第二條）前條之財團法人不得以行政區劃變更之故而縮小其事業所及之地域（第三條）財團法人之監督權屬於松江縣知事（第四條）財團法人之董事仍依習慣辦理不以松江縣人爲限（說明）法人成立已久並無不便現時又無取締之各種法令自應暫依向來習慣辦理名爲董事者照舊名爲董事母庸另設議董向來由縣知事聘委者照舊由監縣知事聘委不必多所紛更舊松屬之慈善事業在習慣上本無某縣人得爲董事某縣人不得爲董事之限制而爲免滋物議起見尤有兼聘各縣人爲董事之必要本條特申明之 
　　此外另有訓令教育廳文兩件兹併錄如下（其一）查舊松府屬教育慈善欵產各縣爭執一案前令廳道召集各縣會議嗣據會呈前來經將慈善欵產部分由本公署重訂辦法四條指令廳道會令各縣知事轉行知照在案至教育欵產部分本公署查核全案始末本非爲六縣爭執之要點祗因慈善欵產未能解决致教育亦牽人爭端兹者慈善欵產業經省定辦法飭行遵守則教育欵產有屬於舊松府而現尚未經松江教育行政機關辦有固定事業者自應由本公署决定處理以劑其平查民國四年一月上海等縣公民劉增祥等公呈爲是案爭執之始察核該呈叙及教育一項爲储學洒掃田與融齋書院查融齋書院田產據查松江擬辦乙種農校尚未觀厥成功應遵照省頒縣巿鄉學校聯合會規程由松江等七縣組織縣學校聯合會於松縣境内設置舊松屬七縣縣立乙種農業學校一所一以符前清府書院校士之旨一以息歷年各縣爭議之端至府學洒掃田本專修府廟洒掃之用現在府祭已廢此項田畝如尚無其他確定用途應與融齋書院田產一併辦理其餘松江所有教育欵產無無與舊松屬有無關係而事經松江辦理已久槪不許任何一縣再滋異議合亟訓令該廳長仰即會同滬海道尹轉令各該縣知事轉行遵照（其二）查松江舊松屬教育慈善欵產因六縣爭執發生拉租一案本公署迭經訓令有關拉租各縣知事嚴行禁止並飭將所拉租欵分别歸還各在案現在爭執問題業經次第解决從前各縣所拉松江·以及松江所拉金山等縣租欵應即遵照迭令尅日歸還歸還之法應責成各該縣知事查明本縣所拉之欵實在總數若干除例支納稅等用費外實存總數若干務須澈底清查不得絲毫短少查明之後即將該欵正式咨交原有租欵之縣按數核收會呈具報此令到日應限二十日以内辦理完竣如再有抗不歸還情事一經查實惟該知事是問仰該廳長會同滬海道尹嚴令各該縣知事一體遵照 
[各團體爭運桂軍火之覆函]  
　　日前旅滬粤商各團體並上海商業各公團因北京委派專員來滬守提小川丸軍火事在廣肇公所集議對付辦法僉以此項軍火一有移動即不運桂難保不遺禍他省因决定函請何護軍使主持非至和平統一後不能移動以免殘害同胞昨日廣肇公所接軍署復函云逕復者頃接貴公所及各公團來函具悉一是已據情先後電陳中央核示矣此復即頌日祉松滬護軍使署啓七月二十日 
[某總長行將來滬]  
　　鐵路局方面昨得京電某總長將於明日（二十三）由京携眷南下定二十四晚抵滬飭即預備花車前往迎迓云 
[熊希齡離滬]  
　　賑務督辦熊希齡於昨日（二十一日）晚乘滬寗路由滬十一點三十分開行之夜班快車赴鎭聞勾留一二日尚須赴寗云 
[廿一誌新世界之兇劇]  
　　證明陳銀泉實非兇手判即開釋 
　　六月十七號夜新世界游戲塲内發生兇劇事後陸續獲案計共十一人經公共公廨訊明開釋十人尚餘無錫人陳銀泉（又名陳裕泉綽號小無錫）一名因徐子和謂其係開槍之趙長山化名故仍在押候訊詳情已廿誌本報昨晨捕房傳齊人證將陳解至第四刑庭九時半由陸仲良襄讞會同英義兩國副領事包克本費洛二君升座研訊先由捕房代表費斯福律師起述案情略謂捕房控告被告（一）在新世界游戲場内意圖謀害二百六十二號華捕（二）在九江路口實行謀斃五百四十二號印捕但對於所控一切證據直接獲得者殊少祇可以證明十七號夜被告確在新世界吵閙而本案最顯著之點即印捕身中之子彈與在新世界内拾獲之子彈係屬一式當然由一支手槍内放出但據被告在捕房所供完全否認此事以伊前因開駛汽車撞斃一人故逃往漢口當此案發生之時伊已在漢等語惜乎被告無律師代表克雷斯律師今雖願爲被告代表惟該律師前嘗代表徐子和徐今爲本案證人若使該律師再爲被告代表恐有未便旋由工部局西醫麥克司到堂證明槍彈係入印捕前胸傷及肺部身死彈已由背脊骨内檢出華捕則係被槍擊斷腰骨一根現將醫愈並將檢出子彈呈案又由包探張盛全上堂稟明往漢移提被告在途中時渠云前因開車撞斃人命逃往漢口云云又由二百六十二號華捕樊德功上堂因傷未全愈故坐而稟稱是夜在新世界上差見十餘人聚談我恐彼輩非幹好事加以注意後見一人出手槍餘人遂散問官訊至此問樊開槍之人今在此否樊舉目四望答稱並無此人捕房律師即詰樊曰爾前在醫院曾指被告係開槍之人今何言無樊曰爾前在醫院曾指被告係開槍之人今何言無樊曰當時我確係指他開槍後覺誤會故今天到堂憑良心說話開槍者並非此人其人係穿短衣於是官命被告將所穿長衫褪除着該捕再認樊續稱衣之顏色不同而開槍者之頭髮係當中分開身材較被告略長等語又由新世界守夜人徐生發持彈壳一枚到堂聲明係於出事之次晨在自由廳外拾得者而新世界稽查張芝江亦到堂作證謂所見之開槍人頭髮係當中分開身材較被告略長穿淺藍色短衣面貌姣好操上海口音繼由一千三百二十五號·五百八十八號·一百十七號·二百零三號·華印巡捕各兩名相繼到堂稟明是日伊等各人目覩情形並將在西藏路拾得之彈壳一枚呈案捕房律師乃命要證徐子和站入證欄將其於一號八號兩天在捕房供述披人之頰者係趙長山開槍者亦係趙長山之供詞全文及其在捕房指認被告即趙長山之情形向徐盤問詎徐將自已簽字之供詞完全推翻並稱趙長山其人共見過兩次是夜係穿華絲葛長衫頭戴白帽據李子剛云槍係趙開我在捕房祇說被告頗似趙長山云云即由一百九十號西探及新閘捕房繙譯葛寶華分别投案證明當時徐子和在捕房一見照片即云彼係趙長山及將被告由漢提來雜於七人之内徐又即立時指出之情形堂上遂命繙譯將被告在捕房之供詞誦讀一過所供無一語涉及本案中西官磋商之下宣布堂諭云訊核各方面之證言被告實非本案内之兇手應即開釋 
[糖北貨之巿况]  
　　車糖巿面太古洋行連日開出其有十萬包之譜尚供不敷求實因内地各埠需貨甚亟但裝去無多湖北烟臺兩埠共辦去六七萬因之劃盤又有差不齊上擋下擋最爲堅俏太古二五二七五兩色廠家已有停製之說以後太古二五二七五兩擋恐從此無貨矣棉赤今已到二百餘包價七兩四錢巿形甚俏嗬赤亦仍缺乏 
　　北貨中徐魁即徐州所產之瓜子現届新貨成熟之候突遭蛟水淹没圩塘冲坍預計收成已屬不多故巿價頓然高起價至八兩尚擬看高津商桃玉前被洋莊收買貨缺價高今價開二十三兩蜀產米心又升五兩價至一百九十兩統占開一百八十兩 
[昨晚敏體尼蔭路之巨聲]  
　　法租界敏體尼蔭路即八仙橋大世界後門外牆脚旁於昨晚九點時忽發現巨大之聲轟然一嚮烟霧彌漫傷及小販某甲之脚骨並無大碍當由某號巡捕得悉立即報告捕房飭派包探等前往查勘一週回稟捕頭聽候核奪 
[函送紗布交易所部給執照]  
　　上海總商會昨致華商紗布交易所函云逕啓者本月二十日准江蘇實業廳函開前據上海華商紗布交易所以修改章程等件呈送到廳即經敝廳據情轉呈並批示在案兹於本月十九日奉農商部十六日指令開據呈已悉查該交易所所報修正章程等件大致尚合應准給發營業執照一紙仰轉給具領該交易所營業保證金姑准暫存上海交通銀行另候指定存儲合行令仰轉飭遵照此令等因並附營業執照一紙到廳相應檢同原發執照函送貴會即希轉給具領並轉知該交易所仍遵部令辦理是荷等由並附營業執照一紙到會相應具函轉送即請查收見復爲荷此致上海華商紗布交易所上海總商會啓七月二十一日 
[中國證劵交易所領到執照]  
　　本埠法領事署因鑒於法租界内各種交易所鋒湧而起特訂定取締條例七條所有已經成立及正在籌備之各交易所均須經過此項檢查手續方准註册發給營業執照聞天主堂街中國證劵交易所早經遵依取締條例將該所章程規則等件呈請註册當由法領署派員審查確實現已在法公堂檢察處註册並由法工部局發給元號營業執照交該所具領矣 
[部令查絲繭業兩交易所内容]  
　　上海絲繭同業已有兩交易所發現一係七里經與黄灰絲業等組織名曰上海絲繭交易所一係江浙皖絲廠繭業總公所組織名曰上海中國絲繭業交易所業經所籌備主任分别呈部立案在案兹悉兩絲繭交易所現下均未批准前日上海總商會接江蘇實業廳令文内開案奉農商部訓令開案據上海絲繭同業來部電稱各情並據沈鏞等呈報組織上海中國絲繭業交易所除呈廳核轉外繕具各種文件請核准備案到部查該兩交易所之交易物品其内容及範圍是否純係相同究於當地商業實在情形若何除該兩交易所呈請立案文件旣經分呈有案原文不另抄發外合行抄錄關係各電令仰該廳依法從速詳細查明呈復以便核辦此令等因合行抄錄文電務希貴會就近詳查具報以便呈部核辦等因聶秦兩會長奉文後已於昨日遵令查明呈復實業廳查照矣其呈復原文大致謂絲之一物種類繁多有機械廠絲有輯里乾經白黄灰絲以及各繭商等業如果各就其所轄範圍分投舉辦則絲經之產地與品質旣絶不相同雖一區分設兩所於條例尚無抵觸云云 
[友華銀行銀巿報告]  
　　中美新聞社譯友華銀行二十一日報告云昨日倫敦銀價近期跌一便士三七五遠期跌一便士二五紐約銀價不動倫敦紐約間滙價跌至三五八半今日此間開盤金鎊金洋俱不動交易價金鎊現資與七月份爲三先令八便士七五八月份爲三先令八便士半金洋七月份爲六六半八月份爲六六又四分之一此爲晨間之價午後巿况堅固賣出金鎊三先令九便士金洋六七七月份交貨 
[工商研究會桂棉考檢之報告]  
　　本埠中華工商研究會前以我國植棉關係重要曾囑桂省商會胡梅冰君就地考察並給以專書俾資實騐旋經胡君將該省棉様六種郵寄到會即由該會敦請楊樹浦穆公正花行棉場主任尤惜陰君予以考騐兹經考騐得桂省之日南·柳州·蒼梧·桂林·南寗·鎭南·等各道其色澤因該省雨水過多害蟲亦盛故較中部爲次其纎微則較通棉尚勝其長度則各道不等但棉之生活其長緣該省氣候較煖至棉之柔性紡力均經詳註惟地力佳人工勤子可用則以日南道產爲桂省之冠該省缺乏農學常識亟應合各道之力設立土質化騐局化騐棉區土質所含成分若干並於各縣設立製肥所計棉之肥料主要爲燐酸次爲砷肥再次爲窒肥而選種尤關緊要不良分子亟宜淘汰如是則桂省棉產前途必無限量云云其報告極爲詳盡除經該會專函答謝尤君外並於日前將報告單錄送桂省以資指導云 
[亞細亞皇后號明日抵淞]  
　　昌興公司亞亞皇后號由小吕宋香港開來將於明日（二十三號）正午十二點鐘抵吳淞即須開往温古武與日本接客小火輪是日下午二點三十分到新關碼頭送客小火輪下午四點三十分由新關碼頭開往吳淞 
[疏忽工程釀成命案之給恤]  
　　閩人歐陽鐵梅在城内靜修路修理陰溝處傾跌斃命案業經何護軍使令將滬南工巡捐局工程主任飭記大過一次該管工程員罰薪一月示儆外並着該局撫恤洋三百元交該家屬具領業於前日令行工巡捐局姚局長遵照辦理矣 
[金神父路之命案賣凉粉小販被人毆斃]  
　　賣凉粉之小販某甲於昨日上午十二點時挑擔至法新租界金神父路不知因何與買客某乙口角被某乙將甲猛擊數下擊傷要害立即倒地身死當爲巡街捕查見將乙拘獲帶入捕房管押一面將尸車送同仁輔元堂騐尸所聽候稟請中西官檢騐核辦 
[和民坊命案三誌]  
　　住居閘北和民坊之江北優伶唐三被沈小安子徐小德子戴小三子戴小四子昌懷中朱國鈞小楊子崔大安等毆傷身死一案已兩誌前報連日陸家莊一帶茶坊酒肆盛傳有冤魂附體索命情事此種怪誕傳說不知何來現有人實地調查謂十八日清晨有死者好友某中在南碼頭遇見是案嫌疑犯劉小駒子詎劉見甲後神色慌張甲知有異將劉騙至閘北其時死者家屬均赴地檢廳訴冤惟留唐三姘婦阿鳳一人在家當由阿鳳及死者親友數人向劉盤問據劉云日前因沈徐等見唐三每日到園演戲必携阿鳳同往欲向死者拆梢洋三十元我曾勸唐出洋十元了事因唐不允作罷以後唐三被毆致死並不在場云云不料正談論間阿鳳忽上前將劉扭住指劉爲兇手之一大聲喊冤求在場親友代爲伸雪一時哄動附近隣居均來觀看經衆允許將劉送官究辦傳者遂故神其說謂爲寃魂索命此則事實也現由該親鄰等據情報告四區一分所派警將劉提案收押聽候訊究矣 
[石作夥戳斃同伴之公判]  
　　一等有期徒刑十二年 
　　許紹倫用刀戳斃傳阿六一案曾奉上海地方檢察廳預審明確起訴審判廳請爲公判而屍父傳銀和一再投廳禀請伸雪並將屍棺領回奉諭候核在案兹悉此案前日上午十一時奉該廳刑庭長田毓靈會同堵陳兩推事官並檢察官郭壽璜等特開第五法庭選任義務張律師亦蒞庭候示問官命提許紹倫至案供年二十三歲寗波人向在治下商船會館附近許順泰石作爲夥舊曆五月十四日有同作夥傅阿六因失去綢褲一條堅指爲民人所竊並揚言欲將民人謀死傳阿六并預購小刀一把問官得供謂曰不對前者爾在檢察廳預審時供明在北巿地攤上出錢一百文購得兇刀一把何以今日公判庭上尚思翻供耶答稱民人在檢廳預審時胡塗混供實則兇刀確爲傳有又問爾共戳幾下供一刀問官又謂旣戳一刀何以死者受有刀傷二處供民人不知又問爾與傳阿六向來有無仇隙供素稱莫逆又問爾與傅之臥室同在一處抑係分開兩處供同在一室又問爾未行兇之前兇刀藏在何處供兇刀實是傅物五月十六下午九時因與民人扭毆以致兇刀落地當爲民人搶取一時忿極還戳是實問官曰前者爾供傅失褲之後傅約爾至豐記碼頭茶肆中吃茶其時同作各夥咸集傅堅指爾竊渠之褲是以爾異常羞忿以傅不應當衆羞辱潛至北巿購得兇刀一把回作後放在自已傢生籃内此項供詞爾尚能記憶否供是的問官曰然則爾何以稱兇刀實爲傅有該犯語塞反問爾在何處被獲供在北巿愛文義路地方被同作夥周彩金等拘獲送案是實又問究竟傅阿六之綢褲爾曾否竊取供並未竊取求察許羅氏供年四十九歲在商船會館左近開設許順泰石作問官問曰許紹倫用刀戳斃傅阿六因何起釁該氏答稱起釁情形不知惟是晚九時許氏在客堂内與傅阿六閑談忽見許紹倫由外奔入不由分說突將傅扭毆傅即踣倒作塲間内氏上前排解已經不及許紹倫即向外奔逃無蹤氏趕向察看但見阿六胸部流血不止氏至此始知被紹倫用刀戳傷氏駭極立起召集各夥分投追拿一面將阿六舁送醫院療治無效而死至當晚二時許由作夥周彩金等在愛文義路小客棧門前將紹倫尋獲是實又問爾旣稱當時不知因何起釁現下爾可知曉該氏答稱事後據同作各夥咸稱因阿六失竊綢褲所起又問其時爾子許愼德在家否供不在迨我子回家阿六已經斃命矣又問兇刀係在何處檢獲供稱在作場門口馬路旁檢獲遂交由巡警携回一區一分所等語問官又命傳許愼德周彩金二人至案供詞與許羅氏略同問官逐一駁詰各執如前當由郭檢察官起而論告略謂許紹倫用刀戳斃傅阿六核其情節情尚可原因遭傅阿六羞辱難堪是以氣忿下此毒手兼之在預審時自知一時錯誤致肇此禍後悔無及等語應請貴審判長從輕處斷云云選任律師亦出庭爲該被告辯護一切問官會商之下遂諭辯論終結聽候宣判諭飭將許紹倫還押餘人斥退昨日上午又奉問官開庭命提許紹倫至案略詰年歲即當庭宣判以其殺人罪成立判處一等有期徒刑着監禁十二年以儆 
[槍斃劇盗金錫林]  
　　松滬護軍使署昨日槍决劇盜金錫林一名兹錄布告於下案據淞滬警察廳呈解拿獲結夥持槍搶刦福佑路明通煤炭店主胡鄒氏金鐲並槍傷店夥桑永興致死案内之盜犯金錫林一名請予訊辦前來卷查本署前據公共公廨先後呈解盜犯馬良鶴陳金奎李春陽陳癩子及張金三錢牛奶陳梅記等到署當經訊據該犯馬良鶴陳金奎李春陽陳癩子等均供認夥同在逃之金錫林行刦英租界培開爾路同慶公烟紙店得贓又據該犯張金三錢牛奶供認夥同在逃之金錫林等攔刦英租界海寗路行路某婦人金鐲得贓又據該犯陳梅記供認夥同在逃之金錫林等行刦美租界北福建路新陽飯店女店主金鐲得贓等情業將該犯馬良鶴等七名分别按律懲辦并飭緝在逃之金錫林務獲併究各在案兹據將該犯金錫林一名拿獲呈解到署正發交軍法課提訊間復據浙江警備隊第 
 
 

Page 15

 
 
二區帮統會同嵊縣知事以該犯金錫林前在嵊縣犯案纍纍抄送證據呈請併案訊辦前來一併發課嚴加研鞫據該犯金錫林供認曾在嵊縣夥同已獲之黄乃良等多人連刦黄箭板袁姓等三家得贓又夥同已獲之黄乃良等連刦桃後崗張姓·湖村橋周姓·羊岩頭某姓等三家得贓又夥同已獲之張明增等搶刦開元某家得贓又在上海夥同已獲法辦之馬良鶴·陳金奎·李春陽·陳癩子等搶刦英租界培開爾路同慶公烟紙店得贓又夥同已獲法辦之張金三·錢牛奶等途刦英租界海寗路某婦人金鐲一支又夥同已獲法辦之馬良鶴·陳梅記等搶刦美租界北福建路新陽飯店女店主金鐲一副又结夥搶刦華界福佑路明通煤炭店女店主金鐲一副并共同開槍擊傷桑永興身死各等供不諱查該犯金錫林一名供認先後夥衆持槍侵入商店及民居行刦得贓共九次又夥衆持槍在途行刦一次又夥衆行刦商店開槍殺人一次實已觸犯刑律第三百七十三條第一二兩欵及第三百七十四條又第三百七十六條之罪同時俱發似此窮兇極惡實屬罪不容誅自應按照懲治盗匪法第三條第一二兩欵之規定科處死刑以昭烱戒除飭提該犯金錫林一名騐明正身押赴行刑塲依照軍法執行槍决外爲此布告軍民人等一體知悉此布 
[省教育會之公函]  
　　江蘇省教育會昨致本省中等以上學校函云敬啓者前奉一函請貴校長於本月二十三日赴杭出席江浙兩省中等以上學校聯合會兹因二十日起適本省舉行教育行政會議各校長有未能同時赴杭者經函逹浙教育會改期開會得復改二十八日查是日行政會議或尚不及閉會已再函該會請改於八月一日開會尚未得復用先函逹一俟會期確定即再專函奉告敬頌台安江蘇教育會謹啓 
[滬江大學舊同學之新組織]  
　　滬江大學學生原有滬江同盟之組織唯其中會員悉以大學畢業者爲限其餘在中學畢業或肄業及會在大學院肄業者均無會員資格然在中學肄業或畢業後出校及在大學院肄業二三年者爲數何止數千即以上海一埠而論亦不下七八百人平時幾無組織不通聲氣感情隔膜不特同學之友誼有乖實亦乏團結之能力該校出校學生有鑒於此特發起組織滬江同學會（名稱未定）以聯絡同學感情服務社會輔助母校爲宗旨現已推出梌振東張國勳張舍我三員爲委員起草會章並於今晚七時半在中國青年會之食堂商議一切凡爲滬江舊同學俱可加入云 
[青年會音樂大會預誌]  
　　廣東嶺南大學銀樂隊現乘暑假閒暇游歷國内諸名勝藉以宣揚國樂全隊同志三十餘人沿途奏技業已抵滬暫寓本埠廣東浸信會即由該會招待一切聞四川路青年會爲提倡美術鼓勵學子起見定於今明（二十二二十三號）兩晚八時半舉行音樂大會敦請該隊全體到會演奏絶妙樂曲以嚮知音想滬上不乏熱心贊助之士自必樂予贊成欲聆高尚音樂者幸勿交臂失之入座劵預定一元普通七角云 
[寰球學生會代聘女教員]  
　　寰球中國學生會介紹部現受外省某女子師範學校託聘國文國語兼算學女教員二席以曾在高等師範畢業或具有相當程度並明白現時教育新趨勢者爲合格月薪六十元膳宿川資均由校擔負如有願應聘者可往該會接洽 
[書套公所選舉會之結果]  
　　二十號書套公所開選舉會下午三時陸續到會者計四十六家缺席二家當即推濮文彬主席摇鈴開會秩序錄下一振鈴開會二報告開會宗旨三舊職員將一切事務交替四選舉新職員五歡迎新職員六振鈴散會新職員姓名列左正董張佐儀副董薛煥根李福林書記王乾欽會計華鏞龍庶務黄根大朱保英查賬員濮文彬宋同福幹事調查員八人張漢鼎馮錫金戈阿佩邊根發章云良徐忠史王恒春楊福生選畢散會已鐘鳴九下矣 
[大東門内新設之襪廠]  
　　鄧樹棠君精究機織品有年現爲提倡國貨起見創設華倫織造襪廠於大東門内大街中巿製成（松鷹）（竹美）等牌單雙線長短統麻紗絲光等襪價廉物美現已先行交易訂於陰曆七月中旬正式開幕 
[証劵物品交易所消息]  
　　上海證劵物品交易所巿塲揭示第三百二十六號云本月份交割棉紗除原有集益公記棧外今又抝定公記棧爲堆存棉紗之倉庫其棧租與集益公記棧同又巿塲揭示第三百二十七號云本月期定期買賣按照營業細則應於三十日交割而三十一日適是星期應改期二十九日交割自二十八日起停止定期交易兩天又巿塲揭示第三百二十八號云八月一日起棉紗等級表施行期限改定八月期起至十一年一月期止棉紗等級表同又巿塲揭示第三百二十九號云定期買賣之期限八月一日起更改如左證劵八月期至九月期棉紗八月期至十一年一月期棉花同上大連豆八月期至十月期河南豆同上本廠豆油同上豆餅八月期至九月期芝蔴同上 
[川沙籌建文廟之議案]  
　　浦東川沙縣籌建文廟曾誌前報兹錄籌備處議决草案如下（一）本邑公益會議議决忙銀帶征項下自民國八年起每年提存洋二百四十元存儲中孚銀行按月生息以備建築文廟惟爲期太遠數亦不敷今蒙縣長首先提倡撰啓募捐以期集欵觀成先立基礎（一）議勸募捐欵約需萬金參照上南兩縣文朝規制先建大成殿及旁屋數間再圖據充（一）建築工程事務經兩次會議公推顧蘭洲陸蓮溪兩先生承辦奉縣加委以昭愼重再由承辦員選任帮辦員酌給薪水工竣截止（一）此項建築爲重大問題闔境紳商士庶必能熱心揭助已奉縣長分别函委巿鄉各紳董分任募捐以收集腋成裘之效（一）議各紳董經募捐欵隨給收條外陸續繳縣轉發欵產處收存備用其存根及捐册俟收捐截止時一併呈署存查（一）議募納捐者之姓名工竣後全體勒石以昭徵信而垂紀念其有慨捐鉅欵者請縣呈省給奬以示優異（一）議本年古曆五月初一日起爲開始寡捐之期四個月爲限九月初一爲開始繳欵之期兩個月内繳清十一月初一日爲經始庀材之期由承辦員繪圖商同主任員呈縣籌備擇吉興工 
[海軍署課員升任營長]  
　　海軍總司令公署昨接海軍部總務廳公函内開本部隸轄駐京之第一營陸戰隊營長也庚近因案開缺所遺該營營長一缺查有貴公署課員劉義寛堪以升任相應函請查照飭令該員尅日來京任事等因藍總司令准函後已飭知劉課員遵照矣 
[華界宰牲公作改良建築之呈報]  
　　滬寗蘇三帮同業在薛家浜所設之宰牲公作因房屋不甚合式曾經淞滬警察廳令飭取締而該公作亦因原租地址期限届滿有另行租地建造之說嗣因無相當地點仍向原業户增價續租呈廳查核在案兹徐廳長以宰猪公作關係公衆衛生不能不從事改良故飭本廳衛生科長前往勘明形式復候核奪旋由該公作代表將現在建築内容及改良情形繪成圖式呈請徐廳長查核矣 
[英美烟公司工人罷工續誌]  
　　浦東陸家嘴英美烟公司老廠機車間工人以西人督工苛刻要求撤換未遂同盟罷工已誌昨報兹悉機車間工人極爲重要一經歇業牽動全廠工作故各部份男女工人約共三千餘人昨日皆無工可做一律休業恐風潮一時不能解决云 
[滬南清潔捐認商又易人]  
　　滬南工巡捐局長昨發牌示云爲牌示事案查本月十六日東南區清潔捐開標黄鑫記以最多數得標照章得標人應自投標日起限三日内具認保切結加具殷實商號保狀並繳三個月常存捐欵以憑查核給諭逾限即將保證金充公改歸次多數接辦現距開標已四日未見該商黄鑫記出具保狀繳存捐欵自應照章辦理除將該商保證金充公外合行牌示仰次多數商人張才卿於三日内將認保切結並常存三個月捐欵一併遵章繳局聽候給諭承辦此示 
[昨日公共公廨訊案紀]  
　　昨日下午公共公廨民四庭由陸襄讞會同日田副領事訊理（一）王肯堂訴王賢祺不交定貨洋碱請追損失案前判原告敗訴兹原告請求復訊「結果」本件聲請不合法應於駁回（二）陳芝藩訴邱萬興欠租請飭押遷案「結果」着被告於十四天内遷移並給付原告租洋十二元民三庭由兪襄讞會同英包副領事訊理沈昶記與鄧振羣婚姻糾葛案「結果」改期再訊 
[私帶烟土保洋充公]  
　　老閘捕房包探陳桂卿前晚在福建路查兒湖州人楊伯啓形狀慌張當在其身畔搜出烟土一包帶入捕房禀奉捕頭着楊存洋二十元保出昨奉公共公廨兪襄讞會同美約副領事傳訊即據陳探投訴被告存洋保出今臨訊不到請示中西官得禀判將保洋充公烟土送海關焚燬 
[客棧違犯烟禁之科罰]  
　　總巡捕房包探尤阿根於十四號夜協同西探查悉廣東路六百八十九號門牌泰安客棧内容留庽客開燈吃食鴉片烟違章回訴捕頭禀廨出單於昨將該棧經理陳文壽傳至公堂經中西官訊明判陳罰洋十元充公抄獲之烟　燬去 
[私帶烟土之科]  
　　某輪船夥吳渭生日前在外埠私帶烟土十餘斤來滬將土藏在行李内爲三百六十號華捕查見上前盤問吳棄土圖逃當山該捕將吳追獲連同烟土一併帶入捕房昨日解送法公堂請究先由該捕上堂禀明前情吳供此項烟土由姚姓在漢口地方帶來令民人送至英租界偷鷄橋地方餘供支吾中西官判吳罰洋一百五十元烟土消毁 
[身藏烟土罰十元]  
　　周增法前日身藏烟土三包在楊樹浦華特路被探張玉嶺查出拘押捕房昨解以共公廨經中西官質訊之下判罰洋十元充公土送海關焚燬 
[汽車傷人兩則]  
　　某號汽車於昨日上午駛經新閘路撞倒揚州人周水華足部受傷由新閘捕房七百五十一號華捕前來將汽車號碼抄錄另雇車送受傷人往仁濟醫院醫治一面歸報捕頭請示同時又有某號汽車駛經白克路撞倒十四歲寗波人倪有仁跌傷頭部等處由新閘捕房七百二十一號華捕前來抄錄汽車號碼另雇車送倪有仁投仁濟醫院醫治 
[濟良所留養妓女願自回籍]  
　　妓女貞愛前因不願爲娼奉公共公廨判發濟良所留養迄已兩年兹該妓在所不守規則時常吵閙於前日私行逃出匿居廣東路某客棧内經人送回昨晨由所將該妓解送公共公堂即據西女士馬立師上堂訴明前情請示訊之貞愛供年十九歲原籍湖南父名唐經賢在藉耕田現欲自行回籍要求發放云云經中西官核供判貞愛暫留本廨着於下禮拜四帶堂再核 
[併紀違犯衛生章程之科罰]  
　　昨公共公廨訊罰違犯工部局衛生章程案兩起併誌如次（一）北四川路某大菜館主嘉興人唐富章將未經賣牛所蓋章之牛肉作爲食品有礙衛生由衛生處西員檢舉訊實判罰洋一百元充公（二）鄧脫路四百十八號門牌洗衣作主寗波人傳浩雨將主顧囑洗之衣服噴冷水於其上亦係衛生處西員檢舉判罰洋五十元充公 
[南俊峯聲請上訴之核准]  
　　淞滬警察廳偵探温保鴻控天津人南俊峯夫婦恃　凶毆受傷當由一區一分所拘送法庭訊明判决南俊峯監禁在案兹悉南俊峯奉判不服提出理由聲請上訴業奉王檢察長核准候解矣 
[糾衆行兇之科罰]  
　　徐福根於上月間在法租界八仙橋地方被陳富貴糾同多人扭住攢毆擊斷脚骨後由巡捕到來將陳拘獲帶入捕房飭將受傷人送往醫院醫治陳押候原告傷痊再行解究昨因原告傷愈故將陳解送法公堂請究先由原告禀明被毆情形陳富貴供因徐日前冒民人名義向妻子取去拖鞋一雙民人查悉向論徐一味辱駡故此憤恨行兇中西讞員會判陳罰洋十元再賠償原告損失十五元醫費由被告負擔 
[攫取鄉婦銀洋]  
　　昨有婦人唐夏氏從浦東北蔡鎭來滬手持大洋五元行至西門萬生橋畔爲混名放三四匪徒所見上前誘令入賭該氏不允即遭各匪將洋五元攫去一鬨而逃該氏極聲喊救爲巡警追獲陸阿大一犯抄其身畔則原贓已爲同黨接去遂押送二區警署轉送地檢廳訊究一面着該氏自行投廳候質 
[誌謝]  
　　昨承商務印書館惠贈第三○二期「英語週刊」第十二卷第七號「小說月報」各一册謝謝 
中華職業教育社通訊 
[徵求社員上海各隊閉幕大會報告]  
　　本社此次徵求社員上海本埠各隊截至前日爲止昨日五點鐘因假座霞飛路二百九十號上海商科大學舉行閉幕大會車水馬龍頗極一時之盛除各隊隊長副隊長隊員外並柬邀各界名人蒞會監視開揭正式報告以昭鄭重請郭秉文博士爲主席先申謝徵求諸君之熱心犧牲精神光陰努力從事而各界又能踴躍贊助足見社員對於職業教育抱同情之多且今日結束在此地上海商科大學商業教育本爲職業教育之一種尤加一層密切關係次由總幹事黄炎培君報告經過情形略謂此次徵求分上海本埠外埠與國外三起上海各隊自六月二十一日起至今日恰足一月分數標準原擬每隊一千後經開幕大會公决增爲二千所有徵求贈品因亦山議事員會議决增加一千五百分以上與二千分以上者兩種又有城東女學校長楊白民先生甚熱心職業教育此次特將該校圖畫成績十大幅送交本社屬爲移贈本届上海徵求得分較多之前十名又淞滬警察廳亦以此次本届閉幕大會特派該廳樂隊加入以增興趣凡在本社同人無不深感各界熱心贊助之熱誠本社同人以後自當盡力進行以副諸君之厚望兹先將本社注意切望實行之三項報告於諸位（一）約同商界提倡商業補習教育以閱增進公司廠店僱員之學識技能（二）在本社附設職業學校内辦一職工教育館使一般職工有娛樂修養地方（三）提倡軍隊職業教育近如吳佩孚君馮玉祥君等均極爲注意與本社接洽吳佩孚並派學生三十名入本社附設戰校肄業又如蘇州第二師師長朱熙君亦已在軍隊中實行令兵士實習農工云云次請北京大學胡適之教授開揭各隊最後報告如下 
　　第一隊隊長王正廷君副隊長趙錫恩君共得二千六百十四分 
　　第二隊隊長沈卓吾君副隊長朱賡石君共得六百六十八分（因病尚未結束） 
　　第三隊隊長簡照南君副隊長李謨君共得二千五百分 
　　第四隊隊長歐彬君副隊長劉錫基君黄煥南君共得七十七分 
　　第五隊隊長謝天錫君副隊長胡詠騏君共得五十八分 
　　第六隊隊長田時霖君共得一千分 
　　第七隊隊長張福增君共得二千七百五十二分 
　　第八隊隊長郭標君副隊長劉生初君共得七百九十二分 
　　第九隊隊長聶其杰君副隊長黄槱培君共得四千九百五十四分 
　　第十隊隊長穆湘玥君副隊長畢曾程君共得一千零四十二分 
　　第十一隊隊長錢少銘君共得三百分 
　　第十二隊隊長鄭壽芝君副隊長陳公博君共得一千八百四十九分 
　　第十三隊隊長許沅君副隊長陳世光君楊念祖君共得二千分 
　　第十四隊隊長賈豐臻君副隊長王績君共得九十四分 
　　第十五隊隊長史家修君副隊長張竹平君共得五千四百五十四分 
　　第十六隊隊長沈恩孚君副隊長顧樹森君阮尚介君共得二千一百分（阮君在北京尚未報告） 
　　第十七隊隊長姚福同君共得一千五百分 
　　第十八隊隊長任傳榜君副隊長朱庭祺君共得一千零五十七分 
　　第十九隊隊長穆湘瑶君副隊長陳子馨君共得三百六十六分（以後尚有鉅欵贊助） 
　　第二十隊隊長陸守經君因事在京隨後報告 
　　第二十一隊隊長包逹三君副隊長徐聖禪君潘曾蔭君共得二千六百九十分 
　　第二十二隊隊長勞念祖君共得二千五百三十八分 
　　第二十三隊隊長張毅君副隊長張志鶴君共得二千分 
　　第二十四隊隊長張世　君副隊長黄警頑君共得四百八十六分 
　　第二十五隊隊長朱叔源君副隊長李孤帆君共得四千零八十二分（李君在寗波隨後報告） 
　　總計四萬二千九百七百七十三分 
　　開揭完畢又由郭主席宣言本次徵求原定標準每隊一千分次增二千分今日結果乃有超出第一次標準第二次標準竟至數倍者皆諸君鼓吹奔走之力深爲欣幸惟各隊隊員個人比較因時間不及且各隊報告未齊改日另行宣布乃請郭叔良君試演幻術以紙牌爲戲第一次先將各不同之紙牌若干紙請一客任揀定一張然後用紙包好又請一客用洋刀揷入横面則刀可揭起之一張恰爲先所揀定之一張第二次用牌一疊請兩客登臺各點其數分取若干用手帕包好藏入衣袋然後郭君請以甲任說若于張移歸乙殆啓兩包而計其數則甲之所減恰爲乙之所增一時臺下觀者無不驚奇不置郭君精研幻衛然經苦心實業極少暇晷以贊助本社故特撥冗到會一試其神技後又由總幹事黄君報告今日各隊比較多少最多數爲第十五隊次多數第九第二十五第七第二十一第一第二十二第十六隊均在二千分以上第十三隊第二十三隊各二千分第十二隊爲又次多數 
雜評二 
[職業教育（怡）]  
　　提倡職業教育之主旨蓋欲有職業者無一不受教育受教育者無一不有職業也然已有職業而施以教育也尚易已受教育而欲謀職業也較難 
　　以本埠而論每届中學以上畢業學生無慮數百除家計豐裕者尚能升學外其他欲就職業者必居强半然營求不得而閒蕩家居者比比皆是商埠如是内地可知中學如是小學更可知年積一年生計益困游民更多前途滋可慨喟有教育之責者亟宜代籌救濟之法也 
公布欄 
[松涙護軍使署]  
　　批示王震等設立上海中外股票交換所呈請備案由呈及章程均悉姑　先　　案仰即知　此　　沈佩貞馮錦章等設立婦女生計會支部呈精立案由呈及簡草均悉所請立案一節　即逕赴該管地方官　呈請可也此批 
[江蘇高等審判廳]  
　　民庭判决沈銘動爲選舉訴訟不服松江縣知事之批示聲明抗告一案（决定主文）原批示撤銷本案發還松江縣知事公署迅予審理判决曹杏林爲基地涉訟聲講再審一案（决定主文）本件聲請照准七月二十一日 
[江蘇高等檢察廳]  
　　批示許雲樵等狀悉查該民所訴鄉董歐陽　等選舉違法各節不屬本應管轄範圍至稱殺斃二命淹屍滅跡等情究竟被害者係何姓名如有確實證據仰自向丹徒縣公署告發可也此批敖邱氏狀悉查本案業經同級審判廳宣告判决所請應毋庸議此批趙阿毛狀悉旣據聲明上告仰於七日内補具上告理由到應以憑呈送總檢察廳核辦此批王阿玉等狀及委狀均悉仰候提卷核辦此批華福祖狀悉姑候調卷核辦此批王敏行等狀悉夜原告訴人無聲請移轉管轄之權兹據所訴姑候令行　江縣迅予依法訊結可也此批李仁善狀悉仰候提卷核辦此批 
　　七月十九日據也筱北委陳立人辯護呈遞一狀據吕　供對於吕福壽案提起從控告及附帶私訴並委夏詰銑代理等情呈遞二狀以上三狀業經本應查閱函送同級審判廳核　仰即知照此示七月二十一日 
[上海地方審判廳]  
　　公示送逹（全文在本廳揭示塲公布）第九六號（民一庭）一件沈逸舫與鄭子餘因債欵糾葛一案（判决主文）鄭子餘應償還沈逸舫洋六百一十元訴訟費用歸鄭子餘負擔右仰被告人鄭子餘知照第九七號（民一庭）一件周信三與陳泰氏因欠欵糾葛控告一案兹本應續定於本月二十九日上午九時爲公開審理日期仰該被傳人陳泰氏遵照依期來廳候訊毋違特示右仰受送逹人陳秦氏准此 
　　判决主文（民一庭）一件判决陸友生等與蔣連生租田糾葛控訴一案主文本件控訴駁回本審訟費歸控訴人負擔一件决定林錦笙　計淵方租屋糾葛聲明室礙一案主文本件聲請照准一件决定嵇漢深與陳汝霖租屋糾葛聲明窒礙一案主文本件聲請照准一件决定施榖貽等與孫本立爲田土涉訟控訴聲請减免訟費一案主文本件聲請駁回一件决定施榖貽等與孫本立爲田士涉訟控訴一案主文本件控訴駁回（民二庭）一件判决周申甫訴李占元等房租一案主文李占元欠裕祥公司租洋五十六元周子香欠裕祥公司租洋二十七元二角着即如數繳由周申甫具領訟費李占元負擔三分之二周子香負擔三分之一一件决定王善慶與陳正記因執行異議控訴一案主文本件控訴視爲撤回即予註銷一件判决蔣守平與屠寖昌爲祭田涉訟控訴一案主文本件控訴駁回本審訟費歸控訴人負擔一件决定何殷氏興何永美等爲資產涉訟控訴一案主文本件控訴管轄錯誤應由本廳呈送高等審判廳核辦一件判决黄思照等與盛正裕因田產糾葛控訴一案主文本件控訴駁回本審訟費歸控訴人負擔一件决定施文德聲明窒礙一案主文本件窒礙之聲明照准一件决定蔣榖成聲明窒礙一案主文本件窒礙之聲明照准一件决定張文清訴陸榮欠米欵一案主文本件訴狀准予註銷訟費歸原告人負擔 
　　批示一件金長根狀請銷案由狀悉准予銷案此批一件楊景芳狀請執行由狀悉已於陳倪氏批示矣此批一件周子明狀領欵洋由准領此批一件陳倪氏狀請鑒核由狀悉候傳案訊奪此批一件征慶瑞狀交欵洋由准交此批一件姚金奎狀領欵洋由准領此批一件李朝陽狀領欵洋由准領此批一件顧毛大狀領單據由狀悉此批一件包阿娥狀領欵洋由准領此批一件計　方狀請執行由狀悉查本案業據林錦笙聲明窒礙所請應從緩議此批一件陳根裕等狀請發還訟費由狀悉准予檢證來廳具領此批一件張林生狀領欵洋由准領此批一件陸怡如狀請執行由狀悉本案周王氏業將案欵交清矣所請着毋庸議此批一件盛文狀領欵洋由准領此批一件田海槎狀請銷案由狀悉准予銷案此批以上七月十九日 
[上海地方檢察廳]  
　　批示傳大魁等候覆訊核奪此批尤學禮旣稱告訴不實自應撤銷不得請求中止以防拖累此批張渭卿已於前狀明白批示着即查照此批丁巧狀悉仰即來廳候訊此批張大掌狀悉候送江蘇高等檢察廳核辦此批顧少祥等狀悉業於前狀批示矣仰即知照此批殷張氏狀悉仰即來廳候訊所請交保之處應毋庸議此批張金鳳狀悉准予控訴仰即補具理由書以便返控訴審核辦此批游少安狀悉候訊明核辦此批丁金生狀悉仰將張氏繳案以憑核辦所請交保之處應毋庸議此批孫鳳亭狀悉案已起訴仰候審判此批唐有寛狀悉沈小安子等本廳自當批明依法究辦仰即知照此批蔣有田狀悉候偵查核辦此批張殷氏狀悉候偵查核辦此批張吕氏狀悉案正偵查所請着毋庸議此批孫金曉狀悉候送同級廳核辦此批邢孔氏狀悉仰即來屬具領此批以上七月二十一 
[淞滬警察廳]  
　　批示一件陳國祥等批來呈已悉查源豐衣莊被刦一案當據該管警區呈報後即經懸賞洋二百元勒限通令嚴緝並將該處崗警傳案懲責在案據呈前情候再諭催區隊一體上緊查緝務獲贓盗儘法懲辦可也仰即知照此批一件舒薇卿批呈悉查爾妻單桂寶背夫私逃各節殊蘭不守婦道准予發交偵緝隊派探查緝仍命隨時自行偵查藏匿所在報瞥拘究可也此批一件魏薇卿批呈悉准再飭探　緝眞正竊贓並候將嫌疑犯小安微即張阿寶解送法庭訴辦可也此批一件曹玉林批呈愁查高長壽以餘屋租賃與王阿二開設賭塲前經獲案封閉勒令停業已屬從寛辦理所請啓封之處未便照准此批一件沈伯東批呈悉察閱來呈係一面之詞未便率准提案如果湯孟續等確有結黨尋仇情事儘可隨時鳴警拘究仰即知照此批一件陳蓮鄉批據呈是否屬實其中有無别情仰候令行該管三區警　查明辦理可也此批 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[英倫風俗叢談（十二）] [  汪振聲]  
　　歐洲之生產額本女多於男歐戰之後女子之數溢出於男子者更多且因生活程度之高普通成年男子不論何業所入至少在每星期三四鎊之間者亦無養妻子之能力故多尚獨身主義又因在戰爭時間男工缺乏多以女工代之政府用其用之不竭之紙幣以鼓勵女工故在兵工廠之女工常有得十鎊一得期者歐戰告終退伍軍人紛紛返其故業此種做工女子高價固不能得即低價亦不能售（指職業）男子之不能婚娶如彼女子之不易得業又如此於是此種在戰爭中吃慣用慣之女子大有無處立足之槪一種知足之人則尚知勤儉度日即婚嫁之後仍執其故業履行眞正之經濟結合稍爲下流者則多流爲娼妓然此等究屬少數最普通者則日中執打字書記等業公事旣畢則在公園中覔其情人閒談散步享其安閒之樂但須知此種情人不過一種朋友並不必有婚姻之希望蓋此處女子之心理頗重愛情譬如在公園中能得一男子作伴即有可以驕人之槪即在旁人眼光中亦必稱其有幸福遠勝獨行或與女友同行也 
　　男女婚嫁年齡與我國近來所通行者相仿女子約二十至二十四五男子則略長約二十七八歲再早則頗罕見因此處社會之習慣子媳旣不能與父母同居則不能自立者頗無婚娶之希望也 
　　法國男女間之婚姻有一事頗趣男子向女子求婚必詢其有陪嫁若干亦可爭論如不滿其希望則可以取消前議故女子之窮者即難嫁其自已之才貎猶其次者也擇婿則不然如男子之能力可以購一第宅及結婚之費則其餘桌椅牀廚無一非女家所出英國則無此例焉 
筆記 
[鬧學記（二）] [  靈園]  
　　方平城面黑而長身羣中皆稱爲宋公明楊英以字音之叶合呼同楊雄凡六七人皆皎皎自命爲英雄平時不喜稱名而呼號尤欽佩余之才智與方平城之武勇每當列陣作戰之際余侍方平城立一處指揮部下前攻土墩或自土墩下瞰敵衆方平城左手持木刀挺立如石像糾糾果有武將風或遇敵人攻勢猛部下勿能敵將爲所乘平城即親出助戰往往得勝着余躡縮在後歸而論功固常不在人下也一日余立在土墩方事指揮忽有人陡自後推余跌落地傷左臂舁歸求醫同學皆指爲霍乃吾之使促狹余治愈入校已悟與彼仇怨結在號彼爲時遷明攻其短故憤而中傷余因亦勿與計較以求日後相安噫余初言此劇之開幕時爲上午十句半鐘地點在賢愚學校之乙級教室余尚未一及其中情節而乃瑣瑣旁及土墩攻守之事余實遠離題目余不能再寫校舍圍周急轉以入本文此校舍結搆堂室誠如上述成一四方形後殿廚室厠所隙地之屬且有小溪自北來沿西曲折至南岸以隔絶對岸墳田東北兩旁鄰居户樓屋圍以短墻墳田之上浮厝五具蓋以茅積每陰風細雨之夜有鬼火熒熒從中飛出遠立望之狀甚慘怖茶役阿三心不安臥輒蒙被於首身蜷局在床之中如蝟伏一日晨興爲沃先生言半夜聞鬼嘯沃先生者此校校長也諳科學則斥爲燐火發光與貓鷹之鳴於田間俱不足怪沃先生雖如是言已固無膽晚上安寢亦必嚴扃户牗明燈火引一學生侍已同夢以俗傳易書能辟鬼常置一卷於床前余初見之幾信沃先生爲精研經卦寢饋不廢者 
軼聞 
[彭雪芹畫梅紀念（下）] [  萱百]  
　　梅已字前村某氏公問其母而知者公之病也梅亦時至榻前問慰公曰梅姑於我有再造恩我未有妻而君已字人當曰恨不相逢未字時矣梅聞言面微頳不語而退人情忠厚者少鄰里多口傳述互異前村某氏日聞蜚語遣媒氏來責 
[變兵之一生]  
　　梅心已傷之旣而父亦有所聞歸而責其母遂至反目梅益傷之遂病念門外謡諑堂上詬誶皆由已一念惻隱而起援手之仁變爲切膚之痛藥不進病數日死公聞之急往弔其父拒不納旣葬公訪知墓塋所在遂獨自一人往私拜於墓哭曰梅卿梅卿寃哉傷哉我雖不殺伯仁伯仁由我而死今而後梅之一字常在我心終身不忘矣歸而以其顚末盡述諸太夫人太夫人亦爲灑涙公曰兒願終身不娶以報之太夫人曰無此禮也於是公發願畫梅萬本以誌隱痛其後執策從軍轉戰大江南北所過江山勝處均有畫梅石刻雖軍務倥偬凡有求畫梅者無不立應蓋始終此志至老不衰云友人又謂老僕曾出公畫一幀見示題句甚多僅記一絶云玉骨冰肌不染塵天教占盡最高春三生亦有修來福臨水亭亭見美人其語意大可玩索也余少時聞人述公眷館東一婢有割臂盟旣而主人强遣之婢投繯死婢名有梅字故公畫梅爲報此卑劣行爲豈名世英豪所有哉蓋傳聞之未得其實云 
瑣錄 
[小笑話] [  隱厂]  
　　弟兄二人同往鞋鋪購鞋一雙弟謂兄曰此鞋様式雖佳覺太寛大兄急摇手曰弟勿高聲倘被店主聞之必照大人鞋價計算矣 
　　兒問父曰鐘有何用父答用以記時刻童曰然則世人每嘆光陰易駛何不將鐘停住耶 
　　某甲染病服藥其子問母曰父親食藥何用母曰藥能治病童曰然則人若天天食藥豈不終身免疾病耶 
　　某婦將生產其子吵鬧不休父戒之曰汝母腹痛汝勿喧譁童問曰何謂腹痛父曰腹痛即生弟弟矣一日其父偶患腹痛適有友人來訪童曰請老伯低聲吾父腹痛客訝問故童曰吾父將生弟弟矣 
小說 
[社會小說醉獨醒（三八九）] [  瞻廬]  
　　第五十八回一萬金重歸故主三間屋深鎖財神 
　　嘴裏說時便取出一條又髒又臭的猪肚子搭膞把翠娥連鼻和嘴一齊紥住翠娥到此地步怎敢抵拒只得由他擺佈胸窩兒七上八落說不盡的恐怖恐怖猶可惟有這猪肚子搭膞曾經小江北繫縛三年攏總不曾洗過一次沾受的汗汁垢膩不可計數線縫破孔裏面又被白蝨做過幾次公館蝨壳蝨子所在多有可憐翠娥生了嘴鼻從不曾享過這般的異味他的俏鼻兒向來只聞些花露水嗅些香水精他的櫻口兒向來只含些口香片嚼些留蘭香萬不料到了今朝闊公館裏的少奶奶偏和黄包車夫的搭膞有緣物極必反香盡臭來這一陣腌臜齪齷的氣息觸鼻剌喉比着吕郭夫人的醃魚滋味尤爲難受小江北又把一條纒腿布反接着翠娥雙手這條帶兒解從車夫毛腿上繫向美人粉腕間端的交着了幸運那時的翠娥口旣不得喊手又不得動光睜着兩隻眼睛（何妨瞟他幾眼）被小江北拖着便跑一顚一蹶專揀着犖确不平的小徑行走一壁走一壁肚裏尋思匪徒把我當做財神請去料想公公婆婆一定備錢取贖眼前受些魔難來朝便該釋放回家猛又想到那天母親嘴裏說甚麽接財神不接財神我當時便覺得出言不利誰料說好不見說壞便見竟被他一屁彈着我回去時定要鬧個馬仰人翻大大的把他訓斥一頓好教他有話不敢亂說有屁不敢亂放：：：没多片刻早見山背後一抺樹林隱隱露着幾間破屋小江北把他拖拖拽拽只向破屋子那邊進行翠娥舉目四瞧除却破屋子再没有第二家的房屋道上都是些短草雜樹也没有行人蹤跡屋子前面立着兩個賊徒握着手槍惡很很的向他注目 
餘瀋[  豁安]  
　　傭食滬南寓樓一角挹海天而瞰砲壘每覺波濤鼓角自尊前枕畔來不徒勞苦渾忘翻使乘風投筆之心油然而作不知老之將至與家之有累抑何壯且快哉 
　　獨是幻由心造情隨境遷酒醒夢破壯快何存思之啞然 
 
 
 

Page 19

 
 
   
 
 

Page 20

 
 
常識 
常評 
[奴才與走狗] [  老圃]  
　　清朝武臣對於皇帝自稱曰奴才可謂賤矣明朝武臣對於執政自稱曰走狗則更賤矣武人者國之干城也人民生命財產之有保障實惟干域是賴故武人爲神聖之職國之能自立者誠當有尚武之精神不應有賤武之習慣此不易之理也但武之所以可尚者以其身當患難爲國犧牲先人之憂後人之樂故爲國人所崇拜若僅以聲色貨利爲事以爭奪相殺爲業剝民之脂膏以自奉而殘民以逞則其人格之下與奴才等而反不如奴才有奔走之用其冥頑不靈與走狗等而反不如走狗有搏噬之用若夫鬩牆則甹禦悔則縮鬻國質地延喘果腹則直奴才矣習于豢養徒供鳴吠跖堯不分日月不别則眞走狗矣人必自奴而後人奴之亦必自狗而後人狗之所謂賤武者必自賤而後人賤之所謂尚武者亦必自尚而後人尚之 
道德 
[大家要明白自已的責任] [  月渠]  
　　一個人就有一個人的責任倘然一個人不明白自已的責任那末永遠不會有盡責任這一天的所以要想國家興强先要使大家明白自已的責任現在把我所見到的寫在下面 
　　（一）國民國民的責任就是監督政府和官吏倘然國民不能監督弄到政府有違指民意的事情官吏有種種不法的行爲這就是國民的放棄責任不曉得現在的國民能夠明白自已責任的曾有幾人呢 
　　（二）議員議員是稱代議士的所以他們的責任就是爲人民謀福利庶幾無負人民的委託倘然屢次缺席不顧人民的呼籲這就是議員的放棄責任不曉得現在的議員能夠明白自已責任的曾有幾人呢 
　　（三）政府政府的責任就是爲國民服務倘然政府有營私舞弊欺罔國民這就是政府的放棄責任不曉得現在政府中的人物能夠明白自已責任的曾有幾人呢 
　　（四）軍人軍人的責任就是扶衛國家保護國民倘然坐糜軍餉自相攻殺這就是軍人的放棄責任不曉得現在的軍人能夠明白自已責任的曾有幾人呢 
　　（五）學生學生的責任就是平心靜氣研究學術爲將來改造中國的基礎倘然抛棄學業專就外務這就是學生的放棄責任不曉得現在的學生能夠明白自已責任的曾有幾人呢 
　　（六）教育界教育界的責任就是普及教育提高國民的地位倘然敷衍了事一手拿錢一手拿書徒然抱定一個飯碗主義這就是教育界的放棄責任不曉得現在的教育界能夠明白自已責任的曾有幾人呢 
　　（七）實業界實業界的責任就是提倡國貨發展中國的實業倘然有其名而無其實這就是實業界的放棄責任不曉得現在的實業界能夠明白自已責任的曾有幾人呢 
　　試看現在的中國何以會弄到這様的一團糟呢無非因爲大家不負責任的緣故我們仔細推究何以大家會不負責任呢因爲他們對於自已的責任還没有明白的緣故所以要改造中國並不爲難總呌大家明白自已的責任那末中國不强而自强了（乙種酬） 
[西方格言（一六六）] [  謝介子譯]  
　　需要爲强有力之武器（散訥卡）（Seneca） 
　　鑰以用而光（德意志諺） 
　　正義即法律之法律（英吉利諺） 
　　佳甚者即當速甚（德意志諺） 
　　愚劣之慈善貽害全邑（英吉利諺） 
　　寗失一錨母失全舟（荷蘭諺） 
　　斧臨松根時松輒自願爲小樹（英吉利諺） 
　　劣年可過劣鄰常留（希臘諺） 
　　新網不能捕老鳥（英吉利諺） 
　　美名可垂久遠（安德生）（HansAnderson） 
經濟 
[貧富眞詮] [  金丹]  
　　貧與富比較而成相對的而非絶對的也貧與貧較則尤貧者爲貧富與副較則尤富者爲富二者界限初無一定之標準者也顧常人判别貧富之見解恒以財產數量之大小多寡爲衡多者大者爲富少者小者爲貧一若天然公理實則大謬不然經濟原則貧富之分須視贏餘之有無多寡爲斷一國然一地然一人一家亦莫不然出入相抵使其出過於入贏餘全無雖千萬金不得爲富倘或入富於出贏餘極多雖歲入百金亦不可謂貧某甲者家財千萬歲入萬金然歲出逾額年虧千金可得謂富乎某乙者家產中資歲入百金年贏什一某丙者家徒四璧爲人傭工雖所入不滿百金然用之有度歲贏什伍若此三人者以家產言之固甲最富而丙最貧若以贏餘相較則甲最貧而丙最富矣然則欲妄冀多獲非分之財豈致富之本哉（乙種酬） 
法制 
[奬劵之與刑律] [  瞽丐]  
　　奬劵即前清之彩票各國之富籖是了各國以富籖之性質類於賭博特於刑律中定富籖罪一章以制裁之吾國共和後亦以之規定於賭博罪中條文昭昭具在刑律苟一日不廢彩票即一日不能發行此一定之理也何意死灰復燃滋蔓難圖又有所謂奬劵者煌煌發行於巿上奬劵與彩票人知其無以異也知其無以異而上者利其報効批准之於前下者利其得彩趨附之於後不惜破壞一國之刑律以徇此區區之利益吾不知吾邦人士何視國之輕而利之重乎西懦有言曰寗犧牲全國之金錢母喪失一國之法權可見金錢之與法權即使輕重範圍相等亦不可喪此而得彼况今之所得者細若錙銖今之所失者幾遍全國也歟嗚呼彩票之罪名可以報効廢則凡新刑律之一切罪名何不可以報効廢至刑律盡廢無餘吾不知執政者將何所憑藉以統治人民乎是亦不思之甚矣（乙種酬） 
公民常識 
[選舉之希望] [  天門生]  
　　溯自選舉創始於今三届究其成績若何想亦盡人所知無容鄙人贅述矣其實所謂選舉者金錢之選舉也勢力之選舉也易言之即奴隸之選舉也商品之選舉也至以選舉者爲金錢爲勢力而選舉其無正當之意思可知矣而被選者以金錢以勢力而當選其弗能眞正代表民意亦可知矣以 
無正當意思之人而選出一般寡廉鮮恥之代議士無怪其置民意於腦後而日惟錢臭是逐豈不悲哉 
　　英人常曰「不得代議士則不納稅」其尊視選舉爲何如耶回顧吾國則以神聖尊嚴之選舉塲而竟爲蠅營狗苟之大舞臺又一般熱中複選者事前先費若大之巨資事後能不朘削吾民之膏脂以自飽其私囊乎上代議士人民公意之代表也其應如何尊重輿論如何監視政府始不愧爲代表乎乃事有大謬不然者一經選出登即奴顏婢膝爲虎作倀殊不知政府之厚是吾民之薄也好民之所惡惡民之所好豈代議士所忍爲哉然履霜堅氷其來也漸吾人必先放棄責任而始有此穢史也吾之責任當盡吾之權利當享不容絲毫殉私不容絲毫放任夫然後所選之代議士乃眞吾民之代議士也不然者金錢之代議士耳勢力之代議士耳此等代議士愈多吾民之害亦愈大 
　　今選期又届吾敢掬誠告於諸君之前吾非敢爲過激之言以詈諸君誠以所希冀於諸君者重故不覺言之切也今將希望於諸君者申之於後 
　　（一）希望於初選複監督諸君者初選複選監督大抵以縣知事任之然則責任神聖縣知事所知也國利民福縣知事之責任也惟其與民最近故其知民也敢眞自應拿出良心秉公監督今乃聽其舞弊或通同舞弊監督云何哉 
　　（二）希望於有選舉權者無選舉權者無論矣有選舉者自應尊重其選舉權勿爲威武所動勿爲利欲所薰以國利民福爲前提以良心道德作裁判庶幾「包辦」「運動」「揑報浮名」諸弊端可以减輕弊端减輕一分則吾民之眞意顯露一分不法行爲除去一分則吾民之道德增高一分 
　　（三）希望於當選者當選者於未當選以前應設身一想吾之學術才能果能勝任否耶不然者與其在議會場中爲木偶何苦在家中作富翁與其作他人之傀儡何若保持我清白自由身也况「尸位素餐」已爲有識者所不齒若再害民則其心更不可聞問矣何若將運動選舉之金錢辦工塲賑貧民不獨已之名可以流芳而一般流離失所之小民亦受惠多矣不亦善哉（不受酬） 
雜錄 
[荔枝（芳話）] [  黛柳]  
　　荔枝滬地俗稱麻荔枝六七月間街頭巷尾果販之携筐挈籮高聲呌賣者觸目皆是而一般居民亦無分貧富爭薦食之蓋長生新曲玉露香冰我國自古推爲菓中第一也昔楊貴妃爲愛此菓且嘗歲自長安飛騎南海以採貢焉又蘇軾詩「日啖荔枝三百顆不妨長作嶺南人」則此老并以嗜此之故雅慕其產地矣近年以還東西各國亦漸知其味而競薦於食桌上云 
　　產荔枝之植物爲高二丈許之喬木學名NepheliumLitohiCamb亦曰LitchiChinensis,Sonner近雖廣植於東洋熱帶諸地而原爲吾華兩粤閩蜀間之特產彼學名之Ｌichi一字即因吾華方言而新作者其葉爲羽狀複葉小葉對生而奇數披針形而銳頭葉面深綠色而有矽光葉裏及柄部略被蠟粉春日枝梢着繖房狀花序花小無瓣五片之萼作鑷合狀排列至夏而實其果爲球形或卵形直徑寸許殻皮紅色質薄而易碎其表面滿布六角形之微小粟起種子形似枇杷食用之部爲假種皮質柔多漿而半透明略有粉香稍帶酸澀狀若凝脂味逾甘醴盛夏啖之誠可口也惜不堪久貯離枝後略經時日色香與味即遞次劣變終則非全腐敗者亦乾縮成餔矣故非在產地不能識其眞色辨其眞味而若僻處交通修阻之内地者則除南北雜貨肆中之乾　品外并難解其何以有玉醴就丸之雅號也近來雖已盛行罐詰但曾經製煉風味大滅於樹頭鮮矣 
　　荔枝之於吾華旣見珍如斯故自來多見其名於詩歌典籍而「廣異記」中有詩曰「妾生原在粤閩間六月南洲始薦盤肉嫩色嬌丹鳳體皮枯裬澀紫雞冠咽殘風味清心渴嚼破天漿沁齒寒却憶當年妃子笑紅塵一騎過長安」者其記事狀物不啻爲荔枝之一簡要記載用錄附於斯（乙種酬） 
問答 
[問增强記憶力術] [  周剛]  
　　鄙人近數年來記憶力極弱遇事善忘不知有何術能使記憶力增强尚希明逹君子賜教 
[答老年人夜睡遺尿治法] [  羅俠童]  
　　用白紙一頁鋪置蓆下俟尿遺其上取而曝諸於日乾時火化爲灰和酒服之即愈不愈仍如法更服一次莫不奏效 
　　按此秘方得之於「選錄騐方新篇」父執多人嘗患斯疾一經如法行之皆應騐異常以下二方亦該書所載惟收效不若上法之速姑並錄之（一）大甘草頭煎湯夜夜飲之（一）白紙浸鹽水内越一宿曬乾搗碎成屑臨睡沸水和服五分 
 
