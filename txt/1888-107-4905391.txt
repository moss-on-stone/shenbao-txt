# 1888 - 107 - 4905391

 

Page 1

 
 
[音註小倉山房尺牘出售] [  申報舘主人啓]  
　　隨園太史才名滿天下等身著作久已流布瀛寰尺牘一書雖係信手應酬之作而亦滔滔清辯意義翻新中間論政論文諸篇洋洋千餘言尤能發前人所未發山陰胡又廬先生恐其引用典故非後生小子所能一覽而知因爲句櫛字梳逐加註釋至于審音辨字精切確當更足使讀者一目了然誠太史之功臣後學之津逮也茲用新樣鉛字印成分釘四本定價每部洋兩角賜顧者請至本外埠各申昌及各處售申報人購取可也 
[硃批雍正上諭速購告白] [  點石齋謹啓]  
　　是書硃墨顯明裝璜精整發兌已久售出實已不少世有心嚮往之者乎速問清遠里新泰絲棧或三馬路申昌書畫室與本帳房購取遲則恐將不及也價洋四十元分釘六十本外加文木箱子一隻此佈 
[新選大題文富告竣] [  點石齋代啓]  
　　近來所出石印大題文非將舊文互相傳鈔卽將庸惡淺溥濫竿充數雖自稱幾萬篇而仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之窻稿擬作硃卷課藝凡已見于刻本石印者槪屏勿錄名之曰大題文富得文萬五千篇每題一文並無其二亟付石印以供揣摩至于字畫清晣校對精良較他書格外認眞刻已出書墨色紙張務臻美善裝訂二十本收回工料洋十二元諸君子有先覩爲快者向山西省城祁邑東昌府書業德記書坊蘇申掃葉山房江左書林文瑞樓醉六堂千頃堂著易堂文玉山房三蒼書局暢懷書屋讀未樓芸緗閣南北申昌以及各書坊發兌 
[書盧藝帥奏洪湖運河水勢情形摺稿後]  
昨讀光緒十四年三月初一日邸抄内有頭品頂戴漕運總督盧藝圃制軍奏陳洪澤湖曁運河水勢情形一摺不禁深爲之疑據稱查洪湖運河水勢截至光緖十三年十二月十五日止業經奏報在案兹查十三年十二月十六日至十四年正月二十日止洪澤湖又落水一尺一寸仍存水五尺夫曰又落水若干則以前洪湖之水退落已非止一次可知也又云裏河運口汛除長落相抵外凈落水三尺二寸仍存水三尺高郵至馬頭落水一尺八寸仍存水八尺五寸淮揚運河各落水數寸至二尺餘寸然則運河之水有落無長與洪湖不相上下也又云惟中河清安汛除長落相抵外凈長水九寸邳宿桃源運河亦各長水數寸夫所長者不過至九寸而止所落者動以尺計則是水勢之落者多而長者少此則江南江北民生之幸大可以慰深宫宵旰之憂矣故又曰湖河各工均屬平穩所慮者鄭州口門一日未合則黄水入淮一日不斷所有新挑河道及春修要工應乘桃汛未臨趲辦完竣用是不時親赴各處工次指示督催不敢稍任懈怠嗚呼王事靡盬不遑啓處藝帥之忠勤可謂至矣顧說者謂鄭州决口其寛至於十餘里其深處有至十餘丈者水勢順下勢若建瓴何以下游之水反有落無長不幾令人不可解乎旣而廣咨博訪知水勢之落盖亦有故緣張屺堂廉訪督辦下游工程深懼上游水至無可宣洩一時堵截殊非易易特爲未雨綢繆之計先將運河尾閭閘壩開放俾水有去路而不至有懷襄之禍此誠所謂老成謀國力顧大局不比小家作一挑半剔之勢已也顧或者謂此時運河水已退落其淺處僅有水三尺餘日内猶消涸不止運漕船至不能浮送鹽船不能往來自如殊費躊躇將來天庾正供輓運北上勢不得不堵築閘壩以爲受水之地以濟挽運之用設或彼時桃花汛至黄水乘勢大溜則洪湖運河一經泛溢具害又將不堪設想正未知當軸諸公有善法以防之否也夫黄河爲國家之一大漏巵由來久矣其所以爲漏巵者豈其天時地利之生成者哉大都由於人事之不臧耳黄河每年歲修之費聞有五六十萬金歴年積算其欵不可以億計試問歴年作何辦理作何開銷乃一旦大决若此謂此乃天降之災非人力所能轉移此說也在河工諸員則以爲然而關心民瘼者則正不得不歸咎於人事鄭州一決估欵至六百萬金而賑卹諸欵尚不在其内所費可謂不貲矣而迄今已閲數月之久並未見辦有端倪幸而黄水沙重一斗水至有七升沙之多故其勢重行遲冬令不至長驅直下一瀉千里凌汛雖曰可慮而去冬尚無十分大雪冰凌雪水尚未直下猶得以從容施治若春水一盛上游水勢銳不可當下游卽有宣洩之處猶恐不及注瀉未免横溢泛濫而築堤設壩爲曲防之計尤不足恃矣自去秋得决口信息以來東南各善士竭力募捐多方籌賑祇顧救災區目前之急而不遑他顧僕早心焉憂之謂春水方生决口之水勢必直趨下游而江北皖江先受其災淮揚鹽務必且蕩焉無存則東南財賦之源亦卽立涸而况邳宿蕭碭等處素多伏莽萬一蕩析流離更復何所不至順流而下江南首當其衝地方痞棍或有乘勢響應則天下恐從此多事杞人之憂曷其有極昨有指盧藝帥此摺以相告者謂水勢有落無長尺寸分明奏報確鑿是誠可謂如天之福吾則對之曰鄭州口門一日不合黄水入淮卽一日不斷藝帥之見可謂遠矣若因一時開壩放閘洪湖運河暫見水退而遂以爲從此天下之人可以高枕無憂此則不特不敢以此自信且亦不敢以此欺人所願河工諸員各發天良共懷遠志不以目前爲可安勿以要工爲可緩去因循之習化畛域之見詢謀僉同齊力合作庶幾國帑不至虚糜而沈災或可漸澹此則所日夜禱祝者耳 
[本館接奉電音]  
　　昨接京友發來電音有本月十二日上諭一道敬謹譯登○三月十二日奉上諭盛京户部侍郎着綿宜調補崇禮着調補兵部右侍郎理藩院左侍郎着恩棠補授欽此 
[升道啓行]  
　升授福建按察使興泉永兵備道奎樂峯廉訪本擬入都陛見然後履新日前忽接楊制軍電諭催令於本月初十内晉省筮期接篆以便十九日舉行秋審大典廉訪遂將道署一切事宜草草部署連日文武官紳商賈恭送萬民傘德政牌廉訪謙　不遑辭而後受隨於初九日登琛航官輪船至初十晨展輪赴省提憲以下文武印委各員及闔厦士商均在龍泉宫碼頭恭送 
[查悉案情]  
　　前報紀　州郭刺史於辦理鹽勇誤認良民爲鹽匪刺死於途一案多有不合經屍親控於李傅相行轅旋經傅相委員查辦一節兹聞該委員已將此案前後情節查訪清楚蓋被鹽勇刺死之某甲素以賣乾粉爲業正月間在開平鎭買緑豆若干裝於布袋背負歸家是時日將西沉甲以距家尚遠縱步疾行被鹽勇所見疑甲爲鹽匪於是鹽勇四五人阻其歸路將欲查騐甲以天色將昏恐路徑難辨不允查騐爭拒多時鹽勇以爲眞贓實犯不暇細辨當卽用矛將甲刺倒於地在後啓袋騐視則係緑豆諸勇始知其誤各鳥獸散甲於夜半始甦呻吟道旁經好事者扶甲 
 
 

Page 2

 
 
以歸甲歸家後向其妻子云刺我者爲鹽勇某某皆我素識者也此仇不共戴天我死後必爲我鳴寃言訖而斃甲婦因將甲所言鹽勇某某訟諸該州旋經郭刺史簽差尋拿不料差役受賄於鹽店輙以二丐假充正兇刺史不知也後刺史帶領仵役人等並鎖帶兇手同旆甲家相騐是日附近隣村男女老少來觀者不計其數皆知刺甲者爲某某忽見二丐披枷帶鎖不勝驚詫始而有老民向刺史辯論旣而衆民詈駡交加刺史聞之大怒令差役持鞭亂撻衆民忿甚將刺史肩輿砸碎復將其衣撕破頂冠翎枝均爲折毁幸有差役圍護刺史始得狼狽回署甲婦遂赴李傅相行轅控告未識傳相如何究辦也 
[之江聽雨]  
　　督辦保甲鄒觀察之廚司羅阿升在荐橋酒店飲酒向牛肉攤買牛肉爭論價值旁有地棍韓姓挺身而出爲牛肉攤護符一言未畢遽爾用武韓身長力大將羅撳倒在地酒店夥言彼乃鄒道臺廚子勿輕動手韓大聲曰惟係鄒道臺廚子故要打伊遂盡平生氣力拳脚交加致羅身受重傷迨經旁人勸散羅之友人始至抬羅赴縣請騐門上不敢收詞乃訴諸觀察持名片復往始禀明邑尊出騐騐得羅傷頗重略訊起釁情節飭差立提酒店主及攤主至訊問情節相符復飭差帶同酒店主攤主在城守署後將韓拘到笞責管押察羅傷勢如何再行核辦惟事在前月而羅傷迄今未愈醫生不敢包醫倘有性命之虞韓當照例抵償也○元寳弄土妓凝眞前以屢次滋事由保甲總局押令遷徒將其房屋封鎖惟此屋係妓自己產業不肯捨之他去故日間則避匿他處夜則仍宿故居藏頭躱尾不敢公然接客兹以保甲總巡已經更替不覺漸萌故習夜間往往留客日間則魚鑰雙扃暗藏春色殆亦如社廟之鼠畫伏而夜動耶○城中房屋雖經連年起造而空廢之地尚覺一望無際貧而無力者往往將靈柩停置其處經年累月無人過問此等棺木本非堅實兼以雨淋日炙易于朽壞屍骸暴露穢臭薰蒸三大憲以省垣重地豈同鄉僻况聽其暴露不收尤非仁人君子所忍出特命府縣轉飭各地保將空地所停棺木一一查核清楚有家屬者告知其家責令限期遷葬如逾限不葬卽同無主之柩一併報縣由縣請善堂盡行抬向城外義塜掩埋現各該地保正在清查以棺木均無標誌往來查問頗極繁瑣故一時未能查竣云○游勇某江西人持布衫向某典當錢三百五十文典夥祇允三百正在爭論之際搭連袋跌落地下旁有又烏解匠拾而藏諸懷中迨勇知覺尋覓匠卽取出交還勇忽言袋旣還我袋中兩洋須併還也匠時並未走開典夥目覩其事遂勸勇勿與計較勇堅執不允欲扭匠交地保典夥怒勇欺詐卽喚地保至將兩人一併帶去保甲董事當卽片送總巡局地保押送赴局一路行走勇扭匠髮辮若深防其逸者詎離局不過數武勇忽釋手向萬安橋河下僻路飛奔而逃地保急往追趕半里許勇以失足滑跌方得就獲仍送局中解匠則在局門前倚牆獨立待地保獲勇歸來遂隨同進總局總巡略詰數語當均釋放此則游勇之幸也 
[買妾受累]  
　　慈谿人某甲寄居寗郡已多年矣去歲購買一妾恐床頭人之不相容遂賃别墅以居之而甲則往來妻妾間暮楚而朝秦左擁而右抱意甚得也不意其妾狼子野心與其乙有染今年正月竟席捲所有隨乙同逃後被甲偵知匿處親往押回乙乃爲反噬之計揚言妾本乙之原配被其父母盜賣今旣尋得必須索還日至甲家尋釁妾亦終日勃谿不安於室甲於此時頗覺進退維谷當亦自悔從前之失計矣世有得隴望蜀不自量力者尚其以此爲前車之鑒也可 
[招尋老叟]  
　　鳴鉦尋人類皆孩提之童從未聞有龎然老叟不知去向而而亦煩爲之尋覓者揚城柳巷一杜姓叟年將大衍忽失所在家屬見其多日不歸飭人携鑼各處尋訪並於街巷遍貼招帖略謂如有人知其下落望送信至柳巷徐宅定當酬謝云云見者多詫爲罕有之事 
[京口火警]  
　　京口西門外新河碼頭刻下頗爲熱閙然祝融氏屢次稅駕居民恒以爲慮去冬該處焚去草屋一百餘間幸免於厄者僅有十七户不料本月初三日晚膳後有某姓家因遺火積薪又遇回祿所有十七户之草房同付一炬亦可憐矣當經洋水各龍聞警馳救方能撲滅至附近瓦房雖經各水龍保護而受驚已不淺矣又初四日晚二鼓後西門外之薛家巷底某姓草房爲匪徒縱火霎時紅光燭天經各水龍馳至澆灌方得熄滅僅焚去草房七家人口均無傷損 
[鹺務紀要]  
　　向來淮南通泰兩屬塲商收買竈鹽堆積塲垣全恃運商源源買運愈速愈妙苟各岸滯銷運商不能按時買運則塲商未有不資本告乏諸多掣肘者現在天氣晴和各灶出鹽甚旺通泰廿塲中有力之商依舊逐日收買而力量不足轉輸不及者亦復不少聞已有一二塲垣勢將坎桶停收當經該管分司將實在苦情縷禀鹺憲田熾庭都轉閲禀之下頗費躊躇隨卽據情轉詳督憲兹奉督批略云查運商運鹽向有定章不容銷多運少塲商全賴運商源源買運方可接濟據禀塲商困苦自是實在情形若不設法維持勢必紛紛效尤查各岸殘綱每岸尚存有數千引未運兹限三個月内諭令各該運商一律領運銷售俾塲商得領此五成鹽價亦可暫濟燃眉藉資周轉倘該運商逾限不運定將引票扣除停運一綱由田都轉杪批出示曉諭各該商等遵照如此變通辦理灶户塲商固宜感戴至運商與塲商本屬脣齒相依資本亦較塲商豐裕今以終須買運之鹽提前數日買運於運商初無所損而且可以顧全大局又何樂而不爲也 
[運憲接篆日期]  
　　本月初八日邗上官塲接吳門電信知新任江藩黄方伯業已抵蘇福餘安都轉擬俟交缷藩篆後卽行啓程回兩淮運司本任涓吉初十日接篆如初十赶不及則准於十三日接篆淮南總局曁辦差書吏等均各預備迎接想棨戟已抵緑楊城郭間矣 
[古潞近聞]  
　　昨得北通州來翰云倉憲定於三月初一日傳見札調各員是日到者四十餘人想餘當陸續來轅禀見也○二月二十七日坐糧廳開放蓆片修船銀兩○三月初一日福周兩廳憲親詣北關口袋廠騐視頭批袋布發給百家經紀限十日内縫竣聽候騐收○許筠庵宗師於三月初一日起馬按臨永平府是日辰刻闔城文武官員齊集北王恕園恭送文旌○新城小後街某甲家一嫗年約五十許不知何故雉經而死甲延隂陽唐姓批寫殃榜草草棺殮並未報官旋有屍親控諸州署張刻史開棺騐視委係自盡當將甲及唐帶案研訊○魁星樓某氏媳百兩迎歸未逾百日一夜忽尋短見服阿芙蓉膏而死張刺史得報後帶同仵作親臨相騐○黄升者蘆臺通判果通守之家丁也負徐俊卿之銀屢索無著徐遂控諸道轅許觀察批飭該通判確查是否屬實以憑核辦○大燒酒胡同潔凈齋北街育嬰堂兩處牛痘局均於三月初開種七日一班分文不取洵保赤之良方也 
[買妓被詐]  
　　京口爲通商碼頭素稱熱閙土妓流娼　聚於此供過客之揀擇日前有候補某太守因事至京口卽在素和棧暫駐行旌客中岑寂無以自娛適見某妓姿色嫣然裝扮不俗不覺心爲之動遂與定情春風雖祇一度密約已訂三生旋有某甲爲作撮合山太守大喜過望隨與妓之父兄言定身價若干人財兩交以爲此後藏之金屋當不數漢家温柔鄉也次日擬搭太古公司輪船行至洋街忽遇匪徒數人詭充妓之親屬謂妓私遁多日今旣尋着勢不干休隨卽攔住去路太守謂媒証確鑿豈容爾輩詐擾於是兩相口角不料爲巡捕所見將兩下解入捕房次日釋出太守甚以爲辱至保甲總局聲請究辦當經局員飭差將匪徒拿問各笞二百板太守意猶未慊謁見道憲請爲重辦隨將匪徒枷至馬路三日示衆其事方寢流氓設計串詐最足令人髮指固宜某太守之力雪此恥也 
[章門柳色]  
　　近日瑞州府屬高安縣居民以本境素產稻榖往往舟運出境至下游廣饒各府販賣上年旣有偏災收成業已歉蔳倘復任其運米出境本處勢必昻貴當此青黄不接之時深恐無以接濟於是衆議僉同禁止米榖出境令一人掮旗一面大書禁止米榖下河字樣并 
 
 

Page 3

 
 
提鑼一面隨敲隨喊日凡三次沿街而行於是榖商米販不敢犯衆人之怒皆空船而回○上年湖北被災之民多逃荒至江右各府有一起經過宜春縣之栢木鄉自恃人衆將某富户之錢搶去百餘吊富户立卽鳴鑼聚衆跟追災民知勢不敵紛紛散去行至某處查點之下失郤三名四處查探並無蹤跡遂留數人在附近處偵察未知此三人者尚有下落否○江省粥廠向年賑至正月十五日止本年蒙各大憲俯恤民艱多賑四十五日展至二月杪止適二月小建乃於三月朔日仍賑一天扣足實數貧民之携妻挈子而來者當無不含飴鼓腹而去矣○瑞廉訪以城内高橋貢院背等處迭出謀殺棄屍重案華陀廟地方又有攔途截搶之事皆因不肖房東賃住娼妓匪類所致札飭南新兩縣查封房屋入官嚴拿匪犯究辦○諺曰十塲命案九塲姦乃有一起命案而得姦夫九人亦異事也南昌之萬石地方有龔羅兩姓平時雜處近日迎神賽會兩姓爭燃大紙爆以多少爲輸贏盛氣之下龔姓斥羅姓曰爾家之婦經我家謀害不過用錢二百文大得便宜爾家無人至此尚敢與我爭氣乎羅姓無言可答垂頭喪氣而去婦之姑聞知氣忿塡膺嗚咽涕零吞阿芙蓉膏以殉報案騐明逮歸研訊供出姦夫以錢二百文謀害是實且供平日與某某九人有姦旋逮到五人亦自認不諱是亦異已惟是姦之不已又從而謀害之謀害之不已又從而凌辱之人無良至斯已極 
[重懲凶犯]  
　　前報紀上海縣監犯何代用等滋閙一案經裴邑尊據情申詳前日奉到上憲批飭從嚴懲辦邑尊乃於昨午齊通班捕役伺候隨於三十鐘時升坐大堂飭捕役柴樛到監先提徐春春王阿掌等四名到案訊問當日因何閙事徐等同稱小的等覊禁在監不敢胡閙惟飯食缺少叩求恩典邑尊飭將徐等帶在外邊伺候復提李阿二陳在田等四名到案李稱當日閙事時小的驚懼萬分實不知因何起釁邑尊合帶在一邊又提葛老窩子潘壽生葛香泉周小順寳王金生等七名到案問曰爾等犯法收禁自應安靜庶有出頭之日當日胡閙究是何人起意葛等稱小的等犯罪收禁不敢閙事邑尊飭將屠雲鶴帶案問曰爾於何日進監屠稱二月十九邑尊曰何以閙事在三月初一日屠稱小的初進監時何代用尹光海汪坤發等謂我進監曉得規矩否後來某家丁到監說伊等要規費洋二百元小的許洋八十元未經付出旋有寗波人高金才將小的吊打邑尊問曰爾認識伊否屠稱認識脚上釘有雙鐐邑尊立提何尹汪高四犯到案訊問何等互相推諉屠指高曰此犯卽將小的吊打者邑尊飭將高笞責一千板又責點鎚一百下汪笞責一千板復飭鞭背一千下尹鞭背二千下何鞭背二千下復責點鎚一百四十下當鞭責時令别犯跪在木欄外觀看俾知儆戒責畢飭將何尹置諸木籠餘犯還禁堂諭自三月十六日起每犯一名每日加米二合各犯叩謝而退 
[縣案併錄]  
　　昨有新閘巡防局員馬君親送毆傷人某甲到上海縣署請辦裴邑尊着將受傷人暫行交差候騐傷訊辦○美租界三珍齋肉店主董光春與股友戎姓赴松江府互控經恩詩農太守行文上海縣提解訊辦昨經差役將董戎提解到案裴邑尊訊供之下飭將兩造一併管押候備文解府 
[英界火災]  
　　前夜兩點鐘時四馬路西首公一馬房比鄰時和里口失愼捕房得信急擊警鐘各處水龍頃刻馳至麥捕頭亦督同通班中西探捕前往彈壓越一點鐘時始得撲滅查是火咸謂起於里口利濟藥局延及柴間以致火勢蔓延焚及祥和里轉西直近里底計燬房屋二十八幢時和里除藥鋪外焚去三幢迤南世泰里門樓盡付一炬内屋則燬一幢半再西鼎豐里内高墻拆成三孔以便洋龍噴水三里内共燬房屋三十二幢半其間悉係野鷄妓寮當火熾時雌雉狂飛雊聲亂作紅愁緑慘倍覺可憐不知有情人見之其將何以爲情耶 
[英界公堂瑣案]  
　　西捕禀稱昨日下午馬夫王忠豐駕空車從四馬路向西適有女孩錢雲仙抱三歲男孩長庚從北向南王加鞭飛駛撞倒兩孩馬跳躍不已王無力挽住韁繩幸經兩路八用力拉住我急拖兩孩致女孩手足皆受微傷兼傷男孩頭顱眼泡特將王送案雲仙申訴前情男孩由母談某氏懷抱上堂聲稱丈夫談金春兒子長庚年僅一歲由雲仙挈之出外突被撞傷小婦人不願送兒子至西醫院求請華醫醫傷王供稱小的照章駕車不知兩孩横過馬前以致撞倒現在情願爲之延醫蔡太守騐明男女孩傷痕飭王交保請醫醫治○印捕禀稱顧阿七至新丹桂戲園觀劇被管門之印度人阻止顧遂行兇毆傷下體現送仁濟醫院醫傷不能投質先將顧解案顧供不敢毆人叩求恩恕蔡太守飭押候受傷人投案再行訊供核辦○二百七十七號華捕禀稱昨見黄阿發手携私磺二包盤詰支吾送案請究黄阿發供粤人在東洋輪船爲水手有家住同仁醫院前之日本人將磺囑小的携到伊家蔡太守飭捕房帶黄查問是否日本人之貨再行核辦○二百六十一號華捕禀稱昨見王金林稱三人乘馬飛奔喝阻不依加鞭而去追赶之下被王毆傷手指爲卽拘案請懲土供在吳源興扇店生理昨同友人乘馬不知租界章程不敢毆捕蔡太守判罰洋二元撥充醫院經費○印捕禀稱昨夜火焚時我等在彼彈壓李阿金欲路過火塲我不許致被拳打李供寍波人現在裕興洋行管棧昨夜至會香里探友路經是處被阻相爭不敢毆捕蔡太守判罰洋一元撥充醫院經費○包探王阿二禀稱昨鑡王學川手持鄉人衣服一包盤詰支吾送案請究王供江隂人來滬尋友不遇行竊鄉人衣服失主無從指交蔡太守判遞回原籍衣服存俟失主認領○華捕禀稱土阿二在地火燈上繫繩自縊妓院傭人陳阿天見之知照小的救下王供浦東人向在城内總巡局裝燈停歇後向友人借洋一元欲爲小本營生途遇拆梢致被取去無奈尋死蔡太守飭值日差送往棲流公所留養○包探陳阿九禀稱昨夜小的在火塲彈壓見倪金生褲襠内藏有物件阻而察看係一錫茶壺顯係竊贓送案請究倪供在地下拾取如今只乞施恩蔡太守判管押十四天茶壺存俟失生認領○陳稻香訴稱小的在三馬路開客棧昨夜粤人郭阿蘭挈一十二歲孩沈南林來借宿見其情狀慌張設詞拒絶俄而又來竟同上樓少選沈下來言在更上一層樓玩耍突被此人誘同至此小的正在請其住處粤人亦下樓欲挈沈同出小的不允報捕拘案沈供稱吳淞人現住老閘伯伯沈榮堂家昨夜被粤人誘與同借客寓囑令脫衣并做手勢欲行無禮爲卽告知棧主榮堂投案請領姪兒郭供廣州府人現住虹口昨夜酒醉誤事不敢爲非蔡太守謂沈旣在茶樓如何竟同郭至客棧郭胆敢誘領素不相識之　同住客寓非圖無禮而何豈容藉酒醉爲詞意圖缷罪定當送縣重懲榮堂稽首求免移送太守姑准所請飭將郭押候嚴辦南林飭榮堂領去稻香斥退如逢傅喚卽行投質 
[法界捕房瑣案]  
　　日前包探查到竊表賊陳德桂吊贜不得禀明王司馬判責一百板釋之使去當釋時諭令出外卽回安徽原籍不准逗遛前晚陳仍在新街一帶圖竊包探夥見而詢問陳反以探夥多事爲詞奔向捕房控訴因之管押諒當再行解案也○前晚有某甲等至小東門外花烟館吸烟三盒不給分文被龜鴇送押捕房捕頭着甲等還錢無錢解訊 
[上海陳家木橋電報總局豫皖賑捐處初十至十二日事略]  
　　潘賑聲先生濟南來電云二十日赴河南○豫皖官賑之外嚴佑之諸君放中牟扶溝尉氏淮甯冬賑沈邱項城春賑孫嶼芝劉浩如諸君放西華冬賑中牟春賑張亷泉經佩卿諸君放阜陽頴上鳳臺和太冬賑均已竣事現在豫省接查扶溝尉氏春賑皖省接查阜陽太和頴上涡陽壽川屬臺懷遠春賑因承捐賑諸公垂詢合再布聞○安徽來電云十二批銀五千兩並信收到○蔣君所勸石印字典每部售洋一元五角全行充賑兹又託蘇州顏家巷醬園公所太倉買年橋繆宅代銷○常昭凝善堂四十八批搮陽縣學楊四批蘇城盛貽本公帳房十一批均到先此報謝 
[謹題長風破浪圖卷寄贈清國姚君子梁於德京伯林]  
　　古之不故今者有焉若舟楫之利是其一也夫舟楫之利其來尚矣然其利未足以破萬里之浪極大地之垠也近世泰西創造火輪船堅牢駿奔凌狂濤踰絶海如履平地萬無覆没之患其利之廣且大古來未之見然今 
 
 

Page 4

 
 
專此利者非商賈弋貨之徒則躁進貪功之士至讀書講道者槪卑之以爲彼尊異教遺倫理其俗不合吾儒不屑到其地接其人不知天運變遷宇内形勢大與古殊異當是時宜通交結鄰取彼長宏吾道迭相資益豈必以中華自尊視他邦如匪類耶姚君子梁年未滿强仕氣壯識遠濟以淹博之學隨其公使駐劄我邦已六年將以次游歐美諸洲竟周游地球其志可謂壯矣吾竊謂泰西諸國雖有强弱大小不同其人大率智慮精深砥礪才識自今以往其傑然俊秀者漸悟聖人大道一日不可闕于天地間則吾儒之大經大法將遍布彼國恨未有誘導之者子梁到於彼則專以之自任乘將啓之機而闡明聖人大道使彼民知秉彝之不可已則子梁之功遠在拓土樹民之上矣劉宋宗少文問其姪元幹所志答曰顧乘長風破萬里浪其言雖壯矣不得遂其萬一漢張博望游蹤之廣古今所稱然亦祗西域一隅而已何足言哉今子梁駕火輪大舶東西萬里惟意之所嚮爲古人之所不能爲焉豈非古之不及今者耶子梁之友藍華軒善畫嘗製長風破浪圖豫爲之祝余展覽此圖大壯子梁之志且喜子梁遠游有關於吾道之通塞也乃題其後爲贈[  日本小山朝宏拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
 
　　 
 
 

Page 8

 
 
   
 
 

Page 9

 
 
[䢴江官報]  
　　初六日海分司項分轉由省回王鹺尹師德委總局監收差是日方子箴廉訪誕辰官紳咸往祝嘏初七日祁鹺尹暄由河南回銷解銅差初八日通分司楊分轉到揚劉直刺運吉委解京餉差 
[江西官報]  
　　從九狄汝霖請領釐票仍回贑郡候補府許繹委往廣信府公幹周宗洛委往吉水縣提銀候補都司周發貴等一百七十四弁於撫轅箭道考二月分月課同知彭道長委辦樂平厘卡候補縣賀義行委解新餉由甘肅回江准補瑞金縣瑞林司潘鍾賢應行飭赴新任南唐縣相安司錢鏡湄據報病故以試用未入姚聨第署理候補道涂椿年往金陵謁見曾制軍面禀監務候補縣丞潘壽彭委往進賢監散賑榖未入張錫鋆委辦德昌旱卡候補縣陳永康解地丁銀進京管帶親兵左營江宗良由河口解弋陽人犯來省内河水師中營傅純榮往河口公幹候選員外郎存豐由贑州來省前浙江定海知州候補道史致馴回江蘇候補縣陳慶榮回籍措資新選崇義典史土中禀到四川監生 
[湯餅資助賑公啓]  
　　朱君槐廬質直好義肝胆照人雖居闤闠而有士君子之行喜刊秘籍傅布藝林海内耆碩咸相引重居然名播寰區矣年逾强仕才獲鳳雛知君者羣謂天道之不爽吳俗例有彌月之賀君謙遜力辭爰本君推解之心集資移賑君果欣然首肯免生命節靡費凡我同袍其亦樂成此美舉乎[  掃葉山房南北號江左書林及同人親友謹啓]  
昨承交到賑洋一百元業經掣收併俟彚解矣謹照來函登報以誌盛德[  上海三馬路與昌協賑公所竹坪陳煦元附識]  
[上海三馬路與昌協賑公所陳竹坪經收順直山東河南皖北賑捐丁亥十二月初十日第八百十九次清單]  
　　新册李馬氏一元爲寳册順利興六元同豐裕二元平安氏二元隱名氏二元樂安仲子求妻肝厥速愈十元○屠鎭無力生募二次桶捐一元錢三百興記銅洋十五元泰記銅三元以上共洋一元銅十八元錢二百文○張偃顧蓮方舊女棉衣一件○另收河南賑○水灾圖册恊成乾號來山西太原府太谷縣吳愼修堂洋二百元○又册本埠恆興洋貨號交來京口德成昌募無名氏十元又三元○又册金沙恆源典韋先生募無名氏四元又八户各一元又錢一千八百文又錢一千一百五十文又一千二百又八伯七户各二百以上廿户共合來十八元○又册協源莊來孝友堂八元洪都堂八元夏興圃徐逸齋張良國三户各二元合記一元以上共廿三元○又册許貴誠先生四角張二角椒二角吳庸發等五户各一角以上共一元一角○又册河潤氏求家平安三善氏合寳善堂三户各一元安樂堂胡福卿羅溪氏三户各五角以上共四元五角○又册上海縣署來伯陳氏十元小如兀四元仲若氏三兀亞農氏五雲山人各二元弼臣氏香如氏禮亭氏曉風氏輔臣氏捷生廿六户各一元六户各一元爾瞻氏吉甫氏晋卿氏希亭氏貽記洛記六户各五角以上共三十元○又册篆記介記芳記繹記玉樹堂五户各二元長記訓記調記鶴定記瑞記和記賡記無名氏久成嘉記十一户一元藤記醉記各一元餘生子順記合一元以上共廿户合洋廿三元○又册仙鎭龍川同情居士募徐薛滄楊憩南唐晶揚賀璜秀四户各五角以上共來洋兩元○又册林吉人一元王榮棠虚對一個○餘姚縣署寄來無名氏三十九元邵虞氏五元潘倪氏四元程潘氏羅施氏侯陳士王鍾士無名士各二元潘引麟潘吳士諸戴士羅沈士毛朱士羅吕士章小姐汪朱士六士無名氏宋朱士陸士十二户各一元俞施士錢五千尼僧七位一千四伯諸趙士徐羅士寳慶嫂三户各一千王士施葛士余施士三户各七百周士諸黄士黄余士陸朱士王吳士裴劉士諸朱洪孫士孔陸士孟黄士徐岑士周門士嚴門士各五大姑娘三位六百邵小姐何胡士羅芸香姑施愛敬姑陳張士五户各四百羅邵氏三百四十二户各二百邵葉士二伯八十羅周士羅遭南姑各二伯五十六張士五角朱周士洋徐士各四角朱聞士二角四户各一百以上共來洋一百元内佑出生銀洋一元○有福册義泰昌來津門有名士續助銀廿八兩命二摺武穴知味子一元垣直橋朱德大來朱秋慵和樂堂各銅洋一元二户各二百新市同興醬園來謙記一元虞緒序三角三省無名士諸山居士三户各三角不書名一角以上共二元揚州朱朋三先生募安吉堂二元萱蔭堂無名士各二員馨記賡記合一元建平定埠鹽棧梁仲康先生募三户二元安慶何先生來何敦和金國仁不書名鍾韻樓無名士五户各一元又普濟册三角福州正一行宫鄧公舘寄來有心無力人虚對一個小洋五角○周浦松記布莊爲隣記失愼幸免酬謝筵資移賑十元平望凌元渤先生募十八户共四元錢七百八十蘇閶恤孤局來九户共洋一元錢三百文楊州蕭怡半定夷士來惜隂生蕭王士各二元蕭敏濬蘆小姑肅李士三户各一元又七户合三元以上共十元嘉定有心無力人募十五户合四元○消炳延年子四元志誠亨四元王約禮堂三元王祖墓一元餘欵四角求病速愈闤家平安二元有福册聊以塞責等五户合一元又册益壽堂福蔭堂各一元誠記六角福記四角○又册愼餘莊來劉說岩一百元劉世昌劉子剛各二元尚佑劉尚寛阿華逹綿吳岳南劉宣日周霞川吳遜短八户各一元以上合來規銀七十九兩六錢二分○以上共收河南賑洋五伯十二元規銀一伯另七兩六錢二分銅洋三元虚對二個小洋十八角錢一千三百八十文○○本日共收洋五百三十六元規元一百零七兩六二分銅洋二十一元虚對二個小洋十八角錢一千四伯八十文舊棉衣一件合併聲明 
[上海北市絲業會舘籌賑公所施少欽經收河南皖北賑捐丁亥十二月初十日第一千六伯零六次清單]  
　　消病延年子祥洋四十元亷秋泉病愈完愿十元彭城致誠氏求消灾病愈洋四元鎭江秀實堂四元楚記三元無名廿八户共三元馬塘曹菊仙由通州寄來四元泗安耿文光無名隱名氏不名子四人各五角蘇潘資一募程致和二十元鎭江振德吳欽貞二元鎭江德厚堂六元恆豐洋貨號來餘欵四角鐡筆居士被竊之餘錢五百九十杭省彭雨生棉衣十元金陵王庚香祈母壽康由蘇福來康寄來二元惜蔭書室陶善士由立大莊來五十元石士兄來守言居士澹定草堂各五十元張茂記二元邵伯愼心堂續助五元崑山朱玉持募琴月樓主人求免灾悔四元朱邵人求病全十元江右濟春堂募進賢陶秉泰書院課銀楊子新各銀三兩太倉趙衡士募辛勾氏求保一家太平十元常熟義隆募屋坤厚求病全十元吳藹臣五福堂各一元興順昌爛洋一元○義昌洋行董紫珊募陳姓高傅伯各一元董姓霞　各錢四伯董壽梁壽東林守珪福貞景舟文定遠周茂南陳全侯肇章高氏十人各二伯梁訓書三伯周勳侯一伯共十六人洋四元九角一○通州慶發祥典勉承子募聚和莊琴氏各十元恆源連氏各五元周振氏三元敬聖齋樊鶴千各二元楊惟伜健氏各一元無名氏東氏瑞氏三户各五角舜氏二户各五角補足氏錢四百廿又三伯七十又三百共廿五户洋四十六元修齋堂汪晋章東臯軒黄受之五人各四伯煥氏三百○魁成二角募周寳内鴨岐端木王紹斗鬼錢慶云趙已八户各二角章已陸梅子明無力子三户各一角共十一户洋二元○元和縣署來蘇府知廳姚竹軒募敦厚堂李菊記繩武堂劉三户各一元　隂堂王珠良記各三角懷召舘友蘭室傳經書室曹顯記安懷堂念書樂梅花材人七户各二角吳還雅堂補拙軒張方黄憲章劉樸記五人各一角又募程翰臣錢四伯不留名王金氏各三伯寗記姚補記王升三人各二伯無名氏三户各二伯府監禁班八人合八伯府藍禁號頭三人四百五十又提牢書一伯五十共廿九户洋九元○仙鎭力乏道人募楊憩南曾廣吉金興隆三户各五角沈連科三角羅昌揚二角共五户合洋二元○鎭江太古洋行募四户合兩元楊金選二元無民三員錢五伯同泰張平小記各五伯有記六百共十人合洋十五元○江西　州府鄧陽縣署張善士募京錢二千羅村藍圃　河南航蓬源五人各一千從心氏七百奎松六百祝三六豐積善無名貽謀五人各五伯共十三人洋十元○富邑高同亨募鄭義泰錢四百李陳氏二百六十史彬海陳彩記李德清無名四户各二伯蔡彩儀曹景浩高氏朱竹金胡本榮柴阿大六户各一百共十二户合洋二元○嘉興署寄來皖北張同　二元募吳慕陶軒喜得麟兒酬筵資移助十元○協同慶來福建馬巷廳署江右棉力子募郭和卿四元趙又新從善堂各二元傅翼堂車小波汝芙漢張雨亭黄景瞻五人各一元陳弼臣錢五百何子承三百郭幼和竹軒林陞趙源深四人各二百路江失臂人一百共十五户合爛板洋十四元輕爛板一元○長沙朱蘭方寄來常德新化釐局胡綠平司馬湘文銀六兩又募黄叔和一兩劉雲橋十三元陳御丞四元劉祧畊二員九如黄玉屏臯康秦恆泰曾迪人五户各一員久元錢一千羅映垣中孚店傅子賓三人各六百蔡仲和德新店各五百吳日新完雪孫義盛鄒蘭夫大和堂凌源隆益豐恆七人各四百共廿三户合洋二元爛板廿八元曹平銀七兩○　順南貨號來川沙廳署募葉欣之一員陸秀如王覺非各五角陸雪蓉華文祥薛道生吳谷卿席紹庭趙泉山六户各三角無名氏三户各二角共十二户合洋四元四角 
 
 
 

Page 10

 
 
   
 
 

Page 11

 
 
　　福利公司滅火藥水出售 
　　本公司創造新法滅火藥水與别家大不相同此瓶口封閉甚密使藥氣無從漏洩遇火起時取一瓶或數瓶遙遙擲入藥瓶破碎藥水卽編處飛灑遇火卽化此瓶上特用五角星爲記貨眞價實此佈福利公司 
　　上洋王大吉 
　　本堂發兑各種戒烟丸及戒烟參片固本　　　　　　胎丸玉蓉散乾順扶玉丸坤厚資生丸等名目繁多不能盡述假冐仍然不絕蒙賜顧者須認明上洋寳善街石庫門内櫃上錫葫蘆爲記並送目錄單一紙　　彭誠濟人參戒烟片發兑 
　　本堂創製極貞人參戒烟藥片歴年巳久四遠馳名參片高下計分七種頂高延益參片每塊二錢二分筏渡參片每塊二錢回生參片每塊一錢六分立命參片每塊一錢定心參片每塊六分安神藥片每塊五分保安藥片每塊四分烟癮一錢服參片一塊五日逐减參茸定神戒烟丸每瓶計洋五角烟癮一錢服丸五分保安戒烟丸每兩錢二百八十文客商賜顧須認明二店招牌老鋪在姑蘇閶門内宋仙洲巷朝南墻門内廳交易分鋪在上洋棋盤街老巡捕房對門餘外各省並無分出 
　　新刻譯古含奇 
　　此書爲宜興楊堯門先生所著分天地人三才立説凡天文河洛地理算學奇　六壬等類均發前人所未發實爲千古奇書留心經世者當以先覩爲快也現巳精校成　連史紙印一元六角汪評標孟四角擅三兩角上海千頃堂並各書坊寄售杭州小酉堂啓 
　　赤脚大仙魚鰾丸 
　　赤脚大仙丸者誠爲廣嗣之良方也出自　　大理府周氏九妾無子忽日偶遊名山遇一赤脚仙人傳授依方製煉服至四十餘日自覺身體强健目明髮黑果有水火旣濟之功陰陽兩益之妙久服連生數子專治腎元虧损身體虚寒酒色　傷陽事不舉夜　頻多腰軟膝疼腎冷精稀臨事不堅等症服之種子培元延年增壽每兩洋一角　附桂每兩洋八分廣東鹿芝舘分設上洋三馬路巡捕房對門 
　　石印校補廿一史約編 
　　吳興鄭元慶先生所著上自皇古以迄勝朝凡治亂興廢　失犁然備舉然提　絜領巳得大槪簡而且明約而尤詳可以一覽而無遺是編久巳風行海内惜原板漶漫翻刻殊多魯亥茲照原本重加校補庙楷繕鈔付諸石印以公同好其紙墨之精良毋庸贅語裝訂八本綾套每部洋一元八角躉售從亷賜顧者向上洋千頃堂及各書坊寗波簡香齋發售 
　　新刻書信要語附看銀洋　　費氏怪疾奇方三角 
　　是書專取行商各號四季往來書札以及家書男女稱呼時令婚喪喜慶薦託貿易估看銀洋要法初學應酬寫信必用之書四本三角半各書坊寄售味三堂啓 
 
 

Page 12

 
 
[光緒十四年三月初六日京報全錄]  
　　宫門抄○將軍希奏爲續採參枝專左呈進摺○禮部尚書李奏河員辦事得力片○陜撫葉奏遵飭藩司速赴新任片○又奏委員接署道篆片○閩督楊奏試用各員留閩序補片○將軍慶奏派軍查辦山匪摺○又奏估修要工情形摺○又奏遵例奏補正關防員缺摺○又奏勘估工程片○將軍恭等　奏爲道員給咨赴省片○三月初六日兵部太常寺太僕寺正白旗值日無引見○烏拉喜崇阿假滿請安○裕德謝授詹事府詹事　恩○胡聘之服滿請安○吳澍霖張士瑛鳳林阿克敦各預備召見○濂公請假十五日○召見軍機吳澍霖張士瑛鳳林阿克敦○○奴才希元跪奏爲續採參枝專差呈進恭摺仰祈聖鍳事竊奴才於光緒十三年十一月二十六日業將前派協領等續採參枝專差呈進並於摺丙聲明仍飭該協領等赶緊妥爲採辦續有所得再當呈進在案現據户司掌關防副都統銜記名副都統花翎協領文全工司掌關防二品頂戴花翎協領吉陞阿等又採得大枝山參八苗中枝山參十四苗計重七兩八錢可稱上品共需工價銀一千二百五十五兩四錢仍由所收參稅項下以錢易銀照數發給奴才謹將參枝親加查騐分盛二匣嚴密包封飭交驍騎校慶壽齎京呈進惟採參枝已經過時殊不易得仍飭該協領等俟夏令妥爲採辦以備上用除咨行内務府查照外所有續採參枝緣由謹恭摺具陳伏乞皇太后皇上聖鑒謹奏奉硃批該衙門知道欽此○○李鴻藻等片再二品銜降調浙江按察使陳寳箴欽奉諭旨發往河工隨同辦理河工事宜比經前河臣成孚欽遵咨會兩廣督臣轉飭知照嗣據該前臬司禀稱遵於十月十四日由粤起程十二月二十七日到工現飭令隨同籌辦堵口一切事宜深資得力理合附片陳明伏乞聖鑒謹奏奉硃批知道了欽此○○葉伯英片再陜西按察使黄彭年升授江蘇布政使當經專摺懇請陛見奉硃批着來見欽此該升司交缷臬篆遵於本年正月十五日起程北上旋於二月初一日接准部咨正月十一日奉上諭曽國荃崧駿奏請飭藩司赴任等語江蘇布政使黄彭年着速赴新任毋庸來京請訓欽此臣當卽欽遵限行該升司飭令遵旨改道徑赴江蘇新任以期迅速除分咨吏部江蘇知照外理合附片具陳伏乞聖鑒謹奏奉硃批吏部知道欽此○○葉伯英片再署理督粮道本任鹽法道顧肇煕於本年正月二十一日接到家信丁本生母憂呈請開缺除另行恭疏題報外所遺督糧道員缺現值改章之際新任錫光到陜尚需時日應卽委員接署查有在任候補道本任西安府知府李楹廉能篤實辦事精詳曾經兩次卓異俸滿引見回任候升該員甫經抵陜尚未飭回本任堪以委令署理除檄飭遵照外所有道員丁憂出缺及委署緣由理合附片具陳伏乞聖鑒再陜西鹽法道係簡缺顧肇煕係由内選授此次章程輪應外補陜省現有應補人員容俟另行請補合併陳明謹奏奉硃批吏部知道欽此○○楊昌濬片再查定例捐納分發各官必俟到省試用一年後方准題咨補缺又准部咨嗣後無論何項勞績歸入候補班人員以到省之日起予限一年詳加察看出具切實考語分别補用等因遵辦在案兹福建試用通判邱晉濂舒鋆昌候補班遇缺儘先前卽補知縣郭文泰先後試看期滿俱應照例甄别據福建藩臬兩司會詳前來查該員邱晋濂年富才明舒鋆昌舉止安詳堪以通判留閩郭文泰辦事認眞堪以知縣留閩分别按班序補除將各該員履歴咨部外臣謹附片陳明伏乞聖鑒謹奏奉硃批吏部知道欽此○○奴才慶裕跪奏爲恭摺奏聞仰祈聖鑒事竊奴才前因大圍塲台卡官兵不甚得力將駐卡官兵全行裁撤暫派奉省練軍前往駐紥並令入圍搜捕山匪業經奏明在案兹據統帶奉軍記名提督左寳貴先後禀稱遵卽督帶奉軍中營步隊營官馬占鰲奉軍前營步隊營官金得鳳等兩營前往圍塲會同總管高元朗分路巡緝該營官馬占鰲金得鳳等於十月間深入圍内各處搜拿適有道犯傳林張青山等紏邀山匪多名拒傷官兵遂將傅林擊斃並拿獲張青山張曰秀臧桂謝眞高才等五名解省餘匪聞風潜逃查起被砍樹木多株當將私盖窩棚鹿窖一律燒燬俾免山匪藏匿現在西南兩面責成營官馬占鰲在於原設台卡分隊駐紥東北兩面責成營官金得鳳分隊亦在原設台卡駐紥飭令不時分路入圍認眞查拿以期山匪肅清而重禁地理合禀明等情前來奴才覆查無異當將拿獲張青山等交發審處審明分别正法繫桿充徒除仍飭該隊等認眞巡查至大圍塲地勢寛廣應如何添練隊兵俟詳議妥恊另行奏請外所有飭派奉軍前往圍塲查辦山匪緣由理合恭摺具陳伏乞皇太后皇上聖鍳謹奏奉硃批知道了欽此○○奴才慶裕啓秀跪奏爲遵例具奏事前據金銀庫掌關防郎中和福等呈報銀庫大樓前東廂庫五間西廂庫五間俱各頭停滲漏瓦片脫落山簷墻垣臺階磚塊鹻爛木植𡮦朽大臺上院内十字踊路磚塊酥鹻查東西廂庫係存儲紙張盛裝稿案之處所關綦重均難延緩呈部轉咨工部查騐修理等情當經行文盛京工部估修去後兹准覆稱以上各工俱過保固限期隨劄派主事桂森等前往查勘開單呈遞飭交估計所照例核算共估需物料匠夫等項銀一千一百九十五兩零五分八釐等因咨行前來奴才等查此項工程情形較重勢難延緩詳核本年應修方向均屬相宜亟應赶緊修整方昭愼重所需工料銀兩數在一千兩以上自應遵例具奏俟命下之日咨行盛京工部一面赶造做法細册照例具題一面派員會同盛京工部司員先由庫存正項銀内照依核减章程動支備料興修務期工歸堅實帑不虚糜以昭愼重惟金銀東西廂等工係於咸豐三年揭𡧗修理並未更換大木現已年久將來拆缷後倘有情形較重者再行揀派妥員確實查騐續估歸併辦理再興工時奴才等督率庫員將東西廂庫所存紙張稿案移存前正樓等處暫存俟修竣再行移回合併聲明理合恭摺奏聞伏乞皇太后皇上聖鑒訓示遵行謹奏奉硃批工部知道欽此○○奴才慶裕跪奏爲遵例奏補正關防員缺恭摺奏聞仰祈聖鑒事竊奴才查道光二十一年三月初四日奉上諭耆英奏請將正關防擬陪之員記名坐補一摺嗣後正關防缺出其擬陪之看員准其比照三陵各項官員之例於送京引見時由吏部聲請記名遇缺坐補欽此欽遵在案兹永陵正關防全普病故出缺查有前准總管内務府咨經欽派騐放王大臣奏請正關防擬陪之瑚通阿照例記名等因於光緒十二年十月二十一日奉旨依議欽此行知前來今全普所遺員缺應將遇缺坐補之瑚通阿奏補除瑚通阿所遺永陵副關防兼尚膳正之缺奴才另行照例辦理外理合恭摺具奏伏乞皇太后皇上聖鑒謹奏奉硃批着照所請該衙門知道欽此○○慶裕等片再户部金銀庫正樓曁前正樓並庫院及大臺以上週圍嚮墻等處工程前經奏明准其動項興修當卽會派司員前往承修嗣據該員等禀稱將應修處所陸續拆缷修理惟騐得嚮墻以下臺東面　閃劈裂長十六丈五尺北面長十一丈五尺西面長六丈共湊長三十四丈大臺以上嚮墻倒壞二十六丈等情當經行文盛京工部估修去後兹准覆稱劄派主事宗室英正等前往查勘飭發估計所照例核算共估需物料匠夫銀二千一百六十兩零六錢九分六釐咨行前來奴才等伏查嚮牆以下大臺臌閃劈裂處所亟應先行修整臺上嚮牆工程方能堅固所有應需工料銀兩應請仍由庫存正項銀内照依核减章程動支歸原估前正樓等處工料銀内一併由盛京工部照例具題並令前派承修委員認眞辦理務期工堅料實以昭愼重理合附片具陳伏乞聖鑒謹奏奉硃批工部知道欽此○○恭鏜等片再三品銜補用道奏留奉天候補知府陳寳善前經奴才恭鏜會同原任練兵大臣福州將軍穆圖善派辦呼蘭稅局事務續又派兼練軍文案翼長事務均經先後奏明在案兹查該員陳寳善留於奉天補用業經盛京將軍慶裕奉天府府尹裕長等會奏欽奉諭旨係爲地方擇才起見未便以稅局等事久令覊留且稅局已届年滿收數較前加旺商民亦均貼服該員所訂章程後來皆可法守其練軍文案翼長亦可徐行遴員接辦奴才恭鏜現飭該員陳寳善將一應經手事件清結具報併卽給咨前赴奉天聽候委用所有呼蘭稅局已照章札委恊領廉忠前往辦理謹一併附片陳明伏乞聖鑒謹奏奉硃批吏部知道欽此 
 
