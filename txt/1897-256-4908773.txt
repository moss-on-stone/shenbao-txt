# 1934 - 256 - 4908773

 

Page 1

 
 
[新印各書籍發售] [  圖書集成局啓]  
　　欽定二十四史全書寰洋五十元○欽定　　　　　　元二角○隨　三址六稱實洋五元○　案　　洋七元○景岳全書　　三元○資治　書碼洋一元五角○潘願　咸豐朝東華　　洋一元三角○王益吾咸豐朝東華　錄實洋二元五角○左文襄公奏疏碼洋四元○　圖三　演義碼洋一元五角○駁案彚編碼洋二元○明季南北略碼洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義　洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂了彚碼洋二角○徐氏十三種醫書盋洋一元六角○大清會典碼洋一元洋角○甸典碼洋一角五分○六科準純六套　洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時卅新論六角諸君欲購者請移玉至三馬路申昌書畫室或申報館帳房可也此佈 
[論女巫治病之害]  
巫之由來尚矣楚語曰少皞之衰九黎亂德民神雜揉不可方物夫人作享家爲巫史是巫於上古之世已有之迄乎三代此風愈熾在易之巽卦則有六二用史巫紛若之語在書之伊訓則有敢有恒舞於宮酣歌於室時謂巫風之語至稽之周禮則且以司巫設立爲官以掌君巫之政令若遇國有大旱大災則率羣巫而從事焉其時已有男女巫之分所謂男巫掌望祀望衍授號旁招以茅冬堂贈無方無算春招弭以除疾病王弔則與祝前女巫掌歲時祓除釁浴旱暵則舞雩凡邦之大災歌哭而請顧其時男巫女巫雖各有所掌要不過爲事鬼神之用耳卽使人撄二豎子之患而欲有事於祛祓不祥是亦聖賢請禱之意固不足爲非然亦惟使巫者禳解之禱祀之而已從未有使之立藥處方爲人治病者也觀梗陽桑田之巫皆於人之未病時而知鬼厲之爲災生死之眹兆春秋巫風最盛不意變本加厲流至於今日乃有以巫而爲人醫疾乾前日報紀粤省南海縣五斗口地方隣近譚村鄉有某姓二女郎姿容嬌好楚楚可人以雲英未嫁之身有謝女叅禪之意茹齋繡佛色相皆空近日忽稱神附其身專司人間疾病哄動遠近傳説紛紛一時踵門求醫者户限幾穿趾常相接嗣又妄述神言欲本地居民醵貲建醮於是愚夫婦之聞此言者舉國若狂受其哄騙而不知所悟余謂東粤民風雖亦信驅邪降福之説然不若吳中之爲盛蓋吳人信鬼自古所稱奸嫗妖婦自稱爲鬼物所憑有名爲看香頭者有名爲看水椀者愚民無知爭稱之曰仙之每有疾病召之至家裝腔作勢顧影喃喃亂語胡言罔知顧忌不曰祖先動怒卽曰家宅不安不曰觸犯神明卽曰野鬼求食若非出貲解禳恐災晦未有已時而疾病因之不起鄉愚無識惶然以驚懇其設法求神以爲庇佑則必勒令資助錢財不滿其慾壑不已夫因信鬼而信巫使彼代爲禱禳其爲害猶未大也最可惡者有等奸黠女巫不徒爲人　病且欲爲人醫病不知以何等藥物合就之丸　爲仙丹謂爲神賜不論病之爲寒爲熱在膏在肓索以厚酬遽令吞服病者受其蠱惑信而服之　致腸穿胃腐命喪於呼吸之間廣省雖亦有女巫治病之事以觀吳中則此惡俗猶有大巫小巫之殊而吳中之因此喪身斃命者殊不可以僂指計證以余近日所聞之事殊足令人髮指者本埠有某姓婦娠已數月偶患疾病惑於村嫗老媪之言延請女巫至家爲之禳解巫稱此　非徒解禳所能愈須得仙賜之藥方能霍然婦女無知亟叩其術巫乃索重貲授以藥一丸甫服下腹中娠動痛如刀割移時胎墮遂爾斃命此一事也松郡西鄉有禁姓孩年方數周患寒熱之症本不足爲大患其父母珍護倍至倩巫禳之巫知其可以術欺也妄言有藥可以治之惟價甚昻貴非數金不可父母亟欲其愈卽如所請巫遂以藥予之不意巫所子之藥乃救急慢驚風藥也孩吞服之後呆若木雞不食亦不語延數日而摮此又一事也二事雖皆未見諸報然係金聞之鑿鑿者嗟乎爲巫者但欲飽其囊槖而竟視性命若兒戲其罪尚可逭耶夫醫之爲道藥之爲用能生人亦能殺人故禮曰醫不三世不服其藥蓋鄭重生命也而庸醫殺人稽之律例則罪當流配至以邪術愚衆左道惑人則其罪當死彼女巫之託詞鬼神則類於左道惑衆而妄以藥石治病則類於庸醫殺人有一於此罪已不赦矧以一身而兼之耶是其爲罪尚可輕恕乎哉吾願良有司盡拘此輩而嚴懲之一洗荒淫之俗而尤願當世之人毋惑於女巫之言竟致亡身於不覺也 
[本館接奉電音]  
　　昨日上午京師飛電傳來上諭一道敬謹譯登○八月二十日奉上諭福建漳州鎭總兵著洪永安補授欽此 
[族長解省三誌]  
　　匪首黑面施老窩子之族長施究齋於本月十三夜黄昏時解抵省垣臬憲吳亷訪飭發蘇州府轉交吳縣收監候訊兩誌前報兹悉府憲桐太尊於本月二十日午後又倩發審局委員宗大令能述升堂提族長研訊施供稱小的姓施名究齋年六十三歲安徽合肥縣人素來安分在家耕種族侄施文卿卽渾名黑面施老窩子違條犯法小的亦常嚴加管教奈屢訓不悛反將小的懷恨無可奈何祗得會同合族將其驅逐出族已於宗譜上註明小的在合肥縣堂上已將宗譜呈案請大老爺吊閲可也大令謂汝身爲族長終不能置身事外汝侄於三四月間在太湖中拒捕汝知之否答稱其時己被合肥縣大老爺拘押是以不肖侄所作所爲並不知悉叩求明鑒大令諭曰汝年已老耄何苦爲一族侄受此牢獄之苦今汝若不將其交出斷不能放汝歸去汝可飭人四處偵緝務將　匪覓獲方可無事汝其三思之諭畢退堂施仍禁吳縣外監 
[税課奏報]  
　　直督王䕫帥奏報山海關徴收税課自光緒二十一年六月起至二十二年六月止一年期滿實徴免徴共收銀十四萬一千四百兩零正額盈餘無虧新增盈餘短收銀四萬九千七百兩零請仍照上屆儘收儘解等語兹户部議奏稱據該督聲稱金復海蓋地方收復之初商民未遽復業北貨少積南貨未來並非經徴不力等語短收尚屬可原該督前有儘收儘解請展限半年之奏此次所請自當照准惟自光緒二十二年以後地方平復旣久當照原額按日徴足請旨飭下直督轉飭該道嗣後務將正額盈餘新增盈餘三項每年共計銀十九萬一千一百三十九兩三錢七分九厘之數規復原額不得少收絲毫倘再短少卽議令全數著賠云云 
[錢巿又荒]  
　　蕪巿錢根近日甚爲緊急朱提每兩上月杪猶兌制錢一千三百八九十文月初以來日漸貶損祗兌得一千三百文錢業中自相兌買猶須貼水二三十文是以本洋銀厘雖漲至九錢左右英洋漲至七錢二分而易錢祗得一千一百七八十及九百三四十文初十以後錢根更緊銀厘又驟跌一二分故易錢又短云三十文之譜推　其故半由奸商巿儈販運至漢口等處緣該處錢價至今仍短絀異常輪船搭客及水手每能帶淺十千前去卽可賺獲 
 
 

Page 2

 
 
千餘什一之利穏如操劵是故每日上水輪船抵埠大捆小載仍多偷運上船若不急爲禁止恐漏巵日甚一日也又鄂粤等省所鑄小洋巿上雖經通行奈鄉曲愚氓仍然不願收用因而鄉村巿鎭仍惟洋蚨與制錢相爲周轉安得大申憲諭使制錢不得販運出口小洋一體暢行或可挹彼注兹藉以救目前之急也 
[生榮死哀]  
　　都門訪事友來函云八月初一日李蘭孫恊揆發喪暫停柩於法源寺是日靈輿用六十四名大槓舁之而行自府第而南出繩匠胡同經南横街粉房琉璃街騾馬巿菜巿口爛麫胡同轉入西南曲巷卽抵寺門騾馬巿一帶設有内閣吏部總理衙門各署路祭棚同寅僚寀屬員等均穿素服預俟棚内候大槓到時設筵公祭諸棚並皆華美可觀而以總署之棚尤爲擅勝蓋他棚以玻璃彩畫堆綾人物各種花草爲飾非不壯觀獨總署之棚槪屏弗用蘆蓆而外祗用淡三藍色綢紥成各樣人物禽獸花木博古以及匾額對聨之類飾於四壁玲瓏剔透巧奪天工至於儀仗鹵簿之全備旗幟傘罩之鮮明與夫朝恩國典之隆龐更有言不盡言錄不勝錄者一時男女老幼聚觀道旁有如蟻之旋磨焉生榮死哀如協揆者可以當之矣 
[吉讖有騐]  
　　新調李京兆培元前放奉天府丞時報喜人因與小川京兆同姓一時誤認因至椿樹二巷宅前報喜且將黏紅紙封條於門京兆疑非是止之繼而果誤聞者付之一笑京兆亦不介意此次京兆調任奉天報喜人又至京兆仍不許封門嗣得確音亦遂不復封門人僉謂京兆今日之遷摧已騐於當年誤報之吉讖矣 
[天閑上駟]  
　　山西進呈御用騾匹之貢差於八月初間到京寓於西河沿吉祥店計貢騾十五匹皆選體壯臕肥毛色鮮潔者擇配成對繫黄絲韁勒各懸木牌一面大書上月二字旁注騾名連朝牽往城根沙壠牧放至八月初九日送交上駟院騐收外隨貢帶來騾十三匹雖皮毛稍亞貢物而骨相亦自超羣都下貴公子富王孫多往購取想金鞭玉勒馳驟於長林豐草亦一時之豪興也 
[粤士雲集]  
　　粤省士子之應順天鄉試者入闈不得逾七百人今年該省來京觀光者多至一千一百人有奇樞臣曲體多士下情面奏皇上請增此次入闈人數百名故於錄科時扣除三百餘人而入闈者已足八百人矣統計今年順天鄉試三皿一貝人數共有一萬八千之衆惟號舍大不敷用除新號俱已充滿外又增棚號若干至初九日薄暮天忽雷雨大作坐棚號者俱衣物沾濡所幸中宵雨歇尚不致十分狼狽云 
[考生遲誤]  
　　某縣考生二人來宜欲趁輪晉省應試因文卷等早託友人在省代投人到卽可進場是以遲遲我行至月初方欲搭輪不料前次輪船俱已開漢此次輪船約在初六七等日方開屈計試期已過無法可施只好徒喚奈何而已 
[山岳鳴動]  
　　日本九州地方有一大噴火山名霧島山頃日山忽嗚動附近居民咸懷危懼或謂此係山石爆裂之兆云 
[增設海線]  
　　日本日日新聞報云馬關所設悔底電線現在已有二十五條頃因國中來往之電甚繁不能敷用爰更曾七條共爲三十二條 
[日增學校]  
　　日本十數年前始設陸軍學校募幼年學生教習兵法武備頃因陸軍日漸擴充將來用人必多爰更增廣學校附屬各鎭願肄業者甚多從此武備必更有可觀矣 
[遭風覆舟]  
　　宜昌訪事友來函云某客由川採辦繭殻若干運往下遊不料行至大崆岭地方陡遭風變致船覆溺内有搭客一人撈救無蹤想已隨三閭大夫遊矣其繭殻撈得數件多被水浸濕祗得雇别舟運來宜昌哂晾一俟乾燥卽再打梱運至漢口然所虧必已不貲矣 
[西人溺斃]  
　　宜昌訪事友來函云某輪船管機西人向躭麴蘖每次輪船抵宜必登岸往洋酒鋪内痛飲藉止饒涎已非一次不料前月初七日夜間又同某輪船西人携手往某處沽飲及至歸船時管機西人已大醉如泥彳亍行來至招商局碼頭喚渡邇時江水盛漲已與岸平忽一失足墜人水内當卽無影無蹤又在黑夜之時無人撈救某西人大驚只得自行回輪次日遣人打撈無著至初九日午前忽在宜昌税關碼頭前衝起去落水之地不及數前之遠手上金戒指身上時辰表又洋銀數十枚並未失去該處人因報西官爲之收殮云 
[查關受責]  
　　魯港鎭爲蕪湖附郭要鎭襟江帶河水陸衝衢該鎭向由蕪湖鈔關分設子口稽查偷漏兼榷零税日前有某姓武生駕一葉扁舟裝載磚瓦不候查騐放行輙自揚帆而過該口關吏因之拘送該鎭保甲分局訊懲該生頗爲倔强不服訊問遂又轉解蕪湖大關據供磚瓦向無税則而關吏竟欲索賄洋蚨五元致啓口角等語道憲以該生一面之詞雖無佐證要之該關吏役及保甲局勇均有不善之處飭將勇丁薄責數百板以儆將來並飭武生具結存案事遂寢息 
[其情可袁]  
　　宜昌訪事友來函云某婦於去歲夫故頗能矢志柏舟近因家計艱難意欲琵琶别抱已由女媒説合嫁與某甲擇定日期在廟内超度亡夫兼以告别脱白以後該婦忽大放悲聲不止人問其故則以爲不願再醮爲言女媒云現已説成男家已用多錢何能臨時翻悔而該婦任憑千般解勸總不回心於是挽請母家人來以理勸慰並戒以不能翻悔之由强將該婦擡往男宅而去嗟乎夫死守節難能之事也然世之安常處順數十年卽得仰邀恩榮特與旌表鄉里稱羡戚族增光如該婦者迫於境遇忽思改適雖悔心旋萌仍不得完貞保璞律以略迹原心之論其事雖不足傳其心亦殊可悲矣 
[恨海難塡]  
　　蕪湖訪事友遞來雁帛云上月下浣内河有五艙船一艘中臥男屍一具女屍兩口隨流駛至江口向救生局請領施棺並自述其來歴云男屍胡姓乃九江二套口巿上一屠夫女屍之稍長者則該鎭徽商某富翁之妾胡氏也翁以星霜兩鬢難回黍谷之春妾方風月中年時抱錦衾之憾因遂與某屠夫結爲露水緣星階月地繾綣情深自念陌上桑中終非地久天長之計相與效文君入蜀故事背翁潛逃艙内及笄女屍卽婦前夫所遺之骨血也不忍棄置携以偕行一舸范舟烟波浩渺已經數月乃翁猶不能效香山之遣楊枝偵騎四出苦無消息忿而控胡氏族人於德化縣經官判令兩家恊同尋找上月某日獲見於皖南宣城之青弋江地方遂卽雙雙鎖繫載之來蕪是夜艤停河干擬次日附輪船上駛屠與婦自念與其歸而翼折釵分羞見江東父老曷若就此鴛鴦雙殉尚得帶結同心爰於艙内喑吞紫霞膏並令其女一同吞服未幾一縷幽魂齊向枉死城中而去待曉舟子及弋人知覺則已香消玉殞無計返魂尋思良久計惟有盪出江口乞領施棺暫爲掩殮然後回潯報信局中司事以案關拐帶且係服毒身死誠恐别有風波囑令别設良法不肯施給時舟正泊於招商局後面秋陽酷烈臭穢薰蒸聞於局中總辦李仲榘觀察誠恐屍臭漫溢波及無辜慨給洋銀三十枚派人督同屍親立購桐棺三具夤夜分殮次早卽仍令原舟載之上駛使野鶩雙雙與離魂倩女同還故土嗟乎一失足成千古恨再回頭已百年身一對野鴛鴦從此相聚夜臺毫無拘束死而有知應亦無悔特惜娟娟弱女旣苦飄零風絮復墮苦海茫茫何物情絲誤人至於此極哉 
[逆子送究]  
　　蘇城王天井巷花駁岸有某甲者年逾而立暴戾性成平日不事生理專向其母索錢浪費若不遂欲卽效劉四之駡人或奮老拳以奉敬某日又欲向母索洋且謂從此每天須給半元母謂何來如許阿堵物給汝揮霍甲聞語大怒將母拉住拳足交加甚至咬傷面頰等處次子瞥見上前欄阻亦被打傷旋又將家中雜物毁壞無遺鄰右聞聲集視咸抱不平恐釀禍患赶卽綑住喚地保看管由母傅人繕就禀詞送往吳署懲辦并請騐傷當經賴大令升堂提訊之下見其母及弟傷勢確實不覺赫然震怒質之甲仍屬强項不服大令怒甚喝令從重鞭責籐 
 
 

Page 3

 
 
　數百下命收禁刑房容再核辦嗚呼如甲之桀驁不馴是眞梟獍之不若矣 
[命案和釋]  
　　八月初一日安慶輪船上水該輪司火夫徐福林在南京帶有約線欄杆邊若干擬携往漢口不知在途緣何遺失迨第二次下水至九江太古晉信局誣局夥楊明海拿去楊赴輪剖釋適已展輪不及上岸次日九江信局接黄石港電音謂楊在圻州地方落江身死旋打撈未獲楊本土著其父母妻子率領多人來信局索人哭稱楊係被福林關閉火艙值天時炎熱逾時斃命棄屍江心信局主李正宗祗得赴九江關道及英領事署控告旋有董某由漢口來潯勸和言信局愿出洋銀四百翼以爲齋醮養贍之資又極力苦勸楊之家屬始行首肯尋悉楊屍流至武穴對岸遣人撈起掩埋信局主備棺木倩人前往收殮送回其家安葬復具詞至道署請息聞該信局主所費已屬不貲矣 
[爲賭捐軀]  
　　寗人徐甲住居杭垣鳳凰街砑錫箔紙爲業年踰弱冠性好賭博偶有錢文立卽輸去乃父訓戒數次加以鞭撻無如甲陽奉陰違終不悛改本月初一日又邀集數友在龍興寺前呼盧喝雉意興正豪適值下城總巡差役經過立刻捉拿甲奔避不遑被獲到局枷號數日釋放還家又被嚴父痛打及旁人指摘愧忿交并遂買阿芙蓉膏私行吞服待家人知覺己受毒甚深無從灌救矣 
[挾嫌擊斃]  
　　京師東珠巿口迤南刷子巿大興客店中寓甲乙二人一夜偶作賭戲二人因小忿口角甲力大而乙孱弱乙自揣不敵心銜怨焉次日呼甲出店外猛以木棍擊甲甲未防範暈倒於地其胸膈間氣如遊絲經半日之久忽作呻吟聲衆疑甲復甦而甲已魂赴幽冥店主人鳴於官乃繫乙於囹圄未知如何科斷云三 
[自盡類誌]  
　　京師訪事友遞來魚素云八月初琉璃廠東北某小家婦吞烟斃命該婦前一日曾與其夫口角其夫逸去不知何往是夜婦遂自盡次日官來詣騐婦有二子皆稚齒無知覩其四壁蕭然想因貧困起釁以至死亡者官訊子有無親族子言皆無又詢其外祖家則在京北亦不識何處官無可奈何祗得詳城懸案囑鄰人代殮婦屍而待屍親之自投到案云○又佘家胡同某甲向充書吏家稱小康其子婦忽於八月初旬潛服阿芙蓉膏而死聞致死之由緣甲之子素有外遇恒不歸宿而又竊取其妻之衣飾粧奩盡與所私久之篋笥一空妻抑鬱憤懣遂自尋短見婦之母家某乙訟甲於官官令兩造調處旋經戚鄰説合令甲厚葬子婦甲首肯訟乃寢息 
[流氓行兇]  
　　昨早有殷德標之妻某氏至楊樹浦中和樓茶肄購買熱水提壺而出將水悞濺流氓毛金生足上毛本兇横異常當取板凳在婦之腰際猛擊一下婦卽應手而倒復在肩背等處連擊一下而逸婦夫聞之卽投巡防局喊控旋經毛之黨羽出爲排解刻下尚未了結云 
[棺殮路斃]  
　　昨日上午美租界源昌路弄内倒有病斃乞丐一名由四百九十七號巡街捕告知捕頭飭傳二圖地保奚坤寳報請善堂給棺收殮 
[上海縣署瑣案]  
　　趙炳華投上海縣呈控被同業陶掌掌謀租店房並將妻柩硬行擡去等情黄大令准詞差提陶掌掌到案倩帮審委員蔣刺史於前晚升座研訊趙供向在老白渡開設荳腐店租住顧姓房屋已歴十餘年按月租錢三千六百文積欠房租錢十五千有零此次突有同業之陶掌掌硬將此房挖租每月加錢一千四百文房主卽令搬讓因小的之妻去年身死棺木尚停店中陶胆敢糾人於十五晚間將柩硬行擡去不知棄置何處乞恩追究其弟趙桂榮供與相同質之陶掌掌供稱趙之店房確由小的接租棺木之事並不知悉諒係房主所爲求察剌史得供判著原差帶同兩造查明棺木究在何處禀候核奪○前竊復來當花衣等物之竊犯陳某訊明後收押所中限交贓物在案前晚又經刺史提案訊比陳供奉諭先繳花衣一襲當卽命妻持票往贖奈已期滿絶没現愿賠償英洋一百元叩求寛限七日交案刺史俯准所請飭卽還押如期不繳嚴比不貸○前竊縣署家丁衣服枷示頭門期滿之竊犯陸竹祥昨提至案略詰數語判卽疎枷押候備文遞回台州原籍○武春山呈控潘昌安浮收房租等情一案昨經訊問武供天津人與前在長利洋行充公買辦之潘昌安股開天福戲園房屋卽係長利洋行之産按月租金一百五十元被潘每月浮收洋四十圓有五年之久前年潘失業後竟逃避無蹤現又來滬是以來案叩求追究潘供紹興人並未浮收租金前緣春山之兄永泰在廣東匯銀曾代墊銀數千兩迄今未還核計尚可我歸叩求明鑒刺史以供詞各執着原差協同兩造將帳算明禀覆候核 
[英界公堂瑣案]  
　　某號華捕拘解苗月文到案禀稱此人推車不愼致將法總領事之馬車撞壞曾經估價須修費洋三元今特解案請訊陳阿春投案供在法總領事處爲御者現在馬車被功撞壞求爲訊判質之苗月文供江北人推塌車度日昨因偶不小心致將領事之馬車撞壞自知粗魯理應賠償修費無奈竊苦異常無欵可賠叩求恩典言已頻頻叩首翁明府以苗係貧苦食力之人姑從寛斥釋至修費洋三元由本讞員出資給領○包探洪阿寳禀稱王桂法周　蘭二人串竊王安卿家之綢洋傘一頂綢衣一件報捕後將人贓拘獲送案請究王安卿投案請領失贓質之王周兩賊供認行竊惟求恩典明府判令各押五天贓還失主○包探竇如海禀稱流氓陳阿根前因犯案曾經公堂判令遞解回籍今又潛來滬上經小的查知故拘送來案請爲訊究陳阿招供寍波鄞縣人不敢犯事求恩免遞明府判責一百板後遞籍○胡仁生以祝由科爲業此次代楊阿順書符治病並未見效後仍向楊索取治病之費以致爭閙由五十三號華捕拘入捕房送案請究楊順法投案供稱託胡醫病言明病愈付資不料未曾見效卽索取洋銀以致口角求鑒胡仁生供向索樂本不敢訛詐明府判將胡管押三天○六十號英捕拘解在路爭毆之劉洪卿王小弟錢榮生陳阿坤到案請訊劉等同供爲書塲生理因拉妓入塲唱書以致爭閙以後不敢再犯明府判將劉王各罰洋五元錢陳各枷號三天以儆○包探倪順泉禀稱昨有粤人袁阿洪龍阿清郭阿門等因賭起釁互相爭毆經小的拘獲查袁龍二人係積慣賭棍郭係初次犯賭明府略加研詰判將袁責四百板龍責三百板郭從寛斥釋○水巡捕唐寳榮拘解船户魯阿法楊林泉到案禀稱伊等在蘇州河畔爭奪生意以致互相爭閙經小的拘送請究魯阿法供先接生意被楊减價奪云故與爭論楊則謂魯爭奪生意明府判令各責一百板管押七天○英商咪恩控婦人張王氏經手抵押之田畝過期不贖一案曾經薩副領事據情函致英公廨傳到張王氏於昨晨會審咪恩供去年四月間由張王氏經手將曹杏生之地一方押銀四百兩趙玉林之地一方押洋四百元至今已過期數月尚未取贖張王氏供經手之事已屢次向催曹等一味遲延實出無奈求鑒明府據情商之傅繙譯著張王氏於禮拜一先繳銀一百兩再核 
[法界捕房發落]  
　　昨禮拜五爲法捕房發落之期因時屆秋凉鄭大令飭仍循曩例於午後二點鐘發落命提招商局馬頭毆打楊仰生之張德才至案判責一百板斥釋○又提行竊東洋車照會之陳利恒行竊魚網之奚長生行竊對時表之陳金山行竊老虎灶大錢一千文之王耀廷寳興里持刀挖門之張阿金各判責一百板○福建人林阿弟陳利興向小東門孫王氏所開之花烟館内訛詐洋銀不遂所欲糾黨逞兇昨日命提訊問一味求恩大令詰其當時逞兇時糾有幾人林堅不認供喝責一百板仍無確供再喝責一百板還押○顧正寳王寳元顧阿春在新街糾黨打架由捕拘案昨提復訊一味游移大令視顧形狀兇悍喝責二百板高責一百板王姑念被毆受傷一併還押候核○假冒成大雜貨行圖章在太古棧冐取五倍子之陳某由顧錫卿控押捕房因陳母患病由顧至案求銷大令准之○范正奎誘拐孀婦呂李氏昨日命提至案疎枷判責三百板釋放○枷示三月期滿之流氓綽號小黄牛卽吳春榮昨日亦命提至案疎枷判責五百板還押候送改過局覊禁 
[美界捕房紀事]  
　　楊樹浦瑞記紡紗廠西人失去銀洋對時表等物報捕後經包探張阿五查悉係該西人所雇侍者張友金所竊當卽拘入捕房押候吊贓送廨訊究○偷兒劉俊卿竊得松板五塊行至西華德路爲包探石金榮所見拘入捕房押候送廨訊究○積竊沈竹山經英 
 
 

Page 4

 
 
讞員判令遞解回籍前日午後捕頭派包探洪阿寳帶往法界附江裕輪船解往鎭江原籍 
[壽筵助賑]  
　　啓者昨由陳聚星翁交來六旬壽筵移助川賑洋五十元並云承親友惠賜隆儀本應設筵奉謝因念川災危急謹將筵資栘作賑欵爲諸親友造福等語節酬酢之虚文爲佈施之實惠與人爲善善莫大焉益壽延年定可預操左劵除彚内川賑第十一次清單登報外特誌數言當有聞風興起者乎不禁爲災民禱盼深之[  上海陳家木橋電報總局内籌賑公謹啓]  
[仁風翔洽]  
　　災區乞賑蕆事無期所賴四方好善之人傾資佽助俾　根失所者漸啓生機德澤所敷頌聲交作矣杭州傳道堂同仁第十一批經募各善士洋二百十一元八角銅洋五元四角不留名善士爲令郎彌月移湯餅資洋四十元涵雅堂主人願身體康强諸凡順遂規元一百四十八兩二錢零八厘王蔭仁王似山兩翁賢昆玉爲尊堂病求愈各助洋一百元又募丁沈氏覺慧規元三十五兩留硯山房善士洋一百元閩省永定縣署經募曹初復堂善士洋一百元又募各户善士洋一百元錢翰臣善士續募各户善士洋七十九元宋翼公洋三十六元委解拯濟籌措云艱正欷歔而無策扶持有術憑賙恤之有方人紀兼修天災力挽罹困則澤霑優渥培仁則福獲綿長左劵是操焚香可祝焉上海六馬路仁濟善堂籌賑公所制施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　滬南洞庭山碼頭順興小客棧日前由十六鋪中局委員蔡蓉卿二尹查夜因該棧並無循環　　　　　男女在彼同宿當將店主婦包陸氏櫃　趙子雲拘局研訊限令十日將棧停歇該氏傳令伊姪包秀橋到案留養等情已紀前報兹因該　　名盛與趙姓依舊開張包陸氏偕其女阿招至包秀橋成衣店内不能安靜度日包略爲勸解氏稱已奉官諭爾可不供給我耶包忿甚扭氏及其女阿招　十六鋪巡防中局請究局員蔡二尹立卽升坐提訊包秀橋供稱日前奉諭願將嬸母留店贍養無如母女兩人均在店中滋擾致小的不能工作應請究斷包陸氏供稱前奉恩斷已將棧盤與趙子雲接開小婦人偕女兒在姪處居住被渠百般爲難故此不願在姪處叩請恩斷包　招供年十七歲前在棧中同母而居至本年七月間在川沙寄父徐姓處暫住至昨日始回據母親言及前情就在堂兄秀橋成衣店内與母同住甫經一宵卽遭秀橋百般厭惡小女子向來無人管束似此情形不能久耐二尹大怒謂爾一女子平日無人管教可見决非善熲　　　　四十下著其族長領回嚴行管束包陸氏願否在姪處居住聽從自便惟將棧迅卽閉歇不得情趙子雲出名朦頂致滋弊竇著先具結呈　如　遷延定卽提案嚴究○木工丁金生日前倩南巿馬家廠同業人張裕春在復記樹行内賒取東洋椐木料若干計值價銀三十元有　中秋節由行内向張索取欠欵張卽轉囑丁金生付訖丁稱一時無力約期月杪歸楚無如木行不肯允諾張不得已前日將丁扭至二十三七鋪　防局請究局員姚殿卿二尹准詞提案研訊據張裕春供在馬家　　設木作首由同業之丁金生欲購東洋椐樹倩小的在南巿復記樹行　担　當時言門卽付詎延宕至今尚未歸楚前途道索甚急故將丁扭案請道結之丁金生供與張同業所欠復記之欵因楊元順嫁妝店内有　二十九元一俟交下卽　送歸無如楊姓屢不交來小的别無他欵可籌囚是延　實出萬不得已叩求寛限二尹卽命楊元順中人到來將洋銀二十九元如數繳案著張裕春眼同復記行當堂具領取結存案兩造斥釋○積竊陳阿隆前經犯案笞責詎前晚又潛入南巿董家渡南謙益烟館叩乘人不備意圖行竊當被店主當塲瞥見拘送二十三七鋪巡防局請究局員姚殿卿二尹提訊之下陳供小的貧苦無依不得己出此下策叩求恩宥嗣後當痛改前非不再爲竊二尹飭責五十下著勇甲驅逐出境不准逗留上海○前日午後楊樹浦巡防局員李葆初二尹帶勇二名親往各鄉鎭訪查賭案巡至沈家巷地方見瞿虎虎所設茶肆中有數人　坐一　爲葉子戲二尹喝令勇丁入内拘拿衆各奔散祗獲與賭之陸小毛一名並窩賭之瞿虎虎一併帶回訊問陸供本邑人務農爲業素來安分因無事偶爾消遣求請寛宥瞿供開設茶肆陸等偶然爲葉子戲小的並非抽取頭錢求鑒二尹判將陸小毛笞責一百板窩賭瞿虎虎責一百五十板各具改過結覓的實人具保釋放○崇明人施順郎卜居楊樹浦大純紡纱廠左近前日午後有張喜芝者在施之屋外拆取竹笆施瞥見之下當卽扭住與之理論張不自認咎爭論之餘旋卽扭赴巡防局控告施申訴前情求請訊究張供揚州府人在大純廠爲小工路經施姓屋内誤將竹笆碰壤求鑒李寳初二尹詢悉原由令張喜芝給施順郎洋銀一枚爲修理費了案 
[英界晚堂瑣案]  
　　前者仇子記控李永記硬搬木　生財　翁明府將中人逃阿洪沈阿水等一併傳案前日晚堂升座提訊仇供是月初由沈永茂綢莊轉租商陽里房屋一　開設棉紗字號是屋向係錦昌祥租開字號今已閉歇故内有木器家伙小的租屋之後錦昌祥執事朱翰香及出店兩沈與小的言及木器家伙願折價出賣　定洋銀四十元零三角立有契據銀貨兩交不意日前李忽糾合五六人至號聲稱木器係屬渠物硬欲搬去爭吵不休是以扭案請究李供向業朱行於二月周開設錦昌祥號六月間有事往蘇由朱在號經理各事至八月初返　號已閉歇朱亦避匿不面監生不知生財賣去故向搬取况朱係仇薦保之人卽使價賣亦應向仇追還恐其中不免有通同串吞之事求請察斷仇供朱李兩人與小的素不認識何能薦保實係誣指賣契呈閲質之兩沈供小的等在錦昌祥爲出　該號閉歇將木器賣與仇姓洋銀由朱收去與小的等無涉求爲明鑒翁明府訊得仇所買木器現有契據李不應擅自搬取著令自行招尋朱姓　案再行訊究一併飭釋○捕送索錢爭吵之華才寳王阿根兩人至廨翁明府於前日晚堂提案研訊華供蘇州人五月間王向小的借去洋銀七十元日久未還因向索取爭閙叩求訊追王供蘇州人在妓院帮傭五月間華與小的在妓女姚良　處合　帶擋洋銀一百五十元小的卽在姚妓處帮傭每月拆帳與華對分今渠不欲合做追還洋銀小的一時無從措給可否俟九月間理楚叩求恩斷明府以此種帶擋銀洋竟敢來　呈控殊屬可惡本當重辦今特從竟一併喝退不理○捕送口角爭吵之米必元榮得全至廨翁明府於前晚提訊米供山西人與榮　鄉前月底榮向小的借洋十元往索不還因此爭少由捕送案求恩究追榮供小本營生是月初五向米借得印子洋銀十元言明按日還洋一角以四個月還清前晚渠來取洋小的言略遲一刻付給米不允大肆咆哮因此被捕送案求鑒明府訊得米放印子錢盤剝小民實堪痛恨著出外自行理處 
[金陵官報]  
　　八月十四日新授常鎭通海道長恆知府唐光銷下江學　提調差同知朱　瑩　選無錫縣　贊元知縣徐樹森統領南字營張國林均見管帶盛字　　提督劉朝貴前旗叅將戴鶴松左旗唐盛祥後旗千總曹瀛西會辦徐防營務處總兵崔廷桂吳松總台官叅將　正氷到見 
[省官報]  
　　八月十二日正任蘇海防同知王用和禀銷海運津通局總辦差代理長洲縣汪懋琨今日　印任事直隸州州同俞蔚文服滿回省禀到管帶太湖水師　前營兼帶巡緝快船歡陽成松由各屬查哨回江蘇候補知縣姚壽祺於十二日卯時病故富郎中巷寓所○十四日同知　孝熊由滬運錕回又吳其昌由安徽公幹回知縣李　壽禀知　藩憲委辦泰伯廟祭品差又吳俊卿赴崑山又鍾進賢赴昭文均禀知奉府委查揚荒熟所　差卽辭都司李輔　由安徽公幹回○十五日適判朱家　禀知奉府委　常熟勘荒差卽辭署高家司巡檢盛道模交缷任事回省巡檢李芳烈禀知到南路二叚巡查差臬轅　示八月分候補同通州縣直隸州州同州判各　月課定於本月廿二日　試○十六日通判郭廷　由大湖公幹回又王士暄禀知奉府委赴　澤勘荒差卽辭知　　楙　知奉　委查勘元和荒熟田畝差縣丞單希曾禀知到城外三段巡查差又黄基禀知浱　蘇差委巡檢孫寳瑞禀銷海運　局差典史李良波謝委東路一段巡查差分發江蘇試用縣丞唐　蔭江西人禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年八月十二日京報全錄]  
　　宮門抄○諭旨一道錄前○川督鹿奏爲知縣人地未宜仍請互相調補摺○浙撫廖奏爲遴員接署道篆片○又奏爲勦辦梟匪疉經擒獲擊散摺○川督鹿奏賑捐給奬悉照蘇省章程片○將軍依奏爲揀員接署副都統片○湘撫陳奏爲臬司假滿到閩片○八月十二日刑部都察院大理寺廂紅旗值日無引見○恭王等得賞謝恩○睿王等搜檢覆命○熙敬謝稽　　藥局恩○恩慶等由東陵回京請安○克王續假五日○恩普請假五日○榮中堂恩輝明惠各續假十日○錫侯續假十五日○刑部奏派覆核朝審派出麟中堂徐中堂熙敬啓秀溥善溥頲許應騤陳學棻○召見軍機阿克丹○○頭品頂戴四川總督臣鹿傳霖跪奏爲知縣人地未宜仍請以原調之員互相調補以資汉理恭摺仰祈聖鑒事竊查知縣爲親民之官必須人地相宜方能措施悉當前據藩臬兩司會詳請以榮昌縣知縣劉維翰　彰明縣知縣高晉年互相對調經臣具奏奉旨交部議奏欽此嗣准吏部咨以劉維翰任内有承緝唐位尊被刦一案有關展叅降調與對　　例不符應勿庸議奏駁奉旨依議欽此咨行到川當卽轉行遵辦去後兹據該兩司詳稱查榮昌縣知縣劉維翰直進士四川卽用知縣　　補榮昌縣光緒十七年十月初九日到任該員公事尚無貽誤惟該縣民情健訟近年更多民教交涉之事頗稱難治該員才欠精明於是缺　　相宜自應酌量對調查有彰明縣知縣高晉年貴州附貢生四川分缺間補用知縣題補彰明縣光緒十八年十二月二十四日到任該員　　幹練現調雙流縣知縣遇事整頓頗著成效以之調補榮昌縣知縣人地實在相需必能辦理裕如所遺彰明縣知縣係無字簡缺治理較易　　劉維翰調補可期勝任該員任内雖有承緝唐位尊被刦一案四叅早已限滿該員有恩詔等項加級例准抵銷查臣前在陜西巡撫任内請　對調各案如該省宜君縣知縣顧曾烜與醴泉縣知縣張鳳岐鳳翔縣知縣史悠贊與白河縣知縣顧騄互相對調先經部議各該員任内均有承緝被刦例關展叅降調之案不准調補嗣經查明各該員任内得有恩詔加級例准抵銷援免奏經吏部核准各在案該員劉維翰事同一律　得處分自應援案各請查級議抵仍請以該員互相對調以期人地各得其宜等情會詳請奏前來合無仰懇天恩俯念爲地擇人准以榮　縣知縣劉維翰與彰明縣知縣高晉年互相對調俾人地各得其宜吏治地方均有裨益該員等均係選缺對調選缺勿庸送部此見所有部駁對調知縣人地實在相需查明劉維翰任内處分例准查級抵銷援案仍請互相對調緣由除咨部查核外理合恭摺具陳伏乞皇上聖鑒　　核覆旋行謹奏奉硃批吏部議奏欽此○○廖壽豐片再署温處道宗源瀚因病禀請交卸所遺員卸自應遴員往署以專責成　　　湖道王祖光穏練老成堪以調署遞遺杭嘉湖道員缺查有候補道李輔燿勤明幹練堪以委署除分飭遵照外理合會同閩浙總督臣邊　泉　片具奏伏乞聖鑒謹奏奉硃批吏部知道欽此○○頭品頂戴浙江巡撫臣廖壽豐跪奏爲剿辦梟匪疉經擒獲擊散現仍嚴飭搜捕擬將尤爲出力員弁懇恩奬勵以昭激勸恭摺仰祈聖鑒事竊臣於光緒二十三年六月十六日承准總理衙門電開奉旨聞江浙盜風日甚浙江有光蛋肆行路刼之案若不勦除必貽後患著速分拿會剿等因欽此遵將捕獲匪首董必富余老窩子等及防軍出境追捕大槪情形先行電奏在案查光緒二十一年間欽奉上諭江浙鹽梟賭匪聚黨日多飭令兩省會籌協緝　經臣會商前署兩江督臣張之洞江蘇撫臣趙舒翹合力籌辦其時該匪帮中以王康南兇悍最著徒黨亦屬最多由臣訪悉密飭統領浙西鹽捕營遊擊陳光全會同前嘉　統副將　金綬將該匪首王康南捕獲解訊正法匪黨星散嘉湖一帶販私聚賭之風爲之稍戢復經臣疉飭湖州恊副將張麗堂曁黄金綬陳光全購綫捕拿著匪汪老窩子李老窩子譚老么等以次擒獲訊明立正典刑並格斃帮匪頭目孔洸明一名所有奉旨飭拿之盛長子及著匪白面施老窩子葉萬春等亦在蘇省先後獲辦兩省地方漸臻安謐本年春間該黨播散謡言推黑面施老窩子董必富董必貴爲首復圖蠢動臣以統領寅字營旗總兵馮兆金同嫻軍律檄令兼統嘉防水師會同蘇省巡緝六月初十日該匪糾黨闌入秀水縣境新塍地方經臣密委往探匪蹤之分省試用府經歴余允員約同該處駐防哨官湯明盛許陶祥水師哨弁彭金龍率勇圍捕該匪等瞻敢開槍抗拒湯明盛等奮勇捕拿立將董必富擒獲並追獲徐瑞元卽余老窩子李起盛二犯均由馮兆金解府訊辦旋探悉施老窩子等匪船多艘聚集蘇境嚴墓鎭一帶馮兆金密派守備陳得勝徐人熊與湯明盛等水陸各軍分三路進勦臣一面電商江蘇巡撫臣趙舒翹飛飭分　堵截陳得勝湯明盛於十四日馳抵相離嚴墓數里之錢莊壩地方匪船正屯聚該處卽各率所部水路夾攻該匪等齊施槍砲抵禦陳得勝奮勇當先湯明盛繼之乍浦恊副將李鳳來亦率標兵飭各軍併力環擊歴數時之久該匪受傷極多勎漸不支相率潰遁我軍緊追至蘇屬之竹園濱老虎壩時已天晚始各收隊回防計生擒匪黨二名割取首級一顆格傷格斃約二十餘人擊沈匪船二隻奪獲匪船九隻槍械多件我軍亦被拒斃水師勇丁二名拒傷勇丁七名據馮兆金禀報前來除董必富余老窩子二犯業飭該府縣訊明禀經臣電飭正法餘匪另行訊辦傷亡勇丁分别給子卹賞外伏維該匪等以販私聚賭分立頭目糾衆肆擾甚至各携槍械抗拒官軍兇横已極非嚴加懲創妥籌善後不足以凈絶根株消除隠患現仍遵諭旨會同蘇省合籌嚴飭各防軍廣購的綫確探匪蹤務將施老窩子各首匪悉數弋獲懲辦並將禁賭緝私各事宜設法整頓以靖地方而清盜藪惟此於匪勢猖獗之際旣獲董必富余老窩子等犯復加緊追捕奪獲船械生擒格斃多匪不至蔓延爲患固由馮兆金統馭有方水陸各軍尚能用命而陳得勝　明盤迅赴事機爭先効力尤屬奮勇可嘉不能不稍示鼓勵可否仰懇天恩俯准將補用副將湯明盛俟補副將後以總兵記名簡放條補守備陳得勝俟補守備後以都司仍留浙江補用以昭激勸餘俟會同蘇省購獲施老窩子各首匪再行彚奬之外出自逾格鴻施理合會同　　總督臣邊寳泉恭摺具奏伏乞皇上聖鑒訓示謹奏奉硃批兵部議奏欽此○○鹿傳霖片再川賑開捐臣前咨各省督撫藩司督屬　辦惟值財力已殫之際募集較難且各省　捐之員四出而蜀則遠居西僻往往人先我後自非略求便速無由廣示招徠昨據江蘇藩司聶緝　電　勸收川賑捐擬詳由江蘇　撫臣咨部核奬頒照來蘇以歸直捷如川省實收未到卽由該藩司刊印塡用仍將存銀齎部查核惟所收捐　　時匯寄川省俾濟賑需等語臣查昔年之滇捐陜甘捐近年之山西賑捐曾由鄰省咨報一體給奬自可悉照該藩司所收辦理除咨部查照外理合附片陳明伏乞聖鑒謹奏奉硃批户部知道欽此○○依克唐阿等片再查興京發祥重地幅員遼闊所有緝捕操防均關緊要該處副都統奕𩆩因病出缺應先揀員接署以重地方查有盛京漢軍二品頂戴協領依凌阿老成穏練堪以署理除札飭該員馳往接署外理合附片陳明伏乞聖鑒謹奏奉硃批知道了欽此○○陳寳箴片再新授福建按察使李興鋭呈稱於光緒二十三年六月初五日在瀏陽縣本藉奉札准吏部咨光緒二十三年五月初六日内閣鈔出初四日奉上諭邊寳泉奏請飭催臬司迅速赴任等語福建按察使李興鋭前經請假回籍修墓著陳寳箴飭令該臬司一俟假滿　行赴任毋稍延緩欽此竊照興鋭於光緒二十三年四月十一日跪諸聖訓　恩給假十九日出京一路航海泝江五月二十六日行抵瀏陽縣本籍赶將先人　　　　修葺假亦屆滿茲於六月二十六日起程仍取　湖北上海上達閩省　情呈請代奏前來理合附片具奏伏乞聖鑒　奏奉硃批知道了欽此 
 
