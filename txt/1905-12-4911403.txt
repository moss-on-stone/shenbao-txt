# 1905 - 12 - 4911403

 

Page 1

 
 
[四書五經義大全] [  圖書集成局啓]  
　　坊間四書五經義汻牛充棟日互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨運匠心詞嚴義正本岂届鄉會試各題無一脱漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[重印十三經注疏○五經備旨○十七史商搉出售] [  點石齋啓]  
　　自來詁經解經之説草詳于十三經注疏一書其次若五經備旨則疏解五經語意雖各樹一幟而其閘發精義類皆詳盡無遺本齋前將此二書　校精詳悉心石印以惠士林海内風行早已不脛而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商榷一書爲王　莊先生所輯議論超卓考据詳明論世知人折衷至常有志史學者不可不加意講求茲亦用頭等潔白連史紙印成每部定價洋銀五角卽日出售 
[長沙羅長裿解釋自由原理説]  
　　某夕與陸師學堂畢業生曾達商論德育之事因舉大學堂章程所論自由爲智識發達之本原而推闡言之人有目能視自由也肝受病則目朦而不自由矣愛自由者戒怒以防肝疾有耳能聽自由也腎受病則耳聾而不自由矣愛自由者斷慾以防腎疾有鼻能聞自由也肺受病則鼻塞而不自由矣愛自由者戒客氣以防肺疾唇舌之言語自由也或啓羞興戎而不自由矣愛自由者愼樞機以防口過四體之運動自由也然手或毆人損器足或行虚蹈險而不自由矣愛自由者時時防失手失足古之曾參身體髮膚不敢毁傷有疾則啓足啓手此尤愛自由者也卽如堂内總辦果能品行端正操守廉潔辦事公明此最自由何也如此則上司不能詰之學生不能怨之屬員不能侮之反是則必失其自由又如學生在堂内則用心工課出堂外則束身規矩此最自由苟其不然則教習可以罰之員司可以議之總辦可以薄待之及歸家則父兄亦必嚴責之遂失其自由矣以上所論爲自由之門徑若推致其極則吐詞爲經舉足爲法乃一人之自由所過者化所存者神乃致治之自由也舜舉十六相而自由書云俾余從欲以治是也孔子卒以學易而自由魯論曰七十而從心所欲是也諸生果有志自由乎始於克已終於盡性南洋官報復書其後曰按篇中所云目能視自由也肝受病則目朦而不自由愛自由者戒怒以防肝疾云云記者撫卷而思曰此卽近日哲學家論理家所謂自由有界説以不妨害他人之自由爲界夫肝與目集於一身分視之則二物也肝欲自由而或任其鬱怒則有妨於目因之使目不能自由則是人與人相對待我欲自由必先審人之自由否而後乃行之妨害有兩義不當爲而爲當爲而不爲皆防害於人也此則從人一面著想因肝之鬱怒而傷目亦猶人之用野蠻而有傷於已也推已及人復由人以反諸已此正恕字精義要之此心此理之同有聖人作固不異於東西也西人立國自有本末揆其大本終不越吾聖人之教特其科學加精遂以收富强之效吾國學者不取實業科學以爲拯吾貧弱之原而但取其一二含渾語以自便如以含渾語核之則吾學中何嘗不曰絜矩以平天下特前賢已解爲各得分願則上下四旁均齊方正而天下平如第渾言一平字則又奚可藉口以爲卽平等之證乎夫平等者各就其等而平之亦猶自由者人各有其自由至於人人能自由亦惟各安分際各安職業各不相防所謂萬物並育而不相害乃眞能自由也此豈有外於恕字之義已所不欲勿施於人之恒理乎故西人自由之分有文明自由有野蠻自由文明自由者自由於禮法之中而無妨於人卽不以肝妨目之意也野蠻自由者放肆於禮法之外侵人自由而適以自害其自由卽目爲肝累是也學者熟思審處可以不流於野蠻以賊其類而自賊矣 
[本館接奉電音]  
　　昨晚十點鐘越二十分時京師友人飛電傳來上諭四道敬謹譯登○十二月初六日内閣抄奉上諭吳廷斌著調補雲南布政使山西布政使著張紹華調補欽此同日奉上諭江寗布政使著黄建笎調補山東布政使著尙其亨補授欽此同日奉上諭山東按察使著余肇康補授欽此同日奉上諭廣東雷瓊道員缺緊要著該督撫於通省道員内揀員調補所遺員缺著樂平補授欽此 
[電傳宮門抄]  
　　昨晚十點鐘越二十分時京師友人專電告知本館云十二月初六日皇上召見軍機大臣及劉永慶 
[增遣海軍]  
　　華歴十二月初五日英京倫敦路透電局來電云路透電局派赴俄京聖彼得羅堡訪事人飛電相告謂俄人刻已調集諸艦定於月杪由利包開行以與海軍提督洛司狄司文斯基所率艦隊互相連絡計戰艦一艘名臬考雷重九千六百七十二墩邊防鐵甲船三艘一名亞潑來克重四千二百墩一名西年文重四千一百二十六墩一名哇沙各夫重四千一百二十六墩鐵甲巡洋艦一艘各佛拉狄茂麻諾馬樞重六千零六十一墩 
[增兵援應]  
　　華歴十二月初五日日本東京來電云刻下與日軍左翼對峙之俄兵已得大軍援應其在堿城附近及堿城背面者軍威尤熾以故目下俄軍已增有一萬七八千人矣 
[俄將去留]  
　　華歴十二月初五日日本東京來電云俄國鎭守旅順之陸軍副將吉成及培雷海軍副將維倫决計暫留日本作爲俘虜其願設誓而歸本國者爲陸軍提督司堵瑟爾陸軍副將爾利斯乃定痕及哥司成果海軍提督烏克湯司基克利果維區及洛司吉利司基此外尙有司機頭目林狄勃克一名至旅順所存軍械藥彈已於禮拜一被日人悉數運回矣 
[俄兵就道]  
　　華歴十二月初五日英京倫敦來電云路透電局派赴旅順訪事人於本月初一日飛電相告謂有俄國防兵五千人由鳩灣列隊啓行歴十五英里至長林子火車站以往大連灣途中情形頗甚慘淡 
 
 

Page 2

 
 
[公舉主席]  
　　華歴十二月初五日英京倫敦路透電局來電云會訊北海肇事一案各委員巳允報館中人入聽并公舉法國海軍提督華爾尼亞主席至美國所派之海軍提督司班痕則忽婉轉告辭云 
[力却行船]  
　　紹興訪事人云法商莫尼諾欲用小輪船往還紹滬禀經法總領事照會浙江撫轅撫憲聶仲芳中丞派員會同府縣官及諸紳董一再籌商覆以度勢揆時頗多不便及飭洋關河泊司查察亦以諸多窒碍且與約章不合爲詞半載以來公牘往來殊形周折而莫尼諾志在必成近又籲求駐京法使要挾外部畀以利權法使飭下總領事函達撫轅謂約章行輪條本有内河字樣紹屬會稽五龍潭等處水道深闊頗合船行云云辭氣之間甚爲激烈刻已由中丞電請外部力却矣 
[蕪湖租界中准英商自築駁岸馬頭照會]  
　　安徽徽寗池太廣兵備道兼蕪湖關監督童爲照會事照得蕪地各國公共租界章程十條節經本監督會商貴領事議訂禀奉咨准外務部核復應准照行在案查章程第二條載公用之道路溝渠橋梁等地不納税錢亦不准人私自租佔又第五條載沿江五丈地面須留爲往來船隻縴路不准建造亦不得另有設施致碍得走又第六條載公共租界内道路等項工程由地方官自辦建造修理費用地方官與領事官會商章程籌捐各等語是沿江應留五丈縴路係屬公用之地不在出租之列建修各項費用應由地方官會商領事官定章籌捐惟本口開埠二十餘年今止英商洋行就界租地凡修築馬頭平治道路各項費用一時未能籌集巨欵卽恐一時未能修築貴領事慮江邊水勢漲落無定無駁岸馬頭於英商上下貨物窒碍節次往復會商本監督應允洋商租地斷無阻其出入上下之理如界内一時難臻繁盛難於籌捐地方官無力舉辦應將沿江應留五丈縴路之地准該英商照所租地界基址寛闊照界内租價遷費聽其自築駁岸馬頭不另征收馬頭捐費暫租縴路之地并免按年輸納税錢餘仍照章輸納該英商築馬頭時應會同華官公估費用定數先行立案倘日後地方官有力舉辦公共各項工程之時將該英商原出暫租縴路租價及駁岸馬頭費用歸還由地方官收回一律自辦該英商亦一律照章認出捐費其馬頭仍永遠歸該商自用相應備文申明照會貴領事照復備案可也須至照會者右照會大英國駐蕪湖領事官柯 
[公籌遷費]  
　　松江訪事人云郡城火藥局近由提憲楊鏡巖軍門槪捐巨欵擬遷建鳳凰山之麓已禀商兩江總督兼南洋通商大臣周玉帥事在必行惟經費浩繁不敷尙巨郡中紳士會同籌措未有端倪爰仿泰西會議章程刊發傳單俾得各抒所見 
[巡員瓜代]  
　　蕪湖訪事人云巡警局總辦志文圃觀察樸奉皖撫誠果泉中丞檄調赴省所遣巡警差使飭商務局總辦童次山觀察祥熊接辦遞遺商務局一差飭皖南營務處喬小鶴觀察聨寶兼攝聞志觀察擬於十二月初五日交卸赴省 
[秦郵劫案]  
　　揚州訪事人云有客從高郵來述及上月某日之夜北鄉三多鎭某典鋪突來緑林豪客恣行刧掠所失不貲隨由典主開單投報州署州尊李刺史親臨履勘飭捕四出緝查迄今尙未得端緒也 
[嚴懲士棍]  
　　松江訪事人云巢湖人劉某向與皖梟爲伍糾賭擄勒無惡不爲嗣以薄有積儲就西鄉李塔匯左近開設肉鋪附近土棍顧阿有周阿四陳阿四向有仇隙時往尋釁經人排解餽以洋銀若干元事後劉心不能甘竟以被盜爲詞控諸婁縣署時顧等已投飛划緝私營當勇由縣主黎子新大令備文提至訊實供詞遵照新章治罪有知其事者謂顧周均彼處鄉人年祇二十許顧上有父母並無昆季今已詳請正法殊可憐也 
[明經解省]  
　　松江訪事友人去郡治西門外某太史之子以明經貢入成均上月下浣某夜不知何故忽由婁縣知縣黎子新大令飭役拘押翼日禀明松江府田紹白太守委員押送省垣有知其事者謂由本任江蘇藩司護理巡撫效述堂中丞飛札飭拿故如是之風行雷厲也 
[鳩兹米巿]  
　　蕪湖訪事人云此間貿易向以米爲大宗各業之盈虧往往視此爲樞紐本年夾江一帶秋收豐稔米積如山無奈俄日搆兵海禁難弛銷路因之阻滯各鋪生意遂亦大不如前日來時近年關銀根甚緊資本短少者不及周轉岌岌焉每有朝不保暮之憂補救維持不知在上者有何良策也 
[浙省官塲紀事]  
　　杭州訪事人云正任浙江孝豐縣趙大令被參落職遺缺由藩司翁筱山方伯委瞿大令暫署旋奉吏部詮選姜星樓大令渭璜補授業已來省禀到大約須俟明春方能擇吉履新也○前兩浙運憲惠澍滋都轉丁憂開缺兹已擇扶櫬北上回旗守制矣 
[東越官場紀事]  
　　紹興訪事人云正任嚴州府鍚太守倫奉文與温州府王太守琛互相調署甌東紳士以王太守平日勤政愛同爭製萬民傘以獻閩帮各商首則公贈匾額曰無欲則剛本城士紳贈額曰逸少重來寗帮衆商贈額曰勁正廉直玉環紳士贈額曰澤敷海島及起程時居民扶老携幼沿途叩送是亦可謂宦途之榮矣○兩浙各屬屯田計有三千餘頃自裁撤衛守備缺後應征之課槪由所屬各縣帶收事已逾年類皆延不報解刻已奉藩憲翁筱山方伯派員嚴催矣 
[鄂省官場紀事]  
　　漢口訪事人云日前粤漢鐵路工程師倍次由滬抵鄂趨詣督轅謁見督憲張香濤宮保聞勾留數日尙須有湘水之行也○漢陽開設兵工廠近已議定就漢口通濟門外擇地建屋開工之日當在指顧矣○日前已革廣西巡撫王之春由滬抵鄂命駕詣督轅謁見督憲張香濤宮保聞尙須至湖南一行 
[上海官場紀事]  
　　前任山西學政吳菊農宗師因公抵滬昨日命駕至縣署拜會縣主汪瑤庭大令○江蘇候補道許芩西觀察炳榛捧檄來滬昨日乘輿詣道轅拜會蘇松太兵備道袁海觀觀察繼至縣署投刺縣主汪瑤庭大令飭丁擋駕○昨日浦東保甲總巡謝岳松明府詣縣拜會汪大令晤商要公良久始别○昨日前任如皋縣單鴻軒明府詣縣拜會○昨日山東淮縣縣丞唐雪琴二尹趨詣縣署謁見縣主汪大令○昨日貨捐局查騐委員俞奠孫明府因事詣縣署拜會縣主汪大令 
[請興警察]  
　　邇來本邑三林塘鎮紳士湯學釗以彼處時有鹽梟出没議興警察局派勇巡查特於日前禀請縣主汪瑤庭大令前往察看昨日午前大令命駕而往順道至三林書院考察學生至夜始回署 
[上任大吉]  
　　新任江蘇松海防同知沈逋梅司馬翊清捧檄來申假城南也是園爲公館昨已頒發紅諭擇吉十二月初十日辰時受篆履新矣 
[局員易委]  
　　本邑南巿十六鋪保甲巡防中局委員王坤元參軍現奉蘇松太兵備道袁海觀觀察調辦滬北天通菴保甲巡防局事所遺十六鋪中局一差另委陳二尹接辦二尹奉委後涓吉本月初十日到差 
 
 

Page 3

 
 
[書業陳情]  
　　月前本埠東大陸書肆出售警世鐘一書中有聳人仇教仇洋之語經租界工部局董查悉照請公廨拘提訊懲輾轉牽連時中鏡今啓文三書肆讞員黄耀宿司馬判令將東大陸夥程吉孚收禁西獄二年時中等家執事人分别懲治在案兹者滬上各書肆主以禍由箸書者起今不將箸書者科以重罪反罰及售書之家深恐此書業中人不免動輒得咎因禀請蘇松太兵備道袁海觀觀察飭提程等覆訊稍予從寛一面札飭上海縣會同租界公廨將應禁書籍隨時出示申禁并照會租界領袖領事如查有違礙書籍豫先會廨禁售倘仍私售甘受重懲刻尙未聞觀察如何批示也 
[驗犯屍]  
　　前日陳金生陳雨生昆仲二人相約至蘇州竊取吳縣境内某廟所有玉牌玉碗等物携之來滬向某質鋪質得洋銀八十三元失主謝吉甫浼王姓者報由包探陸恊庭拘獲解送英美等國租界公堂讞員黄耀宿司馬飭押候繕備公文交吳縣差役李德帶回歸案訊辦其時金生方患病押至夜半痰壅氣閉倒斃柙中昨日司馬據情禀諸道轅蘇松太兵備道袁海觀觀察札委松海防同知黄小霽司馬帶同上海縣署刑仵衆公人蒞廨相騐雨生叩頭求免司馬不准飭仵役察知委係病斃並無傷痕乃令家丁持名柬至某善堂請卽收殮暫厝隨乘輿赴道轅銷差 
[二紀嚴究騙人謀殺案讞詞]  
　　日前英界第五十四號西探馬克濤帶同華探李星福至南巿拘獲惡棍范高頭之戚串沈根福林慶全二人解送英美等國租界公廨禀請讞員黄耀宿司馬會同英副領事德爲門君訊究昨日午前升堂覆訊先傳陳倪氏至案經沈林所延律師穆安素問前次訊供時爾是否稱曾至三萬昌茶館請李先生帮忙陳倪氏答聞人傳説報帋上載沈林二人已經捕頭拘獲遂親至三萬昌求李先生伸此大寃並非李先生令我指控穆律師問據爾所言家甚貧苦何處得錢請律師經理訟事並客棧中一切費用氏稱上月二十一日來此住祥陞公客棧二十二日到三萬昌二十在日遞禀二十五日在上海縣審過一次穆律師問爾前稱九月初三遇楊大初五遇臘丁華各事所遞上海縣禀中訴明否答稱請人繕禀時一一説明但未知寫上否女流不識字無從而知問沈根福同程保興來喚爾丈夫時如何情形答稱沈來時手持范高頭之信程俟於門外旋僣丈夫同去問爾丈夫死後九月初八日上海縣有批示爾知之否爾在縣中所遞之禀何以並無楊大及沈根福之名且無謀殺字樣答稱縣批不知惟謀殺等語曾一一告知代書恐代書得賄隱諱問十月初八日縣批著差人將爾丈夫尋回當堂訊理爾知之否答不知問前次説曾向沈根福取過洋銀三十元當時沈一諾無辭爾何得控縣禀中並不提及反稱沈欲毆爾答稱只説根福之母與妻欲毆訊畢穆律師請堂上將上海縣案卷抄錄一通司馬允之又問南巿有源來認捐報關行是陸頌和所開爾知之否爾究竟何處得錢延請律師答稱報關行之事一概不知所有費用係將祖遺田賣去得洋銀二百元事在九月十六日買主卽叔父後又向别人借得一百元均備伸寃之用問洋銀向何人所借西探聞之卽稱借錢之人不便指出一經説出范高頭必與之爲難穆律師曰此事最關緊要且有别人牽累因此務必説明德副領事謂穆律師曰貴律師如有所聞卽將此人訊問可也穆律師又問爾丈夫出外時有何言語如何知林慶全被拘答稱丈夫去時説卽欲回來林被拘一事聞人傳説且報紙謂是范之羽黨穆律師曰請問堂上五十四號西探到堂何意愛律師問五十四號西探到堂爲此案作見證乎抑代原告上堂乎代律師伸辯乎代捕房照應乎請堂上明示因有供詞傳問西探也况此事係捕房之事陳倪氏控准後卽經五十四號西探恊同華探拘人於是五十四號西　復將前堂陳倪氏所供被沈根福程興保招阿妙出門被范高頭剜心刳腹各節訊問一遍並稱氏已五次前往尋屍無著後被范知聲稱如敢來此收屍定必立時擒下是以此後不敢再往西探問倪氏爾問沈根福所取洋銀三十元是何欵項答稱丈夫工錢問在何處收取笞稱在陸家渡白壳船上船係范高頭范毛毛所置穆律師曰西探所問之言甚不合例現在只能將本律師所問之供辯駁不能另取供詞西探隨問氏曰爾至船時沈根福在船否笞稱共去三次沈是范之司張人别人不能作主付銀問目下船在何處答稱已被捕頭取去訊至此陳倪氏所延律師侯魯公傳阿妙之妻父倪益三訊詰據稱家住浦東唐橋鎭阿妙是女壻林慶全是鄰村人與沈根福素不相識八月十八日沈與程來尋阿妙交出范信阿妙因卽同去至今未回曾經沈程往尋數次後有人説如再去尋范其將洋槍撃死問此語何人所説答稱沙上人所説五十四號西探問有送錢爾否倪未回答愛律師即止之曰此語不應問西探謂此事前在捕房供明均已畫押侯律師問倪曰聞爾欲控官伸寃有人送爾洋銀此事信有之否倪稱有之沈根福之妻許給二千元林慶全之妻許給三百元穆律師問倪曰爾曾去告狀否答稱此是女兒之事與我無干侯律師曰愛律師此次到堂不過觀審不應問供愛律師稱因牽涉王幼庭之事如與王有關係之語必須問明且堂上初説有二事併究之諭惟王幼庭牽涉之事刻尙未辦遂著倪退去倪稱前日會訊後出門幾被沈林之妻毆撃幸有洋人勸阻侯律師謂是日果有此事由敝律師勸開請爲提究五十四號西探復將范船上所獲帳簿一本信七張呈閲隨查得簿上沈根福之名甚多計沈與范往來有二千元之譜付帳則有陳阿妙林慶全陳先生名字甚多穆律師稱參觀兩次訊供詞並無沈根福林慶全謀殺陳阿妙實據且原告所控二事一係騙出阿妙二係帮殺阿妙請問堂上有實在憑據否如無憑據請將騙出謀殺之案註銷時已正午司馬與德君相約退堂訂於禮押五再訊 
[英界火警]  
　　昨日黎明鐘鳴四下英租界西棋盤街金隆里東首六十五號門牌永順零兑小錢莊忽然火發祗一刹那已延及西首某洋貨店救火會西人一聞瞭望臺上鳴鐘告警急驅水龍到場救援時適風自東南來飛揚跋扈火遂乘機猖獗竄至對門新太和酒館直至俗所謂典當弄者而止面北則焚至西金隆里迤西郭同泰土棧止中間義盛榮雜貨棧曁某烟館盡付刧灰迤北焚至廣發祥土店止共燬房屋三十餘幢 
[火窟葬身]  
　　前晚百頓路第六百七十及六百七十一兩號門牌某槽坊被火情形已登昨報昨日查得坊夥某甲當火嬂時不及奔逃竟至葬身火窟已將屍身檢出由家屬備棺收殮舁回吁慘哉 
[虹口劫案]  
　　昨晨粤人吳維翰投美租界捕房報稱僑居天潼路第一百七十五號門牌屋内昨夜七點鐘時突有口操粤音之匪人三名闌入家中奮力扭住袖出手槍向之恐嚇然後肆行刧掠致失去洋銀若干請爲查辦捕頭允之 
[滬南瑣志]  
　　南巿馬路工程局總辦翁子文太守前經明定章程所有民間自備之馬車亦須報捐領照前日策電兵輪船管帶某君乘馬車過此巡街捕查得並無捐照立卽扣住禀知太守諭令照章補捐○前日保甲總巡朱森庭明府在南巿大馬頭拘獲悞公船戸張小弟等四人帶局訊明判令笞責枷號昨日飭差押至南巿各馬頭遊行○前日捕役徐文在南馬頭拘獲女棍篾作阿雲帶回上海縣署禀請縣主汪瑤庭大令訊懲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日周伯生扭朱雲山高竹甫顔京亭到縣當晚縣主汪瑤庭大令升堂研訊周訴稱小的在三牌樓街開裕泰烟紙店本年六月雇木匠梁阿連翻造樓房五幢由朱等三人作保除貼給舊料外議定洋銀一千元陸續付過八百元並代賒木料一百餘元祇少數十元不料工程甫及其半梁忽逃去以致停工爲此將保人扭案求究朱供梁並不逃遁亦未停工惟近日工匠减去幾人周遂扭小的等到案誣控大令將周申斥一番著朱傳諭梁限半月内竣工如違提究○胡新泉扭控妻兄許丫頭當晚大令升堂研訊胡供小的之妻許氏前月忽被陶阿虎拐逃控蒙提訊將陶及許氏重懲嗣以許氏不遵約束央地保送至妻兄許丫頭家許丫頭並不管教反縱令逃逸爲此扭案求追許丫頭供前奉大老爺將小的之妹交胡領回自後並未到過小的家不知如何逃脱大令著當堂省釋飭胡尋獲許氏送案究懲○湖南人胡少堂前因犯竊收押改過局上月二十八日期滿開釋故態復萌兹被捕頭徐文拿獲搜其身上穿有女襖並洋銀十八元鎖匙兩枚因之解案請訊胡供小的蒙恩開釋卽欲回家因無川資暫留滬上前夜至叉袋角某姓家竊得女衣及洋銀昨夜復圖行竊被捕獲案尙乞恩寛大令飭責五百板仍發改過局收押一年嫠婦朱張氏控惡姑阻嫁等情前晚大令升堂研訊氏供丈夫于去歲病故遺有前妻所生之子頑劣異常小婦人稍加訓責姑必多方庇護目下小婦人貧苦難守兼之夫棺未葬意欲擇人而事被姑阻撓叩求恩斷大令爾如改嫁惟須將身價銀繳案以備安葬前夫 
[浦東保甲總巡局紀事]  
　　本邑浦東保甲總巡謝岳松明府自奉蘇松太兵備道袁海觀觀察札飭兼查私販以來置備巡船數艘分投巡綽詎料各巡丁每將所獲之鹽私行售去事爲明府查悉爰於昨日傳案訊追○浦東保甲總巡謝岳松明府訪悉邇來沈家弄一帶時有匪徒劫奪行人財物並出白刃恐嚇等情遂傳二十三圖地保到局訊明責令協同差勇查拿兹已逾限未獲一人爰復傳案比究 
[英美等國租界公堂會訊案]  
　　英商瑪禮孫控華民姚顧氏私拔界石盜賣田畝等情前日午後讞員黄耀宿司馬會同英副領事德爲門君升堂研訊瑪禮孫延律師瓊司主控姚顧氏延律師雪門部剖先由瓊律師稱瑪禮孫所控姚顧氏一案己奉訊明請頒堂諭雪律師起而言曰姚顧氏管理此地歴四十餘年納税完糧悉遵憲典前年八月始永遠租與某洋人價銀實未收取揆情度理瑪禮孫無詞可控蓋曲直未分也倘堂上執定前詞敝律師請於上控後再行核奪德君與司馬商議移時命傳地保沈福全訊究沈禀稱此地由姚良方傳下單上第三百五十二號坐落义袋角戈登路西首至永遠租與瑪禮孫一事小的未悉其詳惟本年六七月間換單時由小的蓋用戳記瓊律師詰問中人陳鳳林陳稱前年八月陳松言將地永遠租與瑪禮孫由小的與陳茂和介紹立有租據松言及中保諸人均經簽押至劃出墳地幾許亦由松言立據付瑪禮孫雪律師略問數語陳又稱此地失主原係陳姓所有劃出之墳地有據無單請將地主傳訊可也雪律師稱今日被告因事未到案中情節終屬模糊請改期再訊如何司馬商之德君訂於下禮拜三覆訊 
[英美等國租界晚堂瑣案]  
　　同益生米店主夏岐生控店夥朱福生私售米九十餘石等情前晚讞員黄耀宿司馬升堂研訊夏供稱本年四月初小的在治下開設同益生米店由泰昌米號胡秋生薦朱司帳迨八月小的欲出門收買棉花將店事托朱綜理詎知朱多方舞弊用去欵洋銀一百六十元至十一月底小的查得店中應付慶泰洋銀三百元元吉二百元均分文未付并將店中所存之米私自變賣求卽訊追朱供稱十一月終小的見慶泰需欵甚急故將米二十餘石售與復泰得洋銀一百餘元司馬著押候檢夏所呈帳簿然後核辦○前者朱琢庭冐稱某洋行買辦向虞培基張子謨騙去洋銀一千元控經司馬訊明押繳案懸多日未繳分文前晚提案訊比朱供稱小的已將妻子衣飾質得洋銀五十元先行繳案司馬怒其刁玩喝令重責朱崩角苦求遂予限十日先繳洋銀三百五十元如再玩延定干血比 
[英美等國租界公堂瑣案]  
　　曹厚生之妻某氏與浪子朱雲卿私識前日被曹掩獲朱親書引咎筆據顧以洋銀二十元爲壽然當時祗付兩元翼日自劃其額血液涔涔以曹訛詐洋銀二十元奔赴捕房聲訴昨日捕頭令一併解案襄讞委員孫耳三明府訊得實情商之英總領事署繙譯官海格司君將曹開釋朱笞一百板○顧和生冒充順記牛乳棚傭人串同王木生私售牛乳被工部局洋人查獲送入捕房昨日解案請訊明府判罰顧洋銀四十元王笞一百板○某小飯館其婦沈周氏以其夥張阿法行竊洋銀三十元扭案請究明府判責張二百板枷號一禮拜搜出洋銀五元給氏具領○積竊張阿四林炳魁串竊某洋貨店燼餘皮皂由某號巡捕拘獲送案明府判各責二百板○江炳坤冐稱工部局用人向張友如騙取洋銀二十二元允薦至漢口華泰洋行承充挖泥工頭旋又向倪亭榮騙取金戒指一枚質得洋銀十六元報由某包探拘案請辦明府將金戒指給倪具領江押候禮拜五訊懲○二百八十四號華捕解車夫湯阿桂至案禀稱湯停車碍路向之阻止反被兇毆是以拘案請究明府判罰洋銀五元 
[法租界公堂瑣案]  
　　李陳氏扭控英界某包探夥役戴禮福誣指蟻媒藉端圖許等情昨日讞員陳楚生大令升堂質訊李陳氏供稱丈夫現在寗波前日小婦人途與戴遇誣爲蟻媒希圖訛詐今旣到案求卽究懲大令判將戴枷號十日責二百板○楊銀寶顧仁元在租界外開設宰猪作肩挑猪肉路經租界未經宰牲公所蓋戳致被拘案請懲大令與法總領事署魏繙譯官會商謂地在租界之外應從寛免究惟旣入租界中仍須送交公司蓋戳○王榮泰訴稱胞姪長生自七歲時由小的撫養爲之娶妻今已分析瞻敢紏人行兇將小的之指咬破請爲懲辦長生供稱小的不應違忤叔父自知不合現已憑親友調處由小的服禮求恩免辦大令申斥再三著交榮泰領回嚴加管束○謙記經收屋租人李益齋訴稱陳沈氏積欠三月租値是以送案請追陳沈氏供稱小婦人向某姓轉租所欠租金與小婦人無涉大令著　出將某姓扭案訊追○某店主艾桂廷訴稱店夥余雙魚以値洋銀三百餘元之狐皮三襲典錢浪用在途尋獲扭案請追余供稱狐皮共當洋銀一百九十元　已花銷凈盡當票在友人處大令著押候嚴追扒手楊昭春竊得對時表一枚持至某押店求質被包探緝獲解案大令判枷一月責四百板○偷兒蔡金和在菜巿中竊得布衣數件賣與舊貨攤主張雲卿被包探查悉拘案大令判責蔡一百板張從寛斥釋○拐匪曾鳳三誘拐西門外方浜橋左近葉玉生煤炭店内四歲男孩領至招商局金利源馬頭附致遠輪船往廣東被巡丁緝獲送入捕房昨日解案請辦大令判枷三月發馬頭示衆期滿之後重笞五百板孩給葉領回○萬有成茶葉店於本月初二夜不戒於火延燒左右鄰房屋七幢事後捕頭查悉曾保火險銀五百兩因將店主吳子良店夥何玉泉拘入捕房交人保出昨日由保人交案吳供當夜小的並不在店不知如何起火大令判罰洋銀五十元○陸長根訴稱本月某日失去車夫所用油衣一件報捕查獲竊賊朱順三詰知賣與大東門内某店吊到原贓解案請領大令判將朱枷一禮拜責二百板贓給陸領回○某號華捕禀稱小偷張阿四攫取火塲中物件經小的拿獲解案請辦大令判責一百板○汪小龍王阿三二匪人行竊洋棉紗衣服等物被包　緝　解案請懲大令判各枷半月責三百板贓存待失主領回 
 
 

Page 10

 
 
[美租界捕房紀事]  
　　昨日小車夫周仁福濳至崑明路第三十一號洋房某西人家門外掘泥適爲包探沈阿岳所見　　　　　　　擬押候轉解公堂禀請讞員黄耀宿司馬訊辦繼因西人求免乃交車寓主周香蓮保出○昨晨泥水匠張阿雪投捕房訴稱前日夜半突被流氓小二寶紏同羽黨十餘人曳至東桂芳里某小茶肆詐去洋銀八元二角始得釋回請爲查緝捕頭允之○昨日二百八十九號巡捕巡至百老匯路見有一馬自東而西奔逸不止因卽追獲帶入捕房未幾馬夫某甲踵至訴請領回捕頭准之○昨晨妙手空空兒袁生明闖入閔行路第四號洋房某西人華傭馮阿來臥室竊取衣物被馮扭入捕房捕頭令押候解送公堂禀請懲辦 
 
 
