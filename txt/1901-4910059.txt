# 1901 - 104 - 4910059

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
P>古今圖書集成减價[  圖書集成局謹啟]  
　　本局新印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲特此布聞 
[各省宜設政學院論]  
傅有之曰吾聞學而後入政未聞以政學者也我中國上自宰執樞府下至一命之士有能以政爲學視官事如身心性命之事者已鮮處羣雄角逐之秋人以昭昭我以昏昏朝章不習國故不知而言内政公法不通外情不講而言外交錢榖不諳工商不舉而言理財兵機不熟將略不嫺而言經武以鹵莽滅裂之爲成否塞晦肓之治遂令强匣八九協而謀我羣情洶洶揭竿思逞然則時會之亟禍患之來雖曰天命毋亦由人事爲之耶今東西望國仕有專學卽所謂法學日本名之曰政治學凡平章軍國之選必舉於此學課計分五綱曰出使通商各外務曰國家機密政事曰地方民事曰户部核計徵收賦稅曰國家出入欵項都凡二十一條目一各國理民之法二管理地方之事三總論各國賦稅四定賦稅之所自出五統核全年賦稅出入之欵六考校理財之方七比較各國不例八通商條約九各國和約十各國有所關係之和約十一各國交涉事略十二出使章程十三英法美近百年政事紀十四法國上下議院事例十五比瑞德奧政事因革十六各國交涉公理十七議和公例設立領事章程十八論政事關係之地圖十九核算户口之法二十通商地圖二十一各國民間户婚產業事例莫不條分樓晣剴切詳明澈其原因洞其　結於古者學優而仕之義蓋深有合我中國士人童年入學所昕夕從事者止粗淺之講書腐爛之時墨終年呫　窮老咿唔耗精敝神而不息將以功名利祿償其宫室妻妾窮乏得我之大欲而其他皆非所問加以捐納旣濫流品益雜若輩借紆青拖紫之榮爲　奇計贏之劵社稷民人不知何事禮樂兵刑不識甸物而謂國家之强弱風教之盛衰民生之利病休戚補偏救弊有賴斯人　何異與不見輿薪者責其明察秋毫難舉一羽者責其力任百鈞哉殆必不可得之勢已今者朝廷謀新百度籌議更張顧欲策自强必先明政術而局勢危迫必俟學校大興人才輩出國家始有肆應之才收馳驅之效亦復急何可待設一仍其模棱粉飾泄沓因循之舊不爲目前圖振作之方商轉移之術則紀綱無望其脩明禍變不知所終極海内將終無寍日矣然則必如之何而後可曰宜於各省設立政學院招考在省候補人員年在四十以内者入院學習延予告致仕大臣之通知時務者爲掌院更由督撫臣主持之學分六科專主政學内事無關政要者不與凡吏科户科而科兵科刑科工科則例成案覈要探原詳論切究酌定月課季考章程分别升降黜罰考死一等者破格拔補委署以示鼓厲考列二等者仍留院學習考列三等黜罰有差院中設藏書所廣庋六部則例及一切政學專書以資研究　斯道也雖不必有豪傑名世之才出於某中而入才爭自奮勵冀效其一得之長覆餗之差素餐之誚庶幾免矣今江蘇等省固有官司月課湖北嘗設教吏館東省亦間仿設教吏館是當軸諸巨公固知以吏治民生爲重不可以空疏無具之躬漫爲嘗試至誤事機竊謂宜亟合詞疏請詔下各行省一體汵照辦理爲目前治標之計更無粗急於是者否則治絲而棼執柯猶遠恣以一端而敗壞全局雖朝廷日以新政勵臣下臣下不知新政所措手臥薪嘗膽止託空言理財自强幾成習套國家終無望有政教修明之一日矣奈之何 
[本餉接奉電音]  
　　昨日午刻西安行在飛電傳來上諭三道敬謹譯登○二月二十八日行在内閣抄奉上諭崑岡等奏遵旨續查殉難官員第九次懇恩賜卹一摺當諭令軍機處酌核具奏兹據該大臣等開單呈覽或臨難捐軀或闔門殉節允宜悉予褒揚以昭忠烈副都統銜護軍叅領賢普著照副都統陣亡例從優賜卹三品頂戴副叅領祥存著照三品官陣亡例從優賜卹驍騎校倭什拯額著照佐領陣亡例從優賜卹前鋒棠興著照前鋒校陣亡例從優賜卹崇文門三口官隡斌圖著照六品官陣亡例從優賜卹五品銜把總陳繼興著照五品官陣亡例從優賜卹六品銜外委陳葆珊著照六品官陣亡例從優賜卹陳葆瑞之嬸母焦氏嫂李氏弟婦熊氏劉氏姪一名姪女一名僕婦劉張氏均著准其旌表六品頂戴把總李茂豫著照六品官陣亡例從優賜卹五品銜把總李鍾山著照五品官陣亡例從優賜卹六品銜外委李印林著照六品官陣亡例從優賜卹三品銜兼署驍騎尉候選員外鄖陳變著照三品官例賜卹五品銜鹽大使陳欽著照五品官陣亡例賜卹雲騎尉候選衛守備陳銘著照四品官例賜卹一等輕車都尉陳汝弼著照二品官例賜卹補用知縣陳汝舟著照五品官例賜卹雲騎尉陳汝見著照五品官例賜卹五品銜候選府經歴陳汝霖著照六品官例賜卹雲騎尉陳汝爲著照五品官例賜卹兼龔雲騎尉難廕知縣陳本著照四品官例賜卹吏目陳片著照七品官例賜卹州判陳桐著照六品官例賜卹雲騎尉陳森著照五品官例賜卹從九品陳相著照七品官例賜卹文陳著照例賜卹陳欽之妻錢氏陳汝舟之妻士氏陳汝之妻何氏陳汝爲之妻錢氏陳本之妻孫氏陳桐之妻陶氏陳森之妻徐氏陳相之妻張氏陳之子陳德官陳官陳森之子陳官陳玉官女一名陳林之女一名僕人趙升僕婦王氏婢女名均著准其旌表候選知縣聖成著照五品官例賜卹候選府經歴王祖著照六品官例賜卹雲騎尉荆知銳知縣用教職麟趾著照五品官例賜卹縣丞文煥之妻宗室氏孫女一名已故貢生遂芬之女二名紳民梁述益之妻馬氏前四川知府耆年之妻唐氏均著准其旌表内閣中書堃庫著照主事例賜卹伊妻卾依勤克氏著准其旌表六品頂戴外委孫得山著照六品官例賜卹伊親李裕著准其賜卹候選布政司理問尚文之妻李氏祁氏均著准其旌表浙江補用通判萬存源候補知縣金嵩均著照五品官例賜卹商人李長慶之嫂閻氏姪李瑞斌柏瑞恒之姪媳王氏姪孫鏘兒弟婦李氏女一名姪女三名僕婦張氏均著准其旌表户部書吏李蔚著照例賜卹姪女一名著准其旌表民人齡及其戚龎蔭理並龎蔭第之妻蕭氏姪女二名龎恩培之妻魏氏已故浙江台州府知府 
 
 

Page 2

 
 
林樹滋之妻區氏並伊親林楊氏朱氏吕乙吕龔氏吕預姑候補知州陸寳祥之伯母孫氏孫氏嫂靳氏妻劉氏弟婦沈氏姪女一名並伊親孫文瀚之妻鮑氏女一名曾文祜之嫂楊氏劉鳳翔之妻王氏均著准其旌表五品銜廣東候補縣丞常紹良著照六品官例賜　五品頂戴貢生樓家彬著照例賜卹五品銜候補知縣沈點儀著照五品官例賜卹五品銜直隸州用候補知縣徐伯興著照直隸州知州例賜卹三等侍衛文輝著照二等侍衛例賜卹伊妻章佳氏女一名均著准其旌表鴻臚寺鳴贊文溶著照六品官例賜卹伊母索綽氏妻蘇噌特氏一名妹一名女二名均著准其旌表副護軍叅領銜奉宸院筆帖式萬祥著照副護軍叅領例賜卹四品銜候選布政司理間洪瑞汶著照五品官例賜卹伊子洪煜章已故馬甲本崇之妻宗室氏均著准其旌表又據榮祿奏副都統被戕懇恩賜卹一摺都統銜廂白旗護軍副都統慶恒著照都統例賜卹伊母及僕人等六名均著准其旌表該部知道欽此○三月初一日行在内閣抄奉上諭錫良奏保舉循吏等語湖南湘潭縣知縣李尚區勤政愛民裁汰浮費肫篤懇摯剔限積弊民情愛戴信服甚深據錫良臚陳歴任政績洵不愧廉勤循良之選李尚區著以知府在任候補以爲實心任事卓著循聲者勸該部知道欽此同日奉上諭李興銳奏特叅辦理教案不善之地方官請分别懲處一摺江西署建昌府試用知府崔榴代理南城縣試用通判翁寳仁輕聽謡傳稽查教堂以致刁民滋事釀成焚燬教堂之案南豐縣知縣鄧宣猷不能彈壓莠民以致教堂焚燬且於民教控訴詞訟匿不禀報廬陵縣知縣馮蘭森於匪徒焚燬教堂搶劫教民不能防範商議賠欵又多遲誤安縣知縣劉泰龢並未出示保護教堂將彈壓弁兵輙復調回自衛以致猝釀焚搶重案署鄱陽縣試用知縣應衷前代理德化縣任内迭出焚搶之案迨署鄱陽縣辦理教案未能持平均著卽行革職豐城縣知縣湯鼎靖安縣知縣何敬釗縣知縣彭繼昆於民教巨案多匿延不報署吉安府候補知府何師吕代理豐城縣大挑知縣周杜祁查辦教案多所諉卸瀘溪縣知縣王愼猷於民教肇事彈壓不力均著撤任摘去頂戴停委一年再行察看仍責成留緝餘著照所議辦理該部知道欽此 
[土王遣使]  
　　香港循環日報云土耳其國王欲遣使臣赴中國商議一切事宜俄廷並不抗拒德廷則令土王早行定奪以故土主已下令户部早行籌欵矣 
[英儲遊歴]  
　　日本訪事友人云英國皇太子於西歴四月十八號由本國起程月杪行抵新加坡迨歴遊新金山之後尚須由印度香港至日本一游然果來與否尚未得有確音也 
[俄人之言]  
　　香港循環日報譯登上月某日英京倫敦來電云俄京聖彼得羅堡某報刊有官塲論說大旨謂俄人决意保全中國土地并令不失國體其所以必與中國暫訂滿洲約章者蓋欲使火車鐵路妥爲建築决無意外之虞也 
[日添戰艦]  
　　日本訪事友人云日本倩泰西某船廠定造一等戰艦名曰初瀨刻已工竣東歴三月二十八號行抵新加坡大約不日卽可駛回本國矣添 
[法設海線]  
　　西字報云月前有法兵艦名國斯卡者護送法國的惡力伯拉運船至厦門安設電線窺其意旨蓋欲於兵興之日恃此傳遞軍情也至其設至何處刻雖尚未查明以意度之必南逹東京北接旅順法人迨逆料俄日雨國必有戰端故預爲布置乎夫法之垂涎福建已歴多年日人亦嘗聲請中朝切勿將福建割他人致貽後患倚俄日東出於戰則法必在南方助俄以拒日故並無一言知照中國擅自安設其用心蓋亦可知矣 
[議設公司]  
　　香港循環日報云滿洲各地當嚴冬冰結水路不通時官商往返均以車代舟然終苦馬賊横行以致商旅裹足目下吉林各官商擬招練團勇以衛行人俾由吉林逹牛莊行程無阻并糾集股分設立吉林商務公司計每股銀一百兩現已集至一百三十餘股公舉總辦一員帮辦數員均以武官任之蓋公司之官商合辦者也 
[示禁妖言]  
　　杭州采訪友人云邇者時有匪人在省城各街巷遍粘匿名揭帖語多狂妄大旨不外乎仇視外人事爲洋務局憲所聞立飭地方官嚴密查拿并繕發告示曰現在訪聞街坊每有粘貼字紙鼓惑愚民極其流弊必致有碍時局除飭縣訪拿嚴辦外合行出示查禁爲此諭爾軍民人等一體知悉切勿悞聽流言致干罪戾切切特示越日仁和錢塘兩縣主復會銜出示曰爲曉諭事照得上年津沽開釁用兵 
兩宫西狩近接電音知和議將成洋兵不日可退凡爾居民切勿誤聽謡言致滋疑慮并訪聞近有匪徒混造訛言粘貼字紙煽惑鄕愚實屬有干法紀除飭差嚴密查拿外合行出示曉諭自示之後如再有粘貼匿名揭帖造言生事者一經拿獲卽以軍律從事决不姑寛各宜凛遵毋貽後悔切切特示 
[推廣郵政]  
　　武昌訪事友人云邇來郵政通行傳送旣速取費又廉商民同聲稱頌惟外府州縣以及鄕鎭市廛或僅有民間信局或并信局而無之雁往魚來殊多不便近聞江漢關稅務司何文德君擬於各埠添設分局酌量推廣以期消息靈通刻已遴派司事多人分投察勘矣 
[輪船遇禍]  
　　香港循環日報云二月二十一日有輪船名新洲者由粤省開往梧州駛至肇峽附近黄岡沙時已魚更四轉雷風相薄雨雹交飛天色陰霾波濤壁立偶一不愼船卽傾覆男婦諸客悉數付諸波臣其幸得生全者不過十餘人而已適某西人由梧州乘雲飛小輪船赴省垣見此情形卽遣人往廣仁善堂縷述一切時堂中善士已接廣肇善堂來電隨雇定輪船籌購入水衣及抽水機器帶同映相師曁衆工人前往撈取屍身各印一小照留存然後代爲棺殮眞善舉也 
[大憲保商]  
　　廣州訪事人貽書本館云近來粤省海盜日益猖獗各船受害頗深上月某日職商吕尚志何業先後遞禀各憲轅擬集貲就地募勇請委員督同辦理緝捕事宜以資保衛等情大憲批示曰該職商等立意未始不善但事之有無流弊在乎辦理之得人與否苟辦理不得其人未收保衛之益先開索擾之端是以未予照准云云旣而大憲飭緝捕總局移行營縣於輪船杉排來往之處認眞巡緝以安商旅而絶盜蹤 
[具禀被斥]  
　　香港循環日報云月前有蔡茂才名儷徐者貿貿然迭赴兩廣督轅禀請給杨出洋勸集捐欵督憲陶芷芳制軍批斥曰出洋勸捐鉅欵以濟時艱海屬要務然必本部堂深知其人之才望足以服衆操守足以共信方能加以委任若僅憑一紙禀詞自薦遂付以捐奬實官經手鉅欵之重任恐中外均無此政體該生謂諸父兄弟多赴外洋貿易以本地之紳勸本地之人情誼較親信從自易廣東各屬出洋紳商不知凡幾凡屬士林疇無親故姻婭豈獨該一一人爲然倘皆援該生之例以爲請將舉闔省士商數萬人皆各給札以令其勸辦乎就該生所呈章程农條核閱仍須處處仰藉於出使大臣駐埠領事本部堂果照所請分别咨札則人人皆可勸辦又何以必須借重該生目該生所禀因有能勸拒鉅資准予破格優奬之條希冀他年倖博一階是該生命意並非專爲國計實以自便私圖志趣卑陋尤復可鄙可哂本部堂衙門非重大案件不收白禀不准越呈向有定章收呈委員照章辦理並無不合該生一再妄瀆殊屬謊謬本部堂虚衷待士苟有敷陳無不樂於兼聽而於非分之干求無理之訐訴則决不爲摇惑於不安義命之人尤所探惡痛嫉本應飭學查究姑子從寛甲飭該生嗣後務須安分讀書養志待用勿再妄希倖進自取咎戾懍之切切禀摺均存 
 
 

Page 3

 
 
[松試二誌]  
　　松江訪事友人云本月初一日爲松江府余石蓀太守考試華婁兩縣文童正塲之期時值春雨連綿簷溜聲淙淙不絶童子軍魚貫而入無不帶水沾泥是日華亭已冠首題孔文子何以謂之文也子曰敏而好學未冠首題公一字堯曰章婁縣已冠首題文武之政布在方策至人道敏政未冠首題公一字周室班爵祿章公一位句通塲次題可傳於後世不賢而能之乎通塲詩題賦得文采風流今尚存得文字五言六韻 
[日本火災]  
　　日本訪事人云四日一號夜間二下鐘時佐世保鎭守府湊町十番地楠本清三郎家不知如何失火霎時烈燄飛騰雖有水龍無能爲力幸某兵船主派水師數百名上岸救護陸軍巡查亦四處彈壓至次日薄暮回祿君始返駕計延燒上町元町等處共民居五十七户帶毁者亦不少並燒去棧房五處合計所失約值銀三四十萬元 
[粤東譚薈]  
　　廣州訪事友人云有李玉樹者籍隸湖南由軍功保舉知縣分發福建候補上月某日由閩來粤擬就條陳赴督轅呈遞督憲陶芷芳制軍批示曰照禀及條陳均悉該員屢列戎行自必材有可用惟廣東現無軍務本省候補人員近日更形擁擠旣經分省福建應卽前赴福建供差仰卽遵照○上月某日高第街許姓之妾某氏行至河南驀被匪人劫去旋由河南保甲局員會同纜道尾汛督飭線人在大基頭尋回并拘獲拐犯李梁氏越日又獲氏夫混名大粒墨者一併解交縣署請縣主某大令照例懲辦○省垣代收小闈姓票館日見其多而被盜之案亦層見疊出二月十三日新城木排頭隆記票館十四日第六鋪解元里財記票館十五日小東門外廣盈票館均被匪人行刼雖所失無多然受驚殊不淺矣○上月十六日有匪徒數人擁至城西甯居里龜子陳福所開娼寮内劫去妓女三口及四鄰聞警出救則已四散奔逃無從蹤跡矣 
[鷺島春光]  
　　厦門訪事友人云二月十七日厦防同知張司馬帶同通班捕役至五崎頂擒獲著名闖棍名天賜者帶回署中盡法懲辦○自客臘迄今雨少晴多池井皆涸張司馬設壇祈禱致恪致誠至二月十七日晚烏雲四合雷聲震厲未幾卽大雨滂沱至十八日始霽○二月十九日下午厦門浸水亭某姓家不戒於火幸四鄰從速灌救得免成災 
[鶴樓春眺]  
　　武昌訪事友人云入春以來晴多雨少現值插秧之際田疇望澤孔殷上月二十四日雖略得微雨尚未能原隰均沾所冀天公速沛甘霖則滿篝滿車庶可慰三農之望也○湘人王某隸籍柳營素與紅墻巷某氏婦有染批杷花下春色暗藏夜去明來匪伊朝夕詎料婦楊花水性復與天津人張某結不解緣王氣忿填膺每思蹈瑕伺隙上月某日偶至婦所見張先巳在座不禁勃然大怒立卽號召同類向婦尋釁脂籨粉盝盡被摧殘次日張亦邀集健兒持械報復幸由旁人出爲排解不至釀成釁端醋海風波洵可畏也○武漢遥陳一江划船往來如織舟子貪圖重利往往攬載多人偶遇風濤最易失事節經大憲出示曉諭分船身之大小載定客之多寡立法頗極周詳無如若輩陽奉陰違仍不免私行多載現值襄流增漲春水發生且連日風雨不時尤虞意外之禍有地方之責者倘能申明舊章嚴加整頓則行旅受惠良多矣○近來天時不正寒暖無常民間疾疫叢生且有得病數日卽登鬼籙者說者謂因亢早太久所致攝生者可不加之意哉 
[製局易員]  
　　前者兩江總督兼南洋通商大臣劉峴莊制軍以本邑南市大南門外江南機器製造局經費日形支絀特派前製造局提調王君來滬密查迨王君詳細查明禀覆後制軍以總辦潘芸蓀觀察經理不善以致弊竇叢生著卽撤去差使另委江蘇候補道蔣觀察赴局接辦聞昨日午後二點鐘時局中巳接到制軍來電果爾則潘觀察交卸之期當不遠矣 
[局憲批詞]  
　　日前淞滬釐捐局督辦某觀察發出批示兩道一爲漁商認捐董事童詩朝禀批冰鮮認捐該董每年原認錢一萬九千文前因漁汛大減市景蕭條准將海蟄蟄皮併入認捐每年减繳錢一萬四千五百千文體恤商情不爲不至該董理應　發天良按月繳楚乃復任意延欠迨經飭縣提追又復潛行回籍冀圖吞捐殊堪痛恨案經由縣提追尚以掛旗船爲藉口飾詞求减尤屬藐玩仰貨捐局卽將該董童詩朝林潤緯傅提解交寳山縣歸案嚴行押追弗任避匿切切此批一爲南北市紗商公信等禀批棉紗認捐前據徐志清先後來局禀請情願按照前董認數照額加足均經批飭貨捐局體察情形余銑能否照額認繳議詳復奪旋據復稱余銑僅加一成五釐連前合有九成並將爲難情形會同同業詳細禀陳並經貨捐局傳集各該商至局勸諭當時堅稱僅認九成迨經徐志清禀准定案開辦該業弗有禀請亦照十成認辦揆厥情由當時堅稱九成者冀圖把持自肥及聞徐志清禀准定案始請十成認辦殊屬有意阻撓不特攘奪認捐抑且任情取巧所禀應不准行仰貨捐局傳諭遵照此批 
[示禁彩票]  
　　昨日英美租界公廨讞員張柄樞司馬發出告示曰爲出示諭禁事奉道憲袁札開接租界領袖西洋總領事華函以現在上海公共租界内所設之各項彩票實非正經之道會議囑工部局將所發無論中外彩票之執照概行收回今工部局定卽遵辦並設法在租界内杜絶復售各國領事官現議凡各該國之商民如有違此章程定行罰辦請飭公廨一體照辦等由到道除函復並分行外札廨即便遵照辦理等因奉此合行出示諭禁爲此示仰租界商民人等一體知悉自示之後爾等即將所設各項彩票概行止賣以後亦不准復行開設如敢抗違一經察出定予提案究辦决不寛貸其各凛遵毋違切切特示光緒二十七年三月初三日 
[印兵他往]  
　　前日午後駐紥本邑虹口下海浦提籃橋一帶之印度兵約二百五十名奉某統領之命乘英公司某輪船赴天津蓋以代駐津之兵俾得及瓜而返也 
[幾付波臣]  
　　昨晨有一駁船滿載碍瓦駛抵虹口元芳路碼頭適潮漲水急舟子力不能支以致傾覆船上諸人均經鄰船設法救起幸無性命之虞然已險矣 
[醫院紀聞]  
　　蘇州人楊書生銀工也前日午後四點鐘時彳亍於福建路老閘橋畔良久忽一躍入波心水巡捕何瑞福見而救起舁送仁濟醫館求治聞尚有微息或可返魂也○三馬路二百五十九號門牌某箋扇店學徒陳仁寳年巳十八專喜遊蕩其師屢戒不悛并吞服主鴉片烟以圖恐嚇前曰又被其師訓斥遂乘間奔至浦畔躍入江中幸爲包探沈阿岳及四百二十二號巡捕所見設法援起送至仁濟醫館求救一面告知其師領回管束○甬人鮑某挈其妻孥僑居裏虹口漢壁禮路永祥里邇者忽與某蕩婦私識其妻某氏屢以正言規之鮑非但置若罔聞反視氏爲眼中釘時加詬駡氏自傷實命不猶因于前晚潛購紫　膏吞服及經旁人覺察舁送同仁醫院求治無奈受毒已深無可敉藥未幾即魂返泉臺慘哉 
[申報館協振所經收順直陜西振捐二月廿一日至三十日止第六次清單]  
　　二月廿二日八姓人洋四元甘姓銅洋三元南陽氏洋十元補過氏洋五元廣東鐵城葉炳杰爲求母延壽洋五元無名氏銅洋三角史斌奎前因母病速愈欣助洋一元銅洋一元○廿三日無名氏求免灾保平安洋三十元嘉定永義昶來疁南惕廬洋一元吳玉堂求保平安洋一元致大局來常熟賴永盛經募洋一元小洋卅七角銅洋三元六角楚寳堂顧洋一元不書名陳洋五元張　卿洋三元揚州億大局來道古堂臥室軒洋八角不留名德星堂延陵居蜚聲不留名洋五角紫陽堂洋三角復成洋二角阜泰洋廿元○廿四日漢口無名氏洋五元江燕圃樵圃樵圃柳圃梅圃洋五十元免庵氏洋三十元無名氏銅洋二元○廿五日同吉祥銅洋五元免力氏三餘堂洋四元隱名氏免力氏洋一元三官關煞開通洋一元○廿六日祝門張氏洋十元幼童汪承啟花洋二元泰州全泰盛來歙晚悔生爲亡妻洪吳氏十週誦經資移助洋四元虚谷散人洋四元銅洋一元祝承桂洋一百元○廿八日海門協興昌來如臯程種竹堂小洋一百　綿力子五十初度求先父母冥福洋廿元宋苗珍洋五角○廿九日王公社銅洋二元○三十日無名氏小洋十角揚州億大局來三齡童子小洋二角黄姓銅洋一元顧沈氏洋一元以上總共收洋三百三十四元二角花洋二元銅洋十八元九角 
 
 

Page 4

 
 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 5

 
 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[控竊無憑]  
　　前日英美租界公廨讞員張酘樞司馬派差移送某皮梁店夥姜阿隆至上海縣署函開伊店比鄰上　棧房失物疑姜行竊送請訉追縣主汪瑶庭大令研訊之下姜堅不承認因著收入所中聽候傳失主到案質訊 
[上海巡局瑣案]  
　　昨午有某甲者至小南門外協昌押鋪聲稱前此所質票已經失去請即照章掛失铺主某乙不允以致互扭至二十三七鋪巡防局控訴局員盛雨村二尹詰知甲在城守營署當差遂飭家丁持名片送交城守營署秉公發落○前晚有賊混入南市鈎玉弄復興園小茶肆竊去銅壺等物昨日園主開列失單投二十三七鋪巡防局報請局員盛雨村二尹飭捕查緝二尹准之○邇來南市十六鋪境内竊案頻聞各失主先後報局請緝曾不見破獲一案巡防南局委員陳禾亭二尹惡之前日命地甲傳集全班捕役嚴加比責諭令從速破獲如再玩延定當重辦 
[馬路工程局瑣案]  
　　本邑南市自來水廠工人彭記於上月杪將鐵板若干寄存三泰馬頭沈六保家前日有彭大保者邀同盧金金王金生沈新來前往冐取沈六保不允以致口角互毆旋又扭控於馬路工程局總辦葉孟紀司馬研訊之下沈供小的係本邑人向駕渡船今被彭擊傷面部叩求究辦彭等同供小的等均南通州屬吕泗塲人在自來水廠工作與沈爭毆自知理屈求恩赦宥工頭李保臣亦泥首求寛司馬不予深究將一千人申斥數言飭各具呈改過切結然後斥退○常熟米船户邵壽元與朱阿二沈阿三因泊船起釁格鬥不休事後邵投訴捕房捕頭拘朱沈至工程局禀請葉司馬研訊朱沈一味求恩司馬申斥數言飭具呈改過切結然後交人保出○前日吳維新偕某甲至十六鋪萬寳源義振票店購票乘機竊取若干條櫃夥吳阿生察知將吳維新扭住甲乘間逸去迨吳維新至捕房捕頭今轉解工程局總辦葉司馬研訊之下吳阿生供小的在萬寳源執業頃吳維新偕一不相識之人來店買票忙亂中失去票七紙吳維新供小的係蘇州人見人購票袖手閒觀並不竊取司馬飭暫押捕房限交竊票人核辦○前者無錫人丁蘭保在英租界盆湯弄某花烟館誘得烟妓陸阿招逃至松江未幾復挈之回滬在董家渡德華樓聚飲被近處荳腐店主陸榮生窺破行蹤與之爭執巡街捕聞聲而至一併拘解工程局總辦葉司馬迭次研訊將陸妓發善堂留養罰丁洋銀六十元丁挺押不繳前晚提案研訉丁供小的在海寗州操銅匠業滬上並無熟人可以商借求鑒司馬限一月内繳洋銀五十元准將陸妓領回如違嚴究 
[英美租界晚堂案]  
　　前者范雲卿控顧順德木作虧欠木料銀兩讞員張柄樞司馬正欲提訉復有曹頭禮等七户禀請附追各欵司馬訊明一切諭令將木作標封算清帳目再行攤派旣而各原告查知作内所儲木料被徐貴祥竊去若干約值洋銀四百餘元因又禀請司馬飭提一干人研訊徐供稱顧租小的之地開設作塲被欠租銀及工資共二百餘元是以取木料作抵司馬大怒謂此作已由本分府發封爾何人斯瞻敢取携自便至於更夫不卽禀報　係串通舞弊遂喝令將更夫重責二百五十板勒令徐賠洋銀四百元具呈甘結然後交保所欠各欵候算明禀覆以便核斷 
[法租界捕房紀事]  
　　前晚小東門外一枝春茶館左近某花烟館逃去烟妓一口小字彩娥翌日龜子找尋無著投報捕房捕頭允遣包探爲之查緝○昨日某甲扭某乙至捕房聲稱此人藉端訛詐請爲究辦捕頭令押候查明實在情形然後解送公堂禀請讞員杜枝園大令訊究○偷兒某丙行竊某姓家本料沿途求售適爲某包探所見拘入捕房捕頭令押候解送公堂禀請究辦 
[美租界捕房紀事]  
　　前晚小竊張阿狗掩入外虹口提籃橋左近某甬人家竊取衣物携至西華德路某押店質錢包探孫阿新見之連贓帶入捕房捕頭令押候解送公堂禀請讞員張柄樞司馬訊辦○前日夜半時北蘇州路第六十九號門牌豐泰馬車行主某甲令馬夫玉阿金駕一四輪轎車馳至北四川路馬忽驚逸王力不能制任其横衝直撞直至駛入篷路始由三十三號西捕扣住送入捕房捕頭令傳到行主照章罰鍰 
[金陵官報]  
　　二月十七日刑部郎中沈曾植會辭行藩臺恩洋務局候補道汪均見泰興釐捐請補高郵州李孟康到叩謝先行署理十八日淮揚海道逃謝委水師左營陳駿由大勝關回調署常州營遊擊王友田辭直隸州恩芳謝委襄辦江北河運到差山西勸捐催餉委員渾源州阮志謙到山西解　收捐章來甯卽辭赴滬總理衙門　譯候選縣楊書題委會辦運北統捐局知縣王毓江均辭卾岸樊城分銷知縣金其相到禀知奉湖北督銷局委解捐輸銀兩差主簿王　山奉委西路帮巡卽到差十九　江蘇學臺李殿林會蘇州善後局收支文案請補江浦縣林鈞澤知縣李芳銷池甯陸路緝私差刑部主事洪汝冲到由京來赴行在 
[吳門官報]  
　　三月二十六日駐滬文報局候補道黄承乙由滬來縣丞張廷琛禀謝委南城清道局差請補邳州吏目劉兆馨禀知由甯見制憲回管帶飛划左營參將徐錦堂禀知赴江震巡哨管帶巡緝快船都司莊長勝禀知赴震澤雙洋一帶巡緝二十七日藩憲牌示照得署蘇州府知府張預據報丁憂遺缺查有鎭江府知府向萬鑅地以調署其未到任以前查有截取知府田庚堪以暫行代理至所遺鎭江府知府員缺查有候補知府許星璧堪以酌委署理　問金述華禀知奉府委院試報事差指分江蘇試用府照磨吳文郁順天人馬惟濬浙江人均奉撫憲騐看到省管帶蘇防前營補用都司徐誠檀由宜興回二十八日知府許星壁由鎭江來禀謝奉飭委署鎭江府事田庚禀謝奉委代理蘇州府事勞乃寛由松滬局總巡來禀謝奉委調辦松滬貨捐局差卽辭揭傳淇巡查各釐回並謝奉委調辦松滬局總巡知縣差孫喬年禀辭回　山沙洲差次汪國奎禀知奉撫憲甄别考試蘇州府照磨姚定信由本屬公幹回並禀知奉委院試執事差元和縣主簿陳炳甲府照磨王家梁均禀知奉府委院試執事差縣丞張廷琛禀知到南城清道局差正任震澤縣震澤司巡檢林韶貽禀謝奉飭回任從九朱鍾球禀知奉府委監放長元吳三縣孤貧口糧差 
[江西官]  
　　户部廣東司丁繼瑜由上海來江親拜分部郎中鄒凌瀚勸辦陜西義賑候補縣楊樂修張樹森俱解銀赴　府照王朝賀代南昌下鄕公幹李鳳翔往上高辦保甲孫秉惠調查沙井保甲劉芳晉調查順内保甲署廣信營叅將李天元卸九江後營遊擊事回都司廖家仁禀謝管帶贛防右副營事知縣黎開湘解籌　餉銀缺西回鍾祖彤委估修豫章書院張傳鼐解銀赴申縣丞張錦川廣昌催墊欵回徐鈺卸辦德化保甲回統領贛防水師唐怡全由贛來省留黔補用總兵劉新發由湘來江銅鼓營都司石寳青卸九江守備事回下毓鋆陳瑞鼎俱辦洋務局文案裘箕卸辦二套口釐卡回梁繼泰九江就醫回李德利德安公幹回羅文昭往餘干嚴樹聲往德安俱催墊欵 
[邗江官報]  
　　二月二十日代理伍祐塲吳鹺尹賜　謝委吳分轉用賓辭回次差二十一日李　尉鑫由淮北來禀到二十二日華鹺尹鴻　辭赴淮北邊　尹氶榮由新河口朱鹺尹凱勳由泰屬均到揚委署通分司蔣分轉志沂禀辭赴任 
 
 
 

Page 10

 
 
   
 
