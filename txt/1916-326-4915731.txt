# 1916 - 326 - 4915731

 

Page 1

 
 
   
 
 

Page 2

 
 
時評 
[促憲法（冷）]  
　　中國人果有制定憲法之能力乎此我所急欲一問者也前次制定憲法以袁政府之專斷因而廢於半途是袁政府之罪也此次制定憲法政府未聞干預然而迄今未能進行者議會之責也 
　　此次議會之制定憲法擱淺於省制一問題省制非憲法之最要部分爲省制故而使憲法之全部擱淺已有爲小失大之嫌矣况乎省制即爲憲法之最要部分亦當迅速解决以觀憲法之成奈何日事協商而永無結果以相持不下之手段壞國家根本之計謀是非僅制定憲法諸人之咎抑亦全體國人之羞也促憲法 
命令 
[十一月二十四日大總統令]  
　　蘇長靑葛應龍張鼎勳均給予二等文虎章此令 
又令　趙金城金凱吳樂三周鴻鈞郭玉樹吳昌言東方炎孫象震傳蘭芳于慶陞戴鴻功王東楷王連甲趙錫光卻定邦張時春王萃華吳文燦胡兆瓊劉瑞祺王兆鰲張文林均給予四等文虎章馮海寛于漳張銓顔大墉蔡國生朱炳勝彭啓　吳長勝張中立曹吉徵張起龍杜淑章閻鳳林張棟辛樹穀周鼎宗月徐鍾恒楊以敬劉志武安錚盧殿英易國祥均給予五等文虎章李囗鄰李秉元柳保和李文運金振鳴蘇榮光趙國琮劉榮長湯飛卜勝義丁勤略方頤穟田養頡周雄尚勳趙綏生周宗祥顔海雲鮑洪泉朱廷矩雒鴻賓萬承福李逢春張仁武家棠熊輔龍魏卓文馬國棟曹遜倪國賓董士珍許桐張葆琪馬德勛王育琦王學曾關際斐陳迎祥薛建勛孫雲峯張世銘富勣恒章文蔚黄善齡張冠英沈寳森孫雅堂張文煥張淑倫馮珍仲毓桂楊士奎劉承恩唐文森李振芳何占鰲孫傳稅董仲發莊屬九楊國藻盛頤吳建黄復元阮霖顧典吳金標劉曙雲均給予六等文虎章張承熙顧保齡王維翰董效晋劉子文王殿芳趙鶴泉孟昭然左慶華陳啓厚郭萬椿張錫慶徐廣順張芝華姚光斗魏廷傑馮體恒錢家駒吳育萬石小川王鼎董國琦易鍾瀛兪星栽朱鈞郭福有林芝鴻劉國標盧桂馨朱光進李國斌王道煇朱秉一劉雷趙融壽黄振英趙榮秀均給予七等文虎章吳瑞驊給予八等文虎章此令 
又令　任命文羣爲農商次長此令 
又令　任命羅樹森爲廣東政務廳廳長此令 
又令　任命史家徵爲多倫稅務監督此令 
專電 
[北京電]  
　　中美實業借欵經四國銀團質問聞政府擬答以與美國資本家所訂實業借欵不能指爲違背一九一三年之合同 
一方美使亦與銀團疏通意見段總理昨訪美使在該使館與銀團代表約見即爲此事已得有結果 
[北京電]  
　　昨（二十四）下午三時林日使至外部開第八次鄭家屯案談判亙兩小時仍無結果 
[北京電]  
　　内務總長或主錢能訓或主于右任意見未一致一說政府擬緩提人由某總長兼或仍次長代 
[北京電]  
　　内務擬提錢能訓某黨推李根源否則要求謝坐升 
[北京電]  
　　昨投任可澄票益友社丙辰俱樂部韜園平社憲法協議會皆不同意故僅得票數四分之一 
[北京電]  
　　憲法協商會續議省制問題第一種表决（甲）大綱加入（乙）不加入第二種（甲）除某問題外加入（乙）另以制憲程序定省制各團自商定後星期二再協商 
[北京電]  
　　政府昨接駐奥沈使電告奥皇薨逝特派公府蔡禮官到奥使館道唁並令沈使代表往弔 
[北京電]  
　　蒙匪復熾警報頻來昨開軍事會議准蔣都統請就歸綏添設勦匪總司令並擬派陳光遠充任 
[北京電]  
　　元首以庫欵支絀所有公府普通顧問諮議暫行停薪昨飭收支處通函各官知照 
[北京電]  
　　川省羅戴齟齬影響大局特派王芝祥馳往查辦 
[北京電]  
　　星期五公府例會（一）答覆借欵質問（二）公府官制提前公布（三）派員疏通各政團意見（四）某兩部次長問題 
[北京電]  
　　外蒙議員問題現當參院一部分改選之時如何解决頗形棘手 
[北京電]  
　　規定全國軍額（一）正式陸軍暫定五十萬人編爲四十 
五師八混成旅（二）非正式陸軍定十萬人編爲二百或四百營一律改巡防或警備隊 
[北京電]  
　　奉督條陳治蒙三要（一）設銀行（二）創辦實業（三）組織農塲 
[北京電]  
　　國務院今午開預算大會議審核支配五年度下半年抵補欵目 
[北京電]  
　　東海力推熊希齡長財政汪大燮長交通 
[北京電]  
　　梁任公聞料理蔡君喪事完竣即來京 
[北京電]  
　　姚錫光報告綏遠境内安謐 
[北京電]  
　　政府决編藍皮書將此次辦理中立及華景街案首先列入 
譯電 
[北京電]  
　　政府因滿洲北部鬍匪猖獗交通不便决計興築齊齊哈爾至璦琿鐵路聞此路测量業已完畢估計此路經費約需二千萬元政府擬開闢荒地提取黑省地稅約一千萬元以充築路經費其餘不敷之數將在吉林奉天籌措政府已諭吉奉兩省官吏籌集必要之欵惟不得借外債（二十四日） 
[北京電]  
　　日使林權助因鄭家屯案昨訪段總理略有談論今日赴部與夏詒霆討論此問題（二十四日） 
[北京電]  
　　今晨黎總統赴軍需學校舉行畢業禮發給文憑（二十四日） 
[廣州電]  
　　南方民黨領袖似不贊成國老院之成立亦不以徐世昌組織新内閣爲然但謂徐樹錚應免國務院秘書長之職岑春煊昨啓程赴滬轉往北京各界歡送之者頗衆粤人主張以粤人爲粤省長然亦有主留朱慶 
 
 
 

Page 3

 
 
瀾者刻有多人請朱撤回辭呈（二十四日） 
[廣州電]  
　　陸督軍與朱省長委任善堂領袖及省會議員爲政治顧問蓋欲藉此以得其同意庶可換一名目復開賭禁也粤省刻亟需五百萬元以作改組及解散軍隊之用伹此欵毫無着落省議會反對弛賭禁然未罷有籌措急需之辦法（二十四日）以上路透電 
[北京電]  
　　任何澄長内務同意案衆院投票反對者四百五十贊成者一百二十五未通過 
（二十四日） 
[北京電]  
　　參院已通過美金五百萬元之美借欵（二十四日）以上德文電 
[彼得格勒電]  
　　俄首相史德末已任爲管璽官交通部大臣特里波夫已任爲首相國會頗贊成國會黨之政府而史德末乃著名之守舊黨俄皇因政府須向國會解釋各問題故已下諭令國會延會至十二月二日以便政府得間審愼討論（二十四日）（路透電） 
東方通信社電（日本人組織） 
[北京電]  
　　本日參議院因中美借欵問題政府已以正式手續求其承認且已說明已經簽字及其用途故承認此次五百萬元之借欵但附加一特别條件聲明以後如再借欵必須先行指定用途經議會之承認（二十四日） 
[漢口電]  
　　旅漢口之湘人定於本月二十六日開黄興氏大追悼會現正從事籌備一切（二十五日） 
[漢口電]  
　　湖北省議會决議反對周樹模充湖北省長之說（二十五日） 
[南京電]  
　　馮副總統昨日遣某參謀官入京向黎大總統及段總理陳述對於目下政局之意見（二十五日） 
[南京電]  
　　此間定於十二月三日在釣魚台會館開黄興蔡鍔兩公之追悼會現正着手籌備事件（二十五日） 
[奉天電]  
　　傳聞倘熱河都統姜桂題辭職後現留京中之馮麟閣將被任命爲熱河都統以繼其後（二十五日） 
[奉天電]  
　　俄國政府因前年庫倫中俄蒙會議所决定之中俄蒙界線將於明年四月一號改訂不日將開會議目下正在籌備預定於明年 
四月一號以前將測量界線之事完全蕆事（二十五日） 
[南京電]  
　　日前與美國開始傳遞無線電報之船橋電報局屢次感應德國之無線電報二十四日曾以五千邁當長電波於一點+鐘内明白接受三百六十語之密碼及德文電報連日感應如此長距離之無線電報洵日本無線電報前此未有之新記錄也（二十五日） 
[東京電]  
　　傳聞日本外務省政務局長小池張造氏已辭職日本政府以其去志堅决决計允其辭退而以小幡酉吉氏爲其後任不日即將發表聞小池氏在允許辭職之前將被升任爲公使（二十五日） 
[東京電]  
　　日本駐俄大使之後任現雖未見明文而以前駐墨公使安達峯一郎氏之呼聲爲最高（二十五日） 
[東京電]  
　　日本外務省政務局長之交迭大約於本月二十七日可發表（二十五日） 
戰電 
[（英人路透電）倫敦電]  
　　海格將軍今晨報稱英軍襲擊格勒萊東北及匪斯土貝爾與格勒及愛叢林之敵戰壕今晚報稱萊斯波曷夫與波柯爾附近有敵砲隊從事轟擊英砲隊擊散浦維細厄南面之敵步軍敵飛機五架被毁尚有數架受損降地英機三架不知下落（二十四日） 
[巴黎電]  
　　公報云敵軍在塞拉河右岸猛力回攻完全失敗摩拉斯蒂爾東北西南之惡戰仍在進行聯軍重創德布軍後獲進步意軍在摩拉斯蒂爾西面進抵尼查波里俘敵若干人（二十四日） 
[倫敦電]  
　　今晚德公報云麥剛森部下之軍之於數處渡過多瑙河（二十五日） 
[倫敦電]  
　　德公報云德軍已佔據羅國哇沙伐與特魯塞夫林二地（二十四日） 
[倫敦電]  
　　奥公報云奥軍前鋒在克萊伐境外前進已抵哇爾特河敵軍在里尼克境抵禦極猛（二十四日） 
[倫敦電]  
　　德公報云杜白魯加之布軍擊敗俄軍麥剛森之軍亦在其他數地點交戰（二十四日） 
[倫敦電]  
　　羅國公報云敵軍圖在距羅京南四十五英里之多瑙河旁齊尼堤附近登岸西伐拉幾州之羅軍仍在優勢之敵軍前退走杜白魯加之羅軍在全陣線前進已抵太旭爾湖羅軍且於數次渡過加太爾河（二十四日） 
要聞一 
[伍外交北上之西報祝賀]  
　　二十五日上海泰晤士報社論略謂伍廷芳博士今日北上就職矣夫北京政治險象今已暴露於世雖少壯之士猶多不願陷此漩渦乃伍老博士毅然棄其林下優游之幸福而入政治荆棘之場記者對之安得不景仰其愛國之精神乎博士爲對於國家與國人之高尚責任心所感動慨然出山自信中國將來必有轉弱爲强之一日記者亦深願能與博士同抱此布望焉昨日博士爲記者追述從前政府行政之往事嘆惜昔日執政者之無遠識指陳内政外交之錯誤並表示對於中國前途之希望博士主張始終一致之政策以掃從前朝三暮四摇蕩不定之惡習其尤關重要者則以博士無黨派關係蓋旣不依賴政黨自不爲政黨所利用也今日北京所患者在於政策之太多記者知博士入政局後必能以其素有之經驗世界之學識抒展抱負而使此後數月内中國政治之趨勢受良好之影響焉記者嘗有批評太息中國缺優秀之政治家多貪權竊位之徒而誤國恣横者政府反優容之徒以示弱其政績彰著足當政治家之名而無愧者屈指計之不過數人餘子碌碌不足齒及記者所屬望以改革中國者即在此少數不爲利動不爲勢屈之人物若伍博士者即其一也今日旴衡時事指斥是非者不乏其人博士身當外交之衝凡國内外人其利益與中國之發達有同一之關係者定必示以同情予以助力綜之博士出長外交是可爲北京政府賀者也 
[銀團質問中美借欵内容]  
　　政府商借美欵曾函詢銀行團各節已誌本報茲聞外國銀行中人云日來花旗銀行迭與各銀行商議欲在北京吸收現金以備交付此項借欵之用惟因近日上海銀根奇緊拆息漲至一兩以上現金旣不易吸收且以美商借欵與銀行團之權利有所妨碍未允其請並且對於財政部已去函質問惟質問者係對於訂借之三千萬美金而對於此次簽押之五百萬並未提及因五百萬本臨時周轉之短期借欵於彼等之利益尚屬有限故不好爲已甚也云云又聞駐京日使昨日曾往訪段總理亦係爲借欵之事先是四國團於本月十九日已得此項消息即於二十日要求我政府說明此項借欵之性質及旣提出國會四國團代表又於二十二日之晨開會集議再行函致我國政府嚴行要求說明並聞函中且涉及興亞借欵興亞借欵初成時該團即要求說明我政府謂當審愼從事嗣後以有改約之議遂未再行答覆故此次又要求一併說明云至於四國團之所以抗議則日文新支那報嘗略傳其消息該報對於此事於昨日特著社論題曰中美借欵與中國政府之背信其中最扼要之語有曰中國政府固諉爲實業借欵然實業與政治不唯其名惟其實今日之事固由於實業而來乎抑將以供政治的利用乎或謂此所以救濟中交兩行然中國銀行實可視爲中國政府之一機關救濟中行决不能冠以實業之名稱而實含有政 
治的意味從來之政治借欵往往以救濟中行列爲用度之一故以救濟中行爲言適以表明其爲政治之借欵而非實業借欵云云大約四國團之所以抗議其理由不外乎是而該報於另節紀事中又曰四國團之意以中政府旣對於銀行團要求借欵而又蔑視與銀行團所訂之契約别向他方面締結政治借欵大爲憤慨此次當强硬抗議迫其破棄此違反契約之借欵如中國仍取噯昧之態度則决用適當之方法云云 
[北京特約函（三）燕生通信]  
　　中行兌現之近狀實業借欵與外交當北京中國銀行呈請開兌之時本報北京通信曾言（據各方面之議論兌現而後尚有種種危機不可以不顧慮之處此則主持該行者所宜愼密將事不得因其爲反對派之言而忽之）云云蓋本報主張無論期爲中國與交通爲活動金融早蘇商困計自樂許其能開兌而種種危機之宜顧慮亦自始即加以警告者也 
　　乃財政當局與該行主任凖備旣不甚充辦法又復拙劣欲以兌現維持信用拯救商民者結果適得其反至近日因總行門首之擁擠乃分之而令赴各兌換所時間旣短人數又多露宿於各兌換所之門者每處以數百計其狀况至爲可憫此尤其小焉者至於商店之對於中行鈔票兌現而後勢不能不呼之爲現洋然其說不出苦衷之態各店皆然蓋欲折扣則抵觸於刑章無折捉又有累於實利甚至抱屈言曰不如不兌 
　　至於總行近日之營業曰從事滙欵然他處以現洋滙來之欵該行則付以本行鈔幣受者必不欲往往時有口角或將滙欵退回凡此種種皆記者目擊之事實本欲爲之隱諱然旣無益則何如揭出之以代小民呼籲中行之情形如此雖曰國家銀行有政府爲之負責人民儘可安心余亦力稱其是但試問財政當局與該行主任使我國一時陷於如此不安之態其將何以自解聞日内已有辦法亦不知其如何辦法或者其專待於借欵乎 
　　近日中美之實業借欵一千萬元已告成矣陳錦濤於上次之衆議院已出席報告復經該院議决當時一部分之新聞記者相約守秘密而是日衆議院散會時日本新聞記者其探索乃甚潑乃第二日之北京各報原原本本其合同原文亦已載出此可謂最奇之事而我國國務之不秘密於此可見一斑今日之某東文報且以華字報載爲根據言四國團已開會議共起而要求我國政府須與前次興亞借欵同時說明且云已爲破壞之運動或自此又發生交涉云云實業借欵與政治借欵其性質絶不相同此次與美國資本家訂借之欵注重銀行與他種事實並無政治之臭味四國團若以常理處此應無反對之餘地且中美借欵尚未成立之先曾詢之於銀團而未得其確覆一面美國之欵又復稍縱即逝迫不及待我國政府並無違理之舉甚望四國之各顧邦交而勿使東報之言不幸而中也 
[北京特别通信（四十四）（飄萍）]  
　　收拾時局之進行完成内閣之期望今後之政治如何月餘以來奄奄一息殘廢不全之段内閣自大總統宸衷英斷冒政治上之危險出以非常手叚下令免内務總長孫洪伊職混沌之時局爲之一變國務院秘書長徐樹錚於咋之早晨尚聲言决不退讓者爲政界不平之氣所圍繞亦不得不出於辭職之一途 
雖然此蓋不失爲政治之策略使攻擊叚内閣者一時失其藉口之具聞新任秘書長張國淦氏已定於明日（二十四）赴國務院就職張之爲人當世曾有評論余姑置之但段總理對於政治之興趣素不濃厚秘書長勢不能不假之以權所望張氏學徐樹錚之長而力避徐樹錚之短則不僅叚總理之幸也孫旣免職徐又自辭孫徐地位不可同日而語且一辭一免亦未可謂盡得其平但政治運行豈能對人而錙銖必較叚内閣旣難改組則收拾時局非此莫由實無可如何之策聞平政院判决内部之案亦將發令執行而該部孫氏所用之人亦已紛紛辭職或行他調將政治上月餘以來之積欠一筆算淸作爲兩訖自屬應有之事 
　　收拾時局云乾不過消極之作用而政治則以積極進行爲職志者欲求積極進行不可不先求機關之完備殘廢不全之叚全閣果何時而可使之完備也乎外交總長尚未到任而已有明日起程之說南京等處稍事勾留有所接洽至遲本月之終來月之始當可到京就職惟新任内務總長任可澄昨晚始提出於衆院聞二十五日將提起動議（因此案提到衆院時二十五之議程業已印發不能列入）投任可澄可以同意與否之票一方政府接任君行至貴陽之來電謂途中感冒稍愈即來國國而能通過任君之感冒自必能速使全痊來此就任惟國國中反對派尚有爲不同意之主張者多數少數雖未可以預測但記者以爲叚内閣旣尚有存在之命運提出之人苟非極不堪者吾人但望其通過之而督促其進行默觀其政績假令叚内閣完成而後運行政治確有能滿人意足蓋前愆之處反對派果以國家爲前提亦何必從而破壞之若猶是泄泄沓沓内無精神外乏威信則使段内閣倒塌者又豈必待反對派哉此吾對於某派之忠告而尤望段總理之自省者也徐樹錚今辭職矣外放與否尚是問題倘居京師則隱隱之中必仍執政權之一部此無可諱言者亦維持段内閣之人所應慮及也苟此中將來又發生其他問題影響於政治段氏又將何以自解至府院之間時有扞格說者謂張國淦氏與總統有舊或可藉此溝通使歸圓滿但天下事純恃感情之作用乃非政治之正軌府院所以時有扞格者制度爲之也大總統旣以明令一掃内閣之障翳而對於府院權限尤宜及此明定規制以符法治之實昨今又有言公府秘書長丁世嶧亦將辭職者丁君爲總統所倚重此次政爭之起某派曾指摘丁君兩方對壘似以段對孫以丁對徐今一方孫去而段不去一方徐去而丁不去或者其亦可以已乎故張一摩氏繼任之說今晨（二十三歲）尚未徵實明日尚可知之也至於段内　將來之生死問題第一爲財政第二爲軍事第三爲外交内閣完成而後對此三者果有絲毫足慰吾民否乎雖然此實中國之生死問題又豈僅關於段内閣之命運而已哉 
[徐州特别快信]  
　　贛省長戚揚電稱已在景鎭陶業學校定製張勳瓷像一尊不日派人送徐 
　　張勳生祠演劇一星期費洋八千餘元署内之影戲及打鼓師東洋戲法共費洋四千元 
阮忠樞顧鼇之眷屬昨日已乘車回津 
倪嗣冲昨日來徐今日已乘車回蚌 
[南京快信]  
　聞馮副總統亦已電政府反對國老院陳之驥今日入京參與下月一日中央軍政會議浦口商埠會辦温宗堯連日會晤馮副總統齊省長就商商埠一切進行事宜現住下關新潤昌 
　　朱議員翼雲提出徵收屠宰稅人員違章舞獘質問書王議員提出寗省鐵路營業甚盛而獲利甚微質問書昨已由會咨請省署查照答復 
　　省議會議决免除屠宰稅項下宰牛稅及阻止上海工巡捐局擅與濬浦局立約借欵案昨已繕具議案咨請省署查照施行 
　　江蘇省水利協會條例及取消地方維持會名義案已經省議會大會公决昨已由由咨請省署查照公布施行 
　　各屬驗契稅多未報解財廳昨飭統限本月底掃數淸解違卽呈請省署撤懲 
　　倪嗣冲前日已彚車赴蚌 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中美借欵之反對說]  
　　美國借欵經衆議院通過後已將此案及其契約抄稿移付參議院昨日各政團對於此案預料今日陳總長報告於參議院時亦必得該院之通過也但所可慮者外間頗有一派反對此事之人其所持理由謂國家借欵增重國庫負擔至六千萬（美金三千萬元）之巨當然由大總統提出先由國會通過方可簽字今由財政總長衣袋中出一紙條即可作正式報告已屬藐視國會且不必咨議即行簽字與前次興亞五百萬借欵何異國家今日借欵原出於萬不得已若如此通過外間不得不發生疑問譽之者謂其體念時艱不得不通融將就助政储之進行毁之者謂某議長與某議員趁此内閣改組時機藉分回后（約一百餘萬元）以爲　官辦黨之資本云云並聞某要人及參議院中已有人欲詳密調查有所糾正未知將來結果究竟如何 
　　英文京報載稱探聞中國最近與美國商妥之美金五百萬元借欵其條件係九七五扣年息六釐以烟酒稅爲抵押借約全文已於十八日揭載於美國各報據本報所聞此項係實業借欵又據二十二日京津太唔士報載北京訪員通信稱得可靠消息云銀行團於昨晚開會討論此事嗣後遂致文與中政府質問此項借欵之性質爲實業的抑政治的蓋倘係政治借欵卽與中政府及銀行團所締之規約相衝突也云云 
　　此外另有株欽鐵路之美國借欵並由美公司包工一節前因國會反對曾致停頓兹因各方面之意見已經疏通而各派議員復能顧全大局不加過分之阻力故已積極進行自孫多鈺被任命爲總辦以來一切設施已略有頭緒而美人一方面亦亟亟選擇人材組織測量隊不日卽可從事於修築矣聞其所用人員除分段工程司僱用四五名美人外其餘皆係有路工經驗之華人並聞測量隊之組織已將告成不日當可就道也 
　　按借欵度日已爲國家難言之隱痛而此派贊成者彼派必起而反對國内勉强能得衆允者國外又有種種條約束缚之難關如油斯焚如繭斯縛凡我國人即使無論在朝在野咸一心一德以謀桑榆之補救猶慮欲爲開源則一時無從濟急欲爲節流則四面呼籲無從應付奈之何今之一般政治家猶多役役於政爭漩渦而不一放眼光以通盤籌算耶我瞻四方日蹙無已無論此項借欵終底於成否尚不可知而由今之道無變今之習其前途之危殆要自難言矣 
[西北匪勢之猖獗]  
　　蒙匪蠢動以來各處假託蒙匪名義騷擾地方者實繁有徒甚且馬賊等亦標榜蒙古獨立軍之名稱以出没於各處故蒙古人民實有水深火熱之嘆現由各旗營内之蒙人選出代表百名分赴奉天吉林黑龍江三省請求迅速派遣大軍以救蒙人並聞眞正蒙匪之主力軍現在呼倫貝爾方面時爲再舉之凖備其别縱隊百餘名突然出現於突泉縣地方該處尚有征蒙軍一小部隊留駐當卽出剿該匪遂致潰走唯該縣兵力薄弱恐仍不免該匪等乘虚進攻現由吳俊陞部下之後路巡防隊兵約五百名開往應援想不久必有與匪激戰之勢至於晋北包頭鎭一帶匪勢亦頗猖獗聞蔣都統於月之十七十八兩日連有密電到京其第一電文云北京參謀陸軍部鈞鑒華密雁行業抵包鎭詳查匪情盧占魁等股匪約有兩萬餘衆嘯聚於五百頃地又聞興公一帶其中亦按營編制勢甚猖獗雁行當集官兵宣講大義各官兵甚爲感動均有効命疆場敵愾同仇之意銳氣可嘉或不難滅此小醜至第一師二旅三團第一營前在毛忽洞被匪圍档失利一節當此鼓勵士卒剿匪用人之際請大部不必追究總之勝負常理雁行旣蒞斯任一切自應完全負責萬不敢稍事推諉致負疆圻寄託之重也雁行篠印其第二電文云急北京國務院陸軍部鈞鑒華密巧電敬悉盧匪詭計多端頗難預測投誠之說係比國敎士南懐義丁丕績二人向褚旅長代達各處電報亦係榮敎士代拍發當雁行出之前先飭綏東各支隊將重要山口派兵嚴行杜防佈置妥協後始携同王司令丕灝帶兵赴包行至薩縣即聞盧匪有東竄消息抵包後果於篠日有匪千餘名突由老道溝出攻畢克齊察蘇齊兩處幸預派重兵防範該匪未能得手否則歸綏必有危險聞信即派玉司令星夜回薩注意歸綏相機辦理現該匪退聚敞漢騋老欲罷不能當卽一面派員往查該匪投誠眞相一面對南丁二敎士詢問是否投誠俟調查接洽後結果若何再行電陳雁行皓印以此二電觀包　匪勢一時似尚難於平復也 
　　按征蒙軍凱旋奉天方未幾時也乃茲者馬匪之出没於突泉盧匪之猖獗於包鎭又以見告然則所謂奏凱者其猶有未竟之事功乎否則暫平於一時而又續發於俄頃乎要之中國之征剿匪徒皆未得其根本之所在而在事者之文電又多文飾要功此其所以各處匪患長無肅淸之日與 
[俄蒙催請畫界]  
　　民國三年中俄蒙三方所定協約關於外内蒙劃分界限曾經規定當時蒙藏院以兹事關係疆界問題宜先自測勘議由東三省察哈爾歸綏熱河新疆等處通力合作籌欵組織測量隊以熟於蒙情及邊事者總其事曾電商各省及各特别區域長官均以無欵爲詞其事遂寢無人過問現因劃界期近俄蒙方面催請派員畫界政府始電各省區長官繪送地圖而中國向無精確地圖各省區又從未測繪並且外蒙方面亦未調查完竣將來此項界務我以不諳形勢之故恐又吃虧不少也 
[陜人反對李根源之由來]  
　　陳樹藩與陜省軍人等反對李省長之文電曾迭見於各報茲聞此項電文表布之時曾先有陜督軍署參謀長瞿壽禔等密電一通其文曰三原陳團長（陳樹藩之弟）鑒瀛密并飛轉高營長黨鎭守使曾團長嚴營長曹團長張營長閻營長井團長田營長曹營長新簡省長李根源前擬來陜當由督軍電請向中央請欵携來以資接濟詎仍一錢莫名咋復來電准於支日（本月四日）由京起程如此空手就任軍費仍屬無着督軍深滋焦慮因於昨晚即電京辭職吾儕素荷知遇且有息息相關刻聯由在省同僚開會議决一面電留督軍一面嚴詞拒李務使得以完解决逹到吾儕最初電京之目的惟爲時過促未便稍延除已先將尊銜聯名分别電京外敬此奉聞原電容再佈陳再此次未解决以前對於所部及地方責務尤宜曲體督意仍希極力維持不失常態爲禱瞿壽禔劉世瓏張寳麟冬 
[奉天招待英日兩公使紀]  
　　奉天省公署前得中央電告謂日英兩國駐北京公使先後蒞奉妥爲招待云云經張督軍飭令交涉特派員馬拱宸氏探明日使於十五日晚車可到馬署長乃偕同陶譯員於是日早乘京奉火車赴新民迎迓聞日總領事矢田氏曁其館員亦赴新民恭迎是晚抵奉站時張督軍又派楊參謀長等迎迓林公使此來本係迎晤日新外相本野男爵當晚即換南滿車北行十六日馬署長復偕陶譯員前往四平街迎迓本野外相而英國朱公使於是日亦由京來奉遂委譯述科長徐思明帶同繙譯科員周炳仁氏赴新民迎迓非常歡洽聞英公使到奉之後即乘南滿火車取道西比里亞回國在日本方面歡迎本野男爵得有大連白仁民政長滿鐵總裁國澤日總領事矢男等均隨林公使迎至長春終十六晚車抵奉天張督軍亦派員迎迓如儀日新外相因亟於赴任遂直赴大連由新義州回國林公使曁白仁國澤氏均下車勾留一天因十七日有中日官紳例會之舉預行聲請與會而林公使於鄭家屯案亦有所調查是日上午至日總領事館下午三鐘拜會張督軍暢談良久衷懐懽洽六鐘赴會該會場設在四海春經交涉署派員加以點綴與每月例會不同自張督軍曁各機關長官均列席日本方面林公使白仁　澤矢田等以及黑澤大佐正金銀行主任與有名之官紳先後蒞會共計九十餘人開筵暢飮直至九鐘以後始各興盡而散聞林公使白仁民政長等即於是晚乘車赴大連而林則取海道而回北京任所矣 
[江省監視議員團之結局]  
　　黑龍江監視議員團之風潮迭詳前報嗣該團因省議會停會反對乃改組爲自治促進會旋又改爲自治協進會近聞中央得省議會及省公署電後知停會相持風潮已大乃於齊日由内務部亟電江省省公署謂查議員在議會言論於議會外不負責任至各人行爲自有法律制裁所請組織監視議員團一節未便准行並請轉咨省議會查照云云畢氏得電後一面飭令將監視議員團取消一面即電覆國務院云國務院鈞鑒齊電悉前有人民組織本省監視議員團稱根據自由結社集會之條禀請備案到署當以此事准駁并無明文規定而奉呈程式亦不合未遽批示即於冬日電請内務部示尚未得覆即准省議會咨因此暫行休會以待解决昨奉部電監視團應不准行即飭警察廳轉令遵照該團已遵令取消一面咨該會查照矣謹聞畢桂芳蒸印一場無謂之爭執至是遂完全結束矣 
　　按議會不受會外監視按之法理吾亦云然也雖然議員亦思所謂議會者非離人民而獨立乾也議員旣爲人民所舉爲人民之代表即與人民爲一體宜以人民之心爲心苟其一言一動有以引起人民之信仰則議會自然尊嚴若内無 
以自重而外徒以訑訑之聲音顔色拒人則人亦將棄之矣不監視豈遂足獲保其尊嚴哉吾願議員於此點熟思之也 
[魯議員質問民軍善後事]  
　　自周村吳大洲反對張督軍之電到濟各界甚爲注意蓋此合心一律之善後問題遷延數月之久用欵百四十萬之多歷刦餘生引頸以待設再行枝節後患將不可勝言於十七日省議會開會由某議員臨時提議請張督軍出席說明近來辦理善後情形三時半張督軍到會以此事關係重大應守秘密請旁聽人退席至五鐘始散散是日張督軍到會後首由副議長孔祥柯發言以善後問題原非本會所當過問曲同豐在魯時深欲借重地方團體爲後盾本會同人亦以數百萬同胞日在水深火熱之中桑梓情切難忍坐視遂不惜僭越職權以冀早日結束及上月歸督軍接辦時一再與同人面述不出一月定可全行結束本會以督軍旣有把握自不便妄有參與是以純處於監督之地位靜候好音以魯省凋瘵省分募百四十萬元之公債力有不逮本會豈獨不知而所以多數通過者亦仍是顧全桑梓促成善後之苦衷延至今日善後費旣已用罄周濰兩處仍無解决之期本會同人焦灼萬分督軍此時是否尚有把握及何日可望結束請詳示同人以釋懸系督軍答謂鄙人接辦善後以來經過手續諸君諒已洞悉此事棘手之點純以民軍倚仗外力强制旣恐釀起交涉談判又肆意要挾此次周村欵項甫經到手又行反復此種舉動鄙人實窮於應付何日可能結束鄙人實毫無把握只有檄調軍隊分布沿路各縣民軍倘再思擾亂他縣定行痛擊耳孔議員繼續發言云督軍所言之棘手情形原非自今日始然督軍爲一省首長凡屬魯民自當一體保護周村以外各縣旣虞其擾亂周村區域獨非魯土斷不能因其棘手即可置之不顧張語塞某議員又質問云善後經費之一百四十萬元已全數發給聞周村濰縣等處尚指本省利權押借外債若干均要求官府代償究竟有無其事督軍是否業已允許請今日說明督軍答謂民軍方面之要求層出不窮巧借名目以達其發財之目的外債一節彼曾提及予均未允蓋是否眞有其事尚不可知然以目前光景觀察彼之欲望日增欲全行結束非四百萬元不可此時議員羣起質問秩序稍亂均以民軍如此要挾抵死不能承認督軍爲一省首長當爲民力着想豈能任彼要求前曲同豐辦理欲以二百四十萬結束各界尚不承認今次何又如此之多督軍答云籌欵之拮据鄙人非不知之惟民軍負嵎其問地方塗炭已達極點但能設法結束即所以愛惜民命結束之法又非以金錢不可貴會旣體恤民艱又限制財政鄙人實無法着手欲圖省欵惟有請貴會承認民軍爲土匪行動由鄙人派軍剿殺耳某議員又發言云民軍此種行動是否有類土匪督軍自可電禀中央請示辦法或剿或撫議會絶不干預若必須議會承認始可剿辦則本省膠西各屬土匪蠭起固無日不在剿殺中督軍何不先付議會同意擅自執行云云五鐘張赧顔退席無結果而散 
　　按此一席問答議員之意專爲魯人着想張氏之意專對民軍發議且似欲得議員口中爲出一認民軍爲土匪之語以便其剿伐之進行以此推之民軍之所以不信任張氏其中必有發現事實之曲折兩不相信任則終至於兩相反對斯 
善每問題乃所以不能卒善其後與雖然竊願張氏與民軍皆一轉其目光以爲魯省人民一置念也 
[鄂女師範生自盡之續聞]  
　　鄂省女師範學生陳毓齡投水自盡後先由警務處派員往勘以人命重案法庭專責復報請地方檢察廳勘驗某生恐難免刑事制裁大爲恐怖乃亦效陳生投水自盡幸經救獲得免於死校長石世英當向檢察官婉商以兩造俱係弱女子此案若由法庭裁决諸多牽累請勿提起公訴即由校中自了已蒙檢察官首肯未帶某生到廳由校長召某生之母至當面交其領歸一面宣布除名陳生之屍則因其母病篤兄又不在家無人來照料故由全校管敎共捐錢一百二十串購備衣棺裝殮由校後院挖洞抬赴城外滋善堂暫厝全校學生痛其慘死並於二十日停課一天以誌哀悼並擬俟其親屬到後擇日再在滋善堂開會追悼藉商與某生交涉手續並聞陳與某生爲金篐糾葛時經同學排解代賠某已首肯有劉某素與陳不相能因嗾某生云若受各同學代賠豈不如小孩之化百家鎖乎某遂堅逼陳自償陳固寒素勤學校監李君與同學合共暗助錢七千給之某生以不足數復行退回復强將某衛生衣褲靑裙剝去陳愧忿交集乃萌死念此種情形本吾國婦女所常有不圖女師範生亦復如是也 
[武漢雜譚]  
　　省議員王用賓以中央組織國老院將成事實特以個人名義建議兩院請提案阻止其所持理由（一）民國約法無國老院之規定（二）法美大總統退位後亦無此特殊之位置（三）諮詢建議旣有參衆兩院今另設機關實爲政出多門（四）以國民脂膏供養少數人物予者傷惠受者傷廉（五）暮氣衰年之人操縱政局阻礙國家進步 
　　鄂省長署敎育科僉事一職負主管全省敎育責任自李文藻辭職後迄今數月由該科主事熊世玉代理無人接充聞熊以資淺望輕之故頗受學界攻擊不安於位特向王兼省長辭職促委替人已經王氏許可擬卽委省署秘書查雙綏接任查爲湖北老吏張南皮辦學時代歷充各學校管理並爲督署學務文案於鄂省敎省情形素稱熟習現王子春以設置敎育廳在即並擬保其爲敎育廳長 
　　省垣吏治研究所爲陶鎔候補知事之地係前巡按段書雲創辦原定學額有六址名每員月給津貼十六元現在各學員多陸續奉委差缺在所者祇三十餘人昨聞該所長田庚忽奉省長而諭暫將各員津貼停止重新改組並准於十二月以内再行成立所有各員暫行散去届時召集各候補人員之以該所爲安樂窩者現皆紛紛遷入旅館矣 
　　漢口黨人要求解散費王督軍以財政支絀未允黎總統關懐桑梓日前曾特派竇秉鈞中將來鄂與王督軍協商王仍以財難爲辭並謂武漢布嚴防密少數暴黨殊不足慮如敢滋事立即剿殺若爲强迫曲從其請必尚有繼起要挾者竇氏不得要領業已回京昨聞總統又特派顧問蔡漢卿中將來鄂會商聞係以蔡於上次解散黨人時因官欵不足曾向商會借欵渠於地方情形熟悉故擬再令其向商界借貸俾保地方公安未知能有效否也 
[贛省議會之要案]  
　　贛省議會二十號開大會提議鄭家屯海光寺窪兩交涉案議决速電中央力爭務使不失主權二十一號即通電全國長官議會其爲海光寺窪電略云海光寺窪一案法領捕警侵地奪我主權應請政府凖據公理嚴重交涉限將捕去巡警及未租地叚尅期交還云云爲鄭家屯電略云鄭家屯交涉一案日人要求警察權及軍事顧問權主權所在即存亡所關萬難承認除經一再電逹政府嚴拒外廳請協力主持 
　　贛省李督軍以天津交涉誼關桑梓曾一再致電中央日前天津衆議員胡滙源曾到贛省會商此事昨日又來電謂不日推舉代表温世珍婁裕熊二人來贛接洽頃又接到開封省議會來電亦請極力主張共匡危局李督軍接電後均各電覆並派本署副官秦錫爵赴津與朱省長曁各機關會商解决方法矣 
　　省議會議員李儒修提議對於民國銀行質問結果咨請省長執行一案業經本會交付審查旋提出大會討論僉謂李君提議各節俱有充分理由公認應照原案咨請省長執行刻已决定除核查該行賬目所得結果俟另案咨邃外先將李之提議案咨請省長執行矣 
　　贛省警務處警察廳會計課員李連九以警廳名義侵挪江西銀行巨欵在外營利業經省議會彈劾咨請省長查辦現聞查明實虧欠銀洋二萬二千元由財政廳函請警察廳勒令李連九於十日内如數繳淸否則即交法庭審辦以爲侵吞公欵者戒 
[陳烱明追悼殉難諸烈士]  
　　大闗商闇公所 
 
 
 

Page 7

 
 
十九號陳炯明及民黨假座粤垣西瓜園商團公所追悼癸丑後殉難諸烈士會場搭蓋棚廠一座陳設各牌位並搭牌樓一度滿懸生花各色旗幟壇中有朱省長致輓之生花横額文曰奇甸之英另一聯云風高海甸人吊國殤政務廳長周怡暄致輓之生花横額文曰義炳丹靑棚口亦懸有横額文曰氣壯山河聯云光昭百粤義凛羣雄朱省長致輓之聯云蛄月吊重泉表忠觀裏英靈在蟲沙悲萬刧粤秀山前戰骨枯其外牌樓則有南番兩知事致輓之横額文曰浩氣英光並陳炯明致輓之聯云蓄道德而能文章才愧廬陵竊願光修民國史執干戈以衛社稷義昭粤嶠何堪重讀黨人碑其餘場外各處門口均派軍隊守衛人山人海下午三時開會由陳炯明主祭朱省長陸督軍代表亦均與會祭壇正中以白布一幅書明癸丑以後殉義諸先烈之靈位十二字内陳遺像計有伍漢持陳景華陳仲賓陳任平劉重民劉君瑞劉拱生邢穀芳鍾明光陳漢生陳少懐李仲德鄧卓華李駿林文英李佐漢梁康李衍疇黄忠幹徐漢忠馬乾生吳桂生楊藻雲張子書楊成林二十五位其餘用白布書列姓名者總共一千零三十四人至岑公伯著則將遺像陳設于墳上以生花環繞極爲莊重是日將散會時有三四十人謂商團演武廳上龍濟光蔡春恒等所送之扁額不應懸掛於是一唱百和用長竹將扁額拆毁繼又搗毁檯椅其中以西裝客爲多次則衣長衫者時有商團軍某某數人婉謂之云此扁額當拆惟此爲商團物可告諸團長即日拆下請諸君暴動語未畢若輩戟指大駡更有詈爲帝孼者於是振臂一呼立執其亂毆手足鼻孔均出血并將龍蔡等扁額拆下扛去秩序大亂當時商團多數均在操場公祭岑團長伯著聞耗即和平勸息又得軍警彈壓始復原狀 
　　陸督軍亦於十九號致祭黄花岡是日七句鐘後在城之陸軍及警衛軍均列隊與祭人數當在一萬以上陸督軍譚師長莫鎭守使等十一句鐘後亦先後赴會午刻開祭主祭者爲陸督軍行禮後遂又於壇中開會追悼入粤援湘死難諸士是日禮壇四周有武衛軍警察游擊隊憲兵在場守衛凡身穿便服之閒人均不准入 
[杭州快信]  
　　省議會召集臨時會定於十二月一日開會專議本年度預算案非先預備不可至今尚未交會現已迅令財政廳彚編齊全務於三日内送會 
莫財政廳長電令各縣知事謂將五年公債欵項趕緊於月内催收報解以便轉滙 
　　吕省長以統捐一項爲國家歲入流弊亦以統捐爲最大近來各局每月所報征數核與比額每多短絀特令財政廳迅將本年七月至九月先行詳列比較表務於五日内呈送察核 
　　高等審檢廳范經殷現已由京起程回杭 
　　高等審判廳廳長委管震爲泰順縣審檢所一等書記員王培蘭爲永康縣審檢所一等書記官聞德淸縣知事吳翯臯有更動消息 
　　留德學生李砥因經費已罄請假來杭具呈省長公署請領冬季學費昨奉吕省長批云應准照給趕緊到德繼續肄業 
　　浙江中等學校聯合運動會事務所現擬將本會經過事實編成報告書刋印成册以留紀念 
　　錫湖鐵路總代表陳其昌因與交通部接洽立案於昨日將草測線圖鐵路銀行招股成績造具表册晋京面呈許總長 
地方通信 
[蘇州]  
　　常熟巨匪被擒紀詳常熟各市鄉匪盗刦搶拒捕水警第三專署之第三分署被匪擊斃水警一名受傷長警兩名當經薛海亭張知事電達蘇州乞援趙雲生君飭派督察員仇卓成（即仇翼南三專署長之四公子）帶領第一分署一四兩區之巡船六條巡艦兩艘馳往趕捕仇君業於昨日返蘇捕獲重要匪首兩名後膛鎗十一支茲訪得其實情如下此番梟匪首領雖係徐老窩子其實均現在捕獲之許大許三之内引也查二許原籍安徽光復前本爲梟匪嗣後棄邪改正即在距城三十里遥之紅市黎市兩鄉墾種客田各有一百四十餘畝連年以來居然面團團作富家翁矣徐老窩子於未赴常熟之先即與許大許三接洽因各鄉地理二許均所熟悉若得其引領前導便可深知貧富故水警屢次圍捕均爲逃去且將水警擊敗非徐匪之能實二許之助十八日仇督察員到常熟時卽經與薛分署彭警佐等支配水警分九路出發留陸軍第九連縣警備隊等防守城垣仇君親率各警身先長警趕追各匪相遇於白茆之管嘴里兵警交戰時官警衆多方將二許擊敗隨後跟蹤緊追直至匪巢（即紅市黎市兩匪之家）搜出後膛鎗十一支鐵銃零件等物捕獲之後連夜派巡船六艘加派重兵押解來蘇經仇專署長略訊情形立好解送二廳二許知無生理直認爲徐老窩子之内引并言此次刧搶均係兩人引領拒捕傷警亦係已爲趙廳長得供已電報省軍署呈請正法大約執行日期諒在指顧之間大害已除則徐匪無能常熟鄉民或可稍安矣 
　　官紳請任鍾堯堦剿匪無錫縣知事楊夢齡君近以梁溪各鄉匪風甚熾刦搶案件日有所聞雖經水警第四專署長師景雲率領師船分派剿捕無如屢躓屢起日前特商諸各紳士聯名具呈齊省長請將現任稅務總稽查記名道尹鍾堯堦爲蘇屬剿匪長官略謂鍾于江蘇水道夙稱諳熟前淸任飛划營統領時緝捕素著勤能今江蘇蘇常各屬水警多其舊部至今蘇州人士猶復感念前勞冀其重任水師匪盗必聞而喪膽云云呈文已上未知能否如願也 
[無錫]  
　　陸軍警察赴鄉遊緝本届舉辦冬防楊知事曾會商駐錫水陸軍警議定由陸軍警察王大隊長每星期遣派陸軍警察一中隊實行出巡野外演習引軍遊行各鄉巡緝匪類業於日昨由王大隊長派中隊長率同陸警一中隊出赴揚名鄉周新鎭遊緝匪類並往南橋鎭一帶巡行始行返城嗣後准每星期周赴各鄉巡查云 
　　昭忠祠董事易人惠山淮軍昭忠祠向有董事一人管理祠務舊任祠董之華紫垂因病逝世茲有邑紳薛翼運等以邑人王忠廕年高望重堪以接替故即聯名呈請縣公署照會主君接任董事楊知事據呈已批准繕發照會通知王紳矣 
　　參觀團紛紛來錫無錫敎育事業素稱發達各處敎育團體之來錫參觀者時有所聞茲悉近有丹陽靑浦漣水三縣之敎育家各組參觀團數十人於日昨先後來錫分往省立第三師範及縣立第一第二等各高小學校從事參觀 
　　黄埠墩鐵橋竣工有期北塘黄埠墩附近南岸直通惠山有著名勝景北面則屬塘岸爲米商會萃之地中隔運河河面甚闊素無橋梁交通頗稱不便上年有源康絲廠主吳子敬發起捐資建築一大鐵橋開工將届一年近始大半工竣尚有橋面未曾安設約須一月卽可全部告竣 
[鎭江]  
　　校閱軍隊駐鎭陸軍第十九師楊春圃師長於二十三號親詣南門外大校場校閱所部各營軍隊操演步伐整齊軍容嚴肅後試驗機關槍亦頗純熟均蒙師長贊賞復向各軍士致訓詞慰勉五時散隊回營 
　　限制銅元鎭郡近來市面銅元缺乏洋價跌落夏秋之間　銀一元兌價總在一百四十枚左右本月初間驟落至一百二十一二枚現雖逐漸加漲仍不過一百二十七枚上下未能恢復原價調查原因實由大批販運也口所致鎭市存積本來無多工價遂受影響章知事日昨與商會總理吳澤民妥議辦法電禀省長請飭鎭江關禁止大批銅元轉運出口以維市面 
[嘉興]  
　　管獄員籌備移交嘉興縣監獄署以日前脫逃要犯多未能一一偵獲該管獄員夏横昨奉上峯指令到省另委所遺之缺已委蔡烈接充夏管獄員以交替在卽僱人彚造表册頗爲忙碌聞定於下月一日辦理移交 
　　敎育會補助經費海鹽敎育會自張叔茂擔任會長後學務頗形起色惟以經費缺乏辦理諸多棘手今歲觀音堂所提香金二百餘千賴查君力得以撥充經費該會亦不無小補云 
[安慶]  
　　皖議會第二十八次常會紀事十一月二十二日省議會開第二十八次常會於三時五十分開議議員出席者六十五人第一案提議將團防局章程咨交核議案付法律審查第二案提議取締各校師資案交民政審查並推起草員四人第三案民政審查報告提議推廣敎育案結果表决付預算審查第四案民政審查報告公民請議補助中學畢業生考升大學經費案結果規定萬元撥爲考升大學之津貼衆反對未能通過第五案財政審查報告提議酌裁天長釐局並革除積弊案略謂偏僻小縣而釐卡竟分設二十餘處之多商民不堪其擾應咨省長嚴行革除云云衆贊成第六案民政審查報告提議創辦實業敎員養成所案結果以無辦法擱置不議休息後復開議第七案請議審查報告請議禁築匡成易太兩湖並請拆毁扁擔河築壩案之結果後經各議員一再討論不贊成者多數維時已晚衆議俟明日繼續討論遂散會 
　　旅皖湘人發起追悼會安徽湖南會館旅皖同鄉日前在該會館開評議會以黄蔡二公先後逝世擬訂陽曆十二月一號在該會館開聯合追悼大會議决由會館首事先行籌備一切並函告省外各同鄉所有輓聯誄詞請送該會館籌備事務所以便開會懸張 
[杭州]  
　　籌備追悼黄蔡日昨黄蔡二君追悼大會籌備事務所函致各機關略云黄蔡二公再造共和功在民國相繼殂謝薄海同悲咋奉督軍兼省長面諭自應遵照北京來電於下月一日同時在西湖忠烈祠舉行追悼大會昨已設立黄蔡二公追悼大會事務所於新市場延齡路業經籌備一切除登報通告外爲此函達台端請即轉飭所屬屆時蒞會與祭以襄典禮是所至盼如送祭聯誄詞請早日送交事務所以便代爲懸掛禮節單臨時送奉云云 
　　回復地方自治之有待省公署據餘杭縣前縣議會正議長章紫綬副議長張民俊呈稱前准省議會陽電開本會前年議决縣自治及城鄉自治章程未經廢止手續當然繼續有效各縣議會及城鎭鄉自治會應卽依法召集除咨省長查照外合行通電等因敝會已於十一月十日正式成立恢復原狀理合呈請察核備案等情茲聞吕省長以從前地方自治制度未奉明令回復將來仍否採用或另行他種制度之處旣難懸揣已於昨日令行該縣知事估查照省署眞電轉令確遵毋稍徇違並飭在地方自治未實行以前不得藉辭籌備呈請撥給欵項以重公帑 
雜評一 
[三不和（一子）]  
　　中央政局甫收調和之功而各省之調和又大忙矣督軍與民軍失和者山東之張吳是也督軍與省長失和者川之羅戴粤之朱陸是也督軍省長與議會失和者陜之陳樹藩爲最著而此外贛之戚揚皖之倪嗣冲亦皆以議會牽制而紛紛辭職者也國之大要軍政民政立法而已今軍與軍不和軍與民不和軍民與立法不和國政尚能安然進行耶 
　　嗚呼共和嗚呼調和 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日之銀市消息]  
　　滬市之銀拆已鬆已誌昨報茲悉連日除外埠運來現銀七八十萬兩之外尚有滙豐麥加利兩銀行拆出現銀六七十萬兩各銀行及錢莊存滬之花洋啞洋一百六十餘萬一併囑道勝等銀爐鎔化銀錠應用至各埠之匯欵則祇有來申而無出口所以銀拆已跌至一錢五分昨日上午滙豐銀行售出墨洋十萬元價每元作銀七錢二分一釐七毫半並據滙劃莊中人云現距舊曆年關祗有二月自遭此次銀拆之受擠各莊均抱穩健宗旨並須與往來各户提前結束以杜年終之恐慌云 
[伍總長已啓行矣]  
　　新任外交總長伍廷芳博士已於昨日淸晨乘坐滬寗專車北上本埠官紳及商學各團體均往車站歡送淞滬警廳長徐國樑預派偵緝隊士在站照料並親送伍君登車另一訪函云外交總長伍廷芳博士定於昨日晋京就任晨間六時已有軍樂隊及鎗隊在車站等候至七點一刻伍公始乘汽車至站當卽上車送行者眷屬有孫女二人此外如唐紹儀楊小川徐國樑及外國人士餘人均來歡送更有送至浦口者如國貨維持會會長王文典及該會職員工商研究會職員等十餘人至同行晋京者惟朱謙甫及僕從一人而已七點五十五分汽笛嗚嗚遂即開車一般送行者均站立月臺行一鞠躬禮伍君在車答禮其時樂聲齊作軍隊舉鎗歡送一煞那間汽車已隱現難辨各送行人遂分道而回 
[造船所工匠罷工紀]  
　　附設製造局之江南造船所係隷海軍部管轄該船所總辦爲劉冠南所内設有銅鐵鍋爐各廠及翻沙車床鉗床各間曁木作等工匠共有一千餘名專司修造兵艦商輪之事該所又因存儲五金材料恐被失竊故設有巡緝隊士三十餘名以資防範近因修理飛鷹魚雷艇時失去鋼料百餘磅是以巡緝隊隊長路慶拱諭令各排長各隊士凡遇工匠出入務須格外查察昨日午後一時各廠工匠進所工作之際有銅作工匠數人欲携料前往浦中兵艦修理當爲巡緝隊排長李孔林所見疑爲偷竊即向該匠等搜查該匠等告以此料係爲修理兵艦之用務須携出並非私竊等語詎該排長係北方口音言語不通誤會該匠等出言不遜致將該匠掌頰一下該匠等辨稱偷竊料物斷不在於此時定在放工時際私藏而出爾等在放工時查察方爲適當云云詎該排長仍不了解竟將該銅匠等揪扭痛毆該匠等亦即與之拒敵該排長急鳴警笛召來隊士十餘人帮同兇毆旋爲各廠工匠所聞咸爲不服立拉回聲一律罷工出而毆擊時工匠人衆隊士因衆寡不敵致受傷者有四五人工匠之中亦有頭破血淋者十餘人當由劉總辦與路隊長急出解勸始各紛散並卽諭令各匠仍歸本廠工作乃各工匠聲言如不撤去此等隊士誓不願作該所工程相約大衆一概罷工而出昨日下午半日並未開工現由劉總辦傳諭各廠匠目分投婉勸照常上工詎各匠不肯甘休定須達到目的究未知若何結果也 
[四誌巡警與商店之衝突]  
　　滬城九畝地拱宸路二十號門牌協順昌洋貨店所放排門被巡警于振明指爲有碍路政責令遷移致起衝突被該警號召衆警將該處一帶商民任意毆打並將該店夥李逸甫等拘送警廳訊押等情已三誌本報茲悉此案已由徐廳長派員查明將李等一併省釋諭候核示伹該處各商家當時皆目睹巡警毆打情形以爲此次警察侮辱商民毁壞生財爲從來所未有故已報請商會即日集衆開議要求嚴辦聞雖經各董調停各商家尚不肯含糊了事云 
[查復依周塘借欵築路之會議]  
　　上海工巡捐局擅與濬浦局立約借欵建築淞滬間依周塘馬路一案前經江蘇省議會議員提出議案於上月十六日議决咨請省長勒令該局迅向濬浦局取消口頭討論停止工作一面派員卽行查辦以爲違法妄行者戒業經咨請齊省長核辦在案茲悉此案現經齊省長飭令滬海道尹徐元誥查明具復故日昨徐道尹特邀集外交部特派員楊小川代理上海縣知事景毓華等到署開會集議因依周塘爲上寳兩邑所轄興築馬路究與塘工水利有無利害關係應由上寳兩縣切實查復再行辦理 
[萬國禁烟會注意雲土案]  
　　本埠行政司法各署近接萬國禁烟會來函略謂私運大宗雲南烟土一案連日雖奉各官廳着手進行查辦在案但此案出入重大攸關我中華民國政界之體面設或辦理失當將爲外人所竊笑查此案當時由蒙自關所 
拍電報究竟有無稽考司法部張總長與此案之嫌疑能否洗刷應請明白答復等語未知各官廳如何辦理也 
[商會聯合會上海事務所之通告]  
　　聲明停辦催繳墊費全國商會聯合會上海總事務所通告各省商會云敬啓者本總事務所於民國元年十二月間經各省商會會議設立上海規定章程呈奉前工商部批准開辦於茲四載當時公議以聯合會名義祗能適用於大會開議之時大會旣畢各省均就原有之商會曾事遇有重大事件關於全國者由各省事務所隨時諮詢上海總事務所核辦此總事務所設在上海原爲因地制宜起見近准北京本會來文特設辦事機關推定各省駐京評議人員額定常年辦公經費已蒙農商部頒發關防則本總事務所成爲駢指各省無所適從易滋誤誤業經呈請農商部聲明停辦緣由一俟歷届墊欵收淸即行完全撤消懇請先予備案在案茲爲結束起見所有各省委託承轉核辦事宜一律停止至歷年所墊經費前已造成報銷册由文牘員帶京請大會分送各代表外茲又寄奉一份務乞迅予按級滙繳以淸欵項而資結束母任跂盼再上海總商會以本總事務所附設該會幹事各員即該會會董當然同負責任現因總事務所呈請取消該會業已具文呈部聲明不負責任茲將呈稿刷印附送並希查照爲荷 
[三誌烟酒聯合會反對抵借美欵]  
　　烟酒兩業因公賣抵押美欵一事曾經齊集烟酒聯合會討論並發電至京要求駐京代表陳良玉轉懇參議院聲明公賣抵欵誓死不認各情迭紀前報昨日該會特發通告知照各省埠分會各代表略謂此次請願甫經衆議院審查完竣正候大會提前議决不謂連接京師代表電悉財政部總長陳錦濤出席於衆議院秘密開會將烟酒公賣稅抵押於美芝加哥大陸商業銀行計美金五百萬元所有詳情合同等已登本日各報此間全體同人萬分憤急業經開會通電政府及參院等聲明誓不承認事關兩業存亡情勢迫切務請尊處協力爭持有無他項挽救方並乞指示盼切禱切云云又聞該會疉接各埠電函催請急速籌謀救濟方法因此該會代理主任金拜宸據情報告京師代表團并詢問此項抵欵究竟有無挽回參議院究竟已否通過迅卽電復以便轉復各埠并聞該會現定明 
日即舊曆初二日續開臨時會討論一切云 
[旅滬川人請組渝萬行輪]  
　　四川旅滬同鄉會昨致重慶電云總商會曁川江川路兩公司鑒川江劫案層見疊出惟渝至萬受禍尤烈冬輪停泊後患何堪設想特請諸公組渝萬行輪電懇交通部稅務處俯准施行保商衛民舍此莫屬引領西望不勝盼禱四川旅滬同鄉會公叩徑 
[華商電車公司新置電機]  
　　本埠華商電車公司現在行駛之電車十七輛拖車四輛所用之電係從南市紫霞殿電燈機器上發出而南市華界各舖户所裝電燈二萬餘盞之電係由高昌廟水廠内另備之電機上發出茲華商電車公司爲推廣營業便利行旅起見添造西半城濠至杭車站（由杭車站北門起過黄家圈路從務本女學校門首繞道城濠路達者西門爲止）之軌道增造電車十二輛已在杭車站南首建造機器廠房購置電機兩架每架可發電六百個啓羅華耳處（譯音）每機電力能開電車三十輛將來增添電車之外尚有餘電可供各商廠之用現由電車公司經理陸伯鴻邀集各股東會議以電車新機現旣裝設完工電車應用之電力自應歸由新機發電其紫霞殿之燈機仍歸内地電燈公司收回以備燃燈之用且燈公司預算明年各户燃點電燈者尚欲增加萬餘盞則車公司之餘電亦可接濟燈公司之不足是以决定於下星期一先行試驗新機電力俟試妥即可實行 
[木行運貨困難之呼籲]  
　　南市董家渡迤南沿浦一帶曾由浚浦局擔任招工改築石駁並於岸上堆砌水門汀竪加穿鐵練攔護嗣後凡馬路旁駁岸以上概不准堆積物料並限制起運木植務於四十八點鐘以内一律竣事不許稍有積存在案茲悉該處各木行以此項限制與同業運貨前途大生阻力更於營業進行頗多影響前日曾在木業公所開會由各同行會提議以四十八句鐘出淸貨件排一事頗難遵允惟有極端反對以維營業昨日特面商朱局長請將浚浦局限制起運木排時刻一節迅行打消朱局長諉稱此由浚浦局洋工程師所訂定非本局所能主持須由該商直接與該局會商等語現聞該業擬禀請楊交涉員核示辦理云 
[公廨第二十八次研訊日人被害案]  
　　中洋印刷所主日本人池原與夥鴨井被人謀斃一案前日午後由美捕房將與該日人私造湖南北等省各種僞鈔票之湘人胡儒珍（即胡玉珍）及高志盛冠文解送公共公廨第二十八次續訊仍據被告胡儒珍上堂供稱革命宗旨係由個人心理中所發明故革命無同志亦可革命法租界和興里之機關部係我領袖惟黨務由劉祺主持各同志擔任赴内地運動軍警見機行事故無一定地點至於内地之機關部各處均有非僅湖南湖北兩省以故機關數目無論何人均難指明蓋因抱革命宗旨者隨地均可組織機關然而各黨各辦其事事前萬無宣布之理二次革命大旨咸以連絡同志運動軍隊推倒袁世凱爲目的陳其美雖屬同黨然不相統屬故無關係前充上海商團總司令之湘人李燮和與我相識光復軍统領李徵五並不認得鎭守使鄭汝成被刺雖聞其事惟不知詳細中洋印刷所之湖南湖北僞鈔票不知何人所托印亦不知是否帶往該兩省運動軍隊之用日本領事署封存之票亦非我物云云供畢復由村上律師向胡所供各節逐層駁詰之下因時已鐘鳴五下遂奉關正會審官與日副領事加籐君宣布退堂堂判被告等三人還押候下星期一（卽二十七號）午後接續研訊 
[打鐵浜越貨傷人案已破]  
　　前由湖北原籍來申之楊信連關寓居法新租界打鐵浜常盛里四十九號門牌胞兄楊連富所開水烟袋作内本月二十一號晚上伊兄囑令帮同送貨至城内事畢回家行至里内被匪徒兩人在左肩頭猛戳一刀立時身死並被搶去水烟袋壳子三十三只報經中西讞員驗明飭法捕房嚴飭各包探從速緝兇究辦在案昨日華探自沈德福包探陳順賓任水楊周寳生等在八仙橋西首查獲口操台州音之匪徒甲乙兩名並在身畔搜出利刃兩把查係此案之兇犯當即解入捕房捕頭諭候盤問供詞再行核辦 
[黨人善後欵項控案三誌]  
　　黨人常濟衷等在護軍使署呈控同志詹坤唆使首領郭超捲取善後欵項逃逸等情業經軍法科訊得兩造均寓居公共租界判詹解送英美會審公堂就近傳訊奉中西官訊判詹交二百元人洋並保因無保寄押滙司捕房候補傳人證再核在案昨晨復由捕房將詹解送公堂請究兪襄讞商之德袠副領事以應訊人證未齊判詹仍帶回捕房候傳要證滕鳳林到堂質訊再核 
[嚇詐巨欵案牽涉經租人]  
　　住居馬霍路三百二十二號門牌長利洋行買辦林逸壽控楊則甫串同平社黨中人恐嚇圖詐巨欵等情由捕將楊拘解公共公廨訊供收押在案茲經原告查得該洋行經租人陸小友與此案跡涉嫌疑並私用賬洋一千餘元故於昨晨報請捕房將陸拘解公共公廨請究中西官判令收押候與楊一併解案訊究 
[又槍斃盗犯兩名]  
　　南滙縣居民陸阿虎家被盗行刧拒殺事主一案前經上海縣緝獲案内盗犯衛阿毛一名訊據供認夥同周木生張桂等行刧殺人不諱解經松滬護軍使訊明執行死刑並飭緝逸犯周木生等務獲解究在案茲悉楊護軍使復據上海縣續將夥盗周木生即顧木生張桂卽周張桂兩名獲送到署飭發軍法課提訊據各供認前情不諱當援懲治盗匪法判處死刑咨請馮督軍核辦旋奉復電准予照擬執行故於前日午後二時飭將該兩犯周木生張桂提出驗明押赴西炮台一律鎗斃以昭烱戒 
[提回武進縣拘獲之盗犯]  
　　山東人朱正龍海州人朱正淸（即朱正洪）李祥有（即李懐莫）與常州人魏國興柏玉祥柏秀山張典仁（即張同仁）等七人與在逃三人日前同在常州武進縣公署左近某茶肆内啜茗被該縣法警高順吳俊查見以其形跡疑上前盤詰朱等言語支吾即分頭走出經該法警等尾隨至附近普濟橋會同水警將朱等七人一併拘解縣公署收押候究嗣爲上海公共租界總巡捕房華探目陳雲忠得悉以内有四人曾經盗黨供詞牽涉故於前日禀請捕頭轉禀公共公廨備文前往常州將朱等七人一併提回昨晨押解公共公廨請究先由武進縣來警上堂訴明前情繼由西探海明惠與華探目陳雲忠投訴朱等在公共租界内犯有盗案多起現未查明請爲展期開審云云關讞員核供商之德師副領事判朱等七人仍帶回捕房候查明所犯各案展期兩禮拜研訊 
[泥城外拿獲盗匪]  
　　台州人袁阿三因在公共租界内糾黨搶刦前日在滬城外被包探周小弟拿獲拘入捕房昨解公共公廨請究經中西官略訊一過判袁押候查明被刦事 
 
 
 

Page 11

 
 
主於下禮拜六解訊 
[續紀水警廳查緝擊敗梟匪]  
　　匪首姜老窩子等爲水警追剿擊傷竄滬現在本埠上海醫院醫治曾由水警趙廳長電致淞滬警廳查緝一事已誌昨報兹悉趙廳長昨又致所屬電云據第二專署長呈稱據探報告頃據諸家頭賭徒報告昨日横林車站有帮匪孔祥瑞小東洋徐論福三人在火車站上與同賭之人談及數日前在嘉定落鄉與官軍開仗被官軍奪去船隻三條擊斃同夥二人我等現在趁車欲回安徽等語並有匪徒東家廷帶同百數十人快槍十餘桿往常熟老鴻市藏匿該鎭有徐大徐三等開設茶酒店均與帮匪暗中勾結通同一氣又有匪首姜老窩子余渭玉孔慶池李倫標汪惠英等均因受傷逃滬在上海醫院醫治餘匪往來上海各處並有石小五爺即小壳子現在滬上集合匪黨數十人意圖再舉仍往蘇常各處鄉鎭滋擾等情除令派巡官吳正榮赴滬查緝又令巡官王學成率領師船立往常熟縣境老鴻市跴緝外報請鑒核等情據此除分電防緝外仰即轉飭所屬嚴加防範並按名緝捕務獲解究云 
[輪船上抄獲大宗私土]  
　　前日怡泰公司輪船進口停碇浦江中當經海關洋員帶同巡扦人等上船查抄在該輪艙底抄獲大宗私土三百餘隻一併帶回海關暫存候禀請官廳核奪 
[推廣鄂省蠶桑之提倡]  
　　上海江浙皖絲廠繭業總公所總董沈聯芳協理黄搢臣等近擬聯合各廠商開拓湖北全省蠶桑區域特於前日集會討論於該省提倡育蠶植桑及籌設繭行開闢絲廠諸大端擬就章程辦法呈請湖北財政廳長張詠霓提倡保護旋得張君批答洋洋數千言茲特探錄於下　 
　　湖北財政廳長第一五七號批江浙皖絲廠繭業總公所請推廣鄂省蠶桑區域擬具章程請示遵辦由來牘具悉蠶桑爲我國美利如能加意培育誠於國計民生兩有裨益本廳長前者服務桑梓通飭各縣培養稅源即以此爲實業中應加擴充之一種到鄂之後又以本省地質多含沙分於種桑極爲相宜天時又與育蠶相合祗因提倡未周致未推及全省節經本廳長於通飭各縣注意理財四端及批答淸明植樹案内言之再四各縣亦均尚能體會斯意其奉行最力者如襄陽則飭由各區紳及農會設法勸導並宣講員前往各鄉將種桑育蠶等類分别土宜氣候及種植方法詳細講演荆門則帽農業學校學生將一切選種培桑繅絲諸法轉授鄉民並由縣多購湖桑散給栽種遠安則由商商設立之實業籌備所遴委妥員僱聘技師切實倡導並由縣將整頓改良辦法編成韵示廣爲曉諭竹山則四鄉皆產絲產歲出約在二萬餘斤以僅能編製絲帶不能織成絹疋由縣飭令宣講員於赴鄉講演時勸令繅絲各户僱工課織論其辦法正與該總協理等所稱擬於每年正二月購買湖桑運鄂分送並刋印淺近告白多派幹事人員分赴各鄉詳細剖解用意相同若論桑樹種類鄂省於湖桑外又有荆桑魯桑各種就現在各縣種桑情形言之即於天門一縣東南西鄉每年增植约計最少之數亦在一萬裸以上其本年報種各縣爲遠安則由省垣南湖購秧八千株由商商領發各鄉分種黄梅則有東山鎭桂勵峰等集在省城農事試驗場購秧七千株運回栽植長陽則由縣城對面桑園曁西流溪一帶加種二千四十株又張姓人民種八百株襄陽則有康家山康興公司增植一千七百八十八株南漳則報稱益壽鄉裁植桑榆萬株以未經分别細數未便列舉約略推計應亦在五千以上此外如陽新嘉魚羅田鄂城鍾祥黄岡竹山松滋鄖縣蘄春廣濟黄陂等縣之有案可稽者多或千餘株少亦數百餘株（未完） 
[上海縣議員之談話會]  
　　上海縣議員於昨日午後一時在也是園開第五次談話會到者爲李佑之張菊圃奚靜餘周采臣韓孝先潘景周董杰夫潘伯賢唐詠茗莫子經陽秋孫等由主席李佑之報告各事如下一呈省會請願書由秦議員等介紹但延擱至今未付審查會已託秦君轉請議長如無消息理應提出質問書大略以隱匿請願遏抑民意爲詞一呈參衆兩院請願書由蘇議員介紹已誌各報一江蘇單行法雖由省會議决省長並無實行的意思應討論進行方法一各報登載某議員質問書似較確切現孫總長離任政府聞有咨行省長回復自治原狀之消息報告畢並以明日爲江蘇縣議員聯合會開會之期本縣應推舉代表赴會請公同推舉當經衆决定推李味靑董炳章爲代表前往預會 
[譚督軍明日扶柩回籍]  
　　湖南督軍譚組庵因生母李太夫人在滬寓病故請假來滬治喪等情已見報端茲悉譚督軍因喪事捔已就緒亟須扶柩回籍以便安葬現已决定於舊曆十一月初一二日領帖後即於初三日搭招商局江新輪船運柩至漢口然後再溯襄河轉運回湘安葬 
[南洋公學比賽足球紀]  
　　昨日（即二十五日）爲東方各大學校第四次足球奪標比賽之期與賽者爲南洋公學及滬江大學比賽之地在徐家滙南洋公學操場下午二點二十分起至四點鐘止計南洋公學全勝十一球又昨日下午南洋公學童子軍與西人童子軍亦在該校比賽足球計南洋公學童子軍勝三球西人童子軍勝二球結果亦爲南洋勝 
[紀靑年會夜學之同樂會]  
　　前晚（星期五）本埠靑年會半夜學堂肄業諸君特開同樂大會男女來賓约千餘人首由校長卓鏞詩報告開會本旨略謂此次同樂會係由同學諸君所組織實爲從前未有之盛舉其中秩序及布置均與吾人智識學術有密切之關係云云報告畢次音樂再次口琴合奏繼由該學同志試演臥薪嘗膽一齣演畢殿以最新活動寫眞時已鐘鳴十一下乃由卓校長向來賓一鞠躬宣告散會 
[敎會紀事兩則]  
　　上海基督敎同人主張政敎分離特組請願團公推余士廉牧師爲代表晋京請願茲余牧師定於二十七號晚車北上故該敎同人訂於二十六號三時在天安堂特開臨行公祈大會由湖南過滬之代表黄瑞祥等演說及該團委辦張葆初等報告一切團務至二十七號晚六時半有宗敎各學校學員各會查經班主日學各領袖各堂敎牧師及佈道團團員等假座靑年會大堂開交誼大會於八時敦請約翰大學監院卜舫濟監督講敎會之要素滬江大學校長董景安牧師講社會之服務九時半散後齊集車站公送代表登車北上 
　　天安堂於二十八號晚七時半持關佈道會請佈道專家演講至九時畢後分贈說明書等件 
[仁穀公所定期較磅]  
　　本埠南北市雜糧業仁穀公所向設有公磅將各同業所用磅錘每季會較一次由司月同業臨場監視茲届冬季較磅之期該公所特定於陽曆十一月二十六七兩日會較業已預發通告知照各同業届時務將所用磅錘携至公所公同較凖云 
[黨參與松香之市價]  
　　本埠藥材業各種藥料產自川廣者居多近年以來因各產地去貨較少來貨不多故藥料之價有增無減川貨自滇省戰事迄今來源更少價亦更昻調查近來新到者爲山西潞安州所產之潞黨參湖漢所出之漢黨參兩種爲大宗緣西潞黨味甘峻平爲冬令補劑之原料與黄茋熟地同煑能補益氣血滋脾和胃可爲補劑中之妙品其價較貴漢黨參性劣味亦淡薄人皆惡用價亦甚賤該兩貨產地裝來均係原箱而各藥行即分作頭面二面秃潞公潞等名目以分其價之高下現市原箱批價銀九十六兩頭面現市每斤價洋一元八角二面每斤一元六角秃潞每斤一元四角公潞每斤一元二角漢黨參原料批價銀三十五兩因其梗支較短不分高下俱作統貨開售云 
　　松香一物產自浙江爲製造火藥之原料又爲中國銀樓銅錫作鑲嵌飾物所必需之品而日本國又以此物仿製各種假象牙洋翡翠現値歐戰洋松香來源盡絶日本高俱向中國各產地廣事收購以致來貨雖多而滬地存貨甚少其價亦因而漸昻調查近來市價上半月間開價三十一二兩近日已漲至三十六兩如無後繼之貨其價尚恐有增無减云 
[筆作冒牌案之和解]  
　　法租界興聖街周虎臣筆店前因查得小南門内周嘉良筆作冒牌混售曾經扭同人證起訴地方廳判罰在案茲悉周嘉良已請同業出而勸解出立筆據嗣後不再假冒即由周虎臣筆店主傳錦雲赴地言廳遞禀和息已將周嘉良保釋銷案矣 
[押店遷移之違章]  
　　南市亨泰押店欲遷至三泰碼頭照舊營業並兼售舊貨曾經店主張子祥具禀工巡捐局請示奉批候傳該業代表來局詢明核奪在案茲悉此事爲該同業得悉以其有違定章且去年亨泰曾欲遷移紫霞路被同業阻止此次又欲遷移實屬妨礙同業遂於前日在潮惠會館開會提議由代表報告亨泰屢欲遷移店基此舉違礙定章况已出頂於張姓接業關係同業非淺且南市方面押店早經訂定專章祗許歇業不准頂替遷開今亨泰旣已違章應行議罰請爲公决經衆評議良久决定俟禀復工巡捐局後再憑同業解决並聞此事現爲典業董事所知亦已具函朱局長請爲照章駁阻矣 
[小孩迷路]  
　　甬江小孩朱小扣年六歲昨在南市公立醫院旁迷路由崗警帶至一分駐所詰其父母姓氏住址均不能容答飭送警廳司法科請爲安插 
[途遇被拐兒子]  
　　住居本城三牌樓陸履濤之子洪寳今年八歲前日被拐匪誘拐無蹤當經報區請緝並四處找尋旋在法租界途遇洪寳被顧吉祥拐領當即向顧詰問言語支吾遂扭送捕房以事出華界一併轉送一區二分署解送警廳司法科訊究 
[被誘婦人得保性命]  
　　常熟婦人陳顧氏於本月十六號被其戚薛劉氏誘令來滬押入西西藏路一百五十六號門牌龜奴劉洪祺所設之雉妓院内爲娼得洋十五元因顧氏不願欲思回籍經劉龜阻止並使威逼致顧氏情急潛吞洋烟圖盡經隣人得悉訴由一千一百五十七號華捕將顧氏帶入捕房禀奉中西廨員諭送醫院醫治在案茲已醫愈昨由捕房將顧氏送至公堂請示卽據該氏上堂訴明因遭威逼吞服金戒兩枚現已醫愈尚有珍珠十六粒及雜物等件被劉龜扣留等語中西官核供以案由單上祗有吞烟並無别情因判陳顧氏開釋諭後勿再輕生所有物件着自往搬取如有人阻止許卽鳴捕拘究 
[訊結嚇詐攫物案]  
　　元芳路三百零三號門牌婦人傅王氏與百老滙路居婦左伍氏指控陳松林朱阿毛王士則迭次恐嚇圖詐不遂攫取烟鎗各一支等情由捕將陳等三人獲解公共公廨訊供押查在案昨晨由廨復訊先由原告王伍兩氏上堂訴明前情並經中西官向陳等研訊屬實判陳押西牢一年朱王各押九月並着收贓烟鎗之周阿紅罰洋三元充公 
[攫耳環兩則]  
　　匪徒陳阿根前日在寗波路攫取朱吳氏金耳環由捕追獲解奉公共公堂諭着押候查究在案昨晨復由捕房解究陳仍堅不承認中西官判仍還押候查明實情於下禮拜六再訊 
流氓金生全前日在四馬路攫取李王氏金耳環圖逃當被老閘捕房一千零八十一號華捕追獲昨解公共公廨經中西官研訊不諱判金押西牢半年示儆贓交原告領回 
[聚衆同食之可疑]  
　　謝記生張壽根張阿林張惠生楊長生榻桂生楊炳海金阿根余阿卿李長生李明國朱阿三朱錫卿李根生蔣阿巧彭和尚周子芝陸春元曹三山蔡錫桂陳永康王阿元王阿四陳文明等二十四人於前晚九時許同在雲南路六百五十二號門牌某飯店内聚食被老閘捕房中西探捕查見以其多係不倫不類之流上前盤詰言語支吾當被一併攔入捕房經捕頭查悉内有過犯數人諭令收押昨解公共公廨請究中西官判仍一併還押着查明有無犯案再行解案訊辦 
[判押身帶手槍之竊賊]  
　　黄巧祺因深夜在虹口東漢碧禮路徘徊窺探被哈爾濱捕房華探目劉森堂與包探周阿金查見以其形跡可疑上前盤詰並在黄身畔搜出實彈手鎗一支解奉公共公廨訊據供認行竊北山西路五百八十九號門牌劉阿福家綢衣衣服現洋並稱該手鎗亦在箱内竊來等語判押候查明再核在案昨晨傳同失主將黄解送公堂復訊先由中西包探上堂禀明前情繼據事主劉阿福投訴兩次被竊並稱黄母向居伊家後樓與黄亦相識惟無失竊手鎗等語訊之黄供詞支吾兪襄讞核供商之德裴副領事判黄押西牢年半期滿逐出租界手鎗充公 
[汽車撞傷小孩]  
　　昨有七百十七號汽車駛至楊樹浦路將年約六七歲之小孩撞倒跌傷頭部甚重由七百零八號華捕到來連同汽車夫一併解入捕房捕頭命傷孩先行送院醫治再行核辦 
[美國律師回國]  
　　駐滬美國國家律師何爾恭現告假半年乘輪回國所有職務由湯姆生律師代爲辦理 
[道署批示兩則]  
　　滬海道公署昨發批示兩則照錄於下 
　　崇明縣敎育會長徐引恬等呈爲瀝陳分治禍害請查案詳銷由呈悉旣據並呈内務部省長可否將此案註銷或照原案設立縣佐之處自應靜候批示祗遵此批 
　　車世元控楊錦還軋班開駛請再飭縣會訊由該案前據松江金山兩縣會復明定楊車兩姓划船開班時刻并飭警隨時稽查铭生事端辦法已極平允迭經批示該划船業代表馬兆華禀内轉飭遵照嗣據金山縣以車世元竟敢把持抗斷呈報到署即令飭勒遵原斷分班開駛母再健訟各在案茲閱來呈復以久業被擠嘵嘵不已此等壟斷健訟之風萬不可長本應飭縣嚴辦姑念愚魯無知從寛免究倘再來署妄讀定即飭懲不貸懍懍此批 
[隊長與巡長之齟齬]  
　　駐紥大東門外藏菴内之淞滬警察游巡保安第二隊隊士於前日在外梭巡回隊由該隊巡長高能坡分别點名畢正欲散隊詎王廷貴隊長指高調度不合不問情由將鎗刺向高猛擊高被擊受傷立投警廳喊寃當經徐廳長命總務科長趙殿英會同司法科長劉春圃將高傳案據稱王自接差以來對於弟兄們百般虐待甚至將每月薪餉藉端尅扣衆隊士屢次欲吵經巡長阻止始免無事今日巡邏回隊報人數後散隊之間不知如何王隊長將巡長任意兇毆爲此來廳喊寃求請伸雪等語劉科長得供以高供難以憑信即以高違抗長官命令重責軍棍二百下立即斥革判押候示高氣忿交加大聲喊寃又經徐廳長傳案詳加訊問後卽派科員往查屬實當以高巡長受此無辜即將王廷貴傳案申斥降爲二等巡官所有隊長一缺以第一區巡官范書田升充高能坡回復原職王廷貴着調六區巡官昨已分别飭知到差辦公矣 
[公堂會訊爭產案]  
　　已故大舞臺股東何文卿（即何瑞福）之子何增貴在公共公廨控告何增祥覇掯遺產不肯分拆一案前日（二十四號）上午由原告何增貴代表佑尼干帮辦費信惇律師偕同繙譯黄宇平上堂譯稱此案前由敝律師到堂禀請飭傳被告何增祥到案並諭令交十萬兩人銀並保在案惟此案開審之期尚須數月故請求堂上給諭飭令被告何增祥於本案未訊結以前不得擅將產業變賣並將所有產業開列細賬呈堂云云繼由被告律師起而反對申辯良久關讞員商之美博副領事准原告費信惇律師請求會判被告於本案未審之前不得將產業擅行變賣並從速將所有產業開列細賬呈堂核奪母得抗違判畢兩造分别退去 
[懲治虚設字號之騙子兩則]  
　　廣西人郭子晨與粤人林文樓及在逃之林某等同在江西路一百十七號門牌虚設義成字號串騙英法租界聚源黄祥泰保泰等十户鑽戒綢緞布疋計値洋一千餘元業經各原告報請捕房將林郭兩人拘解公共公廨訊供押候補提人證再訊在案昨晨復訊各原告相繼投案禀明被騙情形請爲訊追訊之郭林兩被告供仍推諉中西官核供以案經各原告上堂證明未便推諉判各押西牢三年如能於限内繳洋准予隨時酌核 
　　浦東人馬辛藩蘇州人鄒少卿蔣松源前在江西路二百四十二號屋内虚設裕愼字號串騙華洋各界蕭壽甫葉佐臣沈錫章秦少齋等十一户値洋二千餘元之白木耳綢緞布疋等物被控捕房由探將馬等三人拘解公共公廨訊供收押在案昨晨由廨復訊各原告公延海德禮律師上堂譯訴各原告被騙懚形請爲究追訊之被告等供不承認仍推在逃之某甲所爲中西官核供以所騙各原告貨物均係馬鄒二人接洽未便推賴判馬鄒兩被告各押西牢三年分别示儆蔣松源訊無串騙情事從寛開釋 
[冒領支單之訊實]  
　　胡蘭生因私取王智君日記簿内之和囒銀行計洋二百四十元之支單兩張串同郁文德馮浩泉至該行冒領當被察出鳴捕將三人一併拘解公共公廨訊供收押在案昨由捕房傳同原告及證人汪子侯將胡等三人一併解至公堂經中西官復訊屬實判胡郁各押西牢半年馮押三月分别示儆支單交失主領回 
[查拿花會機關]  
　　滬地花會賭博幾至蔓延全埠聽筒航隨處開設一若經商貿易然茲聞美租界東莊家弄永慶里内賭徒朱厚生家密設聽簡已有數月且日收秘有數十吊之巨可見其輸贏之大又蓬路德榮里八百七十七號屋内殷某家亦私設聽筒機關輸贏亦巨現該管捕房正在查拿究辦 
[氣候報告]  
　　（上海徐家滙天文臺） 
[已過者之報告]  
　　十一月二十四日高度行至日本中國中部氣壓低下風從海濱吹至陸地南海低度行近安南上海晨間霧露至午後晴而熱二十五日重霧在上海週圍氣壓低下東南風甚微是日午後四時前二十四小時内上海温度至高七六七至低五五二去年同日高五一三至低四五七 
[未來者之推測]  
　　十一月二十五日午後四時三十分預測長江口有霧 
雜評二 
[罷工（訥）]  
　　南北之間遑論黨派不同地方觀念各異足以生誤會而起 
爭端也即小之如語言之隔閡亦足釀成極大之風潮前日九畝地巡警與商店衝突而幾罷市今日造船所巡士與工人衝突而至罷工風潮甚大而皆起於南北語言隔閡之微此可證南北之易於衝突也倘辦理善後者而不平允則兩方感情將愈惡意見將愈深苟有觸發衝突立起豈非地方之隱患耶當局者調和而消弭之不可稍忽也已 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬徵男女優伶赴徐演戲啓] [  律西]  
　　蓋聞和聲鳴盛允宜歌舞昇平家慶臚歡合集東南冠蓋况柳營風繼久傳大辮之威名梅嶺春融適値懸弧之令旦鸞章錫壽不忘故主故君（謂前淸與洪憲）兕觥登堂盡是乾兒乾女比嚴家之狗竇鑽來不止一人望楊氏之冰山托庇奚啻萬衆瑰珍瑋寳絡繹道途棨戟檐帷喧闐逆旅二十一省之賀電到處飛馳四十萬兩之壽倦聊供揮霍是以啓生祠而昭報賽袍笏登場敞瓊筵而享嘉賓笙歌侑酒梨園子弟廣事搜羅菊部名姝尤資欣賞舊時供奉悉聯袂而上氍毹北地燕支亦纏頭而妝粉墨淮泗設歡迎之使津浦備迎送之車幕府編成劇本績居羽檄露布之先材官羅致名伶功在斬將搴旗之上亦可謂集羣藝之大成極風流之韵事矣第恐禮羅尚有未周珊網或多遺漏或備一肌之美或擅一藝之長倘向行轅投到無不倒屣而迎或甘下陳自居尤願虚席而待眸回一笑賞不吝乎千金色果如花歌何嫌於下里絲遜竹而竹遜肉樂以兼淫夜繼日而日成旬久乃忘返誰爲座上客效鳳儀獸舞以騰歡聊藉選佛場作蝶使蜂媒之導線果屬前茅後勁班居琴客之先倘敎棄故憐新位在小毛之上凡茲利益更僕難終屬在藝員萬母自誤蓋虚懐延攬猶是握髮吐哺之誠雅歌投壺重看緩帶輕裘之度矣（四） 
談叢 
　　年前北京地方審判廳判決程月貞與張靜軒離婚一案程本蘇州名妓張係前淸内監太監娶妻事本離奇提起訴訟尤屬罕聞承審某推事工詞藻善弄筆墨其判决理由書新頴異常亦北京風流中之佳話也爲錄判詞於下『此案程月貞提起離婚之訴根據三種理由曰太監也重婚也虐待不堪也但使三者有一已與法理不背然據趨重家族主義之立法例配耦者知有離婚原因逾一年者不得起訴則前兩種之理由已不成立至其根據第三理由則須有其他事實上之證明不能憑空言提訴但張靜軒之辯訴狀及口頭陳述均稱甘心離婚可見雙方愛情業已斷絶至張請追還身價並追程所携逃動產等情查人身不得爲所有權目的物前淸之季已懸厲禁况在民國前此身價之欵豈容有要償權張又變其主張謂我乃代彼還債有字據爲憑並非身價之比等語夫程因張伐還債務故願爲其使女是時程之對張固明明負有債務而以勞力爲辦濟然張旣娶程之後則依中國習慣夫婦財產並無區别婚姻成立之時債權債務之主體合併權義卽已消滅從前旣無特定契約事後豈能重新主張至程隨身必需之衣服首飾按諸法理亦無褫剝一空以償償權之辦法張又謂非將贖身銀元及拐携錢物追繳實難從其離婚等語殊不知離婚乃關於公益之事項還債僅關於私益之事項若因錢債之故而遂拘束其離婚之自由與法理未免逕庭况張本蠶室餘身祗應雌伏而鵲橋密誓竟作雄飛陳寳得雌固已一之爲甚齊人處室乃欲二者得兼而如程者籍隷章台身非閨媛桃花輕薄本隨水而無常柳絮顚狂豈沾泥而遽定在程旣下堂求去不甘　譜之虚聯在張則覆水難收無望鸞膠之再續倘必作蒹葭倚玉之想求破鏡之重圓恐復有蒺藜據石之占歎入宫而未見所以聚頭萍絮何妨池水分流並命蕙蓮儘許花風吹散至若玉臺下聘雖有千金而金屋藏嬌倐將二載一雙條脫旣經璧合於羊權十萬聘錢詎望珠還於牛女是則程固可請從此逝而張亦無容過事要求者也雖然事非所天黄鵠不妨高舉而物各有主靑蚨何可亂飛同衾人縱許裾分阿堵物豈容席捲蓋一則監守自盗未能舉證剖明一則人財兩空亦應原情矜恤用定期限勒令償還』是誠可謂文情相生理法兼盡者矣[  寒楓] （二） 
小說 
[言情小說妍媸鏡] [  常覺小蝶合譯天虚我生潤文]  
　　第十二章（一） 
　　凡人生平夙望忽一旦於夢寐之中償其素願在睡夢時固覺愉快然一至警醒則其痛苦失望尤復倍於曩時不謂柰梨今日亦蹈此軌轍矣此時予閉目倚枕思索宵來好夢而勞倫司緩歌之聲猶隱隱縈我耳畔旣而聽之乃爲亞琪方晨起而歌予乃頓如夢覺萬種苦痛盡潮湧而上予心膀如奔馬不可自制而愛菂之琴聲尤復凑入予耳似言汝家患難正未在艾行即來矣嗟乎歌聲也琴聲也吾不知一旦家庭禍起此琴此歌猶能一入吾耳與否而愛菂亞琪尤飄零不知何狀雖然吾家之否泰實懸於吾齒喉間之一語也而吾此語竟不能毅然决然輕於一諾此亦非我故事猶疑實則以身嫁人無異探身窀穸苟不愼則即永不復見天日矣矧吾心中尤有一頎影黄鬚之勞倫司耶此種想念一一奔集予腦大似活動影片轆轆而轉倘非平旦之氣爲我漱滌者吾且暈参雖不暈但亦昏昏然有如入夢亦不自知於何時離榻何時下樓心中猶念今日之日非將有一人來向吾父求婚耶念至此似見有頎碩之影含笑立於吾父之前而吾父則作失望狀以手捧面懊喪欲泣嗟乎使吾竟嫁勞倫司者則闔家老幼不將陷入死境耶卽此茅屋亦不知更爲誰有吾乃不禁舉目四視則覺室中器物一一幻爲愁苦之形窗外葡萄一架則猶酣紅媚紫弄其嬌態而風日明朗似方欣欣向榮然吾視之則咸帶有死氣亞琪見予至則止其歌顧予驚曰柰梨汝面色何晦予勉笑曰吾身至健何面晦者亞琪曰然則汝已早餐乎予聞語知亞琪需早餐矣此事本爲我之職司乃亦不復置答竟往治餐亞琪則踞坐而待得食乃大樂曰柰梨汝聽愛菂又與琴鍵决鬥矣然吾以爲愛菂之弄琴猶不過汚濁一時之空氣若曼睞者句柰梨再與我一鷄子予此時幾失笑而曼睞已珊珊入與予親額亞琪持鷄子於手愕然視曼睞其意似詫曼睞今日何以忽親予也予則夷然無動曼睞微歎若有無限委曲藏之中心而不能達者亞琪亦不顧碎其鷄子就唇啜之目灼灼乃覬覦予盆之年肉曰柰梨汝胃弱食此且病吾代汝食之如何言次立攫而去塞口中大嚼期期言曰柰梨楷福少尉何尚不止予不答曼睞立曰楷福少尉將於今晨來耶亞琪嚥其肉曰然吾蓋約之釣魚昨夕兩過河水大漲使勞倫司來者必能多得巨魚噫吾乃忘漁竿門外勿被梅理蹴而斷之吾當往視言次遂出 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
新自由談 
小說謎 
[偵探小說應徵續稿紙幣案（四）（孫千里）]  
　　少年面露張惶之狀囁嚅曰君夢囈哉上海五方雜處居民奚止億萬焉能覓此無爪佩刀之人予友獰笑曰是不難此人固近在目前也此語一出少年之顔色立變面上紅雲陡起顫聲曰君戲我耶予友莊聲曰予非戲汝汝卽賊也少年面色轉白觳轂不已旣而淚珠且下取巾掩面乞憐曰先生恕予予非得已也予友曰予非官中偵探自能便宜行事汝旣服罪予不暴之於衆俾汝得痛改前非少年俯首唯唯貌甚恭如小兒之受訓予友又曰予今述汝竊盗情節苟有不合不妨爲予校正之少年情見於面似羞聞已過不欲予友言者予友則引吭曰汝交游甚廣費用亦大薪水所入不足恣汝揮霍故常有不繼之虞昨日尊翁招汝歸來適見其納劵於篋汝乃怦然心動迨鐘報十下人已盡睡汝遂燃燭潛往因革履有聲復易便履汝固不慣作竊至此兩手顫動致將燭油遺落篋上顧又不得其匙乃以衛身小刀剖之旣得劵喜出望外不復他求倘外來之賊則必并其金錶等物而席捲之矣汝出門時陡遇風吹燭油外溢淋漓地上汝恐爲家人所察以小指剔去之然後歸寢又念及發覺後家人必疑賊無來路乃覔鉗下樓折其鎖拔其栓竊啓里門以爲掩飾之計計固週矣不知寄宿之村媪已早爲驚覺步汝之後也汝轉身見之不覺失驚因與以鈔幣若干囑令遠颺村媪利汝之幣歡喜而去汝遂登樓就寢不意路旁泥濘（此處於翟雪到門察勘之時漏伏一線）竟爲汝帶至梯上矣倘是外來之賊安有有來蹤而無去跡耶汝雖黠此則愚矣迨今日晨起汝送尊翁乘車忽憶及亞森羅蘋故事冀亂華生之思路乃亦效之然汝書法素佳恐爲人所認識遂以左手隨筆塗鴉使人莫辨不知信中語氣與信上書法未能脗合也蓋作乾有此文理必無此種書法豈非明明示人爲僞造耶予覩此信卽疑及汝顧未敢必今據此種種觀之則迎刃而解矣（未完） 
曲欄 
[黄花淚（張令貽）]  
　　（新水令）妬花風吹夢夜迢迢臥春愁綺窗寒悄鴛鴦尋舊影珠淚洒冰綃綠慘紅銷今日個空賸得傷心稿 
　　（步步嬌）記當初十載秦徐蘭因杳選艶揚州道香營翡翠巢桃葉桃根千古同傾倒豆蔲喜含苞賦小星恰値春光好　　 
　　（折桂令）暢好是嫩年華二月春韶雛燕新鶯解語含嬌無端携手上蘭橈雁驛鷗程花擁波摇捨却了詩筒酒竈去學他司馬題橋可憐他負了春宵伴我春朝驀驚心動地漁陽攪得我雨散花飄 
　　（江兒水）懶選雲樓句長辭粉署曹念家山夢把揚州遶走風塵到處留鴻爪賦歸來莫咏王孫草此後儘半生吟嘯喜的是玉燕投懐博得個萱花含笑 
　　（雁兒落帶得勝令）且將他曉妝樓理舊巢且把他鬱金堂敦靜好你看不僅是忒輕盈弱柳腰並擅有嗣芳徽機杼敎拔金釵留客買春醪伴吟秋吹月試瓊簫押廻文巧指穿吳縞把宛轉芳心託楚騷淸高辭專寵慵把衾裯袍劬勞替大婦親將井臼操 
　　（收江南）呀陡不料三年佳景去如潮嘆虺蛇麗夢忽相遭怎當他黄花九月鬭霜颷臥西風憔悴如花貌恨岐黄少效恨岐黄少效只負我浹旬調護苦煎熬 
　　（寄生草）你恨抱膏肓疾深憐擁護勞你把個衰親苦囑我將温飽你爲憐郎竟願赴黄泉早你喘絲絲兀勸我千金保痛煞三更霜冷月初斜轉眼裏竟成了蕙泣蘭啼料 
　　（端正好）寸心摧雙涙繳慘凄凄薄命花凋怕聽那血啼枝上魂歸烏我只把卿卿夢裏千回呌 
　　（園林好）紫鸞廻人天路遥畫樓空香魂怎招贏得我傷心日抱空想像舞雲翹欲識面畫師描 
　　（僥僥令）横波新栗主碧玉舊丰標痛蕭蕭玉骨埋芳草把血涙到淸明人酒澆 
　　（沽美酒帶太平令）聽風簷鐵馬敲聽風簷鐵馬敲乍疑他魂返瑶池島爭奈珠闕瓊樓隔絳霄没處兒尋找張公子苦牢騷舊恨新愁心頭纏繞相思淚五夜長抛尋舊夢墮歡終渺譜新詞曼殊共弔我呵恨今生情絲莫膠祝來生珊枝玉交定能將箕帚奉同偕老 
　　（尾聲）淸宵冷雨愁多少便歷萬劫千年也恨不消譜就這一闋哀詞腸斷了 
彈詞 
[羅霄女俠第八回（二）（寄塵）]  
　　自從飄泊在天涯苦苦辛辛總可嗟兩日風霜三日雪暗中損却貌如花饑來托缽朱門去贏得他人白眼加因此上投拜梵王稱弟子拚將經卷了年華誰知道古寺老尼游俠客匣中劍氣化龍蛇從茲携我深山去一角羅霄便是家絶技學成三尺劍光陰十載老烟霞生成俠義心難死未了恩仇願總奢從此便爲湖海客莽天涯竟從何處覓寃家 
　　阿靑聞言說道原來如此可慕可敬了只是談了半天俠客的眞姓眞名還没告我却是何故女俠答道家庭醜事本來不願外揚但喜你我深交自非他人可比如今何妨實說我姓許氏小名珠兒父字達夫母親徐氏與君同是醴陵之人女俠客話猶未畢阿靑便流下淚來道無須再說你便是我的親姊姊了女俠聞言忙問這話何說阿靑道你的後母便是我的生母弑父逐姊那時候我雖嬌小却還略知一二吾姊一出門母親竟改醮陳姓而去我因此改名易姓稱做陳阿靑無怪姊姊不識姊姊還記得當年有個妹子名喚薏兒嗎便是我了可憐我受了陳姓養育之恩便把他當做親父誰知我的父母早睡在荒墳廟今日聞得姊姊一席話怎呌我不肝腸寸斷女俠客將手撫着阿靑的背說道妹子母須悲傷且聽我說（未完） 
[徵文條例]  
　　（一）谐文分五等酬自六元至二元（二）小說需要短篇以一二千家者爲宜分三等酬自三元至一元（三）筆記叢話分二等酬自二元至一元（四）來稿酬潤均於文尾刋明（一）（二）（三）（四）（五）等第不受酬者請於文尾自註（不受酬）（五）來稿無論刋否概不寄還如投稿時附入郵費者不合即退編輯部啓 
 
 
