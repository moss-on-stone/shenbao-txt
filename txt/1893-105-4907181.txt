# 1893 - 105 - 4907181

 

Page 1

 
 
[赶印京報放大附張啓] [  申報館主人謹白]  
　　臣工章奏薄海願聆偶一濡遲無不延頸跂足是以本館特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事纎悉靡遺綴録報端多至倍蓰是以將公堂案澤及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六利準繩一書多至一百二十卷可謂集醫學之大成矣茲由公記倩本局印行字取夫新紙從其白校讎裝釘一律精詳俾杏林橘井中人奉爲模楷顯定者每都洋銀四元五角購票時先收兩元俟本年六月出書再找兩元五角取書一部諸君乎有欲讓醫林秘帙者請移玉惠臨申報舘帳房可也如乎成書緩始來購取價值當再釐定特此布陳惟冀雅鑒 
[開印陳修園二十一種醫書告白] [  圖書集成局啓]  
　　陳修園先生爲閩之長樂人生平邃于醫學涵今　古務盡精微暇嘗註釋古人所箸醫書博至二十一種閘其微妙發其艱深學者荀玩索而軍思之則盧扁翼原不難示罷掌上矣茲由保和康記倩本局代爲排印日内將次開工想杏林　井中人當罔不先覩爲快也肅此佈陳惟冀雅鑒 
[書勸置學田示後]  
　　所貴乎爲士者貴其知禮義懷廉恥能忠君親親以敦其倫常中事也而其發軔之初則先示之尊師敬上不能尊師學於何獲不能敬上倫於何明胡凡士當初掇芹香策名方册必須執贄以見學師生轄於學師學師者卽其師也亦卽其上也然必其師有可尊之道而後尊之其上有可敬之道而後敬之若師而齗齗然較贄儀之多寡上而鰓鰓然以方册爲挾制則失師與上之體矣惡在其爲可尊可敬也乎顧廣文進項無多全賴此贄敬以資事畜若靳而不予則將使天下冷宫皆凍餒以終身是以凡學院於此等事亦必有意放鬆雖廣文較多論寡時刻稽延而學院必耐心以待之從未有因爭論贄儀以致受學院之申斥者然考之通禮直省儒學弟子員見學師之禮與國子生見國學師儀同國學生見闕學師之禮初見具名柬公服詣學圖學首領官引自東階升堂北面三揖師立受侍立於左西面受教畢三揖退若燕見通名竣召廼入師迎於階上弟子升階揖師入門從入北面再拜師西面答揖趍止師坐師命坐北面揖師坐於西南東北面弟子西面旅見則以次東西列坐北上茶至揖請間揖辭退北面三揖師皆答揖師出送前行弟子從及二門外弟子三揖俟師入迺退翰林院庶吉士見大學士及教習庶吉士儀同禮如此其繁重也而獨不及贄其受業弟子見師長則有贄矣其禮曰凡受業弟子見師長之禮初見師未出先入設席正位侯於堂下假出召見迺奉贄入奠贄於席北面再拜師起答揖興謹閱起居命之坐迺侍坐有問則起而對辭出三揖師不送常見侍坐請業則起請益則起師有敎立聽命坐廼坐師問更端仍起而對朝入一揖暮出一揖與同學弟子均以齒序以上皆通禮所載其所以一有贄一無贄者盖以弟子受業於師自當奉贄以致尊敬爲師者亦得收贄入以爲養若旣爲教官則自當存官體官以廉爲第一要務所以通禮不載贄儀之說然苜蓿盤中所得無幾則亦緩受業之例以相謀進益雖違乎通禮而尚不失其體統無如一有贄敬而受者卽貪心漸熾與者又鄙各頂生於是乎每至填方册時爭多論寡較及錙銖弟子則鄙其師之所爲而不以上視之師又志在必得未免與周官六計弊吏皆冠以廉之義有所扦格學校之道衰士颼之所以日壞也故欲恩兩全之法使弟子不至輕鄙其師師亦得有所養而不至於有啼號之苦則惟有捐置學田之一法爲最善前者曾因紹地嵊諸兩邑向有學田發爲論說勸各邑仿照推廣屈計一縣一學一歳一科所費亦屬無幾凡邑有巨紳大賈者集資尚不甚難故欲使由嵊諸兩邑而推之通府由紹興一府而推之闔省由一省而推之徧於天下而吾心乃爲之大快乃孰意天下竟有同心之人余方出此論時四川龔仰遽方伯業經出有示諭勸置學田其中所述與鄙意正復相同旣録之上己日報中不禁爲之欣幸者累日非幸余言之見諸施行也余雖論之然紙上之空談誰復從而信之又誰復採而行之卽有採而行之者然亦行者之功非言者之功也今襲方伯有此言則言之卽可行之所謂登高而呼衆山響應况乎川民急公好義頻年報効津貼捐輸學額旣藉以增廣士子亦爭自濯磨惟學院按試各屬因鑒歧冐槍替積弊難除新進蹇駿需費又鉅創置學田一說如梁山資州南川等處次第興辦己者成效雖地方情形不同辦理未能一致倘勸導有方不必期效之木速籌集鉅欵亦不必紛紛設局勸捐反致沸騰物議方伯旣洞悉利弊但通飭各屬嚴禁按糧計科因案科罰祗須按照舊日規模量爲推廣蓋此事由學憲爲加惠士林起見通飭辦理事在必行者也然則此事也不特龔方伯與全有同心卽四川學憲亦與余有同心此時之尚有未卽通行者以籌欵之艱故也得如龔方伯其人悉心箸畫廣爲勸化吾知此事所益者多所損者少苟在紳衿之族善禮之家宋有不踴躍從事樂觀厥成者書竟爲之浮一大白 
[官花笑日]  
　　兵部爲傳知事所有兼襲一等輕車都尉又一雲騎尉遇缺題奏道楊正儀兼襲騎都尉又一雲騎尉試用道唐治堯請襲騎都尉兼一雲騎尉羅堃照三員本部定於二月十九日帶領引見爲此傳知該三員於是日黎明穿天藍袍佩帶飄帶荷包手巾赴西苑門外都虞司本部公所内報到聽候帶領引見先於十七日午刻赴部演禮如是日不到卽將引見扣除勿得自悮○新任欽天監右監副松司天臺右令慶涓吉二月十六日午時履任主簿廳先期出示仰闔監官生書吏皂匠人等至其一體謁見○前報紀恩護軍統領親蒞五龍亭挑補廂藍護軍缺一事兹悉是日挑補三甲護軍缺時統領酌留中箭五枝之數人預備閱試騎射突有棍徒蜂擁至公座前將某甲拽出奉以老拳復各出棍棒兇毆咸指其頂冐桃缺本營官兵彈壓不住束手無能統領怒飭交本管地方官辦理其時甲己徧體鱗傷不能轉動統領以桃缺時如此擾亂總由該管章京辦理不書所致且旣曰有人頂冐則該管官於平時演箭漫無覺察可知除將三中護軍缺暫扣不挑外該管三甲護軍叅領關陞等七員各記大過一闪承辦三甲事務檔色護軍校立順等撤去承辦甲喇檔色差仍留護軍校歸原處當差以示簿罰並飭卯務章京福謙等將如何嚴定章程以杜槍冐 
 
 

Page 2

 
 
擾亂等弊妥籌良法禀請覈辦○上月二十五日神機營分撥隊伍赴南苑駐操計撥出左驍馬隊右驍馬隊左翼五處馬隊右翼五處馬隊内火器營馬隊中營步隊左右翼幼丁步隊圓明園八旗樹槍隊右翼四旗漢軍砲隊震字駿字洋槍馬隊捷字勝字洋槍步隊其總理營務文案支發等處章京委員書手人等仍以三成之一輪班入苑每班十日云○上月十四日卬刻廂藍滿都統漪貝苗親臨地安門内五龍亭正黄旗侍衞教塲揀選廂藍滿驍騎校德勝門七品官各一缺並騐看西安駐防驍騎校正陪二員曁京察本固山世襲子男輕車都尉騎都尉雲騎尉恩騎尉應入軍政者六十六員先期由摺印房分傳應揀應看之人至期赴教塲預備○太常寺應領光緒十九年春季辦公經費銀四百兩由戶部銀庫知會太常寺於二月十二日派員赴庫領取○太醫院周莊李三堂憲諭令二月二十五日黎明在本署大堂舉行春李大課命題局試甄别人才除届時分派首領巡綽嚴察外復示知本院御醫吏目醫士恩糧肄業生等人務於是日黎明衣冠携帶筆墨進署○盛京將軍派委佐領象新防禦敬恩率兵管解乳鹿二十頭分置樊籠中雇大車裝載到京地月十五晨委員持文赴奉宸苑投遞請飭付南苑鹿圈官照數收入官圈喂養○兵部爲傳知中所有儘先副將借補遊擊楊好謀題補遊擊陳進國選補遊擊金國治徐三畏奏補守備李國明李壽祺俸滿千總葉炳發陳文炳甄别千總劉文炳宋兆元期滿雲騶尉趙長卿廖銜華等本部於二月十九日帶領引見爲此傳知該十二員於是日黎明穿天藍袍月色襯衣佩帶飄帶荷包手巾赴西苑門外都虞司本部公所内報到聽候帶領引見先於十七日午刻赴部演禮如是日不行赴部照例扣除引見勿得自悮○新任工部右侍郎徐東甫少司空會灃詹吉二月二十三日辰時履任先期由工部司務廳黏貼紅諭傳付四司等處及書皂人等至期一體謁見 
[潞河餘話]  
　　北通州友人云每逢朔望日吏目必進獄叩拜獄神此定例也去夏霪雨連綿州署獄神堂全行坍倒其時孫眉生剌史方綰州篆詳請上憲撥欵興修至二月二十五日開工凡獄囚之罪疑惟輕者暫押内外班館餘俱派兵押解武淸三河寶坻順義等縣寄監○前任通州孫剌史丁艱卸篆曾列報端旋擇期二月二十三日在署中開弔寅僚紳庶弔者甚繁素衣素冠座爲之滿○某卸貨棧向在東門前街旣而遷至後街開設前街扛夫仍欲攬扛貨物後街扛夫以我輩素有定例此疆彼界判若鴻溝因之糾集多人稱戈比干恍似兩軍對壘及經人竭力解散則兩造己均有損傷矣内有黄姓其人槍傷十餘處業經涉訟不知堂皇高坐者將何法以處之○前寶坻縣吳祉山大令履福莅任以後凡有以鬥毆受傷請騐者騐明後必敷以止血補傷丹無不立時見效卽跌壓刀割等傷亦皆可治刻經善士乞得其方刷印單張配製藥料令各里鄕保散給所管各村首事收存俾村民之毆鬥受傷者就近領取敷治其方爲生白附子十二兩白芷天麻防風羌活生天南星各一兩研極細末過羅儲瓶勿令洩氣受潮治馬踢民箭跌墜毆壓諸傷雖腎子壓出食嗓割損皆可敷治而愈傷重者更以黄酒沖服數錢多服易麻倒少頃卽愈亦無害也靑腫者水塗調之立能止血止痛並不忌風惟老弱氣虚傷久遺精盜汗自汗孕婦勿服 
[電報江撫交替日期]  
　　江西巡撫德曉峯中丞二次任滿奉旨入京述職所遺撫篆奏請以方佑民方伯暫行護理本館前己紀諸報章昨日南昌發來電音云方護撫於本月初三日吉時接受巡撫關防德中丞交卸篆務後准於初六日啓節北上云 
[詳紀揚州火警]  
　　上月二十八日揚州東門大街及教塲街北牌樓同日火災己登前報兹聞東門大街火起於張姓茶食店緣作中以油炸金果火勢過旺以致上炎左突右衝無從抵禦計被焚店鋪實共十三家其餘有延及屋椽者有灼焦板壁者雖經波及尚未全熸至罹刦之家以吉泰油坊爲喪資最鉅緣客冬坊中皮油豆油囤積至鉅萬目今尚未售出是以悉數化作刧灰也其他如元盛南貨店杲廣貨店民失亦頗不貲所可異者裕泰醬園後屋停有靈柩一口當火之熾也數十人舁之不動迨火至店面登時焚燬而後進竟獲保全嘻其眞冥冥中有護衞者歟教塲街被焚尤烈北由大街餅店起至德永隆蓆店止南由三圈門肉鋪起至戈正泰領帽繡貨店止内中某茶食店同和德和錢店某帽店德裕衣莊鉅盛銀樓某玻璃燈店某醬園某馬鞍執事店某鐘表店某廣貨店朱寶鋒畫室可憐一炬竟頃刻燬至廿三家此外復延燒街後教塲某木器店某薙髮店戴三房客寓等數家聞廣貨店被災最慘緣與東門廣貨店同一主人其時聞彼店被焚此店夥友等人齊往護救不料人尚未返而此店又遭回禄之災洎乎聞信奔回火己蔓延無門可入故一絲一縷皆未移出且店主方在上海購貨不知回時若何悲騚也其次爲德裕衣莊莊中執事人因目下天時漸暖飭夥將細毛衣服移儲樓上怱促間僅能赤手逃命致樓焚而貨亦無一存者鉅盛銀樓曾於二月十二日幾遭回禄之禍不圖是日依然焚燬一空事後查起火之由好事者或謂萬福祥茶食店司事開罪狐仙致有此變或曰非也因某店油炸糖果遺火灶下延及積薪何嘗有尾翛翛而態綏綏者暗中作祟是說也似尚近情猶幸此次並未傷人惟水龍損壞甚多馬神廟洋龍上皮條亦己蹴壤日内街談巷議謂此兩處所焚房屋貨物約共值銀七八萬兩誠浩刼也翌日上燈時居民羣聚街頭正在畫地指城訴說昨晚失火事猛擡頭見東南方又紅光高燭遠近通明一時駭懼非常幾若驚弓之鳥急詢之知東門外下口某姓家又遭火厄少焉鑼聲鞺鞳人語嗷嘈忽聞牆坍屋倒聲無異驚霆砰訇幸其地取水便捷約一炊許卽火滅烟消共燬瓦屋草房二十餘戶江甘兩邑宰以連日巨災洊告皆緣天久不雨以致榱題棟桷遇火卽燃苟得屏翳惠臨其患當可稍弭因筮期二十九日起在郡廟設壇祈雨朝夕焚香默禱並會銜示禁屠牲賢使君民瘼關心亦可謂無微不至矣持不知碧翁翁果肯喚起痴龍戰退火牛火馬否 
[西泠瑣語]  
　　造作賭具本干例禁杭垣有某甲操江蘇音稅屋於三聖橋河下開設賭具作日坐店堂中專造一百餘張之麻雀竹牌削之　之琢之磨之每副以黑角鑲牙者需洋四元有奇白竹鑲牙者需洋三元有奇至全用白竹者亦需洋三元生涯頗不寂寞也○上月二十夜某姓家被梁上君子所算失去衣飾等約值洋蚨二三十元初某姓爲子艰婦妝奩富麗偷兒見而垂涎是夜從明瓦棚直柱而下欲至新人房中不料誤入主人臥室將衣飾收拾而去及曉見門戶洞開知必有異急呼人起視則見屋上遺下手帕一方隨風飄蕩後園墻下遺下領衣一襲此賊來去怱忙必非老斵輪手或不難於破案也 
[撞騙不成]  
　　杭垣錢塘門外松木塲每至三春時節各路進香船隻皆泊於此銜頭接尾一望如林而狡獪之徒卽藉此爲生財之計有某甲以骨牌爲生涯同夥六七人俗所稱屏風者是也浮家泛宅任意東西某　下午正在呼盧喝雉忽有某乙冐充差役躍入船中衆皆驚懼各鳥獸散乙曰來來毋恐予亦局中人耳坐定謂甲曰大老爺訪單在此爾名亦列其中但己有多人送入署中足以銷差爾可不必到案然問時必由我等以好言搪塞不然終難逃避也甲再三稱謝卽獻鷹餅四枚乙曰此種規矩從未收過甲知其尚不滿意再加四枚仍不肯允數至楝花風信始首肯曰幸遇我爾得便宜矣從容登岸而去旁有某丙指甲曰太糊塗太糊塗彼不與地保偕來不論眞僞便以阿堵物贈之此風一開將來效尤者當接踵而來爾將應接不暇矣甲猛然醒悟復招乙還乙曰招我何爲似不肯復返者甲稱訪單略與我一看何如乙坦然從夾袋中取出上書錢塘縣朱爲訪拿賭棍字樣末後印信較縣印略大細視篆文居中無淸字識者謂此係法華山東嶽大帝之玉璽也遂問乙曰爾是人耶抑鬼耶想森羅殿上使爾來此捉賭耳一聲呼喝扭入船中將船撑至僻靜處剥去上下衣遍體鞭扑逼令寫永不敢假冐誑騙服書一紙然後縱之使去三十年作老娘亦有倒綳孩兒時耶 
 
 

Page 3

 
 
[逃犯未獲]  
　　侯官縣監犯陳老三陳安信乘間脫逃匿跡某鄕經線民到縣禀報大令親督幹役往拿該二犯早己聞風遠遁大憲因逃犯歴久未獲將大令摘去頂戴以示激厲 
[軍麾涖閩]  
　　新簡福建水師提督楊軍門於二月二十六日二點鐘行抵南臺官道頭屬下弁兵站隊鵠候督憲將軍皆出南關外五里亭迎接卽與軍　門迤邐入城小憩行臺軍門雄才偉略中外咸欽閩中人士扶老携幼夾道擁觀無不同聲稱羡倚爲南天保障也 
[廣州騰語]  
　　上月十六日有男婦數人至聨興街馬頭喚渡過海一帆風利放乎中流適某輪船鼓浪而來波濤洶湧渡夫把柁不穩以致全船人口悉數付諸水濱幸經救生船飛棹救援然己衣服沾濡異常狼狽矣○某晚省垣西門内光孝街某甲家將就枕矣忽聞屋角有窸窣聲異而視之驀轟然一聲房屋倒下幸家中人俱己步至戶外得免於災惟一幼女熟睡牀中未及抱也遂壓斃於瓦礫堆中吁慘哉○十一鋪大巷符氏女自言能醫治小兒諸疾著手成春邇年求治者多囊中頗多積貯匪徒垂涎不止竟於某夜破天棚而入薰心悶香俾室中人漸次昏迷然後倒篋傾箱罄其所有而後去次日查檢所失約值千金遂開單報請緝查不知果能破獲否 
[上海縣試正塲案]  
　　欽加運同銜補用直隷州調補松江府上海縣正堂黄爲科考事案奉本府正堂恩札奉江蘇提督學院溥憲行科試文童等因行府轉飭到縣業經會禀展緩同日考試在案今閱其文理淸順者合行招覆爲此示仰後广各童知悉先期赴學保結親填公座册於初六日齊集考棚聽候本縣扃門覆試仍自備試卷均毋遲延自悮須知榜者計開王豐楨周兆荃陶明源張其枬王植善倪道源黄增錫唐在復沈汝弼張有福賈承偷何錫子潘俊鱗張軾和陸紹雲張慶桐萬鏡冰沈亮棨陳銘桂徐熙蕚曹永年徐蔭曾周松汪慶濤厲觀光陳黻王銓運沈樹埜朱培棟洪燦章顧汭鞠維昌嚴兆椿沈亮槩沈宗約黄炳成董琪江紹陞包仁活焦李芳張秀峯周文毓葛尚冲趙張維莊家鳳孫元遠丁烈朱潤淸黄朝球李顯常黄錫福黄察麟顧崇元潘樹聲張慶杭王朝金王珍金爾音陳乃斌錢允中葉承勳周作猷王履善周同德楊樹銘趙光昭唐炳文郁鍾圻沈慶彬任晉康艾蕙靑林祖源朱光華陸樹梅鉗滬康金汝礪顧光炳胡宗瑗張祖欣王章葛士洵毛恒受王國楨徐謙毛熙劉欽勵周愛仁陸宗　都恒培林洪森程宗鵬陸紹機張熙齡蘇庭驤曹永敏金文藻賈豐詒吳延祈謝肇昌吳馨何其超金雲生王允中葉世昌張士琳祁祖章沈兆梁張國衡沈在田朱士芳孔祥百孫夔龍黄藝錫黄公錫曹汝霖顧名驥陸宗駿郁鐘鼎楊保恒唐汝剛林士照沈兆梯朱禮恭鍾如璜楊兆春夏鼎彞顧來治陳加謨洪兆庚林祖濬周兆齡秦錫籌陳言則孫福圻金殿奎陸元龍黄炳榮陳濟淸王紀昌徐元炳張應夔陵企文凌志翔喬慶璜朱耀乾秦如璋蔡鵬郁攘淸郭廷杰朱華曹恩銓蔣廷珍王遵善徐熙善李慶星尤桂芬黄慶瀾何錫榮葉爾松張逢時趙錫寶丁承濤顧汝藻朱光照黄兆榴李兆楨曹永福汪增祥盛德康岳仰高陳昌鳳潘光耀徐志逹諸崇湘陸其鑫李希哲潘覲墀王國賓林祖溍柯振文吳熙璋黄仁溥巢吉孫羅文運郭廷楨張楚香韓國華周名彞王豐崙張國安張良銓趙承顯王豐鐘朱綬章蔣崇熙徐文鏞曹欽經王祺戴文光王佐才康乃孫顧視淸李作霖兪元福陸紹師丁鈞鑑沈邦鎣莊則敬丁本翔薛寶瑛侯紹祖唐祖寶黄明義曹浩王牧葉繼勳鄭增望許廷楨張兆飛徐偉楨范本崇鍾如琪李光祖秦錫琯胡信昭王豐章徐錫瑨瞿本瑚瞿玉福沈懋淸朱濟淸張鐘唐祖彭陳元禄周家泰沈毓才金藻春曹永恭張錦麟黄兆愉吳煥章陳時夏曹振墀劉瀛顧詠霓嚴國楨蔡承鼎施人傑吳繩伯葛尚圭唐祖滋湯思祖龔樹滋孫維藩沈慶滋 
[軍麾過滬]  
　　新授崇明蘇右營叅將曹桐生叅戎由滬上赴松江己詳前報昨日黎明時叅戎由松乘領江船返滬繫纜小東門外吳淞碼頭本邑城守營等武員均往迎迓聞叅戎定於今明赴崇明 
[稅司人謁]  
　　昨日午後三下鐘時江海新關稅務司法來格君因有要公入城拜會上海縣黄愛棠大令大令迎入花廳欵以茶點晤談談 
片刻然後興辭 
[舉襄志盛]  
　　保甲總巡陳寶渠太守於正月二十日因病逝世擇期三月初三日開吊初四日發引此己列入報章矣昨日淸晨現辦保甲總巡張九牧司馬飭局勇地甲分布城中各路往來彈壓驅逐攤基十六鋪局員更派出叚勇梭巡大東門外鐘鳴九下江海關道聶觀察提右營叅將廖叅戎松海防同知劉司馬上海縣黄大令守備程守戎城守營李千戎製造局總辦劉觀察松滬厘捐局督辦錢觀察英讞員蔡太守法讞員葛同轉總巡張司馬帮辦總巡周司馬先後命駕至五老峯後公館中吊奠至十二下鐘時排齊全副儀仗由公館左右繞行一周然後折而至公館門前舁靈輀起馬前導有衝風灣號肅靜廻避牌淸道旗飛虎旗銜牌爲乙未庚寅癸酉科舉人翰林院庶吉士翰林院檢討翰林院編修順天府府尹雲南宜良保山縣正堂兵部庫司主事奉天蓋平縣正堂太僕寺大堂通政司副堂都察院右副都御史内閣中書順天鄕試同考官江蘇補用軍民府江蘇陽湖縣正堂兩淮卽補鹽經廳上書房行走武英殿總裁湖南督糧道兩江總督部堂兵部大堂江蘇巡撫部院欽加三品銜賞戴藍翎辦理英租界會審分府署理海防分府卽補府正堂辦理上海城廂内外保甲總巡繼以德政牌二十對素色萬民旗四面素色萬民傘四頂棲流公所衆流民公送紅綢萬民傘五頂然後香亭朝亭祭亭容亭領魂鷄絡繹就道更有誥命亭一座亭前有奉天誥命龍章寵錫遵例入城等牌繼以馬執事鑾駕十副金瓜樣板簽筒劊子軍健僧道頂馬淸音鼓手等類殿以蘇松太道親兵十名號褂鮮明步履整肅隨後棲流公所流民四十人均穿藍布長衫元布馬褂手執炷香新老兩閘耆民十人皆衣冠楚楚與太守之親族等人在柩前恭送孝子孝孫均步行孝幃中孝幃後爲功布翣牌靈柩用獨龍槓以十六人舁之眷屬乘轎相送者約二十餘人過香花橋舊教塲陳巿安橋三牌樓太平街彩衣街出大東門過吊橋至大碼頭往北過十六鋪橋入法界城廂内外沿途路祭者共有三起一爲善堂董事朱君吟香王君介楣曹君基雲假畫錦牌樓陳宦家門前設祭一爲松海防同知劉乙笙司馬江蘇撫標滬軍營官婁叅戎有慶巡防東局委員王二尹經畬西局委員高少雲二尹元纁北局委員藍茂如二尹承松及吳君庭榜鮑君恩普傅君鳴庭汪君鳴鈞莊君祥假彩衣街葉姓家永泰昶襪店門前設祭一爲總巡張司馬帮辦總巡周司馬十六鋪保甲中南北三局員李蘭史鍾偉臣祝翼雲二十三七鋪局員王邱李諸二尹假外灌揭普豐會館門前設祭旣至法租界招商局諸君就金利源碼頭設祭轉西過法大馬路葛同轉在公館門前設祭再西鴻運樓酒肆前有許宦設祭再西轉北過帶鈞橋至英租界迤北過大馬路向西有顧君勉夫設祭再西有保安堂董事設祭再西有菜巿諸小販設路祭至英公廨前有蔡太守設祭祭畢太守徒步相送轉向西北有會審署各書吏設祭過新閘轉北過棲流公所有公所各董事設祭及下午四下鐘後始至新造碼頭登稍所過之處捕房中均派出中西巡捕掃叚照紏祭奠時公子公孫皆俯服叩謝如禮沿路惟聞黄童白叟道太守生前德政無不唏嘘欲涕洵乎恩澤之入人者深也 
 
 

Page 4

 
 
[大閙捕房]  
　　崇明蘇松鎭右營七號艇船管帶朱寶和爲某處總鎭朱君之從子前日因公至滬下椗浦灘昨日當陳寶渠太守出殯時乘興登岸閒觀矗立中途略不避讓十四號法捕揮令他去朱出言不遜以致互毆旋被拘入捕房彼處泊有砲艇八艘見管帶被拘卽有水手及弁勇數十人蜂擁至捕房閙事捕頭傳令掩上大門由德律風告知大自鳴鐘及八仙橋兩捕房傳集通班中西捕飛駛而來其時四十八號華捕正在巡邏被弁勇所擒倒曳下船頭顱破損將至碼頭畔爲五號法捕所覩自後赶至將華捕奪回旣而捕頭克賴美得信前往立飭探捕四出兠拿當在碼頭上拘獲水手七名一併解送大自鳴鐘管押少選讞員葛蕃輔同轉新任右營叅將廖楚材叅戎皆詣小東門捕房與捕頭叙談良久其中曲折待解案後再當詳録報端也 
[娼院捉姦]  
　　英包探黄四福禀稱娼婦王寶卿所用女傭李梅寶被毛德生强姦梅寶揮拒之餘極聲喊救毛卽捨命奔逃後經追獲交捕梅寶送至某西醫院經醫生騐得早己破身惟不知是否被毛姦污今特送案請訊寶卿供稱小巡人原籍揚州與毛爲親串是以容毛躭擱家中是晚梅寶臥在小婦人坑楊上夜半後突聞喊救聲急起燭之毛在房内旣而悔寶說明被姦事小婦人卽摑毛之頰毛遂飛步奔逃隨由他人獲交巡捕梅寶訴稱小婦人家在姑蘇昨夜己久睡鄕毛突來逞强姦污且口被掩住不許聲張小巡人跳躍再三小姐及同事女俯二姐到來將毛扭交巡捕二姐訴稱小婦人聞喊而起據梅寶言毛有强姦事然小婦人並未目覩情形毛供稱小的係揚州人與寶卿爲親戚昨晚曾入寶卿房中點火並不强姦蔡太守飭押候備文送縣究辦寶卿梅寶自行投質 
[捕役攻書]  
　　法總領事微席葉君察知新充各華捕多未諳西文西語不足以資辦公因諭令自本月初二日卽西歴四月十七號起每日下午四點一刻時赴法文公書館請西教士悉心教導如有推諉不到者須議罰如例 
[窮漢毆妻]  
　　瞽人陸香泉姑蘇人也數年前挈其子媳等來滬小本營生其子阿寶怠惰性成且有烟霞之癖不得己令妻子朱氏傭於某娼寮邇者狎客寥寥門稀車馬朱氏所入無幾不能供阿寶烟賭之資阿寶乃横肆摧殘不顧花蕉柳萃前晚朱氏由娼寮返阿寶卽伸手向之乞錢不遂所求竟持利刃百般恐嚇朱氏極聲呼救有巡街捕聞聲而至欲將夫婦一併拘入捕房幸香泉蝶夢驚回摸壁扶牀而出向巡捕告知情節捕始不予深求 
[幸免燎原]  
　　前晚本邑下海浦北首王家宅某姓家因煮晚膳遺火積薪霎時毒燄横飛火光四竄幸卽取水灌救得免燎原 
[誨淫宜禁]  
　　虹口永吉里外毗連美租界處有空地一區每至日下西山卽有寍波流氓支搭篷寮演唱花鼓戲淫詞艶曲入耳難堪浮蕩少年趨之如鶩而靑年少婦亦間有列坐其中者敗俗傷風莫甚於此安得良有司高懸萬禁革此澆風乎 
[說書受責]  
　　有唐子山者明明雙瞳淸湛人編以瞎子呼之夙與某蕩婦有私魚水和諧儼如伉儷速來相約在西門外萬勝橋西開設小茶肆終日搽脂抺粉高坐櫃前無賴靑皮聞香而至儘情調戲略無忤言前晚巡防局賆蔡蓉卿二尹訪知有人在茶肆中歌唱淫詞立飭地甲勇丁將婦及歌者拘訊婦供稱肆中茶客寥寥是以招人演說因果藉資勸善非以誨淫二尹謂爾總不應任人深夜說書遂著掌頰二十下歌者笞臀四十板 
[助振摭要]  
　　眞沛無依災戶流離之日慈祥所被隂功積累之時靈焉傷懷毅然種德眞多枵腹不禁熱腸矣姜栖世房善士由協源莊來揚平二七寶銀一百兩合規元一百零七兩三錢二分玉署覺因道人募玉環山牧爲尊堂求病速愈祈保平安由吉羊樓來紋銀一百兩合洋一百四十元李芷華仁丈規元一百兩善女李吳氏規元一百兩二戶由源豐潤號來隱名氏規元一百兩福建興化糧捕分府署楊萬淸善士庫平番銀一百兩合規元一百兩隱名氏由晉和莊來洋一百元松江存養齋主人爲尊閫怔忡求速痊由三泰行來一百元委解災區覺前因而濟困悟存養以培仁屢植倫常尤萌惻隱不求共喻洵屬難能卽處蘭閨猶憐蓬牖藉增觀感用特表彰上海北巿絲業會館籌振所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤官報]  
　　藩轅牌示廣西右江鎭中軍逝擊缺詳請以新太協申軍都司莫火生升補新選永安縣寛仁里司巡檢曹乃猷飭赴新任 
[浙省管報]  
　　二月十四日大挑縣伍焚寅禀知厘捐局委常山厘局差十五日縣丞葉朝揀禀知藩司飭知准補蕭山縣丞叩謝典史朱鏞交卸新巿巡檢回省禀到十六日候補府劉瀚禀知　山東撫憲賑捐案内保俟補缺後以道員補用禀謝十七日巡檢程祥釐禀辭赴松陽厘局差十八日正任永嘉縣丞徐本立禀見禀辭解　赴挪並海運洋邇局差禀謝給咨引見十九日候補縣顧曾沭由嘉湖措資途次專丁來省禀知聞訃丁母憂永康典史潘顯曾禀辭赴任二十日候補通判史銘揚禀知聞訃丁父憂廿一日候補縣蔣紹琬禀謝飭知委署　　縣事禀見並銷南潯厘局差廿二日布理問顧恒禀知藩司　署理布　歴缺叩謝者餘姚典史方奎元禀辭赴任 
[閩中官報]  
　　記名提督陳羅由京禀到縣丞姚赶　卸辦崇安北關差禀到巡檢王錫康禀辭赴古浮厘卡通判丁恭尋卸辦厦門稅厘局提調差按經歴　震臨典史賴澍恩自京禀到　摥獨燦奉委　　坂掣　　○藩轅牌示長汀縣方　渠調署福鼎縣所遺長汀縣缺卽以福鼎縣丁芳調署同安縣李澤春調署寍德縣所遺　安縣缺評以寍德縣宼宗挈調署又觸署屏南縣謝燮梅在安溪縣任内病故遺缺以府委代理屏　縣之試用通判錢大昌一手代理 
[邗江富報]  
　　二月三十五日王鹺尹孫辭赴三江籌竣次樓鹺尉汝　　　回淮分發巡　宋鹺尉希　　到梁鹾　　昌解赴孔涵卡二十六日康鹺尹奉共銷丁埝差李鹺尹彬赴省公幹 
[鄂垣官報]  
　　二月二十二日湖南補用縣陸見華由湘來鄂禀到候補從九品兪科　家丁禀知　故湖南候補府　賣禀辭赴馬鞍山　補府鐸歴余鼎臣奉　糧二憲會委接辦倉榖禀謝二十二日提憲程赴兩院拜會辭行候補縣莊則敬奉委赴大冶興國守催錢漕赴兩院禀辭鄖陽鎭何拜會辭行候補通判金講廉禀知赴漢川帮審署理崇陽縣時泰見調辦太平口釐局辭行候補從九品陳世樑奉憲委兼辦松滋厘務赴兩院禀謝卽用縣濟生奉糧道委赴孝感縣催漕赴兩院禀知候補縣楊齡禀知赴通城查辦育嬰堂事宜調補漢黄德道惲著糧道凌俱謝步調署襄陽縣丁國楨交卸歸洲事回省禀到管帶楚功輪船候補副將馬鴻圖禀辭赴馬鞍山 
[賠了夫人]  
　　漢口百子菴後巷中某姓女郎荏苒番風己將到楝花時候自幼訂姻於黄陂縣曾姓梅雖將標桃尚未夭前數年曾倩紅葉媒傳言欲行奠雁禮女父母堅不肯畫鴛鴦之諾會恨之剌骨二月十一日亭午忽紏率十餘大漢刼女歸去遽爾成婚次日女家動衆興師向之問罪至則遍搜其女不得乃將屋宇器皿悉數毁壞而後歸 
[豢牲有法]  
　　昔伯醫收馬湃渭之間遂開霸業可見豢養牲畜亦足以致富强日本宫崎縣屬所豢牛馬甚多合牝牡老稚計之牛三萬頭馬六萬頭每歳生駒五千犢二千内外良由豢養之得善法也但牛馬二類具體旣鉅取用亦宏倘染患疫症豐治不容稍緩該縣向乏獸醫前年特設獸醫講習所以資討論今歳擴充規制改爲學校本月係開校之期特聘名醫教授生徒從此功成丹餌物備靑囊畜生道中可無疫癘夭札之慮矣 
[館築篷萊]  
　　東瀛山水秀麗過其地者輒流連不忍去今聞攫山之腹新築蓬萊館經之營之約二月下旬可以落成館共五間高二層温泉繞其旁臨流游泳可以卻病延年登樓南望稻田萬頃嫩緑如烟曉日初升田歌四起有海外桃源之想遥望東部福母炭山煤烟靉霴如聞雲之出岫風景佳絕春宜看花夏宜納凉秋冬宜賞月望雪此次裙屐名流琵琶少伎當必有扶筇携箑而來以一探此中佳趣者泚筆紀此猶覺夢魂飛繞海東頭也 
[賭風大熾]  
　　厦門賭風素熾官府高懸條教時禁時地但禁小賭而不能禁大賭雖禁猶之不禁也邇來租界中有某華人在英籍所開某洋行内大開賭局趨者甚衆每日招土妓二人尋歡取樂苟非鐵石心腸誰不爲之顚倒自去臘至今所抽頭錢不可以數計局面之闊可見一斑惜官府蔽聰塞明未遑顧問賭徒之幸亦地方之不幸也 
[火災卽熄]  
　　杭州訪事人云上月二十四日之夜火神忽稅駕於淸泰門外某姓茅屋幸其地取水甚便諸人竭力澆灌火遂漸衰僅焚去屋二椽茅杭一所聞因夜間賭牌九悮彈燭花於亂草中致成此禍云 
[成就良緣]  
　　本邑南巿王家嘴角老虎灶主某甲之女華年二八艶若天人雖出自小家而裙下雙鉤宛若秋蓮貼地夙與西門外陳家宅銅工某乙私識朝雲暮雨占住巫山久之甲微有所聞以中冓之羞非西江水可濯国央其弟某内爲之作伐許字于乙俾免始亂終棄之嫌乙貧無蓄儲女有悔於心意欲改絃易轍聲言非得聘錢十萬則璿宫妃子斷不能下匹匏瓜乙力竭計生一日瞰甲不在家潛向女曰不才素有心願欲往龍華進香當此桃塢花穠萬斛經霞絢就錦天繡地卿如有意盍往一游乎女曰諾遂雇車而往行至徐家匯見路旁有小轎一乘轎門外掛紅綢女間何故乙不答突抱女納轎中舁者如飛而去女知中計且哭且呼爲巡防局武弁所聞飭勇拘拿訊究乙稱小的與女爲夫婦女出外己久促歸不依故設計誘之非有他故也女供稱始與乙爲野田艸露之行繼經堂上人紅絲暗繫無奈乙性成懶怠不能立業成家是以不願相從不料竟遭要刼武弁笑曰爾與乙旣昨无姦後許則係兩相情願何忽欲背前盟乎女兩頰霏紅低頭不答弁遂將女交乙舁回居夫婦之禮西廂記云願天下有情人都成了眷屬若此弁者眞好行其德者哉寄語並肩人尚其買絲以繡 
[南巿瑣聞]  
　　本邑南碼頭人蔣氏之子名阿大者向在某沙船當水手嗜烟成癖漸入下流經歳不歸炊烟屢斷其妻施氏夺難度日央人薦至某姓家傭工臨去將小箱内金耳環一雙洋銀二十二元寄存姑處旣而金價日漸昻貴乃將耳環換得洋銀六元四角一并儲箱中阿大落魄無聊在三泰碼頭當栅夫愧海交并戒絕烟癮日前重返家中夫妻母子歡聚一堂情話纒綿喜可知己施氏以丈夫回頭是岸竊意從此可望成家遂將平日積儲和盤托出阿大喜曰卿旣囊中充裕盍作小本營生郎滌器妾當壚安在不可尋古人佳話乎施氏曰諾旋向姑索還寄存之欵蔣氏先付洋銀二十八元四角言俟十一月申收得會欵再付十元施氏唯唯從命不料阿大竟嫌堂上向來薄視定欲其母立借據收存昨日　茗順福園茶肆中呶呶不己後經地甲移出爲排解不知以後如何○前晚老白渡划船戶某甲登岸行沽黑暗中挈濟榼回悮蹴某號廣艇水手某乙之足乙肆情滋閙不肯干休甲願給錢數百文爲延醫之費乙不允許一聲號召招集同船水手十餘人扭甲至某茶寮紛爭擾攘旁人再三勸解乙務欲與甲一决雌雄甲憤然曰彼旣欲與我尋仇我豈可示之以弱遂亦呼朋引類一霎時約齊划船帮二三十人揮袂掄拳互相奮擊乙黨以人少故敗北而逃茶寮中毁壤茶碗烟筒約值洋蚨三四翼經人勸令甲乙合償價始得浪靜風平 
[上海縣署瑣案]  
　　前日午後鄕人施榮堂訴稱小的家在浦東三十五六八圖高橋地方務農爲業家有平屋及坑厠被鄰人王春山馬四攘奪向之理說伊等竟將屋拆毁反扭小的兇敺不得己來案控陳叩求提究黄大令諭令補詞候訊○沈金寶訴稱去年妻子楊氏忽失所在現怡查知避匿浦東求恩提究黄大令飭帶案候訊 
[英界公堂瑣案]  
　　包探孔阿才禀稱吳全寶竊取岳林寺内洋銀三十二元查獲人贓並起到水烟袋及衣物詰得皆林隱廣　三元靑蓮諸寺矢贓今特解送案下諸寺僧皆遺香工投案領贓並訴稱以前失物甚多諒亦此賊所竊請卽究追吳供稱此次確係小的行竊惟以前並未竊過求大老爺曲予從寛蔡太守判令管押二月贓給各香工分别認領○包探張九意禀稱積竊王德明卽楊慶甫送案訊懲己十餘次矣今又串　綹手陳阿海專竊長江各輪船一謝東舟卽謝卓雲及未經犯案之朱元順陳阿虎竊取船客衣物洋銀經小的查獲將王詰問王認竊洋銀十元藏在缸下及往搜查則係鉛餅十枚是以送案請究謝前爲牌九司務有案可稽王供稱小的前己連次犯竊今又竊諸船上見明明是洋銀不知如何變爲銅餅阿海並不置辯惟俯首求恩謝朱及阿虎同供稱小的等並不犯竊求大老爺法外施恩張探又將王前犯案由開單呈　蔡太守判令將王發捕房管押二年阿海管押半年謝朱及阿虎交人保釋銅餅存候鎔毁○包探唐寶榮禀稱積竊張阿茂竊取耶松船廠鐵條銅皮水烟袋洋傘售與朱硯成陳阿虎兩人經小的查獲人贓解送案下張供認行竊泥首籲恩朱陳同供稱小的等實不知是竊贓是以收買蔡太守判令將張發捕房管押一年朱陳從寛交保贓給還失主 
[法界捕房紀事]  
　　日前有東洋車夫某甲向某車主賃車一輛在租界中趁錢閱日將車棄於道中避匿不面車主乃拉車而返昨日將甲尋獲送交大自鳴鐘捕房捕頭見甲窮困無聊叱令退去諭令仍在租界中執役按日拔付租車錢○某餅師收有學徒學製寒具日前以餅置方盤内令其出外售錢徒將錢用完不敢歸去昨日經其師尋見扭送捕房捕頭令徒算淸帳目携臥具回家 
 
 

Page 10

 
 
   
 
 

Page 11

 
 
[上海北巿絲會館賑公所施少欽經脫直山東淸山西賑捐元月十一至十六日第三千四百六十八至七十三次淸單]  
　　十一日武林樂安氏筱珊求店愈身健快得玉麟洋一百元綺香主人生子平安由江裕船來洋廿元東臺無名氏由漢口招商局來銀飾四十二件重七兩五錢六分兌見洋十元三角兪小筠求病速愈五元乾泰求生理興旺五元寓沙巿鎭洋李以炳病愈完顧保全家平安由江裕船來沙平銀三兩三錢無名氏爲病求速痊洋二元汪鴻遠求身體康健合家平安一元汪程氏求身體康健四李平安二元王煥　因手足麻木氣喘痰多求速愈一元無名氏四戶甲大通張元昌寄來各五角無名氏銅洋三元永安堂銅洋一元○十二日豐盛與號求主意順遂合號平安由一林豐號來洋一百元東台汪華募東海無名氏由立大莊來洋五十元前江寗藩庫廳宋玉田節年費移助由元源莊來洋三十元祈安居士范五元安慶楊新予去秋内子服符病愈完願四元廬州官亭署雙起堂主人二元銅洋一元樊口南岸厘局李選文洋二募吳南林二元邗江趙匯之二元吳淞貨捐屇章望成保雙親平安一元覺前保病速痊二元守元保病速痊二元証原保親平安對開二元問津士保親平安對開一元揚州勤亷堂一元○十三日無名氏洋一百元常熟吳冠亭内人舊有恙許願求保平安洋廿元無錫　陽安子求父病愈洋十元松江存養齋十元無免工求子目疾速愈十角鎭海縣署隱名氏銅洋二元○十四日泉江隱名氏洋三百元隱名氏洋一百元顧容齋善士爲文孫去年歳底週歳酒資移助洋一百元不留名倪三十元維揚大同茶食店爲歳暮新正左右鄰兩次失愼承諸友帮同搬移幸未殃極理宜備酒席酬謝茲將該資移助代諸君作福由東來昇來十元王仁乾求諸事平安順吉二元松江不留名顧二元揚州張雨農二元張子元一元張綬臣錢三百六十文吉先氏洋一元無名氏銅洋四元認虧免舌士銅洋一元無名氏銅洋一元○松江昆昌泰募嘉應無名洋一元見龍居松樹坪李義宗無免工嘉州曹半亷四戶各五角閩省郭來二角共六戶合小洋三十二角○十五日隱名氏由春華祥來洋二百元留溪姚氏洋十元平安女士求病愈六元揚州悔過子求子病愈四元蒲上無免工洋四元爛板一元銅洋三元鄭伯昭爲妻生産求平安　三元求室人平安由信昌隆來二元無名氏二元浙紹張雨樓父病速愈二元天津人一元○信昌隆來江西日成泰募畏三堂洋邊十元柱臣堂洋三元趙一琴堂譚厚德堂趙懷遠堂徐厚德堂四戶各二元無名氏三戶各一元魯蓮舟趙同興堂各一元無名氏銀七錢四分共十二戶合洋廿六元○十六日蘇州光裕堂張爲妻産後病求速愈洋五十元浙寗思補堂金求弱息病體復元洋廿元常州劉芳吉氏病愈還願六元不留名洋四元顧愼餘氏求兩兒病體早日復元二元隱名氏一元陸雲山一元陳　楨一元眉山氏可齋各五角錦春縐莊三銅洋元餒蔚堂銅洋一元 
 
 
 

Page 12

 
 
G> 
　　輪船出售 
　　啓者今有英國輪船一艘名彝陵能裝貨三千担每點鐘能行英里十里有雙輪雙機器用煤甚少開行亦省費船身有銅包裹吃水五尺係一千八百七十七年在香港用硬木製造至一千八百八十三年在耶松船厰安設新機器新水爐一千八百九十二年在上海新船廠内統行重修現在保家行保第一等險其費每年六厘曾由英國官員騐視定爲第一等船平時在宜昌漢口來往現在論月租與太古洋行仍走宜漢兩處如欲知詳細情形者請至公發英行或至本輪船詢問船主可也此佈 
　　月報出售 
　　萬國公報中西敎會報各月出一册一紀萬國宰治之新政一紀中西立敎之大綱卷中論說雜誌必　必確華人若購此兩報積成巨帙地球要事　卷了然茲在三馬路格致書室及北京路美華書館寄售外埠向敎士售書處購閱每册洋一角定閱全年洋一元躉購代售自三十册起每册洋六分上海廣學會館主啓 
　　嘉泰恒銅莊 
　　本號　　上洋大東門外今遷在小東門内朝南第一家開張發兌各　紅銅鉛錫雲白盆爐十番響器自造時式銅錫器　一應俱全凡仕商賜顧者須認明本號招牌庶不致悞此佈 
　　上海屈臣氏 
　　此藥水品性純和功效神速耑治男婦諸虚百損色傷癆傷陰虧陽痿形容憔悴精神少短飲食不思心神恍惚等症服之立見奇騐卽無病服之亦能固本培元永無虚弱之弊上海英大馬路及棋盤街中市兩家屈臣氏大藥房發售 
　　謙和洋行 
　　本行新東家前在申茂生行經手現今本行請來代理並有外國新來東家卽此二人熟識洋布廣貨鐵什物等無不精明望各寳號請至本行看樣定賣皆可特此佈聞英大馬路卅二號門牌便是 
　　白帶丸功効啓 
　　余母身體素虚兼患白帶因服上海盆湯衖壽榮齋白帶丸全愈今家嫂又患白帶再購白帶丸一料洋一元復後卽愈喜以誌謝楊成昌啓 
　　警船燈示 
　　茲本巡工司查東海關稅務司所屬界内旅順口地方　該口船廳　禮達現今查得廟島内相近砣磯島之處有暗　一叚報經東海關　稅　司轉知前來合將其情形度勢開列於左計開 
　　一黄海廟島諸山若於海道圖上劃一線直指向　十一度半東過砂磨島之中至小竹山頂此線内有礁石一叚名曰曾良壽礁徑八丈五尺於朔望潮落時礁上水深一丈其度勢自曹州府礁爲北八十六度西相距約十里自磨樣石南角爲南八十三度東相距約十一里自砣磯島之頂約高五十二丈餘尺爲南六十三度半東相距約九里按該處載在大英海部圖第一千三百九十二號 
一該礁以外四面水深約六丈至七丈不等底皆硬泥稍近礁處卽成石底水深約四丈最近則石逼潮勢每起怒濤惜值駭浪奔騰小舟難近莫能前探據砣磯島漁人所稱該礁實係下寬上銳至頂尖小之形故可推測礁頂水深不過僅有一丈而巳一凡所開度數均照羅經方向光緒十九年二月二十二日第二百六十四號示　　NEW　ZEALAND 
　　INSURANCE　COMPANY 
　　保宏火險公司 
　　啓者本公司於一千八百五十九年開設資本英金一百萬磅公積英金四十三萬五千磅本埠行設在英大馬路第　十七號門牌現可代客保存在棧房及鋪内各貨並存在住宅内傢伙衣服等特此佈聞本公司經理人名W　　，D，GRAHAM買辦名劉子輝 
　　詹誠德堂 
　　眞正鹿茸膠用上品人參鹿茸製成功能添精補髓壯陽種子延年却病功效無窮不論虚弱四時可服每兩實洋二十四元此膠今巳止製售至三月底爲止若有餘剩則改製衞生丸現存膠二百餘兩賜顧者請速速爲要○十月初一日起仍製發兌 
　　頭彩五萬元 
　　售票有年屢中大彩遠近馳名今　英五月票價照大市兼收紅票克已賜顧上洋棋盤街 
　　申報舘鈞啓 
　　客歲在粤東省垣見家叔由信局購上海英大馬路虹廟東首京都同德堂鎗上三香戒烟膏吸之斷癮心竊異之蓋家叔年巳逾花甲矣僕吸烟八錢已有十年各埠戒烟藥試盡自恨體弱無緣戒脫余因公赴楚順道申江親至同德堂見購藥者十分擁擠因購雙料槍上三香膏十兩去洋八元爰依仿單吸食自覺精神爽快飯量加增續託恊興昌再購八元前後計四十天竟將多年痼疾戒除受惠深重感戴莫名謹寄本洋十元刋報以供衆覽鄂垣宦遊人具本館又收到廿元總共卅元理合附誌 
　　赤脚大仙魚鰾丸 
　　赤脚大仙丸誠爲廣嗣之良方也專治腎元虧損身體虚寒酒色過傷陽事不舉夜溺頻多腰軟膝酸腎冷精稀臨事不堅等症服之種子培元延年增壽每兩洋一角减附桂每兩洋八分分設上海河南路三馬路口 
　　輿地叢鈔出售 
　　訂六十四本碼洋四十元一帙曰總論地球曰總論行省曰扈從曰東三省二帙曰内外蒙古曰新回疆三帙曰西藏曁西域各國曰俄羅斯四帙曰嶽瀆曰各省山川曰各省名勝五帙曰名人遊記六帙曰内地各省七帙曰沿邊各省八帙曰苗疆九帙曰沿海各省十帙曰亞洲諸國十一帙曰歐洲諸國十二帙曰非墨兩洲諸國凡一千一百七十五種准於正月二十五日出書由上海棋盤街著易堂書坊發售躉購一千部者價從極亷 
　　包滑大便止咳除痰丸 
　　普澤園號 
　　大便秘結原屬氣弱大腸燥熱血少不能潤滑余患症深兼氣滯痰凝苦無善法今得異方多選靈活血液貴品鰲汁配藥浸煉服確氣血充行大益脾胃潤肺滑腸氣順咳止痰除百發百中非用大黄寒削藥配統治男婦老幼大便閉結脫肛腸紅下血咳嗽痰涎氣促胸膈脹痛飲食少思精神困倦坐臥不寗等症立愈凡服三錢每兩洋角半上海棋盤街 
　　地皮出售 
　　啓者今有地皮一塊約十二畝坐落虹口楊樹浦馬路之北如合意者請至本行面議可也長利洋行啓 
　　吕宋發財大票 
　　英五月份雙單四開公道分條五角八分遠近賜顧申三馬路西認明各行天寳賚不必愁范財記錢運來大家有啓 
　　廣東杏林軒精製 
　　此膏出自西粤之南寗原以生藥十餘種同蒸數天復入藥末其膏始成專醫風癱半身不遂手足酸軟四肢無力筋骨腫痛困倦難堪脚疾不能行動等症患者服之必驗經救多人夫風癱乃最頑之症也非此膏不能療之本軒心存濟世不惜萬里跋涉購而藏之以備世用大蛊洋一元小蛊五角温酒冲服鋪在上洋抛球塲 
　　地皮出售 
　　啓者今有地皮一塊約十二畝坐落虹口楊樹浦馬路之北如合意者請至本行而議可也長利洋行啓 
　　吕宋發財大票 
　　英五月份雙單四開公道分條五角八分遠近賜顧申三馬路西認明各行天寳賚不必愁范財記錢運來大家有啓 
　　廣東杏林軒精製 
　　此膏出自西粤之南寗原以生藥十餘種同蒸數天復入藥末其膏始成專醫風癱半身不遂手足酸軟四肢無力筋骨腫痛困倦難堪腬疾不能行動等症患者服之必驗經救多人夫風癱乃最頑之症也非此膏不能療之本軒心存濟世不惜萬里跋涉購而藏之以備世用大蛊洋一元小蛊五角温酒冲服鋪在上洋抛球塲 
　　詹誠德堂 
　　鎗上戒烟三香膏係本堂所獨製可恨滬上有不肖無恥之徒紛紛冐效不知用何僞物混充欺人鄉愚貪其價賤受其害者不知凡幾實堪痛恨几有志戒烟者不可貪價亷以身命而試藥須細訪誰家之藥眞正並購本堂三香少許與他家僞藥一比方知優劣也俗語云一分價錢一分貨好貨價錢不肯賤誠不謬也○去年天氣奇寒本堂自種之發四草凍壞甚多且龍涎香價日昂貴今年三香膏本擬加價因恐有志戒烟者更難爲力故仍照原價發兌每兩足錢二千五百六十文上洋中和里内 
　　廣東普太和 
　　粤東昔有一富翁年踰半百妻妾數十人此翁常用此膏貼兩足心底房勞不倦下元無損氣貫泥宫子嗣爲艱者男婦可貼眞養生之上藥種子之靈膏也每大張洋二角五中一角小五分○上海棋盤街開張 
　　大孩遺尿藥紅白痢疾散 
　　有八九歲及十四五歲夜仍遺尿者一服必止每瓶六角○紅白痢疾散每瓶一角半南晝錦南口管可壽製 
　　止喘止咳順氣化痰丸 
　　夫痰之本水也則原於腎痰之動濕也則生於脾痰之結氣也則停於肺是故脾爲生痰之原肺爲儲痰之器語云治痰先治氣氣順則痰除得其要矣彼凡外感六淫内傷飲食肺氣被鬱卽聚液而成痰失治則留伏經絡結成痰核或胸膈膨脹或哮喘不能眠或手足痛不能舉或筋骨引痛咳嗽心悸或痰迷心竅舌强不言種種怪症勝不屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺者藥到應騐如神卽使病延日久痰漬巳深務須携帶傍身不時服食自使原氣漸復客氣無權痰涎不攻而自愈此丸前在嶺南久經流傳行世用再刋佈四方俾衆咸新焉每瓶大洋三角廣東延春閣蠟丸號分設上洋棋盤街北首東向開張 
　　珍珠化庤丸 
　　痔有數種皆由風濕燥熱四氣所傷四氣者非六淫之邪乃五臟之氣擾動内發而作成也外治者如刀針掛線猛藥剖洗不惟痛苦難當且傷元氣内治者全用凉血散風逐濕潤燥温劑亦未見效反損精神痔雖感風濕燥熱而成實肝脾腎三種虚損而起欲斷其患固本爲先治標爲次此丸内藥品以舒肝扶脾固腎爲君以寛腸活血行氣爲佐調和臟腑健運陰陽使風濕燥熱四氣所成痼疾無地可容自然消化故此能治一切内外毒痔不拘遠年近日成澹成管糞前糞後膿血漂流破孔穿腸脫肚腸裂如芝如菌大便艱辛甚至痛癢異常等症無不應驗每兩洋二角五分外用消痔散薰洗每包一角上海英大巡捕房對門廣東接元堂何均年製 
　　叔未金石 
　　嘉興張叔未解元收藏金石最夥擇精品百餘種逐種先牛手有跋記拓本精妙今重石印每部兩大本洋二元寄蘇州綠蔭堂上海文瑞樓代售 
　　盤店聲明 
　　茲由西棋盤街楊裕泰盤與晉盛和開張倘有欠欵等情向楊翁自理不涉晉盛和之事特此告白 
　　遠道贈額 
　　京都同德堂主人鑒醫藥精良德愷書贈 
　　同德堂謹錄刊 
　　　匾緣現任江西巡撫德　峰中丞令兄蓮舫太守歴年購藥均著靈效書贈此額昨始寄到特登報章以謝鴻施 
　　傳世秘寳 
　　本堂獨用眞正珠珀調元等味爲君佐以除熱利便止痛清濁等妙品製成藥散無論男子腎水虧弱心經火旺兼宿娼受毒濕熱内秘小便淋濁尿管痛癢一切濁症服之應效如神症輕一瓶包愈重者再服一瓶除根此種良方獨本主授祖傳起創秘製之靈丹屢試屢騐之妙也倘市上仍有無業小人假藥冐名登報有亂眞僞者必應雷殛火焚倘若本堂徒托空言自稱靈丹亦應此言如此貴客立能分清玉石也每瓶價洋一元○珠黄下疳散每瓶七角無論小便破皮常流膿水搽之立愈○五淋白濁丸每瓶三角○八寳化毒丹每大服二元鋪分上洋鐵馬路東首廣東益三堂啓 
　　上海屈臣氏大藥房發售 
　　戒烟精粉專擇除痰去積之品扶元補弱之劑相輔而成戒後精神强固永無後患之弊百補鐵酒專治男婦勞傷失養氣血並虧心悸目眩無病常服亦甚補血生精最爲有益䲄魚肝油此油最增益氣血滋長肌膚飯量弱者服之卽開胃進食能令人身體肥壯化痰藥水此藥水專療内傷痰火破金吐血五勞七傷肺痿乾咳傷風咳嗽哮喘等症補益藥水此藥水品性醇和功效神速專治男婦諸虚百損色傷癆傷及心神恍惚等症發四夫水此藥水方奇製美品性醇和補而不燥善能滋益精神洵却病延年之妙藥也 
　　巳上各藥用法及服法價錢均另有仿單詳列尙有無數藥料容後續登 
　　心胃氣痛良藥 
　　閱報盛稱上洋盆湯衖壽榮齋心胃氣痛散極靈屢書則不一書矣余久患心胃氣痛速購藥一瓶需洋五角服下卽愈登報申謝周森齋具 
 
 
 

Page 13

 
 
[光緒十九年二月二十七日京報全録]  
　　宫門抄○　新臬黄奏恭報接篆日期摺○熱河總管祥等奏採買改爲折色餘米不敷支放蘇拉孀婦養贍請由莊頭額米項下開銷摺○又奏修理熱河園庭開工日期片○直督李奏請准將廣東撫臣剛毅賞戴花翎片○湘撫吳奏請將新選寍遠縣知縣留省學習片○又奏委署衡山縣員缺片○又奏剿捕醴陵縣會匪保奬之余際盛請更正底銜片○楚督張奏揀補湖南綏靖鎭標中營中軍守備片○又奏揀員借補湖南鎭筸鎭標中營後軍守備片○粤督李奏請以記名總兵余雄飛勅部註册遇缺借補片○又奏石城營都司德恩請准開缺回旗片○陜撫鹿奏朝邑汛原設弁兵無多擬請與淳化汛弁兵互相調換摺○又奏擬請將北山營伍暫緩巡閱片○又奏光緒十八年冬季分情重匪黨照章懲辦片○二月二十七日刑部都察院大理寺廂紅旗值日無引見○巴克坦布請假十日○召見軍機阿克丹○○二品頂戴候補道署甘肅新疆鎭迪道兼按察使銜臣黄光逹跪奏爲恭報微臣接署鎭迪道兼按察使銜篆務日期叩謝天恩仰祈聖鑒事竊臣於光緒十八年十二月十七日奉撫臣陶模行知署廿肅新疆鎭迪道兼按察使銜本任喀什噶爾道周崇傅因病出缺所遺鎭迪道兼按察使銜員缺奏明委臣署理並飭布政司將封存印信曁文案卷宗等件於二十八日委員齎送前來當卽恭設香案望闕叩頭謝恩祗領任事伏念臣早事戎行未諳吏治由喀什噶爾道任丁憂回籍倐歴三年經護撫臣委光燾奏調來新甫逾一載兹復飭權道篆兼理臬條自維恩寵疉邀彌覺撫衷滋愧查鎭迪道兼按察使銜員缺治理素稱繁劇刑名尤屬專司檮昧如臣深虞隕越惟有倍加勤愼矢竭愚忱隨時隨事禀承撫臣認眞經理斷不敢以暫時委署稍涉因循以期仰答高厚鴻慈於萬一所有微臣接印任事日期並感激下忱理合恭摺叩謝天恩伏乞皇上聖鑒冉臣接篆正在封印期内啓用後仍遵例敬謹封固合併聲明謹奏奏硃批知道了欽此○○熱河正總管奴才祥煜副總管奴才貴存跪奏爲採買改爲折色餘米不敷支放蘇拉孀婦養贍叩懇天恩由莊頭額米項了開銷恭摺具陳仰祈聖鑒事竊查熱河倉儲駐防兵米每届十年咨由熱河都統盤查一次盈餘米石撥抵採買之米嗣於同治十年前任總管永存等因未食養贍錢糧孀婦饑苦奏添食米孀婦六十二口由餘米項下每口每季放給倉米二石又光緒元年前任總管錫祉等以園庭蘇拉一百八十名當差苦累復經奏請由餘米項下每名每月放給倉米二斗遇閏加增均經先後奉旨允准在案此項蘇拉孀婦領食餘米統計每年應支米九百二十八石遇閏九百六十四石現經直隷總督李鴻章熱河都統奎斌奏明將駐防兵米改放折色停止採買餘米無出此歴額徵莊頭之米一萬五千餘石約可餘米四五百石不等其中仍不免隨時開除蒙頭地堿霉變鼠耗之費實屬不敷支放正擬奏請籌撥兹據苑丞副千總等以餘米無多恐蘇拉孀婦乏食養贍呈懇前來伏思該蘇拉孀婦等自邀聖恩賞食餘米藉資養贍歴有年所今正額停買餘米不敷支放若不預爲設法變通殊不足以示體恤而廣皇仁再四籌思惟有仰懇天恩俯念蘇拉當差無資孀婦孤苦堪憐可否將不敷支領米四百餘石在於莊頭額米項下作正開銷之處出自逾格鴻慈奴才等未敢擅擬恭候恩施如蒙兪允請將倉存餘米曁隨收莊頭所得餘米項下支給仍於年終造册咨送戶部内務府核銷所有餘米不敷搭放蘇拉孀婦懇請由額米開銷各緣由是否有當謹恭摺具陳伏乞皇上聖鑒訓示遵行謹奏奉硃批著照所請該衙門知道欽此○○祥煜等片再奴才等前經具奏修理熱河園庭内圍墻垣城闕門料石壩虎皮石壩隨墻門各等工需用銀八千五百六十五兩八錢奉准戶部議覆在熱河道庫就近指撥遂於本年正月二十二日將工程銀領到謹於二月二十五日開工興修當飭苑丞毓純等認眞督修務期工堅料實帑不虚糜奴才等仍不時進園稽查一俟工竣再行專摺奏報造具細册咨部核銷謹將開工日期附片奏聞伏乞皇上聖鑒謹奏奉硃批知道了欽此○○李鴻章片再光緒十六年順直被災經臣奏准開辦賑捐分咨各省廣爲募集現任廣東撫臣剛毅在江蘇巡撫任内督飭屬員分投勸辦陸續解濟並自捐實銀二千兩以爲之倡前項銀兩撥解順屬應用業經彚報在案十八年直隷又被水災該撫臣復捐銀二千兩順直連年災歉工賑等項需欵浩繁全賴他省捐輸踴躍得以接濟要需該撫臣慷慨卹鄰力顧大局固出自公忠體國之忱而當災黎待命之時深感遠道恊助之誼雖據聲稱不敢邀奬實未便壅於上聞查賑捐章程三品以上人員報捐花翎需實銀二千兩該撫臣兩次捐銀四千兩核與定例加至一倍裨益災區匪淺合無仰懇天恩俯准將廣東撫臣剛毅賞戴花翎以昭奬勸出自特恩理合附片陳請伏乞聖鑒訓示謹奏奉硃批剛毅着交部從優議叙欽此○○吳大澂片再新選寍遠縣知縣鄧廷彦於光緒十八年八月二十六日到省本應飭赴新任惟查寍遠地方民情强悍素稱難治該員鄧廷彦人頗安詳惟初任人員於該處情形未能熟悉應請先生留省委赴發審局讞案以資習練據藩臬兩司會詳前來除批飭遵照俟察看漸臻熟習再飭赴任並將文憑咨部查銷外謹會同湖廣總督臣張之洞附片陳明伏乞聖鑒謹奏奉硃批吏部知道欽此○○吳大澂片再衡山縣知縣員缺查有鳳凰直隷廳同知汪沛精明練逹才識俱優堪以調署據藩司何樞臬司王廉會詳前來除批飭遵照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○吳大澂片再剿捕醴陵縣會匪出力員弁團紳前經臣擇尤保奬　奏明在案兹據署醴陵縣知縣徐　禀據團紳分省補用從九品余際盛呈該員前在所疆軍營効力於南路諸軍五次戰平邊宼案内由文廛保以從九品分省歸候補班前卽補並戴藍翎今因在籍督團協拿會匪出力開保時誤以候選從九品請免選本班以縣丞選用兹查底銜實係分省歸候補班前卽補從九品余際盛免選本班以縣丞仍分省歸候補班前卽補前來臣覆查無異相應仰懇天恩俯准勅部更正註册除將該員履歴咨部外理合附片陳明伏乞聖鑒謹奏奉硃批吏部知道欽此○○張之洞片再准兵部咨湖南綏靖鎭標中營中軍守備彭昌逹病故遺缺係陸路題補第六輪第六缺應用揀發班内人員行令照章揀員請補等因查斯缺駐紥永綏廳三角巖汎係屬苗疆撫綏緝捕均關緊要非精明練逹熟悉情形之員難期勝任臣當卽在湖南省保舉補用陞用守備班内詳加遴選查有綏靖鎭標中軍營藍翎補用守備鄧得祥年四十五歳湖南永綏廳人中武童出師四川貴州陜西等省攻剿出力疉經保奬嗣於關隴肅淸案内經前陜甘總督臣左宗棠保奏光緒二年二月初四日奉上諭著以守備補用欽此旋因陜省防剿咄力案内保奏請俟補缺後以都司儘先補用光緒四年十月二十四日奉旨依議欽此該員辦事樸誠營務諳練熟悉苗疆情形以之擬補斯缺洵堪勝任伏查湖南省保舉補用升用守備應歸揀發班補用各員内己經到標名次在鄧得祥之前者尚有田興國汪炳麟王步高李家源吳金華等五員才具均較鄧得祥爲遜均於此缺不甚相腚未便遷就擬補致滋貽誤鄧得祥雖保舉名次稍後而在營歴練有年情形亦熟洵屬人地相需飭查前在本省及他省均無叅革朦保情弊合無仰懇天恩俯念苗疆要缺准以鄧得祥補授湖南綏靖鎭標中營中軍守備實於營伍有裨如蒙兪允俟部覆到日給咨送部引見以符定判除飭取履歴咨部外謹會同湖南巡撫臣吳大澂湖南提督臣婁雲慶附片具陳伏乞聖覽敕部覈覆施行謹奏奉硃批兵部議奏欽此○○張之洞片再准兵部咨湖南鎭筸鎭標中營後軍守備劉名貴病故遺缺係陸路題補第七輪第一缺應用儘先人員應令照章揀員請補等因查斯缺駐紥巖門汛地處苗疆撫輯巡防均關緊要非營務諳練熟悉地方之員難期勝任臣查部定章程借補卽在儘先班次之内光緒十九年正月十八日准兵部咨武職借補准其續展五年限滿之後再行奏明停止惟大銜借補小缺均不得借至二級以後照所次章程辦理等語兹查有花翎儘先補用都司李攀桂年五十二歳湖南湘隂縣人由武童投效軍營於湖南貴州江西廣東等省防剿出力歴次保奬嗣於攻克排羊等處及丹江凱里各城案内出力保以都司留於湖南儘先補用同治十二年十月二十五日奉旨允准在案凱撤回籍收入長沙協差遣該員明白曉事奮勉有爲以之借補斯缺洵堪勝任與借補限制相符飭查該員前在本省及他省均無叅革朦保情弊合無仰懇天恩俯念苗疆員缺緊要准以儘先都司 
 
 

Page 14

 
 
李攀桂借補湖南鎭筸鎭標中營後軍守備實於營伍有裨如蒙兪允俟部覆到日給咨送部引見以符定制除飭取該員履歴咨部外謹會同湖南巡撫臣吳大澂湖南提督臣婁雲慶附片具陳伏祈聖鑒勅部核覆施行謹奏奉硃批兵部議奏欽此○○李瀚章片再查記名總兵余雄飛前留粤補用儘先叅將於光緒十年會辦石城縣積匪林掘頭六滋事一案經前督臣張之洞以查有派令鄕團供給兵費之事奏叅革職臣抵任後據廣東藩臬兩司查明該革員前辦此案調撥練勇經縣動用團防經費錢七百千文嗣將匪産變價抵還該叅將均未經手亦無令各鄕供給兵費等情詳經臣核明奏奉硃批余雄飛著開復原官仍留原省補用等因欽此該員歴年委令統帶廣甲等兵輪前赴北洋會同操練經北洋會辦海軍事務大臣李鴻章於遵保歴年辦理海軍出力員弁案内請以副將留於粤省外海水師儘先補用十八年三月復經北洋大臣李鴻章於直隷派出准練馬步各營剿滅熱河教匪肅淸全境案内奏請以總兵記名簡放均奉諭旨允准欽此欽遵在案該員自委令統帶廣甲等兵輪以來屢由粤馳赴北洋熟悉外海情形而於船務操練諸事悉心講求北洋西風雲沙綫尤爲明諳洵屬水師將領中不可多得之員惟查該員本係陸路人員嗣於保奬副將案内奏准改留外海水師補用自應陳請勅部註册以便將來遇有粤省外海水師副將叅將等缺分别請旨借補以資訓練而裨海疆除飭取該員履歴咨送部科查核外臣謹附片陳明伏乞聖鑒勅部查照註册施行謹奏奉硃批兵部知道欽此○○李瀚章片再據署廣東北海鎭總兵李先義禀據石城營都司德恩禀稱現年四十九歳由正黄旂三等侍衞補授今職到任以來勤愼供職罔敢少懈現因體弱多病水土不宜誠恐因循貽誤理合據實禀請開缺以便回旗當差等情轉禀前來臣覆查屬實合無仰懇天恩俯准德恩開除石城營都司係陸路部銓之缺廣東現有儘先人員應請扣留俟部覆開缺時另行揀員請補謹附片具陳伏乞聖鑒敕部核覆施行謹奏奉硃批着照所請兵部知道欽此○○頭品頂戴陜西巡撫臣鹿傳霖跪奏爲朝邑汛原設弁兵無多擬請與淳化汛弁兵互相調換以資防河恭摺仰祈聖鑒事竊臣前因朝邑縣黄河壩工保固限滿工程穩固應交地方官防守並請將朝邑縣知縣改爲管河要缺以專責成因該縣營汛原設弁兵無多所有防河兵丁或另行添募或另設營汛管帶巡防容臣咨商提臣妥籌辦理當經奏明在案現與提臣往返咨商查得朝邑汛額設外委一員馬步守兵三十一名道光咸豐年間歴次奉文裁撒現僅存馬步守兵二十名該汛本有地方之責以之兼顧河防實屬職微兵少難期彈壓查有金鎖關營分防淳化汛把總職分較大額兵亦多該汛地處偏偶事務簡少擬與朝邑汛經制外委兩相調换於彈壓巡防公事可期無悮應令該外委帶同兵丁一併移駐淳化縣改爲淳化汛外委仍歸金鎖關營都司管轄其淳化汛額設把總一員馬步守兵四十一名前因屢次奉文裁撤現在實存馬步守兵二十一名其缺額禾補兵丁二十名現擬飭令添募足額均令該把總管帶移駐朝邑縣改爲朝邑汛把總並管地方城守及河防事務仍歸潼關協副將管轄所需添兵糧餉應俟奏准再行募補起支似此一轉移間庶汛弁不另添設兵額亦無更攺地方河務均可兼顧矣臣與提臣再三商酌意見相同除鈔録該二汎淸單咨部查照外所有朝邑汎原設弁兵無多擬請與淳化汎弁兵互相調換並將缺額補足以資防河緣由謹會同陜甘督臣楊昌濬陜西固原提督臣雷正綰恭摺具陳伏乞皇上聖鑒敕部覈覆施行謹奏奉硃批兵部議奏欽此○○鹿傳霖片再臣奉命巡閱陜西營伍業將校閱過潼關西安滿漢各營臁商州興安漢中各鎭協營官兵曁分駐各防軍情形分晰具陳在案惟餘北山各營自應及時前往校閱查北山各屬連年歉收去歳春夏亢昌成災入秋霜雹迭降秋收又甚歉薄現值靑黄不接之時各屬乏食貧民紛紛請欵振撫臣此時入山巡閱自應調集各外防汛諸營逐一閱看值此籌辦振撫之際各外饑民麕聚哀鴻嗷嗷近年以來客民多往北山墾荒客土雜外良莠不齊難保無匪徒溷跡其間全賴防汛各營分布彈壓巡查以資鎭懾此時人心不定誠恐各軍一經調閱各處空虚匪類易於生心地方難期安謐加以近來糧價日增諸物騰貴雖臣巡閱所至向係輕騎减從嚴禁地方供應陋習尚不至擾累而各營汎弁兵食用值此災歉己較費重於前去歳各州縣應征兵糧多有蠲緩兵食又復不足若再紛紛調動其往返之費旅食之需更恐籌措維艱益形苦累臣與在省司道再三商酌僉謂刻值北山災歉之後各營校閱應請從緩以示體恤而資鎭靜臣查北山防汎各營平日訓練俱屬認眞尚無廢弛等弊察度近日情形從緩爲宜未敢稍事拘泥應請暫緩巡閱容俟北山秋成有望民情安靜再當奏明辦理除仍飭各營加意認眞巡防彈壓應咨部查照外所有北山營伍擬請暫緩巡閱緣由理合附片陳明伏乞聖鑒訓示謹奏奉硃批著照所請兵部知道欽此○○鹿傳霖片再陜省前因盜風日熾經各前撫臣會同督臣奏請部議會匪土匪馬賊游勇等項之外將情罪重大各犯就地正法彚案奏報奉旨允准欽遵咨行遵辦在案兹查光緒十八年冬季分據宜民縣禀獲盜犯饒麻子卽饒學才萬振魁劉幗幅方湘蝻四犯訊據饒麻子供認十八年四月十四日晚糾約現獲之萬振魁等及逃犯趙老六等一共六人分執刀械油捻撞門入室强刼袁炳貞家錢物綑縛毆戳事主雇工受傷經其父饒大興將該犯拿獲送案投首萬振魁劉幗幅俱供認聽紏上盜入室搜贓綑縳毆戳事主受傷又據宜川縣禀獲盜犯崔太兒卽袁斤法一犯訊據該犯供認於十七年四月初四日晚聽從逃犯劉老二等首夥七人分執刀械洋鎗點然油捻撞站姀室强刼趙世禄家首飾衣物拒傷事主男婦四人受傷該犯先經在外把風幫同恐嚇繼復入室搜贓一同逃至山西永和縣地方又於四月十四日聽從劉老二等夥衆攔路搶奪過客梁森等銀兩煙土衣物俵分又據留壩廳禀獲盗犯陳洸有王長森李大財王九娃金代富五犯訊據陳洸有供認於十七年九月二十八日晚起意糾約現獲之王長森等並逃犯羅姓五人分執木棒麻繩點燃油捻撞門入室强刦杜理富家衣物綑毆事主夫婦受傷王長森李大財供認聽紏上盜在外把風事後聞拿投首王九娃供認共謀爲盜臨時因病不行事後分贓金代富供認知情容留並無造意同行分贓又據大荔縣禀獲盜犯姚得白趙二羽曾得兒曾五興陸文湍秦竪人六犯訊據姚得白供認於十八年三月廿五日晚起意紏邀現獲之趙二爲等及在監病斃之陸文湍並在逃之李得聚等一共十二人分執器械油捻强刦董振邦家銀物拒毆事主等受傷趙二羽曾得兒曾五興俱供認聽紏强刦在外把風接贓秦竪人訊係逼脅勉從中途畏懼先逃事後又未分受贓物又據咸陽縣禀獲盜犯王君李五城王五城杜科兒王三瓜子五犯訊據王羣供認於十七年六月十三日晚起意爲首糾邀現獲之杜科兒等及監斃之王三瓜子並在逃之馬有功等一共七人分執刀械踏門入室强刦任世保家錢土衣服首飾綑毆事主受傷李五城供認在外把風瞭望杜科兒供認聽糾行刦入室搜贓到案後供出首盜王羣逃逸限内拏獲王五城供認臨時患病不行事後分受贓物各等情由該廳縣等先後禀報隨經批飭西安府知府文啓同州府知府賀爾昌漢中府知府劉子銓延安府知府馬紹訓署鄜州直隷州知州吳銘訓分别提犯覆訊供情俱各相符照章議擬請示前來臣查該犯姚得白王羣爲首起意糾夥持械行刼拒傷事主實屬兇盜罪魁萬振魁劉幗幅方湘南崔太兒卽袁斤法四犯共係聽糾持械行刦入室搜贓拒捕趙二羽曾得兒曾五興李五城四犯聽糾同行在外把風接贓瞭望俱屬同惡相濟厥罪維均以上各犯首夥共十名臣己與督臣照章批飭一併就地正法傳首犯事地方懸杆示衆以昭炯戒陳洸有王三瓜子在監病故仍應照例戮屍餘犯陸文湍中途患病未行事笔分贓罪應擬遣業己病故應毋庸議王長森李大財聽糾上盜在外把風惟事後聞拿投首罪應擬軍王九娃王五城臨時因病不行事後分贓金代富知情容留並無造意同行分贓均罪應擬遣己飭各該廳縣照章分别年限鎖繫巨石期滿察看情形分别辦理秦竪人逼脅勉從中途畏懼先逃事後又未分受贓物由該縣取保省釋饒麻子卽饒學才係屬首盜律應斬决惟經其父饒大興拿獲送案出首杜科見聽糾行刼入室搜贓亦應斬决惟到案後供出首盜逃所於限内拿獲應分飭該縣照例擬辦逸犯趙老六等分飭嚴緝務獲另結所有光緒十八年陜西省冬季分情重匪黨照章懲辦緣由謹會同陜甘總督臣楊昌濬附片具陳伏乞聖鑒謹奏奉硃批刑部知道欽此 
 
