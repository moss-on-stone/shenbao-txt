# 1881 - 180 - 4902938

 

Page 1

 
 
[書滇撫奏叅刑知縣後]  
　　刑訊爲居官惡習以其無聽斷之才而欲藉刑求以成招供也然猶曰犯供狡展或恃事無佐證及同案之人未就全獲不能指認則　其刁頑之性以朦蔽官長冀避重而就輕免於死罪於是　之者不能不偶用嚴刑以逼之使承而後可以定獄也顧亦惟命盜案件則然且惟命盜案件之確係正凶首犯始不防　用之若命盜案之有　矜疑或係仇陷或由差捕播弄妄　到案者雖案情重大而亦不可造次也今　執一平民顚撲於公堂之上官則以威勢恐哧役則以語言騙誘呼　則鞭杖交施剖辨則吆喝萬狀押歇之內肆荼毒而　供三木之下乘昏暈而畫押直使無知之人頓罹殺身之慘皆官以刑訊爲得計而差捕等乃縱惡於下也爲人上者不此之辨而猥曰命盜重案必用刑訊然則何人而非正凶首犯乎而况尋常控案並非命盜重情而亦以刑訊爲能也昨報載邸鈔有滇撫杜中丞奏參江川縣文令提訊李九高魯萬全王玉印等控告夫馬一案將三人實傷致斃等情此則毒痡酷虐全無人理者　乃觍然民於民上乎夫此案控告夫馬卽此三人爲原告也原告之人非控人情罪重大訊係誣妄然後反坐此外無論何事决無可責之理蓋控情不實是爲挾仇妄陷其情固不可恕若尋常控案或戶婚田土錢債細故則雖所控皆虛而被控之人並無大罪則收狀之後飭差查覆而並無影響或傳集質訊而立　虛誣則亦惟是批駁斥釋而已尚不能坐原告以誣而反責之也而况其未必誣也此案所控夫馬其案情不知何若大抵爲官派差使供億煩苛或縣中差僕有苛派需索等事因而呈求减免抑指出　差人姓名而欲官之懲禁之耳此種控詞或者刁民逞其伎倆與辦差人爲仇亦未可知然卽使事出無因而官又欲袒庇已之差僕則不予准理可也當堂斥退亦可也何須乎行責也乃竟責之而又斃之噫是可　也孰不可忍也今之稱能員者比比矣嘗見州縣到任例應點卯巍坐堂皇集衆書役而諭之曰本縣在某任時嚴馭羣下每笞一人則板以千計必令皮開肉爛而後已爾等知之否本縣之於爾等豈若前某縣之慈祥也夫書差舞文情殊可惡假令　榜人員而又係初任則羣　揶揄必至四境不治訟案山積盜賊縱橫矣若一令到任而有老虎之綽號剝皮之美稱衙中人先爲胆落　新宰嚴明未可以嘗試也然數千之板以之責差保等人則懲一儆百或者奸蠧之風可以稍　若百姓豈堪受此重刑哉李九高等以差徭煩重控訴下情其詞中所指　大抵觸怒該令　被重責先後以死固属禍由自取然李九高等尚非奸猾之書役可比卽不能以尋常原告視之亦止可畧予掌責以儆其言語之冲撞控情之冒率斷不得遽予重責而使因傷以死也該令文　係何年何月到任具前曾補某　署某事無乃輕心處事盛氣陵人亦旣習爲慣常漫不自察故於此案有不暇問其事爲何如事人爲何如人者然就此論之其平日之意氣凌轢擅作福威可知矣州縣爲親民之官一方之　亂係之若此令所爲幾何而不驅其民於死也雖然州縣之才不才由於　官之知而任之人情巽懦拘謹其著於外者必且悃愊無華若文令之不惜民命高坐堂皇以肉鼓吹自娛樂者其人必矜外觀而於旅見上臺時更覺圓通周到噫今之長官誰不顧其屬員之皆有才者然而得文令其人則殃民實甚矣雖登白簡庸有愈於三人之性命也 
[總統受傷]  
　　○本月初七日倫敦發來電音云美國總統爲一狀師名奇篤者用洋鎗轟擊受傷甚重電信甚簡未悉其詳然該狀師亦可謂悖逆不道矣 
[澳員獲盜]  
　　○前報曾述德國帆船由香港至厦門中途被盜刦去洋一千元後經德員派兵船往查迄無查獲兹悉該盜已在澳門爲西洋官獲住卽將該盜解交華官審辦至如何訊辦之處容再探錄 
[賭規誤期]  
　　○前報載澳門闈姓賭博其承辦之人出洋一百萬零一萬五千元業已拍定兹聞銀已及期未見交出澳官卽將其人拘禁監中聞拍定之人係西人在香港作賈者現悉已有銀洋匯到一俟銀兩交淸當不難將人保出也 
[棉包浮海]  
　　○前數日有英國兵船名歇爾特來克由上海至香港駛出洋面見有棉花包甚多隨流而來輪行頗爲阻碍意殆裝棉出口遇有危險之處將棉包拋棄海中或因裝棉過重以致船遭翻溺致棉包浮沉海面均未可知該船卽將棉包打撈其輪間與船之兩旁均打撈凈盡始得開行云 
[津郡瑣錄]  
　　○天津痘疹盛行卽已種者亦有復出往往因劇而死亦幼孩之一阨也乃日間有不由痘疹而亦斃孩提兩命一沈麻子之姪其叔蓋撑太平船者父母俱亡相依叔嬸麻子無子以姪承祧彼蓋兩房只此一子現已長成出就外傳矣船泊老君堂一日放學方回飯畢如厠一不及防失足落水載沈不見載浮遂　波臣爲伍其一居東門城脚該處蓋多板廠界木爲板向於門外隙地奏工一日植木門前綠地脚未穩墊之以板詎該童家正乏薪携筐沿途拾取木屑至該木前抽板入筐木隨之倒一時腦漿迸裂血肉橫飛當卽斃命又上月　三日禮拜西國兩水手在紫竹林因醉鬥毆其一身被鱗傷血肉模糊不堪寓目凶手由巡捕縶之以去時街隣謂受傷者萬無生理詎送醫院後據稱尚無致命處當無大碍云凶手就獲時被西捕之荼毒亦難堪矣 
[操練認眞]  
　　○江右撫標三營惟城守另有派駐汎防弁兵若干餘無營理汎地之責屯紥省垣日以操練爲事故向稱勁隊今春因雨水過多未便演習各技近日天氣晴朗卽經各營官派定日期一四七洋槍打靶下午籐牌二五八洋陣開火逢三馬廠下午小牌洋陣逢六步箭逢九洋陣及三疉槍逢十三營合操經制大陣衝轟刺擊之事逐日皆有則其步伐之熟技藝之精可知也於此見中丞之留心武備各官之實力任勞惜省外營汎以及各練勇水師不能如省中之什一耳 
[章門市價]  
　　○刻下土絲上市錢價稍長每九五扣銅錢一千可兌紋銀六錢洋銀一兩祗能兌九五扣錢一千五百一二十文油米亦畧起價茶油近售四兩四錢零上白米一兩六錢零貨則不　惟裱芯紙張貨不甚足故錫 
 
 

Page 2

 
 
箔近日每萬張長價約三兩云 
[拏辦惡棍]  
　　○浙臬孫稼堂廉訪官浙兩年勤政恤民安良除暴其善政登諸報章者幾於書不勝書近又聞武林門外各鋪戶議公製萬民繖德政牌献諸臬署查厥緣由則以拿辦積惡封閉船行一事無不感浹肌膚云據聞湖墅夾城巷內有但順隆船行開設十餘年數歲前有江北人雷正　以與行主爲鄕親投之作夥頗相契合嗣行主物故繼起無人雷執掌大權肆無忌憚初盜其妻繼覇其業一槪據爲己有雷本係砲船勇長繼入大營爲哥老會中著名人物後以犯案當誅逃避之杭不期得此奇遇雷自稱軍功保舉每翎頂輿馬而出而魚肉平民異常驕橫其行中恒有游勇乃來歴不明之人往來躭擱莫敢過問蓋雷於城外炮船兵弁非屬同鄕卽係舊識情好甚密卽城中各哨官外委以及衙門差役多相結交而於臬署中尤爲熟悉曾有假造傳票一事人皆側目切齒而未敢輕於發難前月城中興忠巷某公館失竊計首飾及巨價衣服約共值八百餘金次日報知坊捕　圍細看並無賊之出入痕跡經官飭緝亦無下落後爲遷善公所紳董陸君訪知爲外來積賊李阿小所竊李向住但順隆行藉爲窩贓之所翌日陸紳帶同巡役至湖墅傳喚地保令其同往姑先一探是日雷適在行見保等至頗爲疑異及聞其訪尋李姓心已了然登時翻臉大罵謂何物狗奴敢來混闖若再饒舌立送臬署杖折汝脛該保婉答之曰淸查保甲乃臬憲委辦之事行棧客店亦在查問之例安得開口卽罵雷聞之愈怒拍胸曰臬署中誰不識我爲雷某者旣奉憲委可請委員來我與同去見大人如何該保未及回答陸紳囑保同去私問雷於臬團中有何門路敢爲此言保謂聞臬署某巡捕爲雷之譜兄又某六爺頗有權勢均與雷爲肺腑交又雷胞弟爲署中某幕友僕極見信任故屢次送人如響斯應此外則不知也陸託人至臬署探聽果與保言符合乃先邀集城外各紳袊細商衆皆眦裂謂此惡非君不鋤我等願共助之陸又邀在城各紳商議衆亦許公禀廉訪請辦先絕其援陸歸告委員李君亦力贊其議次日李君親赴臬轅將雷某所爲備禀廉訪不期廉訪早訪聞其人其姓名已列訪單今聞李言有假票窩贓等事愈加震怒遂諭李丞設法密捕以防漏網李奉諭而退廉訪卽查署中誰與該棍交好勿貽後悔闔署凛然自此遷善所中絡續獲到該行窩留之賊十一名李君訊明後盡押內號一面佈置停當李君親書拿人牌面交陸紳往拘陸乃帶隨身巡役兩名另於公所中選壯勇十二名又至武林門毛弁處借其精悍剽捷巡勇二十餘人一同出城盡在該行之前後左右埋伏只帶隨身兩役及地保直衝入行雷適從內出陸一聲喝拿卽將雷當胸一把揪住兩巡丁隨各將雷之兩手抝轉從後反縛橫拖倒曳而出至門外一聲暗號則壯勇數十名驟起一律短衣執洋砲挺短刀排列兩行見雷已拿住一齊簇擁而去行中見此情形驚駭失措及知爲公所中所拿急通信砲船思爲刼救之計詎知砲船人至而雷已送入臬署矣雷甫拘到而遷善所李君及城內外各紳之禀相乘而至廉訪遂將該犯發交遷善所訊鞫卽飭在所押禁再行重辦雷至所大發咆哮直言挺撞李君取前獲之竊犯同質始能屈服然李阿小則早已遠　其竊贓僅於雷家騙出衣服八件當雷被拿之初其家人忙致信於其弟弟乞救於某幕友某叱之曰此事大人早有嚴諭誰敢多言汝何不知輕重　至某巡捕等皆以有假票一事上千憲怒各人圖卸之不遑何敢攖咎迨雷發　所中而各營弁各同鄕請託之函不下數十封李委員皆婉詞答復云不敢以鄕情廢國法也蓋李亦江北人與雷同鄕故云旋奉臬憲飭將該行封閉提犯嚴訊并憲示一道飭往該處實貼曉諭軍民是以湖墅居民歡聲雷動無不頌廉訪之明威而因有此献傘献牌之舉也憲示錄左○浙江按察使孫爲曉諭事據遷善所委員李丞面稱據仁和　都地保任烺趙榮禀稱查有江北人雷正　因案逃避來杭依其鄕親但順隆船行作夥但順隆故後雷正　卽據爲己有行內常有冒充營勇等人進出皆不知名姓膽敢假造臬憲傳票傳人被陳阿二等識破收得　交伊　每次客船及航船失竊破獲掉白匪類投送者均爲雷正　出頭恐嚇强將竊賊縱去去年冬防伊等至寶慶橋茶店見坐有識面竊賊數人而雷正　亦在其間因未知底細不敢捕拏理合禀明附呈假傳單一紙前來卑職當將該犯拏獲提同前獲竊賊二人質訊該犯俯首無辭細閱傳單錯字甚多不成文理顯係該犯假造希圖訛詐除將該犯覊押遷善所訊明窩賊情形禀請核辦外應請將該行封閉以便查起贓物等情到司據此查雷正　卽阿九前在湖墅頂開但順隆船行專以窩藏竊賊爲生有害閭閻本司訪實後卽欲飭拿間卽據該處地保據實禀經李丞拿獲該犯訊明窩贓屬實殊爲不法除飭將該行封閉並提犯嚴訊究辦外合亟出示曉諭爲此示諭軍民人等知悉嗣後如有不法之徒冒充營勇結黨橫行假造各衙門傳票朦詐鄕愚或窩盜分贓者許被害之家及街隣坊保立卽扭送來轅訊明究辦以安良善而淸盜派本司嫉惡如仇此等匪類爲害地方一經捕獲定卽盡法懲治决不姑容爾等切勿畏懼隱忍甘受欺凌各宜遵照毋違特示 
[江西官報]  
　　○藩憲牌示署吉水縣縣丞陳廷元據報病故所有印務以從九馮星階署理 
[借端索費]  
　　○禁開烟館原地方官之善政然挑烟膏店要不在禁例也乃近聞本埠有一種痞棍胆敢揑造官票冒稱某廳等差役專在新碼頭一帶向挑膏各店按戶勒索稍不遂意卽誣其私設燈榻百般恐嚇最慘者莫如某小膏店遭其訛詐逼將親女鬻去以身價了結其事夫痞棍與衙蠧眞僞固難驟辨但官憲之良法美政豈容若輩藉此訛人良有司允宜亟爲嚴查勿使奸人得售其計也 
[軍門來滬]  
　　○統帶武毅等軍福建陸路提督唐軍門由江陰乘民船來滬前日祗埠其節麾暫駐法租界吉星公客棧幕友及隨從人役共有四十餘人聞軍門不日卽須起程赴都云 
[斷繳工洋]  
　　○馬夫名張百林者於本月初九日至英按察司署控告鴨卜祿馬車行主欠西歴二月至三月工洋九元未付請爲追給該行主稱欠伊工洋屬實但以西歴三月初八日該馬夫駕車出外不知當心致馬逸去馬車被損需修費銀三十五兩又碰傷東洋車兩乘均應出銀賠償况該馬夫自初八以後卽不到行隔有數日始來索取工洋彼時若該馬夫小心駕馭决不至有此失故將工洋扣起未付按察司詢該馬夫何以前不控告至事隔數月方行呈控該馬夫供因爾日馬逸壞車我之右手中指亦致受傷醫治一時未愈以故遲遲且曾向彼索取工錢伊總延不付給故請追給按察司復問該行主雇用馬夫有無合同言明壞物須令賠償字樣答言無之按察司乃斷令該行主將工洋繳案并繳訟費至壞車一節可自至會審公堂控告限一禮拜內俟會審公堂如何訊斷再行給領可也 
[失婢尋回]  
　　○英租界南晝錦里某大家失去女婢一名年約十六七歲旋訪知婢被虹口某洋人之細崽誘匿往尋得見當將婢等交捕其主人不欲送官究辦將婢領歸事隨寢息云 
[時症可懼]  
　　○本埠近日天氣忽慹忽凉人易受寒故患急病而死者時有所聞前日一洞天地方之寍人某夜半起寒慹翌晨卽斃又販賣古玩之太倉人某及滿庭芳街某客寓中之寍人某均以急病身亡情形相似又前日薄暮英租界石路中萬生酒舖有住居虹口之某　在彼飲酒忽瞑目倒地牙關緊閉淹淹就殆時適體仁醫院華醫陳君春華亦在彼飲酒急用西藥滲入甲之鼻孔立卽蘇醒隨經其友人雇車 
 
 

Page 3

 
 
送歸當有人以甲症詢之陳君曰閉氣也今其竅已開可保無虞矣聞甲歸後甲屬無恙其得遇陳君誠爲大幸也 
[竊案移縣]  
　　○前述法租界萬安樓客棧寓客趙松泉失竊銀洋物件以同棧客湖北人周鼎之吳友才形跡詭異交捕送法公堂審訊疉次追比而周吳兩人堅不供認又以未獲贓證以致案懸莫結現因周鼎之在押染病法捕頭昨將周吳兩人復解公堂請示翁太守飭將該兩人移縣辦理又傳到萬安樓夥余雲軒着其取該兩人在棧物件檢點開單送縣候騐云 
[惠等翳桑]  
　　○寗波人張阿元來滬尋親不遇流落滬北飢餓就斃倒於街頭法巡捕見之雇車載至捕房送法公堂請爲安插中外官見此情形同深憫惻先遣人給以茶水又買餅餌食之然後飭送仁濟醫館調治着爲換去衣服昨日又傳到公堂由罰欵內提洋兩元以一元令買寍波船票附搭回籍一元與作零用張阿元免作餓殍得以回籍者惟翁太守白繙譯之惠翳桑之報或在異時而澤及窮途可風世矣 
[繳洋領物]  
　　○和尚拆梢一案其被告蓮峰慶持之物件一併起入捕房擬俟拍賣得資以償洪悅來客棧　押之欵嗣因慶持求免拍賣稱情願措還押洋太守俯准所請今慶持已將洋十元繳到捕房領回物件法捕頭携洋至公堂由中外官傳到洪悅來棧夥給領完結 
[病犯送縣]  
　　○本年春間法租界東興聖街同和客棧中有紹興人鍾福山假托奇術陰行竊騙經人告發搜出贓洋除將洋元充公外鍾福山懲責枷押在案今押期未滿而鍾患噎症食不下咽昨由捕房解至公堂請示翁太守飭卽送縣處置云 
　　○初九日報列查問借衣一節法包探奉諭至西門胡姓家查問乃一老婦出應謂子不在家借衣之事屬實我初亦不知乃媳婦年輕不識事私下借與者包探據情回禀昨日胡光鳳又偕妻袁氏投案太守卽將衣當堂給領胡光鳳尚嘵嘵瀆禀稱被拘受辱太守謂誰令汝張頭探腦形同鼠竊巡捕職司查緝見有可疑自應傳問毋得多瀆叱退按此案胡光鳳初供不知妻氏主人之姓卽此已屬可疑况包探往查僅得一老婦出認未見家主此中或尚有不實也 
[光緒七年五月二十八日京報全錄]  
　　宮門抄○諭旨兩道錄前○發抄　旨五道○吏部寳等　奏遵　旨查明官員被叅各欵摺○雲督劉　奏叅革各員紳監追摺○鄂撫彭　奏請援案改獎摺○都察院宗室麟等　奏爲請　旨摺○五月二十八日禮悅宗人府欽天監侍衛處値日吏部引　見十三名○恩麟假滿請　安○劉緒謝稽察宗學　恩○禮部奏　萬壽禮節○倉塲奏漕船五日回空○德椿遞遺摺○召見軍機○皇上明日卯正至　觀德殿行禮○發抄　李鶴年奏糧鹽道麟椿調補南汝光道奉　旨吏部議奏欽此○譚鍾麟奏候補道黃文澄等期滿甄別奉　旨吏部知道欽此○又知縣陳其昌委署安吉令奉　旨知道了欽此○岑毓英奏威寗州屬被淹荒田請暫豁丁糧奉　旨着照所請戶部知道欽此○又守備宋定元因瘋自戕奉　旨該部知道欽此　○○軍機大臣大學士管理吏部事務臣寳鋆總理各國事物衙門大臣前任吏部尚書臣毛昶熙謹　奏爲遵　旨查明官員被叅各欵恭摺具陳仰祈　聖鑒事竊臣等於光緒七年三月初八日奉　上諭御史徐克剛奏上駟院堂郎中廣善與上駟院卿尚宗瑞往來營私蒙古王公呈進馬駝廣善令筆帖式安吉俊良索取銀兩並將口分按三成扣留賄嘱尚宗瑞不催交翼變價以冀冒領口分又各圈應領豆米安吉俊良說明扣頭然後分給種種需索物議沸騰請旨查辦等語着派寳鋆毛昶熙確切查明據實具奏欽此臣等悉心查閱當復遴派章京司員等隨同臣等逐欵說查內如廣善令筆帖式安吉等勒索銀兩扣减口分各節皆須各廐長切實供吐方能水落石出當卽傳齊各圈廐長文連等十六人臣等連日督飭司員一一訊問一面行文上駟院內務府調取檔案各件以憑查核如原叅廣善令安吉等按馬駝索取銀兩一節據文連等供各處呈進馬駝均由堂官騐收後當塲分交各圈領回餧養安吉等無從索取銀兩伊等亦毫無花銷其所叅講明口分均扣三成方將馬駝給領豆米說明扣頭然後給領各節據文連等供向來應領草束等項均係折價　例有扣三成二成一成半以資辦公之用並非格外加扣領取米豆向係伊等赴倉親自領用亦無扣頭等語查上駟院則例應購草價有存留三成採買靑草存留二成一成半以備雜費之用各條與所供相符又原叅此項馬駝歴經商明交翼變價此次不催交翼以冀冐領口分一節查上駟院存案每年四月十二月兩次將各圈所餧馬匹一律均齊有口老殘傷不堪餧養者於奏明後行文左右兩翼領去如有倒斃著落各廐長賠銀由兩翼交廣諸司收有歴屇均係照例辦理上年十二月均齊後奏明口老殘傷馬十六匹當經行文左右兩翼迄未交該衙門亦無咨催兩翼　移是不催交翼以兾冒領口分自屬可疑當經嚴詰各廐長所有殘傷馬匹自從均齊以後是否開除口分據供一律開除該衙門右司有案臣等猶恐各廐長扶同揑飾當經行查兩翼旋據咨覆因無傳領日期是以未領復經調查右司報銷各册詳加核算口分實係開除其未冒領尚屬可信旣未冒領口分則不催交翼該郎中似無　用其賄囑訊據廣善供現因另案查質未經常川到署當差與尚宗瑞並未時常往來等語各供均亦相同據尚宗瑞呈遞親供實無營私情事安吉乖亦稱均不知悉以上各節臣等再四查究均無岐出各供詞亦矢口不移應卽擬結查此案上駟院郎中廣善與上駟院卿尚宗瑞往來營私並令筆帖式需索尅扣各節查明均無確據該御史所奏應請毋庸置議惟廣善在上駟院當差尚有另案待質安吉亦被控有案此次又與俊良均被叅奏若仍令各該員在該衙門當差誠恐別滋貽悞相應請　旨將郎中廣善筆帖式安吉俊良分別開　撤去差使均毋庸在上駟院行走交內務府大臣隨時察看酌量辦理如有別項劣跡仍行據實嚴叅各供存案調到卷宗分別發還所有臣等確切查明緣由謹據實具奏是否有當伏候　聖裁謹奏奉　旨已錄○○雲貴總督　劉長佑雲南巡撫臣杜瑞聯跪　奏爲查明勸辦滇捐欠繳捐項各員紳請　旨叅革監追以重公欵恭摺具陳仰祈　聖鑒事竊據雲南捐輸總局司道會同署布政使 
 
 

Page 4

 
 
李德莪詳准湖南滇捐淸查局江西卽補道陳鳴志咨開　文停捐以來所有各分局欠欵數萬有在捐生者有經手員紳公虧者勢不能不權其緩急通融辦理以收全効並用徐圖蕆事免致功虧一簀無如事經的餘其稍知自愛者屢經嚴札飛催尚知力圖完解其怙過不悛者一任三令五申仍復藐玩如常業將試用訓導楊燦然等詳請奏叅監追在案兹查有廣東候補知府王雲湖北人欠繳銀三千一百三十五兩五錢四分五品銜升用知縣江西候補縣丞譚經遠湖南長沙人欠繳銀六千三百三十八兩四錢七分欠照二套候選通判前寶慶府學訓導羅振鉞湖南善化縣人欠繳銀二千一百七十六兩三錢七分欠執照十二張知州銜候選知縣蔣鴻烈湖南衡州府淸泉縣人欠繳銀九百五十六兩一錢七分候選從九品陳春元江西人欠繳銀一千一百兩零五錢三分湖南試用府司獄王桂森順天大興人欠繳銀六百四十二兩九錢二分欠繳執照七張廣東試用鹽知事唐紫峯衡州府淸泉縣人欠繳銀七百十三兩七錢三分以上七員紳共欠銀一萬五千零六十三兩七錢三分萬不敢再請展延虛糜費用事　　國帑豈容任其虧空惟將欠繳捐銀並照紙各員紳銜名籍貫數目據實開摺詳咨轉行各該員紳士等本籍地方官查追家產備抵如能定限完繳准其開復等情由雲南捐輸總局司道詳請奏叅前來臣等覆查無異相應請　旨飭將廣東候補知府王雲江西候補縣丞譚經遠候選通判羅振鉞候選知縣蔣鴻烈候選從九品陳春元湖南試用府司獄王桂森廣東試用鹽知事唐紫峯均行革職除咨兩廣湖南湖北江西各督撫飭司轉飭該各地方官勒限監追如果依限完繳再行奏請開復外謹合詞恭摺具奏伏乞　皇太后　皇上聖鑒訓示謹　奏軍機大臣奉　旨着照所請該部知道欽此○○湖北巡撫臣彭祖賢跪　奏爲前辦晉捐出力人員請援案改獎恭摺仰祈　聖鑒事竊照前准吏部咨議覆山西撫臣曾國荃保奏兩湖勸辦晉捐出力各員一摺單開知府用本任湖北保康縣知縣熊鑾請俟補知府後以道員用與章程不符應令另核請將又准吏部咨議覆山西撫臣曾國荃奏續查兩湖辦理晉捐出力各員一摺單開運同銜湖北補用知府孝感縣知縣蔡炳榮請俟補知府後以道員儘先補用查無知府升案應令詳細聲覆到日再行核辦各等因當經轉飭遵照去後茲據　司王大經詳稱本任保康縣准調鍾祥縣知縣熊鑾本任孝感縣准調江夏縣知縣蔡炳榮該二員勸辦晉捐保案旣　吏部議駁擬請改獎各予隨帶加三級至蔡炳榮知府升案係於光緒三年署漢陽縣任內因江漢　徵收洋稅出力彚案保奏俟　同知直　州知州後以知府補用吏部核議於四年四月二十七日具奏奉　旨允准有案等情詳請查核覆奏前來臣查上年湖南撫臣李明墀奏勸辦晉捐出力人員遵照部議查明覆奏案內有湖南候補知縣呂懋賞原保俟補直　州後以知府用經部議駁奏請改獎隨帶加三級奉　旨允准在案今該　司所請鍾祥縣知縣熊鑾孝感縣知縣蔡炳榮各給予隨帶加三級之處事同一律相應仰懇　天恩飭部核准獎叙俾昭激勸謹會同湖廣總督臣李瀚　恭摺具陳伏乞　皇太后　皇上聖鑒訓示謹　奏軍機大臣奉　旨吏部義奏欽此　○○　察院左都御史臣宗室麟書等跪　奏爲奏　聞謂　旨事據安徽童生薛伯倫以糾殺四命串捺埋　等詞　臣衙門呈訴臣等公同訊問據薛伯倫供年二十一歲穎州府毫　　　童服兄薛伯林於光緒二年閏五月十八日因周士習以伊代種豆苗犁毀尋向被毆卽行逃歸周士習糾領周宏淵周長欽等各持刀槍直撲該村將薛伯林薛克仲扎傷　命彼時童父薛茂犖與服兄伯謙　至庄後周宏淵復挾前控從匪之仇一併札傷殞命控州驗明屍傷在案周宏淵周士習潛逃未獲周土　周和尚等獲案迄未詳辦迭次上控批州嚴究任催延玩嗣周宏淵聞姪長修被獲始投州案因賄串舞弊案擱數年之久伸冤無期情迫來京瀝叩等語餘與原呈大略相同臣等資該童薛伯倫呈稱伊服兄薛伯林　周士習犁毀　苗尋向被毆逃歸後周士習糾領周宏淵等將薛伯林薛克仲札斃並挾伊父茂犖服兄伯謙控匪之仇一併札斃控州騐究正兇未獲餘兇未審迭經上控皆因賄串捺擱久未伸冤等情控　慘斃四命舞弊案延如果屬實亟宜　究以　兇殘謹抄錄原呈恭呈　御覽伏乞　聖鑒訓示再據該童生結稱在本府控告二次巡撫衙門控告三次均未親提　併聲明謹奏奉　旨已錄 
[撫轅抄]  
　　○六月初五日通判秦耀奎禀見　局並甯郡封船差　署錢塘縣湯禀知奉藩司飭知蒙憲恩加考題　平陽縣缺禀見叩謝　運副王瑞　禀知運司委督會查甯屬　缸　叩謝　通判秦大奎禀見銷海運滬局甯郡封船差　轅下文巡捕補用縣丞王狂鼎禀知藩司飭知咨補　水縣　而　　從九品陳振　由京騐看來　禀到 
[上海老德記白藥粉戒烟效]  
余年三十餘氣體素强向無疾病自安現金臺櫶署同菴諸友讓吸洋烟始吸則精神充暢較勝平時繼則偶因勞乏隨吸幾口便覺忘倦不疲漸至上癮夜不成眠書不思食邇年來肢體委頓直若僵蠶面貌枯蕉己同死木親友久别相逢莫敢相呼鏡影自窺回憶實深回恨覓成方而戒癮不數日卽艱苦難持求奇法以斷烟甫經旬易生他患是有必戒之志苦無必戒之方日就因循受毒益甚同治十一年承海關總税務司摯意殷拳爲購老德記戒烟新藥得白藥粉一種予初以此藥來自外洋恐涉覇術未敢輕嘗嗣以烟膏不繼飭价代購於市値大雨价阻未歸一時癮發神情抑鬱多怒寡言涕涙交流冷汗遍體有强忍片刻而不能之勢無己思及總榷購贈之白藥粉用温水冲服三包姑試其可禦癮否乃甫飲入肚便覺臍間發喛漸至周身舒暢精神頓勝於先較吸鴉片烟强足百倍因之入夜又冲服一次及次晨大外爽利食量倍增氣體充足眠食安飽爲吸烟以來得未曾有遂從此服白藥粉而不復吸黑土烟矣予每日吸烟三次每次需烟一錢餘初服白藥粉日需九包月餘每日减至八包又月餘减七包半年後遞减至一日兩包後立志保身得二百一包久之脫然無累亦未因此而生他患噫近時各賣戒烟藥幾徧寰地售藥非參茸熱味卽烟灰爲主空受一塲苦楚久則戒而復開兩次三番烟癮更長甚至多年大癮以茶膏等藥限日强斷因而廢命者均屬可虞洵不如是白藥粉一種登時冲服登時卽不思烟旣無後患更不復萌心癮盖不受苦楚不受磨難自不致半遂而頓改初心也惟减藥之速遲則觀乎保身之久暫達者自明其理予因身親所歷特誌類末於茲實爲斷癮者指津梁非爲售藥者大標榜也願有志戒烟諸公咸渡迷津早離苦海予之言豈無裨於世者光緒二年月日北平復甦人自誌右信係由海關總稅務司轉寄於本藥房故錄之以呈衆覽緣本行戒烟藥粉僅專治烟癮一病於他疾無所見效且戒烟藥原爲本行所創製馳名遠邇巳有多年此後各藥雖林立而類皆假仿本行之方旣少靈騐而反或有害身之虞　各貴客其愼之爲幸故凡買戒烟藥粉務期查明包子須有老德記圖書印其上始可深信無誤每六十包計價一元正光緒三年新正月日　　上海大馬路老德記藥房告白 
[禮拜三拍賣]  
准於禮拜三十點半鐘在本行內拍賣　大小玻璃盆　各色酒盃　酒瓶　外國信封　信紙　檯椅　床廚　一應畫鏡等什物不計此佈隆茂行啓 
[禮拜三拍賣]  
啓者本行於禮拜三卽六月十一日十點鐘在本行棧內拍賣各色雙鳳小呢各色雙鳳人馬羽毛馬頭嗶嘰漂布洋紅布等餘貨不計如貴客合意買者請至時來棧議價可也此佈六月初十日怡和洋行啓 
[禮拜三拍賣]  
茲於十一日兩點鐘在義記棧房拍賣海馬色呢漁翁松鼠綠獅綠鳳綠鵲綠魚獅旗洋紅布十磅福壽雙全市布殘漬人面孔雀表牌洋紅布等貨預特佈聞裕盛洋行啓 
[禮拜三拍賣]  
啓者於今日十點半鐘在本棧拍賣ＬＢ靑鉛五十墩倘各　寳號合意者請來面拍可也此佈　成大行 
[禮拜四拍賣]  
啓者本月十二日卽禮拜四十一點鐘拍賣路燈ＧＧＭ羽毛ＧＧＬ嗶嘰人鎗小呢六磅七磅八磅四雙人藍人鎗洋房紅人鎗原布九磅十二十磅十磅十二紅人鎗藍人鎗五彩人鎗市布六十四七十二缐藍雙路燈紅雙路燈漂布十四磅冲花旂人頭粗布七磅八磅藍人鎗紅人挺市洋標尺六美人元絨等貨特此佈聞六月初七日元芳行啓 
[禮拜四拍賣]  
啓者本行於十二日兩點鐘拍賣　新式吊燈　大二號燈筒五十箱　一二磅牛油十箱　皮酒　搖鏡　手照鏡　斧頭　磁茶式　面盆式　花籃　花瓶　畵鏡　絨缐　表架　各式能走耍物什貨不計此佈亁泰行啓 
[延請主筆]  
新加坡現欲開一新聞紙館敦請主筆先生一位如有願承此缺者請到小東門外洋行街興遠棧內面商可也 
[失票]  
今有廣豐洋行本棧單第二百四十一號計存　３７３，８７大呢一箱該棧單遺失以向前途言明作爲廢紙望　各寳號切勿收用盤記謹具 
 
 

Page 5

 
 
   
 
 

Page 6

 
 
   
 
 

Page 7

 
 
[保險洋箱出售]  
JC　W。LORD。BIRMINGHAM。 
茲者本號現有外國新到保險洋箱出售其欸式最及雅緻鑰匙巧妙倘蒙諸　客欲購者請至小號面看可也六月　日老順記啓 
[收買古錢]  
茲有末司靴司不惜重價購藏歴代古錢欲售者望在九點鐘以前送至四馬路義記洋行帳房可也 
[呂宋發財票]  
今英七八月票全張六元分半亦可　蒙購者遠處由局寄上洋棋盤街四馬路分設漢口洋街發兌元號行啓 
[漢口恊記呂票出售]  
今有英八月份票出售每張六元半票三元得彩卽付現洋賜顧者請至招商局對門太古仁行內並無分出 
[泰記呂宋票]  
今有英八月份發財票出售每張六元分售半票亦可貴客賜顧請來購取如遠處均由信局寄購原班卽奉開設棋盤街北口此佈 
[發財票]  
今有英八月份發財票出售每票價洋六元貴客賜顧請速來購取可也專此佈聞棋盤街口同芳茶居對門獲利洋行啓 
[廣豐呂宋票]  
英八月發財票出售每張六元分半亦可本行並無分出如遠客由局寄購務祈指明信到卽奉並祈細認圖章以杜假冐四馬路廣豐洋行啓 
[精刻書籍]  
唐李翱孫樵皇甫湜三大家文集二元黄氏字詁一元原刻任渭長先生畵像於越先賢高士傅三元紅樓夢圖詠三元京板庚子消夏記二元重太紙水道提綱二元兪蔭甫撰石台仙館筆記六角白紙一元孫氏說文一元白紙一元四角鄧石如篆文四角翠薇山房數學二元七角務民義齋算學四角數學拾遺二角五分輿地經緯度里表四角五分開方說附少廣　　四角常熟原板白紙三國演義二元小石山房印譜二元京板策學淵萃二元五角白紙原板　史駢言五角　　上海三洋涇橋讀未樓啓 
[新出學詩要覽]  
是書乃便於童蒙做詩作對爲初學之要領也每本一角古文資鏡四角沈二樂文稿二角兪蔭甫燈謎一角硃套一角二分十五家燈謎二角四分袖珍唐人萬首絕句選二角半寄在四馬路萬卷樓三洋𠗊橋讀未樓四牌樓寳順堂書坊發售 
[大英醫院新到肉液鐵酒]  
此酒創自美國魏醫生巳歴十餘年馳名遐邇爾來銷路愈廣凡華人精於西學者無不購而服之以袪疾病也至於養身一道果不可少盖此酒實有益於身體臟腑十三經血脉一切功難盡述專治氣體虛弱精竭神虧肚人勞心過度燥作太甚以致形容黄瘦氣喘筋疲及病人久困　寢愈後精力不支日久不獲復元病劇時服之能使减勢以上諸正男婦老幼均宜今承魏醫生專托本醫院代售計每瓶照美國原價洋一元二角半惟兾衡身　仕商姑試一次則如本院之言不謬云兩服法另詳仿單倘蒙　賜顧請認明本醫院招牌庶不致悞上海外洋𠗊橋北堍大英醫院謹啓 
[虱藥水]  
藥粉每包四十二文藥水每瓶一百四十四文專治臭蟲諸虱神妙異常在城濟堂代售 
P>往長江客位價目 
搭客每位上海至鎭江一元二角南京一元六角蕪湖二元七角大通三元二角安慶三元七角九江四元六角穴武四元九角漢口洋五元招商局太古行仝啓 
[聲明假冒]  
ＣａｙｏｏＳａｐｅ。１８７４ＷｒａｎｄＶｉｎＰｒｅｍｉｎｍ。ＷｅｉｓｓｌａｃｋＷ（ｈｉｔｅｅｅａｌ）ＣＯＡＲＬＥＳＨＥＩＤＳＩＥＣＫＲｅｉｍｅ。ＭｅｓｓｉｅｎｒａＯｖｅｒｂｅｃｋＣｉｅ。ａＳｈａｎｇｈａｉＳｅｕｌｂＡｇｅｎｔｓＰｏｕｒｌａＣｈｉｎｅｅｔｌｅＪａｐｏｎ本行現知有人賣香餅酒私用本行牌子粘在瓶上故特通知各仕商須細爲詳察本行所賣之香餅酒其塞頭之旁有"Ｐｒａｅｍｉｕｍ"西字塞頭底下亦印有一瓶其瓶口上又有一星所有星與瓶印之四周又有"ＣｈａｒｌｅｓＨｅｉｄｓｉｅｃｋ"西字爲記所以有假冐本行牌子出賣低酒一經本行查實定將此人送官究辦凡貴客有賜顧本行者酒飲完後務乞將瓶上牌子撕毁免人拾去冐充西歴一千八百八十一年五月順發洋行啓 
[機器軍械出售]  
啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘有　貴官紳應需各種各式祈至小行視樣面議價目格外公道特此佈聞同治十三年六月日地亞士行啓 
[呂宋票]  
今售英八月份票每張價洋六元半張三元貴客賜顧請由局寄購並兌收逐月彩票價格外克巳此佈棋盤街廣惠和啓 
[金鋼鑽戒指出售]  
今有大小金鋼鑽戒指出售如　貴客欲買者請至虹口禮拜堂東首張利昌號內面商是荷　 
[元記洋行]  
英八月彩票出售每張六元半張亦可並收得彩票卽兌現洋遠處由局寄取至棋盤街北首天漂源洋行對門便是 
[大有發財票]  
英八月票出售全張六元半張三元外埠信購原局回件不悞並收得彩紅票卽兌現洋開設棋盤街北首大有啓 
[分設銀行]  
本銀行現於天津分設一行其經理該行之人係米士佛郎克代波威此人卽從前在香港本銀行內之副經理也此布匯豐銀行啓 
[新開亁亨]  
啓者本號於是月十一日起先行交易擇吉開張發兌各式自鳴鐘表玻璃燈鏡時新五彩絨氈各色花布一應俱全凡售鐘表立有保票蒙仕商賜顧價廉無欺開設在上洋棋盤街北首同芳茶居對面庶不致悞亁亨告白 
[醫庽]  
嶺南蕭酇封先生素知醫前因北試返滬各友挽留遂醫愈多人嗣訪者多恐未知遷寓五馬路英昌映相館側衖內第十一家謹登報以聞黄履之啓 
[漢口水烟袋兼辦呂宋票]  
本號自運漢口提莊水烟袋出售此次貨色花草精細各樣俱全價亦公道並兼辦英七月呂宋票出售全張六元半張三元外埠信局寄奉不悞寓寳善街大亨棧內福昌昇號啓 
[眞晶眼鏡玉鐲大减價]  
茶晶一元墨晶二元玉鐲三元午時茶每元十合如假包換此晶養目辟風塵熱毒玉能鎭壓驚邪數物價賤益人金利源昌順隆啓 
[新出筆耕齋尺牘提要]  
一百十祥註寫信要覽八十四知愧軒尺牘洋二角宦鄉應酧便覽洋二角三才紀略洋二角國朝正雅集二元半　四馬路萬卷樓啓 
[狐臭藥]  
夫狐臭又名騒患在兩腋毛竅中常流脂水臭味惡烈暑天一至衣單汗流令人更是難受茲本藥房精選歐洲上品藥材專治此症無論男女患此症日搽兩次一月之久其氣自失患此症而得此藥者眞受惠無窮矣賜顧者須認明本藥房招牌庶不致悞上海老德記藥房謹識 
[明鏡臺]  
異授管公演禽新法不報生庚能知八字父母兄弟妻財子祿富貴貧賤過去未來不對分文不取寓望平街大吉祥棧內 
[同發錩呂宋票]  
本行出售英八月份票全張收洋六元半張三元外埠分售照舊由信局寄買原班回件不悞上海寳善街口信隆當鋪對面同發錩洋行啓 
[ＣＮＩＡＬＢ]  
茲本行自製英國頂上顏料其頭號藍二號藍之色格外鮮濃易於鎔化而清較比别家之藍色竟然倍勝價亦相宜瓶上乃有雙龍招牌爲記如有　貴客欲購者請至本行面議可也此佈公道洋行啓 
[大英醫院新到辟瘟藥㪚]  
此㪚係德國林模醫士創製行世多年聲名久著凡逢氣候不正天行時疫暑天穢氣逼人處人偶一受之痢瘧等病登由於起而我西人於此一端愼之又愼中國素來不計及此凡陰溝垃圾堆蒸出之氣其毒不淺故患斯症者華人多於西人也時逢夏令更宜謹愼將此㪚盛諸盆內書軒臥室各設一盆其香味清馥能收滅諸般穢毒霉爛發出之氣如有病人處置此㪚一盆能令病者清心養神卽無病人雖同居一處亦不致傅染每隔十日換去一次可保永無疾病也善于攝身者請來本醫院購取爲盼每匣只取半元上海外洋涇橋北堍大英醫院謹啓 
[告白]  
本行開設在上海四馬路第七號門牌專辦機器鎗砲水雷電氣活動鐵路等事專代英國糯等飛及麻衣會發售糯等飛機器鎗砲並麻衣會水雷此係新樣得中國所未曾有如有　貴官紳商擬行購辦請移玉至本行細談并有圖樣呈閱如果合式面訂價目可也此佈　光緒七年五月廿二日英一千八百八十一年六月十八日前統帶英國水師營遊擊土其國水師總兵官上海施立盟洋行謹識 
[泳記呂宋票]  
英八月票出售每張六元分半亦可茲恐魚目混珠故於票後今添三點兩字貴客信顧務宜指明九章斜門并在漢口黄陂街太平巷間壁恆豫銀號內陳志海兄處照售餘外别無分設寄售祈細認圖章庶免假冒 
[益記呂宋票]  
英七八月票出售全張六元半張亦可分售外埠由局寄買原班卽奉又分漢口流通巷正順棧內代售并有救解呑烟木棉花敬送信至卽付上洋二馬路益記洋行啓 
 
 

Page 8

 
 
   
 
