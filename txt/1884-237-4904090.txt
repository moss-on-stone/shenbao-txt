# 1884 - 237 - 4904090

 

Page 1

 
 
[第十二號畫報出售] [  申報舘主啓]  
基隆一役小坐大勝前巳增成圖福列入十一號書報印行今於七月初二日得旨嘉獎守臺將帥官兵則戰胖更無疑義近日又得日耳　人　　將其目覩當時戰狀詳述於尊聞閣主人前尤爲精細　鑿故就其所指示者而復增一圖俾購閱者不啻親履其地親見其事焉再者是　形　　前防務内地之人殊難寓目用特專派友人前往周覽水陸形勢摹繒成圖如掌上螺紋纖毫畢現想諸君子自必先覩爲快難海面兵輪　甲守　　駐分泊之時而大皆不離乎十數艘者近是日來法兵船兩艘巳開往福州閱者會其意而勿拘其跡焉可也兩隅俱　入此次十二號　　出書艸　送總目一紙以便諸君裝訂成書時置諸卷首是爲甲集茲於初六日發售十二號畵報後仍附淞隱漫錄圖說一剛閱者鑒之此佈 
[閩江戰事失算失援說]  
閩江戰務據近日滬上所聞信息則華軍之受創甚重各處砲臺均被轟毁船政局廠及附近小村落亦同遭燬壞江中浮屍蔽流而下慘不忍覩所有兵輪砲艇盡成板片飄湯波心船上諸人事急鳬水遇救得生者不過十一據大沽輪　上人歴述親見情形知此番華軍可謂一塲血戰雖敗猶榮統計死者當在二三千人之間而法兵船當與華軍父綏時雖亦小有損傷繼攻砲臺又因有一船烟囱爆裂却退然性堅力猛卒致内外各臺盡失其守現在閩江法船可以往來自如是一役也法人卽不踞地而我軍可謂大敗矣或曰法國堅船和砲從前在歐洲與各國交戰銳厲無前各國畏之不敢輕敵近時中國雖有船砲之利而苦於未嘗試用成敗利鈍不能懸知而法人之兇猛殘暴則今不異昔以此擬之固無勝算之可操是以失和之前秉國鈞者皆不敢輕言戰務臺意籌和也顧此說殊不謂然中國有數端爲法國之所不及地廣口多法兵少不能徧擾以主待客我逸而彼勞中國人心積憤法人久思一洩其他天時地利順逆曲直之　我皆占其先着以言勝負固無一定之勢也福州之所以敗者正坐諒山開釁之後法將孤拔大率師船來華恐喝驟入長門海口布陣馬江而我以尙在議和之故不之阻止耳迨後和局决裂又未嘗爭以文函使之出口而後戰初三日倉卒開炮更以約期次日之故未卽准備盖屢次失算欲不敗而不可得也夫閩江形勢全恃長門爲之鎖鑰今未戰而先棄險要可乎觀於六月三十日總署電致天津先封大沽口勿令法船得入與粤東現經彭宫保將法人飭令出口本報昨言長江水師提督行文關道約其遵奉前者諭旨辦理泊在浦江之法兵船不日卽當出口等語然則無諭法船與法人旣已失和卽未開戰亦可令其出口閩中各大憲胡未深思而聽其泊於馬江示期約戰乎顧法人行詐其於中　事事乘我之不備當日旣不阻止則令其將戰而退亦不肯從初三日之役蓋不得專咎人謀之不臧矣所最異者近日法人攻閩安炮臺與長門炮台前日電咅謂自午至暮砲聲隆隆不絶度法軍未能得力乃昨日福州官塲電信則謂閩安長門砲臺法船攻打之後卽行出口徑往厦門又有福州來電云頃接長門信息謂法船一齊出口聲言欲攻廣東夫其出口之意自必謀攻他處但聞中國前有砲艇滿裝石頭轟沈堵塞使法船能入而不能出煤盡食絶必至坐斃此計雖不如阻止法船勿令入口之善然於馬尾受創之後果能如此亦差足洩憤而不謂不數日間己有出口之信也電音簡略究竟砲臺如何被其攻破抑臺甫打毁而我旋啓堵塞之處以放之行乎他報有法人攻破閩安之後出攻長門金派砲臺奈地勢過高彈不能及乃肆狡計由閩安務陸以攻金派之後遂不能支而長門隨之並失云云竊謂馬尾戰後水師喪盡至陸軍則尙無恙也砲臺所在應有陸兵保護乃法人登岸竟若無人何也然則閩中之失算固不獨法船之賺入馬江矣至於戰時之步步落後着着相讓尤無論也吾壹不知治軍者之何心而若是無策也雖然閩事何止失算抑且失援自孤拔來華福州之外别無海口巳有大隊法船銜尾而至者至初三日驟聞敗耗知馬江兵輪砲艇得力者少船廠被毁斯時别口苟有兵船發往迅速援救則法人於馬江馳突之後勢必反攻砲臺以兾出口閩中各船旣與法船厮守於馬江毁剩之船急切不能出口而法船攻臺臺勢向海口被堵塞台上之砲不能内向以擊法船彼竟日夜攻擊卽使堅不可破台上容有懈弛設驀然闖出我將奈何斯時苟有救應之船扼於口外猶可當頭攔截則勝負正難道料如其大肆轟擊毁而沈之閩江慘敗情形得此差足相抵矣夫海防分隸南北洋自江南以至閩粤皆屬南洋所轄閩中有事而吳淞舟山並無法船蹤影則可調江浙各口之船以往援卽粤東亦然奈何皆存坐視之心而使閩事一敗簟地哉吾故謂　失算於先而又失援於後也 
[星使莅滬]  
　　許竹篔星使將臨滬上巳列前報兹悉星使己於昨日由金陵莅滬憲節仍駐鐵路天后宫行轅傳聞己定於禮拜五卽十六日附英公司輪船出洋云 
[英員被窘]  
　　西報載有福州信息謂福州英領事官某日至督轅進見忽聞有華人等欲與爲難嗣經督轅派人護送出外始得無恙云此殆華人悮以英官爲法官故有此說幸得保護脫禍否則又釀事端矣按此事本報前經述及今西報又有是說正不知是一是二姑再錄之 
[尙未行文]  
　　昨日本報登皇太后允戰一節兹閱西字報謂皇太后雖有此意而總理衙門則尙未行文與各國公使云 
[江防献策]  
　　昨有憂憂子者具緘託登本報是亦有心人也兹故掇其大略照登如左據云聞法人近日暗雇長江帶水人雖確否不可知而江防要不可不早爲之備愚以爲長江内所有浮標塔燈望樓宜速爲撤去或臨時移步換形調向安置彼雖有引港人恐亦無能爲力也本館以此事是否可行運籌帷幄者當自能酌之來信又詢法人旣明言不來上海吳淞何以前日長江李軍門又行文邵道憲逐法人出境豈非　其怒而招之來乎不知此乃傳聞之誤蓋軍門之意不過謂法有兵船到吳淞宜速攻擊非謂境内之法人盡使之出也上海一隅現已視作局外地方彼寄居租界者誠何必私自危疑耶 
[寗郡近聞]  
　　寗波居人遷徙者紛紛不絶西南兩水門自初七日起至夜不能關閉因各船蟻聚故也鄉間屋價驟漲每間每月租金多至十元八元不等極小之屋亦須三四元鄞縣朱邑尊初八日在大堂挑選壯勇四十人梭巡 
 
 

Page 2

 
 
街巿以安人心兹將薛道憲朱邑尊告示照錄如左○寍紹台道薛爲出示曉諭事照徥寗城江北岸爲通商碼頭各國兵船往來時所常有今以法國啓釁鎭口辦理海防近日英美等國兵船進口愚民無知誤認爲注國之船紛紛謡傳以致民心惶惑殊堪痛恨亟應出示曉諭爲此示仰軍民鋪户人等一體知悉刻下海防布置嚴密若法人以一二號船假冒淮口則我六將海口堵塞兩岸砲臺斷其出路各營勁旅遥作大圍復密布水雷巨榛料難飛越法人雖愚其肯自投絶地卽局外和好各國亦斷不容其假冒爾等各官自安生業切勿誤聽傳言倘有不法之徒任意煽惑致釀事端一經本道訪獲定以軍法處治決不姑寛凛之切切特示○鄞縣正堂朱示照得奸徒揘造謡言煽惑民心希圖得財岡利者此等人最爲民害初六夜突然驚擾爾等係爲謡言所誤除將造謡之人嚴密訪拿外嗣後如有此等奸徒夤夜報警向爾等舖户居民恐嚇者查確指拿到案卽照軍法從事本縣言出法隨愼勿以性命爲兒戲也凛之切切母違特示 
[試演地雷]  
　　聞上月二十三日十一點鐘時寍郡大教塲中試放地雷一具内容藥七十五磅形似紹酒憛用電氣試放立卽響聲如雷碎鐵并泥塊轟有十餘丈之高週圍有數十丈之廣其時演武廳閱看大員一係宗太尊一係牙厘局總辦陳太尊一係錢軍門均皆大喜聞得此項地雷并藥引電線等件俱係韓千戎經理守防之密於此又見一班矣 
[亁電奇聞]  
　　聞得浙江歐陽軍門實心防務在鎭海駐劄日夜督飭嚴防所製地雷水雷安排有方四面無不週旬倘臨敵之時應用電氣藥水施放軍門思電氣藥水移動不便故精益求精急囑營隆處杜君覓辦亁電機器一具于前月二十八日在中營内軍門親自督飭試放一觸卽響靈捷無比軍門拍手稱奇聞得此種亁電機器并電表藥引水陸電線等件係上海英租界保太藥房孫某所造刻下軍門面囑孫某從速赶緊添造多副日夜併工聞孫某十餘年前曾在電氣洋行作工所以有此奇技如各海口均有歐陽軍門如此嚴密週到强敵何敢侵犯而該藥房主人之用心亦有足多者矣 
[京津贅言]  
　　初三晚天津接到福州電報轟壞法國兵船四艘初四口又接電報稱碰壞我國揚武兵船一艘管駕張游擊誠受傷並壞我廣艇七艘此兩電俱係官報提前傳遞而敗仗之信尤爲迅速分遞直隷督轅京内總署各處葢一蹶之餘仍圖復振以便添撥兵輪接濟也聞初三之電信係總理衙門先得醇邸當卽奏聞天顔甚喜隨由電傳旨嘉獎所有立功員弁均許照異堂勞績保舉不料初四日午刻敗信又至不免上勞宸厪矣○駐津法領事日來雖未懸旗而自烟台返斾後迄無去意聞傳相許爲保護也初四日三點鐘領事請傳相過署傳相並未駕臨大約中法業巳交兵不便斡旋毋庸再見耳 
[建業近事]  
　　城内保甲局向以十月朔日起會夜哨今總辦竟觀察恐宵小或妄造謡言爲閭閻患故令各叚分局己於七月初一日會哨矣從此柝聲閣閤户無感悅之厖燈影幢幢巿絶戴冠之處不禁跂予望之額手頌之○九帥向於百萬戈戟叢中緩帶輕裘如入無人之境說者至比之爲郭子儀單騎見回紇可見智謀夙定偉人天生非嘖嘳紙上者所能及此次與法人折衝禦侮不動聲色刻雖回轅而籌餉籌兵日不暇給又皆動與薇垣有咨諏有爰度故己飭電報局由督署直達藩署設一支線可以隨時傳電現己埋桿歴歴如天上種白愉矣想以後運籌者可省伏軾之勞贊畫者可得縝栗之密也電之爲功大矣哉○上江考棚在中正街每值科場年分脩理一次今因門外旗桿爲風雨所蝕未能延至來年故另辦洋木兩支梢長而圍大聞需費四百餘金刻巳鳩匠多人將卽建立昨又有青烏家謂旗桿頗關文運不僅壯觀正未可以苟且視之也然乎否乎○初二日鍾山尊經兩書院官課向借下江考棚扄試此次因爲出使法國許竹篔星使行轅故攺於中正街之上江考棚接卷卽此一舛錯間應試者南北奔馳緩不及事又兼大雨往返轉滯多有不及門而門尸閉者聞禮房門斗白將遺接之卷雇人代寫成文以冀朦混此亦可謂朋大心細者矣○窮員向無津貼此皆左侯相深憫繫匏之苦况而特爲酌潦之施恩者也現聞己給至閏月十五矣時當支絀摇摇如懸旌危於一髮說者謂一行作吏博此區區無關損益不知竟有十數年淹滯未歸而積此可以潤色歸裝者有十數年兒女未暇温飽而藉此可以無臺凍餒者於事雖小功則大矣顧安得常常而濟之○海氛孔棘前有飭各省督撫派解糧餉軍械前赴行營以爲接濟之命今機器製造局巳派楊大令松亭乘江安火輪船押軍裝前赴江陰大營矣現在各路講求兵艦講求砲位講求槍械可謂不遺餘力矣惜未講及於用人故不免爲西人從旁竊笑耳 
[無端驚擾]  
　　前月杪浙撫劉仲良中丞接得寗波軍報以舟山係沿海要區請卽增兵防守因飭吳能兩委員各持令箭一枝分飭温處道温味秋觀察金衢道聨少甫觀察各調勁旅一千名立卽登程赴防兩委員奉委之下高乘怒馬徧向各憲署禀辭巿人見之驚駭異常互相猜測議論紛紛從而觀者多至數百人後探知係調兵之事謡言始息 
[皖省氣候]  
　　皖省自閏月初間得雨後迄今未沛甘霖半月以來北風大作吹壞禾稼新糧不少天氣寒燠不常民間多患時症杲杲秋陽殊可畏也 
[煙台紀事]  
　　聞萊屬沙河一帶有匪徒搶刦等案故煙台於籌海防而外仍復加意梭巡按户支更徹夜不息海防營亦派兵二十名畫夜稽查以杜奸宄云○烟台迤西宫家島附近之大路煙荒草蔓人跡罕涤暴客匪徒易於匿　數日前有一客乘坐駝輿道經是處正在得得除行之際驀然一聲呼哨匪類蜂擁而來客急匿澤中幸而獲免車夫巳被斫斃行李亦刼掠一空云○夏五淫雨兼旬居民皆苦水潦六月中雨霽晴開又嫌過旱至本月初二晚淡雲微雨凉透葛衣黎明傾盆勢大溝澮皆盈至未刻始歇時則狂風嘯虎巨浪浮鷗街中之水泛濫成河房屋墻垣半多頽圮起視田疇禾稼盡偃幸日來雲開日現天高氣清秋稼如雲諒必豐收可望云○城北臨夾河之營壘經上游山水奔流而下泥濘路滑趨避不遑淹斃勇丁至七八十人之多亦慘矣哉烟台向無水患此次驀遭浲洞實未有之奇災也 
[巡丁不法]  
　　月之初二日武林下城彌勒寺演戲敬神是日風狂雨驟路滑難行而紅男緑女聨袂往觀者尤覺蟻聚蜂屯不可勝數時巡丁亦在觀劇適有某烟舘夥從寺中擠出人山人海立足難牢誤推巡丁之背幾致傾跌泥中巡丁大怒將手中洋傘向該夥頭上亂擊用力過猛致將額角打傷血流如注幾如濡墨張顚淋漓不止旁觀者咸爲憤憤而巡丁猶一味逞强欲將該夥扭交地保嗣有某烟室婦見而不平正言申飭巡丁始釋手而去夫巡丁所以禦暴也乃禦暴而適以爲暴不如無此巡丁之爲愈矣敬告局中人尙其嚴行約束勿使在外滋事也可 
[穗城官報]  
　　六月十一日試用直隷州同知翟炳堃由京來省稟到運同江懋動禀知兼辦清𪙉局事豐順縣許普濟卸事回省稟到十二日從九周福謙稟解梧州軍裝運判姚文輝禀謝委赴廣西查勘富賀兩縣煤礦十三日候補道周炳勳禀謝委辦營務處十四日候補縣晏燊稟知藩司詳請開復候補縣阮承恩稟知委海防差使十五日補用縣蔣定權禀知委赴黄埔虎門佔造雷燈房直隷州同任玉衡由京來省禀到 
 
 

Page 3

 
 
十六日巡檢張震禀謝委土藥局監製差十七日高州府李璲禀辭赴任十八日澄邁縣聶緝慶謝委番禺慕德司何文英順德紫泥司高建番俱卸事回省稟到番禺鹿步司魯熿禀辭赴任俸滿揭陽典史葛振嶙禀知來省騐看十九日補用縣蔡逢恩禀銷查勘恩平水災差二十日新選河源縣晏聨奎由京來省稟到 
[吳中近事]  
　　省城忠義局現設燕家浜局中各書辦辦公之所在第三進廳旁房廊繚曲外人未易問津日前有藩書陳甲往訪局書吳乙入門時見背後有穿藍洋布短衫紡綢褲之人追蹤而入及與吳覿面後陳意爲局中人吳意爲陳之從人其人踞坐炕上時卽貿貿然出吳異而詢陳陳以不知誰何對檢視所擕手巾包内洋蚨十枚巳被掉換吳急追出幸該竊忘却來路悮入花廳被廚役叱逐方在攺步而出吳卽呼人兠拿其人讓急將手巾包擲地而逸如此謹嚴之地猶敢闖然而入肆其鬼蜮之謀亦可謂膽大妄爲者矣○元妙觀内有等地痞以賭爲業或擲羊或抽紅緑籌套籖猜謎種種技巧無非誘騙鄉愚歴經地方官及各巡員嚴拿厲禁終未絶其根株日前中路巡查訪獲二棍徒一名貓頭鷹一名臭嘴阿慶枷責之後仍發攺過局禁錮似此盡法嚴懲若輩或知所警畏乎 
[吳淞信息]  
　　昨十點鐘虎威策電金甌三砲船在鎭祭砲惟金甌放後膛砲六門餘兩船因砲巨而響均未放以鞭砲代之各兵船均扯龍旂中桅扯天后聖母四字此祭乃軍中最緊要者虎威兵艦昨下午移泊温草浜船首正對淞口餘俱照常停泊昨晨寳山縣主至救生局飭差着船户頭王某辦差船二十餘艘因有江寗兵載來須駁運上岸也 
[議救包探]  
　　前本埠英捕房包探曹錫榮毆斃王阿安一案節經審鞫定擬俻列前報兹悉本埠西商十餘人具名分送傳單定於禮拜一卽十二日下午請各西商至圓明園路外國戲園内議事欲思設法商救曹錫榮正不知有何良策也 
[民團瑣話]  
　　十二圖團董顧君平甫二十三鋪張君芝祥念十舖葉君召卿於隔昨各帶團丁一百二十名會哨旂帳鮮明步伐整肅坐作進退頗有可觀誠足爲梓桑用翰云○前日突有一人荷青蚨三千文呈繳廿七鋪民團局局董葉君召卿詢其姓氏堅不肯言惟稱素居十六鋪見團中辦事實心故照每日捐錢一百文之例特繳一月捐資遂取捐簿自書向風義助人捐錢若干而去 
[申浦瑣言]  
　　前日虹口頭壩地方有德國人被外國流氓奪去英洋三員當將該流氓追獲有一華人在塲解勸經巡捕一併拘入捕房卽以華人爲見　送英公舘訊斷判將奪洋者監禁一月云○前日虹口八圖地方有業來其之某婦閒坐門首忽有十五圖鄉人某甲向其調戲婦大怒作女嬃申申詈甲亦反顔相爭旋經旁人解勸而罷詎昨晨甲胆敢邀集該處鄉人數十名各持刀械如臨大敵奔赴八圖欲將腐店主扭往鄉閩衆隣聞之大呼捕盜甲黨始各鳥獸散祗獲一名聞已訴知地保欲送縣究辦云○英美界各捕房新刊西字書一本頒給中西各捕書内參用中西文字係工部局歴年所議規條如不准打人不准受賄及飭舖户招牌務須高掛小車不准重載云云然不知諸捕閱之果能一一遵照否耶 
[刃傷事主]  
　　滬北裏虹口東北蕭王廟後邢桂寳家於前夜被賊撬門而入竊去衣飾等物其妾聞之出外追赶被賊刃傷三處勢甚沉重該賊卽被兎脫云 
[英界公堂瑣案]  
　　前江子卿控失去女孩訪知在粤人崔阿有家有大餐司務陳阿東爲見証及往領取反遭毆辱黄太守飭差提崔到案供稱此女實我姪女伊嫂亦領女到堂稱夫弟領我女兒玩耍詎料被人妄指爲江姓之失孩爲特投案聲明陳堅稱初見崔抱之孩與江所言相符今到案者實非前次所見之孩太守以兩造各執碍難准追着江尋得己孩下落指交地保或巡捕解究昨包探秦少卿禀稱隔夜偶至茶肆見江子卿與馮潘氏等因女孩吵閙向之盤問江言被該氏同賈華氏將女孩賣在蘇州同居之吳董氏分得錢五百文據該氏等言有洋行中人名阿土者將孩領至伊家價賣與人今將人証一併送案請訊江供白失孩後四處找尋杏無音耗刻聞有人拐得許馮潘氏等價賣故向查問所言經賣之孩年歲面貌衣服一一相符惟稱孩由阿土領去託彼故令交出阿土正在口角經包探來拘馮潘氏執定前供賈華氏供阿土領孩至馮潘氏處價賣與人不知是否卽江姓所失吳華氏供得錢五百文實係阿土挖花所輸並非女孩身價包探又稱馮潘氏巳令兒子在外找尋阿土矣太守隨飭該氏等交官媒看管俟交到阿土再訊○火腿店主吳十林報被賊撬門而入竊去現洋銀票由包探康阿順緝獲積賊張阿三等因巳列前報昨據管門捕至公堂禀稱包探帶張至捕房卽己供認解案後忽又翻供奉飭查明實係管押捕房時經押犯瞿桂寳教供令其决勿承認有他犯可爲見証吳又投案申訴前因張堅執前詞太守商之施繙譯判管押三月身畔搜出之時辰表銀洋等暫存公堂俟查明給領○奚阿元訴稱昨手持白絹乘車返家突遇素無一面之人將我阻住初則接我白絹聲言欲借洋一元我回伊素未相認何由而借繼又取我所戴眼鏡伊聚有多人輾轉閱看旋卽烏有與論逞蠻當卽報知捕房由句探阿五緝獲渾名小塌餅之鄭寳才及捎阿和二人認明實係首先取絹取鏡之人解案請究鄭供與奚相識向借不遂卽作罷論並未取伊眼鏡趙供被鄭借去襪子一雙昨在茶寮向索悮被送案鉛捕頭禀鄭趙疉經犯事皆非安分之人請辦以儆黄太守商之施繙譯判各押兩月○黎寶祿訴稱開嫁粧舖昨被小孩李阿興竊去牌登交莊阿榮寄在丁興高所開茶舘内由捕獲到人贜一併送案聞莊實指使小孩子行竊莊俯首無詞李供莊令我取登交彼丁供莊將登寄我安知是竊贜黄太守判將莊管押三月丁無干斥釋李俟父母來案具領管束贜交黎領去○邵阿興訴稱被韓金梯竊去棉褂棉袄由捕阻獲人贜送案請辦韓供認行竊惟求施恩黄太守判管押一月贜交失主領去 
[法界公堂瑣案]  
　　昨據張文玉投案訴稱我不是原告因胞姊在小東門外開小煙館我在伊處帮忙昨有流氓吸烟三十文無錢會鈔走至隔隣酒店中去姊夫因去向伊索取卽被毆傷現在仁濟醫館療治傷重不克到堂句探禀稱據云打脫臀間大骱醫生着留舘内翁太守問爾姊丈是何名姓答稱名喚四福不知其姓太守甚爲詫異謂旣係至親何以不知姓氏張稱實係姊之拚頭太守見解案之王阿順前曾犯事管押又在押所滋事向之研詰據供至伊家吸烟三十文將四開洋一枚抵押持錢去贖伊竟圖賴因之爭鬧並未扭毆太守謂然則傷從何來答稱實是壓傷　守太受傷人未到着將王管押俟原告到案再行核辦○前報列宋財臨將妻抵押周張氏花烟館取去洋一十五元另借印子洋五元後妻染病欲去隨卽投案揘稱妻在周張氏家傭工被人毆傷抬至公堂請騐翁太守飭送仁濟醫院騐明實係染病並無傷痕其妻卽在醫院逸去太守着將宋管押昨解公堂周張氏投案候示太守謂爾開設花烟館况將有夫之婦賣娼咎有應得理合嚴懲今姑從寛着里緊回籍不得在滬逗留至宋之錢洋察其形景諒難追取且縱妻賣娼裝傷誣控實屬無賴之尤着重責二百板以儆○李長毓被戳一案屢經列報昨捕房又將殷二解案李亦投到候示翁太守間殷二李之傷痕究係何人所戳殷供據旁人言非我所戳如何受傷究未知悉李稱恐有人與殷二爲雙將刀戳我喊稱殷二所戳亦未可知太守謂是否殷二挽人與爾說通爾得伊財賄卽願糊塗了事况前次爾白己說出有人給爾洋元李稱實未得伊洋元太守又詰殷二可有打架之事答稱有的太守着重責二百板交保出外將旁人交案以便核辦○昨報列竊案巳破一節捕房將獲到之 
 
 

Page 4

 
 
泥水匠丁錫山解案包探嚴頌眉孫寳生呈出起到之金銀珠翠各件失主戴日永店主戴仁昌偕夥陳瑞柯投案候質翁太守將失單檢看尙少金押髮一枝金茉莉針一枝金鑲籐鐲一只細珠五十粒隨詰丁如何往竊同黨幾人丁供今年二十九歲浦東洋涇鎭人現住西彩衣巷火腿店隔隣針作樓上沈姓樓面沈惟老婦在家兒子在縣署爲十總頭役租屋至今有一月獨自住樓上窮苦異常故往行竊見其有皮箱一隻實不知有許多物何初三晚七點鐘時他家正在晚炊我由自己樓窓扒出從披屋至伊家窓口挨身進内將箱竊得初四日將金練一條質洋四十六元金印戒一只金挖耳一只向小東門内景福銀樓兌洋十二元至小東門外天寳棧借住兩宵卽被拘到句探又將其箱内所買藍紡綢女衫褲一套藍紡綢男衫一件藍縐棉馬甲一件蝦青棉綢衫兩件搭連袋一個藍布短衫一件英洋十九元四開洋一元一并起出太守又詰其金簪等物藏在何處丁堅不承認太守着交捕管押贓物着失主先爲具領并飭開具細單呈案以便移送縣署備案云 
[上海北巿絲業會館籌賑公所施少欽代募浙杭萬氏救疫辟瘟丹啓]  
　　謹啓者敝公所代募藥丸六月二十五日有恊興信局帶到扶風郡葉大善士求生産平安助來浙杭萬承志堂太乙救疫辟瘟丹二百錠當卽併解順天施醫局散給今接回信據云此丹比衆不同霍亂吐　吃一錠有起死回生之術較之胡氏慶餘堂辟瘟丹還要靈騐今來函再求賜助能救災黎急病先輩云救人一命勝造七級浮屠今特登報奉懇如有大善士樂助藥丸可否向浙杭萬承志堂購買見施陰功莫大五月間有浙杭萬承志堂二位相耳光顧敝會館來抄敝會館仁濟堂同門禀請吕祖師救疫壇方䖍合純陽正氣丸寄致災區諸病可服亦云藥到病除今年敝會館代合不少統解災區二翁叙談良久據云萬氏心存利濟開承志堂藥舖大有身家藥料各項道地濟世爲懷並非爲覓利而設此刻有力之家大可培植子弟積萬代不朽之功德今順直來信寳堂太乙救疫辟瘟丹　有起死回生之術可否代稟令東樂助五千錠善昌代爲解去方可濟事否則一二百錠藥少病多萬難救灾黎之瘟疫况令東有力之家大可廣種福田上年有胡氏雪巖先生善昌亦代募一萬錠寄去救活灾民不少今年惜乎胡君壞帳無可向募今接順天來函此等靈丹卽使有錢亦無購處善昌不揣冐昧謹代灾區億萬生靈乞募如蒙萬大善士俯如所請從速賜寄俾得及早施送術擅回春疫癘奚難盡弭因應函覆扶持聿賴多方仰求善士傾囊隷帡幪於仁宇嫓美僊人煮鼎頌康樂於窮閭憑九轉之丹成荷再生於蒼昊爲陰陽彌缺陷爲羸疾召祥和原須藝習折茲不外九和脫手有能效者洵厚望焉[  教弟施善昌頓首七月初十日]  
[上海絲業會舘籌賑公所施少欽專發電報解山東賑銀]  
　　東撫憲陳電鑒來函悉遵諭接募東賑請先墊撥公砝銀四千兩飭和陳冠生殿撰領放卽日裝海晏輪船銀兩箱完欵又正氣丸併成痧暑等藥三大箱運烟台請方佑民觀察轉解憲轅施善昌上七月初十日己刻發電 
[蘇省撫轅抄]  
　　初九日翰林院編修吳大衡辭行赴廣東候和縣　鳳儀禀知奉臬憲委赴江浦縣會潘案件 
[浙省撫轅抄]  
　　七月初四日巡檢孫　金　　　寗所車　　　從　　顧子壽禀知　委分寧差遣 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年七月初四日京報全錄]  
　　宫門抄○諭旨四道錄前○發抄旨五道○御史貴奏請飭禁緣由摺○又奏請重申禁令片○黔撫李奏匪首正法片○陜督譚奏爲請補知縣摺○又奏甄别知府片○又奏忝革知縣片將軍古奏爲據情代奏摺○大臣孫奏爲奏聞片○蘇織造世奏辦解大運各項摺孑○七月初四日户部通政司詹事府廂白旗值日無引見○治麟謝授鑲黄蒙副都統恩○錫珍廖壽恒由天津回京請安○畢道遠周家楣各請假十日○掌儀司奏初九日祭奉先殿醇王行禮○召見軍機錫珍廖壽恒○發抄曾國荃奏儘先遊擊曾玉勝借補督標中營都司奉旨兵部議奏欽此○又儘先遊擊汪友仁借補松江城守營守備奉旨兵部議奏欽此○又甘泉令劉廷鏡署六合令奉旨吏部知道欽此○又蕭縣令王敬脩等署江浦等令奉旨吏部知道欽此○又考試候補人員等第奉旨吏部知道欽此○○江西道監察御史才貴賢跪奏爲平糶局奸儈偷販居奇棍徒包底漁利請旨飭禁以廣皇仁而裕民食仰祈聖鑒事竊維興利必先除弊而剔弊端在厘奸庶政皆然而於籌賑一事爲尤要也近因京師糧價日貴朝廷軫念民生特允通政使司叅議延茂之請撥帑購米添設内城平糶三局並由順天府奏撥京倉米一萬石粟米四萬石以爲開辦平糶反籌備賑濟之用仰見聖恩稠疉所以嘉惠小民者至也乃自開局以來每有奸販假冐糴米攢運牟利各局員果皆能實力查拿此輩自稍知斂迹儘有恇怯　頇不能振作遂致奸徒蠭聚此往彼來咀敢於官局門首裝載驢駄販鬻近畿村鎭而蠧役得贓而賣法地棍攘利以擠排苟非奸販爲託及棍徒包庇之人鮮有非入局糴米者婦孺望而郤步良懦爲之寒心損 
天庾之正供徒飽巿儈之貪槖無怪乎糧價之迄未能平也恭讀嘉慶十一年仁宗睿皇帝諭旨昨因京城米價較昻降旨於五城適中處所分設廠座發給米麥共十萬石平價糶賣原期嘉惠窮黎俾得藉資口食乃聞有牟利奸商往往平糶之時私令人假作貧民分投赴廠糴買囤積居奇而窮黎轉不得均霑實惠必應嚴行查禁等因欽此仰見聖明洞鑒欽佩莫名現在平糶情形弊端種種誠有如諭旨所云者應請飭下步軍統領衙門順天府五城遴派員弁帶同兵役並責成局員一體嚴察如有私冐糴米及包庇蠹棍立卽嚴拿懲究庶私販不敢居奇窮黎得沾實惠矣是否有當伏乞聖鑒施行謹奏奉旨己錄○○貴賢片再恭讀嘉慶五年上諭京師米糧無論官民鋪户一槪不准出城鬻賣久經嚴行飭禁但恐各衙門奉行日久稍有廢地自應重申禁諭着步軍統領並順天府五城各衙門酌派番役查察如有私販出城及囤積各弊俱當嚴行禁止又二十二年奉旨奸商設法進城買米囤積接濟回漕例有明禁各城門於買米數在一石以外及迭次出入形迹可疑者自應查拿究辦若小民零星自買食米凡在一石以内者不得紛紛查拿以杜擾累各等因欽此仰見聖心愷惻於杜弊之中仍寓軫恤之意惟是日久玩生現在平糶各局均係倉撥麤米出城向于例禁又糶米章程每人不得過十斤所以杜私販也乃奸儈絡繹不絶居然滿載駄運任意出城豈門軍盡懵無所覺乎其爲包庇故縱可知矣若弗查禁不但民食攸關更恐滋回漕之弊應請飭下步軍統領衙門申嚴門禁務期有犯必懲若鄉民糴買升斗担負出城本不在例禁之列母許藉端苛索倘該兵弁等奉行不力或有賣放私販勒索鄉愚等事立卽嚴叅懲辦母少寛縱庶於漕務民生兩有禆益爲此附片請旨伏乞聖鑒謹奏奉旨己錄○○李用清片再粤匪莫夢弼之弟莫夢葵爲黔軍弋獲據署貴東道林福培督同古州同知魯侯備訊供禀報經臣飭查屬實於光緒十年閏五月十九日會同督臣岑毓英恭摺馳奏並飛咨廣西撫臣潘鼎新會商懲辦在案兹准潘鼎新函會就地處决自應查照辦理免稽顯戮除檄飭貴東道移會營員騐明莫夢葵正身卽行就地極刑處决並將該犯首級解回犯事地方懸竿示衆以彰國法而快人心並咨部查照外謹會同雲貴總督臣岑毓英廣西撫臣潘鼎新合詞附片具陳伏乞聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員請補知縣以裨地方恭摺仰祈聖鑒事竊據藩臬兩司詳稱甘肅平遠縣知縣英麟調補海城縣知縣奉部覆准業將簽掣次序報部在案查前奉部章内開現任攺簡之員遇有相當中簡缺出准其酌量請補又甘肅升調補缺變通辦理道府以至未入流亦照請補要缺章程無論何項缺出擇其人地相宜之員請補今簽掣第二之平遠縣知縣係選缺骸司等查有前任昌吉縣開缺另補知縣色普正額年六十二歲鑲黄旗滿洲崇福佐領下人由官學生歴年升調禮部筆帖式以知縣用咸豐十年補倉塲總督衙門筆帖式同治五年補授昌吉縣知縣行抵陜省留辦協甘捐輸局務八年因病開缺回旗嗣報病痊照例坐補原缺十二年三月到省委赴西寗辦理善後事宣關隴肅清案内保舉俟補缺後以直隷州知州補用嗣補昌吉縣知縣經前督臣左宗棠調營差委奏明開缺以口内簡缺另補該司等查該員心地樸誠辦事謹飭以之請補平遠縣知縣實堪勝任人地亦極相宜會詳請奏前來臣查色普正額年力尙健辦事穩愼仰懇天恩准以該員補授平遠縣知縣甚屬相宜如蒙俞允銜缺相當母庸送部引見是否有當謹繕摺具奏伏乞皇太后皇上聖鑒訓示再該員前署寍遠任内有軍流犯季有成邵汰念等先後同逃罰俸二年接收交代舛錯遲延罰俸二年此外再無叅罰案件合併聲明謹 
奏軍機大臣奉旨吏部議奏欽此○○譚鍾麟片再前奉部咨道府同通州縣無論何項勞績保奏歸入候補班人員以到省之日起予限一年詳加察看出具切實考語分别煩簡補用等因歴經遵辦在案兹查攺留甘肅補用知府胡孚駿分發甘肅卽用直隷州知州馮彬勞績分發甘肅候補班儘先前補用知縣朱廣傳匀己試看一年期滿由藩臬兩司出具考語詳請甄别具奏前來臣查胡孚駿才具明晰辦事安詳堪以煩缺知府補用馮彬年力强壯公事留心朱廣傳年富力强心地明白均堪以本班留省照例補用除將履歴清册咨送吏部查照外謹附片具陳伏乞聖鑒訓示謹奏軍機大臣奉旨吏部知道欽此○○譚鍾麟片再前署寗朔縣知縣張先鎔光緒四年在任承領墾荒本銀二千兩並未發給民間輒將往年己墾未報熟地揘稱新墾將領欵悉數侵吞去歲清查墾荒一欵經寍夏道查出禀由臣飭司委員往查屬實據藩臬兩司會詳請叅前來相應請旨將前署寍朔縣事留甘補用知縣張先鎔先行革職並請飭下湖南巡撫行令湘鄉縣將該員速解來甘歸案審辦謹附片具陳伏乞聖鑒訓示謹奏軍機大臣奉旨着照所請該部知道欽此○○奴才古尼音布跪奏爲乍浦副都統喘咳加重難期速痊謹據咨代奏懇請開缺囘旗調理恭摺請旨仰祈聖鑒事竊照乍浦副都統奴才慶山前因喘咳不止行動艱難當經奴才等代奏乞假於光緒十年閏五月初八日摺旋原摺後開軍機大臣奉旨慶山着賞假一月欽此當卽恭錄行知欽遵在案兹復據咨稱副都統奴才慶山荷天恩之逾　實感悚而莫名倘精力稍可支持曷敢遽萌退志滿冀調理速痊力圖報効無如病勢日增喘咳更甚據醫者云皆因年逾六旬氣血日衰所致若非靜攝調養難期奏効伏思此次雖蒙聖恩賞假但在任一日諸事必須親理若以病軀從事深恐貽悮致負委任再四思維惟有據實瀝懇代爲奏請開缺如蒙俞允俾得交卸回旗靜攝調理一俟病痊卽當泥首宫門求賞差使斷不敢稍圖安逸自外生成等情咨請代奏前來奴才等隨卽劄飭乍浦協領文秀查明詳覆去後旋據呈稱該副都統日來所患喘咳𠻳未見稍可病勢轉似增劇目覩其情實有一時難痊之勢各等情呈報前來奴才等覆查無異理合恭摺代奏可否准令乍浦副都統奴才慶山開缺回旂調理之處出自逾格鴻慈伏乞皇太后皇上聖鑒訓示遵行謹奏請旨奉旨己錄○○孫毓汶等片再北城仵作荀義一名前經臣等奏明帶往湖北差用等因在案現在檢騐事畢應令先行回京除由臣等酌給川資並咨行該城令其照舊當差外理合附片奏聞軍機大臣奉旨知道了欽此○○蘇州織造奴才世勲跪奏爲光緒九年分癸未大運緞紗等項織辦告成委員解京交納恭摺奏陳仰祈聖鑒事竊奴才衙門每年户部内務府奏派赶運大運緞紗綢綾衣線等項所需料工歴由蘇藩庫撥銀八萬二千兩嗣經户部奏令撫臣籌度庫欵酌量添撥等因在案茲光緒九年分准潛庫撥到銀八萬二千兩又添撥銀五千兩伏查癸未運務由前任織造立山開辦户部趕運緞紗一千疋内務府趕運衣線白絲絃線一千二百二十斤移交奴才於上年十月解京交納其餘各項經奴才採購經緯督飭工匠練染織辦現均告成計户部大運緞紗五百七十疋内務府大運上用官用緞紗三百七十疋件綢綾二千六百疋大手帕一千個小手帕二千個絲線三百斤白絲三百斤細布三千疋敬謹分别裝盛派委筆帖式錫桂督同承差於於閏五月初四日管解起程進京交納除呈明户部内務府查收外所有辦解癸未大運緞綢等項緣由理合恭摺具奏伏乞皇太后皇上聖鑒謹奏軍機大臣奉旨該衙門知道欽此 
 
 

Page 10

 
 
[論商局易主]  
　　嘗聞惟非常之人始有非常之舉盖先民因名公鉅卿建功立業乃持此論初未齒及庸妄之流蒙竊以爲居今之世則無論智愚賢不肖以及成敗利鈍但凡出人意料之中决非夢想能及理所必無事竟或有者皆當以非常例之卽如近日商局易主一事得不謂爲非常之太甚者乎索處晝長午眠初覺有客過予猝然而問曰子縱足不出户諒商局易主巳聞壹是未識尊意以爲何如僕答以唯唯否否君姑少安勿躁請靜坐聽子一言溯自李傅相允朱雲甫觀察所請設局之始原欲收回利權旣免爲洋商壠斷奏奉諭旨刻日興辦又恐事屬創行或致折閱特撥南漕大半令其附運以資津貼而保商本雖沙衞東船頓失素業在所不計誠所謂識高見遠意美法良彼謬執成法者未足知此倘使當局諸君果謂不染官塲積習率由洋行舊章公爾忘私實事求是富强之基未始不在於是而外間傳說則謂設局以來十更遺扇每年帳略官利而外復有花紅一若已見成效要皆敷衍粉飾盡屬紙上空談積弊日深清厘匪易然亦惟有振刷精神攺絃易轍另簡賢能力加整頓俾得失之東隅收之桑榆以爲亡羊補牢之計舍此之外豈有他圖决不能遽視爲無足重輕棄仝敝屣且現值法人反覆慾壑難塡或戰或和尙無定局一旦舍玉帛而兵戎易冠裳爲甲胄雖破陣衝鋒固不能調商船而充戰艦而載兵運餉則可以用局舶以佐戈船若當此緊要關鍵驀也售悅恐承受者必守局外之例决不能供我指揮卽其惟利是圖肯與法人爲難而水脚一切較之尋常交易諒必不貲殊與設局初意大相背謬雖在至愚極陋者尙不敢冐昧從事而况通權達變如馬觀察之素有能名者又詎肯荒唐鹵莽至於此極也耶故予初聞此說斷以爲理所必無至若街談巷議羣謂因我將與法人開仗特暫假美國旗幟免在海面行駛爲彼刼奪不過姑作權宜之計云云詎知我中國理直氣壯薄海同仇堂堂之陣正正之旗已足令他國寒心敵人喪胆故於投遞哀的美敦之後屢次由彼展期是其鬼蜮伎倆底藴盡露則又何至淹耳盜鈴故示畏葸此種井蛙之見殊不值識者一笑更不屑污我齒頰惟以不解解之然天下事創立綦難隳敗甚易自古至今難更僕數只據君目覩津局情形則局棧什物盡皆點交洋人進口各船亦己攺換旗號所有局中舊人上而總辦下至厮走無不頓易平日趾高氣揚之槪備見紳沮志喪之形其一種憔悴可憐情狀縱倩道子寫生亦未能鬚眉畢肖是爲事竟或有尙復何言雖聞此舉係馬君獨出心裁暗仝洋商私相授受卽傳相前亦未稟請核奪他更勿論或謂其另有妙算則非僕所能知故傅相聞信之下赫然震怒謂馬某必係陡染痰疾喪心病狂始敢胆大妄爲荒謬至此特飭唐景星觀察星夜南下立向前途索回故物直不及待本局來船趕附别行輪船怱怱就道實有刻不容緩之勢並聞巳經拜摺奏叅馬君想傳相豐功偉望旣素爲遠人翕服卽唐君亦復老成歴練洋務熟悉當能批郤導竅措置裕如合浦珠還秦庭璧返直指顧間事若你我草茅下土又何能仰測高深妄肆論列似亦無庸徒効杞憂鰓鰓過慮莫如靜以候之以待水落石出現只可以謂之爲惟非常之人始有非常之事而巳矣客旣去爰剪赫𨂜磨隃糜操不律詮次所論備錄右方質諸高明以爲然否[  析津人來稿]  
[殲厥渠魁]  
　　江寗府屬某縣有某紳以軍功起家初居鄉旣就城南築館園宅相連屬縣官常至其閂於是縣役之武健者見官暱紳亦爲之效奔走惟讀書人往往如氷炭紳固不屑與儒衣冠者抗禮儒衣冠者亦不肯與之抗禮也城有老頭巾授徒於西南隅行雖迂拙而爲一邑之狂簡所推該處風氣無論貴賤輙就茶社爲茗會會時多譏紳所爲且雜以俳優語紳黨每不能堪然無如何也一日忽有匿名帖子大書特書所以指斥紳隱者無微不至先是紳見士類動與齟齬己陰有一綱打盡之計現見謗書益切齒因卽以被誣詣縣請澈底根究縣官博采與論不願媚竈以助虐且知紳所指老儒之名可信其必無曾子殺人之事不得不牃教官爲之調處詎教官素惡士類又受紳部署不間黑白立飭門斗傳老儒至儒固長者中無城府坦然入謁初不意教官有煮鶴焚琴之慘也纔啓口便責手心二十板甚詫異再辯再責遂不敢出聲痛哭而出時觀者甚衆頗洶洶老者遍揖之曰是非愛我實禍我也衆扶之歸然終以六十三年無故横遭夏楚鬱鬱以卒卒後會喪者數百人究莫　主名不能爲死者一雪覆盆也初禍未發時紳獨自在東廂如秦檜之殺岳武穆躊躇莫决適其戚某自外入述所聞且曰是不啻養虎自斃紳意動問狀詞則己如禪書出之陶榖袖外老者於此遂不復有長生訣矣此正如王導所謂我雖不殺伯仁伯仁由我而死試問是時操刀授錞者雖實爲之此前月事也近日紳託銷夏滌冰雪耦行太原之賞其戚某以首功上坐酒酣又以今而後喜可知也爲晋文語以慶紳紳未謝忽狂風振屋且電電更繞筵三匝飲者咸伏地不敢息少頃霹靂一聲則其戚某己跪於階下面焦如炭額一孔血淋漓背有硃書如蝌蚪無識者於是人人大快無不歎天綱恢恢疏而不漏此係寗友函述且道其籍貫姓氏鑿鑿有據删而錄之所以昭炯戒也不書姓氏諱之也 
[申明定章示]  
　　特授荆州府正堂加三級恒抄奉湖北分巡荆宜施兵備道管理驛傳水利事監督荆州鈔關宜昌稅關兼辦通商事宜于爲申明定章出示曉諭事照得外國人在通商各口地方租地蓋屋按照各國條約須由地方官會同領事官酌定宜居住宜建造之地如不碍民居不關方向照例稅契用印地方居民不得阻止大合衆人亦勿許强租硬佔務須各出情願至傳教士在内地租買基地建堂同治四年奉總理各國事務衙門通行嗣後傳教士欲入内地置買基地約内務須載明賣作本地天主堂公所字樣賣業之人須先報明地方官請示由官約定方准照辦如私立賣契查出定將賣主立加懲處等因久經轉行遵照在案是外國人在各口及内地租地建屋不惟條約内載明由官酌定且有同治四年通飭須令賣業之人預先報明地方官請示等語自應一體遵照辦理乃近來傳教士在各處地方購買基地或租賃房屋之時該房主並不照章先行禀報地方官爲之勘明酌定而所置基地房屋又間有碍民居方向更有不肖之徒貪圖重利盜賣公産者以致地方紳民從而搆訟案儥繁興窮民不堪其累各該教士又復嘵嘵置辯亟應申明條約俾民教咸知凛遵除將擬就告示分飭各州縣遵辦外合行出示曉噲爲此示仰荆宜施三府屬軍民諸色人等一體知悉嗣後如有傳教士在内地買地建堂或賃房屋暫作教堂賣業租業之人務須遵照總理各國事務衙門通行定章於未租未賣之先報明地方官該地方官勘明實係無關方向無碍民居並無强租硬佔情獘方准照辦不准將己業擅自租賣其賣契内應載明作爲本地天主堂或善堂公産字樣不得玩忽遺漏自示之後倘敢仍前私賣一經查出由縣立拿懲處决不姑寛以爲不遵定章者戒如經官勘定無碍民居方向亦非强租硬佔己允照行該地方紳民敢於違章糾衆阻止並卽由縣查拘爲首之人到案治以應得之罪亦不稍寛本監督言出法隨勿法隨勿再故違約章致貽後悔切切特示 
[評花六咏]  
　　千樹萬樹桃花開玉環生小住天台午烟炊熟胡麻飰引得仙郎采藥來張小玉相見何嫌說太遲吳山楚水繫相思芳心怕被旁人識半作嬌憨半作痴張小雲信是名花獨步今天涯芳草美人心乘龍婿合迎蕭史不是知音不鼓琴張小琴交情合比斷金堅連理枝頭花正鮮應約檀奴同傳粉青銅並照較媸妍劉金枝玉樓醉起眼朦朧瞥見簾開燕剪風啣得楊花入窠裏司香仙尉惜芳叢戴月仙青溪小妹十三餘人面桃花總不如輕撥檀槽低首唱碧天似水遏雲初張小桃[  西泠味閒館主未是草]  
[鹿門先生自海外來訪我吳下兼以所撰讀史偶筆尊攘紀事見贈因賦贈一律卽希吟正] 仙臺仙客重東溟萬里飛來作客星書卷光陰雙鬢白山河興廢一編青人傳揚子談經宅家有遺山野史亭祇惜鄉音中外異清談霏屑未容聽曲園居土德清俞樾蔭甫氏未定草 
[接錄上海陳家木橋順直山東賑捐核獎公所收閏五月分第六十三單]  
　　浙藩憲委解東賑洋一千元○揚州元亨利來銀一千一百四十一兩一分八厘○福州裕昌洋行莫經慕第十四批賑捐鷺江隨心子十五元廣昌茶棧念元善慶堂一元又普安堂經募惠安刑席浙江陳阜衫五元泉州安海分縣求梁子雲畫梅助賑四元金門分縣藩五元郭姓祈平安台三元遜敏齋壺山游人各二元陳緒崑一元不書名捐紅呢幛等售錢十五千文鄭三英爲節弟婦張氏祈安十千文醒悟子一千文祁鳳翔六百文裕記四百文隆記懋記榖春義春儀記復利錫記恆源槐蔭堂振記十户各三伯文隴西隨緣子求保母親安健助錢三千文祁鳳翔二千四伯文又廣昌經募鄭家培台三元以上二十八户共合來規元五十四兩四錢○寗波洋藥局總辦劉募申字册廣和震豐仁和富潤德懋源潤益豐元大森源潤桐懋茂豫桐豫十二户各四元孫利金吳森甫潘鑒堂三户各二元四角桐生三元廣潤恆德恆大涵德晉德瑞豐阜昇恆元同人同泰同一德潤萬潤同茂同沅恆記十六户各二元周慶甡生各一元以上三十四户共洋九十二元○九江新關委員朱寄到江孚十一册江西姑塘關委員彭募不書名五元詒壽堂錢六千文平陵客四千文補過軒寡過未能軒懷德堂平陵客查宗睦德義堂崇德堂五福堂尙志堂世義堂涂十户各一千文務本堂二千文以上十四户共來念四元二角○廣州電局來周輔臣一伯元○連前六十一單六十二單共收規元十九萬二千三伯五十二兩四錢九分三厘又洋一千一伯元○付捕解山東核獎庫銀八十四兩四錢八分又代蘇公所解東核獎庫銀五伯念兩六錢二分五厘代揚公所解東核獎庫銀六伯十三兩七錢六分代鎭公所解東部飯照公庫銀二伯五十五兩一錢五分六厘四共一一合規元一千六伯廿一兩四錢二分二厘又代浙藩憲解東賑一千元合規元七伯三十兩付解絲業會舘施封翁轉解金澤賑洋二伯五十元合元一伯八十二兩付核獎出票未收銀合元三伯念六兩二錢一分六厘付解順天賑捐滬局阮太守轉解順賑規銀二千六伯五十八兩五分九厘付解東賑規元二千一伯四十一兩二分付代浙藩憲解東賑洋一千元付出廣州電局寄寳生輪船失法賑洋一伯元○連前統共解過規元十九萬二千三伯念四兩四錢三分五厘又洋一千一伯元所收賑欵全數解清令併聲明○淨存未解核獎元念八兩五分八厘 
 
