# 1882 - 280 - 4903395

 

Page 1

 
 
[訪購淵鑑類函] [  申報舘主啓]  
　　啓者本舘現欲購淵鑑類函一部務須殿版初印更須潔白棉紙如藏書家有此書可讓祈先將樣本寄示或死友交來面與議價均可此布 
[縮印臨文便覽出售] [  點石齋主人啓]  
　　臨文便覽一書於鄕會塲及科歳試大有裨益盖不特字體之正譌可以立辨卽凡檯頭避諱以及對策格式塲中貼例皆擇要詳載學者於平時苟家置一　潛心觀玩臨塲自無錯誤惜是書從前只有大本舟車携帶微嫌累墜本齋今用石印照相法縮爲中版每部訂作二册字則仍然清晰而置之巾箱亦覺便易現定於卽日出書紙色潔白裝訂精工每部收價洋三角五分正閱者祈向上海英租界三馬路大禮拜常南者申報舘間壁申昌書畵室購取各外埠悉歸賣申報人出售也售此布 
[増印新式字典] [  點石齋主人啓]  
　　本齋用石印照相法印成之康熙字典業巳不脛而馳購者踵接惟字樣太小在年輕人固喜其輕便老年人似費目力現故飭工重印將版口放大卽老花眼視之亦能一目瞭然每部仍訂成一章用采色綢面惟嘗樣放寛則紙張多費是以定價每部　　三元並有用外國裝訂法者每部價洋三元五角若前所印之小樣康熙字典仍照前價但刻下亦有用外國裝訂者每部取價洋二元三角至是書紙色之潔白字跡之清晰裝漢之精工早爲藝林珍賞無待贅言如欲價購新移玉至上海英界三馬路大禮拜堂南首申報舘間壁向申昌書畵室購取名外埠之經賣申報者亦有出售此布 
[論教習西學良法]  
　　中國自與泰西各國通商以來西學最關緊要中國之人亦未嘗不知之故或延請西師在中國開館授徒或不惜重費送華童出洋至美英法德諸國爲莊嶽之置數年以來華人之通西語工西文者亦日漸加多涘然而延西師以教授華童便則便矣而西師於西國語言文字以及一切西法固無不至精且博卽其悉心教授亦未始不堨盡所長而於中國之規矩禮數則究茫乎一無所知卽有能兼通華文華語者亦不過知其文解其語而巳此外則中西究有所扞格也華童當幼學之時専事西學而置中華禮義文物於度外於心終有所不安卽造就仍有所限而不能使中西之學合同而化此一病也至於送華童出洋俾其所見所聞無非西學西法則學之爲易矣然諸學徒當髫齔之年遠赴重洋凡在上等人家其意必有所顧惜往往出洋學童多係椎魯之子其父母向非書禮之家或以貧苦無力培養子弟藉此以免自巳煩心卽有向爲巨商與西人交易己久司空見慣不以爲異而以爲安因而令其子弟輩出洋習學以冀將來箕裘弓冶之克繼世業並期學成之後或可大用亦屬由商而官終南仕宦之捷徑然此等亦不過百中之一二且其意仍爲私而不爲公也華童一經出洋目見耳聞皆係西人西語其始則諸事皆有所未便久之而習爲固然血氣未定之時譬之於水决諸東方則東流决諸西方則西流習俗所移性情漸變又久之而自忘其中國人竟有裂冠毁冕易服攺裝自混於西人者於是西語目益熟西文日益精而西人之習氣亦日益潔夫西人之習氣固未必其習乖也苐其性情風俗與中國究有格格不入之勢且華童旣不能以華禮自持而安然混迹於西人之中則其人亦可　見其所得之西人習氣大都習其壞者而不習其佳者夫是以一經回華多變成西人而絶無一毫華人之氣不但華文一無所解而且華禮華法皆一無所知中朝費此巨款將欲作養人才以儲他日國家之用而顧驅華人而變爲西人又焉用之𪘮此等華童在西則習於西俗而回華之後或與正人相處漸摩　淑亦有徐化其積習而漸復其良知良能者然亦不過百中之一二而龎然自大自以爲一經出洋不啻爲官作宰諸人皆不得櫻其鋒若此者則比比皆是此又一病也延西師則如彼送出洋則又如此然則術不自此窮乎中國向來有同文方言等舘之設延請西師華師同爲教訓上半日則從事於西學下半日則從事於中學使之並行不悖無偏廢無偏舉有相濟無相妨法至善也意至良也惟西師所教者幼時不過語言文字稍長則漸授以深奥之法其教法尚属有益於華童若華師所教則幼時不過識字讀書稍長卽授以舉業帖括詩文反墜入於雲霧中此則教法之不善也昔有某生貧不能讀借住於僧寺中藉佛前長明燈爲膏火讀終宵不倦老僧敬其勤讀時給食焉讀數年博一衿不忘其舊仍憱居該寺晝夜揣摩爲科舉計所研讀者多係時文僧似厭其讀也者聞誦聲則引而去敬禮寢衰某覺而問之僧曰居士前所讀者皆聖賢精義後所讀者皆糟粕耳故不願聞生曰我輩讀書自有次序少時則讀四書繼而五經五經通則握筆爲文　時文而揣摩之從此取靑紫如拾芥出家人鳥足以知之僧笑曰佛家之書愈讀愈深詎料儒家之書乃愈讀愈淺耶某生嘿然無以對今華師所以教幼童者亦正坐此耳竊以爲中西兩師並延在中國設立學堂以教華章其法甚妙以出洋之費爲延師之費亦有盈無絀惜須爲公而不爲私且所教者須爲有用之學不得以無益之端塞責則西學精而中學亦不廢矣豈不美哉 
[本館自巳接至電音]  
　　本館於昨日接到在津友人専發電音到本館内有八月念七日諭旨四置敬謹譯登○八月念七月奉上諭惇親王翁同龡奉遵旨詳詢御史洪良品據實覆奏一摺並將該御史　遞說帖呈覽據洪良品稱雲南報銷一案外閒喧傳崔尊彝潘英章交通周瑞清向景廉王文韶賄託關說此外更無憑據等語此案必須崔尊彝潘英章至案與周瑞清及户部承辦司員及書吏號商等當面質對庶案情虚實不難立　前經明降諭旨令雲貴總督雲南安徽巡撫飭令崔尊彝潘英章赴部候質並由四百里寄諭該督撫等以期迅速現在崔尊彝潘英章尙未到案着該督撫等迅卽泒員解送來京不准稍有遲延所有在逃之書吏仍着步軍統領衛門順天府五城御克上緊　拿務獲仍着麟書潘祖蔭將此案澈底根究務期水落石出以成信讞欽此同日奉上諭給事中樓譽普奏浙江寍波府厘局委員楊叔懌於慈谿縣淹浦地方創立分局商民譁然幾至激成事端勒令淹浦牙行每年認捐錢一千串作爲定則請旨飭查等語事關委員添局勒捐優累閭閻亟應查明懲辦着陳士杰確查淹浦地方如果創立厘金分局名目勒認捐錢應卽裁撤並將委員楊叔懌嚴行叅處欽此同日奉上諭給事中樓譽普奏請疏通教官知縣補缺班次一摺着吏部議奏欽此同日奉旨淮安關監督仍着英瑞接管欽此 
[倫敦電音]  
　　上月二十二日倫敦發來電報言九月初九日胡思禮元帥啓行回國從前避難他出之人近以埃事己平日漸遷囘故土矣 
 
 

Page 2

 
 
[彗星預測]  
　　英國報言西歴一千八百十二年七月間法國麥西利地方有法國星學士邦司見彗星現至兩月餘之久彼時邦司己細爲推算卜於今明兩年内必當再見然則近日所見之彗星殆卽邦司所預推者歟 
[惡僕戕主]  
　　小吕宋有某官者偶患霍亂之症醫治得痊然猶未大愈故睡時頗極沈酣不若從前之警省忽有二僕乘其酣睡之時洗濳入房内將某官揢死席捲所有而去現在凶手巳有一人爲巡捕所護諒當按律懲辦其一人則尙漏網當亦不難弋獲也 
[謡言可笑]  
　　前報載香港某庖人之妻於中秋夜一胞産二男一女此本不足爲奇也乃閱香港西字報云港中因此大肆謡言以爲凡中秋生子或二或三必有一人大貴此種無稽之談紛紛傳播婦女爲尤甚香港向有會黨或係該會黨簧鼓亦未可知然自有此言而人心愈加摇惑加以近日彗星發現愈覺惶惶不定並有人言署粤督欲出洋五百元將小孩購去以止謡諑庖人頗覺願意而其父不從故尙未賣去云其實則并買孩之言亦係無根之語華人之好爲謡言何可笑也 
[老成長謝]  
　　儀徴晏同甫先生端書由翰林出守湖州歴任疆要署兩廣總督任内奉　召回京授京卿回籍後辦圑練事宜嗣又主講楊州梅花書院東山絲竹南國煙花怡情悅性者蓋二十年於兹矣今年八月念三日申時卒於講舍享壽八十有五長子方琦援例爲山東某府知府近以道員升用長孫振恪巳登賢書先生精神矍鑠飲啖兼人頗得養生術八句内舉子女各一生平好音律有絲必彈有孔必吹大白連浮小紅低唱蕭蕭霜鬢頗能顧曲風流每當春水扁舟秋山一枚見之者疑爲神仙中人易簀時别無他語惟囑於　帳前懸江上峯靑四字可想見先生之旨趣矣 
[反目投江]  
　　鎭江西門外大口泊有湖廣划子一隻船主甘姓年約二十餘雇一夥周其姓春和其名巳七八所與甘姓素無嫌隙甘某娶一妻年纔十六無父母兄弟甘某不時凌虐周夥年近五十見甘某夫婦時有嘻嗃之聲頗不以爲然每勸阻之上月二十六日午後甘某又毆其妻身無完膚周夥極力勸解甘某以爲夫妻反目不干他人事卽與周夥爭閙杻作一圑甘某之妻見二人正在厮打卽聳身向江中一躍及二人聞聲往救則己不及矣卽將周夥交地方收管再與理論不知如何了局也 
[李代桃僵]  
　　上月二十二日晚九點鐘時鎭江以美利洋商之內眷往戚好家宴飲囘至大昌洋行相近處突來一人上前硬搶首飾幸有護法之某甲將此人擒住欲送官究辦嗣經關上洋人覩此情形誤爲兩造互打遂挺身勸解將某甲之手分開搶物者得以乘閒而逸某甲譌此乃攫物賊何得縱之洋人不答正在喧閙間適大昌洋行之更夫經過以美利之内眷卽指更夫爲賊更夫茫然該内眷見其髮辮稍鬆卽指爲搶物時爲某甲所抓鬆者惟衣服與前此所見不同且送捕房收押再辦後經關上洋人代更夫力部以羡利洋商猶疑信參半仍欲送官根究現聞更夫己被大昌行東辭歇矣 
[温州多賊]  
　　聞近來温郡竊賊之多甲於他處日前大街三寳堂藥店被賊撬開河窗進至店堂竊去錢三十餘子洋蚨十數元以及學徒衣服並店内錫器等物次日紗帽河蠟燭棧有賊拆墻而進偷去首飾衣服等物至上月十六十七兩日西城街衣莊被竊者數家雖皆禀補追贓而數案竟無一破有督捕之責者必須嚴比捕快或閭閻可以高枕也 
[竊案類誌]  
　　温郡大街第二橋口月中桂粉店係林姓所開店中住宿者祇林弟一人素有不辨菽麥之名該店之後門適臨河口是夜忽來一賊船撬門而進將店中所有錢洋傢伙等物搜括一空又欲挖進帳房却被林弟窺見大喝一聲投袂而起賊仍由後門逃至船上而林弟亦追至船上口中仍喊促賊賊佯謂曰爾之各物均在船上爾可不必聲張他處竊來各物一併奉贈林弟當卽應允賊卽上岸逸去人謂該店遭竊而反得財殆所謂塞翁失馬安知非福者耶又上月十九夜五鼓時九曲里錢某家有賊爬墻而入將錫器各物裝於竹籃中正欲由原路爬墻而出適一工人開門溲溺突爲所見賊卽逸去錢某家亦不失一物而賊反遺落木梯破褲當票等物并聞是夜之被竊者又有數處云 
[臥死寺傍]  
　　八月二十日温郡東門内資福寺傍見一死者身穿藍布衫褲靑腰帶不知何時上山仰臥於此經該處地保報官而邑尊適公出擬先請捕廳代騐而黄捕廳猶藉詞推諉也 
[小人惡報]  
　　和州某甲以薙髮爲業設店於金陵利涉橋下與比隣某乙相善乙死後甲卽謀娶乙婦爲妻並將其女許人得聘金數十元復添設一店於金陵閘口未幾甲忽終日　惘惘如有所失惟以樗蒱消遣夜則短榻一燈雲煙供養悖入之貲悖出將盡兩店遂悉属他人近以無可棲止携妻仍返和州而境况較貧于昔矣 
[竊洋致斃]  
　　金陵文德橋下東牌樓大街地近貢院每逢大比之期士子雲集商賈輻湊因稱此街爲考巿街八月二十日石埭會舘旁有茗香茶社被座上客竊去洋蚨五元此洋爲他人所暫寄而該店之做燒餅者卽隨手放在小抽屜中巳入賊眼甫一轉身卽被攫去爲走堂者所覺急告當鑪人檢點屜中則巳不見原物於是執其人而搜之則原物在焉衆皆䟎打幾死命地甲扭去又被地甲痛打倒拖至半路而斃業經江寍黄大令檢驗人官封條上書無名男子屍棺字樣將茶社中之走堂者做燒餅之當爐者以及當坊地甲皆押在外所又四隣亦在管押之内惟一六十餘歲之老者雖係近隣以年邁未押至辦理情形俟有續聞再錄 
[偏信秃奴]  
　　吳中言橋東畔有紫竹庵者薄蒔花木曠隔塵囂亦一清凈刹那也庵中住持僧係木瀆鄕人祝髮未久卽踞文室城中豪富多于此結香火緣僧又自詡能以符咒治病且曉堪輿遠近皆爲所惑會有齊門外某姓木行主有幼子患慢驚風奄奄一息招僧使治僧不肯曰比非吾術所能挽回也果殤僧旋謂主人面多晦色是以連年顚沛恐往者旣過而來者未巳也非大加禳解不可主人惑之堅求禳解僧乃爲之營道場焰口二十畫夜焚楮帛四千餘串迨功德圓滿開帳報銷需懴費洋二百餘元繼又率僧衆爲爭宅之舉鐃鈸鐘鼓噲吰鞺鞳無門不入無閾不踰或指某屋爲乖向卽立唤工師拆改或指某灶爲不祥亦卽命圬者重修擾擾嚷嚷舉宅不安近聞主人又挈妻女赴菴頂禮呼爲師父親友力勸不聽或謂某姓殆有痼癖耶不然何偏信秃奴若是之堅也 
[蘇臺碎錄]  
　　五龍橋孫甲耕種爲業近因收穫農忙雇鄰村李乙爲短工每日工資二百四十文詎乙傭甫三日卽欲辭去經荐人議加工六十文乙再傭兩天復欲辭歇甲不得巳任其回去一夜乙大醉至甲門前辱駡且扭甲毆打致傷頭角聲稱爲爾傭工教天致失去某處長工好生意故來尋釁須甲賠錢云云甲俟其酒醒邀保薦與理現經薦人妥爲調息矣○某營勇娶一江北人爲婦住居城外該營規條極　每月只能回家二三天而婦巳有外遇甲聞之將婦扭打婦卽購阿芙蓉膏覓死幸知覺尙早如法灌救不致殞命也　 
[毆勇續聞]  
　　前報蘇垣黄鸝坊橋毆勇一則業經獲到玉器作兩人懲辦兹陳明府涖任復訪得該處有所謂四十鑣者皆玉器珠寳眼鏡作場少年喜事之輩共拜鑣句務爲師學習拳棒以爲防身之具内中有十餘人好勇鬥狠専在茶坊酒肆横行無忌稍不遂願輒以老拳奉贈 
 
 

Page 3

 
 
人皆側目莫敢誰休昨差保獲到甲乙兩名乃四十鑣中首屈一指者大辫京鞋衣服都麗絶不似工匠模樣明府仍交保暫行收管以俟　究云 
[清淮官報]  
　　清淮厘局十八處其局員定章以一年爲期滿兹有八局己屆滿斯故漕憲特札更調秦子嬰閘侯補同知于萬璂車僑侯補同知　　儀新洋　候補同知王耕心靑口候補同知張端卿靑溝候補同知王壽生蔣垻候補同知吳邦直洋藥候補同知沈召楊庄候補知縣常英于司馬所遺監庫差委知縣姚夢麟吳同馬所遺有嬰堂差委同知温藩　　接辦云 
[娼婦拐逃]  
　　皖垣某甲年二十餘妻年相若本務農之鄕人也因己無照産帮工不能度日數年前携妻上城覓食在西門外河邊塔蓋草篷藉供棲息甲業負販妻則縫紉爲名暗却帶作皮肉生意甲固開眼而曳尾也不料甲妻與一客情密近忽隨之而遁甲回家遍覔錢樹子不見詢諸隣近咸稱不知甲細思妻之所愛戀者惟烟客某乙諒係爲乙拐逃乃雇船而往追尋云 
[軍犯凶横]  
　　各處軍犯固多兇横而甯之慈谿爲尤甚近聞慈谿有某軍犯一日向城中水菓攤不問價值收菓大嚼繼又攫取數枚欲去擺攤者向之索錢該軍犯非特分文不　言尤兇妄擺攤者忿不能耐將扭其髮辫而軍犯乘隙逸去少頃紏集同黨數人前來尋鬥擺攤者見其來勢洶洶遂避入道傍某鋪之內該犯等先將水菓攤踢翻直入某鋪內將擺攤者拖出街心痛毆之始各一閧而散擺攤者不得己赴縣喊寛當經邑尊飭差往拏該軍犯等竟敢毆差拒捕差回禀請添人再往仍難拘捉邑尊大怒於是撥兵加差親往四路兠拿始獲七名到署各杖一千分别枷號發犯事地方示衆人皆大爲稱快云 
[西官赴東]  
　　昨日三菱公司輪船自本埠開往東洋内坐奥國領事官夏君及德國副領事同赴日本也 
[試騐電燈]  
　　本埠浦灘所裝電燈於昨晚六點鐘時先行試點然放光片刻仍復停止盖騐其合有否也 
[德艦入浦]  
　　前報載英德兩國水師提督之兵艦來滬一節兹悉德國提督之坐船於前日駛入黄浦泊於法租界對面浦中聞須寄椗兩禮拜始行啓輸出口也 
[糧道涖滬]  
　　招商局豐順輪船由天津來滬江蘇糧道憲王觀察卽坐該船於昨日午後一點鐘時抵埠船泊金利源碼頭本擬在煤鐵局暫駐行旌嗣因急欲返斾故卽乘輿往北其輿從人等則在珊記碼頭伺候聞觀察己於昨晚由滬起行矣 
[節期伊邇]  
　　月之初五日卽西歴十月十六號爲法國節期准於是晚在法工部局大自鳴鐘一帶結綵懸燈跳戱爲樂刻下地火行巳派人在法工部局門首鐵欄上裝設鐵條以備燃點想屇時又有一番熱閙也 
[添局衞民]  
　　新老兩閘地方均係租界交界處新閘大王廟中設有巡防局委員俞君自接辦局務以來嚴辦土棍流氓居民鋪户歡聲雷動惟老閘北首之唐家弄中若輩仍多伏聚該處有西人之湖絲棧女工往揀絲者無頼輩在途遇見任意調戯殊屬不成事體卽鋪户亦時遭滋擾新閘之局相離較遠彈壓難週現由俞君禀明邵道憲在該處添設分局以禁暴而安良也 
[受傷無恙]  
　　上月三十日本報載打鳥傷人一則兹悉受傷之朱阿生居法租界八仙橋地方家有老母妻子前日送至仁濟醫館後卽經西醫將膏藥徧貼傷處將藥珠吸出惟胸前一粒最險幸傷處稍偏故得無恙刻下仍在醫舘中調理母子二人在彼侍奉其母年近六旬面有憂色大是可憐然西醫之技亦神矣哉 
[小船傾覆]  
　　昨日清晨本埠裏虹橋港内有小船一隻艙内裝載泥塊向西疾行適潮水盛漲又值轉灣之處偶一失手竟致傾覆幸在港中各人皆附木牌而起未遭滅頂之凶也 
[入署喊寃]  
　　前月杪有一湖北人直入上海縣署至簽押房門口大聲喊寃衆莫解其故而帮審委員王别駕正在判事立命拘喊寛之人詳訊其情據稱因販靑笋到滬被人吞没貨件是以喊寃别駕以事屬細微着補詞候核此人尙不肯退詢其何得入署則言在外聲喊無人過問因此入内耳别駕念其椎魯無知姑從寛掌頰四十俟補詞後再核 
[英界公堂瑣案]  
　　寍人朱濟芬投英會審公堂控子忤逆請爲處治由陳太守批提究辦在案昨晨朱己將子交捕解送公堂申訴前因并稱子近更無狀昨竟持刀在家尋釁請重懲以儆子則默無一語太守隨飭押候過堂懲辦云○王洪裕至公堂稱前夜在六馬路西口仁彩閣烟館吸烟與館主婦閒談之際有多人前來尋衅與論被毆失去銀洋時辰表等件又將該婦之衣服舖蓋搬赴法租界由法捕獲住搬物之華鳳長一名詢知前由移交英捕房現己解案趙氏供向開烟館王係烟客華等無端前來尋閙乘間搬取衣被華供前曾與該氏拚識今該氏又與王私憐新棄舊故將前置衣被等件搬回該氏又稱與華素不相識係造言妄瀆王又請追失物陳太守飭將華鳳長押候覆訊并諭上明白具呈候辦○潮州人林眼訴稱開鼎源土店雇用計子卿爲夥殊料計竟捲竊零土及銀洋衣物等件遁去報捕查獲送案請追計子卿俯首無詞其母計俞氏到堂遞禀聲稱子在林處帮夥林曾爲其友鄭姓作保借去洋三十元立有鄭姓借票今因向索無着故將碎土等物抵欠借票呈閱林又稱並無作中借洋之事顯係揑據圖混乞賜明察惠捕頭禀計子卿前經疉次犯竊有案陳太守飭將計子卿押候覆訊察斷○范順興禀稱向在各衣莊肩賣衣服餬口有友人張松亭僞托洋行名目騙去衣服七件共值洋六十元避而不見尋着後只付洋四元爲此交捕送究張供興范　賣衣服七件實值洋二十五元並無六十元之數包探陳阿九禀衣己估明價值二十六元陳太守得供之下著張除己付四元再　范洋二十二元餘置不究張又稱與范尙有往來被欠洋十二元理應扣算太守飭將此欵先行押繳至另有往來着檢據再核○一百十號華捕禀稱與一百四十號巡捕共拘路上大便之人見跑八板箱作內跟追到作被楊錦安等五六人阻毆又被楊妻扭破號衣今將楊等三人送案請究一百四十號捕供與同并稱左手臂受傷請騐楊錦　等三人同供不敢毆捕求恩陳太守隨判罰楊等洋三元撥充醫費以儆 
[更正]  
　　昨報獲贓得賞條內尙有小悮失表之客係英國駐日本横濵之領事非法人也寄回賞洋十元由本埠英副領事照給亦非由陳太守也　併更正 
[從善如流]  
　　前報錄蘇州糖北貨帮節省年例在申敬神請客戲酒洋百元以助賑欵特請登報以兾同業各帮聞風興起乃昨果有吾業嘉興帮中從善如登亦助節省戲酒洋 
百元以充賑欵所謂當仁不讓見羲必爲吾業中尙不乏其人乎敢請採入報章再爲吾業各帮中之樂善可風者勸焉[  同人公啓]  
[書畫助賑]  
　　僕絶跡名塲縱情書畵側聞數州荒歉樂善諸君子群起而籌之爰以技借蟲雕藉以功追驥附書旣　塗畵更鳩拙惟有亷其聲價得以廣結善緣所得潤資悉歸賑捐未始非翰墨之一助也如荷惠顧送四馬路盤記棧對門大羅天古玩店內堂扁每字二角屏條蘭竹生艸每堂三角堂聯每付一角宫摺扇書畵一角正楷山水人物細件册頁點景皆倍曾經滄海客張翰卿謹啓○前報所載沈平山金宗詳書畵助賑後因鄕試遽爾停止所收潤資己交電報局於八月初二日刋入申報矣兩君日昨回滬痛綄省賑事未蕆故願續書畵紈扇摺扇一月所取潤資悉交電報局代收助賑如蒙惠件仍交抛球塲口獻鴻堂箋局代收十日取件不誤潤格列後沈平山蝴蝶紈　扇每件一百文金宗祥行書紈摺扇每件五十文揩書每件一百文雙行二百文秋扇單行二百文雙行四百文○潘少春張仲箎兩先生扇册畵潤助賑現擬展限自九月朔日起十月底止所有潤資仍交電報局彚解災至前收之 
 
 

Page 4

 
 
潤資己交電報局矣扇册每件仍收一百文 
[助賑愈病]  
　　家母於前日陡染㗋症醫治罔效束手無策危在旦夕伏念助賑愈病指不勝數故向神前立願許助皖賑洋二十元以求速痊當晚似覺有物下啖次日竟占勿藥矣某一介寒微久傾囊槖因母病垂危生於一時之誠急竟　神佑　卽典借如數繳上幸乞登之申報以廣勸勉[  靑藜主人呈稿]  
[附奉天營口賑同人經募第三次清單]  
　　永同慶玉發號寳源興三户助營平實銀各三十兩永昌和世成慶東興玉永成利義泰德同興宏東義順西義順元茂號同興聲利　　順號德祥玉十二户各廿兩永遠興馬東郊永成公　興萬德豐泰恆盛泰履泰號大德豐三和義阜凝德永生慶義順魁同發號日源福三和昌東茂凝同德泰賀筱泉十八户各十兩義源豐六兩利豐棧六兩郭鈺記五兩○以上三十六條共營銀五百二十七兩照申九八銀五百五十八兩六錢二○附保安堂桶捐清單○七月廿三收四開一個錢二百念三念四收錢七十八念五收錢一百念四念六收四開一個錢八十九浙杭陶姓錢一百五十念七收日咸人英洋一元錢八十五念八收十六開一個錢七十四念九無八月初一四開一個八開二個錢二百四十初二收英洋二元四開二个八開四个錢一百十一初三收英洋一元四開三个八開一个求妻病全日日過年夜人錢籌兩根錢五百錢一百九十六初四收八開一個錢一百零三初五收英洋二元錢八十七初六收免力人殷辛工英洋二元蔣姜氏年老多病求减輕家寒勉力足對開洋五角收四開乙個錢四十初七八收英洋二元錢一百七十六初九收十六開一個錢六十九初十十一收英洋一元錢七十五十二收八開一個十三收金四開一個重二錢八開一個錢七十二十四收無名鄭姓用俸渡日英洋一元收錢七十三十五收鐵視涙虚對開一個英洋五元銅洋一元錢二百十九十六收保佑面上退去滯色世外氏英洋一元蛟川無名氏英洋一元八開一個英洋一元錢二百四十二○共作到寔洋三十一元三角八分正 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月二十日京報全錄]  
　　宮門抄○諭旨兩道錄前○太常寺題旨兩道○發抄旨五道○通政使劉等奏遵旨擬設新疆南路郡縣情形摺○點撫林奏拿辦匪首正法緣由片○大臣載等奏爲奏聞摺○八月二十日刑部都察院大理寺正紅旗值日無引見○維慶請假十日○內閣奏派騐放之大臣派出謨公靈中堂邰亨豫薛允升○户部奏派管理三庫之大臣派出翁同龢○召見軍機○太常寺題九月初一日祭都城隍廟奉旨遣文壽行禮欽此○又題九月初十日祭歴代帝王廟奉旨遣載勛行禮兩廡遣銓林　麟崇勲文暉各分献欽此○發抄陸廷黻奏慶涇各屬科試情形奉旨知道了欽此○曹秉哲奏接署某泉篆務日期並謝恩奉旨知道了欽此○魏光　奏接署甘藩篆務日期並謝恩奉旨知道了欽此○楊昌濬奏交卸甘藩陛見起程日期並銷燬木質關防奉旨知道了欽此○梅啓照奏六月分湖水尺寸奉旨工部知道單併發欽此○○欽差大臣督辦新疆軍務通政使司通政使二等男臣劉錦棠頣品頂戴陜甘總督臣譚鍾麟跪奏爲遵旨擬設新疆南路郡縣恭摺覆陳仰祈聖鑒事竊臣等承准軍機大臣字密光緒八年三月十七日奉上諭譚鍾麟又奏籌度新疆南路情形一摺所請酌度七城廣狹繁簡設立丞倅牧令一員更於喀什噶爾阿克蘇兩處各設巡道一員如鎭迪道之例着劉錦棠體察情形會商該督妥議具奏等因欽此遵旨寄信前來仰見朝廷眷顧西陲動規久遠之至諱跪聆之餘莫名欽感伏念新疆當久亂積罷之後今昔情形判若霄壤所有邊疆一切事宜無論拘泥成法於時勢多不相宜且承平年間舊　亂後蕩然無存萬難再　規復欲爲一勞永逸之計固舍增設郡縣别無良策種種情由經大學士前任陜甘督臣左宗棠迭次奏明有案仰蒙聖明澗鑒准其因時制宜在事諸臣先後禀承宸謨籌辦善後諸務岡敢稍涉蔬懈現在地利日闢户口日增各族漸知向化諸事均有成効郡縣之設時不可失兹奉旨命臣等會商妥議久安長治之基實肇於此自當愚慮所及熟　審度以期妥協而垂永久謹按經野建官之道必量其地之民力物産足以完納國課又可供給官吏胥役而有餘然後　其形勢之冲僻繁簡量官以治之非從寛預爲計畫則官困而民必受其害故新疆添置郡縣設官未可過多此必然之勢也惟南路各城人民較多腴區較廣其轄境之最遼闊者縱横至數千里少亦數百里若設官太少又慮鞭長莫及難資治理不足爲經久定制臣鍾麟原奏內有一城不過數十庄不及東南一小縣七城各設一官足矣等語經臣錦棠就近體察情形此說蓋亦不盡然又臣鍾麟原鄉將吐魯番作爲南路城池因有七城設官之議臣錦棠查吐魯番現不在八城數內自吐城以西喀喇沙爾庫車阿克蘇烏什是爲南路東四城葉爾羌喀喇沙爾英吉沙爾和闐是爲南路西四城應統八城能盤籌畫一律攺設郡縣以上各節均經臣錦棠臣鍾麟往復函商意見相合謹公同酌議除自哈密南至吐魯番北至精河應暫　臣鍾麟原奏無須另設多員外囘疆東四城擬設巡道一員駐札阿克蘇該道以守兼巡爲兵備道督飭所屬水利屯墾錢谷刑名事件撫馭蒙部彈壓布魯特稽查卡倫作爲冲煩疲三項要缺喀喇沙爾與土爾扈特和碩特游牧地方犬牙相錯每有交涉事件擬設直隷廳理事撫民同知一員治喀喇沙爾城庫車擬設直隷鹽撫民同知一員治庫車城阿克蘇爲古温宿國設擬温宿直隷州知州一員治阿克蘇城拜城縣知縣一員治拜城歸温宿直隷州管轄烏什緊隣布魯特部落爲極邊冲要擬設直隷廳　彝同知一員治鳥什城以上各廳州縣應統歸東四城巡道管轄回疆西四城擬設巡道一員駐扎喀什噶爾回城該道以守兼巡爲兵佫道管理通商事宜督飭所屬水利屯墾錢谷刑名諸務彈壓布魯特稽查卡倫作爲冲煩疲難請旨最要缺喀什噶爾爲古疏勒國擬設疏勒直隷州知州一員治漢城疏附縣知縣一員治回城歸疏勒直隷州管轄英吉沙爾緊隣布魯特爲極邊冲要情形與烏什略同擬設直隷廳撫彝同知一員治英吉沙爾城葉爾羌爲古莎　國擬設莎車直隷州知州一員治漢城葉城縣知縣一員治回城歸莎車直隷州管轄葉爾羌所屬瑪喇巴什一城爲回疆東西咽喉要地積年河水爲患必湏置員撫治擬設直隸廰水利撫民通判一員治瑪喇巴什城和闐爲古于闐國擬設和闐直隷州知州一員治和闐城于闐縣知縣一員治哈拉哈什地方歸和闐直隷州管轄以上各廳州縣應統歸西四城巡道管轄凡兹建置大略較之光緒六年四月十八日左宗棠奏擬設立各官稍爲簡　較之臣鍾麟原奏七城各設一官之議峉爲加增斟酌損益務適於中兾免流弊而成永圖至於佐雜人員應俟郡縣設定由道員暨各丞倅牧令就近察酌地方情形將其必不可少者詳請奏設其各廳州縣疆界應俟立官畫分後再行奏咨各處地方暫時實成諸軍統領營官督率營勇駐防俟兵制議定再行奏請設立總兵副將叅遊都守千把等官其餘未盡事宜統候陸續籌議隨時奏請　裁所有擬設新疆南路郡縣大槪情形謹會同帮辦軍務臣張曜帮辦新疆善後事宜臣楊昌濬恭摺覆陳是否有當伏乞皇太后皇上聖鑒訓示施行再此摺係臣錦　主稿合併聲明謹奏奉旨己錄○○林肇元片再黔省境連川楚滇粤山深箐密匪徒往來結黨放會聚散紛紜前經臣奏奉諭旨通行各屬嚴密查拿以除民害並出示曉諭俾知悔罪自新在案兹查川邊王家沱有匪首頼和尙招集匪徒行蹤叵測並准四川督臣咨會協緝當卽檄行貴東道轉飭連界思南等屬一體緝拿去後兹據署婺川縣知縣羅慶春管帶思南營練軍潘永昇飛禀五月初三日據探報匪首頼和尙率黨數十人由川邊王家沱一帶潛入耿属塘摍據小山廊勢頗猖獗等情經該縣會同營員督帶圑練兵勇密往掩捕該匪率黨抗拒連傷兵勇多名經潘永昇之哨長都司李炳南率領練軍該縣亦加派幹役併力圍拿槍中頼和尙左肩甲倒地被擒當塲格斃匪黨八名李炳南復在蘇家壩追斬悍匪二名餘匪乘夜越嶺潰散當將賴和尚解縣訊供聚衆結盟謀爲不軌爲首不諱據供後於五月十六日在監因傷身死飭令戮屍梟示以儆兇頑又據署思南府知府陳柱統帶練軍總兵王世昌署該營遊　洪玉笙會禀稱早年漏網號匪田四方子卽田藍號四曾經前撫臣岑毓英於肅清梵賊案內縣賞購緝未獲現因地方歉收採米平糶該匪遂乘機爲亂紏集多人潛匿川黔連界之泉口一帶圖謀搶刦經該文武偵探確實於四月十九日親督兵勇跟蹤跴緝該匪四藍號四卽田藍號四胆敢率黨拒傷練軍趙得明鍾勝蘇鄕勇慶玉林等經該文武親督兵勇奮力圍拿矛傷田藍號四左腿當時擒獲並格殺拒捕悍匪五名餘匪棄械跪地乞命奪獲刀杆多件訊據田藍號四供認早年曾充號匪頭目被官兵打敗逃匿在外近因探聽思南地方歲歉米貴起意放會爲亂圖謀搶刦不諱各等情禀請懲辦前來臣覆查思南府屬接壤川邊並通楚界民貧地瘠五方雜處上年因雨水愆期收成歉薄是以今年米價翔貴窮民殊形竭蹶曾經臣奏明派員辦理平糶在案查該匪等拜會結黨爲害　閆或藉故以逞奸或乘機而竊發雖經臣於拿獲陳藍猩等案内遵旨剴切曉諭許其自新而怙惡不悛在在猶是殊堪痛恨除頼和尙一犯旣據婺川縣報明問供後因傷在監身死毋　置義其田藍號四一犯另飭泉司轉飭該管道府研訊確供查照奏定章程就地正法梟首犯事地方以昭炯戒並查明自行投首乞命各匪是否悔罪情眞從寛免究曁嚴緝餘匪務獲究報外所有拿獲拒捕會號匪首就地正法緣由謹據實奏明兾抒宸　此後尤當隨地隨時飭屬設法勸導如有匪犯　卽嚴拿憋辦以盡根株仰副聖主綏靖邊陲除暴安良至意再此次獲犯受　出力弁兵似屬名無微勞可否由臣擇其最爲出力之人量爲存記酌保數貴以示鼓勵　不敢擅　謹　片具陳伏乞聖鑒訓示謹奏軍機大臣奉旨着照所　該部知道欽此○○奴才載燦　卓紹祺跪秦爲郎中員外郎三年期滿循例題　試俸恭摺奏聞仰祈聖鑒事竊據慕陵禮部郎中桂斌呈稱係鑲黄旗滿洲廣祥佐領下人由貢生報揖員外郎光緖五年加捐郎中是年九月補授慕陵禮部郎中十月二十四日到任連閏扣至本年九月二十四日試俸三年期滿　據慕東陵禮部員外郎清安呈稱係　黄旂滿洲恩榮佐領下人由繙繹生員報捐貢生遵籌餉例報捐主事光緖五年加捐員外郎是年七月補授慕東陵禮部員外郎八月二十日到任連閏扣至本年七月二十日試俸三年期滿各等情具呈前來查例載滿洲人員由各項　　升　者亦照議叙人員之例試俸三年准其調升等語今該員等俱三年期滿均與調升之例相符應請題銷試俸歸部銓選理合循例奏聞伏乞皇太后皇上聖鑒俟合下之日奴才等咨行吏部照例辦理謹奏軍機大臣奉旨知道了欽此 
 
