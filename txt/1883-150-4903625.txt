# 1883 - 150 - 4903625

 

Page 1

 
 
[本館告白]  
　　本舘前擬將光緒八年分頒發之　諭旨按日彚齋敬謹恭錄刋行以便各官紳隨時循讀現已工竣每部釘成一本收回紙料印工洋一角五分準於　月十一日出書本埠申昌書畵室暨各外埠之賣申報人均可向之價購也 
[四書味桹錄出售] [  點石齋主人啓]  
　　石印本書籍創創自本齋近復精益求精每一書出購者爭先恐後四書味根錄一書向無善本本齋特倩名手抄寫校讎遵照相石印法原書十六册　成兩本易繁就簡旣便舟車而字劃淸楚又復逐句加圈雖龍鐘短視一目瞭如較諸行稠字密泩目熱視而難分行句者有霄壞之別現巳印訂成書統售於華商荷記准於四月十三日出書每部實價洋一元五角仍由上海申報舘間壁申昌書畵室發售外埠在發賣申報處並申地各書坊後馬路乾記衖蔣伺泰綢莊分銷 
[續論安南事]  
　　安南之事由來已漸法國君臣經營措置首尾已二十年初則以通商之故安南政教實有不便于兩國商民交涉事件者乃取其西貢一帶而代治之置官設戍立關收稅盡屬法人爲政其時安南非不求援於中朝而適當中國多事之秋不及爲之設法迨後法國方與中朝輯睦藩屬之被佔亦遂安之若素而不肯輕啓釁喘以壞兩國之大局而不意法人存得尺得寸之心窺見中朝之隱以爲斷不過部於是由西貢以觀覦東京欲并其全國而收之去歲海防一役法人得手扼其地勢之要隘而東境一帶紛紛瓦解安南君臣至此已束手待命無可爲計觀於前日西報所述法國賷投國書內載數事則知此後安南兵權餉項邦交民事無不聽法人之處置該國王雖尚處舊時宮室坐擁虛名存政由甯民祭則寡人之意然已無異失國之寓公較之琉球尚氏遷居東京者止相去一間耳且安知法人將來不更玩弄之於股堂之上耶存之亡之悉聽法人欲如元順帝之世長沙漠不斬其祀未可必也卽欲如安樂么劉禪之善終於晉亦未可知也然則安南之求救於中朝者不誠亟亟乎夫事之來也必有其漸當西貢爲法所佔中朝無睱顧及然法人希　全士井欲窺伺滇粵之邊境不待顯言而己可知其意向去年進取海防聞黃黑二旗黨人頗思抗拒法人終以力不能敵而敗是黃黑二旗之在安南在中國視之則爲粵匪之遺孽而安南所以與之相安者蓋未嘗不可爲助也往年李揚材自廣西竄入安境中國命將出師搜拏叛賊而李賊適與二黨相合及李自敗官兵亦卽入關並不窮治二黨竊謂二壞人數不少與其以安南爲通逃之藪不甚追剿爾時何不令安南善爲撫　使得其死力以保東偏疆土而安南朝廷亦應趁此機會大講武備一振從前積弱之習乃中與安均計不出此誠可惜也海防旣失海內隨之安事已不可問然中國果能救援以萬國公法與法人力爭猶未必决裂至此去年鄙人曾著保護安南十策雖皆帋上空談且籌之海防敗後十九無及第如經營滇粵邊境以自保者保安南則及早圖維尚不嫌於遲滯乃爾時絕無動靜直至今日始出籌邊之策又可惜也近日李伯相驟拜三省軍政之　命邊事殆已岌岌然揆諸外洋信息始則法公使寶君有奉法廷召回之說論者謂登君與中朝所議雲南隙地兩國均當棄置一條深失法廷本旨故特召回國也繼而又聞寶君仍不去任似中法大局尚無十分决裂者不知何故中朝忽有此舉動也大抵中國處事祕密此次加意三省邊防早有成算不必法人果有違言也蓋中國海口極多如慮法人舉兵相向則天津燕臺上海福州等口何處不須防範而乃獨重三省俾威望素著之李伯相統重兵以去耶卽曰東南亦有重兵不必另募一律防堵然直　由東江浙等處近日不聞有嚴防之事何也夫中朝之視安南不過如琉球假令意在保護不使法人得收全土則當早興詰問之師不待法人旣已全踞安南因欲窺伺霎南隙地不公使與中朝所議而後如此舉動也蓋現在政府之意但以雲南等省邊地爲慮而不以安南之被佔與否爲重若法人旣得女南而虛與委蛇存其名而不絕其祀則中國固忍受之踞安土而不更思內地則中國愈樂聽之然鄙人所竊願者中國保泰持盈斷不輕啓釁端以致兩國民人陷於鋒鏑今觀法國之意寶公使並未召回則此事或可挽回不至竟以兵戒相詰目下整軍經武殆亦如前年山海關之防藉以張其軍威而已矣 
[上諭恭錄]  
　　○四月初一日奉　上諭禮部代遞郎中吳咰奏疏濬黃河敬陳管見一摺着戶部工部归人游百川陈士杰前奏各摺片一併速議具奏欽此同日奉　上諭錫珍奏請將已革侍郎寶廷棄瑕錄用湖北荊宜施道于蔭霖攺用京秩等語前因寶廷尚屬敢言是以不次超摧簡授侍郎乃於差次不知檢束自蹈愆尤當照部議草職實屬咎有應得至獲咎人員棄瑕錄用其權操之自上錫珍何得遽爲乞恩于蔭霖以京察一等簡授道員正所以資歷練朝廷量材授職京外皆須得人所請攺授京秩之處亦屬非是錫珍着傳旨申飭欽此同日奉　上諭給事中樓譽普奏叅崇文門蠧弊及請分別整頓及留難會試舉人請飭懲辦各摺片崇文門稅務迭經申諭嚴禁據累該監督自當實力奉行兹據樓譽普奏稱近日滋弊如故行李往來不論有無貨物一槪留難勒索等語着該監督卽行查明嚴加約束剔除蠧弊應試士子入都呈騐文書立刻放行不准絲毫需索以示體恤其官民人等携帶眷屬尤不准稍有留難嗣後如再有逾例勒掯情事立卽從嚴叅辦所請給發巡役號衣腰牌以辨眞僞並着該監督酌核辦理至所稱浙江舉人趙光第於三月初八日由南西門進城突被多人訛索致誤試期一節士子入都自應恪守定章先期納卷何得於點名之日始行到京其不能入場係屬自誤至有無訛索之處着該監督查明辦理欽此同日奉　上諭盛京工部侍郎着阿克丹補授欽此同日奉　上諭甘肅西寍鎭總兵何作霖雲南晋洱鎭總兵王東發貴州古州鎭總兵江忠朝均着開缺送部引見欽此同日奉　上諭江蘇常州府知府英敏湖南寶慶府知府蔣常垣雲南普洱府知府孫逢源東川府知府蔡元爕均着開缺送部引見欽此○初二日奉　上諭御史陳啓泰等奏四月初一日　太廟時享分獻官散秩大臣文壽行禮未能如儀請量予懲處等語文壽着交部議處欽此 
[禁鍋出口]  
　　○厦門議禁鐵鍋一事前曾列報兹閱厦門西字報云中國總理衙門扎總稅務司由總稅務司扎海關稅務司議將該處華人所鑄鐵鍋准其運出口岸而西商所鑄鐵鍋則不准運出口岸是以海關稅務司己於華三月二十日出示曉諭云 
 
 

Page 2

 
 
[謹營消息]  
　　○初四日早駐紥營口之宋營將洋槍砲彈等裝箱扛至西營糧臺再雇車運往旅順口聞宋營兵本共九營去冬已有四營調往旅順口現將再調三四營去如越南有事以備徵調也惟各營官在營口均祗用司帳一人刻下咸託友人招延幕友以效指臂之助云 
[查出積弊]  
　　○二十年前營口稅則凡南船統歸大關洋船統歸洋關若關裹之寍河天津等船毋論千百担之大亦歸小報因此時有刀子匠土豪包送地方上無敢奈何也在後增設道廳衙門若輩始稍斂跡然小報之名目仍不能去因此中人圖飽私囊每以二百担之船均歸小報且另有小報下處包攬承辦每船裝好由下處開條報海卡倫分司卡旗卡道廳稅局等七處其中如何作算外人不得而知惟見小報下處其平日應醞動用極其奢修日前有寍河船名高頭者其船爲某甲所駕已十餘年每以一百八十石小報今因某甲身亡更換業主某乙乙不諳此中規矩裝一百九十六石糧出口祗報一百九十石致各卡生疑又欺其鄉愚欲作二百四十石呈報乙許以二百石免得躭誤該卡得步進步復謂其揑報須加十倍照罰由是兩下成訟由道憲委員質訊數次所有上下人等欺瞞舞弊一切私情盡行和盤托出高頭之粮石重新提斛尚無虛匿轉以各卡倫通同小報下處禀覆道憲大怒着以後凡進出口各船有裝五十相者須由稅行大報惟五十石以內仍作小報此令一下不惟各卡倫官役使丁斷其生財來路卽小報下處及經紀坊不下五六千人均將命根斷絕矣或有云　數十石之船若上稅行大報亦未妥貼緣稅行中人輕視小船常一月半月遲留必須湊至二三十隻方共開一單往報若一二隻决不肯特報也故小船如必欲大報道憲尚須另出善法也 
[乞丐凶橫]  
　　○寗波每逢佳節向有乞丐挨戶强索稍不遂意便肆搶奪屢經地方官示禁而若輩仍毫無忌憚聞立夏日淸晨鼓樓前有乞丐成羣結黨向某甲之蔬菜攤索取規費某不肯與乞丐卽拳打脚踢某寡不敵衆以致狼狽不堪正欲鳴保送官旋經旁人解勸而罷吁事雖細微然此等刁風斷不可長莠民不懲良民其何以安乎 
[差役舞弊]  
　　○署理江陵龍灣司趙巡檢素有明幹之稱到任未久卽有監利縣柳家蹟災民數百過境其爲首者萬姓頂帽上堂投以監邑文書乞各地方釀貲遣送出境趙閱關文內有仰沿途各府州縣之語因斥其僞萬厲聲曰汝以爲僞卽詳辦解縣可耳趙卽辦詳文並將所投僞據當堂固封飭二役持文解萬到縣及二役奉回覆札內言據詳已悉惟人與僞據何以槪未收到趙駭甚笞二役至無完膚卒不得其供異哉 
[徵士防堤]  
　　○江陵田賦有三曰銀曰米曰土銀米皆正賦有定額土則隨歲脩攤泒有派於府者有泒於縣者然縣署不過十之一盖府土防江堤之冲决縣土備漢水之汛濫也江防重於當故土亦最多今歲每徵糧壹石派土三十方糧每石計田四十畝徵土有三限初限每方錢百二十文再限三限遞加二十逾此卽裁花戶執串交地保地保領後徵比之差不問花戶但責地保故地保間或漁利而亦有受害者竊謂派土防堤原屬萬不待已之事凡花戶自宜踴躍急公免遭地保之需索而貽地保以賠累之苦也 
[遺屍誤認]  
　　○杭垣江于之玉皇山石洞內近有無名勇屍一口由地保報官錢塘邑專卽帶同仵作刑書人等親自往騐無如該屍面目潰腐且爲鳥雀啄食無從辨認其身畔藏有質票數帋洞內遺有三國志一本於是羣疑爲諸暨之某成衣而寄居於西湖之岳坎者蓋某成衣因與人口角大遭屈辱負氣出門不歸者已半月矣其妻得知此信不暇審顧抱尸大慟迨從頭細視始知其誤盖成衣左手一指偏短而尸則十指一律也尸身貼肉着棉綢小衫而成衣則無此服也祇以面目難分遂致指鹿爲馬邑尊於騐後當卽發棺收殮傳聞死者係德淸人而作客於杭者何以死於此洞則皆莫喻其故此案情節支離想邑專秦鏡高懸不難水落石出也 
[補栽堤樹]  
　　○蘇郡閶門至滸開十餘里堤岸兵燹以後房屋一空去年撫標右營劉叅戎到任分飭營中兵弁於兩堤徧栽柳樹蓋不惟軍屯細柳而且蔭憩甘棠未始非列樹表道之遺意也乃未及期年所種之樹半被野樵竊斫由是參府傳集各處地保一面分別補種一面令其逐叚看守倘日後再有缺失定將該處地保處責并令賠補云 
[皖垣官報]  
　　○藩憲盧牌示鳳陽臨淮巡檢缺委試用從九陳熙　署理准補早陽縣丞陸長年業奉部覆准補飭赴新任 
[僵屍害人]  
　　○去年揚州城鄉間有匪人裝作僵屍嚇人刼物計有兩次旋卽破案經官重懲不意前日揚友來信謂東關外五里許之小劉庄果眞出一僵屍一日黃昏後小雨初止有賣熟食之高姓小孩年約十二三歲死於大樹下餅籃拋在十步外腰有二百餘文並未遺失惟面目抓爛五官不分周身大小深淺之洞不一而足衣服全碎然不少一件其洞皆有指爪印次早人衆畢集觀者如堵知非賊盜仇讐所爲旁有一叟謂爲僵屍所害地保亦以爲然於是大衆設謀卽於此路用絆索以伺之果于初四夜二鼓獲一男屍周身白毛髮結如笠已是獠牙父老云此百年物追其蹝跡出於田間盖一久平之大墓也焚之臭聞數里云 
[罪疑惟輕]  
　　○前報京師鞭子巷之從良妓天津九兒將侍婢打死經官提問刻聞刑部司員比照主母打死侍婢律例擬充軍係婦女準其贖罪此稿呈堂後堂官以爲屍身傷痕過多似係有意致斃僅擬軍罪未免輕縱令承審司員須另擬罪名至代守門戶之估衣店夥翟姓已經釋放矣 
[還我舊物]  
　　○赭寇之亂人民流離懷財者惴惴不自保於是韞玉於櫝理金於地以掩寇盜之耳目自以爲無患矣迨烽烟旣息轉輾歸來則曩之所藏不旋踵而盡發其覆此何故哉蓋藏之之法有未善也近聞京口西城外五擺渡地方當兵燹時曾有某管官埋葬二柩於此上月抄某營官帶兵勇十餘名扶柩回籍其柩甚重兵勇昇之若不能膀有知其事者謂柩內並無死尸盖皆寶物也因前此軍務倥傯不能負重遠行故爲此計近以干戈久靜某營官遂來搬運然事隔多年而舊物依然得失有定於兹益信 
[江西義學條規]  
　　○欽加鹽運使銜賞戴花翎署南昌府正堂加十級紀錄十次顔調署南昌縣正堂加四級隨帶加二級記大功六次賀調署新建縣正堂加十級紀錄十二次劉爲出示曉諭事光緒九年正月十三日奉布政使司邊札開光緒九年正月初九日奉巡撫部院潘札開照得型方訓俗當以教育爲先設塾延師尤以幼學爲亟我　朝深仁厚澤陶淑涵濡靡不周至雍正間尹文端公總督雲貴陳文恭公爲方伯四年中創建興復及設立義塾至六百五十餘處纂義學彚記一書詳盡周密遂能化行俗美人才輩出其有裨於人心風俗者非邊鮮也江西爲儒先講學之地人文靈淑之區大家世族簪纓蹌濟因無不嚮風慕義被以詩書然而兵燹之後貧富不齊山僻之鄉習俗强悍皆由教之不先遂至蚩蚩愚民罔知率從而卽於匪僻斯非民之過實守土者之責也本部院莅任伊始察知民俗循省初衷實有不容自已者今擬於省城七門內外設立義塾士四所俾孤貧之子無力之家就塾讀書識字習問講解以激發其孝弟忠義之心以隱戢夫獷悍强暴之氣亦化民成俗之一端也仰布政同轉飭南昌府於省城七門內外先就寺廟公所籌措欵項妥議章程詳候查核設立義塾並通飭各属一體創建其業經設立者自應重加整頓或議增添若向來未經設立亟宜籌勸興辦俾童蒙知所向方人人知有禮義將械鬥之弊習亦消弭於無形矣厚風俗而正人心孰有過於此哉現在各府州縣共有義學幾處如何章程辦理一併飭令查明詳細禀復凡在官紳其各實力奉行不得視爲具文切切等因奉此除分別通 
 
 
 

Page 3

 
 
飭遵辦外合就札行爲此札仰該府立卽遵照於省垣城門內外先就寺廟公所籌措欵項妥議章程詳候覆核轉詳設立義塾仍一面轉飭所屬一體遵照院札迅速辦理詳細據實禀覆撫憲暨本司查核事關化民成俗切勿視爲具文空言率覆有干未便切切此札等因奉此除於省垣七門內外擇定寺廟十四所設立義學並將應辦事宜會議章程詳奉各大憲批准照辦外合行出示曉諭爲此示仰合省軍民人等知悉爾等須知設立義塾原爲培植子弟起見如有孤露之子無力之家卽查明後開章程這同公正紳耆出名具保准其入塾就讀教書均須恪守章程如果不知自愛有犯條規者定卽照章分別辦理斷不姑容各宜懍遵毋遠特示○酌擬義學條規開列於後　一義學設立南新兩縣城內十館城外四舘卽於南新諸生中擇其品學兼優訓迪有方者延請教讀俾語言字音童蒙易曉如有嗜好賭博吸食鴉片管理訟事者卽行斥退　一每學童蒙約以十二名爲率自七歲至十三四歲皆准來學然必擇身世淸白先儘孤子及委係赤貧之家由公正紳耆出名保舉方許收入如有家尚饒裕及籍貫不明者不准濫收學中設置聖諭廣訓一册教讀者於朔望日講解曉諭俾童蒙亦知禮義藉寓宣講之制　一啟舘日期總以正月十一起至十一月二十日解館啓館後教讀卽將童蒙姓名年歲並保舉之人立淸册二本以一本自存教讀之處以一本呈送上憲以備委員查騐端午中秋兩節准解館三日毋得躭延致悞功課餘均不得解舘　一教讀到館後凡一切應酬皆宜謝絕如係實有事故始准解館一二日倘或貪染外事踰期久不在舘考一經查出禀請上憲更換以示懲戒學規以禮讓爲重學中須設　至聖先師神位早晨到舉卽向　先師位前叩禮放學時一揖而退如有違逆父母兄弟相爭及出口罵詈與人鬥毆者必從重扑責以儆將來嬉戲頑耍種種失儀不遵教訓者亦須嚴飭教讀者每日辰至申歸各童亦辰集申散來學童蒙年有大小質有高下教讀者須立定功課每日務期完畢不得任意間斷其功課勤惰教讀者設簿登記以便稽查在學各童每人給發讀孝經一本朱柏廬先生家訓印本一册學堂日記一本教讀者爲之講解俾知響方學中各童讀書以熟習爲准不得貪多行數如有天資穎異日可讀數十行者另行報明以便隨時查騐獎異學中各童固以誦習爲事教讀者尤當講明孝弟忠信禮義廉戊及各種因果事俾童而習之知所傳戒以平其刁悍爭競之心庶械鬥之習可稍息乎　一童蒙到舘須聽師長約束倘有私自逃學至二日三日不來館者由教讀者責飭若屢蹈故轍卽向保人言明辭出至該童父兄家人不得時常來學中辨論是非擾亂學規　一教讀者每年約定束脩六十千文照數按月支領以資供給仍准在豫章書院報名造册准其甄錄隨同月課一則不至荒功一則可望膏獎藉補薪水之貲 
[搜出淫畫]  
　　○拍賣春宮畫片久于例禁沿街洋貨攤雖不敢公然擺賣而烟館茶坊尚有一種不衫不履之人手持此種畫片供人揀擇大爲風俗之害兹聞粵人三名在法界新橋　小街內租屋兩樓一底其門上招紙則貼仁大號三字屋內並無貨物專在樓上照印春片昨被法捕房查知飭包探協同中西捕往拘三人俱就獲又起出照相之藥水器具並泥人木偶之淫像一併解入捕房云 
[查鹽案集訊]  
　　○上月二十八日本報列查鹽肇釁一則當經張振新醬園主張錫偉請到鹽公堂憑據着店司朱榮福董士英蔣士恩等往南市董家渡駁鹽一百二十包載到新閘起岸上棧途遇大王廟巡局勇丁上前盤詰互相碰撞爭扭之下局勇杜臣將蔣士恩毆傷復拉至局中男丁陳錫友棚頭張得勝唆聳局員將蔣士恩責打一百板局勇等又至該醬園欲與園主尋仇以致司帳查俊卿店夥鄭有棠均受拳傷并毁壞窓櫺器具園主張錫偉卽將蔣士思抬赴上海縣騐傷復投道轅具控經邵觀察批示巡防局勇並無查私之責而張錫偉所呈亦是一面之詞着上海縣查訊明確禀覆在案前日經帮審委員蔣明府傳案研訊騐得查俊卿鄭有棠與抬騐之蔣士恩不過略遭拳打均無大傷將之腿上係被責板花並非局勇所毆傷痕善爲開導着先自去養傷至局勇擅敢逞兇俟禀明道憲候示核辦 
[勸惜字紙說]  
　　○昨讀貴報登有怒雷示警一節可知字紙之貴湛湛靑天卽天眼前蓋字始蒼頡採成孔聖洩天地之靈祕繼聖賢之道統貧賤學之而富貴愚蒙習之而明哲厥功豈不偉哉人不識字如雙目失明故雖片紙隻字隨在皆宜敬惜今有無知之輩不知一經一字之貴或揩桌糊窓或輕棄道路或將字紙包物或有開市及演戲或新到醫卜星相招紙等類往往高貼以便人知此爲廣招生意以圖業興依余愚見思此實非招福而反致招禍凡字紙高貼墻壁一遇風雨必致剝飛雖有諸善局派人收恰然究有不週之處如此作踐實傷陰隲但海上有日報舘儘可登諸告白何不將刷印購紙之錢作登告白費海上觀報者七有八九今余特獻芻蕘肯望採納是幸善書云惜字一萬延壽一年惜字綿綿永保康年惟望仁人君子廣爲勸惜則余之所厚望焉 
　　守拙齋主象賢氏啓 
[懷人詩三十首用上下平韻錄呈諸大吟壇政和]  
　　○南匯花月吟廬主楊步雲嘉煥尺素難將意神交契寸衷風塵不霸馬天地可憐虫琴軫秋囊緑燈花醉倚紅何時謀一面海上認壺公○天南遯叟王紫詮丈韜一代仰儒宗天南隱臥龍才華誰抗手經濟早羅胸葭溯情難己萍飄會　逢停雲延竚處詩思十分慵○吹徹玉笙樓主王毓仙大綸新酒泛春缸懷人月滿牕征鴻飛眇眇寄鯉盼雙雙夢轂思君切詩壇戰我降王郎天壤遠愁緒感申江○金匱艷福生朱霖伯勛　筆陣千軍埽才名四國馳添香呼緑萼寫韵付紅兒有酒休辭醉多情不諱痴梁溪謀面阻空自結相思○申江四禪天人王幼裳咳唾下珠璣新詩墨雨霏撫琴悲濁世拂劍懍危機徵逐調銀瑟交遊傲錦衣近來思學圃鎭日掩柴扉○上海龍湫舊隱葛隱耕其龍別我長安去睽違感索居宵長鳴客劍春暖穩公車射策淸才富敲詩俗慮袪泥金新帖報翹首杏紅初○三十六峯館主胡二梅琪　海國豪情壯扁舟興不孤東瀛尋舊蹟北苑製新圖春雨聨吟缸秋風挈酒壺棣花齊挺秀名譽滿三吳○皖北凡民孫聖與點又值春風至江南鶯正啼盟心思海上握手憶橋西才鑄楊雄鳳鞭驚祖逖雞文帷勞夢轍遙想夜燃藜○苕溪抱甕子王周卿下筆見高懷伊人絕代佳尋碑資識見滌硯費安排驛路音遲答雞牕夢與階踏靑曾有約擬欲製春鞋○海昌飯顆山樵杜晉卿求煃　不易是君才詩懷異境開囊琴天外去橐筆客中來覔句催花鼓逃愁借酒杯投桃應憶我好寄隴頭梅○秀水味梅華館主陳曼壽鴻誥　此老雲中鶴優游自在身西湖懷舊夢東海祚嘉賓問字元亭酒看花上苑春何時拏棹返尊酒慰離人○慕眞山人俞吟香達　海上共論文淸談子細聞飄蓬偏似我搦管早輸君舊事心應悔新交手又分已隨黃鶴去不勝感離羣○浦左鋤月散人顧梅生林　記得苔痕破尋詩客到門曉風楊柳岸秋雨荻花村欲剪西窓燭先開北海樽　壇主風雅應自慰吟魂○績溪章殿卿志鑾　未遂瞻韓願相思寄筆端捫心傷濁世抱膝誤儒冠郭外春光滿樽中樂境寬隨風珠玉吐妙句爲君刊○童鷗居土李芋仙十棻　落拓江湖感尋花一解顔鬼多難共事烏倦未知還傾盖空盟水囊金孰買山可憐前路窒回首淚潸潸○梁溪瘦鶴詞人鄒翰飛弢才大空餘子疎狂笑酒顚著書翻學海陳石補情天華國文章富勞人歲月遷都因珊網漏難著祖生鞭○鷺洲緑梅華菴主黃笠雨文達　同作申江客飄零志尚超摘文擬繭紙織顔艷鮫綃拓地栽花木登山採藥苗秦淮風麗日曾否憶南朝○慈溪酒坐琴言室主李芷汀東洗　鄉夢春來切大涯感　匏吟花登小閣試屐賞芳郊志壯斯先遂才疎任解嘲加餐頻寄語好景莫輕拋○北平聽濤軒主楊耀卿同炳本是風流客開樽飲自豪登龍空射策吐鳳笑題餻小隱甘微秩高吟激怒濤折衷聞妙語感惠勝綈袍○鴛湖映雪生孫莘田辛畬　吟興近如何相思繫緑羅風塵留客易花烏泥人多好句拈鬚覓淸詞脫口歌良慳一面何日挾琴過○ 
 
 

Page 4

 
 
浦左斃香貿夢室主黃式權恊壎　束望迢迢水園林處士家間情曾鬥草妙筆定贊花著述名山富倫常樂境誇相遠苦相憶珍贈久籠紗○　江漁父滕省三遵澍　世業縹緗守文章得古香小樓巢燕曰大斗酌鵝黃詞賤陳無已丹靑趙子昂蘇台花似錦親詠滿奚囊○武陵漁隱顧子相鈺　獨羡西湖客煙霞過此生有情雙管健無累一身輕淡白梨花院深靑楊柳城年年逢此際求及聽啼鶯○荷花村主曹曉雲家棟　何日接儀型春潮盼客舲梅寒爭傲白竹靜漸舒靑好辯才無碍工愁酒不醒羅胸經笥富直欲繼雙丁○江南梅運生王綬雲光第　家世古合陸雄心逐大鵬江南春獨裳翼北價頻增作客携掾筆懷人倚夜燈綢繆君草笑結癖愛詩展○姑胥山人吳錫之慶麘　合讀佳章後懷君幾度秋詩情鹽丟鴈離恨怨牽牛乏棹尋知已登山俗遠眸暮雲春樹隔欲見願難酬○鷺洲揖竹詞人黃廋竹文瀚　夢裹芒蹤隔梅花雪一林寸丹徵契合尺素悵浮沅閱世揮豪滬躭吟見道心囊琴何得去山水發淸間○甬上覺阿子李曉菴　嗜學才何富狂吟興正酣六爻窺妙秘四座聽雄談巨眼君無愧高風我自漸比來消息查杳雨滿江南○小樓主人王松堂恩溥　江左育箱學詞林才藝兼雄必難蠖屈薄宦笑雞廉涉世交何廣論文格自嚴幾番思舊侶愁緒落花添○金覧可園居土楊叔賡殿奎　欲見偏難見春風莫寄函聖經探奧竅世味別酸鹹籌賬君心熱傷時我口緘遙知躭靜者吟暖舊春衫 
　　平江藝牀舊主管斯駿秋初氏待政草 
[浙省撫轅抄]  
　　○四月初四日巡檢俞鴻鈺禀知奉前署臬司委黃巖太平公幹叩辭　委署蕭山縣縣丞朱春霖禀謝藩司飭知赴任叩辭　○初五日新選嘉興府宗培由京來省禀到禀安虞慶瀾寗波勘硝田回省禀到　坐補海寗州判宋勳　終養了憂服滿來省禀到　喻秉弊禀辭赴諸曁絲捐差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[命題非誤]  
　　○孟子富路章今言王若易然則文王不足法與鄉塾中皆於然字讀斷成句本屇黃大宗師歲試華亭縣學生正題係然則文王不足法與於是諸生諱然羣以爲誤乃本館昨得程養初先生培蒙來書謂實有所本國朝袁于才太史隨園隨筆曾引嚴冬友侍讀說孟子公孫丑曰今言王若易應讀斷成句下句然則文王不足法與文理方順若然字連上讀則易然二字不成文理矣云云然則事出南佛原非僻典古人已先我言之矣用亟照錄在報以釋羣疑但尚有不可解者此章下文有今時則易然也句豈亦於易字讀斷別安得起侍讀於九京問之 
[工局議事]  
　　○本月初一日爲英工部局議事之期有平總巡捕頭禀稱自二月初一日起至三月三十日止在路捉獲無主之狗共計六百五十二隻內殺死者一百四十二隻送放生局者計五百十隻在放生局自斃者四十一隻爲人領回者六十四隻逃去者二隻現在放生局中割耳作記之狗共有四百零三隻倘有逃出可以認識也又有柏醫生來信言三月念四日見有一瘋狗在香港路迤逞行過咬傷他狗十二隻並有華人一名小孩一名俱被咬傷其餘華人之被追咬者復有數人幸未着肉該瘋狗則已爲巡捕打死而被咬之十二隻僅捉獲其一此等狗將來必漸成瘋且此一路已被傷如此其衆別路又不知何如殊爲可危請嗣後捉獲之狗不准再送放生局當卽殺死以絕後患局董乃飭以後遇有無主之狗指正打死勿再送放生局云此一事也又有管理食物洋人禀稱西歷四月之內西人所食之牛共計五百二十頭羊九百十蹄小牛一百三十三頭猪三十九蹄華人所用者黃牛十頭水牛十九頭羊一蹄馬十一匹自正月以來華人之驅牲畜來租界者頗少故價漸昂貴刻下則來巳漸多其所來牲畜等件均屬美好無病云此又一事也其餘尚有數事則以無關緊要畧之 
[風雨惟原]  
　　○徐家匯天文臺龍神父致書於本埠西字報言前數日上海風雨其來有故測得風自呂宋起迤邐來華遇高山擋住分爲數陣大小疾徐遲速不一皆由上海左近而過以致連朝風雨而春寒入夏猶未卽退也又云今年海面暴風自春分起至目下計已有三十次矣 
[白蟻可惡]  
　　○初九日報登明珠失手一節兹得其詳爰再錄之盖朱順坤者浪跡滬濵不務生業與著名之牌九司務唐某等爲友終日游蕩虧欠纍纍而唐某等知順坤之有女以爲奇貨可居遂代順坤畫策函囑其妻挈女來滬詭言西門外萬和醬園內欲領養媳願出財禮洋八十元云云而實則早有成見將鬻幼女於烟花供蕩子之揮霍也其妻接信後卽偕其母兄同伴至滬稅駕於英租界之寶善里曾不數日見有似妓女裝束者有似鴇婦式樣者時至其處見幼女則看頭揑脚作種種醜態其妻究係女流且初至滬上何能窺其底藴而順坤以寄人廡不不能下手見潮陽樓西首有屋半椽旋挈家居之順坤及父與妻兄則宿於逆旅屢欲誘女出外而爲泰水所阻初三日妻兄謂其母曰今者到滬亦須領略洋場風景母信之遂往別處片刻卽回則順坤己將女馱去如巨魚之縱壑饑鷹之脫韝筧無消息矣由是妻與岳母對泣于牛衣中徹夜啼號聞者爲之惻然而順坤亦無面目見人匿而不出噫順坤之落魄傾家忍而爲此孰非爲白螞蟻所誤而白螞蟻之得展其妙手者又孰非爲花烟館所誤一人向隅闔家爲之不歡然則貧婦失女終夜啜泣亦豈有心人所忍聞乎 
[英界公堂瑣案]  
　　○徐會文禀稱開靝順信局前有寄住閩省之銀洋四百二十元匯票信件書籍一册捆成一包交與海琛輪船之帳房陳姓收藏托交與閩會靝順局及輪船到閩由閩局夥友到船接收包封據帳房云申局托寄之包封卽由申局派人取回執有申局取回包封之字條等語盖未發包封之前已先知照閩局故爲閩局所疑卽乘原船來滬述及緣由殊堪駭異當至輪船取閱字條果冒本局圖章惟認明癸未二字係新局怡和昌者特報捕同往怡和昌搜得原贓洋一百零四元及書籍一册并裘天寶寄天寶銀練二條計重四兩八錢當將各贓與該局東夥一併交捕送案請辦并稱該局之設專爲冐取包封害人非淺今幸人贓並獲應請究追餘贓從重究辦且此事早已具呈請緝在案陳太守閱禀之下飭將怡和昌信局東夥等押候過堂覆訊起到之件存堂○怡和洋行東投英領事署稱被輝記號之楊朗山結欠水脚銀四百四十五兩九錢五分向案無着請追等因由可副領事照會陳太守飭差於昨晨傳楊到案怡和行之西人某投案申訴楊供曾欠怡和行水脚銀兩無錯然尚有應收還之半稅銀未經算明怡和行之西人又稱半稅銀儘可照算陳太守商之司副領事着楊自至怡和行核算半稅銀應收若干外餘則照付違干提追○鄭阿紀稱開烟館前日深夜業己閉門初有三四人叩阿而入欲開燈吃烟我以深夜辭之伊等卽与我口角又有三四人闖入助彼逞兇并被乘間攫去烟筒八枝小土一包烟膏一匣大錢五千餘而去我則頭顱受傷報由捕房送我至醫院一面拘獲爲首滋事之徐金玉及帮兇之洪才亭王仁順今蒙送案爲此投質徐金玉洪才亭王仁順等同供爲小工餬口前夜到伊烟館口角並無乘間攫物之事陳太守謂徐等深夜滋事殊不安分判發捕房管押二月洪王二人各押一月鄭控竊無憑不准究追○粵婦何氏控被同鄉之方阿友毆傷陸阿保由捕送至醫院陳太守飭將方阿友押候陸阿保傷痊再斷已列前報昨由何民同陸投案申訴陸稱傷已痊愈方阿友仍執如前陳太守判方管押一月○揀湖絲之婦女蔣氏王氏等控因坐江北小車歸家在途被東洋車碰撞口角又被西洋人之細崽帮同東洋車夫將伊等毆打等情經陳太守諭查提該細崽到案候訊已列前報兹由陳太守照會日斯巴尼亞譒譯官麥君請着西洋人將細崽交案當據麥君查得該細崽係麥君之弟雇用者名喚哈利且此事實係該女凶橫之故麥君着弟帶同哈　投質麥君則到公堂會同陳太守庭訊蔣氏王民等仍執如前哈利供自幼賣與西洋人故不知姓名西人取我名曰哈利前日將晚時因東家聞外面喊救聲令我出外探看惟見許多女人帮同小車夫毆打東洋車夫我卽喝阻豈意該女等與我尋釁我之洋東到來該女等兇橫如故傍人解勸該女等又與傍人尋釁該處隣人所目覩如何反控我毆伊致失金銀首飾云云麥君之弟所言與同并稱現有西人爲見証麥君謂本譒經查明揀湖絲之女人兇橫者多且此事咎固在該女而不在細崽且該女等甚屬不規矩蔣氏等同供我等年不過十六七因窮苦而揀湖絲何謂不規矩陳太守請該女等與車夫爭執與細崽無于該細崽之多事可知麥君謂西洋人見証已到尚有華人見証可再傳案太守隨飭兩造均退訂期於禮拜六覆訊核斷 
 
 
 

Page 10

 
 
[京報第四百十六號]  
[光緒九年四月初一日京報全錄]  
　　宮門抄○上諭六道錄前○發抄　旨四道○普撫張　奏陳明毋庸另設局名緣由片○又　奏爲練軍成營日期片○又　奏資遠湘軍日期片○又　奏委署知府片○大臣麟等　奏爲請　旨摺○大臣溥　奏爲奏　聞摺○楚督涂　奏籌解京餉片○都統伯等　奏請　恩施摺○浙撫劉　奏恭報海運頭批開行日期擢○四月初一日兵部太常寺太僕寺正藍旗值日無引　見○熱河副總管文珮請　訓○吉林協領金福謝　恩○內閣丰泒騐放之王大臣　派出禮王文中堂邵亨豫張澐卿○吏部呈進月官卷○兵部奏派單壓　派出慶福色普徵額○召見軍機　文珮金福○發抄　卞實第奏回籍修墓之甘肅藩司病請續假奉　旨楊昌濬着賞假一月調理病痊後卽赴漕運總督新任欽此○慶裕奏江北河運漕船挽過淸江各閘日期奉　旨知道了欽此○又署常熟令龍景會經徵七年分未完一分以上奉　旨該部議奏欽此○又七年分洪洞灘租應徵錢數奉　旨戶部知道欽此○○張之洞片　再此次部咨光緒八年以前稱軍需報銷九年以後稱善後報錯查山西自災脹以後設有善後局專辦墾荒積穀差徭淸丈修工利商一切恤民之政其賬務餘欵卽各善後之款將來尙須專辦善後報銷若軍需事體亦名善後條從分晰擬請以後報銷之案如辦理民事動用善後欵者卽係地方書後報銷辦理兵事動用地丁正雜欵者卽係營務善後報銷以求區別上年奏設淸源局專爲淸厘庫欵此兩項支發報銷應卽統歸淸源局司道督率該局委員辦理毋庸另設善後局報銷局以專責成而免紛歧理合附片奏明伏乞　聖鑒謹奏軍機大臣奉　旨知道了欽此　○○張之洞片　再湘毅軍現經裁撤通計山西一省鴈門關以內止有精兵營練軍一千名而步隊兩營均在四天門一帶修工省垣腹地兵力過薄網惟歴奉　諭旨整頓練軍誠爲治戎節餉要道擬卽先從省標辦超兹於巨標左右兩營額兵丙挑選步隊一百名馬隊五十名共一百五十名作爲撫標親軍營務擇壯健樸勇之士不及格者汰寡以足之率以管帶總哨官一員副哨官二員嚴申紀律勤加訓綽緑營積習故套掃除務盡以爲整頓通省緑營練軍之漸自二月內議裁湘軍之日館令舉辦今據報於三月初一日成軍所需練餉練乾悉照練軍馬步親兵章程除員名細數咨部外理合附陳伏乞　聖鑒謹奏軍機大臣奉　旨知道了欽此○○張之洞片　再湘毅軍馬步四營自前撫臣會國荃赴山海關留晉巡防查該軍需飾浩繁且與此關鳳土人情不甚相習現經欽奉　諭旨裁勇節餉自應卽時遺撤該軍自前年秋間派修四天門道路承修地叚刻已告竣未訖之工實成等車辦理計此項正勇一千名並各項人夫經臣泒委俟補道吳其復記總兵何鳴高督率原派營哨各官統帶該軍於三月初二日啓行取道天津載以輪船溯江至鄂回湘遣散以免蔓延逗遛已咨照署北洋大臣直隸督臣聲飭招商局雇備輪船所需價值由晉籌給查同治八年遣撤前臬司陳湜所部湘軍舊案係發給兩月餉項以到湘之日作爲遣撤之日此次湘軍在晉累年修工巡緝尙屬辦勞不懈自應比照成案量爲加優當經查照向章發殺三個月口糧以示犒獎俾得及早遄行惟此軍駐晉有年湘中閑弁散勇聞風踵至兾得收留以及淪關不歸之衆秦隴罷遣之軍紛紛投至若不設法資遺則正軍旣撤游勇徒存必致隨地漂流無所統紀重爲民害因飭詳細查明此項閑弁散勇約共三百餘人已編造名籍酌賞口糧飭令吳其復等率之一律附舶南歸理合附片陳明伏乞　聖鑒謹　奏軍機大臣奉　旨試部知道欽此　○○張之洞片　再大同府知府莊錫級據報於光緒九年二月初二日在任聞訃丁母憂自應委員接署查有儘先侯補知府丁體常廉明練摔堪以署理所遺大同府知府係冲煩難三字要缺相應請　旨簡放以重職守　藩臬兩司具詳前來除另行題報開缺並檄飭遵照外理合附片陳明伏乞　聖鑒謹　奏軍機大臣奉　旨知道了欽此　○○奴才宗室麟書等謹　奏爲請　旨事竊河南登封縣民胡文選以棍徒陸二保勾串縣役將伊仔胡獅子在本縣班房砍傷斃命等請控辦前來奴才等督飭司員群加訊問據胡文選供我係河南府登封縣民年五十二歲在本縣南街居住種地度日光緒七年八月十七日有陸二保將我兒子胡獅子打去次日我兒子被砍在本縣班房內身死釘控縣騐明傷痕縣主賞給錢干一串五百文諭我將屍掩理後未訊辦我赴本府臬司巡撫前控告均批本縣縣主將我看押並將陸二保等多人傳案訊問我呌女人席氏在巡撫前呈遞銷案呈子本縣將我看押數月始將我打放多五赴巡撫前控告至今案懸莫結我具呈來京赴案呈告的等語查胡文選控因子在本縣班房被砍身死控縣騐明賞錢掩理並末傳獲陸二保究辦伊赴本府臬同巡撫前控告均批回本縣仍未訊明擬抵翻將已獲之陸二保等釋放後將伊看押數月之久始行打放伊又赴巡撫前控告至今案懸草結是以情急來京瀝訴等情如果屬實亟應究辦以儆兇頑而重民命謹抄錄原呈恭呈　御覽伏候　訓示遵行再遵照奏定章程取具該原告胡文選結稱控經巡撫並未親提合併聲明爲此謹奏奉　旨已錄○○奴才溥豐跪　奏爲查明各項事宜恭摺奏　聞仰祈　聖鑒事竊奴才荷蒙　天恩　畀以守護　陵寢重任所有應辦事件惟當殫竭愚誠認眞經理奴才抵任後派委司員隨同奴才按日親詣詳查　各陸陳設軟片金銀器皿按册查點俱屬相符並查奉祀禮部各圈餧養牛羊足額無缺永濟庫永濟倉永濟當現存銀錢米石各欵及石門工部庫存物料均無虧短核與印册俱屬相符當經該管各官出具印押甘結存案奴才伏思一切祭品庫存金銀器皿以及各圈餧養牛羊俱關　祀典尤爲愼重奴才仍不時前往稽查倘各該管官員等稍有疏懈漫不經心奏叅再奴才親詣　各陵併各園寢週歴詳查地面俱屬安謐所有奴才查明一切事宜並地而情形理合恭摺奏　聞伏乞　皇太后　皇上聖擊謹　奏軍機大臣奉　旨知道了欽此　○○涂宗瀛片　再前准戶部咨奉　上諭光緒九年內務府經費撥湖北鹽厘銀五萬兩陸續徑解內務府交納等因欽此行令欽遵辦理查湖北省光緒八年奉撥前項銀兩業經如數解淸附片奏報在案兹據湖北布政使王大經鹽法武昌道武震籌解本年第一批內務府經費鹽釐銀一萬兩並隨解平餘抬費布袋劈鞘等項銀三百三十兩飭委卽用知縣王士錚補用知縣劉超元會同管解赴京交納等情詳請奏咨前來除繕給咨文飭發該員等小心管解並取起程日期另行分咨外理合會同湖北撫臣彭祖賢附片具陳伏乞　聖鑒謹　奏軍機大　臣奉　旨該衙門知道欽此　○○管理廂白旗滿洲都統事務科爾沁札薩克和碩博多動噶台親王臣伯彥訥謨祜等謹　奏爲據情代奏仰祈　聖鑒事竊臣二甲喇叅領富隆額等呈稱據本甲喇佐領覺羅成安結稱本佐領下二品頂戴頭等侍衛貫辦事章京兼公中佐領穆金泰禀稱穆金泰之父花領前任四川提督甘肅肅州鎭總兵　實食總兵全俸訥恩登額巴圖魯萬福生於乾隆四十九年於嘉慶十年由護軍挑補藍翎侍衛荐升頭等侍衛續辦事章京道光十八年奉　旨補授陝西潼關恊副將二十一年奉　旨補授正定鎭總兵旋調四川重慶鎭總兵松潘鎭總兵又奉　旨補授四川提督因兩楚不靖帶兵卽赴萬縣一初防堵奉　旨赴黔統帶四川官兵防剿至貴州仁懷縣等處大小勝仗三十餘陣克復桐梓亡懷兩縣旋奉　諭旨所有貴州官兵歸萬福統帶遂卽進剿由桐梓攻取遵義一帶追賊至黔西州接奉行知　諭旨貴州提督着萬福兼署當卽督率官兵合力追剿生擒賊目殲斃餘黨活捉僞將軍毋奇僞元帥陸疤咡等多名該處一律肅淸經署四川總督樂斌保奏請　奉　上諭萬福着賞戴花領並貧給鈉恩登額巴圖魯名號欽此嗣因滇匪竄川經署總督公有風以剿匪遷延奏叅革職查辦復經四川總督曾望顏查明寔係兵力單薄扼守要益尙非有心玩悮業已草職應毋席議咸豐十年復蒙　恩命補授甘肅肅州鎭總兵經署陜西撫臣譚廷襄奏奉　諭旨赴漢中一帶幫辦軍務並署漢中鎭總兵正在籌畫之際因恩病懇請開缺回旗調理奉　旨賞食總兵全傣以養餘年等因欽此遵卽回旗溯自乾隆四十九年計至光緒九年糝金泰之父萬福行年百歲伏查會興事例內載凡士民人等年屆百齡或逾百歲均准照例奏請　旌表等語復恭閱秋抄先緒三年五月初五日奉　上諭正白旗滿栦都統恭親王等奏大員之母年屆百齡精神强固洵爲熙朝人瑞加恩著南書房翰材書寫匾額一方賞給以示殊榮所有例應旌賞之處仍著禮部核議具奏欽此在案今穆金奏之父萬福年屆百歲核與奏詴　旌表之例相符現據該領佐領等轉呈前來臣等查　賞食全傣前任甘肅肅州鎭總兵萬福現屆百齡迭奉　恩眷少時黽勉得選侍衛之班壯歲從戎更奮鷹揚之志旣期頤而强固荷　優寬而彌榮洵爲　聖世祥徵實属　熙朝人瑞巳符定例宜沐　恩施理合恭摺據情代奏伏乞　皇太后　皇上聖鑒勅部核覆施行謹奏請　旨奉　旨巳錄　○○頭品頂戴浙江巡撫臣劉秉璋跪　奏爲恭報海運頭批開行日期仰祈　聖鑒事竊查浙省光緒九年起運八年分漕白交倉正耗等米二十八萬四千三百餘石經前撫臣　奏明仿由海關徑交涌擇提前赶辦以免遲延並經檄飭司道巖飭各州縣愼選好米多雇剝船運滬交兌在案茲據粮道廖壽豐詳稱本屆海運漕白二粮分作三批放洋現在頭批米石已據各州縣剝運到滬經滬局委員等會督斛手逐日交兌計起運漕白交倉正耗並商耗等米一十萬八百餘石內輪船裝運米二萬六千八百餘石商船三十二隻裝運米七萬四千九百餘石定於二月十六日飭令各船陸續開至崇明十效地方候風放洋等情前來除飛咨江蘇山東直隷各省撫臣轉飭沿海水師寔力迎護並飭　二三批粮來迅速運兌接續放洋外理合恭摺具　奏伏乞　皇太后　皇上聖鑒謹　奏軍機大臣奉　旨知道了欽此 
 
 
