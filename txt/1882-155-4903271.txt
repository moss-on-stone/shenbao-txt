# 1882 - 155 - 4903271

 

Page 1

 
 
[新印縮本増選多寳船時文出售] [  點石齋主人啓]  
　　廣東所刻之多實船時文向已風行海内爲業舉子家朝夕獨摩然其中虚題頗多間有文不對題者至字之訛誤模糊猶其餘事是以閱者病焉本齊不惜工本於今春廣延名手校勘凡有題無文以及破體字悉爲勘落校正又博搜鄉會時墨及名人課作　次增入另請善書者八十人照樣膳清然後甲石印照相法印成縮本統計實數文七千二百九十六篇每篇俱加圈點勾股其字之大小與本齋所印之康熙字典髣髴妙在墨色濃淡相宜字字清晣實堪珍愛現於五月初當可印完準於五月十五日出售每部訂成八本價洋四元如蒙購　祈至申報舘間壁之申昌書畫室價買或有躉買者請移玉至申報舘帳房面議可也此布 
[書文御史奏疏後]  
　　此摺爲申明定例嚴禁頽風起見謂近來紳士居鄉多不守法致地方官一切公事受其挾制因而吏治不能日臻上理推原立論以爲起於軍興之時紳士辦理團練與地方官並重其權父涉旣多時常接見互商公事因此濫觴遂成積重難返之勢亦可謂切中時弊之言矣然余以爲紳士與地方官交接致貽公事之誤而爲地方之害者此非眞正紳士也其人本與光棍無異特在衣冠乏中厠縉紳之末耳蓋地方公事有非紳士不能辦理者官長亦倚賴之不特鄉僻之處然也卽在省會之中院司所專主之事亦有須與紳衿命謀而後可行者苟無人焉出而佐理則立法或不能盡善而流弊亦因以滋多軍興之時辦團勦賊籌餉勸捐固非紳士不可卽軍務告竣地方猶賴善後一切布置均須熟悉情形而後施之各當若官長獨斷獨行或有他省章程不宜於此省者或初到地方但見今日凋殘之氣象未知曩時完善之情形無人從旁指畫正不知孰先孰後孰重孰輕設倒行逆施其關係地方之理亂者尢非淺鮮故紳士之力居多也惟是解組歸田閒居林下老成持重之人往往有不屑膺其任者其位尊而望重京官而至尚侍外官而至督撫遇事旣多練逹謹愼苟得出而與官長共理地方之福民生之幸無如乞骸引疾恬退自高頣養終年何堪再親繁　卽使當道殷勘禮致不得已而爲之謀畫然可以建言而不可以共事其願供奔走喜事急功者蓋皆位在林下諸公之次而素無品望之人或乘時以邀功或見幾而階進爲局中之司事則圖保舉於將來遞手版之銜名則幸攀援之有路若此者本不足與議地方之事而一時承乏遂儼然以紳士自居其僅爲交結　路夤緣汲引計者猶爲賢也甚或假公濟私斂財自肥蒙蔽官長尅薄鄉里怨亦不避謗亦不聞則品斯賤矣夫此等紳士誠如摺中所云近來捐納保舉兩途中流品本雜者也稽其官階不過五六品之虚銜問其出身無非由俊秀之貢監而出入衙門卑躬屈節滿口大公祖老大人者其所爲何事也顧以省會大郡豈無位尊於彼望重於彼與才長學優於彼者乃一二林下大老旣不肯出與世務老師宿儒又不慣交結官塲而此等人平日偏有小智慧小聲名爲其鄉里所推重故當道者以爲人心之繫屬而不得不以禮遇也若夫縣治之中則更有舍我其誰之槪邊鄙瘠苦之區仕進　少有數十年中不得一科甲者地方旣小則見聞狹隘稱監生爲老爺固無足怪官斯土者以爲某實鄉望所推不得不虚衷請教也嘗見知縣之到任諸事甫畢有宴待鄉紳之禮某官也某生也由禮書開單以進備柬往請有從九職銜者有監生者甚至鄉飲大賓衣頂老民亦在其列此不過官長之有禮原未必與宴諸人皆與商辦地方公務然其中有著名某某歴任官長皆器重之則其勢不能不與之親而究其所謂著名者無非包攬詞訟錢糧地棍之行爲而已何也一二公正之人雖歲時謁見而絶無干求或并不應樽酒之召終任不得一見其易於招致者皆此類也然則省會大郡有眞正紳士而不出而鄉僻小縣又輒無名位素著之人何怪紳士之流弊徧大下而如出一轍哉雖然院司大員行乎權之所得行有鄉賢大老前輩顯宦寅年世誼之人則虚衷採問隆禮往來亦不可少其於急公喜事夤緣奔走者流别其流品而嚴以待之初不爲過所難者州縣職位不尊而民情偏工於伺察刁紳劣監播弄其間一或不愼反爲所制到任之始首先禮致鄉紳者亦有萬不得已之勢也然使以公明之量勵廉潔之操可以禮遇而不可以私于雖紳士亦將奈之何哉今之爲州縣而毁譽隨人動輒得咎者蓋彼以私來而我自以其私爲得計者亦何怪其制於人至於身敗名裂而不能自白其寃也故余謂欲絶紳士之流弊當自不肖之州縣始 
[諭旨恭録]  
　　四月十八日奉上諭恭鏜奏神靈顯應請頒匾額一摺甘肅早康縣博克逹山神素著靈應經恭鏜立廟奉祀上年蝗蝻萌動該縣官紳祈禱旋卽捕滅嗣因冬旱詣廟虔禱復降大雪農田幸獲豐收實深寅感着南書房翰林恭書匾額一方交恭鏜祗領敬謹懸挂以答神庥欽此 
[東瀛聞]  
　　日本新聞紙言本月初七日相近西京地方有蛙門情事該處田内向多青蛙是日忽然分黨相門不安井底之觀遽作軾前之怒自成壁壘不啻鳴鼓而攻力據池塘居然結草以亢陣勢則分兩部鼓吹齊喧士氣可作三軍官私莫辨自早六點鐘起門至十二點鐘始止死蛙不計其數見者不勝駭異或以爲此事與内外蛇相鬥無異恐爲金革之預兆然亦不足爲確論也又云横濵地方瘟疫盛行兩三日中遘斯疾者計一百四十一人其間斃命者有八十四人云又言前報英國兵船使帆前往各處一節兹悉該船已於本月十五日駛至日本神户地方進口時有兩船先至皆以海中遭碰稍有損傷尚須略爲修理也長崎有某日人在下議院倡言於衆欲在大坂地方設立製造砂糖公司聞院中人已經允准禀明官府招集資本銀一百萬元以充是舉按日本砂糖銷場甚暢計每年進口砂糖約有四百萬金故日人留心此務以免銀錢流出外洋也又日本海軍院今議在長崎箱舘横濵三處各設一海防事務局云 
[高麗雜聞]  
　　月前高麗土人毆斃日本和尚經地方官拘獲滋事人數名訊辦在案詎一波未平一波又起事緣高麗有一墟集距租界不遠該集爲土人互巿之處每月開集六次届期各鄉人來買賣者甚衆頗形熱閙前月開集之期適有日人十數名負担前往購取穀米但高官早有禁令不准穀米出口故日人聞知此信有數人卽自回去内有數人因欲購買别物卽在該處雇一土人負担至巿忽有數土人欲竊担内之錢當被日人察覺獲住一人將欲送宫行水　武　上人紏黨刼去羣用木棍向日人亂擊日人亦用昆石禦之相持許久日人不支逃至河下急雇船望租界而 
 
 

Page 2

 
 
回現在也二事聞於高廷甚爲震怒以爲該處官吏　能管束人民致屢生事端着將安邊府及辨察官均革職撤任并將滋事之土人家産斷給日八以爲撫恤被害之資云又高人常喜擲石爲戯每在教塲聚集多人兩相投擊形同對壘高王現以日人寓居甚近恐進出時被石所傷着地方官嚴加禁止又現在高麗内地及漢城等處均任日人遊行並不禁止攔阻又去歲季裁先謀反及今歲立議通商之事闔京儒官羣抗疏高廷或請勦或請阻一時議論紛紜頗爲騷動今則已漸安靜矣又高京向有學習日本語言學校一座嗣因事裁撤今聞高王欲重選聰俊子弟請日人教習云 
[美高條約]  
　　大朝鮮國與大亞夫利加合衆國切欲敦崇和好惠顧商民是以大朝鮮國君主特派全權大臣大美國伯理璽天德特泒全權大臣各將所奉全權字據互相較閱俱屬妥善訂立條欵臚列於左○第一欵朝鮮爲中國所屬之邦而内治外交向來歸其自主今　　大朝鮮大美國彼此允明定議大朝鮮國主亢此條約内各欵按自主公例必要認眞照辨大美國主允認明朝鮮國爲中國屬邦嗣後永遠不相干預○第二欵嗣後大朝鮮國君主大美國伯理璽天德並其商民各皆永遠和平交好若他國有何不公輕藐之事一經照知各自相助從中善爲調停以示友誼關切○第三欵此次立約通商和好後兩國可派秉權大臣駐紥彼此都城並於彼此通商口岸設立領事等官均聽其便此等官員與本地方官交涉往來均用品級相當之禮兩國秉權大臣與領事等官享獲種種恩施與彼此所待最優之國官員無異惟領事官必須奉到駐紥之國批准文憑方可至所派領事官必須眞正官員不得以商人兼充亦不得兼作貿易倘各未設領事官或請别國領事兼代亦不得以商人兼充或卽由地方官照現定條約代辦若駐紥朝鮮之美國公使彼此意見各不相當可將批准文憑追回○第四欵美國船隻在朝鮮左近海面如遇颶風或缺糧食煤水距通商口岸太遠應許其隨所停泊以避颶風購買糧食修理船隻所有經费係由船主自備地方官民應加憐恤援助供其所需如該船不在通商之口潛往貿易拿獲貨船入官如美國船隻在朝鮮海岸破壞朝鮮地方官一經聞知卽應飭令將水手先行救護供其糧食一面設法保護船隻貨物並行文知照該領事官俾將水手送回本國並將船貨撈起一切費用或由船主或由美國認還○第五欵美國人民在朝鮮居住安分守法其性命財産朝鮮地方官應當代爲保護勿許稍有欺凌損毁如有不法之徒欲將美國房屋業産拆毁者地方官一經領事告知卽應派官彈壓並查拏巨魁按律重辦朝鮮民人如有欺凌美國民人應歸朝鮮官按朝鮮律例懲辦美國民人無論在商船在岸上如有欺凌騷擾損傷朝鮮民人性命財産等事應歸美國領事官或美國所派官員按照美國律例查拿懲辦其在朝鮮國内美國民人如有涉訟應由被告所屬之官員以本國律例審訊原告所屬之國可以派員聽審審官當以禮相待聽審官如欲傳訊查訊分訊証見亦聽其便如以審官所斷爲不公其詳細駁辨大美國與大朝鮮國彼此明定如朝鮮日後設定律例及審案辦法在美國視與本國律例辦法相符卽將美國官員在朝鮮審案之權收國以後朝鮮境内美國民人卽歸地方官管轄○第六欵朝鮮國商民並其商船前往美國貿易凡納稅船鈔並一切各費應遵照美國海關章程辦理與征稅本國民人及相待最優之國相等稅鈔不得額外加增美國商民並其商船前往朝鮮貿易進出口貨物均應抽稅其收稅之權應由朝鮮自主所有進出口稅項及海關禁防偷洩諸弊悉聽朝鮮政府設立規則先期知會美國官佈示商民遵行現擬先訂稅則大略各色進口貨有關民生日用者照估價值百抽稅不得過十一其奢靡玩耍等物如洋酒吕宋烟鐘表之類照估價值百不得過三十至出口土貨槪照值白抽挩不得過五凡進口洋貨除在口岸完納正稅外該項貨物或入内地或在口岸永遠不納别項稅費美國商船進朝鮮口岸須納船鈔每墩銀五錢每船按中歴一季抽一次○第七欵朝鮮國人民前往美國各所準其在該所居住賃房買屋起蓋棧房任其自便其貿易工作一切所有土産以及製造之物與不違禁之貨均許買賣美國商民前往朝鮮已溯口岸準其在該所定界内居住賃居租地建屋任其自便其貿易工作一切所有土産以及製造之物與不違禁之貨均許買賣惟租地時不得稍有勒逼該地租價悉照朝鮮所定規則完納其出租之地仍歸朝鮮版圖除按欵内所指明歸美國官員應管商民皆仍歸朝鮮地方官管轄美國商民不得以洋貨運入内地售賣亦不得自入内地採買土貨并不得以土貨由此口運入彼口違者將貨物入官並將該商交領事官懲辦○第八欵朝鮮國與美國彼此商定朝鮮商民不准販運洋藥入美國通商口岸美國商民亦不得販運洋藥入朝鮮通商口岸并由此口運往彼口亦不准作一切買賣洋藥之貿易所有兩國商民無論雇用本國船别國船及本國船爲别國商民雇用販連洋藥者均由各本國自行永遠禁止查出從重懲罰○第九欵如朝鮮因有事故恐致境内缺食暫禁米糧出口經地方官知照後由美國官員轉飭在各口美國商民一體遵照紅參一項朝鮮舊禁出口美國人民如有潛買出洋者均查拿入官仍分别懲罰○第十欵凡炮位鎗刀火藥彈丸一切軍器應由朝鮮官自行採辦或美國人奉朝鮮官准買明文方准進口知有私販查口將貨入官仍分别懲罰○第十一欵凡兩國官員商民在披此通商地方居住均可雇用各色人等勸執分别内外工藝惟朝鮮人遇犯本國例禁或牽涉被控凡在美國商民寓所行棧及商船隠匿者由地方官照知領事官或准差役自行往拿或由領事官泒人拿交朝鮮差役美國官民不得稍有庇縱止留○第十二款兩國生徒往來學習語言文字律例藝業等事彼此均宜勸助以敦睦誼○第十三欵兹朝鮮初次立約所計條欵姑從簡略應遵條約已載者先行辦理其未載者俟五年後兩國官民彼此言語稍通再行議定至通商詳細章程須酌照萬國公法通例公平商訂無有輕重大小之别○第十四欵此次兩國訂立條約與夫日後往來公牘朝鮮用華文美國亦用華文或用英文必須以華文註明以免岐誤○第十五款現經兩國議定嗣後朝鮮有何惠政恩典利益施及他國或其商民無論關涉海面行船通商貿易交往等事爲該國並其商民從未沾及抑爲此條約所無者亦准美國官民一體均沾惟於優待他國利益係田於甘讓立有專條互相酬報者彼此須照酬報互相之專條一體遵守方准同沾專條優待之利益以上各欵現經大朝鮮國大臣大美國大臣同在朝鮮議定繕寫華文洋文各三分句法相同先行畫押蓋印以照憑信仍俟兩國御筆批准總以一年爲期在朝鮮互换然後將此約各欵彼此通諭本國官員商民俾得咸知大朝鮮同年卽中國光緒八年月日大美國同一千八百八十二年月日 
　　此約由西友抄來其中頗有訛字脫落處兹姑照録在報俾閱者得其大略焉可也 
[試差題目]  
　　四月十五日考試試差文題君子以文會友以友輔仁經題菁菁者莪在彼中阿四句詩題賦得巖泉滴久石玲瓏得泉字五言八韵 
[恭送憲旌]  
　　左侯相莅滬後閱看製造局並會客拜客各情昨已列報兹悉其間尚有訛誤蓋西官往拜侯相者係英正領事許君帶同繙譯官阿君及奥正領事夏君比利正領事并天主堂主教等六位經劉道憲陳太守陪在製造局官廳謁見叙談片刻侯相向座傍携取龍頭拐杖起身侍者便傳唤送客仍經劉道憲陳太守代送登轎侯相午膳後起馬時有一老婦攔輿遞禀呼寃經扶轎者接禀縣差喝令老婦退去有人詢老婦何事據云四年前有一沙船載貨進口被某洋行輪船撞覆曾控由道憲斷賠銀五千兩至今尚未收到云侯相經過馬家廠一帶各舖戶皆除招牌排香案恭迎及出大東門循黄浦灘向北有縣差沿途照料繼過十六舖橋入法租界則翁太守同捕頭督率中西捕照料繼過外洋涇 
 
 

Page 3

 
 
橋入英租界則陳太守同捕頭督率中西捕照料侯相答拜諸西官後又至陜甘糧臺與胡雪巖觀察略談片刻折至長發棧回拜某總戎亦經擋駕侯相經過租界時適逢大雨西商乘馬車者遇見憲駕盡行避道華人坐東洋車小車者皆下車站立道旁候駕過再乘昨早各官往碼頭恭送撫標滬軍營提標右營武毅營製局礮隊營等兵并大旗四十餘面皆排列碼頭恭送先由憲差登岸購辦藥物故至九點半鐘開船親兵船當先侯相坐船仍由白雲輪船拖帶前去碼頭升炮三聲並放鞭砲水師砲船亦皆升砲譚方伯劉邵兩觀察製局李總辦海防劉司馬本縣莫邑尊曁李軍門陳右戎傅守戎均隨侯相赴吳淞會審員陳太守翁太守洋務局委員謝剌史及三廳各局委員均俟憲駕啓行而返據聞侯相接見譚方旧莫邑尊時均談及駱基賢案謂須查察云 
[校閱水師]  
　　左侯相赴吳淞閱兵寳山縣王明府先在吳淞提督行轅西首備作校場緣蘇松福山狼山崇明各鎭及海澄營滬南張統領營均在該處合操故校塲有一百十餘畆之大靠南紥成東西轅門吹鼓亭及照墻均有繪畫五彩相宣轅門内築甬道一條演武廳東紥營房數間海關及西首之同興碼頭均裝紅欄杆紥彩牌樓吹鼓亭張五色彩幔二十三日十點餘鐘江南提督李軍門偕狼山崇明兩鎭台先由本埠前去在海關碼頭登岸在浦各兵船皆升砲迎接軍門進行轅小憇往校場察閱一週復登輪船返滬以校塲尙有不妥處隨知照王明府遷設于張華浜營盤中聽候校閱王明府飭匠通宵趕作並應用鍋灶一槪遷去蘇松鎭中營亦於昨日黎明移札張華浜該處離吳淞陸程四里卽各兵輪船灣泊處本有營盤該處亦搭營門吹鼓亭並五色篷帳懸燈結彩極形華敞海澄營兵約五百名在營門之南沿浦排隊計四方五色旗數十面青黄赤白旗各十餘面大刀鋼乂數十名洋鎗隊約三百名又蘇松鎭標中營兵約五百名列隊營門之北計有鳥鎗抬鎗長鎗虎衣籐牌弓箭手各隊并大纛旗十四面皆緑縀紅邊中以金線綉龍另有小旗百餘面與大旗一式每隊領隊一人背插紅方旗上有督陣兩字頸懸戰鼓南北兩岸旗幟棋布星羅鮮明整肅浦中砲船十餘艘及各總戎官船亦升綵旗銜旗鈞和兵船及南首所停之飛霆策電馭遠威靖四兵舶均升黄色龍旗於時旌斾飛揚波濤明滅江山如畫將士如雲仰見承平之世武俻仍修非君明臣良曷克臻此十點鐘時遥見南首有船到來各兵船皆升炮相迎及行近知是江南提督李軍門坐船用新鐵皮輪船拖帶逾二刻浙江提督坐元凱輪船繼到各輪船重復升炮至十一點一刻侯相坐船方到各輪船連珠炮響兵勇盡上桅杆作三層站立兩岸排隊各兵皆放槍迎接在碼頭伺候之官員及各兵輪船艇船炮船管帶官齊乘小船艤傍憲舟遞呈手本侯相諭先閱水師於是十二點鐘時换坐念三號澄慶兵船出口校閱澄慶展輪時浦中各船及岸上兵勇皆放鎗炮恭送駐紥吳淞之吳統領升砲恭迎譚方伯李軍門各員亦隨同出口至砲臺閱看一週然後各兵船就口外操演計輪船九號砲船二十餘號演畢侯相仍坐澄慶船駛回張華浜暫於坐船駐節所有陸營兵勇聞今晨卽就該處校閱其情形容俟續記 
[道憲履新]  
　　新任蘇松太道憲邵觀察擇於今日辰時接印任事劉觀察交卸篆務後將卽束裝就道往接江西臬篆矣至道署書吏人等及屬員之遄往叩賀者殊形濟濟也 
[停工續述]  
　　木匠聚議一節英捕房昨將在寳善街吵閙之莊鄭兩匠並續拘之朱汪二匠送至公堂平捕頭稱諸匠欲令作頭將夜間之粥易爲飯并平其洋價作頭有無不公之處請爲查辦惟各匠不應聚衆滋櫌故將莊鄭拘林詎知多匠竟到捕房肆閙因續拘朱汪二人送案查得爲首滋事者係吳鄭張楊等人莊鄭不認滋擾朱汪供因莊鄭被覊故前往探視並未吵閙司副領事謂各作頭卽有不合處該匠等儘可理說豈容尋釁陳太守謂若輩所爲固干咎戾姑念手藝中人况據供不敢滋事姑從寛免究於是再四開導看退出具結斥釋所有飯食洋價着明白具禀呈候核辦一面諭該業公正人妥爲調處莊等叩謝而退乃外面有木匠多人誤爲莊等仍被管押齊聲呼喊擁莊等出去捕頭咸出將莊等帶回仍着具切結始釋當於衆中拘烏姓一名餘衆略退將烏帶案問供不認吵閙俄而多人又擠進喧嘩平捕頭添傳到中西捕八名又從衆中拘信周張二名皆俯首無詞陳太守嚴加訓斥謂其不識恩典若輩同稱憲恩知感不敢滋事太守將莊等四名並烏周張三名一併開釋嗣聞　 
午後一點鐘時各匠又到坭城橋石順孝作頭家打毁器具及鍋竈等件并有担水夫被衆擠倒踏傷繼又欲招尋石順孝爲難石聞之卽投英公堂暫避其鋒而匠人約有五百名齊集署前候石出署時陳太守適公出及三點半鐘回署見此情形又再四開導令其散去聽候辦理於時平捕　 
頭惠捕頭均到平捕頭唤石同坐馬車向東而去各匠呼喊一聲咸謂往拆石姓房屋隨一擁往西惠捕頭與中西捕跟去旣至石姓門首惠捕頭與各捕立於門前木料堆上向衆開導衆忽抛擲磚石惠捕頭卽上東洋車喝中西捕同回忽捕頭之洋傘被磚擊斷衆欲乘勢追赶掅嘀喝令停車衆始止往捕頭乃與中西捕逕去旋有一木匠高擎紅漆金字牌者牌上有魯般先師四字其人爲首往南其次有二木匠一人肩斧二柄一人肩斧三柄衆皆隨後同行至大馬路向東到石路口又向西旋復折回向東進石路往南據云欲尋未停工之匠理論乃未幾又回至石處將其大門及兩傍之籬笆拆毁入内又毁其門窓并將石之司帳人拖出簇擁向南陳太守得信親率差役到英捕房囑平捕頭帶中西捕一同跟追及至法租界太守請法捕房泒捕協追旋聞木匠已將司帳人拖進城内魯般殿乃令巡捕回去太守返署飭地保差役到石處彈壓惠埔頭亦發電報至虹口美捕房請薛捕頭飭中西捕往石處照料西捕十餘名皆携洋鎗華捕有二十名又西商團練兵頭出有告白諭知各兵如其滋閙更甚卽打警鐘爲號各兵須立時會合卽行出隊彈壓云查該業規矩凡遇起造房屋如點工者則每工給錢二百文如論包工者則每工給錢一百五十文匠人遇包工而苟能勤緊操作每日可作兩三工故做點工則飯食由作頭供給做包工則匠八轉貼還飯資五十文與作頭時下講包工者多作頭固易以賺錢匠人亦易以沾利寍紹帮匠業歴來東夥和洽不圖今有此變未知如何了結也 
[講茶滋事]  
　　廿二日下午大馬路慶雲樓有吃講茶毆打一事詢係因賭而起非日又到南新街訪陸園茶館爭吵卽有十餘人將一成衣匠某甲拖至老閘大橋浜北地方　甚洶洶後聞某甲情願出洋兩元始得了事按講茶本爲蘇杭陋慴滬上亦行之茂久雖經出示禁止而隨禁隨犯肆無忌憚是不可不嚴爲之懲也 
[寓客猝斃]  
　　廿二日下午三點鐘時虹橋堍昇江樓茶舘中有一年約十七八之茶客身穿元色馬甲元布長夾衫係生意中人久而不去至八點鐘時尚伏于桌茶店主因欲閉門且訝其坐之久也詳叩之據云在抛球塲錢店生理詰其何不雇車回莊則答稱尙有他事轉問可有客寓店主乃指往天和坊弄元發客棧安歇不料是客於次晨卽已身死於棧經該棧主報明捕房收殮至其籍貫及錢莊招牌因何身死情由均未知悉容俟探訪明確再行續報 
[棚倒傷人]  
　　英租界坭城外跑馬廳西首之西人搿拉姆雇工建造洋房因近日寍帮匠人有停工之舉西人急欲工竣令各木匠照舊做工不必停歇恐有阻撓者乃知照捕房派華捕照料前日午前大雨不止有泒去之六十三號華捕到所搭料棚下躱雨豈知是棚不甚堅固被風雨吹倒壓傷華捕之頭頸及右腰等處内一小木匠亦被壓傷左臀由作頭舁送華捕至體仁醫院　傷木匠則自行醫治矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月十三日京報全録]  
宫門抄○發抄　旨四道○東撫任　奏爲恭報出省查閱營伍日期摺○粤督張　奏爲借補副將請照前摺所請夾片○漕督周　奏爲委署同知夾片○浙撫陳　奏爲察看知府片○粤督張　奏爲遵　旨擇尤請奬摺子○大臣謙等　奏爲整飭郵傳緣由片○　 
四月十三日理藩院鑾儀衛光祿寺八旗兩翼值日無引　見○橚貝子棍公各假滿請　安○貴州鎭遠府知府莫勒賡額謝　恩○侍衛處奏派　保和殿監試之大臣　泒出頭班劻貝勒福森布恩燾承榮文啓　二班漪貝勒恩全長春德洪額德亨○召見軍機　莫勒賡繼○發抄　岑毓英奏分缺先用通判何恩綺補興化府糧捕通判奉　旨吏部議奏欽此○又請將追賠銀兩繳清之已革嘉義營守備蔣福勝開復原官奉　旨着照所請兵部知道欽此○又請將才堪造就之已革署艋舺營守備李仰山開復原官奉　旨着照所請兵部知道欽此○鮑超奏病請展假回籍就醫奉　旨鮑超着賞假三個月准其回籍亦醫一儗假滿卽行赴任欽此　○○頭品頂戴山東巡撫臣任道鎔跪　奏爲恭報微臣出省查閱營伍日期恭摺仰祈　聖鑒事竊臣接准兵部咨光緖八年二月初四日奉　上諭本年輪應查閱營伍之期山東卽派任道鎔逐一查閱認眞簡校如有訓練不精軍寔不齊者卽將廢弛之將弁據實叅奏毋得視爲具文欽　欽遵咨行到臣伏查東省幅員遼闊各口營向分兩次校閱臣莅任後撫濟三營上年冬間甫經閱過而省東各處海口熟察布置難期合宜且烟臺通伸岡炮圩工竣已久所需砲位迄未購製究竟能否得力亦須親加體察妥籌辦理現將署中公事逐一清厘定於三月十六日出省輕騎减從先赴省東青萊登一帶直至烟台將滿緑各營並登榮水師洋槍練軍挨次認眞校閱順道查看各處海口如何布置約四月下旬旋省卽赶緊核辦秋審以期依限具題臣出省後署中日行公事循例檄委藩司崇保代拆代行解審命盜各案亦委該司代勘遇有緊要事件仍包封送臣行次核辦俾昭愼重再北路運河與夫陶城埠口門均據報將次挑竣黄河長隄一律修培鞏固臣擬俟赴省西閱伍之便再行前往查勘合併陳明所有臣出省查閱營伍日期理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○張樹聲片　再廣東香山協副將缺前准部咨輪用預保無人應以揀發班内人員抵補經臣會同署廣東水師提督臣吳全美查明揀發班内止有開復副將黄國安一員因才力不及降調開缺嗣經開復若以該員請補恐難得力奏請過班以留粤差遣遇有水陸副叅等項缺出酌量借補之記名總兵劉寳春借補嗣經兵部奏駁以該省揀發班内現有註册應補之開復副將黄國安一員仍令在揀發班内人員請補復經會同提臣查明黄國安一員業經請假前往甘肅措資回粤有需時日未便懸缺以待奏請仍以劉寳春借補現准兵部咨劉寳春係記名總兵奏請借補應歸儘先班内核計旣據奏稱並無揀發班内人員應照章以第九缺應片應補人員抵補於光緒七年十二月十一日覆　奏奉　旨依議欽此等因咨行前來查部行輪缺章程　職期滿發回候選者應歸補用與應升人員相間輪補又定例水師副將缺出本省之人不准題補本省之缺又外海水師副將缺出先儘歴俸一年以上人員揀選保題各等語兹復會同署廣東水師提督臣吳全美遵照例章按班詳查除廣東外海水師現在並無應補班内人員應毋庸議外隨卽在於應升班内之水師實任叅將各員逐一遴選其海口營叅將梁棟材已准補崖州協副將遺缺尙未補人澄海營叅將何定標平海營叅將余廷高均籍隷本省海門營叅將馮耀祖丁　尙未服闋水師提標中軍叅將鄭耀祥係儘先副將不歸應升班核計且亦籍隸本省均不合請補此外實無合例堪以升補之員應請過班仍以記名總兵劉寳春借補雖與部章稍有未符惟人地實在相需且香山恊副將爲外海水師要缺地近澳門時有中外交涉事件現值籌辦海防員缺務在得人該員情形熟悉辦理裕如以之借補洵堪勝任合無仰懇　天恩俯念水師人材難得向准破格録用准照前摺所請仍以劉寳春借補香山恊副將俾海防營伍藉資得力中蒙　俞允俟部覆至日給咨送部引　見以符定制謹會同署廣東水師提督臣吳全美附片具陳伏乞　聖鑒飭部核覆施行謹　奏軍機大臣奉　旨兵部議奏欽此○○周恒祺片　再徐州府同知吳振元現因患病禀請開缺刻當漕船北上之際事務甚繁自應先行委署以免貽誤查有候補同知于賛老成諳練熟悉修防經臣會同督臣左宗棠檄委署理除將吳振元開缺之處另行照例辦理外理合附片陳明伏乞　聖鑒謹　奏軍機大臣奉　旨知道了欽此○○陳士杰片　再准部咨捐納分發　用知府應於到省一年後察看才具奏明分别煩簡補用等因遵照辦理在案兹查有籌餉試用知府萬福康彭祖潤二員均已試用一年期滿據藩司德馨臬司孫家穀會詳前來臣查試用知府萬福康明白　暢堪　煩　知府之任彭祖潤精細老成堪勝煩缺知　之任相應請　旨留省照例補用廑會同閩浙督臣何璟附片具奏伏乞　聖鑒謹奏軍機大臣奉　旨吏部知道欽此○○兩廣總督臣張樹聲廣東巡撫臣裕寛跪　奏爲遵　旨擇尤酌保先後擒獲首要各匪在事出力官紳併案請奬恭摺具陳仰祈　聖鑒事竊照前因匪首劉德章二等在東西兩省交界地方勾結滋擾經署廣東欽州營叅將莫善積泒撥弁勇購線訪拿於光緒五年正月十九二十一等日先後擒獲謝單瓜虎劉德章二三名訊明懲辦經前督臣劉坤一　奏奉　諭旨着准其擇尤酌保毋許冒濫欽此嗣於光緖六年三月間據廣東化州隆平局監生黎錫光等禀報探悉在逃匪首謝三幅竄入廣西境内督帶團丁越境追捕將該匪立時拿獲解回東省訊辦又經臣等附片陳明欽奉　諭旨着准其附入前次保案擇尤請奬等因欽此均經轉行欽遵　照在案兹據廣東善後總局司道將在事出力人等確核勞績列册彚詳請奬前來臣等伏查該匪首謝單瓜虎劉德章二謝三幅均係兩粤交界著名巨宼披此互相紏衆狼狽爲奸自叛將李揚才竄擾出關之後該匪等暗招黨與濳謀響　迨經官兵跟蹤追捕復脫身遠竄　匿於東西邊界之間出入密箐深山之内拚死力鬥兇悍異常幸賴各弁勇不避艱險奮勇爭先轉練不惜重資購線設伏翻山越嶺搗穴毁果始將積年首惡次第就擒使中外獲臻乂安邊陲漸就綏謐所有在事各員弁自應擇尤酌量給奬以勵有功玆將册開出力　官紳再行核實　减尙無冒濫謹繕　清單恭呈　御覽　無仰懇　天思俯准分别奬叙俾昭激勸謹合詞恭摺具奏伏乞　皇太后　皇上聖鑒訓示謹奏軍機大臣奉　旨莫善積等均着照所請奬勵該部知道單併發欽此　○○謙禧等片　再查奴才等所屬軍台四十四站原設本台喀勒沁並　台札薩克等旗官兵各備烏拉駝馬廪羊專爲恊同供應馳驛例差曁遞送公文報例禁夾私擾累嗣因烏庫科伊犁塔城各設征防輓　軍火餉糈悉經台路昕夕接踵而至駝馬漸皆疲殘而布　圖段　台官兵畏差潰散回旗抗不歸復當經奏經撥帑　貼各台添雇駝馬補救十餘年來需餉甚鉅而台力猶未稍蘇慮恐各項差弁夾帶私貨冒隨私役擬以各城出派南來差弁兵丁需用烏拉核實傳給護票註明確數以朴浮冒等　通行在案旋因台站差繁疲　較前益甚嗣後各城差弁護解餉需等項認眞稽查核　 
明斤重酌傳烏拉力杜夾帶庶使多减一駝之浮冒卽省沿台數十駝之苦累實於台政大有裨益等情奏奉　諭旨着該衙門咨行各城將軍大臣嚴飭差弁不准稍有夾帶並咨察哈爾都統泒員認眞稽查力杜浮冒以免　累欽此遵行各城將軍大臣亦　案奴才等現聞各城差弁於運解軍餉而外仍有夾帶商　冒隨從役兾圖漁利情事詳查各該城所發傳站咨文護票僅註採辦軍裝等項或寫歸途添傳駝隻若干其咨票旣無物　數目可稽則差弁易滋浮冒夾私之弊並有軍裝餉糧無幾而運解弁兵爲數過多復加跟役果果其中又難保無攬商冐役之事間有委弁飭傳駕杆車又有支食廪羊者查駕杆車馬廪羊額設無多僅爲照例應可馳驛常差所備卽如軍營差員等旣難謂不能乘馬而各弁又有支領口糧疊經咨禁核駁近來各城間或仍復飭傳　有各城差弁經赴綏遠城採辦軍需往返皆經本屬台站應　　歸途所需烏拉駝馬等項係由綏給票飭傳沿途供應先期咨知奴才衙門查核往往揍准來咨而該差弁早經過站矣伏思顧恤台站先除擾累之弊要在清源當此各城差徭絡繹台站駝馬疲殘之際若不力求整頓破除錮習何以顧台艱而節餉項除例差仍照例供應不許浮濫外相應請　旨飭下各該城將軍大臣嗣後凡遇採　一切軍　各差務將物色數目數重逐細註明核實傳駝從減派撥員弁兵役仍先期咨知奴才衙門以便稽核均不許傳給廪羊其職任　員准帶跟役一二人末弁槪不准隨帶跟役武職實任二　文職實任三品准坐駕杆車以示限制至各城差弁赴綏遠城採辦軍需往返傳站亦着一體遵照庶歸畫一除將所屬各台官兵遵照妥爲應付設有推諉貽悮從嚴懲處外以後各城差弁如有仍前夾帶擾累情弊或經查出或據沿台官弁揭報由奴才等就近查明分别叅懲以儆効尤而除隠弊奴才等爲整飭郵傳起見是否有當理合附片具奏伏乞聖鑒訓示謹奏奉旨已録 
 
