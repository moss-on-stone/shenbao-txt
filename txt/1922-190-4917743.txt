# 1922 - 190 - 4917743

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[什九紛亂（冷）]  
　　外國謂中國行省十九紛亂行將破碎余以爲尚未也盖紛亂雖有什九而紛亂之程度尚未至什九也惟財政無法債務日增破産當先於破碎耳 
　　破産之後維持無力而後破碎繼之此必 
然以勢也故中國之是否有轉機是否不能自理而必受人之支配其間尚有一時期可供補救卽旣破産之後未破碎之前是也蓋各方之人而苟能於是時覺悟則雖暫時破産而尚能回復否則須俟破碎之後再求生路其難更倍於今日矣 
　　總之破産之局勢已難免破碎局當視人心與人力何如耳 
命令 
　　七月十五日大總統令兼代教育總長高恩洪呈江蘇教育廳廳長鄧振瀛呈請辭職鄧振瀛准免本職此令 
　　又令任命蔣維喬爲江蘇教育廳廳長此令 
　　又令兼全國菸酒事務署督辦董康呈兼署熱河菸酒事務局局長欒駿聲呈請辭職欒駿聲准免本職此令 
　　又令任命陳賡虞署熱河菸酒事務局局長此令 
　　又令派周家彦羅鴻年衞渤泰義杜簡充全國財政討論委員會委員此令 
　　又令兼代内務總長張國淦呈請任命吳鑛吳景澄　漢秘早宣謀爲秘書均照准此令 
七月十六日大總統令任命馮玉榮爲陸軍第九師步兵第十八旅旅長李源崑爲步兵第三十三團團長程經邦爲第三十六團團長王國珍爲騎兵第九團團長此令 
　　又令審計院院長莊藴寛呈協審官施振元懇請辭職應照准此令 
　　又令參謀總長張懷芝呈請任命何鑄爲陸軍第十五混成旅參謀長應照准此令 
國内專電 
　　北京電使團消息粤仍對峙桂匪如毛贛事政府曹吳主張不一豫匪無辦法鄂省長未解决皖省政潮烈浙局又别調甘互毆案難結陜劉陳又結合拒張奉又自主行省什九紛亂已成破碎之局若再延長必成流寇世界轉入淡紅色主義八國協定義務已到履行時期（十六日下午二鐘） 
　　北京電政府實欠軍餉五千餘萬政費三千餘萬内外債統計二十八萬萬每民負擔六元半 
　　北京電今日（十五）陸部索薪團八百餘舉代表一分代表八同次長見董康餘在會議廳外守候董出手條由鹽務署撥十四萬元請陸長擔保已解决董出會議廳有分發人員八九十人要求取消甄用部令見董起閧羣呼呌打某甲將董馬褂扭住某乙拳打丙足踢丁扇擊戊洋傘打陸部司長制止本部人員附和協同拿獲萬文藻萬重成劉逸仙等八人曹元森在逃查此項人員在江西館會議卽决定打董背後有人指使董傷不重（十五日下午八鐘） 
　　北京電昨日陸部金紹曾同各司長謁黎索薪黎留金等在延慶樓午膳並約董當面交涉董允撥三萬元金等不滿意今日全體赴府院再索並欲派衞隊兩連赴崇文門接收關稅（十五日下午五鐘） 
　　北京電檢察廳長梁宓檢董眼腫頭部棒傷頭昏腕臂微傷董第二次辭呈今午顔奉黎諭送回董通電本人不願發遂取消 
　　北京電董呈黎被毆案只求是非大白請從寬發落法長主任法平允辦理大理院長認爲騷擾罪 
　　北京電黎傳諭董若辭適中彼等計此案應法律解决董電吳告中央財政實况被打爲國决不尤人今日顔汽車在院亦被碰破顔雇人力車回外人評論咸悲中國事不易爲各省解欵一文無有鹽烟印稅均抵淨惟有宣告破産　　北京電贛事昨閣議討論久無切實辦法尹朝楨被蔡擋回京文羣係贛人意亦不易至任（十六日下午二鐘） 
　　北京電衞輝九十五團劉部譁變經新鄉陸部帶兵往彈始而鎭靜繼復在大騷擾全城被刦半毁於火吳將第三師由保回鄭洛 
　　北京電甘省會電參衆院潘齡臯調京不足蔽辜應連同徐仁鑑楊光熊一律交法庭嚴辦（十六日下午二鐘） 
　　北京電楊增新電府願維持邊局此外别無希望表示不願長甘之意（十五日下午五鐘） 
　　北京電曹電院齊督請解職終制請萬勿允許（十六日下午二鐘） 
　　北京電蘇教育廳長已定蔣維喬 
　　北京電内閣議决蔣維喬爲蘇教廳長交部撤銷代戊通公司擔保交行債欵責任欒駿聲辭熱河煙酒局長陳賡虞繼文羣爲贛財廳長（十五日下午八鐘） 
　　天津電津團體電政府謂省長缺懸日久百務廢弛將由地方民選 
　　天津電鄭洪年托友運動入某國籍以爲保護之計 
　　天津電美海軍總長今日四時過津赴京（以上十六日下午十一鐘） 
　　漢口電王都慶部二十一混旅寇英傑部第二旅有奉命援贛消息 
　　漢口電督署官紳會議維持官票决推李作棟赴京索還鄂省共和墊欵五百萬元李元（十三）晚北上（以上十六日下午四鐘） 
 
 

Page 5

 
 
   
 
 

Page 6

 
 
國内專電二 
　　漢口電拒湯派元日强索省長印劉僅予以空盒因蕭不允受尚存督署副官處劉隨親往勸蕭暫攝蕭仍拒絶午後迎湯派亦集合八百餘人示威推代表二十餘人謁蕭請速促湯到任並扣留劉承恩算賬蕭無明白表示晚將迎拒情形電京催湯南下劉元夜遁漢行踪不明 
　　漢口電駐岳二十四師司令部將移來省（以上六日下午四鐘） 
　　漢口電川東萬縣淄陵鄷都發生戰事蕭電令秭巴鄂軍暫緩撤退　　漢口電聞吳電蕭湯已由洛返京在湯未到任前劉承恩不得離任現省署照例公務由鄧振璣代行送督署蓋印（以上十六日下午六鐘） 
　　香港電陳炯明昆仲陳達生删（十五） 
　　夜在港被人槍轟穿背透臍出入醫院迄今午斃 
　　香港電江門民軍被陳德春軍擊散北街民軍亦散小艦退泊猪頭山廣九路修復通車石龍陳軍十五卽運省 
　　香港電孫艦泊省河難接濟擬率艦攻江門爲根據地 
　　香港電大沙頭飛機廠被焚 
　　香港電粤局勝負在北江默察民軍及省城時有恐嚇舉動係取牽制（以上十六日下午十鐘） 
　　南通電張孝若接各方賀電甚多復電謙遜定先入京覲黎面呈整頓全國實業辦法再赴歐美考察（十六日下午七鐘） 
特約路透電 
[北方政局談]  
　　十六日北京電昨日有財政部裁員多人在國務院會議室外毆擊董康事後財政總次長卽上辭職呈財政部人員亦開會議决不到部辦事須俟總統下保護行政員命令後再行辦公黎總統今日拒絶接受辭職呈並派代表安慰董康暴動者已有七人就逮明日將解法庭審訊 
　　十六日北京電商部召集之工商會議已於今日開會全國實業團體及商會均有代表　會由　　　主　　會其自明日起豫料須至七月三十一日終止 
　　十六日北京電昨夜發表命令任周家彦等五人爲全國財政委員會會員 
[日本之海陸軍預算]  
　　十六日東京電據報紙載稱陸軍省已將豫算案提請大藏省徵求同意案内規定經常支出日幣一萬八千三百萬元特别支出三千三百萬元較原定之數一減一千四百萬元一減二千六百萬元原定計畫因受輿論抨擊故乃有此節費新計畫所節之費聞撤退駐華軍隊一項占二千四百萬元 
　　十六日東京電據報紙載稱海軍省已將預算案提交大藏省規定經常支出日幣二萬二千萬元較前减少一千五百元特别支出一萬九千八百萬元較前减少六千萬元 
[菲島放釋攝影日人]  
　　十六日馬尼剌電星期五日被疑攝取麥堅萊砲臺形勢就逮之日人兩名因無證據業已開釋 
[南愛蘭之危局]  
　　十五日倫敦電愛爾蘭經濟生活漸覺運用不靈險象日增某數處如李麥立克等之平民現有缺食之虞運送傷兵之車紛紛抵杜白林以南來者爲多黨人現羣集於本麥立克·柯克·扣立·華特福等處而唐納格爾·梅亞·斯立戈等處之亂事亦尚未平自由邦兵士在斯立戈州之柯洛尼地方與黨人接戰十日昨交綏四小時俘黨人七十名黨人任塞爾斯施行包擊行動但無效果徒喪失七十四人黨人在柯克地方阻斷交通居民因道路梗阻黨人需索頗感困苦 
　　十五日倫敦電今日杜白林公報稱黨人現佔據華特福之軍營埋置地雷於出入要道自星期二日起或軍在李麥立克與黨人交戰至今國軍地位甚堪滿意杜白林監獄中之俘虜不從獄吏之警告仍欲與獄外人傳遞暗號獄警乃開槍擊之傷二人李麥立克自由報云該處居民二千因地方被圍無從覓食行將餓死現私逃出城者已數百人 
[美路技罷工信]  
　　十五日芝加哥電鐵道工務局鐵路管理員·及工場技匠之三方代表開會討論罷工事卒無結果而散法庭已發布告不許罷工人干涉路政各州軍隊已奉命馳往閙事地方 
[法警被人狙擊之原因]  
　　十五日巴黎電槍擊警察長之博凡氏乃著名無政府黨員其行剌之目的在米勒蘭總統故國人多向米總統賀其脫險 
[探高團之失敗]  
　　十五日西姆拉電據雅東消息擬達愛佛萊斯特最高峯之第三次試驗仍歸失敗積雪崩落壓死苦力七人並有一歐人幾瀕於危 
[各國近事記]  
　　十五日巴黎電聞德國已照繳今日到期之賠欵三千二百萬金馬克 
　　十五日倫敦電據莫斯科消息土國安佛氏在博迦蘭之革命因戰事不利行將傾覆彼德格勒之德領署已於七月九日開門 
交通大學無線電 
[菲島捕獲疑似私攝軍地日人]  
　　馬尼剌電軍事當道在距馬尼剌五哩之麥荆萊砲台拘獲私攝軍事要地照片之日人二名 
　　馬尼剌電昨晚在麥荆萊砲台被捕之二日人一係　　阿里　　九之　　　一　馬尼　日　　　之　員步兵營某　官見此二人在練靶塲柴堆上形跡可疑捕而搜之查見其身旁帶有攝力頗大機械完全之攝影器疑其私攝軍事要地形勢故拘留之據今晨消息二日人自　僅攝取風景美員取其所拍之片洗而驗之尚未見有關於軍事機密之照片今日午後二日人仍被拘留於麥荆萊砲台 
　　馬尼剌電麥荆萊砲台拘留之二日人因訊無私攝軍事要地圖形之確證業已釋放（七月十六日） 
[菲島之充公地畝]  
　　馬尼剌電因不納稅等情依法充公之田地現及一百萬英畝價値二千五百萬元政府擬招人承種以裕稅源 
[日攝政太子之婚費]  
　　東京電日本攝政太子决定婚費從儉以五百萬元爲限俾立儉德之表率據宫内省稱大婚禮節極爲簡單所需經費不逾五百萬元其中三分之二充大婚籌備費連定婚禮物在内其餘三分之一爲特别建築物婚車筵席等費婚期尚未决定大約在今年秋初 
[美路技罷工之前途]  
　　華盛頓電鐵路修路工人之代表與哈定總統晤商後謂路局與修路工人間之爭端可望早日解决 
　　芝加哥電鐵路工務局稱路局現不作早日解决罷工風潮之希望但欲設法與不屬工團之工人接洽 
國外要聞 
[法國新發明之思想攝影術]  
　　世界新聞社云科學進步種種發明愈出愈奇電錠與Ｘ光能照見人體内部臓腑已極奇妙不謂今復有鈎抉人心思想之攝影術出現誠可謂巧奪天工者已法國軍官著名犯罪學家達格氏Ｄarget近發明一思想攝影術曾經試驗確有成效其法以高度受光之金屬版置於被攝影者之額際被攝影者於受攝之頃注念一物之象於金屬版之上卽能將此物之影攝出達氏於一八八二年卽研究動物磁氣之學旋考得動物腦中流出一種有光之隨液以振動之故照燿腦中所含之硫黄質卽射出光線於顱蓋骨之外部如以攝影法攝之卽能得其所思一物之影達格氏曾於六人監視之下攝取兩人所思之物一爲水壼一爲一種野獸之頭顱絲毫不爽 
　　達格氏此項發明於研究罪犯心理上爲用甚大厥功甚偉以後審問罪犯無須用舊法野蠻之刑訊祗須以金屬版抵其額際與其討論該犯罪事件使其游心於犯罪時之情形事物因攝一影則其人是否有罪立可顯明將此法推廣應用於一切罪案訪查之手續上從此司法界可省去疑難問題不少判斷罪名無慮失入失出矣 
　　研究人心秘密之舉曾經各國科學家竭力從事卒鮮效果今達格氏可謂已告成功其試驗室中所藏試騐成績之版不下六千具其所紀錄者或爲秘密思想或爲腦浪或爲所注念之事物或爲人體之骨骼從前用Ｘ光照人體骨骼每有燃燒之險或致成心理上之苦痛今祇須用一高度金屬版柢於人體外部毫無危險則又較Ｘ光進步矣 
　　達格氏近曾對人談其試驗經過之一斑極有趣味其言曰「當吾試驗之時吾自己腦中之磁液亦嘗影蠁響攝影之版而留可覩之痕跡痕跡之深淺視感想之濃淡廣狹而殊然其足以證明吾理想之成功則無可擬凡人皆能多少撇去此種磁液其數量與性質依其生理及精神之情形而不同世上有某種人較他人容易消除此種磁液於其自身如能傳磁氣之人及與鬼通之術者皆然因彼等精神上皆有一種大力故也」 
　　「余於試驗時恒先將金屬板用三種紙包裹一黑色一白色一任何他色外加火漆交與助手乃置於被攝影之之　　　　　　　不　光之　　亦能得同一善　又　試諸歷　動物之體結果亦同不但此也以金屬板　於一鐵箱中殆亦能受此印象余近曾以此驗之余妻以一受光之板置於一小金屬盒中將此盒低余妻之額待隔　秒鐘移去則板上已顯有種種痕跡」 
　　「此外余之試驗有診察病將者有攝取思想者皆有奇」效余所用之金屬板爲尋常照相之版倘用更高度受光之版則將得更可驚之結果余名此光爲「Ｖ」卽Ｖital光之縮寫此種現象顯爲一某種性質之光所造成其性質如何所含之可能性如何尚須繼續研究始能較爲明瞭法國掃蓬南大學與法蘭西醫學院已表示意願將從事調查吾之發明彼等調查之結果將宣告吾之新發明乃近來關於「光」之種種發明之一種旁光於科學上不無壞流之助也」 
[中國蛋對外貿易之擴張]  
　　美國經濟報告局之調查 
　　世界新聞社云中國蛋之輸出近年頗遭各國不利之宣傳但出口之數仍有增無減美國政府經濟報告局管理司頓氏近有一文述中國蛋輸出狀况甚詳其言曰中國蛋製品近年頗受全世界不利之批評巴黎衞生當局於上年斷定用中國蛋於熱天製食物極爲危險彼謂曾用中國冰蛋置於熱氣中二十四小時則一小匙之蛋質内含有害微生蟲不下三千六百萬個美國有一政府所用之實業化學家以搜尋硼酸爲事實則中國蛋品製造家除流質蛋黄以外不用硼酸已有多年彼用謂中國蛋中含有鋅質然彼所發見者實非鋅而　鋅酸化物但當局已據此而頒條例以後中國蛋白或蛋黄凡於一萬釐中含鋅酸化物過一釐者卽不許入美國境此條例於一九一七年後半年實行但自是以來中國蛋仍暢銷於美國可見美國公衆受中國母雞之惠者並未爲此化學家所嚇據美國一九二○年稅關報告中國對美輸出品中乾蛋冰蛋計占百分之四在全部蛋品輸入中華産占百分之八十以上此種不利評論亦傳佈至英國但據最近倫敦電訊云「從中國運來之蛋一萬一千箱已照新生之蛋售出因此等蛋裝於冰室中抵英後情形良好之故」則可見宣傳之說亦鮮效力 
　　關於中國蛋及蛋製品性質之爭論於中國蛋業自大有關係觀其海關報告蛋輸出實占其對外貿易之一大部分近年擴張甚速蓋亦歐戰之結果當戰前外國以中國蛋價甚廉（每墨銀二元可購九十枚）卽視中國爲鮮蛋之一大來源迨歐戰起歐洲産源斷絶中國蛋業遂大發達一九一二年蛋黄蛋白出口總値關銀一百九十八萬四千五百七十八兩一九二○年增至關銀一千一百九十二萬八千一百四十三兩同期内鮮蛋醃蛋冰蛋之供給達關銀一千萬元但中國運蛋之便利尚屬缺乏輪船中冰凍之設備亦有限故要求遠超過於供給之量 
　　自美國政府化學家發現鋅酸化物後中國蛋業特設一衞生檢察部從事改良其改良之點甚多據該檢查員所查鋅酸化物係發生於製蛋品時所用鍍鋅淺盆又蛋料中　用阿摩尼亞粉以防凝固後查得此粉消散於蛋質中時帶有鋅盆之微質現在所用之盆已改鉛質或磁或玻璃蒸發之法亦已改變又分解蛋黄蛋白及凖備製造之土法亦代以新式機器海關報告分蛋黄蛋白·鮮蛋醃蛋·冰蛋三類第一類貿易最大如前所述蛋白中現已不含硼酸無氣息亦無微紅之色中國蛋品運至西國者大多用於製造糖菓及醫藥蛋黄又分爲三類卽不加鹽之流質蛋黄加鹽之流質蛋黄及乾蛋黄粉凡配置不加鹽流質蛋黄粉時須用硼酸百分之二此貨在市上通稱爲「百分二硼酸不加鹽流質蛋黄」故製造家並不隱諱據英國華爾德爵士言此項配置法曾經英國地方政務部核凖至乾蛋黄之製法僅以流質蛋蓇以蒸氣法蒸去其水分不加他質加鹽之流質蛋黄則不作食品僅用於硝皮等工業 
　　中國主要産蛋區域爲沿長江及黄河之各省以漢口九江蕪湖南京及鎭江爲中心山東蛋業　盤據某日人計算每年貿易之蛋不下一百五十萬枚其大半係出口此等省分爲養雞之主要區域實則蛋業逼於全國蓋中國農家無不養雞卽無不産蛋而隨時將蛋售出也中國蛋之出口業實爲美國人所發展其蛋業之改良亦大半爲美人之功中國蛋品製造廠大半自辦其歸外人所辦者美商獨多出口商中美商亦兩倍於他國商人自美國發生中國蛋不良之宣傳後美人卽在中國設一衞生機關使壞蛋不得運至美國就以上所述觀之以後中國壞蛋殆無輸出之可能此不能不歸功於吾人美人衞生機關近來阻止中國壞蛋之出口大見成效中國蛋業將來必在其對外貿易中占一重要位置萬不可以近利而敗遠圖也 
國内要聞 
[國會開會前之内閣問題]  
　　前日外間喧傳内閣總辭職甚有謂辭呈業已提出者昨詢諸國務院某當局據云此事確在擬議之中但謂辭呈業已提出則未免言之過早緣最近顔總理以國會開會之期距今只有半月關於正式内閣之組織應請總統先期凖備以便届時提出俾得早告成立並以内閣改組常例在着手組織新内閣之前應將現内閣加以收束方合手續故擬商請全體閣員先於日内具呈職以開新閣之來路内閣總辭職之說蓋卽由此而起並聞顔已囑某秘書擬就總辭職呈稿預定今日（十五）閣議席上詢取大衆同意後立卽繕正呈遞但在辭呈禾批准新閣未成立以前全體閣員仍照常執行職務政局並不因生何影響云云又據府方面消息内閣預備總辭職總統已有所聞擬俟辭呈到後暫行留中一面由口頭慰留一面開始與各方協商新閣人選問題俟將來各席遴定交由國會通過之後再以明令同時分别任免至新閣閣揆一席總統目下所屬意者仍爲顔惠慶氏惟聞農長兼内長張國淦近見唐紹儀孫洪伊組閣難成事實認爲有機可尋大有取顔而代之意日來暗中進行甚力其對於國會方面早下功夫日來除與有力議員殷勤交結外並調吳景濂之弟充任内部秘書以爲將來閣員同意案提出國會時之疏通地步此外對於府方自無問題而對於保洛兩方面亦已派人關說聞張與王毓芝感情甚洽將來内長一席頗有位置王氏之意以上所言均屬組織正式内閣之最近形勢至目下垂殘之顔内閣固可維持至八月一號國會開幕之日惟聞財長董康自保定兵變後因受曹錕限令若干小時内應籌的欵匯保之壓迫並兼兼對於計政茫然不知所以應付目下已到不能維持之境地且近畿軍警餉欵始終無着聶憲藩薛之珩等曾因索欠與董衝突遂益使董氏不能日安其位至繼任之人物外傳有二一爲王克敏一爲曹錕所推薦之張英華但王克敏現已無望聞本月十一日黄陂召王入府時談次王曾面陳曹使頗有意薦其爲財長昨已派人來京徵其本人意見並謂如允出任當爲向府方接洽云云黄陂信以爲眞卽於是晚以電話向保定告曹謂公所薦叔魯長財甚合鄙意俟綬金行後卽當發表曹謂錕並未有推薦叔魯之事黎聞言愕然而王氏長財之議遂因曹之一言打銷刻下有繼董之望者自以張英華爲有望聞係先作次長再行派其代理部務不過張之名譽較諸王克敏更每况愈下耳 
[裁員大閙國務院之外訊]  
　　大陸報十五日北京電云今日内閣會議時忽起風潮有失業之無聊政客約三百人闖入閣員會議室閣員皆走避董康以不能脫身卽被毆辱現料此次事變當係議員及於政治利益上反對黎氏續選者所煽成旋由警察制止閣員俱謂本日暴舉猶爲對於若輩有組織攻擊之第一步其目的乃在於國會開會時强迫閣員去職顔總理見　起卽行走避未爲　　所　董　亦國走　被圍不得出遂被毆擊惟　傷勢尚輕 
[陸教兩部之罷工與索薪]  
　　董康被毆之張本 
　　陸軍部大罷工醖釀已將一星期因董財長此次所定陸部經費每月只四萬元　在官制人員内之俸餉尚不及半而目下四萬元又難按時發給前日軍需司趙樂亭司長面見董氏述及全部困苦情形若財部不能發給恐各員司將有暴烈舉動發生董答謂此時尚有比陸部更爲緊急者對於貴部余亦實無把握云云趙司長見答覆支離回部後當卽提出辭呈　内三科長及各科員亦並辭職其餘各司同時遞辭呈　有軍械司于司長軍醫司姜司長·金紹曾次長·口辭職者有軍務司李鍾岳司長·軍衡司倪文翰司長·及軍學司賈德耀司長惟軍法司一處態度尚爲鎭靜 
　　又教育部積欠員司薪水達半載以上前此組織索薪團向財部坐索幸得三月欠薪該團卽自行解散現在又將兩月不發薪水聞定今日（十五）上午九時齊集大會場磋商索薪辦法 
[審計院查問國務院秘密費]  
　　審計院日前函國務院秘書廳請將機密費屬於何種範圍聲明併支出大數開單署名蓋章以明責任今將審計院原函照錄如下逕啓者本院最近查得鹽務署月儲鹽欵開支項下有國務院特别秘密費每月約五萬元又秘密費每月約四萬元查秘密費之開支雖爲國家政治上所不能免然必限於外交軍事及機密要政所必不可少之經費若並無指定之範圍而貿然以巨額之開支混括稱之爲秘密費則不免浪費冒濫之嫌値此財政公開之時尤非所宜其經手支出秘密費之人員雖未便檢送詳細支出單據亦應將其經手支出開列大數淸單自行署名蓋章送院備核以明責任相應函達貴廳請將前項秘密各費用途屬於何種範圍分别聲明並將各月支出大數開單署名蓋章速送本院查核至紉公誼 
[吳佩孚代表來京吳氏並無赴贛意]  
　　吳佩孚因對中央有重要接洽事項特派高等顧問余道南來京昨日（十四）上午九時在延慶樓謁見黄陂據聞所談者（一）江西軍務注重堅守南軍來攻時我軍必不得已而應付之現時蔡總司令在贛節制水陸軍隊頗爲得力並無邀吳使入贛之事縱蔡懷有此意而吳使在洛陽方忙於練兵絶不有輕諾赴贛外間所傳或别有作用（二）吳使在洛陽練兵定於伏後開始訓練屬於直軍各師旅每師出兵一營每旅出兵一連集合洛陽由吳使親自訓練將來再撤回本軍輾轉教練（三）陸軍總長主持裁兵之大權不便久懸應請信任之大員接替（四）關於直軍餉項除以專稅　補外每月尚不足二十 
 
 

Page 7

 
 
餘萬應飭由財政部指定專欵到時卽行籌付此外密陳對於西南意見無從探悉聞黄陂對之均甚以謂然常令以密件交院核議矣 
　　又據洛陽回京者云吳佩孚赴贛之說連日各方面喧傳頗盛並有謂係蔡成勳所商請者實則吳氏赴贛不但無此事而且無此表示且最近河南土匪大小三十三股而以趙傑一股爲最趙傑自稱三大王蟠踞嵩山之麓尚有大砲十八門步槍五千枝此外土匪黑狼黄狼兩股亦有機關槍多架現在吳與馮玉祥商量分兵合擊辦理已决定辦法十三條於七月十五日實行吳氏認剿滅土匪爲主要任務兩個月内暫不他往入贛之舉當然不成問題也 
[美海長抵京後之游宴程序]  
　　美國海軍總長鄧璧等原定十六日晚九時到京據昨晚所得消息則鄧璧等以所乘之黑隆艦中途延擱至秦皇島時將十六日一時須延至十七日晨方可到京惟預定之宴會及游覽時刻當可不更動鄧等到京後將寓北京飯店共同行者共有十四人卽海軍總長鄧璧·鄧璧夫人·小鄧璧·女子瑪麗恩·保姆琦克小姐·湯麥士鄧之親戚）亞洲艦隊司令史屈勞大將·史屈勞夫人·海軍大尉勃萊克·副官辛遜司令·副官華勒·書記奥的·勃立司·朋達特三人·茲將鄧氏等來京後預定宴會及游覽之時刻披露如下十六日星期日鄧璧之專車於上午十時以前由秦皇島出發經天津時將躭擱一小時半以便中美官員及鄧璧之親知在車站　晤約於晚九時抵京届時政府重要人員美國公使舒爾　以及使館館員均至前門車站歡迎兩國衞隊亦將到站迎接十七日星期一上午十時三十分正式訪謁外交總長十一時三十分訪海軍總長並向其他各部總長投剌十二時三十分晉謁總統黄陂卽在公府設筵欵待重要官吏均陪宴並招待列席者之夫人下午卽游覽三海及古物陳列所等至晚間八時三十分外交總長招宴女賓亦列席十八日星期二上午九時參觀孔廟及雍和宫下午一時赴孫寳琦宴鄧璧夫人則赴美使舖爾晏宴宴後出外購置物件並游覽京城晚間八時海軍總長招宴並於十時起演劇女賓亦受招待十九日星期三上午及午宴均未有定約下午休息晚八時美使舒爾曼及其夫人招宴十時舉行園會二十日星期四上午九時游覽頣和園十二時赴淸華學校午宴女賓同時招待下午休息至六時往游天壇八時三十分赴安格聯非正式宴會二十一日星期五由前門車站出京赴滬 
[魯案中日委員會會議紀（九）]  
　　昨日（十四）午前九時魯案中日聯合委員會在外交部開第二部第五次會議中國王委員長勞委員顔委員日本小幡委員長秋山委員大村委員出席所議事項如下（一）日本委員提出鐵路增加財産總目錄說明大要其概數如左（以日金爲單位）「鐵道增加財産（至大正十一）年三月末止」土地六六九·一六九金元建築物二·九六五·七五四金元營造物四·三三○·二○一金元據付機械二·三○九·二八九金元車輛一一·二二一·○四七金元工廠未製品一○·七三·六四○金元德國遺留當時破壞部分復舊費三二八·三四六金元什器備品一·三二○·九○六金元貯藏品三·九七○·八五六金元總計二八·一八九·二一二日金元（二）前項財産目錄决定交鐵路財産評價分委員會審查並派定評價分委員會委員如次中國委員交通部參事顔德慶·前交通部司長劉景山·交通部技正京漢鐵路工程師薩福均·山東全省路局坐辦唐恩良·前京綏鐵路會計處長顧宗林·津浦鐵路工程師邵家錕·魯案督辦公署行政處副主任王大楨·魯案督辦公署秘書崔士傑·日本委員大村卓一·鐵道書記官戸田直過·民政部鐵道計理課長佐伯彪民·民政部鐵道工務課長齊籐固·工塲長船田要之助·民政部鐵道業務課長笹島繁彌·民政部鐵道事務官有野學·鐵道技師根本仙太郎·補助員民政部鐵道技師高倉茂雄 
　　以上督辦公署所發表者爲日本提出之數且尚未經過折舊之手續但聞我國委員見此鉅額業已大驚預定審查以後應對之大加减削尤望國人能始終加以監督也 
[李德裕傳達譚延闓意見]  
　　日昨外間盛傳内務總長譚延闓預備就職且已派代表李德裕先行來京接洽茲據確息李德裕受譚氏之命前日抵京卽於昨日（十四）上午十一時入府在延慶樓謁見總統談話甚久其要點（一）謂組庵希望總統始終不忘護法二字萬勿　野心政客狠毒軍閥以及同鄉宵小所愚弄致舉辦各事不得其平（二）組庵希望國會開會後對於副總統一席爲公允之解决勿爲無謂之爭執（三）　庵希望國會以省憲爲根據迅速制定國憲願政府從速提携之（四）組庵對於内長暫不能就希望政府以守法人員擔任内長聞譚氏此次派李秘書來京原因有二一緣黄陂累次電邀不得已派一代表來京表述答謝之意再則察視中央政府及國會之狀况並與在京民黨有所聯絡至對於就職一層尚無此意也 
[甘議會催辦潘齡臯]  
　　甘長潘齡臯摧殘省議會之風潮發生後甘人全體反對政府已用院令派林錫光護理省長並令潘氏速卽來京林氏昨日已報告視事惟潘氏尚未離甘甘省議會又來文電催促政府依法嚴辦茲錄其原文如下大總統參議院國務院均鑒潘齡臯長甘數月穢德彰聞經議會彈劾遽爾老羞成怒狠心毒手倒行逆施始則違法逮捕繼又縱兵槍擊議長議員竟至身受重傷靑天白日豈能容此凶惡况憲政原則三權鼎立共和國家民實主體潘齡臯身爲國民官吏應如何恪守約法尊重民意乃胆敢蹂躪立法機關摧殘人民代表罪浮於逐孔囂墨惡踰乎坑儒焚書喪心病狂大逆不道雖專制時之督撫從未有如此蠻横者顯係反對共和特具野心倘不撲滅此獠非特鄰邦騰笑且恐各省效尤滋爲亂階摇動國本除通　聲討外懇請我大總統迅將該逆禠職提交法庭從嚴訊辦以伸國紀而保民權國家前途實利賴之甘肅省議會文印 
[旅京贛人反對何剛德]  
　　蔡成勳保剛德保薦曹秉章爲江西財政廳長旅京贛人聞之非常憤慨日前開會討論决議呈請政府罷斥何氏另任贛人代理省長政府如不聽從則擬集合在京兩院贛籍議員及商學各界爲大規模之請願彼時或有激烈舉動以爲對付亦未可知茲將該會呈府院部呈文錄之於下呈爲呈請罷斥何剛德另任贛賢爲財政廳長兼代省長以維自治而安贛局事竊何剛德腐朽昏庸乘機代理省長曾經本會具呈反對在案頃聞何氏甘爲傀儡承蔡成勳意旨濫保曹秉章爲財政廳長意圖搜括凡屬贛人莫不憤慨查贛人治贛爲全省人民共有之主張政府亦已表示贊同兹當謝署省長未到任以前何剛德竟欲步楊慶鋆後塵依附軍閥私引同類以爲久居之計政府如再容忍非特絶贛人望治之心抑亦長武人盜竊民政之風而陷國家於紛糾之域本會爲大局計爲贛省計决議始終堅持反對不達目的雖死不渝務懇鈞座俯鑒下情立罷何剛德另擇贛賢任命爲財政廳長兼代省長以符自治之實除呈國務院財政部内務部外理合具文呈請鑒核施行不勝迫切待命之至 
[鐵路借欵之新調查（四續）]  
　　隴秦豫海鐵路借欵隴海鐵路借欵民國元年九 
月二十四日交通總長失啓鈐與比國鐵路電車公司訂立合同共借英金一千萬鎊已發行四百萬鎊年息五釐本年十二月十八日應付半年利息及經手費十萬零二百五十鎊約合銀元一百萬零二千五百元（二）隴海第二次短期借欵民國八年五月三日隴海鐵路督辦施肇曾與比國鐵路電車公司訂立合同共借比金二千萬佛郎年息七釐本年十二月十八日應付半年利息七十萬佛郎約合銀元十四萬元（三）比荷公司借欵民國九年五月一日隴海鐵路督辦施肇曾與比國鐵路電車公司荷蘭銀公司訂立合同共借法金一萬五千萬佛郎荷金五千萬弗魯令已發行法金七千五百萬佛郎荷金一千六百六十六萬七千弗魯令年息八釐本年十二月十八日應付半年利息法金三百萬佛郎荷金六十六萬六千六百八十弗魯令約共合銀元一百三十萬元 
　　同成鐵路借欵同成路借欵民國二年七月二十二日交通總長朱啓鈐與法比兩國鐵路電車公司訂立合同共借英金一千萬鎊尚未發行已由兩公司墊借英金七十七萬零二百十七鎊六先令六辦士法金五百七十九萬八千五百十八佛郎九十五生丁年息六釐加歷年未付利息現共欠英金一百二十三萬五千三百八十三鎊十三先令六辦士法金九百二十七萬一千六百九十一佛郎七十七生丁本年十月二十五日應付利息英金七萬四千一百二十三鎊法金五十五萬六千三百零二佛郎約共合銀元八十五萬二千四百九十元 
　　浦信鐵路借欵浦信路借欵民國二年十一月十四日交通總長周自齊與英國華中鐵路公司訂立合同共借英金二百萬鎊未發行已由華中公司墊借英金十九萬八千七百九十二鎊六先令十一辦士年息六釐又八千四百六十三鎊十六先令六辦士年息七釐本年十月三十一日應付半年息六千二百六十鎊零一辦士約合銀元六萬二千六百元 
　　寗湘鐵路借欵寗湘路借欵民國三年三月三十一日交通總長朱啓鈐與英國中英公司訂立合同共借英金八百萬鎊尚未發行已由中英公司墊借庫平銀二百萬兩規銀四十八萬六千兩年息六釐本年十月三十一日應付半年利庫平銀六萬兩規銀一萬四千五百八十兩約共合銀元十一萬二千元 
　　欽渝鐵路借欵欽渝路借欵民國三年一月二十一日通總長周自齊與中法實業銀行訂立合同共借法金六萬萬佛郎尚未發行已由銀行墊借法金三千二百十一萬五千五百佛郎年息五釐現在除已還外尚欠法金九百四十二萬零一百五十六佛郎九十七生丁（未完） 
[鮑德山尚未槍斃說]  
　　但恐終難逃一死 
　　十一日奉天信云鮑子揚旅長被當局押入監獄後外傳已被槍斃茲據續聞該旅長仍然覊押獄中並未槍斃因該旅長尚有某項事故當局須與某要人電商妥協然後方能决定又聞衞隊營奉令在鮑旅長私宅查抄之結果搜出大宗槍彈外並搜出現大洋二十餘萬元及搭帳棚用之鐵釘若干箱此外尚有軍用物品當局聞報卽令軍法顔課長立提鮑氏出獄照證審訊鮑氏供稱搜出種種種確屬軍中物品但我並非據爲私有不過寄存而已至軍餉遲未發放係因戰中無暇之故云云顔課長訊問一過卽將鮑氏仍押監獄據情報告當局請示辦法另一消息奉軍第六混成旅長鮑德山因尅扣全旅軍餉十數萬元被該旅軍官舉發故將鮑氏覊押張氏以案關重要特於日昨上午親自將鮑旅長及有牽連之二營長一團附一併提入署内審訊多時鮑氏供認虧欵若干現經某要人爲之說項未識張氏能否息怒耳一說謂盜賣槍械之事確係該旅副官李廣定所爲故於星期六由京奉車押解來奉時已帶上全副刑具昨（星期日）經張氏親自訊間李副官以贓證具在知難幸免亦已直認不諱當於是内與鮑氏一同正法又一說謂鮑德山之案日來已由顔百川喬漢章二氏從事研訊鮑氏頗有悔不當初之概而與此案有關係之李慶雲營長已於月之八日由前方押解來奉下火車後卽用汽車送往軍署軍法課看押室暫行看押於九日晨方行送入第一監獄並聞鮑之大夫人某氏日來奔走於權門之下希冀營救其夫奈軍情重大莫敢代爲緩頰大約終恐難逃法網也 
[續誌湖北拒湯派索印之怪劇]  
　　崇正議員亦參加擁蕭劉承恩離任他遁 
　　鄂省拒湯派强索省長印信之怪劇昨函已述其大概惟當時情形尚多有未盡茲補紀於下拒湯派索印之舉動先已得省議會崇正派議員之同意崇正派本先受王占元之豢養繼復變節事劉現拒湯擁蕭派因欲實行其計畫不得不聯絡一部分省議員以厚己派之實力崇正派固以權利相結合者旣見有活動之機會焉得不見獵心動於是該派會議數次决定與拒湯派取一致行動極力擁蕭兼任省長故昨十三日拒湯請請願團甫到議會而崇正派議員李德演翁舉安胡賢宰陳紹龍等三十餘人聯袂到會比卽同到省署演一齣討印之怪劇在劉本已抱定寗可讓蕭之决心對於衆人請求當然贊同惟見人類太雜販夫走卒幾佔十分之七八因恐中途有失特將印信空盒交出派監印官黄理章及武昌縣知事李承修護印以行又備一咨文謂前日公民團請願要求將印送交督署今日又聚衆千餘人來署逼令將印交出特此備文將湖北省長印咨送貴署卽請查收等語並派軍樂一隊吹吹打打送往督軍署拒湯派見目的已達無不興高采烈詎甫至勸業場門首蕭派崔警務處長前來攔阻送印團仍簇擁前進及到督署見軍警戒嚴僅聽數代表及黄理章李承修捧印入轅蕭出見代表寥寥數語卽命代表退出代表環請權護省篆蕭堅决不允嗣經請之再四始命李承修暫行護理而不知此中尚屬空無所有也已而劉承恩至勸蕭勉從衆意暫行兼攝並聲明僅交印盒之故卽命鄧政務廳長將印送來蕭仍力持不可劉亦隨之退出迎湯派聞省長印信被拒湯者索去亦立時召集八百餘人在閱馬廠集合首至省議會至則闃無一人遂推代表二十餘人往謁蕭督力斥拒湯派强索印信之非法請蕭主持正義勿予接受並請促湯早日南來將劉扣留算賬蕭答湯公已經南來不須再三電促至劉之賬目自有新省長負責非余所能過問衆以蕭答不得要領仍定今日在某處開會討論對付辦法蕭督亦將迎拒情形電京促湯早日就職現迎拒兩派以時機迫切非拚命奮鬬無以得最後之勝利故其進行尤爲積極聞拒湯派現規定凡發拒湯電報一通卽給一百元之酬金而其電費則用官報電紙不須先付一般有發電資格者紛紛奔走於某諮議某參謀之門以鑽營此便宜之交易迎湯派亦派定代表十餘人前赴信陽迎候以爲有人攔阻時用武之準備此種怪現象眞爲鄂省從來所未有也聞劉承恩因見算賬之說極盛恐怕不能幸免業於昨十三晚遁跡漢口不知所之一說已潛往天津省署交代已託第一科長代爲料理二說不知孰是姑兩存之（七月十四日） 
[長沙通信（華）]  
　　陳嘉祐將率隊赴粤 
　　消滅第六混成旅一事趙炎午所下之命令係（一）陳嘉祐免職另候任用（二）第六混成旅名義取消（三）第十九團團長蔣隆棻免職（四）營長陶峙嶽代第十九團團長（五）譚團長蒙率第二團歸第二師節制（六）陶團長率第十九團歸第一師（七）前第十六團團長王鉞迅遵前令去職 
　　省軍開往前線圍攻陳旅者第一路由旅長唐知智統率經湘潭進抵衡山衡山爲衡陽謝國光鎭守使所部防地唐軍過境謝部頗起猜疑卽電衡陽請示謝固與陳一致行動者爲勢所迫不得不隨風轉舵乃允唐軍通過人言衡陽獨立者或卽阻唐入境時之訛言第二路由旅長葉開鑫統率經　陵以撲攸縣陳軍稍有抵抗雙方軍士皆不欲戰遂各按兵不動陳氏見勢不佳卽由荼陵退往郴縣謝國光出任調入請省軍暫不追擊令陳退出湘境如陳不允再擊不遲 
　　陳與謝吳（劍學）聯絡本欲背城一戰惟謝吳皆急於自保徘徊不進陳勢始孤不得已求援於黄大偉許崇智亦莫能應陳知全湘無立足地眉頭一皺計上心來卽宣佈仍將所部改爲中央直轄湘軍討賊軍受孫中山指揮取消第六混成旅名義卽日移往粤贛邊境與孫派粤軍一致行動謝吳諸人以爲陳如知機而退尚可保全實力徐待異日之活動否則玉石俱焚斷難再振乃贊成陳之舉動勸其速　省軍則因兵士欠餉太多不肯効命疆塲彼如知難而退正可暫時放手此雙方停戰之原因也 
[湘議會再論聯省自治]  
　　引伸寒電主開省議會聯合會 
　　湖南省議會於上月十四日發出主張聯省自治之通電後川滇兩省已先後覆電贊成其餘各省則尚無影響因於日前開會時决定再發通電說明聯省自治必須進行之理由昨日已將電稿擬就俟下次開會提出通過後卽可拍發茲將原稿錄下寒電計達近接滇唐局令佳電川劉司令皓電·桂省省議會感電·國是會議艶電·均於聯省自治主旨　發無遺浣誦循環彌深淬礪謹更攄所見以供商榷政治以時代爲推演制度隨思想而孕育潮流所趨舉莫能遏故民約論倡全歐之革命勃發法意昌明國家之三權鼎立人心向上法變則通决非背逆潮流墨守舊法而能維繫人心於不敝者吾國由專制而嬗爲共和由共和而倡爲集權其初一般人心以爲推翻專制於願斯償不遑策進共和之實現桀黠者流利用弱點乃得假集權之名行專制之實賣國肥私縱兵殃民軍閥視中央爲挾持之具人民認中央爲首惡之區荼毒所極人心知悟分治說興如響斯應兼以邇年社會革命之影響震撼乎全球人民自决之精神瀰漫於中外羣衆運動且醉心於德謨克拉西人類生存更俯首於布爾霍維克况我湘民飽經痛苦旣亂極以思治爰改弦而更張萃萬衆之心理　一致之主張咸認非自治無以順潮流非聯省無以謀統一懸此正鵠首創大法誓必貫澈義不反顧故總投票之結果三千萬人均予可决省憲法之完成二十一省無不馳賀蓋參政遍於全民覺悟今始澈底將質百世以無疑推之四海而皆凖此聯省自治有當於人心者一也省區爲樹國之根基聯省促統一之成立北美以十三洲而建國瑞士以二十洲而聯邦成憲具在先例可考吾國地廣人衆情異氣殊貴能因勢利導隨時制宜發皇省憲宣揚民治孟德斯鳩有言小國宜於共和大國宜於君主立憲更大則易流於專制欲維持大國共和制度非組織聯邦不爲功往事昭然可爲明鑒湘憲第一條規定曰湖南爲中華民國之自治省而各省之倡導自治亦從無一省外民國而獨立是聯省自治積極的促進永久之統一消極的糾正顓横之集權在行政方面旣有聯省政府與省政府互相劻助立法方面復有聯省議院與省會議互相維持其勢適足保持向心力與離心力之均衡而不致有畸重畸輕之弊此聯省自治有當於國權者二也至省憲制定或先於國憲或後於國憲亦爲迄今討論之焦點考諸先例美之温吉室亞州馬沙諸些州瑞之給耐佛州其州憲皆先於國憲而成徵諸現狀湘省憲法固已實施各省亦正次第推行自治倡言制憲蓋吾人日夕所竭誠努力祈禱者本爲最適用之聯省自治而非普通所謂地方分治此中界說至爲顯明前者主權由地方賦予中央成自下而上之組合後者主權由中央賦予地方成强幹弱枝之形勢如英法實行地方分治而不能名爲聯邦美瑞實行聯邦初非僅地方分治二者非可牽强附會混爲一談故現今各省自由專制要皆運用各個固有之主權絶非受何方之付予如必俟他方付予而始能制憲或以地方自治建議案而要求納入省憲大綱於國憲之中此普通所謂地方分治非吾人所認爲聯省自治也無當於人心無的於國情卽幸而持此補苴遷就粉飾統一而專權擅政誤國殃民之種子仍隨在隱伏潛滋而莫可制止十載喪亂亦已甚矣今者旣捐武力而談法治銷兵氣而爲祥和則舍循聯省自治之正軌實别無對症下藥之良方諸公憂國匡時宏茲大願尚祈曲予提挈互相匡扶一面勵行自治而分制省憲一面確定逈合民意機關而促成國憲謀根本之解决樹百年之大計一勞永逸願與諸公圖之而其要點須先組織全國省議會聯合會擇適中地點籌備一切爲實施聯省自治之入手方法如荷贊同迄迅賜覆以便同時進行臨電迫切佇聆復命湖南省議會叩 
[贛人停戰運動之熱烈]  
　　派代表發電報開大會 
　　江西省議會推定吳寳田古廷松周德新劉敬基陳鳴臯郭子遐六議員赴贛州要求南軍停戰並歡迎謝省長特函請蔡司令通電前防保護各情已見前報今日議員公寓開會經袁璟將黎黄陂表示之意旨宣告後均主張南代表從速定其出發以便停戰靜候第三者之調停當經准定本月十七日取道漢陽由湘邊繞道前進以免中途阻碍旅費則照北代表數付給每月一百五十元議會公費本經指定修水統稅局長石承澧之解欵萬餘元因其中尚有軍用手票須俟換得現洋後方能去領各代表旅費卽俟此欵領到發給 
　　自治籌備處曁紳商界對於籲懇罷兵息爭一事會於日前電致黎黄陂曁曹吳　巡閱使以及南方李協和瀝訴苦情今日（十四）又具文呈請孫中山撤回帥旅停止戰爭並請飭謝省長速卽來任原文如下孫大總統鈞鑒曩者辛亥改革有淸退遜我公功成不居慨然奉一國無上職權授讓於項城氏高風盛德薄海同欽我公固非競利爭權之流人已共信不幸國家自洪憲消滅以還政局屢變兵禍頻興公居南服樹幟護法全國擾攘之會使四百兆同胞尚知法之尊嚴而不可廢者公之力也贛省地接長江毘連東粤比歲以來遭陳氏苛虐商民困瘁窮於赴愬公與李公協和司令爰舉義師慨垂援手凡屬贛人誰不仰感不意事機掣滯延及逾月僅取南虔北來援軍霧屯雲集况集兵旣多而相持復久財力敝於供給人民迫於轉輸農工失業市面蕭條敗兵焚掠村舍爲墟宼盜假名遠近告警似此情形贛民未發袵席而已先陷於火水仁者聞之能母惻然邇者黄陂復出表示和平統一宗旨對於鈞座及政府諸公諒有媾和之磋議夫中華共一民國南北悉屬同胞異種相爭猶終歸於和好况在同室之鬬乎伏乞停止戰爭撤回師旅開誠布公與北京政府共相籌議順自治之潮流俾人民自治之實現並飭謝省長速卽履新主持一切民國幸甚贛人幸甚近日省内外人心惶惶朝不謀夕各界人士束手無策爲此除另呈黄陂請求下令撤兵外專此呈請鈞座伏惟明斷施行不勝迫切待命之至 
　　六縣旅省同鄉會因調停贛事代表歐陽武等行將蒞省將發起邀集各縣旅省同鄉會假三道橋預章法政學校定於昨日（十三）上午二時開各縣同鄉聯合會討論一種意見貢獻於各代表以備採擇蓋江西自軍興以來民窮財盡地方十室九空兼之近來各屬潰兵搶刦之事幾於無日無之商業停滯農民畏兵拉差不敢下田割取禾稻長此以往若不懇請雙方息兵停戰和平則吾贛人民惟有坐以待斃故其用意未可厚非也詎因手續未曾完備戒嚴司令官蕭安國事前未悉該會開會宗旨以爲値此戒嚴時期聚衆開會殊於戒嚴法有違特派司令部馬排長率帶軍隊一排會同警務處派警察第一隊長陳鎭洲率警察一排荷槍實彈蒞會宣告命令禁止開會惟今日到會者異常踴躍簽名者已有三百餘人經發起人歐陽　說明奉令禁止開會理由請各轉達旅省同鄉至下午三時乃各敗興而返 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[濟南夏期講習會開幕]  
　　國聞通信社濟南通信云中華教育改進社·全國農業討論會均在濟開會業已先後閉會最近教育廳所籌辦之夏期教育學術講習會又將於十五日開幕該會由教廳發起本擬乘中華教育改進社年會之際招集各縣辦學人員於六月三十日以前到濟以便參與該社年會兼聽各名流之講演詎意年會告終聽講員報到者仍未及半數且所聘之講師亦多未到齊致未能早日開幕近日聽講員報到者漸多講帥如李石岑·梁瀨溟·楊衞玉等亦先後蒞止教廳方面因趕事籌備卽於本月十五日上午八時在第一師範學校大講堂行開幕禮十七日（下星期一）卽分别上課茲將該會之組别·場所·講師·職員等項·分列於後（一）教育行政組在課吏館講師爲李石岑·林卓然·譚振卿職員主幹熊觀民幹事訾仲芳·朱美卿（二）小學教育組在第一師校大講堂講師爲楊衞玉·孔而異職員主幹李書卿幹事時濟雲·麻子元（三）實業教育組在第一中學樓上教室講師爲唐少山·原頌周·孫玉樹·汪啓愚·林半農·郭次璋·韓竹坪·鄒秉文職員主幹張彭年幹事張守仁·李澤潤（四）社會教育組在通俗講演所講師爲姜旭嵐·李致美職員主幹張彭年幹事張福曜·劉子驤·又梁瀨溟·馬鶴天·陳德乘三君聞將另在正誼中學大教室講演作爲特别組開講時期現尚未定聞該會會期約一月爲度 
[川局爆發前之形勢]  
　　危機在將開幕之軍事會議 
　　四川局面現在又成一種景况軍事會議經多方磋議乃定在成都公開現已無可更變第二軍（楊森部）各師旅代表業已由渝城西上聞楊森特派二軍所没收前滇軍官産瑞餘輪船由　送到嘉定各代表藉此經過叙府嘉定與第一混成旅長劉文輝·第八師長陳洪範商榷一切據可靠消息二軍代表定期由渝西上時曾在渝城開會討論此次赴會應持之態度與應付之手段聞曾用假投票式選舉繼任總司令以第三軍長劉成勳得九票爲最多則第二任總司令當然屬於劉成勳劉初本有意擔任後經本軍將領苦勸謂係楊森假意推戴因川軍首座嘗不得利每有登上舞臺不久卽行倒下者最長命運不過如劉存厚熊克武之苟延一二年現在情勢與昔逈異内外交通萬無再有徼倖之機會劉成勳因此又復遲疑此次軍事會議首須解决者爲總座問題若總座不能確定則其他更無可言竊恐意外枝節卽將由此而起前途尚不易樂觀也 
　　外間近傳北方政府有將委劉湘爲裁兵督　張瀾仍爲省長并以楊森爲重慶鎭守使又有新設川西鎭守使委周道剛之說此種擬議如果成爲事實則川局益將四分五裂可以斷言又據某軍消息重慶方面近又有一種運動主旨在勸劉湘仍行復職此說初爲二軍將領所主張後經軍實審查會各代表提出討論衆意頗趨向此方但成都旣將公開軍事會議此說能否實現尚未可知同時又有一種消息謂楊森仍在籌備戰事已向孫傳芳交涉請其代購槍枝子彈已經交涉妥當允在日内先撥快槍一千枝子彈三萬粒聞楊森俟此批槍彈運到卽有一種表示但聞劉湘甚不願戰劉以戰勝不武敗更難堪故尚在調停中說者謂川局是否爆裂　在此軍事會議開幕時决之矣 
[鼓吹桂省制憲趙炳麟覆廣西省議會書]  
　　省議會諸公鈞鑒前奉貴會制憲通電曾以治標治本八項函陳當邀靑及刻聞西林堅辭赴桂蒙若陶指揮代理省長陸伯明旅長兼攝財政廳長此時政治正賴貴會爲指導弟意以爲吾桂自治應從速制省憲入手則制憲之舉無論省公署能否公布貴會有自行集會之權不宜亟亟閉會羣焉星散在制憲之先有當急辦者卽組織省參事　是也鄙意擬設參事十二人由省議會公推六人省長聘任富於政治經驗者六人皆爲參事以省長爲會長合組參事會總攬一省行政之權其推舉方法按吾省百餘縣以毘聯十餘縣或二十餘縣爲一區每區由省議員中舉出參事一人以昭公允而免偏畸地方利害庶無隔閡之病此項參事卽省長之責任内閣職權綦重對地方負完全責任將來無論省長屬諸何人辦理自有軌道自治可以鞏固省憲可以成立至制憲之要宜重村制歐美日本列邦村制皆講求盡善蓋村制卽民治之根本亦古時鄉遂族黨之法也况吾省大亂之後如淸鄉練團戒烟禁賭諸要事皆待進行村制實行以後辦理方能就緒務望貴會採擇進行地方幸甚若此時閉會避亂散處一任羣龍血戰不加維持恐火熱水深萬刼難復南天遥望墨與涙俱專此佈達敬頌公祺 
[廣州省河開戰續聞]  
　　廣州省河開砲情形已紀前報茲續聞九日下午二時許長洲砲台爲鍾景棠收復寄泊黄埔之海防艦失所屏障不能立足孫中山與陳策乃立乘兵艦避去惟欲離廣東則扼於虎門未易通過於是率領永豐寳璧廣玉廣金四艦向省河進發經三山石壁車歪砲台而入昨早四時許到三山河面兵艦與該處駐軍互相開砲轟擊該兵艦且戰且行約七時許抵車歪砲台隆隆砲聲又復大作鏖戰幾二小時之久未幾海軍總司令温樹德見永豐艦偕同海防艦駛入省河釀成戰事立赴白鵝潭永翔艦扯升旗號制止開砲俄而砲聲完全停息各艦魚貫駛入白鵝潭寄泊現下海防艦等前後俱有海軍艦寄椗倘有移動或再進省河或退出白鵝潭均須經過海軍艦始能通過且海防艦抵白鵝潭後已將砲衣一律套起又聞當長洲戰事未發之先一日沙面英美兩領事已得知消息於九日早聯赴黄埔謁孫中山勸其勿糜爛地方損及外人生命財産如有意離粤當可擔任使安全出境惟孫仍堅持原旨遂有九日長洲之戰事及十日三山車歪之砲聲此次砲聲再發因戰事在市區之外聲音頗微市内各街道情形無甚變化另一消息長洲砲台控制黄埔牛山一帶地居天險爲東路各砲台之冠粤軍屢欲將其收復惟北洋海防各艦隊初尚環泊於該台附近保護甚力故迭次派兵進佔仍末得手迨艦隊司令温樹德酷愛和平不願與粤軍再以兵戎相見遂表示中立態度而北洋艦具有大戰鬬力者首推海圻該艦頭尾砲均二十四生的艦身兩邊巨砲亦在十生半以上次爲海琛頭砲二尊尾砲一尊均十五生的兩傍十生半砲各四尊肇和盤亦與海琛相等該三艦旣爲北洋艦隊中之巨擘堪稱舉足輕重且三艦長以海軍爲國防戰艦甚不願於内河有所動作故日前由粤軍接濟官煤二百頓卽退出蓮花山寄泊永豐寳璧廣玉各艦知粤軍進攻長洲泊於該台下之戰艦可由牛山魚珠等處砲台發砲射擊遂退泊長洲後之新造附近以避火線九日午粤軍第五路司令鍾景棠率所部蘇世安督隊由牛山砲台向長洲方面進攻以大砲掩護部隊前進雙方劇戰甚烈槍砲之聲不絶於耳長洲台下之陸軍小學海軍學校原有陸戰隊駐紥粤軍以開花彈射擊致將該處之魚雷局焚燒陸戰隊頗受損傷時台上火線甚密彈雨紛飛鍾部冒險前進於兩點半鐘擁上該台收繳軍械北洋艦隊當時曾發砲助戰惟間於長洲砲台故難命中迨粤軍佔領長洲後永豐等艦知難制勝卽竪旗要求停戰是夕雙方祗自行戒備并無戰事發生而北洋艦以長洲旣下屏障頓失虎門砲台又爲粤軍握守乃於十日淸晨六時决定聯同駛回珠江河面灣泊以磋商解决卽由南石頭駛進白鵝潭粤軍見該艦等動輪進内恐重演前月十七砲擊城内之慘劇初未知該艦等爲圖存起見故避入沙面對河灣泊表示靜候解决不再舉行軍事動作一時誤會遂由車尾砲台發砲阻止雙方互相轟擊大砲之聲隆隆百數十響記者前往調查見永豐楚豫寳璧等六艦冒險前進且戰且行卒度過車尾砲台駛進白鵝潭在沙面對河之芳村及涌口等處下椗并熄爐火以示决不再進省河驚擾商民時約十點十分鐘砲聲頓息廣三駁輪滿載搭客駛往石圍塘行至該處各艦升旗通報阻止前往該駁輪因卽折回廣三車是日遂暫行停駛惟北洋艦現仍泊芳村河面表示和平市民大可安居樂業矣 
　　沙面英法美日各兵艦昨以砲聲隆隆恐有波及沙面遂下緊急戒嚴令實行正當防衞各艦砲衣亦急脫下其船上遮蓋之帆布亦一併扭下各艦兵均露天坐食嚴重守衞至午前十一時忽有寳璧艦廣玉海防艦兩艘駛入泊於芳村花地河面同時并有北洋艦五艘啣尾殿後但雖駛入是處惟均無别種舉動斯時之沙面内堤畔中外人士環列圍觀者不可勝數其西濠口廣三車站曁各横水渡等碼頭均有兵士嚴重守衞 
[續紀砲聲停後之東州狀况]  
　　自十號晨砲聲發現後全市人民知車歪砲台發生戰事復以寳璧廣金曁北洋艦駛進芳村寄椗當時人心頗爲驚擾幸至下午均無甚驚人之舉衆始略爲安心惟各街各馬路之狀况頗屬蕭條加以是日廣三廣九　漢各鐵路及各鄉渡均暫停行駛交通斷絶故水陸均異常寂靜實廣州市成立以來未有之荒凉景象也至十一號市面則更覺蕭條全市大小商店除半掩門勉强營業外餘均不特不開門且急謀自衞辦法加以是早盛傳電燈自來水及機器工人有罷工消息咸相顧愕然且是日交通仍然斷絶各街閘雖半開半放惟商民仍極恐懼大有草木皆兵之概查是日長堤之戒備尤甚於十日計東西兩堤各碼頭步頭車站等均有軍隊荷槍嚴重警戒記者目擊南關維新路附近之市政廳門首有軍隊二十餘人廳門口用附近菓欄之竹蘿横列以資掩護至五仙門口平安盛大米店騎樓下亦有同樣之防禦法至電燈局則緊閉鐵棚并不聞有機器聲靑年會隔鄰之海關騐貨廠門首亦有軍隊二十餘人至大同會門首其兩旁巷口處均有機關槍架列指向水面狀甚戒備其餘由靖海路直至西堤車站處各商店騎樓下均有軍隊或數十或十餘人持槍坐立至各馬路則僅永漢路之麥欄仰忠街口曁太平路財政廳前舊將軍衙署等處有十餘軍隊把守餘無何等設備但行人車輛是日仍准自由往來惟東堤東沙處則略有盤詰影響所及各街坊是日益加戒備四牌樓値理更於是日上滿水埕以備不虞各街之未有街閘者加緊趕建大有急不及待之勢商團亦以是日情勢頗緊加派出巡卽東關處商團軍是日亦巡至該軍持藍布白字小旗沿西堤至東堤而行故是日鮮　有騷擾刧掠之事發生惟男女市民目覩情形多有檢拾行李紛出長堤擬搭鄉渡及廣九廣三等車詎至則知停止行駛罔不悵悵然返各機關雖多照常辦公惟各職員或往或來頻頻打聽消息市廳所屬之六局除公安局狀如平昔外其市廳左鄰之財政右鄰之公用兩局門首均紥滿軍士市民多有未敢入局至工務衞生兩局因大佛寺仍有軍隊駐紥故亦無所謂辦公教育局局務雖由黄仁康科長代行但此時亦無教育事件可　惟省立銀行是日則略有鹽稅收入省署及財政廳一帶亦無軍隊把守狀如平昔所可憐者一月來廣州市面及長堤已呈冷淡景象并加以滿街攛　長堤及公園之木葉紛紛零落挑掃無人尤生無限感想記者再折至河南調查見市面慘淡尤甚於河北鳳凰崗上有無數軍隊露天守衞是日仍無電船渡海横水渡索價非常昂貴至芳村河面實璧廣金各艦暫北洋艦各艘仍照常寄椗并無作戰舉動至沙面英法美日各外國艦雖宣佈戒嚴惟各水兵談笑自若狀甚逸暇與十日之嚴肅情形逈别惟下午菓欄處有人拉伕故龍王廟韮菜欄各街均紛紛閉閘行人亦急奔避最可笑者是日下午忽鳴巨雷市民於驚濤浪海中乍聞此聲又疑爲巨砲大佛寺前某少婦竟驚仆於龍藏街口途人亦奔避不遑狀態亦甚可憐矣 
[粤坦二次開戰中之兩團體]  
　　和平維持會廣州省河又起戰事後人心惶駭和平維持會中人復奔走開會集議商榷挽救方法茲錄其致各方面公函吉下（致葉總指揮函）葉總指揮鈞鑒頃奉鈞函以敝會所懇將軍隊調離省垣以免軍民集處時懷危懼一節囑俟布置稍妥卽行全數調離城市以符軍民分治之旨等因奉此敝會之所以斤斤籲請將軍隊調離者實鑒於人羣恐懼之情不能不謹代枌榆請命旣承俯念桑梓謬錄下忱拜嘉隆情萬家感鏤第昨天自孫公砲艦入駐白鵝潭以後省垣軍隊咸止堤邊嚴阵以待同人等昨往察看與各國兵艦集處一方逼近沙面租界以藉洋塲爲自衞戰鬬之事想亦或止然駐堤軍隊至今仍未少撤隊兵鮮知外交稍一大意卽足啓釁倘生事故外交旋至是不僅禍及粤垣影響大局實非淺鮮况砲艦入河亦未必堤邊軍旅所足牽制用謹縷陳鈞察卽乞嚴飭各部妥愼辦理愛鄉愛國卽在於此臨電徬徨不勝涕泣待命之至廣東各界聯合和平維持會叩眞（致吳局長函）敬啓者粤事仰賴平亭每結良果人羣感戴莫可罄言乃昨日軍旅又復再動砲火聲澈省垣人民驚恐狀難言喻詎孫公艦隊又抵泊白鵝潭若再戰爭從此莊嚴璀燦之區卽淪爲瓦礫荒凉之地同人聞報以爲人民何辜遭此慘酷卽經親赴察看見中外砲艦集處其間皆逼近沙面倘有事故省垣固設想不堪倘外交稍一失意足以貽無窮之患前者北京聯軍之禍難免見於吾粤也貴局長爲雙方調解萬家所仰用特具陳左右卽乞轉請魏師長分别致意雙方力棄前嫌體恤人民生命財産嚴束所部勿輕啓釁再爲發砲務抵和平以弭禍患愛國愛鄉卽在於此謹爲人民請命用佈區區母任屏營切懇之至仍候見覆卽頌勛安再啓者日來市面搶掠之風似略減少然勒將省行紙幣十足找現無日無之是猶不搶之搶此而不禁騷擾商塲比搶掠爲尤甚蓋搶掠足以防避或冀幸免此則突然而來强爲通用稍一忤意武力卽施長此以往恐市場停輟不止也用併函陳卽乞彚請葉總指揮分飭各隊設法嚴行禁絶實深盼禱（致機器總會函）機器總會鑒并轉各工人均鑒我粤連年慘遭兵燹人民困苦固難言狀工商受累其害亦深今者又生變故相持一月仍費平亭商民損失已達數千萬以外爲今之計惟有共籌規復原狀以免長此顚連工商相濟尤須力爲携手乃道路相傳謂貴會工人有擬罷工之事雖或傳聞之誤然勞工神聖工資相抵無論外方動作孰是孰非公論俱在爲我人民均宜各守本業似不宜投身漩渦况此變端事非曲直將來自有定評我人民所受者惟痛苦耳旣無所益當無偏倚且貴會工人舉足輕重大局攸關若傳聞果實徒自受累反增戰禍爲害尤深敝會爲和平起見用特電勸倘有此事卽懇貴會曉以大義認眞制止人民幸甚大局幸甚廣東各界聯合和平維持會叩 
　　自治維持會廣東地方自治維持會以粤局安危速謀解决七月四日大集會議紳商到者甚衆由劉問芻主席宣布各條茲將議案錄下（一）議致函粤軍海軍長官務須實踐前約不可再開兵釁以保安寗（一）議請孫中山先生陳競公兩方各派代表迅與各界會商解决時局糾紛務期息事寗人共維桑梓（一）議省長一席陳競公堅辭不就並將議會請任書退還羣龍無首已陷於無政府地位聞和平維持會連日開議省長資望屬意於湯魏二公主持粤局二者取一衆極贊成湯魏二公如能俯順民意出膺艱鉅誠粤民之大幸惟報紙紛傳急求去遠未審結果如何或謂魏公組織一行政會（如報載贛江等委員會之類名目由魏公定擬）以共謀人民之治安亟挽危局（一）議孫中山先生明令北伐軍隊雙方停戰各返防地聽候和平解决（一）議請陳競公通飭粤軍一律退駐廣州市外其市内治安歸警察完全負責（一）議粤軍退出廣州市外海軍艦隊亦不可駛入省河以定人心免生誤會茲錄該會電文如下中山先生競存先生均鑒民國締造越十一年龍去莫來戰爭疊見粤軍返旂卽聞共有共治共享之宣言凡我粤人方謂后來其蘇必能出水火而登袵席也乃自删日變起兵連禍結敝會代表民意曾於東日通電左右解决危局以中山先生護法南來現値東海下野中央恢復國會尊崇法治請北京政府派員奉迎北上共謀國是停止各方用兵靜候和平解决競存先生雖甘高蹈然眷懷袍澤纓冠往救義亦難辭况兄弟鬩牆有何不了之事自無不解之寃務懇分飭各軍互相讓步各派代表會議磋商徵集民意挽此危局爲民請命急不擇言尚祈鑒亮竚候明教廣東全省地方自治維持總會劉學恂梁致廣等叩 
[廣州砲聲中之反獄案]  
　　廣州惠福西路南海縣署向有大監外覊兩所大監向收押刑事重要匪犯外覊則收押民事候訊自張前知事國華將大監拆卸投變後所有民刑各犯均分押縣署東便之外覊監獄官李某爲（李寳祥之姪）向派有縣游擊隊日夜嚴重輪守况値粤事未决邇來益更戒備詎昨十號上午十一時該監刑事各犯共三百餘人復以外間砲聲隆隆以爲有機可乘遂密謀反脫一唱百和紛開脚鐐並將貼近該倉廚房内（此處通馬鞍街袁家祠及和茂酒米店）牆開一大孔同時並各拔出劍仔先將守衞兵士剌傷奪其槍械掩護沿大孔先後衝出各犯分向袁家祠茂和酒店及正面逃走其脚鐐未脫者是時亦共同奔竄旋爲守後面望樓之兵士察覺立呼走犯各隊兵聞警遂持槍沿惠福路馬鞍街舊臬署前紀綱街一帶追捕遇犯　開槍轟去李寳祥縣長手持左輪立於大堂下令准　逃犯槍斃各兵遂貼近監外之街道及攀登五如茶居樓上搜索一時槍聲隆隆響澈城内加以是時又間以砲聲故城内各居民以爲發生巷戰或搶刼咸驚恐不已途人則急足辟易各街閘各商店住宅均爭相閉門該管二區分署警察亦派武裝警長出而協同兜截並暫禁行人往來蓋以當時是否犯人難以分别恐有誤會計該監人犯共三百餘名獲回及逃去實數未知其獲回立予槍斃於縣署門首者計共二十二人均訊問其姓名後卽予槍斃此間各犯尸均横陳於馬路正中厥狀甚慘汽車往來尤爲窒碍各犯被拘回時有謂就在署門口槍斃寗死不再入監故均就地槍决當事發生時搶聲不斷粤軍聯合巡查隊辦事處聞警以爲强徒搶刼並派汽車二輛滿載兵士持有搶掠槍斃等旗馳赴該暑及知眞相始各折回計由上午十一時至午後二時各游擊隊兵仍在附近各街道扼守并在逃犯脫出處之袁家祠和茂酒米店等處搜查至監内被擊斃之犯若干現尚未知受傷之守衞兵已由該縣立請十字會赴救各犯尸現尚未殮血肉狼藉觀者甚衆刻縣長李寳祥已將情形通電各機關知照俾免誤會茲錄南海縣署致各報函如下逕啓者敝署監獄囚犯於昨日上午十點四十分鐘乘派茶水之際紛紛衝出將隊兵圍毆并搶奪槍枝班長持槍制止被犯人打傷頭部三處其時隊兵放槍攻擊各犯卽轉入倉内將厠所牆壁撞穿兩孔一通過馬鞍街和茂米店一通過袁家祠逃走計被逃脫約百餘名現已拿回者三十餘名當塲格斃約三十名誠恐外間未明眞相用特函達貴公會希卽迅發通稿登諸各報俾知底藴足紉公誼專此敬頌撰安李寳祥啓 
[盧永祥覆唐繼堯電]  
　　贊成開各省聯席會議 
　　雲南唐總司令鑒接讀庚艶兩電以爲解决時局在政治不在武力并提出聯省自治聯席會議兩策推誠商榷卓識宏猷無任欽佩年來國事俶擾雲詭波譎迭貢鄒蕘空言寡效恤緯有心補天無術每一念及五中焦灼茲幸天心悔禍僉以法律爲解紛之捷徑果能矢以肫誠不假法以營私永祥能勿贊同惟是法律問題固關國家永久之安危事實問題亦係南北統一之關鍵艶電所謂聯省自治已由趙總司令電請兩院談話會决定復電採納是此事已成國憲問題將來當能達吾儕最初之目的責在國會似可聽其正當解决至事實問題與其各個疏解無寗公開討論蓋各個疏解僅能爲感情權利之結合實非弭亂息爭之正軌庚電擬開各省聯席會議確爲時局妥協必經之手續永祥極表贊同尚望毅力主持以期一致永祥定當勉附驥尾共成大計復布誠悃伏希明鑒盧永祥鹽印 
[蘇議會紀事開一談話會了事]  
　　本日（十五）下午蘇議會開大會議員簽到者僅二十六人不足法數乃於三時半改開談話會人數更寥寥徐果人主席謂會期明日終了是否須行閉會式張援謂三臨三十日大會一無成有何式之可言衆亦多主此說遂决定由議長發一閉會通知卽算了事主席又提出許銘範來函請開茶話　歡迎韓省長此會是否須開應由公决賈先甲許銘範先後說應歡迎之理由高鐵珊謂理應開會歡迎但到會人數愈少愈好張援謂本席亦贊成歡迎但人數過少恐所謂歡迎者反不免褻瀆葉理封劉昌威黄端履等均言會務擱淺至今恐人數到不多難以爲情楊懋卿謂無足慮結果明日下午四時茶會歡迎由議長通知各議員務請按時蒞會此次蘇議會連開臨時會三次計共九十日僅開成大會五天每天自下午三時半起至五時止共計不足八小時致最關重要之十一年度預算案不能成立是爲有議會以來所未有而徒然排入日程之議案有九十二件之多不知袞袞諸公對此將作何感想全蘇六十縣人民見所謂代表者行爲如此成績如此又不知將作何感想焉 
[杭州快信]  
　　盧永祥自廢督後至今案牘勞形未出轅門一步昨下午第一次出署赴淸華旅館謁王芝祥並應招赴西湖貝莊飲讌 
　　王芝祥本充同善社社長此次　浙杭州分社今日開歡歡會除浙會長二師師長張載揚外在社文武官僚到者甚夥 
　　浙省衢屬方面盛傳贛省潰兵圖竄本省常山境内七團團長胡大猷已派隊馳往防堵 
　　外海水警實行裁併後洋面空虛來廳長現派巡洋艦長赴各處游巡會同各隊堵截海盜所需煤斤甚夥溢出原額且添造新艦兩艘如何報銷俟新艦到防彚總核定 
　　浙軍第一師參謀長劉體乾因繼母徐氏在福州原籍病故請假治喪所有職務由參謀王任林蔚文代理 
　　杭縣律師公會昨開第十九次評議會草就全國司法會議組織大綱十五條已函寄上海律師公會核定並决於九月十七日在滬開第一次會議 
　　浙江省農會向設西太平巷房屋湫隘不敷辦公現移至十五奎巷二十一號某姓大厦 
　　省垣同善堂因湧金淸波兩城拆卸城垣建築馬路隙地停厝尸棺不下萬具一律從事掩埋需費浩大墊欵無從籌還經官廳核定以馬路兩旁餘地由堂繳價承買藉資彌補並飭官産處劃淸界限不得任意標賣 
[南京快信]  
　　王瑚改十七日赴魯任 
　　旅寗贛人以吳佩孚紛調北軍入贛擬十八日在同鄉會開緊急會議激烈反對 
　　北京教育部召集全國教育行政講習會教育廳派劉永昌代表赴京與會 
　　内部派盧宗吕來蘇考察各縣警務昨由京抵寗 
　　安徽廢督裁兵會昨電各公團通告成立請予援助 
　　舊國會議員陶保晋已辭省議員職定二十日赴京 
　　今晨韓王新舊兩長曁各機關長官各界要人均赴軍 
 
 

Page 11

 
 
署西花園致祭齊督太翁 
　　朱熙陳調元楊春普昨均來寗王賡廷李明遠趙會鵬昨均稟辭返本任 
　　近日疫症盛行傳染甚速中西醫異常忙碌 
地方通信 
[松江水警緝獲竊盜]  
　　洙涇水警巡官周少田等前在松邑漕涇新街等處緝獲搶刦靑浦縣境沈家浜航船案内之盜犯李友仁又扒手徐春林卽阿春等兩名解請水警專署長沈葆義飭交徐亞伯督察員提案審訊據該犯等供稱於舊曆五月初三日午刻在蘆墟相近沈家浜地方夥刦一隻形似航船之小碼頭船得贓分用不諱所有贓物均各典質在張堰某典當内等語當卽判送靑浦縣歸案訊辦矣 
[警捐尚未解决]  
　　松江市民因反對警捐改徵小洋一致停納後經温知事浼商董鄭子松等出而調解由商人提出要求條件三項方冀雙方爭執得依次解决不料東門外春陽泰等全體商號六十二家又於十五日下午具函商會要求轉請縣署停納房捐並謂警費自有地方公欵及各項罰欵雜捐儘可抵補云云温知事接禀後以警捐問題枝節横生頗感棘手云 
[鄉校畢業式]  
　　浦南漕涇鄉立第一國民學校自創辦以來已十七載學生日見發達現屆第十次畢業成績頗佳經周學委評定甲乙計畢業者潘鼎元等十有二人並聞該校校長潘煥黄下學期實施設計教學云 
[一高畢業式]  
　　縣立第一高小校於十五日上午十時舉行第十六届畢業式計本届共有畢業生四十七名温知事委三科主任顧稼軒到校觀禮師生先合撮一影後入禮堂謁旂唱歌繼由教育行政員張彬士倪伯英演說校長錢魯詹教員王子厚訓話學生代表答詞禮成授憑散會 
[蘇州女子職業中學之發達]  
　　女子職業中學校工場下學期擬於細籐科編織科玩具科外添設機器縫紉工場粉筆工場兩種添招生徒大加擴充又銀行儲蓄部存欵甚鉅縣省立各校及蘇城士紳眷屬均將存欵移存該校銀行足見其信用昭著矣 
[蘇關焚燬烟土]  
　　吳縣郭知事前日准蘇州關監督令開略謂本關現擬將陽曆四月一日起至六月三十日止查獲之烟土藥丸等違禁物品定期本月十四日下午三時在北局曠地當衆焚燬届時請卽派員臨塲監視以昭大公等因郭知事奉令後昨已委派行政委員邱詠彬代表臨塲監視云 
[部令緩行管理醫士規則]  
　　内務部自頒行管理醫師醫士規則後各地醫學會羣起反對茲悉吳縣公署蘇州警察廳已同奉省署轉到部令略謂查管理醫師醫士暫行規則前經部令公布並通行各省區實施在案嗣後各省區警務處曁警察廳先後呈稱或以軍事繁興諸多窒礙或以地方稍遠調查困難請予暫緩實施各等情到部查前項暫行規則本屬一時權宜辦法旣據聲稱頗多窒礙難行之處自係實在情形應由各該省區警務處曁警察廳暫按各該地方情形及向來習慣實酌辦理所有前項暫行規則應卽暫緩實行除通令外仰卽遵照　　午砲裝藥之肇禍蘇城午砲向在皇廢基開放前日午時由執管人阿四照常裝塞火藥以備開放不料烈日爆曬砲上砲鐵發熱阿四塞藥較急火藥　由砲口烘出阿四身近砲門遂殁及全身昏倒在地後由鄰人所見舁往天賜莊醫治據云受傷過重恐有性命之虞 
[無錫]  
　　無錫協會選定理事無錫協會自十二日起至十五日止接到各地選舉函件百餘封十六日下午三時在縣教育會開匭届時共到會員約八十人公推唐君遠爲主席報告經過情形畢卽開票結果周含茹唐增源石淸麟馮國鈞過持志廉諫鐘均當選爲理事朱樹卓唐發源王實恨均當選爲候補理事主席卽報告推舉書記及會計員經衆討論暫舉馮國鈞爲書記員唐增源爲會計員議畢散會 
[鎭江]  
　　改建新式法庭丹徒縣公署前奉高等廳令按照部頒新式將舊有法庭切實改設以將觀瞻張知事奉令後業經飭匠規劃在大堂上改建法庭現正在工作中 
　　夏繭停秤起運徒陽壞溧陽五縣各鄉夏繭統扯祇有五成年歲各縣繭行亦已於十三四兩日一律停秤蘇錫滬各處收繭人員均已次第回去所收夏乾繭連日由滬寗車運往錫滬者爲數頗鉅 
[揚州]  
　　更委揚子棧長十二圩楊子棧長前經鹽署委劉幼雪充任嗣由鹽商稟准仍以盛紹葆蟬聯刻鹽署又調盛晉京另候任用遺缺委江蘇督軍公署秘書余重耀補充未悉商人方面有無問題也 
　　檢定小學教員第五届八路『高寳興泰東江儀七縣』檢定小學教員十五六兩日假省立第五師範舉行應受試驗共計七十二人除江都三人實應兩人完全無缺外儀徵十一人到二人高郵十三人到九人興化十四人到十人泰縣十八人到五人東台十一人到六人合共祇三十七人東台縣並派繆仲華到揚監視其他各縣則鮮有遵令派員到揚者 
　　查辦食商加價兩淮丁運使據省議員朱幹臣函告江天同福祥號之鹽店分盆私加售價有礙民食等情特令行運銷局委員冷榮光馳往各該縣切實查辦 
[南通]  
　　檢定小學教員南迪如臯海門泰興本屆應受試驗檢定教員共計一百四十六人由教育廳委託第一代師辦理十五日開始試騐到者通十六人如二十七人海六人泰三十八人共計八十七人是日考試教育修身英語國文圖畫手工及口試檢查身體十六日試驗歴史地理等科十七日調製教案卽行竣事 
　　區教育會改選南通騎岸區教育會於前日舉行第十一届常年大會改選正副會長方賡王建國得票最多當選業經移交視事矣 
　　搜捕蝗蝻誌聞南通唐閘市前忽發生蝗蝻業經警局派人搜捕已告凈盡茲聞石港　子蕩等處又有此項害蟲發現刻已飛躍傷禾附近農作物均遭損害該區第六警察分所戴所長國恩已馳報兼縣警所長瞿知事趕緊搜剿矣 
[湖州築壩害及田禾]  
　　南鄉郭西灣錢山下等處前受霉霖積水受害尤重推究其故蓋因去年開濬城南菜花涇將涇道築壩截斷西來之水無所灌注遂皆倒注沈店港及南流錢山漾因致水勢停滯宣洩益難故此次水患該鄉受災獨重禾稻全數湮没旣難車救又難補種因之該鄉農民莫不憂形於色云 
[徵集絲綢出品]  
　　湖州機縐絲繭四團體昨准上海總商會商品陳列所函請徵各本業精良出品送申陳列爲明年二月赴美賽會之凖備當由各團體轉知本業各商希卽選集精品加以詳細說明如期送滬矣 
來函 
[泗陽來電]  
　　申報新聞報館鑒泗邑靑紗障起爲匪徒最盛時期民不聊生已曆年所本年駐衆三師袁團長得才未雨綢繆四出搜勦迭破巨股地方賴以安寗庚日張團附善祥率一營三四兩連在泗南小桂嘴搜剿擊斃匪首楊茂盛等十餘名得槍甚夥救回肉票三十餘人此役因中將士用命更賴團附指揮得力克奏膚功吾人沐再生之德愧無報稱特懇貴生筆登載報端藉鳴感謝泗陽吳城鄉被架人吳永春等四十人公叩 
[張葆培等來函]  
　　敬啓者葆培等昨日致北京江蘇旅京同鄉會等電内『况以列入蘇省預算册之丁漕作抵』句丁漕兩字係漕糧兩字之誤特此聲明請卽更正是禱張葆培等啓七月十五日 
雜評一 
[湖北之省長問題（默）]  
　　今日省長問題之最糾紛者莫若湖北湖北人之爲省長將爭者顯分三派而三派之舉動皆非劉承恩之長省政成績旣已如此其劣人人皆欲去之以爲快則今日之擁劉非也湯薌銘之歷史全國皆知將來必不能造福於地方亦可預料則今日之迎湯亦非也蕭耀南之爲人姑勿論第當此盛倡民治之際而必强督軍兼任是誠何心且假拒湯名義强索印信以送督署此種怪象爲從來所未有則今日之拒湯擁蕭更不足論也然而湖北之省長問題祗見此三派人之爭執除此三派以外絶未聞有人出而爲公道之主張力排衆議提一適當人物以示鄂人多數之公意則又何故耶 
 
 

Page 12

 
 
   
 
 

Page 13

 
 
本埠新聞 
[旅滬商帮協會致總商會函]  
　　請轉請海關發還湘商運來銀角 
　　旅滬商帮協會因湖南商帮葉同盛等運來銀角被關扣留致函總商會轉請發還原函錄下敬啓者據湖南衡州駐申商帮葉同盛新記裕松協等號函稱敝帮在申辦貨歷有年所因衡州無匯兌機關均將門市所收小銀圓轉申營運所以然者衡地以小銀圓爲母位也本年四月間由貴會代表轉奉稅務司面諭以後小銀元進口須由出口地方關監督發給護照方准進口等因商等兩月以來悉遵前諭由湖南關監督給予護照業經運過多次均蒙稅務司驗明放行不意六月二十五號由江裕輪進口小銀元四箱共計二十六萬八千角被稅務司扣留曾請轉求稅務司釋放正在盼望間聞稅務司已將商等由江裕輪進口之小銀元四箱宣佈充公不勝駭異之至查廣東新鑄雙毫雖於四月十三日有禁止進口之佈告然商等所運之銀角皆係由衡州門莊售貨而來與專販銀角者逈然不同且四月十三日以後俱遵諭領有出口地方之護照尤非偷運者可比如謂經化騐之後内有重量不符因而充公然銀角本國寳流通之件重量符與不符應惟鑄造者是咎稅務司化驗可以得知商店零星收入又何從分辯况商等運到之銀角其間各省老式者居十之九卽依重量不符不能進口而言亦祇應將十分之一使之轉運回湘何得有概行充公之舉例如輪船上有人偷運私貨亦祇可將私貨充公不得將全輪之貨概行没收又如某地方出有匪類亦祇得將匪類擒斃之不得將全地方之人俱擒斃之此理甚明今海關不究來由不加審察將商等領有中國湖南關監督之護照投關報驗流通國寳之銀角以化驗内有少數重量不符者貿然全行充公我中國商人其不至死亡殆盡也幾希據聞此項禁令係出自上海總商會之請然總商會之所以請禁者爲維持幣制在救護商人而起非所以害絶商人今海關之舉不啻絶商人之命　與總商會請禁之始意大相逕庭爲此公懇轉陳上海總商會速予函請滬海關監督免予充公果其内有重量不符之件請暫存關署仍給商等彚運回湘是爲公便等情到會查是案曾由敝會函請滬關稅務司速予放行去後旋奉復開以江裕輪船所裝銀角四箱被關扣留仰懇速予發放等因查進口小銀元一項本關現奉令行必須持有幣制局護照方成放行該商等此次所運之小銀元查無前項護照祇得扣留候送監督核辦合就函復卽希轉知爲荷等因到會復函請滬關監督轉請速予放行並派代表往謁滬關監督署辦事科員據云已准稅務司來函宣佈充公等情敝會平心而論果其化驗内有少數重量不符者亦祇可將重量不符之角辦理之自未便一體充公解鈴繫鈴是所仰望於貴會也爲此函請貴會速予函商滬海關監督速予發還以免該商等受無端重大之損失是爲至荷此致上海總商會 
[兩團體函請限止米價]  
　　淞滬糧食維持會昨致函道尹交涉員海關監督函云文敷監督秋颿先生賡廷道尹鑒曩年米價飛漲米業領照兩風潮幸蒙關心民食取締調停敝會奔走其間轉瞬均告平靖頌公萬家生佛都人士尤傳誦之近日白米有人高抬致米價七八元貴至十四元有奇顯係囤積居奇偷運謀利伏查公共租界存米不下三十餘萬淞滬兩埠共有六十萬皆十元内賤價囤積之米將漏稅偷運防不勝防而囤戸坐收漁人之利也敝會前荷靑垂俯加勉勵銘感益殷雖素無會費捐助仍愧無補時艱管見欲求永杜米貴非亟籌積米及限止米價不足以除積弊滬紳以需欵太巨所有倉欵十萬子母生息作他項善舉不敢貿然舉辦米業昨宣言限止米價恐礙來源均不能謂無理由念上年工部局公佈限止米價十四元上海縣公署限止十一元一時人心米價兩平有利無弊足爲明證爲此環懇鈞鑒（分咨領事團英法工部局公佈限止米價）（分咨江海關稅務司飭屬加意嚴查偷運）（分别移咨訓令道屬限止米價嚴查偷運）并祈登高一呼衆山相應積米倉成大局幸甚萬民幸甚 
　　北山西路唐　弄兩路商界聯合會爲米　問題昨函商總聯會云（上略）米價昂貴已達極點而奸商居奇有增無已哀我小民其何以堪昨報已經發現搶米風潮官廳若不根本解决爲禍之烈當不止一隅已也吾總會爲社會中堅何忍淡漠視之補救之方其惟呈請官廳嚴禁輸運出省密查囤積限止漲價或由慈善機關速行平糶以慰貧民而安社會芻見如是應請總會速開緊急會議討論方法切實進行云云 
[霍亂症加劇之警訊]  
　　近日霍亂病更加劇烈患者數小時卽斃命據工部局衞生處西人言民國八年之眞霍亂病菌今年又發現故死亡甚多紅十字會及上海時疫醫院病房現已住滿晝夜診治忙碌異常紅會副會長蔡廷幹擬聘請影戲家將染患霍亂原因挑痧之禍害及紅會時疫醫院救治情狀實地攝影在公衆合集處每夜開映以期警　社會愼重防範云聞染患霍亂原因大半係食蒼蠅樓止過之食物而生云 
[浦東已有疫症發現]  
　　近日天氣炎熱浦東爛泥渡一帶已發現疫症前日三區警署附近有居民吳金泉之妻唐氏因往香烟廠做工忽覺頭痛當卽回家延人挑痧旋四肢寒冷十指發紫雙目凹進登　舁送浦東醫院經醫生驗係　瘰痧症已不能救治旋卽舁冋身死詎吳姓五歲之女孩昨日亦患此症現正在設法救治未悉能保性命否連日患此症者頗多若醫治稍遲卽不能救云 
[關於膠濟路歷史之報告]  
　　國聞通信社云昨有曾任事於膠濟路之某君作一關於膠濟鐵路歷史之報告　膠濟鐵路係援照曹州教案訂定辦法於一千八百九十八年春創始建築於一千九百四年冬一律完竣總公司設在柏林京城靑島爲總工程處原定股額五萬四千股每股票面一千馬克一期收足共計五十四兆馬克之膠份公司（彼時每銀元兌作馬克二枚上下）迨至工程完備收入驟增至一千九百十三年股票竟漲至一千四百七十餘馬克之上（山東煤 
礦雖則用一公司管理實則各立賬册各集股份與路公司劃分二途此工程從靑島起經過卽墨·平度·膠州·高密·昌邑·濰縣·安邱·昌樂·益都·長山·章邱·而至歷城縣境此爲幹路共長三百九十四啓羅米達又百分之六（每啓羅米達約作華里二里之譜）復由張店起點經過淄州·博山·各縣境此爲支路共長三十八啓羅米達又百分之八十七幹枝兩路共長四百三十二啓米達又百分之九十三共合華里八百六十四里又八十六分幹路大小車站五十五處計開靑島·大碼頭·四方·滄口·女姑口·城陽·南泉·藍村·李哥莊·文荒·膠州·大頑·芝蘭莊·姚戈莊·高密·　字莊·塔耳埠·丈嶺·太保莊·岞山·望箕舖·南流·蝦蟆屯·坊子·二十四堡·濰縣·大圩河·朱劉店·公樂·堯溝·譚家坊子·楊宗莊靑州府·卽益都·普通·溜河店·辛店·金嶺鎭·湖田·張店·馬尚·茅莊·周村·大臨池·王村·普樂·湖水·棗園莊·龍山鎭·十里舖·郭店·王全人莊·八澗舖·濟東站·濟西北站·濟西站·支路大小車站五處計開張店·南定·淄川·大崑崙·博山後又因濟南東站添築义路至黄太橋以接應大淸河路口所來之鹽觔雜貨土産之需查膠濟鐵路營業自完竣之後逐漸發達收入增加至一千九百十三年一月起至十二月終止共收得進欵銀元四百餘萬元次年卽爲歡戰發生日德失和營業蕭條直至一千九百十六年春仍復舊觀細查是年三月分客車收入九萬八千六百二十四元九角貨車收入洋三十八萬六千五百八十一元九角五分雜欵收入洋四千二百三十一元三角七分三共收入洋四十八萬九千四百三十九元二角三分較之一千九百十三年有過之而無不及德人經管時每百元入欵僅用出欵洋二十六七元比較國有鐵路每百元入欵用出竟有四五十元餘者大有天淵之别所以派　自三釐起增至八釐之外年且提出公積數目甚鉅後歸他人管理更屬節省近來各處煤礦土産由内地運往靑島出洋者以及長江上海一帶轉靑島而去沿鐵路各縣之貨較昔尤盛不言而知且沿路地畝從前購進時每畝不過大錢四五十千現在超過原價四五倍之巨尚難購得卽知公司得利不下二三百萬元矣各縣有總紅契存公司内且濟南商埠地内尚有公司置地四五十畝更屬値價甚鉅云云 
[揚子江技術會設辦事處反響]  
　　揚子江水道討論會所設技術委員會前經邑紳李鍾珏等以其損失國權甚鉅通函各界揭發内幕近因該技術會已在本埠濬浦總避内附設辦事處進行甚力爰於昨晚邀集關心水利者多人討論應付方法當經議决聯絡沿江各公團一致反對並發通函以促各界注意茲錄於次『逕啓者揚子江爲我國唯一利藪列國垂涎已久近因年久失治航業界嘖有繁言本年春間中央各部院爲防免外人越爼代謀起見設立揚子江水道討論會以期自行籌治嗣有一部分會員受總稅務司安格聯之甘　誘惑復有一二不肖留學生因緣其間遂另組技術委員會委員六人外人竟居多數主張擴充濬浦權限最力之海德生亦在其列發表之際輿論譁然近該會猶不思自戢竟在上海濬浦局内附設辦事處並聘外人某爲總工程師太阿倒持與討論會設立初衷大相逕庭按此項機關名爲掌理技術然大權操於外人辦理稍一不愼後患何堪設想况揚子江源遠流長與各省農田灌溉商貨交通關係均極密切又以沿江軍事要塞密布尤關國防秘密假手外人何異自殺所冀各界共伸正論以維國脈不勝切禱之至』七月十六日 
[黄任之堅辭教長電]  
　　此次黄任之氏被命教長迭電懇辭各情已屢誌本報茲悉黎黄陂又電催促並得京同鄉衆議院邵冶田諸君來電勸駕再錄其復電如後 
　　復黎黄陂電北京大總統鈞鑒自滬傳命更奉艶電感何可言祇以社務覊身如蠶納繭驟難脫卸不敢久懸要職以誤國家務懇迅賜另簡圖報方長願以異日敬求鑒諒黄炎培齊 
　　復京同鄉電北京衆議院邵冶田先生並轉王謝吳朱汪于楊王徐諸君均鑒屬有濟南之行歸讀魚電敬悉教長一席蒙元首及駿人總理迭電下招茲復荷諸公敦促感愧何極炎年來矢願爲職業教育服務區區此心稍謀社會國家根本補救現方努力進行不忍中途抛棄當軸殷殷相屬非不感於心祗以職有專歸義難竟舍卽欲勉從責望亦非一二月之功不能布置定妥最近徵求社員籌集經費期以八月底蕆事現方奔走籌畫何忍遽棄前功而閣席重要詎可久懸惟有籲懇當軸迅予另簡圖報方長願以異日敬乞諸鄉先生善爲我辭曷勝感幸黄炎培銑 
[護理海軍總司令今日接任]  
　　新任駐滬海軍總司令杜錫珪氏刻因京師尚有要公未畢致難來滬履新而蔣總司令以移交手續辦竣急於交卸故由海軍部李總長特委新任海軍第二艦司令周兆瑞君暫爲護理海軍總司令之職周氏業已抵滬定於今日（十七日）上午十時接任視事 
[美海軍總長隨員將先來滬]  
　　大陸報云美海軍總長登白氏及眷屬等雖須下星期六抵滬而其隨員人等卽擬明日或後日乘運送艦漢德森號自長崎徑行來滬將於星期三日或星期四日抵此漢德森號留滬期尚未悉據長崎消息稱登氏隨員等將在滬勾留數日俾漢德森號從事淸除鍋爐積垢云 
[航務彙聞昌興擴充日本載客之漸計劃]  
　　日本人最富國家觀念其僑居國外之人平日需用物品悉皆購辦其本國貨推而至於航海乘船亦必乘本國之商輪故上海日人往來中日及外國者向皆搭是郵社及東洋公司之船若乘他輪赴日本者爲絶對的少數也今年昌興公司於坎拿大皇后號加入之初上海一埠之載客營業上着手擴充聘用善於招致旅客之人士優給回佣使之兜售客位而於日本人則更專用富於交際之日人一名不支薪水畀予最厚之折扣專羅致上海還國及轉船赴歐美各國之日本人昌興公司施用此項計劃以來成效大著昨亞細亞皇后輪出口本埠經日人介紹搭船之日本客共有一百六十餘人之多此事發生後上海日輪公司如日郵社東洋公司及大阪公司等僉以此舉出於意料之外於日商輪營業上大有關係咸驚愕不置或將引起一番競爭舉動也 
　　東洋汽船會社之高麗丸昨日抵申來客祇十數人由美裝來大條銀一百七十條當日由滬往港之客祗有三人云 
　　本埠工商銀行主任薛仙舟君挈帶其夫人赴美一游開係考察經濟事業及美國之商務而往者業於昨日搭亞后輪啓程矣 
　　天津稅務司烈司曲里克倫氏昨乘亞后輪歸國又有天津英國領事夫人開麗亦乘是船而往 
[再誌南北市電話通線之討論]  
　　南北市電話通線一事中國電話局長華蔭薇奉到部令後訂期前日假滬北一江春西餐館備設西餐邀請滬上各團體及商會會長各大公司總協理會宴商榷已紀昨報茲聞是日所討論者因學界中觀察此舉有主權之關係必須將雙方條件商酌妥善而商界中以南北市電話線不通關係南市商業之利便數年以來　線不能接通北線致商情阻隔華界商業無發達之希望此舉頗爲重要至條件如何商訂其大要必以保全國家主權顧全南市商業之利便爲宗旨一俟商訂適宜商界必能追隨云云故華局長與衆磋商良久允爲從速進行以期達到通線之目的而慰商界之渴望云 
[江海關新監督尚未接任]  
　　陳瑞章將赴京請示 
　　國聞通信社云新任江海關監督陳瑞章來滬未能接任業見報端茲悉陳氏電京後迄未得復舊監督姚文敷照舊行使職權陳氏無從接收心中極爲焦灼故定二日後將親身赴京請示云 
[稅則會今日開審查會]  
　　修改稅則會於前日發出通告决定今日下午二時一刻續借商會開審查會其議題爲烟草類價値之决定云 
[商品陳列所長一再辭職]  
　　本埠總商會商品陳列所田長所因會董二任期滿循例休息并連帶函請辭去所長職務茲聞新任會長於蒞事之日卽首先提出會董會議經衆一致表决專函挽留昨田所長又二次上書求去茲錄各書原文於后 
　　（一）總商會會長挽留田所長函逕啓者本會當去歲創設商品陳列所之時賴台端一手擘畫閱時半載規模大備心精力果久爲同人所敬仰因新舊改選結果台駕亦援例乞休賢者久勞漢章等爲友誼計私訓固甚歉然惟陳列所占本會新事業之主要部份一切設施中外屬目現當絲綢展覽會正在進行之際執事駕輕就熟尤待大力繼續主持庶免功虧一簣本日會董　議曾將此項問題提出均一致主張挽留爲特具函奉懇尚祈概允照常擔任爲荷此致田時霖先生會長宋漢章副會長方椒伯 
　　（二）田所長致會長函漠章椒伯會長大鑒昨奉大函以本會陳列所所長仍屬世澤擔任辱荷垂靑旣感且愧但世澤脫離所長職務與會董二任期滿具有連帶關係本勞者思息之心爲及期而代之請素承見愛當能矜全且陳列所之組織原有委員會監督其間展覽會之進行應請絲綢業領袖同出維護至論人才問題當茲物質進化科學日新果能爲事擇人豈乏公輸博望之才卽論所中舊友容有駕輕就熟之資更何必以不學無術之下走長此濫竽妨碍賢路本此意志去就早决仍請兩會長提人接替異日或以自由　身時貢一得之愚爲公服務豈在形跡區區意均祈曲諒此頌公祺田世澤啓 
[東陸銀行經理辭職]  
　　國聞通信社云上海東陸銀行經理方椒伯任事已及三年茲因該行業務有所改變故方君於上期結賬後聲請辭職擬另應他銀行之聘北京總管理處以無可挽留業已改派鹽務署書記官錢君來滬接替並聞經理林斗南君原兼營業主任一職近亦改派他入繼任云 
[王揖唐現仍在日]  
　　國聞通信社云日來本埠傳聞王揖唐由日來滬昨經調查並無其事據聞王自出國以後卽未内渡最近尚有人得王來信擬於暑假中赴日本内地游歷以廣見聞毫無回國之意云 
　　聯合通信社云王揖唐來滬消息已誌昨報昨據新自日本回國與王氏最接近之某君云現有一部份人極希望王氏來滬不過欲依賴王氏共同謀政治上之活動其實王氏自抵日後專心著書並擬發行雜誌趁世界潮流爲中國新文化盡紹介之責政潮起伏無常絶對不願再行捲入旋渦但日昨確有王氏之親友到滬或因此誤傳云 
[白逾桓過滬赴滇]  
　　聯合通信社云北京黎總統委任鄂籍議員白逾桓前赴西南各省有所接洽已誌報端茲悉白君已於十二月離京十四日抵滬携黎總統手書與旅居本埠之譚組庵柏烈武章太炎等各名流次第商洽均有滿意結果至昨日（星期日）淸晨乘昌興公司坎拿大皇后號郵船經小吕宋赴海防轉赴滇中晤商要事歸時尚將過粤一行云 
[盧永祥否認徵兵]  
　　聯合通信社云全浙公會前以浙中四師有徵兵之說當於庚日（八號）致電忠告昨接浙江軍務善後督辦盧永祥覆電云上海全浙公會鑒接誦庚電深爲詫異浙省自廢督後並無四師同時徵兵之事惟查接管卷内本年三月間第一師呈請徵募基幹兵若干名以備訓練士卒之用係經督軍署核准在前一時尚未結束並非創舉其詳情另由潘師長復達至裁兵一節目下正在計議容當另布特復盧永祥眞印 
[四川戰事之滬訊]  
　　重慶現尚平安宜渝交通可慮 
　　國聞通信社云四川發生戰事已見報端昨有旅滬川人接得宜昌來信謂一二兩軍業已開戰楊森已於九日躬赴前敵劉湘現派總司令部參謀長第六旅旅長王陵基爲重慶衞戍司令重慶尚爲平安惟戰禍蔓延甚速宜渝間輪船或將中斷云 
[贛民自治促進會對贛局主張]  
　　聯合通信社云旅滬贛民自治促進會昨日下午二時函約旅滬贛籍國會議員在貝勒路望德里五號開談話會討論江西自治問題到會者約五十餘人僉謂孫中山京任宣言將中央政權分諸各省各省政權分諸各縣大軍北伐入贛卽爲江西自治興師北庭何得抑遏自治潮流壓制吾省且李協和進駐贛南之後卽已停止進攻蔡成勳揑電南軍包圍南昌證之各方報告全屬子虛顯是造作空氣抵制黄陂停戰命令希　進兵啓釁佔據全贛地盤摧殘江西自治討論結果由國會議員致電在京國會議員謂北政府外視贛人卽當與之斷絶關係又由自治促進會電北京各省區自治聯合會及裁兵促進會請援助贛人自治代籲撤回入贛軍隊云云 
[勘測鳳凰山礦量之近訊]  
　　在四百萬噸以上 
　　國聞通信社云本省鳳凰山鐵礦藴藏豐富去歲九月間由財實兩廳呈准軍民兩長委派礦科碩士席德炯及劉李辰趙鑑衡朱墉席德鳳等在秣陵關地方組織勘礦事務所實行試探自開工迄今已届十閱月現漕工　工均已次第完竣勘得全山礦量在四百萬噸與四百五十萬噸之間已將測勘詳細情形呈報財實兩廳長轉詳當道核奪矣 
[華爾德氏之行蹤已抵壹岐島]  
　　大陸報云乘中國式漁船横渡太平洋之華爾德氏於上月二十二日自滬出發已誌前報昨夜接其途中來函業於七月一日駛抵日本沿岸之壹岐島因遇暴風暫在該島停泊數日期於一週内駛至函館 
[浦東楊家渡發生殺妻案]  
　　浦東楊家渡興隆飯店小主朱正榮前娶該鎭常州人孫文洪之女林巧爲室已生男女小孩各一近夫妻失和時相爭吵前晚一時許朱由該鎭新興戲園看戲回家因天熱睡臥不安糾集友人在家雀戰着人向伊妻林巧處索取銅元五十枚無着當卽親赴房内在抽屜内搜出小洋二十四角逼問林巧此項小洋何來一言不合朱忽持尖刀向林巧腰際猛戳一下登時血如泉湧倒臥於地旋卽因傷殞命昨經該管三區一分所宋警佐飭警將朱正榮獲解地方檢察廳訊辦一面由該圖地保翟南星投廳報請相驗經車廳長諭令將朱嚴行收押候派員蒞塲檢騐 
 
 

Page 14

 
 
[亭林附近之搶米案]  
　　前日有耿玉田在楓涇販得白米五十石來申糶售駛至南黄浦亭林相近突來小划船三艘上有十餘人攔住耿船一擁而上見船中之米向耿云現在我等價大無米可買請借幾石耿不允與之辨論卽被掌頰一卜耿見來勢汹汹任其所爲卽將船中之米搬去十餘石聲言下次奉還一哄而去耿船昨日抵申在申各米船聞知均抱不安並邀同各米船商議辦法云 
[前昨兩日運杭之食米]  
　　滬杭甬鐵路前昨兩天由日暉港車站裝米九車計二千六百石均於下午十時零五分附掛由滬開杭之一百二十號夜貨車禁出皆運至拱宸站卸車係均益·公益·永興·轉運公司代運云 
[上海商業市况彚錄]  
　　金融 
　　洋釐昨係星期日釐價上午又稍趨高開盤爲七錢一分九釐三七五比上日收盤漲二毫半午後售出者較多釐價比上午回落半釐價爲七錢一分八釐八七五云銀拆因今日星期一各莊略須預備解銀行之欵所以午後收盤價爲一錢較上日加起四分云 
[煤市]  
　　白煤各貨到源不旺各洋棧存貨都被客帮購去致市上底貨缺乏異常現本埠各碼頭統計存數祇一千五百餘噸是以市價逐見抬高山西白煤每噸銀十四兩五錢河南白煤每噸十二兩賈汪煤各帮續有動辦市上交易尚不惡前昨杭嘉湖一帶客帮又購進一千餘噸係裝赴浙屬各處窰戸所用成交之價每噸銀七兩開平直煤現在廠家方面去胃甚暢惟北方來源仍舊斷絶現貨非常缺少故近來辦去者均是零星小數無有大批成交烟煤塊本街略有交易而客帮走銷則稍冷淡現售每噸銀九兩五錢（乃東洋普通貨）中興統市價平穩現售每噸銀九兩五錢 
[苧蔴]  
　　春絲高貨市上存底奇缺前數日所到之龍港蔴統票議開市價二十二兩四錢至二十二兩七錢昨日所到之萬成扦貨品略覺可觀乃搶手過多統票竟拙開價二十三兩四錢而外山貨因此勢亦帶緊其前開統票之價二十一兩一錢亦欲提高五六錢源江蔴因内地銷塲有限到貨尚湧市價略跌四五錢然老牌則仍未鬆動云 
[桐油]  
　　洪江桐油根基頗形穩固近日加以天時晴朗夏銷已漸趨發動昨日濟昌和牌開十六兩八錢吉盈豐牌開十八兩副洪江掛十六兩二錢帶俏後市仍望升提支白桐油邇來洋莊續有添辦且内地各帮交易亦尚熱閙聞漢口電訊市價已高至十三兩所以昨日申市老牌本支桐油須售十四兩二錢勢頗穩俏云 
[菉豆]  
　　菉豆向來夏季用途最大銷路亦以夏令爲暢旺現在正値出銷之時各客帮本年購辦不如往年爲多本街銷場近來甚旺東西洋去路本月來購辦絡繹不絶西洋莊比往年增多運往製磨粉之用皆係高貨惟近來各輪裝來者均中關貨洋莊不合於銷致價甚堅昨日西洋莊做開大連菉豆四兩漢口貨三兩四錢後市尚看升漲 
[一週間之茶市]  
　　上週洋莊茶市婺源屯溪綠茶銷路極形踴躍珍眉市面較前已漲四五兩頭號珠茶漲起七八兩娥眉·針眉·秀眉亦均漲起三四兩貢熙消路謙義拈孖治等行稍有購進運往孟買波斯等處行消然胃口極微殊難樂觀祁門紅茶怡和天祥各行均需求甚殷故市面大有增漲之趨勢二批仔茶到有百餘箱售盤三十八兩而來源已罄市上僅存粗貨六千箱觀察目前情勢尚恐不敷消售兩湖紅茶上星期毫無交易市上存貨又多一般茶商頗爲焦急一五湖州平水茶上星期六已有動機惟市價尚無提高之希望茲將上週售出之貨及存底列表於下 
茶名售出件數茶名售出件數 
路莊珍眉六一六四路莊鳳眉三五五路莊珠茶八二七路莊眉兩一三五 
路莊大帮一○○○祁紅二六八三 
路莊針眉八八九安紅二四○ 
路莊貢熙七六○寗紅九○ 
路莊秀眉四四八湖州平水大帮二二四○ 
路莊娥眉三七○ 
總茶名存底件數總茶名存底件數 
工夫四四一二五平水三五○九五 
路莊四一五七五士莊一五六四 
[一週間之顔料市]  
　　上週顔料市况較之前週雖已略見起色而到貨過多約計有一千數百箱之巨悉屬德貨因此有多種價目又形疲落客路交易以長江一帶較形熱閙計漢帮去硃紅元色各十餘箱安慶去硫化元二十桶蕪湖去不退硃十桶退色硃數箱川帮因該省時局問題稍形不靖各客大都觀望僅裝去雙鵝硃數箱内地如杭州日前有恒大等數家來申辦貨然爲數不大另有新開某號聞係辦拜耳貨爲多計裝去各色共已有數十件内係元色爲大宗蓋杭地絲經坊均頗合用也其餘各帮新添實屬有限 
[絲廠聲請延長解貨期限]  
　　因天熱停工出貨遲緩之故 
　　近數日來絲經出口需要頗爲湧旺而美法等各該市場華絲市面亦甚活動因之法商美商行家採辦絲經胃口極大然各絲廠以天時炎熱以來工人繅絲停止半天工作後出貨遲緩故均不願抛出且有數廠因前抛之貨不能如期照解致大受洋商非難因此於昨日各絲廠同業開聯席會議請求總公所沈聯芳君函請洋商絲繭公會將以前所抛出之訂期七八九月份解貨之絲延長二星期交解云云聞該總公所沈君已允卽函咨洋商絲繭公會矣 
[本星期成交紗數]  
　　本星期中印紗交易頗少惟目前印匯日小市面可望活動成交者僅天津帮辦去十支三百包價一百三十五六兩印花到貨計一萬二千九百四十五擔本紗市面亦呆計成交一千八百五十包其中十支一百四十包價十六支一千五百包價一百四十四兩五錢日紗惟二十支售開五百包價一百六十七兩至一百五十九兩五錢小包紗成交共八千五百包云 
[本星期進口之印日紗]  
　　本星期中進口日紗計二千九百十九擔印紗無進口自元月迄今進口總數計印紗二萬零九百十九擔日紗八萬二千零九十三擔本週運往各埠者計寗波日紗一百零一擔南京印紗二百十六擔日紗三百零五擔蕪湖印紗三擔日紗十擔漢口日紗二百二十四擔宜昌重慶日紗二百零五擔烟台印紗三十擔牛莊印紗一百三十八擔日紗四十七擔日本（轉口）三千一百十三擔香港印紗六百七十五擔日紗四百七十二擔本地印紗四百五十擔日紗一百五十擔其餘别處日紗五十三擔本週止本埠計存印紗三千五百零三擔（尚有二千三百零五擔未出）日紗四萬四千五百五十六擔云 
[紅會歡迎新職員紀]  
　　紅十字會總辦事處及南北市醫院時疫醫院全體職員於昨下午四時特備茶點在總會開會歡迎副會長蔡廷幹·楊小川·常議會議長王一亭·盛竹書·及四十八議員首由王培元致歡迎詞次蔡廷幹演說略謂政府所辦國事今已破産惟紅會振災恤兵救疫年來慘淡經營雖財政竭蹶猶幸社會好善之心甚熱未至破産地位做好事不必巨欵輸將苟平時省一文錢作捐助盡一分力帮做事卽係大慈善家云云次楊小川演說略謂凡華人當存心擴充紅十字會慈善事業使華人酷愛和平之天性表揚於全世界云次金邦平演說云紅十字會根據耶　捨己愛人流血十字架而發生凡紅會職員當思耶穌殺人成仁之宗旨云次王一亭致謝詞卽散會時已六時餘矣聞今日下午七時美國紅十字會秘書在霞飛路住宅設宴欵待蔡楊兩會長及莊得之王培元等藉商兩國紅會互助進行諸問題云 
[各學校消息彙紀]  
　　寗波旅滬公學寗波旅滬同鄉會所設五公學於昨日午後在該會演講廳聯合舉行第二届畢業禮到者有該會職員陳良玉陳蓉館方椒伯君等二十餘人會董有孫玉仙君等十餘人先由該會第二科主任烏崖琴君報告五公學經過情形及現在狀况次發給畢業證書褒奬狀勤勉證書優勝旗及奬品等次由孫玉仙陳良玉任矜蘋諸君演說懇切詳盡娓娓動聽次由教職員烏崖琴君致勉言說明該會辦學之意旨及學生將來對於該會應負之責任言之諄諄聽者動容末由修業生致賀辭畢業生致答辭畢全體攝影而散聞本届畢業者計錢興中童義鈺等六十餘人云 
　　紹興旅滬公學虹口紹興旅滬公學昨晨十時舉行暑假休業禮首由校長引導來賓參觀成績咸極滿意人席後全體向國旗行禮並唱國歌校歌校長訓詞來賓孫友善黄勝白　允常等演說教職員勗勉畢校童周子慶給發　書奬品略用茶點而散 
　　龍華小學漕河涇鄉第四國民學校龍華小學校於本月十五日行畢業式男女生畢業者共二十人敦請各界觀禮先由校長吳如圭報告旋由鄉學務委員楊福元演說末由畢業生致謝詞給憑給奬而散 
　　養性女校派克路養性女學校定於十九日星期三下午二時假座三馬路慕爾堂舉行高小科第五屆國民科第七届畢業禮及暑假休業式並表演跳舞及雙簧新劇等游藝以助餘興昨已末邀各校董及地方名人並分送入塲劵於各生家庭云 
　　培秀女塾虹口乍浦路頤和里培秀女塾係裨文女塾師範科畢業生鮑女士所創辦迄今已歷三十載成績斐然於昨日上午十時行暑假休業禮由塾長報告本校一切狀况並致訓詞次給發證書末茶點至十二時始散此屆得高等證書者李榮鳳初等楊若繭陳福妺李佩雲施雪珍費鳳金石乾元石全根等　塾定舊曆七月十三日開學補習課定本月二十三日云 
　　市西公學南洋橋中華救國十人團聯合會附設市西公學昨日行暑假休業禮並第一屆畢業式計小學畢業唐安甫胡耀生褚明德楊樹丞周華卿沈鼎唐生貴趙湘林鄭錦文周廷章崔思泉等十一人 
　　久記社義務學校芝罘路久記社義務學校自去歲開辦以來業有男女學生六七十人惟因限於地位不能多爲招收昨日上午該校舉行休業禮由校長裴國雄報告學生唱國歌社長顧錫元訓辭教職員等演說末則分給勤學者奬品至十一時始散聞該校於暑期内特設補習科每日上午上課一小時定夏曆六月初一日開學云 
　　民福學校西華德路民福學校昨晨行暑假休業禮首由翁校長報告次由錢王殷三教員致勉詞學生致答詞末由校長給奬而散 
[公衆閱報社三周紀念紀]  
　　少年宣講團爲發展社會教育曾於八年七月附設公衆閱報社於嵩山路備全上海各項日報並收集北京南昌四川各處報紙開辦已屆四載每日來社閱報人數少至五十人多至八十餘人分文不取各界嘆爲最完備之閱報社前日爲該社成立三周紀念之期特於午後舉行紀念禮首由社長朱志偉報告三年中經過情形及將來之發展與計劃次行紀念禮畢各國員及來賓演說於進行上多有發表末由該圍通俗游藝部合奏國樂攝影散會 
[武術會星期體操班開幕]  
　　昨晨中華武術會舉行星期體操班開幕禮天未破曉到會人　甚業有忱戈待旦之概臨時報名加入者亦有十餘人之多鐘鳴七下由幹事金炳生集合整隊向國旗會　行三鞠躬禮次主任吳志靑報告復由季英石演說『武術與國家及個人之重要』畢全體攝影後由二十旅司令部派來劉子健教授技術殿以武術頗爲精采最傑出者爲八十老人何玉山此老不獨擅武並精繪事暇時趣作梅莊數副甚爲蒼古　老龍出穴之勢亦爲武術界之明星也 
[防疫演講團開會]  
　　中國衞生會聯合熱心公益之各　　所組防疫演　　於十五日下午三時在上海靑年會開會討論進行事宜到者有道路建築協會吳山·救國十人　聯合會朱昌利·聖彼得堂鍾可托三代表及三育大學李興·民福學校翁國勛·衞生會胡宣明等十餘人商定辦法除到會人員各代表團體擔任演講外並廣　各機關人員就地分組防疫演議團　處演講演講資科由衞生會設法　備云 
[慕翰社施診給藥]  
　　滬西曹家渡老公茂紗號經理姚某鑒於該鎭　棧林立勞工日衆爰集同志自認資金在該號内設立慕翰社延請内外名醫施診給藥自上月開幕以來就診求藥日不暇給故决推廣範圍以免遺憾且以現在天時　熱霍亂盛行特備各種時疫藥水藥丸及天中茶等隨時分送以利病者 
[百老匯路商聯會挽留會長]  
　　百老匯路商界聯合會昨日（十六日）下午二時開職員會到者十餘人推定李澤源爲臨時主席因本會會長許廷佐辭職各職員來函挽留付公衆討論後多數表决應予挽留俟任期終了再行改選並推舉盛宗華李澤源張印奎鄭兆熊四人爲挽留代表云 
[公共公廨縮短暑假期]  
　　公共公廨暑假例有兩月去年曾減至一個半月今届假期前有自七月十六號起至九月十五號止之傳說茲因中西讞員以待訊之華洋訟案尚多爲體恤訴訟人民起見不使案牘積壓爰將假期縮短半月故雖當此溽暑之際仍着按日排審 
[西探總目請假遊歷]  
　　公共租界捕房五十號西探總目阿姆斯脫郎向麥總巡司請假兩月赴内地游歷業奉核准所遺職務已由麥君委總巡捕房二十七號西探目彭山氏兼代矣 
[陳推事調任吳縣地廳庭長]  
　　上海地方審判廳執行庭主任推事陳紹庭號同壽近奉司法部令　江蘇蘇州地方廳民一庭長聞陳推事業已赴蘇履新云 
[駐爪哇領事今日赴任]  
　　駐爪哇總領事館隨習領事陳以益擬於本月十七日乘北野丸赴新加坡履新昨特函致交涉公署請爲查照 
[探目調差]  
　　北四川路捕房華探目劉森堂前日奉代理總西探目二十七號彭山氏諭調特别機關辦公所遺該捕房探目一職調歸淞海前往當差業已分别到差矣 
[司法部重定承發吏送達費之通令]  
　　上海地方審判廳昨接江蘇高等審判廳訓令云案奉司法部令略謂本部直轄京外各省區各地方審判廳曁各縣附屬之司法公署歷照本部前訂各級廳試辦章程所載承發吏對於訴訟當事人提出繕本與請求命令以及審廳合法受理所發出之傳票送達與原被告曁訴訟當事人之對造者照章應徵收舟車膳宿等費並由各該級衙門令紀錄科出給收據存根備核在案現本部審查國勢人民負擔尤重而銳意改良爲當今要務茲復一再會議訂定承發吏送達之舟車等費無論遠近一律改爲徵收大洋一角如遇路程較遠不得已需膳宿者按照所需核實開明臨時計算業經令行所屬各高等廳於七月一號實行合行令仰遵照云 
[民事案須赴地審廳控告]  
　　邇有一種商人凡遇被人拖欠必須法律解决而欲少繳訟費往往向淞滬警廳控告昨該廳司法科傳諭門崗及收狀處自卽日起所遞呈紙如其中涉及民事請追銀洋等事應令其逕赴上海地審廳呈遞以免官廳多費手續而該當事人亦徒勞往返云 
[滬寧路運貨舞弊案之昨訊]  
　　鼎通夥改傳爲拘 
　　滬寧鐵路麥根路車站站長商通司事等多運貨物爲任局長查悉函請地檢廳將日班站長張天祿·夜班站長張朝宗·司事高俊德唐秋濤·施珠賢等傳案訊供候傳鼎通轉運公司曹維通等到案再審在案茲悉此案經該局任局長親加調查以張天祿高俊德施珠賢等爲案中主要之人除諭令停職外復函請地檢廳澈底根究至鼎通轉運公司曹維通陳仲英等由檢廳法警二次往傳不到該警遂廩明車廳長諭令改傳爲拘云 
[航船戸請免將香烟充公]  
　　前有張堰航船戸李秀堂代客向滬北某紙烟行購買大英牌香烟四箱由船夥雇車運回南市以便裝船運往鄉間不料車運至十六舖南首關碼頭地方被認包全省紙烟捐局之查騐所内巡丁所見向之查問有無印花該船夥以印花未帶卽被將貨扣留旣而取到印花交騐之　因　印花已　用過多次指其有意偷漏　報告汪總辦奉發布告將前項紙烟一併充公示儆在案近該船戸以代客購貨一切章程未能熟諳以致錯誤恐遭賠累無力抵償是以具呈該局請求施恩免予充公並自願認繳罰金乞將貨物發還以示體恤云 
[請禁摘取水蜜桃]  
　　已革軍警並不違諭回里逗留滬上者　來三五結黨在西門外小木橋及龍華鎭一帶摘取鄉人所種之水密桃但該鄉人以每届桃汛所入爲一年生計所係雖將竊者獲交軍警彼必不理業經該鄉鄉人報告經董函請縣公署出示嚴禁矣 
[内地水公司水量又減之原因]  
　　商辦内地自來水公司添築一切工程並新購水機業已裝置完備日來逐日較試水力已見增加惟聞昨日工程師正在較騐而新機忽然停頓其中或經他物阻滯已由愼昌洋行洋工程師親自卸騐一經裝卸須一二日方可竣事故昨日爲始水量又恐稍減云 
[浙江塘工劵額外奬開奬紀P ] 
　　昨日爲浙江塘工有奬義券第四十六次正劵額外加奬在滬開奬之期假南市久大碼頭利濟總局内舉行茲將開出之五大奬號碼及經銷各票號照錄如下頭奬一萬一千八百六十九號杭州承號二奬一萬四千一百五十三號嘉興大利公司三奬七十三號南京五洲藥房四奬三萬二千二百九十號南京乾源莊又四奬一萬八千三百五十四號本埠善利全五奬一萬一千二百五十號本埠善中又五奬二萬六千八百八十二號本埠善中 
[浦東之小火警]  
　　昨日下午六時許浦東爛泥渡南首護塘街居住碼頭工之堆煤蘿間失愼延及鄰居朱姓所開老虎灶幸該處附近熒昌火柴廠急驅皮帶車到塲施救得以撲滅事後經三區曹署長飭警調查起火情形以愚核辦 
[汽車碾斷行人腿骨]  
　　陳新生於昨日經過提籃橋時被某號汽車撞倒碾斷右腿骨當由一千三百零三號華捕前來將汽車號碼抄錄另雇車送受傷人投同仁醫院醫治一面稟呈捕頭究核 
[拘押肇禍之汽車夫]  
　　王文才前日行經楊樹浦蘭路被三千八百九十四號汽車撞倒碾傷足骨當經三百九十四號巡街捕查見抄錄汽車號碼將受傷人王文才車送醫院醫治昨將肇禍之汽車夫浦東人沈阿毛拘入捕房捕頭略詰一遇諭飭押候解廨請辦 
[妓院設備烟具]  
　　專查妓寮之中西兩捕前日查至浙江路八百十六號門牌妓院内見設有鴉片烟具供給狎客吃食鴉片以該院鴇婦杜楊氏有違定章當將烟具帶回捕房稟由捕頭轉請公共公廨出單傳究 
[逃媳領回完案]  
　　住居法租界地方王俞氏之媳盛氏日前私行逃逸出外現爲兪氏偵悉匿跡之處報告捕房飭探將盛氏拘入捕房昨解法公堂請究原告偕同伊子金章投稟陳明前情並稱媳婦如此不良請求究辦詰之王盛氏供實因被姑凌虐故此出外不敢作不端行爲求察中西官判盛氏交原告領去完案 
　　尚有本埠新聞等轉入後頁 
雜評二 
[上海商業與世界之關係係（由人）]  
　　上海以交通便利之故商業日形發達而其所以發達之原因無一不與世界之商業有密切之關係故爲商人徒知國内之情形而不知世界之情形者必多失敗蓋交通旣便受外來之影嚮易且速也 
　　大抵人世間事有一種進步者其餘各種亦時時隨之進步而不自知以今日上海商人之知識與一二十年前比其相去不知凡幾自今以後必日有進步可知然則今之商人苟不日求進步則自無立足之地本報茲爲時勢所需要因特新闢世界商業電報一類供商人之考究焉 
 
 
] 

Page 15

 
 
本埠新聞二 
[婦人私賣燈吃]  
　　昨日午後有人向福佑路　警報稱張家路盧家弄婦人某氏家樓上私設烟　供人吃食洋烟現正上市之際我能引導指拿該警卽協同前往果獲烟客二人連同該氏及抄出烟具烟膏應解一區一分署申送警廳訊辦 
[一婦兩夫之涉訟]  
　　揚州人朱長柏前日扭吳振興姚振福及婦人姚氏至五區控稱該氏係民之髮妻近來上海被妻兄姚振福唆使轉嫁與吳振興爲妻請爲懲辦經杜署長轉解司法科由段科員質訊吳供民於去年臘月憑媒娶姚氏爲室當出身價洋一百六十元並偵知該氏已與前夫離婚由原告之父主張立據云云判吳與姚氏分别暫押朱長柏交保限邀伊父到案再核姚振福省釋 
[陸根林祗認拐匿招囡]  
　　住居閘北郭家厙之陳銀林控鄰居木匠無錫人陸阿狗之子根林拐逃伊女招囡又鋸匠金阿毛亦控被拐未婚妻蘭珍於四區二分所阿狗之妻張氏亦由陳金二原告扭控四區經顔署長判解司法科移送地檢廳押追根林到案核辦各節已誌前報昨日原告在夏家弄尋獲根林扭入四區經顔君研訊根林祗認將招囡送往無錫北門外陸宅地方寄養高姓姨母家内金夷逃往何處並不知情判解科候移法庭歸案究辦 
[各被告交保候訊]  
　　席友漁在公共公廨呈訴吳耀庭用席雲如名義不理證券物品交易所老股票欠洋一萬九千餘元又徐惠平呈訴顧杏林欠洋三千七百元又林木本呈訴康年人壽公司嚴韞玉不賠償已故陳氏所保壽險洋一千零五十元又意商寳克洋行呈訴吳鑒光不理擔保嚴德潤欠銀九百九十一兩各案連日由駐廨包攬將各被告傳案着分别交保聽候訊核 
[出售自製汽水之科罰]  
　　法工部局衞生處稽查員日前查得東新橋街廣安昌荷囒水店將劣貨在市混售實屬有碍衞生故此稟明捕頭於昨日傳至法公堂請究先由衞生處洋員投案稟明前情並將抄案之汽水呈鑒詰之該店主婦稱此項汽水實係自己製造求宥中西官判着罰洋五十元充公以儆 
[站立電車踏板者兩人]  
　　昨有寗波人李桂鳳張銀富在新閘路搭乘電車因均站於車外之脚踏板上係屬違章當經二百七十四號印捕拘入捕房捕頭准各存洋三元保出着自投公堂候訊 
[賣冷食物未領執照]  
　　近日天氣酷熱冷食物品大發利市於是一般　販投時所好咸以凉粉冰淇淋等物沿途售賣昨有工部局衞生處調查西人在新閘路愛文義路等處查見　官子陳桂生楊月樵夏成德婦人江奚氏等均在呌賣此項凉物並未經衞生處認可發給執照實屬違犯衞生章程遂鳴捕將若輩一併拘入捕房去矣 
[養犬未捐執照者六人]  
　　公共捕房六十四號西捕頭連日調查得馬霍路四十號張德吾·北成都路五百八十八號朱根生·五百九十一號張生和·福州路四百八十六號黄楚臣·愛文義路一千八百三十號王星·一千九百八十六號趙阿章等所養之犬均未報告捐務處請給執照有違定章昨已據情稟請公共公廨簽發傳單按名傳交 
來件 
[上海美術專門學校籌建校舍募金委員會募金啟]  
　　美術之棨端遠矣荒古先民粗知石器之用旣已盛行彫畫後人益孳孳爲之久而彌切若匪其事終不足以全生存以是國家女化若民族特性一一著見其間方今歐美列邦人民與政府莫不以急務視之競相提倡研求以成其蔚然大觀非無故也在我國獨異是六朝以還造象繪事法非不善唐宋政治奬勵藝林事非不盛乃數百年來每况愈下降及今時其不絶殆如　又自晚近歐風東漸言西方美術者日增而多持皮相之見尚傳會之談彩響糢糊益復難道推原其故雖非一端然無較完備之敦育機關養成專長之士致力　揚不可謂非主因也本校深感及此乃當民國初元草創於海上十載之間幾經興革規模旣稍稍備成效旣稍稍著來學者亦日益衆顧無特設校舍而設備不得不遷就者猶如故本校深恐以是遂不獲竟展其初圖以盡力於我國文化也爰謀自築校舍期於永久輒獲君匊椒經募上海徐家滙左近基地二十畝復由工程師陳君計劃校舍預算經費需十萬元數雖非鉅力弱如本校者固所不勝謹具募損及酬謝方法若而條以聞於邦人君子其有贊同本校之宗旨者遂能助成其事乎不禁爲我國美術前途祈禱以求也 
　　募金簡則第一丶本會定名上海美術專門學校籌建校舍募金委員會第二丶本委員會委員由上海美術專門學校董事會推請第三丶本會募金總額爲十萬元由委員負徵募之責此外熱心贊助願代本會募金者得由董事會或董事會代表臨時聘爲委員第四本會公推委員長一人總幹事一人總書記一人第五丶本會募金辦法規定如左（甲）募金期限以五月自民國十一年七月十日起至十二月十日止（乙）本會委託上海中華勸工銀行爲收欵機關各委員募得欵項可逕交銀行或隨時滙交本會辦事處轉存銀行將銀行收據交捐欵人但未得銀行收據以前經募人亦得給捐欵人以臨時收據（丙）臨時收據每本十頁每頁分收據存根各一條由本會加蓋印記編號發給經募人（丁）經募人給捐欵人以臨時收據時必須將經募人印記蓋於捐欵數目上及收據騎縫處（戊）捐欵人於捐册上書明姓名捐數年月日並須將捐欵交出後始得塡給臨時收據（已）銀行發給正式牧據由本會辦事處寄交經募人或直接寄交捐欵人並致函以達謝忱（庚）募捐期滿經募人應將收據存根及未用之收據及存根繳還本會辦事處分别存毁（辛）本會募得欵項隨時登報宣佈及止募時更將募得全數及經過情形總束報告（壬）本會委員得自行組織徵募隊其辦法由委員自定之（癸）本會委員得以便宜采用其他籌欵方法第六丶本會以左列四項酬答捐欵人之盛意（甲）凡獨力捐助本會所募之建築費在二萬元以上者本會當請世界名彫塑家鑄像勒文樹立校内以垂久遠止募時贈以紀念金爵（乙）指定本校設計建築校舍之一部分而捐資建築者卽以其姓名名其室以誌不忘（如某某教室某某禮堂）止募時贈以紀念銀爵（丙）爲本會經募建築費在五千元以上者由本校教員圖其肖像永懸本校禮堂并鐫經募人姓名及經募數目於本校校舍建築募金紀念塔止募時贈以紀念銀爵（丁）凡捐助建築費者均將其姓名及捐金數目鐫於本校校舍建築募金紀念塔上以垂永久第七經管捐欵辦法（甲）本會收入捐欵悉充上海美術專門學校校舍建築經費不得移作别用（乙）捐欵提用時須由本校董事會代表及校長簽名（丙）捐欵收到十成之八卽開始全部建築第八支配捐欵用途（一）講欵·教室·辦公室·圖書室·陳列室計算地　長十三丈二尺闊五丈五尺合七十二方六角又長二丈闊七尺合二方八角共計七十五方四角每方工料六百兩計圓四萬五千二百四十兩（二）禮堂計地盤二十八方每方工料三百兩計圓八千四百兩（三）食堂計地盤三十三方每方工料一百兩計圓三千三百兩（四）教員宿舍·　察所·調養室等計算地盤三十二方六角每方工料二百兩計圓六千五百二十兩（五）學生宿舍地盤八十方每方工料二百兩計圓一萬六千兩（六）油印室·學生行李儲藏室·及標本模型儲藏室等地盤十六方五角每方工料一百兩計圓一千六百五十兩（七）女子部教室宿舍等地盤六十方每方工料三百六十兩計圓二萬零一百六十兩（八）盥洗室浴室七間計圓一千零五十兩（九）廚房役室門房七間計圓一千零五十兩（十）走廊十六丈計圓八百兩（十一）草地及走路陰溝塡泥計圓一千兩合計圓六萬五千六百六十兩約洋十萬元 
　　按以上計算之數均以方尺計算較　確實又因各部分建築工料之不同故銀價有多少之别 
[中國衞生演講會簡則]  
　　（一）會期七月二十日起八月十五日止（二）會所借崑山路東吳第二中學大禮堂（七月二十六日特赴崑山花園四號中華衞生教育會參觀）（三）演講時間除星期六星期日外每日准下午八時至九時（四）聽講員分講習員旁聽員兩種凡志願聽講者臨會入座一律歡迎並不收納任何費用（五）日程日期講題講員七月二十日個人衞生兪鳳賓七月二十一日學校衞生兪鳳賓七月二十四日關於衞生之法律石美玉七月二十五日疾病之傳染及其防禦法胡宣明七月二十六日指導參觀關於衞生之模型及標本畢德輝七月二十七日上海工部局衞生局之組織及其任務竇維斯或其代表七月二十八日續二十五日胡宣明七月三十一日續二十八日胡宣明八月一日寄生物之研究刁信德八月二日增進健康之秘訣盧煒昌八月三日八月四日歐美各國之衞生行政畢德輝八月七日花柳病之流毒張近樞八月八日肺癆之傳染及其防禦法秦山森八月九日幼童的口腔衞生司徒博八月十日成人的口腔衞生司徒博八月十一日目疾之傳染及其防禦法張道中八月十四日平民衞生韓鏡湖八月十五日公共衞生胡宣明 
公布欄 
[江蘇高等審判廳]  
　　民庭判决周德泰等與源生箔莊　冒牌涉　不　第一　判决上訴一案（判决主文）原判關於訟費之部分　　本案各審訟費由李守勤負擔李守勤上訴部分及張榮祥程新　封治平其他上訴部分均駁回　登洲　殿楹因祭田涉訟不服第二審判决上訴一案（判决主文）原判　棄本案發回江寧地方審判廳更爲審判經秀松等與經　高等因　地涉　不服第二審判决上訴一案（判决主文）本案上訴駁斥陸其堂因參加朱　　與陸其生等田單涉訟不服第一審　示抗告一案（裁判主文）本案抗告駁斥抗告訟費由抗告人負擔 
　　批示姜偉章呈一件爲藉拘搶掠請求搬銷東海縣拘票　　陽縣依法辦理由呈悉查該案前據　民向省署早請移　管轄按照現行規例應由當事人向該管高管分廳聲請核辦業經　　東海縣遵照在案據呈前情仰卽知照此批（以上七月十六號） 
[江蘇高等檢察廳]  
　　批示王大勳狀悉前據　求易刑　經函送同級審廳裁决茲據續陳各節仍候送審核奪此批林王氏狀悉候　卷核　此批吕春和等狀悉查此案卷仍未到一俟卷到自當依法核辦毋庸多瀆此批（以上七月十六號） 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
[座右銘] [  林逋]  
　　以責人之心責己則寡過以恕己之心恕人則全交 
雜說 
[自立] [  曹文海]  
　　牛也馬也人之所賤視者也而牛能耕田馬能輓車各竭其力以爲人用 
　　乃社會中有不勞而獲得以坐享豐衣美食者是誠不及牛馬之自食其力矣 
[閒話]  
[游美隨感（十七）] [  朽木]  
　　美國工業之發達前已略述其概自歐戰後歐洲各國且仰給於美國故其工業較戰前尤爲增多勞働階級均有此後實業非由勞働者自身管理不可之覺悟然欲勞働者之管理實業第一步卽爲教育問題若等働者智識不完莫惟不能脫資本家之覊𩉴卽自身之利益問題亦無從求其進步現時無論工聯Trade　Union及勞働組合協會AmericanFederatiern　ofLabor對於此點均一致協衷進行卽凡在已組織工會之會員均應使之知研究學問之必要自動的設立工聯專門學校而以富有教育經騐者爲之助現時運動之結果勞働階級咸已醒悟知數年前各處工會之運動均側重於工人之自身問題雖成効大著然其缺點卽於工人教育毫未注意勞働階級中之多數不過普通小學卒業而婦女等則有尚未具有完全小學卒業之程度者以此欲以資本階級决鬥其勢有所不能故近日美州最可注目之事卽勞働教育之運動其目的凡一市鎭中必有一勞働教育機關若在最大之市中則應有一工聯專門學校全國工會亦竭力與地方團體以若干之補助如謀相當之地點購置書籍僱聘教員等最大之市中如已設有工聯專門學校者則全國工會與地方工會協力爲經濟上之補助或給予勞働學生以相當之學費（凡工聯學校均不收學費此種爲私人之衣服書籍等費）其學科爲英語作文議院法歷史經濟學協作管理勞働與法律公衆講演學辯論學以及其他關於勞働問題之科目如社會學社會主義算術機械學工程學電氣學等 
瑣記 
[蓼花室漫筆] [  繡君]  
　　女兒程君瞻廬傭餘隨筆載有女兒一則如女兒紅女兒城女兒香等繁稱博引可謂極薫摘之能事程君夙以殫洽稱乃樂府西曲歌之女兒子（見古今樂錄）江西德化之女兒港（見　史方輿紀要）廣東增城之女兒葛（見廣東新語）獨不之及何耶 
　　錢銘鑑錢銘鑑爲吳佩孚之代表屢見報章姓名俱金字旁厪見也 
　　高興高興二字諺語耳人謂二字入詩始於杜子美之靑雲動高興而不知盧照鄰春晚山莊詩已有高興復留人之句矣或曰殷仲文詩獨有淸秋日能使高興盡較盧作尤先惜余未之見也 
軼事 
[十六元的遺産] [  卓呆]  
　　法國文豪大仲馬臨終之際友人們很替他悲傷說道文藝界的天才至死還窮得如此眞令人慨嘆啊仲馬聽得了便說道我到巴黎來的時節懷中只有三元二角現在留着十六元的遺産而死我的財産已增五倍了　 
 
[原來如此　人瘦我肥]  
文苑 
[雜詩示周拜花] [  小蝶]  
　　鳳子憐香手自調小鶯雛燕鎭相挑年來苦被東風賺　薄情懷不耐嘲 
　　餉索兵兵變 
　　龍首文章最著稱腐書幾卷答生平豈知固被儒冠誤慚愧於今百不成 
　　自有龍山說法才天花寂後幻蓮開欲從拾得談因果聞說仙蟲已化灰 
　　多謝周郎與說因欲揩明鏡竟生塵明知不是還珠事無奈占鞋總當眞 
[慰醉靈主人病中] [  拜花]  
　　好倩菩提證凈因洗淸明鏡滌微塵捐除洛女當時珮珍重文園病裏身已是綠隂成陌路何堪流水尚迷津百年事業皆平淡離合悲歡莫當眞 
小小說 
[律師] [  丁戊]  
　　一榻横陳委燈如豆餘霧瀰漫則有骨似柴瘠黄鬚作菱角式四十外年之男兒舞烟槍娓娓談曰賣烟三等有期徒刑也因决鬬而傷害輕微又三等有期徒刑也併科最少五年嫂佳人寗耐活守五年之寡 
　　一蕩婦倚牀柱失色曰吾夫不肖願先生拯救之保障民權仰仗俠義金錢雖靡有卽拼擋之 
男兒曰盍勒取玉臂金鐲可二百銀元也裂口作　　笑卽倒榻呼呼然吸烟 
　　覬燈自語曰法律如我律師何者 
　　蕩婦卽而眤之搖之身不稍動 
　　窗外客窺之似歎云此之謂民權此之謂保障 
小說 
[社會小說人間地獄（一五二）] [  娑婆生]  
　　第二十二回呼燈載酒豔說靑帮雅謔雋談題名粥桶 
　　趙棲梧問到華稚凰道大家全寫了這時候該輪到你提出人物了華稚凰道我没專注的人你是曉得的趙棲梧道不管專注不專注呌是總要呌的華稚凰道如此我便呌了久安里的靑鳳罷趙棲梧遂提筆冩了靑鳳局票發出以後各人開懷暢飲一會兒各局紛紛俱到秋波來得獨早先在蘇玄曼身邊坐了一刻再轉到柯蓮孫那邊柯蓮孫自從那日悅賓樓蘇玄曼介紹以後一連已呌了秋波好幾次所以秋波和他漸漸兒熟起來兩人喞喞喁喁談了一會華稚凰和柯蓮孫坐在隔壁瞧得淸楚笑著對蓮孫道奇怪奇怪怎麽你們呌起局來嘰哩咕嚕那裏有這許多話說我呌了局來板板的坐一歇拍拍肩膀說聲晏歇會就完了這是什麽道理還是我没得談話的本領呢還是所呌非人呢你有什麽好人像秋波這樣的薦一個給我好不好蓮孫指著秋波笑著道他還是玄曼薦給我的呢稚凰聽了便質問玄曼道你太對不住我玄曼這時候正和棲梧談心忽聽稚凰問他愕然不解稚凰道秋波這般好的人你只知薦給蓮孫爲什麽不薦一個給我玄曼笑道你是靑帮老頭子誰敢來破壞你的帮規金子丹聽了玄曼說稚凰是靑帮老頭子不勝詫異之至忙瞧瞧稚凰的臉問玄曼道華先生果眞在帮嗎蘇玄曼曉得子丹誤會了正要解釋稚凰道我這靑帮也是你們硬派我的我可没得著一點帮裏利益如果我這靑帮眞有勢力做個老頭子也還作罷了····金子丹又問玄曼道華先生又是一種靑帮嗎和靑帮對峙的是有紅帮難道是紅帮嗎蘇玄曼聽得他更誤會了便道稚凰的靑帮是因爲他每値呌局總是呌久安里的靑鳳靑鳳與他絲毫没關係可是他呌得非常誠懇大家便送他一個諢號呌靑帮老頭子這靑帮不是那開堂收徒的靑帮金子丹道哦原來如此 
一片胡言[  瘦鵑]  
　　董康被毆昨天北京來電說陸軍内務財政農商各部職員結合了好多人上國務院去向財長董康要索欠薪一言不合老董竟捱了一頓打頭部受傷便進醫院去一面提出辭職唉現在財政總長這個官委實是難做得很前幾任的財長被駡的被駡被打的被打被參的被參被捕的被捕倒霉也已倒盡了偏偏這位新式包龍圖董老先生只坐了一個月的財政總長椅子就吃了苦頭平白地把他的貴頭也打傷了我瞧以後凡是做財政總長的須向保險公司保一個特别的頭險打傷了頭便向保險公司索償掏摸了幾萬塊錢也不必做這窮總長了若是嫌保險費太大取出去未免肉痛便用鋼鐵做一個頭套套任頭上如此走馬上任時可就安穩多咧 
 
 

Page 19

 
 
   
 
 

Page 20

 
 
常識 
　　（一）投稿本增刋者其材料除衛生法制道德經濟四項外增教育科學宗教市政雜錄問答六項其語涉攻訐個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人摘指其轉錄他稿者至隔月一日（陽曆）卽可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增删其字句 
　　（一）投稿不登載者原稿恕不發還 
[成功百訣十二版]  
　　沈有乾君成功百訣茲經本館十二版每册仍收回印本銀五分外埠函購加寄費一分售書處本館營業部寄售處中華職業教育社中華書局 
常評 
[南京之兩厭物] [  隨]  
　　前淸之季端方督兩江時嘗謂南京有兩物最可厭其一爲驢其一爲候補道革命以後候補道一掃而空卽驢亦頗減少矣 
　　乃近有自南京來者謂近數年中候補道尹已有三百以外與淸季相埒候補縣知事則多至一千一百以外日鑽營於軍民兩署及各廳之間長官亦以爲厭物也而無如之何年來蘇省吏治之敗壞此其大原因也 
　　嗚呼舊兩厭物未全去而新兩厭物尚紛紛而來苟不停止分發嚴加甄别南京其永爲厭物之窟宅而蘇省人民之膏血亦將永爲厭物之所吮吸而贏尫以斃矣吾不知蘇人之關心省政者其亦有所動於中乎 
經濟 
[勤儉] [  胡德駿]  
　　我國民族素以勤儉著名世界晚近風俗凋敝靑年子弟恒以有用時光作無益之舉重以父兄之庇蔭衣錦食肉享用豐厚竟不知人間有勤儉之事矣諺云勤儉爲黄金之本西人亦謂不勤不儉不能成功可知勤儉二字實吾人立身必不可少之美德去年余服務某公司與西人石君G·W·Shipway相處其人勤儉之風眞令吾人聞之益加奮勉爰述其勤儉之事自勵勵人 
　　石君任工程師責月得薪金六百兩可謂厚矣顧飲食起居崇尚儉樸一家三口飲食雜用月不過六十元較之其他西人眞有天淵之别嘗謂中國貨價廉物美耐久經用故所用算盤（善珠算）戥子布傘及其他日用器具多爲中國式又嘗言近世原料缺乏用物須盡物力彼寫信時恒用廢信封『洋紙信封用膠將封面字塗去可以再用』蓋平時收集於開信時留意不使信封損壞但彼之節儉不似慳吝之徒凡有以公益慈善事相叩者渠亦樂於捐助平日不作無味之應酬并不以分秒時作笑談餐時必置書報隨食隨閱睡時則懸黑板於枕側有所思憶必誌於上嘗謂每日不有二十八時爲憾尤奇者其所用役夫工人均須按時簽名於劃到薄不會寫字的須先將自己名姓習熟其愛惜光隂殷勤作事之精神往往類此誠吾人之好模範矣（乙種酬） 
衞生 
[膨脹病不藥治療法] [  泰興吳士銳]  
　　膨脹一病是膀胱氣化不足淸氣不能升高濁氣不能下降以致日漸膨大其方失傳變爲絶症西醫亦無藥治之法惟有用刀開放當時見退其術果良惜病根未去日後仍然膨脹此時再無何法治救終爲不治之症我鄰人常有患斯病者苦乏良法救治均歸於死頗可憫焉 
　　茲得一秘法取黑魚二尾（每尾約斤餘）將肚内各物除去洗淨用大蒜頭及靑葱塞滿魚腹外將枯荷葉包好再塗以黄泥（如泥塊等然）置火上熏之至泥乾將落魚香溢出時卽將泥與荷葉並蒜頭靑葱一併除去給患病者吞吃每日一次重則十餘次輕則六七次脹水卽漸由小便退出而膨脹之患可無憂矣 
　　曩年予叔母曾患斯症苦乏良法舉家驚憂後家叔得此法於老人遂按法吞食不半月而忽然一好人矣至今數年未嘗一發故敢宣告海内同胞之患斯症者（不受酬） 
[膠皮鞋不合於衞生] [  曹文海]  
　　邇日市間道傍有小販售賣膠皮鞋者色分紅黑二類每雙售銀一元行人以其價廉也多購之余友亦購其一詎穿不多日兩足發奇癢蓋以此種膠皮鞋之性質與他種皮鞋不同足之汗氣不能外透空氣亦不能射入故鞋内常留濕氣以致濕毒侵入肌膚易成足疾且亦不耐久用余願購者愼之 
道德 
[敬告入暑期補習學校諸君] [  勁臣]  
　　當此溽暑薰騰驕陽灼膚之日各地學校皆將放假而一般有志之學子不畏熱不嫌跋涉於此烈日之中負笈遠適羣趨於暑期補習學校之門冒暑求學志誠可嘉焉然少年血氣未定性志善變一涉繁華之境每有大背初心者余友某君性本樸實去歲亦因補習英文而入某暑期學校不及週旬性度大變流連忘反放蕩難覊凡學生所不當爲者彼則無所不爲矣非但學業一無所得並罹不療之疾而傷其元氣言之殊堪痛心茲擬數則爲諸君告願諸君借鏡以觀俾免失足 
　　（一）勿交無益之友而墮落志氣 
　　（二）切勿插足於遊戲塲或在馬路上兜圈子 
　　（三）時時當以學業爲正務勿以賭博爲消遣 
　　（四）每日須早起早眠切勿晨昏顚倒而曠廢學業 
　　（五）勿留宿校外爲種種不規則之行爲 
　　（六）勿做大少爺勿穿華麗衣服用度當有節制 
　　（七）同學有失檢當互相規勸 
　　（八）狎妓酗酒最易傷身萬不可試（乙種酬） 
法制 
[法律命令公告之方式] [  劍芙]  
　　凡國家之法律命令必以一定之公告式行之其公告之方法隨時代而不同約可分之如下 
　　（一）朗誦法於人民多數集合之塲所朗誦立法者所制定之法則者也 
　　（二）登錄法以記載法令之文字及簿册設置於一定之塲所供一般公衆之閱覽者也 
　　（三）揭示法於一定之塲所懸揭法條供一般公衆之觀覽者也 
　　（四）分配或傳觀法以刷印或其他方法將法令之文字複製多數之部數按戸分配或傳觀者也 
　　（五）公報公布法以公報爲法令公布之機關者也 
　　現今各國多採用公報公布法我國發行政府公報卽爲公布法令之機關惟於内地或臨時發布之命令則揭示法及分配或傳觀法亦可適用也（乙種酬） 
 
[但願你能够保富不願你出去創事業] 遺産可憐他天付的良能因此湮没了旭　 
雜錄 
[夏天逢著喪事務要早早入殮] [  星實]  
　　前天我有一個親戚王姓家的長媳死了要等他母家人到纔入殮偏偏母家離此狠遠一等等了三日雖然尸身不曾就腐却不免有點異樣氣味我因想現在社會拘泥舊習慣人死了說總要等親屬見一見面或是女兒嫁在他方或是兒孫們在外邊做畢如果未曾回來必須等候都到了家裏纔肯入殮至於死的是婦人一定入殮以前要有母家人到這更是一種天經地義請想一想别的時候還不打緊現在在夏令天氣炎熱死的人身上旣没有血氣流通擱長久了那能保没有臭味那能保不至腐爛旣然親屬都要見一見面就應該早早打算在未死前把一應親屬都預先找來爲甚麽死後纔去找人呢要見一見面無非是痛惜死者從此永訣不得不晤面一次以表哀情若呌他尸身腐壞再搬來搬去的下殮這是痛惜死者的意思麽還有社會習慣入殮要請占卜的先生揀箇好日子好時辰若說是爲死人人已死他自然得不到好處若說是爲生人暴露着死尸不問他如何腐臭來替生人求福這種殘忍的心腸不是人類所當有如果死的是父母子孫就是大逆不孝了况且尸身腐臭氣味薰蒸傳入臓腑易於發生瘟疫照此看來久延不殮不但没有好處並且直接於家中人有害並且於公共衞生亦有大大的妨害我那親戚的事已經是旣往不咎了奉告社會有常識的人以後遇着人家在夏天辦喪事總要苦口說明破除舊習慣務令早早入殮方合道理方纔無害於衞生就是不在夏天也是以早　爲有益無損我的意思是不是請大家批評批評（乙種酬） 
[通信須知] [  寒影]  
　　函件往來爲吾人必不可少之事不佞曾爲某公司通信員每日往來函件不下百數十封而潦草錯亂者居十之八九卽以地址一項而論有僅書縣名者有書省名縣名而不書明某街某號者有僅書鄉村之名而省名縣名轉不書者有書古地名者如梁溪廣陵等使人無從查悉惟有置而不復卽復亦必退還也不佞有鑒於此爰就管見所及臚舉數項願與諸君一商榷焉 
　　（一）地址須於信面書明某省某縣某街某號或須轉交者尤宜詳細一則可使收信者便於答復二則使郵局無法投遞時可以退還也我中國土地甚大地名相同者所在多有如江蘇有海門而浙江廣東亦有海門其尤著者也若不將省名開明焉知其不誤遞耶 
　　（二）郵費郵費必須照章貼足以免受信人被罰 
　　（三）情節尺牘上之套語無須抄錄叙事不妨直叙旣省自己之手續亦可免閱者之時間 
　　（四）字跡不可過於潦草亦不可過於拘謹最好於楷書之中略帶行書若信筆狂草則匪特使閱者難於辨别而自己私德上及書法上似亦覺欠完善也 
　　抑余再有言者凡各機關或個人均宜購置郵政章程一部（各郵局及商務印書館中華書局均有出售每部銀圓二角）則一切關於通信之事均可瞭然而不致誤會矣（乙種酬） 
問答 
[槎溪張嘆石問]  
　　近余鄉義塜计上每至夕陽西下時必有白氣升騰狀如船上之風篷一片濃若烟霧乍隱乍現觀者稱奇或曰疫氣或曰地氣人各一說詢諸鄉父老亦無以答敢請海内地質學家明以賜教爲感 
 
