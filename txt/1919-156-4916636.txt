# 1919 - 156 - 4916636

 

Page 1

 
 
   
 
 

Page 2

 
 
   
 
 

Page 3

 
 
時評 
[審愼考究（冷）]  
凡多事之秋傳說必甚故凡遇一事之發生必當審愼考究然後方有益而無害而傳達其事者猶必多方探索未確不可妄斷既確無所隱諱然後方爲盡傳達之職任 
國人此次得達要求之希望懷妬者多破壞者衆故今後之一舉一動猶當審愼考究也 
[專電]  
　　北京電徐咨國會文昨晚發通電今早發原文另達（十一日下午五鐘） 
　　北京電徐頃咨國會辭職並飭修五條胡同宅備遷入（十一日下午三鐘）　　北京電外團推英使謁徐詢辭因答無他意對外對内主張不見諒於國會（十一日下午三鐘） 
 
 
 

Page 4

 
 
　　北京電昨午後英法美意日五使會議决留徐晨刻入府挽留青木亦入勸東海答稱對外從大局計祗能忍痛簽字對内從民生計必須統一前者輿論不許後者事實不能祗有辭職（十一日下午五鐘）　　北京電徐辭職咨文李盛鐸王揖唐親持退還閣員辭呈未上曹陸章下台條件一擔保生命財産二維持新交系地位（十一日下午五鐘）　　北京電内閣辭職呈已上（十一日下午十二鐘）　　北京電卯刻學生聯會决議非恢復五月四日前敎育界原狀不上課（十一日下午三鐘） 
　　北京電農次偕敎部參僉四人專車携曹陸章免令赴津勸開今已開市（十一日下午三鐘） 
　　北京電日使以常德風潮損及日商兩次赴外部請嚴飭防止保護（十日下午三鐘） 
　　北京電田中玉密電政府稱學生風潮影響全國和議停頓大局亟危請速催代表賡續開議先將大體决定其餘節目自易解决（十日下午三鐘） 
　　北京電譚延闓電稱茶陵永興一帶並無添招鄕勇之事並云欲謀和平須泯猜嫌謡傳勿輕信（十日下午三鐘） 
　　南京電丁乃揚銜命赴粤接洽和議頃抵寗（十二日下午九鐘） 
　　南京電寗垣市面金融已復原狀（十二日下午九鐘） 
　　南京電楊春普由贛來寗請示撥防（十二日下午九鐘） 
　　杭州電文日四時商學兩界聯合執白旗分勸各店已一律開市（十二日下午九鐘） 
　　揚州電旅部縣署召商學會議 
申正開市（十二日下午八鐘） 
　　九江電九江侵（十二）晨全城罷市（十二日上午十二鐘） 
　　安慶電頃接曹章陸褫職電已開市（十二日下午五鐘） 
　　香港電譚浩明通電稱現局不靖已請陸榮廷設立衛護總司令部統帶軍政（十二日下午五鐘） 
[各通信社電]  
　　　　北京電内閣全體將辭職 
　　北京電徐世昌通電各省並向新國會辭職新國會已將辭職文退還 
　　北京電錢能訓辭呈未上 
　　北京電安福派主張更換内閣（以上十一日） 
以上平和通信社電 
　　北京電此間聞總統内閣同時辭職謡言蠭起吳炳湘王懷慶昨日同謁錢云總統總理皆去我等亦無力維持亦惟有辭職云云大局殊險外團今日緊急會議商留總統 
　　北京電陸徵祥來電辭外交總長（以上十一日）　　北京電院電唐在禮俟各國武官團撤回再離法　　北京電參陸處電臧致平繼任浙軍第一師長未視事前厦門前線防務飭令完全負責 
　　北京電姚震繼任日使將提國會徵同意 
　　北京電任命周家彦爲幣制局總裁即日發表 
　　北京電張敬堯派王丙坤謁徐錢段商湘省分治及救濟金融問題 
　　北京電山東沂州紳商呈叙鬍匪由青島紛入沂屬迭生搶掠政府據電魯當道注意防剿（十二日） 
　　天津電津埠祗罷市一天眞（十一日）早一律開市（十二日）以上中孚通訊社電 
[法國無線電]  
　　十一日里昻電協約國之答覆將於十三日交與德代表該代表等准星期六日赴柏林四國政府領袖會議聆勃拉西亞諾氏關於捷克斯拉夫邊境及羅馬尼亞匈加利間邊境之陳述似已准細勒細亞開一庶民大會四國政府領袖會議復决定關於預先規定一日期使德國加入國隔聯盟之問題此項問題由塞細爾貴爵提議而克勒滿沙氏反對之奥首相勒南氏致第一次通牒於和會抗議分裂奥國巴黎城已受有鐵十字勛章 
　　十一日里昻電土耳其代表團可於星期四日晚行抵伏克爾松 
[美國電]  
　　巴黎電對奥和約條件現正在奥代表研究中聞協約决議不再更改一句一字奥若提出對案條件亦無意當協約將對奥和約之主要部分交與奥代表後奥代表立即撮要電告維也納並館員二人裝正式草約送往奥京 
　　巴黎電維也納消息自奥代表團赴巴黎後奥國各民族混亂日甚到處有民族獨立之運動預料和約簽字時將發現許多新共和國云 
　　巴黎電和會起草委員會已將關於經濟及領土兩項條件擬竣現正擬賠欵條件領土條件内承認捷克斯洛扶及斯六瓦尼兩新邦之建立 
　　巴黎電美代表某氏對報館訪員言對德和約如德國承認最早六月十五日可簽字但尤以二十日爲近是 
　　巴黎電據倫敦泰晤士報訪員言和會現圖調和極爲困難德國顯欲不肯照現在之和約簽字巴黎時報言苟非協約表示一種較温和之精神似難勸誘德國簽押故必須愼重研究德之對案條件協約最近會議對於德國要求意見不一至有停頓之勢本星期内决不能答復德國 
　　巴黎電據梅英斯來電萊因河境内已宣布一共和國 
　　巴黎電西班牙大局愈惡過激主義傳播益廣恐將發生革命六月二日過激派社會黨人在瑪德利得開大會議旋舉行示威運動次日政府宣布戒嚴令 
　　倫敦電泰晤士報載稱英國巳承認塞爾維克羅興王國因斯洛扶共和國 
　　倫敦電巴黎斯篤哥倫因希爾新福斯傳來消息皆謂俄京彼得格洛方面俄軍進行順利該城陷落在即巴黎會議已預備仍俟該城陷後即設法送食物於城中人民 
　　倫敦電在斐倫海灣之英軍艦與過激派有戰事現過激派人已逃往他處 
　　倫敦電倫敦泰晤士報巴黎通信員不信德國於協約以水陸軍重行攻擊之前肯簽字於和約德代表藍起及般思斯道夫氏聲言和約若不大加修改彼等不能簽約 
　　華盛頓電今日陸軍部宣稱將募兵八千人派赴西比利亞暫駐當卽通告各募兵官及各軍在職司令遵照目下美軍駐紥西比利亞者計軍官三百十一人兵士八千八百九十三人一俟本國新招志願軍抵境此輩即可受代回國新募之兵須具下列之資格（一）惟白種人始中選（二）入伍後須執兵役之年（三）惟前曾入伍之兵始錄取云 
　　柏林電德總統受般脫氏在報紙揭載宣言謂和約修改若不大改國會將拒絶之政府已禁止一種軍隊之通告係向人民願否以武力抵抗和約 
　　柏林電德國會萊因河議員百人與總理施德門氏商議後已决定拒紙萊因共和國之建立云 
路透電 
[歐洲和會近記]  
　　七日巴黎電藍超氏今日致書和會抗議建設來因共和國協約國代表會議以爲德國之政治發展僅與德國有關 
　　七日巴黎電和會各委員會昨日商榷德國答案之覆文覆文分爲兩部一殊簡短乃覆藍超氏者專對牒文發言一長而多議論逐條駁德國之條件現悉協約國覆文將於本星期杪致與藍超氏 
　　五日巴黎電四國代表會議今日討論奥國條約保留之條件太狄歐氏與洛希爾氏曾參與考慮賠償條欵各小國謂大國如必欲得與聞内務之權則國際　盟會亦應有調查加列福尼亞州日本地主事務及美國各州墨人選票問題之權 
　　二日倫敦電協約國限奥國於十五日内考慮和約 
　　三日倫敦電德國軍事領袖會議議决反對和約條件 
　　七日巴黎電土政府已派媾和代表團以達瑪特菲里特氏爲總代表 
　　九日巴黎電協約國决議於十三日交出德國答案覆文限德國於五日内受納或拒絶和約四國代表會議現正考慮委員會議覆德國條件之報告 
　　七日巴黎電德總代表藍超氏於星期五日離凡爾塞現止於柯洛恩聞將與哈特芒主敎晤商據報紙稱藍超此行與來因事有關 
　　七日維也納電奥總統致國會文謂和約不堪接受直欲絶奥國之食云 
　　七日巴黎電和會美國代表團現似决定和約未簽定以前不許發表對德和約且不允以現有正式原文迪告參議院 
　　七日聖哲滿電奥總代表任納博士已從斐爾克返此聞在該處曾與維也納派來之奥代表會商一次　　五日巴黎電山東省議會議長孔祥柯在巴黎歡迎席中演說略謂華人服役於公理人道之觀念已千百年今膠灣與境内稅關之管理權皆在日人掌握中日人因管理鐵路獨佔山東全省之煤鑛山東現爲日本所佔中國全部乃受危害云云 
[各國近事記]  
　　五日巴黎電巴黎罷工風潮略見平穩現估計巴黎一區罷工者共有三十五萬人境内極爲安謐 
　　七日巴黎電昨日巴黎境内罷工現狀已有轉機五金業與機器業工人與雇主已商妥數事今日繼續討論各處無騷亂亦無過激黨之傾嚮 
　　六日丹京電巴爾幹通信社謂布國陸軍一部分業已出動向塞國邀界進發 
　　八日華盛頓電尼加拉瓜（中美共和國）請美國派兵登陸阻止哥斯德黎加（中美小共和國）之兵攻入境内 
　　九日紐約電近赴愛爾蘭之美籍愛爾蘭人代表報告威爾遜總統謂愛爾蘭現有零落之戰事 
　　七日柏林電德國國會業已召集定十二日開會　　七日維也納電奥匈二京之間捷克斯拉夫人與共産黨現有劇烈之戰爭共産黨巳渡尼特拉河刻有進窺佛萊斯堡之勢 
　　七日芝加哥電電報司員定十一日罷工共約六萬人内有二萬五千係聯合會會員 
　　十二日墨爾邦電澳洲航務罷工風潮仍頗嚴重他業工人因以賦閒者逐日增多 
　　八日維也納電匈牙利西部因發生變端有農民三千人爲紅旗軍槍斃或遭縊殺其中有婦孺甚多 
　　八日巴黎電威爾遜總統大約將於兩星期内啓程國國 
[公電]  
　　崇海救國聯合會來電申報館轉大總統各總長鑒外交失敗普天共憤本團灰日成立到會千餘人公决仿滬寗同一進行非懲國賊取消非法條約誓死不休崇海救國聯合叩 
　　武岡國民大會來電申報轉各學校總商會各報館各團體均鑒外交失敗氣憤塡膺同人等痛祖國之將亡思纓冠而往救連日開國民大會萬衆髮指誓不共天除抵制日貨外並組織救國十人團爲外交後盾乞全國一致共救危亡不圖瓦全寗爲玉碎臨電眥裂聲與涙俱湖南武岡縣國民大會全體同叩灰 
　　台州來電申報館轉各報各界公鑒政府强庇國賊至逮捕講演愛國之學生是欲使吾民不知有國也同人聞耗忍難再忍即日罷課以期與各界一致促政府最後之覺悟浙江第六師範學生部眞 
　　衡州吳師長等通電各報館均鑒本日呈上大總統一電文曰北京大總統鈞鑒治密竊師長等近日迭據滬電内開有北京學生因開會宣講被捕者數百餘人滬商全體罷市並沿江各埠亦有繼續罷市罷工之舉動等語不勝駭然竊維天視自我民視天聽自我民聽民心即天心也士爲四民之首士氣即民氣也此次外交失敗學生開會力爭全國一致不約而同民心民氣概可想見我政府當軸諸公對於我大總統五月二十五日命令不注重剴切曉諭而趨重逮捕似覺操之過急對此盥言之學子未免輕重倒顚措施殊非我大總統維持時局之本心也且防民之口甚於防川川壅而潰其傷實多徵諸歷史不寒而慄即如辛亥爭路風潮尤可爲最近之殷鑒夫天下興亡匹夫有責况學生乎古之以學生言時事者漢則有劉陶宋則有陳東載在史册後世傳爲美談當此外交失敗之秋顧忌者懾於威而不敢言偏私者阿其好而不肯言銅駝荆棘坐視淪胥大好河山任人宰割稍有人心誰無義憤彼莘莘學子激於愛國熱忱而奔走呼號前仆後繼以莛擊鐘以卵投石既非爲權利熱中又非爲結黨沽譽其心可憫其志可嘉其情更有可原縱使語言過激亦須遵照我大總統剴切曉諭四字竭力維持如必以直言者爲有罪講演者被逮捕則是揚湯止沸勢必全國騷然揆之古人諫鼓之設謗格之立蒭蕘之詢鄕校之議不無刺謬且日俄戰後日人疑囗囗氏外交失敗亦曾有圍焚屋宇之舉動日政府乃特開國民大會宣示交涉之理由羣情帖然並未聞有激烈逮捕情事我國此次交涉始末既無不可告人之隱即宜倣照日本辦法宣示全國以釋羣疑學生又何苦越職干政自取咎戾如必謂民氣可抑衆口可緘竊恐衆怒難犯專欲難成大獄之興定招大亂其禍當不止於罷學罷市巳也師長等素性戇直罔知忌諱憂之深有不覺言之切者仰懇我大總統以國本爲念以民心爲懷一面釋放學生以培養士氣一面促開國民大會宣示外交得失緣由共維時艱俾全國一致力爭收回青島以平民氣而救危亡時機危迫一髮千鈞臨電不勝悚惶待命之至陸軍第三師師長吳佩孚直隸陸軍第一混成旅旅長王承斌第二混成旅旅長閻相文第三混成旅旅長蕭耀南率第一路全體官兵同叩佳等語謹此奉聞敬乞協力維持以息風潮而安人心是所企禱陸軍第三師師長吳佩孚直隸陸軍第一混成旅旅長王承斌第二混成旅旅長閻相文第三混成旅旅長蕭耀南率第一路全體官兵同叩青印 
　　廣東尹承福等來電各報館均鑒報載上海和平會議我分代表章士釗致護法政府漾電有法律趨勢只能辦到南京單純制憲另由平和會議承認徐爲第二届大總統等語不勝駭異查約法制憲係國會職權之一部有何單純制憲之可言選舉總統亦具有專條何勞和會之承認如此電果確則護法者身先違法自陷不義年來我西南護法各省勞師動衆將士暴骨黎庶流離所討者違法所爭者約法非對人施攻擊也今議和結果終至舍法就人則其初何必倡義興師多此一舉累我國民勞我將士以護法始以違法終縱章士釗不畏清議獨不留護法羣帥地乎此法律之不可違也即以事實論試問漾電主張萬一辦到能否保其長治久安我中原多賢豪志士恐未必盡甘屈服於章士釗違法主張之下而不敢反抗再興問罪之師以暴易暴終難服人以此求和適益紛擾此事實之不能行也章士釗身爲護法議和代表不知遵守護法政府議和大綱竟敢公然違反禍國賊民莫此爲甚同人等爲永久和平計通電糾正望公等堅持正義戢彼奸謀貫澈初衷拯民衛國臨電神馳至盼至禱尹承福劉汝麟吳忠仁李希蓮陶禮燊李應森樊文耀項肩李洪幹許森何銓譝李炳焜石秉甲李建民岳昌妨陳尚裔李星囗盧一品石佩文彭廷珍方因培董慶餘任煥藜方子傑高振霄等叩印 
　　北京安福議員之通電各報館均鑒頃閱報載國務院敬電宣布外交困難情形對於和約主張簽字並謂徵詢兩院議長意見相同等語查日前政府提交衆議院請求同意之咨文對於青島問題曾經鄭重聲明主張暫行保留以爲異日挽救地步前次衆院開會雖以和約條文未經提出不能遽爲同意然對於保留青島他約簽字一層固已多數贊成咨覆政府在案今國務院敬電所云是青島問題亦在簽字之列與政府提交衆議院咨文全然不符殊堪駭異且以徵詢兩院議長爲詞尤屬誤謬查議會以多數議决爲原則議長不能代表全院意思且詢諸兩院議長對於此層並無若何表示政府假託名義不知是何居心議員等忝爲國民代表對於此國家重大問題當然服從多數民意上次衆議院開會對於青島問題已有明確之表示今後政府外交計畫縱有變更議員等一日在職絶對不能負責謹電奉聞敬希察鑒安福俱樂部全體國會議員同叩印 
國外要聞 
[聯絡中法兩國之無線電話]  
波耳多無線電台之成績 
　　法國無線電社巴黎通信云近聞美國擬以波耳多工程行將告竣之拉斐德無線電台（按該台係美軍所建爲傳遞軍報之用現戰事告終故讓歸法國）讓與法國政府該電台設於克羅迪斯曠野之中央是地爲法國飛行機最先試騐之場在戰爭期間又爲試演遠射砲之處該台爲世界最大之無線電台設有二百七十五邁當之高竿四支可吸收全世界任何方面發來之電流並可藉無線電流或無線電話與中國或華盛頓直接通消息拉斐德無線電台電力之鉅大實爲全世界無線電台之冠嗣後世界著名無線電台如伊符勞安等皆將望塵莫及矣 
 
 
 

Page 5

 
 
   
 
 

Page 6

 
 
   
 
 

Page 7

 
 
國内要聞 
[北京通信（一士）]  
八年預算之内容 
　　民國八年度預算新國會於上會期屢經咨催本届開會後又一再催交議决直至本月初始由總統正式提交據財政部所撰說明書此番編製預算之方針所有歲入各欵悉根據各省區原報數目並參照各省商加原案及部定比額酌量增益復將中央直接烟酒印花官産等項切實清釐再就地方有餘省分酌提三種捐稅移歸國家並募集公債以資補助共計經常臨時六萬四千七百六十九萬一千七百八十七元是較之五年度總收入之四萬七千二百八十三萬八千五百八十四元已約增一萬七千五百萬元不可不謂之鉅然公債一宗即占二萬萬元若除此不計則歲入未見有增且見其減（五年預算亦有債欵及借欵兩宗共計約四千萬元除此約歲入四萬三千餘元八年預算二萬萬元之公債外又有債欵及借欵亦約四千萬元併除之僅四萬萬元有零）至歲出各欵總數與歲出相同内陸軍經費一項復於經常臨時之外另列特别一門占歲出總額百分之四十分有奇其次則債欵一項約占總額百分之三十三分有奇財政費包括鹽務各海常關及預備金等約占總額百分之八有奇内務費約占總額百分之八中央各機關連同優待經費國會經費占總額百分之四有奇海軍司法敎育三項各占總額百分之一有奇實業交通蒙藏三項均不及百分之一夫以敎育實業交通等類關係於社會之現在及未來者何等重要而於歲出總額中所占分率如是可云觳甚陸軍經費獨占歲出總額百分之四十分有奇又何其鉅兩兩相形益令人增無窮之感慨矣兹將歲入歲出列表於左 
歲入總表 
欵目經常門臨時門田賦八千七百○八萬五千二百九十四元六百十二萬一千一百○三元關稅七千五百六十一萬二千九百○七元六十九萬五千七百四十九元鹽欵九千一百六十八萬六千○二十六元無貨物稅三千九百○三萬七千七百○六元二萬六千六百八十五元正雜各稅二千四百八十三萬二千三百九十四元無正雜各捐四百三十三萬二千五百四十一元三百九十一萬一千四百十元官業收入二百四十一萬一千三百六十八元三萬一千五百二十二元 
各省雜收入六百十六萬七千一百七十二元二十九萬三千○三十七元中央各機關收入一百九十萬○四千○九十四元四萬四千六百三十八元中央直接收入四千二百七十三萬七千六百五十二元一千八百二十二萬九千四百十元債欵無二萬○一百五十八萬○三百九十二元借欵無三千八百七十一萬○六百八十七元增加警察收入無二百二十四萬元　　歲入經常共計三萬七千五百八十萬○七千一百五十四元臨時共計二萬七千一百八十八萬四千六百三十三元經臨總計六萬四千七百六十九萬一千七百八十七元 
歲出總表 
欵目經常門臨時門特别門各機關經費二千四百二十三萬八千五百九十九元二百○四萬四千○十二元無外交經費四百八十九萬五千六百五十六元一百三十二萬四千五百五十五元無内務經費四千四百五十五萬六千八百○四元三百四十三萬四千五百五十七元二百二十四萬元財政經費四千一百四十萬○一百三十七元一千五百三十八萬二千二百九十七元無陸軍經費一萬五千一百○六萬六千三百八十一元四百九十一萬七千○二十七元一萬○二百四十四萬八千六百七十六元海軍經費一千○六十萬○二千四百七十四元六萬五千○二十四元無司法經費一千○三十四萬七千一百二十四元六萬九千三百五十二元無敎育經貨六百二十萬○二千○六十五元五十六萬一千四百五十三元無實業經費三百三十七萬五千一百七十元三十八萬二千二百四十七元無交通經費一百九十四萬九千○七十五元十八萬九千一百八十四元無蒙藏經費一百三十一萬八千七百四十二元五萬元無債欵經費無二萬一千四百六十三萬一千一百七十六元無歲出經常其計二萬九千九百九十五萬二千二百北京各界歡迎釋回學生（中華門前攝影） 
二十七元臨時共計二萬四千三百○五萬○八百八十四元特别一萬○四百六十八萬八千六百七十六元經臨特别總計六萬四千七百六十九萬一千七百八十七元 
歲入中之中央直接收入包括印花烟酒及雜稅等稅在内要以烟酒爲大宗内菸酒公賣得一千四百五十一萬四千九百九十二元菸烟稅得一千三百七十五萬八千七百八十四元菸酒牌照稅得二百二十四萬四千○七十二元其債欵項下（一）退還賠欵一百五十八萬零三百九十二元（二）八年公債二萬萬元借欵則指銀行借欵言歲出中内務項下之特别費係指增加警察言然其數適與臨時歲入同不能不令人疑出之增其實入之增特虚列其名耳債欵一項據說明書僅云每年收不敷支多恃債欵以資周轉故債額日有所增而並未說明此項是否即以支付到期債欵之本息故甚覺其含糊云 
[北京通信（靜觀）]  
罷免曹陸章餘聞 
　　前日（八日）被拘學生完全各返原校記者已有信述之矣至前晚聯合會所議之事仍是就請願政府一問題大加討論有主張提出最嚴厲之條件以待還價者有主張提出適中較緩和之條件期政府以必行者討論許久尚未决定至昨日晚八時學生聯合會又開會於大學法科大講堂到者甚衆對於前日議而未决之問題重行討論議决今日午後二時派代表至公府請願先行黜免曹章陸不必爲過激之論俟政府實行黜免後再爲第二步之要求至政府方面既爲津滬商界所逼又聞學生代表有入府要求之說知非僅僅釋放學生可以了事而曹章陸遂有不能不去之勢本日午前十時先下曹免職令午後又續發陸章免職令惟聞曹陸章三人此去尚不甚惜特恐國人與之算賬不能不大費躊躇耳頃得消息曹等决意將討論系議員與安福部合併以禦外侮如他系或責問曹陸等所借外債之用途則索性質言以之辦黨選舉總統用去若干若干其意蓋欲使徐亦投入此旋渦中不能脫離關係曹陸等既有如是計劃則目前雖離政局其必不能閉門思過而仍將有掀動風浪之舉可知也 
　　外間頗傳學生聯合會有謝却贈金之舉贈者有稱爲某政黨有稱爲某鉅公未知其詳金額爲銀二千元學生婉謝之謂我輩今日之舉外間早有一種讕言不曰受某黨嗾使即曰受某人愚弄視學生等直無成人自由之意思一似純作人家機械也者今若受此等餽金則更予造謡者以一種强有力之佐證此大不可也云云現在北京方面所派出之學界代表在上海有電來云全國學界聯合會已從事籌備一俟各省代表齊集滬上即可公布章程宣告成立湖北武昌高等師範學校學生陳開泰爲兵刀傷致命噩耗傳至北京學界極爲痛悼除由聯合會拍電質問該省當道外並擬擇日開會追悼 
[曹陸章免職令發表之經過]  
　　曹陸章之免職命令其原文已見昨報兹聞此項命令之發表實分爲三次其第一次發表者爲免曹令於十日上午十一時發布蓋九日已内定者也乃該令發表之際即得天津罷市之消息同時上海各銀行又電京行報告上海罷市綿延多日形勢日益重大政府如不能盡本日將罷免陸章之命令發表則滬上金融無法維持危險萬狀云云京行得此電報遂聯合向政府聲明並請速定辦法政府無可如何遂於十日午後將陸宗輿免職令發布以爲如此似可饜足商學界之人心而鎭壓眼前之危險孰意下午復得上海中國各銀行團體及商會來電略稱政府如能將曹陸章三人同時罷免則彼等可擔任向商界極力疏通勸其於明日開市如不能完全辦到則商民有所藉口前途將益糾紛安危所繫祗在一日專候明令云云京中各銀行得此電復向政府交涉政府躊躇再三謂章宗祥並無辭呈無從批准免職等語各銀行代表謂安危已在俄頃政府如尚無决心彼等實不能負責云云政府迫於無法遂答應再將章宗祥免職令發表但請各銀行代表務擔保命令發後本日可以開市云云同時並將以上三種命令派員帶往天津提示大衆勸其開市聞昨下午國務院内務部農商部敎育部各派專員赴津即携有此項使命陸宗輿之辭呈昨某方面業已傳出原文如下呈爲因病懇請准免幣制局總裁以資調理事竊宗輿前曾瀝陳下悃懇予免職猥蒙批令慰留並荷明令宣示宗輿等歷來辦事情實奉讀之餘感悚交併當此風潮激盪之時疑謗叢集之際重勞我大總統曲加愛護固知受賜於無窮安敢求全於靡己惟是非毁譽久久自彰關於小已者固重而與大局相衡苟可息事寗人則區區進退政府又何所靳惜况自海通數十年來凡當外交之衝者幾悉爲衆矢之的其問經歷不得已之情形非至時過境遷事實漸著則功罪無由而分卽公論無由而定現歐洲和會將終遠東角逐方始世界目光咸注我國凡稍知大勢者當能有所覺悟宜可泯除政見羣趨一致以籌對付之策何忍更藉外交問題以爲傾軋之具長此相持誠恐蹈瑕抵隙者窺伺於旁馴至行政用人悉受他力之支配始則由黨爭以引重外力終則因外力以顚覆國家以名愛國實爲禍國以此救亡是爲速亡朝鮮覆轍痛史具在而宗輿尤有懼者禍中於大局釁啓於一人宗輿不敏何以堪此是小已之進退甚輕而關於大局者至重此所以不能不名再三之凟者也迭經而懇未邀亮察近復感受外邪精神躁動腦力擾亂非加調攝不足以恢復原狀中　醫家悉主靜養以免變症爲此披瀝上陳伏乞鑒察准予免職以資調理不勝屏營待命之至所有懇請准予免職緣由理合呈請大總統訓示施行謹呈 
[北京政局之大震撼]  
徐錢均有去志 
　　自外交失敗以來國内風潮洶湧不止學界罷課商界罷市工界罷業一波未平一波復起覘國者於此正抱悲觀使政府内能自息暗爭外能順從民意則大局庶有一線之希望乃錢内閣既處於羣疑衆謗之中安福部又從而掣其肘前日該部開會議决通電各省對於外交事件亦攻擊錢閣之所爲錢閣至此益陷悲觀總理錢能訓於昨日提出辭呈各閣員宣言聯帶引去昨北京各界歡迎釋回學生（西交民巷口外攝影） 
日閣議因是停止東海鑒此形勢戟刺更深遂亦有辭職之意昨午與各要人爲一度之會商後即囑秘書廳擬一通電拍致各省聲明辭職之理由電中並述自就職以至今日之經過該電於昨下午發出之後同時並以咨文通知新國會請其速行改選一面仍暫任維持現狀决不輕自離京致危根本云云此事發生之後政界議論紛紛各呈不安之象外交團方面聞此消息昨晚即開緊急會議對於吾國大局有所協商又據某方面消息此次政局摇動之眞因係軍閥方面大不滿於免曹陸章之舉動竟以東海爲賣友東海處此兩方夾擊甚覺爲難故决計引退以明心跡 
[京學界被傷之起訴]  
　　本月三日學生被捕之後北京大學講師吳學寛工業學生陳峥宇聶肇靈法文專修館學生方敦元等先後被軍隊毆傷現吳等已向檢廳起訴其訴狀如下（吳學寛訴狀）北京大學法科講師吳學寛年二十六歲浙江吳興人呈爲無故被毆懇請依法懲辦事竊寛於六月三日下午二時許在大學法科樓上突聞軍警奔馳之聲見有武裝馬步軍警多人押解學生三十餘人來校當由校中職員李景祿許文堉等先後到校向汪督察長維翰理論謂校中未得敎育部命令不得以學校爲囹圄詎汪督察長兇蠻已極大言予奉大總統命令而來管他什麽敎育部不敎育部又說這般學生是什麽東西非槍斃不可適有來校訪寛之曲維藩者見辱駡學生前與理論汪謂奉有總統命令曲謂總統未必令你駡人汪即立披曲頰寛旁觀不平謂曲某乃訪寛之客何得毆打汪不由分說掌披寛頰登時口鼻流血手濕巾沾而汪尚不甘心被各職員拉開此寛當日被傷之實在情形也竊查輕微傷害律有科罰專條用即依法告訴懇即據情起訴按律處治俾勿倖逃法網實爲感荷之至謹呈京師地方檢察廳證人李影祿許文堉曹懋謙曲維藩證物血汚手巾六月九日（學生陳峥宇等訴狀）呈爲槍毆傷害請求依法懲辦事竊生等於六月五日午後五時許因送食物舖蓋於被捕同學彼時適值駐紥北京大學法科軍隊奉令撤回之際生等以被捕同學瞬可見面乃於道左靜候握晤突有第十三師營長王建章命令灰色軍服軍人多名蜂擁前來不問情由用槍柄羣肆蠻毆生等身負重傷暈迷不省人事旋經同學挾入法科並由中一區黄署長電請京師地方檢察廳檢察官楊士毅帶同檢騐吏前來檢騐塡有傷格同時復有美國同仁醫院協和醫院均帶醫士前來診視同仁醫院並出有診斷書各在案爲此懇請將兇犯王建章逮捕迅即起訴以伸國法而平公憤不勝迫切之至謹呈京師地方檢察廳（學生曲維藩訴狀）爲無故被毆懇請據情起訴依法懲辦事竊藩於六月三日午飯後因事赴法科大學訪法預科講師吳學寛正在樓上談語忽見警察署勤務督察長汪維翰率引大隊兵警入校門呌囂詈駡之聲不堪入耳藩當與吳君下樓探問情由始知汪乃押送講演愛國之學生而來欲以學校爲拘留所也適有校中職員李影祿許文堉等向汪理論略謂學校重地未得敎育部令不得爲拘留學生之用汪恃蠻不服大言予奉大總統命令而來管他什麽敎育部不敎育部又說這般學生是什麽東西非槍斃幾個不可其他汚穢誶詈之言不勝細述藩見其無理如此當即上前向說不論學生有罪無罪而學校决非囹圄可比汝言奉有總統命令總統想未必令汝自由駡人汪無言可答老羞成怒伸手連批予頰講師吳學寛從旁解勸亦被毆傷見血似此蠻横無理直不知愛國爲何事法律爲何物殊堪令人髮指藩受傷雖未篤重而兩頰紅腫至今猶有隱痛竊查輕微傷害律有科罰專條用特依法告訴懇即據情即訴按律處治俾勿幸逃法網實爲感荷之至謹呈京師地方檢察廳公鑒證人李景祿許文堉吳學寛民國八年六月九日遞具呈人曲維藩山東寗海人年二十二歲北京大學法科學生 
[紀津埠罷市情形]  
　　津埠自九日公民大會及商會議决罷市後十日晨除租界外特别區及華界皆一律罷市學生方面自罷市後恐有匪人乘勢擾亂秩序特聯合組織學生臨時警察隊三百名以補警察之不及並擔任保護日人在華界各商店之生命財産北馬路一帶各學生皆佩有白布徽章來往巡行各馬路並有身穿制服者分段鵠立於馬路中各街市并有北京之愛國童子軍出而維持秩序其制服爲白帽（中國製）短黄哈嘰布操衣灰襪白鞋右手各持三尺長之木棍前一排長帶領腰繫水壺行至途中步伐甚爲整齊並有陸軍殹學校學生編成赤十字會出發各街市天津警察廳亦通飭各署所有值班巡警一律改爲荷槍並派保安隊預備隊均荷槍加班以資保衛治安故地方秩序甚爲安甯至商會方面於昨日上午十時召集各行商董開緊急會議其所討論者分爲二端（一）罷市進行之辦法（一）市面之維持至十二時始行散會至午後仍續行開會並於午後發出公布云爲公布事案查此次罷市原爲要求政府懲辦曹陸章及保護愛國學生如此項目的達到卽時可以回復原狀現聞北京政府已有籌議消息必有解决方法日内可望明令宣布惟對於工人及工作物品並小本營業各攤戸等聽其自便勿得因是滋擾其他有關於日用必需各物品之各商號仍照常售賣恐或誤會特此通告望各商民一律辦理午後三時該會接奉曹省長轉來京電曹汝霖已准免本職當由卞會長宣讀於董事會董事楊曉林云政府此次准曹辭職純係一種敷衍政策我商民罷市犧牲萬有僅得此結果誓不承認孫俊卿起立表示同意旋云吾等商民此舉非達到懲辦賣國賊之目的不止不然非特無以對同胞且益爲日人冷齒此次結果如何全視我商民堅心毅力以爲斷當經該會全體贊成表决再電北京務達目的電文如下萬急北京大總統國務院鈞座佳日院電懲免曹陸章及保護學生已有表示本日僅准曹汝霖辭職似此可以謝國人乎全津商民以生命犧牲不期竟置青電罷市之舉如無物因循政策中央信仰奚存查棲息於津埠之勞動者數十萬衆現已發生不穩之象倘牽延不决演成實事其危厄之局痛苦有過於罷市者市面欲收拾而不能矣津埠商民處此水深火熱已有不可終日之勢請鈞座推之人道俯順輿情急以明令併懲曹陸章及保護學生以謝國人而救目前北望都門萬懇卽日電復天津總商會蒸下午五時省議會議長邊潔卿在總商會提議組織紳商學聯合會以謀劃一統系當由卞會長提出董事會全體表示贊成晚問九時法租界各大商號以上海罷市租界既聯合一致津埠商店同爲中國國民何能因地在租界遂居人後因一致决議於明日（即十一日）一律罷市但聞國務院方面已派曾秘書來津與直隷省長曹銳接洽調停天津罷市據稱章陸免職令亦可即日發表故商會中人有准明日（十一日）勸各商舖照常開市之說 
[中美新聞社北京雜訊]  
　　中美新聞社八日北京通訊云徐總統派代表八人於昨夜九時至北京大學被拘學生處向諸學生表示政府對於拘禁學生之歉意並勸各回本校勿再爲過分舉動使政府爲難學生頗爲滿意於是學生風潮已告一段落今日學生紛紛出發在各街演說警察均不干涉惟演說之人較上星期爲少措詞亦較緩和明日將派代表四人見徐總統提出學生之要求午後回報學生聯合會以後學生之行動即將以此次謁見總統之結果而定同時各校敎職員亦極活動昨日北大法科校長某氏因其不表同情於學生經公决驅逐出校至以胡仁源爲北大校長敎員及學生皆反對之此間有幾家報紙贊助學生舉動並不收登日商告白最先發起者爲國民公報及又新日報他報亦將繼起云 
　　據曹汝霖家中人傳出消息謂曹陸諸人現指使其爪牙用秘密手段組織一東方代治會傳播過激主義及無政府主義陷害北京學生於死地其進行程序先以該會之傳單或印刷品及危險物埋贓於各學生之宿舍然後使偵探破獲之治各校學生以危害國家之罪則大多數學生將不能逃出法網并聞於此三日内即要作成此可謂一網打盡之毒計幸各校學生速自戒備以免不測之禍也 
　　衆院昨日午後開會决議延長會期兩個月以便討論外交問題學生風潮及南北講和問題當時曾動議請錢總理及各部總長出席但皆徧覔不見戊午俱樂部議員因學生及和議兩事擬彈劾總理現定星期一日再召其出席内閣顯然自知此次事情弄糟故欲覔得一妥當之解釋再出席宣布蓋政府中之文治派將學生之力量看得太輕而武人派又過分自恃其能力以爲區區學生儘可用壓力制服豈知全然不對現政府正直研求轉圜政策一時未克决定 
　　陝督陳樹藩昨電政府謂于右任聲言如將乾州作爲中立區域彼允撤退城中之靖國軍按陝省全境目下祗乾州有戰事如此項辦法實行則陝戰全停而爲和平之省矣惟恐于右任果遵約退兵而陳樹藩未必能阻其部下不入乾州城而行搶刦乾州各項供給品甚富足以支持兩年而陳軍欠餉已數月得此機會安有不搶之理則陝事又將糜爛矣 
　　美國當局已通告中政府謂中國關稅修正案美國政府一俟美參議院通過卽當贊同照辦云云按日下各國中尚未通告中國允行此項新稅則者祗有墨西哥瑞士丹麥三國預料不久亦必通告承認云 
　　青島日本當局拘捕華人錢莊店主十七人因彼等將正金鈔票抑價之故其實因一般華人皆不用正金票 
[洲葯房經售小兒神葯福幼丹]  
福幼丹爲兒科大專家朱少坡醫生所製專治傷風寒熱咳嗽痰多急驚痰厥痧子　　胎火胎毒兼能辟疫稀痘神效無匹行銷十餘年活嬰甚衆此丹所最奇者在於服下之後其藥引病仍從大便而出雖極危之症祇須脈息未絕往往藥下立愈功力之大非言可喻治症尚多統詳仿單價洋每瓶一元小瓶大洋五角如承各省慈善圑體購批施送尤爲歡迎總發行所 
上海貴州路頤南堂藥局總經理四馬路五洲藥房○各省五洲藥房支店均有寄售 
此處作爲廣告地位顯豁呈露極爲動目如欲登者請與廣告處接洽 
[中國銀行函授學校招生]  
本校於丙辰年間成立會呈敎部有案辦理完善函授講義皆用鉛印文簡理逹一目瞭然倘有不明之處儘可來函質問肄業期定爲三個月畢業後得予介紹納費低廉僅收學費講義雜費等洋五元如欲報名請附同應納之費函致本校可也函索章程請附一分頭郵票三分　上海海甯路福壽里一六五六號校長孫評卿啓 
[注意假冒上海廣昌號]  
本號開設滬江二十餘載所製正色補丸小粒黑獅丹等性味和平不燥不熱行銷各省久遠馳名近因不肖之徒專謀假冒不知廉恥爲此四月十五日起藥力加倍於前務祈各寶號惠顧諸君直接面購外埠函購原班回件如批五萬十萬者親臨面議格外優待此啓 
獅子商標　紅色補丸　黑獅丹　虹口元芳路東貴方弄内 
[廬山新造雲天旅舘廣告]  
廬山素稱名勝近爲華洋薈萃之區每屆春夏之交遠近士紳連袂來游商賈雲集足勝一時然游賓登山咸以無可下榻爲慮從前雖設有客邸大抵未能盡善適宜本主人有鑒於此不惜重資新造高大西式三層洋房四面窓檽澈透空氣房間陳設用品皆新欵西式　　冠時期中電燈電話電鈴閱報室沐浴室無不俱備且門前建有大花園網球塲及遊戲等等以供賓客消遺如蒙　光顧自當倒屣歡迎也再者敝館另外開設誠信木廠專代貴商經租地産建築房屋工程一務合併奉聞　通訊處九江廬山西街濟勝旅館　牯嶺雲天　濟勝旅館主人梅振輝謹啓 
[奉送朝鮮亡國慘史]  
是書梁任公舊著願我同胞快快借鑑每册只收廣告費郵票六分　再本校現屆第五年推廣招生概免學費以期普及商學廣造商才促商戰之進步爲救亡之後盾函索校章即寄又有梁任公著中國新史一大厚册原價七角只收郵票廿四分　上海派克路益壽里中國商業函授學佈 
[老白濁可醫]  
白濁初起時有最新科學醫治不過一星期均可痊愈斷根往往治法不良加之注射器皿不潔將前尿道病移至後尿道成老白濁矣此病並無十分痛苦惟尿中含有膿絲早晨封口有一點白膿褲上常有膿跡每逢天氣更煖或身體疲弱飲食不愼膿水尤多此症積久不醫不但陽具倒痿見色流精而且尿管變窄小便不通致成尿毒損害己身貽禍妻子危在旦夕矣本醫院有鑒於斯特聘歐美專科畢業之醫學博士精醫白濁倒陽等症無論新舊輕重均可限期包愈治法全無痛苦功效極其神速永無後患就醫者請駕英大馬路泥城橋東首勞合路對過大慶里口愛二醫院便是醫例普通門診一元二角出診五兩二錢　電話四七一八愛仁醫院啟 
[毛全泰木噐廠廣告]  
本廠監製各種西式木器垂三十年經騐豐富取材精美一切出品遇濕熱不變色歷寒暑不更樣南京路第二發行所新張期内時别廉價務希　貴客注意 
 
 

Page 8

 
 
其價格自然低落况日人此項行動並無法律可援又該處華人謡傳中國軍將打青島有數華人在街上傳說亦被日官拘去 
　　青島日官驅逐某敎會高等學堂校長華人王君一事現已接正式報告據云事前並未審訊僅據軍事當局謂得有加入排日運動之確據但證據則不肯宣佈該校亦已封閉惟外國敎士尚無被逐之事 
在天津之日本毁滅艇三艘於昨午後一時開赴旅順 
[陸榮廷艶電之波瀾（平生　）]  
　　陸榮廷主張和平非伊朝夕和議本發起於陸故湘桂兩軍之畫界而守譚浩明與吳佩孚之互相接洽此皆爲和議之起原近則局部媾和之說傳之更盛僉云北方專使先後至桂者甚多而龍州會議尤於時局有重大關係其在龍州所拍發之艶電（巳見前報）爲其最後之表示意更堅决據陸之親近者言陸氏雖以主和爲宗旨然單獨與北廷言和置護法二字於不顧亦非其意所欲軍府爲西南統治機關和戰大計自應由此機關主持將來無論如何退讓亦有人與之分謗故首以維持和會爲詞其次法律問題陸氏始終未有恢復舊國會之說關林二氏南下主張兩國會同時解散頗爲陸氏所贊同其曰有護國之責輕輕將護法名義易以護國實含有法律讓步之想其電北京政府逕稱徐大總統是明明承認徐爲總統矣自南方護法以來與北廷通電祇曰東海先生唐總代表認徐爲臨時總統已多有反對之者今陸竟以總統予徐吾不知一般激烈分子見之作若何感想也且連署者爲譚浩明陳炳焜莫榮新是桂系全體似已歸於一致云云但在粤軍府諸要人之意見則殊不謂然故接電後即於六月四日開政務會議詳加討論聞初時多主張對於陸之艶電概不答復但擬根據前時林葆懌之艶電再發一電宣布意見聲明護法到底始終如一與陸之艶電遥遥相對後則决定明覆一電而以委婉出之此當日會議之情形也至陸氏親行到粤之說今仍傳之極盛不識爲解决時局之故歟 
　　另據一消息云陸榮廷等艶電廣州電初發見者爲督軍署六月一日午刻莫督軍因患腹瀉方在靜室休養忽接陸氏來電略謂艶日聯合台銜通電促和諒表同情（全文從略）適某要人因事往署莫督遂出以相示是晚由某要人約各方面重要人物開非正式會議咸以陸氏前數日尚遣使來粤表示始終護法不單獨媾和之意見但聲明渴望和平不願再戰而已今艶電措詞活似第三者口吻對内對外易生誤會遂由衆議决一面請岑總裁致電陸氏詢其文意之間是否有誤一面由政務會議通電各省各軍不得單獨對外表示意見一面又以在廣州之海陸軍各要人通電表示堅决之意志當晚莫督不在座次日由林軍長隱青沈鎭守使鴻英等商諸莫督幾經磋商遂發歌日通電頃據與陸氏接近之某君云近得龍州密息陸氏向人云通電促和是我的意思至大總統國務院字樣他們發電時並未告訴我或係外問誤傳也云云觀此則艶電發生或爲其左右所弄亦未可知也兹將軍政府歌電海陸軍人支電錄下龍州武鳴陸總裁鑒奉艶電慮遠憂深循誦再三同深感嘆當協商設立和會之時同人宗旨卽抱定非統一不足以方救國非和平不足以謀統一故選派代表畁以全權方冀早日解决共圖禦侮乃北方初則於陝西方面且戰且和於參戰軍問題再接再厲不得已停議以待事經逾月卒以外交危迫輿情責望不惜委曲遷就續開和議此次唐總代表提出八條未經討論遽遭拒絶以致負責辭職軍府爲維持和局計仍復一再切留并令各代表勿離上海凡此企望和平之苦衷自信未嘗少變前月三十日復錢君幹丞宥電亦謂非有交讓精神無接近機會凡此諸電諒均達覽惟如何交讓必兩方代表齊集然後有會議有會議然後有討論有討論然後有交讓今南代表羣集滬凟北代表紛紛返京既無接洽之機會復何會議之可言即讓步亦無從說起我公卓見會議如何繼續讓步至何程度並乞隨時詳賜指示俾有遵循幸甚禱甚政務會議歌午廣州軍政府參衆兩院各部長北京徐菊人先生錢幹臣先生各部院長各巡閱使各省督軍省長各師長各總司令各鎭守使各報館鈞鑒和會開始數月於兹人民延頸企踵渴望和平不圖一再小折至今爲梗言之痛心日前軍府通電南北代表本各畀以全權勿論提出何案雙方當局只可於會議後加以裁定斷不能於會議前遽爲干涉平情之論委曲之衷當爲國人所共見又復一再挽留代表言出至誠今則北代表紛紛返京南代表未離跬步和會再停孰尸其咎海内當有公評如北方垂念民困已深不便再罹水火則南方代表羣集滬濱賡續會議旦夕可行葆懌等分屬軍人祗和服從軍府命令本亦無庸置喙且既組織會議一切解决之事均當信託以行但企望和平心理不後於國人所耿耿者長此遷延時日徘徊不斷耳北方果甘心破壞和局悍然不顧則亦一言而决何必徒苦吾民願我軍府速定大計徵救輿論以爲從違既經軍府一致裁决則進退左右葆懌等當惟命是聽也區區愚忱諸希亮察林葆懌莫榮新李烈鈞吕公望方聲濤李根源程潛支印 
[粤報界歡迎學生代表團紀]  
　　昨日廣州報界同人於下午一時在公會開會歡迎京津滬學生代表團報界全體到場由汪書城君引同北京二十七校代表方豪君天津十校代表楊興夏君上海學生聯合會代表桂勗剛君鍾震君蒞會首由七十二行商報主任羅嘯敖君將開會宗旨宣布次由北京代表方豪君演說略云此次北京學生之憤激實因青島問題之失敗青島問題所以失敗者乃被曹汝霖章宗祥陸宗輿等之斷送吾等見青島之失敗非僅山東一省之憂禍將蔓延全國而北政府又不能瞻徇民意將賣國賊懲處於是不忍坐視不得不急起力爭故有五月初四焚曹毆章之舉嗣北政府猶極力袒護曹章致逼令蔡元培辭職傅增湘辭職學生不服旋組織北京中學以上學生聯合會一致罷課提出辦法限北政府答復鄙人此次行程先至天津由天津至南京至上海至杭州所至均承各界指敎極表歡迎並贊成取一致之行動素仰貴省民氣爲西南冠故此來抱有一種莫大之希望不料有大不然者故特要求貴報界諸公代爲提倡鼓吹至吾等來意主旨有三（一）希望貴省學界共取一致行動（二）希望貴省商界共取一致行動（三）希望貴報界諸公提倡喚起眞正民氣俾達一致行動之目的云云次由上海學生聯合會代表鍾震君演說大意謂上海中學以上學校亦經開學生聯合會（一）討論罷課以後進行方法（二）議决發布宣言（三）推定代表赴各地演說（四）抵制日貨調查各商店原有之日貨（五）通電各地學生聯合會請取一致行動云云再次由方豪君代表天津學生代表楊興夏君演說（因楊君路途勞頓身子失和不能說話）略謂天津北京本屬一省故一切事情發生均屬一致此次青島問題失敗北京學生種種行動天津學生即羣起相應亦經組織學生聯合會議决辦法希望貴報諸公鼓吹貴省學商界共取一致行動云云更次由上海學生聯合會代表桂勗剛君演說略云此次上海各校學生在街道遊行演說盧軍使見學生行爲甚屬正大派軍警保護若北京處於惡政府勢力範圍之下學生之被高壓殘虐者無所不至然仍一意進行如故未稍退縮廣東爲護法之首區既無外人干涉又無惡政府迫壓可取一致之行動無更逾於此者云云末由汪書城君演說略云方才學生代表諸君所言京津滬間學生進行情形誠屬眞正事實鄙人前代表七十二行商報組織全國報界聯合會在滬確有所聞且此次青島問題失敗實爲曹章等賣國賊所斷送黑幕中訂有許多秘密條件故各處學生均憤起討賊及抵制劣貨爲最後挽救之辦法毫無黨派之作用即上海一般輿論對於提倡國貨亦謂惟粤省財力人力方可能及兹代表諸君希望粤學商各界共取一致行動洵非無見云云時已四鐘因該學生代表團尚須赴他處歡迎會故即告退而去報界同人擬改日再行訂期請該代表團重開談話會 
[罷課後之湘江潮]  
　　湘省各女校以全城各校罷課者已及十之六七即外人所經營之湘雅雅禮各校亦已繼續停課女校各生遂議决從五日起實行罷課以壯聲援復推舉代表與學生聯合會接洽一致進行惟培德女學係屬兩等小學自治女校係乙種女子職校經敎職員極力勸止謂惟粤省財力人力方可能及兹代表諸君希望粤學商各界共取一致行動洵非無見云云時已四鐘因該學生代表團尚須赴他處歡迎會故即告退而去報界同人擬改日再行訂期請該代表團重開談話會 
[罷課後之湘江潮]  
　　湘省各女校以全城各校罷課者已及十之六七即外人所經營之湘雅雅禮各校亦已繼續停課女校各生遂議决從五日起實行罷課以壯聲援復推舉代表與學生聯合會接洽一致進行惟培德女學係屬兩等小學自治女校係乙種女子職校經敎職員極力勸止謂無罷課資格故仍照常上課 
　　自各校組織救國十人團到處演說勸令國人毋購日貨後軍警兩界中人爲所感動連日以來多大書眞正愛國勿購日貨等紙條粘糊各處見有戴日本草帽者即奪而毁之並於毁壞之後於帽頂繪圖寫字懸掛高處一倡百和致城廂内外各處無不有軍警奪毁日産草帽情事因之各界中人多秃頂外出蓋恐其不辨爲國貨爲外貨概予奪切也 
　　各校雖已罷課然每日仍温課數小時並添習兵式操以期無荒學業並互相糾察不得無故離校否則將其行李變買充作慈善經費每日仍分班出外演說其演說之法分爲逐戸露天兩種且各携有地圖圖畫等以便隨時表明使聽衆易於了解此外則逐日調查各種物品若爲日貨若爲國産一一註明列成詳細表册分送各界至所需費用均由學生自行擔任至有減少膳費以從事者其熱忱誠不可及矣 
自各校學生分途演說並發傳單後各界均爲感動商業中人亦深知非實行維持國貨無以救亡故蘇廣業南貨業紙業等均紛紛發起國貨維持會並各推舉調查互相糾察如有私進外貨者一經查出卽予以相當之處罰因之已訂購之日貨均去電退回又聞各法團所組織之國貨維持會定於七日開第一次職員會着手調查國貨以資提倡又聞錢業中如裕通和等號亦已發起救國十人團實行分途演說以救危亡 
[贛學生與青島問題]  
　　八日晨八時各學生在第一師範開會後每校推一代表赴軍署求見督軍九時第一師範代表李凌鶴第一中學傅其璿第二中學齊璋心遠中學劉人龍甲種工業揭方樞大同中學陳競進等齊赴軍署陳督軍派參謀長李竟蓉接見學生等當時哀求轉請陳督軍准辦三事（一）發行白話週刋（二）十人團講演（三）指定開會地點李云會址一層現在政府嚴厲禁止開會命令所在似難通融不如仍就各校開會爲妥代表等復陳各校長管敎員干涉狀李允商同敎育廳轉令各校設法通融至於諸君開會無非有所表示現督軍已代擬一電拍發言時取出電稿交閱代表等復求白話週刋及十人團講演兩事李謂督軍對於此事本極贊成惟因現在時機不對不得不稍從緩議代表仍再三哀求李允以轉求督軍稍緩再說學生等急不能待出署時仍聲明明日必要實行務請加派軍警維持秩序云云兹錄陳督軍代發之原電如下北京大總統國務總理鈞鑒内務部敎育部鑒江西學生前因青島交涉籲求政府主持曾於四月文日會同代陳在案嗣奉迭次明令密示均將國際交涉情形政府主持辦法切實宣布剴切諭釋贛爲理學名邦士習淳正雖因慷慨國事羣情奮激而言行則循規守矩毫無軼軌情形頃據全省各校學生等公舉代表來署面陳外交挫折國勢阽危學生等身居庠序恪遵功令既不敢逾越範圍以愛國者而禍國亦不敢荒廢學業以自誤者而誤人惟身託命於家家託命於國國苟不保身於何存每悲痛之塡膺猛黽勉而自勵士氣激昻如此國事尚有可爲青島得失關係存亡懇電請政府堅持定見力爭主權務期收回故疆保全危局縷七血誠伏乞轉陳等語查該學生等安分勗學行固堪嘉熱誠愛國情亦至切除諭令仍舊照常上課靜聽解决外謹代電陳陳光遠戚揚叩 
[各地罷市消息]  
　　南京自李督齊省長對商學界表示嚴厲態度後復經總商會各業董分頭勸告昨日城内各商店紛紛開市然堅持不開者尚多至今日（十一）軍民兩長宣告曹章陸等罷職命令已下要求目的已達始全行開市照常營業各通衢站崗軍隊亦已完全撤去警察崗位亦回復原狀某廳長結怨衆商經商界蘇某紳界仇某等極力疏解可望保全位置警廳原定昨日下午一時釋放學生金陵大學曁南高等師範河海工程等學校學生均結隊至警廳預備歡迎被捕學生出外游行各街市並備鞭砲十餘萬昇平橋中正街門帘橋大平街花牌樓大行宫等商店亦均懸國旗預備鞭砲以表歡迎王警廳長見此情形遂又堅持不放各校學生鵠候數小時不見放出遂紛紛散去至晚九時各校長職敎員復又到廳請求釋放王警廳乃派汽車將學生各送回校並派本廳招待員赴各校道歉下關各商店以警長王固磐蹂躪人權摧殘同胞堅持非將王撤換决不開市今午和記買辦韓永清特約各業董在本宅會議决明日（十二）一律開市惟警捐及碼頭捐暫不繳納爲撤王條件李督齊省長以市面吃緊金融恐慌特派軍署顧問胡慶培江寗縣知事孫錫祺爲禁現出口臨時監視員並仿照民國五年限制辦法通令遵行（一）每人出城不得携帶現洋五十元（二）銀行錢莊調現須運出城者於前二日聲叙事實呈報軍民兩署核准後始許運行（三）商家辦貨運現由總商會轉吾軍民兩署核辦兹聞胡孫兩監視員調查造幣廠現存新舊幣及本銀生銀約計九十餘萬昨已由廠撥現洋八萬接濟中國銀行兌現 
　　松江十一日爲罷市後之第六日商人態度仍極堅决開市與否决將視上海爲轉移是日商會有一通告略謂本會迭電中央請釋學生請懲國賊兹接農商部蒸電云松江商會鑒學生各在本校曹明令免職聞陸章亦已呈辭政府自當照辦切囑各工商顧全大局各復本業現在國賊既已罷斥我商人自應早日各復本業云云各商家接到此項通告無不一笑置之對於部電陸章亦已呈辭之語咸不之信謂聞字係活動的政府對待商人何其滑稽云云甚有於通告後粘一長批懸之通衢將商會痛加醜詆者學界方面愛國之活動仍在積極進行中省立第三中校學生因外間謡傳該校已經解散爰於上午約齊留校學生整隊游行以釋羣疑東吳大學聖經學校於午後邀集各校學生代表集議暑假期内應如何進行及固結團體方法天恩堂附設之商業學校學生等則組織一國貨負販團專往鄕間販賣國貨日用品昨日該團在東鄕新橋鎭遇石湖塘鄕婦四人因火車停班自新龍華步行到彼緣携有重負已不能行動該團團員遂爲之代負包裹護之到松代爲借定客寓而去十一日有人來自泗涇言該鎭亦已於是日罷市先一日晚間該鎭學生至商會要求罷市該會主任吳雪齋不允所請遂由學生等於翌晨自向商家要求竟告成功縣立第四高小之童子軍於罷市後即至鎭上設立崗位維持秩序新橋鎭則先於九日罷市 
　　十二日午刻各商家接到商會傳出之滬市復開消息後經軍警先後開導已於未刻升旗鳴爆照常營業旗上均書國賊已除字樣 
　　鎭江十日爲罷市之第四日而各商因政府無答復較之前三日更形堅决惟油米柴鹽魚肉蔬菜及點心食物爲日用所必不可少者尚可購辦其餘各業均緊閉不開駐鎭張司令倪知事奉軍民兩長電復嚴飭保持商務秩序即會銜出示勸導各商趕緊開市各商店均置之不理九日商團體育會朱會長邀集各業領袖會議决定兩事一罷市後商學兩界均不得輕舉妄動致釀交涉應由商會會長函請軍警維持二此次罷市是悲觀不是樂觀各商不得因閒暇無事至妓院冶游免致貽人口實各學校罷課後組織宣講團全體出發分途演講謹守秩序手執白旗旗書誓誅國賊喚醒國魂等語所過之處觀者甚衆倪知事以地方雖安巡防不可不嚴故飭各警區加添崗位巡邏隊分巡城内外各要隘又以米糧爲平民最要之物特函請米業董事轉勸衆米商不可藉端加價現在新絲登場而各行商紛紛閉市須待風潮平靖再行開秤張司令倪知事同奉省電謂據院部電京校學生並無逮捕情事仰即勸導各商各安生業當即據以布告並函達商會請轉各商開市下午三時商會開全體大會到者約有千人公推商會副會長王近如君爲主席王云本埠罷市係大家公議響應上海爲救國之旨故本地開市之期大家亦隨上海爲定期務望諸君保守秩序不可有意外舉動云衆贊成當即據以覆縣云各商僉謂鎭江與上海取同一態度俟上海解决鎭埠自無異議此時實調停無策云 
　　安慶此間自聞北京學生演講被捕滬濱商業全體罷市之警耗學生聯合會卽推舉代表一面晋謁省長要求電致政府釋放學生一面要求省商會敎育會分電援救九日省垣中交兩銀行曁各錢莊懸牌停止蕪湖南京上海各埠匯兌省商會特開大會討論進行方法一面電請中央速釋學生懲辦國賊以平衆怒電云北京大總統國務院各部鈞鑒學生熱忱救國乃未蒙曲諒苦衷拘捕甚衆滬寗各埠俱已罷市大勢岌岌危險萬分雖釋學生（此時聞北京學生已釋）不懲辦國賊不足以平公憤而維大局皖商會叩青印此電發後聞蕪湖昨已罷市旋經軍警壓迫午後由商會勸導開市人心又爲之一震午刻省署開緊急會議並請商會兩會長與議晚八時學生聯合會接滬電云商業罷市堅持到底學生講演被捕二千餘人迅予援救云云聯合會遂舉代表與女子救國團代表同至商會要求一致行動商會當電南京李督軍齊省長上海護軍使道尹警廳謂頃由滬學生聯合會電稱因講演被捕二千餘人當此大局顚危全賴士氣以爲後盾倘稍摧殘國將不國拘捕學生爲國人公憤乞速釋放以靖人心呼吸迫切立祈電覆云云旋得滬電謂並無其事 
　　另一函云省公署接京電云京師學生滋事以來旋接各處來電有謂逮捕學生處以肉刑者有謂押辱絶食者甚且有謂行將槍斃者種種謡傳均屬誤會現上海竟因此罷市並聞有不逞之徒擬運動勞働界及商界停止工作交易擾亂秩序金融此事關係重大如果成爲事實必至牽動地方治安大局不可收拾務希特别注意對於工商各界剴切勸導防患未然云云吕省長當據飭三道尹警務處等自上海罷市消息傳來後皖商會得滬商會來電述明罷市之理由蔡會長卽開董事會討論一次未得要領時省公署警務處亦得此消息即請蔡會長到署諭以罷市一事足以妨害公安擾亂秩序應請勸導各商照常營業况北京學生業經釋放無問題之可言吾皖倘亦相隨罷市恐督軍以保治安爲言實行干涉反爲不妙等語蔡唯唯而退而寗省蕪湖罷市之報亦至蔡會長上承省令下順輿情殊有難色若閉市惟恐官廳詰責不閉市又傷同業感情利害相權益難自决乃訂再在商會開會從衆决定云（按安慶已於十一日罷市） 
　　蕪湖八日午蕪湖大小商店全體罷市因要求政府開釋京津被捕學生也是日適爲皖南馬鎭守便太夫人壽辰之第二日正在笙歌盈耳鼓樂喧天之際忽聞閉市之聲乃大怒立即傳令將蕪地長街所有巷口以及水道均令兵圵嚴守不准往來不准挑水不准發電所派重兵荷槍實彈如臨大敵并云一日不開市一日不准人行明日并不許人出戸當此炎暑之際水源一斷米不得炊渴不得飲澣濯盥洗更無論矣其實罷市之時秩序並未稍亂乃商民受此酷待莫不痛憤相與集議謂與其亡國後死於他族之手不如今日死在馬連甲之手誓不得滿意辦法决不開市云（按是日下午卽開市當在發此訊之後俟續詳） 
[南京快信]  
　　李督昨通令外防各軍隊略云時局靖軍警同有維持地方治安之責嗣後地方遇有非常事故各軍隊應不分畛域協助警察共維秩序以保公安 
　　金陵大學受傷學生有陳某一人在鼓樓醫院有因傷重身死說 
　　敎育次長袁希濤及奉派南下調查罷市情形之賈懋德均於今日午車赴滬 
鈕傳善日前赴滬晤唐少川孫中山孫伯蘭今日事竣返甯聞接洽事已得要領和議可望續開 
　　李督極端贊成陸榮廷艶電昨特電北政府請速謀進行免誤時機 
江甯鎭守使兼第六師師長齊燮元因父病請假回天津原籍李督委第十二旅旅長宫邦鐸暫行護理 
[杭州快信]  
　　曹章陸灰日免職令到浙後杭總商會即發傳單略云曹等免職已有明令學生自由亦已回復凡我商界熱心救國損失已多若再遷延攸關血本敝會職在維持用特勸告照常營業以維巿面該傳單發布後各舖戸以前曾受欺（卽滬海道尹上海開市電）俱不見信依舊停市警廳杭縣復會銜勸告仍屬無效乃派員督隊按戸曉諭令即開市清和坊洋壩頭各大街商號仍起阻撓亂抛磚石傷及巡警非得上海開市確音不表同情 
　　杭總商會今日（十一）上午十時又召集全體業董特開緊急會議省敎育會經會長二師張師長實業雲廳長敎育伍廳長警務夏處長均蒞會各商夥雲屯雨集人衆嘈雜至日晡後尚未得最後結查 
杭總商會决定下午選派會員手持白旗綴以四字韻語周歷街衢敦勸開市敎育會亦允派學生補助 
本日（十一）楊督軍特加派駐省四師十三團軍隊梭巡街市川流不絶惟尚不干涉商學兩界事宜衛戍司令部昨亦通令在省各軍隊多派官佐督率兵士日夜分班巡邏不許托故請假 
　　督署接國務院灰電據餘杭敎育商農各會杭州商會湖州商務分會崇德商會來電均以罷學罷市風潮請求辦法查京校學生風潮早靖本日曹總長等辭職復經照准政府俯順輿情力維大局希即查照分别轉達俾定人心又接國務院蒸電商會顧會長等庚電悉上海開市情形此間曾得報告北京各校學生確已各歸本校謂爲盡屬子虚殊爲誤會政府尊重輿論愛惜諸生與時彦同其恉趣希照迭次通電分别宣示切飭維持商市以安大局是爲至要 
二師張載陽本調充一師師長昨已由閩旋浙以四旅旅長潘國綱繼童保喧任 
　　紹興消息該縣城區商舖亦於昨日全體罷市 
省垣露天食井如十五奎巷凝海巷二三橋一帶暄傳有人下放毒藥獲到嫌疑多人鬨動通衢羣欲得而甘心現由警廳按名澈究 
[地方通信]  
[松江]  
　　劇盜就擒西外包家橋張姓被劇盜李杏亭沈阿琴殺人故火傷害三命一案由縣懸賞四百元限期購緝兹經水警巡官徐貴臣率同警探等在吳江縣屬之黎里鎭將沈阿琴擒獲該盜就逮時自知罪在不赦急即抽刀自戕故十一日解至縣署時上衣沾染血汚甚多現該盜已在縣供認行兇不諱當即判令釘鐐送獄俟緝到李杏亭後一同懲治 
[嘉興]  
　　乍浦之抵制日貨聲乍浦鄒肯堂刊印國貨及日貨對照表分贈各界並以農會名義與商敎育會聯合直接拍電至大總統國務院請息内爭除權奸釋學生以一致對外各小學校如觀海高等九峯女子及啓明務本虹霓時化等國民學校於八日上午在啓明操場舉行宣誓典禮推吳子俊爲主席讀暫文　曰我等必愛組織商界演講團分往城鄕各處演說農人有桂圓業魏某等組織商界演講團分往城鄕各處演說農人某甲至某洋貨店購洋傘一頂指名要西洋貨店貨以宜卡槐洋行傘與之旋問知確係日貨乃往他店購一雨傘而去其能文明而持久也 
　　海寗人屏斥陸宗與海寗長安鎭學界發出代電云北京上海及各省學生聯合會各報館各商會各團體公鑒賣國之賊不共戴天近聞陸宗輿章宗祥曹汝霖將辭職遄歸查陸係海寗籍現經公衆議决宣告削除鄕籍以謝天下如或遁歸故里同人願與衆共棄之人之公憤誰不如我籲請曹章同鄕依樣對待一致進行海寗長安鎭教育會曁學界同人公叩文　　嘉善人責難錢能訓嘉善錢文炘等電京云北京錢幹丞鄕先生鑒士譁於國商輟於市不聞勸慰但聞迫脅袞袞諸公縱不愛民縱不愛士寗不愛國公總揆席主座傾向主持匡救責在台端否則土崩瓦解勢不旋踵天下後世將謂公何幸託鄕誼敢以直告希垂察焉嘉善唐鴻墀錢文炘葉錦文王承烈夏祖堯阻寳驥等五百四十一人同叩青 
雜評一 
[和議何如（默）]  
　　去曹陸章爲罷學風潮要求之一亦即南北議和條件之一也罷學風潮因要求已遂其一而告休息南北和議能因條件已去其一而卽進行乎夫國人所望於國内之和平者已非一日今日去曹陸章之後北方正宜開誠布公與南方議和南方亦宜鑒於國民出全力以去曹陸章之苦心稍捐成見以促和平之速成蓋國民所以不惜犧牲以去曹陸章者無非欲去和平障礙謀國家之安寗耳兩方果能豁然覺悟以共圖統一共謀一致對外則未始非時局轉機之兆然而觀近日和議之消息則去此希望尚遠吾國人可不有以促之耶 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[滬上工商復業紀]  
　　本埠商家全體罷市至前日爲第七日前日傍晚罷免曹章陸三人之命令到滬各商家遂於昨日開市各項工人亦均復業兹將種種情形分紀於下 
　　城廂前日本埠接政府將曹章陸三人免職之命令後經南北市各商業領袖分發傳單通知各業於次日（舊歷十五日）一律開市各商業得悉之下咸疑信參半僉謂我業開市須俟學生聯合會學生列隊經過歡迎開市方可照辦中有少數商家則稱國賊既已罷免我店自可開張至昨晨六時大東門内彩衣街福泰衣莊義泰洋貨店首先開門懸牌交易次如祥泰布莊等十家亦相繼開市未幾忽有工匠數十人擁至福泰義泰等家聲稱我等手藝工人今日尚不開工爾等均爲大商家不候學生前來歡迎先自開店殊違衆意一學生游行攝影（一） 
時抛磚擲石擊毁玻璃窓橱等件迤東大街一帶已開之商號見彼衝突重復閉門該處巡警上前干涉拘獲二人詎背後跟隨大衆口稱我等同去吃官司該警不得已將二人中途釋放大衆始散至九時十分鐘學生聯合會排隊由西門而入經肇家路往東出大東門由中華路而進小東門由方浜略至方浜橋經民國路入十六舖由新老兩馬路迤邐而行學生隊各執大旗上書國賊已除歡迎商界開市定必利市三倍等字樣經過之處無論大街馬路大小各商號均高懸國旗施放爆竹一律開張懸牌照常交易下午男女各學校學生分向城内外各商家登門道謝淞滬警察廳徐廳長昨見各商號開市以管轄區域界内防護仍不可疏懈因諭令所屬各區所隊警正佐巡官隊長轉論長警隊士等於緊要地點仍派雙崗入夜斷絶交通則寛限二小時於舊鐘十時始至次日黎明爲止 
　　南市南市方面及十六舖等處商舖則由縣商會預發通告勸令於昨日（十二）清晨一律開市昨晨九時卽由該會各會董等出發分投勸告又有學界青年會民立中學商業第一學校留雲學校等各學生排齊隊伍經行各處道路前導有國旗及校旗及白竹布大旗兩面上書三賊已除姑請開市字樣所過之處各商店共同歡迎沿途燃放鞭砲高升隨即連絡開門高掛國旗將商市恢復如常各學生復高唱國歌下午復逕行民國路中華路西門及法租界各商號均卽歡迎升旗開市沿途爆竹之聲不絶於耳觀者塞途聞内地蘇常等埠亦聞風一致開市其長江各埠及寗波輪船與内河班各小輪均各開班裝貨載客 
　　閘北昨日閘北方面各店舖開臨時商業公會議定俟學工商三界聯合游行至閘北時始一律開門交易是以上午各店舖尚與罷市時同一狀况直至午時三界聯合會會員列隊蒞止各商民拍掌歡迎連呼民國萬歲國民萬歲大小商舖遂一體開市日前滬北七十餘學校共同救國會開常會時議定俟各商開市時該會全體會員排隊游行昨日上午九時該會在寳山路商務印書館聚集會員前導有閘北慈善團之軍樂隊惠兒公學童子軍各執五色國旗白布小旗旗上書國賊已去民國萬歲等語游行四五兩區轄境寳山路新民路大統路光復路恒豐路共和路等處所過之處由慈善團主任王彬彦知照開市衆商民燃於高陞鞭砲以示歡迎 
　　公共租界公共租界華商　店舖因與學界取一致行動全體罷市至前日已值一星期迨至傍晚得悉政府罷免曹章陸三人之命令到滬故於昨日一律開市並有多數商號加懸五色國徽以表歡迎忭 
　　虹口虹口各商號亦以北京政府既已順從民意將被捕學生遂回各校並將曹章陸三人免職一部份目的已達故於昨晨十句餘鐘一律高懸國徽照常開市營業各學校男女學生亦於昨日午後兩時許由海甯路華界列隊至滬寗火車站繞游各馬路致謝工商各界並賀勝利 
　　法租界法租界内各商店於本月五號起一律罷市至昨晨雖見政府命令罷免曹章陸三人之職尚不深信上午仍行閉市直至下午有青年會中法學校等各學校手執白旗上書感謝工商姑請開市字樣各商店乃爭先恐後燃放爆竹大呼歡迎愛國學生當卽一律開市照常交易法捕房施總巡以各商號雖均開市然地方仍須防範故傳諭中西越各探捕仍照前辦理浦工中停駛之江天廣濟江新江裕新銘吳淞大通奉天聯益愛仁北京等各輪船於昨日商店開市後亦一律按期開駛出口 
　　龍華龍華鎭各商舖全體罷市後秩序安靖前晚得悉曹陸章已有命令罷黜亦已於昨日一律開市照常營業 
　　閔行西鄕閔行鎭商舖於六日午後一時起一律罷市曾誌前報昨日該鎭公民大會因悉滬地商市已於十二日恢復原狀故特定於今日（十三日）一律開市昨已通告各商舖知照上海縣沈知事於昨日派令稽查員楊昌武往閔行會同該處警區姚區員勸令各商舖迅速開市 
　　浦東浦東沿浦一帶各商店昨聞浦西商店開市亦即陸續開市自上午十時起至午後一時爆竹之聲不絶内地各鄕鎭及南滙奉賢等處當於今日一律開市恢復舊觀（華商各工廠）浦東爛泥渡榮昌火柴第一第二兩廠昨晨男女工人均照常入廠工作據該廠經理人聲稱現正徵求國産原料擬即從事擴充以期普及其他如華昌盒片廠利華皮棍廠各織布廠等均恢復原狀（洋商各工廠）浦東陸家嘴英商祥生鐵廠英美香烟廠日華紗廠及洋涇附近和豐鐵廠火油棧房等昨經廠中工頭四出招呼各工人入廠工作因各工人散處四方故一時未能招齊今日當可照常工作　　輪船水手浦江各公司輪船供職人員及水手等昨日上午紛紛登輪供職各輪船遂照常載客運貨於午後魚貫出口各碼頭起卸貨物工作狀况亦已恢復　　兩路通車滬甯滬杭兩路司機及工人等曾於前日（十號）一律罷工疊誌本報昨晨（十二）該兩路吳淞南京閘口南車站各廠司機工人等經兩路各車務機務總管將京電罷斥曹章陸三人消息證實並將北京被拘學生早經釋出本埠南北市各商舖亦已開市等情形宣佈各工人遂一律上工昨晨由車務總管通告云今日兩路各列車一律照常通行云云惟各旅客因前日該路决定通車忽於下午中止故昨日乘車者尚多觀望各列車開出時客人不如往日之擁擠至於前日之客執有車票未經乘車者得於昨日賡續通用並無留難該路管理局局長任小山昨日下午將兩路已經完全恢復情形專電交通部報告一切並悉在此罷工風潮寗波一方面之曹甬區間照常行車並無影響惟滬寗段滬杭段以及淞滬段此次所受停車及各機廠之停工損失尚待調查報部云 
　　官商勸導上海總商會昨晨九時接江蘇楊交涉員沈兼護道尹先後用電話通知請即轉知各會董等齊集會中以待會同出發分詣各處勸導各大商家開市等因既而楊交涉員沈道尹均蒞會由該會坐辦嚴漁珊會董虞洽卿謝蘅牕朱吟江聞蘭亭顧馨一胡稑芗姚紫若張樂君祝蘭舫等十人隨同步行至各處馬路問向各商家勸導並述明曹陸章三人已奉政府明令免職商學兩界要求目的已達應請各商號照常開張營業回復原狀以便一致提倡國貨云云各商號遂高揚國旗一致開門懸牌營業恢復原狀至十二時官商始各回至商會休息片時始散 
學生游行攝影（二） 
　　官廳電報江蘇特派楊交涉員於昨電報南京軍民兩長國務院外交部等電文略謂本日滬埠全埠各商照常開市但戒備仍須從嚴故除將滬埠開市情形電報國院外昨仍諭令防守司令及第三十七八團轉飭所部照常戒嚴以備不虞一面令行淞滬警察廳長徐國樑轉飭所屬各區署一體辦理沈護道尹昨呈督軍省長電云南京分呈督軍省長鈞鑒本日上午七時奉到大總統明令准曹陸章三人辭職道尹立即通知南北兩商會傳知各商店一律開市至上午十時許滬埠商店全體開市照常營業各學校學生均各回原校預備上課地方安謐如常除另文呈報外理合電陳請釋厪系護理滬海道尹沈寳昌叩文此外有會銜分電北京府院各部報告開市大致相同又上海總商會亦有電呈報 
　　小委回甯省委金其照前日因罷市來滬會同商會籌議維持金融市面昨以全埠開市照常營業立即回寗呈復一切 
[紀商家開市時學生之游行]  
　　自前日政府罷免曹章陸三人之命令電文到上海後因有人要求學界出勸開市學生聯合會會長何葆仁職員曹慕管諸君遂於前夜共同集議集議甫畢即分途通知男女各校約於昨日（六月十二日）上午九時會同商界齊集新世界分道出發勸告開市故自昨晨八時起南京路西口新世界北部樓下各校男女學生漸見聯袂偕臨九時前秩序甚整肅九時後各校學生悉到覓會長不得久待不至旋有着警服之西人語衆云君等若往華界請便遂有人起而宣告謂會長有命令囑大衆速赴西門外公共體育場迨大衆出門時着警服各西人阻止東行往南京路之通道僅許行人前進其自新世界散出之學生均促令南行赴華界時南京路各商號之排門已如雪片下蓋各商家已開市矣迨十時後抛球場附近復有滬交涉署譯員陳震東曁某銀行行長宋漢章等自東向西行聞亦爲商勸開市來也但彼時南京路未開之店已絶少最可異者同時尚有非商界非學界不知姓名者數輩勸各店再閉市耳其理由謂曹章陸免職命令電係揑造不可靠不知何所據而云然也十二時許南京路附近爆竹聲喧五色旗飄揚空際而福州路大新街一帶遂亦相繼開市其在將開未開之間每店均有一二學徒昻首遠望以手握排門之横閂作將開狀細察之殊可笑 
　　昨日（六月十二日）開市之遲早南京路最先華界次之租界中其他各街爲時較晚西門外公共體育場在上午七時半即有遊行隊之出發國徽高舉布幅横牽軍樂齊鳴手旗相望與以前數次之游行會相若所不同者沿途爆竹聲有商學兩界之相應和實爲平昔所罕覯也各校列隊諸生已不能如游行會之從容畢集如南洋女子師範等校先抵新世界久待復南趨向西門行頗不能免往復奔走之勞遂有一大部分不及趕到其列隊者男學員中有南洋公學省立第二師範聖約翰大學第一商業學校圖畫美術專門學校清心學校上海市立養正學校求是學校中醫專門學校商務印書館中華書局各員女學員中有務本女塾愛國女學校婦女青年會體育師範學校清心女學校民立女子中學上海女子中學聖瑪利亞女學校裨文女子中學及師範校之一部童子軍一如曩例總計得數百人其手旗標語如（國民一部份之勝利）（感謝工界）（發皇民氣（）罷免國賊（感謝商界）等皆是其經行路由自方斜路進老西門出大東門走老馬路集水街進小東門走廟前舊敎場過香花橋走穿心街侯家浜廣福寺梨園路露香園路九畝地出城走民國路進新北門走黑橋浜天官牌樓過長生橋走四牌樓縣東縣西過虹橋至也是園止其同行人物有會長何葆仁省敎育會副會長黄任之縣敎育會會長賈季英勸學所楊聘漁學務委員賈叔香寰球學生會代表裴國雄書業商會代表趙廉臣法行聯合會會長華家本五馬路商家聯合會會長黄宗藩等均於七時前到西門外公工體育塲直至下午一時始散下午三時復在也是園演說到者爲商學兩界人士約三百人其演說要旨謂各界須注意不使國賊再有倖進之途云云 
[昨晚愛多亞路之慘劇]  
　　昨晚九時許有多人手執白旗由法租界方面從愛多亞路至帶鈎橋（山東路）欲入公共租界經該處站崗之西印馬巡各捕上前攔阻各人向之婉商該巡捕等不允旋即聞棍擊聲開放洋槍聲各人恐肇巨禍嫁回法租界當昨彈傷行人陳逸柳王長春腿際王熙春手臂姚德文馬德福陸春素等胸背等處木棍擊破王兆坤後腦惟是處章月泉酒店學徒被流彈擊傷腦部旋卽身死所有受傷各人均車送仁濟醫院醫治英美總巡麥高雲氏得悉卽電告各捕房發出緊急命令一時各捕房中西印各捕特别巡捕與萬國團練兵均戎裝佩械分往各要隘駐防英法交界處斷絶交通租界内各商號聞悉相率閉市後由警備隊持械徹夜防衛 
　　又法租界訪函云昨晚八點餘時有商界維持團等隊伍經過公共租界山東路時印捕阻止行走因而肇事當爲法捕房施總巡得悉立即飭派中西越各探捕擎槍出外在毘連之處彈壓以免擾亂本界治安 
又一訪函報告受傷人姓氏傷狀如下馬桂坊十八歲廣東人廣東路元利糖食店夥友槍子擊傷左足小腿陸進川二十五歲江北人滿庭坊華興棧夥槍傷右膝蓋骨姚德鳳二十四歲孟河人河南路三茅閣橋鷄鴨弄一百十九號探銅作夥友槍子擊穿右臂李漢春三十二歲松江人法租界永興花園二十九號門牌刀傷左臂王水村三十一歲無錫人寓居法租界八仙橋堍一百四十四號門牌刀傷右足小腿王常春二十五歲蘇州人新垃圾橋大通路德大生烟紙店主槍傷臂部楊阿眞三十九歲寓居梧州路九百九十三號門牌木棍打傷頭部王趙坤三十歲高郵人東新橋街永欽里一百九十二號門牌木棍擊傷頭部王阿正安徽人餘未詳木棍擊傷頭部又有高麗人裴同奎郁週發二人同時在重慶路不知何故被人毆傷先後由捕送往醫院醫治 
[上海學生聯合會消息]  
　　上海學生聯合會自遷至法租界後曾召集評議會二次昨日又借民生女學開評議會由李果女士主席議决重要議案甚多中有委派各校學生携帶慰問書向商店開市攝影 
　　各商工界慰問一案兹將慰問書錄下上海學生聯合會謹以至誠告商工界同胞曰中國之危弱由於政治之不良而政治之不良由於大多數國民之不問事以致國賊當路主權喪失歐洲和會提案着着失敗内亂外患紛起迭乘豈惟政府之罪抑亦我國民無能力之羞也於是學生奮起商工繼興爭議之不足繼之以罷課罷課之不足繼之以罷市又繼之以罷工北京政府雖冥頑不靈至是亦稍有覺悟對於我國民堅决一致之表示乃微有所顧忌矣夫曹章陸三人免職與我國民所要求之懲辦賣國賊相去猶甚遠也何也賣國賊不止曹章陸三人而懲辦亦非輕輕免職所得搪塞然而曹章陸三人與政府關係甚深今竟敢於割愛是不可不謂爲國民一部分之勝利諸君須知學生聯合會對於此次救國運動雖奮起在先而决不敢居功何也學生罷課半月政府不惟不理且對待日益嚴厲乃商界罷市不及一日而北京被捕之學生釋工界罷工不及五日而曹章陸去吾人非面諛商工界諸君也彼歐美諸立憲國其政治實權無不操之商人工人之手商工受損政府不惜以兵力保護其明證也是故救國之業學生可以鼓吹而實行之責實用我商工界同胞吾學生等對於此次商工界之一致不敢妄爲稱許尤不敢表示感謝同是國民同有救國之責無彼此稱贊感謝之理也吾等今兹惟一之表示厥惟希望二字希望者何希望諸君從此堅持勿懈繼長增高實行監督政府改良政治之責任對於賣國賊之已去職者務達到懲辦之目的對於賣國賊之尚盤據要津者務迫之使不得再留對於賣國賊之繼任者務嚴密監督勿令效尤中國前途庶幾有望吾等學生年事尚幼歷經未多自罷市以來事繁勢迫對於諸君接洽必多不周好在同是爲國諸君必可見諒今商工界已與吾人以莫大之榮譽而與吾人表示同情嗣後尤望諸君時時加以指導與以援助豈惟本會之幸抑亦全國無疆之休也惟諸君實鑒諒之民國八年六月十二日 
　　又該會得梧州學生救國團來電云中國學生聯合會鑒北京學生被囚膠事將敗懇一致力爭以捍國難梧州學生救國團叩 
[全國學生聯合會消息]  
　　自曹章陸免職消息到滬上海學生聯合會因有舉行游市之議全國學生聯合會於本日上午常會聞亦提議此事惟多數以爲此次要求一爲外爭外交一爲内懲國賊今外交既未脫悲觀境界國賊亦止於准免本職揆諸最初之希望百未一達且本埠學生聯合會乃因與開市有關始有此舉又不可同日而語於是參加游行之議遂作罷論次對於國賊免職後之第二步聞巳議决先由北京方面就近提起訴訟同時並派人向各方面聯絡云 
　　本日正午緊急會議聞又議决通電全國學生界發表該會對於此次應行小結束之意見此外並致電歐洲專使表示全國學生界反對簽字之决心電文如下 
　　巴黎陸王顧施魏五專使鈞鑒山東問題關係存亡務望諸公堅勿簽字否則國民誓不承認並加諸公以喪權辱國之罪乞早注意中華民國學生聯合會叩 
　　附該會致各省各團體電各省省議會各農工商會敎育會各報館均鑒比以外交失敗禍變相乘凡屬有生之倫莫不切齒痛恨於賣國賊（中略）昨晚始有准免曹汝霖陸宗輿章宗祥本職之消息不知者謂民碞可畏政府已稍挫鋒茫實則如曹陸章輩實繁有徒若段祺瑞徐樹錚實爲元惡倘不除惡務盡雖有華盛頓莫與維新陳東等之伏闕上書庸有濟耶同人等力竭聲嘶無復憑藉甯漢學生横被軍警凌虐忍病扶傷哭聲震地唯願國賊早日翦除此身生死罔所計較務望國内明達本我智仁勇之國風共起討賊或訴諸法律以繩共奸或形諸輿論以遏其亂積極進行再接再勵庶幾國運方有休明之一日也迫切陳詞伏維垂察上海全國學生聯合會籌備會叩侵 
[省敎育會通告上課]  
　　江蘇省敎育會昨發通告云通告者陸宗輿曹汝霖章宗祥免職已見明令我各學校應偕工商各界共同恢復原狀兹議定辦法三條如下（一）各學校應即照常上課並由敎職員輔導學校練習自治（二）所有提倡國貨調查講演注重體育等事各學校學生應於課餘一律進行暑假期内尤應注意（三）關於考試及放假等事本學期内應由各學校長酌量情形自定辦法 
　　縣市立公私各國民小學校見昨日商界全體開市准今日起令學生一體上課已由各校長知照各生家長查照 
　　中學校以上各學校亦於今日始先令各生到校温課再准時日正式開課内有數校原擬提前暑假因相隔原時規定尚有三星期餘之久又值暑假時爲學生畢業之舉此議遂作中止云 
[美領事證明曹章陸免職函]  
　　中美新聞社云十一日上海商學界代表李登輝曹錫賡等四人致本埠美總領事一函請其電詢駐京美使曹陸章三人由總統下令准辭是否確實旋接美總領事復函如下敬復者貴國學商兩界來函詢問某種確實消息兹特奉復敝總領事頃接駐京本國公使來電據稱曹汝霖章宗祥陸宗輿三人辭職已准被拘學生均已釋放各學生現可自由演講政府不再用壓迫方 
 
 
 

Page 12

 
 
法又北京安靜如常美公使並云以上事實均經完全證明云云敝總領事查諸君來函原欲調查確實消息作爲根據以便停止罷市之活動今既有以上確實事實之說明以答復諸君敝總領事深望可作爲充分之證據俾各商店速取合宜之行動兹又有一消息奉告據敝國公使電稱國會對於總統之辭職已正式否認專此佈復駐滬大美國總領事薩門司謹啓一九一九年六月十一日 
[寗波同鄕會通告及往來電]  
　　寗波同鄕會通告云昨日曹章陸免職令業已證實請同鄕工商界一律開市開工除電知甬各團體照辦外特此通告電稿照錄如下 
　　來電（其一）上海寗波旅滬同鄕會讓老鑒滬市平否電復漢口愛國公司唐愛陸（其二）甯波同鄕會鍳此間商學各團午後旗學游行勸開市四明報館　　去電（其一）寗波總商會轉各團體鑒昨免職令下今滬市開希通告照行同鄕會文（其二）漢口愛國公司電悉滬甬市開甚安寗波同鄕會文 
[山東會館之通告]  
　　山東會館通告云敬啓者頃接上海總商會上海縣商會江蘇省敎育會上海縣敎育會等聯合通告云（中見昨日）據上所云確係實信合亟轉達俾便週知此啓云云該同鄕商號自經通告業已隨衆一體開市矣 
[照錄官覆銅鐵機器公所函]  
　　護軍使署函逕啓者來函誦悉北京被禁之學生早經釋放其關於曹章陸等去職問題本使以最誠懇之辭意再三電請政府定可辦到務望剴切宣示以安工業此致銅鐵機器公所松滬護軍使署啓六月十日　　交涉員函逕復者頃接來函具悉機匠罷工種種危險誠如函述各條此次滬上罷市要求去曹陸章三人爲目的閱今日新聞報載該三人去職政府已有明令是已達到目的商界即應開市工界又何必罷工且匠人自食其力日夜辛勞所得有限倘廢時輟業仰事俯畜從何取給倘因此發生重大事端糜爛堪虞爲大局計爲身家計萬萬不可孟浪從事自貽伊戚仍希貴公所切實勷導並告以目的達到應安心照常工作愼勿自擾至爲切盼此復順頌公綏楊晟六月十日 
[日本小工到滬紀聞]  
　　本埠自抵制日貨以來所有日本船舶進出口各貨各 
小工咸不願起卸兹聞日商三井三菱等公司决議電致大連等處招僱日本小工千名來滬自行起卸聞昨已到四百名云 
[山東問題之舊國會議長電]  
　　廣東舊國會林吳褚三議長來電云上海羅家衡君轉學生聯合會商業公團學生救國團報界聯合會均鑒笙密昨接巴黎王正廷艶電稱奥約關於我國諸欵均滿意當簽押德約除保留山東三欵外亦宜簽押此固全國一致俱望辦到萬一辦不到應否簽押昨特僵議伍與廷主張不簽陸贊同然未决胡主張仍簽魏尚無定見廷以不保留而簽押是明認日本無理要求並失各國公道之助又以能再伸訴於國際聯合會氣餒勢孤永刼不復山東乃咽喉地一失國亡無日必死爭况我簽奥約仍可列入聯合會德既敗舊約盡廢單獨與訂新約豈能復强我予以利權似皆無甚顧慮兹事體大盼速復指示乞轉達同人廷當經覆電艶電悉尊見甚佩山東三欵存亡攸關萬勿簽字於寒日業電請尊處堅持况舉國憤爭益力如違民意劇變即生希轉各使一致保留謹代國人請命聞北廷甘心賣國主張簽字倘陸使變志兄當力拒云云竊念山東問題國命所繫一經簽字萬刼不復如北使依從僞命不問保留與否悍然簽字則他日卽粉其身無救國亡森等愚昧與其爲事後之嚴誅不若圖事前之挽救擬請諸公聯合各團體速電北方要求先將主張簽字之胡某二使尅日撤回一面致電陸使請仍堅持初志並以最後之警告俾免鑄成大錯無法挽回存亡之機迫於眉睫臨電不勝惶急待命之至林森吳影濂褚輔成叩魚 
[和平聯合會昨日兩電]  
　　（其一）大總統國務院鈞鑒院蒸電悉惟内開令本會曉導各方開市一節正擬續電代逹民隱頃閱各報喧載命令准予曹陸章辭職一經宣佈衆望始孚商業市廛漸復舊觀之象尤有切禱者除准予辭職外亟應由現内閣積極負責維持現狀仍持以前南北和議方針立請朱總代表曁各分代表南下繼續磋商和議以謀統一息内訌而禦外侮計無過於此者丁此存亡危急之秋國事方殷外交險惡若再依人用事太阿倒持或以外資爲重餌或以武力爲挾持長此束縛民不堪命欲求國之不亡不可得矣心所謂危不敢不告迫切陳辭惟大總統國務院總理採擇施行不勝馨香禱祝之至全國和平聯合會叩文 
　　（其二）北京大總統國務院敎育部鈞鑒日前明令以胡仁源署大學校校肯聞該校學生及敎職各員全體表示反對查蔡校長被迫去職爲學界最大之失望本會前經電請慰留政府亦有明令促其回職蔡校長並無始終堅辭之意且校務已由蔡君委託學長温宗禹代理政府平息此次風潮出以誠意似當堅持到底挽留蔡君以容納學生正當之請求於其未北上以前責成温宗禹維持校事不應另委他員致發生種種誤會而使敎育前途陷於危險時局愈不可收拾用特迫懇鈞座當機立斷收回成命以平士氣而挽危局臨電無任迫切之至全國和平聯合會叩文 
[罷課中之各學校消息]  
　　南洋中學南洋中學學生日前因勸告商界罷市至深夜返校爲護軍使得悉即於商界罷市之日派兵監視禁止學生出入昨晨（十二號）該校忽得聯合會函請出外勸商界開市遂排隊出發行至日暉橋爲三十八團排長上前干涉後由學監任君偕同該排長至附近龍章紙廠借打電話詢問護軍使能否許學生外出因電話不通各學生乘機放步急行將近法租界該排長乘黄包車飛馳而來謂護軍使不准你們出外强令學生回校並將校旗奪去各學生因租界密邇遂飛奔而去重行整隊出發至斜橋時由烟紙店買紙書南洋中學四字以代校旗事後任君李君恐該排長回署受責故親自同該排長至軍署將此事聲明及學生回校則守門之兵則已撤回矣 
　　培本學校閘北寳山路頣福里培本學校自陽曆六月六日罷課以來每日上午僅令學生温課半天下午一律散歸自修該校學生須俟工商復業始願一律受課又該校敎室内四壁滿貼各種不買日貨之字條以期各生解目警悟並將日本要求之二十一條密條懸於課堂以備學生隨時觀看並作爲修身科講演云　　誠正女校愛文義路哈同路口誠正女校致該校學生家屬通啓云敬啓者本校原訂六月十六日大考二十六日放暑假現因罷課風潮所游經邀集敎職員會議暫爲變通辦理即日放假本届應畢業之小學生其考試給憑事宜均於下學期開學後補行又擬徵集學生手工成績品標定價值悉數持送中國學生聯合會售賣所得之資即充該會經費以盡國民義務云云又該校訂今日下午新鐘二時開成續展覽會業已具柬邀學生家屬前往參觀 
[浦東三墩鎭之國民大會]  
　　浦東三墩鎭於前日開國民大會午後一時由尚志學校全體學生沿街振鈴導人入會到者千餘人道由倪楚翹報告開會宗旨並演說亡國慘史語極沉痛次王通九演說謂商界亟宜提倡國貨聯合各業一致進行許庸謹陳述進行方法數條衆皆贊成同時商界亦在明善堂開商界聯合會當場議决南貨業倣上海春澤堂新訂章程辦理洋貨烟紙磁器等各業開設公店將各業所存之日貨悉數陳於公店以銷完爲止並籌商進行細則而散 
[基督徒組織救國團]  
　　上海基督徒同人見國事阽危曾就各堂公禱弎弌里常禱或分隊遊行勸告途人嚴守鎭靜以代露天講道繼於八日男女信徒在殉道堂十日女界在婦女青年會先後舉行特禱前晚又組成一救國團内分演講交際出版等部推定曹雪賡爲總團長李登輝爲演講部長馮釗光誠敬一爲宗敎界主任陳已生范子美爲童子軍主任當有傳道聯會會員周亮亭俞宗周張葆初戴調侯鄔采芹袁恕菴陳鐵生郭梅生錢潔身姚啓豐龐子賢等報名入團並據龐君報告佈道團常期與夏令對於各界講道情形並代表團員加入即由范子美領禱散會 
[南滙西聯鄕之演講團]  
　　西聯鄕演講團發起於觀濤學校編制六組每組十人以校中職敎員學生爲講員其辦法與滬地相同亦以提倡國貨罷黜國賊爲目的六月八日鄕公所開國民大會到者四百餘人由陸經董主席演說諸君唇焦舌敝農工商界聽者均爲動容甚至有憤極下涙者現該鄕各鎭街上多懸白旗書抵制日貨速除國賊等字航頭商學界亦擬加入演講團並組調查國貨會連日該團在閘港杜行開會演講聽者均三四百人聞其團員爲李敬奇潘祝平張圯書吳唐生唐桂風沈楚尹施育文周維德楊伯素平希安秦葆青陳墨屏富用六孫祖望陳墨權及觀濤學生童子軍等六十餘人每日出發或戴布帽或携紙傘在途中游行演講云 
[大平洋航務消息]  
　　大陸報云太平洋郵船公司新得美國航務部貨船兩艘各九千噸一名西塞瓜那號已於五月十六日由舊金山開赴上海約本月十八日可到載貨三千五百噸一名西柯那白號已於本月八日自舊金山出發此兩船將永遠往來於舊金山與遠東之間又有一貨船名阿赤爾號日内將内香港赴海參崴載運二千捷克傷兵至舊金山云 
[基督敎大學同學組聯合會]  
　　基督敎在吾國設立之大學校及高等專門學校不下十數造就之學生散在政學工商界者實繁有徒即在上海一隅已佔有絶大勢力且大半學校在上海均有同學會今春有設立聯合會之議經各同學會選派代表籌辦一切定名上海中華基督敎大學同學會聯合會定於六月十四日晚新鐘八時開成立大會於四川路青年會聞該聯合會鑒於時局之阽危將有重要之建議并有人提議與新擬建設之中華民國各校校友會合併云 
[崗警與救火社員小衝突]  
　　連軍警特别戒嚴八時後即斷絶交通路上行人被截中途不得返家者各處皆有前晚八時二十分西門外上海第三區救火社消防隊數人坐於門首值防忽由淞滬二區警察二分駐所派往該處站崗之巡警徐某由南面來見社門尚開門首坐人即令入内龍社中人以站防對彼不之理即將櫈上所置茶壺磁杯擊碎時社員易某在内聞聲出外勸令隊員龍夫等進内詎該警復向内指駡後有鄰崗經過拖之而去後該龍社用電話告知救火會經毛會長立轉二區警察署報告巡警干涉消防兇毆社員恐擾鉅禍等情杜警正聞報立派董巡長先往調查並親赴疎解而該管二區二分駐所孟中和警佐亦聞警趕至適一二四區曁各分龍社社員亦由該三區龍社以電話通知紛紛到社當經杜孟兩警佐邀同各社員在樓上客廳向衆道歉並允將擾禍巡警斥革末又向被毆者逐一安慰始告辭而去衆社員亦遂分别散回 
[海軍陸戰隊保護造船所]  
　　海軍部因悉上海商舖全體罷市已由軍警戒嚴本部所轄之江南造船所爲製造軍艦重要之廠地自應派兵駐防故特派令海軍陸戰隊二營之第六連連長陳德堃率領排長張宗海趙獲麟韋嵩峯等三員督同隊士一百二十名於昨日乘輪來滬駐紥該造船所妥爲保護 
[駐閩浙軍遣散過滬]  
　　駐紥福州全線之浙軍左翼司令部副官張樹明奉令遣送退伍兵八十七名於前日乘輪來滬昨乘北站火車赴甯以便換乘津浦車前往京津一帶分别遣散 
[造船所將遷入新屋辦公]  
　　江南造船所前因房屋不敷應用曾假海軍司令公署旁側餘屋辦公近因海軍司令公署一再催讓經該所劉所長在江邊隙地建築樓房數幢業已趕造完工内部裝修亦已佈置就緒昨日起飭匠於内外裝設電燈電話並將舊屋物件搬入新屋聞已定於本月十五日遷移入内辦公其舊屋歸還司令公署收管云 
[湖隼軍艇運放軍餉]  
　　海軍司令公署藍總司令現派第二艦隊所轄之湖隼雷艇載送本月份餉項運往長江上游一帶各艦艇發放該艇已於昨日啓椗出發矣 
[皖省新綠茶到滬]  
　　皖省新綠茶昨已到滬共計恒記謙泰昌洪源永榮吉祥同春等各茶棧六千箱定於今日（十三號）送樣與英美各洋商揀定開盤約在日内據云今届新茶色香味雖較上年爲佳然出數減色致産地之價甚爲昻貴云 
[函送海關書目表]  
　　上海總商會昨接江海滬關稅務司賴發洛君公函云逕啓者近來本埠商家以進出口各項貨物情形時常來關詢問似皆不知海關於各項華洋貿易均有貿易册本刊布年有總册季有結册以及日刊表等類取價甚廉而造册處近復另印一種書目表將各種册本售價若干均經註明於内業經分請各關稅務司轉送各該口商家閱看俾便照表購置合特函致貴會查照予以贊助轉致各業董所有各種册本别發洋行均有發售惟日刊一種則在赫德路海關造册處定購其價每年連郵費在内計需規銀十五兩設欲經由本關訂辦者本關亦可代爲轉定祗須在書目表内簽注欲得何種可也附上書目表二十紙並希查收分送爲荷 
[會樂里之火警]  
　　昨晨八時公共租界雲南路會樂里三百五十三號門牌陳姓家不戒於火突兆焚如經巡街捕醫見奔告捕房當用電話通知救火會立驅皮帶車馳往澆息計燬樓房南間事後捕房恐有别情即飭中西包探往查起火緣由秉候核奪 
[沈大郎展期再訊]  
　　常州人沈大郎因與已經解送護軍使署懲辦之盜匪陳楚郎張慶郎袁大等持械夥刦公共租界雲南路會樂里鴇婦周姚氏家現洋金飾逃逸後潛回吳淞路被特别機關中西探目將沈緝獲解經公共公廨諭着押候訊究在案昨晨由廨提訉即據西探目壳羅香上堂禀稱本案尚待調查要求展期開審等語王襄讞得禀商之美丁副領事判被告仍帶回捕房仰捕房切實查明展期兩禮拜再訊 
[阻止出售鮮貨之審訊]  
　　小販林榮甫前日至法租界小東門外大街阻止同業俞培根等出售鮮貨爲巡街捕查見勸阻不服故將林帶入捕房解送法公堂請訊原告臨訊不到詰之林榮甫供民人在該處擺設鮮貨攤先被同業强逼停售又被毆打民人實無逼令俞培根等停售之事求察中西官姑念原告未到從寛着押滿一天開釋 
[女兒藏匿妓院之控告]  
　　錢子舫在公共公廨刑事科指控其妻薛氏串同蘇州人潘小九湖州人畢意誠等於民國元年將其長女大寳次女二寳藏匿妓院等情由廨准飭捕房於昨派探將錢薛氏潘小九畢意誡等一併拘解公共公廨請究即據原告代表律師上堂陳述案情而被告男女亦各延律師到堂代辯聲請准被告等交保候訊經中西官核供判被告男女各交二百元人洋並保候下禮拜四集訊 
[周森茂不准交保]  
　　周森茂（即荗森木）前因隨衆抛石擊毁一區二分駐所警署雜物及玻璃窗當塲由警將戎及王阿大等四人拘獲申送警察廳留候訊問在案昨日有黄森泰等多人投廳聯名具禀要求將戎交保出外該廳長不准將禀擲還 
[告發賣烟之怨恨]  
　　丁德順前在浦東爛泥渡私售洋烟爲警查獲處罰開釋出外嗣丁查悉此事爲王桂生報告警署所致乃於前日糾衆向王交涉繼以兇毆由警到來將雙方拘解到署即有劉德才到署願作證人該署遂諭備文將一千人證於昨飭警移送地方檢察廳迅究 
[少年投浦自盡]  
　　前日（十四）深夜二點半鐘有數人奔至法租界黄浦灘公司碼頭坐在草地櫈上納凉内有一十七八歲之男子上身裸體赤足下身穿一白洋布紮脚褲先坐在櫈未幾即躍入浦中適潮流湍急之際經停泊該處各舟子聞聲打撈業已不及聞家住本城煤炭店在永安街某棕印店内學業因何遽尋短見尚未探悉 
[攫取金銀飾物]  
　　梁錫寳前日午後在麥根路串黨攫取婦人魚何氏金耳環金戒銀練等物圖逃經氏喚捕將梁追獲帶入捕房押至昨晨解送公共公廨經中西官訊供推賴判梁押候查明復訊再核 
[竊賊冒充工匠]  
　　近有一班竊賊假冒水木匠洋鐵匠向閘北各居戸以修理屋面水落爲由乘間行竊前日長安路怡興里一弄第六十九號王姓家及三弄第八號某姓家來有木匠洋鐵匠闖至樓上竊去衣服多件迨經覺察往房東帳房詢問始知並無派匠修屋情事當即報告該管警署請爲查緝 
[過犯復來租界]  
　　過犯譚現明近復潛來租界前日身藏上註中華農業公司每張十元之鈔票八紙在北四川路混用被粤探江標查見將譚連票帶入捕房收押昨解公共公堂請究經中西官訊據譚供搜出者並非鈔票係該公司股單求宥官以被告不應復來租界判押西牢三月期滿仍驅逐出境 
來函 
[俞行修來函]  
　　今日貴報登載上海學生聯合會新聞一則内稱鄙人報告英美比公使對於該會極表同情云云與當時會中鄙人所言略有歧異務懇更正以免誤會不勝企翹之至俞行修鞠躬六月十五日 
[馮叔鸞致上海日報公會函]  
　　上海日報公會諸公鑒頃閱貴會一對於時事新報脫離本會廣告之聲明』一則不勝詫異其中所述全非事實且於鄙人名譽有碍蓋九日夜十時之會議以貴會傳單未將會議事由提明祗云「新申報有緊要提議」故鄙人安不悉爲何事比蒞席則汪席沈三君發言余君贊同中華新報汪淵亭君已先去時報未至民國日報邵君及鄙人均未有所表示及汪席兩君推邵君及鄙人起草時均經鄙人及邵君推却嗣由貴會書記唐幼常君起草時鄙人即離席而歸豈此種情形即可謂爲鄙人極表贊同乎貴會揑詞誣搆致敝館同人疑鄙人爲不能盡職羣相詰責鄙人不得不據實披陳以求貴會爲滿意之答覆除將九日夜十時會議詳情登報披露外特此專函請貴會即日正式答覆以全名譽爲盼此頒公安馮叔鸞頓首 
[全國學生聯合會籌備會啟事]  
　　本會自成立以來代表等遠道來滬事務忙迫人地兩疏從未向各界要求金錢援助但近有熱心人士樂於捐輸者本會亦鄭重聲明審愼而後受並備有函件及正式收據以昭信實而免流弊希各界注意爲幸 
雜評二 
[告一段落（庸）]  
　　自五四運動以迄六十曹章陸之罷免一月以來空氣之緊張至此可謂告一段落 
　　就上海方面言之商界已開市工界已復業學界雖未必即日上課然暑假之期本不在遠一切似已告一段落吾儕所希望者軍警之戒嚴亦順此告一段落之潮流而終止也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
　　自今日始自由談三字皆用當代名人字跡每星期調換一次今日係張季直先生手書 
新談 
[上海觀察談之一節] [  一之]  
上海住民之特性一（無目的） 
上海爲中國第一大埠上海人民之動作幾乎可以代表全中國但有一事爲其他各城所希聞即南京路浙江路角五龍日昇機下每日下午及黄昏簇擁聚立者之多也按上海之南京路爲全埠第一大街進而言之頗若紐約之百樂滙Ｂiondway及費城之市場街Market退而言之則我國每城必有類此之最大街市如北京之大栅闌南京之中正街南昌之洗馬池杭州之清河坊均爲城市中最繁盛處但其擁擠狀况從未有如上海南京路之奇特上海五方雜處極似美國之紐約城而其游民衆多又爲世界各國各城市所僅見者故五龍日昇樓下每夕所見之現象幾爲世界萬國所希聞也美國下流社會中人固未嘗無相似之行動以自異於其他各界人物如紐約市政廳前之公園及美京七道口之園塲貧民成羣踞坐其間者不一而足然在彼輩猶得謂之無事時休息也美國名都大邑各重要街市及山巓水涯之游鑒勝區有時士女如雲常具肩摩轂擊之觀然其來往行人各有所趨向迅步前行不少留滯人雖僖衆而絶無擁擠之虞無事外出更不致有無端滋事之謬舉也若我上海之簇擁聚立於南京路口者謂其爲休止也則進佔地位明明有阻礙去路之行爲謂其爲進行也則徘徊　顧又忽忽不知其所往無以名之名之曰「無目的」 
　　上海人民春秋二季之看賽馬亦足表示其『無目的』之特性蓋在看賽馬者之心意中固絶鮮『競技』與『尚武』之趣味非若美國之觀球戰眞有舉國若狂之豪興也美國球戰勝負報章列爲專電民衆資爲談助試問我上海之往泥城橋外觀賽者尚有視爲要聞而津津樂道於酒叙茗會之間者乎故他國人民之入比賽場時爲『觀賽』而往也我上海人民目中之比賽事亦不過曰『凑趣』而已時諧有云『心不在馬』此四字語頗足代表上海住民『無目的』之特性 
老申報 
[交誼可風（見光緒二年八月十三日）]  
　　青谿樵子錢君吉生人但知共丹青之妙而交誼尤足風也吉生靜默自處造藝日精論者謂所繪人物超雋工秀繼武玉壺山人其筆意蒼勁古色古香將直接老濂洵非阿譽故造請無虚日竞有不遠千里執贄門牆者入室弟子數人亦各蜚聲藝苑前有粤東曾生隨季父貿遷來滬性喜書盡見君作大佩服願負笈相從君以筆墨生涯非市道交來者不拒東修羊肥瘠素不計較而曾生勤求啓迪情逾恒泛家本中人産自念此藝師固大有造於我而我將大有酬於師雖未形諸口實已盟於心矣端節而因事回籍櫃即返詎一病不起頓赴玉樸君固不知也一日生叔某具衣冠過訪凄然曰猶子逝矣荷先生敎誨泪埃未報屢見　於僕敬具白金五十兩爲先生壽以竟猶子生前未酬之志君不勝駭愕回想　　深情亦不　涕泗交願涙瞥涔下堅却再四生叔作諾暗置於　側客去債知次日遣門　　具其楮蒞　出　生　　　以　之夫占生　士也束修之　受之固不爲貪生叔看商也亡姪之請不與亦不爲過乃各　具禮各行其　兩星　也明古生之　　爲尤難至曾生以翰墨綠矢道義交師弟之情生有未盡死竟不忘視叔世之希榮干進甘拜門墻轉瞬炎凉易轍使將提携之恩絶口不題又何待蓋棺之後其設心之厚溥相去何止上下床别哉因憶滬上前哲徐書城言行篤謹託長桑街以自晦粤東鄺悔華裏糧擬簦數千里來訪傳爲風雅丁自邇當忠烈門下士擅丹青忠烈死難自邇圖像以祀二公者皆吉生鄕先輩也事異情同先後　足洵可爲藝林佳話矣余友汪靜巖同都轉言之甚詳余亦深信吉生之爲人故記之以爲交誼勸不敢以不文辭也 
雜錄 
[一見傾心艶史（上）] [  瘦鵑]  
　　一見傾心四字爲言情小說中之老生常談西土亦有成語曰Loie　at　first　sight譯以一見傾心正如天衣無縫中西文字固頗多無心巧合處也至造成此一見傾心之一境者厥爲愛神西土曰oupi詩歌文畫小說中往往有此Capidl字點綴其間相傳爲一玉雪可念之稚子張雙翼如天仙狀手持弓矢擇有情兒女而發之矢中其心立生情愛故其魄力之偉殊不在帝力下當夫男女一見傾心之時即愛神驍吹奏凱之日而助其成功者匪特弓矢女子之横波一睞笑渦　暈與夫珠喉之嚦嚦倩影之亭亭皆足令男子死心塌地而竪其降康熙綠地三彩獅子一對（古物圖八） 
　　旛者也然當此國事蜩螗之會吾人不可以一見傾心焉念况種種煩惱亦每因一見傾心而生則不如不見不傾心之爲愈耳偶閱西誌得歐美名人一見傾心艶史如干事寫上蠻箋聊作玉台佳話 
　　英國大詩人戴尼遜氏ATennyscn詩才雋絶一日獨步仙女林中搜討詩料忽於小徑轉角之次見一芳年十七之女郎體態苗條被灰褐色羅衣玉趾所至如明光走空氏一見傾心後卒輾轉而諧好事伉儷之篤亘數十載弗變 
　　美國大小說家霍桑氏NHawthorne名埒歐文WaIrning一日從其姊氏訪閨友莎緋庇白苔Slpbia　Pebody氏一見傾心恍覩天上仙葩假此女兒之靈魂而挺生世界中者後過從日密似以心魂相照既成婚莎緋以書致某女友曰『吾之魂魄似與彼之魂魄相并合不能須臾離也嗟夫吾今如在天上矣』（未完） 
小說 
[潛艇歷險記（續）] [  翠岑譯]  
　　諾愛爾福違愛斯至艇即報到於其上級官大佐唐　而麥快亞其人身高而大岸然之貌一望而知爲勇者爲專司魚雷之士官麥快亞謂諾愛爾曰此次吾儕出發線而且繁彼德人之攻里加　關重要聞德艦隊巴活動於里加灣吾竟不識俄人所爲者固何事也諾愛爾曰然吾亦不議俄人何意大戰之初彼固首與德宣戰也麥快亞曰是也前政府之惡固世人所共知然固確能保守世界之均勢者今則自由勝矣吾行見其自由之福未得而先受其殃耳若謂然否噫艦長來矣 
　　而海軍大佐艦長台列克司托克台乘小汽船至登艇僚屬士卒均致敬禮後隨一僕挾航海之圖一大束與紅絲帶繫之藍色信封一緘台列克年方逾三十體格瘦小而爲事誠摯以精幹殺勇之故積功至今職且得奥納來勃而之尊稱（即榮譽之意）年事既輕後望正無限量而彼則絶不介意於名位自言爲事惟盡吾職非爲利祿性復和藹艇中無人不敬愛之惟見有貪惰者則責斥不稍假惜日向午總司令部頒出發之信號時諾愛爾方治事忙甚一小時後始知艇已啓椗行十海里出港口之海卸矣於是潛艇加增速率至每小時十八海里　東北北之方向絶駛於木雷叢集之北海中至夜半八時（英國之鐘點）諾愛爾事畢交其職於代者回其小室啓扉明電燈不覺大驚而呼蓋諾愛爾之榻上蹲一黑物捲其尾睜其目炯炯向諾愛爾而望此何物愛爾　種小獵犬諾愛爾之愛物弗雷脫也 
第五章潛匱之搭客弗雷脫君 
艦長台列克司托克台而輕拍弗雷脫之首緩撫其毛弗雷脫受人之愛則頻摇其尾且舐艦長褐色之手是時爲Ｒ十九號出發之次晨潛鵃仍以極速之力前駛東南西北水平線上無一船影蔚藍之天與曰光之水面絶不混和Ｒ十九號之外廣展之北海面上廼無些微之物然水面之下則固危險四伏也艦長與諾愛爾及其四足之小友時方徐步甲板之上麥快亞則在駕駛臺上治事駕駛塔之前則有水兵六人瞭望海面艦長已知弗雷脫事蓋明迪格爾之控訴已爲曷德樸全鎭所共知矣因謂諾愛爾曰是以此犬實不似噬彼市議員者諾愛爾曰先生以吾思之則此犬固有罪艦長驚曰噫汝何謂也諾愛爾迺備陳所遇艦長曰然彼貌實不似猘犬諾愛爾曰明迪格爾必有足以動彼之怒者吾則何以不噬他人艦長曰然則君挈之來此殆慮噬他人乎諾愛爾急曰否否彼之來吾夢想所不到何能至此吾實不知吾苟不見之猶以爲彼在曷德樸二十英里外也艦長笑曰甚　福達愛斯汝善待之彼將爲吾儕之福星福達愛斯遂挈犬下艙　水兵飼之弗雷脫知主人之不復强之離也亦樂與羣衆狎羣衆愛之甚寂寞之艇中多一消遣物矣諾愛爾語一精幹之水兵曰開雪田此犬何與汝特親開雪田敬禮答曰然吾儕先曾遇之諾愛爾曰何處遇之開雪田曰先生今艦長既不以此忤吾將以此事白之君前昨日之晨吾儕方運物於船塢見此犬且嗅且行至輪埠水次而止已而至吾身旁狀至親愛若知吾在此艇者吾騐其頸圈見有先生名知係先生物因謂斯密勒曰此密斯透福達愛斯之犬也彼方覓其主人斯密勒曰密斯透福達愛斯耶彼在艇中吾儕將若何處此載之去乎是時此犬已一躍入舟蹲於尾艙及舟方並此艇彼竟一躍而上自艙口直下時君方與麥快亞談論也諾愛爾曰然則汝何不告吾開雪田曰吾見此犬之不欲爲君見也故閉之君室須知此犬靈甚深恐被君見而復驅之上陸也 
[自由談之自由談] [  不冷]  
　　勿自滿中國前途之困難不知若干矣今日以我商舉界之犧牲而博得一種之希望開以前未有之局是誠可幸也然既得之當謹愼保守此勢力與信用勿無端輕試以自隳滅則自後步步爲營以進取眞正之民權必無不能得也 
 
 
 

Page 16

 
 
   
 
