# 1885 - 100 - 4904312

 

Page 1

 
 
[請繳第二批古今圖書集成股銀] [  申報舘點石齊主人啓]  
　　本齊於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋置辦機器復延名手澆鑄字模然後開印至今計已印成數百本雖未装訂而書之式樣字之猜湛極爲雅觀諸君儘可先來披覽惟開印之初機器人工均覧生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交淸切勿遲延悞工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齊益形虧耗故擬多印數百部藉資貼補旋見巿面欠隹且此書亦身本重大遂仍印一千五百部以符原議合併附聞 
[縮印精選大題文彚告白] [  點石齊主人啓]  
　　本齊去年敦請諸名家精選四書大題文彚業巳登諸報章現巳選竣共得佳文一萬五千篇製局則無縫天衣設色則翻新花樣典麗矞皇精華畢集可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中出書分訂十二本外加夾板其價格外從產如有萬售者速來面議遲則恐捷足者先得也此佈 
[三十五號晝報出售] [  申報舘主人啓]  
　　本齊晝報之首於本年正月間增送晝譜兩圖後銷路益形暢盛可見名人手筆自是有目共賞此次三十五號之羅漢圖爲阜長所繪花卉圖爲伯年所繪二君擅名旣久索求者恆慮不可多得今本齊按期而出之閲者亦按期而得之積少可以成多精取更堪宏用效法者可獲觀摩之益愛玩者可爲什襲之藏妙在晝報仍然九圖不加分文價目之亷無過於此後仍附淞隱漫錄圖説一則購閲諸君其鑒之此佈 
[論押犯之獘]  
　　昨有因小故被巡捕拘解公堂經官判罰暫押兩時許繳罰欵釋出者述及被押之時身邊向有錢六七百文比出則錢悉化蚨飛去究竟不知係管班之家人所得抑係班房中之老犯人所劫去余聞之不勝詫異其人曰是尙不足爲異也我之遭押僅兩時許且不過因口角爭毆細故一俟繳到罰欵卽可放出故僅失身畔之錢設多押數晨夕則不但押費是鉅開鎖收押飯食眠宿在在需錢而且在押之老犯將强行勒索倘或不如其願則私刑吊打多方逼勒甚有剝其衣褲者此種情形官則不見不聞差亦裝聾做唖而受其荼毒者惟有吞聲飲泣而已區區數百文之失去猶其小焉者也余聞其言不禁憮然久之然猶疑其言之過甚復以詢諸他人則皆以爲是誠有之且不獨洋塲爲然卽縣署中亦嘗有　 
之並有被凌不過喊屈公庭因而官有所聞提老犯笞責分别禁押曾經見於報牘余乃不勝憤憤攘臂而起曰有是哉朝廷設官以治民也民有罪犯重則收禁輕則責釋此爲最善然天下坐堂皇者誰則皆能如陸淸献之日坐大堂隨來隨斷其或有罪則非重而一時不能審結因而押待覆訊者有之除收禁監獄之外或押於班房龍房等處非皆有罪之人也中國之律與泰西不同泰西刑律監禁數日亦爲科罪之一端中國無此例也惟無此例故在押者多至數白人　至數閲月其中並有牽連誣指之人枉遭禁押亦與諸犯人伍轉不如獄中之囚尙屬罪有應得也夫有罪者則收禁然非謂收禁即以罪之也有疑而未决者則收押收押者轉與受罪無異此何故哉泰西以禁押爲罪有押僅數日者有押至數年者然彼監押犯人之地亦甚寛廣前者因捕房押犯之處地多潮淫犯人有病腫者曾經議勘欲爲更變蓋以若輩雖有應押之罪而除押之外則别無餘罪也其有罰作苦工則亦以苦工爲罪而非於押所更有所罪也中國之押犯獨不然押一天則有一天之費用食宿之需大約核計較之住客寓之價不啻倍蓰荀押之久而至於半月一月更久而至數月則其所費之鉅爲何如矣吾不知此項費錢究入於何人之手意者所泒管班家人全賴此項爲入息官之派之也不啻以是爲調劑故雖多方勒索刲脂剝膚而官卒瞶瞶然若無所知覺昔者曾有某官素以淸廉自勵除廉俸外不名一錢惜乎淸操有餘才幹不足凡事皆假手於家人胥差以至聲名狼藉竟黑吏議去官之日居然兩袖淸風而其家人則莫不鮮衣華服腰緾以數萬計其中有一僕尤爲富厚則卽派管監獄者蓋敲剝之資盈千累萬於是爲其子納粟得官指分他省夤緣得缺父子俱榮其子旣膺民社亦欲派家丁以管監獄父則深知此中三昧因與子言不以家人司獄而以封翁主其事不數年而髮匪竄擾破城戕官開獄釋囚諸囚皆隷賊部下憾封翁入骨搜而得之支解以洩忿一家俱罹奇禍此事余所目搫造孽錢豈能久享哉乃此等風氣無處不然在若輩本無足責特異夫官長之淸名爲若輩所累是則大可惜耳時有友人在側曰子言中國之律與泰西不同是已獨謂中國之押所與泰西不同則不然吾觀租界地方捕房均有押所而其中地氣之潮溼至於蜰虫遍地入其地者暫處一宵膚爲之腫前者曾有察勘之説而迄今並無舉動則亦徒有此説而已至若押犯之久在其所者大都流氓無賴居多其新押之犯苟或稍懦未有不遭其凌虐索詐者雖捕房規矩整肅管束謹嚴而此等伎倆則終不能禁絶受此害者當時則敢怒而不敢言而防口甚於防川其出外之後嘖有煩言者亦人情之常也子獨以爲泰西之押所勝於中國毋乃見之偏歟余曰租界之捕房容有此等情弊而泰西各國之監獄實有大異乎中國者子不可以租界之所見者概之泰西也總之此等情獘實因官長耳目有所不及心思有所不到因而弊竇叢生若在作法之初則中國何嘗有此有之而不及知之不知之過猶可説也知之而不能禁之不禁之過無可解也吾能使天下之爲官長者皆知之吾不能必天下之爲官長者盡禁之也吁可慨也夫 
[本館接奉電音]  
　　昨晚本館在京訪事人專電飛傳二月二十八日諭旨三道敬謹譯登○二月二十八日軍機大臣面奉諭旨中法現議修好允准津約各路軍營着卽定期停戰滇粤各軍並着照約定期撤回邊境欽此同日奉上諭山西按察使司着張端卿補授廣東按察使司着黄廷彪補授欽此同日奉旨巡視東城事務着馮應壽　 
去欽此 
 
 

Page 2

 
 
[貸欵詳述]  
　　昨有麥加利銀行送來一書内開中國於西歴一千八百八十五年正月向該行借銀一百萬兩議明以粤海關作抵八厘半起息分作三期照洋數歸還第一期西歴一千八百八十六年正月十八號還本洋四十六萬五千元息洋十一萬一千五百七十六元零一分第二期八十七年正月十八號還本洋四十六萬五千元息洋七萬四千三百七十六元零一分第三期八十八年正月十八號還本洋四十六萬四千七百元零零一角四分息洋三萬七千一百七十六元零一分共計還本洋一百三十九萬四千七百元零零一角四分息洋二十二萬三千一百二十八元零三分其中總署與巴欽使往來公文信件一切備載極爲詳盡按此項殆卽前此本報所登粤憲告借之欵而該銀行則以是招股計每股銀五百兩云 
[英阿合謀]  
　　晉源西字報言阿富汗君主前曾出境與英將軍晤商機務現因所議已有頭緖君主卽行言旋聞所議係英阿之事非俄阿之事也 
[兵船被掳]  
　　西報言平安輪船載兵七百五十名赴臺灣中途被法國的斯丹兵船阻截内有管帶官三人哨弁十七人皆爲法人掳去時則二月念六日也聞法人欲將該船帶至西貢云 
[臺灣開港]  
　　去秋八月十三日法人將全臺港口封禁致臺南北百貨昻貴本地商船圖利有冒險開往因之獲利者固多有被掠船貨性命均失者亦不少日前厦門接有電報知中法業已議和三月初一日開封港之禁厦門商人聞之無不以手加額成記洋行首先派一枝半桅夾板船裝運洋藥數十箱粗細條絲烟百餘箱及臺地必須各貨趕快駛往在後旗昌洋行亦懸牌謂本行有海龍褔建兩船向走臺灣南北兩埠現定於二月二十七八日開往臺灣府及淡水兩口等語厦商遂皆購備貨物以待裝運豈知福建海龍於二十七日由香港請有法人開港憑照展輪來厦船中貨艙早經廣商由香港辦貨裝滿無可再裝僅堪附搭人客而已因之厦商大失所望有某巨商擬另雇一火輪船載貨往淡水不使廣人專獲其利云 
[日下紀聞]  
　　聞前據譚文卿中丞楊石泉制府先後密奏懇赦罪臣徐延旭責令帶兵前赴廣西關外征勦法人恢復越土以贖前愆並謂現有該革撫部勇數千名情願跟隨殺敵以報恩遇等語皇太后商之醇邸醇邸面陳徐延旭人才謀略臣不深知皇太后復詢及閻協揆敬銘張大司宼之萬回奏徐延旭學問優長奈韜略兵機遜於唐炯皇太后默然不語諸臣遂退出○漪貝勒府内養鶯把式王永和私　書房中所陳水晶筆架一座白玉水盂一个小磁獅子一對交與伊夥李三變賣得銀七兩五錢平分花用嗣被府中管事護衛查知訊明屬實當卽據情禀明貝勒貝勒聞之大發雷霆立將王李二人各責八十板具文咨交刑部務將王永和李三二名從重定以充軍之罪等語若該二人者眞可謂自取罪戾矣○福某家在德勝門内縧兒胡同光緖七年曾聘定李氏爲室尙未迎娶父母相繼而歿客臘服闋遂諏吉二月初十日完娶過門至晚春睡正酣忽有梁上君子撥門而入將福之衣飾等物席捲一空雖隨身脱下之衣亦盡被携去洎睡起欲穿衣下牀始知已空諸所有不得已向隣佑泣訴前情借衣穿好赴地面官廳報騐通詳緝捕未知能否弋獲也○醇王福晉於二月廿四日卯刻乘轎由神武門蒼震門進内請安並謝皇太后賜藥之恩皇太后面諭福晉於三月初八日寅刻進宮賜宴蓋是日乃福晉之壽辰也○漢頭等侍衛黃培松具禀禮肅二邸稱卑職係福建閩縣人由本省武舉中式光緖六年庚辰科武狀元蒙恩賞給頭等侍衛在大門上行走在京當差已屇六年父母在籍久缺省視懇乞鴻慈賞假五個月回籍省親並祭掃祖塋以遂烏私一俟限滿趕卽回京銷假當差等語禮王諭准給假五月云○京師八旗滿家漢考試文童前經孫大宗師詒經嚴察槍冒代替後積弊爲之一淸兹屇科試已咨行八旂衙門將願考文童造具年貎三代旗佐印册附連廪結送考外並聞旗學教官率同各廪保自二月十六日起每逢二六之日齊集儒學大堂以備赴考各童親往領取廪結該教官設有大册一本凡應試文童領畫廪結時卽在册上親書履歷三代年貎俟取中時將册上筆跡與卷中筆跡核對如有不符卽行扣除云○吏部又出示招考謄錄云前經本部迭示招考謄錄赴部考者寥寥不敷考試恐願考者未盡周知而各館需用謄錄孔亟合行再爲出示所有滿蒙漢軍漢人之舉貢生監以及從六品以下候補候選各官情願考試謄錄者限三月初十日以前取具佐領圖結同鄉京官印結赴部投考毋得自悞云云查歴次考試謄錄未聞似此次之屢行出示者蓋嚴杜槍替之弊以致到者寥寥也○聞宛平縣二月十八日放告之期赴縣呈控者多至三十七起蔡邑尊壽臻覽閲各詞批准七案其餘三十起全行批駁不爲准理云 
[五羊近事]  
　　機器局帮辦藍都戎開祥幼出外洋精通藝術一切局務皆賴都戎贊成現在防務孔殷都戎思以制敵製造水箭數百枝呈繳大憲大憲深爲嘉許前日委員在白鵝潭試驗水勢冲天光燄奪目觀者如堵咸歎其技之神焉○都司李邁羣湘中　也到粤投効有年其　屬皆寄居粤省去歲奉札出關助勦詎於諒山一役効命疆場前日親屬得挼噩耗闔家舉哀見者無不歎惜然丈夫爲國捐軀其情雖苦其節彌昭矣○頃商家接到北海來信謂前有商船數艘開去後渺無蹤跡傳説紛如皆謂被法人所劫彼處商人咸有戒心云○二月十二日丁游戎錦堂率部兵在東較塲操演洋鎗發而皆中手敏心靈觀者皆嘖嘖稱羡○彭雪帥十一日回城與兩院憲會商機密司道各員趨赴轅門禀見雪帥一槪辭謝惟傳見藩臬二司是日傍晚仍出行營鎭守○捐抽房租原擬由省城遞至各州縣漸推漸廣務期有濟軍需刻下省垣已一律舉辦民間尙能慷慨樂從惟各縣鄉落皆以此舉爲苛貢頗多怨詞委員知難措手據實禀覆聞大憲籌議欲將鄉落房租暫行停抽以免民情騒擾如防務加緊無欵可籌然後再酌大憲如此體卹凡屬子民當何如感激哉○督轅差弁陳兆灜辦事勤能不避艱險歴派要差均無貽悞督憲曾賞換頂戴以示鼓勵撫憲倪中丞以親兵管帶乏人欲調該弁來轅効用商於制軍製軍許之○督撫摺差官帶有御賜福字回省兩院憲卽於十三日敬謹懸掛大堂省中大憲及各紳士皆赴轅道賀○某委員在石灣地方被瓦行人等毆傷前經報及緣閕抽牙捐原定章程於賣出貨價每兩抽收三分而承抽之人不能恪守定章責令缸瓦運出口時每船抽銀四兩商人因此不平以至生事督憲聞之立將該員撤委另遴委幹員前往調處矣○候補道顧觀察元勳秉性慈和士民仰之若父母現奉督憲扎委會同蔣觀察澤春襄辦牙捐局務想觀察素得民心招徠自易也○ 
火油抽收日重走漏殊多承抽者日得厘欵無幾不足敷用現已禀明大憲派勇查緝并重出賞格務期杜絶奸商使厘項日裕也 
[東甌瑣誌]  
　　温郡城内所有瓦礫石塊現被廣勇練軍挑至七都江干堆積如山江口泊有空釣船數十隻以備載石塞口之用又聞張軍門連日乘小火輪前往黃華關龍灣等處督飭各砲臺操演大砲水雷○某甲自江西來甌於前月三十晚泊舟西門外樹排頭其時先有兩船停泊詎三鼓後有賊進艙偷竊物件水手知覺大喊一聲忽有一竹槓當頭擊來水手乃不敢作聲任其搬物而去聞甲與永嘉縣有葭　誼次日進署時身外别無長物也○郭溪張姓素有富名日前與其家人作牧猪奴戯座中尙少一人卽以雇工承乏焉雇工本是鄉愚不知一錢可當若干在座亂押亦不自知共負若干也及結帳張某語以汝共輸三十餘千以何　償雇工始知中計兩相角口張某次日以賴債不還等詞控雇工於捕廳陸捕廉訊爲因賭滋鬧但雇工駡主殊屬非是遂着雇工向張　禮賭錢亦不許討可謂秉公斷處矣而雇工以誣賭爲債執不允斷竟赴 
 
 

Page 3

 
 
縣呈控云○永嘉縣張邑尊於正月二十九日往柟溪五十二都廬山地方騐屍查此案係王毛兩姓因砍伐樹木致釀人命但毛姓族少人稀出入必由王姓地經過先是王姓將毛姓毆死毛姓爲復仇之計槪投入洋土匪時來滋擾疉次用洋鎗將王姓擊死張邑尊雖嚴比差役終未破案也○張邑尊於二月初三晚接丁艱信次早禀報李太尊遵照新定章程不委代理札飭平陽縣湯邑尊兼理其餘詞訟等案飭陸捕廉代拆代行旋聞湯邑尊於十二早抵温陸捕廉卽將印勅齎送矣○西溪碧連地方劉某因醉後與某甲角口當卽雉經而死其眷屬於上月初四日赴縣請騐時値張邑尊丁艱湯邑尊尙未抵郡故尚未往騐也○磐石龍灣狀元茅竹嶺各處炮臺均已安放炮位張軍門於二月十三日以猪羊十餘口致祭大炮祭畢卽行試放大聲驟起恍如昆陽城中屋瓦皆飛○近來温郡販賣幼孩之案層見疉出近有茶商馮甘霖赴府縣呈稱温郡女孩販運上海者多則七八口少則三四口計從永寗輪船裝載共有三十餘次此皆廣東與福建兩處奸民愍不畏法女孩鬻爲娼妓男孩買爲匪盜各等情若不亟請出示禁止並飭差嚴密訪拿則將來販運愈多而幼孩受害愈烈等語府縣據禀出示嚴禁而拐風仍不稍取此何故耶○三角門内有名瑞霖媽者三姑六婆之流亞也所住之屋小不容膝中供土地像去冬求點花會卽以土地扶乩書寫偶然得中遂到處傳揚以爲我家土地靈騐聞者信之初猶扶點花會繼卽開方醫病迄今竟將住屋攺爲土地廟門外盖搭戲臺酬神演戲者紛紛不絶甚矣其　也○諺云淸明斷雪榖雨斷霜温郡自去冬迄春共得雪十五次惟上月十一日天氣和暖雷雨交加頗似陽和氣候不意次日倐轉嚴寒雨雪甚大比所謂昨日今朝大不同也○温郡近來竊案甚多二月十三夜高公橋沈永興及小南門内保甯堂兩藥舖均於三鼓後被竊賊撬門竊去各物約値錢二百餘千雖經禀捕緝賊然亦不過虚行故事而已○福建調赴甯波之勇於十四日有　十人抵甌 
[皖事述新]  
　　候補縣陳愼容委辦中梅河厘卡前辦之梁泰亨着交卸回省另候差遣○二月望後連得大雨江水陡漲二尺餘大亦嚴寒居民有穿重裘者柴米食物無項不貴菜麥苗均受微傷是以首府成寳岩太守首縣尹仙坡明府虔誠齋戒在内署焚香設壇默禱並出示禁止屠宰自二十四日起至二十六日止親赴龍王廟城隍廟行香果於二十五日午刻天氣晴明杲杲出日民間皆有喜色云○藩憲張方伯以各州縣交代緊要限期一律算淸不容延緩兹聞有數員尙未出具册結故委員前往各屬守提云 
[鹽梟橫暴]  
　　昨有筍里友人貽書本館其略云南匯爲產鹽之區濵海私梟素以販售餬口其人類皆强暴性成不知官長爲何物偶經緝捕卽敢稱戈抗拒自去夏大受鹽巡營懲創後不敢公然販運出外遂　萃内地專以劫掠爲生南至靑村北至橫沔中間新場坦直橋等鎭皆其出没之處往往駕扁舟數十艇白晝露刃呼嘯波心不讑水陸行人身帶貲財卽伺隙肆掠玉皇閣橋離新場三里許烟荒草蔓四無居人日前有農家子新婚後送婦歸家鮮衣艷服迤邐至此該梟卽蜂擁上前奪其衣飾僅留一衵衣始縱之去同日有販雞鴨船回自上海亦被搜　一空數日前六灶鎭儲姓女巫半老徐孃尙饒丰韵有病者延之治鬼黑夜長途驀被私梟所見褫其衣物按住輪姦至天明匍匐回家只賸奄奄一息雖該丞平日　言惑衆早已罪惡貫盈然私梟之强橫恣唯　絶天里亦至斯而極矣以上所述不過略舉數端而惡跡昭彰實已罪在不赦所望爲民上者痛加　獮除暴安良勿姑息以養奸勿因循而縱惡庶浦東一彈丸地不致行旅不前而雞犬桑麻長此安居樂業哉 
[意使北上]  
　　意大利欽使日前來滬已列前報兹聞意使已於昨晚乘坐海宴輪船北上云 
[淞口雜誌]  
　　前日由金陵運來大炮四尊能容八百磅之彈聞俟李與吾軍門到淞相度地勢再行安設○前日下午飛雲小火輪到淞有一最小划子船載某甲抵岸索資二十文互相爭執舟子素稱凶横將某甲之帽揭入立中并欲按甲入水岸上人見之不服欲將舟子扭送有司舟子自知理屈叩頭如搗蒜而罷 
[買房轇轕]  
　　前有周雲方投上海縣控稱上年在二十五保十六圖内出錢一千五百千文置賣瞿姓房屋一所成交後我忽患瘋癲昏瞀之中被保婴公所司事諄勸再三悞將是房捐入公欵刻已病痊不勝悔恨並聞該公所業將契據呈案過户小的聞之投案求請追究至日前該房失主瞿晉卿及弟鳳生忽將房中裝修搬移凈盡又將房屋鎖閉周復投案請提集訊莫邑尊准詞提集人証於前日下午升堂研訊周伸訴前因瞿晉卿昆季同供小的二人曾將房屋價賣與周成交之際議定分兩起地基價錢九百五十千文其價當卽照數收足房屋價銀三百七十兩收過二百兩尙少一百七十兩屢向索催至今無着况所拆之裝修係從前房客虧欠租金數十千出房時作爲抵欵求請明察邑尊隨飭原中湯駿上堂湯供瞿賣屋時確由小的作中立劵後周欠瞿銀一百七十兩是實邑尊謂凡房產賣買例應立據日銀契兩交况周旣有錢置產豈有虧欠銀兩之事顯係爾等串詐遂飭笞責一百六十板復詰該處地保張駿謂瞿等搬取裝修爾曾否知悉答稱瞿未知照小的不知邑尊大怒謂爾當地保奚容若是糊塗現至案前仍尙推諉亦飭責八十板勒令原中地保限三日内理楚將房屋交周收管如違嚴比並着瞿晉卿昆季一併交保周斥退 
[捉奸圖詐]  
　　老閘浜北人某甲曾以田售與洋商得善價由是家計頗裕顧有登徒子癖卒患惡瘡而死其妻亦有外遇無賴輩艷其貲財屢欲捉姦以爲索詐地歩前日探知甲妻至私識之某乙家遂卽蜂擁而入將淫婦奸夫拖出裸而縳之舁至甲家時在白晝觀者甚衆後經人出爲調停令甲妻將住屋押錢若干以了此事按律載非親族不得捉奸甲妻之所爲固屬無恥然無賴輩亦太猖獗矣 
[寳燈類誌]  
　　嘉定縣城每逢豐稔之年必於二月中賽迎燈會去歲花稻豐收於是各店舖捐助銀洋定於上月二十廿一廿二等夜舉　 
行燈會嗣因天雨路滑攺於廿五六等日出賽計有龍燈十餘條擡閣燈四座扮演吳王採蓮三戱白牡丹鳳儀亭翠屏山等劇尙有用紗絹紥成各種禽獸小燈數十件光怪陸離栩栩欲活鄉人聞之聨襼往觀燈號長明城開不夜彷彿遇之又聞寳山縣屬孫家行鎭亦於上月廿五六七等夜賽燈用洋布紥成馬燈二十八匹凉傘燈一對小燈數十件鑼鼓在前絲竹在後繁音迭奏如入廣寒宫聽霓裳法曲也又教幼童演成蟠桃會武松打虎等劇鄉人無不扶老携幼而至得一縱觀爲快當此鯨浪不牛狼烟甫息而海濵士庶得以銀花火樹點綴昇平樂可知也 
[減賠銅印]  
　　工部局收取船捐之時有駁船户曹阿狗避捐圖匿致收捐船上篙工陳小攘墮入河心失去铜印等語曾登前報昨捕房將曹解案供稱外面有人取錢到來翁太守着卽傳進當據通事禀稱工部局言此項銅印値洋四元請飭照賠卽據傳進之周阿二訴稱聞銅印共二十四枚今祇失去十枚可否减賠太守商之于副領事以陳身當船户窮苦可知着將捐錢繳案外再賠銅印洋兩元于君允之太守隨着周將洋繳案曹因避捐幾致釀成人命理合嚴懲姑念小民無知從寛管押七天以儆 
[判斷爭毆]  
　　捕房解送索錢爭毆一案先據袁阿勝偕妻戚氏訴稱成衣匠張厚根欠去租被錢七百八十文向索圖賴反誣我欠伊錢　 
三千文與之爭論伊卽將我痛毆推跌以致滿身泥虧臉面手臂均有傷痕翁太守隨詰解案之四人一卽張厚根一名謝久香一名沈雙壽並稱與張同業見伊等打架之時張被該婦掌煩故卽上前解勸一名李金德稱路過被拘與伊等素不相識張認欠租錢又稱去冬曾與伊製衣結欠 
 
 

Page 4

 
 
工錢一千一百七十文除租被錢外尙欠我錢有帳可呈如何向我索取况伊並非姓袁實姓裘有女黨七八人稱是結義姊妹太守見袁戚氏前曾屢次到案甚不安分隨訊是否欠張工錢該氏答稱衣服確曾製過工錢已經淸楚袁供前在元順錢莊爲夥現巳歇業住在城内太卿坊經手人楊小雲家煮飯旣欠張錢去臘爲何不索明是已還太守謂爾妻悍橫爾豈不知爾當留心管束現在打架爾實咎由自取亦應懲辦所欠衣工宜卽淸還著將謝沈李三人交保張暫押飭包探查明起釁情由并有無女流氓再行核辦 
[覆訊綿綢案]  
　　前報列賣綿綢一鞌昨俞桂卿又遞禀公堂聲稱家住唐家弄内向習米業有顧慶保者向我買豬六口計洋二十九元有奇除陸續付還及扣去綿綢洋十八元六角外尙少洋三元我與伊等三人素不相識竟扭我索洋明是拆梢因卽訴捕拘案翁太守謂前期詰訊伊等也説係顧慶保經手究竟顧作何生意現居何處答稱顧本在淸芬堂爲夥現住淸和坊至賣綿綢人姓張並非現在之人太守謂何不將顧交來答稱多日未遇旋據包探禀稱前日堂期原告與顧等同在外面及奉傳喚伊等卽皆走開昨日又在捕房何云未遇太守再詰俞桂卿始認前昨確係同在今日不來太守謂爾等各執一詞均難憑信着將尤姚王三人一併交保俞亦交保出外尋顧到案質明再核姚等一時無人肯保遂着將尤先行釋出覓保到案設一去不來定將姚王二人照拆梢例懲辦 
[斷賠失洋]  
　　前報列眞如鎭脚擔管阿根卽管阿剛在萬隆醬園買物失洋一案昨江文遠投案聲稱在眞如開設米店十八日託管帶洋一百元送至滬南某錢莊親自交伊眼見伊藏在身畔兠肚中然後開一使票與伊伊父子三人同來上海至晚阿剛未回伊子阿全至店訴説洋元在萬隆醬園失去等情我隨於次日至滬曾向萬隆問詢據云管進來時卽稱被竊洋元我等令伊追尋伊稱追尋無着照此情節實屬可疑况數日前曾在途次向我借洋數十元我以店小無長本回絶現在被伊做弄幾至店不能開且失洋後伊曾挽地保來説願將己所賠償再有不敷求請情讓翁太守詰訊阿剛父子仍執前詞太守謂前次汝投捕房時早已明白開導今旣有田產當自去變賣賠償務須繳足百元不能短少不知幾日可以了事管稱求限三日太守允之着將管阿全釋回料理到期將洋繳案 
[賭博宜懲]  
　　包探孫寳生在打狗橋獲到以紅黑籌賭博之劉心發金阿金請辦翁太守問劉年歲若干答稱十四歲太守見伊身材長大訊伊屬何生肖答稱屬羊太守以伊年歲不符問何人囑爾開賭答稱名阿二不知何姓伊云赢錢百文給我十文太守着劉暫跪一旁旋有金佩　訴稱從黃渡來申見伊等簇擁成圑有一老者拉我入塲我以無錢　旋經金替出錢一百文頃刻輪去卽將我手中馬褂取去質錢爲此將劉金二人送案金阿德供頭家囑我邀賭馬褂質在小東門外得錢四百文質票呈案太守着將金劉二人交捕帶回管押諭包探吊到馬褂再行核辦 
[股東交鬨]  
　　小東門外湘園茶肆内薙頭匠張起發解送二人至案訴稱其一本在我處爲夥現已停歇挾嫌　聚多人向之爭吵昨日竟將茶盌打碎因之鳴捕被告傅成才傅成龍稱係湘園股東共有八股我等得兩股半計錢三十千文張亦一股現伊欲將我股乾没因此紛爭翁太守謂合股必有合同憑據何在答稱在店中箱内太守着將原被三人一併交保俟取到合同並邀同股人到案再核 
[重訊登屋]  
　　烟館主郭阿溪登屋私逃一案昨解公堂請訊包探將兩處帳簿呈案翁太守檢得胡阿蒂土帳上果有郭欠土洋九元李進璜帳簿上亦有租去生財每月租洋一元結欠四元有奇髓謂爾等雖確育眞憑然事情實堪詫異判將胡阿蒂先行開釋劉連順劉又村准李覓保出外隨問郭爾所欠無多何至上屋逃逸隣近人家皆有失竊是否爾爲爾當實説郭仍照前供太守着交捕帶回管押再比 
[英界公堂瑣案]  
　　湯阿虎稱失排門二扇由捕房查得被鄭東紀行竊寄存張在園家現已獲贜送案請爲給領鄭東紀認竊求恩張在園供鄭將門託寄實不知是竊贜　捕房查問立將門交出尙乞施照黃太守隨判鄭東紀張在園各押七天贜交湯領○王阿三稱被范藹山竊米二石由捕緝獲人贜請爲給領范認竊求恩黃太守隨判范藹山發捕房管押一月米交王領○李廣稱昨雇張兆雲之東洋車車力早經言足及抵家忽欲加錢與論被毆由捕拘案張兆雲供從大馬路到虹口祇給我錢二十四文我欲加至三十文伊不依致與爭執不敢行兇黃太守以衅起細微張兆雲已在捕房管押一宵可毋庸議一併斥退○陳順和控被張順坤借洋無着又被竊洋等語經黃太守諭俟覆訊核斷節列前報昨届覆訊之期陳張各訴前因法人麻皮阿三又上堂剖白張被陳挾嫌誣竊各情陳稱我年老患病不能傏工餬口藉此存積之洋爲養生送死之用一旦被竊何以爲情且被借之洋亦未收過厘毫至法人麻皮阿三曾欲娶張妹爲室故敢帮同抵賴太守總以陳順和控竊無據未便准追姑令張順坤還足借項洋三十元俟陳具領完案不得多凟陳稱奉斷决不敢違惟孤苦之身於何棲止太守飭送普育堂安置　 
[招認屍棺]  
　　同仁捕元分局來信云昨經法巡捕來報興聖街有男屍一名約四十一二歲面黃無鬚麻身穿黑布皮領衣黑斜紋綿禰破蝦靑緜綢襖褲白布短衫頭戴黑布風帽京式黑辮線腰束白布小兠脚上着舊單襪無鞋又藥方二紙本局給棺一具該司事遂同往收殮埋於塚上如有屍親速望到本局認領可也 
[輪船來滬日期]  
　　怡和洋行大沽輪船前日早由天津開行來滬 
[蘇省撫轅抄]  
　　二十七日委署松江府時禀辭赴任候補縣周鐔服闋回省禀到直州同徐衣言均禀知奉藩憲札飭咨送松滬厘局差遣候補布理問　湘謝委署南匯縣縣丞事○二十八日藩轅牌示照得金山縣知縣任煥奎調補吳縣遺缺查有孝亷方正試用知縣夏槐堪以請署許台身禀知開訃丁母憂請補元和縣主簿江永淸禀謝飭知先行赴任署理候補府照磨陳葆泰江北緝捕回○二十九日候補通判沈樂賢禀知奉委解淮軍餉赴揚州候補縣汪嗣普禀辭赴松滬厘局差委並銷發審局差 
 
 
 

Page 5

 
 
   
 
 

Page 6

 
 
　　請辨眞僞 
　　啓者本廠所造燧昌各花牌自來火皆用上等藥料如遇潮天亦可無得早經遠近馳名邇來有射利之徒在東洋製造次貨仿用本廠匣子惟匣面上篆文字模糊影射將低貨混售有損本廠招牌是以具控公堂巳于十一月三十日經會審憲提訊　將僞貨充公在案但難保不違諭運來用者未能分辨以致貽誤故將本廠匣上牌號列報祈　各貴客察之是幸特此佈聞　燧昌局主人啓 
　　燧昌自來火減價 
　　啓者本號出售燧昌局製造上等小匣自來火久遠馳名不意現有僞貨仿該局式樣魚目混珠欺騙客商是以小號情願格外减價每箱規銀十五兩以冀廣開銷路望各寶號切勿買　送上門之貨須認明燧昌招牌爲荷此布 
　　三馬路申昌書畫室啓 
　　華商沙峇開地公司告白 
　　啓者本公司前請各股友添付每股銀七兩屢經展期而尙有未付下者現爲未後一次再行通知如至華三月初六日仍不將銀付至呵加刺銀行其股只能照章罰去充公伏維原鑒再本公司近得在沙峇專種烟葉之葛布生先生來信在新加坡所僱之種烟人現均到齊所種之二百五十英畝其情形業已大致楚楚該處天時合宜疾病亦少於去年至本公司以備今年種烟之銀巳匯去二萬元尙須再匯五千元以外再有不敷由駐沙峇之英員借貸將本公司之產業連所出之烟作抵知關懸念合並附聞　總經理人馬立師啓 
　　五四三温火車糖發售 
　　如貴客欲買者域幾十包域零拆亦可價錢與別家格外公道請到本行帳房看樣議價可也大橋花園對門老太古帳房謹啓棉花藥 
　　本廠有硝强水及黃强水合於製造棉花藥之用與平常所用者略有分別如各　貴官欲辦者請至新閘大王廟對岸本廠面議可也此佈江蘇藥水廠啓 
　　英五月票出售　萬勝祥 
　　全張六元半張三元如蒙○賜顧祈認明本號招牌幷有招財童子爲記庶免沿街拆信者魚目混珠也 
　　萬勝祥啓 
　　五月頭彩四萬　鴻來祥 
　　全張六元半張三元條頭七角遠處言購寄棋盤街北靑蓮坊口原班回件 
　　催贖押欵 
　　茲去年查利船來東煤三百零三墩七五由某煤號押與本行過期已久屢催不贖倘若再延准于本月初五日拍售特此聲明以免後論專佈 
　　旗昌行啓 
　　新開源豐銅錫號 
　　本號在上海大東門外直街中市坐南朝北自辦鉛銅點錫十番响器盆爐嫁粧一應俱全倘蒙光顧格外克已先行交易擇吉開張此佈 
　　景泰審器 
　　　有古物類若坑桌紫擅嵌八寶中坐景泰窰方盆五彩如玉日本國席地擁爐最爲適用洵希世之奇器茍赴海外博覽大會必獲重値倘蒙中外　仕商賞鑒移玉鹽瓜街早昌參號品定面議 
　　鼻煙有藏 
　　余在滬江得雙　頂舊上陳烟一瓶其味異美更佳代售洋二百元新增洋廣雜貨艷色顏料出售賜顧者望移玉蘇城舊學能便是 
　　鄒桂記啓 
　　德豐承辦新衣 
　　本莊開設四馬路西中和里隔壁精選綢緞紗羅自運粗細皮貨代客定做新衣發售格外克已以廣招徠仕商賜顧者請卽移玉爲盻 
　　收買舊貨 
　　茲本局收買爛麻包麻繩帆布幷中外舊紙如有外國字者亦可但要俱無華字方合倘有此等貨物請到本帳房面議爲荷 
　　上海機器造紙局啓 
　　藥良而法善 
　　啓者今有滬江英界四馬路中和里內詹誠德寶堂發兌戒烟靈丹其名三香者我曾購之果能將烟戒淨甚爲妥當毫無弊病眞可謂藥具而法善也 
　　淞口賈稼堂識 
　　新刻秘本醫書怪疾奇方 
　　漢唐以來所載奇怪雜證不勝枚舉皆散見方書搜尋不易茲得抄本怪疾奇方若干則係孟可費伯雄元生手　先生名遍天下迨非志怪之流正濟世良方也爰亟付梓俾早流傳價洋三角寄文海堂各書坊發售 
　　神效斷根心氣痛丸 
　　心氣痛之爲患前賢分九種論之詳矣多因氣滯血凝以致經絡壅閉甚則瞑目失音皆由臟腑營衞不和痰停熱積濕聚而成非眞心痛也域飲食停滯以致腹痛或憂勞過度以致氣痛域多食菓餌而成積痛域外感六淫而成風痛或癥瘕癆療竟成虫痛或婦人瘀血未淸遂成血積痛諸般痛症苦不堪官本舘祖傅秘方精製此丸如患痛時將丸磨酒開服立卽止痛永不再發其效如神名曰心氣痛丸從俗語也每丸洋二角 
　　廣東鹿芝館分設上洋英老巡捕房對門敬謝積善堂 
　　前閱貴報云滬北老旗昌後積善堂有戒烟藥可裝在鎗上代烟吸食故可除心癮余隨託全盛信局往購四兩　之至半月後果然面轉紅潤精神甚健刻下將及一月竟不想吸烟矣余感其靈騐濟世故代爲登報佈聞以此鳴謝願海內紳商受洋烟害者速往試吸更知　騐並非余阿私所好麥言饒舌也嘉興許公舘具 
　　梅氏歷算全書 
　　算學之作肇自唐虞固爲天地造化之精微人物理氣之終始近來中外著述各就偏見淆亂粉滋故當今日欲精研歴算者自有勿菴先生此書道不外於歴聖所傳理自存於四海法亦備乎諸家之詳焉價洋四元在上海文宜書局寄售 
　　呂宋票廣揚與 
　　本號開張在呂宋香港二埠多年今又分號在上海英界巡捕房三馬路口代辨呂宋票呂宋煙兼收紅票格外克已如蒙賜顧原班回件不悞 
　　醫人 
　　理卿阮君吾姚舊家子也自幼喜讀靈素難經尤嗜仲景書能窺其堂奧故每遇疑症無不立起蓋實已三折其　矣今寓大馬路同樂里　同邑諸友具 
　　上洋董天頤堂 
　　秘製鼈魚膠○此膠耑治男婦老幼足腫之最靈騐也近年以來多有患脚腫者域因病後營血未納或三陰瘧久不癒或發似流火或無名腫痛皆由氣血失和往往歸於兩足雖常劑丹藥多難療功本堂得秘宣精方用全鼈製修成膠是脚腫者屢試屢騐每服三四錢用陳酒化下重則多服數兩無不奇效如神每兩寔洋二角五分本堂在北市大橋下西首廣東街 
　　精刻套印牙牌新譜 
　　是書向係秘本詞意精巧層出不窮亦近世所僅見者文人雅士閏秀名姝似宜各置一編於吟餘繡罷之時試爲配合洵堪以消長日而解淸閒也洋一角○酒令牌譜詩句淸新爲觴政所必需之件洋二角託上海四馬路文宜書局代售 
　　信局遷移 
　　正大甯紹信局太古晋長江信局向在後馬路開設二十餘年因房屋欠寬今遷移至二馬路外國墳山對過開張如蒙商號委寄銀洋信件請送至二馬路中市特此佈告　上海正大太古晋信局啓 
　　英五月票 
　　本賑房今分設一家在大馬路拋球塲新時昌票行專售按月呂宋票全張半張條頭均可價照市遠商函購原班寄繳得彩紅票兌洋格外公道　三馬路時昌湖絲行啓 
　　機器造紙局告白 
　　分局在大馬路抛球場東首 
　　本局加工揀選上白棉料製造各式紙張俱極精美幷接造各紙不論厚薄長短闊窄俱可代製限日應交至紙張之潔白堅韌幼嫩超出尋常價錢尤格外公道　貴客賜顧者請到上海外虹口楊樹浦本局域大馬路分局面議爲荷 
　　失票 
　　啓者武昌輪船主名爲而失去第五十號票一紙計洋二百元本月十七期巳向本行說明作爲廢紙望各寶號切勿收用此佈輪船太古帳房啓 
　　失票 
　　今日十點鐘失去萬新一百四十八號銀票一紙計元文一千兩正歸三月初五日期向長源泰棧楊貞臣處兌匯今巳向本人說明以作廢紙無用 
　　二月廿九 
　　張謙泰 
　　管可壽齋各種新書 
　　管註秋水軒尺牘四本送悼紅吟一本五角○管氏重訂春雲閣尺　兩本三角○黑旗劉將軍事實一本兩角○臺灣小志一本兩角○申江名勝圖說兩本四角○五花妙判一本一角四分○說冷話一本一角四分○單售悼紅吟一本一角五分○聯珠集三百六十行對聯兩本兩角五分○王紫詮先生各種箸作○二馬路全盛局代銷 
　　本齋在上洋潮陽樓後寶善里內 
　　屈臣氏 
　　嫩容玉液 
　　皎如玉樹臨風前 
　　凡人本來面目有好有醜惟容色可以修好也無如難得其妙法以修之故當北風撲面更易老人顏色本藥房因考究最滋潤之物配入妙藥製成此玉液香如玫瑰令人搽之　色光彩嫩滑肌膚宜於隔夜以些塗在面上令其自乾早起揩面更覺見效所有痳纏班點晦氣除去凍嫁爆拆等患無虞誠嫩容第一妙藥也此藥先經試騐於西人今特售與華人故牌子兼用外國字識者重之請認龍麟伴搭招牌爲記　每　洋一元正 
　　上海英大馬路屈臣氏大藥房發售 
　　真假辨 
　　本堂戒烟丸凸凹濟人甚衆最奇者服藥後腹中積滯烟油悉由毛孔而出故能除心癮愈百病冬月手脚不冷夏天身體不熱鬚髮竟可轉黑旣痿復能種子但丸形凸凹不平五味俱備質堅而柔入水難化如丸形味質不符卽是假藥緣外省碼頭近有奸商假冒本堂分局者甚多以致悞買假藥者致病倘有外方　主顧寄銀轉托信局悮買假藥者務祈另由由處寄信知照本堂自應查明奉覆仍換本堂眞藥寄上再本堂開設上洋只此一家金陵城內另有一鋪其餘省城各碼頭並無分鋪　上海北門外吉祥街如意衖金陵　城內土街口生生堂同啓 
　　新開萃豐源記衣莊 
　　本莊專做綢緞新衣棉夾紗單俱有自織顧繡蟒袍朝服帶售本當原衣貴客欲定做新衣面商加工重料本欲定碼每兩二角四分現今新開格外放盤每兩一角八分十日後仍售二角四分諸公欲辦便宜速請小庄購之于本月廿日先行交易擇吉開張在四馬路石路口便是庶不致悞 
 
 

Page 7

 
 
   
 
 

Page 8

 
 
   
 
 

Page 9

 
 
[東報譯登]  
　　日本加越能新聞稱能登地方鳳至郡西脇村之平山於去月廿一日將曉時山腹忽然鳴勳愈鳴愈響居民正在驚怖忽聲震山谷於嶺上崩開百五十弓之遠其土砂飛落地叚甚廣同時河原田川出水要路突出砂隴一條將宣洩水門塞住以致近傍西脇村北谷村東中尾等村民食水俱之并壤田園甚多而山後如舊毫無異狀未知主何吉凶○日報載近有築後國人上妻星野汀者目睹時艱餓殍徧野　 
貧民旣無生計存活復乏拯救之方因思得一物足以充饑其法取松樹之皮浸於流行水底一夕取出晒乾研成細末和以麥粉做成團子以水煮熟味似饅頭不過稍帶澁味無害養生尤非毒品異物充饑原非上策然視坐以待斃較勝一籌○日報載近時有自檀香國進口白砂糖其色潤澤不遜英國上品每百斤價只七元内外此後當可源源而來現在我國人接踵往彼耕作則將來販運回國者必多可助我國糖貨之不逮也○增喜太郎者住東京富坂街小本營生家只一妻名御幾年四十九歲日以針線助夫爲活素有癖好喜畜洋犬家雖貧困節省已食分養洋小犬二頭相依爲命愛之如子未須臾離不料兩三日前一犬病死該婦痛不欲生喜太郎苦心安慰該婦常鬱鬱不樂忽于初一日夜伺其夫往便所出小刀自剌咽喉喜太郎聞聲回救已受重傷不知能救治否○日本龍鑲兵船由東京開往長崎近奉日廷飭令由長崎駛往朝鮮換防所有駐泊該港之海門艦俟龍鑲艦到後卽回本國不料龍鑲艦于西九號由長崎起錨出口之際在女神地方早有英國帆船兩艘泊於港口被風一吹卽衝着帆船橫竿竟將帆船頭衝傷所以該兵艦現尙泊港外之小倉村未能前往朝鮮云 
[江右官塲瑣事]  
　　省垣向有南糧倉在德勝門内尃儲南饒九各府兵米以備放給緑營口糧現値上倉之期二月十四日糧道委按司獄徐君之元從九程君志洛辦理彈壓事件○稽查吉贑河道委員某君前已回省十五日布理問許君溥巡查瑞袁河道州同陳君邦傑巡查廣饒九南河道亦俱事竣到省銷差○臨川縣汪蘅舫明府調任南昌擇於上月二十日接印視事現在紅諭已到署中書役人等已往境外恭迎矣 
[豫章瑣錄]  
　　臨川縣汪衡舫明府調任南昌縣擇於二月二十日履新前已登報兹因連日東北風大作舟行有阻直至二十二日始行抵省擬攺二十七日視事云○内河水師五營分紥章江上下游不時操演頗爲認眞德中丞整軍經武益加訓練已札中營管帶官程金魁游戎於上月二十日前往滁槎會操水陸各陣矣○候補遊戎張大雄久歴戎行歴署要缺現上憲札飭接管惠民門城上防守事務已於二十日到防云○二十日藩憲牌示廬陵縣謝雲龍請咨引見所遺該縣印務以現署德化縣金時宣署理遞遺德化縣印務以候補縣周文潮署理○中丞官廳懸牌按日傳見各員弁前已報知兹聞傳見之時無論科甲捐納軍功出身者必詳詢顚末務與所呈之履歴符合而後已并於對答時細察其心地才幹故各員之優劣靡不明若觀火也 
[鄂省官報]  
　　二月十五日候補縣叚承霖奉藩臬憲委武昌府讞局額外學習差候補縣何錦琮奉臬憲委往荆州府淸理任内驛站交代赴兩院禀辭十七日湖南卽用縣張葆連解第三批京餉來省禀到候補典史簫翊虞見辭往羊樓司茶厘局調署武昌府李赴兩院見辭赴田家鎭營次藩憲牌示麻城縣鵝籠巡檢缺以江夏縣典史洪禹錫江夏縣典史缺以麻城縣鵝籠巡檢殷廷瑜俱調署 
[自縊續聞]  
　　京口怡和碼頭柳樹上有人自縊身死一案日前曾列報端兹悉上月二十日事爲英領事所聞立卽飭人報縣午刻馮邑尊隨帶刑書仵作人等臨騐當塲喝報委係自經並無别故隨飭地保赴堂領棺備殮一面呵殿而回及地保正欲葢棺忽來一人聲稱籍隸楚南現在停泊新河之某員杉板船上當勇與死者有桑梓誼旣係身死不明豈容草率殮瘞地保答以事經官斷祇知遵示辦理其人言死者之兄現在瓜洲開設雜貨舖委伊來鎭購貨定有銀洋在身旣云不便暴露可卽貼上封條惟萬萬不能釘住地保謂壐旣知死者來歴大可馳報伊兄是否帶有銀洋將來儘可赴縣具領其人計窮唯諾而去後遂不知所終 
[上海北巿籌賑公所施少欽叩募六馬路仁濟堂粥捐啓]  
　　謹啓者滬北六馬路仁濟善堂施粥每日定放兩回早上午後原議淸明日爲止因天時尙寒不忍停止善昌午前在絲業會舘籌賑公所應酬助賑捐户帶寫各處來册子賑捐回信以致早上施粥不能兼顧午後風雨無阻總當親自到廠帶同轎夫督理施粥日來天時連朝陰雨失業小户來廠取粥者饑寒交迫鳩形鵠面悽慘形狀若非目覩總不相信至以乞丐南北兩巿各善堂粥廠均停雨天更無求討之處來就粥廠求施人數日增一日惟獨仁濟堂一處放粥以致粥米兩飱加到五石天淸明之後一　 
算起定發到三月底爲止核計要施粥四十二天經費一切須要六百元善昌目見苦情又撥助四百元軋來至少再要籌勸二百元方能圓滿功德查該堂向無恒產存欵竟要隨募隨做看該堂司事辦事實心實力萬不得已代爲叩募請在滬仁人君子再請發棠眼前功德照此巿面粥廠　 
一停之後失業小户勢有不堪設想目見苦情如有經費竟可常年接辦刻下善昌一人獨力難支斷不敢妄想常年發粥祇能目前定期發到三月底辦米經費短少二百元如能天從人願能有樂善不倦不拘大小帮助粥捐小户饑民幸甚乞丐幸甚倘三月底之後能有大施主光臨目覩食粥之人眞苦積眼前功德接放一月總要六百元能有樂助下來善昌不辭勞瘁總當親自料理代辦如三月底以後無有助來祇能告止今代貧民瀝訴苦情拜託登報奉聞不勝迫切待命之至二月二十八日 
[上海北巿杏記茶棧經募浙甯鎭海飢民粥廠二月念九三月初一第二披淸單]  
　　蔡永基五十元萬順豐五十元蔣雲泉三十元久記三十元恆豐昌廿五元陳裕源廿元宏久號廿元大亨源廿元無名氏念元源豐號廿元永豐盛廿元震大號廿元甬夢氏廿元泰亨源廿元留餘堂李成記王鳴竹陳仁甫鳴昌行樹德堂裕生祥振和號德錩福錦章號敬藝堂崇德堂十二户各十元元昌號八元義成號六元同昌泰六元姜忠堂六元謝志椿章桐甫怡遠堂鄒隱名氏德興隆號益記號復茂行成杰吾有氏正裕號森和振大裕茂和東源萬椿號生大和正茂順公盛祥鄭潤益徐卿三廿户各五元陳秀峯四元生昌號四元潘震元公記局萬愼祥承啓堂同生福恆和泰莊福山朱笙記八户各三元無名氏任記吳瑞棠趙沛安倪三如恊記恆記同和船中孚號蔣墨記愼餘號沈倫明朱筱潤尙志堂蔣丁彚初張慶泰莊惠泰袁珊潤福昌協記無名氏陳仁生董賢慶春陽號袁鐿甫郁麗生李光勳廿七户各二元謝志梅周辛濤史繼祖何錦堂張茂林吳廷豪功德無量承志堂蔡秋記戴茂記萬生昌源裕昌陳潮湧徐左瞻立昌生應洽興受昌王秉三全記號昌昇頣和裕豐裕森邱寳記施秀記潘月記嚴逸蘭袁泰水屠用椿正祥源謝繼養勉省氏孫維林三十三户各一元○以上共收洋七百三十元登報奉聞[  經收經解蘇慶標王友林周薇翹武杏林同謹啓]  
[錄李傅相爲明經時晉京應試途次有感之作]  
　　丈夫隻手把吳鈎意氣高於百尺樓一萬年來誰著史三千里外覔封侯定將捷足隨途驥那有閒情逐水鷗笑栺瀘溝橋畔路幾人從此到瀛洲頻年伏櫪溷紅塵悔煞駒光二十春馬足出羣休戀棧燕辭故壘更圖新徧交海内知名士去訪京師有道人卽此可求文字益胡爲抑鬱老吾身黃河泰岱勢連天俯看中流一點烟此地盡能開眼界遠行不爲好山川陸機入洛才名振蘇軾來遊壯志堅多謝吚唔窮達士殘年兀坐守遺編回頭往事竟成塵我是東西南北身白下沉酣三度夢靑衫淪落十年人窮涌有命無須卜富貴何時乃濟貧角逐名場今已久依然一幅舊儒巾局促眞如虱處褌思乘春浪到龍門許多同輩矜科第已過年華逐水源兩字功名添熱血半生知遇有殊恩壯懷悵觸聞雞夜記取秋風拭涙痕桑乾河上白雲橫惟冀雙親旅舍平廻首昔曾勤課讀負心今尙未成名六年宦海持淸節千里家書促遠行直到春明花故日人間烏鳥慰私情一枕邯鄲夢醒遲蓬瀛雖遠繫人思出山志在登鰲頂何日身纔入　池詩酒未除名士習公卿須稱少提時碧雞金馬尋常事總要生來福命宜一肩行李又吟囊檢點詩書喜欲狂帆影波痕淮浦月烏啼草色变門霜故人共贈王祥劍荆婦同持陸買裝自愧長安居不易翻教食旨累高堂驪歌緩緩度離筵正與親朋話别天此去但教磨鐵硯再來惟望插金蓮卽今舘閣需才日是我文章報國年覽鬢蒼蒼猶未攺不應身世久迍邅一入都門便到家征人北上日西斜槐廳謬赴明經選桂苑　虚及第花世路恩仇收短劍人情冷暖騐籠紗倘無駟馬高車日誓不重回故里車合肥縣後學子楨氏周幹材謹錄 
[近作錄請高昌寒食生大吟壇正刊]  
　　書懷春夜不能寐心思當告誰徘徊以彷徨紛事攢雙眉時鳥翻然飛翩翩棲高枝陽春布　澤雨露無偏施我獨因何故行行在路歧延頸長嘆息悒鬱有誰知人生非金石曷爲復憂思多憂减餐飯沉思悴華姿何如飲美酒懽樂神自　駑駘雖伏櫪壯心待良時○感逝結髪爲夫婦親愛兩心知治家嫺内則淵靜有高資良夜相對坐微言措妙詞同願鴛與鴦比翼常相隨不　參與商勳輙常相離春花思結實時雨待蕃滋嬰情苦不釋一病捐繡帷形影不可見粧樓網蛛絲愴彼泉下人令我常相思○思親昔我資　　 
甫翰墨時相師値此亂離際東西安所之負米三十里胼胝苦不辭板輿親自御聊以避梟鴟一朝驚風起夕陽返西池哀哀我父母念兹愴心　失怙復失恃負罪無涯涘捧硯悲手澤晝荻哀萱慈壙壠歴歲月松柏鬱參差風木泣臯魚思親無盡期[  海上種榆山人悦彭氏甫脱稿]  
 
