# 1916 - 76 - 4915482

 

Page 1

 
 
   
 
 

Page 2

 
 
時評 
[富貴功名（冷）]  
　　此次中國这騒亂實起於一念之誤其念維何即富貴功名足以盡羅天下士也 
　　夫富貴功名足以羅致者在中國人誠爲多數故以富貴功名奔走中國人不可謂非中國政治家之一術然多數云者非全體之謂也亦間有不爲富貴功名所動而守其義與理者以富貴功名爲樊籠一旦脫樊籠而出者若干人於是駕御之術窮而變端起矣 
　　故曰此次中國之騒亂富貴功名之念騒亂之也 
[命令]  
　　三月二十日政事堂奉策令特任臨武將軍龍覲光督理雲南軍務兼署雲南巡按使此令 
　　又令特派凌福彭蔡乃煌李翰芬帮辦廣東防務此令 
　　又令馮玉祥授爲陸軍中將此令 
　　又令參政院參政李湛陽現在辦賑事竣著即回京供職此令　　又令財政部奏沈爾蕃現經簡任政事堂主計局參事請免去鹽務署秘書署職等語沈爾蕃著免署職此令 
　　又令陸軍部奏請揀派營長員缺應准以石金聲充任黑龍江陸軍第一師步兵第三團第三營營長此令 
　　又令陸軍部奏准綏遠都統潘矩楹咨綏遠陸軍混成旅騎兵團第三營營長馬鵬飛久病未痊請免去本職馬鵬飛准免本職此令 
　　又令陸軍部奏請以劉子誠充任綏遠陸軍混成旅騎兵團第三營營長應照准此令 
　　又令陸軍部奏准襄武將軍督理湖北軍務王占元咨行署軍務課課長張家藩調往奉省差委請免去本職張家藩准免本職此令 
　　又令陸軍部奏請以楊文愷署理襄武將軍行署軍務課課長應照准此令 
　　又令陸軍部奏請將何占元李芳袁德墀吳口聶占魁授爲陸軍步兵中校張茂林陸春華鈕朝有姜興發李次臯鄭詠琛祁保勝張瑞秀趙義興授爲陸軍步兵少校應照准此令 
　　又令陸軍部奏請將周煜坤授爲陸軍步兵中校孫世魁屈得義陸錫宸田鎭南王春峯周連啓均授爲陸軍步兵少校元慶印授爲陸軍砲兵少校郭秉鎔加陸軍一等軍醫正銜陳衍麟加陸軍步兵少校銜應照准此令 
　　又令陸軍部奏請將張易覽授爲陸軍步兵中校余啓發授爲陸軍步兵少校應照准此令 
　　又令陸軍部奏請將康有富李正堃均授爲陸軍步兵少校應照准此令 
　　又令陸軍部奏請將孫長安劉贊臣均授爲陸軍步兵少校楊國楨授爲陸軍砲兵少校應照准此令 
　　又令陸軍部奏請將楊鴻猷授爲陸軍步兵少校應照准此令　　又令司法部奏請任命張更生葉在均爲京師高等審判廳推事應照准此令 
　　又令司法部奏署江西高等檢察廳檢察官吳蔭曾久假曠官 
請予開去署職等語應照准此令 
　　又令司法部奏江西高等檢察廳書記官長因事辭職請予照准等語夏清祁准免本職此令 
　　又令陜西巡按使呂調元奏請任命賈遯試署蒲城縣知事費貞豫試署臨潼縣知事周肇徴試署安康縣知事陳鼎試署　屋縣知事侯旭試署澄城縣知事胡瑞中試署邰陽縣知事馬正乾試署涇陽縣知事雷震試署朝邑縣知事舒沅試署褒城縣知事張雲濤試署靖邊縣知事傅廷春試署咸陽縣知事王文芹試署華陰縣知事應照准此令 
　　又令陸軍部奏准鑲藍旗漢軍都統阿穆爾靈圭咨請以尙昌 
頣補參領文溎補副參領賈永凱補印務章京瑞祥補公中佐領應照准此令 
　　又令陸軍部奏准鑲藍旗漢軍都統阿穆爾靈圭咨請以文斌接襲世管佐領應照准此令 
[專電]  
　　北京電粤防加嚴急電魯皖迅派精兵火速赴粤協助 
　　北京電政府派凌福彭等帮辦粤省軍務出自龍將軍密保並由粤派要人贊助所致 
　　香港電廣西釋放龍覲光令回粤與其兄濟光商議維持共和問題 
　　北京電電令永州宣布戒嚴令 
湘中精隊移半駐永 
　　北京電軍防各要隘飭分設無線電 
　　北京電湯薌銘丁艱請開缺令在任守制並派張錫鑾往祭賞五千元治喪 
　　北京電熊希齡自湘來電瀝陳人民慘遭兵狀請求撥欵擬辦四事㈠開放急振㈡舉行平糶㈢組織醫藥隊㈣提倡救濟法批交堂議 
　　北京電軍處昨決三大要案㈠淞滬要隘防守砲台應由護軍使負完全責任（二）武漢防務應由該省將軍從嚴布署㈠定攻黔前敵進剿方向 
　　北京電特訂飛艇防範要綱四 
則 
　　北京電電召譚根速來京 
　　北京電現在大元帥一切軍事機要密件俱由夏內史壽田辦理平日大元帥對人言有以予之口與午貽（夏壽田號）之筆足以横掃千軍之語自廣西獨立大元帥又命夏內史擬電多件拍發前敵並各省將軍其內容一面令前敵各軍加意籌防切勿輕進一面令各省將軍維持秩序勿得浮動另擬電致熊希齡龍濟光請其以個人名義與黨人疏通意見 
　　北京電審判制改爲四級從縣知事兼司法起至大理院止　　北京電敎育部以道試借用校舍有妨課程電各省飭屬恪遵 
　　北京電陸相請分政治討論會與政事堂權職定凡國家要政歸會負責其部務省務仍由堂主辦 
[譯電]  
　　廣州電中國銀行提欵兌現者甚多該銀行鈔票雖仍通用然各店均不欲留過一夜 
龍覲光拘留桂省文武大員日開秘密會議（十九日） 
　　香港電廣州時局頗有不安之象商民雖作準備雖仍照常營業投機者預料遷居者必衆紛在澳門購地（二十日） 
[東方通信社電（日本人組織）]  
　　北京電廣西軍現集梧州廣東急派之龍軍則經三水溯江而向肇慶恐兩軍將於德慶封川之間衝突云（二十一日） 
　　北京電廣東將軍龍濟光現在之地位夾於政府與共和軍兩方面之間左右爲難不得已惟有出於中立惟果能力持嚴正中立之態度到底與否者中內外人士頗爲危懼云（二十一日） 
　　北京電宜昌電云萬縣重慶間之北軍所用輸送船大川號十六日上駛至酆都縣上流百六十里之地詎爲匪徒砲擊旋即沉没（二十一日） 
　　北京電蒙自箇舊等處現有大股土匪溷集蔓延建水阿迷一帶十六日爲李烈鈞部下軍隊痛擊死傷者約二千人餘衆潰散（二十一日） 
　　濟南電十八日有日商四名爲商務在距濟南西方七十里之地爲土民三百餘人所襲携帶財物悉爲掠奪各人身均受傷後且不知下落日本官憲接到急報已向華官嚴重交涉近時地方土民暴行事件頻聞其現象殊堪注意云（二十一日） 
　　東京電前奉命赴歐洲戰地視察之海軍少將秋山眞之氏及新任駐義大利大使伊集院彦吉氏同於本日午後四時由東京啟節朝野名士之送行者甚盛（二十一日） 
[戰電]  
　　其一（英人路透電） 
　　巴黎電今日下午公報云德軍在瑪蘭柯爾南面發砲猛轟旣而小攻波瓦彿小山完全失敗伏村有間斷之砲火愛巴爾巨砲火亦烈聯軍飛機晨間四時襲擊齊不魯日法機與戰者共十九架（二十日） 
　　倫敦電海軍部稱今晨英法比三國飛機共六十五架合攻齊不魯日之德機停駐所聯軍各飛機皆有炸彈平均計之每架約載炸彈二百磅故加於敵人之損失似頗鉅大各機皆安然飛回惟比軍官一員受重傷（二十日） 
　　彼得格勒電公報云俄軍現已進至距歐士魯姆西七十英里聞德員指揮之土軍現沿自基里新穿加拉基薩至錫伐斯陣線怱遽築壕而守陸軍當道强迫平民數萬人工作且由達達納爾運砲至戰地俄軍在瑪瑪哈登復獲砲兩尊（二十日） 
　　愛爾　沙電無線電云墨國亂黨維拉在巴白里哇拉湖附近被圍將來若何須視墨總統加蘭柴軍隊之行動而定（十九日） 
　　薩洛尼加電法軍因德軍侵入希境故派重兵佔據道伊倫附近邊界上之村莊驅逐敵兵雙方皆用砲火德軍雖行援兵並未大戰法兵死傷十餘人目下兩軍相距已近不日將有戰事（二十日） 
　　彼得格勒電陸軍評論家之意德軍在斯文齊亞尼境從事偵察足證德軍神經敏捷豫防俄軍攻其陣線之弱點德軍仍襲去秋之戰術屢出小戰以保其右翼及陣後之特文斯克至維爾拉鐵路俾免爲俄軍由斯文齊亞尼進攻德軍在里浦斯克前進其志顯關渡過夏拉河俾與南面巴拉洛維基之軍提携作戰也（二十日） 
　　亞姆斯特丹電聯軍飛機轟擊齊不魯日 
（二十日） 
　　倫敦電海格將軍報稱魯斯化漢索倫砲壘及伊泊爾北面兩軍互轟甚烈波桑桀附近之敵軍猛轟後衝奪哨營一座即爲英軍回攻克復（二十日） 
　　倫敦電意國統帥加道那氏已抵巴黎大受法人歡迎旅與法國霞飛統帥同車過巿巿人歡呼不巳（二十日） 
　　亞姆斯特丹電荷蘭船巴蘭班號爆裂三次第一次在船後聲不甚鉅機器遂毁遲數分鐘右舷大爆裂再隔兩分鐘機器房又有可怖之炸裂聲船身乃成兩叚一救生艇甫在右舷放下當被轟落水中傷水夫九名英驅逐艦一艘駛往援救（二十日） 
　　紐約電英國商部大臣任錫門告美國訪員謂各種奢侈品無論來自何國將來必不許輸入英　即由英之殖民地運來者亦然如私人摩託車樂器鐵器磁器玩具胰皂之類皆附入奢侈品之內（二十日） 
　　倫敦電德國各報謂巴林氏勸德皇勿再用潛艇襲擊等政策否則中立國內德船悉將被人没收而南美終至疎遠海相竇比士不以爲然遂辭職去里文羅伯爵謂竇比士辭職之原因傳說不一未便置議半官報之柯龍捷報謂竇氏辭職之原因旣未可公然討論德人對此重大問題安得不生憂慮然若謂竇氏之去位即潛艇戰爭停止之兆則未免言無根據云云（十八日） 
　　亞姆斯特丹電聞荷蘭政府因土邦第亞號之沉失巳以詞甚嚴厲之牒文遞交德國（二十日） 
　　其二（德人德文報專電） 
　　柏林電德軍大本營宣布公報如下 
十八日前敵因天時不利昨日雙方砲隊活動力已減（西境戰况）拉洛士湖兩面境內砲火頗烈俄軍在米亞特齊哇爾北進攻殊易敗之（東境戰况）杜伊蘭湖西北有無關重要之哨隊戰事（巴爾幹戰况） 
　　十九日拉巴塞運河南凡爾美萊東北之德軍以砲隊猛轟後及轟發地雷五具後奪回三月二日英軍所佔之地敵軍死於地雷者甚衆餘生之三十人悉被俘敵軍回攻未果英軍復猛轟蘭斯鎭末斯河左岸昨無重要戰事今晨法軍進攻化末山及該山東面之德軍陣地初發即被阻末斯河右岸砲隊大爲活動同時杜哇芒砲台南面數處及伏村西面均有短兵戰事以爭防地數處戰事尙未告終三月四日德軍所棄錫亞維勒附近之陣地爲德軍所攻逐走法軍毁其掩護物俘敵四十一人而回雙方飛機偵察攻擊甚爲活動德飛機攻擊克萊爾芒至凡爾登之鐵路線等處美的有平民三人爲敵軍炸彈所傷法飛機一隊攻擊末爾化斯及哈白歇姆雙方飛機戰 
 
 
 

Page 3

 
 
於末爾化斯法機四架中彈墜落飛行家均殞命末爾化斯居民死七人傷十三人（西境戰况） 
　　俄軍在特里斯加蒂湖至波斯太維陣線及拉洛區湖兩面進攻甚猛德軍早有所備大挫敵軍敵死甚衆拉洛區湖兩面德軍陣地前檢獲俄兵死屍九千二百七十具德軍損失頗微一維特齊湖南砲戰日烈（東境戰况）戰局未變十八日夜間德飛船一艘攻擊薩洛尼加南加拉白魯附近協約國艦隊（巴爾幹戰况）要聞一 
[楚報追述南北軍在叙情形]  
　　英文楚報二月二十二日叙府通訊云雲倡義維持共和戰雲倐起彌漫此間交通梗阻消息遲滯他方戰訊無自探知記者僅能就本地風光縷述上月來戰事新聞以饜讀者想亦爲讀者所樂聞而不厭其詳者也一月初旬成都軍隊紛紛抵叙詢其來意則爲防堵謀脫蜀省於皇帝掌握之滇軍而來赳赳武士雲集叙城有來自北京之精兵千人蜀省常備兵千人及鄕團幾百軍裝完備器械精良觀其氣槪大有叙府安如磐石滇軍不足當其一擊之勢道路傳說謂雲南出發之兵乃烏合之衆軍無紀律士無利器一旦交鋒立將潰散官兵蜀人皆以爲滇兵必不敢正視叙城迨十五日雙方軍隊竟遇於距叙府約五十英里之邊界而作第一次之戰鬬矣十六日砲聲遠作居於城後高山者時覺隆隆震耳十七日砲聲漸近且有數傷兵抬入浸理會醫院城中居民未知孰勝孰敗但許多小船急載軍需倉猝離城不知所往居民見之亦可默喩戰事之結果十八日戰氛愈近距城僅十英里人人皆聞炮聲北兵舉止張皇城門緊閉江干小船悉令駛至近城之處是夜城內外居民皆不敢安寐次晨（即十九日）天未黎明時西門外砲聲大震居民以爲攻軍轟城急披衣下牀不知所措其驚駭震慄之狀至可憐憫數聲大砲之後機關鎗來復鎗相繼而作一片殺聲令人驚悸城中居民無處脫逃惟靜坐以待若隔江等處之人則携老扶幼挾其財物匿於深山荒塚之間閱一小時曙色甫開砲聲忽止居民惶恐更甚以爲城已破矣詎遲之又久萬籟無聲如是者數小時居民始稍稍開門出視步入街頭則見曩昔所覩雄赳赳之北兵已不留其蹤跡蓋已全數遁出而置叙城命運於不顧矣官吏被拘去警察等則避匿不敢出旋出西門探訽始得一極有趣味之新聞蓋天未拂曉時之炮聲乃北兵一小隊所爲彼等作此伎倆欲使城中確信有大戰事北軍不勝而退非北軍不戰而逃實則戰地中未嘗有敵兵一人也北軍於十八晚集船於便利之處半夜即開船遁走僅留一小隊於後在西門外鳴砲示威迨天色大明此小隊亦乘小舟順流而下滇軍向叙府徐徐而進恐有埋伏不敢疾趨故二十日午後始抵西門叙府自北軍去後享受三十小時之絶對獨立無官吏無警士無軍隊無捐稅徴稅吏不入屠門牲類無妨多宰地方官巳離衙署頑童儘可嬉遊商舖大半停業街中行人不絶相視而笑似以北兵巳去滇軍將至爲樂滇軍入城後頗受居民歡迎即委任蜀人某爲知事秩序立時恢復舊時警士復出執役當地鄕團前之棄械脫衣而逃者今又聚集蜀人歡迎滇軍出於至誠而滇軍受人歡迎亦無愧色彌月以來滇兵一舉一動無不博得吾人全體之敬愛戰時則爲勇武之健兒平時則爲優秀之國民泃東方傑出之兵士也待人和靄人咸親愛之從無威嚇强脅情事入巿購物照價給資行於城中無異平民毫不自作威福城門等處盤詰頗嚴然於威嚴之中寓以謙和之氣較諸北軍滇兵眞天人矣記者聞諸醫院中人滇兵各懷雲南都督肖像一張背面附載兵士規則及衛生要義兵士朝夕對此感化自易以記者觀之滇軍之所以有此紀律與精神者固由於感化之力亦由於兵餉之充足也北軍退至瀘州或自流井以待援軍遲一星期轉向叙府而來然滇軍已於此星期中佈置一切矣簡言之交綏四次北軍無一次不敗悉爲滇軍逐退最後一役在二月六七兩日成都一來一隊潰散四竄滇軍善用韜略故每　輒勝由成都來之援軍器械極佳且有飛機滿擬叙城唾手可得是時記者適從事於紅會隨軍出發得於距離不遠之處親覩戰事一部份旋因北軍以紅十字爲轟射之標的乃即退出故不能觀至終局滇軍徐徐誘引北軍至距城六里內忽有勁旅抄攻北軍右側斷其後路北軍見兩面受敵一面爲江遂向後疾退隊伍大亂一敗塗地滇軍追擊至十英里外而止北兵踉蹌亂竄槍械衣帽抛棄滿地根據地旣已不保四十餘船各種軍需亦皆爲滇軍所得當俘擄品入叙城時居民空巷出觀成都所侈稱之奇異飛機今已在叙城中滇兵皆披細緻温煖之大衣且各有二三毛氈凡此皆北兵奔逃時所遺棄者也今北軍距此巳遠二星期來戰事沉寂某君近從成都來謂沿途北軍寥寥叙府北二百餘里以外始有北軍蹤跡目下叙府防衛甚周北軍不易有奪復之機會滇軍刻向瀘州進行滇省第二批遠征軍來此援助者赴瀘州作戰聞黔軍攻瀘州之下游扼北軍歸路恐瀘州北軍將無在叙府時隨便逃避之機會矣滇中軍隊陸讀而來向自流井進行大約瀘州與自流井兩處同時可望攻下滇軍一得鹽井即可控制蜀省之半部並可資其稅項以作行軍之經費記者於他方戰情一無所知故未能斷定蜀省戰事之久暫但就所見者而言滇兵一人足抵北兵二人滇軍有一種令人傾向之特性無論何人無論其對於中國國體抱何種之觀念一與滇軍接洽雖欲强抑其情不與滇中子弟表示同意亦不可得設令吾外人處於北軍與共和軍之間而隨意選擇則吾外人必願依共和軍不獨吾外人有此心理即華人亦莫不如是渝叙交通巳斷故牛乳等物不可復得聞領事禁止婦女旅行蜀中商失業士廢學各事皆反常聞各方面消息云北軍造成恐慌時代民間有生命危險朝不保暮之慮若叙府則尙無此種情狀此記者言之感激者也叙府等處外人及中國商人合力組織紅會成效頗優滇軍能自照料其傷兵掩埋陣亡之士北軍不然輒委棄死傷者於戰場而去醫院及學校中安置傷兵幾無隙地吾外人得雙方之敬意個人安寗可以無慮云 
編輯餘談 
[中立（默）]  
　　國外戰爭可永守中立以戰事之結果與我無關係也若國內無永久中立之理故國內之中立可保一時平和可維一時秩序而不可以解决根本之事 
　　東電謂龍將軍夾於中央與共和軍之間將不得已而出於中立龍將軍而僅欲爲一時計乎中立其可矣龍將軍而欲解决根本之事乎則中立猶非上策若并不計此而僅如東電所云不得已而爲是權宜之中立則中立之不能到底又何待言 
　　吾故曰中立云者不過觀望之變名而已 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京徴實桂警後之情形]  
　　事實與影響中央政府自接到廣西省致電中央宣告獨立後當經電詢仍欲以初待雲南之法以對該省大約係電詢是否爲黨人假名揑造抑係被迫强行等情旣而知爲確實乃覆電略謂軍人以服從命令爲天職今也居然反抗中央政府已違軍人天職雲貴之宣言實僅西南一部分民意而已不能視爲公民之意且官軍致討以來所到之處戰無不捷叛軍全滅殆不旋踵殷鑒不遠即在雲貴今該將軍等乃聽少數人之煽言欲步覆亡後塵所謂克踐服從之義務果安在耶等語此電去後昨日（十八）復接 
陸榮廷陳炳焜等覆電决定維持共和於改組政府另召國會等問題外並力駁中央覆電極表不能遵守之宗旨其結句有廣西從此與北京政府斷絶關係之語於是公府内遂提出密封會議案一件特交陸國務卿分飭中央諸大員各抒所見建議維護大局不使糜爛防護外交不生枝節化除意見使內亂速平或取消帝制以維國本等情諭於十九日上午候令召議取决大計至會議結果尙無所聞 
　　廣東與湖南公　消息政府爲廣西省已兩次致電中央分電各省聲明與滇黔取同一行動等情並據湘省湯將軍粤省龍將軍等先後來電僉謂陸榮廷已率軍分攻該兩省除分檄各防軍竭力防禦外請示機宜早爲電覆又聞近數日來政府續接湖南廣東兩將軍密電每日必有數道其內容固雖不得而詳然電首均冠以火急萬急字樣關於該二省形勢頗瀕危險大有不可終日之勢聞政府對之作種種研究一面致電湯龍二氏嚴令極力維持現狀俾大局毋稍貽誤一面又在懷仁堂召諸重要人員討論融化政策以維現狀議至十一時餘聞僅擬定即派某上將並某內使等分赴粤蘇等省查視某項情形會商防禦政策外其餘所議尙無要領十八日廣東龍將軍又有電至詳陳布置水陸防務情形并云與陸榮廷爲兒女姻親已去電勸告大略謂公已到柳州而南寗忽然發出此電如係假冒亟須反兵定亂以保疆土如其被奸人煽惑竟與聞此事則以今日外患迫切豈容內部自相殘殺覆巢之下安有完卵亦宜及早回頭保全晚節云云伹於事實上言此種空文勸告未必有何效力也 
　　武力與平和政府自接到廣西省警訊以來每日屢開會議講求對待之方針其主張略分爲武力解决平和解决二派就中帝制派大半極力主强武力之解决其勢力凌駕於平和派之上　歐府於十八日下午一時又接到浙江省朱興武將軍瑞萬急電報一道旋即召開緊急密會議於居仁堂陸徽祥國務卿等諸要人均與會議據聞係該將軍電陳力任調和桂省附和獨立並設法宣慰桂軍一切辦法請示訓令等情又聞廣西宣佈獨立之耗傳出後外交情狀又緊一步中央當局頗爲棘手某要人大憤帝政派某某當初辦事之鹵莽蓋某某等當主張促進帝政之際陳述各方面之情形謂萬不至發生困難問題并擔保各省長官之不生異議今者獨立警電頻來各處搖搖欲動政府始悉其前言之欺蔽而頗似有所惶惑故對於彼派所主張之武力說恐亦不能絶對信任也 
　　大計與謠言昨聞政界某要人處傳出消息元首爲桂省實行宣告獨立所有中央得力各軍隊均巳撥赴川邊而現招募之各新軍多不足爲一戰大局實有牽動之虞焦急異常疊召諸要人討論政策亦多無正確之計畫而帝制派仍慫恿以武力解决獻策分兵進攻多係空談誠難實用現已密派某某內史（聞係夏壽田）往請建威將軍段祺瑞詣府晉見埀詢大計之政見並防禦桂軍攻湘襲粤之軍略以資維持等要政段君能否應召尙未得聞至於京中一般社會目覩政界皇遽失措之狀人心愈覺搖搖難定一切不根之浮言遂亦乘之而起前晚（十七）不知由何處得有警 
訊束中忽傳廣東湖南二省均有相繼獨立之言人心巿面更以不安公府對之頗極憂慮即飭內務部及警察總廳使軍警增加人員不論晝夜巡邏各處從事防備且撲滅種種不祥之語言然一面對於帝制問題亦與五日前所持態度逈然不同傳聞洪憲年號與取消帝制問題均定於明日作最後之確决云 
[桂省內部軍事之預備]  
　　此次廣西獨立其各項進行之預備歷時甚久即獨立軍之軍事計畫一項月前已作種種布置曾於二月十四日之夜招集部下將領秘密設誓陸氏自撰誓詞並執筆親書簽名者陳炳焜以下十餘人誓畢即發動員令其詞云皇天后土鑒臨廷等一德一心維持共和如有違異飲殫而死 
　　又聞桂省在將行宣佈獨立之頃其軍隊分 
駐地點如下第一師第一旅步兵兩團及騎兵砲兵各一團駐南寗第一師第二旅第三團劉炳宇駐泗城第四團劉震寰駐奉議第二旅莫榮新駐東蘭第二師長譚浩明駐河池第二師步兵第三旅陸裕光駐鎭安第五團李祥祿駐西隆第六團潘其霑駐歸順步兵第四旅駐桂林第七團曾廣義駐潯州第八團黃自新駐柳州騎兵第二團李嘉品駐永寗砲兵第二團黃培桂駐馬岡山 
[湘鄂局勢推移之狀况]  
襄陽軍隊之內情襄陽扼武漢上游爲南北交通最緊要之關隘政府駐紥軍隊嚴密防範藉　亂　日前某京報曾載稱該處軍隊時生內訌謠言四起其地頗有不穏之風說各節刻又據某武僚所談襄陽地方調駐之軍隊其兵士等多 
籍隸滇黔爲江南留鄂軍長黎天才所編制今茲情殷桑梓者甚多其表示贊同不滿意帝制者亦復不少並謂某將領及上中兩級軍官大半係某某老部下其態度亦不明瞭故該處駐防軍隊幾有躍躍欲試之槪人民睹此情形異常恐慌惟究竟事實眞相如何外間甚難探確耳 
　　長沙危迫之迭報順天時報載漢口電云王將軍於十五晚接到湖南湯將軍密電三道聞其大要係謂湘南一帶各要隘次第失陷全省震動長沙危迫旦夕等語王將軍於十六日傳集軍界重要人物會議對付方針云云又據政界消息現在廣西已獨立湘省軍事更形吃緊政府昨特電蘇皖贛三省將軍着宣武將軍選派所部精銳六營安武將軍選派所部精銳四營火速進駐岳州着昌武將軍選派所部精銳六營火速進駐衡陽聽候調遣各將軍如何覆電尙未探悉又據某日報述軍界中人言政府對於湯薌銘將軍因種種推測及沈使密告巳大生疑心故此次特派新編陸軍第十二師師長陳光遠迅速率隊前往湘邊駐紥其表面上稱爲防滇軍竄入預備調遣其內容實係隠防湯將軍之舉動云云 
　　沅州鏖戰之劇烈湖南沅州地方久經黔軍佔據訖未收復茲據某外人確息十四號有江西第六師部下礟隊一營及馬步隊一千餘人圍攻沅州黔軍架砲回擊兩方均以死力相持城中以驻兵單薄勢極危險突有晃縣貴州援軍一營赶到與第六師混戰城內亦開門聯成一氣現尙在鏖戰中 
　　乾武陷失之别報天津日報載漢口特電云據常德報告北軍在該處强募人民爲苦役每月發給工資四元五角令其搬運軍需品人民多逃至鄕村商人不敢出戶恐慌萬狀商業停滯地方官吏及軍隊派人到村莊徴發人夫又北軍一師半通過常德對於人民多有强迫其運送之苦力每乘間脫逃至寳慶晃縣克復之說尙無其事又廣東電云侵入湖南之革軍一隊有將該省乾城武崗占據之說 
[渝軍與日商衝突之交涉]  
　　本月十二日重慶日商武林洋行主人柳澤五郎因爭肩輿事與北兵衝突一節已散見各報刻據某處所接之消息元是晚八鐘柳澤與本地日商新利洋行之華人行員在街散步偶爲第三師徴發軍需品物之兵士相遇其時恰有柳澤自用之肩輿隨後而至該兵覩之遂立逼將肩輿攫爲己有柳澤拒而不與於是觸怒該兵遂彼此鬬毆日人致爲所傷尙幸輕微翌日由重慶交涉員親往日本領事署敬道慊悃現時關於賠償損害及嚴戒將來誓不再犯等項條件交涉員與日本領事正行交敊不日當可和平了結也 
[成都通信]  
　　叙府捷音巳見公電茲聞秦省調川之第十六旅旅長馮玉祥氏係於二月二十五號率隊由自流井向叙府方面進行極爲困苦雖以捷聞而所失甚多且所得尙未可恃 
　　永寗道尹呂鴻文氏昨由瀘縣致電當道稱宜賓不可一日無官請以前宜賓糖捐局長曹明鈞暫署宜賓縣知事曹現在自流井指揮處辦事 
　　重慶消息前數日綦江危險渝中頗形驚惶近來人心稍覺安貼連日兩方相持未戰傳聞有分兵回禦消息又聞滇軍分到綦江約一師北軍自知力不能敵故始分三路後併爲一綦江之戰局尙未可知也又南苑飛機已到大者可容三人小者二人巳陸續開往戰地矣 
　　瀘州分州舊治之嘉明鎭有股匪盤踞大約即擾亂榮隆二昌之匪雖自稱黨人而實非黨人現聞已由瀘州派軍攻擊 
　　合川匪擾之後即有傳言該匪將向武勝縣進發惟半月以來武勝殊無若何警耗大約已他往矣 
　　近有土匪多名嘯聚距榮隆兩縣二百里毗連銅梁大竹一帶之深山中冒稱爲護國軍隊不時出擾東路交通亦時因以梗阻 
　　郫縣視學都兪於陽曆二月二十七號由警備司令部派員鎖押回省安情如何外間尙不得知大約不外和附南軍關涉黨人等之嫌疑也 
　　綿陽縣知事馬袁生以鄰縣風聲不靜異常戒嚴日前在城中某客棧拿獲陳國章一名當由馬知事提訊供認聽從陳紅苕之命來縣偵探情形以便定期攻取縣城云云當即將其鎗斃次日由縣中派出之偵探亦被彼黨捉去四人被害二人 
　　駐防合川陸軍某連以匪徒乘滇警之際恣意爲患爰率所部於二月二十三號開往縣屬東里一帶搜剿時匪方聚於鄕紳李某家日事操練陸軍進攻失利致傷排長一人散兵數人二十五號晚舁回縣城時城牆瞭望者遠見燈火無數自東渡口蜿蜒而來咸疑别有變端後雖即知爲兵隊然謠諑已因之紛起謂匪徒不日必再來犯二十六號僅開大南門兩小時人人惴惴莫能自寗川中眞無一片乾靜土矣 
[廣東之黨人與牌館]  
　　自黨人謀刦肇和一案發生後拿獲黨人研訊均稱各黨潛入省垣多在牌館聚集藉掩官軍耳目當道訊悉前情以四城賭館不下百間每日麠　聚足容萬餘人孰黨孰否最難辨别因此毅然查禁并聞順屬此次亂事據地方官吏詳報謂順屬牌館多由該黨預謀開設藉聚黨徒自亂事發生後多已逃匿無蹤當道據報以該項捐務爲釀亂之媒决將各屬牌捐盡行取銷政費不足只得另行籌畫矣 
　　佛山舊都司署爲叚旅長駐紥地點近因順德縣屬黃麻涌一帶黨人起事連日攔截海面搶刦輪船及各鄕渡輪拖所有軍械槍枝均被奪去故各鄕渡連日不敢開行鎭內謠言四起人心異常惶惑叚旅長及鍾統領即於十一號下令加意戒嚴所有牌館飭令於夜後一律停歇不准開設以防黨人溷跡擾亂佛山牌館自開辦後熱閙異常本有通宵聚賭者自十一號午奉到叚旅長命令後間祇准開至七打鐘嗣經各牌館請求現已准開至十二打鐘一到時期即行停止如有私賭即將牌照繳銷罰充餉底　　佛山附近白蛇漩河面前日有某商船經過突有百餘人持槍夾岸而立喝令停駛船上本駐有軍隊多名但料衆寡不敵迫行泊岸任其蜂擁下船惟祇將各兵軍火掠去他物均無損失 
　　十三日下午將軍署連接南海陳知事飛足密報三件聞係因佛山附近大富一帶有人滋事請派大兵馳剿當即立派駐觀音山親軍兩隊飭派差弁多員督率前往查該兩隊約七百人開拔時每人携帶七九步槍一枝駁壳一枝全副武裝機關槍六架竹蘿載牛角彈二十蘿實較他軍之出發倍覺嚴重可見來勢之不輕矣 
　　龍將軍昨據統領楊發貴報稱駐三坑軍隊迭接黨函恫嚇迫隊遷移探得西坑附近確有大股黨徒麕聚同時并據三坑紳商董曾某報告前情並附信前來查信中用廣東討逆軍北路第一支隊司令部印署李華名字詞稱貴埠尅日取消外來軍隊可免禍端等語嘗即飭三營戴連長率全連馳往捕 
拿查函中并有陳森李德黃洪等簽字復飭部屬購線嚴緝務獲懲辦 
　　日昨廣乾兵艦將重要黨人梁綿吳沃二名由香山押解回省在長堤登岸匆匆擁至將軍行署據供係順德人初由綠林入黨行領委任由澳門潛入香山號召黨羽起事欲與順屬響應云云刻已收押大監翌日下午一時有身穿便服之軍隊三十餘名各持曲尺手槍擁解一身穿皮袍馬褂之黨人年約五十餘歲身材高大面貎豐肥匆匆由新城清水濠經大南門進城爲狀極形嚴重聞亦係革黨重要人物 
[𡩋垣戒備之近狀（南京通信員）]  
　　自滇黔反對帝制樹幟獨立後川湘兩省岌岌可危而廣西之不穏亦爲人所共料今果有桂省宣布與中央斷絶關係之電寗民自遭兩次兵亂之後早同驚弓鳥此次警耗傳來遂益大起恐慌加之揚州海州崑山等處時有黨人散布勾結革兵游民希圖擧事之消息雖經軍警極力防範而謠言此滅彼生實有朝不保夕之狀傳聞日前有手握兵柄之黨人臧某曾充前都督府顧問現任揚州某軍營長曾有函來寗約某軍楊營長運動省垣軍隊起事以楊與渠至友也詎楊不受運動旋即復函約臧來省云有機密相商臧深信有疑潛蹤到寗被楊密報馮將軍拿交軍法處鎗决此事確否不敢必惟自此以後謠言益甚省防遂愈形吃緊各機關稽查出入行人異常嚴密未佩憑證者槪行阻止稍有可疑者即行盤查來歷晚間九時街巷即無人敢行走矣 
[南京快信]  
　　軍署電政處關於滇戰事往來電報日有十數起馮將軍近日輪派專員澈夜守譯以重軍機警察偵緝隊昨在花牌樓破獲黨人徐某一名帶廳研訊 
　　軍民兩使昨午召集軍警政各界長官在軍署會議關防極嚴各街巷加派軍警保護阻塞交通 
　　張巡閱使派顧問李長祿執法營務處鄭觀光由徐來寗晉謁馮將軍密議要政 
　　省垣謠言不靖警廳長王桂林昨派保安隊游巡街巿樂號齊鳴藉定人心 
　　連日軍警特别戒嚴崗位均加派雙警 
　　此間接到廣西所發之宣告獨立電因係用中央新頒行之密碼故能達到聞原電約數千字措詞頗爲沉痛 
　　王廷楨有帮辦江蘇軍務消息略紀前報茲聞中央前日確有電來寗商榷並有已得馮將軍同意說 
　　立法院籌備處擬派員來寗在下關設所招待蘇浙皖三省國民議會議員 
　　中央以全國有屯田七百五十五萬四千六百餘萬畝擬從今夏起實行屯田執照昨電財廳核議電復 
　　齊使昨接中央來電再行核減行政經費聞須減去百分之十五 
　　無錫稅務所長張廷鑾病故出缺財政廳呈奉齊按批准委同里稅務所蔣宗濤調充同里遺缺委候補知事左質泰接充昨均首途到差 
　　前湖北財政廳長胡文藻昨由常熟原籍來省聞係因段巡按有電來招不日即首途赴鄂 
　　蘇省礦政現歸財政廳兼理胡翔林廳長以政務紛繁擬請農商部另派監督專辦以重礦務 
　　齊使奉令條擬整頓地方警察辦法 
　　統率處特定取締鐵路運輸辦法三條咨由交通部能飭津浦滬寗各路局遵照辦理（一）軍需軍裝軍械應由各該省高級軍官塡發護照注明件數及運往地點並領有部頒軍用半聯執照方准輸運（二）部中已有通知或臨　時電逹運輸各項軍輸物品應准驗明輸送不得阻滯有誤戎機（三）夾帶或私運各項軍火暴烈物品如此站未能查出而由彼站查出者應照疏忽論查明懲處 
　　陸軍部前咨遂革兵游民遞籍辦法齊使飭各道縣審檢廳及各警廳長一體遵照實行 
　　齊使昨通飭各道尹轉催各省立學校校長迅即分報課外運動方法曁制服制帽式樣並查照前飭辦理樹藝場以資提倡 
地方通信 
[蘇州]  
　　發見金人頭續誌前清臬台朱之榛在日曾購買嚴衙前房屋一所旋由其子朱祥甫轉售與混堂巷顧潤林處日前顧家遷 
 
 
 

Page 7

 
 
入居住因在後園鑿井得金質人聯　　　情已記　報　　此事已爲齊巡按使所悉特飭　縣孫知事調查　　繁　現金人頭抑係傳聞失實查核具復等情　孫知事涙本署警察偵探前往密查矣聞顧君對人云僅掘得洋三萬餘元並無金人頭然該屋頗鉅相傳即爲前明嚴太師　　第舊基故此街稱爲嚴衙洪楊亂時又爲某王所居其中或有古物發現亦未可知姑誌之以觀其後 
　　官廳注意新劇社盤門外二馬路日租界日前開設飛虹影戲園一月以後即行停歇旋有某某輪船局司事戴朱等人集資延聘滬蘇新劇家數十人就該影戲園舊址改組飛虹新劇社扮演新劇已於三月十五號開幕警察廳長崔怡廷深恐該社有黨人混迹當派探密查并詳報鎭署核示茲經殷鎭守使批示外另派憲兵營長王韶臣偵探隊長潘秀清各率所部認眞密察嚴加防範矣 
　　謀財害命案續聞湘人沈德林被人謀斃一案已誌昨報茲悉十九日下午周承審員率領錄事檢驗吏前往屍場相驗旋驗得該屍腰脇等部均有刀傷兩處其頭部左太陽穴有一石傷穿洞口內塞有棉花一團周君驗訖諭令屍屬備棺收殮所獲兇首亦已供認名陳玉發年二十五歲住盤門內進城第二家向充兵士因向死者惜洋五元不遂起釁肇禍等語不諱刻已由游巡官移送警察署解縣究辦矣 
[松江]  
　　迎賽猛將會滋事東北鄕猛將會十年迎賽一次非常熱閙前日到松駐宿宋姓家翌晨起驾回廟道經白沃鄕十五團鐵路附近適一小孩在軌上搗石爲小工所覩遽掌其頰跟會鄕衆見而不平與之理論乃以言語不通彼此誤會小工及工頭即持鐵杵攢毆大衆咸怒奪杵還毆致單姓工頭及一小工頭部肩膊均被搗傷即舁入縣署請驗十七日警佐那君親往該處調查知二十二圖地保朱渭生爲猛將廟董且係會首肇事後派警拘朱到案以便根究 
　　孔敎會選舉職員孔敎會松支部十六日在明倫堂開春季大會照章選舉季知事委科長顧稼軒君代表蒞會計當選幹事爲姚大任張永濟王佐才金佐宸姜文傅五人內有朱慶咸票額與姜相同乃以拈鬮定之旋即另舉評議員十二人茶點散會 
[無錫]  
　　破獲僞造鈔票機關無錫王知事曁水警師專署長前奉省署飭開上海新閘捕房捉獲重慶路僞造鈔票犯歐榮生等在公堂供認無錫西城脚顧姓房屋內設有僞造鈔票之分機關速爲偵查等語王知事立即會同師署長展連長飭派縣署劉警備隊長水巡湯巡官水警萬督察員警察第三分所陳巡官率同憲兵警察於十九日下午馳赴西門外沿城根某門牌搜查打門片時無人答應即由巡士等越牆入室開門後一擁而進人物俱無祗在第三進樓上下搜出印就之某銀行鈔票五元十元各二張及藥水顔料器具數件即由劉隊長將贓物解送縣署詳省核辦 
　　新委稅務所長無錫稅務所長張廷鑾病殁於蘇州寓次已詳本報茲悉省署接電後已調委吳江稅務所嚴所長來錫接辦未到任以前由無錫縣王知事兼代 
[鎭江]  
　　滇事影響稅務自滇事發生以來各商業運貨日少以致鎭郡各釐局稅所稅收大爲減色現財政胡廳長特飭長江蘇屬江北三釐稅總稽查分往查察情形以便陳明財政部核辦聞昨已　王總查員先行　鎭　查矣 
　　江北盜匪猖獗江北鹽城　屬小蕩地方向爲盜匪出没之區自水警成立分叚駐紥後盜匪歛跡者二年有餘近日忽有大帮匪類由東台境內竄入蕩中出没無常舊曆二月十五日有盜匪數十人各持槍械駕大漁船駛至小蕩口該處居民二十餘家供以午飯匪等並不滋擾且各給飯資該處有民船一艘遂併駕之駛至二蕩黃莊地方停泊各盜登岸明火執仗連搶居民十二家得贓遠逸現經第事主報告水警暨游緝各營會派師船上緊追緝矣 
[揚州]  
　　井內淘出軍械江邑新城地官第路旁有水井一口刻由該處居民雇工淘濬在井內淘出鎗彈兩排指揮刀一柄旋即報告該處警察第二分區訽明屬實即將該物暫存禀報縣署核奪 
　　中學畢業式省立第八中學於本月十九日上午十時舉行甲組四年級畢業式計甲班四人乙班十五人丙班六人考試成績以蔣士彦韋國英爲最優是日各學校校長均蒞校觀禮並致遂祝詞云 
　　考試私塾師江都縣知事署於十九日上午八時在第二高等小學校舍考試第一二三四區塾師與考者共計二百餘人周知事因公赴省未回由承審員吳錫官代表國文題爲誨人不倦義算學則爲最簡單之加減合問聞不日即可揭曉矣 
[杭州]  
　　常玉路因欵延辦常玉鐵路前擬浙贛兩省募債興辦以利交通嗣因西南多故本年內國公債又將開幕此項欵遂無從募集只得暫緩進行所有該路材料已由滬杭甬路鍾局長詳請交通部通飭各路購用昨奉批照准並飭知各路局云查常玉路線現存材料爲數頗巨存置不用腐蝕堪虞擬即歸各路購用茲特抄錄現存各料清單飭仰各該路查酌情形量爲認購並先將認購數目報部以憑核奪 
　　取消運鹽公司將起訴紹蕭運鹽公司忽奉署電取消該公司創辦入王湘泉奉文後以紹蕭運鹽區域改煎爲曬係鹽務署議定飭行浙運使照辦至鹽稅一層亦由陳姚胡三運使先後飭場查明歷年徴收數目折中核定爲五萬引此次承辦手續旣已完備公司房屋亦併租定乃忽奉飭翻案致受損失心實有所未甘一面遵飭將公司實行停辦然一面尙須赴署禀訴云 
[武昌]  
　　濬河經費之籌措難武漢爲揚子江襄河交又之點舟楫如林惜無泊船避風良港致每遇大風船舶動受損失前由劉錫爵等創議以武昌上下新河本爲泊船之港因年久淤塞致失效用擬籌欵疏濬並與武昌第一紡紗廠經理李凌等籌商即以濬河淤土移作修築該紗廠基地及沿河駁岸之用頃劉李等已將壽欵方法濬河計畫禀陳巡按使江漢道武昌縣各官核示聞籌欵方法有四（一變賣兩岸官地（二）抽收九九行商捐（三）售賣淤泥預算可得十萬方（四）徴收避風船捐現經巡按飭該道縣會同官產處水利局核議以變賣官地權操財部抽收行捐擔負不均二者均未能允行惟後兩項可以議准伹其欵爲數不多故尙須另行籌措也 
　　陸軍學生之不平鳴南湖陸軍第二預備中學於陰曆春節並未放假竟有室家在此之學生十六名不待請假核准私行出校度歲故該校長解朝東將該生等一併除名詎中有四生因有大力者緩頰巳禀經王將軍保由訓練總監處逕送返校照常上　茲爲其餘各生所聞特具禀王將軍請援案辦理王將軍以前所保送各生係一經開除即行保送今該生等曠課已久何處　案辦理悉予批駁不准各生閱批後只得徒呼負負云 
[濟南]  
　　藉屍還魂之趣聞山東通信云藉屍還魂之說每見諸稗官野史然皆荒唐無稽迷離閃爍從未有人信爲事實者近日外間喧傳東臨道聊城縣有藉屍還魂之事初聆之亦未敢遽俉而日昨所謂還魂之人竟巳由龔道尹與送來濟軍政兩長及以下各官吏依次傳觀士夫口騰婦孺交議不數日聞已徧傳濟下茲爲述其詳情如下亦戒備聲中之一趣聞也有聊城縣民崔田軒者年三十二歲棄業木工其父昆季三人僅此一子舐犢情殷愛護備至近不知因保事故致失乃父歡當時頗加呵責而田軒即引爲奇辱遽謀短見潛飲洋油若干迨家人聞知百端解救已不能挽歷半日氣絶鄕愚迷信凡人得疾死者俗有招魂之舉其父痛子情切遂亦高聲呼魂移時床上屍身忽然移動旋復坐起家人惶駭奔出室外潛覘之見屍身張目四窺口喃喃似烏獸語歷數時無他異始稍稍親近之然語終不可解且舉止動作頓異曩昔似與家人毫無情義者彼固目不識丁至此忽索筆作書自述爲安南人姓劉名建中年十七歲其父母僅彼一子家稱小康業讀於去歲娶妻已得子昨因事外出道經山谷朔風野火毛髮爲悚歸家即寒熱大作家人遂用蓋汁雜紅糖飲之以被蒙其首云出汗即愈當時悶不可耐移時遂無知覺今無端忽易此身書畢痛不可仰常惘惘若有所失與其妻相敬如賓妻亦祗啜泣而已嗣爲龔道尹所聞即傳見詳詢究竟詫爲奇異近申送來省靳蔡兩當道各賞洋二百元審檢兩廳長各五十元以資養贍並聞官府業已行文法國調查其實在詳情彼亦致書於其前生家屬以西南亂作郵務梗阻至今尙未接覆也 
雜評一 
[愛和平（默）]  
　　雲南之宣布獨立也貴州商民曾請客軍勿入黔境以保和平貴州之宣布獨立也廣西商民亦請客軍勿入桂境以保和平請保和平者獨立每隨其後和平與獨立若有密切之關係焉今廣西宣布獨立而廣東商民又請將軍勿開戰端以保本省和平何商民愛和平之多耶 
[相勸（一子）]  
　　陸將軍之勸龍將軍也勸其表同情於滇黔宣布獨立龍將 
军之勸陸將軍也勸其勿表同情於滇黔取消獨立二者之勸適相反也吾謂龍陸旣爲兒女姻親勸之當早何待今日而始勸耶桂粤相聯如指臂則兩將軍之志趣行動必相心印於平素何至事發而始勸耶然則所謂勸者亦表面之勸而已大凡相勸之後必有三問題發生孰從其勸歟不從而各行其志歟抑强迫而訴之武力歟而此三者今已决於勸之之先不待勸而發生效力故曰表面之勸也 
[相怨]  
　　中央每得一次警訊必開一次密議而每次密議之結果必有和平與武力兩派之爭議此兩派之爭議亦每遷延而不决於是此派詆彼派爲鹵莽彼派詆此派爲懦弱而相怨以起其實此事不過取消不取消一言而决獨奈何無人以决之而任令兩派之相持不已所謂大計者如是滋可怪也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華僑對於國事之主張]  
　　大陸報云紐約舊金山爪哇波羅等處華僑均致電伍廷芳唐紹儀二君勸勿調和西南戰事大旨謂滇黔起義全國宜加贊助苟欲救國則當於今日爲之海外華僑願犧牲所有財產以達目的如有敢出調和者當以國賊視之云云聞調和之謠乃於滇軍入川時由政府傳播具有一種用意伍唐二君均未知有此事 
　　附火奴魯奴華僑致報館公會電云轉伍唐勿調和 
[西報紀湘省擁護共和之私電]  
　　大陸報云昨日（二十日）上海接私電謂湘省巳加入擁護共和之行動此信若實則川軍北軍所處之地位更爲阽危矣 
[粤商所得这梓鄕消息]  
　　聞旅滬粤商昨得本省消息謂廣西未宣布獨立以前陸將軍榮廷曾派其高等參謀某君赴粤與龍上將軍密商一切旋即返桂桑梓可保無慮云云 
[偵察黨人蹤跡]  
　　松滬護軍使楊君訪悉逋逃海外各黨人近因雲南貴州廣西三省相繼獨立紛紛結伴回國擬赴各省分投布置共圖大舉業已移請海關監督照會稅務司於前日爲始派令海關洋員帶同水巡人等赴吳淞口外守候遇有外洋來華之輪船先行檢查一面由軍警各署添派探員在各碼頭嚴密察訪以免黨人混入　　又聞淞滬警察廳長徐輔洲君迭奉上台電飭以西南戰事吃緊迭據探報各黨魁已紛紛來滬召集同志暗購軍械並廣招退伍軍人散匿各處靜候調用所有境內居戶及旅館工場等處自應嚴密查察如有黨人寄迹即行緝拿究辦等因現徐廳長已傳諭所屬警正警佐等一體留意偵查並隨時嚴防勿稍疏懈云 
[租界納捐人年會紀要]  
　　昨爲公共租界納捐外人常年會議之期仍在南京路巿政廳舉行除討論會務外先開特别會議兩次討論電氣問題及地皮章程問題第一次特别會議舉行時間定下午一點四十分第二次定一點五十分正式會議則定下午二時開議是日蒞會者除工部局董事外所到納捐人甚衆第一次特别會議較所定時間遲五分鐘開議推定薛拂特君爲主席即由李德立君提出議案如下一九一五年三月二十二日依第二議案修正案舉定特别股員其由該股員等所擬定之報告如工部局管理電氣部之計畫等應加接受及採納李德立君復陳述提出此案之原因語畢皮白爾君起而贊助之後由總董披爾斯君起言該議案應加採納之理由乃付表决經多數贊成第二次特别會議因不足法定人數遂展期俟常年會議完畢再行開議正式會議仍推定薛拂特君爲主席又推定愛倫君爲書記即採納關於會議手續之第三議案及通過去年十二月三十一日以前之報告及度支書並由總董略述團練處救火處警務處衛生處工程處之成績第四案通過後總董提議展緩正式會議提前舉行特别會議因是時巳到足法定人數之故經衆贊成乃由伊斯拉君提出議案如下請將工部局定章關於地皮章程之第三十三至第三十七及第四十二第四十三條修訂批准而通過之該議案主要之點（一）修訂乘坐電車之規則以免有人行種種不端舉動如妄動機械阻礙公司用人及不給票資而乘車之類（二）工部局發執照權（三）嚴行取締携帶軍械先由徽萊君起立贊助繼由李德立君起言此事殊爲複雜且章程中辭句須愼加斟酌應舉股員討論以結果報告延期之會故即提出修正議案如下工部局定章關於地皮章程之第三十三至第三十七及第四十二第四十三條應交特别股員會討論該會應有工部局所舉納捐人五位定名曰行車及執照地皮章程股員會其職務乃改定提議之修正案交由本會核奪本會現應延會俟改定修正案宣布十日後由工部局再行召集威金生君贊成李德立之修正案披爾斯及伊斯拉二君同起反對乃付表决則經大多數贊成通過繼復接續進行常年會議主席請總董提出豫算决議案李德立君旋提出修正文請向上海中外土商徴收未經售盡之鴉片捐每箱銀千兩計可得銀三百萬兩加入豫算內總董提出之第五議案其文如下本年度豫計費用由前任議董擬定於豫算案內者以及該案內所陳述之各項辦法請認可及採用之又該案內所陳述之捐稅規費欠欵等請准其抽收及恢復之又如事屬可行則擬發行至多六十五萬兩之債票以至少十年至多十五年爲收贖期年息至多六釐藉充特别預算案內所定費用亦請核准之此案如何解决猶未探悉至李德立君提議徴收鴉片捐一事未經多數贊成巳作無效此外續議之數議案爲第六工部局擬按第五議案中所定辦法籌集爲數不逾一百二十五萬兩之借欵藉爲電廠築造屋宇購買機件之用請核准之第七選舉下年地皮管理員第八選舉下年上海公濟醫院管事員四人第九選舉久任敎育委員會會員二人 
[調查米巿近况]  
　本埠南北米巿狀况自上次調查登報後迄已一旬有餘此十餘日中巿面平穏價無漲落惟最近三日因天時陰雨米船到埠者甚屬寥寥高貨更爲缺少而行家銷路則甚暢旺米店向行家購辦者亦頗不少故售價巳稍稍看漲北帮常帮錫帮廠貨機粳增高一角五分南帮廠貨亦漲一角之譜常錫機粳均售七元六角南帮機粳七元四角河下船貨亦增五分至一角不等現在常帮機粳售洋七元四角蘇同機粳七元三角惟秈米價仍坐定與粳米不甚相懸河下機秈現售七元零五分機洋秈七元四角惟浙江省嘉湖一帶之秈米近因有人在彼大批收買由該省內河運往寗紹等處銷售以致來貨甚少價亦略增至客秈一項近一星期來貨較上星期爲多計由太古公司之大通金陵招商局之江寬怡和行之德和四輪船進口者共有湘秈三千七百五十三包比前星期增多二千七百五十八包由全安大正新記劉祝記等號經銷又由招商局之江寬江孚太古公司之金陵安慶鄱陽盧州聯益怡和行之德和隆和鴻安公司之德興日清公司之大利丸十一輪船裝來皖秈六千一百三十九包比前亦多一千六百十五包由益元萬豐大成泰記廣裕和協大亨萬潤泰榮盛等行號經銷來貨旣多銷場亦好天津帮辦去七千餘包寗波等帮共辦去三千餘包 
本埠零銷者亦有五六百包現巿湘貨價格頂高者七元四角次七元蕪湖貨高者七元三角半次亦七元現查招商太古怡和鴻安大阪三菱各洋棧存貨尙有一萬六千餘包云 
[沿浦木商之呼籲]  
　　南巿浦江所泊之木排因阻碍浚浦工程由浚浦局洋工程師函請楊交涉員飭縣轉知木商董事迅將木排次第移讓以便興工嗣經該業代表一再禀縣請求顧全商業經沈知事竭力維持代籌酌中地點爲該業所用已迭紀前報茲聞各木行仍 
抱定宗旨以行基旣設在浦濱所有停泊木排地點萬難遠離致碍營業故又具呈節略請工巡捐局長設法維持聞朱局長答復以此事請由本局辦理恐難奏效仍應禀請交涉公署轉知浚浦局洋工程師籌商通融辦法現該商等又聯名具禀交涉公署請示矣 
[葡萄牙律師被捕續紀]  
大陸報云葡萄牙律師薛爾發被捕一案已紀前報昨由葡領事公堂開廷秘審其著文誹謗葡領事一節判罰監禁一月其開槍拒捕一節尙須續審定罪又與薛同謀之葡人九名則判罰逐至澳門六個月及監禁一月至三日不等 
[協緝籌謀大舉之梟魁]  
　　著名梟魁方老五子即方炳南於本月十三日率領羽黨郭得勝宋老五子等帶領六百餘人鎗船一百餘隻駛至崑山縣境託名鈕永建圖刦水警第二廳所屬第二分署駐紥該處之師船軍械乘機起事經該分署長偵悉撥派師船星夜馳往剿捕該梟魁等即竄向江陰崇沙外湖各處濳逃事後軍警在南翔左近緝獲四十餘名解往蘇常鎭守使署訊辦在案茲悉方炳南現又潛匿上海承辦軍裝以備大舉當爲水警第二廳趙廳長鹽捕緝私營魏營長查悉業已會移軍警各機關一體派探協緝矣 
[保護龍華藥廠]  
　龍華鎭所設之製造局分廠內儲子彈火藥及無烟藥等物性極猛裂保護自當妥愼且龍華適臨浦江經過船隻甚多際此黨人躍躍欲試之時浦江水道應派兵輪巡弋現巳由陸軍部咨商海軍劉總長電令在滬修竣之楚泰砲艦於前日駛往龍華駐泊藉以保護 
[前夜發生三盜案]  
　　巡捕中彈殞命前晚八時有盜匪五人突至公共租界福州路總巡捕房東首永康里七號門牌林成記土棧各出手鎗嚇禁聲張刦取値洋七千餘元之小土二十九包及現洋鈔票金飾七百餘元圖逸當由捕房派往中華銀行照料之二號華捕山東人趙慶明瞥見上前攔阻被該盜等開鎗擊中要害受傷倒地各盜即携贓逃逸迨總巡捕房聞報飭派通班中西探捕往拿該盜等巳無蹤跡當向事主詢明各盜面貎服式並將受傷華捕車送仁濟醫院醫治無效旋即斃命昨晨將屍舁入虹口斐倫路驗屍所報請公共公廨關讞員會同英副領事郭君於午刻各乘馬車蒞所會驗當由監所西人導引中西官至驗屍室即飭檢驗吏驗得趙捕身中兩鎗一彈從左乳擊入一彈正中心坎均未透出中西官親視無誤塡明屍格即升座研訊先由西探目彭山西探海明惠華探李阿三等投案訴明聞警後協往拘拿盜匪未獲即將受傷華捕車送仁濟醫院醫治並至醫院向死者詰明被盜開鎗轟擊各情形繼由中華銀行內之朱志魁投稱昨晚約八時與同伴在樓上談話驀聞似爆裂車輪橡皮之聲一響繼又接連五六響知係鎗聲即派人下樓察看詎看門華捕已受鎗傷倒於後門口遂下樓詢問彼時尙能開口據稱被盜鎗傷惟未目覩情形又據永康里看門人葉桂卿投稱林成記土棧被盜搶刦時我在里口點燈後見盜匪四五人衝出開放手鎗中華銀行看門華捕在該盜等之前面至如何被盜開鎗擊傷倒地並未目覩當時我甚驚恐伏在中華銀行牆邊呌喊巡捕嗣見餅攤上學徒來稱土棧內之蔡先生從後門逃出躱入我家有一盜匪趕至我家察看並無後門囑令將門閉上不許聲張所禀均是實情請　並據林成記土棧夥吳鳴波投訴昨晚七點餘鐘突來盜匪五人四人執手鎗一人站於天井內四人即闖入賬房嚇禁聲張一盜拖住棧主衣襟逼令將烟土現洋交出我等均甚畏縮該盜等即搜刦小土二十九包每包計重十八兩共値洋七千餘元及金飾現洋鈔票約七百餘元而逸該盜等出外後連開槍聲六七響旋聞被盜鎗傷華捕後由棧主檢點開單報請捕房查緝是實中中官遂於驗訊單上會同簽判云驗訊得華捕趙慶明委係被盜槍轟身死着屍妻趙李氏具結領屍棺殮聽候嚴飭捕房偵緝兇盜務獲解究 
　　僅僅搶得銅圓公共租界雲南路五號門牌某烟膏店於前晚十二時突來盜匪三人闖入店堂出示手槍恐嚇圖刦幸該店內已將烟膏現洋妥愼收藏該盜等遂搶取賬檯上所有銅元一百五十枚而逸事後由該店主報告老閘捕房飭派中西包探前往勘緝 
　　刦取金珠首飾美租界兆豐路四百零四號門牌唐姓家於前晚八時許被口操寗波音之盜匪六人敲門入內出示器械刦取値洋二百元之金珠飾物而逸事後由唐開單報告嘉興路捕房派令中西包探前往兜拿未獲即向事主詢明該盜等面貎服式回禀捕頭轉禀麥總巡通飭各捕房中西探捕一體留心偵緝 
[地方廳判决盜犯刑期]  
　　糾衆持械在公共租界各處行刦之盜匪張得勝等九人由公共公堂判送地方審檢廳訊辦曾經該廳辯論終結聽候宣判在案昨日上午由該廳堵宗推檢兩官開庭飭提各犯到案逐一詰問以張得勝張德生楊金標王得勝胡得才等五犯爲首起意聚衆搶刦判處無期徒刑胡才丁懷寳江九羅李德才等四犯判處一等有期徒刑監禁十二年宣判畢仍飭分别還押聽候送監執行 
[核改江蘇官中章程之通告]  
　　上海縣公署昨飭官契分辦處各巿鄕經董文云案奉財政廳飭開本年三月二日奉巡按使飭開准財政部咨復內開准咨據財政廳詳疑江蘇官中章程十七條（全文已錄本月六日本報從略）此飭等因奉此資此案前奉巡按使批飭到廳當經撰擬告示連同章程等件刷印齊全飭發各屬遵辦在案茲奉飭將第三條第二項暨第四第六各條重行修改自應遵辦惟區域旣分每區應設官中若干名亟應預爲規定予以至多數及至少數之限制俾各縣遵循有自免致任意多寡蓋此項官中不獨爲整理牙稅計實於契稅前途關繫匪淺數過多勢必此爭彼奪紛擾無休甚至串同業主短書契價設法招徠正稅實受影響倘人數過少稽查隠漏難以周密且恐壟斷把持業戶受其抑勒應將第六條改爲官中應限定名額由各縣按照原分自治區域每區應設若干名先行擬定列表報廳核奪惟每區至多不得逾十名至少亦須有二名以上俾示限制奉飭前因除將修改各條抄單分别詳報咨飭布告外合將印就布告五十道抄單五十紙隨文飭發該知事分别查收實貼　諭俾衆周知並將收到布告抄單日期實貼處所併案錄摺具報等因奉此查此案前奉省飭官中辦法准暫照牙行章程辦理領證因納登錄稅七十五元並附繳一成手數料每年納營業稅銀二元五角並附繳四釐手數料憑證以二十年爲限業經遵照辦理現奉部飭修改所有已領官中憑證之各巿鄕除已繳稅銀外應補納一年營業稅銀十七元五角並四釐手數料銀七角前領憑證亦應繳縣另爲更正再行給發其餘未領各鄕務須趕速選舉妥人取具經董保結連同照章應納稅銀尅日來署投兌以便列表詳報萬勿延誤茲奉前因除將奉發章程飭發外合行飭仰該經董即便遵照辦理 
[開濬圓沙浜之文告]  
　　上海縣知事公署昨出示諭云爲出示曉諭事據引翔港鄕絰董王銓運詳稱查有圓沙浜關係六九兩圖農田水利年久未濬淤塞不堪不特旱年無從　水即如上年風兩爲災亦以實洩不　農田大爲滅色茲由該兩國董保等集議照舊章以均田均役之法乘此農隙之時協力開濬地方甚爲允治查該浜自九圓至六圖長八百三十八丈應開浜面寬二丈二尺深三尺半又外口一百八十五丈應關寬三丈二尺深二尺現擬擇日築壩興工誠恐有不法棍徒藉端阻擾應請備案給示俾衆周知不致有所阻力事關農田水利理合詳請察核批准給示遵行等情到署據此除批准外合行出示曉諭爲此示仰該處農民人等知悉須知開濬河道有益農田水利爾等務各按照均田均役辦法奮力赴工如有人藉端阻擾妨礙工程定行查究不貸其各凛遵 
[周首尹勸募奉賢災賑]  
　　滬海道尹周君致南北商會函云去秋滬海一帶颶風　雨相繼爲災奉賢濱海受害尤鉅田蘆漂没棉鈴霉落流離呼號災情奇慘失經該縣雲知事暨邑紳等禀請巡按使撥欵助賑而省庫奇絀奉批飭商紳耆就地妥籌救濟現據雲知事備具捐册三十本送請分發代募等情前來素仰執事痌療在抱樂善爲懷覩此災情自可慨允資助茲特檢送捐册五本敬希宏賜惠濟並懇廣爲勸募俾得集腋成裘活彼災黎則仁漿義粟淪浹一方積厚流光奚止萬代（下略） 
[電車司機人受辱續誌]  
　　華商某號電車司機人在民國路開車因有騎巡隊之馬被電火逼近驚躍致隊士翻身墜下馬即奔逃後由同隊某隊士遷怒於司機人披頰兩下旋經該公司函禀徐警廳長請爲查明設法保護去後徐廳長即傳諭隊長查復一面知照該司機人及當場　勸之查票員一同到隊將行兇之隊士指認明白以憑懲儆 
[米店同業開會]  
　　南北巿各米店前因各米行新定回扣佣錢辦法每石僅得三分未能滿意擬要求加至四分當由該業嘉穀堂董事奚賡餘等與仁穀公所米行董事張樂君等商議現已彼此訂定此後米店購貨如能現欵交易准照四分扣佣若至大小月底結清仍扣三分以示區别奚董事等因此事巳經解决特於昨日午後三時在公共租界鐵大橋下天后宫內嘉穀堂開會邀集同業宣布辦法一體遵守 
[舊縣署草草修理]  
　　上海地方審檢廳奉諭搬遷當因小西門外王家闕路新廳工程尙需時日是以將該廳暫行遷入上海縣舊公署內辦公已屢紀前報茲悉該廳袁林兩廳長業已飭匠在舊公署中從事修葺原有花廳改作審檢廳第一庭第二庭第三庭兩旁原有平房作爲推檢各官辦公所後埭則爲兩廳長辦公室昨已由兩廳長逐一察看以便擇日遷入 
[長官所在地之光明]  
工巡捐局朱局長以滬南龍華及閘北華興路一爲護軍使駐紥之處一爲道尹公署所在地凡附近各路現已飭匠修理惟路燈尙不敷用故特由該局於以上兩處添設電燈數十盞現已大放光明矣 
[鐵路實業學校之參考品]  
　　滬寗滬杭兩鐵路管理局長昨奉交通部飭開准政事堂抄交京漢路局長張鴻藻陳請代奏所編地圖呈一件由堂擬所呈地圖甚屬精密擬請交內務部保護版權並敎育部列入鐵路實業各校敎科參考之用奉批閱等因奉此除抄交內務敎育兩部外抄交到部等因並附圖表查閱該路局所編地圖頗見精密足資鐵路知校研究之用除將所送圖表存查外合行通飭各路局一體遵照購買以資參考而利推行 
[白蓮涇派船巡防]  
　　齊巡按使查悉南滙縣境沿海灘一帶近有梟盜勾結爲患迭次刧掠商民財物除陸路各要隘已由軍署派撥步兵防緝外所有白蓮涇港之嚴家橋地方爲川南各鄕鎭往來上海船隻必由之路且有釐卡値此梟盜橫行之際恐有搶刧釐稅情事故飭江蘇水警第一專署長迅調師船數艘駛往白蓮涇港往來遊巡嚴家橋釐卡亦飭常泊師船以資保護 
[解决錢莊虧欠公欵案]  
　　滬出同元莊經理袁楚香股東陸泰孚蕭文泰兪芝記因欠上海金山兩縣公署存欵被控由公共公廨將袁等傳案交保候理賬員算明賬目再核在案昨日上午由兪代襄讞會同觀審西官英副領事卓君在民庭復訊原告延穆安素律師上堂譯稱理賬員 
 
 
 

Page 11

 
 
現已將賬查明應請飭追被欠公欵洋三萬二千七百餘元及利息七百餘元並由理賬員之代表葛福來律師投稱理賬員已將賬算明報告檢察處請飭各股東將所開之欵繳集如賬目不明可以詳細解釋訊之被告等亦延律師到堂代辯問官乃簽判云案經清查員查明着被告於收到報告人之通知書後限一禮拜內將應還上海金山兩縣公署之存欵連利息堂費如數繳存公堂公别給領此判 
[莊主擔任還債]  
　　賈恒久沈元來曹石甫等在公共公廨控告已閉某錢莊股東兼經理劉吉甫倒吞股本及往來銀一萬餘兩前日午後由聶襄讞與英副領事卓君提訊各原告延代表海司馬斯德兩律師到堂聲明案情並由曹石甫投案訴明被告前來糾股及借貸現銀一 
千兩出立期票過期不付各情質之被告供認糾股是實因被洪連生不付股本所致並延穆安素律師到堂代辯中西官會商之下以被告確係莊主而各原告均無入　證據所有該莊欠人之欵判令劉吉甫擔任清還 
[私用賬洋之辯論]  
　　飛星黃包車公司西人在公共公廨控式老夫高寳生舞弊私用賬洋一千五百元迭經公堂訊押在案前日午後由王崧生襄讞會問西洋副領事衛君升座復訊原告由代表律師上堂諸追被告延朱斯芾律師辯明被告並無舞弊私用各情中西官判高押候會商堂諭宣布飭遵 
[冒名借貸之敗露]  
　　黃田生至法公堂控稱程芝三冒友人沈仲琴之名持信函借去洋六元二角後與沈會晤始知受騙現在程復來冒借因即報捕拘獲請求訊辦沈亦投案作證訊之程供認冒借是實惟洋已用去無力措還求宥判押十四天以儆 
[斷結合做買辦之糾葛]  
　　章秀山前與榮可苑合做襄陽丸輪船買辦停做後章核算賬目欲榮找出洋四百六十餘元榮不應允章即控經法公堂傳訊榮稱被章借去洋一千元以之劃抵尙須章找還五百餘元而章聲稱雖有借欵已在運動費內除去讞員因兩造各執一詞判送商會算賬在案今由商會將賬算明榮應找還章洋五百六十五元移覆到廨因又傳訊聶讞員將商會覆函到堂宣佈後遂判榮交人銀兩保限十四天如數還洋再出公正人算賬費洋四十元了事 
[限期歸還賠欵]  
　　勝家公司跑街夥陳琴山經手放出賬洋五十六元業巳賠清將保人談秋元扭控法公堂請追談供此欵實係史阿水所欠又將史提案一併押追迄今未繳昨又提訊史供已由家屬在外設法惟一時尙難全數措繳求恩寬限料理判史還押限三月內還洋 
[保人減折賠償]  
　　梅徼閣前至法公堂控稱前有鼎泰雜貨店前來交易高粱等物由徐雲臣擔保今虧欠洋三十二元向徐追索支吾不理請求訊 
追經讞員判徐交保限交鼎泰店主到案訊核昨已　限飭傳梅又投稱巳托人情商折還了結請爲核示判將　註銷 
[索還生財之爭端]  
　　小販張金生張志堂兄弟二人前向同業陳阿三之子陳興發借用生財器具昨陳至二張處索還口角互毆傷及志堂頭部由閘北四區崗警一併拘入警署押候訊明核辦 
[小流氓大砍斧頭續誌]  
　　小流氓包阿　前持利斧在小東門將無頼包順甫朱志貴頭額 
砍傷由地方檢察廳驗明屬實判送新普育堂醫治阿　收押候辦在案茲悉順甫與朱傷勢增重由該堂到廳報告昨日午後復由樓檢察官沈檢驗員等同蒞該堂復驗聞順甫等傷勢非輕恐有性命之憂云 
[均非安分之徒]  
　　張墨林奚金山王阿二等因賭起釁毆傷張之面部由第一區巡警一併拘送地方廳昨日午後經檢察官預審之下以因賭爭鬬均非善類且張傷甚微判令分别押候究辦 
[工人受傷]  
　　造酒工人蔡萬茂昨日在梧州路萬源新醬園內工作偶不經心失足仆地並被巨石壓傷胸部勢極沉重當由園主送往同仁醫院請爲醫治 
[嫌疑人展期開審]  
　　宋之平於十三號下午與在逃之某某等四人在馬霍路徘徊窺探被老閘捕房中西包探查見將宋拘獲搜出勃朗寗手鎗一支鎗珠七粒解送公共公廨押候查辦在案昨晨復由捕房將宋解廨據中西包探禀稱此案尙未調查明白請再展期開審王襄讞商之美副領事别君判宋帶回捕房候切實查明再行解訊 
[無賴藉端嚇詐]  
　　汪少泉劉查林串拐王子秋家八歲小孩王小海得洋二十六元賣於朱洪章朱周氏被無賴周寳泉得悉向朱嚇詐洋四十元不遂互相爭執被捕查悉一併拘入捕房昨解公共公堂經中西官略訊一過判被告押候查明再訊 
[私帶烟土類誌]  
　　某輪船水手楊大從外洋私帶烟土滬昨日抵埠爲水巡捕房 
探捕人贓並獲解送地方廳請爲究罰又趙阿大趙東波王永和等亦各帶烟土爲數頗多經巡警先後拘獲解由警廳司法科轉解地方檢察廳訊辦 
[有女同行續紀]  
常州女子王桂寳被人誘拐來滬賣於六馬路　妓院爲娼嗣有同鄕人吳玉亭前往狎遊欲將該女送回原籍行經滬寗鐵路旁被閘北四區第二駐在所長警查見拘入警署巳紀前報茲悉此事巳由姜警正訊明判將該女暫送慈普團留養候傳到家屬再核 
[拐賣女孩之端倪]  
　　婦人孫郭氏住居閘北四區一分駐所境內有女名龍駒子現年十三歲日前被匪拐去找尋無着前日忽有王阿福林席珍二人至該氏處據稱如肯出酬勞費若干包將該女尋回並云該女已賣於粤婦李陳氏家等語孫郭氏即據情報告偵緝隊昨由該隊隊士將王林二人及李陳氏一併拘解淞滬警廳司法科請爲訊究 
[警廳長轉發奬章]  
　　淞滬警察廳長徐輔洲君以偵緝隊隊長翟世濤自前年以來督飭隊士分投巡緝頗能出力當經詳請軍巡兩署轉電北京政府請爲奬勵巳奉批令准予奬給該隊隊長翟世清五等文虎章隊 
員郝彩章給予七等文虎章隊士郝士林朱順泉各給八等文虎章此項奬章昨巳頒發到廳由徐廳長轉發　隊長等分别具領矣 
[縣公署批示照錄]  
　　漆業公所司董杜悅來等禀陳金龍抗違縣諭並發加價傳單請移廨解散由禀及附件均悉據稱陳金龍抗違憲諭不肯將漆藝公所取銷復由李肅之遍發增加工價傳單意圖煽惑等情並粘呈傳單等到縣察閱所禀各節如果屬實殊爲可恶應准移知會審分廨查明禁阻可也此批 
[招請南巿訪員]  
　　本館現需招請南巿訪事一人以探事翔實文理清順爲合格願承斯乏者無須托人介紹請先送訪稿三天註明住址姓氏以便函訂申報編輯部白 
雜評二 
[悔過（訥）]  
　　悔過佳名詞也然悔之當早名譽未全喪信用未全失事業與勢力未全敗悔之可挽救也若至名譽信用事業勢力一一掃地以盡而始號於衆曰悔過其心雖出至誠寗有及耶是故小之處社會中大之辦國家事無過爲上苟有過而早悔猶不失爲知幾若悔而不早雖悔有誰相諒直與不悔同耳然而國人非至無人相諒時不悔何也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬張桓侯上關壯繆書] [  黃金祟]  
　　二哥大帝陛下敬禀者哥自萬歷中封爲大帝咸豐間稱爲帝君萬不及料竟至共和時代贬職爲侯弟心實爲不甘惟念民國本無帝號亦已革去一倫中君字之稱而五等封爵未頒之先吾哥居然先彰威而稱侯故亦尙覺差强人意惟岳武穆後輩獨歷　法尊封爲王彼此相形不無　人難堪猶念排行序位仍在吾哥之一亦猶足以自豪　弟之侯爵竟已無端　去木主之上且復題爲忠武將士實足駭怪竊思忠武二字乃岳武穆新立之商標弟非岳家手下兒郎何得稱爲忠武將士且所謂將者不過上將中將少將之流所謂士者不過上士中士少士而已侯爵位列二　尊逾二位之勳乃忽降而爲武職之將又降而爲文職之士以武職論差至九級以文職論差至十五級倒爬梯子寗不氣煞我也垷聞中國政府將復帝制向非王侯亦膺封爵向非君帝亦號至尊吾哥本爲帝阿弟本爲侯似不妨一例規復以重名望更有　者　臯那厮因弟列爲哲配渠頗不平動謂岳家父子立功全賴伊與楊再興等一班之力今關岳合祀關某手下配享兩人岳家將中竟無一個屢屢向弟絮煩弟本早欲告哥恐哥一時怒起與岳家元帥竟起衝突勢必一刀一鎗演成同室操戈之制豈不貽笑外人因此含忍不言迄經一載現値中國政府已將頒爵條例公布王爵年俸可得二萬元或一萬元岳忠武旣封爲王當然可以領欵似不難自行起造王府正不必籬下依人再與吾哥軋此姘頭屈居側室而周倉可以復本位關平且得爲儲君豈不甚善趙子龍與弟素不相睦渠與王濬等二十三人旣稱忠武將士應即令其顧名思義一律遷往岳廟毌許濫竽其間至弟則本有桓　廟在且照頒爵條例亦有年俸可頒行將大興建築與兒子張苞同享榮華不願再在廡下吃冷猪肉也　直之見如是如是惟哥圖之不勝暴躁待命之至（三） 
筆記 
[梅芳] [  花奴]  
　　金圓妓有名梅芳者蘇產苗條身材弱不禁風每逢酒綠燈紅引吭悲歌聲涙俱下哀感悱惻令人無歡荒儈遇之輒掩耳不欲聞失意者遇之輒爲之欷歔欲絶識者知其抱有絶大之憾爭焉初梅芳喪父欲殯無資母惑於僉壬言貨梅芳於勾欄艶幟高張壓倒羣芳一般走馬　臺者趨之若騖　思嘗試一臠一朶天花尙未知落到俢誰之手鴇母利用此機故禁其臠不使人染指以是一般冶客益爲之顚倒梅芳目覩斯狀惟悲己命之薄爲人作嫁傀儡登場清夜思維未嘗不泣下沾襟焉顧旣作樊籠之鳥處處遭人朿縛排脫乏術則惟有一聽主者指揮耳隨波逐流初非梅芳之本意也蓋不如此則鴇母　逾毒獸撻楚且立至旣念　風塵中物色知己計亦良得故梅芳與鴇母從未或仵惟　操歌舞生涯小姑居處守身如玉不許漁郎問津幸鴇母亦居奇不售梅芳得以保全完璞焉有徐生者杭人因事至吳偶作探花使者耳梅芳名造粧閣探訪相見之下彼此留情生固不得志者娓娓清談不覺起同病之憐話到凄涼身世相對黯然於是兩縷情絲相識也月交益親密憐我憐卿比翼　　不啻也無奈生爲寒素之士腰繼不富揮霍即　鴇兒愛鈔自昔巳然生以是受盡鴇母之奚落生性　　傲不屑與鷄騖爭因拂袖而起語梅芳曰請從此别言未已涙眥瑩然强忍始止蓋語雖如斯實不忍與梅芳别梅芳牽其袂汝曰儂無他望但願君早去早來儂心已屬君君去不啻擢儂心以去君今日去儂心即今日亡儂實不忍捨君去也儂命薄所仰望而終身者舍君無他人君忍捨儂去乎儂閱人多矣能憐之者祗君一人耳言至此巳嗚咽不成聲淚珠滴滴沾濕生袂如經兩梨花益動人憐生直偪處此大不　乃低聲慰之曰梅芳汝之心吾已知汝莫悲吾誓拔汝出火坑惟吾貧類俟吾歸謀之梅芳拭涙曰然則君何時重來儂靜待君也生曰期月後必重至吳門决不辜負汝也梅芳悅始釋手送生行一曲驪歌雙涙俱下兩人别矣梅芳送生去後懶於酬應已無意風塵鴇母知其存去志聲言非三千金不遣梅芳憂之屢次投函促生卒未得一報待之久仍查然四處探詢終莫得生之消息私念多情如生决不薄倖容有故耳詎知待之數年黃鶴一去竟不復返可憐哉梅芳行將爲郎顀顇死矣况未來之不幸尙未有已時聞鴇母屢欲爲之梳櫳梅芳執不可强之覓死者屢鴇母懼人財之兩失也聽之故梅芳至今猶是完璞嘗曰多情如徐郎决非薄倖者儂將百年待斯人也此事予友曼紅生爲予言之（三） 
小說 
[俠情小說紅蘩蕗别傳] [  天虛我生]  
　　第二十二章（續） 
　　於時已過亭午天氣殊陰晴不定紅蘩蕗遂罷食重歸其寓處此地與門房獄相去至邇有時風吹鐵索之聲亦復能聞白拉根內以日間無事可爲遂高臥休息及醒則時鐘已指六下夕陽在山背矣白拉根內乃微微伸欠籌劃今夕進行之法則有三種主張第一當赴亞猛舊時寓所一覔設不得消息則更至各處監獄之中訪其蹤跡如仍不得則亞猛當巳出獄矣亞猛果出獄則其第一步必至聖裘奶敎堂之小屋中覔己往而逆之事必無失然而以亞猛不被禁錮則巳苟被錮則必在敎堂獄也思至此白拉根內乃不禁微微現爲獰笑念彼舒勿林諸人爲一紅蘩蕗之故乃不卹殫心竭力以施詭計抑亦愚矣且思且向亞猛之寓所而行其地蓋在冒德山左近爲一鄉村小屋白拉根內旣到顧又不便逕入則復於其左右徘徊冀從鄰居之人得一消息其時天巳入暮路燈之光　澹如隔重霧頗使人意無歡方躑躅間忽見燈桿之後亦有二人佇立匡之狀一如己而其目光所注則在亞猛之家白拉根內乃决定亞猛必巳出獄此二人者必以監守亞猛者也忖度未巳果見亞猛自街尾踽踽而來面目憔悴乃無人色白拉根內恐其見己亟自退匿暗陬亞猛果不覺逕自入室而去亞猛一入燈後之二人立歘行而前與其他一人交耳互語此人殆即尾亞猛來者白拉根內乃知己所臆料非謬彼保安會人固以亞猛爲虎倀矣白拉根內初意本欲入室一見亞猛及見已有人監守遂亦不復冒險折道向聖裘奶敎堂而行其意以爲亞猛或巳有信致己則必置於此處蓋紅蘩蕗之寓所唯此一處爲亞猛所知耳然此行亦殊險彼保安會人之偵亞猛直如蟻之附羶凡其所至處莫弗布有耳目則彼今往聖裘奶街毌亦自投於羅網中耶然白拉根內殊顧不及此着蓋彼數年以來自偵探手中脫逃而出實巳不知幾次故己習而玩之至聖裘奶後先在隔河瞭望見門外尙寂然無人乃始度其約略循人家簷下而行以至門次欲推門入忽又轉念以現狀度之亞猛實猶未嘗至此不如靜立以待其來乃即义手而立厥狀儼如石像細雨螟濛拂其衣袂濘泥乃同水漿直膠其足而白拉根內殊不因此少怯直至鐘鳴六下不見亞猛之至始歸其寓所少息 
[義俠小說復讐（五）] [  小靑]  
　　海登赫念己以目睨錫搿門錫搿門頫首至臆默不置答半晌始徐徐曰書中所言不知果否可信汝意謂何海登赫曰此殊難必吾不意彼褒賽樊洛温特竟語未畢錫搿門若斗有所觸疾問之曰汝言樊洛温特乎海登赫曰然勳爵胡爲注意錫搿門曰無他吾方茲遣使之少年非亦名洛温特耶海登赫曰牛德村中氏洛温特者固多不能執此爲斷特就彼少年言之語至此歘一急足迅犇入汗被其顙狀殊蒼皇坌息曰勳爵吾今得確實消息齊倫傑與賊軍鈎聯今日已舉兵叛矣兩人聞報失色報者旣出錫搿門即顧海登赫曰事急矣吾遣此少年洵爲失策蓋齊倫傑旣叛彼牛德村人又安足恃矧兩賊聯結聲勢益壯法當審勢而進萬不能更合挨瑪尼森擅離汛地今亟宜馳騎追之令洛温特趣歸以時度之彼行木遠必尙可及汝趣傳吾命勿爲延遲無論如何必追歸其人尤宜布令各軍嚴爲戒備蓋此時事機愈迫惡戰在旦夕間矣　訖海登赫立出宣令帳中寂靜錫搿門兀坐悶懣頗無聊賴念及賊勢猖獗弭平匪易中心焦灼萬狀因展地圖觀之備作戰計畫又念書中辭意　突莫測其奥乃愈轆轤不已越一句鐘海登赫踉蹌復進言曰勳爵洛温特已追蹤歸矣彼行至孟森忒林見林中有敵騎　　因跧伏弗進追者遂及今方在帳外候命也錫搿門點首曰善令彼進此未幾洛温特入舉手行禮畢木立弗動而顔色喪沮若爲殷憂所困錫搿門目貯其面言曰少年今事機巳變無須傳遞吾命可以密簡見還洛温特聞言狀至踧踖引手探腰問佩囊呐然曰勳爵吾吾及 
 
 
 

Page 15

 
 
   
 
 

Page 16

 
 
   
 
