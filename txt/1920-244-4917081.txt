# 1920 - 244 - 4917081

 

Page 1

 
 
   
 
 

Page 2

 
 
   
 
 

Page 3

 
 
時評 
[欠餉（冷）]  
　　武人藉兵力以攘權其權旣得則又藉權以奪利其利旣富則用其財於奢侈之途以示豪闊而對其部屬之兵則欠餉纍纍而勿顧甚矣武人之於兵何取之厚而報之薄也 
於是我乃知所謂武人者一經得勢終無不敗之原因矣國家之利害固勿置於心也人民之禍福亦勿存諸懹也至藉以顯榮之兵士之死生而亦不一留於念以最粗之道義論亦可謂忘恩負本之尤者矣然則他日而苟遇患難者欲其再出死力以相助不其難歟 
嗚呼此武人之所以謂武人也 
命令 
　　九月四日大總統令比年軍需政費支出浩繁國庫空虛日形艱困開源難恃節流宜先山東督軍田中玉前於該省軍事費九年度預算核實裁節較上年減少二百五十二萬餘元現因暫兼省長復將行政經費裁減三十七萬餘元綜計所省軍政兩費爲數綦鉅實心實政勞怨不辭令績昭宣至堪嘉尙所期百爾有司力圖撙節共袪浮濫上紓國計下恤民艱有厚望焉此令 
又令署内務總長張志潭呈山東政務廳廳長丁傅紳因病懇請辭職丁傅紳准免本職此令 
又令任命周嘉琛爲山東政務廳廳長此令 
又令署財政總長兼署鹽務署督辦周自齊呈東三省鹽運使金鼎勳調京另候任用請免本職金鼎勳准免本職此令 
又令任命翟文選爲東三省鹽運使此令 
又令任命段芝清爲奉天菸酒事務局局長此令 
又令署財政總長周自齊呈山海關監督曾有翼調京另候任用請免本職曾有翼准免本職此令 
又令任命蘇毓芳爲山海關監督此令 
又令任命饒應銘兼察哈爾墾務總辦此令 
　　又令任命商德全爲將軍府將軍此令 
　　又令兼署陸軍總長靳雲鵬呈陸軍第十二師步兵第四十五圑圑長張士鑑因病懇請辭職張士鑑准免本職此令又令任命王維城爲陸軍第十二師步兵第二十四旅旅長李生春爲陸軍第十二師步兵第四十五圑圑長袁樹勳爲步兵第四十七圑圑長此令 
　　又令兼署陸軍總長靳雲鵬呈請任命彭家煌爲察哈爾暫編陸軍第一混成旅步兵第一圑圑附王樾爲第二圑圑附均照准此令 
又令署内務總長張志潭呈准河南省長咨請任命馬維騄爲睢縣知事鄭陳琦爲新鄭縣知事賀曾培爲泌陽縣知事彭嵩齡爲汝南縣知事張鍚典爲正陽縣知事段錦文爲孟津縣知事李光炎爲内黄縣知事戴廷諤爲武安縣知事奎印爲汲縣知事孫樹梅爲寗陵縣知事戴光齡爲鹿邑縣知事金鍾麟爲夏邑縣知事王維垣爲商水縣知事桂林爲葉縣知事馬也良爲寳豐縣知事周郁文爲輝縣知事王鍾睿試署西華縣知事王嗣旦試署南陽縣知事陳漢章試署新野縣知事均照准此令 
　　又令署内務總長張志潭呈准安徽省長聶憲藩咨請任命李宗耀試署蕪湖警察廳警正應照准此令 
又令徐之棨孫奐崙均晋給三等嘉禾章俞家驥晋給四等嘉禾章此令 
　　九月五日大總統令國務院存記簡任職李曾麟王國鐸著分發山東交該省長酌量任用此令 
　　又令厲家福授爲陸軍一等軍醫正此令 
又令署司法總長董康呈總檢察廳書記官長楊允升請免本職應照准此令 
　　九月二日大總統令兼署陸軍總長靳雲鵬呈准察哈爾都統王廷楨咨　以音登額陞補佐領應照准此令又令金鼎給予二等大綬嘉禾章曹寳江魏宗蓮均晋給二等嘉禾章此令 
　　又令張清汝給予三等嘉禾章何韶給予四等嘉禾章此令 
專電一 
　　北京電靳復滇唐通電尊恉與鄙見不謀而合和議先决法律仍由和會議决裁兵爲弭亂根本辦法自治尤國民自强基礎均屬今日要圖當共策進行（六日下午四鐘） 
　　北京電蘇李力辭總代曹張會議擬改梁士詒（六日下午九鐘） 
　　北京電岑電李厚基旣允守中立俟派員來粤當與洽商惟王旅確助陳烔明應請設法（六日下午四鐘）　　北京電外部擬添一次長專辦部務其一專對外（六日下午四鐘） 
　　北京電吳佩孚將授上將張懷芝托病請假（六日下午四鐘） 
　　北京電馮玉祥張倫元急電催餉言將無法指揮（六日下午四鐘） 
　　北京電探報王揖唐秘密入閩並由閩李護送赴潮汕與陳炯明接洽（六日下午四鐘） 
　　北京電王占元電南軍陸續由萬縣開抵夔州已有兩師餘王天縱部又由大寗前進確有進逼意 
（六日下午九鐘） 
　　北京電川訊熊克武已復成都（六日下午九鐘） 
　　北京電唐在復電辭國際聯盟代表（六日下午九鐘） 
　　北京電邵領電日鈴木來崴與俄臨時政府密議數事帶同全體官佐赴哈（六日下午四鐘） 
　　北京電高梅果夫於解京途中逃竄尙未弋獲（六日下午四鐘） 
　　北京電吉鮑電高梅果夫奪取曾 
排長手槍在途逃逸經押解兵圍搜高復開槍拒捕已被我軍擊斃（六日下午九鐘） 
　　北京電庫電謝部巴郎烏將軍率衆三千在黑邊索倫一帶有進攻車盟之謀（六日下午九鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　天津電曹錕女許字張作霖之子於今日換帖備極奢侈全城官員均往道喜張宅禮物珍珠寳石首飾甚多曹宅回禮除衣料鞋帽外並有軍刀一柄而蔡成勳杜錫珪湯薌銘王鏞張鴻緒何恩溥秦華等特乘專車來津道喜 
（六日下午十二鐘） 
　　天津電直軍三營由京回馬廠奉軍第二十七師之一部分乘車二十輛回奉天（六日下午十二鐘） 
　　漢口電省會麻（六日）開緊急茶話會一致否認孫振家長卾除再電請 
政府收回成命函請王督轉致孫勿到任分函各圑體及電旅京同鄕協力反對外並函阻孫接敏篆（七日下午四鐘） 
　　漢口電吳慶桐交卸使職麻（六日）到漢擬卽赴滬（七日下午四鐘） 
　　漢口電大漢報因欵絀今日停刊 
有某日人繼辦訊（七日下午四鐘） 
世界路透電 
[波蘭與立陶苑國之戰事]  
　　五日倫敦電據華沙電稱波蘭與立陶宛間之界線及將來交際談判業已决裂波蘭代表已回華沙高等議會通告立陶宛政府議畫新界線通過瑪格拉波伏哇格斯土伏蘇格秦三處聞立陶宛責波蘭挑釁謂立陶宛軍被迫自衛昨日華沙公報聲稱立陶宛軍隊昨日越過克松貴族所畫之界線攻擊波蘭軍公報中未述及是役之勝負 
　　四日倫敦電波蘭與立陶宛間之時局現甚錯綜柏林傅説戰事已作且發表立陶宛半官戰報據稱立陶宛已將在格羅諾與蘇瓦基之波蘭軍逐退二十五至五十俄里不等戰報中並載明立陶宛軍隊所奪得之地點 
[英國之工圑大會]  
　　六日倫敦電工圑大會今日在樸資茅舉行到會者九百五十人湯末斯氏主席發言謂環顧内外現狀能自慰解而不憂慮者其人必爲樂觀派湯末斯説明勞工辦事會組織之理由謂創立辦事會之目的爲波蘭完全獨立與對俄和平兩事辦事會决計實行此目的必逹到後方能甘休湯末斯又謂勞工非僅爲對抗起見而欲打破資本家之圑體實則資本家當知勞工得有今日地位之歷年犧牲必不容人抛棄之且當知勞工準備接受對於工業自由或經濟解放之挑戰也湯末斯言及愛爾蘭問題謂愛爾蘭今日之地位頗爲危險遲早之間必有公開之戰鬭其影響所及將掀動帝國基礎今猶可使愛爾蘭人民爲英倫之友政府盍抛棄現有之議案而明白承認其殖民地自治權以固其友誼乎政府亦知愛爾蘭所行之黷武主義業已失敗乎以力制人必不能成吾人不能持劍壓制一種民族也 
[愛爾蘭之近狀]  
　　五日倫敦電杜白林官塲消息新芬黨衣戎裝從容步入菲瑪拉郡倍萊克警察駐所未受攔阻黨人入所後以手槍制服所内之人並將其餘警察所在之敎堂諸門閉鎖繼乃將所内武器等物以摩托軍載去 
　　五日魯塞恩電紐約市長希南氏請英相喬治氏開釋柯克市尹喬治氏婉詞答覆謂未便干涉公道與法律之進行柯克市尹之狀况今夜未有變動 
[各國近事記]  
　　四日亞力山特里亞電化蘭地方之阿刺伯部落互約攻擊大馬斯之法軍聞近開往化蘭之法軍已戰敗現正築壕而守大馬斯有法兵一萬二千人 
　　五日倫敦電唐倫堡大戰紀念日德國軍官會社曾電賀德前皇前皇覆曰諸軍官懷挾忠忱不余是忘無任感謝祖國其能再有唐倫堡之役乎維廉皇具由此觀之德前皇今仍不悔禍也 
　　四日柏林電伏鍚志報載稱英船一艘由法開往丹齊被止駛過基爾運河因船中載有運濟波蘭之子彈千噸之故 
太平洋路透電 
[海參崴近事記]  
　　六日東京電據半官消息伯力市議會拒絕承認海參崴政府後海參崴政府卽派特别委員赴伯力解散市議會而置政府所任之員於該處日軍司令未加干涉六日東京電此間接半官消息謂上烏定斯克之其產黨聲稱過激黨在華之文字鼓吹大有進步伊爾庫次克曾派專員赴華現正運動軍學農界並散發過激主義印刷品 
[日本近事記]  
　　六日東京電外交部之齊藤氏現仍臥醫院傷勢頗危 
六日東京電臺灣臺口遭多年未有之大風雨全鎭成爲澤國產業大受損失旦死若干人 
[香港近事記]  
　　七日香港電查烟員在日本摩托船某號查獲烟膏一萬八千零六十九兩値洋二十五萬元船長與船役等均已就逮 
　　七日香港電今晨郵局小輪以郵袋裝上伏見九輪船時忽起炸聲損及郵袋十一内有兩袋完全被燬聞起炸者乃某郵包所裝之大紅顏料箱所損之郵袋乃西雅　温哥武馬尼刺寄至者 
[北方近事記]  
　　六日北京電施肇基夫人因病辭謝倫敦萬國婦女聯合會中國代表之任故已改派駐倫敦中國總領事羅昌夫人任之先兆莘（譯音）被任爲財政委員會副會長正會長爲周自齊中交行長均在會員之列周自齊葉恭綽辭職之説不確此蓋由安福殘黨傅播者北京兩政黨建議組織中國統一大會以爲國民大會之初步每省派代表十五員由省議會商會及其他代表國民之重要圑體選出此會是否擬代上海之和會或以預備之地位行事今尙未悉 
　　十日北京電北方荒象已成聞满洲有餘糓甚夥如賑務得人則可救活數百萬人海參崴中國總領事日内將抵北京此行與西比利亞二代表圑入京事有關張曹聯姻昨在津行禮北京要員多往致賀聞張曹卽將各冋原任不返北京北京日報謂張曹在津而梁士詒適來今梁代李純爲北方議和總代表之運動日見有功云地方檢廳調查安福黨魁罪狀今已完畢將向高等檢察廳起訴聞政府擬將各罪魁在北京各銀行之存欵與股票列入特别賬内此欵不提出以免摇動各銀行須照付利息 
[南方近事記]  
　　六日廣州電軍政府宣稱粤軍總司令兼閩省長陳炯明汕頭鎭守使劉志陸均免本職據軍政府方面消息惠州現經桂軍固守陳炯明之軍於八月二十九日在老隆附近敗退西江政府軍已移駐東江第六次全國敎育大會定期十月十日在廣州舉行廣州現正籌備招待事務佛山銅匠罷工要求増加工資目前尙無結果 
國内要聞 
[北京通信（拙）]  
　　各禍首之近狀 
　　禍首區分計有五類（一）第一批命令所通緝者（二）第二批命令所通緝者（三）因蘇督呈請明令通緝之王揖唐（四）皖系失敗之將領如曲同豐等（五）爲奉軍拘　随營解之姚步灜等 
　　其第一類之禍首除李思浩一人外餘悉遁入日本使館附屬之兵營由日使小幡氏保護業已發生國際交涉矣其措詞理由雖根據通緝命令認爲政治犯而政府及社會方面則催促大理院速行提起公訴向日本政府直接交涉要求引渡蓋此輩禍首他即不問卽其侵佔表面上雖如此云云而其心理是否希望引渡即其辦理手續能否實行引渡此時則正未敢必也至於日本方面或謂其以借欵密約之感情或謂其因金錢運動之關係均屬不確蓋此等問題非公使個人所能主張實奉其内閣訓令出之純係一種政治之計畫爲中國多存留一部分内亂之禍根供其軍閥政界之利用此所以悍然不顧而歐美外人遂多非議也聞九人待遇以徐樹錚段芝貴二人爲最優免其繳費曾毓雋王郅隆次之每人日繳費五十元此外則待遇悉如僕隷而繳費則同唯身體自由極有限制除所居院落外不能外行一步彼此過從先須得日軍官之同意談話時且有軍士爲監而筆錄之日呈高級軍官檢視一日徐樹錚與段芝貴談話忽及兩路失敗事大駡不已軍士遂將段氏扶走二人過從遂絕又一日梁鴻志與曾毓雋談話忽用福建土話爲軍人所掌頰又聞所居之室甚　湫隘不適衛生有鴉片烟癮者尤苦每日打嗎啡針（每針價三元）故曾毓雋丁士源王郅隆三人面目哐怯已失人狀丁氏并已臥床不起矣 
　　李思浩以爲人圖滑且藉寗波官財政部十餘年與東交民巷洋行之大班買辦向有感情初居華俄道勝銀行之最後院落忽爲一法人所知走告巷外巡緝之軍警以便衣軍士二十餘人前往捕之李得警告又逃入俄國使館相差僅一小時也嗣有某西人允代爲運動囑其出洋四萬元爲保險費自可安抵北戴河唯李終胆怯且謂北戴河更屬絕地未必較交民巷安全更因道勝銀行之驚遂亦患病現仍寓俄館内一妾在津亦設法接入爲其看護聞李目前所受之待遇較餘九人爲 
安適 
　　第二類則更爲無賴矣得志不過二年有奇貪囊所得本屬無幾而浪費無度事敗在逃並無住日本兵營受外人庇護之資格而其望門投止者又多係臨時運動勢固不可久也説者謂軍警方面能與徐曾一例懸重金致之則早爲人所縛獻矣而光雲錦果被捕臧蔭松又被捕聞均有金錢魔力指使其問而臧氏尤驕悍祝天下人幾無可共語者唯知以少年同學關係趨奉徐樹錚久任安福部財政所入多以奉徐名爲院外會員運動費故雖在黨人久已切齒恐其受法律裁判時將較光雲錦尤不利益云 
至安福部所謂院外委員者聞徐樹錚氏尙係第六人其第一爲那彥圖（蒙古）王第五治格（清都統）聞此次皖系失敗治格統清室禁軍恐奉直軍捕之遂以磗石堵塞東西華門故武英殿陳列所迄未賣票而清史館人員至今亦不能入館辦事是亦一笑談也 
王揖唐之鐵匠胡同住宅及板章胡同花園均已查抄所獲僅綢緞二十餘箱銀器六箱均係前歲嫁女友人送助奩　者其餘輜重則不知所往矣又京中市上近日嘗出現古玩陳設多係裝潢精致廠肆所謂送官禮者爲數極多而取價極廉其來路可想而知也然拿辦通緝命令本無查抄字樣即謂因侵佔公欵將備抵償然此項職權亦僅能由法院行使而奉直軍未受委託貿然越爼大似戰勝者對於佔領區域之行爲雖此輩禍首罪惡貫盈人方幸其敗而不以爲過也而惡例遂自此而開矣聞當風聲緊急時曹汝霖陸宗與之以富名著者均惴惴焉不自保家口細軟悉行寄頓近以東海卵翼曹張兩使决予保全始敢寗家焉 
至皖系失敗之將領臨陣被俘者爲曲同豐嫌疑被捕者爲傅良佐張樹元現均囚禁天津久有押解來京組織軍法會審之説而迄未實行一則因中央處理不足以表示軍閥戰勝之威一則頗欲按照帝制犯某復辟犯某等之前例令其供獻相當之代價耳且曹張意見亦極不一致如傅良佐於民國五年因直督問題爲抵抗李烈鈞之故力向老段爲曹轂現曹頗思保全而張意殊不謂然又在逃之十五師長劉詢本係河間舊部此次涿州之役聽從吳佩孚忠告首以全師引退段芝貴駭走琉璃河失守西路定國軍遂不支曹吳欲予開脱而張則視之與陳文運等（劉陳均非禍首特類誌之） 
故雙方意見尙未容納暫時决無法處理卽將來所謂處理者要亦風流罪過而已 
　　論此次禍首除張敬湯决定伏法外殆以姚步瀛等六人所遇爲最不幸矣生死不明者計一月之久最近始確聞槍斃然一星期前尙有見之於南苑奉軍營中者刃穿肩骨貫以鐵繩刑傷遍體已無完膚潰爛成瘡蒼繩叢集蛆蟲蠕蠕臭不可聞姚體本瘦弱而宛轉卒不瘦斃是亦可慨矣聞此人與國楨兄弟分屬叔姪尙係遠族先世商於南通家貲逹十餘萬金足可温飽較國楨兄弟之出身寒素者不同而熱中躁進不顧利害則亦自作之孽耳 
[天津特約通信] 若冰 
　　曹張兩使到津紀 
自曹張兩使奉命晋京後已有兼句與東海磋商解决時局統一南北和議各項要政均已有眉目故曹巡閲使於昨日（四日）午後兩點由京搭專車至五點零五分抵津張巡閲使則於四點由京起程至七點三十五分抵津天津各機關長官及紳商學報各界均集合於總站候車室分兩次歡迎到站者約百餘人計有直隸省長曹健亭天津鎭守使趙玉珂財政廳長王芝杰敎育廳長馬鄰翼政務廳長陸長佑津海道尹姒錫章實業廳長嚴智貽警察廳長楊以德交涉員黄榮良高等檢察廳長陳彰壽高等審判廳長廉隅地方審判廳長雷銓衡地方檢察廳長邵箴長蘆鹽運使丁乃揚天津縣知事齊耀城順直省議會議長邊守靖副議長王秉　商會會長卞蔭昌及紳商學報各界人員均到站恭候并有督軍公署衛隊混成營馬步護衛營憲兵營北洋營務處捕盜營警察廳保安隊軍樂隊直隸游擊隊第一二兩營三千餘沿途値崗戒備森嚴曹張兩使兩次專車未到之前各由京開來押車一次係隨員衛隊行李等件曹使下車後即乘摩托車馳赴河北黄緯路曹家花園張使則仍駐節於恒記德軍衣莊兩使亟於來津之原因固因新訂兒女姻親卽日行文定禮之故亦因曹使以使命發表亟須組織而張使復以東省防務緊要且不願久留京師惹起外間之議論而在津之各省代表亦尙有關於解决此後時局之各種重要間題須與兩使作一最後之討論至張使在津勾留之期亦不過三五日卽須回奉而曹使則俟張使返奉後亦卽回保定矣曹張兩使兒女聯姻事係曹之女公子與張之公子訂婚係由恒記德軍衣莊經理張某與奉軍副司令張景惠撮合此次曹張聯姻説者謂與政治上黨爭上均有裨益卽兩方微有意見不一之處從此　可於無形中解釋矣 
[曹張相繼赴津]  
　　曹張出京消息喧傅已久茲聞該兩使確於四日午前九時赴公府晋辭並討論各項要政一小時餘東海當交諭云兩位老弟對於岌岌可危之中華民國必須維持到底我輩作事力除虎頭蛇尾之弊嗣後尤須隨時發表治國安民之意見方不負余對兩位老弟之希望曹張　使對於禍首問題仍請東海勿改方針云云作辭而出東海親送至後樂堂屋門外曹張出府後又往各戚友處辭行至午後一時始赴棉花胡同靳總理宅中略談曹即作辭赴東車站張因與靳密談他事故遲至午後四時始行出京先是三日兩使曾宴請各總長次長秘書長等辭别對於時局有誠懇之演説據列席者所述可分三層（一）近京一帶之災民流離失所宜合力設法賑恤（二）責任内閣今後實行其職權各省長官應一律遵從中央命令以保政府威信（三）和平統一爲今日惟一急務應積極進行開誠相見以完固國家基礎兩使此種表示各方面對之甚爲满意宴别之後東海復託靳氏向曹張兩使慰留因曹張兩使事先業已决定故臨時不能挽留直軍駐京之臨時參謀處秘書處副官處各職員於三日傍晚即已將個人行李預備齊楚四日上午八時職員中之一大部份卽已乘專車赴津其後京師警察廳始知曹張兩使確將出京乃於東西車站趕搭彩牌樓東車站彩牌樓大書（羣被德澤）四字警察步軍軍官在午前卽已佈满車站一帶直至四日下午一時許曹使始乘車蒞站並率同隨員一百餘人衛兵三百餘人府院及各行政機關如東海代表徐邦傑吳笈蓀及靳總理以下各國務員與王總司令殷總監等皆到站歡送曹使一一與之周旋至二時許即開專車赴津張使亦由東車站乘專車赴津所帶隨員及衛隊人數與曹使相埓各機關送行人員亦與曹使相同聞曹使赴津後仍寓河北曹家花園張使寓河北玄緯路恒順德軍衣莊張使並擬留津三日爲其三公子與曹使之女公子行定聘禮然後由津回奉曹使届時亦擬遄返保定按曹張兩使到京以來對於各項希望均甚完滿故前日出京時極表愉快之意並於臨行之先當將各項問題一一布置完妥（一）在京直奉軍隊以維持京師治安爲度其餘實行撤回（二）奉軍所有後方軍務及軍紀風紀等均責成張景惠總司令切實維持（三）關於統一裁兵易督等問題悉聽靳氏辦理故外間傅説曹張均抱遺憾以出京或不久仍將返京者恐非事實且聞本月鹽餘二月七十餘萬業經交到山西運城亦有大批現銀運京江蘇湖北亦有大宗解欵來京故曹張兩使之軍費已分别發出連前共計二百五十萬元其餘之欵以後按月分滙業與靳氏商議妥協矣 
[兩方解决之和議説]  
　　聞參預和議之接近者言此次政府與文羣谷鍾秀接洽和議之經過尙爲良好於四日已完全諒解其協定如下（一）以舊選舉法召集新國會一説明安福國會旣已閉會西南舊國會始終未成今又有赴滇留粤之分則更不成問題故任其自然的消滅而已外間有謂雙方政府解散兩個國會者烏有之事也）（二）西南地方制度由西南自身籌備（説明西南各省黨派紛歧意見錯綜非政府與軍政府所能武斷規定者也故由其自行籌備支配俾符民意）（三）地盤問題由統一政府命令辦理（説明西南各人之地盤已成自然之勢力不僅政府不能變更即西南政府亦無從移轉故只以固有之勢力承認其地盤且對於陳炯明亦並不斥屏苟陳能趁風收帆則潮梅督辦不妨與之（四）以上規定並不以和議之開會形式而解决但必須李純簽字發生效力一説明此項協定係岑陸方面與政府磋商李純旣爲總代表當然以李氏簽字較爲有根據故必須李純簽字據南京歸來之某政客言李秀山病實不假但無轉地留養之必要李氏所以如此灰心者聞日前有某某兩師函致李督謂此次推倒安福及段黨江蘇並未出兵與役自應助餉三百萬以盡義務並謂江蘇爲富饒省分並不難致等語李得函後頗爲躊躇故藉病以作答復但所聞如是是否眞情非局外人所得而知也 
另據某要人云最近南北利議所磋商内容情形（一）代表問題西南湘桂粤方面以温宗堯爲總代表川滇黔方面仍以唐紹儀爲總代表中央以李純爲總代表三面並進會議席上以西南代表爲首席惟和會地點或在南京或在天津决定不在上海（二）法律問題新國會此次閉會後不再召集由舊國會制憲惟至新國會閉會後百日内南北不能統一時則新國會仍繼續召集（三）事實問題實行廢督裁兵現總統暫不另選由舊國會選舉副總統至於内閣問題由現内閣暫時維持俟下届國會成立時再行正式組織責任内閣 
政府前日發出兩電一致岑陸勸其停止對陳炯明用兵原電係用谷鍾秀名義轉述中央意旨一致唐繼堯係交李蘇督轉電滇中原文大致謂前此西南堅持各問題如廢止中日軍事協定拒絕魯案直接交涉解散參戰軍撤換王揖唐等至今均已自然解决所餘法律問題現時新國會已實行閉會此後應如何重事召集及責成制憲之處儘可開誠協商藉期妥協更何必斤斤計較力趨極端致陷大局於不可收拾之地務請本統一和平之素志彼此互商辦法俾和局早日觀成至粤中糾紛并希轉勸竸存即日停戰尤所切盻云云 
[中央對於國民大會之觀念]  
京外各圑體對於國民大會紛紛組織協進會策進會籌備會等已有由理論的方面而進於實行的方面之傾向緃國民大會之完全產出爲時尙遠而國民之覺悟與夫表示自决之精神殊未可以漠視政府之於國民大會向抱懐疑之見解前飭内務部擬議辦法不過粉飾敷衍之具非眞有召集國民大會之决心近與西南謀和亦僅欲將新舊國會先行解散而以下届國會代國民大會爲時局之解决更可見政府無召集之誠意惟西南滇粤兩派各自爲謀北方李總代又迭電請辭和議之成功大非易易即形同贅旒爲國民所共棄之新舊國會猶若存若亡大有不忍割愛之勢則欲召集下届國會其艱難情形當不亞於國民大會之召集故最近政府對於國民大會一取放任主義任國民自行召集勿加以限制亦勿與以贊助一面對於國會之意見仍與西南方面商議新舊兩消另行召集下届國會之辦法如果下届國會先國民大會而成立則即由下届國會解决時局倘國民大會先下届國會而成立則暫由國民大會從事解决再行核奪蓋政府之眞意總以爲國民大會决無成立之望縱使勉强成立亦决不足以代表全國眞正之民意儘足以執悠悠之口此時固不妨任其爲所欲爲也據府院方面消息東海對於國民大會頗持消極態度其主要原因以新國會改選在即倘同時召集國民大會難免不顧此失彼若倉猝進行則失愼重士旨是以特與靳氏籌商俟新國會改選後再辦國民大會並令轉商曹張兩使再行確定 
[京聞拾要]  
　　財政部與烟酒署當李思浩長財政部時曾向煙酒署提欵四十萬元當經烟酒督辦張壽齡將此欵而交曾毓雋嗣由邊防軍出具收條交烟酒署收執惟該收條僅具三十萬元與原數相差十萬適値政變發生此項問題遂成懸案近因政府對於各機關按案澈查頗爲 
 
 
 

Page 7

 
 
　　嚴厲烟酒署以此項鉅欵無法報銷遂檢齊證據交由地檢廳提起公訴聞財部庫藏司司長及某科科長科員等因當日提欵時曾經參與故均難免刑事關係惟主要之李曾現均在逃該欵恐亦無處追索也 
　　財政會議之提案我國擬將庚子賠欵與湖廣債欵等事件提交萬國財政會議業誌報端茲聞魏宸組代表又電致政府請將國家銀行發行紙幣數目與實存現欵以及法定股本與實收股本等詳細具覆以憑提案討論 
　　美銀行調查中止李思浩在財政長任内巧立名目任用私人曾委徐恩培赴美調查銀行制度新任財長周自齊以其徒耗國帑無補實際業已將徐恩培撤任令其母庸前往調查 
　　財交兩長辭職説新内閣甫經成立關於政策之設施尙無何等表現乃聞財交兩長均有避退之説財長周自齊就任後迭以用人問題與次長潘復發生意見近復因借欵不能急就肆應乏術與致索然决擬借赴美爲名暫卸伃肩俟機再出至交長葉恭綽不久將正式提出辭呈其原因有二（一）葉與某方面在未入閣以前預約任籌之軍費揆諸現狀不能辦到（二）商借外欵非以鐵路爲擔保難資取信但目前四周反對空氣過濃公然出此適貽敵黨以口實有此種種原因故已無意久任大約一星期内外卽有一種表示矣 
　　胡維德就職條件日來東海因引渡禍首及魯閩廟街各案急待解决是以疊與胡維德磋商令其勉力擔任駐日本公使之職以便上列各案有人負責交涉現據某外交家云胡氏個人對於駐日公使一職刻已表示同意惟於外交各案仍請中央負責個人决難單獨進行並要求關於駐日使館之公費亦須按月撥發以免無法籌措時發生困難東海已允所請胡遂允就新參衆兩院之催欵新參衆兩議院以國會業經閉會所有議員歲旅費交際費並兩院秘書廳各項經費亟待支發現計應領之數共三百四十三萬餘元特分别列單函請當局從速指定的欵撥發給領以資結朿 
[四日閣議紀聞]  
四日爲星期六閣議例會之期財長周自齊仍未到靳氏及其他閣員均於上午十一時先後　院旋即開議重要議案計有九起（一）外交部提出擬派本部次長陳籙繼任駐法公使案結果通過呈請明令發表（二）豫督趙倜續電呈請辭職案結果由院覆電慰留（三）修訂漠北宣撫使署官制案結果通過即日呈請明令公布（四）財政部提出邊業銀行内部應行改組現經擬定辦法請公决結果照原案通過（五）敎育部提出擬創設講學會聘請歐美學者來華講演結果照准（六）經濟調查局副總裁李景銘呈請辭職案結果照准遺缺以趙聯璣繼任（七）蒙藏院副總裁治格免職案結果通過遺缺以三多繼任（八）財政部提出請派曲卓新爲財政金融會副會長案結果照准（九）任命于冲漢爲國務院參議案結果通過此外尙有例案數起議至十二時二十分散會由海長薩鎭冰入府報告 
[天津各界聯合會紀事（若冰）]  
　　會議國民大會之選舉問題 
自直軍戰勝以來吳將軍子玉提倡召集國民大會以解决時局後各方面均極注意於該會如何選舉如何成立以收良好之結果也惟自南北分立以來各方之意見不齊而爭執之點亦因之愈多更兼各會久停枝節横生異議纷起一言解决尤形困難新舊兩國會雖各謂爲人民代表然保存地位爲唯一目的以解决時局妨凝其位置對於應行解决各問題則噤若寒蟬默不一語國民爲立國主體不由國民解决將誰屬耶此吳子玉所以注重於此而各方面亦均集視於此者也目下和議校易於前爲和議之大梗者約有數端如駁回日牒拒絕直接等種對外問題及南北軍　勢力與法律等問題（其餘細節或易著手）能以國民大會决之此又吾人對於統一時局所期望者也日前天津各界聯合會開評議會出席者爲孟震候時子周宋則久王卓忱馬千里李仲吟劉鐵菴周拂塵諸君首先議及國民大會選舉方法及本會應如何鼓吹取何種態度宋君則久云此次國民大會能否開成尙不敢預定且恐政府按照約法會議之故智由官僚指選之代表恐造成一個假國民大會現在宜由本會派遣代表分赴各縣先鼓吹成立各界聯合會將來國民大會即由各縣各界聯合會推選代表庶不致再有弊端馬千里云本會對於國民大會極端主張但爲監督該會之進行宜處於旁觀地位不預選舉督促選舉眞民意代表衆皆贊成其督促方法尙未規定 
[惠州戰事之近况無甚大變動]  
　　陳炯明此次回粤利在急戰故攻據潮梅後卽分軍進撲惠州聞許崇智態略鄧本殷各部則由梅縣至五華會合襲攻岐嶺進窺老隆而關國雄賴世璜兩部則由和平繞道而出北路窺伺新豐翁源等屬以爲牽制至油尾海陸豐等處聞陳軍洪兆麟等擬以全力攻取爲進兵惠陽之計刻下各路戰况非常劇烈近得某方面消息省軍因作戰計劃已將各部扼守河源作第一重防線惠陽作第二重防線石龍作第三重防線并連日續調軍隊出發東江以厚兵力 
　　粤軍大埔之役係分數路進兵頃據由戰地回來之軍人所述該軍自佔領大埔後節節進迫省軍爲戰略上審愼起見已駐兵惠陽現經開戰三晝夜而惠州省軍兵力頗厚陸路除各軍陸續添防外水路則有龍驤廣海寳璧廣金等艦巡邏海疆連日廣九車天字碼頭兩處添兵運械仍絡繹於途 
馬濟所部各營抵惠城後已經進駐河源昨以粤軍前鋒步隊駸駸西行有壓迫紫金之勢特調撥各營取道堂頭斜趨紫金北境與關國雄鄧鏗所部粤軍開始交綏現仍未分勝負 
　　陸軍第一師長陳坤培昨已赴惠州督戰二十六號午復電調駐省東門外之陸軍砲步各兵數營配足軍實一律在廣九車站附車開赴石龍轉往惠州 
老隆東北一帶現由劉逹慶屯駐重兵與藍關鐵場各軍聯同攻守連日派撥大隊東出岐嶺襲攻與寗與鄧本殷所部粤軍爭戰頗劇同時李應鈴江永隆等部亦由鐵場大路進兵與劉德盛藍聘光各營互爲犄角聞其計盡俟將與寗收復即將大軍劃分兩路一路北趨平遠一路南救普寗使紫金前線粤軍首尾不克相應 
傅聞督署於二十六晚接前方電報惠州海豐縣屬於二十六日早復爲省軍進駐粤軍已退出縣境是日惠陽東路戰情與二十五日以前形勢已略有變更云云此説未知可靠否也 
[皖事改進會之呼籲]  
　　請以馮玉祥入皖維持秩序 
皖事改進會自成立之始卽通電主張廢督欲以馮玉祥入皖維持地方秩序茲聞該會連日接到本省紳商學界及各省同鄕之函電甚夥皆一致贊同前日該會特推舉代表四人携帶呈文赴府院呈請茲將原文照錄如下呈爲潰兵土匪擾害地方舊有軍隊不能勦平情勢危急民臨水火請速令軍紀嚴明聲威夙著之將帥入皖以維持秩序而拯民命仰祈鈞鑒事竊維報紙連日登載張敬堯吳光新各部潰兵會合武穴顧旅變兵約共五千餘人已由鄂界分股竄入皖省英霍六安一帶沿途焚殺强刦無算城市邱墟生人溝壑極其兇殘白狼殆有不及最可愍傷者婦女凡在十歲以上五十歲以下莫不枉被淫汚奇災浩刧曠古希有悲情險狀人不忍聞而督軍倪嗣冲本安福罪魁皖民之賊特以病廢年餘久失知覺近者伏處津門死生不卜然其子姪猶復挾　黨羽一意孤行盤據入皖肆行兇忒專務私利罔恤國法上則蒙蔽政府無所呈報下則壓制平民不使申白所有軍隊但知集聚蚌埠以防張文生白寳山之侵入對此慘變渺不關懐且新舊安武之素相嫉視馬殷兩使之互爲讐仇其方自慮襲轚勢有弗暇固不能分其卒伍遠離巢穴顧及此難奸人竊位事勢倒懸皖民何辜竟横遭荼毒政府若不早爲籌算調軍痛勦則患害之大更有不堪設想者如段系之邊防各軍此次解散歸來多屬鳳頴毫壽等縣之人日前輸送回籍約有一萬餘衆此軰本無職業鄕居游手在營爲兵離營即匪行同猛獸毫無人性倘復乘機勾結一旦暴動則黄巢張獻忠之禍將立見於今日其危害於國家尙可勝言乎敝會同人愍此變端罔知所措夙夜憂悸無任徬徨區區陳訴非僅鄕黨是念實以國家安危之階也仰維我大總統素以保民爲重幸神機照臨開示心腹速頒明令著陸軍第十六混成旅旅長前湘西鎭守使馮玉祥統率部伍入皖削平此寇允紓民困馮使操守端亮智慮閎逹治軍嚴明勳譽茂著皖民老幼欽若雲霓莫不攸崇冀其蒞止倘大總統俯順與情推從民望准予所請并責成該旅永久駐紥安微維持地方秩序馮使職任所在桑梓是敬必能仰體威德弘濟艱難爲國平戎爲民除害吾皖三千萬人實受賜無涯矣謹呈 
[再紀皖國民協進會事]  
　　安徽國民大會協進會之組織成立已紀前報茲錄開幕日吳宣淪之演詞如下民國肇造棼擾九年全國生靈日在水火推厥原因始則政黨纷爭法綱不舉繼則武人跋扈民意摧殘加以小徐惑段禍國殃民使天下怨謗皖系之流毒波及皖人凡屬皖民分子恐遭不白之誣此恥終當自雪同人等是以掬誠瀝血敬告我全國父老昆弟諸姑伯姊抑知皖系自皖系皖人自皖人皖系乃亂國之蟊賊皖人皆愛國之忠良徒以奸人弄柄顚倒與情使忠良愛國之皖人含辛茹苦呼籲焦音卒不脱亂國蟊賊之覊絆報章歷載墨蹟可憑當亦國人所習見習聞也茲者天奪其醜禍首竄逃不特吾皖同胞脱熱出深之日亦全國人民勵精圖治之時况現内閣旣以命令授職卽國會已失其效能共和國家民意爲先當此國會失效之秋勢非更新締造民意機關不足固國基而奠邦本是國民大會之開創不容緩矣夫國民大會約法雖無明文美國已有先例要其本旨貴在民意自動不待政府敦催由自動則出自天良由政府則不免假造試觀洪憲時代之國民會議悉由官廳指定假造之弊可爲殷鑒天視民視天聽民聽之語野心家豈可假借而利用之乎民國成立非民軍之勝利乃民氣之歸流袁氏失敗非籌策之不周乃民心之離背徵諸旣往成敗昭昭是故民意尊如神明之不可欺高如日月之不可掩同人本乎此旨組織安徽國民大會協進會與全國一致進行如有擅作威福壓抑民意甘心破壞本會者自應視爲公敵凡在袍澤同指山河衆志成城勢逹目的云云 
[杭州快信]  
　　沈省長今日上午（七號）七時專車至海寗勘視塘工隨行僅四護兵俱穿便服此外庶務處辦事員張顯文及僕從一（名定夜班快車旋省 
　　清季巡撫閲視海塘必至硤石下車換與至袁化轉閘口詣尖山小憇入海寗城午膳後卽由老龍頭翁家埠至臨平換車返省一大典也現則時勢變遷沈省長先赴長安站下車乘該知事等所預備之與赴各屬查勘畢卽回省 
財政廳長杜純以日來荐剡纷至各屬僚又未便遽易生手每名餽乾修自十八元起至三十元止已有十餘人省垣平糶各局前日已一律停撤計自陰曆三月十七日開辦迄今共糶去米榖三萬一千餘石 
全國敎育會聯合會浙省選出代表李傑何紹韓徐晋麒三人不日赴粤省敎育會亦因坍屋工程事宜（由李合順包修索價四千餘金）今日續開臨時評議會 
[南京快信]  
國民大會前晚在門帘橋聖公會開籌備會到六七百人顧菊岩演講國民大會之起源倪誠講國民大會之利益尋塵講國民大會之組織蔣見主講國民大會之勁敵董漢鄕講國民大會之進行十時散會 
齊省長已摒擋行裝俟繼任人定即離蘇已一星期未見客惟齊續辭電京已三日尙無覆准之電 
據政界中人言某要人堅持非王克敏長蘇不可王瑚係齊保李並未預聞此説恐未確 
贛議員觀光圑共分四組出發每組十二人赴奉直者一組昨日上午九時已由寗轉車北上赴江浙一組爲胡廷校郭迴瀾趙可李壽韶燕世經黄爲柏胡俊廖光墀陳鏡第毛大鵬譚振鄭與權連日因雨未赴各處參觀大約留寗尙有一二日昨晚六時李督在署設宴欵待齊帮辦陪席 
　　李督軍派赴贛南疏通吳鴻昌之王鐘昨來電報告謂吳已允卸職不致决裂 
　　趙汝梅禀辭赴無錫縣知事任張德炎赴邳縣任 
李督派楊汝钦赴浙公幹 
白堅武電告和議接洽事竣定十日偕文羣南下 
由法回國華工昨有六百餘名由滬寗車運至下關由温交涉員派員照料渡江遣送回籍 
　　狂風暴雨今晨仍未止 
地方通信 
　　松江 
　　學務近聞（一）勸學所所長張彬士任事以來對於清　田產整理存欵頗見實心擘畫近日不知何故忽向敎育廳一再辭職敎廳以繼任乏人初未允准但張君辭意堅决尙擬繼續呈辭云（二）松邑二十四市鄕各學校校長敎員人數甚多内中不無執拗頑强　人故雖經三次檢定尙未能十分完善現聞縣公署訓令縣視學員嗣後視察學校遇有不檢定之敎員校長不必加以評語祇於視察報告上註某某未檢定三字以示區别（三）楓涇第一國民學校校長黄詠沂因楓學界發生暗潮被拒返松經勸學員調停無效暫令停辦一切學校用品交由楓警察所收管至楓人方面則控黄校長　離職守另推敎員陳某爲校長要求實行委任昨聞楓涇某某兩省議員特赴縣公署及勸學所兩處爲陳説項大約陳爲校長將成事實矣 
　　蘇州 
　　反對工巡局董之原呈間門馬路四隅胥江三市民公社開會籌商反對省議員任工巡捐局董事一節茲悉該三公社又具呈省署表示反對其文略云閲温知事原呈公民等益滋疑惑請爲省長縷晰陳之查間胥盤商民無慮數萬户自前清宣統季年即有市民公社之設曾經先後呈縣立案者計三處官廳舉辦公益無不函會諮詢今温知事奉令召集紳黄會議竟置間胥盤區市民公社於不顧並對於納捐商民領袖之總商會亦未通知使其列席僅召集少數士紳謬然呈省朦惑聰聽公民等僅有負擔之義務絕無過問之權利揆諸理法此等會議豈能有效公民等所不能承認者一也省議員處監督　政機關何等清要豈容兼管地方行政事務今温知事遴選管理工巡局董事七人中省議員居其五本屆吳縣省議員祇有五人冀北解空矣且此案提議者爲省議員今以提議之人而任管理之役從前警廳經管地方每滋物議豈意腥羶之地復將凂及解公實由温知事遴選之不當此公民等所不敢承認者二也總之二因公民等旣不敢承認此次遴選董事爲合法尤不敢承認此次召集地方會議爲有效爲此合詞公懇省長俯鑒與情飭下吳縣温知事重行召集加入　胥盤區域各市民公社一體會議另加遴選以順與情而免口實國語聽　員之中選吳縣公署前奉江蘇敎育廳訓令以國語講習所應招聽講員飭即選送等因當經轉行勸學所長潘起鵬選有第一學區朿區國民學校敎員蔣深元資格相符備具履歷呈縣轉送敎廳請予核示在案茲悉已奉到指令略稱該員資格尙合應准發所聽講着轉飭務於九月八日以前來廳報到等因温知事已轉行知照矣 
　　檢定小學敎員之揭曉吳縣第三届檢定小學敎員日前在第一師範學校舉行本縣投考者約共五十餘人此次取嚴格主義合格者僅四人茲錄其姓名如下蔣大萬（國正）吳夢麟（國助） 
（國專）金熾（國專） 
　　常熟 
　　組織童子軍聯合會童子軍聯合會各處已多成立我邑人士黄君驥良（上海梅溪學校童子軍敎練　）發起斯會並與务圑童子軍接洽業經多數贊成定九月十二日下午一時在石梅縣立圖書館開童子軍聯合會籌備會商議進行事宜已於昨日致函縣立各校長曁城鄕各圑童子軍矣 
　　吳與 
　　輔助會輸捐之湧　吳與紡織業工人發起織工輔助會正在積極進行茲悉該會内設三帮董事（杭紹本地丹陽）各一人常駐司事一人文牘會討庶務各一人代表十二人經費由同業量力捐助以故各綢廠織工對於該會極願贊助以其規定各項慈善事業各同業或有死亡能賻助厚資給材措葬加以經理潘英社會素有信仰故此間織工連日樂輸經費頗見湧躍俾該會得以早觀厥成云 
　　晚稻受颶風影響吳與入秋以來雨水稀少各處禾稻不免發見虫傷近日因天雨時降頗有勃與氣象僉以爲秋收有望唉詎於二十二十一兩日又發颶風狂吹兩畫夜未息四鄕晚禾陡見仆倒故近日各處鄕農無不憂形於色云　省委催解賦税省財政廳近以庫欵支絀特派任用縣知事謝劍白來湖於本月三日在吳與縣公署柬邀本邑雜税委員趙膚志房捐委員鄧冕清屠宰委員邵少丞並苕齋各地丁抵補金主任於午後三時到縣茶話商令盡力催征俾可早日巢解以裕省需　　九江 
　　張宗昌過潯北上暫編第一師師長張宗昌於二號清晨七時由南昌乘專車抵潯隨帶衛隊十餘人下車後旋在龍開河税局早膳八時乘與赴廬山游覽同行者有財政廳長楊慶均吳帮辦先接省電赴山準備歡迎張師長到山僅游名勝數處下午七時即下山此間軍政兩界旋在招商局設宴爲之洗塵並呌揚妓十餘名以博歡心是晚即乘江華輪赴漢北上聞尙設辦公處於龍開河留王副官一人辦理一切 
　　排長行兇收押駐武寗省防第四圑第三營某排長忽於夜間持指揮刀剌擊兵士三人斃一人此間聞信即派某軍馳往將該排長擒獲押解來潯現寄押於九江縣署一面電省請示辦法據軍界中人云該排長突發神經病然此不過揣測之辭耳恐尙有别種情節也 
議員出發考察贛省議會觀光圑二十四人由省來潯已於二號出發分赴各省考察敎育實業及各項要政聞每議員規定川資四百元當初頗有爭執派赴粤桂閩等省者以道路過遠不願前往戚省長謂粤桂閩等省半屬西南範圍母庸前往於是各組議員遂皆赴鄰近各省爭端以平 
　　雲南 
　　附逆議員不能列席非當會議八月十八日在滇兩院議員開聯合會討論結果僉以非常會議係護法戡亂機關破　憲法及附逆分子不得使其列席除一面推舉起草委員修改非常會議組織大綱爲嚴密之規定外並議决全體通過將來國會移渝一般寡廉鮮恥之議員必不能與會矣 
雜評一 
[官非不可爲者（默）]  
　　今日之中國稍有才識與資望者知官之難爲而不敢爲無才識與資望者則不知其難而競進知其難者旣退避而不知其難者遂益有機可乘於是一缺之出一職之調但見寡廉鮮恥之徒纷纷運動但聞地方人民纷纷反對驅逐之聲中國之所謂官至是遂成爲最齷齪最不堪之一物朿身自好者益避之若凂而國事更不可爲矣 
　　其實官究爲治理國家之要職自治未舉尤當重視有才識有資望之人不應趨於消極而中央政府旣欲刷新吏治一方從民意以拒不肖一方宜物色衆望素孚之人并翼衛之使不爲暴横武人所摧折如是則賢明者亦不致相率退避吏治前途庶乎有一線之望也若對於民意所拒之不肖旣不敢悍然任命而對於衆所認可者或漠視之甚且隱扼之設詞延宕不啻微諷之使不敢進鳴呼此豈盡心民事者乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[官商學界歡迎法前總理紀]  
　　商務書館軍政界中國科學社 
法前總理班樂衛氏秘書波來等前晨（六日）至商務書館工廠參觀後由該館監理張菊生及經理李拔可二君恭請至李君住宅午膳在座者有中法實業銀行行長李雍君法商會高博愛君僑工局局長蘇永理君省敎育劊黄任之君北京觀象臺高叔欽君及商務書館謝福生君餐畢由張菊生君起立致歡迎詞由謝福生君譯成法語次由李拔可君致詞畢班君起致答詞由謝福生君譯成官話略謂鄙人來貴國觀光爲時不久對於貴國情形遠不及久居中國或深入内地之僑民貴國之風土人情實學不勝學然就已經所見所聞者而論則鄙人深信中國所舉辦之建設事業必有美滿之結果對於中國敎育之進行計劃鄙人略有一知半解敬爲諸君陳之（甲）保存國粹必要採用科學的方法庶不致造成機械的心理（乙）中國學子之研究科學往往在二十歲左右方始用功此爲可憾之事兒童由十二歲起即當授以科學的智識蓋彼時腦力正在發育之際好奇心盛記臆力健覺察力敏此時而能導之以科學的與趣求科學的智識則中國他日科學人才絕不致有缺乏之虞也（丙）科學敎本須配合學子之學問及明悟此端於課讀時之與味深淺有密切之關係敝國之科學書籍鄙人敢介紹於貴國敎育家者以其文詞簡明正確也班君答詞畢舉杯恭祝中法兩共和國萬歲並祝兩國商民親善之進步末由謝福生君用法文致謝並祝班總理健康百福及來華所辦各事大著成效云云賓主談笑而别已過三句鐘矣 
　　松滬代使海軍藍總司令江蘇特派交涉員許秋颿等昨（七日）假海軍聯歡社公宴前法總理班樂衛及秘書波來法商會長法總領事法副領事等陪宴者滬海王道尹徐警廳長沈知事聶榕卿陳介卿等數十人筵間主人致歡迎詞班氏致答謝詞中外稱觴備極一時之盛云中國科學社定今日（八日）下午三時半假四川路青年會敦請科學大家法國前國務總理班樂衛氏及法國高師學院名譽院長波來氏演講科學與中國建設之問題各界人士願往聽者無須入場券 
[國民大會策進會會議紀]  
　　國民大會策進會昨日午後五時三刻假愛而近路二十七號紗業公所開會員會議列席者一百六十六人公推曹慕管主席金拜仁記錄（一）主席報告經過情形與修改該會章程之印刷品其署名提出者凡三十七人（袁履登鄭鷓鴣霍守華崔通約孫道勝陳家寳金拜仁陳良玉李澤源林大松應季審馮少山何元增鮑哲泰溤溢源陳如翔江湘浦蒙會文趙南公楊枕谿林炎夫潘江生唐豪馮梓才朱定一史啓祥陶樂勤陸彚泉連炎川鄭正秋顧竹君王春泉徐子航張振遠張漢傑張炳榮司徒俠海（二）霍守華起立説明該印刷品繼由大衆詳酌修改删去四字全章程遂通過（三）東北城商業聯合會提出議案如下（將後來加入各圑體排列名單再開一選舉會補選幹事）其理由略謂在後加入之各圑體未便放棄選舉幹事及被選舉權且會中事務繁重實宜多選幹事員也經衆討論决定須至會中有一百四十圑體時再行補選四十幹事員（四）中國工會上海總部陳國樑提出質問案衆詳細議定歸評議部切實解决至八時許始散 
[基督敎救國會紀事]  
　　基督敎救國會昨日下午五時開第二十一次職員會議此時由徐季龍主席賴綬臣紀錄首由賴君報告該會經過情形次由主席報告上次國民大會策進會開幕時函請本會派代表三人惟因時間侷促未及開會公推均暫請包世傑張炳榮二君代表本會列席今日常會應請全體追認結果一致贊同通過次由包世傑提議電逹孫唐伍唐四總裁述明今日中國外交地位應正式選派代表赴國際聯盟會結果請包君與主席商妥電稿即行發表通過又次討論歡迎英哲學家羅素君事結果請包世傑向江蘇省敎育會等各圑體詢問如均贊同即公同歡迎否則由基督敎圑體單獨進行通過龐子賢提議組織基督徒公民圑派代表至國際聯盟會結果交審議部審查再議又次推定徐季龍包世傑張炳榮鍾文川賴綬臣李恒林周生發鄧壽人等爲本屆九月二十六日選舉大會籌備員全體通過鐘鳴八下宣千散會 
[滬人士反對王克敏長蘇電]  
　　南京李督軍鑒日來盛傅公保王克敏爲江蘇省長以公平日宣言不干民政當非事實且王克敏素以嫖賭著名兼有米案嫌疑似此聲名惡劣之人諒非吾公所願引進應請明示眞相免致蘇人誤會而傷數年來之感情至爲企幸沈恩孚黄炎培張福增陳大猷陽 
[關於四國銀行圑之西訊]  
　　字林報轉載美國資本家拉門德氏之函兩通第一關係七月十三日致紐約時報論日本撤回保留條件事者其文略曰紐約時報駐東京訪員傅日本首相原敬之言以告美國人民余讀此文大爲注意余知美人皆歡迎原敬之敬意而願以好意答之原敬對於余此次在日本之游歷及余對日本銀行家與政府人員这交涉惠加批評但尋譯傅來之言似原敬竟謂日本仍不放棄滿蒙除外之主義此必傅言之失眞蓋事實與此完全相反也余所以代表美英法銀行家而游日本者乃欲查明日本銀行家果欲以其政府之同意加入四國銀行圑與西方銀行家同一條件否也迨經銀行方面與政府方面等種種討論後日本銀行家遂得其政府之明白表示撤回滿蒙除外之原函並宣佈與他國銀行家同樣條件加入四國銀行圑矣日本之撤回其保留案在余觀之實表示其智勇蓋原敬曾謂日本人民在滿洲費去黄金赤血日人對之時有所感也顧日本加入銀行圑與他國同一地位之問題關係極大故余對於紐約時報所載不確之處不得不書此以糾正之云云第二函係於七月二十一日致太陽與紐約提報者因該報曾著社論批評銀行圑之事業故投函聲辯也其文略曰美英法日銀行家與政府近來關於銀行圑之組織特别出力者其原因大旨如下在此世界現狀之中許多方面事局未定之際若聽令佔全球人口三分之一之人民久處於無進步無組織之狀態中是爲不智况此人民大都爲明白勤懇嗜好和平之人乎從前中國乃國際商業與政治彼此仇忌之場此種競爭不獨釀成中國之分割且增國際之嫉妒勢將擾亂遠東和平夫遠東和平在今日即世界和平也戰後所發生對華之精神與態度已煥然一新與前逈異各大國至是始知從前政策如再繼續施行必破壞中國之主權而引起各大國間之重大衝突且中國在五年戰局中已有大大變遷觀其表面雖呈紊亂無序之象究其實際則有國家主義之新潮此種有力之新精神乃偉大而有勢力之學界與熱心之知識界所養成也列强旣知中國已不復爲睡獅乃不得不視爲覺悟國家思想之民族而應付之欲將此種對華之新觀念成爲結晶體者厥爲美政府乃向他國提出較爲闊大之新辦法一面在保全中國之完全扶助中國利源之發展一面在藉共同之行動防免續有勢力範圍之成立並使列强得更密切之了解與同意也職是之故銀行圑遂告成立吾人所以今始大注意於中國者因戰事完畢列强將决定對華政策之故舊政策在削弱中國分割中國新政策則在表同情於新國助成其公共事業與夫交通幣制如銀行圑之意志是西方列强於此新舊兩政策必擇一而行之今有關係之政府已决議採用互相提携之政策矣但若行之有效必賴投資家製造家商家之好意與活動否則政府亦無能爲力也暫時緃不能有大進步然美國所發起之對華新政策總可公佈而得華人之信任然後可着手進行至於商業中國誠有甚大之可能性美國在中國之商業當可大有所獲但此乃天然趨勢耳今最重要之事乃在使渴望美國忠千與友誼之中國人民確知在其期望之中可就吾人而必得諒解與同情及實際上之友誼也 
[中華國貨維持會徵求貨品]  
中華國貨維持會昨日致國貨各工廠函云本會前以提倡國貨起見曾向各工廠徵集國貨様品陳列本會新會所以便各界來賓參觀而與起其愛用國貨之感念並請於本月二十日以前擇新出品一二份送交本會曾奉專函諒早鑒及惟現據各廠依期將様品送到者爲數固多而過期始送及迄今未送者亦屬不少故不得不延長時期以免遲來者之向隅用特再佈專函如尊處有國貨新出品務請即日送交本會以便陳列至於送來之品本會自當負完全保護之責任也其物品商標廠名價値等項亦祈逐一塡列是爲至禱 
又致各國貨公司廠店函云頃接福建保存國貨公會來函内詳本會正在籌辦第二次國貨陳列所場所仍在省城西湖公園陳列期問以一個月爲限定於重陽節前開幕滬上工廠林立製造國貨自必日新月異敬祈貴會代爲徵集所有應徵貨品或標本務於夏曆八月二十日以内寄交福州南台大妙山本會至出品人姓名工廠地住商標價格請按項詳列以供衆覽出品物件閉幕之日卽行送還如有損失本會應負完全責任再本會於陳列所外另設臨時販賣場所一區出品人欲兼營販賣者請即函知本會代爲辦理販賣剩餘之貨仍照件送還等云到會查該會於二年第一次國貨陳列所時成績頗著此次繼續開辦來會請托合亟函逹請與該會直接接洽爲荷云云 
[旅俄華僑請償戰事損失意見]  
　　本埠華僑機關昨接旅居俄境海參崴雙城子等處商會來電謂俄國内亂數年至今未息我華工商界旅居該處者受其戰事影響損失財產較俄人受拳亂之數多數十倍現聞俄使向我政府索償庚子賠欵我國亦應會同國内外同胞將所受損失開列清單向之交涉並請 
通知各國藉伸公道如以爲是請即示復云云 
[閩省酒商電告罷業]  
　　中國烟酒聯全會昨又接閩省酒商公帮快郵代電云上海中國菸酒聯合會陳會長鈞鑒敝帮各商號因近年來銀根緊塞百物昂貴工資飛騰市景蕭條本皆虧本無可支持現復憔悴於局長章景楓苛政之下更難苟安旦夕不得已另圖别業於本日一體宣告停市罷業知念謹聞閩酒商公帮泣叩有 
[桂粤戰事之滬聞]  
　　自桂軍攻閩失敗被粤軍反攻占領潮汕後凡粤人之表同情於粤軍者紛紛解囊相助由銀行滙號匯兑往汕截至本月五日止約略計算業已滙出者凡六十萬元粤軍在前敵者得此同情援助莫不勇氣百倍云 
[留法大批華工回國]  
　　共一千四百五十九名 
　　昨日法國郵船公司之貨船香霍司脱ＳＣＨＡＲＮＨＯＲＳＴ從法國之馬賽開來已於昨日到申此次該輪來華儎有留法之回國華工一千四百五十九名在上海起岸者祇有九名在青島起岸者有二百五十人至天津塘沽起岸者有二百十名其餘九百九十名均至浦口起岸茲該輪定本日送運華工至浦口然後再回申裝貨赴法大抵須多停一旬之期矣 
　　另函云留法華工四百五十名乘法郵船沙槎斯脱號回國於昨日（七日）下午抵滬法捕房派探捕在碼頭照料華工登岸之後由法西探長石維也帶探捕十餘名押送滬寗路北站由華工事務所主任將華工一一查明各發給小洋四角買三等通票到天津者二百零二名到青島者二百三十七名故滬寗路特加三等客車四輛掛在由滬十一點開行之夜車赴寗轉乘津浦路回籍矣 
[因利放欵會放欵有日]  
湖北方孫信芳女士發起因利放欵會後已得湘鄂贛三省旅滬慈善家資助共集合洋一萬元業已如數收足正式成立定於舊曆八月初一日開始放欵爰將該會簡章節錄於後（一）本會定名爲因利放欵會純粹由發起同志集合不募外捐（二）貧民向本會借欵營生不取利息至爲數以十元爲限（三）本會放欵借欵者報名後由本會派員調查再由借欵者覓確實舗保方可借給（四）本會放欵處擬分爲二組城内南市爲甲組北市及閘北爲乙組（地點擬定後再行宣布）（五）本會不分男女老弱凡有確保一律放給餘從略 
[太古長江班脱離公票局]  
　　七折減售客票 
　　太古洋行之長江班輪船前與公票局意見不洽刻已實行脱離從昨日起由各輪船自行售票且特别減價無論頭二三等艙位及統艙統照公票局原價減短三成以七折售票已在公司碼頭上高懸減價之牌惟裝貨水脚則仍照三公司議定之價並不短折云 
[各輪船進出口消息]  
　　國内輪船 
　　寗波招商局開駛寜波之江天輪船昨日出口所裝之貨有南洋烟草公司之紙烟二十餘箱粗布二十餘件其餘爲桂元等各項雜貨 
　　長江招商局開駛長江各埠之江華輪船昨日來滬該輪所裝之進口貨有三千七百六十五件計麫粉二千包紅棗二百十件其餘爲連子紙頭等各項雜貨三北公司開駛長江名埠之長安輪船昨日所裝之出口貨有火柴三百餘箱紹酒五十餘壜檀香三十餘件洋釘二百餘桶海帶菜一百餘件蔴袋二十餘件其餘爲鐵絲鉛絲及鋼鐵建築原料又太古公司之大通輪船開駛長江各埠昨日所裝之出口貨有糖一百餘包肥皂七十餘箱蔴袋二十餘件皮棍十餘箱玻璃二十餘箱東信廠之軋花機五部烟絲十餘箱檀香十餘件又有大批白鹽三千餘包云又該公司之重慶輪船開駛長江各埠昨開駛來滬該輪停泊浦東碼頭所裝之進口貨有白米等包子四千餘包又有石料九十餘塊又怡和洋行開駛長江各埠之隆和輪船昨日所裝之出口貨有蔴袋四十餘件永和祥之籽油十餘件晋和細皮十餘箱維昌洋行之書報紙二十餘件及鋼鐵機器等類又某公司之大貞丸昨由長江各埠來滬該輪所裝之進口貨有白苧蔴二千餘件及小包紙一千餘件其餘爲牛皮鮮蛋等各項雜貨 
　　港粤太古公司開駛香港廣東之新疆輪船昨日來滬該輪停泊浦東碼頭所裝之進口貨有大批黄白糖及檀香等各種雜貨 
　　烟津太古公司開駛烟台天津之通州輪船昨日該輪所裝之出口貨有大批白米及麵粉等雜糧一萬餘包其餘爲桐油藥品木器書籍紙頭等各項雜貨又招商局開駛營口之圖南輪船該輪昨日所裝之出口貨有大批粗布及十六支水月紗四千餘包尙有大批機器鋼鐵等類又三北公司之敏順輪船開駛天津該輪停泊浦東碼頭昨日所裝之出口貨有山木一百餘根白油一百餘　其餘爲雜糧二千餘包云 
　　國外輪船 
　　中美大來洋行之ＭＳＤＯＩＩＡＲ昨日由小吕宋香港來滬裝來進口貨祇有雜貨一百多噸即於本日晚間開放至北美之温哥武其出口貨有紙醬數百噸至於前日進口之點勒浮來大來號該輪除木頭鋼鐵之外尙有各種機器共一千五百噸大約卸清各貨後總在十一號開赴香港又太平洋輪船公司之西烟士開撥ＷＥＳＴＪＮＳＫＩＰ及愛而克力治號ＥＬＫＲＩＤＢＥ前自美國之新金山來滬卸到去上海貨物開往香港小吕宋均已出卸各貨昨日空舟還申於下午直時進口現泊招商局中棧又有西開杜號昨日一時半已從香港到申卽於本日開赴新金由將取道於青島大連以及日本之神户云 
　　南洋大英火輪公司經理之阿家船丹打號ＴＡＮＤＡ從印度之喀爾喀他來滬於昨日之上午五時半進口裝來進口貨有上海同福和及源來等所進之洋貨更有大宗洋松木萬餘根胡椒數百包及洋鐵皮長鈖條蔴袋等件在公和祥碼頭起卸約本日開赴日本 
　　歐亞法國郵船公司之貨船香霍司脱ＳＣＨＡＲＮＨＩＴＳＴ從法國馬賽開來於昨日到滬裝鶆之貨共祇一千四百餘件其中以酒爲最多因本日開赴浦口故尙須停留兩星期之久始行還國云又該公司之安得來彭號約十一日可以到申即停泊於南滿洲碼頭翌日八時便須開行回法又怡和洋行之坎沙ＫＡＮＳＡＳ號昨日係空舟來滬現泊順泰碼頭之浦江中云 
[閘北市平米局暫緩撤銷]  
　　閘北市平米局有於陰曆七月底停辦之説茲悉本邑城市各經董日前曾特開會議僉以邇來新米雖已登市而來貨無多米價仍未低落故上海閘北兩市平糶局碍難驟停一俟新米來源日增市價漸鬆再議撤銷 
[兩路管理局長趙慶華略歷]  
　　滬甯杭甬兩路管理局局長趙慶華業於本月六日接差視事按趙君此番到滬多日始行接事實因前任交代手續未清之故外傅因銀公司未經同意一節殊屬不確並悉葉交長蒞任之初卽委趙爲京漢副局長適同時滬寗杭甬兩路局長任小山調部因該兩路較京漢爲重要故特以之畀趙當前清之季趙係郵傅部部員民國調任九廣繼任津浦會辦升任總辦嗣曾一度爲交通銀行行長現年四十九歲浙之上虞籍近因住庽尙未覓就故仍住滄州别墅云 
[兩路局察看大風後之損失]  
　　前昨兩日風雨交加滬甯杭鐵路上海南車站所停車輛之頂曾被風吹致損等情已誌前報茲悉該兩路電務處以此番風勢猛烈全路電線恐被殃及殊與電報電話交通有礙除臨時通知各電房辦事員特别注意外並於昨日由電務稽杏率領工匠趨往沿途察看遇有損壤立卽修復以利交通並聞當風烈之際兩路行車頗覺危險故不得不稍減速率日前之軋斃行人實因風雨昏迷司機人向前瞭望未免困難及至暼見行人已經收朿不住以致肇事云 
[財部電催關欵]  
　　江海關監督公署近奉財政部通電略謂中央國庫空虛待欵甚急所有各省八月底以前積欠中央欵項務於十日内掃數解京勿得延誤如已經挪作軍費者亦須如數籌還如期解京勿誤云 
[滬南工巡捐局常會記]  
滬南工巡捐局長姚石蓀於昨日午後三時開常會到有該局名譽各董朱志堯顧馨一穆杼齊陸崧候姚子讓莫子經等首由姚局長宣告開會宗旨次將關於局中進行事件當衆磋議良久旋卽公同决定茲將議案並决議情形錄下一議决縣西街路線以三丈爲度東口南北對面作標準一議求新廠私塡廟橋港案議决會丈局明知爲公浜而收價入契應函局發還原繳地價恢復原狀至縣公署抄所繪同昌印諭有向章所定科則蘆課地畝均係地溢於單等語應函縣請予抄送向章俾資考證 
[蘇浙路債權人討論續訴損失]  
蘇浙兩路債權圑代表楊起澄陳則民汪文溥虞光祖等因交通部不發應付兩路本息曾經具詞北京平政院提起行政訴訟已奉批准受理昨日該代表等接奉平政院裁决書略云所有蘇路未付之第十四期第十五期及浙路未付之第十一期十二期各本息均發給現金等因惟從前各期欠息及京鈔損失尙未有何等辦法故各代表等訂於八日（即今日）下午五時邀集債權人等在英租界三馬路美麗番菜館開會討論續訴損失辦法云 
[景昌公司絲市報告]  
　　中美新聞社譯景昌華絲出口公司報告云自上次報告後中國機器絲略有歐洲交易雙鷹特别號及第一號價銀九百兩天仁特號及一號價八百五十兩雙豹特號及一號八百六十兩三美女特號及一號八百五十兩此外黄元絲亦略有印度交易市價機器絲特别大號一一六○兩特别號九五○兩中號八○○兩土色絲市面仍極沈寂安東方面略有交易價三六○兩又三四○兩市價上號三四○兩市號三二○兩察利絲市面極沈寂無交易市價上號七九○號市號七五○兩 
[友華銀行銀市報告]  
　　中美新聞社譯友華銀行七日報告云昨日倫敦銀價近期漲一先令四便士遠期漲一先令八便士倫敦紐約滙價三元五角五分半紐約昨日休息無銀價報告此間開市時定價與昨同市况終日堅定售出價金鎊六先令金圓一○七元日金四八收市時市况鬆動賣出價金鎊五先令十一便士又四分之三金圓一○六半日金四十八元無出口交易市况無特色 
[電請獎叙戍崴海軍]  
　　海軍總司令公署昨接駐海參崴海容艦長海軍代將林建章來電略謂職艦奉令戍崴迄已二載有餘現在歐戰告終各國海陸二軍業已撤防回國我國陸軍亦已抽調回防松黑方面已設江防司令崴埠似無駐防之必要我國軍艦亦可調回俾資休養所有職艦員兵自戍防以來備嘗辛苦應請擇尤獎叙以酬勞勩等情藍總司令接電後除轉呈海軍部請示一俟得覆再行電知外並已電復林代將知照矣 
[崇明縣監犯被敺斃命案]  
　　崇明縣監犯倪才華被管獄員毆傷斃命案現由該縣知事沈啓熙飛電高等廳王廳長派員蒞驗茲將關於令電各文錄下 
　　令文崇明縣公署訓令管獄員何廷式本知事訪聞監犯倪才華有被毆受傷情事當卽帶同書記檢驗吏詣監驗得該犯倪才華身受鐵器傷多處訊據供稱係管獄員所毆等語查監所人犯懲罰自有定章豈容擅自毆打致涉虐待除塡單附卷外合令該員迅將倪才華因何受傷緣由刻日明白具復以憑核辦母稍隠延切切此令 
　　電文江蘇高等檢察廳長王鈞鑒犯倪才華被毆受傷情形業已呈明頃據管獄員報告該犯身死應請迅 
予派員來崇檢驗知事沈啓熙印 
[證券物品交易所市場揭示]  
　　市場揭示第九十四號第三十一號棉紗部經紀人徐永炎現願兼做棉花交易本所業已承認特此通告又第九十五號第四十八號經紀人陸竹坪兼做棉花交易本所業已承認特此通告又第九十六號第八號經紀人鄭鍾鰲兼做棉花交易本所業已承認特此通告又第九十七號第二號經紀人項甘伯兼做棉花交易業經本所承認特此通告又第九十八號第六號經紀人李志方兼做棉花交易業經本所承認特此通告 
[函請勸募救濟北方捐欵]  
　　上海縣沈知事致南北市兩商會並各圑體函云敬啓者案奉財政廳第二九三號訓令内開案奉督軍省長令開准農商部微電開 
 
 
 

Page 11

 
 
　　近畿農民救濟會呈以近畿一帶旣罹旱災復遭兵燹田畝盡棄備極慘傷現擬墊欵先購　麥種籽勸令補種并籌小麥種籽預備分發惟需欵甚巨懇電各省募集捐欵等情查該會爲被災農民籌畫善後需欵切迫務希贊助俾成善舉等因除電復外合行令仰該廳長即便查照酌量勸募具報此令等因奉此除分行外合行令仰該知事局所長設法勸募俟集有成數即行繳廳彚解以資救濟勿延此令等因奉此除分函外和應函請查照設法勸募俟集有成數即行繳署彚解以資救濟又函云敬啓者案奉財政廳第二九二號訓令内開案奉督軍省長令開准天津熊秉三先生電開京直一帶發生兵事居困苦流離齡等所組女界紅十字會特聯合各善圑於北京石駙馬大街天津特别一區兩處附設婦孺救濟所收容被難無依婦孺並編救護隊出發戰地以資救濟兼辦醫治被傷兵民掩埋尸骨等事惟該會素無經費現由齡等先行墊借欵項開辦而京會收容婦孺已四百餘名需費甚迫非求各省捐助不足支持我公急公好義海内同欽擬求提捐助俾成義舉無任感禱盼復等因除電復外合行令仰該廳長即便查照酌量勸募具報此令等因奉此除分行外合行令仰該知事局所長遵照勸募集數繳廳彚解以資接濟勿延此令等因奉此除分函外相應函請查照勸募集數繳署彚解以資接濟 
[儲材善會附設義務小學]  
　　本城喬家浜儲材善會開辦迄今已有三載今秋該會主任許君範遠袁君希濂等爲培植貧民子弟起見特附設義務小學校凡求學者除學費免收外一切書籍筆墨均由會中發給自上月三十號開課遠近來學者早滿額尙有源源而來報名者頗多但限於經費不能照收爲憾尙祈四方善士加以提倡云 
[坤範女中學添設國語夜校]  
　　新閘梅白格路坤範女子中學校添設國語夜校略舉優點如下（一）男女兼收（二）取費低廉入學祗收學費一元講義費五角（三）時間適便該校上課時間爲七時至九時以便日問從公人士故日來報名頗形踴躍云 
[少年宣講圑演劇消息]  
　　本埠少年宣講圑總部定八月初一日假大舞台演劇籌欵由各圑體各個人分售入塲券成績甚佳捐欵贊助者亦屬不少是日該圑所定劇目因接各界來函要求更動該圑已照改如下（一）三本鐵公鷄（二）教子（三）百花點將（四）水淹七軍（五）葭萌關（六）糽鸞禧（七）木蘭從軍聞該日全塲職員均由各圑員擔任已派定八十餘人屆時定有一番熱閙也 
[青年會今晚之演説]  
　　本埠青年會定於今晚（八號）八時在殉道堂開演説會特請留美學生會會長晏陽初君演説（建設新中國之具體辦法）晏君留美多年曾畢業於耶魯大學及普林司兩大學學識淵博思想新頴今由美回國該會特挽演説屆時各界人士往聽均所歡迎云 
[米船遭風之損失]  
　　南帮米商公所日前因現値新米登場河路風險特派員乘船分投迎候去後業於昨日回滬各南帮米船幸河港窄小尙無遭險者惟有自賣船周渭卿由松江之干港裝載白米一百七十五石行經龍華嘴地方河而遼闊風狂浪急致將所裝白米打落四十餘石餘亦皆遭水漬昨日開至上海將濕米起卸售與糖坊做糖損失約需七百餘元又陳鍚桂之自賣米船亦由洙涇莊姓雇裝白米一百四十石來滬售賣二十二日七時許行至南黄浦得勝港浦面陳擬轉舵開回避風詎儎脚過重竟不能支持船即傾覆舟子五人盡皆落水聞尙有船夥沈阿玉陶國生二人失蹤船板平几及米貨已盡漂泊無遺船身現在得勝港停泊陳昨日來滬除貨物外修理及一切損失約需七八百元一而將失事情形派人至洙涇報告貨主云 
[桐油漲價之原因]  
　　此次太古招商兩洋棧被焚後查有桐油一萬餘桶亦在被焚之列各行家及客人之貨因正在當令之際隨到隨銷故均節省保險費因而大受損失現市因存底減缺每擔漲起一兩餘然市價雖漲尙覺無貨可售云 
[謀斃蓮英案請求歸司法衙門訊辦]  
　　妓女蓮英被閻瑞生謀斃一案屍父王長發前日又投地方檢察廳具狀聲稱請將此案送歸司法衙門並補提朱某到案訊辦等情代理江檢察長以閻瑞生吳春芳等串通謀殺妓女蓮英案歸入司法衙門訊辦前曾具詳軍署將案發下迄未見復今該屍屬繼續請求姑再詳請軍署核示飭遵着靜候示諭母庸復瀆 
[砍斃李長金案已判决]  
　　高阿二糾合同黨小頭鬼掌生（即錢鴻康）等用斧砍斃賣牛肉之李長金一案昨日下午又奉該廳沈刑庭長會同堵陳兩推事官並魏檢察官特開第五庭宣判命提高阿二錢鴻康至案略詰年歲畢由沈君起立宣讀判决主文略謂高阿二輕微傷害女子李阿毛之所爲判處刑期四個月又高阿二共同傷害李長金致死之所爲應處無期徒刑兩共應執行無期徒刑錢鴻康共同傷害李長金致死之所爲應處一等有期徒刑監禁十二年以儆判畢飭令分别還押候上訴期滿送監執行 
[殺妻案判處徒刑五年三月]  
　　紹與人王錫堂其妻王印氏於今年五月十七日走失無蹤當時王尋至法租界羊尾橋表親金阿順家悉該氏與金尋歡憤向厨房取柴斧行兇致將該氏與金一併砍傷該氏立時斃命由法公堂報請法庭派員騐明金送醫院醫治嗣奉公堂將王引渡法庭訊辦復行文公堂索取金阿順早經醫愈出院省釋是以檢察廳將王錫堂預審起訴奉審終結候判在案昨下午奉該廳堵推事官會同魏檢察官開庭飭提王錫堂至案宣判王錫堂傷害金阿順之所爲判處拘投一個月又傷害王印氏致死之所爲判處二等有期徒刑五年二個月兩共應執行刑期五年三個月以儆判畢諭飭還押候上訴期滿送監禁錮 
[同仁醫院時疫病室閉幕]  
　　虹口同仁醫院因虹口無專門醫治時疫之醫院病者殊感不便今夏曾特闢病室設立時疫醫院受惠者頗衆茲以時届秋凉爰於日昨閉幕聞天津路紅十字會時疫醫院月終亦將閉幕云 
[振豐棉織廠出品市價]  
　　中華全國工商恊會調查該廠出品如軍艦牌衛生羢布每貫六兩二錢飛艇牌衛生羢布每貫六兩四錢五以上疋頭每貫約長十三碼合英鎊百兩每箱計二十　五四○單星衛生衣普通箱口每箱元一百八十兩五四○單星衛生衣特别箱口每箱元一百八十八兩八錢六四○雙星衛生衣普通箱口每箱元一百九十兩六四○雙星衛生衣特别箱口每箱元一百九十八兩八錢七四○三星衛生衣普通箱口每箱元二百三十兩七四○三星衛生衣特别箱口每箱元二百三十八兩六錢八四○四星衛生衣普通箱口每箱元二百四十兩八四○四星衛生衣特别箱口每箱元二百四十八兩八錢以上衛生衣每打衫八件袴四條每箱二十打分普通箱特别箱兩種普通箱自三十寸至三十四寸專銷南方特别箱自三十二寸至三十六寸專銷北方日内該廠裝往天津山東四川者不少 
[工部局添招華捕]  
　　公共租界工部局麥正巡官因中西巡捕不敷分布現擬虹口一帶添招日警外再添華捕數十名惟須身材高大能習打靶者爲合格已自本星期起每日上午在辦公室挑選聞每日報名應選者頗多云 
[查明僞鈔票來歷再訊]  
　　徐國束前日持十元鈔柰至滬西卡德路七百號門牌烟紙店内兑現經該店學徒察視其票係屬僞造即訴由店主婦徐王氏報告新閘捕房飭探往將人票一併帶回押至昨晨解經公共公廨中西官質訊之下命徐還押展限一禮拜查明該假票來歷再行訊辦 
[張雲山人銀並保]  
山東人張雲山被福州路二百九十八號門牌某店夥馬元吉偕同王鑑甫魏小卿指控於八月二十六號串同在逃之許某行竊伊貯於天津路四百三十二號屋内價値三千五百元之髪網十四包等情業由捕房將張拘解公共公廨押候查明再訊在案昨晨由李襄讞會同美約副領事升座提審即由原告律師起稱查在逃之許某係被告親戚被告若出外找尋定有着落請着被告照控數交保出外帮同原告尋找云云問官核稟遂判張交三千五百元人洋並保候下禮拜二再訊 
[葛伯銘具結開釋]  
　　葛伯銘曾在虹口百老滙路一千一百零一號門牌寳昌吃食五金號習業後因事辭退上月間葛往該號探望其母舅因其舅爲司賬管理銀錢葛遂私取得鈔票洋七百零五元現洋五十元而去嗣爲該號經理費輔清查出控由該管捕房飭探在精勤坊林第之妓院内將葛尋獲解送公共公廨押候訊究昨晨集訊先由包探薜正昌西探康仇上堂禀明案情次由原告律師聲明被告所取之欵已由其舅如數賠償原告亦念其年輕請求堂上從寛免予深究並由原告費輔清上堂陳述一過其詞與律師相同中西官以旣據原告請求應判葛交尋常保具安分結開釋三年内不得再犯刑事如違提案併究 
[男婦一併開釋]  
　　甬人李阿章與洪霞章婦人陳許氏於前日午後同乘一轎式馬車將一年輕婦人宋三妹縛於該馬車内經過新閘路該婦大聲呼喊被印捕查見連同跟隨馬車後之李小狗一併攔入捕房經捕頭詢據李阿章聲稱曾出洋七十元娶許婦爲妻係原籍地保楊阿品爲媒立有字據惟據宋婦供稱在原籍半路菴爲尼被李誘拐來滬已有年半現在席公館爲傭李在寗波衙門當馬快頃在公館内被陳許氏誘出押登馬車手足被縛等語捕頭得供諭令分别收押昨晨併解公共公廨經中西官訊悉前情姑念李阿章等鄕愚無知且未犯他案從寛判均開釋着宋＝三妹仍至席公館帮傭並諭李阿章以後不准再往滋擾違干提究 
[嚇詐案候查實情]  
陳昌元吳阿小因先後書寫恐嚇信函致福建路一百零五六號門牌及王張品等索詐洋五十元被控於老閘捕房前日由探顧阿根與西探掰勃脱往將陳吳兩人緝獲押至昨晨解送公共公廨經關讞員會同美丁副領事訊據中西包探稟明前情以案關嚇詐判被告兩人仍帶回捕房候查明實情下禮拜一解訊 
[造屋應照定章]  
　　商人方顯道因在南市外鹹瓜街地方翻造房屋將次動工特具呈滬南工巡捐局請爲變通等情昨由姚石蓀局長批示云查外鹹瓜街業已規定路線各户翻造房屋自當按照規定辦理未便歧異所請少收之處碍難准行此批 
[汽車撞傷行人]  
　　江西人王有與李向學昨日下午五時許同在公共租界康腦脱路行走遇有某號汽車駛來不及避讓被撞倒碾傷足部由戈登路捕房八百六十九號華捕瞥見當即前來抄錄汽車號碼另雇車送二受傷人投仁濟醫院醫治一面歸報捕頭候示 
[控追違背定購皮靴合同之損失]  
　　俄國人首拉納克夫義國人卜樂義同延律師在公共公廨呈訴某製革廠股東兼經理馮乃千違背所訂定購皮靴二萬零八百雙之合同貨樣不符請追損失洋十萬零三千六百元等情昨由俄義兩國副領事麥羅二君驅車蒞廨會同陸襄讞升堂傅審被告馮乃千不到延律師代表到案請求减輕交保數目原告律師即起反對聲稱原告收到被告所交一大部份皮靴後即運往哈爾濱地方及將箱啟視詎靴盡爲紙製致受此極大損失該被告行爲實含有刑事性質且今又不到案論理其律師無發言之權是以要求着被告照控數交保云云問官核稟磋商一過决定限被告於三天内交七萬六千元舗保改期再訊 
[錢債案查明住址再核]  
　　毛復記延巴和律師代表投法公堂控傅培德不付票銀二千元求請提案訊追嗣山包探將傅提案奉判着令交保出外候核在案旋因無保管押咋又提訊被告由逹商律師代辯稱被告實居華界地方且營業他點亦在英界原告實係越控應請堂上查察原告律師聲稱被告實住治下愛納近路恒德里六號牌况將傅拘入捕房時傅亦承認住居法界並無言及居住華界之事請察中西讞員判傅改交尋常保出外聽候查明住址再行核奪 
[洋商訟案展期訂訊]  
　　法商温茄敦因與無領事管束洋人愛丁球股東糾葛以致互相涉訟法公廨昨日傅訊先由被告愛丁球由賚美律師代辯稱此案手續敝律師尙未完備應請堂上展期訂訊等語原告由普來梅律師聽稱原被告兩人前在北四川路股開洋酒店一間後由兩造意見不合故此被告將已股推讓與原告當立有憑據可説詎被告脱離之後竟出外囑令他人至原告店中滋擾有碍原告營業至於被告律師請求展期一節敝律師並不反對祇須着令被告以後切勿再有此種行爲等語中西讞員會商之下遂判准予展期訂訊外被告不得再至原告店中滋擾免生糾葛 
[估計泥價再核]  
　　方平昇昨延普來梅律師代表投法公堂控稱原告有坐落徐家滙地皮一方於今年四月間有顧貴至原告聲稱情願代原告將地售去當時原告信以爲眞不料顧竟圍築竹笆將泥土挖去私自售與陳新記王金林兩人後被原告得悉報捕將顧拘獲應請訊究並請追還泥價等語繼由原告聲稱現經商人查得地皮上之泥共被顧挖去二百方之多計値銀三百餘兩請追詰之顧龍貴供認私行挖泥祇有五十三方後售與陳新記得洋五十三元化用不諱陳新記供民人祇收買顧龍貴泥五十三方後由民人轉 
售與王金林是實中西官判顧交保聽候由工部局查勘估價俟稟復後再行核辦 
[攫奪金戒之拘押]  
王得勝因於昨日清晨糾黨二人在江灣路界外將鄉人葛德榮攔住去路嚇禁聲張遍身搜索並無財物乃將其手上所戴値價洋十二元之金戒一枚攫取逃逸經葛尾王至租界内北四川路大聲喊捕由一千一百零九號華捕與探目劉森堂帮同拘獲帶入捕房稟明捕頭押候解廨請示 
[破獲燕子窠]  
住居虹口塘山路五十九號門牌之浦東人陳阿善（又名阿船）因在家内開設燕子窠經一千三百九十九號華捕查悉報由該管捕頭帶同包探前往將陳及烟客朱三寳張德與王三費祥並烟具帶回收押昨解公共公廨由中西官訊明陳違禁屬實科罰洋三十元無力改押西牢一月餘人各罰洋三元充公烟具銷燬 
[破壞烟禁之懲儆]  
　　老閘捕房捕頭偵悉浙江路香粉弄二百六十三號門牌五龍池浴堂樓上有人開設私烟間於前晚密飭華探姚錫卿榮錦林與西探搿 
勃脱協往查明屬實當將烟間主蘇州人王阿三吃焑人徐恒德劉玉泉范全根陳阿福顧關寳等連同烟具烟膏及大小現洋銅元一併帶入捕房昨解公共公廨經中西官訊供屬實以王阿三破壤烟禁判押西牢二月餘人各罰洋五元充公分别示儆烟具烟膏併燬所有抄獲之大小洋銅元發還 
[客棧違禁之科罰]  
　　山東路東尙仁里三百三十七號門牌愛吾廬榮記客棧因私設烟具容留寓客吃食鴉片烟被老閘捕房華探姚錫鄕查獲曾將烟客茶房拘解公共公廨經中西官訊明究罰諭候商傅該棧主到案訊究在案昨晨由捕將該棧内之龔梅根傅至公堂訊據龔供並非棧主當時實係茶房心痛吃食洋烟等語並據中西包探投訴該棧十一號二十二號等房間内均置有烟具抄獲烟槍共有三隻云云中西官核供以該棧故違禁令判罰洋二十元充公着令繳洋開釋 
[雉妓院私設煙榻]  
　　新閘白克路二十一號半門牌雉妓院鴇婦金朱氏因私設烟具容留狎客洪慶生吸食鴉片烟前晚被新閘捕房三十五號三道頭西捕查見當將金鴇與洪一併帶入捕房稟明捕頭准洪存洋十元保出金鴇轉送公共公廨押至昨晨解送公堂經中西官訊明以洪保出不到着將保注充公判金朱氏罰洋三十元烟具銷燬 
[滬海道公署批示二則]  
　　批松江縣公民王鏞等呈爲松江縣平糶局員私販敗露事實昭彰證據確鑿環謂派委澈究以重糶政由呈及附件均悉查此案前奉省長電令業經本署派員前往確查在案據呈前情仰候委員查復到日再行核辦此批附件存 
　　又批青浦全縣國民學校公呈爲生計困難懇維持由據呈已悉仰候訓令青浦縣知事酌核辦理此批 
[淞滬警察廳批示九則]  
　　民人程雪門呈悉查本案前據水巡隊將一干人單解到廳業經分别從嚴懲辦矣仰即知照 
　　民人劉德信據呈小崇明結怨尋釁各節事實並未發生何能以片面之詞遽予提訊尙其安分營生倘有不法行爲儘可隨時報警拘辦可也 
　　民人曹蘭卿呈悉業於劉福順呈詞内明白批示矣仰即知照 
　　周季芳呈及抄錄恫嚇匿名信函均閲悉仰候發交偵緝隊嚴密查緝可也 
民人劉古雨呈悉查爾妻邱氏走失無蹤難保不遭人誘匿應准發交偵緝隊派探查緝並仰隨時自行偵查藏匿所在報警拘究可也 
　　民人朱小由據呈已悉仰速投案指拿母延切切 
民人李富明呈悉業於朱小由呈詞批飭投案指拿仰候獲到日併案辦理可也 
　　民婦張蔡氏呈及失單均閲悉准即飭令偵緝隊派探勘緝可也 
　　民婦朱潘氏呈悉案經訊明處罰仰速繳罰候釋母庸多瀆 
[第二區煙酒事務局批示]  
　　江蘇第二區菸酒事務局局長季新益揭出批示川沙各酒商呈訴分棧違章苛税謂飭發還由呈悉查署頒分賣局辦法凡甲區運銷乙區之酒其間經過地點祇須騐明單貨加戳放行此項章程前經本局通令各棧一律遵照在案該酒商由川運酒銷滬如果已向川支棧繳納半費貼有印花掣有聯單核諸定章尙屬相符何至經過半途　遭苛罰所呈各節似有别情姑候派員查明再行核辦 
[誌謝]  
　　昨承少年宣講圑總部惠贈舊曆八月一日大舞臺觀劇券六張又承馬玉山公司惠贈月餅二盒均此謝謝 
來函 
[蘇社來函]  
　　敬啓者頃閲貴報載王克敏運動長蘇已得蘇社同意等語本社社員對於王克敏長蘇之説以個人名義反對者甚多幾於京外一致本社安有表示同意之理相應函布以明事實此頌箸安蘇社敬啓七日 
[留美西部江西學生來函]  
　　申報轉江西省議會敎育會商會各界聯合會各公圑各報館公鑒頃見旅滬同鄕反對省城電燈公司借欵傅單深表同情該公司自開辦以來即辦理不善燈光黯淡明滅無常一省首善之區街巷黑暗有如鬼蜮損社會之公安失全省之體面腐敗溺職在理已不應聽其繼續存在茲復於金價低落之時濫借條件苛酷之日債至百萬元之鉅引狼入室甘心作倀罪惡實不容誅微論南滿由東已爲國民所傷心而南潯路禍肘腋之患亦有識之所疾首該公司尙有股東向非悉屬喪心病狂即應奮臂力爭斥去奸人寗忍使桑梓舊邦渝爲異族之勢力範圍祖寄廬墓供他人踐踏者乎電氣水火以及其他關於社會公安之事業在歐美各國多係市廳自營因其在經濟上有自然之專利性除特别情形外向不許私人之聾斷豈容參入外資以爲太阿倒持之漸貽害地方實非淺鮮務望諸公共起反對必使該公司撤消借欵成議而後已同人等尙有進者方今國家綱紀泯絕豺狼當道舉凡公共事業縱皆收爲官辦亦不免終爲抵搜括之具當此存亡絕續之際我全省父老昆弟允宜公同覺悟力謀自治以挽時艱倘外縣有自治之城鎭省會有自治之市廳民權伸張奸商劣紳自無所用其伎倆民治發展則共和國基亦將頼以鞏固是爲億萬年長治久安之至計凡我鄉人均責無旁貸者也不然人民維持民食而官廳即開米禁城門山賣礦之事方結而潯路履行僓權之期又至自來水立案之事未打消而電燈借欵之警耗又喧傅吾人雖竭盡呼號維持之力而奸商貪吏顚倒舞弄防不勝防也一得之愚伏維省察留美西部江西學生公啓八月七日 
[裕豐航業公司來函]  
　　敬啓者閲本日貴報本埠新聞欄内載調查裕豐租船公司之股份一則殊與事實不符竊敝公司係純粹商業性質依照法律成立股東雖衆然不特無徐樹錚李思浩諸人且絕無其他安福系人員在内並與安福系向無往來蓋敝公司當締造之初安福系中之要人曾力圖破　也又貴報所云駐申辦事機關各職員大都由邊防司令部調充各給予委任狀薪水津貼頗豐等語亦屬絕無其事應請貴報迅賜更正免淆觀聽再政府各輪船敝公司係依法律承租此後各輪無論改歸何部管轄敝公司之承租契約仍繼續有效合併聲明以釋外界誤會並希將此函登入貴報是所至荷專此敬頌撰安裕豐航業公司謹啓 
[十二圩來函]  
　　逕啓者閲貴報本月三日揚州新聞欄内巡丁與兵士衝突一節查十二圩旣無貧民掃鹽變賣食米之習慣上月二十九日亦無因 
没收毛鹽致與緝私兵士衝突之事且敝所向無理事巡丁等名稱全節所載純屬烏有務希更正爲荷順頌著祺十二圩鹽務稽核支所啓 
雜評二 
[上下交困之象（訥）]  
　　據今日上海種種消息觀之可以見中國之現象矣政府催欵嚴急財政之窮可知也北方募捐迫切災荒之痛苦可知也閩酒商報告罷業商人之恐慌可知也其他若旅俄華僑之呼籲蘇浙路債權人之討論一則索賠償於外人一則索賠償於政府皆受損失之累者也總之今日之政府窮雖追索而無補人民苦雖呼號而徒然世亂民窮上下交困此一日間之消息不足以代表全國今日之現象耶 
公布欄 
[上海地方審判廳]  
　　判决交（民一庭）一件判决孫協春訴張與源等欠欵涉訟一案主文張與應償還孫協春錢九十一千二百七十三文時有才應償還孫協春錢七十五千五百五十文吳正康應償還孫協春錢七十二千四百五十六文孫協春對於張與源擔保戴德光之部分准予註銷訴訟費用孫協春負擔四分之一餘歸張與源時有才吳正康平均負擔一件判决張維嘉訴何紹芬因租屋涉訟一案主文何紹芬向張維嘉租住之民國路觀音街口店面一統問據樓一間應於判决確定日解約遷讓其自本年陰曆八月十一日以後之房租仍應照約算止出屋日爲止訴訟費用歸何弨芬負擔一件决定方導泉與夏紀瑞因保證涉訟聲明窒礙一案主文本件室礙之聲明照准一件判决姜渭濱與王良生因地價涉訟控訴一案主文原判撤銷被控訴人應償還控訴人地價及利息共洋一千元本案訴訟費歸被控訴人負擔一件决定王錫泉與盛仲夔等因田根糾葛抗告一案主文本件抗告駁回（民二庭）一件决定黄毛毛聲明窒礙一案主文本件窒礙之聲明照准 
　　批示一件邵基順狀請執行由狀悉已票傅矣着即遵期來案訊明定奪此批一件嚴先順狀請查封由狀悉查本案尙未確定所請應從緩議此批一件高阿桃狀交查封費洋由准交此批一件馬歧榮狀請銷案由狀悉准予銷案呈案之方單抵借據各一紙着即來廳狀領可也此批一件李王氏狀請給領由狀悉本案卷宗業經同級檢察調去尙未送還所請應從緩議此批一件沈寳耕狀請執行由狀悉仰候傅集訊奪此批 
[上海地方檢察廳]  
　　佈告執字第一百八十三號爲佈告召買事照得石春生訴周鶴齡工價糾葛一案業經本廳因該債務人抗不遵判履行依據債權人之聲請將周鶴鈴所有之不動產標封並派鑑定人鑑價在案茲特定於九月九日在本廳設　投標九月二十二日開標凡居民人　欲買此項產業者須即於期開具姓名年齡籍貫職業住址價額來廳投標届期依法開標以所投標價最高者爲得標人得標人應於即日繳納標價五分之一之定銀餘欵限交產時一次繳足當由本廳給予管業證書收執管業倘逾限不繳即以投標人中價額次高者遞補仍照前開程序辦理仰居民有等一體知悉倘居民人等對於此項標產上有權利可以主張者務自公佈之日起十日以内來廳依法聲明並仰各利害關係人于開標之日一律到塲毋得自誤切特此佈告計開（一）目的物舊民屋三問下連基地（二）目的物所在地上邑二十四十一圖四浜頭（三）最低價額一百五十四元七角五分五厘（四）承辦書記官龔鴻承發吏王開成（五）閲署筆錄之處所承發吏辦公室（六）領着人債權石春生承發吏王開成（七七 
標匭號數第十匭廳長張允同 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南京號游美學生圑紀程（一）] [  趙迺傅]  
　　本圑出發之先猥承滬上各大圑體開會歡送並蒙中外名人蒞會錫以敎言同人感荷盛意益思努力前程以期無負諸君屬望之殷焉開會詳情已載滬上各報不復贅及是篇所記自登舟日始至横濱止異日舟抵檀香山舊金山時自當賡續報告藉慰國内戚友之勞注並供後此游美者之參考云爾 
　　本圑所乘輪船爲南京號ＳＳＮＡＮＫＩＮＧ於一九一三年造於美國紐約及守省ＮＥＷＪＥＲＳＥＹ之康姆登ＣＡＭＤＥＮ兩年前復經修理載重一萬五千噸長四百四十二呎半深三十八呎半房艙五十四間艙位七百五十三分特等頭等通艙三種特等船價美金三百五十元頭等中又分甲乙二種甲種二百八十八元乙種二百二十四元房間雖較狹小而電燈電扇及盥漱用具無不齊備此外一切待遇亦與甲種無異後之游美者爲節省川資計可購此種艙位也船長陶伯森ＤＯＢＳＯＮ美國人下設大副總副工程師等員約計七十人是舟與中國ＳＳＣＨＩＮＡ尼羅ＳＳＵＩＬＥ兩號同屬中國郵船公司係中美股東合資創辦者也 
　　八月二十六日下午一時許同人各携行李相繼登舟祖道者亦麕集約計不下六七百人四時舟將開駛始各道珍重而散然猶徘徊岸畔不忍遽去一種依戀不捨之情有非楮墨所能形容者未幾艙面奏樂舟乃難岸同人高唱國歌校歌以示不忘其本焉 
筆剳 
[瀝血記（上）] [  紅蕉]  
　　博士曰女士殆有難言之隠歟當其初來此院由牧師鄧博士紹介慨然曰女士乃一可憐人傷懺無復猶豫願永爲看護以畢此餘生而已我即叩以姓氏女士悲聲曰恕不能告乞以密司呼我可也今鄧博士亦千古矣否則猶可問之惟女士病篤之先有一遺書託吾謂俟其死後交付與其最親愛之人然而女士來院兩年餘未嘗見其有一親愛之人獨與先生一往情深我初未知彼此同姓方慶企君等之婚期日近而孰意女士竟一瞑千古也哀哉言已淚簌簌下詩奴亦泣不成聲博士旋出其遺書鄭重交詩奴詩奴發之讀之暈絕迨醒已臥於病室室仍爲第七號而追念前塵又爲之悲慟弗已側身見枕衣上有血痕一點詢諸看護者看護者　額曰先生請靜臥勿涉遐想先生暈甚外也因屢救勿醒博士乃於先生頸際施一藥針瀝血一點始蘇茲請保養一二日即可出院矣詩奴聞之益悲因念在昔傷臂暈去送院時女士亦嘗以藥針施我瀝血一點而蘇因此一點血遂生愛情而女士亦以心許吾今則雖同此境而幽冥渺茫此恨已成終古矣寗不悲哉詩奴經此一慟咯血弗止臥院中已半月余自京返乃探之揮淚告余并出女士遺書見示 
笑林 
[矛盾錄] [  依然]  
　　雪亮一道黑衖堂烏黑一只白狗到飯籃裏偷粥吃穿草鞋的一個文人拿起一枝扁担括喇剳的一脚頭踼得一個狗呱呱的哭起來點燈的一間暗屋裏有一個很瘦的胖子托一碗雪白的糙米飯揑一雙紅色象牙筷還有一盤葷的菜蔬新鮮的霉豆腐自言自語道哼哼誰説霉豆腐不鮮更覺得有一種香氣也 
雜錄 
[聯語] [  質庵]  
　　汪季航師高風亮節模楷人倫於今夏六月無疾而逝聞者胥以星隕少微我將安仰歎悼不置茲錄輓聯數則諗諸當世姚文柺聯云（文章極清眞學問極精博道德極高潔生徒悦服婦孺知名邑中能有幾輩）（名塲相頡頏敎壇相左右志局相切磋象勺嬉游華白交好生平祇此一人）李鍾珏聯云（昔年角逐文場避君何止三舍）（近歲較量酒户讓我竟勝一籌）葉景澐聯云（終於敎育中文章獨抱冲靈氣）（超然名利外詩酒誰窺靖節心）雷補同聯云（采芹同賦拔萃同科爲問卅年來落知交存有幾）講席可居酒鄕可隠去以六月息茫茫世界欲何之）黄炎培聯云（純謹文如其行）（滄桑天老斯人）沈恩孚聯云（舊雨今寥落）（老成此典型）李廷翰聯云（平生尠肯低頭惟於先生獨敬其清高恬逸）（濁世那堪駐足不如歸去長留此道德文章）以上諸聯意眞語摰均足爲泉壤生色蒙輓一聯腕弱不振聊附錄之以謙瓣香所在聯云（操杓飲江海者十年極知濟溺起衰百川獨决昌黎筆）（遺編壽金石於千古會看景風植表一字無慚有道碑）（却酬） 
新聞拾遺 
[花和尙媚外] [  亶]  
　武林六和塔在進隴浦上壓波凌江巋然作鎭相傅塔之左近多水滸中人物遺跡鐵嶺關爲宋江藏兵處有石門不可入入則恒爲伏弩所射湧金門爲張順歸天處金華將軍廟即爲張之法身而塔下舊有魯智深廟今已毁去久矣前日有鄕人路經是處渠本信敎者不信神佛故在此小溲詎料歸家大發寒熱云是花和尙上身事爲敎堂中牧師所聞大怒親往是處操極純熟之中國話　之且在此大解或人竊引爲大戚而牧師無恙鄕人之病亦痊愈云 
[節烈婦拒嫁] [  立德]  
　　奉賢南門外鄕民程桂春年逾六旬家素貧困次子早已逝世其媳俞氏守寡多載志堅如鐵翁姑亦相得近被族人金泉逼令俞氏再醮於族姪金生爲妻詎氏不願作此失節之事死不從命將金泉大駡致被若董捆縛痛毆竟遭斃命其翁年老力衰不能相敵又無錢成殮以致暴尸數日幸經鄕鄰集資代爲收殮公稟縣署究辦云 
[飛繡履] [  吳秉恬]  
　　某游戲場中昨有妙齡女郎試盪鞦韆往復起落技甚嫻熟詎以用力過驟左足一履忽然飛脱落於數丈外之假山上女郎大赮旋由某姓童子爲之取至女乃着之以行旁觀者俱爲拍掌不止云 
[還金戒] [  醉痴生]  
　　城内淘沙場有張姓女年甫二八與某少年愛情頗篇曾以鐫有已姓名之金戒贈之作爲定情物前日爲乃母得悉大怒堅囑其女將戒交出否則擬置之死地女無以應謂係同儕姊妹假去限三日内必可索還母怒始稍解旋女與某少年商少年始則不允旋女贈以最近小影一幀始將戒子贖回云 
小說 
[社會小說衆醉獨醒（一四五）] [  瞻廬] 　 
　　　二十四回做活計補充學費理亂絲賠貼功夫 
這幾句話引開了娘子的牙鉗乘着洗牌砌莊的當兒笑説道李鐵口的算命眞是千靈萬騐他説我從今年大正月起交着幫夫好運委實没有半些兒謊當家的今年進欵比着去年要添出兩三倍這不是當家的辦事能幹實在是我的命宫亨通自從大年初一直到今朝足的三十天當家的有事和我商景只要我説一句這事幹得當家和依着我幹多少總得些利市張家大媳道照這麽説徐伯母的説話也是千靈萬騐不是鐵口定是金口次媳道徐伯母倘掛了算命招牌只怕徐金口的名望可以壓過李鐵口了大家聽着不由的譁笑了一陣開始打牌娘子連贏了三付小狗子覺得没偢没倸硬　拖着娘回家娘子在囊内掏出幾個銅元呌他到門前買東西吃經此一番疏通小狗子才不來攪亂這和局（嗚呼豈獨一小狗子爲然哉）然而疏通的效力可暫不可久小狗子手頭的錢用完了依舊跑到娘身邊要長要短糾纒不休娘子道寃家的螞蝗叮住鷺　脚專和老娘纒繞下次再不帶你出來説時又在囊内掏出兩個銅元給了小狗子原來娘子摸的牌正自順手今天的和局操着勝算這區區疏通費自然不須計較小狗子三番五次竄出竄進娘子隨帶的三十個銅元被他索去了一半晌午時分和局結束娘子果然得了勝利扭扭揑揑推説要回家吃飯吃了飯再來展局嘴裏説時兩隻脚站立在地只是不動裙下一雙六寸長的鐵蓮（三寸曰金蓮六寸則鐵蓮矣）宛比上了吸鐵石牢牢吸住休想挪動分毫（絕倒） 
自由談之自由談[  鵑]  
　　法蘭西爲文化先進國西茵河畔之文字美好如花每讀器俄伸馬毛柏桑諸子之作心竊慕之即以科學諭亦復多所闡發不在德意志下班樂衛者法蘭西第一次來吾邦之文化大使也吾知中法之文化將藉班氏之介握手相爾汝涉想秘及爲之神往 
 
 
 

Page 15

 
 
   
 
 

Page 16

 
 
常識 
常評 
[人與官] [  覺]  
　　世人儘多不官之人世界究未聞有非人之官 
獨中國之熱心爲官者不肯努力爲人以保存其人格而鑽營無所不至必先取銷其人格而後可以得官於是官與人遂若截然分途而演成不可思議之中國矣 
官大則鑽營愈力而種種鑽營之方法愈多於是乎官愈大則離人愈遠及其人格旣取銷矣彼乃愈有非官不能過癮之苦况蓋他人不官尙可以爲人而彼則除以官爲營業外無别法也 
　　是故觀人之標準至易易也無論何人以官爲性命則其有人格也僅矣若可官可不官者雖不敢必其絕對有人格而决不至全無人格蓋視彼患得患失之鄙夫固勝一籌矣前清太倉金硯香先生知名士也嘗告其同志曰處今日之政局欲爲官不能爲人欲爲人不能爲官誠慨乎其言之矣不謂今日號稱民國而其風未改且不惟不改也而其風滋甚吾安得不希望官迷者之猛省吾安得不希望一般國民速速培養人格 
法律 
[公法與私法的分别] [  詠江]  
　　公法與私法的分别學説很多我今只介紹數種如下 
（一）公法是規定國家與國家或是國家與個人關係的法律私法是規定只關於私人相互間關係法律 
　　（二）公法是規定屬於國家的權利的法律私法是規定屬於人民的權利的法律公法是規定權力關係的法律私法是規定權利義務關係的法律 
（三）公法是規定直接關於國家的法律私法是規定直接關乎私人的法律 
從以上的數説我們可以大概明白公法是什麽私法是什麽了譬如憲法行政法刑法等等都是屬於公法的民法商法等等都是屬於私法的國際法是規定國家與國家間的法律所以屬於公法國際私法是規定國際間人民與人民 
的法律所以屬於私法其他以此類推都可明白了（乙種酬） 
家庭常識 
[釋放婢女與道德經濟] [  擷芳女士]  
　　婦女解放之聲浪日高一日擷芳淺陃雖不審其當否然心衷自計婦女中有絕對的應解放者三種即婢與妓妾是也此三種人之解放妓與妾爲難而婢則比較的爲易何則以置婢爲人道所不許此理已得多人之了解而置婢者之心理與蓄妾育妓者不無判别即其所希望之目的亦各有不同故行之乃較易於妓妾二者茲姑言婢 
　　婢女之在今日釋放實不容緩何以故曰婢女者爲造成齷齪家庭之導線又爲耗費經濟之助手而其將來之結果必致爲毫無道德及極不經濟之女子故必須釋放也中國中上之家庭豢養婢女者十居八九有一家蓄一二人者有一家而置七八人以至一二十人者以全國統計之則每年造成劣性之女子實屬大有可觀再從而沾染之遺傅數十年後中國婦女界前途危險已極然婢女本非劣性之女子其所以至此者有以養成之也養成之者伊誰即婢女之主人是已故蓄婢之主實爲婦女界之大罪人 
　　蓄婢之家男主人少者老者無不欲得婢爲妾也女主人則無不欲鬻婢使爲妾也女主人關防愈密男主人愈思染指於是有父子聚塵者有因嫟婢而夫婦勃谿者更廣而言之男僕及與夫之於婢皆若視爲應得之權利淫者盜之媒其爲危害不可勝言故吾所謂齷齪家庭之導線者猶屬減等而言非故爲張皇也 
　　主人待遇婢女旣不同於人類而婢之自視亦復不等於人類於是遇事則欺詐其主下而至於柴米油鹽不竊售於人即漫不節省進而至於金錢飾物復乘間潛竊之寗非耗費經濟之助手而何循是而言婢卽長大不爲人之妾奴而其劣性已種决不能善治其家嗟乎婢女時代實爲不道德不經濟婦女之養成時代也 
爲主人計外而維護人道固不應蓄婢内而爲家庭及經濟故尤不應蓄婢是則婢女之釋放豈待思議而後决耶願蓄婢者加之意焉（乙種酬） 
商業叢話 
[舊商店發逹後之對客驕態] [  子震]  
　　余日前於午後大雨傾盆之際乘坐黄包車經過南京路素稱營業發逹之某老南貨店暫歇該店門首欲買火炙糕一角下車入内彼時櫃上顧客寥寥無幾店夥均赤身裸體談笑自若非但見客不顧而且呼之不應候至十數分鐘始見一夥徐步至櫃問曰（要啥物事）余答火炙糕一角即出銀元一枚呌他找出店夥不動亦不語二目注視吾身久之乃厲聲曰（不找去換來）余答曰天方大雨附近又無兑換處請一找可也夥曰（此地是介相貌）余知不妙乃返身出外夥又大聲呼曰（有一塊洋錢來嚇人麽）嗚呼若此夥者度必未受敎育全無商人之資格固不足怪而爲資本家與經理者欲圖營業之永久發逹其用人果當如是耶余不知其可也 
衛生 
[疲勞與休息] [  非夢]  
　　吾人凡有所動作必消耗一分之精力精力消耗旣多乃生疲勞人由飲食而補充耗失之精力吏須由休息而與以恢復疲勞之時間由生理學上言之人凡勞動一局部即於該部消耗一部分之細胞而於該部生出一種之毒素生理學者認該物質爲人感覺疲勞之因名之曰疲勞素而疲勞之恢復須賴血流之循環逐漸運去該部之疲勞素而驅之於體外云今試就各部分述之 
　　腦之疲勞讀書過久或料量煩雜之事則腦爲之疲勞恢復腦疲勞之法惟有熟睡因熟睡腦方能得完全之休息也普通成人每夜須有六七時之就睡時間年幼者則更須加長小孩約須睡十二三時間因小孩腦之發育未充受外物之剌戟更易疲勞也睡中最忌作夢因在夢中腦實未曾休息故睡亦等於未睡若在事忙時未能得充分之睡則可於稍有問隙之時稍作假寐卽僅十數分間而於恢復腦之疲勞甚爲有益 
　　夜當早睡而朝當早起同一睡眠時間而夜間十時之後即睡眠實遠勝於過十二時後之方睡眠也 
　　勿浪費精神於無益之事時或靜坐斷絕各種思念使至於無念無想之境如釋家之坐禪亦休養腦力之道也 
凡讀書一小時必須休息十分間出户外散步爲佳切莫以惜時之故並此而亦惜之二時間接連不息之辦事較之每時間少得休息之辦事易致疲勞吾人體中之心臓在吾人一生中未嘗停止搏動心臓之所以能接連動作者亦賴其各搏動之間有一瞬之休息時間耳（此由生理學實騐證明之因過煩長略之） 
　　眼之疲勞吾人於久時間之讀書或觀微細之物時眼最易生疲勞須當時時縱眼窗外以觀遠處之物又讀書時若非近視眼眼與書之距離不宜過近 
胃之疲勞人若貪口腹而暴飲暴食必致消化不良此卽胃之疲勞也此種之時勿再强食須斷食或略食少許易消化液體之物（如牛乳或飯飲等）使胃得有休息之時間較勝於吃消化藥也 
　　脚之疲勞星期日往鄰村山地郊外遠足歸來覺脚力甚疲此時夜間睡時宜將兩脚伸直則血流易於循環而除去疲勞素翌日毫無疲勞之感覺矣（乙種酬） 
道德叢話 
[西方格言（三三）] [  謝介子選譯]  
　　（　） 
社會之惡德 
　　人生青年不可再（郎法蘿）（ＬＯＮＧＦＥＩＩＯＷ） 
嫻靜之婦優於喧囂者（拉丁諺） 
脱債負卽免危險也（英吉利諺） 
吠犬恒不嚙人（德意志與法蘭西荷蘭諺）　　 
欺友者必見欺於友（英吉利諺） 
無聊苦於勞碌（意大利諺） 
惡魔襲人尺進寸退（英吉利諺） 
害人者每健忘受害者則反是（意大利諺） 
自檢其愚實最大智慧耳（英吉利諺） 
然以古木飲以陳酒（倍根）（ＢＡＣＯＮ） 
旅行常識 
[警告新到上海的鄕下人] [  顧浩]  
　　鄕下人啊現今上海地方花花世界無奇不有你們雖在鄕下地方我想起來你們的耳朶一定聽見人説上海好白相得很若到上海總要到小東門的花烟間見識見識四馬路清蓮閣的苶圍嘗嘗味道看看那種人究竟怎樣我想這種地方遇不着熟人領導還算便宜倘然遇着熟人領你們鄕下人去一看如登了天堂的一樣那就危險了我如説一件可憐的事與你們聽聽 
　　有個余全章是合肥南鄕朱崗村人今春二有問携洋五十元來上海買物到申後遇着同鄕某甲告以携欵來申購物的緣由某甲不顧利害竟領余入四馬路野鷄妓館問花尋柳樂而忘歸後來所携之欵用完欲返無資且亦難見父母之面流落滬上勢難度日不得已到高昌廟地方做小工但余雖是鄕下種田人到上海碼頭上做要錢不要命的扛夫確是勉强的他八月十五日在江南造船所扛煤竟失足落水溺死屍體直到二十日始在該所中碼頭浮起水晶宫中住了五日五夜身軀漲得如水牯牛見者莫不慘憐後該所碼頭工目王升代向開平駁船主徐玉生君前募得棺材費三十元收殮棺厝高昌廟廟地以待家屬來領嗚呼某甲者可謂喪盡良心見人有錢誘人同樂見人落水則不來過問一聲余全章有靈總要向某甲討命也 
　　我所以要警告未來的鄕下人要來上海在家内時光要打定主意到上海買何物看何人幾時去幾時歸切不可隨便遇人就當知已去白相昏（不受酬） 
識字捷法 
[應用字] [  濟滄]  
　　冄毛冄冄也篆文作　象其柔弱下垂之貌在口上者故左右分披俗作髯又行也進侵也 
小説 
[模範商人（七五）] [  瘦鵑] 　 
　　嘉德被他們簇擁着一路走去眼　那火光烘天知道紅馬鎭末日已到再也没有挽救的希望自已偏又落在那些無賴們手中性命也已不保能救紅馬鎭的除了自已還有誰呢一會猛聽得無賴們同聲呼道到了到了我們的刑塲到了嘉德抬頭瞧時見已到了那大樹下邊在紅馬鎭未開闢以前曾有好多人弔死在這樹上的平日間陰風慘慘大家都不敢走近這棵樹生怕有冤魂繞在那裏嘉德暗暗慨歎想自己是個有作有爲的人今天也不免死在這棵樹上不到天明我的性命已没有了更瞧那火光時似乎伸着臂兒要來抓他去的一般嘉德定了定神也不忍再　那火只是鎭定了心等他們怎樣殺死他驀然之間却覺得𩓐子旁邊刷的一響有一根粗粗的繩子把他套住了恰當若咽喉嘉德的身體頓時冷了半截這一根繩子直當是一條毒蛇盤上來咧那些無賴們分明早已預備一路在街中簇擁他來時這樹上早已生好繩子揣測他們的意思簡直要立刻把他處死不肯白白耗費一分一秒他要説幾句話做那臨死的祈禱也都一槪不許這當兒嘉德已呆住了他並不害怕並因不見了那殺人的樹退縮下去就是全身的肌肉也並不顫動他自己只立定了脚用力着在地上霎時間他忽又想起這班無賴除了那靜報主筆格蘭德外到底是些甚麽人想着便抬起兩眼骨碌碌的在衆無賴面上逐一瞧過去心中自語道我牢牢記着欠們到得水落石出時我可要和你們算這筆賬你們一個個都逃不了呢這時他倒忘了那繩已套上𩓐子他的脚已踏進死的門口了他瞧到第一個臉最是相熟便是那小桃礦主羅品生身上穿着一件紅襯衫紅得像血一般那紅的鬚子却已不在嘴邊了他便又想起當日聽了嘉和的話同市長湯德到好幾家酒店中去找尋這個紅鬚紅衫的人叵耐白奔走了一塲没有找到如今站在面前却奈何不得他了他和自己爲了那小桃礦的事原結下了不共戴天之仇今天怪不得要來送終了立在羅品生旁邊的就是那葛來德兀是扯開了一張血盆大口在那裏笑這笑中含着無限的惡意嘉德不願再瞧他把兩眼移到第三人身上見是山逹士正銜着個挺大的煙斗悄悄地吸着烟現出一種狠冷靜的神情嘉德瞧了暗中點頭想這厮纔不愧是個大無賴喜怒不放在臉上葛來德可萬萬比不上他一壁想一壁又移過眼去瞧第四人這一瞧直使嘉德大大的吃了一驚禁不住破口喊起來道咦誰説我殺死沙伊士的他正立在那裏他不是沙伊士是誰當下有幾個粗暴的聲音同時咆哮道别給他多開口快抽上繩子去説時遲那時快那毒蛇一般的繩子已緊緊扣住了嘉德的𩓐子 
 
 
