# 1905 - 82 - 4911473

 

Page 1

 
 
[電傳上諭]  
二月二十三日内 
閣抄奉上諭載澤等奏景陵隆恩殿被災一摺寢殿重帥宜如何小心守護兹該人臣等疎於防範實屬咎有應得載澤壽全豐陞阿均著交該衙門嚴加議處其因何失火情形著派趙爾巽鐵良敬謹查勘並將承值之官弁兵役人等提同嚴訊從重懲辦欽此 
[電傳宫門抄]  
二月二十三日召見 
軍機倫貝子 
論小學校不能設之原因續二十二日稿二入學限制之區别西國有强迫教育之制小兒自七歲以上不受學堂教育者責罰其父兄日本雖未明立强迫教育之名然至七歲而猶未入校者警察亦必出而千涉以爲不受學堂教育者不齒於人類此所以無人不學也中國則無所謂限制入學與否一聽學生之父兄自主一若此爲國民之自由權國家不可侵犯者此學生入學限制之區别也 
　　三家庭教育之區别日本最重家庭教育甫脫襁褓之幼童爲父母者卽隨地施教養成天然之規則人爲之習慣以植他日入學堂之基礎無放縱姑息之弊中國則但知溺愛素無兒童教育之思想以爲天生嬌子事事可任其縱肆聽其嬌惰一舉一動全不潛加防範以導之於天則之中而 
 
 
 

Page 2

 
 
申報第二版 
養成其向學之性質於是爲父母者旣不忍其脫離左右受學堂範圍之苦又慮其子不知學堂法律作種種妨害於身之事一二學生苟有妨害於身之舉動則姑息者愈皆觀望蹉跎蹉跎不轉瞬而學年已過矣此卽家庭教育之區别也 
　　四勞苦風俗之區别日本平民經濟之困苦較中國尤甚中國學生往往謂無力入學者此飾詞耳其實不任勞苦也日本之苦學生天未明而起或送新聞紙或挽牛奶車均奔馳十數里事畢歸必在七八點鐘時然後入學以其所得之資充學費及供一家之養退學後則又拉人力車（高等學校學生亦有拉人力車者）東京往往有所謂苦學生募集所者門首置各種報紙以供苦學生之無資本購新聞紙以販賣者俟其賣畢後則取償其本日本之苦學生如此眞所謂苦學生也中國家業素豐之子弟則以爲足以自食而不願入學家苟貧苦則爲子弟者欲稍謀生計猶且不耐勞苦矧望其謀生之外復能專心向學乎此卽勞苦風俗之區别也 
　　五入學方針之區别日本學堂之外無歧途之可入一切工業商業各學堂亦必由普通學卒業始准攷入或送入高等工商業必取中學校畢業生尋常工商業必取局等小學校卒業生故無論何等事業無一不經此小學一途中國雖已通飭興辦小學然科舉尚未停止則爲父兄者希望科舉之心未絕以爲學堂之教育不適於科舉故士人一部入學堂之心已减其半至若爲工爲商之兩部見解稍高者則以爲能識宇習書信足矣能會計習簿記足矣無知識者則以爲并此而不必也我中國可以冀望入學堂者祗此三種人耳此三種人之思想已如此然則能入學堂者有幾人哉此卽入學方針之區别也 
　　六管理法之區别日本小學校爲師範生之試驗塲管理法素所注重夫講管理法者必能體驗兒童之性情研究兒童性理學以養其自然之天機導之於範圍之内其餘一切保養防衛之法隨處留意必不至有害於學生之衛身而學堂自無阻力中國小學堂教員於管理法不能完備學生旣多遊戲又無規則往往因此而傷害身體卽以遊戲體操一端而論教員苟稍疏忽學生必至偶有損傷則凡爲父兄者聞之或使其子弟退校或未入校者因而裹足（此事時有所聞）豈非學堂阻力之一大原因乎此卽管理法之區别也仍未完 
[日俄兩軍將在松花江互戰]  
　　二月二十二 
日東京來電云長春之俄軍現已向北而退大半駐紥於哈爾濱近地其餘在松花江因此日俄兩軍將在松花江隔岸相戰與前時沙河之戰情形相同吉林及長春所駐俄軍糧食現己用罄 
[俄大臣會議和局]  
　　二月二十二日倫敦來電云路透電局駐俄京訪事人謂俄政府各大臣於上禮拜五聚會大半以爲目下實係設法議和之機會議定後卽於禮拜六奏知俄皇 
[俄警察長被藥炸傷]  
　　二月二十二日倫敦來電云俄華爾騷警察長男爵諾爾肯乘車出外被人用藥彈炸傷先是彼處有亂民肇事傷及警察六人警察長諾爾肯君因乘車前往查究經過維思妥勒江有人用炸彈抛於車下突然炸裂諾君受傷甚重兇手見巡捕追逐卽用槍將一人擊斃旋卽脫逃此事皆係革命黨之計謀先在彼處肇事預料諾君必前往查察然後乘間用藥轟炸其用心可謂精密矣 
[日購澳洲戰馬]  
　　二月二十二日倫敦來電云日本己在澳大利亞洲之息突南埠租輪船八艘將在彼處所購之馬一萬匹載運至香港第一艘輪船定於上禮拜内開行驛字林西報 
[牛莊開禁]  
　　昨日字林報云本埠稅務司己接牛莊來電該埠於今日開禁 
[俄慮日本將攻吉林]  
　　二月二十二日偷敦來電云俄京各人以林義維樞將軍所部各軍情形頗深憂慮因聞日本黑木大將已統大兵向東北而行將攻吉林惟未接彼處詳細公文蓋俄軍所有軍報及密碼電報均在盛京及撫順失去因之信息略而且遲現擬另製一電碼爲東方俄軍之用 
[哈爾濱華人移居]  
哈爾濱之華人已奉俄人傳知鐵路車站近地不久將有戰務因此華人已遷其眷屬輜重至他處俄人爲之封雇車馬牛騾等價值甚廉譯太晤士報 
[擬探詢日俄議和條欵]  
　　二月二十二日倫敦來電云據最近消息謂瑞典國京都有人私行聚會欲設法試探日俄兩國所擬之議和條欵 
[俄新造火車作廢]  
　　二月二十二日倫敦來電云俄在里堡埠建造能裝運四十噸貨物之火車一百五十輛爲西比利亞鐵道之用迨造成試用時車身過重不合於用故現在祗能作廢譯文匯西報 
[西班牙皇遊厯各國]  
　　倫敦泰晤士報云聞西班牙皇阿爾芬鎖已定於西三月二十四號從馬德利德（西班牙之都城）首塗遊歷各國其蹤迹所至者爲法京巴黎德京柏林英京倫敦荷京安斯德旦比京伯吕色勒奥京維也納等處須兩月後方能回國 
[俄國又起革命]  
　　二月二十二日柏林來電云脫蘭思加高索境地有革命之舉 
[美洲决計開挖運河]  
　　二月二十二日柏林來電云美州巴拿馬運河現己議定决計聘美國工程師開挖惟另聘德英法三國精於開挖運河之人各一先行察查美國工程師所擬之辦法 
[德皇將會晤希臘王]  
　　二月二十二日栢林來 
 
 

Page 3

 
 
電德皇遊歷可夫埠時將會遇希臘王及其眷屬譯德文報 
[淮撫奉命陛見本館京師惠電]  
　　准撫恩壽奉論來京陛見 
[淮撫奏請以淮安爲省會本館京師專電]  
　　淮撫恩壽有摺至京奏請以淮安府城爲省會以清河縣爲行轅 
[魏午帥奉命辦理東三省善後金陵]  
　　缷任閩浙總督魏午帥行至中途接奉政府之命會同直督袁慰帥辦理東三省善後事宜并命在東南各省挑選勁兵統率北上當卽電奏暫假回里奉旨俞允惟命速歸速出午帥於十九日至白下卽詣暫轅會晤周玉帥傾談逾刻越日簡閱在城各營伍揀選士卒精壯訓練純熟者若干營諭令摒擋行裝俟三月間由湘蒞寗統帶北上 
[開辦長沙至湘潭鐵路長沙]  
　　日前湘中士紳大會於曾文正祠之浩園公舉龍芝生侍郎王益吾祭酒張雨珊觀察爲開辦湘省鐵路之總理連日熟籌章程由龍張二人主稿大略仿照湖南鐵路總公司章程辦法專收華股惟開辦下手工程已定從長潭一路辦起因長沙至湘潭貿易最盛且路祇百里也照潮汕定章以萬銀一里計之費僅百萬至開辦之欵現已將張王兩紳前辦之賑捐餘欵二百萬概行提用以之辦長潭一路綽乎有餘日前又由端中丞會議在岳府添一兩湖大銅元局按照預算表每年可贏二百萬有此兩大宗巨欵招股定可踴躍現已派人赴湘潭開辦矣 
[潮紳禀請集股自辦鐵路廣州]  
　　潮汕鐵路閙事後潮州紳士遂有集股自辦之議現聞已具禀督憲并指明該公司粤紳林麗生所認之股確有洋股在内願備足股份五十萬元以爲贖回自辦之需不悉督憲如何辦理惟聞各紳持之甚堅一則憤林所爲一則以原制路綫大礙墳墓欲改繞别地云 
[續備親兵改爲常備蘇州]  
　　去年端午帥任蘇撫時曾委員至湘楚一帶招募常備軍二營駐紥楓橋現護撫憲效述帥以常備祇有二營兵力過於單薄因飭將續備親兵一營改爲常備第三營業已札飭該營統領遵照辦理矣 
[成都罷巿之事巳平重慶]  
　　去臘川省成都府以添收浊捐鋪戸均不願意有張大昌洋貨店在總府街設醮曾中人議及此事咸忿忿不平會首某甲忽倡言非罷巿不能抗捐於是一倡百和各鋪相率閉門嗣經沈幼嵐廉訪將甲提案枷示并飭各鋪照常開巿勿得抗違干咎民情始定 
[祀陵辦差擾民紹興]  
　　越郡大禹遺陵除由地方官春秋致祭外例須一年大祀一次今歲山杭滿營德仁普副統制渡江來越定於十三日致祭其行轅供應向由會稽縣承辦而木器一項歷歸該業之方順興當差兹奉俞大令飭役挨傳各嫁粧鋪公辦以致各役百般肆擾强移木件衆皆大嘩相約罷巿復又集衆至府署跪奏禀訴及經某員出爲調處而各鋪前被携去各件已均無著仍須照納辦差費了事其餘各業之被擾大率類是聞此項供應計共五千金之譜由俞大令向紹屬八縣派認殊可異也 
[拿獲匪首正法鎭江]  
　　客有自徐州來鎭者述及著名紅帮匪首明遠和尚年逾五旬稔惡已久手下黨羽多至三四千人勾結地棍頗有蠢動之勢屢經文武官員飭拿未獲迨正任江寗縣知縣調署銅山縣知縣袁大令國鈞蒞任之初不時親自出外私訪明遠下落旣而深知匿跡於北鄕鶴家界地方之長壽寺爰于某日之夜更魚三躍微服策騎隨帶馬隊數十匹星夜馳往設法擒獲解囘縣署用刑審訊供認不諱刻己飛禀大憲批飭就地正法矣 
[廣東實業界記聞廣州]  
　　廣東通省銅行本有六七十家以佛山爲最多近日則僅存十餘家各行貿易之價值歲不過數十萬其原因係田外洋所來之新片不須搥鍊卽可造成銅器甚爲利便於是新片日多而生銅遂絕無僅有矣絨綫業共二十餘家每年售銀約四十萬上下自製銀硃約十一二家每年售銀約五十萬佛山以機器爲工作者現有製造綿繩兩家其機器仿照繅絲廠規矩每年兩家約售銀十萬無甚餘利金花店共五十家每年售銀二十餘萬 
[湖北仕學院遷地武昌]  
　　仕學院準定三月初間移至撫署現己招考同通州縣佐貳雜職以便分班住院肄業並札委史繩之觀察念祖繼蓮溪觀察昌爲監督惟繼觀察蒞任江漢關道一江之隔稽查稍有不便史觀察則可常川駐院云 
[鄂省擬派學生出洋]  
　　湖北學務處近日集議擬派學生數十人分赴東西洋各國學習各種科學不日當有明文矣 
[寺僧搶毁學堂四志廣州]  
　　寺僧毁學一事經南海縣傳大令傳伍銓萃及提寺僧到案屢訊均未得實據聞伍紳曾致書某當道内云有兩次差傳分别嚴訊等語某當道隨責傳令不應如此辦理傳令面稱此事係由大憲飭辦且伍曾具呈到縣不能不令其親到問明並無差傳嚴訊等字某當道仍不謂然嘗謂此事人人皆助富紳黄景棠而我獨助窮翰林伍銓萃云 
[電請磋商教士被戕案京師]  
　　盛京將軍增祺有電到京云懷德大青山法教士顧天性被匪戕害一案已派道員章樾赴懷商辦適法主教蘇裴理來省面商其意不在卹欵欲將該縣文武官參革否則照湖北辦理查此案係爲鬍匪所傷與衆民仇教不同請與法使磋商庶便知縣榮善總巡王兆桐得免叅革云云 
[禀報法國第三次招工人數廣州]  
　　日前法國因開採雲南礦産與政府立約在粤招募華工前往開掘經大憲委派薛大令爲保工局委員辦理招工事宜聞薛大令禀報上憲法國第三次招募工人二百八十餘名已搭輪前往矣 
[伍廷芳將簡爲平和會代表京師]  
　　駐德公 
 
 

Page 4

 
 
使廕昌奏請政府派代表人往荷國赫城萬國平和會聚曾聞政府巳簡定伍廷芳矣 
[湖北擬改鑄黄銅元武昌]  
　　湖北銅幣銀元槍砲三局鼓鑄當十銅元每年購買外洋紫銅其數甚鉅而近日私鑄日多洋商亦不問官私一槪批售頗與圜法有礙刻聞當道飭議嗣後凡鑄銅元專用中國黄銅不必購買外洋紫銅以杜漏巵 
[紀懷甯縣閙考詳情特别訪函]  
　　懷甯反人飛函相告云候補知縣賈大令充高等學堂教員現代理懷寗縣篆示期十八日舉行縣試十七日夜各童均已入塲中有學堂各生不免有趾高氣揚之態治扃門命題已冠詩云鳶飛戾天魚躍于淵言其上下察也義未冠行義以逹其道義各童有難色而高等學堂生某某等在旁訕笑日言學堂曾出過此題種種狂狀致激怒衆童大爲譁噪謂高等學堂攷牛均提入堂内顯有情弊賈令又不卽爲調息勢愈洶洶賈令乃傳諭改題勢稍靜及題出乃學而時習之義衆憤愈甚又易題爲不亦樂乎諸生　連命兩題均有輕率之意羣起毁屏擬入内堂理論賈令知軍急又易題爲子路問政子曰先之勞之親自出外宣言前題之誤言未畢諸童飛奔而前賈令急卽返身入各童謂須照欽定章程凡學堂學生一律不准應攷改期再試則可寢事其時大門己被擊毁賈令窘甚乃請安慶府裕太守急至調停裕守至將賈令大加申斥旋出示改期二十日考試並云凡高等學堂以及各堂學生均不准應考以符定章時己七下餘鐘攷生始各次第散去裕守亦卽返署而考棚内棹椅屏門已均毁壞不堪矣 
[江督拘懲罷考師範生金陵]  
　　日前署督周玉帥考試師範傳習各生滋閙罷考一事已紀本報玉帥以被生童千餘人所辱引爲太憾加以擬訂章程之學務處張子虞觀察受辱尤甚膚愬迫切越日遂傳府縣曁三學師到轅申斥諭以火速查拿滋事之人府學丁教聲稱本學教導素嚴並無一人閙事府縣曁上江兩學師不敢置辯奉命而出急切拿人奈當日人數過多未識何人爲首乃揣度偵訪共得上元縣學生員一人江寗縣學生員二人又童生二人計五人取具履歷呈報玉帥據稱罪人斯得其實並無確證眞憑玉帥謂閙事豈祇此五人飭各官續查補報毋稍徇縱自取罪戻各官唯唯請示已經查得之五人如何懲處玉帥飭將三生員先行斥革衣頂與兩童一併從嚴究辦張觀察又聳王帥拿辦漏洩章程之人首府羅少杰太守禀稱章程固當曉示周知不能以漏洩而加人以罪玉帥乃不復究惟諄諭速查遺漏呈候重懲首府曁兩學師均不肯續報江寗縣值新舊交替之時新任葉篤臣大令亦不肯作捉影捕風之事惟上元趙幼班太令尚亟肆勾距之慣技將羅織疑似之人隐諸縲絏以求迎合憲意云 
[雲南特立保地會雲南]  
　　法國經營雲南鐵路由安南東京至雲南省城募工人多至數十萬名日夜從事此路惟民間立有保地會互相立約凡鐵路經過之處不肯將地叚買與該公司此亦愛國心之一斑也 
[知縣被叅免議京師]  
　　日前陜甘總督崧制軍具奏查覆知縣被叅一摺略謂前准軍機大臣字寄有人奏叅甘肅靖遠縣知縣劉文海横征暴歛民怨沸騰經臣遴委妥員查明並無實據且該員現在丁憂業已離任應請免予置議聞原參劉文海者係王侍御誠羲 
[密保調補員缺京師]  
　　日前兩廣總督岑雲帥具摺密保海康縣知縣柴維桐年富才長勇於任事請准調補潮陽縣一缺於地方大有裨益刻經吏部議准俟呈各堂後卽行咨覆該督 
[商部批准麫粉暫免稅厘]  
　　據呈已悉續請海豐麫粉公司暫免稅釐一節經本部咨商外務部去後兹准覆稱洋麫進出口照約免稅華商相形見絀未免向隅自屬實在情形所有華商機器麫粉應一槪准其暫免稅釐以示平允俟中英商約第八條所載出廠稅施行時再定劃一辦法此外機器製造各貨不得援此爲例等語除咨行兩江總督江淮巡撫江蘇巡撫轉飭該管關道及各關卡亟辦外仰該職商等遵照所有該公司機器麫粉應卽准共一律暫免稅釐俟新約施行時再定劃一辦法飭令遵照可也此批 
[吳淞更易總臺官]  
　吳淞口爲長江第一門戸其管理南北各地砲台之總台官一缺最爲緊要自鐵欽差查閱沿江各砲台後頗擬整剔台官數處現吳淞砲台總台官一差己奉江督周玉帥由北洋調委陸師畢業之陶遊戎接管其現任總台官張禹臣都戎則俟陶游戎到差後卽回柘林營都司本任業田江督懸牌示知矣 
[川督錫制軍奏川漢鐵路籌費開辦議]  
[定集股章程摺續二十二日報]  
　　第二章認購之股凡十一條第十一條凡官紳商民自願入股冀獲鐵路利益者卽作爲認購之股辦法如下第十二條本公司集股以五十兩爲一股凡認購股票者卽按每股五十兩之數向本公司總售股票處及各州縣所設代售股票處購取或交紋銀或交銀圓均聽其便第十三條本公司總售股票處卽設在成都省城岳府街總公司内其分售股票處均由各州縣附設分局以便各處人股之人就近購票第十四條本公司開辦伊始利益向未顯見認購股票之人自不免意存觀望必賴有人提倡勸集方能踴躍從事應廷訪在省公正紳耆作爲集股總董並飭各州縣選派地方紳衿商富夙負衆望者作爲勸辦川漢鐵路股分董事第十五條凡勸辦股分董事及并未充董而能勸集股分數在五千兩以上者酬給銀五十兩一萬兩以上者酬給銀一百兩勸集愈多者以次遞加如 
 
 

Page 5

 
 
申報第五版 
願領股票不領現銀者亦聽其便第十六條本公司專爲保守利權惠商便民而設遇有疑難事件自應博訪周諮公司一切事宜均隨時會商總董副董辦理其各州縣分局勸辦股分紳董遇有應議之事准其直逹公司凡屬股東如果確有見地不妨條陳聽候抉擇惟不得干預本公司用人行政之權以免築室道謀事權旁落諸弊若公司在事人等及各州縣分局員司曁董事人等有舞弊情事但入有股分者皆許指實證據禀請確查懲究如敢挾嫌誣陷訊明照例反坐　第十七條凡勸集股分五萬兩以上者彚案奏奬五十萬兩以上者專摺奏奬五百萬兩以上者奏懇破格優奬以示鼓勵第十八條認購股票之人祇准取息分利不准提取本銀儻一時需錢使用准將股票轉售與人惟須將承售之人姓名住址詳細報明本公司換給股票若距省路遠卽在各州縣分售股票處所報請換給股票京無不可仍由分售處隨時報明本公司註册查考惟祇准售與中國人倘轉售或抵債與非中國人本公司槪不承認股票作廢第十九條本公司股票商民購取後如有遺失卽赴本公司報明所失之票係何號數何年月日在何處人股領取已付過息銀若干現於何處因何遺失詳細聲叙並邀同殷實紳商公具保結聲明日後如有紏葛歸承保之人是問本公司查對存根底簿相符准子補塡給執如在距省較遠之處亦准報由分售票處寄呈本公司核明補給惟均須由欠主將遺失原委股票號數登諸報章聲明無論何人拾得作爲廢紙如有糾葛惟保人是問俾衆周知以杜流弊其抽租及官本公利各項股分一律照此條辦理第二十條此項股票紳商士民旣均認股川省官員亦當分等按年認股以見官民合力舉辦一律按數塡給股票第二十一條凡川省商賈應一律議章勸令入股領票或按年攤認或一次總購均聽其便倘能於自認之外邀集股分較多並准照第十五條第十七條分别鼓勵仍未完 
[馬車傷人]  
　　昨日傍晚有四輪馬車一輛由外大橋馳入英界浦灘其疾如飛至德華銀行門前將某甲所乘之界洋車撞倒甲　車跌出爲馬車輪從頭上碾過昏絕於地印華各捕急吹號呌得將馬車拘住甲則舁送捕房捕頭令送仁濟醫院醫治然恐不免有性命之虞矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商部奏改南洋公學爲上海高等實業學堂摺]  
奏爲南洋商務學堂歸併臣部改爲富等實業學堂謹將籌擬大槪情形恭摺具陳仰祈聖鑒事竊臣部前年七月間奏定開辦章程摺内聲明擬設商務學堂酌量情形隨時奏明辦理嗣於上年二月間奏設京師高等實業學堂研究格致製造其學科專注重於工業迭將辦理情形奏明奉旨允准在案惟中國商學素未講求設立實業學堂旣係臣部專職亟當次第籌辦查上海爲通商巨埠商務最成前由督辦鐵路大臣盛宣懷於光緒二十二年就招商電報兩局捐欵設立南洋公學前年八月間復經該大臣奏請改爲高等商務學堂祇因常年經費支絀未能照意辦理歷年以來僅派學生出洋肄業該學創始經營規模頗其若歸臣部切實興辦藉以開通風尚造就商才洵屬深有裨益當經臣等函商該大臣旋准復稱該學開辦雖久無所附聞兹值商部設立實業學堂應請隸入商部管理庶幾聯屬一氣名實相符並請派員接收等因前來臣等伏念東西各國商校林立溯其創始類出公司商會集資開辦而國家爲之扶助南洋學堂地居商埠欵由商捐旣經該大臣請歸臣部管理應卽改爲上海實業學堂專課商學與京師實業學堂規模雖同一律而造就各有專長業經電知臣部左參議王清穆在滬先行接收至該學常年經費前係就招商電報兩局歲撥銀十萬兩並因增設譯書院東文學堂復歲就招商局撥銀二萬兩重報局續撥洋二萬元嗣以招商電報兩局改章該學入欵驟减僅恃續撥兩項統計每年不過三萬餘兩譯書院東文學堂雖已先後裁撤而常年開支曁遊學經費總需銀七萬餘兩之譜目下該學約尚餘存欵項十萬兩左右旣經改設實業學堂整理擴充亟須另籌的欵俾得經久擬仍咨商北洋大臣轉飭招商電報兩局酌撥常年經費嗣後學生畢業應卽酌量先儘該兩局任用仍一律按照京師高等實業學堂優十出身以資策勵至此項撥欵儻有不敷臣等再設法籌措以齊夢需現在接收伊始更張舊制創立新模事體至爲繁重非有諳習歷練實心任事之員不足以資董理查有臣部右參議楊士琦前經北洋大臣袁世凱奏請留滬辦理輪電事宜並由臣部奏明飭令在滬推廣商會等事該員才識閎通體用兼備於學務講求有素應請派充監督就近總理該學堂事務以專責成除一切應辦事宜再由臣等督飭該員次　　核隨時奏明辦理並由臣部分别咨商知照外所有南洋商務學堂歸併臣部改爲高等實業學堂緣由謹恭摺具陳伏乞皇太后皇上聖鑒訓示謹奏 
[師範學堂錄取學生案蘇州]  
　　師範學堂招考速成體操兩科學生案發共取一百六名全案列 
左速成科四十六名沈紹裘劉仁航楊聞禧周鎭岳張毓聰吳鶴章吉秉鈞趙瑞豫高祖同張寅亮陸章琇蔣式森申延甲盛世昌楊祥麟高攀桂馬祖乾范宬王仁龍姜胡鼎桂殿任贊徐逹謨龎樹柏陳廷一周登鰲趙頌英金鶴儕王仁鎔邵汝瓚徐信劉夢禧潘承甲吕義銘姚海鱗顧德基濮豹文姜揚沙彦楷陸鴻儀楊鴻基丁印文徐鑫陳聯溎張國威金士芳　操科五十名王翰包廷良恩福王采南保元金道亨李環甘紀福劉福培吳欽玠張書勛吳紹昌馬祖慰張福保王志善郝振馬棟華陳錕陳聚星馮澤思計漢望柳伯英朱鴻逹顧光聿夏鼎葉大樁朱亦梧趙勵治徐祖藴徐祖邁王夢彪汪承志周文龍吳兆慈李鴻保程錫昌顧福多顧宗俞楊威張朝升鄒國賢陸廷濟顧謙潘誦萬朱葵陽楊承侃王時李元瑣秦中和夏俊外班十名啓延承熙恩俊崇謙秦山肇瑞魁樞國彬國恩長裕派入何科向未指定 
[開釋押犯蘇州]  
　　本月十九日吳縣李紫璈大令懸牌將上年十二月所釋流氓公所各犯名姓及案由示衆計開朱和尚李金壽陳阿世三名係警察局移送毆戳魏盤生案犯徐雲慶卽蓆　阿二係木瀆沿途圖詐之犯朱阿木弟大麻子阿早小扇子阿金寳李世大四名係浦莊滋事圖詐被控案犯方阿盤顧小阿二張金龍係宋仙洲巷擺賭被獲之犯張長生王賢發李榮慶係在汪合盛醬園酗酒滋事之犯馬金生在桃花塢圖詐朱海郎將其毆斃獄絞遇赦之犯余阿桂在桃花塢與馬金生均係流氓爲馬帮兇獲案擬辦遇赦援免之犯吳阿榮卽糖批杷阿榮係湯家巷訪獲流氓公所已滿三年之犯潘阿 
 
 

Page 10

 
 
添卽尿眼阿添訪獲流氓收公所已滿三年之犯沈招大葑門外白蓮橋浜訪獲流氓收公所滿年之犯沈潤生無錫人在蘇爲蟻棍收公所滿限之犯許阿春卽書場阿春又名濁鐵頭梅金福卽花粉太歲又名小滑頭均係訪獲流氓滿限之犯毛阿春冐充臬憲差役訪獲流氓收押公所四年限滿之犯鄒瑞生名汝奎住學士街在馬路拿獲假冐差役圖詐收公所限滿之犯大令示中復諄諄告誡謂以上諸人旣經開釋亟宜痛改前非如再怙惡不悛卽可指名扭控定當加倍重懲永不釋放且不特自取其咎尚須累及保人云云但不知此輩能否體賢長官之苦心也 
[紹郡官事]  
　　浦江縣城年久失修漸形坍損刻由楊大令靄春捐廉集欵估工修葺並將朽壞之城門更換以重門禁○餘姚縣胡大令爲和已届瓜代奈正任之湯太令佶昭老邁不能理事藩憲翁方伯因遴委陳大令文龍赴餘接署 
[催建火藥棧房 
[ 
　　上海道袁觀察自禀准江督周王師在稅課項下提欵二萬金在浦東添建火藥棧房後正擬雇匠估工興造又奉玉帥電飭著刻日興工建造以重要務等因是以復又諭令浦東總巡謝明府從速估勘禀候核辦 
[索賠撞沉鹽船]  
　　德商美順輪船前在蕪湖江面將陸桂敏鹽船撞沉迭經禀由蕪關道照會該管領事索賠不允兹間蕪道己將案情禀請江督周王帥飭查後以該鹽船停泊江面被該商輪下水撞沈實係悮在該輪應令賠償但該輪洋東係在上海是以札飭上海道袁觀察就近照會該管領事力爲爭賠 
[定期接差]  
　　新委吳淞馬路工程局委員何吉生明府赴道謝委後卽交缷驗水局差使涓吉月初赴淞接差視事 
[法人滋擾公堂]  
　　法人爾六皮愛控徐寳山竊洋一案讞員陳明府會同魏繙譯訊明原告係屬揑控故將控案註銷詎法人於昨晨突至法廨滋擾富爲法領事所知立飭西捕二名將爾六皮愛押送捕房看管再行核辦 
[發封機件]  
　　警鐘日報一事經讞員關絅之司馬將案情錄詳上海道憲袁觀察昨日司馬飭差協同捕房包探至新馬路將該報館機器鉛字等物一併發封聽候核辦 
[接鈐停訊]  
　　今日爲新任公共公廨讞員屠興之司馬接鈐之期是以循例照會英領事署將公堂停訊一期 
[續騐華捕]  
　　日前馬路工程局總辦翁子文太守命捕頭將應召各華捕花名册造送當塲傳騐候充又有續報數名尚未點騐一併榜示著卽伺候騐充 
[未便覊押]  
　　日前有美國商人喬其考投本管領事署控傳祥林違背合同請提究辦美總領事准詞據情照會讞員關絅之司馬簽差協探將傳傳至大馬路巡捕房傳稱曾人比國商籍等因捕頭以傳旣經在比領事署掛號未便覊押當卽釋之使去昨日將情禀知公廨關司馬爰卽照會比國領事再核 
[不認索賄]  
　　日前道憲袁觀察接得英領事照會以新安公司夥梁曉琴前被縣差王姓詐去洋五十五元等情觀察立飭縣尊汪大令查究前晚提原差陳德戴生訊究俱供並未索賄小的亦非姓王求察大令判令退去候查明禀道核查 
[限緝逸犯]  
　　前有南匯縣押解過站軍犯蘇阿木由本縣汪大令飭捕朱福派夥押解至江橋地方被逃無獲因將解差季炳及民壯訊供收押在案前晚復提訊究捕夥李少山供現正由朱福購線查緝求恩寛限大令判赶緊緝獲解究如延嚴比 
[恊緝逃差]  
　　太倉州知州謝剌史日來查得州差高永虧短糧銀逃匿滬上故卽將情移請公共公堂飭差恊緝務獲究辦 
[舁縣驗傷]  
　　惡丐松江飯桶因被浦東楊家渡糧米打包工頭童金林索取規費不遂於昨晨紏黨持械前往與童互相惡鬥嗣童無械可拒致受刀傷四五處午後倩人舁至縣署喊求驗傷奉汪大令諭飭補詞候核 
[尚賢堂考試學生姓氏錄]  
　　美國進士李佳白先生自關辦尚賢堂普通學校以來教法周詳章程妥善以故遐邇聞名負笈來遊者頗衆原賃之屋不敷居住爰另借左近華屋以爲各學生寄宿舍二月二十日爲學堂試期特將原榜照錄於左○品行張迪周吳桂堂盛文甲黎天愉○地輿學劉季康劉致祥秦百里○英文策論沙慶劉季康陸仁齋○華文策論趙鉦鐸陸仁齋張迪周○頭等算法劉季康劉致祥二等算法范秉樞黎天愉曻三等算法鄭贍雯沙樹森○特班文法甲科沙慶劉季康○乙科伍鑄陸仁齋吳桂堂○頭班文法張迪周秦百里屈叔怡○二班文法徐志薌王佐才許卓然○英文讀本特班劉季康劉致祥○頭班張迪周伍鑄吳桂堂○二班沙樹森盛文甲黎天愉○三班沈祖侃吳潔忱○四班鄒瑞長王忠銘○五班鄭瞻雯陸質雅○英文西史沙慶劉李康○英文東史伍鑄張迪周○華文勤學趙兆郁炳祥 
[催繳冬漕]  
　　上海縣汪大令查得四鄕各圖地保欠宕去年冬漕錢糧爲數不資延不繳清因飭令各糧差分赴各鄕挨戸催繳如延提究 
[上海官事]  
　　昨日鎭洋縣知縣吳大令熙因公來滬寓英租界香粉弄連元棧特詣南巿馬路工程局拜會翁子文太守飭丁擋駕○太倉州知州謝枝仙直剌因公來申寓觀音閣馬頭福興棧 
候補知府夏建臣太守敬禮昨日詣道禀知卽日前赴海門接辦釐差○委赴北洋考查警察章程譚潞生太守定於今日乘輪啓行昨日分投各署辭行○上海道袁觀察政體違和已逾旬日昨日午後始出轅拜客○現署松海防同知沈逋梅司馬翊清昨詣道轅禀謝奉委江寗南捕通判並留江蘇海運差○奏調浙江全省洋務事宜之候選道世益三觀察增又五品頂戴議叙府經歷陳叔龍叅軍海春又華亭縣孫花樓明府又試用巡檢兼雲駐尉金輔甫少尉昨均因公先後到道拜會禀見 
 
 
] ] 

Page 11

 
 
第十一版 
[上海縣案]  
　　邑尊汪大令前晚升訊陷竊勒賠一案劉文甫供去臘初一日由江橋至南翔遇何小喜謊稱母令喚歸同回江橋被其叔何晉全陷竊衣服縛在空廟串出上月病故之十圖地保姚啓泉勒賠洋六十元勉允得釋圖董吳月樓劉逹泉供去臘初三日據劉秀卿同姚故保來稱伊姪文甫卽阿六弟被何晉全認見失竊原贓布袱一條何欲禀官追贓懇勸勉控情願賠償姚據失贓减半賠洋一百元秀卿當付洋六元餘則約交不料文甫反來妄控何晉全供去臘初一日祖母往姑母家去當夜被賊從後門挖閂而進至祖母房中竊去衣物數十件初三早上同姪至南翔遇見劉文甫馬甲内束一布袱露出帶頭查看確是眞贓究問衣服狡柟抛失本欲來案控追因其叔央董保勸免賠洋了事不料反來揑控大令以何於初一夜間失竊豈有日預騙劉文甫回鎭訛詐之理惟何等並不控追貪圖賠洋各有不合斥與吳劉二董退去外判劉文甫交保人侯華卿帶回傳諭劉秀卿到案訊斷 
[馬路工程局案]  
　　船婦徐王氏泊舟浦畔有鄭裕蘭者携米袋數十只在船闖過立足不牢跌入浦中迨救起時見米袋已失去十只當向氏理論之下扭控捕房轉解馬路工程局黄二尹研訊旋由元記米行投案請卽開釋二尹允之○鄭阿福失去皮馬褂被徐廷增將竊賊縱去因即扭控工程局黄二尹訊供著交保子限交到竊賊再核○前日浦東保甲總巡謝岳松明府飭差至南巿馬路工程局禀請移提某船戸經翁太守飭水巡提獲交來差帶去 
[會訊案]  
　　沈少卿縱火圖賠保險銀兩一案疉經中西官會訊昨日上午十點鐘英副領事德爲門君蒞廨會同襄理讞員孫耳三明府升堂覆訊先據葛所延之律師賀立克聲稱今敝律師尚要問一見證人供詞明府允之捕頭惠爾生傳中和洋行經理火險人王文炳問當時沈少卿所領之洋票何故分三百兩一紙五百兩一紙王稱此是葛榮昌關照如此據云三百兩者係賠與燒死二人之家屬五百兩者以二百兩賠還所借女帽之欵其餘三百兩係代沈少卿還各帳賀律師問王此事沈少卿在塲否答稱同在且葛云可以作主賀律師請訊見證人哈麥司供前堂會訊時有女子阿銀投案請追保險欵據供在山東路三百四十號房屋是第一次保險查本行並未在山東路三百四十號房屋保險只有男子阿慶戸名先住福建路一百六十八號房屋欲遷至山東路三百四十二號其時曾去查過此係舊保險單阿銀所說與此事不符再云曾請雷滿律師開帳並未寫明事主姓名不過欲賠銀六百八十餘兩又有一帳開明衣服首傭内有三千四百餘兩種種不符是以保險行不願賠償葛榮昌供沈少卿交來洋三百元代其還帳計鴻順南貨店長豐燭店邵阿魏陳聚興楊阿四劉桂榮柏順等戸共計洋三百四十四元除收三百元之外尚短少洋四十四元有各戸之收條爲憑中和洋行道而特稱凡中國人所保之欵如失事後開來之帳俟保費賠出後卽將該帳寄與外國總行此次沈少卿之賠欵來領銀時葛榮昌並不許其在塲恐其有扣銀故也捕頭禀稱葛榮昌爲掮客第一次與沈少卿串騙中和保險銀一千兩且沈祗收到洋八十六元其第二次又向恒豐行冐騙保險銀兩因該行買辦蕭楚臣在烟館勒令阿銀認開帳目卽此二事請懲葛應得之咎賀律師冉三爲葛聲辯並無不合於是時已過午中西官相約退堂訂於禮拜五十點鐘下判諭 
[公共公廨早堂案]  
　　昨晨十點鐘美繙譯官安立德君蒞廨會同讞員關司馬訊案據包探張天林解積竊徐其朗至案禀稱此人竊取王阿盧李永義等家油布衣牛乳骨牌銅表縀鞋等物由小的獲案吊齊原贜約值洋百數十元因卽解究司馬商諸安君判責三百板押四月○過犯張長興竊取聚興棧錫燭台等物被流氓葉盈棠分去洋一元二角由包探李星福查悉一并解案判張責二百板葉責一百板○印捕解朱阿海至案禀稱此人乘坐脚踏車不燃燈火有違章程因之拘案判罰洋兩元充公○胡思孝控黄子珍疑竊銀洋由差探解案判押候過堂訊核○前美領事署古氏控徐桂祥以租地抵銀延不取贖等情於昨日傳案判押候訂期會訊○林阿五竊取徐合昌外國布衣十件布褲十二條由探查獲解究判責二百板枷七天○左洪林董志高陳阿林王開元等以細故起釁違章毆打由印捕拘案判王開元從寛省釋左董高二人各責五十下○王玉甫捕墜下樓斃命案内之見証婦人楊陳氏陳張氏兩人昨又提案判押候訊奪○徐塘福竊取王仁和布馬褂李金生竊取王蘭法家布衣由探先後解案判各責五十板○李阿榮先後行竊施阿年蔡才元家銅錫器棉被鞋子等物報探獲案判責一百板 
[法公堂案]  
　　積賊王阿根徐阿狗串竊銀表衣服由包探拘獲供出表售與沈富田故將沈一併解案請訊王徐同供所竊之表售與沈是實沈供並未收贓讞員陳明府判王徐各押捕房一月責三百板沈交保查明再核○王世餘郁金生行竊衣服四件爲包探查獲解明府判各責二百板○李阿三行竊碼頭上衣服一包由探查獲解訊判責二百板○積竊陳阿二陳阿永前晚又在某里圖竊爲巡捕查見拘解公堂請究明府判各押十天以儆○探解攫取途人絲巾之陳三寳至案請辦明府判枷三天責二百板○招商局巡丁控小工朱阿四陳桂生行竊棧房内白糖芝麻拘獲請究明府判各責一百板○吳茂生竊木作場内松板十方爲探查獲解訊判押二十天責三百板○沈阿金帶刀行竊爲捕拘獲判責五百板發改過局監禁半年期滿再核 
[美捕房事]  
　　前晚有甲乙二俄兵在百老匯路一帶乘醉脫人爲各捕奮力拘入捕房捕頭令押候酒醒再核○提籃橋西牢押犯周惠生前日忽然患病醫治無效卽行斃命捕頭令傳該圖地保到來查明有無屍屬再行棺殮○甬人鄔安忠投捕房内控稱髮妻某氏被百老驅路某西人西細崽毛某拐逃請爲查辦捕頭令探查明再核○前晚歹人蔡阿張黄子才持銅質之手戒一枚至西華德路某押店硬欲押洋二十四元被店夥翁金榮察出不允蔡等持蠻行兇爲巡捕所見一併拘送捕房捕頭令押解公堂禀請懲辦 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
