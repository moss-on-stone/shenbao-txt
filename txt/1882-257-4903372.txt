# 1882 - 257 - 4903372

 

Page 1

 
 
[縮本南巡盛典出售] [  點石齋主人啓]  
牙籖玉軸鄴架紛羅固藏售家快意事也然而驢背船唇提挈累重行遠者弗便焉高廟南巡一書民間向不易得以出自御賜者居多今本齋購得善本仿巾箱本而變通之倩人繕寫一通校勘數次圖則鬚眉畢現字則點畫分明外束錦函内裝綢面縮成八本定價四元五角披閲一過覺全盛時之氣象規模不啻身親而目覩所願留心掌故家早賜垂鑒焉現定於八月十五日出售上海在申昌書畫室發兌各外埠售處仍遵曩例此佈 
[本舘遷移]  
啓者本館與申昌書畫室諏吉於八月初三日遷在英租界三馬路大禮拜堂南首諸君欲上告白以及買本舘曁點石齋書籍統祈光顧各外埠有鯉信鴻詞寄示信封面上請照此開明當無遺悮此布[  申報舘主人謹啓]  
[論當牛善政]  
善爲政者不狃於目前而必兼顧夫事後近來皖浙江蘇迭告災歉議蠲議賑諸務務紜皆目前必不可少之事然民間自遭此巨災競爲眼前之計挖肉補瘡亦屬無法而爲上者苟不預爲籌及則將來災祲旣去而元氣遂不能復此其爲患亦正不小也昨讀潘二江上舍由蕪湖函致滬上諸善長來信内言到蕪湖時見載耕牛渡售者甚多每頭僅值三四洋以致巿廛大開殺戒周裁五觀察商之張樵野觀察創設當牛局已於初四日開辦就蕪城二里外水草茂處搭篷四十間篷容十牛如牛醫牧竪等輩皆布置咸宜牛價以二洋至四洋爲率烙號填册倘取千牛約費萬金等語閱竟不禁難周觀察之用心爲深且遠也在後接續章程亦已登報夫當此蕩析離居之日民閴謀食維艱奚暇顧及日後易子且以食析骸且以爨家中所有將盡以易食矧畜牛於家必且謀所以飼之并將有人以牧之一身尚不能活安能活牛與其坐視其死而於人無益曷若鬵牛於人藉以博數斗之米亦足以苟延數日之命此其情殊屬可憫固不得以耕牛將爲後來水退耕耘之用而禁之使不得售也然牛則售去矣其值不過三四元度災區米珠薪桂八口之家不敷半月之食至日後水勢既退欲謀種藝則顧犂而歎徒喚奈何以視他人之飲泣於牛衣中者尙有上下床之别其將何以謀生乎創設當牛之局則凡以牛求售者暫而當之於局約計估價亦與賣價相去無幾賣則其牛一去不返當則將來可以贖回民間未有不樂從者且賣則皆人屠沽之手牛無生路當則不過暫爲收管牛無死傷至將來水過民安正當力事耕種需牛孔亟倘民閴稍有轉機備價回贖固屬美事如無力取贖則諸善士亦可設法籌款爲之代贖是眞所謂救人救徹非僅顧其目前而已也然而鄙意則以爲尤有可推廣者災民當此急於謀食之時不特牛隻有所不顧卽其家中所有亦且將盡以出售兾易升斗以自活如一鍬一鐝一犁一鋤凡由家所用之噐具勢且悉以易米一無所存至後日欲有所需妙手空空旣不能揠苗使長如一一重置則力有未逮亦所費不貲雖有慈惠之官好義之士分以耔種給以資本而先以農具蕩然無所措手言念及此殊覺慘然憶道光年間蘇省被災太湖水溢鄉民流離顛沛苦不堪言蘇郡某巨紳家貲富有平時亦樂善好施當此巨災有勸該紳散財施賑者再三請不應人咸怪其改常乃紳創設一典於胥門之外專收鄉閴農具並及牛隻榙葢房屋極其廣大鄉間農人之携具赴質者日夜不絶耒耜之屬堆積如山所費幾及數十萬迨至水退民安田可補種農人赴典贖具卽以前典貲本付作種植之貲不收鄉民分文將所有農具悉取而還之歡聲雷勳鄉人感激涕零家家户祝至今尙稱道弗置若某巨紳者可謂善用其財者已今天下豈無若某巨紳者但必求一人獨力爲此亦似不情則何勿集腋成裘募貲開設或牛成具收而存之異日需用時或不能連本不收則但讓其息錢民間已多感激卽使不讓息錢照當取利而贖取之費究較重買爲便宜吾知灾民亦必不勝頌禱矣因周觀察創議當牛之舉爲之推廣其説以告天下之樂於爲善者請採芻蕘灾民幸甚 
[本舘自已接到電音]  
　　本館於昨日接到在津友人專發電音到本館有八月初一初二初三等日諭旨十二道敬謹譯登○八月初一日奉旨詹舉府左春坊左贊善員缺着陳學棻轉補所遣右春坊右贊善員缺着楊頣補授英文着准其一等加一級交軍機處記名以道府用欽此同日奉上諭本年值更換學政之期除順天學政孫詒經江蘇學政黄體芳湖南學政曹鴻勛山東學政張百熙甘肅學政陸廷黻四川學政朱逌然奉天府府丞兼學政朱以增毋庸更換外安徽學政着徐郙去江西學政庸陳實璨去浙江學政着祁世長去福建學政着馮光遹去湖北學政着高釗中去河南學政着馮文蔚去山西學政着吕鳳岐去陜西學政着慕榮榦去廣東學政着葉大焯去廣西學政着詹嗣賢去雲南學政着丁立幹去貴州學政着孫宗錫去以上各員有現出試差者着卽赴新任毋庸來京請訓欽此同日奉上諭張其光着調補浙江温州鎮總兵所遺福建福寕鎮總兵員缺着關鎮國調補欽此同日奉上諭陜西潼商道員缺着潘衍鈞補授欽此同日奉　　旨李端棻補授司經局洗馬欽此○初二日奉上諭湖南提督鮑超奏四川夔州至湖北宜昌沿江一帶向有救生紅船惟險灘過多紅船尙少遇有覆溺船隻救護不及情形甚慘　飭添設等語着湖廣總督四川總督湖北巡撫籌撥　項於著名險灘處所酌量添設紅船並飭屬隨時認真救護以保行旅欽此同日奉上諭鮑超奏假期將滿瀝陳下情籲懇開缺一摺湖南提督鮑超着准其開缺調理欽此同日奉旨着於本月二十四日換戴煖帽○初三日奉上諭祁世長現出學差吏部右侍郎着王文韻兼署王文韶所署之禮部右侍郎着周家相詈理欽此同日奉上諭徐郙現出學差兵部右侍郎着陳蘭彬署理徐郙所譽之禮部左侍郎着孫家鼐兼署欽此同日奉上諭着泒文煜馳驛前往東陵查辦事件隨帶司員着一併馳驛歛此同日奉上諭湖南提督着周盛傳補授所遺直隸天津鎮總兵員缺着丁汝昌補授欽此 
[埃信惑聞]  
　　昨有埃及來信云阿拉比已爲英國所獲是則首惡就擒亂黨無主埃事其漸定乎前日高麗之大院君亦爲中國拘囘而高事始有就緒此卽明徵也 
[船客酬恩]  
　　前報述禪臣洋行香港輪船在洋面失事經船主于危險之中設法力救各客皆感激莫名爰自香港製就銀杯銀碟杯上鏨有中西文字以贈船主羔申謝悃也 
 
 

Page 2

 
 
[輪舶行期]  
　　本埠英公司行接到香港自息云該公司輪船齎送歐書信來滬於初六日早七點鐘從港開輪放洋内裝鴉片烟一千三百七十箱云 
[主考訛傳]  
　　本年京中簡派主考内者湖北副考官管太史廷鶚杭人於六七月間忽有訛言謂管君實係浙江副使而湖北則爲朱君琛不特全省士子衆口一辭卽官塲中人亦有爲是説者謂據本報所録電傳諭旨與禮部知照浙撫咨文互異一時喧傳至有士子向坊間爭購黄潄蘭學憲山左校士録以摩揣管君之文者蓋管君爲黄宗師督學山東所取入泮之士有文二首刻入試牘者也直至初一日兩主考進城羣喙始息竊思湖北浙江兩省簡放主考並不同日何至傳聞互錯一人造言而衆心滋疑乃至覓文揣習書肆搜空何其愚之可笑耶 
[浙𨶤人數]  
　　浙省貢院從前舊號東西兩文塲曁續添儀門内夾道中共有萬一千零咸豐年間捐輸例廣納監者多有時不敷分坐則置轎號於至公堂前以待遺才録取之士三塲九日其苦不堪緑曩時未遭兵燹貢院圍墻之外除巡衛隙地即係民房未能買地擴充同治乙丑丁卯浙省肅清未久士子流離應試者尙不滿萬故　造貢院時雖有新增號舍而舊時基址仄狹之號反有拆卸放寛者兩相截補與原數初無上下不聞人滿之虞自庚午以後則考生愈多録遺檳斥將千百人當事者又於儀門内外之墻外覓購民地添盖新號於是有號舍一萬四千七百零三間而每科實到之人總在一萬三千内外從此當不至擁擠矣本屆壬午正科各府士子合科舉遺才僅及九千人至二十九日補遺初一日大收續到約九百餘人是入塲者僅滿一萬空號甚多想號衕之内自當截去底號多間諸生於矮屋中綽乎有餘不至坐逢近厠臭氣熏蒸也緣金衢等府陡遭水灾鄉間士子旣囊家室之漂摇更苦科塲之勞費功名勳定遂卽中止故人數較前加少耳 
[盲人落水]  
　　禁城御河岸上矮墻有塌缺處未及補正當神武門門洞之側七月念六日有算命瞽人年七十餘在此經過失足落水旁人見之卽垂細入河冀瞽者沿繩而上詎年邁之人經此一跌在水中不能運動旋有健者擬下河扶瞽將繩繫於腰膂令岸上人力提修綆已復由下托送庶可救出正紛議間忽一頒白人云此係禁門要路王公常出入者爾等將瞽者縋上倘渠不能活將置諸何地健者聞之裹足不前旋有神武門當差之人遣人至瞽者家中送信俟其家人至再拖上孝噫命在須臾而尙出此暇豫之計吾恐瞽者休矣 
[摸魚淹斃]  
　　温郡城守署邊小教塲演武廳後向有小池一口其中魚蟹甚多向因無人知悉是以池内魚蟹大而且美近被府前街某煙館之妻舅察知池中有魚連日濳往捕捉在街售賣各人爭購迨至上月念四日復往該池摸魚因不知池中閴有潭甚深未曾經意當卽淹没而死但此池係城守營所管素無人進内摸魚兹有某甲淹死故戴都戎將小教塲之門鎖閉不準外人出入矣 
[温郡豊收]  
　　温郡七月底邊異常亢熱竟與暑伏相似田閴稻禾前因雨多遭浸迄今晴霽得時是以各鄉晚禾尙無妨碍而兩溪沿江之溪白尤覺收成豐稔故每石米價定以二元八角至於前次進來江南之米各行糶出無多目下屯積無人過問可見貿易盈虧實非人所能操劵也 
[豫省宦况]  
　　有友自豫省來函言及汴城候補情形窘迫殊甚聽鼓轅門類多衣帽藍縷者而候補各公館中往往無可謀食因而托業於賭呼盧喝雉之聲比户皆然亦無人起而禁之者而差委無期補缺無日觀其儀貌則蟒服翖冠相其容顔則鳩形鵠面是亦可謂宦途中之苦海矣 
[分辦賑務]  
　　揚鎮沿江一帶沙洲圩破成災飢民待哺然丹徒縣與江都連界查賑者難以分别必須同力合作方免苦樂不均查賑諸公於七月十六日赴災區查點迄今尙未畢事聞共約兩萬餘口賑款非五六萬金不可往查者揚州則李維之觀察鎮江則楊君君式千君百川侯君敬堂李觀察家人孫貴皆不辭勞瘁悉心籌措災民庶有賴乎 
[難民竊物]  
　　數日前鎮江到有難民船一艘男女約共三十餘人口操湖北音持有湖北地方官護照衣服脩整不類難民形狀向各店家乞化並不多求見人衆之家即不入而各店家銀洋首飾等物被暗算者數日之内不下數十起闔城傳告紛紛互相戒備而該船已無蹤跡矣據説該難民一到人家必討食茶烟凡失物不過十之二三並不全行攫去故人皆一時檢點不到也 
[竟赴清流]  
　　生貴王煥星字志明上海上也因赴鄉試於前月二十四日乗輪船前赴金陵二十六日將抵下關欲喚駁船載物而頃刻之間駁船不能卽到王急不能待一似神差鬼使者及駁船駛到尙未傍及輪船王卽倉卒躍下失足落水竟占滅頂之凶舟子束手無策任其載沈載浮而無如何也現聞前月二十九日離失足處里許見屍浮起面目模糊幸所衣之羅衫縀靴尙可辨認卽在該處收殮云 
[考取優貢]  
　　本届江南考取優貢六名兹將姓氏籍貫登列於左陸春官江寕范鍾通州朱啓勳宜興朱銘盤太 
興曹福元吴縣姚文相上海 
[宫保蒞滬]  
　　廵閲長江水師前兵部侍郎彭雪琴宫保憲駕昨抵吴淞本埠提右營陳叅戎在招商局金利源碼頭預備迎接兹悉憲駕於今日午刻當可抵滬云 
[敬業書院課案]  
　　敬業書院六月分課案業經道憲評定懸榜曉示計録取超等二十四名林曾望鄒宗勳楊德鑅謝允培 
沈恩孚錢以鏞曹槱孫鳳鳴夏曰璣沈家模程學釗錢國鑅朱昌鼎王仁業夏如椿周行芳曹基鏡王全綱 
曹耀圻杜惠炘陳昌陛臧毓麒楊振録沈功枚○特等四十六名談壽基鮑德麟曹慕嚴葛士清楊德炳孫承鼎楊元燨沈恩膏汪家禄李光熙唐縉熙陳燮商胡焯葉駿吴倬章黄晉徐福璋朱逢甲蘇紹基曹鍾奭李鴻烺王宗毅臧道鳴楊錫周朱慶元王宗祜王曷遹馮純壽瞿慶賢孫玉桂沈悦向程學寳顧元春瞿慶元高福嘉李鏡熙蔡承祖凌貞鏞周善元朱樹新姚文棟趙履福衛家鉁李汝玉徐頌增王煥星○一等一百二十一名抄録前十名陳昌熾汪錫增張剛凌貞銓葉景澐趙廷澂秦賛堯張楨曹基盛彭澤熙○上取童生二十名中取四十名次取一百二十名 
[巴使赴東]  
　　本埠昨日三菱公司輪船開赴東洋有巴西國領事附輪而往明日諒可抵日矣 
[藥水出售]  
　　售本報前述晉隆洋行之佛羅斯蕽邦藥水曾經分送馳名兹在本報登刊告白已將發售購取試騐者聞已不乏其人僉云甚有效驗足見名不虚傳想如斯佳品往購者定必爭先欲得也 
[自刎相騐]  
　　前晚十一點鐘經法巡捕巡至馬路陞平里西薙頭店内見有自刎命案當將該店主張三拘進捕房昨晨報縣范邑尊於下午五點一刻帶同刑仵書役臨騐先傳保正吴桂仁詰問起釁情形吴禀稱死者前曾在該店作黟五日竊取店主物件逸去昨日在八仙橋相 
 
 

Page 3

 
 
近被店主撞見拉回盤問不認遂取剃刀向喉間力割卽血流倒地等語邑尊傳店主張三訊以死者姓名住所有無親人在滬及何人所薦據供死者係湖南人姓俞不知其名並無親人係與前店主韓德泉熟識由蔡阿方薦來當自刎時有徐春林在塲眼見邑尊又詰徐春林所供大略相同復傳韓德泉與蔡阿方略加詢詰稱由漆匠金寳起事間畢卽令抬屍檢騐騐得屍身左手伸上氣食兩管均已割斷傷痕長約二寸深一寸的係用剃刀割斷餘無别傷隨飭善堂收殮加封發壇標記血衣兇器帶囘存庫店主張三及韓德泉蔡阿方均帶縣管押着緝漆匠金寳到案再訊當相騐時觀者多至一千數百人幸有捕頭帶捕彈壓不至喧譁閙事也 
[新設荐局]  
　　滬地洋行内夥友工人等每有虧空知欠情事現悉有沈洲雲陳維楷兩人特籌欵設立一局凡失業人皆可收留病則爲之醫治或送之回籍並可由局保薦各項夥友工人如有弊端卽由局爲之清理查數年前有某西人亦開過此局惜卽中止今如得成與失業者大有裨益也 
[奇病可疑]  
　　本埠老閘相近處有鄭某年祇弱冠父開作塲家素殷實前夜閴有人見鄭臥於途次特雇車送歸而所穿之紡綢短衫及表件等均已無存問之竟不能開口雖極用力亦難成語而面目固毫無病狀遍身亦無傷損莫不驚奇或曰恐有仇人灌以啞藥耳現在諸方醫治無效若能遇識者指治實無量功德也 
[拾遺無福]  
　　昨報列途次拾得洋銀二百六十元者今知係王阿和也隨因見之者多俱帮失主出塲僅提出四元存巡捕房聽拾者收領聞拾者以酬謝太薄尙不愿受云 
[改用電燈]  
　　英租界之一品香華總會及頣園芳園等烟館於前夜起皆裝點電氣燈照耀一如白畫往觀之人殊爲擁擠云 
[落水遇救]  
　　本埠裏虹橋東首小橋堍向有竹行其竹牌卽置於橋下港内昨午有一江北婦人手携洋鐵箱兩隻至牌上汲水不料牌輕傾側該婦立脚不定遂卽落水經一寕人路過看見奸爲救起不然恐難再生也 
[批命滋事]  
　　算命測字之某甲向設硯於虹口頭壩路側有隣人某告以八字託爲批命並不付錢而去某甲以素識亦不之問迨將命批好某隣人不以錢來取甲欲應用而不克乃揚言如再不來取定將八字置放露天以厭之某隣聞之大怒昨晨往與評理甲正欲辯論不料某隣已將甲之筆硯卓椅掀翻在地揪住亂毆緣甲力不能敵乃俟其去而往訴捕房不知如何了結也 
[欠租涉訟]  
　　前報載裏虹口郷人華金南租地與朱姓造屋出褒因朱積欠地租不肯還地經華在英界會審衙門控告等情一則兹悉陳太守已准詞飭提訊辦而朱亦經投案具訴惟尙未審訊不知如何斷結耳 
[义傷女孩]  
　　英租界四馬路西首之東洋茶館門前昨午後一點鐘時有男女二孩將磚塊抛入其樓東洋婦怒而出追男孩已遁女孩尙在該婦將手叉住女孩脰頸逾時眼瞪涎流勢若垂斃東婦釋手而女孩已臥地不起當由捕房查明先將女孩送赴仁濟醫院據醫生云不過喉被叉傷性命可保無碍然亦險矣 
[英界公堂瑣案]  
　　包探姚阿二至公堂禀稱浦東人夏田奎隨帶竹箱一只庽在小客庽箱内有單夾綢縐衣十餘件及首飾等物并銀洋三十元銀鐲一對被同庽人所見謂其來歴不明欲與分肥彼此爭閙我聞風往查盤問得夏係浦東南橋地方田户王松生家工人衣飾銀洋竊自主人故將人贓一併送案夏田奎供認行竊不諱該包探又稱已泒人前往關照失主來滬矣陳太守隨飭該包探將人贓帶回捕房俟失主投案再行核辦○通事陳維勤禀稱西人馬立師報失金表及金戒金鈕扣疑是細崽桑楚根行竊旋在押舗查得原贓金表又在一押舗查得金戒金鈕扣又詰䦘該細崽始認金表押洋七元金戒鈕扣押洋十元現在所剩無幾等語今將人贓一併送請究辦給領桑則俯首無詞司副領事謂金表係西人者價值甚鉅何只質洋七元該押舗豈不知爲竊贓乎陳太守隨判桑管押三月贓交洋人領去起案之洋先給付質金戒金鈕扣之押舗質表之舗無償富捕頭禀桑之殳親亦在馬立師帮工曾言情願備本贖還洋東之物請免辦其子太守謂桑楚根犯竊應得究辦至其父備本償還質鋪亦屬理所當然○龔月庭至英公堂稱弟阿五係與焦心東洋二人同在印長生木作帮夥因焦心東洋失去錢三百文及釘鞋雨傘等件誣我弟行竊扭至茶館吃講茶聞信之下同岳母前往解勸豈知作頭印長生喝令焦心東洋等逞兇被毆落岳母牙齒五個復傷右手訴捕拘焦心東洋二人送案岳母亦投請騐傷龔阿五供與同龔之岳母稱受傷請騐焦心供失錢三百文查係龔阿五所竊故東洋失竊之件亦歆向追因致爭執並未逞凶東洋供與同印長生亦投案聲稱並未喝令逞凶至那婦人牙齒係跌落者陳太守隨判焦心東洋二人合罰洋四元給與龔之岳母養傷完結○妓院傭人胡周氏訴稱前夜跟妓出局在寳善街地方突被是人碰撞并攫去銀水烟筒爲此呼喊由捕拘獲送案王阿鶴供寕人向爲馬夫因與撞爭執並未攫其烟筒陳太守問捕獲時見有贓否答稱聞呼前獲未見贓物惠捕頭禀王本不安分前曾犯事辦過太守隨判王荷枷一月發頭門示衆○包探康阿順禀稱據住居上麟里之蘇婦朱張氏訴稱因事外出令幼弟看家被其鄰人丁琴鳳之　丁張氏將弟騙去看戲割開皮箱竊去皮衣六件及金飾借票押票等件當偕往細察情形决非外賊撬門行竊因至該隣人丁家搜尋先見一木匣内有借票押票問丁夫婦不知數目遂招朱張氏認明却係原贓無悮又搜衣物均在故將人贓一併送案朱張氏供與同丁琴鳳供天津人現在金桂軒唱戲妻張氏實不知其行竊丁張氏供曾邀朱張氏之弟看戱是實然木行竊不知朱張氏衣物何故在我家内諒爲别人寄放者陳太守謂串誘行竊情弊顯然贓經搜獲豈容抵賴隨判丁夫婦分别各押三月贓交朱張氏具領該包探辦公勤能着失主酌量酬謝云 
[京都江寕兩處代收元魁會啓]  
　　啓者頃接姚君賦秋自京口來函云元魁會章程經毗陵余主政江陰繆太史翻刻遍傳因恐貴局收 
條寄遞稽時特請廣仁堂代發收條會單呈覽又接張君孜彛來函云皖中諸君現在江義和錢庄代收元魁會捐翻刻會單寄奉台覽同人奉此欽感萬分合將會單刊登申報以誌同心之助桃塢同人謹啓○日下同人附啓云此蘇省桃塢同人所著元魁會章程也北𨶤人才薈萃定多樂善君子刻下塲期日近皖賑孔亟若必寄蘇取照恐延時日兹特公請宣武門外爛面胡同路東廣仁堂代收代解代發收照每洋一元折收京票十二吊文按號登册彚寄蘇州電報局收捐以八月二十爲止○古皖同人附啓云右元魁奪標章程係由桃塢寄來因吾院水災待賑而爲此急切求全之法也現在同人公議在金陵城内大功坊江義和錢莊經收捐欵凡有善士交捐當掣兩聯收照爲憑刊登申報彚寄桃塢轉解散放所有一切用費概由蘇門外史捐備不取賑欵分文○桃塢同人再啓云敝處原擬會章内載每會自助一元募賑九元助會諸君高中者得程儀若干送交會洋須照學册履歴開明等語係指自助會欵一元者言之非謂捐賑九元之入皆得程儀皆須開示也又續擬會章内載倘遲至九月初一接到者原款退還係指會洋姓名交到蘇州之日言之八月底接到後尙須分别造册寄交津寕友人於放榜後查册發電非指會洋姓名交到京寕之日言之也合亟聲明 
 
 

Page 4

 
 
[上海電報局經收七月分元魁會捐清單]  
　　順天○志鈞廂紅監白恩基通州附○河南○長葛廩張嵐峯附司尙光同城附周慶恩○湖北○武昌附貢范希霖○湖南○善化監龔壽光湘陰官附張璹益陽蔭丁相郁芷江監朱鑫道州附何維棟○江西○南昌增余覲光德化拔貢李明堉附鄭夢悌金谿附朱仁壽萍鄉監文廷式廬陵職廩貢王念祖附王念君○福建○邵武府增傳衍少○廣東○南海監廖椿齡廖柏齡馮啓勛馮啓撰番禺官監許炳恭許崇貴許崇祖許崇洛官附許炳瑶監徐懿恭附梁汝　香山職附貢鄭炳勛廪盛文英附盛文彪鄭炳劭監鄭觀龢新會監區望龢惠州附監謝有功○以上共三十七名各一會計洋三伯七十元○又湖北荆州廩李慶琦監利廩李祥鵬增李慶元李慶鏞附李楙棻李慶環○以上共六名各半會計洋三十元○兩共合洋四伯元 
[蘇電局桃塢同人經收元魁會捐第五單]  
　　江南○金鶴齡常熟副錢慶琛常熟廩袁開驄元和廩金祖澤吴江附童㫤崇明廩馮純壽上海廩五應鈞南匯增陳懷庭昭文附何聲坦望江監金清藻長洲附張是茂元和增張是保長洲廩張一麐元和附王恩立蘇府附方瑞森元和歲李經治元和附龔鴻荃長洲附王朝昌長洲附趙宗麟元和附王希玉蘇府附王之駿長洲附徐家修長洲附許乃奎長洲附江衡元和廩徐謙光金山附褚夢圭金山附俞秉鈞金山附高焯金山附汪朝勳常熟附諸維鈞嘉定附監秦乃煦蘇府增龔志良常州廩徐鋆蘇府廩韓廷標武進優廩劉毓麟常州廩汪應鋐武進附季桂芬武進廩鄒煥武進附苪繼宗陽湖附莊嘉淦陽湖　金賚弼松江孫思敬金匱附蔡承熙青浦附蔡承飛青瀞廩吴效英歙職副陸焜寳山廩程上選寳山廩黄觀保寳山廩徐樹屏寳山附潘奏棠涇縣職廩貢廣平氏孫兆棟元和附吴履剛金山優貢唐鳴鳳華亭附陸祖亮太倉州廩李振鵬吴縣塵監楊希春元和歲貢張君江陰附○浙江程光儀德清附許鈞詩海甯州附貢王澤圻秀水廩紀豐第烏程歲貢童君慈谿歲黄煌錢塘監徐麟年烏程增張拱辰烏程附楊開第烏程附陸長源歸安附沈培基歸安增朱鍾沂長興職增黄謙長興廩王成孚歸安附胡長齡長興恩貢周鳳鏘歸安附徐逹臣山陰附徐文翰山陰職附貢許蘭杭州府廩馮爾卓烏程廩陳　瑞慈谿附陳翊清慈谿增何其枚慈谿附俞鴻楙慈谿附朱之樾平湖職貢孫寳鈞平湖廩許文熙平湖附吴惟遵平湖廩徐惟鈺平湖增貢葛金銘平湖附崔鰲城平湖附張家駒平湖廩錢漢章海寕州附錢蔚海寕州附陸仁基嘉興府附曹駿良嘉善附貢高掄元嘉興拔貢黄紹瑞安優貢孫詒績瑞安廩王齊賢寗波府廩許襄山陰附李翔墀湖州府附 
[蘇電局内桃塢同人經收元魁會捐賑第七單]  
　　捐助半會者俟滿百會再行登報○江南熊善詒青浦陸世湘又彭鳳標吴縣張錫祥吴江襲清輅失註侯秉鈞金匱談慶祥元和東樹功丹陽顧祖基南匯奚培基南匯王家銓又潘其慧又吉城丹陽胡官鐸徽州陳寳書太倉余汝淦婁縣甘調鼎松江程執中徽州譚友舟失註沈惟賢華亭丁君元和附貢朱鳳祥長洲○順天黄觀保寳山劉葆仁武進祖籍○浙江葉長春慈谿沈宣嘉興方慶熊又鄭之良又陳緒賢秀水吴晋祥鎮海沈榖亨嘉興謝昌言又張文鏞又石芳保又朱承綬海寗朱宗陶又李兆祥石門戴錫燾平湖鮑德麟錢塘方嚴仁和錢君杭州韓焌煌蕭山黄壽昌天台張賡墀嘉興馬惟淇會稽陳樹滋杭州富光年海鹽朱組綬平湖陳鴻緒平湖王毓岱餘杭朱承經杭州林炳蔚鎮海王兆凝仁和吴彬歸安趙家芬慈谿趙毓琪鄞縣鮑誠圭會稽戴君錢塘廩貢何鏞山陰蔡世綬石門樊恭壽杭州顧濬又許昌儒仁和魏本正又王煥章又張廷彦又唐億年汉唐頤年又顧浩又衛梓材又湯毓林又吴金綬又徐琮又許志儒又陳昌言錢塘沈元佐又張宗德又黄言訒富陽富壽鴻海鹽章炳森餘杭張本誠海鹽張本固又仇廷泰又顧拱辰又吾玉墀又徐士嬴又徐士瀾又徐士均又錢明訓嘉善錢君嘉善優廩金鼎元秀水沈炳泰德清王組琪寗波何燮光鄞縣陳錦棠慈谿王炳奎鎮海頤懷徵又顧廷燮又王世燡會稽壽恩榮山陰○以上諸先生共一百會每會捐程儀洋一元募賑九元共洋一千元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[普勸貴賤窮通力賑災區文]  
　　蓋聞旣富方榖衍諸洪範積善餘慶載在羲經仁人利濟爲懷卹患不分畛域君子痼　在抱救災尤别重輕今夏各處水災以皖省爲最重江浙粤西次之其流離困苦情形均已詳於申報固無庸多贅矣僕兩袖清風自愧不能　　故代飢民求食欲輔仁人種福謹献此貴賤窮通均宜力賑災區之蒭蕘焉文曰均爲率土之民已獨生官宦之家祖父旣立朝而鎮邊已身又彈冠而出仕子孫更及第而登科果由祖父及已之積德耶第恐德至盡期貴亦因之而減譬譖名園花木今歲發榮滋長賴舊歲栽培若今年因已發榮滋長而不再栽培之則來歲必因精華發盡决不如今歲之發榮滋長矣昔姑蘇潘中堂之大公子靡善不爲而於救災卹鄰諸善舉尤爲盡心不遺餘力誠以修橋補路施衣賜樂第足以便民往來免民疾苦遠不逮力拯災黎之命爲功甚鉅也若潘大公子允推爲善而急其要矣厥後中堂得以享壽考而重　瓊林後世子孫歴官榮顯未始不由公子廣種福田所致因而知潘氏光前裕後其來有自也言念及此可不及早力賑災區以期世世子孫勿墜閥閲家聲哉更有出身寒素以生意起家旦擁有巨資果由已之福命然厚德方能載福苟富而不仁聞災不救能保今聚之財他年不更散乎浞家産旣豐尚須子能跨竈庶可克振家聲子而象賢方能承守父業言念及此可不及早力賑災區以期子孫惟賢而紹我箕裘乎或有席豐履厚偏遭膝下無兒與其死後盡付他人不如生前酌捐賑濟皇天眷佑定錫寕馨昔劉元譜行年六十尙無兒息於是力行救災卹患諸善舉至明年而妻妾各舉一子後皆及第載在善書由此觀之助賑卽求子之　徑也言念及此可不及早力賑災區以期天賜祥麟承先啓後哉至若助賑愈病捷於影響固已書不勝書無庸多贅更觀滬上旅往商來每逢獲利盈囊大抵朝遊楚館暮宿秦樓以爲今旣得利良多自應及時尋樂殊不知尋花問柳小則敗名喪德大則致疾傷身言念及此可不節省纒頭之費力賑災區以期却病保名樹德獲報乎更求諸善士當仁不讓見義必爲於無可設法之中力求設法行見食報不可限量雖爲執鞭亦所忻慕焉[  白鹿山房主就正稿] 　　　　　　　　　　 
[書畫社告止]  
　　前報登南巿福泰鹹貨號及小東門外太古裕花莊代收書畵各件現在諸君因各有事定於初十日告止又城内十二樓北巿元利票號代收浦君季韶楷隷各件亦於卽日截止恐遠道不及周知徒勞郵筒往返用特聲明 
　　　　　　　　　　　　　　　　　　　　　　州善　　二行嘗　幕清江求書者衆遇有書家往來如何子貞太史楊簡侯方伯楊黼香白季生兩觀察胡稚楓孫讓卿蔡二源三太守皆嘆美之時見其書固知其筆法精華且曰詩循環把誦益知其人曠逹不俗非特致力於名人碑帖已也現悉江皖各處水灾之慘援手無從指使有術謹照仿單减收對折聊書楹聯二百副紈扇三百柄額滿照常筆資先惠以便解賑如欲寫者可送滬北雅宜閣或抛球場傳是樓書坊代收兩處均有筆墨限七日取件　　王竹鷗嚴伯雅　壎伯章笏雲趙味青同跋 
 
 
 

Page 10

 
 
   
 
 

Page 11

 
 
[光緒八年七月二十六日京報全録]  
宫門抄○教職單○皖撫裕奏被災州縣現辦賑撫情形並籌欵接濟續被水患摺子○浙撫陳奏杭嘉湖各属雨多水大田禾被 
淹緣由片○監督英奏差滿回京微足關稅正額並短收盈餘銀兩摺○七月二十六日工部鴻臚寺廂黄旗值日無引見○豫王等監馬步射完竣覆命○麟書穆隆阿各謝放崇文門正副監督恩○索布多爾札布謝寛免處分恩○祁世長由東陵回京請安○莊王請假五日○靈中堂請假十日○召見軍機○○光緒八年七月分教職單教授湖南衡州袁鏡清長沙舉正諭山東平原張中本登州河南郾城史可澂開封浙江臨海盛愷華嘉興富陽王蘭孫寕波貴州開州劉應星遵義俱舉湖南湘潭余益楷岳州廩訓導直隸成安李恩霈錦州沙河張善繼遵化高邑彭星翰河間安徽霍邱宣紫詔廬州太和魏金盤鳳陽山西平魯郝繩武太原河南延津董蒓青河南閿鄉袁桂林彰德湯陰趙濬陳州洧川婁文炳懷慶浙江桐廬顧　昇嘉興泰順董寳榮杭州常山許仁杰杭州湯溪高濟川杭州四川納溪楊志體潼川俱舉福建閩清何雲筝台灣湖南晃州陳重士長沙醴陵郝國選永順俱挨復諭直隷臨城王毓珽廣平廪平鄉劉登雲保定廪安徽濳山元毓璋穎州舉太平金成彦鳳陽歲山西興縣王德堉澤州拔大同衛懷遷霍州舉河南通許張鼎許州舉陜西華陰孫復禮西安拔浙江仙居郁鴻紹興廪桐廬高𩿾年杭州副湯溪李夢庚台州副廣東三水符縉瓊州拔遂溪楊洛鍾高州副廣西昭平韋伯英潯州舉復訓直隸河間張際清遵化舉薊州韓冠英永平副南和江啓藩順天廪山東臨清林東膠東昌拔浙江餘杭余葆恒紹興舉湖南湘陰伍清和衡州廪零陵張雲鐸長沙副廣西鬱林蔣炳勳桂林舉四川石砫劉秉鈞綿州廪邛州傳世華忠州增貴州大定田慶廷遵義舉○○頭品頂戴安徽廵撫臣裕禄跪奏爲報陳安省被災州縣現辦賑撫情形並院南宣城等處續被水患現擬續籌撥欵接濟以資拯救恭摺仰祈聖鑒事竊臣前將安省潛太各州縣猝被水災馳回撥款賑撫曁婺源縣續報水灾各情先後恭摺會陳在案臣於拜摺後一面督飭將奏撥庫欵四萬兩陸續提齊並碾運省倉谷米一萬五千石分飭現泒之委員紳士等馳往災區趕爲查賑一面查明堤壩被冲處所估計工程設法疏消積水次第堵築現查勘各處災情以潛山爲最重英山次之太湖雖城垣未壞而四鄉太半被災與濳英兩處相哷望汀西圩爲膏膄保障被水冲决田廬悉遭淹毁懷寕之石牌鎮地處下游環鎮皆水圩壩間斷冲潰亦成澤國該二處雖災僅一隅情形亦居次重婺源則被水者百餘村輕重不等宿雖本境未有蛟洪而與英山太湖壤地相接亦受波及之害惟六安之麻埠鎮水過不留成灾尙淺以八州縣災户大數計之男婦老幼丅口不下二十餘萬人現將已查之保分别被災輕重隨查隨賑大口日給米五合小口減半統先發給一月撫恤口糧其房屋被水冲消無地棲身者各酌按人口多寡量給草房修費仍令各居故地不任露處無依兼免田疇抛廢其不通水路曁挽運艱難之處則概撥解銀兩按米數折錢給之淹斃壓斃人口並酌予棺殮理之費責令速行查葬以免暴露鬱蒸之慘其堤工緊要之所如濳山之陸公堤太湖之萬柳等堤望江之西圩以及懷寕石牌之上下圩曁各處保護民田之圩埂皆爲民命所繫冲潰情形極重非及時施工田畝無從涸復餓民被難之餘安能有力及此均不能不由官給費督修以工代賑以期積水易消亟資障衛涸出之田亦須隨時酌發耔種令其補種雜糧俾得漸復生業查度現在應辦各事頭緒極多綜計前撥銀米爲數不敷尙鉅現又接據皖南之宣城寕國歙縣等處禀報五月二十三四等日該數縣城鄉各處亦同有蛟水漲發冲潰圩埧淹没田廬人口受災輕重不等亦亟一併發欵趕往查恤刻值灾區加廣災民益多非更有鉅欵續撥接濟無以救民水火臣目擊災黎待拯之殷朝不謀夕仍體聖朝子惠之澤刻難稍延曷敢以集費維艱致有屯膏而涉遲悮現與司道等再四籌維惟有仍在於蕪湖關常稅項下再行提撥銀四萬兩並於軍需項下移緩就急竭力籌挪銀三萬兩赶速解歸賑欵公撥濟用以救眉急仍督飭該員紳等安心經理毋許稍有浮漏總期人皆得濟費不虚糜以仰副聖主痌癏在抱軫恤民艱之至意目下天時仍苦雨多晴少江水日見加漲堤身去水皆不過二三尺内外情勢殊爲可慮臣現嚴飭地方官督率紳民將沿江圩堤日夕妥爲保護不敢稍任懈忽但冀天氣久晴風浪不作庶免再生續患虔禱實深除地方情形再行隨時奏報外所有現辦賑撫續籌撥欵接濟緣由謹會同大學士兩江總督臣左宗棠恭摺具陳伏乞皇太后皇上聖鑒訓示謹奏軍機大臣奉旨覽奏已悉先後被災州縣情形甚重小民蕩析離居深堪憫惻着卽提撥鉅欵督飭委員紳士迅速分投賑恤毋稍遲誤並將一切應辦事宜寔心經理以資拯救沿江圩堤務當實力保護仍隨時將辦理情形據實具奏欽此○○陳士杰片再本年四月下旬至五月初間上游金衢嚴各屬兼旬大雨深山發蛟以致當冲各縣猝遭水患當卽籌欵撫恤委員分往查辦以拯災黎前經臣恭摺奏報在案乃自五月以後雨多晴少上游之水奔騰下注宣洩不及迄今匝月幾於無日不雨節據杭州嘉興湖州各府州縣禀報雨水過多下游水勢頂漲積水未能消退田與河平不分阡陌低區均被淹浸秧苗漂失無可挽救卽高阜之處亦因天氣陰寒禾苗未能長發鄉民紛紛來省呈請委員勘辦均經批飭該地方官確切履勘妥爲安撫仍勸諭農田設法補救或改種雜糧以冀薄收惟爲時將屆立秋節候已遲縱使天晴水退低區不及補種難免災歉並成察核被水情形湖州爲重杭州次之嘉興又次之現在糧價稍長民情尙稱安帖除俟秋後飭司分别委員確切履勘核實辦理勿任稍有諱揑外謹將杭嘉湖各屬雨多水大田禾被淹緣由附片陳明伏乞聖鑒謹奏車機大臣奉旨知道了欽此○○張家口監督奴才英文奏爲差滿回洋闋稅正額徵足無虧尙短收盈餘兩恭摺奏聞仰新聖鑒事竊奴才荷蒙天恩派管張家口稅務於光緒七年七月二十四日到任接前任監督宗室奕秋代徵日期核算自光緒六年三月初二日起至七年三月初一日止代徹一年銀兩錢文又接據前任監督宗室奕秋另文移交自光緒七年三月初二日起至七月二十四日止代奴才代徵後任一百四十二日銀錢奴才除將另文移交代徵後任銀兩錢文循例歸入後任　銷外所有接據移交自光緒六年三月初二日起至七年三月初一日止計一年闕期徵收正額盈餘銀兩及零星稅錢並動支核减曁提取代徵後任稅銀以汲馬駝皮張變價銀兩各數目曾於光緒八年三月十六日逐欵分晰具奏奉旨該衙門知道欽此欽遵在案渣奴才接據前任監督宗室奕秋移交代徵後任自光緒七年三月初二日起至七月二十三日止計一百四十二日稅銀一萬七千四百五十六兩五錢五分制錢一千零三千八百文奴才自七月二十四日接期代徵起連閏扣至光緒八年三月初一日止計二百十八日稅銀一萬八千三百九兩二錢五厘制錢二千一百五十五千五百五十文連前任移交統計一年共徵銀三萬五千七百六十五兩七錢五分五厘制錢三千一百五十七千三百五十文又自光緒八年三月初二日起至六月二十三日止奴才代後任代徵一百四十二日稅銀一萬七千四百九十四兩七錢制錢一千零二千三百四十五文遵照例案一併移交新任監督宗室壽蔭接收彚入下任錢糧數内報銷查張家口一年例徵正額盈餘銀六萬五百六十一兩零今奴才等代徵一年正　盈餘銀三萬五千七百六十五兩七錢五分五厘制錢三千一百五十七千三百五十文抵銀二千一百四兩九錢二共銀三萬七千八百七十兩六錢五分五厘除正額銀二萬四兩四錢四分徵足無虧計徵收盈餘銀並以錢抵銀共一萬长千八百六十六兩二錢一分五厘核與額徵盈餘銀數計短徵盈餘銀二萬二千六百九十兩三錢四分五厘查此項短徵盈餘銀　任監督宗室奕秋在任一百四十二日應徵銀二萬三千八百八十七兩九錢五分讀監督宗室奕秋代徵稅銀並以錢抵銀共一萬八千一百二十五兩七錢五分計短徵盈餘銀五千七百六十二兩二錢奴才短徵盈餘銀一萬六千九百二十八兩一錢四分五厘伏查張家口稅務向以南茶恰克圖皮毛等貨爲出入兩大宗次則進口牲畜均係内地商賈往來興販是以從前稅課豐阡及至俄國通商後所有大宗茶貨俱由俄商自行販運悉皆照章免稅内地商賈漸多歇業因之每歲徵額均属短絀奴才自接任以來竭力稽徵設法招徠冀得貨物暢旺稅課足額以期涓埃稍報無如在宗荼貨俄商販運仍復甚鉅華商貨物毫無　色以致稅課寥寥至牲畜一項上年口外各處旱潦不均牧放失時孶生甚少本年又属荒旱頻仍是以馬駝牛羊進口無多稅課亦属微細是今歲情形核與上屆相等奴才任内徵銀雖有多於前而爲數無幾難補萬一盈餘銀兩仍属未能照額徵足奴才萬分焦灼不勝悚惶實係事出有因非敢稽徵不力所有俄商販運大宗茶貨業經造册　報户部及總理各國事務衙門查核至奴才任内馬駝皮張變價銀四百五十三兩一錢照例交廣儲司查收所有光緒六年三月初二日起至七年三月初一日止計一年徵收正額銀二萬四兩八錢四分盈餘銀一萬五千五百六十八兩七錢六分三厘制錢三千一百六十三千九百五十文前經奏明除將正額盈餘銀兩盡數動支並以錢抵銀外仍不敷開銷又提取代徵後任稅銀九千二百十一兩四錢一分七厘八毫抵補其核减銀九十兩節省制錢一百七十三千五百六文易銀一百十五兩六錢七分一厘奴才親齋到京循例另文解交户部查收所有奴才等一年闢期報滿正額徵足無虧惟短收盈餘銀兩寳係事出有因非敢稽徵不力查張家口近年短徵盈餘銀兩均係部議減免四成奏奉諭旨允准在案茲奴才等所虧盈餘銀兩情形較之上屆大致相同民民仰懇天恩勅部核覆酌量奏請從寛减免成數其餘不敷銀兩著落遵限賠繳謹將關稅期滿緣由理合一併具奏伏乞皇太后皇上聖鑒謹奏奉旨已録 
 
 

Page 12

 
 
   
 
