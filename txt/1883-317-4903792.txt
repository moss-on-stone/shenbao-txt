# 1883 - 317 - 4903792

 

Page 1

 
 
[新刻歴下志游山售] [  申報舘主人啓]  
　　來陽游藝中原客性磊落好游年甫三十足跡巳半天下其五言詩亦嶔崎入古前年至山左句留一載餘所交接者皆名下士客於族舘無事時着有　下志游一書凡八卷分爲内外編疆域風俗閒情方言靡不備載亦一時興到語也本舘索其稿而代爲排印問世茲巳工竣每部釘成二冊收回工壽　一角二分準於十月初二日發賣有欲詳稷下古今事者盍取觀乎本外埠舊處照舊 
[本齋告白] [  點石齋主人啓]  
古今圖書集成早經購到惟日後開印就現在之屋舍　器均不敷用是以本齋於隣近處新近購得曠地將卽另建印書舘並信致外洋速購機器多副一俟屋宇造成機器運到立卽開工有願附股者務祈迅來預定此布 
[論中國宜保謾商局]  
中國之於商局與泰西情形不同西人之視商也重國家動作往往視商情爲轉移中國之視商也輕官與商截然判爲兩途其情隔而不通官而商則以爲與民爭利著爲禁令商而官則亦不過由捐納而得每藐焉視之然其實則商人之局面殊有大關繫於國家者以中國近來情形言之固有不可不保護商局者在焉西人集貲來華往來營運類多巨商華人之往外洋謀利者雖不乏人然要不過食力營生之輩求其有如西商之貲多本巨規模闊大者不可槪見以故華人之在外洋者時爲他人所輕侮僕嘗惄焉憂之曾論及中國此時亟當振興商務亦以巨商碩賈前往外洋創立基業可使外洋不敢輕視華人近有肇興公司之設雖未見辦有成效倘能經理得人措置有方未始非振興商局之一端嗣後擴而充之當有蒸蒸日上者而華官爲欽使領事等官之在外洋者尤當力爲保護以無俾華人爲西人所譏笑顧外洋之商局固應保護卽國中之商局何嘗不應保護查中國商務之爲國家所關涉者止有鹽商一項領本辦鹽國家爲之設鹽政運司曁運副以下等官各塲大使其秩視州縣又慮私梟鹽匪之爲害則爲之撥員派兵佐鹽捕以司巡綽且爲之定例私鹽科罪綦嚴蓋鹽課爲國帑所關故國家不得不鄭重視之此外則商自爲商國家毫不顧問其獲利也與國家無與但留貽爲其子孫之計而已其折閱也國家亦絶不與知但或有控官追欠者則爲之酌斷而己然在無關緊要之商務國家固不須瑣瑣與聞若商務局面之興衰不啻與國家之大局相爲損益商務而能興旺則國家亦與有榮施商務而有廢弛國家亦不免奪氣若此等大商務則又不得不變通辦理豈得以中國與泰西風氣不同斷不能稍有更變乎泰西創造一業合衆力以成功其貲本出之於商其謀畫任之於商其辦理一切莫不聽之於商朝廷初不之間與中國之官督商辦情形不同然獨至大有關碍之處則國家必刀爲保護以求其事之必成甚至調兵發餉從事干戈亦不之惜設有貲本告竭事將中輟則又可向國家借取銀兩以濟其事蓋泰西之俗官商二者視同一律商局倘有敗壞之處國家之盛衰係之以故官有所欲爲必與商共議商人以爲可則官亦從之商人以爲不可則官亦舍之或以爲泰西之所以重商者因國有大事官統其兵商出其餉故不得不隨商人之意向其實則亦不盡然卽如法人攻越南一節其始固由于商人流丕有以慫恿法廷目下下議院亦有論及此事而深怨駐東京之各官者似乎法人之意有悔於攻東京一役法兵從此可以罷手矣而現在法兵仍發往越南尚無止境由旁人窺之覺其意猶未能悔禍此可知官之所爲亦未必悉順乎商第商所欲爲官則未有不力爲保護者上海工部局董事大都商人居　而領事則儼然官也工部局有所議行議廢領事莫不從而行之廢之此則國家保護商人之一証盖以商局盛衰關乎國家興廢雖曰泰西重利故其俗如此然揆情度理其實應爲保護如中國此時商務已大反從前之積習其商局之大者駸駸乎可與泰西相頡頏泰西諸人亦莫不眈眈窺伺覘其氣象之盛衰倘一有衰象則西人將以中國爲不克自振從而指摘姗笑於其後以前西人本以中國爲貧弱頗有蔑視之意幸而各商人黽勉從事力圖振興尚覺有蒸蒸日上之勢諸西人見之以爲中國有人不敢意　輕侮一旦而商局有變彼且益有以窺中國之淺深則是今日之商務其有關於中國大局者實非淺鮮盖西人不知中國之官商截然兩歧見一大宗商局忽焉中變其有不笑中國之無人者乎故竊以爲中國家必須力保商局其有辦理不善以致潰敗决裂者自當按律嚴懲加以處分雖從重究辦亦不爲過而大局則必勿使遽焉傾頽傷中國之局面以貽西人之姗笑此則保護商局卽所以顧全國體有不可不盡其心力者幸當軸者採及芻蕘焉 
[諭旨恭錄]  
　　九月二十七日奉上諭左宗棠奏保舉人材一摺所請將江蘇試用同知湯紀尚補用知縣龔定瀛通融署補之處着吏部議奏欽此同日奉上諭左宗棠奏承審重案平反得實各員請旨奬勵一摺江寧布政使梁肇煌江南監巡道德壽於三牌樓命案審出確情嗣經麟書　審起悉照原讞定擬該司道等虛衷研求盡力推勘自應量子鼓勵梁肇煌着交部從優議叙德壽着送部引見江蘇候補道吳邦祺首先獲犯訊供江寍府知府趙佑宸隨同督審均屬著有微勞着交部議叙欽此 
[電音彙錄]  
　　香港西字報載有倫敦前月二十二日發來電音云秘魯與智利兩國和約現已核准簽字智利 
兵之在里麥及加僚兩處地方者皆預備撤回矣又有二十七日電音登諸字林西字報云英國已許法人償還牧師英金一千磅並受法人謝罪之詞云 
[印度茶數]  
　　印度新聞紙云該處管理茶業公司之人現已核計今年所出之茶統共五千九百萬磅之數核 
與去年不相上下其運往英國者自今年西歴正月一號起至九月底止計共三千五百八十五萬八千三百九十二磅去年此時僅有三千二百九十九萬五千八百十八磅前年此時則止有二千八百二十四萬七千零三十五磅然則運出之茶數殆有加無已歟 
[西水手赴澳]  
　　昨報載漢口輪船之水手西洋人前往厦門實係澳門非厦門　查該水手在西洋兵船上該 
兵官曾睢會華官如在廣東訊問請定期會審華官未曾照覆近以該船水手有數人患病故亟須開行乃先行知照華官隨卽於十九日早五點鐘開赴澳門並聞該水手仍在船内如有人告發則可傳質也 
[勁旅調防]  
　　現駐京口之毅字營楚軍向歸王灼棠觀察統帶訓練精實號令嚴明洵爲江防勁旅刻得官塲 
 
 

Page 2

 
 
消息知是營現奉大憲調赴粤東以固海防不日卽當拔隊矣外間傳述彭雪帥調帶前去則以未見明文不敢臆信也 
[首府委代]  
　　現任蘇州府畢太尊近患中風痰氣冲逆病勢甚劇當卽請假并請委員代理適新選常州府長白桐太尊澤領憑到省上 
遊卽委以代理是缺不日當接篆履新矣 
[接篆改期]  
　　前報新署元和縣馬大令擇於九月二十六日接印視事兹因舊令尹兒媳新喪一時未能遷出故馬大令已改於月之初 
四日接篆云 
[甬上近聞]  
　　寧郡自八月初旬得雨之後旱乾日久忽於九月二十二日暴熱異常無異初夏人皆衣單祫汗猶涔涔下至二十三日陰 
雲靉靆細雨霏微入夜風從西北而起越宿寒氣逼人大有隆冬氣象所謂一番風雨一番寒信非誣歟○寧郡十月朝會向例初一初二兩日夜徧巡城廂内外當其禀請府憲之時想未明言夜會故宗太守俯順輿情准予出賽後見各社會標紅以及知單之上皆有夜會等字宗太守聞知深恐滋事傳諭不准出賽夜會乃各社會以爲爵献甚多兩日斷不能蕆事如多賽一天則多一日費用不如不賽爲妙是以將所貼知單及已標之紅統行扯碎民間聞知咸謂會忽中止不特大殺風景且恐人口難安然夜會最易滋事宗太守之禁固不可厚非也 
[潯陽近聞]  
　　西門外同順錢土店於九月十九日倒閉店主及店夥偕逃聞該店所出之錢票不過七八十串奈欠德興洋行廣土帳四 
百餘兩天裕洋行三百餘兩業已由英領事照會九江關道憲隨卽札縣令金邑尊提該店主到案追繳矣○九江各茶棧往往有兵勇及地棍藉端滋事經鎭道縣各衙門張貼告示嚴禁後頗稱安謐九月十八日各茶棧主公送德政匾額牌傘於鎭道縣憲商紳恭送到署極形熱閙鎭憲道憲及邑尊均備酒席欵待云○潯陽九月間前半月晴暖無雨田園蔬菜多半虫食需澤孔急至十七十八兩日細雨如絲仍然一片焦土十九日忽雷電交作大雨傾盆鄉民始慶沾足至二十二日天氣燥甚居民之衣單者無不揮汗苦勢二十三日黎明時狂颷大作江濤洶湧屋宇則震撼有聲連日奇寒異常雖衣重棉者尚見瑟縮也 
[曖昧鴛鴦]  
　　金陵爲繁華省會五方雜處豪門膴仕往往昨是今非且不數傳而並入於游手好閑之域於是無恒逵者自顧灶釜蒙塵 
兩肩荷一口嗷嗷小兒女無衣無食不得不以皮肉生涯給晨夕之俯仰傷心哉是殆不得已而然哉江甯賈明府莅任後深知其故皇皇示諭訪拿如上海所謂台基者無如禁者有心而犯者仍不少邊營左近有某嫗家實狂蜂蕩蝶之逋逃藪前用一六合婦人年少而姿可中人入門後見獵心喜嫗故來者不拒砧上肉益可惟我所欲矣遂從容爲作擇合山俾婦與某甲成其好事已非一日旣而婦見異思遷復挽嫗借箸適鄞人某乙欲娶婦嫗又爲之說合於是朝爲越溪女暮作吳王妃矣詎乙旣立門户而性懦如葑草之不匪攔浪婦又藕虛多孔甲遂藕斷牽絲纔三日便借探親偶坐與絮語久之竟續舊好乙覺之卽欲挈婦回鄞婦不允乙乃向嫗理論問婦何以不願回家而婦又向嫗爭論謂成婚言明不往别處何以忽欲歸去且所得身價嫗又從中挪用若干於是同在雙和茶館互理葛藤不得頭緒惜未經明鏡高懸者治氷上人以笞三百杖五十之律耳一笑 
[金陵厘捐局示並附章程]  
　　督辦金陵釐捐總局江南江甯等處承宣布政使司布政使梁二品頂戴鹽運使用江蘇遇缺題補道朱爲 
　切出示曉諭事照得金陵川産以綢縀爲大宗光緒三年十一月間經孫升藩司以舊定捐章稍重詳准减爲四折岳收已屬格外體恤乃近年來各該商並不遵章報捐百計偷漏積習已深卽使實力嚴查水陸分歧頭頭是道非於城内設立專局稽收難收實效本總局前奉爵閣督憲批發候選中書科中書高德泰等　請免補繳綢縀一案奉批仰金陵釐捐總局妥議詳復察奪等因本司道公同商議捐則旣定减收並不爲重自應遵照減定四折章程各色花素貢線絨縀每斤抽錢六十文元色八折每斤抽錢四十八文卽在城内設立專局統捐一次嗣後凡商號綢縀出運無論水路陸路先由該號開具貨數清單蓋戳送局登册由局騐明按箱過秤繳捐裝箱封註分塡聨票運單給商收執經過本總局所轄各卡呈騐盖戳放行如查出單貨不符除飭補繳正捐外照章示罰三倍倘有無照私運全貨充公並提該商究辦業於本年八月十三日詳奉爵閣督憲批示據詳於城内設局稽收綢縀統捐及所擬章程均准照辦仰卽遵照由局出示曉諭並將開辦日期報查等因奉此合行出示曉諭爲此示諭城鄉縀業人等一體遵照此次本總局申明舊章係爲整頓捐厘起見並非另有加捐及重捐機户月捐等名目且於省城統捐一次旣捐數之無非亦行運之得便當此需餉孔亟之時爾商民具有天良務須急公奉法共濟時艱各宜凛遵毋違特示光緒九年九月十六日示今將擬辦金陵綢縀遵批改辦統捐一道派委稽收章程開列於後計開一金陵産地之綢縀一經出運遵辦統捐一道擬設局稽收以專責成所需書識司事巡丁人等應俟定憲開辦酌定經費專案具報一縀捐數目應遵批飭查照孫升司詳准章程减爲四折抽收以紓商力查從前原定捐章均揆其本利值百抽二厘定科則辦理本屬持平乃細核前後捐章每觔收捐之數實較重於每百兩收捐之數而每百兩捐章係照本有之龍江關稅作爲落地捐一次前經孫升司詳准章程係照舊定産地捐章每觔之揭數折减四成該商等所稱下關厘局皆照油粉縀則例每百兩抽錢一百四十四文查詳准減定四折章程内開大勝關下關六合三局綢縀則載有清水油粉之分其清水每百兩抽錢二百八十八文油粉每百兩抽錢一百四十四文各該商販避重就輕雖有清水皆照油粉例報是該局暗中跌價招徠積習相沿豈能援以爲例今奉改辦統捐伊始自當剴切聲明酌中定例遵照減定四折成案各色花素貢縀及線錦縀每斤抽錢六十文元色八折每斤抽錢四十八文已屬格外體恤倘將來生意繁盛再行察看情形禀請酌辦一凡號商販運綢縀出境先令開具貨數清單由該號葢戳送局登册由局騐明按箱過秤繳捐分塡聨票運單給商執運經過本總局所轄各局卡呈騐葢戳放行不得留難阻滯如查有票貨不符除補繳正捐外照章示罰三倍倘有無照私運全貨充公並提該商究辦以示懲儆一金陵地廣凡縀疋出境水陸分歧最易繞漏今聚寶通濟兩門已遵批設立騐補絲捐分卡飭令查騐其餘各城門擬札飭稽查城門之文武委員兼司查騐票貨相符蓋戳放行每處擬津貼委員夫價各二名俾資辦公倘有需索留難准該商民赴局指控究辦一蘇滬寧三處厘局本係各收各捐各不相涉此次寧局改辦統捐係指産地一捐而言自應分清界限不得以蘇省運單内載經過蘇屬局卡呈騐放行字樣以吐朦混一收捐過秤擬由本總局咨請藩司衙門較凖庫平十六兩爲一觔之秤移送過局以資應用凡綢縀到局投報眼同號商過秤不得高下其手以昭公允 
[試演水勢]  
　　前晚九點鐘時本埠英租界火龍三架法租界火龍一架在英四馬路浦難試演與自來水比較高下計自來水三條與諸 
水龍一齊噴激以瑞典領　公廨前之旂枰爲準自來水與英界三水龍不相上下大約皆不能越過旗杆惟法界水龍噴射極高越過旗杆三五尺光景隨觀者甚衆莫不嘖嘖稱美也 
[風信紀騐]  
　　本埠徐家匯天文台能神父側得前日有風起自吕宋地方掠向中國而來是以本埠天氣爲之一變也 
[日食屇期]  
　　今日係日食之期本埠文武衙門及邑廟均設香案行禮救護兼值下元令節城隍神循例出巡是以縣署出示巖禁婦女 
 
 

Page 3

 
 
塗脂抹粉赭衣扮作罪囚坐無衣竹轎馬執事等按轡徐行不得奔馳隨從人等不得深夜迎神務須辰牌起馬酉刻回轅云 
[落水遇救]  
　　前日五點鐘時停泊浦中之西洋兵船上有三西人雇杉板至虹口美公舘碼頭正欲上岸因該西人並立一邊以致船身欹側一人先落於水兩人急欲援救而站立不穩復墮一人幸經各杉板救起未致滅頂也 
[法捕卸事]  
　　法捕頭皮閙斯請假回國已列前　兹聞　捕頭於今日卸事卽乘法公司輪船而去云 
[著交買辦]  
　　開和順洋行之美商某投美領事衙門訴稱買辦徐秉生用空銀洋二千四五百元遁逃查悉該買辦係浙省慈溪縣楊徐鎭人家中尚有恒産請爲照會華官發封等因哲副領事據情照會陳太守太守以該買辦原籍慈溪事在隔省特詳請海關道邵觀察移文至寧紹台道轉飭慈溪縣查封在家兹又據哲副領事照會稱該商人查得買辦徐秉生係與應廷瑚爲莫逆交富其回籍向應借洋二十元故請傳應著交太守飭差傳應到案聲稱與徐雖係相　然不知其虧空洋東銀兩亦未借給洋銀哲君請爲着交太守命應　保帮尋徐秉生到案究追 
[英界公堂瑣案]  
　　王子祥投上海縣控妹銀小被王愛卿誘賣爲娼已經尋見又遭周萬祥周仁陽孫巧林趙和等霸阻該人証均住英租界地方請爲移從訊究等因黎邑尊准詞備文移　陳太守派差恊提旋據銀小投案稟稱丈夫現在滿庭芳街開人和酒店歴有年所從無爲娼情　因兄王子祥屢經借掇控蒙斷結詎今又圖借不遂竟敢揑情投縣矇稟且挽孫巧林趙和等懇再借給洋銀孫趙已知連次借掇礙難啓齒不意誣控請爲移覆等因太守檢核前卷屬實立卽備文移覆昨晨又由縣差當堂投交并稱被控人証中有周萬祥巳經自行投縣禀明王子祥之妹實被王愛卿經賣爲娼黎大老爺准欲提究小的們疉遭責比求請派差協提太守洞悉禀案原委隨謂縣差曰是案早經　覆投文發還該差退後又將文交與門房云○費阿生稱窮苦患病藉賣鹽斤餬口昨因路過施金春等將我鹽斤奪去由捕　施送案施供有人奪費之鹽我則在塲觀看並不敢搶鹽陳太守謂曹阿生販賣私鹽本有應得之咎惟施更不應沿途搶鹽隨飭將施交捕帶同尋交搶鹽之人再行訊究○四十五號華捕捉獲沿街聚賭之鄭阿二並獲賭具送請懲辦鄭阿二堅不認賭陳太守謂該捕獲賭徒並獲賭具豈容抵賴隨判鄭阿二荷枷七天賭具存銷 
[法界公堂瑣案]  
　　昨據小東門外浴堂倌周芝森稱二十八日晚王三春來洗浴坐四十一號長箱進池浴畢出坐於三十四號箱面　開箱取别人之右穿去迨三十四號人出來　衣已被人穿去幸主去未遠當卽追回在路　失去鞋子一隻套袴一隻匹開洋　个　開洋一个爲此　王三　送案等語據王供實係初次到該處洗浴以致坐　箱面太守謂坐鎗箱面情或有之但自已衣服與他人衣服何致認　明係有心橦　倘轂飾詞實屬可惡着重責二百板○張徐氏者在新北門外日新街開設小烟館於前日傍晚肩錢往土行至法馬路身後忽來匪人意欲搶錢　料串　錢散紛紛落地經人將其人拉　張徐氏落地之錢早被閒人搶拾　盡　此將拉住之人送案經翁太守研詰據供姓陳名景福搜出質票兩　并鑿一个解案太守以其白晝搶錢着責二百板○浦東顧家路口人朱富南令母朱王氏岳母王張氏禀稱去年在三洋涇橋堍開連棉花店與妻王氏同住在店　妻與顧茂春　識被顧引誘去年十一月十九日在　家木橋烟館内見顧與　吃烟因同岳母前往將所生兒子袍回顧係做扛棒者同黨甚衆將我毆打一次旋被將妻藏匿顧亦係川沙人相距不過二里路今年五月間有人見妻在顧之姊妹家劚花翁太守謂旣有人看見何不早控答稱向來未見其人且母在杭州姊丈家太守閱其所遞之禀及所供之詞未免不符　禀中又有載顧之姓名福春者曾來說及願出身價洋七十元送來等語太守詰其旣有是人何　將其拘住而洋元現在何處朱又稱不曾受洋太守間言甚爲詫異及詰之顧茂春稱名茂堂在天津　頭作扛捧其餘一槪不知與彼等亦不認識太守謂無故决不牽涉於爾但諸事均可言没有姪福春斷不能再稱没有矣顧又稱並無姪名福春者太守着將顧交保出外帮同朱富南將朱妻尋到再行核辦 
[更迁]  
　　朱翊甫觀察之元配陸夫人在津門病逝其柩於九月二十日附保人輪船回滬前日本報於夫人上加一太字實傳者之誤也合亟更正至朱太夫人現雖壽晉古稀而起居康健素昔奉養在籍並未至津云○又九月念七日報登吳中泉課紫陽書院踐尚未發出云云兹悉八月分官課並非輪值臬憲校閱若許亷　七月分之　案卽於七月十二日榜示並加奬銀四十一元因前報失寶合併聲明 
[雪鴻社詩書畫禀啓助賑潤例]  
　　畫唐子禪仕女圑摺扇冊頁每件五角限四十件十日取件袁野鶴山水圑摺扇每件二角嶺南人墨蘭圑摺扇冊頁每件二角三尺屏幅每幅三角大件遞加○書朱黻鄉楷書圑摺扇每件五角行書减半藝蘭生楷書圑摺扇冊頁琴條每件五角行書半之摺扇雙行七角十日取件倚樓詞人行書後件一角雙行加倍始平生楷書圑摺扇冊頁每件二角女扇七角雙行加倍琴條每張四角大字屏幅每尺二角行書照上八折書墓誌銘每百字一雹名戮每字三十文以上小件三日大件八日取還白下詞人愛蓮客楷書圑摺扇每件二角○題詠藝蘭生律詩每首二角絶句一角古詩三角皆草稿連寫照書例加壽詩加倍壽聨四角輓聨三角均須開一小節略聨對不連寫題照不拘體每件五角題跋每件四角十日取件飯顆山樵西泠漁子隴西生律詩每首二角絶句一角古詩三角四日取件飯顆山樵一月取件並另加信資一角○書禀擬稿西泠漁子雙紅禀連寫三角夾單禀八行啓連寫二角尋常通候信一角半履歴每半頁六分以上紅紙自備惟尋常候信本社代辦箋封無須分文均四日取件本社設於上海縣前蹋水橋唐家衖今定十月朔日開辦社中各友書畫均有存樣儘可隨時取觀如承賜敎祈將書畫各件並潤資統交本社當卽給付收條俾如期憑條取件所有潤資凖十日連存根底帳一併送至陳家木橋金州礦務局歸入賑欵並登申報以昭信實[  同人公啓]  
[治痢良方]  
　　今歳天災流行患痢者衆　此秋末冬初由地尚多此症則災區諫必倍蓰於滬無力延醫殊爲可憫謹將恰切時宜者擬成二方錄左按此　治或亦仁民之一助也川朴川連枯芩梹榔查炭秦皮草菓夏曲木香甘草白芍大黄吳萸紅垢加肉桂白垢加附子腹痛加延胡虛加東參嘔加白蔻仁胸中格拒如川椒烏梅羌夏只實久痢不在此例更有表證盛頭身痛憎寒壯熱利下無度須喻嘉言逆流挽舟法羌活獨活蒼术防風甘草只壳桔梗柴胡前胡薄荷川芎生姜虛者加參等分隨時斟酌[  古歙江次山拙擬]  
[接錄上海陳家木橋金州礦務局内直隷山東賑捐公所經收九月廿七日第十九次賑捐清單]  
　　高郵蟬花閣宣瘦梅先生墨搧屏兩付計念四幅張秋岩忠書堂各一員介山騃道人錢一千七百文錢佩梁夏硯農各一千文葉聖徵九百四十四文仁德七百文悟來師六百文曾率斌六百文王　蘭李義豐王遇賓居左氏朱杏華五户各五百文兩村二妙堂成億興郁齋氏四户各四百文劉茂記達萬順裕隆三户各三百文郭姓周錫齋戴宏遠德昌記錢豫豐源順書聨心鐙師不留名朱日高十户各二百文順興隆春和泳不留名不留名四户各一百文竹筒零碎三百七十一文以上三十七户高郵丁鏡齋經募共合來洋十五員又墨榻屏二十四幅○漢口和興陳十員内銅一員翠竹居許愿求大女病速愈二員浙紹山陰廬江氏何門袁氏保生産平安一員○王安曾指捐直隷四十員○潮陽人楊黄氏一員又楊趙氏一員○許爲政十員張永泰張鴻盛葉復生三户各四員王道璧留耕堂王洪致彩尚德堂吳甬怡裕新和記李安波泉益順益胡登甫十户各二員戴瀛記吳福房胡坤房萬以謙無名氏張禮南無名字屠允昌無名氏陳子興夏紹廷水悔生陸杏記邱鳳楷林望山無名氏十六户各一員以上三十户浙寗啓興隆經募共合　洋五十八員○愧書名收祝儀仍與諸公祈福英洋四員虛薱開五個四開四個錢五百五十五文○寗國府城内官紳寄來陳筱出洋五十五員益隆典四十員潘像軒二十員王弼臣永阜會二户各十七員吳植夫十四員陳維賢十六員趙子鎔十六員七右江十一員德仁山齊心泉王梅卿汪采　四户各十員張義成九員萬源莊八員瑞豐和七員趙允之王荆山吕兆炳無名氏程省卿五户各五員徐樹屏三員俞馨堂二員以上廿六户共交來洋三百員○湘鄉三槐堂助直隷塞衣六十件折價洋四十五員○春明堂原封庫平銀一百兩○袁臥雪堂三員𥒸𥐦子五員觀輝求保父身體平安十員心善氏祈合家平安二員 
[蘇省撫轅抄]  
　　九月二十八日候補通判崔仲爲江北緝捕回候補縣金同壽禀知奉藩憲咨送松滬厘屇差委藩轅牌示照得蘇州府知府畢保釐因病請假一月委員 
[代理現奉撫憲批准遺缺查有新授常州府知府桐澤業經到省堪以委令暫行代理]  
　　二十九日候補同知汪鼎禀辭赴松滬釐局差委 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年九月二十日京報全錄]  
　　宫門抄○上諭兩道錄前○發抄旨四道○署粤督曾奏恭報交卸日期摺○粤督張奏恭報接篆日期摺○江督左奏委署知府片○又奏請將已故通政使專祠列入婺源縣祀典片○皖撫裕奏審明定擬摺○川督丁奏署提臣丁艱摺○九月二十日内務府國子監侍衞處值日無引見○怡王請假十日○游百川預備召見○内閣奏派騐放之大臣派出又中堂畢道遠貴洹許庚身○吏部奏派考試筆帖式之大臣派出興廉阿昌阿寶昌○又奏派搜檢彈壓之王大臣派出睿王肅王錫珍文暉慶福嵩申廖壽恒錢桂森彈壓耆齡○掌儀司奏二十四日祭奉先殿劻貝勒行禮○召見軍機游百川○派出閱卷延煦徐桐崑岡廖壽恒○撥抄　善等奏遵議水師改爲步軍擬辦事宜奉旨該部知道欽此○又捐造洋槍隊練兵行砲六尊奉旨知道了欽此○劉錦棠奏儘先遊擊王有道借補木壘營守備奉旨兵部議奏欽此○又陜甘題奏道羅長祜等署新設阿克蘇道等缺並嘗刊木質關防鈐記奉旨該部知道欽此○○革職留任署理兩廣總督一等威毅伯臣曾國荃跪奏爲恭報微臣交卸　篆日期恭摺具陳仰祈聖鑒事竊臣恭閱邸抄光緒九年六月初十日奉上諭張樹聲着囘兩廣總督本任曾國荃看來京陛見等因欽此兹督臣張樹聲業巳抵粤臣當將兩廣總督關防及鹽政印信王命旂牌於光緒九年七月二十二日委派署督標中軍副將唐士貴廣州府蕭韶齎送該督臣接收臣卽於是日交卸署篆謹將經手各卷宗移交督臣張樹聲接辦臣卽料理起程由韶州郴州衡陽湘鄉長沙漢口揚州清江浦一路行走晉京階見藉伸頻年戀闕之忱除將交卸日期恭疏題報外謹繕摺具陳伏乞皇太后皇上聖鑒謹奏軍機大臣奉旨知道了欽此○○太子少保兩廣總督臣張樹聲跪奏爲恭報微臣接篆日期叩謝天恩仰祈聖鑒事竊臣欽奉上諭着回兩廣總督本任遵於七月初一日交卸直督署篆初六日由津起程航海赴粤業經恭摺奏報在案卽於七月二十日行抵廣東省城二十二日准署督臣曾國荃將兩廣總督關防及鹽政印信各一顆曁王命旂牌文卷等項委員齎送前來臣當卽恭設香案望闕叩頭謝恩祗領任事伏念臣猥以輇材渥蒙優眷前　承之兩粤時閱二年愧報稱之毫無每氷淵而自凛兹復仰承寵命重莅火疆臣自雜庸劣不勝汲深綆短之虞而身荷重恩責無旁貸惟有殫竭駑鈍夙夜圖維隨時與東西撫臣妥商籌措以仰答高厚鴻慈於萬一除將抵粤接篆日期另行恭疏題報外所有微臣感激下阮謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○左宗棠片再臣等察看松江府知府博潤辦事竭蹶卽經飭司撤任調省察看所遺松江府知府係繁疲難三項要缺必須遴委幹員接署方資治理查有鹽運使銜道員用候補知府楊峴老成幹練熟悉地方情形堪以委署除檄飭遵照外謹會同江蘇巡撫臣衞榮光附片陳明伏乞聖鑒謹奏軍機大臣奉旨知道了欽此○○左宗棠片再前帮辦陜甘軍務通政使劉典於光緒五年經前督臣沈葆積奏奉上諭准於安徽等省建立專祠在案因輾轉擇地迄未動工光緒八年六月間據婺源縣紳士潘國珍等公禀以劉典功績固在全皖而婺源一邑尤爲戰事得手之始基蓋固婺卽以固徽卽爲平皖平浙張本請於婺源擇地建祠以伸崇報經臣飭司核議去後旋據署安徽靈璧縣知縣金士翹禀捐房屋一所改建祠宇另由就地官紳籌捐修費已於本年六月間工竣據婺源縣知縣吳鶚禀請奏列祀典前來臣查劉典前在婺源其爐裏張村等墳攻堅搗瑕迭挫逆氛奪據險之謀爲進軍之地厥後皖淅戰事乃有把握功烈爛然該紳士等籲請就地建祠遺愛在人足徵公道而艱難入手之戰地尤足以妥其靈該通政使與臣患難相從積勞而殞睠懷舊蹟益用摧心合無仰懇天恩俯准將劉典專祠列入婺源縣祀典由地方官春秋致崇以祀前績而順輿情謹會同安徽撫臣裕祿附片具陳伏乞聖鑒訓示謹奏軍機大臣奉旨有照析請該部知道欽此○○頭品項戴安徽巡撫臣裕祿跪奏爲拿獲圖財謀害刃斃幼女一命並迭砍五人未死案犯審明按例定擬恭摺仰祈聖鑒事竊據署合肥縣知縣李應禀詳縣民王樹德被虞維閏卽虞維順圖財謀害殺死七歳幼女並砍傷王樹德夫婦等五名口掠取洋錢衣物等情一案經批飭廬州府審擬詳辦兹據該府提犯審明擬議由署臬司任蘭生勘審轉解前來臣提犯親訊綠虞維閏卽虞維順籍隷合肥縣王樹德係其無服表叔先無嫌隙已死之茅女係王樹德第四幼女光緒八年五月間虞維閏在上涨防營充當勇丁有丹陽縣民謝福富之女經媒說合許給虞維閏爲妻虞維閏因無錢行聘由營告假回籍找向王樹德借錢時王樹德外出經其妻王楊氏借給洋錢十元虞維閏因不敷用欲俟王樹德回家再行添借等候王樹德多日未回於七月回至上海勇糧已經斥革虞維閏遊蕩無歸又於九年正月十五日復回原籍到王樹德家時值雨雪王樹德將其留宿廚屋次日虞維閏復向王樹德尚　洋錢一百元欲行聘娶妻室王樹德未允以無錢回覆虞維閏因王樹德有錢不借待其情薄心懷忿恨起意乘夜將其一家殺害拿取財物逃走卽於是夜五更時分在廚房内起身摸取廚刀假稱腹痛到王樹德臥房打門尋取痧藥王樹德令僕女王氏取藥付給僕女開門見虞維閏持刀欲喊虞維閏卽用刀連砍傷僕女左腮脥鼻梁唇吻腦後等處喊呌倒地王樹德聞聲起身喝問虞維閏卽赶入房内又連用刀砍傷王樹德左顱角顖門額顱等處暈倒王楊氏喊救攏護虞維閏又奔向王楊氏用刀連砍傷其額顱項頸左右乳右䏩膊等處倒地王樹德之女三人同時哭喊虞維閏用刀亂砍將王樹德第四幼女茅女咽喉連右血盆並項頸脊背腰眼等處砍傷斃命其二女顖門額顱矣胸後髮際三女偏左右耳根兩手腕亦被砍傷不能出聲虞維閏卽搜取洋銀首飾契據拜匣並皮衣腰帶開門逃逸逸早王樹德撲女甦轉喊告隣人董建業通知王樹德分居胞弟王樹生往看　樹德等醫藥救甦投保報縣詣騐差緝虞維閏沈走　潛往丹陽縣將洋銀首飾拜匣揑稱聘禮送給謝福富家並未告知實情衣帶契據自行藏匿身邊各處避遷旋據該縣飭差將該犯虞維閏拿獲起出原賍契據皮馬褂絲帶傳主認領並訊明洋銀首飾衣物寄於謝福富家當卽關移查取經丹陽縣起獲原贓查訊謝福富並非知情受寄將贓解經該縣騐明飭領錄供詳報批府審辦據騐王樹德等均醫治平復由府審明議擬解司勘轉到臣提犯親訊　供前情不諱案無遁飾查例載圖財害命得財而殺死人命者首犯擬斬立决又將十歳以下幼孩逞忿謀殺者擬斬决註云若係圖財加以梟示各等語　案虞維閏因向王樹德借錢娶親不允輒挾恨起意將王樹德一家殺害掠其財物刃斃其七歳幼女茅女並將王樹德夫婦等五名　迭砍重傷未死得財逃逸實屬兇惡不法查王樹德係該犯無服表叔例同凡論自應按例間擬虞維閏卽虞維順應知縣府司所擬除刃傷王樹德等未死輕罪不議外應從重照將十歳以下幼孩逞忿謀殺者擬斬决若係圖財加以梟示例斬立决梟示照例刺字留禁省監隣証董建業夜深不知無從救阻寄贓未到之謝福富經縣移准查覆並非知情受寄應均免其置議該犯虞維閏逃後訊無另犯不法及知情容留之人家亦毋庸議贓亦起獲給領屍棺飭理兇刀隨招解騐案結發回儲庫除供招咨部外理合恭摺具陳伏乞皇太后皇上聖鑒勅部議覆地行謹奉軍機大臣奉旨刑部速議具奉欽此○○太子少保頭品頂戴四川總督臣丁寶楨跪奏爲署提臣母故丁艱恭摺具奏仰祈聖鑒事竊臣准署四川提督松潘鎭總兵李培榮呈報該員親母痲氏迎養在任現因染患瘡疾醫治不愈於光緒九年七月初九日在　所病故該員係属親子例應丁艱等情代奏開缺回籍守制前來臣查李培榮現丁母艱例應開缺回籍守制第念川省近來雖無甚軍務而盜匪極多一刻不敢稍疏且各邊生熟番夷支繁種别沿邊環繞自數百里至二三千里不等動輒出巢滋擾剿撫極爲緊要李培榮自光緒三年到川管帶泰安壽字等營辦理巡防各事極爲得力本年奉旨署理提督公忠自矢勇敢有爲督飭各營整頓營務查緝匪徒防剿邊夷尤爲認眞臣深資臂助誠武員中不可多得之員茲因丁艱若遽准其回籍守制而本　貔督宋慶現在奉天辦理防務一時不能赴任川省現實無才力勝任堪以接署之員命無仰懇天恩俯念川省地方緊要准令該署提督穿孝百日期滿仍照常理事俟本任提督宋慶到任再行回籍守制所有百日期内該署日行事件由臣督飭提標中軍叅將張旭升代行代印其緊要事件卽由臣寶　代爲核辦至所遺松潘鎭總兵本缺相應請旨迅卽簡放以重職守所有署提臣母故丁艱請　免回籍守制緣由臣爲愼重地方因地需人起見是否有當謹會同成都將軍臣宗室岐元合詞恭摺　陳伏乞皇太后皇上聖鑒訓示謹奏軍機大臣奉旨着照所請兵部知道欽此 
 
