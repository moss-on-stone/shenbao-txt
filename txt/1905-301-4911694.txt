# 1905 - 301 - 4911694

 

Page 1

 
 
[告白刊例]  
　　論前告白一百字起碼多則以十字遞加每日每字暫取刋資洋銀一分後幅長行告白二百字起碼短行告白五十字起碼多則仍以十字遞加刋資仍照前例 
　　西厯一千九百五年 
十一月五號禮拜日 
[電傳上諭]  
　　十月初七日奉上諭聶緝槼奏參庸劣不職各員等語浙江候補道徐士霖貌似有才心實險惡試用道劉更新庸愚粗鄙不知修身畢奎心狡行詭聲名平常試用知府前署嘉興縣知縣瞿倬盜案迭出任意諱縱候補知縣吳本囗言行不符操守難信彪斌天性極薄罔知禮義陳囗霖虧捐太鉅人極巧猾周錫康鑽營卑鄙無所不至蘭溪縣縣丞毛鴻臯操守不謹運庫大使劉景衡聲名甚劣候補鹽大使黃元爕操守難信試用府照磨陳時夏性情狠戾試用縣丞徐壽麟行同無賴錢塘縣典史葛士鑑得賄縱犯平陽縣典史徐尙原多事招尤署山陰縣典史蔡朝琦行爲苟且前署慈谿縣典史劉際堯行止貪鄙候補從九品蔣慶華旣貪且狼候補副將姚振標牲怯無能罔知愧奮準補衢州營游擊徐富春外似樸質心實巧猾温州城守營守備施恒敬嗜好太深玩忽公事東州營把總張夢祥鑽營貪鄙把總陸鴻基膽大妄爲金華營把總蔣卓熊昏庸怠玩均著卽行革職提前營遊擊趙昌榮外 
 
 
 

Page 2

 
 
觀未衰手顫不武平陽縣知縣儲家藻年力就衰湯溪縣知縣袁家鼎精力己衰均著勒令休致烏程縣知縣但懋祺性情浮躁尙能辦事著開缺留省察看山陰縣知縣王壽頤性質惝恍辦事竭蹶東陽縣知縣楊泰階辦事因循着撤省查看餘着照所議辦理該部知道欽此初八日奉 
　　上諭林紹年奏特參庸劣不職各員一摺貴州松桃同知陳澐諱匿重案民怨滋深綏陽縣知縣崔鳳昌怠玩異常罔知振作大挑知縣耿鍾麐聲名惡劣縱子妄爲囗囗縣丞常壽鶴辦事颟頇利心甚重前署威寧州訓導楊德棻巧於弊朦不堪司鐸羊腸巡檢吳之珍濫刑斃命操守平常均著卽行革職郎岱同知慶恩因循廢事積案甚多八寨同知喬蔭福吏治生疎嗜好亦重黃平州知州石囗性情柔懦人地不宜均著開缺歸部選用補用知府王繼先精力衰頽縱差生事台拱同知冉煥章年己就衰案有疎縱囗用同知王殿先才具平庸舉動粗率開缺另補通判郝慶桂精力不振庸闇無能試用通判黃廷魁性過渾厚約束不周均着飭令回籍歸化通判劉復校公私牽混煩要不勝著開缺另補餘著照所議辦理該部知道欽此 
[電傳宫門抄]  
　　五月初七日召見軍機齡昌○初八日召見軍機陳應禧夏敦復玉王維翰 
[論滬甯鐵路無歸入國際交涉之理]  
　　前日本館得北京訪事人消息謂駐華英公使以華人議廢津鎭滬甯路約自辦己將此兩路事件求英外部歸入國際交涉辦理云云昨日又得京函謂有人運動之故己照有聞必錄之例登入本報矣雖然其事之確否與夫關係之如何亦不可不研究之一問題也津鎭鐵路之約僅爲草約本與滬寗不同未可相提並論茲試先論滬甯鐵路之當歸入國際交涉與否 
　　按銀公司與中國鐵路總公司之督辦大臣訂立合同也自法學上斷之乃以商人之資格與中國之督辦鐵路者訂立契約純屬乎民法上之事故其交涉當歸於國際私法而不當歸於國際公法卽有爭論之端亦係總公司之督辦大臣與銀公司之聨同代理人互相交涉之事而斷不能牽入兩國政府之國際交涉此至明之理也况乎今日我江蘇人之所爭者尙係對於督辦大臣之事而並非對於銀公司之事卽造費这必須核減借欵之預籌贖回亦督辦大臣照合同上應有之責任而並非違背合同之事銀公司旣照合同行事安能禁我之按照合同責督辦大臣以切實核減浮費之事亦安能禁我之更易督辦或另舉監督以整頓築路預備贖路之事然則今日江蘇京官之陳奏與乎士紳之集議仍處處抱定合同以籌辦法並無絲毫違背合同之處卽原訂合同之銀公司代理人欲出而責言尙非其時安有英國之政府貿貿然不顧公法遽出而與中國政府交涉此事乎其殆出於傳聞之失實未可知也 
或曰銀公司雖係一私人之資格而中國總公司之督辦大臣固與政府有直接之關係合同訂成之後又經奏明請旨允准此約所奉之上諭亦由外務部用公文咨照駐北京英國公使是在中國一面訂合同之人並非僅有一私人之資格者可比中國苟欲廢約自辦英政府之出而干涉自在意計之中不知此等鐵路包承契約據理而論不惟私人與私人所訂立者屬之民法卽政府與私人所訂立者亦屬於民法之中旣屬民法則立約者之兩面有一面不信用之事一面卽可聲明作廢廢約之後而一面不認其過要求賠償則亦歸於民事訴訟法内辦理以定兩造之曲直而無牽入國法公法内之理也况我江蘇人之所爭者尙未及乎廢約自辦乎 
　　且卽以廢約論照今日滬甯鐵路之辦法亦無不可廢約之理何以言之照合同第一欵所載所有借欵小票分作兩次或多分數次發售每次所售多少應由督辦大臣與英國銀公司飭令總工程司估計按工程所需而定以免中國吃虧利息又第四欵云第一欵所載借欵按工程進境如何隨時分次交納今聞第一次借欵卽發售小票二百二十五萬磅過於全數三分之二而按工程司所從寛估計自滬至蘇一叚路工不過需欵五百四十餘萬兩自蘇至無錫一叚路工不過需欵一百六十餘萬兩聞自去年開工至今連購地費在内實用不過五百餘萬兩照己借銀數不過動支三分之一其餘三分之二存而未用雖陸續支用必須豫備然綜計開工後一年内所用多至一百萬磅而止其餘本可照合同所載按工程進境隨時分次交納今銀公司於初次借欵卽發售全數三分之二逾於目前工程所需致令中國收三釐半之回息而須付五釐之利吃虧利息亦己不可此其違背合同者一也[  未完]  
[日本簡員來華商訂東省條約]  
　　初七日東京電云日皇定於今晚御宴少村男爵聞將簡派少村前往京商訂因和約而起之東三省條約譯字林報 
[廉州戕殺美教士事續聞]  
　　初七日香港電云廉州被戕之美敎士爲墨克爾夫人及其女並披勒夫婦二人及亟斯納脫小姐共五人墨克爾及拔得森小姐幸避往府署得免於難然己受傷甚重此事之起因由墨克爾敎士欲勸止該處賽神會之行經病院以致激成衆怒當時亂黨卽將病院肆意攻打並火焚該病院及相連之敎堂現在美法兩國之炮船己預備駛往廉州惟河道太狹不能進口譯字林報 
[額爾古納河航行汽船可發逹俄清邊境之商務]  
　　俄國國議院議定額爾古納河汽船定期航行之件以實行方法逹之於遞信大臣一航期中航行十五回政府出補助金二萬一千六百盧布己載於俄國官報按額爾古納河經流俄領後貝加爾州與清領黑龍江之境從海拉河合流之處至與下流什爾加河合流處波克魯夫加驛全長八百十五俄里解冰期每年在四月下旬及五月上旬結冰期爲十月下旬及十一月 
 
 

Page 3

 
 
中旬汽船可航行之距離從波克魯夫加驛逹於上流約五百俄里此航行開始之後從來寂寞之俄清邊境額爾古納河沿岸地方殖民之業驟行發逹蒙古北滿洲及後貝加爾州地方之農產品及家畜可直輸出於黑龍江沿岸地方此汽船之通航爲俄國最有用之施設云譯日本時事新報 
[傳詢慶邸收還東三省事宜北京]  
　　日昨軍機大臣召見後兩宫單傳慶邸入見探悉係爲埀詢對待交還東三省之事并諭以緊要方針及飭備日本侯爵到京覲見後事宜與賞收日侯爵進献松樹花草等項（師） 
[外務部會議詰問俄使北京]  
　　日前外務部各堂因俄公使璞科第來京齊集本部各員會議探聞有詰責璞使之事預籌和平爭論之法俾免受其狡猾云（火） 
[日欽使赴外務部會議鐵路與開埠事宜北京]  
　　二十八日駐京日本欽使於上午至外務部會同各堂密議事件聞係商辦東清鐵路並陳東三省開埠應多得利益各事云（師） 
[又謀廣州灣路權廣州]  
　　廣州灣去省窵遠前經某華人合辦自省城直逹該灣一路議久不决現聞有某國商人乘此機會設法謀得建築此路之權果爾則穿胸洞腹於省港省澳外又生一絶大問題矣（寒） 
[電查法商開礦合同北京]  
　　聞滇督丁振鐸電政府云法國商人邀求開採印江屬磨嶺鐵礦言前與華商訂有合同乞飭外部檢查該法商是否訂開印江鐵礦合同抄送到滇以便核辦（閏） 
[電請嚴防梟匪北京]  
　　浙江嘉湖一帶梟匪猖獗民不安枕近因浙撫新舊交替而防營統領亦被參撤匪徒乘機肆毒前日浙江京官由王中堂領銜電請署撫瑞畱守臬憲顔亷訪速行設法防勦昨接覆電業己派龍鎭軍前往彈壓又嘉防統領吳家正現經嘉郡紳士錢新甫太史等電請大府留辦冬防以免浮動（陽） 
[法總領事電述逸犯復圖仇教杭州]  
　　浙省駐甬主敎現由田發伏氏代理因又迭傳匪警且王犯前曾屢肇禍端而九龍會黨到處散布尤覺可慮昨據甬道陳報外田主敎復倩法領事飛電到杭云浙撫瑞鑒頃接駐甯波代主敎田函稱前寗海逸犯王錫彤現在東陽縣聚集九龍會匪黨四千餘人謀往新昌縣起事仇害敎堂敎民勢頗洶湧請貴撫院迅速派兵彈壓保獲拿辦（必） 
[蘇藩臬請弛米禁詳文蘇州]  
　　兼署蘇州藩司陸升甫方伯會同署臬司朱竹石廉訪詳督撫憲文略云竊照米禁弛否當視存米之多寡此事理之一定者查前年米缺價昻迭經嚴申米禁不准出口以期顧全民食本年踵二年禁米之後内地存米己多秋收中稔出米又復不少若再銷路壅滯米價勢必日益低落農民終歲勤苦工本肥料所費甚昻以米出糶其價獨賤勢將得不償失無以自赡商賈營運不通城鎭巿肆生意清淡因而坐困情形殊爲岌岌現值新榖登塲糙米每石僅售洋二元七八角農民多窮斷不能囤積以待必致賤價出糶將來卽因存米過多議及弛禁若輩己無粒米可糶於事無補徒飽巿儈之槖本兼署司等察度情形一再會商爲今之計似應暫予開禁三個月使内地存米得以外運米價少漲億萬貧農俾得略多糶資稍赡衣食而商賈往來營運巿面捐務均可藉以起色於民食决無所妨卽州縣辦漕向來漕價仿照巿價核定亦屬毫無出入而折漕清賦糶變等飭提銀兩係按照漕價核提漕價增前項銀數亦增綜而計之爲數頗鉅似於民生國課均有裨益惟出口祇准接濟鄰省此口運至彼口不得偷運出洋致滋流弊一面仍察酌情形如果内地存米無多或米價增漲將於民食有妨届限卽行詳請禁運以資疏通而期兼顧理合具文會同詳請伏乞批示（榮） 
　　按此詳文至爲確當乃上海道前有米禁不可遽弛之禀拘執成見不知變通徒知取悅於賤價辦漕之官吏與夫不能謀食之惰民而全省農田利害反竟置之不顧種種謬誤容作論以正之 
[河間觀操日記天津]  
　　二十五日北軍大軍屯於高陽於午前七時分三縱隊前進第三鎭爲中央縱隊由高陽往西濱賈家務向油店邨前進第十一恊由高陽經邊渡口向高壘城前進第一恊由高陽經凌陽邨向少白洋前進午後五時三十分大軍齊抵油店之線卽宿營於是獨立馬隊五營及步兵前晚在大軍前面邊渡口宿營是日午前六時二十分集合因制令有七時前不得過無水河故至六時四十分卽刻出發往張莊興邨向河間西方前進午後一時至八里鋪與敵遇於太平莊北之空地南軍大軍屯於交河於午前七時三十分亦分三縱隊向河間前進是晚宿營於獻縣一帶其獨立馬隊於獻縣出發經臧家橋商家林向興隆店前進午後一時至八里鋪與敵遇兩軍前隊衝鋒後相距約二百密逹卽停止正立而待審判於是審判官至視察一週卽吹下馬號使下馬休息少許兩帥來臨將隊伍巡視一週又召馬隊長面勉勵之於是由總參議下判斷定北軍占地勢速力時機三者遂爲北軍勝使南軍退於商家林而北軍亦因此衝突隊伍亂雜至龍化邨整頓隊伍定於四時出始可運動是晚北軍馬隊宿於皇親莊南軍宿於商家林○二十六日南北兩軍均於午前八時由宿營地出發向敵前進北軍之主力置於右縱隊共十四營南軍主力中央縱隊午前十時二十五分兩軍先頭步兵遇於河間西南於是各縱隊同時展開北軍占小劉庄至小于庄之線南軍占張莊至大平莊之線戰至二時後之久散兵漸接於是北軍漸不支卽以主力由右翼變易方向向敵猛攻敵亦以主力相抵於是西方一部遂起衝鋒及兩軍停止後閱兵處下休戰之令判斷兩軍戰况因北軍各縱隊之動作 
 
 

Page 4

 
 
參差不齊又因爲演習上便宜遂命北軍退却　軍卽向進路退却是晚仍宿營於昨夜所宿之處南軍則宿營河間附正○二十七日午前八時北軍由宿營地出發自竇莊至白邨之線占防禦津地加作工事以固守力午前十時敵軍己至前面卽刻炮戰開始約一時間步線亦漸接近至午前十一時半北軍主力由中央突進爲反攻於是兩軍中央步線遂起衝突卽由閱兵處下休戰之號兩帥由此翼至彼翼巡視一週駐於一疎林召集兩軍官長先由總參議馮觀察講評次袁宫保鐵大臣各述其意并勉勵諸人俾精益求精又云此次兩宫深眷注於此大操前日有電來詢并欲勞軍以牛酒惟因購辦不易故兩帥定由每一恊發給二千五金爲酬典事畢各歸營舍卽刻解接戰序列仍編爲各鎭○二十八日午前八時各隊依所定次序整列於河間西北兩大臣於八時三十分蒞臨接見外賓及内賓諸大員并隨從各員約九時始閱兵整列線長於一千餘密逹計費一時許始巡畢其初閱兵時己漸起風久之愈急至畢時益烈沙土障目對面不見人眼不能啟於是兩大臣入帳欲待風息再閱走排（卽分列式奈風愈猛故待之約一時許竟不能閱而返兩帥深以爲惜卽外賓亦抱惜無己）　午後一時在明倫堂宴會同外賓及自隊官以上之官長約二千人以内一色禮服甚爲精齊排長桌而立食又給磁製杯一以爲記念酒酣有高呼有笑閙者雖禮儀似稍亂而不失大國民之氣象且頗顯軍人之精神云○二十九日両帥於午前九時三十分由行轅啓程赴沙河橋午后另時四十五分至埠乘民船遄返至王家口附近始以小火輪拖帶於六時回署兩帥行後各員陸續直發沙河橋一帶舟船數百旗幟雜錯極一時之盛而日紀亦畢於此矣（附攷所定勝負約分五衝）第一兵力多寡第二速力遲遠第三地勢宜否第四時機之先後第五隊形之合否（辰） 
[改簡出洋大臣原因北京]  
　　前山東藩司尙其亨方伯及新簡出使比國李盛鐸星使奉旨派爲出洋考察政治大臣聞李係澤公端中丞所保尙係徐尙書向慶邸力保（閏） 
[曾廣銓有充比使之說北京]  
　　聞出使比國大臣李盛鐸改派爲出洋考查政治大臣駐比使臣一缺擬俟駐韓使署裁撤卽以曾廣銓星使充補（閏） 
[雲南陳臬司被控雲南]  
　　雲南省候補官駱樹蒸在雲貴總督處控雲南臬司陳燦縱子陳鼎樞索賄三千金許以得缺等語旋經督憲派員提訊並無得賄憑據不知如何辦法也（日） 
[革王抱病消息北京]  
　　近聞己革端王現在寗夏患病甚重前有電致某邸請令己革之大阿哥前往視疾某邸代奏恐觸太后之怒遂與某貝勒商議湊集數千金匯寄以備該革王醫藥之資（盈） 
[條陳農部議駁北京]  
　　前有人條陳請仿日本農務省成法建設農部己紀前報茲聞經政務處議覆慶邸等以戸部卽古之司農有查戸口審士宜之責此後廣興農政應由戸部管理設立農部請毋庸議（辰） 
[某邸爲周東生說情之傳聞廣州]  
　　周東生旣被查抄拘押家屬而周又遠颺此案終無著落頃傳聞京中某邸有函致岑督代爲說情請以五十萬金續回家產物業或云實求岑督於旣杳抄家產後卽作了案勿再追究二說必居其一確否俟查明續報（冬） 
[粤省生童會議聨名禀請科試廣州]  
　　廣府十四屬童生日昨齊集明倫堂商議禀請考此次科試是日列議者三百餘人由發起人將禀稿當衆呈閱其下四府及肇府童生先期函致廣府儒學請附名同禀惟廣府有數十人不願同禀另其禀稿案首出資一元其餘五角己聨名呈請廣府學臺總督矣（谷） 
[盜賣龍開河洲地案己得實供九江]  
九　　江龍開河西岸洲地爲王全鑄羅秋航等私售於洋商及某買辦經杜華廷等禀控道轅各情均誌前報兹悉己奉批示略謂此案前據鐵路勘地委員厲存慤禀當經札飭德化縣立提羅王確訊究追在案現據德化縣濮令禀會同英領事質訊王羅盜賣他人基地供認不諱自應追繳契價一面照例究辦以伸法紀仰九江府立飭德化縣迅速遵照云（名） 
[札飭厦門商會另舉恊理北京]  
　　福建厦門商會協理陳綱因彩票一案疊經被人控告并經某當軸奏參各欵現己奉旨撤去京銜商部亦札飭撤退協理併飭令厦門商會另議公舉他人云（夜） 
[陽江商船火刦廣東]  
　　前月陽江各商帮在香港辦貨雇船載運於二十九日駛至東平地方猝遇大風全船沉没失去貨物約值銀七八萬兩又九月初十日某輪拖船由省開行於十二日七點鐘駛至北津港口忽然失火全船燒燬失去貨物約值銀數萬元（谷） 
[廣肇醫院開歡迎會]  
　　金山抵制會董劉君其華來滬經該會紳董預函公所定初九日下午兩點鐘在虹口川虹浜廣肇醫院開歡迎會由劉君當衆演說親歷美國情形日昨己徧發傳單請同人屇時到會（外） 
[續商部外務部戸部議覆淞滬萍醴鐵路核銷摺]  
　　臣等查興築鐵路關係國家要政且動需鉅款凡該管大臣自應將工程車務一切情形及撥用欵項收入車脚諸大端隨時奏聞并詳晰報部查核方昭實在迭經商部於上年六月九月間一再奏奉俞旨飭令按年按季分别造具表譜圖册送部以備查核等因在案兹該大臣所造報者推展吳淞軌道欵項係自光緒二十八年正月起截至三十年八月止萍醴路工款項係自光緒二十五年九月起至二十九年六月止臣等祇能就其清册所開各節遴派司員逐 
 
 

Page 5

 
 
項稽核如舊管項下蘆保淞滬報銷所餘官款庫平銀二百九十九萬四千七百五十四両一錢五釐新收項下湖南撥欵淞滬車脚連同銀公司撥還淞滬造價共庫平銀一百九萬四千一百九十一兩九錢八分七釐六毫所有管收兩項按册核算數目均屬相符開除項下如淞滬册内所開之補領地價展造路工養路歲修及附銷鐵路學堂經費萍醴册内所開之購地造路造車等項所支各欵均無例章可循惟以吳淞展造路工比照淞滬以萍醴路工比照蘆保均尙無甚出入所有册開二共動支庫平銀一百七十二萬八千八百三十一兩五分八釐就帳論帳亦尙相符至實存庫平銀二百三十六萬一百十五兩三分四釐六毫内有漢陽鐵廠預支軌價一欵前經商部於本年四月十二日奏明由盛宣懷飭該廠陸續造軌扣底自應仍由盛宣懷尅日按照辦理并令限期繳清俾官欵不致久懸其粤漢鐵路墊支各欵及餘存銀兩應令歸入另案造銷以清欵目惟是前案奏銷淞滬路工及養路經費動支官欵庫平銀一百二萬三千八十七兩八錢二分業由盛宣懷於滬寗借欵内收還工價規銀一百萬兩現在推展路工又在蘆漢鐵路所撥官欵内動用經商部函令一併改歸銀公司帳開支以清界限准盛宣懷復稱一百萬兩鉅款總公司力難長墊而數萬兩零欵總公司不致短缺是以如此辦法等語臣等查淞滬鐵路旣議歸併滬甯銀公司管理工價又議由銀公司借欵内收還獨此展造零星路工尙由官欵動支未免多所牽搭又查光緒二十四年三月十六日張之洞盛宣懷會奏湖北鐵廠改歸商辦情形各摺片内聲叙鐵廠煤礦均經歸商辦理則此萍潭鐵路亦應由商承造兹盛宣懷以蘆漢鐵路所撥官欵支給萍醴應用事前並未奏明立案臣等碍難核銷應請飭下盛宣懷詳晰聲明具奏奉旨後再由臣等核銷以昭愼重所有復核推展吳淞軌道并萍醴鐵路收支各欵緣由謹恭摺具陳伏乞皇太后皇上聖鑒訓示再此摺係商部主稿會同外務部戸部辦理合併聲明謹奏（夜） 
[日人恭賀日皇萬壽]  
　　初七日東京電云今日爲日皇萬壽之期故大小戰艦俱行紥彩伸賀中午時各戰艦皆升砲致敬在東京之艦隊定於今晚燃放花炮並懸燈慶祝住居韓境西奥爾之日人特於今日舉行大宴會以示祝賀日皇萬壽之意並頌揚新訂盟約歡迎新簡之駐防兵陸軍副司令長於昨晚經韓皇接見日本皇太子己擢爲少將兼後軍水師提督日皇更以日金十萬圓分賞海陸兩軍譯字林報 
[俄亂未靖]  
　　初七日倫敦電云得俄境各大城傳來報告謂俄國仍有刦掠騷擾及殺害猶太人民等事並有兵士與聞其中刻有多數區處之報館監察員遷居他處同日倫敦路透電云德撤城之兵隊仍不奉命令擅行彈壓亂事該處鐵路中人又續行罷苛以阻止遣發兵隊前往芬蘭之舉譯字林報初八日倫敦路透電云俄國之大勢仍未更變反對猶太及肆行攻擊互相屠戮之舉尙未休息德撤城亦紛亂異常同日電云俄皇大赦罪犯之詔己在彼得霍夫草定譯文匯報初七日栢林電云俄人擾亂之勢尙極汹勇反對猶太人之舉動幾於無處無之芬蘭人要求自由之願猶未得償落斯多及德撤両處曾有傷害外人之事各國因卽要求俄政府妥爲保護脫利卜夫提督現尙留居聖彼得堡惟意擬欲復其舊職波蘭握騷己現安靜之景象外間傳聞太公爵墨基爾佛克己蒙釋放而簡爲商船督辦之說己由俄政府喻令馬多報更正因德政府聞信之下意欲干預故也各報館之禁例現己一律删除予以完全之自由譯德文報 
[駐日英使升爲頭等欽使]  
　　初八日倫敦路透電云駐日英使墨多納爾特君刻己升爲頭等欽使譯文匯報 
[德與挪威之交涉]  
　　初七日栢林電云德與挪威之外交事件己經議定將於挪威舉定國王後簡派使臣前往商訂譯德文報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇撫陸春帥考試仕舘各員案蘇州]  
　　候補同通州縣各員正取内班十三名孫廻瀾萬繩武徐光煦傅延齡王世勛李葆鈞劉歌雅尙崇基夏際唐何慶琛應德完林韶貽陳樹年又同通州縣備取外班十三名梁濬年莫小農鄧雲卿黃元吉趙恩壽高鴻飛趙家璧徐炳章郝炳麟黃文鎬謝澍堯吳昌鼎阮崇德同通州縣與考人數較少俟續届招考再行補取足額又候補佐職各員正取内班十名蕭澍霖郁樽鎣周恩績夏之棠徐景驥朱乃昌王嘉熙高龍翰馬健齡又候補佐職各員備取外班二十名孫兆榮錢宸訓張炳震賈孝璆黃際唐閃崇仁汪承祖項森查燿張嘯瀾沈久新李其恕李傳心壽維仁周國鈞馬鍾齡江祖楫印鴻賓竺大炘丁尙廣（榮） 
[督練公所詳請江督設立悔過室文江寗]  
　　爲詳請事竊維治軍之道首重軍紀軍紀不立則雖訓練精强終無以收服從命令之效果是故將校之於土卒平時則敎育殷勤不啻家人父子而一舉一動無不留意體察之一有過犯必加懲罰不少寛假乃克成百練節制之師東西各國之待軍人旣立有陸軍刑法更别定陸軍懲罰令以警戒其過犯之稍輕者所以懲罰之意則惟使之生其悔過之心而不尙嚴刑峻法日本凡陸軍聨隊均設有營倉悔過室拘而管之遇有操場動作仍使隨衆演習或罰任苦工事畢仍使之閉門思過雖士官有犯亦以此繩之立法甚周用意尤善中國向無陸軍懲罰令軍人犯小過者非寛縱卽嚴酷棍　而外復有插耳箭割耳等刑旣無以養其廉恥而受之者亦遂不顧顔面甘自趨於下流所以風紀愈壞而不可復振南洋改練新軍將以重武開風氣之先以徵兵爲圖强之本所徵新兵類皆讀書有身家子弟非舊日防營率募游蕩粗蠢之徒充數者可比自不能不别定懲罰之法近日新建標營均設有營倉悔過室但現在尙未落成而督練公所則以行臺改設更無所謂營倉悔過室者前有遣赴北洋學習員二人近有排長一人應加懲罰均係借收於陸師學堂之悔過室殊多不便職道鎭等再四籌商擬卽就職公所内改建上級下級悔過室各一所上級爲懲罰官長之用下級爲懲罰兵卒之用並擬總則十二條繕具清摺恭呈鈞核如蒙批准再由職道鎭等騰挪應用房屋飭匠估修以備應用修費若干俟工竣再詳請由支應局發給一面再督飭提調科官將陸軍懲罰令編緝專章呈請核定頒發各軍一體遵守是否有當理合備文詳請憲臺鑒核批示祗遵爲此備由具詳伏乞照詳施行須至詳者謹將擬定悔過室總則十二條繕摺恭呈憲鑒一本公所内設上級下級悔過室各一所上級悔過室爲拘管官長之用下級悔過室爲拘禁弁目兵卒之用二凡官長有過犯應提人本公所懲辦者入上級悔過室以拘管之弁目兵卒有過犯應提入本公所懲辦者入下級悔過室以禁錮之三官長入上級悔過室者除其應携被褥以及特許應用物件外槪不准將他項物件携入由執法官稽查四弁目兵卒入下級悔過室者除用被外其餘物件槪不准携入由執法官稽查五凡入上下級悔過室除携帶軍隊課程外一切閑書雜誌槪不准携入由執法官稽查六上下級悔過室之開閉聽兵備處執法官之命令大槪每日開閉三次更換空氣每次以十分鐘爲度七官長入悔過室者食物每飱給飯二椀素菜一椀八弁目兵卒入悔過室者食物每飱祗給粗飯二椀醬小菜二塊九官長係學生出身者每日上兵事研究所尋常科講堂傍聽敎官講義係舊日武弁出身者上兵事研究所乙部講官傍聽敎官講義十弁目兵卒每日需作若干時之苦工或派指揮兵司令長敎以操練若干時臨時聽執法官命令執法官當每月報告公所各總辦一次十一凡入上下級悔過室者均不得與外來親友會晤十二上下級悔過室均歸指揮兵司令長看管江督批詳摺均悉所請就該所内改建上下級悔過室各一所以爲懲罰官兵之用使之改過遷善俾成節制之師所擬總則亦尙周妥應准照辦仰卽飭匠估修詳候飭局動撥經費仍飭將陸軍懲罰令編緝專章呈候核定頒發至將來練兵處如有新章當再遵照酌改繳（雲） 
[外務部議覆海州開埠並行駛小輪摺]  
　　奏爲遵旨議覆恭摺仰祈聖鑒事光緒三十一年八月二十四日准軍機處抄交署兩江總督周馥等奏海州商務漸興擬請自開商埠一摺又海州紳商請行駛小輪一片本日奉硃批外務部戸部議奏片併發欽此欽遵到部查原奏内稱江蘇海州直隸州地瀕大海界連山東民風勁樸素務農業近年紳士翰林院編修沈雲沛道員詐鼎霖等設立豆餅麵粉墾牧三公司出產漸多風氣較從前開闢現擬清查蕩地勸立商會凡有益農務各事皆應擴充辦理實力振興據該紳等來省面稱海州臨洪口本爲各海船停泊之所其海州所屬贛榆縣之青口碼頭亦爲停船集鎭近年土貨日多因無輪船販運不見暢銷應請開作通商埠以利中外商業且賦稅所入不無裨益等語訪察輿論疊經派員詣勘大致相同因函商總稅務司赫德遴派善於測勘海道之理船廳戴理爾前往會同官紳查勘旋據戴理爾回稱臨洪口開設商埠最爲相宜其口内數十里吃水深八尺之船可以停泊北距臨洪口數十里有青口地方口内河水較淺應作爲分卡將青口之河擇其要近處所開通併歸臨洪一口則於河道商務均有大益每年土貨出口可值銀五六百萬兩洋貨進口尙難預計惟該處淤灘寛遠應建碼頭棧房駁路等工尙須籌畫至囗外十餘里海中有數島可以停泊不能避風若欲加築隄岸費工太鉅不如逕用淺水船運貨較爲合算等語接晤官紳証以圖說所言亦均符合旣衆議僉同應請將海州臨洪口作爲自開通商口岸青口及其餘各口可以設卡收稅之處均作爲該關分口懇飭下外務部戸部議准施行至航路沙綫輪船停泊處所仍應派理船廳詳細測量應建碼頭各項工程候測量後再行派員勘估該關應否卽名爲海州關併由外務部一併議覆又片稱海州居膠上海之中爲航路往來必經之道該州紳商疊來陳請擬自雇小輪裝運貨物來往行駛查與内港行輪章程相符自應照准該紳商等並稱近年各處開立新關所需各費皆由本關籌墊俟稅收有數再行歸還現在雇船試用征稅無多請卽以輪船所納稅釐留作建築碼頭等事之用如將來尙虞缺乏紳商願息借銀兩湊用隨後由官歸還以期早日辦成查所稱各節均係遵照向章應俟接准部覆一併詳議奏咨辦理各等語臣等竊維現當振興商務風氣日開各省内地尙亟思自開商埠海州爲沿海要區其形勢旣宜設埠近年土貨出產亦多自應及時布置俾擴商業而保利權該督等擬將海州臨洪口作爲自開通商口岸旣出自紳商籲請又經派員查勘衆議僉同應請准如所擬辦理卽名該關爲海州關由該督等查照各處自開口岸辦法妥擬章程開辦其贛榆縣之青口及其餘各口可以作爲分卡之處亦應一併設立惟分口恐收稅無多如開濬淤灘加築隄岸其事工費過鉅則又當分别緩急酌量施行以免得不償失至行 
 
 

Page 10

 
 
輪　開埠事實相需而成該處旣開爲通商口岸該州紳商請自雇小輪運貨應令遵守内港行輪章程該口或駛往他口或駛往内地均可准行又該紳商籌請以行輪所納稅項留作建築碼頭等費及願自行息借銀兩湊用隨後由官歸還各節查各處開埠設關所需經費由本省籌墊俟官稅收有成數陸續歸還歷經辦有成案今擬以小輪所納稅項興築各工卽以本關之欵供本關之用由紳商息借銀兩湊用亦係該省自行籌欵之法均應照准行輪開埠原爲自保利權切不可借用洋欵致滋糾轕所有該紳商等自行息借銀兩仍應由該督等將如何息借如何歸還之處先行分别報部立案以備查核所有議覆海州自開通商口岸曁行駛小輪各緣由理合恭摺具陳伏乞皇太后皇上聖鑒訓示再此摺係外務部主稿會同戸部辦理合併陳明謹奏光緒三十一年九月二十六日奉硃批依議欽此 
[招工宜禁吳淞]  
　　寳山縣人孫奎林顧冠軍等在本邑四處招工往雲南築造鐵路誤人其彀者甚多有地方之責者所宜查問也（左） 
[上船病商吳淞]  
　　寳山縣羅店等各鄉所產棉花載至淞口均由藴草浜泗港口水卡抽捐近有某商承認此捐在鐵路大橋附近設一卡船見棉花船過又須抽收商船向訴前情反被扣畱議罰故連日扣有多艘各商大動公憤現遂請地方紳董聨名具禀妥爲辦理（右） 
[滬城官事]  
　　浙江候補道夏粹方觀察瑞芳前日由原籍來申○本埠糖捐局委員李徵莊太守厚九卽用知縣尙德承明府崇基昨均到道禀知由蘇公回○管解浙江黃絲委員補用從九王季彤二尹由浙抵申舟泊天后宫碼頭○淞滬釐捐督辦陳亦漁觀察兆璜工程局帮審委員黃衡堂二尹府經歷關斌之參軍昨均因公到道禀見拜會○總工程局總裁判官孫耳山明府副裁判官陳良玉二尹昨均詣道署謝委（即） 
[創辦保安公會]  
　　邑紳姚義門大令明德因大東門内彩衣街萬年春藥鋪串同貼鄰周天源銀樓暗中預保火險忽於前晚縱火延燒房屋八幢姚大令恐他處效尤遂邀集合邑紳商會議善後良策大約先設城廂内外保安公會勸城廂内外各同業自相禁戒不許保險爲宗旨章程及會議情形容訪明登錄（外） 
[襄讞定期接差]  
　　道憲新委英公廨襄讞委員金鞏伯大令紹城聞涓吉於初十日蒞廨接差視事（兩） 
[俄總領事宴賓]  
　　昨午俄總領事闊雷明君偕同俄國船主格君等在船設席特請南北洋海軍統領薩軍門上海道袁觀察等飲宴藉謝前日起完軍裝（即） 
[製造局紀事]  
　　製造局各廠員司住屋以及曾蔡兩公祠屋所費　價計銀一萬七千餘兩刻由總辦魏觀察報銷飭員造就清册詳禀江督周玉帥核奪○報紀江南銅元局電致製造局商借小輪由總辦魏觀察電覆一則現聞該局總辦潘觀察己派委員潘薛両君卽日來滬商辦矣（奏） 
[公禀侵佔官道]  
　　三林塘董事湯蘊齋等屢在滬城邑廟内造屋侵佔官道有碍行路經地方紳董及該處居民李鑑青九華園等投縣聨名禀究縣尊汪大令准詞飭提無著故將湯之司帳陳蘭生提訊陳供李等因挾嫌起見並不侵佔大令判候查明拆讓（即） 
[紀交清機械俄艦出口事]  
　　探得滬道昨准稅司函稱俄艦艇機械一律點還己據收清訖並無受損生銹送到洋文收據十七紙又理船廳可生巡江吏梅羅異常出力應如何奬勵等語滬道准函後己電請外部江督奏請政府賞給寳星以示鼓勵至政府能否允准尙當續探又探得各俄運船己先後出口大艦約二禮拜外駛去（尋） 
[諭飭拿辦流氓]  
　　南巿王家馬頭及董家渡等處近有流棍三五成羣持刀拆稍並有搶攫路人財物之事現由本縣汪大令訪悉諭飭差捕嚴拿究辦（奏） 
[押辦華捕拆梢]  
　　七百四十九號華捕張秀山七百五十九號葉炳章向曾爲雉妓之陸小寳拆梢勒索金戒指等物被捕頭查悉拆革於昨晨由探張寳成解辦陸妓偕姘夫胡和尙投供勒詐情形張葉兩人認罪求宥讞員關司馬商諸德繙譯官麥令膏君判各押捕房一月示儆（兩） 
[口角吞烟報騐]  
　　曹家渡鄉人某甲向在某紗廠爲小工近欲索加工資與工頭口角吞服洋煙救治不及而斃聞己由該處地保報請上海縣蒞騐矣（兩） 
[救火受傷]  
　　滬城萬年青藥店無端失愼己志昨報兹悉當火熾時各業皮帶車馳往灌救忽該藥店洋臺坍下致將救火之大亨衣莊夥張順卿等三人壓傷手足等數處惟張受傷較重立卽舁送醫院看治（即） 
[相驗路斃]  
　　本邑二十七保八圖靜安寺地方前日倒斃無名男屍一具經該圖地保王雲香查無尸屬當卽報請縣驗汪大令於昨午帶同刑仵前往驗係服毒身死並無别故飭堂棺殮（即） 
[殮瘞浮屍]  
　　前日有三十餘歲之男屍一口由西蘇州河氽至新閘橋堍經救生船撈置岸側該屍身穿棉襖藍布褲並無親族來認當由捕房飭傳地保報堂殮埋（兩） 
[照請澈究]  
　　船戸朱海郎王毛毛與見証應桂馨在公共公廨控錢毛毛訛詐經關絅之司馬訊飭朱王二人迅邀見証覆訊錢仍還押捕房在案兹悉此案英領事署繙譯官寳述德君以其中有不實不盡之處故昨日照會讞員關司馬訂期澈究以憑定斷（兩） 
[上海縣案]  
　　前在澄衷學堂司理帳務之陳琅卿侵用洋四千餘元内有一千九百六十元借給伊友姚永嘉經學堂總理樊直剌查悉函請南巿工程局拘解陳姚二人到縣奉汪大令訊得欵關學堂經費押令繳楚在案兩人挺押至今前晚汪大令提比陳供業經胞弟向樊總理懇情酌償卽可銷案姚供寕波有住房一所約可變價干元大令判陳責二百板姚責一百板還押限速理償如違嚴辦○張錫堂喊求騐傷提訊供有地單一紙前向某姓抵錢數十千今被堂弟盜贖向論反遭毆傷求騐大令判候飭吊單契察奪（即） 
[局事記略]  
　　南巿沙塲街火警己記前報昨日由十六鋪地甲拘獲火頭朱春和王阿三角局請究經陳二尹訊明無心失愼一併開釋惟將在火塲内檢取什物之張阿五吳阿金榮惠全等三人判各掌珼四十下○己革華捕嚴洪升前日竊某姓衣服由探查獲解至王程局並在身畔搜得小刀一把奉飭押候訊辦（奏） 
[英美公廨晚堂案]  
　　英商利記醫生控陳金堂陳建堂抵單不贖迭奉訊判押追在案前晚堂又奉關司馬提比建堂供爲地保此地現求洋東收買故己丈過金堂供地在二十八保八九兩圖單共両紙刻下無力取贖司馬判兩陳還押俟備文請縣查封產業變價抵償○通源錢莊控朱仲箎圖賴欠銀前晚亦奉司馬帶比朱供現央友人向原告商懇願先還洋百元尙有百元出立期票歸還此外一千餘兩係通源與裕隆往來之欵求鑒司馬再限十天趕緊清 
 
 

Page 11

 
 
理違干比究（兩） 
[會審公廨早堂案]  
　　李天海至華仁泰木作店購物起釁將該店鋸子剌傷華之手掌由捕解辦關司馬與德繙譯麥君訊供之下判押捕房一月償原告養傷洋五元○著名地販鄒韻甫目前冒稱工部局用人在清園烟館向馬春榮嚇詐不遂誘領至工部局内意圖陷詐由西探查悉解辦馬供因有西婦馬太太欲購機器由鄒誘領至工部局内質之鄒再三分辯司馬以其圖詐屬實判押捕房二月○王裕林前竊太昌火油棧錫器衣物及大王廟之錫爐两只由探方長華解辦己詳前報昨解覆訊方探禀稱此項贓物失主在浜北巡局報案司馬判人贓均送交巡局核辦○前報紀陸福生竊某洋人白馬一匹一案昨日包探趙銀河亦解案覆訊判押捕房兩月○婦人吳羅氏控夫吳永修抛家不顧等情昨由廨差協探傳訊司馬判交保過堂訊奪○己革美捕房五百十九號華捕宋阿奎曾向車夫江文卿以捉車爲由中途賄釋昨由六十六號西探解辦判枷示七天○吳渭星竊取史森餘施儀記萬泰來何雨田等四家衣服由捕徐榮珊解辦判押捕房四月○迷路女孩王鳳生由控解訊判送幼女所留養候示○雉妓黃桂寳王桂卿李蔡氏等違章拉客由捕解辦判各其不再賣娼結開釋○胡才榮竊朱信德家呢被等物由探解辦判押捕房三月○劉東記控張木生陳王氏陳徐氏在公平碼頭竊小麥舊鐵等物由探解辦判從寛斥釋○德商謙信洋行前控戴禮生收買磁盆等贓一案昨解覆訊司馬以戴己向原告理楚判開釋完案○粤人梁阿惟控單阿鴻竊銅爐等物由探解辦判押捕房三禮拜○違章拉客之粤妓沈冬好由捕解辦判罰洋十元○馬夫任林生毛阿三快馬違章由捕解辦判任罰洋五元毛將保洋十元充公（兩） 
[法捕房暫停發落]  
　　昨爲法捕房發落之期緣花衣期内照例不理刑名陳大令咨照捕房暫停一期（閒） 
[法廨紀事]  
　　法公司碼頭駁船戸陸阿周陸永生前投法廨控裕和東報關行主唐寳山積欠駁船費洋七百元一案交保理處日久未結近唐另案被控英廨竟卽逃逸不知所之前日陸阿周又投法廨遞禀求追並因永生被唐以竊取裝貨爲詞歧控英廨管押請將永生提回訊理大令准之○李春林竊同居婦人張楊氏床下所藏洋二百元控奉提訊李稱有洋八十元寄於朱春寳處因飭一并押追經朱繳洋暫行保釋李著押候嚴追在案前日原告遞禀求追大令准卽提李追究並將朱春寳著保交案候訊（閒） 
[美租界捕房事]  
　　甲乙二俄兵前晚酒醉在百老匯路將東洋車夫王許郡扭毆並用尖刀戳傷左臂而逃主負痛狂呼經二百三十六號印捕追獲一名並將王一併帶入捕房俄兵願給傷費洋二元了事○馬夫李梅利昨駕馬車至旗昌路轉角將電燈桿子撞損由捕拘人捕房捕頭詢知尙未大損將李斥釋○胡仁法林阿洪昨在西華得路與小販朱阿三購物行兇由捕拘入捕房飭押乞丐牢一天○北蘇州　信大馬車行馬夫朱茂生昨在門首配車馬忽逃逸至黃浦路由五百二十二號捕扣住帶入捕房朱聞至捕房投領詢未肇禍從寛將馬牽回了事（尋） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
