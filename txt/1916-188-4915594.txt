# 1916 - 188 - 4915594

 

Page 1

 
 
   
 
 

Page 2

 
 
時評 
[做官（冷）]  
　　有良心者以今日做官爲苦事無良心者以今日做官爲樂事有良心而又眞愛國者明知做官爲苦事而仍肯做官有良心而愛國未眞者旣知做官爲苦事而即不肯做官蓋以今日之做官除不顧良心以貪私利外固毫無樂趣可言也故今日而肯投官界者或則爲中國最上之人即有良心而且眞愛國之人也或則爲中國最下之人不愛國而無良心之人也 
　　雖然此最上最下之兩種人物一時無從分辨無良心者可以冒愛國之名眞愛國者或亦受無良心之謗然而中國前途之幸不幸端以此二種人爲判我望有心做官者爲中國稍留餘地計不可不先一返其艮心也 
[專電]  
　　北京電舊國會議員資格南主帝制嫌者取消北主參與二次革命者同其停職後曾爲行政官留否亦一疑問政府知開幕第一爭議在此表示决不干預聽兩院自下公斷 
　　北京電内部派沈鈞儒孫熙澤即日赴滬歡迎議員團黎令所遣代表汪彭年隨同致意 
　　北京電議員薪俸與張繼等磋商已有減支望 
　　北京電軍務院改五省善後籌備處仍委西林督辦昨派李開 
侁赴粤會同結束 
　　北京電王堅辭參謀長將使督直李和徐固卿有望 
　　北京電飭部速籌國會經費臨時二十萬經常月需四十二萬　　北京電財部總次長昨晚赴津聞與某領接洽借欵兼查造幣廠某事 
[譯電]  
　　倫敦電俄日條約頗受歡迎衆意該約主要目的乃於戰後抵制德國但一切當然須視其解釋爲定現信對待中國利益當無不公允之處惟此舉足以警告中國急修内政息爭端俾於歐洲開媾和談判時得具統一之精神今得官場消息各國已命銀行團以扣留之鹽稅餘欵交還中政府此舉實行在即但此間有人頗以各省鹽稅難收入欵短少爲慮也（九日）字林報 
　　北京電政府已命周駿卽離成都聞中内政府電令蔡鍔曹錕張敬堯勸周卸讓據華人消息謂周如不允則蔡鍔將以嚴厲方法對付之（十日） 
　　北京廣州消息謂李烈鈞之軍於六日佔據源潭卽向中甸（譯音）進發濟軍退至新街擬作負嵎之計桂省所派援助李軍之兵二十營今距廣州二十英里以内廣州恐有被圍之虞（十日） 
　　東京電一月十二日以炸彈擲擊大隈伯之犯已於今日定罪計終身苦役者兩人監禁十五年者兩人監禁一年者三人（十日）以上路　電 
 
 

Page 3

 
 
[東方通信社電（日本人組織）]  
　　漢口電長沙電云七月七日湖南各界特開大會議决推戴湖南第一之德望家劉人熙氏爲湖南都督即舉行其親任式先是第一軍總司令曾繼梧代理湖南都督而護國軍總司令程濳及龍璋郭人漳等亦均作都督之想大有羣雄割據之勢終由各界决議推戴劉人熙（十一日） 
　　東京電日置公使擬於十二日由北京首途歸朝所有公使職務暫由小幡參事官代理新任林公使俟日置氏歸京交代事務後即赴任行期約在本月之末（十一日） 
　　奉天電巴希札布率其部下三千迫洮南府蒙古之宗社黨則從而響應之洮遼鎭守使吳俊陞接到此報急派部下軍隊馳赴該處討伐（十一日） 
　　奉天電近有土匪號稱宗社黨時時蜂起惟彼等之勢力甚爲微弱且無統一故尙不至釀成大事（十一日） 
　　漢口電此間得報長沙自七日以來軍隊掠奪之案頻出不惟一般商民即下級官廳及警察廳等亦有被搶者秩序漸次紊亂各國居留人民亦已警戒（十一日） 
　　濟南電山東民軍各派統一問題由譚人鳳從中斡旋大有進步業經周村濰縣等處各派代表商議統一方法八日各派並聯合大開歡迎譚氏之會（十一日） 
　　濟南電山東省議會議員爲講時局善後之策開始運動速開省議會（十一日） 
　　奉天電吉林士紳聞有孟督軍他調由王揖唐來繼之說開始運動公呈政府挽留孟恩遠氏（十一日） 
[戰電]  
　　（英人路透電） 
　　倫敦電海格將軍報稱塞洛萊叢林之戰事甚爲劇烈英軍於八日佔據該叢林之南端旣而德軍密集回攻數次均爲英軍擊退大受損失昨日德軍密集回攻兩次均爲英砲擊散昨晚敵軍以各種利器猛轟該叢林且由東面及東南兩復行猛攻兩次第一次完全敗退第二次攻入該叢林南端但即爲英軍逐出被創甚重第五次奮圖逐走英軍爲砲火　潰是役敵兵死傷必衆英軍在戰線其他地點得有進步且在康太爾美森西北獲砲三尊俘敵數百人佛蘭得斯陣線敵砲隊甚爲活動胡巨境尤甚（十日） 
　　巴黎電今日下午公報云法軍佔據巴爾勒與美沙萊特問之戰壕綫一道俘未傷之敵兵九百五十人松末河北面夜殊安靜法軍奪獲美斯尼爾西面戰壕五百邁當而固守之俠丹柯爾·佛勒里拉富菲砲火未止（十日） 
[公電]  
　　劉督軍請蔡松坡受任川督電頃見京電黃陂已有命令任命松坡督瑆四川軍務兼巡按使並另令曹錕會辦四川軍務溯自客冬倡議松公督師前敵備歷艱辛以致積勞增病喉疾大發自黃陂繼任後松公屢電熟商冀循兩公與顯世急欲離職赴日本就醫言之至切經冀公與世迭電婉勸並商請任公先生就滬延聘良醫兼程赴川代爲醫治此次督川命令聞松公已電中央以病力辭世意就松公言自宜暫時休養就大局計實有萬不宜辭者（一）黃陂爲吾輩所推戴自宜服從命令極力擁護若松公辭不就職即有不肯奉令之嫌非特中央懷疑且黃陂威信遽難振起殊失吾輩擁護之主旨（二）川省爲西南財政之區與滇湘黔關係最密自周駿以私意發難二庵不忍地方再遭戰禍業經退陜昨見川紳駱成驤等通電於周之所爲深惡痛絶非有勳高望重如松公者坐鎭收拾川局必立糜爛不惟滇湘黔直接受禍即西南大局亦將蒙其影響（三）此間奉黃陂復電在川北軍已令分期撤退必無他意惟曹張各軍曾與滇黔護國軍激戰數月此時松公督川若於尙未撤退以前不先設法泯除痕迹恐不免激生他變故此時暫以曹充會辦懸揣黃陂建威之用意或在於此管見此時可使曹錕負責任將北軍設法安插俟其退完則曹之會辦當然取消因此種種理由故顯世已切電松公請其力疾受事不必謙退諸公如以爲然望即電勸松公勉持大局毅然擔任爲幸顯世叩東 
　　熊希齡等反對陳宦帶兵入湘電大總統段總理鈞鑒昨見報載明令陳宦爲湖南督軍兼省長並令將前帶往四川之軍隊一萬餘人復率入湘等因查湘省已在軍隊林立情形複雜擇人擇地頗極困難昨陽電業經縷呈段總理並請轉陳想蒙鈞鑒茲旣明令已頒自難再易惟陳督軍帶兵赴湘則於湘省秩序甚爲危險有不得不再三凟陳者湘省自第二次革命後湯督遺撤湘軍另募山東河南直隸湖北四省人爲混成旅已生南北界域之見滇黔事起中央軍隊派赴西南各路軍紀不嚴民恨刺骨意見日深湯督宣告獨立復多方招募湘軍以平人心現計全省湘軍約有五六萬人南北雙方日起衝突未始不由於此且湘省紙幣充斥發給軍餉並無現貨本省軍隊均領紙銀而北兵駐湘者非領現洋不能寄作家用此外一切服裝器械無不優劣懸殊此在平時尙不有免意見何况多事之秋陳督軍前在川省亦犯此弊故此次周駿攻省川兵叛附陳督軍不得不率北兵以退讓而其遠因皆由於兩種軍隊之不同待遇也今湯督失敗前車可鑒陳督軍若單騎入湘或者不致衝突倘仍以馮玉祥之北兵萬人前往長沙是水益深而火益熱非徒無益而又害之也此次軍興而民慘遭兇暴靡有子　中央當不忍使之再罹酷禍應懇俯念湘民困苦電飭陳督軍如赴湘任只可自帶衛隊數百名萬不可再率全軍前往致遭激抗而使三湘淪於紛裂希齡壬子及本年兩次力主和平解决桑梓稍得保全今忽間此警耗竊恐反以速禍心所謂危謹敢爲民請命乞賜裁　不勝迫切待命之至除電陳督軍外議呈熊希齡范源廉周大烈同叩靑 
　　晉人張瑞璣等致沈銘昌電北京電局轉前大典籌備處總辦沈銘昌聞公長晉不勝駭詫公帝黨中健將也帝制若成我公公侯萬代矣國人誰敢有異言不幸碩籌失敗項城殞命以公之忠即不殉節亦當隱身今復靦顔巿朝急露頭角公之德量令人傾倒不已剝民逞欲導君爲逆公之仁也朝亡僞帝暮投民國公之義也煌煌大典春夢一場公之智也帝國民國覆雨翻雲公之信也有此四德公何地不可駐節晋人德薄實不敢當請公自愛并愛我晉捲收旌節勿臨太原三晉父老齊拜賜矣掬忱相告公必樂聞旅滬晋人張瑞璣温壽泉劉盥訓侯元燿范天民眞 
　　李素致閻錫山轉商學界電太原閻督軍轉商學界鑒帝制要犯沈銘昌竟令長晋直以晉爲逋逃藪曷勝駭憤此間已電政府力爭請公協同商學各界奮拒入晉免貽容納逆賊之羞切盻李素叩眞 
　　譚延闓黃興致陸榮廷電長沙陸都督鑒欣聞營湘軍民共慶我公再造民國功業彪炳願宏偉略福我湘人不勝歡忭譚延闓黃興 
　　又致曾繼梧劉艮生電長沙曾鳳岡劉艮生諸公鑒歌電敬悉鳳公代督軍民晏然諸公維持一切以福桑梓甚爲感佩陸公署督極表同情善後萬端重勞孹　闓興未能即歸贊助實歉於懷還希鑒諒譚延闓黃興 
　　宋淵源等致大總統段總理電北京黎大總統段總理鈞鑒胡瑞霖狡詐貪殘聲名狼籍在湘紊亂財政參案可稽際此共和再造閩人渴望政治刷新如胡惡劣何堪再令長閩議員等怵於全省安危迫切呼籲乞寢前命另簡賢良全閩同胞實拜公賜旅滬福建國會議員宋淵源黃肇河潘祖彝曹振懋朱觀玄張琴陳祖烈鄭德元楊家驤丁超五詹調元等叩眞 
　　又致許總長轉胡子笏電北京許㑺人總長轉胡子笏鑒公在湘禍湘來閩必將禍閩閩地貧瘠不足資公展布請自審度宋淵源黃肇河張琴朱觀玄潘祖彝鄭德元陳祖烈楊家驤丁超五詹調元曹振懋等眞 
要聞一 
[黨見與政局之關係]  
　　大陸報七月六日北京通訊云政局仍具流動之象南方政黨果如各界預料對於北京政府意態冷淡一若不屑與之親近者上星期所組織之内閣財政交通外交敎育四部皆以南人掌之然南人顯猶未能滿意竭力反對與曾列名帝制黨者共事此雖未可厚非但黨派意見不能融化前曾爲中國之毒今又勃然發生是誠可悲者也南人如果有領袖則爲其領袖者當屬唐紹儀唐若以領袖之聲望來就外交職則其他聲望次於唐氏者當可不再力辭翩然來京共濟時艱故衆人頗屬望於唐氏之早出據熟悉時事者云新内閣不過臨時機關不久唐紹儀可爲總理叚祺瑞將注其全力於陸軍部職務而交通總長一席大約可屬於施肇基云今湘粤兩省之情勢仍不穩固粤省覬觎龍濟光之位者至少有四人而湘省據英文日報云欲奪將軍一席者不下十人官僚原料多過於求在初次光復後已成一極大困難在今日將爲中國一極大危險他日南北調和時職位不能多加而南北之圖得職位者爲數倍增此層恐將爲南北和解之阻力黨人以獨立省中之職位爲其應得之權利政府無以管轄之即困難之點近來海軍獨立其他握兵權者苟見北京意見與己不合安知不借重海軍之前例耶某外人久居中國熟悉華事謂中國之所以不寗者由於辛亥革命與此次革命之未能貫澈其目的而半途中止也辛亥革命之結果僅得不美滿之調停此次或又將得一不美滿之調停使當時淸室不退位或雖退位而南方終不息兵南北力戰到底則得勝之一方定能握全國之統治權而有　脉一貫之政府今日北方苟不以權利讓與權購取南方之歸附而竟請其一較强弱則雙方力氣稍一比較後必有一方獲勝於是永遠之解决即可得矣云云此種理想未嘗不是但惜其未曾一　及外緣耳目下時局調停復調停商量復商量顯無已時若以武力解决之快刀斬亂絲確是快舉雖然中國果可以自由行動乎果欲以武力排除困難恐外人將有以尼之此乃吾人所不可不知者也今財政漸見鬆動中交兩銀行不久當有兌現之望外間傳說發出票額若何鉅大　言讕語含有政治作用實則以余所聞鈔票之發出初未嘗漫無限制也中國政治牽連太多複雜太甚最可痛惜若政治爲政治財政爲財政各不相混則中國進步更可迅速中國經此一番頓挫將來若國家銀行不復與政治混合則未始非中國之福否則葡萄牙迦洛斯（譯者按迦洛斯爲葡皇死於一九○八年生前伸皇權逐異黨廢憲法卒被弑於葡京）時代之慘劇難免不再演於中國也 
[粤事殆難以調和解决]  
　　字林報五日廣州通訊云驅逐帝制派官僚出粤之戰爭今止在三水淸遠兩處進行三水在廣州西約二十五英里淸遠在廣州西北約一百十英里當發此函時三水已完全在桂軍司令莫榮新之手而李烈鈞之軍隊則沿粤漢粤漢路線進窺省垣已過源潭原屬帝制派之龍濟光刻方派兵往援失利之軍據鐵路附近居民云雙方損失不下千人龍本統治九十餘縣今僅餘三十八縣且勢力日衰李烈鈞沿鐵路線連破曲江英德而下淸遠龍曾懇岑春暄調和但岑知龍之謀乃密令李烈鈞進兵逐之廣州不日將見大戰以决定將來統治粤省者究爲舊官僚抑爲新黨北京函電疊來以調和龍李爲言但民黨方謂北京政府仍在舊官僚與帝制派勢力之下誰肯聽其訓令耶粤人自謂今日政體爲共和或爲帝制粤人實爲左右政治之重要分子他省及舊官僚似仍未知粤人輿情之所向故廣州時局先必奮鬭以貫澈其解决之目的然後北京事始可處置粤省政黨所發表之意見書宣言書無一可稱代表粤人公論　者蓋各縣握權黨派之檢查與其勢力絶不容眞正民意之表示於外也粤人之所欲者和平耳秩序耳及小黨魁與舊官僚之肅淸耳小黨魁與舊官僚僅知利用時局不靖之機會掠奪民財惟望變亂之繼作秩序之擾亂如是若輩可以續行其所謂軍事之戒嚴令此乃廣州人民之所共知者使若輩而爲誠實不苟之人物則當容許公民代表查視當局之收支賬目至法庭觀審並知此事所以行此欵所以用之理由惜其未能也苟粤人果得查閱當局收支情形之機會則粤人未嘗不願多繳捐稅較今日爲多設將來新局面仍純爲官樣文章則粤難正未已也 
[南京快信]  
　　馮將軍誥誡所部不得非法集會結社及干預政事 
　　馮將軍日前派參謀唐寶善赴淸淮檢查軍隊昨公畢回省 
　　軍警仍未解嚴車站輪埠搜索如故前傳軍政執法處將撤亦迄未實行 
　　自新銀角在滬代驗知其混有鉛質後此間巿面已受影響 
　　聞中央對於防止濫費極爲注意所有審計辦法擬變更現制仍復以前之政策各省一律設審計分處以防濫費 
　　齊使連日派委多員分赴各屬催解征欵 
　　財部電催造送六年度預算書 
　　各屬連報水災齊使除飭各縣知事妥籌拯濟辦法外並擬即日派員分赴各屬查勘 
　　秦毓鎏禁錮蘇獄數載現各公團均紛紛來電請釋當軸似無允意 
　　梁任公代表黃羣昨出京由寗赴滬聞喐有他項使命 
　　袁世輔前日由彰德來徐州晤張勳内容極秘駐湖口之定武軍張勳爲鞏固李純地位起見决計暫不調回 
　　湖南警察廳長張樹勳被逐昨日乘江輪來寗編輯餘談 
[取消獨立（飄萍）]  
　　頗聞政府對於獨立各省及海軍等必須辦到宣告取消獨立而後已 
　　吾以爲此非必要之事也獨立云者原非如其字義有永遠分　自成國家之意不過於某時期内與中央政府脫離關係或發生戰事耳 
　　然則戰事消滅關係重生即已回復未獨立時之原狀矣必令其宣告取消寗非多此一舉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會議員到京之研究]  
　　聞國務院將於日内通電各省省長其内容爲段芝泉内閣諭令分電各省迅速敦促參衆兩院議員務於本月二十日以前齊集來京之事據聞段總理擬於國會議員到京召開國會以前另行召集特别談話會一次先將政府此次對於實行共和遵大總統明令期成法制國之本旨詳爲宣明以免感情上之隔閡日昨國務院中人云段氏擬邀議員團代表張溥泉等開特别談話一次除討論國會開幕一切事宜外并將其所具對於國會議員之希望詳懇說明其内容大致爲代除黨界屏去意氣互相提携振立法之精神助行政之活動以袪徒法不行之慮等情所有議員資格問題聞段總理之意擬取放任主義此次召集之議員凡屬舊日資格未經當日取消者一律認爲合格至於審查辦法應任各院按照議院法第八條所規定辦理（議員於開會後發現不合資格之疑義時各院議員得陳請本院審查由院議决選舉十三人組織特别委員會審查之）如果確認爲資格喪失即照議院法第九條所組定辦理（議員喪失資格時應卽解職）如此對待似與法律手續無所背謬庶免唐突之嫌至於招待議員一節前民國二年當國會召集議員到京之時籌備國會事務局於京城内各處遍設議員招待所以巍大之房屋供其住宿以豐美之腆膳供其口腹政府派人至天津保定等處迎接此等運動全係出於政府拉議員入政府黨之行爲其弊害實不可勝言頃聞此次政府於招待議員及供給宿膳之事已决定不照前例辦理惟京中報紙近有議員監視團之紀載内容頗有恫嚇之意味京師警察總監吳鏡潭以恢復舊約法召集國會議員係政府維持局最關重要之手續故對於滯留滬上之兩院議員甚盻其早日來開會以便解决一切重大問題非特政府如此而一般人民對於議員京莫不望其早日開會以定國是今忽有此團出現因疑發起此團之人或有其他用意昨特飭各區調查各該區境内果有此團體之形跡否以及發起者爲何等人一并詳查報廳現尙未見下文又據新由滬上來京之某議員語人云茲國會開幕在即届時政府擬定所提之議案必極繁夥各節大約已爲人所盡知然此外尙有人不及料者一件即爲斯時各案多皆不能輕易通過是也　則三年來之共和諸令已袁氏更改無餘此後之矯枉恐一時難於恢復且據吾人（某議員自謂）所知將來極費研究者已有下列之數端計一重提預算時之國稅地方稅及運動帝制所耗欵項一次改組内閣閣員多不滿人望届時必當否决一優待淸室蒙藏條件是否加入約法抑應附入憲法亦爲不易解決之事一現在政府官制中仍有擬取集權主義處國會尙須審愼一大局底定如將來政府必擇要先將裁撤軍隊一案提付國會表决此件之在善後各種問題以内極稱至難解决之難題此外尙有至費研究者極多一時均皆不能詳述云云 
[新内閣力勸唐孫就職]  
　　新閣員唐少川孫伯蘭再三表示其不願就職之意唯大總統與段總理終望其能出而任事昨日之夜總統特宴南來諸代表於柬廠胡同本府商請張繼王正廷二君以今日早車出京赴滬躬爲勸駕並由黎總統段總理各派一人隨往上海合詞敦勸務以必來爲度唐孫二君或亦感於總統之誠意而勉爲一行乎外傳南方人士頗疑諸代表入京後或爲政府所軟化則張王二君此去尤足以解釋一切矣至交通總長汪大燮氏亦不肯就職當局屢派人勸駕無效不得已將其辭呈批准惟所遺交通一席一時甚難其人目前有派他閣員兼署暫不簡人之說未知究竟如何又聞段總理以新内閣組織必欲唐孫就職藉便時局之收拾除再於唐孫極力爲意見之疏通外並决意特徇其請將業經任命之各部總長略子更換酌爲調動即允准許汪兩總長之辭職而以唐調交通孫調内務敎育總長以蔡元培或范源濓擔任至於外交總長一職則以唐所推保之溫宗堯接任云 
[京外官制修改之討議]  
　　政府爲實行完全之責任内閣制所有中央各部之職權似不能不重加修訂以免窒碍近日曾有修訂各部官制之提議唯最初之計畫擬俟新任之各部總長就任後再爲修訂之着手頃以各部總長之就任尙多猶豫各部官制之修訂不容再緩此項各部官制修訂案昨日已由叚國務總理正式提交國務會議一俟表决後即爲修訂之着手大約修訂公布之期已屬不遠惟海陸軍併部之議討論之下僉以爲尙非必要之舉其理由約計有三一海軍設部民國行之已久此時遽議裁撤國家局面攸關殊覺不當二民國海岸線甚長若欲鞏固國防仍須振興海軍此事目下雖難辦到伹尙可期之於異日此際似不可遽議併部三海軍部經費月不過四五萬元此際縱併入陸軍部節省無多所裨益於財政者有限故此議已完全打消八日上午段國務總理入値國務院後旋召法制局方局長并徐樹錚秘書長陸軍次長張士鈺參謀總長王士珍等員在會議廳提議所議者擬裁撤中央將軍府與陸軍訓練總監仍裁併於參謀本部以總權責等節據聞預擬之内容以前議裁併將軍府因與外官制有秘切關係未能取决現各省將軍制旣經取消中央府署自無特設之必要核於預訂新官制亦須取消該府以符體制惟京外各將軍之職銜是否存留作爲一種軍官崇職尙須提出國務會議須考各先進國有無此項先例再行定奪其陸軍訓練總監一署自應照前議裁併惟其職權應即詳爲劃分何者應併陸軍部何者應併參謀本部應俟日内另開會議以資取决至於各省將軍巡按使名稱另易督軍省長已見前日明令聞此事係暫用名詞將來修正官制時仍擬妥爲參訂現在四特别區域如綏遠熱河察哈爾三都統以及京兆尹其官制名稱擬暫仍其舊統俟將來修正再行妥爲釐訂並聞京兆特别之區域尙擬取消擬行併於直隷之範圍内 
[懲治罪魁之範圍]  
　　懲治禍首問題聞其範圍僅籌安會六君子與政府重要十三人曁各省國民代表等其餘若淸室代表蒙古王公及蒙古代表等皆屬脅屬脅從非出本心不在其列先是當局之意似决定待國會發動目前不肯舉辦近復有人言於總統及總理謂此事尙以由政府早日處辦爲是斷不可使國會内部因爭論附逆問題自生惡感用意至爲深厚但究之仍屬無效近日不知何故政界忽又喧傳當局不日將以命令發表將罪魁禍首之六君子十三太保等交法庭起訴以付諸法律之裁判此項風聲一經傳布京中對於帝制最爲出力之元勳報大爲恐慌乃於某日要聞中力舉帝制罪人之嚴格範圍以相非難至將起義要人及全國文武官吏一槪拉入以爲抵制此事内幕情形頗耐人玩索也 
[回復省縣議會之議决]  
　　自國會回復以後各省要求回復省議會之聲日高如江浙川粤等省近皆已自行集合發表意見聞國務院已將此案於七日提出參議會各參議以省會爲一省之議事機關有關於一省之治亂不少旣號稱尊重民意此舉自不容緩且國會中之參議院議員即由省議員互選而出設不回復省會參議員即失其根據故一致主張回復隨於昨日提出國務會議聞已通過日内即可以明令發表又聞縣議事會亦已同時議决恢復 
[中交兌現之時期問題]  
　　中交兌現一節外間風傳不一或謂中國銀行可先行兌現交通則一時不易著手或謂天津中國銀行將先京行兌現因京行紙幣多於津行故也今欲明此中眞相不可不先求兩行發出紙幣之多寡據政界確息兩行發出紙幣其超過凖備額者中行占一千萬有奇而交行乃達四千八百餘萬之多又兩行與政府往來政府所虧中行者計一千三百餘萬所虧交行者政府僅認二千五百餘萬其餘尙有一千餘萬聞係專供運動帝制籌備大典之用政府絶對不認交行又不能再向袁家核算只得設法彌縫則是中行之超過額尙有著落而交行則獨多此一千餘萬虚懸無着之虧空則中行兌現自較交行爲易此中行先兌現之說所由來也中行兌現之的欵外傳雖有種種來原其實現之確實可恃者僅有鹽稅餘欵一宗鹽稅餘欵聞政府實收確僅三百六十萬專備兌現軍餉公債利息仍以别款抵補不在此中開除其分配之法滬行得一百四十萬京津兩行各得一百十萬津行發山紙幣原僅一百餘萬不兌現後又稍有收回故得一百十萬之接濟大可即日兌現京行則不兌現以前已發出四百餘萬停止兌現之際又發出數十萬合計在五百萬以上區區百十萬尙屢無濟此又中國銀行津行先兌現之說所由生也然據國務院七日致財政部直隸省長公函將中交兩行牽連一起則不特津行先兌現之說不能成立即中行先兌現說亦難實行矣錄其公函於後 
　　國務院致財政部公函云逕啓者案查中交兩行紙幣停止兌現前經院令頒布在案兩行同有代理金庫資格所發紙幣均由政府擔保則應於何時兌現自須一律實行方爲允協近日外間傳聞有京津兩處中國銀行紙幣先行兌換之說深恐此風一播交通紙幣驟跌影響巿面所關太鉅除分行直隸省長飭警隨時彈壓保護免生枝節外用特函達貫部轉飭該行遵照俟有院令再行開兌實紉公誼此又國務院致直隸省長公函云逕啓者案查中交兩行紙幣停兌前經院令頒布在案該兩行紙幣同歸政府擔保至期兌現自應一律實行如有一行提前兌付則必致彼行紙幣價格驟跌影響巿面所關匪細用特函達查照轉飭該兩分行非俟院令解除不得開兌並飭警廳加意彈壓保護如遇有造謠生事之人嚴行干涉以維商業是爲至盼 
[湯薌銘出走記（長沙通信）]  
　　湖南都督湯薌銘忽於昨四日晚間偕同警察廳長張樹勛一同出走聞同行者尙有都督府軍法課長兼副官長華世羲等數人 
　　湯氏出走之後都督府前後即悉駐湘桂等軍隊省垣各銀行亦有多數湘軍駐守地方秩序尙如平常惟五日晨早因有北籍湘軍一人欲强進都督府督府衛兵卽開一排鎗計斃北兵一人某裱畫店店夥一人 
　　上午八時頃即由護國第一軍總司令曾繼梧（即新編第二師師長）出示曉諭擔任保護地方保安上有代理都督字樣聞桂軍有公推陸榮廷擔任都督之說不知確否又民黨首領現任湖南檢查副使程潛已率隊行抵湘潭聞亦有都督之望但不知果誰屬也 
　　聞湯薌銘在湖南所虧之欵說者謂爲已達五千萬元此雖未免言之過甚然虧累之數亦自不少云是日七時許又有軍隊運砲出城聞係往追湯氏者又湘鄂電線日來忽然不通有謂係湯氏故意截斷以免省城發電前途致有攔阻情事惟究竟是否湯氏所爲尚難確定 
　　都督府舊有調查已有數人被捕因其數捕黨人獻媚湯氏以致民軍屢次失敗也 
　　旅湘鄂人之在各機關任事及寄往客棧者莫不慄慄危懼其移避民家者甚不乏人惟湘人則仍舊安居如故 
　　新任民政廳長吳嘉瑞本定期五日接事是日闔署人員均於晨早齊集因此事發生遂有暫不任事之說竊恐民政一職難免不有更動也 
　　省城學界已於上午在敎育會開會籌商一切大事聞到會者甚衆 
　　另一報告云湖南湯都督近爲本省民黨所排斥屢欲出走祗以未得機會遷延未果迨至本月四日傍晚有由省派赴寗鄕剿辦土匪之北軍千餘人至爲繋敗除潰散外僅留數十人回省探聞實爲民軍所擊敗者是時省城民軍又有卽日圍攻督署之暗潮湯氏探得此種確息自知萬難久留遂卽盡夜部署於五日晨早四句鐘時隨帶衛隊四團由興漢門出城擬赴湖北其時因倉卒出走旣無兵艦又無商輪祗得由陸路進發 
　　駐省民黨見湯督已經出亡紛紛聚議護國第一軍總司令曾繼梧即入督署開會軍官到者甚衆公推曾司令暫行代理都督隨即出示安民 
　　警察廳長張樹勳久爲民黨所深恨是夜探知湯督將出走亦於次日侵曉㣲服遁逃廳内除科長科員大半逃走外其巡警及各區署全體均照常供職廳長一缺旋即公推督察長皮大猷暫行代理 
　　黨人唐蟒乘此時機收合省城尙未編定之軍隊署爲衛戍總司令暫以警察廳爲司令部亦出有六言韻示徧貼街衢並派委多人督同軍士分途緝捕前都督府曁警察廳之調查員聞已拿獲數十人押候懲辦 
　　民黨素與桂軍聯合一氣湯氏出走後北軍失其主宰紛紛由北城逃亡桂軍與湘籍民軍隨後追逐即在北門外新河至揚刀河一帶將北軍圍住勒令繳械遂至互相激戰自上午七八時起至午後三時始稍停息北軍除棄械逃走外尙有三四千人被其圍住恐仍不免再有戰鬭聞是日死傷之數已屬不少民軍知湯氏係由陸路出走已派軍由水路跟追將擬中途截擊如果追及又將不名免有一場激戰也 
　　民黨原擬舉譚延　爲都督嗣恐譚君不願再就遂决計歡迎黃興回湘任職現已專人赴漢發電敦促矣 
[湯氏出走中之鄂訊]  
　　排鄂之說信耶否耶 
　　湯薌銘在湘不能安於其位固爲一般人所共料惟無人能料及湘人因湯故而波及鄂人也近方傳陸榮廷軍已允開拔回桂鄂當道已下令撤消對湘戰備適咸寗之亂中有湖南黨人主持鄂當道遂又不敢盡撤邊界防軍正議與湘軍會合靖邊而不謂湘小竟有本月五日之變頃有由湘來者云變起於四日之夜係由駐湘省河對岸魯山之湘軍突起攻城駐城外之北軍與戰失利城内之桂軍復與湘軍連合攻將軍府北兵與戰亦敗湯督見勢不可爲於夜三點鐘率所練鄂軍四營出城向湘陰縣逃避湘軍遂推曾繼梧爲都督唐蟒爲總司令派軍尾追湯督時城中秩序大亂湘軍逐戶搜索鄂人凡商店旅館爲鄂人開設者皆關閉一衣一履不准携出即大公報館亦不能免所有各街巷男婦老幼之操鄂　者軍隊見之　與爲雞各機關之鄂籍人員多囚禁陸軍監獄聞死者已有多人惟是晚有日淸公司沅江輪船　行鄂人附該輪逃脫者不少此事因湘省電局爲民黨　佔前由湘傳來消息僅云湯督出走不知去向於兵爭事絶不提及昨沅江輪抵漢漢上社會方知釀此慘劇武漢人民莫不憤怒軍中謠言尤　王子春將軍特於六日便服簡從周歷武漢各軍營剴切開導勉勵各軍不分畛域勿存省界偏見宜互相親愛謹守軍紀並嚴諭各軍官禁止軍人私游租界自晨出署至晚始歸苦口勸勉舌敝唇焦說者謂其懼爲湯氏第二也至旅寓武漢湘人現皆大有戒心咸匿居不敢出外因外間有報復謠言之故按上述係據防員報告是否眞相尙待續聞 
[龍軍已失源潭]  
　　源潭戰事發生而後滇濟兩軍於四號以前惰形迭詳前報至昨五號源潭戰事更劇粤路調軍運　戒備甚嚴通至新街之客車亦不能來往說者謂源潭已入滇軍手中今故退守新街胡令宣因奉都督飭調所部馳往源潭防堵當於四號早請領軍米六十包無烟子彈二十餘箱開花砲彈十箱隨於下午偕龍字中營長劉德貴率軍一營乘車開往其前營長王德　亦率所部於是晚八時許抵省即日五號三時復由該營將各種砲械及過山砲等槪行帶往新街以厚軍備龍督又調砲兵團長普懷安督率所部三百餘名并用直馬匹背架開花砲四尊子彈十八箱五時許由都督府直往西村乘車趕速前往以資抵禦其趕速運械如是知其中必甚危急矣 
　　又據探報龍軍自四號下午略勝一時興高采烈下令攻擊琶江五號晚四時許駐源潭濟軍胡馬等營長約同派隊八百餘人襲攻琶江滇軍營盤三處詎知滇軍於將圍合時突發機關鎗一輪致令所謀未遂現胡營長於六號早來省報告失敗情形以便再策機宜 
　　又聞五號晚滇軍圍攻源潭互戰甚劇源潭旋失濟軍現守軍田而銀盞㘭一帶復有大隊滇軍衝出故濟軍頗難抵禦至六號二點鐘略有小勝然已節節退守矣 
[鄂人電請召集省議會]  
　　舊約法舊國會旣經明令恢復省議會自應繼續成立湖北省議會議員廖明如等昨爲此事特邀集同志電請大總統早頒明令其文云北京大總統國務院鈞鑒國會召復薄海騰歡惟各省議會上援國會下通民隱中則監督地方行政相維相繫關係至鉅自民國二年非法停止以來庶政淆亂民情遏抑醞釀至今收其惡果獨立各省重以兵燹擾以師旅人民瑣尾流離痛苦自不待言此外亦土匪蜂起寇盜支斥秩序破壞民不安居全　騷然直無一片凈土將責望於地方長官乎其視民如傷妥爲撫綏者固不乏人而泄泄沓沓毫不關心民瘼者亦不能代爲之諱再責望於地方紳耆乎其束身自 
 
 

Page 7

 
 
好者非遠隱以鳴高卽畏禍而不出至肯毅然自任爭先恐後之流率皆朋比爲奸擇肥而噬嗟我人民何處告訴議會而在常不至此此就地方情形言不能不急復省議會以肅政紀而疏民情者一也國家命脈者關乎財政吾國財政亂如紛絲比來橫徴暴斂竭澤而漁地方國家兩稅眉目不分合併搜括取之盡錙銖用之如泥沙民脂民膏供其揮霍嗟我人民何處淸理言念及此同聲一哭此就財政情形言不能不急復省議會以援國會而明權限者二也我大總統及國務員新猷丕煥與民更始地方不靖國無以寗議員等代表人民不容緘默應請早頒明令俾各省尅日召集全局幸甚臨電迫切無任待命湖北省議員廖明如陳豫李逢年李宗唐林維藩楊瀚芳陶甄趙光弼呂漣杜康鶴桂礪鋒張國恩郭　明張雯煥劉均胡潛朱燦時湯永鎔郭際雲關道𨌬文華國胡國壐黃文潤王用賓關棣熊驪李德寅向炯吳蘭彬盧慶墀何華熙徐秉鈞夏昀陳士英蕭延章唐文德李華穠池澤民閉應宣石韞玉王用霖周之瀚鄭家淸黃德馨周才備何雲倬周從煊章序壎胡作賓邱前模尹掄一田大勳謝步灜李攸行熊周屏熊呈瑞蔡厚坤王映森張寳善 
[浙省議會召集之籌備]  
　　浙省議會議員爲召開省議會事與呂都督以公函往復至於再四其詳曾迭誌前報茲聞此事已商定刻在籌備召集昨都督府爲此事特飭民政廳長略云規復約法召集國會均奉中央明令公布大局統一即在目前所有本省省議會亟應豫備召集以重民意而維法治惟省議會自停止以後時閲三年前項議員或遠赴他省或身入宦途均屬不免之事實其現時在省或在各該員本籍可以應召赴會者究有若干人將來召集能否充足法定人數均非先期調查不足以徴實在而資稽核又從前省議會文卷是否濟全器具是否敷用通志局遷移何處均須點查籌備爲此飭仰該廳長就各紏中遴選妥員迅速按照飭開各節詳細查明尅日呈報以憑核辦 
[孫發緒來東之揣測]  
　　新任山東省長孫發緖業於七日晚間接到明令此間人士揣測之詞因之紛起茲路紀如左 
　　孫爲鄂人辛亥之役奔走革命凡鄂督幕中重要計劃孫氏亦每參預與饒漢祥同爲黃陂心腹民國成立論勳酬庸乃有少將勸五位之颁賞迨黃陂入都漸履危境孫遂深自韜晦請以縣令自効遂授定縣知事嘗與中央約三年之内不受牽掣當可造成一全國模範縣其志願固甚宏也孫氏旣肆力於縣治何以大功未竟遽來齊魯責任重於縣令百倍其將小試於一縣者推而廣之於一省　魯殆將爲全國之模範省耶然而其來也論者謂爲别有原因（一）爲孫饒之爭孫饒旣均爲黃陂心腹袁死黎興二人同挾元勳志望而途轍不同各不相下難免不有傾軋排擠之舉饒之權詐優於孫孫遂被擠出總統府然則孫之來束其第一　因即爲饒勝孫敗之結果無疑矣（一）爲鄂皖之爭湖北人之在總統府者極欲發展湖北勢力於全國山東爲南北咽喉京師門戶欲固地位勢所必爭自不能不先人着鞭從前屢有孫武藍天蔚任山東將軍之說事實未成而今又以孫氏掌山東之民政然則孫之來束其第二原因即爲其結果無疑矣以上所述即山東一般人士之觀測也 
[皖省近事]  
　　安武軍衛隊前本駐省城軍署昨倪將軍電該隊倪營長尅日督帶所部赴蚌該營長接電後已令各哨檢點一切擬於十號拔隊起行 
　　倪將軍前電安武軍司令部將省城所儲子彈裝運蚌埠現司令部李參謀長已飭令懹寗朱知事預備民船二十餘雙專作載運子彈之用昨已由安豐輪拖往蚌埠矣 
　　第八路第三營軍隊前由蚌埠調駐省城模範監獄舊址現事令部以該隊急需敎練特令該路王帮統轉飭該營遷移西門外老馬營以備訓練 
　　倪將軍現患心氣痛症省城司令部軍需處特派胡子修前往省視并面陳要公 
　　政府通令各省七月十日一體解嚴軍署對於此事擬　内據情發表目下書信檢查已廢止戶口調查亦已從寬惟軍探偵緝尙未修正 
地方通信 
[蘇州]  
　　火警二則本月七號晚一句鐘時西區干將坊巷王姓家燃點蚊烟延燒牀帳霎時濃煙四起迨家中人得悉起救火已冒穿屋頂旋經消防隊鳴鐘報警各處龍社騙龍到場極力灌救始得漢滅計焚去房屋六七間又八號傍晚道前街西口新昌雜貨痁學徒燃點洋燈偶一不愼致燈墜下立時火勢四竄由該處站崗巡警某姓見之立即跳進店堂帮同撲滅然近處隣右人等已飽受虚驚矣 
[嘉興]  
　　學校聯合舉行畢業嘉興第一區區立城東鴛湖月洲城北塘灣鍾秀等六國民學校於九號在區敎育會舉行第二次聯合畢業式袁知事派縣視學葉志翔譚志賢蒞會代表來賓曁各校敎職員相繼致訓勉詞計城東校畢業王祥發等四人鴛湖校畢業徐雲蓀等十四人月洲校畢業傳永年等十一人城北校畢業李占　等四人塘灣校畢業陳載循等十五人鍾秀校畢業姚震均等十人又王店鎭各國民學校亦於前日在鎭敎育會舉行第二次聯合畢業式男女來賓共到五百餘人袁知事特委譚志賢君前往代表計第一校畢業王寳和等十二名第三校畢業潘淸春等十二名私立懹新女校畢業徐苓芬等四名至畢業順序告終敎育會長陳筱凡特邀張舒霖孫少安講演家庭敎育語語中　　者動容至散會時已鐘鳴十二時矣 
[鎭江]  
　　匪盜仍須查緝鎭江警察總局章局長昨奉省憲飭開大局日見安靖戒嚴將次取消惟近來各屬匪盜充斥刦案頻仍每有游匪散勇混跡其間應即嚴密防範飭各探警仍須隨時查緝毋稍疏忽云云章局長遵即飭行各區隊一體遵照矣 
　　浸會堂開佈道大會鎭郡南馬路美國浸會堂主敎馬司德君道德純粹敎徒信仰甚深茲經該主敎等公同籌議趁現時暑假期内開佈道大會一星期不日即將舉行届期延請敎會中男女博士演說並召集敎會各校學生及敎友等到場旁聽 
　　知事飭封私墪鎭郡對江六濠地方自設有國民學校後附近私塾大受影響近該墪塾師聯絡學生父兄暗施敗壞手段冀吸收學生藉以餬口學校遂反受打擊學生陸續散去旋經縣視學查悉特詳知事飭警封閉以免阻碍敎育 
[江北]  
　　官民防護壩工江北揚屬運河一帶因近來陰雨連綿水勢浩大竟至拍岸平堤高郵軍選五里各壩危險異常若一啓放則裏下河七縣田禾秋收均將無　現經省憲通飭運河各段隄工員弁公駐各壩加意防護並將壩身用柴土加築堅固以免潰决而下河各縣農民亦鳴　集衆宿壩防守晝夜不休惟望不再陰雨則人工尙可防護否則將不堪設想也 
[廣東]  
　　日夜趕造榖人器兵工廠總辦前因趕鑄軍械另關新廠添招工人二百餘名近更擬開夜工趕製子彈聞已擬定辦法每晚自七時開工至十時止作雙計算統計新舊分廠每日約出子彈四萬五千餘枚現在戰禍理應消滅未知趕造此殺人器其居心何在也 
　　各江輪拖須受檢查之佈告都督府出示云爲出示布告事昨因宣告戒嚴飭令各江來往省城輪拖等項船隻暫停行駛當經宣示在案茲據虎門要塞司令趙越中路司令金鎔會電稱現奉鈞示除港澳輪船外商輪一槪停駛交通斷絶柴米不能入省是否各商輪一律停駛萬祈速示以便遵辦等情前來柴米爲民食要需未便斷絶該司令等所慮甚是自應通融辦理所有各江來省輪拖等船自應仍准照常通行惟須受過檢查方准進口以免匪徒冒混及夾帶軍火等弊除通行知照外合行出示佈告俾衆周知此示 
[天津]  
　　兌現問題之近訊直隸商會聯合會因自中交兩銀行停止兌現後商業頗受影響昨特電呈大總統國務院請趕速籌辦以維商業其電文云北京大總統國務院鈞鑒鈔票停止兌現直隸首當其衝初經敝會會同地方官紳設法維持力籌小民生計雖幸未致發生意外之風潮然皆係施行不得已之迫制上下交困相對欷　目擊憂傷惄焉如擣溯自停兌以來歷經兩月商業所受之損失人民所經之痛苦實已更僕難數今因兌現無期致商停於巿民嗟於途殆哉岌岌大有不可終日之象倘仍長此困阨商業難支勢有相率歇閉之虞北洋爲通商巨埠商業元氣一衰小民生計頓窘國本恐將搖動現在約法國會内閣諸大問題旣已完全解决鈔票兌現斷不宜視爲缓圖伏乞飭院趕緊籌辦從速宣布兌現確期以慰衆望而挽危局不勝迫切延頸待命之至直隸商會聯合會卞蔭昌冉凌雲叩（致國務院電同）又近日道路傳言中國銀行刻正籌備現洋預備兌現聞已有人詢諸北京中國銀總辦是否確實答以本月十一日（即星期二日）實行兌現云姑紀之以覘其後 
雜評一 
[三將軍之位置（一子）]  
　　陳宦不能安於川而畀以湘督之重職龍濟光不能安於粤而予以礦務之要差湯薌銘不能安於湘而責以查辦粤事之任務從前要人下台必特設一位置以敷衍之今位置被逼而退之三將軍殆亦行古之道也吾謂龍之位置意頗近是而陳則以不能督川之人而督湘湯則以理應被查之人而查人明知其不勝而姑與之則非敷衍而近於滑稽矣敷衍固不可滑稽又安可施於用人行政耶 
[軍務院之改名]  
　　軍務院近有改爲五省善後籌備處之報矣說者謂爲中央委曲求全之一法吾則謂中央苟以誠意商撤銷南方亦無不允撤銷者初不必多所曲折也蓋軍務院之設立其分子即爲獨立省之將軍今川粤已取消獨立浙又宣言請撤是其分子已消滅大半勢將僅存軍務院之空名故以性質言今已可撤消也又軍務院之所以延長至今者恐約法不復國會不開也今約法已復國會雖未開而開之之期已近此後對付内閣全在國會自身之能力軍務院袛能保護國會之成立而不能保護國會必達如何之目的故以作用言今亦可以撤消也情勢旣可以撤銷南方亦决無固執之理自在政府之善爲謀耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[維持敎育經費]  
　　上海道縣兩公署奉江蘇齊省長飭開准敎育部電開敎育爲國民智識之源卽屬國家根本事業現在財政雖屬困難即未能擴張進行亦萬不能不悉力保守現狀近聞各省因軍事倥偬不特私立各校紛紛停辦即公立者亦以經費挪用朝不保夕似此情形殊非敎育前途之福茲經國務會議議决應由各省巡按使按照各該省原定敎育經費力予維持現在軍事已過如有移用仍應一律撥還以資維持而保文化等因查此案前經本署電飭一體悉予維持茲准前因合飭一體遵照 
[新銀角不能通用七誌]  
　　近來發現一種新銀角因其成色過低不能通用詳情已迭紀前報茲聞駐滬楊交涉員迭接江蘇齊省長及造幣廠夏廠長來電以此事不但有礙主權亦且有關圜法務希鼎力磋商解釋僞造者嚴行查禁廠鑄者應曉諭照常通用以濟市面而維圜法等因楊交涉員擬俟查明情形再行繕發告示送交領事團簽字張貼以釋羣疑如各商家多數主張收回暫停發行即打消出示云 
[軍警兩機關酌裁偵探]  
　　松滬護軍使楊善德君淞滬警察廳長徐國樑君近奉江蘇馮督軍齊省長來文着將所募偵探即巡緝處及偵緝隊等名目量力裁減原有軍事偵探應卽一律撤消以省經費等因楊君奉文後命將巡緝處軍事偵探一併裁撤酌留軍法課助理員徐文德韓邦達等四員承値辦公至於警廳偵緝隊亦由徐廳長裁撤半數 
[實行解嚴之確期]  
　　上海地方因近來大局觕安軍警籌備解嚴喧傳已久茲得確實消息本埠淞滬兩地防務已經楊護軍使徐警廳長秉承督軍核定准於本月十五日起軍警一律解嚴是日淞滬警察上差站崗均換着白色夏季制服免帶鎗械以爲實行解嚴之標示 
[省釋襲擊兵艦之黨人]  
　　策電兵捕艦前被黨人襲擊由江海新關洋水巡等在陸家嘴楊樹浦等處陸續捕獲黨人二十八名解送淞滬護軍使署飭發軍法課押候訊明究辦在案茲中央政府以現在約法恢復政返共和此案緝獲一干黨人應卽予以自新特電飭楊護軍使查明省釋楊護軍使奉電後昨已將黨人二十八名分别取保開釋矣 
[註銷政治嫌疑案之函稿]  
　　慮易兩君致楊交涉員函袁氏逝世黎公就職凡百庶政聿煥新猷舉凡從前涉政治嫌疑遭網羅覊縳者已次第恢復自由惟聞上海公廨舊案尙多懸而未銷當此日月重光之際似不應再留此項汚點爲中外觀瞻之玷卽如孫文黃興等諸君爲一時物望所歸大總統且函電往來推崇備至者設不將前案註銷不獨對内於相見以誠之旨相背馳卽對外亦殊　國家威信用敢上凟執事可否卽飭行公廨速將前案一律註銷庶幾於國體人情兩免悖戾實爲公便務希照辦并望賜覆無任感禱盧信易次乾護啓七月六日 
　　楊交涉員覆函敬啓者頃奉公函備悉所示飭廨註銷前涉政治嫌疑各舊案一節持論甚正除分詳部省一面行廨查案詳銷外俟辦理結束如何情形再行另函奉達楊　七月七日 
[地方廳調查劉大年]  
　　匪徒程元龍（卽陳元龍）王寶山（卽王德山）因假冒民黨中之劉大年向本城西姚家弄李達孚家用匿名信恐嚇索詐不遂復以炸彈暗藏楊梅簍内送至李家當場由警拘送護軍使署發交上海地檢察廳訊明究辦在案茲經檢察官提案斫究陳王兩犯初則推諉繼則供明一切判令收押據情禀復林廳長核示辦理昨日又由林君飭派法警着往法界八仙橋附近首安里二號門牌查詢有無劉大年其人並查明劉大年是否爲民黨中人限次日具復核奪 
[抄獲軍火私土]  
　　華洋禁烟聯合會與洋藥公所偵悉新閘路一千六百十八九號門牌某米店主及白克路四百九十號門牌怡園烟膏店主楊春水春志奇均私藏禁止進口之紅土波斯土訴由代表穆安素律師請廨給諭於前日協同新閘捕房九號西探目斐司戤潑與華探目陳雲忠等前往沙查先在米店内搜出手鎗一支鎗珠四十九粒繼在怡園烟膏店内搜獲私土一包一併帶入捕房昨由公共公廨傳訊惟該米店主已情虚避匿由探將怡園主人楊春水楊志奇二人傳至公堂請究先由中西探目投訴前情將抄獲之手鎗子彈私土呈案請察繼由原告代表律師上堂譯訴案情請爲訊究經會審員王肇之君商之美别副領事判兩楊退候傳訊所有抄獲手槍子彈私土暫存捕房候核 
[法租界舉行祝典之預備]  
　　七月十四號爲法國共和紀念日法租界内舉行祝典預定於十三號晚八時三刻舉行提燈會軍樂隊並在電車上遍紥燈彩游行各路自法大馬路工部局前出發至法總領事署略息奏樂後繞黃浦灘洋涇浜天主堂街轉西走大馬路霞飛路直至顧家宅公家花園十四號晨八時半法總領事蒞顧家宅公園閱操十一時半在領事署接待賀客下午五時復到顧家宅總會慶賀晚九時領事前及浦灘一帶點燈並以彩燈電車遊行公園内備有影戲燄火奏樂敏體尼蔭路亦有影戲聞今届點燈誌慶較之往年爲更盛惟顧家宅公園非執有場劵不能入内云 
[國會議員歡宴黃克强]  
　　本月十號國會議員分省分推代表共八十餘人歡宴黃克强君於大馬路滙中飯店並請唐少川溫欽甫王亮疇柏烈武于右任胡漢民鈕惕生諸君陪宴首由孫伯蘭代表議員全體致歡迎詞黃唐胡諸君皆有演說於國事前途及國會進行之方略愷切陳詞滿座爲之動容述其大略於左 
　　孫伯蘭之歡迎詞大旨謂自辛亥以來今日開歡迎會明日開演說會備極堂皇而不慮大盜潛已移國今日之歡迎會形式上似不如前然精神上之感召實是特彩蓋吾輩此次之歡迎克强先生爲推倒袁氏後第一次會而克强先生以民黨之實行家爲手造民國之先覺歡迎克强先生即所以鞏固民國也試歷覽中外史籍凡以文章名世者不必其眞爲政治家亦不必其爲實行家文學家與實行家其造益於國家固各有當惟是吾國近來有一極大弊習嘗見某人幾篇文章聽某人幾次演說卽公認爲大政治家社會旣鮮知其人又不用其所長以致言行不符之人羣相推戴遂演成一種虚滑之政治吾國會議員爲國民代表對國家之責任第一對於當時人才當有眞判别然後有眞是非克强先生爲當代實行政治家堅苦卓絶歷歷在人耳目吾人藉此形式之歡迎表示誠意正以此模範之人物爲吾輩之表率也抑更有言者國家根本現已逐漸解决黎段二公眞誠謀國毫無成見固可慶幸惟是政局之中不無隱憂蓋帝制派諸人吾輩對彼處置除首要外本取寬容之態度惟寬容者旣許其自新即不能限制其活動因此而若輩内不自安頗團結一氣以謀活動聞腐敗官僚及志行薄弱之政客欲操縱政局恐不見容於民黨因與若輩私相結納已成事實洪伊鑒於自前時局欲打消前此黨籍防制個人藉口營政本爲主張不黨之人但今日固不可有黨然吾國會議員若彼此渙散各不相謀則一經擾議事必難一致反爲若輩所乘深望同志諸人爲遇事協商之組織生一問題發生先行研究庶在會場發議不致步調不齊前此滬上一切進行賴有唐少川先生及温王諸先生提綱挈領故此籌辦之事頗有統系此後建設伊始頭緒益繁則提挈者當更厚其力望克强先生時爲指導其關係大局正非淺鮮矣 
　　黃克强之答詞頃間聞孫伯蘭先生偉敎感佩之至兄弟今日得與兩院諸公聚會一堂不勝欣幸又不覺有無限憂慮至於歡迎二字萬不敢承兄弟所以欣幸者袁氏造逆暴力橫滿全國非法解散國會諸公被抑於專制之下千辛萬苦出生入死以致得有今日之會談此兄弟所以不勝欣幸也兄弟流亡於外由日至美時與他邦政治家各新聞記者接談每述袁世凱擢取總統時以重兵包圍議會時民黨勢力已將就消滅國會議員奮鬭於議場之内由旦達夜硬不選舉袁世凱袁氏施以種種之威嚇不爲動誘以金錢不爲動有提議散會另日選舉者袁世凱以兵阻禁國會門前諸議員不得出饑餓　日决選至三次始得選出當時受困苦者不獨國會議員凡旁聽者及内外新聞記者皆陷於重圍中不能出國會門一步也此是中華民國歷史上最有光榮之事亦可見國會議員有堅固不拔之精神中國雖衰不可侮也兄弟聞此言以爲吾國必不可亡袁氏必敗諸公履艱茹苦爲國勤勞其近因固在同心戮力倡導之功其遠因實兆於前此奮鬭之一日卽此可見正義可恃公道不亡此又兄弟所以與諸公會談分外欣幸也兄弟所以憂慮者以袁氏雖受天誅禍首尙逍遙法外國政紛難萬端待理於此千鈞一髮之時諸公負責至重三年以來人心風俗國家綱紀敗壞已達於極點一時拯救殊不易易兄弟以爲孫伯蘭先生所論甚爲眞切今日政治上進行之方法可以以官民二字爲標幟凡官僚中腐敗而惡劣者當極力澄淸之民黨處今日情勢當互相親愛决不可此離彼貮今日憲法尙未制定頒布政黨頗不易運用加以民國成立以來各黨受袁世凱離問操縱之痛苦一時名流鑒於前事盛倡不黨之說兄弟敢不謂然兄弟以爲今日諸公謀政治之進行固不可以黨爲界限然精神上當有直㨗之覺悟凡一國民權被制於惡劣官僚者其國必危弱民權伸張官邪掃蕩其國必强盛如此政例甚多不遑枚舉兄弟對於現時之政局有無窮之憂慮對於諸公又有無窮之希望今日民國種種建設問題都諸公是賴望諸公本前此奮鬭之精神引國家於軌道不爲利動不爲威刧振頑起懦使全國人心有所感發國政有淸明之一日兄弟不敏願竭誠盡愚以隨諸公之後今舉盃爲諸公壽并祝中華民國萬歲 
　　唐少川之演說大旨謂自帝制發生國民多懾於袁氏暴力緘口結舌敢怒而不敢言惟孫伯蘭先生南北奔馳首先號召奮起國人西南義師轟起孫先生在海上極力運動以謀響應故論此次革命之結果孫君提倡之功甚大鄙人不過忝列驥末耳然責任所在不敢或諉諸君子開會在即將來如有驅策之處鄙人極願執掃箒爲國家掃蕩官邪今舉盃爲諸君子壽願同趨正軌共謀共和政治之實際 
[寰球中國學生會日校休業]  
　　寰球中國學生會日校前日行暑假休業式會長李登輝君主席先致開會詞次學生傳希尹國文朗誦錢鍾福英文背誦榮鴻三唱歌姚世塏英文背誦張安慶書法試演王天祥馮光耀水采繪圖巢元錦程紹熙英文會話高小班學生合奏軍笛旋請前敎育次長袁希濤君演說學生之自立謂國家二字爲今日世界人人腦筋中應有之觀念中國人自立之志尙形薄弱奚能與各强國並立故今日之靑年須入人有自立之志種種學　全恃學生自己之理想隨時研求將來必有最新之心得西國之大發明家未嘗不以此爲根基也然品行道德亦自立之要素務使不逾越範圍自然而成極優美之學生即可以圖偉大之事業願諸君深長思之次錢新之君演説謂袁君高論鄙人深表同情余甚願今日之中國當實事求是以冀人類之進步惟各種學術尙在幼稚將來如何與他人競勝則全恃今日之學生云云次校長楊德鈞君報告本學期之學生成績請朱少屏君發給畢業證書及頒給奬品初等第四級畢業生共八名爲楊毓明金鑫泉程禎兆陸善元錢鍾福陳康甫宋國彬許傳經復由楊校長德鈞向來賓道謝鞠躬散會 
[巿北公學夜部招收免費生]  
　　滬甯車站慶祥里巿北公學夜學部英法文署假補習科業已開課尙有餘額可以插班茲聞該校復爲造就貧寒子弟起見决於英文科招收免費生十名程度以初級爲限袛須覔得的實商店保證均可前往就學額滿不收有志求學者幸弗失此機會也 
[籌議組織夜校]  
　　哈同路培基學校校長史啓祥昨邀學界同人在該校籌議組織英德文夜館並商業補習夜校敎科求詳學費從廉聞於本月十四日晚開學 
[育新學校第三次畢業]  
　　浦東倪家宅私立育新高等小學校於陰曆十一日暑假是校開辦至今五載初小已第三次畢業由中文主任敎員倪瀾深君演說規則勤學洋文敎員倪樹良君奏琴導引學生唱謁聖歌暑假歌然後給發文憑及奬賞各學生學校應用等件而散今將各級前三名列左高小二年級朱光高奚志賢朱衣點一年級倪滌源倪鍾汶倪鍾洵初小四年級倪志濤徐世恩趙本增三年級吳耀章錢近仁二年級（甲組）沈妙林張國良趙尙德（乙組）陳廷本陸勝藍倪鍾沅一年級黃作霖黃汝舟倪志達 
[縣立第一小學校友會預誌]  
　　縣立第一高等小學原名敬業開辦以來成績頗優畢業生已達六百餘人茲定於七月十六日卽陰歷六月十七日星期日下午一時開第二届校友會日間有拳術幻術晚間開演影戲想届時必有一番盛况也 
[米麥業請免捐稅之動議]  
　　本邑米麥同業前於軍興時代輸納捐稅輔助軍需茲者黎大總統依法繼任一切政治悉照民國元年舊約法循序進行所有苛細雜稅已有明令廢除以挽商困故該同業現已提議擬聯絡具禀財政廳長請求豁免云 
[不認津浦鐵路回扣新章]  
　　津浦商業公所及各轉運公司致天津津浦管理局正副局長電云貴局頒發公開回扣新章十八條函飭敝公所遵行敝同業閱之萬分駭異查第五條回扣分五階級以四萬車價扣九七五遞至五十萬扣八七五爲止同是轉運百元車價相訛十元查滬寗現行回扣三階級至四萬元爲止且與南段訂立合同大相抵觸阻碍同業運輸開壟斷之漸莫此爲甚敝同業萬難承認查敝同業前與路局訂立合同之公司現在期限未滿理應照原合同有效何得竟失信用違背法理懇求貴局體恤商艱主持公道遵守法律仍照原契約合同履行以維商業而昭公允不勝迫切待命之至津浦商業公所及各轉運公司元成㨗運利興瑞泰恒錦源興成同春通遠公叩隹（尙有致交通部總次長一電與此大致相同故不贅錄） 
[銅山烟酒同業之意見]  
　　本埠烟酒業聯合會昨接皖省銅山烟酒業董諸有光張兆昌等來函略謂烟業重稅層捐困商病民凡託此業具有同情頃閱報載貴公所提議豁免各項零捐以蘇商困而歸劃一并提出議案徴　意見籌議辦法請求政府維持仰見厪籌碩畫捧讀一週無任欽佩光等深表贊同惟烟酒兩業情同一律自應聯絡一氣一致進行不宜分立旗幟以致對上請求事件未免分歧公賣創興値百抽收一二已不爲非各項捐稅理應害除以歸劃一部章第七條但云由公賣局代收分撥是雖歸併公賣局而其捐稅固依然存在也吾輩請求豁免縱不能達目的或即援照通州商會烟酒公賣章程駁議將各項納入公賣費内酌量增加百抽二十亦可再者公賣章程瑣細煩苛商人不勝其擾動輙違法不啻荆天棘地應請於産地酌量徴收全稅發給運單黏貼印照聽憑運銷他處不分省界各該處僅事查驗不再重征庶免出省留難之虞似此等手續通州駁議言之最詳惟祈採擇議行更有請者公賣費項國家方恃爲大宗稅欵將來命令章程時有變賣非於首要地點組織兩業聯合會遇事協商不足以資聯絡而事維持貴公所居通商大埠爲全省樞紐登高一呼莫不響應伏望鼎力組織匆不及具書上陳謹據管見所及肅箋奉凟是否有當伏惟採納是幸貴會嗣後議定辦法還祈惠示一切 
[標金一日間之漲落]  
　　昨日遠期標金一日間大有漲落綠是日先令上午開盤縮至二先令八辦士二五大條二十八辦士六二五標金開盤三百七十七兩五錢下午先令復長半辦士以致標金收盤又跌至三百六十四兩二錢上下午間每條（十兩）參差銀十三兩二錢之多而一般做多頭者莫不憂形於色云 
[部飭修理軌道]  
　　滬杭甬鐵路嘉善站一段之軌道近因雨水過多冲動泥上以致軌道陷入泥内倒翻客車曾誌前報昨由交通部飭令該路局孫局長迅將所轄路線派令工程師詳加查察如有軌道浮動不平之處　卽速爲修整以重路政云 
[催促拆屋讓路]  
　　工巡捐局出示云案據公民吳雲龍等禀稱願將穿心街東段自福佑路至侯家路一帶房屋援案退建浜基請卽派員規畫路線俾得早日動工等情當經飭據工程處測勘規定繪印圖樣釘立木椿標記並一再諭催該處南首一帶業主住戶遵照尅日遷讓及諭飭地甲挨戶督催各在案迄今又閱多時尙未一律遷讓殊屬疲延除諭催地甲挨戶督催外合行出示諭催爲此示仰該處業主住戶遵照尅日來局取閱圖樣一律動工遷建以憑派匠翻砌路面勿再違延 
[飭解苖圃經費]  
　　上海縣公署奉道尹公署飭開案照道屬苗圃奉批速辦所有經費應照章飭提合該苗圃開辦及本年下半年經常等費應共飭提解道銀一千二百零七元三角六分照章係按道屬各縣匀攤飭於附稅項下提支解用查本道所屬上海寳山嘉定靑浦金山太倉南滙奉賢川沙海門崇明松江等共十二縣應各攤解銀一百元六角茲以案奉催辦欵待急支各該縣應解上項銀元限文到十日内查照飭開數目解道備用以應要需等因聞沈知事已如數解道矣 
[思濟善堂施醫給藥]  
　　本城老北門内廣福寺南土地堂向設有思濟善堂冬施衣米夏施醫藥加惠貧民頗著成效現因時當夏正疫癘發生之際貧苦小民求醫匪易特將設局施醫一事格外整頓延請名醫常川到局逐日施診並給藥劑現已實行開辦矣 
[交通銀行累及賑欵]  
　　南滙義賑公所所長顧德鈺陳佐漢盛家勗詳復葉知事文云竊以六月二十九日奉到鈞飭内開奉財政廳長胡電開查上項交通滬行支票當時已函知浦行將欵撥解滬行以備憑票支取至在稅欵内虚領虚解無此辦法萬不得已准在地方公欵内暫行 
 
 

Page 11

 
 
　　仍　自向滬行交涉領欵一面持票即　向浦行熟商領回　　仍將辦理情形具復等因查省撥賑欵四千元究係上海交通銀行支票即使欵儲浦行而以甲行之票向乙行領欵自難承認爰於本月四日禀請滬海道尹轉詳巡按使迅飭浦口交通銀行將續撥南滙賑欵如未撥付從速解交滬行一面飭知交通滬行照付現銀以便持票遵領在案夫從來辦理荒政其延長接賑辦法與臨時急賑不同非循序以施難乎爲繼本所每發義賑一批無論錢米衣食均須查照各巿鄕經董所造災戶按名支配編入預算列表詳報各經董每批領放必先挨戶計口稱物平施編號存根塡給小票然後分途輪申如期散放重重手續不容輕易指揮當四月二十四日奉到票款時正各鄉領放第五批賑米未竣此欵應即留作第六批施賑而他處獨立影響會逢其適居民遷徙奸宄生心若遽將現欵領回致生危險誰任其咎即寄存滬巿新閘路萃昌典内之募捐亦因閘北謠言　起飽受虚驚是以趕發傳單定期四月三十日邀集各界職員會議辦法乃届時到者無多當由出席諸人議在五月中旬連同滬募賑捐接放第六批賑欵其奉撥票欵計維暫儲銀行一併臨時提用最爲穩妥且由各巿鄕經董分任赴領以避宵小注目對於賑欵設施素持鄭重主義蓋滿擬中交兩行爲全國金融機關萬無自隳信用之理故於議妥後特先查照各巿鄕大小災口綜撥欵捐募兩項分區派數一面印發三聯領據指定集欵滬北萃昌典交由各經董持向照領以資分任部署就定德鈺等遂偕同到滬以期集欵分領詎交通滬行竟奉院令停兌乃將駐滬募集之七千六百餘元重行支配先資接賑一面逕電省長請予維持並託上海南總會顧總理履桂代向交行設法爲末批解放之用現復禀請道尹轉詳省長應候批示袛遵至鈞飭敝所設法籌墊一節實已公私交困無力能爲德鈺等明知救荒無善策古有明訓原未敢貿然擔任特是誼關桑梓終不忍袖手旁觀發起借欵籌辦義工兩賑冀延災患餘生而扶危局並設立機關駐滬勸募自覺災重力棉媿惶無地開辦之初德鈺卽同弟恪遵母命捐洋五百元佐漢捐先考仲英公遺賑洋一百元又捐修志局審查公費洋三十二元有勗捐現洋一百元債票洋一百元不過盡鄕黨一分子之義務無裨大局聊表寸哀至於奉撥交通票欵四千元當時之留待六批施賑延長接濟揆諸手續爲當然之程序臨時提用而𨺗遭阻帶百計呼籲輾轉請領各方函電紛歧辦理無所遵循别尤關係國家之信用不特鈞座藎慮所不及料卽愚魯如德鈺等亦萬萬夢想不到者也謹將無力籌墊靜候省長維持情形據實詳復伏祈鈞鑒 
[水警廳追悼陣亡兵士]  
　　江蘇水警第二廳長趟會　以所部水警第二第三兩專署警士此次在太湖剿捕梟首宋老窩子殷阿昭等因梟黨甚衆勢極兇悍致被擊斃水警兵士孫朱張蘇四姓除援照水警剿匪出力士兵陣亡章程詳由省吏咨部卹奬外並定本月十五號在廳署開追悼會以誌哀思昨已分飭所部水警第一二三各專署長轉飭各分署届時各派代表一員來廳舉行追悼 
[嚴緝攔刦小輪之梟匪]  
　　立興公司之立康小輪由滬拖船馳至石湖蕩西珠橋河面被盜刦去搭客財物約値三千餘金並擊斃追剿之水警第一專署士兵一名又槍傷巡官張丹秋等携贓逃逸業經第二廳長派撥仁勇淺水兵艦飛往失事處迤西一帶江浙邊境偵緝在案茲又經趙廳長查得搶刦立康小輪係著名梟首殷阿昭等所爲除通飭所屬各水警查緝外並已飭行南滙川沙奉賢等縣一體嚴緝務獲解辦 
[轉發警察奬章]  
　　淞滬警察廳昨飭所屬各區署隊云爲飭發事本年七月九日奉江蘇巡按使齊飭以准内務部咨開案查本部自經製定警察奬章以後所有江蘇省著有勞績各員警先後咨部請奬核准各案曾經咨取受奬人履歷表以憑核發奬章等因在案茲准貴巡按使將受奬人履歷先後咨送到部經本部按照原送履歷詳核請奬原案尙屬相符茲按所受奬章等級逐一塡具執照附同奬章領單咨行查照分别轉發並希將領單塡注送部以憑備案等因附送獎章及執照領單等件到署准此合亟抄單並檢同原件飭發該廳長仰卽查收分别轉給並將領單依式塡注詳候轉咨此飭等因附發奬章一百三十一座執照一百三十一件領單一紙到廳奉此查奉發奬章執照内有已經去差曁開除之員警除由廳存留另行分别給領繳還並將領單依式塡注詳送轉咨外合亟照單飭發仰該員卽便來廳領回可也 
[警廳長赴寗即回]  
　　淞滬警察廳長徐國樑君日前因有要公乘滬寗火車往寗晋謁馮軍督齊省面陳一切昨已公畢仍搭火車回滬 
[告借川資之託詞]  
　　邇來華界内發現一種無業之徒揑稱癸丑年二次革命在滬失敗滬落至今向各紳富及有名商董等家求助川資聞此輩以湖北籍居多初則備函商懇繼則親率隨從登門告貸詢其昔年革命情形於事實上不能符合顯係假冒故有酌給一元及數角而去者事爲警廳長所知以其跡近需索業已飭知各區署所隨時查拿矣 
[查究傷風敗俗之舉動]  
　　本邑西鄕塘灣鄕公民陳德桂等前在縣公署禀控流氓楊錫寳等糾衆在鄕搭台演唱花鼓淫戲並抽頭聚賭無知鄕民受害無窮且農田所植花稻亦遭損害請求查禁等情沈知事以該公民等所陳各節是否屬實昨已諭飭該處第二區地方警察所警佐查明究辦 
[領回被拐婦女]  
　　上海救濟婦孺會前因訪有著名拐匪張少卿誘拐婦女賀桂香王秀英二口潛搭海口輪船帶往營口圖賣曾由該會調查員趙再靑查實當於五月二十三日電致營口海關及該埠警局截拿去後旋准營口海關電復當海口輪船駛抵營口時已由水巡將拐匪張少卿拘獲並將被拐之賀桂香王秀英二口一併扣留解由營口警局判將張少卿從嚴究辦所有被拐婦女二口又另案查獲被拐之周蔣氏等三口均送三江公司轉交招商局新豐輪船買辦孫君於八號送滬一併交由救濟會留養昨經該會分傳家　覓保領回 
[婦人不願回家]  
　　馬橋農民徐益山前娶范氏爲室成婚後甫及一百零五天該氏卽逃逸無蹤迄今已有年餘徐各處找尋無着此次在眞茹鎭某甲家尋獲鳴警拘送地方審檢廳訊供判决該氏收押二個月以儆昨已期滿傳徐到案將該氏給予領回管束不料該氏甫出該廳頭門卽倔强不行不願隨夫回去當爲林檢察長查悉立飭法警出外將該氏拘案收押候核 
[瞎子强姦啞子三誌]  
　　大南門外沙家石橋住戶張元靑張徐氏夫婦控小茶館主瞎子周小弟强姦十八歲啞吧女兒小和一案前經地方廳檢察官預審明確起訴審判廳昨日午後由堵楊推檢兩官開庭辯論飭提周小弟張小和到案研訊當以案關風化禁止旁聽研訊良久判令男女公别還押候示 
[男女苟合偕逃]  
　　周吉品在四區警署控告伊妻陳氏與周有才私姘偕逃一案解經閘北司法科嚴科員訊明屬實判送地方檢察廳訊立 
[再誌小孩之穢褻行爲]  
　　虹口武昌路四百零六號門牌婦人繆馬氏家九歲女孩阿意於本月九號晚被隣近年僅十五歲之江北孩子黃咬臍子以納涼爲由誘至蓬路某弄内　行姦汚受傷回家經其母馬氏得悉報由捕房飭探宋張貴協同一百九十號西探將黃拘獲解廨判交一百元人洋並保候訊在案前日午後由探傳同原告人證將黃咬臍子解送公共公堂由王肇之襄讞會同英康副領事升座特别公堂研訊原告繆馬氏偕見證范林和上堂訴明前情堂上諭謂此案供詞攸關風化應禁止旁聽中西官訊至四句鐘退堂判黃咬臍子仍交一百元人洋並保候再續訊核辦 
[須有翁姑作證]  
　　江北婦人張唐氏私逃來滬在新閘白克路修德里任姓家爲傭前日經其夫張連生偵悉來申至該處尋見囑回不允在途爭執由捕查見一併拘入捕房分别拘留昨解公共公廨經中西官訊悉前情判張開釋唐氏押候其翁姑來廨證明給領 
[阿叔串賣姪女]  
　　住居南巿大東門外之通州人曹張扣開車寓爲業有九歲女孩招弟於上月二十七日被其弟曹三麻子串同蟻販潘四老頭周彭氏等誘往虹口賣於粤人王姓得洋五十元當時曹妻王氏疑表弟陸榮卿所拐將陸私刑吊打爲一區崗警查悉拘送檢察廳判王氏收押候辦在案前日由張扣偵知下落報告閘北偵緝隊經隊士張福丁長順將曹三麻子周彭氏先後逮案交出女孩招弟一併解送淞滬警廳司法科訊明核辦 
[鄉婦被毆受傷]  
　　浦東二十四保九圖　家橋附近有農人朱利生所蓄之耕牛一頭近至伊叔成衣匠朱晋卿田内踐踏致傷花稻等物晋卿之妻丁氏向之理說一言不合利生卽以農具毆傷該氏臀腿等處昨經伊夫舁送上海地方廳禀請驗究檢察官諭候查明再核受傷人回去自醫 
[寓客猝斃續紀]  
　　厦門路復興小客棧寓客某甲猝然身死由棧主報告捕房飭將屍體車送驗屍所候驗各節已誌昨報茲悉死者爲甬人王寳慶係患急症而死昨有屍戚劉胡氏投案禀請免驗自行棺殮捕頭准之 
[水手跌斃之撫卹]  
　　本月初有在義平輪船爲水手之甬人應元德因擦洗桅杅失足墜入艙中立時身死當由頭目出資成殮昨日屍母應某氏赴均安水手公所懇求酌予撫卹當由該公所董事發起捐集洋三百五十餘元交給屍母運柩回籍 
[討債幾釀人命續誌]  
　　住居虬江橋之邢和尙因欠兪朱氏借洋六元並向陶餘慶借布褲一條均未歸還前日由該氏及陶向邢索討口角之下邢走入臥房懸樑自縊由陶等帮同邢妻王氏解救得甦陶迷信有縊鬼索替將邢掌頰二下以爲禳解邢妻王氏旋至五區一分所控訴兪陶威逼由許署員傳集兩造解送司法科經嚴科員質訊一過因邢和尚頸項勒傷甚重判送地方檢察廳核辦 
[車夫頓起不良]  
　　虹口武昌路梁王氏家二十歲婢女東林因遭虐待於前晚捲物私逃出外雇乘戴定桂之黃包車擬投濟良所求援戴探得其情頓起不良將東林拖至閘北家内關閉經女乘隙逃出訴由八百零四號華捕帶入捕房捕頭即派包探將戴拘押昨日傳同梁王氏併解公共公廨請究據東林供稱因遭主母凌虐是以逃出願居濟良所梁王氏投訴東林於十二年前出洋五十元價買爲婢並不虐待訊之戴定桂供詞支吾王襄讞商之美領郭君判戴押兩禮拜東林發濟良所留養候核 
[保全寡婦之批詞]  
　　滬海道公署昨批靑浦縣孀婦倪秦氏禀爲守寡逼醮無辜拘押請求檄縣平反由禀悉該氏靑年失所矢願履霜堅冰秀堂昏夜撞門妄想鵲巢鳩占冥頑成性揚言欲得而始甘手足無情居心逼醮而後已有此良田九畝覬田固鶴龍本心苦哉守節數年全節亦賢婦美德他若聘洋虚揑儼然疽附骨中媒證勾通無異傷栽石上旣願立根不動之死廉他應准飭縣保全以維風化此批副禀發 
[謗毁名譽之科罰]  
　　沈福祥在公共公廨呈控木作頭姚仁記與潘子記登報謗毁名譽一案昨晨由廨復訊原告延律師上堂譯訴原告因建造房屋與周晋記訂立合同嗣因抛工後被告即登報向原告索取造價實係有意毁壤名譽請究訊之被告等亦延律師到堂辯稱被告曾向周晋記轉包未與原告直接然周之合同交與被告是以向索造價中西官以被告旣未與原告直接不　登報毁謗判罰洋一百元充公 
[冒名頂替之破綻]  
　　法捕房探目黃錦榮探程芝卿華春林偵知法界永安街新昌泰報關行内藏有私運進口之紅土一皮箱當卽前往吊出並將行夥葉桂華扣解法公堂請究葉供土係王祿天持來寄藏不知内有私土實非自己之物旋有王祿天偕王永江投案祿天供土由王永江托商人轉寄與新昌泰内是實永江供商人由大連灣乘輪於五月初二日抵申於四月二十七日寄與王天祿此土實由商人出洋購下中西官曰五月初二來申豈能於四月二十七日將土寄藏顯見冒名頂替着罰洋五十元王祿天罰洋三千五百元烟土銷燬葉桂華罰洋二十元充公並傳諭界内舖戶以後如有人寄存皮箱物件須當開視有無違禁物品如有故意寄藏重究不貸 
 [P證明購買烟膏 
　　馮長生前在英界某土店購得罐頭烟膏數百盒携帶至招商局碼頭正欲登輪之際被流氓張阿標所見索詐不遂遽將烟膏搶去報捕拘解法公堂訊判禁押烟膏暫存候傳出售之土店主到案訊明核辦在案現由捕房將該店主朱連香傳至法公堂訊問據稱此烟實用印花土煑成馮出價購買是實判朱退去馮臨訊不到烟膏銷燬 
[茶館聚賭抽頭]  
　　王雲山在喜興路一百七十三號門牌開設茶館因聚賭抽頭被捕查獲以其違章昨將王傳至公共公廨經中西官訊實判罰洋五元充公賭具銷燬 
[偷用電氣之懲治]  
　　向在電燈公司内爲工人之趙阿實因串同海寗路三百八十七號門牌甬人蔡同桂私拆火表並誘令鄰近荳腐店主潘阿才偷用電汽私接電線被英美工部局電燈公司調查西員愛特生華特兩人查悉控奉公共公堂於前日午後將趙蔡潘三人獲案經兪代襄讞會同美别副領事訊據工部局代表牛門律師上堂譯稱邇來界内居民舖戶私拆火表偷用電汽之事甚多然破獲殊鮮實屬損害公司營業今捕房旣將被告等拘案應請嚴辦以儆效尤繼由原告西人愛特生與華特先後投案譯明前情並將已被拆開之火表呈案請察訊之趙蔡兩被告供認偷用電汽不諱質之潘供實係受蔡等之愚求恩寬宥中西官會商之下判趙與蔡各押西牢四個月潘阿才不應貪小本擬究辦姑念無知受愚從寬着罰洋五十元充公無洋改押一月以儆 
[定購茶葉之糾葛]  
　　森盛恒茶棧經理兪楚樓控洪敬韲定貨不出一案昨日上午由公共公廨兪代襄讞會同英卓副領事升座民庭研訊由原告代表律師上堂譯稱被告於去年向原告定購茶葉五百箱每箱價銀三十兩收過定銀一千兩立有成單至七月初三日貨到催令出貨一再延約後通知被告將貨另售每箱價銀袛十六兩五錢損失甚巨應請追　訊之被告亦延律師到堂代辯並向原告兪楚樓盤詰良久又稱所立合同未註期限實係原告逾期不交定貨所致中西官判洪交保候再訊核 
[澈查支票來歷三誌]  
　　前在津浦鐵路派往浦口飛虹渡輪爲頭目之羅金根因將渡客蔡富林所失之山東銀行四千六百元及本埠德華銀行三百五十元之支單囑令翁新邦至德華銀行冒領由捕將翁羅兩人先後拘解公共公廨訊供收押在案昨晨復訊原告投訴前情請究據翁新邦供稱係難囑往收取不知來歷求宥訊之羅金根供稱該支單實係在船上拾得並非竊取請察中西官判羅押西牢一年翁無干開釋 
[再誌債權人處分店産之失當]  
　　怡記紙號主莊康年倒欠聚康錢莊及各存戶巨欵避匿後由各債權報告捕房並投法公堂公舉怡記司賬莊明邦爲理賬人經中西官核准限五個月理明在案現莊延蒲石律師投法公堂控稱怡記在貨有人肯出八五折盤受詎聚康主王明香並不與理賬人接洽擅自以七五折盤去　有紙頭三千林每林可售一兩五錢王袛售一兩二錢兩共損失甚巨各戶之存欵王明香袛允還六折尙欲再打九扣核算每百分能賺四十六分前奉堂諭王交人銀兩保二萬兩今請堂上加保若干王供商人與各原告商妥盤去後始有人允出八五折已經不及故以七五折盤去聶讞員判候傳齊各原告再行訊核 
[債權人經管店業]  
　　南京路萬有餘火腿店夥陳殿章因向福州路六十七號門牌穆子香處調票虧空銀一千零五十五兩被控捕房昨由包探將陳拘解公共公廨請究由穆與另一原告陳姓所延之代表律師上堂聲明萬有餘店主唐伯裕因虧欠各商欵項被控有案要求將萬有餘歸各債權人經管中西官判萬有餘准各原告覓保管業陳殿章押候補傳人證於下禮拜二再訊 
[歇夥糾衆勒詐]  
　　白克路全泰煤炭店主李明慶控歇夥錢阿須糾衆將伊軋至派克路三星樓茶館内勒詐洋四元昨由捕房將錢與同黨孟慶記孟金橋一併拘解公共公廨經中西官訊明判孟金橋開釋孟慶記罰洋二元充公錢阿順押七天示儆 
[謝劵]  
　　法租界顧家宅花園因値法國共和紀念於十四號晨舉行閱兵典禮晚間施放燄火開演影戲昨承贈劵三紙書此誌謝 
雜評二 
[敎育問題（訥）]  
　　江蘇敎育拜受空言維持之賜者已久今齊使又言維持矣以理論之此次之所謂維持出於國務會議之决議重以敎育部長之電令非若前次僅僅學界之哀呼維持者可比宜必有實惠以及我江蘇之敎育矣從前以時勢之故不能維持今之時勢又不能不維持齊使深知時勢者必更有以慰我蘇人矣 
　　然觀今日之飭文僅據部電通行如例行公事之　轉而絶不提及如何維持之法與確實籌劃之證據則所謂維持者又安敢信其必有把握哉 
來函 
[上海興巿公司來函]  
　　敬啓者本月七日貴報記載江蘇地方維持會致大總統財政部將軍巡按使一電關於淸理淸丈各事内有牽涉處分上海舊縣署基一節查上海舊縣署基係敝公司於本年四月間查照官産處分布之上海舊縣署基圖說並處分說明書出資購買並無勾串匿價及倒塡年月等弊茲據報載江蘇地方維持會電陳關於上海舊縣署基處分一節實無上開各項情弊敝公司名譽攸關難安緘默除函致官産處將賣買情形明晰布告外爲再泐函奉致即祈登入來函一門俾知實在並希將敝公司函致官産處原稿一並登人實紉公誼此請記者撰祉上海興巿公司謹啓計抄附公司致官産處函敬啓者據本月八日滬上各報載江蘇地方維持會致黎大總統國務院財政部馮上將軍巡按使電開（已見前報從略）查上海舊縣署基於本年一月間即准貴處分發上海舊縣署基圖說並刋發通告開縣署及地方兩廳監獄先後擇　遷建該舊基係奉財政部咨明司法部並巡按使飭由本處處分派員會縣查丈估價召變等因敝公司始敢議價訂購於二月十三日付價並荷貴處核給印收敝公司並查照通告收管基地各在案茲閱江蘇地方維持會電開有已賣之産如有勾串匿價倒塡年月吊銷印照從重究辦賣買同科等語在敝公司祗知依照尊處所發圖說及　告交價收地不識有勾串匿價倒塡年月之事旣據報載詳晣敝公司係正當商人組織之團體旣經承買此項舊縣署基未便自安緘默相應具函奉詢敬祈貴處關於處分上海舊縣　基一層再爲明晣布告此乃正當賣買契約關係在敝公司祗有繳價領地在貴處亦惟有交地收價從未有勾串倒塡等弊事關敝公司名譽爲亟泐函奉致即祈貴處查照辦理實紉公誼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬紙幣紙銀圓書] [  鵷雛]  
　　紙幣再拜言銀圓足下契闊日久聞聲輒相思以僕之於足下形影相附而利害與共者能不爾耶比頗聞道路傳言謠諑及僕因致怨於足下高名謗傷誠不足論然足下不可不熟計之也僕之稟生於質至薄劣自知不足動朝野觀聽半張則秀才之人情百个有吳箋之雅號管城墨君相與朝夕窮儒寒士賴以舒寫而已固非有如足下之光彩動人圓滑利用足以致傾倒乎一世然而紙閣蘆簾鼠鬚鵒眼倘徉其間亦自足以浮沉而送老也自與足下遇以不入耳之言來相慫恿謂以僕輕便足代表足下而流動於巿面於是鏤爲花彩申以符號製爲足下輩一人五人十人乃至千百人等等之代表又不足則主持足下輩者之肖像雕之僕面斯已辱矣及事旣成僕爲足下故出入蕩子之胸襟上下妖姬之懷袖僕身少裂則膠黏紙補强使支持僕故孱弱不堪驅使是重辱也乃者足下以畏亂避禍之故輙自匿跡銷聲各爲明哲或則遊學外洋或則埋首地下足下旣去天下之人相顧竊議以僕爲不足數俄頃之間向之重視僕者乃轉加以輕鄙不屑之貎人人斥棄無肯相容僕雖無似其能忍而安之乎即僕甘自緘默而足下又將何以爲僕地也足下之二三其德隱現無常僕固深知之果更不出而爲自全計者僕即赴湯蹈火以一死示天下以無他深慮自是而後足下之罪將益重也今者蒼生之望君如望東山如思雲霓悔過來歸其殆未晚惟足下實利國之僕何預焉惟鑒不備紙幣再拜 
含商嚼徴 
[雙鳳閣詞話] [  朱鴛雛]  
　　詞名之起原可考者如蝶戀之花梁元帝翻階蛺蝶戀花情滿庭芳取吳融滿庭芳草易黃昏夏雲峯取夏雲多奇峰黃鶯兒取打起黃鶯兒點絳唇取江淹明珠點絳唇鷓鴣天取鄭嵎家在鷓鴣天惜餘春取李白賦語浣谿紗取少陵詩意靑玉案取四愁詩語踏莎行取韓翊詩語西江月取衛萬詩語菩蕯蠻西域婦髻也蘇幕遮西域婦帽也尉遲杯取尉遲恭飲酒大杯也蘭陵王以其入陣取勇也生查子即張博望乘槎事也瀟湘逢故人柳惲句也巫山一段雲即巫峽事也此皆楊用修升庵詞品考證之語而都元敬沈天羽胡元瑞諸人於詞調起原尤多論例 
　　三年來學詞於姚先生之門得　痕詞若干首側子艷之作止以導淫悠繆之辭或將損性山谷綺語法秀所呵良用自疚然而人天影事有不忍相忘　草蓋旣燼第留其序序曰平生役於世故而　役勞勞禀賦不實而孕愁漠漠宜乎侷促兩間莫知其所沉吟章句莫極其情矣爾乃心靈蘭蕙之温馨神思裙裾之曼妙若有人焉在我之旁如花之醲如玉之瓏若怡其生若澤其夢高情无滓慶　奇悉亦破鴻潨殊呻窈吟知所託焉幽情麗想莫不逮焉 
詩選 
[集靖節句題芷畦燕游草二首] [  道非]  
　　　氏亂天紀託乘一來施華軒盈道路顧瞻無匹儔芻槖有常温非道故無憂蘭枯柳亦衰慨然已知秋行行向不惑渴飲易水流漸離悲擊筑　哉此前修羲皇久不作惟見古時邱厲響思淸晨迢迢百尺樓 
　　山河滿目中一盼周九天前途漸就窄勢　西山巓南　無餘雲憔悴由化遷鵤鵝見城邑螟蝛恣中田軒裳逝東崖日昃不邉研慨然念黃農弱毫多所宣無樂自欣愉寗效俗中言瑾瑜發奇光絶音寄新篇 
[四月] [  野鶴]  
　　冰　蒲葵得此生纔晴日麗蝶衣輕一杯落手意初倦十日閉門夏已成往古江湖有蘆瑟單情嗟邑亦崢嶸得忘情處渾成惜委世憫人轉自爭 
[似怡僧] [  前人]  
　　火雲六月落茶甄地有淸涼未許求爭麗炎炎看大地放吟落落黯危樓先生得酒成初酌多士憑欄與共幽爲道庾塵無勝處閒還可與孟光謀（君初續　絃故戲之） 
小說 
[情愛（續）] [  野鶴]  
　　柏魯孫覩威期勃在愛米爾之旁胸中復生一奇異之感觸此感觸維何恐柏魯孫亦不能自解第覺威之行爲爲非禮然愛旣非柏所有則亦不能使之無親好此感觸乃袛得蘊諸胸中而不能表示乎外第再四思忖則復勃勃欲動柏胸中方交戰未已而綠幙復啓入者爲麥柳痕花冠微欹雙蛾略蹙見柏幾欲泫然而泣啓其櫻口微微作歎歎已乃退坐於圈椅中出潔白之羅帕再四掩其星眸似不欲覩此情敵與夫薄情人繼復起立偎近惠司之旁或者其芳心中已解情愛之不可久長而緜緜惓惓互萬古而不已者惟有慈父與慈母故離其情人而就其阿母耶 
　　威斯勃自得愛米爾微笑後鎭日不離其側喜心翻倒幾不自持念愛旣貺余以微笑則其心中感己已深往日希望將不求而自達特猶恐護愛不周易損其對己之情迺於禮拜堂中請假一日專侍其旁候其丹詔之頒顧愛鎭日祗得一二語餘暇專作微呻威斯勃以爲是乃患病之故固不宜多語絶不之怪迨柏魯孫入覺己實歉於柏忸愧不能作一語愛米爾則怒栢已甚不願再與之笑譚遂亦默默不聲於是此情場决戰之四人均偃旗息鼓低首敗氣而惠司則左右欵接馳步來往幾至頭暈甚矣勞逸之不同也（未完） 
 
 

Page 15

 
 
   
 
 

Page 16

 
 
   
 
