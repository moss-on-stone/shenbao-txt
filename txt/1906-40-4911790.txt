# 1906 - 40 - 4911790

 

Page 1

 
 
   
 
 

Page 2

 
 
第二版 
[電傳諭旨]  
　　正月廿一日奉 
　　上諭湖南永州鎭總兵員缺著張慶雲調補四川重慶鎭總兵著張士翰補授欽此 
[宫門抄]  
　　正月廿一日召見軍機英俊璞玉世榕 
[論中國各欵出入宜一律改用銀元]  
　　禹貢謂金銀銅三品之金。皆充國。用今泰東西各國或以金爲本位或以銀爲本位法。雖不同。而彼此折算。用意仍一。中國向所稱用銀之國也。然國家庫欵出入。皆以銀數而民間貿易往來。或合銀算。或合錢算。法既參差不一。且秤色有輕重。銀色有高下。省各不同。殊難會計台墨銀流行中國。嗣又鑄小銀元以資流通。事較便矣。然銀元分兩。爲庫平七錢二分貿易塲中。雖有逕以洋銀結算者。而繳納庫欵。仍須合成銀數展轉折算。不便良多至小銀元又有貼水之說。價值多寡時各不同近數年來各省復競鑄銅元謂足補制錢之不足然銅元鑄本輕減。出數日多。去年以來尤形擁擠。故制錢日見短缺洋價日見高抬。目今洋銀每元可換銅元一百零十枚卽合制錢一千一百文。而以銅元易洋銀。數特加增。一出一入相懸甚大。夫國家財賦出納則以銀。民間零星交易則以錢。而銀元則爲彼此折算之樞紐。使果有畫一章程。如銀一元抵小洋銀十角每小洋銀一角抵銅元十枚。每銅元一枚抵制錢十文如此則營商業者無論以銅錢計。以銀元計彼此固無受虧也。乃觀各處市面。或銀或錢事甚雜糅故自去歳洋元驟然漲價。而店鋪進貨出貨。頗有因之受大虧者。蓋因進貨大抵以洋銀計算。而零星售出則多以銅元以銅元易洋銀。暗中虧耗甚巨。各商家懼之於是自去冬以來各業咸登告白於報章。相率改用洋碼以兾出入無甚偏枯。記者曰是殆中國漸定以銀爲本位之見端也。蓋一國幣制。無論用金用銀。皆須有一定不易之辦法。中國從前雖名爲用銀。而辦法參差不齊錢儈可明操把持之權商人實隱受虧損之累商。既於售值受虧則不得不高抬物價以求補益而民亦暗受其虧充其弊必至幣制愈壞。而商民交困。今若一律改用洋碼則此後進出皆以銀元爲准而可免彼絀此盈之弊。是向時患幣制之參差者轉因此次銅元之增多。銀元之跌價。而得乘機以定劃一之辦法也（鄂省近鑄一兩銀幣謂擬將來通行各省然七錢三分銀元流通既久今欲驟變其法轉恐窒礙不易行）雖然國家欵項。以錢糧稅課等爲最巨。向皆以銀計數若以銀元浙算。吏胥抑勒弊竇甚多今既不能盡廢通用之銀元而專鑄一兩重之銀幣則莫如將糧錢稅課。通合銀元收納。如向時應收銀一兩者。今約畧定爲收洋一元四角其爲若干錢若干分若干釐則以小銀元銅元制錢層折遞計總之以大銀元一元抵小銀元十角以小銀元一角抵銅元十枚以銅元一枚抵制錢十文上下出入一律照此辦法中國幣制亦可稍免混淆不一之弊夫以銀七錢二分爲一元誠仿他國之幣制然中國各省沿襲既久實不妨因而用之以取其便若既不能别籌善法而又不能就通行者而遷就之則國幣更無整齊之日而商民之爲累益無底止矣是豈國家之利哉 
[駐滬法總領事致皖撫電]  
　　（爲霍山縣閙敎事） 
安徽撫台誠鑒頃接姚主敎報悉霍山縣屬地方有匪徒張承金肇亂閙敎石敎士被嚇逃往霍山城内蓋敎士處匪黨六百人卽往圍縣城致二敎士逃往六安州請貴撫部院迅飭嚴辦保護二敎士及敎堂産業速弭匪亂（者） 
[議飭各省設立會審公所辦理民敎訟案北京]  
　　日前政府王大臣議及近查民敎互爭案件實多於昔推原其故皆因地方官辦理失平遂至愚民生仇敎之意嗣後擬飭各省督撫添設會審公所揀派通達外交人員並聘外洋著名律師專理民敎涉訟案件以昭公允而息爭端（和） 
[密議儲嗣之傳聞北京]  
　　前聞兩宫擬選近支王公子弟入内讀書預備儲嗣已紀前報兹又得内廷秘密消息兩宫擬於振貝子橚貝子洵貝勒之子内選拔一人爲穆宗毅于帝立嗣聞皇上所注意者乃洵貝勒之子近正熟議云（母） 
[譚觀察條陳立憲之政見北京]  
　　譚學裴條陳政府詳述立憲辦法中分五大綱（一）上議院宜删貴族一門而兼採美國代表省分之制（二）司法權宜確立而以國會監督行政官之行爲（三）宜令大臣代國王負責任以永保宗室之尊崇（四）地方自治範圍宜兼採各國制度以求完備（五）將來改正憲法之規則宜預爲酌定俾知國會與君主同有提議修正憲法之權（盛） 
[紀肅親王調查蒙古事件京師]  
　　總理理藩院事務肅親王奉旨赴蒙古查辦事件其所應調查之事（一）查俄商在庫倫樹闊爾札薩開辦金廠情形（一）查三音諾顔汗與札薩克圖汗因納差搆訟情事至耗款四十萬金一案（一）查庫倫恰克圖出入貨稅則有無私弊（一）查庫倫活佛與哈爾喀四部汗王與俄人有無串通情事並設法聯絡之（一）查外蒙古四部（烏里雅 
蘇台庫倫科布多均在内）礦産及蒙古荒地有無私買於俄人情事（一）查蒙古情形會同庫倫大臣烏里雅蘇台將軍擇蒙王之聰明有才幹者於每部落擇一人（外蒙古喀爾喀四部一土謝圖汗部一車臣汗部一三音諾顔汗部一札薩克圖汗部）共四人畀以總兵事宜之責任以爲自强基　（盈） 
[議簡駐藏大臣體例北京]  
　　駐藏大臣二缺一辦事大臣一帮辦大臣現駐藏辦事大臣仍駐西藏其帮辦駐藏大臣 
 
 

Page 3

 
 
第三版 
一缺因巴塘三贍及陽八井一帶時有喇嘛滋亂已移往察木多駐紥政府現以藏事關係緊要本擬改設將軍嗣以辦事大臣與將軍體制無大區别不便更張復有改用漢員之議廷意以雍乾平定西藏之時駐藏大臣均以尚書侍郎充之現多以　學京卿簡派品位稍輕擬嗣後凡駐藏辦事大臣一缺均以尚書侍郎簡授其係侍郎者加尚書銜幇辦大臣一缺則以三四品京堂簡調以崇體制（盈） 
[奉天官制擬仿日本辦法奉天]  
　　奉天官制現議仿日本辦法設十二局不設藩臬分地方官爲三一任警察一任裁判一任稅務並重用鄉官以爲改良基礎（盈） 
[電查爐番私售礦地北京]  
　　日前外務部電致四川總督錫清帥飭令查明打箭爐匪番私售英商之礦地現在如何辦理是否贖　希卽電覆以憑核辦（受） 
[電查黔省礦務北京]  
　　外部於日前電咨黔撫略謂現聞獨山荔波等處有法國商人率同礦師在各該處勾串本地劣紳私開礦産民情不靖等情是否確有其事務卽遴派妥員前往密查詳細覆部（吕） 
[議駁禀請開辦銀礦北京]  
　　聞商部堂憲會議束鹿縣商人李鳳鳴售股禀請開辦獨石口銀礦雖據直隸總督飭屬查明該礦並無窒碍惟束鹿縣向本地紳董查詢並無其人礦務爲今日要務該商跡近荒唐豈容昧妄率請著卽批駁母庸議（入） 
[請築榆冰運煤鐵路北京]  
　　蒙古冰溝子地方烟煤出産甚豐惟運道頗形不便現聞有某職商籌集資本銀八十萬兩擬由榆關接築至冰溝子鐵路一併專作運煤之用己呈請商部立案尚未批示（按榆關至冰溝子之路綫約一百七十里）（吕） 
[京張鐵路開行京師]  
　　京張鐵路自道口至西直門迤北刻己敷設鐵軌汽車己開行運載物料惟尚未搭客云（盈） 
[德國擬增商約條欵]  
　　二十日北京電云德國公使擬在中德商約增加三欵如下（一）須將商部現訂之礦章修改（二）凡僑華德人在中國内地得有自由貿易之利（三）僑華德商得在中國有内河行輪之權利譯字林報 
[中國擬入萬國郵會京師]  
　　總稅務司赫宫保近爲推廣郵政起見與南斐洲英稅司訂约互遞郵件章程兹總稅司更擬使中國郵政入聯邦郵會以興郵政（盈） 
[各部公文擬悉由郵局封寄京師]  
　　現商部學部所有公文皆由郵政局掛號寄往各地兹聞各部皆欲仿此辦法以偦簡便而省驛費（盈） 
[商部註册可由郵局逕寄北京]  
　　商部註册一事因路遠者每多裏足不前現商部已改定可由郵政局逕寄本部註册以期簡便（盈） 
[商標局派定裁判官京師]  
　　商部議設之商標註册局開辦在卽聞已咨調工部主事章圭瑑内閣中書朱誦韓爲商標裁判官以專責成該二員已遵調赴部（吕） 
[商部乙巳年紀事簡明表續十六日報]  
[工續]  
　　無錫振興機器紡織廠職商張麟魁等禀辦由上海商務總會轉報經集股本三十萬元有限先設紗綻一萬枝布機三百隻仿製花旗各布十月初十日批准 
　　公益機器紡織有限公司職商祝大椿等禀辦擬集股本一百萬元紡織棉紗及原白印花各布十月二十日批准立案設在上海 
　　因利染織有限公司職商張有琳等禀辦由通崇海花業商會轉報擬集股本二萬元仿日本手工機器先辦織布並將土靛設法改良九月十一日批准立案設在如皋 
　　富華有限公司職商杭愼修等禀辦擬集股本一萬兩仿造各種洋貨先從織布辦起七月二十九日批准立案設在北京 
　　上海製造絹絲有限公司本部議員李厚裕禀辦現集股本四十萬兩收次繭絲頭分化製造十二月初七日批准立案 
　　萬益機器製造氈呢公司職商潘汝杰禀辦擬招股本五十萬兩十二月十二日批准立案設在天津 
　　裕源機器織麻有限公司職商張廣生等禀辦由江南商務議員劉世珩轉報擬集股本三十萬兩專織裝米麻袋十二月二十一日奏明立案設在蕪湖 
　　贛豐機器餅油有限公司職商許鼎霖等禀辦擬集股本三十萬兩購機榨製豆餅豆油三月十六日批准立案設在贛榆縣青口 
　　唐新機器榨油有限公司職商丁殿邦等禀辦擬集股本十萬兩購機榨製麻豆各油十二月十五日批准立案設在河南周家口 
　　北京紙烟有限公司工部郎中周錫璋禀辦先墊資本五萬両購機製造前往日本調查辦法四月二十八日批准立案由工藝官局撥地建廠 
　　三星紙烟有限公司職商劉樹屏禀辦由上海商務總會轉報擬集股本十萬兩購機製造十月初四日批准立案設在上海 
　　烟台華商電燈公司職商孫克選禀辦由北京電燈公司作保九月初三批准立案約需資本十五萬兩 
　　北京玻璃有限公司職商蔣唐祜禀辦設在工藝官局擬招集股本十萬兩現往日本調查辦法 
　　志城甎瓦有限公司職商徐鏘鳴禀辦由山東商務議員轉報擬集股本三萬兩購機製造十一月十一批准立案設在濟南未完 
[大學堂擬改師範館北京]  
　　學務大臣前曾委員擇定德勝門外曁廣安門外地基設立政文理工等科已誌前報頃據各大臣會議以大學堂各生肄習普通已屇三年均應改學專科俟各科學堂工程修竣卽行分撥前往至原有之大學堂則改爲師範館云（上） 
 
 

Page 4

 
 
第四版 
[學部催楊度來京京師]  
　　日前學部又電致日本留學生楊度等催令迅速來京以重職守聞楊度已有覆電到京擬於月杪卽搭輪來京（閏） 
[學部起用宋伯魯北京]  
　　前充御史宋伯魯因戊戌案内被逮解回陝西原籍現值學部創設伊始在在需才聞該部堂官商議擬將該員奏請開復交本部差委以資臂助（吕） 
[批駁請復浙西糧價杭州]  
　　浙西湖州等屬以各省提欵迭重糧價虧耗求仍復舊價禀由李慕皋太守據詳到撫兹奉浙撫批云現在銀價與初次減浮時不甚懸殊而錢糧收價續加復减之際尚屬寛畱餘地卽有新增提解之欵當不致過於爲難雖銅元通行洋價增漲其中不無貼耗然錢賤洋貴物價增昻民間亦同受其困若但自便私圖因進欵較少而欲取償於民揆諸父母斯民之義問心當有所不安所請應不准行仰布政司轉飭遵照（葉） 
[十紀粤省官商因籌路政衝突事廣東]  
　　責成岑督切實籌辦電諭壽蔭等奏悉此案現已派員查辦所有籌款辦路事宜原係地方應盡之責仍著責成岑春煊督飭該紳等切實籌辦均不准稍有諉卸兹據該將軍等電各節黎國廉等果能悔過應仍由該署督察核奏明請旨 
　　紳商致商部電十三日各紳商在總商會會議後卽致電商部云商部鑒因黎紳被逮事商民大動公憤奔走集股兩日内已認有四百餘萬省會可籌五百餘萬外府外縣及外埠如南洋美洲等處尚未簽認岑督議收船捐畝捐加抽鑒斤台砲經費辦路惟集股效速加抽害大萬衆喧言民害未除大股不交乞將黎紳早日超釋以維 
路政而安人心七十二行商董凌朝康等公叩其致江督周玉帥電文略同（兹） 
[寳山兵民鬨後之舉動吳淞]  
　　寳山兵民鬨閙一事經王緯辰大令與統領一再商議迄未議結現地方紳董與各營員隊官排長各執意見雖經商統領王大令從中力勸亦無效力於是各營員隊官排長學生則聯名具禀江督而城内外各紳商則公禀縣憲請轉詳上台恐此事一時不能速了也（川） 
[熙御史請查福公司合同片]  
　　再晋省傳聞督辦大臣盛宣懷有與福公司重立合同内開山西商務局將批准專辦之盂縣平定州潞安澤州與平陽府屬煤鐵各礦光緒二十四年商務局與福公司訂立合同轉請福公司辦理限六十年爲期現經中國議定願與福公司合辦以上盂平澤潞等處鐵礦以及鎔化需用之煤與煉焦爐福公司應允中國合股開辦以五成爲度又云以上所指各處煤鐵如不願意合辦届時由山西商務局與福公司再行商議等語查二十四年原定合同内開山西商務局禀奉山西巡撫批准專辦盂縣平定州潞安澤州與平陽府屬煤鐵以及他處煤油各礦今將批准各事轉請福公司辦理等語是批准商務局專辦非批准福公司專辦轉請福公司辦理非轉請福公司專辦分析甚明乃此之重立合同一則曰中國願與福公司合辦再則曰福公司應允中國合股開辦且極之曰如不願意合辦屇時由山西商務局與福公司再行商議夫曰中國願與合辦曰應允中國合股開辦是反客爲主山西各礦已非中國有矣故中國必有願與之請而應允尤必聽命於福公司也至曰如不願意屇時與福公司再議是准令中國合辦已屬特别之情如不願意亦止准中國不辦而已果有此事是胡聘之初立合同尚有專辦辦理之分此則不特混辦理爲專辦且直變辦理爲專有矣此端一開天下各省之礦何處不可竟爲洋商有何處尚能爲國家有乎然凡此傳聞奴才竊以爲或出訛造蓋我國家亦既設商部則凡此商務合同該大臣必不能私行更改重立卽商部亦必奏明始能照准而晉省人士言之鑿鑿疑莫能釋馴致闔省士紳紛紛禀乞晉撫代奏甚至留學各洋山西諸生連篇累牘電致闔省鄉人責其不能自結團體其情甚廹其言甚激夫結團體以講學習藝可也若結團體以拒洋商拒不能勝必至仇視庚子義相團之變前鑒不遠彼特仇視洋敎耳愚民耳此則莫非士類仇及洋商矣是烏可不預防其漸應請飭下商部詳查有無其事行文晋撫出示剴切曉諭以釋衆疑而定民志謹附片再陳伏乞聖鑒謹奏（陽） 
[英藩由港起程]  
　　二十日香港電云英國康諾脫親王埃塞定於今晚由港起程前往日本 
[會義摩洛哥事情狀]  
　　二十日倫敦路透電云阿勒支西拉斯會議之情狀顔足令人注意法國堅欲獨得摩國警察全權嗣後警察仍由摩人充當而歸法人筦理至施行此法之處則在摩國各海岸及摩京斐斯然摩境各海岸素不安靜故德國擬將摩國警察權歸之毆洲第二等國而目下歐洲各國尚無願擔任者同日電云昨日德法兩國仍有半官塲之爭訟然得阿勒支西拉斯昨晚發來之電信則謂目下已顯見進步所有困難情狀俱形消滅云 
[美國議禁外人捕魚]  
　　二十日倫敦路透電云美議院刻正提議禁止無關係之外人在阿拉斯加捕魚之規例其目的意在日本人云 
[英國工人自立]  
　　二十日倫敦電云英國新工黨已舉基爾哈提君爲領袖處於工黨議院反對之地位 
[英無業黨集議]  
　　二十日倫敦電云此間有無業黨四千人集議請政府設法處置並請財政省撥欵分施譯字林報 
[美國仍須增兵於非律賓]  
　　二十一日倫敦路透電云得華盛頓來電謂美國政務大臣魯得君仍促催軍政大臣塔夫脫君留心陸軍事務以防意外之變並謂己有兵隊若干起程前往非律賓云譯文匯報 
[德國會議波蘭事務]  
　　二十日柏林電云德國普魯斯王族之　院曾於今日集議開所議者係波蘭問題 
[德皇不願提及政務]  
　　二十日柏林電云德皇於前往哥盆哈根弔喪時不　與法國派往丹國之弔喪代表人考西勒斯男爵會晤談及政務 
[俄法商約]  
　　二十日倫敦路透電云法　公會議訂俄法商約時　成者四百零七人反對者五十五人譯字林報二十日柏林電云法國公會己將所　之俄法商約遞交法首相魯浮君請其贊成譯德文報 
[美國耶敎中人對於愛納公主之意見]  
　　二十日梅林電云英國　　中人拔登堡愛納公主　西班牙皇阿爾福拿之期已近故於該公主人天主教事願爲反對 
[西比利亞亂事已靖]  
　　十九日哈　　　　自基担地方至海參　一帶之亂業已平靖譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
第九版 
[户部調查各省彩票辦法京師]  
　　探聞户部現擬通咨各省調查彩票辦法所有收欵發欵支銷盈餘各若干一併列表報部以備考覈（吕） 
[淞關新調洋員吳淞]  
　　吳淞常關稅司布烈地君現奉新關稅務司函飭調至上海南關遺差函飭馬克你君接辦己於本月二十日上午到淞接事（不） 
[批准修理兵輪吳淞]  
　　普陀兵輪向來借撥吳淞公共騐疫院駛用該輪年久失修故經代理管帶易錫芬具禀滬道請修現經滬道批飭上海船塢派員估勘俾卽赶修並移咨稅務司另雇他輪替代以專騐疫之責（不） 
[禀請開懇營地金華]  
　　金郡附郭綠營官地夙本荒廢兹由蔣紳等集議開墾設立農學會籌興種植新法聯名具禀撫憲謂己經該郡恊鎭允准奉批營地係圍牧之所既有空餘應先禀候該恊察核詳報未便先行立案（目） 
[温處兩府學務紀聞温州]  
　　温處學務分處自去冬開辦後派員分赴各屬調查已辦之中小學堂一面勸導廣設初級小學所至會集紳民諄諄演說或勸其闔族合辦或令其劃叚籌辦其商務繁盛之區復勸其按業分辦現又出示廣勸開設學堂各屬紳民皆爲之感悟紛紛籌設又恐敎科未能齊一參酌奏定章程擬就中小學堂章程及管理法敎授法書目表等書頒給各學堂照辦（望） 
[學堂招考學生寗波]  
　　甬郡鄮山書院業已改作高等小學堂刻下開校在卽由鄞縣高子勛大令出示招考凡各學塾及各私塾學生有願肄業者速至堂董處報名俟攷取後送校肄業（易） 
[飭縣維持興學紹興]  
　　山陰湖蕩村士民葉雅谷等前曾創設高初兩等小學堂卽就該村蕩面種菱各户認助常年經費旋被魏某蓄魚佔蕩故由葉等投禀省垣學務處兹奉批示云蓄養草魚既經地方官給示諭禁在案魏大貞何得任意抗違致礙菱業該生等抽捐興學具見熱心該縣亦宜體察情形維持公益仰紹興府速飭山陰縣查明前案嚴行禁止母任擾累菱業切切（早） 
[禀請賽會移辦商學鎭江]  
　　鎭江商人胡鎔等擬飭禁各業賽會將會堂會費撥作商學之用日前其禀商務總局畧謂商戰時代競爭劇烈興商學爲當今急務查鎭江一埠人民迷信甚深每年四月間各業舉行都天會窮奢極欲耗費累萬非獨有關風化且亦貽笑外人請飭各業永遠禁止賽會卽將各業會堂改爲商學各業會釐改爲學釐賽會之物件售賣卽作開辦經費云云（望） 
[江督辭職之奏語江寗]  
　　署江督周玉帥近又專摺奏請開缺其摺中大要有究竟本省人而掌本省封疆實有未便之處况南洋責任重大以馥之才識庸下暫行署理或可勉力將事若久不簡補幹員實在力有未逮可否恩准開缺另簡賢員以專責任云云業已奉旨慰留矣（盈） 
[元和縣給還頂戴（蘇州）]  
　　署元和縣孫友萼明府前在華亭任内因辦理學堂不力經撫憲札飭摘去頂戴現奉陸中丞以該令蒞任以來辦理各項政務尚稱勤愼自應給還頂戴札飭遵照孫大令奉札後卽赴各轅禀謝並在江南賑捐案内捐加四品銜已奉到實收矣（吉） 
[革員病故累及同差之人杭州]  
　　前紀原辦浙江認捐之己革知府文錦被徐觀察等禀控侵蝕公欵當奉張筱帥批准派員赴金陵提文質訊追究等因兹據咨覆謂文早已病故開除旗檔在案以致無從質証惟案關捐項鉅欵故又另提當時與文同差之革職同知陳祖蔭嚴行澈究井向家屬追繳（葉） 
[紀江都縣陳大令窘狀揚州]  
　　江都縣陳小崖大令因辦府差多用數千金又因小火輪冲毁堤岸鄉民閙事罰賠火輪之欵甚鉅將應解藩庫正項銀兩躭延致恩方伯委員坐提而帳房僅存錢數串陳大令焦灼萬狀乃於除夕當堂飭朱姓門丁往錢鋪借欵無著又將粮書蔣宗極王子香收押奈己歳闌無可挪移僅凑繳八十餘洋而已（莊） 
[典業議改洋碼紹興]  
　　越郡因銅元充斥各業皆改洋碼而各典鋪屢爲人强以銅元贖當致起爭執現於新歳集議亦以洋碼計數（早） 
[典鋪議革費錢寗波]  
　　甬郡各典向章常年費錢歸各夥分派去年因生理虧耗因於今正會議擬將分派各夥費錢一律革除各夥皆嘖有煩言故尚未商定云（具） 
[銅元價值勒作九文寗波]  
　　甬江市中近日銅元兌價較去年漸高現每洋一元換銅元一百十五枚而制錢兌價則每洋祗換九百五十文以之折扣銅元每枚祇能作錢九文因之貿易塲中銅元通用俱抑作制錢九文（具） 
[記商民繳捐情形鎭江]  
　　近來鎭郡銅元愈形充斥英洋一元可換銅元一百零九枚店鋪繳各項捐欵若以銅元充數則收捐者不肯輕收惟與之據理辯論則亦有勉强搭收者（思） 
[温州商務大概情形温州]  
　　去年温州商務因百貨騰貴錢串增漲市廛大爲減色查温州出産向以柑茶爲大宗客歳茶商虧折甌地茶棧十餘家統計虧本約有二十萬左右至甌柑則貨多輪少祇有招商船一艘屢有退關之件柑桶一經退關卽致霉爛以故柑商多虧耗資本惟五味和一家與招商局呼吸相通尚能獲利百業中惟南北貨行最爲腐敗因各店鋪自行匯銀託辦故行家大受虧折裕大源記茂記均各收塲歸帳至花紗一業亦與南北貨相埒如臯記通益各號俱虧本至三五萬之譜所最得利者惟通久一家錢業尚稱順遂如衍一祥記茂生厚生各莊獲息頗覺不貲魚業近年生意漸旺北門如春記恒盛聚發各行皆能獲利他如機坊料貨諸業均平平無奇（卽） 
[禀禁賽會寗波]  
　　鄞縣二十八都地方有陳某者倡議迎神賽會科派至百村之多日前經紳耆陳義德等來府具禀請爲禁止 
 
 

Page 10

 
 
第十版 
寗府喻守以迎神賽會非但擾害地方而且累釀災禍且科派至百村之多尤爲歛錢不法已批飭鄞縣高令出示嚴禁矣（易） 
[典鋪學徒身死求請免驗松江]  
　　金山縣屬錢圩鎭懋昌典夥洪姓毆傷學徒長生身死一案金山縣蔣大令因與該典主有師生之誼自應廻避禀經松江府派委華亭縣趙夢泰明府詣驗旋據屍父吳鑫珊等以伊子吳長生實因在該典不服查問被管包之洪葉生訓責後患病醫治無效身死並非受傷具結求請免騐等情禀經趙明府通禀各憲核示矣（永） 
[徵兵赴省愆期揚州]  
　　第二起揚州徵兵赴省原定於正月十六日因榮府尊轎夫與江都縣陳令轎夫在居士巷徵兵局門首造謡生事所徵兵士聞之紛紛請假方參領咸五雖按軍律重責該轎夫等每名二百軍棍而各兵士仍有戒心以致直省愆期（引） 
[南昌]  
　　臬憲余廉訪自履新後嚴飭號房特立出入號簿數本坐守宅門凡遇來往官幕及上中下人等均須問明逐一登載不得遺漏一名○省垣常備軍兵勇自新正初四日起集資演戲以相娱樂初七日胡中丞親蒞中營以示同樂之意（云） 
[揚州]  
　　十七日午後一句鐘時逼近運署之某首飾鋪失火旋卽撲滅幸未延燒○近年各業藉口錢價跌落動輙罷市漲價烟業去歳己曾加增今於新正復遍發傳單每兩再加價二文（莊） 
[鎭江]  
　　十七日寳鳳戲園主人郭錦冲毁玉潤戲園以報私忿正在涉訟未結十八日富貴園又爲流氓冲毁警察委員爰飭提流氓到局重責數百板枷號示衆○鎭江回敎中人擬興學校其章程第一條卽以崇奉敎主爲要義故學堂名稱爲穆源二字因敎主乃穆罕默德故也（工） 
[户部奏覆米禁展限並擬確查米捐摺]  
奏爲遵旨議覆米禁展限並擬確查米捐恭摺仰祈聖鑒事署兩江總督周馥等電奏請米禁展限等因十二月二十三日奉旨周馥電奏請米禁展限等語著户部議奏欽此欽遵由軍機處抄交到部同日又接該署督電謹分晰爲我皇太后皇上陳之據電奏内稱查此次上海開弛米禁爲日未久又值北洋氷凍商船停運出米無多來米壅積米價反跌貧農未沾實惠似應予展限三個月以順商情而蘇氏困等因臣等訪查本年十月間該署督電奏江南之米上海爲出口大宗江北之米鎭江爲出口大宗本年二月鎭江一口及仙濠兩處既經會奏暫請弛禁在案現上海最高之價僅五元自應查照前署督張之洞等奏定辦法卽行弛禁漕運民食所關亦不可不慮應請弛禁三月按照新約先期出示封禁仍隨時查看情形辦理等因當經臣部議以原電請弛禁三月計算介在冬春難於限斷應令截至年底爲止限滿無論如何所有江南江北之米一律不准出口在臣部之意以大江南北事同一律鎭江仙濠等處旣已暫請弛禁上海開禁亦屬無妨而均在禁令暫行寛弛之列仍應統示限制是以具奏奉旨允准後即錄奏咨行外務部轉飭稅務司各關放米運行一律截至年底爲止既據該署督奏請將上海米禁展限三個月自係爲益農商維持市面起見應請旨飭下兩江督撫所有江南由上海出口之米准其截至明年三月底爲止過此如内地民食青黄不接之時不得再請展限其江北由鎭江出口之米查係本年二月開禁將近一年本難再予展限惟江南江北屬境毗連未便歧異並請飭下該督撫將江北米禁一律展至明年三月底爲止限滿亦不得再行請展以重地方民食再據該暑督來電内稱上海開米禁自十一月十五起至十二月十六止共收捐關平銀一萬四千二百餘兩查此捐名平糶義捐原爲存儲備荒乃前暑督張之　奏每石規銀一錢四分四釐桐徇衆商之請減去零數共收一錢改爲關平若洋商清單運米照章無捐至修中牢之費若仿西式買地擴充須四十餘萬兩每年歳修十二萬兩驟難措籌今但將原有男女監所加高補苴完固收拾乾淨大約三五萬金可以修理卽動現存之一萬四千餘兩不足之數俟明年展期收捐湊用等語臣等伏查二十九年正月間臣部外務部會奏江海各口現籌運米辦法第四條内稱署兩江總督張之洞等奏薌湖運米出口於應完關稅外江皖兩省石各另抽米釐銀一錢四分四釐米商遵繳無異行之已經七年兹擬於米價平減之時凡接濟鄰省之米准其出口惟於米行未賣與販商之前酌抽備荒經費每石一錢由米行認繳以備荒年平糶之需此項經費出自　商與洋商無涉與關稅亦絲毫無涉至江北之瓜壕仙女鎭鹽阜海贑等處係　内地情形與上海不同所收義捐均照蕪湖章程分别辦理外務部查前因上海　於出口之米酌抽捐項迭准各國駐京使世照會以爲稅外加捐有違條約當經電知南洋大臣轉飭該道撤銷捐章在案今該署督等稱酌抽備荒經費一節礙難准辦應　母庸置議等因奏准行知該督撫遵照在案本年十月間據該署督電奏内稱上海米禁請弛三月並仿蕪鎭成案凡米麥報運出口除關稅外分别帶激義捐寗蘇各半留充地方公用等因當經臣部議以江皖各另抽一錢四分四釐則是每石合捐銀二錢八分八釐請將關稅外所帶繳各該省義捐嗣後以銀一錢提解部庫四分四釐留充該省公用垂爲定章並不准另立名目格外加收等因奏准通行亦在案兹本年十二月間據該署督眞電稱洋員謂中牢不合衛生華人謂西牢酷虐現派員先查中牢擬即整頓擴充苦無經費查米禁己弛照外務部光緒二十九年章程不收米捐前奏　米捐户部議覆酌提今查洋商仍不納捐米可與辯滬道現喻華商每石捐一錢擬將此　儘數修理中牢之用將來核實報銷等因復經臣部電詢所稱華商捐一錢是否即係每石捐銀一錢四分四釐之内抑係另抽經費一錢等因去後旋據來電覆稱此捐名平糶義捐原爲存儲備荒乃署督張之洞奏每石收規銀一錢四分四釐嗣徇　商之請減去零數只收一錢等因臣等參觀前後奏案電文似每石繳各該省米石銀一錢四分四釐是一事每石抽備荒經費銀一錢又是一事今該署督既稱奏收米捐洋商仍不納捐華商每石捐一錢則是明明指二十九年會奏内所駁之備荒經費一錢而言也旋復稱平糶義捐存儲備荒每石收規銀一錢四分四厘嗣減去零數只收一錢則又似以米商歷年遵繳之米釐作爲現時華商所捐之備荒經費混兩事爲一事也究竟蕪湖章程江皖兩省各另抽米厘銀若干該署督前此所稱江北開禁照蕪湖收捐此次上海照蕪鎭收捐有何畫一章程本年冬季蕪鎭上海鹽阜海贛等處各收前項捐數若干華商每石認捐一錢有無窒碍臣部均難懸斷擬請飭下兩江督撫將臣部指查各節迅即詳細查明先行覆奏以便臣部斟酌辦理再本年十二月十三日軍機處抄交署兩江總督周馥等眞電奉旨外務部呈遞周馥陸元鼎電　稱擬將上海所收米捐作爲修理中牢之用等語著户部議奏欽此欽遵抄交到部據原電奏稱現因出米無多月餘收捐甚微若開至明年收數稍多擬將此款儘作修理即動規收存捐銀一萬四千餘兩不足之數俟明年屏期收捐湊用等語業經臣部議准米禁展限此項修費自應懇恩准其在米捐項下動用合併陳明所有臣等遵議米禁展限並擬確查米捐各緣由理合恭摺具陳伏乞皇太后皇上聖鑒訓示遵行謹奏光緒三十一年十二月二十七日奉旨依議欽此 
[滬江官事]  
　　前福建臬司楊廉訪文鼎奉江督周玉師札派來滬查理南洋彩票事宜廉訪奉札後於前日抵埠駐節公共公廨昨日吕尚書至廨拜謁○候補縣姚明府錫康昨日到道禀知由蘇公回○管帶普陀兵輪易愛堂千戎錫芬候鋪縣秦幼珊明府基昨日均因公到道禀見○滬軍營管帶龍葆珊鎭軍鎭國昨日到道票知銷假（君） 
[總辦緩期返滬]  
　　製造局總辦魏蕃實觀察日前在湖北發電來申將次返滬已紀前報兹悉觀察因前閩督魏午帥刻在湖北奉到京電入都陛見將次起節故須稍候數天隨同來申昨又發 
 
 

Page 11

 
 
第十一版 
電至滬知照（寳） 
[催繳寳山縣洋商租地年租]  
　　寳山縣境之洋商租地年租自光緒二十九年欠繳以來爲數不資道憲袁觀察以交卸在卽且此欵係充吳淞總工程局要需故札催該縣王大令從速措繳（嚴） 
[瘋漢何來]  
　　昨日英副領事乘輿至公共公廨讞案時大詎門前有一人横臥於地以致肩輿不能徑進當經差役喝逐始去初不介意迨偕襄讞孫耳三明府升座後不意其人又貿然至堂口中不知作何妄語袖出紙臉具一個帶于面上並將所戴小帽擲地有聲孫明府訊係何人差役均稱不識其人自稱姓郭名育齋詰其向操何業不答又問何事至此稱因前次鬨閙公堂之事明府謂鬨鬧公堂與爾何千郭又不言明府見其狀屬瘋癲著卽攆出（力） 
[府憲嚴禁匪徒聚賭]  
　　松府戚升淮太守自到任後訪得松屬四鄉各鎭每有土棍勾串外來光蛋設賭擾民新正以來較前更甚故除嚴飭拿禁外復分札各縣一體禁辦（嚴） 
[總巡獲賭續志]  
　　前報紀浦東總巡謝明府拿獲賭徒一節兹悉爲首者卽前經犯案逃逸之著名流氓姚福堂是晚獲到二十四人後有甲乙二人俱經保釋外餘均押候嚴究云（嚴） 
[滬南火警傷人]  
　　前晚八下半鐘滬南王家碼頭裏街張同昌花砲店主嘱令學徒將收軿火藥藏於後面棧房甕内不料火油燈墮落燈花竟致燃著轟然一聲頓肇巨禍比鄰萬源牛皮草貨店蔡順源飯店後屋震塌七八間之多火勢上炎不可遏滅當由巡士飛報總工程局並經附近皮帶車汲水救熄其店主張春山之妻與四歳女孩均在房内不及逃避致遭慘斃尚有一周歳小孩雖幸救出己受重傷火滅後巡士將鋪夥張金生劉桂卿嚴洪生三人帶局昨由副裁判官陳二尹提訊陳等同供彼時均在店堂不知如何起火二尹姑念禍出無心從寛開釋（寳） 
[路斃報殮]  
　　昨晨滬南馬碼頭馬路上有形似車夫之無名男屍一具當由巡士投報總工程局立飭所丁往看情形代請善堂給棺收殮（尺） 
[定期復訊]  
　　錢毛毛延律師穆安素控陸頌和王毛毛朱海郎應桂馨等誣控拆梢一案迭紀本報兹聞此案經讞員關司馬訂於禮拜四五六三天内復訊（力） 
[上海縣案]  
　　府經歷馬洪勤參軍奉道札委辦理上海縣幇審差己於昨日到縣午後四下鐘升堂提北新涇因賭毆斃什長鄭廷甫案内續獲之胡少香研訊胡供不知此案始末命提在押之頭家陳阿根質訊亦不實供參軍判陳掌頰五十下一併押候提到兇手再究○又提　控楊同生楊錫生等誣姦行兇之王李氏訊究氏供前夜兒師朱耀其偕胞弟李夢花至家互商小兒學業之事因爲時過晚朱卽與弟共住在家不料楊等誣姦滋詐乞請究懲參軍命姑退去聽候查明再核（嚴） 
[總工程局紀案]  
　　裏郎家橋孫昌記布號失火當將號主孫彭壽拘局經正裁判官孫明府訊飭押候詳查在案前日由房主陸杏生及被災之盛丁氏司徒驥鄭義盛等投局禀請將房屋估明賠償明府當即傳訊陸供估得被焚房屋十間值價銀三千兩司徒驥鄭義盛供披屋被焚均值二百兩明府判孫將保險銀四千兩賠盛丁氏一千二百兩賠陸杏生一千兩司徒驥　義盛各一百五十兩另允公一百兩交保繳銀了案各人遵斷而退○在泉潭會館前滋事之閩人陳福生由陳二尹判押捕房兩禮拜在案昨已期滿提案開釋（尺） 
[公共公廨晚堂案]  
　　瞿堃控何承福即何福記　賴拍賣貨銀一案前晚奉關司馬提訊瞿供前托何福記經手拍竇各貨被吞銀兩求請究追訊之何供求寛限措繳司馬判交人銀並保銀二十天先繳銀二百兩餘俟算帳核追○徐王氏控高連庚宋質甫拐賣其女阿四一案前晚亦奉司馬覆訊高宋俯首求寛問官以案關姦拐判押候一併備文移送上海縣嚴辦（當） 
[英美公廨早堂案]  
　　去冬租界閙事時快利洋行被搶脚踏車一輛報由包探拿獲竊車之趙洪泉並收贓之剃頭匠陳全福代　之陳瑞林趙所供出之剃頭匠杜阿生等解訊不認奉判押候查辦在案昨日捕房解請復訊包探陸恊庭禀稱查得杜在各洋行薙髮是日並未出外求察訊之趙供實由杜將車送來售賣杜供與趙有隙致被誣攀襄讞孫明府商之英副領事判趙押西牢九個月杜等無辜開釋贓給失主完案○客利西飯店酒間侍者徐三官因十二號房中旅客怡和總管洋人失竊金表等物報捕查無外人入内疑徐所竊並有小出店張根生周桂生指稱徐於失竊後之第二天黎明從二層樓扶梯下去由捕將徐提案解訊中西官以所控無証判徐交保聽候查明再訊○四川輪船水手頭目陳福生竊船上客寄之氷糖十包值洋九十元經該船買辦楊俊臣報由水探送究陳供不敢竊取是日船上有阿裕生華阿正等人工作恐被串竊求察明府判陳暫押木廨候提人証再訊○英商烏文弗列控被招商内河輪船局拖船撞壞遊船請追修費銀四十兩經該局執事方雲卿延侯魯公律師投案代訴以原告所控不實奉訊未結在案昨日又經覆訊方供原告悮聽老大之言先向立興及某煤炭店索賠修費洋三十二十元不等現在又向本局要索求察明府判一併退去候去興等各人交到被索憑據再奪○張銀秀即張阿妹之妻出售攙水牛奶違章訊罰有案兹經工部局洋人查出張之牛奶棚内仍有牛奶攙水昨日解究張銀秀投案求恩明府判追罰洋四十元充公○陳慶記吳仁記陳桂記等洗衣作内多睡作夥違章亦由工部局請究判陳桂記罰洋五十元餘各罰洋三十元○著名積賊灰茭白卽張阿生與王冬子串竊徐公館等各贓判張押西牢廿年王押六年詎料該賊在新閘捕房前日乘查牢之隙用藥水澆灌五百三十四號華捕之頭逃出被印捕拿獲解究五百三十四號捕供訴前情並請究辦明府判張除押二十年外再加押西牢一年王與同逃之王根寳各加押半年○流氓陳關關在談泉卿茶館内聚賭起釁被小流氓用刀將杜如金戳傷報探解究談延博文律師投稱是日並不與賭明府判陳押捕房三禮拜談從寬罰洋十元○學徒瞿海大受許吉堂之唆竊取趙王氏金條金飾等物解訊押查在案昨日覆究瞿供由許唆小的人内是實質之許堅不承認明府判還押查辦○蔡振裕串竊張茂生家黄絲四包值洋一千九百元托談桂新銷贓由包探竇如海等拿獲解究中西官以人証未齊判押候再訊（當） 
[法租界公堂案]  
　　崇明婦人施陳氏被同鄉朱龍虎誘拐來滬匿迹法界某小客棧爲夫勇陳向榮表兄許瑞昌所見將男婦扭訴捕房昨日解訊施金榮投案禀稱上年娶陳氏爲室今正托稱到鎭江購物一去不回現知被朱誘拐來　求請嚴辦施陳氏供不應隨朱至滬現願偕夫回去陳大令判將陳氏交本夫領回龍虎禁押一月○英界己革華捕劉阿林身穿號衣至法界各浴堂洗澡詐稱失去衣服訛詐洋銀己非一次昨由浴堂主蔡怡正計阿二吳桂發等六人將劉扭案控訴大令判禁押廿日○上年春間有包辦俄兵火食之吕長生向韓金生購買牛肉欠洋二百四十七元昨日由韓扭案請追吕供被大包張上才欠洋三百元所致大令判交的保限三日内將張交案算帳再核○張阿二投上海縣控曹木全誘拐妻子藏匿法界一案經汪大令准詞出票飭差恊探拿獲昨日解請過堂縣差投案候示陳大令准交該差帶回歸案訊辦○北京女子揚二龍前在法界迷路由捕解赴公堂奉判留養候領在案昨有陳彩園禀稱主人李姓現在出使外洋二龍乃係婢女日前在後門走出求請領回大令准其領去著交主人管束（臨） 
[美租界捕房事]  
　　某西人在有恆路兇毆東洋車夫趙小岩四百四十三號捕向之喝阻亦被毆擊並將警呌奪去經印捕幫同拘獲押候送該管領事署訊辦○工部局管垃圾西人報稱楊樹浦路十二號西人家侍者錢裕星及鄧鐵路陳阿狗均違章傾倒垃圾繭函知公堂出單傳罰捕頭允之○陳阿福至恆昌生洋貨店購 
 
 

Page 12

 
 
　乘間行竊竹布一疋爲店夥覺察報捕拘獲押候送辦○工部局管理營造西人查得洽泰源在湖州路建屋違章未領執照請由捕頭函致公堂出單傳罰捕頭准之○徐星友去年在吳淞路北首被鄰居許徐氏拐去七歳女孩一口昨日在途撞見將許扭入捕房詰得孩寄七浦路林張氏家業己售與粤人捕頭當飭包探顧福其將林張氏拘獲一并押候堂期解辦○一百零二號捕報稱麥倫書院後發見孩屍一具當飭地保掩埋（似） 
[情毁樂善]  
　　頃奉到何保豐寳號交到英洋伍百元樂助敝堂善舉之需永安街公醮餘資移助洋三十三元周萬銀堂助洋三十元武林太原子求增妻壽合家平安助賑洋一百元蘇垣恆孚銀樓交來三户助賑洋三十五元四角祇聆之下莫名感佩當此新春之際捐助鉅欵樂善之忱尤爲勝人引見作善降祥福報無量爲特臚陳用彰盛德上海六馬路仁濟善堂董事嚴信原陳作霖曾鑄朱佩珍焦發昱施則敬張韋承等謹誌 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
