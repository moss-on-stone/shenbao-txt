# 1918 - 308 - 4916431

 

Page 1

 
 
   
 
 

Page 2

 
 
時評 
[祝歐洲大戰告成（冷）]  
　　據昨晚所得消息德國已接受停戰條件歐洲戰事即於是告終矣斯誠所謂全世界之幸福也 
夫此四年有餘之歐洲戰事其困苦所及無論戰與不戰之國皆受其影響今乃一旦告終得各舒其困苦此幸福之一也 
　　竭全世界之人力財力物力以剷除此黷武主義今黷武主義之主人已被推倒而無可再爲之黷武是全世界之人用力而力不虚此更幸福之一也 
世界三大專制國曰俄曰奧曰德今因此次大戰之結果而悉數推翻之得盡改民治之國此又幸福之一也歐洲之大戰告成矣世界之民治主義光明矣我能不爲全世界人同聲欣祝 
專電 
[北京電]  
　　政府擬通飭全國祝歐戰勝利（十一日下午四鐘） 
[北京電]  
　　美使館電德皇逃荷蘭停戰約已簽字北京外交界將舉行慶賀（十一日下午七鐘） 
[北京電]  
　　說帖所提各事政府以主權爲限度一一勉爲之外次長昨訪英使口頭答復敵僑事英使滿意（十一日下午三鐘） 
[北京電]  
　　某公便請拘呼蘭敵僑二名政府即令黑督照辦（十一日下午四鐘） 
[北京電]  
　　政府應友邦之求令直魯二省接濟東北聨軍糧食（十一日下午四鐘） 
[北京電]  
　　楊以德免職令已蓋印以該廳某科長繼任（十一日下午三鐘） 
[北京電]  
　　楊以德免職已發表外部將已辦各事向使團口頭說明不再答覆 
（十一日下午七鐘） 
[北京電]  
　　歐議和使屬陸徵祥之說未確（十一日下午四鐘） 
[北京電]  
　　平和期成會開會以政府僅曾用電話表示採納南北會議之建議决用公函問政府以南北會議之地點代表人數所派何人（十一日下午七鐘） 
[北京電]  
　　黄陂復平和聨合會杜門引疚雖愛國心不多讓而前車可鑒復何言云（十一日下午四鐘） 
[北京電]  
　　陜商會皖省會漢各團聨合會甬公民皆電速謀和（十一日下午四鐘） 
[北京電]  
　　西林電請謀和勿猶豫對東海亦表欽佩（十一日下午三鐘） 
[北京電]  
　　莫擎宇亦請令停戰言和（十一日下午四鐘） 
[北京電]  
　　聞李烈鈞派密使來京探政府對時局之態度及與岑陸接洽情形（十一日下午四鐘） 
[北京電]  
　　聞新議員段書雲等組織和平統一會有政治臭味（十一日下午四鐘） 
[北京電]  
　　新議員之一部分主張滿四月卽閉會反對者主議憲延會期 
（十一日下午四鐘） 
[北京電]  
　　安福派昨决主速議憲另起草（十一日下午四鐘） 
[北京電]  
　　今日兩院會合會梁主席對於憲法會議多數主張另行起草并各選起草員三十人 
（十一日下午五鐘） 
[北京電]  
　　劉存厚不自稱川督在漢南另設軍事聨合辦公處（十一日下午四鐘） 
[北京電]  
　　馮玉祥辭湘西鎭守使（十一日下午四鐘） 
[北京電]  
　　閩督報告東日停戰（十一日下午四鐘） 
[北京電]  
　　鹽稅餘欵五百三十萬已允付政府 
（十一日下午三鐘） 
[香港電]  
　　政務總裁會議决議禁止護法各省組織和平會違者以通敵論罪（十一日下午二鐘） 
[香港電]  
　　國會議員若干人不日將提出省長民選議案先由縣議會初選後由省議會覆選（十一日下午二鐘） 
[杭州電]  
　　省議會姜票案風潮益烈議員任鳳岡等三十餘人已向高等廳起訴（十一日下午七鐘） 
歐洲和戰電 
[路透電社昨晚接得電]  
 
 
 

Page 3

 
 
報云今日上午德國接受停戰條件巳經簽字歐洲大戰已告成功自後將開始議和 
[里昻電]  
　　瑞士巴勒得柏林消息柏林之革命已完全奏凱星期六日發生總罷工全城工廠至上午十時停止工作那堡之步兵加入人民方面其餘軍隊立即響應據議員惠爾氏之宣言亞歷山大隊亦附和革命有大將一員被一下級軍官所戕該軍官當即遁去星期五日多數巡游城中之巡邏兵均撤退伏爾華資報館（社會黨機關報）有步兵一隊守之（十日） 
[里昻電]  
　　瑞士京城消息德國此次風潮以本月三日基爾軍港水兵之叛變爲導火線蔓延極爲迅速含有一種政治性質在柏林特萊斯特慕尼克之民衆暴動中已大告成功絶未流血巴登大公國美克斯親王及内閣閣員一律引退美克斯親王選任民主社會黨愛倍爾氏爲首相擔任組織新政府新首相布告國民告誡大衆維持秩序此次風潮含有政治性質其唯一前提乃在最短期間内簽定和約並促進民治改革之實行云（十日） 
[里昻電]  
　　聨軍越過愛斯加河廣闊之部份摩貝巨　希爾松土爾萊已攻下英軍行抵蒙斯之附近美軍進迫芒脫滿第（十日） 
[里昻電]  
　　塞爾維亞軍隊在波斯尼亞及巴那大受歡迎多數奧匈舊軍之兵士紛紛加入塞軍已佔據孟的内哥羅之巴加里薩（十日） 
（以上法國無線電誠報號外同） 
　　十一日午前上海顧家宅無線電臺接德國勞安（距柏林西北二十四里）無線電如下德皇與皇太子業已退位和漢索倫皇室業已推翻此誠德國人民之大成功也社會黨代表愛倍爾氏受命招致社會民主黨各派組織新政府政府命令非愛倍爾署名者不發生效力陸軍部訓令亦須由社會民主黨輔助員副署始可有效社會民主黨議員施特滿氏請羣衆維持秩序避免騷擾聨邦議會議員伏特爾氏偕兵士數人乘汽車對衆演說而禁衛軍某營之軍官代表亦宣稱陸軍贊助國民演說旣畢掌聲雷動皆大歡呼 
德新相愛倍爾發表宣言書佈告國人其文曰公民乎前相美克斯公爵委余執行首相職務余今方會同各政黨組織新政府稍緩須臾即將以余努力所得之結果公佈於衆此新政府將爲國民政府其致力之點必以使國民從速早得和平並確定國民所已得之自由爲歸宿公民乎艱難事業正在吾人之前余請大衆相助爲理戰事危及民食嚴重若何國人已知之矣夫民食者乃政治生活之第一事也政治革命不應擾及民食各城各鎭皆當以不擾及食物之出產及其運輸爲第一責任蓋食物旣乏搶刦即由此而起同罹困苦赤貧者將無以爲生而實業界工會將受極重之打擊故凡奪取食物或他種必要品或運輸食物之具者實對於全體國人犯甚大之罪惡也公民乎余請汝等勿集於街市其各維持安寧秩序云云又致各處民政員文曰新政府已受職視事以期保全德國人民不受内亂與饑饉之禍並實行德國人民自决前途之公允要求如各城各鎭之民政官員皆能扶助新政府則此舉方可告成今後指導國事者多屬新人與之共同動作余固知其匪易第余求其以國民是愛際此嚴重時日設公共生活之組織遽爾中止則德國將受無政府主義之害與極端之苦楚矣故余乞國民匡余不逮共助國家其各賡續辦事不畏不懈各行其素各安其位以待吾人可卸責任之時期 
　　德國過海電云舊有制度已於十一月九日在柏林革新改爲國民政府矣勞兵會已告成矣革命運動今在全國大得進步處處皆有組織勞兵會之報告以全局言革命之成旣未大擾亂經濟秩序亦未流血各城勞兵會一經成立軍界即承認之不稍猶豫今市政已暫由勞兵會接收有數處發生集衆行動及罷工情事但大都安然過去社會民主多數黨與社會民主獨立黨及社會民主多數黨中之中級社會分子刻正磋商組織共同政府事社會民主多數黨領袖愛培爾氏今以臨時政府總統地位執行德相職務社會民主黨曾向獨立社會黨提議願與之共組政府雙方權利相埒於是在此緊要時日内遂相率以制勝種種窒碍庶自由主義之德政府得以迅速貫澈其目的而免强暴騷擾之行爲赫斯氏李勃克納克特氏與巴資氏今皆有由獨立社會民主黨而擢爲共同政府人員之說社會民主黨主任現報告兩黨續商之結果獨立社會黨要求以德國爲社會主義之共和國而社會民主黨亦抱此目的但願將此問題留待國民與合法國會解决之獨立黨又要求行政立法司法之全權皆須由全體工人與兵士所舉之代表掌握之（誠報號外同） 
[倫敦電]  
　　德國無線官電報聲稱歐士白柯氏代表德國全權代表致書與德國陸海軍當道謂星期五晨德國全權代表在協約軍大本營接受休戰條件與正式要求限七十二小時内答覆承認與否至星期一日晨十一時爲止德國立即暫停戰爭之建議已由福煦上將拒絶現遣德國賫書人賫林戰條件全文前往斯泊其他交通今均不能施用另有德代表之書謂請收到休戰條件後儘速以最近訓令交賫書人携回若續派代表實無濟於事云（八日） 
[巴黎電]  
　　德國無線電報聲稱星期四日下午三時曾下合停止陣前砲火俾容德國休戰代表經過（八日） 
[倫敦電]  
　　休戰之眞正性質與條件迄今尚無所知據一般人士聲稱此項條件足使德國國會中人爲之驚詫彼等之態度似已表示願低首以受命運云（九日） 
[倫敦電]  
　　德皇之遜位令人益信德政府必將受納休戰條件（九日） 
[倫敦電]  
　　公報局宣稱戰線德軍砲火與機關槍火甚爲劇烈由福煦上將大本營赴斯泊之德國賫書人之經過陣線因以稍遲今日午後之前不致行抵德軍大本營今日未必能於休戰一事有所决議（九日） 
[丹京電]  
　　維也納電稱奧皇以休戰條件有失體面不肯簽押乃由奧國參謀總長簽字奧皇已將指揮軍事大權交與柯凡斯上將（八日） 
[倫敦電]  
　　德國無線電報聲稱首相美克斯公爵因國會局勢已變上表辭職尚未批准（九日） 
[亞姆斯特丹電]  
　　德國糧食大臣出示允儘速設法免除目下乏糧之患且稱和局之成封鎖之取銷爲日匪遥云（八日） 
[倫敦電]  
　　德國已將戰巡艦戈朋號交與土國該艦將拘留土國某口岸（八日） 
[倫敦電]  
　　德皇决計遜位（九日） 
[亞姆斯特丹電]  
　　德皇已由大本營回抵柏林（八日） 
[倫敦電]  
　　德國無線官電報聲稱德皇决計遜位德國陸海軍叛變之舉仍在蔓延軍人議會現控制北海及波羅的海重要口岸數處此項行動除亨堡外迄今尚無重大騷亂或流血之舉亨堡之事聞傳出者頗少（九日） 
[丹京電]  
　　希萊斯維格民報載稱普魯士亨利親王已離基爾其自動車上雖樹紅旗亨利親王且臂裹紅巾而仍爲人察覺水手若干人乘自動車追之發槍十餘響但親王顯已逃去自昨夜起柏林與丹京間之電報阻斷不通（八日） 
[亞姆斯特丹電]  
　　此問與柏林復可通電（八日） 
[倫敦電]  
　　據海牙電稱德國之内變尚另有原因即糧食缺乏兵士過受苛待軍權傾覆是也聞德國艦隊今幾全體響應兹確悉此項行動已蔓延於維廉沙文庫克斯海文·白里門·希里哥倫數處著名社會黨領袖李勃克納克納克博士已於白里門組織軍人議會柏林聞兵變消息大爲震動即由警察佔據各工廠禁止獨立社會黨開會（八日） 
[亞姆斯特丹電]  
　　普魯士白蘭登堡司令發布示文禁止效尤俄人組織勞兵議會（八日） 
[亞姆斯特丹電]  
　　慕尼克電稱慕尼克已組織兵勞農議會發表宣言書宣佈嗣後巴伐里亞爲自由國現巳着手組織國民政府即以議會作爲國會宣言書中又稱巴伐里亞民主社會主義共和國有使德國重覩和平以免國家陷於重厄之力量且將相機召集以已成丁之男子選舉之國會巴伐里亞今曙光乍現此足使將入於新時代德國準備加入列國公會革命爲今日必要之舉俾於危機一髮之際籌備國民自治政府免受過慘烈之震動若待敵軍擁入境内或休戰告成兵士釀亂之後而爲之則勢將無及矣議會允禁遏暴動維持秩序保護人民之產業營中兵士各設軍人議會以自治軍官之不抗拒者許其照常供職各官員一律留任根本社會與政治之改革均立即進行云（八日） 
[亞姆斯特丹電]  
　　德國洛加爾報載稱德皇拒絶社會黨提出自行遜位之建議該報又稱德皇通告内務大臣不允於媾和之際遜位蓋此舉即德國降服協約國之謂也且言彼遜位之後全國必將大亂過激黨主義必將膨脹彼不能負責云聨邦議會社會黨議員致哀的美敦書與德首相謂德皇與太子如不遜位則社會黨將脫離政府（八日） 
[巴爾電]  
　　巴伐里亞國會在慕尼克開會後下令推翻維台爾斯巴區王室（八日） 
[丹京電]  
　　柏林電稱德國白倫斯維克大公及其嗣位者均已退位（八日） 
[亞姆斯特丹電]  
　　德國來此之旅客謂哈洛佛已起騷亂叛兵佔據兵營解除軍官武裝並械押第一軍團司令而去（八日） 
[倫敦電]  
　　海格上將星期六日晨間報稱禁衛軍及第六十二師已佔據摩貝巨鎭英軍在該鎭南面得進步已臨亞凡斯萊·摩貝巨路之正東英軍刻仍在摩貝巨與芒斯康特運河間前進今晚報稱英軍刻於全陣線前進右面第三第四軍渡桑白河向比邊進發稍受抗拒中央第一軍越芒斯康特運河疾進運河南面之英軍越過摩貝巨芒斯鐵路現進逼芒斯鎭芒斯·康特運河北面之第一軍左翼會同第五軍右翼廓清愛斯加河與安都瓦運河間之區域佔據泊吕維爾資在該地南面渡亞都瓦運河左面第二第五軍佔據全陣線之愛斯加河東岸第五軍佔據亞都瓦與土爾萊鎭今於該鎭東面進發第二軍現進窺勒萊（九日） 
[倫敦電]  
　　今晨海格上將報稱英軍前鋒今於全陣線與敵敗軍接觸英軍已佔據芒斯南郊之貝爾台滿更北之英軍刻進窺勒士且已佔據勒萊（十日） 
[倫敦電]  
　　比國公報云比軍佔據干特·特洛成運河西岸自荷邊起至干特站止法軍已佔據美爾登高地且於更東佔據末爾斯區之北部英軍已佔據末爾斯區南部（十日） 
[倫敦電]  
　　美國公報云美軍在斯特萊南渡末斯河佔據摩加美軍穿過華愛佛森林佔據加美資索比·勒摩瓦凡勒三地美軍且於巴同維萊爾之南佔據敵軍固守之摩瓦萊唐摩瓦瑪洛萊三地（九日） 
[亞姆斯特丹電]  
　　華沙電稱波蘭内閣發表宣言書謂有特權各界之利益必須屈從於國民之志願故今將從事組織國民政府而以工人代表占多數云（八日） 
[蘇里克電]  
　　某報載稱巴伐里亞陸軍大臣致電奧國鐵羅爾國民議會謂奧國之休戰條件迫其派巴伐里亞第六軍入鐵羅爾如加阻撓則該軍將强行假道（七日） 
[亞姆斯特丹電]  
　　新自由報載稱奧軍總司令與外交大臣因德兵侵入奧境向德國提出抗議（七日）（以上路透電） 
外電 
[北京電]  
　　陸榮廷最近電致中央請在中立地點開和平會議將法律問題及事實問題同時討論（十一日） 
[北京電]  
　　熊希齡昨晚進謁徐總統關於和平會議之决心徵求總統之意見總統告以尚有一部分意見未曾疏通微露段派猶未贊成之消息（十一日） 
[北京電]  
　　今日午後開參衆兩院聨合會參院議員出席者九十餘名衆院議員出席者二百十餘名已逹過半數决議參衆兩院各選出三十名共計六十名於一星期内組織憲法起草委員會（十一日） 
[廣東電]  
　　軍政府對於各省和平會設取締法如下護法各省代表未經軍政府許可不得設和平會以妨害軍政其由他省派來之和平會會員未經許可不得逕入護法各省有犯此禁令者即以間諜論已經許可者入境以後軍政府常監視其行動（十日） 
　　以上東方通信社電 
要聞一 
[退位德皇之歷史]  
　　字林報云威廉第二乃普魯士王亦日耳曼之帝也今退位矣協約國之大目的已逹其一而最後帝王自命帝王有神權者亦不復大權在握矣威廉第二生於一八五九年一月二十七日至明年是日適届六旬其父爲威廉第一其母則英女皇維多利亞之女也十歲時受職爲禁衛軍第一聨二等中尉自一八七四年九月至一八七七年一月在開塞爾習武術後肄業於波恩閱二年乃入軍治事一八八一年二月二十七日與阿戈斯特維多利亞郡主結婚郡主爲阿戈斯登堡公爵之女在未婚時十七年前郡主曾要求繼承施萊斯維格賀爾斯丁（公爵國一八六四年普與丹麥戰共爭此土丹麥不勝一八六年其地遂併爲普魯士之一省（之君統故此番聨姻含有重大之關係焉一八八八年六月十五日威廉第二以長子之名義繼承父位是爲普魯士第九代國王亦即日耳曼帝國之第三帝登位之初即表示其幼年軍事敎育之勢力擅作威福綽有祖風不似其父母之寬厚其最初一舉乃於向國民演說之前早三日即向海陸軍致詞此事極有意味蓋威廉第二在位時屢有皇位之眞基礎惟在陸軍其能保持日耳曼帝國者爲兵士而非爲國會之多數余之信任屬諸陸軍等語也踐祚未久好行己意致與俾思麥齟齬終罷其職自握相權發揮其對外政策與奧意兩國保持盟約遵祖志也一面冀結歡俄國然俄國冷淡視之一八九一年威廉第二與俄國亞力山大第三之會於基爾軍港頗形冷落之氣象焉一八八八年威廉第二出巡遍晤聨邦各君主羅馬敎皇及奧意二君次年往游君士坦丁以基督敎之大君主而往見崇奉回敎之土皇亦歷史中所未前有之破天荒行動一八九八年復游土國與慘殺亞米尼亞人之君主相握手嗣由土京赴巴力斯坦在德人耶穌敎堂參與聖禮並因土皇之惠得以附近聖域之地若干贈與德人天主敎徒威廉第二初頗有意與英聨好自一八八九年至一八九五年每歲輒游英國兩國交際似無待言後因威廉電賀南斐脫國總統有不乞助於友邦居然恢復和平保全國家獨立等語已足生英人之惡感加以德國抱殖民地野心大增海軍且冀爲英國商業之勁敵愈足起英人之疑慮於是兩國遂互有猜忌矣威廉第二後亦不游英國惟一九○一年英女皇崩時始來執紼以普魯士最寳貴之黑鷹勳章贈與勞伯慈伯爾並於游歐時拒絶不見脫國前任總統蓋有重欲與英聨歡之意焉一九零五年亨利親王赴美游歷志在增進美德之邦交自表面視之德國顯有與各國友好之意第威廉在國内之措施則適得其反一八九五年威廉首先提倡擴充海軍欲使德國爲海權國電告其弟曰余之陸軍强矣余之海軍亦當若是强盛非逹此目的余不能安寥寥數語威廉之雄圖已可概見論者當然指爲與英開釁之預備惟威廉否認之而飾其詞曰余之爲此乃所以保全和平並維持我德國在日光中之地位無他意也就歐洲近事言之一九零五年法國與摩洛哥之交涉德國則實力干涉之一九零九年奧國關於波斯尼亞與赫斯戈維那兩州問題竟破壞柏林條約德國則爲其後援而尼英國之政策凡此舉動已足見德國之所以擴張海軍矣綜威廉一生政治其詭譎手腕前後矛盾者不勝枚舉如致脫國總統克魯格之電文及摩洛哥會議後致奧外相戈魯古夫斯奇氏之電文（外相因此解職）以功績勳章贈與日將乃木將軍及旅順俄司令司徒塞爾將軍（司徒塞爾後以曠職論罪）及與英國政治家瑪喬里邦克氏之函件等事皆足證明威廉陽託和平陰修武備一俟時機成熱即將挾其武力以稱覇於全球矣威廉嘗稱德人爲世界之優秀人物而自已則爲其賦有神權之帝王代天行事不問時論若何不妨獨行其道云云最近戰局數年中之歷史讀者當猶能記憶之無待贅述所可言者威廉自信受命於天孤行己意致爲全世所詬病今野心未成徒累國人增其痛苦遭其增惡威廉在今日亦惟有服從時論而踽踽獨行其道以去耳 
[土奧降服與西歐戰局]  
　　歐戰實報社通信云德軍敗走於西境布國休戰於近東歐洲局勢於此大變論時事者早知土奧兩國失布屏障唇亡齒寒疆土受迫必相繼踵布後廛而德國孤守無援亦必請降矣今據電信土國投降奧匈屈服而德國休戰條件亦將由協約國不日宣布凡二三星期前所預料者今竟成事實矣有星哉强權之終必屈抑而公理之終必大彰也土耳其休戰條件都二十四欵察其性質直可謂爲無條件之投降德國之休戰條件當亦類是蓋條件雖似嚴駿然欲破敵國層出不窮之狡謀絶其繼續作戰之希望並防敵人利用休戰時期爲緩兵之計此固不得不然也即使德國不願爲此第土奧降服協約軍旣握有土國之要地又佔據奧國之鐵路不難移休戰陣地之大軍直搗德國南部之邊境無論其力有不逮縱克獨立支持數星期或數月之久又安能避此不可倖免之結局哉 
　　此次亘古所無之戰局乃公理與强權之戰爭亦民政與專制之决關也戰局中專制國有三日俄曰奧曰德俄皇尼古拉被廢流竄西陲終不免見縶亂黨飲縷而死奧皇加爾現亦倉皇離京出亡異國而德皇威廉退位之說亦復聲浪日高今德皇之赴大本營殆即出奔之朕兆歟之三帝者憑皇室之聲威藉軍人之勢力固所謂一世之雄也乃軍事一敗革命踵起巍巍皇室衆視爲不可侵犯者竟被推翻赫赫帝王自命爲唯我獨尊者竟同俘虜前榮後辱變遷若是之驟其故何歟蓋專制君主所賴以統治國人使其就我範圍者唯此武力一旦武力式微彼久受壓制之人民即乘機而起脫除衡軌其所以不早崛起者非愛戴專制君主也徒以力不逮耳試觀中歐皇室之衰落足徵此言之不謬反證法國尤知其然夫德軍精銳不曾兩叩巴黎之門乎是時巴黎安危間不容髮然法蘭西健兒奮臂一呼卒能反敗爲勝奏瑪恩河之奇勳破興登堡之陣線北部失地幾全克復法爲民政國故能萬衆一心朝野一氣憑自由以驅專横恃正義以敵强梁民治精神其效果有如是夫 
　　覘時事者於此尤有感焉夫歐戰之導火線爲圖奧儲之遇害然使德皇不慫恿奧國釀開戰端則此番浩刧何致發生乃德皇藉細故而逞其雄致動世界之公憤囊括全球之夢未成而退讓大位之事將現追思往事不堪回首當亦悔恨之交集矣世尚有野心家欲恃强權武力以征服他人者乎其亦可以取此爲鑒而戢其蹂躪人道破壞公法之舉動矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京特别通信（續）（靜觀）]  
（六）在京會議各督軍如倪張固帶有主戰派之脃采然張已有服從元首之表示倪亦有不堪再戰之宣言大致對於東海和平主張均無異議惟於議和之條件主張特别審愼毋令西南得志致損中央政府之威嚴此不獨倪張如是即趙周人輩亦復以此爲言蓋主戰各督雖云痛惡民黨然一入都門即見有外交團十二條之警告前三條所列之語無一字不刺心加以司農仰屋羅掘俱窮財政危機令人可懼天良尚在當然有所覺悟又以東海殷勤慰諭曉以利害動以感情對於和平進行自不至再有反對論調至於張奉督萬牲園之演說亦不過酒酣耳熱之談非眞有心反對東海並聞各督互商之結果已决三種辦法一保存新國會二西南陸唐地位仍舊不動三認西南有實力之人有妥協之資格其意態緩和已可想見矣（七）西南方面在軍政府中岑伍兩總裁意見尚屬和平對於東海曾間接通逹消息對於和平期成會亦有覆電謀和之心頗切聞舊國會激烈分子對之頗不滿意惟其中意見亦不一致有眞心護法者亦有懼和議成後失一己之位置者因此乃極端主戰近且有拒絶議和之表示矣又如郭人漳一黨則反對某派而獨樹一幟近據香港北方特派員報告舊國會議員赴港者頗多至南軍將領如譚浩明則屬於陸之麾下尚好商量陳炯明一派雖軍政府亦不能指揮之也李烈鈞亦爲有力分子主張激烈廣西方面之陸幹卿雲南方面之唐繼堯均有人暗中與北方疏通其表面尚宣言尊重法律不悖護法本旨者實有不得巳之苦衷在也近據李秀山來電兩氏已有電聲明將派代表到寗接洽一切矣（八）外人方面外人調和吾國時局之說早有所傳自十二條說帖出現實質上巳有警告吾國速息内爭之表示惟以程度論尚未至正式警告之地步耳近則關稅餘欵不許提撥亦爲促我和局速成之一方法總之國内若不早日統一危險殊不堪問列國和平大會議行將開始我國於此有一榮辱生死之關頭焉至外報論調對於我國政局直言婉諷尤足令人心動劉揆一氏有言今日謀和非護法問題乃護國問題國之不存法於何有旨哉言乎夫國人不能自愛其國尚何怪人之不吾愛乎記者述此不禁憂沈沈以襲余心矣 
[北京特别通信（冷眼）]  
　　財政部之窮困財政部爲北京最富之部亦爲最窮之部記者前於通信中已略言其一二矣然財政部之所稱爲富者不過因得大宗借欵爲外人所羨慕其實借欵到部隨手輙盡財政何曾整理國庫依舊空虚年復一年借債度日至此日暮途窮束手無策身居今日不能不追溯旣往試仿財政學之體裁分爲三時代以記財政部之盛衰而供國人參考焉 
　　第一小康時代民國元二年間承清室退位之後正式政府成立之初辛亥革命雖事干戈而各省元氣未耗秩序恢復各省解欵源源而來當時軍費旣無如今日之巨政費又不及今日三分之二外債一方募集亦易其時所借外債有奧國瑞記借欵一百零五萬鎊倫敦新借欵五百萬鎊五銀行團善後借欵二千五百萬鎊奧國第一二次借欵三百二十萬鎊外債額數之鉅以此時爲最其時長財政部者爲周學熙氏尚有力騰挪民國元二年間雖無預算决算之可言而收支適合未嘗有匱乏之憂也 
第二富裕時代民國三四年問政府承全國統一之際裁兵興政整理鹽務在在均需巨欵不得不仰求於外債有奧國第三次借欵五十萬鎊有中英公司借欵三十七萬五千鎊有比國狄思銀行借欵五十萬鎊有中法實業銀行借欵一萬五千萬佛郎有中法銀行欽渝墊欵一萬萬佛郎然比較元二年間之借數不及遠甚財政部因所募外債無多遂發行三四年内國公債綜計集欵至五千餘萬元之多同時新華銀行發行儲蓄奬劵一千萬元爲民國内債史上放一異彩收入之多以此時爲最斯時南方爲第二次之革命袁項城得藉財力之雄厚强力壓服復得周學熙氏長理財政嚴飭各省將中央解欵及專欵如期解京規定解欵考成條例記功記過雷厲風行各省解欵雖不能逮前清原額而國庫收入非常充裕各機關經費無絲毫蒂欠此時財政部爲最富時代然富雖富矣而用不正當豢養一般武人藉濟其大欲也往事重提不禁爲之三歎也第三恐慌時代袁氏自壓平第二次革命後自信力殊强帝制自爲躍躍欲試雲南起義洪憲遂亡統率辦事處之耗糜軍餉大典籌備處之浪擲費用統計約一億元以上國内騷擾財力空虚各省對於中央應解專欵旣不如額報解而中央協濟各省之餉欵無法籌付以致中央行政經費逐月拖欠甚至官吏月領俸薪搭放公債搭放印花種種彌補爲世詬病嗣後財政部長數月一易無有久於其任者而財政之擾亂遂逹於極點雖發行五年内國公債而集欵不滿千萬元於是中交兩行鈔票停止兌現國家之信用喪失無存迄今跌至五折無法維持可知民國四五年間之財政部已處於不幸時代矣今者財政部已由恐慌時代將至破產時代譬如窮紳落户子弟日事借債爲生活所餘存者僅有庇身之房屋不久即流爲乞丐矣去年復辟削平南北交戰曹交通兼長財政所得日本種種借欵約計在一億四千萬以上参陸辦公處所費軍餉何至一億元以國民有限之脂膏供數人權利之爭現在中央收入除鹽欵盈餘外每月收入不過三四十萬元而支出經費須在一千四五百萬以上羅掘幾窮無以爲繼自日本限制借欵之說傳於中土向稱擅長中日之外交家尤爲焦灼欲絶以致外間紛傳梁士詒氏將組織内閣以便與英美資本家商議借欵然南北未統一以前即梁氏能實行登台恐大宗外債不易籌集亦不過如畫餅充饑已耳床頭金盡巧婦難爲無米之炊吾爲財政當軸者危 
[京津之歐戰協濟會]  
　　歐戰協濟會中東海以下閣員及名人碩士無不列名發起本擬親自出名邀集中外官紳籌議進行事宜因體制所拘諸多未便改由錢總理備柬遍邀協約國公使銀行實業家顧問敎會長老報館記者及我國官紳各界人士於本月十日星期日下午四時在中海居仁堂開茶會提倡協助該會届時由總理主席東海則派黄開文代表與會是日美公使　恩施博士參議院議長梁士詒君法使署醫官布西利君愛德華君皆相繼演說愛德華君刻管理戰地華工隊中青年會事務近始由法國歸華者據八日天津來電言是日日英美法俄各租界商店等一律均懸掛自國國旗中國方面對於該會除省議會認可支出十萬元外鹽商亦捐一萬元當日有結合軍警紳商工學新聞各界及各機關團體持各協約友邦之國旗廻行市内之計畫由曹督軍曹省長連名約請各國總領事於當日與會其時期爲十一日至十八日並聞籌欵會代表邊守靖等八名對於參衆兩院請願由我國家支出二十萬元交付歐戰協濟會矣 
[平和與會議]  
　　前日英美法義日公使會議聞决定對於我國南北之和議暫行旁觀一兩月詳察南北當局有無言和誠意無論何方苟無誠意則和議必不能就外人亦不復爲左右袒即將實行干涉又據東京消息日本將首倡調停南北之主張日前業經閣議决定兩星期前曾與英美義法各國交涉駐日各國大使均無異議據以轉逹各本國政府至於各國之意向業經日本駐外使臣報告美國因承認日本東洋優越權之關係已無何等異論英國外相巴爾佛阿氏答覆珍田大使亦無異論故目下日本正研究如何使南北妥協之法苟中國不欲使外國居中調停而自謀妥協則日本亦將旁觀大勢聨合各國對於兩方或將致好意的勸告並望無條件開平和會議以公平之態度促進南北之統一云云此外交方面之消息也 
　　東海對於各督軍已有三項之訓示（一）大局問題從外交内政種種現象上立論時局之須早解决固無待言而解决之必出於和平亦屬大勢之所定希望各督出以一致之精神便政府與西南開誠接洽（二）財政問題每月軍費支出過大務須設法裁減此事斷在必行（三）地方問題最要者爲肅清土匪各省應商議協同之方法其秩序平靜地方亦須加意防範均責成各督辦理以上三項各督面見東海時已大體言及而詳細辦法尚待會同磋商或有兩三督軍急須回省則留代表在京接洽 
　　别一方面之表示云中央舉行會議實際决無效果蓋西南方面護法之心綦切斷不因北方之主張一致而改變方針總之刻下不過一種私人的集合前途僅可謀北方之一致又謂各疆吏來京者　經分别接洽於軍務政務財政各辦法均巳商有頭緒各疆吏目覩財政困難及外交上急劇變化故於整理財政收東軍隊及實行軍民分治諸端甚表贊同日内均將出京就中如江西陳督軍湖北王督軍因地方防務關係上海盧護軍使因浙督北上浙滬聨防關係均將先行回省其餘各疆吏亦均將分别出發 
　　又一消息謂東海於八日午交諭参戰處速將應付參戰重要事件列出簡明理由以備提出中央會議而各督軍要求合肥出席亦已允可惟仍先由各督軍將大致議出合肥則於末次 
結總時始行出席 
東海邀黄陂來京除去電外又派員赴津敦促聞俟河間由原籍到津即一同來京又山東鎭守使馬子貞此次來京係代表張魯督參預中央會議者八日午往五條胡同晋謁楊浙督聞先赴甯與李督會晤後再行北上甘肅督軍張廣建不能來京參列中央會議電逹政府派參謀長魂鴻發接洽軍政屯墾使　壽樞接洽民政陜督陳樹藩呈明政府不　來京參列中央會議派第三混成旅長張寳　代表參列會議張旅長已於八日夜車抵京 
政府屢電邀李蘇督來京迄未允許又經王鄂督陳贛督電邀仍未同意東海曾以個人名義電囑李督派王師長廷楨來京與會李於八日早覆云東南防區緊要統兵大員礙難輕離汛地謀和問題請由元首定奪但能使主戰者無隙可乘純無不始終服從云云又電覆各要人云東南今無問題長江各事已託王陳兩督代表一切至於解决時局政府主張宜以在野各要人意見爲歸純無不樂從云云 
抵京諸督軍中有某督軍者素以提倡和平名日前某政客往訪某督軍力言不可不乘此機會議和以統一南北並謂北方一致倡和以誠意圖和平之進行南方亦應以國家爲前提勿提不當之要求某政客轉詢曰北方表示議和誠意凡南下各軍悉行撤退閣下以爲如何某督軍則云不能贊成此說 
新疆督軍楊增新八日電略云新省邊情日亟迭請撥軍隊迄今未蒙核准總以各勁旅調赴湘贛無法抽調爲復現大總統有息爭之明令南北有望和之决心增新身當西北之衝所受感觸較深望和猶如望歲敬懇鼎力主持早登平和之域南北仍歸舊好將來盡提前方勁旅移戍邊境鞏固國防以禦外侮非增新一人之私幸也 
關於平和之要電 
[政府覆唐繼堯電]  
　　東支兩電奉悉我公關懷民瘼痛大局之淪督胥感華夏之沉陸異地同心不勝欽佩敬請併力斡旋挽回刧運兩廣方面徵求同意推岑公西林爲盟主將法律事實兩問題併同會訂以期早日解决共醫統一並希執事隨時　陳以資韋佩特復 
[福建省議會電]  
　　總商會轉安會長邊議長陳會長均鑒艶電敬悉内爭不已民困難堪歐戰將終時局尤急今全國心理亟盼息兵諸公倡議全國和平聨合會奠國救民志願宏大本會同人極表同意請附發起之列並盼將進行事宜時賜示聞爲幸 
[湖南敎育會覆期成會電]  
　　平和期成會請轉呈大總統國務總理鈞鑒湘省頻年被兵四民失業公私敎育尤極可危校舍駐兵經費無著平和大義仁言令人感泣謹同全湘學界一志贊成伏望毅力主持統一早成兵革銷除再興文化實所祈禱 
[甘肅張廣建復期成會電]  
　　平和期成會熊秉三先生旣諸公均鑒漾電敬悉至佩熱誠貴會近日如何進行仍祈隨時惠告 
[貴州省議會電]  
　　頃據蘇議會皓電南北交兵期年流血數省民怨財竭匪肆災頻主張雙方釋嫌共謀統一掬涙陳詞情眞志切本會代表民意希望和平統一之心早經一致務望諸公鑒此苦衷速謀解决以救危亡不勝盼禱 
[新參院制憲期之激戰]  
　　十一月八日下午一時開梁議長主席延長三十五分出席議員已足法定數乃開議先由秘書長報告文件畢按照議程開議第一案衆院移請訂定兩院會合會日期協商組織憲法會議案汪有齡登台反對謂今之主張從速組織憲法會議者無非藉口於約法不良束縛政府太甚但本届國會開會以來同人未嘗濫用約法所付之職權阻礙政府况西南方面現無議員其大部分人極希望加入本届國會若此時即組織憲法會議是使西南大部人完全失望也如謂必須從速何以開會之初並不提及直至兩月之久始行提出是可知組織憲法會議初非不可緩者反對者謂主張從綏結好西南殊不知西南之土地人民同隸民國何云見好且憲法會議人數規定甚高倘因意見不合或不出席此所謂仁者見仁智者見智亦未可遽加以放棄議員職任之罪萬一因此之故徒掛一憲法會議之招牌於實際上毫無裨益此宜爲同人所當注意者　文選贊成原案登台發言略謂我人希望和平希望統一而西南方面突頒討伐合請同人平心思之不誠意望和平者究在何人且上届國會未曾將憲法議决現在第二届國會已開當然須繼續討論大多數人主張從速少數人自應犧牲己見服從多數方合國會精神云云陳介反對登台略言各國制定憲法均根據於本國之國情現在我國之情勢如何同人不可不加注意且欲希望此根本大法垂之永久萬不可使一部之人有向隅之憾西南人民同屬民國國民臂之一家父兄伯叔豈可視同陌路耶胡鈞登台發言謂本案標題是請訂定會合會日期諸君所發表者是討論憲法之應制定與否本席以爲此種議論應在憲法會議時發表或在會合會時發表此時未免過早云云劉星楠提出討論終止附議者十人以上汪有齡謂憲法會議所討論者係憲法之内容胡議員須注意蔡國忱請以討論終局付表决主席遂謂贊成討論終局者舉手舉手者多數譚雨三要求將日期投票表决陳　鼎謂必先有一日期方能表决從速從緩兩方面均應提出日期蔣棻謂應以從速從緩付表决汪有齡贊成江紹杰謂制定憲法乃國會職權之一豈能自標從緩現在祇能照議案訂定會合會日期付表决陳懋鼎謂兩方均應有一日期方可表决唐理淮主張本月十一日胡鈞贊成陳邦燮謂不能以此付表决汪有齡謂須先表决從緩從速然後可定日期楊以儉贊成唐議員本月十一日之說譚雨三主張先以議題付表决陳振先謂提出討論終局可惜太早了些現在討論表决是表决甚麽胡鈞謂就是討論表决方法陳邦燮主張分兩次表决鄧鎔謂日期遠者即是從緩日期近者即是從速不必分兩次主席以贊成分兩次表决者請舉手舉手者少數主席謂諸君對於十一日開會日期有何討論陳邦燮主張十二月十一日譚雨三謂表决應先表决十二月十一日主席謂照議事細則五十四條表决順序應先與原案相差最遠者唐理淮謂應以本席提出之本月十一日爲先汪有齡謂原案是從速就是本月十一日若十二月十一日是與原案相差較遠所以照議事細則當然如此表决主席遂謂照五十四條辦理贊成十二月十一日請起立少數又謂贊成十一月十一日請起立起立者八十一人多數主席宣告開議第二案本院議員證書審查報告經委員長李盛鐸報告畢無討論主席以報告付表决贊成者多數主席又宣告開議第三案請咨政府迅速派員赴歐準備参預和議案審查報告審查長陳懋鼎要求開秘密會主席付表决多數贊成遂宣告開秘密會嗣又公開主席宣告宣告開議第四案請咨政府將民國六年國會解散後關於臨時約法第十九條一二三四五各欵所列事項交國會分别議决或承諾案由審查長報告畢陳介對於報告民國六年國會解散一層主張删去陳邦燮贊成楊以儉主張加入六年以前未經交議者一句江紹杰主張六年前六年後均不必指明祇須將原報告民國六年國會解散後九字删去附議者在十人以上主席以此付表决大多數江紹杰請接開二讀會無討論復有人請同日三讀主席遂以全案付表决多數通過本日議事已畢宣告散會 
外交要聞 
[善後大借欵之動議]  
　　東海就職後爲將來清理庶政收束軍隊實行開發國内一切實業在在需欵又值歐戰告終國内國外百端待理故上月曾有善後大借欵之提議銀行團方面以時期未至爲言現當局又擬向各國磋商善後大借欵並據銀行團方面消息云此次善後大借欵純爲友誼的不苛求抵押其數目約在三萬萬元上下目下已有動機然一時尚未逹成熟之候就此兩方面印證之或非無根之談也 
[外交團請封敵僑飯店]  
　　敵僑在京所辦之順利飯店因發生有敵僑聚會嫌疑曾經外交團方面請准内部飭令警廳封閉在案兹聞該飯店封閉之後又有一德僑在東城船板胡同三合義飯店投資合夥經理以便在京敵僑之集晤刻據外人方面調查該飯店近有敵僑時常秘密聚會且代遞敵僑函件情事外交團又據情請政府封閉並令將該店華主人送交法庭懲辦 
[外人對於政府賣土之言論]  
　　外人質問政府收買烟土月前曾經財政部擬具理由咨由外交部照會答覆在案外人滿意與否外間所傳尚未一致兹據外交團中某公使云外交團恐答覆之後中國必欲貫澈主張仍擬再進其忠告 
[張作霖之所謂外交]  
　　張作霖此次來京後已屢與當軸諸公接洽聞張每與府院要人交談時均涉及外交張意擬將東北國防事宜併入巡閱使官制内討論其要點又須將東三省巡閱使加入参戰團以便管理國防軍 
[財政新消息]  
　　財政當局之不易内閣問題當局已决計暫不提出但今後各部之最困難者厥惟財政前雖有陸宗輿繼任内定之說然確聞陸氏最近態度非常消極前數日已向東海兩次面陳困難情形不肯擔任八日又以長函致當局　述財政困難維持不易决計不能上臺然曹汝霖亦聞决計不再兼任並有無論周自齊吳鼎昌繼任均可之說財政問題困難至無人敢任亦時局使之然也 
　　呈請整頓專稅財政曹總長以各省專稅例應解京乃南北失和以來各省專稅類多截留移作軍費以致財政上受非常之影響現將關於整頓專稅擬具意見遞呈大總統鑒核請再提出中央會議共同討論俾有正當之辦法 
戚省長與財政部之衝突贛省對於中央應供欵項屢遲不解財政曹總長前以政費浩繁需財孔急特電催欵戚省長覆電謂省庫空虚無欵可解曹總長旋又以應解欵項不能藉詞支吾電囑其設法籌解詎戚省長仍不遵辦且覆電中央措辭極强硬謂省庫空虚純由支給軍費所致萬難負賠墊之責電中並有歸咎某要人之意當局得電大不謂然當即轉呈東海東海亦以該省長違抗中央命令即請某要人來府商議故又有更換之說云 
飭撥公使外交費駐外公使之外交費用極爲重要日昨駐外各公使聨銜致電政府請將迭欠應撥之外交費共三十餘萬元迅速滙籌以濟急需元首旋飭財政部趕急酌撥矣 
陳毅向商會借欵庫倫辦事大員陳毅以中密加急陽電致政府謂庫署以及烏恰科等署財政困難業經屢次電陳在案惟迄今未得中央電覆究不知政府用何良策維持庫窘務希迅爲電覆毅現擬自向庫倫商 
 
 
 

Page 7

 
 
會訂借小欵俾救燃眉之急俟中央將接濟之欵滙到立即撥還 
張廣建拒絶解欵之覆電財政部以甘肅應解專欵久未按期報解殊與定章不合日前曾用本部名義致電甘肅省長請共督催財政廳袁廳長務將欠解各欵迅速滙解以濟要需昨日張省長特來覆電大要云敝省財政困難已至極點更加外交吃緊增添軍隊軍餉尚苦無所出應解各欵實難遵辦一俟地方平定再行照章滙京 
　　張敬堯電請政府維持金融湖南督軍張敬堯致國務院電云湘省金融遲滯商業蕭條前電所請增加平市銅元紙幣即日發行以資挽救各情懇速照准否則希撥現欵一百萬元俾可維持一切 
徵求菸酒稅收統一之局令全國菸酒公賣局日前致文各省公賣局略謂各省徵收菸酒稅釐等項曩時之沿革各省不同及　辦公賣因時地委曲求全甲省與乙省各殊丙省與丁又異自應由各局先就該省菸酒情形悉心擬具稅收統一辦法呈候核酌以昭公允本局專在各局意見該局長切勿誤會以爲稅收統一期於增加入欵遂不體卹商艱致滋擾累須知各局所去一名目即減一分中飽商民旣輕負擔國家自增收入倘不悉心考查明確詳細釐定隨意指令局員敷衍數條擬一呈文具復則平日放棄職務已可概見全國菸酒改革中央政策所關各局長不能當此重咎也 
京華短簡 
[公府實行遷移]  
　　東海於九日上午九時乘汽車離五條府邸經地安門入福華門至居仁堂臨時辦公處俟集靈囿布置妥貼後於午後再入新邸其瀛眷亦於是日遷入並派定文武承宣官六員校尉官八員内尉官四員外尉官四員在彼處應值 
[史久光回京報告]  
　　前派往關東都督府之聨絡員史久光現已回京八日赴參戰處報告一切 
[兩特使回京]  
　　東海希望在野之名宿出任調　故倩清史館總裁趙次珊前往天津與在野各要人接洽八日晚車回京即至五條謁見東海覆命又前外交總長汪大燮日前赴津八日上午十時二十分由津返都今早晋謁覆命聞汪已與黄陂接洽頗著成效 
[公府第三四次游園會]  
　　公府第一二次游園會招待外賓及政界商界學界昨又交諭庶務司定本月九日開軍界遊園會本月十日開女學界游園會已由禮官處及指揮處分别致送入門劵矣 
[奉軍總司令部移京]  
　　奉軍總司令部設津多日現張巡閱使爲便利起見决俟中央會議畢將該司令部遷移至京即設於化石橋東三省駐京辦公處並同時組織奉軍俱樂部以爲在京軍員休憇之地 
[報界反對報紙法案]  
　　報紙法本爲歐美各國所無最近法制局單訂之報紙法案揆諸吾國共和國體尤不相宜頃該法案經政府提交國會業巳經過初讀現在法制股審查中雖各議員中多有反對此案者然其結果之成立與否尚難預料報界聞之大爲憤激八日報界同志會特開會討論此事北京各報均有代表蒞會一致主張請願國會將此案根本打消現正起草請願書不日當可遞出 
[廣東政局之平靜（平）]  
　　粤省政局兩旬以前光怪陸離令人目爲之炫近則漸歸沈靜矣軍政府自有申討徐世昌宣言而後並無别種舉動參謀部雖有戰務規畫書提出商議然亦未聞有特殊事故發生惟對於贛邊防務則異常注意而已北方平和會之聲浪噪於一時其文電亦有到粤者在軍政府對之不反對亦不贊成但云當爲合法之平和與永久之平和而已然其幕内究竟有何磋議有何條件則秘密異常蓋因國會監視軍府甚嚴若犧牲國會以言和事變即可立生故軍府中人雖有願和之心然商議亦甚難也至軍府之對於地方權力似較前爲鞏固各護法省分官吏皆須受軍府加以委任業已行文宣告矣日前爭執不已之省長問題翟汪旣接事即已作一結束古日光接任肇軍副司令亦已致電妥協從前喧然之廣東主義者今皆已貼然而國會議員連日開會議地方制度尤爲注意以議省長問題之當如何任命將來此議案完結後於廣東政局上大約仍有影響也若潮州方面日前紛爭不巳者近亦調處貼然陳炯明曾憤而辭福建宣撫使職近已由軍府派員親往慰留陳炯明所反對派兵駐海陸豐者近則莫榮新已允撤退昨日軍署去電云軍政府總裁政務會議各代表内務外交參謀交通司法各部長國會吳褚兩議長漳州陳總司令鈞鑒陳梗午代電悉海陸豐兩縣旣由陳總司令聲明負完全責任新亦何求前敵爲義軍進取後方爲地方圖治綏靖處本有緝盜安民之責旣據報告有匪出没豈能坐視即别有窒礙情形但使開誠相見新亦何所偏倚當此國賊未除護法職志何時克完言念前途憂心如擣譬諸手足運動偶有不諧孰伸孰縮何關得失此事經已飭令劉總辦將派出海陸豐兩縣兵隊撤冋即希陳總司令致志一心專顧前敵早日底定八閩西南義聲益增發展爲幸云云而潮循道尹一缺爲籌餉一大樞組各軍皆欲由其有關係人接任而　軍駐潮者甚衆現軍府爲聨絡滇人感情起見已委滇入李定國接署潮循道尹其文曰照得潮循道尹一職前委潮梅鎭守使劉志陸兼理在案現據劉兼道尹呈報丁艱所遺潮循道尹查有李定國堪以委任代理仍兼潮梅籌餉局總辦以專責成而重職守合行會委爲此令仰該員即便遵照尅日馳赴任所分别接收交代將所有該管地方事宜認眞辦理母負委任仍將接事日期並履歷具報查考毋違此令聞李定國已定本月四日起程赴汕云似此情形則各方面皆就戢然矣至瓊崖方面爲龍氏之老巢經營匪伊朝夕近則亦將不保此尤爲可紀之事也 
[熊希齡回湘之一說]  
　　長沙通信云湘督張敬堯調任陜西吳佩孚繼任湘督之消息曾經一度喧傳旋即銷滅昨據接近政界之某氏言此說仍在醞釀之中當東海被選時即深知湘督問題必爲將來議和條件之一蓋張不僅與湘人有惡感即南方各要人亦極不滿意故前此零陵會議兩譚即以誠意推吳督湘東海旣知張之於湘終難久居與其俟南方提出要求然後更易不若先以中央自由的意思更調較爲圓穩旋以張終不願移交於吳再三磋商難以妥協是以遲遲未能實現近東海以議和之機愈迫湘督終須更動遂商之於熊秉三氏請來湘一行先爲疏通（外間謂熊暫時擔任湖南督軍爲張吳之過渡俟張離湘再發表以吳督湘之令者不確）仍以陳樹藩内用而以張氏督秦兹據義賑會坐辦任福黎由北京來函謂熊氏確將於日内返省以此印證則熊氏疏通之說或非無因矣 
[倪嗣冲禁止平和會]  
　　皖垣紳商學界發起平和期成分會事前並未報告官廳核准昨經倪督軍查悉特電黄省長謂皖省處和平之地與湘省戰地商民感受痛苦不得不奔走呼號者不同况現今政府已宣布和平本省軍民長官亦已贊成是該商民等和平之心理已爲代表又何必别立機關駭人聞聽倘有不肖奸民藉和平名義聚衆結社擾害安甯情事應即嚴行拿辦云云現黄省長已傳諭該會立即取消矣 
[贛金庫劵展兌續聞]  
　　贛財政廳發行之金庫證劵第一期到期無欵兌現當經各錢商在滙劃公所連日會議咸以此第一期兌現即失信用將來第二三四期關於市面營業影響甚大值金融枯竭之際突然失此二十萬之現金於市面諸多窒碍且此項證劵雖山財政廳發行其實乃商會所提倡今已到期不兌不但錢業受其影響即各帮商業亦多被牽連於是紛紛向龔士材會長質問至期不兌之理由並謂商會非他機關可比係商人組合而成須以維持商業爲前提於是有主張將金劵一齊交還中行者有主張將中行市面放欵數十萬截扣抵兌金劵者議論紛紛莫衷一是經龔君再四調停請求展期一月至十二月一日即行照兌咸謂第一期旣無款照兌雖展期一月轉瞬即届第二期又將奈何故仍不肯贊同龔君乃又與代理廳長郝爾泰磋商每元再加銅元一枚即每元每月共貼水銅元三枚若完糧納稅解欵上庫概作現金但須以日計息十日以内補銅元一枚二十日以内補銅元二枚自二十一日至三十始補銅元三枚當時各錢商尚堅持不允事爲戚省長所聞遂電請龔君進署諭以地方之事地方人民應有責任必須共同維持仍請龔君盡力調停龔又赴滙劃公所請各錢商　所再行磋商並謂巳與財政廳交涉奈庫空如洗實無現欵可兌戚省長又責以地方大義若欲解救危急惟有展期一月此外别無良策况每元每月增加補水銅元三枚是利息已合二分一釐若今日有劵上庫即可得補水之利益似與現款無甚相差諸君明逹萬不可過於拘執貽誤大局務請仰體憲意通融展期云云至此各錢商始不反對即要求中國銀行出具印函爲確切擔保中行亦即照辦各錢商乃始散會未悉第二三四期到期兌現又將如何也 
雲南通信 
[募集公債二百萬]  
　　雲南地處極邊素稱貧瘠在昔一切政費均賴各省協助自民國成立後協款毫無兼之近年來兩次興師用兵多年以致軍費驟加庫儲益絀現在一切軍政費異常艱窘迫不得已現經公衆議决擬就滇募集公債二百萬元暫濟急用一俟三年之後即行籌欵抽籖分别償還 
[代粤招兵二萬]  
　　雲南自反對袁世凱稱帝出師除由川黔進兵外又另派滇軍一軍由粤出發到粤後血戰數年近日如征閩禦北不無損失且因南北戰爭毫無和平之望必須添募軍隊方足禦侮昨經駐粤滇軍總司令迭次來電並派員前來就滇再募士兵二萬人當經滇政府電令各屬限期各募二百人共擬募足二萬人由滇取道廣西陸續送粤現已募獲數千日内先行赴粤編制 
[商人熱忱助餉]  
　　雲南個舊縣爲滇南產錫最旺之區商務極大故凡各屬之人前赴該處開礦者亦多兹有個舊廠商謝希曾宗秉周張級齋等具呈蒙自道尹司令部以歷年探礦獲利情殷現願報効洋六萬元以作軍費并捐洋一萬元擴充個舊醫院請轉呈督軍省長兩署蒙自繆司令以該商等熱誠樂輸實堪欽佩代懇公署從優專議給奬以昭激勸其餘尚有捐助小欵人員甚多已將狀勵辦法擬呈當道俟捐欵確定再行專案彚列請狀旋經公署電令以該商等好義急公深堪嘉尚電奉行營令會同政署從優奬勵矣 
[院熱心獲奬]  
　　繆司令官前以猛丁肅清案内請奬蒙自法國醫院醫生雅爾蘭奬給一等金色奬章奉令飭俟督座旋滇再辦自應遵照惟查此次征猛官兵負傷染瘴甚衆曾經送由該醫生盡力診治救活不少洵屬熱忱可感若非特予奬勵殊不足以資鼓舞兹因届國慶紀念之期特經電呈公署擬懇先頒給該醫生一等奬章及執照由部轉授以資奬勵 
[二次由藏回華人數]  
　　日昨騰越道尹由君接駐騰義領事咨稱現又有在藏放逐華人六百餘名回滇請派員接收當經騰越道尹派員赴古里卦接收昨已至騰計此次所到之第二批由藏回華軍人六百五十一名口滇人三名川人五百六十二名黔人四名湘人六十五名鄂人九名秦人五名徽人二名魯人一名除因病在騰養息十七名又病故一名外其餘均於上月二十三四等日由騰起身並經道尹遵照軍省兩署支電仍照前案資遺每人每日給一角五仙滇人發至原籍川人發至滇邊仁和入川各省發至鎭南同行軍官佐四十一人由騰發給馬脚銀十元除由道尹電致大理鳳儀兩縣知事在下關會同分别資遣外並電請軍省兩署分電由楚雄到省各縣接收並通電各省知照 
[任王兩君將次來滇]  
　　自去歲宣佈護法出師後應與各省商議事件甚多故各省代表此來彼往不絶於途日昨軍署又接廣東軍政府來電略云内政部長任可澄軍政府秘書王有蘭前詣滇黔川三省接洽一切准號日首途先至各省望飭沿途軍隊妥爲護送軍署接電後即電令經過地方於任王兩君到時即便派隊護送並妥爲招待 
[碧色寨又被匪刦]  
　　碧色寨爲滇鐵道越通衢居民尚稱繁盛不料本月五號夜十一鐘後碧地忽被匪二三百人來刦槍聲隆隆遍體搜括至二鐘後始去損失甚巨電局幸未被搶郵局被刦郵票等亦遭損失 
[蒙自厲行禁烟]  
　　日昨駐蒙自衛戌第二區司令部繆司令電致督軍省長公署略云查禁烟善後辦法自應遵照頒發簡章賡續厲禁現届查禁之時除督積極進行並撰佈告令發外分區派員抽查擬即照准援案辦理以竣全功祈請核示 
[九江近事]  
　　聞鄂贛皖三省已由政府規定共設一河務局經費由三省酌量攤派中以鄂省爲最多皖省次之贛省又次之每月額定開支洋一千元局長一席指定由鄂省委派日前鄂省長已咨請贛省籌欵開辦旋經戚省長轉令九江縣知事就地妥籌二分之一 
　　豐泰錢莊倒閉聞各稅局存欵甚鉅紛紛向商會請其設法維持 
志和錢號倒閉一案湯股東海曙已起訴法庭聞袁知事擬俟法庭受理後即將重要犯謝偉成移送地審廳辦理但志和與台灣銀行之交涉仍由行政官廳核辦實業廳派梅邦獻來潯調查農林情形聞九江縣袁知事已函知五縣苗圃經理陳中瑞俟梅委到時妥爲招待隨時襄助 
總統派陸軍中將蕭星垣來贛勞慰軍隊過潯時在大校場集合軍隊演說勉勵幂人甚至聞勾留兩日即乘車晋省 
[杭州快信]  
　　中央會議楊督以防務重要未便遠離前派代表張國威又另有要公復改派陳　於前日北上外間謡傳楊督過滬之說實不確 
　　衢屬開化縣華埠地方有閩省潰兵竄遁該鎭經警佐尹兆珊截獲槍械多件省署得報已飭記大功一次　　永康敎育會電保吳其良充該縣勸學所長伍廳長查定章所長一職應由知事薦任該會何得侵越行政權限昨特下令申斥 
　　省署造送五年度農商統計公司調查表内漏列揚華織綢公司大有利電燈公司浙江印刷公司通益公紡織公司等八家昨經農商部函知杭總商會尅期查明彚報 
　　財政廳昨通令催解各縣十月份欠繳正雜稅欵措詞極形嚴厲 
　　寗台鎭使何豐林因要公電請來省面陳已奉照准　　省垣連日釐雨米價飛漲天氣又奇冷異常時疫稍减惟小兒得病者仍朝觸夕斃 
[南京快信]  
　　日昨東海特派軍事顧問劉恩源來寧　求意見大致有五（一）與西南方面接洽之眞相（二）東海對和平之辦法（三）召集督軍會議之各項問題（四）東海組閣意見（五）副座問題八日李督於西花廳接見約談兩小時此次中央迭電促李督入京均以病辭後何紹賢又來寗敦請李督又以土匪竄擾不能離蘇辭乃昨日（十日）忽有一新消息謂李督與劉恩源接見後因某某兩大問題必須與東海面商李督因此或即赴京一行云云第是說確否不敢知耳 
李督齊省長柬邀軍警政紳商學報各界今午二時在軍署會議廳開茶話會宣佈時局眞相及防務佈置軍署参謀長何恩溥昨電李督報告中央會議尚未開會曹使仍稱病不來 
長江巡閱副使王廷楨奉總統特派代表致祭楊士琦准今日乘晚車赴滬 
省署昨奉國務院電開迭據各省議會電稱政府以閩省鑛產抵押借日欵四百萬請廢原約等語查電稱各節並無其事望即轉知以釋羣疑 
吉林省議會昨致蘇議會電云敝會擬與貴會發起省議會聨合會解决時局仍以南京爲開會地點倘得同意速電復並祈電知各省議會派代表於本月中旬赴甯與議爲要 
昨日星期省議會休會今日開第六次大會議事日程首列追加七年度預算案恐又有一番爭議魯匪已剿平李督擬調盧團回蘇駐防駐甯日本高尾領事准删日出京回甯尹昌衡准今日午車赴徐祝陳調元旅長太夫人壽即由徐乘車入京其瀛眷亦已隨車北上 
地方通信蘇州 
[胥江市民公社之改選]  
　　蘇城胥門外胥江市民公社於前日開會改選職員兹將當選姓名錄下正社長蘇紹柄副社長劉敬讓徐緒鋆趙福麟評議長季小松評議員吕杏溪願世　劉久餘程亦甫翁慶長江瑞書錢君直吳敬安姚千里沈炳文金伯英周榮卿陳君玉屠銘三馬芝庭范景韓幹事員馮峨卿陶仁甫陸子安邱松生汪輪一曹奇麟錢景安調查員吳榮章朱縉臣吳次伯任鳳祥沈和甫周士芬吳偉人張幼甫會計顧世綬施蔚春文牘金士臺江明違工築員凌福昌李菊生　冠南陸祥卿江菊芳吕溪泉孫培基繆景泉名譽　汪絅之張心逸　敏伯願綬章許嘯九謝艦之 
[米市近况]  
　　蘇城米市自新榖登塲後逐漸低落近數日間陰雨連綿晚稻不免減色因之市價又復看高糙粳做開己由四元四五角漲至四元六七角糙　已由三元七八角漲至三元九角 
[禁止學校演戲]  
　　蘇常道尹王可耕奉齊省長訓令略謂查演戲一事原出於下流社會之人近來各學校竟藉開通風氣之名學習演戲殊屬破壞教育若不查禁貽害非淺仰該道尹轉飭所屬一體查禁勿令任意擾害教育云云王道尹奉令後已轉行所屬各縣查禁矣 
[附屬小學之遊藝會]  
　　江蘇省立第一師範附屬小學校本月十日下午一時舉行第七次遊藝會會塲寬大來賓甚多表演各節均用化裝并鑼鼓西樂等物初級班演快樂種子（分衣食住愛樂五幕）戰涿鹿（分會議備戰出征活擒凱旋五幕）高初級合演生死丸（即福爾　司包探案内克來伯被戕一節分勘案捕兇拒婚慘殺復仇五幕）餘興由各敎員表演生活第一幕呌化世界化裝各種乞丐第二幕大家有飯吃表演乞丐均歸入平民習藝所學藝學成後舉行畢業式 
松江 
[敎育會常會]  
　　松江市敎育會於十日午後假座市立第十六國民學校開改選後第一期常會沈會長玉璇主席職員到二十一人其議决案錄下（一）議决全市國民小學生聨合文藝會自本年始改爲每年兩次（二）議决本會由縣補助之經常費五十元按之實際不敷甚鉅擬即編造切實預算請由勸學所仍照民國二年分以前之舊案按年撥給補助費一百元（三）議决上年度所議之不在學界任事之本會會員有選舉權無被選舉權一案易滋弊混現决遵照教育廳新頒之解釋會員資格一案辦理凡不合資者一律拒絶入會（四）議决本會會所嗣後附設於縣教育會 
[農會職員會]  
　　十日午後縣農會長吳步蟾召集該會職員在小北庵開職員會首由吳君報告本届省委實業視察員史鳳儒到會視察情形次議預防明歲螟蟲復發辦法經會衆論及者有乾田殺蟲法及掘燒稻根法等惟泰半屬於理論未必盡合實用故未議有結果至實業廳飭令仿製之掘取稻根器具經會衆認爲結搆脆弱不適實用擬由會略事改良再令各鄕仿製次將應徵北京博物展覽會之農產種子交衆傳觀内荳類十六種雜糧十六種傳觀畢即振鈴散會 
[學務委員會]  
　　自勸學所成立後由所長張彬士薦委吳子祥倪汗忱姜仲葵秦士芳金鈍盦沈汝賢等六人爲勸學員分司視察全縣學校惟舊時之學務委員並未奉令裁撤張所長恐其辦事或有抵觸爰於十日上午邀集學務委員及該所勸學員開會集議將學委職務妥爲規定免致衝突 
[校長追悼會]  
　　私立四德女學校於十日午後假座西外商會爲前校長朱費韻石女士開會追悼來賓到會者多至四百餘人輓聯輓帳等都六百餘件追悼儀式先由發起人報告宗旨次全體起立向女士神影行一鞠躬禮次來賓演說次家屬致謝次摇鈴散會 
鎭江 
[學校開研究會]  
　　鎭屬丹陽縣城區各小學校校長昨日區教育會開本月分職員會由王會長提議以本區各校教授逐漸改良日臻進步惟敎授訓管各方法非互相研究推測則所效不宏本區小學教育研究會尚未設立現爲促進教育起見即在本會附設研究會每星期日開會一次凡現任小學敎員可於開會日蒞會研究各抒意見擇善施行月終刊册宣布庶教授上旣收統一之效各校亦可交換知議到會者一致贊成即定下星期日爲研究會成立日云 
[前日之大風雨]  
　　前夜（八日）十一時本埠發生大風雨歷一時許始止聞沙頭新洲一帶吹倒樹木不少濱江銅隻幸未出事六濠某姓草屋爲風摧倒並壓傷幼孩兩口 
揚州 
[統領奉電晉省]  
　　兩淮緝私統領兼江蘇督軍署駐揚營務處劉苕青氏九日晚奉李督電召磋商要事乃於十日早乘輪晉省矣 
[竊案判處徒刑]  
　　江都警察所拿獲積賊張鈺一名解縣經王審官提訊供認不諱查該犯曾犯竊案徒刑期滿釋放實屬不知改悔判處十八月徒刑以示懲戒十日送監獄署執行 
[呈報壩堤倒卸]  
　　運河欄江壩褚山壩爲連日風雨摧殘倒卸多處由管壩員呈報運署張司長以有關鹽運業已派員查勘矣 
[所長行查學]  
　　儀徵勸學所長樊德馨供職以來於城廂各學校尚未實行視察近始於九日偕勸學員黄聲逹劉紹業巡察城廂各校一週縣視學古思公亦定十日外查學 
嘉興 
[所長舞弊案之飭查]  
　　崇德縣習藝所所長鄭益三虚靡公欵營私舞弊致所内日形腐敗現經該縣公民石某等臚列欵項呈控省署請求飭究齊省長業已令飭崇德旣　事逐條秉公查覆毋稍隱徇以憑核辦 
[地方耆紳致祭高士]  
　　嘉興東門外之高士祠於日昨（十日）舉行秋祭是日地方與祭紳耆爲金甸臣吳劍寒陸枚蓀陳枝萬汪心安等四十餘人由張蕪蓀知事主祭陳久香贊禮盛譜蘭讀祝禮儀甚爲嚴肅 
[敎育參觀團將蒞禾]  
　　嘉興縣知事於日前令知勸學所略謂直隸省指派張庭芝尹寳直張藉桂楊桂山劉鳳梧陳進温趙茂林劉資慈楊紹恩并守文等十人來浙參觀教育狀况不日行將蒞禾仰轉知各學校妥爲招待莫所長已於日昨函致各校查照矣 
[米價增漲原因]  
　　嘉興田禾連遭災歉今歲又遭蟲災致晚稻收成减色現届新榖登塲之際各米行門市仍不起色近日又連朝天雨來源尤稀加之各屬來嘉購米者紛至沓來故每石食米已漲至六元即糙秈糙粳每石亦均漲一二角不等據該業中人云日後尚需看漲 
杭州 
[選舉票舞弊之對待]  
　　省議會選舉第二副議長以姜會明得票過半數當選兹因外間傳說内有姜會朋之票依照互選細則認爲無效惟究竟是否實在須當場檢票後方可證明聞大多數議員主張十一日開會先推定檢票員檢查票紙如有廢票當作有效之票顯係通同舞弊擬以全體省議員名義控訴議長及樓秘書長或開秘密會議竟依法除名 
[杭紹鐵路之進行]  
　　杭紹鐵路接通軌道一案業由任局長會同部派技士藍天佑召集各工程司議定辦法擬在樟樹地方建築錢江橋樑任局長以之江橋樑及迎龍閘舜江水等橋爲該路最要之工程此外均沿塘建築軌道較他路工費尤可節省現呈請交通部核准撥給洋一萬元在樟樹地方籌設橋樑工程處以應橋工之需即日須派員前往組織 
武昌 
[新省會開幕記]  
　　六號爲新議會召集之期滿擬莊嚴燦爛之議場頭角崢嶸之議士於此正式開幕之日必有足供吾人之樂觀者乃覩其眞象則殊不然各員仍在招待所集議並無一人到會頗現一種苦雨凄風之狀舊議員之室中多已遷出空房尚多其間有未遷者則雙扉深鎖沉寂無聞秘書廳書記處僅留一二人辦理交代事件即叩以新會召集如何不在會内舉行答云余亦莫名其妙關於文牘事項由各議員自行辦理舊會職員並未過問該所亦未調人承辦云云又聞是日終日無一人至會場者向招待所報到計逹八十二人惟因何不至會場則非外人所能知耳 
九江 
[金融界近况]  
　　九江豐泰錢莊爲金景輝所經理平日辦法甚穩信用亦著乃昨日（五號）傍晚該莊忽貼邮停止營業清理賬目字條俄而一區署長商會會長紛紛往來並搬寄銀洋簿據重要物件外間遂哄傳該莊停閉及經詳細調查始悉該莊並非停閉因同一東家之吳城正秦錢莊已倒係另一人經理金恐有牽動特請官廳商會查點存欵街賬相抵有餘自行停交清算以明九江不空一區署長先擬按停業辦法經商會力保該莊自行停交與停閉有别且免摇動九江市面辦理尚無不合乃准將寄件晳爲收存以明責任聞所寄現欵三箱有九千以上之譜另有封存者尚未查得實數又志和錢莊虧空台灣銀行洋七萬餘元交涉聞台行謂該莊股東湯海曙如願恢復營業則除前欠允以十年陸續抽還外并允再行接濟以示維持初湯已有允意嗣因有人從中力阻遂不承認故此案尚難結束 
雜評一 
[禁開平和會（默）]  
　　北京日傳西南軍政府贊成平和會而軍政府在廣東則禁止開平和會何消息不同若是也倪嗣冲在北京日言主和而對於安徽之人民則禁止開平和會我不知其用意何在也西南軍政府之禁開平和會所以表示其不肯輕和之意又恐爲和派摇動主戰之人心其意固甚明瞭獨北之倪嗣冲旣處於東海主和之下又屢自承一致主和而亦禁皖人開平和會者將恐被何人利用又罹誘惑何人耶抑亦藉示不主和之眞意耶吾甚不解 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐戰協濟會討論進行]  
　　昨日午刻十二時士一分鐘歐戰協濟會會長駐滬美總領事薩門司君在卞爾登餐館宴中美商人討論募欵進行方法美商在樓上到者三十五人俱爲滬上美商各機關之代表當場各將其認識之朋友名氏記出以備前往照單勸募上海總商會會長朱葆三君與張　雲君亦到會並又擔任勸募二千元連前共認七千元華商在樓下討論除美總領事薩門司君外到者爲余日章宋漢章錢新之李登輝蔣夢麟朱胡彬夏女士及留美學生會書記李耀邦朱少屏林幼誠等入座後先由薩總領事致歡迎詞略謂今日之目的與前日在匯中飯店所討論者同請諸君勉力進行次言因另有意領事館之約請朱少屏君代爲主席餐畢先由余日章發言略述在廣東募捐情形（見九日本報）又云此次美國請求中國所捐募之數在總數祗居一小部分推其意義並非在美國難集此數然必欲在華人方面捐募者蓋欲試華人之心理對於歐戰協約國之熟度如何耳况吾人以前旣不能襄助協約國今有此機會深願在上海各團體各舉代表討論進行之辦法以期超過原定十萬元之數次由李耀邦言鄙人代表留美回國學生會同人等咸係在美國受得教育者今美國請求中國募捐敝會全體自當竭力捐助且在美留學時對於國人經濟困難者每樂助之况此最難得最榮之義舉乎又次爲朱胡彬夏女土言鄙人代表中華上海婦女青年會吾中華女子在社會辦事能力本極薄弱知識又淺對於此種重大之義舉殊難獲得美滿之結果惟願盡吾全力將此事在各女學校勸募不論捐集多少亦可撮成一數雖不能望得有巨大欵項然吾女子同是國民其應盡之責任與男子相等故敝會惟有盡其能力所及奔走各女校勸募或集女界大會總之在女界方面一切事務完全由敝會擔任冀各協約國之女子亦知吾中華民國一部分之女子略能擔負世界上之責任也次由李登輝提議在上海各男校勸募方法又次爲蔣夢麟言鄙人於學界方面當與江蘇敎育總會會長黄任之君商議鼓吹勸募之法又次由錢新之言吾人當各盡其力之所能及自由勸募並請商界各領袖分擔勸募云云又次爲上海萬國函授學校海格君解說謂此次所募得之欵項全數均用於在歐協約國之軍士諸君勿以近日報紙載刊和局不遠募欵何用豈知和局愈速需欵愈多請證諸下電可知（十一月十日上海協濟會接紐約海線電報謂據美國青年會總書記摩特君電稱和局愈速需欵愈夥蓋吾國軍事家與其他顧問一致决定當解除動員之長久時期内及着手解除動員之前大需吾人之助力於一時之内供張軍入其用費較平時更巨危險更大故吾人謹懇美國所募之捐能逾原額百分之五十云云）海君並云在西人方面之組織法蓋以每委員一人擔任組織十個人爲一團此一團中每人勸募四人每人五元計二十元此種辦法事半功倍祇須費數小時之力即可募得鉅數之欵項也次由朱少屏提議在華人方面另組會辦員五人定於今日午刻十二點十五分鐘在四川路青年會開會商議如何邀集商界各領袖開大會並討論選行之方法等語籌議至二點十五分始散會聞蘇州已召集紳商學界於昨晚開會商議上海協濟會特派朱少屏君前往與會云并聞西南伍岑孫諸公爲歐戰協濟會募欵事業經通電西南各省軍民長官電文如下雲南劉代督軍山代省長唐行營唐總載成都熊督軍重慶楊省長貴陽劉督軍南寧陸總裁譚督軍陳省長永州譚督軍郴州程總司令漳州陳總司令廣州莫督軍翟代省長楊財政總長李曁運使魏督察廳長均鑒兹因美國總統威爾遜提倡協約國工兵修養募金一舉募金一舉募額一萬七千萬美金爲戰地協約國兵工及中國曁他國工人等道德上身體上智識上一切關於進修頣養諸事之用按紅十字會事業係救　傷病而此則專爲非傷病之兵工實屬從來未有之創舉意在使前敵之兵工保全人格敎養兼施庶戰時旣勞而不覺其苦戰後復業而無反於常其用心甚美近主其事者有電欲在中國募集美金十萬元以聨友誼某某等竊思我護法各省對於協約國之同情迄未得當以表示兹若竭力贊成此舉則我之好意非託空言自可共喻雖當護法餉糈奇絀之時然分募此區區之欵似非甚難况華工并受其惠亦當有所佽助某等擬請護法各省政府及人民共認五萬元其餘五萬元聽其募自北方但彼此相形未便落後特此電逹務希將尊處各機關及紳商各界可以認捐若干從速電復盼切禱切伍廷芳岑春煊孫文林葆懌莫榮新林森吳景濂徐謙伍朝樞 
[議决休戰後鳴砲軍艦]  
　　文匯報云駐滬協約國領事議决一俟接到德國承認協約國休戰條件消息後即由泊於浦江之意國軍艦塞白加波杜號鳴砲二十一響云 
[昨日所募之决勝公債]  
　　英文滬報云法國决勝公債今日（十一日）正午止所募之數爲佛郎三十八萬一千元連前所募者共三千三百九十八萬五千五百元 
[德皇退位消息與金市]  
　　昨日上午八點三刻驃金開盤時聞得德皇退位之消息價頗堅固迨鎊價揭曉果縮一辦士所以金價頓漲至二百三十六兩嗣因匯豐銀行賣出東洋七八十萬元價較上星期五六傍價五先令一辦士時爲高（賣買各價參觀金市欄）以致驃金價復跌至二百三十兩有零旋因西商賽馬各銀行與公會至十一點鐘均停辦公事矣 
[組織金銀證券交易所之部批]  
　　本埠金業總董施兆祥等因組織金銀證券交易所呈請北京農商部備案兹悉農部訓令上海總商會文云案據上海金業總　施兆祥等呈稱擬具籌設證劵交易所辦法請核備案等情查本部前據虞和德等呈稱擬辦上海證劵物品交易所當經批准立案並令將證劵金銀及花紗布疋曁雜糧等項分爲三交易所辦理妥擬詳章呈部核辦在案迄今未據呈報章程及進行情形本部披閱上海申報等所登招股廣告亦與分類辦法顯有不符兹據施兆祥等所稱各節不爲無見總之以一交易所兼管多種物品於事實上諸多窒碍該商仍與各業妥協籌商分類辦法並遵照前批各具詳章呈候核辦合行抄錄原呈令行該商會轉知遵照此令農商部批第一一二○號原具人施兆祥等呈一件擬具證劵金銀交易所辦法請准備案據呈已悉查所擬籌設證劵金銀交易所辦法本部業經據情令行上海總商會轉知虞和德等遵照辦理合行批示遵照此批 
[北洋援閩軍抵滬九誌]  
　　援閩軍隊第一混成旅所部之工程營及補充兵自八號開抵龍華因值大雨就原乘火車駛回南站暫駐惟南站爲滬杭旅客往來要道軍隊駐於車上本非所宜故由該旅參謀長程恒式命工程營營副何誠及補充兵大隊長王永彝將工程營兵士一營並補充兵二百九十名仍回龍華擇地安紥故昨日午後二點五十分時山南站特備頭二等車各一輛三等車五輛棚車五輛平車一輛將工程補充二種兵士約六百餘名駛往龍華下車後工程營兵駐於漕河涇廟内補充兵則駐於天鑰橋路建搭行軍營帳住宿云 
[碾米廠同業常會紀]  
　　昨日爲機器碾米廠同業常會之期仍在總商會三層樓上碾米公所開會張樂君錢貴三兩會長首先蒞止旋評議員羅沁泉曾影毫蔣敬文朱安生孫嚴生鍾和林謝忠信等先後到會當即提議現在銀拆市面漲至七錢以外同業所有南京鎭江常熟無錫等各地押滙之欵若不增加拆息而用莊欵勢必賠貼利息必須議定增加嗣以同業到者未齊决由司月永大昌印發通告知照同行擇期開會再行决定繼又議外埠所來包米重量恒有不足應由公所函致各運輸公司以後過磅務須秤足如有虧短應由該公司擔負責任最後議决中旬糠粞價目如下米糠每擔洋六角白粞每石三元三角糙粞一元七角坭粞七角轉頭糠七圻計算 
又聞張錢兩君以該公所成立至今已閱數月尚未詳報立案是以决議公呈上海總商會請爲轉詳北京農商部立案備查云 
[濬河小工借錢爭吵]  
　　上海南匯二縣交界之三林塘河工議决開濬後已於上月舊曆十八日築壩阻止行船原擬即日動工開挑嗣因連日天雨不能工作惟所招小工均係江北貧民近因未經動工無工資可得嗷嗷待哺羣向河工委員處乞借未允因此爭吵昨由該處警區派警前往彈壓矣 
[濬浦局測勘南滙港道]  
　　濬浦局近年對於近段工程均已次第舉辦前兩星期海工程師飭派華班測量隊乘坐小輪拖帶一船前往南匯港一帶測量港道並就地鑽探河底之深淺曁考查水道之水流速率潮流發展等事計費時半月前日將該處一帶次第填就之報告單持歸面禀總工程師核辦當由總工程師察閱後又派副工程師司德克（譯音）於前日（禮拜五）　坐利濟小輪前往該處會同華測量隊將測得事項逐叚復勘聞副工程師須逗留該處數日方可復勘完畢云 
[太古碼頭將燃電燈]  
　　英商太古公司浦東碼頭南自陸家渡起與爛泥渡之鴻升公司接壞北自爛泥渡北護塘起與陸家嘴之鴻昌船廠毗連規模宏大爲浦東各碼頭之冠停泊輪船起卸貨物時有夜間工作故該公司現擬燃燒電燈特往外洋運來機器刻已裝就聞暫行開火四百盞以便夜間工作云 
[水巡捕注意冬防]  
　　海關水巡捕房梅捕頭以現值冬防時期水面治安亟應加意保護故於昨日傳諭中西探捕一體留心防護凡遇各輪船碼頭夜間工作之際務須格外注意所有舢板划船一概不准泊於輪旁以防匪徒匿跡而夜間潮水漲落之時對於往來船隻尤須盤查倘無貨單應即扣留云 
[閘北慈善團年會續紀]  
　　閘北慈善團於上星期六下午開年例當會已略誌昨報慈悉開會時錢沈二董報告略謂本團醫院樓房三幢爲董事趙灼巨君獨力建設名曰歧峰堂公學樓房九幢均由各董擔任捐募集腋成裘現在工程告畯收支兩抵不敷洋二千數百元先於經常費内墊撥俟發出之捐册一律收回後再當另造收支清册呈送請核又提議烏鎭路旁之義塚略謂該處年來新建市房不少附近居户深恐有碍衛生屢有責方雖每年冬季必將浮厝棺柩遷葬眞茹義塚然究非妥善之策亟須另置相當地畝將該地所有骸骨一律遷葬事關重要請諸議董從長計議云云 
[烟酒聨合會大會紀（二）]  
　　烟酒聨合會報告第三届一年經過情形（續昨）一去年七月烟酒公費自經財部裁署設局並附立烟酒行政評議會本會迭次函致駐京代表投具意見轉逹財部而該會體恤商艱事事容納情爲國事紏紛多未實行一上年八月間山西泰順億酒商報閉一事本會據情函請山西公賣省局長核准蒙來文復准辦理本會當將原文抄送山西泰順億酒商照辦又高平酒商公記等具函到會請轉咨全國公賣局取消入境公賣費案本會據情轉陳請求體恤嗣接代表聶君來函已將此案投呈烟酒行政評議會核議一去年九月陜西加稅一案本會函托聶君據情轉請全國商會聨合會代呈財部當經商會聨合會來函此案已接到陜西財政廳復文較前定章程已減三分之一蒙已分别呈咨通令遵行仰即查照等因一去年十月本會曾將改良烟酒稅意見書說明書及公賣簡章駁議書等印刷數份寄託代表聶君轉送烟酒行政評議會並請求迅予提議表决施行一本年七月江蘇烟酒補徵公賣費一事本會曾經電呈蘇財政廳及公賣省局長體恤商艱取消新章嗣奉派員參議卒未實行此以上本會一年内對外經過之大略情形也至於本會内部情形不獨本埠同人團體十分堅固而各省分會至今亦聨絡一氣各省原設分會者本有七十餘處而此一年内如福建晋江南安安徽合肥江西臨川湖北鍾祥等陸續組設分會又有十餘處之多是木會分會幾遍全國亦可見人心之同矣目前惟冀政局早定再籌進行方法良玉擔任兩届義務自愧毫無寸效望諸公另選賢能以冀早逹改良稅則之目的藉以維持營業是爲至盼 
[辦礦呈請備案之部批]  
　　上海柳江煤礦路股份有限公司總理朱葆三等前因召集股本七十二萬元設事務所於上海天津等處將章程概算股東名册會議錄等呈請農商部備案昨日接農商部批示云查該公司所報各件大致尚合應准註册惟章程尚有應行修改之處如第九條内非向本公司註册一語應改爲非向本公司聲明過户並登載股東名簿第十第十二條内註册二字均應删除第十八條内對於應提公積一項未經聲明應改爲分派餘利時遵照條例分派官利如有不足八釐則儘數均分不得以本作息第二十四四十四條内所稱臨時會議須於一星期前或七天前通知各語一星期七日前等字應一律遵照條例改爲一月前第三十二條内由股東票留舊董事三分之一一語應改爲掣籖法留三分之一第三十五條内公司員三字應改爲總經理等第五十六條内破壞公司條例數字應改爲破壞公司之舉又該公司附設之鐵路專供運煤之用并非特依此營業所有公司名稱應將鐵路二字删去爲柳江煤礦股份有限公司除將執照一紙發由上海縣轉給具領外仰即遵照删改再行呈部備案此批 
[外人試騐種棉之拒却]  
　　上海縣知事近接江蘇實業廳張廳長令云案奉農商部令開據中華楨棉改良社郁屏翰等呈稱上海暄傳日本將投資我國設立種棉試騐所言之鑿鑿籲請上顧主權下從民意嚴辭峻拒等情前來查振興農業關係國計民生至爲重要如果外人投資我國設立種棉試騐所或他項絲茶試騐塲均應嚴辭峻拒以保主權除批示並咨行江蘇省長外合亟令仰該廳轉行所屬預爲防範是爲至要此令等因奉此合亟令仰該知事遵照辦理 
[查禁私販硝磺]  
　　江蘇淞滬警察廳近接南京軍民兩長通電略謂現據探報偵知近有奸商在沿江一帶收買硝磺私運各處售賣關係軍用禁品似應嚴密查禁以緝禍患等情除通令所屬一體嚴行查緝外仰該廳長即飭屬於輪軌碼頭等處認眞密查毋稍疎懈 
[濟生會辦理湘賑近訊]  
　　中國濟生會前日接長沙來電云中國濟生會鑒湘省天氣近忽極寒疾疫仍未少减二批寒衣曁前允寄藥品速寄爲盼覆湘義賑會代當由該會復電云戴德藩君鑿電悉二批棉衣三千九十五套估價四千二十三兩五錢藥水一萬瓶估價百兩初二裝大福丸運漢轉湘初三電漢請國英兄轉電接洽其提單護照等亦於初四日快函遞上請察收照辦三批日内裝漢陸路運長并復濟生會陽 
[湘潭火災之求振]  
　　紅十字會接湘潭縣商會來函云沈會長鈞鑒敝邑近年兵燹頻仍　荒疊至紙幣充斥百物昻貴民生凋　已不忍言乃人方求福而天禍偏臨夏曆九月二十四夜城外居民不戒於火一時烈燄飛騰延燒二千餘户寸衫尺縷一炬無遺爛額焦頭呼號　野誠數百年來未有之浩刧也且被災各户多屬貧寒不惟棲身無所抑且衣食無資嚴冬轉届其奚以堪不有救濟之方安得來蘇之望惟是　尫難肩重負杯水莫救電薪用特函陳敬爲災黎請命伏填溝壑敝會同人當馨香奉之倘蒙惠貲俾數萬災黎不致　填溝壑敝會同人當馨香奉之倘蒙惠助祈即匯寄敝會隨付收條并登報鳴謝不勝迫切待命至二該會當即致電長沙云長沙紅十字分會醫院轉武筱航鑒刻奉湘潭縣商會函稱　外火災延燒二千餘户多屬貧寒請求救濟等因如果有飢寒災黎何忍坐視乞駕　災地調查實有不濟不生者請在湘賑項下酌撥散放爲託沈敦和唐蔚之佳 
[吳淞救火會籌備近訊]  
　　吳淞救火會於前日（十號）假第一國民學校開籌備談話會商議進行方針到者四十餘人推定謝瑶軒爲籌備主任顧丹巢孫冠卿張玉墀程漢卿爲會計繆同甫夏同慶董魯卿張瑞康朱淵如李承鈞黄頌文鄭如珊　杏生董振千等爲幹事陳松生顧丕謨爲書記所有章程由幹事部推舉起草員先行起草籌　事務所暫假四明公所又議定該會全體發起人及贊成人均充募捐員並聞該會已向某大公司訂定火龍一具價值在美金洋三千元之譜惟以刻下船艘衡少航運不便到申之期至速須在本年陰曆年底云 
[意皇誕辰之祝賀]  
　　昨日（十一號）爲意大利國君主誕辰該國駐滬總領事及旅滬意僑就靜安寺路領署舉行慶祝禮式陳設禮堂懸旗結綵本埠協約各國領事僑商均往祝賀中國官商如盧護軍使代表係占元滬海王道尹駐滬陳交涉員各帶譯員楊小堂陳世光邵樹華親往慶賀此外如海關馮監督鐵路任局長上海縣沈知事淞滬徐廳長公廨讞員關炯之王崧生總商會正副會長朱葆三沈聨芳等均往道賀由意領德君分别招待欵以茶點 
[德僑違背章程之覆訊]  
　　公共工部局管理敵僑註册所之西捕以僑居南京路之德國人卡爾海來買司（譯音）抗不至所報告違背部定處置敵僑章程票由公共公廨派探將該德人逮案訊判押候查明再核各情已紀前報昨晨又由捕房將該德人解廨經關讞員會同英卓副領事復訊據工部局代表牛門律師上堂譯述案情請爲訊究堂上得票向卡爾海來買司詰問之下判令交捕帶回候禮拜五核奪 
[公共體育塲招集會員]  
　　西門外斜橋路上海公共體育場發出第二次通告云本場成立以來迅經二載而報名入體育會者已逹二千餘人社會之進步誠堪欣幸今有一語正告社會諸君曰體育塲者上海地方公衆之運動塲即體育會爲上海公衆研究體育之機關凡上海居民農工商學政各界圖生理上之發逹均應注意及之一性質上海縣地方公立二標準勸導社會體育增進公衆健康三種類柔軟體操部球部器械部田徑賽部技擊部四會員資格凡年在十三歲以上品行端正有正當職業者均得入會爲會員但須經正當職業之商舖工塲或個人蓋章介紹（入技擊部者另填保證書）五運動鐘點（除星期一休假外）每日上午六時起下午七時止六如索閱章程或詢關於體育之事可來面洽或函附郵票一分即當答復附技擊部規約一體育會會員有志入技擊部者以確有職業或在校學生爲合格並須經學校或其他團體或正當營業商舖工塲蓋章保證二技擊部會員學習一年經指導員認可本塲給與初級證書學習二年給與二級證書學滿三年習者給與完全畢業證書三技擊部會員須依時來塲學如有事不能到者須先請假一年缺席滿十次者不能得證書四人技擊部按月須納費小銀元五角其服裝等須依技擊部規定式樣自備五學習時間每日上午六時至八時下午五時至七時 
[調回宋統領之令文]  
　　江蘇緝私統領宋明善近接齊省長令内開頃准財政部長兼鹽務署曹督辦咨以呈請大總統以蘇浙鹽巡劃分改編章制着守進行非得熟諳巡防之員不足以副事機而資管理因將歴充蘆淮緝私統領之宋明善調充蘇屬統領而以前充兩淮緝私統領季光恩派充長蘆統領已於本年二月六日呈奉批准分别調充在案兹查蘇屬緝務自宋明善到任以來業已整頓就緒而長蘆緝務轄境較寬職任甚屬重要該統領宋明善統率緝隊在蘆之目爲長駕輕就熟事半功倍自以仍行調回本任爲宜現擬即將該統領調回長蘆所　蘇屬緝私統領查有陸軍少將銜葛祖爚堪以派充至現充兩淮緝私統領劉槐森本係兼統江蘇陸軍巡緝隊地方重要未便久事兼領擬請開去緝私統領以專責成所遺兩淮緝私統領一差仍以前充該屬緝私統領季光恩派充俾資熟手如蒙允准俟奉批令即由部著分别飭遵當奉大總統指令照准相應咨請查照等因合行指令該統領知照 
[保護農產之布告]  
　　浦東洋涇　三區二分駐所爲保護農產事昨出六言佈告照錄如下照得董保公議禁止擅捉落花客民土著男女違犯各有身家牛馬羊畜之類田園任食踐踏雖係獸爲苗害咎在放牧不法歷經嚴加取締敗俗仍未改除特傳各地農户一概注意查拿倘有扭送警署一律嚴予懲罰 
[招尋被攫花衣之原告]  
　　淞滬警察廳昨日發牌示云爲牌示事照得本廳前據駁船户陸金生呈訴陰　九月初三日夜裝運和　泰花衣七十包停泊浦東隆茂棧碼頭爲無賴沈紹喜姜老三多人躍上駁船攫取花衣二包呈請拘提訊究等語當經令飭該管區隊近名查拿務獲解辦兹據三區警署解到沈少溪姜老三二名發交司法科預審據沈少溪供姓孫名兆喜在浦東爛泥渡開設中華　茶肆據姜老三供姓江名老三在新亞細亞帮助陳桂春充當工頭各等語而於該花船攫奪花衣一事矢口堅不承認即經飭傳具呈人陸全生到案質訊乃來呈内所開久大碼頭住址迭傳無着是否確爲攫花正犯無從證明事實非具呈人到庭指證不足以成信讞而免枉縱除將沈少溪姜老三暫時發押外合亟牌示仰該具呈人陸全生務於七日内來廳候質毋得遷延自誤須至牌示者 
[鄕民集衆毆探之結束]  
　　羅店人徐阿金前於九月二十七號糾同徐山桃金子元張順生王不生等在老唐家衖嗶喇絲廠門首將周陸氏之女兒可招誘至鄕間迫令成婚不遂將女毒打被氏偵知控由匯司捕房禀請公共公廨備文派探王桂生往提時詎徐鳴鑼集衆將王探吊打並將衣物等件攫取一空當由該處軍警聞知趕往將王探釋出並將徐等一併拘送嘉定縣知事署押解到廨訊判兩徐與金各押西牢半年張王兩人各押兩月期滿一併逐出租界所有該探失物候函致嘉定縣查吊來廨再核在案兹悉該知事得函後飭警將徐父徐世和及帮兇之某甲一併提案訊明判徐世和押五年某甲押一年旋於前日函復來廨並將徐世和交出之金戒手銬等送回該捕房昨由中西探將解案單呈案禀明前情請示李襄讞與英白副領事以徐世和等旣經該管地方官訊辦諭令徐阿金等仍照前斷還押執行 
[西砲台試砲]  
　　兵工廠近造成過山砲數尊昨由謝總辦命令砲廠黄委員在西砲台裝置火藥試騐射繫速率一俟試竣即須裝箱解京 
[澄衷學校今日運動]  
　　虹口塘山路澄衷學校原定十一月初十日開秋季運動會旋以連日大雨傾盆草場積水成潦一切布置無從進行特改於今日（十二號）舉行開會時間定爲上午九時起十一時半止下午時起四時止前發入塲券概屬有效云 
[青年普益社募捐成績]  
　　南市青年普益社昨日第四期報告募捐成績聞名譽董事部報告於本星期内已募捐洋一千元仁隊七十五元義隊一百元禮隊五十元智隊十元温隊一百十元儉隊一百二十元讓隊一百元共計此一星期内募得捐洋一千五百五十五元云 
[郵便儲金期成會致總統電]  
　　郵使儲金期成會昨致北京大總統電云郵儲裕民益國爲救濟時艱惟一要政各省同志渴望推行郵便儲金期成會叩蒸 
[七齡童之榮譽]  
　　七齡童錢能夏應書月餘屢邀各界奬美已誌前報兹悉該童忽接外埠寄到横額一幅内書不愧神童四大隸字並題能夏畏友法正古虞陳國章等欵字極古勁該童見之不勝欣喜但無函信附呈其家屬欲致書答謝苦無住址現正託人探訪云 
[半淞園之菊花山]  
　　滬杭火車站東首之半淞園爲沈氏屬姚伯鴻君一手所創山水清幽花木茂盛登臨者莫不贊賞現届小春天氣自平地以逹山頂遍栽異種菊花身入其境茱萸夾道令人目迷五色逸興遄飛滬俗深秋咸以菊花堆山爲一年賞花勝事然遠不若半淞園之天然菊山具有雅趣至廳事廻廊陳列各種盆菊亦多奇異而尤以江上草堂所供之綠荷花一種爲特色云 
[西商秋季賽馬初誌]  
　　昨日爲旅滬西商秋季賽馬之第一日午刻與賽各西人咸整　齊集於泥城外跑馬廳比賽前後共賽十次兹將奪得錦標者彚錄於後第一次二十六馬西人小白格爾勝醬脃衣帽黄馬第二次二十馬西人斯求代小馬立司勝粉紅衣帽白馬第三次十七馬西人利逹代色得利西人勝醬色衣帽黄馬第四次十九馬西人斯求代小馬立司勝粉紅衣帽黄馬第五次十七馬西人大格立司代小科子洋人勝黑衣帽黄馬第六次十二馬西人利逹代色得利洋人勝醬色衣帽黄馬第七次九馬西人馬勒勝醬色衣黄帽青馬第八次十四馬西人海爾代瑞記洋行勝藍衣帽黑馬第九次九馬西人利逹代色得利洋行勝醬色衣帽黄馬第十次十四馬西人福爾生代惠羅洋行勝杏黄衣帽黑馬 
[催兌殖邊商困事務所常會續紀]  
　　催兌殖邊商困事務所前日午後仍開常會略紀昨報兹悉是日各債權入蒞所後經該所主任將北京總管理處十一月四 
 
 
 

Page 11

 
 
號米函交衆閱看其中僅稱籌欵略具端倪只求時局和平必能早成事實等語各債權人以總管理處對於滬行始終數衍搪塞毫無解决大爲憤怒後由發起人朱萊生等再四勸慰允許嚴催總行務逹切實答復目的各債權人始悻悻而散 
[貧兒院菊花會消息]  
　　貧兒院自九日起開菊花會十天星期日天氣晴朗來賓極盛所列菊花較上届尤多精品愛菊者紛紛購買售菊處已去太半是日特邀崑曲家清唱邑紳郭楚琴趙鑑湖周采臣郁屏周諸君均蒞院奏曲聞院中擬於下星期六即舊曆十月十三日特演崑劇以娛來賓所請劇員曾於上月在羣學會演過頗爲顧曲家所嘆賞云 
[私賣鴉片之科罰]  
　　海寗路高壽里一千九百四十九號門牌屋内之山錫堂因私設烟具容人吸食鴉片被包探奚德安金福壽查悉將山拘獲連同烟具一併帶入捕房昨解公共公堂經中西官訊明判山罰洋一百元充公無洋改押西牢兩月烟具銷燬 
[拐案解送檢察廳]  
　　閘北海昌路興華里揚州人仇扣五之長子榮寳（六歲）與次子榮根（四歲）於舊曆九月二十九日下午同在門前戲玩忽被拐匪李高才設計將榮根抱去當時仇各處找尋無着後仇携榮　出外訪尋適與李高才途遇當經榮寳指認爲弟弟實被渠拐去仇遂將李高才扭交巡警解至四區二分所訊出同黨孫雙喜與婦人武孫氏二人先後補提到案備文飭警將一干人申送警察廳轉送地方廳昨日午後經檢察官捉案研訊之下判李孫二人與該氏分别收押候究追榮根到案再行訊核 
[婦人請求離婚]  
　　楊貽蓀被其妻陳氏延代表律師在公共公廨控其抛棄不顧屢遭威逼請求斷離由廨飭傳被告未到昨日原告代表律師投廨陳述案情要求堂上給諭登報限被告投案質訊如逾限不到應請照章缺席判决云云王襄讞得供商之美領事丁君判候登報兩星期限被告於一月内投案質訊倘逾限不到本公堂即行缺席判决此判 
[破獲花會機關]  
　　甬人華阿榮近在虹口百老匯路五百四十八號門牌屋内組織花會機關四出誘人賭博事爲匯山捕房六十二號西探目柏生與華探張林泰所聞偕同前往將華連同花會字據一併帶入捕房押候解廨請究 
[託名找友圖搶金戒]  
　　張順慶昨至法公堂控稱日前有無賴胡寳貴李阿根來家聲稱上樓找尋王姓時商人不在家中當由商人之妻回稱並無王姓其人詎胡等坐在客堂中不走旋又來兩人將商人妻子手上所戴金戒强行搶捋妻子大聲喊捕經房客聞聲前來幫同將胡李兩人拘案尚有同黨兩人乘隙逃逸金戒未被搶去請求訊究詰之胡寳貴供民人實因至原告家中找尋朋友原告之妻阻止民人上樓致生口角不敢强搶金戒求察訊之李阿根供民人與胡素來相識是日在途與胡遇見由胡約民人同往找友實無搶飾之事求宥中西官判胡押西牢一月李押七天以儆 
[控告經理私抵貨物案註銷]  
　　華僑有限公司總董陳金安前延賚美律師爲代表至法公堂控經理楊清遠私將貨物持押違背委任狀求究等情被告亦延逖百克律師代辯一切中西官判候下堂諭飭遵在案昨又傳訊先由法副領事德君將西文堂諭朗誦畢聶讞員諭曰此案據原告控被告私將貨物抵押違背委任狀有犯刑事等情曾經本廨迭次研訊限原告將確實證據交案候核現因原告逾限不交碍難再延應即將刑事案註銷此判 
[債權人請求銷案]  
　　信成安康致和元善洪祥等五户前遣徐琦至法公堂控某店主雷松亭虧欠各店往來貨欵銀一萬數千元請求提案訊究等情中西官判改提雷到案訊追在案昨又傳訊各原告仍由徐琦代到聲稱現雷已托人至各原告處情商折還洋二千元各原告已允請求銷案中西官判着各原告於七天内將理處證據交案准予酌減堂費 
[專竊電話聽筒之喇叭]  
　　蘇州人張嘉林專在公共租界内至公共游息之所及茶坊酒肆旅館以供打電話爲由乘間將聽簡上喇叭竊取變價化用被竊者業已不少前日張又至廣東路二百五十三號四百八十九號九江路三百三十一號漢口路三百六十四號山西路三百十五號北蘇州路五百十六號門牌等各舖户借打電話將喇叭竊出消　被華洋德律風公司西人林特奎司脫偵知報由老閘捕房派探將張拘獲昨解公共公堂請究經中西訊悉前情判張押西牢一年半以儆 
[私帶之物供非烟土]  
　　黄某改名陳亞河私帶烟土三斤四兩擬乘大和輪船往通州販賣當爲巡警拘送地方審檢廳昨午經刑庭長端木棻會同賀檢察官開第五庭研訊　供此物並非烟土係製造丸藥之料問官得供一再駁詰堅稱實非烟土請察遂諭還押候吊騐原贓並調查該犯是否爲正當生意中人復候再行核辦 
[藥材夥乘電車跌傷]  
　　南市老太平街同泰藥材行夥寗波人費行舟昨日下午乘某號電車行經南京路河南路口失足跌下腦受震傷昏暈不省人事由老巡捕房三百五十八號巡街捕到來雇車將費送往仁濟醫院醫治一面將費袋中銀洋雜物連同西醫所簽傷單呈報捕頭備核 
[流氓被控攫飾與拆梢]  
　　甬婦吳陳氏住居閘北永盛里二百二十二號門牌前日扭流氓小洪生（即祝鴻昇）至四區警署控稱婦人經過弄口被祝及萬興白眼等攔路攫去金環一只興萬與白眼已經脫逃投爲究辦又有住居該里一百八十八號之紹興人吳子剛亦請案控告被祝拆梢兇毆張署長諭暫收押聽候補提同黨再行核辦 
[檢察官騐屍兩則]  
　　昨日二十五保十二圖地保顧愼霖至上海地方檢察廳報稱陳家橋東首六角亭橋菜地上草蓬内發現自縊男尸一具年約四十餘歲身穿破舊衣服不知何時身死報由警署諭飭往查並無家屬理合來廳請求相騐等因午後林廳長委派李檢察官逃檢騐員等蒞場騐得該屍委係自縊斃命並無别故填明尸格判由善堂棺殮縊帶帶回儲庫 
　　閘北五區三分署境内施稿塔路溝内昨晨發現無名男尸一口年約十七八歲由警查見回署報告令飭該處九一圖地保王金福投報上海地方廳請騐下午林廳長委派賀檢察官毛檢騐員等前往騐得該屍秃頭赤足無襪身着藍布棉襖裤委係急病氣閉倒入溝内而死餘無别故填明屍格因無屍屬來認由善堂棺殮發封廣壇候示召屍屬認領 
[工巡捐南局催繳攤捐]  
　　滬南工巡捐局長姚石蓀以城内外各處菜攤本月份之捐欵已逾十日各攤户來局繳捐換照者甚少是以傳知警察廳所派協助之保安隊隊士於今日清晨起至各區署所境内會同崗警挨次催令赴局納捐不准稍事玩延云 
[不理貨欵案傳訊保人]  
　　馮元培前至法公堂控曹國亭不理往來貨欵洋五百元等情後曹歸還原告洋二百元尚少三百元中西官判交保出外限交在案昨又届限傳訊原告投案聲稱被告昨日托人來言至南京收到賬洋後再行歸還商人不允仍求嚴追被告傳不到案中西官判准予傳曹之保人到案再行核奪 
[碼頭竊案兩則]  
　　駁船户某甲前夜承裝某報關行白苧蔴數十箱至浦東華通碼頭轉上海口輪船出口當因貨物頗多不及駁運停泊浦邊過外致被碼頭匪徒於夜半一時許雇乘划船前往竊夫苧蔴二百四十磅價值頗鉅翌晨由船夥回報行主開具失單分赴南北兩水巡機關報請飭緝又浦東美孚火油棧於日前夜半時被碼頭匪徒竊去大鐵桶煤油四桶翌日由該棧洋經理除投報東溝縣警察第六區飭緝外復函報淞滬　察廳通飭各警區一體協緝 
[過犯竊取火油爐]  
　　無賴楊富生前日在廣東路十一號門牌某洋行竊取火油爐一隻圖逃被該行西人撞見鳴捕將楊拘入捕房昨解公共公堂請究經中西官訊實以楊係過犯判管押西牢三月以儆 
[串同紗廠女工行竊]  
　　浦東人徐嘉福串同楊樹浦路四十六號門牌怡和紗廠女工李阿妹王小大乘間將花衣棉紗等物挑出牆外背負歸家被包探季立仁查見將徐與兩女拘入捕房分别押候解廨訊究 
[縣署批示照錄]  
　　上海縣沈知事批嚴善甫呈爲遵章復營店業請備案由云來呈旣稱擬就曹家橋路舊店基設爐復業又稱今於該處覔有相當房屋等語究竟是否在老店舊址重行營業抑係另租他屋設店來呈詞多含混且即使是店復開按照該業行規須在遷出後一年以内後期即爲無效據稱該店係於去年舊曆十二月初停歇所言是否屬實亦難憑信據呈盤賣店基契約内有行頭徐順卿等中證具名仰即遷回復業實情告知該行頭另呈證明再行核辦 
[滬南工巡捐局批示照錄]  
　　滬南工巡捐局批顧式章呈爲懇請照章發給營業執照由云呈悉查方浜路路線由朱前局長改定爲三十四尺業經照案分别呈請會辦江蘇軍務松滬護軍使盧江蘇省長齊江蘇滬海道道尹王核示先後奉到指令已另文布告該路業主人等一體遵照在案至該處係重要幹路放闊丈尺純由前局長統籌全局斟酌規定本局長不能無端擅改事關公共交通非一人一家之事務望平心體察顧全公益勿稍執持成見是爲至要所請發給營造執照之處仰即遵章具領可也此批 
[竊案疑犯逐出租界]  
　　崔元陞控常州人陳施頭串同已經獲案訊辦之王廷根在襄虹口街二百四十三號屋内竊取值洋四百元之綢皮衣服等情昨晨由捕將陳拘解公共公堂經中西官訊供不認串竊堂上以陳非安分之徒因判逐出租界 
[判押電車上扒手]  
　　松江人正阿根在吳淞路某號電車上摸竊田金生身畔之銀表一隻圖逃被田喚捕追獲昨解公共公堂訊實中西官判王押西牢八月以儆 
[寧波旅滬同鄕會募捐消息]  
　　甬人王崇清由會長錢逹三委託勸募建築捐王君係長興生火公會領袖昨日募到捐欵洋一千零六十元其出捐人姓氏錄後朱財有一百元王崇清一百元鄭玉麟一百元王崇虞一百元王建範一百元孫永寳一百元王建肖五十元王新寬五十元唐大源五十元胡漢銘五十元王崇紀三十元王震朋二十五元李爲維二十五元錢信來二十元楊林財二十元徐寬祥二十元盧孝揚二十元王身喬二十元徐德茂二十元傳　發二十元李爲文二十元李爲榮二十元 
[誌謝]  
　　昨承有琛諚靛廠惠贈藍油紙一帖又商務印書館惠贈第一百六十三期英語週刊一册又振豫公司見贈勸業場游劵二十紙書此併謝 
來函 
[紅十字會來函]  
　　敬啟者九月十一號承貴報代登來函欄内招認吳淞防疫醫院去歲六月二十六日鎭安船騐進屍身林姓身有洋欵一節業經該屍親舅父在虹口吳淞路開設廣福昌木作陳伯勝君證明具領鈔洋十元現洋十四元小洋二百三十九角銅元八枚當承該屍親移助湘賑小洋一百七十一角銅元八枚仰賴熱心代逹得以結束存殁均感中國紅十字會沈敦和謹啟 
雜評二 
[停戰後之慶賀（訥）]  
　　此次歐戰爲世界從古未有之大戰故將來停戰後之慶賀亦必爲世界從古未有之大慶賀蓋此四年中協約國犧牲無數之生命財物以爭人道爭公理爭永久之和平今一旦千艱萬辛以獲得之則自不覺重大之犧牲爲可惜而祇覺所獲戰勝之結果爲可樂故將來慶賀之踴躍熱閙爲從古未有之盛舉可預料者也 
夫歐戰旣爲公理人道與永久和平而戰則因獲得公理人道與永久和平而停戰此自然之理也若我國内之戰其戰也不知其何名將來戰之停也又不知其獲得何物豈不大可慨歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百問 
[和平之後] [  濟]  
　　世界與國内和平之實現以今日趨勢觀之其逹到之期决不在遠吾今所欲問者和平之後耳 
　　吾人旣公認此次世界戰爭爲帝國主義平民主義之爭德勝則帝國主義必横行於世界德敗則帝國主義之大勢已去帝國主義之大勢去則軍國主義之舊法亦將隨之以滅絶今德之敗已成不可逃之事實則吾人所愛好之世界永久和平似有一線之希望矣 
　　然則吾中國國内之戰爭果爲如何主義之戰爭乎和平後之希望又何如之希望乎 
老申報 
[秋菊延齡（見光緒十四年十月初十日）]  
　　菊花之勝莫佳於今歲徐關諸種前已詳哉言之園主人爲菊花之會本擬以三禮拜爲限上月二十四日爲第一集十月朔爲第二集至前日第三集爲關唯之卒章矣前此所羅列之奇花異種間有移至他處者而有淵明之癖者又咸以所藝佳種送至園中以相頡頏吳君渭川李君秋泉同興朱君吳君渭聘瞿君梧生及方外一泉上人公家花園之西友爭以晩節黄花爲三徑光是日主人招飲以卒會事余及諸同人以此種皆生平所未經見僅此一日之縱觀猶未足以盡興况秋雨初霽游人尚希當必有以未見爲恨者何不再展一期以下禮拜日爲止庶幾足以饜衆人之望我等並得邀集諸同志照一持螯泛菊圖以誌雅集菊能傲霜不至秋容遽减也主人欣然應曰謹如命欲飽　福者其於此數日中連袂往觀乎 
新拾遺 
[君士坦丁歸客談（下）] [  九如]  
　　君士坦丁之商業幾盡操於非士人之掌握土人所侍以生活者惟輪埠之轉運夫與火警時之噴水人而已此二項人團體甚堅有公所遇搬遷事必經若　之手否則雖家人亦不免遇彼等之阻撓焉 
　　土京全城無一戲圍各租界亦以語言複雜經濟上難於支持巴黎某戲園一歲中僅來演一月影戲園雖有數處然所演之片多破舊不堪入目音樂會等尤絶無而僅有矣 
公共圖書館歐美各大城多已遍設土京雖有二處然藏書不富且除回經土文書籍外無他種新著述欲求一完全之百科全書幾如　毛　角莫　乎土民之萎靡不振無進取之觀念矣 
　　土人好擊劍擊時各衣革袴自頂至　悉敷以油然乏良好規則之故君子多遠避之歐美人之旅居於土京者莫不羨歎其地之爲天然運動場而深惜土人之不能利用之焉 
　　君士坦丁北演黑海又北爲俄羅斯大平原故冬日甚長苦暗濕夏日則多雨而凉如擇爲避暑地尤稱相宜土原警政規模尚係粗具設施諸多未備然竊拐之案不甚多見此蓋由於俗尚諄厚之故惟邇來生計日蹙少壯者有挺而走險流爲盜賊頗爲當局之慮然自歐戰後若輩咸廳募而編入行伍　軀疆塲小復爲社會害矣 
　　土人信奉回教輕視婦女故女子在社會上常受極不平等之待　昔年由基篤教青年會柯恩道女士發起組織一女青年會於土京藉資提倡會員數十人成效甚著近年開通之女界多喜輿歐美女士相接近灌輸新智　正目不少或從　可革除其千餘年之積習　 
常識 
[通俗之天候預測法（一）] [  朱呆]  
　　俚語童謡雖屬無稽之談然深味乎言亦有至理可究特造俚語唱童謡者知其然而不知其所以然耳但依經騐之所得未知學理之所然即若測天候之俚語而觀之雖未見語語正確然大部分可以預决前日本報有某君測候俗法讀之之下頗饒興味且有至理之寓乎其中余因之好奇心起　集數則步某君之後摩貢獻諸君供氣象學家之研究 
　　動物知覺銳敏異常預測天候本　特能試觀下列可以推知一雨蛙鳴於樹上則天將雨矣一蛇匐樹上則大水將來或大雨或洪水不定總之必有水至一鷄司晨時早鳴則天氣良遲則天氣將惡變矣一池沼中之魚蛭浮於水面則將雨一蚯蚓出於地面則將天候惡變一蟻守於穴則天將雨一小鳥浴於水則天將雨或蒸暑一天色已晚蝙蝠高飛而交合則翌日必爲晴天一雲雀高鳴轉雨爲晴之證一螳螂營巢於低所風吹之兆一羣雀同鳴一日天候有變一深夜之候小鳥大鳴天候大有變動一熊出深山天必大雪一蜘蛛預知天晴多營巢於野外 
[世界小新聞]  
　　○婦女改良身量法西法婦女以身長玉立腰肢婀娜爲無上美麗若痴肥飽滿有損美觀素所嫉視故體量發逹逾分者恒設法使之消瘦以博男界之歡迎美國富豪家閨閣中人現得一良法每日須步行一千萬當某時出行某時回家使非疾風暴雨决不輕易間斷有時中途腹饑則以隨帶極粗糲之食物稍果腹力行半年可减去體量三十磅以故徐娘年紀彌復 
　　輕盈婉女韶華大增娟媚海内女界同胞有抱改良身量之恩想者乎特誌之俾取法焉[  慕蘭]  
　　○蟻蝶激戰 
　　美國某記者述一目擊之奇觀一日者見一羽之蝶激　之餘不能再飛乍俯乍仰爲踉蹌遁走之狀其後有數百之蟻軍隊逐北甚急先鋒之蟻已追及之一躍而登　背蝶廻首咬殺之棄屍不遑而第二蟻第三蟻陸續皆至蟻廻首咬殺之如前横屍十二三蝶頗疲蟻軍齊進而迫之蝶疾走逹一莖之草攀長葉據險以守有迫而進者咬殺如前途隘僅許通一騎蝶旣無後願之憂又無馳走之勞勇氣十倍蟻軍死者頗多而無如蝶何旣而見蟻軍齊退集合一處若議事狀議畢分散即大聚集於草根協力咬之莖倒蝶落蟻軍雲集不一分時已殺蝶曳蟻之屍而凱旋[  無聲]  
　　○新建紙門 
　　近來法國村間所建之屋　稍時式者大抵皆用紙門乍見與木製毫無所異開閉又無聲倘　用之亦不至於灣曲[  衡芳]  
雜錄 
[醒園詩鐘談] [  翟醒園]  
　　雁足格詩鐘云昨夜雨凉今夜月詩家眷屬酒家仙此羅正朋金樹人二君集句合贈月仙妓女也彭盲魂水仙云曾經滄海難爲水願作鴛鴦不羨仙隨口吟來便成妙語盲　名鶴字昻雲長沙人癸丑秋卒於宣域寄籍疾没世而名不　余不禁爲彭君痛哭 
　　開城鄭明逹前以别署洞庭嵌字徵求　者三十列甲選者卷僅十二余絶跫跛生云春番小洞迷　草秋冷空庭掃落花語頗冷峭列於前茅洵屬不愧其次幸冰如云雲鎖洞巖烟樹碧春歸庭院海裳紅艾亞通云雲淡于烟籠古洞月凉似水照閒庭歐陽庚云書盈玉架花盈洞酒滿金　月滿庭尚可人意除則自鄭以下矣 
詩鐘之作切忌陳廣平淡艱　刻板蓋陳則不新淡則無可選則不靈板則不雅苟能去此數病斯可矣 
延綿百世承先業陵谷千秋固舊基此錢頌　　　一　　　似無奇實屬確切蓋延陵二字係郡名爲同　　仁吳守善所徵卷雖取十六以余觀之殊少當意彰鶴儕云延賓可下陳蕃榻陵節雖磨蘇武塵言非不妥其如不合合題何僕名雖到甲等吾斯之未能信隔靴搔　蓋盡人可能又何足貴哉 
益智新畫[  仲衡]  
打氣筒像首 
小說 
[偵探奇遇] [  常覺覺迷同譯]  
　　而展輔笑曰視君爲人爽直不類說不便之言者趣言之毋使予悶損賽鷹曰今日予亦决不言之惟乞女士見允來日予言時弗動怒也露西曰君所言者殆爲吾人謀延長目前快樂之事耶若果然者予亦决不爾責言次嫣然一笑直使賽鷹之心欲自胸間躍出而血管中之血亦已熱沸覺前途幸福正復無窮抵埠之後賽鷹即以露西安頓逆旅次日即造龍潭爾事務所入時見老人方伏案作書爲狀一如疇昔賽鷹力爲鎭定然其得意之狀顯露於面老人佯爲從容曰君乃飛歸耶容予書畢之後老人當一聆君失敗之歴史言次作書如故書旣老人乃廻其眸曰君何以汲汲言歸蓋君往返殆猶未滿十星期也賽處曰予此去不過兩月耳老人點首曰盍以此兩月中事告我賽鷹曰予要無事可告也曰然則君遭大失敗矣曰此行成敗當於今夕報告丈乃約予何時造訪曰任君便可矣曰然則今夕八句鐘時造丈寓所可乎老人曰可賽鷹即興辭出賽鷹出時老人頻牽其唇意蓋欲招之返一叩其底蘊旣即鎭定竟任之去是夕八句鐘時即有一輛馬車停於老人寓所門外車中坐一男子與一幕面女郎二人下車入時老人方高坐廳事中賽鷹趨前日丈予今以女士介紹於丈老人出其顫顫之手握女郎手時女郎一手已揭其幕老人見之立退數武雙眸深突顫聲曰嗟夫賽　君乃引一鬼歸耶賽鷹曰予實奏凱歸耳須知予實不虚此一飛丈亦知女士爲何人乎女士實即丈數十年前情人露西之外孫女也此時老人之愉快何如讀者但一凝神細想當能揣測得之老人　喜旣定滿堆笑容曰老夫憂患一生得有今日之快樂實爲予初料所不及總核予之財產實逹二百萬元吾今分給汝二人汝儕其好事爲之至是賽鷹握露西手曰今汝可踐船中言矣吾人船中之快樂自此以後永永延畏無復終止而吾兩人之財產仍并一起亦不必分矣可乎露西不答但握賽鷹手不釋老人覺則曰而父爲我知己而外祖母爲我情人今汝二人成爲眷屬實獲吾心老夫　樂極矣言次喜氣瀰漫一室久久不釋（完） 
[自由談之自由談] [  不冷]  
　　此次歐洲戰事其結果乃打毁四個皇帝其初俄皇其二布皇其三奧皇其四德皇 
　　自清帝遜位後各國皇帝之遜位者不及數年相繼而起今德皇亦遜位矣不知繼起尚有人否 
 
 
 

Page 15

 
 
   
 
 

Page 16

 
 
   
 
