# 1918 - 252 - 4916375

 

Page 1

 
 
   
 
 

Page 2

 
 
時評 
[陷於絶地（冷）]  
　　段以軍事財政陷於絶地故不得不出於辭職然則今日段之辭職已定矣何也今後之軍事財政再無由出絶地而得生路之故也雖然段氏之軍事財政陷於絶地是不啻中國之軍事財政陷於絶地也軍無可戰之軍財無可得之財而國家又不能一日可無軍與財段氏可辭職矣而使中國將何如耶段氏亦嘗於不得不辭職之時一追念及此否耶 
[命令]  
　　九月十四日大總統令任命倭和爲鑲紅旗蒙古副都統此令又令余晉龢加憲兵上校銜此令 
又令司法總長朱深呈請任命單毓華署京師高等審判廳推事應照准此令 
又令司法總長朱深呈京師地方審判廳推事蕭德潤署陜西長安地方審判廳推事孫平署陜西長安地方審判廳推事趙席珍署浙江第一高等審判分廳監督推事祝諫署湖北武昌地方審判廳推事郭顯唐懇請辭職均照准此令 
又令陸軍總長段芝貴呈請任命李長清爲陸軍第十六混成旅騎兵營營長應照准此令 
又令靳雲鵬晋給一等大綬寳光嘉禾章童煥文曲同豐丁錦劉崇傑均給予二等寶光嘉禾章張濟元吳振南陳恩燾均給予三等寶光嘉禾章此令 
又令青木宣純給予二等寶光嘉禾章伊集院俊樺山可也均給予三等寶光嘉禾章宇垣一成坂西乎八郎吉濟增次郎均給予二等大綬嘉禾章本莊繁給予三等嘉禾章土肥原賢二給予四等嘉禾章此令 
又令劉嗣榮給予二等大綬嘉禾章沈壽堃陳復均給予二等嘉禾章吳光宗給予三等嘉禾章泰華姚葵常均給予四等嘉禾章此令 
又令張士鈺陸錦師景雲均晉給一等文虎章陳籙田書年均給予二等文虎章江壽祺陳鴻逵均晉給三等文虎章此令 
又令齋藤季治逡給予二等文虎章川崎吉五郎山田健三田代皖一郎小林角太郎　村甯次土居政道均給予四等文虎章此令 
九月十五日大總統令陸軍總長段芝貴呈陸軍第十師副官長鄭虎臣懇請辭職應照准此令 
又令陸軍總長段芝貴呈請任命薛錦文爲陸軍第十師副官長應照准此令 
又令兼署財政總長兼鹽務署督辦曹汝霖呈請任命何兆松試署河南觀池場知事應照准此令 
專電 
[北京電]  
　　自曹自曹錕昨在保定通電表示厭戰望治吳佩孚又率軍官電東海先决時局政治上形勢稍變段派全失依恃不能不出於辭職惟徐今日已受當選證書一方顧忌段派仍未表示意見聞暫待多數主張一致再下手解决方法（十六日下午二鐘） 
[北京電]  
　　段以軍事財政陷於絶 
地靳雲鵬等方與徐樹錚力爭非速退無以自全（十六日下午二鐘） 
[北京電]  
　　某方消息熊希齡轉岑春煊電西南願息爭言和除國會問題外要求中央籌撥善後費四千萬閩湘兩督由西南推薦又唐繼堯電（一）復舊國會（二）熊克武督川（三）滇軍派二師駐川但尚非正式提出 
（十五日下午三鐘） 
[北京電]  
　　莫擎宇自滬來電報告日内來京陳述閩戰情形並自請處分（十五日下午三鐘） 
[北京電]  
　　陸興祺電藏事久懸中央對藏以調停爲務竟受噶布倫之挾制並稱藏人大舉練兵其志不僅在窺川請中央速决（十五日下午三鐘） 
外電 
[北京電]  
　　據日人消息南方永豐軍艦等駛抵厦門勸北方軍艦歸降故永濟肇和通濟建威等諸艦皆已歸順南方今日政府開軍事會議討論閩事後即發電派兵援閩段閣員稱内閣並未變計贊成南北調和當此人人盼望和平早現之時段内閣乃竟有此意見誠可扼腕此問重要華人以爲時局無望故對於協約國調停促成和局之任何行動皆歡迎之新總統徐世昌旣以和平爲政策衆意解决時局之最快方法在段祺瑞之去職華人宜竭力排去之（十三日） 
[北京電]  
　　哈爾濱電稱日人昨在哈爾濱發布示文謂苟有擾亂治安者不問其屬何國籍當須拘辦又謂日本願出其助力恢復秩序實爲對俄之友誼起見並非冀獲私利云有酒醉之日軍官一員行於中東鐵路軍中毆打美國鐵路工程師及其譯員美人乃取手鎗自衛幸同軍客從中勸阻得免肇禍 
（十三日） 
以上字林報 
[海參崴電]  
　　英國特使愛里額特爵士今日赴西比利亞内地如無梗阻將直赴烏姆斯克此問接關於土姆斯克國會之電就此觀之西比利亞西部革命之時斯今已過去而建立政府之手續今已施行土姆斯克國會之最重要關鍵在與俄羅斯之聯合並非如烏克蘭之單獨辦法目前西比利亞全境自烏拉爾山至貝加爾湖皆承認烏姆斯克政府此間之對峙兩政府雖彼此相對各有不能融洽之態度但其地位在實際上已皆大有更動今據西比利亞政府之代表言過激黨與帝制黨今旣掃除則彼等在遠東之職務當然終結西比利亞政府之總理拉夫羅夫氏將往土姆斯克聽受國會之驅便同時西比利亞政府已取銷自治之名義自稱西比利亞政府之海參崴團體云霍政府之代表今亦稱霍氏併歸於烏姆斯克政府乃意中事蓋以烏姆斯克政府乃集各界代表而組成者也但霍氏地位若何則須俟西比利亞總理伏洛葛資基抵海參崴後始可確知云綜之政局之重點今已移於西比利亞西部前途之命運若何遠東之事業若何莫不於此發展焉現據日人消息烏蘇里與貝加爾之過激黨今集於　蘭泡聲言如被攻擊定將燬城云（十四日） 
[北京電]  
　　波斯俄使署已與外加斯賓（即裏海與中國邊界間之土耳其斯坦地）之新政府及烏姆斯克政府成立職務上之關係而以統一俄國聯合協約國繼續與德土作戰爲基礎（十四日） 
　　以上路透電 
[北京電]  
　　據主和派某通信社之消息叚總理因曹錕昨日發一千餘言之長電致中央及各省本日在私邸有關於此事之協議（十五日） 
[北京電]  
　　參衆兩院議長於今日上午十時乘内務部所備之車由警備兵護送往訪徐世昌徐氏由内務總長錢能訓引導入客室與兩議長會見兩議長述當選之祝詞詞畢面呈當選證書徐氏述簡單之答詞禮畢兩議長卽退（十六日） 
[北京電]  
　　日本政府承認捷克軍之宣言如左帝國政府於捷克民族欲建設獨立國家之正當之宿望實所夙諒而有深厚之同情者也該民族爲欲阻遏德奥之侵略决定其堅固之意志步武整然專盡力於此其志之所在已顯然可見帝國政府鑑於如此之形勢重其對於德奥之政見將捷克軍視作從事於戰鬪之聯名交戰軍承認捷克國民之委員會有統理該軍之權帝國政府决意就於帝國軍隊及捷克軍在西伯利亞互相關涉之各項事故應於必要與捷克國民委員會之正當有權力之代表相交涉云云（十六日） 
[奉天電]  
　　昨日舉行四鄭鐵路開車禮來會者中日人士約五百人甚盛會也（十六日） 
[廣東電]  
　　目下在廣東有出席於軍政府政務會議之資格之各省軍事代表如左熊克武代表吳永珊貴州督軍代表嚴培俊廣西軍譚浩明代表鈕永建陳烱明代表孔榘（譯音）程潛代表金鏡（譯音）李根源代表冷遹浙軍司令吕公望代表金兆棪陜西靖國軍代表趙世鈺湖北靖國軍代表韓玉辰 
（十六日） 
[廣東電]  
　　憲法談話會現因粤省議員相約若非選舉葉夏聲爲國會副議長則不出席以致停頓吳景濂主張不舉副議長暫以年長議員代之開憲法談話會現正向各方面調停 
（十六日） 
[廣東電]  
　　軍政府秘書王有蘭將代表岑春煊訪問雲南貴州四川不日出發（十六日） 
[東京電]  
　　前駐日法國大使路尼約爾氏擬於十七日由東京出發前往海參崴爲法國派遣委員駐在該地云（十五日） 
[東京電]  
　　鎌田慶應義塾長本日出發東京擬十六日由神户乘哈爾賓丸直至大連視察中國各地預定本月下晨回京（十五日） 
[東京電]  
　　據各報紙所載繼任内閣問題因山縣公來京遲延不進捗公擬於二十日前後來京近日將確定云（十五日） 
[東京電]  
　　今晨東京附近雖被暴風雨侵襲恐無大損害 
（十五日） 
[東京電]  
　　松方侯爵今日抵東京（十六日） 
[東京電]  
　　日本政府今日以勅令發布戰時滙票調查委員會官制任大藏大臣爲會長以大藏省當局及大銀行家爲該會委員專從事調查滙票之漲落（十六日） 
[東京電]  
　　四國山陰地方有暴風雨被害似頗重大 
（十六日） 
[東京電]  
　　聞末日會諸文士或將依小村侯爵之周旋遊歷中國（十六日） 
以上東方通信社電 
[東京電]  
　　山縣公亦已决推薦西園寺侯然西園寺侯恐未卽容易允許也（十六日） 
[東京電]  
　　日本十四夜之暴風雨香川鳥取岡同山諸縣下被害甚大爲六十一年以來之洪水云（十六日） 
[東京電]  
　　日政府設立戰時滙兌調查委員會該調查會置於大藏大臣監督之下且以大藏大臣爲其會長（十六日） 
[東京電]  
　　爲代表在西伯利亞法國之政治的利益前駐日法國大使吕尼約氏偕使館文官於今夜自東京搭車赴海參崴（十六日） 
[東京電]  
　　時事新報論曰今日之政象以西園寺内閣爲最合他内閣皆到底難免政局之糾紛望推薦後繼内閣者必須舉西園寺侯勿使政局糾紛云云（十六日） 
以上共同通信社電 
戰電 
[倫敦電]  
　　今晚美軍戰報云我軍在聖米葉境續獲勝利南面與西面進攻之軍現已會合故我軍乃得佔有凸隅全部分至距聖米葉東北十二英里之地點且俘虜多人敵軍爲我軍疾進所迫現正退走且沿途毁戰品甚夥俘虜之數已達一萬三千三百人（十三日） 
[華盛頓電]  
　　陵軍參謀總長瑪區將軍謂美軍第一次大攻勢即掃盡聖米葉凸隅該境陣線因以縮短二十英里此舉絶關重要使協約軍將來取攻勢時可佔更佳之地位是役不足兩日克奏膚功　由指揮得宜而亦賴兵士之勇戰云（十四日） 
 
 
 

Page 3

 
 
[倫敦電]  
　　今晚海格上將報稱十二日英國第三軍戰於特萊斯柯哈夫蘭柯爾境大獲勝利俘虜逾一千五百人昨日英軍在聖康丹西北得進步後已將陣線移至比希柯爾與楊柯爾東面前二十四小時内敵軍猛攻數次希圖克復近今所失戈沙柯爾與哈夫蘭柯爾附近之地位均未得利昨日敵軍在戈沙柯爾南面用火液猛力施擊負重創而退哈夫蘭柯爾之敵軍昨晨發砲猛轟攻入該村東段鏖戰後爲英軍逐退哈夫蘭柯爾北面之敵軍在該村與運河間稍得進步晚間敵軍在特萊斯柯東面進攻於英軍戰　中得一立足地即被逐出棄屍多具入夜敵軍炸彈隊助以火液力撲戈沙柯爾英軍陣地英軍前鋒以衆寡不敵而退但後亦爲英軍所敗昨日摩曷夫萊境有戰事戰局無大變動夜間敵軍於該地南面進攻受挫英軍已佔據拉巴塞之哇希村（十四日） 
[巴黎電]  
　　今日下午公報云法軍佔據聖康丹西面之薩維村今晚公報云日間法軍在薩維村與聖康丹哈姆路間得進步法軍擴張愛萊特河南岸之陣地德軍在拉伏境與摩瓦細田莊反攻兩次（十三日） 
[倫敦電]  
　　今晨五時法軍在愛萊特河兩岸及愛恩河與凡塞勒河間復取攻勢法軍向聖哥班岡南端之柯細森林進攻已得滿意之效果法軍於愛萊特河南岸佔據愛巨山及村莊二所愛恩河北岸之法軍在廣十一英里之陣線前進一二英里某師俘虜千人該陣線之法軍共已俘虜一千八百人敵軍雖力守第一行防線而反攻力顯已甚弱愛恩河南岸之敵軍亦得佳即進步俘敵甚多此役危及娘子路西翼而拉盎地位亦殊可虞（十四日） 
[巴黎電]  
　　主要軍事著作家預料美軍將擴張進攻區域德軍砲隊猛轟萊姆而以天主敎堂爲其注擊點堂北之塔行將圮倒（十四日） 
[華盛頓電]  
　　巴黎波蘭國民委員會會長已至美晉謁威爾遜總統申謝承認捷克斯拉夫國並詳陳波蘭獨立之計劃 
（十四日） 
[倫敦電]  
　　路透電社得政界消息俄國大局殊爲險惡過激黨政府業已分裂聞里甯氏與特羅斯資氏一月以前即預備逃至瑞士現正搜羅巨金以充私用（十三日） 
[亞昌格爾電]  
　　協約國委員員團出巿聲明彼等無驅逐北俄勞兵會會員之責協約軍將即開釋被拘之大員送回亞昌格爾並切實聲明協約軍之來俄乃爲建設治安與自由起見 
（十一日） 
[瑞典京城電]  
　　希爾新福德使署宣告芬蘭政府謂英國與其他協約國如限定時期撤退加里列亞與末滿海濱之軍隊則德軍亦不開入加里列亞（十四日） 
[倫敦電]  
　　瑞典德國轉來消息徵實白魯西洛夫將軍在莫斯科爲過激黨鎗决之謡言（十四日） 
[亞姆斯特丹電]  
　　基夫電稱烏克蘭洛羅萊斯炸毁火車六輛及火車站與其他房屋死三百五十餘人因此案株連被拘者共有一千五百人（十三日） 
[亞姆斯特丹電]  
　　柏林日報訪員紀俄國惡劣之狀况謂某非常委員會曾將司法部極重要之問題撒銷並通過極酷烈之判决詞且有無數人民未經法庭審訊即被處决其罪狀從未發表專制之烈實勝帝皇時代（十三日） 
[倫敦電]  
　　路透電社由政界探悉據德國最近消息觀之德人現正準備取平民的和平大攻勢以欺惑協約國（十三日） 
要聞一 
[北京特别通信一（二○四）飄萍]  
（九月十三日）京鈔跌價之險象現有中鈔之詳查政府是否應負責 
　　自項城稱帝以來政府非法濫用之結果使國家銀行爲無限制之墊欵於是中交兩行乃以停兌中又經過若干營私舞弊之銀行當局與財政當局鈔票之實價幾與額面所書者相差一半若竟每下愈况可使京鈔與俄之盧布同其命運今且已有此種趨勢矣此至危險之事也兹從財部方面覓得中行最近所致該部公函内容和盤托出函先披露如左關於交行者當另行調查以告讀者 
中行致財部原函如下逕啓者迭准大部函送貴州商會代表石毓昆提出公債償還中交兩行借欵呈請政府限制發行新鈔議案并全國商會聯合會呈送各商會整頓北京中交銀行鈔票意見書屬查核見復等因查鈔價跌落本行夙所疚心即微商會責言本行亦日夕焦思亟求所以補救無如兩年以來竭力維持幾於捉襟見肘而仍無絲毫之補撫衷自問愧恧萬分猥承飭令核復謹將本行實際情形及歷來辦法與夫預策將來補救之方爲大部直陳之查本行發行兌劵本取十足準備主義自逐年代部墊欵遂將凖備悉數挪空演成停兌惡果若停兌後即能停止墊欵亟策維持則流通京鈔僅有此數亦尚不致跌落無如一面停兌一面以國家銀行關係又值政潮鼓盪關顧大局不得不忍痛爲政府力籌墊欵計去年九月底即前王總裁接事之時部欠行欵已達三千五百六十三萬自去年九月至今年三月底又增墊現洋二百九十萬餘元鈔票一千零四十一萬餘元再加積欠利息五百十四萬餘元共欠五千四百零八萬餘元此時京行流通鈔票共二千八百餘萬元鈔票存欵共二千二百五十餘萬元共合五千餘萬元是本行所負之鈔票債務其數適與部欠相敵鈔票旣以部墊不能停發以致供者愈多求者愈少巿價遂日見跌落幾無底止本行上年鑒於社會苦痛情形亟圖治禁之策特規定疏通滙兌辦法凡指定銀號錢莊均得以京鈔滙滬交現滙價較巿價爲高一面創設星期存欵辦法優給利率吸收存鈔所期用途加寛供求庶幾相劑一面復由大部及交通部通飭各路及徵收機關一律收用鈔票以是鈔票雖不能停發而票價尚可勉强維持不圖政府需現孔殷政策變更各路貨票一律收現各徵收機關亦相繼改用現洋加以政局不靖巿面多方壓低鈔票影響所及京鈔依然停滯蒙大部體貼商情發行七年長短期公債專收京鈔以冀提高鈔價本行共得短期公債二千四百萬元長期公債二千五百萬元兩共四千九百萬元發行結果至六月底截止共售出長短期公債二千四百八十一萬餘元而三月至八月底又增墊現洋二百餘萬元鈔票六百八十五萬餘元即是自去年九月至今年八月底除增墊現洋及積欠利息不計外實共增墊鈔票一千七百餘萬故雖以公債票售出之結果得減流通數二千四百餘萬而以部墊增加之結果較之去年九月底之數目實僅不過收回七百餘萬然以情理論之公債出售之結果鈔票旣已收回一部票價宜有漲無跌不期公債一經截止票價反日跌月落轉至無術挽回在本行自蒙大部撥還舊欠旣不能坐視大部政費之無着而不墊更不能漠視票價之跌落而不問不得已剜肉醫瘡籌集現金八九百萬元專做滙兌收回鈔票計自今年正月以來前後已收回一千五百萬左右原期部墊增發之鈔票不再增加於巿面即使本行不再負增發鈔票之惡名本行之責已盡於斯計自去年九月以來本行鈔票除部墊外本行自身並未增發一元自去年九月至本年八月底净墊京鈔一千七百二十八萬元即本行增發之數而以公債票收回二千四百八十一萬元及本行滙兌收回一千五百萬元兩共收回三千九百八十餘萬元如是淨減少二千二百五十餘萬元故目下本行鈔票存欵祇一千六百四十餘萬元較之去年九月之數目減少六百餘萬元鈔票流通數祇一千三百八十九萬元較之去年九月共減少一千四百餘萬元可知部墊雖增而鈔票之流通則已大減乃票價仍有跌無漲考其原因不止一端第一政潮無定人心恐慌持劵者胥欲得現金以備非常於是現金愈貴鈔價愈賤第二用途太隘自鐵路貨價一律收現官收入亦專收現金持劵者乃不得不售現以供輸將於是現金愈缺鈔價愈低第三現金缺乏商家百貨皆緣現金而來售貨所得非歸成現金不復能來新貨於是持劵者莫不求得現金以是京鈔遂成一種貨物不能成爲貨幣鈔劵旣與現金相離於是現金愈昂鈔價愈落且人人欲得現金必至鈔票無流通之途今且責備交乘不知本行雖得公債票四千九百萬而收回之鈔票亦已三千九百餘萬此三千九百餘萬之中由公債收回者祗二千四百餘萬其餘皆以公債所得及由本行籌集現金收回以現金缺乏如今日欲籌集現金八九百萬其困難當爲大部所深悉蓋一年來本行對於維持鈔票之術勞心焦思幾於筋疲力盡而卒無尺寸之效此後則本行旣無餘力可以籌集現金收回鈔票而大部墊欵每月平均尚須二百萬左右如是繼長增高將使本行蒙撥還舊欠之名無撥還舊欠之實而票價如是跌落又復何以對社會責望之心躊躇至再唯有仰懇大部垂念社曾疾苦本行困難派員將發行數目查明截止發行自今以後不再責令墊發鈔劵一面推廣鈔票用途一面將積欠之數酌發現欵數成以還本行本行自當極力疏通滙兌減少發行以期劵價日高民困日減豈獨本行之幸抑北京社會受賜實無涯涘所有奉文核復商會條陳緣由理合陳請大部鑒核批示祗遵不勝悚惶待命之至謹致 
觀於右之所陳銀行方面似不能專負其責所以使京鈔有如此之現象者皆政府之主戰濫費使之然也然則應誰負責任乎嗚呼時局再不解决即此京鈔一端已足使人民受盡痛苦矣謂之何哉 
[北京特别通信二（齡）]  
　　徐東海前日所發第二通電中有出處無待再商國家不容一試等語是其對於總统已有可以就任之表示第於政見上有不得不與各省磋商者其大旨如財政之如何塾理工商之如何策進軍事首重邊防國家應有常憲等等胥爲和平統一上必要之設施國本大計慮之不可謂不詳矣第就財政觀之混亂情形已達極點各省應解之欵均藉口用兵而截留不解甚有向中央需索者而中央所恃以挹注者不過借欵而已借之不已必有不能借之一日是借欵之不可恃也明甚無論南北問題尚未解决軍事上之所費尚無底止即令南北兩方皆肯降心相從内閧立時平靜則撤兵有費裁兵有費解决新舊兩國會亦有費約計之巳非一萬萬不可而邊防上之一切需用尚不在内此項鉅欵其將取之於各省則羅掘俱窮取之於中央則庫空如洗萬不得已仍必出於借債之一途現聞東海預定計劃如西南可以携手再以鹽稅盈餘作抵續借一萬萬元以爲收拾時局之用已有某總長與某銀行總經理先以私人資格向銀行團接洽如果成爲事實則全國鹽務不免步洋關之後塵概由外人經管而我鹽務署便可以撤消矣 
聞徐東海嘗謂某政客曰就任後所急應設施者第一項先行軍民分治以期權限劃清第二項决行責任内閣以免專制流弊其措詞未嘗不冠冕堂皇但我國自武人柄國以來軍權之擴張漫無限制民政方面久視爲無足重輕甚至指派議員干涉選政昌言兵諫反抗中央種種跋扈情形幾有尾大不掉之概一旦欲削其軍權擴充民治範圍先不易易至責任内閣本爲立憲國之好模範但我國自袁世凱就任總統後業將内閣制打破遷延至今從未見有閣令頒布是内閣制之徒有虚名無可諱言一旦欲實行責任内閣制第一須付内閣以全權第二不掣閣員之肘如果辦理不善自有議會監督總統亦不過問菊老處此果能高拱無爲乎 
　　近數日來南北接近之機會確有進步聞西南各重要分子昨有電報到京已認東海爲最合宜之人物惟由非法國會所選一時未便承認不日將由舊國會召集總統選舉會推東海爲第二任大總統但於未舉行之先頗希望中央允詐三項條件其一新舊兩國會同時取銷另依法召集正式之國會其二副總统一席南北兩方面均不選舉而將中立派中人物選舉之其三補給南方所用兵費聞某當局頗爲贊同徐菊老亦不以爲非不日將遣林中將紹斐再往粤中一次以謀解决觀此三項條件第一項　會問題舊國會旣届改選之期新國會多由金錢運動而來並非眞正民意一律取銷頗爲持平第二項副座問題選之於南方則北派不甘選之於北方則南省不服不若於中立派中之聲望卓著者選舉一人較爲妥善至第三項兵費問題民窮財盡南北一轍乃欲將所用兵費盡數補給萬不能辦到不若體察實在情形將北方所可以勉力者要求之則南方不至空言無補而北方亦不能諉之爲無法矣不知局中人以爲然否 
[東海就任中之南北妥協說]  
　　東海當選後連日接各處賀電已有六十餘起西南方面雖無賀電然亦未有劇烈反對聞東海近以西南並無反對之電認時局有和平統一之望已表示允就如西南能於就任之前妥協固好否則亦不妨於河間任滿之日先行就職以圖解决至就職後之辦法則先以　結北洋派爲前提對於段内閣仍擬挽留如其無效仍請帮忙參戰事務至繼任總理之人物亦當徵求各方面之同意俟第二通電各省一致表示擁護之覆電到後即發第三電宣告就職昨日新國會參院議長梁燕蓀氏往訪東海　勸早日就任東海已露允意梁氏當將送致當選證書日期與東海商定訂於下星期一日（十六）上午十時由兩院議長恭送昨國務院已交内部會飭警廳籌備典禮大約查照民國二年先例辦理至將來公府人員除術隊司令已擬定何其慎外其餘現有人員擬概不更動惟師景雲張調辰何紹賢等已决意辭職聞東海之意將來必作一次慰留如無效果然後准其辭職又公府地點東海本不樂居三海擬遷在鐵獅子胡同陸軍部地址而陸軍部則移於警備司令部 
　　日來南北機會似稍接近兹據政界消息將來調和樞紐將在林紹斐熊希齡兩人林之着手線路係向伍廷芳林葆懌等粤系人物方面進行熊秉三則由譚延闓岑西林方面進而與陸譚程趙諸人磋商其中尤以譚延闓關係最重蓋林氏與粤系人物接近而熊氏與二譚程岑爲接近也林氏一路係專就舊國會及軍政府方面商榷熊氏一路則少部分爲岑陸而其大部分仍在前方湘桂軍之妥協將來形式上仍以前方湘桂軍爲調和主體故熊氏一路局面及責任較林氏爲重大關於唐繼堯方面將來擔任疏通者厥爲張子貞參軍因張與唐感情素厚疏通意見必可生效此亦調和前途之一線曙光也又據外交界消息日前某使署接成都電稱上星期有敎士數人親蒞重慶要求熊錦帆請給護照赴咱北遊歷照氏慨然付與且告以持此護照可由川北至陜謂已與劉存厚將地址劃清各守汛地决無危險觀此似滇川已成局部議和惟政府今尚否認又聞政府近日疊接兩湖軍事探員電告現駐湘南贛南湘東湘西各軍官多秘密指派代表互相交換意見聞有聯銜要求徐東　就大總統職後即下停戰謀和明令之說惟政府方面日來正在籌議湘南招撫局推廣範圍先允趙恒惕田應詔周則范受撫再次即收撫卾西王安瀾等最後再謀全體之和議但不知西南各將領肯受此招撫名義否也 
[和戰問題與現内閣關係]  
　　亞東通信社消息新國會參院議長梁燕蓀前日趨謁東海時談及時局問題主張以停戰爲和平前提之協定但在段内閣未交替以前此項停戰命令當然不下惟在此内閣遞嬗之交對於時局辦法則擬先以非正式向西南要人疏通一面仍設法力謀北派之接洽以免國内四分五裂至對於段合肥之個人問題東海尚擬挽留之 
日前外傳段合肥仍謀貫澈主戰主張有不日赴湘督師之說此事固出於一派之慫恿然亦甚迎合段氏之心理據接近段氏之某君言前日段合肥曾語其左右云世人徒知和平之好但不知今日之形勢和平實未必有效余之主戰方針必須俟主和者之成功始認爲失敗今日余之主張旣未失敗則尚有進行之餘地仍當爲最後努力云云 
[政府所傳西南消息]  
　　駐港員之探報自新國會選定徐東海爲大總統南方曾發一次通電聞政府最近得香港探員電告謂西南軍政府刻對中央辦法已决定數項（一）無論如何必先攻破福建（一）湘南湘東湘西之南軍决不撤退（一）贛州須駐一二部桂粤軍隊（一）陜西尤應撤除陳樹藩（一）總統及憲法問題應俟以上各件解决後再議又香港探員韓賓禮昨日來電云軍政府今緣中央對於選舉問題積極進行深恐北方擁護徐東海就職前方必有變動故日前又對西南各省及護法軍聯合軍各長官發出通電所有戰區停頓之處均取攻勢電中並聲叙北伐不願謀和理由原電計有千餘言特請政府注意 
李耀漢之密電廣東省長李耀漢昨致政府輔密電云廣東軍政府屢次電勸耀漢至廣州均經嚴詞駁斥察其情形似不允其請桂粤即對肇慶發兵今閩事危急龍軍不至職部軍隊在肇孤懸殊屬危險即請撥派軍隊入粤否則耀漢爲權宜一時起見行將軍隊暫入廣州合亟電陳 
[京華短簡]  
　　昨日參陸辦公處因黑省邊防及卾西軍務特開軍事會議徐樹錚師景雲陸錦張士鈺諸人先後出席會議内容因黑龍江方面原定撥奉軍兩旅增防因已抽調一旅赴閩僅賸一旅飭即開拔赴黑省東北邊及省城附近駐紥至卾西方面則催吳光新速回防地會同卾督相機因應 
浙江督軍楊善德昨日來電報告浙省嘉湖等處已施行特别戒嚴擬派副官長安毓清赴各屬察視防務俾昭慎重 
政府昨接孟吉督電吉省東南如琿春延吉西南如濛江磐石　甸西北如長嶺東北如同江富錦以及邊界各處山深林密匪易潛藏萬一保護不周外人生命殊極危險特擬停止外人遊歷所有上開地點即希知照各公使轉飭外國商民一體遵照 
政府昨接庫偷都護庚電内稱俄國新黨時有散隊來恰幸無騷擾情事已令防軍隨時注意德奥俘虜亦有大批來恰投降惟因其中有一部分不肯繳械未便收納本日又有捷克軍砲隊一隊抵恰連同步馬各軍共二千四百餘名所有買賣城附近三十里防地由該軍完全擔任 
　　日前蔡成　都統曾條陳政府以綏遠地荒可以開墾當由國務院交農商財政兩部核議聞兩部昨已復院對於蔡都統所陳極爲贊成請轉飭從速設局辦理以興墾植 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[曹錕南下與倪嗣冲來京]  
　　曹錕自拜命四省經路使後政府機關報無日不登載曹使决定某日南下之說而三個月以來曹固未嘗離曹家花　一步也（前月三十一日始赴保定）曹氏南下果有多大效力姑不必論而政府渴望曹使南下之情則顯而易見矣自吳佩孚迭電主和之後政府機關報又連日報告曹使定於一日或五日或十日或十二日南下之說其實曹自北旋始終無南下之意有時迫於政府之敦促不得不作周旋而外間信以爲眞遂日傳其南下惟日來曹因東海業已當選而副座一席某有力者頗有屈就之意曹之候補說漸有無形消滅之勢曹氏此時不得不速作南下俾可别開生面此昨日京中所以有曹使本日南下之消息也京漢路雖已準備專車待發而今日果否成行則在曹氏未上車出發以前尚未敢妄斷其必行至曹氏此行聞其目的不在執行經略使職務實欲在漢臯發起一種會議而會議之主張如何則可於寒日通電中窺之 
　　倪嗣冲有欲組閣之意前此傳之已久其後倪以紐閣難望曾有雖閣員亦願爲之之表示據個中消息倪氏所以急欲離去皖督地位實因自已素爲極端主戰之人今者戰事著著失敗安徽又接近於平和空氣之區最近時局以東海登臺必不能仍持主戰政策而長江三督之平和運動又復飛躍起視四圍情况大有非舍此之他别無良策之勢故入閣之目的雖未達到而已於前日有電來京表示决心辭職矣聞電中並有因種種要務面陳擬親自來京一行等語外間所傳倪將來京親賀東海當選者即由此而起也 
[谷鍾秀之解决時局談]  
　　谷九峯氏近方在京昨有某君訪谷叩其對時局意見谷氏云東海不當選於解决時局之後而當選於南北爭持不相下之時其選舉機關又爲新國會從法律根本上觀察本難得全國一致之承認惟西南對於東海個人非立於不相容之地位而時局將來解决東海之資望又最爲重要設東海於未就職以前毅然擔負解决時局之責任與西南開誠相見觀西南要人岑陸唐等迭次發表希望和平之言事必有濟其要旨不外使法律問題依西南之主張而北方事實上推戴之總統西南復加以合法之程序而已蓋法律爲中華民國全國所共有非西南私有物也即無西南護法之主張北方政府又豈能徹始徹終違棄法律而弗顧共和國之法律猶君主國之皇帝若悍然違法無異弑君政府之根據已失無所挾以治國人傾覆可立待是法律一物無論南北皆舍是莫由不過西南旣以護法爲名姑以名義與之而已且今日北方武斷派所以釀成兵連禍結之現象者不過爲鞏固已派之政治勢力耳若已派所擁戴之總統因南北和平解决之結果一致承認是已派欲握行政總樞之計畫如願以償尚復何求故此時爲解决時局唯一不二之機會亦千鈞一髮不可或失之機會也若此時不迅赴時機力求解决東海已經就職南北尚仍舊相持恐形格勢禁政治上法律上皆無廻旋之餘地而分裂之勢成國亡亦隨之矣某君又詢東海素主和平固無不望迅速解决之理惟段總理乃所謂主戰内閣在此主戰内閣之上東海將如何運用耶谷氏云東海當與段總理爲懇切之商定徵諸外患進迫情勢全國厭亂心理又何能專事内爭段如從此轉圜尚不失爲識時俊傑如齟龉不入即宜仿中外政治家慣例翩然下野無貽新總統以不可結之難局對於東海私交上亦應如此且主戰政策已試驗一年矣國産國權抵押抛棄殆盡始得東鄰寺内之奥援接濟帮助無所不至然所得結果亦不過如此加以前敵將士渴望平和如彼而財政困難如此雖欲繼續主戰亦勢有所不能略迹　心段固不失爲賢者豈政策已失敗至此猶肯戀權位不憚將國家運命與一已之意氣拼死到底耶故東海之運用亦不見有何等難題也 
[西報之觀察中國政局談]  
　　字林報十一日北京通訊云中國全境人民無不喁喁期望和平雖政客於和而外别有希圖然内訌年餘所謂武力解决者迄無絲毫效力徒見四境兵連禍結國人疾首痛心此爲莫可掩諱之事實今各黨人物鑒於國人望和之殷亦皆一致有此希望是誠戰禍停止之最好氣象也新總統主張南北議和已有宣言想徐當有把握自信調和可望成功以事實言非正式之磋商今已在進行中所難者未有可以代表南方發言之人耳南方政客與軍人亦意見互異其能代表急進派而負責任者殆無其人此層與督軍派之黷武主義皆足爲和議之阻力焉但和議今已發生幕後頗爲活動　方代表在滬　商其景象之佳異於尋常而徐世昌之　選亦可助國家趨於解决根本問題之途衆所詆爲督軍系之國會今亦希望和局故停舉副線統以待適當時機北京國會似不甘僅爲北方督軍　之喉舌故已提出關於烟禁復弛與中日借欵之質問以爲其思想行爲超然獨立之表示而徐世昌亦不願爲北洋派之傀儡故已向頑固軍人表明其不受黨派拘朿之意思淒慘時局中有此現象詢可樂也使段祺瑞引退則和局更可早成聞近日徐世昌曾諷令暫時下台尚有一大部份人亦請段擔任參戰督辦之舊職俾政治問題可以解决卽冷眼旁觀之外人亦抱叚氏今已無裨時局之意見者段氏仍冀假借軍人機械留戀禄位則苟無外人干涉和局斷難實現頃據廣州消息岑春煊已發表意見以個人言渠贊成徐世昌之膺選惟廣州軍政府未便承認非法國會所選出之總統第若在廣州之合法國會選舉徐世昌總統則南方方可承認之吾人深望北方所舉之徐世昌能爲南方選出而成合法之總統如是和局有望矣某某方面以爲王芝祥可爲接洽南北之最好媒介王家住北通州雖係國民黨員今充馮國璋顧問聞其人公允平正其意見當可爲雙方所接受且與孫文唐紹儀及其他南方要人友誼頗佳故衆咸望其能成調和南北之功焉 
[中交票價大跌後之維持]  
交果何如 
　　近日中交兩行票價日形跌落人心恐慌昨日閣議曾提出討論昨據財政某當局所談大要謂兩行鈔票現有流通巿面者總額實不過三千萬元較前大形減少祗以用途不多失其貨幣效用僅供一部錢商之買賣漁利給多求少價格遂至日低治本之法現固希望大局能早平定較易着手目前急則治標惟有仍將兩行所存七年公債即日各提出一千萬元出賣此議已經决定日内即可實行又據新聞編譯社消息昨日下午財政部召集兩行當局會議維持票價辦法因兩行提出票價跌落之理由由於每月爲財政部墊欵（詳另條）故財政部允以後不再令兩行籌墊一方以未售完之七年公債票悉行出售關於長期公債劵之利息（此項公債有長期短期兩種）因短期者擔保確實而長期劵則未指定確實擔保亦决定由財部擔保利息如是一方停止墊欵一方售公債以闢來源票價應日有起色至兩行鈔票總額聞中行發行額約二千八百萬存欵鈔票約一千二百萬交行發行額約九百萬存欵鈔票約一千二百萬共計約六千一百萬比之從前八千餘萬之總額實已減少三千萬左右則今後票價似有抬高之望聞兩行當局尚須加以考慮而財部則决定實行 
新國會議員克希克圖日昨提案主張清查兩行賬目其提議案云自民國五年中國交通兩行院令停兌後票價跌落物價騰貴金融阻塞民生凋弊二年於兹其間中行雖兌現一次因辦理不善遽爾停兌於是江河日下近已五折有零居民之痛苦何可言狀而政府之徵收機關所徵收者現銀元也交通機關所收入者現銀元也一若兩行所發行之鈔票乃商業性質非國庫之性質者獨其所發出之欵項則現洋紙鈔因人因地各有不同財政云乎哉國家銀行云乎哉若長此不理其紊亂將不知伊於胡底矣當七年公債未發行之前中交兩行不能兌現猶可借口政府拖欠今七年公債業已發地三月有餘胡爲乎票價日落益甚哉財政部請發行七年公债原呈内曾聲明政府欠兩行之債務悉數清償兩行發行之京鈔悉數收回又云陸續疏通滙兌減少票額票價提高現金充實不難開始兌現又云收回鈔票撥還部欠兩行不再發行此項公債發行之日即整理京鈔根本計畫完全成之期等語是七年公債明明爲整理中交京鈔所發行者而公債發行後票價所收之效果則比之未發行以前跌落一折乃至二折之左右就中情形殊難索解畢竟兩行所發行之鈔票總數是否恰如七年公債之九千三百萬元七年公債現在已否悉數賣出公債賣出之欵項兩行有無挪用情形兩行之商股商存商欠及官股官存官欠是否相抵兩行現存之現金共有若干兩行經理人員於票價之漲落有無操縱倒把之流弊以上所舉均在在與票價之增漲民生之疾苦國家之信用有秘切之關係者本員以爲澈底清查難得兩行之實情而立整頓之計畫擬仿照民國五年成案請組織特别委員會從事清查中交兩行之賬目報告大會以便督促政府實行繫理鈔票而維民生爰特依法提出伏希公决 
　　中秋節將届津滬等重要商埠銀根異常緊迫最近十閱月中前敵各處軍費約佔一萬四五千萬之鉅此項鉅欵均由津滬等商埠滙往内地一時無從流出津滬等商埠失此大宗現銀巿面周轉不靈銀根遂形緊迫至北京方面因財政支絀先日收回之中國銀行鈔票近日陸續發出以之收買現洋致票價暴跌由五三五二而至五一昨日下午至五零一恐將打破五折關頭居民甚爲恐慌聞政府今日閣議將提議此事又言將維持紙幣但此等空言吾人一年以來無日不聽見之乃竟由七八折以降至五折今再以空言維持恐非至俄國羗帖之地位不可矣 
[中東路之兩大問題]  
　　保管問題與罷工問題 
　　中東鐵路保管問題交涉棘手政府昨又接鮑黑督來電略謂接吉督電對於中東路權指陳切至江省應付尤爲困難務懇查照吉督虞電所陳各節迅籌核示或由中央令派大員前來駐哈專辦此項交涉俾貴卿致力籌畫軍備以免有所遺誤可否乞示聞政府接電後除密議辦法外業已密電張巡閱使及孟鮑兩督謂中東路權應歸中國完全保護責成吉黑軍隊沿路駐守不可往後撤退至外人要求該路管理權一節已由中央直接交涉約章具在當不至發生意外枝節 
　　中東路俄機手罷工風潮業經駐哈協商國人員議决改由華工司機聞交通部昨接吉林省長郭宗熙來電此間我國機手人數寥寥每一日僅行一車殊於轉調不便請速令京漢京奉兩路調撥機手到哈以免他故今日交部覆電已派定機手即日赴哈 
京津英文太晤士報紀中東路罷工風潮情形云本月一日中東鐵路各機廠工匠夫役及印刷廠之匠役曁該路下級員司等一律罷工其原因係由該路實行新訂薪工章程以致激動衆忿蓋此項章程一經實行則去年夏令俄國全體鐵路開會議决之薪工章程當歸無效查新訂章程條件不特裁減匠工夫役及下级員司之薪率且復裁撤月薪按工核給辛資蓋自去年以來各廠工作日形減色該路因此籌畫新章藉冀工務之進行詎料各工匠等反對甚力聲稱該路當局核減伊等之辛工竟達百分之三十至五十之多此種辦法未免諸欠公允按此項新章如車掌一名前者月支一百七十五盧布刻減至一百二十五盧布又去其免費之房屋油火煤炭等物顧所有上中級員司之薪水不特毫無裁減且反給津貼以供補助之費如上級路員一名按照舊章月支一千盧布若照新章反增至一千零九十盧布此外尚有二百二十五盧布之津貼以爲生計日昂之補助費也不甯惟是類此之上中級人員計有數百名之多各得免費之住屋油火及燃料等物依現今巿價核估房租等費即等於增加按百分之五十至六十之薪金也是以此項新章行於該路下級員司曁匠役人等徒使其有所損失而對於上中級之路員則較優於舊日之定章其下級之員司匠役等因抱不平之鳴伊等人數於局中佔有百分之七十迨至本月二日所有司機匠及車隊長等均參入罷工翌日由海參崴至滿洲車站約長一千五百俄里（等於一千英里）及哈爾濱至長春約長二百俄里（等於一百英里）同時停車罷工黨旅卽知會哈埠各領事稱此次罷工純爲經濟問題與政治毫無關係並要求該路於戰事未平之前或釐定公允薪率章程之先須准其左列五欵方允復回工作（一）應仍遵照九月一日以前所訂之章程辦理（二）因生計日昂一律發給津貼以爲補助之費（三）即行承認鐵路聯合會並組織聯合委員會維持經濟問題（不得干涉政治及該路管理問題）（四）全路遍發傳單宣布新有機匠曁工役人等與各路員應享平等之利益及優待權（五）在此罷工日期内不得扣除薪工是日十二點鐘該路電務人員又參加罷工是以全路行車完全停止三日晚各國領事在哈埠開會議决致該路總辦最後照會一件限其二十四點鐘以内須將罷工之事完全解散恢復原狀云 
[汪大燮等請卹湯濟武說帖]  
　　湯濟武卹典已見明令兹覔得汪伯唐林宗孟兩君爲湯氏請卹說帖原文特録於下前内務總長湯化龍精粹政學淹貫新舊自前清末年以湖北諮議局議長提倡請願國會響應協然旋卽有武昌起義之事化龍内參謀略外聯聲勢民國肇基厥績旣偉自後國有大事無役不從帝制復辟兩遭國變皆奮不顧死與海内賢豪力申正義勇毅之氣　絶儒流共和不覆實與有力卽其主席議會參列閣員亦皆有裨國是比以下野餘閒觀光日美彼都有名人士所至歡洽咸相推重聲譽卓然方冀其養器益閎終爲國效乃據駐美顧公使來電竟於遊美歸途坎拿大維多利亞突被賊害身没異域悼痛之聲無間親逖惟化龍雖非死於戰位總其平生實屬功在民國飾終表德自有常典而化龍功績旣多死遇尤酷擬懇查照有功民國境地相等之人明令優予旌卹追緝行凶主謀以慰英魂而昭勸報不勝迫切之至 
[關於閩局之京訊]  
　　閩軍克復同安現正會師進攻灌口以爲規取漳州地步當時李閩督來電似局勢已稍鬆動謂同安克復後顧無虞省防當不至再有何等危險擬俟十五師一旅到厦後即併力收復漳和以贖前愆云云然據昨日李督致海陸軍部電謂現象仍甚危險加以泉州等處土匪滿地若不　法往　恐將　入腹地同安　克後患方長迅乞增派援軍云云則危機尚未解除也 
臧致平攻克同安後政府發電嘉慰臧使復有文日復電陳述閩局大勢略謂眞電奉悉承示計畫遵當切實照辦現正督率所部奮攻漳州惟省垣情勢甚急尤須加意慎防以固根本泉州一帶敵兵甚衆土匪遍地若不設法防維誠恐深入内境同安雖克後慮方長務懇迅催援軍星馳赴閩併力進行冀圖恢復迫切待命又據　聞編譯社消息政府昨日密派薩鎭氷赴閩因該處情形危急而閩人又不願廣東方面勢力加入該省非閩人有聲望者不足以資聯絡薩氏此行聞將以清鄉督辦名義署理省長大約俟薩氏到閩有電來京即可發表 
[奉天近事]  
　　三省巡閱使之職權據外間喧傳對於三省軍民各政均有統治權能或謂將取兩廣先例兹據軍署消息謂巡閱使之職權此時尚未確定據張督之意重在兼領三省軍權如關係於民政者概由三省民政長官直接中央辦理惟須通知巡閱使若軍事上之關係須先由巡閱使同意始能發表云云 
　　新任張巡閱使以日本關東都督府濱西參謀遠道來賀特於十一日午間在督軍署欵待午餐更邀赤塜總領事曁宮樾署長陪席則有吳師長馬鎭守使王廳長關署長等賓主盡歡而散 
吉林督軍孟恩遠與奉督張作霖因派系不同勢成冰炭當張氏初傳將任三省巡閱使時雖因前敵將領之反對紛紛向政府質問而止然黑幕中孟督亦有所舉動因之張孟意見遂更深一層今張氏之巡閱使竟突然發表於府政新舊代謝之時孟督必有所不愜故至今未有來電道賀也 
據軍界確息駐防湘省攸縣之第二旅軍隊日前協助直軍與南軍接仗因乏戰事經驗節節敗退損失甚鉅至其詳情因關秘密未便宣洩 
　　昨聞軍署接天津奉軍總司令部報告云孫烈臣師長十日午前九時偕同許蘭州司令往華園沐浴更至同寶泰午餐甫行至廣益大街忽見一人身著軍服手持快鎗腰圍子彈不戴軍帽亦未佩有肩章領章者乘洋車向西飛奔孫師長見其形跡似爲逃兵當令馬弁四人上前盤詰該軍人卽向北逃走追至廣興里南口大官橋門首立卽抓獲該軍人情急開鎗擊斃許司令馬弁董子揚一名其餘三人當以刺刀猛刺其後心倒地斃命時汽車已經趕到即飭令崗警張潤堂回報其上官將屍掩埋其武裝鎗彈均經没收該軍人確爲逃兵畏罪拒捕並無别故云云 
軍署衛隊擬擴充爲團其營長現已確定第一營由二十七師副官長高金山升充第二營由前衛隊營副趙某升充第三營由前衛隊營機關鎗連連長崔子衡升充衛隊團長由前衛隊營長俞沐潭升充 
　　二十九師師長吳興權日昨在松鶴軒柬邀第四混成旅長鄭榮廷東邊鎭守使馬龍潭代理二十七師師長張作相副都統三六橋清鄉督辦王恩溥警務處長王連坡政務廳長史紀常財政廳長王岷源秘書長袁金凱等大開讌會並招來平康名妓數名一時猜拳聲與絲絃聲相雜極爲熱鬧 
陸軍第六混成旅旅長王良臣奉令出動後帶隊駐紥湖南衡陽等處兹據軍界人云王氏現有應行磋商之要政擬於十五前後搭車回奉並報告南省近情 
第四輸送隊招添之始即有改旅消息兹據軍署某軍官云張督以輸送隊不能實行作業擬將現在續行招募之第四輸送隊决定改編爲旅一俟招募完備即發給鎗械照新軍制度編制 
[瀟湘近事紀]  
　　湘督更易問題至今尚未得有確耗近日外間傳聞又有張督將以督箓讓諸吳氏之說且謂張督以湘事紛糾亟思早爲解决擬即電請熊鳳凰回湘從長調處愚曾以此說詢之某參謀據云此說亦殊不確張督以外間對於湘督問題傳說不一曾向某要人言余之督湘並非視爲永久我輩武人惟中央之命是聽中央命我來此我不敢不　命我交卸我不敢不交卸如要我私自讓與誰氏則無論如何我必不肯等語是則張將讓吳之說顯不足信矣 
　　瀏陽民軍聲勢頗盛張督前以北軍迭次失敗曾派謝淵爲宣慰員唐蟒爲招撫員先後前往瀏城與民軍接洽冀得和平了解以免再事戰爭乃近兩日間張督又派步兵數營繼續向瀏陽　拔據聞係該項民軍不受招撫故仍以武力解决云云 
湘省財政困難已達極端所有民政經費已有兩月未發省城警察北區因餉項問題竟有警兵毆打署長之事數日前本傳有警察將閙餉之說兹旣有毆打署長之創舉則閙餉之事不可不防故警察廳長佟國安特向軍需處借洋一萬元趕速將七月份餉薪發放以期防患未然又聞前此所招撫之各屬民軍亦因餉銀久未發給情勢不穩各招撫員甚爲焦灼已急電　　　將　欠之餉從速籌　以保地方安甯而維政府信用昨張督當　令行財政廳迅予籌撥矣 
湘省財政廳長嚴家熾前因辦事困難屢請辭職自經張督慰留後原擬暫時遷就乃有　觎此職者用種種方法以排擠之　氏於日昨遂又藉母病加劇爲由請假赴滬所遺廳長一職聞已由督署軍需課長楊從權代理 
[漢口又因謡言戒嚴]  
　　近日此間又發生一種重大謡言謂新近到有大批黨人爲張鈁郭堅輩所使携有手鎗炸彈藏匿某界行動極爲詭秘將於相當時期中擾害漢口巿政恐甚於民國五年之往事第因欵項支絀擬仍實行擄贖方法刻下武漢殷實達官顯者皆其假定之肉票云云此種謡言旬日間已經傳徧於是稍有身價者咸懷恐怖之念而官廳方面得悉此項謡訯後以與地方治安有關一面嚴行禁止一面將漢口防務加緊戒備向日徹夜通行者今則晚十時以後偏僻街巷之軍警即以十分注重行人十二時以後前花樓後花樓河街一碼頭城垣馬路之起點均因與租界接壞由杜鎭守使周警廳長配備得力軍警多名荷槍鵠立行人以不惯聽（那兒去）（幹麽）之聲音届時亦多裹足以故歆生路後城一帶各旅館生意較夏季尤爲發達說者謂此項謡傳之由來發生於一二興風作浪之偵探確否固未敢斷也刻下軍署調查長周吉三總稽查劉春廷曁武漢兩警廳偵緝科長各率所部四出查拿大概日内即可平息矣 
[漢口通訊]  
　　自張鈁入陜企圖擾卾後卾北形勢驟急襄陽鎭守使張聯陞名爲第九師師長其實所部步兵尚未及一師之額且多新招未經訓練（去年荆襄獨立張旅爲顔得勝擊破損失一團以上）其他炮馬工輜各兵一無所有前借吳慶桐少許砲兵吳以陜事牽及豫屬電調回防張復請王占元調撥第十八師之砲團前往亦未開到卾北豫西夙爲大帮土匪出没之區數千之衆一呼可集心腹巨害防不勝防雖經卾豫陜三省磋商聯防文電絡繹不絶於道實則陜自顧不睱豫軍與於聯防之事者僅鎭嵩軍而已吳慶桐所部曾未越南陽轄境一步故自張鈁佔領龍駒寨後老河口荆紫關各處同時告警張聯陞甚爲惶急且駐卾他種軍隊本自無多因湘事及卾西影響王占元又不能撥調爲增援卾北之用僅僅轉電豫陜爲調兵增援之請求而已卾西形勢亦然前此卾西戰事漢川黔軍大隊從未加入僅葉荃會率三千餘人之游擊隊猛攻至平善壩以無他援全軍而返其後滇川黔軍集中夔萬合計顧品珍王文華黄復生等所部之衆共數及四萬人原在卾西之靖國軍除黎天才所部外其餘如唐克明王安瀾蔡濟民牟鴻勳梁鍾漢劉英王天縱唐犧支等類皆因人多械少故不能有十分之戰鬭力但其共數亦及二萬人熟悉地形利用作戰北軍時爲所敗從前葉荃軍退後吳光新欲大舉圖川王占元欲肅清施南乃事經二月之久不惟目的未達且使南軍有多大發展如野山關如高巿如巴東仍悉爲南軍所收復據最近消息滇川軍大隊已由夔萬前進集中巫山俟唐繼堯至重慶會議後即將實行宜昌之總攻擊然則卾西戰事將至滇川軍與北軍接近之期矣至於北軍在卾西者計李炳之劉文明劉躍龍朱廷燦王都慶五旅益以吳光新之衛隊及新往之奉軍共數原不及三師且經離川時及入卾後迭次之戰爭損失不小師久於外人人均苦疲勞近者宜昌巿面蕭索米鹽供給諸形困難因此浩然有歸志前此數月中卾西戰事閱報諸君當能憶之其常供吾輩以新聞材料者朱廷燦所率之孟昭月穆恩棠二團而已但電報上雖說得熱閙然以實際上言之南軍當滇川大軍未到時對於北軍僅爲一種襲擊的擾亂的動作並不得謂之如何大攻擊總攻擊也且有一次孟昭月一團幾於盡覆即此可知北軍戰鬭力如何矣當葉荃孤軍深入平善壩時北軍見滇軍即退始終不敢逼近一步尤爲戰鬭力缺乏之證聞李炳之此次離卾西係對於時局别有用意蛛絲網迹要非無因而吳光新入京後且與靳雲鵬爲主張段氏退職之一人由此推測卾西北軍内容之不一要亦不得視爲神經過敏數日以來卾西形勢内幕似已加倍嚴重宜昌反面告急之電紛至軍署促吳光新返宜之電已非一次惟吾意吳即來卾宜昌之運命仍視滇川軍大隊是否東來耳卾北卾西情勢如此兼之湘東南軍返攻北軍敗耗日至而武漢一隅遂呈草木皆兵之象一月之前此間巿面頗呈活氣各號積貨銷行甚暢因之各號電申續運者甚多今則止運之商電日必數起銀根吃緊十分租界房價大漲滿城風雨彷彿去年南軍入岳州時矣 
[廣東雜訊]  
　　電勸李耀漢返省吕公望來電云肇慶李省長鑒粤密久别念甚支日由潮來省原擬小住數日赴肇趨晤一傾積愫詳述中 
 
 
 

Page 7

 
 
央借債黜武種種罪惡及吾人此後應取之態　適接前敵　促遂於今日匆匆回防未克晤談至悵西林海涵抱負有包舉天下之量以誠接物矧屬舊僚爲兄計務迅速來省剖示肝膽翊贊大猷以匡國難吾輩石交知非欺人語也閩情再報諸希敎言吕公望庚 
　　軍政府將任命四川省長楊庶堪前經孫中山任命爲四川省長至今數月竟以戰事阻碍未能如期蒞任所以川中政務無人主持近聞川滇黔三省省議會聯合會已經成立蜀省會之代表卽本全蜀民意要求三省聯合會電請軍政府即任命楊庶堪爲四川省長以符前命軍政府已於昨日接到此電經政務會議通過後即可發表兹先將川滇黔省議會聯合會原電録下軍政府各總裁國會諸公鑒蜀政不綱省長久懸前軍政府任命楊庶堪長川因戰途阻迄未就職今楊公已抵省乞即任命以符前令而重要政不勝待命之至 
　　提議組織大理院案孔議員提議云天有三光懋天之官國有三權植國之骨反是則無法無法則窳窳則朽朽則淪淪則不國矣段欲以武力壓天下西南護法以十萬横磨劍擊之義師嶄然不與共戴國會議員慕義趨粤自由集會麟萃廣州立法乃有所麗由國會非常會議改組軍政府將由正式國會追認軍政府樹礎堅犖漸臻神明行政乃有所臬西南大局斬如支天之木鬱蟠其根急流之舟掌錧其舵所引憾者惟司法耳四級三審制原以北京大理院爲終審西南自主初級審判責在牧令上訴機關限於地方高等兩廳大理則陷於非法政府範圍各省民刑訴訟驟失保障亭疑絜令何所依憑夫漢之廷尉梁之秋卿遼金之提點皆本臯陶大理之義於古爲鑠胡絀今兹本員所見以組織大理院爲要中之要其理由如左西南護法意在保民審判不完保於何有且揆諸四級三審完全不符不設此院則法之體無由具此準於法治烏乎不設各省自主人民欲赴終審之案雲停山積寃抑難伸不設此院則民之情無由達此準於民情烏乎不設西南政府毁法者誅曰愛法耳悖民者逐曰愛民耳無此院則無法無此法則無民本員深懼大紀摧衆生孽謹提出議案講立行組織大理院是否有當卽請公决提議人孔昭晟 
　　調查國殤之通電軍政府通電云自護法興師西南各省轉戰連年創敵無算實賴我湘粤桂滇黔川卾陜浙諸省及海軍等將校兵士一德一心再接再厲捨身殉國分道揚　所有死綏行陣就義敵營破獲被刑積勞病殁者死事雖殊効忠則一旣昭功烈宜著旗常特電貴軍長官請即列舉事　詳載里居迅復政務會議以憑提交海陸軍部妥議恤典藉慰忠魂至盼政務會議支印 
　　參院議長之改選前參議院議長王家襄應予依法解職議長一席亟應依法改選現該院議員已預備日内先行提出議案並已將民國二年十月十三日議决參議院議長副議長互選規則調查詳晰以便有所依據兹特撮録如左第一條議長一人副議長一人用有記名投票法分次互選之第二條互選以得票過投票數總數之半者爲當選若無過半數時其較得票多數者二人决選之第三條投票時議員不得出議場但閉門以前議員後至者得入場投票閉門之宣告由主席酌定時刻行之第四條閉門後在場議員投票畢時主席宣告封櫃計算人數計算人數後主席宣告開櫃開票第五條投票開票監察員八人由主席指定 
　　山舖票未准開投鴻德公司商人梁有誠等因欠餉被押後財政廳以其欠餉太鉅决難依期繳納經通呈各署請准另行招商投承惟公署方面則以本案昨經省議會咨請嚴究業已令廳尅日明白呈復以憑核辦在案據呈前情應俟前案復議再行察奪酌辦云云故一時未能另行承投也 
[關於封閉松鹽之文件（續昨）]  
　　運副令各場知事文松江運副孫多褆訓令青村袁浦兩浦三場知事云本月八日奉鹽務署第一一二八號令開查關於封閉松江各場一案前據總所總會辦發表意見并將令行分所原稿付知到署當經本署抄録各原件令飭會同分所酌議具報旋據呈復奉令封閉松場擬請從緩進行等情復經本署據情提交總所查核兹據復稱奉署長交諭關於封閉松江鹽場一案現據運副呈復蘇五屬滯銷原因不外私鹽充斥如山東長蘆福建浙江之私均有浸灌即華婁奉金四岸毗連浙境浙私衝銷亦復不少僅閉松場恐無若何功效緣緝私第三四營駐防華婁奉金之間爲輯過塘浙私非專爲松江而設松場封閉巡費仍難節省且奉金等縣民情强悍動輙聚衆滋事現據袁浦青村兩浦各場查報計鹽民六八九七○○○人餘鹽板一二六八五八曬鹽地面三八一八八畝一旦驟行封閉失其生計勢必激動風潮現在尚未公布廢場各縣紳士已慮鹽民反抗糜爛地方呈遞說帖求寢是議浙運使亦接有奉紳求免廢場略摺等語運副所陳各節係屬實情擬將封閉鹽場暫從緩辦囑查核見復等因又據松江分所對於封閉鹽場酌議陳復并報告松場行政情形并各附件先後到所查封閉松場前經本所提議辦法令行分所會商運副酌議具報并於本年三月四日付請轉行運副在案兹據分所運副呈復各節復經本所總會辦發表意見應請抄送運副核議呈復至該意見第一段内所開數目應由運副查明是否眞確如非眞確即將眞確數目開報相應將該意見運同分所原呈各件一併抄付轉陳查核辦理等情前來查此案關係重要該所會辦意見第一條所稱産鹽放鹽各縣是否確實應由該運副詳查具復至其餘各條辦法是否可行並應妥速籌議呈報候核合行抄録總所付送各原件令飭該運副遵照此令等因奉此除分行外合亟抄録附件令仰該場知事遵照署令迅即查明妥速籌議具復以憑核呈勿延 
　　按封閉松鹽一案依丁恩意見其理由不外二端一爲官鹽之短收如二次意見書内所云（按每板每年最低産額二六六斤計算則戚漴墩青村諸場每年估計可産鹽二○五一七○擔而民國六年間由各場運往各厫收稅發放之鹽只得一一三四五擔而已據稱餘姚每板每年至少可産三六○斤而岱山　二六○斤）云云此從短收上主張封閉也一爲私銷之充斥如第一次意見書内所云（民國六年度華婁奉金所得稅欵四千五百○一元五角殊不相稱若將松江各場封閉並禁止此項鹽斥偷運該四縣則將來鹽稅大有增加蓋該四縣之人口約有七十八萬餘人而該地稅率每擔二元七角若按每人至少食鹽十斤計算則每年所收稅欵應有二十一萬一千元也）（詳六月二十八日本報）云云此從私銷上主張封閉也以理論上言之此兩種理由似皆持之有故但按之實際究有不盡然者查松鹽場地海水較　每板所曬鹽斤通年計算有不足二百斤者出産之少斷不能以餘岱諸場相比擬且板户繳鹽時官厫秤手又往往抑短斤兩（例如鹽百斤繳厫時只秤得七八十斤若緝私營所繳功鹽則每百斤不過秤得五六十斤而已）貪圖餘斤之分潤此官收之短非盡由走私者也又松屬私鹽侵灌其大宗來源多由餘岱諸場販運因餘岱滷質較鹹出産甚旺官收之外餘鹽甚多私鹽價格之廉斷非松鹽所能爭競故販私者多取給於此（卽所謂過塘鹽）此私銷之衝尤非盡由松鹽者也（據老於鹽務者云松鹽設厫之始浙商宗旨本在防杜餘岱私鹽之衝銷）丁氏於上述兩種情形並未細加研究而僅以單純理相主張封閉松場無論松場板户以數世相傳之産未必肯帖然廢止於一朝即令優給卹金樂於改業而以浙私之侵灌沿海數百里過塘鹽隨處可以運入使現有之水陸各警概予留存則巡費毫未節省又奚必扼松民之吭而斷其食若分别裁汰僅留少數之鹽巡則藩籬盡撤浙私運銷益易而鹽梟之多且將倍於今日不特丁氏所希望之華奉等縣酌加鹽稅計劃成爲泡影且恐推廣銷額一層亦未必易於辦到吾知封閉後可言之成績不過絶三千餘户鹽民之生計而已最可怪者丁氏欲博蘇省督軍省長之襄助而以理想中所增之鹽稅爲餌其視江蘇督軍省長爲何如人使蘇當局而易以利動則米糧出口一案運動者所許之酬報當亦不菲又何必力申禁令以與政府及外人相抗爭也哉 
[杭州快信]  
　　二師第七團團附趙南前經童師長　赴閩垣充前方參謀現奉派回浙報告浙軍在閩最近戰况昨已辭行返閩 
　　此次陳肇英附粤約五百餘人楊督念其餘浙軍如三四等團平時迭獲勝仗忠勇可嘉准給犒賞萬金已派諮議朱吉舜馳往慰勞分給 
　　浙籍衆議員吳鍾鎔昨由京返浙謁軍民兩長報告京師近狀 
　　官産清理處昨特添委督丈員陳偉方督率丈班分往各處抽查復丈官佃各地並兼總測事務即日出發 
　　司法部昨頒到大批民刑訴訟狀面十二包共計三萬餘套已分配各屬一律領銷 
　　蘇燒運浙向有捐率規定現該省商人裝貯洋瓶藉名藥燒爲名大批載運入浙銷售僅納值百抽五之稅經財政廳烟酒公賣局會電財政部請示辦法業已奉復每瓶能容一斤者收稅八釐八毫附稅一釐七毫六絲公賣費一分二釐昨已分令各局遵辦 
　　麗水凃知事呈報本邑承審員唐壽仁因病辭職業奉照准遺缺委余振鐸接充 
　　省長夫人日昨由津來杭派本署衛兵排隊歡迎入署 
[南京快信]  
　　岑西林譚組庵均有電致李督表示對時局仍希望和平 
李督之弟李馨回甯報告與徐東海接洽經過情形謂徐對時局已有具體意見决挽在野之熊希齡王士珍張謇林紹斐等擔任疏通 
　　薩鎭冰昨已赴滬聞日内即轉輪赴閩 
江貞砲艦昨　藍總司令電關開赴閩疆助防 
張宗昌電南軍主力軍移湘南湘東軍事亦甚吃緊如何對付乞示機宜 
　　蕭縣畢團長電告境内土匪現均竄入皖屬南宿州一帶已電駐防該處安武軍統領飛派得力軍隊截剿免爲禍患 
　　李督誕辰已届各省派來祝壽代表紛紛抵甯外防各上級軍官亦連聯來省屬員壽儀李督一律璧謝城内外旅館客棧生意驟形發達 
　　海州鎭守使白寶山淮揚鎭守使馬玉仁均於昨日來省祝李督誕辰 
　　馮總统派孔參軍代表來甯祝李督壽辰 
　　李督派本署杜副官赴奉代表賀張作霖就東三省巡閱使職 
地方通信 
[松江]  
　　確定敎育計畫本邑勸學所長張彬士現將全縣敎育通盤策劃確定敦育計畫書一宗呈請敎育廳備案内容分關於敎育事業之計畫及關於敎育欵産之計劃於敎育欵産主張切實清釐先從查核細數編制各種詳册入手敎育計劃更分爲普通敎育及實業敎育兩種普通敎育主張整頓内容暫不擴充其所持理由有二一因巿鄉敎育欵産支配於現有敎育事業已達於飽和之象决算贏餘爲數無幾不得不稍留餘地以備不時之需二因全縣小學敎員約需五百餘人而上届檢定合格之各項敎員未滿三百人供求未能相抵故事實上尚未至擴充之機會至於實業敎育則擬酌量財力設法提倡除力促縣立藝徒學校切實進行俾得與省立工場互相提挈外並擬籌設乙種農業學校其所持理由則謂松地濱臨浦江爲天然之農業區域近年頻被蟲災地方人士頗思於農學有所研究乘時籌設定可期於發達云 
　　新軍來松先聲浙江督軍署衛隊第一團前經浙督飭令駐松編練現聞續招之衛隊第二團新兵不日亦將載運來松仍奉浙督令飭駐松編練一俟編練完善再行令調赴浙現防守司令部正在商請縣公署借用積榖倉等公共房舍爲新軍兵房至第二團團本部亦已擇定在醉白池矣 
[蘇州]  
　　奉到地方自治大綱吳縣公署昨奉省長頒發地方自治編制大綱六條（一）上級自治縣會提前辦理其選舉應擇限制主義（二）下級自治巿鄉會應採直接選舉主義（三）應以省議會選舉之資格爲限以免濫竽（四）權限及公費均爲限制的監督機關爲積極的（五）議員均爲名譽職不准額外增加公費（六）其預算制須經上級官廳照會計法核准 
　　奉到禁米出口之省令吳縣公署昨奉省長訓令略謂中央雖有派認米榖出口之命令然當此青黄不接之際自給且嫌不敷安能供給他人現已致電拒却江蘇米糧萬難出口爲特令行各縣知事轉致各界云云吳秀之知事奉文後已遵照辦理 
　　盤獲拐匪蘇城衛前街西貫橋堍本月十三號晚九時有口操江北音之婦人領一十四五齡之女孩經過該處女孩沿途啼哭當被崗警見其形跡可疑上前詢問據該婦稱係母女由靖江來蘇尋夫詢之該女孩則云自已係靖江城内周公館之婢女江北婦人爲周公館之傭婦在靖江騙伊來蘇游玩至蘇後即欲將伊賣與娼家等語該警遂將一併帶區由巡官略予訊問即行備文解廳移送吳縣公署辦理 
　　省令保護運鹽船隻蘇常鎭守使近奉督軍訓令案准兩淮鹽運使函開運鹽船隻不准軍隊封差前經鈞座通飭所屬遵照辦理在案乃近來各處軍隊仍有强迫鹽船情事嗣後雇定之裝鹽船隻仍請一律免予封差以利鹽運而濟岸消等情爲此訓令該鎭守使轉飭所屬一體遵照 
[鎭江]  
　　核准取銷畝捐丹徒縣知事前曾按上下兩忙帶徵畝捐二分以充警察經費嗣經十八巿鄉董事將各業户困難情形呈請設法取銷以紓農力並經前省議員失翼雲等列入議案由該議會議决咨請省長革除此項畝捐現已奉齊省長核准令飭丹徒縣倪知事遵照辦理矣 
　　徐寶山舊部之應募總統府侍衛武官徐光志（即鎭江徐寶山之子）被龍濟光委充振武軍第二路統領令其在南宿州帶一招募新軍徐寶山之舊部得訊前往投効者頗多 
[揚州]  
　　保護馮柩縣公署刻奉省長訓令謂准交通部咨開次長馮元鼎在津逝世現據伊子呈報於九月十六日盤柩回揚安葬請予通令各縣嚴加保護等因仰即遵照一俟靈櫬抵埠妥爲照料云云趙知事據此於十五日咨警所飭警區遵辦矣 
　　撤銷警區趙知事現據周樓鄉警察區員周仁輔呈報與宜陵警勸中爭執區域請予劃清以專責成云云趙知事檢查警察文卷始悉周樓鄉在温前知事任内遵省令裁汰鈐記未據核銷該鄉地方自應歸宜陵警區管轄指令周仁輔於文到之日卽將機關裁撤鈐記繳銷以符警章 
　　發現男屍便益門城外地方十五日早發現被人謀斃男屍一具遍體傷痕坊保知爲居民王錦桃當報警區員顧雲淑報經趙知事派員相驗並飭警緝兇懲辦 
　　核准加斤商人大德公司前擬加重運潯鹽斤以一百零八斤爲一石呈運署詳鹽務署核奪十四日運使奉鹽務署來文准援湘岸建昌成案以一百零六斤爲一石以示貼補張司長業飭該商遵照矣 
[清江浦]  
　　海州匪警淮徐匪警以來海州尚屬安靜乃本月初突有股匪二百餘人由魯邊竄入將陳家港大富鹽圩佔據駐海防營聞警往剿死排長一名兵士十餘人現白鎭守使續派陳團長帶隊往剿矣 
　　未貼印花受罰近日財政廳與印花稅務處會委司馬裕堪前來檢查各商店有無漏貼情事係本前財政部所頒發之檢查印花條例辦理該委到浦後即至縣署拜謁當由劉子鶴知事委派警員並函商會派員會同該委於十三早在城内各商號實地抽查查鴻義祥廣貨號有流水賬一本未貼印花該委即將該賬帶回嗣經商會出而說項認罰洋二元始將該賬簿交還十四日查城外各商店云 
　　視學並未改委淮陰縣視學夏建　因與勸學所小有意見曾向縣署請假就海州第十一中學國文敎員之聘嗣縣署呈請敎育廳文中除范奉帖趙增裕外仍列入夏名現經廳批回視學一職仍着夏建瓴接充而夏適由海回來已允復職矣 
杭州 
　　中學校長會議紀浙江中學校長會議於十五日上午九時開預備會敎育廳出席委員曁各中學校長相繼蒞止由主席孫士琦報告本届會期依照敎育廳規定以一星期爲限現在已將届滿所有提議各案亟應於兩日内一律交到事務所以便排入議事日程並將部交討論問題七則及各校長提出議案詳細審查其性質相同者即於開大會時合并討論以省時間至十一點半鐘始行散會並聞會議期間因議案較多擬延長二三日諒必能邀廳長允准也 
　　現水問題後之錢巿杭垣錢業近因現洋軋缺且各業用度頗廣故掉期開議甚重每期幾有至一角二分五釐者甬江洋拆近亦加重計每開四角零五分惟紹拆因劃單擁塞仍開二分五釐推厥原由實爲一般商家均多紹缺杭有以致之以三埠比較則杭掉爲最重甬拆相仿紹拆爲最輕 
[嘉興]  
　　田禾收成減色嘉興四鄉田禾自入秋以來　連朝大霧螟蟲滋生稻多秀而不實現早稻雖已收割而統計收成不過七成左右（每畝向收二石餘今僅收一石三四斗）就中以南堰鎭之四鄉及新豐鎭之四周受害最重每畝僅收一石左右縣署近日接受荒禀亦漸衆多而巿上新米見樣頗少晚稻現届秀花之期亦受蟲災他日收成亦必減色也 
　　學務消息合誌嘉邑顧家浜地方學童衆多學校尚付缺如兹由就地士民施某孫某等籌設一國民學校以便兒童就學現已組織就緒擇定土地廟爲校址定名爲育英國民學校由發起人推定蔣玉麟爲校長聘請吳志義爲敎員招收學生定於陰曆八月二十日開校又學界王某倪某等擬發起秋季小學聯合運動會即於城中公共運動場舉行業已通告各小學校校長於二十二日在敎育會内開討論會以便籌備定期舉行云 
　　自治委員被控近聞第三區自治委員江廷潙被新膠鎭公民屠江花等以私設儲蓄會引誘小民金錢輾轉盤剥等情呈控官廳經縣將江廷潙盛味良二人傳案訊供私自集會不諱問官諭令交保候再訊判而原告已呈探省吏請求澈究齊省長令行財政廳飭令張知事秉公查覆矣 
[安慶]  
　　鑛務近聞皖省裕繁鐵鑛公司原係商辦後則改爲官督商辦最後又有改官商合辦之議旋因財政廳籌欵爲艱是以中止現該公司所築桃冲鐵路業已竣工按照專用鐵路暫行規則應報告交通部由部派員履勘准許後方得開車聞該公司逕行呈部而未報知監督十三日省公署接准部咨派委主事孫謀來皖履勘屆時請派員會勘以重路政云云黄省長已令行裕繁公司監督知照又繁昌當塗二縣鐵礦頗多近有皖省巨紳徐懋儒倪炳文甯資愚劉兆麟王領菴等請辦當塗縣境内各處鐵礦已呈由實業廳轉呈省公署批令依例辦理矣 
[濟南]  
　　博平幾乎被襲有自河西來者據云博平縣於九日下午探得有大股匪徒已至距城十里之田家沙窩幸該縣知事早已設備除分撥民團上城守衛外並派警隊城外設伏迨匪至南關時天已黄昏各警隊分布多處用土砲轟擊該匪未敢攻城遂向西而去 
　　僞諮議被捕十三日有張財者帶護兵二人盒子砲二枝子彈二百粒並護照一紙來濟自稱爲奉軍諮議住緯一路高陛店内經副司令部劉副官查看護照確係僞造遂將張財并護兵一併帶司令部訊明押解軍事發審處懲辦 
[武昌]  
　　卾人之拒土大會派銷存土吾卾與焉他省反對加茶如火吾卾則寂焉無聞除各團聯合會與漢口總商會長王芹甫拍兩個風頭電報外近復寂然現武昌青年會文華學校及敎會中人與非敎會中之有志者發起拒土會與浙蘇贛聯合一致進行誓達取消目的入會者頗不乏人聞定於下禮拜一在青年會會場討論一切有此一舉卾人其稍增顔色乎 
　　大批散兵來卾十二日早六點餘鐘由長沙開來車一掛計車二十一輛均滿載散兵約千餘人下車後由憲兵路　曁稽查等在各出口處逐一盤查填明軍籍乃各自散去或至附近客棧或買舟渡江内有十數人苦無川資乃由警察第六署代雇小划送往劉家廟以便北上據聞此次散兵極其複雜均係各師補充隊尚乏軍紀故臨敵即自行散走云 
　　新總統專使來卾一前卾省公署秘書官查爾崇係徐東海得意人物段書雲長卾時東海曾函薦來卾始允大工廠督辦繼任秘書迨叚氏解職查亦運帶北返兹於十一日由京來卾據云銜東海使命與王督面商解决時局之秘要王督留寓軍署待以上賓云 
[天津]  
　　河防完竣曹健亭省長以直隷大清子牙南運北運及滹沱各河今年伏汛期内雖水勢盛漲幸經在事人員竭力防護未致出險業於前日將各河安瀾情形呈報在總統查核又京畿河工善後事宜督辦熊希齡因各河水勢漲落業經親往勘驗現將南北運河大清子牙四河伏汛安瀾情形會同曹省長咨行内務部查照所有南運大清子牙各河監防委員現時届白露各河水勢有减無增當不虞發生他種危險已於月内撤防日來防汛人員均到津銷差矣 
　　省視學分途出發直隷敎育廳廳長王章祜於十二日訓令豐潤等六十六縣云兹派省視學主任劉駿書查視豐潤遵化臨榆昌黎撫甯　縣等處省視學張庭芝查視南和沙河邢台廣宗任縣曲周肥鄉廣平成安威縣清河磁縣隆平高邑甯晉等處馬炳爕查視冀縣南宮新河棗强武邑衡水河間獻縣阜城肅甯甯津景縣吳橋東光故城等處王鳳岐查視安新安國雄縣容城徐水定興完縣滿城新城博野文安大城新鎭易縣淶水等處張維祺查視獲鹿井陘阜平欒城行唐平山元氏贊皇晋縣　城新樂定縣曲陽望都東鹿等處學務該員等應卽前往各縣認眞查察詳確報告以憑核辦其去年被水災各縣敎育原狀已否回復該官紳辦理是否得力並應分别呈報候核除分行外合行令仰該縣知事知照此令 
雜評一 
[秋節金融（默）]  
　　戰事之所最感苦痛者除戰地人民直接親受外其惟金融界乎搜刮所有財力以盡供軍費之用於是銀根枯竭各機關週轉不靈在平時挪移彌補或可免强苟延而一至結朿之時則亦遂束手無策矣此種現象小之爲一人一家大之爲國家機關財政當局無一不如是也 
今秋節金融之緊急京鈔跌價之恐慌至於如斯其極者非皆受戰事之影響乎即此一端已足見戰禍之爲害烈矣况乎今日之戰事猶未止而所以擾亂金融者尚不止一端幾何而不至破産也耶嗚呼維持云乎哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[調查歐戰時期之各業損失]  
　　上海總商會昨接農商部訓令云查我國與歐戰關係其經過情形概分三期自民國三年八月六日宣布中立時起至六年三月十三日止爲中立時期自民國六年三月十四日宣告斷絶外交關係時起至同年八月十三日止爲絶交時期自民國六年八月十四日宣告對德奥立於戰爭地位時起爲宣戰時期統計三時期内我國農商礦各業直接受戰禍之影響者當不乏其人而以敵國潛行艇作戰實行以後其生命財産所受之損害爲尤鉅倘非早日爲精確之調查深恐事過境遷必致漫無稽考爲此令仰該會長迅按上列各期分别詳查務將受害者之姓名或商號損失之種類曁數額遭險之地點及其經過之詳情分别造具清册隨時報部以備查核是爲至要此令 
[取引所與交易所之爭逐]  
　　外人在滬地組織之商業取引所業已招齊股本覓定四馬路三井洋行對過某號洋房爲所址雇匠修葺煥然一新内部布置不日亦可告竣擬下月一日實行開幕從事營業該所一切規則亦經擬定刋送各商業團體以備察閱該所成立後對於各項交易範圍甚廣如花衣棉紗疋頭及其餘一切棉織品米麥雜糧等業均須羅致該所股份現已漲價因購股者之目光預料將來必極發達故皆爭先投資也而各華商所創之交易所亦已亟籌進行以謀抵制查取引所之發起實始於前年有日商某洋行大班鑒於滬地花紗兩業交易頗盛惟該同業祗有茶會並無公會不無遺憾特將日本辦有成效之取引所章程及種種辦法抄寄來華贈與著名紗商吳某等三人速起組織以謀統一而固團結吳某等當即集衆議定具詞附章呈請農商部先行備案詎部中誤爲賣空買空之機關批駁不准以致衆商灰心乃由花紗兩業組設棉紗公會及棉花聯合會等團體作爲同業交易之所而該大班自據吳某等將章程璧回後即自行發起邀集各外商議决招股創辦取引所期底於成及後農商部得悉其事以取引所有操縱各項商業之能力與華商主權大有關碍始電令滬海王道尹迅即會商總商會各董急謀抵制以免壟斷乃由商董虞洽卿朱葆三等　而擔任大宴各業領袖於某番菜館討論補救方針會議之下除自設機關與對峙外餘無他法遂由虞君發起籌集鉅欵創辦一交易所惟當時贊成與認股者雖甚衆多而各業中尚難一致是以進行遲緩兹虞君得悉外人所組之取引所開辦在即所有我華商自創之交易所自應積極進行以保權利故連日亦亟亟籌辦以期早日觀成云 
[鎊價忽又加長]  
　　鎊價自八月二十二日長至五先令以後迄又多日未改動及至昨晨忽又加長至六辦士之多然各外國銀行於前星期問結出之價已照掛牌放長五辦士至八辦士東滙則缩小六分至四分半據云各銀行此種手段係爲維持巿上金融起見昨日鎊價雖長至五先令六辦士東滙缩至四錢一分半而各銀行結出之價仍與掛牌不相上下且反較放長時之價爲小實則明升暗降與國外滙水無甚關係惟本月份票金之價已頗受影響矣（此節可與本報商務欄參觀） 
[運米問題兩則]  
　　滬埠南北兩巿各米行自大有公司出現後亦均收買米石打包囤積以致米價頓漲貧苦居民頗受其累所幸地得内地各處來貨尚不間斷否則早已漲至十元左右米荒風潮恐亦難免惟近日滬南又發現一大正公司聞係縣商會重要人物所組織連日派人向南北兩巿各米行分投訂購爲數不資據云此次採購係向外商承辦俟某公司輪船放洋即須陸續裝運出口而閘北某商董所開之米行聞亦向外商認辦不少連日打包上機亦頗忙碌云 
　　又聞上海縣沈知事曾奉省令嚴行查禁勿任奸商託名軍米混運出口並經盧護軍使滬海道尹分别令咨淞滬警察廳長轉令所屬派警在車站輪埠等處嚴查私運一面由海關威稅務司撥派司巡在水道實行稽察認眞阻止一般囤積米糧以待善價者至此不　顧忌且銀根緊急轉掉爲難接濟鄰國之舉又爲大衆所反對不利進行是以急謀脫售日來巿聞米價已略見鬆動最近沈知事又接江蘇實業廳張廳長訓令以報載有將米糧私運出口之事是否屬實亟應查明呈復以憑核辦並仰隨時查禁以杜私販等因聞沈知事昨已詳復大致謂業已派員查得滬埠尚無私運出口之事云云 
[龍濟光售賣公債票之接洽]  
　　上海中國銀行接北京總行來函云准財政部函查龍巡閱使前領元年六釐公債票三百萬元該使現派員將債票一百萬元運滬售賣并託人來部聲稱買主趙崧請將此項債票指定上海中行領息并開具債票號碼請函知總行轉電滬行查照原債票號碼係由十三萬四千號至十四萬號又自十四萬二千號至十四萬六千號止均百元票本部承認該項債票届期付息准在上海中國銀行發付相應函請貴總行查照迅速轉知滬行曁各分行俟該買主趙崧或其他承售商人來行接洽務將本部承認各節詳細告知前途俾昭信實而免疑黨等因除函各分行外特函貴行查照 
[司法部慎重人道]  
　　本埠道縣各署昨接省公署訓令略謂頃准司法部咨　查各省近來拿獲人犯不曰盜匪即曰黨人甚至稽查偵探誣陷良民希圖冒功邀賞官吏不察每有擅自執行鎗斃情事殊屬大違法律有失懲治奸徒之本意本部現爲慎重人道起見特定辦法嗣後無論何種要犯均須將案由詳細報部一俟由部核准方准執行以重法律而維人道相應咨行查照並轉行一　遵照等因准此除分行外令仰一體遵照 
[江寛被撞案行將公開審判]  
　　楚材軍艦撞沉江寛輪船一案迭經被難家屬及招商局催請政府審理屢紀前報兹悉海軍部等已在高昌廟海軍司令處組織特别法庭昨日海軍部委海軍軍法司長鄭寳菁來滬即赴海軍司令處布置一切一俟人證到齊即行定期公開　判云 
[虹口暴動之餘響]  
　　英文滬　云工部局將於後十日内討論總巡麥高雲所編之虹口暴動報告約在本月杪前可以擬定公布之文總巡之報告曾交美孚油行總理等三人組織之特别委員會核議該會今已將報告原文附同意見書交還總巡另由總巡附入已之意見交由工部局警務委員會審查然後提交工部局討論其期約在九月二十五日云 
[開募美國自由公債之預備]  
　　文滙報云美國第四次自由公債上海募債團定期星期二日下午四時三十分在南京路二十六號自由公債機關部開會因團長羅森菲爾特氏有要事數件須與團員商榷之故該債欵雖須於兩星期後開募而各幹事部人今進行各事異常忙碌此外尚有人願至事務所稍盡義務云 
[臧致平報告閩省軍事]  
　　松滬護軍使盧永祥因近日外間謡傳閩省軍事吃緊督軍李厚基業已離閩不知去向等語前日特電旅長臧致平詢問軍情聞昨日已接回電知李督軍並未出走厦門等處雖形勢危急尚未與南軍接戰刻仍各守防線以俟和解云 
[依周塘馬路工程近訊]  
　　楊樹浦至吳淞口之依周塘馬路自開工以來已將一月日前盧護軍使以一入冬令工程惑恐遲滯故飭令每營加添兵士五十名趕緊建築以便如期完工經紀前報前日盧軍使又令各監工員着於所添兵士到齊之日爲始限六星期將全路趧築竣工全路總監工指揮員軍署副官王泗芹奉令後卽與各段路工監察員集議僉以所限六星期時期太促萬難竣工至速須滿兩個月方可全路告成故已於昨日將會議情形呈請盧使寛展期限矣 
　　依周塘馬路全路應建橋梁兩座已由滬北工巡捐局繪成圖樣註明橋面橋墩應用何項材料編成說明書公布招工投標工料兩費歸滬北工巡捐局開支每橋造價之限額在一萬金以内聞今明日即可當衆開標云 
　　該路兩旁向係蘆柴草蕩埋葬棺柩頗多開工之先　由滬北工巡捐局長等會議凡有主之棺遵來遷移者每棺由局給發遷費洋四元當經出示布告在案各棺主遂將棺木掘起暫厝沿浜或路旁俟領到遷棺　後移往他處埋葬刻下掘起屍棺已有二百餘具而該局尚未發給遷費以致各棺主咸不願遷棺埋葬附近居户以尸棺堆積不無穢氣有碍公衆衛生故繕就公呈於昨日具呈護軍使署請飭該工巡捐局迅給遷費以便移葬而重衛生 
[賽球爭論案之旁枝]  
　　文滙報云英文滬報主筆丹人尼爾遜控告裘達愛斯拉在會審公廨毆擊一案聞星期二日在英領署法庭開審 
　　聞美孚煤油公司在駐華英國按察使署控告愛斯拉等擅用該公司之美孚小火輪所控各節有屬於刑事範圍者有屬於民事範圍者不日將先審訊刑事控案美孚煤油公司由佑尼干律師代表 
[拘獲擾害行旅之匪徒]  
　　匪徒沈金標專事糾黨至法租界黄浦灘各輪船上向往來搭客冒名查土乘隙攫物受害者已指不勝屈前日沈又糾同多人至新甯輪船上向搭客翁阿虎託孠查土搶取鈔票洋三百元而逸後由翁報告捕房飭派探目張掌福包探姚金福前往將沈及嫌疑人王財裕一併拘入捕房惟原贓已無從吊取昨日解至法公堂先由原告禀稱商人由香港來申購物抵滬時沈等數人口稱查土即被搜去票洋三百元請求追究詰之沈供民人祗代搬取行李由原告給民人小洋十二角餘多支吾王供民人與沈素不相識亦無搶洋之事求察中西官判沈押西牢一年期滿永遠逐出租界王財裕亦非善類着即驅逐出境 
[追緝潛入内河之鹽船]  
　　松江運副孫多褆近准稽核所派駐常昭代理秤放員李景鏞函稱本月五六等日有大帮梟匪鹽船四十餘艘各備軍械潛入蘇常等處販賣查係由上海浦東等處偷渡浦江而入内河實屬有碍官銷應請咨請緝私統領嚴飭所屬各營追蹤緝捕等語孫運副即轉致宋統領昨已分飭二三兩營長轉飭各隊長迅派師船十餘艘追緝矣 
[閩軍購米委員赴蕪]  
　　福建督軍李厚基派曹副官來滬採辦軍米三千石前日到滬後即至各米行議價採辦嗣因索價太昂而蕪湖客秈之價聞尚合宜故李已附乘滬甯火車至甯轉搭輪船赴蕪購辦矣 
[甯波同鄉會募捐消息]  
　　甯波同鄉會建築新會所設立商業學校募欵二十萬元自昨日止總共募到洋十萬零八千三百九十六元九角三分銀五千一百五十五兩兹將捐欵細目録后莊松鶴君募莊道敦號三元莊君自助二元翁長齡君募洪兆燕君漢口正昌協記新昌行漢口正昌春記大昌號各十元翁君自助五十元朱永發君募潤大海味行五十元楊安房十元朱君自助五十元李珪有君募林海生君十元范子卿王根賢周天水史申生周東生五君各五元周尚絅堂助洋五百元采芝堂徐潤君助洋十元樂俊堂君募何筱財二十元曹予鈺君十元王美章君募槐蔭堂王十五元隱名氏三名鄭寳生陳禮明二君各二元邵耐孫吳佐卿倪榆香周貴才葉筱舟王瑞章周文卿徐大康諸君各一元張讓三君募張順寳君十元張德明君四元阮日道應良彬陳阿土張合興丁杏水史來生朱阿邦陳瑞芳虞舜蓀史來貴張嘉瑞屠斌衡葉賢悅諸君各二元周金水周冬林傅文灿陳品模李孝來戴仁成胡儆庵諸君各一元鄭聲和君募裕生號李金龍君十元生發祥號十元林桐軒繆鴻昶鄭薌生三君各五元朱克家三元鄭瞻順君二元余明奎徐暢然戚玉麟三君各一元吕子珊君募函館范友生君三十元函館源源二十元范長春邵申榮存存齋張守拙居張各五元吕幹臣君三元張鴻生鄭史齋吳振生三君各二元邱定來君一元陸維鏞君續捐洋二百元餘再續報 
[吳淞中華體育學校始業誌盛]  
　　吳淞中華體育學校於本月十四日舉行始業式先由校長須維周柬邀本省各機關及敎育界諸君並函商滬甯鐵路車務總管另闢招待室派員到申招待中外來賓是日下午二時半開會首由婦孺救濟會軍樂隊奏樂乃請男女來賓入座來賓不下三百餘人如葛學溥祁屋克薛思培周越然郝伯陽李中一寶山縣知事代表王詠仁等均一時知名之士水陸警廳及各機關亦派代表蒞會全體學生咸向國旗行敬禮旋由校長致開會詞並請東方六大學運動會會長葛學溥君清心實業學校薛思培君上海青年會體育部主任郝伯陽君敎育會會長錢淦君前倉聖明智大學體育敎員朱鴻壽君敎育部員李中一君相繼演說對於體育上均發揮盡致惟葛學溥君用英文演說由滬江大學敎員嚴慰萱君繙譯末由校長代表該校全體致謝詞攝影奏樂欵以茶點而散 
[敎會義務夜校之擴張]  
　　北京路思婁堂進德會附設之義務夜校已於本月五號開學除收燈火費洋一元外學費一概不收今秋新校長朱榮仁君復將校務大加整頓改良敎課聘添敎員故報名者已逾定額六十名後來者尚絡繹不絶特再廣　課室加放學額四十名俾好學者不致向隅云 
[崇明縣知事過滬赴甯]  
　　本月二十號爲江蘇李督軍壽辰軍政各界赴省祝壽者甚多昨有崇明縣知事賴豐熙過滬赴甯大約亦往祝壽也 
[巡警升充巡長]  
　　一區三分署巡長劉宗焜前因家務禀明徐警廳長准給長假所遺巡長一缺經徐廳長委派巡警于春波升充已於陽曆九月十五號派赴小南門救火聯合會旁該分所之駐在所蒞差辦公矣 
[英陪審員銷假]  
　　駐滬英副領事兼公共公廨陪審員卓乃爾氏禀准總領事法磊斯氏給假三星期赴日本避暑業已假滿乘日本郵船於昨日抵滬銷假蒞廨照常視事 
[紅十字會湘賑部衡山賑務來往電文]  
　　長沙義賑會任壽國先生鑒衡山曠紳等來函痛述災况極慘貴會已往放賑　佩大德本會湘賑部有賑洋一千六百元棉衣一千件擬乞李務丞先生撥交會同曠惺齋李子榮兩君散放祈電覆即分别滙運沈敦和唐文治等眞 
　　紅十字會沈仲禮唐蔚芝先生鑒眞電悉天禍湘民孑遺將盡迭蒙賙恤拜德何窮衡山當攻戰要衝蹂躪尤慘蒙兹特惠得慶再生一俟寄到即派員會同該紳妥放伏維益施廣厦大庇三湘普挹瓊巵來蘇七澤則湖清嶽峻與公並壽矣任福黎元 
　　長沙義賑會任壽國先生鑒元電敬悉衡山賑欵一千六百元已電滙中日銀行買辦王伯南先生撥付棉衣運存日清公司乞分别接洽妥速轉交曠惺齋君散放不勝感禱敦和文治等銑 
[三區救火會試驗新購汽車]  
　　第三區救火會新購汽車一輛雇匠改裝完善上置救火器具於前昨兩天派員駕駛出外在中華路民國路一帶試車驗看優劣惟恐商民誤會故在該汽車上扯旗標明第三區火會試車字樣 
[集水街火警]  
　　前夜十一時半小東門外陸家宅橋南面集水街源興盛蔴油作後進因焙炒芝蔴遺火柴薪致成火災旋由各區救火車馳往救熄燬去房屋兩間昨晨由該管警署趙警正飭傳事主詰詢起火原由以憑核辦 
[再誌火災糾葛之餘波]  
　　前在閘北滿洲路二百二十二號門牌開設新立大柴爿店之婦人金郁氏（即金樂氏）曾在淞滬警察廳禀控鄰人開設新申茂雜貨店之陶立德（即羅德貴）串同李月卿縱火圖賠保險銀兩以致所有一切悉遭焚燬請爲追究當經該廳將陶李二人傳案訊押嗣陶等央人商懇金郁氏和解承認俟將險銀一千兩領到後酌予賠償損失該氏信之因此並不投廳禀催陶等遂得交保出外後陶等領到險銀頓食前言避不見面前日陶立德在途爲該氏撞見遂將陶扭住與之拚命陶即喝衆行兇致該氏遍體受傷頭顱亦被擊破乃投該管警區控告經警署派警往將陶立德拘解到區等情已紀昨報兹悉此案已於昨日將原被併送地方廳經檢察官預審一過驗明金郁氏受傷屬實判令回去自醫陶立德押候訊辦 
[川沙警察截獲拐案]  
　　浦東川沙縣警察所崗位日前查獲形迹可疑之山東人二名帶領十八歲女子一口當由巡士詢其來歷言語支吾一併解所由艾警佐訊明拐逃等情並抄獲金飾物件爲數頗鉅故立派巡長盛杏生於昨日到滬調查明確捲逃婢女該婢年九歲時價賣與王家碼頭吉昌里内向爲花紗掮客之沈景星家爲婢女今於古曆七月三十日趁家中無人席捲而逃現由盛巡長帶同沈姓回川投案查追究辦矣 
[拐賣鄉婦之敗露]  
　　震澤田六鎭鄉民李三寶之妻顧氏被鎭江婦人莊吳氏串同在逃之人誘拐來滬圖賣因氏不願在途爭執被五百三十九號華捕查見詢悉前情即將兩造拘入捕房昨解公共公廨經中西官訊供明晰判莊吳氏還押李顧氏暫留本廨候函致該處地方官查傳其夫來廨具領 
[松江督徵員被控近聞]  
　　松江張葆培律師以同邑人李兆祺號墨菴在清充當縣差頭目甚久繼充漕總改革後改爲督徵員收入頗鉅且有弊混浮收册面例如糧册存根爲二千石糧串則爲三千石查出確據提起訴訟由高等廳指定上海地審廳刑庭長端木棻辦理此事前已傳訊三次李兆祺未經到案昨日又届庭訊李委任雷奮律師擔任辯護到庭聞庭訊後即宣告預審終結惟令被告暫勿遠往并令被告書明上海住所即行退庭云 
[工司與董事互訐]  
　　上海寶山兩縣青藍淺批染業小行工司代表錢傳修等以業董奚元良不理業務聯名呈縣請求撤換業董以資整頓而奚元良亦以破壞成規禀請查辦兹録縣公署批示如下批錢傳修等呈悉正核批間據該業董奚元良來呈謂近有人破壞成規請求查辦等詞察核情形與該代表等所呈不符其中顯有未盡妥洽之處所請應母庸議此批又批奚元良呈悉案據該工帮錢傳修等來呈已明晰批斥矣仰併知照此批 
[車站附近攔刦案之眞相]  
　　昨報載滬甯車站附近發現攔刦鈔票現洋八百元拘獲李有才 
 
 
 

Page 11

 
 
一名由五區警署轉解寶山縣公署訊辦一節兹經實地調查五區並無此案失主張壽山即前報所記車站偵探夥張桃（或云名張大係已革鐵路巡警）被搶者聞係值價八百元之大土紅土張當時被流氓連戳數刀遂投鐵路巡警局報稱被刦金表金練及現洋等物事後由王巡官派令駐站巡警拿獲嫌疑犯一名移送寶山縣公署訊究云 
[皮西特輪船今日起椗]  
　　大來輪船公司輪船皮西特號昨晨八時許由小吕宋開行來滬載有烟葉在上海起卸之貨物約有千餘噸定於十七號起椗開往美國及舊金山等埠所裝之貨以茶絲爲大宗云 
[工巡捐南局催征地方稅]  
　　滬南工巡捐局姚局長近據本局稅務科長許人俊查報中華路民國路等處新造房屋業已有人開設店舖或賃爲住家巿面頗形發達惟各該舖户對於地方稅不肯照章缴納殊於稅務進行有碍請爲從速催收以免効尤等情聞該局已多派員司再往勸征如確有疲玩罔顧公益之户即行派員帶同警廳派撥協助收稅之保安隊士按日前往挨户嚴催云 
[警所解案事由單之整頓]  
　　淞滬警察各區署所呈解警廳司法科之案犯須備案由單註明犯案事由惟各區分所因無書記即由一等内勤警察兼任書寫故申送各案犯到廳時往往案情理由未能詳細開載且有原被姓氏口供别字甚多不成文式者近警廳司法科長以察核此種解單遇事費解必須切實改良禀由徐警廳長面諭各區署所警正佐嗣後對於承辦違禁案情如當場不能解决必須申送本廳之案務將前項解案事由單叙述案由並原被口供惟宜從簡要明白字跡端正不得草率以重規模而利進行 
[女子實命不猶]  
　　法租界某里陳氏素來忠厚生女陳生官被鄰居某氏剾畋娼寮未數日女即自投救濟會留養後有某學堂校長史某投函向該會領去並以一百元安女母該會因其爲校長當不致有惡意允其領去後未數天史復送至該會懇請留養謂因家屬不和之故准於三日來會領回今則已届旬日一去不來該女在院早暮痛泣經該會飭人送至校中惟聞該女因爲史所騙頗不甘心云 
[留養女孩有人認領]  
　　上年五月間救濟婦孺會偵探曾在滬甯車站查獲被拐女孩高官保年十三歲當時詢其家屬住居何處均不能答後發江灣留養院留養一面由該會報該女孩照片懸於門外以便家屬指認迨至昨日有郭海卿者到會認明確是去年所失之養媳該會當令覔保給予領去所有留養年餘之膳宿費亦概不收取云 
[妻子被押之怨憤]  
　　閘北大統路某飯店夥薄玉德前日與嚴福林互毆由四區崗警一併帶至警署經張署長研訊據薄供稱因嚴之姪女日前被人拐失嚴疑民妻知情串逃控經地方廳訊押候查民無端受此冤抑心不能甘請求察核張署長判將兩造分别斥釋免究 
[女孩願留濟良所]  
　　新閘重慶路三百零二號門牌魏記華家之女孩大龍於去年八月二十五號被鎭江婦人劉周氏串同南京人王錫林與沈吳氏姚顧氏及在逃之婦人混名劉奶奶者誘拐藏匿希圖販賣案發後被捕拘解公共公堂訊明判劉周氏押女所二年王錫林與吳顧兩氏分别各押三年期滿一併逐出租界在案嗣因劉周氏在所患病由官媒禀奉公堂諭送廣仁醫院醫治無效延至本月十二號因病身死惟該氏由捕拘押時尚有女孩周奎媛等二口寄養濟良所故昨由所董西女士將兩女孩帶至公堂請示卽經張襄讞會同英白副領事訊據周女供稱情願在所留養等語遂判仍交該西董帶回留養 
[窶人投浦覔死]  
　　甯波人童正山近因貧困已極無計謀生於前日至黄浦灘投浦圖盡當經九百十一號華捕查見設法救起帶入總巡捕房昨晨送至公共公廨經張襄讞會同英副領事白君訊悉前情當即勸慰數語並諭以後不再輕生即行釋出 
[虹口少一燕子窠]  
　　寓居虹口梧州路一千一百八十四號門牌之梁根全私設烟具留人吸烟當被五百九十六號華捕與包探尤雲卿查見將梁連同烟具帶入捕房昨解公共公廨經中西官訊供屬實判梁罰洋七十元充公烟具銷燬 
[銅匠尋仇]  
　　銅匠浦東人朱毛大李堂修因與曹阿生積有仇隙昨在楊樹浦路持取木榔頭將曹之頭部擊傷曹即報由楊樹浦捕房飭探季立仁前往將朱李兩人一併拘獲經捕頭詰問一過諭將受傷人送往醫院醫治朱李二人押候解廨請究 
[掮客與敎員衝突]  
　　布掮客福建人陳金水向住居北四川路之某學校敎員胡吕臣索欠夏布價洋十餘元口角起釁糾同王才星等多人在武昌路持械鬭毆經三百七十一號華捕與包探譚鳳池查見將陳王與胡一併拘入捕房押候解廨訊核 
[學徒無知妄作]  
　　先施公司學徒方宗德前日至綢緞販賣部私取值洋二十元之素綢四疋携贓出外被探榮錦林查見連贓帶入捕房昨晨傳同見證嚴友良陳友林將方解送公共公廨經中西官詰問之下姑念方年尚幼無知誤犯從寛留候傳到父兄領回管束 
[捕頭搜獲烟窟]  
　　鍾和尚在法新租界白爾路某號　内私　烟楊留人吸烟事爲捕頭得悉突於前晚帶同包探前往抄出烟具將鍾帶入捕房昨解法公堂由該捕頭禀稱查得鍾專事私賣燈吃曾經公堂罰過數次請爲核辦詰之鍾供稱以後不　再犯求宥中西官判令罰洋六十元充公烟具銷毁 
[瘋子在途胡閙]  
　　江北人張瞿懷素患神經病時發時愈近來舊病復發在虹口武昌路一帶胡閙昨被巡捕查見恐肇事端將張拘入捕房留侯送廨發落 
[房租限期還清]  
　　泰來洋行昨遣收租人至法公堂控房客吳開甫虧欠租洋十二元逃逸已久直至前日方始遇見扭案請追訊之吳供實係出外措資並非逃逸請求寛限交洋中西官判吳交保出外限七天還清 
[開飯店必須先報捕房]  
　　江北人沈雲才在楊樹浦路一千零二十二號門牌開設飯店未經工部局救火會允可擅自開張營業當被管理西員强生查悉報告捕房轉請公共公廨出單昨日將沈傳案據捕房代表牛門律師上堂譯稱現在無論何人在租界内開設飯店須先至工部局報告俟派員會同救火會及捕房前往勘明允許發給執照方可　張今被告違背定章應請訊究質之沈供在該處開設老虎灶已捐有執照近因該處巿面未興生意不甚發達故在後面設灶承包飯食二十餘客並非開設飯店求察中西官以被告不應違章判罰洋十五元充公以儆 
[汽車撞翻人力車]  
　　汽車夫周彩卿前日開駛汽車經過北四川路因其司機不慎將桑達之黄包車撞翻致乘客吕光在車中跌出受傷由捕查見將受傷人送往醫院爲之醫治昨日將周彩卿解送公共公廨經中西官略加訊問判周押候原告傷愈再核 
[賭徒分别科罰]  
　　前晚十一點鐘時一區二分所巡官李鴻元巡長王之佐石蘭田率同巡警馬德清等馳至新北門内小弄中拘獲抽頭聚賭之劉阿三（即長脚阿三）等男婦七人連同賭具併解到署當因時已深夜諭令暫押昨晨由王清和警佐提案研訊劉阿三供江陰人年四十二歲俞德江供揚州人年二十九歲蔣福叙供甯波人年二十一歲鄭阿發供本地人年二十六歲陳阿寶供甯波人年四十六歲任阿妹供本地人年二十三歲婦人霍張氏供鎭江人年三十五歲並同供晚間偶爾聚賭消遣誤犯禁令求宥問官判令劉阿三等六人每人各罰洋一元霍張氏姑念女流從寛罰洋五角各具改過切結開釋賭具等没收 
[惡丐押候究辦]  
　　住居閘北滿洲路福德里十五號之孫良成前日將乞丐朱鴻昌胡金標二人扭至四區警署控稱日前有江湖流丐數人來家硬索乘間竊去皮鞋等物今日朱胡等又來滋擾揮之不去請求懲辦當經張署長質訊一過判朱胡二丐押候究辦 
[鄰人入房行竊]  
　　住居勸業場北首盧家弄内之婦人楊方氏家前日午後被鄰人金伯樓潛入房中竊去綢布衣服打成一大包携贓逃出當經該氏察覺追至勸業場附近尋見兩相爭執由第五崗巡警許奎賢將兩造拘送一區二分所經王清和警佐詰訊一過判將人贓申送警察廳楊方氏着自行投案候質 
[竊賊行兇圖逃]  
　　劉阿二徐善珍及泰來公司等黄包車公司前至法捕房報告稱被武士達王三朱學倫潘小五子等四人陸續竊去黄包車若干輛當經派探查緝未獲乃武等又於前日至各車公司門前圖竊適爲包探金九林孫金禮等查見即將武等四人一併拘獲詢知從前所竊之車賣在閘北當由該探等帶往吊贓詎行經卡德路武士達忽向該探等行兇希圖脫逃幸有該處巡捕上前帮助將武擒住帶回捕房昨解法公堂先由該探等上堂禀明前情請爲究辦繼據各失主先後上堂陳訴被竊情形詰之武士達等同供前日同至原告處租車並非行竊求宥中西官以武旣犯竊案且又行兇圖逃寠屬不法着押西牢六月王等三人各押四月以儆 
[女工乘間行竊]  
　　婦人陳王氏在北蘇州路某絲廠内工作時乘間竊取乾繭適被該　用人歸保林幣見喚捕拘入捕房送往公共公廨拘留昨由官　解案經中西官訊明判氏押女所一月以儆 
[巡捕拘獲竊賊]  
　　甬人謝阿三至北西藏路一千一百五十三號門牌鄭茂仁家竊取香雲紗衫圖逃彼捕查獲拘入捕房昨解公共公廨經中西官訊實判謝押西牢半年期滿逐出租界 
[竊犯禁錮半年]  
　　無賴陳少卿前日至貴州路二百零四號門牌胡卜氏家竊取衣被等物逃出被探查獲拘入捕房昨解公共公廨經中西官訊實判押西牢半年 
[縣署牌示照録]  
　　上海縣知事公署昨出牌示云本日據曾克綏等郵呈案件案内應有查詢各節因未詳悉地址合行牌示仰後開人曾克綏等三十二名遵照限五日内親來本署聽候查詢母違切切特示計開　曾克綏　郁希順　韓祖武　賈傑　姚明圻　姚文棨　張剛　　照　火矅樞　倪欽贊　瞿慶範　莫錫麒　李大綱　張書榖　沈銘盤　胡文明　嚴兆新　何彦　吳本基　范其武　梅宏亮　沈寳善　范源振　黄炳辰　朱樹奎　林祖澄　吳大鈞　張士珍　林敏德　周文玉　毛大經　王豐鍾 
[縣署批示四則]  
　　吳炳生爲違背行規毗連設立請勒令停閉由　據呈湯金生在該店對門開設新店故違行規等情仰候飭查諭令停歇可也此批 
　　豆腐公所司董喬桂芳等爲違章設店呈請諭令停止由據呈有徐姓創設新店距朱杏春老店僅止十丈左右請諭知停止等情仰候飭吏查明傳諭停歇可也着即知照此批 
　　宋金和爲案久延擱請求照章發封由呈悉據稱湧鑫齋店主並不遵批告知業董理妥並有在外出言招謡情事似此故意抗延如果屬實情殊可惡候飭吏執行封閉可也仰即知照此批 
　　甯紹輪船公司樂俊寶爲呈復註册情形由呈悉候據情呈請核轉可也附件分别存送此批 
[介紹新刋]  
　　商務印書館英語週刋第一百五十五號業已出版昨承以一册持贈書此誌謝並爲紹介 
中華職業敎育社特别通訊 
[中華職業學校募金之第一日]  
　　中華職業敎育社爲創設中華職業學校組織募金團一時各界人士分投進行極爲踴躍昨日爲開始募金之第一天即據第十三隊隊長吳藴齋君報告已募得二千元又慈善家孫雪樵君等假上海凝和路設立求仁送診所聘請德醫陳一龍博士龔元炳陳魯珍兩醫士診察當以掛號費及出診酬金一律捐充該校經費於此可見滬人士對於職業敎育之重視矣 
來函 
[留日學生救國團來函]  
　　逕啓者敝團於昨日假青年會開大學籌備會團員張君民權慨到者寥寥遂憤然斷指俾作最後激勸當兹士氣銷沉之日敎育頽敝之時得張君振臂一呼關係國家前途實非淺鮮爰將當日情形録呈　仰大報主張正誼　發幽光對於張君此舉必能深表同情敬希登入餘白以資鼓勵而促諸先輩之進行他日大學告成使吾國敎育權得以獨立匪特同人等感激即全國學子亦受賜靡涯矣肅此并頌撰安 
籌學慘劇 
首先犠性者張君民權國民大學之尾聲歟進行歟 
　　留日學生歸國後以籌學請於國人者屢矣緣此社會事業非異人任實賴社會上資深望重者爲之倡始克有濟八月十七日由同人等邀請署名勸捐各先生集議於青年會而國民大學籌備盛之組織以成籌學事亦遂與救國團分離（詳八月十八日救國日報）旋因磋商進行方法於九月一日假江蘇省敎育會開會届時間無人至乃於本月十五日午後五時再假青年會大餐館與諸先生一聚冀有所得也殊是日霙臨者僅浦東中學校長朱叔源先生曁澄衷中學校長曹微吾先生而已救國團出席者則幹事長王兆榮交際科長　義交際科員張民權三人嗣由兩先生提議謂籌學一事衷心頤爲盡力而綜合各方面情形觀之已成不能進行之勢不能不作一停頓然此心固未已也有機可圖當徐謀之不久各省敎育會聯合會開會不妨舊事重提此時當亟行設法維持救國日報兩先生爲同人謀者至矣入席後張民權君正色起言曰吾儕請各先生籌學爲國家社會計非爲自已謀噉飯地也各先生之出任籌學亦爲國家社會計非爲吾儕謀棲息也惟其然也吾儕對於在社會上資深望重之各先生有請求之權面各先生對於籌學一事實負有提倡之責如朱曹兩先生盡力爲謀不渝初志吾儕異常感佩如此舉兩先生即可成事兩先生已早爲之何事他求惟兹事體大非今日羣策羣力不可而社會中爲西人奔走者有人藉細故出風頭者有人獨至國家垂危之時欲求育材救國者則寂無人焉豈不大可悲痛團中人雖陸續返東多與此有因果關係蓋受此社會冷遇積極不能救國消極不能籌學進退失據何所適從於是作忍辱求學異日報國之想亦云苦矣謂爲社會助政府爲虐亦不爲過反執是爲不能籌學之原因何不諒人之甚也總之天下事無不可爲者觀竭力與否耳此舉自民權觀之力獨未竭也願兩先生始終如一吾儕當勉隨其後民權首先捐助國民大學言至此出白布一幅斷指濺血於其上上書（事急矣大家快拿良心出來救國）十三字滿座爲之失色張君神色自若謂此小事也民權之欲貢獻於國民大學者猶不止此咸慮張君流血過多卽由曹校長送入同仁醫院療治互約不負張君之志而散張君熱誠勇奮不可幾及苟因是籌學有進則一指之失適成一絶好紀念也悲夫大中華民國留日學生救國團謹佈 
雜評二 
[慎重人道（訥）]  
　　嗚呼自軍事興而民命輕於螻蟻矣其能鄭重　囚愛卹民命之大吏不多覯也大抵皆挾其武力之威輕信稽查偵探之報告一言盜匪則用特别懲治法一言黨人則歸入軍法範圍幸而遇惜民之官尚有一線生還之望否則必無幸是故今日之所謂法祗有軍政之法而已其他安有所謂法律哉 
　　然則司法部慎重人道之通令不亦徒託空言歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[難産] [  一鳴]  
　　東亞之陸有病夫焉元氣斷喪鵠面鳩形論理論法本無生育之可言病夫爲嗣續計乃出其忍心害理黑暗中所得之金錢千方百計娶得私孕在身之孀婦以歸心殊大喜爲其不勞已力而有抱子之望也果也完婚不過月餘即報臨盆分娩之日居然一索得男斯時遠近函電賓朋車馬登堂稱賀爛其盈門病夫當此喜可知已 
　　孰知産婦因孀居時私姘太多受孕太雜一胎雖下腹中仍有一胎呻吟慘淡久未産出呼號之聲痛苦之狀主客手足殊爲慌急座有擅催生符咒者請於病夫一試其技乃知陰曹孤魂怨鬼投生者衆互相爭競久持不决故釀成難産之險狀試言衆鬼相爭之狀如後 
　　干木之魂琪花芝草間幽棲久矣乃爲孔武有力之羽黨所挾持競欲奉之投生　機不密爲阿瞞所知怒曰試問征蜀平南伊誰之力今日轉輪獨不余畀耶於是雲車風馬逕赴陽關行抵灞陵橋畔忽聞霹靂一聲橋爲中斷瞞大驚急視之則當年之翼德也虎威頓歛拱手而退桓侯大喜預備行矣泥水中有蚌怪者又於黑幕中肆行陰謀初倡馬二當選之說嗣又設菩薩臨凡之策紛紛擾擾不可究詰將來此座究歸誰氏恐臥龍先生亦不能逆覩也 
　　嗚呼羣陰搆難爲個人權利故不惜糜爛全局以爭之所可憐者此臨産不産之再醮人臨盆坐草慘痛欲絶設不幸一命垂危在羣兇固永絶出世之路即呱呱在抱之元子亦等於風燭餘年莫保旦夕矣嗚呼哀哉可不弔乎（六） 
家庭常識 
[滌菌] [  讓竹]  
菌上帶泥頗不易於刷之使淨余有至簡便之法不敢自秘録供同好法以盆盛清水澆上豆油數滴然後置菌於内用軟筅輕輕蘸攪歷時不過數分鐘之暫而菌乃潔白無微泥矣 
[餓療法] [  蘭徽]  
日本醫家有俄療法或一周或一旬有餓至一月者此最爲治病根本上法蓋病人消化不良所食多無益而有害若爲痢疾及腸窒扶斯（中醫謂之傷寒其實非傷寒也乃微生物竄入腸之夾層卽歐美醫家尚無法治之所謂攻之不可達之勿及也惟有止食以堅壁清野之法治之驗方新編亦有傷寒勿服藥爲中醫禁止食物語）及積食不化腸胃諸症尤當禁食因病人食物不能得其滋養反以助長微生物也余家外姑每臥疾輒七八日不食滴水微粒屢遘篤疾皆以此轉危爲安聞李君叔同去年亦曾用餓療法治病衛生家可試驗之也 
[荷葉餃餌] [  讓竹]  
夏秋之際調麫攤作餃餌無論其爲葷餡與素餡預采鮮荷葉鋪一層於蒸籠内置餃餌於其上蒸食其味清香絶倫 
[驅蚊簡法] [  飼鶴生]  
取樟腦二分化於八分之酒精中灑於衣帳可以却蚊夏日吾人白地之衣苦爲蠅糞所汚如灑此劑於其上則蠅亦能遠　 
客座間譚 
[俄京之生活狀况（二）] [  劉麟生]  
（譯大西洋月刋MZDOTY原著） 
　　三時許彼得格勒完全爲鮑爾希維黨所據工黨軍人集會於貴胄女學舉屈羅子基主席其演說辭大致謂此戰開古今未有之奇應以工人農夫軍士之心爲心建設良好政府云云 
余時臥榻夜不成眠砲聲震耳五中欲裂念過激黨苟入此吾之性命將奚似又念吾係美人而非俄之資本家有何畏懼自嘲自解清夢擾矣有時强起至窗際俯視則道上行人成羣無他異也此數日内余與女傭亦漸稔俄語呼夥伴爲『他勿力兮』余每喚女傭必稱之爲他勿力兮女往往囅然而笑將命惟恐不速亦無聊中一段佳話也 
旅　　　　　　　　又不　　覔工人家而下榻　出入自由中夜　寓可不　　查之苦余因此得悉俄人之眞相俄人外　　悍中　和　　　　之外人所以常遭虐待者率由未諳　情之故如外出時萬不可衣裘否則鮑黨人見之將疑爲資本家而攫其裘以歸吾友　特亦逢此厄幸彼解俄語申明其爲美國社會黨人並非奸細該俄人不特還其衣且登時握手言歡道歉而别又有一俄婦被刦向兵士泣訴途遠無車資返家該兵士給以一盧布而去 
　　鮑爾希維黨每日必出新法令或廢除稱謂或不用法官與律師頗能新人耳目蓋余亦律師深知此中弊竇也然　項法令帝制黨及兵士頗持異議軍隊中之鮑爾希維黨人日益加增彼等亦徒喚奈何特鮑黨　武力以壓亂而亂愈甚說者且以鮑黨爲口實而引爲戒矣 
　　俄京搶刦之風太甚殊擾治安某次余赴宴行可數武聞有鎗聲亦不以爲異及至夜十一句鐘余歸家時又聞有鎗聲繼則街中子彈屢飛余膽怯時同行者爲美國訪員夫婦二人强其伴余返寓又百計覓一雪車共乘之中途見一他雪車横衝而來坐一人似已被傷呼救不絶余等戰慄萬狀時鎗聲益厲又見兵士奔馳挾鎗而去知該雪車中人已被刦矣余友尚欲探詢細　余懼甚因舍之而行歸則以被蒙首而臥猶喘息不已 
翌晨鎗聲已息驚魂大定余出寓向冬宮踽踽而行將及宮門見雪上紅點斑斑鮮如欲滴初以爲酒耳細審之始知爲血復前行屋壁亦有血點旁有一被傷者臥焉途中見酒瓶極多拾而視之瓶上印有俄皇之國徽蓋冬宮故物也旣入宮則見各處皆有工廠童子荷鎗保衛然皆無沉醉之色可知俄京之酒昨夜搶刦亦刦酒也始則爭酒於肆繼而衛軍至巷戰於塗不得不流血矣聞死者有三十人至次日始復秩序俄民不甚記仇隙有朝殺人而暮撫養其孤子者頗爲數見不鮮云 
　　要之俄此次革命爲流血革命無疑黨派三起伏借武力也工黨之把持政權借武力也文化不講科學退步欲求眞正之私福眞正之和平眞正之自由蓋難矣哉（一） 
短篇小說 
[滑稽偵探怪信封（四）] [  西巫時用]  
　　是時户上有剥啄聲余拔關傭婦以一函呈爲新由佛爾屯家館僮齎來者余尚未及啓封大佐遽奪之去細視一過面現獰笑曰此函大爲吾臂助余曰恐未必是函來自佛爾屯者大佐自袋中出瓊惠公司附寄之信封與佛爾屯者並置一處以手指而無言余就視之果甚相類大佐復發函取佛爾屯信封驗其水紋曰冕上十字史蒂芬墨水軟筆尖余曰是兩函筆跡逈然不同大佐似未聞余言者以兩指夾信封謂余曰此二封必同出一家余不難自此窮究罪人矣君今晨所云棕色小犬觀此益信余中心自省彌覺慚恧悔不緘口致牽連及棕色小犬在當時不過使大佐確信余之以禮拜一寄信庸知再發生他種問題果余有先見之明者必勿讕言矣大佐又曰由此理推測是犬非獨行必有人以引之特君未之見耳余曰若是則佛爾屯見余行近其隱身暗陬以竊取信中之滙票乎此言抑何可笑余與之交遊二十有餘年矣雖不無過失未聞其行之若是其卑也且信中並無滙票吾家與瓊惠公司貿易率按時結算君所疑得無┊┊大佐復笑曰余未疑及一人也言次携冠杖含笑出門仍向村去余心如轆轤恐大佐訪知佛爾屯家之犬是日家居未出也 
大佐去遠余往視吾妻吾妻方綴其抺胸狀極忙碌似將御以赴宴者見余入謂余曰余必不能以昨晚所御者往也余曰汝之獲去與否尚在不可知之列吾妻曰烏是　言哉余不旣許之乎余曰大佐方以竊函事往逮佛爾屯吾妻曰否母重提前事函實未嘗被竊余曰函已被啓而納之另一信封中是等信封鄰居有用之者惟佛爾屯耳吾妻曰余願汝勿以兹細故擾擾終日香檳今晨已至惟吾所求者六而來者祗三且非吾所欲之一種也然裘爾培明晨行矣此物亦無所用之余曰大佐去留尚未必也如今日能拘佛爾屯則去否則留晚餐席上處賓主之勢必不能以手鍊加之也吾妻若猶未知佛爾屯處境之危已如千鈞一髮極不願與余討論揮余出室謂時間局促倘再呶呶與辨此衣之成難矣（未完） 
 
 
 

Page 15

 
 
   
 
 

Page 16

 
 
   
 
