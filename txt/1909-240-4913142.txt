# 1909 - 240 - 4913142

 

Page 1

 
 
   
 
 

Page 2

 
 
   
 
 

Page 3

 
 
交旨 
　　七月十五日軍機大臣欽奉諭旨現在恭逢加上　列聖　列后尊謚　顧節所有大廟供奉玉冊　玉寶著派大學士世續敬謹承修欽此　又奉 
　　諭旨慶親王奕劻等奏請簡陸軍貴胃學堂總辦一摺著淚內閣學士那晉充陸軍貴胃學堂總辦欽此 
　　七月十六日軍機大臣欽奉諭旨憲政編查館奏議覆考察憲政大臣于式枚奏陳諮議局章程權限一摺又片奏奏定章程有疑義者應以官定解釋之說為據坊間私刻不得援以為據等語著依議欽此 
論說 
[正本論（先）] 　　功利之中於人心。有刀鋸在前。斧鋮在後而罔知所顧忌者何哉。風氣為之也。吾嘗謂商君說秦孝公以帝王之道而不中旨。及進以強國之術。乃如水之就下。直長跽而請。不自知其膝之屈於前。是在急功好利者則然耳。而豈其然哉。生今之世。欲抗心希古。確然有以自立。使非豪傑之士。即不病其為天下笑。而陷溺已深。夫固無如師以之授其。弟父以之召其子。上以之責其下者何也。請言其狀。 
　　少之時氣方盛而物欲未紛。黑白尚皎如也。故一孔之徒亦輙嘐嘐然曰。某也非。某也是。某也曲。某也直。侃侃而談。斬然不可紊。讀聖賢書。所學事。蚤夜以思。是固宜師其所長而去其所短。爭千古之得失。而不計一時之利害也。 
　　其壯則氣雖盛而與物接。始覺吾平日之所言者。大都皆私心之所許。而為當世之所不容。及其出而應世。則又見吾初心之所謂是。所謂非。所謂曲。所謂直者。滔滔斯世。之所謂是非曲直者。或更有所謂是非曲直者在。我所崇拜而不暇者。人有望望然而去之者矣果。莫邪其鈍而鉛刀其銛耶。亦別有故也。於是遂。理欲交戰。而勃勃不可遏。 
　　及其老也。氣已銷磨於無何有之鄉。閱世益深。習染益甚。漸且行其心之所安。而茫然不知其是非曲直者之何若矣。即或平旦之氣。偶一發現。又迫於妻妾宮室置田園長子孫之計曰以吾畢生之所見者徵之。則某也直而窮。某也曲而逹。某也非而富貴福澤方為人所稱道不置。某也是而。坎坷抑權以死。蓋是非曲直之不明於天下已久。吾儕何人。又何不曲其所直而非其所是。以隨波逐流。而遂吾日暮途窮倒行逆施之術耶。之三者雖不必盡然。使非特行獨立。皎然傑出於庸衆者。寗有以異乎。 
　　雖然。吾又何敢懸此狀以概吾國之人心。吾尤不願懸此狀。以概吾國之人心也。惟蹙然心傷悼歎於無已者。則今日號稱自愛之子。見其一與世接。不廢然而返。慨然有以自絕於人。則與世浮沈。漸且悍然不顧者。比比皆是。豈習俗移人。賢者不免乎夫亦風氣之所趨耳漢之黨。錮唐之清流。宋之河洛關閩。明之東林復社。其始也雖倡之於一二人。而既能以一二人之精神振天下之精神。則聲應氣求。如響斯應直若轉石於千仞之崗。其機一動。遂披草折木。崩騰而下。必委曲以違於由麓而後已。則轉移風氣之術。一視二三賢士大夫之用心何如。固未必不可為也。 
　　今吾國朝野上下。岌岌乎求治。圖所謂富強矣。實則富強其末。而人心其本也。人各利其利。雖富如國何。人各私其私。雖強如國何。往者如高。昨者如李。固有心人所謂痛心切齒裂眥指髪。欲食其肉而寢其皮者。舉世攘攘繼高李而起者何限。此會文正所為太息痛恨。於無餉之不必深慮。無兵之不必深憂。而人心之賊之難除也。歐陽子論佛所以為吾患者。乘其鬫廢之時而來。使補其鬫。各其廢三政月而豊義至。則雖不　無所　　民。今之所謂鬫廢者。蓋不在新政之。成敗。而風氣之。滋為累。也 
　　講學家。輒謂功利之習。淪肌浹髓。茍非鞭辟近裡之學。常見無動之過。則一時感發之明不足以勝隱微深痼之蔽。是固然矣。使有大聲疾呼以優孟之歌進者。曰身貪鄙者馀財不顧恥辱。身死室家富。寗不恐受賕枉法。為姦觸大罪。身死而家滅耶。則天下咸曉然於真功利之所在。天下之真是非。便是真利害。世所謂似是而非之功利。直如毒蛇猛獸之不可近。近之則人禽人鬼之界。一失足遂沈淪而不可救。庶幾積而久之。此倡彼和。各求其實際之功利。而鄙夷真世俗之功利。則信夫舍生取義殺身成仁非害。而墦間乞飽壟上罔斷之非利矣。或者甚可以少息乎。 
專電 
[電一（北京）] 　　昨日召見各樞臣奉攝政王面諭以後各省奏保文武各員如查有未經戒斷煙癮者即行革職并將原保大臣從嚴議處 
[電二（北京）] 　　皖撫朱奏酌定地方自治期限又奏設立籌辦憲政考核處奉　硃批民政部憲政編查館知道 
[電三（東京）] 　　日本實業家。於陽歷九月一日到西阿土耳。受歡迎滯留五日。太平洋岸美國各報莫不歡迎此等實業家希望其游歷之結果。增大日美兩國之交誼。又桑港古魯你古爾賞贊澁澤男爵為。平和之巨人其目的在平和發展國際貿易。 
　　按此則可與國外新聞欄叅觀 
[電四（東京）]  
 
 

Page 4

 
 
　　美國加利福你亞州政府。考查日本移民狀態。及種類之詳細。並比較白人勞動者之等差。業已竣事 
[公電（安慶）] 　　各報館鑒皖銅官山礦案代表江君等十八到皖全體開會歡迎到者約千人由代表報告在京情形及那相允準廢約不日宣布各節歷四小時之久全體歡慶同致頌詞傍晚方散皖路礦會　叩 
緊要親聞一 
[攝政王留意機密要電北京] 　　秦知各省。與軍機處往來電報。皆關機密要政。近來各省交涉案件層見疊出軍機處往來電報尤關緊要故攝政王每日必調取軍機處電報。時細瀏覽。如有未臻妥善之處。次日軍機入值時。必再三。垂詢指示辦法。 
[劉廷琛奏請緩辦海軍北京] 　　○初七日大學堂監督劉廷琛召見時。攝政王垂詢海軍籌欵問題。劉監督奏對甚久略謂現在賠欵彙纍加以舉辦新政需欵孔殷此時若不分別緩急將來必致事皆掣肘況近來民生彫敝水旱頻仍海軍興復雖已降有明諭萬難罷議然籌欵艱難。度支空乏。亦深可慮。擬請暫緩舉辦。並飭下樞部諸臣妥為籌議。必須指定的欵。無累於國計民生。更須先將海軍經費列表預算然後設法籌措此時以不必視為急務云云聞攝政王不甚以其說為然 
[各部分劃管理商埠權限北京] 　　○日前民農各部因各省紛紛請開商埠而商埠限制章程。雖經農工商部議準照辦然各部應行分管事項尚未劃明權限刻又商定辦法。除商埠審判。檢查監獄。係歸法部專政外。其應行分由民政部所屬民政司。及巡警道管辦者。則為陸路巡警水面巡警馬路工程駛行車輛公家花園慈善事業衛生消防營造工事戶口統計妓院取締查騐商業貲本注重公共保險以及關於警章等共三十馀項。應行分由農工商部及郵部。所屬勸業道經管者。為銀行公司營業輪艇運送客貨振興漁業推廣種植組織工塲以及電燈自來水電話郵便等共三十馀項。此外尚有巡警勸業。兩道會同籌辦管理各事共二十馀項均。指商埠成立後應管各事而言其未成立以前則仍由勸業道籌畫申詳本省督撫轉咨農工商部核辦前日已將分劃權限辦法。通咨各直省查照。 
[樞府擬定口北改省人員北京] 　　○樞府擬將口北改建行省。其分劃情形已登前報茲探得擬定司道各員大略如下民政兼度支使。擬以口北道徐士佳升補。提學使兼勸業道事務。擬由北京商學兩部品秩相當人員物色請。簡首道兼提法。使擬以歸緩逞。胡孚宸升任首府。仍由王首堃接充。惟原議廷都護杰升授口北總督一節攝政王以某部尚書熟悉邊地情形堪勝此任所以總督一缺。尚未決定。大致總在兩大臣中擇一簡授云 
[東督黑撫會奏變通沿邊荒務北京] 　　○東督錫良黑撫周樹模會奏準農工商部咨開會同議覆黑龍江沿邊荒務。辦法一摺奉旨依議欽此查原摺內除限制招墾升科各節均經議準外惟準度支部議稱查墾荒應收押租並收一五經費東三省歷辦成案皆然惟湯旺河荒地以勘放久無成效迭經變通辦理每響只收經費錢四百文不收押租今興璦呼三城。無論瘠壞腴田一概不收荒價似未平允。將來是否三城同時並舉抑或分叚次第開放應隨時派員履勘等語竊維開邊興利不驚近功實塞徒民首資扶助查本省前因湯旺河一帶荒務疲滯多年嗣經奏明不收地價每晌僅收經費四百始將十數年兩次招放無人承領之荒陸續放竣然邊地寥遠食貨奇艱將來能否如限墾齊尚難預必況如興東璦琿呼倫貝爾各荒段。更遠在興安嶺外。極邊荒寒早霜積雪榖既難於成熟人多不耐久居此即每晌收費四錢。尚恐無人承領。若復量收地價。勢必畏阻莫前。審時度勢似應仍如前議辦理以速招徠至所有地叚既不再分等級自毋庸徧事勘丈轉致虛糜又三城是否同時並舉抑或分叚次第開放一節查興東一道前已派員經營倫璦兩城近亦推廣民治是其闢地聚民既有基礎可循自宜同時並舉。抑臣等尤有進者現今世界大通各國於邊境殖民極為注意英人經畫非澳日本開拓北海道皆以不惜鉅資用能恢張新地即就江省邊墾而論若非先有重欵徧設銀行。先期籌辦鐵路航業。則雖招民而貨物不能購致。道路不能溝通。一時斷難遽收成效若復狃目前之近利昧籌邊之遠圖斯則束手坐困之計臣等不敢不披瀝上陳者也七月十三日奉硃批著照所請 
[度支部清理邊省財政辦法北京] 　　○度支部。澤公近與財政處會議庫倫綏遠歸化西寗西藏阿爾泰山烏里雅蘇臺伊犂科布多等處財政奏銷事宜。僉以邊遠之地稽核難周議仍由部選擇明於財政熟諳邊務之司員奏請欽簡監理數員與各省監理官一律辦理惟邊蒙事簡。擬設監理二員就近兼辦兩處。其寫遠之處。則仍奏派正副各一員。以期通國一致 
[限制京外衙門請免解欵北京] 　　○度支部澤。尚書以各省督撫歷年奏請免解協餉或減解借撥。等摺幾於無日無之目下財政統屬本部京外各衙門每不仰體時艱自顧自便竊恐難乎為繼擬由部先行具奏。請飭各省督撫及在京各部院衙門。嗣後再有上項奏請之摺。均應俟各省清理財政就緒後。由部通盤籌畫。奏明辦理。其在未經清理完竣以前一概不得率行賽請 
 
 

Page 5

 
 
[京帥近事] 　　由元節應獎孝欽顯皇后之法船。長十五丈馀寬三丈船上設假𣪵� 
三層。船首立一夜叉。如探海狀。面目猙獰。後一牌樓形如頣相園前之牌樓玲瓏華麗張其後作宮門狀門內兩長廊正中黃色殿宇。廊檐垂掛宮燈。𣪵內棹椅悉照宮內式樣陳列古玩鐘表等物亦與宮內無異廊下兩旁。立宮女四名。太監四名。殿內正中設一寶座四面皆。以玻璃為窗。殿後列侍衛多名皆翖頂赫然。又有一三捲殿殿內正中設地藏王菩薩。十八尊羅漢。並十殿冥王等。殿後為船樓桅計直沖霄漢船頭龍式船尾懸掛五色龍旗五桿其搖漿水手。計三十二人。船下佈置荷花荷葉鮮艷若生。另有一八面水亭與船頭相對察其意似係仿照昆明湖內之八面水亭製造者該船半用布製關用紙糊十五午後五時由攝政王率同各王公大臣行禮攀始行焚化聞共用欵四萬金。云 
　　俄國柏羅斯機馬戲。入京後觀者極一時之盛現聞該戲於十六日。奉召入宮供奉一天。 
　　禁煙大臣。因王公貝勒貝子等。有無嗜好。屢次次田宗人府確查均以並無嗜好覆之然吸食者仍所不免現特會議辦法擬由該王大臣。奏請密派內廷行走之王公貝子等數員。專司偵察。按月報告。以便指名奏叅。聞不日即將實行 
　　度支部。接江北王聘帥來電所有江北河務釐務軍需糧餉各項出入欵目。向係與部直接。此次清理財政是否田監理官查辦抑另派員來浦請示辦法聞澤公已與各憲議定即派副監理官梁致廣就近兼查。毋庸另派昨已電覆王聘帥照辦 
　　京帥大學堂以將來招考分科大學。其譯學館畢業各生。亦有升入之資格。擬予一律收考以宏造就昨已呈明學部。業經允準。 
　　此次大學堂學生畢業後。各省紛紛咨調襄辦學務。各生多辭不往近聞各請　迭有文履到京能會全卽以　　授職　　　本　　　義之　務請　各省學生。分兩咨回本省委用。以期　益學務 
　　民政度支。兩部尚書前與樞府籌備京師試行印花辦法。擬由房產入。手業主所取租金。定以百分之五購黏印。花如有賃戶欠租拆毀霸產一切情事準其呈明捐屆咨請警廰飭該管區催賠勒遷以示保護惟不準增長房價累及貧民刻正擬定詳章不久奏明試辦 
　　貽榖案。迄今尚無入奏之期日昨法部戴少懷尚書諭飭承審官（成允玉貴蕭之葆張丕基劉嘉斌連培型六員為承審此案專員）速將該員所遞親供。彙造一冊。呈堂核辦 
　　憲政編查館。因各省辦理地方自治省會地方風氣開通辦理尚能從速惟各荒僻鄉村一時尚難實行現已酌定變通辦法。應由民政部調查何省何地。共計若干處。須若干年後可以一律實行。查明存案以便限期實行舉辦 
　　修訂法律大臣昨與法部尚書會商擬派日前回京派赴各省考查商民習慣委員朱汝珍太史。為監修商民兩法專員。使其妥速編訂。以期早成日內卽行奏派矣 
　　政界消息閩督松鹤帥。屢被言官指摘。現擬開缺。以農工商部溥尚書繼其後任。所遺商部尚書一缺某樞臣力保振貝子。才堪勝任更動明文不日可以宣布 
　　自郵傅部設立以後樞府即擬將驛站裁撤。歸併郵部辦理旋因郵政尚未遍及恐多窒礙而罷現已派郵政總稽查畢君赴新疆邊地視情形。預備推廣。並由郵傅部行知各省郵政如能遍及卽從遍及之日起。請旨裁撤驛站。以節糜費 
　　美前副總統費雅邦氏。抵京情形經記前報現聞費氏有游歷南洋各省消息。二十日後。即由京漢鐵路前往。并聞美使署已照會外部請轉飭南省大吏沿途妥為保護 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[仍催湯壽潛速赴滇任浙江] 　　○軍機處電致浙撫轉飭湯壽潛。速赴滇任經浙路股東一再呈請收回成命各節均誌前報茲聞政府已決意飭湯壽。潛速赴新任。前日浙撫復接京電有用人之權操之自上。非臣下所能干預等語。收回成命之說大約成畫餅矣 
[遷安縣辦理自治之風湖直隸] 　　○直隸永平府遷安縣（山海關附近）自治會總董某。不知何故。稟縣簽拘口外民人數名。以致激動公憤。一時聚集萬馀人。將遷安縣城圍住。經縣令報由永平府。調遣兵隊前往彈壓見該民等均係赤手空拳並無寸械惟聲言要求縣官及總董出城理論乃縣令總董相率匿城不出雖經永平府再三開導勸其解散仍無效力云。 
[東三省近事] 　　日前東清鐵路公司。照請呼倫貝爾副都統派兵會勦俄匪華兵抵滿州里時俄巡警兵因誤認馬匹彼此口角遂聲稱華兵於租界內擅行緝捕將華兵八名及馬匹鎗械等物。一併送交巴釐司拘禁。宋都護以會勒俄匪係該公司照請在先不但不以優體相接反藐視我國軍隊現雖將華兵釋回然屢以強橫手叚無禮取鬧殊難容忍日前咨請江撫。向該公司切實詰問。以符公理而重主權 
　　奉天清理財政局。近發通告略稱本局現奉部札限期嚴迫昨已詳定各署局所報告冊以七月底到局為限期茲恐各署局所於報告冊式有所疑誤特擬兩條。卽請一體查照辦理。（一）此次各署局堂所造到清冊以奉天諮議局籌辦處所造光緒三十四年全年報告冊及宣統元年按月報告冊為最詳細最合式凡各署局堂所如有未經造冊或已經駁還者。請查照籌辦處冊式造報。并於出入各欵項加以案語說明（一）此次各稅捐局送到冊報多於出產銷塲兩項。只列總名。殊嫌籠統應請查照光緒三十二年前財政局所編酌定奉天通省糧貨價值冊將貨物名目分為二　類造報。并須於。沿革利弊加以案語說明 
　　營埠地方審判廰。管理民刑訴訟案件。月有二三百起之多。該廰裁判員雖日坐堂皇難免案無積牘刻聞提法司已派熟諳法律精於聽斷之員。到營幫審。其薪水等概由提法司署撥給不在審判廰經費項下開支 
　　洋雜各貨向由上海運至營口歸三公司輪船輪送自大連開埠以來日輪特減輕運費抖攬裝載計由上海運至大連。再由南滿鐵路火車運營。連火車費在內。其運費較三公司輪船直運至營為尤廉。兼之三公司輪運至營進口必須納稅由大連裝火車運營。此項稅餉。又可免捐。以故各商貪其價廉多有改由大連再裝火車運營者若不設法抵制則運輪之權又入日人之手矣 
　　營埠各票荘近年疊遭倒欠虧累頗重刻有票荘執事三四人公司會議現在銀行日見發逹各票號若仍墨守舊章前途不堪設想擬聯合駐營各票荘。各出資本。改為銀行。以冀自保利權聞已函知總號商辦矣 
　　大連海關稅務司立花氏昨奉東省督撫憲札開江省財政異常支絀業經奏奉俞允著大連海關按年籌解稅銀十萬兩。以為江省邊防之用。現該稅司已遵照辦理準備分期籌解。 
　　奉吉黑三省鬍匪猖獗皆恃外來軍火之接濟今駐崴華領事署偵得某國包運軍火之掮客。現又包運大批軍火一起。但是否東省鬍匪所購抑係韓國義兵所購尚未探悉故駐崴日本領事署亦派有偵探密查。聞該掮客以偵探甚緊此項軍火竟不敢離崴云 
分類新聞 
政界 
[鄞令辦捐疎漏。寧波] 　　○甬屬鄞縣鄒容坡大令詳送宣統元年春季房捐票照等件呈請核銷當奉顏方伯批謂據送票照及廢票根等冊摺存候檢查惟摺列新收僅祇五十三戶而開除多至九十馀戶其原編執照遺失各鋪並未遵飭取結同送無憑證信礙難核銷仰遵照批指迅將境內應捐各鋪再行切實查核如有隱漏卽勒令補捐報解嗣後並須隨時稽查凡係閉歇遺失等項必取具切結蓋印方準列冊除捐以昭覈實倘再疎漏定將各戶捐欵責令賠繳 
[酌定員薪劃一數目。江西] 　　○贛省各局處所學堂官號委員薪水多寡不一以州縣一班而論有支銀三十六兩者亦有支銀一百兩者雖公事有繁簡之分而所領銀數未免過于懸遠江省州縣月支薪水向係三十六兩今則愈加愈多此外各班薪水亦無不加增且教職當差竟有按月支銀一百兩者雜職亦多與州縣一律支給殊覺漫無區別經劉方伯續稟馮中丞嗣後道府同通州縣佐雜各員應支薪水若干宜分別繁簡酌定劃一數目以免參差 
[自治矼究所考騐學員蘇州] 　　○蘇垣地方自治會附設之自治研究所日昨為考騐學員之期是日上午八下鐘起至十二下種止作文一篇計是日到所與考者共七十人左右聞此次考騐學員試卷尚須嚴加校閱分別去取以昭鄭重 
 
 

Page 11

 
 
[特札嚴催沙地冊報浙江] 　　○浙藩顏方伯特札嚴催山陰縣征收三江閘外乾坤二字號沙地租錢文云光緒十二年以後未據造冊報銷其中難保無侵欺情弊迭飭將積年之欵按年清釐造冊具報暨歷報坍地何戶承糧應豁租課若干以及四至䚮名分晣查明造冊通送在案迄仍未據遵辦實屬玩延本即委員查勘合再專札嚴催該縣立即遵照先今札指分別查造送司以憑核辦倘再置若罔聞定即委員馳勘押造該處如有漲灘沙地並即據實勘丈照例詳請升科敢再仍前隱匿一經察出定干叅咎 
[鄂省札查公產基地武昌] 　　○武漢兩處各署局廠所學堂所管公家房屋基地以及附屬產業會經前督趙次帥分為六類札飭善後局分別移行調查造冊呈轅備核現陳小帥卷查此事已逾經年各該局署廠所學堂會否照辦有無報告是以復行札飭善後局謂現值清理財政百度維新之際各項屋地房產既為公業即與財政出入有關必須詳細清查應仍查照前案責成一手清理限一個月內將各處所管房屋地基及附屬產業坐落界址地叚廣狹房屋多寡何年購置價值若干逐一登注繪圖貼說呈復備查 
軍界 
[反對陸軍小學監督。山西] 　　○晉省陸軍小學堂定章客籍學生不得列入官費正額且名數亦有限制乃自去年以來該堂監督鄧某受讬徇情接引入堂者日多一日補正額者已十之六七前月部派之考查陸軍員某君調查該堂時會詢問有無客籍而鄧竟以向無客籍對一時紳學各界大動公憤現已由諮議局當選議員籌商對待之法 
[拿獲放飄行刦各匪湖南] 　　○湘省西路各屬被小成災各項匪類往往乘間滋事已由湘撫岑中丞飭派水陸各營前往巡緝聞飛翰水師後營湯管帶星照督同第二號舢板哨弁王鳴歧率勇在常德府大河街迎賓客棧盤獲飄匪胡漢江一名即在該匪身上搜出飄布六張海底摺一本又在麻陽碼頭麻陽船上捕獲黨匪王家猶一名均經解送式陵縣收押稟辦又東路巡防隊陶碧軒統領督同哨官楊義和鄒子春吵長孫貴廷總巡徐得勝等率帶勇丁在南洲所屬之楊家洲魚尾洲等處拿獲搶犯黃湘槐等十九名並起獲贓物甚夥解交南洲廰訙實不諱現已通稟到省蒙上臺大加獎許聞此案將來辦妥後所有出力弁勇必當優予獎勵云 
[陸軍學生投考踴躍安慶] 　　○皖省陸軍小學堂本年四月間頭班學生業已畢業茲經該堂汪總辦遵照部章接續招考第四班學生入堂肆業聞皖屬各州縣學生赴省投考者頗形踴躍數日之間幾千馀人現在來省者仍絡繹不絕考試之期約在二十前後云 
學務 
[高等小學章程之費解。江西]  
　　○上猶縣營前上五隘公立高等小學堂稟請立案奉林提學使批云查奏定章程立學總義第一節載設高等小學堂令凡已習初等小學畢業者入焉第二節載高等小學堂為初等小學畢業生升入肄業之階等因據稟該縣營前上五隘高等小學選招學生三十名於二月十三日開學試問此三十名學生是否由初等小學選取遞升抑係另行招考俱未明白聲敍此來稟內不可解者一也中學教習歲支脩金若干何以列於規則之下教員祇有二人而管理員乃三倍其數且不支薪水火食是何用意星期課程有學科而無鐘點令人無從懸揣此清冊內不可解者二也細勘堂圖有外操塲名目而基址則無之此繪圖內不可解者三也有此三不解未便立案仰該縣轉飭該堂逐一更正刻期造送呈候察核 
[派員考騐女學畢業蘇州] 　　○蘇城振華女學師範簡易科土季山等四名現屆年半畢業期限已由教習考騐各種科學評定分數茲經該校校長王謝長逹將科學試卷呈送學憲察閱稟請派員覆試等情樊提學以此畢為鄭重畢業起見爰即遴派圖書科王科長亦會前往覆加考核　 
[巡警教練所添招學生蘇州] 　　○蘇垣巡警學堂附設之巡警教練所前據各路挑選申送一百四十名到所肄業茲悉該校逐加考騐內有三十五名未能合格照章剔除爰特另行招考文理清通願習警學者到校考騐以便入所肄業 
[巡警學堂改名兩等小學寗波] 　　○甬郡巡警學堂校舍已成虛設爰經呂軍門特商監督盛君擬將該校改為提營兩等小學另招新生以期普及準期於十九日開學 
實業 
[飭議保全蘇紗銷路蘇州] 　　○蘇垣牙釐總局日昨奉撫憲札準浙江巡撫部院增咨據釐餉局詳稱杭州通益公紗廠運銷內地一稅之後概不重徵係遵部章辦理蘇省同係內地若令重複納捐非特土貨滯銷利源外溢且公家信用所在關緊尤鉅再三卙酌此後廠紗運蘇仍請蘇省查照咨部成案辦理以昭大信而䘏商艱咨明查照飭遵等因茲悉該局總辦黃楚南觀察查蘇省廠紗捐章詳定每件計重三百斤捐銀一兩八錢運銷本省填給四聯運單準其通省照免如運鄰省者向照出口之例赴關完稅歷辦已久今杭廠棉紗每件捐銀二兩一錢運銷蘇省不遵完納蘇捐究竟蘇省廠紗有無運銷浙省如有運往每件亦應一律捐銀二兩一錢由局給單通照尚可補苴否則杭紗鴨銷蘇紗銷路或減殊於蘇捐有礙應如何設法抵制方昭公允已於日昨札飭六門捐局確切查明刻日議復察辦 
[銅陵創設勸工所湖南] 　　○銅陵縣楊令繩藻前以該縣人煙稠密貧寒子弟無力學業者甚多爰會紳公擬規章妥籌經費創設勸工所招貧苦子弟到所習藝其購置機件聘用工師均屬遵章辦理尚稱周妥刻經勸業道查明並無窒礙情事已據請詳覆撫憲請示飭遵 
[稟辦銻礦情形浙江] 　　○浙省前有職商湯孝吉等擬在杭屬昌化縣銻礦遵章繪具圖說環請派員測勘立案等情具稟勸業道　奉董觀察批謂勘探礦產為開闢利源起見如果悉合定章自應照準該職商等 
 
 

Page 12

 
 
請勘昌化縣屬之東山坪銻礦並據呈送清摺山圖議據等件均經閱悉惟既組織合資有限公司即應遵照公司律由集資各人訂立合同共資遵守且查議據山主允租之地共計一畝則稟勘範圍亦應在此一畆之內即使將來開辦地須擴充此時不得預以十方里為辦礦之界仰即更正另稟並將甘結保單一併呈候核辦可也 
[商務分會之成立湖南] 　　○湘省商務總會日前奉到農工商部札文據平江縣職商等請設商務分會公舉二品頂戴候選道凌文芾為總理擬具章程履歷稟請加札給委等因查平江為商務繁盛之區請立商會自應照準核閱所訂章程尚無不合所舉選理凌文芾既據稟稱才地資望均屬合格應即照章札派以專責成發去札文一件仰即轉交祇領應用圖記式樣一併篆給刋用 
雜記 
[籌辦水災振撫近聞。湖北] 　　○鄂督札飭籤捐局總辦錢道紹楨略謂水災寬廣籌振維艱飭將發行籤捐兩項正副票略增折扣藉以濟振等情當經議定大票向本九五折茲改為九七白副票九折改為九五折大票每張可得一角二分副票每張可得五分計每月可得九千馀元自八月初一日起以五個月為限按月解交籌振局查收撥用以濟振需陳小帥又電致郵部援丙年年淮徐災振成案凡係鄂省因振務與各處往來電報概予免收電費已經郵部認可通飭各局遵辦惟此英電費須照章作為捐欵而前議開濬武昌護城河以分武泰閘流水之勢藉可以工代振茲已由小帥附片奏報一面委員測量估飭冬初定可開工將來閘濬後武昌必可停泊商船市面可期振興至逃往上海之災黎刻由滬道派弁押解回鄂者有二百馀人並由張安帥電致小帥請此項災民持有沔陽州牧所給護照由漢陽府派輪護送出口請此後勿得再送來滬以免騷擾市面當經小帥復電謂沔陽災民出境逃荒該府州並無給照護送之事其照均係偽造現已派員分道截留不任紛紛出境 
[嚴拿假照誑騙人犯。寗波] 　　○署提標左營游擊傅棟祥係因假冒職銜被撤遺缺由呂軍門委補用參將鄭祖蔭署理惟傅游擊被撤之後心有不甘當備文移請鎮海縣將假照誑騙之周世綸嚴拿到案按律懲辦聞胡大令已飭差密查矣 
[機匠罷工之結果。鎮江] 　　○鎮江織綢機匠放療日前同盟罷工要求增加工價並聚衆向各綢呈滋鬧等情憶紀前報茲悉各綢號已允許加添工價又經當道再三勸導各機匠遂仍舊開工風潮盡息惟前次拿獲為首滋事之某某數人現尚押候嚴辦 
[皖紳辭退商會總理安慶] 　　○分省知縣路紳琪光稟皖撫云竊以商會者商界之機關總理者羣商之樞紐當此實業競爭之時代詎可於樞紐之地而置一濫竽充數之人琪光閉門誦讀以硯為田寒素家風守之累世於世事本無閱歷論家道尚處艱難藉課讀以謀生資脩羊為菽水望未孚乎鄉里學不解夫經營雖云選舉為公未必有言無間矧稟前車之鑑尤深覆轍之虞乃聞不諒於旁觀竟有攻讒於鈞座書生潔已豈局外所能知明哲保身宜見機而早作诬同薏苡自有明鏡當空陳以蕪詞尚祈節旄垂鑒 
[時疫流行蘇州]  
　　○蘇垣近來天氣寒暖不時入秋以來無異初夏以致瘧癥𢈱疾時有所聞近更急痧盛行初起時手足寒冷上吐下瀉救治稍緩即行斃命日昨中市永昌錢荘夥友頃刻之間犯此癥者連斃五命聞此癥沾染極速 
[資遣艱民續誌長沙] 　　○湘省自六月二十二三日起有湖北沔陽監利等縣被水災民紛紛來湘覔食迭經大憲飭由善後局發給錢文按日資遣回籍者不下三千馀名乃自二十七八等日又有沔陽災民李名臣黃廷喜等率帶男婦大小六百七十名來湘乞振業由善後局照例給資撥派舢板勇丁押解分坐民船十二艘又有沔陽等處災民六七百名先後到湘分住北門外各廟宇均經善後局隨時資遣分坐民船二十艘并另派啃弁率勇護送回籍並雇澄清輪船拖送於二十九日開行下駛又三十日復有沔陽災民劉培仙等率帶男婦九十七名監利縣災民陳奎階等率帶男婦八十二名分住南北門外日來尚有未騐護照不知姓名之災民相繼踵至均由善後局隨時資遣雖經岑撫帥迭次電請鄂督轉飭所屬勿令災民越境來湘且經鄂督電覆照準無如此項災民實係饑餓所迫不能仰遵命令以致連日到湘者仍絡繹不絕云 
[清談]  
　　官官相護。一 
　　奏舉必。委查。委查必奏復。奏復必包庇。故奏舉之案。日且數。起面欲求。其是非當善惡分則百無一二。是何以故。官與。官官相護故。馮汝騤之參案。吳重憙之參案。其一證也。 
　　官官相護。二 
　　鄉民聚衆鬧事。必由官吏之橫征舉歛。而官吏之函電會報。必曰土匪乘。間煽惑。故非用重兵彈壓。即飭兵弁密。拿是何以故。官與官相護故。丹陽之鄉民。鎮江之機匠。其二證也。 
[短篇小說白玫瑰] [  （天）（悲）（來）（稿）] 　　朔風凜列雨雪載途。年考畢。年假至矣。一般學界中人。舉欣欣然有喜色。於時有某教員者。既得薪水資數十千文。除供其妻子外。尚馀若干。乃見　心喜。約其友某氏。作滬瀆游。友諾之。遂偕行。 
　　洋塌十里。冶女如雲。髪影衣香。醉心蕩魄。某放員處此。幾如劉老老初進大觀園。不禁目為之迷。神為之奪。乃夜夜向胡家宒畔。作山梁之游。計耗其資四五元。 
　　一日方自狹邪歸。聞酒香撲鼻。見友聚上。列白玫瑰數瓶。則六喜。亟取一瓶。去其塞。飲之。如驢飲水。如狗咶湯。頃刻而畢。正欲復取一瓶。友人已至曰。一之為甚。其可再乎不聽強飲之。友怒。以其馀數瓶。盡擲於街中。遂決裂而歸。 
　　風清月白。故窮之景物依然。燈火輝熄。人聲嘈雜。正某教員啜茗於囗囗茶樓時也。方侈口談申江風景之佳。學界進步之速。雄辦滔滔。聲驚四座。忽有聲自隔座來者。聆之其言甚熟。辦之似暴其短行者。某教員怒。疾視之正其友也。細聽之則言其盜酒事也。某教員則大怒。遂奪其老拳。用魯智深醉打山門一齙。於是一。室譯然曰。教員毆人教員毆人。 
　　天悲曰。某教員既能嫖。又能飲。又能毆人。可謂具教員之完全質格者。雖然。為之學生者。皆一般佳子弟也。有地方教育之責。者會未一念及之。乎 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[預備議案] 　　奉天。　　奉天全省議員為預備議案起見議定按城按縣分任調查其呈報督撫公文已載昨報要聞欄茲將某員調查某處清單錄下 
　　省城衙署局處及承德縣　吳議員景濂　劉議員東烺　孫議員百斛　鹿議員鳴　毛議員椿林　撫順縣　張議員煥棫　本溪縣　袁議員金鎧　遼揚州　永議員貞　徐議員珍　遼中縣　張議員程九　鐵嶺縣　陳議員瀛州　同江廰　福議員珠隆阿　開源縣書議員銘　復州　宋議員聯琦　牟議員維新　營口廰　　議員瀛海　周議員連昌　海城縣　王議員玉泉　楊議員鴻序　法庫廰　桂議員森　候補議員崔振罔　昌圖　劉議員興甲　遼源州　候補議員李夢庚　奉化縣　王議員伯動　懷德縣　王議員文閣　康平縣　鄭議員宗僑　新民府　王議員化宣　彰武縣　董議員成珠　鎮安縣　惠議員如霖　海龍府　王議員在鎬　東平縣　王議員蔭塘　西豊縣　候補議員勝春　西安縣　金議員正元　柳河縣　杜議員爕鍂　錦縣　吳議員國珍　溫議員廣泰　錦西縣　齊議員廣雲　盤山廰　王議員星原　廣寗縣　董議員露恩　義州　馬議員芳田　薛議員俊升　寗遠州　候補議員徐尚志　綏中縣　杜議員贊宸　候補議員黃樹忱　鳳凰廰　杜議員培元　岫巖州　英議員桂　安東縣　殷議員廷璋　寬甸縣　董議員之威　荘河廰　楊議員雲淑　華議員鏡堂　興京廰　張議員煥棫　通化縣　臨江縣　以上二縣候補議員邵芳齡　懷仁縣　輯安縣　以上一縣辛議員酉山　洮南府　開通縣　靖安縣　安廣縣　以上四屬　李議員冠英　王議員香山 
[複選舉訴訟] 　　奉天。（遼陽）　　奉天府屬當選議員袁紳金鎧係遼陽州人前有遼紳張炳辰在諮議局控該議員複選之時有任私舞弊情事當經局長張貞午司使批飭遼陽州史牧查覆在案茲聞遼陽州史耀五直刺刻已遵札查明稟覆據稱按照張炳辰所控各情逐欵密查毫無實據詢之初選當選諸紳僉稱該議員袁金鎧於複選之時並無任私舞弊情事且該議員平日鄉望素孚此次當選與論翕服並無異議云 
[瑣聞] 　　廣東。　　廣州府屬新選議員多有不浹與情者經人發起於十九日齊集明倫堂議起訴訟詎屆時主動之人竟不到塲衆遂譁然而散 
本埠新聞 
[農工商部剳上海商務總會文（為定貨簽字事）] 　　據奉天商務總會稟稱奉天勸業道函開接交涉司函準德領事函稱本省商務總會暨分會章程本領事苦未周晣凡與洋商交易該商會有代各商家定貨訂立合約之權否代各商立約時或須總協理簽字或議董等員簽字或全體簽字或只蓋用商會鈐記倘有背約欠欵等事會經商會代立合約者當向總協理索欵抑向受貨各家索欵迨至涉訟當控何人均乞詳示等因準此查來函所稱各情本司無案可稽應請貴道查明詳細見覆並希移行商會將該會章程送司核覆等因查德領事所詢各節未審貴總會會否有代各商定貨訂立合約之事即請查明賜覆以憑核辦等因前來當以商會責在保商有代商伸訴冤抑之權並無代商受訴賠償之理如德領事所詢各節不特與商會性質不符且與部章相背況定貨受貨係屬個人與個人擔負即令轇轕涉訟商會亦與領事同立第三人地位茲準前因敝會不但無代人定貨立約之情事亦並無代人簽字立約之章程等情移請轉移在卷但職會猶有慮者各省商會林立其在通商口岸者尤多華洋雜處定貨受貨之事時所恒有萬一因立約之故應付稍涉疎虞即啟外人以要求之漸事關大局擬請核定專章通飭各省商務總分會一律遵守等情前來查商會為商人公共團體各商與洋商定貨受貨誠如該商會所稟係屬個人關係商會概不負責嗣後各商若有與洋商定貨受貨交涉商會應遵照定章概不得代為簽字立約至該商會所請核定專章一節查商人定貨受貨係契約問題自應歸入普通商法規定無庸特設專章合行札飭該商務總會傅知各分會一體遵照 
[飭諱創辦自來水題。] 　　○江督張安帥以滬道電稟擬在閘北創辦自來水一事係為保守利權起見應即趕辦惟究須工本若干將來統共用戶水價約有馀利若干能否統集華商股份或由官商合辦應將章程先行籌辦稟候核奪業已電飭滬道會同警局汪總辦妥為籌議矣 
[大清銀行請追押欵。] 　　○大清銀行前有林福濤將房產抵銀三萬一千兩葉徽生押欵銀六萬六千兩迄已多年尚未贖回利息亦不照付因特函請滬道飭縣查提林葉二人訙追催贖 
[飭縣查明界淺。] 　　○滬北川虹浜北係上寶兩邑交界之北係上寶兩邑交界之處近由巡警總局興築馬路被工部局出為干涉已紀前報茲滬道蔡觀察已札飭上寶兩縣令會同詣勘一俟勘明稟復再行核辦 
[棧主擅殮庽客之真相。] 　　○金裕興客棧主萬如德擅將病斃寓各譚姓收殮一事經捕房將萬拘廨判令收押在案昨日又將汪永全汪雲全李阿土三茶房傅訙同稱小的等俱在該棧樓上照管譚姓前由北京來申先至大方棧該棧不留後卽車至本棧借宿住在樓下房間由茶房石梅玉招呼故該客名字小的等均未知悉譚客帶有鋪蓋綱籃箱子各一件五茄皮酒十馀缾進棧時已患有疾病當夜四時譚即洩瀉迨扶至床上遽即氣絕小的們立即通知棧主令其報知捕房萬即出外旋復回來聲言捕房內已鋪排妥當不再來查爾等切勿聲張以免他客知悉凡事有我擔當與爾等均無干涉待至下半夜即由鹤年長棺材舖中工人扛一薄板棺木來棧棧主卽令小的等安睡不許在彼閱看是以如何棺殮抬往何處掩埋均不得而知至翌晨見譚之白皮箱已搬入帳房內馀物仍在原處是實旋據包探稟稱驗得該棺甚劣案發後萬囑鹤年長再做套棺一口冀圖掩飾後由捕房訪知卽往斥阻求究判汪等三人退去聽候傅訙核辦 
[硝皮廠將次遷讓。] 　　○日本人曲培在大南門外租賃沈關六之房屋開設萬森硝皮廠由總工程局飭將出面租房之徐士金即徐汝金交保出外勒限遷移已紀前報茲悉徐保出後刻已向該日人商允遷讓局 
 
 

Page 19

 
 
中因復飭派差保前往該處隨時查勘務於遷空之後即行稟報以便詳報滬道查照 
[調查官員年歲履歷]  
　　○滬道昨日出示云本年七月初四日奉兩江督部堂張排單札開照得本部堂於宣統元年六月二十六日到任業經分別咨行在案所有該道所屬現任候補文職正印教佐及監屬官員年歲履歷亟須查核合行分札飭遵札道遵照飭承迅即分別照造手摺二分刻日星飛呈送以憑查核母稍稽延等因到道除分別移行外合行牌示為此示仰道屬候差在差候補各員一體遵照各將履歷照造三分刻日送道彙呈毋稍稽延自誤 
[二十七誌寗紹人之團力] 　　○英界石路法界城河浜兩處衣業十馀家由陳韻笙張荷光等發起議定同業夥友來往滬甬均搭寗紹商輪並量力籌費輔助維持會茲將已繳之數列下（石路）正泰陳韻笙洋十元錦成胡專臣洋十元順柳善楚馀合洋十元順興錢明發洋十元福昌陳炳奎洋十元震豎戴明生洋五元永昌張笙和洋十元裕源方漢章洋五元新大費天榮洋五元協昌盧雲汶洋五元（城河浜）瑞和張荷光洋十元晉源祥臧炳榮洋十元馬聚成竹房洋十元沈茂昌茂椿洋十元福昌祥李香雲洋五元陳彩成陳春生洋五元 
[城內]  
　　不再翻供。 
　　○滬道蔡觀察於昨日午後三時在署復勘太倉州申解謀死親夫一案犯婦徐徐氏兇手邱茂福均照供單承認不諱遂令畫供加蓋指摹仍禁縣監候補文發回按律懲辦 
　　流氓兇橫。 
　　○鎮江人虞炳生將伊弟子卿抬至縣署稟請驗傷據稱小的兄弟五人長兄老和小的居三均販賣舊書為業住在西門內昨日黃昏時有流氓多人在門首經過向隣居婦人任意調戲長兄喝阻反被毆打翌晨該流氓又紏同黨羽手持兇器向老和尋仇五弟子卿出為解勸亦被毒毆遍體受傷現在子卿傷勢甚重老和亦受微傷不能到案遣小的抬弟到堂請求驗明查究田大令諭飭仵作驗得虞子卿四肢均有拳足傷頭額太陽穴與背上有鐵尺傷勢甚危險大令諭飭抬回自行醫治候查拿究辦 
　　同居行竊。 
　　○北五區函送徐炳山陸大新至一路巡局前晚經游正巡官提訉徐炳山供三月問會與陸在紀家弄租屋同居前月被陸竊去排鬚八把計值洋四元避匿已久今始尋獲扭案請究訉之陸認竊不諱贓已賣去計得洋一元二角判交保還洋 
　　切戒濫保。 
　　○一路分局游正巡官昨奉總局傅開照得本總局上年通飭各局區保送堪勝弁記巡長者由本總局考驗存記業經分別擢用在案茲歷時已久各局區長警實地練習庶不乏勤奮從公之士該正副巡官平日留心考察必有灼見真知幾具有弁記巡長之咨格者準其填註切實考語限三日內造冊呈送總局一俟各局區彙送到齊即行定期傅集考驗如取列優等仍行知靜候擢用該正副巡官務體本督辦總辦慎重用人之意不得徇情濫保以昭公允而勵前途單到仰即迅速遵照辦理 
　　一路巡局批詞。 
　　○顧友生稟批查該民人開設實裕祥鞋店虧欠甚鉅私行逃逸各夥紛紛棄店以去該房主陸姓以房屋未讓輒扭保租于銘泉到局懇請勒遷交房當以于係保租斷無勒令交房之理惟飭于速覔該民人到案將各債理結騰清交房以免別生枝節一面暫行封鎖諭候核辦在案茲該民人自知理曲情愿出面將該店生財底貨分攤各債戶懇請啓封前來著他地甲協同巡警立即前往開封一俟該店貨物出清即將該房點交房主不得稍有留難史於遠稟批既據稱未連生家有老母襄伊生活著即準予保釋以示體恤惟朱連生以後加再有犯竊情事均惟該保人是問並即取結存查謝勝榮稟批據稟已悉該民人一人之言殊不足信聽候勘明有無違礙再行核辦可也 
　　官事。 
　　○江蘇撫署警務處參事官候補知縣王兆甲昨日到道稟見救生局小輪委員候補知州陶鳳威稟知四號艇船業已修理工竣二號三號快艇亦均入塢　高陸行工巡局委員嚴善增稟請感冒假二天 
[南市]  
　　船婦胡鬧。 
　　○滑浦各處江北　　船前經該處各商家具稟總工程局及水利總局請為押逐會誌前報近日局董又派二級巡長巡士帶同管　分別驅逐詎該船婦數十人昨忽擁至局前多方羅唣當由門崗巡士一律遂去著即移泊他處如違嚴究 
　　小孩撞傷。 
　　○前日午後北市時疫醫院某西醫乘陸林生之馬車至製造局醫病行經萬聚碼頭適遇某姓出殯不便進行時有江北婦人袁郭氏攜抱二孩前來觀看悮在車上猛撞傷及孩首西醫見而憐憫當即給洋一元詎該氏要求不已後被巡士拘至工程局解由孫裁判訉明判令馬夫陸林生酌償醫資洋一元具領而退 
　　屢次違忤。 
　　○小南門外舊貨店小主成雅生前因違忤索擾致其母王氏氣忿吞煙幸由隣人設法救愈茲稚生仍不悛改被氏扭控南區昨解工程局訉究孫裁判以稚生迭次忤通情實難恕判押候伊母到案再辦 
　　擾累不堪。　　○西門外剃頭店主王文炳前因欠租不付由房主生泰萃煙紙店主周文煥控至西區解送工程局押限遷移在案詎前日王媳尹氏忽至該店滋擾要挾又被周扭探西區解局訙辦判氏戒責一百下逐出王仍還押限即遷去 
[閘北]  
　　男女並獲。 
　　○韓光友控崔福林之妻顧氏串拐其妻高氏一案據見證楊清春供聲高氏實與張秀之私姘偕逃昨日由韓將張與伊妻一併尋獲扭入四路一區押候訉辦 
　　妨礙路政。 
　　○實復泰地貨行每晨在南川虹路口秤販菜蔬四路一區警局黃巡官以其有礙路政飭傅行主黃掌寶到局諭令遷移並著檢呈行帖再行核奪 
　　仍照前議。 
　　○曹友福控婿稽最高悔議棄養昨由四路一區黃正巡官傅案質訉稽供前經親友議妥看小的貼還洋八十元按月拔付因曹不允將婚帖交出故未照付判曹繳呈婚帖飭稽仍照前議按月拔五元了案 
　　各有不是。 
　　○王阿金昨與同居李紀大編故口角被李揪毆由巡士一併拘入四路一區經黃正巡官訉明以李行兇屬實判責二百板王亦不應多事嚴加申斥 
[英租界]  
　　副領回滬。 
　　○駐滬德副領事師謀君因公赴杭會紀前報茲已事畢返滬於昨日到廨陪審 
　　既賠又罰。 
　　○北蘇州路老顧泰五金雜貨店失火一案昨由捕房將店夥施順生學徒羅順東一併解廨復訉先據九號十三號兩西探稟稱該店保有火險銀一萬兩此次係在樓上起火但遍詢店內之人均稱不知其中情實可疑請為澈究旋有被火隣人袁連卿稟稱與該店祇隔一竊被伊殃及衣物均付一炬惟不知起火詳情求察訙之施供是晚起火時不在店內不知詳細難順東亦諉為不知中西官會商之下判償還袁連卿損失洋一百元再罰洋三百元充公 
　　傅訙要證。 
　　○華洋各絲廠控　榮甫潘法記雖著年收取來歷不明不白絲一案昨由包探將要證夏雲州王永昌傅至公廨審訉張潘均延律師上堂聲明各節中西官以張無干先行開釋馀人均令退去候下禮拜六再行訉奪 
　　拐匪收押。 
　　○胡沈氏偕見證周小山控張記羣誘拐伊女一寧昨經公堂訉明屬實判女交氏領回張押三月 
 
 

Page 20

 
 
　　盜匪還押。 
　　○盜匪吳小初之同黨朱松橋在太湖一帶行刦豬船米船分贓來滬匿居虹口由探揚連生查獲解奉公堂判押在案昨由捕房解請復訉判仍還押候函請震澤縣查明再核 
　　賣良為娼。 
　　○鮑芝萬控沈各卿沈金姐與王瑞實吳阿秀串拐伊女鮑招大賣入東尚仁里妓院化名醉月閣為娼一案昨經公堂復訉判吳王兩婦交保開釋兩沈已繳到身價洋一百二十元尚少洋五十元著即交保限兩禮拜繳案所有繳案之洋悉數充作棲流濟良二所經費招大發瀆良所照章擇配 
　　髪產攤債。 
　　○約章造紙廠股東朱培初虧欠華洋各商巨欵一案前晚由廨質明欠數判朱還押候變產攤債 
　　轉抵紏葛。 
　　○陳六六控馬良功掯贖抵單前晚由廨提訙馬供此單轉抵於大豊永金舖向贖不允求恩結諭吊取刋馬還押候核 
　　學徒行竊。 
　　○邵毛狗在祁限三處學做車𨕱因竊祁之金戒洋元逃逸被控捕房派探查獲昨解公廨請究判將金戒先還原告邵押候其母還洋再行核辦 
　　會否舞弊。 
　　○王遠程控杜養賢舞弊營私昨由包探將杜傅至公廨判押候查明於下禮拜六訙核 
　　投河遇救。 
　　○粵婦梁全桂於前晚投河圖盡由捕援救帶入捕房昨解公堂請訉據供因遭主人梁叔奎凌虞逃出無歸是以投河判曹留棲流所候傅其主到案訉核 
　　不認行兇。 
　　○徐根榮毆斃吳紹利一案昨由捕房將徐解廨徐不承認中西官以尸履未到判仍還押候下禮拜六訉核 
　　案懸莫給。 
　　○伶人孫菊仙會於光緒三十年控告同業王洪壽即三麻子不付包銀迄未了結茲孫又稟奉公廨於前晚提訉王伶供稱前斷還洋六百元已還二百元尚少洋四百元去年由同業夏氏兄弟理勸折償洋二百元由春機戲園主出票按期照付已在包銀內扣除如未付給應向園主趙春處究追問官以原告未到王伶所供恐難憑信判仍交保候核 
　　限期繳洋。 
　　○鴻德荘經埋杜養賢控永大順米店經理葛紀生欠銀一案前晚由廨提訉判著案證吳先源限兩月內繳洋三百元興案再核 
[美租界]  
　　領署祝嘏。 
　　○昨為荷蘭國皇壽誕駐滬荷國領事在署慶祝中西各官紳均往道賀 
　　因何被控。 
　　○葡人羅歲住居靶子路四百七十號因案被人告發昨由西探拘解葡署押候訉辦 
　　以母殉女。 
　　○元芳路顧二毛之女前晚病斃顧妻馬氏痛不欲生吞煙身死捕房聞報即飭地保報驗昨由顧投縣稟準免驗備棺收殮 
　　電車傷人。 
　　○周徐氏於前日下午行經北四川路被四十六號電車撞跌碾傷背春由捕車送同仁醫院醫治旋即稟報捕頭請為查辦 
　　屢有瘐斃。 
　　○昨日西來內又斃押犯洪小庭一名捕房聞報立飭地保查明收殮 
　　塌車肇禍。 
　　○老嫗陳王氏昨在西華得路被郁伯明之塌車撞跌受傷由捕帶入捕房仍交保候核 
　　車夫誠寶。 
　　○東洋東夫趙雨生昨至捕房報稱今有某甲雇車銀箱一只至華記路詎甲忽於中途走失不知去向捕頭飭將銀箱留下候查明核辦 
[法租界]  
　　違章築笆。 
　　○王國恩在打鐵浜地方興造房屋擅於河中打色捕房以該處雖屬華界河道實歸法界管轄不應不先告知工部局因於昨日付王傅至公煽判罰洋兩元充公並將堆儲石條立即遷去 
　　失火罰鍰。 
　　○洋涇浜瑞昌洋酒店大領一案昨日復由公堂飭傅店主顧交卿到案研訉判罰銀二十兩充公了案 
　　欠租逃逸。 
　　○譚同興收租人案子文昨至公堂稟稱楊樹弄廖金記煙間房客樻欠租金兩月忽於前晶棄店逃避應請核示辦法聶司馬審該店物件變賣抵欠 
　　捉獲竊賊。 
　　○奚阿實深夜至趙書田家挖門圖竊當被獲住送廨請究判奚枷號一月期滿再押一月示懲 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯意。（五十三）] 　　第二十四章　　請者諸君。亦知情之為累乎。人能以澹泊之心處情。太羹元酒。其味雖淡。其情彌永。否則悲懽離合。好景不常。夢中幻蝶。尚作雙飛。鏡裡棲鸞。俄成雙影。雖極濃摯之情。將一變而為極凄涼之境。 
　　當梅黛嶺接書之日。正伴雪與愛蘭愛情密結之時。伴雪是日長留於屋克來室中。至暮色昏黃時。乃返其所寓之旅館中。愛蘭見伴雪去後。空帷獨坐。棖觸無聊。回思日間小敘。頓愜素心。今則景是人非。妾唱懊儂。郎歌惱公。其凄惻自傷。乃極人世最悲涼之事。莫能仿其萬一。 
　　一九冷目。獨伴黃昏。蓮漏迢迢。花魂深睡。愛蘭孤衾自擁。彌切離愁。未幾思倦神迷。沉沉睡去矣。春夢迷離。漸又驚醒。則珠簾半捲。月照前楹。玉宇璚棲。未足多羨。 
　　驀觀窗側有人。若還若往。審視則玉容猶昔。服飾已非。遍身𦆑以長衾。黃髪飛蓬。耳鑽奪目。春山淡掃。櫻逗微紅。固一望而知為梅梅黛。顧玉人羽化久矣。一旦控鹤來歸。靈飚忽轉。愛蘭見之。能毋驚怛欲絕。 
　　初疑夢幻。以手觸帳。帳軟入握。則明明非夢。繼疑眼暈。凝神細視。則遺像逼真。不覺遍體冰冷。汗珠迸落如雨。思欲靜闔其目。瞳神為恐懼所攝。極千鈞之力不能下。俄覺蓮瓣輕敲。春蔥遙指。若將至其帳畔者。駭甚。狂叫一聲。崩然暈矣。 
　　室外人均聞聲而集。安索老矣。疑為盜賊。亦倚杖自街而至。安索夫人曳睡履。披寢衣。叩愛蘭之帳。詳問所以。馀若侍婢瑟珊瑪麗等。濟濟一室。咸來探問何事。愛蘭良久始甦。將梅黛嶺現靈之事。詳告衆人。 
　　室中人聞之。均極驚訝。顧熟視室中。並無他異。瓶花在案。含笑向人。茗盌縱橫。𣧻肴未撤。細察惟一事足滋疑竇。蓋愛蘭室門未闔。楷羅首入是室時。即已半啟。室中人方共究問此啟門之人。賽倫在㫄笑曰。是何疑。昨晚主人晚飱。後吾為理粧竟。屬主闔門而寢。主謂不必。吾更將往取加非飲之。奴倦極即睡。想主飲加非後。忘未加栓耳。楷羅乃以賽倫之言問愛蘭。愛蘭驚塊未定。唯唯答之。實未聆其所言為何。 
國外新聞 
[美艦駐泊大連灣] 　　○十九日東京電云大連灣現駐有美國軍艦五艘 
[日本水陸進勦韓亂] 　　○十九日東京電云日本水陸兩軍在高麗南部會剿亂黨其斥候隊將用汽車 
[英政府津貼大學校費] 　　○十九日香港電云英政府應允每年津貼香港大學校費英金三百磅 
[德國去年預算案之缺乏]  
　　○十九日倫敦電云一千九百零八年德國國用預算案核計共缺英金六百萬磅有奇 
[智利德國使署參贊定罪] 　　○十九日倫敦電云智利德公使署參贊員因謀斃使署閽者經知利法廷定以死罪　 
[柯博士北極探險記三誌] 　　○十九日倫敦電云柯克博士於曩年四月二十三號由北極啟程南下跋涉長途備受艱辛加以餱糧日少大有乏食之虞九月霜落歸路復阻乃淹留於地窖直至本年太陽復升始首途向搿林倫進發又電云柯克博士致鈕約日報之電殊不足釋各報之疑團即美人亦未盡信其言同日鈕約電云報載柯克博士探險詳報後歐美人士咸信博士確已行抵北檢極端又電云柯克博士於星期六日可抵丹京考攀哈千現在並未接有共他消息二十日倫敦電云柯克博士之抵北極雖猶為可疑之問題而外間討論新地之主權美國檢事長聲稱設覓得之新士果有價值則擬即在該處頒行憲政 
[日商游美行蹝]  
　　○二十日倫敦電云日本商人四十六名代表日本商務總會擬游歷美洲三月之久現已行抵西脫爾以期聯絡美日商業上之友誼華盛頓省總督及西脫爾市長均往迎接 
 
 
 

Page 27

 
 
   
 
 

Page 28

 
 
   
 
