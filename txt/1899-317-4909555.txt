# 1899 - 317 - 4909555

 

Page 1

 
 
[杜絶諸弊] [  申報館主人啓]  
　　昨日本館由郵政局遞到公函略謂馬扁小王卽王配堂又卽王沛堂時稱王太和或稱王升墀向人言及與貴館執事執筆諸君素洽常爲渠代刊各事渠亦按節從豐餽送云云函面中書上海申報館主筆房收旁列兩行似西文而非西文本館與函中列名諸人皆不相識所謂王配堂者更無來往總之本館所延諸友平日皆持躬端謹慎擇交游旣不濫　匪人安有按節受餽之理此後如再有人在外招摇撞騙請扯交本館或逕送官署請懲皆無不可再近日時有人至本館執筆房請在報上免登姓名或删去各署讞語甚至以曲作直指有爲無須知本館執筆諸人凡事一秉大公决不徇人之請此後幸免惠顧以省酬應之煩又風聞南巿廣聚興江南義振票店賭案中似有人冒本館之名營私舞弊但本館訪事者於薪水之外從不准私受分文如有受人賄賂或向人索賄事情的係匪人假冒幸卽明告本館以便澈底根求否則敗露之餘恐官憲與受同科卽行賄者亦有所不便也特此布陳維冀鑒及 
[書報紀四川礦務後]  
　　中國五金煤鐵之礦甲於地毬不特如川藏之金礦銅礦江西湖南之銅礦金礦煤礦雲南兩廣之五金各礦奉吉之金礦山西河南之煤鐵諸礦爲人人所知卽直隸山東江南福建浙江湖北等省凡山巒層疉之處無不有礦藴乎其中歴經西人考察謂中國士厚人稠金銀銅鐵錫諸礦所在多有而通國尤多產煤之礦計可十倍於英然開採者祗有漠河之金礦開平之煤礦平泉之銅礦而已近年以來屢經各督撫奏請開礦朝廷亦漸知大利所在久爲西人之所垂涎與其謾藏而資盜糧何如先事而絶其窺伺爰弛封禁之舊例官商併力集股分開若奉天之東邉江西之萍鄉皆設局興辦而湖南北浙江等處亦已有開挖者四川一省土脉豐厚重巖疉嶂徧地皆山礦多質佳利源甚厚官憲早經籌及於此擬章立局集股興工計共資本銀三十萬兩官商各出其半惟不收洋商股本蓋以資本不鉅集股匪難不須借重外人自失其利原當時之用意可謂慮周思密能自保利權矣而外人則涎流昒外不勝艶羨之心英法兩國商人尤思於此中染指今者果得如願於川省獲開礦之權英國已有銀行總辦末爾岸氏與中國訂立合同大略謂開辦川礦資本以銀十一兆兩爲額中國出六兆兩英人出五兆兩一分起息中國股東及英國股東各取四成餘二成總納中國政府又以礦價百分之七充作稅金納諸中國政府其總理及司事等皆係華人惟礦師則聘自英國至先時中國官商已經開採之礦一律仍舊並不干涉六十年以後舉礦山及機器一併交與中國政府不取價銀然此係草訂之議不知能否果如此云僕以爲若果照此而行則中國甚爲有益蓋我政府非不知礦產之利昔時之封而不開者非眞委其利於地也一則以察勘礦苗事無把握恐以資本擲於虚牝一則以開礦之費甚巨非若開一鋪設一肆之易成卽使招股集資亦匪易事遂致天地無窮之利久鬱不開兹者礦師旣聘請英人想彼國不乏礦學名家且有商股於中必有高明之礦師來川勘視而資本無須有虚擲之虞此一利也總理及司事皆係華人苟能實力辦公無私無詐則其權操之於我不至擊肘於外人此二利也中國股本銀六兆英國股本銀五兆而所得之利各取四成華股較英股爲吃虧似欠公允然有二成繳納中國政府則中國股本餘利仍十之六也且又有礦價百分之七充作稅金及六十年期滿以後礦山機器一併交與中國政府不取價銀則國家大受其益此三利也有此三利所議自可允行在英國獲利之多雖稍不如中國然究亦分沾中土之利何必較及於錙銖哉惟督憲許筠帥所許法國福安公司聮絡保富公司開採重慶合州綦江犍爲璧山等處煤鐵諸礦則未爲平允蓋資本銀十二兆兩而法人出十兆華人祗出二兆崎輕畸重他日獲利不免使華人向隅若能照英國之議中國股本占十之六法國股本占十之四則於中國方不患偏枯蓋礦爲中國之礦利爲中國之利雖與西人通力開採而日後所得利益中國似宜較西國稍厚也南皮張制軍勸學篇礦學云與西人合本開採本息按股匀分但西本止可十之三四不得過半蓋已先我言之矣何以川中之礦所與法國合股者不能照英國之議而使法人之股本多於中國之股本乎利之所失甚大當事者得無自咎其朱策耶 
[本館接奉電音]  
　　昨日午前京師飛電傳來上諭四道敬謹譯登○十月十五日奉上謂松椿奏霜降安闌一摺本年五月間大雨連日水勢驟漲經松椿督飭在工各員分投防護擇要搶修現在節逾霜降工穏瀾安　荷神靈默佑實深寅感著發去大藏香十五枝交松椿　領敬謹致祭以答　庥餘著照所議辦理該部知道欽此同日奉上諭李秉衡增祺奏遵議整頓奉天積弊擬定切實可行條欵一摺所陳飭吏治整營章正旗務釐錢法汰冗員清墾政飭礦課辦轉練各條均屬切實可行在奉天尤爲當務之急增祺身任封疆責無旁貸卽著按照所陳各節典地方官吏悉心議核責令逐條認眞舉辦倘有糜費中飽粉　因循等弊務卽從嚴叅辦以挽積習毋得有名無實致負委任餘著照所擬辦理欽此同日奉上諭增祺等奏已革知州虧短交代銀兩請查抄備抵各摺片已革寗遠州知州傅雲颺前在寍遠州任内虧短庫欵銀一萬五千三百餘兩地租制錢四千零九十餘串運通豆三百三十六石有餘米一百三十八石有餘另有經徵二十四年分斗秤菸酒捐欵及股票各欵爲數甚鉅亟應嚴行追繳著增祺迅將該革員拿問並提集任内經手門丁書吏人等究明是侵是挪按律懲辦一面查明寓所資財嚴密查抄並飛咨山東巡撫將該革員家產盡數查封備抵毋任侵蝕隠匿以重庫欵該部知道欽此同日奉上諭李秉衡等奏遵旨將程萬里一案確切查明等語此案先據良弼查覆兹覽李秉衡等所奏是德英阿鵬翮實係妄拿無辜賈元桂實係濫刑斃命鄉約王振奇賈成桂亦係藉端誣供案情的確無可遁飾著刑部將德英阿等應得處分並王振奇等應得罪名按律分别定擬具奏欽此 
[虎節雙臨]  
　　金陵采訪友人云南洋大臣劉峴帥邇因時事多艱外侮日迫通飭沿江沿海各要隘砲臺及各防營慎重操防毋稍疏懈並舉行水師陸師兩學堂大考以期拔　人才頃復接奉京師電信知意大利國仍藉端要索逐逐耽耽并知吳淞口時有意國兵船往來游弋查吳淞爲由海入長江最要口岸歸江南提督李軍門督勇嚴防其次爲江陰歸長江水師提督黄軍門統領江勝等軍扼守因一面電致松江節署一面電致黄軍門行轅請迅赴省垣會議防維之策黄軍門得電後於本月初九日蒞白門次日午前李軍門亦至就湘軍公所小駐襜帷旋與峴帥迭次屬商事 
 
 

Page 2

 
 
甚秘密傳聞一二日内兩軍門將各回防次矣 
[美使過潤]  
　　鎭江訪事友人云美國所派查察中國商務之大臣康格君乘枯格司兵艦來華游歴揚子江一帶抵鎭後偕駐鎭美領事馬敦君赴蕪湖九江漢口等處悉心稽察必躬必親現已事畢本月初九日乘舟回鎭下椗江中象山焦山各砲臺皆升砲志敬俄而常鎭通海道長久山觀察親詣兵艦拜會康格君殷勤接見欵以西式茶點暢談良久洎辭出康格君命西兵站隊升砲送之馬敦君登岸後卽回署次日詣道轅謁見觀察茗談一切 
[刼案駭聞]  
　　原任江蘇臬司署理藩司吳廣涵方伯世居浙江湖州府境太湖之濵某縣所轄某村介弟號樸先者夙精賞鑒收藏金石所值不下數萬金九月二十二日之夜鐘鳴十二下突有私梟百數十人明火執仗毁門入室傾筐倒篋刼掠一空直至四下鐘時始揚長而去富肆刼時先將家中男婦老幼二十餘輩悉數捆鄉毒毆且無一不操刃刺傷方伯之嫂某氏年已八旬刃傷最重氣衰血竭一息奄奄迨臨去爲首者復大喝曰爾家大人在任時殺人不少咱老子殺爾幾輩鳥足爲奇哉說者謂方伯陳臬江蘇治梟匪甚嚴厲意者若輩黨羽乘隙而圖報仇歟然聞之亦足以驚心動魄矣以上情形皆由彼處友人函述語甚詳晣諒非出自齊東野人至於道路傳聞則謂此案報官後縣主某大令遲至六七日始往踏勘旋將他案中甲乙二盜犯處以非刑逼　供認此案至眞贜正犯則竟不甚誅求蓋大令方奉檄調任某處劇邑深恐上峯責令留緝故思以不了了之也噫天下豈有若此之縣令哉我恐傳之非眞耳 
[獲賭訊供]  
　　松江訪事友人云本月初二日午後提轅巡街弁李君雁珍偵知知西門外東嶽廟内大開賭塲　率領小隊四名前往掩捕各賭徒不服羣起而攻李弁大受窘辱事後禀訴提憲李壽亭軍門軍門立卽拜會府尊濮紫泉太守開列賭徒十一人姓名請轉飭婁縣屈吉士大令拘拿嚴辦大令奉文後大爲震怒立將圖差馬某斥革候辦並陸續拘獲賭徒慶和等八名連日升堂提訊各賭徒同供小的等歴來擺設賭攤由慶和爲首去年李老爺時來尋釁後經汛官陳老爺排解令小的等日給小洋銀四角始不復有言近以大老爺禁令森嚴隠庇非易欲驟增至每日大洋銀一元小的等許以六角李老爺尙未首肯以致起此風波叩求明察大令謂此事有何憑証衆供小的等每日以小洋銀四角交汛官陳老爺過付可請傳質大令謂犯賭本應究辦可必株累他人著各重責一千板押公所候再嚴懲 
[嚴禁花會示]  
　　寗波訪事友人云甬上花會之盛自經道府憲出示查禁將爲首之府署差役顧金斥革管押候辦一時風行雷厲若輩幾無托跡之區旣而署理鄞縣李大令又出示禁止其文曰爲諭禁事照得痞徒開設花會引誘愚民廢時失業蕩產傾家甚或男女混雜傷風敗俗大爲地方之害迭奉上諭通飭嚴拿禁止奉經出示嚴禁一面派差嚴拿獲犯多名分别首從嚴行懲辦在案除將在逃之童全宏等各犯名姓密訪明確懸賞購綫會營飭拿外合再出示諭禁爲此示仰軍民人等知悉爾等須知開設花會例照造賣賭具發邉遠充軍輾轉糾人之犯杖一百流三千里在塲帮收錢文杖一百徒三年聽誘入會枷號三個月杖一百等語例禁何等森嚴豈容輕身嘗試自示之後務各痛改前非勉務正業倘敢故違禁令卽屬愍不畏法定卽按名拿獲到縣照例從重治罪開設花會之房屋船隻一概發封充公地保汛兵鄰佑人等知而不報及得賄徇隠一併嚴提分别究責不稍寛貸其各凛遵毋違特示光緒二十五年十月十一日 
[捉姦被害]  
　　安慶訪事友人云客有自望江縣來者言及彼處農民某甲之妻某氏與跛人某乙有染某日甲因乏用挈姪入城持衣至長生庫質得洋銀一枚怱怱而返見氏與乙正在調笑不覺忿火申燒叱之使去乙不甘退讓起與甲爭甲怒奮力與鬥不意某氏乘甲不備由後扭其髮辫將頸勒住甲氣結難伸因卽倒地乙乘間持凳擊之氏復持鐵叉相助致甲因傷斃命姦夫淫婦知事不得了潛將屍埋於牀下以圖滅跡未幾姪至問叔何在氏答以尙未歸家姪瞥見桌上有質劵一紙卽當日所質者心竊疑之遂回告其父某内氏恐夫兄不免興師問罪商諸母屬願賄洋銀百元内已首肯懷銀而返旣而悔之因於次日邀同地保及氏之母屬執氏細詰奸情畢露遂缚送縣署縣主某大令訊悉埋屍處親往檢騐飭差嚴拿姦夫務獲究辦 
[虐媳釀命]  
　　沙巿訪事友人云距府城四五十里觀音嶼左近有李某者年逾弱冠不辨菽麥娶妻某氏秉性淑慎而不容於悍姑以致時遭凌虐其姑與夫之族兄李甲有染一日爲氏所見姑旣羞且忿思有以中傷之上月杪氏之中表兄某乙歸途風雨驟至因順道至李家暫避李適他出姑見之大喜殷勤欵接堅留午膳並邀鄰人與之周旋意欲强之使醉掖入氏房誣以姦情藉爲口實也顧乙不善飲辭之再三又值雨止遂興辭而去姑無計可施顧謂氏曰爾與彼眉來眼去未免有情若不招承鞭笞立至矣氏聞言如空中霹靂不知所對姑愈怒且詰且責復令甲助之以布袋罨其口然後用熾鐵烙其乳及私處熄不勝痛苦登時氣絶姑遂商諸甲以竹筐盛屍上覆敗絮壓之以石令沈諸河以滅跡越日誣乙挈之歸寍向女家索媳并以當日同飲之左右鄰爲証商議已定連夜以重貲賄工人令依計而行不意中途適　三賊見工人所舁疑係贜物欲向分肥舁者支吾良久度不能免乃棄筐而逃三賊大喜舉火燭之見中藏女屍及敗絮石板心知有異急將舁者迫獲詰悉情由卽遣一人飛告氏之母家氏母聞信立率族中人十餘輩而至央　三賊將屍送回李家仍令前之舁者叩門甲聞剥啄聲欣然出應門甫闢氏母卽富頭棒喝甲昏仆於地衆遂一擁而入陳屍于堂捽其姑出令跪屍前自批其頰歴數罪惡近鄰咸來探視知氏死於非命皆不直其姑嗣由人出爲排解令李子代母哀求一切棺衾皆從豐盛餘亦惟命是聽母家乃責令姑與甲皆服斬衰匍匐送殯否則必將禀官究辦其姑有難色甲慨然願遵事始已 
[閩省官塲紀事]  
　　福州采訪友人云統領督標親軍福勝二營候補道孫靜珊觀察經督憲許筠菴制軍檄令總統福强水陸各軍蓋以原統福强軍之鍾軍門祥開現已升署陸路提督故也○新任福建藩司張潤生方伯人駿於本月初六日接篆所屬文武各官齊赴藩轅叩賀○本月初一日升署陸路提督鍾軍門祥開秉節起程在省各員咸往拜送麾下各營弁勇則排隊送至津頭 
[甬郡官塲紀事]  
　　寗波訪事友人云前者署理浙江提督余瑞廷軍門政體違程迨延醫調治卽占勿藥之爻嗣以駐卽稅闗辦公深爲不便爰於本月十一日鶯遷入署文武各官均往叩賀○正任烏程縣調補鄞縣徐大令現已頒發紅諭定於本月十五日抵甬　八日接印任事 
[白下官塲紀事]  
　　金陵采訪友人云當欽命督辦南洋練軍大臣廣西提督蘇子熙宫保蒞金陵時與南洋大臣劉峴帥會商一切旋赴廣州灣開辦畫界事務旣抵東粤卽委廣東候補道譚觀察啓緒齎文至江寗請峴帥委員赴漢陽採辦木植　干株　備建築營壘之用迨本月某日採辦委員已將木植運解省垣趨詣督轅禀白峴帥因宫保將來總統綽軍須駐節袁公浦上因另委候補巡檢許少尹紫綬押解往清河少尹奉札後已於初十日禀辭起程矣○署理江寗縣正任上元縣戴子和大令瓜期屆滿藩司恩藝棠方伯以上元縣篆方委龍研仙大令署理未逾三月不便遽更因於本月某日傳戴大令至署諭令接署三月 
[古潤官塲紀事]  
　　鎭江訪事友人云日前江南提督兼自强軍統領李壽亭軍門接兩江督憲劉峴帥電音促赴曰下籌商機要卽乘虎威兵艦上駛本月初九日行抵京江新湘江勝各營統領陳宇山軍門率同叅將鄭藎臣叅戎都司周錦堂都戎以及江勝各營官登　　見軍門接見之下籌商防堵事宜直至金烏西墜始展輪駛赴金陵　杭州將軍調任荆州將軍濟留守澂陛辭出都遵陸至袁公　乘官　南下本 
 
 

Page 3

 
 
月十一日抵　　舟六吉園碼頭鎭城文武各官聞之咸詣江滸恭設香案跪請聖安禮畢留守一一接見　談片刻始各興辭而出聞留守小作勾留卽赴雲臺月嶺間擇吉復任 
[吳郡官塲紀事]  
　　姑蘇采訪友人云新授蘇州織造景尙衣恩由京南下道經滬上乘某小火輪船赴蘇本月初八日傍晚舟抵胥門外官碼頭署中差役等人已預　伺候地方文武員弁亦迎謁如儀尙衣旋登岸入署頒發紅諭定於初九日已時接篆○蘇州府彥詠之太守在震澤某鎭城隍廟内拿獲賭棍六名暫交震擇縣署看管旋於本月初一日押解來省初三夜太守詣發審局親提訊鞫六犯　首求恩太守飭將爲首之索催豐王明玉二犯各笞責一千板荷以雙連巨枷其與賭之甲乙丙丁四從犯及補提歸案之城隍廟住持羽士　成地保其己分别笞責荷枷發震澤鎭示衆 
[松郡宫塲紀事]  
　　松江訪事友人云　日府尊濮紫泉太守命駕至西門外裹館驛乘官舫赴南匯縣境周浦等處查勘災荒翌晚始事畢回署○新任華亭縣王緯辰大令接任後假校士館暫駐襜帷公務往來殊形不便近以前任縣主劉謙三大令業己遷出飭差雇近將上房略加修葺涓吉本月初十日鶯遷入署○提轅當差之李弁雁珍捉賭被窘江南提督兼江陰自强軍統領李壽亭軍門以西門外汛弁陳把戎仁和不能先事彈壓因卽下札撤任遺缺委倉西汛羅外委桂森接署遞遺倉西汛以管理南門之陳額外鍾杰升署南門管鑰以城守營馬兵沈文彪接管刻下已相率叩謝到差矣 
[上海官塲紀事]  
　　新任上海縣主藍雲峯大令探悉礦務鐵路督辦大臣盛杏蓀京卿在京師勾富公務已畢由天津航海南下日内將次抵滬因飭差赴碼頭伺候○昨日午前蘇松太兵備道兼江海闗監督余晉珊觀察排導至普育堂將留養在堂之男婦四百餘名口傳至案前逐一點騐事畢堂董恭設盛筵請觀察讌飲言情略分歡洽逾恒○狼山鎭總兵曹肯堂鎭軍德慶因公來滬舟泊十六鋪左近前日命駕入城赴文武各衙門拜會至敬業書院時縣主藍雲峯大令飭丁擋駕○貴州巡撫委候補通判鄧别駕良成督解黑白貢鉛九十一萬七千三百餘斤取道申江運赴京師交納昨日命駕至敬業書院拜會縣主藍雲峯大令請移知武營派兵保護大令允之移文提標右營廖楚材叅戎一面派撥民壯數名赴舟次照料○昨日午刻法界公廨讞員朱森庭明府命駕至敬業書院拜會縣主藍雲峯大令面商良久而别○昨日福建陸路提督程軍門文炳因公過滬午後赴道轅拜會余晉珊觀察觀察立命鳴砲啓門迎入花廳茗談良久旋往提標右營署及海防廳署新任上海縣公館投刺然後返旆○新任上海縣藍雲峯大令到任後卽禀請上憲派候補知縣傅明府來申襄理讞政昨日明府由金陵乘舟而至詣敬業書院拜會大令 
[頑民不遜]  
　　本邑居民每將褻衣横街曬晾行人稍不留意卽作袴下王孫昨日午前二十三七鋪巡防局委員盛雨村二尹因事行經小南門外鈎玉弄見某姓家將衵股高曬街頭不禁勃然震怒詰問此係誰家之物突有一少年聞聲而出謂二尹曰曬衣非犯法之事何多問爲二尹無如之何　悻而去 
[上海巡局紀事]  
　　前晚二十三七鋪巡防局委員盛雨村二尹督率勇丁巡至公義馬頭以栅門未下魚鑰立傅栅夫王阿四至輿前喝責　　板及至南馬頭左近見王小郎王阿大兩人在街頭蜷臥詰問之下供稱小人落魄申江依棲無所不得已而爲之叩求原諒二尹命各責二十板交地甲帶去安插○前日有一童子在南倉街躑躅悲啼地甲見之帶至二十三七鋪巡防局請爲安插局員盛二尹詰知姓沈年甫十一齡其父名全元在小南門内永興橋附近生理爰命移送巡防南局請易著農二尹傳其父具領○孀婦嚴氏在滬南新馬頭開設聚福園老虎灶其樓上則係王咸林所開之順隆小烟館昨日王不知因何大肆兇鋒將氏家器物盡行擊毁氏忿甚挈其子某甲投十六鋪巡防中局喊控局員文斌臣二尹准詞立飭地甲傳王到案看管候訊 
[馬路工程局紀事]  
　　孟阿第在南巿董家渡駕駛駁船日前突被四十九號巡街捕李英翰持棍擊傷足踝控經工程局委員司徒貽芬司馬飭送滬北仁濟醫館醫治家屬知之羣赴工程局喊寃司馬諭令退去俟孟醫痊當將巡捕究辦并傳知捕頭王經年將此捕停差押候解訊○滬南新馬路祥記馬頭　聚興江南義振票店前因賄通包探韋三德招集賭棍在樓聚賭經馬路工程局委員司徒貽芬司馬親往查獲賭徒若干人研訊責押禀請道憲余晉珊觀察核示旣而查悉廣聚興屋後開設宰猪作之吳厚生亦與此案有涉因於昨日飭局差傅吳至案略詰數言發押捕房候再研訊 
[英美租界公堂瑣案]  
　　滬諺有所謂對買賊者兩人串通一氣至肆中購物乘間竊取而逃其爲人也大抵皆手眼靈通　　中人大有防不勝防之勢前日對買賊章壽平陳金山僞向盆湯弄森茂昌綢縀莊購綢縀故意挑剔潛取藍寗綢兩疋被莊夥毛吉成看出破綻扭送捕房昨日由包探趙銀河解案森茂昌綢莊主董榮生投案申訴前情求淮領贜見証毛吉成供目睹章壽平揀選綢縀時將寗綢兩疋暗遞與陳陳卽携之逃逸章陳同供小的等皆湖北人在某營當差自知犯法叩求恩宥讞員翁笠漁直刺商之任繙譯判各押十天遞解回籍○包探金阿三禀稱昨日鄉人張凡堂偕妻某氏行經楊樹浦被流氓許成仁攔住調戲經金喚捕拘入捕房今特解案請訊張凡堂聲訴前情求恩究辦許供小的與張妻素識略談數語並非調戲求鑒直刺判責五百板枷號一月○王和尙孫金林王阿三等三人串竊管阿四家綢布衣服四件報捕後由包探張天林緝獲解案請究管阿四投案請領失贓王和尙等人同供初次犯竊自知不合以後不敢再犯求賜恩寛直刺判各責一百板以儆包探陳根寳禀稱流氓李金方至張生太飯店内肆意太嚼乘間竊去綢衣銀練等物當塲拘獲送入捕房兹特解請嚴究張生太投案領贜李金方供揚州人落魄無聊不得已而出此下策叩乞施恩直刺判責二百板遞解回籍○前日鄉婦王美麗家忽失耕牛三頭報捕後　頭遣包探金阿三查明張雲泉所竊刻已牽往川沙因之拘案請究王美麗投案請追張雲泉供竊牛是實惟現已由孫姓友人牽至川沙矣直刺飭押候吊到耕牛再訊 
[美租界捕房紀事]  
　　昨日清晨小竊王阿大混入裏虹口鄉民某姓家竊取衣服適爲事主所見扭交某號巡街捕送入捕房捕頭令押候解送公堂禀請讞員翁笠漁直刺懲辦○昨日清晨偷兒張阿狗混入蘇州河某姓航船上竊取衣服及風帆被包探金立生查獲起出原贜解入捕房捕頭令押候轉解公堂禀請訊辦○昨日亭午時有剪綹賊名阿根者至裹虹口圖竊適爲某包探所見拘入捕房捕頭令押候解送公堂禀請究辦 
[望切解推]  
　　上海爲通商總埠肩摩毂擊紛至而沓來者類皆謀衣謀食之徒然或生計艱難窮途潦倒甚至飢無以爲食寒無以爲衣若而人者所在皆是敝堂同志諸人心焉憫之每屆隆冬施米施衣以彌其缺今嚴寒漸迫歳事將闌若不預爲之地將來予求予取恐不免見竊於臨時爲此徧告同仁廣爲勸募或慕指囷之豪舉或俾挾纊以銘恩施當其厄功必倍之惟願各埠諸善長推惻隠之懷憫飢寒之苦悽慘情形宛然在目勿謂孽由自作於人何尤勿謂情不相關干我甚事同仁一視秦越無分將來天佑善人毫釐不爽而康强逢吉請以害言作左劵之操乞附報尾藉希均鑒[  滬北天后宫前廣益善堂司董嚴信厚施則敬朱佩珍唐榮俊等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禁賭告示]  
　　松江采訪友人云前者提轅巡街弁李君至西門外嶽廟緝捕賭徒突被賭徒所窘旋由婁縣主屈吉士大令提圖差地保訊懲並將各賭徒按名拿案日内府尊濮紫泉太守復出示曰欽加三品銜持用道江蘇松江府正堂加三級紀錄六次濮爲出示嚴禁事照得賭博一項大干禁令其爲害地方小則哄誘鄉愚破財傾產大則招引匪類混跡潛蹤是欲靖地方必須嚴懲賭博松郡賭風素熾西門外一帶本府於本年春間曾經剴切示禁且密飭該管地方官隨時嚴拿現聞西門外及城内各地方尙有開塲聚賭以及地攤擲骰等項小賭顯係地痞棍徒勾結差保人等得規包庇以致若輩恃有護符肆無忌憚言之可恨已極除飭華婁兩縣嚴密查拿並密訪訪名賭棍札飭拿辦外合特出示嚴禁爲此示仰諸色人等知悉爾等須知賭博例禁綦嚴經此次示諭以後再敢有犯則是怙惡不悛無論何項賭博立卽飭縣從嚴究辦並根究包庇之人從嚴懲儆一面將聚賭之房屋發封入官地保狥隠不報定卽並懲不貸决不稍寛其各凛遵毋違切切特示閱日屈大令復會同華亭縣王緯辰大令繕就告示飭四城地保張挂於人烟稠密之處俾劉盤龍一流人觸目警心不敢再蹈前轍其文曰華亭縣正堂王婁縣正堂屈爲出示嚴禁事照得賭博爲耗財之具盜賊之源爲害最烈例禁甚嚴松郡城鄉此風頗熾迭經嚴拿懲辦匪徒稍知歛迹第恐日久玩生不免又萌故態查城内普照寺後小倉橋弄内觀音橋並西門外花園浜錢涇橋左近東嶽廟妙嚴寺後和尙墳東門外華陽橋等處以及城鄉巿鎭烟館茶館酒肆素爲賭棍聚集之所除隨時密拿嚴辦外合亟出示嚴禁爲此示仰諸色人等知悉嗣後爾等務當共凛刑章各安本分慎勿開塲聚賭自罹法網兼破身家致貽後悔至城鄉巿鎭烟館茶館酒肆並不准希圖抽頭設攤誘賭倘敢故違一經訪聞或被告發定卽照例嚴辦决不姑寛保甲人等得規包庇察出併干究處其各凛遵毋違特示 
[觀劇跌斃]  
　　甬人某甲不知作何生理前晚忽扳住英界三馬路桂仙戲園後窓猱升而上私窺歌舞之塲偶一失足從高下墜撫之已冰矣園主爠禍立卽投報捕房正欲報縣請騐卽由甲之親戚某乙爲之買棺收殮 
[英美租界晚堂瑣案]  
　　洋務局委員朱鏞卽朱月山遣家丁王桂控妓女沈金寳卽李紅玉圖賴欠欵前晚讞員翁笠漁直刺提訊沈妓供稱小婦人籍隸蘇州本姓任自墮風塵不勝苦楚去年向親戚借得洋銀三百元得以脫籍目下方赁屋閒居冀得有情人俾成眷屬從未識朱老爺其人惟鴇婦闕秀清曾邀彼至妓院徵歌選舞小婦人並未向伊借貸求鑒直刺謂爾於去年三月十四日倩陸金姐爲中向借洋銀二百元借據鑿鑿何得一朝抵賴沈妓供陸金姐卽阿金是高娘娘之媳現在同安里某妓處傭工請大老爺傳案質對直刺問王桂曰沈妓如何欠銀爾可知詳細情形否王供小的係山東人家主前在蔡大人所設洋務局當差小的服役兩載去年三月沈妓因欲贖身向家主借洋銀二百元時主母適有會欵故卽允許當時沈妓立有借票今忽圖頼叩求究追直剌大怒謂爾主人旣係官職不應糾會放妓債爾不顧主人體面飾詞强辯可惡已極著掌頰二十下沈妓交原保人保出候傳陸金姐到案訊核○職員陳萬相控賭徒方士祺欠銀圖賴翁直刺提訊之下陳供前者方士祺將源康烟館向職員抵借洋銀五百元旋又與職員股開萬源小錢莊借去洋銀五百元後倩方鳴皋趙春發向職員之妻張氏私借六百元立有筆據今忽意圖呑没叩求究追張氏供詞與陳略同方趙同供方士祺向陳夫婦借銀之事確由小的等爲中方士祺供小的孫潮州人年四十九歳在申貿易已十有七年前者小的與陳股開錢莊屢次欲向算帳陳不允竟將帳簿藏匿並串同趙等揑據誣控小的並未向借洋銀求恩飭傳方阿七等到案澈底根究以期水落石出直刺謂爾之借欵有中有據尙敢在此狡賴乎喝令掌頰二百下子限二旬先將張氏之本利洋銀七百六十八元及盤店洋銀五百元如數繳案違于比追○光緒二十年本邑人馬松林將祖遺老閘北會審署後地一畝四分七釐向地販陳松柏抵押洋銀三百元逾期不贖被陳轉向某洋商抵得洋銀一千元馬聞之因於前月據情具控前晚直刺提訊馬投案請追中人姚文彩張老山同供光緒二十年馬倩小的等將此地押與韓生泉餘事概不知情陳供光緒十八年十二月馬浼小的與馬正卿韓桂生張鶴山介紹將此地售與楊姓管業收得洋銀三百元出立賣契倩曹子雲代筆親自畫諾今特呈電直刺察閱之下謂馬曰爾旣賣絶於前何能翻悔於後姑念刻下地價異常昻貴令陳再向楊找給洋銀三百元陳遵諭馬堅請追還原地直刺令兩造靜候傳到中証人訊明核辦姚張無干開釋 
[法租界公堂瑣案]  
　　陳美郎控應寳卿遣子阿同將女領回藏匿意圖賴婚經讞員朱森庭明府派包探至寳山縣移提應父子及女連同原媒徐仲平曹瑞盛等帶入捕房暫押候訊昨日解案陳稱此女前已嫁與某姓不知何故忽爾退還本年五月某日小的憑媒娶以爲室至七月某日應遣子邀歸日久不放心存叵測爲此投案控陳叩求給領明府商之何繙譯以原被均不住租界中且同仁輔元堂分局司事曹宗仁曾禀稱陳並非堂中雇用之人著將原被一併移送新任上海縣藍雲峯大令訊辦○前者宏園烟館執事人顧子生控司帳人胡祥生侵呑舞弊用虧洋銀一千五百餘元明府訊供之下飭押候人銀並保限十日内理處胡挺押至今抗不清理昨日原告投案求追並呈遞帳簿摺子禀稱胡不將帳目結清故意含混陸續侵用洋銀在南巿股開同森木行並在外宿娼侵用各欵均有帳目係胡親筆呈求鑒察胡稱小的所有各弊均與顧同謀明府謂爾因顧來案控告便信口誣披可見實非善類然顧旣係執事漫無覺察咎亦難辭遂飭將胡押候人銀並保仍遵前斷務於十日内將各帳理明延干嚴比○王祥林禀稱在滬開設惠記烟葉行曾倩夥友錢意卿至浙江石門等處採辦貨物旋由彼處沈吟記烟葉行代辦共計貨價洋銀二百八十一元不料有施子卿者强欲收取貨欵滋擾不休小的告知烟業董事王秋　出爲調處施一味恃蠻無可理喻爲此扭案請究王秋園投案伸訴前情明府判將施押候原告邀同沈吟記到案復核○前者盛世珍控南潯航船户莊俊才私用貨欵洋銀一百元明府訊供之下飭押候嚴追旋查悉船中尙裝藥材及北貨被盛一并扣留因於昨日飭包探傳藥業司事並原告研詰慎成德和立仁等五家聮名具禀求追莊供小的船上尙有致和恊和同豐等各北貨行所裝客貨理合聲明莊母楊氏由原籍來滬投案求恩明府飭探帶同原告及藥業各行夥至南巿王家碼頭將各貨起出交還各行另雇他船運入莊押候繳銀始得開釋船暫交船埠收管○成衣匠丁甲所收學徒丁坤全不務正業鎖繫家中竟被扭斷鐵練逃至租界包探拘獲解經明府訊供諭令押候傳甲到案復訊核奪昨日七鋪地甲劉升偕丁中林投索禀稱此徒時常竊物潛逃是以鎖禁今旣逮案請大老爺發入改過所監禁明府以丁年幼無知尙須養其廉恥不准所請乃申斥一番交丁中林領回管束○方建堂控蔣春泰店主將阿揚圖呑會欵洋銀三百餘元明府訊究之餘著押候人銀並保限十日内理處蔣挺押至今昨日原告投案求追明府飭提到案著覓妥人保出限十日内先繳洋銀一百元餘再陸續繳案○徐仁甫禀稱在新開河畔開設老虎灶本月初六日之夜流氓殷阿才糾同羽黨將小的右臂戳傷因卽投報捕房今已拘案叩求懲辦明府著將殷押候查明禀覆核辦○恊記魚行金慎之禀稱魚販沈炳林之夥顧根泉呑没寄存之鋪蓋衣服是以扭案請追明府著押候查明定奪 
 
 

Page 10

 
 
[金陵官報]  
　　十月初八日首府劉禀知本日考試文正書院知州趙延珍禀謝咨文卽辭北上○初九日新授江寗將軍崇善於昨日進省今　卯刻接篆鈞和輸船馬廷樹到由滬送將軍來○初十日江南提臺李軍門到會通判王萬選禀知到南門外保甲總巡差下闗厘捐知縣張祖翼奉示察看委赴上海採辦知縣劉毓湘四川　縣魏廷椿　辭帮辦天津軍械局指分江西補用府汪文綬到上海來福安輪船黄友勝到伺候黄宫保赴岳州看兵回卽辭赴太平縣丞吳裕昆典史翟朝绅均奉示寫履歴祥雲輪船耿朝泰由滬回水雷輪船馬超羣荆州回長江提臺黄宫保到會副將楊秀元叩謝部覆序補副將松江城守遊擊曾恆德到由京引見回試用縣丞徐全慶到由京來○十一日德國船主遊擊郎斯帮帶雅羅文糧　柯斯力副管帶聶波羅陸師學堂敎習駱博覬又德文繙譯黄琮均見統領南字等營吳恆山辭江寗縣戴禀知赴殷巷相騐○十二日銀圓局請補淮　道任統領棟字等營特用道林朝棟辭候補道趙燮禀知起服回省首府劉均見巡道黄禀知本日考吏治通判黎錦彝禀知由湖南回銷查探硝磺差上元縣龍禀知赴宣義鄉相騐祥雲輪船耿朝泰辭解龍洋赴上海水雷輪船馬超羣辭赴前南字營張統頒靈柩赴湖南虎威蚊船鄭倫到送李軍門來藩轅牌示揚闗中閘查　委員　春藻期滿遺差查有試用巡檢何乃蔚甚以接辦 
[蘇省官報]  
　　十月初十日藩轅牌示照得本月分候補同通州縣直隸州州同州判各員月課定於十四日飭傳來轅扄試又署長洲縣典史林守亷在任病故遺缺查有輪委分缺間用典史祝　年又無錫典史　敉臣在任病故遺缺查有輪委試用巡檢沈承裕又署丹徒縣高家司巡檢張廷璪署事年滿遺缺查有輪委儘先前巡檢孫鑑儕又太湖廳東山司巡檢瞿傳堞因病請假遺缺查有輪委試用巡檢白福元又寳山縣典史湯慶洹在任病故遺缺查有輪委補用道庫大使潘應溥均堪以委署又震澤縣震澤司巡檢林韶貽撒任遺缺查有試用從九品葉滋汾堪以酌委署理缷任蘇州織造海昨日辭行回京同知鄧文堉由松滬局巡卡來又柴俊禀知交缷代理松糧捕通判事新選松糧捕通判劉興基禀知接印任事牙釐局提調通判蔡匯滄禀知奉蘇闗道憲委赴上海查詢滬闗洋藥情形卽辭知縣郝炳麟禀謝奉委管解京餉差又張明允汪壽年均禀知奉委押送　商米石差卽辭張孚襄由寗見制憲回分發江蘇議叙班補用府經歴俞訓恭直隸人由京騐看來省禀到管帶太湖水師正前營叅將許國祥禀知奉撫憲委赴嘉定公幹卽辭○十一日知府沈鳳韶禀辭回上海糖捐局直隸州周煦山禀銷管解京餉并知州洪爾振禀謝奉飭前在西路總巡差次先後記功十四次現蒙改奬給予勞績班委署二次記功二次知縣沈翰禀銷抽查華婁青金保甲團練差並謝委豐備義倉差又劉允恭禀銷抽查高寳興東保甲團練差知縣用試用直州判俞錫疇安徽人禀到府經歴王錫琠由寗回又黄桂拙禀銷胥門旱闗差又趙鉅弼禀辭赴寗見制憲蘇州府照磨姚定信禀謝奉飭本年秋審案内蒙記大功一次○十二日臬憲朱由滬回知縣慶多由常州來禀知交缷代理陽湖縣事署鎭　府經　錢紹勛專丁來省禀謝飭知准補華亭縣縣丞缺府經歴金彝禀辭赴滬縣丞張廷琛禀謝奉飭海運案内蒙保以知　用州吏目周梓材禀知接辦東路二叚編查保甲差巡檢韓國楨禀謝奉飭海運案内蒙保以縣主簿用管帶浙西鹽捕中營儘先都司胡昌寳由松江來卽辭 
[皖省官報]  
　　十月初七日委辦大通釐卡知府許晉祁辭府經錫　謝奉臬臺委查小南門城門差典史采宗海辭奉憲批飭分滁州差遣○初八九日委辦蕪湖保甲知縣童寳善棕陽厘卡通判梁文啓均到卽用知縣何端樹奉營務處委赴江西探磺價候補知州黄建　知奉委辦華陽釐卡知縣王家實而試府經錫麟知　查小南門城門差從九陰慶階典史鍾厚重均謝超委註册○初十日委辦蕪湖保甲知縣童寳善辭候補吏目福蔭知奉委辦中路士藥緝私巡檢周修鑑陳傑均辭奉營務處委赴江西探磺價○十一二日紳潭司范光裕辭四品銜在任候補知州鳳陽府壽州州同張紳到引見來省另補知縣惠恩盧忠麒謝奉委管代吉安輪船州同廖福鑫到起服來省 
 
 
 

Page 11

 
 
   
 
 

Page 12

 
 
   
 
