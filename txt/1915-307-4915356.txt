# 1915 - 307 - 4915356

 

Page 1

 
 
   
 
 

Page 2

 
 
時評 
[勸（默）]  
　　各省之勸進勸帝制之速行也日本之勸告勸帝制之展期也勸同而所勸之實際相反此之勸不以彼之勸而中止彼之勸不因此之勸而讓步此之勸曰民意彼之勸曰眞意自謂民意之勸則疑眞意之勸之非眞意自謂眞意之勸則疑民意之勸之非民意以故兩方各勸其所勸而各自積極進行現此所勸之問題雖有延緩實行消息然皆出於揣測之談而按諸彼此情形各有難以自止之勢則此勸之之結果我人亦奚能料其所至之景象哉 
　　嗚呼勸 
[專電]  
　　北京電國體問題現巳勢成騎虎不論外交如何棘手亦欲實行各省將軍巡按使凡己經國民投票解决與擁戴者來電巳改大總統爲大皇帝即一切公文程式亦己更改以示絶對的有進無退現正在極力籌欵一俟鉅欵籌得即欲通告各國一面著各省統兵官擔任地方治安一面責成吳總監江都統雷軍政執法處處長南苑七師北苑十師混成臧旅長擔任中央治安此外各項手續亦己籌擬定當 
　　北京電昨午公府會議重要問題政界要員均列席 
　　北京電京兆投票一致贊成君憲 
　　北京電副總統辦公機關行將消滅辦公各員黎巳開單呈請量才錄用 
　　北京電蘇紳沈雲霈等擬在徐州建造紀功園内鑄張勳銅像表揚功德 
　　北京電晉財政廳長李祖年不日來京 
　　北京電駐京日使館明日會集日僑慶祝加冕 
[特約路透電]  
　　北京電京兆代表二十人昨日投票全體贊成帝制旋發請袁總統登帝位之請願書散會時各代表三呼大皇帝萬歲據國民大會籌備局報告十六省與三區域共一千二百五十九票皆贊成帝制無一反對雖尙有數處結果未悉然政府巳得多數贊成改革國體之票按選舉法票數共有二千聞此事將於本月二十五日由立法院最後解决（九日） 
　　張家口電勃朗與約翰森受華盛頓卡尼基學社之委託測量蒙古磁吸力今在往庫倫之途中被盜攻擊刦去盧布二百二十五枚及來復鎗一枝（八日） 
[譯電]  
　　北京電中政府所向五國銀行圑商借之銀一千萬兩巳遭失敗因英法俄日銀行家均接本圑電訓凡借欵合同上有德銀行簽押者槪不得加入故也 
　　北京電謠傳金邦平將任駐日公使金爲早稻田大學畢業生袁世凱督直時金曾充幕員（九日） 
　　北京電日使日置易本月十九日將抵大沽據中國政界消息該使此次回任携有日政府重大之要求甚至較前第五項更爲嚴厲云（九日） 
　　北京電國民代表大會諸代表到京後將於本月二十一日開正式會議宣布解决國體之結果聞將以前參議院舊址爲宣布之地點云（九日） 
　　北京電此間接私家消息謂有德兵名萊姆克者由俄國俘虜營兆出投請新疆華員保護 
爲俄員所知率兵越過邊界刦之而去吉林東城（譯音）地方前亦有俄兵公然攻擊保護德逃俘之華兵卒將德俘奪回（九日） 
戰電 
[其一（英人路透電）]  
　　巴黎電今晚公報謂前敵有劇烈之砲戰亞土瓦之魯斯與奇凡希香巴業之太胡爾東面瑪細巨北面尤爲激烈伏斯巨兩軍復以炸彈搏鬭（八日） 
　　巴黎電今日下午公報謂前敵無事可報（八日） 
　　薩洛尼加電法國陸軍參謀部宣稱斯特魯米柴東北之戰事仍在進行法軍向北而進英國於右策應布軍在克里伏拉克附近伐爾達河左岸猛攻爲法軍擊退法軍現沿伐爾達河進至格拉特斯柯及伐爾達河支流克拉雅河西面克拉雅河雖險惡法軍卒渡登左岸占據二村伐蘭杜伏境之砲戰仍在進行塞軍亦與戰六日終日未止布軍之當法砲者披靡而退聞塞軍巳在佛拉里亞制勝布軍聯軍仍在絡繹登岸（八日） 
　　亞姆斯特丹電柏林公報謂奥德軍己入距里虚西北三十英里之克魯琪伐資奥德布重要軍隊幾全相遇公報又稱奥德軍在克魯琪伐資俘未傷之塞兵三千人又於醫院中覔見傷兵一千五百人且獲砲十尊戰品若干（八日） 
　　彼得格勒電俄軍騎隊與輕砲隊刻與德將林辛干接戰頗著戰功己在柯夫爾東南攻破德奥軍陣線並俘敵兵二千餘人俄步隊在哇林加境内由輕砲隊掩護亦屢獲勝戰（八日） 
　　倫敦電彼得格勒電稱六日公報所紀俄軍之勝績乃賴疾聚之軍隊於愼選之地點爲短激之衝鋒而獲成功東境兩軍今慣用此種戰術是役德豫備軍行動稍遲故未能擊敗進攻之俄軍德軍在里加與特文斯克安然度冬一節今日覺難以如願彼得格勒今日己降霜十四度足徵寒冬之將届基愛夫電稱德軍因在加里西亞受挫故巳由東境他處調援軍以爲剜肉補瘡之計據俘虜聲稱奥軍巳開始遷移柯凡爾與萊姆之軍需（八日） 
　　羅馬電公報謂意軍展轉苦戰昨日下午奪獲柯爾狄拉那山巔山勢險峻上有積雪奥軍防守甚爲鞏固意軍猛禦回攻之奥軍後俘敵百人獲機關槍一枝子彈甚多（八日） 
　　亞姆斯特丹電奥公報謂奥軍昨晚回攻之後巳克復柯爾狄拉那山（八日） 
　　倫敦電巴黎電稱吉靑納巳離馬賽而赴薩洛尼加（八日） 
　　倫敦電法國北境來電謂德皇在蒂爾特向兵士五萬人演說痛詆英國詞中含露憂慮西境之意謂巴爾幹戰情雖將有重大之結果但西境爲萬目共注勝負所繫之地更屬重要云云（八日） 
　　巴黎電法國小巴黎報載一重要消息言吉靑納事頗詳謂吉靑納與法政府有透澈了解後即將往達達納爾埃及馬其頓等處閱視目下及將來各陣地形勢此後吉將以其巡視所得之結果報告英法政府衆料吉氏此行定可使協約國各盡其相等之力並可引起目下無從逆料之新計畫云（八日） 
　　雅典電奥戰艦三艘拖滿載彈藥之船十一艘前往布境多瑙河維丁口岸衆聞此消息頗爲注意（八日） 
　　倫敦電希臘新首相兼外相斯柯洛第乃希臘老政治家性情忠直不存黨見愼重不苟於外交事件經驗尤深素爲國人所推重就協約國觀察點言之繼前相維尼齊洛斯氏之後實以斯柯洛第氏爲最相宜之人因斯氏曾寓英國多年對於協約國感情素佳也衆意希臘擇斯氏爲相蓋有傾向協約國之意（八日） 
　　亞姆斯特丹電柏林公報謂巡艦恩定號（二六六○噸）載將士二八○人一九○八年下水在瑞典南海濱外游弋時爲一潛艇發魚雷二枚擊沉艦中將士幾全遇救（八日） 
　　倫敦電海軍部宣稱武裝海軍供應船太拉號在東地中海爲敵潛艇兩艘擊沉船中有三十四人不知下落（八日） 
　　倫敦電十月間英國貿易輸入超遇輸出之數較諸上月巳減少一百七十五萬鎊此爲可歡迎之點糧食輸入減英金五十萬鎊由於印度小麥缺乏之故肉食亦減英金二百萬鎊以上十個月茶葉輸入加多二十五兆鎊値英金一百五十萬鎊内有二十兆鎊係從印度運來棉花輸入加多英金三兆鎊至於輸出加多之物爲鋼鐵毛棉織物等品（八日） 
[其二（德人德文報專電）]  
　　華盛頓電駐美奥國大使署宣布十一月六日維也納公報云奥軍於十一月四日占據特里平桀東面孟國邊界之亞里洛白洛杜孟兵總陣地因以被破昨日孟軍在克洛布克魯伊斯附近戰敗奥軍俘獲作平民裝束之塞逃兵甚多意軍陣前頗形沉寂顯因天雨之故 
　　又七日維也納公報云孟軍圖奪回前數日所失之地未果奥意戰局未有變動意軍屢圖攻破桑瑪蒂洛奥軍陣地均遭失敗 
　　又八日維也納公報云意軍進攻杜白杜受挫而退意軍於下午占據柯爾第拉山巔夜間爲奥軍奪回（八日） 
　　柏林電海軍部宣稱小巡艦恩定號（二七○○噸載將士二八一人）巡哨時爲敵潛艇發魚雷二枚擊沉將士均遇救（八日） 
　　柏林電外國各報所載布國人民騷動軍隊叛變及塞英法軍己克復烏斯庫白與柯泊魯魯各電均經布國當道聲明此項消息全屬虚搆實則英法軍於馬其頓烏斯庫白一再敗衂柯泊魯魯今仍由布軍固守布國景象所與平時異者惟市中不見一兵蓋均己開往前敵也十一月四日布軍大本營公報謂英法聯軍於斯特魯米柴南面攻擊布軍人數雖少但以短兵接戰後卒將敵軍擊敗敵軍死傷甚衆克里洛伐克至索尼希格拉伐陣前之布法軍戰事布軍仍佔優勢布國財政大臣曾語柏林地方報訪員謂彼望於兩星期内乘東方快車由柏林取道維也納布達貝斯·貝爾格勒·尼虚以回蘇菲亞又謂布國極願維持布希友好之邦交云奥國兵債據現象觀之至少巳售見克羅蘭三萬二千五百兆枚（七日） 
　　柏林電柯尼斯區報謂塞軍離棄克拉古桀伏時以爲不久可以克復故兵工廠所儲之子彈戰品金屬材料幾未移動僅將製造戰品各廠之革帶割斷及將機器拆去一小部分故各廠殊易恢復其原有製造力德軍於克拉古桀伐克所獲之五金橡皮油料數項共値馬克三十至五十兆之多各廠正室裝有法美機器而德國機器尤多内外各屋滿儲銅鉛實彈炸彈機械等物庭中且有廢銅鉛砲管及古製之舊砲各廠工作至棄城時始巳故巳成之砲彈炸彈隨地皆是塞軍臨行時曾置火藥於屋之周圍德軍以水灌地始免炸裂塞國製造戰品之廠全在克拉古桀伐克·譬勞特·里虚·克魯塞伐克四地今僅餘最後一地仍在塞人之手但該地之廠有房屋尙未竣工者克拉古桀伐克之人民今己厭戰而思和平居民紛邀兵土居其宅内以防不法之徒從事刦掠（七日） 
[東方通信社電（日本人組織）]  
　　東京電帝制問題袁總統雖以帝制之運動勢難壓制然有尊重列國意旨之證言同時並有勉爲延期之内交涉故本交涉茲巳爲一結束聞北京政府將發表此事之經過果爾則日本政府亦將其經過發表惟此帝制問題並非全部終了現此外交關係可謂進至視袁總統無視列國之意志與否矣今茲列强之間一致之態度愈堅倘使袁氏無視此關係不爲延期則將成爲重大外交問題列國政府深信袁氏此際除延期外無他法云（九日） 
　　東京電中國帝制問題曾由日本小幡代理公使向中國外交當局探詢袁總統之眞意據答帝制之運動此際勢難中止小幡氏謂然則拒絶延期之警告乎又答曰否並非無視列强之本意云云如是答辯甚不明瞭惟旣據言明並 
 
 
 

Page 3

 
 
不無　列　之本旨故現四國仍謀協同持求言責實現之態度日本政府巳於四日决定態度其與三國協同亦愈堅固但並不發第二警告文惟仍請袁氏吐其眞意以爲貫徹警告之計 
　　今日京都發來電報閣議之於此點與四國協同更爲堅固云　（八日） 
　　北京電袁總統之對帝制方針以列國之勸告爲不法故决拒絶而　進行其實際則以審查選舉爲名延緩至某時期（九日） 
　　東京電日置公使赴任途次於今夕至西京定十三日啓行回北京使任（九日） 
　　北京電據聞北京政府對馮國璋湯薌銘兩將軍之策着着奏功似可稍減危險之程度（九日）　　東京電日皇定於即位大典當日勅撥内帑一百萬元頒給朝鮮·臺灣·關東川·樺太·北海道各府縣等慈善救濟經費（九日） 
　　東京電聞此次即位大典蒙恩賜爵者計學者穗積陳重田中芳雄·由川健次郎諸氏政治家原敬·犬養毅·島田三郎横田國臣實業家大倉善八郎·森村市左衛門古河虎之助·三井高保等十一人（九日） 
　　東京電即位大典之期己近在明日各般之準備均巳完妥參列大典使臣齋戒沐浴以表謹愼之意一切政治均暫停止對華交涉亦己暫時中止今日天雖降雨然明日不拘晴雨舉此曠古之盛典人氣全然一新（九日） 
　　東京電日本皇后因不參列即位大典故於明日午前八時半在賢所舉御前之儀式由竹田宫妃恭代行禮並由岡陸相恭代大隈首相詣賢所參拜（九日） 
　　東京電各國大使公使巳於今夕（八日）行抵京都明日預演禮節京都一般之光景其盛况不讓東京一般市民欣喜非常（八日） 
　　東京電在菱造船所承造驅逐艦花風號預定明年四月起工大正六年工竣該艦之排水量有一千二百噸誠世界嚆矢之大驅逐艦云（九月） 
　　濟南電北京政府前派陸軍檢閱使張永成氏來東檢閱第五師及各軍隊茲巳事畢於前日往江蘇（八日） 
　　濟南電山東軍隊警察從來意志不能疏通故近組織軍警聯合會以圖兩界之連絡擔任目下政變之際維持山東之治安（八日） 
要聞一 
[今後外交之形勢如何？]  
　　東京通信社社員飄萍 
　　十一月三日東京發 
　　英俄法日四國因帝制問題對我政府爲延期之勸告巳詳前號通信茲以我政府表示不受列國勸告之態度今後外交之形勢有益將開展之觀再羅列所聞順次詳記題曰今後外交之形勢如何 
　　東報記我國政府回答之内容言我政府接到諸國之勸告後於十月二十九日開重要會議帝政派軍人派皆持强哽拒絶之論謂變更國體决無内亂之可慮假令有之中國能自鎭定（惜僅足以鎭定内亂耳况亦未必）諸國之提議實屬杞憂請以此旨拒絶各國又一派則言對於諸國之勸告僅表感謝之意而巳足尙有一派則言繼續共和政體有激成内亂之憂（笑話）若從諸國之意而中止變更國體叛亂發生時諸國能負責任否以此反詰爲勸告之回答（眞眞笑話）是日有上之諸說遂無所决三十日又開會議致電各省將軍巡按令爲鎭壓内亂之保障三十一日之會議始决定以婉曲之辭令謝絶諸國之勸告十一月一日令曹汝霖對各公使爲口頭之正式回告焉 
　　我政府回答之語雖未公表而大意不出諸國之所料無非言變更國體乃人民之意（笑話）政府初不與聞故實行變更决無内亂之慮此據各省之調查報告而可知者即萬一有何驚擾當竭力鎭壓保護外人之生命財産請各國政府可以安心倘依各國之勸告而中止違反民意頗爲危險故延期有所不能中國政府甚感勸告之厚意尙願各國諒中國政府之苦衷云云 
　　東報有謂我政府中外交上有經驗及老成通曉大局之人頗多主張聽從各國之勸告言拒絶各國之意非但内亂勃發責任重大且以萎弱之中國而無端與列强生惡感今後必貽政府國家以不利此說聞黎元洪氏亦曾乘袁總統與之面談時有所略述故東報言中國雖不受勸告不過爲保持體面之一種文章一方却有設法爲自動的延期之傾嚮如發令愼重選舉或其推移之端且以往時外交證之當中俄交涉時一方以拒絶發表於社會同時一方又以承認之通牒致於俄國政府又中日交涉中政府曾表示非常强硬亦日本態度一變中政府忽又承認此次或與前同一筆法云云（那堪往事重提）然另有一種觀察則謂我政府之回答巳决意逐行帝制無再考之餘地故各國亦不得不講第二步之手段云云 
　　昨日（二號）之日本内閣閣議開於永田町首相官邸大臣岡陸相以外皆先後列席石井外相報告我政府之回答凝議甚久而石井外相更於午後二時半招致幣原外務次官小池政務局長小村政務局第一課長等至外相官邸會議對我問題一方駐日之英法俄公使皆紛紛與石井氏有所接洽外交界之空氣陡呈混雜今後之變化未可以預期也 
　　我政府以如是態度謝絶各國之勸告並非意外之事乃各國所早預想者也故今後將急入於第二步之對我方策聞將爲第二次之警告然其意與第一次大異言中國之内政固不能干涉但恐因變更國體而惹起擾亂則各國欲自衛起見應有排除擾亂原因之設施以免他日之　害此爲應有權利又第二次警告將道破變更國體之並非出於民意以促袁氏之反省倘再拒絶勸告則四國即合同爲適當自衛之行動云 
　　上之所述不過各方面之傳說而此時大可注目者則日本軍艦之向我急行進發是也日本海軍大演習以後淀泊於神户之第三艦隊旗艦對馬昨接急電言巳於前月三十一日夜駛回吳軍港補充兵員更晝夜不停補充兵器彈藥炭水等二日午後二時半拔錨向香港進發一方以警備即位大禮爲言一方所以警備我國之不測且聞目下香港地方英俄法之各東洋艦隊合部集會對馬艦（日本艦）亦將與各國之艦隊爲同一行動於我國南部之日本居留民可以保護此外或須服非常之任務又日本第三艦隊之明石約今日午前（三號）八時自吳港駛出有向我國上海之說且彈藥之裝置兵員之補充亦與對馬艦同皆以備我國南部　不測云云 
　　總之我人所當醒悟者各國旣爲第一次之勸告斷無勸告不理即便作罷之事且我政府之如是回答各國早巳料及然則第二步第三步之手段如何當發第一次勸告時業巳决定故今後外交上之形勢决不容吾人有樂觀之餘地更有當注意者國體問題中近又疑有德國在内故四國之行動更形一致是自行投入於列强爭鬭之旋渦也己欲用人而爲人作傀儡非所謂多見其不知量也耶 
[政府嚴防黨人之别報]  
　　大陸報五日北京通訊云政府因江北地方重要特諭張勳不必來京並分駐其部下兩萬兵士於江蘇北境各要地以資扼守而保治安政府爲鎭靜滿人解釋羣疑起見通電各省謂無論國體改革與否優待淸廷條件必繼續有效將來縱須修正亦必不損碍其現有之權利政府之所以有此通告者其中大有原因蓋以僑日黨魁私與刻在旅順之肅親王接洽擬與宗社黨提携行事先在東三省作亂東三省爲外人勢力膨賬之地較諸内地他省更易起事若革命告成則中國割滿洲全境以酬滿人俾成獨立滿洲國以奉天爲都城故也政府欲以嚴厲手叚維持國内治安以杜外人干涉故飭各省嚴查黨人如獲有作亂之徒當盡懲治藉以示儆今津滬各華字報仍多數訾議恢復帝制之舉一面警告政府防備日本之鐵拳謂日本勸告至今日而始至且與大隈及日置易最近之宣言互相矛盾其用意所在至可憤恨云云日置易將於日皇登極後復回北京原職云 
[南京快信]  
　　農商部對於礦務力求整頓巳飭令財政廳設立礦務討論會以期進行 
　　部員胡大崇嚴端調查蘇省釐務巳查出數處釐局弊竇甚多特呈准財廳撤懲不久各釐局有一番更動 
　　財政廳准部令嗣後各機關應領公費須於本月前造具支付預算一份存廳一份報部以備查核 
　　財政廳現報告財部蘇省十月份各項收數共計一百三十二萬五百八十有零 
　　齊巡按擬將下關警署改組金陵公廨所以合商埠定章現巳籌劃一切 
　　巡署諮議張光鼐現兼任實業科科長 
　　武衛軍現派員赴無錫購軍米二十萬石己咨准部發給免稅護照並咨請齊使轉飭各釐所查驗放行 
　　烟酒公賣高局長現會商財政廳議定酒捐仿照浙省章程辦理裁去坐買門銷等稅 
編輯餘談 
[遊美隨紀（第四信）（二）（遠生）]  
　　十月三十一日東京旅次 
　　警告内容常己見矣此項警告有極要之點一）彼直認帝制計畫直是大總統能發能收根本不認有民意之說昨日（三十日）東京朝日新聞著論極其菲薄民意之說讀之令人不堪（二）此項公文並非警告亦非忠告乃直令中國取消帝政之計畫（據此則並選舉亦須中止）是也兩日以來頗復於報章記載以外别有所聞據聞日本之决定此等辦法絶非旦夕之事及其廟議旣决乃先以其意思與英國政府磋商小費周折之後即己定議而後通告俄國亦俱同意乃定於二十八日提出此間日本外務大臣之請陸使至公署通告此事及北京日本小幡代理公使偕同英俄公使到中國外部提出宣言均在中華民國四年十月二十八日午後五時云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[答復聲中之國體與外交]  
　　外交部之答復初四日日本駐京代辦小幡氏再往外交部詢問前次答覆中所有小明瞭之處其所謂不明瞭者即注重在實行期限據外間所傳似乎陸總長當場即經答以遲速仍須聽之民意政府不能有所左右惟據乂一說此等重大外交一問一答外交當局總須禀承元首而行斷不能當場立覆故五日公府即開一會議商榷此事但其答覆之大意自不能出外間所傳者云 
　　日本人之理由十月三十一日大阪朝日新聞載日本内藤博士關於對華警告之談話謂某報曾載余對於對華警告之談話然有差誤蓋余以爲日政府之警告中國則中國之持帝政論者今日勢成騎虎進退兩難日本外交時窺同盟之英國鼻息而後定其意見故今次之交涉亦延遲至此日本不論出何種形式之警告中國政府亦必探訪日本之眞意果反對帝政與否抑欲藉此警告以取得何等之利權否日政府未有一定之眞意無論如何探訪亦不可得而知然實際今日能左右國之運命者惟有日本日政府縱無確定之决意若日本國民有决意時其結果中國人須十分思量也 
　　十月三十日大阪每日新聞載日本法學博士千賀鶴太郎對於中國帝政問題之談話云據各報所載日政府曾向中國警告此爲最善之政策向來中國人之思想如孟子所謂有德者王此種思想深浸入一般人民頭腦中如其人而有勢力則不得巳而受其支配一旦失其勢力即脫其範圍矣故數千年之歷史革命之事不絶（中略）日本此際所發之警告最適合時宜之處置如上所述中國人之思想以爲有德者王無德則爲匹夫蓋謂有勢力者則常存立乃一種共和思想而非帝政思想也故余以爲中國絶對不可行帝政必須行共和不然革命不絶而起此可由中國歷史上證明之然而中國行帝政或共和政其孰利於日本余以爲行共和爲有利也蓋中國若行帝政而不絶起革命歐美列國恐將分割中國中國若被分割日本之對岸爲列强之根據地時日本地位甚爲危險故余以爲日本對華之政策若日本無領有中國全土之實力則當絶對防止列國分割中國蓋世界之將來乃人種之競爭也今日美洲豈非排斥日本之移民乎此美人之本能也是以日本須保全中國全土發達其共和政他日互相提携以防禦歐美勢力之東漸此爲中國人及日本人皆不可等閒視之重大問題恐今日中國人甚少留意此點故日本務須保全中國今日之共和政及領土如此則中國人頭腦亦漸輸入共和思想一般人民遂能自覺矣日本今後之政策對於擁護利權亦爲必要務須常令中國人知日本無分割中國領土之意志日本在中國領土所得者爲經濟上之利益軍事上無特别之利益也但軍事上之有多少利益者乃對於敵國能早出兵耳然此亦僅對於俄國而巳顧保守所獲得之領土須有强大軍備蓋土著之民非日本人也是故余信日本保全中國領土於一方面大有利於日本也 
　　外交官之評論據駐京某國高等外交官關於中國國體問題語人云現今凡外人之論及中國國體者皆憂慮變更國體將破壞中國治 
安與否據中國各報所揭中國政府日前對於日英俄諸國答覆之詞其内容言明中國自有維持治安之確信等語由是觀之似乎無須外人代爲隱憂矣雖然熟考中國之平和依賴於列强之處實非淺鮮奈因吾人現今忙於歐戰再不能注力於東洋噫可危也又曰日英俄法四國勸告中國可惜此種勸告地稍有後於時機之憾帝制運動者流均成騎虎之勢進行其運動矣或者因此形勢即位之期其有若干延期乎然而變更國體實現之事蓋不遠矣云云繼有某外人對此外交官意見復爲評論曰某國現居歐戰漩渦之中不能分其力於東洋故憂慮中國動搖之情更加一層深摯其外交官隱憂之言蓋當然者可知世界萬國所憂慮中國變更國體釀成變亂之意見毫無差異也又云外交官謂四國勸告稍遲然以余（外人自謂）之管見現在國民代表之决定國體投票尙未竣事而四國早巳對中國政府提出忠告之言其去公布該代表大會組織法時爲期尚未出一月四　行動實屬機敏何得謂爲遲於時機乎 
[政府對於國體問題之籌備]  
　　再電保護外人政府以冬防吃緊加以國體問題即待解决迭電訓令各省軍民長官維持地方治安各省長官亦各有相當之措置乃日英俄法等國於日前竟以國體變更恐有意外之事發生爲理由向我勸告延期雖己答復力保無虞然不可不加意嚴防特於四日再向各省軍民兩長官嚴電訓令示以勸告原文凡有外人居住地主尤須努力保護如有不測第一須注意外人之安全方法以免外人再來交涉 
　　京師警備加嚴時近歲晚天氣漸寒京師冬防着着進行聞近數日來當軸特在内外城各要地時增兵警嚴重駐守更至夜間飭使兵警武裝三三五五分途巡邏竟夕不休以期預抑盜匪維持秩序並防種種謠言之流傳並聞警察總監吳鏡潭氏因前月京奉路三等客車遺有手鎗一支當被路警查獲不數日而天津車站又發現搭車旅客因搜檢行囊遽出手鎗將巡警擊斃之案據查此等情事足徵有匪人往來京津潛謀刺殺之舉故於日來己要京奉京漢兩車站添派偵探稽查往來行旅有無可疑情形以便跟蹤查緝 
　　參院改組預備現在參政院雖具有將來上議院之雛形然將來新國家成立之後必加一番改組政府旣略有定議並聞昨日總統巳面請黎院長將該院參政分别調查詳復以爲將來改組之預備一雖經發表任命然尙未呈報就職者計有若干二雖經到院就職然並未列席議事者計有若干員　三目下在請假之中者計有若干員　四現在該院參政兼有實在特任簡任各職者計有若干員 
　　參政提議分期頃聞代行立法院某參政昨曾提議擬將各省遞院請代呈之推戴書分兩期呈進己擬定日内先將直吉湘鄂閩粤奉蘇浙滇等省並外蒙庫倫各電呈彙遞作第一期其前議該院代表全國人民之勸進書仍定俟北京總投票揭曉時一併呈進 
　　融化黨人政策陸代國務卿昨奉特交密封議案一件閱畢即交機要局先報議略以便定期會同統率辦事處議復聞其内容係政府密籌融化黨人政策之說帖一俟政事堂核議畢即行分交各省議復施行 
　　徧釋友邦疑圑政事堂昨奉總統特交手諭飭將國體問題發生後所有各省官吏人民及軍隊並蒙藏等處王公爵職文員旅外華僑駐外公使先後所呈之條陳請願書一律檢齊刋入政府公報俾國人周悉而徧及友邦以釋其疑圑云 
　　日報所傳消息順天時報載稱政府於二十九日電致各省略謂三國忠告政府確有應付之策手續完備但各省維持治安可免三國容喙云云初一電略謂十二月二日登極一事前巳通電各省須上表稱臣爲要關於選舉推讓就任各節仍照預定次序進行勿復過問特此預先知照云云兩電均係由阮忠樞署名此爲日本人之言確否固未可知然亦足見日人對於此事之注意矣 
[財部考核各省解欵成績]  
　　財政部考核各省財政廳三年度釐金成績己見公報茲悉該部對於五項專欵亦將舉行考成按原定各省解欵考成條例原以三個月爲一結此項條例係在本年六月間呈奉總統公布則九月巳届考成之期旋因該部周總長擬爲展緩一月以故延未舉辦近聞該部以十月届滿未便再事展緩巳飭司詳核各省財政廳所解五項專欵是否足額以便呈請總統按照條例實行奬懲聞此次詳核之結果溢出原額者爲直隸山東湖南京兆等四省足額者爲浙江安徽河南甘肅新疆山西陜西熱河歸化等九處欠解者爲江蘇江西福建湖北廣東廣西雲南貴州四川吉林黑龍江察哈爾等十二處 
[湘大吏擔保治安之覆電]  
　　湘省軍民兩省長前奉中央統率辦事處通電以各省辦理國民代表大會投票解决國體誠恐有匪徒藉端滋事目下地方情形是否安謐如常亟應加意防範等語湯沈兩長官旋即會銜電陳如下統率辦事處鑒　悉月餘以來由人民之心理定遠大之規模一時南朔東西風行雲從不期而合夫豈偶然鈞電之所諮詢自爲愼重起見然天心民意昭然可知加以布置之森嚴實無幾微之可慮即以湘省論雖毘連川黔桂諸邊境窮山僻壤偶有鼠竊狗偷勢等蜉蝣不撲旋滅現軍警之力分布己周對於地方治安　銘等實敢負完全責任請轉主座速定國基中國幸甚 
[滿洲兩交涉]  
　　張家灣案之近訊張家灣日人違約設警一案現己移歸中央由我外部向日使提出交涉茲聞該處警長調查日警在該處現在尙無特别動靜我國警察除嚴密防護外仍處處依照公法寗彼無理母我越分近來長春日報每載某處日人受害某處日商見侮等事以爲慫恿該國官府地步其實皆不確蓋此種事件公道自在人心當時違約懸牌之日警凡在我國充當職務之日人均稱實屬違約而此次堅抗不撤一般輿論亦頗以日人之舉爲非未免有損中日兩國之邦交云云 
　　遼西事件之爭點中日新約外人無在南滿購地私權此僅限於遼東半島之數縣爲南滿則然也若遼西一帶雜居亦所不許遑言商租地畝月前有無賴之我國人與某外人在該處設市誘買某寡婦房産並有組織私圑專意串買土地當經朱知事將違法之我國人嚴押並勸導勿再違法原爲保全邦交起見乃近聞某國竟謂我國限制外人云云亦太不諒我國之苦心矣 
　　消弭衝突之一法奉省段兼按使以言語爲感情之㨗徑警察乃行政之樞紐近自中日條約成立南滿旣爲日人雜居之區東灜農工商賈聯袂偕來者巳居多數若我警察不通其語言必致因細故微端而生交涉故警兵習諳日語尤爲目下必需之要舉查省城現設有警官補習所學員無多爰特傳諭該所長孫際昌即在所内開辦警察日語學社定名爲警察日語譒譯班聞己議定暫招學員一百五十名以一年爲畢業其課程爲日語國際公法及本省警察單行法令三種學員資格以曾充警兵或文理通順年在三十五歲以下者爲合格每員每月收學費六元講義費一元五角於入學時先繳一學期之費自十一月一日起至十八日止爲報名期二十日赴該所考試錄取後即開課省城照招考辦理各縣則由知事招考後詳送到省入社肄業畢業之後由巡按使發給證書並飭令各縣需用警務譒譯員儘先將此項畢業員錄用 
[東邊亦告匪禍肅淸]  
　　東邊奉吉交界萬山延袤入烟稀省素爲盜賊出没之區近自設治以來屢有變動如去歲樺甸及撫松兩役均係奉吉兩省積年巨匪鐵公鷄小白龍壓東邊壓五營等百餘人前往竄擾嗣經防軍將劉大個子擊斃後一般匪徒避入吉界爲吉省陸軍混成旅擊敗又滋擾長白復經防軍將此般匪首悉數弋獲現在長臨撫通柳河各縣均電省報告地方安謐匪徒斂迹昨由上將軍將東邊現在防守靜謐情形電告中央矣 
[東甯兵警衝突紀]  
　　哈埠俄文報載三岔口（即東甯縣）於上月底有緝私兵因在戲園觀劇與巡警口角遂大起衝突雙方調集多數人互相毆打各有受傷者數名當該兵警衝突之際陸軍張排長帶隊前往解勸有陸軍二名不知被何人用刀扎傷翌晨巡警一律罷崗雙方相持不下而陸軍因無故受傷亦甚不平現經政商各界出爲調停大約必能和平了結也 
[東省軍事紀聞]  
　　選舉國民代表爲前古未有之創舉雖經法制局規定施行條例而履行各種手續非常繁重奉省段使於半月以來用全副精神督率各員勉力從事致將其他政務不克同時並舉刻下選舉要政大功告成業己將各種表册票件備文咨送中央去訖所有應行各軍務現正次第籌辦茲將近日所見聞者彙誌如左叚將軍奉令督理吉江兩省軍務到任之後本擬親往查閱旋因兼任按使政務紛繁遂將此議打銷僅分委軍署人員前往調查而巳近來因某事之關係不特二十師長范二十八師師長馮鎭守使馬與吳及本省各防營長官均紛紛到省即吉江兩省亦派有上級軍官到奉叚將軍趁此時期會集三省軍官定於三日午後在軍署開議探聞所定議案大略以三省各軍營操式應歸一律所用軍械應如何愼重保存其舊有之槍砲如尙能合用者一體確查造册編號運往軍廠修理各軍營無論上中下級軍官飭令造送履歷其籍貫住所尤應詳細查察期母浮冒此外勦辦胡匪應即不分畛域嚴加痛剿至於軍隊之如何調遣邊界之如何布置事關國防未便宣布也 
　　每届冬令宵小易在奉省又爲胡匪出産之區冬季尤易竊發故交冬令即由各縣軍警舉辦冬防原爲緩靖地方之要舉段兼使因時局動搖外縣人民往往因謠傳生疑聞巳決定本年冬防亟應提前舉辦省公署昨巳發行通飭諭令各地方軍防警察保衛團各機關於各要隘地方添派軍警嚴密梭巡尤應將外來客商加意查探務使匪徒絶跡　　安謐倘有辦理不力致生事端者定惟各機關長官是問其外國僑商亦應切實保護以安地面而睦邦交 
[濱江酒商反對公賣之近信]  
　　濱江酒商全體反對公賣局連日假商務會公議對待方法巳宣布於各報茲聞該酒商等於本月一日議決如商會不爲維持則自向公賣局質問無論發生何項困難問題亦須同負責任故簽名畫押者二百餘家當由各商執事齊赴商會議定赴公賣局質問一切如達不到目的即一律罷市商務會總理張香亭恐釀出意外力爲勸阻允於今日會晤濱江縣張知事磋商辦法如此期内該局勒收公賣費即囑其來會領取切不可有罷市情事致令官府干涉等語於是各酒商始紛紛散去聞各酒商此次所藉口者以該分局收稅章程紊亂辦法不良故誓死不肯承認現該局局長己隱匿他處恐有辱毆情事各酒商亦因此反對愈厲云 
[邊省之禁烟狀况]  
　　禁烟問題近因變更國體事皆不注意茲將禁烟聯合會發表之函電摘要錄下以見各省禁烟之情形焉 
　　　四川巡按使來函頃奉惠書以西報登載重慶烟禁廢弛見告至深感紉查四川毗連各省罌粟多未禁絶存土亦未消除奸商運輸至爲詭秘烟販漏網勢所必有重慶爲川省巨埠商賈雲集人民繁衆烟館之秘密開設癮民之未盡戒除不能爲諱惟查重慶警廳歷月表報禁烟情形尙屬認眞現復嚴飭東川道尹督飭廳縣嚴密偵察并由省委派幹員馳往密查如該廳縣仍前疏懈或警隊人等包庇隱匿再予從　懲儆其他各屬對於禁烟一事現復由省分飭認眞進行以後續有所聞尙希隨時見告并賜敎言以匡不逮 
　　致貴州巡按使函本會頃據調查員報告本年貴陽所屬種烟情形凡大路臨近地段私種己絶惟偏僻村鄉尙未淨盡又據報稱省北婺川省南歸化及長寨等處今年種植烟苗者甚多致他處農人爭相效尤預備明年種烟冀獲大利等語查中英烟約期限己迫若民國五年各省種烟不能一律禁絶則六年交涉印烟完全停運勢必不能達到目的如此我國烟禍將永無禁止之日七八年來中央各省所施行禁烟手續冋歸虚牝豈不可惜夙讅台端對於烟禁向係嚴厲進行貴陽各處旣據本會調查報告關係前途甚鉅爲此肅函奉聞即請轉飭各縣知事認眞查禁勿惜一簣之土致廢成功於半途實爲至盼 
　　甘肅張將軍來電甘省烟苗經遵令厲行禁種并設禁烟督察處稽查存土庽禁於徵以爲實行禁運禁吸入手辦法本年英員部員周歷各屬嚴密會勘並未發見一莖毒卉認爲禁絶現准外交部來電業經英使允認并以十一月一日爲甘省禁運印烟之期等語相應電達查照張廣建寒 
　　覆甘肅張將軍函頃讀寒電敬悉甘省烟苗經台端嚴厲飭禁以來己無毒卉發見并經英員部員周歷查勘認爲禁絶自十一月一日爲印烟停運之期等因具見熱心烟禁銳意進行至爲欽佩竊以甘省向爲種烟最盛之區人民謬於習慣或則山僻私種或則抵抗法令着手最難此次烟苗一律肅淸則私吸私販皆易查禁實於烟禁前途裨益甚大除將禁種情形譯登中西各報并通知全國禁烟各機關外特此佈復 
 
 
 

Page 7

 
 
　　　 
[鎭江]  
　　逃賊用刀自刎警察第九區　魚套地方近日迭生竊案嗣由該警區探得竊賊王仕卿爲警察第三區緝獲因即迎提到區訊供不諱并在大岸全龍會館旁邊棺材底下起出贓物　件當由嚴巡官將該竊賊處以拘留詎該竊犯於六日下前三時許乘問扭鎖脫逃經巡官知覺率警公途兜拿該賊逃至永固鄉四叚七擺渡地方爲該區巡士周佑卿等所遇一經追捕該賊情急用刀自割咽喉身死但所割之兇刀即係該區厨房之物迨嚴巡官回區檢查果失去厨刀一把伙夫布褂一件　將在場經士等帶區一而詳請縣署勘驗一面具情詳報警務總所核奪 
　　點收遷讓學産鎭江城外三元巷有房屋一所本爲地方學産前由縣敎育會長殷宗渠以十七區議事處名義承租現丹徒縣章知事以値茲整理學欵學産之時一再飭催遷讓垷經該會長函允訂期十一月六日點交故章知事特飭城鄉市董事王蔚卿前往點收即將此房發交管理 
[靑浦]  
　　學校舉行聯合運動會靑浦縣公署委託第三科科員及縣視學學務委員等集合縣市鄉立各學校組織全邑學校聯合運動會業己議定辦法於陽曆十一月九日起至十四日止在城内邑廟公園前舉行凡全邑各校學生均爲運動員其運動方法祇以平時體操科目照常演習所有一切劇烈運動不適宜於小學校者槪不列入刻巳由該聯合會遍發入覽劵招人往觀矣 
[武昌]  
　　歡宴宣威將軍宣威將軍蔣尊　奉令查閱軍隊由京抵漢情形迭誌前報四號王將軍特備筵席歡宴蔣將軍聞蔣君尙須查閱三日再行赴湘云 
　　旌獎江陵節婦江陵陳祖炳之祖母胡氏少孀居操守節烈事翁姑頗孝今年巳七旬呈由該縣知事查實轉詳到省四日叚巡按巳准咨部呈請總統褒揚以勵末俗 
　　變賣氈廠顔料氈呢廠積存未用顔料尙復不少茲有商人沈恂以現在歐戰未平顔料甚少特呈請巡按署變賣叚使以化無用爲有用實一舉兩得之事允准照市估價變賣己飭知該廠保管員遵照矣 
[江西]  
　　任用財政人員之變通辦法贛省財政廳濮廳長前接財政部通飭謂徽收官吏除政事堂曾經存記人員及内務部考核之知事外其他人不得任用等因當查現在各員雖與前項資格不合然多辦理徵收事宜實有經驗萬難更易生手特定變通辦法由財政廳長保薦力負完全責任者一體任用據情陳部己奉核准到贛矣 
　　法官收受賄賂之停職訊辦贛垣將軍行署正街春元客棧住客某姓來省訴訟營求賄賂以冀達到勝訴目的由棧主李某經手欵項代爲運動高等審判廳刑庭庭長劉重熙推事史棠詎事機不密被人舉發經該廳朱廳長由京回贛查明其事禀明司法部將劉重熙史棠兩人先行停職聽候訊辦詎史棠畏罪棄職遠颺劉重熙亦擬乘機離贛冀逃法網現在過付贓欵之棧主李某巳交南昌地方檢廳訊辦所有劉重熙遺缺己調南昌地方審判廳長林大文接充矣 
[杭州]  
　　禁止内河夜航屈巡按使近以時届冬令内河船隻屢遭搶刦輕則喪失財物重則人命攸關昨（八日）特通飭各縣自本月奉至此項文件之日起至明年三月止所有各處内河航船一槪禁止夜行以免危險 
　　嘉崇兩邑之呼籲本年嘉興縣境内田稻自七月間風潮繼以毒霧連朝早晚稻俱己受傷續於九月初八日起連雨六晝夜不止風狂雨猛圩岸皆潰四鄉水過田岸三尺有餘或淹禾二尺有餘其早稻未經收割及收割在場均霉變生芽不堪口食晚稻正在結實全行淹没水中撈救難施竟致顆粒無收時過霜降即令水涸成田爲時巳晚亦補種無及該縣公民金蓉鏡屠善生盛時蔣世澄等昨巳聯名禀陳省中層憲請求派員勘災並辦急賑又聞崇德公民陳祖亮等亦致電杭垣文云崇邑自七月灰日起霪雨連綿無分晝夜以致河流暴漲田畝一片汪洋稻均霉爛發芽民情惶恐荒災己成可否請派員履勘以重荒政無任迫切崇德縣城鄉公民陳祖亮吕在廷吳元照張汝鋐楊文蒸等公叩 
[崇明]  
　　聯合運動會預誌十月十七日由縣敎育會發起全縣聯合運動會邀請各校長及體育主任往議辦法當卽議定十一月二十七二十八兩日在城内校場舉行并舉定司令一人幹事四人籌備一切並擬往申延請體育家徐一冰君等到會評議各學校現正極力預備聞多注重兵式及拳術云 
　　第一醫院之成效城内第一醫院創辦者爲沈雲扉係上海同濟德文醫學畢業在實隆醫院實習多年畢業後即回崇創設醫院一切内外病症經其診治頗能奏效且貧病者不取醫金尤見熱心慈善崇地向無西醫病家往滬就醫咸苦不便自有醫院均得就近醫治頗稱便利云 
[山東]  
　　陸軍檢閱使閱兵竣事政府特派檢閱陸軍第四第五第六第十等師之檢閱使張永成中將自前月由京啓節帶同參贊方咸五劉毓琦方淸三三少將并隨員王國祖等二十三員於日前抵魯當由第五師師長統率馬步砲工輜各隊員兵預在津浦車站歡迎即於辛莊安置行轅連日閱看步馬操法檢閱砲工輜各隊現聞巳檢閱完竣評判成績迅電報告政府刻巳赴江蘇等處檢閱矣 
　　博山玻璃公司將續辦博山玻璃公司前創辦時頗具規模後以銷路滯塞資本不繼兼向信成銀行所借欵項未能償還以致停辦本年信成銀行淸理債欵以此項債權抵償大淸銀行欠款財政部周總長以玻璃爲國中需要大宗値此提倡實業時代此項工廠萬不可少現巳决計續行開辦特委該部庫藏司會辦于　年爲該公司總辦聞于巳首途來東規劃一切矣 
雜評一 
[東三省之警察（默）]  
　　東三省本交涉易起之地自准日人雜居後衝突之事益見其多固我人所早料者也交涉大半起於警察之爭執即兩國人民有所齟齬亦須經警察之手故外交生滅恒視警察得人與否辦理妥善與否其重要可知矣今奉天當道注意於此誠爲要圖然欲警政之修備須與其他各行政機關相輔而行他機關不能整齊劃一則警察亦焉有實力前此喧傳一時之所謂特别官制所謂整理方針今皆閱然無聞僅僅注意此無實力之警察亦何能與外勢抗哉是誠一可懼之事也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇請免加漕公電]  
　　北京政事堂財政部南京巡按使鈞鑒頃聞部行加蘇省漕價查蘇漕因民己久民國初元規定忙漕折徵數目實未輕於前淸舊額近年忙漕徵收費均巳另加忙銀並於正附稅外加收三角蘇民勉盡義務己重於前淸時之負擔是以前韓巡按使有永不加賦之請本年畝捐二分蘇常松太因賦重獲免今加漕每石五角核計每畝加銀四五六分不等較賦輕之區反重民力斷所難堪况本年蝗害風災繼以霪雨熟棉盡損晚稻無收租不抵糧各縣方紛紛議請蠲減何堪再令加增爲此籲求陳明大總統收回成命以舒民困唐文治王淸穆姚文枬沈恩孚耿道沖秦錫田莫錫綸吳馨黄炎培黄慶瀾等齊 
[滬人尊重主權之一斑]  
　　本邑地方紳士以華法兩公司電車上用人此次無端衝突巳經雙方和平解决由兩公司各請警廳捕房撥派警捕隨車彈壓以免再肇釁端惟西門外方斜路係是華界隨車法捕直入華境似與主權有關刻巳集議擬具禀滬海道道尹兼交涉員請即照會法領事飭知法捕房聲明隨車法捕僅能在法租界範圍以内不得直入華界所有法商電車駛入華界者自有華界警察擔任保護云 
[牯嶺路典舖被刦]  
　　公共租界牯嶺路裕新當典於前晚七時許正在收市之際突來盜匪多人分守前後門户由手執手鎗刀械之匪徒六人入内先將大門關閉適探夥某甲在彼贖當被匪按住出示手鎗嚇禁聲張該匪等旋將櫃上所裝鐵欄猛擊不下即有一匪從鐵欄上面扒入店堂逼問貴重物品藏匿何處該典夥友學徒見勢不佳均登樓避匿是時該典包車夫某乙欲從後門逃出喊捕當被把守後門之盜匪用刀戳傷面部乙復退入避匿後由學徒某丙至晒台上狂聲喊捕被門外把風各匪所聞即叩門知照該匪等因此不敢登樓祇刧取櫃台抽屜内所有現洋三十五元一鬨而逸臨行時開鎗一響示威事後由該典經理沈綺春投報新閘捕房捕頭立飭通班中西探捕前往兜拿未獲而回除將受傷車夫送請仁濟醫院醫治外並己禀請麥總巡通飭各捕房一體留心偵緝 
[處治煙案之凖繩]  
　　滬海道尹公署近奉江蘇齊巡按使飭開案照懲治烟犯新刑律業經訂有專條各知事對於所獲私販私吸各烟犯務當按律執行不得於定律外任意科罰致啓假公濟私之漸且所科罰金當於按月禁烟報告表内詳細登註不得隱瞞疏漏其或有特别情形及拿獲大宗私土非重罰不足示懲者即當專案詳請核示辦理不得意爲輕重私自執行除通行外合行飭仰該道尹即便轉飭所屬一體遵照等因現道尹公署巳轉行各縣知事一體遵辦矣 
[布置賑欵用途之消息]  
　　本邑沈知事因蘇省各屬風災賑欵上海派得洋五千元巳奉照數頒發惟作何用度亟應邀集紳董公共酌議故於本月八日邀請十九市鄉經董到縣集議嗣因是日陰雨各經董到者無多致未開議惟據某鄉經董傳述謂此項賑欵大約取以工代賑辦法移爲開河之用云 
[發展社會體育之初步]  
　　江蘇省敎育會前承齊巡按使委托籌設體育傳習所茲將往來公函擇要錄下 
　　巡按使來函前准貴會函請通飭各縣籌設公共體育場並擬具簡章說明書當以茲事體大討論不厭求詳提交敎育行政會議全體可决即經通飭各縣限於三個月内報明設備場所在案惟是籌辦之初事務綦難最要之點蓋在遴選體育專員如指導不得其人則經費等於虚擲設所傳習儲養人才勢難置爲緩圖貴會提倡體育素具熱誠上海爲人才薈萃之區延聘敎員亦易爲力用卽委托貴會籌設體育傳習所由縣遴送學員到所肄習轉相授受庶社會體育漸臻於發展之域至希將規則經費學員資格學習期間等項分别擬訂見示以便施行再此項傳習所期造成目前應用人才爲期不宜過長並希察酌辦理至紉公誼 
　　省敎省敎育會復函前奉鈞函（從略）等因仰見注懷體育加意提倡鄭重諏諮至深欽佩敝會旣經建議於前又承委托於後敢不悉心規畫冀副進行當以此所設立爲儲養全省體育指導人才起見設備宜求詳實因即邀集在滬體育專家迭次商榷以爲近今各國講求體育美國尤有專長一切敎授均最新穎而又敏㨗上海靑年會及寗蘇敎育會各大學所有敎師悉屬專門名家可以借材取法遂推定敝會體育研究會會長張諤爲傳習所主任凡延訂敎師考核功課歸其專理並將課程先爲商略大抵理論實習不可偏重貴在兼施此項設備與學員資格學習期間最有關係斟酌再四擬定傳習以四個月爲期學習之員必曾在學校學習體操及曾任體操敎員者方爲合格庶幾敎授易於領悟而科目亦可加深凡西人所謂基本體操部球戲部器械部田賽徑賽部技擊部游泳部各門實習現均一一規入課程擇要指授而又加以種種理論上之講習學成之後或不至僅爲一技之末一勇之夫至於籌設訓練以運動場爲最要敝會地處閱聞之間本無餘地適上海縣奉文設立公共體育場擬指用斜橋相近慈善圑執業之公地一方面積頗爲寛廣正在籌畫之中敝會亦即往返商量先就該地設備凡塡土建屋等費與上海縣合資經營以便將來公用開學之後即用本會會場爲授課敎室另租附近斜橋之民房數十椽以供學員寄宿雖全部分爲三處而距離尙不遇遠於敎授管理均無妨礙惟是經費一項頗費籌維此所旣樹全省之風聲上海又爲觀瞻之集點雖不能力求完全亦不敢遇從簡陋擬將開辦經常分爲二種其開辦費請由省庫動支經常費則就各縣以學員之學費補充責任各縣擔任以上數端均經敝會同人一再討論粗有就緒茲特擬具體育傳習所簡章八條體育傳習所開辦費槪算經常費槪算各一份運動場圖略一紙繕陳鈞鑒如蒙照准擬以十一月十六日爲開學之期應請分飭六十縣知事按照簡章第二第三第七條趕將學習人員選送所有姓名履歷務於十一月十日以前報到鈞署一面示覆敝會俾可依次設備其開辦費一項佈置在即待用孔殷並乞飭由省庫先期動放經常費雖有學費收入差足相抵仍恐繳納先後參差不齊擬請飭知各縣一併預行繳省轉撥抑或先行由省墊發應用俟各縣繳省歸欵之處統候裁奪施行母任跂盼 
[體育傳習所簡章]  
　　第一條本所由江蘇省敎育會受江蘇巡按使委託設立定名體育傳習所其第一届傳習以養成各縣公共體育場指導管理員爲目的 
　　第二條本所學習員名額定爲一百二十人每縣二人由省敎育會函請巡按使通飭各縣依後開資格遴選保送 
　　第三條本所學習員以年在二十五歲以上三十五歲以下品行端正文理淸順體格伜健全現任或曾任體操敎員前曾在高等小學或高等小學以上學習體操者爲合格 
　　第四條本所畢業期限定爲四個月 
　　第五條本所傳習之科目如下（關於理論者）體育原理體育史體育方法生理學解剖學衛生學急救法實用心理學社會服務論游戲及遊戲場設備法田徑賽處理法體育器械製造設備法（關於實習者）行進柔軟體操器械體操非正式遊戲正式遊戲田徑賽練身舞蹈技擊遊泳 
　　第六條本所延聘中外各體育專家每日上午授理論各科下午實習 
　　第七條本所第一届學習員學費膳宿費運動衣帽費共每人八十元均於入所時預繳 
　　第八條本所學習員畢業後由省敎育會函送巡按使通飭各縣令就各該縣公共體育場服務 
　　巡按使復函敬復者接准台函並附到體育傳習所簡章運動場略圖及開辦經常費槪算等件具見規畫詳盡應即照行除飭道轉飭各該縣知事查照簡章選送合格學員將學費繳由本署彙交並飭財政廳迅將是項開辦費解署轉發外合行函復至希查照 
[敎育統計表尙未完全]  
　　上海縣沈知事據學務委員賈豐芸詳送三年度敎育統計表事略當於昨日批答云詳表均悉查三年度縣視學視察報告上海市公私立小學約有六十餘校茲據塡送表册者有四十六校闕漏尙多况上海市曁引翔鄉尙有私立南洋中學民立女子中學澄衷中學以及附設之高等小學校等均未將統計表塡送仰即切實督催刻日塡齊送署母任延緩 
[屠宰稅帶征敎育捐三誌]  
　　本邑敎育歀産經理處前奉縣飭以省敎育行政會議議决屠宰稅一項每項各照部定數目帶征敎育特捐三分之一各縣一體舉辦特邀集十九市鄉經董訂期會議己誌前報茲悉此事己有敎育欵産經理處丁賡堯等於前日邀集四市十五鄉經董姚文枬趙履福王鎭周兆芝錢允利王銓運沈寳寅施其光陳珍楊洪鈞等到處公同籌議僉以上海自屠宰稅實行以來商業己覺淸淡若再帶征特捐三分之一必更困難惟本縣敎育經費竭蹶異常敎育事業因此不能發達前項特捐又不能勉力勸導遂公同决定由處詳請縣知事出示傳諭地保遵行 
[中外官場之睦誼]  
　　本埠各國總副領事及各西員以新道尹周金箴君到任後應聯合往賀以敦睦誼故於前日（八日）自上午十時至下午三時先後赴洋務局道賀周君率同交際科長陳震東君譯員楊筱堂君均穿禮服分别接待聞是日到者爲領袖領事薛福德君古巴總領事白郎先君丹國總領事兼西班牙墨西哥總領事樂斯考君美國代理總領事商師君美艦長博石君義國總領事壽爾西君日本總領事有吉明君瑙威國總領事來益司君大西洋總領事巴爾扎那君俄羅斯領事格九如君德國總領事克尼平君奥國總領事貝瑙爾君稅務司安文君郵務司魯士君等緣周君前任總商會領袖與各國領事夙有交誼故前日彼此暢談商務情形極爲歡洽至四時始各興盡而散 
[瑞典副領事蒞任]  
　　新任駐滬瑞典副領事韋廷斐君於前日乘英國郵船抵滬旋即入署視事 
[寶山警政之進步]  
　　寶山縣轄境因地當衝要原有警察不敷分布茲將楊行劉行羅店廣福盛橋月浦眞茹吳淞彭浦等分駐所每所加派長警四名愼重防範並新製黑色制服以壯觀瞻昨張知事允高巳將警佐張元爕報告之籌備情形通詳巡按使及鎭道兩署鑒核矣 
[要體面必須納捐]  
　　　上海工巡捐局通詳巡按使曁鎭道兩署文云竊查職局徵收車捐章程除對於各國領事等署公用洋車特許免捐發給免費車照以示優待外賓其餘無論官民所有洋車均須一律納捐以重捐款歷經職局照章辦理在案近查各官署局所人員往往有自置洋車並不納捐一經巡警查留體面攸關諸多不便若不認眞查辦局長旣負瞻徇之咎且貽捐户口實之資何以昭公允而維捐務伏查此項捐款爲資助地方行政要需納捐爲人人應盡義務固不得以在官人員私予豁免局長爲整頓車捐起見籌思再四惟有通詳鈞使鑒核准予通飭各官署局所人員凡有日用洋車均應照章納捐否則即行扣留罰辦以重捐欵而昭公允是否有當伏乞批示祇遵 
[軍界記事兩則]  
　　陸軍少將吳笏卿君奉部委任來滬爲軍隊宣講員昨特函請步兵三十八圑圑長馬錫藩君飭傳所屬三營官兵於淸晨七點半鐘齊集炮隊營操場對衆宣講海陸軍大元帥訓詞並以軍人服從長官命令爲天職所有鎗械務須擦洗淸潔服裝尤宜整齊以壯軍容而肅軍紀云云講畢散隊聞定於十號十一號十二號再行傳集第四師步兵十六圑各營到場宣講一俟滬地講竣即往松江吳淞龍華等處宣講 
　　陸軍第四師師長楊善德君以部委之校閱軍隊操演員陸軍中將蔣紹昌君業巳由京蒞滬所有駐紮上海之步兵第十六圑及駐紮龍華之步兵第十五圑炮兵第四圑並駐防松江之步兵第十四圑騎兵第四圑各營兵士均須預備校閱操法故於昨日通飭各該圑長迅飭各營妥爲籌備並將出防地點及官佐目兵花名一併造册送候轉交蔣中將備核 
[照料接鋪軌道之材料]  
　　華商電車公司現從滬杭車站南首起接鋪軌道至高昌廟爲止所有馬路己一律放寛二十四尺茲因鋼軌材料均己堆儲路上預備開工深恐或有失竊情事故由該公司函請警廳轉飭高昌廟警區傳諭長警妥爲照料 
[秋季賽馬二誌]  
　　昨爲旅滬西部秋季賽馬之第二日計賽九次第一次十五馬西人小馬立司紅衣帽黄馬勝第二次十二馬仍爲小馬立司紅衣帽灰馬勝第三次九馬祥茂洋行西人小白格爾粉紅衣帽白馬勝第四次十一馬密司漢師醬色衣帽灰馬勝第五次七馬西人野吼代密司茄克生黄衣帽白馬勝第六次十馬工部局西人魯紅衣黄帽灰馬勝第七次六馬西人小馬立司粉紅衣帽黄馬勝第八次八馬祥茂洋行西人小白格爾粉紅衣帽灰馬勝第九次七馬西人司仇代小馬立司紅衣帽黄馬勝 
[董事住居何處]  
　　上海縣知事公署昨出牌示云據同仁慈善會董事劉鴻逵等禀建設工廠以維貧民生計請核准一案奉滬海道尹批飭將建築地點是否相宜所擬簡章是否妥洽由縣查核詳辦等因當派本署差遣員前往調查具復去後茲據該員復稱該工廠尙未興工無形迹可考必須往訪具禀之董事劉鴻逵等方可查勘乃該董事等住居何處原禀旣未聲明遍訪皆稱不知亦不知同仁慈善會設在何處面請批飭具禀人聲復前來合行牌示仰該董事等將住居地址速即禀復以憑飭知該委員前往查勘特此牌示 
[勒限地保查復]  
　　西門外福德里居户榮祺近至工巡捐局禀稱被近隣沈某加築圍牆將原有公路圈入侵佔請爲查勘等情當經局長飭知工程處傳喚該處十圖地保到來詰問詎該地保抗傳不到昨又條諭限三日内迅行查復以　核辦如違定干未便 
[隣居爭論界址]  
　　　黄錦春控婦人張顧氏覇阻　屋一案前經地方審判廳吳推事官一再辯論因被告三次不到己經缺席判决嗣由被告到廳聲明窒礙回復原狀是以吳　事官又於昨午開庭辯論原告訴稱該地坐落二十五保六圖即新北門内觀音閣附近此地昔由朱姓買下共計四分八釐三毫有單串爲證茲因攺造樓房忽被被告塡阻工作請求核辦被告訴稱我家平房前後共計十一間半共有三分二釐三毫基地昔向江姓處買來與原告之地毘連今原告翻造樓屋將我家後面坑厠等　侵佔因此不服向之理論問官以兩造供詞各執判原被告各繳　費洋三元聽候示　履勘　 
[九畝地高築債臺]  
　　滬城九畝地己開之淸蓮閣茶樓及未開之新興池浴堂主盧慶福邱文元等曾經向人收取押櫃並借用欵項延不歸償由債權人陳福康至地方審判廳控盧邱不償借欵洋三千元又唐裕興木作頭控盧邱不付造屋找價洋二千三百九十六元當經該廳迭次飭傳盧邱二人均延不到庭故巳缺席判决將淸蓮閣薪興池一并發封候示嗣有吳實泉者在公共公廨起訴被盧邱借去洋二千五百元延不歸還由公廨飭探將盧邱提案判押候示茲又有張慶福等五人先後至地方審判廳控被盧邱二人騙去押櫓洋共九百數十元又李漢卿控被盧邱抵去洋二千五百元均請提追袁　長准即函請公共公廨將被告送廳研訊一俟訊畢仍即送還前日由公廨飭派中西包探將盧邱押送到廳下午有陳曹等姓推事官開庭辯論張福慶李漢卿投案請追並稱均有收據質之盧邱認欠屬實惟求寛限設法料理問官得供認爲辯論終結聽候送達判詞仍將盧邱　來探帶回公廨收押原告退去 
[破獲私售彩票之機關]  
　　粤人盧金李民歐友三林信耀與在逃之歐儀同在崇明路四十七號門牌崑泰亨號内私售廣東闈信及集益彩票前日經美捕房捕頭得悉派令中西包探前往將盧等四人拘獲搜出集益彩票四千五百張票根一萬四千五百張一併帶入捕房昨晨押解公共公廨經會審員王肇之君會同美領郭君略訊一過判均押候補提入證再訊 
[同族互相控告]  
　　　閘北寳山縣屬王家宅鄉民王根林王小毛父子因與族人王根寳爲地産糾葛與王根寳之妻徐氏爭執後即移居公共租界愛而近路嗣被王根寳控請寳山縣知事署轉致公共公廨移傳在案惟王根林父子亦延羅傑律師以王根寳糾衆行兇等情赴廨控訴昨日傳訊先由羅傑律師上堂譯訴前情訊之王根寳亦延律師到堂辯明王根林父子將徐氏兇毆後被控逃匿租界各節中西官以王根寳在寶山縣具控在前判王根林父子各交一百元人洋並保候示至王根林父子指控王根寳行兇一層因證據不足着即註銷 
[再誌介紹買辦之骗騙局]  
　　江緩琛控曹廷章串同在逃之人以介紹敦友洋行買辦爲由騙取押櫃洋二千五百元由公共公廨訊判曹交五百元人洋並保出外帮同找尋在逃之人到案訊追在案昨晨復訊據交保處華捕投訴被告所覓保人均不可靠故尙未保出並據原告代表律師到堂聲稱原告深願被告交保出外帮尋在逃之人被告旣巳覓到保人應請准其交保被告亦延律師到堂代辯中西官以被告旣覓有兩家舖保判准保出候再訂期研訊 
[店主自願認虧]  
　　錦華銀樓夥金朝榮私取値洋六七十元之首飾逃逸由保人張榮泉尋獲扭至四區警署巳紀昨報茲悉此案昨經姜警正提訊金供認不諱惟稱洋己用盡嗣因該店主自願認虧判從寛處金拘役五天以儆 
[船夥受傷殞命續誌]  
　　阜甯人唐福林與其元福順均爲駁船夥日前福林向鄰船夥梁小隆索討所借之布衫一件無着在長安路興隆園茶館口角之下被梁以板櫈擲傷福林腎囊越日身死由福順投報地方檢察廳請驗巳紀前報前日下午林廳長派宗檢察官帶同檢驗吏蒞場驗明當飭屍兄唐福順先行收殮兇手梁小隆證人高三帶回地方廳歸案訊辦 
　　另一訪函云船户唐福林前向同業梁小隆借一布褲押錢使用舊曆九月二十八日梁小隆在車袋角地方福興茶樓與唐相遇向索布褲以致互毆梁將板凳擲去即由其友名高三者上前解勸始各走散不料唐福林歸家後即於翌日午後氣絶而死經屍兄唐發榮恊同地保至地方檢察廳報驗林廳長即派樓檢察官毛檢驗員等前往屍場驗得己死唐福林身體虚弱週身並無傷痕實係疝氣大發因此殞命察其腎囊皮上雖發見靑色實非受傷痕跡樓君察驗無訛塡明尸格判令屍屬具結自行棺殮惟梁小隆與之衝突究有不合業經四區警局連同證人高三先後拘獲俟其解送來廳再行訊辦 
[貧病交困之怨忿]  
　　山東人楊德成年約三十歲因貧病交迫於前晚在四川路廣東路口自縊圖盡當經一千一百七十一號華捕查見解下帶入捕房昨晨解送公共公廨經中西官訊悉前情判楊送請醫院醫治候愈再核 
[金錢傷害友誼]  
　　住居小西門外大興街之吕金榮昨與友人鄧道之因索欠起衅各糾多人一决雌雄遽拾馬路旁之石片紛紛抛擲致傷吕之眼目腿足等處血流不止鄧之同黨知肇禍端分投逃逸鄧奔逃稍遲爲崗警追獲連同受傷人送至二區警局由王汝霖警正函送地方廳下午經檢察官驗得吕金榮受傷屬實惟尙無大礙判令自行醫治鄧道之收押候原告傷愈再行發落 
 [P珠胎暗結 
　　甬入顧懷榮之子阿明於民國元年某月間憑王志香王桂氏介紹聘定桂某之女阿二爲室本定去秋成親嗣因至期該女巳被通州人趙春甫誘拐出外以致未能迎娶屢次追究該女終無下落直至昨日始同媒証在南市桂之家内將趙及該女一併尋獲扭控第一區警署詰得該女年二十歲與趙私識三載刻己懹孕數月奉飭一併移送警廳司法科訊究 
[賣良爲娼之控訴]  
　　浦東人洪林生之未婚妻名全妹向在閘北某絲廠做工今年三月間被孫錦松之姘婦鮑大寳拐往哈爾濱賣入花烟館爲娼幸有洪之同鄉翁某在哈埠營業通信於洪將全妹領回前日洪尋見孫及大寳扭控四區警署押候審辦 
[消釋串拐女子之嫌疑]  
　　住居北四川路一千四百六十三號門牌之婦人劉陳氏控薦頭虞桂生與老婦王梅氏串拐伊之二十歲胞妹陳阿大等情由捕將虞與梅氏拘解公共公廨訊供收押並悉陳女係被王玉亭王張氏夫婦與馬連生串拐至浦東某輪船上希圖帶往大連灣販賣己被淞滬警察廳截獲判候函致該廳將王玉亭送廨質究在案昨由該廳將一干人送廨經中西官逐一研訊明晣以虞桂生王梅氏無干開釋陳阿大判交其姊領回王玉亭等仍交來警帶回核辦 
[追獲攫取鈔票之匪徒]  
　　　浦東人陳阿生於前日午後在南京路山東路轉角攫取祥裕錢莊出店陳其君所携之鈔票洋三百元逃至後馬路經二百三十六號華捕追獲當場搜出原贓帶入捕房昨晨押解公共公廨請究先由原告偕證張姓司賬上堂證明前情繼由二百三十六號華捕投案禀明追獲該匪並搜出原贓各節訊之被告供稱在地上拾來並非攫取求察王襄讞商之美領博君以供證鑿鑿豈容狡賴判被告押西牢九月期滿函送浦東警局嚴加管束 
[理淸後應准開釋]  
　　北京路一百七十七號門牌木器店主沙春泉控夥胡連生私收賬洋六百零九元並吞用所售貨價洋一百三十六元業經公共公廨訊判被售押追在案茲悉被告巳央人向原告料理明白故昨由原告沙春泉投案聲明被告央人理楚情形中西官以被告巳向原告理明應准將案註銷遂判被告開釋 
[一年後始許自由]  
　　過犯王林前因犯案解經法公堂判令逐出租界有案茲又潛來租界前日在電車上被包探查見拘入捕房昨解公堂請訊王供現在漢口做酒店生意有事來申經過租界不敢爲非求察中西官判從寛再逐出一年如能必過准在租界營業 
[皮鞋兩雙西牢半年]  
　　天津人彭金山因竊取老閘捕房一千一百十九號華捕楊國卿寄與汪乾坤餅攤上之雨衣持至浙江路陳阿弟皮鞋店内騙　皮鞋兩雙嗣陳向楊捕索洋始由楊捕將彭拘入捕房解送公　 
 
 
 

Page 11

 
 
公廨訊供管押在案昨經中西官復訊屬實判彭押西牢半年示儆 
[偵探隊獲賊]  
　　王兆同蔡金根二人日前行竊海昌公所附近王大昌香店内之銅香爐二只及衣服等物昨由閘北偵緝隊破獲解送司法科押　吊贓究辦 
[行竊與收贓之懲罰]  
　　招商局江寛輪船買辦卓達吾遣陸阿生爲代表至法公堂控稱船上被竊白絲一包報捕後巳將竊賊王二陳押堂拘獲弔出原　今解案下求請訊究訊之王陳兩人供認行竊不諱銷贓於張培卿所開之絲線店内得洋十一元七角張培卿供是日因事在家贓由店夥收下商人並不知情聶讞員判王押二個月陳押一個月張罰洋五元充公弔出原贓給陸領去完案 
[偷竊玻璃]  
　　徐根濤至法公常控稱前有認識之吳金生到來將花棚内之玻璃竊去逃逸報捕後由探拘獲弔出原贓今解案下求請訊究訊之吳供認行竊不諱並稱後當改過不敢再犯求宥中西官判吳押西牢四個月贓給失主具領 
[誑騙烟土之澈究]  
　　南京路某土店夥張生江王德奎同控自稱鴻泰土棧主之朱金耀以代客選購烟土爲由騙去値洋五百九十元之烟土由捕將朱拘解公共公廨訊供管押在案昨由捕房將代爲消贓之陳春如及收贓人楊元生李周氏一併拘解公堂請究中西官諭着分别管押聽候查明於禮拜四訊核 
[尙可遷延四十天]  
　　李　福至法公堂控稱民人有地一方於前淸光緒二十四年間租於沈德昌造屋居住現己滿期向沈收地沈願將該地上所造之屋歸併民人議定洋一百元立據後先付五十元詎沈延不遷移請爲訊核沈供年期雖滿現因妻子病故須過百日後方能搬場且李尙欠我併屋價洋五十元求察聶讞員向沈問曰爾謂須　百日現巳過若干日沈答稱巳過六十日尙有四十日聶讞員遂判李晉福交還併屋價洋五十元限沈於四十日後即速　移 
[原告無充分理由]  
　　車夫陳春生控姜春翹將伊私押並搶伊洋十三元數角昨由捕房將姜拘解公共公廨經中西官質訊之下以原告所控理由不足遂判將案註銷被告開釋 
[縣知事公署批示二則]  
　　北京大學文科生沈義禀請照案撥給公費由批禀悉查敎育公欵現値竭蹶本無餘力爲該生負補助之義務惟據一再禀請姑准撥給銀一百元以資津貼候飭敎育欵産經理處照給具領仰卽知照 
　　北京大學生朱文稚函請據案繼績津貼由批據函閱悉應准繼績津貼百元希即自向敎育欵産經理處具領可也 
[介紹中華國貨月報]  
　　各帮實業家在九畝地宴慶里設館發行中華國貨月報出版之初即由農商部通飭各省總商會勸令工商兩界一體購閱兩月以來甚爲發逹聞東三省及南洋各島銷數尤多現第三期於十號（今日）出版除將此次農商部國貨展覽會上海出品詳細登載外又刋該會陳列課長吳應乾君之會場筆記而於全國出品閱者更一目了然該報定價全年十二册連郵費共洋二元零售每册二角 
[氣候報告]  
　　（上海徐家滙天文臺天氣測候報告） 
　　己過者之報告十一月八日揚子流域全境仍有雨霧中國中部諸省氣壓徐升東海間之低度行向九州之南九日天陰雨止仍有烟霧氣壓上升九日下午四時前二十四小時内上海氣候温度至高六八至低五八·八去年同日至高六一·六至低五四·六 
　　未來者之推測九日下午四時三十分豫測天有睛意海濱一帶復起北信風 
雜評二 
[加漕（納）]  
　　我方言陰雨連綿田禾損壞農民惶恐如是當局必能俯鑒民困有所蠲緩不謂矜恤之舉未聞而加漕之說巳至也且勿論蘇省本年連遭災患收成歉薄民力益艱即以平時論賦重爲各省冠忙銀附稅加之再加不堪增重負擔誠有如蘇人士公電所言者政府苟加憐垂斃之民對此籲請能母伻然有動於中耶 
　　或曰加賦爲政府預定計劃自來利民之政言之未必行而困民之事未有不實行者斯言我冀其不中也 
來函 
[急救傷科槪言]  
　　人生今日豈非大不幸乎戰聲四起萬里朱殷炸彈也鎗砲也傷人之事無日無之而上海一隅則電車汽車商舶戰艦電燈煤氣暗敎盜刧種種禍害發生尤易人以上海爲安樂窩我以上海爲危險地也本學堂有鑒於此特設救傷一科以盡人道而重生命救人救己皆當有備無患幸各界熱心志士盍歸乎來 
　　課程研究人身之搆造麟腑之作用凡人遇危險時應用何種人功呼吸法何種止血法接骨法解毒法以施救之並授撞悶救醒暈倒救護裹紥運人各法都可實地試驗不諳西文者亦可學習學就後得預英國聖約翰救傷會之考驗及格者得受該會之文憑 
　　時間每星期二五兩晚六時至七時 
　　敎員吳國卿醫士史文先生 
　　開課陽曆十一月九號星期二晚六時年假十二月三十一號晚間 
　　學費本會會員兩元非會員四元 
　　上海中國靑年會半夜學堂堂長海慕華謹啓 
 
 
 

Page 12

 
 
   
 
 

Page 13

 
 
自由談 
游戲文章 
[長篇游戲文章稅務雜談] [  東埜]  
　　（一）印花稅 
　　印花稅在今日爲我國政府常年收入之一大宗據財政部預算表中華民國五年或中華帝國元年印花稅增收爲五○○○○○○元可以知其巨矣本埠字林西報著評謂中國政府厲行印花稅雖死人亦不能免例如棺材一物爲死後必需之品華政府按其等級令貼印花婺源獨幅者爲上通常壽器次之薄皮者又次之其生前赤貧死後無葬身之地者亦有善堂爲之備棺收殮代繳印花稅於政府收入仍無所損故華人欲脫离苛稅除非效和尙火葬或義不帝秦之魯仲連蹈東海之一法耳嗚呼西報之言如此謂非我政府澤及枯骨不可也 
　　我以爲西報之策未可恃也我政府歛財之策精益求精必使我國民納稅之道避無可避而後己夫死後睏棺材與不睏棺材其懽操之在民而人生之不能不死其權操之在天亦可謂操之政府設我國民採用西報之策盡死於水深火熱中官吏徵稅之法亦將因之而變其法惟何則稅身外之物兼稅及其身令屍屬或善堂於屍身上黏貼印花是也燼餘之骨殖水面之浮屍均不得免也今日租界上之猪牛羊肉滿打藍印而他年中國内地之人肉將滿貼印花可預卜也蘇老泉論管仲曰故必復有賢者而後可以死彼管仲者何以死哉我爲之轉一語曰故必身貼印花而後可以死彼窮漢者何以死哉 
曩讀一小說記某士子夜行失道投宿一古寺側廂寄柩頗多因之有戒心秉燭危坐不寐夜停午聞側廂　　有聲士子固膽壯者持炬往覘之則棺外各伸一手戲投以錢頃刻者查惟一手伸如故士子大異之細讀護頭篆刻死者皆貧寒士其硬伸一手投以錢不壓者蓋生前爲宦者也士子悟投以金始縮此寓言我國人貪財至死不變也嗣後棺貼印花屍貼印花之制大行向之死　要錢者一變而爲死後納稅有伸手棺外者官吏將貼印花於其堂上令繳稅銀殉葬之物將因之而不保諺云棺材裹伸出手來死人有知而今而後將有所不敢矣 
　　我國民所營營逐逐者惟死生兩大問題以衛生之不講而死者　籍以傳種學之昌明精　而生者亦枕藉他日官吏銷行印花之策將由死者而推及生者又勢有必至理有固然也其策於民間女子年及笄時令貼印花手歸之日由公家派員勘驗揭去謂之啓封皮其私行偷漏者一經發覺他年生子時罰納人頭稅十倍以示懲儆貧家女賣入妓院者亦如之違者没入官發賣而印花稅之銷路益可暢行而無阻矣 
民主君主之相形談（三）[  覺迷]  
[運動]  
　　民主國官場之運動上理財條陳君主國官場之運動投門生帖拜老師 
[宴會]  
　　民主國官場之宴會吃大菜君主國官場之宴會吃燒烤 
[婦女]  
　　民主國之婦女參政君主國之婦女選宫 
詞選 
[夢芙蓉] [  實甫]  
　　鈿塵飛不住鎭香溝十里軟紅成霧綠楊天遠目送玉驄去嫩　親翦與酒邊多少分付畫浦停橈又微波森森催寫斷腸句依約隔花窗户夢遍羅衾影事都無據相思一點猶挂鳳釵樹靑衫憐倦旅人天飄泊如絮自别瓊樓應霞荒月老慵對鏡鸞舞 
[春光好]  
埀楊外翠屏遮謝娘家記得門前開一樹碧桃花流蘇帳掩銀　銷魂正玉臂籠紗枕上江南春夢遠莫驚他 
[浪淘沙集成句] [  詩]  
　　柳色鎖重樓新月横鈎夜深誰伴玉香篝獨倚闌干凝望遠恨滿芳洲雙槳去悠悠一葉扁舟欲憑江水寄離愁細拾殘紅書怨泣分付東流 
筆記 
[雍和宫遊記（三）] [  汪慟塵]  
　　由西偏入則爲法輪殿宇高聳逈出恒常屋顚建三小塔咸作尖形較之天主敎堂相差無幾殿前有方亭二東西兩廊各有偏殿五楹亦祀佛堂也過示輪殿再前爲大樓樓三層額曰大佛殿第五進也殿上之匾曰淨域慧因再上者曰圓觀寳應聯爲彗日麗　霄光明萬象法雲埀玉宇安隱諸方殿内陰沉幽暗寒氣徹人雖時値盛署亦覺凛凛也兩壁張以錫幕多繡以種種神怪金剛天女鳩婆魔鬼之屬凡内典所載者無不栩栩欲活殿中塑金身如來一尊魁然岸立右手持旛翹首望之不見其頂至是導者遂告予曰先生亦知此佛係獨望所塑刻乎予聆言始恍然悟蓋昔嘗聞之人云雍和宫有大佛焉其高七丈其廣亦數尋蓋乾隆時雲南總督某公所貢之沉香木用以爲上之梓宫而施搶于此因其材以建者故世俗呼曰沉香佛焉今觀巍巍寳相始知傳聞匪誤而益信天生良才竟有如斯者刻木爲舟之說又豈經耶 
小說 
[家庭小說嫣紅刦] [  常覺小蝶合譯天虚我生潤文]  
　　第七十二章（續） 
　　時理痕己自法國歸仍爲經理輔威廉其家仍在倫敦路與威廉爲鄰威廉因月入漸裕遂散其家塾不復令其劬勞一切事均由道柏斯操之嫣紅但安向淸閒之福以視以前貧苦之狀直無啻天壞嫣紅有時亦嘗自訝以爲前此光陰固不知如何度者乃至得有今日著者曰嫣紅之有今日耐忍有以成之耳凡人之有恒産不如有恒心苟無恒心則雖有巨産久久亦且罄又烏足恃讀者但須一以嫣紅之家庭爲鑒則即知人生處世之道夫威廉諸人其先果如何哉今則居然於海兒斯東佔得絶高位置以視特　諸事相去奚啻天壞或曰吾貧甚恐未足學威廉然而威廉之有今日孰非由貧苦中來天下之事初豈有難者特以人之有耐忍與否遂判難易耳亦猶航舟於大海中秉舵堅定則雖有大風亦終能達岸若舵一失則船且旋轉不至覆没不止欲達岸得乎 
[奇情小說秘密汽車] [  東埜譯]  
　　第十一章（續） 
　　此時那巡查員上前招呼道子爵所有一切事變巳承你的僕人報告明白了倫敦巡士彈實槍刀出鞘人人戒備好了這一回子爵不避艱辛深入險地探得許多秘密替國家除隱患便是替蒼生造幸福我們警務中人借重鼎力免貽隕越尤爲戰激無地現在世界日趨文明人心却是日趨險詐像這種大陰謀在二十世紀之内也是絶無僅有所幸天綱恢恢疏而不漏這件事撞在子爵手裏漏入我們耳中大家磨礪以須那些么麽小醜就無能爲了勃立南謙遜了幾句回頭見柳仙面上似有不耐煩之色心裏有些覺察就向那巡查員道你會見密司脫滕達否他現在那裏去了在理他在兩點鐘以前就應該到這裏等我了那巡查員道密司脫滕達未來有個緣故現在不便明言說着一羣人都轉身入内烏麥萊把房間的號數告訴了勃立南便向那巡查員說道我們一同上樓去罷這件事情烏麥萊略知大槪還恐有語也不詳之處待我詳細告訴你一番那巡查員道那麽甚好我們多曉得一些辦事就容易一些現在洗耳恭聽了他們且走且說到得樓梯脚下忽聽背後有脚步聲追來甚是急迫勃立南回頭一　原來便是滕達汗流氣喘形色甚是慌張便迎上去執他的手問道麥克你來得恁晚電報收到麽事情危急得狠我正要報告這位警長滕達還是喘氣不止面上毫没一點笑容低聲答道你的電報我早巳收到了只是我到這裹却巳晚了我所以遲到這裹的緣故你猜得出麽我們上樓去講罷勃立南道你何以遲到我自然猜不出快說呢不要把悶葫蘆作難入家了滕達道我所以遲到只爲探見了一輛汽車便是以前我們替　周承造的一輛秘密汽車上帝助我我只費兩點鐘功夫巳經探明那汽車貯　之地了 
 
 
 

Page 14

 
 
   
 
