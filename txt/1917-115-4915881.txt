# 1917 - 115 - 4915881

 

Page 1

 
 
   
 
 

Page 2

 
 
時評 
[宣戰之期近（冷）]  
　　對德宣戰之舉醖酿已久至今而其期近矣軍事會議巳决一也以表决財長之例表决戰事不難通過於議會二也日本之選舉成績有利政府三也美已主戰四也俄德單獨媾和之說久不徵實五也有此五者此宣戰之期所以不得不近也 
　　宣戰之期近即政府之責任重宣戰之後即無直接之戰事而間接之戰事夫豈能免宣戰之後即無今日之戰事而他年之戰事又豈能不防况乎旣經宣戰則一切舉動自偏於向外而對内之事又安可疏忽故曰宣戰之期近而政府之責任重也政府中人勿僅以能貫澈其方針爲自滿也宜進而自勉其責任 
[專電]  
　　北京電段總理於今晚七時約兩院議員在迎賓館開茶話會專爲疏通外交意見以期貫澈其主張聞宣戰案准支日提出國會 
　　北京電昨日督軍等要求速决外交倪嗣冲先發言要求無條件加入張懐芝繼之孟恩遠李厚基均相附和閣議遂决提出國會期大約在星期五左右總統亦允將咨文蓋印明日即請議員交換意見政府及督軍方面同時向國會疏通而不通過則解散國會之謡亦起以今日國會能力覘之必可多數通過　　北京電宣戰問題内閣議决後言論界無明確表示對於督軍之舉勤甲寅報等警戒爲不當　　北京電某當局對余言即使宣戰除國防中局部有布置外决不恢復軍政外間言將再設軍政報法處皆係不確 
　　北京電政府擬星期五將宣戰問題提交國會頃晤某要人言或因對於宣戰之設備未完須遲一二日云 
　　北京電外交高次長昨代表總理訪協約國各使據答附加條件上意見有應自行宣明主旨之點段因邀七使於支日到國務院茶會一次表示國際政見　　北京電劉使覆電解釋上次報告俄國情形電内不肯同盟戰爭到底句謂電碼係四字拼成外部將前電仍照原譯送院核對聞内容似無歧誤 
　　北京電駐德顔使電達外部巳於昨日自柏林啓程回華又得報告辛慈巳安抵舊金山 
　　北京電段總理與各督軍密議組一軍事審議會爲永久機關各省皆留代表常駐遇有軍事與外交意見可隨時交換 
　　北京電昨日軍事會議（一）裁兵節餉案毫無頭緒（二）服裝案决用國貨布製（三）各師軍法官决定調部考驗（四）變賣舊營産以造新營（五）徵兵案未决定 
　　北京電昨晨楊財次長言李經羲對外交實主愼重參院雖亦通過惟來京尚須時日特屬楊先到部撫慰部員調查部務日内擬製一計劃書送津考核又云李對財政先求統一以李對於北洋及西南之陸東南之馮皆堪攜手統一不難用人則大體仍舊中行總裁等一時不換且主漸用新學派 
　　北京電陳錦濤案檢廳確以瀆職罪兩種詐欺取財罪起訴審廳尚須預審後再行公開 
　　北京電交通許總長准辭三日内可發表繼任者確擬汪大燮非張國淦 
　　北京電内務夏壽康交通汪大燮今日可提出國會 
　　北京電閣員公電李經羲表示歡迎李約今午抵京支日到部視事 
　　北京電滬洋藥公所董事愛氏來京關於存土收買將與當局直接談判 
　　北京電昨衆院以滬報載預算委員會受賄主張請政府飭檢廳查明並請上海地檢廳提出公訴研究派報紙則轉載滬報電以攻擊之 
　　北京電此間輿論頗希望上海地檢廳引渡洪述祖以了宋案 
[外電]  
　　北京電李經羲長財政之同意案巳由參院大多數務这過就李之政績上著想此次意得國會同意頗可令人怪異但據華人言此中含有政府與國民黨互換條件之意味在國民黨方面允通過國務院任用守舊派一人之同意案而在國務院則允以重要位置給予國民黨所指定之人華字報云李經羲通過後岑春煊將任爲川督而内務總長一席亦將爲國民黨黨員所得　　（一日）字林報 
　　北京電馮副總統控訴中原日報譭謗一案昨已判决中原日報之經理與主筆皆定五等徒刑監禁三月之罪大約被告行將上控中國報紙以五等徒刑適用於刑事案此案性質與刑事不同乃亦援用故頗以爲異（一日） 
　　成都電羅佩金軍隊駐於距成都十里之某地刻要索六十萬元俟得欵後始何啓行紳士商會省議會及學界皆謂羅佩金攻擊劉軍首開禍端路透訪員在東城附近查見滇軍屠殺成都平民之地點共二十六處劉雲峰不肯接收劉存厚軍隊因雙方交攻時劉曾且羅不爲蜀軍軍官所歡迎故也（三十日） 
　　廣州電官場報告謂日前東江溢流淹毁房屋四百四十九所溺死四十九人（二十九日） 
　　廣州電外人資本家之代表麥克英氏在省測量城牆擬拆城安置電車軌道（一日） 
　　廣州電省議會今日開幕（一日） 
　　成都電初次議和時劉師長之軍官對於 
 
 
 

Page 3

 
 
領事舉動粗魯且不明責任而滇軍之軍官則頗有禮貌且可信任最後和議之克告成功實出戴省長之力戴出示安民謂雙方軍隊將立即出城居民頗欣慰希望軍人明日完全退出而舊狀得早恢復（二十五日） 
　　成都電滇軍一隊由成都北面十二英里之某處回來爲蜀軍所擊受創頗重羅佩金昨晚出城惟城内東北隅尚有滇軍一部份監視夫役搬運軍械（二十六日）以上路透電 
　　北京電昨日午前國務會議協議對德宣戰問題之際倪嗣冲及山東張督軍福建李督軍吉林孟督軍等偕至求謁段總理聲言中國與列國間無事要求交換條件宜即與德宣戰即攻訂關稅改訂條約庚子賠欵延期等項此際亦可不與列强協議總之當由中國自發的進第三步吾等代表軍界之首腦請進此言等語段總理即據倪氏等所述之意轉告國務會議遂决交換條件作爲别項問題不問俄德單獨媾和究竟如何卽行布告對德宣戰議旣確定即經段總理率同海軍程總長農商谷總長司法張總長外交高次長等入謁黎總統面請核准總統謂余自當尊重責任内閣决議之方方針該方針一俟通過國會卽將命令蓋印茲希總理定於明日（三日）招待國會議員開茶話會徵集大體之意見擬於後日（四日）或遲至星期六日（五日）正式提出國會據討論會有力之議員某氏言政府之外交方針提出議會民友社之全部及益友社之一部必絶對反對其餘大約可無反對然兩院總可得過半數之同意通過云云（二日） 
　　北京電前電中國政府昨日確定對德宣戰之後外交圑方面忽呈活氣昨有一二使館曾以電話詢國務院决議之情形宣戰是否確定國務院亦承認確有是事協約國方面各公使今晨以來往返頻每擬議以好意的援助中國林公使本日擬訪外交伍總長其餘協約國方面公使亦擬同林公使或相前後訪問伍總長（二日） 
　　北京電政府近將泒有遣參議院議員章士釗及鄭某赴滬向唐紹儀孫文康有爲等陳說政府决定對德宣戰實出不得巳之故（二日） 
　　漢口電四月三十日夜復有隆茂洋行棉花棧房失愼之事數月間日英俄等協商國商人所有棧房工廠屢被燒燬被害之額達一千萬兩以上之鉅其失火之原因則均不明故一般人咸疑此中或非有革槶人之陰謀云（二日） 
　　漢口電代理督軍金鏡因恐匪徒乘四川省變亂之機潛謀不軌故巳頒布武昌戒嚴之令　　（二日） 
　　南京電韓國鈞因赴徐州道出金陵晉謁馮副總統力辭日前被選參議院議員（二日） 
　　東京電松方方正義侯爵今日被親任内大臣　　（二日）以上東方通信社電 
[戰電]  
　　華盛頓電美國除以借欵供給法意兩國外不日將以英金約三千萬鎊貸與比國貝爾福君與威爾遜總統在白宫會談甚久聞曾統籌全局而注重英國之經驗可以有益於美國各節及佈置一切俾重要諸務一變議决即可實行　　（一日） 
　　海牙電昨夜有飛機一架以炸彈擲於荷蘭齊蘭省之齊里克齊鎭擊死三人所損頗巨炸彈之力頗猛某街之屋全被毁尚有他屋炸去屋面屋中火發登時救熄居民大驚飛機屬於何國未能查明據斯魯斯基爾消息謂昨晚有德飛機兩架出現於薩斯凡千向西南飛去（三十日） 
　　倫敦電泰晤士報載稱喬治君應戰爭内閣同僚之請昨終日在海軍部貫澈研究抵制潛艇之佈置且與有關之各員會商（一日） 
　　倫敦電俄國公報云高加索有大隊古爾資兵在凡恩西北亞米達附近猛攻俄軍邊防俄馬隊巳恢復戰局古爾資兵與俄軍陣線後之居民近不時出擊（一日） 
　　倫敦電英帥海格將軍報稱英軍昨夜在伊泊萊北面襲擊獲勝俘虜若干人（一日） 
　　巴黎電今晚公報宣稱特洛瓦容與赫特比斯境砲戰頗烈法軍固守昨在香巴業所佔之地昨日法軍俘虜四百人（一日） 
　　倫敦電德國公報云昨日聖康丹附近有小戰天主堂曾中彈五次法軍在泊羅斯萊與哇白里夫間進攻失敗法軍第二次由洛羅瓦南面進攻亦遭失敗德軍昨日擊落敵飛機二十五架及繫留汽球五具（一日） 
要聞一 
[俄京主張作戰之電訊]  
　　字林報二十九日俄京專電云德人不獨在戰地高揭請俄兵止戰之文且在北面陣線發射空彈彈内置有主和之傳單此種擾亂俄國軍心之謀絶對無效蓋德人之無誠意及其勸和之眞目的已爲俄兵所洞悉也俄國全體軍人屢次會議莫不主張繼續作單至戰勝德國帝政主義而後止解决俄屬波蘭上地問題之委員會昨日開幕臨時政府之代表與委員會中之波蘭領袖互有演說激昂盡致足見俄波人民今成昆季已爲手足之情與彼此扶助互相尊敬之誼及抵制德國黷武主義之同一關係所束縛而莫可分離所有種種誤會與間隙今已一律銷滅矣十一月五日德國居心不誠挾有私意之舉動即所謂給還波蘭自治權者今較諸俄國高尚慷慨之行爲巳全無價值可言今日俄國關於波蘭前途之宣言定將由於委員會首先見諸實行波蘭天主敎之敎長稱俄波人民互相聨合足使南國敎民歡迎鼓舞特代表天主敎爲委員會祈福敎育部長已提出依照新法令重行組織各學校之問題凡敎授科學者得由政府從優給予津貼與前朝僅略發經費之辦法不同陸軍中人與政黨開會集議對於勒甯氏等反對軍備之運動竭力駁斥與議者多爲軍官與兵士之代表决議不許勒　氏懸挂社會黨旗幟以免其藉社會黨之名而行反對軍備之實蓋勒甯氏此種活動其有害於國正不亞於極右黨也俄國今爲自由國凡屬國民苟無煽亂舉動皆有自由發表其政見之權故以强力防止勒寗氏之活動在今日已爲不可能之事與議諸人乃决定請較有責任之社會黨出其範圍廣大　系整密之力以與勒寗氏相抗查勒寗氏乃俄國社會民主黨中激烈派之領袖向爲浦客近因德政府且力許其乘專車直越德境始克回國頃接伊開特里諾鎭消息據稱該處官場從居民之請已將加塞林第二（俄皇彼得第三之妻）之鐵像送交　蘭斯基冶坊鎔化改造砲彈云 
北京特别通信（六十七）（飄萍） 
　　財部賄案之近訊 
　　督軍活動之情形 
　　財政部前總次長司長僉事等受賄嫌疑一案自陳錦濤兄弟及虞熙正吳乃琛四人管押以來此案如何進行杳無消息昨日始稍聞預審數次所得之結果言陳弟廷銘業巳自承賄欵之收條爲彼所簽字而虞熙正之情節最重吳乃琛之情節較輕陳錦濤則諉罪於殷汝驪尚無何等確實證據出現行賄之商人今仍事外逍遥檢廳視爲無足輕重吾今欲證明上述之消息果否可恃昨晚尚有某君之談片爲報紙所未及載者爲略述之當陳廷銘被逮之日恐慌異常因覓一律師與俱某律師者本爲卸任之法官取得律師證書而未掛律師牌子陳廷銘因執業於中國銀行由中國銀行某君爲介紹於某律師某律師認此案尚有辯護之餘地因叩陳廷銘以此案之眞相廷銘謂欵實有之由虞熙正交於廷銘擬再轉致於乃兄錦濤詎乃兄不受且痛責一番不得已以該欵暫存於某銀行至風聲緊急之際復由廷銘向銀行取出交還於虞熙正云云某律師因與偕往檢廳到案至則留廷銘而拒律師遂不得入以上某君之言似爲陳錦濤開脫而對於殷汝驪之所爲未一提及是否公平尚待查考惟合之昨日消息則陳廷銘之自承虞熙正之較重或者巳與事實爲近又聞陳錦濤近日正在預備律師有律師某某索價三千元陳之家屬猶以爲鉅嗚呼不圖赫赫之財政總長其倐忽問境遇可憐乃至於此極也 
　　自所謂軍事會議召集以來各省督軍之在京者其活動殆駕外交總長而上之而倪嗣冲尤其聞諸日人之言謂倪在日使館中頗述擁護現閣及外交方針倘不通過於國會之如何辦法此固倪氏個人之言但此種言動亦可以代表各督軍一部分之心理軍人干與外交日與各國使館爲賓朋之酬酢果能有益於外交乎夫亦對内之一種奪人玩聲已耳 
[政府最近所接之川電]  
　　羅劉兩軍雖已調駐城外簡陽戰事結果尚未可知昨據張道尹電告中有省局略靖後患未巳等語似近日四川現象仍在驚濤駭浪之中而資州與簡陽電信不通周師長來電亦經述及俟由交通部向蜀省分局查詢後當有確實消息茲又得川省方面致政府電數通照錄如左 
　　順慶道尹張瀾致北京電云川變奉明令後川滇兩軍均遷駐省城外亂事似可以息乃風潮震撼日甚一日致此之故厥有數端一因綿陽漢州等處滇軍及自流井資中等處滇軍向成都集中瀘叙滇軍亦聞西上川軍疑懼以爲羅軍將對川軍大施攻擊一因雲南唐督軍有出兵由昭通趨蜀之喧　川中軍民以爲滇人將實行以武力併川之策一因滇軍用石油將督軍署皇城垣外民房焚燬延燒萬餘家死傷數千人無論軍民聞之皆痛心切齒一因戴省長未宣布就兼督軍職羣龍無首紛亂益滋有此數端禍機尚伏川軍旣懐疑挾懼滇軍亦逞忿尋讎時危事急較前尤甚如稍縱弛恐星火燎原更勞厪系應懇我大總統總理速催戴兼督軍就職並令各滇滇軍仍駐原防不准向成都前進一面嚴令羅前督軍及川滇各師長等嚴束所部勿再尋釁是否有當敢請鈞裁 
　　成都曾鑑致電政府云竊川省自帝制發生兵隊益雜財枯餉竭主客紛歧時虞編制之難更乏持平之術前王檢察使蒞川深冀其收束各軍必臻妥善乃駐省月餘僅風聞有滇黔師旅遥隷國軍之說今距王使旋京又逾兩月凡軍士如何結束國餉如何匀支未奉中央明令自無從知其眞象然財政旣益形困之斯編遣更難置緩圖所切宜實行者惟在處之得其平耳溯自陳周交惡兵禍糾結地方糜爛幾徧全省省垣雖未經鋒鏑而隨時密令戒嚴無人不常懐震恐陰曆除夕譁餉之事蓋其明徵也近日省垣城内聞因裁減川軍晝則時斷交通夜則連放步哨又值土匪未靖之時負郭數里入夜輙聞炮聲居民於夢寐之中罹風鶴之警誤爲川滇軍人時有内訌警懼之餘謡傳遠播道路所聞罔非險象此時釁端雖未昭著然非早賜解决以資鎭定恐積疑旣久川亂誠不堪設想也我大總統總理奠安全國必不使川民久罹水火伏懇將現准隷屬國軍之滇黔兩師曁編配各師之餉項方法平實規定從速以明令宣布俾昭大信而定人心其經國務院預算之軍費案並望分行羅督軍與會辦軍務戴省長令其會商川軍各師長妥爲支配務得其平在羅督首義共和與戴省長曁第二師師長劉存厚均患難與共之人自不難推誠相與共維大局况戴省長身膺疆寄復諳戎機於地方安危尤屬責無旁貸存厚兵隊素嚴與川軍各師長自受任至今均屬深明大義决不至逞憤以禍鄉里但使各軍校等編制平允不稍偏重庶無拔趙立漢之嫌自泯舐糠及米之慮所冀大總統始終垂憫西陲本戢亂之懐爲　民之計則七千萬遺黎均拜再造之恩於無旣矣鑑等心切治安詞阿比切望各該軍等共敦廉藺之交不願復見耳餘之事似此互相戒備岌岌可危特陳近日實在情形伏乞迅賜明斷飭合解嚴以救燃眉而免噬臍臨電不勝迫急待命之至 
　　曲江黄廉致中央電云滇州兩軍無端挑興閉城巷戰五六晝夜砲彈往來轟擊聲烈縱横燒殺人民困絶死傷無數枕尸相接風火連朝餘燼不滅城垣空虛赤壁移籍哀我川人疊遭葳厄現互進攻禍尤莫測仰懇大府嚴令解决拯民倒縣盼切至切四川公民黄廉以上三電均係二十九日到京 
[憲法審議會表决孔敎問題]  
　　昨日（三十）憲法審議會於下午一時餘開會參衆兩院議員到會者五百餘人由審議長王正廷主席首先由審議長宣告開議將所有關係第十條後加一條及孔敎爲國敎之修正案依次提出討論主張調和王侃及葉夏聲與贊成派往返辯論良久復有陳景南提出一修正案亦帶調和的意味其提案要旨即人民信仰孔敎並有信仰其他宗敎之自由至於祀孔典禮以法律定之贊成此案者爲王某反對者爲褚輔成各有發揮之理由卒付表决少數未能通過又以所有二讀會所遺留之舊修正案一併表决亦均被否决又有劉君恩格提出一調和意味的修正案與陳君之提案大同小異其文曰人民有尊崇孔子及信敎之自由由劉君說明調和兩說之苦衷亦頗得公衆滿意主席以劉君之修正案付表决亦少數當有人提起異議謂點數不清爭執表决時實係多數附議者至三十人以上其結果即認劉君修正之表决爲多數當即宣告延會 
[購土案調查員回京報告]  
　　平政院代理長張一鵬氏二次赴滬調查購賣存土情形業於昨日回京據張君對某君云此項烟約確能打消張君南下時先到寗垣面見馮國璋氏馮謂此約之廢吾亦不十分固執但有諸多困難耳張謂依據蔡乃煌所訂三省包銷專約（每箱貼印花三千兩）之規定謂有萬不得巳之阻礙及不可抗拒之事實不能行銷可以展該約之效力今洋藥公所竟欲在原價上加二千五百萬之紅利（當因蔡乃煌掌禁烟時洋藥公所曾報效大批欵項於蔡以求牌照今特在烟土價格上取償耳）土價因之驟漲而購者亦視爲畏途益以私土乘間抵隙而來今茲之不暢銷全由洋藥公所居奇所致於原約所列之萬不得已之阻礙及不查抗拒之事實如風馬牛不相及依上所列理由只有廢約爲唯一之良策萬不能認展限一層有商榷之餘地云云馮氏對於張議已無辯駁故張氏即於當日起程回京昨日報告於政府惟不識當局是否肯卽實施耳 
[倪嗣冲對於外交之態度]  
　　昨日（三十）上午十時旅京皖人在安徽會館設茶話會歡迎倪嗣冲氏到者五十餘人步軍統領江朝宗警察總監吳炳湘京兆尹王達均與會席間由某君起致歡迎之辭並謂省長來京參與軍事會議其中第一任務諒係外交省長能否語吾人以大略倪云此次純爲外交問題而來政府對外交方針當予在蚌埠時絶端反對以爲此種下策足以召亡及至天津時尚竭力反對晤梁啟超曾與他檯槓乃　京以後徵求各方面意見親察協約國形勢並往訪各國公使方知從前目的錯認故予現在對於政府外交方針絶對贊成且主張立時實行第三步縱協約國條件磋商未妥然决不能因此而遲不實行即無條件的宣戰亦所不計因宣戰有百利而無一弊也云云言時頗激昂有眉飛色舞之概十一時合攝一影而散 
[南京快信]  
　　省議會昨日（一日）因在省議員不足半數改期今日（二日）下午一時開議議事日程錄下（一）省長交議六年度地方預算案（二）省長交議六年度省立各營業機關特别預算案（三）省長咨交追認加徵省附稅兩角五分案（四）省長交議修正易知由單方式案（五）省長交覆議下關商埠局補助費案（六）省長交覆議省會警察廳捐務處經費案（七）省長交復議實業視察員規程案（八）陸議員家　提議修正議事細則（九）沙議長辭職函（十）程議員肇湜辭職函 
　　今日江蘇地方審判廳第一次開審選舉訴訟案 
　　地檢廳因前日致省議會公函（見一日本報）竟被却回現擬將抗傳不到各議員依法逮捕惟楊石日前携眷赴滬已轉車赴杭州遊覽西湖潘承鍔亦已離寗聞地檢廳有函錢副議長限交一干人證（係錢具保）到案說 
　　四川羅佩金　電馮副座不日遵令入都 
　　丁士源昨由甯赴滬聞已奉派駐滬禁烟員參衆兩院因加入問題昨電蘇議會徵求意見 
　　徐州鎭守使張文生並未患病聞係張勳託詞徐海道尹李慶璋前由張勳派赴北京參與軍事會議聞李已於上月二十六日出京遄回徐州定武軍第一路統領陳德修昨由安徽太平府乘輪來寗旋即赴徐 
　　上月份軍餉昨已由財廳撥解軍署核發 
　　省立第七師範附設講習所學生四十五人准五日由徐州乘車來寗參觀省城各校省署昨已通知各校長招待 
　　各縣知事多呈報天氣亢旱災锡已成齊省長昨特餾各屬設壇禱雨 
　　財廳委朱梓赴上海金山兩縣催徵兼會辦雜稅高等廳委候補知事徐守初爲溧陽承審員 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交問題與政局關係]  
　　宣　問題巳在閣議中兩三日來凡政界人士莫不極注目此　　　方面嚗　館即日提交國會而實準備相機提　　員界之意見如何尤爲一般所注意茲聞一般穩健議員之意見以爲此次宣戰問題對外對内皆關係極重實國家安危所係之大問題故第一要義必勿以此爲政爭之具否則有莫大危險至政　方面應注重民意顧慮周到勿以爲各省督軍　巳贊居遂謂可以滿足此種主張目下在議　界　最爲有力如政學會一派卽極力如是主此者且該　意　　　若交到國會則望其可以通過否　　　國家之不幸是以切　政府於未决之先愼重考慮務勿令外交問題牽及内政 
　　又聞國際政務評議會及外國顧問等均巳從事研究宣戰後之中國條約關係茲將某外交家所談略記如左（一）　戰後中德中奥間之條約當然廢止攷國際先例宣戰後兩國條約認爲當在廢止者其例甚多一千八百十一年五月十日备法媾和條約第十一欵一千八百七十八年三月三日俄土媾和條約第三十三欵一千八百九十五年四月十七日中日媾和條約六欵有云在日二國所有約章因此次失和自屬廢約中國約俟本約批准互換之后連派全權大臣與日本所派全權大臣會同訂立通商　船條約及陸路通商章程其兩國新訂約章應以中國與太西各國現訂約章爲本又本約批准交換之日起未經實行之前所有日本政府臣民及商業工藝行船船隻陸路通商等與中國最爲優待之國禮遇護視一律無異一千九百零五年日俄媾和條約第十二來有云日俄通商航海條約以戰爭而廢止日俄二國政府相約以戰前有效條約爲基礎再結新通商航海條約但未訂以前二國通商關係之基礎用最惠國　欵之方法一千姨九百十二年十月十八日意土媾和條約　　欵一千八百九十八年四月二十四日美國對西班牙宣戰文中之語謂現因美西二國將行開戰所有一千七百九十五年及一千八百七十七年條約一概廢止其他有效種種合同亦一概廢止（二）各國之公約如辛丑條約之類應於布告中提及對於德奥二國作爲廢止也（三）撤消宣告之形式則不外言　　戰事中德間條約如一千八百六十一年一千八百八十年續修條約及其他一切修約合同所有現在二　間有效者一概廢止並言中奥二國間一十八百六十九年條約及其他一切條約合同現有效者一概作廢以上係依據公法及慣例最適當之處置政府將來如何處理大約亦不外根據上述之例云云 
　　自軍事會議表决外交問題後各督軍來京之任務在實察上彷彿業已終了雖仍繼續會討論軍事上各種問題而各督軍多派遣代表列席不復親到數日以來專從事於酬酢昨日谷總長在農事試驗場宴議各督軍倪省長張督軍等均到下午三時中和俱樂部在迎賓館開歡迎大會晚間土占元督軍在來雨軒宴請在京各高級軍官此外各省同鄉此一兩日來紛紛開會或歡迎本省督軍或歡迎同鄉督軍一時各大飯館均格外　盛 
[北京大學内部組織紀]  
近月來外間對於北京大學有種種傳說有謂將起　大風潮巳在醖釀中者有謂該校自今年來實行極大改革精神形式均已與前不同者茲據該校某君所言頗詳雖其言偏於後之一說而所傳各說要自有蛛絲馬迹之可尋其言曰大學堂開辦巳二十餘年中間數經世變辦法雖常有更改而大旨則同於妆創時之計畫造就人才至多民國成立以來前總統命嚴又陵爲校長校長前清時本名總監督嚴又陵改爲今名分科監督改名學長後嚴因事辭職馬良與章士釗相繼爲校長章未就職馬亦任職不久敎育部復請何燏時爲校長其時因預科學生升入分科仍須經過選拔試驗一事學生大起風潮住敎育部大堂二夜不散次長董鴻褘恐學生纒　倉皇自後門循走對於大學風潮絶對不負責任何燏時卒因此辭職敎育部一時不得資望相當堪任校長之人諸事均由總次長召集各學長至部會議施行後暫命工科學長胡仁源代理校長數月後復任命胡署理校長旣而范靜生入長敎育沈步洲任專門司司長力主請蔡孑民來長斯校蔡自法歸於正月四日接事在學校照大學令本應設立評議會以校長學長及各科敎員互選若干人組織之去年春文科學長長錫祺理科學長夏元瑮嘗與校長討論此事僉謂欲整頓大學决不應用密室私謀制度凡事應公同討論研究非有評議會不可胡君亦韙其說然卒未能行蔡氏來校乃召集評議會會員選舉會本校職敎員均列席公推蔡爲會長夏元瑮爲書記徐徐崇欽陳介陶履恭王建祖陳獨秀黄振聲沈尹默張大椿陳漢章馬敍倫俞同奎秦汾温宗禹孫瑞林張善揚張星烺爲會員已會集數次議决事件甚多評議會又通告全校職敎員及學生謂無論何人無論有何種意見均可投函本會書記夏君交評議會討論採擇施行學生上書言事者頗多又自蔡氏到校後各種要職員除學長外多有更易評議會議决大學職員任務規程明定各人權責不得推諉亦不得侵越校務重大者均由校長學長主持執行者有庶務主任圖書館主任雜務主任學監主任文牘主任會計主任齋務主任敎務主任等職員胡仁源本以工科學長而署校長現仍就工科學長本職敎育部扔其往美國考察實業敎育　科學長事誠由理科學長夏君兼理不别去薪胡君即以工科學長原薪爲留美旅費外加川資二千元圖書館主任亦由夏君兼理亦不另支薪文科學現改聘陳獨秀法科學長仍由王建祖擔任預科學長由徐崇欽擔任惟學中外國敎員雖月支重薪而間有不稱職者去歲某學長在上海見及梁任公梁氏亦以此爲大學病某君心然其說思有所以救正之歸爲胡君言胡君不能辦到今年將不稱職各外國敎員漸行辭退以中國敎員代之近因預科辭退外國敎員三人均爲英人英人公使往外交部訪伍秩庸總長提出質問略謂此三敎員均任事多年凡大學職務從來極爲熱心乃合同未滿忽然辭退待英人菲薄若此以後尚能望　國助力乎望轉告大學仍將此三人設法召回云云伍總長即託敎育部轉達大學校校中議决聞將置之不理蓋以三人中二人合同巳滿一人本係暫局並無合同也文理二科下半年將大加擴充廣招新生現已從事籌備一切文科將設中國文學中國哲學西洋哲學各門理科將設生物學地質礦物學算學物理學星學化學各門惟因經費不敷現正與敎育部籌商加欵非再有三十萬金不可又因敎才缺乏聞將擇敎員中之學問優長者依次令其帶畢業生出洋一年或二年回國回國後即令其在本交供職各種學會近亦將漸次組織依此進行云云 
[金門春訊]  
　　（三月二十日澄中自美國舊金山寄） 
　　僑民堂鬭之惡潮彌蔓於太平洋沿岸 
　　溯自美國禁止華工以來華人之居留美國者已日見其少據一九一零年統計僅七萬一千五百三十一人耳（一八九當年尚有十萬七千四百八十八人）惟是人數雖少而圑體則多其著焉者則有華人商會及中華會館其餘府屬則有一府之會館如肇慶會館等是縣屬則有一縣之會館如寗陽會館等是族姓有一族之圑體及聨族之圑體如江夏堂則爲黄姓所獨有（曩者黄克强君來往於金山該堂皆特備汽車迎送焉）龍岡公所則爲劉關張趙四姓所公有也此外更有慈善圑體政黨敎會等名目繁多互相歧視最奇者有一種特别之圑體絶無宗旨可言惟以鬭毆爲事今茲蔓延於太平洋沿岸四省之堂鬭大風潮卽此種圑體所搆成者也 
堂鬭之事數月一見記者來美不過年餘而耳目所及已逾五六起惟向時之堂鬭僅限於一埠數日之後經人調停卽便息事十餘年來未有堂禍如此次之慘劇者也此次堂鬭原起於柯利近省堂界中人因口角細故有所爭執於是秉公堂瑞端堂萃英堂協勝堂四堂聨合爲一起合勝堂與萃勝堂兩堂聨合爲一起彼此對峙躍躍欲動嗣經和平總會（其組織詳下）調停已經了結不圖忽然中變禍端突熾一如巴爾幹第一次和議决裂遂伏今日歐洲之大戰爭也近者堂鬭風潮已由柯省蔓延於華盛頓省紐華達省加利福尼亞省舍路砵侖希活屋侖士作 
頓山多些等埠往往殺傷人命二三人與一二人不等即金山一埠亦曾鎗斃三人統計一月以來死亡相繼者已有十六人而惡感日深和平無望風聲鶴唳驚耗頻聞後事之如何正未可知也日前本埠風潮緊急時駐守華埠暗差（此間華人之所謂暗差者卽滬上之所謂包探是也）增加人數日夜巡查凡見有形跡可疑之人卽截搜其知以防夾帶軍器或因嫌疑强行拘捕迨證明無罪然後釋放且自殺風起後華埠行人頓少夜晚更爲冷靜其情形彷彿如交戰國之防飛　也 
　　堂鬭之爲患此間華人殆無不知之即堂界中人殆亦未嘗不自知其非徒以身限其中不克自拔而無堂之人又多束身自好不敢過於多事冒昧調停遂致沈迷不醒以至於此耳然亦因有人知其非是思圖補救於是有和平總會之組織該會成立於民國二年專以調停堂鬭彌息爭端爲事隷屬該會者共有二十六堂其間雜有慈善社會昅族姓圑體惟十二堂多以飲博打殺爲目的此次肇事之六堂卽此十二堂中之半數耳事起之後本埠和平會長黄覺流君曾紛電各埠極力調停祇以火線已燃空言無益翌日黄君又將偕金山副領事譚學徐君赴美利允埠調停矣後事如何容當續報此次堂鬭影響之最惡者不徒自殘同種啟人恥笑而已而擾害公安波及白人生命因此惹起公家之注意與夫激動白人憤怒者正無限也柯利近省罅古蘭埠因華人堂鬭傷及西婦全埠譁然即開公民大會决議驅逐華人出境並舉定人員擔任辦理此事其餘各埠白人雖未至如該埠之激列然亦聞有擬仿照該埠辦法者昨日本埠市政廳因華人堂鬭擾害公安特行會議並請移民局員咽活威及中華會館律師麥納蒞會協商嗣以二人因事未到祗傳調中西人士多名查問轟擊詳情而已 
　　堂鬭之影響頗與華埠商業有關因華埠商業多恃華人爲主顧此次堂鬭甚烈堂界中人頗多遷徙他處華人稀少之地或雇聘警察隨身保護或匿居西人旅館即欲閱華文報紙亦必托西人代爲購取以故華埠更形冷淡惟有一種業務反因以稍增微利即報館之廣告業是也此間報館四家家家增加廣告塡塞無隙地或曰某某無堂或曰不堂主義以是廣告費驟然增加而更有特印傳單通告無堂者於是排字工匠亦因以大形忙碌惟編輯新聞之記者則因報紙隙地甚少可以略省筆墨矣 
　　美國爲大陸國其普通人民爲於外國情形後每不假思索以致多所誤會而於亞東情形更不甚明瞭譬如僑美華人多操廚工及洗铱之業彼即以爲華人無不皆廚工及洗衣匠矣華人堂鬭彼即以爲華人無不皆有堂籍矣往歲某報記者語江君亢虎日華人各事皆好惟堂鬭不好華人果不堂鬭則中國富强矣江君曰余之知有堂鬭二字者自我抵美始雖然此君所言亦足資吾國人之返省也 
[熱河請設區議會]  
熱河旅津各界劉秉蔭等請求特設議會近特具請願書向國會請願其文云竊維立憲國家首在尊崇民意發揚民意厥爲議事機關熱河自民國二年定爲特别區域行政之職權獨立議會則附屬於數直迄今四載無裨纎毫舊章不更貽誤胡底茲際規定憲法謹將當特設議會之理由陳諸鈞院希採擇焉立法與行政對峙名曰監督實則相維區域雖屬特别精神實符省制議員常駐他邦地方利弊勢難盡悉監督之守旣失相維之效數收此不得不請求特設議會者一也省自爲政利害不同以熱河議案提出於順直議會休戚無關情勢扦格循例表决等於搔癢　熱無益或且害之此不得不請求特設議會者二也熱河地域遼闊蒙漢滿回人回極多度支早逾百萬民智遠過極邊以如此之地尚不得與小省相齊揆情度理豈得謂平此不得不請求特設議會者三也國會由兩院組成議院代表地方熱河議會附於順直以區區少數之省議員勢不能選出議員於上院人民參政大權無形剥奪共和政治首重平等綜核名實平其謂何皮不得不請求特設議會者四也納稅充兵國民負同等義務行政議會吾熱完備機關義務權利不對待共和平等其云何此不得不請求特設議會者五也民國三年中日訂約東蒙一帶入人範圍熱河東部恰受其衝我思抵制首當特設議會關於地方大政逐漸改良失之東隅收之桑榆亡羊補牢斯爲善策此不得不請求特設議會者六也總之熱河僻在北鄙逼近畿疆雖無行省之名而有行省之實邦人君若遺棄而不顧則無論矣否則設立區議會實爲目前切要之圖敢乞規諸憲法特設專條非祗熱河之福抑亦國家之幸也 
[晋豫奉三省長之自治主張]  
　　山西省長孫發緒覆内務部電云自治制度本國家構造之基旣蒙大部埀詢事關至計苟有所見不忍不言亦不敢不言竊謂立法責在審時懲前乃能毖後語云凡事豫則立不豫則廢天下事未有不先從籌備入手而能遽逹於實行之途者苟不察民意國情法無論如何良意無論如何美行之而不誤國病民者鮮矣試就吾國自治選舉及自治議會所經過各弊言之票選由運動而來人品自　蕕不一黨同伐異倒是顚非裂冕毁冠潰坊圮表此其無道德心者一以囂張爲平等以要挾爲自由齊寸木於岑樓聚喧賓於一室此其無法律心者二對梓里若秦越視官府如仇讐交議則務與責難籌欵則必爲否决此其無責任心者三前車不遠來軫方遒勿諱疾以忌醫須對症而發藥發緒盰衡世變審度現情敢一言以斷之曰今尚爲籌備自治時期而非實行自治時期唯其爲籌備時期故選舉之權不妨暫操之官府監督之責似可專寄之有司唯其非實行時期故自治制度可試辦仄可驟行自治人才能養成而不能强致與其厲行自治會破壞官治而有餘何如試辦自治區補助官治所不及發緒前在定縣任内正值停辦自治期間後感機柚不靈事多曠廢欲驟復自治旣難爲削趾適履之謀若孤行官治又恐貽因噎廢食之誚因先畫設聨合區以爲自治之預備區各設區董一名區佐一名或二名由縣知事於各區遴選公正士紳充任另組織一聨合會議其正副議長仍由知事於所選議員中指定呈報長官核准所有地方圑體固有事務及委託事務悉由聨合會議表决區董區佐執行復設立公民講習所輪調村正村副敎以自治大綱期在最短之時間灌輸自治之常識如是行之一二年平民固易於受範暴民亦自知歛跡而後組織正式自治會旣免躐等之獘庶收循序之功然其大要仍不外減少會區減少員額嚴限資格愼重選舉數端若不問國民程度之高下徒博歐美法治之虛名貿然從上下級自治著手是猶策跛駑而追蹤駿足飾醜女而效顰西施民國元年之現象固可覆按也可言期於可行一誤豈可再誤明知此等議論决不受社會之歡迎惟關民國前途何敢爲盲從之附和管見所及謹以奉聞並附陳定縣聨合區佐治條例曁公民講習所簡章各一冊無當高深用備採擇　　河南省長田文烈覆内務部電云鈞部釐定自治制度虛懐下詢期在會萃衆說折衷一是偉畫碩謀無任欽佩伏思地方自治爲東西各國之良規乃我國甫事仿行即生詬病元二年之已事可爲寒心竊以爲非制度之不良實躐等之爲害蓋我國民智幼穉只可因勢利導使之漸進於文明斷非一蹴可幾遂欲學步於歐美也欲救前弊厥有二端曰機關寗簡而毋繁資格寗嚴而毋濫先從試辦入手行之數年然後度勢準時徐圖推廣庶與國情不背民力亦可稍紓茲就往事與前章再四研求約舉其亟其變通之點擬以縣爲自治區域不再分城鎭鄉之名免致機關林立以地方有用之財悉消耗於職員薪水津貼之中而無暇顧及公益至於選民資格尤宜加嚴前章所載歲納公益捐二元以上便爲選民範圍過廣遂使武斷者得肆操縱良懦者悉屬盲從流弊不可勝言今須定以具有普通知識者爲合格庶幾有所制限弊少則利自多費節則事易舉以之輔佐官治自能得羣策羣力之資以之整飭地方亦可收日異月新之效自治前途庶乎有豸一得之愚伏候採擇 
　　奉天省張作霖覆内務部電云接准　電猥以編訂自治制度埀詢意見冲懐遠慮欽佩莫名竊繼　省　　籌辦最早下下級各會成立亦較先風氣開通規模粗具外察形式似亦燦然可觀然數年以來巨欵虛糜多弊少利無可諱言用就經過情形謬參管見謹爲大部縷晰陳之一會級宜簡單也前清城鎭鄉會曁縣會兩級並舉加以分劃區域漫無　制機關旣星羅棋布職員復車載斗量旅膳薪工左支右絀一事未辦羅掘俱窮欲矯前弊與其上下級兼辦裁區減員不如先辯上級黜虛崇守庶進行有力克計日而程功苛細不徵免怨聲之載道一資格宜愼得也自治以人才爲基礎人才視選舉爲轉移前清選舉資格過寛地痞鄉愚濫竽充數侵權溺職勢所必然欲矯前弊自必嚴格以繩經騐學識不厭深求物望資財勿庸偏廢庶服職任務少敗類之匪人課最考成多優良之效果一經費宜匀配也一省之縣或富或貧一會之用或多或寡各爲風氣難望整齊欲矯前弊莫若合全省之收入統計而支配之機關之費視户口之繁簡遞分等級事業之費視人事之緩急核定後先寗守約而有成毋務博而寡要庶各就範圍不侵漁於中飽胥渾畛域得酌劑其盈虛一督察宜周密也自治恢復則紳權張會紳衆多則人口雜僅以縣知事爲監督知事而賢遇事認眞劣绅飲恨挾嫌攻擊職位難安知事不賢買好取容因循敷衍甚或朋比爲奸不可究詰欲矯前弊莫若更由省置監察員定期分巡復不時由中央派員而探查之信賞必罰一秉大公激濁揚清允資觀感庶精神煥發氣象因以刷新臧否分明污俗於焉不變以上數端變舉槪要藉資討論抑尤有進者自治職員爲名譽職從前多取無給主義以致人才難得實效未呈此次如果先辦上級每縣員額至多限制不得過十人中選充任宜槪予以相當俸給庶祿足養廉人知自愛是否有當統希察正 
[浙議會之臨時會與常會]  
　　内務部前此通電各省議會應於本年六月以前召集第三届常會此事與省議員任期極有關係於是各省議會中主張遂不一致承認本届會議爲常會者如蘇省是也不承認常會而提出抗議者如粤省等是也浙省上月開會在官廳一面固認爲第三届常會而省謙員一面則以爲此乃臨時會集常會尚在其後故咨報省署時特表明爲第二届第二次臨時會而不認爲常會省公署對於此項咨文雖未答覆承認然亦無異議提出當時外間揣測以爲省行政官當已照例備案乃不意遲之又久省議會方將舉行閉會儀式而否認臨時會之咨文突然發表前日議會已接到覆文其措詞云案照本省長前准内務部冬電各省省議會應於民國六年上半年舉行第三期常會等因當經依照省議會暫行法第二十二條規定於本年三月二十一日舉行第三期常會通令召集旋准貴議會咨稱先開臨時會並聲明電請國會解釋等因本省長當以召集常年會在前能否變更曾經三次電請内務部核示尚未准復自係因省議會議員任期解釋案業由政府諮詢國會應靜候國會解决所有此次本省省議會召集開會在國會未經解釋省議會議員任期以前本省長仍暫認爲第三届常年會除俟接准部復再行咨達外相應備文咨請貴議會查照 
　　省長方面雖認爲常會而省議會則我行我素以臨時會法定會期已届故仍於昨日（一號）舉行閉會式惟行政官則不認臨時會之故自省長以下均無出席是日因議長沈定一病假仍由副議長秦炳漢主席議員因會期終了大半回籍到會者祗四十一人 
 
 
 

Page 7

 
 
　　振鈴開會後議長及議員向國旗行三鞠躬禮又相向一鞠躬卽由議長報告此次臨時會開會二十三次又加早會三次共有二十六次議决案三十二件計省　提出十一件議員建議十八件人民陳請三件本會以短促時問議决多數事件且重要之預算案亦復完全通過比較成績亦不可謂不良云云次由何紹韓演說略謂本會成績如何不能自誇惟今莊行閉會式省長不到以爲他召集常會此時猶不應閉會但召集常會之權在於省長倘於第三届内不再召集常會我們將如何對付本席有一種意見多開幾次臨時會以　救濟云云次由張廷霖演說略謂本會每届閉會必須省長出席無非一種慣例法律上並無規定今日到會同人幸勿以爲省長不出席或到會人數太少致具一種悲觀本席以爲我們閉會係議會一種形式與行政官廳到干故同人心理上仍可具一種樂觀云云次由秦炳漢演說略謂内務部通電開第三届常會並不根據何種法律究竟先開臨時會抑先開常年會在國會未解釋以　現尚未能確定云云演說畢遂振鈴散會 
[杭州快信]  
　　武康知事汪曾保以縣境莫干山向爲西人避暑之　舊有警備隊二區一營二哨兵房高踞山巔轉瞬夏令急宜修葺并請撥隊駐紥以資保護已呈請省長核准 
稅務處督辦孫寳琦巳於東日早車蒞杭寓清吟巷王文韶故宅 
　　内務部咨行齊省長撥還劉果敏專禍原有秋社即日遷出 
　　警務處委顧潤庭爲定海沈家門分所警佐　　司法部分浙任用推事馮忠楊葆三現俱抵省馮已委充杭地審廳學習推事 
　　平湖開闢新城門東門一帶大街官基財政廳飭舊嘉屬官産處派贈丈勘估價標賣 
　　桐鄉縣屬本年新設繭行六家財廳特另設桐邑繭捐徵收局委沈杜林爲局長飭卽擇定地點開辦 
　　嘉興迎燈肇禍案齊省長昨又委劉國楨查辦 
[蘇省會中之覆議案]  
　　行政官與議會意思不一致 
　　（一）覆議下關商埠局補助費案齊省長咨省議會云案准貴會咨送民國五年度下半年江蘇省地方預算總册實業行政費類原列第二十四欵下關商埠局補助費三千元聲明該局與上海工巡捐局性質相同應删等因查該局如能照上海工巡捐局辦法以上關地方捐欵槪歸該局收用自可不受省費補助現在下關各項捐欵旣經列入省地方預算收入項下則該局經費不能不仰給省欵補助應請仍照原送預算列下關商埠局補助費洋三千元以資辦公而維局務用依省議會暫行法第三十八條之規定咨請貴會復議以便公布施行 
　　（二）覆議實　視察員條例案齊省長咨省議會云准貴　咨送議　修正江蘇實業視察員條例一案請查照公布等因准此杳修正條例第一條視察員定額二人第四條第一欵定期視察每年二次以二人巡行全省全年二次加以同條第二款之臨時視察事實上恐辦到即勉强行之勢必博而不周難期實效所定員額應請酌加又原文第二條第四第五等欵或爲法定機關宜有考成立責或爲公共營業應行稽察之權實爲視察員重要職掌原文第二條第四第五兩欵應仍存在又修正第十二條實業視察員薪水公費以國家行政日支給之查此案旣爲本省單行條例則視察員之薪水公費礙難支用國家行政經費應請酌改准咨前因用依省議會行法第三十八條之規定咨請復議以便公布施行 
　　（三）覆議省警廳捐務處經費案齊省長咨省議會云案查貴會咨送五年度下半年地方預算册財務行政費歲出經常門第二欵内列省會警察廳捐務處經費三千三百八十四元一欵說明係比照蘇州收捐處經費之數支給等因查此項經費原列九千五百五十五元現減爲三千餘元相差至六千餘元之鉅苟於事實毫無困難詎不樂於贊同惟寗垣地方遼闊面積較蘇州爲廣該處經收捐欵不下二十萬元收數亦較蘇州增加數倍故一切稽徵等事需人較多自屬不得已之情形如果迫令照來冊之數裁減勢必將人數大加削除而經收催捐等職事務繁多人數又恐不敷分布於捐款收入必至減色委難查照來冊之數辦理再該處自上年開辦以來所有捐項亦係陸續興辦計多收一項捐欵即需多用一項經收員司此亦實在情形卽如車捐一項從前因馬路工程終收爲難改交該處代收於是車捐項下又不得不動用經費調查該處從前每月實需一千九百元計在花捐項下動支四百元舖房捐内動支一千元茶捐項下動支一千元車捐項下動支四百元尚有津貼各區員警年需一千一百餘元前次本署開列追加預算半年列九千九百五十餘元尚有每月所支車捐四百元不在此内因經收車捐係後加職務未能一併計算此次督飭該處通盤籌畫核實裁減每月實需一千四百六十四元半年計八千七百八十四元外臨時費半年需九十元通共八千七百四十元實屬減無可減相應造具分冊依照省議會暫行法第三十八條咨請查照復議 
地方通信 
[蘇州]  
　　萃英中學運動會蘇垣閶門外上津橋萃英中學於四月二十九號舉行第三次春季運動會是日天氣晴朗各學校整隊來會參觀者有千餘組各界來賓約二千人會場中布置井然又有臨時新聞及青年會販賣圑等項推定本校校長海依士副校長楊竹雲運動部主任白本立敎員蔣文達嚴忠亨爲評判員晏成中學運動部主任閔君及嚴患亨白本立爲公證員白本立爲發令員嚴忠亨海依士楊竹雲蔣文達爲司令員上午九時開會一奏軍樂二學生唱興國歌三校長致開會詞四學生唱校歌五兵式敎練六一百碼預賽七擲鐵球（九磅重）（第一錢慰康第二蔣厚生第三印德昌）八四百四十十碼賽跑（第二蔣逸稚第二朱在秀第三文宗錫）九撑高跳（六尺八寸高）第一陳充恩第二陳增禮第三蔣厚生十複組網球（乙組勝）十一一百二十碼低欄預賽十十足球（第一錢慰康第二李廷芳第三蔣逸稚十三二百二十碼預賽十四啞鈴操十五奏軍樂閉會休息下午一時復行開會一奏軍樂二學生唱歌三一百碼决賽（第一錢慰康第二蔣厚生第三沈醉吕四擲木球（第一錢慰康第二蔣厚生第三蔣逸稚五隊球乙組勝）六二百二十碼决賽（第一錢慰康第二蔣厚生第三朱文秀七跳遠（第一慰錢康第二陳充恩第三沈醉吕）八單組網球（未决）九棍球（乙組勝）十排敎練十一一百二十碼低欄决賽（第一錢慰康第二陳充恩第三陳曾禮）十二高跳四尺半高）（第一錢慰康第二沈醉吕第三張振明）十三八百八十碼賽跪（第一蔣逸稚第二文宗錫第三朱文秀十四輪流賽跑（甲組勝）十五拔扈（未分勝負）十六餘興十七學生唱校歌十八給奬（第一錢慰康總平均得二十三分奬銀牌一塊第二蕽厚生總平均得十分第三蔣逸稚總平均得八分各奬緞帶十九奏軍樂閉會時已五鐘曹御醫之籐轎交涉蘇垣中市勝家公司張某因病延請住居西待之御醫曹智涵君診治曹於傍晚乘自置籐轎而住當時籐轎停歇公司門外卽爲該處崗警干涉索閱捐照該轎答以此轎係曹宅自置照章並不納捐該崗警不信立將該轎連同轎夫拘至劉家浜北區警署分駐所龔巡官訊悉係曹君自置之轎立即釋放而曹以此轎旣被拘去則未能輕易送還押令將轎仍行抬至該分駐所曹則步行返家龔巡官即報告本區王孟龍署長商懇張某代爲說項並親赴曹宅道歉始將籐轎送還寢事 
[松江]  
　　英員來松之準備縣署奉省特派員俞壽璋訓令以英使委員陶樂爾已會同部派員李卿趙沅年及譯員等二十餘人於四月二十五日在寧中發先至淮徐兩府屬挨次勘畢卽赴舊松府屬查勘着即趕緊籌備當由李知事咨行警所即編臨時警隊兩排以備英員涖松時保護一面已勘定醉白池爲英員等公館並預備牀帳檯桌等各項西式用具惟此種物件商借不易故籌備頗屬困難其招待人員亦經派定第四科主任莊頌青及第三科員袁瀛等届時接洽一切以期周至 
　　浦南尼庵被刦浦南汝河莊尼菴住持了眞於今日（四月三十日）來縣呈報謂四月二十一號晚被土著盜匪二十餘人打門肆刧所儲銀洋盡數被掠請即履勘云云李知事以呈報過遲無從勘驗故祗令警察跴緝以便獲案懲辦 
[鎭江]  
　　添派勤務督察倪知事以勤務督察員一職關係重要鎭郡城廂内外地方遼闊僅派專員兩人尚恐耳目難周昨又委出二等勤務督察員歐陽蔭蔡樹慶兩君專司攷察崗警之勤惰 
　　妓捐易人包辦鎭江妓捐由孫永貞承認月繳捐欵一千元包征包解已歷兩年倪縣長履新後爲擴張捐務起見令以一千一百元委由李健侯包辦巳於五月一號交替矣 
[揚州]  
　　敎育界雜聞江都縣視學員李豫曾日前奉令清理敎育欵産處賬目茲悉李君查出收欵項下本月缺少九百元或謂係會計員周挹芙漏收惟此欵已化爲烏有不知處長張念劬如何彌縫也江蘇省視學侯葆三上星期來揚查察學校後卽往清江茲悉侯君昨日復來揚城約勾留數日即行回鄉現有閔小純醫士擬創設揚州中醫講習社地址在馬市口業於昨日開學矣　　檢查商號印花日前省委印花稅專員蒞揚迭在商會開會并由商會總理發布傳單勸各商號遵章粘用周知事以近來粘用印花者多不加蓋戳訊惐全不貼用昨復令各警區重行調查聞查得粘用而不蓋戳記者數十家全不粘用者百餘家多係小本營業調查員業將賬簿等帶往警局送縣未識周知事若何判罰也 
　　串賣養媳請究江都縣公署昨據善堂總董魏仲蕃函稱據李榮興報告在堂所領養媳鴨子日前被時張氏串賣請縣提究周知事即飭法警分投探 
雜評一 
[問國會（一子）]  
　　宣戰案之提出國會期已近矣政府於軍事會議取决後又經國務會議决定而始有提交國會之說是固志在必行者也然我又聞國會方面以此問題關係重要曾電徵各省議會之意見從各省議會中已有表示者言之在抵與中央之意見不同使徵得之結果多數反對則國會將從政府督軍之意乎抑從各省議會之意乎是亦國會中之一疑問也雖然國會研究利害當自有本身之主張不以政府督軍之意見爲從違亦不以各省議會之意見爲標準其所發於自動者果將何如乎非吾國人所急欲一問者乎 
[不堂主義]  
　　　美僑民之有堂鬭猶我國内地之有黨爭也原各堂之所以聨絡不過　以固結圑體保護權利耳然而旣有圑體之對峙即不能無圑體之競爭因之械鬭相尋延禍日烈屢次調和之無效甚至自好之徒不敢掛名堂籍而登報聲明其不堂主義嗚呼我國内　好黨爭者亦可以此爲　戒矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[洪述祖在滬被控五誌]  
　　暗殺前農林總長宋敎仁案内之要證洪述祖因其潛匿青島時化名恒如初將該處所置房屋向德商西人韋爾抵銀一萬五千兩不理近由日本來滬寄寓北山西路棣隆里六百二十一號門牌經該德商偵悉控請公共公廨將洪逮案後經旅滬民黨得悉商由首領孫中山柏文蔚等即延代表律師偕同宋君之子宋振昌（即宋振吕）携帶洪之照片到廨辨認適洪已將欠欵料理得奉開釋與原告代表律師等乘坐汽車正欲扳機開行經宋振吕及宋君之秘書劉白等所見認明確係洪述祖本人扭入駐廨西捕頭寫字問查明案卷將洪寄押滙司捕房復解公廨訊供押候特别訂期研訊在案茲悉宋君之家屬以宋君慘遭擊斃實係洪述祖主使而兇徒武士英與應桂馨趙秉鈞等雖相繼斃命主使人應與同罪連日與孫中山柏文蔚諸君籌商辦法俾爲宋君雪寃並以此案手續繁多恐馬斯德律師一人代表辦理不及昨又議定添聘美國律師甘維羅梅華銓兩君協力辦理該律師等得宋君家屬委任後業已會同馬斯德律師函致公共公廨調查武士英應桂馨等供詞及一切證據往來電稿俾資研究並預備辯護手續云 
　　又一訪員報宋敎仁之子宋振吕等前日至上海地方檢察廳具詞起訴要求援照昔年逮捕之正犯應桂馨武士英等引渡内地法庭按律究懲林仲立檢察長准卽查核前案卷宗備具正式公文於昨午飭派法警詣公共公堂投遞請將洪述祖會審明確即行解送到廨歸案訊究 
　　又聞地方審檢兩廳長昨日調取宋案文卷親目察閱後即於上午十時同赴交涉公署謁見朱交涉員面商移解手櫝良久始别 
　　又上海地方檢察請昨日致函公共公廨略謂案據民人宋振吕狀稱伊父宋敎仁於民國二年二月十日夜間在滬寗車站被人暗殺一案經英公廨將要犯應桂馨武士英先後拘獲研訊明晣引渡内地法庭究辦而案中主使要犯洪述祖逍遥法外瞬已多年迭經鈞廳移請京師地檢廳屢拘未獲逃匿無蹤此次潛庽滬江改名張皎厂（卽敎安）被德人韋而另案控訴公廨訊判收押經民人探悉到廨認明確係謀刺故父之主犯　以復扭交捕房收押訊究伏查先父沉寃殞命中外所悲况民係骨肉之親切齒錐心痛定思痛何幸該犯洪述祖惡貫滿盈罪人斯得爲此具狀呈請鈞廳迅予函請交涉員曁英公廨將該犯趕緊引渡訊實後明正　刑以伸國法而慰英魂等情前來除批示核准外爲此函請貴公廨預審明確先示引渡日期俾派幹警協提以便歸案訊辦至紉公誼 
[駐華美員擬設敎練營]  
大陸報云中國美員擬在中國設立敎練營駐津美兵司令赫爾大佐與美使芮恩施已將草擬簡章寄交駐滬美總領事此舉如經美國陸軍部許可則十五天之敎練營即將於八月一日在秦皇島開辦凡在中國之美人苟年齡體質相宜即可錄取路費食品操衣悉由官家供給一俟成立有望赫爾大佐將赴京漢滬粤等處俾云有志於此者接洽一切詳細辦法尚未擬定須俟華盛頓批准後方可進地也 
[浦江美艦之改色]  
　　文滙報云泊于浦江中之美國巡艦威爾明敦號昨日船身爲紅色今改爲戰事用之灰色 
[借定赴法華工考工處]  
　　代理法國招募華工之道信洋行華經理梁耀卿前因開招伊始故第一第二二兩次考驗工匠均借虹口東有恒路滙昌棧舉行現接法招工局長吕的爾來電謂招募華工以後須逐月辦理故梁與法工程司搿辣南商租借盧家灣法公廨對面房屋一幢爲考工處並置備各種器械以備試驗工匠之用現聞第三批工匠定於六日即在該處試驗云 
[又一搜查烟苗之通令]  
　　上海縣沈知事昨訓令各市鄉經董文云爲通令事案據蒲淞市經董沈寳寅來署面稱據圖保報告該市諸翟鎭三十保地方附近時有外人乘馬遊行暗佈罌粟種子等語事出離奇或由鄉愚誤會虛實誠難懸臆但旣有所聞不得不先事再加核查免貽將來口實除訂期派員前往搜查並咨請淞滬警察廳轉飭該管區會勘外合行通令仰該經董即便會同該區警佐督率圖保再行嚴密搜查以防栽害是爲至要切切此令 
[關於會勘烟苗之水警職務]  
　　水警第二廳昨飭各專署文云現奉省長令飭英使派員會勘烟苗業已抵省並由本署派委記名道尹俞壽璋爲特派員陪同英員分赴各屬次第查勘該員抵境時務須妥爲保護並按照會勘烟苗特派員服務規程辦理仰轉飭遵照等　奉此查蘇松一帶英員不日將到各專分署師船駐紥之處如奉有俞特派員令調巡船之時應卽隨同謹愼辦理不得稍有違誤一面仍將遵辦情形隨時報告 
[縣議員請願代表回滬後之開會]  
　　江蘇縣議員聨合會昨發通告云本會成立以來迭經開會討論進行方法函電交馳力圖恢復國民自治之職權業經上届大會時公推費玄韞楊友熙代表晋京請願現在二君蒞滬准於五月十三日一時在上海凝和路也是園本事務所開聨合大會報告晉京請願經過之狀况並討論此後自治進行之方法届時務懇台駕撥冗惠臨以收羣策羣力之效果自治前途實嘉賴焉 
[夏月潤家盜案已破]  
公共租界長浜路七號門牌夏月潤家日前被盜匪搶刦巨贓逃逸未獲昨由法捕房探目黄錦榮包探韓邦達方福林華春林偵知該匪等匿迹法新租界白爾路得勝里五號牌當卽前往拘獲盜首周鰲等八人繼又協同英界包探在南京路仝羽春茶肆内拘獲余少山王芝祥兩人帶回捕房連同周等一併管押聽候吊贓解廨訊辦 
　　又一訪函云前夜十時法捕房華探目黄錦榮沈德福等偵悉上月下旬行刼英界某居户之盜犯匿跡法租界白爾路（即打鐵浜）得興里五號屋内當即不動聲色帶同探夥等前往該處拘獲六人詢知由周敖爲首供出黨羽復在敏體尼蔭路新華旅館内拘獲四人並在英界南京路某處緝獲兩人先後共十二人併解總巡捕房當在該匪等身上抄出金表金鍊等件及現洋鈔票共六百三十元又當在法界恒德當之鑽戒三枚計一千元當票一紙變補頭研詰一週與英界某處刦案確有關係諭各拘留候　查實情再解公廨訊究 
[鄧脫路發生刦案]  
　　前晚八句餘鐘有盜匪四五人突至虹口鄧脫路十二號門牌陳姓家碰門入内各出手槍嚇禁聲張將值洋六百餘元之金珠飾珠現洋搜刦而逸迨滙山捕房捕頭得報立飭通班中西探捕馳往兜拿各難巳杳無蹤迹矣 
[南市興築公用碼頭]  
　　滬南自大碼頭達董家渡之水門汀駁岸業經工巡捐局建築完竣其間原擬建築公共碼頭五處嗣因董家渡各渡船户要求添建一座以便渡客上落經工巡捐局核准復將各碼頭地點重行規畫 
現定以大碼頭工巡捐局王家碼頭公義碼頭永盛碼頭董家渡等六處爲建築公共碼頭地點各碼頭均長三丈寛四丈許中築平台式預備潮漲時起卸貨物兩端築成斜形加釘木條作爲階級以便潮落時上下所有六處碼頭建築經費約一萬三千餘元業由工巡捐局呈請省公署核准撥給昨已飭匠興工建築矣 
[再誌勸業場第二次之巨聲]  
　　邑廟勸業場於本月一號（即舊歷三月十一日）夜九時許又被人在　前抛擲炸彈一枚巳紀昨報茲悉當時勸業場正在上市游客如雲故一區二分駐所各長警並偵緝保安等隊均在該場左右來往照料事後細核此炸彈係由三層樓上抛下故門前電燈損壞登時黑暗該場之電梯亦遭震壞因此不能上下一時附近商店與場中游客無不大驚失色駐防各長警聞此巨聲卽四處偵查見有黄阿明者捨命奔逃情有可疑立即追上拿獲搜出送貨簿一本是時該管一區二分署王警佐等亦聞警蒞場調查即將黄帶區研訊據供寗波人住法大馬路中興里二十二號現在二洋涇橋北首祥發源報關行爲出店所有送貨簿係行中之物簿中蓋有往來各號回單圖章此刻因經過勸業場忽有炸彈炸裂以致雙手受傷情急奔逃並無爲 
匪情事並由長警在該處地上拾得彈碎壳二片呈案嗣經王警佐將該簿詳細檢閱判黄管押該簿存案候查明所供各節是否屬實再核昨午王警佐巳將以上情形先行呈報警察廳一面令飭各探警留心偵查再行辦理 
[嚇詐酒館之揑名信]  
　　公共租界廣東路一百二十五號門牌馥興園酒館前日接有郵遞揑名恐嚇信函希圖索詐洋六百元該館經理人鄭錦如得函後立將原函送至老閘捕房請爲查究捕頭允爲密飭中西包探查拿投函之人解究 
[李佳白開審地點]  
　　大陸報云聞北京晚報主筆李佳白因文字獲罪一案巳决定在上海開審 
[三誌交行兌現之平靜]  
　　昨日爲交通銀行開兌鈔票之第三天其所收入者仍不過二十餘萬元統計前後三日不及百萬之數且均係各莊號家躉數劃兌其零星兌現者寥寥無幾云又一訪函云交通銀行自三十日開兌以來至昨日爲第三日昨日上午由郵電路各局收去數萬下午又有各大錢莊收去七八萬門兌祇二萬左右共計約十五萬餘大約明日起尚須減縮並聞門兌本埠票均發英洋外埠票則給龍洋惟江西票暫不給換云 
[印行蔡松坡起義遺墨]  
　　本埠各學校各敎育機關昨接江蘇省公署政務廳敎育科公函以奉省長發下中華書局局長陸費逵呈稱竊蔡松坡上將學問道德冠絶時流再造共和積勞殞命起義之際運兵籌餉軍書旁午親自操翰爲畢生精力所薈萃茲由梁任公先生檢具當時遺墨將所有版權屬諸本局計自四年十二月赴滇起至五年九月離蜀止凡函稿四電稿一百零三用上等連史紙攝影印行與原稿不差累黍出版之胶先售預約價每部一元五角所有售出餘利全數撥作上將諸孤敎養等費匪特英靈所聚永炳寰區即明德後人亦得藉茲沾漑現准七月底出版理合檢具樣張四十份呈請鑒核提倡並通行所屬一體訂購等情已奉省長批示候飭科函知各道縣及省立各學校知照等因查蔡故上將豐功偉烈功在寰區茲特附送樣張即希提倡訂購爲荷 
[救火聨合會記事兩則]  
　　上海救火聨合會以舊曆五月二十日相傳爲分龍之期各處均有演龍之舉惟其時天氣巳熱多所妨碍且各縣同時舉行不能互相參觀殊爲缺憾故於上年發起函邀各縣救火會代表來滬討論變更辦法經多數贊成廢除舊例改爲每年三月中舉行並議定各縣演龍日期務須挨定次序分期辦理俾各縣救火會員得以互相參觀考察一切茲因巳届三月昨由該會通函各縣救火會籌商演龍日期以便挨次舉行云又聞該會前以每遇火警電話不甚利便因擬仿照租界工部局救火會辦法裝設電話專機俾遇火警時得以由會自行接線以期迅速業經呈奉交通部核准在案茲悉此項專機業由此京運滬日昨到局現巳飭匠動工裝接並聞擬裝於第一區救火會内以後各區救火會並自來水廠警鐘樓等及與火政有關係之機關槪歸專機接線以期直接而免延悮 
[外日暉橋添駐巡警]  
滬南外日暉橋現巳廠棧林立惟離滬較遠時有盜匪搶刦及流氓也痞滋擾情事故由該處商人聨名呈請淞滬警察廳派警駐防防以衞商旅現經徐廳長核准飭由高昌廟派駐所撥派巡警一排分駐外日暉橋一帶仍由該所巡官李敬予調遣一面由警廳派遣遊巡隊隨至該處梭巡以保治安 
[遷葬新民路義塜]  
　　閘北新民路向有二十七保十圖十一圖之義塚所葬大小棺柩不下數千具現届天時漸熱棺柩上面祗蓋有薄泥一經日炙穢氣不免發洩殊碍公衆衞生故閘北慈善圑連日雇船載往眞茹義塚掩埋約計已有千餘具現眞茹塜地亦已葬滿該圑主任王彬彦君商諸各圖董又在鐵路之北購地數畝爲該圑新阡并以新民路近來市面漸盛居户日多該處舊塚巳在淘汰之列擬俟開董事會議决後將所剩棺柩一律遷葬新塚云 
[最近三日之現欵進出]  
　　滬上官商對於現銀出入頗爲注意轉瞬絲茶上市必須寛籌現欵方資周轉乃兩月以來有出無入銀底枯涸迭經官商會議維持終無善法茲悉三日内又有出口惟爲數尚不甚多探誌如下花旗銀行裝往孟買元寳二十三萬兩正金銀行裝往日本現銀十萬兩中國銀行裝往長江墨洋十萬元滙豐銀行裝往威海衞墨洋五萬元又現銀二箱約四千兩廣帮裝往香港金條六箱合銀十萬兩而進口方面則僅有客帮從汕頭來龍洋三萬元烟台來寳銀一萬七千兩大連灣來來現洋五萬五千元香港來法國洋四萬九千元又各路來小洋十四箱合銀三萬五千兩 
[嚴禁客民擾掠農林之布告]  
　　上海縣公署昨發佈告云爲佈告嚴禁事案據洋涇市農會會長倪清漣呈稱竊查洋涇全市地濱浦江廠棧林立客民衆多此項客民大抵無工藝恒業祗依廠棧中扛挑爲生自廠棧受歐戰之影響而客民之生計稍微自去年以來每日成羣結隊蜂往各圖手持長竿鈎摘河濱田塍及墳中宅邊之樹枝捆載扛挑絡繹於道以全市計每日必有數十擔訪聞每人日可得錢數百文較之在廠棧扛挑力少而資多所以狡黠貪懶之徒無不踴躍而爲此外則農家所種之菜蔬所穿之小樹亦無不恃强掠取或被主人見而喝阻伊等不但不懼且恃人多竟敢喧賓奪主甚被兇毆設有一二可以抵抗之主人則裝傷圖詐無所不爲　行於野而掠取之形彰明可見詢於人而衆怒之犯醖釀已成四鄉住民羣居偶述無不切齒蠹害地方筆難殫述若不陳請設法嚴禁後患靡窮用特備文陳請出示嚴禁並懇函請淞滬警察廳長訓令三區各分署一體嚴禁傳諭崗警見犯拘懲以保農林等情據此除批示並咨請淞滬警察廳查明辦理外合亟布告嚴禁仰該市居民人等一體知悉嗣後如有前項擾掠情事一經查實定行拿究不貸懍之母違切切特此布告 
[滬寗運輸公會之簡章]  
　　滬寗鐵路各轉運公司近在美租界界路組織 
 
 
 

Page 11

 
 
運輸公會業經開會成立舉定洪少圃爲正會長何秉香楊振興爲副會長陳雲卿孫少卿等十五人爲議重議定簡章二十條如下滬甯鐵路運輸公會簡章（總綱）第一條本會聨絡同業研究改方法推廣鐵路營業利便運輸爲宗旨（名稱）第二條本會定名爲滬甯鐵路運輸公會（職員）第三條本會公舉正會長一人副會長二人主持會務各公司主任皆爲議董輔助正副會長佐理會務任期定爲一年連舉得連任由全體會員以單記名選之第四條議董到會均有發言議决之權但議定後仍須取决於會長第五條本會聘坐辦一人常川駐會專司本會應行事件第六條本會聘庶務一人專司進出欵目及一切庶務第七條本會聘文牘一人專司重要文件及往來信札第八條本會坐辦及文牘庶務均由正副會長延聘第九條本會會員無定額凡上海各公司主任及司事同人皆得爲會員且有選舉被選舉之權第十條本會職員凡遇開會之期均須到會（經費）第十一條經費分經常臨時兩種經常費分甲乙丙三級由各公司量力認繳以敷用爲度臨時費係爲特别事件發生得臨時集議籌欵（開支）第十二條會長議董均名譽職不支薪水坐辦及庶務文牘應給以相當之薪水至於雜用均宜核實開支如有多餘則存儲會内另議用途（會期）第十三條常會以陰曆每月初二十六兩日爲定期特别會議則隨時召集不拘定期第十四條不論常會臨時會各會員皆須到會即有事阻碍亦應派代表列席第十五條凡關係轉運同業或涉及本會會員之事件均可到會提議評判曲直及定辦法第十六條凡議决事件即由會長簽字始可施行若未經此項手續不論何人不得擅用本會名義第十七條本會議定之案應由坐辦編定後即用印刷品通告以期周知（地址）第十八條本會地址暫設上海界路承德里第一弄（罰則）第十九條本會成立專爲維持營業聨絡感情起見如有罔利營私存心破壞者則須公同議罰（附則）第二十條本簡章由各公司常會通過後即生效力如有未盡事宜仍得由各公司議董隨時議决修改 
[清華校費解部]  
　　美國退還庚子賠欵每月七萬數千餘兩照約移作清華學校敎育經費茲查民國五年十二月分曁六年一二三月份由美國退還賠欵現已由花旗銀行開單送交交涉署全數解部以備轉撥 
[清江師範生來滬參觀]  
　　清江師範生來滬參觀 
　　清江浦省立第六師範學校舍監許人傑帶同該校學生三十四名至揚州南京鎭江無錫蘇州各處參觀前日由蘇來滬當經沈信卿黄任之兩君招待庽居江蘇省敎育會連日至上海公立私立各校並交通部工業專門學校商務印書館等處參觀一切許君字文賓吳縣人前兩江優級師範最優等畢業生曾在滇粤湘魯皖贛等省辦學有年富有經騐此次携同學生至各處參觀於江北敎育前途當有裨益也 
[平民義學之演說會]  
　　本埠平民義學前日開會演說大致以平民之正義鼓勵生徒該校學生百餘人分爲男女兩部女子部於午後四時開會六時散會男子部七時半開會九時半散會 
[南洋路鑛學校將開追悼會]  
　　北四川路南洋路鑛學校本係林君兆禧私人創立慘淡經營於今六載本年林君欲赴美國考察實業不料積勞成疾竟於二月二十四日逝世現聞該校全體敎員學生定於五月五日舉行追悼會林君生時交遊頗廣届時祭文輓聨諒必不少 
[浙江旅滬公民會之進行]  
　　霞飛路新漁陽里廿二號浙江旅滬公民會籌備處成立以來積極進行茲悉前晚八點鐘時該會發起人夏爾鈞黄奠華陳浩波林華挺梁康年梁耕孫謝錦堂蔡國寳諸君即在該籌備處特開籌備討論會到者甚衆當由黄君奠華提出該會簡章大綱以聨絡感情維護公益爲主旋即逐條研究詳加討論修正遂得一致通過又復討論經費問題即由到會議君分别擔任捐助是晚散會時已十一下鐘云 
[陜督軍注意東南情况]  
　　陜西督電陳伯生對於西北防務頗爲注重而於東南各省現時情况亦頗系念故特派督署副官竇家法前赴沿邊　省調查一切聞竇君刻已到申寓跑馬廳某旅店不日當卽起程前進完其任務又聞竇君於二次革命失敗後曾密往某新有所圖謀事雖不成於彼方情形甚爲熟悉云 
[控告崇明縣視學之道批]  
　　滬海道尹公署昨批崇明南豐鄉敎育會會員顧廷宰等呈訴崇明縣視學由呈悉據稱縣視學徇私害八是否屬實該鄉學董應否另舉妥員接充候訓令該縣知事查明核擬呈復核奪此批 
[淞江商會函詢發行印花稅章程]  
　　本埠南北商會組織蘇省印花稅票發行機關曾將舊票補騐蓋戳新票蓋戳發行並給證書於承銷各商號以期實力推行在案昨日松江商會函致上海縣商會詢問發行機關章程並銷數若干該會已抄錄原章函復矣 
[騐對粤路股票之急促]  
　　旅滬粤路股東維持會議將頭二批散股仿照浙路辦法併成整股並函請廣肇公所於當會提議决定假該公所設立核對騐票處著手騐對以便由會委派代表赴粤蒞議等情已紀前報茲悉該公所自設驗票處後雖經各股東紛往掛號候驗惟總公司已定本月二十五日在粤開會爲期已迫該公所恐誤會期曾於前日電詢董事局可滞寛展旋接復電因諸事部緒已妥軍官彈壓各事亦已派定萬難展期至併股一節敝董事局並無反對所定五月二十五開會解决粤地報紙業巳宣佈未能刻訂事關重大想荷鑒原等因該公所接電後查得近日頭二三批各股東携票到所驗對者均願併股且非常踴躍現大會期迫深恐或有未週是以於昨日重行刋發通告分函各股東請爲從速持票前往掛號以憑驗對分别註冊詳報總公司考核幸勿誤此機會自棄權利云云是以該公所驗票處於昨日起加委書記員帮同辦理以期早日驗竣呈報總公司於大會時考核云 
[國貨維持會通告兩則]  
　　本埠國貨維持會定於陽曆五月四日星期五下午八時開評議常會討論一切進行事宜已分發通啓知照各評議員届時蒞會公同籌議 
　　又發通啓内開本會調查錄業經議會公决續辦第四期以冀表揚國産發展　路惟所有應辦各項手續亟應規定决序茲定於本星期四卽陽曆五月三日下午八時開調查部職員議事會討論一切進行事宜届時務望駕臨公同籌議 
[從前升科費亦請提撥]  
　　交涉公署昨致浚浦局函略謂據會丈局局長呈稱昨奉鈞署發下浚浦局函以會丈局嗣後會丈轉契擬取丈費以資辦公一事本局准照升科費銀提撥四釐以作會丈局丈契之費等因足徵浚浦局顧全公誼莫名感謝惟職局因近來内地升科日形減少是以丈費亦日見銳改爲此擬請使長迅即函致浚浦局將從前升科地畝准以四釐計算悉數照撥以裕公用等因前來查此項丈費旣經貴局允准所有以前升科地産自應早日撥付以資辦公合行奉達卽希查照見復 
[稅務所長親自驗艙]  
　　新任上海稅務總公所所長高子勳到差後擬仿江甯上新河釐局徵稅辦法如遇各種貨船到埠納稅親自前往驗艙督同司員扦驗以杜流弊所有舊時督扦司員花子明仍舊留用尚有陳勤士一員係高所長委派前日起已傳諭各司員凡有報驗貨船須隨時報告督同扦騐以除積習云 
[絲繭同業之集議]  
　　宜興溧陽金壇絲繭業商於昨日午後四時假北山西路江浙絲繭總公所邀集滬地絲繭同業開會磋議本届收繭及處置繭行各事宜滬地絲繭商沈聨芳君等皆蒞會於五時始行開會集議良久始散 
[太平洋電報公司之通告]  
　　大陸報云本埠太平洋電報公司通告謂發往夏威夷島之電信須經檢查凡認可之密碼可以遞發惟須註明密碼底本之名地址可用密碼但發電者須塡明姓氏云 
[法副捕頭之升遷]  
　　法新租界善鐘路捕房副捕頭脫雷沙克蒞差以來勤於捕務現經法領事親自考試各副捕頭之文理亦以脫副捕頭爲最優當卽升爲捕頭換穿銀線戎服以資鼓勵 
[火柴原料之缺乏]  
　　舶來品之白藥粉（即鹽酸赤燐黄燐皮膠等物以英德兩國所産者爲最佳自歐戰起來源稀少我國各自來火廠遂向美國有家定購以供製造火柴之原料今美德忽又宣戰此貨尤形缺乏而由日本運滬者則因水脚驟漲亦不甚多現各廠存貨已爲數無幾矣 
[裁汰虛糜經費之偵探]  
上海縣地方警察所主任警佐王　常自代理以來迭破隣境崇明縣陳沈氏南滙縣王有蘭兩家刦案盜犯郭純曾王小肚子等多名故日來將所中全班偵探攷核功過勒情以昭勸懲昨日發出案諭將素不得力之曹張兩探一併開除聞不復另補以節經費云 
[和姦案訊明判决]  
　　小南門外倉橋附近曹源盛肉莊夥友王雨生近因誘姦韓才東之妻秦氏逃匿萬裕碼頭地方賃屋同居事爲韓才東得悉鳴警前往將王與秦氏一併拘獲解送地方檢察廳預審屬實起訴審判廳昨由端木棻推事官會同劉檢察官　庭辯論命提王雨生韓秦氏到案訊據供認和姦不諱並稱私識迄今僅有二月問官得供當庭宣判王雨生監禁四月韓秦氏不應背夫私逃亦監禁三個月期滿交夫領回管束 
[無錫女子待領]  
　　無錫女子楊金英現年十二歲因其母在滬帮傭被同鄉某婦挈領來申以探母爲由乘隙圖賣前日行經十六舖正欲覔主　價被人偵知上前干涉某氏婦即乘間逃逸後由崗警查見將該女帶入第一區署詰據女供父名楊來生向駕絲綱船爲業餘語含糊當飭暫留候屬認領 
[小孩一去不回]  
　　昨晨九時一刻有住居西門内清節堂右面成衣匠鄒姓家之五歲男孩出外購買點心一去不回鄒即四出尋問杳無蹤跡旋投西區各警署報告請予緝訪 
[不認誘拐小孩]  
　　海縣路居人遭達山控李連生誘拐伊家六歲男孩曹阿高至法租界圖賣等情昨由捕房將李拘解公共公廨請究先由法包探上堂證明被告挈領原告之子在南褚家橋圖賣詢得孩父住居英租界是以送案請究繼由原告投訴伊孩被拐情形訊之李供在興發印刷所習業前日由嘉定原籍來滬途遇原告之孩啼哭擬將其送回求察中西官核供判阿高先交其父領回李連生押候查明再核 
[輪船上又破拐案]  
　　太古洋行開往汕頭等處之淡水輪船昨晨尚未啓椗時由救濟會趙余倪三調查員督率　探虞占順登輪查看當在該輪查獲安徽拐婦廖張氏及被拐之十三歲揚州男孩朱大才九歲江北男孩蔡小二子三歲男孩小毛等三口一併拘送地方廳當由該廳飭將該氏收押候究朱大才等三孩着送該會留養候屬認領 
[查獲被拐女子]  
　　僑居蘇州之揚州人秦鶴山因其十四歲胞妹秦小十仔被人誘拐來滬匿居馬霍路三十九號門牌控請吳縣知事備文派警來滬於前日協同捕房將女查獲寄留濟良所昨解公共公廨經中西官向女略訊一過判仍留濟良所候傳見證到堂於下禮拜三再訊 
[販土罰欵未清]  
　　尚毓海即楊遠太于上年六月間因售賣私販進口之紅土爲探查獲解經法公堂訊判罰洋二千五百元後因不繳禁押西牢嗣楊一再苦求姑念已押半年從寛減繳洋一千元繳過七百元餘洋交保出外限四個朋繳清在案昨已届限因又傳訊楊由伊妻代到聲稱丈夫現尚失　患病甚重求請寛限俟丈夫病愈再行設法措置聶讞員判令退去諭令捕房查明是否有病再行核辦 
[再誌破獲理髮店樓上之烟窟]  
　　甬人陳阿桂在九江路（即二馬路）三十九號門牌理髮店樓上私設烟間賣烟被捕房查悉派探前往將陳與烟客徐順生項金榮沈子舟王雲生等一併拘獲解送公共公廨訊判陳存洋一百元餘各存洋五十元保出候訊在案昨晨復由捕房將陳等五人併解公堂變中西宫復訊屬實判陳罰洋七十元充公徐等四人從寛一併斥釋 
[浦東破獲烟窟]  
　　住居浦東洋涇鎭附近之沈洪素無恒業近在家中設榻私售洋煙事爲三區警署解警正訪悉密飭長警馳往捕拿當將沈洪拘獲並獲煙客倪良玉沈保二人又在室中抄出煙膏及煙具數十件一併拘入警署由解警正略詰一過於昨備　將一千人轉送地方廳即經檢察官提案預訊之下判沈洪等三人分别收押候再訊究煙證存案 
[竹篙戳傷老嫗]  
　　南市公義碼頭南滙航船户孫阿林於昨日午後兩時由南滙開行來滬將抵董家渡正欲進檔適有平安公司之小輪船亦由西南鄉載客至埠孫因潮流湍急恐兩船相碰急持竹篙支撑不料倉卒問悮觸於小輪搭客七十四歲老嫗傅劉氏之左眼角受傷血出事爲崗警查知將該氏及孫與見證人平安公司夥周生堂等帶入一分駐所由李警佐察得該氏傷勢非輕當即函送地方檢察廳請爲審核 
[成衣匠憤恨自刺]  
　　賃居南市生義弄仁安里開設成衣作之海門人趙仙普因被同居女子王阿大之母某氏將妻謝氏誘出不歸將王阿大扭控一分駐所請追各情已紀昨報茲悉趙妻謝氏已自投警廳司法科陳明出外原委由科員諭飭交趙領回管束詎請氏爲夫領回後不願隨夫回籍昨晨趙因自憤引刃向頭額刺傷血流如注仍由崗警帶至一分駐所由證人喬雲記證明前情李警佐諭飭函送地檢廳審核 
[勿再自尋短見]  
　　派克路五百五十二號門牌婦人馬王氏前日因與馬金氏口角負氣即吞水銀圖盡經同居人察悉鳴捕將氏車送醫院設法救愈昨將氏送至公共公廨經中西官訊悉前情判氏開釋以後勿再輕生 
[和尚淹斃徒弟]  
　　閘北實山縣屬羅店市觀音菴僧人籃生前年畜有一徒名阿生年方十二因偷該僧儲藏銅元出逃不返前日在途遇見即遭該僧毒打且以石瑰蒲包蔴繩將其捆縛擲於河内淹斃事爲該圖地保王某查悉報由屍親將該僧弋獲送縣呈訴請爲昭雪昨經寳山縣張知事蒞騐屬實以該僧慘無人道卽飭收禁詳擬核辦 
[續獲命案嫌疑犯再誌]  
流氓林嘉康於本年正月十六夜被同黨用刀戳斃後當經捕房拿獲關係人陳仁才拘解公共公廨訊實判押來牢四年茲經包探錢壽生高萬生續獲嫌疑人張寳卿（即鷹爪鼻寳卿）並帶同陳仁才見證張阿裕林之姘婦林老三解奉公廨訊供押候補傳人證再訊在案昨日復由錢高兩探將張寳卿之妻張丁氏傳至公廨請爲質訊經俞襄讞會同英白副領事向氏略訊一過判氏押候傳齊人證質訊 
[贈送絲巾絲襪之嫌疑]  
　　浦東人衞連生向在本城大東門外開設笆斗店雇用陳金林爲夥舊歷本月初六日下午衞之二十一歲胞妹金大忽然走失衞央人四出找尋杳無蹤跡前日衞向各夥友逐一詢問咸稱不知惟稱上月問陳金林曾購絲巾絲襪等物贈與金大至此次金大是否爲金林所誘逃則並未目覩未能指實等語於是衞即向陳金林根究伊妹下落陳稱不知衞遂鳴警將陳拘送第一區警署請爲訊究當由董警正訊得案屬刑事於昨日備文飭警將陳金林逕送地方廳請辦一面着原告自投該廳候質午後即由檢察官預審之下判陳金林收押原告退去候追金大到案再行核辦 
[懲治犯案纍纍之竊賊]  
　　積竊徐子龍因串黨竊取公共租界居民楊寳初林惠卿嚴德昌劉馬氏等十五家衣飾巨贓並將質劵寄與俞子卿家被老閘捕房包探居阿巧查獲吊到原贓昨將徐俞兩人併解公共公廨請究經中西官研訊屬實以徐屢犯不悛判押西牢五年期滿逐出租界俞子卿姑念年老從寛開釋 
[圖竊被拘]  
　　蘇州人童浩生在北浙江路徘徊圖竊某姓家衣物被探施金生查見將童拘入捕房禀明捕頭押候解廨訊究 
[不付票銀之原因]  
　　和記在公共公廨控王秉初不付票銀四百兩一案前晨由廨提訊原告投案請追質之王秉初供稱是項票銀和記因與原根糾葛未清由原根延請博易律師來信止付今將該律帥之來函呈察並將是項票銀繳案中西官判將王秉初繳呈銀四百兩存案候王永記控告和記案明再核 
[米店追償米價]  
　　萬瑞米店主沈厚章投法公堂控名利棧主劉愚公前來交易白米欠洋出立期票陸續歸還除收外尚少洋一百元置之不理求請訊追期票呈　劉由該棧經理楊弼臣代到聲稱此欵係前棧主孫明山所欠劉　孫盤下接門應歸孫交付劉不負責求察沈又稱前者陸續持票向收均由劉愚公囑楊弼臣交付與前棧主毫無干涉中西官判交人銀兩保限七天繳清 
[作頭不還墊欵]  
　　俞明揆前延愛倫律師代表投法公堂控稱作頭陳信高包造房屋托俞墊銀除收外結欠銀一千三百兩向索不還求請訊追等情訊判交保不理押追在案昨日愛律師又稱陳原籍寗波有田産二十餘畝並房屋若干間並非無力有意不繳仍求嚴追陳供原籍毫無田房産業即作場内底貨及什物均被各債權人取去無存惟商人之造價亦被房主虧欠未還已在城内地方廳起訴尚未結案祗能俟追出後以欠抵欠餘無别物可抵是實判還押限一月繳清 
[房東控追房飯錢]  
　　無錫人强西大與姘婦費氏賃居閘北六十間王徐氏家自去年十月起費氏貼膳與二房東至今房飯錢分文未付昨强將器具什物潛運出外希圖逃逸當由王徐氏鳴警將强拘入警署控請究追 
 [P舟子行兇續誌 
　　舟子張洪順前日因與同伴劉根寳細故口解遽將竹篙戳傷劉之腹部由捕查見將張拘押昨解公共公廨經中西官訊判押候原告傷愈兩核 
[懲治攫物匪徒]  
　　匪徒陳德財因在虹口小菜場攫取日本婦人皮夾内現洋三元六角由捕追獲解奉公共公廨訊押在案昨晨由廨復訊原告投訴前情訊之陳供認不諱經王襄讞核供商之英卓副領事判陳押西牢二年期滿逐出租界 
[夫婦又起衝突]  
　　甬人吳阿林與妻李氏賃居浦東陸家嘴地方夫婦感情甚惡時有衝突上月間曾因彼此口角扭控三區警署押解檢察廳訊辦詎釋出後昨又大起衝突吳將李氏擊傷頭部口目等處血流如注由崗警將吳與李氏一併帶署即經解警正盤詰夫婦供詞各執解君察得李氏受傷屬實判一併解送檢察廳訊辦 
[請領戲園執照之批詞]  
　　商人楊培欽擬在十六舖新舞臺舊址組織戲園具禀工巡捐局請領執照昨經朱局長批示云禀悉該商人擬在十六舖新舞臺舊址組織新化戲園旣據並禀警署給照應予照准仰即遵章來局繳費領照並恪遵取締規則母得違背切切此批 
[誌謝]  
　　方板橋共和影戲園近又到有最好長片名曰馬戲奇緣准定明日開演内容叙述婚姻不自由演出許多惡劇非常危險洵可驚可泣之傑作片内且有中文說明書更屬醒目昨承贈劵十紙暇當往觀又私立上海女子中學校於陰曆三月二十日下午五時開十周紀念會並延中西音樂大家蒞會助興昨贈入場劵二紙書此併謝 
雜評二 
[會勘中之陰謀（庸）]  
　　前數日間得松江消息松青交界之處有人散佈罌粟種子而江北淮泗兩縣亦有匪徒藉兜售顔料爲名暗將罌粟種子隨地飛灑之報今上海縣之蒲淞市又有人乘馬遊行暗佈罌粟種子之說離奇怪誕以恒情度之人縱險惡亦何至以身家性命關係之事巧　陷阱以　害其素不相識之人特當此會勘聲中英員正在出發江蘇完　　運之命之决於此時而各地乃同時有此等陰謀發現是不可不嚴重注意者也 
　　吾意地方官旣得此種報告一面固應督同所屬詳細搜查或採集各種烟苗種子苗樣傳示人民使知防範一面更應嚴密偵察務得栽陷之主名以窮眞相會勘在即各地方官奬懲所關幸勿以一紙公文諉其部屬爲了事也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[弔今戰場文（仿李華弔古戰場文）] [  觀欽]  
　　某公銜命查辦川事電致川省軍官曰我爲憑弔來不專爲查辦來也措詞甚痛因本其意作弔今戰場文 
　　浩浩乎毒雲彌綸慘霧氤氲頽垣處處破壘紛紛蕭艾同盡玉石俱焚市流赤血野走青燐咸陽一炬彷彿赢秦行人告余曰此今戰場也川滇兩軍互鬨於此慘不忍聞傷心哉羅歟劉歟果何仇歟　吾聞夫洪憲改元天怨人怒　師起義大書露布帝制推翻共和鞏固冢中枯骨了郤公路日月重有撥開雲霧響應西南乃有蜀帥唇齒互倚禍福同之何爲蚌鷸彼此相持操戈同室煑豆燃箕私鬭有異於公戰人道迂闊而莫爲嗚呼噫嘻﹄吾想夫裁兵議起浮言鼓煽各抱猜疑牢持成見主客之勢妄分貴賤省界之判有若邦甸飛短流長捷於雷電解紛無人導火有線積不相能一朝反反﹄至若動員下令調兵飛符撲攻軍府鏖戰成都是丹非素入主出奴權利傾軋血肉糢糊誼屬兄弟乃判越胡憑陵意氣以相翦　﹄變生須臾禍起倉卒鬼哭人號豕奔狼突火攻蜀漢之營血濺錦城之闕爲客爲主同化枯骨可勝言哉﹄火起兮天赤彈飛兮血碧百姓逃兮交通絶兩陣對兮巷戰劇慘矣哉廬含蕩然悲矣哉生命輕擲鉅砲發兮心惻惻鎗珠過兮風淅淅哭聲高兮天沈沈寃氣結兮雲羃羃遭剽掠兮室空經刧火兮地白傷心慘目有如是耶﹄吾聞之巴蜀之地夙號雄都武侯所居桑樹百株扼要而守演八陣圖聲敎所曁萬姓昭蘇唐置節度蟻聚蜂屯錦官城外絲管聲喧碧雞坊内人物殷繁天府之國冠絶中原累世菁華倚疊如山何圖崇朝起此大患﹄芸芸衆生誰無父母提携捧負不離於肘誰無兄弟如足如手誰無夫婦如賓如友彼昏不知棄如　帚﹄城門失火殃及魚池哀哉小民泣下如縻毒浪焦原倀倀何之籲天乏路覓宿無枝山川含怨草木銜悲焦頭爛額毁體斷肢死者已矣生者流離嗚呼噫嘻時耶命耶一至於斯伊誰之咎咎在有司（三） 
家庭常識 
　　去疤痕取雞卵之殼燒灰存性研爲細末和以雞蛋白及砂糖塗於疤痕處久之自能平滑 
　　生死豫知以手映於燈光下若透明如薔薇色者則雖顔色憔翠决不至死若其手指不透明作灰色者則雖容貌爽快其死期必近 
　　齒落更生將大豆埋牛糞中二十日取出稍磨開其頭嵌於齒根上七日後牙必更生甚驗 
　　自由肥瘦每日服龍眼肉二錢則身體易於肥壯若每日服山椒實十粒則身體可使漸瘦 
　　難産有患難産者以蓮花一瓣（陳者亦可）書一人字再以桃仁一粒上書可出二字以蓮花包之令婦人吞下須臾卽出此法我鄉用者頗多而極神效亦事理之不可解者也 
　　膈病取新鮮麻葉搗汁吞之如無青葉之時則取其實每日吞十粒不可間斷自然漸愈 
　　驅蚊虱以好醋浸浮萍陰乾取而炙之則蚊必自斃切木瓜一片置於席下　虱自去[  桐廬]  
　　地毯地衣所以美觀然灑掃甚難適爲藏垢納汙之處用尋常掃帚又易損毛最妙之法以昨日用過濕茶葉撒地氈上然後以帚掃滾使遍則塵埃盡去矣 
　　嗶嘰西裝中之嗶嘰爲春秋流行之服然褲之坐處著久輙發光如油垢最不雅觀法以　ASELENE（即凡士林）匀攤光處襯厚紙其上以極熱熨斗隔紙熨之則油光盡去惟用手須平而速 
皮鞵禮服必著漆塗皮鞵光滑美觀然不能上油宜以牛乳蘸絨布擦之則常如新製且免皴裂若以鞋油塗之黯淡而皮易損分髮剪髮以來男子多仿西式然挑分難匀有妄用凡士林及刨花水者非但費時且惹人厭最簡之法先用洗髮香水滴髮上約匀遍爲度乃以梳自上下梳使髮覆額然後左右分開或居中或偏左惟意所適如此則畦痕宛然髮易柝如橘瓣挑撥自如無須對鏡且省時也 
　　刀翦傷速將血去盡小傷用口吮吸大傷以凈水冲洗務須創口凈潔輕者露出聽其自合重者裹以弸帶若創口不先洗淨塵埃夾　生物入内妄以橡皮膏封閉鮮有不潰爛者是輕傷反致重傷也[  剛齋]  
工業須知 
[育蠶簡法] [  經常]  
　　（十）選種肉眼選種法分爲三項（1）色澤濃厚全圈一致者（2）形狀圓而且平中部稍凹肥大而水分充足者（3）産時排列整齊秩序不亂者爲佳否則爲劣 
　　（十一）浴種浴之要旨不外乎三洗去卵面鱗毛及塵垢等物一也使卵感受其寒以備不時之暴暖二也給與濕氣免卵體之乾涸三也法擇晴明之日（冬至前後）用清水盛滿浴桶内將種浸入（當浸之先其紙兩端繫以麻線各穿竿端俾上可懸掛下可墜重）約五六時卵面之污定巳溶解於是小心取起置於乾凈板上用軟毛刷輕輕洗滌且以清水漂之移入清凉室中平攤　上使其陰乾 
　　（十二）藏種藏種之目的免卵因忽冷熱受促發與抑止之害其法將種置密閉貯藏器内可也 
（十三）催青中國養蠶祗有　種而無催青殊害蠶之生理因人體温度常有九十五六度而蠶之出但要七十二至七十五度可已至催青之遲早普通人清明榖雨間視早生桑已放二三葉時最爲適當也法將二張稱種子對合包之以紙鋪蠶席上揷入架中以人力維持温度第一日只保華氏五十五度第二至第七日第日加一度第八日至十四日每日加二度共計十四日加温至七十五而止蠶可出矣 
　　（十四）收蟻蟻蠶巳出即將紙包展開二人對持種紙之四隅卵面向下用蠶　擊背蟻卽落下秤準分量大約蟻量一錢食桑三擔左右收繭二十餘手（未完） 
短篇小說 
[神怪小說金河之王（七）] [  鵑魂譯意小蝶譔辭]  
　　第四章 
　　王曰孺子汝來耶但何不先汝兄而來致渠以污水濁我聖地今化石矣小克勞聞其二兄果已化石則大悲慟求以己身爲贖王曰母悲此彼自作之孽莫能救矣今汝可赴金河恣所取求吾當以聖水助汝語次老人足下忽生蓮花大如車輪葉葉盛露老人及蹴蓮瓣則圓露如珠顆顆落於小克勞瓶中且曰滴此於河乃循山而下歸於富谷當能如汝之願孺子别矣言次此老人之面乃漸糢糊其長袍則頓變爲金霧漫漾於空漸而至於不見小克勞乃望空嗟歎自至河畔滴其瓶中之露於河但見水面漾爲極細之圓紋漸暈漸大水則漸降向西而流成爲一種微妙之樂聲克勞竚守良久不禁現爲失望之容蓋此河水未嘗變金但減少其永量耳顧克勞仍未灰其志遂如金河王言循山後行則沿途花草皆迎人而笑恍聞水　潺潺出自地下及抵富谷不期駭然而呼蓋見谷中石壁竟闢新嶛金河之水自此下注化爲無數支流蜿蜒而出紅砂褐土之中當時一片荒蕪至是竟碧草滋生田禾茂發嬌花無名點點沿河而放燦白如銀又若深夜朦朧羣星出耀其石榴葡萄之屬尤漫山滿从不可勝計蓋此時之富谷已成爲天上之祗園矣克勞大悟乃知老人所謂黄金者即此樹藝五榖耳於是力耕不輟歲穫大豐曾不十年所闢利源竟如金河之水滔滔不竭克勞尤能博施濟衆故富谷中人莫不翹其　指曰是誠金河之王（完） 
　　閱者諸君鑒自明日起有拙著長篇言情小說（柳暗花明錄）披露請注意以免脫漏覔補爲難特此預告天虛我生啓 
　　今日老申報停刋一天 
 
 
 

Page 15

 
 
   
 
 

Page 16

 
 
   
 
