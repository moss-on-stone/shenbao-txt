# 1881 - 202 - 4902960

 

Page 1

 
 
[紉齊書勝出售] [  點石齋主人啓]  
　　紉齊陳君四明逸士也擅繪事兼精吟咏而書法亦佳所書奇峰絕壁怪石蒼　幽禽異卉濡染淋漓煙霧滿紙而山水為尤佳且每幅必　以　　如其書蒼勁中姿媚躣出書似米　而遒勁過之謂之三絕洵非遇　其書勝一編詩書相間盈尺萬象　為大觀海內　　已久本齋以照相石印　　袖珍與原本不差　　摹印精工裝潢雅　誠足為藝林珍玩刻巳告竣訂成兩本加以綢套卽日出售收回工本洋六角正諸君有欲以先睹為快者幸卽賜願為盼 
[借天變以警人事論]  
　　星象之變人謂天心示警為人君者當修德以應之日食兩雹以及水旱之災皆體此意謂恐懼修省卽足以消沴弭災轉禍為福也竊謂此說由來已久堯承摯後洪水為災卽曰洚水儆　矣商王七年大旱禱於桑林亦　自責此皆古事之足徵者於是春秋凡書災異之辭傳必本此意以解之而公羊榖梁語尤神於盲左自漢以來經師宗之董仲舒春秋繁露大旨亦不離乎是而天人三策極言交應之機降至焦氏易林京房易傳漢書五行志於一星一雹莫不引以為人事之徵一若天象之變必有關　於時政之得失而絕無偶然見露者而後世君臣交儆遂於此時下罪已之詔減重辟之囚或深宮則素食澣衣或官府則蠲逋清獄史家紀載乃專立五行志以備言一朝之災沴至於今日而儒　博古且將考前事以證當時而其實依傍附會之說居多泰西天文家考驗象緯躔度精於中國之儒生獨不肯言休咎然其說卽為有理而或值星變之日　以為論謂無關於災祥則譁然曰是邪說橫行也故西學雖精而終無以破古今之成見也卽如一說彗星本亦星之一類周天之中有無數彗星或數年而一見或百十年而一見以天與日與星經行之度計之某年之彗星可以斷為卽前某年之彗星今天只彗星並知其為某年再見之彗星然則天象有常而人事無定誠無係乎休咎矣又如一說凡星亦球也自地球望之則為星苟能自星望地球則地球亦星也星之有光亦借日光而然無論日月星地每球丙之所以運行旋转皆有吸力攝之　吸力卽電氣也星之光騰尋丈形如帚尾者乃吸力不足而電氣散發故成彗星然則星球地球各不相涉彼自吸力不足而現是形地球上之人事何自而應之乎卽此兩說已不免人之竊笑於旁以為言天變不足畏　妄人也然而故事相沿卽曰天變示警當修德以禳之亦空言而已矣具文而已矣日來京師言官以彗見東北正君臣交儆之時紛紛入告或言大臣之尸位或言時事之孔艱　聖神在上納諫如流已降　旨撤去衰邁之程祖詰　訓飭寶萬二尚書特示優容俾其警省並通　論各內外大臣於錢糧刑獄吏治民生等事加意整飭無任因循以兾感　天休治臻上理此皆近日　深宮惕屬之意欲與大小臣工脩德省　者也然竊見數年以來如此　聖訓周詳之語不知頒發幾次矣每讀諸臣奏疏譬如錢糧虧空　革之員大半已故京控案件平反之處百不得一水旱偏灾奏請蠲緩而實惠安得及民州縣處分卽屬公罪而措詞尤多回護諱者諄諄聽者藐藐吾知　論旨頒行到日甚且有不暇恭讀者矣幸而天變之於人事終尚依稀仿佛耳若眞如影隨形恐今日之人事正不惟一彗星之示變也言官職居清　家起儒林當此上蒼示警之時為此敷奏之言原未免有方巾愊袍之誚然在官言官在執言朝正不得謂之迂拘庸腐也獨怪貴居樞部者絕無獻替之謀身歷封圻者不急　國家之務苟且偷惰以文飾太平隱忍模棱以彌縫其關則誠有如言官所言者吾竊謂泰西不言天變而明刑修政自無有懈怠之風中國則盛言天變而君咨臣吁轉不聞憂勸之實然則古人之借天象以警人事者至於今日而其用意胥亡矣又曷若不言之為愈也乎 
[恭錄　論旨] ○六月二十五日奉　上諭御史李　奏近來督撫於屬員被叅奉旨查辦之件往往避重就輕化有為無掩飾廻護積習相仍請旨嚴申誡論一摺各省吏治全在封疆大吏隨時考察認眞整頓遇有查辦事件尤應秉公確查據實覆陳若意存袒護曲為彌縫將官　何由整肅民隱何由　遠耶該督撫等嗣後務當破除情面力求核實毋得稍有　飾自干咎戾至臣工陳奏摺件理宜敬謹繕寫豈得草率從事該御史摺片內譌字甚多殊非敬愼之道李　着傳旨申飭欽此同日奉　上諭　慈溪端佑康頤昭豫莊誠皇太后自上年春問　聖體遠和多方調攝現已大安朕心實深慶幸惟念　慈躬甫就綏和仍宜隨時靜攝昕宵　訓政未可過涉焦勞朕惟有於定省之餘籲懇　聖慈遇事節勞寬懷頤養日益康强以慰天下臣民之望上年寶廷奏請飭各省保薦醫士當經寄誰各省督撫詳細延訪保送來京旋據李鴻章李瀚章彭祖賢保送道員薛福辰會國荃保送知縣汪守正呉元炳譚鈞培保送職員馬文　到京有總管內務府大臣帶領各該員同太醫院院判等每日進內請脈所擬方劑均能敬愼商榷　臻妥協允宜特沛恩施前山東濟東泰武臨道薛福辰着記名以道員遇缺題奏並賞加布政使銜知府用候補　隸州知州山西陽曲縣知縣汪守正着記名以知府遇缺題奏並賞加　運使銜署右院判莊守和着補授左院判賞給三品頂戴並賞還花翎四品銜禦醫李德昌着補授右院判賞給三品頂戴並賞戴花翎醫士　富慶佟文斌均着以禦醫遇缺卽補並賞加五品頂戴前署右院判李德立之子兵部主事李廷瑞着以本部郎中遇缺卽補並欽奉　懿旨薛福辰汪守正莊守和李德昌馬文　各賞給匾額一方以示優異欽此總管內務府大臣恩承廣壽志和師會廣順內閣學士寶廷大學士　隸總督李鴻章湖廣總督李瀚章陝甘總督會國荃湖北巡撫彭祖賢前江蘇巡撫呉元炳護理江蘇巡撫布政使譚鈞培均着交部從優議敘欽此同日奉　旨全慶現在賞假所管正藍旂漢軍都統着靈桂署理欽此 
[異域同哀] ○舊金山新聞紙言駐扎舊金山之華總領事陳菱南觀察接到　大行皇太后仙馭升遐之信照會駐該處各國領事故於五月二十日各領事公廨皆下半旗以誌哀敬云 
[徙人居邊] ○英國西字報言日本蝦奚島久已為俄人所屬聞刻下俄廷欲發民人四千户往該處居住此　 
 
 

Page 2

 
 
四千人中皆係百工手藝之流而犯事充發至彼說者謂皆係尼希利士黨人皆係盜及遊手無藉之徒恐與若輩工匠無涉也聞蝦奚島內地利頗多將來四千人耕作其間見見與及礦務則亦不難獲利耳 
[壞船續聞] ○前報載本月二十夜有英國帆船阿比里多尼安在普陀山相近之處觸礁壞船船內中西人共二十五名僅有六人獲生其餘生死未卜經派福斯亨兵船前往該處查看現在福斯亨兵船已於前日回滬查得並無蹤跡云 
[索费被控] ○天津法國租界自設巡捕查街後地方頗為安謐然利弊相因需索之事亦層見疊出聞西捕已為眾街隣公稟一次特以未中竅要故未獲譴現在又經人告發矣按天津法界計西捕一人華捕數人名相統属實係連手租界內有王順昌號係寍波人開之茶酒肆兼售洋煙而實則靠賭博抽頭者該鋪本在界外自去年將地擴租今年四月中旬始派捕查街遂按户搜求為　食計王順昌因有是舉格外留心無如邏者徹夜不休一夜手談有出門溲溺者被華捕跟蹤而入當時鳥獸紛如各從後門逸去該捕隨串同西捕索洋十二元了事租界有誠信號店主之籍貫店中之事業同出一轍翌日遂迎刃而解復被索去津錢三十千滬人周得膀寄跡於津通法國語言知法國規矩私相議論謂王與誠信所花之欵如以石填海於事無濟及至犯案仍不能分毫借助於捕時捕等利心正熾陡聞是語恐周斷其賄賂赴愬於西捕謂若輩如何商議須向周報復一日周踽踽獨行正在捕房經過時一華捕納涼門外　周來　謂得勝汝來有話告汝一捕飛步而去時周不知所云尚立門前未幾西捕率各華捕手持棍棒風擁而來向周欲毆周知不利於己具足狂奔詎終被趕上掀翻地下拳腳兼施棍棒交下周蓋深通法語訴於領　供出受賄行凶各節捕初不認但眾證確鑿勢難抵賴獄史脱去號衣將中西各捕索入黑房關禁半日華捕加以鐐銬現聞罰去辛工若幹以九元給周養傷並賠打失各欵餘充某善舉經費云小懲大戒該捕以後或稍知　跡歟 
[與民同樂] ○金陵元武湖中有荷攢列鏡面奚止萬本盛開時霞蔚雲蒸香踰十裏接天映日不減西湖六月中也湖中有五灘向推名勝兵燹後臺榭荒涼經會文正公擇其適中之灘起造湖心亭以兾漸復古積嗣又經梅方伯籌欵以工代賑　長堤一道自湖之東邊直連湖心亭約長五裏許沿堤遍植桃柳向之非舟莫渡者至是而信步可通而遊人因之日盛矣湖心亭落成後文正公會偕僚屬讌遊一次事隔十稔今於前月念六日劉峴莊制軍復有遊湖之舉偕遊者為鐘尊兩書院山長暨藩憲梁方伯而府尊及上江兩縣亦已預先在彼伺候先一日由秦淮內河移出燈舫兩艘小船一支以備乘坐芰荷鄉裏冠蓋重臨彼都人士之想望風采者亦趨步後塵各寄其歌詠太平之意而制軍與民同樂所以致阜康景象者亦於是乎在俯仰二十年間湖山生色功在偉人蘇白二公之濟美後先差堪仿佛耳 
[和尚荒謬] ○金陵七家灣臥佛寺大　林也近日開傳該寺到一大和尚蓋卽句容花山之方丈僧性　也據稱因請得藏經由京回山道過金陵就該寺暫為駐錫除所請藏經外帶有曲柄龍傘一柄及奉　旨傳戒牌各一對又有綠呢大轎陳設該寺前面於是無知者莫不震驚以為是必有道高僧不然　朝廷寵錫豈能輕易相加更有婦女輩添造謠言以神其說其詭異尊崇之心不啻如來化身釋迦轉世者實則該僧憑空捏造有意招摇耳旋經江　陸邑尊訪問其事傳　該僧令其格外　跡乃始將牌傘各件收藏據知其事者述稱該僧前因事忤其本縣令而又不自檢束傳戒時經縣令訪問男女混雜道路頗有議論登時親往勘視查出年輕婦女及尼僧甚夥皆稱為受戒者邑令當傳該僧面加申飭詎　僧胆敢出言頂撞遂致邑令大怒將僧眾驅逐出門發封一面據情通詳各大憲均蒙批准在案該僧既遭此辱並因受戒僧眾被逐深恐後此傳戒人將裹足不前故特藉請經為名出都後為此招摇並稱綠呢轎為某中堂所贈某物為某王所賜種種誇示荒唐已極釋子流弊至此斷為佛祖當時所不料也 
[命案從寬] ○松郡南門瓦張澤鎮孝媳慘斃一節前已登報茲悉楊邑尊近日覆訊有媳之叔翁呉孝廉遣子　呈訴稱是日其媳被刺後生等聞信迅往見媳惟存徵喘是時媳母未到生等急用人參灌下吊住片刻待母到媳備述一切并求母雪冤旋卽氣絕生父知媳的係賢孝況媳母前欲構訟時母已入城媳追上攔住叩頭至數十始止今媳如此慘斃天理難容未敢以同族而稱為袒護故令生投訴求為嚴究等等語邑尊又提　證人等訊問如出一口而被告仍執前供由長子一人承當邑尊論云兩造之事本縣刻已尽悉惟此案一經嚴究不免拖累多人而兩家聲名均有關碍今姑予從輕寬着兩造邀集紳董等秉公理　稟候核奪被告人等仍行管押刻聞女母誓不干休擬將上控云聞呉姓之弟年祗十四歲乃竟如此兇惡真係厲氣所鐘姑所私之僧於此案幸脱羅網不料又通一酒店婦混名雌老虎者日前該　赴松江購得夏布女裙四條返鎮被無賴輩窺破拉往茶室云汝呉家事尚未了結又有他故耶佯欲綑之送縣僧冉四哀求許給英洋六十元乃已今松郡西門一帶均貼有無頭榜道該僧之隱匿想見此案之耳聞目見者均深抱不平也 
[嬉戲跌傷] ○松江東門外壽器撲學徒某於日前上閣取衣手舞足蹈作演劇狀偶一失足從閣跌下當時口吐鮮血其師急為延醫看視據云右邊手足俱斷索醫金五十元其師另延他醫治之未知能奏效否也 
[新榖豐收] ○皖省田禾每年播種兩次早稻於清明前插秧初伏收割趕插伏腳名曰晚稻於中秋後收割今歲入夏以來雨水均沾高下田疇土膏潤澤農人頗不費力早稻有十足收成現在米價每石計錢一千五六百文至八九百文不等若晚稻再得豐稔眞農夫之慶也 
[皖垣官報] ○藩轅牌示新選旌德縣熊祖貽應卽飭赴新任蕪湖縣楊士玉南陵縣文龍着互相調署 
[碰沉煤船] ○某輪船前日行抵楚北之黄岡縣屬白虎山江面時在午刻前面忽來一下水煤船張帆直駛該輪船恐與相碰卽放氣鳴號迨煤船不知趨避落帆迨兩船逼近仍不改舵以致一撞而没比輪船放下舢板拯救撈得八人其餘俱不知去向嗣後查得該船主客共有十人所失兩人傳係同胞兄弟安徽人十餘年前在四川作典當生意現在歸家同搭此船也後又撈得弟屍惟兄屍竟無下落日來該煤船已投稟黄岡縣經邑宰通詳　省上憲移知關憲何觀察照會英領事飭知該行查問情狀六月二十三日該行輪船由漢開行是日船主大夥與行主通事及煤船主人共為調處據稱船貨認賠數百金所有溺斃兩人屍其屍親到漢再行撫卹 
[再述西人拯溺事] ○六月十二日報內載有漢口税關某洋人救得一婦旋仍被投諸江等語茲查得此婦本殷姓其自擇之人姓但名和尚業水果行生意與婦早有染迨婦之兄聞其事因投諸江當沉棄之時該婦身被綁索復墜一石塊嗣經西人救起石已失落惟留繩圈而已西人既救婦命本擬飭其兄領歸交貞節局收養回念乃兄既已下此毒手必不能善視故當時將婦留下其兄初不之允西人謂汝既將妹投江此婦得慶重生已不能算汝家之人隨轉商一荒貨店之老翁問能主裁否老翁許可須令女拜我為乾爺自當領回養贍擇人遣嫁爰卽照行故該婦並未溺死云　 
 
 

Page 3

 
 
[論拆涼棚] ○本埠關道憲劉觀察前會出示禁搭涼棚以防火患凡城中及南市人煙稠密之處概飭巡防局查看遇有涼棚卽令拆去不准過夏前日有局員帶同勇丁在南市稽查催拆云 
[醉酒判禁] ○前月三十日有英國代尼輪船之船主控其司火西人於按察司署稱其沈　於酒不能供事按察司傳司火人到案則醉甚不能取供俟其醒後始行提訊司火者供稱雖係嗜酒而公事並無差悮船主則稱此人屢次酒醉不能復用彼雖自言嗣後不復飲酒及回船之後故態復萌若是者已非一次現已令雇一人斷不能再為容留按察司本欲斷　工資仍令回船供役而管船務者言此人決不可再令回船醫生會言此人酒病已深不可救治刻下但宜送令回國亦不可令圖别業也按察司乃判令監禁兩禮拜　繳訟費並諭以嗣後不得過醉如必欲仍前痛飲則是自取亡身而已判斷既畢司火者猶向船主恨　不絕云 
[吞煙可異] ○英租界大馬路後街石路西首前日與作水果生意之某甲於其家中樓上無故忽自吞鴉片繼下樓稱腹中難過其姊妹謂莫非染痧宜為挑刮甲自稱並非痧症頃恍忽見兩男子手持利刃貿然上樓向我謂汝兩個雞毛帚一把破扇子尚不能　枉自為人可速畢命若要刀死則現有刀否則可取煙膏吞服我被迫不已卽取煙吞之故致難過家人察其口角果有煙痕慌甚赶請陳君竹坪施治雖經吐出但手足俱不能運動臥於床上有類癱瘓而其家禱神送鬼問藥求方毫無效　某甲口稱兩鬼尚在房中故日向纏擾此事頗屬不經大都一時痰迷所致姑錄之以觀其後 
[不認拐女] ○思女發顛一案昨晨翁太守臨捕房時提在押之某氏訊理原告王錦元帶同車夫　六亦投案候質王錦元供訴前情太守訊之　六據供上月二十五日晚九點鐘時有一男子雇車嘱推至泥城橋左近講明車價旋有一婦領一六七歲之孩上車孩上身不穿衣該男子隨在車後嘱我速走而孩在車倔强哭喊稱要到娘處以致車不安穩不能推走後經男婦兩人將孩恐嚇方得再推行至一洞天西首一　鑫車總門口婦人領孩進去該男子付我車資而回二十六日見王姓招貼稱有重酬忖其所失之孩年歲鞋褲及頭挽丫髻情形均符故至春生利煙館報信其男人面貌尚認得而其女人未經留心謹聽聲音竟係一樣餘不知情太守詰之該婦稱係陳程氏丈夫陳益桂卽陳老八乃南京人我是清江浦人現住醬園弄太守問因何日到陳三煙館答稱素有煙癖故去吃煙然到今亦不過七八天王錦元家女孩並非我拐更無雇坐東洋車事太守謂汝夫現在何處答稱在家太守飭將陳程氏仍行管押論包探傳到陳益桂卽陳老八並盤頂春生利之陳三候於今日覆訊云 
[遠章倖免] ○前日傍晚時有野雞馬車一輛內坐一少年某甲及妓女娘姨大姐等人駛至虹口東北近下海浦其馬腹下本有傷痕兼之炎天疾駛遍身汗流以致力乏倒地少年與妓等皆雇坐東洋車而返馬夫則喚打野雞人舁馬拖車而回幸未為巡捕所見否則病馬駕車有違租界章程必送公堂科罰矣夫馬為人賺錢無日不受鞭打亦已苦矣又欲使之帶病馳　何其忍也況遇捕將見徵罰何必提心吊膽而為此哉 
[寓客傷人] ○王鄭氏投訴英公堂稱開同昌客寓昨有人到庽尋友誤入天津人朱得生房便轉身而出朱竟以為圖竊執而毆打我知其非偷兒為之解勸詎朱竟將碗擲傷我頭顱是以訴捕拘朱並在其房中搜出腰刀二柄起案尚存彈弓三張朱同伴尚有三人同臥一室皆係天津流氓云朱供天津人向為鞋業今因同友三人欲往福建投軍故帶有刀弓等件過滬暫憩昨有人闖進我房與論豈庽主婦幫彼辱罵致相爭鬧悞傷其頭顱云陳太守得供驗傷之下謂朱等定非安分之人飭捕房將朱及起案之刀一併帶回候提到其同伴再行訊辦　 
 
 

Page 4

 
 
[訴衷情　接許竹篔書調此代柬] ○遺來雙鯉自鴛湖展誦數回過情長紙轉嫌短問意緒兩如何　離别恨十年多感流波君居清要日近天顏我尚泥塗○為言急待卜牛眠孝思倍纏綿者番息影鄉里且慰藉北堂前　能踐約說秋邊泛吳船乞偕王粲　謂王月江孝廉　時日平原小作流連[  鴛湖映雪生倚聲]  
[菩薩蠻　卽事] ○佛問本是多方便偏教遇着無情面菩薩枉慈悲今朝也縐眉　蓮台清更潔暗笑開言說盼盡美人頭香烟合並休○終朝罕見爐烟裊門前眞覺堪羅鳥斷絕七香車煞風景太差　神通方獨顯佛力難施展大士暗惺忪陋規革到儂[  映雪生戲稿]  
[憶舊遊　荷花生日憶鴛鴦湖歌舫] ○說故鄉風景屈指今朝為祝荷花結伴好聠裙屐約畫船徹夜簫鼓喧譁承平不減疇昔我獨未歸家憶勝會侬稀猶縈魂夢客裏咨嗟　嘆飄零異地渺舊雨新知共泛流霞鸞箋聊手擘趁良宵塡曲强按紅牙佳辰幾經辜負此恨又何涯尚記少年華鴛鴦湖上雙影斜[  映雪生又草]  
[哀上元黄烈女淑華三絕] ○天生孝烈嘆誰知贏得傳真十首詩寸斷肝腸悲母弟他鄉　復恨猶遲　奇慘如斯實可憐低回展讀惜嬋娟紅羊劫盡無人救忍令眞娥赴九泉　我木多情一散仙飄零塵世恨年年敬君才烈悲君遇數語哀君當輓聯[  安呉女史王韻仙稿]  
[光緒七年六月二十一日京報全錄]  
　　宮門抄○分缺單○護陝督楊等　奏叅革副將摺子○鄂撫彭　奏籌撥第四批京餉銀兩夾片○將軍吉　奏查驗各項軍裝器械夾片○湖督李等　奏審明定擬摺子○陝撫馮　奏請再為緩徵地丁錢糧夾片○將軍銘　奏續　進參枝摺子○又　奏為請　旨摺子○東　周　奏請　　部更正夾片○六月二十一日吏部翰林院正黄旗值日無引　見○廣壽謝管户部三庫　恩○熱河總管瑞芳請　訓○　祉請假十日○召見軍機○○光緒七年六月分缺單　小京官中書科中書願蘭故　道河南糧鹽麟椿調　知府山西甯武郝重慶降　知州雲南阿迷光進德革　通判福建漳州李屏不及　知縣雲南呈貢嚴澤丁福建壽寍呉炳庭浮躁　府經福建邵武　以芬有疾　縣丞江西泰和黎炳湘升　府照磨福建泉州葛兆誠浮躁　吏目山東東平魯秉恒查無其人　奉天寍遠謝觀光病　巡檢湖南興寍陳國珍丁典史四川納谿錕冕寗王維垣俱革山東定陶李壽頣丁甘肅文縣熊立銘調　○○護理陝甘總督臣楊昌濬陝西巡撫臣馮譽驥跪　奏為特叅日事嬉遊不堪統率之副將請　旨革職以肅管制而儆官邪　摺會陳仰祈　聖鑒事　查副將為二品大員有統　　汎協守地方之貴職任　重必須正巳率　日與備弁孜孜講求務期整頓營規肅清地面方為不乖職守若以志氣昏惰之員濫廁斯任必多貽悞之虞茲查有署陝西西安城守協副將周文翔統領左右兩　駐守會垣為開輔　本重地外　藍田　　　縣二營汎環省東　兩面俱屬要區該副將自署任以來於各營汎一切利弊未能實力與除已屬不知振作近復性耽安逸日事嬉遊於所　近城地面　小娼賭迄未一律肅清外間物議沸騰命謂有心徇庇　此昏庸怠惰不惟有妨營務抑且有玷官箴臣等查明屬實彼此馳函商酌未便稍事姑容　由臣昌　將該副將先行撤任　委准補洮岷協副將陳元　接屬外相應據實奏叅請　旨將署西安城守營副將升用提督　先補用副將花翎奇車博巴　魯周文翔　　革職以肅營制而儆官邪所有特　日事嬉遊不堪統率之副將擬請革職緣由　會同陝西提督臣雷正綰合詞恭摺具奏伏乞　皇太后　皇上聖鑒訓示施行再此摺係臣譽驥主稿合併陳明謹　奏軍機大臣奉　旨周文翔　卽　革職該部知道欽此　○○彭祖賢片　在查上年十一月內承軍機大臣字寄光緒六年十一月初四日奉　上諭户部奏豫撥來年京餉一摺着該將軍督撫監督等務於來年開印後分批起解原單著分　摘抄給與閱看等因欽此查單開光緒七年京餉指撥湖北地丁銀三十萬兩當經恭錄轉行遵辦去後茲據湖北布政使王大經詳稱湖北省奉撥京餉地丁銀三十萬兩業經委解第一二三批共銀九萬兩赴京交收詳明奏咨在案茲於地丁項下動撥第四　京餉銀三萬兩查有卽用知縣王穎芳補用知縣陳炳潘堪以管解等情詳請奏咨前來除繕咨轉給該委員等妥速起解並飭將應解銀　續　委解外所有　撥本年第四批地丁京餉銀兩委員　解赴京交收緣由理合會同督臣李瀚章附片具陳伏乞　聖鑒謹　奏軍機大臣奉　　户部知道欽此　○○吉　片　再奴才到任後例應點驗各項軍裝器械照例題奏一次隨於查閱官兵操演後查驗現　銅砲抬砲　林砲鳥槍洋槍弓箭腰刀旗幟等項均屬整齊堪用惟現在兵數雖經補足原額僅就各兵　給操用其餘各項軍裝器械尚未製補存營軍械為數無多請　將來器械製補齊全時再行照例具題除查照外　合附片陳明伏乞　皇太后　皇上聖鑒謹　奏軍機大臣奉　旨知道了欽此　○○頭品　　湖　總督臣李瀚　湖北巡撫臣彭祖賢跪　奏為審明京控案件按例定擬恭摺具陳仰祈　聖鑒事　照前准都　院咨據湖北來鳳縣民人黄榮來意苛徵虐民叩求定章等詞赴院　訴訊供取結奏奉　　自此案着交李瀚章潘霨督同泉司親提　證卷宗秉公研訊確情按律定擬具奏原告民人黄榮來該部照例解往　質欽此並將該原告黄榮來咨解到楚遵經行司委提人證卷宗來省飭委漢陽府審辦去後茲據該府審明議擬詳由湖北布政使王大經按察使龐際雲覆審詳解前來臣等親提人證督同皋司逐加研訊緣黄榮來籍隸來鳳縣貿易度日並無完糧產業其　黄成兆卽黄成釗本係積慣訟棍迭經該縣差　未獲光緒三年復經　南府知府王庭　訪問札筋拿辦該前縣知縣袁瓚於五年三月間據差役何鳳飛等拿獲黄城釗到案　認　唆民人黄成彪呈控黄榮華並黄榮　呈控黄榮　　劉定芳呈控劉定元各案詞訟屬實因其患病未能解府交保醫調補效旋即身故　　保户並無淩虐情弊稟報有案　時黄榮來在外貿易　後回家聽聞傳言伊交被差拿獲受刑身故痛　情切疑係書差何誠　等　忿致死未赴本省各衙門具呈　起　京　並牽砌來邑錢糧何誠憲等朦縣重徵致伊　被拿死於非命等情拾獲征糧廢册及他人完糧舊串倩過路不知姓名人鋪張作詞攜帶赴京赴都察院衙門　呈控訊供取結　奏奉　論旨交審咨解　楚行司委　人證卷宗來省飭委漢漢陽府知府嚴防未及審解卸事接　知府陳汝蕃　任查該黄榮來京控黏呈册串均係他人完糧串票及同治年間廢册並無黄成昭父子之名提集人證訊係前情卽據黄榮來供明現已查知伊父黄成昭實因唆訟被拿患病身死伊家向無產業完糧　書亦　舞弊重征情事不敢始終誣執錄供議擬詳由藩臬兩　覆審　解前來臣等親訊無異應卽議結查此案黄榮來京控何誠憲等非刑致斃伊　黄成昭之處訊因妄聽傳言痛　情切懷疑　控並非有心誣告情尚可原惟於錢糧事件並將他人册卷粘呈牽砌越訴實屬逞刁自應酌量問擬黄榮來應照不應重律擬杖八十加枷號一個月滿日折責發　　保管束　　昭卽黄成釗教唆詞訟罪有應得業已在保病故應與訊無舞弊重徵非刑致死之書差　誠憲等及並無淩虐之保户均毋庸議來鳳縣錢糧仍由該縣照章徵收無干省釋未到人證免　省累是否允協除供招送部外所有審明擬議緣由謹台詞恭摺具　奏伏乞　皇太后　皇上聖鑒訓示謹　奏軍機大臣奉　旨刑部知道欽此　○○馮譽驥片　再每年上下忙錢糧除留支外實徵解司庫銀數上忙限　 
 
 

Page 5

 
 
十一月底下忙限　年五月底將正課雜項分　成數報部等因查陝省自同治元年軍興起至光緒六年上半年止節年上下忙　數先　奏請展　並將五年　前　欠錢　奏奉　恩旨豁免各在案茲届造　六年下忙之期自應依限辦理惟兵　旱祲相仍小民元氣未復　屬　地　　牛力　須宮為代　　今未能一律尽開卽已墾熟地應徵　舊地丁　課等銀設法催徵完解　尚未能踴　仍難分晰成　造報委因民　財竭之時　字　　催科並行非徵收不力所致所有光緒六年下忙地丁錢　銀數委難　限　報據　　王思沂具詳請　前來　　　無異合無　懇　天恩俯准將陝省光緒六年下忙錢糧冉為展緩統俟錢　徵收符額卽行分晰成數循例造報以昭慎重除　部　照外謹隋　具　　乞　　　訓示謹　奏軍機大臣奉　　　照所　户部知道欽而　○○奴才銘安跪　　為遵　旨續採參枝專　呈　進恭　具　仰祈　聖　　　照光緒六年十月初三日採辦參枝專差呈　進十一月初四日　到　　奉　旨知道了嗣後如有　品參枝仍着隨時採　　進　此奴才當卽　派　　協　　全等　時採　　得　　　十苗計重二兩九錢五分小枝十苗計重一兩四錢五分可稱上品查上年兩次呈　　參枝所需工價銀兩　由奴才　飲　給惟採辦上品參枝需　　　無項可　現在　　秧　　　　諸草藥酌抽税課所有此次　辦參枝共需丁價銀四百零四兩一錢五分擬請卽有所收參税項下以錢易銀撥給緣採辦參枝所需工價為數多寡難以預定嗣後如　　　　　　採辦均請由税課項下核實撥給免其造報以歸簡易下餘之　　數抵充正餉奴才謹將續採參枝親加查驗分盛二厘包固飾交　禦貴　　　呈　　　咨照內務　驗收外　有續採參枝緣由謹　　具奏伏乞　皇太后　皇上聖　謹　奏軍　大臣　旨知道了欽此　○○奴才銘安跪　奏為奴才之子年　及歲　　　天恩俯　留侍日所　辦家務　　具奏仰祈　聖　事　奴才之子哪　　內務府滿洲　　旗人前於同治十　年奴才捐　工程蒙　恩移　以內務府　事補　現年已　　八歲　應飾其　京當　惟　才任所公事煩多所有家務無暇兼顧合無仰懇　天恩俯　將奴才之子候　主事那　留侍任所　辦家務俾奴才得以專心辦公出自　聖主　　格鴻　理　　摺　奏　乞　皇太后　皇上聖　訓示遵行謹　奏軍機大臣奉　旨着照所請該衙門知道欽此　○○周　　片　再據　司詳轉　山東試用通判存齡稟稱　員係　　　　古　　　　下人由附貢生遵例報捐通判指分山東試用光緒五年八月領照　省因前在值　轉運　省賑糧出力經前陝西　臣會國荃　工部右　　　　　　案保准　補　後以知州用惟查原保清軍內因該員在　　襄辦轉運誤作為直隸試用通判聲敘保獎懇請具奏更正前來臣覆查無異相應仰懇　天恩俯准敕部更正以免　異出自　　　　附片具陳伏乞　聖鑒訓示謹　奏軍機大臣　　旨該部知道欽此 
[省抄] ○　六月二十八日縣丞王世藻海運津局差竣回並稟謝飭知准　　縣　丞缺松江府經曆徐　引札調來省俸滿驗看稟到　○二十九日知縣劉照青　　　由　驗　　　　　九金　常稟謝飭知奉南洋大臣札准給歸勞績班拔委署一次　　示照得署鎮江府李仲良調省另有候差委遺缺查准補該府魁元飭令赴任　　示　 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
