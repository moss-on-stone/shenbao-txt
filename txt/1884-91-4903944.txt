# 1884 - 91 - 4903944

 

Page 1

 
 
[點石齋各書智出售價目]  
　　點石齋石印各書均在上海三馬路大禮拜堂南首申報舘間壁申昌書畫室出售今將每種價目列左 
康　熙　字　典　　　　前後漢書四元五角　耕織圖實洋五角　水流雲在軒試帖洋三角　華英尺讀二角五　叢盡每部連夾板洋一元每部四本實洋一元八角　史記實洋二元五角　華英字典洋五角　竹紙晚笑堂畵傳二角八　帝鑑圖說洋六角　綢面明狀元圖考一角五又　每部一本一元六角　臨文便覧三角五分　聖諭像解洋五角　圖朝詩别裁洋一元六角　子史精華洋二元　薛氏鐘鼎欵識連板一元又　每部二本一元七角　廣陵名勝一角五分　簡明目錄七角五　毓秀堂畫傳實價洋一元　淵鑑類函十一元　寄售四書味根錄一元半外國裝訂每部一元八角　三國志演義二元四　廣治平略洋五角　於越先賢圖傳二角五分　篆文四書七角五　刧火紀焚實價洋一角五大號外國訂一本洋三元　縮本字彙二角五分　萬壽盛典洋五角　華英文字合璧二角五分　泛槎圖價洋一元　思痛紀每部實價洋二角大號中國裝訂二元五角　綢面攷正字彙三角　汗簡實洋二角五　黑蠻風土記洋二角五分　夢迹圖三角五分　佩文韻府價十四元四角華文譯英文字典洋八角　英字入門一角五分　詩畵舫洋六角五　百教圖每部實價洋三角　紉齋畵賸洋六角　小題文藪每部價洋四元華英說部撮要實洋四角　南巡盛典四元五角　紅樓夢圖詠八角　無師自通英語錄洋五角　牧牛圖實洋八分 
[勝法後論]  
　　北甯之捷以前藪日之消息證諸近日之所聞自是眞確惟前云北寍城己收復近知法人中計大敗而官軍與劉團並未猛力奪城觀本館專發海防之友所述情形及西友信中則二十五二十七等日法人尙在北寗可知敗績是眞而收復尙屬訛傳也盖越本灌屬非比内地文武各員皆有守土之責不得不以城池爲重且行軍首在形勢前者棄城而遏誘敵深入而以奇計殲之則北寗城池之無險可扼固已明甚此戰之勝不勝無擊乎城之復不復也愚意法人此時巳無信息傳遞來華可知其在越之兵說氣減於前雖欲夸張而無暇及此矣近日信息或由官塲傳述或由西人信來而惟西人之信爲更可據何也中國電線卽使工極迅速晝夜不停尙須數月然後可由鎭南關外傳遞入内觀於前日本報所錄粤不官報尙有委辦電線之員禀辭而去可知程功伊始並未告成旣無中國自越至粤之電報則越中軍信仍以西貢所發之電爲斷而事歸法人經理諱言敗績固其常情及今西人所聞若是則是法人欲諱不得不特北寍失將死傷幾無瞧類吾恐河内一帶當傾師北攻之日守者寥寥驟聞敗耗倉皇失措無暇再作掩飾故的實之信傳播已徧中外耳各國西人雖無偏袒法國之節但願聞其勝而不願聞其敗然常時亦不免偏信之誤往往法人夸張之語認爲眞實而今乃欲得法人之耗而數日杳然所聞消息無非言中國大勝前後相證如出一轍於是不得不信法人之敗而轉以告我華人也以此言之不僅北寗之捷卽克復河内之說亦非無因越境屢有海宼驚擾法軍出没無常法人欲剿未能本館前亦疑及或卽黑旗之所布置今閱前後信息知法人大敗之後各處守者驚惶而海口又時時懮之眞有欲進不能欲退不得之勢華軍乘此大勝事事得手充其力之所至直走西貢盡逐法人亦易易也况前者孤拔之敗以與夏文不合今因中路之兵補河中塞石後期而到致官軍先退不遂長圍之計己將水師兵官波里也以軍法審鞫而東京法兵水軍陸軍各兵官亦頗有不和之處然則華軍抵瑕蹈隙自更不難矣豈僅河内可復哉顧鄙人之所恐者不在此信之不確而在創法之太甚也夫此次法人之進攻非比前者李威利孤拔之驅兵直人不顧前後也十一日起隊長行議分三路令尼格禮也柏里也各將左右軍間道而入自率中軍在後定期會合布俆長圍并扼華軍之歸路使其無一漏網大獲全勝不意兩軍先合己反滯於中途而北寍城内亦若豫知其計之毒望塵而退及中軍薄城下大半過橋勢不能追徒得空城一座新炮臺三尊而欲盡殄華軍者竟目視華軍之走尼格禮也之忿不能平無亦歸咎於美律之後至也而又孰知得城三日卽遭此變不克以毒計敗華兵而轉中華兵之毒計也哉竊謂此實天意使然也盖越民無罪法以貪利土地之故而致之死亡又自愛其兵而以阿非黑人越南叛人之性命與劉團相角更欲盡殺華軍而後快其居心不知何等吾恐從古用兵當未有如法人之殘忍者也中國顧念尼藩而又全交鄰國篡西貢則不問割海防則不問跨紅河取東京則不能已於問然猶使臣往返函示信商傲睨危詞置勿與較及至出師且指北寍以爲界使法人設身處地恐不若是之恕也法事事無理我處處近情使其毒計得行是無天也泰西人不喜報施之說然卽屏天道之遠而論人道之邇亦斷不令逞其毒也所難者彼於此役之成敗以定越事之從違兵至此數而無可再調餉至此時而無可再捐一旦全軍皆覆凶耗東來舉朝震駭通國怨嗟正不知其計將安出而一種桀驁之氣迄未能平譬如瘋狗呌號跳躑至死而狂噬如故彼卽置越南於不秖而似此大讐斷無不報以華軍處陸路而又占地利之勝彼之鎗砲無所施設以華軍屯海口而或無善戰之人彼之輪甲轉可恃也或曰經此大創彼卽欲舍越南而來中國而其氣已沮其力已疲其兵己難乎爲繼計惟挽他國調停受盟而退子何多慮爲也然吾謂越南與沿海其勢不同今南荒捷報紛至呇來而各口隄防東疏西密彼以兵船若干艘分布要口之外兵不登岸砲不揚聲僅以一帋之書逞其要挾或卽以越中之敗亡爲請我固知其虚聲恫嚇也然試問統兵之人其敢毅然決然以戰自任者誰歟吾恐不仍歸於和者幾希矣 
[北寗確耗]  
　　香港循環日報云昨錄法軍覆敗一事兹據越南友人言此役非黑旗大敗法人實中國防軍大敗法人也緣中國駐防北寗官軍初到其地卽詳爲察看竊嫌舊城未擅形勢難資戰守乃於距北寗數里處擇其險要建築新城而屯重兵於其閒仍撥兵數千駐劄舊城以覘法人動靜十五日法人旣進攻舊城中國防兵卽拔隊退入新城故法人得以長驅值進據而有之城中僅存榖三千担大炮四門越南鎗數桿而法人遂誇大其詞以爲搜出物件甚多其實大砲亦己用釘塞其眼乃廢砲耳十八日法人遣有軍兵數千偵探華軍消息及將至新城遥見山徑叢雜林巒幽邃方谷覓路前進忽聞砲聲響振華軍四路齊出先將山徑塞斷然後齊砍入法軍中逢人便殺法軍扺當不住紛紛逃潰有被傷拚死投於溪下乃得覓路回北甯然僅數人耳餘皆爲華軍所殲此十八日大敗法軍之實在情形港中人 
 
 

Page 2

 
 
所傳爲紅旗報捷者也至黑旗之軍則自法人進攻北醫時提督劉永福卽率所募苗兵往攻宣泰法兵之留守宣泰者僅得四百餘人見劉車來攻衆寡不敵急發文書往北寗之法軍告急法人恐劉提督收復宣泰絶日歸路卽撥兵數千馳往以拒劉軍現經連日接仗尙未大分勝負蓋阿非利加兵固冒死敢戰而劉提督所募之苗兵則越山超澗如履平地又善用袖標毒矢百發百中劉提督用作前鋒每殺一阿非利加兵則立賞以銀故苗兵用命踴躍捕戰每伏伺於林箐中俟阿兵鎗砲旣放卽直前突擊冀獲俘馘以得重賞此又黑旂在宣泰與法軍相持之實在情形也現計法國調攻北寗之兵共一萬四千餘除死傷約有四千餘外撥往宣泰數千留在北寗數千力已單薄首尾不能相顧情形甚爲拮据而中國防軍之守北寍新城者聞有八萬之衆若將能謀而士用命則法人决不能得志矣此皆越南友人所述謂均經其親屬目擊然則北寍祗失無用之舊城仍有官軍駐守新城而與劉永福提督相爲犄角也倘或擊其前或襲其後法軍腹背受敵力豈能支哉故地收復皆意中事耳此固草茅下士所樂泚筆以俟爲紀豐功而頌偉烈者也 
[收復河内]  
　　月之初六香港維新日報云昨晚下午八點時本港傳有電音言官軍又收復河内本館猝然聞得擬待探訪的實然後登諸報中至今日而滿港喧傳諒非無故故復錄之以廣衆聞但法人之電音多不足憑而此次電音轉覺有足憑者此次電音蓋由客商私家所報亦以其有關生意之喜旺故私相傳遞以預爲裁量並非法官所傳之電音諱敗爲勝者比也竊計前此法官所傳之電音虚飾者多矣自前月二十起以至近日大率隔二二日必發一電音不以爲攻得太原卽以爲官軍不與爲拒甚至或稱在太原而駐札或稱由太原而深入一層本館知其爲飾詞一概擯置而不錄免駭人聽聞也不知者猶以法人所傳爲眞以華人所傳爲未確平心而論西人以電音爲憑華人以官塲信息及諸家信息爲憑亦各適其適耳况電音止由法官操縱一線之達可靠者甚微而我官塲信息及諸家信息乃係各省各埠各州各縣無處不有耳目卽無處不可通聲氣無論官塲卽豪商大賈各埠生意之或開或閉無不聼候中法之戰務爲酌量而每埠每一大行店所用火伴動輙數十人其行店之開閉所關卽火伴之去劉所係統而計之恒有數千萬人關心聽候則其亙相瞭望互相採訪耳目之廣布斷無有秘密而不知其視西人之專派採訪覺彼寡而此衆也迄今各友所接官斱捷音及各行商傳遞之信息無不云華軍大捷法兵大敗而北寍宣泰果皆爲我官軍恢復固衆口如一無異詞矣乃猶或有以法官之電音爲實以華人所傳之捷音爲憑虚杜撰徒取悅於人噫以華人而信華人所傳乃其本分猶之以法人而信法人之電音原無足怪耳究之非我族類自當各信其所可信何得與法人爲附和同聲乎且虚實全久終無可掩及今而又聞旅居上海之法人神色多惨沮能旅居粤垣之法人心膽又惶布矣此豈又杜撰歟至昨晚而並聞收復河内現雖未得實據然以理測之官軍前旣可收復北甯與宣泰此後收復河内及海防及西貢皆可勢如破竹迎刃而解當復不難諒此傳未爲虚假也總之法官所傳之電音我華人不必以爲憑客商私家所傳之電音彼法官亦不得而與聞故又不妨以爲據在閱者分别觀之可矣夫豈容拘泥哉 
[廣東郵信]  
　　粤友來信謂上月二十九日午後粤垣内紛傳有廣西撫憲文書到省詳述克復北寍宣泰云云是以民間聞之以爲海防事務可緩辦矣但連日以來督撫兩憲仍不時往來商議機密初三日有洋藥三十餘箱運出虎門省城巡防復咨請鄭鎭軍趕緊招勇夫籌辦如此急急豈將慮法人有舍越來東之意乎 
[漢市蕭瑟]  
　　漢口來信云本屇華商入山辦茶之貲本較之往年約僅三分之一推求其故皆以銀根緊迫無可挪移以致貿易場中均覺束手現在茶莊有閉門者有改業者吁市面將何時興旺乎 
[儀從甚盛]  
　　新任粤海關監督海榷憲瑞其前站聞己到津僕從約有三百人洵可謂盛矣 
[秣陵瑣錄]  
　　江寍開設丈量總局特委丁蘭生太守爲提調己列前報現聞薇垣己派委員六人分赴沿江各州縣清丈洲地以便按畝升科亦正本清源之要務也○花市裕泰錢莊倒閉後虧空官項甚鉅現在極力設法尙短三萬餘金前次莊主鄭文斌呈控李姓一節業經賈邑尊將李錦文提案押追嗣有人出爲調處請將李姓絨莊押出住房一所變價作抵後因不敷甚鉅己由邑尊批駁故一時尙難清結也○中流簫鼓兩岸笙歌多在納凉之日藉此以消長夏乃近日秦淮一帶已有載美同遊者打槳橋西絲肉互奏是爲紙醉金迷發軔之始 
[天殛凶人]  
　　杭垣軍督司巷内有泥水匠順昌者前曾在粤匪營中後得漏網今年二月十四日午後忽然登樓持劈竹之刀向頸上自勒其妻聞知忙卽將刀奪去彼復於床下覔得泥刀向勒傷處刺入用力一絞更以右手亂抓亂揠以致血肉狼藉不堪注目妻驚呼鄰右救護以數人管定樓門及樓牕兩處盖彼欲從樓上跳下更去投河也不意管者略疎彼將樓牕檻下之板打去卽從板隙中倒插而下頭撞石上唇破頦脫竟同血人復從地上立起走入屋中倒地而絶其未死之前數日卽云有復勝勇七人相隨不去常自喃喃作語是日其親家邀其同往上城燒香彼因回家穿長掛不料其遂死也其復勝勇者盖從賊圍城時所手刃者也聞其在賊中殺戮尤慘云 
[旂兵精悍]  
　　馳馬手摶本旗人擅長之技盖皆從幼時嫻習而來也然欲求其精悍絶倫馳騁任意者亦不多見杭省駐防八旗有馬甲某甲者身軀短小趫捷如飛能立馬背上而馳能穿馬腹下而過能於鎧裏藏身能於鞍上蹺足而且驍勇善鬥拳脚絶倫前歲大操爲中丞所稱許曾獲上賞故滿營中頗著威望焉上己前一日某甲方自湖隄馳馬而歸一鞭得意馬足如飛時適有某西人亦策馬而來西人亦善騎者控御如意了不在心不意兩馬相交首幾觸撞西人大聲喝問某甲不解西語以惡聲回答之於是西人大怒下馬與之扭結不料拳擊非西人所長甫經交手遂致披靡頭上之帽亦爲抛去西人知非所敵卽上馬加鞭倉皇進錢唐門而去 
[化綠釀禍]  
　　白踿洲沿江一帶沙淨如銀近則葦筍蘆芽參差一碧正如一幅廻文綠錦不知多少工夫織得成也岸上洋篷四五家爲趁輪船者上下之所曲檻廻廊恍惚山村水郭我迎面楊柳數百株皆高可藏鴉低堪繫馬東風一拂摇曳多姿白香山詩柳橋睛有絮沙路凈無泥不啻爲此中冩照洋逢有某姓者自命爲開山始祖承攬招商局馬馬頭輪船凡上下輪船者每位須給划子錢二百文吃饭一頓又别取錢五十文不遵者行李雖上划子亦必抛棄岸邊客多隱忍某瓷睢益甚收其　餘求田問舍宛然一富家翁一日在緑柳堂中酌春醖與二三知己倚枕聽琵琶彈春江花月侍酒者又迭唱玉樹後庭　號呶箕踞適城内福林庵有僧在篷外過遂席地持木魚宣仞號聲聞於某卽命人遂之不應又命人贈以老拳客見某己醉各自散某遂持僧耳以穢物灌其口僧左右顧某思縳於柱而灌之當可立下僧卽以含於口者噀某滿面某愈怒取刀割其耳時縳己掙脫刀僅及頸僧負痛疾奪某復趕至江邉推之於水水勢頗激僧立脚不住恍如胡蘆漂於水面或沈或浮幸保申分局救生紅船見僧危急相救獲免一面嗚知保甲局一面卽抓僧至該篷簷下血淋淋不止地保亟詣江寗縣報請相騐賈邑尊於上月念三日帶同仵作前去騐視見僧雖臥血泊中尙無圓寂相故於次日飭差押同某姓一齊過堂云 
[以賊破盜]  
　　薛連子者幼時寄食於舅氏王姓家王役之中奴僕久欲逐之而未得其隙一日忽失磁盌一隻遂誣以竊剝其衣而逐之 
 
 

Page 3

 
 
且不許親族收留薛於是行乞市中幕天席地吸露餐風未幾而爲小竊矣一夜臥火星廟之神廚下時則繁星照地凉月滿庭忽來十餘人席地圍坐似有所商議者屏息聽之大約議於次夜劫其錢莊順刧左鄰張秀才之女然後下船渡江審聽旣畢卽自牆穴蛇行而出夜叩張氏之門以盜語密告之張卽與某錢莊主人連夜飛禀儀徴縣令巖爲守禦至次夜果有盜衆數十人塗面持刀至某錢莊奪門而入於時縣差營勇四百兠拿盜黨無一漏網時張宅亦有盜三人飛詹而下办爲衆所擒獲事後兩家重賞薛連子薛力辭不受但願在錢店學藝冀得吐氣以蓋前愆兩家慨然許之衣履一新焉語云放下屠刀立地成佛觀於此而益信 
[掦州縣試]  
　　揚郡縣試迭經黃文宗扎催現已詳報定於三月念五日舉行其中泰州考童數至千餘惟儀徴祗百名以外餘約四五百人一處統計八州縣向有四五千人之多想功深伏案者定當拔幟先登也 
[尼姑狡獪]  
　　比邱尼某蜀人也前在荆州郡城爭爲某菴住持控於官葉前令不直尼所訴薄責交差押解回籍而尼以賄差厚得不遣及葉令去尼租接待寺路旁草廬三椽爲焚脩之　刻木偶爲婦人如週歲兒關捩靈巧有髻有衣有履目可視足可轉身可立可坐臂可屈伸奉之曰天心聖母懸黃旗書募修天心聖母廟以招徠婦女之謟事邪神者不數月城市傾動諸婦女卜醫求子隨喜而歸咸尊曰活菩薩尼旣積多貲慮茅茨不足蔽風雨廬後當叢葬處有胡姓孤墓厠其間尼欲拓地修建出重金賂守墓者署賣契遂闢鬼宅爲神宇約閣閣而築槖槖矣會歲暮胡族人循祭掃之儀持楮箔以往覓墓不得疑爲廟所佔乃報保甲局局員來勘果然拘尼掌頰四十令繳契而尼狡甚不肯繳乃押候再訊收其木偶人存局傳觀咸嘖嘖稱異今春尼忽出胡姓使培墳尼不應使讓出墓基亦不應惟重懸黃旗於門曰募修天心聖母廟 
[補述紅光]  
　　上年紅光記至十二月十二日初昏而止以後連綿不絶或晚見於西或晨見於東不可測度大有衰而復盛去而復來之象是亦奇之又奇者也十三日至三十日紅光仍見不必復贅本年正月元量初昏紅光見西南方侵晨有黑氣隨日盤旋其形稍小正月十二日紅光見西方其光大盛初時東方先有紅黃色如一圑狀庚子日紅光見於西方辛丑日日入後紅光又盛壬寅日平旦紅光見於東方窓帋皆紅日入後紅光又起於西方與前年無異良久西南方紅如闌火初昏後太白伏於雲中雲從北來如舗綿太白光從雲中射出一道白光直衝昴宿而止太白在壁度亥初北極第二星昏暗鎭星居昴宿東南色黃明有光歲星居北河東色白大而明有光芒熒惑居鬼北色赤如炬火癸卯日平旦紅光衝到滿天東方成紅黃色西南二方皆成慘緑淡黃色良久紅黃之光横出地平漸高漸起與最盛之時無異其光照到樹杪渾如夏日之光其實日未出也約二刻許日始出癸夘日日入後紅光大盛黃色居多初時紅黃色甲辰日晚紅光仍見其色稍淡二月初二日晚紅光見日之西南成粉紅色其形甚顯較舊歲冬三月日中所見之紅光更盛十六日日入後紅光又顯上紫色下紅黃色十入日申初西南方雲中露出紅光在日輪下見之成粉紅色三月初七日紅光尙有徘徊於太陽之傍或成淡白之光或成淡紅之光初八日寅初有大星見東方色邴白而明較歲星更大不知是何星也又東北隅有大星五个羣聚於紫薇垣之後門亦不知其何等星也其色黃明較東方所見之大星稍小願以質諸談天家其見一日或見二日則不能預定或者高明可以測識也又初七日初昏太白將犯昴宿太陰躔於井中所幸太白光芒小而暗也尙湖漁隱子稿 
[翁婿涉訟]  
　　前日有張靜山扭其婿蔣金園赴西門巡防局聲稱我女嫁蔣己四年因蔣不務正業將我女粧奩典質一空我不得己將女接回家中蔣屢來尋釁今日竟敢持刀恐嚇求爲究辦朱明府質之蔣金園據供向業木匠我妻雖娶四年因嫌我貧常居母家昨日我往領妻岳父約我今日來領豈知甫進門口岳父將我扭住我並未持刀恐嚇朱明府恐有别故飭將翁婿一併移送上海縣訊究 
[查點家財]  
　　本埠傳言左侯相派員至杭州胡觀察家查點家財觀察盡行交出共計皮箱四十只金飾衣物估約值銀二十二萬兩光景委員禀復後復由侯相派員押解到滬轉交李秋坪太守解赴京都攤償阜康各債李太守已於昨晨乘搭怡和行之高陞輪船北上矣 
[因傷斃命]  
　　前報鄉人某甲賣布歸家行至潭子鎭被匪人斫傷一節兹聞該鄉人姓甘昨己因傷斃命不知報案否 
[船行改期]  
　　本埠三菱公司之托局麥魯輪船曾擬於月之十四日開往長崎等處兹則拔上一日准於月之十三日早八點鐘開行有欲登瀛洲而瞻若木者固當早束輕裝也 
[准免發堂]  
　　控妾捲逃一案前日翁太守判將周氏送縣發堂擇配詎周氏出公廨時適遇徐錦春當卽拉住且哭訴云求爾念二十年夫妻之情容我回去情願做僕婦斷不敢爲非成送回寗波或送往蘇州繼母處均聽你便實在不願發堂於是徐錦春復投案請將周氏仍交捕房昨晨翁太守臨捕房時徐錦春偕同表弟張某投案請將周氏領回自行送往母屬翁太守謂此案因念爾等生意中人顔面攸關姑不深究旣據禀自願送往母屬着將周氏交徐錦春領去 
[禁燒甲馬]  
　　清明節迎會有等人扮作陰皂隷模樣沿途燒化甲馬刻經黎邑尊訪得燒化甲馬跡近邪教當卽出示諭禁嗣後出會不得仍蹈前轍云 
[投河遇救]  
　　昨日十二點鐘時有一人在虹口大橋上突然躍入波心經擺渡船救起守橋巡捕瞭見拘而詢之據稱因妬奸將某甲戳傷而遁甲之生死未定恐罹重辟故欲自盡等語巡捕卽拘入捕房迨捕頭查訽則又不認傷捕頭飭卽看管俟解公堂訊究云 
[施君子英正月二十八日自利津致陳家木橋賑所書]  
　　杏蓀兩之陶齋榖人蓮珊韻亭聲和少雲廉泉柳堂偑孜綏之諸位世伯大人尊前十一月十九日合字一號信十二月二十五奉到十二月二十五日二號示正月初十日奉到一百零三字四十五字兩電亦均讀悉正月初四日發合字一號信並電八十六字想早達到泲賑於十五日蕆事計共放三白五十九庄大口給錢一千六百計三萬六千五百六十六口小口八百計一萬八千七百七十八口共給錢七萬三千五百二十八千文又散賑四十七千及帶賑歴城東河套土屋内災民大三百二十八口小一百七十六口給錢六百六十五千六百文當卽報縣存案並取有印收以昭核實前次電致禀請中丞墊發七千己分解利津五千商河二千振翁於二十一日偕唐六兄赴商河查放共計五十二庄約三千户左右姪亦於是日偕楊棟兄同赴利津二十三日到寓後卽將賑銀易錢並乘坐小船前往鹽窩一帶察看被災情形共有三十莊極重者居其八成飢民露宿風餐目不忍覩檢點發賑原册計有三千九百餘户之多此外十二月十二十四日凌汛開口之小李家莊卞家莊等處亦有五十二莊雖禾前去察看聞尚不及鹽窩之重其黃水進莊面倒房屋者約居其半以賑銀五千兩核算如果大口仍給一千六百文不惟卞家莊等處未能查放卽僅查鹽窩一帶恐尙不敷散放再四思維擬大口減給一千文小口五百文或者尙能勉强敷口申市如此之壤捐欵又未能接濟海豐霑化兩處坐而言者必不能起而行耳怡順昌解到庫銀二千兩歸劃中丞尙有五千務請鼎力設法解歸庫欵姪等辦畢之後卽擬轉赴天津屇時如有欵可籌則再辦直順否則擬乘坐番舶航海南旋藉得清理各務一切情形己詳禀家嚴卽請將兩函互觀可也恕不贅述專肅奉布並達懇忱祗請均安諸希察鑒愚姪施則敬頓首 
 
 

Page 4

 
 
正月二十八日在利津發合字第一號三月初十日電復潘施兄振兄望信英兄正杪信均到合字三四號信銀八千餘兩到否望有無相通解欵將盡桃十宣等 
[上海絲業會舘解順天賑銀上周小棠犬京兆電稟]  
　　尹憲大堂周鑒今招商局海晏輪船往津解賑捐銀一箱計申公砝足銀二千兩純陽正氣丸八箱計二萬服荳柿療饑丸七箱計一萬六百個函托金苕翁觀察轉解到轅又派潘二江兄象三舍姪來轅差遣上海絲業會舘籌賑公所施善昌上三月初十午刻 
[小樓主人招遊龍華雨阻不果戲作兩絶句]  
　　數年不見桃花面準備尋春作浪遊何事天公不做美却教風雨阻行舟主人邀我入花叢恰好偷閒一日中清福那知修未到負他姹紫與嫣紅[  古越高昌寒食生]  
[龍華旣不畢遊小樓主人卽招同人小飲於其室醉後賦此錄呈同度諸君一粲]  
　　雨絲風片倠春老柳暝花酣載酒施儘有吟懷餘落落何須更棹武陵舟[  高昌寒食生]  
[盛澤放牛局收付清單]  
　　本局自壬午記試辦放牛善舉所有章程及當年收付帳自己登前報兹又將癸未年收付清單謹列於右○收各善士助牛洋數上年存洋三十五元錢四百零六文無名氏三十六元無名氏二十四元無名氏十八元戴姚氏顧杏泉衆姓三户各二十元平湖無名氏張中元沁香居樂善居福蓮月記張高氏歸雲小憩賈雨翁傅攀翁張秋槎高陽江夏氏高陽清河氏謝費氏金福忠十四户各十二元吳道蓮讀畫廬同妻高氏沈費氏錢妙蓮四户各十元申沈兩姓淩定記簡庵王鄭氏東陵書屋五户各九元衆姓無名氏衆姓三户各七元無名氏張友仁無名氏沈保千無名氏衆姓無名氏謙受堂胡無名氏鄭慈崧十户各六元衆姓八元朱福記二元以上新收連上存共計洋五百十七元錢四百零六文○付買牛錢洋數黃牛一頭洋十二元四頭洋四十四元一頭洋十元錢五百五十文九頭洋九十元一頭洋九元錢五百六十文一頭洋九元錢五百五十文一頭洋九元錢一百文九頭洋八十一元一頭洋八元錢五百五十文一頭洋八元錢二百文念二頭洋一百七十六元一頭洋七元五角一頭洋八元五角兩頭洋十四元錢一千一百文一頭洋七元錢三百文一頭洋七元錢五百六十五文四頭洋二十八元一頭洋六元錢五百六十五文一頭洋六元錢五百六十文一頭洋六元錢二百文一頭洋五元錢二百文一頭五元水牛元頭洋十二元一頭洋十一元錢五百五十文一頭洋十一元一頭洋十元錢五百五十文四頭三十二元一頭七元以上牛七十五頭共付出洋六百三十九元錢七千一百文計透用一一百二十二元錢六千六百九十四文○收各善士助經費錢洋數上年存洋二十九元錢一百九十八文培元公所六十元錢妙蓮手八元沈賦四房八元錢四十金韻珊募楓經六洋錢三百六十又募平湖四元張友仁三元錢三百東禪寺朱惠卿募二元錢一千愛梅舘三元錢三百四十五藝蘭室三元錢三百四十五懷裕堂郭一元錢六百七十邱敦仁一元錢七百二十孝友堂張一元錢六百七直心善居一元錢七百硯鋤小舘一元錢七百二十谿漁隱二元出錢三百七十凌定甫一元錢七百二十凌玉記二元出錢三百六十德罄書屋一元錢七百邵程氏一元錢七百沈穉波王蔚卿合三元錢三百耕雲居士三元錢三百錦隆蘇莊二元出錢四百石墨廬朱一元錢七百經綸堂史三元錢三百芳谷一元錢七百賦梅書屋二元出錢四百孚龕三元錢三百傳經堂一元錢七百唐李氏一元錢七百汪宣元徐子九武陵氏徐行素堂毛秋函汝誠詳周午橋沈棣卾李榮春堂九户各一千八百文以上新敗連上存共計洋一百五十八元錢二十六千八百五十八文○付司事脩膳牧人工食及草料等各項經費共用洋一百三十八元錢六十五千九百零九文凈存洋二十元透用錢三十九千零五十一文○收暫存息洋十五元錢五百六十五文○收牛租三十三户洋三元錢七十千零九百○收押租六十三户洋一百十三元找出錢十千零六百五十文○以上除去透用通共凈存洋二十九元錢十五千零七十文伏希公鑒 
[浙省撫轅抄]  
　　三月初四日牌示三月初六日祭先蠶壇承祭官自初五日爲始致齋一日不理刑名又示仰分發試用訓導程克振知悉本月初五日夾轅聽候考騐翰林院王祖盦江蘇來省親拜新授寗台道薛禀謝飭知同知王啓甲鎖復催太平地丁差准補烏程縣徐振翰卽用縣姚鍾瑞王壽楠查蔭元成沐蔭沈寳青俱奉傳間崇文課劵卽用縣陳泰階金鴻霄姚鍾瑞王壽柟查蔭元候補縣張尊三準補烏程縣徐振翰俱禀知藩委閱敷文卷○初五日署提中叅將鄧禀辭赴任補用同知阮祥藻浦湯候補縣湯慶淮金東均銷催地丁差同知顧璜銷催嘉秀地丁並前海鹽司令匠粮差通判徐承燮禀辭回旗守制試用衷導程克振禀候考騐前署臨海縣丞秦煐交缷回禀見補用縣丞張濬海禀銷催前秀水陳故令漕白銀兩差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年三月初三日京報全録]  
　　宫門抄○發抄旨五道○大臣劉奏委署各員缺片○湖督卞春棟補叅將摺○晉撫張奏𢛔補直隷州摺○又奏特叅各員片○又奏留員補用片○漕督楊奏騐收堵閉汛水工程片○大臣劉奏請更正片○三月初三日吏部翰林院侍衞處值日吏部引見六十九名○召見軍機○發抄丁寳楨恭報出省查閱川北營伍日期奉旨知道了欽此○又花瓴遊擊嚴大璋等留川補用奉旨兵部知道欽此○又請頒空白監照奉旨該衙門知道欽此○劉秉璋奏浙江每關八十九結至九十二結徴收稅數奉旨該衙門知道單併發欽此○又浙海關九十二結收支華洋稅數奉旨該衙門知道單併發欽此○○劉錦棠片再新疆南路准設各官員缺亟應一併委員署理暫刊木質關防鈐記給領啓用以重職守所有理事同知銜喀剌沙爾撫民直隸同知員缺查有分省補用直隷州知州龍冠明幹有爲勤能素著堪以委署隨刊木質關防一顆文曰理事同知銜喀剌沙爾撫民直隷廳同知關防庫車撫民直隸同知員缺查有分省補用知府番時策舉止安詳辦事誠實堪以委署隨刊木質關防一顆文曰庫車撫民直隷廳同知之關防拜城縣知縣員缺查有留陜補用知縣蔣澤煦明白樸實辦事可靠堪以委署隨刊木質鈐記一顆文曰拜城縣知縣之鈐記烏什撫彝直隸同知員缺查有鹽提舉銜甘肅補用知縣羅正湘年富才明勤能穩愼堪以委署隨刊木質關防一颗文曰烏什撫彝直隸廳同知之關防英吉沙爾撫彝直隸同知員缺查有留甘補用直隷州知州劉嘉德性情質直勤愼兼明堪以委署隨刊木質關防一顆文曰英吉沙爾撫彝直隸廳同知之關防河車直隷州知州員缺查有三品頂戴道銜分省補用知府忠曾噐局安詳練達有爲堪以委署隨刊木質鈐記一顆文曰河車直隸州知州之鈐記葉成縣知縣員缺查有分省補用知縣同辰嶽年富力强才具明晰堪以委署隨刊木質鈐記一顆文曰葉城縣知縣之鈐記瑪喇巴什水利撫民直隸通判員缺查有分省補用知府楊溢中樸實謹厚能耐勞苦堪以委署隨刊木質關防一颗文曰瑪喇巴什撫民直隸廳通判兼管水利之關防和闐直隷州知州員缺查有知府銜留甘補用直隷州知州劉式南練達老成留心民事堪以委署隨刊木質鈐記一颗文曰和闐直隸州知州之鈐記于闐縣知縣員缺查有同知銜分省補用知縣許茂光性情質直通達治理堪以委署隨刊木質鈐記一顆文曰于闐縣知縣之鈐記又喀什噶爾兵備道員缺前經臣檄委三品銜甘肅升用道候補知府陳寳善前往署理嗣據陳寳善禀稱病勢難支懇請改委前來自應遴員接署以專責成查有二品柨戴甘肅遇缺題奏道黃光達年壯才明操守謹飭現辦葉爾羌和闐善後總局堪以就近委署除由臣分飭遵照並將刊就木質關防鈐記分别給領前往任事以資治理外謹會同陜甘總督臣譚鍾麟帮辦軍務廣東睦路提督臣張曜附片具陳伏乞聖鑒謹奏車機大臣奉旨該部知道欽此○○署湖廣總督湖南巡撫臣卞寳第跪奏爲揀員升補叅將員缺以實營伍恭摺仰祈聖鑒事竊准兵部咨稱湖北提標中軍叅將張士芳升任遺缺係題調之缺應令該督等於湖北省現任合例應調應升人員揀員升調以符定制等語臣在湖北省實任叅將内逐加遴選或現居要缺卽人地未官實無今例堪調之員自應照例在於應升之遊擊内揀員升補兹查有湖北襄陽城守營遊擊丁貞創年四十三歲湖南安化縣人由武童投効軍營出師著襀遞保以副將留於兩湖儘先補用光緒元年借補襄陽城守營遊擊該員勤奮耐勞才具明幹曾署中軍叅將於地方情形最爲熟悉以之升補斯缺洵堪勝任且歴俸己滿二年核與升補之例相符籲懇天恩符准以襄陽城守營遊擊丁貞創升補湖北提標中軍叅將員缺實於營伍地方有裨如蒙俞允俟部覆至日给咨送部引見除飭取該員履歴咨部外謹會同湖北巡撫臣彭祖賢湖北提督臣程文炳恭摺具奏伏乞皇太后皇上聖鑒訓示再所遺襄陽城守營游擊員缺係部推之缺湖北省應補人員容俟接准部覆由臣别行揀員請補合併陳明謹奏軍機大臣奉旨兵部議奏欽此○○山西巡撫臣張之洞跪奏爲揀員請補直隸州仰祈聖鑒事竊查解州直隸州知州魏象乾因病出缺業經臣具題開缺並咨部截缺在案所遺員缺係繁難中缺例應由外揀選題補該州管轄四縣民健政煩所屬平陸芮城兩縣地皆濱河界連豫省兼之祔近鹽池現當　飭運務禁　緝私責任綦重非爲守兼優之員不足以資治理查吏部奏定章程現任人員保舉以何官階用應歸候補班内補用人員如遇有所保指定之項缺出祗准請補不得請卄等因晉省雖有記名分發候補及勞績保舉候補班前候補本班直隷州知州並應升應調人員非初登仕版卽人地未宜未便稍涉遷就隨於在任候補人員内逐加遴選查有在任候補直隷州知州朔州知州姚官澄現年五十三歲順天涿州附生由難廕知縣中式咸豐五年乙夘科舉人選授湖南藍山縣知縣親老告近改選山山嵐縣知縣六年四月到任同治二年補行大計保荐卓異五年十二月因卓異俸滿併案引見奉旨　 
着回任准其卓異加一級仍註册候卄欽此七年調補汾陽縣知縣九年升補朔州知州十年十一月二十二日到任十二年於防河出力案内保奉請在任以直隷州知州用經吏部議准是年十一月初八日奉旨依議欽此光緒七年補行大計復經保薦卓異八年四月經臣奏保晉省循良各員案内奉旨嘉獎九年舉行大計復經保荐旧異在案該員巖守謹嚴才猷老練任内並無違碍處分以之請補解州直隷州知州實堪勝任興例亦屬相符據　臬兩司會詳前來合無仰懇天恩　念員缺緊要准以在任候補直隷州知州朔州知州姚肎澄補授解州直隷州知州實於地方有裨如蒙俞允俟接准部覆後再行給咨赴部引見該員係再升之員罰俸銀兩已飭令完解合併聲明理合繕摺具陳伏乞皇太后皇上聖鑒謹奏軍機大臣奉旨吏部議奏欽此○○張之洞片再聞粟城營素有虚任積弊現經臣查出粟城營都司吳國華虚曠甚多掩飾彌縫接署粟城營都司候補守備郭從彪踵襲前弊意存觀望前經檄委該管者潞安夁副將劉瑞卿前往查辦乃該副將事前既漫無覺察及奉委飭查亦未能據寔發露實屬育意瞻徇如此相率欺蒙袞袞一轍尙復成何事體自應據實嚴叅以昭炯戒除咨太原鎭總兵何鳴高將該營缺額兵數澈底確查應存截曠銀兩悉數追繳外相應請旨將前署潞安恊副將候補副將劉瑞卿以都司降補撤任粟城營都司吳國華即行革職候補守備郭從彪　 
以把總降補所遺粟城營都司員缺併請扣留外補理合附二具陳伏乞聖鑒謹奏軍機大臣奉旨着照所請兵部知道欽此○○張之洞片再記名總兵李先義補用副將吳元愷兩江補用副將成發榮儘先推補叅將方致詳兩江補用都司吳良儒等五員向隨廣東水師提督吳長慶轉戰真東等省又副將用候補叅將借補直隸順義營都司賈吉齡歴在楚皖陜東等省攻剿髮捻經前湖廣督臣官文等歴保今職均係樸實勇敢屢立戰功之員因晉省將領需人經臣迭次商明提督吳長慶直隷督臣李鴻章先後咨送來晋正値整頓練軍選募北軍分飭管帶操演皆能切實訓練破除營伍積弊且熟悉洋式軍火用法尤可爲各營漸開風氣又記名總兵劉廣才久經戰陣歴隨湘毅軍管理營務在晋多年上年該軍遣撤派令帮同總兵何鳴高管帶南旋約束極爲嚴整亦係可用之才查晉省武職各員人材最缺難期得力經臣迭次奏明在案當此講求武俻之際自以得人爲先不能不多方物色合無仰懇天恩俯准將記名總兵李先義劉廣才留晉委用補用副將吳元愷兩江補用副將成發榮儘先推補叅將方致詳兩江補用都司吳良儒均留晉省各按原班補用副將用候補叅將借補直隸順義營都司賈吉齡開缺仍以叅將留晉補用寔於晉省兵事大有裨益理合附片陳請伏乞聖鑒謹奏軍機大臣奉旨著照所請兵部知道欽此○○楊昌濬片再上年伏秋大浿湖河水勢並漲查照定章將高郵境内之車𤄷南關二屬先後啓放以資宣洩當經奏明在案嗣因水勢見消飭廳堵閉接據揚州府同知施培曾報稱光緒九年十二月十七日一律如式者閉完竣等清飭據署淮海道徐文達親往騐收呈報前來臣覆核無異理合附片陳明伏乞聖鑒謹奏軍機大臣奉旨知道了欽此○○劉錦棠片再臣前奏請更正選用縣丞方家璧保案底銜作爲指分江西試用縣丞並請免補本班以知縣仍留原省補用奉旨吏部知道欽此旋經吏部覆奏應行查明該員加損縣丞三班指分江西試用之案係向年月日上兌聲覆到日再行核辦奉旨依議欽此欽遵咨查到營當經臣行查去後玆淮帮辦軍務廣東陸路提督臣張　咨稱該員方家璧於光緒五年四月十二日在恊黔捐局由縣丞加捐指省分發江西試用領有執照新疆肅清案内該員由縣丞獲保免選本班以知縣分省補用奉旨日期在六年正月係属捐案在前保案在後核與定章　符請附奏前來臣覆核無異令無仰懇天恩飭部將該員方家璧保案底銜更正仍請免補本班以知縣留原省補用分别註册以昭核寔出自鴻慈除咨部外謹附片陳明伏乞聖鑒訓示謹奏軍機大臣奉旨吏部知道欽此 
 
