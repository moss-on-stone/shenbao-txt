# 1914 - 377 - 4914860

 

Page 1

 
 
   
 
 

Page 2

 
 
時評 
[民害（抱）]  
　　據最近旬日間之報告爲民害者白狼土匪水蝗蟲驗契之官吏 
　　白狼發見之區域陜西甘肅土匪發見之區域湖北江蘇安徽福建山東雲南張家口水發見之區域湖南江西貴州廣東蝗蟲發見之區域江蘇安徽若夫驗契之官吏徧全國焉水蟲孰致之政治不修致之然猶得曰天爲之也白狼土匪與夫橫征暴歛之官吏則人而非天矣 
　　白狼土匪孰致之毋亦政治不修致之然猶得曰此白狼也此土匪也若夫橫征暴歛之官吏官吏也其何以自解 
　　夫橫征暴歛之官吏徧於國中此白狼土匪之所以不可得而終滅也 
命令 
　　六月二十一日大總統策令前駐京義國使館漢文正使威逹雷給予三等嘉禾章衛隊統帶登迪醫官馬鼐褵均給予四等嘉禾寧此令 
　　又令海軍總長劉冠雄呈請任命羅璟周克盛爲副官應照准此令 
　　又令海軍總長劉冠雄呈稱海軍上尉陽明於去年七月間擅離職守應請褫革等語海軍上尉陽明著卽褫職此令 
　　又令内務總長朱啓鈐呈准文官高等懲戒委員會議决湖北巡按使吕調元糾劾屬吏一案前署荆門縣知事金光灼貪鄙不職捲欵潛逃署孝感縣知事董秀成溺職營私民不堪擾署京山縣知事杜宗預縱容親丁詐贓狎妓嘉魚縣知事生來禹侵創罰欵酷嗜烟賭署崇陽縣知事鄷瑞松照章調考抗不交缷署京山縣知事熊定韜辦案鹵莽鎗斃平民署建始縣知事方作舟科員舞獘扶同徇隠調署江隘縣石首知事魯宗藩辦案操切存心刻薄署荆門縣知事陳邦彥禁烟不力玩視要政均經審查屬實按照知事懲戒條例睛予褫職免官各處分等語金光灼等八員著准照所議即行褫職陳邦彦一員著准照所議卽行免官金光灼熊定韜董秀成董來禹方作舟魯宗藩六員所犯事實涉及刑事範圍并着提交法庭嚴重審訊盡法懲治以警貪墨而肅官方此令 
　　大總統申令茲修正各省荐任以上文官赴任憑限規則第一條第八條第十一條公布之此令 
　　又令署四川巡按使陳廷傑呈稱遵令查明己撤署温江縣知事陳驥藉案違法朋比縱容請付懲戒等語地方知事係親民之官應如何潔己愛人力求上理乃該知事徇情任性違法妄爲殊申尋常可比旣據該巡按使分别查明屬實着付文官高等戒懲委員會議處以儆官邪並交内務部查照此令 
　　補錄六月二十日大總統策令陸軍總長段祺瑞呈請將程干青鄭祖年張伯權授爲陸軍步兵上校楊際春孫文華王朝棟授爲陸軍步兵中校黃準汪想周斌授爲陸軍步兵少校應照准此令 
　　又令陸軍總長段祺瑞呈請將克復吐末尙廟等處出力之萬福麟授爲陸軍步兵上校陳輔陞谷懷舜授爲陸軍騎兵中校英春李蔭培裴春生授爲陸軍步兵少校應照准此令 
　　又令陸軍總長段祺瑞呈請將克復經棚等處出力之王得　簡愼芳崔恒泰劉學濓馬長泰均授爲陸軍步兵上校蕭長貴授爲陸軍騎兵上校季青山路毓亭均加陸軍步兵上校銜劉大鵬李傳　均加陸軍騎兵上校銜劉聖孚于學忠耿得魁李增堯楊學懷均授爲陸軍步兵中校石心貞常文升孫景漢均授爲陸軍騎兵中校楊廷棟授爲陸軍砲兵中校程步墀李萃芳均加陸軍步兵中校銜巴禮永程德元郭守德郭際昌張錦標劉永清沈立典李振山朱寳元郭榮光俞鳳嶺劉永慶孫純昶王鳳元李紹竇譚蕙馨俞良友均授爲陸軍步兵少校並加中校銜李文學曹國芳均授爲陸軍騎兵少校並加中校銜柯起棠授爲陸軍砲兵少校並加中校銜潘廣武張寅賓楊元山姜瑞朝竇連寳孫寅昶池廷輔授爲陸罼步兵少校王國珍王璧壐孔慶軒閻愼甫于思恭李鳳岐劉耀廷馮金城裕慶劉景元王鳳魁馮鐸期屆克昌李藎臣均授爲陸軍騎兵少校郝金聲余本儒均授爲陸軍砲兵少校李修隆武鳳標陳輔清張永福盧萬功劉際安時忠明郭清山陸承恩劉永富葉懷山馮潤清陳壽墀田慶林李運昌邱鳳臺鄭鳳鳴桂元鳳海祥貴均加陸軍步兵少校銜常錫榮曹維邦萬鴻勝王振山顧得勝王景春馬崑馬世吉興額哩海昇均加陸軍騎兵少校銜支鳳山加陸軍砲兵少校銜應照准此令 
　　又令陸軍總長段祺瑞呈請將劉景元加給陸軍步兵上校銜張學顔授爲陸軍步兵中校欒毓昌高掮魁授爲陸軍步兵中校應照准此令 
　　又令陸軍總長段祺瑞呈請將林鏡雄授爲陸軍步兵中校歐陽禎授爲陸軍步兵少校熊壽授爲陸軍三等軍需正應照准此令 
　　又令陸軍總長段祺瑞呈請將駐熱防護後路出力之李得盛授爲陸軍步兵少校應照准此令 
　　又令陸軍總長段祺瑞呈請將張超授爲陸軍輜重兵少校杜培祿授爲陸軍步兵少校應照准此令 
[專電]  
　　北京電周總長前提議鹽稅旣有盈餘則大借欵合同中之以直卾蘇晉等省稅作抵一項應取消昨與銀團協議團己得歐電拒絶謂一變更則损并信用至减借八百萬鎊一事團雖無正式復電意若以僅還短期債幣制借欵未知何日擬減借爲五百萬但團僅微示此意而己 
　　北京電昨袁總統讌參政禮畢袁演述衰朽餘年受國民重托幸以黎副總統提議組織政治會議由此產生約法會議及參政院諸君或有才學或有經驗幸竭所能以衛國家 
　　北京電立法院組織法大綱己提出員額最多不過三百人間接選舉縣爲初選舉區府爲複選舉區選舉資格外更特定被選舉資格經複選舉區審議會審議後行複選選定後更由中央審查會審查之 
　　江孜電藏英會議英人持之甚力欲以打箭爐爲界並割去青海一部分逹賴在英國新運到大砲二十尊快鎗二千枝預備東侵非逹到目的不止陳使己據情電告北京並云無法磋商等語不知北京如何答覆 
　　西安電據聞白狼在伏羗己被甘軍擊斃然係一面之詞中央己飭甘督詳查惟狼匪死卽確其屍體官兵隨死隨埋不留形迹恐一時不易得其眞相 
　　香港電西北江潦水暴發肇慶受災最慘廣三車路不通三水新會清遠等縣紛紛告災救災公所欵竭李電中央請賑 
　　南京電馮都督昨日晉京 
　　南京電韓巡按使飭國稅廳本年度收支事項儘六月底売全結束自七月起新會計年度收支事項即歸財政廳接收辦理 
　　南京電韓巡按使擬將水警一二兩廳裁併以節經費 
　　进南京電檢察廳己遵部令開辦刑事簡易庭不日成立 
　　南京電商埠局金鼎辭職己准聞己委仇繼恒接辦金有任卾財政廳消息 
　　南京電政事堂電國稅一項關係極爲重要該省從前挪用之欵應陸續補繳此後非有特别用項呈部核准不得擅自挪用以重公欵 
　　南京電巡按使准部電飭各縣將地方公益事及每年收支欵砃列表呈署咨部查核 
　　南京電政府現允劉恩源請欵南下辦理浦口商埠己飭財部核發 
　　南京電審計分處奉財部令收消處長單鎭尅日晋京 
　　南京電蘇省警察廳長孫翊昨來寗呈請辭職 
　　南京電馮督准審計處咨通飭各機關嗣後以讌會飯贈捐助輿馬等費名義開支公欵者應嚴行革除以資撙節 
特約路透電 
　　北京電日使署宣布東京外交省近所布關於錦熱鐵路公文之半官譯文内有數節與日本原電稍異其最爲顯著者摘之如下各國旣己承認日本在滿洲及東蒙古之特别地位日本旁國政府今信外國政府不先商諸日政府决不贊助資本家從事與經濟及軍略有關之鐵路工程末爲外間谣傳中政府與美國資本家現正商訂借欵期築京熱鐵路通過赤峯近又傳英國資本家己得築造錦熱及京熱兩線讓與權日本帝國政府敢謂此種消息全屬子虛云云日使署謂日本各報所載譯文皆不正確且謂此事己照會英政府大約己示以原文云 
　　廣州電江水汜濫日廣目下所籌賑濟方法不足遍及 
譯電 
　　北京電約法會議定本月二十五日重行開會草擬立法院組織法 
　　北京電中德山東鐵路談判因膠州當道復提出新意見故己展緩解决大約不出本星期之外 
　　北京電政府允以寧城鐵路售與築造寧湘鐵路之公司價銀六十萬兩 
　　北京電革命賠欵己付出五十萬兩尙有銀三百三十三萬兩備付可疑之要求 
　　北京電據段芝貴電稱武昌附近南湖地方發見亂黨總機關處决首要八人抄出證據知由黃興指使在卾作亂 
　　北京電老河口官兵己赴鄖陽鎭勦土匪 
　　北京電熱河都統姜桂題請長假回安徽故里靜養聞姜因未得剿匪督辦之任頗爲怏怏袁總統己准假一月 
　　柏林電據法報載稱山東北部之法國敎會向歸法國保護今己自請德國保護 
　　倫敦電法人諾華爾擬於七月間在聖彼德堡乘飛艇啓程取道乞里亞彭斯克義爾古斯克張家口飛抵北京 
　　尼亞加拉電美國請烏爾太總統及卡蘭柴將軍之代表開談話會俾得調和墨西哥亂事烏爾太總統之代表己允此請 
　　君士坦丁電土政府取消逹逹納爾海峽安置水雷之决議土希爭端滿意解決之希望更見鞏固 
　　柏林電土政府要求各國舉員調查馬其頓回民之現狀 
　　哇太樺電加拿大政府接凡柯佛議員斯特凡斯君來電謂駒形丸輪船所載之印人頗不安靜恐須調民兵鎭壓之首相巴丹君現頗注意此事 
要聞一 
[南京卹欵債票之要項]  
　　南京特約員 
　　金鼎赴京爲領卹欵一百六十萬元事竣後於二十一日下午九時到浦二十二日上午赴巡按署將帶來之百元六釐債票五十萬元二十箱面交並飭商埠局第二科長仇炳陽等隨往點交一切又交財政部咨文内叙核發債票事其餘未領之欵一俟印成由部電蘇知照派員赴京承領再爲散給其業經調查各戸給有調查証者卽爲領欵之據其業經查有不符榜示公布者尙不能發給覆查與否未定發欵手續在巡按署辦理金鼎不復過問其六釐公債票係元年定議民國五年即帛籤還本其條例及細則曾經宣布茲以關係損失各戸頗爲重要因錄其要項如左 
　　條例（一）公債總額二萬萬元定名民國元年六釐公債其用途有三（甲）撥充中國銀行之資本（乙）整理各種零星短期借欵（丙）整理各省從前發行之紙幣其整理方法另以法律定之（二）財政總長可分期募集（三）其價格期限交納次數由財政總長酌定登報公示每額面百元以九十二元收入爲最低價格（四）公債票額四種千元元元五十元十元（五）利率按年六釐（六）債票爲無記名式（七）每年六月及十二月爲給付利息之期（八）五年以内祇付利息五年以後三十年以内用抽簽法償還原本其償還金額由財政總長預定登公報公示之（九）以全國契稅印花稅爲擔保（十）債票息票得自償本付息到期之日用以完納租稅及代其他種種現欵之用（按即五年後也）債票得隨意賣買抵押其他公務上須交納保證時得作爲擔保品債票得爲銀行之保證準備金 
　　施行細則（付息）每年上半年自六月一晶卢至三十日止下半年自十二月一日起至三十一日止取息時持票人須各將息票自行裁下交銀行憑以取息如屆付息之期並未請求支付經過滿五年後即不再付息（償本）抽簽償本時財政部派員三人以上審計院二人以上中國銀行二人以上在中國銀行總行内會同執行之如持有三十萬元以上者得於抽簽時臨席參觀抽簽所得之號數金額種類登宫報及五種以上之新聞紙廣告之各地經理銀行（即中國銀行分行）更以適宜之方法於其地方爲同樣之廣告如届本金償還之期並未請求經過滿十五年即不償本（報失）債票息票等遺失須報告遺失時日登報廣告其費用自行擔負經理銀行即爲註失自呈報日起經過滿四年尙不發見則對於報的人交付以柋債票報失後利息停付遗失滿三年即照付利息如中簽作爲無效中簽後呈報遺失滿四年得給本利（消滅）債票息票如遇水火灾等以致消滅得由二人以上之保證人經由經理銀行呈報財政部請求給予代債票或代息票或直截付以到期利息如汚染毁損能認别者交付以代債票不能確實鑑别者照遺失例辦理（代債票）代債票照原有債票息票之數附以息票其代債票之種類不必與原債票相同當交付代債票時經理銀行得徵收經手費其費額中國銀行擬定經財政總長許可 
[審計院未成立前之審計行政]  
　　分處職權問題審計處章總辦呈議覆黔省請將審計分處職權暫行照舊碍難准行其呈文云爲議覆黔省請將審計分處職權暫行照舊碍難准行事六月十一日准財政部咨開准政事堂交貴州巡按使瀝陳黔省財政困難擬請將審計分處職權暫行照舊等因奉大總統批令交財政部審計處查核辦理此批等因除協撥欵項應由本部主持外其審計分處職權應由貴處覆核等因前來查審計條例頒布之後各省審計分處之職務專在事後審查原係爲因時制宜起見該巡按使所稱會計監督權旣不行使於事前領欵者但使不逾預算範圍支付者卽不能拒絶一節查現頒審計條例曁省官制省長對於全省財政原有事前監督之權故審計機關僅執行事後監督而己足卽慮預算不敷各機關援照預算定額請欵查財政部維持預算辦法第二條原有修正預算額大於實支者仍照實支額支給之規定該省以前實支旣較預算節縮自援照前項辦法辦理各機關亦無可藉口現在審計條例各省均己實行黔省未便獨办所請將審計分處職權暫行照舊一節本處詳加查核實屬碍難准行所有 
 
 
 

Page 3

 
 
遵令查核各緣由理合具呈恭覆謹乞大總統鈞鑒訓示施行謹星奉大　統批己悉 
　　嚴革冗費咨文審計處章總辦昨咨在京主管各部不得以私人名義開支讌會餽贈捐助輿馬等費並請轉飭所屬各機關一律查照其文如下爲咨行事本處審查各機關每月决算其中列有讌會餽贈捐助輿馬等費往往以私人名義開支公欵雖積習相沿由來己久然究屬不正當之支出亟應嚴行革除以資撙節嗣後遇有前項經費開支除實因政務或外交上之關係必不可免者得於開支後叙明理由外均不得以個人名義開支公欵自此次聲明之後如再有前項開支本處决難准銷相應咨請貴部查照并請轉飭所屬各機關一律查照爲荷此咨審計處總辦章宗元 
[關於請費之呈准]  
　　約法會請發議員費約法會議顧秘書長呈總統文云爲呈請事竊查本會議議員月費業經呈奉大總統核定　點辦理在案惟開會以後時有改選議員之事所有議員月費旣與官俸性質微有不同似應按月支給不以日計擬請凡己經到會之員無論何日知照改選但自每月一日起尙未失其議員資格者其本月份月費均應照支以免錙銖計較之嫌此項辦法如蒙允准前次改選之議員許世英等應即照此辦理再鰲前以秘書長爲本會議議員兼任所有秘書長一職擬不支領俸給等情併案呈明亦在案惟查前秘書長王式通當未調政治會議以前對於本會議一切開辦事宜極力擘畫鰲雖步武於後得所裨益頗多此次旣己調職而王式通前在本會議秘書長任内俸給懸待補發未便以鰲前係議員兼任聲明不支在前並聽其懸不核定致令補發無從且查該員王式通係由大總統簡任而約法會議又係臨時特設造法機關秘書長有綜理本廳事務之責旣非以議員兼任其應領月俸可否比照議員薪水夫馬兩項月費辦理之處合併陳明謹乞大總統訓示施行謹呈己奉批准如所擬辦理矣 
　　稅務處請撥修卡費稅務處咨財政部云爲咨行事據總稅務司詳稱民國二年十二月間奉令開據吉林東南路觀察使呈擬興修延吉分關所設之火狐狸溝分卡鈐子手住房約需經費千餘金請由關稅項下開支等情令行轉飭照撥等因業經轉飭琿春關稅務司遵照辦理在案茲據該關稅務司詳稱現經會同本關監督先後前往該分卡詳細查勘見前經撥用房間實己朽壞過甚若延至本年冬令即有坍倒之虞查該處一屆　冬異常寒冷而關員職務所在雖嚴冬亦當照常辦公所有　用房間自宜早爲籌備所以必於夏秋以内興修完竣方能不誤要需惟該卡現用房間旣須全數重修則工程自然較鉅約計前准提銀行餘金之數卽屬不敷現經估計應需工料等項通盤籌算似須日本銀洋二千五百元方足敷用擬請將前准提撥之銀數改照此次所擬日洋之數目提撥等語總稅務司查閱原詳各節俱係實在情形所請改撥日洋二千五百元擬請從速核准俾得電飭該稅務司以期鳩工建築早日觀成不誤本年冬令辦公之用詳請核示等情前來查建築火狐狸溝分卡鈐子手住房約需經費千餘金前經本處令行總稅務司飭由關稅盈餘項下動撥並函逹在案茲據詳稱該項房間須全數重修工費較鉅請改撥日洋二千五百元以期不誤本年冬令辦公自應照准除飭知總稅務司曁延吉道尹外相應咨行貴部查照此咨稅務處督辦梁士詒 
[政警軍三界之都門消息]  
　　中央儲材館探聞徐國務卿擬設一中央儲材館隨時羅致人材入館惟限定資格數種（一）任前清官吏有政績可觀者（一）有著述經驗者（一）在前清任行政官三年以上而後出洋者（一）有樸直清廉之名兼有勤於吏治之譽者凡有以上資格皆羅致入館嗣後中央各部需用人材即由館中求之不至有乏人才之嘆云 
　　中央警務會探聞内務部朱總長爲整頓全國警務起見擬召集中央警務會議一次責令各省警察廳長各派代表一人來京與議部呈現在尙未遞上預料總統或可批准其重要議題大致如下（一）規定全國警察機關（一）優訂警吏薪金案（一）嚴定警吏出身（一）修正警吏服務章程（一）規定警吏服務法規（一）劃一警備隊額數 
　　高級軍事裁判處總統近以解决關係軍事問題責任本極重大而裁判高級軍官尤宜愼重從事非特設機關專司其事不足以資儆戒現己飭令設立一高等軍事裁判處嗣後凡屬高級軍官遇有不法行爲一經敗露即交該處裁判以示愼重派定傅良佐爲該處處長其地點則己擇定東單牌樓羊肉胡同此項機關殆與高等文官懲戒委員會對峙云 
遊記 
[羗海雜誌（五）（生入）]  
行有日矣偕劉君進辭某公面析數百言退復與蔣君議曰此行宣諭蒙番查勘荒儌事屬創始我輩旣於情勢未悉彼族又恐反覆無常勢必沿途體察情形遇有未盡事宜應增應改自應隨時函商以期妥協内外緩急又不同凡有員役之更調糧具之接濟所請無不允庶可免行役後顧憂駐局各員皆一一如約及期車騎畢會遂於夏六月朔日由西寗城率衆出發同行者有協理三員軍官四員書記測繪鄉導各二員算書司書繙譯蒙番文帖書通事弓手及馬步軍隊下至隨丁雜役共二百三十餘人往貴德者向西南行往丹噶爾者逕西行爰與劉君分道出西郭門天高氣清軍容甚盛涉南川河二十五里至陰山塘西寗營設有塘汛淡日正中軍士後至者渴甚煮茶數甌羣飲立盡又十里陟塌山俗傳清初山崩因名湟水經其下沿山田畝青葱林木繁茂近河處細沙匀鋪水道支條可數係湟水流至低窪處溢流分行也十五里過西川河遥望多巴莊人烟似櫛凡由西寗至涼肅從番地行路最便捷多巴爲必經之隘設有稅卡三里至鎭海堡自西寗至此皆循湟水南岸而行晚來涼霧傾人較日午有夏秋之别南川河即那孩川渠分渠有五灌田二百八十四頃餘西川河卽伯顔川渠分渠有九灌田五百四十七頃餘 
　　南川莊唐名牛心堆貞觀九年李靖遣將進敗土谷渾於牛心堆水經注湟水自臨羗東流合龍駒川又東合晉昌川又東合長寗川又東合牛心川龍駒爲湟水南源晋昌卽西川長寗今之北川牛心川卽南川河也源出西南遠山中東北流注於湟（未完） 
雜評一（抱） 
　　蒙藏問題寂靜久矣乃者蒙以活佛病危悔禍卜其不久將取消獨立此雖僅一簡單之幸告逆料其後必且有無數波折而藏又以協議不調勢且决裂電京告急蒙藏兩地同時復將釀出莫大風雲讀者諸君所宜注意研究此問題而並注意我政府之設施者也 
　　各縣之公益事宜及收支欵項不規定彯準分寄其查核之權於巡按使而令報部查核可謂極端之集權政策矣顧吾終疑以千七百餘縣事項欵目之繁而悉煩大部一一親核不惟無此察察之政體恐於事實上萬不能實行或者曰此中别有所爲非子所知但觀其後可矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[常德各界之最近觀察（志俠）]  
　　常德地居沅水上流爲湘西繁盛之區上溯黔滇下通漢滬人烟稠密商賈輻輳帆檣林立汽船往來在西南方亦著名商埠之一也反正以來世局再變該處雖免騷擾之患然情形不無稍異茲總　各界狀况如左 
　　商界湘省自二次變亂以來獨立之耗費軍需取消後竊欵捲逃金融界深蒙剝奪以至銀根奇窘巿面蕭條常德亦因之受其影響經濟恐慌倍於尋常巿廛交易僅恃紙幣找補銅元雅非易易除湖南銀行外尙有實業鑛業木業等銀行普益商錢局以及大小錢舗均出有紙幣惟湖南銀行紙幣略可兌換少數銅元其餘則以紙幣互易而己交易之聞礙難周轉商務總會則出一二三五百文之小票以爲流通之救濟近今有取締巿票之令湖南銀行則又添出各種小票以　銅元之不逮亦景爲商民所信用者 
　　常德創辦工廠十有餘處皆以織布爲大宗頗能銷行於上游惟皆仰給於舶來洋紗考其究竟仍不免漏巵之溢所獲者不過微末之工資耳 
　　政界現任知事爲沈維光係湖北人蒞事以來於禁烟清鄉事務常親率衛兵四出查拿頗稱勤愼惟官派積習太深公案籖筒一切前清舊規且常受理民刑訴訟使用笞刑有識者咸非之 
　　烟禁一項設有專員嚴密查拿並訂有報口條規（每罰錢一千給報口錢二百）而捕烟之事日必有數起率多經報口投告者破獲之家上則商店下則貧戸至於土豪痞棍則包庇烟犯吸食販賣不可數計官廳爲之側目甚或有報口串同局丁丢贓陷害情事而地方毗連川黔產烟之區私運而來者絡繹不絶雖查禁之嚴而秘密存土估計當在萬數以上兼之無賴輩藉此營業者十居八九人之不良法之不治毒卉爲害伊於胡底深堪浩歎 
　　騐契所附設於知事公署正所長即知事副所長楊鴻亦湖北人開辦以來收入頗不暢旺迄今期届半載所收騐契費不過三萬來元核計該管契額投驗者未逹半數近方毅力進行未識能否獲奬也 
　　警界常德警察素稱腐敗去歲省委熊玥改組警廳籌無的欵兼之商會反對警廳字樣謂廳長爲官廳欵由公給以致未能着手反將全體解散繼由湯督委劉繼焜（湖北人）前來另組不稱警察　改稱警察事務所始得商會贊成援照前清舊例抽收房捐以充經費乃得成立並由省調有警長警兵多人用作改良模範雖曰改絃更張内部用人除卾人爲中堅外餘　原占優勝地位辦事各員名實互易而己崗警服制煥然一新究之崗位布置寥若晨星與前無異於治安上之進步無善足述劉繼焜近因病辭戰現任所長者爲三區官卞鳴球也 
　　學界年來常德學校除原有最著之西路男女師範常桃漢沅中學三益中學外其餘初高小學及其他專門先後繼起者不下三十餘校二次變亂後凡民黨創立者類皆消滅減去十之四五加以近日謡傳停學興考於是反對學校者流惡氣頓作波折橫生爭欵奪業阻學興訟前之競進後之挫折適演成一反比例熱心敎育談　絶於耳鼓矣所幸者官廳尙不大加摧殘耳 
　　法界司法機關滅政進行初級裁撤近今存在者僅一地方法院現任審判廳長康又扆（湘鄉人）檢察廳長唐啟虞（慈利人）當事各員際此殘喘之保存固己自顧不暇奉行惟謹鮮聞違法之疵謬而所執行批駁案件自外官制發表行政勢力滋長每有不服判决後却下案件復又起訴於知事公署竟視知事爲司法之上訴機關知事亦毅然受理另行集訊部斷司法機關幾如虛設矣 
　　軍界駐常軍隊共有三營稱爲守備隊卽前武字營改編隸屬常澧鎭守使王正雅營長三人一爲湯懋昭年己七旬爲鎭守使之伯岳一爲王如春一爲王某均鎭守使之同鄉素所信任者紮信常城軍紀尙嚴故兵士等亦鮮有滋事殃民之舉近日傳聞將有北兵來常飭令該營等退伍之說未知確否此外則有商團百餘名爲反正時商會招募者近因餉糈支絀現己决定解散然常德素來未受軍人之騷擾則賴商會之力爲多云此外尙今有危險種子者則爲西北兩門外小飯店中所逗留無家可歸之人是也半屬黔滇交涉退伍軍人半屬蜀渝變亂之潰軍知識稍高者在街巿施行江湖末藝以謀口食次則流爲盜竊乞丐以活餘生約其人數當以千計此皆安無可安揷無可插引領翹望思得一逞而甘心焉者幸常城僻處西隅戰守不足不爲黨人窺伺爲所利用設有不然則難保此輩不蠢焉欲動也願當道勿忽焉 
　　黨會自民黨解散自治取消後其他黨會亦先後消滅近今一息尙存者僅一三黨合併之進步黨亦己潛然默然鮮有動作邇來見所行爲者在修葺黨所耳在巿面最有作用之團體决爲商會以執商界之牛耳足以左右金融官廳有所討論一視該會之意見爲轉移他如工會農會具名而己 
[湘潭幽秘之匪窟]  
　　湖南湘潭縣南鄉距花石十五六里之天馬山爲南嶽支幹綿亘百里跨湘潭衡山兩縣峰巒層疊林谷深翳其最高峰曰金雞山紫金山蓮花寨其最深谷曰桃花洞印子壠黑石頭等其居民之最大族曰胡姓楚姓等風氣閉塞性質强悍雖胡楚大姓皆不讀書不務農專事游獵精於鳥鎗著名前清末季有河南人來遊於此自稱洪大寳年六十餘鬚髯修偉以符水拳術煽惑鄉民從者甚衆宣統三年夏曾嘯聚黨徒於花石巿揭扶清滅洋等旗號至與官軍格鬥嗣因拿獲匪首蔡四皮鄧五等立正典刑楚碧泉胡香九等亦經逮捕下獄辛亥以正得釋本年春間胡楚率衆返里數月以來搶案迭出居民探悉來由憚其威勢隠忍不敢報案駐潭水師管帶兼清鄉局長陳開雲得知其事遂於上月杪密派哨弁范成牽帶兵探前往偵緝及抵該處卽爲匪徒所知無何失去兵探三人知爲匪徒所害數日後僅於天平坳發見一徧體鱗傷之屍身而己現經該縣羅知事將近來情形電禀都督一面加派小隊四十名會同清鄉隊馳往緝辦聞目前己捕得楚一清胡五茄等三四人而重要匪目尙未緝獲云 
[卾省槍斃黨人紀詳]  
　　組織機關案卾省軍法處於十八日槍斃黨人八名己紀前報茲悉該黨人係在省垣斗級營及城外南湖二處機關内破獲雖同屬破壞黨然其組織各異在斗級營破獲者爲討袁黨改政團其首犯名熊楚珩供稱係受黨魁李和生指使來卾運動設立討袁黨改政團機關自任爲總代表井刻有僞關防木戳命令木板等件與同黨周祐雷丁亥分任聨絡運動軍隊在南湖破獲者爲軍政學社籌備處（又名革新黨）其首要爲劉漢傑供稱係受　雨霖湯濟星組織機關命令特創學社招待黨人井自任爲革新黨總司令其同黨封笏供稱係受劉漢傑運動所有入社志願書大多係其介紹又雷振亞供稱擔任運動漢陽鐵廠工人並領有委狀又吳祥楷供稱擔任運動十字街流氓及退伍軍人立有志願書又張鳴騫供稱帮同劉漢傑組織機關并揑冩盧海澄假名入黨志願書此該八人所供罪狀之大略也軍法處訊明後錄供呈奉段督命令以該犯等甘心謀逆法無可恕着處死刑一律槍斃遂於十八晨遵令執行聞劉漢傑臨刑時猶高唱小東人闖下了潑天大禍以次數句之京曲迨槍彈穿胸其聲始息聞各犯均無親屬領屍僅劉漢傑有母妻在漢口聞信赶至其屍己舁往賓陽門外當由地保引導認領另行棺殮又聞該二機關中所獲之犯共有二十一人除正法八名外又訊明情罪較輕跡涉嫌疑者七犯亦禀奉段督核准處一等有期徒刑者二名二等徒刑者四名三等徒刑者一名尙餘同居不知情及雇工等六犯則均分别開釋 
　　僞造紙幣案昨紀漢口拿獲僞造湖北官錢局紙幣希國破壞公家財政之黨人解省發交軍法處訊辦一節茲悉其首犯名黃少錦己經訊明解漢就地正法該犯係受人指使在漢口後城馬路租屋開設漢新印刷局以代黨人刷印各物並專造鈔票日前經漢警廳破獲即將該刷印局發封所有機字印模一併没收充公十八日奉段督令將該犯解交漢警廳綁至前漢防營操場斬决後警廳並出示布告如下爲布告事案准都督府審判處咨開本年六月十四日准貴廳函送黃錦鎔（卽黃少錦）僞造官票一案茲經敝處訊明判决呈奉都督批開據呈己悉該犯黃錦鎔僞造假印製成僞官票行使經往該處三嚴訊其於購票之人堅不供出姓名同夥開設印刷店之四人供稱黃姓而不供其名其不能指明原因顯有亂黨關係以僞造之紙幣供逆黨之用途此等行爲欲蓋彌彰亟應從嚴懲辦以嚴幣制而寒匪膽仰即將該匪犯按照軍法懲辦解再犯事地方處决以昭炯戒犯婦黃朱氏旣據訊不知情准予交保開釋餘如所擬辦理查該犯犯事之地係在漢口且有貴廳破獲到案合將該犯黃錦鎔一名咨解貴廳希卽遵照批示速子執行並將執行日期呈報軍法處爲荷等因准此將該犯黃錦鎔處决并呈報都督外合亟布告周知 
[卾當道之外交酬酢]  
　　美上將之招讌美國陸軍上將太平洋沿　水陸巡防軍總司令柯爾斯氏因奉該國政府命巡視駐華水陸軍特乘二等巡洋艦撒脫多嘉號由吳淞入口至長江巡查茲己抵漢於十九日偕美領事渡江拜會段督吕使當在都督府設筵招待各文武高級官均列席相陪盡歡而散當日下午段督吕使偕兼任交涉員胡朝宗乘楚材兵輪渡漢答拜又在美領事署讌會至晚始渡江回府 
　　日專使之答筵日本宫内領侍衛内大臣内山小次郎奉日皇命來漢慰勞防軍曾經拜訪叚督招待極爲盡禮茲日領事高橋特偕内山氏假日界三好館讌請段督吕使故於答拜美上將之便偕參謀長宋玉峰等十餘員往日界赴讌該日員等開鄭重之招待會賓主盡歡而散 
[南京謡言之由來]  
　　日前南京起有種種謡言或謂鷄毛被剪或謂小兒生殖器被割或謂有紙人飛入人家作祟種種無稽之談幾於傳播滿城無知之徒疑爲白蓮敎復作迨經警察廳四出派人調查始知其無中生有皆出於好事之徒揑造茲錄警察廳上憑都督韓巡按之文如下竊維近日城内風傳居民所蓄之鷄兩翅被剪小孩生殖器亦有被剪去之說卽經敝廳傳飭各該區隊一體選派精幹員警便服查拿去後茲據東區警察署詳送在夫子廟地方查獲剪紙作人粘在壁上手持水碗口念咒語並用黃紙畫符二張廖稱噴水紙人之上紙人中心即現紅色晚間紙人能到病家療治之道士王合正又名星譜一名並據南區警察署詳送在南門外北山門地方查獲當街對衆講說伊家鷄翅與菜巿口地方洪光興家鷄翅同院陳廚子家鷄毛並何得永家雞翅都被剪去經警馬炳琴跟往伊家並洪光興陳廚子家查問均未養雞復到何得永家查看其雞並未被剪任意造謡之郭小福一名並據偵緝隊詳送在水西門地方查獲畫符持咒惑亂人心並用木人佛像隨意把弄招集多人籍以詐騙之道人樊秉寛一名並據中區警察署詳送在遊府西街廖家巷地方查獲因懶於上學自購膏藥一張貼於生殖器上揑稱被剪恫嚇父母之十三歲小孩劉炳善一名先後到廳當經飭科帶案隔别研訊據道人王合正供認剪紙作人畫符詐騙郭小福供認信口造謡樊秉寛供認畫符持咒騙人錢文不諱復訊據小孩劉炳善供因懶於上學自買膏藥貼在生殖器上妄稱被剪恫嚇父母等供不諱當以該犯等妄造謡言擾害治安均屬不法己極卽經將該犯王合正等所犯案由分編白話書明旗幟派警押令遍遊街巿三日以釋羣疑而正人心一俟遊示期滿再予按律從嚴懲辦一面拍具該犯等相片具文詳請都督巡按使鑒核 
[皖省政務廳成立之先聲]  
　　皖省自奉中央命令改組行政機關舊日民政長己易爲巡按使名稱而都督存廢問題尙待解决倪巡按業派婁君之東前往山東直隸調查政務廳辦法以資借鏡頃婁君己查明歸皖改組政局己　於七月一號實行聞政務廳卽舊之總務廳性質惟廳長一職聞己委裴君晉福任之其下設立總務内務實業敎育四科科長科員現正分别支配聞此次裁人正多雖求謀位置者頗不乏人而蟬聨者實占多數蓋倪巡按之意以事屬新創非熟手無以濟事惟總務科有派秘書李緘之說内務科則仍由龔廳長編制分配因是科重要未便悉易生手至敎育實業等科倪巡按亦不欲遽易他員現公署西廂屋宇即改爲政務廳刻正從事修　指日即可成立云 
[贛省維持巿面之會議]  
　　江西商務總會於十六日開會討論維持巿面辦法十七日錢業會館又開會提議持平辦法到者約六十餘人首由徐會長瑞甫演說略謂昨日商會邀集同人開會討論平價辦法係奉李都督戚巡按使面諭曾經會長再三敦勸不得不將申票减去四十餔筇兩詎知因此買申票者愈多實屬萬分困難諸君究以爲應如何辦法全體默無一言徐又云實是銀根緊急缺乏現金即如民國銀行及中國銀行兩處全係發行紙幣使稍有現欵流通巿面則申票價不平自平而花邊錢價亦未有再漲之理次蕭洪裕謂今日申票無巿之由來實全爲兩銀行競買之故加之各業之需要頗聞無論何項均與錢業上街者合做申票安得不漲若欲持平須從此杜合做獘端方爲有效次毛佩玉謂今日之會須從根本上解决能够設法多運現金來贛方易着手次徐瑞甫又謂今日申票似難鬆價不如照原一千四百七十兩餘略爲更動而全體對於此舉大不謂然井有從旁私議者謂一千四百八十兩或再加五兩亦可徐瑞甫見此問題不能解决只得從衆議加至一千四百七十五兩時己五鐘遂散曾 
[直巡按實行監督司法]  
　　直隸高等審判廳通飭各縣文云照得各該縣審檢所裁撤後所有己委之承審各員業經本廳按照省官制第九條將各該員履歷名册詳送巡按使察核在案茲於六月十四日奉巡按使批開呈册並各承審員履歷均悉查讞獄一道關係民生休戚膺斯選者非學力天資經驗三者兼備不足輕言勝任本巡按使起家牧令識途老馬深知其難况當此喪亂幾經之後民生凋瘵之餘各屬盜賊充斥錢債糾紛尤非承平時所可比儗每一念及輒歎才難區區苦心諒亦同具據送所委各員履歷清册逐加詳核其間曾膺牧令推檢者固不乏人而年少新進事非素習者亦居半數諒因時局多艱賢才韜晦倉卒徵辟責備綦難然苟初試之新硎磨厲即可爲利器後來翹楚安見不頡頏老成乃往往素無經驗意氣自用與縣令恒相抵觸致辦事背道分馳水乳旣不能交融儳焉又何可終日現在册列四十餘員旣經先後委任姑准轉飭繼續供差以觀成績查此次大總統頒布省制第九條本巡按使有考核司法官吏之責除由本巡按使通飭各縣查明各承審員能否勝任據實具覆分别核辦外望即轉飭各員務令振刷精神重視民瘼愼乃有位勉爲循良是所厚望此批名册履歴均存等因奉此合行通飭飭到該縣即便遵照值茲百度刷新之時各該縣尤宜力袪敷衍瞻徇積習切實監督各該承審員審理訴訟矧人民生命財產受直接之關係更以兼理司法之縣知事負其完全責任斷不能因曲庇一二不肖員役置無數人民生命財產於不顧如承審員中有不能稱職者各該縣亟宜從實舉發詳請免職然亦不得藉故傾軋庶足以申明法紀保障人權爲此通飭仰各該縣務須依據條例切實奉行母得稍有姑息顧慮以副本廳實事求是之望 
[英日干涉浙垣房捐之籌議]  
　　浙江交涉署咨行警察廳云前准貴廳來文以浙省警察經費奉部文核減不敷甚鉅擬於省城及拱宸橋商埠開辦房舖各捐藉資補助請轉逹駐杭各領事等因此項警捐本爲正當辦法當即轉知駐杭英日兩領事去後旋於本月初四十三先後准英日兩領事函復到署日領事藉口馬關條約杭州通商係包括城邑而言不認城内爲内地而對於房舖捐一節則謂須禀請本國政府訓示方可議辦業由本署以杭州自劃定通商場及日本租界以後凡通商場及租界以外均屬内地嚴詞駁復英領事則藉口國稅廳對於有子口單之洋貨仍須徵收落地捐雖經本國駐京大臣及本領事迭次交涉迄未辦結與英商貿易大有捐害目下貴國官廳擬卽徵收英國僑民新立之捐局尙非其時未便禀請本國駐京大臣准令英國僑民遵照辦理并於文内聲言旅居内地之英國僑民亦不得照納此捐等語查此項房舖捐雖係補助警費然以通商場而論究係新增之捐由該領事禀請該國政府訓示亦屬正當辦法惟似此周折斷非尅日所能定議前准貴廳來函定於七月朔日爲實行之期似内地與通商場尙須分别辦理至旅居内地各僑民自應照華民一體完納應由本署再向該領事切實交涉惟此項房捐徵及内地僑民前清時當有成案及捐票証據并希查明見示爲要 
地方通信 
[蘇州]  
　　鹽捕管帶濫用刑訊蘇省鹽捕後營管帶趙占元前日赴寧此問辦公處（在待其巷内）内怱然失竊偷去衣服被褥等物約值百餘元當經該營將號房劉壽山拘送警廳追究經廳長發交司法科訊明無干卽將劉解送吳縣知事署交保釋放乃趙管帶由甯返蘇後查有王玉堂曾來營求謀差使適彼走後即出此案似屬可疑即派弁兵至新橋巷謝宅内將王玉堂拘獲解送營部趙管帶親自訊問先用鐵練盤跪加以踏　王惟有極口呼冤而己趙復用籐修鞭撻遍令供認己奄奄一息趙管帶卽派弁將王玉堂解送警竊廳廳署醫官查騐傷勢頗重難以收受當即仍交原弁送還未知如何了結也 
　　飭催烟酒牌照稅吳縣知事公署接奉財政廳飭催征收烟酒牌照稅文略云照得徵收販寳烟酒特許牌照稅前奉部電自 
 
 
 

Page 7

 
 
發貼布告之日起以一個月爲限先收全年之半餘俟七月内再行收清如有隠漏即應照章處罰此係特行新稅上月己先解銀二千元各處事同一律現將一月限滿旣無分文解庫又未將數具報似此任意宕延殊屬非是合亟飭催該知事立即遵照一體嚴催赶將收起稅數源源報解以便彙案詳部母再藉延 
　　東吳大學第八次畢業預誌東吳大學第八次畢業定於陽曆六月三十日午後三時舉行給憑興禮現己由該校職敎員發布參觀劵以便届時招待 
[松江]  
　　職權問題松江縣周知事對於禁烟要政頗爲注重前訪悉貢院左近某甲私售燈吃積日旣久爰飭警馳拘到局李警務長略訊一過見證據充分擬即備文解送縣知事署嗣因有人說項遂就本局判罰洋一百元釋放甲出後有奴輩利我財耳之諷更疑此案由錢某報告前往尋釁錢懼投訴警局請予保護詎己爲周知事訪聞以判罰百金需由縣署主張職權斷難放棄遂飭警局仍拘甲解案現己嚴限原保人令判個月内交甲至局以憑轉送 
　　名譽職務縣有公欵公產向由常任委員符譚姚三君管理現周知事將委員一職取消另委雷君爲總董吳鄭閔葉符朱楊七君爲董事惟係名譽職任不給薪水 
　　飭董查案前日漕涇鎭因鹽警捕拿步擔致肇摀彠營房一事後有人勒令岱董周某具禀認咎與當日禀請縣署　騐伸冤大不相符周知事因飭董再將切實情形禀復 
[浙江]  
　　鄭奎太作祟繼子之怪談西門外天甯寺數年前有女丐鄭奎太者其夫在日曾於小栅橋開設絲行家甚殷實後以夫死無子得神經病爲其族人逐出流入乞丐死亦久矣其承繼子名灶根者近怱得一奇疾自言爲其繼祀母鄭奎太來作祟並自斥先時如何設謀奪襲遺產致奎太流入乞丐含冤而死死後訴之冥王得准給牒索命云云其子婦見病者如此驚惶萬分急邀親族向病者撫慰乃病者居然作鄭奎太言語與各親族寒喧問答於是一時里巷喧傳僉謂果報不爽後有診其病之醫生亦云病狀甚怪似有鬼祟亦可見人之迷信矣 
　　財政廳留用舊人之名單浙省財政廳於二十一日接收之後關於國稅事項勢難停滯張詠霓廳長飭令暫仍在國稅廳署内辯理等情己誌昨報茲聞張廳長昨己派湯政襄君暫行到國稅廳主任辦理至國稅廳籌備處人員己傳知留用潘江鄭雲鷗朱允中高　徐均黃開甲薛振綱高其煒李稷毛鴻翥郭廷傑蔣瑞麟胡錫麒何震東曹超華徐鼎第鍾瀛龔超徐方徠曾耀德程鈎汪琦鮑大文鈕承榖邵琦以上各員業己照常辦公矣 
[鎭江]  
　　大舞臺搗毁一空二十一號星期日爲軍人放假之期羣至大舞臺醒舞臺兩戲館觀劇大舞臺主人不善招待觸動衆怒致將該戲館搗毁一空或謂係小蘭英自擡身價不肯演唱日戲所致未知如何了結也 
　　拿辦私燬制錢案鎭江西門大街源泰昌銅作坊向以重價私收制錢入爐銷燬镕作銅器昨日上午被二區訪悉飭警至該坊搜出重頭青銅錢約有二十千文又銅罐笆斗大鐵鉗等並將陸金奎一名押解警務總所提訊轉解縣知事核辦 
　　强迫結婚異聞鎭郡之東太平洲地方王梓舟之妹因乾戚周張氏誕辰偕母往祝是日母歸家而女留宿次日梓舟前往接妹周云己許與伊子先有矣梓舟迫令同歸張氏母子數人即將梓舟敺打梓舟憑團理剖乃得偕妹而行途遇洲首成某許稱先有將率衆攔刼可暫避伊家梓舟如其言越日又往接妹成云己送先有家矣現己禀准縣知事迅予拘究 
[安慶]  
　　皖省出品展覽會開幕紀安徽出品展覽會日昨（二十）十句鐘開幕中外來賓到者二百餘人奏樂開會首由該會總理龔君心湛宣布宗旨謂吾皖當兵亂之後物產凋敝不堪言狀茲因巴拿馬賽會徵集各縣物品猶能稍資博覽於萬匣人之眼簾誠幸事也遂將宣言書讀畢繼由來賓吳伯生君登臺演說謂現值工商競爭之時必須注意於工藝實業兩途實業振興工藝精　方可與國中國外並駕齊驅云云總理答詞畢集息片時即撮影以作紀念會場頗肅靜無囂云 
[湖南]  
　　湘江大水續記湘省近日霪雨爲災自本月九號晚四時起大雨傾盆雷電交作平地水深尺許一時巿面卽己斷絶交通次日河水漸次加漲迨十二號晚又復大雨如注閱兩晝夜未嘗少息河水陡漲數丈大西小西學宫太平金缐草潮通泰等城門水勢均己入城河街一帶盡成澤國水陸洲淹去大半房屋之低者或己封頂或己齊簷（該處洋人房屋甚夥）但見樹杪浮出水面參差摇曳而己現就南城外陶公祠等處設立粥廠由各段警察所用划船分途發賑以濟災黎各鄉田禾多被淹没並聞湘潭瀏陽兩縣水勢更大潭邑河正兩街俱己通流僅有後街照常貿易瀏邑亦江水泛濫南鄉一帶受災尤重淹斃男婦大小數十九　倒房屋無算各縣紳民呈請省長撥欵賑救者不一　　 
　　公署改組續誌公署改組一節己誌前報茲聞財政司己與國稅廳籌備處合組爲財政廳矣其政務廳亦己於本月十五日成立曾經出有佈告自十二日起停止辦公三日惟特别重要緊急事件仍照常辦理所有人民通常禀詞停止收受俟新公署成立再行受理以清界限云云其財政廳仍設國稅廳籌備處舊址 
雜評二（默） 
　　今日之理財數月前之言救亡政策者一日增稅二日減政三日借債以爲此三者行而中國可以立强今則何如耶增稅之　理行一二而民間己苦騷擾減政之議動輒窒礙且凝彼　此徒有虛名借債則勢同行乞磋商復磋商遷就復遷就而尙不可得然則此三大政策亦己情見勢絀决無成效可覩矣於是論者又從而議其後曰救亡之道本不在此搜括乞貸有時而盡道在濬殖利源施之有次第行之有先後提綱挈領首在整理金融鳴呼政府亦豈不知此政府惟知此故急急於改革幣制廣設銀行收回各省紙幣然以今日之事實實廣東先着手而其衝突之現象己若此又豈能决其必有良果耶整理金融之第一步而果無望者又安望其能以整理所得之金流通民間而使之生利耶由斯以言財政救亡不其難歟不其危歟 
　　今日之憂患今人之所謂大可憂者莫不曰災害之迭告也土匪之　起也黨人之蠢動也軍隊之難馭也之數者誠爲可憂然猶非至可憂者也何則其所患猶病之有外感也苟贜腑肅清氣體充實則外感不足喪其身欲求臟腑肅清氣體充實則當致力於國家之政本政治这爲良爲惡皆從此出所謂政本者何秉公心以用人開誠意以待民勿爭意氣而分新舊勿恃權勢而護過失一切建設悉從根本着想如此則政本自清無不可捍之災害無不可平之内訌無不可駕馭之人才尙有何患之足憂耶非然者即無災害無土匪無伺隙之黨人無不法之軍隊亦不能立足於世界也政府知之否 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬甯長距離電話之計劃]  
　　北方北京天津之間設有長距離電話己久兩地居民甚以爲便茲聞政府又擬在上海南京之間設長距離電話藉謀交通上之便利政府目的大約在軍事消息之靈捷然裝置之後其影響於實業者當亦不淺也 
[二十二夜之戒備]  
　　上海鄭鎭守使於本月二十二號訪聞外間又有謡言特於是日傍晚傳諭駐局十三團各營站崗兵士及巡邏軍隊多備槍彈並將槍套槪行除去又另發秘密口令着令第七旅臧旅長督飭梭巡以防意外 
[醫治德婦被害案内之嫌疑犯]  
　　虹口禮查路十四號門牌德商南門牛肉莊主婦密雪司南門被人謀斃並盜去值洋三萬五千元之金珠飾物一案迄己半載未獲正兇曾由總巡捕房五十號西探總目安姆斯脫郎君親赴通商各口岸偵緝虽案得有要領返滬後函請滬海道尹備文派探往寗提　是案要人老婦陳李氏一名迭與刑事科員侃克君秘密訊供諭着嚴行管押並復派探持文前往揚州提獲要犯朱某一名由該處派警押送到滬各情己誌昨報茲悉該犯暫押匯四捕房因瘡毒大發勢甚危險難以解送公廨研訊昨由捕頭將情禀奉張代總巡諭將該犯車送工部局醫院醫治候愈再核 
[訊理甬興輪船撞損沙船案]  
　　本埠甯紹輪船公司甬興輪船於前月由甬起椗來申駛經鎭海關外洋面適有本埠金慶順沙船從山東青島等處滿裝油荳等貨物來滬停泊該處洋面因時在夜半甬興輪船於黑暗中悮撞於該沙船右側將右面船舷撞損所裝貨物遭損失甚鉅經金慶順沙船經理王鴻藻來申向寗紹公司索賠該公司允賠損失洋三千元而該沙船以其與所受損失之數大相懸殊難以遵照爰特延代表律師具控公共公廨請追損失洋六千元業經公廨將甬興輪船買辦石運乾傳案交保候訊在案前晚由廨傳集兩造開庭研訊先由原告代表禮明律師上堂譯訴案情并將鎭海洋面航線圖呈案將原告沙船停泊地點被告輪船應行航線以及被撞情形逐一在圖中指明復將原告沙船被撞後攝影之照片呈核請究繼由被告代表海司律師上堂辯護略謂當時適值微雨濛濛且原告沙船之艙面亦未標明記號以致於黑暗中悮碰云云經孫襄讞研訊至鐘鳴五下判被告交原保候禮拜三上午開特别民庭復訊再核 
[再誌蘇省改訂稅章之抗議]  
　　國稅廳之堅决上海南北兩商會及各業領袖公電江蘇國稅廳及北京財政部農商部請將省頒之產銷併微章程暫緩實行原電己見昨報茲悉國稅廳業己電復南北商會謂產銷進出併征一案己經詳部所請緩行之處未便照准云云現兩商會專候部電到申再定妥善辦法 
　　維持會之籌備滬南商業維持會昨致各業領袖函云逕啓者蘇省改訂產銷進出併征一案各業商連日集議己由南北商會分電國稅廳曁財政部農商部要求暫緩更章在案電稿己見各日報茲就國稅廳發出布告排印多張分送前來務希詳加研侒將其中條件各就本業如何窒碍逐條聲明繕具意見書以便彙轉並訂七月五號以前送交本會幸勿延誤是爲至要 
[藍天蔚由寗來滬]  
　　總統府顧問藍天蔚君日前赴寗與憑都督韓巡按面商要公現己事竣於廿二號由寗乘車來滬再行北上適蘇州警察廳長孫稚鴻因公在寗與藍君同行并先期電致蘇州警署届時派隊歡迎卽經騎巡警備偵探保安消防水巡各隊長率領本部警隊至車站歡迎是日下午六時藍君與孫廳長一同到蘇藍君并未下車逕行來滬聞不日即須北上云 
[祇須盤問管閣人]  
　　浙省天一閣藏書樓近因失去古書多種己經屈巡按使認眞查辦昨日有鄞縣公民范盈　等至滬海道尹公署禀稱藏書被竊滬上某書坊發現此項藏書贓有着落請飭提究等情當奉批示云天一閣富有藏書人所共知該公民等旣知爲國粹所關爲先澤所遺應如何格外保存何以被竊多種毫無覺察迨至閱報奉浙巡按使飭查始登閣查閱漫不經心至此爲甚管閣人沈尙庸旣送縣究追訊供如何亦未叙及囗界囗囗囗書坊有書四百餘種該公民等是否果知其來歷所稱圖畫等件均散在滬上各書肆實亦知情有何根據沈尙庸係管閣之人責任所在不能諉爲不知該公民等應禀縣速提研訊必得有確切供證由縣詳請核辦現禀請飭廨提究碍難准行仰即知照 
[竊賊被毆殞命三誌]  
　　恒昌漂染坊用人毆斃行竊衣服之竊賊一名當經二區警署將該坊中之蔣和尙王正興俞大昌李寳順宋三等拘送地方廳經田檢察官蒞場騐明並將蔣等預審收押嗣復據黃阿敖顧阿金二人自行投案承認行兇等情己兩紀前報昨日下午復經田檢察官提案復訊黃阿敖顧阿金等同供陽曆本月十九日下午該竊前來竊物經小民等拘獲略爲毆打惟胸前致命傷一處不知爲誰所毆且該竊當時曾在橋面跌入河中或觸在木椿上受傷致命亦未可知至蔣和尙俞大昌等五人確未在場動手求鑒蔣等同供當時伊等在外毆打竊賊商人等俱在坊中迨聞聲往看警察己經到場我等並不士涉實遭誤拘可請訪查問官得供判蔣和尙等五人先行交保開釋黃阿敖顧阿金分别收押候查明實在再行核辦 
[地方廳懲治野律師]  
　　常州人楊蔭元近在西門外甡生里内高懸招牌專攬行政司法各署刑民訴訟各案並登各日報廣告其征收訟費分爲甲乙等數種自二元起至五元止茲爲地方廳汪魯懷檢察長所聞以楊蔭元並無律師資格在外招摇實與前清訟棍無異遂派法警佯以王桂生訟事爲由托楊繕稿包辦楊一力擔任當時被取去洋五元出立收條一紙該警復央楊到地方檢察廳繕狀起訴楊允之迨同到該廳即由該警密禀汪君立命拘案預審明確起訴審判廳於昨日午後開庭辯論問官以楊蔭元詐欺取財証據完全罪己成立判楊藍禁六個月如有的實保人保於三年内不再犯案可將判决案取消否則送監執行 
[重申私伐樹木之禁令]  
　　製造局督辦鄭汝成君昨日出示云照得本局馬路兩旁所種樹木係爲運送軍火減輕熱度起見關係重要向來嚴禁居民人等私自攀折偷伐誠恐日久玩生不免仍有攀折偷伐等事除函致臧旅長分行所屬各營一體查禁保護並由局派委盧稽查家有隨時查察外爲此出示曉諭仰居民人等一體知照自示之後如再查有攀折偷伐情事一經覺察定即從嚴罰辦其各凛遵母違 
[罂粟花行將斷種]  
淞滬警察廳長徐君昨奉江蘇巡按　飭開據句容調查烟苗委員報告句容地方每屆舊曆六月以後向有私售罌粟花種情事亟應呈請飭禁等情查此事與禁烟極有關係鄉民苟無花種自不致私行佈種該縣旣有私售之事他縣恐亦不免應由各該縣知事會同警廳從嚴示票並切實偵查嚴拿重懲以免毒種流傳是爲至要除分行外合行飭仰該警廳長轉飭所麝一體查禁等語現徐廳長己通行各警區嚴行查禁矣 
[徐廳長傳見屬員]  
　　淞滬警察顧長徐國樑昨日通飭各區署云爲通飭事案奉江蘇巡按使飭開以上海商埠警察廳改組一案經本使會同上海鎭守使鄭電陳大總統請仍設淞滬警察廳以該分廳長徐國樑擢升廳長業經奉令照准合行錄令抄電飭仰該廳遵照等因奉此本廳長遵於本月十七日就任並將閘北分廳改組淞滬警察廳所有滬南各區署隊長員等自當接洽以資研究進行現定於本月廿五日上午十時接見署長署長隊長隊員又於是日下午一時接見各區署隊巡官除詳咨各使曁將改組事宜另行飭知外合行飭仰各該署長等查照 
[分廳長飭填功過表]  
　　滬南崔分廳長現因分廳名義行將撤消所有本廳辦事人員及各區警察署署長署員巡官等歷辦各項職務照例應戕功過查明報告爰飭總務科員查明各員之有功者有過省填明表册呈報江蘇巡按使記錄以便將來彙集考核 
[審判分庭裝修未竣]  
　　昨報記閘北審判分庭定於二十二號開辦一節茲悉該分庭因裝修尙未告竣故前日不及開庭昨經庭長沈培之君諭飭水木工匠趕緊裝置拘留所之木栅並預訊庭護欄等限令尅日完工以便從速開辦 
[再紀法公堂清理舊案]  
　　法公堂聶讞員與法副領事德君查察舊案於前清宣統二年份起有民事案件公堂出有傳單提票後兩造均不投質或於未訊結前兩造在外理明並不投案求銷者不下數十起之多故飭知捕房如有住址可查者着即傳案候訊曾由捕房傳到魏汝林等數案訊結在案昨日又傳楊朗美控周光福賀甫田控張金州朱仲琪控艾韻生沈寳圻控沈寳浦魯則文控朱蘭記戴恒晉控蔡文生楊龍晋控趙芝鰲等各原被告到案請示内有數戸未到到案者亦稱事己了結求請銷案中西官判楊等七案一併註銷 
[私刋印信之懲罰]  
　　延豐公司前買辦劉少全將章程單上法領事蓋印攝影私托姚俊元西刻字店冐刋一印事爲法領事查知在劉家中抄出冐刋之印一方　經法公堂訊辦據劉供稱係前大班龍仁所刋故傳姚俊元質證據供前由公司内出店人來喚商人至冩字間商人不通法語故龍仁囑劉少全傳話托商人代刋是它判姚不應代刋印信罰洋十元充公劉管押一月以儆 
[少婦自盡之疑案]  
　　住居法新租界嵩山路二十七號門牌之劉某現在湖北營業伊妻劉左氏年十九歲仍居該處前晚不知何故呑烟斃命隠匿不報昨爲法埔房查知飭傳氏之翁姑詰訊詎己畏懼避匿祗由氏之夫伯劉璜蘭投案供稱姪媳素有痰疾實因發病身死並非呑烟旋由捕頭報經法公堂讞員聶君與法副領事德君並會同田檢察官前往該屋内相騐氏兄左子成求請伸雪當由檢騐吏騐得委係呑烟身死别無傷痕又經西醫生到場察騐無苏中西官判令自行收殮劉璜蘭交保聽候傳解公堂訊核 
[男女同舟之嫌疑]  
　　滬南洞庭山碼頭掮木小工陸小林之妻周氏向駕划子船度日近與抱商局某輪船水手周根寳私識前晚八時陸見男女同宿舟中立鳴崗警一併拘送第一區警署氏供年十九歲不認與周犯姦周亦抵賴當飭移送水巡區就近查明有無通姦情事以憑核辦 
[男女深夜同行]  
　　前晚夜深時有無賴唐三帶領女子顧鳳姐經過二區二分署門前崗巡見其形跡可疑上前詰問唐舉止慌張言語支吾因即拘解司法科押候傳到該女家屬再行核奪 
[女工毆打巡警]  
　　閘北一區境内聚綸絲廠前經禀請警區常派巡警一名駐廠彈壓按月薪餉由該廠擔負前日有女工唐陳氏陳姜氏吳李氏王林弟唐佳子等五人於工作時忽欲出外定章女工有事出外須赴帳房掛號該巡警因其未經掛號阻止不放詎各女工卽與衝突將巡警頭面服傷旋被一併拘送到區轉解司法科訊明屬實判各罰洋兩元以儆 
[意圖營利之略誘]  
　　住在南碼頭附近之東洋車夫劉雨東日前在途誘拐年約八九歲之小孩往北在三馬路被捕查獲解送捕房轉解地方廳由田檢察官預審起訴審判廳於昨日下午開庭辯論劉供以桃子三只銅元四枚將孩哄騙是實田君當庭起訴以該犯實犯刑律第三百五十條第一欵之罪請爲公判端木推學遂遂判科劉以二等有期徒刑監禁五年零二個月候送監執行 
[養媳被拐]  
　　徐松庭投法公堂控稱有養媳在海甯州原籍被馮思生拐逃來申匿居治下新街報捕拘獲求請追究訊之馮供與徐係親戚前曾伴徐妻來申游玩伊媳於三月十六始來上海被人携往甯波小民可以指提判管押候備文將徐媳關提到案再行訊辦 
[店主婦帮徒行兇]  
　　女子張桂珍偕証金月娥許陳氏控北山西路一百七十號門牌漆匠店學徒金發金岳攔路調戲並該漆店主婦沈施氏帮同將伊兇毆等情因該兩學徒逃逸昨由捕房將沈施氏傳解公共公堂經中西官訊供之下判氏存洋二十元交保候提在逃兩人到案訊辦 
[韓德六毆嫂劈兄]  
　　嘉定鄉人韓德六於陰曆五月初八日在籍將其嫂韓金氏毆傷逃滬嗣因金氏受傷殞命由其兄韓根仁偕母韓沈氏來滬找尋前日適在北山西路遇見囑令回家不允正爭執間詎德六搶取皮匠擔上切皮刀圖劈其兄當被鳴捕拘押昨解公共公堂請究經中西官研訊一過判韓沈氏韓根仁退去韓德六押候函致嘉定縣知事查明此事原委復到再核 
[校長稍安毋躁]  
　　本邑西鄉蒲淞巿第三小學近被潘桂生之祖母等各老嫗突入敎室將校中器具擊毁一空該校校長諸崇瀾等特於前日至上海縣公署禀請提究旋經洪知事批云查得諸崇瀾己在地方檢察廳起訴有案應俟該廳訊明判决何得來署歧控所請着不准行 
[母控棋子]  
　　住居虹口乍浦路婦人某氏昨扭其子某甲至捕房控稱不務正業在家行兇毆人請爲究辦捕頭准予將甲收押候解公堂訊辦 
[約翰大學畢業式預誌]  
　　梵王渡約翰大學擇於星期六即二十七日午後五時在校舉行畢業式己邀上海美國總領事薩孟斯君及前敎育總長范靜生君届時蒞場演說 
[天津德領事來滬]  
　　駐天津之德領事文碩君因公於前日下午搭輪來滬暫寓黃浦路德領事署一俟公畢即須返津 
[保人賠累後之控訴]  
　　長安公司前投法公堂控朱阿林擔保邱福生來租黃包車虧欠租洋五十三元請向保人訊追己由朱阿林如數賠出了案今朱又投案禀稱商人賠洋後邱祇還洋十元尙少四十三元置之不理亦求訊追邱求陸續措還判管押限七天交洋 
[賣地悔議之控告]  
　　英商業新地產公司西人海姆司控喬微純賣地悔議一案昨晨由公共公廨關讞員會同英領康君升座研訊原告西人偕證華人陸寳生上堂訴明前情請究繼由兩造各延律師上堂互辯良久中西官判被告仍交原保候再訊核 
[地保欠繳漕糧之聲辯]  
　　引翔港十二圖地保楊雲生因欠繳漕糧洋七十三元有零避匿公共租界經洪知事派差持文報請捕房將楊拘解公共公廨訊供押查在案昨日經公堂復訊糧差范某投訴前情聲請移提歸案訊究質之楊供認欠繳漕糧洋三十元餘均前清糧串光復後曾奉縣知事通告豁免田戸不肯照完請爲明察中西官會商之下判楊還押候令捕房律師研究問題於下禮拜二再行訊核 
[協提盜案嫌疑犯]  
　　住居閘北華界向爲皮匠之金土全經楊樹浦捕房頭查與去冬楊樹浦附近及老朱家宅居戸周仁卿萬沈氏姚陳氏楊陳氏等各家搶刦案有關故於前日派探陳銀松借西探報請警區派警恊往將金土全及金之長子金子春幼子金根祥一併提回管押昨晨押解公共公廨請究先由中西包探禀明將金父子三人移提到案情形繼由事主楊陳氏等上堂指供被盜行刼時確見金土全在場云云訊之金土全供不承認據供幼子金根祥供稱母早去世父兄被拘家内無人尙有胞姊之翁現居北泥城橋等語王襄讞得供商之美領博君以其年幼着送棲流所暫留判金土全與其長子金子春押候另行訂期會審 
[緝獲攫鐲匪徒]  
　　美捕房包探周耀廷昨日在途緝獲攫取小孩手鐲之匪徒某甲一名解經捕頭詢明屬實諭着收押候辦 
[攫物案兩則]  
　　匪徒王榮生前日在湖北路攫取住居九畝地富潤里八十號門牌之蘇婦周王氏金挖耳由探錢壽生將王拘獲昨解公共公堂訊實判王押西牢三月示儆又陳李氏控劣孩何福林在新閘路攫取伊孩銀鐲等情昨由捕房將何孩拘解公共公堂請究經中西官訊供不認且原告未到姑寛斥釋 
[花商與檢查局之關係]  
　　花業商人衛誠甫等因棉花檢查局事禀奉上海縣洪知事批云查得該局於去年開辦之初呈准吳前知事布告有案現在據禀各節姑候令飭該局將呈部修正章程再行布告曉諭可也 
[關於石匠罷工案之批詞]  
　　上海縣洪知事批石作帮代表斯遂大等禀云禀悉石匠舒聖表等脅迫罷工擾亂治安如果屬實係屬警務範圍以内之事該代表等儘可報請警區隨時拘究且查該民等旣在地方檢察廳起訴有案應遵批逕向審判廳民庭起訴毋庸來署歧禀 
[鹹貨行不知公德]  
　　滬南大東門外大街泰生鹹貨行近將臭壞之鹹魚鹹肉當街晾晒穢氣四佈且碍路政經該處各商報告第一區警察署立派稽查員前往查明屬實飭探傳到店夥陳良材諭令以後不許再晒 
[原告傷未全愈]  
　　場車夫毛慶同因拖車不愼在天潼路北四川路轉角將途行之啞子撞倒碾傷足骨由捕將毛拘解公共公堂訊押在案昨由中西官復訊據捕房禀稱原告傷未全愈不能到堂等語判毛存洋二十元交何候原告傷愈再核 
[傭婦竊取衣服]  
　　天潼路六百二十八號居戸董豐增控同居之傭婦居張氏竊取衣服等情昨由捕房將氏與贓一併拘解公共公堂訊供屬實中西官判氏押女所十天期滿傳其夫居寳榮到案再核 
[公共公堂瑣案]  
　　美商勝家公司控魏桂卿私當縫衣機器等情昨由捕房將魏拘解公堂訊明判令先將機器贖還再押兩禮拜示儆 
　　江北小孩劉小八子控周三子將其誘入東漢碧禮路弄内剝取短衫等情昨由捕房將周拘解公堂請究據供係在逃之小六子所爲判周押兩月以儆 
　　英商興利洋行控田殿卿不理定貨虧銀二千三百餘兩又周咸和控陸增祥盜賣地皮等案昨由捕房將該被告等傳案判分别交保候訊 
　　馬夫嚴華生與順阿榮賭博起釁前日紏黨將顧毆傷當被一百五十三號西捕查見拘入捕房昨解公堂請究經聶襄讞會同美畢副領事訊實判嚴押西牢三月期滿逐出租界 
雜評三（訥） 
[野律師]  
　　律師常物　登廣告掛招牌而律師成矣然而又必有資格焉得憑証註名冊而律師之形式始全如是者謂之正式大律師若無律師之資格而僅登一廣告掛一招牌則諡之爲野律師可耳今日正式大律師尙且或罰或拿則野律師之被地方廳懲治也宜哉 
專件 
[擬改良徽州茶業意見書]  
婺源俞爕（三續） 
　　商行爲所當研究改良者分列如下 
　　（甲）茶號茶號所應改良者有數事 
　　一化散爲整化散爲整之辦法有兩種手續一自動的一他動的自動的由各製少數箱茶之鳥龍號仿公司集股之法自行結合成爲製多數箱茶之號是也他動的則由行政官廳規定則律分爲上中下則上則准製若干箱額中則准製若干箱額下則准製若干箱額凡欲開設茶號者須先認則領帖方可設立否則以官廳命令禁止之是也然自動的進行全在各茶商有絶大智識絶大眼光以公共之心爲團結之力乃爲有效然必待各茶商人人有是程度事實上似未易辦到且彼鳥龍茶號以製少數箱額獲利者亦未必樂從誠不如他動的進行易易也伹他動的進行迹又近於專制雖然有裨於茶業大局實非淺鮮也 
　　何言之認則捐帖以設立茶號則如近十餘年來之烏龍號不能隨意增加茶號必不若近來之散漫號不散漫則凡採辦毛茶各有標的不至以爭先之故亂放山價一益也捐帖之號資本必不至短絀用棧水脚銀兩必不多不大受茶棧子金之鞭逼賣茶之時自有把握不至以急於歸結之故客心紛亂爭先搶賣二益也近十餘年來茶業之壞大半由各茶號搶買搶買所致山價本耒高也因搶買而高矣沽盤本未低也因搶賣而低矣詎非自作之孽歟要皆鳥龍號階之厲耳捐帖設號此獘庶幾除矣 
　　或曰捐帖設號則凡小資本家不能經營茶業殊非事理之平曰是不然捐帖設號責之一小資本家固力有未逮合之數小資家則力必有餘是何妨仿公司集股之法合數小資本家而共同經營乎或不能認上則亦可認中則或不能認中則亦可認下則如此則茶業各有秩序而利益仍可以均沾也不亦善乎 
　　試思吾徽昔者茶業最獲厚利之時代徽州六邑所設茶號以屯溪一鎭爲最盛亦不過十數家合六邑通計不過二三十家三四十家而己殊不及今日十分之二三彼時每一茶號製造箱茶不下五六千箱多至成萬箱不等分次運銷每次不下千餘數千箱之多少亦不下五六百七八百箱不等合毛茶四五百擔或八九百成千擔之數其向茶戸採辦時價皆相仿無貴買之虞其與洋商交易時盤皆把定無賤售之慮而今異矣 
　　何異乎異乎昔日則茶號少今日則茶號多昔日茶號箱額多今日茶號則箱額少耳箱額之少莫如烏龍茶號茶號之多亦莫如烏龍茶號其採辦毛茶或五六十擔便可製箱茶百餘箱採辦毛茶二三十擔甚或十餘擔數擔均可製箱茶三五十箱十餘箱各配一次運售而皆設爲茶號焉其散漫爲何如乎昔者每一茶號預備辦毛茶若干擔製若干箱額可以陸續採辦始或略放其價值尙有以次遞貶之餘地（現洋商購買箱茶始予少數以微利後或驟貶其價值以扯始放之盤則利用此術）故通扯買價尙不至十分昻貴也今則茶號如林當採買毛茶之時各號齊出幾幾乎有須經一次買足之勢山價所由愈放而愈高在製少數箱茶之號雖寛放高盤所費尙屬有限而在製多數箱茶之號跟放高盤則所擲殊覺不貲益以凡百騰貴累年來箱茶成本之鉅虧折之大實由於此然而製少數箱茶之烏龍茶號可以趕快運銷則間有獲其利者 
　　雖然正惟製少數箱茶之烏龍號趕快間有獲利於是其他茶號 
 
 
 

Page 11

 
 
爭步後塵始有放價搶買之事豈知搶快製運亦斷無同時趕到之理就令能同時趕到洋商苟出其始放　貶之慣技一例貶價將若之何詎不同歸於盡歟且不成一中國第二大宗出口貨之商務也同業須以爲維持大局計胥注意於化　爲整之法共策進行之爲愈也如此則庶有把握内與茶戸不必搶置以自大其成本外與洋商不必搶賣以自損其價格不但此也且各按部就班不爭先恐後則凡竹木漆錫各行之工價與運箱茶之船價均無所恃其　斷而茶商先自隠獲其利矣夫非化散爲整之利益哉此爲商行爲茶號改良所當第一注意之事也（未完） 
來函 
[恊隆公司陸桂堂函]  
　　啓者閱貴報六月二十號本埠新聞欄内有情同放鴿一則以浦東人顧金發於上月間由郁寳大陸楊氏作中出洋七十元買陸桂堂之妻賈氏爲妻翌日脫逃前日在閘北尋見陸桂堂夫婦遂以串放白鴿爲詞扭控二區一分署等情查賈氏係予陸桂堂之妾近被蟻　拐逃出外價賣後並未逃回家内而陸桂堂亦不知情串賣現己投赴地方檢察廳起訴請提各蟻棍一併究辦矣請貴報登入來函爲荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[瓶甏罐頭齋筆記]  
　　或有問於余曰子知鈍根瓶甏罐頭齋之取義乎意者其將開缸甏店歟曰非也抑將開古董譽歟曰非也然則曷爲以瓶甏罐頭名其齋乎余曰鈍根之意蓋謂瓶甏罐頭者瓦用（音篤）落（蘇諺）也宜興窰貨也上海人之所謂壽頭蠟燭猪頭山也質言之卽無用之物之别名也今之政府早頒一章程暮訂一條例不東不西非共和非專詞其爲無用是亦瓶也甏也罐也頭也之類耳今之官吏若者爲相國若者爲部長若者爲參政觀其名固赫然一行政立法中之最高級焉一按其實則傀儡而己機械而己飯囊酒袋煙荷包而己其爲無用亦猶瓶也甏也罐也頭也之類耳夫政府之中尙以瓶甏罐頭充數則吾之齋何妨亦以瓶甏罐頭名之乎客聞余言乃爽然悟曰如子言無怪某都督府中日日以收買宜興窰貨爲務而瓦用落之充塞於其府中也[  劍秋]  
　　禮拜六小說每於禮拜六日發行故是日申報上必登有該書廣告有某君見禮拜六三字不及細閱詫曰今日爲禮拜六何人不知而亦登告白乎 
　　上海全埠陸稿薦醬肉店之多至不可以數計然大别之可分爲六種曰始創陸稿薦曰眞陸稿薦曰眞正陸稿薦曰老陸稿薦曰眞老陸稿薦曰眞正始創老陸稿薦至專用陸稿薦三字者則未之見也 
　　予新購中學歷史一册置諸案頭余友某君展閱之見目錄中有鴉片戰爭四字曰異哉鴉片戰爭豈眞以烟鎗爲鎗烟炮爲炮而扦子通條盡爲戰具一般烟鬼皆作軍人耶余聞言不禁失笑蓋余友商人未悉茲事顚末乃爲述其大略友始恍然[  天韻]  
　　近有楊某在新閘路設一戒烟醫院謂爲祖師傳授到院者祗服茶葉卽可戒除烟癮 
　　前日有人在打狗橋畔呌賣共和黨證每份五銅元購者頗衆謂可當作卡片夾云是亦廢物利用之一種也 
　　昨有某鄉人於馬路上拾得洋布招牌一紙立持至錢舖兌洋錢舖中人紿之曰此係匯豐銀行支票須親往該行領取並爲指點銀行地址且謂今日係禮拜日須俟明日云云鄉人連連稱對而去 
　　近日申報上登有告白兩則一云感謝某先生醫必有中一云敬謝專賣下身藥諸君酒後茶餘請細細讀之大可當消遣品也上海法租界大自鳴鐘素稱最準前日（十八日）下午上燈時該鐘短針在十點與十一點之問而長針在九點也 
　　昨於石路口見有六人　　車一輛極汁滿身而噯　！！噯　之聲不絶[  覺述]  
[自嘲二首] [  虛白]  
　　窮歡呌化吃鮮湯吃盡鮮湯揉肚腸放屁不輸老道士騰雲還讓四金剛無腔曲子吹由我掩口葫蘆笑煞娘八凑七拚三脚馬只緣忍屁面皮黃 
　　拖泥帶水又揩油豆腐何須出骨頭閒背虎皮嚇小鬼悶將狗腿塞陰溝無端火向眉毛着不覺蛇從屁股游一塌糊塗洋　汚天花亂墜濫吹牛（三） 
栩園詞選 
[西施] [  寄塵]  
　　入世紛紛竟效颦笑他依樣總難眞吳亡出自夫差手傾國何因怨美人 
[木蘭]  
　　萬里從征志不渝女中豪傑世間無一生忠孝能兼盡愧煞鬚眉七尺軀 
[昭君]  
　　琵琶一曲涙痕多辱國喪身可奈何我道漢家眞失策美人枉自說求和 
[楊妃]  
　　太息君王負舊盟私心空自說長生祇緣一代江山重贏得千秋薄倖名 
劇談 
[滑稽新劇錯姻緣（共十六幕）（上半本一名專制婚姻下半本一名自由婚姻）（再續）] [  天虛我生編]  
　　第二幕柏太太畫堂迎冢婦舊式結婚 
　　廳堂佈景上設喜堂供神模懸燈結彩柏夫人及衆賓客在場内鼓樂介王媽媽同女嬪相俱上叩喜介 
　　（王媽媽）恭喜太太恭喜衆位老爺太太新娘娘己經上轎即刻便到（夫人慰勞介）（指男賓云）這位便是本家老爺（王媽媽）恭喜本家老太爺今兒老太爺在這裏主婚辛苦了呢（本家）姪兒完姻做叔父的該派効勞倒是你辛苦了（雜扮送親上相見介）（雜扮清音鼓樂引衆擡花轎上）（本家拉男賓二人請作贊禮介）（贊禮者左右上立左立者鳴贊云）運轎（花轎歇喜堂中雜持熨斗炷芸香自轎左遞給轎右人繞轎三匝）（贊禮）啓簾（細藥）（贊禮）主人接寳（大吹打）（柏夫人近轎將衣兜接紅棉裏寳鐘進場内介（贊禮）新人降輿（鼓樂）（王媽媽及女賓相拊新人降輿送親人近擁新娘新以紅巾冪面内戴並頭蓮衣霞帔此時花轎己去新娘立左首衆賓圍擁而觀）（贊禮）（新郎登堂）（鼓樂大作）（樂止）（贊禮）新郎登堂（鼓樂再作）（衆賓賖忙碌盼望狀有數人進場）（樂止）（贊禮）三請新郎登堂（掌號大吹打）（雜扮清音細樂引男賓相掌紅紙喜節二個並燭臺二支分兩人執引新郎金花雀頂紫衫披紅作新舉人妝昻首向天高控兩手由衆賓扶擁踉蹌而上場上賓客大譁笑）（新郎就右首向上立）（贊禮）主人拈香（本家四方馬褂居中向上立）（雜扮茶廂拱香云）一上香（本家揖）（茶廂）二上香（本家再揖）（茶廂）三上香（本家再揖）（茶廂退）（贊禮）跪（樂作）（本家居中跪）（贊禮）叩首（本家叩首）（贊禮）再叩首（贊禮）三叩首（本家再叩）（贊禮）興（本家起立）（贊禮）主人暫退（樂止）（本家躬身退立）（贊禮）新人拈香（樂作）（茶廂上香如前新郎新人同向上揖凡三次）（　禮）　（　郎向上跪新娘不跪但揖凡三拜如前）（贊禮）送神新人隨送（大吹打）（茶廂取神模向臺口焚化内放鞭砲由本家奠酒送神新人均向外立）（主人三揖送神畢嫁）（贊禮）易位（新郎新人均廻身向上繞行爭向上風於是對面擁住衆賓譁笑）（畢竟新娘走得上風於是男左女右相向立）（贊禮）行夫婦禮（）衆賓齊云（平拜平拜）男女各不肯先跪爭執久之一小賓客偷將新郎一推新郎拜倒衆賓譁笑圍擠一堆中有人急數云一二三四五六七八好好好（兩新人起立競跳新郎爲物所紏幾乎跌倒經衆扶住衆益譁笑）（贊禮）送入洞房（兩班細樂並作）（紅燈前導）（此時進場之路均舖麻袋作傳代狀雜呼傳代前後傳遞爲狀甚忙新郎在後足猶踏着即被硬將麻袋拖去一女賓跳倒一男賓亦跌適在女賓身上大衆鼓掌喧笑）（幕閉） 
小說 
[俠情小說北美婦（十九）（美人柏列希著）] [  是吾譁]  
　　正彳亍間忽見一羣牲畜從後至隊長即携勃來納夫人避入樹業俟牲畜過瞥見一將校策肥馬殿後勃來納夫人頗驚惶俟將校行遠然後出不百武前面茅屋遭焚如巡羅隊甚忙呼隊長等止步曰此路截止行人勃來納夫人曰此爲福其村乎其人應曰然但吾等不許人出入勃來納夫人曰吾等從跳舞揚返現欲至勃來納統領之司令部有執照爲証言時探懷取紙出其人接之察視一通即交還執照行運式禮曰當可邀准望女士恕罪因此際戒嚴時期不得不爾復向隊長曰汝有此執照否隊長即交付其人略視卽返轉向護卒曰准其行直至火光不見處勃來納夫人曰吾祗能護汝至彼處山頂因司令部適在此山之右過此境如被窺破吾將無辭以諉也不識汝能認識否隊長曰倘此間卽爲開五特而未嶺者則吾略識路徑勃來纳夫人曰誠是昔日勃來納統領曾擬駐營於此隊長曰吾甚感謝今夜之施救也言時執勃來納夫人之手携至身旁作戀戀不舍狀勃來納夫人對曰不必言謝此爲酬報耳隊長正欲再說忽數騎兵越山而至俄頃問己至面前隊長見血列騰將軍在後雖惛昧視其軀幹卽知其人附耳謂勃來納夫人曰事亟矣血列騰將軍至矣勃來納夫人戰慄失色俄而血列騰將軍果至呼從者曰有何人在此從者對曰一婦人血列騰將軍卽下馬察視隊長卽趨前曰汝何人到此何爲汝之舉動慢悔婦人母乃太甚乎吾乃克倫總兵啞海啞第六營砲隊長從未在途中被阻者血列騰將軍聞之駭異注視其人乃曰請寛恕我誤認汝爲逃兵但頃汝所通姓氏吾失憶請再見告隊長曰克倫總兵霍來克將軍之將校將軍曰胡說克倫總兵在一月前遇見時鬚己灰白立趨近不待隊長答覆即察出持手鎗指隊長曰汝乃前夜所獲之叛徒隊長失色默思一己之生死尙不在意其如婦人之名譽乎斯時勃來納統領亦至勃來納夫人見其來掩面於隊長之臂统領即將隊長驅開向勃來納夫人曰愛迪汝深夜偕男子行何爲統領之言語狀熊至厲而勃來納夫人從容答曰誠是汝反對有何理由统領曰理由乎汝尙有面目見吾乎何不匿避深夜與叛徒間諜與巳定死罪之人携手同行名譽喪失殆盡言時即出手鎗向隊長欲擊之勃來納夫人卽趨至中間阻之曰釋汝鎗如欲擊先擊吾統領曰汝固愛彼者勃來纳夫人曰今夜吾之所以偕衛隊長而出者爲報其恩耳彼受非分之罪由於汝之謊言謬說彼誠實人也汝之卑陋行爲在吾前絶不揑起吾從别處探明汝乃輕侮太甚勃來納統領曰愛迪汝何以知判决罪狀對曰有人傳說於吾吾得悉之下奔返司令部不獲汝祗爵令其脫逃想汝亦表同情薑彼實無罪而受死罪也統領趨近按手於勃來納夫人之層曰詭誦哉欲吾墜此　中乎吾非其人也釋此叛徒爲汝計良得其如軍國事計乎 
了青追悼會 
[青衫濕哭了青和瘦蝶韵] [  耳似]  
　　情緣不了甘情死造化太無情延陵把劍徐陵埋土若夢浮生笑他鴻鵠寄懷鸞鶴老友許笑鵠章紀鶴眞知心也弔影凄清哭君無語魂兮來否酒醒燈青 
[了青逝矣百感橫生再和佐彤豁庵韵] [  不辰]  
　　鏖戰文場苦才雄氣更雄大旗懸落日遺箸泣悲風我以窮愁累君先抑塞終焭焭嗟孑立蓮幕剩懦躬 
　　美玉瘞於斯秀名没世馳塵緣眞不了儉德問來其草覈文千古生花筆一枝清高遺像在後死愧相知（了青只剩遺像一懸）計總謀生嗇心爲民生熱生别己呑聲傷哉成死别聲華宏大雅奇氣冷凉秋憂道憂貧甚悲君匝地憂翩翩生濁世娓娓說清流哭倒徐君墓交情與劍侔珂鄉懷擕李佳興與人同車笠盟猶昔論交有古風 
[輓徐了青先生] [  侍仙]  
長吉本多才囊錦富儲難忘鄒鏡頻窺緣留不了 
顔回偏短命洞筆賦罷竟痛華封空祝世孰垂青 
[輓了青先生] [  樾蔭]  
　　文苑叢中擅妙才遺篇展誦幾徘徊老天何奈無情甚噩耗驚聞我亦哀 
　　料知佳什篋中　如此文章總有名抛却仕途甘淡泊高風長在使人傾 
　　徐了青先生大著鄙人讀自由談以來聞名相思有逾饑渴今文星遽隕爲之愴然率輓一聨錄呈鈍根先生（武進情懺余信芳） 
微塵世界未了緣多今欲將三寸毛錐成天下有情眷屬 
不遇才人垂青眼少我拚以兩眶血涙哭古來無價文章 
[輓徐了青先生] [  村叟]  
遺稿滿人間從今尺素寸縑爭爲秘寳 
騎箕到天上此後詞林文苑誰主騷壇 
　　又 
海内久知名惜無緣一識荆州令人抱恨 
儒林驚死别想此後大興文苑有婦不凡 
[輓徐了青先生] [  丹叔]  
談爲自由愧我才疎難附驥 
緣何不了嘆君手著未完篇 
[輓了青先生] [  恨生]  
相憐同病相求同氣數千里神交有年聞耗不禁頻灑涙 
遺著足傳遺行足法一半生懷才没世敎人那得弗傷心 
[輓了青先生] [  武林痴俠]  
噩耗使人驚痛自由談又弱一個 
奇書成君識留不了緣待證三生 
　　輓了青詩文聨語極多謹擇其尤逐日揭載餘祗留作者姓名以誌感謝 
　　杭縣亞青懶信島仙上虞莽夫高唐生浙紹散人俞翠吳門濟蒼非柳茸城吟鎬愛月樓主張磐石 
 
 
 

Page 15

 
 
   
 
 

Page 16

 
 
   
 
