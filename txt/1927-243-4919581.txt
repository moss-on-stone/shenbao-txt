# 1927 - 243 - 4919581

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
本館要電 
[寗漢要人先後赴寗]  
中央會議今日舉行 
（南京）寗漢兩方合組之特别委員會已得多數中央委員同意即日在寗開會李宗仁蔡元培朱培德伍朝樞孫科譚延闓楊杏佛今日下午四時由滬專車返寗張靜江陳公博顧孟餘王伯羣准明晨回寗〔十四日下午六鐘〕 
（南京）在滬接洽合作之寗漢各委員十四晚到寗十五日上午行第四次中央執監會議開會儀式〔十四日下午五鐘〕 
[江北軍事進行順利]  
孫軍向宿遷即却 
（無錫）三十一軍張中立部十三日下午佔領鹽城十八軍長楊杰昨下午佔領清江浦後孫軍向宿遷即却〔十四日下午十鐘〕 
（無錫）十四軍同三十一軍前在錫所封之輪船及民船已於今日全行放回〔十四日〕 
[潮汕秩序漸恢復]  
張發奎部已抵南雄 
（香港）省方所派安平艦已抵汕汕巿人心大定〔十四日下午九鐘〕 
（香港）潮陽共黨九日起攻縣城潮汕路不通後經汕軍擊退〔十四日下午九鐘〕 
（廣州）政界消息汕頭秩序已全復當擾攘之際當地要人曾一度上船預備離汕迨飛鷹艦開至恊同維持人心始安刻姚雨平擔任警備事宜第十一師已有一部開到省方又增派安平艦赴汕增防〔十四日〕 
（香港）張發奎部已抵南雄當局因東江漸告平靜令張部暫駐北路候令〔十四日〕 
（香港）李濟琛擬委陳濟棠爲東江第一縱隊薛岳爲第二縱隊司令〔十四日下午九鐘〕 
（香港）許克祥部二千餘抵連縣附近該縣長電省請示應否准其通過〔十四日下午九鐘〕 
（香港）汕訊黃琨翔部已抵平遠〔十四日〕 
（廣州）第五軍第十六師出駐東莞石龍 
[閩軍陸續開赴汀漳]  
（福州）新編軍趙參謀長將代表譚軍長赴汀防〔十四日下午四鐘〕 
（福州）陸戰隊新編三大隊第一隊已開赴連琯高旅改十五日開拔〔十四日下午四鐘〕 
（福州）高義升第一師師長所遺第一獨立旅長將任陳國華〔十四日下午四鐘〕 
（福州）上東陳縣長電報共黨六日竄東駐軍無力抵抗職已離東〔十四日下午四鐘〕 
（廈門）十一日龍巖函確息葉賀六日入汀二日封船向上杭進杭城司令部十日午電話葉賀軍十一日上午可抵城汀杭守軍奉電着汀杭寗清四縣撤防扼守連城永定龍巖俟贛南錢部自瑞金·粵陳部到大埔蕉嶺會勦現僅監視行動十日晚杭駐軍已遵令退武平〔十四日下午九鐘〕 
[胡若愚借黔軍攻滇]  
（香港）胡若愚向黔周西成借兵八團回滇討龍先遣張汝驪圍攻省垣現與龍部胡瑛在滇越鐵路接觸中〔十四日下午九鐘〕 
[滿蒙交涉之形勢]  
南滿支路建築權問題 
（北京）奉各界爭滿蒙案經京奉當局嚴重防止中秋未開會十二日一日人與一華人口角互毆日小題大做謂蹂躪彼之國旗提出重大交涉使團謂日本此次提出滿蒙案頗有决心料中國終必承認其一部因中國贊成與日澈底合作者似亦有人等語 
（北京）奉要人云滿蒙案中日本要求築南滿支路似有認可理由惟與俄戰爭時中國在遼河西岸守中立經日本承認者日旣繼承俄國利益而遼河西岸之鐵路敷設權應由中國自由辦理無給於日本之理云 
（北京）吳俊陞覆京黑省並無注意滿蒙案者無庸取締與預防〔十四日下午二鐘〕 
[豫局變化之京訊]  
靳方岳起兵反馮說 
（北京）晨報載東方電通屢傳靳雲鶚方振武岳維峻起兵討馮他方尙無證實之報該報豫省特訊馮改組河南省政府靳雲鶚兼民政廳長劉鎭華爲建設廳長張鴻烈爲敎育廳長岳維峻爲軍務廳長又隴海路荷比技師來云靳部尙未反馮即日人所傳彰德馮軍屠殺紅槍會數萬彰德商民謂無所聞〔十四日下午二鐘〕 
（北京）官方宣傳許昌靳馮軍接觸等語前靳雲鶚部師長劉培緒被俘來京後即交靳雲鵬管束劉感激之餘特派舊屬某團長赴豫勸雲鶚率部北歸頃該團長回言雲鶚與馮確參商惟軍需困絀北方如能大宗接濟未嘗不可作進一步商量云云劉現住雲鵬宅〔十四日下午九鐘〕 
[直魯軍訊]  
（天津）奉砲兵十二日有一團過天津逕赴徐州〔十四日下午一鐘〕 
（濟南）張宗昌注意濟寗防務今早二十四軍副軍長張培勳押迫擊砲二十門彈千發步槍千五百枝機槍八枝彈三十七萬五千粒同濟赴濟寗〔十三日下午四鐘〕 
（濟南）隴海路已有機車三輛客貨車三十輛〔十三日下午四鐘〕 
（濟南）前敵總司令許琨奉令由兗州移住臨城〔十三日下午十鐘〕 
（濟南）張宗昌令各軍趁機補充實力 
（濟南）濟南商會請减輕牌照稅率未准惟公積金免稅〔十三日下午十鐘〕 
（青島）軍警督察處奉令改組添募新兵百三十餘名業經招齊考騐合格〔十三日〕 
（青島）駐泊青島之美艦隊定二十日開駛南下〔十三日下午七鐘〕 
[軍委會宣布王天培罪狀]  
（南京）軍委會補行宣布槍决第十軍長王天培罪狀〔十四日下午五鐘〕 
[滬寗路貨運恢復]  
（南京）昨晚有下行貨車一列開滬寗鎭滬間已開始貨運〔十四日下午六鐘〕 
[厦門黨務要訊]  
（廈門）厦司令部參謀長林國賡因緝巿政會辦周醒南與巿黨部衝突已調解巿黨部取消緝周案規定巿政促進會權限僅建議不得干巿行政〔十四日下午九鐘〕 
（廈門）巿黨部通告巿內各社團限十日內備案否則解散〔十四日下午九鐘〕 
（廈門）禾山農協會龔石癯等四人因毀保董公會十四日被司令部捕禁〔十四日〕 
（廈門）總工會十四日召擁胡挽蔣倒汪滅共大會公安局以現寗漢合作制止開會巿黨部籌備員等聯銜電請寗漢滬三黨部合作〔十四日下午九鐘〕 
[馮祝萬辭粵農工廳長]  
（香港）馮祝萬就財廳後無暇兼顧農工廳呈省府辭農工廳長〔十四日下午九鐘〕 
（香港）廣州巿商會前因請願减免公債當局認爲破壞金融下令解散該會分頭運動并通告各店尅日繳納公債解散令或可收回〔十四日下午九鐘〕 
（香港）財廳今日佈告沙田籌餉一律撥歸省庫〔十四日下午九鐘〕 
（香港）新委省府委員已出席省務會議但梁漱溟有不就職說〔十四日下午九鐘〕 
（廣州）黎藻鑑有任粵海關監督消息 
（香港）廣州電話所長黃著勳籌設省港長途電話〔十四日下午九鐘〕 
[東三省近事]  
（吉林）奉海路十一日全部通車莫省長親往視察〔十三日下午八鐘〕 
（吉林）府派趙倜校閱東省軍隊〔十三日〕 
（吉林）京奉實行增收敎育特捐〔十三日〕 
（吉林）黑省五届省選告竣召集開會李維周當選正議長潘萬超程鑑溪副〔十三日〕 
[孫傳芳昨日入京]  
（北京）今日下午八點十分孫傳芳到京孫今夕入府〔十四日下午九鐘〕 
（北京）張俟孫傳芳來後府院即開聯席會議邀孫褚列席將軍事財政外交同時提出討論取决大體方針楊宇霆俟開會後始返奉〔十四日下午九鐘〕 
（北京）孫傳芳隨員語人江南戰事爭奪棲霞山八次孫軍損失人數二萬以上 
（天津）孫傳芳十三晨抵津下車後赴英界本宅休息定十四日晋京孫此次係奉召入京與褚玉璞等會商軍事聞褚定十五日回津朱有濟十三日隨孫車同來下午即乘汽車晋京〔十四日下午四鐘〕 
[北京外交消息]  
（北京）外部接日本撤兵節略昨送出一復文謂節略敬悉日兵撤退非常欣慰以後日僑在華境者中國官廳負完全保護責任等語〔十四日下午二鐘〕 
（北京）中法修約停頓越南邊界减稅舊約外部通知法使再展期兩個月〔十四日〕 
[膠濟路施行防疫]  
（青島）膠濟路全線客車自十三日起實行消毒藥水防傳染疫病〔十四日下午七鐘〕 
（青島）日艦平房奉召回國〔十四日下午七鐘〕 
 
 

Page 5

 
 
時評 
[精神（冷）]  
精神者無形質之可索也。然非若縹緲之。神鬼而不見信於人者。蓋精神所注之處。人盡能見之而能悟之。此無他。精神雖非形質。而藉形質以表露。且有時精神與形質相反。而人人咸喩其相成。故精神非即形質。而隨處皆由形質以見。 
是故意誠者其精神斯明。心眞者其精神斯顯。心與意不能掬以示人。而精神即掬以示之心意。精神亦無從僅僅以精神示人。惟事之形質。或從正露。或從反露。或從四面八方旁處以露。凡精神所到之處。其事之形質無有不露者。語云精神不死。此則眞能認識精神之語也。 
本館要電二 
[京津雜電]  
內閣將局部改組 
(北京)府息內閣月內局部改組王蔭泰出閣閻澤溥專任某局督辦張作霖正勸張弧當財長并以常蔭槐升任交通〔十四日〕 
（北京）報載王蔭泰將辭外長〔十四日〕 
（北京）軍警機關據探報青年學生來北省宣傳偵探以助黨軍在飭京外各稅關局卡吏丁對往來學生携帶行李特别檢查又電各路警局各埠軍警機關偵探等一體認眞監視學生行動稍有可疑即須尾隨偵查〔十四日下午二鐘〕 
（北京）德使博鄴及參贊畢德明日由北戴河回京〔十四日下午二鐘〕 
（北京）交部派漢冶萍代表盛文頣爲京漢路副局長〔十四日下午九鐘〕 
（北京）外部擬在厄瓜多設領事〔十四日〕 
（北京）國務院派楊晟等充中義庚欵委員 
（北京）財部派科長王啟常兼任京兆銀錢局監理官〔十四日下午九鐘〕 
（天津）孫傳芳率衞兵百餘人十三晨四時由濟專車抵津赴法租界本宅休息定十三晚晉京向張作霖報告軍事情形並請助餉械〔十四日下午十鐘〕 
（天津）財次朱有濟十二晚由濟抵津十三早晉京〔十三日下午二鐘〕 
（天津）駐津日兵共八中隊定下月初撤三隊回廣島參與第五師團秋操〔十三日〕 
（天津）總商會選舉會長問題省署指定張仲元王益保爲正副會長令商會十三日開會董大會討論〔十四日下午四鐘〕 
各社電訊 
[武漢軍隊道經皖南]  
電通社十四日上海消息蕪湖十日電第四集團江右軍總指揮第三十六軍長劉興於九月七日由大通抵此其部下軍隊第一師及第二師自九月六日夕刻繼續抵此第三師由陸路經青陽南陵諸縣進出蕪湖其餘第四師及獨立第二十一師進出秋浦大通方面云其總數爲五個師每師由三團編成計十五團每團兵數約一千二百左右合計逹二萬八千皆有軍械彈藥亦頗足該軍幹部姓名如下第三十五軍長劉興參謀長晏剛副官長曹穆第一師長廖磊參謀長曹演義第一團長顏仁糓第二團長羅霖第三團長張節第二師長唐哲明參謀長白子廷第四團長凌兆世第五團長劉漢第六團長王邦述第三師長周維寅參謀長譚痴第七團長彭位任第八團長張亮基第九團長胡經春暫編第四師長賀對廷暫編第二十四師長郭廣炎第三十五軍秘書陳漢傑交通處長李善後政治部主任皮作瓊 
[滿蒙交涉與排日運動]  
洮南亦有排日示威運動 
日首相報告交涉暫停 
電通社十三日長春電洮南亦有排日示威運動羣衆約四千集滿鐵公署前其中有以石瓦亂擲者惟未發生大騷動 
電通社十三日奉天電奉天日僑中竟有煽動排日者日政府正在嚴密調查 
東方社十四日東京電十三日閣議上田中兼攝外相報告中日交涉停頓之經過如左對於滿蒙交涉之中止外間一部人傳稱係以中國排日運動爲起因然殊不爲此張作霖方面固有繼續交涉之意而我國政府鑑於最近奉天之排日運動以爲須觀察中國當局將表示若何程度之誠意後方進行交涉是爲至當現已由外務大臣發出訓令命於排日運動未鎭靜前停止交涉云 
電通社十四日東京電爲調節滿蒙政策起見俄國希望與日本締立新約又日俄漁業交涉近亦可望成立 
[豫省軍事外訊]  
東方社十日北京電馮玉祥免去靳雲鶚第二方面總指揮職馮靳兩者之關係完全斷絶兩軍於八日在許州駐馬店等處衝突鐵路隧中斷靳現在郾城擁兵力四萬與奉方及唐生智亦有諒解第三方面軍長方振武亦脫離馮玉祥投入武漢派 
 
 

Page 6

 
 
[武漢近聞]  
武長路交通恢復 
國聞社十三日漢口電漢府秘書副官兩處處員十二乘義興及新湖北輪赴寗總政部十七東下民報載共黨預定中秋節後至二十日爲止爲希望暴動時期查武漢自十日晚起迄今仍特别戒嚴中武長路電均恢復 
國聞社十三日漢口電漢口信陽電已通傳馮軍因防務關係專守明港以北 
[國際聯盟議會紀事]  
討論救濟白俄難民及鴉片問題 
路透社十三日日內瓦電聯盟議會第五委員會今日有無業俄人萬名土國亦有四千名土京安戈拉近曾立法擬驅逐白俄人伹因國際聯盟會之緩頰暫不實行德國允捐助十萬馬克法國亦允捐助俾實施將此俄人移往南美謀生之計畫惜經費現尙支絀 
路透社十三日日內瓦電聯盟議會委員會今日討論限制鴉片栽種之問題並考慮赴波斯調查員之報告及波斯政府試辦逐漸减種罌粟計畫以三年爲試騐期之决議 
路透社十三日日內瓦電波斯政府代表英人麥考馬克氏向聯盟議會之社會問題委員會陳述波斯减種罌粟之計畫謂世人現已製造不分拆的嗎啡如須取締西方之毒藥不可不採行更嚴峻計畫波斯現所作之犧牲如不得美法德日荷諸國之協助則終無效果又謂印度政府减少出口鴉片什一之决議雖促起波斯鴉片之需求然實助成波斯政府逐年减種之計畫云 
路透社十二日日內瓦電聯盟議會第六委員會今日對於英屬西斐錫拉里哇尼上級法庭判定奴主有權捉回逃奴一事有所討論英代表楊格稱英政府聞此判决頗爲訝異錫拉里哇呢法制之有缺點由此可見現已設法從速糾正之云委員會贊成禁奴公約英代表報告在過去十五年內英國勢力區域內共釋奴二十萬人委員會以英國報告較他國爲詳特向英代表致賀 
[西班牙王召集國會]  
里夫拉將軍返都籌備 
路透社十三日西班牙京城電西班牙行狄克推多制現届四十西班牙王今日署發十月十日召集國會之命令政府領袖里夫拉將軍已返都籌備新國會之召集其期限爲三年國會職員爲正議長一副議長四秘書三其中由國會公舉者僅副議長二秘書一餘皆由政府委派 
路透社十三日倫敦電孟却斯德指導報訪員由西班牙邊界電告西班牙召集國會事謂此道命令之發表可視爲狄克推多里夫拉將軍戰勝國王之最後勝利此議會共有三百議員純爲顧問機關各事由分股委員會分頭辦理僅每星期公開大會一次保守黨領袖聞國王簽字後即赴法國發表宣言斥此爲非法國會工黨領袖亦稱工黨决不加入國會自由黨領袖前任首相羅滿諾斯男爵稱國王屈從狄克推多之意旨西班牙立憲君主制從此廢矣云 
路透社十三日西班牙京城電里夫拉將軍發表宣言謂國家難題現將於公共精神的信任與社會的紀律之空氣中解决之云 
[韓京開審共產黨陰謀案]  
路透社十四日東京電朝鮮與日本共產黨人九十五名被控陰謀破壞社會秩序者昨在漢城第一次公開審訊據漢城消息警察戒備極嚴防共產黨及激烈份子之活動地方法庭四周有警士千人保護並安置鐵絲網 
[日本水災之損害]  
電通社十四日東京電昨日熊本縣因大海嘯受損甚鉅堤防潰决樹木倒地飽託玉名兩郡爲明治三十四年以來之大洪水水田宅地歸諸水泡西九州一帶亦有大暴風雨長崎絲內浸入逹一丈二尺之深民船淹没九十餘隻大牟田巿一半浸水熊本縣流失住宅數百餘棟長崎縣房屋倒塌一百餘棟房屋浸水一千餘棟死傷七人福岡縣房屋浸水二千五百餘棟惟無死傷 
電通社十四日東京電本巿晨起即下大雨至十時風驟雨急是日又爲一年中之最高潮日海潮汜濫堤防崩决正午全巿浸水幾成澤國 
電通社十四日熊本電飽託郡小島町死十人失踪一百餘人漂流房屋七十五棟飽託郡冲新村死一百餘人流失房屋一百二十棟鼻口村死十七人失踪四十九人海路口村死一百人流失房屋二千棟宇土郡流失房屋二十棟半倒六棟輪船沉没一隻失踪一隻民船失踪五隻橋樑流失甚多 
電通社十四日長崎電長崎巿內如岩川自覺茂里濱口坂本山本町等房屋之浸水者共逹千三百餘棟其他如南高耒郡山田村因高潮來襲流失房屋八十棟流失船九十隻溺死二十五人失踪一人新開墾之田潰决甚多守山村流失房屋四棟倒塌十五棟半倒十棟傷一人小濱町堤防崩决甚大詳細不明北高耒郡諫早町浸水千五百棟小野村流失房屋四十棟溺死二人失踪數人西彼杵郡兵上村堤防崩潰三十餘丈房屋倒塌十九棟其他各處大小均有被害 
[黑海沿岸續有地震]  
路透社十三日莫斯科電俄國雅爾太塞巴斯台波爾及辛斐羅波爾現仍有地震雅爾太死十三人傷三百五十八人米斯訶地震時敎堂大鐘自鳴山地崩下克里米亞地方有許多名勝地如皇宮等皆被震毀 
[飛行界消息]  
電通社十四日東京電環飛世界美飛機並不以天候險惡爲意於本日午後二時五十五分抵日本霞浦操機者白洛克氏告記者云將於十六日黎明飛向密道匯橫斷太平洋云 
東方社十四日東京電捷克飛行機今晨由廣島出發上午十一時十分非豫定的降落於大邱下午三時由該處出發赴平壤 
[各國雜事]  
路透社十三日巴黎電槍斃意副領事那第尼伯爵三兇手現已查知向業皮匠年二十五名德格那警察搜查其巴黎住處未發見重要物件 
路透社十三日西謨拉電印度立法會辯論工黨議員所提彈劾政府撤回儲備銀行案之議案時印政府英議員白拉克特否認儲備銀行案確已撤回謂原議多所變更政須略費時日另擬草案云 
路透社十三日亞歷山大利亞電俄國棉業專家梅爾資現已抵此考察埃及政府堆存之棉擬代俄政府收買之聞將久駐此間每年約須購埃及棉三十萬堪太以供俄國紗廠需用所需欵項由此間美人所代理之蘇俄國家銀行撥付 
路透社十三日紐約電本月七日墨西哥西海岸大風雨兼有海嘯潮高二十五呎死人甚多傷者數百失所者數千交通阻斷詳情未悉海岸災地長逾千哩 
路透社十三日列寗格勒電俄人九名內有英人名高雅者以間牒嫌疑皆被判死刑其律師已請求蘇俄中央執行委員請展緩執行死刑俾可上訴 
路透社十四日倫敦電列寗格勒間牒案僅見報紙紀載此間未有充分證據不能斷定被判定死刑者之國籍所謂英人高雅者雖官場認爲英國航海船長但私人則謂高雅乃荷蘭籍被判死刑者內有婦人二其一年六十八歲 
電通社十四日東京電日本政府已决定從二十日起至來月五日止買進內地米一百萬石山本農相此次買進新米係因選舉策近於盲從 
東方社十四日東京電休業銀行合併設立之新銀行俟中井銀行開業後方開始業務中川村井等亦豫定依次繼開 
公電 
[南京吳家熊來電]  
各報館均案奉西北國民革命東路軍副司令兼徐海招撫使署第二十五號委狀內開委任吳家熊爲西北國民軍暫編第六十軍第二師師長此狀并頒發印信一顆文曰西北國民革命軍暫編第六十軍第二師師長印等因奉此遵卽尅日就職並啓用印信以分别呈報並分行外已飭部隊尅日集中江淮會師徐海竊家熊服膺黨訓致力戎行愛國臨民曷敢自後蓋匈奴未滅志士應努力於請纓元惡待殲匹夫有興亡之重免秋高馬壯月映弓長遼笛長鳴邊雲猶黯而况長江殘尅室應憑吊於飛灰薄海同胞讐仇同深乎理腠用張撻伐以解倒懸飲馬長城喜鞃弢之有俟歸牛㶚上集偃甲之奇勳大義旣昭民權斯盛豈惟家熊之幸抑亦黨國之光尙希海內賢豪不吝賜敎吳家熊叩文 
[劉維哲通電]  
申報館轉各總司令各總指揮曁軍事委員會各黨部各機關各軍長各師旅團長均鑒逕啟者維哲自今春奉西北國民革命馮總司令委任爲國民聯軍東北革命軍援直奉第十路總司令遵卽通電就職溯自工作以來委任師旅團長分散直魯工作現奉馮總司令曁張副總司令委任維哲爲西北國民革命軍暫編第六十八軍軍長遵於卽日在寗署宣誓就職啟用印信卽率所部加入北伐所有前次本第十路總司令在北方委任之各工作人員分散各處凡誠實可靠而有成績者均皆有效另候改委令飭各員積極工作卽日開往前方所有在滬逗留逍遙法外者定予依法從事其餘各員自通電後限二日內一律從速前進倘有貽誤由十六日起本軍槪不承認並追繳委狀以昭愼重而維軍紀茲後工作人員須各自愛不得假本軍名義任意延緩誠恐有無知之徒假借本軍在外招搖並希各處友軍機關偵察事實嚴以查辨維哲槪不負責過問特此奉逹尙祈公鑒惟維哲奉委以來謬承重寄猥以才輇隕越堪虞務希諸同志曁各友軍並以特錫箴規以匡不逮是所厚盼西北國民革命軍暫編第六十八軍軍長劉維哲元印 
[阜寗牟式如電]  
各報館均鑒逕啟者本軍東北先遣第五路第一縱隊第一支隊司令殷伯洪部第二大隊長王賢文於九月二日八時率領步兵二營進攻淮安海州等處在西壩附近與孫軍鄭俊彥部相遇激戰七時敵勢不支紛向泗流一帶潰竄奪獲步槍一百餘枝斃敵二百餘名又第三大隊長徐國樑於同日率領步兵二營炸彈隊一營進攻鹽城阜寗暗擲炸彈在新河北河等處擊斃孫逆劉士林部四百餘名奪獲步槍二百餘枝敵向曹溝亭子港一帶潰竄又第三支隊梅占魁於九月四日率領步兵五營炸彈隊一營在皖北蒙城縣土山舖西羊集等處與孫逆李寳章部激戰五小時斃敵四百餘名奪獲步槍三百餘枝迫擊砲四尊敵紛向時家舖渦陽縣一帶潰竄合計擊斃敵兵一千餘名奪獲步槍六百餘枝迫擊砲四尊我軍亦傷官兵三百餘名死三十餘名共計士兵四團餘現集中阜寗東海灘皖北蒙城縣等處聽候點騐除電呈直屬潘司令轉呈軍事委員會李何白三總指揮迅卽通令阜寗東海灘皖北蒙城縣各地方官及各友軍共同合作外特此電聞尙祈公鑒國民革命軍東北先遣軍第五路司令牟式如　魚電自阜寗東海灘發 
國內要聞 
[諸要人赴寗過蘇]  
汪精衞辭職不赴寗 
蘇地各機關昨晨接上海來電謂寗漢滬諸要人於八點三十分由滬啓程赴寗約十點半過蘇等語於是蘇州特派員蔣子英·公安局長陳復·均到站歡迎公安局並派軍樂隊保安隊駐站歡送探路壓道車於十時二十六分過蘇各要人之專車於十時四十六分抵蘇停車後歡迎人員均在月台表示歡迎記者登車晋謁據李烈鈞氏談話云此次寗漢滬合作結果尙稱圓滿現寗漢滬三黨部寗漢兩政府合組臨時特别委員會明日在寗開會解决一切並據謝持云何總指揮因病並未動身在滬養疴汪精衞現已提出辭職昨已離滬諸同志擬懇切挽留但汪之辭職通電業已發出等語記者即興辭下車至十一時十分專車即離蘇開向無錫而去歡迎人員亦均散歸聞同車者蔡元培·李宗仁·朱培德·孫科·譚延闓·伍朝樞·王伯羣·顧孟餘·陳公博·張靜江·等二十餘人 
[唐生智由省抵蕪折回漢口]  
原因爲馮靳發生問題 
八日安慶通信國民革命軍第四集團軍總司令唐生智前數日即有到皖消息迨至六日午後省政府秘書處始發出通啓謂頃接三十五軍副官處函告唐總司令準於七日蒞皖慰問各界父老兄弟行轅已定省政府務乞一致歡迎云云於是各機關各團體及三十五軍政治部遂紛紛籌備歡迎事宜次日清晨大字標語滿街粘貼行轅門首更燈彩耀煌全城商民并由警署通知一律懸旗歡迎七日午刻各界歡迎人員紛紛出城已開學之各小學校學生隊均至大南門外接官廳一帶江干鵠立等候六時許三十五軍司令部接九江電唐總司令七日下午四時由潯乘快利輪起程預計十一時可以抵皖各界歡迎人員祗得進城晚餐後又復前往是日晚間軍政治部特製一種歡迎牌燈各街懸掛不下數百盞洵歡迎中之異彩也自省政府以至接官廳沿途經過各街道先數小時即由軍警布崗極爲周密十一時許唐總司令果乘快利輪抵皖停泊招商碼頭總指揮何健偕參謀長王大楨副官長郭濤以及各界代表登輪歡迎唐總司令接見之下遜謝不遑少選即登岸乘輿入城直至行轅唐總司令携帶隨員爲軍事委員會參謀處長龔浩總部參謀長張翼鵬秘書長鄧紹汾及參謀副官秘書軍法軍醫軍需各處重要職員約計百餘人武裝衞隊兩營并帶有大砲機關槍手提機關槍爲數甚夥另由楚振兵艦拖帶民船三隻裝運同時抵皖前一日該軍電信隊約三百人由隊長龔某率領先期乘輪到皖分駐府城隍廟藥王廟等處八日省政府秘書處發出通函定於九日上午九時假省政府東花廳開歡迎大會聞唐不日即往蕪湖 
十一日蕪湖通信國民革命軍第四集團軍總司令唐生智以寗漢革命同志之合作被邀赴寗列席重要會議遂自漢東下行抵安慶時停留兩日於十一日乘招商局之快利輪啓行往寗隨行有晏參謀長等重要職員及衞士隊兩連十一日午十二時抵蕪停泊於招商新碼頭民衆團體得訊紛紛集隊趕至江干歡迎及唐氏並未登岸即登船樓向衆表示謝意一般人固以爲唐稍行躭延即行赴寗也不意唐於中途得到漢方電訊馮玉祥因免靳雲鶚之職發生問題業已改變計劃當晚即由蕪折回漢口出任調停之責以期减少糾紛於未行之先並召集江右軍總指揮三十六軍軍長劉興北路軍總指揮三十七軍軍長陳調元及該兩軍團長以上之軍官登輪開軍事會議內容如何尙未探悉會議閉幕後唐即乘原輪上駛矣（十一日） 
[晋閻懇切挽蔣之兩電]  
南京快訊蔣總司令高蹈返奉化原籍迄已月餘迭經各方切電慰留請其出山主持黨國大計昨日中央黨部國民政府軍委會又接北路總司令閻錫山由晋拍來齊電請令即日出任艱鉅同日電請總司令部轉電蔣總司令作個人第三次之挽留茲將兩電原文併錄於下（一）電請明令挽留南京中央黨部國民政府軍事委員會均鑒蔣總司令國之勳賢黨之柱石自遠引退全國駭疑政府雖明令慰留而時將匝月迄無返旆革命大業尙未成功黨國元勳豈容任其高蹈敢乞一致敦勸務令即日出任艱鉅豈惟天下之幸抑亦黨國之幸也閻錫山齊叩（二）轉請挽蔣電文南京總司令轉奉化蔣總司令介石兄勳鑒前上兩電計登典籖自公高蹈全國驚疑軍事失却重心同志無所瞻仰我輩繼承總理遺志方將以黨治國公留黨在公去國亡個人之毀譽事輕黨國之存亡事大用援春秋責賢之義再挽中流已去之舟務乞即日遄返南部再任艱鉅黨國前途不勝慶幸閻錫山齊 
[南京戒嚴司令部之談話會]  
取締不負責任之標語 
籌備歡迎漢方同志慶祝寗漢合作 
南京戒嚴司令部以寗漢合作將届成熟時期關於寗方各界之表示及宣傳甚屬重要爰於十三日下午二時在本部召集軍政黨各機關各團體代表開談話會到四十餘人代理司令謝履主席討論事項如次（一）標語及言論在此寗漢合作聲中時發現種種不負責任之標語且有反動分子假借名義具挑撥作用之言論者於黨政前途殊有影響應切實取締討論結果呈請軍事委員會對於各界標語派員負責審查免致歧異（一）歡迎與慶祝漢方各要人不日到寗開執監會議省巿黨部及各公團代表所持意見有主定期先開歡迎大會者有主俟合作成功由領袖民衆團體籌備歡迎及慶祝届時合開一次大會者討論結果亦呈由軍事委員會酌定辦法通知各界查照辦理 
[國軍北伐進展至泗陽]  
國民革命軍自將江以南之孫部殘兵肅清後即渡江北伐孫軍一聞國軍蒞止莫不望風披靡因是國軍於軍事方面非常順利一星期間已將揚州靖江·高郵·寳應·泰興·泰州·興化·南通·各縣先後克復十八軍自清江浦通電略稱該軍自佔領寳應後即派先鋒隊奮勇追擊文日（十二）早晨與孫軍崔錦溎部相値即施攻擊惟孫軍毫無鬥志紛紛潰退沿途焚燒刦掠姦淫婦女所過成墟本軍除派一部分奮勇搜索追擊外一部已於十二日午刻佔領清江浦一面繼續向北追擊沿途俘獲甚多孫部殘兵紛紛向泗陽潰退四散奔竄遺棄軍火服裝不知其數云云並聞十二晚間已由十八軍佔領泗陽該處有孫軍千餘已悉被繳械計繳獲步槍千餘枝大砲兩尊楊軍長見居民被孫軍焚刦慘狀除派員慰問外已呈報政府請求撫恤十四軍自渡江後戰事節節勝利軍部行營已由姜堰移駐泰興昨又向前進展已至泰州而先頭隊已將鹽城阜寗東北之東溝佔領聞東溝係江北重鎭孫軍頗有聞風膽落之槪劉參謀長近以上次寗鎭間戰役該軍有受傷者現均留駐鎭江醫院醫治昨特委派副官徐秉清携欵前往發餉三十一軍張中立部則己佔領東臺 
國民革命軍自分路渡江北伐以後節節勝利茲再將前方捷電分錄於下（一）十八軍軍長楊杰督部渡江後已兼程並進於十一日佔領淮安將該處孫軍擊退遂派一部分兵隊奮勇前進孫軍已無鬥志奪路奔逃沿途散亡殆盡至旁晚遂將清江浦完全克復孫軍於潰退時沿途需索餉銀在寶應需索四萬元淮安索八萬卒以欵不易籌與國軍相値經十八軍迎頭痛擊損失尤重在清江浦北退時雖尙有萬餘人惟零落不全僅有步槍四百餘枝已不能成軍（一）三十一軍渡江隊伍係由九十二師師長張中立督隊進攻連克南通·如臯·海安·茲已將東台於十三日克復 
[黨軍佔領清江浦之揚聞]  
揚州快信孫傳芳所部自本月六日退出揚城後因後方黨軍追之甚迫而敗兵又志在搶掠故沿途無私毫抵抗力量七日在邵伯逗遛一宵八日即過高郵九日遂抵寶應在寶應湖一帶稍事抵禦外復向北潰師長劉士林崔錦溎等乘輪溯流而上經過高寶亦未停輪其倉猝可知頃得浦電黨軍先鋒隊已於十一日午後二時克復淮安淮陰城內已無孫軍踪跡聞潰兵離揚北走後除在邵伯兩次搶刦（曾誌本報）外高寶兩大熱　城巿亦被敗兵大肆擄掠查沿運河一帶兩次遭兵　無完膚誠數百年以來未有之浩刦也（九月十三日） 
[省巿黨部嚴制反動分子]  
爲妄貼歡迎大會籌備處紙條 
江蘇省黨部南京特别巿黨部昨致歡迎大會籌備處函云逕啓者寗漢合作集中革命勢力以期完成南殲共賊北討奉魯之使命誠黨國前途之幸事日來兩方同志推誠相見合作程度日有進展本黨部等一俟合作成熟即領導全省巿民衆大舉慶祝此黨部對於此事之正當步驟昨查大倉園久經停刊之三民導報門首妄貼歡迎大會籌備處紙條殊深詫異查係該報主辦人胡大剛勾結巿內反動嫌疑分子所爲胡大剛乃著名痞棍招謠撞騙素行投機本黨部等早擬咨請軍警機關依法懲辦茲復乘機假借名義破壞黨部領導民衆之精神離間主張合作之眞實同志顯係破壞寗漢合作别有企圖凡我同志切勿受其欺騙悞入歧路該籌備會着即解散以除合作障碍倘故意違抗本黨部等惟有函請軍警機關加以緊急處置云云 
 
 

Page 7

 
 
敎育消息 
[要聞敎科書審查規程]  
國民政府敎育行政委員會公布敎科書審查規程十八條如下（第一條）小學校中等學校各類敎科圖書非經國民政府敎育行政委員會審定不得採用但尙未有審定圖書公布之前暫時沿用者不在此例（第二條）各校現在所採用之敎科圖書如經敎育行府委員會審定認爲不當時不准各校採用並得禁止發行（第三條）各校現在所採用之敎科圖書如敎育行政委員會認其中有不當之處得酌定期限飭令遵照修改滿期不修正呈核卽通飭各校不得再用並得禁止發行（第四條）審定圖書以不背黨義而適合敎授目的敎育程度敎育體裁者爲合格（第五條）敎科圖書分爲數員用及學生用二種當發行人呈請審查時應分别聲明（第六條）凡呈請敎育行政委員會審查之圖書無論印本或稿本皆須預備兩份送呈如用稿本應預印敎頁作爲紙張印刷欵式等之樣本其未經完成或未定價目之圖書不收付審查（第七條）已經審定或正在審查中之敎科圖書如發行人將內容變更須呈請覆查（第八條）凡呈請審查之圖書如有應行修改者由敎育行政委員會飭發行人遵照修正呈核修正期限以半年爲度逾時不與審查（第九條）已經審定之圖書由敎育行政委員會將左列各項公布之（一）書名（二）册數及頁數（三）定價（四）某穩學校用（五）發行之年月日（六）編輯人及發行之姓名（第十條）已經審定公布之圖書如前條所列舉事項有變更時發行人須卽呈報敎育行政委員會核准公布違者該圖書失其審定效力（第十一條）已經審定之圖書如有增改字句圖畫變換紙張印刷等事非經敎育行政委員會覆審核定該圖書失其審定效力（第十二條）圖書已審定後如遇事實變更其內容有不適宜之處敎育行政委員會得隨時飭令修改發行人應於三個月內遵修正送呈備核逾時卽取消其審定效力（第十三條）已經審定之圖書如經過相當時期敎育行政委員會認爲不合時宜者得取消其審定效力之圖書各校不得採用（第十五條）已經審定之圖書應在書面上記明國民政府敎育行政委員會審定字樣更須將敎員用與學生用兩種分别標明（第十六條）在本規程公佈日凡未出版之敎科圖書須先呈准敎育行政委員會審定方得出版（第十七條）已經審定之圖書發行應將十倍該圖書定價之審查費繳納方予公佈惟掛圖類之審查費則每種只收定價之二倍（第十八條）本規程自公佈日施行 
[皖省學校將自動開學]  
安徽學校因駐兵及經費關係至今無開學之期且省政府又發生遷移問題是以省垣一女師一中等校敎職員各自集議擬自動召集學生開學上課以學費開支雜費敎職員暫盡義務蕪湖等處學校亦將照辦云 
[中華敎育文化基金會]  
社會調查部第一年報告 
中華敎育文化基金董事會爲調查社會情形特組織社會調查部茲將其一年來報告錄下（一）旨越世界交通發逹以還吾國社會問題日多一日就中尤以國民生計問題頗惹起中外人士之注意爲謀了解此問題起見公平的社會調查與研究實爲一急不容緩之事董事會有鑒於此爰特設立社會調查部旨在探遡社會問題之根源參諸外國之先例聘請海內事改社會經濟學科之人士俾獲用其所學從事科學的社會調查研究一面併刊行各種出版品以爲吾國解决社會問題之基礎茲將本部事業計劃大體分述如次（甲）關於社會問題行使學術上之研究與調查（乙）介紹國外調查社會問題及研究社會問題之新技術於中國（丙）刊行社會問題之刊物（丁）蒐集關於社會問題之圖書及資料以圖閱覽之便利（戊）倡導社會研究之興越使專攻社會科學之人士致力於專門的實際的研究（己）與從事社會調查之機關謀合作協力調查社會問題（庚）指導其他機關之社會調查事業（二）緣起先是美國紐約社會宗敎研究院於十五年二月通知董事會擬以專欵捐贈本會約定三年爲期專供社會調查之用所有用人行政一切槪不干預同年董事會舉行常會時遂决議接受此項捐欵並於幹事部主宰之下增設社會調查部從事社會調查與研究並議决由董事會每年酌撥專欵一萬元輔助社會調查之進行該院捐欵第一年金元七千元銀元二萬五千元第二年金元七千元銀元二萬五千元第三年金元七千元（未完） 
[試騐鄉村師範幼稚師範院之籌備]  
南京試騐鄉村師範爲打破外國式·貴族式之幼稚園起見特於上次董事會通過加設幼稚師範院旨在建設平民的·省錢的·及適合國情的鄉村幼稚園現已聘定陳鶴琴君爲院長張宗麟君爲主任指導陳張二君皆本國研究幼稚敎育最有心得之人才聞該院開在南京燕子磯現已開始招生定於十月二十九考試十一月一日開始上課云 
[青浦重古鄉立學校改組訊]  
青浦重古鎭原有公立第一及鄉立第三兩校自本學期起經青浦縣敎育局行政會議將兩校併爲一校委任戴思鈺爲校長戴君係二師畢業歷任鶴溪小學及上海巿立隆德小學敎員學識經騐均甚富足自接任後規劃籌措不遺餘力云 
本埠 
[巿敎育局處理本巿敎費情形]  
上海巿敎育局開辦費及行政經常費均由巿政府另行撥放不在本巿原有敎育經費範圍內該局所當報告者爲本巿敎育經費之處理茲分述於下（一）接收巿區敎育行政機關經費除無費移交者計閘北江灣彭浦聯合學區委員會移交銀七百九十二元七角三分三厘存儲興業銀行上海巿學務處移交（一）華大銀行摺一扣存銀三千八百九十元一角一分又現銀一百八十四元六角六分（二）各校校有基金及校產單據由該局與各校分别保管存案巿政府及財政局（三）官契發行所在七月二十日以前之印契學費已由學務處併存華大銀行彙交該局嗣奉巿政府指令將該欵移充七月分各校經常用費（二）整理巿敎育經費之收入該局接收各敎育機關後核其出入槪算知敎育經費不敷甚鉅因急將各項直接收數調查整理所可述者（一）派員接洽上海縣公署將上海房捐項下補助本巿敎育經費每月一千二百元呈准巿政府由該局直接領取（二）調查十六年度第二學期上海閘北巿立學校學費未曾繳納者於七月分發費時扣發並編印徵收學費三聯單簿領欵三聯軍簿等分送各校應用以資考核（三）派員調查局產租房門牌號數等函請公安局按照江蘇財政廳規定章程免予徵收房租並雇工修理（四）調查局產租房及公債股票等收入列表函送財政局備查（五）本局及附屬各機關每月收入均改爲統收統付（六）呈請巿政府參照寶山縣各巿鄉官契徵收敎育費二厘辦法增收本巿官契一厘（上海巿官契學費原收二厘）以裕敎育經費（三）發放各敎育機關臨時經常各費該局成立時正當各敎育機關十五十六年度新舊交替之頃七月份欠欵待發十六年度臨時經常各費亦待核准發放巿政府以無案可稽令該局擬具槪算書呈報核報該局因根據前上海巿學務處所編訂之十六年度預算案及滬北工巡捐局每月所撥學務欵項立爲槪算書呈請巿政府核准計經常費每月需銀一萬五千三百二十三元五角五分而七月份由該局經手發放者爲一萬三千四百七十元五角一分尙有一部分經費未經領去現另欵存儲以備具領八月分亦已陸續發放惟截至八月底止决算書尙未編就暫時不能報告總數至臨時費則在八月中由各校特具呈文經該局呈請巿政府核准發放之敷計已領放者爲一千五百六十七元此外已經列入前上海巿學務處十六年度預算及經已定案之臨時經費計有萬竹·時化·飛虹·等校之建築借欵本息及萬竹尙文學校之基金均於學生納費項下帶收由本局劃賬抵付查已付者共銀一萬零三百八十四元二角四分於此有二事項說明者（一）每月發放之一萬五千餘元經常費除前上海巿公所所規定月撥三千五百三十六元及滬北工巡捐局月撥二百八十八元（合計三千八百二十四元）應由今財政局指令外餘欵當由本局將印契房租附稅等各項收入抵補近以時局關係各項收入銳减　入爲出不敷甚鉅幸荷巿政府及財政局念敎育爲本巿要政不敷之欵亦蒙指撥故得維持於不匱（二）一千五百六十七元之臨時費並不在預算範圍中乃各校急用之欵請准巿政府特别發放者發此額外之欵亦足見巿長等對於敎育之重視矣（未完） 
[巿敎育局督學辦事細則]  
上海特别巿敎育局督學一職早經聘定現對督學辦事細則業經最近局務會議議定茲錄如下第一條督學於每月最後一星期之星期三日開督學會議常會遇有特别事故得開臨時會議第二條督學會議由局長召集之局長督學均須出席遇有關於局務分掌規程第五章第六條中四五兩項事務時須分請第二科或第三科科長出席第三條督學會議以局長爲主席局長缺席時由督學互推主席第四條督學會議議事之範圍如左（甲）督察方針及目的之决定（乙）督察時間及區域之分配（丙）劃分及變更本巿學區辦法之擬議（丁）調查表格及測騐方案之調製（戊）其他關於督學職務內一切問題之討論第五條督學不能解决之事件提出於督學會議决定之第六條督學會議不能解决之事件及關於本局全體之問題提出於局務會議决定之第七條督學督察時間及區域之分配旣經决定後不得擅自更改遇必要更改時應報告局長核准第八條督學督察調查時應塡寫表格或記載情形第九條督學督察調查結果應作報告呈報局長其報告分下列三種（甲）表册報告普通事項適用之（乙）公文報告關於各校情形及呈請巿政府懲奬者適用之（丙）函電或口頭報告緊急事項適用之第十條督學所具之報告應簽名蓋章負責第十一條督學每學期終了應具本巿敎育改進竟見書呈報局長第十二條督學出發督察調查公費實支實報第十三條督學當督察調查時得住宿該處學校及與學校有關係之公共處所但一切費用槪由本局自給不得受人供應第十四條督學不得兼任學校職務及其他營業事項第十五條本細則通過於局務會議由巿長核准施行之如有未盡事宜由局務會議隨時提議修正呈請巿長核定之 
[推舉敎育經濟委員開會通告]  
上海縣敎育會昨致各職員敎育機關公函云敬啓者接縣敎育局公函遵照省頒組織敎育經費委員會除敎育局長及縣督學爲當然會員外其餘由各法團推舉後由敎育局長聘任之屬本會就有敎育學識兼熟悉地方經濟情形推舉一人錄示以便聘任等語茲定於九月十六（星期五）下午四時半開臨時職員會推舉敎育經濟委員一人届時務請撥冗惠臨爲盼 
[巿校敎職員聯會執委會紀]  
上海特别巿立學校敎職員聯合會於九月十三日下午七時在西成小學開第一次執行委員會到十五人推凌其瑞主席徐枕霞紀錄先由十二日出席巿敎育局會議之各校代表報告會議情形並謂回校報告後各校敎職員僉以爲敎育局不召集各校代表會議於新預算未曾送往巿政府之前而召集會議於新預算已經送往巿政府之後並屢次聲明新預算萬不能變動而對於本會之總要求及各校代表建議毫不容納是敎育局方面似乎太無誠意似乎太不能諒解巿校敎職員之苦衷似乎太不肯與巿校敎職員合作囑轉請執委員會迅卽召集組代表大會討論應付方法後議决於本星期五（九月十六日）下午七時開組代表大會於西成學校每校出席代表一人至五人又特别委員會議决議案一件推定吳伯匡·胡懷天·趙侶青整理總要求范罕波·錢選青·吳顯仁·戚福銘整理意見書必須於三日內竣事交代表大會通過後卽送巿敎育局 
[縣敎協會定期開執委會]  
上海縣敎育協會定於本月十八日上午九時開執行委員會討論要案及會務進行情形 
[美術聯合展覽會昨日閉幕]  
今晨發還作品 
美術聯合展覽會假儉德儲蓄會開會原定十二日閉幕嗣因參觀人數甚多展期二天於昨日下午六時閉幕今日發還作品時間爲上午八時起至十二時止過時不負責任作品須持原有收條前往收取云 
[敎育運動委員會將成立]  
上海縣黨部特别委員會昨日議决組織敎育運動委員會並推定楊守中·蔡步白·陸亮·朱愛人·姚世·林青·王砥平·陳頌春·程銘楷·鄭果齋·周雲階·爲委員備函通知各委員定期成立云 
[浦東中學校主又致校董會函]  
私立浦東中學校校主楊張氏昨又致函校董會云校董諸先生大鑒敬啟者昨上一書諒蒙洞鑒茲更有言者氏夫錦春公當年損資興學首重小學師範漸及中學目光所注無非以義務敎育爲造成完全國民資格之基是以中學成立之先首辦小學次第推廣計逹四處其主旨昭然而小學之祇可發展不得裁减明矣中學自沈茀齋氏氏長校以來風潮迭起言之痛心幸附屬各校行政系統各自獨立得免捲入漩渦有損校譽旋聞主張變更浦校性質之敎員饒乃誠查方季張仲友等居心叵測一方面因把持不遂創公立之議一方面借發展中學爲名欲撤廢滬南附屬小學是不特搗亂一中學爲止竟欲將氏夫生前主張完全推翻苟稍明浦校內容者决不忍心出此固毋庸氏之喋喋也近閱報載新校董會章程第二章職權第五條有「分校與附屬小學之創立與撤廢」之規定在諸公未必有創立分校撤廢附屬小學之意而道路傳言猶云爲饒查等從中播弄前途危險莫可言喩氏奚能默而息乎爰請將校董會章程第二章第五條重行修正或詳加解釋以符氏夫創校之初心而免懷有偏見者肆其挖肉醫瘡之計并請將滬南青墩合　以及六里橋等四處小學分别向各該主管敎育機關一一立案俾各校永久存在不得撤廢是所至禱 
[女敎職員聯合會明日開執委會]  
上海女敎聯合會自成立迄今會務進行不遺餘力本學期願加入該會者頗形踴躍茲定於十六日開執行委員會討論進行事宜及確定改選執委員日期云 
[炳勛國音速記學學校報名之踴躍]  
炳勛國音速記學爲楊炳勛君發明在滬作公開試騐後殊得各界人士同聲贊許嗣經胡適之·張伯苓·蔣夢麟·竺可楨·王雲五·鄺富灼·劉湛恩·李權時·傅若愚諸君等力勸謂宜於上海開班傳授更請滬上各重要機關派人來學先以上海爲起點逐漸再推及各地以造就社會急需之之專門人才楊君根據此意乃設國音速記學學校第一届面授部於上海四川路青年會職業學校內又爲遠道及不克親來上課者設立函授部該校注重實際不尙虛僞學者獲得眞實技術一經畢業辦事便利聞該校報名收欵槪已委託本埠寗波路上海銀行代理前往報名者異常踴躍云 
[青年會職業學校近訊]  
青年會職業學校自六日開學已有學生三百數十名初級班已經溢額而各科報名仍絡繹而來因决定將高級科與選科廣額百名又以廣告學爲貿易科必需之學術原定每星期授課八小時現又加授廣告學兩小時以利學者至於廣告學敎授爲陸梅僧君係紐約大學商科碩士歷任美國世界廣告公司華經理其講義純用國文故不諳西文者亦可索習之 
[女青年會籌備補習學校]  
上海女青年會近鑒時局紛亂學校大半停辦女學生因之失學者殊多現應該般失學學生之需要擬於最短時期內開辦補習學校所有課程特别注重中英算音樂等應用科凡有志來學者須於九月十五·六·七·九·二十·日上午九時至下午五時至海寗路六號接洽云 
體育 
[林寶華等到津比賽]  
(天津)在遠東運動會獲錦標之林寶華偕吳仕光·江道章十二日下午三時由滬抵津十三日在英國網球塲練習十四日林吳與梁致端時昌黎比賽五局十五日吳與日人大銃乾賽五局十六日江與梁賽五局十七日林與時賽五局林吳與小龍乾賽五局十八日林與小賽五局吳江與英人某賽三局京網球同志已來電歡迎林等在津賽畢即入都〔十三日下午二鐘〕 
[赴澳足球隊均已回國]  
本年四月二十三日赴澳華人足球隊隊員黃瑞華·黎郁逹·陳光耀·曹桂成四君日前應恊進會之電召先行回國參加第八届遠東運動會其餘領隊鄺光林·隊長李惠堂·隊員梁玉堂·戴麟經一人亦於本月六日乘聖了路品號抵香港當地南華體育會中華體育會代表葉朗川梁冠英等均往迎接連日該隊在港備受各界人士之歡迎云 
[樂羣體育會昨日開會記]  
樂羣體育會組織有年成績優良將組織强有力之足球隊參加本届上海華人足球聯合會特於昨日下午五時召集全體會員在該會事務所開全體大會討論一切進行事宜到會者有哈元貞·楊英·倪光祖·王復旦·伍繩武·瞿鴻仁·瞿鴻德·董小培·歐陽善寶·刁光輝楊仁·奚巧生·吳世榮·俞志成·徐賡唐等十餘人· 
另有馬德泰等因事缺席公推哈元貞爲臨時主席楊英記錄茲將會議結果探錄如下（一）三育體育會本年因特别事情暫時不能組織本届上海西人足球聯合會由樂羣隊接替參加（二）上海西人足球聯合會定於明日開會討論進行事宜由哈元貞代表樂羣隊與史友惠同時參與會議（三）會中新職員須由第二届全體大會選舉之（四）徵求新會員凡各界人士有志加入者不勝歡迎如有信件請寄法租界勞神父路三百九十四號樂羣體育會楊英收可也 
[體育恊進會預備足球場]  
秋凉已届上海中華足球聯合會甲乙兩組將定期開始體育恊進會所有棒球場及田徑賽運動塲均將裝設球門以備應用但原有足球場因新鋪草皮多用恐有損草根故本届比賽或者不用此塲云 
 
 

Page 8

 
 
   
 
 

Page 9

 
 
國內要聞二 
[再紀孫軍在揚槍斃記者事]  
十三日揚州通信孫軍此次渡江失敗槍斃報館記者許靄如君一事已詳記十一日本報揚州特訊（按許君名嵐别署小湄安徽歙縣人年三十六歲爲本報曁某某報駐揚通信記者）茲悉此事之起緣渡江孫軍東路劉總指揮奉孫傳芳密令限二十五日酉刻全部渡江除提前調一師一旅於是日午前由高資港偷渡以作前鋒外並於二十六早親往大河口指揮而許君遂因此犧牲生命蓋許於二十五日訪知孫傳芳令劉士林率部渡江即擬一電（東路劉總指揮奉孫令於有日渡江）交電局拍發致本報曁某某報並囑付檢查謂能發即發否則扣留詎該局即將電與人送往總指揮部認爲暗報軍情形同坐探（被害時犯由單即此八字）幸經地方正紳巨董公懇商會長兼知事王敬庭趕往說項如邀許暫行發縣然許已重受刑傷身無完膚二十七早到縣坐臥不能遂復由紳董向縣保回許家醫治刑傷詎二十九早劉由大河口派執法官持大令至縣提許押赴府西圈門外大汪邊地方執行槍斃執行時先開手槍擊頭部繼開盒砲手機槍無算爲狀甚慘即晚其妻許劉氏匍匐前往收屍輿論界引爲大悲故有將開追悼會之舉也 
[孫軍擾六之經過情形]  
十一日六合通信前次六合封鎖長江四十餘日邑人所受痛苦尙未復元乃自八月十七日起又受第二次蹂躪雖軍事時期僅及前次之半而損失較前不啻倍蓰用特拉雜記之以饗閱者八月十七日外間即風傳緊急謂孫軍已到來安有進展六合之勢縣長劉修月及各黨員均倉皇離六所有縣署卷宗一切委托公安局長陳家元第三科長姜崇恩負責保管同日駐防六合之少數黨軍及浙省防軍砲兵營亦撤防回寗時姜科長陳局長以縣長已走主持無人且預料軍事動作勢所難免遂邀集各機關人士及地方之有聲望者組織地方臨時聯合辦事處維持現狀以資應付公推姜崇恩陳家元徐伯平謝季超朱洛琛張小宋陳推之張顧言姚述周朱根石王易疇等十一人爲辦事員十八日晨孫軍便衣隊七十餘人由來安到六各執盒子砲蜂擁進城途遇黨軍兵士一人被捕槍斃午後孫軍第九師段承澤大隊及七師十四師各一部分同到六合師部駐縣立小學校第十七旅長趙國蔭駐六峯旅館第十八旅長仇子川駐南門禮拜寺其餘團營各部外駐各學校及公共場所責令聯合辦事處供應柴米麵粉大餅等物巿上麵粉羅掘一空民食幾絶而兵士所帶山東銀　及軍用票時與地方發生齟齬錢店已不敢營業十九日由聯合辦事處職員及商會士紳會晤段承澤議定山東之交通中國兩銀行鈔票應行通用二十二日所委師部諮議岳蓬壺爲知事劉振文爲稅務所長王獻五爲烟酒公賣局捲烟稅局長二十三日段以軍隊亟須開赴沿江一帶餉銀未到向地方借銀一萬元（鹽放一千六百元益豐厚　康和記餘記華通惠餘六家各攤一千四百元）以發軍餉至聯合辦事處搜羅之公欵及商家借欵不下萬元數日即已用盡無法繼續乃寫地方紳富捐及居民捐約四千元以資維持二十四日段委王易疇測量浦六汽車路以供軍事上運輸之用限一星期完工同日九師全部及七師一團十四師兩團均調往大河口划子口瓜埠東溝各處以備進攻因此沿途拉夫無算備極紛擾幾致路絶行人二十六日孫軍渡江有佔領烏龍山棲霞山消息二十七日則九師之受傷官兵運六者絡繹不絶咸由繩武醫院診治聞團長死三人營連排長十餘人以三十五六兩團損失最巨二十八日段承澤返六甚爲倉皇以縣立小學校爲收容所司令部移至和平醫院對門洋房內並聞受有微傷趙旅長無下落仇旅長肘部亦有槍傷一處二十九日孫傳芳到六寓六峯旅館地方人士槪未延見同日四師砲兵團全部由浦開六南門一帶頗受滋擾三十晨孫傳芳親赴大河口督師三十一晚即回六峯旅館召集師旅長開軍事會議議决令第十四師四師十一師二十九混成旅十五混成旅第四師補充旅營及督戰隊退赴揚州集合九月一日孫傳芳離六赴揚各師旅統於是日開拔出境知事稅所長等均隨隊離六三日八師師長崔錦溎以掌旗官陳國權擅賣麵粉九十袋得洋一百八十元訊明槍决夜分第一補充旅兵士二百餘人荷槍實彈滿布街巿由副官孫崇經與商會交涉向地方借洋三萬元爲開拔費以商會長之子爲質限兩小時凑繳當經商界陳仲彝等分頭設法結果籌集六千一百元始行開拔四日第三軍委任該部正執法官孫旭初爲知事帶衞隊二十餘名本日午後接事後聞黨軍大隊已到浦口乃於七日午後向地方借洋八十元由西門出走八日第三軍兵官三百餘人午後經過六合向天長方面前進帶去騾馬甚多同日地方士紳以大隊雖去而潰軍時有過境加以縣長無人地方十分危險乃公推姜君崇恩爲縣長主持一切並設籌防會維持軍事善後事宜（推舉陳毓奇謝季超朱德東陳仲彝王易疇張育之張小宋張顧言朱根石朱立鑫胡復初董拜言姜崇恩王展爲徐　等十五人）九日縣長劉修月因孫軍已退預備回任乃派承審員陳鑫保安隊排長李坤熙同到六合調查有無孫軍蹤跡以定來六方針而羣衆推舉之姜君以劉縣長行將到六堅决不就查此次軍事地方損失頗大城內秩序雖漸恢復然時有潰軍來往不絶爲害鄉民最苦者被拉夫子死於大江與砲火之中者爲數甚多近日地方時疫流行死亡枕藉天害人禍誠人民之浩刦也 
[蕪湖快信]  
十二日上午十時各界在太古碼頭開軍民聯歡大會民衆方面及第六軍第二十七軍三十六軍三十七軍武裝同志參加者約到二萬人江右軍總指揮三十六軍軍長劉興亦登臺演說最後大呼打倒共產黨擁護軍事領袖等口號散會後大游行下午二時在歌舞臺開軍民聯歡游藝會全巿休業一日 
唐生智委任馬林爲蕪關監督兼安徽交涉員馬即於十二日下午二時到署就職又委陳千里爲蕪湖縣長 
安徽各機關長官經三十六軍派員接辦者如下皖岸黃哲電報局長金雋銅陵烟酒局長廖鴻元大通烟酒局長王秉璋大通禁烟局長張植秋東烟酒局長陶毅縣長方面秋浦王大猷貴池謝志毅銅陵廖純焱青陽熊廣謙東流綦紹良南陵曾澤芬繁昌斐亮厘金方面東門渡洪緒甫烏溪張沛德灣沚晏祖夑馬頭桂　崧 
三十七軍軍長陳調元昨今兩日集合所部第二三兩師於太古碼頭檢閱並訓話 
三十七軍長陳調元十二日下午與卸任蕪關監督郭泰禎乘兵艦赴寗 
安徽江防司令前日經南京軍事委員會電令裁撤司令王平堦仍回水上公安局原任本日唐生智復委王爲安徽江防司令已就職（十二日） 
[安慶近聞]  
何軍長組立江防司令部辦事處於柳林巷係行軍時之臨時設備與安徽江防司令部截然兩事並聞安徽江防司令兼水上公安局長王平階昨已由荻港乘輪旋省以避各官廳出走之嫌王復因秋節將届來省設法籌餉 
省政府秘書鮑植前奉何軍長命令維持現狀於是鮑督率各廳照常辦公外間不明底蘊以爲鮑獨操省政大權一時奔走於其門下者不堪言狀刻聞鮑爲避嫌計通函各界略謂此次何總指揮督師蒞皖奉令以原職維持現狀旬日以來對於各廳時有接洽之事並無越分之舉亦未居何等名義惟道路傳言尙有未能深諒者爰將經過情形及以後取消秘書副署之制呈請何總指揮核示外用特通告云云並聞鮑堅辭秘書之職及請病假一星期以息浮言 
皖垣米糧缺乏米舖居奇民怨鼎沸何軍長召商會議謂贛省米價極賤可以設法運皖衆韙其說刻由商界蔡錦堂等擬定商運辦法續呈何軍長請即頒發布告准以現錢交易頒給令旗以免沿途阻攔至所運石數俟皖贛接洽後再行酌定 
捷克司拉夫國人郝思齊氏徒步環游地球本月四日行抵皖垣訪各報館記者詢問赴上游九江路程定六日動身旅費携帶無多沿途賣畫補助 
民政廳關係重要何特委參謀長王大楨代理廳長職務已於四日到廳視事鹽河釐金局長張英杰離職何委副官長郭濤接辦五日到局敎育廳維持廳務之股長劉揚烈擅改職員名册安插子女戚友被控查實何擬委科長一人前往該廳并代理廳長職權負責維持又委陳南陽爲安慶禁烟局長從新頒發關防至稽查職員兵警一律更換符號 
皖垣交秋後赤痢吐瀉等時疫流行安慶巿公安局長陳麗生派員赴滬購到大批防没藥水分發各醫院爲人民注射防疫針并由局發給憑證不取分文 
皖垣所需食鹽向由大通轉運因受軍事影響交通阻滯時常告缺邇來食鹽又告匱乏四日方復泰榮泰和兩家子鹽店特具函商民協會轉呈何總指揮通飭沿途駐軍不准封雇鹽船以便裝運而濟民食 
鴻安公司萬象輪本月五日午刻由安慶解纜下駛開往上海該公司於是日清晨派人在城廂內外各通衢鳴鑼報告商民聞訊以爲長江交通回復原狀人心爲之一定（九月七日） 
[孫軍敗退後之徐蚌消息]  
徐州無人坐鎭 
蚌埠傷兵擁擠 
九月五日徐州通信津浦南段戰事自上月二十五日孫軍渡江作戰而後此間迄未接得正確戰報至本月三日晚北方幹部派遣慰勞聯軍之師景雲氏由蚌返徐孫傳芳亦派參贊張世銘來徐一同晤謁直褚始悉此次孫軍大爲失利軍隊之能逃回者亦甚狼狽據稱聯軍九師段承澤部十一師馬保珩部損失頗重八師十五旅長王有合受傷三日已過徐赴濟休養連日孫軍傷兵亦分别運到徐埠及濟南後方醫院治療孫擬請褚到蚌籌議褚遂於四日晨專車由徐南下直隸號鐵甲車先開壓道衞隊車臨時以機件有損未開師景雲於褚起程後即行北返據路局消息蚌埠以北兵車擁擠情形甚爲紛亂褚之專車開抵蚌埠迤北三里處即停止未進褚乘汽車到蚌埠與孫傳芳會晤計議甚久夜十一時返徐忽接到魯張電報促其北上褚遂於五日晨五時復由徐專車北去仍由直隸號鐵甲車先開壓道第一軍副軍長劉振邦·率衞隊乘車一列隨褚後開衞護據接近總部消息孫褚在蚌會議以北方幹部意見雖不主急遽南下然聯軍跨江作戰肉薄多日損失頗重已成騎虎之勢事實上直魯軍不能不予以援助惟須俟褚氏此次北上會議席上定之褚離徐時以徐埠乏人坐鎭行踪甚秘軍警機關均未與送如夫人陳鏡秋女士與褚偕行褚此行將過濟至津入京恐亦有三數日躭擱至孫傳芳在蚌甚爲着急現又電召後方留守司令陳文釗南下計畫軍務陳業於五日午後專車起程赴蚌矣九月四日蚌埠通信世界紅萬字會皖北聯合會蚌埠分會歷年國中發生戰事均組織救濟隊出發救濟頗著成績本年以經濟無人負責遂致連同紅十字會均告停頓前月二十八日突由前方運回傷兵三百餘名下車後遍布街巿警察廳長柴鴻勳以孫軍雖在蚌設有一後方醫院但不能完全容納遂召集普濟院長兪昆濤民安院長朱献廷詢間紅萬紅十何以不辦兪以經濟無人負責對柴乃請於當局得洋一千元一面派會計李溪銘携欵赴津購辦藥品一面將舊日之收容所重行整頓將傷兵設法收入連日添聘醫士增加看護何奈傷兵愈到愈多仍慮不敷療治正在忙碌間孫傳芳忽由前線怱怱回蚌云前方尙有大批傷兵令地方代爲籌備收容免致到蚌後臨時無法安置紅萬會聞訊慄慄危懼即時邀集聯軍總司令部軍醫處商會會長等開會討論僉謂蚌地房屋無多即民居亦均狹隘不堪若有多數傷兵到此萬萬不敷容納可否懇請免令至蚌下車如到時即在車站一一代換藥布按名分别傷痕輕重給予賞號一面派員維持秩序並令軍醫處長妥爲監視如傷兵饑餓再代備米粥一餐原車運回青島醫院診治比將會議情形報告孫氏雖已經孫允許但未知傷兵到後尙有枝節否也 
[江蘇民政廳近訊]  
江蘇民政廳近發兩電（一）崇明田縣長覽徵午電悉已電催新委鄭縣長迅即赴任該縣長在職一日應盡一日之責所請暫交第二科長攝理之處著毋庸議民政廳長鈕（二）新委崇明鄭縣長覽查該縣長奉委日久迄未赴任地方政務諸待整頓仰速前往就職具報勿延民政廳長鈕 
[江蘇省黨部特委會紀]  
第四十次江蘇省黨部於八月三十一日上午十時舉行第四十次特别委員會廖上炎主席報告謂（一）第四中大函復本校尊重黨義隨時訓令江北各縣各校特别注意案（一）高郵縣黨部呈報黨部現狀案（一）南通海門縣黨部呈報暫時遷移情形案（一）革命軍重要將領通電一致北伐案議案如下（一）青浦特派員呈報馮驥等四人履歷請委爲青浦縣黨部特别委員議决通過（一）江寗地方檢察廳函復調查劉中象案議决由省巿黨部發起聯席會議定九月一日假金陵大學大禮堂開會（一）推葛建時委員製定口號標語 
第四十一次江蘇省黨部於九月十日開第四十一次特别委員會徐恩曾主席議决案如下（一）各縣巿黨部特别委員會期限案議决通令各縣巿黨部解釋從前期限之通令近因軍事政治變化關係致多半未能如期成立現在各縣巿黨部在正式成立以前將特别委員會仍應繼續行使職權（一）武進縣黨部呈報派員朱仰菴盡瘁黨國染疫逝世身後蕭條請優予無恤案議决電唁并　縣黨部向縣政府再撥百元交朱特派員家屬鄭女士作救濟費（一）無錫轉孫仲　電告被辱情形請速咨省政府令無錫縣縣長俞復迅卽恢復其自由并懲辦流氓張名奇等案議决電縣卽刻釋放護送來寗並嚴辦暴徒並咨省政府立撤無錫縣縣長（一）無錫非法黨員大會另組黨部案議决電無錫縣巿黨部將非法產生之黨部立卽解散並將負責各人分别懲處具報另通知高維立速返無錫繼續工作又該會於九日電上海衛戍司令部云十萬急上海龍華衞戍司令部白總指揮張參謀長勛鑒崇明土豪及反革命犯杜少如罪惡昭著請貴部盡法懲治以利黨國江蘇省黨部特别委員會佳叩 
[南京快信]  
三十七軍駐蕪兵隊有即開至浦口加入津浦綫作戰消息 
國民政府衞士大隊派第一中隊保護丁園 
南京巿政府秘書處定十四日開第一次處務會議 
南京巿公安局偵緝課已遵令裁撤 
南京巿政府呈軍事委員會請通令現駐在各學校之軍隊尅日遷移以便進行校務 
本城馬巷一帶被火患之店户十數家無力建築現呈由工務局核准搭蓋臨時白鐵棚以資棲身但以三個月爲限限滿即須拆卸 
西北國民軍副司令張樹聲來電凡在寗所設之各軍師旅機關一律限一星期內開往前方加入北伐工作如逾限期即繳銷其關防撤銷機關 
軍事委員會現在西廳設立傷兵調查委員會以便設法救治 
白崇禧總指揮昨召見醫士李有儀諮詢防疫及一切衛生方法 
江蘇全省電政總稽查陳伯陽現兼任南京電報局長將電局職員宿舍騰空以備設立蘇省電政監督管理處 
第一路總指揮部參謀何競武昨謁白總指揮請示軍事機宜 
戒嚴司令部嚴飭軍警對於輪埠車站往來上下行人從嚴檢查以防共黨（十四日） 
[太湖流域水利議事會章程]  
共計十五條 
南京特訊太湖流域水利議事會由蘇浙兩省水利專門人員組織成立其議事會暫行章程經國民政府第十七次常務會議通過頃已明命公布（第一條）本章程根據國民政府太湖流域水利工程處章程第七條制定之（第二條）太湖流域水利議事會（以下省稱議事會）會員由太湖流域水利工程處處長就該工程處工程區域各縣每縣內聘任一人充之未辦工程之區域前項會員暫不聘任（第三條）議事會會員須具有下列資格之一（一）曾在國內外大學水利或土木工程科畢業者（二）曾在國內外專門學校水利或土木工程科畢業曾辦水利工程者（三）曾在大學或專門學校農工科畢業對於水利有研究者（四）曾辦水利工程事宜五年以上著有成績者（第四條）太湖流域水利工程處職員不得兼任議事會會員（第五條）議事會會員任期一年但任滿得由處長續聘之（第六年）議事會之會議分左列兩種（一）全體會議由太湖流域水利工程處召集議事會全體會員於該工程處舉行之（二）分組會議由太湖流域水利工程處就各工程區域召集各該區域之議事會會員舉行之（第七條）全體會議每三個月舉行常會一次分組會議不限次數由處長定期召集全體會議及分組會議之會期槪以十五日爲限但遇必要情形得由處長延長之（第八條）議事會會議主席由各會員於開會時臨時推定之（第九條）議事會之職權如左（一）議决太湖流域水利工程處交議事項（二）議决議事會會員對於水利工程建議事項（三）審核太湖流域水利經費收支事項（第十條）議事會議决事項由處長執行之但處長有異議時得交會復議一次（第十一條）全體會議及分組會議各得選任常駐會員三人至五人任審核水利經費收支事宜其規則由議事會另定之（第十二條）議事會會員爲無給職但在開會期間得給津貼常駐會員得酌支薪金（第十三條）議事會召集會議時非有被召會員過半數之出席不得開會（第十四條）議事會細則由該會另定之（第十五條）本章程由國民政府核准公布施行（九月十四日） 
[廣州破獲兩個反動機關]  
一在東亞洋行 
一在銀業職工工會 
廣州通信廣州巿邇來迭發現反動印刷物及炸彈案軍警當局深信反動黨徒仍有匿伏巿內故嚴令偵緝諜探認眞搜索近果破獲兩個重要機關一在太平南路東亞洋行一在一德路銀行職工工會均搜得共產黨擾亂證據查東亞洋行爲共產黨所組設當公安局大隊偵緝員及武裝警察保安隊等到搜時適有共產黨十餘人正開秘密會議當場拿獲廖克仁等數名及共產黨文件多種迨拘回公安局嚴密審訊廖克仁供稱東亞洋行之機關專担任宣傳及運輸印刷品物其餘機關秘密設在香港澳門該局得此線索除在廣州續獲廖之同黨二十餘人外復派幹員赴港澳搜索共黨機關經又拘獲重要分子吳用憲黃奕常彭鑄民等數人並搜得第三國際文件一大帮及中國共產黨廣東執行區宣言書無數并有潮汕詳細地圖多幅查吳用憲曾充江固艦政治部主任清黨後離粵據供現爲第三國際派充香港之機關主任現因葉賀兩部進逼潮汕正計劃接應葉賀云云至銀行職工工會之機關先是中央銀行停止兌換時紙幣風潮正甚劇烈有派報工會工人梁錫專行派送詆毀政府擾亂金融之傳單適在第八甫大巷口被警拿獲解交公安局密訊乃供出總機關在一德路中興藥局四樓之銀行職工工會內并謂歷來散派詆毀政府强行奢侈印花稅及勒迫商人認購千萬元公債之傳單與打倒古應芬李濟琛等口號均係該工會主持該局因此又派保安隊往搜捕該工會當即拿獲重要分子馬森黃銳林均黃百黃業堂李銘陳金羅香黃禮和等九人并各反動傳單一大箱共十數種其中有廣東工團反對兩種印花稅之重要宣言有民衆週報討李古之反動宣言有工人之路特刊有中國共產黨廣東區執行委員會會同四大工團反對一元單據貼足印花與奢侈印花稅鄭重宣言有中國共產黨廣東區委員會共產黨主義青年團對目前政局之重要宣言其最重要者則爲共黨秘密會議錄內容有一節係議决由廣州工人代表會命令所屬工人聯合商會一致反抗政府堅持破壞中行到底云云又有會務佈告略云自四月十五日以後反動的政府我們的壓迫我們爲打倒反動政府所以要與商人合作云云查四月十五日即粵省開始清黨之日又該佈告指現政府爲反動政府顯爲共產黨之機關至被捕各人有屬工人代表會職員有洋務工會代表有銀業職工會職員經嚴密鞫訊僅供認進行取銷苛捐擾亂中行打倒古應芬爲目的領袖爲鮑武鮑則寓居四牌樓太和坊第三號至銀業職工工會之機關乃工人代表會特項委員會有執委二十五人常務委員五人黃銳黃禮和二人乃常務委員云云該局旋又派武警到太和坊園捕鮑氏但鮑已聞風先遁祇在第三號搜得反動傳單一大羅及各種議案等現軍警探員等仍積極偵緝各反動分子計昨六日先後芳草後街文德東路光孝街字通街等處捕得反動嫌疑人數名七日仍在嚴密搜索中（九月七日） 
[崇明土豪案之軍界查覆文]  
各商會證明杜少如爲正當商人 
本月十二日報載蘇黨員主張嚴辦杜少如詳情一則茲悉杜少如自押入衛戍司令部後經總商會南北兩商會及崇明商會各團體呈請證明爲正當商人並經第二十六軍派員調查具報覆轉蔣司令其所查報原文錄下本月十七日奉令赴崇明調查大通 
 
 

Page 10

 
 
廠廠員施殞嘉王　寒被縣署拘押事於十八日抵崇明南儀鎭大通紗廠據廠董施傑報告被押之施王二廠員樂由該廠送繳保證金二萬二千元始於本月八日釋放至於肇事之經過情形另詳該廠所具節略內職又將該廠工會代表倪寶樹胡清臣等招來詢問據云自孫逆軍退出崇明後縣黨部卽派員至廠命工人組織工會迨工會成立卽令工人罷工對廠方提出要求條件詢以工會未成立以前勞資兩方情形據云工會未成立以前勞資兩方數年來並未發生事故詢以所提出之條件可否酌量修改據云彼等不能作主職又至廠中詳詢各男女工人其中顯罷工者百無二三可見勞資兩方並無不可妥洽之意不過受縣黨部從中挑撥遂演成罷工　廠之風潮耳十九日至崇明縣縣長田良驥第一科長文醒民均赴滬由第二科科長陳壽祥招待吊出案卷見該縣呈報總司令部及東路前　總指揮部之呈文均指控該廠經理杜少如壓迫工人綑打黨員陸養浩槍擊科長文醒民監察羅素約各節並擬定戀辦土豪劣紳辦法數條東前政治部所批謂准如所擬辦理而總司令部之指令則云候令呂招撫使查覆察奪職又赴堡鎭警局及隣廠居民詳細探詢僉謂廠中事民等向未預聞但是日罷工之時黨員陸養浩等四人曾至該廠迫令該廠履行條約謂如不履行卽將廠員拘押紗廠封閉云云而一班不願罷工之人聞黨員要封閉紗廠羣起向黨員詰責黨員見來勢不善卽避至警察所所云綑打之事實未目見至於槍擊一事係罷工之第二日因不罷工之工人與罷工工人在廠外聚毆保衛團丁恐其肇事特向空開放數槍藉以威嚇滋事羣衆而科長文醒民監察羅素約適來廠調查行至洋橋附近（約距該廠二百米）聽信工人之謊報該員等卽指該廠團丁有意向其射擊嗣經廠員及警察所長等詳爲解釋誤會始行無事職總觀各方之情形及人民之輿論該廠恊理杜少如稍有資產在滬經商頗爲商界所信仰其對於故鄉之社會事業慈善事業亦曾竭力提創（如堡鎭之路燈電燈廠養濟院貧兒院等）並未聞有土豪劣紳之行爲而該廠各工友之工資亦較上海爲優（有工資簿可憑）卽此次發生罷工風潮該廠已自動加資各工友亦俱簽名認可（有簽名簿可憑）則勞資兩方久已自行妥洽而目下尙延未了結者因有不良份子把持其間從中挑撥耳至於綑打黨員槍擊科長各事係全出誤會蓋黨員係調解罷工風潮而來縱有調停未妥之處廠方安敢加以侮辱不過黨員揚言封廠致無識工人以爲該廠係工人所持爲生活者若行封閉則工人之生活由此斷絶故羣起向黨員質問黨員見來勢不善遂行逃避科長文醒民因調查來鎭該廠員司均係殷實商民决無仇視地方長官之意故放槍一事决是誤會無疑槍械一項係呂招撫使明令所借該縣長田不滿於呂使乃遷怒於該廠拘押廠員迫令繳械此種舉動實近兒戲且追繳二萬二千元保證金始將廠員釋放如此處置全無理由又南堡鎭警察分所長郁纘緒因受呂招撫使委任爲第三支隊司令辭去分所胡職務該縣長因此遷怒羅織該分所長罪狀將其七十餘歲之老母及妻子拘禁狴犴備嘗鐵窗風味（情詳郁楊氏節略）縱云郁纘緒有罪何以罪及妻孥其濫用職權於此可見一斑矣云云 
地方通信 
[奉賢]  
審查經徵賬册經徵員楊向葵被人告發虧欠錢糧省令飭縣清查等情曾誌本報茲悉縣署召集巿鄉董佐會議後卽組織審查會着手清理除敎育局欵產處各派一人外所有前縣議事會推出之審查員王景沂何志成瞿志鵬陳式謙亦被邀在內縣特委員會並保荐商科大學畢業之徐明瑩參加檢核刻經閔縣長分别通知定期開會 
公安長被查之省令前公安局長金殿臣前被旅寗公民朱某等控告省令縣署轉令財政科長何理明調查具覆在案現奉回批內開呈悉旣據查明均無實據應毋容議惟第六公安支局長周諜餘有吸食嫌疑着卽調騐云云現閔縣長除轉咨金前任外並照司法手續諭傳調騐周則以本人從未有癮故於今日（十二）不待縣署傳喚自行投案請騐矣 
[無錫]  
呈請拿辦共產黨徒市民高竹亭俞天俠王鈺朱九長楊鞏若莫晋瀋鄒耀良等聯合具呈縣公安局文云「皇爲請求刻拘捕本地共產黨要犯事竊氏等經四月四日共產黨擾亂無錫地方以致全城民衆遷避一空在錫橋民（聖公會戴爾李克樂等）亦隨夜逃避滬上旣而幸賴貴局長及十四軍賴軍長通緝共產黨犯唐瑞麟高大成范天英馮賡庸徐夢影等一面解徵工會地方秩序漸次恢復人民復得安居樂業是後唐瑞麟高大成等知事不妙勢難立足卽相約潛逃除徐夢影被上海特務處捕獲審訊證實共產黨徒依法懲治外餘犯一再通緝竟未弋獲現在該要犯忽然來錫圖謀不軌終日在惠山等處秘密集會預備實行共產政策擾亂軍事後方民等受共產黨之痛苦無難　述今爲中國存亡計爲國民革命成功計非用全力撲滅共產黨不可無錫爲滬寗中心要點地居重要一旦該犯暗中活動將來於地方治安有莫大之關係鈞座負一方治安之責爲特聯名懇請尅日派警拘捕該共產黨要犯唐瑞麟高大成范天成馮賡庸等就地正法以絶亂源而保障無錫三十萬民衆之生命財產實爲德便」旋經公安局批示云候通飭各分局各隊嚴密偵緝具報候核切勿疏忽致干未便此批 
查獲逃兵之節外生枝軍警督察處前晚在大東旅館查獲第一軍三師九團一連三排長王見中·（卽劉榮蘭）及十四師勤務兵姚坤（卽邵昌傑）離任潛逃並搜獲炸彈等當卽解處訊問據供尙有同伴凌玉山携帶手槍在逃未獲至凌之踪跡及手槍來歷須向開設玉和春茶館劉雲龍並供攀劉有黨羽數千橫行不法等情當經該處派員赴玉和春拘捕未獲旋經查悉劉雲龍現充水警二區六隊二分隊長爰卽公函水警鄒區長效文請爲查明拘捕押解來處以憑訊辦 
籌借軍餉之聯席會議縣政府接奉三十一軍陳李二軍長公函囑爲籌借軍餉三萬元以維火食俞縣長准函後以事關軍餉特於昨日下午兩時邀集本邑各稅收機關在聞喜堂開聯席會議討論辦法列席者俞縣長·吳財政科長·稅務所長王心如捲烟查騐所長夏孫　·三十一軍副官長楊詠春·經理處長張廣厚等十餘人由俞縣長報告軍長來函次由李副官楊經理處長起立聲明現在應需餉項尙未奉中央頒發擬請縣署曁各稅收機關盡力帮忙借墊大洋三萬元卽日籌足以資需要云云當經列席諸君討論良久僉以軍餉重要應由各機關勉力籌備當經决定分　辦法計縣政府一萬元稅務所五千八百元酒　公賣六百元絲繭捐局八千八百元鐵路稅局一千元屠宰稅局與印花稅支處合認六百元禁烟分局三百元當以紙箔稅局未曾攤派代表列席假列定爲一千八百元至捲烟查騐所因無稅收關係故未認攤共二萬八千九百元以上認定各欵由各機關卽日籌足解交軍部以資需要議畢散會 
元大搜查槍械案告一段落逃兵劉得功謊稱曾有手機關槍盒子砲等寄存北門外蔴餅沿河十米行致被搜查等情已紀本報三十一軍九十三師二百七十七團團部除將劉得功寄禁縣獄聽候核辦外並致函公安局囑將在押之元大行夥友陶企周交保釋放 
三十一軍軍長宴客記三十一軍軍長鄭子恭副軍長李明揚以該軍司令部移錫以來與邑中各機關領袖殊少晋接昨特由正副軍長具　邀請錫邑各機關各團體代表於十三日下午六時假新世界大廳設備西餐招待出席代表赴會者有俞仲還宋靜庭吳觀　周含如馮天農諸蔭南等五十餘人三十一軍官佐列席作陪者除副軍長因公赴滬未返外有鄭軍長蔣師長徐參謀長及師部副官等十餘人酒過三巡鄭軍長起立演說云三十一軍由杭開錫致使地方父老異常麻煩甚爲抱歉希望充分加以原諒查三十一軍原係蘇軍第五師在蘇歷史已有十四年之久各官兵吃江蘇的餉辦江蘇的事故各官長的心理均視江蘇爲第二故鄉惟在蘇未做何事對於蘇省父老甚爲慚愧最近開駐無錫復蒙地方父老特别優待更屬異常感激本軍官長如李明揚副師長張中立師長均係蘇人希望地方人士暸解本軍之歷史及地位萬勿加以歧視無論官兵有不到之處更望隨時指敎切勿以客軍看待而存客氣之心鄙人訥於言語不善演說對地方父老特别優待心中感激之忱不能以言語盡逹茲當請參謀長繼續代表陳述云云衆均鼓掌次徐參謀長演說意義略同次來賓陳湛如等公推俞縣長答詞云同人等今日承鄭李兩軍長蔣師長　召參與盛宴異常榮幸適聆軍長演說視蘇省如家鄉足見愛護地方之誠意感激萬分敬代表地方以謝次公安局長宋靜庭總工會葉桐侯蔣師長等均有演說至九時許賓主盡歡而散 
房捐問題之民廳指令本邑前公安局長鄧滌青爲謀整頓欵項改進警政起見擬將巿公所所徵收房捐收歸局辦經商民協會等電呈民政廳一致反對在案茲悉此事自俞縣長接任後卽召集各界代表開會將鄧前局長之規劃完全變更縮小範圍并將情形呈報民政廳核示前日縣署接奉該廳指令照准俞縣長奉令後昨日轉函商民恊會一體遵照矣 
[江陰]  
婦恊會開成立會本邑婦女恊會於昨日（十一）下午二時開成立會到會會員五十餘各團體代表甚多修改會章畢卽開始選舉房特派員爲監督開票結果章偉庚夏靜波錢耀娟章靜英夏清桂爲執行委員高履潔季樹莘爲候補執行委員演說後呼 
口號而散 
在押排長胡閙十一日晚間七時舊縣署監獄內有十四軍一師一團三營十二連排長李德元因部下逃兵甚多被團長胡　玉送縣寄押李與吳典獄官爲要求改良待遇幾起衝突并將辦公　玻璃窗擊碎吳恐另生他故遂電話孫縣長蒞監彈壓一面請示胡團長准予將李釘鐐監禁 
[常州]  
總司令部警備團來常南京總司令部警備團約二千餘人最近參加龍潭戰事旋駐防陵口近奉令開拔來常約今（十四）晚可到至駐兵地點因原有寺廟菴觀及祠堂公所均已駐滿正在找覔尙未着落 
十四軍二師四團注意護路十四軍二師四團現奉白總指揮電令鐵路範圍時有匪徒騷擾治安爲防止起見特規定辦法戚壁堰　至常州叚爲二師四團巡查總部已飭兵士隨時趁坐機車或搭坐列車往來梭巡并已專函路局燈照辦理 
[丹陽]  
上忙展限加征縣政府以本年上忙扣至九月九日已届初限 
期滿卽須加收二十分之一茲因本邑屢遭軍事兼之西鄉土匪滋擾特爲體恤民隱起見分别電呈省政府以及民財兩廳展限兩星期再行加征 
商團撤防本邑商團自辦防務以來團員日夜巡查勤勞卓著該團團長郭頌如現因前方軍事勝利地方秩序已漸恢復特令各團員卽日起暫停巡查以資休息 
嚴禁詩謎攤本邑城內街頭巷尾往往設詩謎攤外藉敲詩爲名內實聚衆賭博有害社會實非淺鮮現經公安局長出示嚴禁如違罰辦 
[鎭江]  
白總指揮犒勞鎭站人員國民革命軍第二路總指揮白崇禧前日由寗赴滬車過鎭站時見在站各職員於此次戰事頗有勤勞特犒勞大洋二千元以資鼓勵該站陳站長當時謝賞後隨以二百元分送龍潭車站其餘之一千八百元則分給在站之各勤務職員 
開陣亡將士追悼會駐鎭第一軍十四師四十一團以此次龍潭戰役該團將士與敵血肉相搏歷數晝夜之久前仆後繼傷亡甚衆特訂於明日（十三）上午十時在新西門內雙井巷該團輜重隊本部開龍潭陣亡將士追悼大會藉誌哀感 
縣委赴寗領取國庫劵丹徒縣公署前奉令勸銷國庫券已經將收得之欵如數報解財廳惟國庫正券迄今尙未發下茲各巿鄉認銷之户以距七月底付息還本之期已逾多時均紛紛來縣請領正券譚縣長爲維持該券信用起見昨特派令本署會計主任洪振武持函赴寗至財廳請領該項國庫正券以便發給各户 
記聯會第五次籌備會誌昨日上午九時本埠新聞記者聯合會假南馬路學聯會開第五次籌備委員會到有吳中　高楚安關啟序劉廷謨李也狂楊志復等六人由高楚安主席議决（一）限兩週內完成籌備工作（二）　聘顧問並定於本月十六日上午九時連同顧問開聯席會議（三）徵求會員（四）每日辦公時間上午九時半至十一時半（五）各籌備委員須每日到會 
[揚州]  
新舊縣長政聞十一早十時李縣長寔在大堂舉行宣誓就職典禮計到十八軍代表賴參謀運署代表趙科長等惟聞惠前縣長東昇昨（十日）抵揚寓南柳巷普濟醫院卽晚晤署內一科收發等人表示奉令回任擬十二接事現李亦以遵令代理江都未便擅交已雙方電上峯請示矣 
商會撤消辦事處江都縣商會辦事處今日（十一）撤消留程又韓楊叔儀王澤三茅幼安夏小岑等六人辦理一切暫後事宜 
查獲私藏盒砲昨日下午四時有武裝多人在南柳巷孫姓燒餅店查獲盒砲一架聞因有人報告大舞臺前謝姓代賣槍械獲謝後供出常姓茂槍孫處當押謝常兩人至孫家檢查惟檢查間孫常均乘間逃走追又未獲已拘孫之房東王姓及賃房做中人俞姓送公安局押辦 
特委會定期工作江都特委會訂十三日恢復工作已發通函着各商民恊會尅日前往接洽聞特委回揚者僅楊世恩蔣彝元周厚鈞三人 
楊家廟請隊駐防楊家廟商店德泰祥徐錦堂等七商號十二早赴縣呈報遭匪勒給川資五六十元卽晚復來刦去四十餘千文並綑商店東徐胡二君勒以三千元取贖幸鄰莊鳴　示警匪警逃走現虞後患請酌派警隊前往駐防 
東營發生人命案東營四巷四等妓院呂劉氏赴縣報告謂十一晚有短衣侉客搶妓女二姑娘手錶經院中小徐協同統妓跟追遭槍擊殺小徐並傷二姑娘請予勘騐緝凶卽經照准惟傷妓抬逹仁醫院未識能保性命否 
流通券會議結束江都地方流通劵昨在怡大花園議結束辦法决由各業各先開會議如何攤認法十四日再開大會原定二十日兌現說如欵不足先兌零星 
[嘉興]  
總工會臨時委員之推定嘉興縣總工會改組委員現因辦事棘手相繼辭職主辭乏人會務無形停頓茲悉各工會特於十三日上午開代表會議當經决定推朱金山施玉剛張靜溪朱封康施恩武嚴竹盆王守仁等七人爲臨時委員暫維總工會會務 
捲烟局長更易嘉興二區捲烟統稅局局長顧澤民因事向省方提出辭呈已蒙照准所遺局長職務已由省局另委陸志棠（嘉興人）接充陸局長奉委後已定於十五日接事 
舉行巿民大會詳情嘉興緯成公司各工友所提勞資公條被縣黨部改組委員姜維賢破壞致不能得圓滿解决十二日晚全體工友出發游行示威並散發姜維賢破壞工約之宣言及標語施經　之爪牙陳正浩沈尙眞等籍議商報編　不准登再載該項新聞並將再報經理陸初覺毆打致風潮愈形擴大十三日上午全城各公團工會均推代表前往慰問陸初覺並於下午在公共運動場開巿民大會到者甚衆　縣長蔣察所長均到場各工會代表依次演說言詞頗爲激昻劃於姜維賢之穩穩頗爲不滿後又組織驅姜委員會推定吳厚坤黃桐生顧叔明宋景濂沈怡夫朱寶康朱金山嚴明竹施恩武等九人爲委員一面由各工會揭貼標語及宣言又分電南京中央黨部國民政府軍事委員會杭州省政府請求法辦姜維賢以平民憤 
[寗波]  
藥行工會成立寗波藥行店員工會自成立以來將届六月經此次改組就緒特於昨日（十一日）下午二時假青年會太禮堂召開成立大會是日到會員及來賓約五百餘人開會後並投票選執行委員未開票閉會後並有餘興 
王團長昨日訓話國民軍第一師警備團（卽總司令部衛士大隊）王團長自前日由南京統率二三兩營士兵來甬駐紥後特於昨日清晨召集在城內小敎場地方施行訓話該各營士兵約二千餘人均呈槍致敬散隊已八時許矣 
改委陸防隊隊長外海水上警察局昨奉省政府令云呈曁履歷均悉陸防隊隊長陳雲乾調局遺缺應准以徐榮韜委充分隊長柯建章撤差遺缺准以裘士榮委充 
清黨停止准許人黨浙江省黨部改組委員會昨通令各縣縣黨部改組委員會云爲令遵事照得本部前因清黨時期曾遵照中央規定停止入黨通令各縣一體遵辦在案現在清黨時期已過各縣要求入黨者爲數甚夥自應仍照舊時入黨辦法繼續辦理茲寄交入黨表志願書各三百份仰卽遵照規定手續審愼辦理是爲至要 
[紹興]  
蔣總司令未來紹興各界於本月十二日得到蔣總司令於是日午後由甬過紹赴杭之消息本城軍警政商學工各界民衆數千人及耒縣長莫警局長等均往五雲門外輪埠歡迎候至傍晚未見駕臨嗣得百衣長途電話知蔣總司令由紹赴杭之說已經作罷耒縣長等遂卽相率返城次日午前各團體仍有徘隊至城外歡迎者 
警備師第二團到紹浙江警備師第二團於本月十三日奉令調防到紹團本部設在大善寺 
 
 

Page 11

 
 
   
 
 

Page 12

 
 
[商業新聞]  
滬漢現金久不通運現因長江航輪全復本埠昨有四十萬元現欵裝至漢口 
本日有現洋十萬元運往香港 
昨有麥粉三萬五千包運至天津 
昨日大批　茶六千八百六十六箱進口 
江西瓷器昨到一千一百件 
長江荳米麥昨到二萬三千八百五十七件 
武穴青蔴昨到一千七百八十八件 
長江炮竹昨來二千件 
長沙航路已恢復第一船昨已開往 
新圓肉昨晚到一批數未詳價看鬆 
[現洋汕漢帮仍在搜買]  
昨日洋厘氣象疲弱早巿收盤價僅做七錢二分三厘半比前日早巿低落二毫半迨午巿略昻一毫二忽半爲七錢二分三厘六毫二忽半至於交易情形巿場中早巿略盛匯劃票欵有一百零二萬四千午巿卽稀僅四十七萬新幣交易早午兩巿各僅七千鈔票早巿三萬午巿三萬六千銀行早巿互巿三十七萬午巿互巿二十五兩此外漢口汕頭及本埠略買二三十萬銀拆早巿八分午巿六分較前日繼續回小趨勢甚弱錢莊收解劃頭欵約百萬光景公單收解三千一百餘萬小同行做開廣東小洋早市五錢九分三厘二毫半午巿五錢九分三厘三毫七忽半兩巿交易做開十六萬角江南小洋早巿及午巿均爲六錢二分三釐較前日驟小二厘兩巿交易僅二千角銅元爲三百八十七千五百文較前日縮短一千文 
[標金無特殊變化]  
昨日大條及美銀價均未更動標金並無特殊變更終日僅一兩零盤旋同業稍有買進人心尙定收巿較前日續漲五錢外滙略見佳象銀行進出不多十月份開盤三百七十六兩六錢跌去二錢繼續小至六兩三嗣因日金見俏復高至七兩六錢先令開出七十七兩掛價如前旋漲爲七兩六日金由洋貨業結進七六八七五故人心穩健後忽見遜十點四十餘分爲六兩六錢未幾金價由六兩九錢降至六兩半十一點零正金吸進七六七五故高至七十七兩一錢入後又减爲六兩六錢午時收巿七十六兩九錢下午開出七兩後加至七兩半蓋恒興等買進巿面爲之起色但外滙因値星期三本應乏巿銀行交易鮮少僅華銀行賣出日金七六八七五巿場買賣閑散故提早而散二點半後回小二三錢至二點三刻由收巿價爲三百七十七兩三錢比上日加五錢統巿最大價三百七十七兩六最小價六兩三相差一兩三錢結價九月份三百七十九兩十月份七十七兩補水終日同爲三百七十九兩銀樓飾金仍兌五十七元半云 
[匯巿僅日金稍緊]  
昨接倫敦來電中國售出印度買進巿平大條近遠期及美銀價均無升縮 
本埠外滙懸牌價僅香港减二五餘無升縮至銀行交易不甚活動而英美日三滙內盤稍佳華商金業中少數進出計日滙成交一百餘萬元英金數萬鎊美金二三十萬元自晨初平定繼則見俏午時回平午後因逢週三向無正式之巿而暗盤站定買賣尤爲呆滯人心平穩迨結果較前日計英美相同日金加一二五茲將各行成交之數及價格紀下滙業大陸出日金十萬元價七六七五掮客買十萬元七六八七五三井正金出十萬元價七六七五正金朝鮮進三十萬元價七六七五滙豐買先令一萬鎊價二個六辨士三一二五某行買一萬鎊價六辨士二五正金出美金五萬元又進五萬元價六十一元三一二五朝鮮出二萬五千元價六十一元二五下午某行出先令一萬鎊二個六辨士二五又出日金五萬元價七六八七五 
英滙揭曉不動內盤平穩僅零六二五升縮交易不旺十一十二月份初結六辨士二五嗣改爲一八七五午收復爲二五下午同買價上午六辨士三一二五後爲二五午時仍爲三一二五後爲二五午時仍爲三一二五下午平平巿况閑淡 
美滙揭佈六十元零二五內部無大變化祇以一二五上落交易有限十一月及十二月份銀行初售六十一元二五後改爲六十一元一二五午時六十一元二五買價六十一元三七五繼爲六十一元二五成交六十一元三一二五收巿六十一元三七五午後平平買賣呆鈍 
東滙揭價不更內盤似堅一日間僅計一二五盤旋華商方面交易不厚祇計一百餘萬元十一月十二月份銀行初售七六七五後爲七六八七五掛牌後平穩十點三刻回至七六七五十一點後七六八七五下午曾成交七六八七五自晨初進七六六二五後爲七六七五復小至七六六二五午時吃進七六七五下午仍爲七六七五但鮮有成交云 
[京交九六大漲小回]  
昨日北京電前場玖陸開盤一七四低至一六三五收盤一六四銷一百零六萬柒長開四一八銷五千後場玖陸開盤一六三低至一六收盤一六七銷六十二萬柒長開四一五銷一萬拾肆年開六七銷五千 
[整理期貨漲而復跌]  
現貨金融七長俱漲 
昨日證券巿場整理債現貨共開出四萬二千元內金融公債二萬七千元七長一萬五千元期貨以前巿爲較旺成交六十五萬元後巿較清僅開出三十餘萬元合計全日總成交數九十六萬五千元內分整六九月期二十五萬元十月期二十七萬元七長九月期十萬零五千元十月期三十四萬元債價先漲後跌上午兩盤承前日漲勢頗堅俏七年期貨初盤曾續漲一元半整六期貨亦好數角後以買氣轉清進出大减價乃步跌收巿始見立定結果整六上落約有一元七年逹二元數角較前日金融現貨漲高半元七年現貨比週初漲高二元九角期貨一律略疲內如七年十月期回跌九角其他亦小下六七角云 
整六現貨無巿期貨九月期由四十三元七角跌至二元七角比前日回跌七角十月期四十三元五角比上午初開小七角較前日回跌五角 
七年及其他七年現貨由四十二元七角半漲爲四十三元較週一漲高二元九角期貨九月期初開四十三元八角後轉疲計上落二元較前日回跌六角十月期由四十四元九角跌至四十二元半比前日亦跌九角又金融公債後巿開出一盤價六十三元五角比前日漲起五角 
[棉花本廠胃口大開]  
兩日中共進二萬餘擔···新姚花湧到開價又跌一兩 
浦東今庚大熟···每畝可收籽花一百四十餘斤 
棉花略轉疲軟蓋以印英兩棉續趨下游人心看疲國內年成豐稔僅抛盤者較前爲多至於日商見外巿低落心想亦轉淡採辦驛停巿勢尤鬆四鄉產區情形極佳緩日新貨到頭必旺已惟本廠尙有數廠口胃大開購辦踴躍額數頗巨昨今兩日中　各棉約計二三萬擔據云該兩廠洋花積存甚厚故購買華棉較他廠爲　新姚花到貨之旺爲週年來罕見實以該處年收大旺今庚有五十萬包來滬銷售明後日仍有大批運申故開價步跌昨日已跌一兩光景浦東來友云棉花收穫較去年增一倍有餘每畝可收籽花一百四十餘斤天平秤鄉農莫不欣欣於色恒豐廠進新陜西花三千件均係漢帮抛出統益廠進新姚花一萬包本廠態度日漸活動後步美棉能不續跌本棉當可站定標棉問題不日當可解决矣碼頭上新姚花到七千六百包餘者未詳售盤列左 
陜西花四一·五○恒豐廠進三○○○件十十一十二月送廠新姚花三九·○○恒豐廠進四○○○包九十月份送廠通州花四三·○○上日恒豐廠進五○○○包十十一月送廠新姚花三六·八○廣東帮進一五○○包現貨棧交新姚花三六·六○東洋帮進一○○○包又又新姚花三六·五○長崎帮進一○○○包又又新姚花三九·○○統益廠進八○○○包九十月份送廠新姚花三八·○○統益廠進二○○○包現貨送廠火機花四一·○○大康廠進三○○包又又 
昨日美棉初因大衆售出而疲後因東部預測不佳及反動購進巿况回堅計期貨漲十至十七磅音現貨漲十五磅音英棉期貨跌二十八九點現貨跌六十五點埃及棉現貨跌七十點印棉因美棉跌小及多頭了結巿况衰弱計平果爾跌十六羅比奧姆辣及白羅溪跌二十二羅比原電錄左（十三日電） 
美棉比上日英棉比上日 
十月期二二·八八漲○·一四十月期一一·三一跌○·二九 
十二月期二二·二○○·一六一月期一一·四三○·二八 
一月期二二·一九○·一○現貨一一·六七○·六五 
三月期二二·四一○·一六埃及棉二○·○○○·七○ 
五月期二二·五二○·一七印棉 
現貨二二·一○○·一五平果爾三六五跌一六羅比 
十月最高二三·○二跌○·四九奧姆辣四○五二二羅比 
十月最低二二·二五○·三八白羅溪四三四二二羅比 
又大阪三品期棉巿價照錄如下 
前開後收比上日十二月七○·五○七一·四○漲一·五○九月七二·三○七二·三○漲○·五五一月七○·七○七一·六五一·七○十月七二·七○七二·七○一·○五二月七○·七五七一·六○一·六五十二月七一·八五七二·二五一·九○三月七○·八○七一·六○一·六五 
[現紗銷路日减]  
賣價跌一二兩···紗交有十月一日開巿說 
棉紗益覺疲弱實銷岑寂良由外巿跌多漲少因此人心更虛客方雖有胃口亦畏縮不前矣故生意日見减少全日各帮買去統計未滿四百包銷路之呆滯亦爲近來所罕見賣價跌一二兩惟日商口齒略鬆市場上現需閑散但某紗廠仍看高故又在市搜羅十六支臙脂虎紗紗巿照實銷方面察之欲求十分大漲殊覺困難但廠商以原料久缺停車者甚多目前尙可無特殊變動發生客帮由漢口帮進八十五包內地帮進六十五包廣東帮進三十包汕頭帮進七十包江西帮進五十包野鷄帮進三十五包寗波帮進五包同業中進三百包各帮均係零碎交易午後塲中巿氣極衰浮貨紛紛在巿抖售惟吸户奇缺但大阪三品紗回漲二元五六角明日有回漲之望散巿時形勢略佳交易所雙方讓步不日卽可完全解决清楚據另一消息十月一日期紗當可開拍云二十支三星一六四·○○十六支日晃一六二·五○十六支老金貨一五二·五○藍鳳一六九·○○一六一·二五老人鐘一五三·○○立馬一七一·五○藍鳳一六一·五○十支金鷄一四六·二五一六九·五○一六○·○○大寶一四九·五○一七○·五○九月大發一六一·二五鷄球一二六·五○雲鵬一六六·五○老子虎一五二·○○帆船一五三·五○ 
昨日大阪三品期紗巿價照錄如下 
前收後收比上日十二月二四六·五○二四八·四○漲三·六○九月二四○·六○二四一·九○漲二·九○一月二四九·三○二五○·五○二·八○十月二四二·二○二四三·六○三·五○二月二五一·五○二五二·三○二·五○十一月二四四·四○二四五·六○三·二○三月二五三·三○二五三·八○二·三○ 
又上午九時半大阪現紗電二十支藍魚二百四十八元漲三元合申規一百九十三兩四錢二十支紅財神二百二十六元漲一元合申規一百七十六兩三錢十六支福島二百二十八元漲三元合申規一百七十七兩八錢十六支三馬二百二十八元漲三元合申規一百七十七兩八錢 
[物品花紗賣風甚熾各月齊跌]  
物品交易所雲鶴標紗晨初開盤時不振形勢鬆懈良由外棉大跌小漲人心渙散場中賣風較熾各月俱跌七九錢標花跌二錢午後聞巿上現紗銷場停滯人氣黯瞻趨勢疲弱成交尙好各月又跌四錢至六錢茲將花紗拍開之盤列左 
雲鵬收盤價比上日漢標收盤價比上日 
十月期一五七·六跌○·七○········· 
十一月期一六○·三跌一·一○········· 
十二月期一六一·三一·三○········· 
一月期一六二·四一·四○四一·二○跌○·四○ 
二月期一六三·四一·○○四一·三五○·二五 
[蘇俄擬購埃及棉每年購量約五十萬康泰]  
十三日亞歷山大消息俄國棉業專家梅茲君已抵此間從事考查　底渠謂將居留若干時爲俄國廠家購買埃及棉大約每年可購五十萬康泰欵項則由一美人代蘇俄國家銀行辦理云 
[粉麥果將爲外巿所左右乎]  
昨又一致大落 
麵粉昨日粉巿上下午開盤各月份巿面又復大落因國外之洋麥洋粉又傳鬆動洋麥之定價以最近之匯價合申元每担祗五兩之譜（三號麥）以表面觀之似尙較中國之小麥爲貴但質量俱佳每担照普通小麥可以升高四錢如是則祗四兩六錢左右與本埠之遠期標準已覺稍廉至於洋粉普通牌子喊價祇開美金五元八角合價約二兩二錢七八分比標凖粉已極接近宜乎人心又復衝動挽救爲難因國外旣廉國內如果不小客帮不可以空抛洋粉者自舍此而取彼但目下當係空氣傳播時代深顧抛空者勿爲已甚也本月份最低至二兩三錢九月份低二兩三錢另三釐半與前週最高時相差　五六分之巨收盤結果八九月份較前日跌去一分七釐半十十一月份跌去二分二國半十二月份跌二分半正月份亦跌二分半云 
小麥昨日期麥上下午開盤各月份巿面因洋麥又報跌價洋粉定價尤見接近故人心又一致看低賣氣驟盛不過目下洋麥之報價猶爲一種空氣將來必須廠家確有成交及定價再低一點然後國內之麥巿始有一獗不振之勢也最後結果本月份及九月份均回跌五分之巨十月份跌四分十一月份開四兩六錢較最高時亦跌一錢之譜現奪巿面高貨尙居　勢中次見疲但此後到源可以湧旺洋麥消張又不佳後步實存回小之可能也開湖南麥四兩二錢江西麥四兩三錢八分漢口麥四兩三錢八分三錢半二錢半一錢七分共開七千包云 
[湘米電止來申嗬米大受虧累]  
昨日洋米雖無客帮與內地辦裝而本街去胃尙可續開二千餘包洋米以內地新稻已見去胃益呆巿形難望即好幸本街尙屬進取不絶行情乃得疲中帶定昨日售開一號西貢五百包價十二元九角半二號一千五百包價十一元七角八分敵黨三百包價十二元二角茄佛一百五十包價十元零七角中次照降前月所到之嗬　米以貨次久無受主貨主以到久難以再貯前以九元六角二分之價出清總計三百五十包昨已出棧據說此成本甚大每包虧累有二元左右之鉅也 
客秈前日開出一批共計二千左右昨日雙方擯持未開究以被洋米所牽掣後形難好而湖南米日前到過一批後第二批即難再來實因該米成本甚鉅產地米價雖廉而加上特捐各稅以及水脚等到申合價難劃目下雖無虧折倘有後批再到則市價必小難防虧本故該帮昨有去電止裝之訊云 
[疋頭狂漲後客銷轉靜]  
東西疋頭邇來疋頭巿况節節上漲東貨尤形俏利客銷至爲踴躍到貨頗有供不應求之勢惟當此狂漲之際實銷漸見减少漲後反動亦頗爲各方注意蓋巿塲中固往往有此種現象也昨東疋漸呈盤旋局面直貢呢下身貨到源充斥價略下落惟中檔依然堅挺莫干山開三錢一分半獵雁慕秋三錢零七厘半現貨頗缺白貨平定青島來滬之雙龍珠細布已有到貨開七兩二錢半斷檔已久之灰素綢到二十五件開三兩九錢後由本街同業分派洋藍扎雜色俱售三兩八錢半客帮交易復告一段落川帮以連日裝去已夥暫趨觀望漢潯進胃零星汕頭鎭江二帮漸形活動頗有大批走銷之望天津周村因貨價上漲復難合算祇板綾·細嗶嘰·直貢緞·略有成交本街進胃仍旺美人拳藍棉呢一錢八分七厘半大紅一錢八分半妃色八分二厘半駝色爲一錢七分半俱有添進歐貨本街售進泰隆藍鹿漂布五兩七錢七磅大發財原布三兩二錢等四五十件牛莊安東成交巧九美漂布十兩零五錢藍團龍十一兩二錢半共二十餘件元灰細絲羅緞亦有購入麥邊全福五錢四分和記天水關五錢二分半云 
本廠棉布趨勢盤旋實銷亦稍靜蓋連日上漲過高之反動也廠方售意較前爲濃故內外受感人心見平北帮進辦灰毯仍勁蓋適値旺銷時期所致昨牛莊營口大連裝運怡和東方二類百餘件價每條一兩六至五錢粗布僅金城各磅有採辦五十餘件十六磅爲七兩二五十三·十四磅爲六兩二五至六五沿長江一帶之商埠需要略遜本街交易以粗斜爲旺現正紛紛發染以應秋銷十四磅人落四鼎價爲五兩八五至六五十一磅寶鼎麒麟價爲五兩二至四兩九五均無派司金三塔漂布銷路尙可觀價爲七兩四錢 
[五彩閃色大衣呢轉俏]  
五彩閃色大衣呢需要日繁走銷異常迅速賣方鑒於存貨將罄到源遙遙無期遂相卒扳價致巿勢轉俏買方因需用孔亟祇得忍痛購辦隆茂·瑞盛·老牌子五彩閃色大衣呢現已一律漲至三兩二錢半（按前二日祇售三兩淨盤）德記貨初售二兩七錢二分半今已二兩八錢凈盤洪盛號貨開售價二兩一錢七分半利盛·公平貨一律售一兩五錢七分半云 
[新泉圓荔枝干均有開出]  
新泉州桂圓前昨兩日共到二十餘件行家以來數甚少價稍爭大昨號家開出上中莊價爲二十九兩中莊二十五兩半惟此屬應酬性質不能作爲正當巿面後巿勢必看降高莊小核枝干前日祇到十餘件適値正有需要價乃頓漲六七兩上檔開至五十餘兩次爲四十七兩又成交漢枝百數十件價自三十七兩半至三十六兩次者二十六兩市有緊象 
[珍眉法銷大暢]  
昨路莊土莊兩路之珍眉綠茶法銷極暢婺源屯溪高莊貨因存底不多價趨堅漲歙縣土莊貨仍極低弱貢熙綠茶白頭莊瑞昌美昌等行雖有進胃但銷路不大而俄國恊助會因無船放洋並不急需抱非廉不購態度中低莊巿盤已跌三四兩至長江杭州兩路來源節前到貨甚稀近兩日來已到二萬餘箱其中珍眉貢熙大帮等貨最多各茶棧均已提取預備今日佈樣云 
[糖巿依然堅穩]  
昨日糖市海外電訊古巴現糖價仍三·○六二五紐約期糖十二月份三·○五明年三月份二·八七五月份二·九四較前電各跌四分爪哇現糖價一六·○九月份同價十月份一六·○六二五十一月份一六·二五十二月份一六·三七五均各升一二五公會劃巿交易尙覺活動N嘜昨劃價八兩六錢五分明治YT八兩五錢七分半AR八兩七錢三分七釐半AW八兩五錢七分半至六兩錢明華YP八兩七錢五分YT八兩五錢二分半二十四號粗砂白糖七兩八錢至八錢五分十號荷赤七兩三錢巿象均見穩秀號盤有禎祥號抖售粗砂白糖額計五千袋許價七兩八錢五分然要手不多祇有少數成交一時殊少售通之望國貨氷糖統手貨價開六兩五六錢略有成交數亦甚稀青赤糖號方索價過昻行家多不願買存且因走銷亦寂故巿形雖堅而不奇也 
[中外絲繭要訊]  
橫濱日絲銷滯價堅邇來橫濱日絲歐銷已轉閒散三館帮鑒於貨主索價仍堅海外來價不高均觀望不前日絲商以三造繭收成不豐不願過分讓價致成擯持之勢 
滬埠乾繭仍堅挺本埠各廠商前以洋莊絲價不高繭價太昻加以工潮難望解决乾繭原料購意轉淡日來滬埠乾繭巿面頓趨閒散而繭商態度仍堅開價不鬆昨日利豐絲廠進無錫春乾繭三百包價一百五十四兩繅折五百八十斤絲本仍須九百餘兩 
絶無生氣之絲頭絲頭巿面有跌無漲歐莊對於黃白雖有　胃而開價依然下降貨主因絲本關係碍難出售祇日莊稍有空貨補進價仍不振 
白絲經成交有待英法兩處昨晨雖有廠乾二經電報轉滬而各歐莊因海外來價與華商發電之價相懸一二十兩當卽分邀各絲商一再談判卒因絲本關係華商不願讓價致未就範昨祇法印兩莊成交黃白絲經三十五包價平定 
 
 

Page 13

 
 
本埠新聞 
[今日準在寗開執監臨時會]  
定名執監臨時聯席會國聞通信社云寗漢合作經寗漢滬三方同志開誠洽商業已决定辦法已誌昨報茲悉今日在寗所開之會議定名中央執監委員臨時聯席會議因各項手續已經就緒决可準期開會會議議案即爲正式决定組織特别委員會處置一切黨務政務及發表委員之人選聞委員名額已决定爲三十人該會議於產生特别委員後聞即閉幕而以一切善後交付特委會聞特委會於次日即行正式開會 
推定委員名單聞十二日伍宅會議後决定組織特别委員會辦理中央黨部及國民政府事務名額定爲三十人寗漢及西山派三黨部各推六人（另各推候補三人）復由三黨部公推十二人（另候補若干人）十五日執監委會仍開會特别委員會由執監會授與特權又定二十日開政府成立會特别委員人名如下「漢派」汪精衞·譚延闓·孫科·何香凝·于右任·唐生智·程潛·朱培德「寗派」蔣介石·胡漢民·李石曾·吳稚暉·蔡元培·張靜江·李烈鈞·王伯羣·伍朝樞·李濟琛·李宗仁·楊樹莊·葉楚傖「西山派」許崇智·居正·張繼·林森·覃振·謝持·鄒魯另中立派二人爲閻錫山·馮玉祥以上爲三黨部各自派出及公推者合共三十人所聞如是姑誌之 
各要人决定赴寗寗漢各要人决定昨日上午八時赴寗計同行者爲李烈鈞·程潛·蔡元培·于右任·朱培德·孫科·楊杏佛·鄒魯·謝持·居正·李宗仁·覃振·林森·許崇智·等二十餘人其决定由晚車啓程者爲張靜江·鄧澤如·張繼·伍朝樞·李石曾·褚民誼等葉楚傖則定今晨前往 
委員專車昨分兩次開寗中央諸委員業於昨日先後由滬返寗分早晚二列專車啓節尙有數委員因有未了事務故未成行其第一列專車於昨晨八時三十四分由滬開出各委員如蔡孑民·朱培德·伍朝樞·孫科·譚延闓·楊杏佛·李宗仁等均於七時許乘汽車抵站上車後即直駛南京於下午四時零五分逹寗垣第二列專車於昨晚十時二十五分由滬開出計掛車四輛張靜江王伯羣陳公博顧孟餘等同行約今晨六時許可抵新都矣 
[汪精衛下野通電]  
中央執行委員會鈞鑒兆銘前因賀龍葉挺叛據南昌自疚對於共產黨徒防制過遲致成此變久思自劾以謝同志因時局未定應先補過不宜遽爾卸責故隱忍至今今幸各方同志共圖建設庶幾破碎之局可歸於完整正宜及時引退聽候處分敬祈嚴加制裁以明責任不勝企禱汪兆銘元 
各同志均鑒此次漢寗同志合作係根據於南京同志八月八日之來電及武漢同志八月十日之覆電南京同志自承鹵莽從事過舉極多武漢同志自承黺對於共賊防制過遲至深內疚兩方同志間各本責己恕人之精神以謀張皇補苴之方法其唯一目的在使破碎之局歸於完整兆銘前此雖負疚而不引退即期與諸同志一致努力逹此目的至於今日兆銘認爲引退之時機已至除已呈請中央聽候處分外謹此奉聞汪兆銘元 
[陳公博致中央各同志函]  
及時引退 
陳公博致各同志函云組安先生并轉中央各同志勛鑒弟自隨軍北伐輾轉鄂贛計已逾年爲黨雖不敢言勞而必力確已交瘁前月在漢更因爭奪本黨在中國革命領導權之故身處環攻之中更無休息之日現本黨經已團結似應可以小休弟膺第二次代表大會付託之重每愧弗克負荷且聞在滬同志多不主張開第四次全體執監會議則弟更無參加之必要及時引退當亦爲諸同志所諒而許之者也專此即請大安弟陳公博啓九十四 
[衞戍司令部通報照錄]  
淞滬衞戍司令部昨日通電云一楊指揮文戍電稱職軍今晨六時驅逐板閘附近之敵张追至沙魚行與敵本陣地接觸猛攻約二小時敵勢不以向清江潰退我軍正清江東北門附近敵據險死守鏖戰三小時我軍將士奮勇非常余團一部衝入城內又與敵巷戰二小時敵棄城四處逃竄向宿遷方面潰退者十之三四一部向蔣家壩餘皆被俘午後五時完全克復清江此役計擊斃敵人千餘名俘虜三千餘名內團長參謀長各一名營連排長參謀副官二十餘名陸殿世梁鴻恩僅以身免并奪獲機關槍二十餘挺迫擊砲二十餘門步槍一千五百餘枝子彈馬匹軍用品無算又元午電稱據報孫逆殘部昨日在清浦被我軍擊潰後四處逃竄在朱家集·衆興·盧集·等處又被聯莊會圍刦槍械盡失又據由泗陽來之張紳報稱敵向宿遷三汊河潰退者全數不滿一千槍械不足二百似此孫逆殘部已不成問題又清江城內外均被搶擄不堪現派員調查撫慰中各等語 
二軍委會參謀處元電接賀軍長電話稱夏軍長斗寅所部本日已過全椒明（文）日可逹滁州等語 
三第二路總指揮部交通處孟科長廣泰元電稱據皂河來人稱孫軍潰退時沿途姦淫槍掠經清江浦直向海州退去在海州逼令乘船欲赴青島兵士不願即行星散孫逆憤恨僅帶少數護衞轉赴徐州其實力殆已喪盡特聞 
[寗漢合作成立後之長江航訊]  
上海巨欵運漢武漢自集中現金令頒布後上海至漢口之金銀運輸即行阻斷不通至今已經五個多月及此次寗漢合作上海各華商之長江輪亦已開行本埠之各外商日來之往漢復業者亦日多漢口各客帮因鑒滬漢商運已復故各帮亦準備採辦貨件昨日各客家已經開始運現欵四十萬元至漢爲辦貨及流通市面之用上海現金運漢今年實以此欵爲第一批裝去云 
湖南航路已復湘鄂間之長沙航路本埠五公司均有船行自去年戰事發生以後該路即行停班湘滬間之貨運阻斷已久今因長江航輪大增本埠英商怡和洋行首先派同和輪於昨日逕赴長沙恢復湘鄂班而太古公司亦派定兩輪赴長沙行駛云 
外艦取消護航自上月下旬孫軍發生戰事時長江外輪請求各本國共派軍艦八艘在蕪湖以次鎭江以上接送英日各江輪上下往來至昨日則因江北孫軍已退盡長江下游航行無碍故英日各軍艦業已撤退護輪開來上海停泊矣 
日病院艦來滬日本第一外遣隊所屬之海軍病院艦笠户丸現奉令調還上海昨由漢口開滬沿途由驅逐艦柳號護送來申午後二時已抵浦江矣 
[巿長張定璠明日視事]  
上海特别巿長黃膺白辭職後中央政府即委國民革命軍二路總指揮部參謀長張定璠充任張參謀長奉委後因時局關係尙未就職茲悉張氏以大局業經平定上海一埠關係甚爲重大巿長一職未便虛懸乃定於明日（十六日）上午十時到新西區巿政府視事以便辦理上海之一切巿政事宜並另訂日期舉行就職典禮對於各局人員仍照舊任用云 
[衛戍司令部公布暫行衛戍條例]  
淞滬衞戍司令部昨發佈告云爲佈告事案奉國民政府軍事委會令開爲令遵事茲規定淞滬衞戍司令部暫行條例特公佈之此令附條例一份等因奉此合行佈告俾衆週知此佈茲錄條例如次 
淞滬衞戍司令部暫行衞戍條例第一條·國民政府軍事委員會在作戰地區之後方在地爲維持治安及制壓反動份子起見特設淞滬衞戍司令部第二條·衞戍司令由軍事委員會任命之直隸於軍事委員會第三條·衞戍司令部之組織另定之第四條·衞戍司令得調遣該衞戍地區內全部之水陸空軍警部隊及一切民衆武裝自衞團體並得指揮與軍事有關之一切機關以負該地區警備之全責遇非常事變時得商調轄境外之軍隊使用之但須同時呈報國民政府軍事委員會第五條·衞戍司令按當地之情形有執行左列各欵之權其因執行面生之損害不負賠償之責（一）禁止有妨害革命軍事工作及有反革命情形之集會·結社·言論·新聞·圖畫·標語·告白·戲劇等（二）禁止聚衆暴動騷擾直接間接妨害革命軍事者（三）禁止非軍人携帶武器（四）凡民有物品可供軍需之用者必要時禁止其輸出（五）檢查出入船舶及其他物品停止水陸之交通（六）私有槍砲彈藥兵器火具及危险物品必要時得没收之（七）檢查郵件電報新聞紙及其他一切印刷物品（八）衞戍地區內之地方行政司法案件與軍事有關者地方行政官及司法官須受衞戍司令之指揮依軍法裁判之（九）遇有戰事公私產業如成爲軍事之障礙者得破壞之第六條·衞戍司令遇有戰事或其他非常事變對於全衞戍地區或一部分得臨時宣布戒嚴但須同時將戒嚴之情狀及事由迅速呈報軍事委員會第七條·本條例如有未盡事宜得以命令修改之第八條·本條例自令布日施行 
[政府爲魯礦向日抵欵之聲明]  
江蘇特派交涉公署昨致駐滬日本總領事函云逕啓者准外交部政務司函稱准中央海外部函稱據山東代表史曉鐘呈稱張逆宗昌私以山東礦產密向日本抵押千餘萬元借欵魯省同胞誓不承認等情據此請迅即提出嚴重抗議等因附抄原呈一件到部相應抄錄原件函請貴交涉員查明有無其事眞相若何復部核辦等由并抄呈到署查山東礦產張宗昌如果抵押借欵此等契約我國民政府斷難承認相應抄同原呈函逹貴總領事請煩查明有無其事詳晰見復并請轉呈貴國政府倘此項契約業經成立務請即日取消以免糾葛爲荷 
[西北軍六十三軍長重要通告]  
嚴禁秘密招兵及售賣委任狀 
西北國民革命軍暫編第六十三軍軍長曹伯英昨發重要通告云近閱報載有人假用西北國民革命名義在滬招兵及售賣委任狀等事殊堪痛恨查西北國民革命馮總司令所委各軍司令均係負有前方工作責任並奉東路軍張副司令通令無論何軍不得在江南設立機關等因在案現江南殘敵業由勞苦功高之李白何三總指揮肅清無餘對於防務固屬毫無問題而節節進追已至淮海境內安用友軍逗遛滬上作秘密之工作况售賣委狀爲軍法所不容雖招搖之徒詭計百出而希圖濫竽之輩亦有嫌疑本軍長爲維持西北國民革命軍名譽起見除訓令本軍各軍官從嚴預防外特派暗探二十名分佈華租兩界身帶本軍貼有像片之證軍如遇有在滬招兵及售賣委任狀等情立即會同警捕拘拿電請上峯從嚴懲辦絶不姑寬特此通告（大華通信社） 
[公共捕房决將招兵案犯暫緩移交]  
文匯報云公共租界巡捕房依領袖領事觀審代表薄斯之請决定將十二日在臨時法院被控在租界內犯新刑律一零一與一零三條罪名（私設招兵機關案詳情已見前報）判决引渡內地官廳審辦之案犯二十五名暫緩移交中國官廳俾予被告上訴機會按薄斯當日在判决時曾提出異議云 
[棉絲絨並未列入奢侈品類]  
交涉公署致洋商總會函云逕復者前准來函以數接商人來函對於內地稅局將棉絲絨列入奢侈品內一層提出抗議請將此項情節轉致酌改等因當經轉請國民政府財政部查照辦理在案茲奉復開查棉絲絨一項并未列入奢侈品之目表中當係關員解釋之誤除令江海關查照外函復查照核辦等因用特函復即希查照 
[四商會電主巿長民選]  
總商會等四商業團體昨電中央執行委員會政治會議文云竊查歐美各國自治行政公職多採民選制度而先總理所著建國方略內地方自治開始實行法亦以民生民權兩主義爲目的誠以自治爲民權之集合而民權又爲憲政之基礎現値東南軍事底定訓政開始蘇省又爲國都所在亟應首樹風聲故竊以爲當此地方自治未完成之際宜就重要都巿之巿長一席准由人民推選以試登庸俾獲參與政事之機會况滬埠爲東南最繁盛之區巿政設施關係中外觀瞻乃歷來主持巿政之人率皆以政局轉變爲進退各抱五日京兆之心自難期根本籌畫加以區域旣廣經濟才力當感困難若由地方人士自爲之謀參酌情形區分緩急期以無怠無逸次第實施較之官治或似能稍勝一籌敝會等詢謀僉同並經開會公同議决擬請於自治未完成之前先就上海巿巿長一職由各法團推選物望素孚之地方領袖人士充任以期策勵巿民練習政務並爲發展民權之張本是否有當理合會電陳明伏乞鈞會鑒核迅賜議决賜行不勝感幸之至上海總商會·上海商業聯合會·上海縣商會·上寶兩縣閘北商會·中叩寒 
[江縣長籌商預借忙漕]  
上海縣政府江縣長現因公欵支絀餉需急迫籌措維艱爰特向地方紳富及各團體籌商擬援照成案預借翌年（十七年）份之忙漕設法抵借以濟急需故已禀承財政廳長核准仍行援案辦理當即分函各紳富等請爲分别協助循例轉勸 
[吳淞昨日開始征收房租恊餉]  
吳淞房租協餉愛國捐事業由第七區公安署派警會同委員將各馬路商店里巷住户分别調查編列册子現已查畢聞自五元以下之租費之槪免收其自產房屋則估計價格照巿况標準定値並已於昨日起實行征收矣 
[商民協會擁護黨政統一]  
電賀南京特别委員會議 
上海特别巿商民恊會昨爲擁護本日在寗開會之國民黨特别委員會議發出電文云南京中國國民黨特别委員會·中央黨部·鈞鑒黨務糾紛影響革命大計北伐事業事倍功半商人捐輸失所慰藉今幸仗總理在天之靈忠實同志共同團結掃以前畛域意見之私共圖此後努力革命之道統一意志集中權力所有一切黨務政治軍事均取决於特别委員會鴻猷所布全國景從整理刷新胥於是賴職會下風逖聽擁護情深敢掬眞誠爲諸公告尤望於黨務則崇其信仰於政治則實行廉潔於軍事則一其指揮於經濟則確定計劃審愼以臨其先嚴法以繩其後大功之成或在於斯特電奉賀敬祈垂察上海特别巿商民協會寒 
[中宣滬辦事處消息]  
中央宣傳部駐滬辦事處自前日委員會議將潘主任交來五項改組辦法定後當由陳代主任將該辦法向職員公布並聞秘書處應留之秘書一人書記一人辦事員一人由秘書主任張知本决定編審組應留人員已决定如下編纂主任幹事兼審查主任幹事徐蔚南藝術主任幹事朱應鵬編纂幹事汪瀚章楊揚袁業裕范叔寒審查幹事楊哲明藝術幹事宋志欽辦事員王毓清陸𤨦又該處經費以籌措困難原定每月二千元已核减至一千元故各職員生活費異常低减聞主任幹事及幹事月僅四十元辦事員月僅三十元云 
[政府規定測量土地公尺標準]  
江蘇財政廳訓令上寶各縣會丈局文云爲令行事案奉國民政府財政部訓令內開查我國測量土地類多借用外尺或英或法隨意假定加以各省縣營造尺度亦漫無標準畝分大小素欠一致總計地積每多困難茲爲劃一度制而便統計起見凡關於測量土地統以公尺標準（按每千公尺爲三千一百二十五營造尺每一萬方公尺爲十六畝二分七釐六毫計算其餘照此類推庶於各國土地制度旣相吻合化作畝分亦殊便捷除咨行各省政府曁特别市政府查照辦理外爲此令仰該廳長轉飭所屬一體遵照毋違切切此令等因奉此令 
[紅會收容傷兵統計]  
本埠中國紅十字會總辦事處連日收容傷兵分住七醫院至昨日截止天津路傷兵總醫院共收四十四人現住十六人海格路傷兵第一醫院共收十六人現住十四人新閙路傷兵第二醫院共收七十三人現住五十五人十六舖傷兵第三醫院共收一百十三人現住五十七人同濟路傷兵第四醫院共收一百零三人現住九十二人天通庵路傷兵第五醫院共收一百四十一人現住一百三十六人海昌路閘北時疫醫院共收三十一人現住五人共計收五百二十一人住三百七十五人 
[陶副官捕盜受傷]  
住居滬城草鞋灣一百二十八號門牌之婦人朱李氏昨晨七時餘因事行經大南門外大王廟地方突遇盜匪二三人各執手槍攔住去路嚇禁聲張强將該氏勁項中所懸之金鍊一根勒下携贓圖逃該氏在後狂呼捕盜適有國民革命軍第一軍五團二營副官陶久成經過即帮同追捕盜即開槍第一彈被陶副官伏地避過盜即逃入附近某姓屋內陶副官手持盒子砲（中無子彈）喝令該盜走出詎該盜續發第二彈致彈子洞穿陶副官之腮部負痛倒地盜即乘間逸去後經崗警到來雇車將陶副官車送上海醫院醫治一面回報該管一區三分所金殿揚所長候核 
[厲警建堃昨日追悼及舉殯情形]  
上海特别巿公安局二區警察厲建堃因徒手奮勇追捕搶刦萬年銀樓之盜匪被盜開槍狙擊殞命定於昨日舉殯及開追悼會各節迭誌本報昨晨二區孔區長已督率長警將軍政商警各界所贈之輓聯匾額在京江公所大廳懸持四壁會場即設在大廳中間公安局沈局長所贈之匾額爲見危授命四字午後淞滬所屬一·二·三·四·五·六·七·等區區長及各分所長各率長警一排或十人八人紛紛戾止保安一·二·三·四·五·六等隊隊長巿政府代表藍副官長及軍樂隊各率全班隊士排隊到場偵緝隊長亦率便衣探員偵探等執紼恭送沈局長與閻督察長曁石主任並一·二·三各科員於一時蒞會先行排班致祭畢即舉行追悼會由沈局長主祭孔區長主席宣佈厲警遇難如末及奮勇徒手捕盜情形後來賓分别演說旋即散會沈局長參與追悼會後因有要公即委第二科余科員代表執紼靈柩於一時半出發前導爲脚踏車隊約三十人繼爲偵緝隊保安一·二·三·四·五·六·等隊軍樂隊均全體排隊魚貫而行後即滬西商界及保衞團長官及各區所長警·血衣亭·人像亭·曁匾額亭等四五座次即警界各區長所長隊長巡官等均制服恭送末即靈柩花車用兩馬駕行柩車後僅厲警寡妻馬車一輛至四時三十分靈柩始逹新京江公所暫停茲將二區孔區長呈報公安局沈局長之原文照錄於下爲呈報事本月十日上午八時之間萬生橋老萬年銀樓被盜搶刦職區崗警厲建堃奮勇上前擒拿致被盜開槍狙擊殞命業將出事情形先行報告在案茲經飭令巡官王省三前往查明復稱據老萬年銀樓主陳順興聲稱約八時間有一盜身穿藍色綢長衫頭戴古銅色呢銅盆帽騎脚踏車來店以購金練金磅爲由店夥正將金飾取出與看該盜即乘空　入櫃 
 
 

Page 14

 
 
內袖出手槍將賑桌上所置鈔洋四十二元搶去連同取出與看之金磅兩枚金練一條共重八錢一分三厘携贓出門惟時適有學徒在外購點心回店見此狀態即在街上吹警笛告警盜即騎脚踏車向西而逃職區萬生橋及吊橋兩處崗警劉泗宿·厲建堃·聞警笛聲即奮勇追拿該盜情急即出槍狙擊劉泗宿見而伏地未中致被擊中在後追捕之厲建堃胸部左脅被彈擊中當時殞命該盜即竄逃無踪據此查厲建堃年二十九歲山東兗州人於民國十四年七月補充職區四等警旋即升充平日服務頗見勤奮此次徒手捕盜致遭槍擊慘斃實屬奮不顧身非尋常因公殞命可比且該警在滬尙有眷屬原籍且有七十五歲之老母卽無子女終鮮兄弟全家生活惟該警一人是賴茲遭慘劇殊深憫惻應請局長詳請國民政府特别獎恤以昭激勸 
[工匠方耀魁昨被暗殺身死]  
楊樹浦路同興紗廠工匠方耀魁於昨晨五句餘鐘放工回家行至中途被人開槍擊腦部斃命由捕將尸舁入斐倫路騐尸所報請臨時法院李推事於午刻蒞所騐明命傳該廠代表日本人三耕至案訊據供稱死者在廠工作已有四年曾經停歇復用去年伊曾與人打架二次不知如何被人謀害等詞並由中西探投訴死者昨在廠中做夜工今晨放工出外遭人槍擊身死本案須從事調查云云又據見證錢仁林禀稱與死者先行出廠對於罷工事及已歇工人向死者索錢等事並不知悉末由尸妻方李氏供稱伊在三新紗廠做日工丈夫素無仇人要求伸雪李君得供諭曰騐得已死方耀魁委係被人槍擊要害身死除飭捕房緝兇解究外着尸妻具結領棺埋葬 
[公葬陳潤夫墓工已竣]  
上海中國濟生會·三商會·及慈善團·敎育團·四川江西雲南各紳商於十五年四月發起公葬陳潤夫大善士於杭州虎跑公推王一亭君爲經濟主任李雲書君爲工程主任伊竣齋爲文牘主任設籌備處於上海寗波路濟生會六月購地十月會同陳氏家屬相土開工十二月安葬迭遭兵事停頓直至十六年七月始行竣工該籌備處公推四川張席儒君·上海沈戟儀君·及虎路濟祖塔院住持法輪老和尙騐收工程兼攝墓工全影以告同志聞該墓築於虎跑山最高處面對玉皇山諸峯東望見西湖之一角墓工甚爲堅固宏壯堪以表揚大善士永留千古芳名爲有功社會者勸矣 
[財部頒布交易稅條例]  
國民政府財政部頒布之交易稅條例如次（第一條）交易稅以各交易所賣買所得之經手費爲課稅標準由國民政府財政部徵收之（第二條）交易稅應課之稅率及種類規定如左第一種商品賣買屬於定期者照經手費總額徵收十分之一屬於現期者徵收二十分之一第二種證券賣買應課之交易稅與第一種同第三種金銀賣買屬於定期者照經手費定額徵收十分之二屬於現期者徵收十分之一五（第三條）交易稅應由各交易所按月報解財政部指定之銀行核收並報告監理員備查（第四條）各交易所報解稅欵時應按照巿場逐日所製之交易總簿分别成單·數量·及經手費類額作成報告一併呈報財政部查核前項報告應作二份一份呈部一份由交易所保存（第五條）監理員有催收稅欵之責於必要時得檢查交易所及經紀人之帳簿與其他書類（第六條）交易所對於第四條之報告有疏忽時致發生漏稅問題者應處以漏稅額三倍以上之罰金並徵收其應納稅額（第七條）交易所應繳納之交易稅有違反第三條規定之限期至二次以上時應處以百元以下之罰金同時並徵收其應繳之交易稅額（第八條）交易所遵奉繳納交易稅對於營業上發生問題或其他非常事故時爲交易所不能解决者得由財政部爲平允之解决以資保護（第九條）本條例自公布日施行 
[新江灣路槍傷男屍之報騐]  
閘北新江灣路水門汀橋北堍地處窮鄉荒僻前晚十一時許忽聞槍聲一六響當時該處居民咸瑟縮不敢出望至翌朝（昨晨）啓户則見一男屍倒在地上後腦中槍彈一處當報該處公安局派出所派警往看察得該屍年約三十餘歲身穿藍布短衫白而褲秃頭赤脚其形狀甚似工人模樣檢其衣袋內尙有小洋一　約十餘角業於昨午後令吉一圖地保投報地檢廳請騐經王檢察官蒞騐云 
[經濟學家薛仙舟昨晨逝世]  
定十七日下午出殯 
香港工商銀行總經理薛仙舟君爲國內有數之經濟學者亦爲中國提倡合作事業最早最熱心者對於實施民生主義之計畫有充分之研究國民政府正欲有所倚重不幸於本月初腿發一疔經割治後毒入血管加以平日積勞體弱舊有胃病復發在寶隆醫院醫治近兩星期竟無法挽救昨晨（十四）四時四十分在醫院作古當即由家族送膠州路七十一號萬國殯儀館大殮茲定於本星期六（十七日）下午三時由該館發引安葬於虹橋路萬國公墓薛君之道德學問事業向爲學界銀行界及一般社會所欽慕一旦逝世聞者均深爲扼腕云 
[公安局對絲廠女工布告]  
上海絲廠協會爲各工廠女工每有違背工作規則聽人煽惑藉端要挾呈請公安局禁止其原呈略謂敝會近據各絲廠報告每有女工違背工作規則不聽指導損壞原料照章稍予處分後即有當地無業游民出爲煽惑藉端要挾聲勢洶洶因是在廠職員人人自危察度情形實爲好事之徒利用該女工以逞其肆擾之計環乞呈請鈞局佈告嚴禁等情查此事所關至鉅工作不聽指揮出品難免窳敗須知銷路旣滯廠方固受直接損失而女工生計亦連帶發生妨礙爲此具文呈請伏乞鈞局體念廠商營業之艱女工不明事理致貽自身之害俯准分别頒發佈告嚴行禁止並通令各警區隨時維護不勝分感當經公安局批示呈悉應准頒發佈告禁止並令行該管區所查照隨時維護仰即知照此批 
[日商印刷工潮昨訊]  
日商印刷工人因向資方提出經濟要求條件不得答覆於月之九日實行罷工今已七日仍無分毫結果聞資方擬將罷工者一律解雇另在日本台灣等處召雇工人抵補工人方面因之益憤除積極向各方面請求援助外並分函桂字鑄字局商務印書館讀字部松蘊鑄字部一律拒用日商材料藉示抵制該日商印刷工人自罷工後全巿工界除迎賓工會銀爐工會等紛派代表慰問外昨又有商務印書館第一分會特派代表兩人慰問並慨助大洋十元云 
[染工今日實行拒染客貨]  
上海巿綢綾綢布染業職工會第一二分會因要求各綢莊增加酒資遷延兩月之久仍無解决希望准於今日起重行拒染綢莊客貨一切情形已誌昨報茲將昨日消息探誌如下 
昨晚之準備會該分會等於昨晚七時召集各坊職工工友全權代表及雙方執行委員開拒染綢莊客貨凖備大會到者九十餘人公推陳錫庭徐小九二君爲主席團報告本日向各方工作情形並議决取締反動份子偷染辦法及拒染期內之各項有順序之工作云 
規定分課辦事該分會等爲便於臨時辦事起見分設下列各課秘書處三人交際課三人招待課二人勤務課七人宣傳課五人財政課一人統計課三人交通課四人收發課一人 
派員接洽各方該分會等昨日公推胡熊卿·馬駿·衛益·汪錫庭等向工統會二區警局各工會各機關接洽陳述此次重行拒染綢莊客貨之原委 
今晨之全體大會該分會等定於今晨八時在西門公共體育場開各廠職工工友全體大會報告一切並由工統會派員演講 
染業恊會之條件該分會等提交上海特别市商民恊會第四區綢綾染業分會承認對於調解酒資期內臨時開染要求恊會保障各件（一）保染期內向各委員要求廠方原諒不能在廠方工作仍然辦理會務以便檢察各事（二）開染期內工作時間暫定每日上午六時至下午四時到時由本會派員檢查逾時由檢查負責惟當日染壞貨色需用修染不限時間（附註下午四時以染司歇手爲標凖）（三）各綢莊所染綢疋須何人先領到先染挨次排染如雙方允洽從權者不在此例（四）在調解期內若仍無圓滿解决者逾時全體職工工人得以自由停工並由恊會保障（五）倘至期不解决而發生公坊破壞者由恊會職工第一二分會方南恊助對付（六）開染至舊曆八月十九日下午四時爲工作期間若至期仍未解决實行停領應將染剩綢疋如數退還客家倘有壞色退修得指定坊家承修其染價酒資由代理者承受（七）倘至期不解决面仍然停工者凡本會會員均有檢查私染及干涉之權（八）要求廠方中秋節無故不能斥退職工工人失業工友還請挑選錄用主席魯庭建徐春榮蓋章簽字 
各工會之援助昨日各工會去函慰問援助者有上海南區典業第一業務工會·滬東經緯坊織廠職工會第分會·上海巿餅乾糖果罐頭食品業職工會第一分會等詞長從略 
更換調查證章該分會等前發長方墨印調查證章昨日通告各廠一律作廢另發四方圜圈圍字墨印調查證章蓋有該分會等紅色與青運二顆鈐記 
指導員常川駐會工統會特派指導員指導該分會等石鳳亭同志因該會等重行停染特於昨日起常川在該會內指導監督云 
[勞資調節會消息]  
處理糾紛（一）北區絲廠第一·第六·東區第一業務工會爲職工待遇條件案函約江浙皖絲繭總公所及工會於十七日下午二時來會恊商（二）工統會函請交涉美亞電力絲織第三廠第三分會請求發給罷工期間工資案由調查員前往調查該廠罷工前後計有兩次卽函工統會查復核辦（三）製墨工會第一分會爲老胡開文墨廠增加工作開除工人案據調查並無訂立私約之事工友係自動辭職而按照條件正七兩月廠方本有更動工友之權自不成問題（四）泉漳會館函與糖糧工會爲待遇條件交涉現已自行磋商案函復限五日內自行解决否則報由本會調節（五）工統會請速解决襪廠職工會要求條件案卽函約襪廠勞資雙方於十七日下午來會恊商（六）磁業職工會提出要求案函請工統會將卷移送（七）客帮職工一分會函爲會員嚴根福稍有荒唐被裕豐仁辭退要求津貼案函復旣有荒唐不成問題（八）典質業職工會提出改良待遇條件案函鄭贊庭嚴重警告勿得壓迫（九）女式繼業工會第一分會提出要求條件案函約雙方於十六日下午三時來會恊議（十）種德　保太和普太和函爲中秋節忙請展期召集同業妥議條件案函復准展期至九月十六日將會議結果報告備查 
簽定洋布業條件洋布業職工待遇條件前經工統會調解尙有第二第三第五三條資方尙有爭議未能解决現經該會召集雙方將條件修正簽定昨該會將簽定條件分送職工會及布業商民恊會存查 
解决永安爭執永安第一廠第二工會要求恢復徐德勝·張小妹·朱復興·周阿毛·鄭爲琴·何阿二·朱招生·朱學明·孫成玉·珍秀文·王有弟·等工作事經該會召集第二工會及廠方代表談判結果工會代表對廠方所提出開除及不能准予復工之理由確無不合之處且承認工會所提復工要求時當時未經詳細調查手續所致故復工要求作爲罷論將案了結 
[特别市黨部消息]  
商民部該部昨發第一百十四號批文云原具呈人上海特别中商民恊會原四區會籌備處呈一件附補推第四第二第五第八第九各分會籌備員履歷請求備案加委由呈及附件均悉所補第四第二第五第八第九各該分會籌備員履歷旣經該區會審查呈報前來應予備案惟第五區分會籌備員名額查該前經委定者與法定名額多出兩人作爲候補籌備員除分别外其第九分會籌備員祇補王肇成一名准予加委不另給發委狀仰卽知照仍仰該區會迅速進行以資早日成立此批 
青年部該部接八區黨部呈報吳淞青年會成立以來迄無工作報告經該區黨部令其呈報又抗不遵命應如何辦理請予核示等因當經批令查明該青年會性質曁組織經過具覆以憑核辦矣又劃斌烈士之父劉玉崗昨已來申該部當派高蔭祖前往照料辦理劉烈士身後事宜又該部近撥到青年運　稿件多種琳瑯滿目美不勝收云 
工農部該部近一星期中忙碌異常上海第一織造廠職工會第三分會開會派謝青白出席指導五區黨工農運動委員會開會派吳家澤出席指導木業職員公會呈請備案因內容不明派吳家澤前去調查五區十四分部開會派吳家澤指導閘北撥擔小販工會派謝青白指導一區一分部函請援助美孚廠開除工人事派吳家澤調查參加清潔公會調解事派徐炳榮前往調解現惹人注意之日商印刷工人罷工事亦已由該部派員吳家澤前去調查一待調查有緒卽將預備着手交涉云又該部同事張君毅烈士爲黨犧牲該部同人誼切共事深爲悲悼除已於十一日同赴會追悼外並由該部及部長周致遠·秘書施公猛·幹事鄒善揚·徐炳榮·鄭保華等致送輓聯詞意哀惋見者深爲動容云 
婦女部上海婦女恊會爲少數惡劣份子所把持不受黨部指導顯係破壞婦女革命戰線婦女部部長提出執行委員會討論議决解散該會一方面該部積極進行重組上海婦女恊會聞欲將婦女團體統一會所屬之各團體會員一律加入以成一整個的有力量的婦女恊會茲覓得市黨部臨時執行委員會解散上海婦女恊會命令如下據婦女部提案上海婦女恊會不受指導且借名捐募作爲朱劍霞個人用度請解散該會并開除朱劍霞黨籍案當經本會第十九次會議議决通過除開除朱劍霞黨籍外着該會卽行解散不得有違切切此令中華民國十六年九月十一日 
[上海縣黨部消息]  
特委會議上清縣黨部特别委員會於昨日下午二時開第十一次會議出席者朱志載·隴體要·沈景·楊守中·主席朱志載開會如儀議决各案彙錄如下（一）提議推定縣敎育局經費委員會委員案議决公推楊守中沈景爲本會代表函知縣敎育聘任至農工兩法團目前尙在組織中暫由本部農工部推定朱志載爲代表餘額一人根據縣政府意見暫由地方欵產處推出代表一人均函縣徵求同意惟縣敎育縣商兩會兩法團本部迄未據各該會呈報備案無從依據應函縣詢明情形以昭鄭重（二）議二區三分部函請整頓第五公安分局案議决准予函知縣公安局查明整頓以重警政（三）議各區黨部經費問題案議决各區黨部在九月以前應照本部規定之數向各鄉公所領足由本部分别函知九月十日以前另行計劃（四）議組織敎育運動委員會案議决通過並推定楊守中·蔡步白·陸亮·朱愛人·姚垚·林青·王砥中·陳頌春·程銘楷·鄭果齋·周雲階爲委員備函通知定期成立（五）議函縣詢明組織鄉政局及遴委鄉行政委員情形案議决通過（六）議調查鄉行政經費狀况案議决分函區黨部及鄉公所查明具覆（七）議函詢縣政府以前議參兩會曾否正式辦理移交案議决通過（八）議獨立第一分部請求繼續清黨案議决呈請中央及省黨部核辦云 
組織部日來工作愈趨繁賾良以各區黨部改組手續業已次第完竣所在籌設之一七兩區黨亦已籌備成熟不日將告成立故該部調查登記各股正在編製各項統計比例等表册以資彙造報告云 
宣傳部該部之化裝演講團籌備迄已多日最近因徵求同志加入及徵求相當劇本發生兩函云逕啟者本部化裝演講團定於九月二十五日下午開成立大會現正需要劇本俾便表演素仰貴同志熱心黨國努力宣傳如願加入不勝歡迎（下略）又一函云逕啟者本部擬舉行化裝演講定於九月二十三日下午一時開成立大會現須徵求劇本擇尤導演風聞貴同志才高倚馬熱心黨國如有佳作務希見賜或爲介紹此上（下略）又訊該部奮鬥半月刊第二期亦將出版各宣傳委員及黨部同志如有佳作祈早擲下云 
[四區十一分部請懲戒蓄婢納妾]  
中國國民黨上海特别市四區十一分部昨請市黨部轉呈國民政府明令禁止各省官吏及各機關辦公人員蓄婢納妾並訂懲戒條例案其文云吾國一般官吏紳商本其宗法社會的主張重男輕女之成見傳從育子之美名用賣買式之手段納人家之女爲妾或爲其婢以遂其濫淫之獸懲若婢者年幼則充侍役及其長成則爲妾或送人爲妾與玩物無異貽譏列邦以失文明國之體面間有幸者雖美名以藏諸金屋實囚以玩之而已不幸者遭大婦之毒手在家庭間多一勃谿之事納妾者日處於醋風妬雨之中求調解之不暇遑論辦其本身職務哉甚有一般不自量力者欲趨時髦而亦納妾豈知床頭金盡勢必作弊一朝敗露犯法何異作繭自縳現有一般自命新派女子者甘作人妾藉其戀愛之口頭禪致遭薄情郎始亂終棄者比比皆是其蓄婢之不人道政府早在廣東禁之但此事各省皆有不過未有若廣東之盛耳應請政府明令各省禁止而於納妾一端尤爲道德墮落之起端更應列入禁止之例近來嘗聞官吏納妾事甚多無怪民衆見本黨婦女運動一夫一妻標語不禁譏笑以爲黨襪降於零點蓋吾國民革命的官吏對於社會責任何等重大非如軍閥肘下之官吏自成一階級吾黨黨員自應以身作則隨處發表主義領導民衆以趨光明之路本黨主張男女平權於敎育法律社會經濟上確認有助進女權發展之可能理應作一普遍的廢妾大運動各處黨部公開演講喚醒女界一面請國民政府明令各省官吏各機關辦公人員不准納妾蓄婢訂定懲戒條例爲本黨黨國之光以改社會之惡積習不勝幸甚 
[牛羊同業公會請禁鮮牛肉出口]  
上海牛羊同業公會昨致函江蘇特派交涉公署云逕啟者頃閱報載日商近來擬運鮮牛肉出口由日本總領事函請貴署發給執照而貴署已函商淞滬衛生局對理等情至爲疑訝查鮮牛肉出口向干例禁誠以一經出口內地勢必多宰耕牛至今牛價飛昻而用以耕田之牛隻日稀農民受害誠不堪言關係匪輕故牛肉出口歷來官廳懸爲厲禁從未准許外商販運出口以妨農耕而害民食也年前日商雖迭次請求弛禁均不之許故省政府江灣關稅務司及江海關監督處均有嚴禁鮮牛肉出口之存案故外商雖百般鑽營皆不能逹其弛禁之目的但今日商又復從事鑽營希圖廠蔽當局以　其狡謀爲此懇請貴公署如遇要求發給鮮牛肉出口執照務祈毅然拒絶以免內地發生牛荒之患而保障農耕至爲公便此呈江蘇特派交涉公署交涉員郭上海牛羊同業公會常務會員陳廣海謹啟 
[整漿業與綢業加價之糾葛]  
上海總商會接整煉漿軸同業公會函云逕啟者敝會重訂價目一案與浙湖縐業公所關係最鉅書面往還口頭接洽經幾度磋商以後始承縐業業董而允自七月初一日起所加之價普通葛每疋計一角廠葛每疋計一角一分均以九折計算並由該公所於中秋節結賬時公告其同業一律照辦在案惟敝會現據整漿業報告此次往收節賬遵照其公所通告以新價結賬者固有但不肯照新訂之價實行雙方懸而未結者尙居多數敝業於經濟上深感痛苦用特函請貴會轉致縐業公所除已照新價算訖各號節後仍一律照常承接其各貨外其有不肯照新價履行者現再俟其五日後如再無解决辦法則應潮流趨勢亦須停業以待緣勞工方面必須俟節期結清工資以後始肯再行工作在公司方面以照舊價辦理亦須虧本故亦不停而自停矣至於承其慨允加價一層並懇道謝其盛意爲禱此致上海總商會 
尙有本埠新聞轉入後頁 
 
 

Page 15

 
 
本埠新聞二 
[萬國商團全團大賽槍之第一幕]  
華隊選手之榮譽連勝段鵬杯二年 
本埠萬國商團每年例行總比賽一次以覘各隊射擊成績本年賽期自本月十日起至二十五日止每逢星期六星期日分别比賽課程計分十種其一至六種爲分組比賽第七至十種爲個人比賽尙有得勝杯一只亦於此時比賽之茲聞十·十一·兩日已作得勝杯及各種分組賽該團總司令戈登氏對於分組賽素極注重故是日特率轉部職官親蒞監察且逢天氣清朗各國賽員精神愈形奮發成績亦頗可觀就中競爭最烈者當推第六種選手賽蓋該項比賽各隊所派之十員盡爲精銳之好手是比賽勝負不啻明示各隊射擊能力之優劣故於未賽之際各隊莫不摩厲以須以爲勝此一着其餘不足觀矣茲將各項比賽情形分别錄後 
得勝杯該杯爲一種各個比賽歷年競爭頗爲劇烈本年比賽以英人派賚之一一四分爲最優美人郝欽生之一一二分日人伊籐一郎之一零八分次之 
分組賽第一種爲戰鬭式之棚比賽在二百碼射水瓶每組賽員六人以瓶六座代表之結果爲英皮字隊第一棚勝蘇格蘭隊第一棚次之第二種爲迅速進攻式之棚比賽亦爲英皮字隊第一棚所勝第二爲輕砲隊丙棚第三爲中華隊第十棚第三種爲中士賽每隊各派中士四名爲一組賽課爲三百碼快槍十發月亮靶五發又六百碼之慢槍五發以蘇格蘭隊一三八分爲最優小砲隊之一二九分中華隊第二組之一二八分次之第四種爲上士賽每隊上士三名賽課同第三種以美國隊一零五分爲最優英皮字隊一零一分葡隊九十七分次之第五種爲隊官賽每隊尉官三員與賽課程同第三種以工程隊八十六分最優葡隊八十分次之日本隊六十五分又次之第六種爲各隊選手賽該項比賽上年爲中華隊以三八八分得勝且有英海軍司令段鵬氏特贈銀杯一座以爲錦標本届比賽華隊仍多上年原手故各國賽員極爲注意精神抖擻競爭頗烈莫不以勝得錦標爲榮而總司令戈登氏尤爲注意雖烈日當空時過亭午不顧也其賽課計分三場比賽第一塲爲二百碼慢槍五發當該場終結時以蘇格蘭隊選手成績爲最優華隊選手次之第二場爲三百碼快槍半分鐘五發當該場終結時蘇格蘭隊仍居第一美國隊則已追出華隊而爲第二而中華隊居第三矣第三場决賽爲六百碼衝鋒至一百碼之進攻式快槍十發跑射時間怱迫五分鐘即須蕆事衝至四·五·百碼爲臥射黃色人身靶衝至三百碼則臥射大號月亮靶至二百碼則跪射月亮靶至一百碼則立射小號月亮靶該場賽課固極困難然亦爲决勝負之最要關鍵而華隊選手則於此端夙負盛譽蓋上年獲勝亦得力於是故頗爲各隊所注目是日加入比賽之選手計十二隊當華隊選手未射之際英皮字隊已以射中四十五靶壓倒各隊誠爲不易多得之成績且已突破歷年之標準故頗有得標之希望徒以華隊選手尙未出手各隊選手莫不作勁適當前之預測待比賽結果華隊果射中四十九靶以空前未有之成績而續勝錦標矣當時掌聲雷動總司令與各隊長官莫不與華隊司令王衍慶君握手道賀以表同情茲將中華隊選手及射分探錄於後以供參生計上尉王衍慶五十三分下士顧文忠五十分中尉陳時俠四十五分一三君射分爲各國選手之冠隊員黃菊生四十三分上士李玉書四十二分中士鄭仲　四十二分隊員張金德四十一分張鑑清四十分何楚翹三十六分周昌善三十五分共計四二七分第二爲英皮字隊共四零一分第三美國隊共三九九分 
[凌子黃等歡宴袁不同]  
河南旅滬之民黨同志凌子黃王澤溥田安邦劉炳寶等四人昨日下午六時假座一品香大廳設宴歡迎由漢來滬之忠實同志袁不同君袁君係前暫編第二軍長在武漢時曾爲共產黨捕獲幾爲所害自清黨後方始脫險昨晚宴會到三十餘人席間由王澤溥凌子黃兩君致歡迎詞畢而請袁君演說報告以前之經過聽者爲之動容直至十時許始盡歡而散 
[魚業敦和公所請釋被扣魚鯗船]  
魚業　和公所昨爲源通鴻昌兩魚行魚鯗船被扣事函請上海總商會轉函蘇屬緝私統領部迅行電令該隊將船貨及舵工等一律釋回茲錄其原函云逕啟者頃據敝同業源通鴻昌兩魚行來所聲稱該行等在烟台威海設有鴻成鴻泰魚莊專爲收買醃魚雇用帆船數艘裝運淞滬往來脫售茲有船户羅阿生詹阿卿羅小炳張中初等四船均滿裝魚鯗駕駛來滬詎經崇明附近七窰浦洋面突被蘇屬緝私江海游巡隊指爲夾帶私鹽將船貨及舵工一并扣留帶入崇明七窰浦港內守押船户等再四申辯置若罔聞際此秋熱天氣魚貨一物易於臭壞營業損失實屬不堪設想應請致函上海總商會轉函蘇屬緝私統領部迅行電令該隊將被扣船貨及舵工一併收回放回以免躭誤而保血本等情前來竊查是項魚鯗係由烟台威海漁户配用官鹽落地醃就該魚莊備價收賣並無私鹽夾入槪可當場查騐歷來裝運淞滬或經稽查向不留難歷年如期有案可稽此番突被扣留殊出意外商業前途將來何堪設想相應據情函請貴會卽希轉函蘇屬緝私統領部請其迅行電飭現泊崇明七窰浦蘇屬緝私江海游巡隊將船貨及舵工等一律釋回否則請其押帶來滬有無夾帶私鹽情弊便可當場騐明再行核辦並請其以後遇有是項裝載魚鯗船隻不得任意扣留以解商困而安營業至紉公誼 
[波斯人控告蘇聯政府商務公司]  
波斯國人李琴愛夫昔年將價値十六萬一千八百十九兩之華茶交由俄國遠東義勇艦隊輪船公司運往海參崴銷售嗣不知被其運於何處李琴愛夫遂向前會審公廨提起損害賠償之訴斯時駐滬之義勇艦隊輪船公司已改爲蘇聯政府之商務公司該蘇聯商務公司接奉公廨傳票即具狀辯訴聲明不受管轄經公廨審核後予以駁斥並判决被告蘇聯商務公司照所訴之數賠償被告不服因尙未設立上訴機關乃請求復審業由前公廨核准聽候復審在案昨日午後臨時法院開庭復審經吳德生推事命原告代理律師將此案經過情形陳述該律師聲稱原告當時與俄國義勇艦隊訂約由該艦隊將茶運俄詎其並未依照條件運逹目的地甚至不知運往何處原告乃於民國十四年十二月八日提起訴訟其時義勇艦隊名義猶存次年九月十五日被告始登報聲明義勇艦隊改爲蘇聯商務公司原告得悉卽具聲請狀由前公廨將狀送交蘇聯商務公司嗣該公司答辯以蘇聯與義勇並無關係即使有關亦不受公廨管轄蓋蘇聯商務公司乃蘇聯政府之營業機關也前公廨以其所辯並無理由當予駁斥並准受理本案而下判决該律師並引證中國大理院判例凡國有營業機關若與人民發生訴訟事件應由司法官廳受理之規定請求依法受理被告之律師遂要求原告證明蘇聯商務公司係義勇艦隊改組之點原告之律師稱關於此點就被告之辯訴狀已可證明其辯訴云蘇聯商務公司根據蘇聯政府命令接管義勇艦隊故該公司實爲義勇艦隊之繼承人此外尙可資證明者則該公司內部之組織與義勇艦隊相同而地點亦同被告之律師稱被告辯訴並未承認且於聲請復審時提出新證據證明義勇艦隊之輪船係售與考司克夫而商務公司則係向考氏購買此項證據係從莫斯科得來者原告之律師稱被告所提契約以係得自莫斯科應請庭上注意莫斯科地方苟欲僞造契約甚便吳推事着原告證明蘇聯商務公司即屬義勇艦隊改組一節當由證人卡靈斯基陳述一過質之被告公司職員俄人供商務公司係蘇聯政府之交通·外交·兩部全組資本爲政府所出完全爲國有營業機關從前義勇艦隊之性質殊不明瞭至船舶所有權之移轉則在一千九百二十五年四月間義勇艦隊將船舶數只售與商務公司其詳情不甚了了因我始於今年二月方入商務公司服務也被告之律師復引證美國大理院判例及國際法與原告律師互相辯論吳推事以時間已晏不及審問諭知原告於下次開庭時關於義勇艦隊改組蘇聯商務公司一點再行舉證並着雙方律師對於本案之法律點各自凖備下次繼續辯論遂閉庭 
[華商電氣公司預防冒充查錶]  
上海華商電氣公司昨通告各用户云近據電氣用户報告有冒充公司工人以較錶爲由私將電錶拆去情事敝公司向章查錶員及工匠等均有徽章及號帽制服爲記如遇裝拆電錶或移動封匣等均持有敝公司憑條爲證此後如再有自稱敝公司查錶員及工匠入等無徽章或號帽制服及憑條者即係假冒萬勿任其擅動電錶應即扭送敏公司或就近該管區法辦如用户不察任其擅動電錶因而被竊者則敝公司當按定章第八條辦理（本公司發行電氣簡章第八條電錶或進火線以及各種附件用户不得擅動如有擅動者除停止通電外並責償損失其有舞弊情節者除訴於法律外並追償電費損失）茲敝公司爲預防後累起見除印刷用户須知分送各用户俾得隨時注意外特此通告惟祈公鑒云云 
[美按署昨訊美倫修費案]  
文匯報云江南造船所控追美倫輪船修理費三萬餘兩一案今（十四）晨在美按署航務法庭開審由潘迪按使審問造船所代表鄺君訴稱美倫於一九二四年八月至一九二五年十一月間之修理費三萬三千四百零二兩迄未償付分文以七釐起息計積欠本利共逹三萬五千三百十七兩九錢二分今船泊江中要求假扣押嗣被告律師聲稱美倫之主人已凖備償付問官遂宣告展期 
[民衆牌香烟行將出世]  
南洋兄弟烟草公司爲中國烟草業之巨擘分公司及代理處遍寶宇所出紅白金龍梅蘭芳大小長城大聯珠等牌香烟早已風行全國今茲爲答國人愛護國貨之盛意起見特製價廉物美之香烟一種定名爲民衆牌亦民衆同樂之意也該烟刻方在趕造中不日卽將問世矣 
[騐訊鄭案擊斃綁票匪詳情]  
住居法租界皮沙耐路四十八號星內爲棉紗生意之潮州人鄭子明前日被綁匪架上汽車駛至公共租界乍浦路轉角鄭在車內大聲喊救跳出圖逃該匪等情虛下車飛逃由捕查見上前追捕該匪等拒捕開槍擊傷三百六十五號印捕（昨報誤記已被擊斃特更正於此）該捕等亦開槍還擊當時擊斃年約二十餘歲之匪徒一名並拿獲匪徒謝名遠一名各情已誌本報昨由捕房將尸舁入斐倫路騐尸所報請臨時法院李推事於上午十一時蒞所檢騐一遇卽升座公位據虹口捕房西捕頭偕同中西探投訴前情並稱此案發生在法租界拿獲一匪已由法捕房提去已格斃一匪其名姓尙未查出卽將死匪所執之手槍一支及地上檢獲之槍彈兩粒呈案請察又據億泰汽車行汽車夫郭炳奎禀稱昨日上午十一時餘有身穿藍綢長衫黑馬褂頭戴瓜皮帽紅結與一穿灰嗶嘰長衫一人據稱一康姓一梁姓雇一千四百五十八號汽車當時駛往南京路新新公司門首停車伊等上樓至五十七號房間內旋由伊等邀我上樓午餐畢下樓汽車已不見遂報告捕房後回至億泰未幾得虹口捕房電話汽車已經查到卽投虹口捕房認領詎汽車號碼已被掉換一千二百四十八號餘不知情等語又據一千二百二十四號·五百二十一號·一千五百二十一號·等三華捕相繼禀稱伊等昨午十二時在乍浦路天漄路北蘇州路等處站崗乍浦路轉角因在修築馬路其時往來車輛甚多見一千二百四十八號汽車不顧前面車阻急欲開駛正在上前詰問忽聞汽車內有人喊呌有四人下車三人往東飛逃一人逃入小弄內卽行追捕彼等竟開槍拒捕知係盜匪約離五十碼槍彈無效旋追至乍浦路經五百二十一號·一千五百二十一號·兩華捕連開七八槍擊斃一匪拿獲一匪是實又據鄭子明證稱昨早十一時餘由家出外至民國路鐵栅門口旁邊停一汽車栅門旁站有三人二人將我拖住均執有手槍當被拽上汽車往西開駛旋復朝北往西藏路北蘇州路折至乍浦路彼處正在修築馬路且前有場車阻碍交通不能開駛我遂在車內大喊救命見有巡捕我卽從車中跳出致腿上跌傷斯時被嚇暈去不知開放手槍情形死者當時同開車人並坐面貌曾經見過該匪等均穿短衣形似工人云云李君得禀諭曰騐得已死無名男屍委係被槍擊傷斃命候飭捕房恊緝逸盜解究尸體着地保領埋 
[福煦路破獲綁票機關續聞]  
昨報記新閘捕房破獲綁票匪機關一則茲悉該機關係在福煦路二百二十六號門牌起出肉票其十八歲女子名唐福毛宜興之高鎭人本年陰曆四月二十三日該鎭突到大帮太湖土匪大肆搶刦並將唐福毛及其姊一併擄去做壓寨夫人居留太湖一月將唐姊釋歸而挈福毛來滬藏匿該屋初不使越雷池一步近始任女出外購買菜蔬然女經匪警戒故雖已出入自由而仍不敢將此中秘密稍洩亦不敢出首告發至兩孩則係同胞兄弟長名朱飛文十一歲幼名朱菊良五歲均從崑山擄來匪並將兩孩衣服寄還其家以示孩係被匪架去之意某日新閘捕房包探行經其地見匪窟大門洞開兩孩嬉戲門首口操南音屋內一婦口操北音殊覺可疑嗣又見一穿短褲之男子入該屋之後門益疑之偵查數日始悉屋中實非良善之户爰於前日上午與通班中西包探馳往拘拿因雙罪緊閉不得其門而入候至七時設法逾垣而進救出女子男孩拿獲女匪一口名潘丁氏抄出照片多張帶回新閘捕房至晚九時一男匪施施然從外來被地於屋內之探捕拘獲亦帶入捕房詰悉其名潘錦章係丁氏之夫原籍徐州昨晨將男婦兩匪解送臨時法院由周推事質訊一過諭令分别收押唐女與兩孩送濟良所暂留捕房已致函各該家屬來滬候領 
[梵王渡綁票案辯論終結]  
尤繼寶·袁萍繼等串同在逃之王善根·陳友生等圖架在嘉善敎會第一初級中學校學生仇姓（爲王善根之親戚）繼聞仇已轉學計謀不成同去之陳金生之同族陳子英生前積蓄頗豐以故家資巨萬去年死後遺下一子小名陳囝囝字陳子富年僅十八歲擁此多資內外要務托數十年之賬房王子堂經管陳金生垂涎無法分杯羹故與一羣歹人計議後遂由袁萍繼書信二封一致與陳囝囝囑以五千金爲助餉誠恐王子堂從中加以阻止故又致函王子堂囑以毋庸多管閑事陳王均置不理而第二封信匪已專差到門送信勒限將欵送至徐家滙車站磚內候取詎陳等卽以信函報告前警廳偵緝隊派探查緝未獲不數日匪徒遣一先鋒將持手槍晋謁陳囝囝結果如願以機惟是陳金生分贓不匀又懼將來案發本人旣無贓洋受用而難免同受縲絏之虞所以自首於綏靖處派稽查將尤繼寶袁萍繼拘獲研訊　解送前警廳送赴地檢廳預審明確起訴同級審判廳昨日上午十時王黻裳推事·與楊文濬檢察官鮑祖壽書記官等開第二法庭審理訊據尤繼寶供稱年卅七歲無錫人爲米業前住梵王渡陳子英家出租之房屋內舊歷四月十八日袁萍繼來訪我要同我到杭州去他說因他服務之豐田紗廠因工潮甚烈所以避往勝地一消囂煩約定廿五日在嘉興車站等我因他另有他事他於廿四日動身我則於廿五日上午在梵王渡搭車到嘉興未見他影踪我卽乘來車折回上海至嘉善站見袁服簇新之西裝在月台上揭帽迎我於是我卽下車同他至嘉善旅館二號房間內住宿並未有第三個人清朝九時我催他動身到杭州他說有個姓夏姓王等二人欠他一百元錢要去尋討呌我暫等他去後至下午四時回來說未討着呌我再等一刻我要回他卽阻止到夜間一同到車站逢見王善根及一陳姓（非陳金生）另外二人共伴四人他們所談均操日本方言我亦不知其奧妙後我與王善根攀談後王袁說要到瓶窰去看親戚我亦去的當於廿七晨卽回滬他們是否去綁仇姓我不知悉至嚇詐陳囝囝我亦未預聞至五月初四日有二人來喚我到保衛團說是袁萍繼因綁票嚇詐被捕說我是同黨但我是寃抑的官云陳金生自首說你爲首謀詢在綏靖處及檢廳均供得甚爲明瞭詎尤一併否認前供官謂陳金生爲何說你呢答·他要說我亦是無法的至此官問袁萍繼供年廿二歲寗波人在豐田紗廠電器間內爲技師尤繼寶是一向認得的陳金生是我下手四月廿四日我同陳金生王善根陳友生共四人到嘉善因爲王欠我的錢他說有親戚在嘉善去要錢還我前一日逢尤繼寶他說要到杭州去遊玩我亦因工潮激烈故欲避囂所以約同一起去廿五日午刻在嘉善站候他我二人卽住在同旅館次日我二人要回在車站遇陳金生陳友生王善根等要到瓶窰去卽由他們雇了船只前往不料他們已商通了要做不法事卽以擬好之信稿敎我繕寫是爲我有墨水鋼筆在身所以迫令我寫恐嚇信二封是被迫尤繼寶當時不在場官問你前供尤是在場的乃袁亦翻供不認並云我對於綁仇姓事實不知悉至此官問陳金生供年卅歲上海人我僅認識尤繼寶其餘我不認得我是廿三日到嘉善去謀事綁票事我不知官問爾在綏靖處自首供過前情否則自首什麽且在檢廳亦供過而陳亦翻供不認並稱本人未見他們卽回官卽質以報告綏靖處稽查高毛弟說綁票及嚇詐等種種情事因分不着錢又恐案發被累是否答我是在路上遇見高而談起的至此官問事主陳囝囝供年十八歲上海人住梵王渡四月底接到信二封是郵遞一封一封由不識生名的人送來信內要五千元作爲軍餉送至徐家滙車站紅紙磚下我派人去的但未帶錢翌日送信的人卽持槍來家逼錢云云王子堂供年五十九歲信亦收到二封於小主同時收到所以五月初一報告偵緝隊派探往捕未獲云云檢察官發表意見謂被告等有二種情罪一種綁票一種强盜被告等無狡賴然亦有處直認不諱故事實已明請判决義務律師張恩灝辯護謂被告等綁票案不能證明嚇詐案與普通綁匪有不同點是爲弄假成眞故請經辦問官卽宣示辨論終結十九日宣判被告還押 
[箱屍案被拘各人一併開釋]  
北四川路仁智里弄內發現之箱屍案兩記本報昨晨虹口捕房將所拘之嫌疑人程子介·周伯濬·劉仲恒·程子惠·唐啓賢·程方庭·程金宏·程張氏·程劉氏等男婦九名口解送臨時法院警務庭由謝推事提審據華探馬孝治及二號西探到庭禀稱昨晨騐屍時因程等在屍場口供抵觸奉喬推事諭令扣留今特解案請究程等同延吳麟坤律師出庭辯護謂死者名程柏齡年十三歲身體肥胖係程海門之孫海門在漢口經商今春因時局不靖挈眷來滬寄寓海寗路華商别墅漢門在　設有年尋常棉紗號于天津路招商渝報關行內舊曆八月十六日下午六時其孫在店因有人邀往觀劇時其孫所穿係夾衣故回華商别墅更換單衣後燧一去不歸周伯春爲年厚常之司賬人曾見遇柏齡之面故周昨日先往騐屍所察視屍體因不能確定死者係程柏齡乃邀其餘諸人往認致因誤會被留應請開釋云云並由程海門到庭供湖北人年七十四歲現有三媳一子四孫兒兩孫女死者爲最幼之孫兒拘案各人除唐啓賢·周伯春·爲我號雇夥外餘皆爲我之兒孫兒媳姪兒等謝推事以案旣證明諭將程子介等一併釋放 
[滬寗路昨又恢復區間車]  
滬寗路上下各客車自謀恢復後已漸復原狀茲悉自昨日起又將正午十二時十五分由北站開之九號上行六號下行翔滬專車及下午二時二十分由滬開之十三號上行無錫區間車下午六時十分由滬開之十九號上行常州區間車恢復並同時將每日暫行規定之兩次乘客專車取消另於明日添開下行貨車一次云 
[凌伯華搭救病迫圖盡之學生]  
同仁輔元堂救生局舢舨船於前晚十一點鐘時在南碼頭浦江畔救護投浦自尋之男子一名撈起救醒後詢其姓名住址據稱名李立人四川成都人年二十二歲前在黃埔軍官學校讀書繼入北京大學肄業因病到滬醫治住居浦東中學左近之陳姓屋內所有衣物銀洋都已失去近因腦病更重無可度日憤而覓死了此惡境云云該局司事當卽派人送至同仁輔元堂該堂董凌伯華盤詰該學生之鄉籍並派員按址調查該生確爲正當學生貧病交迫所致凌君即至家中携取自己之衣服給予該生穿着外昨又給予洋八十元並代購船票資送回籍以免流落 
[跳電車軋傷斃命]  
浙江嚴州人錢長榮年二十一歲現當浙東警備司令副官左少卿之衛兵前日來滬暫住於小東門中央旅社昨日下午一時十分由西門乘法租界電車而回將至小東門東方旅館前門錢卽將右邊鐵門拉開意欲下車時該車九十六號開車人未及顧防竟被從右邊跳下此時適有五路之華商電車亦行經東方旅館門首該車三十五號之開車因不及殺車至將錢某夾在兩車之中左領右擠其勢甚猛致傷咽喉等要處一時血流如注後由崗警瞥見送至上海醫院醫治到院不五分鐘卽氣絶而死 
[理敎舉殯之儀節]  
上海靜善理敎公所主任邵蓮貴君於昨日舉殯查邵君生前熱心公益有功於理敎聯合會曾任該會董事故理敎中人頗爲推重昨日舉殯屏除一切僧道響器凡習俗之繁文冗禮悉擯棄不用純以程敎儀節行之首爲開道馬三十只次爲理敎同人持帶清潔道路又次爲祭文亭遺像亭文銘背香袋者六人托香盤者四十餘人再次爲理敎聯合會全體委員會會員與公所主任一律步行送殯有一千四百餘人之多懸柩上純以花紙紥之荷花蓮蓬藕等紛披其上聞取儒釋道一氣貫通之意柩後則爲女賓約百餘人一時觀者塞途咸稱得未曾有 
[各時疫醫院報告共死四人]  
（一）西藏路上海時疫醫院昨日門診八十二人住院八十四人出院三十二人注射鹽水針九人病故二人（一）天津路紅會時疫醫院門診三十人住院四十三人出院九人注射鹽水針四人（一）愛文義路急救時疫醫院門診六十八人住院二十一人出院十八人注射鹽水針十二人（一）南市神州時疫醫院門診二十九人住院十八元出院十人注射鹽水針六人（一）海昌路紅會時疫醫院門診二十人住院二十七人出院五人注射鹽水針五人（一）新民路普善時疫醫院門診十六人住院十五人出院九人注射鹽水針三人（一）胡家木橋虹口時疫醫院門診十三人住院十八人出院十人病故二人（一）閘北聯義時疫醫院門診五十八人住院十九人出院二十人注射鹽水針四人 
[閘北攤担工會昨開成立會]  
閘北攤担工會於昨日下午一時假閘北蒙古路國貨廣告影戲院開正式成立大會到小販同業一千餘人公推滕受之主席開會如儀（一）主席報告籌備經過略以我小販同人人數雖多但情形極爲散漫自七月間曹萃記向滬工巡捐局朦包小販捐强行勒索不堪苛擾於是乎始知團結經向第一區黨部請願蒙上海特别市黨部核轉市政府取消苛捐嗣因同業杜長森拒捐被捕復蒙區黨部市黨部援助乃得九月一日市政府正式公布取消苛捐同人蒙黨的保障得維貧苦生計一方面請求工會組織統一委員會核准組織工會希望同人一致團結擁護工會卽可以自解痛苦云云（二）工統會指導沈言信·周風指導（三）上海特别市黨部工農部代表謝青白·及第一區黨部工農部長郭冰釗·宣傳員唐泉·等相繼演說（四）來賓商務第一分會莫廣泉·一區十四分部王文華·二分部陸士淞·三十二分部劉良等相繼演說（五）推舉執行委員十三人候補委員六人共十九人姓名如下曹殿保·朱華三·滕受之·呂德豐·杭步雲·陳敬之·唐漢平·曹玉龍·包文清·王昌林張萬元·李耀先·嚴春榮·吳竹林·高鼎方·吳志學·虞阿炳·紀萬清·李培元·（六）呼口號散會 
[姦夫賠償本夫名譽損失]  
變賣四間半平房 
賃居浦東花園石橋三官堂附近平房內之婦人潘氏近因其夫出外與鄰人劉長根發生戀愛昨晨一時許其夫歸家敲門潘氏情急囑劉躱於背後意在待夫入內便可乘間出去詎其夫早經用電燈照見彼時恐姦夫逃脫卽將潘氏推倒一面扭住劉之手腕詢其深夜來此何故劉情虛語塞嗣經魯仲連調解由劉貼還本夫名譽損失洋三百四十元當因一時無現乃央人說合將自己住宅平房四間半變賣凑足交納風波遂告結束 
[邵萬生昨晚被刦]  
天津路追獲一盜匪盜匪放槍彈傷三人 
南京路一百四十一號邵萬生南貨號營業向稱發逹在滬居民幾於婦儒皆知因之盜匪垂涎被刦已非一次昨晚八時前又以搶刧聞當時南京路上車水馬龍行人接踵以華燈方張之熱閙區中竟出越貨傷人之强搶刼案滬上盜風为之熾匪胆之大蓋可想見茲將當時被刼詳情並流彈傷行人事誌之如下據該號某君言昨晚七時四十分許營業正盛顧客之購物出入者川流不息初未注意當時已混入盜匪多人其時某夥站立之櫃外有一口操江北音者聲言欲購桂圓若干店夥尙未將貨秤出立在櫃外西角之一盜已袖出手槍指向櫃內而其餘同黨則三人入內霸佔賬台兩人守在櫃口出入處據云盜等身穿藍黑長短衫不一持槍者約有四人在賬台前之三盜隨卽動手先將抬上鈔洋五十餘元攫去並出槍向賬房勒令交出錀匙致抽屉內所藏小洋一千三百六十餘角亦一併取去諸盜爭先用手抓取塞入口袋之內袋溢則裝入腰間此時各店員均已驚慌不敢聲張盜旣刧得鈔洋銀角尙未壓驚另將某夥友手上之金戒指一枚刦去惟係質鼎盜未之察臨行向店員聲言不得報捕聲張否則定有不利六盜從容走出店堂向西朝五福逃逸隨有多人口呼捉强盜不已盜等聞呼心慌卽在衖內開槍數響以阻追者幸未傷人此時在天津路及五福衖口適有老閘一四八號二道頭華捕行經其地聞衖內槍聲並有人出衖由天津路向西而逃知係盜刧該捕即奮勇上前追捕執槍之盜心慌逃命立卽開槍兩響一彈中富康里口二百九十號門警徐州人陳仲先左腿上一彈中南無錫路光華公司學徒莫世昌右臀部諸盜此時已如發瘋向前直奔其中一穿深藍短衫淡青色褲子者奔至德盛木器號前忽而絆足跌在地上蓋木器號前堆有檯櫈上器甚多半明不滅之中未曾看見向木器上衝去致卽絆倒於是一四八號華捕立卽上前將其拿住至前奔之數盜逃出天津路至石路口又放一槍流彈打在揚州人王張氏背部其夫亦隨之同行幸未着彈諸盜旣至大路卽分别逃散所獲之一盜由捕押送老閘捕房研審流彈受傷之巡捕學徒及婦人等則分别由一二四七爫六六八號華捕送至仁濟醫院救治二九○號門警及學徒傷勢尙輕惟王張氏則彈入背部尙未箝出較爲沉重聞其夫言來滬尙未及一星期現住南陽橋某棧房內昨日下午偕其婦往虹廟弄購買洋燈雜物行經天津路口伊婦卽中流彈至學徒莫世昌則於昨日下午七時半許同光華公司往富康里四一八號麗生公司取綢織品多件方纔走出富康里適値數盜趕來莫着槍後卽倒在福大馬車房門口自後勉强回至麗生公司報告光華車送醫院所獲之一盜貌極黧瘦年約四十許 
[刦案併誌]  
福建路福建路八百零四號某舖於前晚九時二十分被六盜侵入三盜執有手槍由賬檯上刦去鈔洋一百三十二元 
南京路南京路二百三十九號某糖果店於前晚八時二十分被七盜侵入三盜持手槍嚇禁聲張後將鈔洋九十三元刧取而逃 
東西華德路東西華德路九十二三號某店於前晚七時半被四盜闖入當被刧去鈔洋七十八元 
愛多亞路愛多亞路一三零六號某姓家於前晚七時被六盜侵入出槍恫嚇刦去値洋六百七十二元之衣飾銀錢而逸事主鳴警當由對面法界九零六號看門巡捕向盜開槍二響未命中各盜均被逃去 
翁家衖西門翁家衖品吉里十八號住户王熙純在大北電報局營業不料於昨日（十四）下午五時半突來盜匪六人操本地口音以租屋爲由闖入大門各出手槍嚇禁聲張迫令王妻交出銀洋飾物當由二盜把守前後門餘則上樓時該主事王熙純在房熟睡聞聲起床而盜已進臥室聲稱抄查烟土當卽翻箱倒篋任意搜刦盜得贓後仍出前門分途逸去嗣經該主事檢查被刦衣飾計有翡翠二只嵌寶金戒一只嵌珠戒一只金挖耳一只金荷花攀一只金鎖片一個（刻有王相麟名字）金表金手表各一只古銅色灰鼠皮袍一件品藍色花緞灰鼠皮女襖一件線春棉袍灰色花緞女襖一件並另星等共得値四百數十元當開明失單投報二區一分署請爲查緝務獲究辦 
[法庭訊結高橋刦案]  
匪徒傅伯生於去年舊歷大除夕結夥楊紀紀劉吉生等同赴浦東高橋地方搶刦王順卿所開王恒昌糧食雜貨店銀洋等案發楊劉二犯被退解由地方廳判决監禁在案乃傅犯於本年七月間又潛回高橋爲該處警察得信趕往將傅拘送地檢廳訊明起訴審判廳惟該犯供詞狡展並以其姊夫顧小毛作證證明於出事之後並未離開上海所以該廳爲愼重起見特再傳集審理昨日上午十時沈推事會同楊檢察官特開第一法庭審理訊據顧小毛供稱傅伯生是我妻弟一直在我水木作場內爲泥水匠平日爲人很安分去年年底並未回高橋今年三月二十左右妻弟工作完竣算得工賬洋七元回家即被逮捕因與人有仇隙所以被誣問官謂顧曰伯生有無家室（答）他家中僅有一老母惟伯生的名字實在呌培生又喚培培（問）伯生二字是否爲其名字（答）我不甚仔細（問）伯生在押所中你望過他麽（答）我因無暇故由我妻來探望的（問）爾今天同伯生會面過否（答）未曾晤面（問）去年年底回過否（答）未曾况去年年三十夜八點鐘時我等團坐吃年夜飯的（問）作場內吃年夜飯該在先幾日即使年三十夜亦須早些或者晏些如何適在八點鐘時候這種俗例是本審判長深爲稔知的你爲郎舅至戚所以關心爲其掩蔽須知傅伯生如果安分斷不爲盜案牽涉訊至此問官命原辦巡警劉榮福到案供稱本年七月二十四日將傅拿獲因高橋地方迭出刦案前獲之犯楊紀紀等供明傅伯生爲其同黨所有刦案傅均同去做的是以我們區長諭令通緝後來據人報告說他（指伯生）來了我等即趕往將其逮捕獲送到署訊問時伯生即改名爲乖乖我即詰其爾明明是伯生他點頭默認况他亦承認分用洋三元等語又據巡警莊耀臣所供與上相同又據事主王順卿供稱出事之日我一人在店內因有人來買火油我卽出而應市其人即將我揪住又有一人突然闖入將賬台上銀洋刦去門外尙有二盜把風我因年老一時嚇昏又兼燈光不明所以不能記憶盜匪等面貌不過扭我之盜是將帽子壓在眉下面孔是白皙的訊至此問官命提傅伯生至案令王指認王稱不能指實（惟傳之面孔確爲白皙的）問官向詰傅伯生去年何時吃年夜飯（傅供）十二月二十六日至除除夕夜則白相了惟高橋未去因家中房屋狹小不能容身所以年底並未回去今年四月初旬算清工賬方始回去（問）算得工錢者干（答）三四元但是强盜不敢做求察官曰爾姊夫之言語可靠否（答）可靠官謂顧小毛曰你們二人供詞前後均各矛盾謊揑已顯不容掩飾至此由楊檢察官發表意見略謂本案據已經判决之楊紀紀劉吉生等供詞中均供明有同黨傅伯生在內則事實已明請爲公判云云旋由義務律師周域爲被告辯護後問官即謂本案今日辯論終結聽候宣判被告還押該警等着回署供職退庭 
[來函]  
逕啟者昨讀貴報載有本埠破獲招兵機關一事查陳甬江前由外子（東北革命軍援直奉第十路總司令）委任并命其卽日遵令出發前方工作恊助掃除逆軍今不幸有此誤會但外子早已赴前方工作此事完全係陳甬江個人行動因與第十路及外子名譽攸關特此聲明懇請登入來函欄爲感專此卽頌撰安劉金亞坤謹上 
逕啟者本月六日貴報載有清黨委員會發表共產份子名單一則內有鄙人姓氏閱之不勝駭異竊鄙人平日爲黨工作忠實循規矢志靡地自問良心只知爲總理之忠實信徒不知所謂跨黨此次顯係受人誣害致遭不白除函質清黨委會外請將該函登入來函欄以昭公道是所至禱此請公安高秉維鞠躬住址霞飛路中山大學商學院 
逕啟者九月十三日申新各報登載淞滬衛戍司令部在公共租界破獲三處招兵機關等查該案確係文濃　司令部命令辦理但無委文濃爲諜查處長情事又司令部內並無設置諜查處恐滋誤會特函更正希卽登入原欄發表爲荷此致申報館柯文濃啟 
公布欄 
[上海地方審判廳]  
民庭判决一件判决載智和與吳鶴鳴欠租涉訟一案（主文）被告應給付原告房租洋十三元三角三分訟費除撤回部分計二分之一由原告負擔外餘二分之一歸被告負擔本判决應予假執行▲一件判决朱大章與張水章擔保涉訟一案（主文）原告之訴駁斥訟費由原告負擔 
民刑批示一件柯成水陳明困難情形請求免予移送法辦由狀悉已庭諭矣此批▲一件朱鳳閣請領案欵由狀悉查此欵未據交案仰候飭傳訊迫可也此批▲一件吳錫才聲請拘案執行債務由狀悉准予續傳訊追可也此批▲一件胡月山請執行期欵由狀悉候飭傳訊追此批▲一件沈聘之聲請銷案由狀悉應准銷案此批▲一件陳龍生請領銀元由狀悉仰於本月十六日上午九時來廳具領此批▲一件王漁隱請傳案押交限日遷讓由狀悉候傳訊核辦此批▲一件李慶餘請求查封由狀悉仰即來廳候訊以憑核辦此批▲一件傳海江聲請執行由狀悉准予飭傳訊追可也此批▲一件瞿歧祥聲請執行由狀悉候飭傳訊追查朱德源部分判决主文內未有載明礙難執行至徐廣生部分准免予執行可也此批▲一件吳智臣聲明交割清楚給領完案由狀悉應准銷案此▲一件稦恕再聲明和解請暫緩執行由狀悉着限七日內自向債權人料理清楚毋再拖延致干未便切切此批▲一件王士佳聲請嚴厲執行由狀悉已據交銀一十三元二角四分餘欠候飭傳訊追可也此批▲一件周興山聲請執行由狀悉候飭傳訊追此批▲一件胡長發請嚴厲執行由狀悉候續傳訊追此批▲一件韓李氏聲請執行由狀悉候飭傳訊追此批▲一件鄭慶鏞聲明並未代領貨欵由狀悉候據情轉諭葉森祿知照可也此批▲一件陳張氏請另行减價拍賣由狀悉查該項查封房屋爲雙方利益計自應全合併拍賣所請暫毋庸議此批 
刑庭主文凌阿根易科罰金一案（主文）聲請斥▲一件張志鈞易科罰金一案（主文）聲請駁斥▲一件談洪生易科罰金一案（主文）聲請駁斥▲一件楊春柱易科罰金一案（主文）聲請照准▲一件判决孫五學子妨害秩序一案（主文）孫五學子妨害秩序一罪處五等有期徒刑三月孫五學子誣告部分無罪▲一件判决朱懷仁損壞一案（主文）朱懷仁損壞他人所有物一罪處五等有期徒刑二月未决期內覊押日數以二日抵徒刑一日▲一件判决朱居之持傷害一案（主文）朱居之共同傷害人致輕微傷害一罪處拘役十日未决期內覊押日數以二日抵拘役一日朱居有處同上一樣執行▲一件判决楊榮林竊盜及吳毛囡附民訴一案（主文）楊榮林竊盜一罪處五等有期徒刑四月未决期內覊押日數以二日扺徒刑一日楊榮林應照吳毛囡所呈失單償還吳毛囡鈔洋二百元及原贓金戒二只衣服十件如原贓毀失應補償洋一百四十二元 
刑庭批示一件郭壽生請求交保由查本案不日即行開庭所請暫毋庸議此批▲一件陸根生請宣示虞炳蓉等刑期由狀悉查本案早於七月二十九日判處虞炳蓉五等有期徒刑五月陸季氏五等有期徒刑三月陸季氏並准易科罰金在案仰即知照此批▲一件楊啓昌請求易科罰金一案狀悉查易科罰金應由檢察官認爲執行徒刑或拘役實有窒碍聲請法院裁决受刑人逕行聲請於法不合仰即知照此批以上九月十四日 
[上海地方檢察廳]  
批示陳德勝狀悉查陳德華等已經判處罪刑並宣告緩刑在案仰即知照此批▲王錫豐狀悉查追還所借物件純屬民事毋得以姚介康另有姦拐訴案帮同藉詞扛凟此批▲姚介康狀悉查此案即使所訴囑實在現行法律上被告等亦不能搆成罪名不起訴書中業已叙明倘爾有何不服儘可於法定期間內聲請再議所請補傳人證之處應毋庸議此批▲徐紫峯狀悉查本案自被告張阿根解廳後旣未據該民來廳投案嗣經票傳又復無故不到眞相如何無從得悉而查被告覊押期間已逾一月以上據法警報告該民又已由共和路遷居他處故於本年八月二十七日諭知處分不起訴將被告釋放後因該民與被告均無準確住址故除諭知不起訴外並未製作處分書送逹令行批示知照此批▲成爾法狀悉查本廳向無備案辦法應毋庸議此批以上九月十四日 
提起公訴案件共六起一和誘唐史氏▲一詐財及妨害秩序薛斌勝▲一鴉片烟穆董氏▲一侵占陸福▲一結夥行竊郁海洪等▲一鴉片烟馮士龍以上九月十三日 
 
 

Page 16

 
 
自由談 
[李蔚如臨死軼聞] [  竊漢]  
四川李蔚如。才學淵博。曾在熊克武麾下任參謀有年。後因熊出川。遂在四川倍陵辦團。頗得民心。今年川局變化。李被陷爲共產分子。駐軍逮捕。交某部槍决。李臨刑場。慷慨自若。飲清水一碗。免死後流血。因冷水可凝固熱血。之故。當槍斃之後。士兵見無血流出。不知何故。遂復二槍。被臨斬官聞之曰。「此人何人。容汝復二槍」。語畢後卽責打該士兵手心四十云。 
[荒塚埋子記] [  張菊屏]  
惻隱之心。人皆有之。我人苟遇身被劊楚。或罹危難者。鮮不惻然矜憐。甚且爲之酸鼻。蓋人類愛羣之心。本之天賦。每觀斯境。自然流露其互愛之精神。而莫可自持。矧在骨肉至親之同甘共苦。相依爲命者。乃竟有以區區少數之貲財故。而至於活埋其親生之子。且復安閑若素。不稍露其忐忑之態。如斯人者。其殘酷毒辣爲何如耶。吁。人心如是。此所以世亂之無己時歟。 
　　埋子者俞姓。年四旬餘。妻已早世。遣子女各一。女居長。嫁爲同村顧氏婦。俞家素無恒產。當妻死時。女年尙稚。卽歸顧爲童養媳。俞則或爲田傭。或當篙工。（吾鄉農家胥種菜。祝爲副業。故菜船頗多）。常離家經月不一返。其子孑然一身。流離於隣里親戚之家。以度其浪漫孤苦之生活。稍長則爲小茶肆中打雜。藉圖一飽。一家長幼。風流雲散。較之其妻在日。骨肉團聚之時。始有不堪回首之歎矣。 
如是者。閱十餘年。子年十八。昻藏成丈夫子。乃作有室之想。蓋當襁褓時。其母已爲聘定某氏女。今茲所圖。祇須籌謀完娶。因特商諸姊氏。求爲請命於乃父。姊慨然諾。允俟父歸。即爲陳說。旣而父果歸。女卽語以弟意。父以子不務正業。日常流浪於賭場茶肆間。不惟婚娶之費。没由籌措。即他日。又安所恃以養婦。拒不之許。女復以父言報其弟。並勸母亟亟。會當有以成其願。子聞之。深憾老父之不諒。而甚感阿姊之多情焉。 
某氏亦農户。有田十畝。健織勤耕。良足温飽。以俞氏之貧而且惰。深悔當年許婚之孟浪。迨悉俞將完娶。陡增愁慮。其家與俞女固比鄰。迨試探之。俞女直告以父弟參商之狀。勿稍隱諱。且言以吾弟之無行。卽使得妻。亦必不能終守。其意始謂將賣爲他人婦耳。某氏聆斯語。愁益甚。因乘機進言。求爲援助。倘能設策。解茲宿約。當有重報。女爲利動。頷首示可。允徐圖之。會其父復歸。女乃欵諸已家。餉以酒食。假爲弟謀劃娶婦爲由。宛轉曲折。漸漸說以廢約。且謂父果爲弟納此媳。所費不貲。將永困於債臺之下。苟能允其廢約。仍可以某氏所償之貲。爲弟另娶。則有恃無恐。不似今茲之難措。脫不然。留此金錢。亦可備爲阿父老來棺槨之需。俞以女言殊有理。點首稱然。女遂立招某氏至。以所許之金。面致于俞。一面呼原媒來。取還庚帖。十餘年之婚約。毀諸一旦。吁。此女亦狡矣哉。 
俞子以乃姊許爲勸父。以全其婚姻。正盼佳音之來報。詎知聘妻已不復爲己有。迨聞其事。則某女已另字人。且嫁期在邇矣。嗣悉婚約實毀於姊手。卽忿然奔嫁姊家。詈駡尋釁。擾攘半日而去。臨行且申言將邀人與姊論理於茶寮中。（卽俗稱吃講茶）俞女自知破人婚約。確爲衆論所不容。慮遭羞辱。急尋其父歸。哭告乃弟兇橫之狀。並謂吾本爲父謀。而今乃反爲已累。非阿父庇吾。吾必無幸。俞聞言大憤。立至茶肆中索其子。縳之歸。綁於柱上。撻之無算。鄉人以俞氏父子。胥不可以理喩者。雖目覩其汹汹之態。皆置而不顧。蓋不意其將構驚人之劇變也。不圖翌晨而俞某埋子之慘聞。已藉藉於隣里矣。 
　　茶寮中人。與俞子听夕共處。不無同事之情。猝聞被埋之報。不禁駭愕。羣往窺探。至則俞子果弗見。質之俞。謂昨夜乘我酣睡時。已脫縳而逃。衆旣不獲要領。只索退出。至中途。遇一雛娃。卽與俞比户而居者。要而詢之。謂俞昨夜栗碌竟夕。直至黎明。方自塚間荷鋤歸。衆大。使導往塚間察之。見有鬆泥一片。發之三尺。俞子之尸。赫然陳露。手足被縳。口中滿實敗絮。雙目大睜。面色青紫。猙獰有如厲鬼。衆乃大嘩。復趨俞宅。勢將執俞而懲之。奈俞知事敗。悄然遂遁。不可復得。地方長者。亦出而鎭遏。且兇手旣屬生父。更無親族爲之出首。此駭世震俗之慘劇。遂消彌於無形。俞家距蝸廬。不及一里。爾時記者聞之至眞。徒以事關命案。不敢亂言取咎。今俞亦病死。故追記之。然迥憶前塵。良用疚心矣。 
[記贛南奇女子殲盜事] [  張芷痕]  
贛南岡陵重沓。林木邃幽。綠林伏莽。 
率皆嘯聚其中。據險而居。蹈隙而出。火民廬。囊民貨。呌囂隳突。恣肆鴟張。地方民牧。雖癉精瘁力。保障羣黎。顧深山無指掌之圖。力士乏孟賁之勇。雖有良謀。無所施計。歲丁卯。有頒白叟率一娉婷女。自廣西來。卜居汆家堰。叟施姓。孔武健捷。有古丈夫風。善啖飲。能兼十人食。村中童耄。胥以大腹叟呼之。其女年届花信。小姑居處。猶是無郎。或有詢之者。輒嫣然微笑。娟媚中露剛勁氣。令人悚然畏敬。叟本爲廣西悍匪。每値讌談。輒娓。 
娓道生平。坦然無諱。叟先世。賈於邕。善居積。稱素封焉。叟少時。嗜摴蒱戲。呼盧喝雉。蕩厥家貲。仰屋興嗟。貧無以活因入夥爲盜。邕之盜。技最精。越層巖。攀峭壁。猿踔猱騰。所過無梗。而射擊又最確。百發中殆無一失。叟之混迹其中。垂三十年。藝事之精。堪稱巨擘。嗣以忤盜渠。有劃戳憂。因宵遁而之贛。其女產於盜藪。盜之所能。罔不嫺習。以窈窕之軀。抱驚人之技。紅線復生。殆堪頡頑。村中故患盜。村中人旣知叟之端委。羅拜其前。百端哀懇。乞其慨發惻隱之心。略施身手。禦彼么麽。俾村民置身袵席。大德不諼。衣帛食肉。願奉養以終身。叟故靳其諾。村民旦旦而誓。堅叟之信。於是叟遂爲一村之長城。而盜之技倆。無所復施。銜之次骨。陽使人通於叟。願翊戴爲魁。叟素狙獪。反覆無常。竟慨然允諾。盜邀叟入山。叟不之疑。挈女逕往。羣盜擁嘯而登。欵接殷渥。酌酒相勞。饌肴精盛。叟一舉十觴。長鯨痛飲。迨酒酣耳熱。不覺猝然偃踣。遽爾溘逝。蓋已受盜之餂。中盜之毒矣。先是女見盜情之叵測也。尼叟之行。而叟不之諾。迨觴籌交措。尼叟之飲。而叟復拂之。女遂隱爲戒備。辭不勝酒。至是恍然。嚶嚶啜泣。毫無懟容。羣盜洶洶。爭欲兵之。女拜言乞命。願受策遣。盜見其婉變多姿。宥之。宵分。女竊得長槍二。彈百數十。乘問縱火。焚盜巢。移時。火勢猛騰。羣盜驚起。女發彈擊之。斃數人。盜忿。圍而攻之。槍彈四飛。殆如矢集。女從容避讓。兩槍輪發如雨。俄頃間。殲盜數十。是時盜勢漸挫。女益奮進。左右撲擊。槍聲蚩蚩然。與烈火呼呼聲。遙相應和。而盜之勢益不支矣。紛紛四竄。女遂奏凱而還。遄赴村中。歷述顚末。村中人驚以爲神。羣相郵傳。事聞遐邇。近處有武官某。適喪其耦。方謀膠續。聞而異之。浼冰上人逹意焉。女以蓬飄萍泊。孤孑堪虞。慨然首肯。合卺之夕。女要某角技。某辭不能。女莞爾曰。脫爾無能。當頂余舄。某素倜儻。狂放不覊。不以爲迕。　其雙舄。繞　三　而罷。後其事稍稍洩於外。一時聞者。罔不捧腹。 
[記某帽肆之特别廣告術] [  心木]  
杭城某帽肆。資本雄厚。聘有技師多人。所製式樣。恒能推陳出新。顧其出品。終未能得時人之稱許。創辦數年。虧折鉅萬。主人不堪折蝕。行將閉歇矣。一日。戲謂店中諸夥曰。誰有術能使本店發展者。所有盈餘。當相與並分之。忽一夥應聲出曰。余有術可操勝算。惟望主人勿爽此約耳。主人喜。亟詢其計。對曰。如是如是以主人交際之宏。當不難羅致也。數月後。吾輩將坐視本店之發展焉。主人聞計。亦頻加讚許。翌日。柬邀當地官紳商學各界。大辦筵席以請客。客至。飽餐旣已。皆不知主人何事宴客。或云係主人生子者。或云係主人娶媳者。或者猜疑爲主人納妾者。旣而主人緩步出庭。謂衆客曰。諸君亦知今日之宴乎。此宴蓋爲慶功宴也。緣敝店著名技師某。新製某種小帽。式樣新美。質堅耐用。預料此帽一出。必大受各界之歡迎。故當預爲之賀也。言訖。復命店夥出新製之帽數百頂。一一分贈來賓。以作紀念。諸客旣得大嚼。復蒙厚饋。莫不喜形於色。逢人輒津津樂道某帽莊出品之美。而諸官紳名宿。所戴者。悉爲某帽莊之帽。於是時風爲之一變。某帽莊之營業遂大振。一月之內。此種小帽不脛而走者數萬。主人獲利乃不下萬餘金。論功行賞。自不能自食前言。於是某夥遂一躍而爲股東。兼任副經理焉。此事距今纔數年耳。今該帽肆仍在。其營業猶蒸蒸日上也。 
[鳳凰因緣] [  楊劍花]  
明月團　夜之翌日。　　姚賡夔　矣。人月隻圓。賡夔之樂當無極。此後賡夔言情說部中。益將纒綿香甜矣。不佞以與新郎有同　之雅。先一日返里。詰朝偕君傳若立二子同往蘭花橋天和祥禮堂道賀。爰將見聞所及。掇拾一二。以實自由談。 
新郎眼裝之奇特鐘鳴十一下。彩與蒞臨。　燭　煌。樂聲悠揚中。司儀員高喝　　。當時人頭擠動。簇擁駢列。或屹立椅上。或高坐桌畔。翹首竊窺新夫婦顏色。是辰新郎服中裝秃其頂而御西褲。不倫不類。女賓咸匿笑不止。天笑宣讀勉詞時。抑揚頓挫。雅韵欲流。最瞭喨可聽。一時掌聲不絶。 
洞房之佈置我儕大嚼後。咸趨向舊學前新郎寓邸。排　入洞房。迎面一鋼床。燦爛可鑒。橚衾角枕。燦然悅目。椅几悉柚木製。均帶歐化色彩。壁上懸喜聯不下十餘副。以天笑所贈之「姚冶花光鶼並鰈。徐紆琴韵鳳和凰」泥金聯爲最新頴。字亦娟媚絶倫。恰如其人。瘦鵑貽時裝仕女畫一幀。配以鏡架。與丁　之愛神試箭圖。並皆佳妙。爲之生色不少。 
險些兒嚇煞新郎官新娘徐凰女士。爲蘇二女師高材生。現執本城女高敎鞭。敎育一道。夙具淵源。（乃父鎭之先生爲二高小校長有年）多才多藝。尤善跳舞。兼工六法。（當日承新郎出眎法繪便面一頁設境高超澹遠入神被吳大頭攫去）是日御妃色茜紗。委地粹緯。風致嫣然。結褵後以天時猶炎熱。乃設電扇一座。習習凉　）署威驟殺。不謂偶一疎虞。輕糓被風姨攘去。勢將觸電。一刹時危急異常。幸女儐相在旁相助奪棄。始脫於險。新郎一時口目多張。頓失常態云。 
更正主筆先生大鑒。九月十一月貴報藝林所載。鄙人近作中有三錯字。（一）題爲過龍潭戰地感賦。感字誤爲戲字。（二）第一首第四句國士爭爲衞黨殤。黨字誤爲國字。第七句冠蓋誤爲冠帶。乞以此函發表。以代更正爲幸。即頌撰安。楊杏佛啓。九月十一。 
[一張照片波興醋海] [  葛鑑棠]  
台州海門莎河岸陳某。昨偕友人往飛影閣拍照。其友化裝女子。與陳並坐而攝。狀至狎暱。陳携片返家。爲妻所見。於是波興醋海。大起交涉云。 
[人間地獄（續一八三）] [  天笑]  
楚館老五見了白蓮花這般情形。。便道。。老三做什麽。。看你的樣子。。好像又是給誰生了氣了。。藕舲道。。不用說。。准是又和老太婆掏氣。。楚館老五道。可不是。。大少的閑話。。只怕一猜兩個半着。。藕舲道。。何用這様的光火。媽媽虎虎就是了。白蓮花把手中一隻脂粉盒兒。。向桌子上一丢。。便道。你倒說得好太平話兒。這種日脚。。你倒給我去過過看。。你只會說說冷話。。一點不肯帮我的忙。。除非要我死在這斷命堂子裏。。你纔開心咧。。說着。。便把一方和手心差不多大小的　帕兒來擦他的眼淚。。楚館老五道。。老三。。倒底爲了啥事體。。你慢慢交說㖸。。大少同你賽過一個人一樣。。他安有不帮你忙的道理。。白蓮花道。。接着的堂唱。。來起來總是一淘來的。。敎阿妹去代代吧。。那種斷命客人。。總是打回票。。有的還在局票上寫明白。。老三弗來弗要來。。我又没有分身法。。又不能把我的身體一劈爲兩。。弄弄自然要脫堂唱了。。一脫兩個堂唱。。老太婆就是嘰哩咕囉。。他知道大少在悅賓樓呌的堂唱。。他又說一定是在悅賓樓坐了不肯走。。以至於脫了堂唱。。這句話眞正罪過。。三少。。老五。。你們都在悅賓樓。。我不是也没有坐到一刻鐘。。急急忙忙的去了。。這種寃枉氣。。我也不知吃了多少。。這個日子還可以過嗎。。又指着藕舲道。。給他說吧。。他總是陰陽怪氣。。有眞無假。。一點不關痛癢。。蓮孫道。。不關痛癢。。這句話是也不見得。。你和大少。。譬如痛呢大家痛。。癢呢也是大家癢。。適意呢也自然應該大家適意。。我勸你們還是早點解决的好。。藕舲只是吸他的香烟。。默然無語。。白蓮花道。。我也不要别人帮忙。。我早已打定了主意了。。拚着一條小性命。。給他們上一上。。我先給他一個脚底看看。。成功就成功。。不成功我就向黃浦裏一跳。。本來我們這種性命。。也不値什麽錢。。死了也只算死了一條狗。。讓他一萬八千去討價。。看他可以得着一個大錢。。楚館道。。老三。。你不要這樣的執性。。凡事和大家商量商量。。我想大少總是肯帮你的忙的。。你說黃浦裏一跳。。不要說别人。。大少先哭也要哭煞哉。。不要說大少。。隨便啥人。。聽說這樣一個如花似玉標標緻緻的人。。跳黃浦死了。。誰人不要傷心。。蓮孫道。。不要說大少。。就是我也要眼睛裏出汗。。 
 
 

Page 17

 
 
本埠增刊 
[團體消息]  
儉德會旅行團消息儉德儲蓄會爲便利會員觀潮起見特組織海寗觀潮團加入團員共三十餘人於前日加入滬杭甬鐵路觀潮專車同往由交際股長蔡仁抱及建設科幹事沈經一二君在站招待往返一切事務車中并由交際股幹事奚階升及辦事員胡建坤君沿途照料故團員非常滿意聞蔡君云現在時局已較平靜將組織大規模之新都觀光團參觀新都各機關各名勝并寗浦戰績云 
三樂學校游藝會舉行有期北四川路橫浜橋堍餘慶坊九十六號三樂學校三週紀念特開興學游藝大會表演節目極爲可觀定於月之二十九日晚假座中央大會堂舉行現籌備會分二路進行（一）外務部專司敦請著名之團體及名門閨秀電影明星等擔任（二）內務部則練習學生表演計有兒童雙簧·太陽歌·毛毛雨·可憐的秋香等新曲一片愛國心之新劇現日事練習成績極佳云 
慕爾堂持擊團消息三首路慕爾堂技擊團團址在跑馬廳東首空氣雅潔場地廣闊今由王張二主任聘請國技兼軍事學包勝才君担任敎練之職包君敎授團操實行軍事口令步伐更爲注重因普及起見由大會議决續招團員報名時間上午六時至八時又該團團員中熱心足球者組織足球隊凡堂內職員會員及夜校校友均已加入並續招外界人員加入可向技擊團張孔二君報名接洽 
泉漳公學丙寅級同志會成立外鹹瓜待泉漳公學丙級同學爲聯絡情誼交換智識促進母校內容恊謀同學福利起見曾有同級會之發起今該會籌備就緒特於昨（十一）日下午二時在該校開成立大會到十餘人柯芝芳主席報告開會宗旨次錢申之演說重要議案如下（一）更正名稱（二）修改宗旨（三）徵收會費（四）通過職員至五時茶點散會 
英法夜社招插班生乍浦路頣和里英法夜社自登報招生以來新生報名者甚衆惟預科一二級尙有餘額可插會話一科已聘定哇茶利爲主任用口授法以便直接與外人談講四個月畢業已讀未讀皆可學習另設女子班又商業速成速記男女專修夜學班已開課多日初高二級均有餘額三個月可畢業畢業後能在商界辦事學費低廉索章需郵三分即寄奉云 
[商塲消息]  
三星廠之本牌呢帽南京路石路西首三星廠總發行所新出之電光牌十六年式呢帽式樣美觀質料細膩每頂自四元二角五分至五元又該廠自昨日起發售特價照字闊紅擋毛巾原價一元七角五分減售一元五角以六千打爲度期限兩星期逾時仍照原價聞本埠零售商及各客帮咸紛向批購云 
天福綢緞局放盤一月三馬路石路中天福綢緞局自中秋日正式開幕後繼續放盤一月並附贈品八折購貨茲錄其廉價各貨如下三閃軟緞每尺八角至九角三閃偉成緞每尺六角至八角放闊電力廠葛每尺九角六角電影美麗葛每尺四角精元緞巾葛每尺八至九角三閃廠緞每尺八角至一元閃色偉成緞每尺一元至一元二角其他如華絲葛等堆存如山每尺不過四角至五角而止 
益中公司方棚銷路擴充江西路益中機器公司精造大小各式方棚（即變壓器）質料俱選上等推銷各埠經歷有年最近本埠各電廠營業日見發逹如浦東電燈公司加裝高橋一帶電燈閘北水電廠裝置方棚皆紛紛向該分司定製六千六百磅一百開唯哀單相方棚多部故該公司營業甚形忙碌云 
三友社秋季大减價展期十四天南京路浙江路東三友實業社秋季大減價二十一天昨日係最後一天因減價期內顧客十分擁擠各界難免有向隅之憾特再展期十四天云 
良晨承印國民政府用箋北京路浙江路口良晨好友社製造美術信箋國民政府雅慕其名曾經函託製箋前日復派員來滬委製大批國民政府秘書處用箋該社日夜趕製出貨以應其需並聞該社承印各機關商號箋封雖極擁擠槪不草率愆期云 
[劇場消息]  
電影世界今日出版電影世界已定今日出版第一期中到有黛玉之談國產影片伯盛之「我希望電影世界者」賓公之長篇小說「新非非夢」吳素素吳素馨題字銅板等每份銅元二枚各報販處均有出售云 
慧冲公司在普陀拍戲慧冲影片公司開攝武俠巨片「水上英雄」已誌前報該片由總理張慧冲親自導演兼飾主角業於前日率領男女職演員及新聘之游泳專家四十餘人赴普陀下榻紫竹禪林昨晨在南天門一帶攝取張英傑（張慧冲飾）被匪黨（陳斌等飾）追逐一場颇見精彩其時波濤澎湃張從高可十餘丈之岩石上一躍而下旁觀僧侶咸鼓掌稱絶未幾匪黨追踪至見張已渡登彼岸乃亦奮勇涉水卒相遇於山巓互相格鬭結果俱爲張敗跌下山麓滾入海中浪花四濺煞是可觀聞該片須三星期後始可攝竣返滬又該公司之特刊由總務主任徐公美編輯刻已着手徵稿矣 
百星開映醉鄉艷史老靶子路福生路百星大戲院開幕已有四日第一片一箭仇賣座甚盛現在改映第一國家影片公司名片腦門塔文主演之醉鄉艷史即唯 
 
 

Page 18

 
 
一婦人表演之細膩風流情節之離奇曲折凡觀過者莫不嘆賞水止云 
「美人計」第一日開映之盛况哄傳已久之純粹古裝歷史片「美人計」已自舊歷八月十九日起在中央大戲院連映七天該院　牙之上塑有大中華百合影片公司所製之劉備趙雲孫夫人三像下懸美人計橫匾一大幅裝璜非常美觀羣衆極爲注目昨爲開映該片之第一天來賓擁擠日夜兩塲均未到開映鐘點即告客滿後至者紛紛預購頗爲忙碌云 
雅風票房堂會消息南市小南門外九華路雅風票房成立已近五月自上次舉行籌欵演劇·施送藥品頗得社會贊許近日內部佈置較前更爲完備會員加入已逹百餘人之多總務孫永章朱錫棠二君鑒於會務進展甚抱樂觀所聘敎師如劉占虛·錢養田·牛小山等皆係上選人才聞該社於本月二十一日應章府堂會假法租界大馬路鴻運樓表演劇目爲徐和生林琴言之敎子朱鳴遠賀稚英之汾河灣朱堯父之狀元譜何玉龍錢寄鷗之别窰張師翰之金水橋姜英樵之獨木關王忠聲之起解等劇云 
郵務職工俱樂部京劇社聘請顧問福生路郵務職工俱樂部京劇社自成立以來社員日見增多現除原有敎授外復聘請京津名票友錢養田爲顧問云 
「山東响馬」在恩派亞大戲院開映華劇影片公司之「山東响馬」自在中央開映以來大受觀衆之歡迎尤以在新中央開映時爲最盛半由於該片成績佳妙半由吳氏姊妹美妙之歌詞與乎嘹亮之歌聲所號召現恩派亞戲院經理已與該公司張惠民商洽妥當届時亦請吳氏姊妹登臺唱曲 
亞東公司「一言難盡」攝取内景亞東影片公司之「一言難盡」攝取外景已將竣事日內正在趕攝內景其攝影在康梯路連日職演員等固忙於工作備極辛勞即如前日之中秋星期兩假期均不休息其工作之忙碌可見一斑此片約於重九前後攝竣即可公映與吾人相見云 
[書畫訊]  
張枕綠書法半潤小說家張枕綠君兼擅書法所作行草自成一體丁茲秋高氣爽雅富臨池之與抽暇揮毫減半取潤詳例函索即寄減潤期限以陰曆十月底爲止收件處上海北京路浙江路口良晨好友社及各箋扇莊云 
[出版界消息]  
新女子即將出版馮若梅姚吉光等主編之新女子特刊各稿均已付印有嚴獨鶴袁寒雲步林屋題字大約本月底即可印就出版云 
[天氣報告]  
徐家匯天文台昨日下午四時三十分氣象預報云天有變象揚子流域略有雷電渤海上有旋風因有低壓東行過遼東之故颶風折向東北東方進發日本北部天氣惡劣中國各處海濱則風無定向又昨日下午三時前二十四小時內本埠氣温最高九一·八最低六九·九去年同　最高八三·八最低六七·○ 
 
 

Page 19

 
 
   
 
 

Page 20

 
 
   
 
