# 1893 - 317 - 4907393

 

Page 1

 
 
[新科順天江南浙江廣東福建江西墨出售]  
[圖書集成啓]  
時文雖小道而士子進身必基於此每科闈墨出揣摩家於此覘風氣焉今歲　　　　　多士之員　　　者先後　題匯塔榜花旣放反人　以闈墨郵寄本局速付手民印以潔白連史紙刻巳印成順天江南浙江廣東福　　　　　闈　傑作首　　名錄　　試帖詩校讐精　圈點分明每本碼洋七分諸君子欲覩時新花樣請至本埠三馬路申昌書室及各埠申昌或　售甲　處購取若　　買則　移玉申報舘帳房面議此布 
[新出鉛板南雅堂陳修園廿一種醫書告成] [  書集成局代啓]  
長樂陳修園先生精醫道自負長沙後身治病必騐其醫書二十一種爲岐黄家所必　坊間初僅十六種　增至二十一種其間魯魚亥豕版多錯訛本局自去歲擺版至今秋始告竣字式照圖書集成其間校對精工有目共賞毋侍縷述今巳出　由　　路文玉山房及古香閣煥文書局千頃堂代售每部價洋三元書甫訂成購者接踵而至巳消其半遲恐消完爲特登報緣此次僅印數百部版巳拆缷倘荷賞鑒家賜顧以速爲妙 
[道路宜有辨識說]  
余僑居海上二十年矣同鄕以及各處故舊之初次道經春申江者往往以余爲識途之老馬而余則實亦不甚熟悉何則上海洋塲地面寛闊而三叉之路十字之街形勢每相彷彿又以依人作嫁之身壓線年年衣上俗塵將三斗許無暇作竟日之遊卽有友朋過往亦多以車行且更短於視中道逢熟人尚多失之交臂偶然一二次經由之地過後輙忘故下問於余者仍不啻問道於盲也所尤不便者遠處寄信至滬竟有不能開其住址者蓋洋塲十里其初界劃地叚層次井然皆以各處省分府縣等字樣名其路如北京路南京路之類工部局中册上備詳之故工部局收捐按册而稽一無遺漏一無訛誤再者巡捕亦照此派分叚落故亦知之此外卽知者罕矣其曰某馬路者則尚有人識之其曰某某路者則外人多不之審其初路口墻上多有華字書明某某路轉灣之地一望而知厥後漸就剥落或有重加塗飾者而其字則不盡重寫故沿途轉灣處其墻頭有有字者有無字者而人之問路者無所依傍矣西人創行煤氣燈時各地叚皆有地燈矗立其燈上多書各處路名如其地爲四川路則燈上卽寫四川路三字惟多係西文而非華文卽有華文而晚間燃燈時則尚可辨認日間燈旣不燃燈上之字亦誰與辨認况近來洋塲上皆改用電氣燈先時之煤氣燈漸多廢棄而不之點雖晚間亦無可認途以致問途者悵悵何之不免躑躅於中道送信者茫茫前路或致浮沈於洪喬此亦一不便之事也夫洋塲所居華人多而西人少西人寄信多由工部書信館其路無有不知華人寄信多由信局而信局中人則未必盡知若初次來滬飭人送信則必至無門可投其苦萬狀竊以爲此等路程若能　而出之豈非一大便民之事地在租界自應由工部局設法工部局諸董事亦願以便民爲事不但有以便西人亦將有以便華人蓋華人之寓居租界者其數十倍於西人一切捐欵華人所出之數多於西人所出之數則工部局之所以便華人者必將更急於便西人今此等路徑西人早巳知之而華人不能盡知則何不爲之明加標識使之一目瞭然因念及近來電報盛行電桿林立其數較前此地火燈桿有過之無不及則曷不卽在電桿大書特書或白桿而書黑字或黑桿而書白字必使人一望而知一路有一路之電桿卽就其所立之地叚而書其名目如大馬路東西一帶曰南京路則此一叚電桿上枝枝皆書南京路三字四馬路曰福州路則此一叚電桿上皆書福州路三字抛球塲一帶自北而南曰河南路則此一叚電桿皆書河南路三字大新街一帶自南而北曰湖北路則此一叚電桿皆書湖北路三字其他如泥城橋河沿一帶之爲西藏路外國戲園一帶之爲圓明園路以至於大橋以北之文監師路西華德路百老匯路不可以枚舉按册而稽之循圖而求之當有不難清晰者而工部局倘能行此則其方便功德有衆口交頌者矣夫工部局之册不可以盡人而往查也卽點石齋所印之上海全圖亦不能時時帶在身邊也而上海之習俗凡有向之問路者輒告以上南落北過東轉西出門之人誰則皆携有指南針卽曰東南西北本所易曉然初至洋塲目迷五色又焉能凝神定志細辨方向每有告之以南而反之北告之以東而反之西者或輾轉曲折繞過數灣而忽迷其處莫辨東西其婦女幼孩徬徨道左或且有拐騙之禍至於送信者則苟見有標志卽投送無難其感激何可勝道哉且上海地方時時改變憶余初至上海時僅有小車尚無東洋車行路更覺艱難而四馬路地方頗形冷落安得如近日之熱閙而此外新開之馬路新造之房屋月異而歲不同卽使果有老於上海者亦將有忽焉改觀頓成異境之勢而况如余之寓滬不過二十年且又周行之未遍者乎余之爲此言也蓋欲使人人皆自識途但未識有採及芻蕘者否 
[上諭恭錄]  
十月初一日奉上諭張煦奏革員虧短交代銀兩請旨監追查抄等語己革山西托克托城通判汪爾艎前在托克托城通判任内虧短正雜各欵爲數甚鉅業經革職勒限追繳迄未完解實屬玩延汪爾艎著卽監追一面將該革員歷過任所寓所資財嚴密查抄提集經手丁胥人等嚴訊是侵是挪照例懲辦並著山東巡撫將該革員原籍家産一併查抄備抵以重庫欵該部知道欽此 
[鸞坡珥筆]  
吏部爲曉諭事癸巳恩科順天鄕試挑取謄錄一百四十名先准順天府將挑取薦卷咨送到部當卽拆封榜示在案除葉在藻等一百二十三名俱係生監令其於每月初一日漢人取具同鄕京官印結滿洲蒙古漢軍取具佐領圖結赴部投供遇有各館咨取謄錄挨次咨送至卷面内開中書科候補中書朱黻戸部候補主事潘希祖内閣中書存格桂蔭刑部學習主事邵椿年通政司知事陳履貞鴻臚寺序班王榮烈刑部學習主事李紹鈞禮部候　員外郎祺章分發山東知縣韋　孟鴻臚寺序班張志淇恩廕中書科中書徐鼎襄刑部候補主事于崇慶戸部學習主事徐士鍾刑部學習主事孫寳琦戸部候補員外郎方藻林戸部學習主事程恩培照例應將贍錄查銷倘有各項候選以及分發行走卷面未經註明者令該謄錄取具同鄕京官印結滿洲蒙古漢軍取具本佐領圖結詳細赴部聲明以便辦理○十月初一日由内恭請倭車庫至堂子安奉於圓殿内竪桿大祀是晨皇上率王大臣詣坤寧宫敬食神餘經奏事處開列王大臣銜名恭呈御覽九月二十六日奉旨派出十月初一日坤寧宫吃肉王大臣銜名錄左和碩禮親王世鐸親王銜多羅克勤郡王晉祺多羅慶郡王奕劻喀拉喀親王邦彦圖郡王銜多羅貝勒載漪 
郡王銜多羅貝勒載瀅郡王銜多羅貝勒載濂多羅貝勒載澍喀爾北貝勒熙凌阿貝勒銜固山貝子奕謨 
固山貝子溥倫奉恩輔國公載澤科爾沁輔國公那蘇圖固倫額駙符珍不入八分輔國公載瀾和碩額駙 
 
 

Page 2

 
 
扎拉豐阿鎭國將軍載津鎭國將軍載瀛鎭國將軍溥侗頭品頂戴載振頭品頂戴溥僎大學士額勒和布大學士張之萬兵部尚書許庚身刑部尚書孫毓汶大學士福錕協辦大學士吏部尚書麟書協辦大學士吏部尚書徐桐戸部尚書熙敬戸部尚書翁同龢兵部尚書烏拉喜崇阿刑部尚書松滋工部尚書懷塔布工部尚書孫家鼐理藩院尚書松森都察院左都御史敬信都察院左都御史徐郙和碩恭親王賞肉一盤○吏部爲批示事據分發江蘇候補班儘先補用道王澧呈稱竊職道湖南監生由江蘇候補知府因前在廣西邊防案内出力保奏俟補缺後以道員儘先補用遵新海防例報捐免補知府以道員仍留江蘇歸候補班儘先補用等因呈請騐看分發到部查該員呈騐捐照係本月二十三日核與成案不符所有本月分騐看應行扣除相應批示○太常寺爲知照事查十月初一日孟冬時享太廟自九月二十七日起齋戒三日本寺例於二十七日寅刻呈進齋戒銅人奉置於乾清門堦上相應知照景運門值班護軍統領轉飭西長安門天安門端門午門值班章京護軍等務於是日寅刻開放正門照例預備以備本寺呈進銅人○戸部爲片查事查淮安關監督常恩現屆任滿例應題請更換相應片行貴衙門卽將前經保送之員詳細查明現在有無升遷調轉以及出差等項事故務於卽日聲明過部以憑辦理幸勿延誤○順天新中舉人覆試己將欽命題目恭錄於報兹悉九月二十七日丑刻欽派閱卷恊辦大學士吏部尚書麟書禮部尚書李鴻藻兵部尚書許庚身理藩院尚書松森都察院左都御史徐郙吏部左侍郎廖壽恒刑部右侍郎李端棻工部左侍郎汪鳴鑾欽此宣旨後麟芝弇恊揆等遵卽步入西苑至萬善殿將覆試試卷分行校閱將曹汝麟等三十一卷抄列一等崔岳年等四十卷抄列二等舒齡等四十卷抄列三等惟玉崑一卷李少司宼端棻披閱文内破題次句係所有以因時而進考之者矣開講下稽字誤書作積此二疵俱經簽出抄列四等第一尚有夏冕一卷由松大鴻臚森披閱原抄一等因詩内首聯所押高字韻孫四豪原得朝字限在二蕭出韻之疵照列簽出降列四等第二閱抄畢呈候欽定旋奉諭旨早已恭錄報首矣○管理火藥局工部堂官松大司空溎調任刑部所有火藥局事務應卽另請派員管理經工部開列堂銜請派於九月二十六日具奏奉硃筆圈出工部尚書懷塔布欽此○九月二十五日卽西歷一千八百九十三年十一月三號爲日本國皇誕辰在京各國使署均於是晨高掛綵旗總署各官皆備名片專弁持赴日本使署道賀日本公使亦率參贊等官用紅柬答謝○本年仰山窪馬步合操經閱兵大臣禮邸等訂期於十月十五日舉行卽由承辦旗通行各衙門查照預備按京師常操仰山窪爲第一大操布陣排隊寛　十里之遥進退往來緜延十六里除各項備差弁兵丁不計外入隊操演之大小官員弁兵共計一萬三千數百人軍容茶火頗覺壯觀也 
[雲津雁信]  
出使英法等國龔仰蘧星使於九月廿四日到津地方官除恭迎外預備行轅於海軍公所晉謁傳相拜會同官約於三五日間起程晉京陛見○北洋海軍鐵甲鋼甲定遠鎭遠經遠來遠靖遠濟遠威遠康濟超勇揚威等兵輪於九月二十日前後駛抵大沽界外其水師提督以及左右翼總兵等員駕坐小輪入津嗣見傳相聽候示諭於封河前巡閱南洋初擬飭往暹羅吕宋安南星架波等處地方以壯聲威而護商旅嗣以明歲恭逢皇太后六旬萬壽恐有大差作爲罷論擬巡至閩粤兩洋而止共去大小鐵甲兵輪十艘其大船就在吳淞口外較小之船分往南京蕪湖停輪度歲一俟春融冰泮立卽駛回北洋以候差遣鎭遠威遠超勇揚威四船聞山東登州海洋不靖奉飭先於廿三日開往巡查其餘定遠等鐵甲輪船亦由統領等於廿六日率往烟臺上煤之後南北分馳以符憲命聞廿八日係登萊青道劉薌林觀察接篆期是日又係該處統領防軍孫軍門五旬大慶海軍統領丁禹廷大帥屆期當前往祝嘏及賀新任云○大沽海口防汛兵差於九月廿五日押解路刼人犯兩名到津送縣訊辦該犯共係三名於得贓後逃逸同投旅店事主孫某受傷投汛禀報汛兵分投追捕内中一犯劉某由店潛逃其餘二犯一姓孫一姓楊被獲楊只二十餘歲到案以後供認不諱讞員研究何人起意何人下手以便分别罪名輕重定讞楊復將起意下手一一自承以爲開脫張之罪犯究張張果供詞狡展楊又從旁揷嘴謂贓証確鑿何必抵賴汝之絮襖得非事主原贓詎事主兩目青盲不能辨認者耶張亦從而認案讞員復究兩犯平日有無爲匪情事楊謂卽此一案豈不足死如果向曾爲匪自必承招亦不過一死而巳平日尚無爲匪情事揆其供語一似視　如歸者讞員因飭釘鐐鎖押聽候覆訊○附搭操江兵輪男女各客乘坐小舟於大沽界口覆沒計斃五六十人業經列報是口搭客　操江船主訪在大沽口外上船男女約有二百人分坐小舟四艘舟子均以打頭風惡不願開行内中三艘各客允從惟覆　之船被接親差弁謂係要差如果怕風忌水當以馬棒從事舟子被逼謂客旣以性命視同兒戲我之扁舟一葉只得以度外置之詎傍岸而行旣到界口一陣風來人均偏重該舟遂如側生果覆沒水中溺斃五六十人大沽協羅耀庭軍門惻隠爲懷立卽飭弁督帶船隻前去撈屍以便　領掩埋 
[江右採風]  
江省自八月以來大風多日贛河瑞河船艘阻滯船價因之增漲行旅苦之江中風大浪高難施薈網巿中魚蝦價值倍蓰孟嘗食客不免彈鋏興歌柴薪價值亦復倍蓰從前近日風勢漸殺各價漸平加之年榖豐順願慰有秋蔀屋茅檐不覺喜形於色○江省各項賈買如油紙魚布等類各立有行茶葉海味綢縀洋貨等類則立有會以及肩挑手藝凡不入會者不能出而謀利日前有待詔由外屬來省至某試館爲某武生薙髮尚未奏手卽爲某乙瞥見奪其刀篦以去令出錢二串四百罰作入會之費又幾近某内攜小篾數十片爲人修補竹箱内亦未經入會者某丁見之將竹刀劈手奪去又某戊自景德鎭來挑瓷器一担甫行入巿某已卽問其會錢交何鋪戊信口指某鋪以塞責己令其同住戊呆若木雞己卽代挑其担以行索錢三串三百方準回贖諸如此類不可指數有地方之責者曷其奈何不禁○文闈之後繼以武闈學憲於前日考試遺才凡報馬領卷者不論生監悉行錄取不啻一榜盡賜及第惟統計人數不滿五千人與上屆不相上下云 
[慶賀萬壽]  
昨爲皇太后萬壽聖節黎明時關道憲聶觀察提右營廖叅戎松海防劉司馬上海縣黄大令守備程守戎城汛李千戎學師宣廣文糧廳吳二尹水利廳兼捕廳之林少尹等先後命駕至西門内萬壽宫内行慶賀禮濟濟蹌蹌誠盛典也 
[信船被刦]  
聞有全盛正源信局船由蘇往杭上月廿七日在新巿鎭停泊過夜被匪排擋搶刼一空所失洋物約計一千餘元此處係德清縣管轄已由該局報案爲捕緝矣 
[賽會誌盛]  
昨爲寓滬西商慶賀開埠五十年之期自清晨起各處懸燈扯旗耳目爲之一親黄浦灘自老大橋起公家花園内電燈自來水管一律裝齊並懸各種旗幟英領事署裝設電燈自來火燈並懸各色旗向南各洋行或懸中國紙燈或掛日本紙燈亦有懸各色旗者怡和碼頭之戈登碑旁紥有燈架大馬路口所搭方式高臺高約十餘丈上有小方臺遍懸旂幟並裝電燈檯用毛竹杉木紥成再以冬青柏枝紥縳青葱可愛再南之江海新關新造洋房將次工竣門前扯黄色龍旗掛五色紙燈大自鳴鐘之下座正面扎放地火燈並大書柔遠人及普天同慶等大字鐘之上面揷彩旗臨風招展招商總局門前亦懸黄色龍旗及日月旗左邊搭臺一座如戲臺式内畫加官進爵並懸紙燈再南之總會前並不揷旗推用地火燈裝成西文慶賀字樣及月華寺式至外洋涇橋搭如牌樓式　一座亦用冬　柏枝包紥上　旗燈過橋至法租界並無燈彩矣其餘各洋行皆掛燈彩或照洋房式樣結彩懸燈或略掛燈彩公家花園及怡和碼頭麥加利銀行門前沿灘搭有演放烟火之架以待夜間演放停泊法租界碼頭之太古招商局並泊英界之怡和洋行各輪船皆扯五色旗幟泊在浦江中之各國兵船亦皆懸旗雲水光中龍蛇影動人馬　口向西之老德記屈臣氏等西國藥房懸燈結彩又掛黄色龍旗鳴昌洋行掛紙燈及英　旗亦有龍旗福利亨逹利等洋行亦挂中西旗幟燈 
 
 

Page 3

 
 
彩一直向西至抛球塲地方再西則皆中國店鋪矣亦皆掛燈結彩惟鳳祥銀樓之燈彩最爲出色大茂錩洋貨店之洋臺最高照式結彩懸燈扯黄色龍旗餘如邵萬生南貨店用地火西文燈四盞祥生大等南貨店門前用五色洋布紥成牌樓式並嵌玻璃内有燈火某藥丸店用書畫紙燈並結雜彩廣仁昌烟館用大壽字嵌五色紙燈上有雙龍搶珠燈并大製造馬車之行備有四丈圍圓之大燈籠一盞並扯旗幟過英會審署直至坭城橋各店鋪皆掛燈結彩橋堍紥有高大牌樓亦用　青柏枝包紥上面徧綴明燈旌旗飄颺工部局所竪之木桿高懸國徽又繫䋲索與諸木桿相連懸挂各色旗幟及五色紙燈尋常各店或懸紙燈或掛坡璃燈綿延不斷中西士女或馬車或坐東洋車結伴來游有應接不暇之勢車價爲之驟增至午後己不能乘車遊矣馬車行及東洋車戸各車齊出並無捐照者亦出巡捕亦不問麥捕頭派英印華巡捕并　印度馬巡分叚照料中西包探遍處梭巡以杜匪類滋擾英會審員蔡太守飭各班差齊集伺候彈壓清晨九點半鐘時英商團練兵及德商練兵槍砲馬等各隊在黄浦灘之怡和碼頭齊集會同英美德兵輪船水兵荷槍拖砲由兵官前引後護並奏樂者一班由大馬路口轉西從大馬路一直掛泥　橋　跑馬塲兵官喝令略操命兵目二十四名奏樂者一班約二十人至龍飛馬房迎大纛旗一面　跑馬場兵官喝令擎槍如中國祭旗狀始開大　各隊練兵與各水兵初則各由兵官喝令操演繼則如對敵狀短兵相接餘勇可賈至十一點時整隊言旋從原路至黄浦灘巴夏禮公使銅人　之北首戈登碑旁空塲中排列由拍照者特照相器照成軍陣圖俄而慕維廉先生手持皮凳而來放在空地中卓立於上　西語宣講開埠通商以來各事水陸兵丁及中西人皆凝神靜聽講畢仍携凳而去兵　又喝令各隊皆向江濱站立其時鐘鳴十二下卽聞兵船槍聲一震小氣球之紅白色者皆從半天飛去約有五十餘球及墜下觀之如日本紙燈狀頃刻間兵船上各開砲五十門隆隆之聲震動崖谷岸上之練兵砲隊亦開砲五十門以應之砲聲旣歇水陸槍隊各開槍一排水師兵登杉板船回舟團練兵亦各散歸二點鐘時西國孩子均至跑馬場内抛球地方嬉戲演習打千秋翻觔斗等事並有耍貨賞給各孩莫不歡忻踴躍而歸美租界一帶自外大橋起至外虹橋止所竪燈杆或懸燈或挂旗五色繽紛令人目不暇給浦江中所泊各國兵艦並各洋行輪船亦皆懸旗慶賀澄波如練影動蚪龍誠巨觀也外大橋下蘇州河口泊有提督右營砲船十餘艘藉以彈壓匪類公家花園開挖圓池一處以四門町砌就中設龍頭十個接引自來水噴射而出不異匡廬瀑布池旁設立電燈六盞一經然點頓使水成五色太古洋行門前以地火燈紥成船式怡和行以地火紥成人形麥加利銀行别出心裁於洋臺下掛蝙蝠燈一盞以絹　就門欄上挂六角走馬燈亭樹兩旁懸五層走馬燈二盞窗下則挂用絹紥成之象燈獅燈鶴燈鹿燈虎燈馬燈無不玲瓏巧妙簇簇生新洋臺上則設地火此外各洋行所懸之燈大小不一亦皆錯采騰輝日本兵輪水手在怡和行前青草地中竪木杆六枝均裝竹砲烟火其樣或如車輪或如氣球浦濱亦裝烟火欄杆二行並在草地中以洋布圍繞其中設烟火臺以便屆時燃放各兵艦燃放竹砲高升但見青烟一道上衝霄漢倐變五色繁星或成氣球或爲飛鳥不可名狀美捕房洋龍一架兩旁裝設紙燈二盞描畫火龍等形四圍紥以青柏編懸小燈頂上有鷹一隻兩翼作欲飛勢皮帶車二輛一律懸燈結彩法捕房洋龍亦紥成彩球陸離璀璨隨同水龍會游行各處法捕頭克賴美以遊人甚衆恐滋事端因預飭郁孫朱三包探帶同通班探揷在各要隘處彈壓並飭中西各捕加意梭巡會捕局葛同轉亦派線勇頭目嚴頌眉帶領通班勇丁隨同彈壓恐宵小混迹其間易於滋事也以上係英美兩界訪事人互報日間情形也將晚時中西捕阻止馬車東洋車在大馬路及黄浦灘行走黄昏時大馬路一帶中國店鋪所掛之各式燈一齊燃點蠟炬千枝光輝照耀如游不夜之城旋由工部局所雇工人燃點大馬路及黄浦灘各式紙燈並電燈地火燈各洋　門前及浦江所泊兵輪商輪亦各燃點燈火水天一色上下通明總匯門前之地火燈裝月華式人頭式花草式生面别開匯豐銀行門前之地火燈組成西文一曰一千八百四十三年又曰一千八百九十三年蓋通商迄今之年分也中間紥成西又駪名及圓式者大東電報公司之地火灯紥成西文行名及月華式麥加利銀行之地火灯紥成西文行名及年分門前又紥成中國式之走馬灯招商局門前懸灯結彩挂黄龍旗及　萬壽無疆普天同慶之旂業廣公司門前亦有地火燈扎作月華船式作長方式光怪離奇不可逼視而　和洋行門口之地火燈尤覺富行出色兩邊扎成西文年分中央嵌西文怡和兩字及西人像太古洋行門口之地火灴以中西文嵌太古兩字老德記藥房等亦地火一律燃點大有可觀船上時放電燈照至岸上無異白畫任觀者人山人海惟大馬路更爲擁擠人馬路口之高臺上有小方臺置電燈　其中西圍　白色紙以紅色寫工部局三字並畫各國旗幟戈登碑及巴公使銅像等處之搭燈及䋲索所挂各式紙燈時有焚毁工人持長竹桿照料立時撲息公　花園之電及噴水機器放水高約十丈九點半鐘時英法美洋龍皮帶車齊集中泥城橋附近排列照議定之路由　走　則青白色紙　龍燈一條繼則英界洋龍裝以旗燈並立西國二小孩年約七八齡者身穿紅衣頭戴銅帽手持號呌蓋亦救火會中之裝束也皮帶車亦裝燈旗龍　扎成燈彩用二人舁救火會人穿　衣戴銅帽手持火把隨時放西國流星上衝天半其次美界洋龍於皮帶龍頭扎成奇燈法界火龍扎冬青柏枝綴明燈揷以彩旗亦有皮帶龍頭燈如前狀又有藥水洋龍一座諸西人有掮鐵义鐵斧爲拆屋之用者西樂一班三十餘人西國商人五十餘人隨同行走一路唱歌西國水手六十餘名手持拆屋器具兵輪船奏樂者一班約二十餘人在路歡呼及過大馬路到黄浦灘轉北至老大橋英領事事公館前諸西人及水手又高唱歡呼其時咸望中國各公所之會到　隨同水龍會行走有頃不見其來遂折而向南至後馬路華會沿浦灘自南而北一往一來適然相遇三道頭西捕招呼華會從後馬路轉西水龍會逕　南去至外洋涇橋散歸華會從後馬路轉南復向東到浦灘轉北至老大橋堍各公所之會各自散歸時已十一點鐘蓋華會先從虹口起過大橋者大馬路直西沿泥城河向南至四馬路轉東過胡家宅直東至浦灘轉北致與水龍會相遇更將華會情形詳悉言之當晚間七點鐘時廣潮帮及湖州寗波各會首先後至新關總會後面蓬萊路齋集至八點半鐘起馬首先者爲振華堂洋貨業前導有舞火球者一人繼以旗鑼傘扇五連燈九連燈四對看馬一匹並六七齡童子所扮水漫金山馬戲一齣龍舟一艘簇簇生新鼓亭二座未後有龍燈一條其二係虹口各廣帮高燈二對上書普天同慶字樣有金頂　煌者二人咸乘白馬手執令旗繼以逍遥傘萬名傘二　玻璃灯傘一頂絹人物傘一頂三角相旗一面檯擱十隻小將軍打獵一齣窮工極巧栩栩如生其童子年甫八九齡作軍士裝束負弓腰箭高坐駿馬上後隨軍士三十餘名均穿紅馬甲各執軍械肩負飛禽走獸　屬其中雜以鯉魚金魚並各色魚灯約百餘盞五光十色可爲水國增一故事又有紙燈十餘對皆燃點洋油彩旗五對　蓋一對鼓亭三座小獅子一隻籐牌手四名及執木棍者二十餘人大獅子一隻經廣東店鋪前均燃放鞭砲以迎之遮扇燈一對會中人均穿綢服五色花馬中花鞋紅辮線其三爲絲業牌灯二對蝴蝶灯三對圓傘鐙十六頂六角傘八頂花盆灯八盞聚寳盆二座灯亭二座龍舟一艘檯擱一架鼓亭一架其四如兆豐洋行之牌鐙二盞黄鶴樓八仙上壽各一齣皆乘駿馬八仙手中各執花燈萬民傘一頂樂工一班其五爲高陞輪船劉東記之牌燈二對九蓮燈三對馬戲二匹鼓亭一架花龍燈一條每隊有西捕二名押護由　萊路至文監師路白老會路過大橋入圓明路迤邐至泥城浜十點半鐘黄浦灘怡和洋行對面及新關碼頭洋涇浜三處草地中所設烟火時常燃放新關碼頭最先放但見紅光萬道倐忽變作青緑色末後化爲五色烟浦江中之兵輪亦燃放九龍搶珠及東洋烟火或放五色氣球俟水龍會華會散歸烟火始止觀者蜂屯蟻聚擁擠異常想今日天宇晴明裙屐來游必更有如水如雲之盛也 
[西兵送殯]  
英國弗兵艦之兵官因病逝世於前日下午三點半鐘時出殯兵丁約一百五十名皆荷洋槍兵目則戎裝掛刀一路護送 
 
 

Page 4

 
 
棺木載以馬車從英租界大馬路一直向西至泥城浜折而南直至八仙橋地方西國墳山安葬 
[吞烟訛詐]  
本埠小東門外一枝春弄烟鴇阿三投法捕房報稱有名順元者吞服生烟藉端訛詐現已倩某善士設法施救將烟嘔出送請究懲順元稱向索洋銀有意　勒是以情急吞烟克捕頭恐其中尚有糾葛命押候堂期解請葛大老爺訊斷 
[失火訊結]  
上月十五晚小東門外大街失火經法公堂將同生祥京廣貨店主范雲生店夥周阿增學徒張子香等三人拘送到縣黄大令提訊之下均不供認著分别管押候查明實在再行核奪前晚大令命提范等到案覆訊范供係寧波人開設同生祥京貨店已有十餘年素來誠實前月十五晚收巿後因母病回英界家中未幾聞捕房警鐘亂鳴探悉係小東門外走水急往看視己不可收拾我店亦巳被焚查問店夥係何家起火皆稱火由西北角來似係隔鄰烟間所起捕房中硬指我店聚賭起火但我店各移當火熾時見近在咫尺不及穿衣著履赤身逃逸俱各受傷現在醫治如係賭博豈有赤身奔逃之理卽此一端可見非我店起火周供在同生祥爲夥巳閱多年上月十五晚收巿後店中人均各就寢實無賭錢之事至夜半聞有喊救聲急忙起身見火從後面燒來求請明察張供係寧波人年廿二歲於去年到同生祥爲學徒是夜之火似係黄振隆烟間一面燒來我店同事皆由樓上躍下一夥受傷由我背負奔逃大令謂范曰此案本縣巳經查明爾亦不必推諉此火雖係爾　　起然時爾不在店爾店各夥亦事出無心現在可照無心失火之例判斷范俯首不語大令向范再三開導勸令出洋四百元以助賑捐范供稱監生力有不逮可否求减大令曰若照公堂來文須令爾出銀三百兩合算洋銀約四百餘元今本縣祗令爾出四百元已屬格外從寛范供稱監生現雖遵　惟不知保險銀兩如何大令問曰保險銀共有若干答稱二千五百兩大令曰爾如遵斷本縣可以派差帶爾往保險行述明緣由准爾取銀范叩謝遵斷大令問曰四百元何時交案供求寛限大令限十天交案仍飭具結交保周阿增張子香二人訊無干涉當堂開釋 
[共齊時艱]  
謹啓者昨奉金陵恊賑公所經募第三批湘平銀一千兩由立大莊交來合申規元一千四十三兩九錢四分又奉饒州胡炳文仁翁經募各戸洋三十八元祗領之餘仰見宏濟艱難聞風踊躍下以救蒼黎之命上以抒宵旰之憂功德無邊報施不爽謹登報牘用誌心儀[  上海六馬路仁濟善堂籌辦順直賑捐滬局施則敬謹誌]  
[心德慈祥]  
濟困扶危挽生靈於垂斃隨緣慨助慶仁壽其同登敝堂醫藥兼施蒙諸善信源源輸捐藉抵用項今開第十一起收回原册兩扣計共收英洋二十八元花洋三元六角銅洋一元祇領之餘具徴惻隠恒存畛畦悉化成數恰鄰仕手詔榮膺羣倫共荷恩施口碑傳誦請登報簡兩展謝　[  上海虹口元濟善堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宜昌郵]  
　　　　　　　　　　　　　　　　　　　　　　　私上　　　　　　　　　　　　　　　　　　　　　　　　　　　　　提去并將甲解局訊懲知私　由某乙　　　甲前往將乙拿　訊得此土　　　帶　　乙代　隨又　　　將乙　　　　上拿人詎船　何在岸傍船主已聞風　脫　檢　内所裝之土共　　挑祗兩挑有印花巳經完稅其一挑則全無印花　爲　稅　疑　將　土悉數充公　拿船主究辦○本科揭曉　　名錄上官　獲中　　　鶴峯州一名楊瑞毓後有某號電報來宜遞到歸州學署於是外問傳說歸州學正胞弟劉洪烈中式矣詎題名錄上榜尾一名郭鑒堂注荆州籍貫　查荆州並無其人蓋郭　歸州籍　後由郭友傳電至歸州衆疑　釋○長楊某姓女年未二九已出嫁年餘不料本年出有謀殺親夫一案解宜審訊方知某女在娘家　表兄某甲有染嫁後甲時來女家作　襄揚臺之會一日與女正歡會適爲本夫　　詈之曰　如此行爲務必置之死地女以告甲乃效公子彭生之乘魯桓公俟其夫睡熟女與甲以䋲縊殺之以爲今而後天荒地老莫子毒也巳後被家人出　將女與姦夫一並　案姦夫年未弱冠尚在學中攻書俱直供不諱且云小女子因不知事務乞恕初犯下次不敢再犯矣又云因他　打死我故我先下手也又云本夫巳死小女子還當嫁與表兄乞青天大老爺成全生生世世銜結不忘問官　將此案照詳上憲想不日釘封到來卽當正法臆小女子生長　中初不聞節義爲何事又不知王法爲何物豈長楊一縣僻處深山遂同人道於禽獸乎○上月下旬鼓樓銜周局興衣莊樹夫遺火積薪災炎上灼幸未冐穿屋頂街鄰赶急鳴鑼衆水龍紛集灌救旋卽撲滅按　處爲宜郡閙巿若果燎原尚堪設想耶 
[滬南瑣錄]  
肩挑生肉擔　大率出自回教中人滬南小南門外之泰和茶肆門首有牛肉擔一副亦係回教中之某甲所擺前晚有同教中人乘醉行來與甲纒　不休一言不合竟將甲扭住峰　甲寡不敵衆大受損傷牛肉擔盡伐擊毁中忿無可洩遂奔赴老司務處泣訴老司務卽與甲同往將醉漢四人軋入泰和樓各評曲直以醉漢理屈由教頭治以教法罰跪香一點鐘之久再向甲服　始了其事○昨有某姓家傭婦出外買水手提銅壼行經俞家　東栅口突被匪人從　赶來將口　住一手在　上摸索將所揷　壓髮攫取飛　而逸婦大呼捉賊該匪以穢物相抵觀者爲之錯愕遷　半晌　得乘間逸去亦狡矣哉○昨日滬北張燈結綵滬南各處婦女均　粉塗脂結隊往觀幾於萬人空卷有住居南碼頭之邱姓女與鄰人雇小車往北行經王家碼頭小船帮中之無　阻住去路任情調笑女大聲呼救無賴仍不放行旁觀者咸抱不平欲得而甘心無　見衆怒難犯始各鳥獸散 
[縣案彚錄]  
南匯縣人年阿瑞在法大馬路啼哭經法捕拘送公堂轉解到縣前　黄大令升坐提訊年供稱係南匯人今年十二歲自幼父母雙亡由胞兄撫養兄長爲柴行生意嫂嫂見小的如眼中釘常被凌虐胞兒不忍坐視　小的來　不料行至中途與兄失散因之啼哭由捕拘送到案大令問曰現在爾願回家否供稱不願歸家大令判將年阿瑞發普育善堂　養俟成丁後再籌安置之方○林某投縣呈控在大東門外開設興化桂　店用陳四春之父陳某爲經事詎　某頓起不良將店中銀　飽入私囊將店倒閉巳則逃　求請　緝等情黄大令准詞飭提去後祗將四春拘送到案前晚大令升堂　訊四春供稱係福建人現爲船上水手父親口久不見現在不知何往大令一再研訊矢口不移大令判令收所候傳原告再訊 
[上海北巿絲業會館籌辦順直新災賑捐滬局瑣記三十一]  
十月初二承無錫奔　裕堂募無名氏助洋五十元前江寧藩庫廳宋君玉田募助洋廿三元烟台北洋海軍採辦所　　懋　續募洋廿元初三漢口寡過　能入助規元五十兩初四四明心願子助規元二千兩初五蛟川閒客助棉衣欵洋五十元初六仁濟堂交　　六次湘平銀一千兩 
漢口招商局紫卿家兄　吳君問亭助三新棉衣二百件初七又募惠滋善堂製助棉衣三百件澤生氏製　棉衣一百件憫飢寒之交迫承施濟之及時辱在下風至深感佩同日奉褚　伯兄　開日前接讀手示並規銀四千兩領悉一切武　災情以河東爲最重至今尚有百數十村沈於水底　餘亦因水來過猛秋禾顆粒無收　與同人等分赴三百七十八村擇尤查給共　大小八萬餘口河西災情較輕除沿河各村被水衝沒外餘則地勢較高水去尚速　因欵項無多　查七八九分災　村落計一百二十七村共得大小口五萬左右兩處折合大口十萬有餘核計短欵　鉅而今冬只放一　若錢數過少殊屬無濟於事月底查畢月初必須開放再四籌謀只有向賑局借墊之一法因於二十日馳抵津郡面禀賑局司道承　憲允　　　銀一萬五千兩連品所解各欵約計極貧大口可放津錢一千五百　貧入百次日禀見傳相力陳民　困苦戸口繁多不得不向賑局借欽湊枚傳相亦深以爲然惟　　諭飭　致吾弟骰法勸籌　云無不竭力　收數太短又須匀分數處只可儘籌儘解等語現定明日回至武邑赶緊兌換錢文以使及時開　統俟散放事竣再行詳細續布棉衣奉發八千套　　請折價每套津錢二吊如此通融辦理官民似均較使合併附陳各賑所諸善長先生均此致候恕不徧函云[  十月初八日錢塘施則敬子英甫謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年十月初一日京報全錄]  
宫門抄○諭旨兩道錄前○蘇撫奎奏接續估修海塘籌備經費摺○礦務大臣唐奏　　十三　二批京　起程日　　○　督劉奏查明保案請照擬給奬片○東撫福奏請補都司片○又奏防營更換營帶片○十月初一日禮部宗人府欽天監　　旗值日無引見○粤海關監督德生請訓○吏部呈進月官卷○欽天監呈進時憲書○召見軍機德生皇上明日卯正二　　内　坤寧宫入座吃肉畢還海○○頭品頂戴江蘇巡撫奴才奎俊跪奏爲太倉昭文寳山鎭洋四州縣海塘前次估修現己先後完竣請將原估緩辦之工接續估修所需經費仍於受益熟田項下加展攤徴一忙以濟工用恭指仰祈聖鑒事竊照太倉昭　寳山鎭洋四州縣海塘疉遭風潮新出險工前因需費較鉅擇其尚非十分急要者暫從緩辦其萬不可緩之工共估需銀九萬五千六百餘兩經前撫臣剛毅於光緒十八年五月奏准於受益熟田項下每畝每忙攤徴八十文帶收兩忙先由江海關蘇滬厘局分成撥濟用卽經飭令印委各員赶緊購料興修業將太倉州境之新涇口海塘第十二叚昭文縣境之第七八兩叚寳山縣境之江京塘第二第三第六等叚面塘五岳墩黄窰灣及江東草菴迤西丁家濱護灘工叚鎭洋縣境之南塘第二叚北塘第四五兩叚及楊林口北岸各段樁石土工一律修築完固其寳山東塘第二叚内工尾七丈五尺因與第三叚新工毗連故將舊有兩層樁石一併分别換釘新樁耕齊相接添石修砌第三叚原估工長一百二十丈内自一百八丈起至一百二十丈止詁十三丈塘身向　四進禦看塘面至脚尚屬完好因飭毋庸修築又西塘五岳墩尾叚並黄窰灣頭叚工長一百六十六丈原估壘砌護灘石巴坡一道正運石築砌突遇風潮洶湧刷去塘外土坦坡高自三四尺至七八尺不等該叚土塘向無樁石迎溜頂冲易受損傷與前勘形勢略有變遷因於護灘石坦坂之外加築靠坦石坦坡一道並修土塘以護塘身又於鎭洋北塘第四叚新工五十丈之南首加築覃樁石　頭五丈又楊林口北岸隨塘河迤西灘地適當頃冲風浪油刷形勢危險添砌護灘石坦坡一道並築石後土工長三十三丈以上各工於光緒十九年二月　月及五六等月先後報竣騐收如式此前次擇要估修各塘及增减工叚丈尺現己陸續告竣之情形也太鎭昭文各塘原估緩辦之工　時塘外稍有草灘清形尚非至急乃估工以來又隔一載有餘屢經風潮塘外灌地愈塌愈進形勢危險與現辦各工大略相同復　印委各員禀請接續　修前來卽經該司道等親詣履勘實勘得太倉州境海塘第一叚茜涇口塘外已無餘灘潮汐日薄塘脚水係　險之工前於光緒元年興築護塘橋石三層八十四丈兩層六十七丈詎樁木年久　朽復遭風潮摧折過　石塊矮缷石　土坍陷成　其勢最驗應換釘新樁兩層添石修砌樁内並壘樁外石坦坡築平石後土計工長一百五十一丈估需經費銀九千六百七十兩石　又勘得鎭洋縣境楊林口北岸自七十七丈起至二百七十八丈止工長二百二丈舊有靠塘樁石兩層一百八十二丈三層二十丈其樁木亦　年久枯爛迭遭風　多被冲斷石塊坍矬應換釘新樁兩層添石修砌樁内並樁外石坦坡築平石後土需經費銀一萬二千九百四十三兩有奇又勘得昭文縣境海塘第八叚内東自新築護灘壩工尾施家橋起西至老人濱舊築樁石壩止工長二百十丈冋無樁石之上近年歷遭風　塘外灘地驟脫逼近土塘情形岌岌可危應仿照舊工按築雙樁夾石護湖壩一道並壘砌樁外石坦坡估需　費銀一萬五千一百三十一兩有奇又墈得華亭縣境海塘第十二叚舊有外塘歷年旣久逐漸坍廢前於舊工石壩以東增築純石　壩三十八丈該處等塘尚有七十文實爲正塘屏蔽近年坍缷日甚其最爲險要者新工以東之四十餘丈外面土　有形無質一遇異常　汛必致坍　無存應於新工斜壩以東接築純石斜壩四十六丈保護灘唇估需經費銀九百二十七兩有奇總計以上各工共估需銀三萬八千六百七十餘兩皆係撙　核實並無　冐此復估未辦太鎭昭文塘工及華亭第十二叚外塘逐次　　修　之精形也所需經費前　攤徴兩忙因有吳淞江工費及上届塘　　收未清　未能一律接徴其巳從上年下忙起隨正帶收各　現在解到亦尚有限目下司　釐局撥欵浩繁而前項未辦塘工情形危險又係萬難再緩　思　再惟有援照前案仍於蘇松太三屬受　熟田項下加展攤徴一忙先儘　屬解到之欵撥用如有不敷　由司庫設法湊借藉　購紏接修以竟全工據潘泉兩司會同水利工程總司詳請具奏前來奴才　查太倉等各州縣前估緩辦之工現巳一載有　屢　風潮冲刷清形更屬危險萬難再緩自應接續興修俾蘇松太三屬民命田廬藉　保障所需工費司關厘局委難措撥再四籌商惟有援照前案仍以蘇松太三屬受益熟田項下加展攤徴一忙將各屬現已解到之欵先行撥用如有不敷暫由司庫湊濟以全要人仍俟收起攤徴本欵再行分别解還以清欵項一俟通工告竣卽行彚案核實造報除飭赶緊購料興辦外謹會同兩江總督臣劉坤一恭摺具陳伏乞皇上聖鑒訓示謹奏奉硃批該部知道欽此○○巡撫銜督辦雲南礦務臣唐炯跪奏爲委解十三起二批京銅運員考語及起程日期恭摺仰祈聖鑒事竊據雲南布政使史念祖詳稱十三起二批京銅現當起運自應遴員委解准糧儲道英奎轉據雲南府知府鄒馨蘭申稱查有試用同知王國江才具明敏諳練有爲堪以委運由道覆查該員老成練逹辦事精詳加考咨司該布政使查騐屬實詳請委解前來臣覆加查看尚與考語相符並據該運員禀於光緒十九年十月十六日自滇起程臣巴檄飭趕緊赴瀘兌銅雇船關運毋得躭延至委員鈐結及　解樣銅俟該運員到滇兌收禀報至日另行專咨報部合併聲明所有委解十三起二批京銅運員考語及起程日期除咨部查照外謹會同雲貴總督臣王文韶雲南巡撫臣譚鈞培恭摺具陳伏乞皇上聖鑒謹奏奉硃批戸部知道欽此○○劉坤一片再准部咨覈復光緒十六年江北河運十五年分漕糧出力各員請奬案内江蘇試用布理問章邦直請俟補缺後以應陞之缺陞用查該員履歷册内並未　叙于何年月日分發到省令查明復奏再行核辦等因當卽轉行去後兹據江密布政使瑞璋江安糧道馬恩培詳　飭據江蘇試用布理問章邦直禀前由布理問銜在江甯藩庫報捐布理問分發江蘇試用領有執照於光緒十六年二月二十五日先行到省奉委河運差使該員已于蘇浙賑捐案内奏保俟補缺後以知州用擬請改奬四品銜等情詳請具奏前來臣復核無異合無仰懇天恩俯准敕部照擬給奬以昭激勸理合會同漕運總督臣松椿江蘇巡撫臣奎俊附片陳請伏乞聖鑒訓示謹奏奉硃批覽欽此○○福潤片再臨清營都司舒明阿升補曹州鎭標中營遊擊遣缺係陸路題補第二輪第四缺輪用儘先人員前經奴才奏請以儘先遊擊閻得勝借補接准兵部議覆閻得勝已保副將借補都司核與定章不符應令另揀合例人員請補等因奏奉諭旨依議欽此咨行前來奴才遵卽覆於儘先遊擊及儘先都司内逐加遴選兹查有遊擊銜儘先都司周桂林年四十九歲江蘇六合縣人咸　九年由武童投効長江水師營因剿匪出力保奬儘先外委並戴藍翎旋留東管帶礮船同治五年因防堵運河出力經前撫臣閻敬銘咨奬免補把總以千總儘先補用七年防守黄河出力經升任撫臣丁寳楨奏保免補千總以守備儘先補用並換花翎覆　前敵各營肅清捻逆出力經丁寳偵奏保七年十一月二十八日奉上諭著以都司儘先補用並賞加遊擊銜欽此十三年二月經前署撫臣文彬奏准留東補用該員年力富强　悉營務以之請補臨清營都司實堪勝任雖該員名次稍後惟名次在前之吳全發金保恩吳振山石錦川劉德明劉經綸楊廷秀李模八員本籍均距臨清在五日里以内例應逈避又胡淮枝一員此缺人地不堪相宜俱未　遷就請補相應籲懇天恩准以遊擊銜儘先都司周桂林補授臨　營都司洵於營伍地方有裨　蒙俞允俟接准部覆再行給咨　部引 
見以符定制理合會同曹州鎭臣王連三合詞附片具陳伏乞聖鑒訓示謹奏奉硃批兵部議奏欽此○福潤片再東省各防營灉有　換管帶員名均經隨時具奏兹管　　　　　　儘先副將　世泰因另有差委　　候　　　　　　　　　　　　檄飭知並咨部查照外理合附片陳明伏乞聖鑒謹奏奉硃批兵部知道欽此 
 
 

Page 13

 
 
[光緒十九年十月初二日京報全錄]  
宫門抄○諭旨三道錄前○皖撫沈奏恊解順直賑欵片○又奏籌解甘肅新餉清欵摺○又奏派員購備軍需片○又奏鳳陽關短　稅　懇准免賠片○湘撫吳奏查明歷年帶徴舊賦錢糧完欠數目摺○普洱鎭總兵楊奏叩謝天恩摺○閩督　奏福建　路提督因病出缺請旨簡放摺○十月初二日兵部太常寺太僕寺正白旗值日無引見○恭王專摺謝賞神肉恩○果勒敏假滿請安○景運門奏派仰山窪交冲之大臣派出克侯奕功賡音布恩普○召見軍機○○沈秉成片再臣接准工部尚書兼管順天府府尹臣孫家鼐順天府府尹臣孫楫並直隸籌賑局司道電稱順直境内被水較光緒十六年尤軍屬迅籌鉅　接濟等因伏念畿輔重地霪潦成災情形甚重窮黎待拯孔殷亟應力籌欵項從速解濟上紓宸厪臣與司道籌商率同僚屬一體捐廉勸辦以期集腋成裘臣　學臣各捐銀一千兩以爲之倡惟待集收成數始行解往深恐緩不濟急先由藩司在於司庫籌塾銀二萬兩發交商號分别電匯以一萬兩交順天府一萬兩交直隸督臣藉應急賑一面勸集捐銀歸還墊欵以外接續批解以助賑需理合附片陳明伏乞聖鑒謹奏奉硃批戸部知道欽此○○頭品頂戴安徽巡撫臣沈秉成跪奏爲奉撥光緒十九年分甘肅新餉現將下餘四成銀兩提前籌解清欵恭摺仰祈聖鑒事竊准戸部咨光緒十九年甘肅新餉指撥安徽省銀二十萬兩截至十八年十二月底赶解三成十九年四月底再解三成下餘四成統限九月底掃數解清等因當經行司將應解前項六成銀十二萬兩在地丁項下分作二批委候補知縣劉傳梁候補知縣蕭仁丙解赴陜甘總督衙門交納並經先後奏咨在案兹據藩司德壽詳稱遵查安徽省應解光緒十九年甘肅新餉除已解外尚有應解四成銀八萬兩亟赶緊提前籌解清欵以濟要需今於司庫地丁正項項下移緩就急儘數動撥庫平銀八萬兩飭委試用知縣陳正源解赴陜甘總督衙門交納轉發甘肅藩司兌收充餉等情詳請具奏前來除咨戸部曁陜甘督臣查照外所有安徽省奉撥十九年甘肅新餉現已提前掃數籌解清欵緣由謹恭摺具陳伏乞皇上聖鑒訓示謹奏奉硃批戸部知道欽此○○沈秉成片再練兵之道利器爲先安徽省防陳各營習用來福　　臣飭令每逢操畢謹愼收藏隨時拭淨毋許誘壞惟是歷年機捩寛鬆多有損傷時修時壞用之操演足壯聲威設遇有事之時防禦　堪深恃據各該營統領禀稱毛瑟　膛各搶靈使堅利爲軍械中利用要器臣撥欵委員前赴上海訂購毛瑟連珠九響後膛槍一千桿毛瑟單響後膛槍一千桿毛瑟槍　四十萬顆裝　察刷槍件器具四百副又前膛步槍五百桿及另配子藥一俟購齊飭發各營督率精求熟練以整兵防所需價銀約計二萬兩左右相應奏明立案在於防軍餉需項下動支造報臣爲整頓操防緩急應用起見除咨部查照外謹附片陳明伏乞聖鑒　奏奉硃批該衙門知道欽此○○沈秉成片再鳳陽關稅自光緒十八年正月初一日起連閏扣至是年十一月底止一年期滿前後三任合計共徴銀五萬四千五百九十三兩零短收銀五萬二千五百六十六兩零經戸部議覆减免九成銀四萬七千三百九兩零具餘减賸一成銀五千二百五十六兩零係額外盈餘例無處分應著落前任監督王廉賠銀三百六兩零署任監督丁峻賠銀一千九百五十六兩零現任監督雙福賠銀二千九百九十三兩零遵照定例按限完繳等因於光緒十九年初五日具奏本日奉 
旨依議欽此鈔錄原奏咨行到皖遵經轉飭移行遵照去後兹據鳳陽關監督頴六泗道雙福詳稱伏查鳳陽關自光緒二年復設以來稅課未能足額歷將實在情形先後奏報在案十八年自春徂秋晴多雨少收成旣歉淮水淺涸洪澤湖在鳳陽關下游爲出入商船必經之路近年湖多淤淺兼值久旱重載益難運行巨商因之裹足較之歷屆僅因厘卡林立洋禀免徴短收情形又屬不同是收數較與十六十七等年稍形見絀而揆厥所由實因天旱水乾商貨滯銷委非稽徴不力查光緒十二年間經戸部奏定鳳楊關以後徴收數目卽以初次著賠成案數目爲準倘下次收數比初次加多賠數卽爲加少收數比初次加少卽將初次著賠一成數目再加入本屆短收全數一併著賠光緒十一十二兩年短收稅銀均照十年分初次著賠數目加减成數著賠核計徴收曁賠繳之數約共銀五萬三千九百餘兩壬辰屆徴稅銀五萬四千五百九十三兩零較諸初次徴收曁著賠之數尚多收銀六百兩有奇該道職司雜榷具有天良萬不敢恃有成案稍涉疎懈亦不敢徴多報少自干嚴譴惟短收有因且核與歷次减賠之數有盈無絀詳請奏懇照案免賠此後仍富設法稽徴實力整頓以期稅收日增規復舊額等情前來臣察核該道所詳尚係實在情形理合據情籲懇天恩俯念鳳陽關短徴稅銀實出有因委非稽徴不力准子免賠以示體恤出自鴻慈謹附片具陳伏乞聖鑒訓示謹奏奉硃批戸部議奏欽此○○頭品頂戴湖南巡撫臣吳大澂跪奏爲查明光緒十八年分帶徴十四十五十六十七等年舊賦錢糧完欠數目開列三年比較清單恭摺仰祈聖鑒事竊查各省每年徴收錢糧已未完數目應列三年比較於奏銷截數後關單奏報湖南省向將帶徴節年舊欠開具原欠分數彚同徴收新賦分開比較清單併案具奏光緒九年十二月内接准部咨行令於奏報九年分舊賦比較務將帶徴節年欠賦全數開列統以十分計算其比較上三年已未完分數亦統將歷年舊賦核計不得僅以原欠分數計算又准部咨嗣後奏報舊賦毋庸再將新賦重複開列以歸畫一各等因先後行司遵辦在案兹據湖南布政使何樞詳稱查自光緒六年起至十三年止民欠未完銀兩遵奉恩旨豁免今查光緒十八年分應行帶徴光緒十四十五十六十七等年民欠未完銀七萬九千九百七十九兩四錢六分六厘内督催已完銀二萬七千七百一十三兩四錢七分尚有未完銀五萬二千二百六十五兩九錢九分六厘比較光緒十五年計多完銀一分七厘比較光緒十六年計多完銀一分二厘比較光緒十七年計多完銀二分二厘除於奏銷案内分晰造册另行詳請題報外呈請核奏　情前來臣逐加查核無異理合遵照部頒程式開具光緒十八年帶徴十四十五十六十七等年舊賦錢糧三年比較清單專案恭摺具奏伏乞皇上聖鑒謹奏奉硃批戸部知道單併發欽此○○記名提督署理雲南普洱鎭總兵奴才楊國發跪 
奏爲叩謝天恩恭摺仰祈聖鑒事竊奴才於光緒十九年五月初五日在雲南省城接奉雲貴督臣王文韶照會内現署雲南普洱鎭總兵篆務查有記各提督楊國發老成諳練資望最深堪以署理除附奏外飭奴才遵卽由省起程於六月初四日行抵普洱府城准現普洱鎭總兵馬維祺派委鎭標中軍遊擊馬治堂將普洱鎭總兵關防一顆曁文卷等項賫交前來奴才當卽恭設香案望闕叩頭謝恩卽於是日接篆任事查普洱地居邊要總兵責重操防經武整軍在在均關緊要自應隨時禀商督撫臣認眞辦理以冀仰答高厚　慈於萬一除將到任日期另行恭疏題報外所有奴才感激下忱理合恭摺叩謝天恩伏乞皇上聖鑒謹奏奉 
硃批知道了欽此○○頭品頂戴閩浙總督臣譚鍾麟跪奏爲福建提督因病出缺請旨迅賜簡放以重職守恭摺馳陳仰祈 
聖鑒事竊據福建陸路提標中軍叅將張定泰呈報提督孫開華因感受風邪觸發舊傷醫藥罔效於光緒十九年八月二十七日在任病故等情前來臣查提督孫開華由武童投効霆軍轉戰湖北江西皖豫等省衝鋒陷陣身受傷進剿廣東嘉應州與諸軍削半平髮逆戰功卓著同治五年補授福建漳州鎭總兵旋署提督篆務兩次渡台剿撫番社辦理海防光緒十年八月曾蒙特旨嘉奬幫辦臺灣軍務簡授福建陸路提督陛見回任整飭營伍綏緝地方兵民相安上年德化土匪陳拱滋事親督各營入山剿捕卒獲首逆兹以偶患感冐引動歷年軍營舊傷遽爾出缺良深惋惜際　詢詳細履歷另行覈奏外所有福建陸路提督員缺繫要相應請旨簡放以固海疆至該提督從戎三十餘年生平戰績皆在聖明洞鑿之中應否從優賜卹出自逾格鴻慈謹專摺由驛馳奏伏乞 
皇上聖鑒謹奏奉硃批另有旨欽此 
 
 

Page 14

 
 
[光緒十九年十月初三日京報全錄]  
宫門抄○諭旨一道錄前○順天府奏添設粥廠情形片○蘇撫奎奏查明各年舊賦錢糧　未完分數摺○又奏查明下忙錢糧銀價片○　奏報出闈回省日期片○蘇織造榮奏交代傳辦事宜片○護江撫方奏籌解邊防經費片○東撫福奏報黄河安　摺○浙撫崧奏籌解第六批地丁京餉片○又奏續解東北邊防經費片○十月初三日刑部都察院大理寺正紅旗值日吏部引見三十名宗人府九名國子監六名值年旂三名廂紅蒙二名湘　瀰二名兩翼九名○倫貝子謝賞壽物恩○　禮奕年各假滿請安○麟中堂等磨勘硃墨卷覆命○立　續假十日○文治請假十月○葆公續假十五日○侍衛處奏派補進内大臣派出連蔭○又奏派前引備引之大臣派出色楞額善耆○值年旂奏派管理新舊營房派出那王長麟恩　○掌儀司奏初六日祭奉先殿漙侗行禮○提督衙門奏拿獲開塲聚賭人犯文錦等一百一十六名請交刑部會同宗人府審訊○召見軍機壽蔭崇禮○○順天府片再本年分設六鎭六門粥廠經臣等兩次奏明在案　災區旣　災民實多據大宛兩縣援案禀請添設粥廠前來計大興在采育鎭禮賢鎭青雲店三處宛平在巴家園子榆垡鎭南各莊三處均己一律開廠理合奏聞並擬照案撥銀二千兩請飭戸部照數撥給以資經費合併陳明伏乞聖鑒謹奏奉旨巳錄○○頭品頂戴江蘇巡撫奴才奎俊跪奏爲江蘇省光緒十八年分奏銷案肉查明各年已未完舊賦錢糧比較上三年完欠分數恭摺開單仰祈聖鑒事竊照江蘇省舊　錢糧比較上三年完久分數業經遵照部文從光緒十年分奏銷起查明各年舊賦錢糧已未完數目按屆具奏並自十二年起查照部　開列比較已未完分數清單奏報至光緒十七年分止各在案兹屆查辦十八年分奏銷查江寧蘇州兩藩司所屬除光緒六年分起三十三年分止災熟舊欠未完銀兩業已欽奉恩旨查辦豁免另行造册核辦外其十四十五十六十七等年舊賦未完地丁銀内江寧藩司屬解銀二百六兩零蘇州等屬因秋歉迭緩尚未屆限無可帶征並無應完銀兩均應歸入下屆舊賦造報兹據江寧布政使瑞　蘇州布政使鄧華熙關列各年已未完比較銀數遵照部關單詳請具奏前來奴才復核無異相應開繕比較完欠分數清單恭呈御覽除抄錄奏單咨部查核外謹會同兩江總督臣劉坤一恭摺具奏伏乞皇上聖鑒勅部查核施行謹奏奉硃批戸部知道單併發欽此○○奎俊片再蘇省各州　　徴收錢糧銀價前於光緒三年十月間經前督撫臣於附奏减價案内聲明每年二八兩月查明巿價數目奏報一次歷經循辨在案兹屆光緒十九年下忙　徴之期據蘇州布政使鄧華熙查明巿價開　其　前來臣等復查所關銀兩易錢巿價與本年上忙時數目不甚懸殊所有光緒十九下忙錢糧應仍每兩折收錢二千二百文無論花戸完納先後照價一律徴收以昭平允除飭司出示通頒各屬一體曉諭遵照完納外謹合詞附片具陳伏乞聖鑒謹奏奉硃批戸部知道欽此○○奎俊片再奴才監臨出　日期業經循照舊例恭疏題報在案伏查江蘇巡撫衙門公事繁劇奴才赴寧後雖將緊安又件包封遞至行次核辦惟省中時有地方要事均須與　臬兩司妥爲商辦　才目起程以至出闈己經一月現距鈐榜之　尚遠　仍照歷科　案於出　後先行回省其文關鈐榜事宜亦照舊　令江寧藩司　期代印並商由督臣劉坤一就近督率料理奴才隨於八月二十六日自江寧起程道經鎭江常州二府屬　看各邑早稻漸次結實垂黄晚禾木棉亦吐秀結鈴地方安靜堪以仰慰宸廑遂於八月二十七日行抵蘇省辦理地方事宜除拆號放榜呈進題名錄仍循例恭疏具題外所有奴才出闈回省日期理合閘片具陳伏乞聖鑒謹奏奉硃批知道了欽此○○榮廷片再奴才於本年六月間准工部文稱奉旨傳辦皇太后六旬萬壽金輦前　用　駕繡片及校尉穿用金壽字縀　等項奴才當因限期緊迫迅卽估計銀　呈請戸部指欵一面招覓好手工匠待欵赶辦無如　　司關各局近因支應浩繁此項工需未能隨時撥織一再咨催至八月初八日始淮松滬厘周撥到銀六千兩不敷　鉅無從開辦　於二十二日又准江海關解到銀三萬八千一十餘兩覈計工需僅得一半奴才正擬先儘解到之數購料興工　新任織造慶林已抵蘇城隨將此項活計移交接辦又於五月内奉内務府來文奉旨派辦莊靜皇貴妃等位並神片事宜内　　　用九龍被面通天幔　曁各色縀紡等項行令迅速辦解奴才嗣因奉發畫樣與前辦成案尺寸不同必須另挑花本方能織辦　卽督匠日夜　赶　已　月花本尚未挑就　呐實難　辦亦應移交新任辦理奴才别無他項經手未完事件理合附片陳明伏乞聖鑒謹 
奏奉硃　該衙門知道欽此○○方汝要片再查光緒十九年分東北邊防經費欽奉上諭撥江西地丁銀五萬　　金銀公萬兩　五月　　解一半年内全　解清等因欽此當經撫臣德馨轉行遵照籌解兹據署布政使福裕詳稱查前項經費　兩自光緒六年起　十八年止　續　撥地丁並厘金無銀援案改動地丁連改撥豫省　工共銀一百六十九萬兩解清部庫曁河　撫豈衙門交收先後詳經奏咨在案本年奉撥銀　亟應遵照籌解以濟要需現在甫據各屬解到光緒十九年地丁項下動放銀二萬五千兩又於司庫厘金項下動放銀四萬兩共銀六萬五千兩飭委試用知縣陳鼎昌領解於十九年八月初三日起行由　路前赴戸部交收等清　　具奏　來臣覆核無異除咨戸部外所有籌撥十九年邊防經費地丁厚金銀兩委員領解緣由理合附片　　伏乞聖鑒謹奏奉硃　戸部知道欽此○○尚書銜山東巡撫奴才福潤跪奏爲節交霜降黄河普慶安瀾恭摺仰慰聖　事竊奴才前將　屆白露黄河兩岸工程一律仿護平稳緣由奏報在案維因甫值中秋　河水勢尚有長落八月二十日以後　　增漲至四尺餘寸秋　淮底搜根溷力甚勁薄澤縣藍路口雙合嶺等處當衝險要　壩屢廂屢　　榖縣靳莊對岸生灘大溜側　患民縣五楊家　係韻衝蟄陷埽叚情形均　危險當經分飭各　弁　法搶　幸料物應手得以漸臻稳固伏　山東河面甚窄河身淤墊日高每當大汛盈檜拍岸奇險易生兩岸千餘里百巒儻有一疎卽難免民　受患奴才與各總辦悉力經營不遑啓處計自春　廂掃以迄伏秋　汛未停旬日之工黄流瞬息變遷俱應綢繆於未雨各叚餘正雜料物外年來購石廂抛頗資得力現復委員廣爲採購飭令分存各處以備隨時應用綜計本年三汛期内所出險工多至九十餘處均幸先事預　料物充足用能化險爲夷現在上下游兩岸隄埝悉臻完固節交霜降普　安瀾此皆仰　我皇上洪福河神默佑奴才等實深慶幸相應懇恩頒發大藏香並御畫匾額一方由奴才　領敬　摹刻　詣大王廟懸掛祀謝以答　庥刻下河流雖己歸槽仍當督飭相機修守不敢稍涉懈忍所有節交霜降黄河普慶安瀾緣由謹恭摺由驛馳陳伏乞　皇上聖鑒訓示謹奏奉硃批另有旨欽此○○崧駿片再承准軍機大臣字寄欽奉上諭戸部奏撥光緒十九年京餉限五月前解到一半十二月初間全數解清不准截留改撥藉詞延誤等因欽此並奉鈔單内開撥浙江地丁銀四十萬兩業經先後五批共籌解銀二十五萬兩奏咨各在案兹據布政使劉樹堂詳稱動支光緒十九年秋撥報存各欵銀五萬兩查有候補府經歷强紹嵩堪以委令管解循案由滬附搭輪船運廳交納等情具詳請奏前來奴才覆核無異際分咨查照撥護並取起程日期咨報外理合附片具奏伏乞聖鑒謹奏奉硃批戸部知道欽此○○崧駿片再承准軍機大臣字寄欽奉上諭戸部總理衙門奏撥光緒十九年東北邊防經費照案指撥浙江厘金銀八萬兩著該督撫等按照指撥銀數於五月前批　一半年内全數解清毋稍遲逾等因欽此並鈔錄原奏咨行到浙業經先後籌解二批銀六萬兩奏咨各在案兹據布政使劉　堂詳稱移准　捐總局在於厘金項下籌動銀二萬兩解司查有補用知縣候補縣丞崔耀章管解三批地丁東北邊防經費之使堪以　令帶解由　　搭輪　遵津解京交納等情詳請奏咨前來奴才覆核無異除分咨查照撥護並取　程日期咨報外合將奉撥光緒十九年分釐金　北邊防　費銀八萬兩現己全數解清緣由附片陳明伏乞聖鑒謹奏奉硃批該衙門知道欽此 
 
