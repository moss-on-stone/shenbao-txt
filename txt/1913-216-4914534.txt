# 1913 - 216 - 4914534

 

Page 1

 
 
來稿 
[論中國宜改良婚制（續）]  
（英國季理斐） 
　　或謂多妻之制非得已也欲綿延血統繁殖人口也此一說也然二者不過爲一時權宜計非永久之策經常之典一成而不可變者也又或謂古者天子后立六宫三夫人九嬪二十七世婦八十一御妻以是三妻四妾遂成爲中國人之口頭禪而人心風俗習慣相沿亦若絶無足異也此又一說也殊不知此特中國已往之弊風而已就現時論白圭餘玷雖尚不無一二留遺實則是制早已革除以法律論有唐以來多妻之制久經銷滅以道德論經典所載掌故所傳亦均明言一妻爲正式婚制况世界開闢人類進化文明各國潮流所趨已莫不傾向於一夫一妻之正鵠中優勝劣敗競爭久之而其社會程度未幾乃卽漸達於最高之區域天演家斯賓塞爾論社會之言曰野蠻時代或一男多女或一女多男迨夫寰宇大通文化日進此風洵汰無遺感以一男一女爲配偶最良模範者即其明證也矧中國自改造民國事事求革新人人言平等而獨於此多妻制未能改良焉謂非中國之一大缺點哉雖然予所謂中國人之多妻者非謂中國人之多妻也亦在多妾而已妾與妻同一多妻故滅天理者此多妻制窮人欲者亦此多妻制其害正不可勝言試就其並通易曉者論之約凡三端一生殖之害生理學家嘗言多妻者其肉慾必濃肉慾濃則精力萎衰血輪滯弱必致生殖不良難舉子女卽偶有之所生亦不健全云云觀於中國富家子之易致天殤或多疾病者皆自父母先天而來卽其明效大騐也 
　　一家庭之害西儒云使一家如花園者皆女子也又曰家無女子則不快樂而多妻者不能得此或以爭寵故而詬誶時聞或以奪權故而仇讎不已相妬相殺其能安乎是不以家庭爲樂園而化家庭爲敵國反不若一夫一妻者之得宜爾室家樂爾妻孥也一人事之害夫婦乃融合二人格而同化爲一者也卽就婦之一方面論對其夫則爲伉儷對一家則爲主婦上有以善事舅姑中有以諫助夫壻下有以敎育子女推而至於和親族睦鄕鄰遇賓客主中饋持内政等等皆在婦人之雙肩其任務不可謂不大也然二人旣合而爲一所謂妻子好合如鼓瑟琴自能一心一德努力成就以上數者之事功也故西利脫曰善良之女欲謀其家之幸福小心翼翼唯恐不及哲列米貼羅曰男子得善良婦人乃天之大惠與也其聲如音樂其笑如櫻花其腕爲健康之藥石其舌爲誠實之參謀其胸爲温和顧問之府其勤勞爲男子之理財庫云云又西儒格言曰善良之妻女乃有善良之奴婢諺云　家畜之肥瘠可以知主婦之良否凡此皆足以代表一夫一妻之利益也倘一夫多妻卽分而不合矣有寵妾而欺妻者有縱妻而虐妾者有停妻而再娶者如是則人各一體體各一心離心離德非惟無成功之望抑且有失事之虞則不祥莫不焉 
　　吾於是敢斷言曰多妻制有百害而無一利者也一妻制有百利而無一害者也何言之夫妻者社會之起點也有夫婦然後有親子有親子然後有家族有家族然後有社會社會積而成國家國家積而成天下嗚呼夫婦之時義大矣哉此禮經中庸篇所以言君子之道造端乎夫婦也然欲論夫妻之一致當先辯夫妻之爲一體 
　　男女各有特性必兩兩相俟以成夫婦不觀器械乎有鑿必有槌有鋸必有柄有雄捻必有雌捻若各持一偏則不能全其用是一體之義也此說自古有之舊約全書云夏娃者亞當之骨之骨而肉之肉也新約全書云開闢之初上帝先造男女故夫婦可以爲一體不可以爲二體云其在西洋則男子自一妻之外不聞有所謂姬妾者是守其義者也更卽中國之字形示之人者成於二畫者男而者女也二畫相合以成人是爲夫婦之象蓋出於易之歸妹所謂人之終始者是也故夫婦合始可以爲人男女離羣各爲一體則不可以爲人也又儀禮云夫婦者胖合也註云合其半以成夫婦說文言妻者與已齊者也是在中國亦示其同體合一之主義也至其以隂陽天地晝夜等名詞解釋夫婦者皆出於武斷穿鑿不足爲夫婦之定義而近人以婦爲夫之伴侣者補助者分業者說非無理然有卑女之意不足取也 
　　要而言之夫婦一體之義旣明則知於名分上精神上皆當合爲一人斷不應有第三者加入其間也故一夫一妻可謂顚撲不破之眞理完善無疵之定制而爲吾人今日所當身體力行者雖然中國而欲採取一夫一妻之制其根本解决之要圖尤有二大原則（未完） 
要件 
[整頓全國蠶絲論（三）]  
（中央農事聯合會草案） 
　　（四宜奬勵創設絲蠶業公團）（說明）蠶絲業改良之諸般設備雖完全若下無團體組織法以輔之亦不克收圓滿之效宜設蠶絲業公團法以奬勵各地方人民設立共同養蠶製絲公團以補蠶絲業敎育之不及其目的在保全中小農家得以植桑養蠶製絲使每年得多數生産額以增進國家與人民之利益也 
　　蓋中小農家勤於工作終年無空閑之時各地雖設有蠶業學校亦不暇入學講求空慕蠶絲之利而苦不能得且每苦於大地主家所專制欲買桑栽培恐未至收獲之年而地主已將令退佃卽不令退佃或重加地租以困之辛苦血汗徒供富豪之魚肉故宜發布蠶絲業公團章程與佃耕桑園之規則若於某地有三四十人以上欲養蠶者則結爲一社於農工空閑之時共聘一敎師講授蠶絲業必要之學術於養蠶時則組織一實習場共同實習婦女則兼習製絲其後社員每年所得之繭與絲則共同販賣佃户佃耕地主之土地佃租之多寡以收利之厚薄爲準勿論年限若干但使佃户有續佃退佃之權而地主無令退佃之例若是則人皆養蠶民無遊手地利盡闢土無不毛政府對於此等社會或加以桑園墾闢費之津貼或無貸假給與改良之蠶種桑苗或補助桑害蠶病撲滅預防費行種種對内奬勵保護之策蠶絲業有不發達者乎每年再開展覽會一次羅各省之産品於一堂以增學術之參攷而品評其優劣優者則賞之以皷勵一般人民則人民必自奮臂而起共事蠶絲業矣此舉其初雖似無著然創辦一二年後則成效昭著利獲倍蓰矣 
　　（五）設蠶絲業總會 
　　（說明）世界愈文明則凡創凡創一事必有一會會者所以集衆人之心志以謀改良進步而共底於成者也蠶絲業佃莫不然立蠶絲業會之目的有對内對外之别對内則謀敎育之普及蠶業團體之發達指示改良蠶業之方針擴張海外之販路對外則調查養蠶製絲之方法生絲巿塌之狀况以及隨時發明之新理學說以報告於當業者而爲對付吸收之計故蠶絲會者實振興蠶業之緊要機關也日本於明治五年倡蠶絲業改良論卽由東京蠶業講習所設一蠶絲總會請貞愛親王爲總裁釐定章程發行會報以新蠶業界中人之耳目並促各州府縣設立分會以爲研究蠶業之資格令其將年中養蠶製絲之成績報告於總會其有關於蠶業上學理實習之質問者無不慷慨對答俾不致颟頇從事貽誤將來日本蠶絲業之突步雄飛幾執世界四大蠶絲國之牛耳者其原因雖衆多而爲原因中之原因者則爲蠶絲業總會今擬由政府創設一蠶絲業總會頒發章程並飭各省各道縣之設有蠶絲學校者皆設立分會又隨時派員巡廻講演蠶絲業之大勞以鼓動一般人之企業心復編譯關於蠶絲業之書報以指授世界各國所發明之新學理其他如各省及東西洋之設有總分會者皆互相聯絡隨時將其攷究與調查所得報告於會以爲我改良實行之資合全體爲一氣加保護於機先如此行之數年而後民生由此富厚國家由此强盛即練兵興學開礦築路一切諸新政將由此蠶夫繅婦而臻其完善矣 
　　（六）設立蠶種檢查所 
　　（說明）歷攷内地養蠶家之習慣多以優美之繭取絲以同功惡劣之繭製種轉售損人利已至可痛恨其最甚者不能産卵之病蛾破腹取其蠶卵用清水洗淨污液以白术或他種之膠汁注加蠶卵平舖蠶連紙上使其粘著堅固販賣民間養蠶家稍有不察賤價購入因此被害者在所不免即不然民間所製蠶種亦多虚弱傳染微粒子病稍有飼育之過失天時之變動頓遭失敗因此而虧耗資本可哀孰甚是則蠶桑風氣一開各縣急宜先設蠶種檢杳所一區飭令民製蠶種概行呈請檢查若不受檢查則嚴行禁止販賣如有抗違照部中所定蠶種檢查法處以相當之罰金如此則蠶病可期絶滅蠶業可望發達矣我國輸出品中其最重要者首推蠶絲尚望共爲贊助竭力提倡以期輸出增加藉以杜漏巵而挽利權於國家經濟豈曰小補之哉（未完） 
 
 
 

Page 2

 
 
時評 
[傷心慘目（無名）]  
　　兵禍兵禍前則傳之各地者今竟親見諸上海矣嗚呼上海人何罪而亦蒙此浩刼耶試觀龍華至高昌廟一帶之鄕民其爲若何景象耶家破人亡其無居所矣 
　　試觀南巿與城内一帶之巿民其若何景象耶扶老携幼倉皇出走其無人色矣 
　　試觀各地流彈所在之人民若何景象耶遺屍路側負傷呼喚暗無天日矣 
　　嗚呼此皆無辜之良民與戰無干者也而其苦若此若夫兵職意所在死傷其次也 
[命令]  
　　七月二十○日臨時大總統命令張勲特授以勲二位此令 
　　任命王志昻爲山西財政司長此令 
　　領參謀總長事黎元洪呈請任命劉德權爲黑龍江都督府參謀長張頴爲四川都督府參謀應照准此令 
　　代理國務總理叚祺瑞呈稱據陜西都督兼署民政長張鳳翽呈據陜西觀察使苗鴻恩呈請任命樊鼎樞爲秘書張鐙爲内務科科長馮景吾爲財政科科長景凌霞爲敎育科科長孫齊賢爲實業科科長應照准此令 
　　任命巴林貝勒色丹那木札勒旺寶幫辦昭烏達盟盟務此令 
[警信]  
　　本埠訪稿昨晚三時南北軍在製造局開戰至今午十一時休戰 
　　本埠訪稿此次之戰南軍分三路進攻猛撲三次有一次有一次至西栅欄未能攻破 
　　本埠訪稿昨夜之戰海軍曾放六砲以助製造局守軍南軍受損頗鉅 
　　本埠訪稿是戰南軍共受死傷五百餘人北軍未詳平民遇流彈而死傷者約三四百人 
　　本埠訪稿今晚十點三刻兩軍復行開戰未幾即用大砲機關槍互相轟擊至二點鐘後砲聲漸息勝負未詳槍聲仍連續不已 
　　本埠訪稿今晚十點鐘後城内電燈忽然全暗（大約因電燈廠工人走散之故）秩序漸亂 
　　北京專電戒嚴令昨日已下湖口徐州等處爲接戰區域北京爲戒備區域餘者由各該司令官依法臨時宣告人心甚安 
　　北京電各戰地均頒布戒嚴令北京亦頒布戒嚴令顯欲除絶暴徒之故（特約路透電） 
　　北京專電此間得確報湖口北軍得勝張勲奪取二狼莊 
　　北京專電將派桂滇二軍鎭撫湖南 
　　北京專電李烈鈞聞已退至德安 
　　香港電英國兵船法姆號載水兵十八人於昨夜開往廣州（特約路透電） 
[專電]  
　　北京電民國報著論謂人民有革命特權載在約法民主亞東等報持論相同昨憲兵搜檢二報停民主報出版 
　　北京電香港錫業海味麵粉參茸綢緞銅鐵藥茶各行商電請討陳炯明反對獨立 
[譯電]  
　　北京電日來關於兵禍並無重要之事件北京今晨盛傳張勲仍在袞州其大軍全集韓莊附近似尚未過江蘇邊界 
　　北京電九江大局此間殊難下斷聞湖口炮台雖經北軍竭力攻奪現仍在南軍之手 
　　北京電北京已頒布戒嚴令地方警務歸趙秉鈞治理各戰地亦均頒布戒嚴令外人如因戰事受有損失政府允加賠償 
　　北京電禁衛軍之一部分閔已奉命赴漢惟不知所派實數共有若干 
　　北京電孫逸仙復投入政治漩渦此間之人大爲失望孫之鐵路計畫若非南軍得手則亦因此告終 
北京電袁總統命令稱黃興陳其美柏文蔚爲叛匪並削其爵位 
北京電袁復有命令令馮國璋及張勲擒拿黃興如將交出者當有重奬並宣布黃興罪狀又許黃興羽黨如能將黃交出則當赦罪加奬如改過自新者准其不加追究 
　　北京電袁總統復下命令委倪嗣仲保護北皖 
　　北京電袁總統命陸軍部以漢口爲行軍根據地 
　　北京電袁總統拱衛軍十二團已於今日開往徐州府 
[公電]  
　　中美國民同盟會通電北京中美國民同盟會袁黎總統孫黃先生國會國務院參謀部都督民政長省議會報館各團體均鑒滬製造局日夜烈戰除兩軍傷亡外居民死者五六百人焚燬百餘家斷脰絶脛不計其數飽轟巿街荼毒蒼赤共和國家不應有此長此激戰勢必波及租界後禍尤烈目擊心傷惟有泣懇尊重人道主持雙方停戰亟待解决不勝哀禱中美國民同盟會叩挺 
要聞一 
[上海兵禍記（一）]  
　　文匯報云攻奪製造局一舉謡傳已久今晨竟見之事實除守軍者其餘與戰事有關及無關之諸方面均受不幸之結果故守軍殊足自豪據攻軍聲稱彼等之敗實因海軍恊助守軍之故對於海軍之舉動異常仇恨聞陳其美復運動海軍使其至少亦須嚴守中立傳聞今日下午復有南軍三千人開　上海故今夜必將復行進攻該局也 
　　今晨自三點鐘起至七點鐘止南北兩軍在製造局附近激戰守局之北軍獲勝南軍猛攻三次均爲北軍擊退南軍受損其死數共有若干傳說不一惟必甚衆而海軍兵艦在附近開炮轟擊時死傷尤夥大約兵士平民死者共約二三百人傷者約三倍於此重傷者甚多 
　　南軍於夜間二時出令進攻不出一小時鎗炮之聲隆隆震耳南軍共約五千北軍僅有二千北軍因曾善加訓練見過戰陣故頗佔優勢南軍則多屬本埠新募之兵爲下流社會之人據觀戰者云彼等毫不知戰法舉鎗亂放致死平民甚多 
　　南軍聞由三面開炮一在城中一在龍華一在斜橋步兵助以野戰炮機關炮猛攻約半小時之久其炮皆無準力擊中製造局者甚少流彈飛入城内南巿者甚多財産損失頗巨人民死傷甚多守軍卽回炮轟擊浦江中國炮船六隻亦開大砲助之 
　　南軍以爲砲力已及製造局故卽由三面前進逼攻惟引導者殊不得法過於行近製造局北軍以逸待勞鎗砲齊下南軍遂自相驚亂守軍及兵船之炮皆向距斜橋四百碼之南軍營内轟擊其勢頗爲劇烈砲彈有落於法租界及公共租界者最遠則在徐家匯路及桀斯菲爾特路故房屋財産損失甚巨其詳情容明日查明再登 
　　南軍指揮員全不知戰地之理故因以傷命者甚多三點至四點鐘之炮火城内及製造局附近之居民皆由夢中驚醒携老扶幼送入租界有全棄其家産而逃生者其不忍合棄貴重之産業逃避稍遲者多爲流彈所中而致死傷者四點鐘前南軍知已失利卽下退軍令北軍戰至此時無一死傷南軍則死者約五十人傷者約百餘人或謂南軍退走係因缺乏軍火之故此說或確惟北軍戰勝則衆皆無異詞也四點至四點三十分鐘戰人稍止南軍繼復第二次猛撲守軍仍如前之敗後並沿滬杭鐵路進攻據目覩者云南軍是時推開槍亂擊致新到之子彈全未得用北軍已早豫備見敵軍由東方向製造局攻來時卽報以猛烈之砲火於是第二次進攻復失敗而退旋因北軍砲火不可嚮邇故於五點三十分鐘時被逼退下有多數兵士匿于西門附近於是見有南軍向法租界而來卽經法國巡捕及義勇隊卸去槍械然後放入法租界西員一聞槍聲卽召集巡捕及義勇隊巡洋艦台西堤之水兵亦登岸列於城牆附近至五點時南兵入界者更多悉照前法放入 
　　第三次之進攻大約最爲激烈約在六點十五分至七點三十分之間其效果仍如一二兩次此次進攻大隊係由龍華一方面而入兵船炮火於是復使攻者大受重創製造局亦開大炮而南軍遂全然敗退内有若干棄其軍械驚惶逃入德國巡捕防禦線七點三十分鐘前鎗炮之聲全絶兩軍皆樂休戰數小時 
南軍前後三次進撲製造局聞北軍死傷者不滿二十人死者僅有六人第二次攻擊時製造局附近之某兵船爲南軍炮彈擊中稍受損傷停戰之後紅十字會即往檢收受傷之兵民共約數百人均送入城内法租界公共租界各醫院醫救 
　　今晨十點至十一點時南軍仍在進攻惟不若前此三次之劇烈南軍至是始知進攻之時須有掩護惟彼等已受絶大之損失自今晨後北軍稍向前進埋伏於紙廠附近通入黃浦之溝内聞南軍已向徐家滙退走擬於今日下午三時復行進攻惟守軍宣稱如再攻擊則彼等將燒城中重要各機關 
　　上海外人因製造局戰爭逼近法租界及公共租界生命財産殊爲危險查今晨洋房爲砲彈擊中者共有二三十所内有一二所損傷甚巨如再接戰則仍將如此故已向各本國領事提出嚴重抗議據確實消息法總領事决議設法使法租界之財産免再受有損傷今日下午有英國大班多人謁見英總領事會談此事頗久 
　　工部局於今日下午出示云工部局接鄭汝成中將來函通告今晨攻擊江南製造局情形其文如下今晨三點鐘時敵軍三千名分三路進攻船塢海陸兩軍會同力拒至八點鐘時將敵擊退我軍傷者兩人敵軍死傷甚衆詳數未悉敵軍旣已開戰自應阻斷水陸交通特此通告諸祈注意云云本局因接上函故出示儆戒人民不得由馬路或由黃浦向租界之南進行此示 
　　今日下午得悉南軍曾開砲轟擊紅十字會之小艇一隻蓋赴製造局附近拯救傷兵者四鄕敎士現均至上海避難婦孺醫院聞適當火綫之衝該院之看護婦殊爲可危惟各看護婦因院中病人甚多故决意留院以盡責任 
　　又一訪事報告云南軍因北軍不肯善讓决意以武力取之今晨二點四十五分鐘時南軍乃開始進攻以三十七六一兩團爲主軍三十七團佔據滬杭鐵路軌道六十一團則在日本學校與南巿之問砲隊佔據南巿附近龍華之某點北軍共一千五百名皆屬精銳北軍登土牆之後南軍由兩方面以鎗砲攻之北軍亦回擊頗猛其機關鎗尤爲可怕至五點鐘時卒將南軍之一部分擊退至法國租界邊線惟並不欲追之南軍繼復集合並由四面高處及屋上猛轟北軍仍固守土牆惟以來福鎗答之南軍於是向法租界退下是時觀戰人之爲流彈擊中而致死傷者共約數名上午五時南軍停止砲火惟至六點三十分鐘時復行進攻北軍報以格林砲炮彈多飛過法租界傷及房屋南軍至是復退砲火又停 
　　又聞七點三十分鐘至八點十分鐘時兩軍復接戰其勢更爲劇烈龍華一方面於紙廠之北架砲兩尊轟擊製造局惟中國兵船於上游回砲答之南軍之炮遂無音響中國兵船於是猛擊南軍殊無力回砲旣而紙廠及製造局以來福槍相戰南軍主隊逐漸不支退回距法租界約六七百密達之某村於是有中國住家七八所起火而製造局東端亦出濃煙蓋附近之孤兒院已焚成平地日本學校亦在戰線之中惟僅稍受損傷至八點三十分鐘砲聲乃止惟信今晚將續行開戰 
　　九點三十分鐘時復聞砲聲隆隆北軍之砲火準力極佳南軍無法進攻有北軍一隊向日本學校衝鋒而出至距滬杭路線五六百密達之内南軍後備隊紮在陸家浜橋東北美國醫院附近之平地　 
　　德文報云今晨三點鐘時製造局開始以大砲麥肯沁炮步軍來福鎗轟擊南軍之地位初以槍彈飛射過遠故多落城中因而死傷者頗多租界亦落下數彈南軍因不善擊射繼乃持炸彈猛撲此可見南軍指揮全不得法軍官不知該處地勢惟各軍官頗爲勇改兵士亦頗有紀律北軍亦然惟較南軍善於擊射南軍僅有五生的密達七之過山砲及麥肯沁礮數尊而過山炮之子彈旋卽告竭三點三十分鐘時南軍因北軍砲火過烈紛亂退走繼復猛撲沿滬杭路軌逐步前進旋據製造局之東某點掩擊隨意開槍毫無準力致數小時内徒聞槍砲之聲不絶白費軍火北軍則擊射漸有進步將南軍擊退至滬杭火車站該站登時起火焚燬一角至六點四十五分鐘時戰火忽止旣而兩軍復又接戰至七點三十分鐘止九點四十五分鐘復聞砲聲數響十點十五分鐘兩軍復在接戰 
　　有某外人乘小汽輪在製造局附近觀戰據稱第一砲係三點十分鐘所開蓋由製造局與斜橋中間之土砲臺以野戰砲轟擊製造局先數炮開出後北軍顯未受損卽回砲猛轟於是兩方面互相擊射不稍間斷繼於六點鐘時大砲之聲隆隆震耳蓋巡洋艦亦向炮臺開炮遠望砲彈落於砲台周圍而炸裂該炮臺之砲亦不停輟惟砲手不善擊射其砲彈多落於水中無一擊中兵艦兵艦之炮則極猛烈砲臺守軍死傷甚衆未幾見南軍紛棄軍械由炮臺退下向各方面逃走内有多人欲肩舢板逃往浦東不及入艇者則躍入水中以冀泅水而達彼岸炮臺附近及通黃浦江之路中昨有死傷兵士甚多各項軍械亦散棄於地八點鐘紅十字會開船前往拯救聞南軍死者約五百人傷者倍之 
　　按此則可與今日本埠新聞南北軍開戰警報條參看 
[中國兵禍記（九）]  
　　字林報載十九日徐州府訪函云南軍已在利 
 
 
 

Page 3

 
 
　　國驛聚集初爲北軍擊退數里繼復奪回該地聞已將北軍逐過運河十八日北軍又進攻南軍而擊敗之轟燬利國驛車站奪獲軍火甚夥據最近消息南軍已退至柳泉附近（利國驟南之車站距此約十八英里）現已運來傷兵七十名内有二十名已送往南京有以肉搏而受傷者有爲礮彈擊傷者病院隊中有臂綴紅十字記號而仍持槍械者現已設法阻之據各方面之消息前敵仍有傷兵甚衆而僅有病院隊數人明日（二十日）予等數人將設法行近前敵協助紅十字會辦事人此間容納傷兵之室尚可敷用惟藥品辦事人及欵項甚缺且組織殊不完備 
　　各鄕及南方之軍隊日夜抵此者絡繹不絶前敵之軍約有自一萬至一萬八千名之間有六寸口徑大砲兩尊及小野戰炮二十餘尊並馬隊若干均已開往前敵昨夜聞北軍將襲取淮河附近鐵路（距此南約一百英里）消息卽派兵數千開往該處今日復派兵若干前往南宿州（距此南四十五里） 
聞軍隊離鄕後盜匪卽四出刦掠郵件亦被刦鄕民紛紛逃入城中前數月内雖殺人無數仍不足懾匪之心城中居民之恐慌一如疇昔革命之時凡有力者均已赴南道中不聞鎗聲已一年於兹今則日夜鎗聲不絶聞現有匪人混入城中候軍隊戰敗離此後卽將出而搶刦此項謡言確實未知此間軍隊之司令頗能維持紀律否苦力皆逼令服役兵士購物均照價付錢鄕間淹水頗深北軍行動未得確實消息其傷兵亦未運來此間外人現均無恙 
　　字林報云昨日下午製造局禁衛隊司令接北京重要電音一爲袁總統之命信着海陸軍合力保衛江南製造局共同融洽辦事如能勝利則當重賞如有一人退走當照軍法治罪又謂袁總統深嘉鄭中將聯絡海陸兩軍保衛製造局之戰略 
　　製造局曾向北京詢問徐州府附近之戰事情形昨接北京覆電謂冷遹確已陣亡聞其兵士被殺者共六百名其餘一萬名悉已潰散 
　　聞南京軍隊現大起擾亂要求當道須於出戰前發餉三月民人極爲殷憂 
　　大陸報云南京一地雖經官塲宣稱頗爲安靜然似已起有事端昨日外間盛傳該城已入北軍之手今晨復接私家確實消息羹某方面消息均有此說蓋於晨間八時揚州徐寶珍師長因南京之安靜殊爲可疑卽率全軍渡江實加偵探繼卽一擁而入乃知實係空城乃唾手而得此信係由滬甯鐵路辦事員得悉現急望確信惟南京火車站業已撤銷卽發電機亦經拆去故不能如願中國電報局傳電又極遲滯故亦不能由此方面以得消息現所望者外國兵船之無線電耳而至昨日深夜亦無無線電到滬故前說令人大爲可疑况海軍大將桀拉姆及尼柯爾森二君均已赴寧寧地果有此事斷不致不報告滬地二君來電之中未有一語及此南京爲全局之關鍵極關重要黃興現駐該處此城果失則南軍將首尾不能相應星期一日黃興曾設法留滬寗鐵路之車頭該路辦事員豫備數小時直至黃命撤退火車頭之衛隊而止當夜寗站辦事人卽奉上海之命將各車輛駛至常州撤銷寗站 
[七月十七日之參議院會]  
　　七月十七日上午八鐘振鈴開會副議長王正廷主席議員出席者寥寥延至九點三十分仍差二人至十分始足人數共出席議員一百三十九人議長宣告按議事日程開議苗雨潤謂憲法起草委員已選出兩星期尚未着手起草請議長聲明限定日期或三十日或四十日不然恐不知何日始有結果議長答謂候與諸委員聲明酌議 
　　（一）議院法案（三讀）王家襄謂三讀會及文字修改可按章討論表决於是秘書長朗讀第一章開會閉會休會及延長會期由第一條至第四條均無異議通過第二章議員第五第六條無異議第七條原文（議員於開會後發生不合資格之疑者各院議員得陳請本院審查由院議决選舉十三人組織特别委員會審查之但未經院議决以前仍得照常出席）王家襄謂此案但書下與第九條相複應刪去議長付表决得多數由八條至十二條均無異議通過第三章議長副議長由十三條至十七條無異議第十八條原文（議長或副議長出缺時應卽補選其任期以原任期滿爲限）莊曾燠主張將卽字改爲行字議長付表决得多數第十九條無異議第二十條内總議員字有寫總員者衆謂仍應以總議員爲是遂通過第四章委員會由二十條至二十二條無異議通過第五章　議事及提案由二十三條至三十條無異議通過第六章預算案由三十一條至三十二條無異議通過第七章彈劾由三十三條至三十五條無異議通過第八章建議由三十六條至三十八條無異議通過第九章質問由三十九條至四十二條案無異議通過第十章查辦之咨請四十三四條無異議通過第十一章原文（請願受理）陳銘鑑主張請願下加一之字議長付表决得多數四十五條原文（受理人民之請願須有議員五人以上之介紹）宋淵源主張改爲（人民之請願須有議員五人以上之介紹方得受理）議長付表决得多數四十六七條無異議四十八條楊增柄主張原文（請願事件經委員會可決得提付院議）下加一但書爲（但委員會否决事件如有議員四十人以上之要求亦得提付院議）議長付表决得多數由四十九條至五十三條無異議通過第十二章兩院議事之關係山五十四條至六十八條無異議通過第十三章國務員政府委員出席及發言第六 
十條原文（國務員及政府委員得隨時出席兩院並發表其意見但不得因此中止議員之發言）李述膺主張將因此二字刪去付表决得多數第七十條無異議七十一條原文各（委員會及協議會各得請求國務員或政府委員出席說明）李述膺主張將各字刪去蔡曾燠主張將求字刪去議長付表决均得多數第七十二條無異議通過第十四章兩院與人民及官署之關係由第七十三條至七十五條無異議通過第十五章懲戒由七十六條至八十一條無異議通過第十六章秘書廳由八十二條至八十四條無異議通過第十七章警衛及紀律由八十五條至八十九條無異議通過第十八章經費由九十條至九十二條無異議通過第十九章附則第九十三條無異議通過於是議長又以全案付表决全場一致起立遂决通過王家襄謂全案雖通過然須求衆議院之同意至九十一條第二項公費一層本席聲明欲就前清資政院時所定路途表爲公費之規定似覺完善可查出附送議長答謂俟查出辦理 
　　（二）查辦河南都督張鎭芳違法溺職案（議員提出）審查委員會報告首由委員長宋淵源報告畢議長宣告討論衆謂無須討論議長乃以付二讀會表决得多數又以當日開二讀會付表决多數遂宣告開二讀會 
　　陳銘鑑段世垣徐鏡心等互有辯論莊曾燠提討論終局議長乃以蔣議付表决得多數議長宣告省略三讀不付表决即議第三案於是爭論大起後朱兆莘謂仍請議長按議事細則辦理以省略三讀會付表决議長不得已乃以省略三讀付表决得多數遂通過 
　　（三）請將前清法律館之民律訴訟律及商律總則各草案提交院議暫行公布通用案（議員建議）首由提出者李自芳報告畢議長以付審查付表决得多數議長又以審查委員幾人咨詢衆有主張九人者有主張十三人者議長以九人付表决少數以十三人付表决得多數於是由議長指定盧天游王湘劉濂姚華朱念祖楊渡劉仲奎等十三人爲審查員畢卽宣告散會時十二鐘四十分矣 
[雜評一（無名）]  
　　流彈一日輝橋南洋中學聞有學生未去者此次之戰爲彈中而傷者二人城内初級小學亦有小學生二人爲流彈傷足鳴呼流彈 
　　流彈二西門外法界近旁有一坑厠三人同上厠忽大流彈來例厠牆三人盡死厠中某地有一小押店店中七人悉爲流彈所死嗚呼流彈 
　　流彈三城内有一人家當戰事之烈欲開門出走甫開門見門外有行人過飲流彈而仆仆於其人身上其人亦仆起後遂閉門不敢再出嗚呼流彈 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[獨立中之蘇州現狀]  
　　蘇州水陸各軍界及紳商學界前日電呈南京都督府公保盧鹿萍君仍任軍政司司長並請以朱熙任陸軍第二師師長又請將蘇垣内河太湖松滬各水師營及淺水兵艦隊合編成蘇防一師請以李英石充水師師長此電發後迄今尚未得復因此並未發表云高等審檢二總廳長楊蔭杭陳福民二君前已赴滬是以廳中各項公務暫停昨日廳中接南京都督省長通電當卽照錄原電送滬請楊陳二君來蘇主持各事迄無復音聞二公去志已决不再到廳矣蘇城商團總司令魏君旭東連日與各支部人員等商酌以各部操員均已卒業得有文憑此時正宜担任義務一律出爲巡防保衛閭閻各員均皆贊成擬將各部併改爲義勇團其性質仍爲商團性質惟經費甚鉅已由商團公會通發公啓懇請商紳慨助兹錄其公啓如下逕啓者邇來風鶴頻傳人心不靖救濟之策首在自衛吾蘇城廂内外商團共計十一部此次爲維秩序輔助治安起見自應一律出防以鎭人心而保安寧惟所需經費亟須公同籌集以資共濟兹經預算各部分一切開支以一月計算約須得洋四千餘元吾蘇人士素具熱心於公益諸事每能引爲已任值此事機危迫知必能解囊慨助以抒眉急 
[劉揆一私借外債之彈劾案]  
　　劉揆一私借外債前段總理出席國會經議員質問答以未經國務會議係屬劉揆一個人主持籌語其合同内容以東三省開礦權抵押並有如東三省有阻碍時得指定他省礦産違法喪權莫此爲甚兹經議員徐傳霖提出彈劾案照錄於下工商部總長劉揆一秘密私借外債五百萬磅初猶得諸外間傳聞報章登載後據工商次長向瑞琨呈報大總統呈内劉揆一以工商部名向英商謝福訂立借欵合同總額爲五百萬磅該部印簿内間有五月十七日借欵合同華文二份洋文二份陳參事其殷親手交來總長劉揆一簽字蓋印後次長詢問司員均未明悉原委次日詢諸參事陳其殷據稱劉總長確有借欵情事云云本月十四日代理總理叚祺瑞主席本院議員質咗答以此事未經國務會議係屬劉總長個人主持等語是劉揆一私借外債毫無疑義查此次借欵五百萬磅年息六釐三十年償還其合同中有以中央政府担保及以東三省礦産之開礦權作抵如東三省有阻碍時得指定他省礦産是不啻將全國礦産皆在可抵之列矣按臨時約法第十九條參議院之職權第四項議决公債之募集及國庫有負担之契約國會組織法第四條民國憲法未定已前參議院之職權爲國會中之職權以此借欵之重大合同之嚴酷定爲國庫有担負之契約初何待言理應提交國會議决乃不惟不提交國會議决且未經國務會議且未經該部部務會議其目無法紀行同棍騙敢以一手掩盡天下人目比諸五國借欵奥國借欵尤爲荒謬絶倫此風一開内而各部外而各省紛紛效尤堂堂民國立見瓜分謹按臨時約法第九條第十二項提起彈劾如得議員四分三以上之出席三分二以上之可决即咨請大總統先將工商部總長劉揆一免官以謝國民是否有當卽候公決提出者徐傳霖連署者鄒魯詹元弼等三十餘人 
[國務院答覆豫匪猖獗之質問者]  
　　國務院咨覆衆議院文云奉大總統交下貴院咨送丁議員騫等張議員嘉謀等提出質問書一件當經緘交陸軍部答覆兹准覆稱丁議員等第一條所稱田統領旣督隊窮追白匪又攻破禹州其中有無蒙蔽情形查白匪滋擾羽黨數千攻此竄彼是其慣技我軍追蹤在後一有不及匪遂乘虚他入本部前接豫督電開禹州當日失守卽當日克復是其的證也第二條所稱豫督對於剿滅曾否輕視查豫督爲丨省長官有維持地方保護人民之責萬無玩宼輕敵致地方糜爛人民塗炭之理惟匪勢頗大故一時難於凈絶所云輕視未免言之過甚第三條所稱政府對於豫匪以後剿撫之方究竟如何籌畫查自白匪肇亂政府卽電令湖北河南協同痛勦嗣匪勢漸熾又添調雷軍及奉軍同往剿辦務期厚集兵力及早掃除以靖地方現屢接豫督等電寶陜之役大敗白匪擒斬無數奪獲大砲六尊等語從此匪又喪膽悖氛可望敉平庶民可漸安堵是政府之誠意當亦所共諒也第四條所稱白匪假偉人名義聲勢日張且軍械甚多有無别處接濟情事查白匪假偉人名義不過爲易於號召黨羽起見其中情形不難洞見至有無别處接濟情事未得實據殊難臆斷第五條所稱匪掠唐縣卽逃竄而玉田等何以冒恢復唐縣之功領獲重賞查王毓秀獲賞係克復禹州一役田作霖得奬係在源潭鎭地方得獲大捷以後均有豫督電報曁大總統令可查至稱劉風同軍隊隨匪政府不嚴加申飭查劉軍隨匪自接豫督電後大總統卽令軍前正法嗣又奉令致電豫督劉風同現在何處藉卽遵照前令立予嚴辦所云聽其放施當又知其中底藴也至張議員等所稱剿匪軍隊是否統歸豫督節制剿滅日期有無嚴限查剿匪軍隊雖無統歸豫督節制之明文但事關拯救地方豫督實有指揮調遣之權剿滅日期雖無嚴定期限惟自白匪猖亂而後迭經大總統曁本部電令豫督及各軍長官等恊力痛剿尅日撲滅是不啻嚴予以期限至稱失律逗撓之將坐失城池之官吏究應如何從嚴處分查各軍自剿匪以來雖未克全軍功殲滅無遺尚無失律逗撓之將至坐失城池之官吏如何辦理自應俟亂事敉平後查明情形分别辦理等因相應咨覆貴院查照可也此咨衆議院 
[參議員關於公布暫行法典之建議]  
　　參議院議員李自芳等提出請將前清法律館民律訴訟律及商律總則各草案提交院議暫行公布適用案云民國肇興以來各種法律多未制定而關於司法一端待用孔亟缺略尤多計現在所通行者僅有暫行之新刑律及審判廳試辦章程等數種其他若民律訴訟律商律諸法各國所視爲最重要者悉未遑議及以故各司法機關對於案件之審理往往無所適從卽或根據法理隨事解釋而無劃一定章以爲標準究虞辦法歧出多所牴牾觀於近日大理院對於上告期問及申送案卷問題與司法部意見各殊至互相駁詰司法現象如是欲以維持社會之安寗秩序保護人民之生命財産難矣當此新舊遞嬗之交爲司法便利計爲人民幸福計惟有公布暫行適用之各種法律庶可以維目前之現狀而促司法之進行要而言之約有三種（一）民律查前清舊律寶包括民事刑事其紊亂錯雜而不成爲一種新法典早爲法學者所共知故廢止之而暫用新刑律但只有刑事一方而於民事之規定概屬闕如而訴訟案件民事視刑事尤爲繁劇無民律以爲依據則人民之私權何所資以爲保護勢必援用條理採用習慣然一則慮其解釋不致一則慮於法理多背馳其弊均有不勝言者此民律之宜公布暫行適用者一也（二）訴訟律刑律民律爲實體法訴訟律爲手續法二者互相爲用而不窬偏廢實體法不備司法者固無所取資手續法不備則實體法亦徒爲具文而不達於用現雖有前清審判廳試辦章和以爲訴訟律之代用而民刑雜缺漏殊多於施行上實多窒碍况現在辯護之制度已行訴訟進行之程序驟形複雜苟無整齊劃一之手續法以爲準繩恐踰越範圍日形紛擾此訴訟法之宜公布暫行適用者二也（三）商律糅商律爲私法之一部分其本原卽爲民律然現今世界各國大多數皆别民律而另編商律者誠以世界商業日見發達新事物亦日見增加其作用有與普通民法不同者故斷非普通民法所能支配而無遺所以保護商人非另訂商律不可我國自與外人通商人民經營商業者日衆商事訴訟事件亦日益繁夥其在通商口岸中外交涉綦繁關係尤爲重要使無商律以維持其間則訴訟當事者悵無所從而訴訟審理者又茫無所據將何以爲訴訟何以爲判决此商律之宜公布暫行適用者三也由是觀之民律訴訟律及商律之宜公布適用毫無疑義惟綜計各種法筆規定至爲繁密必俟國會正式議决之後始行公布計非歲月不爲功而目下各司法機關於諸法皆立待施行勢難延緩查前清法律館編訂民律訴訟律及商律總則各草案均已告成斟酌中國固有之情形根據世界最新之法理條理秩序足資採用似可仿頒暫行新刑律之辦法將此項草案提交院議除其與國體有抵觸者公布通行爲暫行各種法律以資援用又民事訴訟其目的在保護私權執行一端至爲切要前清所訂之民事訴訟律於執行關係擬另訂一單行法故草案尚屬闕如似亦宜咨請政府責成法制局尅日將民事執行法草案提付院議一併暫行公布適用統俟國會正式議决通行後卽行廢止似此因時制宜於司法進行上實大有裨益自芳厠身法界有年深悉法律不備無所適從之弊用敢貢其一得之愚是否有當尚希公决 
[參衆兩院之質問書種種]  
　　李紹白之質問書各省財政吃緊與中央相同理宜規畫久遠徐圖生財之道萬萬不能純恃借債爲生活奉省都督張錫鑾前經向日本南滿會社息借日金六十萬元以省城電燈廠電話局曁西關商埠作抵到手之日頃刻立盡此次來京又借定交通銀行二百萬元以奉天伍田隨缺地價提前償還奉省一隅旣得此大宗借欵諒可以補救眉急並舉辦生財事業詎意運日以來又有息借美國二百萬磅之說並聞有向英商新正洋行借債之舉事之有無雖不可知然似此借而復借債上加債並且以債還債而借債遂終無了期本員向爲主持借債以圖生利之人關於借債並不反對惟於張督此舉有不能不滋疑意者究竟張督於奉省財政有無經久計畫將來能否有不借外債便可生存之一日若純恃借債能否持久此不能不質問者一此次張督向美國及新正洋行借欵聞有歸中央政府使用之說究竟各項借欵果係奉借奉用將來卽由奉省償還抑係中央借用以奉産抵押或奉省借由中央担保此不能不質問者二從前大總統通令各省不准私借外債此次張督迭借巨欵是否經大總統許可並經該省議會通過此不能不質問者三以上三種疑點謹按約法第十九條第九項國會組織法第十四條提出質問請政府限三日内答覆 
　　羅永紹之質問書現在財政紛亂各部私行籌款大有貪多務得細大不捐之勢工商部以總長名義私借外債經本院面質總理委爲不知所謂財政統一者已足令人駭詫近者農林部又有抵質農業試驗塲之舉查該場開辦經費實用一百十餘萬元如果辦理稍有條緒則水陸果實之所收樓園游覽劵費之所入以及茶巿酒館地租年計不下數萬乃該場用人旣多開支最濫重以諸種耗費侵蝕致常年經費除例收外須彌補三萬餘元之欵農事試騐旣不完全用欵又出不敷入致有將該場抵質外人之舉中國以農立國農林部以農事爲職務京師試騐塲實全國農業之模範塲事辦理不善應否力圖改良抑可因噎廢食司農仰屋質及園圃究竟每年萬餘元之質欵能否裨益國庫不至貽笑外人兹事雖小關係甚大爲此提出質問書卽請明白答復提出者羅永紹連署者凌鉞丁超五羅永慶褚輔成李根源王傑盧元弼辛際唐饒芙裳張浩趙藩陳時銓鍾才宏易宗夔張榆桐段雄 
　　高增融之質問書查善後借欵合同第五欵載中國政府承認卽將指定爲此項借欵擔保之中國鹽稅征收辦法整頓改良又附件已項整頓鹽務共計二千萬元約二百萬磅等語政府對於整頓鹽務如何計畫迄今兩月尚未發表是否除合同所載添聘洋員外别無整頓改良方法抑或意存專擅均爲秘密不欲使人民與聞邇來外間傳聞有謂各省鹽政機關紛紛向中央請欵者有謂政府將挪作别項行政經費之用者謡諑紛乘羣情疑慮竊思鹽務爲我國入欵之大宗整頓改良又爲全國人民之所希望善後借欵又有訂明整頓鹽務專欵此事爲全國命脈所關卽爲全國視線所注究竟政府對於此事採取何種辦法有無一定方針當全國鹽政計畫未經確定之先此項專欵應如何保存謹依約法第十九條提出質問書希早爲答覆提出者高增融裴廷藩連署者劉治洲宼遐王紹鑿高杞李含芳史澤盛楊銘源蔡汝霖陳九韶劉奇瑶郭自修朱家訓郭寶兹黃汝瀛李爕陽劉峯一歐陽振聲樂山尚鎭圭馬驤 
[雜評二]  
　　民律之頒布法典未頒布而司法機關已成立當事者對於民事案件旣無成文法之可援則將採用慣習乎抑參酌法理乎採慣習則調查爲難參法理則折衷莫定以故一年以來各地審判廳對於民事之判决不能一致而人民之私權遂無由確定其不便爲何如也 
　　今參議員旣有頒布暫行民律案之建議我知關心人民民事訴訟之不便者必深表同情焉（我） 
　　借欵之紛紜立國地球之上而以借債弱其國者實惟埃及初不意民國肇興而亦有此濫借之惡習一時自墊欵大借欵奥國借欵四國借欵外工商部則秘借英欵農林部則私質外欵甚至奉天則息借日金之不已而又息借美國巨欵是亦不可以已乎而顧何爲肆行濫借之一至於此（萍） 
本埠新聞南北軍開戰警報 
[戰地訪函（二十三日午前十時報告）]  
　　製造局因爲南北二軍執意爭戰曾由保衛團團長李平書君等雙方解勸未獲效果討袁軍總司令陳英士君遂定廿二號夜半開戰是日午後令令傳所部步砲營及松浙二軍曁福字軍等到部面授機宜嗣由各軍隊於是晚八點餘聚集南門外圖書公司門前傳令分路進攻西栅一帶聞由浙軍六十一團曁三十七團等担任攻擊其南路之望道令松軍及鎭軍等進取旋於十一時出發分赴以上二處預爲埋伏 
　　夜半三點十分時先發號槍一聲卽由各該軍奮力進攻而望道橋之栅門亦係南軍所管聞信任令松軍鎭軍鎭軍一擁而進以致大局門外至望道橋之北軍站崗兵士無可迎敵祇得略戰略退而進大局 
　　松鎭二軍首先得勝詎北軍退入之後飛報駐浦海籌軍艦李總司令立命開放六十磅之格林砲又以砲隊營亦已歸附南軍應先剿除故將該營開砲轟擊該營長亦將本營四十磅之車輪快砲迎敵駐浦之海琛應瑞肇和鏡清等兵艦亦一律開砲直擊以致松鎭各軍兵士擊斃五百餘名之多彼時西栅外之六十一團曁三十七團各營兵士亦同時進攻因西栅墻上架設快砲上下二尊並有機關鎗一尊北軍竭力抵禦致難攻進棚門旋由福字營劉司令率隊隨帶炸彈往助無如西栅城墻高厚實難攻進繼在西栅西首飭令兵士躍過濠溝拆除製造局圍墻亦無效力蓋因内面障碍物甚多致難取勝 
　　南軍正在籌畫進攻之際被局内所設之砲突然開出外面軍士損傷頗多前後兩路攻擊至天明四點餘時因砲隊營難以抵拒乃命令松鎭各軍及本營兵士在半邊橋馬路之北首縱火焚燒以致濟鋐典當及兩旁之小店舖盡成灰土公興泰米行亦被焚去現查砲隊營已被北軍擊損泥城半圈營房亦遭擊去共約南北兩軍死者有一千五百餘名之多 
　　自來水廠北首包家宅附近竟成里外灘之鄕民草房因被砲火燃及全行焚燬直至九時炮聲始　仍未攻進 
　　是役共戰四點四十分鐘北軍所開之砲爲三寸口徑南軍攻者約有七千五百人有野戰砲快砲麥肯沁砲數尊 
　　又聞北軍之糧可支三月其機關鎗共有四十架 
　　南軍一部分在蘇路車站排砲轟擊製造局旋被兵艦測知方面遂即還擊燬車站之一隅其附近房屋亦多受損 
[特别訪函一（同日午後七時）]  
　　二十二日下午四點鐘時高昌廟巡一警第三分署長錢君早已探悉晚間必有戰端該分署基地適在砲線之内是以函致北軍鄭中將如果晚間開戰須請保全分署免致損傷鄭中將允予保護 
　　福字軍劉司令長於甘三號午前九時息戰之後深恐匪徒乘間搶刼是以在斜橋肇周路一帶督兵防守 
　　聞討袁總司令陳英士現已通知北軍以昨日晚間（卽二十二號）之戰各有損失難分勝敗兹再訂定今晚（卽二十三號）夜半二句鐘起續戰二十四小時以分勝負云按二十三號夜十點三有已刻砲聲 
　　福字軍劉司令於息戰之後發出簡示云本軍奉令到滬誥誡最重分明第一本軍担認地方秩序安寗畫則梭巡不懈夜則步哨精靈遇有宵小煽惑一律嚴辦非輕勸爾商民人等幸勿妄受虚驚千萬各安各業安居樂業寛心本軍力任保護家家户户安平 
　　午間十一時北軍以砲擊湖南會館司令部聞南軍正在彼處午餐至十二時槍聲炮聲均歇製造局安然無恙惟局廠有被炮火焚燬者聞此次戰事北軍一意主守故南軍退下並不出擊祇於六時許在後局門追擊一次至徽甯會館爲止 
　　中外紅十字會黎明均赴戰地援救傷兵因傷兵過多致車輛等件不能敷用午前保安堂受紅十字會委託向棺材店購棺木五百具兵士死亡之衆於此可見南巿與法租界毘連處外則老巡捕房後面浦灘中則十六舖橋内則陸家石橋均以木石等物建築墻垛一律堵截斷絶交通惟餘小東門吊橋一路可通行人墻垜之南則由華界商團司其防守其北面法界則由法巡捕房派安南巡捕守之防護極爲嚴謹云 
　　戰事驟起流彈横飛誤觸喪身在所不免昨晨當戰事將啓之前有不知利害者多人聞劉軍將攻製造局以爲兩軍激鬭必有可觀乃相率往觀甫至西門外羊尾橋兩軍已開戰端砲火猛烈彈丸如雨撲面而來乃大駭向東狂夺將及方浜橋地方法租界派出在界邊防範之安南兵見之疑爲敗軍恐其侵入租界突放排鎗攻擊致有四人飲丸倒地内有受傷重者立時斃命其傷而未死者 
 
 
 

Page 7

 
 
已由紅十字會收去救護未知能保全一二性命否 
　　晨間八時有一三十餘歲之婦人自城外由大東門入城手挾包袱行至水關橋突有流彈飛來自右肩窩侵入直從後背而出當時該婦雖未倒地而熱血狂流哀聲呼痛慘不忍聞當有防守該處之商團見之遂卽送往紅十字會醫治 
　　大南門内梅家弄居民某甲於天將破曉時於夢中起來開門出外溲溺詎意溺未及半流彈横來突將左腿洞穿而過幸傷勢尚非甚重可保無性命之虞 
　　此次南北兩軍激戰甚烈兩軍傷亡將士爲數不少北軍一方面傷亡幾何未得確信未敢臆斷所有南軍陣亡者昨日午前已均將屍身舁至同仁輔元堂棺殮聞有十餘具之多其受傷而送至紅十字會療救者午前已有五六十人戰禍誠烈矣哉 
　　海軍司令處布告云照得海軍艦隊及海軍警衛隊奉政府命令保守製造局前准滬上紳商各團要求勿用炮火以免損害商民本已允匪不來攻絶不先啓釁端後松軍來滬住梅家弄逼近龍華公局又准上海保衛團團長函請將該軍由龍華通過開赴南巿保衛治安雖明知係屬敵軍然保衛團旣以保衛治安爲請亦格外通融准其通過乃松軍卽於是夜攻擊分局竊據海軍兵力本可立時以武力奪回適上海商界各團體及上海縣巿鄕議會開會籌議協商辦法本軍不願自啓釁端茶毒生靈違背人道於無可退讓之中仍忍耐以待和平解决乃該亂黨等竟不顧人道放棄信用於二十三晨三句鐘聚亂黨數千人環攻製造局先放槍炮極力猛攻本處旣有保守之責卽不得不回兵相擊乃相持至六鐘之久該亂黨等始力竭逃退本軍仍主持人道不忍竊追乃該亂黨等現又進兵竊攻是直絶無悔禍之心委實難再容忍查此次之亂乃因南巿設三亂黨司令機關該亂黨等受其指揮方敢暴動若不亟將此項機關勒令取消竊恐禍猶未已本思乘勢進兵芟除根蒂惟念炮火進攻必致損傷居民擾及商務實屬於心不忍爲此布告滬南各商界團體明達諸公務望體念時艱顧全大局卽日勒令取消亂黨司令部並將爲首之人拿獲送究本軍自有特别奬賞若一味姑容或再隨同附和一經兵連禍結不獨玉石俱焚且恐後災難免務望諸君於公益私情雙方兼顧速卽斟酌决辦以期早日恢復秩序是所厚望此布貧兒院之遭殃上海貧兒院乃中立之慈善事業不知北軍何故向院屋猛放五炮全院一炬傷兒數人現在全體院兒盡行送交周金箴君安置蓋周君乃開院以來之創辦人且係總董故也 
[特别訪函二（同日午後七時半）]  
　　製造局爲軍火重地用兵者在所必爭自滬地宣告獨立後因保護該局之北軍不表同情南軍方面一再挽人勸令離去北軍以責任所在堅持不允南北軍開戰之說喧傳者已非一朝一夕矣南軍以兵未調足故遷延未經動手而北軍籌備戰事亦听夕不遑前日福字營司令劉福彪率其所部自甯來滬征驂甫定製造局卽發生戰事數日謡言竟成事實矣 
　　昨夜三時滬城西面排鎗聲突然而起繼以炮聲隆隆不絶街上紛傳劉福彪率兵攻打製造局實地調查蓋劉軍預伏於製造局西栅外草地想其計畫擬用襲擊手叚因爲守局北軍所見故卽攻擊兩軍遂各施鎗炮互相激戰聞先有劉軍四五十人已攻入西栅因子彈不足仍然退出故鎗炮聲忽遠忽近至天明八時鎗砲始絶然無聲蓋兩軍已休戰矣是役也雖在昏夜而滬南居民惶恐萬狀從夢中驚起北走者極形紛亂流彈横飛飲丸而倒者頗不乏人當戰事將畢未畢之際流彈愈飛愈遠有直至法國租借地交界處者兹聞南軍因攻局未曾得手擬於午後三時續行接戰似此再接再厲滬地戰事不知何日已也惟聞駐滬各國領事團已出而干涉限以二十四鐘爲度停止戰事否則實行干涉所聞如是未知確否 
　　當戰事未起之前滬地城廂内外防護事宜已由保衛團担任規定各分地叚歸各業商團嚴加巡防昨晨戰事旣啓保衛團長即知照各商團將防護事宜一律加嚴於南北各要道邊界尤爲加意凡行人自南而北者聽其行走外其自北入南者概行屏絶嚴行搜查非有行政等各機關憑照不容擅入致匪徒等類混入滋擾現在西南門外鄰近製造局一帶居民固已十室九空即離局稍遠之城内等處居民亦多遷避租界故自昨日起城内等處商家均堅閉店門一律罷巿即菜蔬等項亦無從購覔且聞内地自來水龍頭及電燈公司電線亦均受損滬人素鮮蓋藏恐慌殊甚有維持地方之責者若不亟爲設法將不堪收拾矣 
[南巿訪函（同日午後八時半）]  
　　本埠連日謡言蠭起巿間大起恐慌居民咸聞製造局終須開戰以致紛紛遷徙避往租界不料二十二日夜半兩時一刻許福字全軍總司令劉福彪將全軍駐紥高昌廟鎭廣東街有鎭松兩軍等約計數千名次第排列隊伍狙伏俄與製造局内之北軍開仗先放機槍排槍從西栅及東首望道橋兩面環攻旣而北軍中將鄭汝成等立時傳令亦放快槍機關砲南軍急放七生五管退快砲各兵士俱伏地攻打已抵局門將次得手不料浦江内海籌兵艦連放大砲數出其時南軍力乏神疲立卽暫退聞傷死者甚多直至天明後八時兵艦之砲聲始息地方人民逃難出險者益見其多一時戰場上流彈飛出傷人不計其數上新街胡姓家被彈穿入頃刻火勢上熾燒去房屋三四間又小南門外糖坊弄某姓家及商團公會事務所與内地自來水廠等處亦均有流彈飛入毁及門窗損壞機器等件昨日午後又有砲聲聞晚間更有大戰云 
　　第一區第一分署巡邏隊於是晚兩軍戰闘時在陸家浜拾獲臨陣脫逃軍人之皮包三個卽送至第一分署暫存又由乙班巡長在途拾得機關槍槍子八長盒亦卽帶區存留 
　　高昌廟鎭第二區第三分署巡長范竹泉徐懋昭等三名及巡士五名均駐署看守現忽不知下落陸家浜三角街天福小銀樓於昨晨天明時被敗兵勾同土匪進内搶刦一空並將店伙某甲槍傷立時殞命 
　　大南門外貧民習藝所内所押罪犯因聞兩軍開戰勾通囉唣當將爲首滋事者槍斃餘均分别開釋南巿商團公會會長葉惠鈞於二十二日下午四日得緊急命令之後立卽邀今總司令朱君及各會員等急商密防之法如遇地方上發生放火焚燒及搶刦等事須節節策應竭力防護臨時葉會長親自督率隊伍梭巡並在十六舖與法捕房聯絡巡緝於防務上更資得力且法總巡藍君力顧大局於法租界内嚴密防護外並輔助南巿不遣飭力 
　　商團公會代表葉惠鈞由南巿居民舉爲代表轉懇法捕房恊力防護極爲周密惟各團友已數夕不眠力顧治安商團保衛地方之熱忱亦可見一斑矣 
[城内訪函（同日午後七時）]  
　　城内外各商店今日律閉巿惟食物店及老虎灶茶飽仍有開巿者而居民遷移箱籠物件雇車逃往租界者絡繹不絶聞人力車夫每人每日可賺洋十餘元均欣欣然有喜色云 
　　城内救火會及各商團現仍照常出防故秩序尚不至十分大亂 
　　縣南街紅十字分會各救護隊於二十二日夜半二點半鐘出發至昨日午後兩方面停戰後車回受傷之兵士三十餘人聞北巿紅十字總會車回傷兵有百餘人之多云 
　　本埠書業商團組設衛生隊歷有年所其尊重人道之熱忱救濟同胞之奮勇不亞萬國紅會中人昨晚製造局方面兩軍激戰甚烈該衛生隊聞訊出發卽由趙君偕同隊員十餘人携帶擔架等件親臨戰地在望道橋附近救護傷兵華某及被流彈所傷之住民唐某等當由該隊員等一一抬送上海醫院救治現在該隊駐紥陸家浜商團公會仍在四出訪尋被傷之人一面又在城内注落流彈之處訪查有無傷及行人等事如該隊者誠熱心之尤者也 
[英租界訪函一（同日午後三時）]  
　　前晚三時南北兩軍忽開戰釁英美總巡卜羅斯君聞警後飭鳴警鐘十三下即發戒嚴命令着各捕房西印各捕與萬國團練兵荷鎗實彈分往各要隘各橋樑駐防並令中西包探分班徹夜巡邏以資保衛 
　　南北兩軍於前晚三時在製造局開戰後炮聲隆隆滬南一帶居民連夜肩負衣箱行李扶老携幼紛紛逃往租界沿途喊哭之聲不絶或投宿旅館或露臥街頭其狀况之慘筆難盡述 
　　中國紅十字會會長沈仲禮君得悉南北兩軍開戰警報卽備汽車多輛馬車病人車各十餘輛召集全體會員帶同夫役人等前赴戰地救護南北受傷兵士以及被流彈悮傷之平民計有數十名現均載回天津路本醫院分别救治矣 
　　昨日南北兩軍停戰後英美總巡卜羅斯君卽飭五十號西探總目安姆斯脫郎帶同西探乘坐汽車前往戰地察看情形禀候核奪 
[英租界訪函二（同日午後八時半）]  
　　英美總巡卜羅斯君得悉南北兩軍開戰警報卽下戒嚴命令各要隘各橋標均派西印各捕與萬國團練兵駐守至二十三日午後逃入租界者更多入晚風聲緊急深恐匪徒攔入租界命將鄭家木橋東新橋西新橋用磚石樹柴阻塞滬寗車站至斜橋之電車亦暫斷交通並於外洋涇橋安置車輪砲一尊一面諭調水軍登岸分往各捕房駐守以資保衛 
　　旅滬西國各官商對於南北兩軍在滬開戰一事甚爲注意今特在南京路議事廳開會討論關於保衛租界各問題會議至六時始散 
　　駐滬外交團以南北兩軍已開戰端午刻雖已暫息恐再激戰擾及租界卽商請浦江所泊兵輪司令一律預備生火如有警報卽可隨時出防 
　　自廿二日晚南北兩軍開戰後已由卜總巡諭飭各捕房正副捕頭分班至瞭望台用測遠鏡測探動靜並派印捕駐台打換旗號俾與兵艦互相知照公共租界内避難者衆幸賴捕房保衛周密得以安靜惟現銀來源不便故各錢莊暫停提取現欵 
[法租界訪函（同日午後四時半）]  
　　法捕房藍總前以製造局南北軍將次開戰法界與華界毗連之處甚多恐有敗兵及匪徒竄入租界擾害治安故飭中西安南等各探捕荷槍實彈不分晝夜巡防並有各捕房及華法交界處安設快砲又經法總領事甘世東君商請法國台西台兵艦統帶調派水軍登岸邦同防堵甘君並以果眞開戰防務須當格外戒嚴法國商團亦應出隊輔助惟恐一時各團體不及週知故傳知新租界嵩山路警鐘樓一遇有警立卽鳴鐘俾得聞聲齊備出隊佈置週全後於二十二日晚十二點時捕房得有報告南北軍准定今晚三點開戰遂飭管鐘樓人鳴鐘十下後又鳴二下告警各水軍各商團及駐守捕房之中西安南等捕均荷槍出隊並帶快砲數尊分至十六舖陸家石橋羅家灣顧家宅寶昌路及新老兩租界嚴行防堵往來梭巡故此界内秩序尚安 
　　各探捕巡至羅家灣見有敗兵二十六名竄入界内據稱均係滬防營兵士雖無槍械尚帶有子彈二千餘顆各探捕以該兵等携帶軍裝不便擅自放行一併帶入羅家灣捕房暫行看管聽候禀請法領事核辦 
　　南北二軍開戰後將次黎明時有流彈飛至法界南陽橋左近適有甲乙二人行經該處遂爲流彈所中頃刻殞命現查傳各家屬到來收殮而被飛彈帶傷者亦有五六人又法捕房安南捕一名脚上亦被飛彈所中受傷現送醫院醫治 
　　昨日上午有砲彈一顆飛至羅家灣地方墮在路上幸未傷人法捕房以斜橋地方爲由製造局往北必經之處恐有兵匪竄入故用水門汀做成之瓦筒堆在斜橋堍下暫行阻塞由西門至斜橋之電車已不通行别處電車照常開駛 
　　昨日法界各店舖因有水軍及商團保衛故仍照常開巿惟菜巿街及八仙橋西首二處小菜場之菜攤祇有三分之一小東門菜攤均未　設 
　　法捕房以開戰後滬南居民扶老携幼紛紛携帶皮箱什物搬往别處均須經過法界深恐匪徒有乘隙攫物情事故添派探捕若干名在路上嚴查保護以衛行旅 
[美租界訪函（同日午後六時）]  
　　前晚南巿製造局南北軍已經開戰英美總巡特飭美界各捕房印西華捕通班出巡西國商團亦一律站駐各要道如吳淞港斐倫路等處各橋梁上以資防衛 
　　昨晨寗紹公司商輪抵滬時該碼頭已被軍警守衛搭客等未便起岸嗣由船主將該船駛至虹口碼頭起卸 
[閘北訪函（同日午後六時）]  
　　前晚南巿開戰後閘北各區隊巡警卽會同各區商團會員按叚巡緝通宵達旦毫不間斷各段救火聯合會亦召集全體會員預防火警故昨日閘北各店舖一律照常開巿人心尚安 
[西北城商團之聯合]  
　　邇來風聲緊急本邑西北角一帶尤爲吃緊况與租界毗連爲南北之要道昨夜（二十二）八點鐘由滬西商團及洋布清眞韞懷商餘各團體組織臨時聯合會以保護地方治安爲唯一之目的其所定簡章如左 
　　一宗旨以維持地方治安保護地方秩序爲宗旨 
　　二命名本會臨時組織定名爲西北商團臨時聯合會 
　　三職務本會不防衛爲職務防衛以外之事概 
　　不預聞 
　　四會址定以西門外西方菴爲事務所 
[押犯乘機圖逃]  
　　上海地方審檢廳第一看守所押犯昨日上午十時由竊犯朱阿秋爲首毁門圖逃經看守警察及商團救火會員好言開導不聽該犯卽率同衆犯向外欲走警察無奈開槍擊中該犯衆犯始復進内各歸號舍該竊犯業已斃命由堂棺殮矣 
[四區警員之鎭靜]  
　　日來閘北各區中署人員爲謀奪權利起見紛擾不已現在被逐人員已有四十餘人之多均暫住廳内聽候廳長核示惟四區警署張署長所屬之警員除每日照常供職外餘事概不預聞以故秩序整肅地方賴以安堵刻聞汪廳長已派員赴各區調查實在情形以憑究辦矣 
[崗巡輕事重報]  
　　义袋角小工幫滋事一節已記昨報兹悉當時因四區第二分署拘獲小工胡德榮王正祥王連芝鄧得勝彭得鴻黃繼連等之後該帮工人蜂擁至區要求開釋該區崗巡奔赴警廳悮報有人來區圖搶軍裝當派警備隊前往彈壓復由騎巡隊到場始得極力解散汪警廳長目覩騎巡隊各長警盡力從公殊堪嘉尚特於昨日捐廉洋二十元賞給該隊長警以資奬勵 
[黃涵之不願任廳長]  
　　前報紀陳英士司令因地方審判長張清樾辭職擬請前廳長黃涵之君担任審長以維持司法現狀兹悉陳司令雖有此議未曾得黃君之承認現將此議作罷仍由張清樾君擔任云 
[女工受傷之苦况]  
　　繅絲女工陳林英陳六如李錫英陳金秀陳桂英陳阿大李梅郎等探汽車夫薛龍生司機不愼在徐家滙路將伊等撞倒跌傷頭面手足等處昨奉公堂傳訊王襄讞會商英領康君以陳阿大李梅郎傷重不能到堂判薛存洋一百元交保候禮拜五再訊並以各原告貧苦屆時到堂着赴靜安寺捕房領取　車免票所有停工受損以及傷費聽候本公堂酌償以示體恤 
[再紀甌江旅舘之不利]  
　　石路甌江旅館主胡子明因與司帳劉某等威逼接盤該棧之紹興人徐厚卿吞煙身死胡等由捕房交保去後傳訊不到昨經包探將胡拘解公共公堂請究判仍交妥保候德領堂期解訊 
[公共租界]  
　　公攤欠欵○婦人李熊氏因藻文印刷公司前經理倪獻廷不理經手代存該公司洋二千五百元控奉公廨訊判限繳嗣倪因不服特延律師禀奉公廨飭令將斷繳之洋二千五百元繳存公堂補傳該公司現經理顧伯華到案訊得該公司除虧欠原告存欵外尚欠顧伯華名下墊欵銀五百餘兩及電燈費銀二百餘兩均經具禀請追判將該公司發封拍賣候核在案前晚由廨復訊兩造仍各延律師到堂代辯王襄讞判候將拍賣銀二千一百餘兩除去所欠房租洋三百餘元餘欵按照原告並顧伯華以及電燈費三欵欠數公攤分别給領至該公司其餘欠欵旣未具禀到廨概作無效倪獻廷繳存之洋二千五百元准予發還 
　　各認一半○已閉杭州鼎記錢莊控胡夢莊不理欠欵洋二千二百六十元迭經傳訊因據被告供稱該欵已於前年光復之際由友人俞德仁在杭就近付交洋二千二百元作爲了結執有該莊收據爲憑並將收據呈請察核而原告堅稱並未收到被告所呈收據因章與筆迹均路有不符其中顯有疑竇兩造始終各執奉判候核在案前晚由廨復訊之下王襄讞與觀審西官裴君以察核迭次供飼原被均有不是判各認虧一半令被告繳還原告洋一千一百三十元完案 
　　唆使無憑○新閘白克路汪叔平家婢女順意因捲取值洋一百餘元之飾物逃逸經汪報捕請緝在案前日該婢在泥城橋被汪遇見扭入捕房據稱係電車公司賣票周招生唆使昨由捕房將周拘解公堂質訊無憑判周開釋該婢押女所三月期滿帶堂再核 
[法租界]  
　　酒能誤事○成衣店主王寶坤投廨控稱同居之花三與小民素無仇隙前晚花乘小民睡臥在床入内將小民大腿猛戳一下現在醫院醫治未痊求恩驗究花供是晚飲酒遇醉以致誤事現悔之無及求宥聶讞員判罰洋十元内提一半給王爲傷費再出醫院醫費了事 
　　咆哮公堂○金竹庭前將值洋無多之田單向傳榮記抵洋一千一百元被控到廨除將所開之客棧拍賣作抵外尚少洋七百元押追不理今又提訊金供如原告允從三百元完案當卽交洋如欲商人多還一元願甘押死供畢咆哮不已中西官大怒判管押二年如能將洋交出准予開釋 
[雜評三（我）]  
　　製造局之戰禍記者昨日晨起見路上老弱男女紛紛向北奔竄有挾持破絮者有襁負其子者其慘怨之狀况令人目不忍睹俄而人聲鼎沸譁然曰某處行人爲流彈擊斃矣某家房屋被炮火轟燬矣哀哉我民何罪罹此鞠凶蓋自洪楊兵燹以來上海人之遭刼未有如此其極者也嗚呼戰禍誰爲爲之 
來函 
[陳劼君函]  
　　念二號一句鐘南巿討袁總司令門前距離數尺地發見一無名男屍係由鎗傷致命其彈自正面唇上入透出顖門以致腦漿塗地慘莫名狀該屍身穿青紗長衫内襯雪紡短衫下繫羅紡單褲頭戴草帽足穿絲襪及雙梁緞鞋年約三十左右似係上等人狀態鄙人詢之鄰近均噤莫敢言訪之司令部則稱并非鎗斃之犯惟不知何人開鎗致被誤傷云云伏思今日之世界生命本不足言惟該男子竟究係何姓字身分并有無家属現均不知惟望貴報館亟登報端或者屍属見報藉得來埠認領亦仁人君子之方便行爲用敢塵藉清聽事關人命尚希勿視爲尋常投函置諸不論是爲至幸（下略） 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[滑稽文牘理想統計處長咨] [  蝶仙] 　 
　　安據貴縣屬二十三巿鄕公所聯名呈稱本年七月十九日奉縣公署指令内開此次名鄕造送選舉人名册核與去年辦理國會省會選舉人名册相差竟至說减四萬四千四百四十四名除由縣查悉四名外其餘究因何故令飭總鄕董等查明呈復等因奉此董等遵卽復派調查員調　去後無如各被調查人均置不理緘默無言致使董等殊難呈復伏念貴處長向辦統計全憑理想大量觀察其結果則列數分清儼然鑿鑿有據凡闕於出生死亡年齡疫病遷徙轉移犯罪事實及其他種種莫不朗若列眉編查有案爲此具呈乞賜查核示明等情到處據此查本處辦理統計册表本無涉於選民資格一項但本處長辦理統計對於極端繁碎無從着手調查無可解决諸問題莫不以理想的求得必然之數藉爲解决兹據該總鄕董等呈請前來則就貴知事理想的問題要不妨於理想的解答查此次選民總數驟形减缺之故則有十大原因焉前次選民中不識文字者甚多但經運勲人之敎授得識被選舉人之名字或三字或二字則亦不能謂其不識文字惟除此三字或二字外實屬不識其他文字故照章程規定不得爲選民核計各鄕其數均爲二百五以二十三巿鄕統計關於此一原因者凡五千七百五十名又前次買囑鄕選民投舉已名許以報酬及至開票而票數不足當選因而賴却致失財産上之信用被人控實尚未清結者核計各鄕爲數三百三以二十三巿鄕統計關於此一原因者凡七千五百九十名又一家之中有祖孫父子兄弟督姪均有選民資格其間一人前被舉爲國會省會當選議員因而出外以致其祖孫父子兄弟督姪無人照管一變而爲男盜女娼是蓋彰明較著爲不正之營業照章不得爲選民者核計各鄕户數爲數五十二每户八口以二十三巿鄕統計關於此一原因者凡九千五百六十八名又因前次運動當選煞費經營勞命傷財終歸無效因而懊喪痛惜致成精神病者統計一萬一千一百一十一名此又一原因也以上照章不得爲選民者合計三萬四千一十九名又自佛敎道敎總會奉部核准成立一般慣吃十一方之士（諺云和尚吃十方秀才吃十一方所以多一方者卽和尚一方是也）相率而爲宗敎之師一以保護儈道産業爲名一以攘奪其固有櫂爲利故趨之若騖計二十三鄕每鄕各有天堂廟三十六地獄廟一十八每廟各爲宗敎師者一人統計應停止選舉及被選舉者凡一千二百四十二人又僧道師徒改歸天主耶穌等敎以圖抵制者數且倍之統計凡二千四百八十四人選民以買票落選憤無所洩因而輦金苞苴謀爲官吏者實繁有徒平均計之每鄕各得二百五統計二十三鄕凡五千七百五十人光復以後各軍退伍艶說光復時搶刦淫掠恣所欲爲因之起心羡慕托由青紅帮同志介紹入營者實繁有徒各鄕或三五成羣四五結黨併而計之爲數十七以二十三鄕統計凡得三百九十一人又自警察改組擴充鄕鎭派出分駐等所司法官麽各設司法警察一般識時務之俊傑投身而充行政警察則捉賭搜烟可以任情攫取投身而充司法警察則拘提人犯得以恫嚇索詐故出此一途者又實繁有徒併而計之凡五百五十二名以上照章停止其選暴權及被選舉權者統計一萬四百一十九名其餘二名則論年齡固在二十歲以上且爲本國國籍並居本城鎭嫖接續三年以上年納正稅二元以上惟現時一在初等小學肄業一則現充討袁軍第一百一師第二百二旅第四百四團第三營第十二連第三排第四棚伙夫照章均應停止其選　權及被選舉權是以比較前次名册减少四萬四千四百四十名並無一個死亡走失除批答該總鄕董外相應據情咨請貴知事希煩察洽以昭統計之確鑿而重選舉之調查此咨（三） 
自由談話會 
某報嘗謂民軍以天氣不佳故未卽攻製造局余亦方以連日大兩爲上海商民幸乃二十二日之午劉福彪之福字營兵忽至而天之大雨亦　止於是攻擊製造局之役乃不得不開始 
　　前日之夜不聞雨聲而聞炮聲雨聲瀟瀟使人聞之幽然遠炮聲隆隆使人聞之愀然悲况兹一日夜之炮聲中復挾有無數婦孺啼哭聲傷兵呻吟聲行人中流彈絶命聲凡此種種之聲在野心家聞之略不措意而在我安分良民聞之未嘗不歎生當英雄充斥之世爲大不幸也嗚呼天胡不仁遽止大雨 
　　雖然我猶幸天雖不雨而天氣則甚炎熱也民權報號外之言曰我軍正猛攻時由紅十字會沈仲禮及某某西人勸告謂天氣炎熱宜暫停戰今果停戰矣我於是又切望天氣炎熱不已俾兩軍 
　　揮扇清談不復以戰鬥爲志庶我小民又可得須臾之安枕我今乃知温文爾雅之軍人不輕於戰天雨不戰天熱亦不戰[  鈍根]  
　　敬告偉人黃先生宣言曰此番爲討袁而戰目的得達定當解甲歸農以謝天下予讀至此竊歎黃先生光明磊落無絲毫權利之見不愧民國偉人予友曰不然此種口頭禪爲英雄欺人之慣技豈可深信予曰嘻黃先生偉人也說一是一說二是二子母以小人之腹度君子之心予友曰雖然袁氏推倒後將來舉大總統舉内閣總理一般之信仰黃先生者自必競舉黃先生黃先生際此或亦有一番循例之推讓至推讓不得黃先生亦得以自解曰予固欲力踐前言解甲歸農而若輩必欲强予爲民國服務此種數見不鮮之戲文予可以揣測而得之如果確爲公議而戰則請諸大偉人如黃先生孫先生陳先生柏先生輩切實宣言于衆我輩此次目的惟在推倒惡政府成則潔身而退以讓賢者不成則殉之以死謝我同胞吾國人材甚多建設之事届時必有人任之决不至有斯人不出如蒼生何之歎也不幸而目的不逹則國民流血數十萬損失數千萬論公理論良心諸大偉人亦應得一死以謝何胞萬不可向外洋一走就算了事或以另有後圖爲掩飾之說使袁世凱所云懷挾鉅資逋逃海外之八字乃不幸而億中也予無以難之客退爰筆其說登之報端質之偉人偉人以爲何如 
　　予尚有一意見此番岑黃輩之討袁我百姓只可視爲兩機關之爭鬥兩機關之爭鬥除各有之附　軍隊可以助戰外（卽吳稚暉先生於公論報上所登兩邊打手之說）我百姓旣未贊成亦無能力可以帮打當然作爲中立擬請各省自治會調查各省百姓生命財産造册存之公衆機關如有因戰事而累及我百姓者事定梭不論何方而爲政府均向之嚴重索賠緣我百姓旣未贊成岑黃輩之討袁亦未贊成袁之抵制岑黃也然岑黃輩必曰政府無道我等體四萬萬人之心理而作此舉試思百姓心理必有代表發現之處營如伐江蘇或已經省議會之决議奉請岑黃出而任事則岑黃是受我百姓之託興師北伐將來生命不論如何糜爛財産不論如何損失不能出而索賠否則自由行勸一無標準我百姓之生命財産供他人之孫注一擲有是理耶萬一另有數輩組織一團體曰我討岑黃者我體四萬萬人之心理而討岑黃者岑黃其如之何[  瓶菴]  
　　北方布告曰爲民除害南方布告曰爲民去惡或曰民害之除民惡之去却未曾見絲毫功效獨遷徙之苦况現在之損失將來之負擔反受賜了許多 
　　北兵稱南曰叛黨南兵稱北曰桀紂我問同志諸君現在百姓可稱何名 
　　第一次革命死若干人今者第二次革命又見或曰中國有四百兆人民依比例推之到第一百次革命時尚未死完 
　　外國以生民稠衆往往行殖民政策余謂中國近年來亦已發明特不過殖民在天界耳[  奚悲秋]  
 
[蘧園三十歲小影]  
小說 
寫情小說 
[黄金祟（二十八）] [  天虛我生]  
　　延至數日始得藉購物之便往造筝兒而盛氏子適在渠之爲人亦頗藹然可親且知予與筝兒爲種角交遂亦毫無芥蒂並謂與余伯兄實爲琴友自予伯兄授室後乃疎遠耳予聞其能琴適投予好因與縱談操縵之學頗相得筝兒則目笑之徐曰筝且弗能乃論琴耶意蓋薄其附庸風雅也盛殊弗直其言因取壁上筝調絃安軫試爲平沙一曲聆其節奏實爲予與筝兒所弗及筝兒以僧具人故併其技而抑之蓋亦違心之論已耳自是予與盛氏子相見則必與競操縵筝兒固能歌特不肯歌於盛氏子之前惟我二人相對飲時苟予搊筝則筝兒倚歌和之無待予爲請求 
　　予家院宇旣多予之蹤跡亦至無定非值膳時則吾母亦弗召予故予每於下午得間即過筝兒日以爲常小曇諸人初亦弗覺一日忽以事覓予不得遍詢僕從亦無人與予偕出惟不見龜以爲龜與我俱也及龜返龜則知我必往筝兒之家顧不得不爲我諱亟促我歸　以嚴辭誡我謂更犯者必愬吾母且嗾閽人範我至嚴我乃坐困於愁城之中而炎炎之日長於小年眼前景物殆無一物不足以惱人雖欲弗病弗可得矣而於是乎病比予病起則已入秋然於其時無甚特殊之事可記至於時時往過筝兒亦意中事也吾書不妨揭而過之明年伯兄病殁家政大亂予從兄等檢查簿籍則已棼若亂絲無緒可理核計存金相差乃至萬餘僉謂賽兒之弊伯兄無嗣賽兒謂其遺産當親女而予從兄則謂當爲伯兄立嗣其時予長兄未有子從兄則已舉一雄親屬中有謂長房無子宫以次房長子爲嗣予長兄則謂安知我必無子哉於是大起齟齬最後之解决則以兩房並繼且即建議析産先三分之各得其一予兄弟四人得三分之一而更析之爲七本房祭祀一吾母一長兄一更以其一留長孫至於伯兄所應得之三分一者則從兄與予長兄瓜而分之賽兒大忿遂起訴訟家庭之間悉一變爲狰獰之態蓋於析産之際吾母與予嬸氏亦存惡感矣而予本房之析産爲七分亦非吾母所願迫於衆議乃至不得不然嘆曰四人者皆我親生之子何厚於彼而薄於此顧我三人實無少許之能力决不足與長兄爭仲兄雖稍稍爭之然以人微而言輕卒無小補予則不辨菽麥實天嘗一留意焉弱弟更無論矣（二） 
文字因緣 
[再題玉田恨史仍集疑雨集] [  雁秋]  
　　阿母無聊聽卜命爲郎愁絶爲郎痴誰言暫别休悲愴更怕郎愁不遣知 
　　無計散懷惟痛哭冷風蕭瑟動靈裙相看一刻心俱碎把酒相呼涙雨紛 
　　瓊香一片委輕埃此别應須到夜台淨土天宫隨意住爺娘猶送紙錢來 
　　不堪重向舊牀尋想像幽魂萬一臨愁事促人朝夕去剩餘殘骨付哀吟 
[題玉田恨史] [  淞濱侯師石]  
　　藍田種玉締良緣鴛牒聯盟只幾年最是不堪回首處一鎧風雨對殘編 
　　多秋多病復多情苦雨酸風夢不成剌到鴛鴦魂欲斷更無玉笛譜雙聲 
　　菱花坐對說相思瘦損腰圍强自支誰料望夫終化石墓門秋草也含悲 
　　無聊明月向黃昏玉碎香銷空返魂欲問海棠近消息秋風滬灑玉田村 
 
 
 

Page 11

 
 
   
 
 

Page 12

 
 
   
 
