# 1895 - 184 - 4907798

 

Page 1

 
 
[售藥助振] [  申報舘同人]  
　　啓者兹承徐君聞韶以救治吞服生烟藥三十瓶貽贈同人同人以振務方殷願變價以充此欵此藥靈妙無匹每瓶照原價售洋半元祇須洋閱　單卽可如法施救諸君子有樂善不倦者請臨本館帳房購取以廣流傳也　 
[曾惠敏公奏議日記詩文集告成] [  圖書集成局代啓]  
　　公之經濟學問家法相傳而又留心時務通曉方言非獨天禀之優而學問亦具有根柢近來談洋務者當以公爲巨擘惜星沈箕尾未竟所長奏牘議論洋務交涉自强之道多所發明計奏議六卷文集五卷詩集四卷日記二卷本局用新字排校潔白連四印釘精工每部價洋一元二角在蘇州綠蔭堂及上海文瑞樓書坊城内文海堂均有出售 
[新印日本海陸兵誌出售] [  點石齋啓]  
　　日本自維新以來一切軍政仿效西法如海軍法乎英陸軍則尚法與德講求操練駸駸乎有日上之勢雖僅得其皮毛而其窺伺我中國也固已久矣遵義劉子貞太守前隨使節僑寓東京於彼國軍情尤爲熟悉著有日本海陸兵誌六卷提綱挈領朗著列眉誠可以識外務而歸敵情者也兹由留心時事者倩本齋用潔白連史紙石印每部三本價洋八角在棋盤街申昌及本分局廣東省城福建鼓樓前各分局發售此佈 
[論言官宜留餘地]  
　　醫家之視病也不外乎虚實寒熱而其用藥也不外乎攻補温凉使病本虚也而以實治之病本實也而以虚治之甚至寒熱攻補之顚倒錯亂庸醫誤人病者亦知其謬也知其謬而不服其藥猶無害也若虚者宜補也知爲虚而卽進以　方實者宜攻也知爲實而急投以猛劑寒者宜温而以大熱之劑子之熱者宜凉而以大寒之劑子之藥非不對症也病者亦知其非謬也信其不謬而服之服之而不愈病者始不信而思變計以求治醫者亦不自信而思變計以治之至變計而病必殆矣要知非前藥之不對症也醫者之不留餘地故也善醫者則不然宜熱也先温之宜寒也先凉之養而後補使虚者之氣不滯也導而後攻使實者之體不虧也病者不必見藥之功而病自無不愈此醫家之善留餘地也醫人則然醫國亦何獨不然國之有言官也所貴以針砭藥石以醫國者也乃有不言者而國病矣有多言者而國亦病矣有不善言者雖不至病國而亦不能醫國矣夫言所以通上下之情辨是非之眞者也人君深居端拱凡政治之得失人才之賢否風俗之盛衰下民之疾苦安能獨察而周知使皆唯諾成風盈朝緘默則上下之情蒙是非之理混而國不幾病耶幸而天亶聰明下陳言之詔幾欲以善旌疎鼓追三代之隆則一時聞風而起者固不乏忘軀犯顏之士才識兼具之臣以匡主德於不逮朝呈奏牘夕降温綸一旦言路大開而向之唯諾成風盈廷緘默者咸有見夫威鳳之鳴同而遂　　雞之　旦始而附和繼而横議存攻詳之念而門户之端開矣存要結之心而黨援之習固矣競相標榜聲氣廣聨　已者懼玷白圭而模棱相尚諂嶼者畏登白簡而賄賂公行甚至不　禮裁不存忌憚博直疎之名爲邀榮之具其言一若有不顧性命不顧身家之概而其心則實無忠愛實無獻替之忱言路開而多言之弊亦於是起矣幸而補座優容則小人競進以辨奸而暗戕正士以公論而快其私仇不幸而聖明洞察眞僞立分重則典刑輕則縲絏不知者猶惜其以言取禍而不知以言取禍者不特不能醫國而直足以病國也然豈無一二忠貞之士蒿目時艱敷陳慨切然苟無學問以充之和平以出之鮮不潰敗决裂徒存赤膽無補蒼生居已以直言陷君以拒補可以謂之忠乎此以知非言之罪不者言之罪也有不言者而言路塞有不善言者而言路亦塞無他言者之不留餘地故也孔子曰勿欺焉而犯之事君　不嫌於犯惟言乎勿欺而後能犯非言乎能犯者之皆勿欺也一事也必求其有濟而不敢托空言一言也必求其入　而不敢存勉强　君之從非激君之怒也引君於道非揚君之過也律以尊諱親諱之條君卽有過猶宜諱之而况以　揣之意附會之辭傳聞之說加於無過之君其有不觸君怒者鮮矣伏讀本月初二日上諭近因時事多艱凡遇言官論奏無不虚衷容納卽或措辭失當亦不加以　責其有軍國緊要事件必仰承皇太后懿訓遵行此皆朕恪恭求治之心天下臣民應早共諒乃本日御史安維峻至進封奏託諸傳聞竟有皇太后遇事牽制何以對祖宗天下之語肆口妄言毫無忌憚若不嚴行懲辦恐開離間之端安維峻着卽革職發往軍台効力贖罪以示儆戒大者王言卽安侍御身膺顯戮猶不足以酬高厚而乃僅予薄懲不可謂主上之寛宏哉在安侍御自取之愆殊不足惜所惜者言官或不識皇上仁孝之心朝廷賞罰之公而僅鑒於侍御之因言獲罪而不無因噎廢食因沸廢湯豈非安侍御一人階之厲乎安侍御眞不留餘地哉不留餘地以處皇上不留餘地以處皇太后不留餘地以處已并不留餘地以處後之言者是猶醫者以猛烈奇怪之藥而加之於無甚疾病之人而欿以膽識炫於世其不爲世所擯斥者幾希矣方今聖明在上燭照無遺無不白之是非無不公之黜陟鑒於安侍御而不言者庸劣之臣也效夫安侍御而辨言者託妄之臣也均足以病國而不足以醫國者也吾願世之有言責者當以安侍御爲鑒 
[本館接奉電音]  
　　昨日下午京師飛電傳來上諭一道敬謹譯登○十二月初六日奉上諭吏部奏遵議處分一摺都察院左副都御史奕年著照部議降二級留任並罰俸九個月均著不准抵銷欽此 
[議和確信]  
　　昨日本邑官塲中人得京師消息云皇上深憫兵連禍結流毒下民因飭總　衙門電逹倭廷重申和議擬簡張樵野少司農爲全權大臣副以邵筱邨中丞持節赴扶桑與倭廷立約前三日接倭邦覆電亦願言歸於好永息烽烟昨報紀少司農已於上月出京中丞則駐節滬上星軺東指當在指顧之間苟得樽爼折衝化干戈爲玉帛豈非兩國人民所深幸者哉 
[天津訪事人述奉天戰事]  
　　蓋平失守宋祝三宮保被圍電信傳來早經登報兹接本館特派赴天津訪軍事人來信云李傳相旣得宮保求救之電信卽派兵援救初擬令魏午莊中丞出師嗣改派李光九爵觀察陳舫仙廉訪次第出關進剿惟軍糧器械尚未齊全碍難立刻啓行身臨前敵至上月廿二日聞宮保已潰圍而出將至午莊矣○聶功庭軍門等人在摩天嶺之右分水嶺迭獲勝仗曾列報章兹忽聞軍門已退駐白水灘或者摩天嶺竟無從扼守乎聞之輙憤懣不置○金州及大連灣之失委棄克虜伯阿姆斯脫郎格林各砲共二百二十九尊毛瑟鎗千餘桿旅順之失被刦去大砲尤多半皆實彈未發舊鎗失千餘桿並有新槍及彈子若干以及備解宋宮保營中之米數千石開平五槽煤一萬二千墩殊可惜也 
[諭阻西兵]  
　　本館常寓天津訪事人來函云英美德　法　比各國駐天津領事擬派兵丁赴京都保護本國 
 
 

Page 2

 
 
使署計俄國派出三十名總綂及武弁各一員其餘或二十員名或十數員名不等先由俄國爲首商請李傳相雇備車輛協於十一月望後成行傳相以此係創舉且兵丁分之則少合之則多誠恐或生事故爰由電奏聞請旨旋牽皇上電諭略謂各國駐京使臣朝廷應任保護之責調兵自行保護或防别滋事端此舉斷不可行著李鴻章切實阻止將此特諭知之欽此傳相隨恭錄諭旨照會俄國轉致各國領事此舉因作爲罷論矣 
[補錄峴帥行程]  
　　兩江總督劉峴帥北上督師已詳前報十一月望前傳聞旌節已過德州天津文武各員相約至前途迎迓至二十一二日前驅始陸續到津二十二日擇定南斜街浙江糧道海運行轅爲轉運局派定委員六人幕友十餘人卽日入局視事屈計憲旌當於二十三四日戾止聞所部二十營悉係赳赳桓桓之士云按峴帥早已入都奉旨作爲欽差大臣總綂師于列諸報章薄海共覩此信爲本館常寓天津訪事人上月下旬所發因北河凍合輪船不通改由海關郵局遞來故不免貽明日黄花之誚閱者知之 
[倭艦無蹤]  
　　十一日二十日有倭船五艘闖至洋河口本館已將訪事人來電列諸報章兹據特派赴天津專訪軍務之友人來信云二十二日五船悉行駛去洋河口遂得解嚴駐防此處之賈制壇軍門由電傳報天津人心始定 
[營口訪事人補述旅順失守事]  
　　十月二十三日姜綂帥力守南關嶺劉綂領督率銘軍力攻倭奴所占之金州城兩面夾擊連日不休復請於宋祝三軍門奮勇効力用地雷轟斃倭兵五千餘人旅順贸易中人亦圑成勁旅擒獲倭奴二千餘口梟取首級懸竹竿上因無髮辮以繩穿兩耳暴諸市中僅留二倭未斬是夜風高月黑倭人刦取内地民船潛至距黄金山砲臺二十里之羊頭窪上岸登蠻子嶺卽俗名饅頭山者發砲攻擊黄仕林　照璵見勢不佳身先士卒乘小舟逃至烟臺姜軍門力竭陣亡機器房被燬倭兵遂得占據旅順未斬之二倭仍被刼去將旅商斬殺各情向倭酋聲訴倭酋憤而肆毒焚殺兼施生意中人逸出無幾宋帥各軍舊壘均被倭兵屯紥惟砲臺船塢醫院三處先有英兵船數艘在彼保護高揭英旗有逃出之手藝人云旅順生意中人先事逃出者固多後聞東邊各處商家並未被害且倭酋揚言兩國交兵與商民無涉令照常安業毋庸驚擾是以有悮信其言安居贸易者不料倭兵旣得旅順卽大加殺戮逼令商民兩人一排屈身長跪然後用洋槍擊斃以上係本館專派赴營口訪軍務之友人十一月十一日所發書中語本館於本月初六日接到因亟修削而列諸報端 
[東省軍情]  
　　前日得本館專派赴營口訪軍務之友人來信云宋祝三軍門於十一月初五日至蓋平縣熊岳電報局亦派人携發電器機隨之而至章鎭戎高元屯兵蓋城吳軍門出關屯營口馬麗生恊戎蔣仿陳軍門聶馥山軍門豐總綂分駐分水嶺潘大嶺析本城八义溝等處以扼遼瀋門户馬玉昆軍門綂領毅軍力當南路衝要宋帥布置後路旣已妥貼卽進兵復州以圖恢復目下營口市情安堵雖少大宗贸易然亦鷄犬無驚各處安設卡鋪每鋪勇丁十名日夜巡邏無稍疏懈各圍子門均有官兵駐守嚴查奸細福司馬親率馬步小隊居中提調會同善觀察添派汪少廷叅軍陳秀山州别駕隨辦防務趙水如吏目專查市肆商情初十日銀市每兩九千三百文遼陽大米每石八兩餘高粱五兩貼色二十兩上下小米六兩五錢 
[中丞赴乍]  
　　浙省洋面時有倭船游弋日前鎭海口外聞有兵船三艘或來或往若卽若離以作疑陣提憲張奎垣軍門立飭各營嚴加防堵親歴巡行晝夜不絶電音到杭廖中丞立派鄭季雅太守前往察看情形又委王太守嶔前赴台州查勘砲臺現聞該艦雖已遠颺而倭奴叵測深恐有詐中丞是以飛電傳知各海口綂帥嚴加防範并於上月廿四日起節親往乍浦巡閱營伍是日辰刻由下馬頭登舟省防綂領李軍門帥親兵營兩旗一路護送杭協林副戎中協白叅戎亦排隊相送至馬頭而止中丞諭以省垣重地防範最爲緊要不必遠送總理營務處杭巡道任逢辛觀察候補道丁碩甫觀察先於廿三日偕乍浦協鎭楊副戎候補副將賀吉祥先行赴乍恭候憲旌 
[潯陽冬日]  
　　署理九江府兼辦湖口厘局崔蘭嶼太守於上月廿八日由湖口起程廿九日辰刻到郡各官俱往迎接德化縣李翼亭明府飭差備辦梅花菴對面房屋一所懸掛燈彩安設香案卽於是日酉刻太守具朝服望闕行三跪九叩禮接印任事各官次第進謁道喜者轎馬盈門十分忙碌○雲貴總督王虁帥遵旨入都陛見乘坐鄱陽輪船於廿九日已刻過潯潯城道鎭以次文武各官俱至江干迎接選鋒新勁飛虎等營亦列隊鳴砲申敬○法國有兵輪船一艘抵潯廿七日進城拜謁關道誠觀察會晤良久欵以茶果興辭回舟次日觀察赴輪答拜該兵輪聲砲九門以申欽敬○廿八日午刻九江接南昌電音藩憲牌示何明府其坦調署南昌朱明府士林調署新建黄明府錫光輪署德安周明府晉鑣到清江吳明府錫純回樂平馮明府蘭桃到廬陵任明府玉琛回浮梁吳明府忠謙酌宜春楊明府焜到貴鷄○吳城鎭寳源錢莊被盜一案該鎭屬新建縣管轄兹何明府出有賞格在外有能拿獲此案眞盜正贜之首犯賞洋三百元從犯每名各賞一百元知風報信因而獲案者賞洋五十元云○廿九日上午九點鐘時益利輪船抵潯停輪江心各划船紛紛接客有一划船載四人下輪爲浪潑沈赶緊撈救二人乃誕登彼岸二人已與波臣爲伍矣 
[羊城寒信]  
　　臬憲額玉如方伯升任河南布政司循例具摺謝恩陳請陛見聞定於封印前後交缷起程迎摺北上遞遺臬司印務督憲擬委雷瓊道楊懿卿觀察署理然未奉明文不知確否也○新任撫憲馬中丞由京請訓出都遵陸南下現聞憲旌已行抵江西將次度嶺入粵計程臘月中旬卽可到省履任南番兩邑宰已雇工匠將撫署修飾一切供張亦皆備辦撫轅巡捕各官亦向督憲禀辭馳往南雄迎迓矣○候補府王太守秉恩借補廣州恊副將李副戎先義均經兩江總督張香帥奏請調往差委聞香帥移文來粵飭令太守與副戎迅速赴江並招募廣勇數營携帶前來以備調用太守奉文後卽會商副戎開招一俟如足便可起行凡勇目百長皆選粵人任之因其言語相通易於約束也○升任福建鹽法道廣州府張潤生觀察蒞任以來勤政愛民口碑載道兹因榮升有期行將去任都人士久蒙恩澤咸切攀轅臥轍之思聞府屬各縣士民皆製備德政牌傘餽送以誌愛慕甘棠召伯之章眞可爲太守諷詠矣○督辦欽廉防務雲南提督馮萃亭宮保現奉有密諭飭令綂率舊部馳赴江南防堵宮保忠心報國聞命欣然遂招集舊日得力將領回欽州部署一切平時練有敢死士卒數千人兹擬再招募數千合成一萬之數宮保定於年内先來省一次與制軍面商機宜俟開正後卽行起節聞朝廷之有此諭係由張香帥所密保者按宮保績佐中興威名久播前於援越一役尤著戰功此次奉命專征定能張國威而滅醜類彼貌爾倭奴有不聞風膽落哉○闡姓定章凡中式彩銀限以簪後十五日開派本科武舉人已於十一月初一日簪花而闈姓彩銀則延至臘月初五日開派衆人以其顯違定章咸抱不服日向各廠爭論各廠知衆怒難犯恐釀禍端遂改於上月廿五日開派矣 
[木植被焚]  
　　廣東城西對河芳村鄉鄉民臨河結肆皆以販賣竹木料爲生上月廿五日下午某店因烹茶失火致兆焚如店内竹木皆係引火之物一經燃着遂不可收拾鄉中火政不修而省城水龍又遠隔一河莫能飛渡任其自燒自滅約歴五點鐘之久火勢始衰焚去屋宇數十家木料之遭殘燬者值銀數萬兩是亦一巨災也 
[委辦總巡]  
　　揚城保甲總巡任重事繁本係方果卿大令辦理現當冬令宵小易生又加海氛不靖防務吃緊上海以方大令現署甘泉縣篆地方公事繁冗深恐不遑兼顧遂由保甲總局周觀察將城總巡一差札委江蘇候補縣徐明府承練接辦以專責成明府奉札卽於本月　 
 
 

Page 3

 
 
日到差視事至城外總巡聞周觀察檄委候補通判陸别駕家總接辦云 
[歡聨秦晉]  
　　合肥相國之少公子排行第四文定前關浙總督卞頌臣制軍之女公子爲室擇上月廿九日完姻先期由其長公子携帶來揚卽以南河下軍械所爲公館張燈結彩陳設輝煌卞頌帥本支眷屬向居東鄉白米鎭現因女公子出閣鄉間諸多不便亦於前數日伴　來城至左衛街老宅所有妝奩一切先於前二日運送乾宅卽俗所謂鋪房堂皇富麗無物不備迨吉期旣届四公子端坐綠呢大轎用全副儀仗恭往坤宅行親迎奠鴈等禮所用鵝羊等其毛片皆以一品紅塗染鮮艷非常執事中銜牌極多凡　御賜各物如扇面福壽字蟒縀江綢等不下六七十件每件一對曁官堦共約一百廿對後隨洋鎗隊若干頂馬對馬若干排列整齊誠煌煌乎鉅觀也所過之處觀者咸喁喁私語不敢正覷坤宅銜牌亦足與相　繞行各街而抵軍械所公館彩輿登堂報時鐘正鳴四下交拜禮成卽由公子用紅綠牽巾挽入洞房行床前宴飲交杯酒等儀有見者謂公子年甫弱冠清秀絶倫新娘更才堪咏絮貌可羞花穩重端莊不媿爲太家閨秀洵可謂天生一對嘉耦也本城印委官紳均各衣冠往賀軍械所前隙地甚廣車塵馬跡輻輳喧闐幾無容足處其熱閙可以概見也 
[履勘圑防]  
　　揚州府沈太守晉省謁見督憲張香帥禀陳要公等情已紀於報兹悉太守回署後旌又治裝於上月杪排道登舟躬往所屬高寳興東等邑履勘圑防據聞因督憲張香帥面諭以海氛不靖各處辦理圑防曁十家民更非獨禦外侮亦係自保身家均須認眞操演　事求是不得視爲具文徒壯觀瞻等語是以太守不辭勞瘁躬往查勘聞擬先至興化東臺緣該二處居列范堤之東海口甚多較他邑尤關緊要也 
[浙省官塲事宜]  
　　運憲惠菱舫都轉前因偶患河魚之疾請假醫治現在已占勿藥於三十日禀請銷假矣○前辦省城洋鐵捐委員葛太守利賓於十一月二十九日在寓病故太守隸籍江西到省十餘年未得一缺頻年聽鼓未得優差是以宦况蕭條一無蓄積身後一切尚有虧空不知如何了結也○新昌縣濮大令文曦分水縣劉大令疉均在任病故所遺員缺現奉藩憲札知新昌以新海防儘先補用知縣侯大令琫請補分水以新海防遇缺先補用知縣金大令廷棟請補又諸曁縣典史熊家楫病故以候補典史姚濬請補○防軍局收發文移委員候補同知余司馬顯周現奉藩憲委辦湖堂厘局所遺差務已委候補縣畢大令奎接辦○北路軍情天津雖有坐探委員惟現當北河冰凍之際文報較遲電音又略是以防軍局憲又委候補巡檢張汝瀚赴滬坐探也 
[難番登程]  
　　朝鮮國遭風難番暫住杭城日在市上行乞甚至攫取食物商民大受其害兼之海氛不靖居民見此異言異服之人願爲疑慮杭府陳太守訪知其事立飭管解委員赶卽起程現已於十一月三十日由下馬頭雇舟裝載送至清江浦換車入都并派兵丁二十名一路護送柔遠之意可謂至矣 
[添設水巡]  
　　杭省添設巡防局查察周密無虞宵小潛雜惟河道一帶船隻往來深恐有匪徒匿跡其中現由局憲添設水巡凡各船進城先由城門委員稽查抵埠後須有船行擔保方准進泊夜間巡勇時時查察並於要道橋梁之下設立水栅晚問關閉上鎖天明始開各橋弄口亦添設栅門眞可謂密益加密矣 
[當貫頓縮]  
　　杭州畏生庫每届冬季生意頗形熱閙今年尤盛其資本較小有不能支持之狀近日當貴異常收縮凡值千文者不過二百文可質如此短小而聨橋之裕通豐樂橋之同濟每日尚非一二千串不能敷衍貧民苦况可見一斑矣 
[花船絶迹]  
　　杭州江干地方素多妓艇總名曰江山船其中有頭亭茭白等名目停泊於螺螄埠一帶專以賣笑爲生涯並不載客有雇之者要求重價方可開行現因　寗各海口時有運解軍火及調兵赴防之事需船甚夥雖由船局照給舟價並無當差名目而該船等均不願應差故近日均開往僻處躲避矣 
[愼司管鑰]  
　　本邑各城門自倭氛不靖嚴加稽察晚間緊閉遇有緊要公事非對牌不開各情已詳前報兹聞關道憲劉觀察提右營廖叅戎現奉兩江督憲張香帥江南提憲譚軍門檄飭城門格外加嚴廖叅戎擬將曉示以後城門九點鐘關閉遇有緊要公事持對牌仍舊准開至十二點鐘以後則持對牌亦不准開如有緊急公文祗可城墻上傳遞進出且城門由守城委員加貼封條一律不准開放 
[滬防嚴密]  
　　滬南忠信營綂領張軍門國林奉兩江督憲檄飭添募防兵兩營取名仁字營義字營以重防守軍門已在湖南會館竪旗招募三湘子弟聞募而來者絡繹不絶撫標滬軍營綂領蕭雲卿軍門亦奉飭招兵已派哨弁赴儀徵一帶招募兩營恐急難成軍故滬南本營亦招募湊額以翼迅速目下謠傳紛紛督憲張香帥屢飭防守加嚴是以各軍門飭令勇丁晚間除巡查外另派若干名枕戈和衣而臥以備不虞如私自解衣安睡察出嚴究似此嚴密防守可謂愼之又愼也 
[幾兆焚如]  
　　前晚九點半鐘時美界山東路第一百十一十二兩號門牌之恒興泰京貨店後屋忽然火起當經左右鄰覺察立卽救息事爲捕房所知飭探沈金隆往查知該店曾保火險銀三千兩故將店夥拘入捕房捕頭詰問之下尚無縱火情事當卽釋放仍令沈探查明再核 
[忤母自經]  
　　馬夫陳信桂年纔十九與其母賃居本邑美租界篷路前日其母失去錢四五十文疑信桂竊取略加訓斥信桂遷怒其妹口出惡言其母忿火上炎執而痛抶信桂以無顏立於人世夜深人靜自縊而亡比其母知之一縷幽魂已向枉死城中歸去矣 
[縣案彚紀]  
　　上海縣前准法公堂葛同轉移送竊犯張阿五到縣收押候訊在案經翁明府提案訊問據供寳山縣人明府訊以移文所開是廣東人現供寳山究是何處張供原籍廣東同母親自幼出來住在寳山向習銅匠生意家内惟一母年已五十六歲父親故世並無弟兄明府曰曾娶親否張供未娶惟姘一婦係吳淞人現同母親遷在治下十六鋪居住小的亦在十六鋪張阿六銅匠店内爲夥明府曰爾旣爲夥理當安分何得做賊張供小的現今改過不敢偷竊因到租界被包探瞥見曾經遞解兩次兹又復來是以拿案轉解案下明府又問前兩次所爲何事遞解張供友人行竊小的與他爲友並不爲賊明府曰張阿六肯來保爾否供稱不肯作保明府曰張阿六不肯作保總因爾爲賊之故飭令捕役帶至伊家交伊母收管傳諭以後伊子如不改前非連伊一併提案重懲○本年九月初六日本縣捕役在虹口捉賭被該賭徒執械拒捕經各捕役努力拿獲賭徒頭目張海和朱木木等八名解縣九月初九日奉前總巡葉臨恭司馬帮審各賭棍概行不認供甚刁狡當飭鞭背一百下收所復訊在案兹據張海和之母投案稱伊子完姻在邇叩恩開釋黄大令倩翁明府提案察看可否准行張供小的寍波人年二十一歲在同文書局印書不敢犯賭拿案之時小的尚在患病焉能拒捕明府察得該犯實係大賭棍形狀又據捕役禀稱張是賭徒頭目當時拒捕不能强辯明府點騐起案刀械拒捕之物怒從心起喝令還押不准開釋○小南門外沿城脚有鎭江人薙髮匠高德華設店於此整容度日生意興盛歴年積有餘資流氓陳阿四垂涎已久前日紏同流氓十餘輩到店拆稍强侍聲稱須洋二百元否則將店打毁爭閙之下將皮馬褂剝去手執刺刀行兇高大呼同業將陳拿住餘黨脫逃遂赴保甲巡局喊控翁明府查得陳前經廿三七鋪巡防局懲辦驅逐有案准卽飭局差前往拘案看管候訊○陸家松日前投縣控族人陸家盈私取伊産轉租與作頭沈錫記造屋請乞訊斷一案黄大令准詞後飭亭耆前往勘丈該地尚有私佔公地在内回縣禀復後大令飭提一千人証到案集訊陸家松供地在滬北二百九十八號三百零三號道契兩張均是監生之産一張抵在沙遜洋行一張呈在案内請察核斷追陸家盈供是衆産是以轉抵明府查核道契均是陸家松之物申斥陸家盈憑空將産轉抵於人實屬不合沈錫記供是作頭由 
 
 

Page 4

 
 
陸家盈租與小的起造房屋不敢佔地明府傳亭耆到案供前次丈量是有佔地明府飭候再行詳細勘丈核奪如果實有佔地理應拆讓其兩號之地歸陸家松管業與家盈無涉均飭退候示○石子船户韓明全鄭讓之滿載石子開駛出口被巡查出口委員盤查查出石子底下私裝米六十擔訊詰至再供認代老錦祥米行裝運出口當將船隻扣留韓鄭解赴道轅請示劉康侯觀察隨發縣訊究到縣後黄大令卽飭值差嚴加看管候堂訊嚴究○張順齋控陳增福欠洋八十元久假不歸禀請訊追一案翁明府提訊陳增福偕母某氏到案供借洋事實然利息甚大按月五分經年累月計算利透於本况本錢亦還過七十三元僅少七元現因中人故世張揑造僞據投案曚控叩求明斷張供自借之後惟收過洋廿元其餘本利無著現要圖賴明府察閱借據謂陳曰爾供無憑張呈借據鑿鑿豈容抵賴衡情酌斷措還現洋四十元了事陳供向做錢莊生意現經失業貧迫萬狀難以措繳叩求寛限明府寛限至明年四月爲止如數繳清飭具遵斷結而退 
[英界公堂瑣案]  
　　三百五十號華捕送朱鶴清史秋江至公堂禀稱伊等因索欠銀在途爭執宋通刺著押候升堂訊奪○何志三扭周福生至公堂訴稱購定花子現忽悔議是以扭請訊斷通刺諭令明白補詞呈候批示○褚伯林褚葉扭張徐氏至公堂訴稱伊專藉放白鴿騙取銀錢通刺著押候訊供核奪 
[法捕房瑣事]  
　　法界華捕向歸三道頭捕頭張湘寳綂率兹以三處捕房南轅北轍誠恐照顧不周未免疎忽兹於一千九百九十五年正月一號爲始在華捕中遴選耐勞謹飭之三人拔充牐差在號衣上添置金線一條以示區别○意大利國水手四人以前日爲西國之元旦給假登岸遊玩先至洋涇浜西酒店沽飲酩酊大醉東倒西歪行至新街悮撞江西人所設之碗攤致將碗盞打碎爲巡街捕拘入捕房翌日克總巡訊問飭送至該船交船主管束○紫來街宋家弄靛青行主某以其妾别有外邁將衣飾私運出外至英界梅春里賃屋而居旋爲本夫偵知密造人將其妾騙至法界拘送捕房究辦嗣因顏面攸關求請免解公堂昨經某局勇具保出外另行設法捕頭允之卽交某勇保出 
[美界捕房紀事]  
　　寍波人朱順昌因事與篷路東華里某氏婦爭閙氏奔訴捕房捕頭立遣包探竇如海將朱拘押以便解送英公堂請宋通刺核辦○昨日百老匯路夏昌雜貨店已歇庖人某甲乘隙　入店中竊去陳愷興之縐紗棉襖一襲途遇包探竇如海拘入捕房捕頭令押候請通刺訊辦○甲乙二崇明人由原籍誘得男孩一口售與粵婦彭李氏爲螟蛉孩父某丙尋蹤而至前晚遇諸篷路互相揪扭經包探張阿根拘入捕房捕頭問悉原由命將孩先送英公堂甲乙丙押候堂期解送 
[貺書鳴謝]  
　　遵義劉子貞都轉久客扶桑贊襄使節於彼國一切制度旁咨博訪了如指上螺紋近以倭亂未敉憂時感事著爲日本海陸兵制六卷付諸石印俾運籌帷幄者閱之得以洞悉敵情是非有心人烏能苦心孤詣若此本館辱承見貺拜讀一過書此以志謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[越南試事]  
　　大同報云河南文試事畢分項取中于上月十二日放榜是日全權綂使二大臣委督理謨緣前往會看經略大臣曁西南列憲咸在焉清晨八點時聽唱都人士女觀者如堵計舉人共六十名解首則北寍阮夢白也阮君早有文名甲申鄉試拔置秀才近又磨勵十年文陣長驅果見崢嶸頭角要知天下無雙士不折人間第二花矣亞元則河内嚴春廣乃故辛酉科解元嚴鄖中之子鳳毛濟美虎榜高題喜可知已第二十六名徐淡與第二十八名徐涉爲兄弟行廣寒丹桂每喜二可謂騷壇韻事其餘諸君或青年中選或白首登科計河内共十五人北寗十人南定十九人每塲四人山西太平各五人興化興安各一人此外又取秀才共二百名而大同報館主筆政之陳召文燴亦煩其選所題名不及譯之 
[憲示照登]  
　　著理江西布政使司裕按察使司繆爲曉諭事照得江省近年城廂内外痞棍滋事及失竊之案層見迭出夫流氓痞棍類多桀鷔不馴鼠竊狗偷殊難望其改悔按律獲辦無甚重罪可料禁人囹圄恐致瘐斃堪矜若遽予枷責釋放又未免情重法輕是此項人犯不得不設法覊縻以消其桀鷔之氣江省雖有候審公所然若輩究非訟案待質人証收押其中則名實不符欲冀化莠爲良自非設立自新所不可况省城爲首善之區蘇浙各省早已舉辦江省自難緩圖業經前升司等禀奉撫憲諭飭在於省城墩子塘舊遺軍裝所空間房屋改造自新所凡省垣棍徒竊匪除罪應遣軍流徒者照例仍歸南新兩縣監禁不計外其罪應枷杖爲遷徙所不及而屢懲屢犯者或由保甲局獲送或由民間控告拘犯到官先由南新兩縣研訊明確如應送所之犯卽將訊供情形禀明本臬司核明批示發所仍由縣將犯事緣由移送駐所委員查點按日給以飯食病則施以醫藥並嚴飭委員隨時留心果能改過自新再行重予保釋所有自新所看役人等均已厚給工食不准絲毫需索凌虐刁難在所之犯亦不得擅自出入致于查究合亟示諭爲此示仰諸民人等知悉嗣後務各安分守法毋再行兇肆竊擾害地方倘敢故違一經訪聞或被告發定卽飭縣拘案訊明收入自新所内凡在所人等更當各安本分聽候委員敎導改過自新如有不遵敎導約束者卽由委員隨時責懲倘看役人等有需索凌虐刁難情弊准卽禀知委員立予查辦其各懔遵毋違特示 
[催解鮮人]  
　　有朝鮮人寄跡武林已有月餘由仁和錢塘兩邑尊給以鞋襪輪日供應飯食午後必出轅游蕩沿途强取食物并向各店鋪乞錢不滿其欲不去此已早錄前報兹聞撫憲廖中丞面諭兩邑尊赶卽料理起解進京擇於十一月二十八九兩日動身 
[撫恤災民]  
　　金陵訪事人云城南聚寳門外雨花岡下三忠祠旁被火貧民枝棲頓失日瑟縮於冰天雪地中興善堂董事查得極貧者二十二家按户給錢五百文囑備蘆席稻柴以禦風露城北盧妃巷程閣老巷旁馿夫劉姓家亦於某日失愼延燒鄰右各户皆係窮苦食力之人堂董亦飭司事查明將極貧者開列清單以憑撫恤日來司事尚未查竣而初二日申刻南門外剛常巷灰糞夫某甲復遺火亂草中以致勢如燎原不可嚮邇共焚有七八户并燒死一驢事後由地保報明善堂想須一律查明撫恤矣 
 
 
