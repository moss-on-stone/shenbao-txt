# 1888 - 323 - 4905607

 

Page 1

 
 
[順天江南浙江江西廣東福建闈黑出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易得而坊間翻刻又皆魯魚亥豕訛誤良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之　　每本售洋七分正本埠歸申報舘帳房及申昌書畫室發售各外埠則概歸申昌經理此佈 
[本館告白]  
　　啓者古今圖書集成第一次出書四百零八本第二次出書六百本裝釘旣竣卽經本舘詳加檢點本數無訛然後盛以木箱黏以封條及與股諸君付足第三次銀來舘取書本舘又必請其當面點過誠可謂　之又愼詳益加詳矣不料邇來屢有人藉口於書本短缺函索　添不知此書係用活字印成並無零餘且難續印倘必斷斷索補勢必將所存整部者拆散不全不特本舘受虧卽與股諸君亦未免近於不諒爲此再行布告伏乞於取書時細加查檢免致事後嘖有煩言大雅諸君尙其俯鑒 
[雍正○○○硃批諭旨售書處告白] [  點石齋代啓]  
　　是書向由新泰絲棧發兑現於五月初一日起攺歸清遠里恆泰昌出售此外則南北申昌及　帳房皆可購取價碼仍照四十元至其校對印訂　　無不精益求精早爲有目共賞所有售出股票亦統歸恆泰昌發書此佈 
[憫佃文] [  風塵遊倦客呈稿]  
　　佃從田從人尙書註代耕農也盖富人有田不能操耒耜親襏襫從事於南陌陳阡必擇鄉曲貧民租賃以耕而歲收其租值焉顧歲有豐歉卽租有等差大約大有之年每畝納米以一石歉則遞減凶則全蠲亦有納米而配以豆者亦有每畝納錢若干者旣别士宜卽租值亦因之而異顧佃户亦良苦矣平日旣無一畆之宫立錐之地雖素習　晴問雨水耨火耕而巧婦難爲無米炊安所得原隰墳衍邱陵因地之宜及時播種不得已賃諸富室書立賃據交付賃錢地保有　中人有費賃田一畝已費數千文然後得春雨犁耡秋風耞板手胼足胝終歲辛勤幸而年歲豐權得　豚蹄之祝除納租外尙得贏餘斗石不致果腹無　不幸而饑饉洊臻雨暘失序此嗟蝥螣彼怨旱乾竭三時之勤勞　水則血汗交流鋤禾則赤日曝體插秧播榖則又沾體塗足泥淖滿身及至秋稼登塲而顆粒無怍徒存糠秕不特一家數口卒歲無資卽田主之租亦盡歸烏有此情此景言之慘然而尙忍格外苛求不加憫恤耶顧今之爲田主者則大不然其人類皆世紳巨室平日作威作福雄視一鄉見佃户之愚魯無知樸誠自守則視之如奴隷虐之如馬牛苟能租值還清尙且時加以惡聲惡色倘或稍有蒂欠卽送官追比敲撲疉加必使鬻子賣妻清償所欠而後已此風遍行各處而尤莫盛於蘇州官憲案牘紛繁無暇理民間細務見控租者之紛紛不息遂别籌一法另設催租局委閒員專理其事民間有控佃户積欠者不必具禀於有司衙門但須解送局中餽以規費局員卽悉遵指教收佃户而痛懲之今田笞一千明日笞五百赭衣載道怨氣彌天彼中人名之曰比租其尤爲嚴峻者則曰帶血比帶血比者何謂受笞之後兩腿尙血液淋漓復加重笞使具痛上加痛也受此刑者卽使壯盛之年强悍之輩亦必致肢軀委頓筋骨受傷噫古稱苛政猛於虎何今之人其面者竟到處虎其心耶余外省人也蘇州之事得自耳聞未經目擊惟嘗游幕至五茸見五茸之佃户其苦視蘇州益甚五茸租值每畝徵至一石數斗大約田價有貴賤卽租值有低昻佃户類皆貧同乞丐裋褐不完見田主則稱大相公垂手低頭一言不敢發據云昔時富室於微租之際必請地方官派差伺候偶有升合之欠以黑索縶其頸鎖諸翼房中任爾妻子啼號竟爾置之不顧曰以儆他佃之欠租也今雖時異世殊其威稍殺而偶行街市每見農夫之荷校者成羣結隊而來問之則皆以欠租對不覺吁嗟太息惻然者久之乃今春見某君撰一論説謂催租之法莫善於蘇州我茸亦宜倣而行之請官設立催租局免得每欠必控諸官署周折甚多噫爲此説者其殆喪心病狂天良喪盡者歟夫佃户　盡好人豈無一二桀黠者流安心積欠送官追繳原屬分所當然然烏可概諸衆人乎卽曰彼其人來自田間不得齒於士大夫之列而誰無妻子誰無室家誰不知羞誰不知痛苟非萬不得已豈肯甘受刑法欠此區區必其無可如何始忍而爲此　顔俯首商懇再三矜之憐之正我輩事而忍懾以官法使無辜而受縲絏之災乎伏讀世祖章皇帝綸音民間田賦未完不及一分者准子免議康熙朝疉降諭旨寛免順治十三年前及十八年前逋賦嗣是皇仁疉沛每遇萬壽及南巡類必蠲免冬漕以甦民力邇來各省災荒迭告亦必明降諭旨　漕以濟飢黎天庾止供尙且議蠲議緩豈民間租值更有大於是者而必微納一清不得絲毫稍欠恃有官法目視其身受刑章耶或曰似子所言則是　頑佃以欠租之路落得故意遲延獨不思諺云賦從租出苟無租賦將何由而完納耶曰是不然佃户皆愚民也頑者十之一馴者十之九果其有意抗延匿榖不納則送官懲之無稍姑息若苟可憫則田主卽送官請辦官亦當衡情酌理法外施仁不必另委催租局員任其得賄枉法卽旣設局亦當隨時告誡禁用非刑則田主縱無天良貧佃當不致怨聲　道矣乃作憫佃文以示客并以質諸家有良田者 
[燕市問談]  
　　某日德法兩國駐京欽使先後赴總理各國事務衙門與堂憲晤談諒必因交涉公事也○紫　城外東城根有恩豐倉二座内儲黄白二粮以供内監等按月支食近因厫房頭進滲漏瓦片零落經倉達等呈報内務府堂憲請急修葺俾免倉米變壞委員勘估擬將各厫頭停滲漏處揭去瓦片補以箔背再將瓦片補葺完整偶有裂縫處亦拆補齊全以免雨水沐漓倉米變壞　節估計應需工料四百餘金刻已由營造司派匠興修矣○内廷内庫提出銀兩分盛黄色長木匣十餘口每匣擡以蘇役二人一分由總管内務府大臣率司員押解出神武門送往方家園　后邸交納一分由内務府廣儲司郎中等押解出神武門送往粉子胡同瑾珍二𡣕邸交納説者謂此銀頒給皇后貴𡣕等日用之需云○總管内務府大臣爲知照事准内總管佟祿傳旨十月初十日萬壽聖節是日皇太后親詣壽皇殿行禮所有應行導引以及跟隨關防各項人員均於是日　刻在順貞門外伺候等因交出相應知照各衙門凡有應行傳派預備之處查照向例辦理再本總管内務府大臣是日另有隨駕之差不克帶領豹尾槍應由侍衛處查照辦理○仰出窪八旗官兵合操奏明由神機營撥給津貼每官京錢四千每兵京錢二千前經咨取各旗 
 
 

Page 2

 
 
營入操官兵實在數目共應領津貼若干咨覆以憑核放刻經神機營以合操伊邇卽宜傳領已咨明各旗營派員於十一日赴本處領取查此項津貼統需京錢三萬緡有奇○吉林分巡道豐鶴亭觀察伸泰近因三年期滿應卽交卸進京請咨赴部帶領引見刻經吉林將軍長軍憲順遴委花翎補用道揀發吉林委用知府覺羅同勳接署吉林分巡道篆以便觀察交卸晉京引見聞同觀察已於九月初抵任矣○鑲藍旗護軍營傳令印房東東庫三五旗冷棚畫稿送又火藥庫及七個甲喇應得本年皮袄奬賞之護軍務於本月十二日卯刻悉穿開氣袍備帶弓張齊集本營公署預備印務叅領騐看奬賞以便造册咨行恭備欽派大臣看視○都中傳聞此次恭送册寳玉牒至盛京尊藏出山海關行至半途突逢馬賊多人攔路聲稱所解帑銀暫爲挪借所有派出前引侍衛帶有微傷云云官塲尙未見有明文而彼都人士傳播殆徧姑照所聞登報以俟續聞可也 
[事始末]  
　　臺灣彰化縣土匪擾亂一節屢登前報近有友有自軍中出者詢之始悉顚末爰備錄以供衆覽蓋該處土匪共有萬餘人將六港鹽館搶劫後旋至彰化圍城時在九月初一日土匪並將離城一里許之八卦山站住山勢甚高俯視城中無一不見該處向有駐防統領朱軍門文光時因嘉義有事移兵駐彼得信後星夜回彰時已九月初三土匪盡在城下軍門慷慨誓師挥兵直進不幸竟爲所傷登時殞命城中雖甚驚懼賴有土勇千餘人竭力抵禦幸保無恙直至初七日四鼓由中路林蔭堂統領帶兵至彰救援始將土匪殺散進城安民午前十一點鐘又驅兵出城用砲將八卦山奪回土匪始各胆戰心驚抱頭亂竄城中軍民因之安堵城外五六里地方有名三十六莊與二十四莊者均爲土匪匿跡之所初八日又經林統領督兵進勦燒殺一空十七八等日曹仁祥吳瑞在李本欽各統領均陸續帶兵而至近日由官製就義勇旂皆用白色凡有領之以去插於邨莊者卽爲投誠概免誅戮計已不下二十餘莊土匪爲首者共有五人一名施九縀一名黄煥一名陳番薯一名李達一名李盤聞此五人均遁至離縣數十里自水溪地方築圍相守以成負嵎之勢業由彰化縣懸賞緝拿如有能將五人擒到一名者許以花翎都司請奬並賞給銀三千兩語云擒賊先擒王想有曹吳李各統領之勇謀卓著區嘔小醜必能斬草除根以爲全臺人民之福也 
[武闈瑣述]  
　　本届江南武闈原諏初七日爲入闈吉期是日提調官先鳴騶到演武廳照便將調簾各官榜示所司之事又將執事之吏役點名一過傳令封箭道不准閒人揚鞭馳騁日將夕應試武生各就箭道旁磔　焚鏹紙灰成堆名曰祭道子本擬次日卽試頭塲因大雨將内有水痕攺期爲初九日開塲時先令由科第出身之武員飛騎馳試以作後進先聲本届係一佘姓者爲葫　底樣不料所騎之馬臕壯眼生纔入王武子之金埒便逐風掣電不受鞚勒佘君卽如望秋梧桐一葉飄然而不並折其肱諺云騎者善跌不如此君初試乎抑已至再至三乎金陵馬醫兼傷科諒不難以鵾膠續斷絃也然旁觀則藉藉於祭道不乾淨未知何據○叱撥飛騰最足發人豪興故少年喜事者爭出入於鼓聲旂影間以爲快樂連日人山人海嘈雜之聲至對面不辨魯魚刻豕一日鈴聲正絶塵而來忽一人從埒上跳過埒高而闊跳者　未及地而馬自已不暇左右顧跳者斷脛騎者折臂迨扶起而兩字功名無復作鷹揚之想矣論者謂此人結鞲負弩矢不遠各百里而來觀光省　　方登選佛之塲已應折臂三公之讖得毋李郎君尙無分明年芙蓉鏡下及第而故爲是磨折耶科名有定願天下之爲梁灝者無餒其氣○闈内发東西中爲三圍中圍本制軍親閲本届奏請以藩司代武則松江提督譚軍門主政另有候補道李觀察何觀察迭番更替東圍文則蔡巡道劉觀察武則中協王軍門西圍文則馬粮道謝觀察武則城守崔軍門皆認眞整飭惟恐稍負英豪武制以馬箭步箭毬箭爲外三塲毬箭之的係用三角皮兠平置地上以兠倒爲中式内實沙九斤故射者必用全力一日有某生因箭去兠尙尺許例止一枝在馬上　然以爲三塲不完必將如文士之登藍　乃馳過忽腦後鼓聲隆隆回視則兠已滚在一邊旁觀咸拍手喝采許爲陰功又一生兩箭均棲鵠後一箭距靶一二尺卽斜插泥内射者方恨恨忽箭自泥中躍起抛入紅心監試官悉爲之點頭可見陰行其德不於其身必於其子孫無不如響斯應而又於萬目昭彰之地顯示以神道之可憑而不使愚夫愚婦得以依違其説福緣善慶周公豈欺我哉又一生發兩箭在靶如列眉羣誇其技忽後一箭正當其中大有穿札氣概不知何故反將前兩枝一齊帶落遂不中式上下人皆爲之扼腕痛惜焉○相傳窮文富武今却不然緣兵燹後瘡痍未复有志之士雅不欲以盤馬彎爲鄉里所唾棄由是無賴惡少一試卽黍列膠庠遂不覺得隴望蜀朝咏兔罝夕賡龍盾以求附於孝廉之末試問其能有一二如昔日高陽　里之屠酤兄而亦不可得則濫焉可知也聞本届武生中多有不安分之徒以包攬厘金在沿江關卡滋閙近又向河下極力串掇竟可一人而坐兩船揆其牟利之心一若醉翁之意不在酒也者或曰此人來時並不顧劉　之下第惟一倣祖約之好財故其歸裝視他人獨早辦卽其歸帆亦視他人獨早挂騐之果然然則蕪湖河内前有關吏毆辱考生一案由是觀之殆所謂楚則失矣而齊亦未爲得者乎夫人必自侮而後人侮之吾願天下之矜才使氣者或保身如玉或守口如瓶斯得之矣○本届以天氣陰晴不定又久亢之後不免有久雨之慮每當朔風一緊當局者仰望北雁南飛不覺顧　揚諸子大有海内文章無我當歸阿士之意故馬箭後所有步箭卽仿古者耦射之法聯弸互發惟恐不及刀石亦視其能勝不能　而止大約輕裘緩帶俟鈴閣子他年舉臼挽鈞試棘闈于此日夫固有並行不悖者十作日在貢院内至公堂上覆試以定龍虎名次名曰留堂其不得留堂者早垂頭喪氣出國門去矣二十日放榜云 
[湓浦寒潮]  
　　九江關道李亦靑觀察於十三日奉到恩綸賞戴花翎十四日卯刻觀察朝服恭設筇时案望闕謝恩屬下府縣印委各員均往道賀觀察分班傳見喜氣盈眉翠羽輝煌何莫非皇恩浩蕩哉○某甲向在某棧爲夥近以瓜李之嫌爲棧主辭歇甲無處棲身下榻某姓烟館同居某乙積有銀餅二十餘枚甲見利垂涎誘令賭博喝雉呼盧夜以繼日不但腰纏輸罄且更樍負如山乙知被暗算心實不甘一日向晚趁甲他出將竹箱扭開取其衣物揚長而去　甲得信往追則已杳如黄鶴悖入悖去其甲之謂歟○官牌夾吳某以撑駕划船爲生近日患病輾轉床第遂致不起易簀時其妻央人報知親戚擬停屍一日然後成殮殮期旣届親戚畢集將舁屍入棺吳忽挺身而起危坐床沿呼妻喚子一時諸親戚誤爲走屍各鳥獸散其妻細視情形知其死而復蘇不覺轉悲爲喜乃復邀集衆人歡呼稱慶是豈壽算未終歟抑鬼役誤勾歟不可得而知矣 
[維揚雜錄]  
　　十三晚甘泉縣接到省中釘土封公文一角隨於十四日黎明在監内提出斬犯一名當堂捆绑訖邑尊立卽升輿會同城守營各帶護塲兵丁押赴西門外大教塲斬决聞該犯即曩年在三義閣旁烟館内持刀傷人致死者當卽赴市曹時觀者甚衆見該犯毫無懼色一路高歌向人自誇爲硬漢嘻是　愍不畏法者矣○揚城東關外沙河壩河面雖不十分寛闊而水勢極溜舟行至此咸有戒心日前有徐州板船一隻俗名黄划乘風下駛適一貨船逆流而來正欲互讓而板船已撑駕不住遂與貨船兩相擊撞板船爲溜逼横河心登時欹覆岸上人瞥見赶急呼救已淹斃搭客二人現該兩船均停泊河干各評曲直尙不識若何了結該處河道已近城市而尙遭此不測風波之險誠可畏也○保甲門牌上載姓氏籍貫人數各給一紙黏貼門前原爲稽察奸宄易於抽查而設乃揚城近有一種無知小民往往將姓名塗抹或全行撕去爲保甲總局訪聞出示查禁略謂現當換給門牌之時訪聞有等不法居民竟敢朝貼暮撕殊屬目無法紀嗣後不論何人如敢將新換門牌撕揭一經查出定干提究不貸 
 
 

Page 3

 
 
[鳩江瑣誌]  
　　新任安徽學政錢犀菴文宗於浙闈揭曉後早經學署派人赴杭迎迓聞文宗請假一月回泰州原籍省墓一俟假滿卽行來皖履新也○新任太平府王子範太守自省垣禀辭大憲乘舟赴任於本月十二日行抵蕪湖翼晨晉　道憲並拜各寅僚小住二日解維赴郡定於本月十六日接印○前報臺撫劉省三爵帥委員在皖北招募勇丁一事兹經劉軍門在廬巢一帶招募舊部兩營計一千名統帶渡江在蕪湖江干各廟内住宿數日嗣由臺灣派來兵輪一艘裝載各兵於前日鼓輪下駛○皖左某甲挈其細君遄回故里由旱道而行經過南陵縣距城寫遠之某處突被游勇多人將其婦及行囊刦搶而遁甲惶急無措赴　喊冤張明府源溱詰訊情形疑甲係放鷹者未卽准理嗣經甲挽南邑贸易之同鄉人在縣聯　具保明府始准詞飭差查拿並懸賞購線嚴緝未悉鴻飛冥冥能否弋獲也○本月十三日午後金馬門内夫子廟左近焚去房屋一所各水龍皆未往救因未聞警鑼故也聞其屋三次無故火起此次竟付刦灰説者謂胡氏子作祟其然耶 
[揚州官塲紀事]  
　　十六日新授寳慶府奇太守克愼過揚徐鹺尹成亨赴通泰兩屬查探水勢湯鹺尹福琛從寳坊寺差次來揚十七日解餉委員蔣都戎金和辭回湖北 
[濬述聞]  
　　本埠吳淞港卽西人所謂蘇州河由崧中丞委李景卿觀察爲總辦海關道龔觀察札委上海縣裴邑尊貨捐局總辦翁子文太守英會審員蔡二源太守法會審員王雁臣司馬及吳端甫明府爲帮辦均已列報兹悉自去春迄今用挖泥船自港口起至新閘一帶凡在租界中者皆已開深由縣飭紳耆地保按叚丈量河面深淺插旗爲記某處已經合式某處尙　開闊某處再要開深至兩岸地基均有漲灘應開去者開之不開去者應升科着各圖地保無論洋商租地一律開呈畆數及四址再行丈量核辦 
[糾衆報仇]  
　　本埠西北鄉潭子鎭人名福元常年交冬時至附近草鞋灣一帶收買花子向例歸該處鄉民挑運到潭子鎭給發力資今福元以力資太昻自已雇有前往隨收隨運該處人不服與之爲難有茶館中之炳春言福元不應更換向章福元怒掌炳春之頰於是羣抱不平將福元毒打受傷後福元糾人持械爲報復之舉齊集該處尋釁該處人不意其突如而來以致寡不敵衆受刀槍傷者二人被拆毁房屋三處炳春投訴地保隨同投上海縣報案請究 
[飭遷猪作]  
　　本城各猪作前經上海縣諭令遷移城外云云曾登前報日前海關道龔觀察由道庫撥欵飭縣在西門外迤北空地上蓋造房屋飭令一律遷移俾免烏喙將軍帶水拖泥與人爭道 
[上海縣署瑣案]  
　　前有金陵人袁伯裕控稱繼妻馬氏不守婦道叩求提究裴邑尊提案訊明飭將馬氏交官媒看候傳其族長到案具領前晚邑尊復加庭訊袁稱監生向來在外營生每年回家兩次訪知該氏頗有暗昧事且將兒女百般凌虐復任前夫之子遊蕩花錢受累不堪情願離異倘馬姓族長具領回去則所需膳養費亦願酌量貼補　氏稱小婦人蓄積　千金被袁使用凈盡現忽生厭砌詞妄控小婦人旣嫁袁姓不能隨族長回去馬某稱小的並非族長不能具領邑尊令袁暫退馬氏仍交宫媒候傳族長具領　黄文定妻許氏不願隨夫剪去其髮云云曾登前報前日之晚裴邑尊提案覆訊許氏稱黄家度日艱難且小婦人已將靑絲剪去無顔復回自願遁入空門以懴夙巷邑尊怒其倔强喝令掌頰許氏稱小婦人父係廪生祖父亦曾策名仕版叩求免責庶不致玷辱家聲邑尊謂爾旣不守閨箴尙懼貽羞上祖耶喝責二百下問願隨夫回去否許氏稱願去邑尊着黄具結領妻 
[英廨瑣聞]  
　　潮州人康錫安同蕭振順蕭清絹等在路互毆由巡街印捕一併拘至捕房立卽移送會審公廨值日差禀明蔡太守飭將蕭等管押候訊○費鑑水投英會審公廨控被謝奎齡侵吞股本求爲追償蔡太守准詞飭差傳謝庭訊兩造各執一詞太守飭將謝奎齡押令同費鑑水面算帳目覆候核斷 
[法捕房瑣事]  
　　昨報列拘到紅黑籌賭徒一節昨晨王司馬臨捕房提楊華華研詰據供大塲鎭人賣辣椒來滬在小東門賣脱後路過新開河橋浜適逢捉賭將我打一下致落去買物錢洋俯身拾得紅紙包其中乃是當十大錢王司馬詰其旣賣辣椒筐籃何在答稱昨被拘解放在公廨王司馬詰之法包探答稱果有筐籃隨着取籃釋放又提俞錫榮蔡招福馬仁甫徐阿大楊少亭趙阿三徐春泉朱阿順分别研詰據徐阿大供認爲望風指馬仁甫　赌自蔡招福爲賭徒王司馬詰之兩人均不承認司馬着將馬仁甫掌頰二百下枷號半個月蔡招福徐阿大各掌頰一百下枷號七天發犯事地方示衆楊少亭趙阿三均釋放俞錫榮朱阿順徐春泉三人分别交保○法包探在江江輪船獲到扒竊之董雲卿李老五兩人已列前報董供又名雲庭係湖南人在杭州大板兒巷開設榮華堂客寓昨晨王司馬蒞捕房先提烟妓張觀寳詰問據供與董姓素不認旘伊於十月初一日住宿至十八夜止其間惟兩夜留别客伊説做米生意李姓在丹桂戯園觀劇一同回來司馬詰其當日上船時董姓交爾何物答稱並非芊姓交我乃李老五遞我小皮袋一個不知其中何物後在東洋車上失去法包探王榮培禀稱袋中均是押票是李所説且十四千有零之押票亦在妓身上搜出五司馬着提李老五到案供稱曾在劉老爺砲船上當差王司馬詰其現做何事答稱現在上海縣署捕頭土關寳名不爲夥王卯名李慶司馬詰其交與烟妓者何物答稱是董交我轉遞烟妓押票七張卽現吊之贓與董前年在上海認識此次在丹桂園看戯遇見曾得伊洋五元棉袍一件王司馬着將兩人之皮箱竹箱等物開看均無長物董箱内有蘭譜一個上載十餘人名字另紅紙筆據是伊女出繼與人者司馬謂爾等今欲何往答稱董有弟在南京故往相尋司馬着將李與烟妓仍分别管押候再覆訊至所吊之贓昨據各失主繳到半價將贓分另領去司馬卽傳各押店夥到案領回當本○前日法包探在永安街拘到一賊係偷江天輪船某客馬褂兩件并元色寍綢一疋當將該竊拘進捕房一面找尋失主到案諒於禮拜二解訊也 
[上海陳家木橋電報總局内豫皖鎭揚協賑處十月初七至十五日事略]  
　　杭城同善堂丁松生善長募十三批英洋一百四十八元銅洋二元錢四百十文○宜昌電局來第九批洋二百八十八元四角六分五○湖北公濟益銀號來第九批募長沙篤慶堂洋廿八元○蘇城電報局募第廿四批洋一百四十一元錢四百十文○蘇城得見齋來廿一批杭城隠名求嗣人第十批均到先此報謝○又指捐助陽鎭旱災　文瀾交來無名氏洋五十元姚雪鴻校書募二十户洋十元另三角馬立師洋行募七户小洋二十角蘇電局募洋四十元以上均指捐鎭揚旱災者比來豫皖災區迭催冬賑解欵益以鎭揚旱災尢急正苦無以肆應幸藉各省諸大善士憫念災黎陸續惠此仁施俾得接濟災民幸甚同人幸甚先此報謝功德無量 
[送徐庾香就幕瓊州序]  
　　盈天地間含生負氣之倫與吾親馨欬接音容敦攬環結佩之好伸乘車戴笠之盟皆友也而友道不存焉問學不相長患難不相恤榮辱休戚不相關雖友徧四海謂之無一友可也余故貧士性豪邁賓朋翕聚殽核　陳蔬果相繼館之榖之不遺餘力苟有所需輙影質以濟其乏座上常滿樽中不空絜諸古人木遑多讓迨余被人擠排傷以蜚語冤獄起而家道衰一時咨嗟嘆息憤懣不平者反在蚩蚩之氓悠悠之輩疇昔所稱披肝膽而輸心腹者足音跫然不敢顧問求其傾盖如故白首如新當危疑震撼之交委曲以將其意慷慨以達其情回溯生平屈指無幾徐君古春其一也古春貌恭而情摯行介而性迂愛余之嶔崎歴落則喜稔余之困頓顚蹶則憂奬憐之意見於飲食之外 
 
 

Page 4

 
 
誠晚近以來所不可多得之友也居恒竊論人莫不欲廣積資財傳之後裔於是求田問舍銖銖較之寸寸累之但圖家之肥不顧人之瘠古春讀伏羲神農黄帝之書精於醫理刀圭所及立起沉疴苟其稍事封　何患無成都八百之桑武陵千頭之橘古春獨保合元氣與物無忤與世無爭醇醇　　惟以忠厚遺其子孫哲嗣庾香茂才少席苞蔭含經味道聲巂一　子舍優遊淡于名利古春弗樂之曰窮經將以致用也方今大化翔洽學人早歲通經隷膠庠爲弟子不用世則必爲世用豈可不奮身効尺寸酬國家休養生息之恩耶爲急裝遺之粤東叩　囊底之智出而參人幕心至長也意至厚也本年秋月隆公南山先生奉天子命來守潮州大吏重其才以瓊州孤懸海外所轄十三縣地僻阻而俗獷悍號稱難治廼使隆公典其郡需佐理才聞庾香賢具書幣請庾香與俱蠻烟蛋雨之鄉百姓或漸於習俗或困於饑辛輕訬任俠剽　爲姦急則病束濕緩則紐解網庾香其何以治之余維古之刑名與儒術出於一途自七略分而九流判儒與法遂分爲二今之爲法家言者知有李悝商鞅韓非而不知有周公孔子豈武健嚴酷之風勝於道德仁義之訓歟抑豈爲民上者類皆讀律不讀書甘於俗吏自爲歟夫亦以三數章逢之儒借前席之　操不律以從事無有以禮讓之教强毅之功開導於其側耳庾香不嘗學易乎易之爲書廣大悉備而其論刑也一則曰明罰勅法一則曰議獄緩死實爲千古法家之祖庾香湛深經術發揮理道當相尋於本原之地寛以恤其隠靜以鎭其囂刑期無刑以俟其自化生堯舜之世治堯舜之民如是而已矣若夫矯首厲角恃箝制以爲能鍛鍊以矜巧此法家之所尙而吾儒勿道也庾香往矣書經義以相朂並舉余之所以締交於古春與古春之所以期望於庾香者鄭重而申之將以騐庾香之學而觀庾香之成也光緒十四年孟冬之月浙西醒緣道人少瀛氏黄福增識于春申浦上時年六十有一 
[玉蘭吟社分題得九秋吟病榻勉應先得五章錄塵岸吟香社長並諸師友]  
　　秋旅覊泊已頻年秋來更惘然星霜攢曉發風雨黯宵眠燈燼和誰語衣單只自憐那堪琴劍客依舊滯江邊○秋别吾子去何之清秋寂莫時銷魂江子賦寫恨柳郎詞東道驂難挽西行酒莫辭夜深　岸月雙照涙痕滋○秋思不見斯人久柔腸日九廻月明空佇望風起止低徊未卜蹤何定懸知　欲來沈吟猶不寐蟲語滿階苔○秋夢脉脉倚羅幌依依　錦裾朦朧新睡熟恍惚曉寒初情境遲疑久離愁細訴餘覺來聞暗雨梧葉落堦除○秋魂裊裊復綿綿非烟又似烟招來湘竹岸黯斷海棠天苦雨姜風裏紅亭翠館邊　因離倩女也只爲情牽[  太痴初稿]  
[常州女史孫翰香繪翎毛花卉篆書鍾鼎小楷潤資减半助賑]  
　　中堂八疋十二元六疋六元五尺四元四尺三元八尺條屏八元六尺條屏四元五尺四尺條屏三元立軸帪銜兩元琴條一元斗方横幅等一元男扇册五角女女扇册一元牙扇小楷兩元手卷另議大件十日來取小件五日來取潤筆先惠書　同價文宜書局代收 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[種菊]  
　　　從老圃乞霜根高下移來帶雨痕裝點笑開秋富貴蕭疎好繪月黄昏携鋤露浥花三徑顧影風流酒一罇清品本來生淨土何妨培植到朱門○簪菊西風人醉看花天亂插花枝　少年清到十分眞絶頂𢫈來一笑悟前緣交情爾我心原契脱略衣冠影亦仙最好酒酣明月候　他濁世　翩翩[  枕經山房主人未是草]  
[上海三馬路與昌恊賑公所陳竹坪經收河南皖北賑捐巧月念一日第一千一百另八次清單]  
　　德俄文報局交來駐　使署汪芝房太史續募慶藹堂塔木庵許稚　王子蕃何玉生黄伯申李蘭舟夏干許景遽九户合來洋七十一元七角五分錢廿文○平湖曹鶴汀爲孫梧生病愈完願洋二百元○山左萊州墨邑隠名氏奉母遺命助賑廿元　郡邵稼　完願三元恆和坤號交來鎭邑張振聲爲妻座後平安完願並求身健洋十元蕪湖項達夫一元盛川紐承頴來吳興鄒氏節省日用以保産後均安洋二元○李淦清爲妻許氏口疾卽痊身體安康五元又銅洋五元楊棉力子爲父病敬祈灶神保卽全愈五元無名氏二元又銅洋二元秋帆氏二元無名氏一元陸炳華保合家平安一元○順源號　一兩四錢聚盛號七錢二分恊昌號翁裕記天和號三户各七錢以上共來規銀四兩二錢二分○倒懸册漂陽東塡鎭怡大號來山左陰湘浦洋一元夏雲峰怡大各三百文吕勤泰張源順魏文中程焦卿無名氏王麗生汪枝蘭章有財史萬豐九户各二百文德源存德堂程德兆陶恆慶四户各一百以上共來洋三元錢六百文○○本日共收英洋三百廿六元規銀四兩二錢二分銅洋七元小洋七角半錢六百廿文合併聲明 
[上海三馬路與昌恊賑公所陳竹坪經收河南皖北賑捐巧月廿二日第一千一百零九次清單]  
　　振亨莊陶先生交來隆西氏心愿如意洋三十元鼎豐吳天翁交來秀水省吾居士十元南市寶森油豆號熊先生交來北沙施源盛經募洋廿元又募一元泰亨源交來烟臺明善端華子十元慈南隠名寓申北商人罰助祈合家平安十元○錫邑華遜夫寄來范守貞經募楊印源廿元王鳳儀十元高文錦顧二小姐高氏三户各二元張六房俞保之陳讓賢募三户各一元候秦氏楊氏合一元張八房子濬各三百蔡尤氏俞陶氏各二百廿文以上合來四十一元○解囊册吳敬錘求病速愈一元○馬公舘五元又新册沈記求母病愈陳心記求合家平安各二元厚德堂沈施氏産後平安一元合來洋十元○高郵武廟丁鏡齋善士募來伍祐塲南洋岸無名氏四元○不書名銅洋七　無名氏英洋五元實學齋四元恆德堂朱聽竹山房各五元綠楊深處十元王門侯氏求已病速愈十元沈吳氏求病卽愈三元陸永明求痧症卽安二元全清四　無名氏銅洋一員三角○○本日共收英洋一百八十五元銅洋八員三角合併聲明 
[上海三馬路與昌恊賑公所陳竹坪經收河南皖北賑捐七月廿三日第乙千乙百十次清單]  
　　安孚莊交來湖南常德府左松珊善士募來第十二批四川酉陽州興隆坪人氏楊和助常平銀六十兩隠名立願祈保平安元十兩水盛寶錢二十千松鶴軒求保家店均安十二千常岸同興旗衆善士挑岸同興旗龍岸同興旗祝祖　林記售房中費七人各十千祝義貞各工慶頤春各工慶頤安各工三八各八千敦誠油坊募無民氏十四千龍大順四千靜道齋求父多壽無名求患脚速愈無名　印堂祈合家平安不書人五人各三千劉欽樹何崑山求母平安宋正順三户各二千陳忠恕堂二千四百無民一千六百第三號桶捐十七千濟春堂一千五伯河伏桶捐無名唐善士劉朝拔楊寶華謙吉王玉善金春甫無民長春坊楊茂善唐習方永霓舘萃升行立昌坊同昌福張定臣求保清泰仁豐永趙正馨元城梁姓川源坊陳榮芳求母泰平萬瑞興楊源益萬隆義恆春坊隠名士二十八户各一千劉孔氏六百無民崔坤孚豐陳聚泰聚源龔恆興黄華堂成泰行梁文喜渤海民等二十户各五百朱松臣無民等三各四伯隠名三百鐘添元無力人每二百以上八十三人共合常平銀二伯零五兩六錢六分合來規銀二百二十一兩零八分五厘常州信大莊來不書名病愈了心十洋鄭恕齋先生來張曉湖七旬大慶壽筵移賑十八圓梁溪畊人馮四圓嘉郡陸募淵六角消灾民吳貴朝每二角合來洋一圓源記洋貨號交到東洋鼎洋貨莊募温遇貴二圓五角錦喜羅耀南每一千半易兆京一圓盛尹芳温德軒馮　盛錦芳易業樞馮燦燈温國勳七户各半員共來洋十圓○解囊册石塘灣孫詢芻善士續募第六批施厚堂一圓施雅堂耀堂慶生雅平仁生五户各五百施時川租興和福廷元德培蘭寶鳳皐王雙福八户共三百施榮興根生聚源止三陳氏王雙壽等十一户各二百施培記廷寶李川各一百五十文又四户各一百文又募九户洋十四員錢一千四百六十文習學詩經募洋二員以上四十二户共來洋廿六員内估出銅洋一員○葉啓德洋十員沛國三歲孩童節省點心資移賑二員三吳小民求合家消災保福二員王穆記二員○○本日共收英洋八十四員規銀二百廿一兩另八分半銅洋一員合并聲明 
[上海北市絲業會舘籌賑公所施少欽經收河南皖北賑捐八月二十三至二十六日第一千八百五十六至五十九次清單]  
　　譚遴升善士爲同綠姚氏求肝氣病卽愈洋一百元現署甘肅甘州府余一田善士續募秦安縣彭頌臣明府由天成亨票號匯寄源豐潤來甘平銀五十一兩三錢合規元五十三兩七錢五分李智泉助河南奉天由王文福兄來洋五十元内銅洋一元金匱唐葉卿求病速愈續助洋廿元海昌陸有恆續助再求妻金氏病速愈廿元松江公堂馮冰谷求病卽愈廿元又森桂堂吳病愈還愿二元桐鄉邵　夫募隠名氏保平安無恙十四元高中甫十元蘇城趙徐氏十元捸溪分署退齋手潘句容因急痧病故遺洋囑助以資冥福十元無名氏由源豐潤來洋十元屠　太昌畢春粹求父病早痊五元銅洋三元蘇城吳俊臣洋四元方泰鎭有恆書塾募陳去病三元劉陳氏求病速愈三元漢口升昌典福記一元星記銅洋一元春華祥銅洋二元無名氏由朱大全號來　本洋九十九元銅英洋五十八元○江西饒州府朱輯五洋三元饒州府衆科房六元陳吉庵一元共三户合洋十元内銅洋二元○泰亨源來寓烟雙杏屠士募厚載堂邱洋二元平心堂宋務本堂沈各一元顧少記沈荐記各五角以上廿三日○福建守彞誦芬兩大善士同衆大善士捐募共四百九十五户由恊同慶號來洋一千四百十三元又上年由源豐潤號來八百　晋昌承志堂還愿一百元貽厚軒由許朋翁來一百元又王大房二元盛澤五夢仙善士爲室顧氏求病速愈由永義承號來五十元常熟吳源記聽濤山舘主人爲　居失愼幸獲平安完愿三十元周裕福求病速愈由吳樹齋兄來十元廣陵蘭記由恊源莊來十元長安勉善子爲母求免厄難八元張錦文求保合家清吉由楷記來五元信和裕來蕪湖利昌六元陳春丹爲妻袁氏求病速愈五元無名氏二元李少均募東獄錠捐餘一元一角錢三日廿五文十　童子李　零用費洋二元程門顧氏一元甬江阮記銅洋二元○益茂典節酒移助洋十元姚韞記三元朱振聲祈保永年有心無力人各二元朱涵秋祈父母康寗柳陰書屋各一元汪桂舟五角吳永明汪恆通各二角年共九户合洋廿元以上廿四日○　德堂助河南奉天由孫玉城兄來規元一百兩桂慶餘募鄞縣趙成才求病速愈洋五十元金陵城内敎數營顧森基爲妻薛氏病鬆續助求速復愿四十元湖北候補知府　季仙　善十元杭州朱餘菴募仁和孫門朱氏保夫病速愈十元林屋居士蘭初氏求慈冥福并保合室平安十元泰州許公舘不書氏求日增壯健萬事如愿消焚延　十元隠名氏求書法日進文運亨通十元刻善書資助賑六元無名氏四元許以約三元以頴完愿朱門諸氏無名氏三户各二元以上八户均助奉天無名氏四元金陵卓承彌爲父病愈四次酬愿由　　來四元吳姓求子病愈四元蘇城周門李氏節省却資求病速愈三元隠名氏求合家平安一元太倉元成典程善昌募元成萬隆各二元又顧裕卿求　妻安康朱　甫求　早全各一元安慶陳金氏因子愼恭遠出求一路平安銅洋二元○潤昌棧來新美樂善人錢三百八十文無名氏十一户一千七百文共合洋二元以上廿五日○黎里孫　子洋六十元泰州許公舘求諸全愈身經康健廿元求咳嗽速愈十六元求消災延壽領記各八元以上四户均助奉天王馬氏王程氏各十元江夏綠芸子求父速痊由松江一源寄來六元如皐嚴子呈續助再求慈病速愈六元吳素位堂祈保平安五元吳門馨德堂平安完愿由烟　來四元楓涇粮河署阮子温爲父五稽壽辰奉命將筵資移助四元沈式如三元　東太原知非子求病愈二元安徽南陵捕署勉力二元汪伯如求生産平安五角鄭容記求夫妻長壽平安爛板洋廿元　　秋求夫妻平安長壽四季清吉爛板四元又求合家大小平安長壽爛板四元鄭門陳氏求壽并求平安爛板十二元○朱大全號來敬畏齋洋六元志氏二元悟生隠名氏昨非居三户各一元○文美齋來來紫堂李保平銀四兩　桂堂京錢六千樂　堂汪崇德堂温各四千文竹友氏二千亷讓氏一千共六户合洋十三元九角○恆乾仁鑑記李少均各四角李伯衡三角李侍記子記朱僕人顧竹記毛僕記五户各二角毛吉臣萱記泉記肆記程春記余道生吉祿余雲記五少甫九户各一角共十七户合洋三元以上廿六日 
 
 
