# 1891 - 61 - 4906420

 

Page 1

 
 
[點石齋發售各種精本石印書籍]  
　　硃批雍正上諭　御纂五經　經策通纂　五經文準　經藝淵海　五經簡旨　三層佩文韻府　三層淵鑑　皇朝各直省地圖　十三經廿四史策案　大題觀海初二集　小題觀海　大題文府　小題文府　試帖三萬選　試帖五鳳樓　試帖宗海　經餘必讀　八賢手札　元魁圖成　增補角山樓　先正事略　新印瞿子冶先生墨寳五尺蘭竹屏八角市裱加七角○本齋種精繁多不及備載擇其尤者登報以供海内文人賞鑒價當格外從廉卽希光顧爲盼售處一在三馬路申報舘編豈又設分局在二馬路横街三層樓紅墻洋房内此佈 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男文屍骸蔽江而下其幸而不死者飢腸轆轆至無粗糲下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷慨輸金今兹　畿輔巖疆齊魯名境道兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵已 
[華人宜習西律說]  
　　中外通商垂四十餘年和好愈久交涉愈繁雀角鼠牙卽不免因之而起西例兩造涉訟必延律師爲之申辯情由辯至澈底徵情官始據理準情以斷亦謂訐訟者未必皆明律例使官而遽然裁判兩造或不肯降心相從故必令其理屈詞窮然後爰書可定也我　中國素無此例凡有爲人涉訟者目之爲訟棍官必嚴禁之重懲之使之戢影潛蹤不敢舞弄刀筆而後已顧一旦欲與西人互控則亦必延西律師代爲申訴否則西人方援引例意清辯滔滔而我但默爾無言不能置喙官雖明察其能援筆而定讞詞乎在身充律師者幼在塾中學習旣長經國家考錄給與文憑始准列坐公堂爲人剖辯其人必屏除私　至正至公旣由華人所禮延則必保護華人斷不令西人長其氣燄故邇來因貿易而致訐告者罔不以重金延致代訴緣由特是律師身價甚高無力者萬難幣聘偶遇紛爭之事能無左右爲難乎僕則以爲我中國不乏穎秀之才現在通西文西語者旣多宜令往西國律例學堂用心研究學之旣久儘可從西人考試充作律師伯日航海回華卽可主持訟事經人延致其費較輕而律意精通案情熟悉以之辯駁不致受虧豈不一舉而兩得耶或曰當今之通西文西語者大半皆輕浮年少趾高氣揚酒地花天沈迷不返叩以西國軍政而茫然也問以西國輿地而昧如也而欲使之學習例文安見其能勝任愉快且上官判事每每曲徇西人人或不遵則曰西例固如是也否則曰此爲懷柔遠人之道凡我黎庶不必與之較短絜長也今更有華人以作律師勢必凡事皆未西律爲依歸可置我　大清律例而不用是眞如諺所謂長他人之志氣滅自已之威風也奚而可不知此不必慮也日本自明治維新而後事事效法西人曾在帝國大學中設立文科使諸生研求律例一經考錄卽可充作律師牓其門曰代言事務人人或倩其與西人互訐亦能援照東西兩國律例斷斷然爭辯是非以故日人之控西人者不必延西律師聲訴但倩代言事務人到堂　論卽不致受其欺凌　中國誠倣其法而行之務選世族大家聰穎子弟年逾舞象文理已通者送之出洋分往各律塾中肄習者鎭之後過回中止仍令兼習　大清例律免爲西例所束縳一味偏袒西人有人延請到堂則酌定酬儀不侍如西律師之昻貴庶幾凡遇中西訐控不必出巨金延聘西律師且言語更可相通無須如西律師之必用舌人轉達當今急務其在斯乎或又曰子弟性情易于放縱平日在家誦習見聞囿於一方一旦襥被出洋耳目一新大抵皆聞所未聞見所未見者不免神馳意縱無心伏案埋頭竊恐西律未精而已深染西人習氣徒令　中國各行省内添出無數不中不西之人於交涉乎何益僕則有一法焉此事若行宜由總署添立新章凡遇出洋星使啓行時愼選讀律學生與　　學生同往分附各處大書院内篤志研求每逢休沐之期則傳入節轅深其所學之深淺如是則旣有所約束鈐制名免放浪之虞否則留住署中延律師爲之教授如遇其師經人延聘則挈學生而往聽其聲辯是非如習醫然旣已讀書义令臨證有不學術日進聲望交馳者我不信也至於各國律例充棟汗牛我　中國旣設律師更宜繙譯華文使人易於披閱俾不致權盡爲律師所握外人仍不能了澈於心袞袞諸公胸有成竹覧斯說也其或不以河漢視之乎 
[蘭臺清話]  
　　禮部爲片行事准掌儀司文稱田村暫安放之　莊靜皇貴妃金棺兹自正月十一日起至十七日止喇嘛八十八名念經七日正月二十六日起至二月初三日止喇嘛八十八名念經七日二月十二日起至十八日止喇嘛八十八名念經七日等因前來相應片行中正殿查照迅將念經應用物件開單送部以便辦理○廂藍旗護軍營七個甲喇公製黑漆金字匾額大書公正廉明四字置諸綵亭中舁以八人鼓吹手二十四人奏樂導引排列龍旗御仗提爐黄葢送往西單牌樓西口袋胡同本營正犯鈞瑞麟生護軍叅領崑宅内高懸各甲檔色　軍校等衣　以送諸章京等亦吉服接踵而至是時觀者如堵牆無不嘖嘖稱羨○景運門爲咨行事准内務府咨據掌儀司文稱恭昭正月初十日　莊靜皇貴妃金棺奉移田村暫安應由兩翼前鋒營八旗護軍營各派章京二員護軍校二名護軍二十名分班於田村暫安殿圍墻外曁宫門前值宿以資拱衛等因前來相應咨行兩翼前鋒營八旗護軍營照例派撥官兵於初十日起赴田村值班其官兵應需日支口分銀兩卽由各翼旗自行咨由户部承領○吏部爲咨行事文選司案呈西陵易州理事通判俊彦業經簽升　東陵工部員外郎奏明先開底缺調取引　見所遺理事通判一缺應以各衙門京察一等奉　旨記名以理事同知通判用之滿蒙中書筆帖式小束官等揀列十人帶領引　見恭候　欽簡相應咨行各衙門卽將　記名理事同知通判各項一等滿洲蒙古之中書助教筆帖式等員查明現在有無出差告假丁憂等項務於三日内咨覆本部以憑揀列訂期帶領引　見○廂藍旗滿洲副都統師繼瞻少司馬曾於正月十四日辰刻在西華門外都虞司公署内挑補該旗五個甲喇領催四缺馬甲六缺倉甲一缺弓匠一缺養育兵二缺先期由該旂印房傳知各該佐領傳令備挑人等各帶弓箭於是晨前赴是處預備挑補○御前大臣伯克慶三邸諭知侍衛處本月初十日紫光閣筵宴外藩本爵等於初九日辰正前往演宴應卽咨傳各項人員曁各色人等是是前往預備並知會理藩院禮部卽於是日分帶蒙古王公台击塔布囊呼圖克圖朝兼正副使伴宫等進福華門至紫光閣預備演習入宴一切禮儀以昭愼重○管理太常寺事務禮部尚書臣宗室崑岡等謹奏爲奏　聞請　旨事恭照正月二十九日　孝儀純皇 
 
 

Page 2

 
 
后忌辰應遣官致祭　裕陵查忌辰例係讀文致祭遵照奏定章程由守護公等奏請　欽派一人就近前往主祭臣等謹將守護公等銜名繕　進呈　御覧恭候　欽派俟　命下之日卽由臣寺知照該公届期敬進將事爲此謹奏請　旨本日奉　硃筆着派奉恩鎭國公溥齡行禮欽此○廂藍滿印務叅領志明等以本旗護軍營咨取滿洲固山保放護軍叅領副護軍叅領等缺人員繕單禀請本管都統點送當經照露圃相國諭令將二等輕車都尉兼佐領文瑞一等輕車都尉兼佐領崇祥三等輕車都尉金福三員送放護軍叅領世管佐領斌輝騎都尉兼雲騎尉毓斌以公中佐領補用騎都尉德慶等三員送放副護軍叅領遵卽備文開造履歴咨送護軍營查照 
[新派公使]  
　　美京華盛頓爲各國公使駐紥之所而暹羅獨缺如是以遲延久有是意欲在該處設立公使衙門以辦理交涉事務兹聞此事有成暹王已簡宗室陣達世子前往美洲充此使缺矣 
[敬邀儲駕]  
　　聞暹羅國王親書瑤函委世子淡郎偕都統力廖前往叻埠奉達俄皇世子恭邀儲駕賁臨以增光寵世子等奉命後已於十一日駕本國巡船前往擬俟謁見皇子畢巡船卽回暹京會同本國戰艦齊出港口俟皇子駕臨就便迎迓暹王可謂恭而有禮矣說見港報 
[秦淮春語]  
　　劉峴帥於上元日辰刻命駕登清凉山以供眺望並察看金陵全城地勢遂乘小轎輕騎减從帶一武巡捕於鐘鳴九下時進旱西門經龍蟠里拾級而升登其山顚散步入清凉亭内小憇烹佳茗飲畢命取千里鏡四面照視眺望久之約逾時許閱畢卽返駕回舟卽諭巡捕派戈什往城守恊邱提戎處命取裱好金陵省城全圖懸挂舟中再細覧之以相印証足見峴帥留心地勢察其險要爲異日未雨之綢繆以視登高望遠徒侈遊觀者其相懸何啻霄壤哉○峴帥本擬於十七日由陵起節赴滬旋因有要公須與沈仲帥商酌遂改期於二十日辰時解纜一路閱視江防再莅吳淞口察閱砲臺形勢並海口險要以便入　覲時奏陳惟其講求有素故能了然於心馬伏波聚米爲山谷形勢豈倉卒所能辦哉○前任陜甘總督譚文卿制軍前奉　旨着來京陛見文帥遂於十八日晚間乘紅船用兵輪拖帶抵下關次晨蒞旱西門舟泊接官亭下一時文武各員迎迓者紛紛遞呈手版挨班接見午間卽命駕入城拜客仲帥遂延入節署下榻小作勾留藉伸欵洽蓋仲帥之與文帥以年誼而兼世交故其相契尤篤也○金陵風俗向於元宵後一日城内外士女各携兒童登城頭循墻而走名之曰走百病蓋一走則百病消除也是日宿雨新晴天氣和暖自聚寳門起至旱西門止男婦大小登城游眺者來往如織以千百計加以做小生意赶熱閙者錯雜其間尤形擁擠較之去年更多數倍及走畢下城　各購假蠟梅萬年青各一小盆並麵製花瓶如意等玩物携歸藉以祝合家平平安安吉祥如意云 
[龍燈紀勝]  
　　金陵督標親軍正左正右副左副右四營共出貲財製成龍燈四條鬭巧爭妍光彩奪目適元宵節清晨微雨晚始放晴街市香泥難免泥滑遂改於十六日傍晚時出巡遍遊街衢前導以燈牌紙紥鑾駕魚暇獅象各燈奇巧百出黄龍青龍在先赤龍次之白龍殿後揚鬐舞鬣照耀如生龍燈之後繼以扮戲如唐僧取經趙匡胤送妹打魚稅漁翁灑網諸劇粧點逼肖不啻五花八門一時鑼鼓喧天笙歌滿地遂令傾城佳麗携手凭肩而出金蓮瘦損小立門前翠繞珠圍艶態更覺奪目因此看燈者人海人山殊形擁擠也 
[賢令保嬰]  
　　客有自新喻縣來者據云鍾澤生明府體志上年調署喻邑政聲卓著不獨興利剔弊有口皆碑該邑向有溺女惡習經明府訪聞立卽捐廉在於城廂設局收養全活女孩不少刻有保嬰編流傳遐邇兹將明府勸辦育嬰六文會並嚴禁溺女告示照錄於左不獨該邑士庶感發天良不忍溺女卽傳之山陬海澨亦當聞風興起仁人之言其利溥信然粤自兩儀旣定道備乾坤六子相生索占男女天性莫慈於父母弄瓦何異弄璋人倫實始於夫妻有家尤宜有室乃喻邑向有溺女惡習曾設立育嬰會按月集貲收養因經理乏人至光緒十二年此舉遂已中輟本縣雖設局羅坊捐廉收養而城廂闕如難保貧寒之家不因撫養無資仍前私相溺斃言念及此惻怛殊深今擬規復舊章仍在城廂按六文會醵貲興辦由本縣捐廉爲倡並發給印簿仰諸紳董督同坊保分投寫捐一俟勸辦有成另行擇紳司理此項善舉簡便易行認捐一會按月出錢六文卽寫百會每月亦祗六百文所費甚微所全甚大凡我好善士民或數會以至數百會各隨願力書寫按月繳捐俾得尅期設局收養將見有生之藐孤同登夀域而無形之感召定集休徵尚其各發仁慈勉勷盛舉實本縣所厚望焉知新喻縣事射洪鍾體志謹啓○爲剴切示諭事照得萬物並育而不害天地有好生之心二南王化所始基家室著和平之美倘幼女甫生溺之使斃不特顯于法紀實亦自喪天良故書記所傳報施綦慘刑章具載勸禁宜先訪聞喻邑地方此風亦所時有揆其隱慝厥有數端或因後日長成難於遣嫁或慮有妨孕育將以索男不知荆裙布古人之儉德可風咏瓦弄璋冥漠之誕生有數設令自生骨肉遽操同室之戈未免有乖天常大干造物之忌本縣不忍愚氓種孽赤子夭傷旣已刊之緣教顯示罰刑復與倡集鉅資用助收養幸賴衆心之同善克勷義舉於有成除羅坊地方前由本縣捐廉辦理外現在城廂擇於吉日在三聖廟設局收養爲此示仰闔邑軍民人等知悉爾等凡有生女貧難養育者卽查照章程抱赴局中騐明收養其在僻遠地方爲城羅兩局不及兼顧之處尤望賢紳耆廣爲勸辦用以消殘賊之念而長慈愛之心庶幾廣種福田同登夀域其各勉旃勿負厚望 
[鳩兹春汛]  
　　蕪湖關道成端甫觀察於元宵節往金陵謁見沈仲帥叩賀新禧旋於二十日乘江永輪船遄返夜間九點鐘時抵埠僚屬員弁俱在招商躉船土恭迎○蕪采營叅將王梧岡叅戎赴省垣拜賀各大憲新年隨由安慶乘輪船抵日下晉謁督憲小駐數日與成觀察同舟而返部下弁兵排隊江干迎迓旌旗招展頗極如荼如火之觀○前任陜甘總督譚文卿制軍奉　召出山於本月十七日乘一葉扁舟道經蕪上文武官急出迎迓而輕帆高挂早已駛出蟂磯矣○元宵佳節正宜人月雙圓不料風伯雨師大爲跋扈以致星橋寂寂不獲睹銀花火樹之奇自是數日中風片雨絲侵簾灑幕至十九日晚始露晴光好事者遂集衆賽燈以相娛樂燭龍萬道光透層霄上下盤旋莫名奇巧更有茶担一副用緑紙紥成荷葉式中盛白藕數節現出無數妙蓮花花心各燃小燭一枝以一人肩之而走亭亭翠盖恍疑采自太華峯頭緑女紅男詫爲得未曾有有知者謂京江維揚等處早已見慣司空云○某日太古洋行北京輪船抵埠搭客行李紛紛上下時有一客忽遽間將皮箱遺落躉船梯邊遽爾喚舟登岸迨輪船開後猶無人認領查輪委員飭搬存躉船帳房内以免匪類饞涎未幾果有一人踉蹌奔至叩詢有此物否委員飭先開列清單然後將箱打開核對之餘果相吻合遂交予領去○去年保甲局拿獲輪船積竊朱子高並其徒桂春林二犯解由道憲發交蕪湖縣會同護審委員嚴加訊鞫朱自知惡貫滿盈雖欲狡賴已不可得遂滿口供認不諱道憲親提鞫訊朱亦無異辭遂飭畫招申詳兩院定擬永遠監禁查朱素爲輪船扒手頭目欲安行旅必先殲厥渠魁從此江上往來或可萑苻稍靖乎　劉某向在招商局當報關司事去臘偶買吕宋票半張以騐財運之否泰及開彩前二日因事拮据意欲轉售與人經人購去四條尚餘一條亦擬售與同局周某議已成矣周尚未交錢劉亦未付票迨至次日電報傳來竟中三彩得者興高采烈劉則懊悔欲死周亦從旁嗟嘆以爲無此五百元之財運云 
[仙侣同舟]  
　　江蘇按察使陳舫仙廉訪蘇省牙釐總局督辦吳廣涵觀察日前由省來滬往吳淞口迎接兩江督憲劉峴莊制軍迨制軍起節北上廉訪觀察同時回滬在小東門外吳淞小火輪碼頭泊舟數天昨日下午五點鐘時會同松滬釐捐總局督辦錢君硯觀察乘測海兵輪前往金陵謁見沈仲復制軍本埠道營廳縣以及英法兩廨讞員各局委員均詣舟去恭送行旌會捕局預飭通班線勇捕房中亦派包探中西捕在碼頭照料一切其時羽葆紛紜輿騎絡繹俄見細雨如絲烟波浩渺中雙輪激水鼓盪若飛送行者始鳴騶而返 
 
 

Page 3

 
 
[獵紙紀略]  
　　前日庽滬各西商爲獵紙之戲西語謂之貝伯先有一騎將碎紙抛散途間逢河則一躍而過隨後諸西人乘馬疾馳追逐以馬之遲速較人之輸贏賽馬塲中彩旂高揭自午刻至將晚捕頭派中西捕分投巡路彈壓游人 
[紛爭已息]  
　　昨報列鷸蚌相爭一事兹悉蘇人某甲卽周少溪乍浦婦卽居魏氏小名杏寳已從良之女卽吳新卿周並非娶轉醮婦實與居魏氏姘識多年撫一孩作螟蛉子及該氏病故出塲者爲胞弟居順林並非母舅當包探何瑞福張松樵查拿時有魯仲連其人者出爲排解勸令將孩歸周撫養衣服首飾傢伙除估價攤償各債外餘者以備喪事超荐等費再餘則歸孩及順林之子均分緒立合同議單簽名息事刻已投報捕房請免提究矣 
[懲辦流氓]  
　　新閘巡防局員章山稼二尹訪得正月廿二晚有某姓至新閘業師家赴席突被流氓大長生小長生等多人欺其良懦藉故毆傷致失身畔洋銀及零星小物復軋至新鳳樓勒會茶貲旋至順元飯店大嚼聲稱飯錢若干亦須付給某姓懼如數給之并查明大長生卽地保夥李錦春之子是以地保徐子良在塲不爲喝阻似此澆風斷不可長因於前日飭傳地保大加申飭復提大長生小長生研訊供認拆梢不諱遂各責一百板勒令具不再滋擾切結說者謂滬上流氓薈萃往往肆行敲詐爲害良民今得二尹訪獲嚴懲庶幾若輩或戢羽濳踪不敢公然作惡二尹之保護居民豈淺鮮哉 
[匪徒刼女]  
　　前日之晚一點鐘時有匪類十餘人不知從何處刦得一女子擁至法界金利源碼頭北首新開河橋正欲拽入小舟不隄防聳身躍入水内匪類急用竹篙撈獲飛棹向浦東及巡街捕管碼頭人聞聲赶來則舟已去遠矣 
[縣案彚錄]  
　　張文星與田仁芝在局長明家因賭肇釁俄而周媳莊氏斃命由周報縣請騐陸邑尊騐明莊氏因病身死將周張帶回研訊判張收所着交田到案旋有胡夀芝持英領事照會投案將張保出後經邑尊照會領事知胡僞造照會飭差將胡拘到管押候訊此皆登諸前報者也前日晚堂邑尊提訊胡供本邑人向在英領事署寫字在署者有金王等四人日前有某西人托王春亭欲保車夫張文星出外王轉託我入城具保恐有不妥王令我繕就照會一紙是日係禮拜六領事業已出外不及簽字怱怱入城將張保出此乃王之主見我實一時受愚現在惟求開恩邑尊得供以胡夀芝僞造照會旣已供認無論是否受愚總須究辦候先將訊供情形禀明道憲轉達領事俟接到覆文酌量辦理判將胡收所○昨據法公堂解送竊賊何炳榮章四笏費阿狗等至縣請爲遞解回籍值日差據情禀明奉飭收自新所候訊○又經法公堂送到在輪船上謊取洋銀之董才榮蘇愼喜劉州士曾金泉等四人陸邑尊諭飭分别收所候訊○鹽販羅金發等因販私肇事鎗斃鄉人顧雲周由陸邑尊詣騐訊供判將羅等收所候核已列前報前晚復由帮審委員宋莘樂二尹提訊羅及朱毛毛同供小的等係浦東塘橋人向以耕種度日初次販私惟求恩宥二尹得供以此案情節較重未便輕縱着將羅朱一併釘鐐收禁聽候詳辦 
[英界公堂紀事]  
　　某洋行經收房租人某甲以朱倪氏不付租金與之口角由某號巡捕拘該氏至捕房捕頭命解送公堂蔡太守飭發官媒收管俟甲投質○張高氏向蔡阿月稱貸洋銀間有銅洋向之掉換蔡不承認以致爭毆由某號巡捕一併帶至捕房轉送公廨隨經人調停了事叩求銷案蔡太守准之 
[法界捕房瑣案]  
　　昨晨葛同轉莅捕房時昇平里管屋人王乾大投案訴稱前日清晨有某甲稱欲賃屋請父親開門入視父亲氣衰力竭不敢上竹梯因由窗間入内轉情掃街人王忠海上樓開門行經江北公所洋臺上公所中人指爲行竊扭押捕房今特來此禀求開釋問爾知息海向來忠厚否答稱素在上海忠厚不欺同轉命某包探帶忠海至案問爾向操何業如何在彼掃街供稱小的本業染坊因染烟癮失業頻年家中尚有老母在堂求恩鑒宥同轉謂爾年紀尚輕何致自入下流無人顧問姑念指竊無憑准予開釋交乾大帶回○沈安慶卽沈幹卿控龜奴朱阿五誣指串騙妓女藉端滋詐致失身畔所帶鷹洋三十元一切情形曾詳昨報昨晨沈投案禀稱監生實被龜奴誣指務求照例究懲並將所失洋銀追比葛同轉着提朱至案問爾所供妓女係張姓與胡某誘逃爲何邀同龜黨多人向沈行兇致失洋銀究竟行兇時共有幾人從直供明尚可寛宥供稱其時有龜子范先生及其妻范娘娘帳房劉瑞生先生傭婦阿珠阿沈阿金及小的在三茅閣樓載春園茗樓向張理論與沈本不相干同轉謂旣知與沈不干因何將伊洋銀失去遂着笞責二百板押候傳范等來案追洋并謂沈曰爾旣係有功名人何故向龜窟中胡鬧以致遭龜子寃誣今本分府已將龜子責懲則日後追到洋銀亦祗能照例充公未便給領今可赶緊回家安分營生切莫再蹈前愆有褻　朝廷名器沈唯唯而去嘻龜子而公然以先生稱之何先生之爛賤如此耶寄語束身自好者尚其棄之若浼莫再與牛之踢飛脚牛之坐板凳者爲儔○史潘氏吞烟一案已見報章昨日其女阿二携諸弟妹投案訴稱母親因服生烟昨日送往仁濟堂醫治如今病勢稍愈請將積欠房租之行别人林桂榮嚴加究辦葛同轉問林曰爾欠房飯洋銀十四元如何不付答稱阿二之母令小的在粥店中帮忙言明此項洋銀不須償付同轉怒謂一味胡言喝令笞責一百板問阿二曰林在爾家躭擱幾何時矣答稱去年六月來借住言明每月房飯洋銀兩元自新秋起七閱月分文不付反在母親前播弄是非致將店夥辭歇母親無奈　伊經理伊又懶於作事母親意欲將店盤頂與人回家安守不料林又從中霸租揚言爾店生意不佳母親氣憤難宣是以吞煙覓死同轉問林曰伊母女待爾不謂薄矣爾非惟不付租洋復播弄神通致人覓死豈欲奪其店而佔其人乎供稱前日史潘氏與他處開粥店之老記往某烟舘吸烟而返不知如何吞服生烟及小的回時氏已臥牀不起謂吞烟之事禍由爾起著再責一百板仍還押所候史潘氏病愈再核隨問阿二曰林可有鋪蓋物件存在爾家答稱鋪蓋已因賭輸售去目下尚有擺水菓攤之松板數方圓桌面一張謂爾母旣思回家甚好甚好着赶緊將店事理清回家安守阿二遵諭而去○前紀徐和尚夜間持舊衣向某押店質錢經捕拘押解送公堂葛同轉着傳所供之鄔錦昌質訊核辦昨日包探王榮培禀稱小的查得徐並無爲鄔包挑淤泥之事是以無人來保同轉命帶徐至案略問數語　卽開釋○昨報載張雲明訴稱曾代弟張錦棠擔保米價洋銀九元六角屢索不遠葛同轉着押候傳到錦棠之子質訊昨晨錦棠之子桂英投案供稱叔父本開繩索鋪雇父親爲夥言明經手生意每擔給用費洋二角日久生意不少約計用費洋十八元叔父不肯照算父親故將米洋扣留同轉研訊錦業供詞相同雲明仍稱米洋由小的經手須先料理同轉問賒米時究竟如何担保答稱米向南市花衣街周姓米行賒得由行夥張昌林經手謂些些小事竟爾涉訟豈不顧同氣之情乎着出外自行料理限二月初四日稟覆錦棠有洋銀十三元二角存在捕房候理明欠欵准卽具領 
[悍婦傳]  
　　某甲羊城人其父以貿易起家甲業紹箕裘相承勿替妻某氏性情悍妒不特獅吼之威丈夫爲之短氣卽姑媳妯娌間亦曾不少讓以故家庭詬誶時有所聞甲日坐愁城了無生趣遂挾資來港列肆而居奇焉甲本風流自賞第在家懾於雌虎之威未敢妄越雷池一步至是如鳥脫樊籠無所拘束尋紅訪翠日事冶遊雖家有胭脂虎亦幾習焉忘之矣港中某校書艶名久噪甲爲之脫籍列諸小星日往月來幾更寒暑甲有子年漸長成其母使從父學習生理抵港後知父所爲心弗善也至去歳甲因事收盤挈眷旋省逆料婦難見容先在寳華坊附近别購藏嬌之所部署妥貼然後回家先是甲之在港也恐其子不爲已諱潛贈以洋蚨十兩囑勿洩漏子得賄僞爲應之而將其事密禀於母故甲一抵里門婦卽大肆咆哮其子又爲之旁敲側擊甲愈無地自容惟指天誓日以明無他婦明知其僞惟未得芳蹤所在姑暫忍隱久而知甲黔驢無技 
 
 

Page 4

 
 
可以術取也乃託病以挾制之勸之食弗食勸之醫弗醫荏苒月餘形容漸减甲且愛且憐乃婉爲開導曰諱疾忌醫古人所戒設有不測將若之何婦曰予症已入膏肓雖有靈丹亦難下咽欲醫我心頭病除是拔去眼中釘耳甲始恍然曰彼姝者子不過墻花路柳耳倘得清恙告痊則或去或留當惟命是聽毋自苦爲也婦聞言霍然而起立進飲食甲知墮計中而勢難反汗乃告以藏嬌之所使自爲計婦乃躬率婢僕肩輿而往至則破門直入將室中所有搜掠一空標妾出於大門外加鑰焉然後歸以復命甲惟有暗中飲恨而已婦至是始暢所欲初妓之從甲也纏頭之錦本積有千金密藏室中至是爲婦搜去孑然一身無所棲止乃日登甲門吵閙不休甲子閫威不敢爲左右袒旁皇無措甲有兩弟見此情形意良不忍乃勸甲曰始亂之終棄之固其宜矣今若此縱不爲彼計獨不畏鄰里笑耶甲曰亦固知之但兄實不才無能爲役矣弟如不棄請代圖之弟曰此何事耶設河東一吼又將和船托出吾兩人死無日矣甲哀懇再三并矢以誓兩弟乃代僑屋以居之禁勿使婦聞詎甲言語不檢又早洩漏春光婦憤恨塡胸立尋兩叔理論角口之餘繼以用武拳脚交施器物亂擲嫂咎其叔之選事弟又咎其兄之非人斯時不特叔嫂鬥於室兄弟鬩於墻卽其母聞而相勸亦均扭作一團棍棒亂下不辨孰尊而孰卑矣嗣經其父回家喝止始各悻悻而散翌日婦又尋至妾家仍前驅逐妾曰一之爲甚其可再乎從此不及黄泉誓無相見異日倘有相求勿怪予之不情也乃不顧而去詎甲自此一閙忽得一奇病負墻而立不坐不臥與之言不言與之食不食惟瞠目直視呆若木鷄醫者不解病由各皆束手如是者十餘日兀立如故有告以妾用魔魘術者婦心始忙乃訪妾所居造門而請焉妾拒不見使人傳話曰吾費盡幾許錢財今始稍洩心頭之忿尚肯作解鈴人乎婦失望而歸甲由是病勢日增循至今正前數日兀立房中而死死之後遍身青黑終莫解其爲何症也棲霞閣主聞而嘆曰婦人之爲害烈矣哉人必家有賢婦然後可室列金也卽或爲嗣續計不惜以明珠十斛選購嬌娃亦當處置有方周旋得注則大絃小絃不妨並奏東帝西帝各自稱雄否則旣調停之乏術徒買日以爲　竊恐一朝事敗干戈立起於蕭墻禍變旋生於肘腋如印者可不懼哉雖然甲之死婦始之妾終之故論罪科斷婦固當推爲戎首而忍心害理妾亦難辭爲罪魁也錄香港循環報 
[開診開塾]  
　　敬啓者敝堂於正月二十一日爲始照常施醫給藥仍以單日爲期並準常年之例如有患病貧苦者務各到堂調治其實在重症不能就醫者報明姓名住址當卽延請專科赴治並不需費分文再清寒子弟無力從師者本塾亦於是日開舘均准倩保具報挨次序補特此佈告[  廣益堂司事謹啓]  
[全活無算]  
　　敬啓者兹承蘇省濟署鄧從善堂大善士以續募第七批賑捐曹平銀一百五十兩英洋八百零七元寄交敝所委解災區同人祗領之餘良深欽佩辰下春賑方殷需欵萬分急切乃竟不憚說項復集鉅資全活生靈恒河沙數厥功不甚偉哉至所來曹平足銀計申得規銀一百六十一兩三錢二分五厘由本埠日前通票號交到合併陳明[  上海文報局恊賑同人謹識]  
[四謝册捐]  
　　謹啓者敝堂常年施衣給藥經費浩繁全賴咸有一德册捐藉以接濟疉蒙各善士見册書捐源源樂助自廿三至廿六日四天承福建温州寍波嘉定大通京口松江等處由信局寄到捐册四十一扣共收到洋一百十三元五角錢十七千六百七十文銅洋十一元又有梁正昌大善士病愈還愿規銀三十兩三亦堂胡大善士求符治病繳到一册助洋五十元祗領之餘不勝欽佩解囊中之　堵爲肘後之開支高目瘡痍殷情胞與蚨囊破膏盲之陣二醫潛蹤羊皮成調爕之功萬民戴德各善士隨緣樂助允臻福夀康强後君子聞風而來竊願馨香禱祝除　收照恭篆鎭宅靈符奉答外合登報章以誌謝忱並布公鑒[  上海六馬路仁濟善堂董事施善昌謹誌]  
[上海文報局恊賑所接孫嶼芝先生自夀光來函]  
　　滬所諸公曁蘇安節局各公台鑒新春入律定詹吉曜臨門矞雲　室如頌雜邑振竣冬月朔奉函諒登台鑒鳸於長至日抵夀廿一日偕同人分路下廿餘天始竣大雪連朝嚴寒徹骨冰堅地滑　　而行縣册共六百餘　　敢重者仍復村村都到户户親查應剔應加臨時酌奪振票面給灾民領賑者扶老携幼奔走偕來地保庄長等並無假手可知兹剔止輕災各　擇尤查得二百四十八庄計二萬　千五百六十四户該邑村多人衆生齒浩繁每户須扯大小四五口卽有八九萬口之謂振銀僅規元七千金再四籲求盛道爲民請命於無可設法之秋撥庫平銀一千兩共八千金計換大錢一萬五百四十三千九百三十四文如許人口仍不敷放與杏翁面商儘數攤給按户而不能按口分極次兩項極貧每户大錢六百次貧每户大錢四百共計極字四千七百七十户　字一萬七千七百九十四户尚有聞賑歸來殘疾貧民極苦寒士求之不已豈能不量予另給所有開支已詳報杏憲剩大錢八千餘又度歳及明年下鄉需用均向縣借臘月十九開放廿七竣事正值雪天棉衣發始尤爲得力均各平安明年春季災區萬難敷衍嚴佑翁云高博樂春賑斷不可少需用銀六萬金而夀光更爲災重之區人口尤繁不敢多瀆請照高博樂例亦籌銀二萬金接濟春賑按口不按户須加意騐勘同人現定初三卜鄉開查有極苦之莊冬賑未放須補給者正復不少户口必多於冬賑兹與佑翁杏憲在青州面約工欵由杏公籌賑欵由我處籌佑翁知已有函奉鳸特求請諸大菩薩軫念夀邑三年被災待斃餓莩青黄不接設法募勸歴年辦振謬荷諸君子敦　馳赴各省實事求是之苦衷諒蒙洞鑒倘果玩愒不能實惠加民鬼神共鑒專候接濟待放春振敬請均安并賀新禧諸希台鑒不備[  弟孫傳鳸頓首正月初二泐於夀光北海書院]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘恊賑所正月廿一日至廿五日止經收第九十四次清單]  
　　廿一日永豐行二元銅洋十元拜月樓一元留餘堂陳一元免空氏一元鄭嘉猷五元恊泰一元○廿二日無名氏銅洋五元沃建卿花洋六元王少斌花洋二元葉連成花洋一元葉源成花洋一元翁夀基花洋一元翁夀期花洋一元　煌嵐花洋二元鹽水港汛許花洋二元聞香齋李花洋四元乃記花洋一元永盛花洋一元恊豐花洋一元泉記花洋一元平濤花洋一元吳望滋花洋二元無名氏花洋一元吳嘉慶花洋一元李延年花洋一元范少輶花洋一元求足　陳花洋一元雷寳善花洋二元四明懷恩堂花洋一元吳景祺花洋一元無名氏一元孫建記二角揚春塋二角楊日明一角協源莊募無名氏十二户一元五角小留村民五角稼雲樓五角○廿三日夀蘐老人因諸孫痲疹平安二元無名氏現銀三錢二分淞濱小民一元率性氏一元諸善士二元陳華平五元余文軒一元郭三炳一元陳盈川一元陳保之五角陳秀平五角劉潤堂五角秦菊齋五角柌庭安吉二角永保平安一角王維氏二角狼思氏一角賭墅山房一角步蘇軒主一角貽穀氏四角能忍士二角何承氏一角無名氏一元銅洋四元諸善士三元○廿四日倚雲氏求小見傷風速愈洋一元有心無力錢五百桂記一元信記三元蔭記二元蕭怡和一元日升堂陳五角華封居士五角勉力子李五角詠雪書屋李五角思敬堂周五角義記號五角源利號五角無名氏五角蕭明盛號五角連樸氏五角嘉定縣左堂張一元後營分府黄一元陳吉孚一元陳拜庚一元王柳生一元汪觀瀾一元甘小坡一元浦雲章一元張紳甫一元金桂雲一元筆耕主人三元百勉氏十元海鹽善名氏二元聊塞　主人銅本洋一元吳記一元五福一元小峰三角如意三角宜記二角錢記一角寳記一角○廿五日浙紹志心道人二元王百生銀洋一元求應人十元涇川朱培厚堂票元十兩無名氏銅洋一元溧陽洪謙益堂十元鑄銕生經募日新室主人五十元陳光裕堂五元陳潤堂一元劉世彩堂一元徐茂松一元陳思　堂一元阮瀛洲一元范花培一元丁紫峰一元趙西池五角劉光志五角恊興行五角順記行五角王翰周五角王恊素五角陳源興五角泰記行五角經心人四元無名氏十三户二元無名氏廿元張林舫因流年不利求消災免禍百事順手八元無名氏因生産平安還愿二元總共收洋一百九十一元五角票元十兩現銀三錢二分花洋三十七元銅洋廿二元錢五百文 
 
 

Page 10

 
 
[光緒十七年正月十六十七日京報全錄]  
　　宫門抄○諭旨三道錄前○湘撫張奏知縣刑斃逆偷重犯　旨議處摺○護新撫魏奉提督借補叅將經部臣以漏保都司議駁請飭遞减更正改爲以總兵借補叅將員缺摺○豐督李奏委署臬司道員各缺片○又奏請旌奬片○又奏道員請假回籍修墓照例開缺請旨簡放摺○將軍依奏護軍校請開缺留籍片○護將軍富奏盟長進京陛見片○正月十六日○鍾公等東黄寺聽經覆命○召見軍機○十七日○漪貝勒由西陵回京請安○絪貝勒假滿請安○睿王續假五日○濵貝勒克侯各請假五日○謨貝子裕公成公各諭假十日○鍾公請假十五日○召見軍機麟書○○頭品頂戴湖南巡撫臣張煦跪奏爲查明知縣刑斃逆偷重犯延不詳報請旨交部照例議處恭摺仰祈聖鑒事竊前據湖南岳州府知府文鐍禀稱訪聞臨湘縣知縣承蔭因縣民楊安仁謀殺胞兄楊志書身死經户族捆送到案困其堅不承招輙卽刑訊致斃未經詳報理合據實愒叅等情禀報到臣當經札行兩司查明詳辦去後旋據潘臬兩司詳請將承蔭撤任飭由該管岳州府知府審明議詳一面由司詳請　員接署臨湘縣篆務業經臣彚題在案兹據按察使沈晉祥會同布政使何樞轉據署岳州府知府豫章審擬具詳前來臣覆加查核緣楊志書分居各爨先無嫌隙光緒十五年二月内楊安仁與堂姪楊華嶽之妻陳有姑通姦情密將陳有姑誘至楊林地方居住經楊志書前往尋獲當將楊安仁斥責並將陳有姑送交楊華嶽退歸母家禁絶往來楊安仁因此懷恨十一月二十一日夜初更時分楊安仁探知楊志書由楊華嶽之父楊星平家飲酒回歸邀允無服族人楊玉珍楊大才分帶刀矛在屋後路旁等候嗣楊志書走至一齊上前分用刀矛戳砍致傷楊志書偏左右太陽穴咽喉左脅肚腹右臍肚上小腹右後脅等處倒地聲喊救命經其妻楊何氏聽聞赶往查看星光下望見楊安仁手執長矛逃逸當向楊志書詢知係被楊安仁帶同楊玉珍楊大才殺傷詎楊志書傷重移時殞命報經該縣承蔭親詣相騐並據楊　户　將楊安仁捆送到案訊據供認起意謀殺不諱旋卽鄰異原供承蔭連日杖責熬審楊安仁體氣素弱受刑過多隨於十六年　二　　十八日斃命承蔭未及詳報卽經該前府文鐍訪聞禀揭經該司等詳明將承蔭撤任行府提審去後兹據署岳州府知府豫章　擬由司具詳到臣查此案旣據該府提集人證訊悉前情案無遁飾應卽議結查律載謀殺期親尊長已殺者凌遲處死等語此案楊安仁因與堂姪楊華嶽之妻陳有姑通姦並誘拐同逃被胞兄楊志書尋獲退回母家絶其往來該犯因此懷恨起意將楊志書謀殺致死應如該司等所擬楊安仁除姦拐陳有姑同逃輕罪不議外合依謀殺期親尊長已殺者凌遲處死律擬凌遲處死業因刑訊致斃應照例戮屍聽從加功之逸犯楊玉珍楊大才並姦婦陳有姑飭縣勒緝獲日另結無干省釋屍棺據飭領埋臨湘縣知縣承蔭因楊安仁翻異原供用刑確審致斃人命係依法决罰避遁致死律得免議惟於謀殺胞兄重案旣經騐明並不卽時詳報實屬咎無可辭相應請旨將臨湘縣知縣承蔭交部照例議處再此案係由該前府文鐍訪聞具禀所有失察職名邀免開報除將全案供招咨部外謹會同湖廣總督臣張之洞恭摺具奏伏乞皇上聖鑒飭部覈覆施行謹奏奉硃批刑部議奏欽此○○頭品頂戴護理甘肅新疆巡撫新疆布政使臣魏光夀跪奏爲提督借補叅將經部臣以漏保都司議駁懇恩飭部遞减更正改爲以總兵借補叅將員缺以重邊防恭摺仰祈聖鑒事竊臣前以留甘肅新疆儘先補用提督講阿巴圖魯萬勝常奏請借補喀什噶爾提標中軍叅將員缺旋准兵部議奏檢查克復陜西綏德州案内並無萬勝常之名祗有藍翎守備銜拔補千總黄勝常請免補守備以都司儘先補用並換花翎當經奏准改爲免補千總以守備儘先補用今請借補叅將應令詳查該員究於何案保奬都司黄勝常是否有其人確切奏明聲覆再行核辦等因奉旨依議欽此欽遵咨行到臣查克復陜西綏德州原保底案實係萬勝常由藍翎守備銜拔補千總保免補守備以都司儘先補用換戴花翎並無黄勝常其人自係繕寫時誤將萬字作爲黄字到部議改爲免補千總以守備儘先補用一層飭據該員查覆前項行知並未奉到遂由都司累保今職等情補來臣覆核無異查武職借補章程提督總兵均准借補叅將該員在新疆年久邊情熟悉現署喀什噶爾回城協營副將辦事尤能認眞合無仰懇天恩俯准飭部將黄勝常改爲萬勝常其得保守備以後各揩遞减爲記名總兵仍以該員借補喀什噶爾提標中軍叅將員缺以資得力於借補章程亦屬相符除飭取履歴清册咨部外謹會同陜甘總督臣楊昌濬喀什噶爾提督臣董福祥恭摺具陳伏乞皇上聖鑒訓示謹奏奉硃批兵部議奏欽此○○李瀚章片再署廣東按察使高廉欽道王景賢現請開缺回籍修墓所遺臬司篆務查有惠潮嘉道德泰諳練謹詳情形熟悉堪以署理其惠潮嘉道印務查有候補道顧元勳老成穩練資格最深堪以署理除檄委並咨部查照外理合附片陳明伏祈聖鑒訓示再廣東巡撫係臣兼署毋庸會銜合併陳明謹奏奉硃批吏部知道欽此○○李瀚章片再本年順直災區旣重且廣疉准户部議奏咨行勸捐助賑在案兹據二品頂戴署廣東督糧道補用道周炳勳二品封職郎中周炳燾鹽提舉銜浙江杭州府通判周炳熙禀稱遵故父二品封職布政司經歴銜周其垣故母二品命婦周郭氏遺命捐助棉衣褲一千套照章折兌價銀一千兩匯解津局彈收俾資散放不敢仰邀奬叙等情前來臣查定例捐銀千兩以上者准其建坊給予樂善好施字樣今該道周炳勳等因順直災重遵其故父母遺命捐助棉衣褲一千套折兌價銀匯解津局散放似此好義急公洵屬孝思不匱合無仰懇天恩俯准賞給已故二品封職布政司經歴銜周其垣已故二品命婦周郭氏樂善好施字樣俾其在籍自行建坊用示旌獎而興觀感謹會同直隸督臣李鴻章附片陳明伏乞聖鑒訓示謹奏奉硃批着照所請禮部知道欽此○○頭品頂戴兩廣總督蕋李瀚章跪奏爲道員請假回籍修墓照例開缺請旨簡放以重職守恭摺具陳仰祈聖鑒事竊據署廣東按察使高廉欽道王景賢禀稱景賢籍隸浙江服官京外二十餘年現在連接家信去年大水祖墓多被冲壞禀請奏懇給假開缺俾得交卸回籍赶緊修葺一俟事畢卽當詞咨赴部不敢稍耽安逸等情到臣伏查該員辦事精實署理臬司篆務措單裕如惟現任官員例准開缺修墓相應請旨俯准開缺回籍所遺高廉欽道係濵海邊要缺並請迅賜簡放以重職守除咨部外理合繕摺具陳伏乞皇上聖鑒訓示再廣東巡撫係臣兼署毋庸會銜合併陳明謹奏奉硃批另有旨欽此○○依克唐阿片再准黑龍江副都統文全咨據由京請假回籍省親之京都正白旗護軍校崇王禀稱由三音哈哈赴京蒙賞護軍校差使兹於本年二月間由京請假回籍省親假限已滿理應赶緊回京銷假當差惟崇王之父母日見衰老乏人侍養呈懇開去護軍校留於本處俾資就近侍養又據齊齊哈爾城正藍旗恊領富爾遜布呈據由京請假回籍祭掃之藍領侍衛巴彦珠拉禀稱由三音哈哈赴京蒙賞藍翎侍衛於十四年六月間由京請假回籍祭掃正在假滿束裝起程之際巴彦珠拉之母病故隨經修理塋墓而已彦珠拉旣無兄弟又無予姪塋墓乏人照料呈懇開去藍翎侍衛留於本處以資就近守墓各等情加結呈報前來查護軍校崇玉藍翎侍衛巴彦珠拉等所禀侍養守墓乏人等情均屬實在情形核與歴辦成案相符合無仰懇天恩俯准將崇玉巴彦　拉開去護軍校藍翎侍衛之缺就近留籍充差藉資侍養守墓卽以本處驍騎校員缺對品補用以遂烏私可否之處出自逾格鴻慈除咨部旗查照外理合附片具陳伏乞聖鑒訓示遵行謹奏奉硃批关照所請該部知道欽此○○富勒銘額片再准烏訥恩素珠克圖舊吐爾扈特東部落盟長扎薩克郡王巴雅爾呈稱竊巴雅爾前請代奏進京瞻仰天顔業奉硃批准其來京瞻覲欽此欽遵在案遵卽束裝定於本年九月間起程馳驛進京所有盟長印信擬請移交副盟長貝子普爾布噶丹暫行護理其札薩克之印擬請移交管旗章京博拜暫行代理等情呈報前來伏查該郡王巴雅爾奉旨赴京瞻仰天顔該游牧人衆亟須派員經理除飭將該盟長及札薩克印信移交副盟長貝子普爾布噶丹管旗章京博拜等暫行護理妥爲經管游牧外理合附片具陳伏乞聖鑒謹奏奉硃批該衙門知道欽此 
 
