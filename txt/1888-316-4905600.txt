# 1888 - 316 - 4905600

 

Page 1

 
 
[順天江南浙江江西廣東福建闈墨出售] [  申報館主人啓]  
　　毎常大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易得而坊間翻刻又皆魯魚亥豕訛　良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉毎本售洋七分正本埠歸申報舘帳房及申昌書畫室發售各外埠則概歸申昌經理此佈 
[催取圖書集成告白] [  圖書集成局主人啓]  
本局開印古今圖書集成其頭二批業已出書頭批四百零八本二批六百本凡有已繳三次銀兩者請速至申報舘取書取書時并新當西　　　勿自悞其尙有未繳二次銀兩者數十戸請卽付繳勿遲其三批之書亦將次可以裝訂齊全特此佈啓 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世而士知實學直可俎豆漢儒但所取或非足本若疇人傳廣雅編盡列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儒論說　概從割愛廣搜秘籍力闡幽光采書百七十餘種積卷千四百有奇甄綜加精條流一貫　踵儀徵之盛業蔚儒林之鉅觀本齋志在壽世匪以圖利其書足貴其價甚廉預定者僅取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸以宜早賜敎出書後不預股者毎部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口　陂街本局京都琉璃廠本局廣東省城本局皆可購取此佈 
[止流民議]  
　　流民者何卽災民也民旣被災何以必流離至於他鄉曰無食無衣飢寒父迫不得已而扶老携幼就食遠方以冀殘喘苟延得免轉於溝壑也曰若是則其情亦大可憫必欲設法禁止則將坐視其同爲餓殍而不加矜憐歟曰是不然當大荒象初見或旱或潦田中已顆粒無收而官賑未開義賑又一時難集無奈棄田里舍家園跋涉長途哀號乞食此亦人情之常無容禁者今則大吏旣上書闕下皇仁疉沛不惜以金資數十萬加惠災黎而好善諸君又竭力張羅廣爲勸募稽查戸口按戸散錢俾百千萬億哀鴻皆得温飽生死人而肉白骨亦可謂再造恩深矣顧猶必背鄉離井結隊成羣到處飄流餐風宿露毋乃不知自愛甘與乞丐爲懤乎然僅曰流離猶無害於事也所最可惡者具爲恃衆逞蠻强討硬化毎至一處掠人榖米攫人薪蒸刦人銀錢取人雞犬恃强無道騷擾不休當其路過各州縣城廂有官憲以爲之隄防有兵勇以爲之彈壓尙不敢目無法紀肆意妄行一至鄉間則瞻大如天憑陵作踐如風掃籜如蝗食禾幾有宼盜所不能爲者而災民竟公然爲之尙可憫其困蓄顛連而不及早爲之禁止而遠事不必論就目前至近者言之月初某日忽有匪黨百餘人擁人浦東瞿姓家肆意搶掠其家均係女流見而驚喊經地保鳴鑼集衆拘獲多人解縣訊供云皆姓李從九江逃荒至此向乞不與是以攫物云云噫逃荒固苦情也乞食亦苦事也然給與不給終當任主人之便乃竟因主人之不給而輙效盗賊之所爲袒臂一呼互相攫取豈皆不知王法乎抑眞如俗所謂餓死不如犯法乎竊謂十餘年來由豫而燕而秦而山左右而江南北災區可謂廣矣災民亦可謂苦矣向嘗謂若輩遭此奇凶而仍安分聽大不敢蠢焉思動者良以涵濡聖澤者深故不敢恣情犯法耳今乃愍不畏死刼物行兇久而久之安見於不斬木揭竿藉端起事如明季流宼之擾秦蜀昔年洪秀泉之作亂於金田村而謂尙可不極力禁遏加意防閑耶况目今之時勢亦甚可危矣哥老會性理教在在皆密布黨羽煽誘匪人前年有一匪人潛來上海手下徒弟多至數十人甚且有曾登甲榜者皆奉該匪爲聖人一動一言無不恪循罔越然細察其云爲動作則皆荒謬怪誕似是而非說者謂若而人者其卽教匪之頭目而去歲金陵獲一會首保有三品武職籍其家得一姓名册著籍者多至數千人大吏乃戮其人而焚其册以上二事皆彰彰在人耳目不同遠而無稽我固不敢謂逃荒難民必與會匪教匪通同一氣然會匪教匪而欲糾結黨與舍難民將誰與歸言念及之有不毛髮悚然而尙可任其飄泊他鄉不思早爲之所哉且此種災民卽不流爲匪徒亦甚無　也故鄉困守捱過窮冬尙可望來歲春苗官給籽糧以播種今乃四方離散轉徙靡寍卽不致易子析骸而冬盡春來安能迅速遄回及時耕作是今歲因荒而流出者明歲恐不免因流出而更荒謂非計之甚左耶目今流出者旣不能迫之使返又不能給資送回亦惟因事制宜隨地安挿而未流出者旣有官賑以得餬口而東南諸省好善士又婆口佛手廣募金資大舳小艫源源接濟且更製成　袄褲解往俵分俾果腹有資者不患禦寒無具卽不約伴他徙而田廬坐守儘可免凍餒之憂俟來歲春融依舊夫耕婦織仁恩廣被至且周矣所望賢長官設法稽查不准流離出境庶免變生意外因災而别肇事端乎 
[帝京餘話]  
　　本年八月分銓選山西陽城縣知縣賀松蔭取具同鄉京官印結具呈吏部稱原名吳賀祺由安徽附生因克復金谿等處出力奏保於同治五年四月十三日奉上諭軍功吳賀祺著賞戴藍翎欽此等因理合呈請聲明刻經文選句查核本部官册内該員有由賀嘉更名賀松蔭並無由吳賀祺更名案據所請保戴藍翎之處照例應不准其戴用不日卽示知該員遵照矣○河南道衙門稽查京帥各衙門出入錢糧毎届十月間咨令各衙門將客　出入錢粮欵目造具滿漢清册咨送到道以備榮總具題一次名曰刷卷兹又届彚題之期該衙門於九月二十間通咨各衙門定限一月統令將刷卷清册造齊咨送過道勿得稍遲倘有因循逾限者定行叅處○前報紀西華門南池子王姓第三子娶妻未數日新婦輒中邪症潛浸水缸身死一節當經中正司官騐明該婦實係溺死並無别情出具屍格詳報步軍統領衙門步軍統領衙門因事關命案旋將案証一併移送刑部刻經兩冢親串調處允協同赴刑部呈訴溺　情形皆因中邪而起實無别項情弊各具甘結叩求刑部堂司各官施恩完案刑部准如所請此案遂結○李傅相於九月二十間委員解運河南百合春　佛手木瓜等果品四十篓到京次日該委員親交大内查收○前經李傅相委派守備吕賢階赴張家口採買戰馬一百五十匹又湖廣督憲委派武弁王廷珍赴張家口採買戰馬一百匹刻已如數買足於九月間路過京畿地面旋由左右兩翼派員查明數目免梲放行○福箴亭提憲于九月杪諭五營叅戎各派文理通順 
 
 

Page 2

 
 
聲音洪亮之守千把委各一員以充今科武鄉試外圍唱名彈壓等差聞各營已將派定各員職名禀報提憲旋由提憲造册咨送武圍提調聞定於十月初五日開棚考試云○甘肅嘉峪關自光緒十一年新設以來徵收洋稅毎年不過三百餘金刻聞總署接奉軍機處交出陜甘督憲譚制軍鍾麟摺件内稱查得該關十三年關期届滿共繳洋稅等銀三百三　餘兩連前兩年徵存者計銀一千三百餘兩除本關官經費向由各關撥墊無須動用所徵銀兩外應將道庫存儲前項數目專摺奏報等語聞此奏旋由總署咨行戸部查照矣○前報紀錫席卿冡宰曾劼剛龔侯查估顔料庫樓房工程一節兹又聞工部算房書吏會同官木廠謹遵錫曾兩堂憲所諭詳細核算造具工料簿册一本呈堂酌奪册内各木料需用若干磚瓦若干一一開列清楚統共需欵約銀五萬餘兩至兩堂憲作何辦理尙待續聞○前門外梁家園百善女煖廠首事因見京西避災婦女成羣結隊而來乃於十月初一日開廠收留以免流落街頭較往年開廠約早一月云 
[冒名撞騙]  
　　湘中王某年三十許風流藴藉玉立亭亭儼然金馬玉堂人物也上月僱大紅船一艘由湘赴鄂冒充陳太史鼎沿途索取陋規包攬關稅初九日舟抵九江拜會李亦青觀察面懇啓關放行觀察見其用愚晚帖形跡可疑旋有某長隨從前跟過陳太史之封翁者聞信往見審知其詐回明觀察　卽通知德化縣金明府隨詣舟次相見多方盤詰王知事洩一味支吾明府卽飭差將船扣住并將王主僕帶案究辦按上月曾有某甲冒充某封翁招摇撞騙今又有王某之事何撞騙者之多耶世風不古於此可見 
[邗溝紅葉]  
　　本月十一晚揚城東關大街某書坊偶不經心將櫃上洋油燈潑翻險遭回祿店門櫃臺均已燃着大有炎炎直上之勢幸隣人竭力灌救撲以濕灰火始熄滅說者謂是役也設非人手齊全則玉軸牙籖恐不免遭祖龍之虐矣○本月初十日午有某甲家　船由元女鎭來揚至親串家賀喜行至壁虎橋河面瞥見對面一小火輪拖帶官船如飛駛至甲見勢不佳赶令舟人躱避奈該處水勢極溜輪舟行駛迅速甲船方欲轉舵巴被輪船撞覆全船人皆落水後經他船拯救甲眷屬巴淹斃二人嗚呼慘矣○揚州城内向不准重載小車入城以防壓損街道然無知小民往往仍有違犯者前日保甲局總辦趙觀察公出　　蔣家橋地方見迎面一薄笨車滿載糧米轆轆而來觀察大怒停轎呼問嗣經該車夫再四哀求情願卸載重物憲威始霽不子深究而去 
[華亭鶴唳]  
　　松江鍾亭橋某店夥蘇人也目前在茶肆品茗獨坐無聊遂與某甲作　　戯爲時夫久已輸青蚨七十餘串停局後分文無著甲屢向索取某店夥無以應也喝雉無靈飛蚨不返嗜此者尙其知所儆乎○深夜開燈本于例禁凌邑尊下車後卽飭地保傳諭各烟館然近來廣明橋弄之某烟館縣署東之湖南帮所開各烟館仍復不遵約束邑尊遂於前晚飭差十餘人四出查緝計共搜得烟槍數十枝解入署内尙須提人訊究也○冬防局業於初十日在節孝坊中開設晝夜巡查甚　舉也但松城人烟稠密周圍有十里之遥所用局勇計僅七八人殊有鞭長莫及之勢聞有司現已飭董妥爲辦理或謂另立一局或謂多添數人從此宵小之徒亦可望風而却步矣○邇來冬令雖交而天時尙熱患急痧而殞命者時有所聞如府南某姓婦西門外某店婦均以吐瀉交作以致不起天時不正攝生者宜如何加愼哉 
[繡水寒波]  
　　秀水縣周大令擇吉本月十二日寅時接印隨卽排齊全副儀仗乘輿住拜諸紳士文武官紳亦次第赴署道賀旋牌示十四日唱點各役考錄代書十五日閱視城垣點騐在配軍流徒犯惟放告尙未有期云○萬壽聖節嘉興縣王邑尊傳鴻秀文　在署内川堂口搭臺演戯兩天以志普天同慶之意 
[揚州官塲紀事]  
　　初十日鹽捕營曾都戎禀知赴裏下河公幹郭分轉福沅袁鹺尹世敦均由河南回銷解餉差十一日運轅牌示開辦鄂岸壬午秋綱鄭分轉震由京回銷解餉差十二日丁鹺尹兌孚委力乏橋卡 
[鳩江晴浪]  
　　官塲接省中信息知藩憲已委嚴　樵明府組璋署理蕪湖縣事按明府係山東歴城縣人咸豐戊午科舉人歴任來安石埭等縣勤政愛民循聲卓著今秋奉調簾差悉心校閱所取多知名土此次分符鳩水當有新政可觀也○旌德吕小蘇太史佩芬今科典試閩中揭曉後聞有請假回籍之說一時故鄉人士咸欲一見丰采兹聞星軺已由清江北上勤勞王事太史有焉○楊觀察正儀係厚菴宫保之長公子也近由湘中來蕪泊舟湖南曾館前連日拜客各官紳亦紛紛答拜冠蓋往還絡繹於道○新授太平府土子範太守汝礪自省起程赴任屬僚知五馬將臨飭差搭蓋馬頭預備公館日在江干伺候大約太守抵蕪謁見道憲後卽當赴郡也○江湖之水近忽退落做小本生意者咸支搭蘆棚於沙洲之上望之儼似小村落内河則節節淤淺舟行膠滯赴寗郡須繞道金柱口矣 
[賽會續述]  
　　寓滬西商在跑馬廳開設賽珍會第一日情形業經登報前日爲第二日開賽之期係賽馬車及策馬跳浜過架等事先在跑馬塲之裏圈四圍遮以蘆席不許外人觀看門口有中西捕守焉中西人入内毎名須給洋一元小孩减半西國兵丁水手則勿取資華人之挾妓往觀者甚爲熱閙其賽馬車也在馬路劃有輪形兩邊立毛竹攀弓輪路有左去右來之别照此行駛不得舟有參差一有參差則　竹弓立時彈去矣至彼此相遇時亦須並行不悖以騐駕駛者之優劣上等者賞藍花銀牌其次黄花再次紅花四等無賞矣聞六指頭西人及華人羅誠伯推爲拉韁之翹楚其賽跳浜過架也先挖河三道搭三架乘馬者飛奔而至一往直前躍過浜架不許稍有退縮由怡和沙遜及六指頭西人之馬實爲獨出冠時聞所收看資卽作奬賞花紅及一切費用云 
[滬上官塲紀事]  
　　常鎭道升任江蘇臬憲陳少希廉訪於前日將晚時由鎭江乘坐鈞和輪船來滬上海縣斐邑尊在滬北天后宫旁預備行轅廉訪乘坐緑呢大轎排道進轅本埠道營廳縣及英法會審員等均至行轅謁見○江蘇糧道成月坪觀察扶太夫人靈櫬來滬停泊觀音閣碼頭本埠各官均往祭奠已列前報兹聞已於前日發引一切儀仗殊爲熱閙觀察扶櫬至小東門外招商局金利源碼頭下海晏輪船北上本埠各官員均往送行○江寍副都統姚統制田日前由金陵乘招商局長江輪船來滬暫駐法馬路天主堂街口協和泰棧内旋乘怡和行之高陞輪船赴津聞該船定於今晨開放云 
[訂期興社]  
　　岸吟香先生剏興玉蘭吟社招邀海内諸名流刻燭談詩舉杯邀月風流好事流播瀛寰兹復折柬相招訂於今日舉行第五集當此菊花黄處楓葉丹時畫意詩情並皆入妙吟箋攤處尙其不吝揮毫乎 
[開濬城河]  
　　本城護城河自小東門至新北門一帶最易淤寒前年開濬後迄今又形淤塞裴邑尊禀請道憲札飭九畝地管帶婁叅戎撥派管勇於前日興工重濬 
[吞烟免騐]  
　　普慶里某妓院傭婦不知因何吞服阿芙蓉膏不及救治而斃前日由三圖地保投縣請騐旋有屍子投案求免相騐情願自行棺殮裴邑尊於晚堂訊明情節准其免騐 
[小孩失路]  
　　女孩楊阿大年約十七八身穿粤服口操湖南音在路啼哭若失所依由捕房句探陸阿祥盤問據稱曾在粤人家爲婢被主人毆打因之遁出該包探卽將楊阿大帶至捕房巡捕頭着送英會審公廨值日差禀明蔡太守飭發官媒候示○十七號三道頭華捕在路見有失路小孩顧阿榮向之盤問據稱係羅店鎭人年十三歲在家無食出外無依該捕卽將顧阿榮帶至捕房轉送英公廨蔡太守飭發棲流公所 
 
 

Page 3

 
 
暫爲留養再行安置 
[請領女兒]  
　　金字招牌案内陳成光姘婦胡阿寶經王司馬判送善堂擇配昨晨據某氏投案禀稱阿寶是親生女兒叩求給領王司馬詰其成光之父母現在何處答稱伊父已往廣東伊母早已去世司馬謂成光現在之母何在答稱不相認識司馬謂旣爲親家豈有不知親母之理想是伊等囑爾來案冒領某嫗堅執不是司馬隨於所呈禀上批示着自赴善堂訴明情由如的係母女自當准其給領某氏叩謝退出 
[分别發落]  
　　法捕房覊押人犯爲數太多昨晨王雁臣司馬蒞捕房會同副捕頭飭法包探王榮培李雲發江德林等將應行發落之人帶案計有四十二名以五人爲一起逐一詰問分别發落九月二十六日解案之江士榮因牽羊經羊主陸耀亭控告王司馬令與魏杏生各出錢七百文魏將錢繳到早經釋出江管押至今無錢繳案着責一百板釋放九月十四日解案之泥水匠錢厚春因爲砌灶欠石灰行錢一千零數十文送案押追至今無錢昨日提案判掌頰八十下釋放九月初五日解訊之王坤元爲至小南門外舊貨店誑買釘靴九雙意圖脫逃因之送案判笞一百板釋放九月十四日包探在海晏輪船獲到之劉老二搜出洋一元四角皮箱發票一張據供爲薙髮匠安徽人本在南京於七月間尋友到鎭江九月初來滬尋生意不就擬回金陵王司馬以其欲回金陵如何到海晏船上明是圖竊着先掌頰一百下復加研問仍照前供再責一百板釋出諭令赶緊回籍九月初九日解案之江北人李洪林爲所租之東洋車失去經原主送押昨日提案判掌頰一百下放出九月初七日解案之范沈千爲在小東門開設烟館雇用女堂倌司馬令將女堂倌交出范管押至今仍未交出判掌頰一百下開釋七月二十八日解案之王二卽王標其人稱無籍貫在租界學習流氓曾經枷責昨日提案王司馬開導再三令其勉爲良善從寛開釋九月十九日解案之王月山因竊道署衣服破案判笞四十板放去前日解案之王永亭爲竊衣服付質錢七百文吊到贓物判責一百板釋放九月二十三日解案之徐阿金卽阿九又名陳阿金係寍波人屢次行竊本應再責從寛放去八月初八日解案之顧松林爲野鷄金字招牌一案起釁之人念其管押日久從寛放去九月三十日解案之韓光福供是皮匠犯賭被拘昨日從寛放出又陳阿金昨據人携保單求保司馬准其保去九月十九日解案之陳桂春爲躱在牧師海先生教堂中獲到解案又徐文桂爲烟鎗事兩人一併從寛放夫禮拜六解案之吕泗人郁全州爲竊物被包探所獲判責一百板放出十月十二日解案之孫春生王阿三兩人經在鄭家木橋賭塲拘到從寛釋放又解竊銅吊之胡金標判掌頰四十下放去七月二十九日解案之莊君濤爲莊天源洋票之事迄今管押多日原告未曾投案着掌頰一百下放去十月十二日解案之徐正奎爲竊豐順輪船馬褂當塲拘獲判掌頰一百下放去昨解之陸和尙偷鐵條兩根判責四十下放出偷花衣一包之張四來判責四十板放去又法帖案内之李子榮又八月二十八日解案欠洋五十八元之廣東人王漢橋又十月初七日解訊之張金茂爲在新街打范阿盤之眼又顧愛堂爲欠某氏洋五十元又角欠法公司船買洋一百七十六元之莊裕田又法書信館失洋之張小希又積竊王寶林卽小　餅又萬隆烟間涉訟之陳少琴董朗卿兩人私刑吊打開烟館之錢阿三各責四十板又小東門女堂烟舘之王錦祥又輪船獲到之興化阿三又私取銀水烟袋之施阿鳳又白螞蟻費雲山竇阿巧各責一百板昨解輪船上獲到之楊錦之卽楊月泰又朱阿順張瑞康許阿生等均還押此外尙有九月十六日解案之殷阿裕爲在船上竊衣服一包送押在八月間曾私造假信一封冒神父之名到崑山某醬園中取洋三十元曾在無錫有案昨晨司馬詰問據供洋交伯父楊順興處伯父現在新閘司馬謂爾本姓干從外家姓殷爲何伯父又姓楊答稱是外家伯父司馬以其一派胡言姑着包探帶往新閘查問再核　 
[上海四馬路奉災恊賑公所接到營口姚彦蓀李枝仙阮星階諸君九月廿一廿六日發十一十二兩號信]  
　　克敏九齡蕃甫成忠葆珊春瀾諸善長大人閣下頃間與章幼椎司馬面談知其募捐之數幾及二萬金本約牛海營臺彼此互放今以遼屬災重移緩就急准將牛海歸弟等查放營臺歸章公查放而棉衣皮花藥丸等物仍四處給發除牛盖兩處儘用四萬外其五數内大可提出一萬兩賑遼陽查遼屬災區甚廣非二萬金難敷開辦兹先借仁裕陳春記可熾順共銀萬兩匯遼後有萬金卽五數之内先還借疑隨後遼屬不敷及省東之安東通化等極重極苦極應拯救者全賴諸善長一片婆心多多接濟也怱次不盡欲言手肅敬請德安惟照不具愚弟姚嶽松朱福春翁正修李拱辰阮可均同頓首九月廿一第十一號○滬上諸善長大人閣卜廿二日杭州船到接奉六號惠書並棉袄褲二千件丸藥一蒲包捧誦之餘具徵婆心濟世推觪厪懷謹爲災黎謝再造之恩弟松均今俱在牛庄擇定西關天后宫内發放錢票請海城縣陶防守尉奇會印出示曉諭按毎屯堡發貼一張標明毎大口給東錢四吊小口減半本擬九月廿四開放緣各大號出票零星遂改期廿八日放起某日放某幾屯均於示内註明以免人多擁擠約七八日可以放完而牛北災戸至遠至重處尙分五路勘查出月初當可一律蕆事弟均督率同人親歴災區二百餘堡共查牛海飢民約計大小七萬左右口應與盖平事竣造册呈報軍尹憲並移明地方文武各衙門存案備查其根票俟回滬時携呈台核弟辰辦盖屬災戸未及查齊但月底月初亦可開放一切辦法彼此相同弗致牛海盖兩歧不爲衆人藉口以期仰副諸善長實惠及民之至意也遼陽等處災重情形已於前發九號書中痛陳一是兹經蓮珊先生發來公電祗悉弟等深念南中籌欵維艱卽此五數已覺十分欣喜無如災區愈查愈廣飢口愈開愈多遼屬災黎聞風偕來環求賑卹覩此鴻嗷垂斃誰無涕泗交流可否再求諸善長鼎力設法籌集二三萬金儘封河前寄到或向絲業與昌電報總局文報局高易五公所諸大善長處哀求恊助或先各借墊若干俾災黎之命可全而弟等之圍亦解矣竊念各公所諸大善長素能一視同仁當可不分畛域如蒙允准請先電知弟等不勝危迫激切待命之至專肅縷達敬請德安諸維亮照不具各公所諸大善長均此不另愚弟姚嶽松朱福春翁正修李拱辰阮可均同頓首九月廿六第十二號 
[承惠鉅欵]  
　　自鄭州告災以來荷蒙粤東愛育堂執事諸君鼎力籌維共計解過賑捐二十一批合成鷹洋六萬一千元仁聲義聞遐邇同欽昨日廣利輪舟抵滬又蒙惠來第廿二批鄭振鷹洋二千元七二申合規元一千四百四十兩十天期匯票一紙德薰等拜領之下喜溢眉端除備函答覆並掣奉收條外謹登報牘以揚仁風伏查河南皖北奉天等處水災江蘇揚鎭各屬旱災亟需放賑者計有五六十州縣際此捐成弩末幾於束手無策倘就此停募則數百萬災黎旣無餘粟可靠又非耕耨之時未有不垂斃者也是災黎之死生實與捐欵相維繫務乞四海大善士垂念吃緊情形將前送各册解囊輸助總期多集一分卽可多救一命施恩當厄七級合尖是所望於不厭不倦之仁人順布區區萬禱萬禱 
上海四馬路高易公館内籌振公所詠南陳德薰等謹誌十月十四日 
[助賑摭要]  
　　各省告災不已沿河一帶汪洋萬頃民不聊生而鎭江揚州等處入夏以來又復旱魃爲虐民艱鮮食需賑尤殷而况嚴冬凛洌卽在目前無食無衣飢寒交迫不爲拯救如蒼生何幸蒙善士仁人情殷推解分西江之潤以蘇涸轍之魚功德實深佩紉無已卽如慈谿張斯縉善士由高鼎五兄來洋一百元莘學耕堂大善士由餘大莊來洋五百元杭州胡厚餘翁募觀成堂綢業公所提助由金岐翁交來五十元惲季文善士病愈完愿五十元漢口敦實堂募演古籌賑由元豐昌程翰峯先生交來規元一百廿一兩八錢六分鄞縣陳賢臣善士求父病速愈由愼餘莊來洋五十元怡軒主人由成記莊來一百元悔庵善氏爲室蔣恭人小祥之期將懴費移助祈資冥福並求六子聰明上進合宅平安由蔚長厚來九八五平它紋一百兩合規元一百零三兩五錢六分烟臺無求人勸募曹平銀一百兩批見規元一百零七兩零九分二厘不留名病愈 
 
 

Page 4

 
 
完愿洋一百元江蘇吳縣春草閑房善士第四次完愿由源恒隆來二百元讓子記善士求病速痊祈保清吉由常熟昌盛莊托純泰莊來一百元李智泉爲妻子病愈完愿由王文鏞兄來五十元萃源號陳信堦翁募王朝霖善士五十元滬南天水丙寅已已生規元三百七十兩前四川成緜龍茂道徐善士求功名如願洋五十元又求保平安三元陸周氏爲夫樹藩求病速愈一百元總辦江西督銷局馬牖雲觀察勸來製購寒衣洋四百十六元江西夏魯園太守製購寒衣四十元西江彭世彦善士求保厥疾速瘳先助由杭垣王勛甫翁寄來一百元昭文徐心培善士求病速愈由沙溪寄來四信共洋三百五十元杭省鹿臺舊侣祈保合家康健一百元保守養求篤五十元功世丹善誠五十元二戸由源盛典來梁溪達源庄顧鏡秋善士求病速愈由同康庄來一百元九華山中人大善士由曹濟川翁交來洋五百元又助棉衣資一百三十元京都鍾幼賓善士由巨康庄來規元五十兩陳竺記善士由陳萬源來洋一百元源恒隆號錢鑑堂募昭文程叔英爲妻病獲痊鄰近失愼神佑平安完愿五十元囑解災區以救眉急憫鴻飛於中澤欣逢普濟之慈航彼鷺宿於氷天得沐仁施於挾纊請登報牘臚列芳名聊播仁聲伏祈公鑒上海北市絲業會館籌賑公所少欽施善昌謹誌 
[來信照登]  
　　啓者日所登俞曲園太史以闈題擬作文詩鬵資助賑後附一詩惜被隔開未甚醒目且詩内勇哉過賁育句哉字悞刊義字特此更正以存其原本如此[  上海陳家木橋電報總局皖振處謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十四年十月初六日京報全錄]  
　　宫門抄○發抄硃批四道○河督吳奏遵查鄭工情形並撫臣被叅各欵據實覆奏摺○將軍恭奏運船撞壞暫緩修理並請將委員議處免賠摺○十月初六日工部鴻臚寺鑲白旗值日無引見○怡王馮爾昌各假滿請安○清安由明陵回請安○帛公謝充族長恩○山東正副考官盛昱陳與同到京請安○桂祥因女指立皇后謝恩○祁世長等謝降級留任恩○佛佑因女指婚謝恩○志顔因女謝賞綢縀恩○鶴山謝授浙江遺缺知府恩○道府瑞霖汪元慶曾熙鈞各謝恩○錫珍續假十五日○内務府奏泒致祭内外城隍廟泒出巴克坦布崇光○又奏泒致祭火神廟泒出海緒○又奏泒致祭風雲雷雨之大臣派出恩輝慶霖豫隨承蔭○召見軍機盛昱陳與冏瑞霖鶴山汪元慶○發抄劉錦棠奏請留旗員保慶在營差遣奉硃批着照所請該衙門知道欽此○又温宿州纒民艾曼爾鬥毆案定擬奉硃批刑部議奏欽此○剛毅奏石樓令曹鑅調補曲沃令奉硃批吏部議奏欽此○又已故平陽府通判文秀勒追案查銷奉硃批着照所請該部知道欽此○○署河東河道總督臣吳大澂 
奏爲遵旨確查鄭工兩壩及引河實在情形並撫臣倪文蔚等被叅各欵先行據寔覆奏恭摺仰祈聖鑒事竊臣於光緒十四年八月初六日接准軍機大臣字寄欽奉光緒十四年七月二十七日上諭一道並抄發原摺二件命臣將兩壩及引河究竟因何貽誤實在情形並倪文蔚等襊叅各欵逐一確查據實具奏仰見聖慈厪念河工力求整飭之至意臣到工之始一面察度河勢履勘壩工一面調閱案卷明查暗訪並與在工辦事人員反復推求悉心考察知本年春夏之交河水甚平未能早竣全功一由工叚過長全溜圈注口門進占費力一由上年開工太晚料物未能應手之故當時札飭各州縣購辦稽料係援照道光二十一年祥工成案亦非倪文蔚一人之見惟地方州縣由撫臣督傕較爲得力倪文蔚以辦料自任目擊河工待用情形嚴限䟎催未免過于急切而州縣奉文促追多派胥役四處搜求擾及窮黎勢所不免臣自歸德府進省沿途訪問亦有議及州縣辦料之艱難有欲速反遲之獘究竟何縣書差辦理不善何處鄉民受累亦不能確實指証其辦料遲延之州縣早經撫臣倪文蔚會同河臣李鶴年奏叅在案現經臣出示曉諭專派委員自行設廠收買民料毋庸各州縣購運以後流獘自少民情或稍踴躍道員歐陽霖前在河南歴任州縣聲名平常因案鐫級此次河臣李鶴年撫臣倪文蔚會札委辦稭料自上年十一月到工往來周家口購運料物查無實在　跡惟係指捐江蘇試用人員尙未到省旣有人言藉藉應將總辦稭料一差卽行撤去由撫臣咨回江蘇試用河北鎭總兵崔廷桂督辦引河經前河臣李鶴年撫臣倪文蔚於上年十二月會奏摺内聲明原估二千五百丈派令工賑營提督董明禮督率土夫興挑因係鄉居農民挑挖未能如式復經會檄河北鎭總兵崔廷桂督帶弁兵招募諳習挑河民夫到工改估引河共長三千丈分作九十六叚空留引河頭三十丈以備臨時相機搶辦等語臣查總兵崔廷桂造報清册内挑挖正引河及搶辦河頭共用銀六十二萬三千餘兩撥沙挖淤抽溝並搶挑川字河二道共用銀四萬五千餘兩練軍永固營勇丁口糧並發工賑營長把鍁及一切雜欵共用銀二萬四千餘兩統計不及七十萬兩原叅撫臣倪文蔚以銀一百二十萬兩包與總兵崔廷桂辦理實無其事臣又派員乘坐小舟由引河頭順流而下逐叚測量現在河口最深之處八九尺至一丈不等以下或深四五尺或深三尺五寸四十二三叚間河有淺灘水深二尺至四尺不等惟六十三四叚水深至六七尺引河上下均有船隻往來行駛尙不致全行淤墊以後瀾壩挑河仍當責成崔廷桂一手經理惟現值庫欵支絀之時不能不撙節估計總期引河深通寛闊而經費不致虚糜庶與公事有裨原叅又謂大臣薪水銀毎月千兩委員二百兩投効者至數百員之多當卽行查鄭工總局兹據該局司道會禀光緒十三年大工興辦後曾經議照歴辦成案由五四經費項下開支公費嗣因督辦臣李鴻藻前署河臣李鶴年撫臣倪文蔚飭諭節愼工需一切不准開支並未支送公費銀兩督辦臣李鴻藻係照部章毎日支銀七兩隨帶司員毎員毎日支銀三兩其餘調工委員薪水查照滎工成案禀明道員毎月支銀一百兩知府毎月支銀七十兩同通州縣毎月支銀六十兩佐雜各員毎月支銀三十兩投効人員均減半發給並無毎月支銀二百兩章程其他省人員來工投効亦無數百員之多原叅又謂成孚有賣給委札之事以入資多寡定差委優劣濫竽者四百餘人查各衙門皆有札稿存案臣調閱案卷前河臣成孚任内與撫臣倪文蔚會銜札委文武員弁一百一十餘人單銜札委凡十餘員大半河工候補及地方州縣佐貳間有本省在籍紳士其外省人員投効者甚屬寥寥並無四百餘人此外委員在工差遣有由各局各廠自行檄委之員有因赶辦夜工隨時添派之員皆與成孚無涉該前河臣身任大員受恩深重斷不致有賣給委札之事自係傳聞之訛原叅又謂外間傳說紹諴自河南匯銀四十萬來京一節臣在省城密飭署祥符縣知縣舒敏調取各票號匯銀總簿親自查閱僅有日昇昌匯京銀四千兩存公匯京銀一萬兩皆由河南匯至京城寶興隆金鋪欵目較鉅並無匯紹宅字樣此外亦無匯京鉅欵據各該號商人聲稱實無紹鍁囑匯銀兩之事臣到工後又派員前往西壩銀錢庫守提該庫收支銀錢簿及日用流水各簿二十餘册逐册檢查核對所收銀數與藩庫發欵相符所發麻價料價及土夫錢文委員薪水均係因公動用並無紹諴挪用銀兩惟江蘇候補知縣蔣文海自二月十八日至七月初三日止共領料價銀二十萬二千餘兩本年所收民料價值參差易滋弊竇蔣文海所購稭料六百六十餘垜有無浮冒事後無從稽核臣查蔣文海爲紹諴親戚委以購料要差領支鉅欵未免不知遠嫌紹諴所呈西壩委員清摺並無蔣文海銜名雖已撤差回省訪聞該員在工數月聲名甚劣跡近招摇應否請旨將江蘇候補知縣蔣文海革職以示簿懲原叅紹諴匯銀進京查無實據應請毋庸置議至上年搶險不力之署開歸陳許道李正榮雖經吏部照例議處惟前河臣成孚已獲嚴譴該前道李正榮仍復留工効力誠如聖諭僅予摘頂降調不足蔽辜應將前署開歸陳許道李正榮已革上南應同知余潢請旨　部一併嚴議以昭炯戒上南營守備王忻現已病故應毋庸議從前在工差遣人員自奉旨停工以後業經前署河臣李鴻藻督飭各局大加裁撤如再有可汰之儿員可省之浮費臣當破除情面竭力删除以仰副聖主愼重工欵之意除將河工應辦事宜另行具摺奏明外所有查明鄭工兩壩及引河實在情形並撫臣倪文蔚等被叅各欵據實覆奏緣由謹繕摺由驛三百里馳陳是否有當伏乞皇太后皇上聖鑒訓示謹奏奉硃批另有旨欽此○○奴才恭鏜托克湍跪奏爲運船停泊江沿暴風氷牌猝行撞壞擬暫緩修理並請旨飭部將委員議處免賠恭摺具陳仰祈聖鑒事竊據水師管總管海昌禀報齊齊哈爾城上年封凍以前將大船四隻次船五隻挽入江口停泊委員雲騎尉長陞等輪流看守詎於本年三月二十五日夜間暴風驟起江水泛瀾狂浪洶湧氷牌乘流下駛將大船四隻次船二隻全行撞碎順流浮沉時當黑夜之際該委員等涉險搶護勢難保救隨獲零碎板片並檢拾釘鐵重二千一百七十斤各情當派四品官吉忠阿雙永六品官瑞興署六品官領催林雨盛等前往確查旋據回稱履勘屬實等因據此當經奴才等遴派副都統銜恊領烏善覆騐據稱原報情形委無遁飾加結申報前來奴才等伏查此次撞壞大船四隻本係明年例應拆修次船二隻亦係明年例應小修而現在立待運糧僅剩次船三隻寔不敷用已飭僱覔商船暫行轉運以固倉儲所有經管船隻各該員核與例載人力難施並非看守不愼免其賠補等語相符自應仰懇天恩免其賠補仍行交部議處以懲疎忽其撞壞船隻統俟明年屇限歸併估料行修所餘釘鐵等件當飭存庫備用除將該委員職名咨送兵部外所有運船停泊江沿暴風氷牌猝行撞壞擬請暫緩修理並請旨飭部將委員議處免賠各緣由理合恭摺具陳伏乞皇太后皇上聖鑒訓示謹奏奉硃批着照所請該部知道欽此 
 
 

Page 12

 
 
[光緒十四年十月初七日京報全錄]  
　　宫門抄○廣西撫沈奏遵旨查明據實覆陳摺○豫撫倪奏鄉試簾官現任人員不敷派用遵例遴選摺○又　奏議卹副將夾片○十月初七日内務府國子監鑲紅旗值日無引見○果勒敏承綬各假滿請安○内務府奏派致祭馬神派出文璧○召見軍機怡王恩普張英麟佛佑現　灰鼠一套○○廣西巡撫臣沈秉成跪奏爲遵旨查明據實覆陳仰祈聖鑒事竊臣於光緒十四年四月初二日准軍機大臣字寄光緒十四年三月初八日奉上諭前據李秉衡奏已故前任廣西巡撫張凱嵩功德在民據本籍紳士請建專祠等因欽此遵旨寄信前來臣欽奉之下遵卽恭錄諭旨照抄摺件轉行藩臬兩司確查去後兹據藩司馬丕瑶臬司張聨桂查明實情會詳前來臣覆加查核如劉宗標等原呈並李士琨原奏内稱已故撫臣張凱嵩前任慶遠府知府賊至先逃致府城失守奉旨革職嗣因蔣益澧督兵收復郡城張凱嵩冒功開復保升右江道濫列剡章不數年洊升臬藩巡撫一節查咸豐七年九月内盤踞柳州之逆匪分股竄擾慶遠闌入府城維時張凱嵩先已升授左江道交卸府篆因右江道乏員經前撫臣勞崇光委署右江道篆務於慶遠一帶集團與廣西提督奚應龍督率文武分投防剿因賊衆兵單以致郡城失守勞崇光具摺奏叅欽奉上諭署右江道事左江道張凱嵩着革職暫免開缺留於軍營帶罪立功以觀後效欽此張凱嵩調集慶屬漢土各圑迭殲賊匪於咸豐八年七月會同署臬司蔣益灃所部湘勇克復慶遠府城勞崇光以張凱嵩籌欵集圑掃平匪黨會同克復城池可盖前愆奏懇將前叅處分開復奉旨允准在案張凱嵩係留營圖功之員會同克城開復原叅處分尙非冒功至其升任左江道員係在慶遠失事以前劉宗標等以其冒功開復保升右江道情節未符若荐升臬藩巡撫皆係出自特簡其非冒濫不待訪查又劉宗標等原呈内稱軍需用欵冒濫支銷動輙數萬任藩司時專以包苴爲事如懷集平南賀貴等縣優缺必先餽七八千金而後下委全州平樂等處中缺次之甚至清苦各教官非拜門不與署事一節查懷集平南賀貴等缺就廣西而論雖較各苦缺爲優然歲徵糧稅不過萬餘金當張凱嵩任藩司時各該縣均曾遭賊蹂躪貴縣所屬尙爲積匪黄三盤踞滋擾地方俱形凋敝糧賦所入不能及原額之半辦公時形竭蹶委是缺者勢難餽以七八千金究竟何員曾經餽送密查徧訪無人能遵其事全州等缺亦無從查詢教職非拜門不委署詢訊均不能指實或云張凱嵩由知縣升至巡撫其任府州縣時歲科考試衡文取士在門生之列者本不乏人旣得教官委之署事在所必有想卽因是訛傳所稱軍需冒濫究係何年何欵尤屬無憑查考又劉宗標等呈稱其任巡撫嗜利尤甚凡賣文職道員李均爲過付賣武職中軍楊廷桂爲說合毎逢節壽需索逾於貢數别立季規名目其欵尤鉅及李士琨奏稱任用舉人胡成鼎王綱爲之耳目任用候補道李均爲之腹心朋比爲奸賄賂公行僚屬掊克以給其求時巡撫劉長佑急於軍務吏事未能兼顧該故撫遂以藩司而攬巡撫之權迨其升巡撫則又以巡撫而侵藩司之職冒銷軍餉勒索捐輸半飽私囊去粤之日擁資數十萬一節查道員李均於劉長佑任巡撫時卽派在軍需局辦事張凱嵩升任巡撫照常委辦楊迁桂係署撫標中軍叅將王綱係省城圑練局紳董平日俱能辦事張凱嵩遇事隨時傳見胡成鼎在張凱嵩幕中司書記者指爲腹心耳目職是之由此四人俱已早故訪詢賣官行賄各情均稱並無聞見節壽季規亦無其事以時勢言之張凱嵩任藩司授巡撫正值賊氛徧地時事多艱委任府應州縣多有視爲畏途武職則因兵餉短絀廉俸僅能酌發數成艱苦殊甚其無賄求尙屬可信當張凱嵩任藩司之日前撫臣劉長佑惟以軍務爲急而素稱精明剛正何能置吏事於不問悉聽藩司攬權納賄侵餉漁私若罔聞知迨張凱嵩陞授巡撫用人理財責在藩司就使侵藩司之職方當軍餉竭蹶支應維艱而欲冒銷勒捐以飽私囊任藩司者亦何能拱手聽命臣竊以爲傳言者過其無擁資數十萬則不待煩言而已解又劉宗標等呈稱咸豐十一年蔣益澧一軍由賀縣歴梧州進駐平南爲攻取潯郡之計張凱嵩在藩司任内忌其成功停餉不發致蔣益澧臨師痛哭幾誤大局一節查蔣益澧所統一軍咸豐年間餉由湖南協濟隨時徑解赴營不入藩庫維時庫欵支絀入不數出惟賴抽厘贍軍抽有成數卽就近撥解軍營支應未有停餉不發之事蔣益澧因何臨師痛哭查詢係屬誤傳又劉宗標等呈稱平樂梧州柳州各府州縣賊氛正烊紳士繞道赴省乞援該故撫藐爲鎭定延不發兵致城邑村莊連日失陷死者數萬人粤民恨入骨髓一節查廣西地方當咸豐同治年間餉絀兵單不敷分布城邑村莊遭賊蹂躪者不少言之堪憫然有賊之區俱派營勇前往剿捕有無乞援不發兵之事分飭各府查詢因閱時已久紳民均不知梗概亦無銜恨之言臣揣當時情形或兵力不足兼顧難周致被匪擾之處勢亦難免張凱嵩身爲疆吏未能籌畫全局内省不能無疚也又劉宗標等呈稱粤西餉絀剿賊必資民力張凱嵩集圑時巧言勸捐事平後所許勇丁口糧犒賞藉詞尅扣不特捐項盡充私囊並　支公欵藉圖肥已病民病國一等查集圑剿賊係張凱嵩在慶遠之事其時軍餉兩缺全仗忠信鼓勵衆志如果挾私肥已何能得人死力剿平賊匪况圑丁日食孔急勸捐之欵隨收隨放無從尅扣亦無公欵聽其濫支人所共知未可懷疑指摘此查明該故撫臣張凱嵩被訐冒功貪黷並無實據之情形也至前護撫臣李秉衡原奏臚列張凱嵩之政治事績查劉宗標等原呈亦稱其任興業蒼梧臨桂尙有才能勤於辦事至其洊升道府臬藩辦理防剿人所共知共見　巡撫後親赴南寗督師剿除各股巨匪隨時奏報有案擒渠搗穴有憑李秉衡時嘉慶介深惡貪汙如張凱嵩實有貪劣之事豈竟毫無所聞何能據呈奏請惟平情而論張凱嵩果係品詣純粹功德入人一無訾議可加自必羣情悅服何至毁譽叅半衆論不符鉅興攸關必須推求至當不容稍涉疑似伏查光緒五年接准禮部咨擬定題請名宦鄉賢限期以重祀典一摺内稱嗣後入祀名宦鄉賢者須俟其人身殁三十年後方准具題核辦若未及三十年概不准遽行題請以昭核實而杜冒濫等因具奏奉旨依議欽此在案推原定章之義必其人身故已久公論彌著斯呈請無濫獲報無慙今爲已故撫臣建祠雖與請八名宦不同具有關祀典則一擬請援照此章俟三十年後四有呈請出於至公輿論俱符者再准核辦現在旣多　議應否撤銷建祠之處伏候聖裁所有查明據實覆奏緣由是否有當伏乞皇太后皇上聖鑒訓示謹奏奉硃批另有旨欽此○○革職留任三品頂戴河南巡撫臣倪文蔚跪奏爲鄉試内簾官現任人員不敷派用遵例在於卽用大挑等項知縣内遴選充宫叅摺仰祈聖鑒事竊查定例直省鄉試同考官調取由進士舉人出身之現任州縣試以文藝年壯學優者准入内簾如實在不敷考選准於卽用分發人員内詳加遴選擇其文理優長者與實缺人員一體充當仍將現任人員不敷派用專摺具奏等因歴經遵辦在案兹查光緒十四年豫省舉行戊子正科鄉試需用同考官十四員當於現任正途知縣内考取十員尙不敷派用遵例在於卽用人挑等項知縣考取聞捷宋嘉炳王薪傳蔣世芳四員均屬文理優長堪以一體派襄校閱所有遵例調考簾官緣由理合恭摺具陳伏乞皇太后皇上聖鑒謹奏奉硃批知道了欽此○○倪文蔚片再署信陽協副將達慶恩江蘇六合縣人由武童管帶練勇隨營効力轉戰蘇皖粤豫直東陜西各省身受多傷戰功懋著歴保至總兵銜儘先補用副將奏調來豫差委歸標候補經臣委署信陽恊副將到任之後督率各員操防巡緝倍著勤勞因積受潮濕觸發舊傷醫治無效於光緒十四年七月二十日病效由署南陽鎭總兵楊鴻禮咨請奏卹前來臣查近年各路軍營積勞病故人員凡係曾著戰功者一經具奏無不仰沐殊恩該副將達慶恩從戎二十餘年屢著戰功兹因積勞致疾觸發舊傷病故殊堪憫惻合無仰懇天恩飭部照軍營立功　積勞病故例從優議卹以昭激勸爲此附片具陳伏乞聖鑒訓示謹奏奉硃批達慶恩着交部照軍營立功後積勞病故例從優議卹欽此 
 
