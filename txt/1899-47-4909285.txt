# 1899 - 47 - 4909285

 

Page 1

 
 
[醫書]  
　　大　準繩一　　神明　　　　　　　　　　　古　　　林前由書肆友人傳本局　印　　　　　　易　　巳　　　兹又　付　　　　益爲精美每　四十八　　　六套　　　　六　　　　全書爲明張　實先生所　立　　立　　　之每　二十四本分裝兩套　　　　世有欲於杏村　井中　　一　者　　三　　申報館申昌書室及各書坊購取以資　　　　 
[新印日本國志] [  國書集成局啓]  
　　是書爲粵東黃公　　訪所著　　　　　使日本研求彼國數千年來樂兵部　　明治　　力行新　　三　意　　　四十　　　　　洽見殫聞本局排印精良分裝十本　成　　購者如　計每　碼洋二元五角　有先　爲佼者請臨三馬　　　　电昌　室二洋經　　　書局南北掃葉山房金陵　　　　　可　 
[論旗漢械鬥事]  
　　愚民械鬥最爲風俗之　小則　案牽連大則亂萌卽由此而起合二十一行省械鬥之案尤以北省爲多北方民風　悍動輒糾集多人約期械鬥如　大　暫不兩全竟有　此言　死不償命者　事後未必控官懲　　官或有所風　亦多置之不問顧北方民風　　函尙忌憚官長若地方官訪聞後先期　　　　亦卽不難解　　　不致　成大　也南省則惟廣東民風　强械鬥之多亦不亞於北方曾聞之來自粵東者　　處械鬥之案皆出自大　　　各舉　黨列陣以待儼如　壘　必預先約期如甲黨强向乙黨弱乙自知不敵而又不肯　心相從則必赴　請兵以爲　　之計甲黨知之則赴　　不發兵縣主於此幾於左右爲難於是强悍之民益無忌憚而此風終不能息矣然雖有械鬥之事而從未　有　　官長典官爲難者乃閱本月初九日本報所登詳述旗漢械鬥情形可謂目無法紀者矣夫旗　意圖賒帳而致口角尙爲尋常之事卽彼此　不相下以致爭鬥亦屬情有可原至旣鬥毆傷　經官訊斷自有曲直之分而旗兵肆行無禮竟與縣官爲　然猶得謂旗人非縣官所轄故敢全無顧忌不料　明府已避至副都統署內　　卽不畏縣官何以視統轄上司而亦敢恣行凌犯竟將都統署內花廳盡行拆毁又以理事府意　袒護摔其　　　　逢竊以爲此事理事府及劉明府果有偏袒　旗兵不服猶可說也乃放槍者照明明旗兵傷斃者固明明漢人也雖　兵亦傷二人然由仵　騐明傷由槍管炸殘所致核其精節曲在旗兵按律　之亦不爲過而况拆毁衙署毆辱上司其罪何可逭哉現　　廣總督張　　委候補道扎觀察　哈理候補府連太守捷吉太守哈春辦理此案想必秉公執　足以懾服衆心也又　此次閙事者卽數年　英雄曾之　類其爲首之某武舉平日向滿城各富户恣意婪索　　　得經費卽當踏平草巿大北門小北門等處以雪宿怨人皆畏之興辦團練日夜防守以　不　後因旗兵諱莫如深禁人傳播故啓釁之由言人人殊或謂某武　　强暴喜交　旗兵之　　者多依　之結英雄會社推爲謀主恃衆橫行　雖傳　之詞未敢信以爲實然人言藉藉　　無因竊意某武舉之作爲正　距一　　如果有立會婪索之事亦必　以重懲庶旗　　所畏法現今冬　　　內以　已駐防之兵爲　　干　　心　亦無端　　則時局　不可　矣星星之火可　　　　　叅　　　　　可比有事爲無　　　　　　　　　　　　　　　　　械鬥之案不　辦理而難在　　其立　之康以　　　之　　　急則生變　　　　　　於　　　不存　袒不　　　　　　防患未　不可以　　　　之　 
[本電]  
　　昨日午　京師來電傳來上諭二道　　　登○正　十一日奉上諭前撥升任太僕寺少卿岑春煊御史馮錫仁先後奏奉廣西　　　　森臬司　　　　　　黃仁濟因循玩宼營私納賄各欵　經諭令陳寳　　查其　嗣　實　因案革職復輕諭令兪廉三認眞查　　　查明　　廣西巡撫黃槐森　叅各　多係傳聞之　　撫平日於官方營務　　講求　匪　紛起時以餉　兵　未　相　立　迨奉旨切實　親自督　地方以次敉定功過尙足相抵著免其　　廣西地居邊　現在匪亂初平彈　　　均　　　　　務　　　　　妥籌措置毋負委任調補雲南按察使蔡希邠　無納賄營私確據實有袒庇同鄉引用私人情事且　　　　　　　　名甚劣著革職永不　用右江道黃仁濟方馬平匪案初起時辦理不無遷延不勝　　之任著卽行　缺　州府知府張璧封因循玩宼坐誤事機候補知　葉能　迭謀要差　營有跡前　林　守備王起鴻怯怯無能　功　　均著　行革職以肅官方餘著照所議　理　　知道欽此同日奉上諭倉　衙門順天府奏請續撥王恕　等　粥　　石一摺本年通州王恕　等處　　　民就　較多所有前次賞給振米一千五百石不　散放著再加恩賞給秈米四百石以資　濟餘　　　衙門知道欽此 
[電傳事]  
　　香港循　日報云新正初五日得小呂宋電音言依路依路城已於初二日被美軍攻奪當亂黨危急時縱火焚燒幸　　英　美三　領事府火卽熄滅古塵房屋及各銀行皆得保全無恙　兩軍交綏之　美國　大利波士頓兩戰艦齊放開花砲以　陸軍時正午前九點　　　見勢不能　紛紛向　羅城逃命美兵遂相率登岸亂黨之留守城中者　與美軍交鋒　　　　　旋亦散如鳥獸美軍入城之後查點兵士無甚損傷 
[金陵]  
　　金陵采訪友人云下　在省垣儀　門外江邊爲長江各輪船傳泊之所歐西各國屢欲於此　通商埠以利懋遷　以政府堅不允行未能如願迨去年欽奉上諭通飭江海各口自闢商埠准各國萃集通商等因金陵遂得闢爲互巿口岸兹聞事將開辦擬先由英國派駐領事兼　各國交涉事宜俟日後商務　興然後各派領事駐紥去臘峴　已委員勘定就招商局躉　之畔建造金陵關大約今春擇定吉期卽須大興土木矣 
[要電頻傳]  
　　金陵采訪友人云去年封印之後兩江督署時接都中密碼電音及獻詣以來京電仍日有數起惟劉峴　遇事愼密是以個中　是外人皆不得而知也 
[追記長樂巢匪情形]  
　　湖北長樂土匪謀爲不軌本館前已迭誌報章昨接宜昌訪事友接宜昌訪事友人來函云當日匪徒盤踞者實係百葉寨卽前所稱白溢寨者是其地　極險固督憲所派護軍凱字營勇數百名先分十隊往攻匪徒負　以拒勢甚悍猛祇以軍械不精一經對壘被官軍擊斃百餘人餘始抱頭鼠竄官軍追至寨上痛加　洗犁庭掃穴以次肅清猶恐餘匪四散奔逃不免勾結爲亂因又由鎭署添派新勇二十名前往防堵縣宰蘇大令業經救出　少尉則尙無蹤跡臘月十三日巴東縣派差將教士董君及周把戎之靈柩護送至宜蓋二君皆被匪戕害者把戎　匪徒多相識 
 
 

Page 2

 
 
聞變後衣冠而往意欲招降偶觸其怒致立卽被戕董君則被害尤爲慘酷宜地天主堂各教士欲請地方官開棺騐視想辦理善後事宜者未免稍形棘手也先一日快利輪船抵埠鄧軍門由省城帶勇一營附之而至起岸後卽向長樂進發刻卜駐守是處之勇共一千數百名殲除小醜諒甚易易大約當不至有死灰復燃之患矣 
[渦亂餘譚]  
　　蕪湖采訪友人云客臘渦陽之變大憲調皖南練軍步隊赴剿行次蕪湖卽奉檄凱旋遂於祀灶前一夕返旆至十六日過蕪北征之練軍馬隊行近壽州亦奉飭折回防次二十七日道出中江如虎如貔之士皆以歲除在邇歸心如箭卽日向寗國進發不稍流連渦陽匪首牛世修卽牛汝秋竄匿皖南迭奉督撫憲懸賞購拿事隔旬餘依然漏網大憲以牛匪與現任皖南鎭標中車牛韻齋協戎同里同宗且經投効麾下因有責令協戎設法承緝之說至皖南二十三州縣現已將督撫憲所頒賞格遍行張挂雖僻壤窮鄉亦復線人密布想跳梁小醜縱能效費長房之縮地亦終難法外逍遙矣書至此又得金陵采訪友人手函略謂兩江總督劉峴帥所派　剿之衡字營弁勇經王總戎世雄督帶遄征中途接奉皖省電音內開劉邵諸酋業已次第擒獲牛匪勢窮而竄援師無庸前進等因遂卽日撤隊而回近日峴帥復得皖電知渦匪窮竄之後忽又擾害鄰近各州縣所到之處勢極披猖若不悉數勦除誠恐死灰復燃致釀燎原之患爰仍飭總戎帶隊前進總戎夙懷息勇前番奉調出剿深以未能殺賊立功爲憾此次一奉羽檄立刻厲兵秣馬以待啓行所惜諸營分紥各方相距或數十里或百餘里之遙不能尅日調集大約俟有後命再當嚴爲徵調星夜䟎行也 
[蘇試有期]  
　　蘇州訪事友來函云省垣於去臘某日接奉江蘇提督學政瞿大宗師札文飭於正月初六日　行縣試二月初六日舉行府試三月初六日舉行院試長元吳三縣主以爲期太迫爰禀請攺期正月十八日取齊二十日考試業已出示曉諭想雞陂鶴巿之間濟濟英才咸磨厲以須準備及鋒而試矣 
[覆勘鐵路]  
　　杭州訪事人云襄辦浙江杭嘉湖寗紹鐵路委員江蘇候補道潘芸孫觀察學祖於去冬十一月初旬至杭禀見撫憲寥大中丞後隨往江干一帶履勘鐵路事宜擬於對渡義梧兩山相峙處建一渡江鐵橋以通車路旋於下旬某日渡江由紹至寗一路勘視事畢由甬江附輪船　滬臘月十二日復自滬至蘇杭帶同西人查勘十六日由吳門起程十八日過嘉興二十日抵杭暫駐新關卽命駕入城面謁撫憲禀陳復勘地址事宜 
[軍麾抵省]  
　　蘇州訪事友來函云江南提督兼自强軍統領李壽亭軍門於新正初九日由松江節署來蘇拜賀德大中丞年禧中丞延入花廳茗談良久旋赴潘臬織造各署賀年復飭家丁遍詣各當道處投刺翌日午刻中丞排導出轅親詣舟次報謁是晚軍門卽命啓椗往白門拜賀劉制軍年禧 
[是何濡滯]  
　　紹興訪事人云去冬准補紹興府餘姚縣知縣湯佶昭大令經藩憲惲菘耘方伯飭赴新任供職嗣於臘月初旬赴紹郡禀見熊太守旋卽辭赴任所乃時閱兩旬太守忽接餘姚縣紳民公禀略稱舊令已去新令未來餘姚有署無官何以理民事適前任張大令至郡太守傳見之餘詢知湯大令旣抵餘姚卽赴寗波禀見寗紹台道吳觀察爰飭張大令赶緊回署一面電飭湯大令卽日履新有知之者謂湯大令到寗後偶爾患病是以尙留滯於堇山鄮水間也 
[烟寮命案]  
　　嘉興訪事人云北門內大街同義成烟室係粵人某甲所開去臘某日値堂人某乙向烟客徐某索找錢文口角之餘吞烟斃命旋由甲投秀水縣署呈控二十日陳邑尊帶同書吏　役往騐先喚四鄰略訊數語卽飭仵作如法騐視報稱並無傷痕邑尊乃飭甲具結收殮甲堅稱有傷兇悍無禮邑尊大怒飭役帶回赴府禀訴宗太守遂委嘉興縣葉邑尊復騐仵作報稱實無傷痕的係吞烟自盡遂飭塡明屍格收殮發封旋將兩造帶去想須禀明太守然後辦理也 
[江門火警]  
　　香港循環日報云有友自古岡州來言及江門埠常安坊素爲烟花淵藪客臘二十七日午刻烈燄起自坊中錦和妓院雖經各水龍夫奮勇救援無如火烈具揚不可嚮邇一轉瞬間所有繡壞相連之蓮塘基九如居猪屎地杉欄街均被池魚殃及越三時之久火始漸熄事後查得房屋之化爲灰燼者多至二百餘家大厦坵墟崇樓瓦礫有心人撫今追昔靡不感慨係之已 
[吳下官塲紀事]  
　　姑蘇訪事友來函云蘇州府儒學正堂包子丹廣文溎生籍隸鎭江丹徒縣以名孝廉秉鐸吳中自咸豐四年補缺後迄今歴四十有七載老成碩望巍然如東魯靈光邇因二豎爲災醫藥罔效遽於正月初八日辭世公子輩筮期初十日大殮一時白馬素車吊者雲集諸士子追懷教澤更哀感逾常遺缺經藩憲聶仲芳方伯札委副齋徐廣文兼署○總捕同知劉少峯司馬前經上憲奏保開缺過班遺缺由藩憲聶方伯於去臘二十五日牌示以候補通判王别駕士暄署理别駕奉札後筮吉正月初八日接鈐任事届期合署書差及執事人等均叩賀如儀 
[厦門雜錄]  
　　厦門訪事友來函云委署厦防分府方樾亭司馬祖蔭於去臘十七日抵厦假同安縣人館暫駐襜幃擇吉十八日辰刻接印闔郡文武各官均往道賀前任駱小甫司馬於二十日鶯遷出署俟新正進省後再回平潭同知本任方司馬則於二十二日遷入署中○日本租界已擇定虎頭山沙坡尾草仔坡一帶去臘二十三日惲觀察與方司馬會同日本領事詳細勘明其地墳墓纍纍一經發掘難免枯骸暴露圔厦士民擬公禀阻止恐不免又生枝節也○去臘二十一日之晚外關帝廟箭道街有浦南紙客某甲收得帳銀三百餘元彳亍而來突有地方　棍盡數刦去并被刃傷報案後惲觀察飭差拘到兇犯四名刑訊之下內有一人自稱係前營看守軍裝之勇丁提憲楊西園尙書以營勇爲匪罪應加等特將該管官嚴行申斥所獲兇犯經惲觀察親提訊供不諱責令各責三千板血肉狼藉聲若豕嘷似此認眞嚴辦想若輩聞之當亦心寒膽慄矣 
[鴛水春波]  
　　嘉興訪事友來函云北門外塘匯鎭對河徐王廟供奉巢湖福主偶像禾中人向於新正初八日約伴買舟前往進香美其名曰換元寳葢以卜一年之利巿焉廟中於是日懸燈結彩更招梨園子弟演劇娛神每届天氣晴明遠近觀者雲屯霧聚香金所積頗有可觀今正天公不做美雨師稅駕終日滂沱以致進香者甚爲寥落在禾人固可省此耗費而廟中各羽士則未免大失所望矣○新正某日塘匯鎭半塘河內忽浮一三十餘歲之男屍身穿寍綢坎肩有識廬山眞面者謂係某米行夥友賭負無可彌補以致出此下策或有謂酒後失足落河夜晚無人援救致遭溺斃者 
[宜昌淑景]  
　　宜昌訪事友人云近日有日本商人租得英商立德所建之利川公司房屋擬開行棧名曰大坂商輪船公司想此後行旅往來不難同占利涉矣○自土匪滋閙之後巿上各項生意日見蕭條惟天氣尙覺晴和人心安謐且收成豐稔居民或不致憂卒歲無資亦幸事也 
[京江春汛]  
　　鎭江訪事友人云去冬嘉平月二十四日爲立春令節官塲例有打春之舉卽古者出土牛以送寒氣之遺意也先一日府尊許太守飭丹徒縣豫備春牛芒神牲牢酒醴届時率同縣丞典史諸佐雜排齊儀　間以五穀亭及俊童所枌天宮　福漁樵耕讀之類迤　出 
 
 

Page 3

 
 
北門過拖板橋至大校塲先農殿時兩學廣文已先在校塲伺候太守降輿入而向太歲行三跪九叩首禮次日迎芒神春牛歸至一字老田頭行鞭春禮然後差役人等一擁而前爭取春牛以卜一年利巿○每届歲暮好善之家散給米票以惠無告窮民法至良也去臘黃羊祀灶之前已有善士袖藏寸紙潛至小街僻巷擇其尤爲貧苦者抛給數紙或五升或八升由同裕磨坊代發受惠者咸頌好行其德不置○宵小繁興防範不容疏忽常鎭通海道長久山觀察思患預防會同副都統吉統制　發示諭云照得鎭城逼近租界華洋雜處良莠不齊欲靖地方先嚴門禁歴經前道會同本都統限令各城門於晚間十下鐘一律扃閉如遇要公進出卽以對牌爲憑守城官兵查明無悞仍向執牌者問明人數放行此外不准附從原所以　匪類混跡安靖閭閻無如日久玩生門禁廢弛每至夜深城門已閉有以照會請開者有以名片請開者不一而足一人導其先衆人步其後而守城官兵並不盤詰隨意放入是有門禁之名而無門禁之實殊屬不成事體自應重申前禁以後各城門應仍於晚間十點鐘落鎖照章本都統發貼鎖封鑰匙交署至黎明領鑰啓門由文委員騐封以臻周妥倘各衙門於落鎖之後因公進出騐明對牌由門丁立卽赴署領匙交署一面問明何署何局共有幾人是何名姓詳細登簿按旬開摺送查仍由本都統另製三尺長對牌由各衙門來署倒換啓門時微開一面祗敷一人出入餘皆驅逐遇有形跡可疑之人隨時盤詰如果言語支離卽行送究除分飭各衙門文武員弁遵照外誠恐未能周知合行會銜出示曉諭爲此示仰各項人等一體遵照如有正事出城務於十點鐘前進城及時早歸切勿深夜逗留在外守候希圖對牌公事之便隨後硬挨進城致干查究切切特示似此嚴密稽查不逞之徒庶幾無從托足乎 
[五茸春草]  
　　松江訪事友人云兇棍陸升堂刃斃翁姓閨女一案經省憲於去冬委趙嘯湖大令會同華亭縣劉　三天令反覆研鞫復解府推勘數堂已將定讞臘月二十六日午後府尊濮紫泉太守飭提陸棍之姘婦王包氏到案研訊怒其言語支離飭交官媒管押聞日內太守已將此案緣起查訪明確擬照强姦不成見財起意例辦理果爾則陸棍狡獪多端適以自速其死也○每届冬間陸營中必委員齎銀赴北地採買戰馬以補不足去歲由後營千總楊千戎承其乏至歲杪驊騮騄駬空羣而來計共六十四匹旋就提署演武　分别給領在城五營曁金柘青各營主均派弁兵領回餵養○前者城之東南隅東校塲左近某姓幼孩被火灼傷以致斃命聞者惻然不意事閱數日城北大吳憍　某氏子復罹此厄先是某氏婦賃居陸姓耳房中生有二子年皆十齡左右某日婦往隣近某姓家長子甫自外歸聞其弟啼聲甚慘亟前視之知因腹痛伏火盆上取暖一霎時火忽上熾燎及衣袴孩不解撲救遂致剥膚旋經隣人促婦回救恐難保無性命之憂寄語保赤者尙其愼之 
[飭緝逃犯]  
　　去臘應桂馨經英界讞員鄭瀚生大令提訊時咆哮公堂遂解送江海關道轅由蔡和甫觀察押發縣署縣主王欣甫大令令管押典史署中以待訊辦新正初四夜桂馨乘隙脫逃兹有南匯縣人盛某以去年曾將棉花若干包售與滬北裕源紡紗廠其價被扣意欲涉訟桂馨允代延某律師申辯取去洋銀三百元後知被騙是以投道轅具禀請追觀察淮詞飭大令加意嚴緝務獲究懲 
[訊懲竊賊]  
　　南巿新馬頭聚豐木行前被偷兒曹阿福梅阿弟等竊去物件由司事拘交巡街捕解送捕房轉解工程局禀請總辦朱森庭明府訊究曹供此事由梅起意小的惟聽其指揮而已梅供本邑人駕舟度日偶然犯此不端尙求恩宥明府判責一百板覓人保釋尙未知曹如何發落也 
[南巿瑣言]  
　　前者萬裕馬頭悅生廣貨店與永盛馬頭同盛油麻行兩家被賊竊去銀錢等物事後報知捕房及巡防局事隔多日仍未破獲前日失主復投二十三七鋪巡防局催請嚴緝局員盛雨村二尹遂傳捕役張順訊比張捕叩請寛限二尹准之諭以展限三天務獲究辦如違血比○某氏婦年僅三十餘衣衫藍縷憔悴可憐前日在南巿陸家浜左近且泣且行姚姓家傭婦見而憐之告知主婦給子錢數百文婦深爲感謝未幾忽有操松江音之甲乙丙丁四人大踏步前來厲聲曰此婦係我家逸出何以在此正紛擾間突將水烟袋兩枝攫之而逸姚乃訴知二十三七鋪地甲揮令婦去及尋甲乙丙丁四人則已如黃鶴之高飛不返矣 
[法界公堂瑣案]  
　　蘇州葑門外居民奚陸氏之女名三寳自幼許字同鄉某姓爲媳邇來偵知其婿貌甚不揚且蹩而行頗有悔意托冰上人關說意欲退婚婿家允之令交還聘金方肯從命女母有難色三寳素在彼處繅絲廠工作與秦唐氏相識拜爲義母去年十二月朔日被秦唐氏挈至滬上托蟻媒陸阿榮薦入小東門外王吳氏花烟館作皮肉生涯取去帶擋洋銀四十元旋被女兄雙全偵悉隨母至滬擬將其妹贖回嗣因原價不敷言往浦東籌措翌日不知因何忽又投報捕房捕頭立派包探將一干人拘押昨日讞員朱森庭明府會同何繹譯升座後包探將奚三寳秦唐氏王吳氏解案請訊奚陸氏偕子雙全聲訴前情奚三寳供在蘇州繅絲廠工作與秦唐氏相識去年十一月三十日同來滬上許借洋銀卽被送入花烟館王吳氏供十二月十二日秦唐氏及陸阿榮將三寳送來曾付帶擋洋銀四十元立有筆據秦唐氏供稱三寳實由其母兄託小婦人領至滬上爲娼所得帶擋洋銀均交其母帶回三寳稱此事母親實先知悉惟兄長並未得知小婦人被騙至此已入火坑求恩超豁明府謂其母曰爾不應將生女押爲娼妓實屬不知廉恥可惡已極又謂王吳氏買良爲娼咎亦難辭遂命將奚三寳秦唐氏分别管押王吳氏暫准交保候補提陸阿榮到案核辦隨諭令奚陸氏母子退去聽候傳案備質○去年臘月二十五日賊犯楊德桂張金山嚴祥生李玉山陳煦五人由通州附江裕輪船至滬途中行竊某顯　家丁所帶行李當塲弋獲送入捕房二十七日經朱明府帶案研訊各責五百板押候核辦昨日復命提案略加研訊著押候各枷一月期滿發攺過所監禁一年○小東門外戲館街烟鴇林沈氏投案禀稱蟻媒陳榮甫曾薦一妓至小婦人處取去帶擋洋銀二十元僅隔六日卽被陳誘逃匿跡南巿十六鋪爲此將陳扭案叩乞究追陳直認不諱明府飭探帶至善後局派差協同拘妓到案質訊核奪○李光甫禀稱去年除夕王祖鳳掩入內室竊去報時鐘一架當塲追獲此鐘値洋銀二十六元今雖領回然已跌壞不堪修理求恩究辦明府判令笞責一百板○包探禀稱偷兒王桂生在垃圾橋蘇州河內某姓船上竊得頂帽及報時鐘一架携至租界求質被小的緝獲人賊今特解案請辦明府判責一百板贓存捕房待失主認領○包探禀稱偷兒趙桂榮在車上竊得東洋絲布一疋向長生庫求質經小的緝獲人贓解案請辦明府判責五十板贓存捕房候領 
[美界捕房紀事]  
　　小竊名桂金者在楊樹浦某姓家竊得錫器携至西華德路某押鋪求質包探竇如海見其形跡可疑拘入捕房押候解送公堂禀請讞員劉瀚生大令訊辦○寍波舟子邵子雲稅居裏虹口老街某號門牌屋內前日邀同類作葉子戲偶因口角各逞兇毆以致頭面互有損傷旋卽扭至捕房聲訴捕頭以各有不合且傷勢尙輕從寛開釋○昨晨偷兒王阿二混入裏虹口某生家圖竊事主當塲拘獲送入捕房捕頭以行竊未成從寛斥釋 
[鳴謝珍帙]  
　　去歲承周浦王君竹南以鸞鳴錄郵贈時方小極倚榻閒披則所紀皆乩壇鸞語挾仙抱月超出塵寰信而奉之誠足袪俗氛而證仙果已旋又有以同仁輔元堂徵信錄見貽者詳列光緒二十三年收支細數纎悉必備羅羅清疏殊足見董理者之思深慮遠至昨日孫君鏡湖更以萬寳全書媵函相眖首繪同德堂藥房圖及道咸以來阮文逹曾文正諸鉅公所題匾式繼以藥目又繼以前縣主袁大令告示末則采玉匣記中諸神誕期男女値年星辰喜神方位天師袪病　周公解夢書之類用泰西石印法印釘流傳是三書者體例雖各不同而其爲善之心則無不脗合爰彚書崖略藉逹謝忱 
 
 

Page 4

 
 
   
 
 

Page 5

 
 
   
 
 

Page 6

 
 
 
 
 

Page 7

 
 
   
 
 

Page 8

 
 
   
 
 

Page 9

 
 
[米販蒙恩]  
　　蘇州訪事友來函云上海違禁販米之張靜臣自去冬案發後經藩憲聶方伯委員守提來省發交蘇州府彥太守嚴行訊辦邇來此案已經訊結所販白米四千七百石悉數罰充某處振欵遂得當堂具結開釋回家 
[上海縣署紀事]  
　　待質所押犯金濟堂倪鴻書兩人邇忽患病經看役禀請王在令核示大令諭撥官醫調治如果不痊再行察騐核奪○去年十二月二十六日新陽縣北鄉三十五圖顧兆祺家被匪刦去洋銀衣飾格傷工人周阿二至今案未破獲前日新陽縣主蘇明府函請上海縣派捕恊緝所開失單其贓甚巨王大令准函立派縣捕上緊跴緝並移請英界公廨讞員派探一體查緝○日前唐橋巡防局員函送張士發至縣內開民婦朱高氏喊稱去歲除夕比隣張世發聚賭抽頭以致失火祇將已物搬出並不喊救以致朱高氏之屋延燒幾盡提張訊問膽敢不遵送請訊辦等情未幾張妻陸氏投案訴被寃誣求恩保釋王大令准詞著先取保出外俟開篆後提集人証質訊核辦○前日引翔港民人周勝銓偕弟春泉控稱因賭被傷求恩訊騐襄讞委員馬明府升坐花廳提騐周勝銓受傷頗重臥於板門由春泉代供胞兄於新正初五晚被梱保唐關勝誘令賭博輸去洋銀四十餘元無以應付與唐口角被唐持刃戳傷腿際仆地不起小的知之卽往扶回董事理勸不洽求卽騐傷提究明府飭仵騐明受傷屬實判曰糾賭從賭均有不合姑著回去自行醫治候再飭董查明禀候提究 
[英界公堂瑣案]  
　　包探趙銀河拘解龜奴朱阿根至案禀稱此人行竊妓女金佩琴房中綢皮衣服數件經小的拘獲起出原贓送案請究金妓遣女傭張朱氏投案具領失贓朱供小的係蘇州人在妓院當輿夫新年賭負以致犯竊求恩寛宥讞員鄭瀚生大令商之巴繙譯判責二百板管押三月贓給還失主○包探竇如海拘解竊賊陳仲先至案禀稱陳於去臘某日竊取顧張氏家金珠翡翠首飾約値六百餘金報捕後經小的查獲人贓送案請究顧張氏投案領贓陳供小的與顧張氏素來相識實因借貸不遂起意行竊求恩寛宥大令判管押兩月再核○包探顧阿六禀稱流氓黃阿毛因賭負錢向友王阿耕强借洋銀十元王不允黃突出利刃刺傷王之手腕而逸報捕後由小的緝獲爲特送案請究王投案供稱小的與黃雖略識並非深交是以不允借貸不料其卽持刃行兇倩醫敷治據稱一時未能就痊務求懲辦黃供小的向陳索取博進資陳非但不給反出言無禮忿而取刀刺之以後不敢如此求恩寛恕大令判笞責二百板管押一年○包探石金榮解送押犯馬掌生石堯芳至案禀稱前日此二人在押所中扭毆同押犯人莊德山故特送案請究莊德山供小的因事管押伊等欲索規費不能應命致被毆擊幸大聲呼救爲管押華捕所知解案求斷馬石同供不敢索費因莊欲奪小的等臥處以致爭閙並無毆擊情事求鑒大令判將馬石各責三百板照原判加押一月○粵人楊阿輝無賴也每向同鄉人藉端勒詐前日至虹口桃源坊蕭阿掩家指爲開賭勒索洋銀若干元蕭以無端訛詐斥之楊卽拔刀相向事爲鄰人所知恐肇禍事爰喚四百九十三號華捕拘入捕房昨晨解案請究蕭供稱楊係著名流氓專以訛詐爲事求恩嚴究楊供詞支吾惟求恩宥大令判責三百板管押一年期滿之後遞解回籍○包探倪順泉拘解縫工曹阿甫至案禀稱此人向在楊瑞林所開成衣店爲夥去冬私收客帳洋銀一百十五元而逸今由小的拘獲送案請究楊投案請追失贓曹供客帳洋銀一百十五元因新年賭博輸盡無力繳出叩求恩鑒大令判責二百板管押三月○陳廣福竊取周寳如之綢皮袍一襲由包探顧福其緝獲人贓昨晨送案請訊周投案領贓陳供認行竊并稱如蒙恩宥以後當攺過自新不敢再犯矣大令判責二百板以儆○包探陸阿九解送野雞倡婦王小紅王翠紅至案禀稱時當深夜二妓猶在途拉客是以送請究懲二妓同供小婦人等出外拉客實出於萬不得已可否求大老爺格外施恩大令著各罰洋銀十元 
[口澤均沾]  
　　去歲之杪敝堂所收米捐除潤昌號五十名外厥後續收朱葆三翁經募洋八十元唐晉記號洋五十元蘇寳森翁樂善堂二户各捐洋二十元巢崇山翁洋十九元二角韓芝根翁洋十五元王鼎奎翁徐俊良翁振華堂榮子文翁陳善亭翁干杏村翁戴耘萊翁七户各捐洋十元鼎記號徐敬德堂二户各捐洋八元丁甘仁翁捐洋六元七角錢十八文譚幹臣翁鄭福蘭堂義昌成號戚增記熟記五户各捐洋六元利泰昌號北恒茂號同善居周步雲翁退省堂正祥同號怡順昌號周君湘雲無名氏公和通號恒祥茂號王紀木翁何植園翁十三户各捐洋五元無名氏酬愿益順盛號錫灰記無名氏爲叔資冥福梁煥南翁五户各捐洋四元乾和順號洋一元劉東峯翁白米二擔徐耕賡翁白米一擔玉粒金穰共拜仁人之賜含哺鼓腹恍親盛世之風雖未能家給户饒終身飽德亦差足豆羹簞食殘喘苟延下民蒙其福上帝鑒其誠他日者公子公孫祿食千鍾榮膺九錫可爲諸君子操劵待焉講誌報章藉希均鑒滬北天后宮前廣益善堂司董嚴信厚葉成忠施則敬唐榮俊等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年十二月二十日京報全錄]  
　　宮門抄○諭旨兩道錄前○桂撫黃奏爲更補知縣摺○湘撫兪奏爲交卸兼署學政關防片○蜀督奎奏報到任接印任事日期摺○兼督文奏爲交卸督篆仍回臬司本任摺○秦撫魏奏籌欵開辦農工商務局片○十二月二十日工部鴻臚寺値日○文熙續假十日○鍑照續假十五日○關防衙門奏正月初一日大高殿拜表瀅貝勒行禮大光明殿拜表謨貝子行禮○召見軍機總管內務府大臣○○廣西巡撫臣黃槐森跪奏爲更補知縣恭摺仰祈聖鑒事竊查靈川縣知縣陳國華叅革遺缺經前撫臣史念祖會同督臣譚鍾麟題請以補用知縣局璜補授兹准吏部核覆今靈川縣知縣陳國華叅革遺缺於光緒二十三年六月初三日　　　坐第五日行文按廣西照限一百日減半計算應扣至七月二十七日接到部文之日作爲開缺日期應歸七月分截缺係衝難中缺應歸月選先經該前撫等聲請扣留外補兹據該前撫等請以候補知縣周璜題署查周璜湖南監生由廣西候補班前州判因廣東廣西隨辦勘界出力請以知縣仍歸原省補用光緒十四年四月十九日奉旨依議欽此赴部分發給照到省業經試看期滿甄别奏請留省補用任案查該員並非軍功勞績保舉候補班補用人員所有該前撫等題請以候補知縣周璜署理靈川縣叅革所遺選缺知縣之處毋庸議其靈川縣知縣選缺應令該撫等按照定例另行揀員更署等因咨行到粵應卽遵照辦理查靈川縣陳國華參革遺缺於光緒二十三年六月初三日奉硃批應以奉硃批後五日行文按廣西照限一百日减半計算扣至七月二十七日接到部文作爲開缺日期應歸七月三十日截缺所遺員缺係內地腹俸選缺前經聲請扣留外補是月並無缺項相同毋庸掣籖應卽遴員更署查定例部選知縣缺內叅革遺缺如有辦理軍務出力保歸候補班前及候補班補用人員准該督撫扣留題補其餘候補委用試用人員槪不准扣留請補如該省無軍功人員仍送部歸選又道府以至佐雜有經該督撫隨時叅劾奉旨後按五日行文以接到部文之日作爲開缺日期應令於每月截缺一次應歸酌量者仍由該省酌量補用各等因遵奉在案杳廣西叅革遺缺知縣一項上次積至融縣知縣李德新革職遺缺業已殿部銓選在案今靈川縣知縣係第二缺照章應歸外補按班應用軍功勞績保舉候補人員請補據藩司游智開臬司蔡希邠會詳請以候補前補用知縣高忠藩更署前來臣查高忠藩現年四十九歲係順天大興縣人由俊秀於同治四年在廣西藩庫遵籌餉例報捐監生以縣丞雙月選用因節次剿平各匪案內在事出力保奏同治六年五月二十四日奉上諭候選縣丞高忠藩著賞給六品頂翎欽此八年由本班加捐不論雙單月指分廣西試用並捐免赴部騐看十二年四月十五日騐看到省旋丁父憂回籍光緒元年九月服闋起復到省六年十二月接准部覆核准註册序補八年七月關外官軍　擒逆渠陸之平在事出力保奏光緒八年九月初八日奉上諭著免補縣丞以知縣歸候補班前補用並加同知銜賞換花翎欽此嗣經部議免補縣丞以知縣歸候補班前補用並加同知銜註册所叙在後之花翎已逾准獎層數應毋庸議等因是年十月二十八日具奏奉旨依議欽此九月丁母憂回籍守制十二年三月服闋起復六月二十八日領咨到省業已試用期滿甄别留省縣用十七年因邊防五年期滿在事出力奏保俟補缺後以同知直𨽻州前先補用十八年三月十八日具奏奉旨依議欽此照例請咨晉引於是年九月十五日由吏部帶領引見奉旨著照例用欽此是月二十二日領照光緒十八年十二月初一日回省查該員才識明敏爲守兼優以之請補靈川縣知縣員缺實屬人地相宜與例亦符相應仰懇天恩俯准以勞績候補班前補用知縣高忠藩更署靈川縣知縣如蒙兪允該員係初任候補知縣請補知縣銜缺相當毋庸送部引見亦毋庸核計叅罰應照例試署一年期滿如果稱職另請實授再照此案奉部駁飭更署至光緒二十四年六月十一日行文按照限减半扣程限五十日又補缺完限九十日並會銜三十日扣至本年十二月初一日限滿今於限內請補並未遲逾合併陳明謹會同兩廣總督臣譚鍾麟恭摺具奏伏乞皇太后后上聖鑒勅部核覆施行謹奏奉硃批吏部議奏欽此○○兪廉三片再臣前將革職湖南學政徐仁鑄聞訃丁憂由臣照例暫行兼署學政緣由奏明在案兹新任學臣吳樹梅已抵湖南省城臣卽將學政關防併書籍文卷等件委員齎送該學臣於光緒二十四年十一月初四日接收任事所有微臣交卸兼署學政日期理合附片具陳伏乞聖鑒謹奏奉硃批知道了欽此○○頭品頂戴四川總督奴才奎俊跪奏爲恭報奴才到川接印日期叩謝天恩仰祈聖鑒事竊奴才前在江蘇巡撫任內接准部咨光緒二十四年五月二十四日欽奉上諭補授四川總督當卽具摺謝恩旋奉電傳諭旨奎俊著速赴新任毋庸來京請訓等因欽此遵於八月十二日交卸蘇撫篆務卽日起程當經奏報在案兹於十月二十三日行抵四川省城二十四日准護督臣文光將總督關防曁王命旂牌文卷等件飭委成都府知府劉心源督標中軍副將佟在棠齎送前來當卽恭設香案望闕叩頭謝恩祗領任事伏查川省爲邊徼要區總督任兼圻重寄仕途蕪雜整吏治所以保民生營務廢弛選將才所以作士氣改洋操期成勁旅須槍砲之皆良辦教案端貴持平當經權之互用懲前毖後之計首在練兵理財籌餉之方先求核實奴才自維愚昧何補時艱惟有殫竭血誠破除情面督同司道認眞整頓次第經營以期仰體宵旰勤勞少酬高厚鴻慈於萬一除恭疏題報外所有奴才到川接印日期併感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○二品頂戴四川按察使奴才文光跪奏爲恭報奴才交卸護理督篆仍回臬司本任日期叩謝天恩仰祈聖鑒事竊奴才於光緒二十四年七月初九日欽奉電旨護理四川總督篆務曾將接印日期恭摺奏報在案兹新任督臣奎俊於光緒二十四年十月二十三日到省奴才卽於二十四日交卸督篆隨委員成都府知府劉心源署督標中營副將佟在棠齎送四川總督兼巡撫關防一顆曁王命旗牌文卷等件逐一交代奎俊接收辦理旋於二十六日奉督臣奎俊檄飭奴才仍回臬司本任遵於二十九日准署按察使候補道安成將印信文卷移交前來奴才當卽恭設香案望關叩頭謝恩祗領任事伏念奴才知識庸愚疉蒙寵眷先藩條之兼綰已懍氷兢復督篆之暫權尤虞隕越不稍存京兆之心深恐有遺誤之咎重負少輕而報稱愈切兹臬司重任悉守舊章惟有矢勤矢愼遇事禀承督臣認眞經理以期仰答高厚鴻慈於萬一所有奴才交卸護理督篆仍回臬司本任各日期併感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○魏光燾片再臣前據農工商務局司道會呈以農工商務併局開辦事屬創始一切用項懇請籌定專欵以便支用等情臣與藩司熟商目下庫欵萬分支絀實無别項可籌惟查水利局未經歸併以前所需經費已經奏請動用營田折租存銀三萬兩現在歸入農務併局辦理前動欵項業飭查明造報用結前案嗣後農工商務經費自應併請仍於營用折租項下撙節動支俾資濟用據藩司李有棻具詳前來臣覆核無異謹附片具陳伏乞聖鑒飭部立案施行謹奏奉硃批該部知道欽此 
 
