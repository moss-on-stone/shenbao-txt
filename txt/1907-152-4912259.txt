# 1907 - 152 - 4912259

 

Page 1

 
 
   
 
 

Page 2

 
 
上諭 
　　四月二十七日奉 
　　上諭朱壽鏞著調補安徽按察使廣東按察使著鄭孝胥補授欽此同日奉 
　　上諭廣東鹽運使思霖着開缺丁乃揚著署理廣東塩運使欽此同日奉 
　　上諭前因京師雨澤稀少朕親詣覺生寺拈香派醇親王載澧前詣大高殿恭代拈香並派貝勒載洵等分詣時應宫等處拈香旬日以來尙未渥沛甘霖朕實心深寅盻允宜再申祈禱本月二十九日派恭親王溥偉敬謹前往覺生寺恭代拈香仍派醇親王載澧敬謹前往大高殿恭代拈香時應宫仍派貝勒載洵昭顯廟仍派貝勒載濤宣仁廟改派鎭國公載澤凝祖廟仍派鎭國將軍載□同於是日分詣拈香欽此 
代論 
[安徽旅滬同鄉懇親會演說詞（胡郁文來稿）]  
　　安徽、旅滬、學會成立之第一年。丁未四月廿二日。同鄉諸君子大會于頤園。英髦聿集。雅奏斯喤。以展懇親之會。禮也。會員胡耀華乃泚毫斂席揚言于同鄉諸父老昆弟之前曰。我國自巴枯以來部落散居。孳乳繁殖。由捭豚蕢桴之時代。進而爲飲蜡鄉射之時代。集會之舉。卽已旬萌。遞變遞演。以致今日。世界大通。思潮澎湃。苟非冥頑不靈之原人。莫不日以組織圑體保存種族之說。盤旋于腦蒂中。以號召其儕輩。說者謂非西力東侵。必不足以促吾民進步若此。理或然歟。吾皖省以彈丸黑子。僻處東南一隅。山川阻深。未免守株待兎之誚。今何幸同鄉諸君子。發憤爲雄蜚聲于滬濱。嶄然露其頭角。以與他省各圑體爭雄長於二十稘中。登壇坫而執牛耳。諸君子愛力之厚。手腕之敏。于此足徵一斑。然而世界之進化。方駸駸靡有已時。苟不設一機關。以爲交通聲氣灌輸文。明計。吾恐他人將一日千里而不我待。吾皖人必膛乎其後矣。諸君今日。其各挾一進取主義。而以斯會爲筌蹏爲嚆矢乎。抑將躊躇滿志。存一能如是是亦足之心乎。由知足之說。是自畫也。自畫則無可置喙。如曰非進取不可。將謀所以擴張而光大之也。則諸君尙其聽不佞一言。諸君遊於滬。寓於滬。於滬上之景物。宜無不洞悉而熟察之矣。今試與出郭門一望。汽車之疾。如逝鳥然。電燈之明。如素月然。影戲納音之奇妙。公園傑閣之壯麗。凡與眼簾相接觸者。靡不蕩心悅目。可詫可羨。至叩以内容之何若。則皆舌撟目瞪。而不知措對。此其理由。非於學術上之研究。尙有欠缺耶。夫天下最高深最奇特之事。苟瘁吾心力揅窮之。應無不可逹之目的。此不必旁徵遠引也。試以我安徽近世史證之婺源江愼。修精研音律。而創爲傳聲術。近世講音樂傳電信。均不能越其範圍。宣城梅勿菴。劬力於天算。所著算書八十餘種。近世疇人子弟孰不瓣香奉之。乾嘉之朝。士大夫爭慓漢學。其時尤表表者。如休寗戴東原。歙縣凌次仲。均以考訂名物制度。卓然稱大師。設生今日物質文明之時。非科學界之鉅子耶。文學則海峯惜抱。爲一代泰斗。天下言文章者。莫不皈依項禮。姝姝然稱桐城派。洪楊之禍。李文忠以儒生起淮。上卒能戡大難。建勳伐。尤足爲軍事界特色。嗚呼。幾多奇才碩士。相聯襼接踵於百餘年間。其時外界之刺激。固不若今日。文化之輸入。又不若今日。而竟能懷瑰抱樹偉績若此。吾輩思之。宜何如龍睇處視。踔厲奮發。以與諸先哲人。抗手爭席。而爲安徽未來之歷史。留一紀念之片影耶。未完 
專電 
[電一北京（四月二十七日戍刻）]  
　　禮部奏考試各省舉貢定五月初十日正塲十四日覆試（慕） 
 
 
 

Page 3

 
 
[電二北京（四月二十七日戌刻）]  
　　法國拍樓公司請招華工赴墨經外部電詢梁使今據復稱墨地酷𤍽盛瘴水土不宜故外部已照復法使嚴詞拒絶（大） 
[電三北京（四月二十七日亥刻）]  
　　大理院官制業已議定除正卿少卿已簡外設檢察總廳廳丞一秩從三品刑民兩科設推丞二推事二十八秩正四正五檢察官四秩正五看守所長一秩正五看守所官四秩正八都典簿一秩從五典簿四秩正七錄事三十六秩八九詳讞處設總核六分核無定先以候補人員充補作兼差品秩後定六庭行走候補無定額月初具奏（自） 
[日下近聞]  
　　外務部會議日期前由瞿尙書與唐聯二侍郎酌定在星期二五兩日乃自唐侍郎出署後會議章程忽擬變更未識何意諺云一人做官一人立法今官塲之遷調旣一日而數更則規定之城法將一刻而萬變此卽所謂變法者非歟 
　　岑宫保前日謝恩慈宫温語勸勉謂兩粤盜風日熾非有威望重臣坐鎭不可周馥年老兩江腹地辦理尙難得手何况兩粤我早知其不能勝任均由某某等力保以至如此汝向來不辭勞怨深資倚畀不必固辭岑叩首謝恩臨出又奏曰此時粤省多事臣當力疾馳往以紓朝廷南顧之憂惟臣氣體素弱於南省潮濕瘴癘之地不甚相宜如粤事敉平後仍乞聖恩内召俾資調理太后頷之又請賞假十日亦蒙俞允遂出 
　　農工商部商標局自二十九年設立至今尙無成效現溥尙書以局長吳振麟主政雖係留學日本商標專門而所訂商標章程屢經各國公使議駁局用俸薪徒歸虚耗擬另換熟悉商標諳於交涉之員接辦此事聞吳主政以此事萬分棘手亦擬自行各退云 
　　肅邸本有得民政部尙書消息嗣爲某某兩大員所沮謂邸前管理工巡局百事廢弛毫無成效且奔走其門者甚多大有孟嘗君氣象政府聞之遂作罷論 
緊要新聞 
[粤督第二次電奏黃岡匪亂情形廣東]  
　　粤督周玉帥電奏廉州匪亂平靜曁廷寄飭派兵隊解散饒平縣黃岡匪徒均誌本報茲又由粤省友人抄寄周玉帥第二次電奏照錄如下軍機處鈞鑒奉鈞電奉旨土匪戕官鬧事何以尙未電奏等因欽此查十二晚接潮州鎭道電黃岡土匪戕官滋事經潮州鎭黃金福前往剿辦馥當即電飭附近勇隊往助又續派署提督李準酌帶四營雇覔一輪往剿卽於十五日電請鈞處代奏在案十六接潮州道十五來電十四夜黃金福與匪接仗斃匪多名匪黨械少逃逸又十七接潮州道十六來電十五黃金福又傷斃匪黨百餘名内有匪首余單眼並獲首匪余添保之父余錢奪獲鎗旗餘匪分逃各等語惟兵單少未敢大施懲剿約計李準今明兩日可到並派北洋來粤之快兵輪赴粤閩交界沿海一帶搜查餘匪嚴杜接濟兵力稍厚即可痛剿除俟各軍到防如何情形隨時電奏外乞先將辦理情形代奏馥叩（聽） 
[黃岡土匪擾事之影響福州]  
　　粤屬饒平之黃岡土匪戕官滋事閩省詔安縣恐被殃及赴省告警曾誌前報茲悉本任福寗鎭孫統制帶兵前往後即在粮道庫提欵三萬以應餉需現該匪探知閩粤兩省均撥大軍合勦畏威解散由漳州鎭道電告前來故孫統制之兵將暫緩起行矣 
　　安溪地方與詔安係屬接壤當粤匪起事時天地會各匪亦爭欲竊發人心惶惶致覊禁之人犯四十八名乘機越獄現經遣派勇役四處跴緝僅得三十名尙有十八名未遽獲案該縣刻已具文通報請示核辦（聲） 
[度支部决定不開實官捐北京]  
　　陸軍部前議籌辦擴充海軍經費已擬開辦實官捐東督徐菊帥因舉辦東三省一切要政需欵甚鉅亦擬奏請開捐政府諸公均有允可之意惟度支部尙書澤公以本部前已奏定停止實官捐原以清宦途而澄人品雖奏請開辦亦難核准（仁） 
[劃定川漢路線詳紀湖北]  
　　川漢路線經過漢陽大别山尾月湘堤繞道而西前因勘丈未定外間傳說車站地址均不確實茲悉改綫之說已經作罷故决定從漢陽府城西門外小橋以西爲車站伯牙台（地名）爲積貨塲繞歸元寺後至赫山過高廟出十里鋪沿馬家湖經蔡甸車站與正幹相接然後直逹荆州府屬之江陵縣上溯宜昌入蜀 
 
 

Page 4

 
 
境云（今） 
[浙撫飭議設立財政機關杭州]  
　　浙撫張中丞札飭司道略謂泰東西各國銀行事業有中央與地方之分中央卽所謂國家銀行地方銀行則有國立與私立之分國立銀行卽所謂官立銀行私立銀行則尋常貯蓄等類可聽商民爲之其大較也現在度支部己就京滬等處設立銀行獨各省地方官立銀行尙未興辦惟江鄂等省均有官錢局以爲財政機關多有成效浙省藩運道各局所歲入丁粮稅厘等欵爲數甚鉅遇有撥解匯劃僅賴商設票號銀號代司出納平水火耗匯費虚縻殊多每當京協各餉及各國賠欵匯解到期設法騰挪時形竭蹶而舉行新政籌欵尤艱實緣機關未備以致周轉不靈本部院深維制用之方自應從設立財政機關着手惟應否開設銀行抑或先設錢局仰布政司會同鹽運司杭關道督粮道厘餉局核議辦法銀行錢局何者爲宜官本如何籌措章　如何釐定遵照奏定商律參酌本省情形尅日擬議詳辦事在必行毋稍遲延（比） 
[中俄協約將次開議]  
　　二十六日文匯報得北京電云中俄協約於西七月間開議 
[禁止洋藥輸入緩期]  
　　二十六日文匯報得北京電云中政府照會駐京外國公使停止外國洋藥輸入現又改期自西歷一千九百零八年正月一號爲始 
[署提學司改期接印蘇州]  
　　升臬陸申甫廉訪本擬二十七日兼接學篆已誌昨報茲悉廉訪因周少樸學使所有未盡事宜一時遽難交卸故特改期於五月初二日接印視事（出） 
本埠要聞 
[滬道禁烟文牘彚錄]  
　　函請釐局停收膏捐滬道瑞觀察函致松滬釐捐總局朱觀察略謂上海禁烟一事由敝處先期申禁以五月十二爲止聞各幇烟館頗有聚衆抗違之意業經分飭查拿首事究懲在案惟該業中人一旦同罹失業之苦情殊可憫似應曲予矜卹查向章除挑膏店膏捐外烟館亦有膏捐現旣限期勒令閉歇應請將此項膏捐卽從四月分起一律停收俾知感奮云云（懦） 
　　札飭停收各項捐欵又札上海縣李大令文略云烟禁將滿聞各帮烟館以無可謀生有聚衆抵制之意本道志在爲民除害豈任抗違惟思各帮烟館靠此營生一朝失業情殊可憫自應曲予矜卹所有各烟館按月房捐及清道路燈等捐欵應卽於四月分起一律停止如己收者槪行發還庶幾省此月捐之費藉裕資本俾得别圖生業仰卽遵辦並諭飭城鄉圖董叚董協保勸諭務令改圖生計勿得妄動干咎仍將辦理情形隨時具報（列） 
　　激勸繳消烟具之計畵瑞觀察致總工程局函略謂備價收買烟具一節倘以鄙意爲然擬俟設立開辦後如各烟館有在限期以前先將烟具繳局者賞給銀牌一面以示激勸卽祈查照迅錫酌定見復至爲盻荷（輕） 
　　再飭查造烟館清册滬道通行各鄉鎭巡防局謂前據巡防保甲各員將各管地段内烟館幾處是何牌號及店主姓名年歲籍貫開摺具報茲查未據開報者尙復不少卽已據開報者亦有僅開店主姓名未將牌號及店主年歲籍貫一併開列辦理殊不一律應再詳加復查並將各烟館所用店夥若干是何姓名年籍及每烟館燈榻多少併查開報以爲日後設廠准各烟館歇夥習藝限文到十日内查復以憑核辦毋稍違延（列） 
[送美留學展期投考]  
　　江蘇敎育總會致江督寗提學使電南京督帥學台鈞鑒送美留學敝會保送合格者多惟散處各地投考需時聞限初三截止請展期十天乞電示餘另呈徑 
　　江督復電敎育總會徑電悉前接嚴幼翁復電約於初一日來寗今旣展期十天請就近轉告嚴公稍緩就道方宥 
　　江蘇敎育總會致復日學校函接午帥復電以送美留學擬展期十天請嚴幼陵先生暫緩赴寗囑敝會轉致等語前見報載致嚴公電似尙在皖垣至祈迅賜轉電爲荷（儆） 
[常州煤油交涉案餘聞]  
　　常州河福成煤油棧牽及回春堂藥店勝家縫衣機器分公司一事茲陽湖武進兩縣據張賡韶等禀日醫青木麟已勸令回省回春堂收歇常幹臣所設勝家公亦據改換華商天成牌號不再影射洋商字樣業由該二縣禀陳各上司請免發封至河福成案尙未議結仍請上海道委商飭阻云（恥） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大清國礦務附章（八）（續）]  
　　第六十三條礦商呈圖之期限按照第五十九條所載乙字之圖應由礦商每年六月初一日以前校准交與礦務總局計每年一次又丙字之圖應於每年六月初一日並十二月初一日以前校準照呈礦務總局計每年兩次 
　　第六十四條礦商不呈圖之辦法假如礦商不按章程備存校正各圖者或不按章程將以上所載各種礦圖呈送礦務總局者或應須添注之處而不添注者礦務總局卽另飭繪圖或添注所漏之處令礦商照繳繪費 
　　第六十五條保存礦圖禁令礦務總局不得將以上各條所載之礦圖給與不應給與之人或圖中所載之事告知不應告知之人亦不得將此項礦圖與未經該礦商許可之人觀看 
　　第六十六條礦圖不完全之罰如礦商將某叚之礦圖不呈送或某叚之工程隱匿不報或故知各圖有錯而不更正者該礦商應當科罰惟罰欵最多不得過銀二千兩如不繳此欵即當監禁惟監禁之期最遠不得過一年 
　　第六十七條防護積土傾塌凡因勘礦開坑者應將所堀之土堆在兩旁如山脊式並須不令坍塌且須設法妥爲防護以免行人傾跌坑内 
　　第六十八條防護開礦有妨礙之地面設使礦務稽查委員查有已勘之地有妨生命或與大衆往來有碍者該稽查委員當勒令該勘礦人或該地業主即將此坑塡滿與地相平或妥設隄防防護 
　　第六十九條防護工程凡有井口或進硔之道暫時不用或只爲通氣之用者與各種工作口門非尋常驗礦之小坑並提高臺墩及提高梯路皆應查奪形勢妥設隄防 
　　第七十條保護地方墳墓民業生計礦地如有墳墓須儘力保護所有一切工程應在距離該墳定章尺寸以外方許施工歷代有名帝王聖賢陵墓相距三十里先賢名官墓相距三里尋常士紳墓相距一百步地下亦不准横斜侵入限内萬一墳墓與礦有礙勢難兼顧者應禀明地方官並知照該墳之下直屬子孫妥爲商辦量其情形從優酌給遷費凡礦產該處地方不能以有關風水積習空談阻止開采惟於民間營業生計實有妨碍民情不能允服者不得捐有强迨准由該礦商禀請官局詣勘再行酌辦 
　　第七十一條礦界减少法礦商如欲將所領礦界减去若干應禀明礦務總局並將原領礦照與礦圖隨禀繳呈所擬减去礦界若干應註明圖内當將礦界减去若干時務須按照礦務正章第三十二欵所載照减不可隨意劈分畸零所畫定礦界並不可割分互相毗連之處 
　　第七十二條礦界减少之布置礦務委員收到呈請减少礦界禀件即派測繪委員一人測繪所剩礦界之圖并遵章安置應立之界誌且須遵照總局所定六十日期限之内告竣測繪委員費應由具禀人照付圖工告竣呈進該委員應在請領開礦執照註册簿内及礦照之上載明所减礦界之數目然後將原照交還原人收執 
　　第七十三條礦照註銷法設使礦商欲將所領之地全行註銷者應即禀明礦務委員或逕禀總局總局收禀應即照禀註册備案仍當遵照本附章第六十一條辦理（完） 
内治部 
[蘇省巡警總局詳撫憲文（馬路以外未便歸商務局管理）]  
　　竊准商務局咨開盤胥門外馬路一帶地方向歸本局管轄統名商界其界限盤門一帶東至密渡橋西至汲水橋北至盤門城根南至汲水橋後身爲界胥門一帶東以萬年橋護城河身爲界西以普安橋河身爲界閶門一帶東以吊橋護城河身爲界西以普安橋河身爲界凡界内居民詞訟歸工程局經理由巡捕房保護前劉守慶汾禀定有案惟馬路所經早已派捕梭巡凡已劃入商界而非馬路所經之處尙未派捕亦未收過捕捐現因閶胥齊馬路建築竣工留園馬路又將踵興養路之費曁造路借墊之欵均尙無著不得不設法維持擬請將劉守禀定之界仍劃歸本局以便仿照馬路辦　畧收捕捐以資挹注應用巡官巡長巡捕等項擬改由本局委派業將情形開揭禀呈撫憲當奉面諭城外馬路愈推愈廣自應仍照前案劃歸商界管理應用巡官巡長巡捕人等各費由局籌欵担飛庶幾以一事權第巡警係貴局主政飭即會同議定辦法詳請示遵第因合就咨請查照迅即酌核見復以便詳辦等因准此查本局名稱旣曰蘇省巡警總局自應管轄全省警務凡蘇屬各州縣境内舉辦巡警均各禀詳本局間有逕行禀詳憲台者亦奉憲合旣督憲批局核議及轉飭遵照在案是外府州縣巡警槪歸本局督理乃盤胥閶門外馬路近在蘇城附郭其巡捕由商務局經管辦法本未允洽極應收歸本局統轄祇因馬路開築在先派設巡捕亦早本局自光緒廿九年五月始將保甲改辦警察派捕站岡艸創之初限於經費未遑並顧兼籌而馬路捕捐騖捐妓捐等項已由商務局收納有年巡警專爲保衛地方治安馬路旣有巡捕自可不分畛域又准商務局按月撥濟本局洋一千元是以暫仍舊貫未遽更張惟查閶胥門外巡官原轄區叚西門東以城根起西至棗市橋止閶門東自城根起西至白蓮橋浜止本屬一氣貫通今若閶門東以萬年橋護城河身西以普安橋河身閶門東以吊橋護城河身西以普安橋河身劃歸商界則胥門由城根而至棗市橋閶門由城根而至白蓮橋浜中間必須經過商界而所派巡捕彼此分兩局管理咽喉阻塞筋絡拘牽其劃剩商界餘地將裁去巡警乎該處人烟稠密設有疎虞誰執其咎將仍設巡警乎又爲商界間隔未能聯絡直接事出兩歧竊恐無此辦法即如滬寕鐵路辦理巡警前經本局議章叙明鐵路界線車站栅欄以内鐵路巡警任之界綫栅欄以外地方巡警任之分清界限各專責成等語馬路與鐵路情事畧同今即馬路以内仍歸商務局派捕而馬路以外自應本局巡警任之至謂商界前據劉守慶汾禀定有案然劉守雖曾劃界具禀面始終未派巡捕跨起馬路一步者亦因窒碍難行恐與地方有司權限不清反多掣肘是以時閱十年凡馬路未經之處仍歸保甲總巡轄叚自改警察由本局派設巡警上年復經本局編釘門牌商務局均未别置一議且去秋巡警部派委舒部郎鴻儀抵蘇考查警務業將閶胥門外巡官員弁及巡長巡警名數造册詳奉憲台咨逹巡警部查照在案更未便率行改章致將來上干部詰又查緑營餘兵已改巡警左右隊現奉憲行准民政部咨以巡警要政未便歸督練公所節制致淆名實而生牽碍飭將該隊兵丁由巡警局撥充城防等巡警之用以一事權等因現正移查核辦是巡警營兵尙奉大部飭歸本局節制若並非馬路地處巡警由商務局派捕似名實愈淆牽碍愈多事權愈不一矣本司道等伏查閶齊馬路現已築竣留園馬路又將踵興馬路愈積愈長商界愈推愈廣將來市面繁盛各項捐欵增多可操左劵似養路之費曁造路借墊之欵不致無著准咨前因擬請仍照舊章曁現在鐵路辦法馬路以内歸商務局派捕梭巡馬路以外統歸本局派設巡警仍分界限而免紛爭（下畧）（欲） 
[電禀酌减川米價值辦法鎭江]  
　　鎭關道榮觀察禀撫憲電云前奉督憲宥電因各處米缺價昻奏明息借商部存欵採辦川米運回平糶以濟民食而平市價飭職道在鎭設局轉運將米存棧酌定價值電知各屬備價購領平糶現陸續由輪運鎭川米已　萬石川米渝斛四斗合漕斗一石重一百四十斤惟耗折每石約四升之譜按原購每石價值上米八兩四錢中米八兩三錢下米八兩二錢折合漕斛再加由宜運鎭水脚耗折起卸棧費一切上米每石合二七漕平銀三兩七錢七分中米三兩七錢三分下米三兩六錢八分上米較市價約减三錢中下米約減二錢之譜昨已禀明督憲飭卽電知各屬照價購領如將來察看情形實在非酌减不可再由職道擬價請示（或） 
[緩裁土膏統捐局武昌]  
　　土膏統捐督辦柯侍郎會辦程京堂於日前會奏請將統捐總局裁撤歸併各督撫兼轄昨已奉到部復從緩裁撤（補） 
[江督籌議認捐事宜揚州]  
　　江督端午帥以裁厘加稅事宜曾與寗藩繼方伯一再籌議創辦認捐以備正用現由繼方伯會同釐金總局 
 
 

Page 11

 
 
吳觀察妥議辦法從長江一帶大勝關大河口荷花池瓜洒鎭江等局入手俟稍著成效再行次第推入内地以歸一律（差） 
[批准頒行州縣交代新章南京]  
　　江寗藩司酌擬寗屬交代章程詳請督憲鑒核當奉端午帥批示云查近來各州縣交卸虧空正雜各欵動輙盈千累萬甚且官經數任事隔數年尙未清結至應造之册結又復任意宕延實屬不成事體茲經該司仿照蘇屬定章參以現在情形量加損益酌擬整頓章程八條甚屬詳明切實至田房稅加捐及規復地糧收價兩項乃係專供賠欵要需來詳所云均係出之於民非與酌提中飽盈餘者可比洵爲扼要之論現擬列入章程與正項錢粮一律辦理所議極是應准將現擬章程八條與瑞前司原擬章程六條一併刋刻成本通飭各州縣一體遵照辦理遇有新委赴任之員並由司札發一本俾知遵守然有治法尤貴有治人仍須由司破除情面遇案悉照定章認眞辦理庶幾虧挪玩泄之弊可以逐漸𤏄除吏治乃有振興之望餘悉如詳辦理仰卽遵照仍候撫院批示繳（克） 
[藩臬仍擬會議時政南昌]  
　　去歲贛藩沈愛瑲方伯會同秦子質廉訪每逢四九日期親詣派辦政事處傳集各局所委員會議時政舉辦以來頗有成效嗣因秦廉訪奉旨往萍辦理軍務會遂中止現萍鄉事竣方伯與廉訪仍擬舉行以資研究（成） 
[札飭裁革全省吏役武昌]  
　　卾督張香帥前飭全省衙署裁革吏胥以節經費茲查得所屬各州縣仍有因循珠屬藐玩昨復札飭藩臬兩司嚴札各屬一體遵照（安） 
[荆州將軍蒞任武昌]  
　　新簡荆州將軍松留守溎於十四日由京來鄂十九日下午乘輪赴荆接印視事（忘） 
外交錄 
[德兵搗毁城門結案北京]  
　　德國兵丁前於夜間搗毁城門毆打兵役一事經外務部堂官與德公使理論後德使已允將兵丁遣回故所毁城門卽由提督衙門撥銀修補作爲了結（仁） 
[禀陳勘訊洋商麵粉被搶情形太倉]  
　　嘉定縣張孚襄大令禀陳各憲略謂三月十三日奉道憲札開前接美總領事羅來函據美商豐泰洋行禀裝麵粉一船行經黃渡關王廟地方突被該處鄉民强行搶去估計所失共值銀一千二百四十八兩八錢懇請迅飭該管地方官立卽查辦並將原麵粉如數追還祈飭該處地方官趕爲查緝究辦並稱該麵粉袋上均有洋文爲記等因當經札飭查緝究追並先函復在案茲據青浦縣張令申稱據捕役陳忠黃裕協同地保黃湘園以奉票查明是案係在嘉上二縣毗連紀王廟之東莊家涇之西並非青浦境内該處相距黃渡尙有十里之遙黃渡鄉民委無爬搶麵粉等情申復前來除行上海縣外札縣遵照趕緊查明究追具復等因查此案先於二月十七日據捕役拿獲犯人楊金生一名訊據供認二月初六日午後於吳淞相近地方鄉人搶得不識姓名人船上麵粉二袋不諱飭承檢查並無呈報麵粉被搶卷據將犯收押訪查在案茲奉前因遵卽查傳豐泰洋行裝紛船户鄧九如到案據稱二月初五日伊由上海豐泰洋行裝載全紅字牌麵粉八百九十二袋送至無錫恒大米行交卸初六日午後船至望浪渡相近地方突有鄉民用船追赶愈聚愈衆約數百人將伊船上麵粉盡行搶去等語提咨訊楊金生供情相符除會營嚴緝各逸犯審辦外合肅通禀云云（具） 
軍事界 
[陸軍部催查各省軍火北京]  
　　總理陸軍部慶親王近以振興武備亟宜認眞稽察軍火因卽咨催各省督撫迅將全省鎗砲子彈存數購時年月分别國度詳細列表並註明某項利用以便稽察（其） 
[逃兵從寛監禁安慶]  
　　前報皖省新征一標三營兵丁張佩廷拐帶軍裝逃逸他處等情茲悉由該營隊官排長選派幹目追至集賢關外緝獲解營該營統帶擬卽以軍法從事嗣經督練公司轉詳撫軍以初募之兵不知法律姑從寛宥飭縣監禁以昭炯戒（孔） 
[煤礦局改派防軍武昌]  
　　萍鄉煤礦局去歲因會匪滋事曾調鄂軍駐防現在地方安靜該兵等一再請歸經萍局總辦堅留并商允盛宫保每月認助軍餉若干俟招集新兵再行撤防現已改派三十一標第二營前往駐防矣（采） 
[電飭籌還北廠經費南京]  
　　日前陸軍部電致江督云北廠經費係奏定提存候撥之欵前因貴省銅元局需欵甚殷暫允挪借本係權宜辦法現在北廠將次開辦專恃此三十萬兩若指抄追有欵再行撥還恐致貽誤仍希迅速籌措如數撥還以應急需云云聞端午帥接電後已札飭江藩司會同造幣廠迅速設法籌措具復核咨（商） 
[徐軍門蒞鎭閱操鎭江]  
　　駐鎭巡防隊第一第二第三各營自改編以來頗有進步總理長江下游各路砲臺兼鎭江江陰巡防隊總統徐吉雲軍門於二十四日乘策電兵艦駛抵鎭江有頃軍門命駕至校場舉行各營正式閱兵典禮二十五日軍門帶同赫成額統帶周德標副將鎭江一路總台官温幹臣大令赴象山雱山焦山圖山都天廟各砲臺查勘一周兼閱守台弁兵水陸兩操以資整頓而重防務（應） 
[預備開辦憲兵鎭江]  
　　鎭江憲兵第三支部定於五月初一日開辦所有各官長弁目業已預備布置一切矣（應） 
敎育誌 
[批准寺產歸併學費安慶]  
　　壽州監生畢立成等以該州未列祀典之住駕寺所有產業並無僧人住持與其爲大衆爭肥不若提充學堂經費等語禀奉提學司批示云該生等以不列祀典之寺產提充學費熱心興學深堪嘉尙應即照准一律歸併芍西學堂仰迅將該寺歲收租課各欵詳查禀報並督同該堂校長等認眞辦理以擴學額而興敎育（若） 
[詳請酌給游學官費安慶]  
　　北洋師範女學堂敎員馬君幹日前具禀學署請給官費游學日本以備將來回國充任女學敎員現沈學司己據情轉詳省台應否給予官費出洋游學候示轉飭遵照（敗） 
 
 

Page 12

 
 
[省視學評定學堂優劣常州]  
　　蘇提學使周文宗札委嘉定夏君芍賓來常調查學務屢誌前報茲聞夏君調查後察得城内外各學堂以冠英爲最優雅南啟東爲最劣其餘尙稱妥善佩實萃哲兩小學堂科目雖未完全而私立之中已爲難得云（言） 
[周提學飭屬擴充小學蘇州]  
　　蘇省周少樸提學通札各屬略謂案奉明詔興學朝野上下所以孜孜汲汲視爲一日不可緩者蓋深念國與民相爲維繫之故非民智日進國家無以圖强非國勢日興民生無由安樂故丄以興學愛民下以興學愛國無人不當就學亦無地不當興學人人負有應盡之責非至敎育普及欲稍謀息肩之地不可也蘇城風氣素號開通各縣所立學堂亦固不少然以言敎育則相去遠甚所謂普及者不論地之衝要荒僻與業之清濁處境之貧富子弟材質之昏明强弱總宜造就國民資格今一縣之地應就學者萬計而學堂亦寥寥幾所茲旣特設專官卽經本署司選派省視學并令各縣推舉縣視學以後嚴密調查如地方不急之欵儘可撥充興學費用凡地方之族長鄉耆亟宜竭力設法擴充小學一體仿照辦理倘有把持公欵阻撓學務懷挾私意而妨碍公益者准赴地方官指名禀究或被告發一經察出定必重懲不貸云云（必） 
[禀請創立體育會揚州]  
　　甘泉縣吳戴兩君紏集同志在揚組織一體育會假兩淮中學堂操塲教授學額六十名不取學費日前抄繕章程禀請地方官立案一俟批准卽行開校（論） 
[勸學成立温州]  
　　温州永嘉勸學所現己開辦舉定黃紳崇憲爲總董梅紳佐羹爲縣視學兼文案其會計庶務二席則　推谷紳承恩張紳希騫分任其餘議員區董亦經同時舉定刻　禀請府憲轉詳立案矣（焉） 
[批准奏請奬勵學生長沙]  
　　寳慶府中學堂監督李君子鑫日前以該學堂畢業生程度尙優禀懇吳學使奏請奬勵當奉批示云前據寶慶府潘守申詳該學堂畢業生唐合明等姓名年歲籍貫等第分數清册核收在案茲據該生禀稱請照章奏奬等情前來核與定章相符自應准照辦理仰候詳請撫部院核示再行飭遵（私） 
實業類 
[常郡蒳市近况常州]  
　　武陽各繭行於本月十七日開秤收繭等情早紀前報茲聞開秤時定價四十元現已漲至五十六元各鄉桑葉雖貴而蠶繭收成頗稱豐稔武陽各繭行已收鮮繭三百餘萬較往年多收五分之一以致次號之繭無人過問云（故） 
[批准開設立成桑廠漢口]  
　　漢口職員毛勣等日前具禀商務局擬開設立成桑廠并繕呈合同條規請予轉詳立案當奉孫總辦批云查栽桑爲興利之源果能詳求種植之法推廣蠶業自是振興實業之一端現在開辦伊始即仰該縣隨時察看情形妥爲保護准在本局先行立案一俟辦有成效擴充規模再爲轉詳云云（新） 
瑣事欄 
[巡警學堂提調易委安慶]  
　　安徽巡警學堂提調梁昌駿經撫憲恩中丞札飭銷差現由督練公所特派府經朱丙堯照料標營工程兼辦講武堂核對差務（非） 
[撫署裁撤箭道小隊安慶]  
　　皖撫署向有本轅衛隊及箭道小隊等名目現值餉項支絀恩新帥飭將箭道小隊二十名一律撤裁所餘餉項加併衞隊以資津貼（上） 
[張統制往美未定武昌]  
　　鄂省陸軍第八鎭統制張彪前奉鄂督張制軍派赴美國觀會迄未起程昨鄂督接陸軍部電以今秋武昌開辦陸軍研究會該統制未便遠離聞統制日前自上摺禀力請前往云（附） 
[創設醫學研究會寗波]  
　　甬郡近有西醫韓君子濤聯合同志組織一醫學研究會公舉王君在揚爲會長日昨在城内談瀛醫院開會演說聞中西各醫士擬俟聯合多人定期再開大會云（行） 
[巡官易委蘇州]  
　　蘇垣西路巡官文章卿大令因警學兩界衝突一案迭經紳士禀控日昨陳筱帥卽將該巡官摘頂撤差另委土培鈞大令接辦其副巡周國均亦已撤差尙未委人至巡記一差則委畢業生王　接充聞日卽可到差視事云（出） 
[批飭呈送游歷志願書蘇州]  
　　候補知縣沈陳棨大令近擬自備資斧赴東遊歷禀請蘇撫發給咨文當奉批示云該令自備資斧赴東游歷考察具見有志嚮學殊堪嘉許惟前准學部咨行京外官紳出洋遊歷簡章第三條游歷東洋期限不滿三個月槪不給咨第四條親具願書將年歲籍貫履歷及考察何項政治學業游歷若干年月詳細開明各等語茲接來禀並未呈送願書碍難核辦仰卽迅速遵照備具志願書六分刻日呈候核咨毋違（具） 
[西醫染疫斃命鎭江]  
　　旅鎭西醫勞敬修君平日樂善好施前因江北飢民疾疫流行特創立飢民醫院施醫施藥並發給賑米日前爲疫氣傳染忽於念一日作古中外官紳咸往弔聞奠不爲之歎惜云（至） 
[典鋪被劫减賠質本寗波]  
　　鄞邑徐東埭壽長典當前被盜匪搶劫失贓頗巨昨由典主禀請鄞縣高子勛大令至該典彈壓賠發贖贓照議定章程每質本一千照賠五百文聞被劫之數共四百十餘字號贓價約值一千數百元云（求） 
[劣僧縱火焚廟紹興]  
　　越郡西門外半巷寺住持僧前因酗酒滋事被該處紳耆驅逐另行招僧管理詎前僧被逐銜恨遽於十三夜乘隙縱火大殿廻廊悉付一炬現已禀縣查拿務獲嚴懲矣（道） 
[函請飭局緝捕印人蕪湖]  
　　蕪湖關道文仲雲觀察日前函致巡警總辦請轉飭各區遇有二十餘歲之印度人能操華語者立卽拘送道署現該局總辦已通飭各分局巡士一體遵照矣（支） 
[匪徒搶劫常州]  
　　武進縣境夏溪鎭王姓家於二十三晚三鼓後忽有匪徒數十人明火執仗撞門而進將王某夫婦用繩綑縛嗣因喊救用刀背將王某夫婦亂毆所有財物擄掠一空翌日由鄰居將王夫婦解縛檢點被劫各物約值一千餘金（推） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[日本皮市礦上暴動]  
　　二十六日東京電云皮市銅礦工人暴動有千餘人將火藥庫之火藥運出毁滅有憲兵警察二百五十人知此次暴動更甚於愛希蛙其原因爲反對警察而起有兩隊官軍已行文求救 
[法國水手罷工無望]  
　　二十六日倫敦電云法國水之要求業已絶望圑體解散仍舊工作 
[俄國政治家關繫反叛者]  
　　念六日倫敦電云俄國政治家八人去世均有關繫於西四月十五號拘禁於雷其之反叛者 
[舊金山又地震]  
　　念六日倫敦電云昨日舊金山又有地震幸無人損傷 
[俄國女公主患喉症]  
　　念六日倫敦電云俄國女公主近患喉症皇后親自看護 
[英國密哈劃界問題]  
　　念六日倫敦電云理藩部大臣羅内爾顯反對密特爾斯與哈賽之劃分界限問題以上譯字林報 
[暹羅國君觀博覽會]  
　　二十六日栢林電云暹羅國君主往觀門希姆博覽會業己行至培籐地方 
[德國殖民大臣旅行]  
　　二十六日栢林電云德國殖民大臣籐勃擬於西七月十五號旅行至東亞非利加譯文匯報 
本埠新聞 
[務本女塾開家庭懇親會]  
　　務本女塾定於二十八日午後二時開第一次家庭懇親會所有說明各事開列如下一聯絡家庭學校以圖敎育之改良一羅列成績表演學藝以供來賓之考證一專請本校學生之家族或保證人蒞會與學生無關係者槪不延訂一每學生一人送劵二紙爲率一家庭如有疑問請臨時發表倘餘意未盡可於會畢後面詢或函逹一學校有所陳說亦於開會時公布 
[點驗箱中骸骨]  
　　張隆盛皮箱店主張毛毛戳斃蔡福生縱火希圖滅迹一案業奉李大令提同張毛毛等人証研訊張熬刑不吐諭飭分别押候覆訊等情已紀前報茲悉在張房内搜出之皮箱四隻昨經總工程局解送到縣大令以箱中除存儲衣服外尙藏有骨殖遂立飭仵作到堂騐明是否蔡之遺骸再核（泳） 
[寶大令蒞廨調查]  
　　新委公共公廨幇審讞員寶子觀大令擇於今晨蒞廨調查公堂會訊 
 
 

Page 19

 
 
各案云（莊） 
[縣示照錄]  
　　上海縣李爲招考事發出示諭一道文曰奉監督兩江師範學堂江蘇候補道李文開竊以敝堂前奉前督部堂魏奏定學數學額分班招集第一次先招師範生三百名三年後續招三百名奉經轉行遵辦在案茲查敝堂第一次招集三省師範學生業遵定章分班敎授計算至本年第二學期止適届三年期滿所有第二次續招師範生三百名自應照章先期由各省府廳州縣考選備文連同試卷保結升送來堂試騐以便如額取錄茲定於七月初一日齊集來省聽候本堂定期牌示考試等因到縣准此合行抄章出示招考爲此示仰合邑諸生一體知悉凡有願往往寗垣學習師範者先赴禮房報明姓名聽候本縣定期按格考選送寗復考收錄肆業毋得延誤（默） 
[示戒路工]  
　　蘇滬鐵路購地局委員寶子觀明府昨日發出六言告示照得路上小工屢經出示告誡近日風聞華境工人種種擾害分叚派用監工工頭責任何在須知法令森嚴何得任意干犯現在農忙伊始保護尤當格外倘敢横行不法定卽嚴拿究辦（釐） 
[撥兵浚河]  
　　本埠西門外蒲肇兩河前由滬道瑞觀察照會總工程局勘明請撥營兵開浚本定二十日動工嗣因營官交替特改期前日撥兵挑浚（永） 
[裝貨短少請追]  
　　萬生泰米行雇謝雨生謝天福船裝生油一百簍至虹口某輪船交卸茲因中途短少一百餘斤向謝理論恃蠻不服遂由行夥唐洪鈞扭謝到局請追經陳叅軍提訊因唐未到案著謝還押候究（永） 
[馬車碾斃免騐]  
　　甬人向松寶在英界南京路爲某洋人馬車撞倒受傷送至仁濟醫館醫治無效身死等情已誌昨報茲悉捕房飭探在高陞棧查到死者友人虞左臣情愿自殮請免報縣而肇禍之車係法租界大羅洋行西人之車該西人亦愿給殮費數十元由虞棺殮了事（莊） 
[疑竊被獲]  
　　昨晚有男女二人在西門城頭上喁喁私語爲巡士葛紀坤所聞疑係竊賊當即上前一併拘送西區由副巡官劉二尹飭將該男女交廿二舖地甲看管候示（哲） 
[失火待查]  
　　昨晨四點十分鐘美界西華得路附近華記路裕豐衣莊寳興隆鞋店同時起火延燒永泰飯店億興押店吳德茂烟膏店及永寳里居民房屋共十六幢當經救火會西人驅車救熄事後該慮居民均謂裕豐寳興隆均保火險實有縱火圖賠情事捕房亦以情屬可疑分飭中西探查明如何起火禀復核辦（西） 
[上海官事]  
　　常備陸軍兩標步隊一營正隊官田正清從九陸本瑜昨均到道禀見新任寶山縣竇鎭山到道禀知於二十五日到任法讞員聶宗羲禀銷病假知州曾慶勳禀銷新關洋藥查驗差卸辦㭝王渡巡局委員嚴曾鋐禀知交卸震澤縣張鎔萬禀辭返任城内中區巡警正巡官程明理禀請病假三天（軌） 
訟案 
[上海縣案]  
　　浦東二十四保二十四圖内有某洋商購地十畝今被四圍侵佔禀　該管領事咨會上海縣提到去今兩年地保顧汝福張錦裘經李大令升訊顧供小的於去年輪當地保現已交卸張錦裘經辦該洋商所購之地閱年已久查係故保莊念祖經手且該地祗有八畝何人侵佔非求統丈不可張錦裘供同大令判各退去候飭亭丈量禀復再核○湯秋江控被陳寳玉欠賴竹洋五百七十元吳光照亦控欠洋二百五十餘元前經大令訊將陳寳玉押追在案茲提復審湯吳投求追繳陳供所欠湯吳竹洋前已交貨若干大令判陳交保與原告結算帳目禀候訊斷○醫生程壽昌控柏子振造謠污衊一案由巡警總局解縣經帮審洪明府升訊程供與柏爲鄰去歲來家與妻坐談後忽有匿名信來污衊小的顯係造謠柏不承認明府判柏戒責一百下具不准再到程家切結備查○趙文卿喊稱在英租界開紙紮店前有包探來稱小的胞弟熙卿在蘇誘拐婦女勒至茶會敲詐爲此扭弟控究明府判令扭赴英公廨控告（車） 
[總工程局紀事]  
　　電燈廠小工沈得發紏同江北工人李阿炳王阿生串竊鐵絲六十七斤售於西門外錢泰爐坊得價洋二十四元扭控到局沈供被裝綫之阿榮等分用小的得洋六元一角二分昨提阿榮到案奉孫明府復訊一味刁狡判戒責一百下交保不准再往做工沈押三月○劈柴人張阿三之女招贅錢阿桂爲婿過門見未婚妻不守婦道遂商伊兄錢阿裕擬領回無錫完姻張不允以致口角扭控到案明府訊之阿桂願找洋三十元遂判准予領回（永） 
[公共公廨晚堂案]  
　　姚伯鈞控席文光圖賴借洋一案前經王襄讞訊得兩造供詞各執判補傳司帳席遲香復訊在案前晚關太守提集人証訊斷姚供去年由席子卿爲中文光借洋二百元有伊店戳記借據爲憑呈請究追訊之席子卿供與席文光同族文光向姚借洋確有其事席遲香供在文光店爲司帳祗有五個月即辭出姚欵確有其事席文光供在寳康里噐亞支奶戒烟丸藥店並未向姚借洋不還前曾託姚代謀事業許伊成就當重謝後其事不果應作罷論姚係縣署差夥胆敢串通席子卿等仿刻圖章揑竊借據圖詐銀洋今願將此欵撥充賑濟决不還姚求鑒太守查核案情以借據鑿鑿豈容狡賴開導再三判交人銀並保限十四日向原告理清否則押追○鄭觀芹前控殷葆元欠銀二千零七十兩亦經關太守提訊鄭供寕波人開瑞生行與殷向來認識去年九月殷做火油生意托商人代向和泰厚大等錢庄借銀二千零七十兩利息一分約今年二月歸清不料迄今分文未繳各莊向商人追索甚迫且查殷所借之欵皆係匯往寕波家内居心不良求追殷供借洋是實奈因生意虧本蝕盡但商人與鄭前情甚厚已向伊商懇暫緩料理詎伊竟控告太守交人銀並保限一月清理○南京人哈松亭控夏士澄欠洋不還一案前晚亦由太守訊問哈供夏做香烟生意由逹榮爲中兩次向小的借洋共三百五十元立有借據按月三分半利息今因本利無著求恩追究夏供六合縣人向哈借洋祗有二百元哈添揑一百五十元借票　鑒逹供爲中是實夏向哈確係借二百元太守察閱均有憑據判夏交保限一月理清延干押追（莊） 
[公共公廨早堂案]  
　　林長卿誘拐滕錦方女兒來滬價賣被滕報捕派探劉森堂拿獲解訊不認判押候限七天交人各情已詳本報昨滕投案供稱十七日奉訊出外包探森堂將小的軋到三馬路茶會有出洋六十五元人可交出專語曾經禀控仕案求恩追交訊之林長卿　實不知滕女下落求察訊之徐步仙供不敢冐探求宥襄讞王肇之明府商之英巴副領事判林押西牢九個月徐從寛省釋○著名流氓陳阿信吳阿炳陸阿泉等前被包探米順拿獲解訊奉判押候再訊在案昨解請訊明府判押滿三個月逐出租界其同黨之馬榮即陳阿六　夥搶方長華衣洋逮案訊押昨亦解訊判押西牢半年遂出界外○劣僧　華天明仁信等用迷藥將僧人純正灌醉搶去鈔匯各票奉中西官判押候補提同黨再訊在案昨解請斷純正投案請追原贓訊之　華等同供匯票被另一僧人拿去奉棍逃避求宥明府判各押西牢半年○蔡壽生與陳洪生竊取周雲生船上小貨被拿豈知蔡阳紏邀同黨將周軋入茶會斬索洋三十元不允凶毆報捕解究周投訴前情並呈明貨主楊朝福遠在九江漢口求恩寛限追案不敢抗違訊之蔡陳供詞支吾明府判交保出外赶交貨主楊姓到案再訊○王得利拾得鈔票十元與店東張六毛私分被失票之王雲生偵知報捕解究明府以張六毛不應冒取此洋本應重辦從寛判押七天○許阿林違章收取芝蔴經包探張寸餘拿獲解究明府以許供探夥吳阿三勒詐洋元未便姑容判交保下禮拜一傳同吳阿三等質究○劣孩李柱生串同曹福友王長龍等竊取衣物由捕解究明府判李送改良所押六月曹押三月王交伊母王顧氏具領回籍不准再來○陳阿泉竊洋人報時鐘判押三月○朱福太竊衣行兇由捕解究判押九月○陸福全在工部局爲小工向各工人勒詐並代趙氏塡泥得工洋十六元 
 
 

Page 20

 
 
氏另送六元陸不受經工部局偵知報捕解究陸供塡坭一事有洋人知悉判予開釋將案註銷○押犯莊桂山在押將結犯陳保生兇毆由捕解究判押三月○僧人慈秀騙取夏小谷洋元報捕解追判押限交在案昨解復訊判押滿十四天○流氓李阿林攫取張吳氏金挖耳逃逸由捕解究判枷兩天滿押兩個月○妓女鄔瑤英不愿賣娼奔入濟良所昨由西董將該妓解究供稱年二十一歲蘇州人父母均在蘇州去年被賣來申現在不愿叩求超豁玉襄讞商之英巴副領事判發濟良所留養擇配（莊） 
[法租界公堂案]  
　　萬源永東洋庄股東汪嘉賓控經理人張鑑三吞帳舞弊一案迭經公堂審訊判令兩造核帳覆奪在案昨因理帳不　又邀齊各股東投案禀訴萬司馬以以未查案卷未便遽斷令各退去候查明卷牘再斷○張阿堂在江新船竊周式如大土一案昨期保出銷贓之管鶴亭交贓洋一百元奉判充公另罰管洋十五元姚揚揚旣經贓洋充公從寛免罰阿堂還押著交到所少之贓再斷○王阿生在蘇充華捕斥革後誘拐洗衣作李金生之未婚妻張氏來申價賣與人爲探查知一併拘入捕房解訊官判王枷三月押改過局一年氏給李領回○宋某控唐萬順嫁粧店主唐阿秋掯付本票洋五十元向論逞蠻等情經中西官出票將該店學徒趙海林傳訊奉判帶出將洋措交如違帶回押追○林　生行竊京江棧庽客磁物衣箱吊出各贓尙少衣箱三口昨失主又投案請追官判林押十四天餘贓俟提到同黨後再追（浩） 
[美租界捕房事]  
　　六十六號西探昨在百老匯路拘獲犯事西人二名帶入捕房押候送該管領事署訊辦○某日人昨偕華人石芝卿至裕豐裕京緞莊選得元緞十疋即囑店夥沈某送往吳淞路廿八號房屋取洋詎交貨後日人等均不知去向沈即投報捕房飭中西探恊同日探前往查辦○沈芝桂將岳父朱其明兇毆由沈妻朱氏報知捕房飭探查核○西式衣店生楊德記被某西人控追欠欵昨由包探石錦榮拘入捕房押辦（西） 
振務 
　　江寗籌振局四月中旬振欵清單 
　　官捐濟振 
　　督院端春季養廉助振四百九十三兩五錢候補道趙上逹捐洋一百元候補道秦炳禮捐洋一百元 
　　慨助振濟 
　　檀香山保安局商民彭林茂等捐洋五百元商人余致誠等合辦炭渣淘銅捐振銀洋二千元唍岸督銷局勸集捐振銀七十兩又銀洋二百二十一元西馬㵎華商助振銀洋一萬二千元（捐此欵由匯豐銀行匯到）京師陶氏學堂捐銀洋八十五元三角（按此欵詳細名單已先登報） 
　　義振捐欵 
　　江西鹽法道文炳募集銀洋五百元江西瑞州府知府吳祖椿募集銀洋一百元南匯縣解到銀洋一千元 
　　因事免究 
　　皖岸督銷局緝獲功鹽變價充振銀一千五百二十四兩四錢四分八厘一毫五絲上元縣民陳松林捐洋一百元 
[上海皖北義振總收發所代裕皖官錢局報告捐助皖賑銜名單]  
　　段芝泉助湘平銀一百兩徐煥章廣宗縣張繼善新城縣王錦陽各助湘庫新市平五十兩龔彥師王德芳王治國署獻縣吕調元各助湘砝平四十兩周茂冬助湘平二十兩三河縣張泰封江滌初馬鐵巖周堯階虞克振朱聲廣各助庫湘平十兩易州知州竇以筠助洋一百元崔泝助洋二十元刑席朱壽松警官張開傑冷玉輝汝人鶴順興當等各助洋十元李仲元助洋六元錢行等助洋八元賈國澄賈國賓各助洋五元吏目王界相李國英陳雲昭學正步其灝張子榮三河元昌鹽總店以上各助洋四元書席戴聲敎陳礽貴楊成楙李聚星王玉民各助洋三元蔡毓春張祥瑞孫德基李佩芬吳泰釗巡弁閻家福陳雲藻陳雲官陳雲溥陳雲誥萬恕王藝局司理吳貴彬錢德澂朱聘卿宋和卿宋順永胡若星張子芳韓禮南張品三楊星垣李子容劉金璽謙泰當豐源當陳仁圃慶昇當趙煥亭各抽洋二元龔壽頤張國棟沈儀伯龔元熙師範敎員李鍾麟巡記孔慶鑂巡長張全凱張正遂張平洲陳雲海何益庵張定安楊文泉孫海谷楊壽田汪冠卿吳吟臯鄭蔭人和興號鄭宗林元興號左春佩德興號張曾伯長盛永亨義號廣泰號永泰號艮盛成萬聚成韓東甫李宜興劉松臣吳明卿劉松吉劉樸齋吳樂山杜子秀吳子陽王韶武祁信榮子豐馬常五賀繩武趙殿臣賀品田趙藹堂永和成裕順成楊藴山李子荃各助洋一元 
[銅洋助振第五次報告清單]  
　　愼裕號經收恆泰祥十二元無名氏洋廿二元又一元同義米行二元章記二元力弱氏一元又十二角鼎順莊二元勉力子一元貽紅二元義昌成十九元積記二元又碎一元惜春居七元又廿五角宏源一元景綸廠十五元二角義泰庄三元鉅豐十八元廿三角保安堂桶捐十元任聚興一元十角印興元一元慕俠生二元鈞康庄二元十八角錕華三元國泰十元昌盛小洋三百三十五角錢興成十元怡大紙號四元又卅六角恆甡源五元黃大生號卅二角元森泰五元俞春芳七角奚良濟堂四元震泰十一元又三百角又二角張其祥七元稻春村六元吳興氏一元祝徐兩君二元寶華樓三元八角保安堂經募九元又十三角又桶捐十六元又又小洋一百四十六角商務總會經收龔叔記一元隱名氏二元新聞報館代募大洋一千七百元收又小洋一萬三千角以上兩共收大洋一千九百廿六元小洋一萬三千九百六十九角周晉鑣朱佩珍李厚祐嚴廷楨嚴義彬同啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
