# 1924 - 325 - 4918591

 

Page 1

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *   
 
 

Page 2

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *   
 
 

Page 3

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *時論 
[馮玉祥辭職與段吳（心史）]  
馮玉祥通電解除兵權决心下野其云務使軍不成閥閥不代興斬循環報復之根去民治推行之障所有部下軍隊如何編制之處完全聽命於國家另呈臨時執政懇准辭職等語此種徹底了解之言正吾所謂先以廢督爲第一步自然進行裁兵爲第二步可以立見施行不令軍閥應犬以豫備裁兵先籌兵之去路等謬說爲軍閥固位之計馮玉祥此舉其因何激剌而成可以弗問要爲國民所急應稱賞而必予贊同者顧報載馮所部則懇予慰留矣所部不足怪長官部屬豈無情感又載段亦果予慰留矣夫國民所望於段者何事段此次所負責於國民者何事馮玉祥辭氣如此豈尋常稱疾乞退如王承斌之輩所爲慰留豈能有效又豈國民能所諒者耶 
今夫放棄已成之權勢而取一時至美之名人以爲所失者甚巨而所得者甚小所喪者至實而所獲者至虚此眞小人之見也孩提之童與以百金或飴糖數片問其何取必取飴糖村野之夫與以商彝周鼎或百金問其何取則必取百金矣以軍閥輩所重視之權與馮玉祥所謂解兵請自祥始之美名試並舉而與一人其人而爲滔滔天下之武人也者必取軍權其人而爲乘一時之機會也者乃取美名使叚而能知馮意則當在准許辭職以後之欽佩而不在不敢聽其辭職之慰留夫段之爲舉國所推豈眞謂舉國無高出於段之學識道德者耶正謂今之大患惟有割據之武夫段亦當年割據之領袖失勢多年自以念佛示其慈悲使人信爲似有覺悟故欲以已覺悟之武人銷除此輩未覺悟之武人今見馮玉祥之解兵尙不玉成其美則旣不知馮意又豈能知國民之意耶 
且馮之解兵并電約吳偑孚同退馮吳雖相恶此事則非不利於吳也吳於十一年戰勝之後早應爲之不爲而致敗及今憤憤於馮之見背馮之背吳在未解兵以前猶曰有要利之心至解兵則吳復何詞可藉吳之愛名寗不如馮向以治軍論能否則吳在馮上今更以及時下野爲公義而忘私怨慨然贊同則吳亦不失爲人傑矣馮以人傑贈吳故曰非不利於吳也然而吳以好勝著於國十一年之機會已失今遭覆敗又解兵之主動在馮已居被動度吳之心或以僅僅贊同爲不足嫓馮之美用此之故不無介介吾竊有一策於此吳受馮勸即於所結合之十省聨防中作一致解兵之約束有有從者與國民共唾之則馮僅能以所部還之國家而吳乃以向來勢力之所及爲國剷除軍閥之大半吳之報國其功又在馮上此有志之士競爭不朽之時會也 
國内專電 
　　北京電中山已派員佈置在北京演說預料有十萬人聽講于右任昨到津于奉中山命慰問國民軍更將赴保與胡孫接洽或約胡孫來京（二十七日下午一鐘） 
　　北京電段覆西南唐楊贊成修正憲法實行聨省主義並謂已得張作霖同意 
　　北京電馮表示段尙未准其辭職且未准假一月本人確思退本擬即日出洋因新生一女故尙稍俟現在西山段派趙某往慰留其部下亦一致挽留聞中山北來之日馮即不就今職段必畀以另一較優秀位置（二十七日下午一鐘） 
　　北京電昨胡景翼孫岳電執政保張璧可任警監請勿更換又鹿鍾麟名譽極好段亦無更換李景林繼任議（二十七日下午一鐘） 
北京電張作霖在順王府起居極舒服昨曾謁段略談一刻即走張對政治將不干二字說在前面但確無向段要求何事非如此不辦而段左右不無一二人藉張自重者北京電昨財次張訓欽見段請辭段言新任二十七由滬北來君可暫撑數天並望爲執政政府籌經費張出即訪安格聨再四磋商由財部出面函安格聨預借四二庫劵三批欵内之四萬元直至下午始到手由張親送往段宅因知段入京前財政未有預備李思浩在滬亦不易張羅鹽餘據稽核所方面言本年鹽餘上應撥各欵就本月爲止已欠付各方千餘萬元日作九六債欠至五百萬元（二十七日下午一鐘） 
北京電昨梁鴻志函財部請撥中山招待費一萬元民黨意政府不必對中山見外中山亦民國主人何必以班禪及外國上賓待遇只須以誠意待之可也否則如民元項城對孫黄之黄沙鋪地黄緞轎馬徒見虚邀而已（二十七日下午一鐘） 
北京電唐紹儀電段暫不北上葉恭綽覆交部駕者云就職期未定俟確定再通知葉今日並未就職李思浩電某艶（二十九）日到京（二十七日下午八鐘） 
北京電感（二十七）夕段召各部長及左右到宅談話議善後會議組織問題各部官制應否存留問題尤以應付非常國會方法爲重要結果候孫到再疏通 
北京電昨段託顔惠慶往使團方面疏通先後見英美諸使允於明日上午非正式謁段下午段招待加拉罕加對執政則取正式承認方式（二十七日下午八鐘） 
北京電段宅密商以執政在法律上欠根據完全革命又恐苟同孫文現擬派姚震爲法治院長修訂法律有人主承認非常國會恢復舊約法均待决（二十七日下午八鐘） 
北京電使團均答覆執政通知收到 
北京電張作霖訪使團使團以普通資格招待（二十七日下午八鐘） 
北京電楊庶堪王九齡均來電不就 
北京電有人言於段送曹出京段言俟吳態度完全明瞭後再辦（二十七日下午一鐘） 
北京電近日前公府經費問題周夢賢及其他指揮處軍需均避人員向執政及國民軍總司令請欵政府因將李彦青嚴追李已解除優待（二十七日下午一鐘） 
北京電段令宋子揚等赴西山挽馮 
北京電盛傳各機關將實行裁汰非指調人昌概免本職統計局議先裁 
北京電昨夜起每日由津運麵粉雜糧四悶車到京麵價跌七角米無跌 
北京電陸次羅開榜不就改賈德耀已就職（二十七日下午一鐘） 
北京電感（二十七）夕張作霖宴馮軍團長以上全體軍官（二十七日下午八鐘） 
北京電俄遠東銀行京行昨開幕行址交民巷前俄郵局（二十七日下午八鐘） 
北京電陜軍在中央公園歡迎于右任　　 
北京電華僑代表謝復初往段府主覺容吳佩孚留和平餘地（二十七日下午八鐘） 
北京電商聨會派何海鳴見梁鴻志交換封國民會議意見（二十七日下午八鐘） 
北京電段府經費甚絀各員自備資斧聞將仿民六討張勳例每人給百元不願領者聽（二十七日下午一鐘） 
北京電段派張樹元爲軍務廳長劉詢爲指揮使衛興武爲侍從武官長程祖畲爲收支處長聘梁啓超鄭孝胥廕昌爲高等顧問（二十七日下午一鐘） 
北京電王正廷有長外交說 
北京電馮部高級軍官在旃壇寺開會討論收束國民軍事宜（二十七日下午八鐘） 
北京電方本仁有驅蔡電到京 
北京電今日盛傳魯鄭尤張宗昌軍假道南下說（二十七日下午八鐘） 
天津電段派迎孫專使許世英昨由京乘汽車到津 
天津電奉航空處姚慶長改任奉總參謀長張學良任航空隊長留津飛機十五架餘拆卸運奉 
天津電朱深張紹曾今早車赴京 
天津電路局息京綏感（二十七）起售客票 
天津電奉張昨幂軍到賑糧計四十噸棚車三十輛當夜送京 
天津電津浦局唐日新請編奉軍作護路隊曁裁該局冗員 
天津電同華船滬郵件四十七袋因風損　 
天津電中山英文秘書王同馬超俊昨晚到津（以上二十七日下午三鐘） 
哈爾濱電俄工黨首那烏莫夫來哈越軌朱令出境免宣布過激鼓動工黨擾害東鐵並函俄領勿任復來 
哈爾濱電男裝俄女眞名石林郭夫司喀牙警處訊未犯刑律正條遂釋 
哈爾濱電東鐵現俄員缺出以華員補充 
哈爾濱電奉俄協定迄未宣布近因事實上亟須參考昨朱將協定七條聲明書二印行各機關存查（以上二十七日上午十鐘） 
哈爾濱電路警關政權東鐵片面核減經費朱否認函理事會覆議 
哈爾濱電朱俄辦二屆平敎校提倡募欵哈爾濱電王警處長命員警習俄文語期便公務（以上二十六日下午二鐘） 
濟南電張宗昌參謀長金壽良有（二十五）晚返津軍政界送者頗多 
濟南電鄭令財廳速籌鉅欵發各軍欠餉濟南電銀行息自有（二十五）起南北滙兌恢復原狀申津浦亦照常通用銀根較鬆利息減二釐（以上二十六日下午六鐘） 
蘭州電公衆運動塲重新整頓 
蘭州電一師風潮暫平息學生已上課惟對於楊漢公侵蝕欵項案仍積極進行曩經法庭受理敎育廳將各項賑目均已查封任法庭清算解决記者信楊於欵項當不至作弊 
蘭州電第一旅長黄得貴由隴南公竣晋省當晚面謁陸督禀報禁菸情形 
蘭州電第一二旅各准招補充軍一營 
蘭州電旱潦不均饑荒特甚當道趕辦施粥廠以資救濟（以上二十日下午三鐘） 
漢口電豫匪宥（二十六）午攻陷汝州外僑均逃赴鄭縣避亂駐鄭李炳之司令當晚率一混成團馳往剿擊 
漢口電湘軍唐生智部與程潛部徑（二十五）在郴州接觸 
漢口電聞蘇齊因張允明承認攝閣命令就護使職特電蕭商辦法 
漢口電福善堂搜出步槍二百零五支查係張允明旅留守處所藏蕭允俟張旅回鄂後發還 
漢口電蕭通令服從執政自敬（二十四）起執政命令概爲有效 
 
 
 

Page 4

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *漢口電吳軍殘部過武勝關 
漢口電湘西湘南均吃緊趙電請二十五師進駐長沙蕭未允另調宋大霈旅一部協防公安石首保衛品鄂邊 
漢口電贛訊方本仁在吉安獨立其軍隊已進自萬安與馮紹閔旅接獨馮軍失利南昌危急蔡决下野將督省長交楊以來李國珍現正商條件九江形勢亦緊英日領均電漢請艦護僑日艦安宅宥（二十六）已下駛方駐南昌辦事處長方丹池爲方弟宥（二十六）晚潛逃來漢岳兆麟宥（二十六）晚由漢乘輪赴潯調停方蔡爭潮 
漢口電駐鍾祥縣北九十里豐隆河十七混旅尹團某連漾（二十三）晚譁變連長被戕縣城楊營已馳往兜剿（以上二十七日下午五鐘） 
成都電聞劉成勳軍藍文斌旅已將打箭鑪城佔領邊軍旅長孫橘率隊退建昌藍世鉦師又過大渡河佔領大樹堡邊軍多投誠楊森派王正鈞旅到樂至接防 
成都電聞賴心輝奉洛吳令仍率隊到鄂待命（以上二十五日下午十鐘） 
長沙電川軍熊總司令將於日内由辰出發到常息 
長沙電林支宇氏近在湘西行踪飄忽 
長沙電澧州唐榮陽出常時其部屬已有四分之三爲現在常之川軍所收編前慈利知事某離職後川軍賀旅長仍電呈趙請委接替足證川軍實無越權干政之心豫軍樊部由醴經瀏至攸縣與贛軍團防衝突互有死傷聞在常之川軍現在向灃州方面開動 
長沙電長岳關報告十一月份共出口湘米八十萬石 
長沙電劉家天請趙收回軍資處胡成命趙未准但省議會方面有（二十五）開大會將軍資處表决取消（以上二十六日上午十二鐘） 
香港電帥令陳天太革職因陳養（二十二）夜率部圖殺黄紹雄 
香港電陳炯明馬（二十一）徑（二十五）在汕開軍議决日間就粤軍總令職先謀解决粤事暫以林家祠爲總部林虎在興寗召李易標劉志陸及所部師旅長會議决一致擁陳炯明就職下動員令攻廣州隨派黄强代表赴汕向陳陳述 
香港電陳天太通電擁劉震寰 
香港電商界訊廣州銀業行擬本年收束明年遷港貿易米行亦有明歲收朿說 
香港電官山朗心鄕軍民團衝突近由各紳調停李福林允飭部相平了結 
香港電陳廉伯陳恭受等宥（二十六）電段賀執政請解粤倒懸 
香港電市選工界趕及塡送名册者僅十餘行其餘請展期送期因不准特派傳單謂恐此次選舉非人即全體工界名譽爲之污玷等語并定日間聨合各行工人巡游否認工界選市長即將來有少數工人投票選出市長仍必否認（以上二十七日下午七鐘） 
厦門電高義敬（二十四）電張毅報捷敝部馬（二十一）佔千金廟養（二十二）右路吳旅高團佔詩山碼頭左路汪團中路洪旅養日佔山頭城附近高地敵抵抗極烈漾（二十三）義親督各路併攻午三佔山頭城現向永春進攻副司令吳忝巧（十八）佔湖洋後路游擊司令楊漢烈率部三路進攻永春指日可下據高電吳忝養入永尙未證實厦門電四十七團蔣啓鳳部漾（二十三）進駐溪尾民黨息陳國輝退永春實力未失吳忝尙在湖洋另訊陳退安溪 
厦門電民黨息粤軍决入閩十日内可到現派人携欵來厦收編民軍擬定入閩部李雲復謝文炳黄大偉任運動民軍黄有潛來厦說但汕訊林虎洪兆麟反對入閩甚力恐難實現 
厦門電周蔭人接濟張毅彈八十萬感（二十七）由輪運厦轉船入漳（以上二十七日下午十鐘） 
蚌埠電宥（二十六）日下午七鐘第五旅張營長率所部五六兩連第一旅范營長率所部全營先後由防乘專車回蚌沁（二十七）上午九鐘第四旅薛營長率本營南下布防下午三鐘蘇代表魏啓中乘車回寗第四旅李團長南下察看防務（二十七日下午六鐘） 
特約路透電 
[北京政聞]  
　　二十七日北京電今晨學良赴西山謁見馮玉祥聞擬請馮收回辭呈段收到馮之辭呈即批慰留二字現信馮已决計引避慰留一切僅屬禮式而已聞段擬修正對待清室條件使較公允孫中山於三十日可抵津將來京磋商善後會議事務聞擬赴海外游說各國修正所謂不平等諸條約 
[英埃問題]  
　　二十六日巴黎電法報仍暢論埃及事件鼓吹國際聨盟會干涉新時代報稱英報幾一致反對聨盟會干涉他日英國干涉至法國至有關係之歐洲問題時法國决不忘却此種事實云巴黎廻聲載裴狄那氏之文謂今日時機已到應重行整理英法盟約並討論柯洛業區域及來因發廢除武備之問題且應研究預防西班牙軍隊退葉摩洛哥之應行計畫云 
二十六日日内瓦電埃及國會所發出之抗議文今日已送逹國際聨盟曾秘書處但秘書處未將此文分致各會員國因除政府外任何機發來之文件概不分送各國也 
二十七日倫敦電居留埃及之法人已請其駐開羅之外交代表轉向法政府陳述其對於英當道採行嚴峻方法保護埃及外人之滿意 
二十七日迦通電公報稱蘇丹大局現頗安靖埃王已諭令蘇丹埃軍服從代理總督撤去挨軍之命令此舉蓋依從英牒所載之要求也 
二十七日開羅電昨夜軍事當局大事拘捕有擁護前相柴氏之重要人物三人由臥榻中被英兵拘去不知所往 
二十七日開羅電駐羅馬埃及公使費嘉爾氏不願就外交在臣職 
二十六日瑪爾太電在亞歷山大里亞失蹤之英水兵二人現已出現於此彼等乃英艦樊良特號之水兵當局已發逮捕狀 
二十七日瑪爾太電官場現否認失蹤英水兵二人在此發現之說 
[鴉片會議記]  
　　二十六日日内瓦電第二雅片會議之全體會展至明日舉行因會務委員會延至今晚尙未議定關於開會之順序也 
[英俄交涉談]  
　　二十六日莫斯科電俄京官塲機關報評論英國政俄牒文謂英外相張伯倫並未證明齊諾維夫一函之眞確其所稱國際共產黨與蘇俄政間關係一層全屬荒謬張伯倫之牒不僅爲擬以壓力加諸俄國以强迫俄國政府給於讓步之謀且爲一種大挑釁之舉動但俄人地位堅强决不退讓云 
[英國房租風潮]  
　　二十六日倫敦電克萊般房租風潮漸形兇險風潮集中點爲堪布斯蘭與克萊般兩處居民决計拒絕出屋已組織斥喉隊與報警隊遇勒令出屋之官吏鳴鐘告警警察預防事變已調集警士準昨夜被逐房客有復入屋居住者克萊般房主現正集議下全部逐客令之辦法 
[無綫電成績記]  
　　二十六日華盛頓電駐美英國大使郝威特爵士今日試以無線電報傳播演詞勸英國學校敎授美國歷史地理種種歐洲亞白定紐開塞爾邦茅資瑪德里裝有收無線電器者多聞之 
二十六日紐約電倫敦巴黎羅馬發出之無線電音聞此間多聞之惟不甚清晰芝加哥某氏之收音器曾聽得英圃泊萊茅資·孟郤斯特·伯明罕·及法國里昻發出之無線電音聞 
二十六日倫敦電昨日某英人曾聞南美阿眞廷京城無線電音聞尙有白金漢夏某氏曾與澳洲通訊本星期歐美各國多相約發無線電音聞以作公私試騐藉以研究國際傳播問題 
[俄國大風]  
　　二十七日莫斯科電裡海現有甚大風暴漁船走錨者以數千計有一千餘艘已遇救但爲水撞碎者不下數百艘聞已沉者一百二十五艘漁夫溺死四十人官塲已派特别救援隊前往救濟 
[各國近事]  
　　二十六日倫敦電路透社探悉英德商約之各要點業已談判成功現未解决者爲百分二十六之賠欵稅一事大約一週内亦可就緒 
二十六日巴黎電探悉英外相張伯倫定十二月四日到巴黎六日到羅馬 
二十六日巴黎電俄大使克拉辛今日由莫斯科起程赴巴黎 
二十六日墨爾邦電大英輪船公司之商船馬洛桀號因航務罷工致開行愆期現定今晨八時出港載客甚多郵件亦不少惟無貨耳 
二十六日華盛頓電國務卿休士已與奥匈兩政府締結整理戰爭賠欵之三角式合同 
二十七日華盛頓電柯　芝總統擬請副總統道威斯依照前總統哈定在職時前例擔任内閣職務但道威斯辭謝不就 
二十五日巴黎電德將那塞蘇斯將軍十一月中旬至法軍佔領境内省視祖墓法人指其戰時在法國境内曾有竊取法人衣物情事故拘之二十日由法國軍事法庭判定監禁一年德人聞之大譁法政府因輿情鼓噪恐不利於法德邦交故現已赦免其罪 
二十六日巴黎電衆院曾討論郵務部預算案議員台丹吉爾氏質問將社會黨巨子約萊氏遺骸改葬英彦墓事曾引起政治之辯論 
二十七日東京電暹邏親王泊拉加狄波克今晨入宫謁見攝政太子今晚將偕諸人前赴西京 
公電 
　　北京通電各省衙門鈞鑒臨時執政令外交總長唐紹儀財政總長李思浩海軍總長林建章敎育總長王九齡農總長楊庶堪未到任以前著各該部次長沈端麟張訓欽徐振鵬馬叙　劉治洲等暫行代理部務此令京有（二十五）印 
北京馮玉祥電一上海各報館鑒世運演進政治革新立國根源當從民意滿清末葉國是日非民怨沸騰不可復遏是時玉祥方列戎行情殷救國濼州之舉事敗垂成餘痛雖長妒心未已故洪憲復辟兩役或追隨合肥之後或參與陳督之機勉効馳驅冀安國本區區愚悃可質鬼神上年曹氏當國選以賄成全　譁然督責備至祇因民甫喘息不塂再兵果曹氏有爲民爲國之苦心國人或亦有略跡原心之雅量乃一年以來内則嬖倖用事賄賂公行淫佚自娱上好下甚財政則誅求無藝吏治則綱紀全無外復放任專　迷信武力擀兵八閩肆毒三湘粤桂川黔無一倖免近又變本加厲舉全國之兵糜爛東南蹂躪東北究竟因何而戰爲誰而戰質諸當事恐亦無詞嗚呼國力有限兵困師行所至益見民艱用是聨合友軍主張回師停戰竊惟祥與曹吳或曾受知遇或誼屬同袍愛護固素具苦心而公私卻不能無别今曹雖引咎吳尙負嵎天下滔滔不知所屆幸而合肥段公以三奠共和之元老受全國一致之推崇翩然藩都總執國政並通電全國將集合海内賢豪共商國是和平可望改革可斯祥何人斯能不稱慶所望全國各界本十三年變亂　尋之敎訓爲澈底的共同覺悟之主張務使軍不成閥閥不代興一可斬循環報復之根二可去民治推行之障祥雖不敏粗知大義躬行實踐請自祥始茲特宣告解除兵柄决心下野所有部下軍隊如何編制之處完全聽命於國家尤望舊時袍澤疇昔寅僚務各愛護國家服從命令庶幾政治得漸循正軌國勢可日進富强而祥亦得退爲自由國民永享太平幸福除另呈臨時執政懇准辭職外臨風馳佈語出至誠區區之愚伏乞荃察馮玉祥叩敬印 
北京馮玉祥電二各報館鑒敬日致吳將軍子玉一電文曰民國以還内爭不已此興彼仆覆轍相尋追本窮原皆由一二賢豪自負太過未解共和國主權在民之眞諦往往以一人意志强天下人以從同稍有異議輒以武力相加敗者固心有未平勝者復氣燄過盛於是相鼓相盪起伏無窮戕賊民生斵喪國脈目的何存百思不解本年兩粤八閩三湘四川相殺經年民無喘息猶不知止復傾舉國之兵以南征浙江東逼二省天災之後繼以兵禍吾民何辜遭荼毒竊念弟與吾兄私情固甚深厚然武力政策無論爲國家計爲人民計實萬萬不敢苟同此次陳師承德目睹民艱勒馬懸崖情難自已故有旋師回都倡導和平之舉抵京以　首捕李氏彦青其餘府中媚子府外諧臣亦早星散凡此諸端皆吾兄曩日痛心疾首力欲有爲而碍於　絀於勢未能斷行者弟不過一一代行之而已未蒙鑒諒屢電嚴責天下汹汹禍將復作現在合肥段公以　奠其和之元老受全國一致之推崇翩然蒞都總執國政善後諸端復通電聲明由會議解决與當年兄在漢口所主張之會議初無二致想荷贊同吾兄堅苦卓絕廉潔自持私心折服不自今始深願彼此以國家爲重勿因區區一二人間之誤解使舉國人民危懼者不能一日安故弟已决定解除兵柄除另呈執政懇請准予辭職外望兄亦平心靜氣將所統部隊完全交付國家弟共渡歐美爲異日効忠民國之備犧牲一人之政見服從多數之民意不得謂之怯解除兵權爲廢督裁兵之倡不得謂之恥且從此和平可現統一可期循環式之内爭可以永絕於神州大陸則其智其仁其勇尤足以昭示百世吾兄明逹當亦謂然剖腑陳詞佇候明敎等語特軍奉逹諸希亮察馮玉祥叩敬印 
天津皖人來電申報安徽同鄕會均鑒倪道烺以鉅金運動長皖又得曾某爲之說項將成熟倪爲姜案正凶通緝有案任何政府不敢倒行逆施至此請協力反對旅津安徽自治協會沁 
安徽各國體電上海申報館鑒敝會等於有日致段合肥一電文曰天津段芝老鈞鑒政局俶擾國紀蕩然近因雖緣於賄選　因實種於强藩今幸曹民被逐國事有維新之機公爲全國所推崇懇即出而主持以維大局惟賄選罪跡穢傳中外人心　格鑒敗無遺若不澈底懲治與受同科非惟無以煥方新之宏猷且無以挽日汩之民德而廢督裁兵係拔本塞源至計國是會議乃解决國事良方至若廣納衆流　國惜士并盼我公有以善處之也抑有請者皖爲公之桑梓害馬雖除諸端待理尤冀迅選皖賢以定皖局謹　蒭蕘聊當曝獻安徽省敎育會省城總商會省農會律師公會學校聨合會叩有特聞安徽省敎育會省城總商會省農會律師公會學校聨合會叩徑 
河南弭兵會電各報館京津滬漢河南同鄕會均鑒榆關戰罷刧運告終方謂和平曙光將遍國内詎料烽烟慘劇又肇中原溯自民國紀元吾豫所受天灵匪禍無歲不有閻閻痛苦非言所罊若再因一隅之爭而使吾全豫罹於萬刦不復之井諒非諸公所忍聞况公推合肥執政羣悄一致政治糾紛不難從容解决當此絕續之　縱有參商之見不妨廉藺互諒豈容萁豆相煎　人等桑梓攸關　墓所在風聲鶴唳寢饋難安聽婦孺之號呼愧救濟之乏術爰本寗息之旨成立弭兵之會結合羣衆呼　雙方乞爲壇坫商榷無恃武力憑陵倘或不諒苦衷逆民以逞即辛博勝利於一時終難逃輿論之裁判所望　内賢逹邦　君子一致贊助共起主持鷂鳴風雨急不擇言濡涙陳詞統惟亮察河南弭兵會叩有印 
南京自治協進會電申報鑒讀全國聨合會有電主張本會列席國民會議誠屬切要之圖除逕電段總執政要求加入外請各省區地方自治協進會一致奮起力爭江蘇省地方自治協進會宥 
國外要聞 
[神戶特訊之圭（十一月二十四日）]  
孫中山抵長崎後所發表之言論 
　　孫中山此次北上參與政治善後會議特行繞道日本與日本朝野人士作一度之接洽藉以交換意見惟中外輿論對於中山此行頗爲注目間有懷抱疑慮者然非由其行動與言論之事實以證明之决末由判斷其眞相之如何也記者因此不惜犧牲寳貴光陰特由東京趕赴神戶藉以一瞻其豐采與聞其議論並以客觀的觀察作爲特别通信報告國人其眞相如何自可於事實中探求判斷也記者屬此稿時距中山預定抵神戶時間尙有數小時之餘裕特將中山在長崎對日人華僑留學生來歡迎者發表之言論略述如下以充神戶特訊之序幕 
余（孫中山自稱）來日本之使命與政治上之意見旣經在上海發表無特别之感想唯接日本之風物不勝感懷而已此次之變動要而言之係由人民之奮鬭因之今後政治尤非賴人民奮鬭之精神不爲功距今十數年前以國民力能打破清朝之基礎世界中無論任何國家皆不深信然卒藉國民之力竟打破之此次亦以國民之力打倒曹錕吳佩孚輩由軍閥之手奪還政權今後當仍以其力勵行民治對於外國之侵略深信亦能對抗即不受（圖資案）與列强之援助及干涉爲此中國可恃國民之鞏固力造成完全國家之信念余雖代表偉大之全國民氣入京參與今後之政治善後問題會議但不欲立在表面活動至進行方法先召集國民會議聽全國國民之公意以之爲基礎而策國民生活疲弊之救濟並圖刷新外交廢止不平等之條約收回租界及領事裁判權而長江聨盟之背後實有某國暗中主動殊屬侮辱國民能力我等擬以打倒軍閥同樣之力打破此等帝國主義建築中國之獨立與百年平和之基礎其大綱已經發表茲不再述至於放逐清朝幼帝亦基於民意爲當然之處置無足怪者余雖發表三民主義五權　法然日本之國民似不甚注意日本國民對　中國問題大體注意不足實甚遺憾由日本國民之力而行明治維新爲革命之第一步則中國革命可謂爲革命之第二步以同由區民之力而行革命之故中日兩國應相觀善固其所也乃日本不以中國革命與明治維新同視遺憾　甚俄國由革命歷程言之亦屬與日本中國一致然制度政策因各國國家組織與國情之不同各有特徵而革命之歷程實同故余深信亦應締結親善者也日下之中國問題非中國一國之問題實爲世界問題之中心故非得有密切關係之日本完全諒解非徒爲中國民口頭之親善尤須眞心誠意與中國提携確立東亞之平和此余之所以特來日本之理由也蓋援助中國機會不再政治分歧亦在此際故關於此點希望日本朝野了解部鄙意而與充分後援爲幸 
國内要聞 
[北京通信（三原）]  
段祺瑞入京之經過 
　　近日吳佩孚所謂護憲軍政府宣言出現後津方諸領衲始稍冺意見漸趨一致連日均有重要會議以力促段祺瑞入京鞏固中樞爲第一策段氏之於執政本無問題所成爲問題者（一）北京駐兵問題（二）長江問題（三）入京特别費用問題關於第一問題張馮均不駐兵之協定事勢上雖不能完全履行第以與第二問題長江方面之關聨馮玉祥已承認率國民軍一二三軍駐防京漢路僅留一部分駐京張作霖亦允除以兩旅爲段衝隊外其餘已入關及將入關之奉軍由盧永祥統帥南下此一二兩問題已算决定（但自長江各督　段皓軍到後恐有變更）關於第三問題本已與某方面接洽借欵日内當可交付奉張並承認酌量接濟濟國民軍餉械段氏因此遂决定不候孫文當於最短期間先行入京 
攝閣方面在近數日間極形不安黄郛三次派赴天津之院秘書長袁良業於昨早回京據云段氏决定二十四日偕張馮入京昨早復接段宅電話决以陸軍部爲執政辦公處陸部即與國務院對遷蓋陸部原屬民元唐内閣之國務院外傳外交大樓　宫内三殿參謀邵等說均非事實攝閣因此遂於今日閣議由黄郛提議段執政入京旣掌全國軍政權攝閣究應如何結束旋經一致决定俟段到京就職即提出總辭呈同時以大總統名義致函段氏聲明將全國軍務政務以及印璽文卷等等一併移交接收閣議散後黄復邀各總長密諉聞對於院部對遷一節决定自今日起即行開始搬遷國務院所屬一廳四局昨日下午即已着手收束案卷段氏亦派前陸軍次長羅開榜等於昨日下午專來京布置一切矣 
段之左右主張對於内閣祇從改組入手俟孫文北上與代表會議開幕後再從根本更張昨夜得津電話知此議已經决定張馮遂力促段提前於今日入京政府方面亦云院中接有今日來京之電因是今早一方由院通知各機關依前議各派代表四人赴站迎接一方由警廳令商民懸旗致祝車站及各經過要隘均趕紥歡迎彩樓沿途警戒除由軍警機關臨時加崗布哨外昨日下午第八次專車已由津載來奉軍一團今日隨段等來京者尙有兩團其餘一旅不日亦將開拔入京段之專車係今日午前由津開行下午四時左右抵京 
至段執政就職後中樞之組織傳說頗多並有將設二十五部之說今日京中報紙且不少紀載將仍舊制於執政下設内閣由段自兼總理閣員名單亦已擬定據　日津訊將依津議表决設置兩院十三部惟以一般大人物不敷位置將仿英制於各部總長外另設一不管部總長而昨日段宅會議議决大綱則如下（甲）臨時執政得兼攝海陸軍大元帥（乙）臨時執政有任免文武官更及召集國務會議之權（丙）臨時執政下設兩院十三部每院設院長一人每部設管部總長一人不管部總長一人（丁）國會及憲法問題召集國民會議解决（戊）國民會議應於最短期間内召集國民會議議决案得促臨時執政執行之依上上述種政局局春雲乍展將另呈一番新氣象但段到後果否如此有無變化則尙未敢斷言也 
主關於外交方面據隨段來京者言已經當局派人向使團解釋設立執政政府之原因各國深爲諒解僅以擔保遵守條約爲承認之交換惟以吾人觀察列强對於此次政變頗爲注意一部分不以前之攝閣爲然國民軍首領及攝閣前此曾一再訂期招待使團均托故未到據外人消息使團今後對執政政府將仍如攝閣時代暫取旁觀態度一以測執政政府政治手腕如何有無統一平亂能力並觀測我國民對執政政府態度如何各電本國政府隨時報告屆相當時機再向執政政府切實表示且有一部分尙認此爲革命行動依國際慣例須重新經外交之承認云云是此問題之解决殆尙有待也（二十二日晚） 
 
 
 

Page 5

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *國内要聞二 
[段祺瑞抵京之盛况]  
關於時局之談話 
　　段祺瑞於昨日（二十二日）上午八時由天津宫島街本邸乘汽車至天津新站行時知者絕少迨抵站後津埠張作霖馮玉祥盧永祥及各國領事並津埠軍民長官等先後蒞站歡送段與諸人一一周旋九時五分車離站口歡送各人咸脫帽爲禮與段同行者有其夫人及公子宏業女公子等並隨僕數人行李極爲簡單此外有隨員曲問豐·馬良·吳肖新·吕公望·張新元·董士恩·許世英陳宦·張桂元·吳中英·章士釗·梁鴻志·劉朝望·周彦文·唐啓堯·吳光申·秘書吳天錫·曹生文·章謙·孟定禮·等諸人皆佩紅色臨時證以資標誌一時抵廊坊馮軍張之江旅長率同全旅官兵在站恭迎段即在該處午膳停車約一小時旋即啓行沿途均有軍隊迎送北亦方面昨日上午八時國務院接段於八時由津來京之電報後即電知各機關籌備歡迎警廳臨時通知各住户商舖懸掛國旗東站臨時僱工高搭彩牌國務院軍樂隊公府軍樂隊警察廳軍樂隊率先至站奉軍第四十八大隊全隊兵士至車站專司警衛前門樓稅關各處由第十一派出兵士巡邏警察廳保安隊公府待從武官隊第十一師四十三團憲兵司令部憲兵隊先後抵站代揆黄郛法長張耀曾陸長李書城敎長易培基及各部次長院秘書長袁良警察總監張璧前步軍統領劉廷森俄大使代表伊鳳閣日本武官公府指揮使徐邦傑議員陳策熙鈺京師總商會高金釗孫學仕全國商聨會卓博公東三省憲兵司令部副官長汪滄中外新聞界等約有千餘人車站秩序由警衛司令鹿鎭麟指揮規定爲（一）軍樂隊（二）閣員（三）各界要人（四）侍從武官（五）保安隊（六）警察隊面南排立奉軍則分立於站道外以資警衛二時十五分押道車由第三線道線抵站約馬隊一連二時二十五分段專車抵東便門時車站門外彩牌尙未完工鹿從新規置車站秩序極爲嚴肅二時四十五分專車抵站軍樂大作專車次序爲（一）衛隊（二）差役（三）隨從人員（四）板車（五）段執政專車由吳光新代表段向來賓表示謝意並請隨時到公館會談徐邦傑黄郛等上車與段略叙寒温後段下車戴平頂青呢帽著藍綢黑狐腿袍青緞馬褂足登青緞鞋鬚蒼白精神　鑠額上之横形紋已較前增加兩肩微聳脊骨尙直猶能表現其軍人之風格由護衛擁上四百七十八號汽車而去段之夫人乘五百二十七號汽車段公子乘二百六十八號汽車女公子三人均著長袍乘一百零五號汽車另有四零七號汽車爲吳光新乘坐先後向北弓匠營吉兆胡同空府段之私邸而去隨車而來之各隨員携帶行李雜物甚多 
電通天津二十二日電話津社記者因聞段將入京昨特訪段叩其入京之政見段於接見之下發表意見如下一中國自革命後已十三年而國内年年内爭人民嗟怨鄙人（段自稱）斯次旣承全國各方面殷殷屬望令之出山義難固辭因定於明日進京二十四日就總政之職以組織臨時政府俾中樞先行安定比日來業經商定須先於短期以内首開善後會議合全國賢逹之士以定處理時局之方建設興國計畫次即召集國民會議一倣美國之菲拉得爾菲亞會議之成法以期解决一切根本問題此亦至遲在一月以内必當召集該兩會議完結之日即爲余責任完成之時矣余本澹泊自甘匿居數載久已無心於進取惟現在旣爲良心所驅出任鉅艱則自當謀澈底解决之法决不遷就何方以致誤國誤民也現余業將斯意通電全國以求國内賢豪諒余苦衷出而襄助余所不逮也 
最近段又對往訪之某氏發表其對時局之意見云我國輿論均贊成和平統一余亦採用和平手段謀民國根本的改造吳佩孚之去津也率部隊數千此次身入長江流域意圖再起如至必不得已時亦當用武力制止之蓋今日之破壞和平掀動内亂者均爲國民之公敵也全國士民多數主張實行聨省自治制度茲事應由各省軍人及人民代表組織一機關先爲切實充分之調查與討論然後再謀次第實行 
北京國民社消息段祺瑞昨日午後二時四十五分抵東站到站歡迎者不知凡幾但段氏以人數衆多僅召見各總長上車談話後又隨至府學胡同段氏私邸談話約半小時茲得某總長之轉述特記之於下余（段氏自稱）此來完全係以一國民資格並未負若何重大之使命與地位今日蒙諸公（指各總長）及各軍民長官迎迓至不敢當余數年來峯佛閑居琴棋百適自覺異常滿足此次政變乃繼辛亥革命未竟之功前途責任實屬重大余數年未問政對於最近政治不免隔閡本不欲以退隱之身轉入紛紜之局乃張總司令馮總司令及各省軍民長官嚴詞詰責勸早日來京重當國政余再四思維旣爲國民一份子則負有天下興亡之責今各方旣視予有出山之必要故不惜犧牲此身爲國家盡相當之義務總執政一職已决定本月二十四日就職因政務上與軍事上之必要不能再與余以考慮之餘地也對長江方面旣各方均主張以武力對付余素主張以和平而求和平對吳子玉猶願加以愛護但以此時情　而言苟太姑息結果必至無統一之可能妙在此時用兵已有十分可靠之把握且吳子玉勢孤力弱雖欲頑强抵抗已不可能雖用兵而解决之期亦當不遠生靈决不致久受塗炭之苦也諸公總辭職呈文余實無領受之資格蓋諸公爲正當國務之大員而余則僅爲一國民安有一個國民而受全體閣員總辭之理務請諸公繼續維持國務余就職後再從長計議可也云云 
[馮玉祥决意下野]  
　　擬留京五日仍回天津本宅 
馮玉祥本於昨晨十點左右與段祺瑞先後分乘專車來京不料行到北倉車站火車出軌　　頗久故遲至下午五時始行到京隨行者有薛篤弼劉之龍張副官長等抵東車站後即分乘汽車赴旃壇寺部下官佐及檢閱使署重要職員當即開會歡迎馮對衆述此次在津經過情形並謂此次因中央政治太爲惡濁不得已起而爲革命之運動今幸合肥出山此後新政之如何設施與夫軍制之如何改革合肥早已成竹在胸當有徹底改造辦法清明之政府亦從此可望實現云云又據國民軍總司令部傳出消息馮來京並未携帶臥具及零星物件大致於五日後仍將回天津本宅居住其回京之原因據云馮以此次發難完全爲改革軍治政治起見今段已來京中央有人負責則彼所抱之改革志願業已告完成故决定於數日内辭去國民軍總司令將所部軍隊概改爲國軍直接隷屬於陸軍部本人則赴津暫住二三月俟明春即赴歐美各國游歷研究新科學藉長見識其態度至爲堅决馮之辭意在津談話中已有表示據天津特訊某社記者昨赴日租界馮宅與馮玉祥會見談論時局馮氏當述自己之懷抱及表明心跡路謂民國十三年來軍閥相爭盛衰消長結果遂成爲今日之狀態兵權愈分災害愈烈際此收拾時局之機會應急謀將軍權集中央政府施行文治的政治此誠爲國家興亡之重大問題段合肥公聲望隆重經騐宏富入京執政定能統一兵權解决時局之糾紛至對長江問題入京後定有解决之辦法余年四十餘矣愛國忠誠不敢自居人後然學識短淺經騐缺乏將待段公入京時局大定即行赴日本修學爲充分之修養以圖來日報國云云 
字林報二十六日北京電云馮玉祥已請吳佩孚一同自行下野曾於兩日前致電洛吳後又通電各省督軍今日薛篤弼代表馮氏語各新聞記者云新疆甘肅及山西三督軍均已先後電請洛吳下野馮氏已正式提遞辭呈將力請政府准其辭職今後將出游海外馮氏以爲政府應脫除武力之干涉渠之辭職即本此旨並希望能感動洛吳退出政治生涯薛並述及段之地位謂蕭耀南齊燮元孫傳芳復有電致段氏矢言竭誠擁戴云云 
[胡景翼南下消息]  
　　胡景翼久擬南下因開拔費及道路與車輛種種關係致未成行日昨始略有頭緒兼諸前晚天津方面亦曾催其起行胡遂定於昨日（二十二）下午三時半南下已函請路局備就頭等車兩輛二三等車兩輛及門子車一輛適接天津電話段於早八時由津起程胡因行期在即遂派劉治洲代表往車站迎段劉晤段段謂尙與胡有事面談胡遂將行期延後數小時截至本晚八時餘尙未到車站但其參謀處秘書處電務處秘電處副官處人員均將行李搬至車站北京僅秘書處留有數人大約九十點鐘當可動身南下也胡景翼晤時段氏優禮甚恭且極力稱贊謂此次中樞改組首都秩序與國際上地位有重大關係吾兄與馮總司令極力維護得以平安如常此功不啻爲中華民國對内對外關係上增加一强大之榮譽惟此時吾國改造事業阻礙尙多兄比日南下當希望特别努力爲中國歷史上增一莫大之光榮至後接濟余當與各方商量决不致便稍有困難云云 
另一消息胡景翼昨晨（二十二）接到彰德奎記才旅長緊急報告謂前鋒已抵新鄕衛輝等處敵軍聞風退却豫南一帶已發生變化現正整裝待命云云胡聞報當於昨日回通預備向石家莊一帶前進布置一切又聞胡部岳（維峻）旅人數在一萬以上此次改編成師仍屬超過倍數聞已編制就緒一旅暫按三團編制共編步兵六團砲兵一團騎兵一團補充一團輜重工兵手槍各一營第一旅長爲蔣世傑第二旅長爲鄧寳珊總計人數約在一萬六千人以上 
[反對賄選議員之重要會議（市隱）]  
發表開非常會議之宣言 
　　北京通信留津反直議員於北方政局變化後無不興高采烈喜形於色但軍務偬倥談不到政治更談不到國會待至吳佩孚率艦南行胡馮張相繼到津時始由各派分子提議以爲今年之事係結去年之局縱發難之馮未認前賬然各各自有其身分地位是以一面集合談話一面電邀滬同人速行北上並推葉蘭彬邵瑞彭等四人爲津辦事處代表彭養光凌毅胡鈞范熙壬董杭時等十人爲京辦事處代表對國會意見約分兩派一根本取銷二澄清分子屬於前者多在各黨立有地位兼有活動能力者屬於後者明知此國會爲全國人所痛恨只以本身缺乏活動能力或黨派關係較淺昨年守正犧牲票價今年曹吳雖倒不能於已身獲相當報酬反斷送政治生命與其同歸於盡不若專從澄清分子入手將參加賄選者除名另行補選旣可稍博國人之同情且益增進本人之地位故有如是主張又四年六年之參議員尤爲不願其在滬未來津京者據來函所論非繼續移滬局面不可新到之谷思愼王秉謙頗詆有勢力者尙事實不講法律之非而向無黨籍堅守滬上之董昆瀛吳崑致書質某巨公東北用兵是否根據東南起義東南起義是否根據賄選反對賄選是否爲不爲利誘之移滬國會移滬局面是否要國結束十三年來之國會造孽甚大人人痛恨根本剷除無足愛惜但未參賄選之二百七十九人旣能不負國民當然有其代表資格苟講法律則應將國家種種重大問題交移滬同仁加以過渡解决然後宣告自行解散庶於法律不甚違背公理亦說得過今專講事實對法律毫未顧及將移滬國會一筆抺煞殊屬不解等語此函到津衆極動容然亦莫可如何僅發激昻之言論而已今日（二十二）下午三時京辦事處開會到者五十餘人公推李文治主席（李年長且昨年未參賄選亦未南下領費）童杭時報告組織辦事處經過次向乃祺韓玉辰范熙壬三人合提非常會議其理由一爲國會問題甚爲困難合猪仔於一堂固屬廉恥無存而人數不足亦不能正式開會無已只好以非常會議爲救濟多數通過遂推定黄雲鵬谷思愼等當塲起草宣言並舉彭養光范熙壬童杭時張瑾雯韓玉辰王家襄六人爲代表於明日（二十三）上午十一時見段接洽當晚即由范熙壬黄雲鵬二人前往與段左右如許世英姚國楨等交換意見明日再正式見段談話情形若何及能否開非常會議容探明續告宣言附列於後（去歲曹錕賄選竊位同人等堅持正義自維力薄未克制止曾以戡亂討賊之任付諸國人及各方將領迺者浙奉興師舉國響應期月之間元惡就逮當以民意機關絕續之交同人自覺代表國民之職責益爲重大特於本日（二十二日）在北京成立國會非常會議期存大法於一縷共策國事之進行俟政制完成民意有託同人解除責任以謝國人中華民國十三年十一月二十二日國會反對賄選議員二百七十九人宣言）（十一月二十二夜） 
[各國注意我國時局]  
有七路監視運輸之風說 
　　京奉路因交通停滯外人極爲不滿遂有數國倡言取聨合之行動擬對我國提出要求巴黎電傳法國報紙且紀載北京列强外交代表將開會討論中國新政府承認問題此事之將來如何雖未可逆覩但據外交界人云除對我國遞一種通牒外不至有何種實質的舉動臨城案後外交團内部貌合神離欲取一致之行動似非易事惟外人對北京新政府之性質甚爲注意有人以此次政變之臨時政府含有多少赤化然因屬暫局未便發動靜觀孫段之入京有無變化再定行止如果有推翻不平等條約則將取嚴厲之對抗亦未可知也 
自吳佩孚南下再國舉事列國對華態度深堪注意迭經撮要報告茲又從交民巷探得某方昨接法京來電謂列國在倫敦方面密議對華方策本月十九日會議以中國又將發生大戰雖不便逕行干涉中國之内政然列國擬以中國有外債關係之各鐵路禁止運兵爲消極的制止戰事及減小戰事範圍之方策此議旣經决定列强認爲必要時當於京奉京漢隴海津浦滬寗滬杭甬膠濟七路駐兵監視運輸防制戰事之延長云云又據昨日駐京使團方面以吳佩孚到漢後凖備軍事行動深恐中部各省復發生劇烈戰事特推領袖公使歐登科於上午親赴外交部詢問政府應付吳氏之方略並面遞節略一件其内容歷述此次東南東北用兵中外商民損失均鉅設若中國中部再行發生戰事於外國對華商業必大有影響各國渴望中國政府妥籌方法消弭未來之中部戰事該節略内並聲明此實爲中外人民之幸福起見並無干涉中國内政之意請中政府亟加注意云云王正廷接閱此項節略當即口頭答復歐使謂中政府亦同此心理倘吳氏及附吳各軍將領翻然覺悟中央即可不用武力云云 
電通二十一日消息有人向芳澤日使質問　於中國時局之意見芳澤答之如下（吳佩孚十八日已到鄭州但已否入洛尙無確報彼十省聨盟之兵力諒無若何重大可言特吳佩孚之爲人事事好爲澈底的之行動故仍事竭力企圖顧其兵力上問題則大屬疑問也目下叚祺瑞樹立新政府以當收拾時局之任其是否從事武力討伐尙未可知予以爲大抵仍和平解决而已此後當不至有何等重大之戰爭也黄郛内閣乃由大總統命令之下取從來同樣之手續而來故外交上不生問題繼茲以往惟中國發生與現行憲法相異之政府而後外交團對之或發生新問題但其實際手續須待事實出現之後乃可考慮耳叚氏出山以後其内閣上必要金資想必出於借欵以其數言之五六百萬元猶恐不足應用但日内當然有此問題之發生也） 
[攝閣過度時之財政談]  
政費僅發二成擬發行一四新劵 
　　九十兩月鹽餘爲數奇淡昨據財政界消息九月份鹽餘總額僅二十餘萬元十月份更少只有十餘萬元所有各銀行債欵均未攤還正金九六債及駐外使館所借到期之欵一律商定展期俟十二月初放還十一月鹽餘時再爲補償各方明知無欵只得依允至所以奇淡之故聞此兩月鹽餘均天津餘欵上海應放之規元全未放出僅有往日五分之二耳 
此次所發政費係勉强點綴聞各部所發皆只二成清皇室分去四萬元警餉二個月一成此外鹿鍾麟警衛費五萬步軍統領門改編費九萬五千陜軍餉十萬共約一百三十餘萬政費本項則爲六十七萬九千五百七十三元王正廷並曾條諭非見正式收據先不發支票日前有人條陳政府以爲一四庫劵現將滿期尙可根據上次擔保品（鹽餘）及其所定條例再發新庫劵一千七百萬元此項庫劵以七折計算約有一千萬元可以爲之整頓銅元票流滙兌换兩劵之用銅元票散在市面者合現洋不到二百萬元又流通兌換劵現在散在市面者不過七百萬元之譜市價約二十五元欠利七個月合二分之一現洋有三百萬元即可收回是總共有百分之五十即可將以上三項辦完而仍有百分之五十可作他用前日閣議席上財長王正廷曾提出討論當經議决由財部交泉幣公債兩司核議 
[兩太妃出宫情况壽康宫已查封]  
　　清宫善後連日瑜瑨閘太妃搬家頗爲忙碌昨日將所有隨身器具物件一律搬出下午一時在神武門聽軍警檢查申刻宫嬪人等乘汽車出神武門而一般人民之看熱鬧者上午已在景山東西街一帶三五成隊紛至沓來欲一覘二老顔色委員會俟宫禁肅清即行將壽康宫封鎖今日被軍警檢查扣留之物如乾隆時代之大座鐘等物均交委員曾審查李委員長自津回京聞委員會於二三日内即行開幕又聞是日下午三時紹英寳熙耆齡三人雇有汽車八輛在神武門伺候駛出二輛直赴壽康宮迎接二老上車兩旁破璃皆以黄綾遮蔽二老上車後由監嬪衛護每車約四五人出宫　格外通融二老特免檢查當八車魚貫出神武門之際鹿司令張警監等親來照料遮斷景山東西街兩口交通片刻疾馳而去所有携照相匣之中外人等皆以不及攝影爲憾 
[傾和和平之豫局]  
李濟臣及各法團均主張擁段擁吳 
吳馮蕭孫之贊成和平電 
　　開封通信自北京政變後豫省已處於危機四伏之地位初則浙省援軍凖備北上陜鄂援軍則集中鄭縣預備討馮羽檄四馳李濟臣氏由洛赴鄭自任陜豫聨軍討馮總司令在鄭誓帥督署參謀長兼豫省籌備副司令李炳之亦亟亟凖備戰事將留汴之吳文鎧一團及由蘇回汴之馬燦林一混成旅郭振才一混成團李有才之豫軍第四團均欄拔赴黄河北岸大有一触即發之　汴中人士恐戰端再關危及豫境莫不暗祝和平然懾於軍閥之威力皆隱忍而不敢先發旋聞陜督劉鎭華與晋督閻錫西山有電來鄭約同李濟臣氏一致擁段推吳共謀統一李氏感於全國潮流所趨似爲所動然其眞態度則非參預密切者不得而知也迨本月十五號忽聞省議會及各機關接到李齊臣擁段推吳之電表示傾向和平次日（十六）省議會總商會敎育會等團亦發出同樣之傾向和平電報於是嵩雲河聲之中遂由悲慘殺伐之空氣中透出一綫慈祥緩和之音同時並聞從前開駐豫北彰德等處之馬旅郭團等軍均令暫取守勢或且開回原防（郭由河北開回歸德接任豫東鎭守使因前鎭守使劉煥臣隨吳北征至今尙無下落）此實豫人所馨香祝禱唯恐不能如願以償者也近兩日來吳佩孚固不來等已由鄂來汴吳張之宗旨如何豫人尙未明瞭固不免因之懷疑然　軍界消息李氏通電擁段張福來確已署名（李炳之代署）且事前曾得吳之同意若然則吳張回汴或亦不至發生戰禍日昨記者晤出鄭來汴之軍機關之某君詢以鄭州軍事之設施據言李確不主再戰且亦無再戰之力現爲保境安民計已委四十七旅旅長王爲蔚暫代二十四師師長招募補充軍隊又委二十七旅旅長陳少康（即陳文釗）暫代十四師師長招募補充軍兩旅且已委黄伯舟閻曰仁爲旅長分駐鄭許等處從事操練並令開封憲兵營長馬吉第升充團長募兵守汴豫東鎭守使郭振才升充河南第四混成旅長將所部一團改編爲一混成旅以固吾圉鄭州車站則軍隊雲集戒備頗嚴蓋恐胡孫之軍南下不得不防也 
附録各文電如下（一）鄭州張伯英仁兄將軍鑒效日通電誦悉我兄愷悌爲懷發抒讜論息解兵禍倡導和平國家人民咸蒙福利固不止中州一隅衣被庥祥佩孚忝領治圻雖不得已而用兵終以保民爲職志逖　明 
 
 
 

Page 6

 
 
1;第一萬八千五百九十一號;中華民國十三年
西曆一千九百二十四年十一月二十八號
星期五 * *敎紉佩良殷特布區區惟希亮察吳佩孚箇（二）鄭州探投張將軍伯英兄勛鑒效電奉悉我兄愛國愛鄕無任欽佩現在大勢非和平不能救國救民芝老日内入京甚望我兄竭力進行以維大局爲盼弟馮玉祥叩馬（三）鄭州張伯英先生鑒效電敬悉天禍中國變亂頻仍和平方召於國中我馬已騰於圭上我公愛護梓桑不忍重罹鋒鏑慷慨陳詞爲悔禍弭兵之呼籲耀南雖不敏極表同情旣以和平相號召即不宜再啓干戈捧誦電音無任佩仰蕭耀南號（四）鄭州探投張將軍伯英鑒效電敬悉弭兵息民愛惜桑惜梓迴環莊誦欽佩莫名大局早定人民早安息事寗人當共努力特復希察孫傳芳　 
河南弭兵會宣言書天禍中國變亂相尋東北之戰事甫停中原之殺機復啓險象環生動魄驚心溯自塞北倒戈高唱和平期化干戈爲玉帛豈視信義同弁髦我豫地處腹心占國家重要部分頻年以來匪旱爲災民不堪命加以大兵壓境供輸浩繁久已農廢於野商輟於市困苦顚連之狀海内應共聞知所差堪自慰於萬一者僅未如榆關内外之白骨縱横耳刻下南北兩方兵革已息此邦之人詎堪再罹鋒鏑第恐戎馬之餘秩序未復交通隔阻易滋誤會萬一不幸戰局再開不僅一時身家之慘實有萬刦難復之痛同人等有鑒於此本悲憫之素懷爲弭兵之組織哀懇雙方諒解祈求同胞援助凡屬豫人患難與共即我隣封休戚相關一致呼籲羣圖挽救但求禍患之消除雖磨頂踵而不惜倘邀彼蒼之眷佑豫人得铭於倒懸馨香祝禱感戴無窮特此宣言敬祈矜察（組織大綱）（一）本會以力圖和平使河南境内不發生戰事爲目的其他政治問題絕不干預故定名爲弭兵會（二）本會以河南各法團與軍政紳商學界組織之（三）本會以中央政府成立豫事底定戰禍消弭爲取銷之期（四）本會取合議制舉理事五人推理事長一人幹事十二人文牘四人均常川住會擔任會務（五）本會經費由各團體分擔之（六）總會設於鄭州各道各縣依第二條之規定組織分會各分會開會情形隨時報告總會其意見由總會代表宣佈之（七）電北京天津同鄕會各設分會共謀挽救 
[孫宗先由津回濟後之山東]  
　　此次第五師長孫宗先代表鄭士琦赴津本擬俟孫中山到津參與會議後始行回濟只以吳佩孚抵漢後長江各省聨盟呼聲漸高山東爲中立省分西南與蘇豫兩省犬牙相錯欲求倖免戰禍則各路防務自須嚴加佈置因此鄭士琦連電孫宗先促其返省籌劃防務孫得電後即將詳情報告奉張津段於二十一日晚專車歸來下車後即馳赴督理署報告在津與各要人接洽情形以軍情緊急當即在署開一軍事會議列席者除鄭孫外有濟南鎭守使施從濱兗州鎭守使張培榮督署參謀長宋振綱等詳情雖以關防過密無從探悉只知對中立二字仍决堅持到底西南與蘇豫接壤較爲重要委曹州鎭守使徐鴻賓駐沂州第五旅長李森與張培榮督率各軍担任羊角溝海口則電令青州旗營都統吳延年率旗兵一營前往駐防俟各路防務佈置妥協後孫宗先仍須返津惟德州兵廠奉軍第三旅已派隊前往恊防將來中立二字恐不能貫澈到底再則張宗昌督魯消息已喧傳多日本省之議員政客俟滄州與張接洽者亦頗不少而張本人除發通電不承認其有督魯運動外并派其參謀長金壽良於昨日（二十一）至濟進謁鄭士琦及各法團聲明張絕無督魯運動各方萬勿誤會又陜軍第二師張治功部業已被奉軍繳械由津浦車運山東遣散者八百人在濟下車者百餘人警察廳長苑尙品已飭知各區署長令該項潰兵即日出境不得稍事逗留 
[湘西形勢之混亂]  
　　長沙通信林支字此次回湘聞係唐榮陽派謝申嶽赴滬迎接自鄂西入湘初駐慈利寒電發表之後以所建旗號爲建國軍援鄂聨軍湘西第一軍名義恐鄂省或派兵先擊湘西澧縣爲通鄂西要塞亟應有重兵防守故令唐榮陽率領原駐常德桃源一帶之第十三旅回禮鎭懾林氏則由慈利移常指揮一切林於十五日由慈利首塗十六日已抵距常城五十里之盤龍橋十七日可至常德常城官紳除令合商民懸掛國旗至時並鳴鞭歡迎外並推出代表數人赴盤龍橋迎接若常城秩序則至十七日尙未恢復蓋十三旅開拔之後城内並無大軍警察崗位亦未復原且謡風時起人心驚慌故各商店均不開市經縣署警局商會一再鳴鑼布告勸令開張始有少數油鹽雜貨店復業然總計不過十之一二至林氏行轅油鹽縣署内已有佩紅綾質符號之職員在内辦公林之安民布告亦已遍貼常城内外矣 
桃源之唐旅徹回後即有賀龍所部之川軍第九旅接防當唐旅開拔後忽有類似軍人者意圖刦搶幸各商店業經預防早已閉市故多數商民得以倖免然如南正街之楊茂和等家均已大受損失賀龍旣至因原任知事已走即委黄載安爲知事令會同警察極力維持秩序又聞常德空虚並即派兵兩團星夜前往現已有一團抵常賀龍亦定於日内移駐常德常德商會長曾春軒已去電歡迎矣 
川軍總司令熊克武及總指揮湯子模均已移駐辰州湯子模亦有日内移駐常德之議熊則暫時不動該處市面雖已漸復原狀然情形尙極凄凉蓋以該地之有軍官熱者相繼成立梯團營部旗幟鮮明到處皆是一般人民深恐若輩擾亂日日在兢兢業業之中熊克武雖有不准招兵之禁令然亦無如若輩何也 
聞唐榮陽昨忽有電來省報告此事經過情形並請辭去鎭守使職十三旅旅長唐生明亦同時電請病假兩月謂將偕徐參謀長赴漢就醫云云惟究竟有無此電與此電之内幕如柯則尙未得其眞相也 
[方本仁驅蔡聲中之贛局]  
蔡成勛通電詢問眞相 
省會議員請蔡表明態度 
　　南昌通信近日以來省垣方面紛傳贛粤邊防督辦方本仁所部第三第九兩混成旅及蔣旅所部紛紛向省垣移動人心恐慌異常茲覔錄蔡氏馬日兩電誌下（一）贛州方督辦耀庭弟鄧旅長蔣旅長唐旅長均鑒前因樊部竄贛耀庭弟來電請援經派馮旅前往樊部出贛後復准電請馮旅深入贛西南邊境以防後方粤軍乘虚來犯現在贛西一帶防務未鬆是以馮部仍未撤回乃近日風聞貴部紛紛移動有對遂萬布防發生疑慮之說謡諑紛紜殊深詫異耀弟深明大義向來宗旨純正行事穩健成勛三年共事彼此公誼私交尤爲沆瀣一氣當茲四方多難正賴同心戮力共濟危舟似斷不致有此意外舉動成勳對於同袍素以開誠布公勉益加勉所自信者在此所見諒於人者亦在此設我兩人之間發生問題則是成勳德薄能鮮誠信未孚抱疚痛心曷其有極吾贛苦兵久矣成勳厭亂亦已深矣旣不忍操同室之戈尤不忍以敵人待我部曲此次貴部行動如果傳聞未虚想係出於誤會成勳爲顧全大局計業將萬遂一帶駐軍撤退惟該方面隊伍旣撤倘有人乘虚而入咎將誰歸茲派專員赴贛接洽一切耀弟有何意見不妨明言成勳力所能爲無不容納和貴部果已移動即請急速仍回原防以息謡諑而免枝節並望明白電復是爲至要蔡成勳馬印（二）九江吳帮辦高道尹萍鄕岳鎭守使吉安陳道尹南昌楊鎭守使曹道尹蔡戒嚴司令于警務處長均鑒溯自鄰疆多事以來本省尙稱安謐乃連日風鶴謡諑有贛南軍隊移動消息或謂此次原因係方督辦對於駐軍布防似有疑盧不知贛西自樊部竄擾出没無常并聞尙有其他部隊繼擾贛疆在未肅清以前自不能嚴爲戒備此係軍事上相當之處置亦本督理與方督辦共同應負之職責事實具在寗有其他果如所聞殊與本督理愛惜和平之素志不免相違本督理縱不能爲地方造福亦斷不肯爲地方生事今已令贛西駐軍退讓一面派員前往贛南直接向方督辦問明實情解除誤會誠恐人民未明眞相電到應即剴切出示曉諭並飭各縣廳知照使使本督理關念袍澤維持地方不惜曲意求全以期相安無事務望商民人等各安生業勿自驚擾是爲至要蔡成勳馬印省議會議員亦以蔡方兩方將不免發生衝突當於二十三日召開緊急會議决定致函軍署明白宣示態度其函云逕啓者本省近日以來各城門稽查嚴密以致謡諑繁興復見貴督理致贛南各將領曁各鎭道電文人心尤覺浮動似此情形殊於地方前途之安危大有關係本會特於本日開緊急會議議决三條（一）方　問題（一）省城治安問題（一）省長問題爲目前計對於前二項如何應付爲將來計對於後一項如何處置理應先請貴督理明白宣示以便共同討論本會爲立法最高機關貴督理膺軍民兩政重任均有維持地方安靖人心之責事關緊迫殊難膜視除派代表面爲接洽外用特函逹希即見復爲幸云云聞各代表至軍署接洽時由王參謀長接見表示督帥仍以和平爲主决不釁自我開以免生靈塗炭矣 
[李傳業來蚌後之皖局]  
高李已互相諒解惟對王普不滿意 
　　蚌埠通信皖軍自中立後國民軍總司令高世讀將皖軍編制兩師一混成旅所有軍官均已位置就緒通電報告曾經各報登載惟前第二旅旅長兼皖北鎭守使李傳業本係反對馬聨甲最力分子自遭免職即奔走京津間此次驅馬運動渠在津方當然有所接洽於是回皖聨合舊部王鹿兩團及合肥警備隊等成立第四軍分爲四大支隊此間高司令得信初恐成軍較多將來勢難收拾且聞李招募人員分子複雜良莠不齊是以格外焦急迭次函電邀李來蚌面商辦法並承認第二旅軍隊仍歸李帶李正在編制之時未遑分身來蚌於是人民方面遂不免妄加揣測誠恐雙方互爭雄長發生誤會正在猜疑中李氏忽於日前由壽乘輪蒞止船抵岸時此間已預先得信一般舊日部屬朋好均到河干迎迓李氏登岸後與諸人略事周旋遂乘車赴中正街迤南本宅稍爲休息即赴總司令部拜謁高司令晤面後當開一談話式會議對於皖局略有討論彼此互相諒解精神上表示合作李辭出後高旅長於下午五時許又赴李處回拜沿途軍警加崗防範極爲嚴密高李携手旣如上述惟聞對於省方之王慈生頗表示不滿聞其原因係以王平日同某省接近不免帶有色彩且馬聨甲雖將督省兩印交與收管不過看守印信不謂王視此印竟若天與人歸即行使督省兩長職權將家屬兄弟均提升要津大有一人成仙鷄犬飛昇之象且聞王所派之代表長江艦隊統領王世英來蚌接洽語言間亦頗爲高所不滿據稱王世英抵蚌見高謂王（慈生）在省垣仍要請大家帮心辭旨表面雖然謙抑而意思間儼然以督省兩長自居高聞言色頓不豫即答覆云（這個關頭誰帮誰的忙王察言觀色已知不甚投機遂默爾而息不過彼輩尋常相處不拘形跡即語言亦時相戲謔是以尙不露裂痕又聞高李會議時對王舉動均有不悅之意李尤憤激意謂將來若發生問題仍須有最後之對後傳聞如是究不知是否確實惟李高王均是頴籍同鄕同營多年袍澤以情勢席之縱有芥蒂一經調解終可言歸於好也（十一月二十六日） 
[孫傳芳宴新聞記者]  
　　孫傳芳統兵入浙先將前方將士分别獎勵次與地方團體解决一師問題現已事務稍閒游覽西湖名勝并於二十六日下午一時東邀各報記者祝靜園許行彬程光甫陸佑之周商甫許漢章陳讓旃等在署宴會由第二師長盧香亭第四旅長汪鎬基副官長章世銘警務處長葉煥華省警廳長馮光宇憲兵營長上官雲相高審廳長陳福民高檢廳長陶思曾杭縣知事陶鏞等十餘人作陪酒三巡孫氏起立對新聞記者發言謂自至浙後軍事倥偬未得與諸君子相叙今承各位光降曷勝欣幸民國十三年來國事糾紛日甚其病在於武人用事文人之操新聞事業者責任甚大而工作甚苦美國某新聞家嘗對人言普通工作每日不過八小時而新聞家之工作時間有時且至十二小時以上英國北岩爵士創辦泰晤士報初時絕爲艱苦現在該報幾爲全世界之冠其勢力足以左右政治英國政治之清明大半由於新聞事業之發逹新聞事業上則監督官廳下則指導社會杭州新聞界情形兄弟係初來未甚明了猶憶北京報紙前清不過數家民國以來增至五六十家足見北京新聞事業之發展兄弟至浙江並不以做官爲目的譬以逝江爲家故用人公關行政公開將來浙江之治得好與否雖不敢必然總盡吾能力做去現在合肥上台能否統一亦難斷定惟浙江只好關起門來從軌道上走去任何方面聽其自然兄弟很希望諸位新聞家嚴重監督以補耳目所未周至於兄弟雖是個軍人然却主張不用兵以免人民塗炭云云語竟舉香檳酒向衆對飲并祝新聞界發逹當由程光甫起立致謙詞後謂杭州各報民國初年間略有黨見近年無已消滅各報亦無黨派關係報紙猶社會的照相社會不安寗時報紙上記載亦引出不歡影響其實報社同人希望安寧的心理與官廳正復相同有時持論稍涉激烈亦屬春秋責備賢者之意同人所希望於官廳者凡官廳重要公文除須守秘密外謂隨時送交登載并希望浙江無事時不必戒嚴使報紙免予檢查因報紙之受檢查非常痛苦官廳能將此種手續除去尤爲感激語意即舉杯回敬孫氏聽到檢查一層亦引爲言論自由之障礙并自述從前辦過雜誌在北京且辦過報兩個月深知辦報之因難旋又隨便與衆賓雜談報社之經濟及銷路各情形並重言用兵之不是謂有時軍隊獸行發作竟致無可挽救故語云佳兵不祥嗣談及擬修復雷鋒塔謂曾與孫慕老商量將來募欵時請其設法所需經費約計二十萬元請諸君子亦協力鼓吹云云席散後孫氏復乘馬赴錢王祠游覽一週而返 
[杭州快信]  
　　段合肥入京執政後浙江孫夏兩長前日已分電致賀農商敎各法團以和平統一目的可逹亦紛紛發電頌祝段祺瑞之執政 
上海總商會通電本會前電合肥有將來開國是會議須招職業團體加入之主張現段已入京執政祈羣起要求表示公意杭甬兩總商會准電後一致贊同將分電籲請務逹目的 
寗波總商會副會長袁承綱會董翁喬袁漢雲前日由滬來杭分謁督省兩長有所陳商聞爲浙軍一師問題銀行錢莊綢典布茶藥洋廣各業合借金庫兌換劵基金三十萬元定下月一日彙總交付簽訂合同 
前實業廳長王吉檀卸任後即赴南京現盛傳有中央任命浙江期烟酒事務局長說官廳方面聞亦得是項消息高審廳長陳福民調任消息不確實業廳長俞人蔚昨赴滬公幹 
杭地審廳長陳翱調任錢塘道尹後高審廳電薦現代理廳長沈鴻及地檢廳檢察官屠振鵠擇一任命現法部將屠調充安徽懐寗地檢廳長即以懷寗地檢廳長黄有濬調杭地審廳長 
前蕭山知事宗彭年虧欠公帑經各法團迭電請飭追繳已令財廳勒限清算遠則發交杭縣管催 
省會警察廳長馮光宇通令各區署各巡邏隊及偵探隊一體密拿攔刦電話公司賬欵賬據案盜匪務獲解究前代一師師長二旅旅長伍文淵已携同全眷於前日回雲南原籍寗波青年會總幹事胡詠騏君二十五日來省晋謁軍民兩長而陳會務及新會所建築進行狀况當由孫巡帥夏省長親自接見倍加贊許并允捐欵以助該會會所之成 
[杜錫珪辭職通電]  
舉楊樹莊自代 
　　電澡央錫珪猬以駑鈍忝領犀軍受任以來備嘗艱阻中更事變尤費周旋勞而鮮功深滋慚悚比者明公再出遠邇推戴想望政猷錫珪忝一日之知本當竭其愚誠爲一得之助竊以頻年擾攘雖由黨見之難泯寗非位地之爭持不審其癓結所存雖良醫亦無從著手錫珪再四思維惟有避位讓賢自隗爲始夫士匄首讓晋匣國以和相如弗爭趙軍始睦珪雖不才竊所景慕查練習艦隊司令楊樹莊忠勇勤廉才識沉毅若以之升授海軍總司令必能措施裕如克舉厥職珪爲國薦賢爲海軍求才謹舉以自代旣非畏難卸責亦匪釣譽沽名蓋人所以助明公者以其身珪所以助明公者以此志高明在望俯鑒愚忱懇准予開去海軍總司令一職不勝屏營待命之至杜錫珪叩宥 
電各省錫珪猬以樗櫟忝領水軍受事以來備嘗艱阻春冰虎尾時用戰兢所賴同舟袍澤信義相孚共與支撑獲免重咎歷年以來餉源奇絀險象環生呼籲聲嘶莫爲將伯難期整理遑論擴張况時艱孔迫來軫方遒即使竭其駑庸自知鮮所裨補益以心力交瘁羸病侵尋若必始終維持我雖切於臥薪人且目爲懋棧士匄首讓晋國以和相如弗爭趙軍始睦珪雖不才竊所景慕茲於本月二十六日電懇中央准予辭職以讓賢能擊中流之楫志豈忘於此江騎湖上之驢迹敢希乎遠哲掬誠布臆諸乞鑒垂杜錫珪宥 
電本軍民國成立十有三載肇釁搆兵幾無寗歲錫珪忝領海軍惟以利國利民爲職志歷次戰事靡役不從靡謀不與而幸免隕越者實賴諸將士匡助之力也當戰事稍寗我海軍正宜亟圖整理而昔限於財力不得進行餉項支絀之須籌措軍艦窳朽之待興修砲械缺乏之宜補充呼籲聲嘶旣莫與之拯援或又從而掣肘此尤錫珪夙夜疚心無以謝諸將士也時至今日道義淪亡紀綱陵替是非淆亂良莠不齊錫珪一秉至公弗辭勞怨去其害馬聊用補牢不忘在莒之艱幸完歸趙之璧今者事局更新非及時引退無以表坦白之心無以塞謬悠之口練習艦隊楊司令忠勇勤廉才識沉毅可以代錫珪統率必能饜全軍之望茲於本月二十六日專電中央舉以自代非有規模美備敢希望乎曹隨相期才俊升庸竊步超於祁舉掬誠布臆不盡欲言杜錫珪宥 
[南京快信]  
　　陜劉電韓省長云皓電敬悉卓識儻論欽佩同深此次合肥出山危局漸定若再組第二政府徒滋糾紛玉帥夙同袍澤羣倫仰企但戰禍不可再延國家不堪重擾尊見所及必心理攸同特復已臆并希諒察劉鎭華敬印 
川劉電韓省長云皓電敬悉國事蜩螗羣黎塗炭何可再摘臺瓜更煎箕豆我公睠懷大局涕泣而陳仁言利溥極爲欽佩至收拾時局自非芝老莫屬此間已聨電敦促出山矣特復劉湘叩敬印參謀長鍾體乾代印下關楊案交涉後援會昨函冒交涉員請即迅與日領事嚴重交涉究竟忽然停審是何原因有無其他變動此次損失誰負其責任下届訂期傳審可否隨意停頓變更務希一一見示俾資考慮 
陳調元到寗後連日與當局接洽機要擬明日返徐十省聨防會議浙江代表宋梅春二十六日午車由寗赴滬冋杭報告一切 
江蘇陸軍第二師第七團團長張中立奉令率部開赴徐州駐防第二三兩營已於二十五日由寗開拔第一營日内亦可成行 
督署參謀劉著㑺著唐成憲省署機要處長李維源均於二十六日午車赴滬公幹 
財廳爲體恤典商起見擬訂設典取銷地鄰甘結曁接替歸併之典减半繳稅領證辦法呈請省長核准轉咨財政部備案並通令各縣遵照辦理 
嘉定地方善後會李仲廉商民金炬昌等先後具呈省署以安亭警察第五分駐所素爲民患請根本撤銷自集保衛當令警務處轉飭該縣遵照辦理 
上海滬江大學足球隊三十二人於二十六日下午四時乘滬寗快車到寗由中西敎員各一人偕金陵大學歡迎代表帶領入城聞定二十九日（星期六）在金大球塲比賽 
本城基督敎青年會定二十八日下午七時舉行電影同樂會並請畢範字君報告戰地工作情形 
地方通信 
[揚州]  
　　呈報集資濬河仙女鎭馬家橋顧家汪南首小河淤墊刻經公民倪兆銓等集資挑濬以利農田水利具呈運河工程局核辦該局恐與揚通河道運水有碍已派員查勘核辦矣 
尙有地方通信轉入後頁 
 
 
 

Page 7

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *地方通信二 
[松江]  
　　西二區巡官易人西二區巡官李惠忠奉令撤任遺缺委安徽人朱壽海署理將於今日（二十七）交替聞第四區巡官亦有於日内更動之說 
理　指導員視察高小女師敎育廳理算指導員吳和士昨（二十六）日下午至西外第二高小視察旋又至城内松奉金上南青川七縣共立女子師範校指導一切聞吳君將於日内離松赴金青各縣視察 
商人反對附加賑捐松江縣商會以五庫稅所加征貨物稅附加賑捐力有未逮特電省請免文云（南京韓省長賑務處崇鑒松江係作戰區域商業受損難以數計貨物稅附加賑捐一二成殊屬病商應請俯念松地災情奇重不堪再加商民負擔立將貨稅附加原案撤銷以恤商艱而培元氣松江縣商會叩感） 
新橋鄕兵災損失數松邑新橋鄕此次兵災受害最爲奇重現在商市蕭條哀鴻遍野損失總數業經該鄕鄕董錢掃段調查明白呈報省縣所有新十車梵四莊轄圖十九竟無一圖倖免而附近鐵路各圖損失尤重計該鄕被災之戶共一千五百三十六損失總數逹十三萬三千九百六十五元因戰事傷亡者十人内沈阿妹及俞某係拉夫未回存亡莫卜損壞田禾共一百七十六畝 
[崑山]  
　　蓬闓鄕發現女屍逢闓芥七圖河中發現女屍一具脚上有鐵練鎖住據該坊地保云識係住安亭鄕農民楊福生之妻徐氏現已由鄕董陶兆鶚函請菉葭浜警察第一分所轉請縣署派員蒞騐云 
移禁犯過崑解申蘇州第三監獄近因囚犯增多而時局平定各縣上訴人犯又陸續解蘇爲謄挪房屋計將囚犯分解上海嘉定兩處繼續監禁今日（二十五）有百名由早車解往上海第二監獄車過崑站時警察所派警多名在站彈壓以防囚衆蠢動聞二十七日尙有百名解申二十九日有八十名解嘉定 
[蘇州]  
　　預借忙漕之反響吳縣議事會昨二十六日接吳縣市鄕田業公會函稱本年忙漕奉令十成啓徵雖有秋勘後如有荒歉溢完銀米流抵次年新賦之文惟縣境本年所種田稻因亢旱歉收民力貧困已逹極點兼受戰事影響暗中損失奚堪細計徵之佃租裹足農人艱窘可知完納本年之十成忙漕猶虞不勝擔負乃今又奉省令預借明年忙漕每兩每石各五角開數百年未有之惡例何異竭澤而漁將使小民無以卒歲况本縣漕糧爲蘇省最重之區尤非他縣可比應請貴會代表民意婉陳農業苦况籲懇省長收回借漕成命以蘇民困爲地方稍留元氣實爲萬幸仍祈見復云云同時又接吳縣農會函稱各節均屬相同孔議長准函後以所陳各節確係實情業已據情函請吳縣郭知事轉呈韓省長准予收回借漕成命以恤民艱 
[常熟]  
　　水利研究會會議記二十五日下午二時水利研究會開會出席會員計三十人由會長丁祖蔭主席互有討論茲將議决案錄下（一）本會會員照章七年任滿推選手續如何舉辦案議决由本會呈報縣署通知各市鄕各機關照章推選（二）水利工程局報告勘視西洋涇福山塘湖漕塘三河並估計經費案議决付審查（三）縣水利費不得擅自動撥案議决由會呈縣縣水利費非經本會議决不得擅自動撥並函知公欵公産處（四）議函知工程局速送梅滸塘預算計劃書議决函知工程局赶速報告一併付審查（五）水利工和程局報告勘察古蘇鄕附近低區洩水方法並催浚徐六涇案議决付審查（六）議决定審查員九人與工程局及所在地市鄕董開聨席會議定於十二月六日開始審查（七）提議河工經費應列縣預算緊急動議案議决另編縣水利費預算由審查員編製草案交大會通過呈縣彙列縣預算（八）本會十二年度預算（九）工程十三年席預算（十）第一幹河决算（十一）北横套决算四案議决均付審查遂散會 
[無錫]  
　　酒稅苛擾之怒潮無錫酒類公賣本年由財政廳改委清理田賦委員俞錫麟經理後變更舊章增加收入往年每黄酒一擔估價兩元抽公賣費二角四分今則估價四元抽公賣費四角八分較前增加一倍現值釀戶開浸之際而俞君又不以釀酒之數征稅先調查所用糯米原料之額數爲標凖惟糯米往年全邑僅用一萬四千餘石而俞則强作二萬石米價現僅六元左右而俞君則估作八元城鄕各釀戶以不勝苛擾因議决一致停釀以爲消極抵制之計俞君以稅收驟减復多派稽查四處偵查以防漏稅前日在南門外復昌昇槽坊查見售出之黄酒四罎計重四十斤而公賣印花則僅一張亦註明四十斤以其祇有印花一張指爲違章漏稅解由警察所罰洋五十元昨日又在楊永豐槽坊查獲同樣之酒竟罰去七十元該兩坊以貨稅相符不甘受罰訴諸同業咸動公憤現該兩坊已向縣署提出行政訴願决以法律解决 
前洲鎭焚斃人命縣屬北鄕前洲鎭柘塘浜地方有吳大頭者自小神經不靈及長菽麥不辨昨日二十七號早晨兩時在左右大頭因燃燈如厠遺火積薪火勢大熾未幾冒穿屋脊雖經水龍竭力灌救僅保住鄰屋而已吳大頭與其七十餘歲之瞽母均葬身火窟天明經人探視一死在便桶之旁一死於床脚之後厥狀甚慘目不忍睹云 
發起兵災募捐聨合會無錫學前省立第三師範附屬小學校發起聨合全縣小學校組織兵災募捐聨合會昨日（二十六日）晚間七時在三師附屬開聨席會議到縣二市一廣勤等十五校公推章天覺爲主席張九如爲記錄議决定名無錫小學校兵災募捐聨合會由各校自行設法募集棉衣並請未到各校一律加入並定今晚（二十七日）再假縣敎育會開聨席會議云 
雪堰橋罷市風潮未平錫常交界之雪堰橋周橋潘家橋等三鎭反對勒派警捐各商家罷市等情已迭誌本報茲悉罷市已近十日尙未解决該圖圖董董春臯商民吳宗玠等電省請示後尙未見復前日續電省署文曰南京省長韓崇鑒前電諒逹屬鄕罷市已六日恐遲則生變迫求迅飭照辦以維治安武進新塘鄕商界代表吳宗玠叩 
[常州]  
　　豐東孝仁之盜匪横行武邑豐東鄕東青鎭於二十六日晚七時許忽有巢匪六七十人明火執仗擁入保衛團刦奪槍械刀棍當時保衛團隊員寡不敵衆且毫無預備致所有器械盡被刦去該盜匪以有恃無恐遂分頭刦掠富戶潘庚釗家及徐有根所開之德豫和京貨店蔣振生所開之乾豐泰南貨店董壽海所開之酒店魏金盛所開之肉店龐炳榮所開之藥店所有銀洋衣飾飽擄而去當盜匪正在行刦之時有保衛團團員潘茂煥與任和尙潘培生等奮勇上前追擊致潘茂煥當塲被匪擊斃任和尙潘培生身受重傷奄奄一息翌日由圖董潘全品投縣報案並將傷人舁赴武進醫院救治又聞盜匪離后復至埄下頭村行刦同時孝仁鄕四十七都一圖之蔡二寳家亦有巢匪十餘人撞門而入當被刦去現洋三百餘元衣飾約值二百餘元蔡二寳及其子大呼救命被盜剌傷並彈斃十二歲女孩一人二十六日由唐鄕赴縣報案姚知事以兩處刦案殊駭聽聞除派警嚴緝外於二十七日上午親率書記檢騐吏赴鄕踏勘縣署召集士紳會議武邑縣署爲兌換劵問題二十六日下午三時邀集士紳會議到馮曉青伍琢初諸君開會後姚知事陳述開會宗旨略謂奉省令推銷兌換劵四萬元此項兌換劵滿期有現金凖備兌換非常可靠即息金指定中國銀行支付除各機關擔任推銷外應請士紳分認議决請城鄕各士紳儘量承認惟認過防務經費者不可再請認購由縣知事向各士紳商勸散會已傍晚矣 
[鎭江]  
　　商團舉行畢業式鎭江商團創自光復時由朱中孚魏小輔等招集第一次團員已於民國二年畢業前歲　團改組重舉胡健春爲團長新招第二班團員原有一百餘人其中有中途因故出團者故畢業人數爲八十五人（名單從略）東南戰起鎭江爲水陸要衝軍隊蝟集人心恐慌商團出任維持地方秩序嗣因力量單簿添招團丁一百二十人以補實力之不足今日（二十七）爲二次團員畢業之期地方人士因本届團員服務最勞極爲重視事先紛贈旗匾等物守備司令張仁奎特贈紀念銀盃一隻商團操塲高搭彩蓬邀請軍政各界參觀畢業式天氣晴和來賓千餘人午後二時始禮成散會復由苦兒院軍樂隊前導游行市面一週回團頗極一時之盛云 
中西會勘孤兒院界址鎭江牌灣坊全浙會館後山有英人包敎士所設之孤兒院因該院地契與糧不符且未換華洋道契故於日昨（二十六）由駐鎭英領事及領事府文案郭修伯會同交涉署王秀培包斐爾敎士丹徒翁知事市總董王蔚卿帶同縣署丈册書等於午後一時許前往丈明繪圖折算以便掉換道契云 
軍警聨合會議冬防鎭江守備司令張仁奎於日昨（二十六）午後三時召集警廳劉廳長丹徒翁知事縣警所李警佐司令部王副官崔參謀長等在司令部會議冬防辦法議决設立冬防聨合會以互通聲氣并舉　司令爲正會長警廳劉廳長丹徒翁知事爲副會長該會辦事處即設立於司令部云 
[南通]  
　　組織兵災籌振會通邑各學校學生聨合會於二十六日下午二時開會公推徐家瑾主席議决組織南通江浙兵災籌振會設法振濟江南災民將派遣代表聨絡商農敎育慈善各團體機關公議進行一面由各校推選代表分投宣講募捐賑物約分銀錢棉衣榖類三種該會並另組委員會辦理此事又縣敎育會接省敎育會函請各縣敎育會曁中等學校捐募棉衣爲發給戰區災民之用該會顧高二會長以刻下天氣漸寒此事應趕速進行特定二十八日下午三時召集各會員開會討論捐募辦法 
海陸軍運输處結束海軍後防運輸處本設城南桃之華館該處陳主　聽濤近奉杜總司令訓令飭將機關撤銷各職員已整理一切昨日與各界餞别陳主任即晚率屬往寗又陸軍第二師馬師長玉仁就通設立運輸處辦理軍隊過境及軍需供給事宜甚稱妥洽所有駐通王副官普慶支用之電報旅館車費約四百元業由縣籌防會撥給矣 
[高郵]  
皖匪逼近郵境天長縣屬㵎鎭被匪焚掠當經劉知事在塲剿捕斃匪傷兵等情業誌本報茲聞近忽東來直逼郵境昨（二十）夜在孔家㵎焚燒搶掠綁去肉票三十餘人内有郵邑農民馬永喜之母紀其高及于長福之媳現在左近各鎭居民紛紛遷避頗爲驚慌軍警保衛團等開會集議籌防矣 
縣署悮徵心銀縣署前奉省令本年忙銀漕米并預借十四年分忙銀五角業經示諭在本年上下忙串票加戳飭櫃帶徵現聞奉令係由下忙起徵胡知事惶急呈省請示可否改由上忙起帶徵云云 
知事懲辦舞弊收發縣署收發戴祥因捺擱公文爲胡知事所覺察今（二十二）日開庭訊懲欲將釘鐐收禁當經某君說情始暫緩辦着值日法警看管尙待發落云 
[清江]  
　　第十師來浦改編第十師新兵自本月八日開始經過本埠船運北上迄今旬餘行將告竣茲於昨日（二十一日）上午三時許該師鄭師長俊彦復帶參謀副官等三十餘人乘船來浦於時夜深城門緊閉鄭師長偕參謀副官等即在東門外文蔚巷迎賓旅館下榻迨及天明本埠各機關人員即紛紛前往拜會午後鄭亦到處答拜 
一三兩師兵隊回防續誌二十一日上午十二時第三師騎兵連長蓋　芳率本連騎兵回防仍駐本埠西　城外普應寺中同日上午三時第一師第二團吳春祺長及該師衛隊黄文錦營長亦各率武裝兵士一營抵浦通知淮陰縣署預備民夫曁大小車等搬運營帳鍫繩等物轉乘鹽河小輪回防 
[南京]  
　　旅寗松人質問非法帶徵募警電松江縣議事會議長松江二十四市鄕議長董事先生均鑒報載號日吳知事召集各市鄕董佐曁公團代表開會議决帶徵畝捐六分充招募警備隊三百名經費等語閱之　怪其傳聞之訛耶否則誠有令遠人大惑不解者按暫行縣志第十八條第三項縣經費之籌集及處理由縣議會議决之今地方自治久已恢復松縣議會不聞解散何獨於此次籌集縣警備經費之舉舍縣會議决之固定程序而以縣知事召集之紳董會議代之列席紳董何以不加抗議縣議事會又何以放棄職權藉曰事機急迫則茲事創議必非一朝召慕編制尤需時日獨不能稍待一縣議會臨時會之召集議决耶清議將有責言諸公孰任其咎即舍法律而論事實吾松人苦兵久矣今募武裝警備隊是又增一兵隊也增兵而足以保地方之安寗地方自應忍痛其如恐將適得其反何將以鎭肅軍紀如憲兵則卵石仍虞不敵將以保衛閭閻如警察則割鷄焉用牛刀是亦不可以已耶又聞四師軍餉提借公欵二萬元國家陸軍餉項應否在駐在地地方公欵中撥付姑不具論即曰爲地方安寗計亦當以代向軍政當局請求確定餉項爲根本解决之計不如此則悉索敝賦終有窮時又將何以善其後也諸公明逹十百同人如荷贊同鄙言尙祈迅籌挽救公璵等翹首鄕關憂心如擣掬誠奉告不暇擇言惟鑒區區佇候明敎旅寗松人張公璵秦勳元姚錫均譚翼珪朱肇昇陳德琦徐光祖姚兩奎姚兩文沈文傑同叩宥 
[徐州]  
　　陳調元兵力調查徐海鎭守兼第四師長陳調元於江浙休戰冋徐後始將原有之第五混成旅改爲四師第七旅而以江蘇之第二旅改爲四師第八旅目下大致業已就緒連同在徐省警備隊道縣警備營地方警察統計可得二十三營兵力茲分述如下（甲）第七旅步兵六營砲兵一營機關槍兩連（乙）第八旅步兵六營砲兵一營機關槍兩連（丙）省警備隊第二團步兵三營（丁）補充團步兵兩營（戊）第六師機關槍三連騎兵一連（巳）徐海道尹公署步馬警備隊三大隊（庚）銅山縣警備營步馬共四隊（辛）徐州警察廳地方警察五百餘人約在一營以上統計在二十三營以上其他四鄕保衛團尙不在内徐州本爲五省通衢在軍事上爲重要地點值此擾攘時局陳氏有此萬餘兵力以守斯土人民或可高枕無憂也 
[嘉興]  
　　善後會結束賬項嘉興地方善後委員會現因承辦兵差已　結束至善事宜因　欵　　　由各委員决議將會撤銷所有賒宕各商號貨物欵項仍由縣參會公欵暫行偕墊付給一面仍照前議征收房租繭商特捐及抵補金帶征附稅以作償還基金茲悉陰曆十月三十日該會所該各商號賬欵已分别算給當日共計發出洋四千餘元尙有零星賬項之未曾算給者亦將於日内清算云 
小學敎員再請願嘉興城區小學敎員因九十兩月欠薪未發特於二十三日推定代表多人赴縣請願當蒙李敎育科長允許商請縣長令飭趙學委照發等　已誌二十五日報端二十六日各敎員以未曾得有圓滿辦法又推代表十八人赴縣作第二次請願仍由李科長出見面允俟縣長返署後即將此事先辦斷不使君等失望云云各代表遂相偕辭出 
[寗波]  
　　一師消息新任浙軍第一師師長陳公俠到甬後全師官兵皆極擁戴師部各官佐亦多數仍舊所有本月全師餉糈亦均事前籌妥陳師長擬一二日内親赴一師各縣駐紥地檢閱軍隊並諭話云又一師旅長問題全體兵士以爲旣名浙軍乃浙江之子弟兵自應以浙父老充官長方受指揮否則以外籍充當無論賢不肖一概反對因此團長以下軍官曾開一次會議若孫李二旅長貿然到任則必用武力對付寗紹二總商會得悉此事即開會集議公推代表林端甫田時霖等由甬到滬與旅滬寗紹兩同鄕會接洽後即轉車赴杭向孫傳芳請願暫緩更調以免蹂躪地方一面又由兩同鄕會電省請孫收回成命又陳師長到甬後該師下級軍官曾已向之表示陳氏亦允爲轉陳云 
軍械局舊址不許民有鄞縣城内軍械局舊址由前寗台鎭守使王桂林呈准督辦署拍賣早由民人周姓以價三萬餘元買歸茲聞孫巡閱使以軍棧局爲存儲軍需之用關係係頗重仍擬收回作公刻已派員來甬調查聽候核辦云 
太和橋之火警甬城内太和橋於二十五日晚八時許忽然失愼如宏來德茂張源豐江順泰等店均付一炬計燬樓屋十餘間損失五千餘元云 
不法兵士送監執行駐甬浙軍第一師司令部昨致鄞縣地檢廳函云逕啓者茲有犯兵章貴才一名年二十一歲新昌縣人爲本師步兵第三團第二連二等兵因犯謀私賣子彈之罪經依法判處三等有期徒刑四年在案緣此間未有陸軍監獄應就近解由鄞縣監獄暫寄執行爲此特將該犯兵章貴才一名函送貴廳希即轉發鄞縣監獄騐收監禁照判執行爲荷 
[紹興]  
　　清鄕處通知提早開會紹興清鄕處昨通函各董事謂舊曆十一月一日常會因有緊急事件提早於上午開會 
　　於塘　之　　　會紹蕭水　聨合研究會員孫家驥昨（二十五）函姜會長略謂查紹蕭兩縣塘閘工程自省組紹蕭塘工局後即將固有有縣立塘閘局裁撤現在省組塘工局又告結朿則是項重大工程無專管機關萬一臨時出險或於工程上有所損壞咎將誰歸本會爲兩縣水利聨合研究團體亟應有所表示似非開會討論不可 
[台州]  
　　知事因公赴甬臨邑知事孫熙鼎於昨（二十四日）乘永川輪赴甬謁見新任張道尹接洽要公約勾留一星期即可回臨云 
警所布告掩埋臨邑海葭警察公所所長俞詠裳鑒於各地無主棺木頗多深恐有碍衛生特於昨（二十四日）布告云照得時屆冬令各處浮厝棺木尙多未葬茲以冬至爲期仰各該家屬先期認領分别埋葬到期不葬以無主論即由地方公益維持會雇工埋葬恐未週知特此佈告 
[定遠]  
　　公民代表請賑電上海各報館轉華洋義賑　安徽協賑會旅滬同鄕會安徽軍民兩政各機關鈞鑒慨自吾定連年荒歉十室九空上年承蒙貴會賑濟全縣人民感激實深惟本年禾麥無歸四郊災民嗷嗷待哺當此軍事倥偬呼籲無所若不請求賑濟哀鴻難以爲生素仰貴會諸公胞與爲懷如荷派員調查解囊賑濟則西江之潤勺水俱甘俾解倒懸恩同再造矣至於敝縣災情深重所有丁漕例應豁免倘有强迫勒取供給各方需用希圖鞏固個人地位者全縣人民概不承認用特懇請貴會代爲宣佈災情迅予賑濟定遠幸甚災民幸甚定遠公民代表陳亞東葛琴峯陳漢波曁各公團等叩寢 
[和縣]  
　　親夫慘殺髮妻和邑東北鄕南北一都烏江鎭有周三者娶妓女孫氏爲側室周寵甚視爲掌上珠不料昨日（二十四日）下午二時被其子痛駡並呼孫婊孜等語周恨甚欲殺之其髮妻王氏聞之將子釋去周遂與之齟齬忽欲夜半三時許持刀直入王氏房中將王戳斃本日（二十五日）清晨氏兄王某得悉報告警所該所警佐劉鑄仁當即率警前往勘騐果係屬實遂將周某等帶去備文送縣核辦矣 
來函 
[松江兵災善後協會來函]  
　　甲子兵災急賑會量才紉之曁諸先生大鑒昨日由陸規亮先生交到貴會撥助敝邑急賑欵洋一千元業已分配被災最重各市鄕派員實地勘查就極苦之戶核實散放藉濟眉急諸公熱忱高義普　災黎敝會拜領之餘深爲感謝除俟散放完竣再行報告外謹先肅函鳴謝專肅祗頌善安松江縣兵災善後協會謹啓 
 
 
 

Page 8

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *   
 
 

Page 9

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *本埠新聞 
[唐紹儀之時局觀]  
　　大陸報云唐紹儀君已確定不就外長昨在寓中語人云渠極感段氏情意優渥奈因北方形勢如此渠實不願赴京刻正親筆作函向段辭謝函之内容此時不能發表又云北京之命令仍將爲各省所膜視民治之機會猶遠渠則非俟政府能完全自由施行民治後不願　問政事有人謂民治前途較昔光明者唐亦不以爲然謂更待十年後吾人或能脫離武力統治當民國建設之初余嘗有言欲國家百廢俱舉獲享民治幸福當俟諸二十年後時有目爲狂言者今則事變之經過頗與　言相符必須舊時代過去吾人庶能絕對廢除武力統治云云 
上海每日新聞載新任外交總長唐紹儀氏談話云余　此次任命事前並無接洽當外間傳說此訊之際友人等會相走告謂尙非其時關於此次任命余已致書段氏開陳意見現不擬即出而任事蓋現在之北京政府任何人當局亦無所異任何人亦難實行其主義主張故余意在滬尙較赴京之能爲國家盡力唐氏並認段氏赴京之太早謂段氏入京之前必除去目前之困難接言段氏居津較赴京得計至關於制席問題余已主張委員制數十年當段氏在津時余已再三陳述意見其採擇與否將待今後國民會議之結果云云綜觀唐氏所述似其就職與否即依其主張見聽與否而决云 
[段合肥促新閣員北上]  
電由李思浩轉 
段合肥就執政職後新閣員在滬者有外交唐紹儀財政李思浩敎育王九齡農商楊庶堪王楊二氏北上之期尙未定奪聞段合肥有日（二十五）由京致電王楊　總長敦促即日北上就職原電係由李思浩轉交云 
[段執政電催陳世光就職]  
　　陳交涉員昨奉北京段執政電令以上海爲通商巨埠華洋薈萃之區交涉員一缺似不能任其虚懸致失國際之尊嚴希即迅予正式接任視事隨時呈報云云聞陳交涉員一俟布置妥洽即當履新云 
[各團體與段往來電]  
　　愛克界三路商聨會電北京段總執政鈞鑒馬電傳來全國歡騰止戈爲武咸頌元勳迺昨見報載有我公電促張允明氏速就護軍使之訊閱竟不勝驚駭按此次東南戰爭多因爭奪此職而起江浙人民受兩方兵士之禍焚掠姦淫慘酷已極迄今追思猶有餘痛茲幸我公俯順輿情總執政權務乞速下明令將軍職一概取消杜絕覬觎保障和平則東南數千萬生靈拜嘉賜於靡旣矣肅請鈞安上海愛克界三路商界聨合會叩沁 
閩同鄕會沈琬慶電北京段執政鑒欣聞就職薄海同欽旋轉乾坤惟公是賴所望除舊布新修文偃武謀廢督裁兵之舉措國家磐石之安北望燕雲無任歡忭謹電馳賀沈琬慶叩寢 
江西旅滬工商聨合會電北京段執政勛鑒閱爲電知公睠懷大局不得不復作出山之雲解决國是奠定邦基止借外債消弭亂源惟當此綱頽　弛貪墨横行之時乞我公於求才若渴之際仍存嫉惡如讐之心否則工於蠱惑者不知不覺陷於羣小包團之中而卒乏術以自振國家之患每由於此前車匪遥乞公察之翹首燕雲謹電馳賀江西旅滬工商聨合會吕靜齋等叩沁 
段祺瑞復各團體電上海總商會旅滬浙江地方自治協會各省區同志聨合會浙江辛亥同志會　蘇民協會制日同志會公民自决社江浙皖贛閩五省公民協會旅滬桐鄕同鄕會各團　聨合會平民協濟會船工生計會實業團總部民生經濟會兩浙旅滬學會政治討論會兩江職業協進社西區商業互助會旅滬浙江目治促進會鑒敬電悉時局艱難勉膺大任承賀感謝祺瑞宥印 
[職業團體加入國民會議之贊同]  
南京總商會電 
　　上海總商會分電全國總商會要求職業團體加入國民會議請一致主張已得漢口總商會復電贊同等情迭誌本報昨日該會又接南京總商會來電贊成并錄示已電段合肥之稿請交本報等披露文曰漾電誦悉尊旨極所贊同敝會已於有日電請段執政加意注重矣茲將電稿錄陳台閱並希轉交申新各報館披露爲禱（附致北京段執政電）奉誦馬電敬悉我公俯應公推入都執政蒼生霖雨薄海騰歡敝會所希望者善後會議宜屏絶殘民以逞之人而專崇平時德望國民代表會議宜注重職業團體以内而力拒納賄議員至馬電所指國是之九端尤以裁兵救民理財興業爲最急果能推誠相與依次施行豈惟拯亂一時直可奠安百世遥瞻來軫特進箴言愛國愛公統希亮鑒 
[周佩箴爲國民會議之商榷]  
　　周佩箴致總商會函云逕啓者國民會議呼聲漸高幸能順利進行必可見諸事實商會爲國民重要團體自當占會議中重要地位查孫中山先生所主張之參與預備會議分子雖已列入商界但是否以各省總商會爲派出代表單位抑普及於縣鎭各級商會佩箴認爲若不規定於先將來無以解釋於後用特提議由本會函詢孫公並與之切實商榷俾有標凖如何之處即希公决　特專函奉逹即希查照爲荷此致上海總商會周佩箴拜啓 
[唐繼堯與顔德基電]  
　　顔德基昨得唐繼堯來電云上海西門路潤安里六十九號顔德基先生鑒接讀大札敬悉一是偉論　謀至以爲佩馮張合作直軍瓦解竊國神姦黷武巨　行將自焚但西南非取得武漢終難以清亂源而奠國本此　自聨軍成立後堯已决定親出督師整備待發矣時勢多艱軍情萬變尙希時惠敎言爲禱唐繼堯庚印 
[豫北開火之紅會消息]  
　　本埠中國紅十字總辦事處昨接河南滑縣分會由道口來電云　敝縣雙方大軍雲集距城里許於今日（二十五）交綏敝分會除積極凖備救護外所有關於戰時應用特品藥料等件懇祈酌發爲盼滑縣分會徑 
[何東今日到滬]  
　　以和平會議爲號召之何東氏由港起程來滬已誌報端現悉何氏已乘法國郵船公司之安及號於今日上午十一時到埠在黄浦灘碼頭上岸在滬友人届時預備歡迎云 
[省議員不認軍事借欵之聲明]  
　　江蘇省議員趙雪等電云上海總商會南商會銀行錢業兩公會曁各公團公鑒吾蘇自經兵禍以來財政紊亂逹於極點軍事當局仍復恣意搜括募債集欵充作軍費吾民膏血已枯何堪忍受雪等爲保全省財政計應鄭重聲明除災區急振係爲拯濟人民此外不得借欵倘有違反民意濫借巨欵挪作軍用者概不承認務祈貴會嚴切注意爲荷江蘇省議員趙雪陳亞軒屠方杜廷鸞周徵萼陶逹胡允恭潘承曜同叩敢 
[商人反對附加稅之堅决]  
　　南市米業仁穀公所豆米業萃秀堂及商船公會沙船號　南市本業等曾經聨名懇請江蘇財政廳長並振務處等對於附加稅事無力承認應懇轉詳收回成命以甦商困在案茲聞官廳方面此舉仍須實行一體加徵故該業等對於此項問題方有不逮惟有以休業並停止提貨爲入手對待即日起應即一體行昨日上海商船公會米業仁榖公所木商會館滬南沙船公會豆米業萃秀堂等商業團體已致函縣商會請爲力爭矣茲將原函錄下敬啓者前奉稅所通告以北省水災附加振捐一成由九月一日實行一案敝同業得此通告惶悚萬狀事爲商業凋謝已逹極點再增負擔勢將不支正擬據情力爭乃江浙戰事突開延及二月置　解决現在戰事結束我商界同業直間接蒙其損失何可勝計全埠精華蹂躪殆盡在當道果有誠意籌謀善後體恤商艱對於原有各項捐稅酌情豁減之暇更何　再加擔負乃不謂事有不可盡然理有不可常度者竊謂稅所復加令知於前所謂北省水災附加未决一成振捐外再加兵災善後一成此種喪心病狂變本加厲之妄行勢必將我垂危將斃之商民不斃於砲火使之斃於擔負耶稍有人心誰肯出此茲查敝業等日前所來之貨於完稅時曾令照加附稅當時如果拒絕勢必貨不能卸迭次商酌方得一記賬二便之法但後來源源不斷敝同業旣經一再否認附加記賬之條視作廢紙然稅所繼續收受日積月累原非正當辦法是　全體　業議决對於此案儘陽曆十一月底爲止到貨照正稅完納外其他附加之稅拒絕出條設如稅　不允惟有停止報稅於必要時全體歇業靜候當道覺悟豁免而後已溯查民國十年及十一年政府以南北水旱災荒創行附加稅案初發生亦已不能勝再四力爭奔走呼號誓不承認後經無數波折舌敝辱焦始得取　附加字樣由各業自行募集是較得當並有宣言足以一次爲限前案俱在可覆按也乃不謂墨跡未乾遽翻前案復加二成再演於今經此戰後創巨痛深之日務使商民盡塡於溝壑而後已不審當道是何居心興言及此能無痛心竊天災由於運數而人禍出於意氣之爭豈人民所能願耶現今當道徵念災民無微不至獨對商民無所不用其極豈得謂平爲特據情詳陳一切請速轉咨稅務公所詳呈上峯懇請俯順衆意援照民二戰爭後免稅二月成案以將今次戰後各稅豁免　年對於附加稅案力爭撤消抵死不認貴會領袖羣倫九鼎一言對於撤銷附加稅一案主持到底務逹目的而後已凡我商民誓作後援縷函上呈順頌公綏 
[撤銷善後米捐局之提議]  
蘇社社員致淞滬糧食維持會函 
　　淞滬維持全國糧食會昨接蘇社社員方文樞來函云敬啓者現有一部份議員連動省政府勾通米業奸商運動省當局力請弛禁出口於無錫浦口二處設江蘇善後米捐局每擔徵收特别捐洋一元此機關即係出口米捐局之變相迭經有人呈請省當局請爲撤銷概置不答今日報載南京食米弛禁已經成爲事實兩日米價驟增一元六角有奇尙有飛漲之象象現在軍事甫經敉平以各地情形目不忍睹耳不忍聞米價突然飛增實與吾蘇二千萬勞工苦力生計大有關礙又恐牽動全局務求逕電北京段執政飭令蘇省當局將善後米捐局即日撤銷庶少數萬惡議員及米業奸商無　籍口並請另電省當局顧全民意保存民命尅日制止則吾蘇二千萬人民生計民食實感大德於無旣矣 
[比皇誕辰之慶祝]  
　　日昨爲比國皇帝萬壽誕辰駐滬比總領事署特設禮堂歡迎中西來賓新任江蘇特派交涉員陳世光特於昨日上午十時半詣比領署道賀當由該國總副領事接待并欵茶點興辭而别 
又新任松滬護軍使張允明現聘新任江海關監督兼特派江蘇交涉員陳世光爲軍署外交顧問昨日適逢比國君萬壽之期張　軍使因有要　赴松特專函陳顧問請爲代表前往比總領事署道賀藉睦邦交云 
昨日爲比　君之誕辰公共租界會審公廨代理正會審官俞奠孫君於上午十一時禮服佩帶勳章偕同全體襄讞李陸孫邵韓五君乘坐汽車赴靜安寺路比總領事署道賀以敦睦誼經比總領事慇懃招待欵以茶點旋即握手興辭而别 
松滬鎭守使宫邦鐸昨牽同外交秘書席鳴九詣駐滬比總領事署道賀亦蒙優禮接待云 
[孫寳琦前日抵滬]  
　　前國務總孫寳琦於前（二十六）日由杭抵滬預備參與漢冶萍公司之股東會議聞孫於下日初仍將北上云 
[許世英不願長皖之覆函]  
　　安徽馬聨甲被逐後旅滬皖人對於軍民兩長迭有表示安徽旅滬青年自治會曾於本月七日致電許世英請重負長皖責任以慰皖人昨日該會得許氏覆電云上海安徽旅滬青年自治會旅滬皖人驅馬大會胡宇山余翼文李蔚嵐曁諸公均鑒陽電敬悉英德薄能鮮前任皖長毫無建樹何敢再試致貽馮婦之誠皖賢正多不乏明良之選雅意銘謝愧不敢承專此電復并頌公綏許世英鉄 
[柏文蔚昨始抵滬]  
　　廣東建國第二軍軍長柏方蔚氏昨日午後四時始抵上海本埠皖人之前往迎迓者甚衆 
[汪瑞闓温世珍昨均赴寗]  
　　全國烟酒稅督辦汪瑞闓昨晨（二十七）由滬乘滬寗路特别快車赴寗公幹又駐滬交涉員温世珍昨午（二十七）乘滬寗路花車附掛中快車赴寗謁齊接洽要公 
[美總領事赴漢]  
　　大晚報云美總領事克銀漢氏已於星期三晚間挈同克夫人乘鄱陽輪船赴漢口小游預定下月五日回滬銷假云 
[周鳳歧來滬即返]  
　　浙江第一師長周鳳歧自上次一師兵士譁變後即赴寗紹各屬軍隊舉行訓話後即由甬來滬本擬轉車赴杭嗣以第一師師長陳公俠已抵甬遂中途折回 
[楊小堂由寗返滬携有齊氏親筆函]  
　　蘇方委任之海交涉員温世珍因陳世光接任交涉員問題特於前日派楊小堂赴寗報告蘇齊請示機宜茲悉楊氏於昨晨返滬並携有齊氏親筆函件云 
[汽船火車聨票已恢復]  
　　安亭朱家角間珠安汽船訂於今日（二十八）起恢復戰前辦法啣接滬寗火車聨票乘客聞滬寗路亦於今日起照常出售青浦朱家角各等聨票汽船行駛時刻仍照舊例昨已通電各站查照矣 
[外報述宫張兩人之友誼]  
　　字林報云自張允明奉北京政府命令就任護軍使宫邦鐸奉蘇齊之命就任鎭守使本埠橋商時以上海將否再見戰禍爲慮本報茲得確訊此種懷疑絕對無據張宫兩將軍部下决無開釁之虞記者昨日下午訪張允明參謀長陶君叩以此事答稱外間謡言絕無根據張氏决無作戰意　宫　人有一公共目的即維持治安是兩人交誼甚篤素無宿嫌豈將作戰耶張雖中央任命管轄滬上軍政然與宫氏决無　釁記者又訪宫邦鐸之參謀長蔣君據云外間純屬謡傳宫氏酷愛和平非侵略人者滬上現有一班人物專事造謡挑撥宫　兩人以便於中取利至張之護軍使因係僞　府　頒違法命令故不能承認然無開戰之必需張宫兩人均以維持治安不使人民再受痛苦爲目的記者嗣訪杜錫珪之參謀長吳君及王固磐温世珍陳世光諸人均不信再有戰事發生陳氏並稱段祺瑞業與齊爕元商議長江及上海問題力謀和平解决此時已有極佳之希望可期圓滿解决本埠地方安堵張軍前在龍華者問有不守紀律之處刻已因渠之請求　駐他處另調訓練較佳之兵駐防龍華張氏已出佈告嚴禁滋事張宫兩人友誼甚篤與領事團及地方官民亦極和睦本埠現有兩高級軍事長官一駐龍華一駐閘北亦屬大佳因與所轄軍隊耳目較爲接近而處理地方事務亦可較爲迅速也云云 
[官紳謁晤宫鎭守使]  
　　上海兵工廠總辦楊邦藩江蘇第二區烟酒事務局局長孫錫祺公共會審公堂正副會審官俞奠孫李蕚仙法公堂正會審官　榕卿及紳商穆湘瑶等均於昨日上午先後至松滬鎭守使署投剌拜會均由宫鎭守使延入茗　移時始各辭出云 
[各縣兵災聨合會消息]  
對捐募棉衣之補充意見 
　　各縣兵災善後聨合（東新橋南寗波路六號）昨致函上海男女各校云敬啓者承　蘇省敎育會宣布敎育同　　　棉衣星期辦法俾被災各縣數十萬災民得免號　之苦深感仰茲本聨合會略有補充意見敬述如下（一）捐募時遇無衣可捐而願以製衣代價振助者得　棉衣價代爲製衣（二）上項棉衣價照上海現製棉衣較廉價格計算每棉衣褲一套合大洋二元四角棉衣一件合大洋一元二角半（三）如以募到衣價托本聨合會代製者請先函告欵額件數一面即日匯欵以滙付價（製成之衣由上海敎育界推人檢查後分送各災區）以上補充辦法各地方敎育界之採擇辦理除函省敎育會並函各敎育機關外統希垂察爲幸兵災各縣善後聨合會敬啓十一月二十七日 
[寳山兵災會議决清鄕辦法]  
　　寳邑兵災善後協會昨將議决全縣清查匪類辦法函請馮知事查照執行其函云逕啓者昨日議决本縣軍隊開拔後之各市鄕清查匪類辦法一案事關清鄕要政相應抄錄原案函請貴公署查照辦理爲荷計附議案一件提議本縣清查匪類辦法案查本縣各市鄕自軍隊開拔後尙多散兵游匪逗留各處且有携帶兵器者若不亟辦清查深恐戰禍雖已匪患無窮擬請縣通令各市鄕公所會同警局及保衞團按戶清查遇有上項散兵游匪如携有兵器或不法行爲者送縣轉解使署分别懲辦其形跡可疑者應勒令出境或送回原籍以清伏莽議决通過照辦 
[嘉定兵災會昨訊]  
　　嘉定兵災善後會此次在嘉定舉行急振　棉衣一項製有五萬二千餘套已結發者有四萬套現正在趕製棉被聞該縣此次災况奇重連急振冬振春振共需欵項四十餘萬現正與省中交涉振欵云 
[漕河涇鄕兵災善後會請備案]  
　　漕河涇鄕兵災善後會早經成立茲因上海兵災善後會已組織完備開會成立理應具函奉報以資聨絡昨致李委員長公函錄後敬啓者敝鄕因戰事停止後人民蕩析離居啼飢號寒慘難坐視已於前月二十日組織漕河涇鄕兵災善後會公推楊心正爲主任辦理急賑事宜當經會同各圖紳董調查飢民每名發给白米十斤暫爲救濟現悉貴會業已宣告成立理合備函奉報即希查照准予轉請備案以期聨絡而利進行無任公感云云 
[接洽調查災况專員之令知]  
　　上海縣知事公署昨日分令各市鄕鄕董文云案奉江蘇賑務處篠電開各縣知事覽茲准馮紳夢華電開現由本會遴派方燕報劉鍾琳陳惠臣喬葆元諸君前往嘉定太倉崑山寳山青浦松江金山宜興上海九屬調查災况以備賑撫請分　災區各營縣妥爲接洽保護等因除電復外仰即遵照轉行保護江賑務處條署代等因奉此除函令外合行令仰該董即便遵照接洽此令 
[上海兵災善後會定期開常會]  
　　上海縣兵災善後會原擬前星期三開委員會嗣以手續尙未完備現定於下星期三開會昨日委員長李鍾珏發出通告如下逕啓者本月二十一日兵災善後會成立開會通過簡章公推委員會委員二十二人並公推委員長一人副委員長二人茲定於十二月三日即陰曆十一月初七日星期三下午二時開委員會常會務請台駕准時蒞臨會商一切附送簡章一紙並委員名單統希察照爲荷云云 
[救濟災區孤苦女子之新創辦]  
創辦女學授以工藝 
　　上海麵粉交易所經紀公會同人鑒於此次江浙戰事災情重大各界雖多熱心之士謁力救護惜多治標而非求本特籌巨資於城内縣基路盛家街創辦明德女學並於本年冬季設一科專收災區孤苦女子授以相當工藝俾能自立學習時期内膳宿亦由校供給毌須納費業已分函各同鄕會請爲調查保送是項女子大約本月上旬即可開課云 
[江灣公團注意地方公安]  
　　日來江灣鎭中已恢復原狀惟鄕間仍有形似兵士者四出刦掠鄕民受累無窮茲悉該鄕鄕公所敎育會農會商業公會救火會青年社等各公團昨特致函第六師第二十四團潘海泉團長請飭聨組稽查隊加意巡查以維地方公安其原函云敬啓者溯自聨組稽查處成立以來人心大定市肆民陸續遷回復業感戴殊深邇者冬令已屆地方伏莽難免不蠢然思動敢祈團長飭令該稽查處嗣後防務格外認眞弭隱虞於無形俾居民以安枕則戴團長維護公安之德豈僅萬家絲繡已哉除逕函　稽查處外茲函主陳至祈察准爲荷 
[保安會開會紀支配賑欵]  
　　上海保安會昨日下午五時開幹事會推總務幹事盛竹書主席報告本會經過情形次由常駐幹事沈莘田報告賑略總共募到捐欵計洋三萬零四百五十四元除已支撥各團體及供給散兵食料外尙存洋一萬二千三百 
 
 
 

Page 10

 
 
1;第一萬八千五百九十一號;中華民國十三年
西曆一千九百二十四年十一月二十八號
星期五 * *　　三十二元五角八分交際主任方椒伯提議現存之欵應如何分配作救濟用途王彬彦代表閘北慈善團張賢清代表中國濟生會王駿生代表普善山莊各詳述保衛地方救濟難民經過種種危險及經濟困難情形公决冬賑孔急先行支配一萬元計濟生會洋四千元聨義善會洋二千元閘北慈善團洋一千五百元普善山莊洋一千五百元中國紅十字會洋五百元靈學會洋五百元尙有發出捐册及外埠募捐各處分函催索俟集有成數再行支配議畢七時散會 
[市議員對抽稅補助保衛團之意見]  
　　上海市議會昨接曹議員對抽撥市稅補助南市保衛團經費一案提出意見書文云日前會議時間短促未盡所懷本員對抽撥市稅補充南市保衛團經費一案管見所及似有應注意者兩點請補申之藉爲壤流之助主席謂抽撥市稅不加市民負擔似不盡然蓋市稅原取之市民以爲市行政費者保衛團并未規定於市政範圍之内果市經費有餘補助之可也即再多提若干亦未爲不可無如本身現負債纍纍自救之不暇斷無捨已耘人之埋脫竟勉强如議而行將來虧累愈重不取之於市民而取之於何處是輾轉仍須加增市民負擔此其一也總董報告現在收入之數約五十餘萬而必須清了之外債已有五十餘萬之多每月收支兩項能否相抵未經聲明但未見預算收入之數諒來僅可勉敷開支本届議案尙有行政委員會贊助員會等均添加預算萬一各項債務相逼而來則我市政不將瀕於破產耶此其二也所以本員愚見凡市政必要開支固不能靳而不付其餘之項總以格外撙節爲宜南市保衛團擬每月提撥市稅百分之二初視之固屬甚微積累之下亦不在少數語云涓涓不塞終成江河茲値市政收回之始自以整理財政爲急務本員爲愼重市政收入起見謹貢一得之愚藉備審查諸君採納云云 
[閘北保衛團消息併錄]  
閘北保衛團昨日消息併錄如下 
　　（保護商辦閘北水廠之令知）上寳兩縣閘北保衛團昨令駐防恒覺絲廠第四隊隊長李獻文云爲訓令事案據商辦閘北水電公司函稱（原文已載昨報）等因准此查該水廠爲全市商民之飲源機件稍有損害　礙至鉅合行令仰該隊長即酌派團丁五六名前往該廠駐防妥爲保護如遇兵士欲入該廠遊覽可善言勸阻是爲至要此令（補助團呈報暫停出防）商務印書館所辦之閘北保衛團補助團呈報該團本部文云查職團成立以來已屆兩月有半各團員晝夜巡防對於原任職務（全體團員均商務書館職員原薪花團服務）一律擱置現閘北地方秩序業已恢復而團員等原任職務又亟待繼續辦理茲截至本月三十號止職團全體團員一律送回原部分辦事暫時停止巡防但每隔週星期六仍應到團會操一次又遇地方緊急時當立即召集一部或全部武裝出巡以盡補助維持治安之責理合具文呈請察核備案實爲公便云（支團請取締軍士團入絲廠）閘北保衛團第四支團團長陳翊廷爲緯綸雙官絲廠時有兵士入廠嬉游事呈團本部團總文云爲呈請事案　緯綸雙宫絲廠經理孫子建函稱略謂敝敝地處萬福橋塊適與新營盤相近該地新駐蘇軍兵士日必五六成羣來廠嬉游初因人數尙少未加禁止詎知今兩日愈來愈多每次竟有二三十人之衆工人等見之時起驚惶長此以往難免不生事故是以特函奉告務乞轉告團本部行文該蘇軍長官　禁所轄兵士不准到廠騷擾并請貴支團現駐斐家橋補助隊團丁内擇派四人在萬福橋一帶梭巡彈壓以維工商而保治安各等情到團據此職團即派員至該廠鄰近地方分别調查所言尙屬非虚其陸續來廠之軍隊僉云宫部爲多種種横蠻無理可喻長此以往對於該廠營業殊多窒碍即鄰近居戶亦屬未便除函復該廠外理合呈請團總伏祈鑒核施行此呈閘北保衛團團總王 
[發還封僱之船隻]  
　　陸軍第十九師師長宫邦鐸前因駐軍眞茹鎭時曾由邢副官封雇民船三十餘艘輸送軍需自接松滬鎭守使兼職後所有駐紮眞茹之軍隊悉數開滬前項封雇之船隻亟應廢還原主具領昨已函飭寳山縣知事現下停泊眞茹之民船三十餘艘悉交該鄕鄕董錢潤妥爲保管以便船主就近認領云 
[寳山典當照常營業]  
　　寳山西門外寳泰典當前以戰事告終時被潰兵來典搶刦致閉門停業迄將兩月邇來西北風起天氣驟寒一般貧苦小民急待取贖棉衣以資禦寒該典經理翁飛雲商得典東同意已於昨日（二十七）照常營業矣 
[黄渡安亭間砲台拆除]  
　　江浙戰爭之時蘇齊在黄流之西安亭之東三里許鐵路軌道旁設置水門汀砲台兩座架置十二生的快砲兩尊目前江浙戰事終了此項砲台無設置之必要業由齊督特令松滬蘇常兩鎭守使楊春普宫邦鐸等於昨晨飭派工兵數十名隨帶起重機等至該處將砲台兩座拆除並將快砲兩尊用鐵蓬車運送南京矣 
[林本禧住宅被兵佔居之呼籲]  
　　有在居高昌廟西欄外之林本禧向在本埠某洋行執業早出晚歸近因房屋被軍隊佔居携眷借宿在外而室中物件已蕩然無存林昨致上海市公所董事長李平書君函云敬肅者本禧置有高昌廟龍華路四十號門牌住屋一所前被軍隊住宿已逾二月之久日前始行開拔正在修葺打掃之際忽乂有克字軍第十連軍隊前來强硬借住似此去而復來時常佔住使居民有露宿之嗟地方無帡幪之望想亦非該軍長官保境安民之意禧於滬上戰　結束後又復受此無辜之損失尤屬困苦難言且張護軍使曾有不准軍隊借宿民房之示諭用特備函請求務祈貴所長體恤下情轉懇護軍使飭令該軍隊即日遷移以便將該處住屋照常收管面免騷擾受損爲荷云 
[兵士滋擾之嚴密查防]  
　　滬上自各省軍隊前來駐防後城内邑廟豫園及游戲塲等每日見兵士等三五成羣結伴亂闖游玩甚至硬吃白食不名一文如果向索必以老拳相餉或持手槍相向商家咸敢怒而不敢言此中損失爲數不資曾經該處警所將兵士不法情形禀明警察廳轉詳宫鎭守使張護軍使請示辦理昨日已奉張宫兩使各派連長特令率帶衛隊分詣豫園並游戲塲一帶嚴密查防云 
[紅十字會分贈紀念品飯碗一隻]  
　　中國紅十字會總辦事處以此次江浙戰事派員救護爲期月餘辦事人員皆甚辛勞特定製紀念飯碗一種上刋江浙戰爭救護記念八字并繪營壘及紅會救護傷兵圖題曰博愛卹兵昨日分贈出力人員及有關係各法團以留紀念云 
[法華鄕董呈請嚴緝刧盜]  
　　法華鄕鄕董楊洪釗鄕佐黄壽祺等爲該鄕義昌等米店被盜連刦七家之巨案呈報上海縣知事文云呈爲呈報事竊本鄕於十一月二十日下午五旬餘鐘忽有盜匪十數名到法華鎭西市身帶手槍以買物爲由搶刦義昌米店萬潤糟坊益隆米店永順米店義茂雜貨店源興糕店萬春糖坊等銀洋銅元携贓逸去事後經事主就近報告淞滬警察第二區三分署即由署員王宗英率同巡長等到出事各店戶勘察情形善言安慰外惟事關盜刦人心皇皇爲此理合呈報仰祈縣長鑒核俯念一霎時間連刦商店七家人心異常恐慌懇轉請淞滬警察廳嚴緝盜匪以安閭閻實爲德便謹呈 
[糧食平價遊藝會之第一日]  
　　昨爲淞滬糧食平價遊藝大會所發起糧食平價遊藝會開幕之第一日會場佈置已誌前報茲將昨日情形略誌如下下午一時開幕來賓已逹千餘人各舞台均由該會董要職員報告宗旨遊客均極動容加入之遊藝有伶界聨合會諸名角之大會串國樂研究社之絲竹大會八十老翁余魯卿君之八段錦中華國技研究會慕爾堂公德體育會國技女子武術團之拳術種種迨十時半座爲之滿并有中國女子體育學校童子軍到場服務其有獎門劵之頭獎價值二千元之汽車已陳列於自由廳側故　買該項門票者甚　踴躍并有韓江絲竹會之絲竹准初四日加入秦技此外願加入服務者尙源源不絕云 
[道路協會執行董事會議記]  
　　中華全國道路建設協會前晚（二十六日）在青年會開第四屆第二次執行董事會到有吳任之陳勇三張四維吳山周然（温世珍代表）洪荆山（方椒伯代表）趙惺吾（張維鏞代表）由郭副會長秉文代表王正廷主席按照議事日程主席先請主幹吳山報告廣西吉林重慶成都各分會成立及無錫分會籌備情形主席即將上次董事會公推各名譽職員表略有增减調動之處請求追認衆無異議通過吳山提議前兩屆本會公文程式未能一律外來公函有指交主幹者即以主幹名義答覆交會者即以本會名義答覆交會長或副會長者即以會長名義答覆查本會發出之證書係正副會長主幹署名蓋章而公文上又無主幹名義負責殊屬紛歧不合擬自第四屆起除普通文件專用會章以歸一律而昭愼重主席付表决一致贊成通過又議通告全國各省區縣鎭各分會往來公文一律平行並直接與協會商辦以利進行而免週折延遲案通過臨時提議總幹事吳山報告會務並述自江浙戰爭發生以來會中收入銳减亟應趁早設法以期挽救擬俟時局略定仍照前議約同王會長旅行各省宣傳一切並募欵建築會所在旅行期内總幹事職務擬煩簿記主任兼月刋社西文編輯趙君惺吾代理俟行期擬定即開幹事部職員會將會印與王會長吳山等名章交趙君負責主席付表决一致贊成并表明歡迎九時半散會 
[華洋物品展覽會之發起]  
　　滬商孫雪泥主漢强等近發起組織一大規模之商品展覽會業經開過籌備委員會數次擬定名稱爲華洋物品展覽會其緣起章程亦均經委員會議决通過茲錄其原文如下（緣起）展覽會者集出品之精華聚於一處任人觀瞻所以表揚其物質之文明工藝之進步惟陳列之品或限於一類或囿於一國兼收並蓄擴而充之者鮮矣本會擬廣大其主張網羅世界之所有蔚爲大觀使經營商業者與此盛會得有智識之交換而參觀此會者自覺琳瑯滿目美不勝收際此時局紛擾百業凋敝商賈無發展之機工藝有停頓之慮一旦華洋物產彙集一堂中外商品臚列滿室折價以廣招來掬誠以昭信用賣買各得利便供求勢必踴躍挽救商業之墮落舍此更無他策工商　其亦以此舉爲善乎尙祈有以敎之（章程）Ｄ本會依照大規模之商品展覽　組織之定名爲華洋物品展覽會（二）本會徴集世界出品不限種類惟重大模型機械等品佔地較多勢容納（三） 
本會塲設上海愛多亞路大世界内辦事處暫設南京路德裕里五十號（四）本會會期定於本年陽曆十二月十六日即陰曆十一月二十日舉行十天並於必要時得延長之（五）所有陳列商品由本會聘請專員審查給予證書以資鼓勵（六）各處陳列商品趨重實際競爭不准發生嫉妬致妨害公衆之進行（七）本會審規則另訂之（八）本章程由上海華洋物品展覽會委員會議决施行 
[第八次提倡國貨會將開籌備會]  
　　上海市民提倡國貨會昨發出通告云逕啓者本届提倡國貨會地址業已假定愛而近路紗業公所惟籌備手續尙須討論茲訂於本月三十號（即星期日）午後三時開會磋商辦法務祈準時賁臨勿延爲禱云云 
[閘北水電廠消息]  
　　閘北商辦水電電公司曾於前日下午舉行董事及監察人會對於擴充水廠辦法會大致有所决定惟其細則尙未通過訂於今日下午五時在聨華總會續開會議乂該公司擬在各馬路安設大號水管不日即將動工限期六月完全竣工云 
[縣議會致水利協會函]  
　　上海縣議會昨致吳淞江水利協會函云逕啓者頃准上海縣地方欵產經埋處函開案查浚淞畝捐截至八月三十一日止收到銀四千三百九十八元六角七分七釐敝處曾於九月一日函覆貴會茲縣署於十月分李任内又收到銀三千二百六元照案除函致縣署儘數徑解水利協會外相應函逹貴會轉函該會徑向縣署具領是幸等由准此合行函逹即希查照爲荷云云 
[市公所推定行政贊助員]  
　　上海市總董李平書以現已收回市政實權凡關於自治範圍興革事宜百端待理贊襄籌畫攸賴賢能故擬組設市行政贊助會遴選宏才以資贊且業已推定姚子讓莫子經葉惠鈞穆抒齋黄涵之朱福田李詠棠王引才張效良姚幕蓮毛子堅馬驥良等十二人爲行政贊助員擬訂簡章八條已交市議會認可該項簡章業由市議會前日冬季當會初讀通過現正審查茲特覔錄如左 
上海市公所行政贊助員會簡章（第一條）本公所以議事會董事會之同意謀辦事上之利便特　　會曰上海市行政贊助員會（第二條）市行政贊助員定額十二人由董事會公推經議事會認可（第三條）贊助員之贊助事項以市鄕制第五條各欵爲限惟不任定何欵事宜（第四條）市行政贊助員會每月開會一次與董事會常會同日召集聨席會議（第五條）各贊助員得協助董事會執行議事會議决案如有意見得向董事會發表由總董採擇（第六條）贊助員若受董事會之委託關於調查或監督及管理等事事務應負責履行（第七條）市行政贊助員均名譽職但於執有事務上有應需實費時得報由董事會支領（第八條）本章程未盡事宜隨時修正 
[總商會催選委員長]  
　　總商會昨爲選舉各項委員會委員長致函各會董催促云逕啓者本月十八日函附委員會　舉票内詳查照本會委員會織大綱委委員長由各委員自舉請將選舉票於一星期内送會等由諒早邀察及迄今已逾定期前項選舉票未蒙惠交惟各委員長急應舉定合再函逹務祈迅賜塡票送會幸勿再緩無任企禱云云 
[商總聨會催推代表]  
　　各路商界總聨合會爲舉行選舉大會事昨通告各分會請推派出席代表云敬啓者此屆選舉大會舉行在即而貴會出席表尙未推派今特再爲函催限本月底爲止祈貴會即速開會選出如到期而仍未來函者本總會爲亟謀改選起見概作默認論即以舊議董繼任特此通告云云 
[防盜之進行觀]  
　　各路商界總聨合會昨通告各路商聨會請速推選防盜調查員云本會防盜調查處章程業已正式通過調查員一節　會請各分會即速推選貴會對於公共事業素稱熱心此番尙祈即速選出俾調查處職務得早日施行特此函懇順頌公綏上海各路商界總聨會啓廣西路商聨會昨致商總聨會函云各路商界總聨合會鑒年來時局不靖滬上盜風日熾前經各路商界提議組織防盜委員會幸告成立但荏苒半載百無一舉近日勞合路億鑫里陳永霖家又以被刦傷人聞而各路刦案仍日出未已治標之策搜索盜源實爲要策各路起發防盜調查處前既旣　工部局核准成立應早日將各路舉定調查員呈報工部局簽發執照早執行職務或於防範盜匪不無一助倘再經審查手續耗費時日是成立遥遥無期　瞬臘盡新春在商界又無暇及此防盜一舉終等泡影對内對外有碍信譽希議董諸公早日議决施行商界治安寺甚幸甚此頌議祺 
[法華鄕公民反對越界築路]  
致函上海縣議會 
　　法華鄕公民許光祖等昨爲工部局越界築路案致函上海縣議會云上海縣議會公鑒報載貴會爲工部局在法華鄕越界築路　電請抗議甚佩宏論查民二推廣租界舊案要求至鐵路爲止嗣因國人反對而罷其後工部局經營西區官民一致交涉雖未能完全奏效而越過鐵路之要求何護軍使許交涉員均力爲拒絕有案可稽最近工部局在法華鄕築路六條日夜興工竟越鐵路而過國土主權任其淪喪風聞此項交涉係齊氏在眞茹時令温交涉員允許外人作爲驅逐異己之交換條件確否雖不可知然歷年不允讓步之交涉一旦任其横行官廳不加阻止其意何居公民等世居此間不認見喪權辱國者斷送主權用敢略述梗概尙祈盡力抗爭國權幸甚法華鄕公民許光祖趙仕良李傑何成謨等同叩 
[愼成永金號昨午被刦]  
　　昨日上午十句餘鐘南京路五福弄附近五十五號門牌愼成永金號突被盜匪四名團人袖出手槍嚇蔈　夥人等聲張躍進店堂將值洋一百餘元之金飾鈔票現洋搶刦而逃並未開槍迨該管捕房聞警立飭中西探　馳往兜拿盜已去遠矣 
[前明南京路刦案]  
　　前晚九句餘鐘有盜匪一名闖至南京路四百七十二號門牌中美鐘表店以　表練爲山迨店　取　與閱該盜突出手槍嚇禁聲張搶刦金表一隻夾金練一條携贓而逸該店損失一百餘元事後報告捕房謂盜年約三旬穿元色順貢呢袍子元色馬夾頭戴小帽云 
[虹口公平路前晚之刦案]  
　　虹口公平路一千零四號五號門牌萬興柴炭香烟雜貨店於前晚八句半鐘突來盜匪六人兩盜在外把風四盜擁進店堂各出利器向店夥人等嚇禁聲張當將賬檯抽屉内現洋鈔票約計二十八元搜括一空得贓呼嘯而逸迨該管抽房聞警立飭通班中西包探馳注兜拿無着即向事主詢問盜黨面貌據稱均穿藍布短衣口操江北音該探等遂據情回訴捕頭通知各捕房中西探捕一體協緝云 
[新閘路正源米店前晚被刦]  
　　滬西新閘路正源米店前晚六時四十五分正在結賬之際突有盜匪四名擁至該店兩盜站於門首把風兩盜躍進店堂各執手鎗嚇禁　友人等聲張將賬　上所置之銀洋鈔票一百七十七元小洋四十角悉數搶刦往外逃逸旋由事主報告該管戈登路捕房准予派探偵緝矣 
[麥特赫司脫路居戶被刦]  
　　滬西麥特赫司脫路七十號門牌屋内住有未三喜等三家前晚七時半被盜匪六名侵入袖出手槍嚇禁男婦人等聲張將首飾衣服搜刦而逃損失之數約值二百餘元嗣由事主開明失單投該管房請爲查緝矣 
[赫德路康記作塲被刦]  
　　前晚七句餘鐘有盜匪六名侵入張致被搶去值洋三四百元之衣飾銀洋等物 
[北蘇州路盜匪圖刦未成]  
　　北蘇州路萬盛興米行於前晚六句餘鐘突來盜匪六人三盜在門口把守三盜一擁而進登樓各出黑色手槍三枝向店主黄組林脅迫　箱鎖匙正欲翻箱倒篋搜刦財物之際而店堂夥友急將電燈總門關閉頓時黑暗盜黨恐慌異常圖刦未成均紛紛奪門而逃迨該管匯司捕房聞警立飭中西探捕前往兜拿奈盜匪早已連遁該探當向店主黄紹　詢問被刦狀况據稱登樓之盜匪早一穿黄色大衣一穿棉袍均戴銅盆帽各人執黑色手槍等詞該探遂據情回禀捕頭核辦 
又一訪稿云新閘橋東塊北蘇州路交界處萬盛興米行前晚七句餘鐘忽來盜匪數人欲圖搶刦由事主及左右鄰高聲呼救適閘北保衛團巡經該處聞聲趕來盜等見勢不佳未刦一物呼嘯而逸昨經四區劉署長閘北偵緝隊前往查勘一過詢明盜匪面貌服裝分頭跴緝矣 
[小沙渡路刧案關係人判决]  
　　戈登路捕房包探陳廣義吳春榮前因查得住居檳榔路之皖人陳謝之與小沙渡路居戶蔡旭洲家被刦銀洋衣飾一案有關將陳拘獲在其家内搜得贓衣兩件連同陳妻費氏解出公共廨訊據供稱該衣係拾得當票向當舖贖來故判押候查明訊究已詳前報昨由陸襄讞會同美領雅君續審據陳包探與五十二號西探上堂禀稱前因被告供該衣　向　勃生路英華　宏豫典當取贖經向該當調查實無其事故被告所供全屬子虚應請訊辦云云繼據宏豫當夥劉國斌到堂證明伊當舖内從未收當此項衣服蓋賬薄上查無此衣號碼中西官核供磋商後宣判陳謝之監禁西牢三年期滿遂出租界陳費氏着即驅逐出境 
[海關水巡捕房新巡船落成]  
　　海關水巡捕房胡捕頭前以陸家嘴巡船年久失修兼之船身狹窄不敷呈准稅務河舶兩司另造新船在案茲悉該巡船業已工竣共計造價約七萬餘金已於前日由永興油棧外灘遷回陸家嘴春江碼頭原處駐泊照常辦公 
[二區一分署呈准新建房屋]  
　　二區一分署警署設在　城老北門内侯家路珠玉業所彙市後面小弄底地方前因房屋破舊經該分署王清河署員禀明警察廳長撥欵興修在案但該分署如仍設在弄底則每日各長警因公出入諸多不便且不甚雅觀業經王署員勘明在原處迤南正蒙學堂隔壁起建高大洋房作爲二區一分署其大門則規定在沉香閣大待據情禀請玉警廳長撥欵雇工建築刻已着手進行 
[破獲私鑄僞幣機關]  
　　法捕房探目任永揚陳三林包探周寳生張惠泉偵得厦門人沈阿姚新租界巨籟逹路徐多春家私設製造鉛質四開機關當即前往將沈拘獲抄出僞四開三百餘角及製造之乾電等器具甚夥連同二房東徐多春一併帶入捕房昨解法公堂請究先由捕頭稱查得被告沈阿姚製就後即托二房東徐多春在外使用今將器具僞角等呈鑒請核詰之被告供認不諱中西官判沈押西牢一年半徐押一年期滿出境抄案之僞角消燬 
[沈聨芳前晚離滬赴皖]  
　　本埠總商會會董沈聨芳君因欲赴皖南一帶辦理明年發種育蠶等事特於前晚乘招商輪局江安輪船赴蕪湖後再往大通約有旬餘勾留所遺閘北公益事務暫時俱讀副董庖代云 
[汪英賓昨在表年會中學演講]  
　　本埠四川路青年會中學文科最高之三级學生昨請汪英賓君用英語演講講題爲（日報之製造）聽者二百餘人由潘君主席致介紹詞後汪君即起立演講先述報館内部之組織次述兩點爲目下君即起立演講先述報國報紙所登之新聞每有重複之弊非但不經濟抑且令閱者生厭（二）廣告不能發展因所採登者非常惡劣故甚難動人觀聽欲改革此弊最好在發行部設一推廣經理如是可以批評一切并與相當限制云云 
[美國式足球比賽預誌]  
本星期六在美童公學 
　　本星期六（二十九日）下午三時美國學校在美童公學球塲與晏成中學舉行美國式之足球比賽入塲劵每人兩角欲往參觀者可往四川路青年會購取云 
[華人籃球錦標比賽之程序]  
　　全滬華人籃球標賽將於本月二十九日開始在四川路青年會健身房舉行本屆除約翰滬江兩大學因八大學足球關係未加入外計加入者有青年會全白隊全黑隊日校體育研究會復旦大學南方大學及中國公學等七隊各隊均爲滬上籃球隊中之素負盛譽者各方人材均較去年爲盛想届時必有一番劇戰正未知鹿死誰手也其比賽程序如下 
日期時刻隊名日期時刻隊名十一月廿九晚八時全白與全黑十二月廿三晚七時中國與全黑 
十二月二日晚七時日校與全黑又又八時體育與復旦又又八時復旦與中國又廿五晚七時　校與體育又又九時體育與南方又又八時中國與南方又四日晚七時全白與南方又廿七晚七時全黑與全白又又八時體育與復旦又又八時復旦與日校又又九時全黑與中國又三十晚七時中國與日校又又六日晚七時日校與全白又又八時全白與復旦又又八時復旦與全黑又又九時全黑與南方又九日晚七時日校與南方一月一日晚七時復旦與南方又又八時全白與復旦又又八時體育與中國又又九時體育與中國又三日晚七時全白與日校又十一晚七時全白與中國又又八時復旦與全黑又又八時體育與全黑又六日晚七時全白與體育又又九時復旦與南方又又八時復旦與中國又十三晚七時日校與復理又又九時日校與南方又十六晚七時日校與中國又八日晚七時全白與南方又又八時體育與全白又又八時體育與全黑又又九時南方與全黑又十日晚七時全黑與日校又十八晚七時體育與日校又又八時全白與中國又又八時南方與中國又又九時體育與南方 
[上海中學校越野賽跑聨合會成立]  
舉定會長周家騏君 
　　前日（二十六日）下午四時上海中等學校越野賽跑聨合會在南洋大學舉行成立會錄其情形如下（一）已加入各校代表到會者如下聖約翰中學蔣湘青君復旦中學曾觀濤君蔣汝堂君第二師範無代表出席南洋大學附中周家騏君郁仁充君（二）選舉臨時主席及記錄舉定如下主席南大附中代表周家騏君記錄南大附中代表郁仁充君（三）議决案一定名上海中校越野賽跑聨合會二職員會長一人南大附中代表周家騏君當選書記會計各一人由會長指定書記郁仁充君會計成家棟君三會費各校暫納銀一元不敷時再由各校公擔四奬品團體錦標由本會獎與銀盾一座其值以十元至十五元爲限亦由加入各校公擔五比賽次數及時期共三次第一次十二月九日在南洋舉行第二次十二月十六日在復旦舉行第三次十二月二十二日在約翰舉行每次定於下午四時出發至遲不得過二十分鐘逾　不到作失敗論六比賽距離二英里七比賽人數每校與賽人數不加限制八各校均須與賽三次分數以第一一分第二二分依此類推計算每校記取前四人分數團體錦標以得總分最少者爲優勝九報名與賽各中校於十二月四日前須將該校隊員名單由校長簽名或蓋章寄交會長由會長分印寄交各校號碼由各校自備十評判除由每校各派二代表外再由會長聘請十一比賽日如遇天雨順延比賽期如雖雨而可舉行比賽時由會長通知各校十二今日未加入各校得於十二月四日以前連同名單寄交本會會長加入本會比賽 
[上海婦女會前日之演講會]  
　　上海婦女會前日（二十六）下午四時半在南京路女子商業儲蓄銀行樓上開會山程婉貞女士主席請舒蕙貞女士演講講題爲（家庭與社會之關係）大意略謂天　生人必有天生之能力故女子亦有女子之能力現在一般下等家庭以生計爲目的中等家庭有錢的好賭好遊嬉抛棄子女而不問以致無正當之敎育在在均現其無能力女子將來即爲有夫之婦亦宜自立不可倚賴至家產一節古時男可得而女無分因係法律不平等之故若女子對於社會上有職業又何患不能自給奚用爭產爲云云 
[永安紡織公司明日開幕]  
　　本埠楊樹浦蘭永安紡織公司爲香港澳洲廣州上海四處永安公司共同發起創辦收足資本六百萬元呈准農商部註册規模宏偉設置整齊并力求改良技術注意工作方法故紗布兩項出品成績均極優美現聞訂明日舉行開幕禮由下午一時起柬請各界參觀想届時必有一番盛况也 
[英美電車軌道將鋪設雙軌]  
　　英美電車公司行駛英界與北火車站毘連之界路地方電車向設單軌嗣因邇來該處往來電車衆多單軌頗感不便現該公司工程司勘定路線將界　一帶軌道一律改設雙軌現已派工匠人等趕速工作以利交通 
[王警廳長着手整頓各區署]  
　　淞滬警察廳長王靜菴自蒞任以來對於地方上一切設施關於警政方面應興應革無不力加整頓但所屬各區署隊各長警人數旣衆其中安分服務者固不乏人但招摇貪懶不守本分者亦勢所難免無如各區署遠在四鄕耳目難周業經王廳長查得本邑各市鄕經董對於地方一切利弊瞭如指掌茲規定每月日期邀請各市鄕經董到廳茶叙討論一切情形若關於巡警有不良之處應當從速改良已定於舊歷十一月實行云 
[警廳委定醫官]  
　　淞滬警察廳長王固磐日昨委任陸柏青博士爲警廳醫官委任狀業已發出陸畢業於福州建寗大英醫院現在本埠同仁醫院及三一堂施診所醫務聞王廳長之意擬在閘北設立一淞滬警察廳施醫處即委陸君爲處長現正在覔相當房屋云 
[殺害莫鴻生案又獲一犯]  
　　殺害莫鴻生案業由捕房先後拿獲高鑫寳錢關根時圖生三名解經公共公廨諭令押候訊究迭誌報端前日探目陸連奎又偵悉毛阿四（混名小阿戇）亦係此案要犯將毛拘獲昨晨解廨稟稱所獲各被告對於此案已在捕房供認惟涉及關係者尙多應請改期云云毛延克威律師到堂代辯贊成將案改期李襄讞商之美領貝君判被告還押候併案研訊 
[虬江路北祥豐里破獲大賭窟]  
　　淞滬警察廳偵緝隊隊長郝樹林以北四川路崇業里前有粤人私設巨大賭窟緝獲究辦賭風稍息茲因日久玩生訪聞又有粤人在虬江路北祥豐里三弄第五家開設巨大賭台日夜聚賭爲害地方實非淺鮮故於前晚率同探員馬良才偵探郝廣發毛忠　丁長順朱松清劉玉祥夏德元張錫殛等先至五區一分署會同該區宋署員隨帶長警前往搜查其時正值興高彩烈之際經警探將前後門把住一無漏網當塲拘獲賭徒謝國聨吳焦華劉修周施張金初歐陽茂　歐陽釗余阿二李全福黎貴李阿福李金生何海鳴梁廣崔四梯梁能楊心何生王阿三姜阿敏王標談大莊氏李氏張氏韓氏等男女二十五人抄出賭具竹牌籌偶及銀洋九十五元小洋九十一角銅元三千零九十文銀表皮夾等件昨已解送偵緝隊訊明核辦 
[中美一湘繡莊分設滬莊]  
　　長沙新坡子街中美一湘綉莊組織完美出品精良在湘頗著聲譽現該莊爲便利滬埠顧客起見特在本埠三馬路西畫錦里設立分莊現正改建房屋約本月中旬可以開張現該莊聘杜君秉權爲經理云 
[廣肇公學定期開成績展覽會]  
陽曆元旦起三天 
　　北四川路廣肇公學鑑於近來各界之到校參觀者日益衆多箇人或團體幾於無日不有然大都限於時間對於該校辦理之詳細情形及學生之各科成績多未獲窺豹該校因欲盡情披露特定於陽曆新年舉行大規模的成績展覽會一連三日任人參觀并爲引起觀者之興趣及信仰起見將别開生面創設活動成績云 
尙有本埠新聞轉入後頁 
 
 

Page 11

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *本埠新聞二 
[閘北共和新路火警]  
　　閘北共和新路某姓家前晚九時　起火由各段救火會到塲救熄計燬樓房三幢昨日劉署長飭警查傳起火人到案再行核辦 
[騙貨案候見證到堂再訊]  
　　曹玉麟將法租界鎰源莊之無效支票向東嘉興路日前某洋行騙取價值六十餘元之顔料醬油等物變賣被控由捕房派探錢光乾將曹拘獲昨解公共公廨中西官質訊不認判着押候見證到堂再訊 
[搬取生財被控搶刦]  
　　常州人馮子芹住閘北滿洲路敦睦里前憑阮阿林介紹與許漢清合開訂書作嗣因虧本拆股仍由阮經勸令馮償還許洋一百元詎馮一味延宕迄未付欵前日許糾同數人至馮處搬取生財物件由馮偕妻張氏投四區報稱搶刦經劉署長飭　將許逮案質訊之下轉解司法科昨奉葉科員判押候訊明核辦 
[烟案主客分别懲罰]  
　　周憲趙雲卿·方小寳·吳德芳·等分别在武昌路三百七十五號浙江路五百四十號·福州路二百八十號三處屋内私售燈吃洋烟被華副捕頭邢紫衡·包探李長生·等資悉往將周等及烟𤊎客馬明·陳乾·梁惠·錢少卿·王德生·張日明·吳振生·等拘獲抄出烟具　解公共公廨經中西官逐一質訊之下以周趙兩人所犯已非一次判各押西牢一月方·吳·兩名各押十四天餘人各罰洋三元充公烟具　　 
[閘北普善山莊十月份善舉報告]  
　　閘北普善山莊辦埋掩埋以及中西醫院施診給藥等善舉裨益地方實非淺鮮茲悉該山莊陰曆十月份報告計收大柩四十具小棺七百九十九具檢骨二十一具施出空小棺三百○五具中醫院施診給藥三百二十五號西警院施診拾藥二千九百七十一號云 
[保衛團與警廳來往函]  
　　滬南董家渡天主堂保衛團致淞滬　察廳公函云警肅者本月十七日本埠新聞各報紙載有警察因兵刦案一則内開貴廳以南市南會館後弄毛長生家被兵搶刦格斃一案該事主曾於出事　先報崗警置之不管致保衛團團員到場拘捕該警職務廢馳該管警署署員疏于督率應即記過先行示儆云然當時情形與報載稍有不符之處敬爲廳長陳之查南會館後弄曲折狹隘事主所居去警崗較敝團爲遠敝團得報較岡警爲先團員首先奔到格斃一匪警察亦立即紛紛而至及追捕逸匪警察會同團員四出兜拿是辦理此案該警察亦與有力焉報載置之不同一語似與事實稍有不符相應備函註明敬希鑒察祗頌公安警廳長復函云逕復者頃准大函祗悉一是承示本月十七日本埠新聞各報載有警察因兵刦案記過一則全於事實不符查本案據一區一分駐所呈報後以餘匪逃逸眞相不明當經令飭嚴拿並通令恊緝該管官　並未予以記過處分各報所載諒係傳聞之誤貴會主持公道爲之剖白深感盛情除飭該區官警安心任職外相應函復希請查照爲荷此致 
[大批監犯寄禁第二監獄]  
　　　河涇鎭江蘇第二監獄寄禁蘇州第三監獄犯一百名後尙有餘　故第三監獄又抽提出犯七十名女犯三十名派遣看守三十名於昨日下午押同乘車到滬换乘滬杭接軌路至新龍華站下車即山第二監獄典獄長吳棠特派衛隊看守會同四區警察所前往押解到署排列點名檢騐照片核與公文　　即分别收禁 
[尋交人證再核]  
　　張奐甫前延博勒律師代表投法公堂控土海儲蓄銀公司經理謝志銳會計主任陳詳　詐欺取財一案昨又傳訊先據被告斐斯門律師辯稱被告謝志銳確係上海備蓄銀公司經理實因農商部索取運動贊太巨故此不能成立爰由被告等登報聲明照票退欵被告銀公司雖係停止營業並無逃避行爲且陳告事前並未至被告處詢問即貿然起訴所控毫無理由請求迅償損失等語原告張奐甫稱此項儲蓄票乃由掮客到來兜售票上注明按月開奬商人買下已四月有餘始終未見開奬即至被告銀公司責問始則推諉繼而謂須由原經手人方可退欵是以商人起訴等詞被告謝志銳稱當初因農商部來函允許注册故敢發行此票旋因農商部要求運動費過巨故未成立曾經登報聲明退本詰其有無農商部往來信函謝答稱此項信函已被陳忠高取去陳前亦銀公司職員因與商人意見不合故此辭退等語原告律師稱被告儲蓄票上註明已經向農商部註册每月開獎有巨大之獎金可得原告欲希望得獎因此買下不料被告並未註册亦不開獎足見詐欺行爲已經成立請求訊斷聶　員商之法領事葛君判退去限七天向着被告尋交陳忠高將農商部復信呈案察　再核 
[上海市公所批示二則]  
　　（一）張才記呈爲吳魁郎　架詞誣訴懇　錄案函廳　辦由查此案吳魁郎等事揑該認商并不牽涉本公所案關司法獨立未便致函審廳該認商如果理直氣壯審廳自必秉公訊判無須本公所函請也此批（一）顧月翔等呈請認包漢敎宰牛捐稅由批呈悉姑准繳捐承辦惟宰牛關係衛生應規定取締章程送所查核此批 
[調戲婦女被控]  
　　在法租界八仙橋唱攤簧之婦人沈高氏前日投法捕房控徐福生調戲不遂動手行兇致將婦人手上所戴價值二十五元之金手表一只失落無踪請求提究等情捕頭得供飭探蔡連根前往將徐拘獲昨解法公堂請究先由原告高氏投訴前情並稱現今被告托人到來懇求照價賠償請從寛發落詰之徐福生供民人在攤簧場内爲收欵人是日實與原告戲謔起衅求宥中西官判徐罰洋五元充公並賠償原告手表價洋完案 
[夫弟拐帶嫂子]  
　　江北婦人黄王氏住閘北共和新路有一女現年二十一歲已嫁原籍張姓近被夫弟張倍三拐帶來滬霸佔不放該氏恐婿家尋來上海與伊爲難勸女回鄕倍三不許前日扭控四區轉解司法科聽候核辦 
[公共公廨訊案彙錄]  
　　昨日公共公廨訊理之民事訟案併誌於下（一）日斯巴尼亞商上海皮廠訴周仰高不理擔保借洋五千六百六十二元七角二分案據原告代表楊國樞律師稱被告住處不明原告願與偵探同往指傳堂諭被告住處無從探聽仰原告協同去探指明地點再傳被告周仰高到案排訊（一）周茄寳訴周掌生不　方單案被告延海德禮律師代辯堂諭改期續訊（一）錢壽卿訴徐大綸欠房租銀案堂諭着原告自行登報七天通知被告到案候訊如　缺席判决（一）周乾康訴蔡春林欠啤價洋案堂諭被告請求復審駁回着仍遵照前判履行（一）黄鶴洲延露雪臣律師訴韓妙生欠借洋案被告延陳志剛律師代辯堂諭改期績訊兩造保洋註銷（一）邱淦卿訴張炳覇屋不遷案堂諭註銷 
來函 
[朱企洛來函]  
　　逕啓者昨讀貴報誌有前曾充太古船主湯姆生John　Thomson之招商局（江孚）輪船改作水上醫院意兒深合代近社會趨勢與醫務事業（中略）按水上醫院空氣自極新鮮換氣又甚噯便潮濕相當水上可遠塵嚣而趨幽靜海天一色日光透照而無陰蔽即此數事已較陸上醫院爲美故病人之療養成績亦自　勝陸上醫院一　以鄙人經騐所得如結核病精神病神經病以及血液病·新陳代謝病等倘在水上醫院療養其功效遠非陸上醫院所能企及若在時疫流行之時以水上船隻改爲傳染病醫院其利益更超出於陸上傳染病醫院之上有非意想所見者民九鼠疫流行時哈爾濱一隅其勢更烈鄙人爲戊通航業公司辦理防疫即分數艘爲隔離病院及疑似病院疫病院等其結果病死十餘人若防疫入手較早則此十餘人或亦能免於一死然在水深火熱每日成千整百死於鼠疫莽於火坑之哈爾濱於四五千人同居之大公司中僅死十餘人誠不可謂不幸中之大幸而又豈非水上傳染病醫院隔離完善之功歟故鄙人極希望水上醫院早日成功之心或較湯君爲尤切但江孚據湯君經騐可經用三四十年之久於經濟上頗覺合算且在醫學尙未昌盛之我國陸上醫院尙不甚多遑論水上醫院故即就江孚改作醫院以爲模範聊勝於無亦未始不可（下略）亞東醫科大學敎朱企洛上十一月二十六日 
[滬南錢業公所來函]  
　　頃讀貴報本埠新聞所載敝業遷回南市延期原因一則不無誤會缘敝業本擬本月初一日回南營業嗣因内部手續尙未完備是以暫緩數天並非因軍使就職問題及各種原因也乞登入來函欄内　符事實滬南業公所謹啓十一月朔日 
[引翔港虹北保衛團來函]  
　　謹啓者十一月二十五日貴報本埠新聞載有虹北保衛團會議紀一則内有圖董蔡耀祥有鑒於此云云查蔡君雖被舉爲正國長並非圖董（此乃文牘未知圖務之故）事關圖董名義請求更正乃禱引翔港鄕虹北保衛團叩十一月二十六日 
 
 
 

Page 12

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *商業市况 
[北京專電（二十七日下午五鐘）]  
　　暗盤整陸最高至七十元零一角後稍回至六十九元九角五玖陸高至二十四元三角 
五回至二十四元二角金融八十一元柒長六十一元三角均現貨 
[厘堅拆借]  
　　昨日洋釐早市七錢三分九釐二毫五午市七錢三分八釐八毫七怱五比前日稍回半釐錢莊應各帮諾要買氣暢旺全市成交量數約一百四五十萬午市稍覺和緩惟現仍屬俏利銀行方面實出寥寥咸有吸收默察市情出月洋厘或看稍轉回風蓋整六債票到期還本付息市面籌碼加增藉資週轉進口甚少出口各帮裝濟南烟台洋三十餘萬中國裝濟南洋十萬銀拆與劃頭白劃白借亦乏受主聞東洋行家缺銀錢業略有拆出數約四五十萬息四兩云 
[上海銀行國内匯兌行市報告]  
　　昨據津二十五日來電稱銀爲一千○六十四兩五錢厘價爲六錢九分零五計合申爲七錢三分零三四同時又接二十六日來電稱銀滙未開厘價較前電跌去二毫半計爲六錢九分零五此間銀滙亦未開洋匯仍照前市交易計京爲一千○○六元津爲一千○○五元漢來電銀滙密誤有誤無從查考故未開盤厘價爲六錢九分八七五較前電漲起二毫半惟此間因該埠自劃銀取消以來申漢聞匯兌甚爲平穩一時或不致暴漲暴跌故少數交易仍照前市滙價計銀爲一千○三十六兩二錢五分洋平匯濟南來電銀洋均略縮計銀爲一千○九十四兩洋爲一千○三十六元青島來電銀跌五兩五錢洋跌三元計銀爲一千○八十兩洋爲一千○二十七元此外各處滙價均無變動 
[神戶英美滙訊]  
　　昨日神戶滙兌市午前電日美滙兌賣價三十八元五較上日跌一二五買價三十八元六二五較上日亦跌一二五日英賣價一先令七辦士九三七五較上日跌○六二五買價一先令八辦士較上日亦跌○六二五正午及午後電均與午前市價同 
[外滙祇法滙略小]  
　　昨日星期四各滙掛牌除法滙小去五法郎外其餘均無變更計法滙改掛一千四百四十五法郎 
[先令弗動市况平平]  
　　昨日星期四先令揭曉弗動仍掛三先令三辦士半初時市况較上日略軟計銀行賣出元月份價三先令三辦士五六二五至三先令三辦士半買進三先令三辦士六二五嗣後因各銀行略有買　是以稍轉堅勢計賈出元月份價三先令三辦士五六二五至三先令三辦士六二五買進三先令三辦士八七五至收盤時又略轉平計賣價爲三先令三辦士五六二五買進三先令三辦士六二五午後市况仍與上午收盤價相等毫無上落銀行成交者計有麥加利銀行買進二月份先令三萬鎊價三先令三辦士五六二五上海銀行買進元月份先令一萬鎊價三先令三辦士六二五至三先令三辦士六八七五東亞銀行賣出元月份三萬五千鎊價三先令三辦士六二五上海銀行賣出元月份五千鎊價亦爲三先令三辦士六二五午後未有成交 
[美滙市况穩定]  
　　昨日星期四美滙弗動仍爲七十六元二五初時市况較上日略鬆後仍稍平惟交易依然清淡故市價可稱平定計銀行賣出元月份價七十六元半至七十六元三七五買進七十六元七五至七十六元六二五午後市况相等 
[東滙弗動市况初緊後平]  
　　昨日星期四東滙掛牌弗動仍掛五錢一分市况初較上日略緊後漸回鬆計銀行賣出元月份五錢零七五買進五錢零六二五嗣後由五錢零六八七五至五錢零六二五買進五錢零五六二五至五錢零五收盤時又稍轉平計銀行賣出元月份價五錢零六八七五買進五錢零五六二五午後仍與上午收盤相同銀行成交約七十萬元左右計由三井銀行買進元月份十萬元中孚銀行賣出元月份二十萬元東亞銀行賣出元月份三十五萬元價均五錢零六二五上海銀行買進元月份五萬元價五錢零五午後鮮有成交 
[標金祇小一錢]  
大條近遠均縮標金初升後降 
　　昨日星期四大條銀近遠期均縮三七五計近期掛三十三辦士一八七五遠期掛三十三辦士四三七五晨間路透電報告美滙兌開盤大一分收盤大六二五日美滙兌弗動日英大一二五銀價小一二五故標金開盤即漲計元月份開盤價爲二百四十九兩八錢較上日收盤漲銀七錢其時人心甚好故即漲至二百五十兩零四錢（全市最高價）旋因由某銀號等相繼抛出是以跌小至二百四十九兩五錢先令揭曉時爲二百四十九兩三錢移時先令東滙市價較上日收盤稍緊標金故回好至二百四十九兩七錢嗣至十時許因滙市轉鬆而日美滙兌亦小一二五日英小零六二五價又趨小至二百四十九兩二錢未幾又升至二百四十九兩五錢後東滙較前尤鬆零六二五兼之賣標金者亦頗旺以致金價即跌小至二百四十八兩七錢（全市最低價）收盤時各滙轉平標金仍升至二百四十九兩三錢後爲二百四十九兩二錢收盤午後二時日美等均係弗動標金開盤二百四十九兩二錢高至二百四十九兩三錢旋因略有賣者故小至二百四十九兩許先令開出時不相上下各滙市况穩定標金交易甚少故價祗三四錢之上落計小至二百四十八兩九錢好至二百四十九兩一錢後爲二百四十九兩收盤本月份登賬價格爲二百五十二兩十二月份二百五十兩元月份二百四十九兩補水上下午均係二百五十二兩烚赤足金做過數平價格爲三百二十一兩總計全市標金最高低相　爲一兩七錢其收盤價較之上日收盤僅小一錢 
[紗花平穩]  
　　紗廠聨合會報告云昨日星期四美國棉花現實貨未動近期漲一二鎊音遠期漲三四鎊音印度勿洛去小三　比東洋三品紗近期漲十元一二角遠期大八元六七角六元四五角二十支現貨紅財神漲二元標準紗市勢平穩客帮中現貨生意稍滯但零星交易尙不間斷故賣價極形穩固上午近期小三四錢遠期小二三錢午後標準因東洋三品紗漲風猛烈致人心略佳近期又回上二三錢遠期大一二錢紗市平穩之象川帮萬縣廣東等三帮均未買開漢口江西油頭烟台蕪湖寗波野鷄等數帮有成交本紗二三百包日紗三百餘包中外各紗廠皆無開出又棉花連日市價步漲交易所月底將近空頭者大爲躊躇因此咸不肯輕出怡和紗廠買進現貨送廠通州花五百包價四十一兩五錢又買進現貨送廠太倉花一千擔價四十一兩五錢 
[三品人氣沸騰（二十七日大阪電）]  
　　三品於本月期停止拍板之後買貨已告一段落昨日期市遠期更跌去十元現貨市場亦因輸出及其他需要漸呈衰退之象人氣因之稍疲今晨股市暴漲人氣轉俏近期貨又有躍進四百元之勢除轉賣了結外别無抛貨偶爾拗出均爭先　進市况頗堅俏云 
[大阪紗市暴（二十七日大阪電）]  
　　棉紗現貨昨日後市人氣又趨堅俏今晨買氣仍有可觀而以中間交易爲尤暢逹行情漲起五元中等二十支本月期叫價爲三百九十六元次月期爲三百九十元一月期爲三百八十三元成交五百包 
福助三十支現貨四六五、○○ 
三馬三十支現貨四六八、○○ 
日之出二十支現貨三七、○○ 
○　一十支現貨三七五、○○ 
大阪布市微漲（二十七日大阪電） 
棉布現貨因内地需要不振僅中間交易稍形暢逹輸出貨無變化二幅布漲起二角五分三幅布漲起二角成交二百包 
軍人十二·一月期一四、九○ 
人魚十一月期一三、○○ 
海女十一月期一六、二○ 
[絲市又趨清淡]  
　　昨日洋莊絲市頗現清淡海外市場華絲銷路復衰本埠絲商咸望漲價以致各種絲交又形停滯廠絲帷逹昌進繭貓等牌三十擔價仍堅挺七里干經　中等貨稍有現交絲價不振黄灰二經均無市面 
[横濱絲市堅挺（二十七日横濱電）]  
　　横濱生絲市場因美國鋼鐵股續張一弗八分之五爲近來最新高價日來絲市受此良好剌激人氣又形堅俏賣方低價賣出　有難色而一方買氣暢逹故上午雖無交易行情可望上漲 
[横濱絲屑市况良好（二下七日横濱電）]  
　　絲屑市况雙方觀望莫前故交易未能具體成立惟歐洲帮買氣仍暢已購少許市况良好 
[元芳呌莊]  
　　昨日星現四輪値英商元芳洋行第二千五百零七次不限價拍賣之期排列泰西緞元絨羽綢元斜紅布市布原布竹布漂細布漂布等各項疋頭六百十七件計二萬六千一百二十疋比較上次多一百二十九件計五千六百零五疋市况仍屬平平客銷尙沽所拍之價互有高低計（泰西緞）五十一件共一千四百疋價漲自二釐五至二分二釐五民國軍則跌二釐五（尺六元絨）六件計一百二十疋九芳加二釐半九日漲半分（羽綢）二百零七件計六千八百六十疋跌自二分半至二兩内亦有稍加二分五至五錢七分五（元斜）十四件計五百六十疋龍飛跌二分半海潮寺亦跌七分半惟宜昌塔漲七分五五子登科漲一錢五分（紅布）八件計四百八十疋六磅佛手漲二錢五分七磅五子亦漲四錢五分八磅五子跌一錢二分半（市布）六十八件計三千四百疋價漲一分至三錢一分而其芳十八子兩牌均跌一分（原布）六件計四百五十疋價小三分（竹布）二件計一百疋八士跌二錢五分雙路燈跌四錢二分五（漂細布）八件計四百疋五花洞漲五分敎子减五分（漂布）二百四十七件計一萬二千三百五十疋價跌一分至三錢一分惟其中亦有好起一分至二錢三分 
[荼市日趨堅漲]  
　　昨日星期四本埠洋莊茶市婺源屯溪等路之緣茶英美德俄及白頭莊進胃仍趨濃厚華商因來源竭蹶均擬乘機拾高市價故市盤日趨增漲全市緑茶總計成交一千零五十八箱婺源北娥段莘之高莊珍眉已由美昌洋行加至一百兩此爲本年開盤以來未有之高價屯溪中莊之貨售盤自六十七兩至七十五兩土莊貨售盤自五十兩至五十三兩市價均較前日見高一二兩其餘針眉秀眉貢熙蕊眉等貨市盤均無漲跌紅茶成交二百八十七箱寗紅售盤三十三兩温紅售盤三十兩寗片售盤自十二兩至十四兩市價較前尙無漲跌 
[粉市益趨堅俏]  
　　昨日粉市益趨堅俏緣自南北兩帮及日商等在市場中連日競辦大批期粉後廠家存底已蒲麥價步漲昨市麥價已至三兩九錢及四兩左右故人心一致看　加之天津帮昨在市場搜羅三號紅飛艇紅兵船紅牡丹等貨日商期粉仍有進意是以粉價逐步堅俏昨日交易所上午開盤後津帮紛進三號粉十四萬包三井續進期粉六萬包市氣益形堅挺午後開盤買氣益盛鎭江錢莊帮亦從事競購囤積投機色彩濃厚各月市盤計均有二三兩之漲度二月份新交易開拍亦甚順利價由二兩一一錢二分半漲至二兩一錢三分半市場中期粉棧單抽買殆盡廠家又時有收進出口甚形活動標準粉價收盤十一月份價爲二兩零二分較星期二收盤價計漲二分二五十二月份二兩零七分較漲二分七釐半正月份爲二兩一錢一分較漲一分七五二月份爲二兩一錢三分半較開盤價計漲一分標準粉成交額上午三十九萬九千包下午二十三萬包收市十六萬九千包共計七十九萬八千包股票無市前日交割實數除廠家方面計共三十餘萬包外客帮等計實交割三十五萬包兩共六十五萬餘包頗稱順利云 
 
 
 

Page 13

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *自由談 
[餐櫻廡漫筆] [  蕙風]  
　　縣志體例與省志府志略殊事加詳文較繁攷雅故者資之如梁山伯廟記見鄞壇廟志蓋据刻石他書未之載也比閱四川巴州志有紅梅閣記尤豔異可喜移錄如左（以下巴州志元文）巴州隨之恩陽縣也縣治有恩陽山山有高低三峯其最高峯上建一閣環閣植梅因名曰紅梅閣巴州剌史王有子名鶚讀書山下每課餘游覽步至閣前忽見閣上窗檽悉啓有一紅衣女郎俛眺山下蓋絕代姝也鶚以此閣終年扃鏁四無居人心頗異之潛謀移居閣中了無所見唯閒步山坳回時每於窗畔見女郎在焉及入室則闐其無人值梅盛開鶚流連樹下見梅一樹花獨繁密鶚因折取挿於瓶中一日偶自外歸見案上素紙題句云南枝向暖北枝寒一樣春風有兩般頻上高樓莫吹笛大家留取倚闌干下署欵張笑桃墨瀋未乾袖香猶裏鶚諷誦再三極意豔羨爇　禮之越日薄幕鶚自外歸躡跡登樓果見女郎拈豪伏案鶚突前抱持極道愛慕女郎亦不避匿自道姓名爲張笑桃由是兩情歡洽再易庚　某日鶚與笑桃携手游行晚眡山下笑桃神色忽異顧謂鶚曰君知黑霧濔漫者何也鶚謂此或雲氣使然笑桃曰嘻吾兩人情緣殆將盡矣鶚亟問其故笑桃曰此山有洞名爲巴洞蛇精名巴潛者居之修鍊數百年矣能幻形爲入覬觎妾貌彊委禽焉以彼藴毒之尤純陰之類實生深山大澤習居豐草長林妾誠蒲柳之姿亦何至爲薦蘿之託巴潛涎甚滋恚必欲得妾而甘心今知侍君巾櫛益復妒媚以故噴薄妖氛冀墮君五里霧中因而攝妾君以血肉文弱之軀萬不能當其狂爓宜速下山謹避明年大比君必連捷成進士外授峨嵋縣令儻不忘故劍抵峨嵋時暫緩赴官迂道峨嵋山下見鐵冠道人跌坐蒲團君以情哀告當得援手或使我兩人破鏡重圓也數十步閒回首瞻戀猶見笑桃凌顰竚立凄黯如霧中花也逾日再至則林壑依然人面不知何處去矣懊喪垂絕爰謝絕人事閉幃攻苦翌歲登第授官悉如笑桃言往訪峨嵋山下果道人鐵冠者在焉鶚陳意敦懇道人曰巴潛何敢乃爾吾念汝至誠今付汝寳劍一靈符三汝即至恩陽山下斬荆闢萊覓得巴洞以一符　洞門又一符焚化吞之仗劍入洞必得與意中人相見也鶚如其敎入其洞綿亘數里豁然闓朖有屋舍華美珠廉四垂則笑桃在焉相見之下悲喜交集問知巴潛外出亟契笑桃以行之官四年燕好綦篤一日晨興笑桃忽謂鶚曰妾近屢心悸若有奇警恐巴潛詗知所在未能漠然於懷也屬鶚劍勿去身戒閽人有巴潛來者務拒勿納無何鶚在典室有投剌者未及置詞而客已闖然入厲聲語鶚曰吾巴潛也王鶚何人致人之室而據爲己有久而不歸有是理乎鶚急起索劍與鬭而巴潛已入内室指顧腥霾四合只赤不辨面目雖傔衛畢集舉徨惑無能爲力頃之霧消客去而笑桃亦杳矣鶚竟棄官再訪峨嵋則空山無人曩道人鐵冠者亦無復蹤跡雖眞萬喚唯有空谷應聲泉咽雲荒悵惋而已 
[觀日本名優瀨川女士演劇記] [  周世勳]  
日本瀨川女士爲電影界著名之悲劇明星曾主演）不如歸）等名劇頗受社會人士之讚許去年東京地震女士家産盡傾因來滬改演舞臺劇隷上海演藝館記者日昨應上海日日新聞社記者奥村規君之邀觀女士演悲劇（血之杯）今特將其演劇之精采處略述之（血之杯）情節頗簡明雖不識日語者亦能了然全劇之眞意女士飾劇中一石匠之女表情細膩而有按步就班之妙演至悲慘劇處能將傷心眞境澈底描出毫無做作氣配角大島精華飾女之情人亦能體貼劇情是劇末幕並加以跳舞如瀨川松田笑子三條德美等均活潑如花間之蝶翻飛於紅氍之上令人擊節嘆觀止也 
瀨川女士此次來華有欲加入中國電影之說故日來常與中國電影界中人作藝術之談話爲其將來厠身影界之預備聞女士於日内將表演日本著名悲劇（新籠中島）於演藝館云 
[甲子秋感] [  武臣]  
　　江南有客獨登樓四顧蒼茫起暮愁賈舶不來柴米貴窮居無復稻梁謀南中故舊晨星散日下江河逝水流聽慣商聲忘歲月爲吟夔府又驚秋 
東南東北正窮兵一局殘棋六國爭大錯已成何用說小民從此不聊生黄華落後秋無色白雁來時月有聲莫笑梁鴻居廡下一竿寗與野鷗盟 
[楓喻] [  天石]  
　　秋光老矣閒步華氏園中景物蕭條已非疇昔肅殺之氣滿佈天際草拂而色變木遭而葉脫宜其歐陽子之觸物傷情也斜陽殘照楓林染紅遥觀似女郎淡妝嫣然淺笑若令人興無限情感者因戲筆以作楓喻 
楓葉三裂如政治上之三角同盟 
楓葉如西子醉後之面 
楓葉如代表東南東北陣亡將士之血 
楓葉如紅十字旗飄揚空　 
楓葉如平民之心肝 
楓葉如美人衣紅裝跳舞姿態嬝娜 
[海上蜃樓（一二二）] [  釧影]  
　　第十三回編歌劇汪伶歎孤詣研梵父蘇子譯新詩 
祖書是城笑道你别只顧駡人日本憲法義解也不是我譯的就算是我譯的各國的憲法自有各國的精神中國的憲法也應該有中國的精神不是什麽一陣子胡亂抄襲就可以算得數的况且憲法應由國民公定也不是這般草率而且也要有人去遵守就是你這憲法公布了没有人去遵守也是枉然如來室譯書處的這部日本憲法義解原是當初葉浩然先生一共有七八種的日文譯稿送到這裏來我們先印出幾種便有這一種在内我自然也不贊成這種欽定憲法全是我想中國將來要有一種完善的憲法恐怕也不容易罷陣百忍道好了好了我也不給你講那種臭氣衝天的憲法了我們現在新組織的一種雜誌並没有什麽政治臭味法律臭味的也不講什麽敎育實業問題我們這一種雜誌是專門講戲的我近來新認得了許多唱戲的人我就想起辦一種雜誌這倒是中國雜誌中的破天荒呀祖書城拍手道贊成贊成你搜羅得有多少材料你所認得的唱戲人是誰我見上海的一班戲子都是擴悍粗陋毫無思想的人連編戲也不成功怎麽有文學氣息我輩可與爲伍陳百忍道我起初也是這般想上海這班唱戲的無論如何但不能敎他改良可是近來認得一位唱戲朋友姓汪喚作汪隱伶他的名字便是隱於伶的意思他也是到半路上纔學的戲很有些新思想據說他從前曾做過知縣近來一變而爲唱戲他自己編的戲也不少什麽黨人碑啊哭祖廟啊都是激厲人心之作這人和他談談很有些意思他也知道你幾時我們約了吃飯大家碰碰頭祖書城道很好很好你所想辦的戲劇雜誌可曾取好名兒是用那種材料陳百忍道我想這雜誌的名兒就喚做（大舞台）你道如何我想世界是一大劇場在世界上活動的人都是演員這大舞台三字也含義極廣什麽戲劇雜誌戲劇月　等種種名目似乎太陳腐我想還是這個名字好一點至於内容呢插圖總要幾張我想把那些名伶的照片多搜羅些如譚叫天孫菊仙劉鴻聲之類旦角裏也可以搜羅幾個人你那裏有嗎坤角裏如劉喜奎金月梅之類我也託人去向他們要去了其次便是名伶筆跡像時慧寳朱素雲之類字都寫得很好也可備一格祖書城道裏面的文字如何陳百忍道劇　有汪隱伶現在所唱的劇本他已經允許我在雜誌上發表了我還想每　做一篇關於戲劇的論文我聽說外國的劇本都是文人做好了給優伶們唱的一齣戲編好了往往兩月三月這樣的唱下夫都是很有深意的我也想請幾位外國文好的人把他翻譯出來此外關於戲劇界的消息以及戲劇上的討論我也可以搜羅一點書城兄你做一些什麽東西你可以做一種長篇小說嗎 
破涕爲笑[  周振聲]  
　　孩子常聽得人說凡衣服等髒了紙要到河裏去洗一洗便清潔了一天孩子因口渴倒了一碗茶喝孩子的母親見了對孩子說這茶髒了不能喝的了孩子說那没你給我將這碗茶到河裏去洗一洗清潔再拿給我喫吧 
更正前日（海上唇樓）回目中梵文訛梵父第二十六行平報館訛本報館第三十三行我只譯了訛我只譚了特更正 
 
 
 

Page 14

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *   
 
 

Page 15

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *本埠增刊 
[馬敦和帽莊之冬季新出品]  
　　二馬路望平街轉角馬敦和帽莊自遷移對門轉角後　覺擴大裝璜堂皇近日新出冬季貨甚夥以應顧客需要如上等紫貂海虎　絨甘尖種羊銀鼠紫毛等各式男女皮帽花素建絨瓜帽與女勒繡花織花絨線各色時樣女帽各種花素呢絨童帽實爲冬令禦寒必需要品戴之旣可保護頭部尤合衛生且壯觀瞻云 
[西山跨虎月份牌已在印刷中]  
　　英美烟公司每年例有印刷精美之月份牌以贈各界聞明年月份牌已由畫家梁鼎銘君繪成西山跨虎圖印刷畫筆俱皆精美至西山跨虎事得諸列仙傳相傳吳猛之女彩鸞遇書生文簫於道竟許成婚簫貧不自給彩鸞寫唐韻運筆如飛日得一部售之獲錢五　盡則復寫如是一載稍爲人知遂潛往新興越王山各跨一虎陟峯巒而去云 
[永安公司新到花邊]  
　　永安公司二樓花邊部刻由德國運來大批繡花邊顔色均用數種混合繡成極爲雅觀闊狹俱備花則大小各異爲近時最流行之新式花邊每碼售價自二元半至一元二角半是項繡花邊最合配作冬季衣服及裙披肩之裝飾品云 
[大批湘繡冬節應市]  
　　湘繡係全用女工剌繡其精美雅絕久爲中外各界所贊賞現轉瞬冬節將屆四馬路中市萬源湘繡莊已由長沙總號運到大批新貨最合冬節送禮及婚壽禮品購者頗多且代剌繡上下欵云 
[老方九霞營業發逹]  
　　抛球場老方九霞銀樓開設百餘年今因原處房屋翻造已於本月二十八日遷至先施公司對面寳成德記照常交易該號經理甬商王增才君對於製造首飾兌換赤金頗爲鄭重赤金成色甚佳銀器工資又較廉故近日營業異常發達云 
[老景福綢緞减價]  
　　小東門老景福綢緞局减價以來已兩星期貨物精美售價低廉近又採辦大宗廠緞電葛呢絨等物質優美廉價部絲葛摹本緞廠緞均在七角半起至一元一角削碼之外另加九折云 
[天福綢緞局三週紀念]  
　　石路中市天福綢緞局茲逢三週紀念於十月二十四日始舉行大減價二十一天照碼九折再贈禮劵每購貨滿二十元贈禮劵一元云 
[天一擴充營業]  
　　河南路西棋盤街天一軟木塞廠　因營業擴充添裝機器原有房屋不敷應用今遷移老北門内馬弄刻在配裝機器尅日興工該廠出品精良定價尤廉將來大宗定貨更稱便利云 
[廣東襪廠新到毛冷襪]  
　　浙江路偷鷄橋廣東襪廠以襪砌襪字牌爲商標出品精良頗受社會歡迎近以天氣寒各界需用毛冷襪現到新花樣長短統曁大小尺寸咸備又有毛冷衫手套圍巾等定價特廉以擴充營業爲本旨云 
[出版界消息]  
　　直言週報直言週報係黄公俠主編第一期定十一月初二日出版内容有徐天棣題眉周瘦鵑祝詞琳琅滿目索閱附郵票三分社址麥根路同河里誠德報館内電影報小小電影研究社因便於有志研究電影者起見特發行一電影三月刋定陽曆明年一月三號出版刻正徵集關於銀幕上一切有藝術之稿件一經採取酬金從豐投稿寄厦門路貽德里電影報總編輯處李劍虹收 
海報海報發行以來銷數日增故於取稿更加精采圖畫部特聘畫家名流丁悚丁納喬可南王吟笙朱少目擔任編輯部除原有人員外特添聘顧佛影王小逸廣告部由李雅聲君個人主持第十七期已於日前出版定閱每月二角半年一元一角全年二元 
[三個時代之雜評]  
　　卡爾登影戲院自前日起開映滑稽影片家裴斯開登主演之（三個時代）余曾往觀茲書之於下 
未映此片之前先映山西風景爲英美烟公司所攝其風景之大部係攝正太軍上風景絕佳攝影亦得法後述及該省之敎育井井有紊更引起觀者之興趣本國情形本國每不明曉而又乏本國影片公司攝之而開映於各處今反賴外國公司拍　之可慨矣其後復開映一大力士之技能及自由車上之種種絕技最後始開映此片迨起映後觀者之笑聲遂不絕矣 
裴斯開登以前之滑稽片多二三本而止此爲其有六本之第一片故其造出之笑科亦遠出二三本之上其劇情述三個時代之民性及一少年之愛情大别之可分三段而其接成之片則先上古次中古後現今再演上古周而復始惟每至易一時代時則仍與上次該時代之終點相啣接佈局之巧無有甚於是者其令人發噱者上古時代中則有古人擇婿之法以巨棒擊其人孰能經其三下而絲毫不助者即爲婿中古則以階級分孰位高者即爲婿近今則以貧富分孰有銀行存摺者即爲婿雖屬滑稽實含有諷世之意也其他如棒上置石而獲勝席上薙鬚汽車經鬆地而粉碎等亦莫不令人大位尙不能盡述也 
片中除裴斯開登外又有著名電影明星懷萊斯佩蘭飾其對角及惱門塔文上次赴英時選得之美人李海（MafrgaretLeabey)女士飾女主角亦各不弱云（周） 
[（孫中山抵滬）影片出品]  
　　此次孫中山來滬新大陸影片公司特赴新關碼頭攝取各界歡迎之盛况及抵住宅時接見各團體代表之情形由該公司張雲鵬陳鏡緣君等加以美術字幕異常可觀云 
[（大賞格）影片將出現]  
　　虹口大影戲院最近運到大　偵探長片定名爲（大賞格）該片爲歷演各著名偵探片海谷君所主演計三十大本該院定於星斯五十一月二十八號起演想届時愛觀長片者又可以大飽眼福矣 
 
 
 

Page 16

 
 
1;第一萬八千五百九十一號;中華民國十三年
西曆一千九百二十四年十一月二十八號 星期五 * *[婚禮新誌]  
　　昨日下午四時爲滬江大學畢業生鄭希陶君與湖郡女塾高材生徐小英女士在民國路浸會堂行結婿禮中西來賓觀禮者三百餘人由曾紹賢牧師證婚女儐相爲王女士徐維翰君爲男儐相鄔瑞英女十獨奏綱琴新郎新娘入堂時來賓均起立致賀旋由證婚人說婚禮之尊貴繼唱結婚歌並宣讀婚約禮畢設席於法界鴻運樓有餘興多種以娱來賓云 
金山名宿高吹萬君之四公子君賓與同邑姚石子君之季妹盟梅女士將於下禮拜二在里結婚新郎爲本埠洋大學鐵路管理科最高級生新娘雅善詩文其兄爲之精印盟梅館詩集數百那以壓妝云 
鄭希陶君與徐小英女士之儷影（中華照相館攝） 
[學務併載]  
　　民生女學歌舞大會之進行法租界貝勒路仁和里民生女學定於下月十一日假靜安寺路夏令配克影戲院開歌舞大會聞該校入塲劵已印就銷票員分七隊推銷鳳凰隊長胡韞吟參謀張紉蘭孔雀隊隊長王漁隱參謀施仁杜鵑隊隊長顧績成參謀張畹清芙蓉隊隊長張雲書參謀陳惠貞大鵬隊隊長顧祖同參謀顧祖慈畫眉隊隊長童傳燦參謀董傳琴鸚鵡隊隊長楊霞琴參謀丁月梅内容分跳舞·火棍·滑稽·音樂·西樂·歌劇·影戲等十餘種均請海上名家表演云 
復旦同學會將舉行聚餐會復旦大學同學會定於本月三十日（即星期日）午刻假座南京路大東旅社開冬季聚餐會藉聨情誼凡屬舊日同門均可携眷加入惟須先期通知徐家滙復旦中學部張委量畢靜謙兩君以便預定座位云 
南大商科丙寅級會成立會南方大學一院商科丙寅級於昨日下午開成立會公推周騏主席黎實爲書記由顧問殷芝齡陳德恒崔庶士等訓辭及演說等三時許開始餘興有絲竹合奏粤樂·梵亞鈴獨奏·京劇·口技·琵琶獨奏·雙簧·胡琴獨奏·跳舞等末攝影歡呼而散云 
[球戰歡聲]  
　　星期三（二十六日）夕青年會全黑隊與中國公學籃球隊在青年會健身房作友誼比賽觀者數百人雙方球員均極奮勇上半時全黑隊二十八分中國公學二分下半時作戰愈烈結果全黑隊共得五十九分中國公學十分勝利屬諸全黑隊云 
[藝苑清音廉價書畫助賑兵災]  
　　名書畫家楊了公冷香居士·素道人·陳燮齋·楊迪仲等法書妙繪夙爲世珍此次兵災待賑孔亟諸先生慨然廉售書畫取資悉數捐助其書法各體俱備畫則山水人物飛潛動植等扇册每件二元堂幅横披三尺三元四尺五元五尺七元六尺十二元屏幅照堂减半定例書畫相同對聨四尺以内每付一元齋匾每字一元尺外另加廉價以一月爲限收件　怡春堂·有美堂·法界吉祥街吉如里永慶昌報　行·南市大馬頭信昌當云 
[顧曲偶談]  
　　馮素蓮之寳蟾送酒扮相華麗服飾鮮艶表情綢密說白明瞭且丰度娟美亭亭玉立口齒清晰字字動聽喚一聲二爺時柔情蜜意畢露眉宇飲酒假醉神態尤妙到秋毫歌崑曲一段嬝嬝餘音娓娓耳畔而軟腰甚至屈臥於地頗非易易無怪彩聲不絕也配以如鴻聲之二爺神采煥發應付裕如二美兼并相得益彰殊不數數觀也 
蓋飛燕之孟姜女身段苗條咬字凖確花園落扇引臂拾取適爲萬喜良所瞥見隱忖白肉已窺默許終身一喜一懼之神狀形容入微而稟父母羞於啓齒卒以嗤然一笑返身入房尤爲小兒女之常態維妙維肖恰到好處迨洞房之日未及合卺夫被差役拘去聞悉之下自除錦幕呆視昏去做工亦佳探監一場歌喉婉轉悽惻動人至我的···夫啊二字三起三止遲遲出口心傷悲感無有倫比尤不禁擊節矣（奎觀陳元熙） 
[談大世界之游藝]  
　　大世界游藝佳者甚多尤以王美玉王愛玉姑嫂之蘇灘潘雪芳潘雪艶姊妹之京劇高第高彩雲姊妹及趙弟弟之清唱爲全塲之最有精采者茲分述之 
王美玉色藝雙佳姿態娬媚久爲滬人士所同聲贊美愛玉嬌柔艶麗和藹可親藝術日有進步其妹寳玉亦嬌小玲瓏嗓音柔潤均屬可造之才美玉得彼二姝　配紅花緑葉異常生色昨聆美玉愛玉合唱馮玉祥逼宫小曲莊諧雜出引人入勝其中針砭時事尤不愧今之有心人至其嗓音清朗節奏和諧尤餘事也 
潘雪芳潘雪艶款大京班雪芳唱青衣嗓音唱工兼擅其勝咬字尤爲清晰扮相表情亦俱佳妙青衣全才也 
雪艶工花旦貌尤勝於乃姊一顰一笑媚態横生無論衣古裝時裝旗裝均極美麗唱做亦臻上乘余嘗觀其演天女散花寳蟾送酒嫦娥奔月饅頭庵四郎探母打魚殺家梅龍鎭打花鼓小放牛紡棉花等劇不覺爲之叫絕坤角中上駟材也 
高第高彩雲姊妹隷羣芳會唱高第工花衫宗畹華唱來頗饒韻味吞吐抑揚曲盡其妙彩雲唱鬚生兼宗譚劉嗓音大佳工亦穩故唱來高下徐疾罔不中節姿容嬌艶尤勝乃姊趙弟弟則近數日始隷羣芳臺唱鬚生論其藝術可稱後起之秀論其姿致則娬媚嫻雅尤爲可人其能博多數顧曲者之歡迎可預卜也（塵夢） 
[評新劇（宣統皇帝）]  
　　笑舞臺新劇（宣統皇帝）開演以來每晚客滿余前晚往觀覺劇情雖平泛而對於言論表情佈景服裝等頗能深下功夫戲爲正秋手編借題發揮寓意極深茲拉什評之鄭正秋飾宣統皇帝扮相雍容言論風生表情細膩做工老到描寫宣統欽仰共和不服專制打破主僕階級提倡婚姻自由爲宣統吐氣不少觀其選妃論婚時之說白表情在專制婚姻中痛下針砭游園時配以夏天人之郭佳氏二人言論針鋒相對益覺精彩他如大婚時之莊嚴蜜夜時之香艶焚宫時之悲哀逐閹時之忿怒出宫時之慷慨正秋演來淋漓盡致恰到好處非斷輸老手曷克臻此夏天人飾郭佳氏貌美藝精表情自然描摹新派女子之身分維妙維肖惟說白太急舉動輕淫一若（香艶親王）且服裝太奇特愼愁紅飾太妃扮相莊嚴態度穩重說白和緩表情深切言語動作處處不脫專制二字佳甚愁紅善演悲旦觀於斯劇中之太妃尤妙在眉字間透露隱痛之狀似有莫大悲苦無從發洩者譚志遠飾醇親王扮相魁梧表情週到說白做工俱臻妙境夢景中飾菩薩演逼宫極畢肖胡化魂之鹿旅長長於言論富於表情惟鼻架鏡謁三爺見宣統皆不脫鏡於禮節似不合惜是晚無演戲地位致未能獻其所長爲憾耳易方朔張鐸聲之御前太監滿口是···奴婢···形容清室太監無微不至一舉一動令人捧腹俱以滑稽見長及朋比爲好盜賣寳物之神氣陰險異常張冶兒飾鄕兒挿科打諢引人發噱又飾太監小喜在多寳殿設計焚宫盜寳一塲演來又滑稽又兇惡張大公之總管無甚長處飾三爺頗多發揮被逼退位之做工極佳鄒均同之太傅龍鐘老態化裝畢肖處處以誠懇之心對待宣統忠心耿耿演來不即不離王旡能之客師操英語頗滑稽舉動神氣亦畢肖外人其餘演員如毓秀楚蓀覺因笑梅等亦各有所長無懈可擊佈景頗佳服裝亦復特色而尤以大婚一幕最有精彩末塲夢景極玄妙離奇惟焚宫一幕臺上佈景大書（多寳殿）三字與戲單劇目所書（焚宫）似不符合余意宜改（多寳殿）爲（多寳宫）或（焚宫）爲（焚殿）質之該臺以爲何如（湯筆花） 
[集會表]  
陽曆 
本月時間地點召集者事由 
一十七日至初假座新世界舉行糧食平價糧食平價游藝大六日游藝會會 
二十九日下午假西藏路寗波同漢洽萍公司股東會議 
二時鄕會 
二十九日下午法界霞飛　　爾部明星影戲公司股東常會 
二時路 
二十九日下午老北門浸禮會堂旅滬韓僑青年游藝會 
七時 
二十日下午二城内浙紹公所紹興旅滬同鄕選舉會員 
時會 
十二月六日假麥家　天安堂上川交通股份臨時股東會 
公司 
[天氣報告]  
　　徐家滙天文台昨日下午四時三十分氣象預報云天氣温和而不定因蒙古低壓已抵中國北部向東南方進行之故馬鞍島以北風來自東南方至西南方不等南方有正當之時令風西沙羣島天氣惡劣因颶風續向安南海濱前進所致又昨日下午三時前二十四小時内本埠氣温最高五九·五最低二七·零去年同日最高六四·四最低五五·六 
 
 
