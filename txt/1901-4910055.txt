# 1901 - 100 - 4910055

 

Page 1

 
 
[售報須知] [  申報館主人啟]  
　　本館杭垣報紙向由申昌一家經售不意今正忽有人私立海昌報館牌號將本館殘缺舊報任意混售以圖射利實於本報聲名有關本應控官訊究現經彼浼人緩頰自願停歇不再混售本報如日後若輩故智復萌仍敢巧爲嘗試本館當禀請英領事照會地方官從嚴懲辦决不容情特此布告 
P>古今圖書集成减價[  圖書集成局謹啟]  
　　本局新印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲特此布聞 
[閱本報所登俄約早廢及俄求訂約事試申論之]  
　　嘻我吟而知無據之浮言雖足哄動一時不久而卽將水落石出也當滬上之喧傳中俄訂有密約也始惟茶寮烟室中人言之旣而自命爲通才者亦羣焉和之擾擾紛紛爭思抗阻問其故曰我輩皆忠君愛國也懼我國之被人割據我民之淪爲奴隸故不得不起而力爭也噫斯言也名未嘗不正意未嘗不善然還問俄約　若何訂立乎各處所傳之九欵爲准乎十欵爲准乎抑十二欵爲准乎果由增軍帥所遣之周革道商訂乎抑另由楊星使訂自俄京乎則　皆影響模糊莫衷一是惟一唱百和曰拒俄拒俄嘻天下事豈鹵莽滅裂者所可圖成而奈何貿貿然輕舉妄動若此聊爾時本館已心焉疑之謂約旣曰密斷非外人所得而知我旣不敢决其爲必無然亦萬不能信以爲眞遽爾横肆議論乃未幾而西報登美使康君之語以爲京師雖微有所聞並無確據祗能作爲上海瓣聞又未幾而廣州商務報登英國駐俄使臣士吉君得俄外部手書謂滿洲之約不過由俄員與華官暫時訂立藉以息事寗人於是向之擾擾紛紛者亦漸知鹵莽滅裂之非宜不復率爾操拒俄之論矣時本館已函請在京諸友偵察實情至二十六日果得總署友人函開去歲增將軍與俄人暫訂東三省章程早已作廢翌日又得某相國幕府中人來信謂前者增將軍與俄人暫定東三省章程早經廢去乃目下俄人又稱東三省事總須另訂一約惟各國公約尚未議成故此約須俟續議云云乃恍然大悟曰有是哉天下捕風捉影之談有不歴久而眞情畢露者哉今之浮言無據哄動一時者明明暫訂章程也而謂爲密約明明早已作廢矣而猶羣起拒之似此輕舉妄動之流烏足與議大事彼全權大臣不知底藴何必震駭之電實係咎由自取而何得怪其斥之過嚴哉客曰約與章程有何區别則正告之曰約一成而不易者也必俟期滿另訂始得斟酌以定從違若章程則隨時可以互商凡有利於交涉事宜者卽不妨從權擬立試觀去歲互保東南之約一俟京約議定卽廢而不行名曰約章實卽章程之類也今者彼所謂中俄密約者大抵類是俄旣與各國在京議訂公約則廢之也固宜何必電爭更何必深考其爲九欵十欵十二欵哉雖然前之所云鄙人固不幸言而適中而此後中俄糾葛則又不能不切杞憂矣不觀俄人有東三省總須另訂一約之語乎夫俄虎狼也其蠶食中國土地之心蓋已蓄之久久矣卽無去歲東三省之變然且欲借端作難肆其鯨吞鰐噬之謀何况義和拳旣驟起風波昏狂謬戾之大臣又從而助之爲虐有不乘機詰責務饜其貪黷無厭之心者哉然則將何策以拒之曰俄旣與英法德義奧和美比日本諸國會銜移交和議大綱則亦聨盟之國也今當告以旣與各國聨盟即應與各國會商公約雖有東三省之亂儘可添入公約中無庸另訂他章致乖利益均沾之義俄苟唯唯應允則中國當不致大受厥虧此策之上者也若不依從則宜乘和局將定未定之時普告各國使臣使之暗中佽助然後與俄磋磨各欵俄於各國陽雖和而陰甚忌目下聨盟未散當必畏各國之合以謀我而不致多所誅求此策之中者也倘竟依俄人之言俟各國公約旣成再議東三省之事則各國必不復出而干預相與袖手旁觀而中國力不能抵其雄强勢必事事横遭壓制不特謂之下策且更近於無策矣諸公袞袞當必有謀之於事前者若夫我輩書生妄談國是君譁然曰我拒俄也我藉以伸民權也則鹵莽滅裂者優爲之僕何人斯惟有敬謝不敏而已矣 
[奧廷派艦]  
　　奧京維也納陸軍報云日前奧廷派出兵艦二艘前來中國另有巡艦名獵拔者約於華歴本月某日由小吕宋啟行至端撓小巡船則現方駛往美洲西南方奧屬大約於西歴五月亦可鼓浪來華矣 
[美人製砲]  
　　廣州商務報云近日美國總會撥出英金二萬三千磅製造新式快砲按此砲係管帶革漫君獨出心裁興工鼓鑄每一彈内藏有棉花藥六百磅一經放出卽極堅利之鐵甲巨艦亦可擊沈眞利器也 
[日添戰艦]  
　　日本報云日廷添製兵艦十餘艘須兩年後告竣然艦名則已預定計本國船廠製造六艘曰新高曰春雨曰材雨曰速高曰期霧曰對島英國船廠製造四艘曰曉曰霞曰白雲曰早朝 
[法增雷艇]  
　　英京倫敦來電云法國海軍大臣傳令添造水谎魚雷艇二十號以厚兵力蓋以時局艱危四方多故謀國是者當以講求武備爲第一要也義 
[界務未定]  
　　昨得京師友人來信云各國索開租界尚未議妥日來順天府及九門提督各派幹員會同洋員丈量地叚招集業户給發價銀至於界内各官衙能否免于遷移刻下尚難預卜也 
[擬調淮軍]  
　　天津直報云前聞欽命議和全權大臣李傅相奏調山東巡撫袁慰帥部下武衛右軍六營來直防剿土匪游勇兹者又聞五城御史會商擬奏請將傅相所部淮軍派調若干營北上一俟聨軍退後卽開至京師彈壓匪類 
[興修户部]  
　　京師訪事友來函云户部衙門自被聨軍佔踞所有大堂銀庫等處俱付焚如現經英人交還中國各堂憲擬暫就廣東司司堂爲辦公之所并飭官商木廠興修銀庫以備存儲餉項一面飭匠先蓋小屋數十楹俾各司員及書吏在内辦公大約須俟庫儲稍裕再行撥欵重修也 
[彚奏江蘇盜案摺]  
　　頭品頂戴護理江蘇巡撫布政使臣聶緝榘跪奏爲前經題逹未奉部覆盜劫重犯謹摘叙事由彚案恭摺具陳仰祈聖鑒事竊刑部咨各衙門官員隨扈而出案卷均未及携帶所有各省逹部之案尚未接見部覆者查明應題者卽照新章彚奏等因咨行到臣自當遵辦兹查吳江縣匪犯鈕阿四糾同錢錦昌等搶奪 
 
 

Page 2

 
 
孀婦朱王氏已成一案鈕阿四起意糾搶依例擬斬决錢錦昌聽糾夥搶入室架拉依例擬絞監候秋後處决李征幅看船不行事後並未分贓依例擬徒病故免議又江陰縣匪犯張繕承等聽糾行竊事主章錫奎家臨時行强得贓一案張繕承起意行强依律擬斬立决該犯因商謀叛獄未成業已先行處决彚案奏報趙拊甡隨同行强惟被獲後供出首盜逃所限内拿獲依通行例减爲斬監候秋審入於緩决老九聞喊先逃依律擬杖一百流三千里又上元縣盜犯王大漢等聽從糾夥行劫事主張本發家得贓一案王大漢入室搜贓依律擬斬立决犯該因商謀叛獄未成業已先行處决彚案奏報王復勝在外把風被獲後供出夥盜逃所限内拿獲及半依通行例减爲斬監候秋審時核其情節分别實緩又溧水縣盜犯王老五糾同胡老五等行刼事主范仁喜家得贓一案王老五拒殺事主胡老五余老五擊殺人均依律各擬斬立决梟示該犯等因商謀叛獄未成業已先行處决彚案奏報張老五聽從糾夥行劫惟被獲後供出首盜逃所限内拿獲依通行例减爲斬監候秋審入於緩决許老二别故不行事後並未分贓依例擬徒又句容縣匪犯王大糾竊事主陳延家臨時行强得贓一案王大起意行强李老九聞喊在外等候與把風無異均依律各擬斬立决該犯等因商謀叛獄未成業己先行處决彚案奏報姚必富聞喊在外等候亦類把風惟被獲後供出首盜逃所限内拿獲依通行例减等擬遣改軍又阜寗縣盜犯晏惟城等夥劫事主劉志求家得贓一案晏惟城韋必法譚順庭賈濂材均入室搜贓依通行例各擬斬立决梟示賈濂材譚庭順在押在監身故仍應照例戮屍叚畏懼不行事後分贓依例擬杖一百流三千里又縣盜犯惠家錦等聽糾行刼事主許元菊家得贓拒殺事主身死一案惠家錦翟仗端均在外把風依律擬斬立决餘擊殺人依例擬斬立决梟示雖已監故仍應照例戮屍張志從别故不行事後分贓依例擬遣改軍病故免議又贛榆縣盜犯王有荏等聽糾夥刼事主孫張氏家得贓一案王有荏李佃公孫立汰入室搜贓丁雨禾陶溎滿在外把風均依通行例擬斬立决梟示李佃公孫立汰丁雨禾陶溎滿雖已病故仍應照例戮屍周法存别故未行事後並未分贓依例擬絞又贑榆縣盜犯梁慶行劫事主張永貴家得贓拒傷張起超遺火燒傷張陸氏各平復並女月姐被燒身死一案梁慶在外把風吳有潰起意糾劫放槍拒捕傷人均依通行例擬斬立决梟示吳有潰雖已監故仍應照例戮屍又部駁如皋縣盜犯劉潤糾同陳二等行刼事主陸恒義家得贓一案劉潤起意糾結依律擬斬立决陳二王潰在外接贓惟被獲後據各供出首夥逃所限内拿獲均依通行例减等擬改軍劉潤别故不行事後分贓依例擬遣改軍劉連别故不行事後並未分贓依例擬徒劉潤王潰劉連均病故免議以上十案均經各前撫臣審核無異先後具題未准奉咨前因除將供勘分案咨部外謹會同兩江總督臣劉坤一彚案恭摺具陳伏乞皇太后皇上聖鑒敕部核覆施行謹奏奉硃批刑部速議具奏欽此 
[統領閱操]  
　　杭州訪事人云護軍左營統領兼右營管帶顏梓琴鎭軍示期二月二十一日在羅木塲調集各營勇丁按册點名并查騐軍裝衣甲二十三日赴營操演槍法二十八日復操似此嚴加整頓當不難練成勁旅以備干城腹心矣 
[雙忠歸櫬]  
　　松江訪事友人云桐廬袁爽秋京卿前曾購巨室於西門外塔橋左近位置花木以爲他日宦成歸隱之所去年拳匪擾亂京卿猝遘權奸之禍就義西曹今始奉旨昭雪沈冤遂由家屬舁櫬南返至郡城宋養初侍御品端學粹海内欽遲客秋聨軍入京乘輿西狩侍御憂心國事衣冠仰藥殉節京師懍懍孤忠千秋彪炳刻亦經京師同人送柩南下以故日來袁宋兩家已預備一切婁縣屈吉士大令更會同城守營楊遊戎派人赴馬頭搭蓋綵棚以便官紳致祭 
[委署府篆]  
　　姑蘇訪事友人云蘇州府知府張子虞太守預自本月十五日接印後至二十六日連接上海電音知太夫人患病沈重爰於午後乘小輪船回申省視不意二十七日辰刻府署接太守來電悉太夫人已駕返瑶池署中人因派家丁詣上憲衙門禀報上憲旋委長洲縣蘇大令暫將府署日行公事代拆代行未幾藩憲陸春江方伯牌示所遺員缺委現任鎭江府知府向子振太守萬鑅調署未到任以前委蘇城六門釐捐局總辦截取知府田兆初太守庚代理遞遺鎭江府知府員缺委候補知府許太守星璧署理 
[愼重鹺員]  
　　武昌訪事友云去歲湖北鹽法道孟志青觀察因病出缺所遺員缺例應由外揀補湖廣總督張香濤制軍欲以候補道朱惠之觀察請補嗣因觀察尚未引見與例未符事遂中止旣而撫憲景月汀中丞欲以截取道殷觀察厚培請補制軍查得殷觀察人地不甚相宜亦未許可以是遲延日久缺尚虚懸兹者制軍與藩司瞿賡甫方伯詳加斟酌咸謂現署督糧道凌晴霄觀察到省年久資深望深堪膺是選大約日内當具疏入告矣 
[貢磁就道]  
　　漢口訪事人云前者河南巡撫于次棠中丞委員來漢採辦貢磁兹已如數購齊雇船裝運併向某輪船公司租就平安小輪船拖帶議定洋銀七百二十元已於本月某日駛赴清江矣 
[貢磁被竊]  
　　九江訪事人云前者江西九江府孫景裴太守購備貢磁裝箱待解暫存郡城西門外龍池寺中諭令保甲委員周少尉景汾小心看守不意少尉漫不經心被賊撬開竊去三十餘件恐難免於處分也 
[失銀續誌]  
　　前報曾紀某省餉銀解至湖北孝感縣境忽失二箱兹得漢口訪事友手書云此項餉銀係下江某海關道委員解陜取道漢口經夏口廳同知陳少石司馬騐明鞘數無訛飭家丁公役護解首途迨至距漢口三十里之灄口地方不知如何遺失二箱其中顯有丁役串竊情弊因連車夫押候嚴追 
[緝獲會匪]  
　　蕪湖訪事友人云有綽號鐵頭鷹者會匪中頭目也前曾在安徽太平府屬犯案現經差捕拘獲送交當塗縣署縣主吕璇甫大令研訊之下狡展不承遂飭收禁候辦 
[砲艇獲梟]  
　　姑蘇訪事友人云本月二十五日蘇省某營管帶率領砲船四出查哨及至黎里鎭見有梟黨多人在彼開塲聚賭遂一擁而上拘獲陳姓及某某等十名解回省垣禀經上憲發交蘇州府訊辦時府尊張子虞太守尚未丁艱飭將十犯分别發交長元吳三縣釘鐐收禁聽候訊供核辦 
[領事調任]  
　　昨日漢口訪事友人來函云比利時國駐漢正領事官某君近已調任上海所遺漢口正領事官一缺暫由副領事官某君庖代 
[黄堂善政]  
　　姑蘇訪事友人云府尊張子虞太守下車伊始目擊三吳風氣儇薄不堪少年子弟最喜修飾或緊身窄袖或以髮覆額作劉海形不禁心焉惡之爰於本月二十六日出示禁止一面傳諭總捕同知及長元吳三縣主各路文武總巡略謂日後如遇此等人立卽拘拿概子笞責一時吳中父老駸駸乎有望治之心惜乎未見施行而太守已奉諱解篆矣 
[武試改期]  
　　杭州訪事友人來函云仁和縣蕭藴齋明府回任後因前任沈劍芙大令靈櫬尚在署中暫假花牌樓某姓家爲辦公之所本届舉行武童縣試錢塘定於二月二十五日開考明府因公館中地方狹隘不能校閱步射移請錢塘縣某大令改期三月初二日考試馬射初三初四兩日考試步射初五日考試技勇仁和錢塘兩縣同日舉行以杜跨考之弊聞沈大令之公子擬於二十八日扶柩回籍明府入署之期當亦不遠矣 
 
 

Page 3

 
 
[郵局减價]  
　　紹興訪事人云郡城郵政局自去歲創設以來杭紹兩處往來之信甚屬寥寥因由紹至省民信局每封只收錢十二文故人皆樂於寄遞現經杭關稅務司孟家美君諭令局中於西歴四月一號起所有杭紹往來之信一律减收半價如重二錢重以内者祗須郵費一分似此設法招徠大約人必舍彼就此矣 
[茶業述聞]  
　　漢口訪事人云近年中國茶務已成江河日下之勢聞茶業中人云本年山西廣東各茶號因頻年虧折太巨相率裹足不前較之去年尤爲减色漢上各茶商未免一籌莫展矣 
[甬江火警]  
　　寗波訪事人云本月二十六日黎明時西門内大街曹德興雜貨店後不戒於火烟燄衝天遠近各水龍均馳往施救約歴一點鐘許卽熄然已延及左右鄰十餘家共燬樓房二十餘幢矣 
[烟海春濤]  
　　烟臺訪事人云東省爲魚米之鄕居民皆以鮮食佐膳價值本賤以網之甚易也今歲揚　鼓　者孳生不多以致漁人皆投竿而嘆有所謂偏卜魚者賤品也而每斤亦須大錢七八十文是誠近來所罕見也○中國以牛有耕田之力禁不許宰而西人則否且以是爲食中要品大有不可一日無此君之概鄕民圖得善價往往售付刀俎而一元大武遂多爲葅醢矣上年牛疫大作來路稍稀今則又連絡於途不减往昔觳觫情狀見之惻然○日前有日本人欲購桐樹若干株擬失捆載而來頗獲利市初皆訝其何用處今始悉製作木展運至本國售銷夫折屐之風本中國典要而今則音沈影絶矣東瀛人士雖尚西裝而典雅風流於斯猶未墜也 
[夏口觀濤]  
　　漢口采訪友人云此間開辦鋪捐尚未設局或曰須俟廳試告竣然後舉行或曰業已中止兩說未知孰是○去歲夏口廳署徵收地丁錢糧約得銀一萬餘兩緣廳屬各地均慶豐收故小民無不輸將踴躍也 
[丁簾香篆]  
　　金陵訪事人云鍾山尊經兩書院向例二月初二日由兩江總督甄别本届江蘇提督學政李大宗師方按試江寗故未開考現在試事已竣江寗府玉鹿峯太守禀請督憲劉峴帥定於三月初二日舉行業已懸牌曉示矣○江寗藩憲　藝棠方伯之公子當去歲北事未起之時入都公幹未幾拳匪猖獗擾亂京津公子遂雁杳魚沈渺無消息高堂二老深以爲憂迨本月某日公子忽爾裘馬歸來面無風塵之色闔家忻喜賀客如雲○某營勇丁由徐州移駐省垣屢屢滋事本月某日忽有軍士數人行至南門外下碼頭遇一擔賣　薺之鄕人强欲賒取鄕人不允軍十卽一擁而上將荸薺兩筐約百餘斤一搶而盡且執鄕人痛毆之然後一哄而散 
[圓泖柔波]  
　　松江訪事友人云府試伊邇貢院内外已丹堊一新月之二十六日午後府署蓮花幕中人聨輿戾止由華婁辦差家丁導觀一切移時始去日來試院左近各店鋪已陸續開設四鄕考童亦有部署行李結伴而來者○黑魚弄路旁向置更棚一具疇昔之夜左近人家忽譁然謂棚中有火好事者覘之果見白烟縷縷自内噴湧而出急沃以水逾時始息越半响支更人于于然來見棚内外被水透濕因即喃喃詬詈經人告知始已 
[上海官塲紀事]  
　　昨日蘇松太兵備道兼江海關監督袁海觀觀察牌示轅門定於三月初十日甄别龍門書院肄業生○昨日南匯縣吳次竹大令乘舟來滬趨詣蘇松太兵備道轅禀見道憲袁海觀觀察面陳要公良久而出○日前兩淮候補鹽大使魏貞度鹺尹元治奉道憲袁觀察札委辦理滬南馬路電燈事宜昨已詣轅謝委矣 
[澤及枯骨]  
　　本邑西門外二十五保四圖自劃入租界開築馬路後所有墳墓務須一律遷移其中有主之棺由家屬另行營葬得正首邱至於無主者暴露田間殊堪憫惻圖董周某心滋不忍爰出資在二十八保七圖内購地一畝將各棺悉數遷葬於此又恐無知鄕民出爲阻撓因於昨日偕地保投上海縣署禀請出示曉諭縣主汪瑶庭大令准之 
[押犯患病]  
　　昨日上海縣署待質所看役某甲以押犯陳毛毛患病甚劇據情稟知縣主汪瑶庭大令大令飭發交普育堂妥爲醫治不知能轉危爲安否 
[上海巡局瑣案]  
　　蘇州府屬某邑人施永樂僑居南市平安街不務正業漸致無以爲生欲將其子價賣與人其妻湯氏　諫不從前日邀其母湯張氏來家勸阻不知因何忽與施母宛氏口角互扭至二十三七鋪巡防局控訴局員邱友林二尹研訊之下令施向其母服禮將子領回具呈切結不准價賣湯張氏不准時與婿家來往以杜爭端○前日南市陸家浜畔某姓家女傭管吳氏携帶洋銀二十元雇坐東洋車往生義碼頭迨下車時將洋銀遺於車内旋卽憶及尋見車夫扭控二十三七鋪巡防局局員邱二尹研訊之下車夫堅不承認二尹乃命移送保甲總巡局請朱森庭明府訊究○日前偷兒陳金掩入大東門外升吉里張天福家竊取衣服首飾正欲乘機逸出被張所見扭送十六鋪巡防中局局員黄衡堂二尹略加訊詰即命移解總巡局局員朱明府研訊之下判令枷號示衆邇日陳忽患病經地甲解局請示明府命將枷開去交人保出○前晚南市萃豐弄厚德里底汪姓家被梁上君子所算失去紅本插鏡及衣服等物因卽開具失單投報十六鋪巡防中局請局員黄衡堂二尹飭捕查緝二尹准之 
[英美租界公堂會訊案]  
　　英商譚華投本管總領事署控華商王阿富李壽珊將地永遠出租不遷墳墓等情英總領事函致英美租界公廨請卽提案訊鞫飭役押遷昨晨讞員張柄樞司馬飭將王李提到會同梅繙譯研訊原告投案申訴前情王供小的地上有墳七穴求大老爺斷給遷費李供小的之地係同族五家公產不知何人盜賣今田單尚在小的處呈請察閱司馬見田單所載與契上號數不符商之梅君令原告貼王遷墳費洋銀八十元李一百元限一禮拜内一律遷去 
[法租界捕房瑣案]  
　　前者匯德豐小錢莊學徒張聽生竊取洋銀三百元被莊主柴如桂扭控公堂讞員杜枝園大令飭提保人王立成到案押追迄今案懸日久張王皆挺押不理昨日大令命提張覆訉張供小的與柴有師生之誼求准交師帶出設法歸償大令命押候過堂傳原告到案核辦○前者某烟館主陳阿炳收買贓土事發由包探解請大令訊取口供諭令繳出土價洋銀二十一元另罰十元迄今挺押不繳昨日大令命提覆訊陳供小的無力措繳叩求恩典大令命仍還押從速繳案延千追比○流氓王阿三沿途攫物被包探拘獲解經大令訊明判令枷號一月昨日期滿命帶案疎枷重責三百板然後釋出○偷兒李阿生王金甸陳雲生均由包探解請大令訊明押候分别笞責昨日命提到案著將李枷號半月期滿責釋王陳李各責二百板卽行開釋 
[美租界捕房紀事]  
　　昨日午前甬人翁寳銀投捕房訴稱家住漢璧禮路永祥里向來小本營生今日　甘蔗至某處喚賣突被印度兵數名攫去追之不獲祇拾得裹頭之紅布一條請派包探查緝捕頭令將紅布暫存俟查明再核○前晚積竊王阿全混入裏虹口某鄕民家圖竊適爲事主所見扭入捕房捕頭令押候解送公堂禀請讞員張柄樞司馬究辦○昨日裏虹口民人張某不知因何與鄰右江北某邑人混號小麻皮者口角馴至互毆旋復扭至捕房聲訴捕頭詰知釁起細微申斥數言揮之使出○昨日北河南路沈姓家失去一四齡小孩偵尋無著因投捕房報請緝查捕頭允之 
[歸安陸純伯部郎輓浙江三忠聨]  
　　殺身成仁我謂諸公不死直言敢諫誰云中國無人 
 
 

Page 4

 
 
   
 
 

Page 5

 
 
　 [G　　尋𫊧胡翔鷗酬儀上海三洋𠗊橋臨平里恆隆號夥胡翔鷗又名胡鴻瑞南翔鎭人年四十餘歲身長面瘦黑髮上年十月初六日捲逃如有人能尋獲送到者酬洋五百元知風報信因獲尋到者　洋二百元决不食言上海恆豐當啓 
　　京都天寳齋人參鹿茸靈芝野术海狗腎壯陽補身種子衍慶酒此酒名楊中外壯陽種子咸稱第一○鋪設上海二馬路中市西鼎新里石庫門内交易○近因假冐疊見購者切宜留意此酒有奪天造化之功本齋獨得之秘方内用親　揀辦眞眞大山人參關東鹿茸海狗腎並各種　　貴品上藥製成藥性和平不燥不熱老幼咸宜因　可服專治男子陽痿不舉舉而不固或精薄無子未交精泄或泄而不射諸虚百損五勞七傷夢遺滑精腰酸骨軟四肢疼痛無力一切等症雖白髮老翁以及壯年體弱之人將酒日飲一杯弱者當能轉强老者賽如幼年身强體健之 
人服後陽物立刻雄壯堅如鐵石房事任情歡樂百戰百勝屢試屢效此酒常服補命門煖丹田開胃健脾舒筋活絡培元固本養精烏鬚黑髮返老還童却病延年多子多壽壯陽種子固十分靈騐敢稱第一絶非是誇口矣大瓶四元中瓶二元如購十瓶照市九扣遠埠購者另用洋鐵瓶套千里可寄勉慮打碎之悞○另有第一靈騐參茸海狗腎扶陽種子衍慶丸雙料每料洋三十六元每兩二元單料减半○壯陽煖腎種子膏每張一元功效同上○眞眞自運關東海狗腎每條六元不折不扣○另有調經必孕丹每料十六兩洋八元○　埠購者資自給　　立愈耳聾天下第一奇方天下馳名廣東陳恒德堂秘製奇效耳聾丸○不靈還洋○假冐甚多購者認明耳聾一症皆因腎水下虧相火上炎或鬱火傷肝以致耳聾目昏視聽不靈總因心腎不交陰虧陽僭而其病原尤在氣虚血歸不能流通呼吸不能靈㨗氣逆則虚火向上故有耳鳴耳響耳脹耳痛吉語不聞等症本堂存心利濟得祖傳奇方不惜工本秘製此丸專治一切耳内之症無論男女老少兩耳重聽雖二十年三十年老症服立見奇功轉聾爲　補眞陰生津液攝納浮陽退除虚熱重者二大盒斷根輕者一大盒包愈妙在神清氣爽身强體健永無復聾之患眞治耳聾之天下第一奇藥也虚言欺人罪我惟天每大盒四元中盒二元小盒一元均無折扣○各埠信購原局回件信力自給○分設上海英大馬路萬康醬園對門德仁里内石庫門廣東陳恆德堂謹啓 
　　興陽奇騐種子神速參茸海狗腎與陽種子衛生酒天下馳名粤省保壽堂再聲明可恨周姓影射牌號前禀准英公堂宋通刺懲辦在案函購再妥仝日另發一信示知或朔望查明淸單方可試服木堂得始眞傳揀選眞正參鹿茸靈芝野术海狗腎等珍貴純陽之品藥性温和不燥功效神速專治男命門火虧下元虚冷陽痿精衰臨事不舉不能久堅未交精泄夢遺白濁諸虚百損五勞七傷四肢駛　精神疲倦等症服則立愈當可以身强體壯任意房事百戰百勝雖白髮老翁無異少年男女同服求子　子而乃一點先天之眞靈必能一索而得男實有百發百中屢服屢騐倘試酒之神速卽非患陽痿之人一經服此二三錢立刻陽物雄壯堅如鐵石可知眞正鹿茸海狗腎之功興陽神速加酒之一物善助元陽行血脉能調十二經絡骨髓無微不至引藥歸經常服補命門養精血强筋健骨烏鬚黑髮轉老還童多子多壽却病延年功效無窮小瓶二元大瓶四元大山人參鹿茸海狗腎扶陽種子丸立刻緩腎壯陽堅舉無比每兩一元變料二元○鋪分上洋美界天后宫東首 
　　泰西靈藥化學補腎生精燕窩珍珠牛髓粉有奪天地造化之功泰西安利醫生神藥來滬○欲享上壽欲廣子嗣欲除痼疾欲强身體務宜日服此品定可如願以償誠絶世補品功超市上一等中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿而目光昌威重如山連服三旬一夕可御十妾西人統年常服故體質倍形强壯每歲幾銷數百萬盒之多則功效之神尙何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾塡骨髓和血脉平三焦安五臟　　　　　　　　　　　　 
化痰止咳平肝清心凡先天不足後天失調致陽痿乏嗣　血遺精步履無力形神委困一切陰虚陽虚氣虚血虚虧弱之症無不靈效如神歴經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵局函購最妥力自給　經售處在上海四馬路北　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
首望平街大隆燕萵公司内假冐甚多認明地址牌記爲要　 
　　五洲試騐戒鴉片烟極妙方法泰西必達藥房新法創製戒烟救苦水神效非常一試便知○售處在上海老閘橋北首唐家弄徐家花園帳房便是函購請閲淸單庶免假冐中國戒烟方藥多如林立而吃烟之人反有增無减亦未知其受病之源與治之之法耳夫烟性苦毒吃時用燈呼吞斯特火毒與烟毒直入臟腑經絡臟腑經絡旣日受烟氣侵削而烟積亦與之俱生因積而生虫因虫而成癮迨上癮之後每日必限時吃烟否則週身難過蓋烟虫作怪故也是以戒烟之法最要將虫積烟毒掃除凈盡再加開胃健脾王道固本之藥使烟癮斷後而飯量大加飯量爲人身之根本根本固則正氣足正氣足則自覺戒烟之甚易耳乃細考近來戒烟各藥或丹或片或膏丸名目雖多總不外用烟灰烟膏合成以之抵癮則可以之戒烟則不能夫吃烟者吃其氣味尙能成癮况朝夕吞其渣涬有不虫積滿腹百病蜂起者乎本醫生素精醫學博考十餘年始得戒烟救苦水一方先在醫院試過男女老少寒體熱體强體弱體不下數千人悉皆應效如神又在新嘉坡施送一萬瓶服者莫不夙癮頓除通國皆知譽善書信積卷盈尺惟藥本昻貴不得不略取半價爰定大瓶收洋十元中瓶兩元小瓶一元此水性和味甘芳香適口善能殺虫消積解毒淸心化痰止咳固精潤肺開胃健脾服法烟癮一錢將吃烟時先服此水五分俟吃足烟癮之後再服此水五分每次如此癮大照加最異者將水服後頃刻神淸氣爽飮食勝常次日鼻中烟油面上黑氣一掃而光烟虫烟積均從大便而出三日卽覺烟味甚淡七日愈覺吃烟無味半月之後面轉紅潤陽痿復舉精神較勝從前百倍非但不思吃烟并且見烟反厭種種功效筆難盡述 
　　購戒烟溥濟水者宜知察騐之法一宜細察括打藥房之戒烟溥濟水有無嗎啡片在内二宜騐明括打藥房之戒烟溥濟水是否確能戒烟依法察騐立分優劣凡戒烟藥中有嗎啡鴉片者極易抵癮服之精神煥發勝於吸烟然有癮者多服卽醉無癮者誤服卽死卽使照癮而服不差毫厘而其烈毒之性藴積於内日久能使人精血耗散五臟俱枯癮從暫除壽恐不保故去夏中西除烟會甫刋第一號除報卽載有勸售戒烟藥者勿用嗎啡鴉片說蓋泰西名醫之言也惟本藥房之溥濟水並不用絲毫嗎啡鴉片入内故無論何人皆可試服卽多服亦無妨碍且可救呑服生烟之毒載明仿單此易察者一也至問何以知其確能戒烟亦有一法可以立時騐明取清水或荼一盃中置鴉片少許攬之使匀其色變黑其味甚苦不待入口而已知爲鴉片矣若照樣取溥濟水一盃入烟少許攬匀色亦略黑味亦微苦然試與他人食之則芬芳適口不知其中有鴉片也蓋鴉片之毒已爲溥濟水所解並其色味亦化矣此易騐者二也據此卽可知人腹内之烟毒烟積雖痼結甚深飲以此水不難立使蕩滌盡凈但攻伐太過又恐元氣受傷故宜按照仿單依序進服務使以漸見功一月半月自然而然斷癮不覺斯爲盡善之法也此水功用詳神藥奇功告白服法詳吃鴉片之人不可不一試及戒烟最便之法兩告白分日登報售價一元起碼如購十元可多一成百元多二成千元多三成零躉劃一每瓶皆套錫盒封固可寄萬里上海白渡橋北仁智里十三衖括打藥房啓　　 
 
 

Page 6

 
 
 [G　　痔瘡無夏僕前冬在杭垣見敷友任君由信局寄購上海英大馬路萬康醫園對門德仁里内廣東陳恆德堂態胆珍珠人參蘆飛龍化痔丸用之除根心竊異之僕久患痔内外均有硬　　藥多矣均莫見效發時苦不勝言著人亦購該堂化痔丸二盒共計去洋四元用將八日根除帶脫多年宿疾一旦告痊心感無涯聊表數行於報端兼告天下或有同病者不致束手無策焉未始非口中方便一舉兩得何樂而不爲也是爲頌南京盧妃　葉公館内梅琴航拜上 
　　和濟公司限期兌彩預白本公司現奉工部局諭停辦彩票今因淸理帳目示便久　嗣凡本公悮先後售出紅票限期兌至三月廿七日卽西歷一千九百零一年五月十五號爲止過期不來乃係自悞視爲廢紙特此聲明以免後論經理人德商愛勒謹白 
　　　文石印局聲名催出各書籍 
啓者昔年各寳號定印抵押書籍均有數載屢催不出本局拖耗甚巨各寳號亦所深悉今特登報准限於三月十五日爲始望各寳號赶緊付銀出書倘逾限再若置之度外者定將各書籍聲名字號限期拍賣結價除拍價之外欠找仍向該號揭算特此聲名 
　　永明人壽保險公司人生天地間莫不欲久遠計而爲久　計則以保人險爲最善也本公司壽保中西人壽險如保者定期已　卽可付回本銀並另有額外利益倘定期未滿而或有不測立卽照保單如數賠償其賠償等情可在本埠由各董事商辦毋容函達外洋總公司以昭便㨗計本埠英董事老公茂洋行未士達臣華董葉洪濤先生席正甫先生黄佐卿先生朱子文先生如蒙什商惠顧祈移　玉英界江西路老公茂洋行面詢可也此佈　總經理永明人壽保險公司老公茂洋行謹啓 
　　文痴武癲鎮心發狂作呆至寳丹京都天寳齊秘製疾癲第一奇藥此丹專治男女文武癲狂及羊癲猪癲或錯心作呆服則立愈方用安神通竅補心化痰順氣癖邪降火利𣺝解悶平肝鎭魂寗魄之品大凡染痴癲一症� 
皆因痰迷心竅憂鬱驚恐痰滯胸膈糊塗不醒或事結於心或功名未成或見色而痴或爲財而癲致染失魂落魄之症則自言自語大呼小呌弄文作武嘻笑怒駡染此之症受累無窮本齊覔得海外奇方何忍秘藏心存濟世非屬漁利行世有年俱稱　騐治愈者指不勝數無論遠年新起丹到其效立見愈後永不復發誠治痴之至寳也初染五丸包愈久患拾丸除根雙料每丸一元單料减半函購當班回件認明鋪分上海二馬路市中西鼎新里口石庫門内交易 
　　禮拜四拍賣本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細斜粗布漂布及花旗粗布斜紋等貨皆列明拍賣部内届時請到本行面拍可也元芳洋行啓 
　　香港太古糖局車糖出售本行由港自運ＢＡ唛五温Ｂ唛四温半ＯＷ唛四温二五ＨＸ唛四温ＨＸ唛三温七五Ｈ唛三温車糖出售如貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
　　禮拜五拍賣准於初一日二點半鐘本行拍賣各種烟絲五箱頂市茶杯盆四箱各色花瓶燭台二箱香并皮酒數十箱咸猪内五桶火爐擱凡大鏡子水占鏡香水什物不計此布００一倍發行啓 
　　禮拜六拍賣啓者禮拜六卽初二日十點半在本棧不限價拍賣十磅市布八四原布二六二四洋標各種漂布各色海馬牛牌鵝牌獅牌無牌三皮人福等呢各種洋紅標花布等貨此佈義記洋行啓 
　　歇夥聲明所有陸家石橋全盛局黄蘭香松江局洪瑞濤己經停歇恐仍在外招搖向各業賒騙等情槪與小局無涉恐未週知特此聲明全盛松局告白 
　　延請高明本行刻欲添請華友一位專做五金洋貨生意薪俸不吝惟須能招攬主顧方可合用如有願就斯職者請至外洋涇橋豐裕隔壁永茂洋行帳房面議 
　　雙龍洋行告白本行開設有年久已四海馳名今有新到修整鐘表名油並烘繭火表一應减價出售如蒙賜顧祈移玉爲盼此啓 
　　鴻安輪船公司如臯縣所屬張黄港爲客商往來要道今本公司特於是處設立洋棚停輪搭客以便行旅准于三月朔日長安船上水爲始以後益利德興寳華逢期停輪恐遠近未知特此佈聞鴻安告白 
　　聲明廢條二月十八日曹某冩收條洋八十元及棧租卅二元三角原條付還洋五十元另有六十二元三角六同昌與魯麟買辦三面交涉向益源祥收取仁茂棧租及外費等倘後藉端生枝此條作廢恐未週知故特登報　魯麟棧曹 
　　解厄藥鴉片流毒熟者害人生者斃命本堂䖍製悞吞洋烟藥門前施送不取分文善士購施大瓶一元小一角京都同德堂兌 
　　永祥豐壽板本號專辦香楠陰沉　枋婺源獨幅上品壽器如蒙賜顧仍在三馬路石路西曲江里便是 
　　洋房召租今有洋房一宅坐落江西路第六十三號卽自來水塔對門如欲開字號或做冩字樓者請至本行面議高易公館啓 
　　遺失田單今遺失田單一角則田七分五厘正坐落上邑二十三保十五圖賓字圩第四十二號業户吳學文如有人拾得於一月内送到者酬洋十元過期作爲廢帋特此登報聲明十五圖地保吳琴蘭具 
　　五馬路十六號公信洋行茲本行由英國老廠運到上等廿條頭香肥皂堅實色美香味芬芳用以洗衣浣物除油去垢易白潔凈又有老樹牌船牌洋燭身堅色白堪燃明亮如貴客賜顧祈請到本行帳房面訂或購或定均從其便此佈 
　　松滬輪船照常開駛二月十九日起每日准十點鐘開輪單日由松到滬雙日由滬到松海在十六鋪南首祥記碼頭松江在西門外竹竿匯 
　　江西省福順祥莊逐月專售江南　賑彩票批發公道函購原班回件寓官巷口春華齊鐘表店内本莊分設翠　街口此佈 
　　喉症須知今有常州陶德庵先生專治喉症只要耳上打一針卽可見愈如有此症宜速往請寓寳善街新申福棧席幹卿潘祥生 
　　協義糖棧本號開設上洋大東門外鹽碼頭裏石庫門内兼售各牌煤油火柴一應俱全其價相廉　蒙光顧請望交易特此佈告 
　　失票聲明今遺失泰昌號第一百十一號二月三十期票一紙計洋一千元此票遺失己向前途說明作爲廢紙望各寳莊號切勿收用洪記告白 
　　濮院昶記縐莊本莊向在抛球塲北恆升里内今遷移後馬路恆源里內承蒙賜顧祈請移玉至此特此告白 
　　廣東陳恒德堂牙痛粉此粉治風火牙虫蛙包能立刻全愈永無之痛患每瓶三角分鋪上海英大馬路萬康醫園對門德仁里石庫門内 
　　聲明本號新張伊始各洋行定貨歸葉翰仙程伯康兩人簽字并蓋有華洋文藍印腰子圖章爲據如有别人私自定貨以及未經蓋印者槪不作准望各寳行留神幸弗自誤怡成永洋貨號啓 
ＳＥＮＩＣＩＤＥＭＳＮＩＡＬＲＥＢＭＡＨＣ 
　　曾伯廉各藥料醫生云小孩咳嗽夜晚更甚及哮喘之症痰在喉間不能咯出卽用曾伯亷所製之咳嗽藥服之病卽可鬆動咳嗽漸止痰亦易吐曾伯亷所製咳嗽藥治咳有效决無危險之事 
發痧一症須立時醫治不可稍緩爲此家中應儲曾伯亷痧藥此藥可隨便用之其中並無毒物無論小孩成人用以治　别無他患 
曾伯亷所製止痛油爲至妙之劑無論人身因何疼痛敷之立刻可止　子生硬風　疼痛筋絡疼痛骨節不和諸病因曾伯頭亷所製止痛藥油敷之真絶好方法 
分寄各藥鋪出售每小瓶洋五角大瓶洋一元上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[示考通才]  
　　浙江甯波府正堂高爲出示招考事照　寗　中西學堂前經考　年　生童迭堂　業在　兹查有學逾三年工夫已徵　密經本地紳商聘往教讀者又有上年因經費不濟未經續補足額者自應考補合再出示招二爲此示仰　　紳民人等知悉爾等如有　頴子弟欲入堂肄業者與後開章程相符者速赴本府禮房報名填册於三月初二日衣冠齊集中西學堂聽候本府命題考試錄取後送堂肄業毋得自悞切切特示計開章程一肄業學生必須寗郡人身家清白　頴循謹年在二十歲以下平日讀書作文完篇文理清順者或已入泮納監而願入堂學習均准由　绅保送取具年貌籍貫由禮房造册送府考騐一疑業學生現缺正額額滿不錄者列爲備取俟有缺額挨次傳補如有外省外府及本郡紳富子弟年歲學業性情合格願入堂肄業者應准一體保送考騐惟每人每月須出修膳洋五元以充經費目下房屋無多教習又難兼顧暫以十名爲限作爲餘額額滿不錄 
[上海縣署瑣案]  
　　趙源興控夏大林將田單抵借銀錢延不取贖前晚縣主汪瑶庭大令升堂研訊趙供光緒元年夏大林之父志興將九畝地左近房屋單據抵借錢五十千文言明按月利息二分至六年又加借洋銀一百元未幾夏返金陵所有屋租托伊親戚代收以致小的處本利無著今知大林已來滬爲此扭案求追大林供小的年二十有五當父親由滬回里時小的年尚幼稚曾聞言及滬上有房屋三間向趙姓抵借錢五十千文並無加借洋銀一百元情事大令察閱借據謂趙曰爾供光緒六年夏曾加借洋銀如實有其事何以不換冩筆據且此據並無地保戳記顯見僞繕遂判責二百板交人保出假據塗銷限夏十日内繳錢五十千將單據贖去○龍華巡防局勇丁拘獲戳傷沈木生之兇犯沈桂生禀經局員楊聘侯二尹移解到縣前晚大令升堂研訊沈桂生供小的家在本邑龍華鎭木生係高橋鎭人前在英界犯事避匿鎭上因與小的相識合開茶館平時仇怨甚多正月二十日不知被何人戳傷求恩明察大令喝責藤條六十下仍堅執如前大令著收入所中候木生傷痊再訊○天津人王芳李明山因欠欵糾葛涉訟數載迄今尚未了結前晚大令升堂覆訊王供小的被李欠洋銀二百餘元李供小的被王欠會項洋銀六百餘元大令著各　同鄕公正人協差　明帳目禀候核斷 
[英美租界晚堂案]  
　　益大布莊執事人周良言偕九章執事人鄔廷源泰昌執事人郭子寛投英美租界公廨控江靜山虧欠巨欵讞員張柄樞司馬准詞特於前晚提江研訊周鄔郭同稱江前爲源泰坐莊客交易各貨共欠銀九千七百餘兩旣而源泰倒閉避匿不面求恩究追江供所欠之欵本擬妥爲料理故於源泰閉歇後卽回廣東原籍收取帳欵倩人向周等緩頰　照六折歸還求恩察核司馬諭令交人保出以六成半清理違干未便 
[英美租界公堂瑣案]  
　　包探倪順全張阿五劉阿炳何阿春同解駁船户李阿桂王阿大金東來虞魁倫到案禀稱此四人爲怡和洋行運煤一百八十墩至吳淞某兵船交卸少去四十五墩報捕後經小的等拘獲解請訊究原告西人投案請追李等一味狡賴司馬著發回捕房押候查明核奪○包探張阿五解賊犯錢阿根到案禀稱此人行竊招商局棧房所儲紅哆呢一件報經小的拘獲解請訊究司馬判押捕房半年○包探顧阿六解歹人沈東狗到案禀稱此人前因犯案遞籍今復潛來滬上爲此解請究懲司馬著仍遞回原籍○任財喜在蘇州河一帶爲諸小輪船局招客附船四百五十九號巡街捕見之惡其違犯工部局定章拘案請究司馬判責二百板枷號一禮拜○三百零一號巡捕解車夫張德華到案禀稱此人曳裝貨之車行經橋上横衝直撞致碰損梅醫生所乘馬車小的見之拘解請究司馬判賠修車費洋銀十元○包探徐榮珊解歹人王金生蔡阿發到案禀稱此二人向王順富訛詐洋銀十三元經小的拘獲送請訊究王蔡同供小的等願將所詐洋銀如數交還叩乞恩宥司馬准之著交妥人保出○賊犯陳小慶竊取某姓家布衣一件經包探李四春拘解請究司馬判責二百板遞解回籍○過犯陸阿金遞解復來經包探竇如海拘獲解請究懲司馬判責三百板仍予遞籍 
[有開必先]  
　　啟者敝堂施醫給藥需欵浩繁每當歲首分送延壽集福捐册本萬善同登之意爲一年發朝之基兹承關石山人大善士交還捐册一扣英洋四十元誠所謂有　而必先也又承各善士協力同心次第交還捐册十扣核計洋銀十六元二角數不嫌其軒輊總期源源而來慶自溢乎門庭但覺悠悠不盡將所謂求壽得壽求福得福者胥於是乎劵之矣乞附報章藉資觀感滬北天后宫前廣益善堂司董嚴信厚施則敬朱佩珍唐榮俊葉貽鑑等謹誌 
+0 
 
