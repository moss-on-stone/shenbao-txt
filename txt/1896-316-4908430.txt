# 1896 - 316 - 4908430

 

Page 1

 
 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園　早存案曰　氏傷寒金鏡錄曰痎瘧論疏曰達生編曰扁鵲心書曰本原崇原曰侣山堂類辨曰學古診則集前明及國朝諸名醫者述彚輯成編誠醫學之準繩後人所宜奉爲圭臬者也原板久巳模糊茲本局承博文書局之囑排印成編賜購者請臨上海博文書局揚州點石裕記選取可也計書八册每部價　一元六角 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律教化盟會編年新政之涉於考據者備載其精瞭如指掌茲託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[中國宜在臺灣派設理事官論]  
　　嗟乎中東一戰亘古稀聞祇緣疆吏無謀將臣不武致臺灣二千餘里之疆土平白地付之敵人迄今旣不能轉弱爲强復我版籍而僅欲思設官治事藉以安輯我商民一矢口間其能免舌撟顔赬抱慚無地乎雖然我民而能全數徙居内地則已我民而不能徙也設官之事勢不能稍緩須臾矣何則臺灣除生熟各番不計外凡華民之由閩粤移家而往者歴二百餘載生於斯長於斯宅田園育子孫於斯總總林林以數十萬計今者其地雖已爲日人所得而民心固結依然遙戴我中國聲靈加以商賈往來懋遷財賄凡臺南北沿海各口岸安在不有華人目今兵禍雖已敉平而土民之斬木揭竿者時被日人所剿殺肝腦塗地慘目傷心而其間安分良民或農或賈兵戈所指悉被株連目不睹漢官威儀亦惟是呼籲無門仰天痛哭出入於戎馬蒼黄之際全家離散未卜存亡卽使他日者日人漸萌悔禍之心安輯綏和視之與本國人民無異而一切政教號令無一不須俯首遵從嗟乎嗟乎臺民何辜竟至淪於異域而謂尙可置之度外緩緩籌商乎或謂我中國而欲設理事之官日人未必能卽時依允不知萬國通例凡有民人僑寓之處本國必設官以治之故西人之航海來華者如英如法如美如德諸大邦人數旣多固有領事以管轄卽意奧和日諸國來者寥寥無幾領事亦未嘗付之闕如我中國通商五十餘年近亦漸知西例當髮逆蕩平之後政府議及外交光緒元年首遣郭筠仙侍郎出使英國陳茘秋副憲出使美日秘諸國越明年派員駐紥日本由是而法俄德義奥和或專任或兼充使節往來不絶於道而華民所住之各埠皆派駐理事以撫綏而安輯之如舊金山紐約克古巴丹馬薩則屬之出使美日秘大臣新加坡則屬之出使英法義比大臣築地横濵大坂神户長崎箱館新潟夷港則屬之出使日本大臣邇者薛叔耘星使見南洋庇能麻六甲柔佛芙蓉石蘭莪白蠟皆未設理事華人之傭工服賈者類皆聽命於西官乃於庚寅年奏達　朝廷擬照會英人添設理事官數員先駐英國各屬地然後籌及和日屬地以次設官後以事不果行爰改新加坡理事官爲南洋各島總理事官俾下足以順輿情上足以尊國體今臺灣旣已割畀日本卽爲日本屬地亦猶南洋之新加坡諸處分屬於英和日諸邦耳英和日諸邦旣淮設立華官豈日本而獨能不准奈何政府尙遲遲不决未經向日本商之耶或謂聞李傅相在下之關與日本伊藤俟所訂條約有治外法權全有一語繹其義似乎華人之客於日本各地者皆歸日官管理華官不得與聞此說如眞則臺灣雖設理事官亦惟袖手一旁而已不如不設之爲佳抑知泰西各國章程凡民人旅寓何邦卽由何邦統轄然一切詞訟細故旣已設有理事卽可爲之曲意調停免致屈膝外人公庭對簿而外人苟有不公之處理事亦可移書彼國官吏齗齗與爭然則理事雖不能有治理民人之全權而民人實資其庇蔭彼舊金山紐約克古巴丹馬薩諸處及新加坡一帶南洋各島久已成效昭然何獨臺灣而不能收成效也或又謂臺灣旣歸之日本則客處臺灣之民庶何弗於築地横濵大坂神户等處理事中擇一精明强幹者兼治之愚以爲日本本國中各地相距非遙故横濵理事可兼理築地神户理事可兼理大坂箱館理事可兼理新潟夷港若臺灣則與長崎雖較近然亦相隔數千里以之兼理不便良多不如專派一人而諸事皆禀承於駐紥東京星使庶幾事無掣肘而外交内治攸往咸宜乎袞袞諸公幸勿以此言爲河漢 
[會匪煽燄]  
　　廣州采訪友人云邇聞潮州汕頭嘉應長樂等處有三點會匪聚衆滋擾其頭目爲水寨鄉人李細昭二及横波鄉人魏三元潛在汕頭拜會聚盟數次嘯聚匪黨數百人其拜會也每値更深人靜擇一空曠地編竹爲垣匪目先入門炷香立誓然後會中人魚貫而入人給口號書一册各有口傳暗號一呼百應聚散無常刼掠四鄉甚爲猖獗某日嘉應州主某司馬電禀到省請派援兵大憲已委方桂車都戎帶勇前往搜剿矣 
[救生善政]  
　　蕪湖采訪友人云東西梁山之下江流險惡動致覆舟是以昔年彭剛直公督師江上時特捐廉俸創設東梁山救生船一艘遴委老誠慤實之鄉紳經理一切并募購良田及蘆洲多處俾收租以資局内開銷未幾西梁山亦由和州牧伯就地方罰欵製造一船惟經費則不能如東梁山之歲出不窮乃禀請蕪湖關道詳准由常關月給錢三十千文又募得大通督銷鹽局月捐朱堤士兩以供舟子工飯司事薪水等資由是大江天塹間凡遭風失事之船得兩岸紅船悉心援救無如歴年旣久弊竇叢生水手相率效尤偷安遠避以致邇年失事船隻時有所聞事經道憲訪聞曾於去冬札飭當塗縣嚴加整頓務期功歸實濟欵不虚糜乃今秋江上又覆數船仍無所謂救生船到來援手因又經臬司訪聞出示復將地方官大加申斥札令迅速查明澈究旣又意此處距城窵遠恐地方官耳目難周爰札委駐紥梁山精健前營統帶陸君就近監察凡遇船隻遭風失事無論商船漁船渡船但能見危赴救則令營官隨時給以重賞一面函報本司開明所救人數及失事情形由司如數給還倘救生船户仍不知愧奮虚與委蛇亦責令營官據實詳報不得瞻徇情面致有救生之名而無救生之實等因想經此雷厲風行司事水手等人當知激發天良以毋負大憲救人救澈之意矣 
[嚴禁把持壟斷示]  
　　鄞縣正堂楊爲給示諭禁事案據磨坊永和合成鉅豐恒久大成社和乾大等呈控磨匠柱首陳世芳等把持壟斷呈請究辦卽經飭差押令開工一面提訊嚴究嗣據陳順發等以理處明白彚議條規取結呈銷因查所議各條均尙公允從寛批准銷案乃時甫月餘該磨坊永和等以柱首陳世芳又敢延請司事設立公所分貼知單勒令各磨匠停工要挾呈請提究卽經飭提集訊斷令該柱首陳世芳等以後不准再請司事並設立公所以及永 
 
 

Page 2

 
 
義會名目以節浮費而免多事所有磨坊付給工資仍照前議條規辦理取具兩造遵結附卷完案兹據靡坊永和等以該磨匠柱首及工匠人等旣敢迭次把持一再翻異日後難保不陽奉陰違仍蹈前轍抄呈條規公叩給示曉諭等情前來除批示外合行列條給示諭禁爲此示仰闔邑磨坊及磨匠柱首人等知悉爾等務各遵照後開所議條規每月加給工錢一百文洋價照大同掛牌每元申錢三十文不准加申分文制錢九扣不得增减以及攙和薄板小錢所用之稱概以十三兩八錢爲準進出一律各磨坊雇用工匠及各磨匠欲在何坊傭工應聽兩便該柱首等再有把持停工情事一經指控定卽飭提到縣從重究辦决不寛貸各宜凛遵毋違切切特示計開一議各司辛工每月加錢一百文概發足底高統錢如以錢合洋價照大同掛牌申錢三十文不得意外爭論一議貼作每月付給制大錢照櫃上進出一律九扣一議麥稱概用十三兩八錢一議各司工作向章有事歸家自尋替工兹議每月情申兩工一議各司正月初六日進坊起工早到申工照申遲到照除一議麩貼化缸粉力等項仍照向章各店各規以上規條六欵各宜遵守毋得抗違 
[沔水朝宗]  
　　漢口訪事人函稱坐辦湖北牙釐總局李竹虚觀察謙前辦漢鎭緝捕局時文案一席委澴川毛君伯寅辦理兹自傅竹香太守接手局務毛君遂於月前捧硯他去所遺文案經大府委黄二尹振桂從事矣○漢口染工挾制坊東各情均詳前報兹聞前在縣署過堂時工頭楊崑山堅不遵斷嗣後竟敢投臬轅控告東家潘楚臣等惲廉訪閱呈後惡其無理取閙批飭漢陽縣依律懲處薛誠伯大令遂將工頭楊崑山驅逐回籍並飭各工匠當堂具循規蹈矩永不滋事切結存案並諭以嗣後收徒各事惟聽坊主自便案遂結刻聞諸染匠照常工作東夥和好如初矣○漢口每遇火災居民未經殃及者必集資建醮名爲禳火酬神實則大半私肥腰槖在豐收之歲尙不足惜此區之無奈去今兩年南北兩省水旱迭見飢民載道各省大善士痌瘝在抱方告蠲告賑之不暇何必妄費此無益鉅金四官殿下首某疋頭店於十九日就四官殿招優暢飲因此又有某巨號等議步其後塵似此豪邁舉動何如移振災區猶爲眼前功德耶噫解人難得信然○漢口商賈輻輳房屋鱗次櫛比幾無隙地以至有寸土寸金之諺惟鎭後半原半隰一望無涯俗稱後湖廣袤不知幾許湖畔居民就湖爲田者又不知幾千畝每屆夏令水勢滔滔汪洋無際然交秋則又青青滿地而淤泥添漲較他地尤爲腴美故業兹土者一睹秋風入律爭沾體塗足播種晚稻一家數口倚此資生不减大田多稼第今秋上游水勢甚大外江内河浩瀚不止此湖至今未見涸出近據襄陽友人言及刻下襄水有漲無已下游水勢恐難驟退蒿目湖民杞憂何極○前報載山西人李佳和避匿西家巷黄玉堂家經官捉而未獲兹悉李實爲某案要犯一再漏網香帥不勝震怒急飭江漢兩縣務須拘案而後巳所以刻下漢上文武領率眼線多人無日夜到處稽查非僅應故事之比○課吏所以勵人材不謂竟有冒名頂替等弊某日臬憲惲菘耘廉訪親臨江漢書院扃試同通州縣題爲問清查州縣積案無簡捷良法陳文恭公治蘇列單嚴催並飭將承辦吏姓名塡於文尾擇最玩者提究此法仿而行之有實效否又重整海軍策一道佐雜題火烈水懦解儉以養廉論 
[潯陽管絃]  
　　九江訪事人函云辦理二套口厘卡候補知縣張振之明府善鐸上年曾署新喻縣篆現奉藩憲飭知補授石城縣缺寅僚之趨賀者趾踵盈門○秋雨連綿江水漲至一丈有奇巨艦艨艟至是毋虞淺擱矣○陳舫仙方伯上年督師北上時奉命補授江西藩司因留防未及到任而薨現在其公子由北扶柩回湘並挈同眷屬於中秋日坐官船過潯○涂松亭在城開張春陽錢店并槽坊醬園經之營之牛涯不惡人又極儉年近大衍出入從無代步强健可知本月十三日下午忽患時疾未及周時而巳永訣塵世一時聞噩耗者爭執店票向之發錢一傳十十傳百櫃上擁擠異常文武官聞信恐生他變急臨彈壓並諭令見票發錢衆見並無推諉始相安無事孰料對門有福昌錢店城内外以訛傳訛謂福昌恐有不測頓爲波及持票發錢者亦紛至沓來店中并未料理突遭擁擠措手不及蓋潯城錢根緊急已非一日往往通巿有銀無處易錢霎時辦錢緩不濟急而兌票者則又急不可緩以是坐視倒閉店東夏幹之卽將外欠相抵不空情形具禀懇請德化縣求爲追欠還欠當時又有城内之恒裕成錢店事同一律幸執票兌錢者尙從容不迫遂捱過風頭得以平安貿易云 
[六朝勝迹]  
　　金陵訪事人云業機房之某甲本城土著也住居張府園左近家無恒剷雖有生意在手究竟食指繁多時虞空乏某夕適自外歸道經跑馬巷側此處舊係某營操塲近來雖經各地主逐漸起蓋房屋然祗出入孔道鱗次毘連其餘依舊荒墟滿種蔬菜時甲提燈籠踽踽獨行忽欲小便四顧無人因卽置燈路旁就而溺焉不意溺竟土開露出一小罎口舉燈燭之則罎口無缺苔蘚斑斕知其非碎礫破缶也拾一小石叩之無聲乃以足蹴其旁之浮上剔蘚俯視内果盈盈藏鏹也適手内携有布袋一口爲來日買絲計者至是正合用因將鏹儲滿袋中提之恐過重不能力負而行又分置荷包内及袖底屏當粗定後面木梆聲槖槖而來恐支更人走近身邊見此情形必有一番哄動急以足撥土覆罎而去迨夜深時又來此處將有餘不盡之纍纍者盡數探取恃宵分人靜徐發罎底又獲一罐中盡金葉於是喜極携歸頗有求田問舍之意人怪其窮措大烏得作此妄想乃始爲人言其獲有窖金云○聚寳門外山巒挺秀然皆墳塋有劉氏者於長干里之南得地一區有阜有池因就其高高下下闢爲園亭而顔之曰家祠焉近來加意修葺種竹十笏蒔荷半陂略彴紅闌參差入畫主人頗風雅喜交遊每當春秋佳日邑中人具雅人深致者往往聯袂來園占席風光爲鎭日遊宴計雖云門無俗客座盡嘉賓然近日無賴專喜裝腔作勢混迹名士之中醉則攀折花木肆露狂態園主人未能下逐客之令不得己各處懸掛粉牌小楷書云花木無多聊以點綴只可娱觀不堪折贈是殆所謂我雖不言爾能無愧云爾乃盲於心者猶視若無睹某日有三人同入桂軒適桂子飄香時候三人相視而笑曰聞木樨否因上前各折若干枝護花使者堅以違禁相攔阻三人無計可施遂冒充機器局工匠謂扭至局中再與講理阻者益不服相持不許出門三人情急思用武衝出園去因是各揮老拳摔阻者於地傷其額角三人見勢不佳中有一人稍明白亟轉怒爲笑安慰數四且出青蚨數陌勸令就此了事然已大煞風景矣 
[月下簫聲]  
　　揚州采訪友人云錢子密大宗伯之少公子號銘甫者客歲文定江蓉舫都轉之女公子兹者木樨香裏星耀紅鸞大宗伯命公子來揚諏吉本月十九日入贅旣由冰上人傳語都轉卽假倉巷嘉興會館安置館甥及屆　期於午前九下鐘時以緑呢大轎全副執事迎公子至鹺轅簫管悠揚洞房春煖同牢合巹喜溢門闌一時賀客盈庭履綦雲集咸嘖嘖稱羡曰郎才女貌洵乎佳耦天生也○城外東關鈔關等處每有清淮人結黨成羣遊行巿肆逞强訛索無惡不爲某日午後有人在觀巷街左近某茶社品茶見鄰桌一老叟鬚髮蒼然憑牕徙倚忽來清淮人三名向之索欠叟曰我與爾從未識荆何欠之有三人大怒指爲圖賴意欲揮拳嗣由他茶客爲之排解令叟勉給洋銀五圓叟不依三人强欲搜索其囊詎料囊中僅得一圓三人遂俵分而散叟無可分辯涙如雨下悵悵而歸噫化日光天之中竟敢欺凌良懦若此尙復成何世界耶所望有地方之責者防微杜漸得以使閭閻安枕無憂也 
[滬上官塲]  
　　昨晨鐘鳴九下意大利國領事計細君帶同繙譯聯輿入城至江海關道衙門拜謁黄觀察延入客廳欵以　式茗點晤談半晌送别如禮○前日午後鐘鳴一下美國領事佑尼于君命駕入城至道署拜會○新簡貴州貴西道王九峯觀察恒出都後由天津乘輪南下日前抵滬分詣各署拜會○浙江支應局委員卽補府經歴徐叅軍文彬日前來申採辦銅斤兹已辦齊一昨分詣各署辭行○崇明縣黄仲蘇大令傳祺因公來滬昨至道轅禀辭回縣○正任南匯縣汪蘅舫大令以誠日昨因公至申詣道轅禀見○昨日蘇松太道懸牌頭門示期九月初一日换帶暖帽仰合屬軍民人等一體知悉 
 
 

Page 3

 
 
[課題照錄]  
　　署松江府陳蓉曙太守預出九月初一日融齋書院課題昨日已行至上海學署因特照錄下方讀周子志學篇書後 
讀周子勢篇書後有虞氏官五十夏后氏官百殷二百周三百說共工氏之霸九州說孫承宗熊廷弼論石星楊鎬邢玠李如松李如梅麻貴論南匯張氏書梅氏秝算書西國月日後其說未備試申言之金山顧氏九數存古書後諸生各就其所長以抒心得勿勿勉湊全卷轉致學業紛而無成 
[英界火災]  
　　昨晚十一點鐘時本邑英租界四川路福州路轉角處某號洋房忽然火起救火會中人旣聞捕房中鳴鐘告警紛紛馳至竭力灌救火隨息滅不復蔓延至如何起火情由及焚燬房屋若干請候訪明再錄 
[爲善奉奬]  
　　滬北仁濟堂今夏因安和輪船失事溺斃人口打撈拍照代爲棺殮插標招認諸董深有勤勞道憲黄幼農觀察特製勇於爲善匾額於昨晨鐘鳴七下備齊鼓樂送往懸掛 
[濬河開工]  
　　浦東爛泥渡董事潘步青慶華趙懋宗子英昨日專丁投上海縣禀報前奉憲諭開濬護塘溝河道現屆秋成擇吉二十七日備辦三牲福醴祀土開工董等屆時虔誠致祭云云查該處河工前經黄大令出示諭令該董興辦等並移爛泥渡巡防局員委就近彈壓并飭差李泰派夥前往照料又有浙寗殷商戴敦燦捐工費三百金以濟車壩雇夫等用其河道開濬深通後旣便轉運商貨灌溉農田地方獲益非淺 
[初訊冒官撞騙]  
　　販賣壽州松記烟斗之塗鶴壽於廿六晨六點鐘至上海縣署誑稱從金陵至此取出信底一紙無非恐嚇官塲意圖賄贈大令問何人之稿涂取筆在簽押房方桌上取紙寫姚東安官名晉圻上角寫邵文炳三字呈與大令謂姚東安姚大人要控告幸舍親邵文炳在督轅當巡捕官特令專誠知照餘語藏頭露尾繼又取出一紙條上列各銜名首爲製造局總辦紡紗局總辦金山縣英會審分府等謂大令曰照單均被控及應須逐一訪查云云大言炎炎破綻畢現大令乃將各字稿收起喚差薛貴將涂收押典史署著薛貴至大方棧起行李到縣均誌報端前晚鐘鳴八下黄大令親坐二堂原差薛貴將涂鶴壽帶上涂仍金頂缺襟袍一揖跪下供稱職員原籍江西南昌縣人生長貴州貴筑縣光緒六年貴州錢捐案内報捐從九捐免騐看在貴州候補共花銀二百七十餘兩旋丁憂未曾起復今年四月十一到申寓大方棧三十七號房内賣壽州松記烟斗因友人壬辰翰林姚東安太史晉圻虧欠嫖帳陸續借職員洋一百元不還職員本欲控追正在無門可入適姚及陳稚餘等十餘人來商就信稿令職員謄就囑說督轅巡捕邵文炳交來督憲查訪並謂至縣署要說自金陵纔到有要事面見必定成功因此受愚冒昧干謁至信函一切實是姚囑職員所寫大令命將起到各物提至案前令涂自看計行李一捲竹箱兩只内均販賣烟斗招牌仿單木板零物考籃一隻内搜出公文一角上寫二十二年七月十九日自兩江督轅發及各信函大令取閱公文内係薦書一封問從何來答是同寓十八號内梁姓湖南人囑看問梁做何事答專打秋風公文上之鈐記現在梁之牀下有兩塊可求查吊大令乃傳訊大方棧茶房趙春山據供孟河人涂販賣烟斗於四月十一來梁客係七月十六日來住十八號房内薛貴呈上吊到棧中日流簿面寫福森錩蓋大方棧未改之前牌名仍舊照用也太令察閱涂梁到棧日子號數俱准將簿發還飭趙認明涂是此人否答稱確是乃飭具認明涂鶴壽確是賣烟斗人住在棧内切結斥退令同原差至棧搜十八號梁姓牀下鈐記並謂如梁姓在棧應卽拿來大令將紙對開看欵寫效彭下書弟姚晉圻問效彭何人涂稱是别號繼又將信逐閱内涂妻信一封極駡涂在外游蕩不顧家用之語一係從蘇州販烟斗來申之信旋檢獲廿六面呈信函底稿塗改模糊大令笑謂眞憑實據畢集於此可見爾眞是荒唐無賴招搖撞騙並謂爾今日尙敢寫信與粤撫許大人及巡捕李姓要與本縣爲難經差役搜呈豈不妄謬涂連稱知錯叩頭如搗蒜大令謂照爾所爲竟是冐官撞騙揑信挾制喝將大帽除下問爾究竟有何功名涂稱候補從九是實昨日執照在護書内本欲呈騐奈家人嚇逃護書不見大令乃命掌頰八十下責手心一百下命具供結聽候詳辦涂稱此事實受姚晉圻之累求請辦姚大令謂信函一切均爾交出應先辦爾况道憲大人特命懲辦倘能邀免算爾便宜涂稱道臺要辦請卽就地正法大令乃命脫下袍褂及靴飭卽釘上鐐銬收禁外監差役適回禀稱小的到棧梁房已鎖人亦不在無從查吊大令飭候繕函持赴英公堂恊提涂稱牀上有洋兩元現不在鋪蓋内大令問差回禀小的並未看見亦卽斥退 
[押犯病斃]  
　　覊押英界捕房之陳阿桂卽應阿桂家於嘉定縣境南翔鎭太德寺後前因冐寫某油坊字條向陸姓支取洋銀三百餘圓案發判押四月兹將期滿忽患病症醫藥罔效延至前晚溘然長逝捕頭得悉立傳三圖地保至諭令往告屍屬並慨解囊金八枚著置備衣棺先行收殮 
[賄賂難追]  
　　劉春山卽賴春山投捕房指控美界包探范進才卽范正才索去賄賂洋銀一百圓一案好副捕頭將范探斥革解請英界讞員屠别駕訊供嚴辦别駕令押候過堂訊斷前晚飭差將范革探等一干人從押所提出研究之下劉訴稱小的係廣東某邑人年三十有三在治下虹口開設豐興押店已歴五年父親在原籍名計生妻子王氏生有一子小字河生錢達卿係店内司帳人數年前雷謝氏時至店中浣濯衣服至光緒十八年三月囑小的至伊家走動小的告以原籍本有妻子氏云奴獨自一人曷若與郎君訂路柳墻花之約小的一時糊塗不合與之私識曾代購衣飾木器上年氏之父母物故由小的爲之棺殮用去洋銀二百餘圓去年三月氏言及有蘇婦欲售男孩小的因付洋銀六圓買爲螟蛉子不料包車夫計定咸至北河南路氏家吵鬧聲言兒子是伊價買伊曾娶氏爲妻小的聞而前往正言斥之旋在西華德路同文書局左近出洋銀兩圓租屋一椽將氏移居其内至本年七月二十二日之晚氏忽乘小的未回潜將首飾衣箱水烟袋等物雇車裝載而逃經某號三道西捕拘入捕房洎小的得聞而計已赴上海縣署指控小的姦占妻兒小的卽與包探范進才商懇令其設法斡全范索洋銀一百圓小的親手交付五十圓至第二日卽八月初五日復囑錢持五十圓至范家交付豈料計又至西華德路新居吵鬧因之指控案下求飭范照數將洋銀繳案小的不願具領乞大老爺撥充六馬路仁濟善堂善舉可也别駕謂爾早經賄以洋銀爲何直至前日始控告答稱因范央人向小的商勸以故控告遲遲别駕喟然曰爾實糊塗原籍旣有妻兒爲何又與此不倫不類之蕩婦姘識以致范革探乘間勒索賄賂爾開設押店平日重利盤剥貧人今兹費去洋銀亦屬悖入悖出劉不答錢供稱小的係太倉州屬嘉定縣人本月初五日劉交小的洋銀五十圓囑賂范革探小的素識范家因卽持之而往旣交范手並無他言謝氏供稱小婦人係蘇州府屬某邑人年三十有一當二十四歲時丈夫病殁於某倡院其時小婦人方在倡院傭工迨後守制三年卽由寄母某老嫗爲媒得洋銀七十五圓再醮與計計本在某姓家當包車夫嗣隨主人出外三月小婦人苦無衣食不得已爲人浣衣度日劉瞯小婦人姿首尙佳引誘成姦嗣悉劉家有妻子小婦人不願爲妾向之爭吵劉允爲小婦人置辦金飾旋又欲帶赴粤東小婦人因嫡姪無父母撫養須待其成人庶謝氏宗祧有人接續是以現住同文書局左近置有木器三十餘圓將衣飾質錢付價起案之首飾中准銀臂釧値洋銀八圓係劉購置其餘有由親串送給男孩者有由計買給者叩求明鑒范革探供稱八月初一夜某號三道西捕見計裝載衣箱各物因其違章拘入捕房管押時適小的値差捕頭令小的將計帶出盤詰知係謝氏之姘夫私識已歴三年後氏另與劉姘又已年餘迨至後來夥役混名水利廳者向小的說知計已投上海縣署控告小孩賣契亦在計處劉擬倩人設法小的告以此種事故非捕房所管應控請大老爺究追聞其時水利廳得小洋銀九十角是否情眞小的並未目覩差役長跪禀稱小的查堂簿八月初四日謝氏投案控計搶物乞准領贓大老爺判令將計笞責 
 
 

Page 4

 
 
二百板别駕飭提計研訊供稱此孩乃小的出洋銀五圓向蘇州齊門外人李龍祥買來由陳阿狗等三人介紹賣契呈電别駕謂劉曰此孩契上載明計所賣爾何妄控計稱劉有錢賄囑范革探將小的送辦已蒙恩責矣别駕笑謂責以小板代爾將晦氣打去否則爾將有性命之憂矣又謂范革探曰爾能將所索之洋銀一百圓繳案乎供稱此禍實是夥役所肇别駕謂爾用人不愼咎有難辭能繳則繳不能繳則當笞責范革探供稱小的家道清貧上有七十餘歲之老母染病在牀務求恩宥别駕忽怒謂劉曰本分府察核各供爾種種姦騙轉被氏騙迨至計姓出面又私自納賄包探大屬不合此種齷齪之財本分府豈能追取乎今者范探業已斥革諒爾氣亦可平矣遂喝令將已革包探范進才卽范正才拖下從重笞責一百板與錢先行開釋又謂謝氏曰寡婦再醮例所不禁爾乃先姘計姓後姘劉姓無恥已極天下有若此婦人乎遂叱令掌頰一百下男孩一口與賣契給計具領起案之銀飾分别飭氏及劉當堂領去並諭令劉不准再與氏往來取具各人遵結 
[諭令帮忙]  
　　元芳洋行主人控鄭光憲欠銀一案迭載報章前晚英界公堂差役將何碧山談俊亭羅玉田送案鄭投案候示談供稱監生等共欠鄭父銀五千兩左右乞寛限日期措繳至鄭父輪船股分票聞押在泰源錢莊因鄭所開永愼祥號欠泰源銀兩故也監生與鄭父多年同事不敢坐觀成敗另有地二畝數分由高易公館换道契尙未發出屠别駕謂行主准鄭繳現銀二萬兩接充買辦爾等出外可竭力帮忙隨飭將鄭還押何談羅覓人保出取具限三日歸還欠銀切結送案如有眉目禀覆核奪 
[信洋被騙]  
　　招商局圖南輪船由閩駛回上海帶有全盛福信局所寄包封内有洋蚨一百十餘元信件數封局中遣人往取帳房以未付水脚未便照付回局取洋一元七角復往帳房查檢號簿告以被人取去有全盛福收條爲憑水脚已如數付訖及騐收條圖章並非局中所出互相爭論卽投小東門外捕房控訴捕頭以此事可疑未便准理大約不免赴公堂具詞控訴矣 
[末路吞烟]  
　　崇明人某甲携其婦至滬賃屋新閘開設糕團店已歴多年近以貨價日昻無利可獲陸續積欠各店帳欵久之遂致逋負如山前日被某米行赴巡妨局控告局員藍二尹飭勇往查勇狐假虎威向甲　取使費甲無以應乘間走避其妻某氏以債臺百級受人凌辱竟至忿不欲生潛購阿芙蓉膏吞之未幾形容慘變店中人察知有異立卽遣人尋甲一面設法灌救幸受毒未深得以一嘔而愈然亦苦矣 
[順屬募勸棉衣第一]  
　　胡京兆來電轉瞬冬令禦寒無具殭凍可憫囑勸捐棉衣二萬件業將原電抄乞登報信厚赶卽購布染色託何植園先製三新棉衣褲一千套以爲之倡一面各處募勸兹蒙上海各糼紗廠允助棉絮二萬觔葉澄衷善士捐助棉衣褲一千套魯鱗虞洽卿善士捐助棉衣褲一千套王益甫善士捐助棉衣褲二百套惟棉絮二萬斤約可做成衣褲一萬套其衣裏衣面縫工毫無著落若已得棉胎而不能成衣區區嗐罪更重矣伏望諸善長大發慈悲共襄此舉轉瞬冬令北方冰天雪地之中赤身露體棉衣褲一套眞可救人一命此係實在功德如蒙捐助一千套照例奏請建坊豈非一舉兩得耶[  三馬路源通官銀號義賑公所嚴信厚謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[被毆控縣]  
　　總巡局函送口角打架之劉陳氏萬德才到縣前晚黄大令升座詰訊劉陳氏供高郵州人年二十四歲住八仙　西褚家橋丈夫劉阿三當東洋車夫小婦人患病已四十多天今日三下鐘萬德才王同住之王徐氏處吵閙向阻被打傷耳際求究大令飭件作騐得並無傷痕萬德才供阜寍人推車爲生今日至表嫂王徐氏家閒話同居之劉陳氏討厭詈馬小的回他卽被批頰因之推跌並不毆打大令以萬德才實屬混帳設有不測豈非要償命因判笞二百板令具結斥釋 
[訊罰流氓]  
　　南巿萬叙街某鮮肉莊屠夫名文奎者著名流氓也刻已敗就老閘某肉莊執役昨日帶領幼婦某氏至南巿游玩流氓見之知非善類羣聚而觀極意調戲正在喧譁之際適恊順祥烟館夥李阿順路經是處因人多擁擠誤踐某流氓之足遂致互相口角各流氓羣集攢毆致李受傷文奎與婦前客逸去後經烟館主趙炳奎投十六鋪巡防中局禀控李蘭史二尹准之立飭局勇地甲將滋事之流氓吳狗大蔡陶陶徐永惠等人拘拿到局訊究之下判令各罰洋銀四圓給李爲養傷費 
[軋指求醫]  
　　寗　人汪鳳階在楊樹浦某紡紗廠爲　工前　下　收工之際忽被機器軋下三指負痛倒地血流若泉經人舁至同仁醫院求治 
[英界瑣聞]  
　　野雞倡婦素蘭甬産也轉徙至滬就胡家宅福臨里作皮肉生涯前晚招得同鄉甲乙丙丁四人團坐作葉子戲局終計算甲輸去洋銀五六圓疑素蘭有意播弄定欲索還素蘭不依以致互相口角旋卽扭至捕房想須解案判斷也○前晚有宵小撬破大馬路泰生糖果店後門潛入櫃内竊去青蚨數千翼迨次晨各夥披衣而起見後門洞啓始得查知其事不知曾投報捕房請爲查緝否○包探趙銀河查獲嘉記書店石印野叟曝言爲淫書中之最甚者多至五百餘部尙未裝釘齊全爰連印書石之類解送公堂屠别駕飭差役將石擊碎書片堆積庭中付之一炬歴半日之久尙覺烟霧迷漫見者莫不爲之稱快 
[英界公堂瑣案]  
　　龜子徐滄山與棋盤街某娼院鴇婦私識有年　又另私傭婦洪錢氏賃屋老閘左近珠胎暗結腹漸膨　洎産下孩卽夭殤氏亦想病乃挽人向徐龜商借洋銀數十圓爲醫藥棺殮費徐龜置之不睬前姘之某鴇婦更時來辱駡氏忿無可洩倩人連死孩舁至東棋街小花園徐龜所傭之某娼院徐龜駭甚避匿無蹤氏不敢貿然入門只得將孩屍暫停路側二百四十二號巡街華捕詢知緣始將氏及院中龜子高阿狗一并送入捕房轉送公廨屠别駕著分别押候訊奪至死孩已由氏母買棺盛殮矣○王錢氏曾憑人介紹向吳褚氏買得男孩一口事後吳褚氏屢至氏家滋擾氏曾具禀公堂昨日清晨吳褚氏又向借錢聲言如不允從須將孩抱去氏不堪其閙將吳褚氏扭赴公堂請究别駕著押候訊核　 
[法捕房瑣事]  
　　昨日下午有崇明口音二人手持衣包一個至新北門謹城河畔某押店質錢法捕房三道華捕張湘寳巡邏至此二人卽棄衣包而遁爲張拘獲盤詰據稱係自已衣服持向長生庫質錢因畏洋人是以暫避當卽一併送入捕房捕頭命押候解堂訊究○老北門老街某姓整容店積欠房租九個月計洋七十二元因無錢措繳前晚潛逃翌日管房人咨照房主投報捕房捕頭飭探將房内器物眼同檢點惟有　凳各物抵欠不敷甚鉅房主無可如何連呼晦氣而已 
[美界捕房紀事]  
　　紹興人曹阿寳前晚在下昌路第二百十五號門牌　門圖竊經二百七十四號華捕拘押捕房昨晨捕頭飭包探張阿五查明此人尙未犯竊因卽釋放○陳金榮前晚持水烟袋一枝至北四川路求質經包探高阿九緝獲人賊拘解捕房押候送廨訊究○粤人曾子均雇屋蜜勒路第八百四十六號門牌以樓面轉租與李阿如居住李欠房租三月房主向原租之人收取曾不得已禀控英公廨屠别駕准詞於前晚飭差咨照虹口捕房協同包探高阿九將李拘至捕頭略問數語令帶回公堂候訊○江北人徐某居吳淞路猛將堂附近子名伍什仔另居漢璧禮路公義局後父子肩挑餬口徐所入不敷所出時常拮据某日向子借洋銀三枚約期歸趙刻已逾限伍什仔屢向逼索昨午又登門索取徐被逼不堪不禁大怒由此爭閙以首互相觸碰皮破血流扭控捕房捕頭詢悉錢鈔瓜葛父子之間何至於斯置之不理令自投英公堂喊控○寗波人唐士福前晚行至斐倫路電燈公司門首突有洋狗一頭躍出嚙傷其足頗重奔告捕房捕頭飭華捕送至同仁醫院求治據醫生云約一禮拜可全愈捕頭復給以洋字紙條令持向公司索取養傷費如若不允可投控英領事署○前晚有江北人高射餘在天后宫橋躍下欲圖自盡三百八十七號華捕瞥見喚杉板船救起解送捕房捕頭詢其自盡之由據供度日維艱又無親友故不如一死爲快捕頭令押候送請英讞員訊奪○前日下午英界大馬路利生廣貨店跑街夥某甲乘一千四百十五號東洋車至虹口崑山路道夫紡綢洋傘一頂卽奔告捕房旋經包探石金榮將車夫孫旺生查獲原贓尙在押候送廨訊究 
 
 
 

Page 11

 
 
   
 
 

Page 12

 
 
[光緒二十二年八月十七日京報全錄]  
　　宫門抄○諭旨一道錄前○新撫饒奏擬請津貼防軍採運糧價片○粤撫許一奏調署知隷莫○　督王奏請摺降鹽　　會辦河工事宜片○大臣桂等奏遵旨議奏事件謹陳大概情形摺○八月十七日户部通　　　事府廂黄旗値日無引○　　阿公興伯芬車各假滿　○　○陳乘和　充起唐注官恩○道府錢開震等　恩○戳取知府　變　預備召見○聲　請　十日○永隆續假十日○鈕楞額請假五日○召見軍機錢開震艾慶闕○○曉應祺片再行軍以糧食爲　將運尤　　疆自甘　不靖調募馬多管旗赴甘助勦　分防玉門安西敦　及哈密羅布淖　等處　逆　西　臣興署督臣　模　商　　　　新屢出　回援加　哈密防　進駐安敦另　南路　鎭　　各營扼駐羅境軍事　　　　芬　關　　甘　外　　向俱　　無多一　駐兵採買　日騰　春間督　　軍　　　　甘省各州　　支　料扣繳　　　昻　　　形　苦自回抵玉　與本省　　　　　追　　益夥前據安西直隷州知州　　　　　　向　　　　　投　　盡無　知河加　案　均無糧　　　　頑　　　　　　　七兩有奇竟夥粒購求不得請由肅州哈密　　　　　安　距肅州七站距合密十一　　　　州　　州知州　　　　　　　　巿石採運各價合計需銀八兩五錢不折稍减哈密路遠更　計瘞遞加其　布津　一路卡　里克　　峽　　共　馮　　　　旗復須安插撫回繳干羅境勸辦屯墾未久無糧可貨必須由客喇沙爾廳屬之　　勒　庫車屬　　　提撥　　　均在　　　　　若派兵至敦煌縣交界之處迎護接解共約三十餘站運費尤難孫改臣愚軍臨　　途道　逐　戰嚴防　　　常勞　各　　　餉有限整價無常非格外津貼不足以恤兵艱而作士氣　請新軍在關内支　　　擾照甘軍　　　貼糧價四成給　　　相　州至哈密自庫爾勒至卡克里克以前各營旗支領糧料撫照新省　價扣繳不　採　　脚局費俱由公家支發歸太　需項下　　　銷如此量子變通庶軍食無虞缺乏士馬益資飽騰矣所會新疆防軍擬請津貼　運糧價練由　附片具陳伏乞聖鑒　　查　　案謹奏奉硃批著照所請該部知道欽此○○許振褘片再順德縣知縣胡監撤　所遺　德縣知縣篆務應行　　　　查有遂溪縣知縣嚴崇德才具幹練公事細心堪以調署又揭陽縣知縣張間崇　請開缺　籍修墓辨　　　縣知縣篆務　持　　　　查有署饒平縣事河源縣知縣劉孚京歴練穩愼辦事勤能堪以調署據藩臬兩司會詳　來　　飭遵照外臣等謹合據　例　　其陳伏祈聖鑒再臣許振褘到任未及三月考語係臣譚鍾麟塡註合併陣明謹奏奉硃批吏部知道欽此○○　文韶片再永定河歴屆堵築漫口工程皆派熟諳河務大員前往會同河道妥籌辦理誠以堵曰大工與歲修各項工程不同辦理稍不　延　致多糜帑項遷延時日口門一日不合則民田一日不涸難有蠲賑終　無濟何以上紓宸　下恤災藜故整屆遴員督工非曾辦　口著有成效者决不敢輕於一試本年六月永定河北中七號漫口奉旨飭臣派員堵築臣欽遵之下逐加遴選實無辦過太工可當　面之人帷查有降調大順廣道吳　斌前後辦理河工二十錢年如同治十年十一年光　三年四年九年十六年永定　各汛　口皆其堵築無不尅期合龍集事速而用費省三十年河臣許振褘籌辦永定河土設立河防局其原奏亦謂吳廷　爲衆日交謂熱謂　務之員由大順廣道商調來工並奏　於每年春夏之交到局會議辦法是年吳廷斌督辦兩岸橋修防汛工程　　掃叚工　　　迨經伏秋大汛異常盛漲又復親冐無　曁夜搶護卒獲安瀾且該員歴辦永定河工並曾署永定河道凡其辦工之年　　安瀾之年成效昭著彰彰在人耳目誠如許振　所謂衆口交稱固非徒博虚譽者比也上年以失察妻弟潘向鈞　挾覆等精部議降三級調用臣於覆奏摺内亦謂其辦事尙屬精細於河工素稱　手蓋旣不敢曲諱其過亦不能盡没其　本　　間泰卸衆津經臣合其訪緩回竊原恐伏秋大汛有艱險鉅工直隷河務乏人不得不藉該員以爲緩急之助現在永定河漫自工程緊要若　洮遠嫌知吳廷斌之可用而不據實瀝陳萬一遷就貽誤則上負聖恩臣罪更重伏查乾隆四年直隷督臣孫嘉淦興修水利會經奏留巴革永定河道齊格在工效力近年鄭州大工臬司藩駿文等亦以被議人員奏調赴工曾蒙恩倠實因河工情形非閱歴多年不能熟悉非熟悉情形則凡先時之勘估臨事之布置必不能悉合機宜其間一費一省三遲一速所關於國帑民生者實非淺鮮吳廷斌因大授過其歴辦工程並無貽誤與齊格潘駿文情事相同合無仰懇天恩俯念要工需人准將降調大順廣道吳廷斌留於直隷由臣派令會辦永定河堵築漫口事宜以期得力直隷各河受病俱深臣方極力經營次第籌辦將來亦可資其臂助臣爲愼重要工因事釋人起見是否有當謹附片陳明伏乞聖鑒訓示謹奏奉硃批著照所請吏部知道欽此○○奴才桂斌那遜綽克圖跪　奏爲遵旨議奏事件謹具大概情形先行奏聞恭摺仰祈聖鑒事竊查庫倫辦事大臣所屬哲布尊丹巴胡圖克圖沙畢圖什業圖漢軍臣漢兩愛漫各蒙衆近年以來屢遭勒派被累不堪業將查辦沙畢情形據實奏明奉旨允行在案兹復查閱檔册内有光緒九年問理藩院議覆將軍杜嘠爾等會奏喀爾喀四盟遭災請賑等八條奏交烏里雅蘇台將軍庫　大臣等迅速妥議具奏等因　案因循延擱十有餘年正在核辦間復據圖車兩盟長等各以前情呈報前來謹就原呈八條酌擬辦法敬爲我二皇上陳之一原請喀爾喀帮台三條查阿爾泰軍台向有本台官兵當差外並欽奉諭旨由喀爾喀四盟派有察克達兵丁監管同食糧餉按四六成應差嗣因關外不靖差務煩多因駝馬不敷於就近游牧之户乘便取用名曰桿子驛以致附台居住之喀爾喀蒙古被擾不堪報明情願由各盟攤出駝馬羊房等件並派章京一員於台站駐紥遇有向章應傅桿子驛大差正台牲畜不敷始准令其應付名曰哈布蘇爾噶卽漢語帮台也其應行分當差使經理藩院議有定章節次札知豈能任正台官兵推諉擾累帮台乎現已行文烏里雅蘇台將軍察哈爾都統所有此項應差台路查明向用桿子驛出票章程知照庫倫以憑飭屬遵辦並嚴飭該管扎蘭三員嗣後除照章應用桿子驛大差憑票核明准由　台官兵補派外其尋常差務該正台官兵及察克達等力能應付故意推諉擾累幫台者一經該帮台章京禀明不分畛域卽將該管扎蘭嚴叅以昭懲戒一原請喀爾喀毗連俄界各卡倫裁减户口一條查閱原報所有差户無多其中殊有窒礙自應仍因其舊無庸議裁一原請喀爾喀裁减卡倫差户後由西林果勒察哈爾等處派户更替一條情近　已勞人似欠平允現旣不准裁减亦應無庸更添一原請　　和宫及多倫諾爾廟内駐紥喇嘛諷經口糧等項請由附近内盟帮助一條似難一概准行除將念經喇嘛口糧仍飭照舊供應外至經典供應及修理房院等項銀兩本係無名之費冐濫開銷現旣歴年遭災自應先其所急此項攤欵暫子革除俟　力稍紓再行議復以　四條現已欽遵諭旨准以定章叅考實情卽可定議并已咨札各該處遵行者也至四盟充當各差往往被人冐騙無中作有濫列浮開又復句串奸商稱貸作息查係實情又科布多屯田嚮導實廠台站各差本應該處杜爾伯特等二十餘旗就近充當旣經前任　贊大臣長順奏准有案似難任其推諉其按户分當差費漸增倍蓰力所難支所奏似非虚　窺之底藴仍係受累於奸商查庫倫聿兩魚肉沙畢昧良罔利已由奴才等查明據實奏請减成歸還渥荷　殊恩從寛免其深究現在鳥城奸商罔利視庫商加倍强梁自應澈底澄清照例懲辦以上各件果能極力維持所報遭災各情無須另行議賑矣以上四條均與鳥科兩城間多牽涉現在哲布尊丹巴胡圖克圖舉辦丹書克之際該盟長等均應咸集庫倫應將四盟要差照章會辦現已札飭實力妥商認眞共事倘再因循推諉定予嚴叅並咨請烏里雅蘇台將軍一律札飭一俟該盟長等呈報到日禀公核明會銜覆奏務將每年欽奉事件赶緊厘清奏請欽定以仰副我皇上軫念蒙藩之至意除俟飭查明確會同烏里雅蘇台將軍等聯銜具奏外所朋奴才　現將四盟要務遵旨籌辦情形理合先行奏聞爲此謹奏奉硃批知道了欽此 
 
