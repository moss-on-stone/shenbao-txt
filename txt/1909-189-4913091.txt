# 1909 - 189 - 4913091

 

Page 1

 
 
   
 
 

Page 2

 
 
   
 
 

Page 3

 
 
[本館特别廣告]  
　　本協振所前曾兩次籌墊洋四千元解交本埠甘肅籌振所滙往災區散放茲又集洋五千元合新湘平銀三千五百十七兩七錢一分送交本埠蔚豐厚票號匯呈蘭州毛實帥查收散振惟是災區較廣普濟爲難尙望諸大善長源源佽助俾蘇涸附同深感禱再江浙雨水過多災象已見淹斃人畜冲毀房屋之警告亦時有所聞併祈諸君兼顧捐資助振尤兩省灾黎所戴熏不忘者也申報館協振所敬啓 
　　昨日收到延陵仲子甘肅振捐英洋一千元求病速痊本報當即滙往災區先爲叩謝又啓 
上諭 
[監國攝政王鈐章五月二十八日奉]  
　　硃諭前經憲政編查館奏定憲法大綱内載統率陸海軍之權操之自上等語已奉先朝諭旨頒行朕今欽遵遺訓茲特明白宣示即依憲法大綱内所載朕爲大清帝國統率陸海軍大元帥並敬符我太祖太宗肇基鴻業親總六師之制以振我軍人尙武圖强之心並著先行專設軍諮處贊佐朕躬通籌全國陸海各軍事宜即著貝勒毓朗管理軍諮處事務惟朕現在冲齡典學之時尚未親裁大政所有朕躬親任大清帝國統帥陸海軍大元帥之一切權任事宜於未親政以前暫由監國攝政王代理以合憲法至一切應如何定擬籌辦事宜即著軍諮處隨時妥酌奏請施行將此通諭臣民知之欽此 
　　硃諭貝勒毓朗現派管理軍諮處事務著派鎭國將軍載　充專司訓練禁衛軍大臣毓朗著開去此差欽此 
　　硃諭著派郡王銜貝勒載洵提督薩鎭冰充籌辦海軍大臣俟有成效再候降旨此次遵籌海軍基礎王大臣所奏入手辦法請另派大臣辦理原摺著抄給閣看欽此軍機大臣署名奕劻世續張之洞鹿傳霖假那桐差 
論說 
[論預備立憲之難易（吳興讓稿）]  
　　天下事果難乎。語曰天下無難事。有志事竟成。吾不敢謂其難也。天下事果易乎。語曰言之匪艱。行之惟艱。吾不敢謂其易也。然則將謂無所爲難。無所爲易乎。然事實具存。一比較而難易判焉。安得以理論之空想槪言之。吾讀憲政編查館奏定預備立憲事宜清單。分配秩然。期限分明。循序而進。立憲之成。若操左劵。然清單所開。雖同爲預備事宜。實大有難易之别。留心憲政者。所不可不研究者也。請一一分陳之。 
　　一曰關乎編訂法律章程之事謹案期限清單所開。城鎭鄉及府廳州縣地方自治章程。清查户口章程。清理財政章程。修改新刑律。編訂民律商律刑事民事訴訟律。釐訂内外官制。編訂文官考試任用章程。官俸章程。法院編制法。釐訂國家稅地方稅章程等項。此似難而實易者也。何則。起草一事。所難者在能否實行耳。若不體會歷史風俗習慣。則勢必所訂之章程。無一字可行。然欲求悉合乎歷史風俗習慣。則惟有悉去立憲之精神。而遷就舊規模。貎託新形式。而後面面圓到。推行無阻。然爲有識者所笑。是則起草者不左右爲難乎。惟有仍用其閉户著書之方法。各就我所見到之地爲之。則職已盡矣。能行與否。起草者所無可如何。故不如不計之爲愈也。無論如何。終有完卷之法。此所爲似難而實易者也。 
　　一曰關乎設置機關事項謹按期限清單所開。則設立省諮議局。創辦府廳州縣城鎭鄉議事董事會。此關乎人民者也。設立變通旗制處。設立審計院弼德院。顧問大臣。此設於京師者也。辦府廳州縣各級審判廳。此設於各省者也。此類事者。以言乎難。則誠難矣。然所謂設立者不過創辦之意。乃自無而使有之義也。大凡國家機關。删除也難。增加則易。應選舉者選舉之。應奏派者奏派之。應札委者札委之。是則僅就設置而言。無甚困難也。 
　　一曰關乎學務事項謹按期限清單所開。爲編輯簡易識字課本。及創設廳州縣鄉鎭簡易識字學塾。編輯國民必讀課本。僅此數事而已。所謂人民識字者。須得五十分之一。及二十分之一。則係效果。而非籌辦上之事宜。姑勿論之。至簡易識字課本。聞已粗有稿本。至國民必讀課本。則必按敎忠敎孝。奉公守法勉天下爲安分良民。此則君主立憲國之一定宗旨。宗旨旣定。又無須乎深文奥義。則數文人足矣。識字學塾。由提學司札飭辦理。就學務上固有基礎爲之。亦易易耳。此則清單中第一易事也。 
　　一曰關乎財政事項謹按清單所開。查各省歲出入總數。分地方稅與國家稅。辦全國預算决算等事。以理論言。則旣有出入。即有數可稽。有數可稽。即可調查其總數。此不患其無方法者也。雖然即有良法。果能實行否耶。今日之所謂總數者。求其與例案相符而絲毫不可出入耶。則有部案者可無須調查。但調查其無部案者可矣。合之即爲總數也。不知當軸者之果用何主義也。無部案者。大半爲外銷欵項。然而外銷欵項。例案尤多。一事之舉。即成一案。一紙之批。又成一案。其交互紛雜。雖計然范蠡。有不能勝任之慮。况乎其事實上難處。更不勝枚舉乎。其餘若分國家稅與地方稅。則必先有國家經費。與地方經費之區别。欲分國家經費與地方經費。則必先有國家行政與地方行政之區别。欲分國家行政。與地方行政。則必先有國家資格。與地方資格之區别。欲定國家資格。則必先有國家資格與君主貲格之區别。欲定地方資格。則必先有地方資格與官吏。 
 
 

Page 4

 
 
資格之區别。然而法學家輾轉以言之。累萬言而未能透也。政治家委曲以明之。積數百年而未能信也。雖皆不在理財範圍。而理實相因者。欲一一解决之。豈非難之又難乎。至於全國之預算决算。則以清理財政。及畫分行政經費爲根本。二者旣難。則預算决算亦不易。果二者已如期辦到。則預算决算。亦無所謂難易焉。雖然二者之外。又有問題上之問題。根本上之根本。事實上之事實。自全國言之。非度支一部之所能爲力也。自一省言之。非清理財政一局之所能爲力也。經騐不可復言也。學理無從解釋也。此殆期限清單之第一難事乎。 
　　一曰屬乎實行事項其在第二年之實行事項。則清理財政之外。莫如調查人户總數一事。若就其易者言之。則户口之數。例須報告。照抄一分可矣。以求其確實言之。則較諸財政。更有難焉者。無論其無良法也。即有良法。誰爲經理之。已辦巡警之處。委之於巡警。未辦巡警之處。將何從委任乎。欲令人民之自行報告。則畏官之習已深。不明其故。誰敢輕以其姓名籍貫人口之數。上達。欲由官查之則非騒擾即敷衍耳。其第四年之實行文官試騐章程。任用章程。官俸章程。亦屬絶大困難之事。欲實行試騐章程。而與試驗章程衝突之事不易　也。欲實行任用章程。而與任用章程背馳之事。不易去也。欲實行官俸章程。而與官俸章程予盾之事。不易去也。若此而欲實行。非一絶大困難之問題乎。其餘之當實行者。非困於財力。即於官制無一而非難題。吾不知袞袞諸公。將何以解决之也。 
專電 
[電一（北京）]  
　　粤漢川漢督辦張中堂以鐵路借欵辦理爲難邀梁尚書兩次與英德法等各使臣磋商並擬奏派梁尚書會辦借欵事宜 
[電二（北京）]  
　　黔撫龐湘撫岑會奏請由洪江沅州晃州玉屏鎭遠以至貴陽添設電線飭部派令員匠來辦所需木料槪由湘黔兩省購備餘件由電局撥用奉硃批郵傳部知道 
[電三（北京）]  
　　攝政王深以人才缺乏爲慮樞臣請通諭各督撫保薦大員奉旨照准 
[電四（北京）]  
　　度支部奏派諮議官奉旨依議 
緊要新聞 
[西藏最近之布置北京]  
　　日前電諭聯豫温宗堯趙爾豐略云聯豫等電奏悉所擬辦法尙屬妥愼周詳准如所請遵行趙爾豐着駐紥巴塘將察木多等處撥歸管轄以爲藏援添練新軍以固疆圉着責成聯豫督飭認眞訓練並隨時彈壓俾資妥洽所調四川知府鍾潁統帶兵弁着照所請其餘興學開礦辦墾實業巡警等事並着妥速籌辦隨時電奏請旨遵行 
　　成都將軍馬亮查覆藏僧呈控趙爾豐一案摺内有云藏僧與趙爾豐積仇已深應令不再深入以防不測旋即廷寄馬亮查辦諭旨内有趙爾豐辦事究竟有無操切辦理藏事是否相宜着一併查明據實奏覆等語 
[濤貝勒封奏硃批之原因北京]  
　　向來滿漢大臣以及各部署所上封奏無論是否緊要槪不硃批從前則係交旨自改爲鈐章署名之後均係欽奉諭旨惟外務部及外務部代遞各使臣摺件則係硃批此歷來舊章也近日濤貝勒等封奏二件一請添撥軍米一請軍制按照三等九級忽然硃批依議二字未知何故惟一經硃批原摺須還本人樞垣另抄一分存案若另有交旨者即將原摺存案矣或謂因鈐章署名過繁故改爲批諭較爲省事耳 
[未來之豫撫北京]  
　　豫撫吳仲帥已兩次電奏請假昨又電請開缺樞臣商議謂如果出缺擬請簡林紹年鹿相則擬保丁寳銓 
[民政部將實行禁賭北京]  
　　民政部肅邸以改良社會本民政部之專責而牌賭一事在中國視爲習慣官吏亦以禁賭爲具文未聞有能實力奉行者内政不修貽譏外人莫此爲甚環地球之上終日以此爲事業者恐除中國外尙無此一等空閒之人昨已决定實行禁止肅尙書云法自京師始已與各堂議决先從八大胡同之各小班入手 
　　按賭之爲害甚大本報近日曾痛論之願民政部實行禁止之令勿即以空言了事也 
[那督擬收回天津租界續聞天津]  
　　那督對於收回天津租界事頗費躊躇以民政爲内務之本而其精神之所寄全在巡警欲收回天津租界不得不從收囘巡警權入手已囑津道與駐津各國領事竭力磋商務將租界巡警收回自辦在各租界公段設局擇適中之地設立總局一處並由南北兩叚巡警總局挑選巡官長警多名分駐租界總分各局一切事務悉照部定章程辦理又凡在租界犯違警罪者無論中外人民均歸警局懲辦 
[趕建張庫鐵路之原因北京]  
　　樞府諸公以庫倫密 
 
 

Page 5

 
 
邇强俄距離内　各省道途遼遠且又阻於沙漠商旅往來諸多不便於軍事上尤有　礙且蒙人智識淺陋易於聯絡俄人相與習處每誘令改服俄裝年深日　漸與同化其禍不可勝言庫倫辦事大臣雖有奇才異能亦以鞭長莫及無能爲力若張庫鐵路開通一則便於商旅二則便於行車三則蒙漢交通日繁蒙人心與俄絶而肘腋之患可免擬與郵部徐尙書商議於京張鐵路竣工後即趕緊接修張庫一線其建築費則半由京張鐵路餘利項下提取半由度支部代墊 
[慶邸擬設甘肅振捐局北京]  
　　慶邸以甘肅災荒頗大首先倡捐銀五千兩復會商恭邸肅邸及禮親王順承郡王等令各量力捐助從速滙甘以蘇民困又以上海有振捐公所之設京師爲人文薈萃之藪反付關如不免貽羞外省擬與諸王商議設立甘肅振捐局一所凡都中及近畿好善之士皆可就近交納捐欵不論多寡一律收入每滿千金即行滙甘 
[派員調查甘荒之要電]  
　　北京農工商部堂憲均鑒商等因甘省旱災所行公私函電災情輕重迥殊爰舉張警予徐志鴻於二十八由滬赴甘目睹災情庶籌辦較易叩懇電咨甘督照料不勝至願甘肅義振協會王震　李鍾珏　吳慶第　姚曾榮　顧履桂　莊籙　李厚垣　葉增銘　林世傑　朱大經　張嘉年　沈懋昭等 
[京師近事]  
　　端督陳請將翁同龢加恩摺樞臣原擬有國史館立傳後經攝政王改爲但准復官未予立傳 
　　直隷同鄉官紳聯名呈請都察院代奏嚴參李德順多欵内有媚外失權糜費公欵任用私人盤踞路務固執已見等情已誌前報專電聞並有引用洋人爲護符等語且將贓欵指出當日寄諭那督查辦 
　　楊蓮帥自起病以至於死止說三語一語曰曖唷（言痛苦也）二語曰不要（不要茶也）三語曰燈（言燈太亮也）以外無語矣家人以筆與之則在紙上亂畫不能成字矣 
　　那相實授直督端督入樞已誌前報茲聞那相前在京時嘗對人云吾忝外政界三十餘年積至宰相京官品位無可再崇惟從未蒞過外官實爲一生之遺憾但使吾作過一任北洋大臣吾願足矣此次有實授北洋消息當必勝任愉快矣 
　　那中堂於受命暫攝督篆之次日攝政王諭以到任後務須留心將北洋一切事宜詳查紀載並飭將庚子後前總督袁任時所有虧耗欵項若干楊士驤彌補若干統行查明奏報那中堂以此事甚難查辦擬俟端午接帥任時會商辦法 
　　那中堂署理直督假中州會館爲行轅瀛眷在津時則借寓調往吉林之顏觀察公館内中堂每日早八鐘到會館辦公晚五鐘始回公館 
　　北洋習藝所犯官張榕偕看守官同逃一節已錄前報茲聞是夜看守官王錫章當回家之時出習藝所大門數步忽回身對守門之巡警云有物遺漏可速代我取來我替汝暫看守此門巡警去後而張榕即逸迨巡警回來而看守官王錫章告以小心看守乃去及次日不見張榕午膳而看守官又不來到其家問之則三日前已舉家逃去矣 
　　新簡魯撫孫慕韓中丞因攝政王有旨以魯省事務緊要著速赴任擬於二十五日起程抵津勾留一日即搭輪赴青島再由膠濟鐵路赴濟履任已於日昨請訓並於二十一日歷訪各使館辭行聞中丞此次隻身獨往並不携帶家眷云 
　　民政部測繪學堂於二十日考試畢業所有各生獎勵已經民政部議定當俟秋後高等巡警學堂畢業與之一同辦理擬先擇此次卒業考列最擾者分派内外廳任用又聞測繪學堂爲徐菊人尙書任内所創辦該學將次畢業徐尚書擬調最優者數人歸郵傳部任用以便派赴各處鐵路測繪之用 
　　津浦鐵路北叚工程係將鹽斤加價作爲股本惟此項股東作爲鹽同所有現聞直紳有以用鹽者爲民加價亦由民出若竟以鹽商爲股東是爲淵敺魚殊非公允刻擬將此項問題提議妥籌善法其目的則欲以此股本作爲地方公共所有將來所得利益亦爲地方公共所有專辦地方一切公益事宜各直紳咸贊成此議不日即將此問題宣佈矣 
　　日前有某御史遞一封奏内容係指參署理南北洋提督李準謂該提督自署任以來其家眷日益奢侈靡用甚鉅並云該提督與歐人往來交際親密而該提督爲軍人首領自應儉約從廉似此糜費大致係因現在籌畫海軍該提督受外人運動購定軍艦等事之故請飭查辦聞該摺已留中未發不知確否 
　　赴俄專使戴尙書少懷已定於本月二十五日由俄京起程回國下月初七八日即可到奉天 
　　京漢鐵路自贖回自辦以來不及半年而進欵之實數已有五百餘萬元之多實爲從來所僅見循是類推本年入欵當不下千萬元較之去年溢出三百萬元推原其故蓋一則由於裁汰洋員節省縻費二則由於辦事人員認眞經理杜絶中飽之故 
　　陸軍部鐵尙書近以各省陸軍中學卒業者日益增加非於中央組織陸軍大學校不足以資深造聞已派慶疊生叅議籌訂章程 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[張端二督爲勸業會往來要電]  
　　廣東張制軍致端制軍電端午帥鑒洪個電悉前承電賀敬謝我公奏辦南洋勸業會爲全國樹厥風聲將來實業之振興即兆於此遠謨藎畫佩慰良深駿移督是邦忝承公後旣得預茲盛會遵當始終提挈以期相與有成至陶主政尚未抵粤俟接晤後留可詢悉一切粤省出品協會已屢次轉行勸業道飭屬籌辦矣駿敬 
　　端制軍復張制軍電廣東張制台鑒洪敬電悉南洋勸業得公鼎力贊助始終提挈俾底於成當將尊電傳知該會此間商民同聲欣幸方有 
[粤路查帳請展限未允]  
　　上海粤路股東共濟會致廣州王觀察電廣州王雪岑觀察鑒據粤共濟會電工程查未及半購料賬單又抗不交出聞貴處儘月蕆事全粤譁然已電京並囑敝會協力務期展限澈查勒交賬單等語究竟如何乞電示粤路股東吳兆曾等叩 
　　王觀察復粤路股東共濟會電上海粤路股東共濟會吳寄麝兄鑒電悉查賬展限將滿事如未竣不必再展限以查竣爲止彼安能久延耶查賬各員均極認眞决不含混草率貨單兩次簽詢刻雖未復即再促之此時並無不交實據未便遽目爲抗已告粤會不必輕動致生枝節駐粤分局宥印 
[澳門界務定期開議]  
　　文滙報載二十七日香港電云澳門勘界交涉定於明日（二十八日）下午開議届時葡萄牙勘界專員馬沙都中將及中國勘界專員高而謙將在葡領事私邸聚集會議聞兩方面均守秘密主義 
[新魯撫之政見（續十六日報）]  
　　六曰頒平等之法律中國於尊卑上下之分區别太嚴故於法律每多偏重如尊長之於卑幼夫之於妻家主之於奴僕犯法俱從末减相去懸殊夫法律本義貴取其平西人平等之說亦專屬法律而言各國憲法皆有專條凡屬國民一體受治於同等法律之下今我中國預備立憲改訂法律若不先於此條决定宗旨是憲法終不成立新律何異於此前爲各國憲法之第一要義即爲維新政治之絶大關鍵應請明諭憲政編查館修訂法律大臣抱定凡屬國民無論貴賤一體受治於同等法律之下一條切實改訂法律庶可崇人格而饜民心用昭一道同風之盛七曰廣外交之主義中國素視外國如虎狼寇賊勉强訂約姑事覊縻本與各國交通之意未能符合是以彼此對待之情亦多暌隔近則能商日久遣使絡釋漸能通曉洋情臣兩次奉使周歷各邦深知其立國自有本末迥非漢唐宋之匃奴吐蕃契丹等部可比内政有嚴肅之規模外交爲重大之政策蓋國不能獨立通商者國與國交民與民交之契約也彼此有相需之故成相倚之形不必待要求而始言通使更何煩限居留而過事猜嫌外人雜居者愈多則城巿彌盛資本輸入者浸廣則商業日隆有分土而無分民自隘何爲者要在修明法政收回裁判之主權鼓勵工商以擴吾民之生計論語稱忠信篤敬蠻貊可行宋儒言待夷狄以誠伏願我皇上明中外之大勢講信修睦親仁善鄰則天下臣民必咸知互換知識互換利益以日趨於文明進步有競爭之心而化種族之見共享和平之福而邦交於又永固矣八曰恤藩屬中國今日藩屬祇有蒙回西藏幅員寛廣介乎强隣若不曲事牢籠深恐爲叢驅雀曷勝隠憂上年達賴喇嘛來京蒙恩優禮體恤周至仰見先朝用意深遠查蒙回王公有年班入覲之例聞　數歲之所入不敷一次年班之用敎養久廢户口凋零游牧日耗礦鹽大利廢棄於地各部無生財之法而有年班之耗近如札蕯克圖郡王之藉資鄰邦將成巨患若各部紛紛效尤伊於胡底亟應速予變通年班一項暫行停止遇有王公等奉旨召令來京者准用馳驛之例官資其費免其貢獻厚往薄來各部可興之利由度支部理藩部酌量籌辦並廣興敎育破除迷信庶可漸化愚頑而有以自保恤藩屬而靖邊圉亦今日所必不可緩者矣以上八條皆爲救時之本計自治之要圖按之各邦旣可收取長之益揆之我國亦斷無扞格之難臣受恩深重目擊時艱熟察歷代中興之治規模皆定嗣位之初擇術而正則國易以昌擇術而偏則易以危且亂何况今之時局其艱大又數千年歷史所無可比例者也夙夜徬　不敢安於緘默縷覼上陳伏維聖明採擇宸斷施行大局幸甚 
分類新聞政界 
[江南模範監獄問題南京]  
　　江寗府楊守前署江寗府許守遵飭籌議開辦江南模範監獄事宜并章程詳請江督核示當奉午帥批云查罪犯習藝所原爲改良監獄而設現在該所建築已竣規模完備所請將該所改名爲江南省城模範監獄自是正辦其收犯之法查照部章以江寗一府及未建習藝所之各廳州縣軍流徒罪人犯入之又凡痞棍流氓及他項人犯奉批永遠及有年限監禁之犯亦得收入此外刑事民事及原被案從人等仍歸地方官衙門收管界限亦極分明該模範監獄經該府等如此悉心籌畫將來辦理得定成效必有可觀本部堂實深企望惟現當開辦伊始遴選辦事人員最關緊要典獄官尤爲各辦事人之主腦責任綦重非熟習監獄管理法者不克勝任應候本部堂遴員札委至請撥經費銀十萬兩以一萬餘兩爲開辦時添置一切器物之需其餘全儲裕寗官錢局以所得七釐生息作爲該監獄常年經費所議亦屬周妥仰候札飭江安糧道援照前案知數動撥可也摺開監獄章程五十六條職員辦事章程十二條大致尙妥其未洽者已由本部堂詳細核改鈔發該守等查照辦理 
[自治宣講所提倡衛生揚州]  
　　本月二十四日邵伯鎭自治宣講 
 
 

Page 11

 
 
所又逢宣講之期由講員張鶴第君演講衛生上種種事宜并提議時交夏李霍亂喉痧等症異常危險推究原因實由沿路汚穢不潔之物垃圾滿途一經日晒風吹而其薰蒸之氣從人呼吸間透入故致猝起急症但事不預防亦無益於實際本鎭商辦民團每月約收一百數十千文擬自本月起向舗户照原數加收一成三個月爲限以此經費即責成該民團率領打掃夫辦理如果見效即爲將來改辦警察之地步 
交涉 
[天安寺爭持之近狀福建]  
　　英領事以天安寺毘連領事署力圖侵佔一節兩紀前報此事節經洋務局詰駁隨據交出租據等件殊不足爲憑且樂羣社救火會久以該寺爲公所一時碍難遷徒雖經外務部疊次行文到閩督辦洋務林觀察怡遊意主據實電覆不爲該領事所脅以順輿情而杜後患 
[俄人强收地租之交涉吉林]  
　　昻昻溪俄租界今歲屢欲收納中國商地基租捐經該處交涉局照會請緩事屢誌前報忽於五月初四日有俄國東清鐵路公司官同該處火車總管並巴釐司官帶兵二十名將中國商舗房屋拆毀數家當時有交租價者始允不拆現經該處交涉局磋商俄人未允昨已禀報公署飭交涉局核辦矣 
軍界 
[新撫整頓營務之計畫蘇州]  
　　新撫瑞莘帥以蘇省營務日漸廢弛擬即大加整頓以求起色已紀本報茲悉莘帥以混成協統劉道篤烈軍學非其所悉理财长是其所長爰擬調辦淞釐捐總局差務以收因材器使之效所遺協統一差札委曾受新軍敎育前飛划營統領陳得龍游戎接辦俾資整頓至飛划營統領亦經莘帥另委杜鶴峯游戎辦理日内均分别下札飭遵 
[正副目兵報效存餉之批奬天津]  
　　直督據第二鎭禀正副目呈繳餇銀當即札飭給予奬勵文云案據第二鎭禀稱一營管帶石振聲呈報該營後隊五棚正目郭鴻喜及伊弟第四棚副目郭鴻印係邯鄲縣賈村人自光緒三十二年四月間入伍學業日進品行匀優每月餉銀除扣存瞻餉食用米菜花費外所餘銀兩即繳存該隊隊官處存儲計郭鴻喜積銀二十兩郭鴻印積銀十五兩共三十五兩本年二月間郭鴻喜之父郭棋郭鴻印之父郭桐來營看視以伊子等應募入伍備受敎育已近三年未能盡軍人職務稍報涓埃情願將積存銀三十五兩一併繳呈公家藉資挹注略盡國民微忱絶不敢希圖奬勵等情當經協標統及管帶等再三勸諭並統制在操塲面示以月餉原係定章各能有所積存自應寄家以資事畜伊等以家道頗允再四籲懇情詞出於至誠似未便壅於上聞合無仰懇憲台准令該頭目等將積存餉銀三十五兩呈繳暫存兵備處俟有義舉善事代爲捐納藉以償其報効初心並賞給伊等之父郭棋郭桐急公好義四字准其自作匾額懸挂門楣副目郭鴻印前在講武堂學兵營肄業攷取優等已得有五品奬札勿庸再給奬勵正目郭鴻喜在營已滿三年向章正目於退伍時給假回伍後即禀請七八品功牌茲該正目請賞給六品功牌用示優異等情到本大臣據此除批准照行外惟餉銀乃係定章仰仍發給該目等祇領如情願輸將該縣中不乏善舉飭令自行捐納可也所請匾額應毋庸議 
學務 
[高等學校風潮之結果蘇州]  
　　蘇垣樊學司昨據高等學堂蔣監督咨開敝學堂諸生於會食時向來尙稱安靜近忽沾染習氣時有挑剔飯菜情事曾經庶務長留心勸導並飭令廚役小心烹飪乃前日晚餐各生大半食訖出堂尙有數人忽肆意挑斥甚至撤擲盤碗毆打廚役似此任意妄爲不獨學堂規則視若弁髦抑且學生資格喪失殆盡若不嚴予懲戒曷以示儆將來茲經庶務長齋務長查明最爲謬妄附和肆閙之學生葉宗源浦武蔣奎三名呈請核辦等因查學生以講求學業爲重以完全品格爲貴飲食細故果因惡劣不堪下箸亦應向庶務長聲說聽候酌辦斯爲正當辦法若遽行滋閙殊屬不郭品格該生等竟敢撤擲盤碗毆打廚役尤屬蠻横罔顧規則查葉生宗源品性素劣該堂本年新施限制夜出禁令本司訪聞該生出頭干預挺撞監督出言不遜應即斥革浦武等姑念平日尚守規則從寛即記大過三次蔣奎記大過一次以儆將來庶務長齋務長各員約束不嚴亦難辭咎應一併各記過一次已於日前牌示行知該堂遵照矣 
[瑞安學界開孫徴君期年紀念會温州]  
　　本月二十二日爲瑞安孫籀廎先生逝世期年之期温州師範中學兩校以孫先生辦理學務提倡風氣爲甌括十六屬開闢文明之祖故於是日在師範學校特開期年紀念大會到者六七百人之多當由永嘉徐寄廎君報告開會宗旨平陽宋平子君撰文公祭並由瑞安郭漱霞樂清曹子丹平陽劉次饒諸君演說孫先生歷史至四小時之久聞者無不感動泣下 
實業 
[浙路第四屆股東大會三誌杭州]  
　　本月二十四五兩日浙路股東開第四届年會詳情迭紀前報茲探悉當日認股各情補錄如下自滬學會代表田澍霖君提議分局認股及報告收繳情形後經衆贊成首由杭屬報告舊年拒欵各府認定二千三百萬零杭屬原認一百萬現第一期已收至二十六萬有零五年期報滿或將逾額次紹屬舊認三百萬第一期已收九十萬零並經孫福堦君告紹興認額將來五年期滿我紹人無論變產破家亦心繳足如額次寗屬定額七百萬現已繳者百萬嘉屬原認百萬現已繳者二十四萬温屬原認五十萬已繳者八萬零金衢嚴處四屬因代表未到未報告當時會塲並有某股東報告議長言通益公紗廠欠解公欵二十三萬零該廠把持數年獲利無算而官欵迄未償利現在浙路公司需欵綦急擬請公决提購路股云云議長言此係杭州欵須杭紳董提議當經胡藻青君允爲發起另日再開一府公會議决次由滬學會代表發起當塲請各股東添認新股各屬認股者絡繹不絶衆情甚爲踴躍惟湖屬大股東及董事到者約廿餘人非但不認新股舊額亦未報告股東均異之茲將認股姓名及數目錄左 
 
 

Page 12

 
 
田澍霖認招五千元魏鴻文認招五千元沈自臣認招五千元胡叔田認招五千元方耕硯認招一萬元李善長認招一萬元虞含章認招五千元分五年繳齊不足自墊沈文宜認招二萬五千元每年五千元以現在總理爲限否則取消黃夔卿自認二千五百元姚慕蓮自認一萬元陳承哉認五千元餘姚朱善林自認五千元塘栖分經理處添認二千五百元嘉善分經理處添認二萬五千元楓涇分經理處添認二千五百元餘姚三山學堂代表馬宗周全繳一千元　縣畢愼齋自認五百元陸榮貴自認五百元餘姚集股會每期添招一萬元諸曁孫采臣自認一萬元江福記認一千元孫問清添認一萬元黃肯夫自認二千元周金箴自認一萬元平湖葛稚威添認五千元准八月全繳湖南曾紀榮代招三千元餘姚謝光甫認招五千元海寗保路會添認一萬五千元蕭山沈劍侯續認二千元餘姚經理處代表經旭初添招五千元杭州程長慶自認五百元蘭溪祝福綏堂自認二百元山陰黃慶夫自認二千元祝宜振堂自認二百元湖北黃岡縣沈曉園自認一千元分兩年繳清湖州沈潤青添認三千元紹興旅皖同鄉平康侯認招一萬元諸曁經理處郭幼林認招一萬元餘姚馮子軒自認二千元又邵衍臣二千元又王之藎二千元又謝賡仙五千元上虞代理處潘赤文認招五千元嘉興經理處添招二萬五千元陶莊經理處二千五百元杭州王達夫添認一萬元周子文杜海生代表紹育嬰堂認招繳五萬元嘉興張右企認五千元蕭山南沙經理處添認一萬元張履思自認郡五百元蘭溪祝氏湘岩學堂認一百元錢唐王若筠認一千元仁和高存道知古養德三堂共一千五百元王一亭認招五千元徐冠南續認一萬元海寗保路會一萬元山會商會經理處陳和甫添認一萬元山陰黃暘生代招二萬元蘭溪沈湘丙自認五千元杭州馮暢亭破產認一萬六千元紹興旅嘉同鄉會認五百元陸春江三千元程儀洛三千元陳敬照五千元朱如林五千元 
雜記 
[局員魚肉鄉民之一斑寗波]  
　　定屬衢山彈壓局員向有鈐記一顆後因局員擅理民詞動輙拿人濫用鈐記被該處鄉董公禀廳憲詳請弔銷在案茲局員張某自到差以來遇有風化賭博等案借用汛弁關防掣牌拿究賄賂到手即允釋放甚創巧立名目索取規費與汛弁等串合分肥近因借用關防諸多未便私刻鈐記一顆希圖得賄獨吞日前又出示諭增加漁船費項各漁民紛紛向廳禀控刻史司馬擬欲據實禀請上憲核奪該委員懼甚已乞某中衡代爲處置不識如何了局云 
[冒充法政畢業生之禀揭杭州]  
　　浙江法政畢業員公禀撫學各憲文云竊查舉人景學鈐曾於光緒三十三年法政學堂開校時禀請隨班旁聽前監督世以其有志向學給與旁聽證書准其入堂聽講而景學鈐聽講不及兩星期遽爾中輟延衣暑假又復禀請補額當奉批准暑假内景學鈐適謀得浙路公司調查一席假後不復到堂遂被除名及三十四年十二月第一次考試畢業榜示門牆並無景學鈐其名茲悉該舉人冒用法政畢業名目充任勸業道郵傳科科員伏思浙江法政學堂早將該舉人開除並非浙江法政學堂畢業可知苟在東西洋或他省畢業又何肯再入浙江法政學堂則非法政畢業又可知如此揑冒名稱似與政學前途大有關係爲此聯名禀請憲台調取景學鈐法政畢業文憑查騐辦理以維學務而正人心 
[鎭揚水災之現象鎭江]  
　　鎭江各洲圩下游一帶大水爲災已迭見前報二十以後大雨傾盆迄未放霽以致米價昻貴人心皇皇刻下次等米穀每石已售至八千三百文且來源缺乏存米無多尚有繼長增高之勢至鎭屬連生佛感二洲因連日風雨大作江潮泛濫於日昨同時倒破受災甚重江北各屬大雨連綿河湖並漲由邵伯至高寳運河一帶綿長百餘里水已平堤而往來清鎭常班之各小輪逐日經過水激浪湧堤岸鬆浮尤屬危險萬分現經淮揚道吳觀察據情電致常鎭道劉觀察轉函鎭關稅務司飭令招商日清戴生昌公記各小輪暫行停駛俟水勢稍退照常開行 
[裁撤人員一幸一不幸奉天]  
　　民政司前次裁汰之差遣委員叚某閑居旅館數月無事仍赴民政司署求賞差使甚至痛哭流涕長跪不起張司使不允所請而度支司俸餉科額外科員宋君亦係被撤人員一日拜謁該司趙僉事趙僉事旋赴公署辦公適清帥因蓋平稅捐忠太守芳不願前往囑趙物色一人趙僉事遂以宋對立蒙札委而宋君喜出望外云 
清談 
[賣路與賣礦之異罰]  
　　何者當姑容 
　　何者當撤差 
　　何者當革職 
　　汪大爕賣路。李德順亦賣路。楊敬宸賣礦。賣路與賣礦。其罪同也。 
　　汪大爕於江浙。李德順於直隷。楊敬宸於河南。省雖不同。而其賣國同也。 
　　汪大爕侍郎。李德順道員。楊敬宸知府。官雖有大小之别。其罪則無所分别也。 
　　今楊敬宸則革職矣。李德順則僅予撤差也。而汪大爕則依然磐踞郵部。此何以故。 
　　其以賣路之罪輕於賣礦乎。路權之關係於國家。較礦權爲尤重。則賣路者不應末减於賣礦。其以江浙直隷之關係較輕於河南乎。則直隸江浙之重要。遠過於河南。則亦不應以異地而判罰殊科。其以官階之大小。而判科罰之輕重乎。故知府則革職矣。道員則撤差矣。而侍郎則依舊耶。是國家之法令。僅及於位卑祿薄之小官。而不行於大員。宜若輩之惟所欲爲而毫無顧忌。語曰。法之不行。自上犯之。又曰上行下效。捷於影響。賣國者多。胥由於是。故不懲汪大爕。何以對撤差之李德順。不革職李德順。何以對賣礦之楊敬宸。或曰。楊則革職矣。而李則尙在查辦也。汪亦必有後命。 
潘傑小史 
[（七）跳舞會]  
　　弗命痕又自思曰。潘傑之色艷矣。而察其舉動。輕佻寡恒。若納以爲室。於家非宜。决意購絶是念。又深悔寳石約指。旣贈諸彼。吾雖斷絶是念。而彼之痴情。仍鍾於我。若不早爲拒絶。而蹉跎其歲月。辜負其愛情。亦吾之所不肯爲者。主意旣定。乃謂潘傑曰。吾之女友廣矣。終未有如奇南之善者。與之交二十餘年如出一轍。而汝母待之不甚愛惜。即汝對之亦頗爲冷淡何歟。 
　　潘傑摇首曰。母女之情。無所不至。安有軒輊之理。即我與奇南。愛情之篤。亦罕有其匹。汝何以知與彼不相能也。我測汝之意。依然屬諸。奇南顧奇南老矣。亦安足取者。我之姿色雖不若奇南。而交友之誼。亦安肯屢　。况汝旣贈我以約指。汝不容出爾反爾。如巿賈之所爲。且奇南亦已决計。不復適人。爾將奈之何。 
　　弗侖痕曰。我雖曾以約指贈汝。然亦無與伉　之事。在汝之意。必將以我旣贈約指。必以汝爲室乎。此大誤也。我素與奇南善。故與汝亦善。贈汝以約指。聊示敬愛之意。而本非以此爲結　之證據也。故我輩願爲至好之友。而終不可以他念參入其間。潘傑聞言默然不語。 
　　時兩人正在明月之下。立談。南禪立於牎畔惟見兩人絮語。終不識所語何事。怒目疾視潘傑自語曰。契來洵無目者。而乃狎此種賤女。余必有以報之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[預備舉行複選舉]  
　　浙江（寗波 
　　寗波府複選舉投票開票所早已擇定府學明倫堂現因該處不甚合宜復經複選監督改定法政學堂爲投票開票所即日示諭選舉人曁管理監察員一體知照 
[舉行初選舉投票]  
　　廣東（廣州南海 
　　南海初選舉定五月二十六七八三日投票第一區所屬投票所在城内南海學宮第二區神安司投票所在鹽步九圖會館第二區金利司投票所在裡水同聲社學第四區五斗司投票所在佛山學堂第五區三江司投票所在官窰同仁善堂第六區黃鼎司投票所在寨郔李氏宗祠第七區上江浦投票所在逕墟同仁公局第八區下江浦投票所在官山普濟善堂第九區主簿司投票所在九江梁氏宗祠 
[全省議員題名表]  
　　山東 
　　山東全省議員姓名錄下　汪懋琨歷城　仇純吉長山　楊秀嶺平原　劉鵬齡鄒平　李廣居長清　高鴻文新城　張殿卿長山　王昱祥長山　張良弼淄川　霍省三禺城　魏壽彤德州　張燦之齊河　艾於鄖濟陽　竇培增陵縣　張清廉平原　金毓珍清平　張連彚莘縣　王賡颺莘縣　周祖瀾聊城　呂上智博平　趙鴻山冠縣　劉清範高唐　金玉相高唐　俄方楷東阿　开宗海萊蕪　張元符東阿　尹序誥平陰　張壬弼萊蕪　朱承恩泰安　李傳煦肥城　汪岱霖泰安　尹祚章肥城　鞏象臨東平　范德如東平　畢松齡萊蕪　郭連科商河　董廷棨惠民　姚際光陽信　張樹庭海豐　李錫恩濱州　李訪賢利津　趙光勳利津　王九州武城　馮紹就夏津　李蔭棠臨清　李瞻泰陽穀　孔昭苯陽穀　蔣鴻斌滕縣　梁協中汶上　　徐書年鄒縣　莊余珍莒州　袁清臣沂水　張志淵郯城　鄭熙嘏日照　鞠芙沂水　劉誠佺沂水　王東玕蒙陰　王景禧費縣　顧石濤沂水　王峻範蘭山　陳毓海費縣　于樹封莒州　張光第荷澤　孔廣淇定陶　彭占元濮州　張咸之曹縣　安作賓曹縣　于廣慶鉅野　楊振清范縣　楊毓泗濟寗　杜朝賓喜祥　王玉年魚台　曲卓新寗海　王學錦黃縣　姜宗漢福山　丁世嶧黃縣　王治薌黃縣　蓋有均萊陽　于墉文登　温式曾摺遠　陳命宮蓬萊　孫孟起萊陽　孫丕承招遠　王鍾芳掖縣　尙慶翰平度　于普源濰縣　杜榮楨掖縣　崔亦文壽光　王永貞樂安　王煒辰諸城　王志勳壽光　劉儒珍益都　張介禮安邱　周樹標安邱　張其偉安邱　劉漢東昌樂　邱桂喬膠州　趙貴三膠州　鄒染卿即墨　周正崑即墨 
　　駐防議員姓名如下　緒恩鑲紅旗青州駐防　述培鑲白旗青州駐防　常全德州駐防 
本埠新聞 
[詹天佑禀復郵傳部騐收蘇路工竣情形]  
　　竊職道奉劄後遵於四月初八日禀辭當即乘京漢路十二日客車啓行至漢口復搭江輪東下十八日抵上海探詢蘇路總協膞皆先他往當與該公司董事接晤商定二十二日早六點鐘前往驗收由其知照滬杭甬總辦周　晉鏣轉知總工程司富爾德去後届期職道依時先至蘇路上海車站該路總理王清穆京卿亦自崇明趕來會晤適値小雨候至九鐘餘該富爾德始到遂開專車督其逐段查驗由滬站起經龍華莘莊松江以抵楓涇共有大小車站並月台各十處結構均甚堅麗祇楓涇一站係與嘉興交界應同浙路接軌合造故今尙未成立工程原分四段路綫幹長一百一十二華里較之初測因復有更改長出四里連岔道通長一百三十四里沿途襟河帶水港汉紛歧就直改灣取土匪易統計造橋四十八座涵洞六十三處橋之大者曰北姚涇一百尺一孔曰六吊灣一百尺兩孔又曰斜塘曰圓洩涇均二百尺兩孔其斜塘橋之兩端各有二十尺環洞一個詢悉水深各一二丈至三四丈不等潮湧溜急操作甚難橋墩碼頭槪用一三六洋灰沙渣築成雁翅堤壩皆係砌以片石足堪禦水冲刷職道凡遇此等緊要各工爲外人所注意者無不飭暫停車督令富爾德眼同腹勘詳細研究均屬料實工堅建築悉合法度渠亦極稱　善騐收旣畢毫無異議現該全路已先於四月十二日舉行開車禮每日客貨重車往返六次每點鐘約行九十或一百華里不等僉謂道平橋穏利便交通若吾華商辦各路惟此一綫無外欵外人爲第一次完全告成具徴在事者經營締造殫竭精力也堪慰憲厪再職道刻已遄返漢鎭乃因川路盻切開工函電迭催就便暫往儗發禀後即迂道馳赴宜昌布置數日仍行回京銷差不敢久延合併陳明 
[禀報開濬河道之督批]  
　　江督批船塢總辦鄺觀察滬道蔡觀察禀云據禀此次所浚高橋沙北河道經該道等前往會觀所挖之處約長一海里半寛二千尺退潮時深十七尺漲潮時深至廿五至廿七尺不等雖大號輪船亦可暢行無阻從此認眞籌辦於航業商情當有裨益仰上海道會同稅司督飭在工員役接續切寔修淺以完全功並候分咨外務度支部查照仍移鄺道知照繳 
[梟匪聚衆拒捕駭聞]  
　　浦東各處素爲私鹽聚集之所近有土梟羅本初紏集紅帮光蛋陶師務陳桃桃等百數十人備有鎗船二十餘只在張江栅地方秤販私鹽已由浙撫增中丞訪悉除飭南滙縣王令密拿外一面飭令緝私巡弁趙千戎速帶師船前往查緝茲趙千戎遵於二十六日上午率帶師船十一號巡至張江栅果見該梟羅本初等秤賣私鹽當經趙千戎諭令各弁上前兜拿該梟等竟開槍拒捕趙千戎亦即開槍回敵於午前十一鐘起至五點餘鐘尙未解散梟匪愈聚愈衆正在爲難適有鹽捕緝私營張李二都戎聞信前來帮同剿辭該梟等始畏懼逃竄後由趙千戎追獲梟匪孫老二一名解送南滙縣請爲懲辦並聞有鄉婦一口在田工作不及避讓致被梟匪轟傷頭面傷勢甚重昨 
 
 

Page 19

 
 
趙千戎已將剿情形禀報滬道並電禀浙撫查核矣 
[盛宮保致蘭州毛護院電]  
　　奉兩咸電藉悉詳情深爲欽佩五月初寄南京五千兩未到已電請樊護院速滙乞收到電復甘省得雨自有來蘇之望目前放振諒不要少滬上現設甘肅籌振公所頗形踴躍武漢以下霪雨爲災難免分力耳公所已公請徐志鴻張廷深二君馳赴蘭州助辦義振然道遠行遲仍乞尊處速將滬欵擇最苦之處赶緊杳放在官振固求普放其勢難在義振但求先救極貧其勢尙易同人之意總盼已滙之欵從速放完則未來之捐自可續勸衆意相同公必以爲然也仍祈電復宣等沁 
[籌解甘肅振欵電文]  
　　蘭州毛督帥鈞鑒敝處前解墨洋四千元曾託本埠甘肅籌振公所滙解今又集洋五千元合新湘平銀三千五百十七兩七錢一分按初八期由蔚豐厚解奉敬懇察收彚放并乞電復申報館協振所叩 
[甘護督覆新聞報館協振所電]  
　　新聞報館鑒甘災遠勞垂拯振欵湘平二千兩已於望日收訖謹爲災黎叩謝蕃馬 
[勸捐修廟之示諭]  
　　上海縣田大令出示云據職董姚文柟葉佳棠李鍾珏吳文濤郁懷智姚天來王宗駿劉汝曾陸文麓瞿慶善莫錫綸蔡正蒙朱日宣葉永孚郭廷鉁梅豫棖等呈稱本邑城隍廟爲衆姓香火所萃四時報享廟貎宜崇光緒十九年集捐修理頭二門等處曾由前升道憲黃出示諭捐在案其時經費不敷未及一律修繕今時隔十餘年大殿屋脊全圮寢宮更形破壞棋杆汚爛廊壁欹斜若不急爲修葺實覺危險可慮且恐爲日愈久收拾愈難迭據該廟住持道士曹劍華施炳生胡松齡邱金生等禀商前來董等公同履勘果屬實情已飭匠估見約需修費洋五千元議立捐册互相勸募並議查照舊章所有集捐督工等事統由同仁輔元堂一手經理事竣刊刻徴信錄以資稽考惟本邑五方雜處恐有作僞冒捐等情爲特檢同光緒十九年修理邑廟徴信錄一册援案呈請出示曉諭以便集捐等情到縣據此除批示外合行出示曉諭爲此示仰闔境紳民商富保甲人等知悉爾等須知城隍爲一邑保障廟貎宜崇現在大殿寢宮均已破壞自應籌欵修整以壯觀瞻而昭誠敬自示之後務各量力捐助俾濟要工惟此項捐欵係由同仁輔元堂一手經辦事竣刊刻徴信以貲稽考倘有無恥之徒托名冒收以及藉端滋擾情事一經訪聞定即提案究辦 
[分佈地方自治選舉票]  
　　總工程局籌辦地方自治選舉事宜曾誌前報茲已由局及各區分派辦事人員在各區境内分佈選舉票其所限資格悉照地方自治選舉章程辦理 
[禀訴染業涉訟之交涉]  
　　印花染業司事勞文榮等禀控大成坊　倪成發紊亂行規一案迭經縣署傳提人証因法總領事不允簽字諸多棘手聞此次田大令赴寗擬將此案禀明樊護督請示辦理 
[印人調戲女工續誌]  
　　繅絲女工朱阿林朱小妹等六人放工歸家行經新閘路被某印人攔路調笑並以木棍擊傷朱阿林之手臂巳訪昨報昨由捕房傳集原告並見證車夫張阿根又同車女工四人將該印人解入英臬司署經班按察司訊明屬實判該印人發西牢禁錮兩禮拜罰充勞役 
[紳士挽留叅將]  
　　本邑紳士李鍾玨姚天來莫錫綸等因右營叅將楊彥臣行將交卸電禀挽留護理江督樊雲帥以該參將係奉前督憲端午帥札飭撤任現在應否暫留即咨請提台劉華軒軍門核示辦理 
[洋貨商業會社定期開成立會]  
　　洋貨同業向未結合團體商情渙散現由錢德潤李桂有孫少甫王選堂四君墊欵在英租界大馬路盆湯弄口創立洋貨商業會社已於本月初二日試辦同業集股甚爲踴躍二十四日爲選舉之期公推孫君總理其事今定於六月初二日下午二時開成立會想届時必有一番　閙也 
[訊結定貨紏葛案]  
　　前日午後英總領事霍必蘭君副領事巴爾敦君會同滬道蔡觀察在洋務局會訊英商維時洋行控前買辦汪培林定貨紏葛一案先由原告律師哈華托投稱汪在該行爲買辦時所有經手定貨尚未了結是應責令担任汪延威金生律師到堂譯稱汪與該行分手時諸事均已交代清楚現原告所控定貨未了一節被告未便承認請爲公斷蔡觀察商之西官判汪償還原告銀一百零九兩一錢兩造遵斷完案 
[演劇助振]  
　　甘肅旱災待賑孔急茲由繁華報館嫏嬛雜志社發起約集女伶名妓假座丹鳳茶園演劇助賑丹鳳園主慨然願假班底諸伶妓等亦允盡義務擇定六月初一初二兩夜演串所收戲資悉交籌賑公所滙解災區核實散放想届時往觀者旣極視聽之娛又愜解推之志必能極一時之盛也 
[謝劵]  
　　滬寗鐵路局曁上海車站定於六月初一日行落成禮昨承惠贈入塲劵二紙書此誌謝 
[城内]  
　　老婦糊塗○東　家弄老婦陳張氏之養女阿新與顧魁福之姪顧水年姘識刻被魁福查悉於前晚十二點鐘尋至氏家將姪獲住正在吵鬧適被巡長徐天恩查見即將陳張氏顧魁福顧永年一併拘入一路巡局由游巡官提案審訊陳張氏供丈夫出門多年杳無音信氏因年老無子撫養阿新爲義女今顧永年自願與阿新姘識並非勾引求宥訊之顧永年供詞支吾判氏與女押逐出城顧永年交伊叔帶回嚴加管束 
　　屍身無著○松江人張文奎向在滬上營業此次由松趁航來滬前日夜半舟至日暉港附近張忽失足落河溺斃尸身迄未撈獲張子在滬聞耗急向船主理論詎竟恃蠻不理尸子無奈昨即投縣禀控 
　　道批四則○鄭德清等禀批該商人是否確係在滬經商多年身家殷實保人唐鎭南所開廣泰祥作何貿易是否妥實可靠候照案派員查明具復再行核辦保結相片附家人丁子雨禀批據稱該商世籍上海是否屬實候照會總工程局查復到日再行核辦保結相片姑附陳阿蠶禀批此案前據該廨禀復業經批飭速向爭辨毋得退讓並將該廨派往捕房探役扣罰示懲在案據禀前情仰公共租界會審官照案據理力爭並傳諭該民人速即設法理清欠欵俾早訊釋仍具報罕奪勿遲　步鰲禀批此事業據商務分會來道呈明所有時姓曁該生控濟平當夥舞弊欺貧兩案應由縣飭將經手舞弊之人送案酌予懲罰以爲將來之戒仰嘉定縣 
 
 

Page 20

 
 
遵照辦理具報商務分會來文一併抄發 
　　一路警局批詞○龔心銘遣抱司賬周鶴林禀批據呈　仰一拖欠房租四十二元鍾祥泰拖欠房租四十二元佘守方拖欠房租四十八元喇畫記拖欠房租洋九十六元供請究追飭遷等情前來仰候飭提到案　追民人梁少梅禀批查金彭氏與該民人係爲拆墻起衅金彭氏動率男女多人打門逞凶殊屬不合業經當堂申斥其墻亦由本委親詣勘明並諭金彭氏等不得再行無理取鬧聽候核斷倘取不遵定將滋事之人先行提案嚴懲不貸商民余錦榮禀批據禀羅桂生積欠租金向索不理反敢逞凶請究前來仰候提案訊明如果屬實定予嚴究飭遷不貸民人巢雨隆禀批據禀學徒王慶福私竊銅作什物多件越屋逃走幸被巡士察獲拘案懇請收押俟伊父來申具領或飭由伊舅朱桂保領釋等情前來查該犯於本月二十三日夜由本局巡警熊炳祥見其越屋圖逃登時捕獲業經拘禁在案其應如何具領之處聽候訊飭遵行毋庸另禀率瀆 
[南巿]  
　　限交掮客○廣東彩票恆豐分局近有甲乙等多人持分票四十條冐戤大票領彩互相口角致被掮支招牌逃入租界次日又有胡瑞興亦來朦戤大彩遂即扭送西區解由工程局孫裁判訊究胡供在祥成昌衣莊爲夥票由司賬陳國鈞囑代領彩旋由陳自行投案訴明此票向掮客買來判胡開釋陳押候交保限交掮客訊究 
　　扣留船隻○平湖水菓船户金阿大向莫榮卿水菓行購販桃子來申售賣莫與伊夥包似卿同趁該船來滬言明脫貨後歸還價洋一百九十餘元詎金將貨售脫不肯交還遂於昨日扭至工程局經孫裁判訊明判將該船扣住交埠看管限半月理楚如違變價抵償 
[閘北]  
　　串放白鴿○吳應春昨至巡警總局禀稱前央潘全生爲媒娶趙學詩之女爲媳付過洋七十元未幾逃逸實係串放白鴿應請究辦昨由汪裁判提趙氏到案諭令管押候補提趙潘等到案訊辦 
　　小孩串竊○江北小孩宋海郎等七人串竊鐵路機房内之鐵板由管機人扭交巡士解入三路分局諭令交保各家屬賠償了案 
　　遇人不淑○彭張氏扭姘夫徐寳之至西路一區控被凌虐不顧家用蕭巡官訊明屬實著徐具結交保開釋 
　　虐待學生○陳生福訓蒙爲生時將學生虐待前日因責打學生謝順卿由隣居張文生向勸不聽喚同巡士帶入四路一區經蕭巡官判具改過結交保開釋 
　　分期還清○張國鑾欠沈姓房租十二個月被沈扭入四路一區由蕭巡官訊判交保分四期清還 
[英租界]  
　　認妓爲妻○雉妓王阿玉徐小妹妓傭陳周氏均因在途拉客昨由包探一併傳至公廨請究詎有徐子雲者投　在萬隆鐵廠爲司賬徐小妹是伊妻子出洋一百八十四元於正月二十六日迎娶賃居厦門路福仁里九十一號王阿玉係房客請將徐小妹即行開釋訊之徐小妹供徐曾代還債洋八十餘元未立婚據中西官以徐不應插身多事判押捕房十天兩妓各發棲流所押兩禮拜陳周氏罰洋五元充公 
　　是否强搶○薙髮匠韓正記與王俞氏在途扭毆由捕一併拘押捕房昨解公堂請究氏供因十四歲女孩了頭被韓强行搶去是以將韓扭住訊之韓供因該氏欠房飯金四十餘天不還故與扭毆其女現在小的店内是實判氏開釋韓押候查明於禮拜二訊核 
　　淫兇不法○無賴金金寳因調戲宋永福之女阿毛被宋瞥見向之申斥詎金用石灰將宋之兩目傷害控奉捕房將金收押在案昨又解廨訊供不諱判金押西牢半年 
　　逼女爲娼○北京路花烟間鴇婦青面巧仙即張巧雲因將領女招弟逼學彈唱希圖賣娼被女母張蔣氏報知捕房將女送留濟良所昨由包探將該鴇一併解至公堂請究該鴇供不承認旋由包探將抄獲之賣身據多張呈案並稱該鴇專事買良爲娼請爲嚴究判女仍留濟良所張鴇飭押女所候查明於下禮拜二訊辦 
　　拐逃婦女○陳阿毛控王榮生將伊妻裘氏拐逃昨晨由探將氏查獲與王一併解請公堂訊究氏供與王姘識一月因被夫知悉逃出判氏與王分别押候英領堂期解訊 
　　調戲女子○女子沈雪寳朱阿二偕見証朱阿四等控張老虎張阿毛攔路調戲昨由捕房將二人解奉公堂訊明判各先行枷示三天期滿再押兩禮拜 
　　租價昻貴○法商談倪司控計阿二唆使各車夫停工等情昨由捕房解廨請究計供租拖該洋人之東洋車每日租洋八角工飯均無着落是以辭歇並不唆使他人停工求察判計交保着於下禮拜二來案候核 
　　謊報失竊○萬福棧庽客林維亮謊報失竊並行賄包探昨由捕房解廨訊明判林押六禮拜 
　　冐牌被控○協源祥號主曹而康因將新牌煤油冒充美孚牌號昨由捕房請廨出單傳案訊究曹延律師上堂代辯判曹交保候訂期會訊核奪 
　　掯留盜贓○靜安寺捕房探目陳云忠昨晨投廨禀稱去年八月初七夜夥刦靜安寺附近鄉民潘秋堂家贓物並拒傷事主之盜匪葉裕德姚春桂鄧玉水等經小的拿獲解奉送縣訊實詳辦在案茲事主潘秋堂復至捕房聲稱屢赴上海縣署領贓不給當奉捕頭囑令到案請爲核示中西官諭候函縣查明再核 
　　違章罰洋○黃槐溪深夜賣烟嚴閣好私售燈吃徐云山不將棧客名姓登簿均屬違章昨由包探一併傳至公堂請究判黃徐各罰洋十元嚴罰五元嚴之烟具銷燬 
　　自甘受苦○劉榮財李錦文均打嗎啡毒針代烟由捕查獲一併拘押昨解公堂請究判一併押候查明於下禮拜二訊辦 
　　人証未齊○美商德泰德商天福爾洋行控元豐號股東曹星齊曹季安錢仲　等不出定貨昨日午後由廨會訊中西官以人証未齊判候禮拜五午堂集訊 
[美租界]  
　　電車肇禍○昨日下午五十號電車駛至百老匯路轉角處撞壞西人小賚師之馬車其妻日本婦人從車中跌出傷及頭額由捕送往公濟醫院醫治歸禀捕頭飭探查核 
　　撞損電車○三號電車昨日駛至靶子路被石阿郎塌車撞損漆板印捕將石拘入捕房從寛斥釋 
　　追還原物○張王氏欠西華行路某米店米洋昨由店夥湯蘭生往索無著將氏家檯子掮去該氏投報捕房飭探將湯拘案令還原物所欠米帳赴廨控追 
　　索欠衝突○小工王阿根張雪堂昨向工頭楊阿明索討工洋大直衝突由捕拘入捕房各押一點鐘斥釋 
[法租界]  
　　秉公訊斷○法商海格司前欠洋涇浜德泰洋酒店貨洋四元五角嗣由店夥五子英向之索討口角用武該法商遽將洋瓶擊傷王之頭顱當由捕房將王舁送廣慈醫院醫治刻已就痊經領事開堂審訊原告偕各見証投案禀訴當日被該法商行兇情形被告延開達律師到案辯護領事以王受傷屬實且各見証所供鑿鑿未便輕縱判押捕房三天外償還費用洋四十元病院費洋二十元所欠貨洋亦照數償還了案 
　　避匿已久○范吉甫前代徐榮記木作頭將隔省田單向大昌洋行抵押銀一千兩届期屢催不贖控經公堂出票往提人即避匿不見當將其子東興拘案收禁迄已數月仍未交到當由范先代繳銀四百五十兩餘尚無著茲范訪知徐匿跡漢口因即禀明公堂備文協探偕東興同往漢口禀請夏口廳派差拘獲於前日乘輪擇解來申送捕訊究 
　　奬勵包探○法捕房探目王金富自去年自行告退後迄未有人補充茲經麥總巡察得包探王錦榮堪以補充當即面諭拔升又有五號包探吳阿龍七號包探田雙喜八號包探葉乾生十五號包探湯九寳俱辦公勤能各加給薪水以示優異 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[署蘇臬趙廉訪呈督撫憲辦審判廳條議]  
　　一設司法研究所查左前司已詳明在蘇州發審局附設法學研究所爲造就裁判人才之基礎嗣奉督憲行知江寗設立審判廳研究所課程以六個月爲一學期畢業後先飭往發審局觀審案件實地練習再禀候飭藩學臬三司分别註册聽候委派等因綜核寗蘇二處設所之名雖似稍異而用意原無不同第籌辦設立審判廳爲時較促似宜即就新舊法律緊要之處及一切裁判辦法研究理由一面再在讞局觀審案件藉資歷練較爲妥速若如蘇府讞局附設之所以法學爲名似爲途較寛轉恐未易得其要領以本署避愚見擬將現設之法學研究所即名爲司法研究所仍附於發審局内似宜遴選法政學堂敎員中明于外國法規亦兼通中律者爲之敎授庶幾塗轍可循收效較速至該所原章分本科選科預科三項以本科爲重今旣擬從簡要研究爲適于應用起見似可不必分科惟查法部奏定直省各級審判廳官制高等審判廳應設廳丞從四品推事正六品典簿正七品主簿正八品錄事從九品高等檢察廳應設檢察長從四品檢察官正六品錄事從九品地方審判廳設推事長從五品推事從六品典簿從七品主簿從八品所官正九品錄事從九品地方檢察廳設檢察長從五品檢察官從六品錄事從九品初級審判廳應設推事正七品初級檢察廳設檢察官正七品均不設錄事酌量考取書記生是外省各級審判廳非特需用正印人員即佐雜人員亦屬不少况各廳推事須分民事刑事分庭審理一庭少則二人多需五六人即檢察官亦非止一人而書記生酌量考取則本地士子亦可取用似均宜研究司法之事應請將曾在法政學堂已畢業名次較高之正佐人員及素在讞局講求法律長于聽斷人員統列爲甲班其曾在法政學堂畢業名次較後之正佐人員及素未在讞局之正佐各員有願入司法研究所者均報明首府收考擇期面試文理察看人才擇尤取錄亦准入所列爲乙班倘有才能出衆者准升入甲班其本地廩增附貢各生願學者並准收攷另列爲附班均仿照江寗以六個月爲一學期兩學期畢業如同通州縣等班並令在讞局帮審案件再由臬司面試如已及格即移會藩學兩司一體聽候派委其餘佐維及本地士子如兩學期畢業亦由司面試分别辦理以上各項人員統共應收若干名再由首府妥議禀復核奪以爲預備任使地步 
　　一擬設審判廳籌辦處現在江蘇官制未改刑名事件仍是按察司之舊式今旣須逐年籌備設立各級審判廳其中法規如何搆成建置如何形式秩序如何編制以及一切審度情形籌劃經費事務極爲繁重必須特選精通中外法律並熟悉地方情形有員專理其事庶昭周密以免治絲而棼之譏亦即爲將來改設提法司之張本擬請即在臬司衙門設立審判廳籌辦處暫仿自辟幕職之例遴選堪勝此任者一人主理一切創設審判廳各事宜並酌派助理及繕寫三四員隨時酌定力袪舊日書吏之習所需開辦薪水紙張等項應請憲台批飭藩司或善後局會商臬司酌量籌撥濟用其餘應設各廳經費及員薪公費兵餉役食究需若干容設立籌辦處後隨時議定再行報明移撥 
　　一高等審判廳之權限查原定官制法部節略内開擬分裁判爲四等于京師置大理院爲全國最高之裁判所每省置高等審判廳每縣置地方審判廳視縣之大小分置鄉讞局嗣續訂直省官制將鄉讞局改爲初級審判廳通行遵照各在案是裁判雖分爲四等而在外省則以高等審判廳爲合議制終審衙門自可統轄各地方審判廳與初級審判廳蓋初級審判廳爲第一審單獨審衙門以一人開庭如有不服初級審判之刑事民事案件准赴地方審判廳控訴須照合議制以三人開庭故地方審判廳又爲第一審合議審判衙門如再不服則准赴高等審判廳控訴須照會議制以六人開庭雖此廳名爲第二審合議審判衙門然在外省由初級審判廳起訴者實以此廳爲終審但續訂官制清單聲明各省設提法司一員管理該省司法上之行政事務監督各審判廳並調度檢察事務旣云監督各審判廳則高等審判廳自屬于提法司得以隨時監視其行爲督察其勤隋所有各廳審理案件自應各自逕報提法司核辦並備詳兩院憲查攷應外結者似可即由司批結應内結者仍詳請分别奏咨第向例罪在軍流以上均由該管道府州層遞審轉或解司而止或解院提勘間亦有僅解本管上司審核轉詳毋庸解司者例章甚繁雖轉輾遞解殊多周折需費亦屬不貲誠以罪犯由州縣一人審訊而定難保無鍜練成獄之事故必由上官層遞審轉以昭愼重今刑事民事之輕微而瑣細者由初級審判廳訊理判結其案情較重者應由地方審判廳審理以三人開庭并有檢察廳以監察紏正之似可無虞屈抑迨經審判已定原被旣無異詞伈應即逕詳提法司核辦倘有不服自必赴訴高等審判廳再行審訊于事理並無妨碍惟現時江蘇官制未改警察亦未辦齊各州縣不能不仍兼司法行政之權所有先籌設省城商埠各級審判廳擬以成立之日起除細微事件應由初級審判廳訊斷辦理按月册報查核外其重大案件罪在徒流以上並命盜案件有干大辟者如在縣署呈控有案者仍由縣審辦各新案在地方審判廳呈告即由該廳審辦和廳設有警兵可以提傳人證倘暫時未能熟悉准移會該管縣官協同提傳辦理不得諉延其高等審判廳專俟有不服上告者審理之仍俟官制改定府州縣各處審判廳一律建設再統歸審判廳辦理以上各節是否如斯應否咨請部示聽候憲裁（未完） 
小說 
[奇情小說美人虹英勞倫斯著瘦狷意（二）]  
　　埓根燃雪茄而吸。寒烟縷縷結雲霧。旋握梅黛嶺之腕言曰。家庭之變。至卿而極。卿父老而貪。聞諸道路。將以卿適倭瑪史阿達姆斯。倭一守錢虜。耳。　鳳隨鴉。行可預必。鄙人辱承不棄受卿愛而不知報義之所不敢出。覩卿難而不知捄。又情之所必不能安者也。敝廬數祿幸。屏塵　。鄉苟能偕吾前往者。在僕既輝及蜗居。在卿亦禍離虎口。一舉也而兩善備。卿意。 
 
 

Page 27

 
 
云何者。梅黛嶺無言。然心已首肯。流盻送情。玉山半頺。不覺枕於埓根之臂。 
　　埓根復曰。卿賛成吾計者。明日即首途耳。梅黛嶺驚曰。何急遽乃爾。埓根曰。吾之欲去此而至城也久矣。徒爲卿故而遲遲至今。頃者又得家書速吾歸。歸而不與卿偕。則城鄉遠阻。此後將長爲勞燕之分飛。永難作鶼𪃸� 
之比翼。卿解人。試一通盤籌算之。苟舍此而别有良策也。僕聽之。即合此而别無良策也。僕亦聽之。惟使吾兩人之情愫。從茲中絶。情天留恨。虚擲華年。恐不免爲東皇所笑耳。 
　　繼父之遣吾。意不在學。特假其名逐吾他適耳。吾知之。學乃益苦。暇則閒步郊坰。吸取新鮮空氣。未幾。學成歸家。繼父乃冷語嘲吾。謂吾受敎育。眼眶中當益藐視人。老耄之海介。亦時時噪聒耳側曰。姑娘貎美又學成。世間閨秀無能匹。異日玉臺擇壻。金屋藏嬌。老身佇看誰家兒郎。能消受此人生艷福。讕語中人。家居索索無生氣。因適性遠遊。與茂草長林爲友。冀此中有人。或可樂數晨夕。詎知玉參差好。吹向阿誰。芳草天涯。徒增神往耳。 
　　埓根曰。卿何憂思之深也。意者鄙人亦不足當子青睞乎。梅黛嶺曰。旣見君子。云胡不樂。第天下事樂極悲生。思此時之樂。正不得不計及日後之。悲耳。言未已。埓根儳曰。綜吾兩人之情愫。絮黏膠合。樂且未央。卿之所謂不樂者。得毋因陽關三疊。鄙人將有别離之思乎。否則直恐天妒良綠。坤靈軸陷。而吾兩人游泳之愛河情海。亦隨之而俱陸沈耳。梅黛聽嶺之。橫波斜瞥。一笑嫣然。 
國外新聞 
[伊籐王定期回國]  
　　二十七日東京電云伊籐王定期明日由濟物浦啓程回國 
[日本實行吞韓政策]  
　　二十七日東京電云韓國旣擬設立銀行由日人操其管理之權同時復有裁去陸軍部之新約殊足爲實行日韓聯合帝國主義之實徴（按此即併吞韓國之謂）各大臣之位置目下似無變動惟大臣之一部分現仍深謀竭力維持軍備之舉昨日又有憲兵一百名由日行抵漢城 
[英國財政議案近紀]  
　　二十七日倫敦電云英國財政議案第二欵會議五日之久始經决定贊成者三百零三票反對者一百十四票財政部大臣喬治宣言允將樹藝之地及零星小地在增加非勞働入欵稅項内删去帮遂有多數國民黨賛成該欵第三欵亦經通過贊成者一百四十八票反對者五十七票 
[英國强逼軍役議案]  
　　二十七日倫敦電云勞勃脫君前在上議院呈遞議案請行疆防軍强偪軍役之制該案已由上議睆駁退反對者一百二十三人贊成者一百零三人米勒君寇仲君皆贊許議案克魯君及藍斯唐君則不以爲然 
[羅斯佛在斐近狀]  
　　二十七日紐約電云前任美總統羅斯佛在斐出獵忽與粮食隊相失乾糧飲水一時皆絶現已有英國馬兵三十名前往援救 
[美國人欵稅尙難實行]  
　　二十七日紐約電云前者高等法廷曾駁絶入欵稅憲法故此次下議院採納之入欵稅議案必先請各省贊成修正憲法之議始可實行塔孚脫總統深信各省議會必能贊成此舉 
[德相辭職原因]  
　　二十七日栢靈電云德皇曾以璽書致蒲羅親王深以該王辭職爲歉現已曲從其請准予解綬並深謝該王盡瘁國事之忠忱該王覲見之時面奏彼之辭職實因保守黨之舉動所致該黨近與自由黨分離而與敎會黨帕爾黨異常親密故敎會黨勢力陡增彼嘗竭力調和保守自由兩黨而保守黨獨出死力以破壞其功今所通過之帝國財政改革議案又與已見相悖以故辭職以避賢路該王並在普魯士内閣表述其辭職原因德國各報皆謂蒲相於辭職之前已將部務部署一清實屬從容不迫帮對於該相去位同有歉忱各載論說嘉謝該王之偉業又謂自卑士麥謝世後德國執政者從無如該相之盡忠國事云該相並經德賜以普魯士寳石黑鷹勳章一座 
[德國政界之更動]  
　　二十七日栢靈電云副相卑士麥化爾威已簡爲德國首相普魯士商業大臣台爾勃魯克忌間爲副相兼民政部大臣民政部次官威末士已簡爲財政部大臣財政部大臣西瀆已簡爲普魯士商業大臣勃郎丹堡省總理大臣届瑙脫助沙士已簡爲公祭兼學務大臣遺缺以羅培爾補充 
[南美戰雲續聞]  
　　二十七日栢靈電云阿琴廷請將巴利維亚與秘魯現起之爭端移歸公斷巴利維亚政府已拒絶此議故兵禍終不能免秘魯與阿琴廷駐巴京公使現均啓程回國 
[居留島問題近聞]  
　　二十七日栢靈電云列强近頒發公牒宣明展期調停居留島問題雅典及居留島皆頗歡迎惟土爾其則不以此議爲然 
[摩王被逐之風說]  
　　二十七日栢靈電云摩洛哥酋長洛其近以兵力攻入菲士京城聞已將慕拉哈菲王驅逐出京 
來函 
[敬告滬寗鐵路往來之旅客（無錫侯保三啓）]  
　　鄙人往來滬寗鐵路月必十餘次熟察夫人類之不齊奸宄宵小之混雜旅行者稍一不愼往往失物甚多未嘗不歎行路之難是雖半由於旅客照顧之不周抑亦由於公司防察之示盡善也鄙人於本月十七日下午由上海乘三點三十分鐘之客車回無錫道經南翔停車片刻而鄙人一手提之皮包置於車座上層之擱板者轉瞬被人竊去迨及覺察而汽笛一聲車已 
 
 

Page 28

 
 
開行竊物者已杳如黃鶴雖欲查究已屬徒然故當時並未告知車長返無錫後僅函訽南翔車站之辦事人在當日曾見有形迹可疑之人否並通函上海車務總管璞愛得君告知斯事且有改良鐵路查防章程五條其大意（一）在每站開車時不許有已上車之人而仍欲下車者（二）在一站停車時責成巡警詳爲偵　遇有形迹可疑者必細爲盤查勿輕放過（三）車中茶房及賣食物零星物者宜一律裁去專用鐵路巡警挨站輪查每到一站必大聲呼喚行客當心物件如盧漢鐵路之辦法（四）車箱各門開車後一律關　車長巡警可在車上往來行走一槪行客不得自由走動（五）車上遍貼愼防竊賊字樣俾令行客咸有戒心此五條未知車務總管處能否採用總之吾儕行旅往來要皆有萬不得意之事故所帶行李必萬不可少之物件鄙人敬爲旅客進數言（一）所帶行李物件宜少不宜多（二）寗將小件歸入總包裝入行李車箱愼勿隨便自帶置在身邊（三）不可愛惜小費恐一人照顧不及因小而失大（四）行客帶小皮包最爲人注目寗不帶皮包而帶别種小包常置手邊（五）照顧自已物件只可暗注意身邊有銀洋萬不可以手時時摸索擱板有物件萬不或以目時時注視致令竊賊藉此知行客之有要件也（六）車上竊賊往往穿着華麗吐屬雋雅時示人以不疑（七）每到一站有故作倉皇之象示人以初次出門不諳旅况者竊賊往往有此狀態（八）車中行客往往作無聊之相問詢亦有因此而失物者（九）在車中務必振作精神萬不可貪睡（十）在車中萬不可尋訪同伴往來走動以上所言鄙人皆由經驗而來然尙有此次失却皮包之事用敢佈告行客加意愼防車中之竊賊勿蹈鄙人之覆轍也蓋鄙人此次所失皮包中之物則鈔票銀洋約共六十餘元此猶其小焉者而有牙章一顆手摺一扣賑目數紙以及友朋之往來緊要函牘三十餘件旅行所用之鏡帶刀尺日記文具藥物指針等件二十餘種尤爲關係甚大者也鄙人已函知各處所失之賬據手摺等槪行作廢恐未週知附識及之 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
