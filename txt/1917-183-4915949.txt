# 1917 - 183 - 4915949

 

Page 1

 
 
   
 
 

Page 2

 
 
時評 
[警告當局（冷）]  
　　張勳兵敗無援一鼓可殲無所謂議和也苟或議和議和之後而清室依然清室張勳等　依然張勳等輩辫子軍依然辫子軍則其禍有不可勝言者一方無以服天下人之心一方無以警效尤者之意 
　　無以服天下人之心則今日事即平而今日之亂不已無以警效尤者之意則今日之亂即已而日後之患無窮誠心擁護共和者其思之 
專電 
　　北京電　今晨四時張旅長錫元率討逆軍先鋒隊抵齊化門提署守兵迎入拔龍旗易國旗會軍警首領任維治安出六言韻示安民八師頃屯城外有變立進保護故示中有如有辫兵搶掠定即撻伐大張語（八日下午三鐘） 
　　北京電　今日齊化彰儀永定三門由共和軍包圍惟北城洞開無一外兵張意俟徐到即退駐湯山已飭部備專車一說屯京北黄寺（九日上午十二鐘） 
　　天津電　張勳匿某使館或云已逃靳雲　曲同豐傳良佐入京繳械段明日往閣員爲曹梁湯范張汪葉等（九日下午一鐘） 
　　北京電　康已遁此番變計之速得力於飛艇抛擲炸彈一舉係　出蔣作賓計畫（八日下午三鐘） 
　　北京電　飛艇炸傷之侍衛某已斃餘入内城醫局（八日下午三鐘） 
　　北京電　自飛艇炸彈傷斃多命清宮内大震張勳亦辭職自稱俟諸事解决率隊回徐（八月下午一鐘） 
　　北京電　清親貴請王達蔣勿再用飛艇襲皇城並求某使出任擔保（　九日上午十二鐘） 
　　北京電　王士珍頃至國務院恢復復辟前原狀召各機關舊有人員回署照常辦公（八日下午三鐘） 
　　北京電　張軍赴防地者悉調回京幕職都散去張將退往熱河張宅前預備汽車騾車甚多（八日下午三鐘） 
　　北京電　梁敦彥復求日人保護宣統（八日下午三鐘） 
　　北京電　王復芝電京城秩序使界内外外人曁清室安甯遵會提警勉任維持（九日下午二鐘） 
　　北京電　現除皇宮外由提兵會警守護（八日下午一鐘（ 
　　北京電　聞張軍晨在天橋廉價拍賣包米及他物預備出走（九日下午二鐘） 
　　北京電　榆瀋間鐵道不通（八日下午一鐘） 
　　北京電　西苑禁衛軍添招新兵定十日開選（九日下午二鐘） 
　　北京電　徐稱對内對外均有辦法必張勳退後方能出作調人（八日下午一鐘） 
　　北京電　陸錦楊壽枬聞已相偕出京陸財兩部成空機關（九日下午二鐘） 
　　北京電　討逆軍先鋒隊今晨入京城上已易國旗（八日下午一鐘） 
　　北京電　陳光遠等聲明通電復辟並不知情（九日下午二鐘） 
　　天津電　天津車站拘獲一張黨要人傳說謂係馮麟閣又聞舒清阿亦在廠被拘（九日下午一鐘） 
　　北京電　張勳向宮索酬黄金萬兩爲歸老計（九日下午二鐘） 
　　天津電　倪擬兼督軍曹兼省長（九日下午一鐘） 
　　北京電　某派有擁徐臨時總統說（九日上午十二鐘） 
　　北京電　昨尙有僞諭准張勳開差缺仍着約束其軍隊保秩序閣務由王等辦理並召徐來會商善後由王陳梁劉袁副署張鎭芳雷震春均開缺（八日下午九鐘） 
　　北京電　共和軍提出條件要點去年號移王府由民國選四師傳撤歲費減半某軍繳械遣散正嗟商中（九日上午十二鐘） 
　　北京電　昨日張等與清室會議以兵敗城危無力再支决定一面張勳辭職一面由清室取消復辟未及正式宣布而討逆軍已入城龍旗等帝制形式已消滅淨盡現正與段商辦法（八日下午十鐘） 
　　北京電　某外人向叚代張商保全段云辫軍汚點久留萬難倖免已懸賞十萬購拿其部下須截髮繳械遣散（八日下午五鐘） 
　　北京電　楊壽枬陸錦代徐世昌允即日來作調人（八日下午九鐘） 
　　廣東電　兩粤督軍公　陸使爲兩廣討逆總司令尅日出師（六日下午三鐘） 
　　廣東電　岑西林電陸榮廷尅日來粤朱慶潤電岑請乘馮代行總統職權組織臨時政府之際在南京將國會法回復並趁此時迅將南方兵力輸入揚子江以覘形勢（六日下午三鐘） 
　　東京電　八日午後中國留學生在瀛生（譯音）會館開會演說反對復辟赴會者約六百人先由戴天仇氏演說繼由留學生監督彭（譯音）君代表章公使聲明反對復辟繼由學生數人演說其中以何（譯音）女士演說詞最爲激昂　　東京電　北京僞外部尙書梁敦彥電命駐日章公使將復辟旨趣傳達日政府章公使拒不受命未爲轉達各領事電詢章公使此時應取如何熊度章覆電謂民國不能有復辟之事領事館仍一律爲中華民國之領事館對於僑民亦宜注意使意母動搖 
外電 
　　北京電　（由天津轉）專車一輛上懸英旗由領署官員二人管理昨過兩軍交戰地時頗受驚恐當專車停於豐台之際附近槍聲忽作彼時車站有避難者一千五百人聞之惶駭羣向車中奔入有從窗口攀登者彼此擁擠受傷而跌臥車中者亦復不少司車機者避匿他處車不能行卒由豐台稽查洋員偕使署警長極力彈壓專車始克駛出車站鐵路外之槍砲聲旋又發作難民乃又驚竄如是者數次後始知鎗砲所欲　擊之物乃一盤旋於車站空際之飛機天空擲下炸彈一枚擊毁鐵路棚房一處兵士以榴彈砲轟擊之但未命中有鎗彈數枚擊中車站房屋日本郵卒一人爲鎗彈擊穿郵車致傷其腿此外並無死傷專車爲兵車所阻未能速行途中爲兵士搜查兩次蓋恐張勳匿其中也昨夜聞張勳司令部大爲沮喪京中人士以爲時事不日可定惟對於張兵行爲頗抱憂慮警廳則聲稱力能維持治安鎭定亂事（七日）以上字林報 
　　北京電　張兵由廊房退至豐臺今晨有飛機數架轟擊豐臺聞稍有損毁今晨豐台方面聞有砲撀衆料張兵或將於此拒敵駐紮跑馬廠之張兵因曹錕軍隊向前進逼聲勢頗盛故不戰而退入京城大約將往天壇或往永定門今晨十一時南苑飛機飛於紫禁城之上擲下炸彈至少兩枚聞其目的物在張勳司令部今探悉僅重傷一人美兵九十日兵一百二十五安南兵若干昨夜抵京雖在廊房稍受阻滞但無他種困難軌道僅拆毁一二處故修理甚易廊房略有戰事雙方各死傷約三十人逆軍退守豐臺其退甚速故昨日討逆軍之先鋒並未遇見逆軍（七日） 
　　北京電　張勳軍隊敗退華人愈爲驚惶而以南城爲甚店舗多閉門停業警察則命其復開張勳派兵保守米店僅許零購張兵刻集於天壇此星期中各部署皆空寂無人多數官員不願就職蔡廷幹亦不就稅關督辦之職此　官員大半皆强被任命初未嘗計及彼等反對復辟也（七日）　　天津電　討逆軍方面之飛機一架今日向豐臺擲下炸彈擊死平民四人張兵已從豐臺退至永定門不久該處當有戰事飛機又以炸彈轟擊清宮段祺瑞預料帝制當可於二 
 
 
 

Page 3

 
 
　　十四小時取銷段接馮副總統來電謂已就代理總統職刻方商酌徐州降兵及海軍一致行動各事（七日） 
　　北京電　宣統與張勳因飛機轟攻清宮非常惶恐刻　極力議和又有一消息謂張勳願意投降不附條件（七日） 
　　北京電　張勳已辭職宣統已退位張軍刻集於天壇討逆軍佔領西南各效要地張勳匿居私邸頗有和平解决之望（七日）以上路透電 
　　北京電　段祺瑞之軍昨已由東城諸門入京城内無戰事且無騒亂清室准張鎭芳雷震春辭職宣統退位旦夕將宣布據順天時報載稱載濤代表宣統照會外交圑領袖謂帝制將於日内取消清室於復辟一舉未先與聞　中龍旗幾盡除徐去徐世昌宣稱彼須俟張軍離城後始入京若輩大約將有一部分解除武裝移駐安定門北之黄廟據北京日報載稱張提議將定武軍暫移唐山駐紮（九日）　　北京電　昨晨十時有飛機一架自南苑飛至紫 
禁城擲下炸彈三枚一中乾清門一中御花園一中養心殿所損甚微傷太監兩人兵士各一濟室大驚梁鼎芬特至日使署請保護宣統辫子兵大約不能回徐現仍駐天壇各處第十一師之兵今夜由東南門入城（八日） 
　　北京電　駐京各公使均接本國政府訓今謂在民國未經取消之前仍當承認其元首聞英美公使居間調停令張軍退離京城四十里一　退出段祺瑞即將與張勳　議談判段祺瑞之主要條件爲宣統退位由民國政府嚴加看管優待條件仍不更變惟此說尙未徵實今晨京津復通車晨間九時有火車一輛挿二英旗離京俟安抵天津後下午尙有他車繼之北京電報局火車站仍有辫子兵防守京津路線由美兵保衛天津至山海關路線由日兵保衛（七日）以上德文電 
　　北京電　張勳至昨日出言猶甚强硬然綜合各方面之情報大局旣至如左之情况一今明日内宣布恢復民國之上諭一黎元洪復職一在京之定軍解除武裝一保障清室之安寗並優待條件一段祺瑞明日入城張勳生命財產之安全（九日） 
　　北京電　段祺瑞向北京當局提出條件如左取消復辟保全清室優待條件在京定武軍解除武裝（九日） 
　　北京電　天津臨時國務院昨日發行政府公報發布任段祺瑞爲總理及黎總統不能行使職權期内由馮國璋代理等件（九日） 
　　北京電　梁鼎芬昨至日本公使館謁見黎總統陳謝强迫退位之罪並詢收拾時局意見惟黎氏並無多言（九日） 
　　北京電　今日下午三時發布清諭准外務部尚書梁敦彥辭職又張勳蒙准辭職謝恩（九日） 
　　奉天電　山海奉天間之火車今晨開通（九日） 
　　濟南電　山東南境（曹州附近）之形勢現愈危急第五師長張樹元任爲討逆軍山東司令官於昨（七日）率大部隊向兗州進發（八日） 
　　濟南電　山東爲防在徐州張勳之軍隊特派第五師之第十七十八兩圑分赴臨城嶧縣韓莊等處又第二十圑赴勝縣防守（八日） 
　　北京電　張勳通電各省表明謝罪其内容大要如左我國因辛亥以來政體不良之故六年間戰爭四起海内駭然國計困窮民生憔悴推其禍源皆由共和爲之媒介勳　天憐人情殷救國計非君主政體不能使從民意欲行君主立憲政體叄非復辟無以定民心而止紛爭凡我同胞各省多與其謀徐東海馮河間尤深贊許往來函件皆有足徵茲幸事告成功龍旗重建普天同慶萬姓歉呼如果各省咸照原議多數贊同承平之日不難立見詎意（此間碼不明）因不各自持兵近集近幾人心震動勳爲保持治安發兵應敵不能不决勝敗然累及宮室至失利權誤國之各當有負其任者因思此次義舉意在强國救民毫無私心至設議政大臣實因國會未立内閣未成故不得已設合議制已請徐世昌組織完全内閣召集國會議定憲法實行立憲政體勳已面陳辭職以卸責任徐世昌未晋京以前一切事務暫由王士珍執行一俟諸事解决卽行率隊歸徐邦甚永奠又何求若夫功罪聽之與論敢佈腹心謹謝天下（八日） 
　　北京電　八日午後六時清諭准張勳雷震春張鎭芳等辭職（八日） 
　　北京電　昨日午後以來張勳前哨之兵全部退伏天壇先農壇現與段軍之間互相派遣特使似係恊議開城及他等事因此昨夜以來作休戰之熊狀（八日） 
　　北京電　王士珍段祺瑞之間目下正在接洽（八日） 
　　北京電　今日清宮中開皇族會議决俟徐世昌來京取消復辟（八日） 
　　北京電　段祺瑞今日電王士珍請其保清室之安寗維持北京之治安保證公使館區域城内内外人之安寗段軍之一部今晚入城（八日） 
　　北京至急電　徐世昌於今日下午入京（九日） 
　　以上東方通信社電　 
戰電 
[倫敦電]  
　　海格將軍報稱英軍已將維斯俠特東面陳線稍向前移且在亞歇維勒附近敗龔擊之敵軍今晚報稱敵軍在魯斯東面襲擊敗退昨日飛機戰事甚爲活動多在蘭斯與伊泊爾間敵機墜落者八敗逃者六英機失蹝者五（七日） 
　　巴黎電　今日下午公報云香巴業境砲戰甚烈敵軍在柯尼萊山西與太胡勒東南進攻殊易敗之法砲隊猛轟三○四山西北二面德軍之防務今晚公報云前敵數處砲戰又復活動香巴業戰事使法軍破除小凸點兩處敵軍希圖克復所失之地前後四次均大遭挫衂天斯河左岸之砲戰仍在劇烈進行（六日） 
　　倫敦電　公報云嚴九時三十分有敵飛機甚多大約分爲兩隊出現於才恩特島與愛塞克斯東少濱天空初在才恩特島擲下炸彈數枚繼乃進至倫敦在京畿區域數地點抛擲炸彈敵機共約二十餘架英砲隊與大隊飛機與戰結果尙未悉（七日） 
　　倫敦電　海軍部宣稱登扣克之海軍飛機守候龔擊英倫之敵飛機歸時擊之毁其三架且擊洛四架（七日） 
　　倫敦電　公報云據最近調查此次敵飛機襲擊一役死男子二十八人女子六人孩音三人傷男子七十四人女子三十人孩童三十七人泰晤士河口亦擊落敵飛機一架（七日） 
　　倫敦電　今日空中襲擊爲至大之一次下午首相喬治君關特别會議與專家討論此事旣而驅車巡視被擊之區途人皆向歡呼各報皆載文抨擊天空防禦之疏忽使敵飛機如入無人之境並要求以飛機攻擊德境藉以報復（七日） 
　　柏林電　德公報紀昨日飛機襲擊英倫一役謂曾以炸彈任意擲擊泰姆士河之船塢貨倉又在倫敦天空擊落英飛機一架且在瑪加持擲下炸彈諸飛機除有一架被迫降落海中不能施救外餘均安回（八日） 
公電 
[岑春煊復熊秉三電]  
　　天津熊秉三先生鑒徽電敬悉張康逆謀公於事前力關邪說至爲欽佩現全國軍民同伸養憤芝老復就誓師大難當可速定惟此次國難實以越軌之政爭爲導線定亂以後各派政爭若猶不運以推誠相讓之精神禍變之乘正未有艾往事已　革新應自今始轉移樞紐首頼政界中心人物各自痛定思痛本河海涵容之量以大公無我爲懹據理性以制感情考政策以代當略舉近來黨同伐異之陰　壤法敗度之亂行揥盪廓清之示國人以求治復國政於開明則南北本屬一家不統自一新舊旣同愛國不調亦和國家雖危　强尙易否則縱使舉全國政權悉歸一黨執掌各省軍事盡隷一系　揮竊恐猜嫌傾軋之風轉啓於同黨同系之内而擾攘紛爭之禍不至亡國不已煊臥病海濱愴懹世變悲憤積胸如　在喉茲承賜敎欲不吐而不得矣來日大難治亂之機擊今日願公與在津名流共圖之並祈時賜敎言爲幸春煊庚 
[岑西林復梁啓超電]  
　　天津梁任公先生鑒魚電之間滅此朝　　共和軍人之模範爲民國再造之元勳公等策　戎機共建奇　曷　佩　　後方法端頼調和而其樞紐副在使國内一切勢力無南北無新舊均　　　法律之下法律得保其尊嚴而後國家始能統一共和始瑧實際煊臥病海濱撫念時艱夙以黨涙爭持各走極端莽國之福深抱杞憂時至今日非各自返省雙方覺悟前途紛擾曷堪設想來電所慮彼此正間幸共國之春煊庚 
[曹錕報告軍情電]  
　　馮副總統陸巡閱使督軍省長各報館均鑒敝軍討逆擔任西路本月七日下午二時據范師長國璋報告頃據旅長張紀報稱吳長植一旅經陳督練勒令繳械兩營吳長植已派營長司徒紀接洽歸順豐台於今午完全佔領正在搜索中逆兵死傷數十名由火車軍京我軍人馬一無損傷蕭安國派員到豐商同動作又據旅長吳佩宇報稱李勝一圑投随六旅恊攻跑馬廠比即佔領逆兵紛紛退却已閉城門各等語　於下午六時赴豐台晤段司令陳督練商承一切等語查張勳逆兵　敗我軍佔領各要隘指日京歸可克錕除即日馳赴豐台　會同段司令督戰擒國逆外特此電聞討逆西路司令曹錕齊 
[田中玉通電]  
　　段總理堕巡　使督军省長各報館均鑒本日上馮副總統一電文曰政變以來玉處布置軍隊情形業於歌日通電諒邀鑒及現山西閻督軍已派大同軍兩支隊兵力混成一圑開赴居庸關一带矣再者復辟議起玉卽具有意見擬塵鈞聽乃自本月一日後各處電報即均斷絶不得已乃於支日派參謀蘇偉持函面商曹督軍領衛電請鈞座按照約法代行元首職權想已鑒及現在大局所關情形迫急究竟已否就職並政府之組織進行之方針若何統乞電示以釋下懸無任叩禱等語現在時局　危存亡絶續無政府之現狀已歷數日矣非速有人出面主持大政危險將有不忍言者諸公愛國爲懹諒難坐視卽乞按照約法　續電請副總統卽予代行元首職權以維人心而安邦基佇候賜敎田中玉庚 
[江蘇宣布戒嚴電]  
　　各報館均鑒現時局不靖本省因保全地主治安起見於七月六日已依法宣佈戒嚴特此電聞國璋叩 
[敦宗熙通電]  
　　馮副總統陸巡閱使各督軍省長各報館均鑒此次國變孟督軍病困在京遇事無從商辦支日督署副官長初連甲自京夾吉傳稱奉督軍諭復辟命下應卽宣布卽日就吉林巡撫職仍派鎭守使高鳳城代行等語當由軍署召集會議實行宗熙爲民國官吏已失效用當將印信封存靜候解决一面電告孟督軍去訖茲接孟督軍電開電悉駭異實深時艱孔亟諸頼蓋籌現在全省秩序關係重要督署一切事宣仍由我弟負責勿稍涉諉卸初副官長荒謬已極應卽嚴處今日由通州乘舟赴津到再電聞遠等語宗熙爲維持地方起見仍舊任事民情安　特聞郭宗熙陽 
[劉存厚通電]  
　　各省均鑒前清失政改建共和愛國男兒爭傾熱血前撲後繼幸告成功存厚不才幸與斯役川滇往返艱險備嘗袁氏洪憲　元存厚適領歸干屯兵叙永痛心專制憤不欲生袁氏神奸且日以爵封金帛來相嘗試存厚聞之益加憤激乃不揣棉薄慷慨誓師一面關約　陽蔡　率師入蜀戎馬馳驅誓共生死血戰瀘納數月有餘　氏之兵以是大挫帝制之取消此固人所共見共聞不幸若輩帝制餘孽怙惡不悛託名復辟傀儡冲人竟以僞職籠絡諸公且汚及不侫業經存厚通電聲明擁護共和義無反顧願随海内共張撻伐衹以電路難通未荷諸公明敎近日風傳并且危及元首陷我民國於無政府之地罪惡盈貫　討難稽倘再觀望俳徊立見神州破碎諸公皆再造共和之人有與國存亡之責會師討賊當具同心惟請速舉羲旗重光漢　存厚駑下謹當秼馬望随時指授機宜俾資策應情勞迫切神與電馳不勝待命之至劉存厚支 
[劉顯世通電]  
　　（銜略）頃得成都載督軍電開劉存厚甘受傷職已舉兵圍攻成都戡誓死不降逆不叛國祈代飛電各省　魚子印等語查自皖事發生以來世以前此成都不滇川軍小嫌亟宜消泯同衛國家家迭與唐督軍分電戴督軍及川中各師長嗣　　鎭守使局師長電並轉達鍾師長意見均以大局爲前提力主恊同一致惟劉存厚始終熊度不明　有種種嫌疑舉動及張勳宣言復辟有京外各官僞諭 
此後專電　劉遠即一致討逆迄未得復今竟等受僞職圍攻成都附逆之罪業已昭著我西南再造共和豈容此附逆賊横行專肆汚我義聲應請諸公同聲致討除茲醜類並請羅將軍段鎭守使熊　守使周師長顧師長趙師長鍾師長尅日出師增援成都俾得及早收拾移兵北向烣恢復京師還我民國黔省北伐之軍已先組成三梯圑現决先其所急分赴川境與諸公共定川局再行北攻特此奉聞竚候明敎劉顯世魚印 
[徐州來電] 　　 
　　申報館轉各報館鑒報載徐州懸龍旗三日又火車中斷皆無其事鎭守使道尹並出示力任維持地方乞更正徐州各圑體齊 
[河南省議會來電]  
　　馮副總統段總理陸巡閱使督軍省長各都統各鎭守使各師長各省議會上海申報館鑒共和國體相安已久驟行復辟適以逼亂本會議决誓不承認務祈一致反對共揭義旗除彼帝制還我民國臨電雪泣無任翹盼河南省議會叩魚 
要聞一 
[西報論張勳失敗之關係]  
字林報社論略云張勳所造成光怪陸離之帝國當其初宣佈時衆卽知其短命今竟果如所料不過其猝料崩潰之期較預料爲早耳說者謂飛機擲落炸彈兩枚致破張勳之膽惟勳確非懦夫雖仇之者亦無間言其所以屈服者則以事已絶望故也各省擁護共和之電紛至沓來前與張勳友好者今因其揑名請願反顏成仇而在北京諸人之暫被威脅贊成其謀者亦復亟亟表明其反對之眞意卽清室中之有識者亦皆不以復辟爲然楚歌四面張勳縱欲不降豈可得哉一星期之帝國以記者記憶力所及殆爲歷史所未前有一般與論以爲張勳之復辟不出小人得志好高立異之心理此說乎中肯然此中確有較深之陰謀在焉復辟成則中國絶交之前案未嘗不可藉故推翻復辟不成則中國時局變亂勢不能對德宣戰德人之目的在此蓋欲使中國不能參與將來議和大會然後再以恊約國欺凌中國等言以示好於中國也所可幸者張勳之狂舉適有造於中國今各方面領袖皆合其全力以救共和中國從此其將開闢一新紀元歟 
[徐州快信]  
昨日軍心有不穏狀熊張文生親赴各營善言勸慰始稍安惟至晚間又起一種謠言謂倪嗣冲調來此間之安武軍將用强力迫脅定武軍繳械投誠商民異常驚慌張文生勸告勿自相驚擾願任保護之責 
　　招募之新兵餉銀分文未發張文生擬向交通銀行商借萬元遣散 
　　張文生派委多員分赴蘇皖兩省境内勸慰該軍不得輕舉妄動麋爛地方 
　　皖北鎭守使殷恭先反對復辟所部之定武軍多携械逃散 
　　湯玉麟被施從濱逐離兗州昨日回徐 
徐海道尹李慶璋前日回徐即而飭各科人員清理案卷預備交代昨已電蘇當軸派員來徐接任聞兩潑運使劉文揆由馬廠跳下車後被守護該站之兵士盤獲已送司令部發落 
　　各商所懸龍旗昨已一律拆下宣統年號亦多未遵用 
 
兼顧已電蘇督軍派兵會剿 
[南京快信]  
　　倪嗣冲昨由蚌密電馮代總統表明反對復辟確係誠意如見疑願率所部先克徐州以明心跡馮以善言復電安慰 
倪嗣冲之大隊已開抵浦口馮代總統派唐副官前往勸阻該軍渡江免生衝突 
　　駐浦之定武軍四營繳械後要求該統領發給恩餉 
　　連日招兵已募足一師任劉恂爲師長江蘇討逆軍第一路先鋒隊司令爲張宗昌北伐軍隊明日即由寗出發 
　　浙江北伐軍隊不日抵寗馮派高副官招待切該軍司令湯國綱昨來寗商駐兵地點 
　　粤省長朱慶瀾電稱卽精兵五千來寗會師北伐 
　　吳光新由鄂來電稱卽酌調所部離岳北伐福建李厚基熊度不昨馮代總統昨特去電警告 
　　下關江中昨又增軍艦數艘 
　　此間特别戒嚴戲館已一律停演 
　　各部總次長已有數人復電允卽來寗就職　　伍外交總長來電稱已携带印信抵滬如有外交上應行商辦事件随時函電由朱交涉員轉交馮代總統以北京政府暫移南京昨卽復電伍總長促即來寗部署一切 
　　馮代總統昨電李經義促速來寗就財政總長職國務院已在津成立段任總理已就識 
　　蕯鎭不水李鼎新昨均來寗謁馮代總統 
　　吳景濂張繼昨由津來電稱不日由海道南下 
　　各省電馮代總統稱北京齎送汪諭之特使均已拘留請示發落馮復電從輕省釋 
　　馮代總統决恢復舊國會惟尙有人反對故未即發表 
　　府中得京信第十二師師長陳光遠步軍統領江朝宗警察總監吳炳湘均將反戈攻擊張勳 
　　聞徐世昌來電力爲清室緩類歸罪張勳康有爲 
　　湖南正誼社劉人熙龍璋電該社參議黎克威余醒民就近代表謁馮河間從速在寗組織政府即代行大總統職權以收統一之效 
　　前報載禁衛軍繳械後謠言漸息該軍要求發給恩餉遣散等語係誤傳附此更正 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[近畿討逆軍之戰報]  
　　昨早六時討逆軍由廊房以三縱隊向萬莊進發约二千密達遇辫軍即開始砲擊計第八師全師第十六混成旅全旅由段芝貴司令之下砲擊約一小時半辫軍砲擊命中及致遠之力遠不及段軍遂全軍潰敗退守黄村叚軍從後追擊段軍前敵死一人傷數人段軍前敵司令部已於今晨八時完全進移萬莊此間總司令部已令西路司令（曹銀軍隊）進據豐台載敵後路辫兵聞討逆軍已向北京進發遂於前日全部出京佔據萬莊拆毁鐵路以緩討逆軍進行昨晨潰敗即退守黄村故料現在辫軍幹部當在豐台之間前夜之戰辫軍死者二十餘名傷者不計其數又聞辫軍今日已將萬莊車站搶掠勢甚兇惡昨午五鐘兩軍又戰一次已將辫軍追出安定又據東路司令部報告云此次張逆肇亂段總理聞信異常悲憤即於二日夜馳赴馬廠與第八師師長李長泰密議進討並電保定曹督軍一致討賊兩路同進三日晨就馬廠開軍官全體會議議定設討逆軍總司令公推段總理主持其事分東西兩中進行以段上將軍芝貴爲東路司令曹督軍爲西路司令並電段上將軍赴馬廠面授機宜即由段上將軍統率五汝勤張九卿所部兩混成旅準備出發段司令於四日晨回津軍隊第一列車於十鐘過津埠餘亦分次開拔進駐落垈廊坊一带其廊坊原有第十六混成旅早經接洽派前旅長馮玉祥接統即該旅長爲第一縱隊司令王汝勤爲第二縱隊司令張九卿爲第三縱隊司令戰事準備以第一第二縱隊爲前鋒第三縱隊爲預備正準備間適聞張逆欲乘我軍未備於是夜二鐘開三列車車隊來襲行抵萬莊知我軍有備遂踞萬莊段司令聞報飛飭前鋒軍隊急進準備迎頭痛擊五日段司令芝貴随带李少將宣倜馳赴陣地躬自指揮六日指曉四點四十五分我軍開始攻擊五點五十五分逆軍潰退七點二十分我軍進據萬莊随由第一縱隊司令馮玉祥第二縱隊司令王汝勤各派兵一圑追擊八點四十分追至安定逆軍現已退到豐台沿途搶刦車站拆毁鐵道電線我軍正在修整路線節節進攻西路曹司令接段總司令電後於四日随派兩混成旅進駐良鄉涿州現已佔領蘆溝橋北一带云云東路討逆軍進至廊房卽與辫軍接戰昨已追過安定計今日順勢直下旦暮可抵北京計其進取路程列誌於下廊坊至萬莊二十里萬莊至安定二十里安定至黄村三十三里黄村至豐台三十里豐台至永定門十八里 
　　又據外人所得消息戰事係於昨早六時開始起初係用鎗擊旋即開放機關鎗於是共和軍將帝制軍擊退十四英里約十一時時共和軍已抵萬莊旋又繼續前進鐵道毁壤部分均修復鐵道人員於困難中爲此事業愽得信用不小據傳北京某使館通知該國在津領事云北京形勢頗爲不安北京又一報告則稱昨晚有多 
數人民移入使館界内聞林公使通告張勳如不離開鐵道線則將立時出以嚴重行動云云午間戰事從萬莊開始向北京方面猛攻鎗戰極烈共和軍損害極微聞各國軍隊昨晚并未前進但彼等希望今日（六日）可以到京段司令所部將張軍逐出萬莊向安定進逼萬莊廊坊間電線已斷當共和軍抵萬莊時尙見辫軍在該處搶刦蓋係將退去時實行者北京張勳開來援兵不少並携带子藥似將繼續作戰豐台外國人此時似均平和且稱如段軍勝續能如今繼續則今晚（六日）當可進至豐台共和軍又從安定將逆軍擊退彼等又大掠且焚燒而去張勳軍正往豐台退却已拒絶外國軍隊通過到京之要求 
　　張逆盤踞徐州時號稱有軍隊八十營昨據軍界某君云實不過六十營記其分駐地點營數如次北京約二十營卽此次假名調停時局携带入京挾以謀逆者昨經國軍擊已傷失不少浦口十營爲白寳山統带素感馮副總統優遇現亦有反對張逆之表示馮副總統昨日來電已出師一旅於昨日全部渡江經浦口赴蚌埠與倪軍會合招討故此十營已不足爲張逆聲援河南開封五營現由河南督軍及張敬堯師長首尾監視直隷曹督亦出師至某處防堵此五營更無活動餘地蚌埠七營爲般統領所带在皖省長倪嗣冲勢力範圍之内更無足慮徐州所餘祇十數營昨據電傳濟南鎭守使馬良山東第五師師長張樹元昨在津浦路截留辫兵兩千人已繳械投降併將小辫剪去此截留之逆兵必從徐州來則徐州方面所存之殘卒尙敢蠢動耶張逆今日之威勢如此而已 
[張勳窘狀與北京現况]  
　　據北京電話勳經某國人限期退出都門保持人道後非常惶恐大怒康有爲張鎭芳雷震春萬繩栻等之誤我欲斬諸賊首以洩兇憤康等現均預備潛逃張逆見事不侍佳随挾宣統率姬妾带領辫軍出城分兵東西兩路駐紮抗拒義師並聞已勒令京張路局預備三列車擬逃往張家口赴蒙古但此消息業經西路司令曹督軍探悉已分電察哈爾都統田中玉及宣化巡防營萬統領會師在居庸關迎擊據某方面電稱昨日業已出兵又晋北鎭守使張樹幟亦出機關鎗兩連砲隊一營赴居庸關以防張逆逃竄又奉天張督軍亦派一旅開赴山海關京師軍警現確已密謀殲逆將斷絶張勳後路昨又據天津某方面消息張曾在京求某公使電致天津某要人轉向段總理懇求投降當經段總理完全拒絶張勳現在之狼狽殆可慨見矣 
　　張勳逃竄之消息旣傳　討逆軍乃特别注意除發令各路堵截外昨日（六日）討逆軍段總司令特發出懸賞捉拿張勳之通告其文曰討逆軍總司令叚爲通告事復辟之禍危及國基逆賊張勳雖陰謀甚久此次發之太驟爲我軍警同人所猝不及防當時雖被脅從其情實堪共諒故追論禍首實惟張勳一人况該逆向以異形自詡無敎育無紀律迫壓軍　早爲同人所其憤本日早問我軍進攻萬莊逆軍大潰刻已追過黄村該逆勢已窮慼恐不免大掠而逃務望我軍警同人盡力防範保全地方該逆張勳罪大惡極勿令漏綱有能得逆賊張勳正身才不問生死均賞銀十萬元以酬勞勳大功在前其各奮往　之特此通告咸使聞知中華民國六年七月六日 
　　北京近日已在圍城之中城内聲息已不甚通茲所得消息以五號至六號上午爲多惟聞東西城確有大火則城中之危急可知茲爲分别詳譸誌如次京津交通初斷時聞京中秩序尙安靖如常辫軍在廊房頭條等處購物不付錢及搶吃食物等瑣事路上搜查行人十分嚴緊而在車站上催開車行十分騒擾此尚是六日上午以前之情形也及下午以後即不甚明暸大約已有變象惟聞張勳已率師出城而軍警議定維持秩序當不致大受損失吾人但願其能實力維持庶地方可少一分糜爛也又聞康有爲已在法源寺出家爲僧爲最後之解脫又聞苑之飛行機昨早（六號）飛繞北京一週向保定方面飛去是爲威嚇張勳者至午前九時辫軍一營近畿第二旅第三圑五百四十七名向豐台萬莊方面出發以應援逆軍而南苑第十一十二兩師聞於今朝（七號） 
出動攻擊逆軍 
英文京津時報五日北京消息云外交圑五日開會議後旋向張勳提出警告京奉路線若不依照一九零一年條約之規定照常開車外交圑卽取相當之行動據聞前日拆毁之鐵道現在已派工修理矣聞張動派兵約千名駐紮北京賽馬場鐵路兩携有大砲其砲兵均着灰色軍服似係由頣和園調來之禁衛軍聞張逆除毁斷京津路線並派兵抵抗天津北上之國軍外又派兵向保定方面進發以防段軍與曹軍之聯合逆兵大隊仍駐皇城有預備至危急時逃走之勢張逆又有挾宣統奔往熱河之計畫但國軍方面則以姜都統與國軍同情張逆抵熱必遭迎擊北京有勢力之人現紛紛托庇於使館界内貴重物品亦均用大車拉往寄存居民深慮將有巷戰致市面糜爛外交圑五日開會已議定保衛使館之方法因北京原有軍隊似不致攻圍使館但辫子軍不可不預慮者也 
[總司令部組織與内閣問題]  
　　段祺瑞前日由馬廠返津即於昨日在直隷省公署組織討逆軍總司令部發表各職員各單其重要者如次聘任參贊梁啓超湯化龍委任參贊徐樹錚李長泰總參議靳雲鵬秘書長張志潭軍需處長曾毓　交涉處長劉崇傑交通處長葉恭綽軍法處長丁士源副官長陶雲鵬軍事參議傳良佐曲同豐等顧問王克敏吳鼎昌呂調元等聞叚氏更將於今日組織國務院辦公處並已通電各省遵奉黎大總統命令即日就國務總理職明日且就直隷公報改出政府公報據某方消息馮河 
間完全信任段氏且已有允北來之意段已去電歡迎又聞雲南由宗龍君日前電滇省唐督軍云國體變宗龍卽到不津叚公誓擁共和力任掃盪望我公速聯西南各省會師直發並盼即電段處以壯聲援云云刻得滇覆電已聯西南各省會師武漢直搗幽燕望段公力任其難西南均一致贊助云云寗夏馬福祥亦有電致段贊成討逆計畫至内閣之組織目下尙無消息大槪總須軍事平定始說得到此也天津中美通信社長包世傑君爲比事親向總司令部訪問據該部參謀處金叔奮陶小軒二君答稱絶無此事現在討賊之不暇更安暇組織政府爭持政權且此事亦非總理一人之事總理惟去電懇馮副座依約法就職以便有所秉承至在何處就職係副總統之便宜並未有一定地點至將來亂定後國都當然仍在北京現在組織政府之言不成問題云云惟另一消息則云段合肥頃又電請河間從速組織政府以一事權而專責成旋奉覆電仍請段合肥實行責任内閣未便干與故段合肥以時局危迫已有在津組織内閣之意外間傳聞閣員業已擬定陸軍部仍自兼理其餘司法梁啓超敎育湯化龍參謀張敬堯交通葉恭綽財政李思浩農商呂調元海軍湯薌銘外交陸徵祥其内閣機關於張逆未減以前暫設在直隸省長公署兩說未知孰是 
[魯省之討逆聲（懹瑾）]  
　　魯省各界對於復辟問題憤懣異常張懹芝亦已表示反對熊度除電致清室迅速退位並嚴斥逆張外連日又發出密電數則（一）電致段總司令迅速討逆義無返顧（二）電馮副座即揭義旗號召人心（三）電各省迅救危亡至於本省之討逆軍隊已分南北兩路陸續出發（甲）北路以第九旅旅長徐鴻賓新編民軍第一圑圑長謝保軒步兵第二十圑圑長王翰章等率隊會師北上直搗燕京殲厥渠魁（乙）南路令兗州鎭守使施從濱統带第一旅扼守要隘鞏固中防令第七旅旅長唐天喜屯駐濟寗嚴防陸路令第十七圑圑長趙子才混成第一圑圑長上官建勳第十八圑圑長王雨忱統率勁旅開赴韓莊臨城之交遏徐州逆黨之北上諸軍現均出發秼馬厲兵預備作戰由此以觀逆魁授首之期殆不遠矣 
　　兵事輸送最貴迅速張於四號派員在津浦濟站扣貨車一百六十輛以爲載兵之用又派余副官带隊一連駐車站對於辫子軍黨羽嚴密檢查該軍向來氣燄萬丈依勢凌人至是檢查令下所有在路服務人員鐵路巡警與一般兵士莫不踊躍從事格外認眞連日以來所有持張勳之免票搭車來往者僅於濟南泰安等處已查獲百餘名均以繩穿其辫彚彚如貫珠送往警廳拘押聽候懲罰 
　　關於组織時政府問題張氏於歌日派參謀長陸軍中將朱泮藤前赴南京與副座接洽又於是日通電各省謂黎大總統旣不能行使職權請依法公推副總統代行大總統職權如何諸公贊同即迄逕電副總統主持一切速定大計云云現聞覆電贊同者已有十餘省矣 
[反對復辟聲中之鄂州]  
　　鄂督王占元對於宣統復辟僅云决難承認至今未聞出師征討殊所不解連日省議會議員及一般政黨中有力者紛紛謁王請求共戴馮副座暫行代理大總統職權速組北伐軍尅日出師王氏雖當面承諾惟總以須候會商各省督軍議定辦法再一致進行爲詞聞孫武韓玉宸等說王以即日宣布獨立或自主並擬有關於自主之條自主之條件王亦面諾然迄不見實行至紳學商各界之上書具呈懇速舉義旗興兵北伐者日必有十數起槪置不批不答若沉大海毫無響動其對於商會領袖之宣言則云予之擁護共和保障人民之素志早已捱誠宣告身可死而志不可奪現已準備軍事随時可以出發所難者吾國現勢飄搖不宜再啓兵爭予意以聯合各省逼其自行取消爲上必不得已再訴之武力作最後解决至地方治安予負全責倘有暴烈分子造謠煽亂予爲治安計惟有以匪徒論罪嚴法懲辦其對省會議員之宣言則較爲激昂有即使各省均不反對人亦與勢不兩立等語若有最後决心者然復辟實現今將一星期似非虚聲恫嚇所能濟事而王仍遲徊審愼者何也或謂王氏之不出師係因鄂當南北衝要現在西南六省對於督軍圑前次之兵諫認爲復辟之禍根尚擬乘便征討鄂軍北上恐南軍乘虚而入觀於王氏之阻拒湘軍假道可知（湘省討逆軍日前假道鄂境北上王氏不許）此即不能出兵之苦衷乎然此次征討張勳乃係各省聯軍湖北派一混成旅已足固無須全師出發鄂省軍隊林立又何惜此一旅之師乎現接副總統通電討賊及段芝泉出任總司令消自以後情形或有變更也昨聞岳州吳光新已由岳來漢奉有段總司令命令率所部連合鄂豫各軍爲西路征討軍現與駐武昌第二師長王金鏡駐洛陽第七師長張敬堯及驻鄂第二混成旅長劉躍龍湖北第三旅長盧金山等商議抽調編制尅日進發王金鏡爲鄂軍中最先主張討賊者二日王占元召集軍事會議宣布復辟事諮詢各將校意見皆觀望不敢發言王金鏡首先按劍而起慷慨陳詞王始决計反對今吳光新來鄂商議聯軍尙不知王督允派若干也又聞河南趙倜熊度不甚明瞭王督已派二師步隊一營往戌武勝關如河南盲從張勳則西路之軍殊雖進行矣 
　　黎總統眷屬人等現聞已於三日下午乘京漢專車回鄂行裝極爲蕭條陸軍審判處長程漢卿及其舊部人員赴車站迎接者甚夥現寓黎本危夫人家危公館内（在後長街）又聞梁鼎芬不知現在何處有云梁到漢卽往川粤漢鐵路督辦總公所拜詹天佑敦請赴京就任詹拒不見梁大懊喪次晨遂偕某大老同乘專車往京矣 
 
 
 

Page 7

 
 
[討逆聲中之湘訊]  
　　復辟僞諭由急電拍發到湘譚兼督於本月二日午後五時接到此電即令參謀處用電話通知文武各機關主腦即於是日八時齊集軍署開緊急會議籌商一切一面卽將此項僞諭發交參謀處令召集各報館派人來署傳抄 
　　是晚十一句鐘時卽由軍署發出臨時緊急戒嚴命令所有各財政機關如榷運局釐金局印花稅分處以及中國交通湖南各銀行均分派軍隊前往保護 
　　譚兼督於會議之後一面即通電各鎭守使道尹知事及各總兵司令等飭卽維持秩序嚴禁謠言如各地方發生他項變故卽惟各該員是間一面通電西南各省主張聯軍北伐誓掃妖魔並出韻示去照得張勳叛亂在亦復立亡清湘省擁護共和誓卽討滅羣凶已經聯合各省刻日會師北京所有内地秩序極力保護安寗凡我民國子弟一律安業營生切勿輕聽謠言其各安堵母驚如或藉端滋事拿辦决不容情 
　　湘省各界十紳自得此項消息即極力反對異常激昂刻已定於本月三日下午二時假座省敎育會開全省公民大會集議對付方法 
[倪嗣冲亦宣言討逆矣]  
　　張康復辟後倪嗣冲猶首鼠兩端或且傳其已發撫部院之告示至歌日始有由蚌埠通電各省决定熊度主張一致興師討逆是晚七時李良臣司令召集省會商會敎育會維持會諸人在司令部内開會表白倪氏宗旨及寗鄂湘贛各省來電反對復辟寗垣已組織新政府卾於支日戒嚴預備出師征伐浙省亦然據蚌埠來電云張勳之兵分駐太平蕪湖廣德大通臨淮蚌埠壽州等處共二十三營此項軍隊宜早設法防範以免渴而掘井諸希大家速籌善策以期積極進行云云結果未獲確實辦法 
　　李司令邀集第八路各營軍官會議後除加緊戒嚴外五城門加添兵士防守至攔江磯前江口兩砲臺又加添軍隊把守并派偵探多名随處稽查 
　　省議會敎育會諸同人在司令部散會後卽假公益維持會開會到者八百餘人當時由柳議長宣布倪氏來電次由各首領議决公電副座依法代行大總統職權興師討賊其電文云警耗傳來張逆盤踞首都竟敢以個人之奴性破壤我四萬萬公同組織之民國全省各界眦裂髮指恨不立掃妖氛只以皖省各縣分布張軍若不先事籌防竊恐義師一興肘腋之間多所妨害倪省長與各界往復商榷於力謀進行之中妥愼萬全之計頃接省長歌電宗旨旣已宣明佈置復周密厲兵北伐旦夕間事惟政府已淪賊窟總統復失自由各自興師漫無統屬甚非所以齊心志一號令按約法總統有非常變故副總統代行共職權應公請馮副總統就南京組織政府號召全國聯合義師殲厥巨魁滅此朝食實爲要着再前此政爭南北不無黨見然所爭各點見仁見智固有不同要皆以福國利民擁護共和爲主旨張勳何物始則陰爲播弄繼則陽托調停終則挾孺子爲虚名盜福州之大政朱温不足擬其奸董卓不足喻其暴乘政爭之隙遂倒行逆施向非南北意氣不平何至授以軍柄前車不遠後軫方遒各冺猜疑共伸大義凡百君子幸速圖之云云 
　　今日上午九時商會召集各業董開會宣布倪氏來電並勸各商照常发業母自驚擾至地方秩序由李司令擔負完全責任云云散會後又接倪氏來電云陰謀叛國罪不容誅本省長通電表示與馮段諸公一致進行興師北伐惟軍務倥偬餉需孔急柳議長等歌電有破產衛國亦所不惜等語具徵愛國熱忱祈望會商財廳迅速籌集以應要需所有省垣地方仍望軍警各界恊力維持俾民無擾是所切禱倪嗣冲魚印 
[蕪湖快信]  
　　安武軍第一路統領馬聯甲於七日晨乘安豐艦由蚌埠返蕪當即往各機關表白倪嗣冲熊度並云現已與馮副座計議會師攻徐州並聞馬氏六日在寧見馮副座抄來副座所接參謀長師景雲由津來電大致云討逆義軍與辫軍接戰於黄村辫軍大敗潰走 
　　駐太平府及大通合肥等處之辫軍均已懸掛龍旗太平府（即當塗）離蕪僅六十里現聞該處辫軍已向商會借餉刻又有搶刦鹽倉情事馬氏定八日親往當塗安撫該軍 
　　馬聯甲上月開赴蚌埠之軍隊悉於七日回蕪駐浦口吳吉臣所統辫軍八營近恐浙軍來攻商請倪嗣冲擬開回皖北鳳陽一带聞倪已照惟 
　　此間商號接漢口快信云京津路線聞已有戰事津浦交通斷絶北京連日乘京漢車避亂南旋者約三萬餘人車無挿足地 
泊蕪之建威軍艦於六日接第二艦隊饒司令電次晨開赴下關 
　　蕪湖中交兩行六日接天津電知北京總行已移天津 
[反對復辟之浙狀（靜眼）]  
　　楊督軍對於張康等復辟一事極端反對自本月二日接到消息後即電馮副座主持一切一面電請熱河姜都統堵截古北以防張逆北竄連日召集高級軍官會議出師手續略已就緒由第一二四等師抽編之混成支隊定於八九兩日分次開拔本日（八日）已開專車二次計運輸兵士約一圑並馬匹裝械等共裝車四十五輛明日尙須配車四十四輛均由杭州直達南京途中不得稍停支隊長潘國綱原係第四旅旅長北洋陸軍大學畢業歷充第六師參謀長金衢嚴警備司令官等職已於七日下午乘坐特别快車赴寗先與馮代總統接洽以便布置一切所有混成支隊各士兵即由圑長李全義施承志等分别率带赴寗聽候馮代總統調遣記者回憶辛亥南京之没浙軍榮譽爲各省冠而棄城逃遁之張逆迄今猶在京師作崇想我兩浙健兒定當滅此朝食以竟前功也 
　　日來各軍事機關頗形忙碌除編入混成支隊之步兵第三圑第八圑并馬隊砲隊工程隊機關鎗連等均須尅日出發外他如一二四各師司令部爲調遣所部籌備一切辦事人員迄無暇暑日昨曾由各該師師長參謀長傳諭副官知照在職人員自本日起一律停止休假下午散値原定四時現改爲六時以重要公而督軍署之參謀副官等處對於行軍計畫尤爲事繁責重大有指顧不遑之槪至軍需課之配置餉械軍醫課之製備藥亦均刻不容緩憲兵一方面除服行巡察職務外並派往陸軍監獄署防守（原駐步兵一連現編入混成支隊出發赴寗）及擔任車站電局之檢查昨因混成支隊開拔在即慮有兵士强當情事復由楊諭令憲兵營酌派憲兵前往各典舗予以保護 
　　浙垣反對復辟之聲浪官民一致足見鄙棄專製愛護共和人同此心心同此理當復辟消息初傳到時商民並無何等驚慌共料此事終歸失敗張逆固不足論康則太爲不値輿論如斯成敗不問可知所以數日以來市面狀况一如其舊雖得信後之第一二日錢市現水略高然近已逐漸低落本日現水龍洋僅開一角中交兩銀行所發鈔票持往兌現者殊屬寥寥交行爲維持金融起見並將兌現有餘之現金逐日售濟市上以資流轉所有上海江蘇鎭江常州等處交符鈔票一律准向該行兌現中行則以准備有限除本省紙幣照常兌現外外埠暫不收受其餘各業率皆安堵如常惟運往京津一带之綢緞暫停裝貨以免意外 
[杭州快信]  
　　北京中國銀行昨電致浙行長金　齋總行存銀六百餘萬已被張逆攫去現以津行爲總行 
　　大街一带商舗自昨日起均一律高揭五色國旗各機關擬即日開會慶祝南京政府成立 
　　近有游民冒充兵士赴典强當憲兵營長包煥庚加派巡邏拱埠一隅尤關緊要已飭金寳華率隊分五班輪流梭巡警廳亦添派巡警站崗保護各典照常安業 
　　天台附郭五里許溪南玉湖地方許王兩姓械鬭案早經該縣王知事電請撥兵彈壓至今未到近則勢益披猖鎗傷多命昨又電省告急 
　　嘉善梟匪死灰復燃連刦民户并鎗傷水警奪去船械齊省長飛飭内河水警廳設法剿辦 
[辫兵全部離揚記]  
　　駐揚辫子軍業於昨日午後四時武裝全部離揚道出鈔關時有某煤號燃放鞭爆以送之蓋以其未靡爛揚州也由揚子公司小輪拖带帆船至浦改車回徐江都周知事带同警備隊及紳商學各界領袖護送至瓜洲口（陸軍朱與其列）此項辫軍除每名身懹子彈三百顆外每哨均带子彈八箱（共五哨）總計带去四十萬顆子彈未首途以前並由某區代發電至浦口知照該地辫軍留車免致躭擱該營在揚州所置之器具聞均廉價售與貧人出發之後江都周光熊知事即有電報告寗垣略謂定武軍蕭營長全部現已由浦 
回徐請飭所屬放行始終成全云云先是張仁奎司令本擬昨日接收運使之職嗣因辫軍未去經都科長請寛一日故於今（八日）早七時前往運署受任所有出入公事均由都達夫科長管理由張司令蓋印其接受時禮節頗爲簡單張司令接收之後卽於是日乘輪赴寗面陳防務情形並賀馮代總統就職云 
城方通信 
[蘇州]  
　　蘇垣要聞蘇垣軍警政各機關昨日接到南京馮總統於七月七日依法代理大總統通電後各機關一律懸掛國旗以示歡迎蘇常鎭守使朱熙水警二廳長趙會鵬均乘車赴寗道賀蘇城商務總會商圑公會亦卽轉告商界一體懸旗歡迎商圑公會又發電馳賀電文從略駐蘇禁衛軍第四圑昨奉馮副座電飭開拔回寗該圑劉錫齡圑長立卽飭令第一第三兩營營長速將一切輜重器具槪行拍賣後卽於今日率同兩營軍隊連同軍裝各件一併搭車赴寗駐蘇陸軍第二師軍隊前經裁汰數次迄未招補故該師現在僅存佐兵夫四千數百員名聞朱申甫師 
省高等審判廳推事張元通係張勳之族姪此次復辟事起張推事突然請假北上現聞張至徐後携带鈔票一箱赴京半途被李　長泰部下軍隊拘住張昨發電來蘇求請代爲保釋廳長置之不理 
[松江]  
　　追悼會紀事今日（八號）姚詠華之追悼會在育嬰堂附設之廣育院舉行各界到會致唁者頗多悼詞輓聯多至六百餘件松江防守司令何豐林亦撰長聯志悼其餘如水警專署長沈葆義則委代表賚送祭文到會縣署則由第三科主任顧稼軒到會祭奠景賢女校全體學生則由丁月心校長率領蒞祭鈕惕生中將則倩楊了公爲代表開會後先由顧稼軒報告開會宗旨次推王烈文讀祭文次獻花圈次女生唱追悼歌次顧稼軒陸凱生等先後演說最後由有屬致謝散會 
　　討逆中軍事近訊浙江編成之討逆軍混成一旅自今日（八號）起陸續輸送前敵故蘇浙路客車每日僅開兩次餘車均裝運軍隊不售客票又駐松步兵第十五圑奉令防滬之一營定明日（九號）上午五時出發傍晚預備裝運該營之車輛已自上海駛抵松站矣又西外醉白池原由李縣長商准劉圑長等勿再借駐軍隊嗣步兵第十四圑到松時因指定地點不甚合用暫時遷入惟聞該圑不日仍擬移駐第四師軍醫院而以軍醫院遷入普照寺云 
[無錫]  
　　討逆聲中之夏繭狀况本届夏繭以天氣奇熱收花以後發育甚速桑葉一項則因春蠶剪葉之後亢旱異常未受雨水是以葉之萌芽甚遲葉價非常昂貴迨夏蠶大眠開葉時適氣候暴熱蠶身受悶倒斃甚多收成已大爲滅色迨前日之雷雨又値夏蠶大帮上山之際而蠶於上山時最忌雷聲多有聞聲卽自山上堕下不再作繭故今歲收成較諸春蠶僅十分之二三昨爲開秤之期繭行收盤原定每百斤三十五元詎鄉人以葉價甚貴成本深重不允賤售挨延不來繭行家大窘致將價目驟放至四十五元然限於收成來源究枯寥寥無幾其價烘焙竣後須與春繭成本仿佛云 
　　楊知事銷假回任縣知事楊畦韭因丁艱呈准省署給假一月在署守制上月杪因在原籍吉林設奠故遄返珂里料理喪務事畢南下在南京略有躭擱前月返錫即於昨日銷假回任接印視事當即報告省署並發通告知照各界矣 
[鎭江]  
　　戒嚴期内之消息自駐鎭陸軍楊師長下令戒嚴後鎭郡各城門已加派軍隊更番守衛其開閉時間一律於上午六時啓鑰下午九時關銷惟西小城十一時始閉各機關之放行證則由司令部發給丹徒倪知事則於七號下午二時召集警局各職員曁城廂内外各區區長區員等開特會議籌商防務事宜業經議定辦法數條分飭各區遵照辦理昨又特委劉又仙王元爲一等勤務督察員專司考查城内外各區長警内外勤種種任務至所有肄業巡警敎練所各學警則因服務巡邏之故已令該所長易孟濤於七號起停課一月矣倪縣長昨在警局面諭各區長等嗣後如有定武軍兵士二三人不携武器者應注意視察其有多數携带武器者著随時來區報告以便轉報師部核辦 
　　徐蚌妓女來鎭徐州蚌埠一带妓女以直隷等處張勳軍隊已爲討逆軍所敗且有追繫南下之說駐徐辫子兵又皆蠢蠢欲動誠恐一經開戰不免遭其蹂躏遂紛紛由浦口渡江至寗乘車回鎭假寓後街各妓館暫爲棲止 
[江北]  
　　軍界消息第一混成旅旅長馬玉仁於七月四日下午乘官有元慶小輪晋省五日上午惠元橋南岸迤西泊船一艘載有金陵製造局所出之七密里等彈若干箱聞爲此間軍界由南京領到者舊鎭署之第二圑圑部門前由七月五日起加崗暫禁通行 
　　學界消息省立第六師範第三農業兩校均訂於七月七日舉行畢業式現已暫行中止由校長徐慕杜陳廷翔將中止原因分别函知各界浦地各校學生以暑假將届紛紛返里 
[嘉興]  
　　反對復辟後之嘉興浙省編成討逆軍混成一支隊派定第二師第四旅旅長潘國綱爲支隊長定八九兩日由專車運往南京七日下午禾邑車站貼一佈告云明日起除快車特别車外暫行停駛蓋卽爲裝兵之用也八日上午十一時專車由杭過禾共車二十三輛均滿載兵士及鎗械子彈等約停一刻鐘卽行上駛下午五時餘又有專車二十七輛由杭赴滬計兵車十三輛車馬八輛軍械車五輛過禾時駐嘉各營長均蒞站迎送並籌備清水以供各軍士充作飲料又預備稻草數百斤清水數擔以供馬食至於城中每晚由軍警荷槍巡邏四城並放哨要道以資防範其水陸城門晚間十時許卽行扁銷輪埠車站旅館等處搜查較前尤嚴此外若退伍兵士逗留本地而無正當營業者均由軍警勒令回籍 
[九江]  
　　戒嚴聲中之戲園潯陽第一舞台因虧折甚鉅早有停演之說嗣以政潮愈烈聞官廳將令停演其意遂决不謂復辟之耗傳來謠言四起人心浮動喧傳戲園停演大亂將臨九江鎭守使爲安輯人心起見特令該戲園於戒嚴期内不准停演並飭軍警妥爲保護暗中則嚴防匪人乘間溷入云 
來函 
[無錫朱王氏來函]  
　　閱貴報舊曆丁已五月初九日地方通信　内載有氏先夫朱達 
夫及氏子維生（即維孫）事迹一則殊乘事實綠氏先夫宦浙有年眷口随住任所早年氏生子女八人妾周氏亦生子女各一不幸二子均先後夭殤晚年氏又生維孫於浙江寄寓如非氏親生之子彼時族人焉肯不加干涉况我國係採家屬制度家必有譜凡屬嗣子親子無不詳載譜内如非氏親生之子當朱氏修譜之時族人又焉肯不加干涉痛氏先夫於前年作古親族咸來弔唁如氏子維孫果係螟蛉斷不肯聽其遵禮成服卽此一端已屬傳聞朱實其餘所載各節更屬不符因思貴報主持公論自非挾嫌誣　者可比用特函請更正以全名譽是所至禱無錫城内流芳聲巷朱王氏率子維孫謹啓 
雜評一 
[無恥（一子）]  
　　帝制之徒依附張康奔走運動不顧時勢之順逆但知一已之籠榮所謂愚而無恥者也亦有巧猾之輩觀望情勢順風轉舵見復辟之無倖卽民國之是附所謂狡而無恥者也今愚而無恥者已完全朱敗矣而狡而無恥者則方借擁護共和四字爲護符自詡其見幾之早其實國人之耳目不易欺也彼輩旣有反覆不定之嫌欵又無誠心悔悟之表示而徒藉反對復辟之電文空言義憤以謬託於一致討逆之列人其誰信之耶 
　　是故今日而能身臨前敵參與戰事有盡力共和之實證者以往之事可通融之若復辟後熊度暗昩隠持兩端妄冀乘機取巧之輩則宜驅逐於督長之外者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[復辟實現後之上海（八）]  
　　護軍使宣告戒嚴松滬盧護軍使昨致南北商會函云逕啓者清室復辟民國傾覆本護軍使爲擁護共和保存國體起見業已編遣軍隊開赴南京會師北伐所有松滬地方旣經加入軍事範圍自應嚴重警戒以維治安茲於本月九日爲始遵照民國元年十二月十五日大總統頒布法律第九號戒嚴法宣告戒嚴并援照歷届戒嚴成案辦理一俟時局敉平原狀恢復即行定日宣告解嚴除布告商民一體遵照外相應函達希卽查照爲荷附戒嚴法七條第一條停止集會結社並新聞雜誌圖盡告白等之認爲與時機有妨害者第二條凡民有物品可供軍需之用者或因時機之必要禁止其輸出第三條檢查私有鎗砲彈藥兵器火具及其他危險物品因時機之必要得押收或没收之第四條拆閱郵信電報第五號檢查出入船舶第六條警信區域内在必要時得侵入有建造物船舶中檢查之第七條寄宿於警備區域内者因時機之必要得令其退出 
　　松滬護軍使盧永祥自抽調防軍赴寗會師北討後深恐滬防單薄是以商由浙江楊督軍將駐防楓涇軍隊暫緩抽調并於昨飭派馬隊分赴城廂内外遊巡以重防務而保治安 
　　段總理電告就職盧護軍使前日接段總理微日電云本日由國務院參議劉崇傑賫到二日大總統令特任段祺瑞爲國務總理此令等因時危勢迫義不敢辭祺瑞遵即就職并於本日自馬廠移津暫以省公署爲辦事處用資督率已 
視事俾有遵循先此馳達等因昨經盧護軍使轉令所屬一體遵照矣 
　　電告擒逆之辦法本埠軍界昨得津電謂張逆在京失敗其舉動似有潛竄入蒙之意業經議定追擒辦法如張逆由山海關至東三省由奉天督軍張作霖設法襲拿倘出居庸關往張家口則由察哈爾都統田中玉扣留惟恐該逆不往該二路潛逃而走熱河故經直隷曹督軍電商該處姜都統勿得徇情縱逆云云似此該逆不難早日擒獲矣 
　　馬參謀將次返滬松滬護軍使署參謀長馬鴻烈奉盧護軍使命令於前晚（八號）由滬乘坐夜車赴寗謁賀馮代總統就任並因討逆之二混成圑士兵齊集南京後應否即行渡江北伐抑先攻徐州請馮代總統宣示辦法茲聞馬參謀長約於今日（十號）返滬云 
　　討逆軍暫緩續發盧護軍使所派討逆之二混成圑其第一混成圑之步砲各官兵已由張慕韓圑長督率於七號出發赴寗尚有第二混成圑亦由盧護軍使令委三十七圑圑長陳照春爲國長並將軍隊編配完備原定昨日（九號）由滬開差茲因尙須聽候馮代總統命令且經馬參謀長赴寗請示故須俟馬君旋滬再行出發 
　　通海軍回蘇過滬駐蘇陸軍第二師朱師長自奉馮公電飭赴甯會議决定派兵一混成旅赴寗會同北伐朱師長卽電飭駐防通海之張旅長迅將所部開回以便會同編制如期開㧞當經張旅長電復准即部署妥洽於十二三日分别返蘇候令朱師長接電後於昨電致本埠各官廳請於届時派探至碼頭照料淞滬警察廳於昨飭令隊士赴通海碼頭察視遇有抽調軍士經過照料一切 
　　三軍艦游弋長江現泊吳淞口外之肇和應瑞楚觀三軍艦前日接總統電令着即開往長江下游自鎭江以達南京一带游弋等因昨日該三艦業已離淞駛往長江鎭懾以固江防 
　　張勳偵探之踪跡張逆所派駐滬偵緝處長林世豐係張之婿此次爲馮副總統查悉電令本埠軍警將該機關查抄林自被抄之後本擬卽行離滬惟因與所娶之某妓情難割捨故日間避匿旅館晚間仍回寓所前兩日因風聲緊急該妓亦随居旅館密室中昨晨經人密報於林謂留居滬地終不妙故林遂於午刻遁去該妓亦不知去向據聞已往蚌埠又有人謂仍匿滬地日内未敢起程云 
　　　陸巡閱參謀來滬閩粤陸巡閱使自悉張康背叛民國並盜竊已名後深資憤恨除通電各界否認列名請願决計計賊外並會商粤督軍陳炳焜朱省長迅組討伐軍出發北上一面委派使署參謀兼粤督軍署顧問民陸軍少將林伯翹於昨由粤乘輪來滬與本埠紅十字總會沈仲禮會長接洽籌辦廣東紅十字會 
對於此次随軍出發救護各事宜 
　　運貨車暫停數日本埠轉運公司通告各商業云現因復辟風潮蘇浙兩省軍隊調往南京下關駐防路局因車子缺乏故將貨車暫停數日待輸送軍隊事畢當卽照常開行以安商界而靈運特此通告　　　旅津議員之宣言昨日本埠某機關接到旅津國會議員宣言之綱要云（一）取消優待條件（二）嚴辦逆黨（三）尊重約法（四）國會自行集會（五）依法組織政府（六）創立共和神聖軍於京師以固國本（七）解散附逆之各機關 
　　併紀各界之公電柏文蔚電云南京馮代理大總統天津討逆軍段總司令鈞鑒月來以父喪母病値國事糾紛竟未能略盡綿薄對國對家兩多疚戾比聞討逆軍節節進取光復京都計在旦夕文蔚之愚以爲復辟之亂不足平所難者如何善後如何收拾大局耳自兩公宣言討逆而討逆之聲盈天下此中誠僞斷宜區别以蔚所聞有一面聲討一面通欵者又有一面懸龍旗張黄榜一面出師爭功者天下之日豈可盡掩若不擇尤懲治則大信未立是非未明非第不足服全國之人心卽張逆亦將反唇以相誚此應請兩公注意者一兩公今日之地位殆爲時勢驅迫無可諉卸然總統之威信根於約法苟約法有一部分之破壤則總統之威信所存幾何總理尤必依約法之規定而產生我願芝老爲事實上之總理我尤願芝老爲法律上之總理准斯以譚則非但舊國會當然存在凡黎總統失其自由不合法律之命令亦當然不生效力此應請兩公注意者又一至於張逆當此勢窮力竭之際揆其所以自處料不出此二途非又倩人調停即挾清帝以北竄耳前者兩公義必拒絶後者尤當思患預防蓋北竄苟成則挾弄清帝之權者不操之於張勳而操之於異族後患之劇寗待煩言凡茲所陳確於國家前途關係至巨而存亡治亂之樞紐端實在於兩公故雖以苫塊餘生不忍不言惟埀察是幸柏文蔚佳沈定一電云廣東省議會轉川滇黔桂湘各省議會督軍均鑒自叛督稱兵辟禍早伏義師緩發巨變遂興復辟之亂早夕可定禍源孽本匪易蕩除盼就近商促督軍尅日興師後將無及並希聯請馮代總統依法速復國會取消國會解散後之非法命令若總揆一席先就國會未解散前辭職未准之各總長中擇一代理一面正式提交依法組閣河間雖權篆究異黄陂處於脅逼之境法所當行責無帝貸俾黄陂復職之日循軌可通再此後國都在處必得眞正擁護共和之軍隊留爲 
保障則壤法之禍不至再搆今當千鈞一髮之勢有毫釐千里之差來軫方遒前車可鑒如荷同意亟盼聯陳定一居滬並聞浙江省議會議長沈定一青周野公等電云馮代大總統陸巡閱使各督軍省長各報館鑒張康逆賊復辟禍國朝野髮指南北疆帥已一致贊成北伐諒茲小醜不難尅日蕩平惟張逆行將挾宣統出走蒙古或熱河作縱處歸山之計他時羽翼再生噬臍何及黎公雖受日使保護已失政治上之活動如同麻木且張逆偵探横行密布陷井黎族生命更屬危險務速會師直搗賊巢救護黎公出險一面圍搜逆種殂殪逆黨母任漏網時機萬迫刻不容遲毁家紓難執殳前驅公民等誓願爲同胞倡公民周野公陳亮熙王炎周世昌徐方趙影昭費網洪志庭夏維舟費哲民潘俊龔純周智等同叩瞿鴻禨電云長沙譚督軍鑒復辟一事禨不但無此主張且從未與聞意不以此舉爲效忠而實貽憂故主也頃見報載有領銜奏稿深爲駭異蓋與馮陸列名同一假借要之禨於此事絶未與謀天日可誓乞轉致邦人君子一明此衷爲叩鴻禨麻 
[馮代總統就職後種種]  
　　本埠軍政各機關昨接代理大總統馮電開本大總統依法代行大總統職權在甯就職業經通告全國及本省各機關在實所有大總統印信在未奉到以前仍借用江蘇督軍之印仰即知照云云 
馬廠段總理昨派曾毓雋由海道來滬當即轉道赴寗聞携有黎總統託轉之大總統印 
信及重要文件特送寗垣接洽要事云 
　　本埠南北市商界自接南北兩商會通告得悉馮副總統代行大總統職權一時懸旗慶賀者比前數日更多各街道店舗中均五色旗招展幾至觸目皆是可見人民擁護共和之决心矣 
　　中國烟酒聯合會昨日致電南京賀馮代總統依法就職原電如下南京馮代理總統鑒敬聞鈞座依法就職從此保障共和鞏固國基兩業同人莫不欣戴肅電謹賀中國烟酒聯合會陳良玉曁全體公叩 
[伍外交總長蒞滬三紀]  
　　外交部伍總長昨因兩院議員開會歡迎上午特與海軍程總長同至交涉公署午膳後即至徐園會場迨散會後卽回戈登路本第傍晚時朱交涉員前詣該第禀陳一切並將本日所收各種文電呈請伍總長核閱 
　　伍總長昨致南京電云南京馮代理大總統鈞鑒昨由朱交涉員交閱虞電知我公依大總統選舉法第五條代行元首職權爲國家得人慶謹此電賀伍廷芳叩庚 
　　齊省長來電云朱交涉員沈知事覽國務院暫駐天津辦事擬請伍總長携带外交部印信由寗赴津如伍總長不克親往即將印信交由該員等派員賫寗以便送津除電伍總長外仰即遵照　照接洽並先電復省長齊佳 
　　又聞馮代理總統昨日特派副官何紹賢參謀某君來滬係因聞伍外交總長带印來滬持有手函相邀伍公赴寗並聞盧護軍使亦接馮代總統密電就近敦促伍君赴寗共商國事云 
　　朱交涉員通電云各省督軍省長鈞鑒陽日伍總長通電祗以本署代收文電並非别立機關現奉馮大總統虞電已代行元首職權與前日情形不同報紙傳聞恐有誤會特此電聞朱兆莘叩佳 
　　附交涉公署來函九日貴報本埠新聞欄載伍總長暫就交涉公署組織臨時辦公處盧護軍使王道尹及在滬各要人均來謁會商要公一則與事實不符伍總長抵滬後住在戈登路王號本宅除昨午應本署之請來吃素菜一次外並不枉賀本署陽日通電祗稱暫由本署代收文件伍總長實無在敝署别立機關之事旣係報紙訪聞失實應卽更正以免誤會六年七月九日 
[國會議員歡迎兩總長紀事]  
　　旅滬國會議員昨假公共租界康腦脫路徐園開會歡迎外交總長伍廷芳海軍部總長程璧光兩院議員蒞會者約計七八十人來賓之簽名預會者如孫洪伊譚石屏章水天汪精衛周佩珍王正廷等亦百數十人午後三點一刻伍程兩總長同乘汽車蒞止各議員拱立歡迎延入客廳稍事休憇旋入座開會首由王正廷報告公推吳濂伯主席吳主席乃起而致辭云今日歡迎伍程二總長承公推鄙人爲主席二總長保存共和熱心愛國實深欽仰此次黎大總統受各督軍之脅迫解散國會伍總長不受脅迫不允違法副署我中國倘能人人如此國家何患不能昌達蓋國家諸事根本不翻國必强盛根本打翻國家必亡張勳之復辟皆因根本打翻而起也程總長於衆議相持之時南下訓勉海軍擁護共和是以同人等歡迎也現在復辟之事皖省長倪嗣冲等俱示么對已進兵討伐不久即可回復二總長旣能護法於前猶望保持約法於後也云云伍總長答云今天蒙各議員各朋友歡迎我甚感激但我不應受諸君歡迎亟應我來歡迎諸君現在時事日即平靜諸公須知我們經過之事甚多可資研究我日前在山海關避暑聞得江代總理副署解散國會我本擬即時南下猶憶前在美國辦事時聽外人說我中國事事敷衍推宕我後來回京正値清皇太后與皇上政爭彼時我已授農工商部當可以進言但我雖說他們總說漫漫改良進步我在京七月見一種舊思想圑結不化行政總難改良我又不曉得什麽復辟這呌做大辟我們優待他還不曉得清朝辦二百餘年我們好好的四萬萬人民被他們害所以改做中華民國袁世凱做總統係專制總統係公推不好黎大總統辦事係太柔弱無剛斷如小兒一般以致辦事辦不好並非我們辦不好無人材也今天我見報載張勳要逃走了宣統要退位了此係好消息諒三四天就可了局不過以後要制定不許說復辟如說復辟定要重辦斬草除根以絶後患而且國家辦事要用有新思想之人國家政治最重法律如定法律要平心而論不可稍存私見此係一國之法律非比一省一家之法律將來定憲法如解散國會等條我不贊同人謂各國總統有解散國會之權我非不知英美諸國約法中雖有此條殊不知各國條中載大總統不信任總理要解散國會也我在京時張勳時有電來要求解散國會我回電說天下無不了之事呌他來京商量他不來後來黎大總統屢次着秘書來要我副署解散命令要我腦袋則可要我副署則不可後來擾得我不能睡適有江氏代理我就到山海關到彼後本想接家眷去避署聽說宜統復辟我說宣統要死了復辟就是死期如今受此磨難諸公以後辦事須依據法律爲要云云次程總長起方五月二十五六七日晚三次到總統府向大總統面陳各督軍如此强暴無調停之餘地若再調停後事益多製肘呌他趕緊出來另行辦事不允第三天我說已調軍艦到津呌他出京不允是以我不得已而南下察看熊度當時我去見伍總長商允之後随卽起程到滬現在我們海軍已有四艦到秦皇島接黎大總統南來今天朱交涉便接有京電黎大總統已由駐京日本公使轉助可無他虞云云次汪精衛起言今天聽伍程二總長之言不禁爲之慨憾約法爲立國根本若以約法爲無效何以能解散國會何以副總統能代行大總統職權究竟約法爲有效無效請諸公一研究之蓋解散國會海軍反對之張勳復辟海軍又反對之所以深望諸公須要維持約法爲法治國之精神蓋民氣不可以抑遏也國會爲國民代表之議論機關也試問各督軍能挾兵威迫總統解散國會各國有此舉動乎故我之意見破壤約法解散國會種種違法無調停之餘地無研究之價值云云次孫洪伊起言今天我到此歡迎伍程二總長者爲其能保障共和維持約法也督軍之造反伍公能堅持不屈實深欽感張勳挾宣統孺子復辟雖不成問題然今日中國尙有一線之生機蓋中國共和最重道德政治法律三者之外無所要也次譚石屏起言今日歡迎伍總長其一切政治俱經各位報告調停爲自殺政策海軍有擁護之精神應以砲火掃除妖氛我現在深願諸公速起回復國會保障共和是爲至要云云相繼演說畢遂宣告散會時已鐘鳴五下餘矣 
[裝載華工輪船失事續紀]  
　　太古公司紹興輪船於本月五號由滬裝載貨物並英國招募華工二百五十名起椗出口駛經甯波相近牛皮膠洋面忽然觸礁沉没而船上水手搭客華工等經由東洋公司輪船援救回滬各情已誌昨報茲悉此項華工係由湖南省城募集共計二百七十名均操鐵匠木匠手藝據云招募時暫時只給飯費並未宣佈到英後定薪水多寡該華工現在浦東華通碼頭八號棧内因行李已損失無遺互相商議擬向承募工頭粤人楊某詰問如何安署並募赴英國薪水若干要求明白宣佈方肯出口該工頭等恐發生私逃情事除好言安慰外並報由新關水巡捕房飭派探捕八名日夜輪流彈壓一面將浦邊划船一律驅逐不許停泊以防若輩渡浦潛逸該棧内寓有華工人數連同前日由漢口乘聯益輪船來滬之二百六十名共五百三十名何日出口尙未定期 
[中日商業聯合會之組織]  
　　日商某洋行大班及留日華僑鄭君商會某君等前曾議及發起中日商業聯合會以聯絡感情維持信用增進兩國商務發達今已實行組織總部暫設上海美租界愛而近路均益里第二弄九十九號並於中日各口岸設立支部目下在滬之中日商號簽名入會者頗形踴躍云 
[組織童子軍聯合會之省批]  
　　江蘇省敎育會前爲組織童子軍聯合會擬具章程及願詞規律課程各件呈請省長備案茲經齊省長批示云呈及章程各件均悉應准備案惟規律第二條内可删去其軍圑及四字第四條内可删去凡童子軍爲五字第七條内可删 
 
 
 

Page 11

 
 
　　去圑長二字至暑期内設立童子軍研究會俾各縣辦學人員得以實地研究洵爲要圖並仰從速辦理此批 
[水警巡官破獲盜案]  
　　浦東楊思橋人任阿勝向駕窰貨船爲生此次由浙省嘉善裝載窰貨來申於舊曆五月初四日駛至南黄浦附近忽被盜匪駕一小舟過船行刦當場被刦去棉夾單衣服並銀洋銅元棉被等共數十件約値洋一二百元次日任阿勝開單投報水陸各警區禀請查緝在案前日經水警二廳第一專署第三分署三區巡官李茂祥带同眼線在南市拘獲是案盜匪王喜全樊招福王考青曹大等四名抄獲原贓二十三件押解到區研訊明確傳到朱主任阿勝遂於昨午將人贓一併函送地方廳請訊午後經檢察官提案預審一過判將王喜全等四名分别收押起案各贓着任何勝先行具結領去聽候復訊究追 
[緝獲抛擲炸彈嫌疑人]  
　　寓居虹口愛而近路棉紗公所隔壁二十六號門牌之皖人李瑞九家於上月九號被人抛擲炸彈炸燬門窗當經報捕請緝曾誌前報前日經總巡捕房華探目陳雲忠查悉住居新閘大通路三百五十三號門牌李之同鄉人吳光福與此案頗有嫌疑禀明捕頭恊同包探張林泰六十二號西探前往將吳緝獲當卽带回捕房昨解公共公廨請究先由中西包探上堂訴明前情以此案調查手續尙未完備聲請展期研訊經關讞員得禀會商英卓副領事會判被告還押候下禮拜一開審 
[茶市之近訊]  
　　本埠茶市近甚疲滞惟二茶頭批貨（卽江西之寗州茶）前日由太古公司聯益輪船載來綠茶五百件温州茶昨日亦到紅茶四百件綠茶五百件貨品甚 
各茶棧竟未開盤而洋莊方面如開價低廉始能購辦故今歲茶市較之上届大爲減色 
[滬杭路運輸總管通告二則]  
　　（一）爲通告收受新銀轉幣事茲發給各站佈告一張關於一元二角中圓卽五角三種新銀轉幣鑄發事宜仰滬　段各站先將該佈告張貼於站中顯明之處自卽日起按照各該幣面價格十足算收即一角者十枚或二角者五枚或中圓者二枚均作大洋一元惟屬於浙省各站此項佈告應暫緩貼一俟收受該新輔幣實行有期當另佈告仰各關係員司分别遵照此佈 
　　（二）爲通告發給十字板事查不日將有分段工程師發給各處車站十字板一對仰各站長到後妥存於站長辦公室内以便應用遇有信號不靈者務將此項十字板立即裝置於信號板上以示不用而免誤事是爲至要此佈 
[軍署鎗斃竊犯之布告]  
　　松滬護軍使署昨發布告云爲布告事案准上海兵工廠函送拿獲結夥竊盜軍用鋼料並持械拒捕之現行犯張阿六卽小喜子周小狗卽小阿大謝開福卽小南京沈長松即老包子王長清即小　子等五名並嫌疑犯韓樹雲一名到署發交軍法課審辦訊據張阿六卽小喜子周小狗卽小阿大同供迭次結夥多人前往兵工廠越牆侵入竊取鋼料多件變賣得錢分用並由在逃之小麻子持械拒捕又據謝開福即小南京沈長松即老包子王長清即小侉子等同供初次聽從張阿六周小狗糾約前往兵工廠竊鋼當場被獲各等情不諱韓樹雲一名訊明並不知情查兵工廠爲軍火存儲重地廠中鋼料爲製造軍器要需關係何等重大乃該犯張阿六周小狗等竟敢屢次結夥越牆侵入竊盜鋼料變賣分用並由同夥持械拒捕實屬膽大妄爲目無法紀核其犯罪行爲依刑律第三百七十一條之規定應以强盜論均已獨犯同律第三百七十三條之辈非盡法懲治不足以儆效尤應按照懲治盜匪法第二條一併處以死刑以昭炯戒除謝開福沈長松王長清三名訊係初犯情節較輕應照刑律第三百七十三條酌處二等有期徒刑監禁五年以示懲儆韓樹雲一名訊與無干省釋外應將張阿六周小狗二犯依照軍法執行鎗斃爲此布告軍民人等一體知悉此布 
[殺人並無實據]  
　　住居虹口青雲里之紹興人張紹堯現經其同族張亮彩家屬以紹堯之子張世經曾於民國元年在原籍將亮彩誘至家内開鎗擊斃後舉家逃避茲偵悉紹堯住處禀請上虞審檢兩廳長派警持文带同案證宋小州來滬報請總巡捕房恊同中西包探於前日往將張紹堯提獲拘押昨晨押解公共公廨請究先由中西包探上堂禀明恊同來警將被告拘獲情形繼由來警禀明案情聲請提回歸案訊據宋小州供稱死者是伊主人當時由被告之子張世經邀往家内飲宴於席散後張世經突出手鎗向主人連開五鎗主人即受傷倒地迨我聞信趕往詢問主人據言被張世經連擊五鎗未幾殞命當卽報請地方廳緝提張世經迄今未獲近悉其父匿居滬北是以禀請移提等語訊之張紹堯延律師到堂代爲辯白以案無實據應請將案註銷中西官核供以原告指控鎗斃傷人各節並無實在證據會判將案註銷被告開釋 
[各學校消息彚誌]  
　　露天學校本埠少年宣講圑附設第一露天學校校址設在盧家　前日（八日）該校舉行第一期夏季休業式午後二時來賓陸續到會淞滬盧護軍使代表元殿元沈知事代表董守安淞滬警察徐廳長代表張桂榮滬西尙德學校通俗　講社不吸捲烟聯合會星期游行演說圑等代表均到鐘鳴三下振鈴開會首由敎員陳子和報告半年中狀况次汪龍超代表主任致訓詞次行休業體三鞠躬畢盧護軍使代表元殿元君演說表示贊助之意次徐廳長代表演說略謂今日中國敎育尚未普及以故國民程度未見進步欲求敎育普及以開辦露天學校爲最好辦法諸君以職業餘暇熱心敎育開辦斯校佩服之至但願此種學校推及各處各省則全國敎育普及矣望諸君始終其事冀發優美結果云次沈知事代表董守安君演說略謂余曾聞日本貧苦齊年半日營業半日讀書是曰苦學生今諸敎員於營業之外兼顧敎授是曰苦敎員願諸生勉之復由通輍宣講社袁頌豐演說不識字之苦不吸捲烟會代表陸治天演講昔日無力求學之苦王立才君講識字利益及鋼鐵大王歷史末由學生表演成績分給獎物及夏時藥品時已六鐘各代表及學生共攝一影以爲紀念而散 
　　尙質學校滬寗車站克能海路存厚里尙質學校於昨日（二十日）行休業禮校長訓詞敎員演說給獎後搖鈴散會已十一時矣聞該校下學期擬大加擴充云 
　　學生會夜校寰球中國學生會夜校於前日晚舉行暑假休業式到會者甚衆首由校長徐紉蓀宣布開會秩序敎務長朱　陶繼起報告學務狀况謂本學期職員共十八人學生共二百七十八名比較上學期增多四十人名人演說計十一次旅行一次同樂會二次除課作外尙有演講研究會國文文學研究會英文文學研究會等組織云云報告畢曲戈朋雲君演說略謂諸君到校者無非爲求學問起見有學問必須有道德試觀此次政變爲解散國會而不允署名者惟伍秩庸先生道德學問世所敬仰今力持約法爲國民爭光使國民咸額手稱慶實不可多得之人伍愽士乃本會會　故本校亦有餘榮也深願諸君將來辦事當培植有氣節之青年亦似伍愽士之爲人是鄙人所殷殷厚望於諸君諸君其各自勉之云云詞畢由學生呂誠安英文朗誦敎員胡保華張嘉壽陶士瑛三君發給獎品獎憑及畢業證書此次畢業生爲林澤生高仁荷鄭義佑呂誠安葉燈瀾高子受張志忍次由劉立人致勉詞謂人生有兩種問題一爲名一爲利吾儕青年於求學時代宜棄利存名他日經營事業尤當以名爲前提無存私利之心爲要次董東蘇訓詞略謂鄙人對於時事不無感觸極欲與同學諸君傾譚爲快昔袁氏以非常梟雄之姿一朝發生帝制遂致顚蹶今張康狗私叛國不日義師雲集身名俱裂可見公道不亡不心難誣凡事皆然今觀於諸君聽講之時咸有慷慨激昂之狀可見諸君將來必能爲振興民國之人才無任欣賀次校長徐紉蓀贈送各敎員金牌記念品後由劉立人代表諸敎員贈徐校長权大銀牌一座各留作紀念十時半畢遂散 
　　萃英學校　北浙江路華安坊萃英學校開辦已六載本届國民科畢業式已於昨日舉行計畢業者七人姓氏如下張君美凌廷珍錢錦雯王炳元徐福祥錢綉雯王則鄭 
　　明德學校　武昌路明德華英學校昨午舉行署假並開懇親會由校長吳德君報告成績給予證書獎劵獎證並演講署假補習有三益（一）温故知新（一）整齊下届功課（一）署假時期不致荒廢學業云云並聞該校所設之署假補習科半日學堂於今日成立高等班尙有餘額十餘名可補云 
　　培本小學　閘北寳山路頣福里培本小學校開辦三載科目粗備茲該校定於是月十日（星期二）起循例放署假四十天惟是四十天内除日曜日照例休假外每日上午尙須温習二小時以防學生遺忘學業附設之義務夜學英文科亦移至上午敎授　　上海孤兒院　前晚七日爲上海孤兒院署假休業之期并行畢業禮式於下午二時聚於該院粹德堂首由軍樂開會次唱歡迎歌次院長顧念劬報告次女生唱歌及奏樂次男生絲竹次女生徐呇寳演說英文會話廬護軍使代表參謀長李景泌演說大旨謂國家無敎育國基即不能堅固院内成績之佳固由辫理之熱心敎育之完備致有今日之盛然諸生今日之畢業尙是初基尤望等而上之爲各生之表率云云次女生寫尺牘次出院生董俊自述次馮生寫字句爲『國基經憂患愈固』『民心與共和永生』次英文獨唱男生朱肇先繪圖女生英文歌李恒春牧師演說大致謂孤兒敎育以民智民德民力爲主仗各國敎育普及每百人均有九十三四人普受敎育而中國每百人中現受高等之敎育者不過一人其故則由於國家患貧布政尙須借外債敎育自難顧及况中户人家欲受完全敎育良非易易故貧民受敎育少而孤兒受敎育尤少吾願今日畢業諸生其各以道德爲重服務社會俾能潔已救人則今日之孤兒即異日之主人翁也且多一孤兒受敎育即少一孤兒爲匪類云云次唱慶賀歌次院董高翰卿訓詞大旨以勤儉二官勉勵諸生次院董高君給憑李恒春收師禱告散會 
[圖董請禁開設飛花廠]  
　　閘北二十七條十一圖圖董瞿燧賢昨致正副市經董錢趙二君函云敬肅者前次張預記飛花廠被焚延害鄰右激動衆忿曾經被災各户控告並邀我公允許嗣後閘北地方不再開設此項飛花廠以免後患始得結東現在該廠又在梅園路設廠開機查該處居户櫛比設使再蹈覆轍恐難免地方公憤燧賢謬膺該圖圖董之職前次竟被以徇情庇縱等詞控奉縣公署派員查明在案此次該廠重行開設雖非原址仍屬左近又係繁盛之區倘再縅默將來負責頗重爲此函請貴經董迅爲轉禀廳縣從速將張預記等飛花廠尅日勒令停止並禁嗣後不得再行開設以弭後患而保公益無任感禱 
[水電廠司事途中遇險]  
　　前日下午閘北水電廠司事某甲在鐵路北王家宅一带收取電燈帳欵行經荒僻之處忽有匪徒數人從後追來甲情急將手中皮包抛入路帝浜内匪等大怒推甲落水而逸嗣由巡　警到來將甲救起並撈獲皮包幸銀洋毫無損失然已險矣 
[大世界建築工竣]  
　　滬濱公共游戲場所昔惟張園愚園等處近自民國初年黄楚九發起樓外樓後又建築新世界營業發達於是有繡雲天勸業場等繼之而起現黄君又發起大發公司在法租界西新橋堍闢地建築大世界於本年正月聞開始與工經營五閱月全工始竣地位較之他處遊戲場更爲寛敞骨亦設有商場俱樂部動物院及各種雜要等花樣繁多現正從事佈置大約月底即可完全下月初可能開幕想届時一般士女又必爭先恐後聯袂往游也 
[牛羊行限三天遷完]  
嵩山路捕房捕頭查得法新租界南陽橋地方之興隆瑞記興隆永記金甡發閔餘發合順等各牛羊行現値天氣漸熱穢氣四溢 
實與公衆衛生大有關碍因此禀請法公廨中西官出票將各該行主傳案訊判着令於七天内一併遷移在案今已届限尙未遷完因又傳訊各該行主同稱所有什物無幾約三四天可以遷盡求請寛限中西官判展限三人遷盡違干未便 
[復訊騙取運動費案]  
　　陳仲華在公共公廨控方象生（即方翔森又名小方）與李炳華以代伊母運動交保爲由騙取費洋四百完等情由捕將被告二人併傳到廨經中西官訊諭各交人洋並保在案昨晨由廨復訊據被告代表海德禮律師詰據李炳華聲稱向爲戲園案目原告之母因案在押由伊介紹方象生代延梅華銓律師第一次請求復訊第減輕交保云云並由原告代表律師向李盤詰一過旋梅華銓律師到堂代辯良久中西官核供判方李兩被告仍各交原保候會商堂諭於禮拜四宣佈 
[戳斃彩雲姐續誌]  
　　野鷄挑夫紹興人黄忠　前月傍晚因持刀戳傷寗波婦人彩雲姐身死並又將伊妻任氏戳傷頭　由一區署送紅十字會醫院醫治黄已挾刃逃逸當由十六舗地申喬忠偕二房東朱李氏投報地方檢察廳請爲相騐各情已紀昨報昨日午刻由林廳長委沈檢察官偕檢驗吏蒞場驗得彩雲姐年三十歲刀傷頭额面部肩背乳下等共有五處因傷要害身死旋傳屍父嚴慶桂詰問供與女分住兩處女夫及子均在寗波原籍業已函告不日卽可來滬現惟請求准予自行棺殮等語飭着取具切結存查繼訊黄任氏供與死者彩雲姐是姊妺行被丈夫疑其勾引不端口角起衅致被丈夫用刀刺傷要害殞命氏亦被夫刺傷頭部兩處並據二房東朱李氏供明前情驗畢後當將一千人證带回候禀林廳長緝拿在逃之兇手黄忠　到案再行核辦 
[流氓紏衆行兇之懲治]  
　　著名流氓張阿玉（卽苗阿玉）於前日纠聚羽黨四五十人在小東門外一枝春街雙鳳樓無故將賣水菓之周嘉發連戳三刀嗣經巡街捕聞悉到來始各散去將張拘獲並在樓上檢得利刃一柄上刻有苗玉記字樣當將張及受傷人周嘉發带入捕房捕頭察得周傷在右腿尙無大礙昨由捕房解送法公堂請訊先由十九號西捕並二百二十九號一百五十九號兩華捕上堂禀訴前情即將利刃呈鑒據周嘉發稱是日民人經過雙鳳樓門首見該樓有人甚多當即入内觀看不知何人將我連戳三刀後由捕到來始行將刀及張一併带入捕房是實詰之張阿玉供是日有友人約至雙鳳樓啜茗爲時未久忽有人從背後將鐵棍猛擊頭部兩下左眼亦受重傷此刀實非民人之物訊至此由張母某氏上堂聲稱兒子阿玉被人毆傷求請伸雪詰其爾子所爲何業該氏答稱向爲肉店生意當將所捐照會事鑒中西官察閱照會係屬苗姓顯見此刀實係張阿玉之物遂判照會吊銷張管押西牢六個月期滿永遠逐出租界周斥退完案 
[夫婦串攫珠押髮]  
　　馬顧氏投法公堂控稱前有素識之錢阿四於上年十月間偕伊妻某氏來家該氏向婦人懹中假抱嬰孩爲由錢阿四卽在婦人背後將頭上所戴價値數十元之珠押髮半只攫去後始得悉向取錢堅不承認直至前日有人向婦人報稱謂錢將此珠押髮持往某處兌換婦人得悉即投捕房報告由包深杭光福將錢拘護吊出原贓求請訊究詰之錢阿四供稱此珠押髮於上年冬聞經過原告門首在地上拾取實非攫來求宥中西官判錢還押候飭提收贓人到案再行訊究 
[老人跌傷斃命續誌]  
　　昨報紀華北十四號電車二十二號司機陳永才在永盛碼頭撞傷老者當送新普育堂醫治無效而死報經地方廳派員詣驗等情茲悉當時沈檢察官等在堂驗得死者年約六十餘歲有鬚無辫身着藍夏布衫褲元色布鞋白布襪手持旱烟管一支左肋上預貼傷膏藥一張此次委係撞傷胸肋等處致命而死遂命由堂棺殮聽候示召尸屬認領沈君返廳後據第一區警署將該司機陳永才並當肇禍時在電車上願作見證之坐客楊玉書函送到案由沈君預審據揚聲稱此次肇事實係二號電車並非十四號電車云云問官遂判陳收押楊退去候派員往肇事處調查眞相再行核辦 
[工巡捐局取締清潔夫役]  
　　工巡捐局昨發牌示云案照區域内往户糞料照章由清潔所派人逐日挑例銷售不准囤積亦不得向住户索取規費取締綦嚴迭次布告在案廼近日訪聞各區清潔夫役仍有任意偷懶及藉端　費情事實屬故違定章情珠可恨而經租房屋公司帳房及住户之自備坑厠者間有轉向挑夫索取糞價之事亦屬不顧大體合亟牌示各該住户及承辦清潔捐商人一體遵照嗣後清潔所務須督飭夫役逐日按户挑倒不得偷懶索費其各住户人等亦不准把持索價倘再陽奉陰違一經查出定行究罰不貸其各凛尊母違切切此示 
[道尹公署批示兩則]  
　　沈景良等呈爲縱匪殃民擾亂秩序請求飭縣澈究以保治安由所呈是否可信候令崇明縣知事澈底查明依法訊判復奪惟查求呈未具副呈核與定章不符本難准理姑念事關匪擾治安暫予變通受理特斥此批潘紫綬呈集資興學過受屈抑請求維持保存而免欺奪由呈悉查此案前據該民呈奉省長令道飭縣秉公辦理等因業經令飭上海縣知事秉公訊斷具報核轉在案茲據前情候再令縣從速斷結具報可也此批 
[誌謝]  
　　本月十四號爲法國民主紀念日早晨八點鐘在顧家宅花園行閱兵典禮晚間九點鐘施放燄火開演影戲昨承法總領事署惠赠入場劵一紙書此誌謝 
中華職業敎育社通訊 
[江蘇省敎育會注重職業敎育]  
　　江蘇省敎育會於七月六日開幹事員常會議决致函各縣敎育會及省立中等各學校徵集大會後一年内對於職業敎育設施之意見茲錄其函如左敬啓者敝會於每年八月間開常年大會一次均先期徵集各地方對於敎育進行之計畫及關於研究之種種問題届時共同討論期收實效本年大會已議定於八月二十九日開會敝會以方今提倡職業敎育吾敎育界同人已確認爲切要之圖各校縣學校對於設施此項敎育事前必先育精密之計畫用特專函奉達敬請貴校會會商本縣敎育行政人員將本暑假後一年内在本校地方設施職業敎育之計畫開具辦法於八月二十日以前寄至敝會以便在大會時當衆報告俾有志興辦職業敎育者知所取法届時並請撥冗蒞會無任企盼專此敬頌公安江蘇省敎育會啓 
來函 
[上海中國銀行來函]  
　　逕啓者今閱貴報本埠新聞欄内京津中交銀行現狀一則内載本埠中交兩銀行近日所接京津銀行曁總管理處等來文均已改用陰曆宣統九年五月十四五日字檏該兩行仍照陽曆塡册以免將來紊亂並聞北京中國銀行已被逼勒改爲大清銀行行中辦事人員均不贊成但亦無可如何云云查敝行接到京津銀行曁總管理處等來函並無改用宣統九年字樣北京敝行亦無改爲大清銀行等事當係傳聞失實事關行譽特此具函聲明乞迅即更正以免傳誤爲荷上海中國銀行啓 
雜評二 
[法（步陶）]  
　　一國之治理其根本端賴於法今次京中劇變其總原因即在國法之破壤此昨日伍廷芳氏在歡迎席上所以諄諄以守法勉議員也去以外形觀固解散國會爲事事復辟爲又一事然以精神言皆爲違反約法特一僅危及共和國家之實際一則並其和國家之招牌而撤去之耳伍君言以後制憲必列不許復辟渠意亦不願有解散國會說此誠國法中最要之問題然而叩諸實際法之有靈與否不僅視其所列之條文尤在執法者之實力與誠心蓋法爲固定一物其本身固不能自起而强人以必遵也就近取譬民國約法中有許人以武力解散國會之條否有許復辟之文否何以竟一一實現焉且何以一爲一部份人所視爲當然一爲人人所萬不能容許耶此中消息蓋非僅法之關係而已也 
　　要之法必人人能遵事事無異斯爭之種子乃可消除而民國之前途乃有可望議員特國民之一份子耳我願國人咸邓伍君所言而擴充之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲問題 
[第八問揭曉] [  天虚我生]  
　　本題答案符合者甚多除所舉一例外斷其變象凡十種者最爲確初取列甲等其顚例左右認爲有六十四種或不止十一種者則偏斜反側以種種角度演之尤不可以勝計是不免弄巧反拙矣故列乙等其有圖無說者則列丙等計開如左 
　　甲等二十二名可以齋孫大章吾眞子張安貧尸言鄧謨鴻溪新民左丹鐵石心腸莽僧南滙召珍西湖月樵王步槐　湖漁郎張星閣靜娱楊保身查銜伯寄生戴少登武陵漁父張序賓（各贈書六角） 
　　乙等十一名時　鐵兒晏如王水仙郭仲飛　俗三寒趙介武許伯言慰蒼葉量古虞瘦梅（國９與１０複）讓竹梓材（各贈書三角） 
　　丙等十三名洪竹勛蓋忱李石明可栩顧伯英王象先瘦狂天一無心畏生映青女士金大可趙萌渚（各贈書角半） 
　　茲所刋者甲等一名之圖其狀乃如纍卵頗與近日中央情勢相合頂上轟立一方殆卽宣統皇帝之萬歲牌乎洵堪絶倒說明則取第二名孫君所答簡而且賅語無泛設故推上選 
按六國七亂之變象反復無定移步換形幾可作百面觀惟究其實在雖則向背無常而大勢所趨仍多取同一之熊度其確存異性者蓋不過什一耳 
家庭常識 
　　擦金器　金戒子錶及首飾等品用久光暗欲復舊觀可用珠粉撒播於麂皮布上用力擦之則光亮如新 
　　擦銅器　銅類器具用途頗煩然用時過多稍不注意卽生銅綠因而致銹際此夏令手汗甚多偶與接觸卽生欲去之可以瓦灰撒播布上竭力擦之則無遺痕較之擦銅油實勝百倍 
　　暈船　乘船作噁亦情事也以製梅（南貨店出售）數顆含於口中可保無虞[  太倉夏一鳴]  
　　雕刻竹器石灰與竹器同煑數沸取出雕刻與切　無異 
　　自製洋砂皮　取無用之碎玻璃於石擂盆中研細爲粉用硬洋 
　　紙上敷膠水糝粉於紙上乾之卽成砂皮[  王頑石] 不受酬 
　　枸櫞茶　枸橼俗稱香櫞其花最香勝於茉莉俗稱袋袋花功能平肝調氣人都喜之製法可向花園中購取半開之蕊用盛餅乾之大洋鐵罐一具内盛茶葉寸許上鋪花蕊一層再入茶葉寸許再鋪花蕊層層相間至滿上蓋吸水紙四五層乃緊合其蓋置淺水鍋中沸之歷三十分鏡取出去紙另換新紙仍蓋緊置文火上焙使極乾待冷則去其紙自無洩氣　壤之虞茉莉珠蘭玫瑰亦均可用此法製之[  綴青女士]  
集益錄 
[第三十七問]  
　　世界文明愈進步刷印愈發達近來搖架石印到處風行惟内地印品住住成績不佳基至糢糊不能成字業此者不思研究每歸咎於機器石板不良攷其究竟學而不精者實居多數印機擱置殊屬可惜海内印刷家及學堂敎員不乏精於此者敢請登報徵求由藥墨寫字落石以至刷印其中經過手續曁所需材料冬夏氣候不同其藥水成分如何配置種種奥妙並縮小影印濕片照相晒片落石諸法完全披露嘉惠刷印界事關工業勿却是禱[  丹徒老柏]  
長篇小說 
[寫情小說枊暗花明錄] [  常覺小蝶天虚我生合譯]  
第十九章（三） 
　　茜雪聞語現爲淺笑因曰然則汝允之乎薏德曰否吾固拒之茜雪愕然曰拒之耶此何意哉而薏德仍漠然曰姊汝蓋不知我心不峻拒之又將如何茜雪益愕沈吟頃之乃始低聲笑曰薏德吾知汝心矣汝拒之者得母爲維廉乎薏德聞語不禁失笑作不屑狀曰維廉乎實告姊吾乃爲卜蓓耳茜雪笑曰嗟乎薏德汝誠憨矣夫今有兩少年皆竭誠而愛汝汝乃均不之顧甚且狎而悔之吾非責汝若在旁人言之寗不謂汝爲全無心肝之人耶薏德乃慘然曰茜雪汝言當也吾心肝早已｀｀｀｀｀｀言次忽止則引平以握茜雪之手埋首於茜雪掌中哭曰姊吾心蓋已碎矣茜雪覩狀乃大詫曰薏德汝語何指乃爲此狀薏德曰勿汝勿呼我汝勿令我嫁人蓋我此生已無幸福可言語至此中心悲梗乃竟突喉而出失聲哭矣（第十九章完） 
第二十章（一） 
　　蘇惠恩之往榴花街也近日乃愈數而入魔障亦愈深以前疑度用爲自防者至是乃盡潰心目中所有莫非裘狄斯之聲音笑貎居恒握筆凝思署其文牘而思路竟左筆尖着紙幾欲署爲裘狄斯之名則以筆幹自擊其腦使之清醒顧裘狄斯之對待蘇惠恩者則殊不然凡蘇惠恩欲有所言裘狄斯必顧而言他阻其話端一若神聖不可侵犯者然唯此乃使蘇　恩愈形傾倒覺其爲人實已一洗從前佻達而幽嫻高潔居然成爲淑女故其求婚之志乃愈切一夕微雨兩人相偕自劇場出門外人多於蟻人人爭覓其馬車喧聲雜𨖼擠莫能出蘇惠恩因顧裘狄斯曰吾人待車於此恐至天明亦不得歸不如小步至人稀處覔一街車行耳裘狄斯以爲然乃自人叢中推身而出越過對街於　所有街車都已受雇於人任蘇惠恩竭聲而呼亦無應者乃與裘狄斯冒雨更行轉過街角始有一儴僂之人自後呼曰先生將覔車乎吾當代汝往僱蘇惠恩見爲丐者因亦不以爲奇但曰然以速爲佳其人曰四輪抑雙輪乎裘狄斯欲答乃昂首一視其人不禁夫聲而呼蘇惠恩殊未覺已應之曰卽四輪亦佳速往雇其人唯諾而去蘇惠恩始廻視女則裘狄斯已上期衣領立處適當燈光覺其面白如重霜一手握蘇惠恩之臂顫動不已乃詫曰裘狄斯汝何爲耶得母中寒裘狄斯頣動又止但曰否堦石傷吾趾矣因俯其首微微蹴其蠻靴蘇惠恩曰勿動動且劇痛今車來矣汝其以臂授我吾當扶汝登車言時其人已導一車至裘狄斯亦不待論値逕自入坐縮身車隅僅於領綠露其二目灼灼以望導車之人見蘇惠恩給以六辨士其人得錢乃現苦笑目送蘇惠恩登車裘狄斯慮爲所見益俯首側坐以避其人目光幸車已行瞬息即遠裘狄斯始出聲曰嗟乎天蘇惠恩曰足創甚乎救狄斯曰今幸少愈當不甚創君觀今夜之劇不甚佳乎吾聆其歌心中乃時時欲笑覺其美滿無倫蘇惠恩曰誠然今夕之行殊美滿也特惜天不做美耳裘狄斯默然則倚身椅墊以齒自噙其唇復以手自拭其額汗覺心神猶戰栗未寗旣乃奮然坐起聳其雙肓心中自言曰　哉彼焉得至此天下固有同貎之人即然吾亦料其不識我矣又何所用其虚驚（未完） 
　　誌謝昨承崔建才君贈袁保香遺著冷觀廬詩話一册並承泰豐公司贈餐劵一紙中華大戲院贈優待劵二紙敬彚誌鳴謝 
 
 
 

Page 15

 
 
   
 
 

Page 16

 
 
   
 
