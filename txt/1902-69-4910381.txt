# 1902 - 69 - 4910381

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出書與股諸君請臨申報館憑單找價取書其有向各外埠購取者仍由原處檢發惟有轉運之煩不免略覊時日至通泰淮等處由愼記分莊所售者亦歸上海發書再去年因股票所印不多截止甚早遠近都以不及購致爲憾爰於股書外多印數百部其有示及購票者可於二月望日起至三月望曰止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之士皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[論廣西匪人槍斃洋官及京師頑民擲擊使眷事]  
　　噫吁嘻我中國外人之患殆尚未有已乎夫自去年拳匪作亂召釁鄰邦京畿成戎馬之塲廟社受震驚之禍皇太后皇上蒙塵出走西幸長安當是之時國勢幾危如累卵凡在踐土食毛之士無不心馳魏闕悁悁然悲乃荏苒年餘重聨睦誼雖籌商和議幾費磋磨償欵浩繁亙古未有三十九年之羅掘吸盡民脂九百餘兆之泉刀流諸海國茫茫後顧尚未知究竟若何然猶幸列祖列宗神靈呵護金甌雖破玉步未更警蹕回京官儀重睹當是之時天下臣民又無不額手稱慶以爲閭閻安謐環海澄清强鄰之奢欲已償無復萌退有後言之意卽後來變故此時尚未可預知而苟且偷安今兹或已無他慮乎乃不謂匪徒充斥氓庶多頑不知國家懷柔之艱難撫綏之情誼逞其小忿致亂大謀如昨今兩日恭錄上諭以廣西匪類槍斃二畫洋官京師頑民擲擊義國使眷嚴垂諭誡捕犯剿匪竊不禁俯仰時鞙深抱杞人之戚矣夫自和議告成以來迄今尚無多日各國羣以保護之事相屬而朝廷亦以保護之任自肩旣諭百姓以不可輕啓釁端復諭官吏以時加保衛殷殷垂訓不啻三令五申禮意周詳在外人已可無所訾議乃渙汗之頒行雖厲而邦交之變故又來曾不數日間廣西則有匪人槍斃洋官京師則有頑民擲擊使眷聖懷眷顧切責諸臣然各國所望於我之保護者而竟如是我之自信能爲各國保護者而果如是其不能免各國之相責而無復能向各國以致謝也勢也亦理也無已則惟以此事仍屬之官於廣西之匪徒則諭令速勦於京師之頑民則諭令嚴捕並飭廣西督撫切實何護各國教堂教士京師地方官弁一體遵照保護不許欺凌不能者罪之然而竊爲各官計則有甚難措置者蓋剿匪也捕犯也猶非難能之事也以陶制軍丁中丞蘇軍門之威力跳梁小醜似無難尅日殲除且匪徒多係軍門麾下遣散之兵則臨以當時主帥之威當不致蔓延爲患至擲擊使眷一事京師地面雖屬廣漠難稽而以步軍統領衙門緝此歹人果其實力嚴拿捕獲尚非難事所最難者隨時保護耳不爲保護則外人固所不許而朝廷旨意亦所難違欲爲保護則地方莠民所在多有勢不能時時蹤跡於後卽不能免一時疏忽之虞然則如何而後可保護哉曰嚴懲於事後卽爲防患於事前苟遇有欺侮西人戕害教士者不惜峻法嚴刑窮治其罪而又先事以告誡之多方以勸導之使之各泯猜嫌安居雜處大抵中國之民多畏法故嚴以治之則罔敢不遵中國之民又多遇故開誠布公以治之則亦可以共喩斯保護之責已爲能盡其心矣效不效遇也或曰如是則吾民不綦苦乎一旦激變其若之何曰治内訌易治外患難以目前事勢言之内訌尚不致爲患而外患則不可不防此雖非平情之論亦急則治標之計閱者勿以酷虐視此焉可 
[本館接奉電音]  
　　昨日午前京師飛電傳來上諭二道敬謹譯登○二月初四日内閣抄奉上諭昨日召見之戶部郎中陳宗嬀著在任以四五品京堂候補欽此同日奉上諭朕欽奉慈禧端佑康頣昭豫莊誠壽恭欽獻崇煕皇太后懿旨據外務部奏稱本月初一日義國署使眷屬行經北御河橋突有匪人將帶綫鉛石從遠處擲擊幸未受傷等語各國駐京人員及其眷屬朝廷一視同仁以禮相待凡屬民人豈容稍涉侮慢歴經通飭曉諭不啻三令五申乃尚有頑劣之徒不知輕重致公使眷屬無故受騙實屬不成事體著步軍統領衙門嚴飭查拿務獲究辦嗣後一體遵照保護不許欺凌如再有違犯情事著卽將該地叚官弁查叅議處並將滋事之犯照例懲辦如係兒童無知仍當罪坐家長以儆澆風而防後患將此通諭知之欽此 
[電傳宮門抄]  
　　昨日之晚京師友人專電告知本館云二月初六日皇上召見軍機大臣及漙善陳璧華馥皇上明日寅正至社稷壇行禮畢還宮張翼遞封奏一件 
[蒙疆築路]  
　　日本某日報云頃得京師來電悉有人擬在恰克圖修築鐵路行駛火車名曰蒙古鐵道鎮山公司特不知其議創自何人貲本若何籌措也 
[銀行謀利]  
　　英京倫敦太晤士日報云月前中俄銀行總辦博哥杜羅輔氏由聖彼得羅堡赴京師與中國全權大臣議訂新約欲將西歴一千八百二十六年八月二十七號中俄條約中所准銀行應享利權格外推廣所有滿洲全境鐵路礦政商務皆歸行中辦理所獲之利中俄共之 
[馬賊披猖]  
　　有客处哈爾濵致書香港循環日報館云近日哈喇爾境内馬賊猖獗異常雖經俄兵疊次往攻終未得手按此項馬賊嫺於罄控素爲人所稱道今均改乘可薩克所産之馬益復迅捷異常日前曾有俄兵直可薩克附近追捕愈追愈遠閱三日竟不可得賊蹤無奈廢然而返蓋俄人馬隊能日行九十俄里不虞馬賊日行一百三十俄里故不覺瞠乎其後也 
 
 

Page 2

 
 
[力戒因循]  
　　聞之京師友人云向來六部衙門咨查各省事件無論案關題奏與否俱應依限咨覆所以煕庶績而戒因循也近日外省接到部咨大半視爲具文任意延擱以致員弁規避取巧書吏夤緣爲奸種種弊端不勝枚舉兹者六部新定章程凡遇行查事件俱於文到之後除去派員查覆往返程途統限二十日咨覆到部其有必須輾轉行查以及欵項過多應行造册聲覆者限一個月内出咨若係報銷錢糧册籍紛繁一時不能確核者於限内先行請展如遇查取外省職名之案於咨文封面上註明限某月日到省該省卽以接到部文之日爲始於十日内咨送亦將限某月日到京字樣於封面上註明其有轉查所屬者准將往返程途月日於咨文内扣足倘仍延擱卽當查取職名糾參奏以懲疲玩現已行知各省一律遵行矣 
[認眞課吏]  
　　聞之保定友人云直隸總督袁慰庭宮保於正月二十二日清晨九點鐘時呵殿蒞省垣淮軍公所命題考試候補人員至午後三點鐘時始畢乃事政治題問直隸甫遭兵燹元氣未復爲民牧者應如何撫字始可盡職循吏論洋務題現値門戶洞開强鄰逼迫因應之道何者爲要教案論財賦題印花稅與營業稅孰便圜法論河工題直境被水之害由來已久應如何興利除害試詳言之隄防論 
[豸節遥臨]  
　　姑蘇采訪友人云新任江蘇按察使效述堂廉訪將次抵省蘇州储向子振太守於本月初四日午刻偕長元吳三縣主及各路文武總巡乘舟至滸墅關迎迓傍晚憲舟鼓浪而至太守曁諸員以禮入謁旋卽馳返省垣迨初五日黎明齊集胥門外接官廳與廉訪相見旣出廉訪命舟子繞至葑門外趨詣靈官廟拈香然後呵殿入臬轅示期初八日接印視事 
[續錄奏變通河工應行事宜摺]  
　　河運旣停山東運河道一員同知二員通判四員佐貳雜職五十二員額夫二千七百餘名幾成虚設似應酌早裁汰惟該處閘壩甚多專司蓄洩以通商運而衛民田擬請將兗沂曹濟道移駐濟寗兼辦運河事務其歲修河工改歸地方會辦隨時由山東撫臣專派委員經理免致歲修經費又入州縣之私囊致之河日久淤塞此運河官員夫役宜酌裁者一也河標向設中左右三營專爲護運計中營副將一員都司一員千把外委九員額兵二百九十六名左營叅將一員守備一員千把外委九員額兵三百八名右營遊擊一員守備一員千把外委九員弁兵三百一十一名河運旣停旣無催䟎之勞又無護送之責自應裁汰惟官弁兵丁將及千人遽予𢷤棄未免可憫擬請將官弁兵丁分限五年陸續裁减其官弁歸入山東撫標當差遇缺補用此河標中左右三營宜分限陸續裁汰者一也河標向設城守營專司捕盜彈壓地方計都司一員守備一員于把外委六員額兵三百九十七名又運河道屬運河營專司修防計守備一員協備一員千把外委十三員河兵三百八十名以上二營應否裁留者一也河南河工向設南北兩道八廳計巡守地方兼理河務道二員專管河工同知五員通判二員佐貳雜職二十三員又豫省河營都司一員守備二員協備五員千把外委十九員額兵一千二百四十九名專司修工防汛關係至重以上各員名應請仍舊此河南黄河文武員弁兵丁應全留者一也以上裁缺各員如運河道係簡放之缺本缺裁後擬請由軍機處開單請旨簡放其外補文武各員弁應由所屬省分歸入裁缺卽用缺内照例序補以免向隅抑奴才更有請者運河爲南北關鍵漕運雖停河道仍不可廢必須逐歲認眞挑修務使河水寛深隄堰鞏固方能商賈獲流通之益農田無漫溢之虞應請旨勅下山東撫臣嚴行責成該管地方印委各員照常加意修濬不得以無關運道遂作緩途惟如何嚴定功過章程由山東撫臣奏明辦理所有奴才遵旨臚陳河工應行變通事宜緣由是否有當謹恭摺具陳伏乞皇太后皇上聖鑒訓示謹奏奉硃批著政務處會同吏兵兩部妥議具奏欽此 
[議征漁課]  
　　武昌訪事友人云湖廣總督張香濤宮何前因鄂省庫儲支絀賠欵難籌曾通飭屬僚各抒所見以資采擇日前某少尉具禀督轅略謂鄂省襟江帶湖素饒魚米之利沿江沿湖漁舟絡繹向雖由地方官徵收漁稅然爲數旣微所得又半歸中飽値此待用孔急之際若遴派幹員認眞經理似可將原有漁課酌加以爲集腋成裘之舉宮保閱之大爲稱賞現已將原禀發交善後局司道公同查閱飭令妥議章程大約不日卽當開辦矣 
[廣行彩票]  
　　武昌訪事友人云湖廣總督張香濤宮保前因賠欵浩繁羅掘不易奏准試行簽捐彩票以資挹主武昌漢口等處業經辦有端倪現又會同撫憲端午橋中丞通飭各州縣一律仿行至額設若干及給彩數目悉聽各州縣自行斟酌所得餘利大縣月解錢三千千文中縣二千千文小縣一千千文倘慮不克暢銷則須另募他項捐輸湊足應解之數 
[遂溪匪亂]  
　　香港循環日報云邇來廣東遂溪縣境忽有會匪蠢動肆行劫掠爲害閭閻番禺縣學教諭羅廣文海籍隸遂溪特於日前乞假回鄕辦理團務一面禀請大憲撥勇前往敉平 
[松郡縣試三誌]  
　　松江采訪友人云本月初五日爲華婁兩縣縣試初覆之期東方未明童子軍卽已挈榼提籃而至少選林屈兩大令升座點名扃門考試是日華亭論題趙氏三子論智武子中行偃魏莊子婁縣論題太祖欲令武人皆讀書論餘題未詳 
[神京珥筆]  
　　京師訪事友人云每屆正月十三十五十六等日步軍統領必於初更後委司員直正陽門迤東城垣上接見南營將弁各將弁遣人提銜燈上城司員卽由城上傳堂憲之諭提燈者齊聲應之名曰調將此例不知起於何時本年東城已劃入擴充使館界内步軍統領衙門司員奉派後不便仍在彼處舉行因借城外肉巿三德樓接見諸將弁傳諭小心燈火禁止花爆○正月初十日皇上親謁天壇祈榖先於初九日已刻入壇齊宿一切應行典禮各該衙門照例預備惟乘輿前後添派姜軍門部下勇丁荷槍隨扈宿壇後壇墻四圍添設勇丁駐守墻内則仍係五營兵士擊柝傳籌○前報紀金臺書院改爲學堂一事兹悉欽派管理大學堂大臣張冶秋大冡宰業於年前張貼示諭聲明將書院改爲京師中學堂准各省舉監生員不拘滿漢皆得赴堂報考定額八十名已取者作爲學生准其住堂肄業其章程與五城學堂大致相似現已鳩工庀材大加修理春夏之交工程約可告蕆矣○五城學堂所取學生傳令於正月十五日一律到堂謁聖有不到者立予扣除至二十五日入堂肄業○新正以來銀價迭漲目下每兩値當十京錢十二千較去冬加至一千有奇 
[吳門雜錄]  
　　蘇州訪事人云昭文縣治白茅鎭近因河道淤塞舟楫不通經鄕民集資疏濬本月初一日糾合同志二三十人投各大憲衙門禀請給示大憲允之○前年新陽縣民人殷姓家被盜行刦報經縣主某太令緝獲盜首聞姓及盜夥甲乙丙丁戊五人訊實解省大憲輾轉提勘諸盜狡展異常邇日始經蘇州府向子振太守偕發審局員某司馬訊結除丁戊二犯已經瘐斃外聞姓及甲乙二犯擬以斬立决梟示内因 
 
 

Page 3

 
 
臨時畏罪不行從寛監禁若干年業於本月初二日備文申詳大憲矣○省垣西路總巡汪明府國奎於本月初一日午後道經府署前瞥見頭門外有劉盤龍一流人席地聚賭因喝令差勇四面兠拿各賭棍飛走奔逃僅獲與賭之某營勇丁徐德勝一名研訊之餘判令重笞數百板荷以巨枷發府署頭門示衆 
[上丁釋菜]  
　　昨爲上丁釋菜之期蘇松太兵備道袁海觀觀察適因公赴江寗松海防同知劉乙笙司馬又以目疾未到由上海縣汪瑶庭大令主祭天未黎明學師邱廣文縣丞劉二尹主簿孫少尹典史趙少尉叅將廖叅戎守備程守戎城汛周千戎以次趨詣學宮隨同大令行禮禮畢復赴黄婆庵致祭如儀 
[議濬浦江]  
　　日前蘇松太兵備道兼江海關監督袁海觀觀察接奉兩江督憲劉峴莊宮太保電札飭卽馳赴江寍兹聞因各國駐滬總領事議濬浦江故促觀察前往妥爲商酌也 
[飭濬溝渠]  
　　本城道轅左近向有巨溝近因淤墊不堪溝水穢惡居民汲飲疫癘叢生日前蘇松太兵備道憲袁海觀觀察照會同仁輔元堂董事設法疏鑿昨日董事曹寄耘已督匠興工矣 
[不准攘利]  
　　日前商人計麟等投淞滬釐捐總局禀認磚灰缸石落地捐昨奉督辦朱詵伯觀察批示云磚灰缸石落地捐前因爭認撤銷嗣又據同業紛紛禀認今該職復禀請每年認繳錢二萬串爭認攘利情節顯然且該職係浦東窰戶並非同業何得來局妄瀆未便照准著卽遵照 
[勒限追贓]  
　　前晚有宵小穴南巿海運滬局之牆蛇行入委員王某臥室竊去皮衣十餘件昨晨報請十六鋪巡防南局緝查局員陳禾亭二尹准之取捕役於十日内破獲 
[法界停訊]  
　　昨日禮拜六爲法租界公廨訊案之其適讞員杜枝園大令與法總領事署費繙譯官皆别有要公飭丁咨照捕房暫停訊判 
[示禁翻印]  
　　欽命二品頂戴江南分巡蘇松太兵備道袁爲出示諭禁事正月十七日准英總領事霍函送英商美查公司經理圖書集成局畢禮納原禀一扣據稱局中向用華文鉛字排印中國各書字模號數甚多内有扁字一種係本局獨創爲各印書局所無前年本局所印之東華錄等書被華人照樣石印繼又將經世文編等書割裂縮印减價出售非特大礙聲名且亦因之耗本兹聞又有華人欲將本局所印之二十四史及各種新書濳謀翻印及縮作石印似此不顧損人專圖利已洋商資本何以保全請照會嚴行禁止函請出示曉諭並札飭上海縣租界讞員示禁等由到道除函復並分行縣委嚴禁外合行出示諭禁爲此示仰各書坊及諸色人等知悉所有該局扁字鉛板排印新舊書籍均不准照縮重印其新書並不准重刊翻印改頭換面以圖射利如敢故違或被指告定提究罰不貸凛之切切特示光緒二十八年正月三十日示 
[英美租界晚堂案]  
　　葉恒夫控吳柄生串同其姊歐吳氏將伊妻葉楊氏誘藏前晚讞員張柄樞司馬提到歐吳氏葉楊氏升堂研訊葉投案訴稱小的向操洋貨業妻子楊氏被鄰人吳柄生誘出旣已有玷門楣不願領回完聚惟念渠已生子求恩發堂留養每年願貼膳資洋銀二十四元俟兒子長成再行具領歐吳氏供此事係小婦人之弟吳柄生所爲與小婦人實不于涉司馬准如葉所請飭將楊氏發堂留養歐吳氏掌頰二百下取具改過切結然後開釋 
[分發人員騐看名單]  
　　新海防例掣籖分發郎中廖振榘廣西陳大文湖北翎鍾岳滿洲花翎鍾崙滿洲員外郎花翎四品銜潤璋滿洲主事潘毓雲直隸張永清廣東常運衡山西王德元江西胡煥江西兪杜安徽唐濟鎮江蘇吳文湘江西吳本鈞甘肅孫希元浙江光祿寺署正邵家騤浙江太堂寺博士徐匡弼順天内閣中書范煕壬湖北國子監博士高凌雯直隸○勞績掣籖分發主事竇學光漢軍○新海防例掣籖分發知縣許福楨浙江巡檢路三洪山西柏方蕍河南○新海防例指省分發道花翎馬覲宸直隸山西馬汝驥貴州四川楊會康湖北江西花翎董崇仁山西直隸雷銘璋陜西河南花翎春煦滿洲直隸劉經繹江西河南惲學基江蘇廣東花翎樓汝同浙江山東董應書直隸河南知府程式榖江西湖北殷洪鑄湖北江蘇程學恂江西湖北李震順天浙江花翎宗蔚蒙古廣東殷杞齡江蘇江西同知徐履端江西湖北章家駒安徽江西直隸州知州廖佩珣廣東湖北通判屠義矩湖北山西和文滿洲湖北知縣同知升銜鐵林滿洲安徽陳曾蔭直隸湖北許夢松直隸河南鄧鼎銘廣東湖北鄧彦遠廣東江蘇張履璜直隸山西何宗杰湖南江西遊極湖北陜西賀道南湖北江西郜修文山西河南張國賓湖北河南胡樹榮湖南湖北唐樹　湖南江蘇郜廷琮山西河南何文藻湖南四川江廷璋安徽江蘇陳䕫江蘇浙江馮篔江蘇湖北劉徵雲南貴州錢元鎬江蘇安徽馬獻廷安徽江西趙惟慶江西直隸洪雲錦安徽四川丁綸恩貴州直隸孫多澳安徽江蘇沈廷鑑浙江江西陳祖棻浙江河南吳式彬浙江湖北潘允璋浙江安徽范從文四川湖北張淮楨浙江江西孫賢濟浙江直隸張書紳浙江直隸汪世楢四川雲南張成周順天甘肅嚴壽昌浙江四川孫景藩浙江四川宋鳴鳳河南山東崇謙滿洲河南李廷琳順天江蘇温浩璋四川雲南潘元羲湖北四川李本銘江西廣東布庫大使馮圻順天湖北唐鍾岐湖南湖北鹽運司庫大使顧大榕順天山東鹽大使吳籛齡江蘇廣東徐應年江蘇福建福增蒙古福建薩爾哈本蒙古兩淮布政司經歴胡文楏浙江直隸州同周珍廣西四川李子幹河南東河鹽運司經歴陶承澍江西廣東按察司經歴唐鴻煕湖南湖北直隸州州判曾肇修四川陜西州判張勳順天山東府經歴李錫齡直隸山東謝文藻湖北安徽李守成山東直隸夏雲廷湖北四川王澤澄山東直隸何光貴州四川趙宏濬江蘇直隸藍翎州同銜陳嗣萱安徽江西劉國勳江蘇山東余恩倫安徽直隸張忭安徽直隸張鑑河南安徽梁耀煊四川江蘇兪泰初浙江直隸吳嗣淵四川貴州李瑞聨山東直隸縣丞何熺順天江蘇張宗元順天湖北王鴻慈順天山東王大模福建廣東楊籙之直隸山東陳大榮順天河南張桂芳直隸山東祝葆璋福建江蘇于蔭棠漢軍山東張鎮川直隸河南張鴻逵湖北北河何厚貽山西山東李寰清山東直隸王基恒湖北江蘇李慶璋山東直隸張兆茀山西直隸龔清沚江蘇湖北黄爲楷安徽甘肅陳芝芬安徽廣東文瑞蒙古直隸黄以陽江西江蘇王延齡江蘇廣西呂德康江蘇福建吳正鵬安徽江蘇蔣體常江西湖北王頣清浙江直隸黄春煦河南山東吳德培浙江江蘇杜周四川陜西劉用儀四川安徽胡錫銓奉天山東[  此單未畢明日續登]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日山東人學陳氏扭控其晴王麻子　　女兒縣主汪　　大令升堂研　王供小　　隸山左現在　　　　　店爲夥李陳氏之女於十二　時許記小的及圮大小的　於氏家歴年所得工賞均交與氏今　欲將小的屏諸門外　令女兒改　　伊女　明大義於昨日逃至小的處求賜矜全李陳氏供前者小婦人因無子將女兒贅王爲婿首明瞻麯小婦人終身　料　日忽萌　　出外不歸竟置小婦人於不顧並將女兒刼去是以情急扭案叩請究懲大令謂爾女自往壻家何得四爲强劫隨將王申斥數語飭差押令領　回家侍奉岳母如敢不遵定予究辦○前者浦東三林塘鎭寡婦陳火氏被火木林火鏡堂陳尚卿糾衆往刧氏駭甚奔至秦姓紳士處　秦函致巡防局請提究辦局員某君將火鏡堂陳和尚拘獲送縣大令研訊之下和尚供上係父親尚卿所爲大令飭交人保出尋交其父兹者和尚已將尚卿交到前晚升堂覆訊火鏡堂供小的並未與火木林扛孀偪醮惟聞陳尚卿確在其内尚卿供卿火氏係小的之弟婦火木林欲糾人搶醮先邀小的至茶肆中商議小的佯爲應允濳告知陳火氏囑伊暫避他處大令問隨同火木林往搶者共有幾人是何名姓答稱均係木林之　小的實不相識地保顧國香禀稱火木林現在不知避匿何處惟求寛限拘拿在令飭將尚鄕及火鏡堂收押所中和尚交人保出限顧保於十日内交到火木林如逮嚴比 
[馬路工程局紀事]  
　　前日江北船戶阮予良在四福樓茶肆與同帮人蕭錦林陳金煜因事口角擊毁器物巡街捕見之拘入捕房捕頭轉解馬路工程局總辦翁予文太守倩襄讞委員余克安叅軍研訊以事在裏街移送十六鋪巡防中局局員黄衡堂二尹研訊之下阮供小的在老白渡林姓船上卸貨蕭竟不問情由扭至茶肆中兇毆求恩明鑒二尹以若輩均不安本分判各掌頰二十下勒令繳洋銀四元賠還所毁之物然後取具改過切結釋之使歸○陸錦堂蕭榮生二人因索欠口角互相格鬥被巡街捕拘入捕房轉解馬路工程局襄讞委員余叅軍研訊之下以事起細微飭地甲帶去妥爲調處毋肇訟端○長源猪行屠人阮三全張長興驅豕過馬路中被巡街捕拘解工程局余叅軍研訊之下判罰洋銀十元以儆○前晚匪人盧惠章在指南白玉樓茶肆自稱工程局差向向江北船戶某甲婪索洋銀數元局差汪銓偵悉順令巡捕拘至捕房捕頭令解送馬路工程局禀請總辦翁子文太守訊明嚴辦 
[英美租界公堂瑣案]  
　　前晚伶人呂月椎與同班劉廷玉口角被廷玉唆使其兄廷順持刀戳傷肩背等處報捕後　　　包探趙銀河張寶成前往稽查廷玉已先逃逸僅將廷順拘押昨晨解案請訊呂投案訴稱是晚小的與廷玉合演義旗令一虧恐技　　　　　先行試演廷玉不允致起爭端迨後其兄廷順與小的途遇不問情由拔刀便戮致傷腰背叩乞究懲廷順供小的不敢行兇尚求明　　至　　孟光德者投案聲稱廷順用刀刺呂小的目擊情形讞員張柄樞司馬商之佛繙譯判令廷順出洋銀四十元給呂爲養傷費并管押捕房三月○東王氏行竊某洋人家絲頭一包倩錢少甫售與賈裕興絲頭店案發經包探陳金標拘獲運錢解案司馬判責陳王氏手心二百下錢押候查品原贓再行訊核○邵梅初被鄭吉信鄭信時姚亨輝陳阿水等幽閉一室肆意兇毆報經包探要四春拘獲解案請游邵供小的向操土業主人　　與　　合開土棧立有合同嗣以鄭等將資本任意取携甲不允被遂遷怒小的肆其兇鋒叩求究辦鄭等詞閃燦訪事者不能備銀司　　　　　　　　○積賊李永昌行竊王陳氏等四家衣物經包探趙銀河拘獲解案司馬判責五百板枷號兩月期滿遞解回籍○陳金甫行竊牙阿根等家衣服經包探顧阿六拘獲解案請究司馬判責五百板押捕房半年贓給還失主 
[法租界捕房紀事]  
　　蟻媒劉　氏副得西門等許姓家婢女冬梅携至羅　　與鄰人劉姓爲養　發被　解　　　　　　　　　　　先將冬梅給許領回劉錢氏押候嚴辦旣而許偵知　錢氏實與所私浪子沈阿福同謀因復據情控訴昨日大令查得沈　　本城爰飭包探拘入捕房押候訊辦○昨日小販某甲扭案乙至捕房捕疲攫貨物乙稍在城内其玉　作執救並無攫物之事捕頭以事局　　　　　　　　　二枚免予送究 
[美租界捕房紀事]  
　　昨晨虹口斐倫路某姓木作忽坍去房屋二問幸爲時尚早衆工人皆未到來不致有意外之　不捕頭所聞立派某包探前往查察○前晚鄕民沈阿大行經穿虹浜左近突遇流氓三五成羣向之勒索不遂所欲使肆兇毆沈心不能甘　　捕房捕頭允派包探前往查拿以便解送公堂禀請讞員張柄樞司馬訊究○昨晨甬人林阿毛在新菜巿左近與同鄕人趙阿江互肆兇毆某號巡街捕喝阻不依遂一併拘入捕房捕頭令各押乞丐牢半日○前晚江北人某甲在武昌路東張西望形跡可疑某號華捕見之拘入捕房捕　請知尚未更事從寛斥釋 
[羣黎徧德]  
　　頃奉到陳宏福善士助施粥費規銀一百二兩五錢又勞厚德洋銀三十元又黄晉源求妻病愈洋銀二十元又沈官彬求合家平安洋銀二十元祇領之下莫名感佩現在敝堂粥廠食粥者仍有二千餘人勢難停止惟民需米五石有奇値此米珠薪桂經費之鉅已可槪見今承諸大善士慨解仁囊允爲眼前實在之功德謹代貧黎以頓叩謝請登報章藉資觀感上海六馬路仁濟善堂董事服信厚楊廷杲黄宗憲朱佩珍施則敬劉芬謹誌 
[金陵官報]  
　　正月二十一日調授　南帮臺張紹華到由江西來候補道許元章到山蘇回瓜　保甲總巡知縣鍾　派到淮補豐縣王之金術假赴江北措資二十二日調署儀徵縣正任高湻縣李普潤赴蘇見撫憲巡檢周之冤禀知到省二十三日藩憲牌示江西贑州城守都司將水榮參革遺缺本部寉查有花翎遊擊兩江僅先補用都司石邦獻堪以神補請補金山　遊擊何士元請假一月回籍措資同知現炳煦禀知於初十日丁父憂縣丞王文輝禀知縣丞王燕山病故二十四日藩憲牌示委署六合縣訓導徐嘉因病繳委遺缺查有試用訓導吳同慶堪以署理二十五日調辦湖北武穴　騐候補道那良候補道郁炬赴蘇見藩憲寗國府桂鍈均辭廸判程撫由滬公幹回典史吳家違胡欽羲均由京來到省蕭縣劉本　專丁叩謝調署邳州知縣王以乾廪知縣丞李多節丁父憂隳火使田　圻巡檢吳仁均奉示　　歴二十六日江蘇　道羅嘉杰到直隸州恩芳由蘇回二十七日厘捐　兼木釐局候補道穆由蘇回奇兵營遊擊彭仁壽到候補道　　銓禀知丁本生父降服憂知縣游轂之禀知知縣劉兆喧病故縣丞李毓湘辭赴淮北措資巡檢邵承宗禀知到省 
[皖省官報]  
　　正月二十二三日改指安徽試用縣丞洞世煕到江蘇人指分安徽試用巡檢黄文彬到　北人本日　造縣相兆琛知奉臬合委赴貴池公幹知縣楊　海知奉府委赴宿松公幹陳守先奉委解京餉直隸州張恩培知赴皖南就醫通判周家煜知由安徽賑捐例獎花翎府　陳碩辭回籍注册巡檢胡克附赴顯州府差　二十四五日指分安徽試用典史項俊到湖北人候補通判孔廣洋到由無爲州公幹回典史張兆爵到分頴州府差償回二十六日指分安徽試用直隸州判曹輔臣到江蘇人候補知府胡大庥辭給咨赴引府經茅乃鈺知由順直賑捐獎保五品頂戴楊炳章辭赴都註册　二十七日指分安徽試　典史　　到浙江人巡檢羅守行到湖南人委署安　衛守備耿　興到巢縣人侯補知縣程恩晉到由湖南探磺價回鄭學　知代首縣勘案吏目　煥元知奉委直應　　　 
 
 

Page 10

 
 
[上海六馬路仁濟善堂籌賑公司施予英經收水災賑捐辛丑十二月初一至廿九日第八十八次清單]  
　　初一日　名善士洋五十元○初三日恆孚來無名氏洋廿五元聽松子洋十五元程崇德十元蘭芬書屋醫貨移振陳古修長媳求病愈各二元恆孚銀樓桶内另戶洋四角○初五日徐式玉前年五旬初度節省移振侯關元求子永齡病愈各洋十元○初六日寶善局來代魯勸學篇洋一百五元又來陳詠和不受勸學　助洋五元沈景甫洋五十元○初七日溪東小隱妻病許愿洋三元五十三角○初十日張文政求毋葬後平安英洋十三龍洋七元隱名氏求病愈一元○十二日厚記棧來昇記新興和各銀二十兩○十三日豈山三合軒洋三十元無名氏一元○十五日祈荆壽洋十元○十七日寶善局來代售勸學篇洋六十九元求妻生産平安人十元○十九日洙涇不留名洋十元不留名四元不留名二元○二十日葛蕃　求壽藏子洋一百元蘭菴氏求病愈十元○廿四日余耕餘求父母康健徐益齡求合家平安徐森椿求合家平安三戶各洋十元徐森椿求胞姊步履康健陸鳳鳴求老母康健六甲生男存心子兩腿床木求愈在戶各五元徐森椿求伯叔母三位康　三元吳淞隱名祈次子賤　速愈洋六角銅洋一元○廿五日陳金聲宪愿洋二元○十二月份共收規銀四十兩洋五百九十七元龍洋七元扯七三二申元四百四十二兩一錢二分八釐小洋六十三角作元四兩二錢九分銅洋一元併烊扯元一錢九分以上共收元四百八十六兩零八厘自丙中年四月初一起至辛丑十一月卅共收元十二萬七千一百十五兩三錢七分八釐銅洋二百零八元八解鎔化烊見元卅九兩六錢七分二釐連十二月份統共元十二萬七千六百四十一兩六錢五分七釐除解各崴振欵外凈存元三百六十五兩五錢一分又存水品國章二方裊烟查五隻珊珊頂珠一座九成宮法帖一部歴代充系歌四百部紈科醫書一百九十四部湘　屏四幅 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年正月二十四日京報全錄]  
　　宮門抄諭旨均錄前○桂撫丁奏請補知縣摺○又奏請補知府摺○順天府奏保舉能員片○績撫李奏爲知縣因病出缺片廣西巡撫臣丁振鐸跪奏爲請補知縣恭摺仰祈聖鑒事竊查定例通判知州如無候補之人其委用試用人員俟升調所遺缺出准扣留題請署理又奏定章程内開同知通判知州三項缺出改爲留補二次咨選一次以三缺爲一題又議覆御史彭述條奏變通遇缺先抵補章程内開嗣後京外各官内選外補凡以五缺計算者第一第二缺用新海防遇缺先二人第三缺用舊海防先一人無人用鄭工遇缺先抵補再無人過班卽蕪庸再以新海防先抵補第四缺舊例海防卽與舊例海防先分班輪用無人用舊例遇缺先無人用舊例遇缺再無人過班卽用各項班次一人又酌改開缺到省章程内開外官道府以至佐雜升遷調補告病各缺聲請扣留外補者俱以接到部文之日作爲開缺日期令各該省於每月戳　一日　初一日起至三十日止凡接到各部開缺部文俱作爲本月之缺卽以截缺之日作爲見缺之日按班補用如有缺項相同令該省簽掣缺之先後查照行文之坐日再加程途照取减半計算接到日期各等因遵奉在案今左州知州鄭錫疇奉文准其調補寗明州知州部中坐於光緒二十五年六月二十日行文按廣西照限一百日减半計算扣至八月初九日接到部文作爲開缺日期應歸八月三十日截缺所遺員缺條内地　俸　缺　神聲請扣留外補是月並無缺項相同毋庸掣簽經前撫臣請以另補知州石鳴泉題補在案尚未接准部覆該員石鳴泉於光緒二十七年二月二十七日病故例應仍以鄭錫疇原開缺日期另行遴員更補查粤西選缺知州一項上次河池州係第七輪第二次留缺前經請以候補班前補用知州張銘誠題補又康州知州係第七輪第三缺已歸部銓選在案今左州知州係第八輪第一次留補選缺按班應用新海防遇缺先　新海防遇缺先舊海防先海防卽鄭工遇缺先舊例遇缺先遇缺並坐補員缺裁缺卽由廻避卽用新選新補及正途出身之記名分　候補班前僥補正班均無人應用新海防試用之員請補兹查有辦海防試用知州胡成立現年三十六歲係貴州貴陽府貴筑縣人由縣學廪膳生應光緒十五年已丑恩科本省鄕試中式第二十九名舉人十六年庚寅恩科會試中式第二百六十五名員士殿試二中朝考二等引見以主事卽用簽分禮部學習五月到部分祠祭司行走十九年三月派充祭祀科帮辦主稿四月丁父憂回籍守制二十一年七月服滿起復回署當差是年八月遵新海防例捐知州指分廣西試川二十二年二月十四日吏部帶領引見奉旨著照例發往欽此二十一日領照　程二十二年六月初八日到省業經試看期滿甄别留省補用查該員才識明練吏治留心以之請補左州知州員缺屬實人地相宜與例亦符據藩臬兩司會詳前來相應仰懇天恩俯准以新海防試用知州胡成立補授左州知州銜缺相當毋庸送部引見亦毋庸核計叅罰仍照試署一年期滿如果稱職另請實授再此案遵照新章改題爲奏合併陳明謹會同兩廣總督臣陶模恭摺具奏伏乞皇太后皇上聖鑒飭部核覆施行謹奏奉硃批吏部議奏欽此 
　　廣西巡撫臣丁　釋跪奏爲請補知府恭摺仰祈聖鑒事竊照柳州府知府倪恩齡告假開缺回籍修墓於光緒二十六年十二月三十日奉硃批施以奉硃批後五日行文按廣西照限一個月减半算應扣至二月二十五日爲開缺日期歸二月三十日截缺所遺柳州府員缺係内地腹俸選缺業經萼請扣留外補是月並無缺項相同毋庸籖掣查廣西選缺知府一項上次柳州府知府曾毓璠病故遺缺係第三輪第三次出缺業已照章餘選倪恩齡在案今此一缺係第四輪第一次留補選缺按班應用新海防遇缺先查新海防遇缺先舊海防卽鄭工遇缺先舊例遇缺先遇缺及記名分發均無人兹於候補班先及候補正班人員内逐加遴選查有勞績保舉候補班補用知府趙淶彦年四十三歲係浙江滿州府歸安縣廕生以該員之父布政使銜福建督糧道趙景賢在籍督團盡節同二年治五月十二日奉上諭著照巡撫陣亡例從　　卹其子趙報學舊俟及歲時交史部帶領引見欽此嗣於光緒五年在本省領咨引見奉旨著以通判用欽此七年籖選廣西柳州府通判領應赴任於剿辦越南邊匪出力彚保九年奉上諭著以同知直隸州知州在任候補欽此又於剿辦思恩邊匪案内出力彚保奉旨著賞四品頂戴欽此先因剿辦柳州各屬匪徒出力奏保十五年八月初一日奉上諭著俟補同知直隸州知州後以知府在任候補欽此十六年經前撫臣馬丕　保薦循良奉上諭著傳旨嘉獎欽此請補龍州同知飭令先赴署理於十七年四月二十七日到任嗣奉部文准補坐於光緒十七年四月十一日行文按照限減半計算扣至六月初一日作爲補用知府到省日期嗣在順直振捐案内獎叙花翎於勸辦蠶桑案内出力奏保請俟歸知府班後加三品銜　部核議照准於十八年十一月十四日具奏本日奉旨依議欽此又於剿辦上林賓州西林等州縣齋提案内出力奏保請俟補知府後以道員用經部核與定章相符應行照准十八年十二月二十四日具奏本日奉旨依議欽此二十年邊　期　交卸回省因前在龍州同知任内辦理中越　界事件出力奏保請俟歸道員班後加二品頂戴經部議准核奏八月十一日奉旨依議發此　署平　府知府因審辦永安州案押犯來省犯供翻異於光緒二十三年九月二十七日奉上諭廣西候補知府趙淶彦著降三級調用不准抵銷欽此嗣經前署兩廣督臣李鴻章奏晴查銷前署平樂府任内降調處分照原官原資及應得銜翎升階回粤序補光緒二十六年三月初七日奉硃批著照所請該部知道欽此於十月初八日回省奏請俟輪班補缺再行給咨赴部引見光緒二十七年三月十六日奉硃批著照所請欽此委署柳州府知府九月初八日到任查該員才識明練熟悉情形以之請補柳州府知府員缺實屬人地相宜輿例亦符據藩臬兩司會詳前來相應仰懇天恩俯准以勞績保舉候補班補用知州趙淶彦補授柳州府知府俾收得人之效該員係勞績保舉候補班補用之員今請補斯缺銜缺相當毋庸核計叅罰如蒙兪允俟該員經手事竣再行給咨送部引見合併陳明謹會同兩廣督臣陶模恭摺具陳伏乞皇太后皇上聖鑒飭部核覆施行謹奏奉硃批吏部議奏欽此 
　　順天府片再察吏乃安民之本救時需濟變之才臣等於現任各牧令中隨時加意考核證以公牘叅以輿論查有昌平州知州許元震撫綏有術勤政愛民寗河縣知縣李培之樸實耐勞不染習氣香河縣知縣署東安縣知縣馬爲瑗辦事勤能才堪因應以上三員均屬不愧循良可否懇請天恩傳旨嘉獎之處出自逾格鴻施如蒙兪允則當差各員旣有所懲復有所勳能吏日益奮興中材亦知觀感地方庶有裨益謹附片據寶具陳伏乞聖鑒謹奏奉旨另有旨欽此 
　　李興銳片再代理長寗縣事正任龍南縣知縣徐清來係浙江省永嘉縣舉人因在籍勸辦晉豫捐輸出力保以知縣選用復因海運出力保歸知縣本班儘先前選用簽掣江　龍南縣知縣光緒二十六年十月初九日到任調委代理長寗縣事於光緒二十七年八月二十日到任兹於二十七年十一月初七日在任病故據布政使柯逢時詳報前來臣覆核無異所遺龍南縣知縣係四項俱無簡缺江西省現有應補人員容俟截缺後另行揀員請補此案有關缺分要件遵照新章改題爲奏除咨吏部開缺曁咨浙江撫臣查照外理合附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒二十八年止月二十五日京報全錄]  
　　宮門抄諭旨均錄前○粤督陶等奏爲瀝陳籌撥各欵爲難情形並請將提儲各欵飭部照此次定數提解摺○贛撫李奏爲裁併添設釐卡緣由片○又奏爲報解第五批漕折銀兩片○熱河都統色奏爲道員因病出缺請旨迅賜簡放摺○江督劉奏爲藩司到省飭赴新任片 
　　頭品頂戴兩廣總督臣陶模頭品頂戴廣東巡撫臣德壽跪奏爲奉撥磅價本年已借欵湊解瀝陳爲難情形並原籌各欵分别能否照提開具清單陳請飭部照此提撥恭摺仰祈聖鑒事竊光緒二十四年冬間剛毅來粤籌欵責令司道以虚懸無著及萬難裁節之欵湊成一百六十萬兩撫　捕进卽奉戶部於上年指撥抵解磅價其時臣德壽因欵經指撥當飭司局息借洋商銀兩勉强湊解並將難於籌解情形具奏嗣奉戶部議摺飭仍照數提解又經臣等會銜瀝陳情形奏懇免解一年旋准部咨以本年下半年照還前項磅欵舍粤省之一百六十萬兩實在無從另籌卽使從前奏明加增節省各項難以按年提存足數粤省地大物博素稱富庶仍可設法籌補無論如何爲難務將本年應提銀兩嚴飭司道設法提存足數以備湊還匯豐洋欵等因細繹部臣之意亦明知剛毅所湊之欵本屬虚懸粤省斷難按年照撥祇以磅價期迫欵鉅本年改撥爲難是以仍令籌解臣等當與司道熟商當此和議將成需用孔亟部中正在爲難無論如何必須將本年指撥之欵設法籌撥至以後照剛毅原籌之欵何項可以照提何項實在無著亦卽查明確數開單呈候奏咨庶部臣了然於此項裁節之數實在祗有若干則以後可以量入爲用不至時以無米之炊相實現據該司道等向洋商息借洋銀八十萬兩並將各司局欵項挪移銀八十萬兩共湊足銀一百六十萬兩補足紋水匯費於九月二十日交商號源豐潤等匯解上海道庫兌收並將剛毅原籌之欵查明何欵可以照提何欵實係無著何欵必須核减開具清單呈請查核前來臣等覆加查覈内如釐金新加比較一項當時所加比較並非各廠實能收足此數祇就原額酌量加增初未計及將來是否　能收足乃竟以虚加之額作爲實增之銀遽行列入撥欵當此洋單充溢各廠釐收日形短絀雖經臣等督同司道實力整頓責令各委員認眞稽抽就本年正月至六月收數覈計每年祗能加收銀三萬兩實已盡心竭力尚係釐金暢旺年分方能有此收數較之剛毅原提新加比較二十一萬九千餘兩實短銀十八萬九千餘兩又善後局節省銀四十萬零三百餘兩鹽務節省銀十二萬兩内如輪船薪糧等項三十一萬五千餘兩皆係萬不能省之　業已次第照舊開支提項卽成無著所省實祇二十萬兩有奇又各府縣以下各官報効　費差缺果有盈餘自應力圖報効共有實在不敷辦公　若不量予减免必致虧挪正項或且另行搜括現經臣等悉心核議格外從嚴凡苟可敷衍開支者均不准藉口减免共實在不敷辦公者量予酌减共計减提銀三萬餘兩仍提繳銀一千五萬四千餘兩以上通盤核計每年實祗可提儲裁節銀九十二萬二百兩謹繕具請明清單恭呈御覽並另開詳細清單咨送軍機處戶部查核合無仰懇天恩俯念廣東財力竭蹶飭下戶部以後卽照此次奏　　　　　致紋水操費约需銀十餘兩尚需另行籌撥其上年息借洋欵未經還清尾數及本年借欵由臣等另行設法陸續籌還所有息借洋欵　還本年磅　及濕　　雖情形請將提儲各欵飭部按照此次定數提解緣由謹聨銜恭摺具奏伏乞皇太后皇上聖鑒訓示謹奏奉硃批戶部知道單併發欽此 
　　　　　片○再牘金爲濟餉要需臣到任後迭經督同司局嚴加整頓並委員分赴各卡密查嗣據禀覆今昔情形懸殊非併局卡　　　　　而　　　　　　　卡無以　繞懇而補餉源當經行司核議去後兹據牙釐總局布政使柯逢時詳稱江省港汊紛岐開辦之初設卡本極周密經　撫臣先者　　　併有案現在合計有六分局大小五十四卡該司稽核卷示體察情形證以委員所禀誠有可以因時變通　酌棋益　　　州吉安撫建吳城河口瑞袁臨六分局並不抽收釐金借爲稽查而設無補實效幾等具文擬請一律裁撤此外如新喻卡司以　釐爲大宗現因　　　　　　請於袁河口之河湖港地方設卡統經過各卡並不再抽應請將新喩卡裁撤所有他項貨釐卽歸併臨江府屬之樟　卡代徵又所　　　之吳戚上下兩卡分抽上下水貨本各有專司但聚在一處究嫌重複應請併爲一卡又南昌縣屬之生米卡吉水縣屬之徑岐卡收數均屬撕多應華將生米卡歸併省城外卡徑歧卡歸併附近之三曲灘卡又高安縣屬之高郵巿卡雖與南昌縣屬之巿汊卡有一河之隔而相距不及自里中間並無汊港不虞偷漏應請將高郵巿卡歸併巿汊卡似此分别裁併於正釐仍無妨碍旣可稍節經费而商人之受惠實多顧商情之體恤宜　而私販之漏巵尤不可不絶查南昌縣屬之荏港及幽　塘南康縣屬之塘江萍鄕縣屬之湘東或地方偏僻或道路紛岐而爲商販走私之所　請於該西處扼要各設旱卡一所又鉛山縣屬本月車盤一卡經前撫臣奏明裁撤將所收茶釐歸石塘卡代收乃自裁撤以後商人　多　　　　越轉致右塘之釐收厘絀應請規復舊制以重餉需等情詐請具奏前來臣復詳加察核所擬裁併添設各節均尚允當除批飭遽照外謹曾向兩江督臣劉坤一附片陳明伏乞聖鑒謹奏奉硃批戶部知道欽此 
　　來興銳片再江西省　徵　糧驟難規復本色請循舊折徵疉經奏奉諭旨允准並據糧道催完光緒二十七年分漕折銀二十萬兩分作匹批示　試用通判周國琛等領解赴部交收經臣附片奏報在案嗣據督糧道劉心源詳稱又催完光緒二十七年分漕折銀五萬兩作爲第五批　　候補通判高雜陳領解於十一月初二日起程仍照舊例由湖北安徽江蘇山東直隸等省正站行走解赴部庫交納等情前來臣覆核無異除　例分别塡發勘牌撥兵護送飭令該委　小心管解星速遄行確探前進曁咨移部科並咨前途各督撫一體撥護以昭愼重一百嚴催赶徵續　外所有起解光緒二十七年第五批漕折銀兩緣由理合附片陳明伏乞聖鑒謹奏奉硃批戶部知道欽此 
　　奴才色楞額跪奏爲　員因病出缺請旨迅賜簡放恭摺具陳仰祈聖鑒事竊於光緒二十八年正月初二日據承德府知府錫恒詳稱據熱河道家人禀稱家主熱河道福謙於上年十二月間染患痰症醫藥罔效於本年正月初一日本刻因病出缺等情轉詳前來查熱河道一缺地當邊要總司員裔表率一府一廳一州五縣事極繁重現在各屬瘡痍未復民教交涉事繁朝豐賊氛未靖需人督理自應委員兼護以專責成查有承德府知府錫恒才識明敏表率有方於口外吏治民情深爲諳悉堪以委令就近兼護惟福謙業於上年九月間據報三年邊俸期滿因内地調補無人由直隸督臣袁世凱會同奴才奏請該員送部引見所遺熱河道缺請旨簡放尚未接奉硃批現在該員福謙因病出缺合無仰懇天恩俯念員缺緊要請旨迅賜簡放以重職守除飭遵並咨明吏部外所有道員因病出缺請旨迅賜簡放以重守緣由謹會同　直隸督臣袁世凱合詞恭摺具陳伏乞皇太后皇上聖鑒謹奏奉硃批另有旨欽此 
　　劉坤一片再新授江寗布政使吳重憙現已抵省應卽飭赴新任現署藩司篆務之江南鹽巡道徐樹鈞亦飭回本任各重職守除分檄飭遵外謹會同江蘇巡撫臣恩壽附片陳明伏乞聖鑒謹奏奉硃批知道了欽此 
 
