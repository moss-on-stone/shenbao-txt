# 1886 - 75 - 4904645

 

Page 1

 
 
[石印縮本雪樵經解出售] [  點石齋主人啓]  
　　漢唐以來說經之書浩如淵海而立說不能無異同川省馮壼川先生就衆說之所以異同者彚成五經集解一書而於學海堂經解中采擷尤多刋分行世有裨來學光緒壬午秋樹根齋主人重爲鐫版嫌其命名統同易之曰雪樵經解有友人見此書之可寶慮傳流之不廣託本齋石印今巳竣工川裝八本定價三元准於十五日出書世有先覩爲快者祈向本埠南申昌暢懷書屋醉六堂文瑞樓等處購取可也此布 
[七十號畫報出售] [  申報舘主人啓]  
　　香港公家花園設立花會琪葩瑶草種類繁多内有小樹一本枝間脫下枯葉數片竟能蠕蠕行動細審之頭足俱備而全身猶是樹葉西人素精橧戰之學至此亦不能定厥稱名茲就日報所述者募繪成圖以供博物君子之考証淞隱漫錄圖說一則仍附畫報之末准於十六日出售此佈 
[論上海米巿洋找]  
　　客有自泖濱來者順便載米數十石就申糶米置辦零星所謂以其所有易其所無也與余素識枉道顧訪甫就坐喟然曰申江巿面將自此衰矣愕問其故則曰米行洋找除去零餘該洋一角只錢百文假如五十石之米分作十行銷售則零餘之以十計者己暗虧一千有奇由來而推三百六十行之出入大略可知鄉愚且裹足不前而欲巿面之興旺得乎且上海商家北巿以絲茶爲大南巿以花米爲大絲茶專售外洋近聞以貨物日低各國亦漸能植荈種桑愈擴愈充將來或不復仰需中國况湖州一帶凡絲之不滿洋者亦祗以百文爲一角相沿旣久一時未易挽回然非止上海一隅固可存而不論矣據米而言其銷售於上海者每年約數百萬石牙行脚用旣巳明定章程價值之低昻不妨爭競業經　妥要宜話一是一庶不負公平交易之名俾遠處聞風源源而至何必貪此小利轉若爲一成不易之規豈非圖纎屑十目前不顧攸關大局哉抑松江府境下田宜稻稍稱高埂多種木棉鄉邨婦女每以紡紗織布補助饔飱而以布易錢非徒短陌九三九四不等且攙維私鑄竟多至二十文迨譚藩憲嚴禁小錢忽攺爲每百九五串槪用制錢小民頗相安焉無如積久弊生不及二三年仍舊攙入鵝眼榆莢諸品而九五之串遂爲定例矣又私立廟捐名目每布一疋扣錢二文徒飽私囊雖諭禁煌煌熟視焉而無睹也或謂君子務其大者遠者區區零找無論是花是米不過數十文錢何至大聲疾呼幾欲經官動府而後快卽使經官動府而刑名錢榖公務殷繁未必明察秋毫遽爾風清弊絶或者空頒文告胥役藉此索規費各牙行於定價之際故意抑勒數十文明爲懔遵憲諭實則陽奉而陰違又將何法以處此差乎朝四暮二之術習爲故常何獨責之駔儈天下之大諒必皆同豈唯米找哉豈唯上海之米找哉特王道不外人情顆粒無非汗血管窺之見雖若拘迂但使采而行之其於農民固爲受益卽推之巿面盈虚大致未必因此爲轉移然探本窮源或亦千慮之一得焉敢以是爲各米商勸獨是貪此小利者亦不止各米商也聞上海客棧凡行旅之寄息其中者入巿買物皆有雇工以導之名曰棧司方謂遠處來遊未免受給遣人陪伴庶幾可得便宜不知賣買旣成無不從中分扣近有某衣莊夥送衣至客棧取銀硬欲索謝幾至揮拳此雖巿井細微不足挂人齒頰然連類而及亦在有聞必錄之條爰約略道之竊思便民之事雖窮鄉僻壤亦可爲之無如地方旣小行之不能及遠不旋踵而故態復萌不若上海爲第一名區罔埠通商甲於天下卽此米找一事尤爲輕而易舉在買米者無甚吃虧仍有用錢可賺而四方之來販糶者莫不互相傳說襁屬而問途焉且也一人倡之百人和之由上海而及松江一府由一府而及千里萬里人之欲善誰不如我非徒米巿之一律也若花若布可有益於細民者悉視米爲榜樣何致錐刀之末將盡爭之謂積習之終難攺革耶雖然一紙空談未必動人之聽昔賈誼之策治安也至痛哭流涕長太息當時尙不能見用何况操米業者卽上海計之不下千餘家官法亦未遽遵行安得以邨老微言遂可一袪其弊特意見非私或此時言之他日必有起而行者子姑筆諸報端若何余曰諾因述其梗槩爲綴成此以諗申江之朱業云 
[諭旨恭錄]  
　　二月初九日奉旨興存現在丁憂所管正紅旗漢軍副都統着嵩山署理欽此○十一日軍機大臣欽奉諭旨御史馮應壽奏請將烈婦旌表等語冀劉氏郭陳氏均着准其旌表禮部知道欽此 
[本舘接奉電音]  
　　昨日午後二點鐘逾二十五分時本舘派駐京師訪事人由電飛傳本月十六日上諭二 
道敬謹譯登○二月十六日奉上諭浙江鹽運使員缺看彭名湜補授四川川東道員缺着伊勒通阿補授山東兗州府知府員缺着穆特亨額補授欽此同日奉上諭甘肅甘州府知府員缺着吳恊中補授欽此 
[演炮傷人]  
　　英國兵船泊在高麗口外巨文島於本月十三日放機器炮演習打靶旣畢遣水手駕小艇至山麓將靶子取回而砲彈尙未放完有人將機器撥動絡繹轟出擊中小艇有一人受傷兩人當卽殞命亦意外之灾也 
[電奏述略]  
　　中朝擬在香港設立洋藥總局一事前報己紀梗槪兹聞駐紥英法大臣曾襲俟奉旨查明由印度入中國之洋藥每年約十萬箱有奇每箱重百斤例可收稅銀一千二百餘萬兩等情由電陳奏而總署與户部綜計中國各關稅所收洋藥稅銀每年不過銀二百萬兩有奇足見偷漏中飽爲數不少是以總署會商户部奏請將印度運入内地洋藥於香港口另設一局派員專收此項稅課每箱收稅銀五十六兩發給執照任其運往何處皆不重征如此辦法則漏巵自此而塞利源自此而開於中國大有裨益近悉蘇松太道邵觀察未能遽赴香港與英官會商則此事又須從長計議矣 
[體恤士子]  
　　禮部曉諭各省舉人到部投文者不准假手書吏恐其任意勒索積壓公文致悮考試又派書吏二名在該部大門巡查指示令各舉人親赴司務廳投文免致行走舛悮又聞李傳相在該部門首張貼條示敬送安徽闔省新舉人覆試元卷會試三塲元卷中後覆試朝考及拔優貢生元卷想見傳相關情桑梓嘉惠士林凡受賜者孰不同聲稱頌哉 
[京城春訊]  
　　初七日午後京師前門外蔡家胡同某妓館門首有三人魚貫而行撞見中西坊捕役張姓前行者被張以手握其雙腕隨後多人一擁而上以鐵索鎖之後至者見前人被鎖急取袖中洋槍向張施放張卽閃避其人乃狂奔而去俄又有二人至亦爲羣役所獲在袖中搜出洋槍各一桿當交中西坊署審訊次日城憲送交刑部詢諸差役悉被獲者乃逃軍三次之要犯一名宋來子一號小柴其逸去者係宗人府監禁之犯渾名卜恩刻四處搜捕尙未弋獲云○新正以來前門外閙熱街巷竊案疉見如大栅欄之和興餑餑舖德馨樓香舖齊家胡同某綢緞局每家報竊數 
 
 

Page 2

 
 
目至有一二百兩之鉅其餘零星竊案不一而足並未獲一賊犯捕務之壞可知刻下地面官因報案太多嚴諭捕頭捕賊烟館妓舘搜索迨遍○京官每日入朝皆在東方未明之時南城居住官員必進夜門惟前門自三更以後啓門半扇可容車馬逕行但許入而不許出現　興修前門石路禁止車馬往來自須别啓他門聞工部奏明自興修之日起每夜啓前門迤東之崇文門盖崇文門在東與東華門相近入朝者尙不至遶遠過甚又禁城大清門之前不准人行必遶石欄杆由前門内棋盤街行走現值興修棋盤街石路若大清門前仍不准行則往來者非遠遶禁城後面卽須遠遶南城大形不便聞工部奏請於大清門前恭設木牌其前暫許人行俟工竣撤去木牌仍舊禁止往來此議入奏後准否尙未定云○本月初間前門外興隆街開烟館之石姓向時來吸烟之栢姓索討烟債口角栢旣不償債又潛在中城司署揘告石以售烟爲名暗設賭局兼窩賊盜等語該司官信以爲眞當派差役會同練勇數十名於初六日將石姓及吸煙諸人鎖帶至署押禁監中未知如何了結也○近來京師中人多患喉症死者甚多有一家傳染至十數口七八口不數日而同死者醫者用成法治之轉不見效想時令不同耳○客歲奉恩旨京師王公百官俸銀旗緑各營錢粮皆賞還十成實銀兵丁錢粮新正己開放一月其俸銀春季例於二月開放先期各衙門造册到部屆期赴部關領有將他欵與俸銀牽混造册者均被部議駁回另行造册盖恩旨專加俸銀俸銀而外别項放欵仍按舊折章程發放云 
[煤礦將廢]  
　　廣西平樂府之煤礦聞所開出之煤半雜砂石於輪船及各製造局均不合用且運道又遠礦中亦有積水以中國法扇汲總覺遲緩無濟於事因擬停採云 
[介弟仙遊]  
　　李觀察藴章少荃相國之介弟也夙攖目疾閉户讀書寄居皖垣任家坡花鳥圖書蕭然自得甲申之冬偶染微疴旋占勿藥客歲復發醫生進以參蓍等補劑隨復告痊至月初忽患氣虚痰湧服藥無效延至十二晚八點鐘時騎箕而去享年五十有五隨由家中電知相國再行擇期開吊聞觀察之公子名經綸者早歲入詞林於去年乞假回籍正欲料理入都忽痛椿蔭萎謝云 
[輪船失事續聞]  
　　時和輪船在温州洋面失事昨己錄報兹聞是船於十三早實在台州海面觸礁沉沒極速船主急令放艇逃生一艇係西人所乘一艇係買辦等七人所乘尙餘二艇搭客恐實不能容欲分數人至買辦艇上而買辦及侍者水手等執不允許於是衆搭客分乘二艇一約二十餘人一約三十餘人及將繩解下三艇俱穩抵水面獨買辦之艇及半綆絶七人同遭滅頂亦慘矣哉是日大霧迷漫三小艇容與中流不辨方向幸一客表鍊上帶有指南針遂按準放行約五里許得達一山居二日有太古行之汕頭輪船經過赶卽將人救起帶至銅沙復由福林小火船由銅沙載回上海諸客一切行李盡未搶出僅以身免有一客手携英洋三百元聳身一躍失足入水卽沉無從撈救夫當逃命之時尙帶金銀重物此最悮事身經江河者尙其鑒諸本舘又按輪船上救命小艇本有定章如船主等應坐此艇水手等應坐此艇搭客等應坐此艇分派早定故臨時不患無人捩舵划槳特華人未悉此例不免凌亂爭奪耳 
[松江府試題]  
　　十四日七邑文童二覆所有各題附登於後惟知者爲能以小事大合下一節辟雍解楊柳樓臺賦以多少樓臺烟雨中爲韵賦得新筍掀泥巳露尖得尖字勸農歌七古護花鈴催花鼓各七律一首 
[松江府試案]  
　　二覆案於十六日揭曉前列錄左○華亭施有政蔡勤恪馮頣昌陸鑫顧潤璠許紹根倪宇煌盛世樑朱璋楊士奎○奉賢周蓉徴壽爾臧王葆坊錢鋪藻朱昌壽李文處吳振寰汪廷鏡屠兆熊刁文祥○婁縣鍾毓陳宗銘陳端章姜磻溪杜葆璠鄔堯春任曾禧張永濟華光煜徐紹芬○金山盧光照黄家驊沈士元 
胡紹曾何汝諏周紹祖高煌夏鼎銘王渭清項承謨○上海鍾樹德劉欽謨陸唐棟唐祖繩朱承鼎張祖蔭劉至信馬軼羣楊書誠祁祖鎏○南匯嚴國祥成允王曾毅吳宗玠馬戴仁杜猷告嚴瑞璜張文彬曹士鴻沈厚堃○青浦馮世雄沈光澤沈嘉福徐公祿蔡宗秀莊大紀支海鰲程書鳳倪朝俊陳叔龍 
[九峯春影]  
　　每届試期卽有校字名倡分香妙妓從春江花月夜移至五茸某妓者其中翹楚也翩翩裘馬爛其盈門一夜經某營允醉中尋釁九迷洞裏毁壞一空一時草動蛇驚姊妹花咸徙居城　○教堂被毁後地方官卽通禀各憲隨經朱竹石廉訪委某大令來松勘騐十五日己抵郡城矣○陰雨連旬致各營題賽喜神定期屢攺十六日天氣晴朗營官遂整率隊伍親赴西郊迎神旂幟戈矛如荼如火極一時之盛也 
[寗郡試事述聞]  
　　瞿子久學憲按臨寗波一事前己錄登聞學憲場規嚴肅一洗從前積習每塲親自挨號盖戳兩次諸生童亦皆恪遵功令不敢亂號呌囂童經古塲有某縣童生不能背誦經文醫令長跪至放頭牌時始縱之使去 
[宛陵試事]  
　　安徽學政貴塢樵文宗於正月廿八日馳抵寗國府廿九日行香放告三十日考生童經古二月初一日各學生歲考發經古案初二日補歲考初三日涇旌廣建四邑童正塲初四日覆經古發一等案初五日宣南寗太四邑童正塲發涇旌廣建童案初六日一等生覆試初七日考教續到補考發宣南寗太童案初八日童覆試發一二三等案初九日閱看武生歲試發新生長案以下皆武試十六日起馬按臨徽州府 
[寗國府屬試題]  
　　經古生敬亭山賦以相看不厭只敬亭山爲韻童杏花春雨江南賦以太平之世五日一雨爲韵通塲詩題賦得詩家清景在新春得春字生正塲府學寗武子邦有道則知宣城廣土衆民至君子樂之旌德九齊集有其一涇縣學之弗能南陵文之以禮寗國生之者太平過也廣德歲寒然後知松建平考之則可矣通塲經題拔茅茹以其彚詩題賦得蓬灜俱稱列仙遊得仙字補考不待三補短 
[淮左郵聞]  
　　楊城河道淤涸日前擬用機器船撈淺祗因河水日小機船吃水過深現攺用絞關鐵簸箕擇要撈挖由淮南總局許分轉督辦巳於初七日興工此後畫槳蘭橈可以暢行無滯矣○某夜三鼓有人行至古旂亭地方忽聞有呼救聲急視之見某宅門首有甲乙二人揪毆甲身幹頗偉乙則瘦似沈郎不足以當老拳故狂呌以乞救援而回顧路旁又有二人並立袖手作壁上觀不發一語不知其所爲何事然該二人坐觀不救亦太忍矣○南河下江西會舘連日在外臺演虧聽人往觀嗣由京口雇到名脚數人内有吳姓色藝尤佳故臺前觀者幾無容足之地兩廊小臺櫛比無賴之徒往往躑伏臺底竊取遺物粉白黛緑中墮履遺簪不知凡幾每當戯散多有隻履而歸者初八日午刻有某姓女郎因不堪擁擠繞路而出甫至後門遽爲諸惡少圍在垓心愈逼愈近以致衣裳顚倒雲鬢蓬鬆正在窘急乏時忽一少年倒跌於溲溺桶内如濡首小狐帶穢衝出衆人爭相躱避女郎乃乘勢突圍而出然亦險矣○楊城地棍甚多宜太守訪查的確特開具某等惡棍三十餘名噦甘邑朱明府按名拘提現巳遴派幹役四出訪拿矣 
[朝鮮紀事]  
　　海關於華商貨物搜查甚嚴卽道署中人乘輪内渡者衣箱書匣亦必翻閱而後己而遇日人則甚寛議者謂其涉於偏私○民間訛傳當五錢將攺作當二用於是舉國鼎沸買賣不通當道者急聞於王執五人分别懲治而謡言如故○米行罷巿數日小民因之絶粒城中餓斃不下千人有賣子女者携之入巿賤價出售見者爲之惻然○王以民食不足巳下詔八道勸民盡力務農廷臣亦勸王將外道所存之 
 
 

Page 3

 
 
米運至京城以濟民食○政府擇地建屋鼓鑄銀蚨並有酌造金錢之令惟恐金錢價值昻貴不若銅錢之便於行用耳○近來盜賊叢生劫案迭見匪黨每伏路側見有孤客羣起而劫之卽尋常衣服亦有被剥者○道憲以華商設巿城中恐與彼民爭利當令移住漢江漢江去城十餘里爲往來通衢惟江水泛漲時或慮波及耳○中國向未泒元山領事近聞己泒員前去不知所派何人○釜山近患凶荒高廷議將電棧工程暫行停止而日人爭持不巳如不見許必將别有要求也○二十七日東南兩大街路旁草屋一律拆去以國王擇於來日出行也當有地方官多人沿街查勘拆屋稍緩卽以笞杖從事被責者不下百數十人○二十八日十二點鐘王出行威儀與曩時同先祭東街路北之景佑宫隨祭南山下之景慕宫時己昏黑南門内之某宫未及往祭○王出之時日現重珥移時始滅日商數十人結伴偕來俟於道左王至皆摘帽以示敬○聞王執大院君之家丁多人誣之爲盜至有被殺者大院君敢怒而不敢言國人洶洶以爲非理○傳聞袁觀察將赴日本行期約在二月中○去歲遷居外道者現己稍稍歸來○遊勇逃竄四方者尙有多人聞城中稽查甚嚴故不敢旋返○有著名之某官妓因病而殂出殯之日妓之送葬者不下數十人皆坐小轎新妝麗股道旁聚觀者如堵牆凡妓平日乘轎皆垂簾此日則否任人觀看不以爲異○元山左右出有金砂去年華人有與朝人合夥採金者核算似亦獲利惟被承雇之人竊金數百兩以致賠累不少○慶尙道之絶影島土地沃饒中可容四五百户東南北三面石壁如削莫可攀躋再外爲對馬島誠險要之區也近戍以重兵以禦外侮而固邊防○邊門又來二委員一李姓一曾姓帶來馬數十匹僕從數十人不知因何事也○訛傳俄國兵船數隻己到釜山紛擾數日後知爲鳥有民心始安 
[德皇華誕]  
　　昨爲德皇八十九歲華誕各國在滬兵船及新建德領事衙門旗杆上俱懸五色綵旗至晚德領事延請各國領事官至署中宴飲英領事公舘旗杆上亦挂綵燈以伸慶祝按德皇於咸豐十年十一月二十二日踐位迄今巳二十七年從前與法人交戰大振威名自是更圖治勵精興利除弊國内國外同切欽遲想德劭者年必高如岡如陵不難拜手而頌焉 
[會匪圖遁]  
　　會匪周忠華於前日拘押法捕房昨晨傭人至押所糞除該匪卽乘間逸出幸爲看門華捕拏住依舊還押拘留 
[暫押候保]  
　　販牛客文阿三控被花烟舘𪛃鴇誣陷人命軋到英租界徐阿松所開之客寓關閉勒索等因巳由法會審員翁太守訊結以徐阿松在英租界開客寓因將徐及庽夥馮長林移送英公堂昨據文阿三投案申訴前因并稱正案己由翁大老爺懲辦完結徐阿松供開客寓伊等同文來借寓實不知其中尙有緣故伏乞施恩馮長林供與同羅太守謂旣由法公堂懲辦完結姑飭將徐阿松馮長林暫押着覓保具結始准釋放 
[庽主受笞]  
　　昨報列寓主誣竊一節據湖州人談梅卿卽譚茂清至英公堂略訴前因并稱旣被誣竊尙遭毆打遍體受傷又被逼寫服辨請爲究辦開泰客寓主朱長林卽朱祥林供實因失竊錫茶壼起見今求施恩羅太守騐得談梅卿受傷屬實以朱長林誣良爲竊又敢行兇可惡巳極判笞二百板罰洋十元給談養傷 
[嚴究拐孩]  
　　英會審公廨疉次所獲拐犯經羅太守嚴訊在案所有續獲粤人陸阿桂之子陸阿才前夜又經太守提案詰以誘拐各孩匿在何處陸堅不承認太守喝笞二百板仍不吐實又喝鞭背一百二十下陸始認曾見母親將男女二小孩交與裹虹口醫生陸東溪家太守飭將陸阿才暫押飭差於昨黎明時帶同陸阿才前往指明提陸東溪解案陸阿才申訴前因陸東溪供陸阿才是廣東香山縣人我是三水縣人與伊同姓不宗我向爲醫生素不干與外事伊母從未有男女孩寄匿我處實被誣扳羅太守飭將陸阿才陸東溪一併押候過堂覆訊 
[不准交保]  
　　滬南同順米行倒閉欠銀四千餘兩經公順等號商九户將行中執事劉雲笙司帳嚴貞夫跑街夥張茂山扭局移縣各欠户亦投縣環請究追莫邑尊提訊之餘以劉嚴兩人虧空甚巨飭卽押候比追張交保出外料理帳務此皆巳見諸前報者也至前日帮審委員李司馬升堂覆訊各原告均遣夥投案訴稱共被同順欠銀四千兩有奇業由張茂山向各户收得銀一千七百兩現存寳記錢庄尙未攤派核算之下尙欠二千三百兩有奇請再追繳司馬飭傳劉嚴至案問爾等用空銀九百兩有奇現擬作何料理答稱行中放出之帳由張經手現在尙未收齊如果收齊可以作抵所有我等虧負之銀可否叩請交保出外清釐司馬不准着仍押候比追 
[烟館二事]  
　　前報列陳炎炎赴萃豐碼頭某烟館吸烟搶去煙槍一事兹悉陳搶煙槍之次日卽由烟館主徐晋源央人調處陳聲稱非出洋二十元烟槍决不交還徐忿極扭陳至十六鋪巡防局訴請訊追局員廉得其情著卽移送總巡局究辦○葉慶堂挈所歡阿金在南巿恒生碼頭私開烟館并雇阿大作女堂倌經縣中差捕聞知拘住該三人送縣莫邑尊分别懲辦并將房發封此係上年之事本報前巳錄登邇日房主投縣呈請將屋發還邑尊允之 
[英界公堂瑣案]  
　　捕頭稱租界内押鋪向例於十點鐘閉門違則究罰昨見福興押鋪於夜深開門受押爲此傳案請罰王松山供昨夜送客下船以致關門稍遲今求恩斷羅太守判罰王松山洋五元擬撥善舉○僧鶴生稱在靜安寺出家日前到張王氏家做佛事失竊鐃鈸桌圍等件該氏家亦失布衣四件報捕緝獲竊犯起到鐃鈸尙少桌圍今蒙解案請追餘贓張王氏亦投案申訴包探禀緝獲竊犯高阿狗詰得竊贓託張阿大賣與王何氏及獲張同往起贓王何氏祗認收買鐃鈸今將各人解案高阿狗供認行竊惟贓均託張阿大銷售張阿大供經賣之件巳經起案王何氏供向張阿大所買者皆巳交出並無别贓羅太守判高阿狗管押一月張阿大王何氏分别押令交出餘贓違則各押一月起案之贓先行給領○王朱氏稱開妓院流氓許阿寳周阿金張阿心等時來訛詐稍不遂意卽行兇毁物報捕拘獲三人聞伊等羽黨甚多具禀呈電許阿寳周阿金張阿心等同供以後不敢滋閙羅太守判將許阿寳等押候過堂各笞二百板再諭捕房緝拿羽黨○陳木牛稱爲小工借住客寓昨夜潑翻茶壺濺着下面陳三元陳關雲之身伊等指爲便壺之尿初則拖我毆打繼則索洋三元將衣服質錢千文交彼尙不允爭閙之間由捕拘案陳三元陳關雲同供伊實潑翻便壺濺及我等向之理論不敢索詐銀洋羅太守判藉端訛詐之陳三元陳關雲押俟過堂各笞二百板○西人瓦立稱在小東門外變戯法用王阿順等帮夥逐日給發工錢詎被王阿順扭鎖竊我櫃内錢五千四百五十文逃遁昨得路遇交捕送案王阿順供西人以假人頭賺錢我係帮夥被欠工錢三百四十文向索不付反被誣竊張小寳何吉生等同稱我等亦在西人處帮忙不知被何人扭鎖竊錢王阿順卽行避匿想是伊所竊昨被西人尋見交捕囑我等投案作証羅太守商之佩副領事以王阿順旣未行竊何致避匿隨判枷號一月以儆 
[疉送友人韻贈黄姬小巧錄請霧裏看花客法家正之]  
　　回首芳時一霎過菱花取次懶重磨羞從鏡裏分嬌面且向簾前聽曼歌我巳 
[中年歡樂少卿原薄命病愁多小樓連夜風和雨吹縐春江緑水波] [  丙戌花朝離恨天侍者次悔稿]  
[春日懐三夢詞人作錄呈霧裹看花客大匠削之]  
　　春寒懶出户讀書聊自娱終日常不樂輾轉憶伯符江干一揮手風雪各長途青鸞 
[杳無跡望斷故人書母爲痴情亂母因多病疎依依芳草緑俛首獨躊躇] [  成山夢可生鷗侣初稿]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十二年二月初七日京報全錄]  
　　宫門抄○諭旨兩道錄前○發抄旨五道○閩督楊奏請升補通判摺子○又奏報現在查辦情形夾片○大臣祿奏報宗室到配脫逃夾片○蘇撫衞奏報學政幕友姓名籍貫片○閩督楊奏委署各員片○江督曾奏請暫緩武員北上片○又奏甄别道員片○晉撫剛奏請開復知縣處分片○二月初七日理藩院鑾儀衞光祿寺廂白旗值日無引見○慶陞服滿請安○慕榮榦等謝授起居注恩○湖南知府常如楷謝恩○記名提督左貴寶謝恩○那公續假五日○召見軍機常如楷左寳貴○發抄錫綸奏伊犁鎭鄧增謝恩奉旨知道了欽此○邊寳泉奏盤查司道各庫奉旨户部知道欽此○又考城令郭藻署夏邑令奉旨吏部知道欽此○又善後局收支平餘數奉旨户部知道單併發欽此○又彚奏請襲世職奉旨兵部議奏欽此○○頭品頂戴革職留任閩浙總督兼署福建巡撫臣楊昌濬跪奏爲揀員升補海外要缺通判恭摺仰祈聖鑒事竊准吏部咨光緒十一年六月十六日奉上諭左宗棠等奏查明澎湖失事員弁請分别懲處一摺福建澎湖通判鄭膺杰着革職發往黑龍江効力贖罪等因欽北欽遵咨閩照例應歸八月分截缺所遺臺灣府澎湖通判係海外題調繁難中缺例應在外揀員請補該通判孤懸海島控扼台疆地當孔要非精明練逹熟悉海疆情形之員不足以資治理臣隨督同藩臬兩司在於通省現任候補通判人員内逐加遴選非現居要缺卽人地未宜一時實乏堪調補之員復於應升人員内揀選惟查有卓異例准先儘升用按察司經歴戎陳猷現年四十四歲係浙江杭州府錢塘縣人由監生遵籌餉例報捐在經歴分發指省福建試用並捐免赴部驗看經前撫臣於同治元年五月十四日騐看留閩差委奉部核准註册以騐看之日作爲到省日期借補按察司經歴於光緒二年七月十一日到任試署一年期滿奉准實授試俸三年期滿呈請詳咨銷去試字仍照原銜升轉初次六年俸滿騐看堪以留任考試取列三等光緒九年分大計卓異薦舉奉准部覆准其卓異加一級註册在任候升各在案該員才具穩練辦事勤能在閩年久熟悉海疆情形任内並無關降革處分以之升補台灣府澎湖通判洵堪勝任足資治理惟調缺請升與例稍有未符但係海外要缺人地實在相需且係卓異先儘升用人員合無仰懇天恩俯念海疆員缺緊要准以卓異升用現任按察司經歴戎陳猷升補台灣府澎湖通判實於地方有裨如蒙俞允該員係卓異應升現任按經歴請升通判係屬初升人員例母庸核計叅罰仍俟奉到部覆再行給咨送部引見所遺按經歴員缺係奉新章後初次出缺按照章程應由部銓選據福建藩臬兩司會詳前來臣謹恭摺具陳伏乞皇太后皇上聖鑒勅部核覆施行再福建巡撫係臣兼署母庸會銜合併陳明謹奏軍機大臣奉旨吏部議奏欽此○○楊昌濬片再閩省興化泉漳一帶民俗獷悍鬥擄頻仍並有烏白旗會匪經臣會商前大學士臣左宗棠奏派前湖南提督羅大春統率恪靖洋槍隊兩營馳往彈壓查辦奉旨允准在案羅大春自駐辦以來鋤莠安良勤勞倍著前此因病請假經臣慰勉力疾從公一切漸有執緒兹復接羅大春咨報舊傷時發兼患咯血之症精力實有難支自應准予離營安心調理在迭奉寄諭裁撤營勇羅大春所部兩營係由浙招募成軍卽令該提督統帶回浙妥爲遣撤以節餉需該兩營自浙隨帶洋槍等項均交閩省善後局收儲由局發價清欵至各蠻鄉查辦未竣未便稍涉鬆勁致虧一簣之功查有前代理臬司福建補用道劉倬雲才識明决辦事實心應飭該道率所部楚軍達字福字兩營嚴申紀律前往接辦治民與治賊不同巳飭該道會商各該地方官詳察情形擇尤嚴辦爲懲一儆百之計務除首惡勿累無辜被脅勉從者寛其旣往准子自新並明定限期妥速蕆事以仰酬聖主綏靖地方之至意所有在事出力各員弁擬俟查辦完竣再行酌核辦理是否有當除咨部查照外臣謹附片陳明伏乞聖鑒訓示謹奏軍機大臣奉旨該部知道欽此○○祿彭片再據呼倫貝爾副都統薩克愼咨稱分撥該處管束發遣宗室玉覃一名兹於光緒十一年十一月十二日由配單身脫逃等因前來查該宗室玉覃係京城廂紅旂近光佐領下閑散宗室因與宗室塔凌兩等夥謀搶奪耿立兒案内擬發黑龍江嚴加管束於光緒九年六月十六日到配分撥呼倫貝爾管束在案今玉覃由配脫逃除咨報宗人府刑部曁盛京吉林將軍一體飭屬查拿外謹附片具陳伏乞聖鑒謹奏軍機大臣奉旨知道了欽此○○衞榮光片再准江蘇學政臣王先謙咨稱現須按試各屬所請閱文幕友係山東曲阜縣舉人孔廣謇浙江會稽縣舉人陶濬宣山西靈石縣舉人梁恩霈浙江鎭海縣副貢生孫瑛湖南湘潭縣廪生王啓原浙江慈谿縣廪貢生林頣山湖南長沙縣附貢生王鵠湖南善化縣附生劉鉅隨棚校閱咨請循例附奏前來臣查孔廣謇等俱係品學兼優堪以襄校理合附片陳明伏乞聖鑒謹奏軍機大臣奉旨知道了欽此○○楊昌濬片再台灣府澎湖通判鄭膺杰撤任查辦遺缺應卽委員接署以專責成查有晋江縣知縣汪興輔才具開展辦事勤能堪以升署所遺晉江縣缺查有署侯官縣事准補屏南縣盧慶雲才明心細吏事精勤堪以委署理遞遺侯官縣缺查有正任詔安縣知縣吳庚揚明白安詳志趨甚正堪以調署又邵武縣知縣丁振德丁憂遺缺查有同安縣知縣朱承烈性情誠慤辦事穩成堪以調署名該員任内並無承緝盜案將屆四叅限滿以及經徴錢粮有關降調處分與調署之例相符遞遺同安縣缺查有候補知縣章國均堪委署理據福建藩司張夢元兼臬司劉瑞祺會詳前來除批飭遵照並咨部外臣謹附片具陳伏乞 
聖鑒謹奏軍機大臣奉旨吏部知道欽此○○曾國荃片再遇缺簡放提督前浙江海門鎭總兵李新燕於光緒七年四月間在浙江海門鎭任内奉旨開缺送部引見於交卸篆務後經閩浙督臣附片奏請回籍省親奉旨允准回籍後因舊傷觸發經湖南撫臣奏展假期亦在案兹因調治巳痊擬卽赴閩請咨北上道經江蘇查江蘇長江爲該員從前鏖戰立功之地且曾兼統太湖水師清形尤爲熟悉目下事在講求江海設防水陸將領均宜儲備查前有山東兗州鎭總兵楊明海廣東陽江鎭總兵宋聲平經前督臣劉坤一及臣先後奏請留江差遣奉旨允准有案合無仰懇天恩俯准前浙江海門鎭總兵李新燕暫緩赴部引見劉於兩江差遣俾資得力謹附片陳請伏乞聖鑒訓示謹奏軍機大臣奉旨着照所請兵部知道欽此○○曾國荃片再捐納道府等官循例分發人員試用一年期滿應行察看才具分别煩簡奏明留省補用等因兹據江寗布政使梁肇煌等會詳試用道周嘉猷年四十二歲四川人由俊秀投効貴州軍營因克復龍里等處出力彚保同治八年正月奉旨周嘉献作爲監生以從九品不論雙單月選用欽此嗣由黔捐局加捐縣丞於克復都匀興義府縣各城出力奏保奉旨着免選本班以知縣留黔補用欽此克復清平等城出力奏保奉旨着免補本班以同知直隷州知州補用並賞戴花翎欽此復因剿辦苗匪迭克城池奏保奉旨著賞加同知銜欽此請咨入都於十三年二月十三日引見奉旨着照例發往欽此是年八月到省全黔肅清案内奏保光緒元年正月十六日奉旨着俟補缺後以知府用欽此旋遵例呈清兼襲雲騎尉世職經部查明奏准承襲在案三年二月由黔捐局加捐道員雙月選用復在湖南恊黔新捐局補足三班指分江蘇試用當將黔省經手事件清理完竣於九年三月赴都十年五月初十日蒙欽派王大臣騐放堪以發往奉旨依議欽此十月二十一日行抵江寗就近繳照到省照案加扣赴蘇程限六日以十月二十七日作爲到省日期扣至十一年十月二十七日試用一年期滿詳請加考具奏前來查該道周嘉猷試用己滿一年應行循甄别留省補用臣察看得該道年强才敏有守有爲堪勝煩缺道員之任合無仰懇天恩俯准將試用道周嘉献以煩缺道員留省補用謹會同江蘇巡撫臣衞榮光附片具陳伏乞聖鑒謹奏軍機大臣奉旨吏部知道欽此○○剛毅片再晋省清查交代案内丁憂臨縣知縣黄延賛虧短本任内正雜款銀一千六百八十兩零先經彚叅勒限嚴追嗣因屆限未據清繳復經前署撫臣奎斌於光緒十一年十一月初五日彚案覆叅將該員黄廷賛革職監追奉旨允准在案旋准湖南撫臣以該員黄廷賛所欠前在臨縣任内銀一千六百八十兩零巳於本年十月二十三日如數就近措交湖南司庫兌收遇便搭解等因咨覆到晋臣查該員虧短銀兩而旣據如數完繳湖南司庫核其解庫日期係在未經覆叅以前尙知愧奮據布政使高崇基會同清源局司道詳請開復前來相應請旨將前山西臨縣知縣現湖南候補知縣黄廷賛覆叅革職監道處分開復以昭激勸理合附片陳明伏乞聖鑒謹奏軍機大臣奉旨着照所請吏部知道欽此 
 
 

Page 11

 
 
[光緒十二年二月初八日京報全錄]  
　　宫門抄發抄旨四道○川督丁等奏爲會同據情代奏摺○御史恩等奏爲特叅坊官議處摺○給事中國等奏爲特叅坊官議處摺○大臣寳奏請賞假修墓並送親回旗摺○江督曾奏請留員差遣片○湘撫卞奏爲遵旨調補知府摺○楚督裕奏爲請留武員差遣補用片○粤督張奏知縣飭赴本任片○二月初八日吏部翰林院鑲紅旗值日無引見○硅明假滿請安○橚貝子謝充族長恩○鍾公等由口外賜奠回京請安○定公由白龍潭回京請安○盛京恊領訥欽謝恩○李文田謝授侍讀學士恩○善慶續假五日○周家楣續假十日○召見軍機欽訥○發抄鹿傳霖奏記名提督鄭元龍借補陜西撫標左營遊擊奉旨兵部議奏欽此○又鄜州直隷州周銘旌等署漢中府等缺奉旨吏部知道欽此○又武功令涂傳德甘泉令張世英對調奉旨吏部議奏欽此○剛毅奏北軍營制請飭部仍照原單立案奉旨着照所請户部道知欽此○○臣丁寳楨臣托克湍跪奏爲會同據情恭摺代奏仰祈聖鑒事光緒十一年十二月十九日接准成都將軍宗室岐元咨開光緒十一年十二月十八日接到家信知親母嘠啓特氏於本年十一月十四日在京病故例應丁憂回旂穿孝將將軍印信就近送交副都統接收所有本任將軍丁憂回旂穿孝緣由咨請代奏等情前來是日臣岐元將欽頒成都將軍印信一顆委署中軍副將謝春勝印房恊領塔斯杭阿齎送臣托克湍接收臣托克湍當卽敬謹暫行接管訖所有旗緑兩營一切事宜以及通省民教交涉各事件臣托克湍會同督臣丁寳楨隨時勤愼經理候旨遵行謹合詞恭摺具奏伏乞皇太后皇上聖鑒謹奏軍機大臣奉旨知道了欽此○○巡視東城江南道監察御史臣恩燾等跪奏爲特叅疏防之坊官併案具陳仰祈聖鑒事竊上年四月十八日據揮姜田轔呈報東直門外大望京地方有無名男子被扎身死往東二里許草廠地方有空車一輛等情當飭會同署副指揮宋侍曾曁東直汛營弁往驗旋有王祥盛投案認屍係伊胞兄王履盛范來斌認係伊車廠車夫空車係伊鋪原物當卽送交刑部勒限嚴拿務獲究辦嗣由營汛訪獲正兇之妻張張氏正兇之兄張大張二窩主張玉山並李六等經刑部訊明大槪情形正兇係屬坐車之人張三殺人係張三一人所爲查仇盜未明之案有失物情形者例應先叅疏防扣限屆滿經臣城呈明都察院並咨行吏部將該署副指揮宋侍曾先行摘去頂戴照例七門關廂内一二人搶竊殺人之案復勒限六個月嚴拿正兇張三迄今仍未弋獲又據署副指揮宋侍曾呈報東直門外路北東發恒洋藥局鋪商李文堂報稱十月二十八日夜被賊搶去銀錢衣物等情當飭前往查騐被賊情形係屬盜案與事主原報相同當卽勒限嚴拿倘限滿無獲卽行叅辦迄今兩月有餘仍未弋獲緝捕實屬疏懈相應請旨將東城署副指揮宋侍曾併案交部議處以示懲儆爲此據實具陳伏乞皇太后皇上聖鑒訓示施行謹奏奉旨己錄○巡視南城工科掌印給事中臣國秀等跪奏爲特叅疏防盜案之坊官請旨摘頂議處勒限緝拿恭摺仰祈聖鑒事竊據南城兵馬司副指揮白荃呈報該坊所屬永定門外阜豐號油鹽店鋪商王鳳泰　稱十一月初九日夜被賊搶去銀錢衣物復行用槍擊傷舖夥等情當飭該副指揮前往樶騐旋據禀稱查騐得阜豐號被賊情形係屬盜案核與事主原報相同當經勤限嚴緝贓賊迄今兩月尙無弋獲未便稍事姑容相應請旨將管之副指揮白荃先行摘去頂戴交部照例議處仍勒限嚴拿倘限滿無獲再行從嚴叅辦爲此據實糾陳伏乞皇太后皇上聖鑒訓示施行謹奏奉旨巳錄○○奴才宗室寳森跪奏爲懇恩賞假修墓並順道送親回旗恭摺瀝陳仰祈聖鑒事竊奴才蒙恩調任盛京刑部侍郎迭次賞派差使際兹殊遇報稱毫無悚惕時深曷敢稍曠職守唯昨接家人來信得悉近年秋雨過多先人墓道漸就荒圯本年方向尙屬相宜亟須前往修治且奴才之母現年七十六歲在任就養五載於兹近年氣血漸衰於奉省水土不服時復多病每切思歸之念奴才有生不幸家無次丁孺感交縈倍形蹐跼惟有籲懇天恩除往返程途賞假兩月俾奴才得以送親回京並刻期修墓一經事畢卽當銷假回任不敢稍涉稽延所有奴才請假緣由謹恭摺瀝陳伏乞皇太后皇上聖鑒謹奏車機大臣奉旨着賞假兩月欽此○○曾國荃片再南洋辦理中外交涉事宜並整頓江海防務在在需人迭經各前督臣按照部章奏明調員差委有案兹查有按察使銜記名道馮邦棅前在軍營出力最久同治三年於克復金陵各城案内奉旨以道員記名簡放上年經臣奏明帶赴上海旋復奏辦湖南江西煤炭接濟兵輪之用辦理均甚妥協查該員夙具幹濟之才辦事實心毫不欺飾亦尙熟悉洋務合無仰懇天恩俯准將該道馮邦棅留於南洋差遣委用俾收指臂之効恭候聖裁謹附片陳請伏乞聖鑒訓示謹 
奏軍機大臣奉旨着照所請吏部知道欽此○○頭品頂戴湖南巡撫臣卞寳第跪奏爲遵旨揀員調補省會知府要缺恭摺仰祈聖鑒事竊照長沙府知府高萬鵬升授安徽鳳穎六泗道接准部咨光緒十一年三月初三日奉上諭湖南長沙府知府員缺緊要着該撫於通省知府内揀員調補所遺員缺着張曾敭補授欽此伏查定例省會知府缺出如奉旨於通省知府内揀員調補並擇其人地相宜者無論缺項是否相同及歴俸己未滿年限俱准調補又奏定章程首府縣缺出於通省正途人員内揀調各等因今長沙府爲省會首郡並冲煩難三字要缺轄境遼闊政務殷煩且時有發審案件現值遣勇絡繹伏莽未靖籌辦保甲團防尤關緊要必須精明廉幹之員以資治理臣與署藩司崔穆之署臬司郭從矩在於通省知府内詳愼遴選查有永順府知府吕世田年六十一歲江西清江縣人由道光乙酉科拔貢朝考一等以七品小京官用簽分刑部學習期滿奏留作爲額外主事派奉天司主稿兼司務廳事中式咸豐乙卯科順天鄉試舉人三次期滿奏留作爲候補主事揀補提牢廳引見擬陪丁憂回籍服闋起復到部同治二年二月奏補提牢廳因前在安徽捐輪軍餉經户部核准以知府分發湖南試用呈請開缺二年十二月十五日引見奉旨着照例發往欽此領照起程二年五月初六日到省委署長沙府知府試用期滿甄别堪以煩缺知府留省補用七年勸捐出力保加道銜援黔各軍攻克丹江凱里各城出力十二年十月二十五日奉上諭着俟補缺後以道員用欽引苗疆肅清案内光緒三年七月十八日奉上諭着以本班歸候補班前補用並賞加鹽運使銜此勸辦晉豫賑捐案内經部議准俟歸道員班後加二品銜六年十二月初六日奉旨依議欽此奏補永順府知府奉准部覆光緒七年三月十六日到任調署長沙府知府十一年七月二十二日到任該員老成練達聽斷明敏以之調補長沙府知府洵屬人地相官據藩臬兩司會詳前來相應奏懇天恩俯准以永順府知府吕世出調補長沙府知府員缺以資治理如蒙俞允該員係現在知府請調知府銜缺相當母庸送部引見所遣永順府知府缺遵旨以張曾敭補授再吕世田係初次請調例免核計恭摺合併陳明謹會同署湖廣總督臣裕祿恭摺具奏伏乞皇太后皇上聖鑒訓示謹奏車機大臣奉 
旨吏部議奏欽此○○裕祿片再准湖北提臣程文炳咨記名提督方庭芝記名總兵范克復副將銜兩江儘先卽補叅將丁季陞前在楚皖東豫等省先後剿賊出力各遞保今職光緒十年隨同該提督臣赴閩應援委辦營務處管帶楚軍均屬樸實勇敢勞瘁不辭該員等素經行陣勤幹有爲現據撤防回鄂投置閑散殊爲可惜應請奏明留于兩湖分别差委顧用又准兩江督臣曾國荃咨儘先副將吳清泰儘先都司毆陽榮章前在湖北忠義軍迭次打仗出力遞保今職上年因南陽辦理防務調派招募管帶上江奇兵訓練巡防頗資得力該營現己遣撤因湖北係該員等立功省分咨送奏請留標効用各等情前來奴才查方庭芝范克復丁季陞三員前此轉戰各省久歴戎行諳練營務吳清泰歐陽榮章二員前在湖北帶勇打仗有年熟悉地方情形均屬將領中有用之材合無仰懇 
天恩俯准將記名提督方庭芝記名總兵范克復留於兩湖委用副將銜兩江儘先卽補叅將丁季陞攺留兩湖仍以叅將補用儘先副將吳清泰儘先都可歐陽榮章留於湖廣收標効力出自鴻施除飭取各該員履歴咨部外謹附片具陳伏乞聖鑒訓示謹 
奏軍機大臣奉旨着照所請兵部知道欽此○○張之洞等片再新選增城縣知縣楊士模先經到省繳憑因其時增城縣查辦積案正當吃緊該員甫經到省於地方情形尙未諳悉經前督撫臣奏明飭令楊土模留省差委學習在案兹查該員自留省學習以來於地方事宜漸能熟悉應卽飭令該員前赴增城縣知縣本任以專責成據廣東布政使沈鎔經具詳前來臣等覆查無異除咨吏部外謹附片陳明伏乞聖鑒謹奏軍機大臣奉旨吏部知道欽此 
 
 

Page 12

 
 
   
 
