# 1892 - 295 - 4907012

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六七四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖　謨乎 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模糊茲本局代鏡古書屋用新式鉛字排成印以上品洋墨紙則精選雪白連史校　諦當裝釘精工盛以木箱式亦古雅茲已告竣因將股票停售每部四十本連箱核定實價洋銀七元正由申報館帳房出售所有從前入股者再向申報館繳洋銀三元卽可取書一箱特此布陳伏維　雅鑒 
[恭讀九月初五日電傳上諭謹注]  
　　九月初五日奉　上諭本年江蘇鎭江府屬因亢晴日久田禾未能及時栽插丹徒丹陽二縣被災尤重荒歉情形殊堪憫惻瞬交冬令小民衣食無資亟宜預籌賑濟加恩賞給江北河運漕米五萬石所有水脚經費等欵一倂截留爲鎭屬各災區賑濟之用卽著劉坤一奎俊督同司道勘明被災處所嚴飭印委各員確查戸口核　散放並將賑撫事宜查照成案妥籌辦理總期實惠及民毋得稍有弊混用副朝廷　念災區至意該部知道欽此由電傳來本館敬謹譯登在報見此恩旨吾知被災諸民當感激涕零而不能已伏思近年以來水旱偏災無歲蔑有而我　皇上痌瘝在抱一經疆臣奏報無不立沛恩施發帑截漕視爲常事絶不吝惜卽如今年鎭江府屬徒陽兩邑疉被旱荒　　遍野未種者旣以田疇龜坼未能下種已種者亦皆枯槁而死卽有勤於戽水稍有由華而秀由秀而實者亦以蝗蝻滋多悉被蠶食嗷嗷哀雁遍滿中澤前此南中各處籌賑輸捐鎭江亦曾共樹一幟所輸之資頗足稱巨至於今而轉將望救於他人言念及此能不傷心且南中近年辦賑之難幾於不堪設想前此初創賑捐援拯齊晋巨紳富賈踴躍輸助本館所登清單中有以萬計者少則亦以千計至少亦以百計至於數十十數者蓋寥寥焉至於今日試觀各處清單數百者已爲巨欵竟有以數百文助賑者夫仁漿義粟原不拘乎多寡固不得謂多者爲善舉少者卽非善舉然而於此可以覘世變卽此可以騐時勢今日之以數百文助賑者其意未嘗不欲多助也卽彼以數十金助賑者其意未嘗不欲助數百金以數百金助賑者其意未嘗不欲助數千金以至萬金特以時世艱難轉運不易市面衰敝生財無方夫是以竭其心力祗得此數在沾其惠者眞所謂少許勝人多許其用意良可感也而助賑者日見其少待賑者偏日見其多故南方籌賑諸君至此亦心力交瘁國家龎恩汪濊亦覺有堯舜猶病之慨此處截漕彼處發帑今年開捐明年减成近日以來因辦賑而開捐例者已有數處其實則人之爲善非專爲功名幷有不但不爲功名而且不欲留名而朝廷軫念民艱俯察下情以爲顯榮之志人皆有之以是爲激勸之方庶乎厥資易集而仕路之庬雜則姑俟另爲設法以正之此則愛民之心之所迫而至焉者也夫助義賑者往往不欲留名則恐功名不足以歆動善心而不知有無所歆動而善心自然發見者卽亦有無所歆動而善心無從激發者說者謂開捐例以籌賑未免於義賑有妨殊不知爲上等人說法亦不得不爲下等人說法爲上等人所說之法下等入所不願聞爲下等人所說之法上等人亦所不樂聞兩不相謀寳兩不相悖前數年捐例停止義賑若見爲多近來捐例旣開義賑若見爲少其實則少與多之故仍觀乎世道之盛衰市風之興替與捐例固無所干涉也况朝廷之視民如傷不啻己飢而己溺一經入告無不立沛殊恩則下民尤宜聞風而興起鎭地前此籌辦賑捐極形踴躍各處災民受其惠而生死人肉白骨者不可以數計卽就報施而論則佛家所謂種瓜得瓜種豆得豆受人之施者亦當施乎其人卽以情理而論愛人者人恒愛之敬人者人恒敬之子輿氏固先我言之矣前聞嚴佑之先生極力籌辦徒陽之賑以爲顧全桑梓之計幾於神劬力敝今而若讀恩綸當有益深奮勉者嗚呼朝廷之愛民也如此民之愛朝廷也更宜何如普天之下莫非王土率土之濱莫非王臣又豈有自外生成天良喪盡之莠民哉惟善以爲寳則以善化人之道寓乎其中焉草莽小臣謹拜手稽首而上帝澤如春之頌 
[星使接任]  
　　中國駐日公使汪芝房太史由滬赴任道出長崎曾記前報嗣於上月十六日上午舟抵神戸理事洪松年司馬偕東西譯官至輪船恭迎延入理事署正午司馬設筵欵待晚間十二點鐘星使仍坐神戸丸前進十八日淸晨至横濱下椗使署叅贊麥秋樵太守以下各員曁濱埠理事黎綬生司馬箱館領事黄峙靑明府等各坐小輪出迎星使於九下鐘上岸登汽車直往東京使署李星使先期遷至帝國花台魯暫駐汪星使進署後卽擇吉廿一日八點鐘接印任事合署隨員與横濱理事署各員及紳董等先後入署謁賀星使一一接見於晚間大開筵席欵待兩署各隨員駐崎理事張子豫司馬因公在京亦與焉飲至盡歡而散李星使於交缷後向日本各大臣及各國公使處辭行准於日内乘火車至神戸換坐法公司輪船回滬此次各口理事隨員繙譯等官悉仍其舊汪星使所帶汪君春蘭邱君玉符洪君韻松孫君皎明世君繼高壽君挹清共六員邱汪派駐使署洪則派往箱館孫則派在横濱世則派往神戸壽則派在長崎行將具摺入奏矣先是李星使丁憂各隨員無不蹴損眉尖深慮新任星使或有更動今則悉仍舊貫無不感汪星使之善體人情云 
[甬火紀餘]  
　　寗波鼓樓前失火情形前已列報兹聞起火之家存積大錢二百餘千不及運田火熄後亦無一人照料盡被扒沙者扒去内有一人因墻壁倒下致被壓傷延至次日斃命同和店門被火燒焦門上石天盤爆裂岌岌可危深恐坍下傷人赶卽用木支住以備不虞並聞恊忠廟間壁陳姓後門當火起時搶火者將門撞開將竈下所有什物搶去又吳文興肉鋪被匪搶去大錢數捆從平橋頭行過經某營弁所帶親兵見而攔阻營弁見其携有吳文興字號燈籠以爲該店中人反斥親兵多事抑何傎歟又有已革衞安勇周阿鍾搶得紹酒一罈從鼓樓前行過爲鄞縣楊大令所見當場拘拿迨火熄回署提至案下飭責數百板枷號一個月發火塲示衆以儆將來是役也其最受虧耗者如陳義大徽州水作店於是日進豆百餘擔倉猝未及搬出均付一炬又聚晉樓酒館有一人在樓上飲酒長鯨怒吸興會淋漓猝聞火起忘却馬褂褂在壁上順手搶得酒壺二把飛步下樓以爲酒錢免付反得意外之財何快如之忽憶馬褂尚在 
 
 

Page 2

 
 
樓上急欲登樓携取無如烟霧迷漫門戸莫辨只得舍之而出所得不償所失後雖悔之已無及矣甚哉人之不可貪得也 
[寍波辨志精舍壬辰夏季課案]  
　　漢學超等孫同康羅藻新施世杰施仁紞朱鳳羣王廷鼎范緯鄭鈺周震隆孫育麟特等陳煥章王亨兆錢文霈陳得善吳廷採陳祖蔭劉有光吳繼述○宋學超等陳得善陳煥章劉其鑰張宗錄特等沈重光張鴻桷戴鴻鈞葉繼鈞黄家襄邱煥章○史學超等林景綬尤桐尤廷楨程聖輅張世銓沈一桂陳得善陶恒杜子彬應祖緯特等陳煥章朱永瑋馮善徵沈則林尤幹臣包科駿李從龍吳廷採尤慧觀王標○天算超等陳其虎秦偉棫王汝成胡飛鵬邱雲祥李鎭恒陳文彪陳光榮王瑩周震降特等朱熙程之駿李炳燾王軼羣王麟藻王泗德盛沛棻徐正誼胡世儀陳煥章○輿地超等陳得善施仁紞陳煥章馮惟一許克勤吳廷採范緯虞本初秦鍾濠張德容特等周振翰陳鶴齡施仁綸錢文霈許文蔚張鴻桷汪開祉王實因葉瀚裘慶杓○詞章超等張景瀚瀋昌煦葉景葵顧士超馮善徵胡祥鑅周德馨殷松年鍾濂兪鑑特等樓思誥鍾鏞生諸以恒陳錫哉朱鴻綬諸晞沆孫錦標邱曎炯王利賓梅士銘 
[甌江秋信]  
　　温州官塲於八月杪接奉學憲馬牌得悉陳六舟宗師台州試竣卽於廿八日晨由台起馬順道道雁蕩山遊屐所經山川生色沿路並不逗留約初四日定可按臨甌郡云○温郡本屆歲試塲規較上屆爲嚴考棚兩廊均用篾簟層層分隔一廊中隔爲六叚藉以廿傳遞之弊並由陳宗師頒發告示諄諄告戒不憚煩勞卽閡隔廊號砌築紙罏亦係陳宗師札飭辦理仰見氷壺朗抱玉尺量才鄭重分明洵不愧經師人師大宗師也○考棚修理完竣德太守札派陳鏡仁少尉等爲支應委員所有文武巡捕俱住樂東迎迓文旌考棚前書坊櫛比其餘赶考各店亦皆逐隊偕來四顧橋一帶肩摩穀擊擁擠不堪操計然業者當可利市三倍矣○趙展如觀察偕周靜山鎭軍於八月廿九日晨乘坐元凱兵輪往玉環沙角山會哨循曩例也趙觀察此行祗帶僕從五人卽於九月初一日下午乘原船回甌○英國駐甌領事官務君向在江心寺孟樓賃屋爲公館現因公事房未能聯絡擬於東畔租界另建領事署以資辦公第東畔舊有關帝廟寺雖傾塌香火依然未廢務領事遂照會道憲札飭邵邑尊邀集紳士婉轉商量將關帝廟遷往别地其寺東租界聽其擇吉創造英領事署籌商旣定想不日卽當鳩工起造也○華盖山有資福寺自戴澗隣太守重建後東有左宜山房西有右有山房美輪美奐頗壯觀瞻墨客騷人每以此爲觴詠之地碑板楹聯題咏殆遍住持僧松泉亦解詩詞兼通盧扁平時與搢紳先生相往來頗不以秃鶖見憎今年夏間松泉圓寂窆之於寺後山麓墓誌碑銘居名畢備現有某明經等以此山爲一郡華盖風水攸關不許松泉入厝聯名具禀琴堂該僧徒以下兆迄今已閱十餘年當曾具呈立案且松泉業已厝葬未便遽行遷徙紳士等以僧徒掘强遂於八月廿九日未刻帶同土工親往山麓掘墳毁壙將屍棺拖出押令土工將僧棺扛至三角門外曠地停頓未知以後如何○浦洲某甲於今春娶某氏爲室性極伶俐姿態娉婷合　以後雖不致詬誶時聞然伉儷之間不甚相得常歸寍母家將房中箱廚密加扃鑰而鑰匙則隨身佩帶從不令翁姑窺其篋笥八月十九日氏又回母家鍵鐍如故甲疑之密與其母破鎖啓箱見其中空空無所有惟箱底加板一片皆畫男予形像旁列圓輪寫十二生肖釘於箱底察其所釘時辰適符藁砧年庚始知婦隂懷異志已早將遣嫁衣飾暗運回家一時道路傳聞詫爲異事甲遂告知地保向母家理論彼此各執一詞幾成怨偶旋經戚串調處勸令棄嫌修好未知能轉園否○永嘉大社垟地方有某甲與某乙因爭山起釁遂赴縣署互控案已斷結而甲夙恨未消復於八月二十日勾結槍匪挺刃尋仇乙亦糾衆持械鏖戰一塲共傷五人現聞乙已報官請騐未知邵邑尊如何辦理也 
[整飭局務]  
　　皖省防軍支應局本係撫憲糧臺厥後更名防軍支應名雖殊而實則同也局中當差諸人有本省候補者亦有由他省調來者更有丐得顯宦尺一書挂名局中坐領薪水者相沿日久遂致經費異常支絀現當庫帑竭蹶之時豈容因循坐視遂由皖撫沈仲帥會商兩江督憲劉峴帥將局務大加整頓督辦爲藩憲嵩書農方伯正辦爲蕭小虞觀察會辦爲錢筱嵐觀察局中委員須委在省候補人員所有他省候補人員一律撤去以省經費司事人等概不用本省人所有一切浮費裁汰盡淨庶幾欵不虛縻事歸實濟嵩方伯公明在抱事無鉅細悉出親裁僚友中有辦理不善者破除情面不稍瞻徇方伯兼管營務處支應局牙厘局三差營務處每月應支薪水銀二百兩支應局應支一百兩牙厘局應支八十兩方伯厪念時艱當整頓之初面禀仲帥請將三差薪水一倂裁撤似此公忠體國廉介自持凡隷帡幪者自當革面洗心一挽從前陋習矣 
[巡查嚴密]  
　　日前皖省大憲接到江撫德曉帥咨文以萍薌縣會匪竊發勢甚披猖請通飭毗連各州縣以及汛營加意防範以備不虞沈仲帥遂面諭水陸統領柳馥堂宋佩珍兩軍門嚴飭各營官督率兵勇在城廂内外會哨使奸宄不敢藏身是亦有備無患之意也按日來江省已報肅淸閭閻自可安枕矣 
[金陵官報]  
　　九月初三日長江提臺黄軍門到會將軍豐都統致織造文均親拜藩臺瑞糧道馬均見長江提中恊李全彪裕溪營叅將王鴻年蕪湖營遊擊彭源洽知縣朱公純由句容勘秋災滬均到知州陸樹渠奉府委發審差江西知縣李光表由滬運砲回到卽辭陽湖縣葉懷善叩謝開服頂戴 
[老成凋謝]  
　　前任閩浙總督卡頌臣制軍寳第今春因病奏請賞假蒙恩兪允旋因病勢纒绵難期速效奏請開缺回籍卜居於白米鎭東之康莊頤養林泉靜心調攝原冀吉人天相勿藥欣占他日再起東山俾慰蒼生盼望不料入秋以後因濕熱化痰動輒氣喘參苓迭進效騐毫無延至本月初二夜九點鐘時仙逝其公子等均親侍在側擗踊號哭哀感路人一面至本籍地方衙門呈報請其轉詳大府代奏九重旋於初五日午時大殮聞公享年六十有六年日持躬廉介居家更儉約非常當易簀時公目已瞑忽復開視曰吾受恩深重未報涓埃如是者數次旣又語家人曰吾死後凡附於身附於棺者概不准奢華當守死葬以禮之義是吾志也堅囑再三然後暝目如公者誠有古大臣風矣 
[淞濱瑣誌]  
　　昨日午後有口操蘇州音之某甲偕其友人至滬城四牌樓胡森泰戲衣店購買顧繡什物選擇良久詢問價值店夥某乙以十餘元對甲嫌太昂卽欲出門乙問爾肯出若干甲初不應繼言肯出洋二三元乙謂此種便宜貨非偷竊不可申聞言大怒回身入内敲樹拍凳聲勢洶洶乙不肯相讓勢將用武旋有年長者向甲解勸並以善言撫慰甲始悻悻而去○小竊陸和尚前日至南市竹行弄内欲向某姓家施其妙手被十六鋪汛捕所見當卽拘獲解至十六鋪中局蔡二尹提訊之下陸供稱向爲小本經紀初次犯竊叩求施恩二尹得供卽着該捕將陸驅逐出境 
[肆主狡獪]  
　　得億樓渭泉園兩處茶館因演唱花鼓淫戲由捕房包探拘獲唱戲之陳桂榮等及渭泉園主劉阿四等到案蔡太守判令枷號示衆再候補提得億樓主究辦此已列報昨據包探秦少卿禀稱奉飭補提得億樓主朱金全無如朱已先期逃避囑年邁無用之楊蘭亭出塲頂替查朱前因犯賭拘送案下訊問之餘不認賭博奉飭著具結保洋一百元永不犯賭在案得億樓確係朱金全所開今請訊究楊蘭亭供稱係嘉定縣人盤頂朱金全所開得億樓茶館因生意不佳特招說書人在塲演唱故事如今惟求施恩蔡太守謂揚蘭亭旣稱盤頂得億樓茶館書塲何以毫無憑據其爲有意頂替已可概見飭將楊蘭亭管押飭包探查提朱金全到案究辦 
 
 

Page 3

 
 
[相騐自縊]  
　　有某甲者年近花甲身穿元布馬褂藍布長衫洋布套褲黑布鞋白布襪不知何故於前日夜半突在小南門外水關橋楊樹上自縊次日黎明時行人見之上前諦視氣已絶而體已僵矣當卽知照十九鋪地甲楊馥往視查無親族遂投上海縣請騐黄愛棠大令立卽帶同仵作書差人等命駕前往該地甲已預備屍塲大令旣升座地甲禀訴前情大令飭仵作如法檢騐先由小工將屍在樹上解下置在案前並將縊帶呈案仵作檢騐之下報稱騐得該屍身上並無傷痕實係自縊身死大令離座親視無悞卽著善堂棺殮發封寄壇召認縊帶帶回儲庫 
[騙子荷校]  
　　周鴻坡實姓沈名新南冐充新署幕友向石寳友誑騙洋銀十九元旋被英包探查明拘送公堂轉解到縣黄愛棠大令提訊之下判將周鴻坡卽沈新南枷號發頭門示衆並令將所騙之洋交案已見前報前晚又據石寳友投案求追大令當卽升堂命原差將該犯帶案周供稱係本邑人向爲米業一時冐昧誘騙他人財物現己知悔情願改過自新已將洋銀十九元措齊呈案求請開釋大令謂周曰洋銀雖已交齊但爾作之事令人髮指外間冒名撞骗者多若不嚴懲不足以儆將來判將交案之洋交石寳友領去周仍枷號發頭門示衆 
[命案續訊]  
　　王阿多被賈阿標馮寳林糾同韓桂洪等用酒灌醉拉至荒郊將刀砍斃當經代理上海縣竇明府詣騐並經現任黄愛棠大令飭差續獲鄔安忠到案與賈馮對質賈馮無可狡賴一一供認大令卽飭釘鐐收禁賈妻鄔氏交官媒看管鄔安忠張阿榮陳四山等訊明無干准其開釋帮凶之韓桂洪經大同酒店交至公堂由蔡太守備文送縣此已詳列前報者也前晚大令升堂命提賈馮及韓桂洪至案研訊謂韓曰此案現經賈阿標馮寳林供明爾亦在塲須將實情供出尚可施恩韓供稱小的係鎭海人來滬多年先在碼頭爲小工本年五月借住賈阿標家其時馮寳林王阿多亦住在彼處至六月間小的至大同酒店爲出店聞外人傳言賈阿標之妻鄔氏與阿多寳林犯姦是否屬實小的未經目睹至王阿多遭何人刃斃小的亦未知悉求請明鑒大令曰馮寳林供詞確鑿爾尚敢抵賴若不用刑豈肯直供喝上挺棍並跪大練韓始供稱王阿多住在阿標家中常將賈鄔氏毆打以致寳林懷恨起意謀死阿多寳林遂令小的至茶肆中商議阿標聲稱妻子被人欺侮無面目見人欲往杭州遊覽寳林言不必去何不將阿多謀害阿標言阿多力大如牛寳林言我與桂洪二人帮助六月廿四日寳林阿標又同小的至鐵店定造長刀一柄詭言係備切西瓜所用至廿五日阿標持錢往取藏在家内廿七日晚小的見阿多回來已被阿標等用酒灌醉俄而阿標邀阿多同往賭錢阿多應允同去寳林與阿標均持凶刀欲令小的代携小的不允遂取木棍一條在後跟隨伊等引阿多至燮昌公司後面荒地動手阿多氣力甚大伊等二人拚命上前用刀亂砍小的在後面將棍擲去不知曾否擊中亦不知伊等誰砍幾刀旋見阿多並無聲息始擲入河中寳林阿標衣服均濕歸家更換小的與阿多素無仇怨因寳林言爾若不去當揚言害爾小的一時受愚叩求開恩大令命放下又提馮寳林研詰供稱小的所爲前堂均已供明惟其時小的身患寒熱所以糊塗悞供與鄔氏有姦其實小的與賈鄔氏並無姦情謀害阿多係小的等三人同議購買兇刀亦係三人同去阿多常將鄔氏凌虐以致阿標欲赴杭州旋議將阿多謀死六月廿七夜小的與桂洪在門外守候不見阿多出外遂令桂洪往催卽引阿多至該處由小的上前扭住髮辮阿多挣脫奔逃桂洪持棍擊阿多之足阿多受傷倒地小的與寳阿標上前連砍數刀此係寳情求恩鑒察大令得供判將韓桂洪釘鐐收禁賈阿標馮寳林分别還禁聽候擬辦 
[英界公堂瑣案]  
　　胡炳泉訴稱向吳毛毛之東人索錢口角被吳毛毛帮同肆虐致傷頭顱交捕送案沈榮郎訴稱見胡炳泉確被吳毛毛擊傷吳毛毛供小的在店學業胡炳泉與我師口角我師用洋瓶擲傷胡頭蔡太守飭將吳毛毛交保着胡療治傷處俟痊後冉候核示○包探何瑞福禀稱吳鴻福有珍珠等件約值洋銀四百六十元被沈寳慶騙去典押有質票四紙尚有珠荷花扦二枝送與寳和里龔士卿家婦女向查不認另有耳環由方濟堂經手押在顧繡店得洋六十元尚有珠件兌在九華銀樓得洋十元均可取贖吳鴻福供稱沈寳慶之父在輪船上營生小的與伊爲隣知小的藏有珍珠等件情願代爲銷售小的於七月二十五日將眞珠等件交與伊手先還洋二百七十元在後一再延約將名物吞没及報捕房由包探往查已被將各物典押且有兌去者求請追究孫寳慶卽沈寳慶供稱眞珠等件由小的代吳銷售得洋揮霍現挽姑丈出塲調處尚有珠荷花扦二枝由小的之友龔光榮交與龔士卿家婦女求限半月料理龔士卿供稱並無此事如查有實據自願受罰蔡太守謂孫寳慶卽沈寳卿設計誑騙不法已極飭該包探帶回捕房查吊各贓准限半月理償龔士卿暫釋俟補傳龔光榮到案再行質訊○徐雲山訴稱女兒阿大被蟻媒王文雲等誘拐旋由小的尋見交捕送案女子徐阿大供被王文雲等誘拐惟求嚴究王文雲周丫頭周王氏王陳氏張徐氏供詞支吾蔡太守飭將王文雲等分别管押俟過堂覆訊○一百七十八號巡捕禀稱見傅焦良等將張阿福毆打是以拘案請訊傅焦良傅照裕同供分屬同懷均以駕船度日被張阿福欠錢向索無償致相爭執不敢行兇張阿福供曾欠伊錢伊逞兇强索致被擊傷眼角蔡太守判傅焦良傅照裕各押一日著張阿福理還欠錢○鄔阿四訴稱在飯店爲夥有菜湯濺在張和生身上張卽將菜盆擲來誤中朱有梅身上朱將樹子推開碰碎火油燈等件約值洋三元爲此報捕送案張和生供稱堂倌鄔阿四將菜湯潑我身上致與口角不敢行兇朱有梅供在飯店修五臟神殿無端被張將菜盆擲來故與爭論蔡太守謂張和生朱在梅鄔阿四等均有不是判張朱各押一日著再各賠洋一元給償毁物○包探禀稱粤孩俟阿蘇梁阿英前曾犯竊發廣肇公所傳其父母具領不料此次又竊潘小林之洋查獲送案潘小林稱被竊皮夾袋内洋一元侯阿蘇梁阿英同供早喪父母流落異鄉致犯行竊蔡太守以侯阿蘇梁阿英怙惡不悛殊堪痛恨判各戒責二百下發桱流公所收管再候核示 
[法界公堂瑣案]  
　　某號西捕送某西人到案禀稱被該西人竊去衣服一件查知伊售與虹口地方收買舊貨之陳阿中處今特送案請究陳阿中供稱小的收買外國舊貨藉圖微利前日該西人來言因有急需欲將衣服求售小的知係伊自己衣服當卽收買給發銀二元五角今忽有失主到來將贓領去求請追回衣價同轉商諸祁繙譯官謂陳阿中收受竊贓理應吊取衣價著不准追該西人窮苦異常諒難追究著該西人管押捕房示儆○鼎和錢莊主林海珊訴稱學徒吳望園由其母舅張慶祥薦至店中忽於上月初四日竊取厚生匯劃莊往來經摺一個朦取洋銀三百元逃往香港立向張慶祥說明帮同查緝繼有富順輪船夥來滬言及吳望園僦居香港某客棧聞信之下卽請店中執事人章挹生邀張慶神等乘輪前往得將吳望園尋見同回滬上憑薦保人送交其父吳紹田收領並追洋銀不料紹田忽將其子送入捕房是以投案求請追究吳望園供稱小的曾欠同業趙文良洋銀二元被趙萬分逼迫出於無奈將抽屜中往來摺一扣交與趙文良手欲往厚生莊取洋數元抵償欠欵不料趙頓起貪心向厚生莊取洋三百元除去買衣洋七十五元外兩人各分一半於上月初四晚同乘富順輪船往香港欲在彼處開設錢店其時小的與趙同住客棧睡在一房淸晨出外閒走及回趙已不在查檢箱中失去洋五十元詢諸棧家據去趙已往厦門等處小的身畔尚有洋三十元祇以孤掌難嗚遂致異鄉流落閱時未久典質皆空惟以求乞度日同轉看將張慶祥傳案謂爾係吳望園之母舅且係存保今吳私取銀洋爾須赶緊料理張答稱吳望園確係親戚旣爲荐保固難置身事外但我力量有限安能認償此欵吳父紹田現在外面可請傳案訊究同轉飭傳紹田至案謂爾子虧欠如許銀洋作何料理供稱小的失業多年景况甚艱無力賠償求請將兒子從嚴究辦同轉着將張慶祥吳紹田押候交保冉核○包探王榮培禀稱周雲桃於黎明時混入餘慶里意欲撬門行竊爲此拘案請究周供向開粥店現因歇業暫住友人小寍波所開粥店内黎明時出外小便悞被拘案同轉着包探帶往粥店查問再行核奪○徐金恩訴稱表親店阿寳與元太報關行夥陸阿桂等串通詭稱陸在北京 
 
 

Page 4

 
 
輸船營生倘欲回寍波陸在船上可以招呼一切應酧甚爲週到小的信以爲眞卽於日前將行李送上北京輪船囑阿寳在船照料小的旋卽登岸用膳至兩點鐘時下船鋪蓋等物不知去向向輪船上詢問有陸阿桂其人否據稱有阿桂其人但不姓陸有事上岸尚未回來小的疑信叅半至開船時據云阿桂回船小的與之相見始知名同而實非四處根尋據某烟館堂倌言及陸阿桂實係元太報關行夥立卽報明捕房經包探將陸阿桂查獲送請究追陸阿桂供稱鋪盖係徐之表親所取小的實不知情同轉謂爾曾向徐金恩言爲輪船生意顯見爾有心串騙著押候將唐阿寳交案再行核奪○通事禀稱陳德元携銅洋三枚向和興押店混用當被查出破綻送案請究陳供小的向業京貨兼售水烟袋等物此洋均係售貨得來曾往褚家橋相近同盛米鋪估看稱是好洋故敢使用大老爷如不信可請察訪同轉飭包探帶陳前往質問再核○車寓主　許氏訴稱姨姪戴月錫租去東洋車二輛被高和泰串令姨姪將車售去經小婦人查知故將二人扭案請追戴月錫供東洋車二輛小的於四月十九日在徐輝卿處購來由王范氏作保書立買據嗣因生意不佳轉售與英租界外國牢監左近陳姓處軍輛買賣均有人經手可請查問同轉著押候查明再核○粥店主王炳榮訴稱顧樹生等三人食野鷄糰子嫌店内應酧不到口角之餘竟將鍋子擊破舉錢七百餘文求請追賠顧供稱鍋子係他人擊破與小的不干同轉以其選事著押交錢七百文始准釋放闌芳里司閽人張盈生訴稱小竊陳阿慶於深夜時用竹梯扒入空屋内挖取窗上玻璃廿四塊送案請辦陳認竊不諱同轉判押候笞責一百板○張阿二訴稱陳阿生竊取女工刺綉鞋面三雙送案請究陳供稱小的與張本係隣居日前張移家將鞋面墮落在地小的貪小拾取並非行竊同轉謂人贓並獲豈庸抵賴判管押三日○包探王榮培禀稱喬高氏前日向蔡阿三舊貨店中購買悲翠帽準乘人不備私取帽珍一料吞入腹中爲店夥所見將該氏扭送捕房管押兩宵昨晨其珠由大便而出今將該氏送案請究旋據舊貨店夥蔡阿三投案禀追同轉以該氏有意圖竊判押候掌責一百下○應長福與烟妓陳瑞寳結不解之緣經其母應許氏扭案控告其詳已列前報昨晨捕房將二人轉解公堂其母應許氏妻應李氏投案請辦同轉問應長福曰爾所開錢　確有資本洋四百元現在何處供稱開店時祗有數十元不久卽行閉歇家中用度小的不時寄回問爾在花烟館作何事業供稱小的在某工頭名下經理小工事務與烟妓不涉謂爾母一再來案控訴爾之不端已可概見供稱小的情願隨母回家改過自新謂爾棄妻抛母在外游蕩不可不予懲儆判押候責手心二百下陳瑞寳掌責二百下遞回揚州原籍○王老長朱玉堂羅瑞照陸寳堂等股開報關行騙貨脫逃一案屢詳前報昨據捕房將朱玉堂等解案包探王榮培禀稱朱等所騙各貨已向原告說明由王老長賠洋六十八元照八折償還貨價當有轉租房東王馬氏投案聲稱伊等尚欠屋租洋七元未入總帳求請追究朱玉堂供稱租屋之前已付洋四元該氏不認收洋嘵嘵置辯同轉當在繳到之六十八元内取洋三元給與王馬氏餘洋統歸原告領去按股照派王老長合股串騙本當究辦姑念將洋繳案從寛免辦尚有陸寳堂雖係通同一氣姑念並無股份從寛開釋朱玉堂羅瑞照兩人有心串騙著　候各責一百板枷號一個月示衆○通事禀稱趙阿烏昌泉昌茂等數人於深夜在租界内賭博送案請究趙等供稱家住城内因事出外回時固重門阻隔以致在外賭博同轉判將搜到之洋數元充公再令每人罰洋兩元斥釋 
[爲灾區急募棉衣啓]  
　　衣冷欲裝棉此杜工部詩也細繹欲字言其於甫冷時預行布置迨西風已緊裋褐不完鮮有不罹乎病者况災區各戸平時屢嗟枵腹飢加以寒苦楚難堪恐有性命之患竊望四方君子爲直東河南各災戸竭力綢繆綈袍相贈俾禀冬有具嚗背臚歐旣拜賜於黄棉豈靳報於蒼吳不禁爲飄零無告者急切求之如有善士捐助棉衣至一千套者可禀請大憲具奏上逹宸聰恩准建坊給予樂善好施字樣不但惠漙絝儒抑亦寵邀綸綍兩全其美凡資財饒裕者其勿錯過機會可也冉本省丹徒丹陽兩邑先遭旱潦送擾　　該縣紳董以迄士民咸訴顆粒無收卽靑草多被蝗囓盡而耕牛無芻可豢巿上以耕牛求售者不少聞之慘然擬設立當牛局無欵可籌竭蹶請形洵有不堪設想者鄉戸遭此災歉無衣無褐何以卒歳倘蒙各典商有原當舊棉衣褲劃包不值幾何籲求樂善者不拘多少隨錄佽助　可代解仁風和煦歡溢南檐彼百萬窮黎靡不鼓舞而頌曰福祿駢臻門庭蕃盛[  上海北市絲業會館籌賑公所施善昌謹誌]  
[衆善同登]  
　　謹啓者敝堂接奉王植三仁翁偕來隱名大善士樂助賑洋一百元又奉引溪周樹荃大善士樂助洋三十元又奉儀徵總棧諸位大善士樂助洋三十八元以上均歸順直賑捐又奉羅星垣仁翁交來寳樹堂大善士樂助東賑洋五十元又李姓大善士求病速愈樂助東賑洋二十元又奉無錫錢和豐大善士經募河南賑捐十戸共洋三十一元先後祗領仰見樂善福緣同聲相應憑仗盛德以迓天和當厄之施隂功莫大上莟眷佑福壽無邊寄語同緣藉[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海六馬路仁濟善堂經收甫北兩市各米寳行米麥雜糧捐八月二十一至三十日止第二十四旬清單]  
　　同吉泰寳行錢七千六百二十八文永愼和七千五十六百九文同順六千六百九十一文恆祥六千一百三十文萬順公六千二十六文振豐五千五百三十文元豐五千二百八十一文同泰公四千八百四文乾利四千二百三十九文愼茂豐三千八百六十四文恊昌泰三千六百九十三文生源三千六百六文豐和三千四百文裕祥三千二百十八文豐記三千一百八十六文穗祥二千四百七十九文大和一千三百三十八文義記公一千二百三十二文聚源九百八十八文永順九百四十六文德盛六百一文錦祥四百十七文同德三百九十一文潤元三百七十六文三和三百五十二文元生長三百三十九文恊記二百八十八文義生二百七十五文咸茂二百七十四文裕和二百六十二文晉泰一百九十四文萬源一百八十一文恆源一百五十五文餘生一百四十六文萬昌一百三十六文啓昌一百十四文唐永愼八十六文恊豐六十六文北同泰六十五文恆裕六十文同發五十五文恆隆一千二百二文昇記一千一百二十八文衡大三百十一文錢恆泰九百四十六文德大八百四十文源順恊七百二十四文大興合六百七十三文同興二百七十三文新興和一百九十三文仁和利六千九百二十一文長六千四百一文泰潤五千二百七十五文元吉泰三千八百四十九文裕曷三千八百十四文正義隆三千八十一文長義三千九文寳泰二千七百二十四文松盛二千六百三十九文鼎昌源二千六十七文衍源一千七百七十三文元和一千七百十六文潤泰一千四百十二文震大一千二百二十九文潤和一千四十八文葆生九伯四十七文生泰九伯四十三文餘大九伯七文萬隆七伯五十九文三泰七伯三十七文萬生六伯三十六文愼餘六百十一文天和五百八十九文長泰五百五十三文鎭生五百四文南元昌三百八十八文愼生三百六十九文天元三百四十二文聚泰三百三文義記三百二文萬盛泰二百八十九文愼益二百六十八文葆茂一百九十三文萬祥成一百八十五文和泰一百六十一文萬祥一百四十二文和記一百四十文元泰一百三十二文和生義八十七文萬成一文甡義五十文以上九十二戸共收錢一百五十千七百八十文 
 
 

Page 10

 
 
   
 
