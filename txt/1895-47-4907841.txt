# 1895 - 47 - 4907841

 

Page 1

 
 
[募捐小引] [  申報館九頓首拜啓]  
　　奉省諸軍現與倭兵奮力交戰計受傷者不計其數忠義之氣殊屬可嘉本由西國善士及兵船上醫生陸續舁歸醫治兹以醫藥資不敷　　中　特　請　　　牧師慕維廉先生出爲勸募其情形已錄入今日本　内惟此欵自應多多益善是以本館願效微勞帮同辦理　祈遠近諸　　　同仇敵愾之心溥施起死回生之力尅自佽助多寡不拘本館當立　收條一俟集有成數卽交匯豐銀行彚解營口烟臺此非尋常善舉可比切勿遲延觀望盼甚　甚 
[四百零一號畫報告白] [  點石齋啓]  
　　本埠美租界漢璧禮路同興飯館於正月初四夜迎接路頭神當香花供奉時有酒醉西人闖入公然上坐肆其大　是眞一活路眼神也茲並人面獸　面僧等事繪成圖九　仍附叢抄册　卽日出售此佈 
[談兵]  
　　西人之論者嘗謂中國乃通商之國非爭戰之國顧自開關互巿以來今昔情形又太不同矣以陸路言英旣據　法旣據暹駸駸乎有窺我滇桂邊界之意俄與我壞地毗連不逞志於西北必逞志於東北近年經管西卑里亞鐡路不遺餘力以爲運餉載兵之用時會未來遲遲不發一旦有機可乘則風發電掃勢將不可遏抑以海防言自奉省以至臺瓊南北九千餘里海口林立處處皆須設防兵少則不敷分派若欲向他處撥調以資接濟鐡路未建不能瞬息卽至敵人偶以兵船一二艘游弋口外不發一砲而守臺將十早已驚惶失措防務之難恃如此安望戰事之有起色哉西人之盱衡時事者早已竊竊然爲中國慮之中國不自知而倭人之密遣間諜窺我各處者不但知我地形之險要武備之蔬密且於各營將領本領若何嗜好若何無不曉然於心遂敢於以逆犯順以小敵大此雖由倭人之無理取　然未始不由我之因循怠惰不修兵政所致也大抵不經閱歴不知艱難往時湘淮各軍剿除髮捻迭奏膚功未嘗不稱頌一時究之剿内宼與禦外侮異内宼人本烏合器尤朽鈍但使兵卒敢死將領同心辦理自易得手若外侮則兵旣訓練有素器亦接濟不窮迥非若内宼之易於殄滅我苟不於兵事認眞整頓確有把握未有不爲他人所乘　自中倭交戰以來喪師失地覆轍相尋聖主赫然震怒戮有罪獎有功薄海聞之無不震慴以爲軍容當自此一變矣然以夙　　鈐之將而畀以未經練習之兵進退旣未合法鎗砲亦難命中雖有起剪頗牧之才亦將束手無策故欲期兵之可用必先開學堂以儲將才旣已　試上等然後給以文憑使入礮臺或兵船歴練歴練旣深可由偏裨以至大將管帶兵船者於一切風濤沙綫測算繪圖出奇制勝諸法無不爛熟於胸中一旦有事便能應變從容履危如夷中國兵船管帶旣非由學堂出身而貿貿然以一船之性命寄之如國事何更有以陸路將領調至水師者尤屬用違其長間有延聘西人在船教習者無論人少不敷分撥且人之賢否不可知縱有傑出之才以禮相羅甘爲我用然難保無南郭處士一流人貪得厚餌濫竽充數中國前此嘗派學生出洋肄習其中豈　無造就之才然回國以來派至兵船不過授以末秧雖有本領而以限於位分有所顧忌之故終不能大顯所長亦惟俯仰隨人得過且過焉耳夫以素無本領之人而貿貿焉付之以船獨至肄習有得學成回國之人而仍置之閒散是豈儲備將才之初意耶且將之與兵總須聯爲一氣爲將者尊若父師慈如保姆尊則使兵有所畏而信之敬之慈則使兵有所感而愛之慕之苟能如是則數千萬人可合爲一進退離合悉聽大將之指揮　如山立動若泉流雖使赴湯蹈火亦所不辭西國每遇爭戰爲將者必身先士卒甚有以國主之尊而出入扵百萬軍中相度形勢指示機宜撫視瘡痍激勵士卒法皇拿破崙第一好勤遠略與諸國用兵戰無不勝攻無不克幾有囊括席　之意然當身歴行陣時則孜孜焉以撫循軍士爲事雷勃斯之戰電掣雷轟山崩地裂積屍盈野流血成渠可謂一塲大戰是役有法兵頭面爲砲火所轟傷後經醫生敷以藥物始慶安全然已斑剝陸離一副好面孔至此已變成異相一日詣行營上謁法皇見之故意大聲喝曰汝又入酒肆中胡閙以致面目全非耶兵乃正色而對曰我在雷勃斯大酒館中飲酒爲樂酒資係主上所給法皇聞而欣然旣嘉其打仗之出力復喜其言詞之伉爽立命授爲兵官　說見於拿破崙世紀初非臆說要之治兵之道首在造就將才同一兵也統以知兵之將則懦者可化而爲勇黠者可化而爲良身列行問者尤須使之略讀書史稍知大義出征時自無擄掠奸淫之事尤必使上下一心爲將者旣以恩威馭下兵士夙隷帡幪邇有緩急當如子弟之衛其父兄手足之捍其頭目然後能指揮如意所向有功以中國人數之多財力之厚苟能認眞整頓何患兵事之無起色本非爭戰之國而時至今日不得不出於爭戰勢爲之也去積習而圖自强是所望於因勢利導之君子 
[本館接奉電音]  
　　昨日午後京師飛電傳來上諭三道敬謹譯登○正月二十四日奉上諭李鴻章奏道員力竭自盡請旨優卹等語已故統領綏鞏軍記名遇缺簡放道戴宗騫以書生服官二十年持躬　正任事忠誠迭經李鴻章吳大澂先後奏保此次扼守威海砲臺誓以死守嗣因衆寡不敵力竭臺亡從容引决實屬臨難不撓深堪憫惜戴宗　著照道員陣亡例從優議卹以慰忠魂該部知道欽此同日奉上諭岑毓寳奏特叅貪酷庸劣不職各員請旨懲黜一摺雲南候補知府永北直隷同知姜瑞鴻貪婪無饜激變邊民新興州知州曾樹榮罔恤民艱加征肥已前署富民縣事補用知縣端木鴻均居心殘忍妄殺無辜均著卽行革職永不叙用麗江縣知縣劉文理侵吞撥欵巧於鑽營嶍峨縣知縣王永廉工於作僞罔恤民隱署姚州知州補用知縣周應芳任意苛刻行爲貪鄙補用知縣張慶和任性酷虐濫用非刑候補知縣華榮莊經歴周瑞錦性情誕妄舉止輕浮著一倂革職以儆官邪餘著照所議辦理該部知道欽此同日奉上諭直隷覇隷昌道員缺著恒壽補授欽此 
[戰事風傳]  
　　昨得奉省電信云正月二十二日華軍大隊攻占踞海城縣之倭奴倭奴倂力支持槍砲如雨華軍亦誓死前進愈戰愈酣直至兩軍皆屍積如山始緩緩而退是役也雖不能恢復失地然亦已足破倭奴之瞻不復敢兇悍鴟張矣 
[西電譯存]  
　　西字報云近得北方電信悉海城被倭奴占據後忽有一逃弁至牛莊報忽有一逃弁至牛莊報稱某日已將失地奪回華官信之甚爲喜　旣而查知此弁實揑情妄報冀逭罪名乃飭勇拘拿棍責一千下○二十二日京師電信云兩廣總督李制軍瀚　爲直隷總督李傅相之金昆刻下皇上擬令將缺開去諭内閣擬定何人補授斯缺以意度之似以滿員補授至李制軍開　後或者未必入都陛見卽可遄返珂鄉也○某日有言官奏稱廣東陸路提督唐沅圃軍門於 
 
 

Page 2

 
 
去秋奉旨督率湘軍北上征剿倭奴所需洋槍一萬枝先已解存天津軍械所乃當軸者　留不發以致軍門束手無能刻下尙留滯山海關未能前進敬聞皇上以當軸者掯勒軍火餉銀之事不止一端擬卽澈底根查恐垂暮年華不能免於天譴也○二十三日電信云劉公島以黑子彈丸之地與倭人爭持旣久藥彈糧餉悉數用完丁帥無可如何是以向倭人納欵苦心孤詣亦可哀已旣而自知罪戾難逃乃卽拔刀自刎○二十四日天津電信云皇上命王制軍文韶暫攝直隷總督及北洋大臣篆務定於正月二十五日履新李傅相交卸涓吉二十七日入都請訓不日回至天津然後携同叅贊德璀璘君秉節起程與倭酋重申和議○二十四日烟臺電信云劉公島所有華兵於二十三日乘華船至烟臺西人則另附輪船至此丁帥及楊劉二帥之棺木經倭人舁上康濟輪船載送來烟啓行時倭人放砲爲禮各倭酋頗極肅恭蓋敬其爲忠魂毅魄也○來電又云高麗至日本之電綫不通者已二日矣 
[倭邦近事]  
　　本館常寓日本東京訪事人云華歴元日淸晨六點鐘時横濵華人街一百八十五番某倭奴所開皮鞋店忽有回祿神降臨一時火光燭天延及比隣華人房屋警察署鳴鐘告警水龍皮帶紛紛灌救始得樸滅計焚去樓屋四幢事後查知火係匪人所縱至倭歴二月六號石川敬察署獲到日人三名謂去冬迄今火災二十餘處皆此三人所爲今已監禁定罪矣○軍用第三號肱川丸帆船載倭兵四十餘名將校幾員於倭歴正月十一號由馬關開往宇品帶以和歌浦丸輪船行至棧　海面大風暴作將船傾覆兵士將校盡入海中所携新式洋槍及彈藥亦皆沈没○聞高麗以李埈鎔爲駐紥東京之公使不日可以戾止 
[軍信補述]  
　　昨接福建訪事人來書備述北軍消息照錄於左初十十一日連接官電略云定來威寳筏被　擊沈丁帶　鎭廣内衝出十三日又有官電略云劉公島尙存鎭靖丙無傷前電想訛傳其時閩人聞此消息爲之驚惶十五日公電致中堂營務處羅績臣觀察請其示知十六日接覆電略云定來威　靖鎭康存官員存亡未卜十七八滬電斷十九又接官電略云距烟臺十三里竹林城已　　二十晚官電定來威實沈等語近有客從威海衛回閩　言去年十二月廿七日由威海徒行三十日到烟臺時倭　已陸續由威上岸凡行旅如　倭人輒被　殺一空初三等日攻打砲臺戴統領死之時倭據我砲臺鎭遠楊管駕用霖開砲擊之臺旋壞倭死者多初四初六初九等日倭以魚雷艇來刦我先後沈其十一艘又傷其大鐡艦一艘十一日乘坐官輪曾由四口東口經過親見鎭靖威各船皆嚴陣以待倭船四十餘艘環列其外是日由烟展輪抵滬十五日烟臺道有家電云劉公島無恙各船仍力防其家人持電遍示等語與官電所傳者不同復據友人云威海衛實失該處電綫已斷故天津亦無確音以訛傳訛不足怪也閩中西門兠某甲西門外孫姓其子姪多在北軍効力因前接官電竟自悲慟欲絶甚有自尋短見者可歎也 
[閩火兩誌]  
　　福州水部門外上元鄉相傳有佛骨鄉人供奉甚虔香火踵接元宵節來者尤多廟丁大獲利巿不料十九晚更闌人倦遽兆焚如幸未成災鄉人將佛骨徙至别處得免火化廿一日晚西北方微露紅光傳說係北門某鄉失愼 
[武林火警]  
　　杭州訪事人云正月二十一夜更魚二躍小福淸巷某姓家不戒於火以致紅光燭天地保見而鳴鑼龍夫紛紛馳救約歴三刻許火勢漸殺僅焚去平屋一椽 
[考期暫緩]  
　　粤東學憲向例初次出棚先考肇慶府蓋取肇係始也之義否則於學憲不利故不敢更易惲文宗原擬開印後卽行出考兹聞該府士子尙未齊集且有未曾考府試者府尊文太守遂具文至省禀懇學憲暫緩行族而闈姓商人亦以爲日過迫收票無多爲慮文宗體察下情俯如所請俟二月丁祭後始定期前往 
[珠江錦浪]  
　　粤東南關長提一帶有賭館數間喝雉呼盧絶無顧忌日前某營勇丁數人向之勒索規費賭徒靳不肯予爭論之餘尋至鬥毆勇丁寡不敵衆被其擊傷二人一息奄奄勢將垂斃邑宰聞報卽派委員將賭館查封並簽差嚴拘賭徒歸案究治而賭徒早已消聲匿跡逃逸一空矣○近日剪　一流人恒授其技於小孩使其於稠人廣衆中肆其竊掠蓋幼小無知令人不覺也日前有某甲身懷洋銀數元行至半途竟不翼而飛回顧見一童子形迹可疑執而搜之原銀具在本欲送官治罪但憐其幼小略予呵責縱之使去噫尙未成童甘爲下賤是誠世道之偷也可勝慨哉 
[新漢書]  
　　湖北訪事人云新正初十日爲乙未歲立春吉日卾垣各署一律張燈結彩慶賀春釐司道牧令承倅佐貳及武營各員弁或乘笋輿或跨駿馬袍褂璀璨翎頂輝煌向督撫司道各轅道賀脚靴手版栗六終朝○漢陽縣各文童於正月初十十二等日舉行縣試三塲未畢漢陽府逢太守卽示期二月十一十三等日舉行府試○武漢自去臘迄今晴多雨少至初九日始陰雲如幄細雨如絲立春日天氣淸和風蒸日麗十一日夜鐘鳴九點天公忽作玉戲玉龍百萬戰鬥空中鱗甲紛飛一白無際次晨推窓遙望四面山色盡化瓊瑶矣○自泰　創製煤油流入中國價廉物美購者日漸加多而桐茶菜麻各油及覺瞠乎在後矣近日川湘雲貴各路亦皆喜用煤油因之貨易銷流價遂昻貴邇者漢口煤油之囤積未完落地厘金者躉批每箱銀一兩四錢左右岸上零售則每箱需錢二千七百有奇每斤售錢四十八文業此者莫不獲利無　 
[安慶官塲紀事]  
　　安徽省垣訪事人云候補道劉子榦觀察作樑日前奉大憲委令統領蕪湖東西梁山良字左右營及瀾江磯山字左右營觀察捧檄之下筮期正月二十一日起　赴防○德靜山方伯奉升任貴州巡撫之命急須料理赴黔福少農中丞因會商兩江督憲張香濤制軍以員梧岡廉訪升署藩篆遞遺臬司一缺以安廬滁和道丁潛生觀察升署遞遺安廬滁和道一缺以安慶府聯仙蘅太守升署遞遺安慶府一缺以鳳　府曾太守調署遞遺鳳陽府一缺以候補府王子裳太守署理○委辦皖南牙厘局候補道朱翼卿觀察文藻於正月十八日行抵省垣旋赴撫轅謁見福少農中丞幷拜會兩司及各同寅蓋叩賀新年之喜也 
[旌麾過鎭]  
　　鎭江訪事人云漕運總督松漕帥椿入京祝嘏事竣回南抵任後卽於正月初旬由袁浦乘坐頭號官舫用小火輪拖　前赴金陵謁見南洋大臣張香帥密商戎務在省事畢旋於十七日起程乘舟東下鎭江文武各官均於是日上午駕一葉扁舟過江在瓜洲口恭迎俄而長江水師各營咸列隊江干鵠候旌麾直至午後三點鐘遙望三江口濃烟一縷蜿蜒天際始知憲舟用小火輪帶引乘風破浪　來其時江皋所站各隊一齊升砲鳴槍隆隆之聲震動江滸迨憲舟旣抵大碼頭下椗後瓜洲鎭總兵謝鎭軍福田曁鎭郡各官先後登舟呈遞職名禀安禀見漕帥一一傳進晤談片刻旋卽興辭鐘鳴五下卽命啓輪開駛向北而去各官及各營隊伍仍在碼頭恭送瓜洲營遊擊戴遊戎華貴乘坐砲船送至四里鋪始行返旆 
[鎭江米巿]  
　　鎭江米巿自去秋弛禁後所有各處米船赴鎭求售者皆停泊蒜山江口密如櫛比新正以來見新河口　到蕪湖及江北各米船計有百餘艘所載米糧約共三四萬擔據云係於臘底赶運而來待新年廣帮開巿可得善價而沽孰知來貨雖旺然銷路仍廣以致價值漸昻正月初旬江干各米行所開紅盤較去臘之價每擔增至一錢三四分如裏下河茶米上年値二兩零六分者現値二兩二錢下者二兩零四分蕪湖上等秈米上年値一兩六錢者現値一兩七錢五分下者一兩六錢左右邇日掮米小工及縫口袋者忙迫異常一時各米客咸獲利而歸莫不喜溢眉梢聞此次粤商所收之米係由輪船裝往汕頭閩省等處銷售云 
[湓浦春聲]  
　　十九日辰刻爲開印之期九江道鎭府廳營縣等均具朝服行禮用印先在憲轅伺候旋彼此往來道賀○督辦江西淮鹽 
 
 

Page 3

 
 
總局江蘇候補道李藝淵觀察維翰乘坐長龍船於十八日抵潯拜謁鎭道鎭道旋往答拜二十日附江孚輪船至金陵茶棧委員張筱齋大使之溶等咸赴江干恭送○前辦九江文報局調辦沼溪渡釐卡郁仲孚司馬震培見本卡附近一帶之貧民無衣無食不能度歲惻然憐之捐廉每名給寒衣一件米一斗錢百翼約費三百餘緡此亦好行其德者 
[蟣祠冶春記]  
　　宜昌訪事人郵來手簡云獻歲以來河下賭攤甚衆謂之公寳廠廠後有人開設押店賭徒輸至罄盡卽可解衣褫褲隨意質錢其例每千文先扣一百文實得九百文至取贖時又須加百文之利過三日卽行滿押東湖縣魏明府深知其害前往拿獲賭徒數人監禁候辦某日宜昌府存太守回署時見滿包街各處均有排設賭檯者卽飭縣出示嚴禁然各鋪棧仍牌骰聲終宵不絶官吏尙未聞知也○某甲裝載曰蠟若干過關時祗報船面所裝藥料關上巡役開艙騐視甲不肯巡役遂放之使行某乙載烟土若干巡役揭艙板視之舟子卽以炭塊磚石抛擲蓋新正元日向例並不征稅俗謂之曰恩關今歲雖一律征收仍格外施恩寛縱也○新正初九日寒冱異常人皆謂之凍春初九日淸晨宜昌府縣各官乘顯轎出東門至六一書院行迎春禮農民及村落小孩羣以泥塊向各官抛擲有一泥塊擊中府尊緯帽幾乎頸額受傷聞之土人曰向例若然諺謂若不抛泥恐年歲不能豐稔也○天氣和暖河干耍百戲者多若繁星有賣解者有走索者有設洋畫者有撒戲法者一人以鼠子數頭敎令持刀耍槍打恭作揖進退坐作一如人意嘻蠢爾么麽尙可繩以法度奈何人廿自放於法度之外其不及此鼠多多矣○初四日營勇某甲與同營某乙賭博因算輸贏以致鏖門旋又互扭至營官處禀陳營官怒甚飭將甲棍責三百下乙棍責二百六十下革去卯名逐出營外 
[暫自勞塵]  
　　聞之官塲中云張樵野尙書奉命偕邵筱邨中丞赴倭邦商議休兵之事倭酋托詞梗議派巡捕頭送尙書退長崎尙書遂秉節回華在上海同文書局小住兹接總理衙門來電令再住十餘日俟開河後定行止日内大可暫息勞塵矣 
[預備供張]  
　　上海縣黃大令探悉江寍藩司瑞茀俟方伯將次臨滬特飭辦差丁役在招商局馬頭預備供張　 
[共慶落成]  
　　萬航渡教堂修葺告成主其事者延請本城各當道共慶落成昨日晌午時松海防同知劉乙笙司馬上海縣黃愛棠大令提右營參將　楚材參戎上海縣縣丞呂慶堂一尹上海縣主簿林珍虞少尹上海縣典史蔡季卿少尉次第命駕前往 
[勸捐例示]  
　　欽加運同銜辦理江寗籌餉勸捐滬局法租界會審並會捕局特用府補用同知直隷州遇缺卽補縣正堂葛爲出示勸諭事奉江寗籌餉勸捐總局憲札開前奉行准部咨恭錄諭旨飭令就地籌欵以供海上用兵之需欽遵籌議章程督撫憲具奏奉部覆准照行在於江寗省城設立籌餉勸捐局抄章通行勸辦在案兹値倭氛日逼海防戒嚴所有奉調北上以及本省新募舊有各軍餉械一切需欵甚鉅江寗各局本屬支絀惟賴各處廣爲勸捐以資接濟查上海爲各國通商總匯之區富商雲集向多急公好義之人近年籌賑案内勸捐著有成效夫鄰境偏災於該商等並無休戚相關之誼尙且情殷救恤慷慨　捐况以今日南洋喫緊萬分凡吳淞以内砲台兵艦水陸兵勇近又添募五營軍餉鎗械均由寗　供應無非爲保衛商民而設律以敵愾同仇之義更當奮發急公查有該令堪以派辦分設滬局札發捐章飭卽遵照該局收集自行到局報捐及外來捐欵照章核獎先行塡給實收隨時將捐欵及副收獎册批解總局核辦等因奉此兹擇法租界大馬路設局開辦除禀報移知外合行出　勸諭爲此示仰紳商人等一體知悉須知軍情日緊防務戒嚴開辦捐輸爲裕餉足兵之計務各踴躍輸將多多益善卽至本局上兌立時塡給實收查照新海防例分别請獎實官花樣其貢監虚銜封典翎枝並准援照常例給獎如有捐銀至一萬兩以上者當由上憲專摺奏請特恩優獎以昭激勸爾等食毛踐土休戚相關輸捐助餉旣盡急公之忱可搏彈冠之慶兩有裨益務期曲體特艱爭先推解俾得源源報解藉濟餉　是所厚望切切特示光緒二十一年正月二十二日 
[驅逐劣僧]  
　　查禁佛店已屢紀報端昨日禮拜二堂期同轉先行飭探傳到各經租帳房收租人諭話錦名洋行經租人吳雲山高易公館收租人李　泰記木行收租人錢見章到堂候訊包探禀稱去年十月間奉諭傳知各經租人以後不准將房屋租開佛店本年又奉面諭嚴查及查知合德　十八十六等號屋内有和尙居住外間仍貼召租字樣和尙不服稽查甚形强横是以拘案請訊同轉謂禁止佛店奉上憲檄飭早已雷厲風行且有告示煌煌張貼通衢爾等豈有不知之理何得顯違禁令擅敢包庇李供稱未奉諭知同轉謂屢次飭探傳諭尙欲藏頭露尾顯見有意抗違遂與祁繙譯會商罰出房租三個月充公包探又禀錦名經租房屋佛像現已遷出惟知尙及仙人堂依然尙在同轉卽飭一幷驅逐不准包庇如再陽奉陰違一經查出嚴究不貸經租人李生著卽繳到罰欵命帶和尙竹溪志高見性行松到案志高供向住湖北凈業寺去年十二月因事來滬假合德里十八號房屋居住此屋先已有僧租賃小僧係接租竹溪見性行松三僧同供同住在十六號竹溪又供向住蘇州桃花塢慈水庵去年來滬先住英大馬路某客棧見性供向在普陀山淸修梵行去年因事來滬同轉謂爾等修行宜在靜處租界乃繁華之地豈　子修行之所著將竹溪見性行松三僧一并驅逐出境毋許逗留志高一僧因不服稽查出言無狀著禁押捕房三日房屋封閉以待另租衆皆遵諭而退 
[科新政]  
　　上海縣黃大令以去年下忙錢糧各花户多疲玩觀望爰飭糧差傳齊各圖地保聽候諭　 
[研究起火]  
　　法界火炎兩紀前報昨禮拜二堂期葛同轉會同祁繙譯升座包探將起火之元亨洋行買辦王一生解案請訊並傳到二號鄰居楊秋帆三號胡順三朱洪餘四號許松生五號鄭耀廷保險行西人亦到堂觀審同轉先訊王一生如何起火王供火從廂樓上起因火油燈炸裂延及蚊帳登時烟霧迷漫冐穿屋頂又問傭婦殷朱氏供稱是　隨同主婦觀劇回來幼孩啼哭喚小婦人提抱忽聞嗶剝聲赶往觀視火已延及蚊帳不可嚮邇同轉問王曰爾云火油燈炸裂究竟如何起火王供見火已上炎不暇檢點旋據二號鄰居楊秋帆供其時忽聞一號鄰家大呼失火卽挈領小孩逃出又問管房之王阿祥供稱一聞起火上樓看視但見蚊帳通紅火已上熾勢將冐穿帮同灌救業已不及三號之朱洪餘供上樓看視見王在牀上救火監生卽抱幼孩逃出室中所存衣服契據監照等件不及取携盡付一炬鄭耀廷供至上屋看視見滿室皆是烟霧目不能視以致延燒小的傾家蕩產别無長物又問王一生爾云火油燈炸裂然其時室中無人何必點火王供詞含混朱洪餘又供起火之由請向王研詰自能水落石出許楊二人同供各保險一千兩王一生亦供保險一千五百兩三號五號兩家均不保險同轉謂王曰起火在爾家應向爾詰問遂與祁繙譯會商著將王一生殷朱氏交原保其餘衆鄰著一倂退出緝訪如何起火又諭包探詳細查緝俟下期傳案訊問衆鄰叩謝而退保險行西人亦退 
[英界公堂瑣案]  
　　五號三道頭西捕偕一百十一號印捕同禀稱昨晚十一點鐘時查得楊樹浦華阿生所開酒店内有許多人聚賭卽往拘拿當塲拘獲華阿生張朱貴徐阿元金兆法陳志林張阿全陳美榮等七人及賭具今特一倂解請訊究華阿生供在楊樹浦織布局旁開設小酒店度日因張等俱屬主顧偶來鬥牌權時允許惟求恩鑒張朱貴等同供俱在織局布爲小工昨晚回局略遲以致局門關閉不得入内故至華阿生酒店暫住無如人多屋小無從安睡故約义半邊四開之小麻雀以消長夜現在惟求恩典通刺商之易副領事以華阿生聚賭抽頭殊堪痛恨判罰洋十元否則管押兩禮拜其張朱貴等六人各　五天以示儆賭具發交捕房銷燬○四百二十八號華捕禀稱戚法璋用鐡尺　傷劉　 
 
 

Page 4

 
 
阿培經小的拘獲劉曾往醫院醫治傷須十四日方可告痊今原告未到亦不知其往處故僅將戚法璋及兇器解案請究戚供小的偶與劉阿培口角遂致忿爭通刺得供判將戚法璋交捕房帶回押候原告到堂於下禮拜二復訊○挑糞人沈阿莊與同業余洪彩爭索糞票以致口角互毆余力不能敵以致傷及眼角經捕房解案請訊余洪彩申訴前情並稱曾至醫院醫治據言傷無大碍一禮拜可以全愈沈阿莊俯首無詞惟求恩典通刺判將沈阿莊押候余洪彩傷痊復訊○二百三十八號華捕拘解車夫江阿四至案禀稱小的昨日出外巡街見江之東洋車有碍道路向喝不理反敢將小的之號帽打壞請爲訊究江阿四供推車度日昨因停車在路巡捕前來驅逐小的尙未聽明舉步略遲卽被拘入捕房小的安敢拒捕通刺以江阿四不聽捕言殊屬非是判押三日以示溥懲○二百七十號等華捕拘解溜馬違章之馬夫夏增泉停車攔路之馬夫張長生至案請判通刺略詰數語判令各罰洋一元○華捕解送失路小孩許孟據供係天津人年甫七歲家住大馬路餘語不甚淸晰通刺著將孩　發棲流公所留養候伊家屬認領 
[法界公堂瑣案]  
　　監生林溢泉偕湧源押店夥蔡玉泉投案林聲稱行中雇用飯司楊阿二本月十八日因事辭歇十九日將鋪蓋搬出二十夜卽失去自鳴鐘一架及衣服等件開單呈電包探禀自鳴鐘在護城河畔湧源押店吊出蔡玉泉供二十放有人持鐘來押廿一日卽有人來掛失票林又禀顯係熟識之人請爲嚴究楊阿二供辭歇後卽將鋪蓋搬出往和昌成飯司處閒談並無竊鐘之事况押店亦云非我質當同轉得供飭將楊押候失主查明並遣店中各人至押店指認下期投案候訊○積竊熊老和又名張漢卿去年因犯竊逮案禁押捕房迄今已屆半年本擬遞籍嗣因失主監生邵繼枚遞禀聲稱去年十月二十七日在江永輪船失竊赤金十兩鷹洋六元實係熊竊承認之後忽又翻供請卽送縣嚴懲又據家丁胡升遞禀聲稱家主舉人石可宗晉京會試乘江孚輪船來滬行至江陰地方在船失去皮箱一只所儲各物開單呈請究　同轉卽將兩禀及熊飭送上海縣辦理○淮安安東縣人潘洪年現年十四歲去年十一月初三日隨其兄潘洪士來滬失散經人薦至胡王氏烟間服役嗣因竊物送捕解經葛同轉訊供飭責手心一百下送城内普育善堂留養待其兄來案認領○朱春桃陳瑞福二犯以沿浦一帶失竊自來水鐡蓋拘入捕房解經葛同轉迭次研訊責懲迄今原贓未獲禁押捕房昨日同轉與祁繙譯會商命提二人到案著各覓保出外限半個月内將贓緝獲交案不准逾限○皖北人汪國恩以中法交戰時孫提督勝法全圖售賣拘入捕房解經葛同轉研訊出售刷印之處飭探查明禀復核奪兹因無從根究與祁繙譯會商提汪到案飭探送至城内花草浜詹方寰墨作限五日内查問明確投案禀復 
[仁風遠被]  
　　本館昨按接紹興裕通錢莊諸善長來函云頃閱貴報悉奉軍夷傷滿目慘不忍言得　西醫爲之療治功非淺鮮兹寄呈　洋兩元卽希察納立掣收條交原局帶回是幸又承綏厚堂助捐洋二元又姚杏記洋三元又寗波正和局來葆綸堂項洋四元又潤德堂范洋二元又海鹽桐花館主人洋十元由汪恊沅來聞風興起踴躍輸將具見好義急公凡戴高履厚者皆有同情也除分掣收條外合綴數言敬代瘡痍士卒九頓首以謝 
[贈聯鳴謝]  
　　苕溪吳漁川大令士書畫鐡筆向爲曾惠敏公所賞識現在因公來滬特　書楹聯見贈褚虞妙品又見今時懸諸壁間頓生光彩用誌數語籍申謝忱至潤格另列報後姑不贅及 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[風規峻整]  
　　新任粤撫馬大中丞現已行抵北江不日卽可到省　紀綱之僕已有先來者奉有中丞紅諭傳知文武屬員略謂　　　日皆有應辦公事槪無庸出境遠迎至署中服用各物亦須從廉不可稍涉華麗等語並聞中丞沿途經過地方一　舟車費用皆捐廉給發　　各州縣供應雖餽送酒筵亦辭謝不受亮節高風罕有其匹中氶眞不愧名臣哉 
[英界晚堂瑣案]  
　　前者潘朱氏　惡鴇句王氏卽傅秀鳳威逼賣娼宋通刺研究之下潘朱氏訴稱小婦人年十九歲家在寍波舟　　溪頭丈夫潘知尙排田爲業小婦人因家計蕭條傭於原籍某宦家上年十月被秀鳳哄騙來申偪令在法租界吉祥街花烟館内賣娼小婦　　　被秀鳳迭次兇毆不得已而含羞爲此約將匝月適遇丈夫之胞姊李潘氏歴訴前情李潘氏向秀鳳理論秀鳳蠻横不堪是以指交四百　　五號巡捕送案李潘氏訴稱小婦人夫故無依在治下傭工度日日前因事至法租界吉祥街瞥見弟婦　朱氏在秀鳳花烟館内賣娼詢知　　鳳引誘來此逼令作無恥之事向之理論一味恃蠻是以報捕送案潘夏氏訴稱孫媳潘朱氏實被秀鳳騙之來滬勒逼爲倡小婦人先不知情　前接孫女李潘氏來函是以賣舟來此秀鳳供稱小婦人亦舟山人上年十月潘朱氏之母某氏託小婦人携來滬上在吉祥街花烟間内爲　　無逼令賣娼之事通刺判令將秀鳳鞭背一百下發交官媒押候備文遞回原籍潘朱氏掌頰一百下交潘夏氏領回嚴加管束李潘氏無于省　○前由捕頭遣包探解賭棍　介生陳桂榮至案通刺庭訊之下判令各罰洋銀若干並將　交差管押著交出同黨秦姓姚姓再行訊究此已　　報章矣前晚升堂覆訊陳　稱小的係蘇州人與胞兄大興在寳善街公順昌弄内開設同義樓茶肆上年七月初十日茶客阿九及某氏在　上作挖花賭經包探何瑞福拘解老爺案下蒙老爺罰　了事迨新正初四及初九等日　屢來糾賭小的本不敢允從實因曾欠伊紙貨洋銀　十餘　如不允從必致立索不得已而與之賭博某日之晚十一點鐘時　糾得秦姓等六人來推牌九初時　與姚明求合推共贏得洋銀三　餘圓旣而秦姓獨推亦贏得數十圓被同賭之王二等人覷破骰子灌以水銀以致互相爭閙當時秦姓自願將馬褂抵押洋銀二十圓賠償　　　欵小的並無硬剝　身上皮馬褂之事今秦姓業已逃避　遂敢誣訴　供稱小的向在城内開設　益泰紙店前者陳曾欠貨價洋銀二十　圓是晚小的實往索欠並無糾賭事情通刺判令將　還押仍著交到秦姓等人再核陳交原保帶出候訊○前報某號華捕解送在路哭　　　婢劉東菊一事通刺升堂訊問東菊供稱年十九歲原籍蘇州父母相繼逝世於七歲時被人携來滬上售與下海浦廣東人何姓家爲婢日前　碎磁瓶深恐主人責駡　致私行逃出通刺問爾主人往日待爾若何答稱尙未致十分虐待通刺判暫交棲流女所安置候再查明核奪 
[美界捕房紀事]  
　　浦東　桶匠張阿翠賃居北四川路第四百九十八號兪鶴明之屋虧負房金不少因於元宵節遁往浦東其弟名阿弟者於前晚十一下鐘時潛至屋中捲其所有而去昨晨兪　知　節四出偵尋午後二點鐘時將阿弟尋獲交包探不　三拘入捕房捕頭令　候解送英公堂請宋通刺辦理○前晚十二點鐘越一刻時英國某兵船水手　甲大醉而歸行至西華德路指天劃地逢人使毆三十五號西　見之拘入捕房向捕頭告知一切捕頭令押至酒醒釋出至昨午酒尙未醒大約尙須蠖　囹圄中也○金陵人余阿三前因犯竊經宋讞員訊明笞責命包探帶回捕房押候遞解前晚捕頭遣包探張阿五解至順泰碼頭於一下鐘時附福和輪船就道○前報紀川沙人康紀三扭去北河南路某姓家門鎖竊取衣服經失主當塲拘獲扭送捕房昨日午刻捕頭遣　　竇如海查明共計失主七家一爲斐倫路第一百六十九號　　　爲楊樹浦第四百五十三號某乙一爲西華德路第三百五十四號某内一爲　虹口第六百八十二號某丁一爲鄉人某戊原　已盡　吊　捕頭令於解案傳各失主往領○　老匯路第一千一百八十九號門牌整容店爲鎭江人吳宗林所開吳妻某氏卽居店之樓上前日失去皮　　領經吳投報捕房並稱决非外人所竊捕頭立遣包探張阿五查得各夥並無破綻難以拘拿事後湖北店夥宋桂生怒其誣竊不肯　休於前　邀集流氓十餘人將吳簇擁至頭壩延壽堂烟館理論旋經人勸令吳備香燭服禮並罰出佳殽二席吳諾之衆遂散去旣而吳奔投捕房控　　頭謂爾可候衆流氓赴宴時喚巡街捕一倂拘押 
[金陵宫報]  
　　新正月十六日總理兩江營務處辦水師學堂兼丁關掣驗會辦　應局前淮揚　　沙漫洲緝私候補道于調署皖南鎭任祖文辭署江浦縣姚壽　興化縣劉德樹東　縣湯　署安東縣胡廷琛泰興縣王肇嵩孔家　釐捐同知周昌鳳邵伯釐捐知縣施以　各位均見通州汪樹堂勸辦河運直隸州方臻喜由局來寳　　　　　叩謝　補本缺寳　釐捐左　各位均到見候補府何維撲由京來又勞元弼由淮海公幹回○十七日　　臺胡總理　江營務處前淮揚道　候補道陸元鼎如　　　　　海運二位均謝委總辦團練知府勞元弼何維樸浙江知府聯豫嚴家　釐捐同知樊炳煦到知州　祥霦知縣李第愷皖岸三河分銷知縣陳其璟到各位均見孔家涵　捐同知同昌　界　釐捐通判宋廷佐泰興縣王肈嵩邵伯釐捐知縣施以鎕　應釐捐左斌安徽和州鹽局李　回局各位均見辭寳應縣徐福地東臺縣　　署安東縣胡廷　江　縣　　春水師左營蔣良眷兩淮　庫大使丁兌孚回揚各位均辭○十八日統領新湘等營陳基湘統領廣義軍李先議鎭江來統　兩江廣保軍廣東副將　保禀知營　扎江陰三位均到見統領仲字等營張仲春　湖北督銷候補道　鈞出使英國隨員湖北試用府黃用俊由滬來江陰恊許雲發由湖南招募回三位均到正任　分司頂晋　　兵　遊　莫長　二位均辭○十九日湖北督銷候補道志見江西候補道惲祖祁傳見統領廣義軍李先義奉委　　等軍分統武毅春字營兼代左營余光德武毅後營張　　春　　　　有元管帶水　左營蔣良眷六安營叅將瑞恆春字前營營務處知縣劉玉霖各位均見辭江陰恊許雲發見興化縣劉德澍知縣王廻　奉委察看長江一帶炮　○二　日　臺瑞到見由京回署　臺胡糧道馬署鹽巡　李候補道蔡世　程儀　陸元鼎錢德培武穴掣驗候補道張庭杰大河口釐捐知府陳琦無錫縣吳觀樂署　陽縣　璋　位均到知縣馬瀛煥奉委府發　又劉德元勸辦河運直隸州方臻喜奉示甄别各位均見統　兩江　保　　東副將林保　家橋釐捐樊炳煦辭直隷州劉運吉謝委辦　　　　事宜仙鎭釐捐知縣陳紹唐吳淞騐補釐捐陳元鑄知縣朱文炳由揚解餉來卾岸隨員浙江淮鹽分省分省知縣朱授生浙江來四位均到知縣張應銘奉府委兼發審差　陵　器局同文學堂洋務散習周長齡禀知到同文學堂差巡檢王鴻　奉府委會勘　元　字號洲新漲　地差藩轅　示上元縣曲史王鶴齡　署期滿　缺查有利國司巡檢肇光煦署理　 
[江]  
　　十六日　州王刺史端啓到揚易　尉巍喬起復回淮○十七日王　尹彬辭赴五河聽差豐利場陳鹺尹丁溪場洪　尹均到揚○十八日兪　尹文漢回六　差次高郵州　刺史禀到○十九日卯　　　公座開印各官禀賀許分轉開文委留辦泰興康督銷鹺尹奉琪委帮辦南鹽廳朱鹺尹文桀委五成鹽價差 
[從善如流]  
　　啓　　堂一文　册子　日來均　各善十俯念堂中　　頻開囚以接濟源來十六日張雪堂翁手募中記善士錢十五千六百文　仁堂錢四千六百八十文廼齡堂一千九百五十文明慶堂一千九百五十文澄淸堂一千一百七十文　善堂福記和記篤記高望各一千一百七十文存心堂戴志淸戴文淸各一元鄒　生三角　日鄭　春翁二十元恭泰號四元　華堂吟　居　各二元存養齋無名氏不　名丁石懷各一元最樂子一元一角德馨主人二元三角去害子銅洋七元郭善慶五角三姑鳳姑陳　姑　　姑各四角馮幹鄉一角六分　雨樓主一角寳珠王金蘭各一角無名氏錢一千一百文又無名子錢千文不留名錢四百文陸桂庭張厚齋項明峻　　　　百六十　徐兆　　二百五十文又越晨同勉力　士郵寄二元無名氏二元彭求平安三元六角户隱名一元惟補氏徐杏莊各錢四百文仰承遠近諸君共解仁　　不　　　　　　厚報耶諱登報　代申謝忱[  上海虹口元濟善堂董事唐廷桂等謹啓]  
[善人自富]  
　　啓　　堂新春　申報舘　報分送集福册子自十三日至廿二日收到各大善士樂助册捐登左敦本堂李洋五元張善發　滋香白黃氏杏花　榮宅　　　常州陳　漁仁壽堂傅沈　翁秦　亷十户各洋二元廣合大豐號林西園李氏無名氏陳岳仁　綺記秋　釣徒無名氏十户甬江五鳳無名氏王　本堂志　　十三户各洋一元王存　堂洋四元萬府江陰無名氏各洋三元明目子洋七角　廿林文先　户合洋一元四角朱十五户洋七角錢八百十裘淸亷七户合洋一元四角　　　三户合洋一元五角張紹楨三户合洋三角彭城求平安洋三元六角黃宅五户合洋四元四角李達泉六户合洋一元三角關植生六户合洋二元五角蘇州無名氏洋一元八　　　　　　　圃二户合錢七百廿廖李洋六角　　居范仁范揚和無名氏陳榮記黃　　滋大　無名氏李　堂虹口順和十户各洋五角楊樹記黃覽記伉　隱名氏　　　　户各　四角　老李遠　姚惟修各洋三角雨生氏何世聰無名氏　玉記各洋二角無名氏洋一角恭壽堂六户合洋六角隱名氏洋一元銅洋一元以上　共收洋七十八元　角銅洋一元錢一千五伯五十　仰見諸大善士同抱　　之志　宏施　之懷仁　觀解壽域同登則福報綿綿後德不可量矣除掣奉收條外乞登報章以詰　　　　北　馬　　　善堂董事　書昌唐廷桂等同啓 
 
 
 

Page 10

 
 
   
 
