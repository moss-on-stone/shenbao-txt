# 1922 - 34 - 4917587

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[爭名（冷）]  
　　古人謂爭名爭利至於近世則僅爭權爭利而置名於不顧矣蓋以權利則近而急若名則迂而遠也然至近來則又有爭名以爲權利之媒者是亦爭之能進一步者何謂爭名以爲權利之媒如主張一事必曰民意反對一事必曰爲國近時世界流行之名詞苟可依附無不取之以爲標幟如最近奉張之宣言實行聯省自治財張之通電又爲財政公開至若何自治若何公開今日固不可得而知然準諸二人平日之行爲人人皆知其不相牟也然而其名則在必爭也至若廢督之名裁兵之名民有之名分治之名武人中之屢爭而屢自棄之者更不一而足人亦烏能稍信之哉 
國内專電 
　　北京電保訊王承斌赴奉張作霖謂予不難服從三哥倘三哥欲做總統予亦可出死力辦到此次梁閣三哥當面答應現在如此結果予顏面盡失請三哥設想如何使予過得去予决不再與三哥爲難雖似不得要領但亦無决裂之意 
　　北京電一月三十一京電内閣梁葉久假徐意高調交齊調内郭則澐長農此說又盛（九日下午九鐘） 
　　北京電顏呈府辭職謂太議完竣請查前陳准予解除代理總理及開去外交總長府派員璧還尙未收受（十日下午三鐘） 
　　北京電府息徐决不任顏辭職且有去留與共之言並召顏入府謂太會善後諸多待理此時實不能視爲太會終了（十日下午三鐘） 
　　北京電此回魯案結果中國應出現金八千萬方可收回膠路及其他產業（十日下午三鐘） 
　　北京電輿論謂九六公債政府言財政公開應先將財政公開然後發行（十日下午三鐘） 
　　北京電九六公債昨閣議通過後張弧發一通電謂財政公開惟仍非澈底的公開因各借欵全合同及奇怪之折扣與當時用途仍不肯示人公開一句空話（十日下午三鐘） 
　　北京電交系人云吳佩孚因信任文羣致得罪陳炯明陳將與奉交携手此言可信否待證（十日下午三鐘） 
　　北京電梁士詒派其弟來京向徐續假十日（十日下午五鐘） 
　　北京電梁仍續假十日葉亦久假不歸（十日下午三鐘） 
　　北京電京畿糧價漲受缺車影響商民鄒鏡銓等請發運糧護照百五十張照辦（十日下午三鐘） 
　　北京電陸榮廷由津覆徐仍請寬限再行入京（十日下午三鐘） 
　　北京電各省區公團來電反對魯案簽字已到十餘起亦促顏提辭呈之原因伍廷芳有電致顏略有責備（十日下午三鐘） 
　　北京電美顧問華特建議長江漢水大橋建於武漢三鎭設大電車道交通各計劃又擬南京浦口問敷設長江大橋計劃呈核 
　　　　北京電孫烈臣八日在奉召集護路人員開會研究改善辦法一面請華會代表始終力爭主權 
　　北京電陸部統計科長殷同吞没公欵十餘萬一案牽涉蔡成勳鮑不肯澈辦故部員控告呈文均留中現該科事務已派李秉善接充 
　　北京電閣議决定修改稅則委員會蔡廷幹改爲主任周傳經施弼周典賴發洛爲副主任卽頒令又九千六百萬鹽債條例以敎令公布（九日下午九鐘） 
　　哈爾賓電蒸（十）（日）市民大會約二萬人十時開會大雪正午游行示威各團請願取銷技術部 
（十日下午三鐘） 
　　漢口電蕭劉議决召集各界卽開籌欵大會認定購買路股數目 
　　漢口電吳青電蕭督梁約閣員總辭職而後任無人必致陷央央於無政府狀態轉貽陰謀家口實現决以去梁一人爲限度求國民公判（以上十日下午七鐘） 
　　香港電孫擬四星期後將大本營移駐衡南粤總商會擬發起捐租一月助北伐 
　　香港電港船東昨會議聞將重提前已取消之加薪議現有苦力四千開工各泊港船載漸輕 
　　香港電公安局佈告禁海員在廣九車站及民船持械阻人携帶糧食事 
　　香港電徐謙條陳禁畜婢 
　　（以上十日下午十鐘） 
　　杭州電盧沈及實業官商蒸（十日） 
　　赴江干試演潛艇一（十日下午八鐘） 
世界路透電 
[美國之華會結果]  
　　八日華盛頓電聞哈定總統在白宫宴待參衆院重要人物時議定華會各約將在參院儘先討論俟關稅案提出後參院將隔日分别討論之聞哈定聲稱華會各約不致遇何反對 
[荷蘭對於華會之簽約]  
　　九日海牙電外交大臣今日在第二議院述及太平洋條約謂荷蘭因各國國會發表尊重荷蘭在太平洋中所有地權利之宣言所抱之信念今已以華盛頓所簽公約證明其正當 
[美國與日諾瓦大會]  
　　八日華盛頓電聯邦儲備局因鑒於日諾瓦會議之將開已正式發表一文主張恢復金本位以此爲各國價格平凖間之連瑣而供國際商業中賒欠擴張之保護 
[南北愛爾蘭之交涉]  
　　九日倫敦電竇立獄中之新芬黨人原定今日執行死刑者計有三人内有一司獄人去年十二月同謀逃獄殺死一獄卒並縛毆一警士故被判定死刑星期二晚此三人减免死刑之消息已在愛爾蘭公佈一改判終身監禁餘二人減爲十五年監禁但新芬黨於施行襲擊時尙未知此減刑之消息 
　　九日倫敦電今日未接北愛爾蘭境内續有襲擊或報復之消息北愛爾蘭政府現施行自衞方法五千武裝兵士刻守邊界並有工程隊趕修襲擊者乘夜拆毁之電線　　九日倫敦電愛爾蘭自由邦案今日在下議院初讀定十六日開二讀會 
[德國罷工結束]  
　　七日柏林電德政府與工人代表間之談判現已完畢工人代表接受政府允卽辦理工資等問題之諾言以此爲宣佈取銷罷工之適當根據 
[匈波之空中運輸]  
　　九日巴黎電匈京電稱四月一日起匈京與泊拉格間將開定期航空運輸以華沙爲起點迄匈京止直接聯接匈京奥京土京之航空事務刻在籌備中 
[英國大學之海外學生]  
　　九日倫敦電不列顚帝國大學事務局之表册謂英國大學及大學專科共有海外學生四千四百七十人計自中國來者一百四十三人印度缅甸錫蘭來者一千二百四十人日本來者七十三人 
[各國近事記]  
　　九日倫敦電里伐爾消息稱大北電報公司彼得格勒通北京之電線已恢復至伊爾庫次克 
　　九日柏林電北日耳曼勞伊特公司决議將資本由一萬二千五百萬馬克增至六萬萬馬克該公司報告謂營業前途頗有佳望 
　　九日約翰萊斯堡電實業聯合會决議反對總罷工 
　　九日華盛頓電哈定總統今日簽定協約國還債議案 
太平洋路透電 
[水夫罷工之繼續談判]  
　　十日香港電水夫罷工已及四星期目前地位可述如下商船停擱者共一百七十艘逾二十五萬噸内以英船佔多數出洋船隻停駛一部份江船則全停其能照當行駛者惟帆船耳南華出產人商家及船主皆大受損失搬運工人現由政府汽車接送工作於海陸武裝兵士保衛之下英美平民多投充特别警士巡邏海濱而印度兵士則防衛九龍四郊物價已漲惟無缺乏之虞因米麵煤等物非有特别執照不許輸出也廣州米煤火油現漸缺乏中國當道頗以爲慮再沙面堆存絲貨頗多出產人與輸出商交受其困行客與船員欲行不得旅館爲之人滿政府因罷工者威迫搬運工罷工故搜查工人機關四所而封閉之罷工者約萬人左右已往廣州談判地點現已移至廣州香港華商與重要華人團體開一大會其結果舉派代表往廣州與罷工者晤商罷工者要求恢復香港機關與免究工會會員兩事以此爲開議前之條件政府允工會註册但另換名稱政府要求罷工者對衆取銷其威迫香港搬運工與他種工人之謀政府擔任予罷工者代表以安全證俾代表可來港開議並提議推舉公斷員以與政府或航業無關係者之歐人華人各二共組公斷會而會長則以有法律經騐之政府官員一人充之廣州政府在精神上贊助罷工之說已由粤政府機關廣州時報否認之有責任方面現討論出洋商船以英屬口岸爲終點者宜僱用白人充當水夫以代華人之建議 
　　十日香港電船主决計復提加給水夫工資之議其辦法如下江船加給百分之十五至二十五海船加給百分之十二爪哇及太平洋與歐洲之公司船加給百分之七五澳洲船加給百分之十 
[武人截留大批鹽稅]  
　　九日北京電北京得悉星期二日保定武員截留大批鹽稅此項鹽稅乃由中國銀行運往天津火車駛抵保定時有巡閱使署人員登車截留之計銀十四萬八千兩銀元萬枚當即填給收據此事刻在調查中 
[顏代總理提出辭職]  
　　十日北京電昨夜顏惠慶辭外交總長及代理總理職辭職書中謂原僅承允盡職至大會閉幕時爲止數月以來事繁任重今願引退而事休息云 
　　十日北京電外交部於顏惠慶辭職消息發表後宣稱政府已召顧施王三博士回國俾聆彼等之華會報告及籌商遠東事務並稱駐日公使胡維德現病假回國總統已許梁士詒展長假期十日内閣現局此外未有發展 
[公電]  
　　財政部聲明九六鹽債原委電上海護軍使商會敎育會農會工會各報館均鑒政府發行九千六百萬元鹽餘公債一案在各省各界未悉内容者必以爲政府無端募此巨額債欵即無野心亦必有黑幕不知此九千六百萬之債劵乃以之歸還内外各銀行短期債欵而非今日始募新債此應聲明者一也九千六百萬元之債欵自民國七年起至十年十一月止早已由政府陸續借入逐年用完不過此等負債以前係與各銀行訂立合同之内局外人鮮知其詳今者政府取財政公開主義已將從前所欠各債債權者字號債額及訂立合同日期逐日登載政府公報俾衆周知又因此項内外短債利息太重平均在月息二分左右故一律易以八釐債劵以减輕國庫之擔負而將舊合同收回保存論其性質實乃結束舊債並非忽增新債此應聲明者二也財政部歷年所負此等債欵由鹽餘項下爲外國銀行坐扣者每月平均約在一百七八十萬元左右僅僅足償利息永無還本之日政府財政萬刦不復今以公債劵償還之每年所付之欵並不加於曩昔而本利兼付七年可以還清故公債雖方發行而於向來應在鹽餘項下支付之欵仍無關係此應聲明者三也此次償還債欵即以公債劵直按交付執行之時由部函請審計院及商會派員來部協同辦理所有舊日所訂合同均應證明確實不能由財政部高下其手仍取公開辦法此應聲明者四也以上四端爲政府此次發行公債之實情並堀明財政公開之宗旨各界若尙有未能明晰情形者務祈隨時賜以緘詢或派人來部詢問本部無不開誠奉答以釋羣疑至以前用過九千六百萬元借欵用途已由本部呈請大總統派員會同審核並以奉聞財政部佳 
國外要聞 
[德國特約通信（王光祈）十二月二十四日]  
　　德國賠欵問題與英法對德態度 
　　最近德政府請求協約國重修會議准其展緩正二兩月賠欵期限之公文已於日前接得重修會議之覆文其内容略分三項（一）究竟德國對於正二兩月之賠欵能支付若干（二）所謂展緩期限者究竟展至何時（三）其擔保方法如何若上述三種問題不能得切實答覆則重修會議對於德政府之請求不能加以審查云云德國方面接到此項覆文後至今尙未提出答案蓋重修會議發出覆文之日正值英法兩首相將在倫敦會議之時故德政府只好靜待英法兩首相會議之結果然後斟酌情形再向重修會議提出答案此次賠欵係分兩種（甲）正月十五日應付定期賠欵係五萬萬金馬克（乙）二月十五日應付出口貨稅百分之二十六約合二萬萬五千萬金馬克兩種共計七萬萬五千萬金馬克前函言九萬萬金馬克者係據德報所載蓋其時二月賠欵尙未算出故傳聞異辭也對於上述三個問題德國方面自謂當盡賣完至多少只能籌出二萬萬金馬克而據協約方面專門家考查則謂德國至少可以支付五萬萬金馬克至於延期問題如果協約國只准其延至第二次賠欵之時（按第二次賠欵係四五兩月其數與此次相同）則爲期甚短轉瞬卽至届時又將如何應付又如擔保問題法國方面以爲德國旣自認無力賠欵卽無異自認無整理財政能力此次協約國如准其延期則須提出兩種交換條件（甲）擴充（賠償會議）Ｇarantiekomitee之權力以監督德國財政（乙）德國國家銀行離政府而獨立以免政府濫發紙幣然此二條件德政府方面無論如何不能承認蓋國家財政權一旦爲人所握此後雖欲復興亦無從着手故德政府方面近又有寗肯履行交付賠欵不願接受條件之意此最近關於賠欵問題之情形也惟此次請求展緩賠欵事實上雖感如許困難而協約方面究竟許其商量較之昔時已大讓步若在前數月恐重修會議之覆文只有一個（否）字而魯爾流域恐又早爲法軍所占領矣欲知此次英法對德政策和緩之原因又不可不一述最近英法對德之態度 
　　（一）英國方面此次太平洋會議英國不得不將其百年來獨握之海上覇權與美日平分英首相喬治感受激剌極深知欲與美日經濟勢力對抗勢非先行整頓歐洲内部經濟關係中可欲整頓歐洲内部經濟關係又非先將對德對俄問題加以根本考慮不可蓋德俄經濟問題一日不解决則全歐經濟問題亦一日不能解决也英首相喬治關於解决全歐經濟問題之方法有三第一擬於明年春季召集全歐經濟會議德俄各國皆可派員參與由英首相提出計畫與到會各國共籌一整理全歐經濟之法第二協約國彼此之間相互放棄債權以爲各國整理内部經濟之初步此事若果决定當由英國首先實行蓋英國在歐洲各協約國中實居於債權者之地位也然此事又須視美國熊度而定因美國又係歐洲英法比等國之債權國也第三英國願與法國訂立條約以保證法國將來無受德國攻擊之危則法國便可大行裁兵整理財政更由英法比德四國訂立保持來因中立條約則協約國駐紥來因之兵亦可以撤退以減少德國負擔（駐紥來因之協約軍軍費係由德國開支）總之無論全歐經濟會議也協約相互放棄債權也法國大行裁兵及撤退來因軍隊也皆直接或間接與德國以無限 
 
 

Page 7

 
 
　　機會因德國旣得參與全歐經濟會議則可藉此申訴德國經濟地位之困難以要求倫敦條約之修改至於協約國相互放棄債權及大行裁兵則協約國支出减少因而對於德國之需索亦可以大爲减少此所以英國最近態度其造福於德國前途實不淺也 
　　（二）法國方面法國對德政策素較英國爲嚴厲然此次德國請求展緩賠欵之舉法國方面竟未嚴重拒絕而認爲可以商量頗出一般人之意外記者探究其原因有二（一）此次太平洋會議時法總理白里安演說曾謂吾法所懼者孤立無援耳云云法國外交旣不欲陷於孤立之境故法總理對德政策自不敢操之過激以引起英美之反感（二）法國對於德國之費爾提内閣尙表同情故不願與費爾提以難堪斷然拒絕其請此所以法國對德國政策亦漸趨於温和也 
　　英法對德政策旣皆趨於温和故德政府此次對於賠欵問題志願頗奢不但對於正二兩月到　之賠欵希望展限而且對於今年五月之倫敦條約亦希望加以根本改造關於第一個賠欵展限問題則希望明年正月初旬將開之喀乃時Ｃannes協約國最高會議中解决之關於第二個改造倫敦條約問題則希望明年春季之全歐經濟會議中解决之總之此次德人對於减輕和約責任問題認爲時機已至實抱有無窮希望所謂時機者卽英法對德熊度之變遷而爲此變遷之源者則太平洋會議也 
[日政府發表中日魯案協定]  
　　日本外務省六日公表山東問題協定事項其全文如下山東問題在華盛頓由中日兩國全權間經三十餘次之交涉於一月三十日關於其全部大綱之交涉告成該交涉之結果其所協定之事項如下（其條文於後日公表（第一决議事項）（一）租借地交還日本將舊德國膠州灣租借地交還中國中日兩國政府關於各該地域之行政及公有財產之移轉其細目之契約實施及其他調整所要事項由任命有權限之委員决定之此等中日兩國委員以上記之目的於本條約實施後即行會合條約實施後務從速完了其事務且無論如何要在六個月以内日本政府於將舊德國膠州灣租借地之管理移交中國之際該移交必要之日本所有記錄登錄簿圖書證書及其他文書又其認證之謄本及該租借地移交後該地域及租借地周圍五十基羅米突之地帶歸中國管理之際所必要之一切書類引渡中國政府日本與以同意（二）公有財產之處分膠州灣租借地内所有之土地建物工廠或營造物之一切公有財產不論其爲德國官憲所有者或日本官憲在前記地域中行政時所買收或建造者日本政府槪將其移交中國政府但本條約有特别規定者不在此限當前項公有財產移交之時並不要求何種代價但（一）如係日本官憲所買收或建造者（二）雖爲德國官憲所有者如曾加以改善或工事者則不在此限中國政府對於上記（一）之財產及（二）之加工改善之費須以日本政府現實支出額正當且公平評價而償還之膠州灣租借地内之公有財產中日本政府須保有一處以充日本在青島設立領事館之用又爲日本僑民團體之福祚必須之公有財產（學校神社及墓地等）亦當付與該僑民團體此等事項由中日共同委員處理之（三）駐屯軍之撤退膠濟鐵道及其支路沿線所駐屯之日本軍隊（憲兵在内）俟中國護路警察或軍隊配置後即速行撤退前項規定之中國警察並軍隊之配置及日本軍隊之撤退將畫分區中間以行之各區間之配置及撤退之完了期由兩國當事者預定之此等日本軍隊之全部撤退務於條約實施後三個月内完了之又無論如何不能超過六個月青島日本駐屯軍之撤退務於租借地及行政引渡同時行之無論如何不能於行政引渡後過三十日（四）青島海關之處理本條約實施後青島海關全然爲中國海關之一部其關於青島海關之一千九百十五年八月六日中日暫行契約於本條約實施後即爲失效（五）膠濟鐵道之處分膠濟鐵道及其支路又鐵道附屬之埠頭及倉庫並同種他之附屬財產全部俱移交中國中國應將前項財產之現在實價償還日本所謂應行償還之現在實價卽五千三百四十萬六千三百四十一金貨馬克（前揭槪算中或有德人遺留部分之評價額）或合算中日國幣相當之額再加以日本管理該鐵道時爲永久改善或加工實際上所支出之金額然後除去近年來因使用減損之價格卽爲應行歸還日本之現實價格也第一項所載之埠頭倉庫及關於是項之他種財產並不支付何種代價惟日本管理鐵道時爲永久改善或加工所支付之資金除扣去其現在減損價格外不在此限日本政府及中國政府各任命委員三名共同組織委員會根據前規定之基礎將鐵道財產之實價額評定並有權限移轉取運該財產該移轉須迅速完成無論如何自本條約實行之日起不得超越九個月爲實行本條約条二項之償還中國於鐵道財產移轉告終卽將中國政府之國庫證券交付日本該國庫證劵以鐵道財產及收入爲擔保以十五年爲期限惟自該證券交付之日起經過五年後因中國之選擇無論何時祇須以六個月前之豫告卽可一次償還倘不償還國庫證券則在此未償還期限中中國政府當聘請日本臣民一名爲運輸主任並聘其他日本臣民一名與中國會計主任協調共同執行職務卽應選擇會計主任是也前項職員槪隸中國管理局長之指揮命令及監督之下關於前記國庫證券之囗囗上爲專門的事項不適用本條約者務須迅速且無論如何之時須於本條約實施之日起六個月以内由中日當局協議决定（六）山東鐵道延長青島濟南府間鐵道延長線路卽濟南順德線及高密徐州線之權利視與中國政府及國際財業團間所協定之條件當提供爲國際財業團之共有事業（七）礦山中國曩所許德國採礦權之淄川坊子及金嶺鎭各礦山因中國政府之特許當設立一公司以便接收日本方面對於該公司之出資額不得超過中國方面之出資額前項協定之式樣及條件由中日兩國奉有此項目的委任之委員而决定該委員會谥本條約實施後卽行會司從事（八）租借地之開放及外國人旣得權之尊重日本政府聲明並無意要求中國在青島設立日本專管居留地或國際居留地中國政府聲明將舊德租借膠州灣全行開放爲外國貿易商埠外國人在該區域内有居住自由權且許其從事商工業及其他一切合法事業外國人在德國政府下或日本施政中於該區域内適法且公正所得之旣得權利須槪行尊重之所有關於旣得權利之囗囗及効力一切問題槪由中日共同委員會處理之（九）鹽田之處分中國之製鹽事業原屬於政府之專賣故現在膠州灣沿岸從事此項業務之日本公司或日本人之利益當由中國政府支付相當之賠償買收之且係前記沿岸事業所產出之定量鹽於適當條件之下准許輸往日本以前項目的之規定由中日兩國委員於本條約實施後務須迅速且無論如何須於六個月以内告終茲事（十）海底電線日本關於青島芝罘間及青島上海間前德國海底電線一切權利及特權除日本政府爲布設青島佐世保間之海底線由該兩線中利用一部分外餘俱屬於中國但上記青島佐世保間之海底電線在青島上陸及運用問題從以中國爲當事者之現存契約條件由中日兩國委員協定之（十一）無線電信青島及濟南之日本無線電信所該兩所於日本軍隊撤退時對於此等無線電信所值之價格俟公平付價後引渡於中國該引渡並付價細目由中日兩國委員協定之（第二附帶决議事項）（一）一般優先權之抛棄日本聲明抛棄一千八百九十八年三月六日對華條約所定外國供給人才資本材料之一切優先權（二）公共事業之處理電燈電話屠宰塲等事業引渡於中國政府但其中屠宰塲電燈設備及洗濯所引渡於青島市政廳該市政廳照中國公司條例之規定設立中國法人此等法人在市之監督及其規則下以經營此等事業（三）電話事業關於應行交還中國政府之電話事業中國全權保障中國政府付於僑居青島外人所認爲一般公衆之正當利益請求擴張並開業時須爲相當之考慮（四）外人團體參與公益施設之經營中國全權對於日本全權保障僑居青島外人得選公正代表參與交還中國政府之青島道路水道公園溝洫衛生設備等公營造物之經營及維持（五）關於青島海關准與日本以便宜（一）中國政府須通告中國海關總辦青島之日本商人與該地稅關之交涉須許可使用日本語（二）中國政府須通告中國海關總辦當選擇青島海關職員時如非旣定之任用規則須考慮青島商業上諸般之必要（六）鐵道委員會委員不一致時之措置鐵道委員會關於管掌事項如意見不一致之時則兩國政府應依外交手段審理該問題之事項且圖調理之當該事項决定之時兩國政府因必要可求第三國專門家之勸告以便彼此協定而謀决議（七）日本關於烟濰鐵道敷設之優先權可提交國際企業團但中國以自國資本建設之時不在此限（八）僑居青島外人參與青島市政中國政府非至中國自治制度諸種法律之制定及其一般之適用時須聲明中國地方官吏關於舊德租借膠州灣地内之外僑福祉並有直接影響之地方事項須確從該地外僑之意嚮 
[日全權關於二十一條之宣言]  
　　王寵惠聲明不能承諾 
　　國聞通信社譯二月六日大阪每日新聞華盛頓特電云日本幣原全權於本月二日之遠東委員會關於二十一條特繕宣言書宣讀如左 
　　曩者中國全權提出陳請於本委員會要求廢棄一九一五年對華之二十一條當時日本以中國旣屬主權國而其所締結之國際協定安能廢止在日本雖明知中國全權對於二十一條不承認其效力但此條約旣經兩國政府之全權簽字而又從國際慣例經兩國政府正式批准則何能謂之爲無效中國之主張廢棄者其根據不外乎以協約之成係出於强迫故該協約之要求甚不確實今日本全權以鑑於一九一五年條約締結之形勢願爲左之宣言 
　　第一日本將南滿東部及内蒙古地方之借欵及鐵道敷設獨占權及以各項賦稅爲擔保之借欵權讓與新銀行團但其範圍則不含變更或取消已締結之條項 
　　第二日本對於中國之政治財政軍隊警察等顧問之延聘無主張優先權之意思 
　　第三日本抛棄二十一條第五項交涉權之保留日本於此可信二十一條及山東問題等等懸案均可由此解决中國國全權王寵惠氏對此聲明（中國全權對於此之提議不能承諾） 
　　又王寵惠氏於幣原宣讀上記之三條時側耳細聽異常注意結果以此宣言極爲重大故當即聲明對之有詳細答辯休士氏請其於三日委員答辯王遂允諾日本之撤回二十一條第五項交涉權这保留尙無以使該問題之終結故中國全權以須提示自國之主張請由四日起延長會期云 
[日政府之減軍與撤兵問題]  
　　首相與陸相意見不一致 
　　星報十日東京電云據現象觀之陸軍大臣山黎氏與首相高橋氏對於裁减陸軍與撤退西比利亞戌兵事旦夕將起衝突國民黨刻在帝國議會中甚爲活動冀達其裁减陸軍一半之要求輿情甚贊助之政府亦欲裁减陸軍五萬人以所省之費用於民政而陸軍大臣則對於减陸軍百分之五十之議反對甚力其計劃爲酌减軍額而以所省之費發展飛機戰車機關槍等類之新武器據與陸軍省接近之某武員表示意見謂主張裁减陸軍一半之議者所持理由爲帝國主義之俄羅斯今已不復危害日本之安寧但俄帝國固已不復存在而勞農政府仍置有大軍特羅斯基氏嘗以遠東不靖未便遣散爲理由反對裁減軍額近者法總理白里安氏曾求設備防杜勞農政府之攻擊誠在遠見據現象觀之勞農俄羅斯之重興將速於一般人士之意料日本防俄之舉未可稍懈蓋四國聯盟實不足保護吾人不受俄國之侵逼云云國民黨與政友會所贊助之裁减陸軍决議案曾經議會討論已付審查大約陸軍省酌减之議必占勝着 
　　西比利亞撤兵事據與政府有關之某方面消息謂撤兵之期將較預料爲早政府已公然贊成華盛頓之宣言且擬不待西比利亞穏固之政府成立後實行之惟陸軍省則堅稱今日撤兵危險滋甚正不知政府如何疏通之也大連會議仍無結果日本堅主廢除共產主義賠廟街屠殺之損失許日船在阿穆爾河自由航行今伊滿之南駐有日兵兩師半尙無撤退日期薩哈連所駐之日兵一旅亦有其駐之象陸軍大臣與首相之爭持按諸憲法在所難免蓋憲法中規定陸相與首相僅對日皇負責也 
[赤塔代表在華府之表示（續）]  
　　上書華盛頓會議 
　　一九一九年三月十四日協約各國對於管理西伯利亞及中東鐵路之宣言其中第五段有云（目前辦法俟外國軍隊由西伯利亞撤退後即行停止所有外國鐵路專家在各路擔任事務者亦同時撤退吾人今再聲明上項計劃之實行斷不侵犯俄國人民之主權但與俄國職工協作也）此次宣言又重將一九一八年協約各國所宣言之原則聲明一次簽名於此次宣言爲各國加入國際共同委員會之代表美國斯密斯Ｃ.Ｓmith中國劉鏡人法國波吉斯C.Boujois.英國愛利阿特Ｃ.Eliot.意大利洛斯科A.Gasco日本松平經男俄國歐斯却哥夫L.oustiugoff協約各國自高爾恰(Kolchak)戰敗後乃與捷克斯拉夫同時開始撤退其軍隊雖當一九一八一九一九及一九二○年之初期各國軍隊在俄境之舉動未盡如宣言所云然某開始撤退則實行矣一九二○年三月僅日本美國與捷克斯拉夫之軍隊仍留居東俄其中美國已宣言不日撤退捷克斯拉夫軍隊亦繼續退回惟日本反不斷增加其兵士日人於增加兵士駐紥東俄之際發表宣言解釋增兵之理由謂係擔保捷克軍完全撤退必要之舉一九二○年三月八日沿海省臨時政府（在海參崴）因此正式質問捷克斯拉夫共和國在西伯利亞之外交代表云（捷克斯拉夫軍隊之撤退將依賴於日軍在東俄之增加此語是否屬實臨時政府所採取之善後辦法豈完全漠視之耶二九二○年三月十日即得答云（吾國軍隊撤退之第一種障礙因在伊爾庫次克以西之蘇維埃官廳發生者已由捷克斯拉夫與蘇維埃軍隊訂立條約而免除矣嗣後吾國軍隊之撤退在蘇維埃當局者方面已毫無困難之可言後貝加爾境内之鐵路保護權操於日軍之手然沿途各處并無損壞之點惟謝米諾夫曾屢次命令部下拆毁橋梁及地洞以阻吾國軍隊之歸路比段段鐵路以前即爲謝米諾夫之勢力範圍言及遠東則鄙人深感臨時政府及其機關辦法之完美當吾國軍隊撤退時不僅未遇何種障礙且常得種種援助此鄙人所必向臨時政府及各機關表示謝忱者也捷克斯拉夫共和國全權代表吉爾薩博士）據此函所云則謝米諾夫種種破壞舉動以阻捷克軍者日人實陰助之也日軍在後貝加爾及中東路一帶援助保護謝米諾夫之舉令國際技術部向協約國政府提出抗議國際協約委員會遂派美國委員斯密斯（此君現在華盛頓）赴亦塔調查捷克軍所以遲遲撤退之原因并預備作一報告於委員會茲將一九二○年四月十四日國際技術部向委員會提出之抗議及議决事項與所舉事實撮述如下（（一）在滿洲伊頑浦有俄國鐵路雇員二人突被日軍逮捕未經審訊即於四月六日槍斃（二）四月八日有二俄人欲渡哈爾濱之松花江橋被日兵阻止雖有護照亦不放過且將其一人抛於橋之他端其一則頭部殺傷數處二人皆重傷（三）四月八日有鐵路雇員多人在海拉爾被日兵逮捕鎖於日本軍事車中載之不知何往（四）四月十日俄國路職工三人在滿洲里車站被日兵逮捕（五）上項横暴舉動沿鐵道各處所在皆是往往阻礙交通擾亂地方治安停阻捷克軍之撤退此種舉動其結果不啻擾亂技術部之事權（六）協約國前曾訂立條約組織技術部將保護中東路之責任歸諸中國政府之軍隊以故他國軍隊并無保護此鐵路之權利（七）技術部特此提出嚴重之抗議要求日本當局擔保以後日本軍隊不得再有此種横暴之舉（八）請國際協約委員會會員將本抗議書分别電告本國在北京之代表并請日本代表轉告日本上級軍官及滿洲西伯利亞之日軍司令）（未完） 
國内要聞 
[閣潮形勢漸緩和]  
　　奉直已相諒解梁士詒决不回京 
　　政局形勢似趨緩和緣直系多數將領旣傾向於和平張作霖方面經王承斌張景惠二人先後到奉接洽後對於曹吳亦有相當之諒解張作霖曾於魚日（六日）致曹錕一電聲明陷東兩電係查詢魯案交涉之眞相以明責任之所在並無他項用意希爲諒察等語此外另有一電密呈公府對於内閣問題有所建議聞其内容大意係主去梁留葉以爲解决辦法至顏惠慶代理揆席業經到院視事惟日來因受交系攻擊頗不願牽入漩渦因此對於代閣時期不願久延即個人之外長一席亦擬一併辭去昨早顏已向東海表示此意然際此無可如何之時東海惟有以勉爲其難等温語勸慰之但顏氏去意仍未打消至梁士詒本有明日在宅燕客之說惟以奉天方面不肯援助熊度消極且聞天津各團體除發出攻擊梁氏電外並致函警告梁氏戒其勿歸否則將於車站間飽以老拳因此回京一層業已作罷 
[山東條約之簽字手續]  
　　中日間之山東條約業於本月四日在華盛頓全美會館於英美代表及美總統列席之下簽字條約係用英文爲正文起草者爲顧維鈞與幣原喜重郎兩代表正文保存於華盛頓而另在北京東京兩地各作成譯文至關於條約簽字照國際慣例兩國全權代表均應互相提示各本國政府之全權委任狀然後簽字我國政府之全權委任狀因時間倉卒寄遞不及顏總長爲權宜之計已於上月二十九日請大總統親發委任狀一面電逹華盛頓之三代表一面將委任狀齎赴東交民巷駐京日本使署請小幡公使查閱並另電駐東京張代使飭其向日本外務省通告此事爲愼重起見並已通知駐京美使請其轉電美政府本方面之全權委任狀據東報載稱日本政府係於本月二日奏請日皇裁可即日寄往華盛頓該國全權代表同時將委任狀送往我國駐日使署請張代使查閱並電小幡公使向我外交部通告可知中日兩方均係臨機之措置也 
　　外交部日昨接三代表四日來電云魯案議决辦法七條（甲）移交路產（乙）給價範圍均與議案所報無出入（丙）中日各派三人合組委員會辦理估價移交事宜（丁）至遲於本約實行後九個月内移交完畢（戊）移交完畢時中國以國庫券付給路價該劵以路產及收入作扺期限十五年惟届五年底可還清五年後亦可隨時還清但須六個月前通知（己）國庫劵未還清前中國選派日本人爲該路車務長並派中日各一人會同執行會計長職權此項人員均歸中國局長節制有過可撤換（庚）關於庫券之細目由中日官員商定至遲不得逾本約實行後六個月以上擬列入約内又會議錄内加載下列各節（甲）二年半後中國得派副車務長一人（乙）所有請派日本車務長會計長屬員均由中國局長選派（丙）日本不要求派日人爲路員（丁）中國不用非中國欵項還清庫券又電云本月四日晨美外部長許斯特以此案已將約文商定待簽向大會報告旋午後五時四十五分許外部長博代表並英美當道與報界各員均集會所基等與日本代表互將魯約簽字謹聞 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[華會中之中東路决議案]  
　　華會之共管中東路問題經顧維鈞代表力爭始獲打消　大要業誌報端茲據北京美使館接得華盛頓發交之無線電傳述較詳特錄如次本月二日太平洋及遠東委員會開第十三次會議中東路問題分科委員會委員長美代表盧德氏提出分科會之决議案原文如左（中東鐵路有關係諸國對於該路曁服務人員要求予以更妥善之保護一切用人須愼爲選擇庶路務得順利進行該路一切經費亦須撙節開支以免虚耗路產凡此諸點應由正式外交手續速即討論之）該案通過後中國以外與會八國又通過卜述保留案（中國以外之列强同意於中東鐵路决議案惟對於建造該路契約中之外國股東及該路公司之債主中國是否照約履行其義務以及中國此後對該路之行動及中國管路之財產及行政而發生之一切義務各國皆保留其干預之權）至此中國代表顧維鈞起而陳述中國代表團之意見鄭重聲明該路係在中國領土之内故中國之主權必須完全維護至各國保留案一節顧代表謂中國以俄國未成立正式政府故接管其前此之職務而其義務亦只在此限度之内至該路現在之情况當然尙有改良之餘地然此不特中東路如是其他各路無不皆然但余（顧氏自稱）之意見該路之改良中國受種種之困難而尤以受俄國革命之影響爲甚又如各國謂中國不盡力保護該路及服務人員實以俄國革命及其他情勢致發生種種困難並非中國不盡保護之責任也 
[京銀行界招待報界紀（吹萬）]  
　　說明九六鹽債原委 
　　鹽餘借欵聯合團昨日（八日）下午四時在北京銀行公會招待新聞記者說明鹽餘公債之性質在未開會之先散油印品二種（一）述鹽餘借欵經過及要求政府整理之眞相並訴說銀行方面之吃虧情形（二）爲財政部與鹽餘借欵聯合團所訂發行償還内外短期八釐債券合同條件新聞記者到者約百人由張公權主席略謂自民國四年至民國九年鹽餘借欵本已有四千萬左右其時銀行團因還欵愆期曾宣言不再借欵於政府其後有新起銀行依然借與政府而食利者流亦復繼續借欵至總數達七千餘萬而外國銀行之鹽餘借欵亦有三千餘萬政府失信不還銀行方面因有債團之組織於一月二十六日與財長簽訂發行公債以還債之合同此項公債若在市面出售至多不過六五而銀行以八四收受實已將利息等等犧牲盡凈此九千六百萬公債除還外債三千萬當有三千五百餘萬外餘六千萬以償内債七千餘萬票面亦尙不足决不能再移作别用此項公債在銀行方面之利一暫時可减價出買以求流通二鹽餘不至專爲外國銀行扣除使本國銀行落空惟外間傳說頗多失實有謂此欵旣還銀行政府將無欵可使者此實大誤要知今後鹽餘本將爲外國銀行之到期債所扣盡政府亦無由得也而抵押之品原爲前此重疊抵押於各銀行之鹽餘與另用抵押品不同次由周作民報告鹽餘總數謂以後每年不過千餘萬餘多罪銀行界之言及請新聞界援助之意並請對於此舉之疑點一一質問汪立元問外債三千萬外人是否已允收受公債張公權答外債以每月可由外國銀行扣還故不願收受公債刻本國銀行團正與交涉中結果或可允汪問本國借欵七千餘萬祇餘六千萬公債當然有一部分落空此一部分是否有辦法償還方法如何張答尙無辦法但亦無可如何銀行方面但視爲一種興隆票至於償還辦法將來當組織還欵委員會審查合同之優劣再定還欵成數某記者請宣布七千萬借欵之内容及各銀行承偕細數張謂現雖有財政部抄來賬單未經審查確否故暫時不能宣布張煊謂銀行聯合團旣於九年冬宣言不再借欵於政府是已洞知政府已無還債能力乃潘復一人經手借欵竟達八千餘萬在银度行宣言以後是銀行故意違背宣言不顧政府之能還與否行險饒倖則國民方面對於銀行今日之債權不能確定直認爲禍由自取且旣宣言不借　復借是失信於國民國民之承認與否似當加考量也至於銀行謂此次還欵以公債八四償還銀行已爲吃虧而在國民方面則認爲國家吃虧以公債市價論或不能至八四然在以鹽餘還欵時國家支出爲足數并加八釐息銀行以八四收受爲不滿未免太不知足此種借欵中亦有銀行與政府當局通同作弊者借欵百萬除利息回扣匯水等外實際已僅祇五六十萬又復巧立名目有所謂吕耳馬克法郎等等實際之歸政府者十不及五此種借欵非特不應以公債折扣還之並當以數十萬公債作還　百萬借欵之用方得爲平周作民答某君忠告甚是但北京銀行與　處銀行不同有時政府在緊急之時向銀行言若不借欵則軍警立變銀行無可如何爲維持治安與自身安全計不得不忍痛違背自己宣言而借欵於政府多數皆爲如此雖亦有不良者固不能以此槪及大衆京報記者邵振青謂此項借欵約可分爲三類（一）受絕有力之壓迫不得已而借者或爲顧公義而借而無厚息者如敎育借欵太會借欵近畿軍警墊餉借欵等　此則正當營業當依法償還次爲銀行界不明政府財政狀况爲圖厚利而借者當令小受損失以爲炯戒三爲銀行與政府當局通同舞弊如張君所方者更當與上二種有别某記者謂本席所以主張將七千萬借欵細賬及合同宣布者爲此請貴會將其公布以袪羣疑張煊謂僅宣布合同尙不足以明眞相儘有合同甚冠冕而交欵之時以一幾折之國庫劵充數者本席以爲當要求公布者數事（一）合同内容（二）財政部收欵及支付細賬查其是否爲現欵抑爲國庫券如係庫券當照其時價格折合并當退還利息（三）銀行之支票上所墊用度及支票總數（政府借欵於京銀行不提現欵但寫各項支票向該行支付至滿額爲止故此項支票亦可爲繳欵實數之證明）時事新報記者孫九錄謂對於邵君所稱第三項借欵本成刑事問題人民退一步言不加追究亦但能照元年公債辦法以四折還之張公權謂諸君所言銀行方面深表同情當提出於還欵委員會又銀行界某君謂銀行界受種種苦痛固咎有應得但政府之迫銀行借欵多半爲軍餉軍人且有到行强借者此輩軍人一方反對政府借欵一方復向政府索欵如此次一千四百萬鹽餘庫劵軍人一方反對而其代表則一方面在京待此欵之成立而領欵以去一方反對以公債還銀行而一方復要求提一部分爲其軍費不論眞相但以反對爲其謀欵之手段此與政府當局和銀行通同作弊之罪似亦無甚出入亦當請記者諸君主持公道者也時已七時遂散會 
　　（附鹽餘借欵團報告書）自以鹽稅抵借外債之後每月除扣抵外債外鹽稅項下所餘之欵向由銀團撥交政府應用自民國四年迄八九年每月青黄不接之際往往以鹽餘向銀行抵用銀行以爲期尙短　欵確實均願通融墊借嗣後暫以鹽餘抵借長期欵項復以各項短期外債到期無法還欵政府亦任以鹽餘指抵以圖搪塞於是以鹽餘指抵之債日積月累而以鹽餘向各銀行號指 
抵之契約遂至往往愆誤迄民國十年春銀行公會聯合會宣布不再借墊政費之時其以鹽餘指抵之内外債已逹四千餘萬嗣後新設銀行號漸見增加政府不顧鹽餘分配之確　徒以重利相招致一方更以公函通知經收之各外國銀行届發放鹽餘時代爲照扣各銀行號以爲確實可靠紛紛加借至上年十一二月間政府竟背約失信每届發放鹽餘時對於應還債務槪置不理中外之有此債權者乃爭扣鹽餘遂致每逢發放臨鹽餘時即生無窮爭執市面亦日起恐慌本公會覩此情形以爲借欵於政府者固不免唯利益之是視然銀行借欵皆股東血本人民存欵而政府各機關所以支持者又莫不唯此是賴不能坐視政府之背約失信因於十二月内邀集全國外銀行公同决議不再以鹽餘抵借政　欵項一面要求政府從速　理從前舊債財政部因於本年一月十九日呈准大總統妥籌清理辦法由鹽餘有關係各銀行號會同組織鹽餘借欵聯合團與政府磋商發行債劵辦法彼此商量妥洽於一月二十六日各銀行號與財政總長簽訂合同發　債劵九千六百萬元七年期八釐息發行價格按照三四年曁善後借欵辦法照八四發行所有債劵全數充作償還短期内外債務不得移充别川查本團各銀行號借欵其中利息　限高低不一間有一二利息較大者然照目下現金之利率計算　各銀行號之虧損爲數極鉅且銀行方面尙有一千萬左右債權非政府另籌辦法不能全數收回各銀行號所以如是忍痛承受者（一）便各銀行之債權得一較有確實之保障（二）杜絕政府不得再以渺茫之財源指抵欵項以欺人民而亂金融（三）一俟關稅增加政府得騰鹽餘爲政費之用使政府量人爲出財政漸趨正軌抑更有言者此項債劵第一年基金祗須一千二百萬元而政府對於以鹽餘指抵之内外債務就契約言豈止倍蓰是此次發行公債政府非但未加絲毫負擔且各銀行號己代政府犧牲巨欵矣寗得謂過若謂因此牽及政府全體之財源實未悉此中内容之論此又不得不更鄭重聲明者也唯政府業己簽訂合同而近日又有條件要求扣留一部分債票或要求銀行月墊政費百萬元之說此與整理本旨相背各銀行號所未敢承認者也謹此宣布尙祈公鑒所有財政部與鹽餘借欵團所訂發行償還内外短期八釐債券合同條件略舉如次（一）財部發給八釐債劵名曰償還内外短期償八釐債券總額定爲九千六百萬元（一）債券自發放之日起分七年還清第一年抽籤還本一次不得少於百分之四自第二年起至七年止每年抽籤還本兩次以十二次平均還清（一）債劵年息八釐每半年付息一次（一）自本年囗月起應由財部在收還鹽餘項下按照另表數目逐月照撥自關稅實行切實值百抽五之日起應在所增關餘項下按照另表數目移充基金所增關餘不敷應撥之數仍以鹽餘補充之（一）債劵償還内外短期債劵應按債劵條例發行價格按八四計算（一）債劵自一合同簽字之日起一月以内發行（一）債劵未經發行以前所有原訂各項契約一律繼續有效（一）本團各行號於收到債劵之時應將原有抵押品按成繳還財部（一）財部允於此項債劵未還清以前遵照大總統批令不再以鹽餘抵借欵項本團各行號亦不得承受政府以鹽餘作抵之借欵關於本條規定有效期間以債劵基金全數移歸關餘項下足致撥付基金時爲止（一）財部如向外銀團商允發行鹽稅公債時此項債劵應先與本團商訂贖回此項債劵辦法 
[直隸振興全省棉業之計畫（靜觀）]  
　　年來北方棉業大形發展產量日增紗業勃起如直如豫如魯如陜沿黄河流域數千里氣候乾燥土脈膏腴誠爲國内最好棉場就中尤以直隸一省最稱發達因該省東濱大海爲中外通商市塲紗廠紛紛設立西方則沃野平原棉產最盛農產製造互相消納而工值旣不甚昻交通又甚便利棉業前途正未可量惟就棉產一端而論年來植棉區域雖逐漸推廣而棉之質地則遠遜南方即以直隸與江蘇較一則地域甚廣一則地域甚狹而棉之產量直乃不及於蘇且直隸品質更不如蘇之通州松江等所產其有待於推廣改良自不待論直隸實業廳長嚴智怡氏對於本省實業頗有一種具體計畫其於棉業尤極關心適東南大學農科有推廣全國棉作之議於是廳校兩方函商就緒遂實行聯合現在雙方議定分三種步驟進行（一）聯合（二）計畫（三）實施第（一）項聯合已於去冬广始實現東大派有棉作主任技師孫恩麐氏赴天津與嚴氏接洽嚴氏即函邀本省及近畿各棉業機關主任到廳開一重要會議計到會者有農商部第一棉業試騐塲塲長錢穟孫第四棉業試騐塲塲長章祖純整頓棉業籌備處調查員王治平又直隸農業學校校長農事試騐塲塲長農業講習所所長等連同廳長廳員共三十餘人會期共兩日議定直隸全省棉場聯合會簡章七條並公推嚴氏爲會長事務所即設於直隸實業廳内會期每年之初開會一次第（二）項計畫由孫氏草成改良直隸棉業計畫書一件在會議時經全體贊成通過其計畫書内容計分直隸爲三大區每區於適中地點設試驗分塲舉行各種試驗是爲試驗區一在保定即以保定一道爲一區作爲東大第六分塲（因東大分塲已有五處）一以大名一道合入河南河北一道爲一區設試驗塲於彰德作爲東大第七分場一在天津即以津海一道爲一區作爲東大第八分塲試驗分場之職務在於改良本區之棉產栽培及棉產種子除試驗區外復於各縣設育種區育種區之地而各百畝其職務在供給各該縣以良好棉種如此試驗育　雙方並進則栽植方法之改良與棉種棉質之進化自可計日程功矣場中所用人員每一分塲聘請技師一人總理分塲技務試驗區另聘技術員二人助理一人育種區各聘技術員一人助理一人其職務擔任各區之試驗育種及指導農民經費預算試騐區一處每年需常年及臨時經費八千元育種區一處每年需常年經費及臨時經費八百元各分塲之棉花收入可抵耕種費用惟管理試驗推廣三項完全爲消耗性質不能不另籌經費是以預算如上數第（三）項實施本年先就保定一區開辦現已派員相地建屋畫區作塲預定從民國十一年至十三年爲第一期在此期内第一年創立試驗區地面二百畝第二年擴充至四百畝十三年至五百畝民國十四年至十五年爲第二期陸續創立育種塲十處民國十六年以後陸續創立育種塲若干處值此開辦之始技師不另聘暫由東大農科棉作試驗技師兼任至大名一區初有與保定同時舉辦之議但因限於經濟恐本年春間尙未能實施但至遲亦不出今秋明春津海一區則俟大名推行後再行繼續擴允開辦云 
[魯代表報告華會經過]  
　　第六次函告各界聯合會 
　　山東各界聯合會派赴華盛頓會議之代表唐蜀眉徐冠生兩君於山東問題在華會交涉之經過已有五次報告最近該會復接其第六次報告書所述我國日本及各國之態度頗詳蓋發函時交涉尙未解决也原函如下 
　　十二月二十七日紐約報載山東問題本星期内可續開談判惟須俟海軍案解决後方可規定倘爾時仍不能解决則必出於英美調停之一法又載二十一條有必須提出大會之理由日人之所以堅持鐵路條件者爲不提出二十一條之要挾地步也華京晨報載遠東委員會重提開稅問題日本反對增加僅允值百抽五是日謁王代表詢以中日交涉言日本不久可答覆已經美國代促質以將來據云倘日本不讓步則我國必堅持到底絕不退讓云云二十八日遠東委員會分會長昻得武氏擬定我國關稅值百抽五逾若干年後增至百分七零五其期間由大會定之並組委員會考察我國情形有後再定值百抽十二分半之議結果美贊成十二分半英贊成七分半他國與英同惟日本力主百分之五二十九日意法堅執九萬噸潛艇隊英國反對大會恐受影響惟日本暗助法反對海軍案以法贊助其對華要求爲交換條件也日本代表植原對新聞界宣言山東問題日本不再讓步將來須由英美調停云云是日八團體電國内我國三大要求俱歸失敗全山日本主張請速籌應付方法三十日赴芮恩施處開會米勒氏謂二十一條無討論希望山東問題將由英美調停是日王代表二次提出廿一條各國民團體議决致電國内勸國民自省改良内政學生團體電抵制日貨作外交後盾三十一日謁顧代表據云時與英美代表接洽請敦促日本答覆大約不久可重開談判是晚各團體開會商議致電國内詢集欵贖路辦法一月一日謁施代表請代發電國内說明交涉擱淺情形並徵詢各界能否於四個月内籌集路欵三千二百萬元（緣日本曾有此項要求我代表以時期太促未允）施代表以欵項支絀未允拍發三日新閣電代表屈就借欵自辦英美日方面均早有所聞且日代表接電較我更先我代表擬否認仍按前議積極進行各團體請上海代表以中央主張電告國内（緣他團皆困於經濟無資抬電）並請速籌路欵四日謁見王代表詢中央來電情形據云北京雖有電信並非訓令詢其主張答稱尊重民意與國際體面仍照前議進行决不讓步是晚五時中日談判重開日人堅持借欵贖路我代表仍主張現欵贖回或分期辦法相持兩小時示能解决五日晚五時中日繼續談判我代表聲明請日本取消借欵條件從分期或現欵贖回辦法擇一討論否則提交調人聽解决外交部亦有電來令持原議進行是日遠東委員會通過我國關稅值百抽五案又議决撤兵問題將來山我國與駐京八國公使會商六日中日談判日本仍堅持前議且提出三條件（一）借欵以十五年爲期五年後有付清之權（二）車務總管總會計須用日人（三）關於鐵路經濟事項於北京商訂不在華盛頓討論當經我代表拒絕討論請共同提交調人處理日代表以尙未到此限度爲詞不肯共同提交云云徐樹人唐恩良啓 
[西藏問題經緯之槪說（四續）]  
　　（六）哲孟雄會議哲孟雄會議從一九一三年即民國二年十一月十三日開始該會議中西藏委員提出中藏境界而英國委員對之創定内藏外藏之名目殆欲將川邊之地及青海全境劃入西藏中國方面之委員陳貽範主張本爲中國領土之西藏無劃境界之必要若西藏之意思而在自治則以清末趙爾豐邊軍兵力所及之處爲限卽以江達以西任西藏自治而英國委員復提出草約十一條百方强要據是以聲明承認中國重視之宗主權　派員駐藏之諸項三方面之意懸殊太甚徐考讓步之方法而其爭議之中心無論已境界問題陳委員於一九一四年即民國三年四月二十日提出第四次之讓步案（甲）當拉嶺以北青海之原界及阿敦巴塘裏塘各地依然爲中國内地而屬於中國治理（乙）怒江以東德格瞻對察本多三十九族（土司）各地沿用喀木之名稱而定爲特别區域英國委員對之於四月二十七日提出左之對案即其第二步之讓步案云白康普陀嶺阿　馬頃嶺之東北地悉劃歸於青海同時英委員迫令署名於草約中國委員不得已而於草約及境界署名就此間之消息由陳委員發電於政府云西藏委員旣署名於英國委員之約矣蓋英國委員以中國委員今日如不署名則約稿中之第二第四兩條全部削除英國則直接與西藏訂約不復與中國委員商議睹此形　而英國方面之决章頗堅故不得已而署名以避會議之决裂云云中國政府以此約稿中國損失太大立電陳委員否認此約然五月一日對英國公使則照會同意其大體惟境界一項則不能承認在英國公　仍主張此約稿始終有效而中國政府以其脅迫簽押終不與承認夫一九一四年即民國三年七月三日惟藏英兩委員簽押於該條約草約及交換文書之要領如左 
　　哲孟雄草約要旨（一）本條約附表内列舉之條項在本條約改更或與本條約意見殊異或相抵觸者外均繼續有效（二）中英兩國政府其認西藏屬於中國之宗主權且有外藏自治權兹尊重該境界之完全舉凡外藏之内政承認可歸拉薩政府掌管中英兩國均不干涉並約中國政府不以西藏爲行省而英國不以西藏之何種部分合并（三）中國政府認英國之於西藏有地理的特殊關係使西藏建設有實力之政府以維持印度附近邊界與西藏接壞之各地治安本條約第四條以外中國不派駐軍隊及文武官員於西藏並不行殖民事項若本條約畫押之日外藏有此種軍隊官吏時務於三個月以内撤退英國政府於一九零四年九月七日訂立之拉薩條約所規定以外之文武官員不派駐於西藏且不行殖民事項（四）中國政府按照從前之辦法任命大員隨從相當之護衛隊駐紥拉薩對之不加阻止但該護衞隊無論何故不得超過三百人（五）中國政府於西藏條約及一九零六年四月二十六日之西藏追加條約所載之外不復與他國訂約（六）西藏追加條約第三條廢止之拉薩條約第九條所載中之外國文字不包含中國英國之商務無比於最惠國商務而受次等之待遇（七）（甲）一九零三年及一九零八年之通商章程廢止之（乙）西藏政府與英國政府新議訂通商章程承諾之拉薩條約第一項第四項及第五項應實行該新章程非經中國政府之准許不得改變本條約（八）駐在江孜之英國官員關於拉薩條約之事項如以通訊或其他方法難於解决之時不可不赴拉薩而與拉薩政府商議無論何如得率護衛隊而前往（九）茲旣訂立本條約所有西藏境界及外藏與内藏之分界用紅藍色附圖明之内藏現有之權利如選派寺僧管理宗敎不因本條約而受何等損失（十）本條約用同意義之中英兩文日後文詞生異議時 
 
 

Page 11

 
 
　　以英文爲標凖（十）（一）本條約自畫押之日施行 
交換文書（一）訂約國承認西藏爲中國領土之一部分（二）達賴喇嘛選舉受職後由西藏政府呈明於中國政府由駐拉薩之中國長官正式接中國政府頒給逹賴之職位相當封號（三）外藏官員由西藏政府選派（四）外藏則於中國國會或類似於此之團體不有代表（五）駐藏英國商務官之護衞隊不超過駐拉薩中國長官護衞隊百分之七十五（六）一八九零年三月十七日之藏印條約（哲孟雄條約）第三條所載之西藏於哲孟雄邊界侵犯禁阻事項以後與中國政府無關係（七）本條約第三條所載之各節由各簽押國派員迅速查報辦理第四條所載之駐藏中國長官應即入藏（仍未完） 
[羅素論中國關稅自主]  
　　世界新聞社云英國學者羅素氏近有論中國關稅自主一文茲照證如左 
　　列强恒頌言願保持中國之領土完整與主權獨立英日同盟目的之一亦即在此依此目的而論該同盟可謂已著奇效蓋已使日本佔據滿洲及山東並以一九一五年對中國提出二十一條要求之結果對於中國北部儼然已處於保護國之地位也凡甲乙兩國擔保丙國之領土完整主權獨立其意味實即丙國將被如何瓜分已經甲乙二國協定例如英法兩國結約擔保摩洛哥之領土完整主權獨立附以私密條件規定摩洛哥之土地若者應歸法蘭西若者應歸西班牙當秘密條件發見時愚者即斥公布之約文爲欺詐但在洞明外交語文者則由其公布之約文即可推知秘密條件 
　　職是之故中國人知英日盟約緒言内聲明以保持中國領土完整主權獨立及各國在華商工業機會均等之原則爲該同盟目的之一即爲之大驚固其宜也中國在華府會議要求凡外國訂約涉及中國者非經中國預聞不得訂立此誠最合法之要求假令法意二國訂約保持大不列顚之領土完整主權獨立則吾人之驚駭爲何如此種結約實侵犯主權苟非爲干涉之先導固决不締訂者也 
　　余嘗就滿洲由東而考慮中國之領土完整問題今更考慮其主權獨立問題除日本在華之軍事勢力外列强在中國莫不獲有大足妨碍中國主權之權利其爲例外者獨一美國耳此等權利如何廢止殊不易言 
　　（一九二一年）倫敦泰晤士報有一論文其中誤謬之處實足駭人作者於其所論之事殆毫無所知茲述事實如下吾英於一八四二年與中國訂約規定中國對於進口貨一律徵收值百抽五之稅又一八五八年條約規定依物價表徵稅此項物價表每經十年修改一次但以後僅於一九○一年及一九一八年修改兩次而後一次以當時物價因歐戰而暴漲乃屏棄時價而以一九一三至一九一六年之折中價爲新物價表之根據又以各種商約内皆含有最惠國條欵故事得十三國一致同意則稅則或物價表均無修正之可能同時關稅收入雖仍爲中國主要入欵然已作拳亂賠欵及許多外債之擔保品至於出口稅亦被條約束縛值百抽五雖有妨中國商業不得不依約徵收因非此則收入將虞不足進口稅則無論爲生料或製成品必需品或奢侈品槪爲值百抽五此種制度一方干涉中國主權一方妨害其實業固顯而易見也 
　　又關稅之管理亦訂定於條約自一八四二年以後關稅之徵收全在外人管理之下此制已行之多年設一總稅務司由中國政府任命但條約規定英國對華貿易一日較他國對華貿易爲鉅此總稅務司卽一日須以英人充任總稅務司有任命屬員之權高級職位皆授諸外人一九一八年合計中國各稅關有洋員二千人華員五千五百人自總稅務司以下各洋員皆對中國負責赫德爵士任中國總稅務司多年頗受華人稱許就稅關管理之自身論之固較中國舊式官僚忠實稱職也愛國改進派之華人咸望其國家財政得有自主之權如修改稅則卽其一端但並不亟亟於海關管理之變更顧維鈞氏在華盛頓發表一宣言卽陳述此項意見倫敦泰晤士報於上述論文中謂顧氏之意乃欲將海關管理歸華人之手言外之意似謂其主旨在希圖與商人通同作弊得法外之金錢篇末數語云（中國官僚自然願海關之鉅大收入盡由彼等經手而中國人民則未必抱此同一希望也中國代表之辨才或足以惑無知之輩若深曉亞洲人情形者則聞中代表之言將益信東方外交家愈經（西化）則其在東方所享之信任愈少也）如此凌侮友邦之辭實爲向所未有按顧使通體所言均指稅則而非指海關管理吾不知泰晤士報作者會居中國幾時曾與抱新思想改進派之華人如何稔密乃敢下此斷語彼殆但憑其在俱樂部中所遇商人之報告而以爲中國卽若是耳吾敢告彼曰（凡深曉亞洲人情形者）至少深曉中國人情形者殊不與彼抱同一之意見也 
　　就余所親見曾受新敎育之華人而言則正直敏慧思慮縝密並無國界偏見彼輩所力圖者爲排除其國内種種惡習對於西方人之援助深知感激凡斥其不足信任祇圖欺朦西方人者其言非愚則偏此種論調令人起一種感想以爲歐人但願中國長此軟弱腐敗藉可圖漁人之利彼斥顧使希圖作弊得法外之金錢者直夫子自道耳 
　　美國對華素採用一較文明之政策吾政府現亦有步武美國之表示甚至北巖爵士自游歷北京後亦成爲中國之辯護士但其新得之智識顯然尙未能感化其機關報（指泰晤士報）余合不遑討論其他問題如修改稅則之類包含中國自主之合法要求者關於此等問題凡抱有經濟政策而不敢告人者定將顚倒黑白淆惑國内新聞家與一般公衆之聽聞故吾人於此不可不加愼總之華人並非劣等種族乃爲一偉大國民挾有至少與吾人同等之文明此尤當謹記不忘也 
[港海員罷工風潮擴大]  
　　廣東民治通訊社云香港海員罷工風潮久未解决其故實由於太古怡和兩公司態度之過於强硬除該兩公司外各國及華人船公司多已承認海員要求不過爲該兩公司之固執致受其牽掣耳港中苦力各工會憤船公司對於海員之缺乏誠意乃羣起罷工以爲海員之聲援如海陸理貨員工會（即打釐）同德勞動總工會（即貨倉及南北行苦力）集賢工會（卽開船卸貨苦力）等均已一律罷工三十一下午煤炭苦力又將實行罷工港政府聞訊卽日下午已開始戒嚴從灣仔起派一特務英差統帶英國陸軍各荷長槍佩足子彈以六名爲一隊分往各處巡游油蔴地亦分數隊輪值出巡至一日早中環西營盤一帶亦多派出特務偵探出巡上午十一時華民政務司傳本港二十七八工會之首領及辦事人到署逐一警告略謂海員要求加薪原屬一會之事各工會應各守本分照常作工汝等旣在港政府保護之下應各安其業母得盲從受人煽惑又令煤炭苦力行工會集賢工會同德勞動工會海陸理貨員工會各辦事人等一律各帶同該工員數十人或數隊限期聽候使用不得違抗否則必從嚴究辦隨又向各行逐一囑咐略謂港政府對於工商兩業必以實力保護汝等可各安其業切勿受人煽動投入漩渦受無辜之牽累此乃極愚蠢之舉動云云及後集賢工會辦事人周某李某海陸理貨員工會總幹事沈麗生與同德工會一人共四人於下午三點半回覆華民政務司謂尋覓終日竟然不能找一工人因皆已上省華民司大怒隨盤問數語畢立命華民署帮辦與更練頭陳森及華探多人將以上四人押上中環警署扣留候令發落昨一日晚九時中環總警署奉到上司命令立刻派出英差二十四人印差十八名由中環一區帮辦首領麥當路統帶各懷軍火佩足子彈四處巡游港政府於是日下午在行政機關會議後已召集陸軍兵士預備隨時調用是日大變從前態度矣 
　　白苦力罷工後港中物價較尤爲飛漲昨一日之柴價與前日之柴價大相懸别前日每元可得六十斤昨一日早忽起價祇得三十五斤正午起至二十斤每元只得細把者三把而已至於米則外洋雖無運來而港又無出口尙不至大起價然前數日每元可買十八斤者昨日只得十二斤已减少六斤南北行已於一日起停止起貨出貨現賣米者只有拆家與米舖及雜貨舖而已有某殷商一聞貨倉苦力將聯盟罷工立刻向某餅乾公司購買餅乾一百擔罐頭食品數千罐臘鴨臘肉甚多積貯於家中其一種恐慌形狀可見一斑 
　　自海員罷工擴大後各船到港者其海員皆次第加入現停泊於港口内之船其數已加至一百六十六艘合共二十八萬四千四百一十五噸計英船八十二艘中國船三十六艘日本船十五艘昨一日兩榮碼頭發生暗殺案一宗被剌者爲寗波人因潛開船做工以致被人剌傷已舁入國家醫院調治海員工會辦事人馬生前因往接船被捕爲警察扣留數天省釋及一日晚十時後有中西差多人到海員工會將物具搬去圍觀者數百人聞已將該會封禁矣 
[四川最近之制憲談]  
　　川省制憲嚮已久寂無聲自省議會開第八次會議議决省憲法會議組織法選舉楊子惠鄧錫侯劉成勳諸人并議員四十人爲審查員後各方面遂函電交馳羣起反對如各縣議參會學生聯合會各法團聯合自治會等皆此唱彼和愈形鬧熱僉謂（依暫行法省議會祗能議决單行條例其在單行條例以外者該會不得議决之今此省憲實係一省大法其在單行條例以外顯然易明該會竟悍然不顧甘冒此大不韙以議决之殊屬越權違法更選舉多數武人與議員四十人爲審查員一則以武人易於愚弄一則以該會人數較多足以遂其包攬之私）而跭北各法團反對尤烈皆謂（省議會議員品行卑劣且係舊法系所產出此次川省實行自治確爲根本的改造於舊法系所產出之機關應當澈底推翻另行改選然後再言憲法）云云此種論調未免過激近來副議長熊曉崖曾向人言（吾省宣佈自治籌備制憲本屬政治根本上之改造所有一切進行事宜自不能以法理論繩之如省憲究應如何產出制憲程序究應由何種機關制定均不能有絕對正當之主張但在吾省現狀之下若僅論制憲程序就事實上及理論上言其制定之權均以屬於省議會爲比較的正當是何也如不屬於省議會最上則當由全省人民直接制定之夫以七千萬人聚於一堂而制定省憲尙爲事综所不能遑論制憲程序其純屬理想之談而不能實行也明矣其次則當由全省人民選舉代表制定之但欲選舉代表必先調查選民制定選法及籌備選舉手續方能無弊否則漫無標準任情假冒所謂全省人民選舉之代表不過私人指派之黨徒亦何須有此一舉乎如須經過以上種種之手續且無論其代表之產出必須遷延歲月即此選舉代表之選舉法應由何種機關制定方爲適當又將成爲不易解决之問題矣此亦難於實行者也無已則仍由現有之法定團體舉出代表制定爲便而省議會在一省法定團體中就法律論則其地位較高而其代表之人民亦較爲普遍此所以湘省之籌備大綱江蘇之制憲規程浙江陜西之省憲法會議組織法制定之時期先後不同而　由省議會議决竟不謀而合其中豈無思所以離開省議會别闢蹊徑以制定此省憲組織法者哉而卒不能不出此一途者良以爲由省議會制定較省手續又較爲適當而舍此實别無善法也）近聞熊錦帆在省言彼將以個人名義由川北到渝向各方面疏通促省憲早日制定云總司令劉湘亦曾言彼對於省憲亦佇望早日制定而各方面終爭持不已彼祗得以冷靜的腦經得最後平允之表决然後出而調停庶幾得收圓滿之效果現重慶新蜀報向各報示意敎以反對之法第一步則横牽法理造成與論第二步則再鼓吹　　　定之憲法　　　此　議由各機關各法團組之其中尤有一事頗　人尋味者係沈因運動反對省議會將被任爲川東道尹云 
[沈部改編問題之波折]  
　　又有湘省改編說 
　　沈鴻英所部之桂軍四旅由贛西復竄湘東盤踞平江又及兩月此事久不解决不惟奄奄垂斃之平邑人民不能再行供億即與湘省局勢所關亦多此平人與湘政府所由日望其早有歸宿也張其鍠自受平人與湘政府之委託專赴洛陽與吳佩孚商酌請其收編吳氏初亦大打官腔旋經張君切實陳說吳始允諾但聲明祗能收編其軍隊而不能再任沈氏爲軍長亦以沈之反覆無常不甚信用也張因先請其接濟餉項服裝免其再擾平邑吳諾之遂有去臘餉項棉服之頒發張君與吳接洽旣有頭緒即派代表至平轉述吳意乃沈氏仍不肯抛却實權遂不允吳氏之請遷延至今尙無成議日來所得消息則又有仍主由湘省收編者以爲吳氏收編旣難妥協則湘省不妨再與沈接洽聞當局已派人晤沈從事磋商倘能就緒則以警務處長張輝瓚爲該軍司令但沈氏對吳徒以不肯犧牲其實權至改編未能實現對於湘省豈又肯犧牲傳者遂謂此爲一種作用謂湘直自有携手之謀對於軍事上之進行殊無法能掩人耳目沈部之已編歸吳氏實際上久無問題其所以有此幾許之波折實欲以沈軍而代吳軍無往來徵調之繁斯外人不致疑湘直有結合之約此說亦自言之成理惟不知是否可靠耳 
[南京快信]  
　　王省長九日下午四時過軍署會晤齊督面商要公談至晚八時返署 
　　新委淮北運副和鈞經某要人來電疏通聞可到任 
　　二月十二日爲南北統一紀念日齊王兩長通令所屬一律懸旗慶祝並放假一日以誌紀念 
　　海軍部咨復軍民兩署已飭海軍總司令轉令清海辦事處取消徵收海面漁戸照費請查照 
　　敎育部規定敎員辭職辦法咨行省署飭屬遵照 
　　省立第八師範學校學生因赴縣署旁聽發生衝突一案省署飭據該校辦理結束情形已將學生崔登元周之德丁縉鴻黄季直唐秉國薛成柏王開運汪承昌高守墅顧廷虁丁澤民吳以賢張松年等十三名除名 
　　南湯山温泉沐浴已開幕現設招待所於下關火車站及城内龍王廟爲接送湯山來賓凡乘招待所汽車者贈湯山陶廬沐浴優待劵一張下關至湯山一元七角龍王廟至湯山一元二角 
[杭州快信]  
　　浙江國民外交大會定明日（十一日）下午二時假省敎育會開代表會議例會提議籌欵贖路事件 
　　各縣縣議會分選監督已紛紛派出杭屬鄉區當選議員亦早决定惟城區尙在醖釀中外縣競爭較省尤力 
　　浙江敎育行政研究會昨日上午續開第二次大會提議件計省立師　學校敎員薪金應變更定額省立各校校舍應由官廳通盤籌劃分别緩急逐年改建等十案下午續開審查會 
　　第一師長潘國綱呈准創立之軍官補習團二師張載陽初擬仿辦因經費無着商准一師集兩師官佐前日會議决定合併辦理改爲浙江軍官補習團額外尉官一律入團肄業已呈報督軍備案 
　　省署昨委李文　署武康知事張立德署桐廬知事陳武署分水知事殷繩戊署樂清知事廖維剛署慶元知事羅會坦署湯溪知事孫熙鼎署瑞安知事褚魯署松陽知事王嘉曾署永康知事 
地方通信 
[松江]  
　　本年舊曆新年之所見松地習慣每届舊曆新年商家都事休息開門交易通例遲至初五以後而較大之舖往往至元宵以後方將排門拔齊近自改用陽曆後此風己漸漸移易木年初二日起各商家己多數開門此由谥社會金融所迫不得不爾惟各機關之懸綵賀年仍沿向例防營士卒更復興高彩烈聞十四日起將迎賽燈彩扮演地戲以助年興又往年每届舊曆新年地方賭興甚豪今歲則甚岑寂即沿街設立之小賭攤及嶽廟内之字謎等未到初五均己絕跡 
　　義敎期成會定期開會江蘇義務敎育期成會總會定本月二十五在南京開常年大會本邑義敎支會因定本月十四開全體幹事會商榷南京大會應提議案 
　　縣農會之職職松縣農會後方有荒地二十餘畝現由該會吳步蟾會長招江北人開墾雙方約定於六年後墾熟起租昨届該會開本年分第一次職員會之期吳會長即導全體職員參觀現正闢治之荒地及新由南京運回之該會水產農產出品聞此項出品經南京物產會審定頒給一等奬憑又昨日之職員會祗議奉令組織保牛會一案議决呈請縣署召集地方行政會妥籌辦法從速設立議畢在會宴會而散 
　　電燈發電機爆破水管電燈公司發電機於九日下午五時四十分鐘正在吸水開燈之際水管忽然爆破因之機身不能運行電燈立時盡息該公司即飭工人於當晚趕工修復聞水管爆破原因係外間偷電太多機件受傷所致 
[蘇州]  
　　擬築圍城馬路蘇州婁江市民公社潘瑞青等以婁門外地處偏僻交通不便現擬從婁門外吊橋塊起經西滙東匯直逹圜門馬路建築圍城馬路以通車輛昨已派人丈量估價一俟籌有的欵即須着手建築 
　　小學生提倡國貨蘇城各高等小學校學生近發起組織提倡國貨會先從改良仿製着手藉以挽回利權一俟布置就緒即將遴選會員出發演講 
　　水警取銷游緝隊江蘇水警廳趙雲生廳長前以冬令防務吃緊組織冬防游緝隊分旬會哨現在冬防期滿所有前項游緝隊自應取銷各匾抽撥之師船仍各回原防汛地以重航路昨己通令各區隊一律遵照矣 
　　嬰孩衛生會預誌蘇州青年會近發起嬰孩衛生會定於二月十五號起十七號止舉行三天延請女界及著名人物赴該會演講嬰孩衛生之重要逐日定主席一人聞主其事者爲徐可陞云 
[鎭江]  
　　嚴查私運米石王省長近因蘇省各屬米價已漲至十元以外推其原因不外屯積私運兩端關係民食貽害匪淺昨特通令沿江海各縣知事曁各稅所水警一體從嚴查禁倘有奸商私運米糧出口一經查獲一半充公一半充賞以維民食聞鎭屬各縣知事各稅所長均己奉令飭遵矣 
　　棉紗市價提漲近日上海棉紗市况忽漲五六兩致鎭地亦隨之飛漲而銷路亦稍見活動昨市十六支本紗二百五元十四支一百九十八元凡有存貨者均獲其利 
　　疏濬運河續誌自高郵至馬栅灣一帶河道曲折淤淺不堪行舟業經江北運河工程局籌措鉅欵招集下河各縣災民於本月五日興工實行排濬約期三月竣工現聞該工總辦王君會辦馮振之均在工次認眞辦理 
[揚州]  
　　籌振會大放熖火籌振江北水災全省藝術股覽會八日晚間大放熖火一時哄動全城往觀者絡繹不絕大有萬人空巷之槪會中各游藝場因此七時許即宣告座滿謝絕購票是日計放四架（一）胡蜂錐瘌（二）火炮攻城（三）歐洲大戰（四）孔明借箭聞今晚仍有特别游藝以娛來賓 
　　新團　謝委過揚淮揚游緝水師兼水巡新任團長朱古朋赴省謝委事竣回防於昨日過揚在此小作勾留即行北上 
　　查勘雙金閘工程淮陰以上之雙金閘工程實施有日現江蘇運河工程局特派技正陳丕平偕同工程師前往查勘一切以爲實施之標準 
[南京]  
　　戲園演成惡劇貢院新市場草棚京戲園九日晚演新洛陽橋後即改演雙簧觀客頗不滿意大呌倒好臺上亦以惡言相向遂大起衝突臺上下石片磚頭如雪片飛婦孺狂呼亂喊聲震耳鼓幸東區警察署派大隊警察馳至彈壓始各紛紛散去事後調查踏斃幼孩二名破頭流血者十餘人婦女手飾被竊無算誠一場惡劇也 
[濟南]  
　　民治報被封之原因田督自派軍警包圍議會迫選政府派　長後省城各報紙即加以嚴重之批評田氏當令警察廳長高煥章示意各報經理人改變論調乃各報與地方政　均有關係故各報之主張異常强硬對於田之以武力干涉議會攻擊不遺餘力田乃老羞變怒飭令警察廳勒令民治日報停刊并加封禁本月三日警廳又傳集各報經理大加申斥將來濟南之輿論界恐淪於黑暗矣 
　　振災會籌備游藝會東省連年荒旱成災迭由振災公會開游藝大會以募振欵各界應募者非常踴躍去歲黄河决口利津濱一帶數縣瀹爲澤國災民之流離失所者以億萬計方今陽春開始青黄不接非有大宗振欵仍不足以維持災民生活之現狀該會乃擬定舊曆一月十三四五六四天假公園復開游藝大會藉募振欵會内備有各種游藝百戲雜陳届時常有一番盛况也 
來函 
[河南沁陽官礦局來函]  
　　逕啓者查出東向非產　之區所用硫磺均　　　　　　　　　　理有案自日本佔據青島後大　　　　　　　　　　　　　　　　不顧與論不思利害假手日商圖田洋行　　　　　　　　　　　　以圖私利日磺原質旣劣而官磺局重加熬煉之際又復攙以泥沙商民購用嘖有煩言該官磺局只知牟利絕不計此賤價收入高價售出每年約獲利四五萬元民國十年夏有濟南裕興染料公司向敝局定購官礦五萬觔作爲製造染料使用當經敝局覆核無異呈由河南軍民長官轉呈陸軍部批准照運并發給護照在案乃此項官磺運抵雊口時由東官磺局忆中長車震竟派兵將磺硬行搶去并毆傷押運局勇及船夥數名護照公事均置不願及向督署交涉而田督早受其蠱惑一味推託不予公斷後以處彼强權之下無可理喻竟被該局勒價收去而敝局與裕興公司則受損失不貲矣伏思山東官磺局不惟私買日磺變像出售更將陸軍部批准運銷之豫省官磺無端阻撓實不知居心何在素　貴報主持公論用敢將此事顚末詳晰陳述尙望迅予公佈不勝感盼河南沁陽官磺總局啓 
雜評一 
[魯案失敗之責任（庸）]  
　　魯案解决之結果去國民主張尙遠不能不謂之失敗平心論之自靳閣以來政府中人即傾向於直接交涉向使無國民之劇烈反對則上年九月七日之日牒未必不已接受今茲之失敗自靳閣以至顏代閣皆當分負其責任固無五十步與百步之别也 
　　乃袒靳攻梁者其通電輒曰喪權辱國爲前内閣所不爲此其巧爲靳氏開脫國民已覺齒冷今之袒梁攻顏者則直謂梁氏主張現欵贖路而顏於代閣之頃竟接受十五年庫券之條件鑄成大錯然試問梁之贖路主張何不發表於倉卒就職之初而乃喋喋於全國攻擊辯白計窮之後洗刷已晚不謂梁氏之徒尙欲以此嫁罪他人國民目非盡盲何能欺飾吾非謂顏氏不當負魯案失敗之咎也特顏之主張始終不變尙比較的能負責任耳 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國是會議之進行觀]  
　　先組織資格審查會 
　　國聞通信社云國是會議開會期近日來商敎聯席會議事務所接到各處加入來函及接洽報到代表頗形忙碌茲將各項情形分誌於下 
　　新報到代表該事務所昨日接到報告加入者爲山
東濟南銀行公會及漢口銀行公會並各推定代表茲將原電分錄於下（一）全國商敎聯合會駐滬辦事處鑒宥電敬悉本會即於本月七日下午一點鐘開會公推馬君惠階張君子衡劉君子玉于君耀西爲本會代表届時蒞會特此奉聞山東濟南銀行公會（二）全國商敎聯合會駐滬辦事處鑒宥電悉敝公會現經公推漢口中孚銀行行長秦褉卿漢口四明銀行副行長陳如翔二君代表蒞會准於二月二十八日以前到滬先此奉聞漢口銀行公會魚 
　　加入之限制國是會議發起之初原定以省議會總商會省區敎育會省區農會律師公會銀行公會報界聯合會爲限嗣後他種團體多有自請加入者湖南感化總院亦曾來函加入茲經商敎聯席會議事務所復函云逕復者前准台函敬悉本會發起之國是會議照原議决案應由省議會總商會省區敎育會省區農會律師公會銀行公會報界公會七團體推舉代表與會復於宥日通電内聲明在案貴院欲派代表請就近與貴省上列七團體接洽由以上七團體推舉方與原案相符云云 
　　資格之審查該事務所以日來報到團體多有與前次議决組織法案不符故對於組織方面頗有討論茲聞該會將先組資格審查會以審查加入團體之是否正當至該會之如何組織將决之於本月二十八號之籌備會議云 
　　贊成之統計茲據該事務所詳晰調查贊成國是會議之省區現已有江蘇浙江湖南湖北直江西廣東奉天山西吉林山東河南甘肅安徽四川貴州福建黑龍江京兆綏遠察哈爾等二十一省區華僑方面則有長崎小吕宋巴維亞三寳壟萬里洞暹京上膨坑菲律賓士甲巫眉埠等十埠至已經推定代表者共有七省區十三團體茲將詳細情形列表如下 
　　省區團體名稱覆到年月日派定代表 
　　江蘇省敎育會十年十二月廿七張仲仁黄任之沈信卿 
　　省農會十年十二月廿六徐瀛何潤 
　　上海總商會二月六日聶雲臺湯節之趙晉卿 
　　浙江省敎育會十年十二月十八李傑胡炳旒 
　　直隸北京銀行公會十年十一月十九（請上海銀行公會代表） 
　　山東濟南銀行公會十一年二月十日馮惠階劉子玉張子衝于耀西 
　　甘肅省議會十年十二月一日孫炳元 
　　省敎育會十年十二月七日孫炳元 
　　貴州省敎育會十年十二月十日艾振華王其澍 
　　總商會同上鄧鳴階 
　　省議會一月二十六日李銚階席祖蔭 
　　省農會同上蔡幹伯 
　　湖北漢口銀行公會二月十日秦禊卿陳如翔 
　　又不在規定之内而推定之代表列表如下 
　　省區團體名稱覆到年月日派定代表 
　　江蘇羅店中華自立會十年十二月二十九龐子賢 
　　安徽地方自治促進會一月二十七日張拱宸 
[關於海員罷工之要訊]  
　　宜昌輪載去甬水手五百三十名 
　　中國日后蒙抵格爾三輪更調海員 
　　外洋船華工薪額之調查 
　　各商輪已換海員之總數 
　　中國郵船公司在滬所招之新水手一百六十名上兩次因種種窒碍未能赴港致中國號無開行之期昨日十二時許該公司之甬帮新水手已確乘太古公司之宜昌號輪往香港俾將中國號駛行來滬計昨午動身者共一百四十九名又昌興輪船公司因蒙抵格爾號日本皇后號兩輪在港不能開出故亦在上海招定甬帮新水手三百八十名内一百九十人派接日皇后輪一百九十名派接蒙抵格爾輪亦塔太古之宜昌號動身此次宜昌輪之往港乃專爲載運海員而往也但此項甬帮新水手到港後能否即至各輪服職俾其駛出香港亦一重大問題緣太古公司前曾載去新招水手三百五十名雖抵香港未克上船便卽退回上海蓋罷工各輪刻下均泊於港内之碼頭上致新水手之過儎登輪頗感困難也此次宜昌號所載去之水手如果能得接工則中國號可於二十號左右到滬卽日皇后等亦可於是時抵此也 
　　又南京號昨日赴港之先該公司曾與各水手接洽當據全體水手云吾等到港决不加入罷工團體内故該輪旋即開往但據由港來滬之人云各輪船一經到港即使水手之無意罷工者一至其時一抵其地便不能自主雖欲不加入罷工團體内亦不可能云云則此次南京號之赴港其能不受影響否亦難斷言也 
　　中外輪船内所雇之華水手其薪工額確較外國籍水手爲廉茲就中美班内太平洋郵船而言其中純用中國水手之輪船噸位巨大者用二百三四十人略小者用二百名或一百六十名不等若純貨輪則不過五十名左右今將太平洋各輪内中國海員（包括水手侍役等）之薪工數目（即現時實給之薪額今次罷工之水手即按照此額要求增加百分之三十及二十五分者）志誌如次（表内薪金以港洋爲凖職務名稱係由英譯華者） 
　　（職别）（薪數）（職别）（薪數） 
　　水手二十二元至二十五元燒飯司四十元至六十五元 
　　製饅司四十元至五十元酒排役三十元至三十五元 
　　木匠二十五元至三十元侍役二十元至三十元 
　　鐵鐶夫三十五元至四十元司油夫二十八元至卅一元 
　　經賬人三十元至三十五元廚司二十元至二十五元 
　　舟子二十五元至三十五元司信件人二十元至二十二元 
　　伙食房役二十元至三十元看銀洋人二十五元 
　　甲板西崽二十元至二十五元食堂西崽十元至十五元 
　　打槳夫二十元至二十五元 
　　照現時外洋輪中之海員薪工而言其最大者不過六十五元以與白種人之水手比較尚不足四分之一至此次各公司在上海招雇之甬帮水手（即昨日赴港者）計最小薪工爲二十六元（上海洋）最大者爲七十元又美商某輪公司上次在滬所招者其最小額爲三十元與現時罷工之粤籍水手較則巳經增加薪額矣故說者謂旣係同爲增薪曷不即此以解决風潮也 
　　提督公司之海峽邦號因船中已易菲人作工故現已在小吕宋經香港來滬明日可抵上海當日即往西雅圖此船未誤班期茲聞該公司之主張將所有五郵船中一律改用菲人今已經有三輪更調矣又太平洋郵船公司亦决議將已經從舊金山出發之帝邦號到滬後亦換雇吕宋人如水手在滬離船者則仍照金邦號之就地招募甬帮海員辦理之 
　　自罷工以至今日凡屬行駛太平洋之郵船計粤籍水手之落職者巳逹一千五百四十人左右其中有四輪用菲律濱人約占八百數十名有四輪用寗波人約計六百六十人而日輪之更易東洋人者猶不在此數中也 
[粤商電勸海員船行雙方讓步]  
　　上海粤僑商業聯合會昨致汕頭總商會六邑會館學生聯合會等電云海員罷工交通阻梗商業停滯各學堂已届開學學生無船首途有誤學業日久相持船行海員均無所益望勸雙方讓步早日解决以安大局上海粤僑商業聯合會佳 
[外報所紀海員罷工事]  
　　星報云本埠航業公司今日接香港來電謂海員與扛夫罷工現狀仍無變動雙方談判依然停頓無一願有讓步此間招募甬籍海員之舉仍在進行豫料明日將先有若干首途且議以專船載赴香港中國郵船公司招募之海員尙未募齊大約數日内可以足額該公司所受罷工損失至爲重大因所有之船均有滯留香港也除中國號尼羅號刻留香港外而今晨赴椗之南京號到港之後船中海員亦將加入罷工西貢現運大批白米接濟香港香港西貢喀爾喀特間之航務未受罷工影響提督公司之貨船仍照常開行金邦號昨日開抵馬尼剌該船此次未直接赴港擬留泊馬尼剌至二月十四日將來過港時僅擬留駐一日以便搭客登船若在常時則須留駐五日 
[浦東扛夫受海員罷工之影響]  
　浦東沿浦一帶客民叢集平時生計全靠各輪船碼頭扛貨度日每日所得工資僅足餬口並無積蓄乃自香港船員罷工以來輪船到滬稀少目下太古公司華通碼頭僅有長江天津班輪船數艘照常開駛滬漢其他如爛泥渡鴻升公司楊家渡招商局碼頭等到船亦少致一般苦力中人所獲工資難冀一飽莫不愁眉雙鎖云 
[商聯會電爭强迫加貼印花]  
　　政府要錢不要民 
　　聯合通信社云加貼印花一案商民羣起反對並經全國商會聯合會電部否認據理力爭各省迄未實行日昨該會總事務所又接東三省各商會電謂奉吉黑三省印花稅分處强迫商民照新章加貼定期檢查違即處罰羣情惶恐請爲維持云云該會接電即分電財政部曁奉吉黑三省長令飭照舊辦理勿强迫加貼濫罰茲將電文分誌如下 
　　（一）呈財政部電北京財政部鈞鑒皓代電計已呈覽茲又據東省各商會電告奉吉黑三省印花分處强迫商民照新章加貼并有定期檢查違即處罰之說羣情惶恐請爲維持等情查印花加貼違法病商各省反對多未實行今東省突加强迫恐生騷擾應請大部通咨各省取消加貼成命並令東三省印花稅分處勿以濫罰激變事機急迫惶悚待命中華全國商會聯合會總事務所眞 
　　（二）致奉天省長電奉天省長鈞鑒印花加貼一案各省多未實行乃貴省印花稅分處獨施强迫並有定期檢查違即處罰之說羣情惶恐迭電請爲維持本會已電部力爭應請鈞長飭印花稅分處於本案未解决通行以前仍照舊章辦理勿吏違法苛稅自關外先除分電吉黑兩省外即祈查照並賜電復全國商會聯合會總事務所眞 
　　（三）致吉林黑龍江省長電（文同從略） 
　　（四）覆濱江商會電哈爾濱濱江商會鑒有齊電悉已電請部省令飭照舊辦理勿强迫加貼濫罰候復到再電聞商聯合會蒸 
[閘北地方自治籌備會開會記]  
　　昨日閘北地方自治籌備會開聯席會議正會長徐乾麟就職各部正理事谱各分别就職議决各案以東新民路越界築路交涉一案業巳索回應將往來公牘全部付印通告各機關藉告結束而資紀念至所有該會應行籌備事項亦已積極進行分頭趕辦云 
[新閘路創辦商團先聲]  
　　國聞通信社云上海商界擬辦商團自衛一案創議已久祇因組織手續頗費研究迄未能實行茲聞新閘路商界聯合會職員王肇成現已决計自新閘路試辦該商店之贊成者頗多不日即須有具體計畫露布各界徵求意見從事進行云 
[商界歐迎於毅卿]  
　　提倡國貨之銷路南洋游歷團之發起 
　　中華全國工商協會於昨晚假座大東旅社開舊曆新年聚餐會并歡迎星加坡商品展覽會徵集出品代表於毅卿到會工廠代表如振豐棉織廠三友實業社商務印書館家庭工業社中華製傘廠中華興記香皂廠南洋烟草公司華成貿易公司三新布廠愛國公司足安襪廠爕昌火柴公司華純襪廠恒昌炎柴公司自求鈕扣廠振華油漆公司信大染織廠等數十人會長虞洽卿因事未到副會長謝復初主席宣布開會舉杯歡祝即諸於代表演說大旨注重銀行與航路因銀行可以辦押匯有押匯則販賣者與製造者得第三者之調劑方可盡量發展航路開闢裝貨較爲便利不致受人拘束振興國貨公司丘心榮演說注重整頓幣制因幣制與滙兌極有關係滙水高低即爲推銷國貨消長之機暹羅駐滬採辦國貨公司許冀公演說略謂暹羅僑民有四百餘萬需用國貨爲數必巨新得若干同志共謀傳播國貨并設立國貨標本陳列所以引起僑民觀感現在陳列標本已有八百餘種云副會長沈九成即席發起南洋游歷團擬集合同志同往該埠考察情形以爲推廣國外貿易之凖備餐畢散會已鐘鳴十下矣 
[海軍爲餉項開會先聲]  
　　海軍各艦隊因欠餉問題於去臘派艦前往揚州十二圩等處監視鹽厫截取鹽稅以充軍餉等情迭誌本報茲聞此事經江蘇齊督調停中央允許按月由鹽餘項下撥給四十萬元兩湖巡閱使吳子玉將軍撥洋十萬元共計五十萬元俟西南艦隊北歸後再由鹽餘項下每月增撥十五萬元經各艦隊全體官佐之同意業已解决開往各艦均已陸續開離回防練習艦隊司令楊敬修亦於前日回滬現聞政府又向某國借欵九千萬元即以鹽餘作抵對於前議辦法稍有變更艦隊全體官佐聞此消息恐中央復有變議之事故蔣總司令於昨日發電至鄂邀請第二艦隊司令杜錫珪到滬後再行定期開會籌議對付方法云 
[蘇省撥助海軍軍餉每年七十萬元]  
　　國聞通信社云海軍軍餉中央舊欠甚多屢經呼號仍未解决不得已乃由海軍總司令向江蘇督軍齊爕元商議請其暫行設法撥付以資維持茲聞齊督已允所請指定江蘇全省每年鹽餘收入之七十萬元按月移充海軍軍餉因此海軍方面情勢稍爲安靜云 
[報關業明日集議]  
　　討論長江各貨增加水脚問題 
　　本埠專裝長江各口客貨之報關行前據招商怡和太古日清寗紹等六公司（此六公司係入公票局）知照自本年起增加長江各貨之水脚而長江帮各報關行以當此商業凋敝之時何能遽增水脚爰公同去函懇請取消此議仍照向章辦理詎各輪船公司均不應允於是南北市一部分報關行僉謂欲爭此問題自非集會討論不足以資對付乃决定本月十二日（星期日）邀同長江帮各報關行曁號客假城内蓬萊路南北市報關公所開會公議對付方針昨已遍發通知矣 
[海關新定出口貨船條例]  
　　江海關稅務司近奉總稅務司通告略謂近來各出口貨船往往有私載危險品及各犯禁等物茲擬定出口貨船條例自本月施行其條例如下（一）凡船未到而先行驗畢之出口貨須置於特許之駁船或專置此項巳驗出口貨之特别棧房（二）當結關時須將出口貨之全套艙單一併送至結關台（三）在結關二十四小時以前務須將出口貨艙單送呈在船上之關員查閱 
[道路會之雲南隊徵求會員]  
　　全國道路建設協會之雲南隊日内對於徵求會員一事仍在積極進行茲錄其隊長鈕永建致各隊員書云敬啓者本隊自成立以來幸承台端熱心贊助共已徵得積分一千零九十餘分欽感莫名惟是依照協會原定每隊及格分數尙少四百餘分方以協會褒榮大宴大邇不克如數徵足爲慮茲幸昨接協會通知書凡在二月二十號以前交費到會者均可照章贈奬同人等聞有此伸縮餘地莫不奮興鼓舞咸思乘時設法趕補其不足爲此專函奉逹務祈台端轉達貴隊同人在此古曆新年酬應之間積極進行共爭優勝倘能溢出原額最所欣慰否則亦求達及格目的免落後着是所至禱至本隊加奬贈品現擬定於二月十八號中午在一品香開聚餐會時舉行先此附陳届時再正式柬請也云云 
[法水公司與路局埋管交涉訊]  
　　磋商妥洽將次動工 
　　法商自來水公司因添設水管經過滬杭甬鐵路上海南站西首約一里許頭分路地方軌道下安設水管經該路工程處阻止工作並經該水公司一再函商路局各節已誌本報茲悉此事業由該公司與鐵路局長及工程師商妥昨日（十號）上午九時許該公司西人帶同華員顧某至上海南站與滬楓段段長五文道磋商接洽一切並聞已經鐵路工程處准予該公司在該處軌道下通過大約准在一星期間動工云 
[中國工會爲黄龐鳴冤]  
　　聯合通信社云趙恒愓慘殺黄龐一案各界共憤該會日昨議决代電南北兩政府請主持公道代電如下北京徐菊人先生桂林孫中山先生鑒湖南總司令趙恒愓擅殺勞工黄愛龐入銓一案草菅人命全國震驚軍閥專權至此已極查趙恒愓熊度曖昧附南與北歸迄無一定宗旨自命處於護法旗幟之下對於北京部院仍有文牘往還信使絡繹不絕於京粤間據此以觀兩政府皆有譴責趙恒愓之權敝會爲上海工界團體不帶何方色彩趙恒愓旣有慘殺勞工之事不平之鳴人同此心惟有懇請兩政府主持公道立予罷斥以平衆憤而雪奇寃工界幸甚中國工會上海總部叩肴 
[張欣生毒父案撤銷全卷到蘇]  
　　三林塘張欣生毒斃親父張駕雲一案前經凉電傳來撤銷第一二兩審發回第一重行審判等情茲悉該案於昨日上午十一時許蘇高檢廳始接到北京大理院公文將該案全卷快郵寄交到廳高檢廳接文後立卽通知同級廳查照一面預備將該案全卷及張欣生等各重犯發還來滬云 
[少年宣講團提倡社會敎育]  
　　苦口婆心爲衆生造福 
　　少年宣講團昨通告本埠各團體云茲啓者中華受幾千年貴族敎育之遺毒養成資產階級之惡勢力把持敎育爲私有品富者益富愚者益愚富者爲天神愚者爲奴隸夫天造我人賦與形軀本無所謂貧富更無所謂賢愚賦形旣一權利亦等因自私自利之故無接近敎育之機斯造成此不平等之社會矣國谥天地必有與立其與立者民也今以大部份人民處於資產階級勢力之下而無機會與敎育相接近無智識無思想社會成麻木不仁之象實民族一大辱點焉民族有此一大恥辱國烏得而不弱敝團矢志社會敎育鑒於宣講之力足以左右民俗補助學校敎育之不逮使曾受資產階級痛苦而乏接近敎育之平民得受相當之常識增長生活必需之智力行之十年未嘗稍懈究以力棉難見大效羣策羣力端賴同胞他山之借固有由矣素稔貴會服務社會雅具熱忱提創敎育不遺餘力諸同志苟能在公餘之暇組織一宣講之部與敝團相輔而行則收效速而民困蘇且平民智識社會成不僅可以增長民族之光華抑且得以增進國際之地位爲告同志旣熱心於治標之愛國運動於先不可不注意治本之社會敎育於後倘荷賜表同意敝團願任馳驅之勞肅此敬頌公安少年宣講團謹啓 
[交大滬校之新計畫]  
　　設研究院增設理科及编織科添造宿舍 
　　交通大學上海學校自改組以來積極進行不遺餘力聞該大學總辦事處于寒假時在北京召集京津滬三校代表開校務會議議决事體甚多滬校所提議案均經通過茲擇其尤者略述如下 
　　（一）設立研究院世界新學昌明不得不歸功於研究院而我國興辦學校多年科學至今尙不能獨立舉凡儀器機器及一切製造品之原動力仍多仰給於人歷年官私費出洋留學學生所費旣屬不資而所選眞正人才仍復有限該校主任張劍心氏有鑒於斯此次特提議交大設立研究院俾學者得以研究高深新頴之學術貢諸社會以圖發展文明已經會議議决 
　　（二）　設理科及编織科理科之應用即爲工科二者勢難分離該校提議增設理科中之數理化三門已經議决又决添設编織科已擬就計畫書寄京核奪大約不久將成事實矣 
　　（三）添造敎職員學生宿舍該校自改組後本科三四年級學生均住西宿舍本科一二年級學生均住上院中學學生均分住中院新中院繕校室分配辦法秩序井然但本中學生名額近七百人宿舍大小不一祇得以每間之容量支配住居人數因此非常擁擠於衞生管理上多感不便此次議於本年秋季開學除將原有宿舍重行分配外並添造宿舍之能容二百五十人者一所又敎職員宿舍亦議决建築因敎職員常川住校於敎務校務均有裨益統計添造學生敎職員宿舍建築費約十萬元云 
[昨日之滙市與金價]  
　　昨日大條近期勿動仍三十四辦士一二五遠期長二五計三十三辦士八七五先令東滙美滙等滙率均未更改上午各銀行結出價略硬一二五惟買進者與前日彷彿本月份先令銀行賣出價三先令四辦士買進三先令四辦士一二五後由中國三菱友華等銀行共買進三月份先令約二十餘萬磅價三先令四辦士美滙本月份銀行賣出七十二元半買進七十二元八七五東滙本月份賣出六錢五分二五買進六錢四分七五午後交易頗稀銀行結價均與午前相彷標金上午最高曾至三百二十三兩三錢收盤又回小七錢午後先令揭曉仍未動金價漲落祇數錢不過因買進賣出之多少而轉移也收盤爲三百二十三兩六錢較前日漲起元一兩二錢云 
[昨日之棉紗市况現貨價已漲]  
　　棉紗市面各交易所標凖前日已見轉機昨日本月份因現紗見漲故亦隨而漲起兩外遠期反跌小數錢四川帮買進二十支五福牧羊現本紗大包五百包各紗號因該帮躉數躉出故仍照原盤又二十支如意八十包其餘天津烟台汕頭營口廣東江西漢口蕪湖野鷄帮等買進約有千包左右日紗印紗六百餘包東方及恒豐永豫等廠開開出期紗大包小包一千餘包三井武林等日商洋行開出二十支漁翁東紗二百包市面現貨已抱樂觀銷塲如果活潑則期紗標準當然隨而有升騰也 
[糖市之昨訊]  
　　昨日火車糖市面疲而轉定東三半劃八兩零五分東四半劃八兩五錢貨缺帶緊棉糯荷白劃八兩三錢市俏廣永興號進荷白約近四千袋賣出者統是躉戸貨本月底二十八號粗沙結六雨下月底期六兩一錢二十四號白粗沙結八兩該號此次收擄人心遂得稍定是以市面有此現象云 
[前昨兩日滬杭車運來之現洋]  
　　滬杭甬鐵路上海南站前昨兩日由嘉滬區開車及杭來一百零六號慢車在嘉興硤石松江等處裝來現洋計列如下（九號）松江興業銀行運交上海中國銀行現洋一萬元又松江信餘運交上海安裕現洋五千元又運交益豐現洋五千元又新市裕生運交上海衡九現洋五千元又運交上海泰和現洋五千元又運交敦餘現洋五千元又運交惠興現洋五千元又嘉興志大運交上海益昌現洋五千元又運交上海益豐現洋二萬元又運交順康現洋二萬元又運交上海均泰現洋一萬元又嘉興元大運交上海安康現洋五千元又運交衡通現洋五千元又運交義生現洋五千元又嘉興豫沅運交上海大成現洋一萬元又運交福康現洋一萬元又運交泰和和五千元又嘉興滋源運交上海長深現洋一萬元又嘉興義康運交上海德興現洋五千元又運交生泰現洋五千元又運交徵祥現洋五千元又硤石裕通運交上海五豐現洋一萬五千元又 
 
 

Page 15

 
 
運交隆太現洋五千元又硤石大成運交上海仁亨現洋一萬元又運交上海滋豐現洋一萬元（十號）松江信餘運交上海均太現洋五千元又松江願成運交上海順成現洋一千元又嘉興泰隆運交上海德豐現洋五千元又嘉善永孚運交上海永豐現洋一萬元又運交長成現洋五千元又運交承裕現洋二千元以上兩日間共運到現洋念二萬六千元均先後運抵上海南站卸車云 
[友華銀行銀市報告]  
　　中美新聞社譯友華銀行十日報告云昨日倫敦銀價近期不動遠期高一便士之四分之一紐約銀價高至六五又八之七倫敦紐約間滙價跌至四三六今日此間開盤惟金洋跌至七二半晨間市况頗見堅固投機者多售出交易價二月期金鎊爲三先令四便士又四之一三月間在三先令四便士至三先令四便士又八之一之間四月間爲三先令三便士又四之三金洋二月間爲七三三月期爲七二半四月期爲七二午後市况鬆動買多於售倫敦遠期銀價看高紐約無來電 
[外僑女界擬請定華僕註册例]  
　　俟多數贊成再請租界當道核准 
　大陸報云本埠美國女子俱樂部及法國女界領袖草就上工部局書請定華僕註册例現正份送租界中西人住宅徵求同意英法美婦女簽名者已有多人俟得多數贊成即擬上諸公共租界工部局及法租界公董局若經核准則將來爲西人服役之華僕均須報名註册而可免除種種流弊 
[交大體育聯隊比賽足球誌]  
　　入場券售資充皖賑 
　　交大體育聯隊於今日（十一日）下午二時半與公共體育塲足球隊在交大操塲比賽十二日下午二時半與上海西人足球隊比賽（地點同上）均售入塲劵劵資分二角五角兩種五角者備有坐位所得劵資悉充安徽災賑蓋此次安徽水災綦重待賑孔殷擬在滬組織游藝會並請該校臂助故乘此時機發售入塲劵云 
[審查飛虹學堂性質之報告（續）]  
　　（乙說）查興辦學堂舉董卷及飛虹義務小學堂卷光緒三十年十二月頭圖紳董陸鼎祥等四人公舉王豐鎬爲飛虹義務小學堂總董事由圖董發起似係地方設立之學校有公立之意味三十一年四月王總董稟稱備價購地獨力捐助建造學堂請移用公欵同時又呈送簡明章程由縣通詳立案該章程緣始項下稱暫借文昌閣闰辦經費入欵項下稱縣撥文昌閣餘地變價四千元爲自行興造學堂之用另由總董糾集同志合成十人每年認募捐一百二十元計歲入一千二百元爲常年經費而摺開董事十人己無原具稟之四人在内似當時圖董奉文興學而借重有力之私人成立學堂也核其性質此時法律上之權利能力行爲能力責任能力己集於校董十人此校童十人者已有社團法人之性質特組織未完備耳又查送到各表以光緒三十三年决算爲最早有新署撥欵有個人私財捐欵有縣撥公欵息而個人私財捐欵項下註經費十一人每人常年一百二十元夫經常費爲個人私財捐欵而文昌閣係暫借似私立之校借用公產縣撥公欵四千元備興造學堂之用似任籌經常費者爲私人而以公欵補助至宣統元年上學期兩等小學堂一覽表二年下學期小學堂一覽表始注公立字樣而緣起闌内均注創辦王豐鎬元年表並注開辦費由王豐鎬籌募性質益覺明瞭蓋前清學制之所謂公立乃現今學制私法人設立之性質旣認開辦費爲王豐鎬籌募而立案時之常年經費又由其糾集同志十人認募則於私立之性質爲近矣又查九年三月勸學所呈據姚鴻翥函開有鴻翥於去歲蒙　所介紹於飛虹學校校董王省三先生爲該校校長鴻翥自任事後時體貴所推薦之隆誼及王先生委任之厚意等語是當時勸學所固未認爲公立也本年一月勸學所呈文亦云雖名私立實係公益性質又云改爲市立以正名分是現時勸學所己承認其私立之名而僅有改爲市立之意見也該校如確係公立則文昌閣旣係公產無所用其借設且設校以經常費爲主要目的負維持之責者旣爲私人捐欵則總董又似爲社團法人之代表雖有公欵撥助斷爲公立殊有未安查私立學校本爲含有公共目的之私法人前清學制之稱爲公立者以此而性質實爲私立如主管官廳欲改私立爲公立在法律上之手續應徵董事同意方爲公允 
　　竊謂時代變遷己往之陳跡殊無辯論之價值現爲該校發展計急應建築校舍確定經常費負責之機關宜與立案時之各校董商定改爲市立小學組織校董會規定校董名額及分年改選辦法井明定權限每年由校董會提出預算决算經地方敎育主管機關認可校長由校董會推薦經地方敎育主管機關委任庶權責分明校基永固姚文枬沈恩孚黄炎培十一年一月二十八日 
[學校彙刊]  
　　上海公學白克路上海公學係前寰球學生會校長楊德鈞創設編制分中學高小國民三部前後畢業三次畢業生在南洋羣島辦理敎育者有鄭堅等數人轉入東南大學曁南師範者有梁鋆立梁孫謀等數人該校學科注重實用故能成績斐然定正月十五六兩日考試新生十七日行始業禮 
　　市西公學南陽橋中華救國十人圍附設市西公學開辦以來雖僅一學期敎授管理頗爲完密本學期因新生報名者頗爲踴躍故决分每學級爲兩組庶頴才兒與低能兒不致混合敎授並擬添聘主任敎員數人云 
　　毓賢高小愛文義路毓賢高等小學校經前次敎務會議决增加學額至二百名邇因本外埠新生陸續報名己超出規定學额之外特定本月十二號舉行甄别考試又該校對於商業一科素所注重聞已聘定北京國立美術學校唐越石擔任廣告圖案畫其附設商業夜校仍由顏問行主任 
　　培秀女塾虹口乍浦路培秀女塾剏辦迄今己届二十八學期學科完備尤重中西剌繡凡學生畢業中學得可由該塾介紹入裨文女塾肄業享受特别利益故新生報名者絡繹不絕聞己定萬曆正月十七日開學云 
　　英法夜社乍浦路願和里英法夜社係鮑俊德君所創設已歷十載而對於敎育甚爲熱心敎授及管理方法亦頗完善故學生報名者極爲踴躍該社己聘定朱葆元博士爲社長應書貴君敎授讀本文法徐篤仁君敎授繙譯信札並於本學期始添設英文商業縮記及簿記專科限期畢業學費甚廉由鮑容之君擔任皆富有學問之敎員茲定陰曆正月十七晚正式上課高初二級尙有餘額云 
　　民國路商聯會義務夜校民國路商業聯合會義務夜校定於二月十七號下午七時舉行春季始業禮校址仍在丹鳳街東明學校該校學額原定一百名而各商店生徒往往報名因無空額多抱向隅今年增加學額一百名預備募集基金將來逐年擴充 
　　倉基學校小南門内藥局弄上海市立倉基學校於夏曆正月十三日開學學生到二百餘人上午十時舉行寒假開學式先由主任杜謙吉報告學校近况及規則次由顧挺幹君演講理事會成績及以後方針末由盛楚蘭君報告閱書會之意趣及借閱方法并述以前成績禮畢唱歌散會己十二時矣 
　　聯益善會夜校美租界梧州路上海聯益善會義務夜校自去春設立以來學生漸見增多今歲又擴充敎室添招新生敎員除王振常君王滌身君等外擬再聘一人擔任擅長科目茲悉該校訂定夏曆正月十五六兩日試騐新生二十日即行開課云 
　　益智學校本埠南成大弄聚寳里益智學校係陶君漢塵獨力創辦敎授注重講作寫算切合實用開辦有年成效卓著遠近子弟來校受業者日益衆多自本年始擬擴充校舍推廣學額添招男女橷生定夏曆正月十七日開學云 
　　大陸中西學校百老匯路永成里八一六號大陸中西學校係由之江大學朱鵬霄君糾合同志之富有經騐者組織分夜兩部課程頗密並重橷制已定正月十九日開學聞日來索章報名者頗見踴躍云 
[花砲作火藥爆發之慘劇]  
　　轟斃該作小主黄銀生燬屋一間 
　　滬南王家碼頭裏街德順花砲店作塲向設在西首紫陽衖後面某號屋内昨日上午十一時半由小主黄銀生在作塲内將硝磺火藥拚合之際用兩手合力挫磨不知如何藥性勃發轟然一聲頃刻爆發火即卜騰黄之頭面手足周身着火不堪收拾人即昏倒不省人事迨由隣居某成衣匠聞聲奔進將黄救出已衣服全燬人亦焦頭爛額俄而火即冒穿屋頂由救火聯合會鳴鐘報警各區救火會急將皮帶龍火龍等救火器具馳往灌救移時即熄燬去該作坊平房一問餘未殃及旣而由店主黄梓賡從店中得悉赶來施救己成無及遂將受傷人舁送公立上海醫院求救經醫生察得傷者周身皮肉均己焦灼血肉糢糊雖當塲設法敷治不能奏效延時斃命後由一區一分駐所署員牛雲舫立飭長警前往查明肇禍情形詳報徐警廳長核示聞該店開設己二十餘年其製作手續全憑該子能力此次火藥爆發轟斃後該店主頓足痛哭觀者莫不凄慘云 
[少年團派員調查敎育]  
　　本埠少年宣講團爲謀進行調查各處社會敎育情形以資參考特派該團編輯谷劍塵君於七日起程赴寗紹内地調查社會敎育情形云 
[飛虹學校之校友會]  
　　滬北飛虹學校校友會昨晚（九日）七時假北浙江路勤益女學開會籌備成立會手續并討論重要事務到者魏梅章周樹範劉福麟凌瞻會等共四十餘人由吳有三主席議决案（一）成立會成於陰曆本月二十三日下午二時假蓬路母校舉行（二）刊印紀念成立信箋并編印成立會紀念刊（三）成立會請名人演說由會員隨時介紹（四）假母校舉行成立會請本會籌備委員接洽（五）本會發起人擔任臨時經費（六）羅功甫周樹範凌瞻曾吳有三吳昔憶羅磐甫六人爲成立會籌備委員（七）母校問題本會籌備時期不能討論 
[女子青年聯合會開會紀]  
　　女子青年聯合會自組織以來專謀聯絡青年爲社會服務茲聞該會昨日開全體大會由李雲英小姐主席報告一切次論中西音樂及研究敎育種種進行方法各會員均表同意當塲有成東著名音樂大家何仿南君京樂家顧一罷君西樂家鄧其倫君係該會聘請當音樂主任之職者奏弄歌絃獨奏畢一時掌聲如雷是日會員來賓到者甚衆直至四時茶點散會 
[寰球學生會介紹部消息]  
　　寰球中國學生會職業介紹部消息云該部近受各處大學校之委託聘請敎員多人大有供不應求之勢如有願應聘者可隨帶中西履歷各一紙親往該會接洽所有代聘之敎員如下 
　　（甲）學校在湖北者（一）哲學（二）社會經濟（三）英文學兼史地（四）敎育（五）數學以上每週授課各以十五小時爲度均月薪二百元供宿不供膳須西洋大學專門學校畢業者爲合格又英文兼史地敎員一席每週授課二十小時月薪百元供宿不供膳以大學畢業生爲合格 
　　（乙）學校在厦門者（一）動物學（二）植物學（三）敎育學（四）哲學（五）德文（六）法文（七）中文哲學（八）新聞學（九）又該會介紹部近受南京河海工程學校之委託代聘工程敎員一席已介紹康乃爾大學土木碩士吳鍾偉擔任年薪千八百元又美國卡乃奇大學理學士沈光苾亦山該部介紹至漢陽鋼鐵廠任事年薪二千元云 
[青年會元宵之冒險影片]  
　　青年會以現值元宵佳節舉行會員家屬同樂大會共慶良宵選演冒險影戲（掘藏記）五大木聞係寫一富翁遺金與孫深藏密窖以騐其勤儉中間數經轉折巨金卒歸其孫情節頗佳是亦敎訓子孫之良法也外加滑稽笑片二大本以助除興入座劵會員祇費一角非會員亦紙二角云 
[舊曆元宵節停止辦公]  
　　今日爲舊曆元宵節滬南工巡捐局姚石蓀局長昨日知照該局各科辦事職員循例停辦公事一天惟稅務科徵收各種捐稅照常開徵至各項工程例得休息棉花檢查局沈潤挹局長對於各碼頭檢查濕花司巡亦發條諭着於元宵節暫停職務一天 
[改造安徽同志會爲孤兒請命]  
　　寺勿剥奪孤兒讀書權 
　　聨合通信社云改造安徽同志會王匡等據孤兒院工藝所學生到會詳述該所自新所長張君康接手未及旬日即仰承高鳳意旨將該院改爲印刷書籍是不持使公共機關變爲私有且剥奪孤兒讀書之權利云云該會因此特備函致該院創辦人王一亭陸伯鴻請爲極力維持不能任其營私廢廢公恣意摧殘致碍孤兒之幸福云 
[松屬七縣學校聯合會代表會期]  
　　上海縣勸學所昨致六縣勸學所公函云敬啓者七縣學校聯合會會員敝縣己舉定姚文枬子讓秦錫田硯畦賈豐芸叔香賈豐臻季英相應函達并訂於二月十一日下午二時在凝和路也是園上海地方欵産處先開六縣會員聯席會議以便一致進行務請貴所轉致爲荷專泐祇頌　綏 
[北京高審廳長來滬]  
　　京師高等審判廳廳長沈家彝字季讓江寗人日前來滬前日由梅廳長伴同參觀地方廳各庭及漕河涇第二監獄昨日赴杭公幹 
[滬寗路醫生授車務人員急救法]  
　　滬寗路洋總管克禮阿君昨發通告致各大站云近因路上發生撞傷行人及乘客患症等事故下星期起由醫生傳授車務人員各項急救方法以便中途撞傷或發生危險症時所用車上及站間均備藥應用云 
[吳淞開辦施種牛痘局　]  
　　吳淞鎭現擬開辦施種牛痘局由發起人馮似堂西醫楊文錦及張達君等擔任駐局佈種事宜刻下正在籌備設局地點在鎭中財神廟内日期爲逢三六九日午後二點鐘起四點上不日即可實行開辦將來浦東方面須設分局此項經費尙須籌募云 
[吳淞陸軍講武堂房屋落成定三月中開學]  
　　駐吳淞砲台灣第二十旅旅長兼上海防守司令榮道一於去春稟准第十師盧師長籌辦陸軍初級軍官講武堂一所經榮旅長募集的欵遣派司令部副官華馬二員曁侯排慧等採辦材料於去秋開始建築茲房屋已落成一百數十餘間完全告竣内容規模宏大設所長一人管理一人敎育長一人庶務員一人軍需長一人書記官二人敎員十四人學員二百八十四人此外尙有勤務人共有三百五六十員 
[愛國丐者滿口愛國語爲的是要錢]  
　　日昨三益里外交商榷會開會時門外忽來一演講者口口聲聲（山東問題失敗了）勞工的飯碗被資本家奪盡了（孟子曰民爲邦本俱係愛國覺悟奮鬭等詞視其人衣衫襤褸烟容滿面詢之鄰人謂係一化子時來嘮叨後　甘君給以小洋一角并夥友報一册丐即道謝而去 
[綏遠副劵開奬記]  
　　昨日爲第十六次綏遠工振善後副劵開奬之期在西門外共和影戲園内舉行茲將五大奬號碼及經銷各票號錄下頭奬二萬二千六百二十二號本埠老通源二奬二萬六千九百八十二號本埠大利元三奬一萬五千八百四十四號本埠廣萬派四奬三萬○一百六十號漢口分局又四奬三萬七千七百八十三號本埠萬有源五獎五千九百六十八號寗波公記又五獎二萬五千五百○四號嘉興永最利 
[太倉縣獄賄釋办犯案發覺]  
　　太倉縣獄囚盛嘉銘在獄行賄私釋在滬犯案被獲法庭經人證明即是太倉逸犯奉黄檢察長詳准上台飭將該犯送歸太倉訊辦等因昨午奉諭將盛提出備文點交來警押解就道據盛向人聲稱在太倉犯案判决二年十個月送監執行刑期己逾二年此次賄通該獄看守主任華道源洋一百三十元得以出獄現華亦被獲到案云 
[火警兩則]  
　　閘北中興路王順泰柴月店於前晚一句餘鐘不知如何起火隔壁有未開市之毛巾店稍被延及由救火會到塲救熄四區顏署長昨飭長警查傳起火人到案押候調查核辦 
　　美租界老唐家弄西歸仁里對面一百九十五號門牌某成衣店於昨午後一句餘鐘不戒於火霎時冒穿屋頂延燒一百九十四號一百九十六號門牌某木匠作當經各段救火會聞警立驅皮帶車到塲撲滅計共焚燬房屋三幢事爲該管捕房所聞派探前往詳查起炎緣由稟候核示 
[開棺檢驗朱阿清尸體]  
　　寗汳人朱阿清（即朱阿慶）前遭張明渭擊傷頭額醫治無效而死須開棺檢騐各情己誌昨報茲悉該地保己覓得相當隙地昨晨該保投廨請示午刻張檢察官沈檢騐員等乘車前赴該廠聡附近開棺相騐云 
[檢驗無名男屍　]  
　　二十三保十五圖地保夏子良昨投地檢廳稟稱虹鎭張家宅後面發現無名男屍一具年約三四十歲身穿元布棉襖形跡可疑今奉五區四分所查見傳喚着身來案報請相騐下午奉黄檢察長委派何検呀察官等乘坐馬車前往相騐 
[兄控弟之訟案判弟不准财向兄吵鬧]  
　　寗波人王福堂延雷聲布律師在公共公廨刑事科狀訴其弟主行堂於本月二三兩突至虹口西華德路伊所開之鴻裕衣莊内慶兇搗毁生財等情公廨准出拘票派包探錢連奎將王慶堂拘入滙山捕房存洋保出昨晨由廨集訊原告人工表雷聲布律師上堂陳述案情請求儆戒被告以後不得再往原告處滋擾並由原告上堂訴稱我在滬開有鴻裕鴻泰兩衣莊被告係胞弟父母並無遺產傳下但我原籍寗波習慣父母縱無產業遺傳若爲兄長者置有產業則亦須分給與弟故我除將鴻泰衣莊給與三弟營業外並與被告洋一千元被告原開有鴻德昌衣莊今尙不滿意一再苛求他事不遂行兇云云被告亦延律師代辯結果由中枉官着被告具結以後不准南向原告吵閙 
[存洋取肖逐出租界處分]  
　　胡春林前因犯案經公共公廨判决監禁一年期滿逐出租界在案現胡所受刑期已滿特延佑尼干帮辦商佛律師於昨投廨呈遞請求書聲明理由請求將被告逐出租界字樣取消俾可回復自由云云經關讞員之美丁副領事判准被告之保人存現洋一千元作保撤銷被告逐出租界處分一年内不得再有犯法行爲 
[曹小龍李子學各押兩年]  
　　滬西麥根路一千零零九號門牌吳阿三家於陽曆去年十二月三十一號夜被盜匪三人持刀入室刦去金戒金耳一等物及現洋二十五元逃逸報由戈登路捕房派令探目毛伊文包探吳柚生薛正昌先後在閘北華界緝獲與此案有關之江北人曹小龍李子學（即李麻皮）二名解送公共公廨訊供分别押候訊究各情屢詳本報昨晨山廨提訊據西探目利扶司投訴查得被告等尙有串竊勞合路邵永慶家值洋二百餘元之呢布且李麻皮在閘北某茶館内被見證嚴阿三遇見報捕往拿而李自用秤鈎傷及面部反指嚴拆梢不遂行兇報由警區區員以李所控不實將其拘留旋往將李提回即找多數麻皮人將李雜衆麻皮中經原告之妻吳趙氏指出彼亦在捕房承認請爲訊奪訊之李供詞推賴而曹小龍仍由許理律師到堂辯護經李襄讞與英包副領事得供退入領事憇息所磋商之下復升座宣判以被告等對於搶案並無實據而與邵姓竊案有關且曹小龍係屬過犯李麻皮亦非良善判曹李二人各押西牢二年期滿均逐出租界 
[控告佔地案之餘波不收廊簷又起訴訟]  
　　李九梅前延逖百克律師代表投法公堂控稱原告有地皮一方與餘盛米店地皮毘連今原告建造房屋被被告房屋上之廊簷佔及原告地皮被各又敢阻止原告造屋進行請求追償損失並請着被告將廊簷收進判着被告賠償原告損失一百五十元廊簷着即收進在案昨又傳訊原告律師稱被告損失雖繳然廊簷仍未收進請核被告由華蘭庭律師代辯稱今被告己經遵照堂諭將廊簷收進三分之一其餘因房屋年久工匠深恐坍塌故此不敢再行截去請求查察中西官判以供詞各執聽候踏勘後再行核斷 
[欠欵限七天還清]  
　　錢琴華昨投法公堂控黄榮賡虧欠情欵洋八十三元久不料理請求訊追黄供認欠洋惟一時無力籌措請求寬限理　中西官判黄交保限七天還清 
[汽車撞翻黄包車之罰賠]  
　　汽車夫高洪卿日前駕車至法新租界霞飛路司機不愼致將某甲所拉之黄包車撞倒乘客某洋人亦從車中跌出幸未傷人當由巡房到來抄錄號碼回稟捕頭於昨日傳至法公堂請究先由原告洋人投稱是日黄包車在路旁行走高司機疾駛以致將軍撞翻商人衣服跌破請求追償損失等語詰之高洪卿供實係黄包車在路中行走故此撞倒求察中西官判高罰洋五元充公外賠償原告洋人損失洋十五元再貼償車子損失費十元以儆 
[餅師失妻]  
　　海州人王文困住曹家渡賣餅爲業其妻包氏前日忽然失踪王將鄰居安東人劉長華扭入四區四分所控稱民妻係劉串同其友鄭四連誘拐藏匿請爲究追經李署員質訊一過昨解司法科核辦 
[船女偷漢]  
　　艒艒船戸寶應婦人王包氏住分水廟浜内有女小五子年十八歲每上岸賣花生米爲活與包車夫阜寗人孫小四子私姘由鹽城滬氓林文標王道玉二人爲孫庇護前日由該氏報告閘北偵緝隊將一干人連小五子一併逮案解送司法科候辦 
[尙有本埠新聞等轉入後頁]  
雜評二 
[勿以羣盜分贓之法談國是（旡用）]  
　　羣盜分贓不得其平則鳴是也何以故以盜之志在得利故處士議政不得其所則抗非矣何以故以士之志非爭權權故方今糾紛錯雜百無端緒之頃欲事事得其平人人得其所圓滿之理想斷難立現諸事實無以其諸比較妥洽之道吾宜認爲正軌也 
　　南北紛爭軍民對峙解决時局與其望諸官無寗歸之民吾民解决時局不得不組機關此種機關之組織甲倡一說乙主一議持之未始無故言之未嘗不成理也然必循是以進吾敢斷其言滿天下終無結果故眞有希望解决時局之誠心者宜於此不過執拗而因機變通庶不致貽政府以訕笑而使軍閥作漁翁蓋事歸人民解决究勝官吏軍閥多多焉 
　　吾爲此言吾觀乎商敎聯席會發起之國是會議將次開幕而各方之要求加入者紛紛以起其果能盡如人意耶不如其意而發偏激之言論甚或出破壞之手段則以羣盜分贓之見談國是嗚呼殆矣 
 
 

Page 16

 
 
本埠新聞二 
[小茶館聚賭抽頭]  
　　北福建路五百零一號門牌張金囝所開之小茶館因容人在内聚賭抽頭漁利昨被一千三百四十三號巡街捕查見當將賭具帶入捕房稟請捕頭核奪 
[浦東之賭案]  
　　浦東楊家渡斗姆堂後面張姓宅内前晚有流氓混名小董事者在内抽頭輸驘頗巨當經人密報三區一分所宋警佐立即督同巡官長警等入内捕獲賭徒二十三名賭首乘間逸去遂將賭具併解至署判各罰洋二元以儆 
[公共租界之兩賭案]  
　　白克路賭塲獲十六人平望街賭塲祗獲賭具 
　　新閘捕房一百九十號西探目偵悉有人在白克路七百九十八號屋内開設賭塲於前晚帶同二百十二號三道頭西捕華探陳保錄等協往拿獲賭徒徐修生俞愛文陳興培金順興沈阿林王桂榮王阿全朱阿榮王阿根毛星利婦人王徐氏王趙氏王張氏蔡陸氏及頭家黄阿六二房主婦人冷管氏等男女十六人連同賭具一併帶入捕房着黄阿六收押餘人准各存洋二十元保出昨日公共公廨李襄讞會同英包副領事傳案訊明判黄阿六冷管氏各罰洋一百元餘人到案者罰洋五元不到者保洋充公賭具銷燬又老閘捕房捕頭開立根前晚亦率同中西包探恊往平望街三十號門牌捉賭未獲堂將賭具及抬椅等物帶入捕房昨由該捕頭偕包探汪竹生上　稟明前情奉中西官諭將器具没收 
[旅館違禁設備烟具]  
　　松江旅館罰二十元新民興旅館罰十元 
　　福洲路一百六十九號門牌松江洽記旅館主曹士廉又山東路三百六十二號門牌新民興旅館主楊明發均因備設烟具容留庽客吃食鴉片烟被捕房查獲稟廨出單於昨由探陳桂卿何正喜將曹楊二人併傳至公共公廨經中西官逐一訊明判曹罰洋二十元楊罰洋十元一併充公烟具併燬 
[賣烟行賄之懲罰押一月罰五十元]  
　　法捕房捕頭偵悉徐家匯路林阿榮家私設烟榻客人在内吸食洋烟違背禁令故於前晚帶同包探及華捕數名前往抄出烟槍烟具當將林帶入捕房行至中途林向華捕行賄兩元該捕不納稟明摇頭於昨日將林傳至法公堂請究先由捕頭上堂稟明前情詰之林供認私賣燈吃行賄不諱中西讞員判林押西牢一月再罰洋五十元充公以儆烟具没收 
[熊恩德私設燈吃]  
　　滬南高昌廟有熊恩德者在家私設洋烟燈吃茲爲二區警署查悉於昨派警前往將熊拘獲又獲烟客許振清趙永年等又抄獲大小烟證數十件併解到署轉送地檢廳訊辦 
[浦東之糾衆毆警案]  
　　浦東陸家宅福順飯館方阿毛於前日傍晚在店門首與客民鄭順廷擲骰起寡互相口角當有游巡隊士上前干涉鄭不服被警毆打數下詎鄭不一時糾合同類二十餘人各持木棍前往報復將該隊士圍住兇毆當經鄰崗巡警得悉回隊報告巡官督同全體長警前往拘獲徐進廷李正國方有興方阿毛鄭順廷等五名一併拘解三區警署昨經曾署長訊明前情以事關糾衆毆打巡警判解警廳司法科訊究 
[李費兩姓决鬥案]  
　　客民李學有李學寬弟兄二人住居曹家渡三角塲地方素與同鄉人費有富有仇迭經雙方親友出爲排解無效前日又因細故起衅兩造各集多人持械决鬭事爲崗警聞悉因見人衆不敢上前拘捕遂飛報四區四分所立飭全班長警馳往詎若輩早已四散逃逸追獲爲首之費有富李學寬李學有朱長勝等四名又抄獲兇器鐵棍一根木棍一根扁擔一根鐵剷一柄併解到所當經署員察得該犯等各受微傷立命備文飭警將兩李及費朱等連同兇器轉解地方檢察廳訊辦昨午檢察官提案預審之下判費收押兩李及朱押候交保候查明實在再行核辦兇器存案 
[紙捲濅入洋油内何爲]  
　　前晚有一班江北無賴共十餘人其一手執紙捲至閘北華盛路永太槽坊之洋油缸内將紙捲浸入洋油中不知何用該店主姚炳榮上前攔阻若輩即動手肆毆鄰居天津人張福林上前問詢亦遭毆打附近崗警聞聲趕來當塲拘獲鹽城人吳益敬一名解入四區據供住居太陽廟在紗廠做工餘語支吾顏署長諭令收押聽候偵查核辦 
[搶一挖耳坐牢半年]  
　　蘇州人孟阿五前日午後在南京路攫取婦人林徐氏值洋十四元之金挖耳一支圖逃經氏鳴捕將孟追獲帶入捕房昨解公共公廨經中西官訊知孟係過犯判押西牢半年期滿逐出租界 
[場面闊綽之過犯]  
　　九江人謝啓松前因犯案由廨判令逐出租界在案昨又復來潛至西虹口被包探陸連奎查見以其違章因即拘入捕房捕頭略詢一過諭令押候解廨請辦該過犯身穿鐵機緞灰鼠皮袍褂塲面甚爲闊綽云 
[公廨車務公堂訊案紀]  
　　星期四午後公共公廨陸襄讞會同英赫閘領事升座車務公堂訊理車輛違　肇事案三十二起分誌如下（一）汽車夫陳阿根（二）周培福均因將照會出租與人訊供推諉判候展期兩禮拜再訊（三）孫書元在塘山路開駛汽車並無執照又不愼肇禍判罰洋三十元（四）陳阿道（五）管阿根（六）張毛囝（七）張時金（八）黄德元等五汽車夫因在孟納拉路北京路等處開車不照定章判各罰洋二十五元（九）陳阿根因將紅照會出租判罰洋二十元（十）記阿二（十一）張萬茂（十二）陶立生（十三）金寳咸（十四）沈光龍等五汽車夫因在虹口百老滙路等處夜間開車不點燈火判各罰洋十元（十五）汽車夫陳阿根因在楊樹浦路夜間開車不點尾燈判罰洋八元（十六）王裕朝（十七）周阿康（十八）劉少照（十九）朱森榮（二十）周家生（二十一）陸紀生（二十二）李仲鶴（二十三）高阿福（二十四）董阿弟等九汽車夫因在西華德路黄浦路等處夜間開車不點車燈並停車碍路判各罰洋五元（二十五）杜榮祥（二十六）沈云仙（二十七）王榮生（二十八）顧德順（二十九）沈關龍（三十）蔡朝陽因在靜安寺路博物院路等處聞駛汽車燈牌不明判各罰洋三元（三十一）運貨汽車夫高頭因裝貨過動重駛過橋樑判罰洋三元（三十二）杜金發因在北四川路開駛汽車不愼訊無證據判案註銷 
[公共公廨訊案彙錄]  
　　昨晨公共公廨民四庭由陸襄讞會同美丁副領事訊理（一）益隆西號訴黄介甫等不理糧食價洋案前已缺席判决茲被告延律師聲請復訊結果本案聲請照准黄介甫交五千元舖保候下禮拜五復訊（二）葉志鏞等訴周正祥大綸染坊違背染物合同案結果被告交五百元舖保候訊（三）沈榮生訴胡金寳傅國堂羅桂祥不理欠欵案結果改期七天傳達被告等到案再訊（四）竺自綸延甘維露律師訴無領事管束西人利吉孟不理欠洋案結果候補傳證人孔雲飛派拉尼等三人到案展期十四天續訊 
　　又午後民三庭由李襄讞會同義費副領事訊理范詠春訴婦人王冷氏不理押欵案結果改期三禮拜如被告仍不到案即予缺席判决民四庭由俞襄讞會同美約副領事訊理（一）戚鳳樓等訴夏秉潮賬欵糾葛案結果飭傳被告到案交五千兩舖保候訊（二）王廉章訴僧人寳生將已經工部局築成馬路之地皮訂約混租請追損失案結果限被告於七天内交一千元舖保候訊（三）秦發興訴趙德明合股開店糾葛案結果本案與上年一月十八日已下之决定情形相同應請原審關正會審官核奪（四）關樹屏訴曾榕圃不還借洋一萬元案兩造己在外理結由原告稟請銷案結果照准民一庭由張襄讞會同俄員訊理俄僑訟案（一）李米司利亞公司訴胡君請追損失案胡延許理律師代辯結果着被告津岾原告洋一百五十元完案（二）華司利愛活葛耶延雷聲布律師訴拜失利愛夫違背修屋合同請追損失案結果原告所訴註銷被告每月按租約照付房租被告要求損失毋庸議 
[誌謝]  
　　昨承半淞園惠贈優待劵六紙誌此鳴謝 
公布欄 
[江蘇高等檢察廳]  
　　批示汪志遠據該民援引各級審判廳試辦章程第十二條規定對於六合縣知事審理提老七一案聲請迥避移轉管轄等情查刑事訴訟律第一編審判廳職員之迥避拒却及引避各節呈准援川以後該章程第二二條早已失效所請應毋庸議此批陶理堂狀悉查此案前據無錫縣知事呈送卷宗到廳當即查核該案旣經原審將該民宣告無罪依法己無上訴權至訴爾妻葉氏捲逃一節又　吳縣知事訊無佐證予以却下辦理尙無不合業經本廳將原卷分别發　井明予批示在案仰即知照此批凌桂森狀悉候調卷核奪此批孫君修狀悉候調卷核奪此批王阿六秦德榮狀悉准如所請此批濮文奎爲沉寃莫白請求派員實地偵查傳訊呈遞一狀張殷氏對於陸阿金案請求加等治罪呈遞（狀以）上兩狀業經本廳查閱函送同級審判廳核辦仰即知照此示以上二月十號 
[上海地方審判廳]  
　　公示送達（全文在本廳揭示塲公布）第二一號（民一庭）一件徐明富與沈志成等因婚姻涉訟一案茲本廳績定於二月十五日上午十時爲公開審理日期仰該被傳原告人徐明富被告人沈志成等依期來廳候訊毋違特示右仰被傳人徐明當沈志成沈秀遵照第二二號（民一庭）一件哈得增與馬　松因貨欵涉訟一案（判决主文）原告人之請求駁回訴訟費用歸原告人負擔右仰被告人馬康林知匯 
　　判决主文（民一庭）一件判决李久安與邢秉鈞因欵項糾葛一案主文邢秉鈞應償還李久安洋一百元李久安其餘之請求駁回本案訴訟費用邢秉鈞負擔十分之六李久安負擔十分之四一件决定劉灼與顧黄氏失火私訴聲請銷案一案主文本案准予　銷（民二庭）一件决定樂嗣富訴羅阿法因失物私訴一案主文本件訴訟駁回一件决定沈召麒訴張少卿等田產糾葛一案主文本件訴狀准予註銷訟費歸原告一負擔一件判决李廣珍訴趙仁棟欵項糾葛一案主文趙仁棟應償還李廣珍洋二百元訟費歸趙仁棟負擔 
　　批示一件葉一舟狀領第一次案欵由准領此批一件孫晋和狀請依法執行由狀悉候派吏執行此批一件泰承康狀請發局改折工作由狀悉着迅即覓保出外理楚可也此批一件楊培生狀領案欵由准領此批一件田長壽狀保唐建金人欵由准保此批一件衛錫山保張自求由准保此批一件蕭長肇聲請抄錄由不能此批一件陳妙生狀請領欵由狀悉查　　本案尙未確定所請應從緩議此批一件張福山狀請給領訟費並置件由狀悉准予來廳繳證具領此批一件湯雲山狀請飭吏執行由狀籺准予傳案訊追此批一件徐樹榮狀請飭吏執行由狀悉已派吏執行矣此批以上二月七日 
　　公示遂逹（全文在本廳揭示塲公布）第二三號（民一庭）一件俞歸林與陳福壽因票欵涉訟一案（判决主文）陳福壽所欠泰昌魚行洋一百九十三元四角九分應即交付該行經理俞錦林收受俞錦林其餘之請求駁回訟費歸陳福　負擔右仰被告人陳福壽知照 
　　牌示一件徐歸氏狀請依法送逹一案由查本案私訴判决及决定書巳於一月二十一連同送逹證片送同級檢察廳轉縣送達矣仰即知照此批　　判决主文（民三庭）一件判决龐秩初與任同心因租屋涉訟一案主文被告人應付原告人房租洋二十元原告人其餘之請求駁回本案訟費歸原告人負擔一件判决田燕輔與田蘇氏脫離關係一案主文田蘇氏應脫離田燕輔之家　關係訟費歸田蘇氏負擔一件判决陳唐氏與陳祝三因欠欵糾葛一案主文陳祝三應償還陳唐氏租洋五百二十三元五角本案訴訟費用歸陳祝三負擔（民二庭）一件判决朱寶生與金聚林因国男土糾葛控訴一案主文本案控訴駁回本審訟費歸控訴人負擔以上二月八日 
　　公示送達（全文在本廳揭示塲公布）第二四號（民二庭）一件李廣珍與趙仁棟因欵項糾葛一案（判决主文）趙仁棟應償還李廣珍洋二百元訟置歸趙仁棟負擔右仰被告人趙仁棟知照 
　　判决主文（民一庭）一件判决陸秋餘等與陸榮華田單涉訟一案主文本件窒碍駁回本廳民國十年六月六日本案之即時判决應予假執行聲明窒碍後訴訟費用歸被告人負　（民二庭）一件决定蔡榮生聲請假扣押一案主文本件聲請駁回聲請訟費歸聲請人負擔一件判决江意成與韓嘉深煤欵糾葛回復一案主文本廳民國十年十二月二十一日之即時判决廢棄之韓嘉深應償還江憲成所經理之姚福泰煤號洋四十元江憲成其餘之請求駁回本案訟費除聲明窒碍費用由韓嘉深負擔外餘歸江憲成負擔三分之二韓嘉深負擔三分之一 
　　批示一件孫沐呈爲與螟蛉子長生脫離關係請求備案由　及附件均悉爾旣經登報聲明與義子長生脫離父子關係則將來長生倘有不法行爲當然與爾無干毋庸呈請備案仰即知照此批一件張福林狀領案欵曁訟費由准領此批一件陸祥寳狀領單據由准領此批一件朱華狀請押追由狀悉候飭吏嚴厲執行此批一件李星記狀請暫緩報行由狀悉准予暫緩執行此批一件許玉山狀交案欵田准交此批一件葉柏祿狀請咨局保護由狀悉着即自行交涉可也此此一件盛嗚臯狀爲奉傳聲明不克依期到案由狀悉著將本案半數訟　　一元六角五分具繳到廳以憑給領此批以上二月九日 
[上海地方檢察廳]  
　　批示彭黄氏查爾幼子巳由爾夫領回撫養所請不准此批王步舟爾妹本係私逃紀立成等是否從中誘拐旣無確證碍難久押所請不准此批本能氏據訴如果　實准予扭交中國崗警轉送來廳核辦此批陳靜夫察閱訴狀馮竹泉等是否背約案關貨物糾葛係　商事範圍着自向同級審判應請求本廳碍難准理此批徐阿海等候偵查核辦此批宋漢臣候偵查核辦此批丁竹泉等暫准保外　傳此批姜阿生暫准保外候傳此批蕭大肇狀悉本案業經明白批示多凟無益此批周秦氏狀悉查誣告罪以虚僞之告訴爲成立要件若誤認有此事實或以爲有此嫌疑而告訴者即非虚僞本案該氏雖因證據不足經預審决定免訴而何培卿之殊躦耳　爲周俊貞在該氏家中騙去則確有此事實該氏亦立於嫌疑地位何培卿之告訴自不成立誣告所請着毋庸議此批嚴順發狀悉業於一月三十日上訴狀内批示矣仰即知照此批黄敬禮狀悉業預定期偵查矣仰靜候毋凟此批陸錦雲狀悉周漁江應否給小妹爲義女應屬民事範圍至推入糞坑一節亦係觸犯違　罪本廳未便准理此批楊王氏狀悉候傳案核辦此　王蓮喜狀悉該民養媳招弟究係如何走失據訴毫無佐證未便以揣測之詞入人於罪所請碍難照准此批以上二月七日 
　　批示李加英紀立成等交保係由本廳處分狀稱紀立成神通廣大濛混交保究係何指着候查究爲健訟者戒此批紀立成究竟在何處尋訪無踪着即切實聲明至爾本犯嫌疑何得率請究誣特斥此批姜阿大等應否保外候訊候偵查分别辦理何得盡行交保所請碍難准行此批蔡金生巳批同日姜阿大狀内矣著即查照此批姜阿大正在偵查所請不准此批李萬記狀悉濮德泉等如果來店多事該民儘可報請崗警帶廳核辦所請拘究之處應毋庸議此批徐惟浦狀悉查此案前經諭知不起訴在案毋庸多凟此批　陶氏狀悉傷已騐明究爲何人所毆仰候函致該管警區查明核辦此　曹徐氏等狀悉業經定期集訊矣仰即遵傳投案毦候核辦此批吳楊氏狀悉業予票傳仰即遵期投案候訊此批盧鼎鈞狀悉候予覆騐此批以上二月九日 
[上海縣公署]  
　　批示華洋輪船同業公益會蔣奎昌等呈爲試辦經年呈請給示由批呈悉該會試辦經年同業旣皆贊成據呈章程姑准備案毋庸給示此批中國棉業銀行董事長秦潤卿等呈爲設銀行請予轉呈註册由批呈及註册文　均悉查銀行註册應分報財政應核轉仰將各項文件補送一份並隨繳財政部註册費銀六元以憑分别存轉仰即知照此批公司註册費一百元存候　解 
　　批示徐文晉呈爲請將聚興館房屋啓封别召租戸由批據呈張寳福自知理屈願意遷讓請將該店啓封另行召租　情核與前據張寳福來呈聲稱以後不再售麵專做各式辕心請將原店啓封營業免予遷移等語情節不符如果張寳福願即遷出應將遷房之地點門牌號數確切呈明以　飭查一面由該房主將聚興館之租契租摺註銷呈騐聽候核　啓封仰即知照此批北圖頭二班鈔泥夫頭孫桂林張阿松等呈爲持變硬奪請　辦由批呈悉該夫頭等由商船會館董事選定禀准論充他人何得强奪據稱楊林全吳阿弟糾衆持蠻突來滋擾等情如果屬實已發生違警行爲應即報知該管警區依法究辦可也此批前呈附以上二月十號 
[上海地方審判檢察廳]  
　　布告（第八號）爲布告事照得本年二朋十二日爲南北統一紀念日本兩廳遵例停止辦公惟是日適值星期查照通例應於十三日補行休假一天今行布告仰訴訟人等一體知悉特此布告廳長　貽榖檢察長黄用中 
 
 

Page 17

 
 
   
 
 

Page 18

 
 
自由談 
閒話 
[元宵偶語] [  劉豁安]  
　　壬寅清室已安人心大定而蕪湖當道猶戒心理之嚴不弛金吾之禁是以士林舉行燈會美名慶賀回鑾特設四燈各標一字高張前導繼之萬歲香亭即於元夕衣冠參預招搖過市直入高衙致諸大吏莫不欣然盡禮無形以取消禁令焉然藉心花之燦爛爲民氣之宣揚雖云游戲文章亦是風光佳話余不無觀感矣矧躬逢其盛哉 
　　昔狄青元夜收崑崙關無非一鼓作氣好謀而成顧今膠濟鐵路陷落扶桑勢力範圍較甚崑崙被佔於儂智高而全國贖姬之責亦難讓彼一夫夫何璧返珠還不與銀花火樹共光輝哉意者同胞氣未作歟謀無好歟抑有待歟然而興亡所在遲遲其行我亦蚩氓安知稅駕能無感慨系之 
　　自癸丑投稿於自由談薰風潤澤十年荏苒非比偶然惜乎配木難雕依然故我强年虚度蒲柳先衰燈　酒闌今昔人 
　　看來四十猶如此便到百年已可知也能不悲哉 
　　往者先君守汛烏江余在白門作嫁年終歸省而獻歲離家則父子一舟從容樽酒乘風破浪領略春光此境此情每相慶爲幾生修到何期今日梅柳依稀先君之墓木已拱而余亦江山不可復識矣 
影戲談 
[電影界之新消息] [  石鶴]  
　　美國大力士愛爾瑪倫氏精於擊技富於膂力爲今日西半球獨一無二之拳術專家在合衆國曾與世界著名拳術家角力數十次從舞一回失敗猶憶去歲愛爾瑪倫氏又擊敗法蘭西之某大力士獲得五萬鎊之奬金渠之比賽事蹟當曾攝成影片風靡一時從此愛爾瑪倫氏有拳術大王之稱迄今已蜚聲全球矣 
　　愛氏於歐洲大戰曾投身軍前效命疆場立功甚偉得授陸軍中尉歐戰終結解甲歸田卽經美國全球影片公司敦聘爲演員其第一劇所演之長片卽與雪維克女士合演怪俠三十六本實開尙武拳術影劇之先河而其功力技藝與奇戒案及神僊劍中之高田氏比較則渠之勇猛威武又不可同日語也 
　　近來愛氏之長片已爲東西各國人士之爭相歡迎每一劇出世人競欲先覩以其所表演之技藝純粹以眞實的功夫發爲驚人之武術能爲人所不能者觀之足勵懦振弱油然而生尙武之精神誠有益於世道人心者也 
劇談 
[劇塲瑣志] [  芷卿]  
　　獻歲以來春寒嶛峭兼之俗塵萬斛心緒棼亂僅羅小寳登臺之夕往劇場一走小寳學譚雖未臻化境而際此菊事闌珊得之亦可解嘲是夕演武家坡通塲無大疵而第一次西皮元板之（不由人一陣陣涙洒胸懷）句最爲動聽及至回窰時又因事不耐久坐未及聆其終曲即行離去 
　　乾坤大劇塲所演之七國志係根據舊小說編排（此種七國志旣不同於列國志尾附之戰國志又異乎孫龐鬥志之七國志雖係石印有光紙所裝訂而坊間罕見）情節無異於封神榜孫臏爲變相姜子牙鬼谷子即元始天尊第二封神榜中有廣成子赤精子等十二大弟子是書中亦有無數某某子以點綴龐涓亦曾用七星釘拜燈法如封神榜之趙公明然以惑孫之道念幾瀕於危孫龐鬭志至馬陸道而止是書龐涓死後孫臏尙有事業設輔以布景更佐以時下流行之九音聯彈等技藝其魔力决不在狸貓換太子諸葛亮招親下因此戲情節適合於海上聽戲者之心理也 
文苑 
[元宵詞雋語] [  躍龍]  
　　納蘭詞（比似尋常清景别第一團圞時節） 
　　黄仲則兩當軒詩餘（三五月算今年初度照他細草已種愁苗） 
　　又（便不爲燈須爲月肯放華心竟死） 
　　陳芰裳同夢樓詞草（撾鼓重門試燈小舫東風吹軟吳語） 
有利同享易　 
　　又（今宵酒盞第一度月華圓處） 
　　項蓮生憶雲詞（梅花與我兩無聊） 
　　沈蘭如蘭素詞（莫是嬉碫忽忽換了芳年） 
瑣錄 
[文人奇癖] [  弋亘]  
　　古人文成三上謂馬上枕上厠上也余友李湘帆明經獨以炒鹹豆爲文章資料每屬文掇豆嚼之則藻思泉湧千言立就否則鎭日不成一字就試塲屋亦預携炒豆一大囊幾與筆墨硯同爲要物前某西報曾載腦威國文豪易卜生氏亦有一奇癖非置小泥人數箇於書案抽屜中决不臨案執筆之二人者可謂奇癖矣 
小說 
[社會小說人間地獄（二十五）] [  娑婆生]  
　　第五回名士情懷將詞買笑蕭娘身世以倌爲家話說程仲梅和姚嘯秋諸人在杏花樓說杭州光復以後土娼和紳士忽然多起來正說得高興忽然滿房間裏漆黑原來是電燈熄滅了正在大家吃驚的時候電燈忽又亮了走進一個堂倌道對不住外邊打烊電燈開關扳错了熄到這間房裏來了衆人方纔明白剛纔黑暗的原故柯蓮孫道不早了我們可以散罷衆人也都贊成姚嘯秋便付了酒菜錢一齊出門姚嘯秋一路走着一面笑道不想我今晚請你們吃了宵夜還把我從前的影事繪影繪聲的讓菊香替我披露出來伍仲良道這種事體也是難得聽見出之佳人之口格外有聲有色情致纏綿姚嘯秋道什麽情致纏綿簡直是苦境罷了說罷微微的歎了一口氣程二少爺道已過的事也不必歎息明天我約你的那一局請客票想已看見你可千萬要來姚嘯秋道不是你說我到忘了明天怎麽你會在愛媛媛那裏請客你爲什麽賞識這位送子觀音程二少爺道老實說並不是我的主人主人是一位老世叔姓賈的他因爲初到此地没有熟朋友愛媛媛那裏又非請客不可他自己負了主人義務却將邀客的責任交給了我我没法只好拉幾個極熟的人替他去成一成局姚嘯秋道如此說來我想謝謝了我生平最怕見生人吃花酒再碰著生人尤爲無味再加主人是生人格外没趣了程二少爺道只有一個主人是生的其餘的客没一個你不認識只有仲良蓮孫你如不到他們一定也不來這局便散了况且明天家兄早車要來了這一局一定到的大家可以談談豈不甚好姚嘯秋被他逼緊了也便答應大家正要分手各散柯蓮孫拉着姚嘯秋道你剛纔說愛媛媛是什麽送子觀音這話怎講姚嘯秋笑了一笑道好在明天你們全要赴宴的到了那裏自然會曉得送子觀音的來歷現在我不說說了明天反覺得没趣說罷點了一點頭上車去了這裏蓮孫回他的震華旅館程伍二人也乘車回愛而近路一宿無話古語說得好受人之託忠人之事程二少爺到了第二日下午五六點鐘模樣便往福致里愛媛媛家來替他的賈老世叔代行主人職務走上樓梯一陣鈴響門内走出一個娘姨胸口的衣裳敞着没紐露出一隻雪白肥大的乳盪來盪去搖搖不定一手執着房門口的門帘見程二少爺上樓忙笑臉相迎程二少爺抬頭一看這位袒胸出乳的娘姨豁逹大度立着不動到不覺看呆了 
餘瀋 
[燈宵雜感] [  丁戊]  
　　玉月初圓不知嫦娥姊觀下界之燈作如何感想 
　　自内明者謂之燈人之欲大放光明於宇宙者諒應如是 
　　一年三百六十餘日當夜夜明如畫何獨今宵魚龍百戲由人飛舞月中玉兎得無技癢盍乘飛機一往問之 
　　劉秀云（作官當作執金吾）今夕金吾威風何在 
　　燈分月光而月光依舊願如燈乎願如月乎究竟一燈價值幾何而累苦讀者囊螢 
　　有美饀者謂之元宵設無此饀吞之何味 
　　更正頃據葉伯雕君來函謂粤中荒僻之區割食人肉云云並無其事特爲更正 
 
 

Page 19

 
 
   
 
 

Page 20

 
 
常識 
[梧桐布由華入歐考] [  老圃]  
　　歐西古無棉花其始見於希臘人海洛道都司之記載謂之木狨蓋歐西先有毛織之狨故似狨而非狨者謂之木狨猶中華先有絲綿故似綿而非綿者謂之木綿也中華之有棉花始見於蜀都賦布有橦華注言撞花柔毳可績爲布齊民要術引吳錄亦言木綿可作布蜀都賦與吳錄皆瑼人所著可知三國吳蜀時始有木綿其後梁武帝送木製皂帳南史姚察不受南布知六朝時棉布行於南方尙爲希貴之品或言禹貢織貝即吉貝者乃附會之說也南史稱吉貝草新唐書謂之古貝草皮日休詩又稱刼貝布此皆外國名佛書屢言白氈吉貝蓋亦梵文中華固有之名則謂之撞亦通作桐而亦可稱梧桐華陽國志載永昌郡有梧桐木其華柔如絲民績以爲布幅廣五尺潔白不受污俗名曰梧桐布是可知今之棉布本名梧桐布蜀都賦之布有橦華唐以來詩人所謂漢女輸橦布橦布朝朝市皆梧桐布也今英文名棉花Ｃotton法文曰Coton求其字源則始於西班牙文之Godon當西曆十世紀之頃西班牙始織棉布爲今日歐洲棉業这先進爾時用麻兒人Ｍoors織之其業盛於非洲東方若古時希臘羅馬人僅得棉於印度固未嘗織也更求西班牙Godon之來源則出於亞剌伯文之Outun爲東來字此其音與梧桐適合是可知梧桐布本由中國輸入亞剌伯更由亞剌伯傳入歐洲今歐人但知中國印度植棉最早而英法文棉字皆出於華文則雖字典專家亦鮮知之者矣　中國盛種棉花實在宋元之間元以前所謂布尙專指麻布而言此在前人已考之甚詳今不贅述則中國用棉雖獨早於他國然棉業發達實不早於西班牙此亦不可不知也 
經濟 
[舊曆元夕張燈之妄費] [  勞薪]  
　　吾國俗例每於舊曆元宵之前後數日各處張燈以慶祝一歲月圓之始而藉以取樂不知此乃無謂之事糜費甚大亟宜廢除者也蓋張燈者必鈎心鬭角花樣新奇或球燈或琉璃燈或絹燈或竹絲鐵花之燈應有盡有無美不備今者又有中西合璧裝入電燈以眩人之目者其妄費之鉅則不暇計也即以僻小之江陰論每歲元宵節之燈燭費約有千元之譜若加以人工費游人之旅費有親戚朋友者之招待費茶寮酒肆之閒食費及各處寺院庵廟之焚燒紙錢費非有數萬元之耗費不能爲也江陰如是他邑亦如是統計全國於舊曆元夕張燈之妄費謂無數百萬數千萬者吾不信也廢時失業勞民傷財有百弊而無一利莫如舊曆元夕之張燈有志之士何不羣起而廢除之也且今者國庫空虚債臺高築財政破產近在目前如節省此種妄費以振興敎育提倡實業清償外債救濟貧民旣無謀事之勞又得愛國之名一舉而兩得何樂而不爲哉更有進者我國此次華府會議之結果贖還膠濟路亦爲其一但國家貧窮無力爲此惟有仍賴於我國民今若以此鉅大之妄費爲贖路之基金則不無小補矣人之愛國誰不如我何不廢除此無謂之張燈而節省有用之金錢以謀國是哉（未蓋章） 
[貧民糧食缺乏之救濟] [  萱百]  
　　近歲生活程度日高即無災荒貧民亦已艱於度日况值霪雨爲災米珠薪桂益不聊生偶閱戴褐夫先生集而得救荒之法焉先生種杉說序有云余聞武進有老儒吳氏貧無隔宿之儲室前有隙地丈許偶種瓜數本每日以盥面之水澆之時順治九年東南大旱餓莩抱金錢珠玉以死而老儒獨以瓜熟纍纍活其家七八人按先生雖不言何瓜余意必南瓜無疑也此瓜鄉人多種之可代飯故又名飯瓜或疑隙地丈許甚小何能收得多數之瓜不知此瓜之蔓往往延緣至屋上所植之地雖不而延至屋上或籬落間則所佔多矣其瓜大者重至十餘斤其懸生籬上者鄉人往往以繩絡之則雖重而其藤不斷也經霜采剥其味甚甘且一煑即熟頗可口也昔徐高士俟齋先生鼎革後隠居不出夏秋之間種南瓜甚繁至積爲半歲之糧湯孔伯撫吳時欲見之而不可知其以南瓜度日也饋之糧不受然則昔賢固有用此以代榖食者貧民名有心計所居果有隙地少許者卽可種南瓜以備救濟凡種他物必多芸鋤灌漑之勞兩瓜則否其生長力甚强荒蕪亂草均爲之掩實不費人力也又聞馬鈴署亦最易繁殖惟必生土中不能蔓延至籬屋等處總不若南瓜之爲利大也世多貧苦之民盍姑試之（乙種酬） 
衞生 
[余之白喉血清療法成績] [  張紹修]  
　　未滿一歲至一歲之最輕症用免疫單位五○○丨一○○○輕症用免疫單位一○○○丨二○○○重症用免疫單位二○○○丨五○○○ 
　　二歲至十歲之小兒最輕症用免疫單位一○○○丨二○○○輕症用免疫單位二○○○丨三○○○重症用免疫單位三○○○丨五○○○ 
　　十歲至十五歲最輕症用免疫單位二○○○輕症用免疫單位三○○○丨五○○○重症用免疫單位五○○○丨六○○○ 
　　余第一回血清注射一定量後經過二十四時間徵其輕快之如何或照初回用量注射或尙須大量注射 
　　注射血清之遲早對於死亡有直接影響列表如左 
　　發病第一日注射血清三十四人死亡一人 
勞五神聖中華國民之人格最光明的旗幟不是恫嚇得倒的 
　　二日八十四人五人 
　　三日六十七人七人 
　　四日三十一人九人 
　　五二十八人八人 
　　六日受注射數人均死亡故願患此症者須及早注射血清 
道德 
[改良算命之心理] [  錫仁]  
　　時届春首每有就術者問流年吉凶貧富妻子等事甚至有細問終身者但據余歷年訪問所及蓋十九不驗爰仿其意義撰成此篇名之曰改良算命之心理蓋算命者之心理在就吉求富在家人和好然此數者得其道未嘗不可致也但非如術者云云耳語曰一年之計在於春願喜算命者與欲籌畫一年之計者於余言與術者之言有以審擇也 
　　（一）避凶就吉術者喜言避凶就吉余謂其道有十（一）勿作虧心之事（二）勿侵公犯法（三）勿交結匪人（四）勿得人賄賂（五）勿行險僥倖（六）勿欠債（七）勿浪費金錢（八）勿忽視衞生（九）勿違背公論（十）勿妄爲無益之事（一）貧富術者又喜言　富然致富未嘗無道曷不於事實上求之致富之道有二而術者所言方向吉利與可買彩票之法不與焉其法維何一曰勤勤於學業操作則能增加收入一曰儉儉則耗費少而餘資多而食貧之因無非奢侈與懈惰及愚拙耳此數者皆不勤不儉所致也 
　　（一）妻子術者又喜言人之妻子或謂夫婦和睦或云某時相衝又能預算幼年子女終身衣食等事夫當前之事猶不能推算與事實相符况幼兒終身未來之事乎第夫媂和睦亦未嘗無道但非如術者所云解免之法所能致耳如相親相愛互助互諒實爲夫婦和睦之道也而最富之了祿無過於予以善良之敎育凡此豈非分内之事乎而與術者何關舍分内之責任不盡而謀諸術者吾未見其有若何效益也（乙種酬） 
雜錄 
[放爆竹之害] [  香槎]  
　　爆竹這樣東西我們去燃放他簡直祇有壞處没有好處而且有妨害公衆的地方譬如驚人哩火患哩倘然放得不留心些自己的肉體上還要受那無妄的痛苦但是習俗相沿那些商店和住戸每逢到了舊曆的新年甚麽祭天地哩接財神哩鬧元宵哩種種迷信神權的作爲都要燃放爆竹似乎没有這樣東西就算不得熱鬧其實是有損而無益化了錢還要妨害公衆假使稍有公德心和稍具知識的人决然不背做這樣無聊的事現在我拿目覩放爆竹的害處寫在下面請一般喜歡放爆竹的人看看或者可以革除這個惡習呢 
　　（一）我住的地方有一家木器店他家有一個週歲的小孩平日倒很活潑不料他們對門一家銅錫店裏因爲祭天地所以放起爆竹來砰的一聲那週歲的小孩正奶媽抱着立在門前並没留心他們放爆竹因此把小孩吃了一驚哇的哭了出來等到抱進裏面那小孩已兩眼發直趕緊去請醫生療治可憐活潑潑地一個小孩如今已成了癎疾了又不能向放爆竹的去說話因爲他們自己也放過爆竹的便不能呌别人不放但爆竹果然可以驚壞小孩的因小孩的耳膜很薄弱腦力又未充足一受巨聲的打擊如何不驚壞呢（二）初四那天晚上家家都敲着鑼鼓接那財神我經過侯家浜口看見一家食物店裏正放着爆竹恰巧東邊停着一輛馬車那馬吃爆竹聲一驚便直跳起來馬夫拉不住他登時溜了韁幸虧這時行人稀少終算没有傷人可也危險得很咧 
　　上述兩種爆竹的害處是我親眼目睹的還有元宵的那天這些浮浪子弟買些甚麽花筒哩九龍哩任意亂放灼破了自己的衣服還是他咎由自取倘然火星落在人家的布篷上或者草屋上不是要釀成了火患嗎這害處可更大了而目耗費有用的金錢去放這種無益的東西貶貶眼就完了有甚麽好看呢萬一有錢没處用不如去災區地方助些振倒比較這無益的耗費要好得多而且還造福給子孫哩（乙種酬） 
 
 

Page 21

 
 
評 
[製造汽車科（默）]  
　　近有某西人遊我内地見獨輪小車曰此可以代表中國之文化與工藝吾人聞之不勝自愧蓋各國文化工藝之進步一日千里而吾國尙墨守數千年前獨輪小車式之文化與工藝以之比較相去寗可以道里計其被人之譏也固宜 
　　假使中國果能長此閉瑣而可以生存者則此獨輪小車式之文化與工藝亦未嘗不可再延數千年何奈時勢之迫我需求之逼我此獨輪小車式之文化與工藝實不敷與人競爭之用即以車論車道路日闢貨物日多人事日繁皆非此獨輪小車所能勝任不得不有賴乎汽車倘此多數需用之汽車而常仰給於外人之製造則非特爲外人擴張利權且不啻代外人推廣其文化與工藝而甸或造車之技能猶是獨輪小車之技能也此吾之所以爲中國文化工藝前途懼也 
　　今聞交通大學有添製造汽車科之議果能實行可謂適合時代之需要矣 
專論 
[警告磔殺同胞之汽車夫與縱容者眞眞]  
　　倫敦紐約巴黎各市汽車十倍上海而司機者以汽車讓人爲原則從未聞有磔殺撞傷行人之慘劇發生上海自民國元年至十年年終每日平均被汽車撞傷磔死者一人十年三千六百日約共死去三千六百人年來汽車愈多每日撞傷者至少有三四人因而致命者平均每日約計兩人由民國十一年至二十年來往馬路上之平民當粉身碎骨肝腦塗地於汽車之下者預算當有七千二百人合前已死之三千六百人統計之共一萬零八百人以後汽車日益加多被磔殺撞傷者當日日增加其數殊難預測人羣中日日睹此不人道之慘劇能勿痛乎嗟嗟誰無父母一堂聚首誰無兒女不離左右誰無兄弟如足如手誰無夫婦如賓如友若被車磔極刑不如一隻洋狗罰洋五元以上至多不過五十元拘留一日以上至多不過百日甚至反斥死者爲自不小心其意若曰例應車磔竟判司機者無罪而釋之諺曰有錢該生無錢該死眞眞於上海而得日日見之誠世界上最野蠻最傷心之永遠恨事予嘗研究汽車夫殺人之事實與心理有三爲國人略陳之 
　　（一）上海汽車夫以人讓汽車爲原則如兇神惡煞猛獸豺狼只有向前勇往便出風頭不知道馬路上往來行人原是同根同種同胞骨月故甘心自居於獸道惡魔收生之列 
　　（二）　上海汽車夫心内只知勢利只知倚賴外人勢力高戴洋奴之帽身穿洋奴之衣日食洋奴之飯意氣洋洋駕車外出横衝直撞即彼之親生父母兄嫂姊妹來往路上彼亦必　顯神威蹂躪慘殺何况其他惟碧眼紫髯與黄鬚兒輩彼等敬如神明雖横行車前若輩洋奴必停車敬讓故年來每日撞殺行人爲數雖巨並無一個外國人且無一隻外國犬若輩奴性獸心狐假虎威可鄙亦可憐 
　　（三）草菅人命中律殺人者死西律亦多抵償之規定從未聞車磔無罪行人折骨斷腹而反斥行人之不是罰金數元數十元拘留數日或數十日即可安然無事仍可再演車磔行人之慘劇者若長此縱容姑息充其大量勢必至將全國四萬萬人之生命車磔盡凈不止每磔一命只償代價五十元總共全國四萬萬生命直可由大資本家預備二百萬萬元多備殺人汽車悉數車磔之便可將神州大陸完全作爲資本家之新殖民地資本家雖無是心而服役資本家者有此行爲保障資本家者有此姑息眞眞爲人道計爲博愛計爲平等自由計不能不警告慘殺同胞之汽車夫與縱容慘殺者如每年能將磔死行人之車夫仍車磔以償死者之命不過磔死司機者數人或數十人卽可救日日月月年復一年被磔而死之數千人數十百萬人此眞眞所以不能不痛切警告且深望司機者明白汝原是一個中國人原是一個中國最可憐的平民與中國四萬萬人原是同胞骨月况汝家中的父母兄弟妻室兒女親戚朋友在馬路上往來者日不乏人當謹守汽車讓人之原則自能不傷人之父母兄弟人亦不傷汝之父母兄弟愼母爲虎作倀自傷同類至盼至禱 
[汽車各部中西名稱對照表汪省齋]  
　　自汽車盛行於國内後富足以自備汽車者往往以車付之汽車夫惟求每日其軍之能行而巳至於内部之結構從不顧問而汽車夫本無機械之智識車一不行逼於車主人之急用不得不冒昧拆視各部機器東一敲西一打雖經驗久而對於浮面上之修理或能稱心應手然車主人之汽車亦大受影響矣故要防汽車夫之胡行亂爲莫如先自研究之研究之法以閱西洋專著爲最妙然有不知西文者偶得譯文以讀之往往若其名稱之不一致麻煩複雜不堪卒讀而中國人之治汽車事業者往往隨西文原名之譯音而名之於是非特汽車智識不足爲外人道即專治其業者亦不過知此名（匹斯登）實未知其卽爲活塞也本增刋有鑒於此編汽車各部中西名稱對照表以統一汽車各部名稱爲目的不敢以所譯爲完全正確每期按字母之先後披之報端正所以候知者之糾正也 
Amp丨hour.安培時（電學名稱指蓄電之容量） 
a.c.Aircooled.空氣致冷器 
a.o.i.v.丨Automaticallyoperatedinletvalve.自然動作進閥 
a.i.v丨Ａutomaticallyintetvalve自動進閥 
Ｂearings.軸承（旋軸週圍之材料軸承之重要部份爲曲軸曲針鞲鞴栓前二者或爲球形或爲棍形 
ＢigEnd.曲針上之接線棍之大端 
Ｂore.圓筒之直徑 
Ｂ.Ｄ.Ｃ.丨Ｂottomdeadconter.　　往下時之曲針地位 
b.p.h丨Ｂrakohorsopower.制動馬力（在詞動器上引擎發生之馬力 
 
 

Page 22

 
 
Bushing.套墊（軸承之一種大槪皆爲黄銅製成併爲一塊） 
Ｃam.凸輪（爲一種旋轉隆起圓片） 
Ｃardurater.氣炭混合器（在此器内氣油變成爆烈之氣） 
Ｃlutch.齧命子（與引擎漸漸相接使車輪轉動） 
Ｃon.rod.丨Connectingrod.ＲＵ接綫棍（金質棍或鋼或銅以接　鞴栓及曲軸 
Ｃombination.聯車（汽機脚踏車旁邊所配之邊車） 
Ｃomb.丨Compression.壓縮力（氣油在火花未發前之時代） 
Ｃountershaff.逆軸（額外之軸在引擎及後輪之間 
Ｃrankcase.曲殼（鋁質鑄成包於飛輪如井） 
Crnakpin.曲針（在飛輪之間以貯氣油） 
Crankshaft.曲軸（引擎之曲軸飛輪皆配其上）（未完） 
[一九二一年汽車展覽會之成績及敎訓李嵩生]  
　　中國第一次之汽車展覽會已於去年十一月二十六至十二月七號在上海舉行此次展覽會中表演之成績大半爲汽車事業然我國工業之進步亦可略見之矣凡各處人士往觀者莫不驚喜即以事實證之亦可慶矣遠東各國之爲汽車事業者如不往參觀恐不能明瞭此會之眞相待一入凡爾頓花園（ＶerdunGardens）莫不嘆曰世界工業之進步有若是之迅速耶 
　　有來自印度之爲汽車事業者聞友言即偕往參觀謂友人曰此種汽車展覽會恐無可觀也待參觀一週畢乃驚嘆曰此非中國所見也豈非英國乎抑美國紐約乎雖非倫敦紐約而其表示確與彼國相等即其一切佈置如各式車輛外有車胎馬達及各部之裝置使人一入其中對於汽車之内容恍然明晰是故中西人士莫不樂而往觀也此次之内容均有照相以供世界人士之注意亦爲中國爲汽車事業者定其一生之志願專在工業上謀利益也 
　　今日中國之最大需要莫如交通自道路建設協會創立後各處人士亦漸漸醒覺同聲贊道以謀國人共享之利益觀此次展覽會之結果遠勝於他事業將來中國之交通亦有密切關係也如商品之往來文化之交換莫不賴此以奏效此種效力能應嚮於將來雖展覽會閉幕後爲汽車事業者仍可結合從事以後另或汽車事業之發展可與日俱進惟此次展覽會確有誤點在焉最大之錯誤即以凡爾頓花園爲地址蓋此處偏於西方往來不便除乘汽車外必費許多時間方能觀覽一切且人力車夫往往不知地點遠來之徒如對於海上路徑素覺生疏欲順便一觀者或且不能逹雖於開會之前展覽委員會亦曾有建議在靜安寺路及赫德路舉行租金一千兩墨銀然終不果如斯會在靜安寺路舉行則往觀者可增加十倍以上矣蓋靜安寺路爲上海之主要道路中西人士之居於此者無一不知之雖有未聞赫德路然至靜安寺路略轉西行即可至之且上海汽車每日經過靜安寺路者不可勝數其應響之能力與登數月之廣告無異在凡爾頓花園地處偏僻園之南端樹木高聳雖達寳昌路或亦不能見展覽會地址如是欲人人知之殊一難事也但此次雖不能滿意然不啻得一極大之敎訓將來之汽車展覽會定可補其缺憾也 
　　上海之汽車展覽會對於大半中國人固爲第一次之所見然外國方面時有表現以促進一國之機械事業觀此次中國人之往觀者大半無主要之目的皆爲朋友之牽入而已惟下次之展覽會當較此次更易上海爲汽車事業者亦可於每歲舉行一次以比較年來工業之進步雖出售汽車之成績在上海汽車展覽會中約計十五萬兩亦爲一好現象也更有一問題爲將來汽車展覽會之不可不注意者即爲日期是也此次展覽會爲時頗短以後之展覽會可有一月之多故當擇一適宜之時期内舉行大槪以餍秋二季爲宜况我國習慣每近年終一切賬目均歸結算汽車之銷路恐因之而受影響矣 
　　以上所述二點爲汽車事業者及預備將來之汽車展覽會者可藉茲借鏡雖以前之事譬如昨日死以後之事譬如今日生然改革進步之思想爲吾人不可一日少願海内有志者共起以圖工業之發達交通之便利如是則展覽會之成績非特我國人之可驚亦爲西人所不料也 
問答 
[答第九期啮雪君問頌穆]  
　　前期閣下主張未免近於因噎廢食治本之道在車主自具駕駛技能及機械智識如是非但不受欺騙更可省大筆薪金供各項費用而有餘就閱歷所知除年事已高毫無物理智識者外如有上流社會精熟此道肯以友誼的精神敎授則不逾期月即能駕御餘外不難神而明之舉一反三矣（僕曾敎授親友二人現均自己駕御只雇一童子專司洗刷及出門守車而已詢其所費連燃料不過三十元左右）至云臨用租倩偶然則可如日常使用靡費而累贅决不合算（租費以每時四元計足敷自備車五時之用我竟不止此數）想閣下有慨乎車夫揩油而言也 
[鄭量問]  
　　問長途汽車路所用客車最大的每輛載客若干人貨車最大的每輛載貨若干噸請乞高明答覆 
 
 

Page 23

 
 
   
 
 

Page 24

 
 
   
 
