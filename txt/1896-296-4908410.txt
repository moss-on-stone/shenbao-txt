# 1896 - 296 - 4908410

 

Page 1

 
 
[東周列國出售] [  圖書集成局代啓]  
　　東周列國一書久巳盛行海内卽耳食之鄉里亦能口讓指盡幾與三國水滸並駕齊驅雖稗官野史閱之亦可知國運之興衰人才之消長且事事歸實與正史無異不同海巿蜃樓憑空結撰有讀法有批語有圖像自周宣王起至秦始皇改立郡縣面止洵爲雅俗共賞之書今倩本帑用新鑄鉛字排印字旣精工紙尤潔白加工裝訂每部定價碼洋一元六角不日出書欲購者祈移玉至大東門外直街觀瀾閣購取可也 
[小題正鵠出售] [  圖書集成局代啓]  
　　小題正鵠爲平江李次青先生編輯分爲三集初集爲學者入門寳筏二集則功候較深　集則見解又高境地又進皆取名大家小品中極合時趨者也後附訓蒙養正草茲倩本局用大字排印紙張潔白裝釘六本碼洋六角欲購者移玉至本埠南畫錦里天祿寳局及南京天祿閣購取可也 
[論淫戲之禁宜嚴於淫書]  
　　前月天儀茶園新排狼心狗肺一劇描摹雲雨之情窮形盡相幾令觀者色授魂與不能注目經包探黄四福告知捕頭投英公堂禀請禁止本月初又經黄四福查得專在青蓮閣兠售淫書之夏仁忠王毛頭張阿榮並起出桃花傳二百部併解英公堂懲辦本館均紀報章想從此以後各戲園均不敢再演淫戲各書蠧均不敢再售淫書弊絶風清奉行惟謹挽回廉恥默化頽風於世道人心皆有裨益或謂淫書之害流傳久遠古今聰頴之子因閱淫書而自害其身者不知凡幾若淫戲之害不過於頃刻之間繪聲繪色轉眼已空情隨境往則亦不甚措意非若淫書之可以日夜披閱玩索無窮故淫書之禁宜嚴於淫戲余則以爲淫戲之害多在紅閨之女郎而非女郎亦或受其害淫書之害多在青年之子弟而不能知書則卽不受其害故淫書之害不過數人淫戲之害流毒一世二者固宜並禁而淫戲爲先蓋淫書不徒不讀詩書者不能通曉卽略識之無而不通文理者對之亦覺茫然其有博涉書史血氣旣定者此種穢褻之書固不屑流覽卽或偶爾興到借閱數種亦祇如過眼烟雲聊以驅遣閒晷謂之荒學業則有之謂之有所害則未必惟學舍書童情竇初啓父師偶不覺察往往互相竊觀奉爲枕中鴻秘然讀書不多但能知粗淺之書精妙者均所未解卽如紅樓夢一書世稱意淫描冩穢事祇一二處其妙全在於若隱若見乍離乍合之間纒綿婉約詞雅意微恨不讀十年書者無由知其曲折之情一往如縷足以迷神而悅魄佚志而蕩思也且無論童子何知卽通解文義而心粗氣豪者亦不耐觀讀未終卷輙棄擲隨之故是書雖同名爲淫而踯以使人受淫之害者蓋鮮其最足使人受淫之害者淫書中莫如金瓶梅摹繪秘穢如象鑄鼎迥非肉蒲團諸書所能望其項背然此書例禁最嚴購之不易借之良難見者亦因之而少聞是書中頗多難解之詞非可猝曉不通揚子之方言者輙令人作三日思故是書雖最害人而其害人也猶不廣余嘗謂淫書之害無論淺顯深奥總之均在讀書識字之人婦人女子目不識丁縱便横陳之狀推闡盡致何由而得知其細必待有人焉爲之演說其狀講解其情而後始能了然於心然試思彼姝者子大都靜處深閨所見者非其父若夫卽其兄若弟曾謂其父若夫兄若弟而爲罕譬曲喻口講指畫摹繪牀第之褻不顧禮義廉恥者吾知天下雖大必無此種佻達之人也卽謂婦女之中亦頗有能抱一卷書而目十行下者然此種書籍在滬上固有沿途兠售之人書肆中究不敢明目張瞻羅陳架上非素所熟識者卽有亦不敢出視婦女旣不出門未便以此事轉浼他人亦不能使僕役向書坊中購取帮足以蕩其心眩其目而使之不能自持者則惟在於淫戲滬地爲通商大埠新奇之景日闢月異富紳大賈僑居於此者如蝟之集日益加多卽在他郡之人每聞上海風景輙羡慕不已思欲一履其地以擴眼界男子皆然婦女尤甚昔時以蘇杭兩處最爲勝游故有上游天堂下游蘇杭之諺今則蘇杭之游稍殺而惟上海爲最盛地當孔道來往必經攬勝之徒于于而至犬率挈其如花美眷戾止此邦或爲巨商之明珠或爲小家之碧玉日不知其幾千人至則番菜之館茗飮之樓凡略顧體面者尙不肯闖然入座惟於看戲一事則固視若尋常不以爲異或有親串在滬必略盡地主之誼先期邀請環珮偕來一曲笙歌郎當兩袖已屬意醉心迷忽又幼出異相如展唐宫秘戲之圖穢詞褻態平日所未經目覩未經耳聞者驟然紛接於前有不覺神魂飛越而夢爲之顚倒者斯卽鬚眉丈夫尙覺中心搖搖不能無一毫之介意何况女子善懷不見可欲則不亂睹此情景有不意會神移怦然欲動者乎倘使一靈遽昧遏欲不能遂疑爲淫邪穢行彼且陳之大庭廣座之間我何妨爲之於曲室幽閨之内由是失節者有之墮名者有之而風俗因之大壞則此一日之游觀不啻一身之關鍵詩禮之家不令婦女觀劇良有以也雖然淫戲之害余固知其甚於淫書然在滬上二者均不難於禁止嘗聞友人言杭州每有一等舊書鋪專以淫書出租每本或十餘文或數十文并可飭其携負至家更番調换地方遼闊宫長耳目難周故無敗露之日至於春秋佳日鄉間報賽演劇酬神所演淫戲亦時有之甚至有一男一女扮演花鼓淫戲萬人空巷舉國若狂穢迹褻詞更屬不堪聞聽此則爲患之大又有甚焉安得盡法懲之使皆歸於正而不入於邪乎是所望於有牧民之責者 
[諭旨恭錄]  
　　七月二十八日奉上諭御史恩溥奏滿洲御史出缺吏部違例帶領宗室人員請飭更正一摺著吏部查明具奏欽此同日奉旨理藩院奏廓爾略王差來副使薩達爾尊達畢熱齊雅扎罕齊葉第熟在京病故著加恩賞銀二百兩由廣儲司給發餘依議欽此 
[本館接奉電音]  
　　昨日午前京師飛電傳來上諭二道敬謹譯登○八月初六日奉上諭前據啓秀等奏叅倉監督開放兵米攙雜不堪請飭懲處一摺當諭令倉塲侍郎查明具奏兹據祥麟廖壽恒奏稱南新倉本年七月應放鑲黄旗甲米係遵照部章二陳一新搭放滿　督廣瑞並無支吾刁抗情事帷措詞失當殊屬不合漢監督劉啓翰是日因非値班之期到倉稍遲究有應得之咎廣瑞劉啓翰均著交部分别議處餘依議該部知道欽此○初七日奉上諭鹿傳霖奏辦理松潘賊番出力員弁擇尤保奬并撫定番民劃清川甘界址各摺片四川松藩之下色坐及雙寨甲借　爾壩等處賊番勾結甘省楊土司所轄打拉等溝迭次出巢焚刦傷斃兵勇經鹿傳霖札委松潘鎭總兵夏毓秀相機勦辦該總兵於四月二十日統率兵勇出關迭克堅碉擒斬要匪該番等畏罪乞降縛獻匪首剿撫兼施甫及兩月將歴年刦殺各匪辦結川境一律肅清辦理尙爲妥速所有在事出力之提督銜松潘鎭總兵夏毓秀著交軍機處記名遇有提督缺出儘先題奏補用副將韓國秀著免補副將以總兵記名簡放并賞加提督銜留川　用　擊黄仕明著免補游擊以叅將仍留原省儘先補用并賞加副將銜四川儘先守備張輔舜著免補守備以都司儘先補用前雲南元江直隸 
 
 

Page 2

 
 
州學正周孝植著免選本班以知縣留川補用并賞加五品銜四川補用都司張錫齡著以都司儘先補用四川儘先守備楊國棟著免補守備以都司儘先補用候選郎中唐鴻學著以知府不論雙單月歸部選用四川補用都司李朝柱著俟補都司後以游擊補用試用訓導何安瀾著以本班不論雙單月儘先選用廪生湯聘之著以訓導不論雙單月儘先選用附生皦家書著以從九品不論雙單月儘先選用以昭激勸至所請將已革文武各員開復原官銜之處著該部議奏卽著照所議辦理片併發欽此 
[紀使相英事]  
　　英京某日報歴紀李傅相至英後情事略謂華歴六月二十三日清晨八下鐘時傅相秉節由法國渡海至英法人派一西洋輪船公司大四千墩之輪船名張西將軍者恭送旋於午後三點半時抵掃蕩燈埠輪船前桅懸奏國旗中桅懸中國旗後桅懸法國旗當由法啓行時法廷命武二員隨伺一爲第十八隊洋槍兵統領一爲砲隊統領旣傍掃蕩燈馬頭中國駐英大臣龔星使令二隨員迎迓英廷復特命火輪車在車站守候傅相率同叅贊隨員等人上車望華德路進發旣停車龔星使以病尙未痊命三四僕從扶掖而至英廷派往接待諸員中有與傅相相識者舊雨重逢驩樂無極少焉英廷又派馬車接傅相至行轅小住行轅中位置極寛傅相以登樓恐多不便就樓下下榻入晚來謁之人甚爲濟濟翌晨英官亦多有請謁者是日爲英國節時朝野皆停辦公事傅相不能入宫覲見因於午後四下時乘英廷所備馬車出游旋至宫之四圍觀覽二十五日午後四下時往拜英之首相隨往觀議政院祗以足力不濟端坐椅中經人舁之上樓聽諸議員辯論一切至傍晚興辭而出重返行轅 
[重請來華]  
　　某西字報云李傅相在英國時前北洋統領郎軍門投剌求見談次傅相擬請軍門重至中國統領海軍不知軍門果有意否也 
[移營奏牘]  
　　金陵自强軍移駐吳淞歸沈仲禮觀察總理營務處本館已屢登報牘務極精詳矣兹又從官塲友人覓得兩江總督劉峴帥奏片其言曰再江南創練自强新軍本在省購建營地營房駐紥操練惟該軍延訂洋員共有三十餘人江寗地方與通商口岸情形究有不同洋人一切起居頗多不便臣與司道再四商酌並商准總理衙門擬將該軍移駐吳淞以期軍民相安該處本有營房公所已飭局員撥欵量加增葺並飭原駐吳淞之防營移紥獅子林砲臺騰出營地操塲俾資訓練現已改委候補道沈敦和總理自强軍營務處督率全軍調紥吳淞會同洋統帶來春石泰督飭華洋營哨各官實力教練期成勁旅該軍本設馬隊二營以一洋員管帶本難兼顧現因挑選精壯飭令歸併一營以昭核實徐分檄飭遵外理合附片陳明伏乞聖鑒謹奏按此片於本年六月二十九日入奏至七月初八日觀察接奉峴帥行知從此訓練益精蒸蒸日上金湯鞏固當不虞外侮之來矣 
[七述元和縣葉大令被控及撤任事]  
　　江蘇元和縣葉潤齋大令被曹觀察秉權控其挾妓飮酒欠銀圖賴等　趙展如中丞飭蘇州府桐太守轉飭發審局委員疉次提訊旋又電傳撤任事略本館俱已紀諸報章昨日傍晚又得本館采訪友人來函云觀察自上月初一日投撫轅控告後迄今管押吳縣捕署雖曾提訊數次尙難信其一面之辭至本月初六日忽聞官塲傳述大令因前辦某茂才欠糧一案經學政龍大宗師奏叅奉旨降爲鹽大使上憲刻已奉到部文適觀察迭次禀催遂於是日午後六下鐘時署藩司吳廣涵方伯高懸牌示謂署元和縣知縣葉令懷善因案撤任聽候查辦遺缺卽以本任元和縣現署陽湖縣知縣李令超瓊回任所遺陽湖縣缺以候補知縣張令樞署理 
[交替有期]  
　　姑蘇訪事人函稱升授安徽巡撫鄧中丞定於本月初六日將蘇藩篆移交臬憲吳廉訪接署遞遺臬篆亦由趙中丞委蘇糧道兼署蘇垣印委各官脚靴手版屆時當更有一番熱鬧也 
[粤東火警]  
　　廣州采訪友人云七月二十六日之晚初更時塘魚欄忽遭火警黑烟冪地紅燄蒸天各處水龍聞而齊集四圍噴射計有百餘架之多至四更後火乃漸熄事後訪聞火起於七間徐某所設娼寮向前延燒至聚龍西約之底左迄海旁八間閘口右達土名十二間此外各水巷及七間新巷均被延燒平康里焚去前面通十二間之娼寮計共燬房屋五十八間拆毁十餘間起火之家是夜有數客於此獵艷故意借端尋釁推倒火油燈并抛擲火藥包以致火燄猝發迨衆龜奴紛紛施救客卽將閘門關閉并先放去街上管中之水使水龍不能得力一任回祿神左突右衝幸火勢尙未出街否則迪隆里大巷口三角上陳塘皆將不堪設想矣是役也各娼寮被匪徒刦去娼妓二三百人鴇子龜公未免呼天搶地爭欲得縱火之客相與食肉寢皮也 
[私梟拒捕]  
　　嘉興采訪友人云嘉善縣治東門外相距三里之遙有地名九里灣者一小村落也某日有販私鹽人護以打手分乘十餘船行經其地適與巡鹽水師艇相遇向之喝阻各私販瞻敢開放槍砲與之爭持巡鹽水師奮不顧身一擁而上有受傷者旋陣斬私販一名梟取首級餘人漸漸力不能支抛棄鹽船而逸所雇打手或受傷入水或失足墜河擾擾紛紛全無頭緒巡鹽水師乃將私鹽船如數帶回聞有一弁當對壘時中槍而殞所獲私販就近解送嘉善縣監禁鹽船及首級押解至嘉興禀明統領水師巡鹽等營費協戎轉解厘鹽總局辦理 
[罪人斯得]  
　　蘇州訪事人函稱盛長子者私販巨魁也前年因與梟首王均義爭賭械鬥一案歴經趙中丞購拿未獲今夏該犯怱因染病潛往廬江就醫武弁張某知其消息立卽帶兵多名改裝易服前往搜捕現聞張弁來電云已在安徽無爲州廬江交界之一颗松鄉間拿獲將該犯暫交廬江縣監禁一面請中丞速派小輪往護想不日卽可到蘇矣 
[海屬災振述聞]  
　　邗上訪事人馳書云海州所屬濵海各莊被海水騰嘯漫溢上岸冲毁房墓淹斃人畜已詳前報兹有從公路浦來者云海州分司徐星槎分轉據情電禀上游奉批自行籌欵速振等因當卽先後派員往勘旋據回禀此次海潮上漫幸歴時無多卽行退涸當颶風初起時居民卽已各有戒心更有預爲逃避者故僅淹斃男婦數十名口惟房屋糧食冲毁甚多堆鹽池滷亦遭波及爲數亦頗不菲現水雖退去災民紛回大都皆露宿風餐旣無果腹之糧又乏棲身之所兒啼女哭慘不忍聞等情前來分轉惻然動念赶急籌欵二萬金於七月某日遴派幹員數人先後屋夜馳往按照大小户口分投散放屈計月杪月初卽　　事至冲去堆鹽幸得暢晴多日經各商赶爲淋滷欐晾秋掃現已不少大約可以補足無虞缺額矣 
[之江雙鯉]  
　　杭州訪事友人云浙省布政司經歴張叅軍　翩保升在任候補知州現在呈請撫憲給咨赴部引見已奉批淮所遺之經歴一缺由龍方伯札委候補知縣楊大令葆光代理○署按經歴陳叅軍振翮聞訃丁繼母憂於七月廿六日呈報當由臬憲聶廉訪暫委現任按照磨陳叅軍兼理卽於廿六日任事也○處州府屬之青田厘局總辦現奉牙厘局憲委卽用縣蕭大令逢源接辦○王店厘局委通判鮑别駕家鼎接辦○准補長林塲大使高鹺尹維基於七月廿八日奉運憲飭知赴任鹺尹卽上各衙門叩謝聞擇於八月初三日起程履新也○杭州自遭兵燹後小和山一帶荒田甚多前藩憲湘鄉蔣果敏公招集客民開墾耕種已垂三十餘年客民每屆春耕之時負米而來比秋收後則又負擔而去所種稻榖均於結實之際先賣抛盤以助收穫之用習以爲常今夏雷雨較多務農者方深憂慮及至中伏大放晴光苗禾日漸增長嗣後雨水調匀豐收可卜刻下結實纍纍客民之賣抛盤者不敢高擡價値初定每石凈米售洋二元五角而售主寥寥近日又减去二角矣○俗溥七月三十日爲地藏王誕辰如逢小建則以二十九日預祝杭省均於是日建設地藏大會禮懴誦經先期發帖邀請設齋相待男婦之佞佛者咸往進 
 
 

Page 3

 
 
香日夜不絶前年某寺僧製就五色荷花燈百餘盞晚間燈火齊明照耀如同白日一時往觀者不下數百人香火極盛去歲該寺已被封閉而他處效尤計有兩處人皆趨之若鶩今年大寺院中無不製就燈綵以娱香客之目踵事增華於此可見○浙省學署考棚於光緒丙子年重修而四面圍　僅加修葺未及更築並因霉雨淋漓以致損壞坍塌數處學憲以牆身較低防有傳遞之弊現由藩憲札委候補巡檢史少尹濟譚估工重築一律加高而學署儀門亦因損壞故命少尹一同估勘工程已於上月廿八日開工矣○前報紀浙江藩署書吏某甲爲某二尹代辦丁憂起復一事垂二十年竟未呈報後經龍方伯查知二尹申訴情由當將該書發交杭府林太守提訊該書供認不諱太守卽錄供詳請方伯核辦現奉批示本應重懲因念該書年老從寛僅予枷號示衆太守奉札後卽提該書枷於轅門外限一月釋放○本月初三日爲致祭文昌之期由縣備具祝帛呈請撫憲用印廖中丞牌示親臨致祭縣中辦差人等於初二日至吳山文昌廟鋪設齊備張掛燈綵是日下午仁邑尊委捕廳前往省牲晚間三晚時一府兩縣先後戾止時交五鼓廖中丞命駕而來差役人等卽將燈燭點齊中丞更换朝服親詣殿上主祭府縣及佐貳等官陪祭一時鼓樂聲喧由禮生高贊上香獻爵奠帛等禮讀祝生宣讀祝文三獻已畢然後撤饌送神中丞退入官廳更衣排導回衙各官紛紛而散時已東方發白矣 
[未事述新]  
　　嘉興訪事人寄語云南門外曹武惠王廟經羽士擇於本月初二日爲始虔建鋪堂寳懴三永日至初四日圓滿恭請十方善男信女往廟拈香並各隨誦寳懴并向購買堂單註明姓名年歲籍貫以謂日後壽終冥途免受苦况云云胡言亂語殊可笑也○北門内大街江西會館供奉許尊君向以八月朔日爲尊君千秋壽誕是日在城貿易諸人以及各外鎭各來城集資傳班就本會館敬演神戲一臺並具三牲福禮各往進香以祝神誕循向例也○南門外曹武惠王廟經住持羽士擇定本月初六日恭請神駕出巡以驅邪疫現在四城招貼請人認扮各項執事並各項旗鑼傘扇至期當不减前迎忠靖王之盛會也○天時暢晴凉信亦至早晚須穿單夾聞四鄉正在刈稻不久當可新米登巿矣 
[丈地繪圖]  
　　松江府陳蓉曙太守奉委查辦南匯縣觀濤書院蕩田特蒞申江向上海縣調取精於西法丈量繪圖之孫熊飛隨帶丈手前往上月二十四日憲舟蒞南匯卽行起丈至本月初一日竣事回茸飭孫等暫住府署花廳用西法繪圖器具精細描繪大約日内告成後卽賞禀呈督撫憲鑒閱然後覆丈惠南書院及賓興公地計約有一萬六千餘畝之廣丈畢亦須繪圖貼說以備攷查 
[保全節婦]  
　　秦月汀封翁榮光以四鄉蟻媒蜂集搶孀逼醮之事幾於無日無之僻壤窮嫠朝夕莫保雖迭經各憲飭禁而此風仍不少衰因特捐資創設保節會刊印保節規條數千張并函請上海縣黄大令出示曉諭大令深爲嘉佩立卽刊印示條繕就回函請封翁凡遇節婦立將姓氏塡入示内發貼門首一體保護兹將示條錄後上海縣正堂黄示此係孀婦某氏自願守節閒雜人等不准闖門如有匪徒誘逼冉　等情許保節會董禀究不貸切切特示 
[告示照登]  
　　欽加鹽運使銜在任候選道江蘇松江府上海縣止堂黄總辦嚴家橋厘局田陳爲會銜出示諭禁事照得浦東各鄉所産棉花皆係運赴上海銷售向俱遵章按貨報捐上年十月間奉憲飭棉花改辦産地統捐商販運花每有繞漏訪聞距嚴家橋正卡三四里之朱家灣蜆子灘地方竟有不法匪徒瞻敢糾聚多人在該處包攬見有經過赴滬棉花船隻勾串中途起岸挑赴董家渡南碼頭過渡漏捐並查距周浦塘分卡四五里之曹家浜及中西河各地方有等不肖航船勾通客販暗中偷駁繞運當經嚴拿示禁在案兹屆本年新花上巿商販暢運之時若不重申禁令誠恐日久玩生該匪徒等復萌故智仍有包攬挑運偷駁情事除嚴密查拿外合亟出示諭禁爲此示仰鄉民商販船户人等一體知悉嗣復凡有販運棉花船隻經過朱家灣蜆子灘地方不准有途起岸挑運該董家渡南碼頭各渡船遇有肩挑棉花如實係鄉民零售准其過渡若肩挑成羣憺數較多卽係繞漏不准裝載其曹家渡中西河地方各航船務須各安本分毋得爲客商裝運偷駁如敢故違一經查獲定將該挑夫人等一併嚴懲所獲棉花照章從重罰辦决不姑寛其各凛遵毋違特示 
[奇園緩開]  
　　近有日本人武田寛治郎在英大馬路泥城橋西隙地搭蓋木棚一架高大無比髹漆裝飾甫經工竣懸極大油畫一幅係前者南北花旗肇釁單陣之事任人觀看以冀收取看資名曰奇園天開圖畫處擇於今日開巿事經代理英界巡捕房總巡捕頭麥根治查得此棚工料未堅恐人數多時未免有坍塌之虞傷人性命因於昨日特禀英讞員屠别駕請照會日領事飭該日商將棚改造須得工堅料固然後由工部局打樣處騐看屬實方可開張别駕得悉立卽備函照會日總領事請卽飭知該日商遵照辦理 
[英廨瑣案]  
　　鄉人趙揚寳之妾張氏與車夫徐阿慶姘識今春二月廿六之晚徐乘趙出外由披屋而下直入氏房取去首飾箱一口内有洋五百元金銀首飾等件寄贓英界永平安里其嬏母徐張氏家嗣趙查知帶妾張氏來滬報捕由包探趙銀河查到贓物帷少洋一百元向詢已經用去昨晨解案趙携妾上堂領贓徐阿慶供與趙妾張氏姘識有年物件係氏付與並非竊取張氏供雖與認識並無别情至於竊物實徐行强禁嚇小婦人不許告知丈夫並將洋刀出示小婦人恐被戳害故不敢說别駕得供以此中顯有别情須將趙張氏一姘究辦揚寳再三求免謂該氏現有襁褓小孩可否免究别駕准之遂謂徐嬸張氏曰爾姪作此若不辦爾何以示儆遂判令掌頰二百下徐阿慶笞責五百板管押四月徐張氏本應懲辦姑念丈夫求免卽交領去贓當堂給還○包探顧阿六禀稱積竊陸根泉曾經懲辦此次在北蔡鄉間竊得銀飾及夏衣等件來滬付質經小的查獲送究陸供本邑人行竊該死别駕以過犯行竊判責二百板贓存捕房待領○包探孔阿才禀稱積竊王興長歴經懲辦昨又行竊杭長興陸阿玩之綢布衣物杭等投報捕房由小的起到原贓送究杭陸投案請領失贓王供本邑人因窮苦無奈行竊叩求恩典别駕判責二百板管押兩月贓還失主○孔包探又解流氓吳壽福卽王壽福禀稱此人屢在租界拆梢昨又向許李氏辱駡毆打該氏大呼救命經小的拘解請判許李氏投案供稱此人屢向小婦人滋擾幸由包探拘獲叩求懲辦吳壽福一味求恩别駕以流氓拆梢情太可惡判貴四百板管押四月○包探沈金隆禀稱洋人開除之侍者陸寳林於日前竊取洋東狐皮虎皮銀飾銀表等件當在寗波經小的查獲後由寗將物贖到兹特送究開除投案申訴領贓陸供實迷於酒色以致作此不端之事求恩别駕判責一百板押一月後遞解回籍○包探韓翔甫拘解粤人陳高彩到案禀稱此人昨夜因酒醉在洋人必立沙家門首吵閙不休扭交捕房必立沙投案申訴陳高彩自認酒醉所致以後不敢别駕判責二百板以儆○包探倪順泉禀稱李紹香專竊東洋車昨又竊取王興如李明軒之車各一輛寄藏顧茂盛處經小的查獲送究王李投案領車李供崇明人竊物自知不合叩求寛宥顧供因不知是贓故敢受寄求鑒别駕判各責三百板贓還失主○包探施奎江禀稱北直隷輪船工人王阿生昨因細故與同船邵章有等口角致將邵剌傷手臂據醫家言須兩月方可告痊送案請究卲章有遺人投質王供寗波人不敢行兇實是一時失手别駕判責四百扳管押兩個月○包探黄四福禀稱紅帮裁縫高開明曾倩同業渾名小天燈陸瑞華爲媒聘某女爲妻已議定六月廿四日行文定禮高備禮設筵以待詎陸避匿鄉間無從尋訪高至此用去洋銀二十餘元心有不甘遂糾同陸桂春唐愛新將陸之衣被等件付諸長生庫以抵償伊費陸得信卽投報捕房由小的往查一併送案陸供爲高作伐事確有之然並未說定不料伊竟糾人私取小的之物今旣查獲求給領高開明供倩陸爲媒不應哄騙以致小的無端費去洋銀故往取物付質抵償與陸唐二人無涉求鑒别駕據情商之薩副領事以高不應糾人私取陸物著笞責一百板陸瑞華作事不妥付質之物不追 
 
 

Page 4

 
 
[法捕房案]  
　　上年秋間鴇婦汪陳氏控妓女錢黛玉圖賴欠洋經鄭大令訊將妓函送普育堂擇配在案昨有不上東門外震泰槽坊夥趙朗圃呈投震泰圖書保單一紙聲稱小的在震泰帮夥因有友人趙梅生願娶發堂妓女錢黛玉爲室倩小的作保日後如仍爲娼惟保自問不敢矇蔽大令飭探持單往該店對明候復核奪○小東門寄園烟館堂倌張元烟控流氓潘桂生拆梢昨將潘提案判先枷一月滿日責四百板○又提私販硝磺案内之孫章有至案詰其何不將販私人交案孫供實難尋交大令怒其逞刁喝責一百板還押○前日迷路之天台小孩陳二觀由巡街捕帶回候領詎至今日仍無人投領昨日帶案詰其因何走失孩供同張姓買物半路失散大令仍交捕房安插待其家屬認領○寗人蔣啓林蔣得海遞禀稱前月有姪女杏月被方阿多莊方氏誘拐控奉分别枷示在案詎料該氏姘夫爛頭阿東屢與小的爲難求請提究大令命提在押之蔣紹隆詰其杏月究竟如何來申售與方阿多得洋若干方供當議得身價洋三十元如今旣已涉訟不敢收受一再研詰仍無確供大令命掌頰廿下始供因方阿多和押由方囑爲代求釋放大令命蔣交伊姪阿海帶回候示 
[美界捕房瑣事]  
　　積竊李益木昨晨闖入乍浦路六十七號房内圖竊被西人當塲捉獲喚四百七十一號華捕拘入捕房押候送廨訊究○偷兒趙國青前已遞解兹又復來昨晨經包探石金榮緝獲押候解送英公堂訊辦○昨日上午有某婦至源昌路某姓彈花衣店購買花衣與店主互相扭毆旋經四百九十八號華捕一併拿送捕房經捕頭斥釋○前晚有西人奔至捕房寫字房索食聲稱無錕使用飢餓難堪捕頭爲其纏擾不休更聞酒氣觸鼻知爲杜康所誤因飭暫爲禁押至昨晨開釋○前晚七點鐘有金陵人某甲投捕房語無倫次捕頭知其鬬顚飭二百零四號捕送往同仁醫院行至中途飛步奔逃捕追獲詢問據稱不欲就醫捕祇得喚車載回據情禀覆捕頭飭轉送英公堂辦理○紹興人葛阿增在吳淞路萬陽樓烟間爲値堂卜居頭壩路妻與流氓德榮有私爲葛撞破禁其嗣後不准往來詎德榮揚言將以白刃從事葛恐遭荼毒不敢歸家前晚據情報捕捕頭許以尋交走街捕拘案送廨究辦○前晚有小竊由鄉間竊樹柴一捆行至吳淞路經四百八十七號華捕拘禁至夜半開釋 
 
 
 

Page 5

 
 
[京都同德堂虔製膏藥]  
立愈百　象皮膏藥 
性味相平有洗心換骨之功男女老少極重極險症貼之卽愈咳嗽哮喘久年老病限日全愈變料一元單料四角加　阿魏狗皮膏藥 
治老少氣痰痞塊癥瘕血塊積聚膨脹左癱右瘓遍身筋骨　疼跌打損傷寒濕脚氣一切險症　料四角單二角天下馳名硵砂膏藥消　化毒去腐生肌治手足麻木心肝胃氣一切瘡癤小兒百毒雙料三角單料角半小張四文二文頭瘋膏二分風濕勞傷如意膏藥男女風濕入　滋　筋骨一　勞傷遍身　楚或　　　木　　勞辛風雨日期痛苦更甚貼此膏立愈雙料一角單料五分賜顧認明上海五福衖口　只此一家遠近並無分局 
[天下馳名京都同德堂神效膏藥]  
　　　　熊油膏藥 
培元固本却病延年通廿四道血　鎖三十　道骨節治男女氣血阻滯愈筋骨疼痛中風中痰大盒一元小半元眞方立愈疝氣膏藥 
疝症有寒水　血氣狐筋七種因風濕寒鬱酒色過度而成無論腎囊腫大小腹疼痛惟貼此膏包愈每張一元正神效第一生肌膏藥 
凡大小諸毒惡瘡破後此膏貼之一日換一貼能解毒消腫去腐生肌未破卽消巳破卽歛每盒二角每張二文善治百毒胭脂膏藥 
專治各種毒瘡惡　　　　瘡胎毒天泡坐板黄水　　　窠諸色惡瘡腐爛泛疤　後惡瘡數之神效每盒二角　　　上海縣告示　各太憲匾額三十三方 
[四海馳名京都同德堂靈騐膏藥]  
神效種子陰陽膏藥男婦培養失宜生育爲難或元陽不振虚而易洩或子宮寒冷久不受孕男女貼之妙難言諭雙料一元二單六角神效專治遺精膏藥 
内傷之症多生于腎因腎水枯竭心火上炎故有夜臥多溺夢遺精陽痿不舉舉不堅久貼此膏神效每張六角天下馳名煖臍膏藥 
此膏功效異常通血脉鎖骨節男子下淋滑精小腸疝氣女人子宮虚冷久不受胎惟此膏可以包治每張三角正仙傳神效湧泉膏藥 
專治筋骨無力行步維難　腿酸痛善能流暢血脉通利骨節男婦貼之　丁種子　人貼之却病延年每張三角遠埠賜購信力先給一紙書來朝發夕至 
[中外馳名京都同德堂萬應膏藥]  
百草萬精回生膏藥 
治五勞七傷左癱右瘓遠年風濕週身骨痛嗽咳痰血肝胃氣痛小腸疝氣三日瘧疾諸嘏臌脹雙料八角單五角萬應神效夾紙膏藥 
治熱毒瘡癤週身皮膚腫破日流黄水久不收歛夏月蚊咬指甲搔破　痛萬分用此膏貼之提毒消腫每匣二角男女可用鷄眼膏藥 
善治男女足掌足趾搽磨成泡漸成鷄眼及穿緊鞋疼痛萬分此膏一貼患處數日自化欲行遠路宜備每匣二角神效立止牙痛膏藥 
牙痛一症不離風火蟲儿牙根摇動酸軟難過　　　　不能飲食惟此膏貼之卽拿永無傳染之患每匣洋一角 
近來假冐甚多宜認明本堂招牌五色仿單套板回信鉛印藥書一萬五千言藥目總單方免貽誤　京都同德堂藥局謹白 
[始創醫疝氣膏六角　獨奇者無論囊腫如瓜卽將膏當日貼上卽見腫脹漸漸隨日自消倘患症年深加服疝丸包治半月脹腫全消一元]  
耳聾復明 
凡患耳聾之症皆由肝腎不足兼氣血兩虧或因鬱火上冲故有耳鳴耳聾耳脹耳痛等症無論男婦老少新染舊疾服之數日奇功立見倘若不效原洋奉趙每盒一元另有珠黄八寳吹耳散每瓶五角倘兩耳遠年聾閉耳竅不通常流膿水或扒挖所傷均用棉花揩凈將散吹入包可立愈消痔去漏 
本堂良方獨秘三十六種珍珠熊胆八寳化痔聖藥天下馳名無論男婦老幼經年累月大便　苦膿血漂流百藥無效卽服卽愈自然痔漏漸漸日消滋陰降火清金異常立騐每合一元○熊胆消痔散每瓶一元將散搽上不須三日硬塊化軟　險帮落所謂熊胆一物善治痔漏之功也不靈亦每包退還洋 
鋪分上洋鐵馬路東首大街○分蘇州閶門内下塘　廣東益三堂啓 
[上洋洽昌煙膏批發]  
開設法界三洋涇橋南堍吉祥街口坐東朝西石庫門自運大小洋藥零躉照箱批發監製各種烟膏發客○清膏每洋八錢○陳宿膏還灰每洋一兩七○老陳膏二兩二○陳膏二兩五○公膏二兩八○冷膏三兩二○還灰六成平頭外加格外克已以擴招徠如有低次包退回換倘蒙　紳商遠近函購請認明招牌不悮 
[新出神效立愈小腸疝氣奇葯]  
[天下馳名廣東宏仁堂大藥局發兌　近多假冐購者留心]  
小腸疝氣之症治藥紛紛如欲立刻見功絶無僅有本堂獨得奇方秘製小腸疝氣膏藥專治七種疝氣無論陰囊腫脹陰核偏墜諸醫束手通苦萬分但將膏藥貼上立刻腎囊縮小氣嗚脹消妙在能將膀胱寒濕之氣一掃而空重者二張輕者一張包愈屢試屢騐神效無敵如貼雙料則藥力大而取效尤　臭每張雙料一元單料五百六如内服神效疝氣丸雖數十年老症三日包能斷根愈後永不再發患此者一試便知每盒一元　鋪分上海三馬路西慶安里内宏仁堂兌 
[三井洋行]  
啓者敝行經理本國紗厰專辦洋紗棉布全用中國上等棉花分量包足價亷物美定期一切格外迅速以圖久遠貴商賜顧請至四川路本行面議可也此佈 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈至本行面議可也特此佈告 
[内申一金活一人啓]  
啓者六月二十三日夜永定河北中六汛决口三百數十丈當衝之三四十村死亡最衆有全村水没沙淤者有全家隨波而逝者有田宅湯然而身棲樹杪無舟往救顚仆相仍者死者長巳矣幸而得生無食無衣無所棲止嗷嗷待哺恐亦同歸於盡慘何可言都中各善士於三四日後得信亟往查鼎携帶饝餅等物前往振濟苦於同不通舟徒涉而往備極艱難查渾流自口門滔滔不絶直注東南經過宛平大興永清東安武清五縣縱横二百里内村莊不知凡幾約計災民不下百萬且自庚寅奇災以後壬辰癸巳甲午無歲不災昏墊餘生何以堪此曩者同人爲集腋之謀然自今秋至來春一金方活一人名之曰一金活一人啓今仍其名而加丙申二字意謂災民百萬賑欵卽需百萬足徵博濟之維艱而災民百萬用欵僅止百萬亦見經營之核實能助千金百金者卽有活千百人之功德能助數金數十金者亦有活數人數十人之功德卽少至一金亦可救活一人何况省一筵宴費可活幾人省一土木費可活幾人省一簪珥玩物費可活幾人隨處節省皆可作此功德人人如此用心百萬雖多不慮有不集之欵不活之人伏願　仁人君子慨助多金同襄善舉百萬災黎延頸待命臨頴曷勝急切懇禱之至此啓　京都同善社公啓　此係黄愼之少司成來稿囑登報章爲百萬災黎請命同社諸君現在都中集欵前往查勘設法振濟四方　諸大善士如蒙解囊慨助請卽寄至上海垃圾橋錫金公所碼頭弄内鴻昌絲棧帳房代收隨掣收條匯京前賑月終彙登報章以昭大信　本館坿識 
 
 

Page 6

 
 
[頤壽堂分舖江西省城洗馬池大街]  
本藥房有祖傳秘方百數十種悉皆靈騐異常因此出而問世開設老鋪於上洋棋盤街旋又分杭南京花市大街專製各種蠟丸膏膠丹散藥油藥酒發客開張以來歴　遠近賜顧生意日盛月增茲以江右爲富庶之區文物聲明備極一時之盛爰設分鋪於洗馬池大街以便○士商就近採買賜顧者請認招牌庶不致悮此佈 
[包愈勞傷立止咳嗽吐血斷根膏]  
天下馳名廣東益三堂始創獨秘濟世良方應效如嚮鋪分上洋鐵馬路天后宫東首大街○分鋪蘇州閶門内下塘 
夫咳嗽吐血一症或因身體虚弱或憂思怒鬱或酒色過度或感受風寒咳嗆而傷肺甚至痰血相雜或吐成靈羅海精乾日久不愈致成　瘵性命有關雖求醫服藥往往治法不精反受其　本堂良方獨秘屢試屢驗救活多人不可以數計所妙者耑治男婦老幼遠年吐血近日咳嗽無論諸醫束手危險萬分卽將藥膏依法服下奇效當可立見輕者一料重者二三料包可全愈藥性和平不寒不燥此膏眞有滋陰潤肺清金水火旣濟之良方却病延年順氣化痰止血斷根之妙每料實洋二元○另有諸般咳嗽順氣化痰丸每瓶兩角耑治一切風寒燥火暑濕邪熱諸咳服之立止順氣化痰止嗽斷根之妙 
[天福茶園]  
八月初九夜演 
大液價正廳每位二角 
攻取洛陽胭脂虎收闗内城府全本勝樊長武十回城亭戲献　大梁城亭戲献殺投山文昭關督魂嫂山玉堂會審閙嘉興府 
[天仙茶園]  
八月初九夜演 
[取三郡西廂記五台會兄人頭常夜壺第三本新紮新燈彩梅龍鎭回荆州黄河渡胭脂謵 
[天儀茶園]  
八月初九夜演 
大减價正廳二角 
九龍山三岔口黑風怕算糧登殿大名府活點人點燭梁山聚會忠孝圖 
[丹桂茶園]  
八月初九夜演 
沙灘大會殺女滾板眞假打虎李逵法塲煩演西廂記煩演大反全本延安連台新戲並蒂蓮吟詩祝壽送花樓會全家福祿 
[同慶茶園]  
八月初九夜演大套 
李太白和番郭子儀出身 
頂駕元做李太白羅成七做郭子儀花露水做節　仙花銀做小旭美人昌做楊貴妃靚妹做窮秀才蘇九老靑鑑文武合　特此佈聞 
[禮拜二拍賣]  
准於初九日兩點半鐘在本行拍賣地亞士美人元羽細敎子色花標天祥十磅大旗市布泰和二四紅跑六四跑六二六紅跑六ＸＸＶＶ洋標八四紅蝠桃布飛馬粗布公茂飛龍Ｂ４斜文茂生花其粗布公發馬蹄金美人色羽綢美人色漳絨仁記細布喴厘色花難絨色花斗綢色寗綢餘貨不計此佈　瑞和行啓 
[禮拜一二拍賣]  
初八初九日每日十點半起在虹口黄浦路四十二號奥公館拍賣一應大菜間書樓房間廚房上等木器洋琴洋酒什物不計此佈　魯意師摩 
[禮拜二拍賣]  
初九日下午三點半鐘在本行拍賣東洋新到頂上雕花鑲嵌十景橱大圍屏油畫法藍盆碗茶色鑲牙　金屏風象牙擺式上等花瓶各式珠簾古董不計此佈　魯意師摩 
[禮拜二拍賣]  
初九日二點鐘拍賣和大魚頭色羽毛牛頭紅嘰雙工龍牌牛頭金鹿色小呢七磅三魚洋標劉海白地元印標等貨此佈　公平啓 
[禮拜三拍賣]  
初十日十點半在虹口天潼路第七號拍賣一應房間大菜問廚房木器家用什物另星不計當日一定出滿不悮此佈　魯意師摩 
[禮拜三拍賣]  
啓者本行有電線鐵絲一千餘担　於禮拜三卽初十二點鐘在浦東怡和棧拍賣各寳號如合意者屆期請至該棧面拍可也此佈　寳源洋行啓 
[禮拜三拍賣]  
准十點半鐘 
本行於初十日拍賣鵝牌人馬色羽毛大紅雙鳳魚牌嘰紅洋單鳳呢藍九蝠竹布彩　２５漂紅龍藍　市漂八磅虚松細斜十四磅藍龍ＸＸＸ粗斜十四磅小漬花其入馬局斜等貨此佈怡和洋行告白 
[禮拜三拍賣]  
茲於初十日二點半鐘在金利源十一號棧房拍賣鐵條扁鐵三角鐵約計六千餘担生鐵約計六百餘担貴客欲意者屆時請至該棧面拍賣客如要細碼單向小行領取此致　壳件啓 
[奇奇奇]  
舍弟出外多年渺無音信六月初請胡家宅三山公所明經子占課云八月初滿載而歸今果得利回家奇極浙紹王彤生 
[石印秘本古今相法大全]  
相法易知 
是書彙輯歴代名家論說旁搜博採分門别類發明前賢奥義各法皆備使學者一見易知原書刻在圖書集成今特錄出石印每部六本實洋六角　上海三洋涇橋緯文閣發售 
[地保告白]  
本　二十七保八圖地保王鑑廷現奉縣　綸諭再辦一年　七月初一日　所有本圖鐵　刑名及地皮　出一切事務仍歸王鑑廷承辦惟恐不及周無用登告白聲明 
[病愈鳴謝]  
余友素有肝胃之患時發時愈諸醫家綢攝亦不見效後　意問新開報載有漱石齋李製肝胃痛藥粉是以告之代購二瓶飲之頗騐茲巳兩月不見復發其效如神故特登報以告同病者毋自誤耳　浙湖信昌恆絲行徐啓　 
[禮拜四拍賣]  
啓者禮拜四卽本月十一日十點半鐘拍賣路燈九老羽毛　嗶嘰九老小呢船牌九老羽綾九老彩二美彩九獅羽綢十一磚彩三元十磅十二荷花彩人鎗十磅彩八士紅四美紅三元紅人鎗紅萬壽圖市布八磅四五子登科紅萬壽紅三元烏金三元藍彩人鎗藍三元金二美藍四美藍人鎗洋房雙人綠九獅七磅藍三元藍四美藍人鎗採蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人頭十四磅松鼠老人頭雲獅九獅粗布十磅荷花圖人鎗九獅吉慶細布拍賣荷花劉軍圖彩四美紅五星紅金星七十二線紅雙路燈紅二美白金三元六十四線烏金三元藍雙路燈藍洋房光毛市漂布等貨特此佈聞八月初七日元芳行啓 
[命相如神]  
命相 
京都慈松半賴僧秘授命相六壬快斷奇驗由京在申念載遠方諸公不能面叙寫八字傳局批命五角細批一元剗度五　筆資信　　庽寳善街天寳棧　陳聖徒啓 
[招請買辦]  
啓者昇昌機器厰欲請買辦一人合决者請於午前十點至十二點至虹口西韋德路第一千零八十七八號本廠面議可也此佈 
[本廠新到]  
磚瓦機器每部每日可造磚二萬五千塊每塊長十寸闊五寸厚二寸且陰溝管子亦可製造如合意者請移玉面議可耳　上海耶松船廠告白 
[天福茶園]  
特請内城府頭等名角回申 
[汪桂芬]  
擇吉登檯格起演斯請駕 
[訛聲明]  
望平街書坊合夥營生頗稱得意前月間訓責學徒松泉年少膽大非雜不受約束遂卽捲携鋪蓋自出半　而廢爲飯金起見反匿造污言　傳於合夥友　向業友衆　之處聞此一時氣滿胸中大怒某代詳始　匿造於是自覺瀆於某想其意　我素來莫逆見此定能冰散其事也仍歸舊好焉此佈　本局謹白 
[訪尋不肖]  
予爲不肖子連坤秉性怠懶屢訓不聽近更不務正業漸入下　久經軀逐出外不料於上月十四日夜間　在和尙測頭店内作抹　之戲不知何故與寗人口角致肇禍端實堪痛恨現蒙　邑尊飭拿倘諸親友知其下落乞卽通知以致送究俾可脫紫感謝　　少卿謹白 
[聲明圖章]  
啓者現言不肖之徒私　本號書柬圖印在外誑騙各貨祈各寳號切宜留心以免受愚但小店取貨必須送至小店　印爲憑誠恐裘主知覺特此登報　均記主人告白 
[清眞順源樓]  
本號定於初七日開張包辦酒席掛爐鷄鴨應時細點隨意小吃零拆碗菜一應俱全承蒙賜顧寳善街中順源樓啓 
[憲批照錄]  
陳林氏騷擾嚴衙前顧氏一案奉　元邑尊批示據陳林氏禀批爾女顧陳氏如有身死不明當時卽行報騐澈究旣稱産後身死卽欲從豐棺殮僅可公同婉商不應逐隨惡習挾求已屬非是且顧曾壽係爾女之翁卽周氏范氏亦在庶母之列不知威逼二字從何妄加惟本日被告據地保禀復爾女故後該氏等前從騷擾咸稱罕見如果盡實死者無故此等重罪該氏等十難任一本縣曲爲成全姑念該氏等痛女情切所致與無故者有間權免深究仍聽原勸親友之言和好如前是爲至要 
[招尋失孩]  
本月初六日九點鐘在門首失去二歲小孩身穿漢口花布衫袴蒲鞋面小鞋劉海頭額上有瘡　痕面白如有知其下落請至法界西新橋南首西興里第三石庫門報信酬洋五元送到小孩酬洋十五元决不食言此佈　陳士卿告白]  
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　小流氓王阿二誘姦女郎郁阿鳳經伊姑諸徐氏等尋獲扭至總巡局轉送縣署請懲兩晚蔣　史舟　　訊　徐氏訴稱小婦人年四十歲青浦人生有二子長名金大光緒十四年央媒文定相距六里許郁琴昌之女阿鳳爲媳屈指已歴丸年至本年正月擇日完娶不料阿鳳已於前年托名出外傭工私行逸去不得已偕邵及金大至上海訪尋七月初四日在縣橋東首王阿天漆作丙尋獲阿二鱗不許領一面浼地甲來勸約二十三日或二十五日去領比如期而往又　令收銀勒賣小婦人心賣不甘是以扭請大老爺轉送案下請爲重辦金大訴稱小的年三十有二在家耕田爲業郁供稱小的年四十有云膝下無兒只生二女乳名阿鳳光緒十四年許字諸徐氏之長子金大尙未遣嫁前年八月二十二日託稱出外傭工私自逸去上年十一月及今年二月小的二次至申尋訪不見後偕諸徐氏及金大來尋始見於阿天家詰悉被阿天繼子阿二誘姦小的畏其兇惡不敢與較欲將阿鳳領回阿二央地甲勸小的收受洋銀小的實在不甘叩求重辦阿二供稱小的年二十有九從後父蘇州阿天姓王尙有姊妹現住縣橋東首漆作内阿鳳前在姊姊家傭工姊姊死後阿鳳身患重病小的邀至家内延醫治愈旋與通姦已生一子目前阿鳳又懷孕七月初四日忽有諸徐氏等到家尋見小的無奈倩地甲說情勸伊收受洋銀回去伊等不允控經總巡大老爺斷令小的出洋銀一百圓將阿鳳給小的爲妻伊等不依被送案下小的誘姦已字之女罪該萬死責因一時昏迷所致叩乞超生供畢連連叩首阿鳳供稱年一十有九母親已故前年在鄉抑鬱爰至上海傭工先傭于阿二之姊處後其姊病死適値患病阿二殷勤觀至伊家養疴致被誘姦生過一子現又懷孕六閱月七月初四日被姑及父親尋見阿二　地甲勸收洋銀了結伊等不允旋投總巡巡控告蒙斷令阿二出洋銀一百圓 
等仍不允因復送至案下小婦人現已知過願隨婆婆及父親回去剌吏判令阿二繳洋銀二十圓給金大爲遮羞錢阿鳳交諸徐氏及郁領回 
聚俟阿二繳出洋銀再行重辦○前者新閘巡防局函送　茂榮據朱氏匿物等清一案前晚蔣剿史提訊之下瞿訴稱小的與朱氏姘識已歴 
六年目下朱氏心忽改變將小的所有房屋契據金珠首飾一併取去是以小的不願再姘至前言撫育女孩所經洋銀三十圓情願繳出各物 
追給朱氏供稱房屋契據首飾已在家取出呈交案下尙有銀釧一雙在母親家至金耳環一副前經質得洋銀十六圓當時小婦人再　與瞿隨帶女孩有洋銀三十圓父瞿作爲日後遣嫁之資現在瞿將地賣去得有貲財嗔小婦人年老色衰意圖抛棄小婦人願退居母家朱華　供稱姊姊朱氏憑媒妁傳言再醮與瞿旣經厭棄求卽斷離剌史判令瞿繳呈洋銀一百圓給與朱氏各物給領併著具結○前晚醫生何永盛挈其女季何氏喊控蔣剌史向之訊問何訴稱醫生懸壺治下六馬路生有二女上年次女嫁與季子清之弟季子香刻已懷孕將分娩矣子香之姊忽以借錢不遂唆令將髮翦去推墜護城河中叩求提集訊究季何氏訴稱小婦人年二十有一原籍紹興去年嫁與子香與夫兄子清夫姊季氏同居近日丈夫失就忽聽從子清及季氏之唆欲令小婦人回家借貸洋銀一二百圓小婦人家中實在無可借出致被翦去頭髮推入河中刺史諭令何領女回家俟分娩後再行禀候集訊 
[江督轅門抄]  
　　七月二十一日江寗電報分局知縣張紹裳謝委六合　　知縣王惠　　僧臺札行江轎施　　通州會訊旗丁盜賣衞田控案卽　○二十二日海州營叅　楊文彪知府徐炳焯叩謝咨送引見北上委辦六合厘捐知縣張紹堂赴差通判姚　　謝委下關厘捐差新選湖南辰谿縣王道生指分江蘇試用縣朱寳森縣丞葉漢霄均由京來到省候選縣唐吉元均到○二十三日金陵營叅將楊福田禀知巡江回前代登瀛　兵船陳毓松到上海來邱光燦到由江西浮梁茶厘分局來知縣王世楨奉府委赴高淳會審案件○二十七日江寗縣胡禀知扃試奎光書院○二十八日新授江西南昌府遺缺知府俞培元辭伺知錢錫麟　隄工局委提調差孔家涵　捐知縣俞明謙專差謝委調辦高郵厘捐巡儉施文殿到由天津回禀銷海運　差並謝奉飭知備補　興縣印莊　巡檢○二十九日代辦洋務局侯補道羅同知錢錫麟均見新授九江鎭宋朝儒到安徽來威靖兵船徐九成到由上海裝陳故藩司靈柩來知縣陳瑞鼎到陜西來卽辭　廣東　辦機器 
[蘇撫轅門抄]  
　　七月廿一日候補知縣何紹聞禀謝奉飭洋務局勞績給予儘先酌委優缺一次　鹽　禀　知飭援案給予儘先酌委優缺勞　一次許　祥禀知赴十里亭稽查大藥新庫本日卽回巡棆朱逢裕孫寳瑞禀銷海運津局差指分江蘇試用從九器單寳　　　人由京騐　來省禀到○廿二日會辦兩江營務建候補道任玉森辭行回寗乙未翰林庶吉士劉嘉琛由天津籍來候補同知張福謙由吳淞沙釣船捐局來禀謝飭知拿獲偷　記　一次並　　崇明海岸　程出力　給予加級並銷修理崇明海塘差知縣洪恩培禀辭回寗李承淵由金陵回○廿三日候補知府王毓　禀謝　委松　捐釐總　　謝差同知孫鳳鈞　銷海運津局差黄琪禀亂赴清河會審案仲通判王鍾瀚禀銷上海道憲委解甘餉差卽辭赴滬縣丞張續璿禀知由湘軍請咨回省並謝飭卿十九年分冬　　運案再　　　　　以知縣用巡檢曹貽　　知飭知請補長洲縣吳塔司巡檢缺申世材禀知奉飭派蘇差委管帶撫標蘇防前營准補城守中軍守備吳　　由宜興深　一帶查哨回○廿四日　辦兩江洋操營務處提調候補知縣鄭汝騤　辭回吳淞直隷州州同樊恭壽禀銷海運津通局差○廿五日乙未翰林院庶吉士劉嘉琛　行赴上海同知張福　　辭　與　沙釣　捐局知縣蔣一桂由上海布捐局專丁來省禀請期服假二十一天○廿六日候補知府王毓苹禀辭赴松滬捐釐總局提　差壬辰翰林王仁俊辭行赴都知縣周　　禀知奉　赴崇明海門公幹江滯轅牌示　道庫大使唐意年丁繼母憂遺缺查有江寗龍江大使吳堃啓堪以調署○廿七日管帶撫　蘇防並營准補城守中　守備吳　升禀知赴光福横經一帶查哨管帶留防太湖水師中營正任常州右軍守備徐誠檀由宜興來○廿八日署金壇縣張祥符專丁來省禀謝飭知　寶結憲　積黄給酌委州縣一次新　南匯縣興史胡學海禀謝奉飭赴任○廿九日卽用知縣楊錦江禀知奉善後局委解松江發典生息銀兩差卽辭○八月初一日候補知縣馬　　　丁　省禀知奉蘇松太道　　辦上海改過局差新選南匯縣典史胡學海禀辭赴任主錄項兆　禀知奉撫憲傳寫履歴○初二日花翎候補班前補用知府　霸同湖南人由　　　到知縣周　　禀謝　飭　辦中路總巡差李承淵禀知奉上海製造局委支應差卽辭赴滬○初三日巡檢陳步青禀知由京起服回省並謝飭知十九年分海道案内　　稱戲後以主　用管　　防太湖正前水師兼巡緝快船揀發遊擊許國祥禀知赴江震太湖一帶出巡 
 
 
 

Page 10

 
 
   
 
 

Page 11

 
 
 
 
 

Page 12

 
 
[光緒二十二年七月二十七日京報全錄]  
　　宫門抄○　閩臬周奏報接篆日期摺○江撫德奏爲知縣到省日期請免扣限片○署吉林將軍延奏飭各員回京供職　由片○總兵郭奏報接篆日期摺○粤督譚奏揀員請補都司摺○又奏揀員請捕叅將摺○又奏總兵副　分飭赴任並委　　篆片○又　飭總兵赴任片○又奏叅革遊擊都司歸案審辦片○川督鹿奏甄别知縣片○七月二十七日内務府國子監正黄旗値日無引見○啓秀等考試繙譯文童馬步箭覆命○召見軍機○○二品銜署理福建按察使興泉永　臣周蓮跪 
葵爲恭報微臣接署臬篆日期叩謝天恩仰祈聖鑒事竊臣奉閩浙總督臣邊寳泉飭知以福建臬司張曾敭晉　陸見所遺篆務奏　委臣署理兹於六月初三日准臬司張曾敭將印信文卷移交前來當卽恭叚香案望闕叩頭謝恩祗領任事伏念臣　中下士才識庸愚於光緒二十年蒙恩補授福建興泉永道淐埃未報兢惕方深兹復交卸道篆委權臬事查福建爲濵海要區臬司係刑名總匯詰奸　暴察吏安民在在均關緊要如臣檮昧深懼弗克勝任帷有殫竭愚誠益矢勤愼遇事禀承督臣實心經理不敢以暫時署篆稍涉因　以期仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○德壽片再江西候補班補用知縣陸錫康由京領照赴省於光緒二十年十二月初間行抵天津經前撫臣德馨電委該員代辦援軍後路糧臺業經奏報在　該員於是月十三日接辦之後將所領執照呈繳咨部查銷請以代辦後路糧臺之日作爲到省日期現准部覆該員係在部領照赴省之員照章不准經過地方督撫大臣留於該處差委咨稱卽以代辦後路糧臺之日作爲知府到省日期礙雖核准應以實在到省日期報部核辦等因當經轉行遵照兹　布政使翁曾桂以該員陸錫　放光緒二十年十一月二十日在部領照定限四十五日到省二十一年四月間因軍務稍鬆該員來江禀商一切事務於五月一日到省自應作爲到省日期惟業已逾限查有二十一年間江蘇補用知縣金桂芳由領照赴省行抵天津經兩江督臣劉坉一留營差遣將原領執照咨部查銷奏請免其扣限欽奉硃批吏部知道欽此今該員事同一律可否免其扣限等情具詳前來臣伏查該員實係因公遲滯並非私自逗留將來咨繳執照仰懇天恩俯准援案免其扣限出自鴻慈謹附片陳請伏乞聖鑒謹奏奉硃批吏部知道欽此○○延茂片再奴才現赴吉林署任所有前經奏帶隨員等均應飭令回京供職除工部候補主事屠寄同文館　譯官瑞安業經恩澤等奏請暫留江省内閣候補申書容賢由奴才另片奏留吉林外其刑部候補主事劉敦謹應令率同供事回京至奴才續行奏調之奉天候補知府徐鏡第尙未到差業經咨行依克唐阿飭令該員勿庸前往其陳士芸一員亦應飭回奉天供差以符奏案理合附片陳明謹奏奉硃批知道了欽此○○新授南陽鎭總兵署理歸德鎭總兵奴才郭廣泰跪奏爲恭報奴才接署歸德鎭篆務日期叩謝天恩仰祈聖鑒事竊奴才接准撫臣劉樹堂行知准兵部咨光緒二十二年五月初十日奉　上諭河南南陽鎭總兵員缺著郭廣泰補授欽此准撫臣咨調署歸德鎭總兵崔廷桂奉旨開缺交部帶領引見該處邊防正緊恐其呼應不靈奏委奴才接署歸德鎭篆務遵卽自省起程於六月初二日馳抵歸德府城卽准崔廷桂將歸德鎭關防文卷等件委員齎送前來奴才當卽恭設香案望闕叩頭謝恩祗領任事伏念奴才一介武夫毫無知識由行伍從征江皖効力豫中有年渥荷殊恩晋階專閫涓埃未報仰蒙简畀南陽重鎭復暫權歸德鎭篆務被籠榮以逾分覺感悚之交深查光緒十七年奴才曾署理斯缺情形雖稱熟悉惟轄境東路與隣單子豐碭處處毗連當此會匪　張深慮游勇勾結勢成滋蔓防範不容稍疎奴才惟有勉竭駑庸督率營伍隨時相度機宜呈商撫臣悉心籌辦以冀仰答高厚鴻慈於萬一所有奴才接署歸德鎭篆務日期並感激下忱謹繕摺叩謝　天恩伏乞皇上聖鑒謹奏奉硃批知道了欽此○○太子少保頭品頂戴兩廣總督臣譚鍾麟跪奏爲揀員請補都司恭摺仰祈聖鑒事竊准兵部咨廣東黄岡協左營都可黄楚一　缺輪用　　廣東省豫保無人應過班以揀發人員請補等因兹在揀　都司班内揀選除何元鳳符日初告假離營張時有已故丁惠良林　貴林　鴻楊　　籍隷本府不計外其名次在前之鄧孔思熊路黄如山張興邦梁錫振均於此缺人地不宜未便請補查有撫標左營守　揀發都司林清麗年三十四歲福建武平縣人由武舉充補差官以守備用又於辦理軍報出力保准補守備後以都司補用光緒二十一年十二月二十二日奉旨准補今職部咨歸入廣東　路都司揀發班内註册序補該員年力精壯營務講求並無在外省軍營叅革朦保情弊合無仰懇天恩府淮以林清麗補授黄岡　左營都司俟部覆到日經咨送部引見以符定制謹會同廣東陸路提督臣張春發合詞恭摺具陳伏乞一皇上聖鑒敕部核覆施行謹　奏奉硃批兵部議奏欽此○○太子少保頭品頂戴兩　總督臣譚鍾麟跪奏爲揀員請補叅將恭摺仰祈聖鑒事竊准兵部咨廣西提標中營叅將蔡瑞祥遺缺係題調缺行令揀員請補等因查定例題調缺出先儘現任人員題請調補加無合例堪調者准於應升大員内保題升用等語廣西賓州營叅將朱國安現留東省帶　鬱林營叅將熊兆日署全州營叅將達泰均耒到任不合調補兹於應升班内查有龍州城守營遊擊伍起祥年五十一歲詹　　川縣人由勇目　匪出力擬補梧州協右營守備遞开今　光緒十五年十二月十九日接劄赴任嗣於廣西邊防出力案内保准以叅將在任補用該員年力精强戎務熟習能祔烟瘴合無仰懇天恩俯准以伍起祥升補廣西督標中軍叅將俟接准部覆給咨送部引　見並於東省揀員對調以符定制謹會同廣西提督臣蘇元春合詞恭摺具陳伏乞皇上聖鑒敕部核覆施行謹奏奉硃批兵部議奏欽此○○譚鍾麟片再新授廣東潮州鎭總兵劉世俊現已抵省又署瓊州鎭總兵余雄飛已淮補順德協副將均應飭赴本任以專責成余雄飛所遺瓊州鎭篆查有卸署潮州鎭總兵　粤總兵武萬才營務老練辦事裕如堪以署理除分檄飭　外謹附片具陳伏乞聖鑒謹奏奉硃批兵部知道欽此○○譚　　片再調補廣東南韶連鎭總兵任祖文現已到省應飭赴任以專責成原署總兵莫善喜已奉　旨補授廣西左江鎭總兵查左江　連東省近有土匪林癩渣六在博曰石城交界地方糾衆滋攝派兵擊　匪首尙未就擒辦理正當吃緊原任總兵董履高不能得力應飭莫善喜交卸署篆就近馳赴新任迅速妥辦除分檄飭遷外理合解片具陳伏乞聖鑒謹奏奉硃批知道了欽此○○譚鍾麟片再署廣西右江鎭右營遊擊儘先補用遊擊劉保生剿辦土匪畏　不前並聞有勒索私押情事又署廣東龍門協右營都司儘先補用游擊龍福廉私挪公欵不服盤查據該管上司先後　壽甫來除檄飭撤任委員接署外相應請旨將署廣西右江鎭標右營遊擊劉保生署廣東龍門恊右營都司龍福廉一並革職分别歸案審辦以肅戎行謹附片具陳伏乞聖鑒訓示謹奏奉硃批著照所請該部知道欽此○○鹿傳霖片再嘉慶十六年八月十五日欽奉上諭嗣後各直省督撫遇有分發試用期滿人員務須嚴　甄别如實係才目明晰辦事勤能者准予　　其才具平　者不得一味姑容或酌　改補佐雜等官俾以龍曹自効庶量能授　不致濫竽貽誤將此通　知之欽此又查通行　　嗣後道府以　未入流　曾任　官保舉並非應升之階行令試者扣滿一年分别奏咨甄别後方准按班序補又業經在省人員勞續保舉補缺後以升階用者如係咨補以　稿　齊後第五日行文按該省照限減半計算以接到准補部文作爲升階到省日期各等因遵奉　案兹奄有教習知縣江心筠試用二年期滿候補班補用知縣渠縣三匯塲縣丞陳　試看　年期滿均應甄别由藩臬兩司造具該員履歴清册塡註考語會詳請奏前來臣查該員江心筠穩愼樸勸堪以留省照例補用陳　　　老練堪以知縣照例補用除册送部外理合附片具陳伏乞聖鑒謹奏奉硃批吏部知道欽此 
 
