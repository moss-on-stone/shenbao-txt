# 1902 - 126 - 4910438

 

Page 1

 
 
[勸募江西急賑] [  本館協賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[新印各書籍發售] [  圖書集成局啓]  
　　十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大清會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報館帳房可也此佈 
[閱前日本報所登逆燄復張事感而書此]  
　　噫我壹不知今之經商海外者果何爲也哉曰爲其欲服賈牽車以牟什一之利也旣欲牟什一之利則應徵貴徵賤以有易無握算持籌安居樂業何居乎不明順逆朋比奸人會入保皇陰圖不軌曰若輩雖身居海國依然心戀闕廷悮信康梁諸逆之言以爲慈聖若何而擅權皇上若何而被黜奸臣若何而賣或志士若何而遭刑不禁大觸其抑鬱不平之懷時思斬木揭竿爲之除巨蠧而清君側也噫信如斯言則若輩固同具忠君愛國之心祗以聞見未眞致被逆人煽惑初未嘗欲作亂犯上類於闖獻洪楊之行爲也夫康梁之並非眞心爲國當其得志之日有識者早已微窺及之迨至謀圍頤和園威逼母皇陰結逆會惑衆斂錢箸爲逆書污衊宮寢亦已溥天薄海共見共聞矣卒乃糾合鹽梟哥匪以及出洋肄業之衆生徒謀亂漢皋事敗就戮種種逆蹟聞之者更無不髮指毗裂爭思食肉寢此顧始而南洋諸島衆華商猶從而和之自閩人邱煒萲投誠而黨人日以散始而作賈於美日各埠者猶信而奉之至傅慈祥唐才常伏法而逆燄日以衰彼散維齒島邦縱僻在太平海之西見聞或未眞切而有領事以悉心誥誡有日報以據實鋪陳凡我華商諒皆　然於逆臣之不可從謂言之不可信聖躬之依然康泰國勢之並未阽危雖有百康梁鼓舌摇唇斷不能被其煽誘奈何保皇諸逆重復張其毒燄而商人之與之昵比者反惡我駐島總領事楊君嚴加防範遂攺入外洋之籍聲言欲赴洋政府控陳哉攷散維齒之隸美國版圖已歴年所所謂控諸洋政府者大抵妄思求庇於美人耳殊不知美人之惡逆民更甚於我中國觀夫前總統麥根來被弑後美國議政院特重篡弑之律將兇手處以極刑宣播國中暴其罪狀然則　事犯之法不容赦美人固已鐵案如山豈有已國之國事犯不容稍寛而他國因國事犯罪之人反肯曲爲庇護我知自命爲文明之國者斷不出此彼雖控諸美政府美政府决不能因之而向我領事齟齬也抑嘗思之我華人之在海外經商者不特欲牟什一之利也實各具尊君親上之忱凡遇内地開捐則千萬金貲一呼百應凡遇皇太后皇上萬壽則開筵志慶華祝嵩呼其心固未嘗一日忘君國也我意在各島中張其逆燄者卽康梁餘孽懼誅而逃赴外洋窮無所之藉誘人入會保皇以獵取衣食東自日之東京横濱大坂諸埠西達美之紐約舊金山散維齒介乎其中爲若輩行李往來必經之路以故逗留其地暗中萌蘖濳滋彼商人固未必信從卽間有信從者亦遠隔重洋决不能結黨回華同謀禍亂我中國政府但將上諭邸抄及立言公正之各日報郵致彼島散給衆商俾人之閱之者咸知中國近情洞識康梁詭計則彼黨雖甚刁狡未有不計窮力竭日漸消亡者若必窮而治之則彼黨旣莫得其主名外人又或從而撓阻甚非策之善者也且熟察今日之逆情不患商人之附從而患學生之糾結彼夫游學海外者日倡爲平權民主之說肆無忌憚事雜言厖見星使之秉正不阿則僞爲密函以傾覆之見日報之正言顯斥則誣爲守舊而詆排之舉凡自由之論排滿之黨固結不解明與政府爲仇而在滬上設學堂者更廢棄四書五經而以各種逆報逆書定爲日課他日者諸生以次卒業無事可謀羣聚爲非直意中事正不若商人之以牟利爲急而又遠覊海表不能舍所業而遄回故國相與作亂稱戈也嗟乎涓涓不塞將成江河槎葉不札將尋斧柯撤土綢繆宜謀於豫敬告秉鈞當軸者苟不以一星之火而忽之則幸甚矣 
[本館接奉電音]  
　　昨日午前京師飛電傳來上諭三道敬謹譯登○四月初三日内閣抄奉上諭吏部右侍郎著繼祿調補耆壽著補授工部左侍郎其所署兵部左侍郎著孚琦署理欽此同日奉上諭倉塲侍郎著榮慶補授　此同日奉上諭廂藍旗漢軍副都統著文慕補授欽此 
[宮門抄]  
　　三月二十四日外務部八旗兩翼值日無引見敬信因伊子得保奬謝恩吉恒假滿請安德本因伊弟得保奬謝恩光祿寺代奏聯芳等得保奬謝恩澤公請假五日明安請假十日孫中堂續假二十日志公續假五日召見軍機及祥普瑞良二十五日吏部翰林院侍衛處值日無引見鍾泰因伊孫得保奬謝恩麒德得保奬謝恩奉天學政鄭叔　請訓文璞請假十日太常寺奏派視看牲雙派出恭王特圖愼内務府奏派拴婚之大臣派出桂祥吏部奏派騐看月官派出崇禮敬信陳邦瑞戴鴻慈胡燏棻松壽郭曾炘景灃潘慶瀾桂年陳田王金鎔高熙喆左紹佐文瑮陳秉崧召見軍機及孟慶榮鄭叔忱 
 
 

Page 2

 
 
[電傳宮門抄]  
　　昨日午後五下鐘越三十分時京師友人飛電告知本館云四月初四日皇上召見軍機大臣是日並無明發上諭 
[開埠先聲]  
　　香港循環日報云此次中外訂立商務約章時中國議約大臣許將直隷之順天府廣東之廣州府及江門湖南之長沙常德二府安徽之安慶府四川之成都府及叙州江西之湖口縣援照道咸間條約先後開作通商口岸其中直隷廣東兩省須在六個月中開辦他處亦不出一年 
[三國聨盟]  
　　德京柏林來電云目下德奥意三國已將所訂聯盟新約宣布著於西歴本年五月六號尊行窺其意蓋欲意人將利權拓至地中海也 
[俄皇赴英]  
　　西字報云本年英皇舉行加冕典禮各國咸派大臣致賀惟俄皇擬親自赴英定於西歴六月中旬起蹕嘻其果藉以示親睦乎抑别有意見存乎其中乎或曰俄皇此行蓋因德奥義三國同盟慮其摇動歐洲和平大局故也 
[日爭俄利]  
　　俄京聖彼得羅堡來信云本年西歴三月中旬俄政府得旅順口俄官函告曰此次英日聨盟一事實欲逼令我俄將派駐滿洲之兵及早撤退目下日人已創設中日銀行一所以便與我俄道勝銀行爭商權且又在滿洲查察金苗得有金穴一處擬卽鳩人開采以濬利源 
[華煤豐足]  
　　香港循環日報云有礦師杜力者前曾學於美國礦學院頗能深造精微邇來論及中國産煤之區不止五百咪然卽以五十咪而論已可得煤一萬二千五百丁方咪合之英權計三十五萬兆墩足供天下各國數百年之用矣 
[鉅鹿民變]  
　　天津直報登直隷順德府來函云目下鉅鹿縣城池已被亂民攻據縣宰趙大令鍔及其家屬均未卜存亡亂首係廣宗縣人景其姓廷賓其名曾中武科年約五十餘當起事之先自將家屬悉行殺害一時亂民之從而附和聽其指揮者不下千百輩大名鎮所駐兵丁曁各縣練勇前往鵰剿屢遭挫敗幾不能支某營管帶鮑君于三月十五日在廣平招集新兵開至鉅鹿縣境油堡村肥民頃刻黨聚千餘人揮戈截殺鮑君迄未預備被衂而逃亂民遂一擁上前戕殺文案二員哨弁一員新兵一百五十餘名刻下此項亂民與廣宗土匪合成一氣揭竿斬木其勢洶洶省城大憲聞之急檄調江南自强軍馬隊二營督標親軍小隊一營於二十一日拔隊前往武衞右軍砲步隊各一營則於二十四日啓行 
[桂撫丁大中丞奏請展限撤兵摺稿]  
　　廣西巡撫臣子振鐸跪奏爲廣西提臣裁留五營勢難遽撤請展限一年以紓危局恭摺具陳仰祈聖鑒事竊光緒二十六年十二月間前廣西提臣蘇元春奏裁留五營展限一年等因奉硃批著前撫臣黄槐森會商酌覈辦理欽此嗣於二十七年二月間覆奏奉旨交部覈准議覆咨行到粤扣至今年二月已屇期滿自應遵照原議裁撤以節餉需惟體察情形難以遽撤有不得不據實臚陳者查前提臣請留五營勇丁係因廣西剿辦游土各匪並會商滇黔兩省籌防邊界而設現在左右江等處伏莽未清去冬慶遠府屬思恩縣思恩府屬賓州地方警報疉告復於臘底據署右江鎭陳桂林電稱雲南剥隘地方被大股遊匪竄擾粤邊防務吃緊並據南寍太平各屬府縣禀稱匪蹤竊發搶刼時聞當經節次派兵飭令地方文武嚴密堵剿並電署提臣馬盛冶派撥營隊分投搜捕隨撲隨散尙不致大肆鴟張但幅員遼闊匪股太多防不勝防兵力已形單薄去歲秋冬内地防勇業經裁撤三營邊防增募之忠字親兵及健字等三營半亦經裁撤近據署新寍州知州唐爾錕禀稱邊營遣勇經過該州約二千餘人仍穿號衣携有快槍逼碼地方不能詰問事甚可虞等語此外招安之游匪有並未歸營者亦有在營挾槍逃去者合之滇邊散勇已一萬數千人若再驟裁五營又添散勇二千餘人無計謀生大率仍爲游匪至成大股爲患滋深據署提臣馬盛治電商前來臣再四思維合無仰懇天恩俯准將此次裁留五營暫行展限一年俟來春防務稍鬆再行奏明辦理至此起勇餉係在梧州新關洋稅項下動支西省瘠區兼以近來奉派新約賠欵羅掘一空勇餉所資舍關稅外别無可以籌措者相應懇請飭下部臣通籌核議照舊撥給以濟要需出自鴻慈逾格臣爲防邊剿匪維持大局起見謹會同兩廣督臣陶模恭摺具陳伏乞皇太后皇上聖鑒訓示謹奏奉硃批著照所請該部知道欽此 
[印結新章]  
　　聞之京師友人云各省設立印結公局凡候選人員之赴部投供者務先赴局取具同鄉京官印結刻下局中公議章程自四月初一日起凡註册騐看人員須按照舊章加收若干以資辦公經費 
[教案未平]  
　　寍波訪事人云教民陳加正携銀至某處突被匪人所刼以致因傷斃命英德二國聞信深恐釀成教案因於上月初八日各派兵船到此保護敎堂中國兵船及砲臺上俱鳴砲數十聲以伸敬意各兵船亦鳴砲回敬旣而鄞江司巡檢某少尹提到兇犯張全保張宗有訊鞫之下供認持刀戳死陳加正陳阿生二人現在兵船方泊口内白沙等處駐寍英領事照會關道憲春觀察請飭鄞縣速定二犯之罪不知縣主黄菊友大令何以處之或曰張全保業縫衣張宗有業捕魚皆芳洋人也 
[示期秋審]  
　　聞之廣州友人云日前廣東撫憲德大中丞牌示轅前飭於四月初七日已刻將本年應入秋審人犯帶赴轅門聽候會同督部堂督同司道勘審蓋循向例也 
[學憲行旌]  
　　昨承廣州友人函告云廣東提督學政文叔平大宗師巡試欽州兹已一律告竣大約四月初旬卽可起節至廉州示期試士矣 
[查追官欵]  
　　南昌訪事友人云上月某日江西南昌縣戚升准明府不動聲色帶同兵差驀然至玉溪鄉已革兩淮海分司徐星槎家中查抄家産計查出皮箱八口祇儲洋銀數百元布衣數十件並無貴重之物及回署卽將情禀覆上憲旣而上憲復令往查田産亦祇薄田數百畝不甚值錢蓋因積欠官欵故也 
[直省官塲紀事]  
　　聞之保定友人云三月某日直隸藩憲周玉山方伯牌示轅門肅寗縣章燾調署天津縣所遺肅寗縣缺飭實任是缺之巢鳳翔遄回本任○師範學堂及直隷大學堂考試學生均經清苑縣葉大令評定甲乙於三月二十二日揭曉錄取師範生六十名大學堂清苑學生二十名外屬學生三十五名外省學生六十名其蒙養教習試卷刻下尙未閱定○直隸候補道葉觀察元琦辦理練軍餉項已歴多年督 
 
 

Page 3

 
 
憲袁慰庭宮保刻又添委繆觀察儀恊同辦理○畿輔大學堂業經辦有端倪日前督憲袁宮保諭令藩臬兩司遴保提調官一員旋由藩司周玉山方伯保候補道洪觀察恩廣公正廉明堪充此任觀察接奉明文不日卽須赴學堂辦事矣 
[四明瑣紀]  
　　寗波訪事人云浙江慈谿縣境有地名山北者於三月十五日雷電交作雨中雜以氷雹擊壞樹木房屋不計其數惟幸未傷人耳○久雨兼旬民苦行潦現雖晴光大放天氣猶寒以至二麥收成大爲减色日來市中米價尙未稍减平民間更疾疫叢興死亡相繼何蒼蒼者之未能厭禍也○鄞江橋地保龔紹玉投縣禀稱治下懸磁地方刻有賭棍擬藉財神誕辰雇班演戱時搭廠開賭縣主黄菊友大大立派勇役前往拘拿賭棍到案飭卽笞責一千板押候發落○署理浙江提督余瑞廷軍門於三月十八日乘某兵輪船出洋巡緝文武官員均往江北岸恭送 
[鹿城客述]  
　　温州訪事人云樂清協湯福翔協戎抵任以來汰革老弱勇丁愼選精壯者充補亦整頓營務之道也○樂清縣境牛鼻　地方閩商被刼報經樂清協湯福翔協戎查明刼盜之父某甲拘回訊供狡展不認命跪火練良久仍不得實情哀號之聲慘不忍聽一時觀審之人咸謂武員用此嚴刑殊所罕見○温郡學堂已於上月十五日由王太守開考題爲通商裕工論與考者只四十餘名蓋因教習未來初擬展期考試迨十四晚始議定致與考者怱促未及周知也 
[麋臺雜錄]  
　　蘇州訪事人云省垣少年子弟往往高領窄袖額髮鬖鬖長元吳三縣主以其形類流氓深惡痛疾爰於上月二十七日會銜出示禁止遍貼通衢嗣後如再作此等裝束定當逮案重懲○入春以來雨多晴少老農老圃者流咸謂天公若再不放晴農務必大有妨碍蘇州府向太守因率同長元吳三縣主詣郡城隍廟拈香祈禱未知能默感天心卽時開霽否 
[上海官塲紀事]  
　　辦理川南等處望棚委員陳明府其壽現已期滿經蘇松太兵備道憲袁海觀觀察檄江蘇委候補縣郭明府應楷前往瓜代○昨日商務局會辦孟樂川觀察山東候補縣沈孟九明府先後命駕至上海縣署投刺拜會縣主汪瑶庭大令以禮延久花廳茗談片刻而别 
[解犯赴蘇]  
　　本屇上海縣應解秋審人犯惟陸海珍吳顯鴻兩名現經縣主汪瑶庭大令飭刑房書吏造具花名册備齊公文札委主簿孫立幹少尹吳淞司巡檢沈稚泉少尹並移請提標右營叅將廖楚材叅戎撥派武弁兩員督率營兵會同縣署民壯差役押解赴蘇已於昨日乘舟就道矣 
[蘂珠課期]  
　　本城蘂珠書院爲道廳縣各官月課合邑生員之所昨由上海縣主汪瑶庭大令示定本月初十日命題課試以覘學業而重人才蓋循向例也 
[會曾赴蘇]  
　　昨日清晨江蘇海運滬局會辦委員沈賡虞太守因有漕務要公乘官舫赴蘇垣謁見各大憲大約勾留數日卽須遄返滬江也 
[電促捕頭]  
　　南市捕頭王經年於上月某日請假赴直隸保定省垣謁見署理直隷總督袁慰庭宮保禀陳巡警事宜至十七日由天津乘某輪船回滬月秒又奉宮保來電飭卽帶領印捕北上王以諸事料理未畢電禀下情一面禀請蘇松太兵備道袁海觀觀察另派他人管理巡捕房諸事以便擇日登程 
[部郎作古]  
　　南市商船會館董事兼江蘇漕運總董王介眉部郎於上月某日起忽患沈疴屢謁名醫迄無效騐延至昨晨遽爾逝世滬濱耆舊又弱一个矣 
[流氓揮刃]  
　　本邑南市有非棍名火燒毛毛者與寶山縣境高橋鎭流氓丁聖法素稔近日相約在鎮上擺設賭檯誘人博簺鎭董某君聞而惡之祇以丁身藏兇器故敢怒而不敢言日前丁向不知其姓之鄉民益喜索詐洋銀二十元益喜靳而不予丁遂嗾令同黨朱和尙張和尙大肆兇毆並將益喜連刺六刀血湧如泉奄奄待斃現經家屬舁赴寶山縣署鳴寃縣主金調卿大令騐得益喜受傷屬實飭差前往拘拿以便訊明懲辦 
[馬路工程局瑣案]  
　　日前嘉興航船戸陳春山赴馬路工程局訴稱山東船戸張小芳勒賠船價洋銀十元不遂所欲擅將船上鐵錨一具竹篙二枝攫去求恩究追總辦翁子文太守倩襄讞委員黄衡堂二尹研訊斷令陳出洋銀六元給張爲修船費限張交還所攫之物○前日船戸陸掌林陳毛弟抗繳船捐經收捐巡丁某甲拘解馬路工程局襄讞委員黄二尹研訊之下陸供小的船泊虹口天祥碼頭巡丁來收捐時適船主金桂因事登岸小的無錢應付並非抗捐二尹將所駕之船交船牙看管聽候傳集各人到案訊究 
[英美租界公廨紀事]  
　　日前公廨聽差張如慶訴稱流氓黄可風誘姦小的之妻小的與之理論反被兇毆并失去妻子頭上金飾請卽究懲讞員張柄樞司馬准之提黄到案正在究問間張忽具禀求銷司馬因卽將黄開釋 
[三月分缺單]  
　　主事戸部山西司薛尙義升禮部祠祭司李浚升小京官國子監監丞高向瀛呈請分發内閣典籍區湛森升鹽運向山東武定濵樂分司陳瑞麟故同知江西南安胡耀斗浮躁知縣陜西同官邱炳圻廣東增城胡維賢雲南浪穹李緒田山西繁峙胡光鏞廣東靈山黄紹堃貴州貴定周廷華俱近山西襄陵林齊璇永和聶昭潛俱修墓福建閩縣高楓寗德李有琨陜西都縣光熙山東莘縣周鄭表昌邑胡師孝俱丁山西右玉孫德祖攺教河南葉縣余鉞不及扶溝楊敬修尉氏鄒邦瑞俱革商水李煥新降江西德安賀輝玉不謹府經歴江西袁州鄭守曾不謹縣丞湖北利川王慶恩近府照磨河南開封周德繹年老巡檢江西新建縣生米司畢滎泗丁廣東高要張恩孝捐升江西新昌陸炳故典史河南汲縣趙長春不謹偃師馬秉鏞浮躁江西萍鄉馬文光近 
[申報館恊振所經收順直江西長江振捐三月廿一日起至三月三十日止第八次清單]  
　　二十一日蘇州通裕局來唐淵如求小兒去病身强洋十元銅洋七元吳馥堂洋五元周錫鈁求父諸恙速痊病勢轉機洋十元同和公酧神資移助洋一百元義昌號袁憲章　　移助洋三十元五祥號酧神資移助洋一百元○二十二日寶應夏保兒安堂洋四元知足居洋五元張嶺南筵資移助洋四十元○二十五日紹興山陰朱爕堂保病速愈洋一百元無名氏洋二元○二十六日親仁安洋二元○二十八日武林綿力人銅洋一元汪遺德堂洋五元五燕卿九歲保平安日本洋五元○三十日寶順局來蘇省戈善慶堂龍洋二元銅洋二元以上總共收洋四百二十元銅洋十元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前何少巖控盛小弟盜賣墳地致盛在福泰烟館吞烟斃命縣主汪瑶庭大令略訊情由飭將當日同在烟館吸烟之七圖地保吳友甫管押一面提到烟館主丁福生前晚升堂研訊丁供小的籍隸本邑上月二十九日吳保同盛前來關燈時小的在樓下聞吳大譁詢之云盛已吞烟急上樓察看則盒内烟一錢已空無所有因囑吳將盛送至仁濟醫館求治未幾斃命至盛如何吞烟彼時值堂人方下樓携沸水並水月擊情形叩求恩鑒大令揮令退去○前者金陵人蔣子渠扭控同鄉人王懋之圖賴往來銀兩大令將王提訊諭令　繳迄今置若罔聞前晚飭提覆詰王供澁的已浼友人函致原籍向蔣商請折償以便出立期票分期拔還日内當有回信到來求准交人保出大令申斥不准著展限二十日赶緊料理違于比追○船戸謝毛毛謝金華扭控朱春泉錢根泉藉端訛詐大令詰訊之下謝毛毛供小的駕駁船爲業某日南市某行倩裝黄豆五十餘包至嘉興交缷所有釐捐水脚每擔議定洋銀七分行中人欲俟將豆缷去後算給無奈小的無力墊付遂將黄豆一擔挑至浦東某豆腐店出售朱錢聞之誣爲行竊小的令同往行内質證朱不允貿然向小的行兇爲此扭案求訊謝金華供小的充當斛手毛毛出售之豆係船上零星餘剩被朱指爲竊取意圖訛詐並將小的兇毆朱春泉供小的在某捕役名下爲夥見謝形狀可疑向之詰問不料伊竟恃蠻肆毆錢供小的道經彼處聞喧閙聲駐足閒觀悞被拘案大令見朱錢短衣窄袖狀貌猙獰知非善類喝令將朱責二百板交人保出錢責三百板押候覆訊謝毛毛罰洋銀三元○前日張阿金扭醫生夏應堂至縣署控被藥斃兒子等情大令察閱所呈藥方兩紙尙無大悞且病勢之重業已載明似與尋常庸醫殺人有間因飭差役查明實在情由禀復核辦張聞知恐干未便遂於昨日投縣聲明此事實因痛子情切所致並非有意圖詐自願具結求銷大令准之 
[上海巡局紀事]  
　　裏虹口流氓范泉生屢向鄉民借端索詐昨經虹鎮巡防局委員李二尹訪悉飭勇往拘至則范已乘間逃逸二尹大怒立飭四面兠拿務獲懲辦○昨日鄉民某甲投巡防局訴稱小的與族人某乙爭奪地基被乙糾衆行兇請爲究辦局員李二尹允之立卽飭差拘乙到案押候訊供 
[英租界捕房紀事]  
　　吳阿林在戴生昌小輪船碼頭上竊取謝祥林所携竹籃内有洋銀二百元及翡翠首飾銀質對時表等物報經包探趙銀河拘獲帶入捕房捕頭令押候解送公堂禀請讞員張柄樞司馬究辦○前日有匪人至寶善街乾泰銀樓托名購取首飾乘間搶去若干報捕後由包探張寶成在某當鋪弔出原贓告知捕頭候拘獲匪人解請訊辦○沈阿大行竊三麻子家東洋車一輛經包探李星福拘獲捕頭令押候解送公堂禀請究辦○陳阿金行竊某姓家水烟袋一枝經包探李星福拘獲捕頭令押候解送公堂禀請訊究 
[法租界捕房紀事]  
　　小東門外時新茶樓主汪阿三前因聚賭案發經讞員杜枝園大令訊供判罰在案近日汪仍大開賭塲喧聲達於戸外事爲副捕頭偵悉立卽帶同包探前往拘拿各賭徒紛紛逃竄僅　獲甲乙二人連汪帶回昨日轉解大自鳴鐘捕房克總捕頭逐加研詰姑准交人保出俟堂期解請讞員杜枝園大令訊懲○蟻媒蔣陳氏誘拐徐姓男孩輾轉售出控經大令訊供勒限將孩交案迄今日久置若罔聞大令查悉此案尙有同謀之陶趙氏匿跡常熟因卽備文飭探前往關提昨日包探將陶趙氏帶回捕頭令押候解送公堂禀請訊究○竊犯孫阿六濳至北京輪船上行竊某客所携衣服一包適爲包探所見連贓帶入捕房捕頭令押候解送公堂禀請究辦 
[美租界捕房紀事]  
　　前日傍晚時有甲乙丙三人曳貨車至西華德路中虹橋堍將小車夫張某撞仆輾傷足骸血溢不止巡捕見之拘甲乙丙入捕房捕頭令送張至同仁醫院求治甲乙丙則押候轉解公堂禀請讞員張柄樞司馬訊辦○昨晨偷兒方阿福掩入寄居北山西路之甬人某丁家竊取衣物適爲某號巡街捕所見拘入捕房捕頭令押候轉解公堂禀請懲辦○昨日亭午漢碧禮路某戊家因有喜事燃放化鞭巡捕以其有違租界章程將丁拘入捕房捕頭令罰洋銀若干從寛釋出 
[蘇省官報]  
　　三月十八日撫轅牌示於本月二十日換戴凉帽知縣全善由宜荆釐局專丁來省禀謝奉飭三季連盈葉記大功一次陽湖縣馬蹟司巡檢陳履泰署武進縣縣丞葉承霖均禀知押解秋審人犯來省禀到府經歴黄曾枚赴江北十九日同知梁孝熊由江陰厘局專丁來雐禀謝奉飭冬季此較連盈蒙記大功一次道庫大使陳佐衛由甯見制憲回二十日總辦蘇城六門厘局知府田庚昨日禀知奉藩憲委課吏館監塲畢知縣米仁粟禀謝奉委赴潥陽縣會審案件按經歴陳毓楠禀謝清訟案内從優奬繪先行派委厘差一次吳淞貨捐分局委員府經歴屠仁溥由滬來禀辭解貢布差縣丞趙雲倬禀辭赴海運京沽局差泰興縣口岸司巡檢婁樹基禀知押解秋審人犯來省禀到卽辭指分江蘇試用巡檢彭汝翼福建人由籍領咨來省禀到二十一日知縣米仁粟禀辭赴溧陽縣會審案件差袁世猷禀辭赴家見制憲縣丞田東萊禀謝奉委屬門水　差二十二日縣丞吳紹華禀辭赴滬見道憲又袁黼禀辭赴甯見制憲主簿羊汝達禀謝奉委調辦齊門旱　差 
[維揚官報]  
　　三月初七日總局甘分轉樹勳委赴淮北西壩守提清册初八日吳鹺尹翊周由省公幹回温鹺尹世孚辭回差次分發知事余　尹文原江西人禀到初九日調署儀徵縣李大令普潤禀到金沙塲龔鹺尹禀辭虎字營統領徐游戎寶山來揚公幹柴鹺尹九齡委四浦許鹺尉先登委南掣監秤差初十日甘分轉樹勳辭赴淮北公幹泰壩黎分轉公幹到揚十一日知廳梁鹺尹禀奉飭知准補十二日衷鹺尉邦孚辭回淮北泰壩黎分轉禀辭回署青山營守備許守戎和生到揚十三日劉分轉　禀辭赴都十四日梁鹺尹榮光呂鹺尉傅鑑舒鹺尉銓均照奉甄别十五日代理儀徵縣凌大令交缷回揚十六日蔡鹺尹廷本委南掣額内聽差周鹺尉嘉澍委額外聽差十七日代理廟灣塲王鹺尹與晉禀辭赴任署梁垜場朱鹺尹交缷回淮張鹺尹庭瑞委南掣查空差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
