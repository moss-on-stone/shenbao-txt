# 1921 - 215 - 4917410

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[王占元去後之湖北（老團）]  
　　王占元至今日始免職可謂晚矣使早免職當無湘鄂之戰然北京政府習於頑鈍不加以劇烈之痛苦則不覺也王占元雖失督軍而囊槖充盈尚不失爲富家翁湖北雖無王占元而兵變後一路哭聲至今未絶昨有西人著論謂當用外兵圍禁王占元出其造孽錢以還人民此事誠不必外人代謀然國人自應謀處置之法若逃入租界則西人之說固可實行否則太便宜矣 
　　今人輙言本省人治本省此語本不健全所謂自治固與本省人爲督軍省長無涉也蕭耀南督鄂即以爲鄂人治鄂然則張作霖督奉豈即奉人治奉曹錕督直豈即直人治直乎何省無賢者亦何省無敗類以省籍爲標準固不可通也 
　　以後湘鄂之形勢雖未容輕測然無論爲戰爲和皆非一時所能解决苟非奉直間發生新變化恐成相持之勢而急激直進者或將在江西而不在湖北因江西之守者弱於鄂而江西之攻者强於湘江西有變湖北之局勢亦變即長江之全局亦爲之大變故吾儕之視線集於江西也 
[命令]  
　　八月九日大總統令兩湖巡閱使湖北督軍王占元呈請辭職王占元准免本兼各職此令 
　　又命特任吳佩孚爲兩湖巡閱使此令 
　　又令特任蕭耀南爲湖北督軍此令 
　　又令特派孫傳芳爲長江上游總司令此令 
　　又令任命于駟興署黑龍江敎育廳廳長此令 
　　又令劉子椿授爲陸軍砲兵上校此令 
　　又令任命毛永思爲陸軍第十八師步兵第七十一團團長此令 
　　又令陸軍總長蔡成勲呈准綏遠都統馬福祥咨請以文慶陞補佐領應照准此令 
　　又令塔鰈尼給予二等嘉禾章此令 
　　又令桑志華給予四等嘉禾章此令 
　　又令洪堯晋給四等嘉禾章此令 
　　八月八日大總統令司法總長董康呈山西高等檢察廳書記官長俞鍾禮懇請辭職應照准此令 
　　又令司法總長董康呈請任命錢承愷署大理院書記官應照准此令 
[專電一]  
　　北京電　吳佩孚不就巡閱湘要求將王占元部下一律解除武裝將槍械沉之江心湖南不要寸鐵魏聯芳已爲鄂公團監留王占元本擬赴漢因鄂人組監視團欲將王財寶及家屬扣留故惟有東下查王在原籍冠縣有地二百頃館陶財産半姓王漢口外國銀行存現金四百萬（十日上午十二鐘） 
　　北京電　徐函周樹模令商黎出面勸湘鄂民軍中止行動謂王占元已免目標消滅周復黎不預聞由模約秉乾諸老電商但援鄂軍仍陸續赴漢（十日上午十二鐘） 
　　北京電　曹錕庚電據吳佩孚報告王督遽令前線鄂軍全行撤退以致蒲圻失守孟旅長受傷丢失大砲兩尊械彈無算是王督已無維持鄂省能力業已電催魯晋各援軍趕速集合武漢以固鄂局　 
　　北京電　王占元庚電湘軍缺乏糧彈不能久持請催蕭耀南火速率部前進探報湘軍以李烈鈞部加入抵禦又川劉湘不允出兵熊克武有獨派大隊衝夔州說政府見此情勢恐戰事蔓延故回心轉意决計免王昨尚有留王意 
　　北京電　參陸處消息二十四師蘇旅到漢陽護兵工廠魯軍張克瑶部步三營到鄭州待運豫軍一混旅到漢蕭師全部駐武昌城外靳旅退駐咸寗及山坡鎭（十日上午十二鐘） 
　　北京電　奉張來電辭經略職表面爲與優林談判停頓實則對政府處分鄂事不滿（九日下午二鐘） 
　　北京電　孫之上游總司令非王預保實蔡面曹後加入顧王面子明知王去孫難久留俟將鄂軍收束後并此名義撤銷（十日下午三鐘） 
　　北京電　朱啓鈐今晚回京府專員赴津迎迓（十日下午一鐘） 
　　北京電　京奉車因郭店南被水冲斷快車停開客票售至堰城止 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電　美使正式照會限制軍備會議定十一月十一日在華盛頓舉行外部昨正式答覆贊成參加以照會致美使轉覆美政府 
　　北京電　有要人主魯案先與日本非正式談談若彼無誠然後提太平洋會弱國外交只知收回權利直接交涉合算何妨一行不合算卽中止並不妨碍太平洋提案機會（十日上午十二鐘） 
　　北京電　中意公斷條約唐使與意政府磋商竣事將於日内簽字 
　　北京電　勞農政府派代表來華交涉因俄未能容納我國意見第二第三兩端外部電顧使轉告緩來（十日上午十二鐘） 
　　北京電　政府因新與赤塔將議商約將向遠東政府聲明今後遠東與他國締約如有關係中東路條欵須先得我同意（十日上午十二鐘） 
　　北京電　南斐總領事電部南斐洲僑商集千萬元組東方商務公司輸運國貨出口請予優待 
　　北京電　聶憲藩應召來京省署政務廳長代行聶若不走倪黨卽有加害舉動皖事複雜不亞湖北 
　　北京電　九日閣議陸蔡由保趕回出席報告與曹協商結果提出吳佩孚兩湖巡閱蕭耀南湖北督軍孫傳芳長江上游總司令通過與王占元准免各職令同送府印發又張勲長江巡閱案否决 
　　北京電　本日令于駟興署黑敎廳長閣議（一）河北道尹以熊植簡署（二）改派趙憲章吳本植爲黑綏查烟大員（三）修正東省特區巿政管理局章程均通過（九日下午七鐘） 
　　北京電　閩各界聯合會電厦門日警延不照撤近又干涉公民訴訟包攬漁利無所不爲請速向日使嚴重交涉（九日下午三鐘） 
　　北京電　日代辦昨至外部顔詢以南潯路債務案屆時如不能清還能否展期答本案至不能如期還欵時惟有照約履行顔因急咨交部請加注意（九日下午三鐘） 
　　北京電　沈領電俄境聶爾臣司克地方已聚金鑛工人兩萬餘編成隊伍向赤塔出動凡在赤受新黨蹂躪商富皆入伍致討赤政府形勢頗不佳（九日下午三鐘） 
　　北京電　夏使電中阿商約展期開議（九日下午三鐘） 
　　北京電　豫電吳長植旅抵鄭州某使不允發車未能開鄂（九日下午七鐘） 
　　北京電　鄂省長定湯薌銘曹來電請乘湘鄂停戰期内卽命湯往與蔣等議和（九日下午三鐘） 
　　北京電　鄂人力主廢督並反對湯薌銘長鄂（九日下午七鐘） 
　　漢口電　蕭耀南尚無接印確期聞湘趙有電賀蕭 
　　漢口電　蕭師九十九團佳日（九日）開往咸寗九十九團由賀勝橋進駐汀泗橋擔任第一防線緩和湘軍攻擊 
　　漢口電　孫傳芳佳日午後四時奉召由咸寗返省商軍事結束 
　　漢口電　鄂省長以湯薌銘繼任呼聲最高湯灰日（十日）午由寗乘輪到漢（以上十日下午四鐘） 
　　蕪湖電　省長今日乘隆和携眷過蕪赴京印交李某代（十日下午九鐘） 
　　香港電　欽廉現復肅清 
　　香港電　國會定文日討論北伐案　　香港電　桂軍離邕多退駐龍州馬濟申葆藩馬鈞等部聞尚集中太平府粤軍熊翁楊等已相機進攻 
　　香港電　馬君武今日赴邕陳炯明青日前尚未抵邕因柳未下故 
　　香港電　李烈鈞抵永距桂林尚有四日程 
　　香港電　魏邦平魚日（六日）返粤一行昨再返梧（以上十日下午八鐘） 
世界路透電 
[高等會議中上西萊西亞問題]  
　　八日巴黎電高等會議星期一日之集議專聆專家陳述意見於是英法對於畫分上西萊西亞問題之見地乃明白成立喬治氏與白里安氏於會議之初均言願以友好合作之精神處理該問題以求得一解决迨聆專家之言後兩總揆並不隱諱該問題已發生新爭點石井子爵深信可得解决之法 
　　九日巴黎電衆意高等會議已處良好之狀態開會目下之空氣已較一星期前大有進步喬治氏希望於八月十四日回倫敦喬治氏在高等會議演說上西萊西亞問題時謂該問題極形嚴重急宜解决英意兩國關於此節意見相同惟法國獨否英帝國從不贊助等於减少德國居民謀略之解决喬治氏建議重行訓示專家且切言法國如受不正當之攻擊英國擬常助之但英帝國各部决不受人牽入在任何協約國勝利之一時因妄用優勢之武力或蹂躪公道發生之戰爭喬治氏狀態從容曾批評與法國意見相違之諸點然以詼諧出之聞者時發大噱上西萊西亞法國高等委員宣稱今日上西萊西亞之兵力不足維持秩序英國高等委員表示意見謂今並無德人舉兵之危險惟波蘭如施軍事行動或將引起反動喬治氏切言解决之策不得妨害上西萊西亞大多數人民並拒絶承認上西萊西亞人民全體受壓制之意見蓋西萊西亞之屬德已七世紀於前矣喬治氏建議應再訓示專家（一）依隨一票一價值之方針（二）就實業言如德人占二成波蘭人占一成則該區域應割予德國（三）毘連之區域應分明何區與實業區域有重要關係該會議議定專家應依此三條開始辦事法總理白里安氏宣稱法國之政策非落井下石法國願爲被征服之人民得公允之解决但反對爲彼等保留優上之命運白氏力主公民大會之結果應以人種之觀察點考慮之因境外之投票者不能與當地之投票同等視之境外投票者二十萬人願屬德者占十八萬之多意首相波諾米氏懇請協約國同心同德謀解决之道林權助男爵希望依共同規定辦法覓取同意今夜氣象更有希望實因喬治氏建議專家委員會重開會議之故此間視此爲英國現願放棄實業三角區域不可分裂之見解之謂諸專家獲協約國高等委員之加入已立即開始辦公聞已於夜半大獲進步星期三日午後可以提出報告 
　　九日巴黎電專家委員會現從事討論上西萊西亞問題高等會議則討論近東問題專家已提出該問題之報告前加入希臘陸軍之陸軍大佐希胡德氏宣稱希軍之佔據愛斯基希爾與亞芬加拉希薩已獲行動之自由恐將引起遠大之後果又謂希軍之能力協約國曾忽視之現信列强决議接受調停之第一請求或出於希或出於土在所不計 
[減縮軍備會議之消息]  
　　九日巴黎電中美意三國宣佈贊成於十一月十一日召集裁减軍備會議 
　　九日華盛頓電减輕軍備之開會擬在停戰節日舉行各國一致同意日本亦無異言故十一月十一日開會之請書即將發出官場稱各國之迅速答覆使磋商手續入於第二階級所謂第二階級者即大會所討論各事項程序單之考慮也豫料請書僅說明開會大旨大約並提議各國代表團各以五六人爲限衆料美國將以國務卿休士氏爲總代表 
　　九日倫敦電費拉台爾菲亞公共紀錄報載倫敦消息陸軍大佐好和斯氏宣稱日本之贊成華盛頓會並未含有豫料之保留條件但其執政諸人大都持重大約日本不願討論凡爾賽大會之事件好和斯氏承認美日間有許多起爭之事端如因此釀成戰爭則將爲交涉上不幸之失敗並希望會議範園較請書辭句所含蓄者更爲廣大德國俄國與近東問題亦當涉及 
　　九日華盛頓電報載倫敦日使署傳出消息據謂日本現有一種輿論不贊成美國裁减軍備之議因此議在理論上固可極端贊成但在實際上斷無可恃之結果駐美日使幣原氏現發表一文聲明駐美日使署並未聞此消息並謂日政府以專純之心志與信任之精神加入此會毅然决議明白無疑據東京消息日政府此種態度已得日本人民與報紙之贊助日使署現通告國務院日本掀然承認十一月十一日爲大會集議之期 
　　九日倫敦電紐絲綸首相麥謝氏述帝國大會之經過情形謂英日盟約已從各觀察點討論透澈多數意見以爲如英美日三國間不能得一種協定則贊成目前辦法之賡續麥謝並表示其自已意思謂如華盛頓會議能辦妥此事則其進步趨向世界和平者當較衆料爲多也麥謝主張海電減費發展無線電報添置太平洋海線減輕船貨運費加速郵船振興航空事業 
[愛爾蘭議和條件]  
　　九日倫敦電據杜白林方面可恃消息英相喬治氏所允之愛爾蘭條件包括（一）殖民地地位（二）愛爾蘭有完全警權與征稅權（三）國防由英國管轄但軍事之設備須與愛爾蘭南北議會得相互之了解而帝國陸軍之愛爾蘭隊在愛爾蘭招募時得特殊之便利據一般推測英國並提議（一）愛爾蘭應分認因戰爭所發生之恩餉義務（二）對外條約之權屬諸帝國政府（三）愛爾蘭設立稅關不得施行碍及英國之稅則 
[各國近事記]  
　　十日日内瓦電法國已批准萬國法庭之條例 
　　十日丹京電報紙載稱前奥皇加爾氏决計如能得護照當住於丹麥現正尋覓適當之住宅 
　　九日哥倫波電日太子今晨抵此並無正式之歡迎 
　　九日里加電芬蘭與里特倫已從事締結商約 
太平洋路透電 
[鄂桂戰事記]  
　　九日漢口電日來將有蔣作賓孔庚所統新編成之兵兩師調至湖北蕭耀南已回武昌蒲圻戰事已止 
　　九日廣州電聞桂軍司令不肯交出軍火陳炯明已取消休戰令擬即日攻擊龍州武鳴 
[南北近事記]  
　　九日北京電聞張作霖電致政府辭蒙古經略使職 
　　九日北京電據官場消息朱啓鈐駐日僅四日曾赴宴會多次 
　　十日廣州電此間茶館執役者五千人相約罷工人民大感不便 
[日本武庫爆炸]  
　　八日廣島電此間軍用火藥庫今日爆炸全鎭震動聞死八人重傷二十四人 
　　九日廣島電今晨復有武庫一所爆炸似因昨日火藥庫炸裂着火所致 
　　九日東京電據官塲消息昨日廣島爆炸有火藥庫兩所完全毁壞此外尚有武庫一所工廠三所砲庫一所損毁一部分共死七人傷十二人 
[哈埠之鬍匪]  
　　九日哈爾濱電英領事巴德氏偕其夫人及一英友赴下游消遣在距哈埠五十哩之處爲鬍匪搶刦所携財物悉被刦去幸皆未受傷上月巴德夫婦亦曾遇險一次 
[日本近事記]  
　　九日東京電内田子爵今日正式通告美代使裴爾氏謂日本對於十一月十一日舉行華盛頓會議並無異議 
　　九日神户電船廠工人約於今晨上工但尚未接受僱主之條件豫料工人得欵足敷續行罷工之用後尚將發生事端 
　　九日東京電三井會社社長三井養之助病殁 
國外要聞 
[倫敦通信（紀鴻六月二十九日）]  
　　辛博森之中國觀 
　　英人辛博森君ＢＬenoxSimpson北京政府顧問於本年四月二日去華返英適英國帝國會議ＩmperialConterence舉行於是月中旬（英日續盟問題即先决於該會議中）該氏在此前後十日間於輿論界極力活動鼓吹中國進步之迅速英人對於英日續盟中當愼重考慮如於國會及世界棉業會並倫敦泰晤士報日日電聞報世界橷聞報等俱有該氏說辭及論文發表在此對中國冷淡之社會突來幾篇洋洋灑灑爲中國所欲言之文章雖不即生極大影響然亦足使英人於思默之間或當更加考慮也 
　　該氏在各方面活動之言論措辭各異而大意不外（一）描述中國已進步之狀况（二）推測中國將來之政治經濟情形（三）中國人對英國將來之態度兹將大略述之於下（一）謂大戰以來六七年間中國已獲無量之進步除特殊專研此項問題者外餘殆不知其現狀奚若就進步諸城鎭觀已建築寛街馬路夾道種樹行駛汽車電燈電話自來水亦已敷設備具古式城牆已漸次拆毁利便交通巡警皆受專門訓練亦大殊往昔要而言之自民國以來一般人民咸趨向改革故目前中國人之生活已入物質文明之域非復存昔日東方人之舊觀也比之巴西Ｂraxil國有過之無不及故今日之中國與其謂爲古中國母寗稱爲新中國之爲當蓋其從事於新國家之問題而具有新國家之熱望也中國之人口至今尚無的確之統計據稱今日爲四四七·○○○○○○·即至少已超過於歐羅巴全洲人口以最大之四川一省論其人口超過法蘭西之衆而近似德意志在中國雖已屢遭痛苦然以地大物博故其人民之生活仍較歐洲人之生活猶爲安穩近來輿論勢力亦非常進步尤爲各種進步之一極大原動力新聞紙已達二千家其中日報約有八百家閱報者至少占全人口百分之二十新聞紙内容咸爲「國家主義」Ｎationalism之宣傳並登布世界之新聞大多數報紙刋載歐美電報西方偉人名字多爲讀中國報者所熟習政治問題之印刷品更有相繼不絶之討論而一般輿情所歸皆能顧全中國人之正義學生運動其尤堪注意者今日學生聯合會中簽名者已達七十餘萬學生其舉動適如鐘表運行舉國學生莫不有干預國事之思想常有羣衆運動罷課宣言對於國家問題無或稍懈無論論任何内閣閣員均不敢與日本爲山東問題直接之商議苟冒不韙則其閣員之職勢必立解（二）中國對外貿易每年約四○○·○○○·○○○鎊（按此數應爲兩疑該氏誤書）按人計約在一鎊内苟照日本之發達按人爲十鎊則將來每年可增至四·○○○·○○○·○○○·鎊將至全世界無其匹也最近兩大建設尤爲中國經濟前途之大事業一於上海設立造幣廠其規模甚爲宏大此蓋爲將來回復中國幣制權之初步二建設聯合無線電臺使海内外之消息愈益靈通此皆美國人之贊助而直接爲中國經濟前途發展也中國之政治在年前受外人之勸告頗傾向於統一而近來省治之權力日漸堅定中央集權實際上已不可能孫中山氏爲廣東省總統（局部總統）ＬocalPresident即爲將來各省之先例此種形式殆如巴西然實際上並不弱其國也該氏謂中國前途在四五年後或造成一「新合衆國」＂ＮewUnitedStates＂云（三）中國自倒袁後即努力堅持其精神一人政治不能復見然即此亦可以定英國對於東方之新政策苟英國帮助中國則中國人不難雪此外交上之恥辱而英國將來亦不致喪失東方之利益中國人固不深惡往昔外國人對彼之非然亦决不再容非正義之加於彼身觀其近來對日本之態度可以知之矣該氏在世界棉業會内演說並謂中國自抵制日本以來日本對華貿易之損失甚巨苟將來英日續盟中再有傷中國主權之事則中國或將以對付日本者轉待英國云云該氏僅爲中國政府顧問而能爲我如此盡力固甚可感然我國人亦須自已努力爲之方始有望若僅賴外國顧問之游說鼓吹以求全於列强勢力之下殊未可恃也 
國内要聞 
[北京通信（穆）]  
　　王去蕭來之鄂局奉張態度之疑問 
　　此次湖北戰事王占元之不能軍各援軍之不前進已不出一般人之所料據使館所得武長路西人之報告孫傳芳劉躍龍之部下棄械遍地擲機關槍於水中各鳥獸散湘軍踵至收取其所棄之械而劉躍龍之在趙李橋且前後隊自相轟擊然在歌電以前王占元之報告未曾言敗通城之失尚出蕭耀南之電而蒲圻之棄王氏至今尚未承認也即在靳旅亦未經戰陣之兵甫出而損失千餘人亦爲不能戰之一證况攻鄂之軍前鋒爲鄂人自治軍皆痛心疾首致死於王者兩軍相交哀者必勝此無疑也 
　　自趙恒惕蔣作賓宋鶴庚等迭發通電其攻鄂之宗旨爲驅王爲鄂人自治旣已顯明其爲對王個人而戰雖王氏本身亦無以自解况其部下脆弱如此寡助如此雖欲負嵎已無可負四日之晚公府方面已得王氏不能維持之電至六日上午王氏歌電即來繼之以魚一電再申辭職之請魚二電稱以印信交蕭耀南蕭不肯受七日夜間政府又得鄂垣兩電其一靳雲鶚所發謂以運輸事赴督署接洽遍覓參謀長副官長秘書長等不見一人一爲劉承恩所發謂王督决辭且生内變外間紛傳則謂王已上兵輪即將他去雖政府尚否認此說而王之不能不去及鄂督之不能不易已爲政府所承認矣鄂督之替人爲蕭耀南係早在保定會議决定者但爲署爲代爲實授政府方面尚未酌定吳佩孚爲兩湖善後督辦或爲兩湖巡閱使亦在傳聞異辭之中今日紛傳蕭氏之命令業已辦好訽之國務院否認此說大約明日閣議必將提出而何恩漙蔡成勲連翩赴保正商酌此問題也報紙所載有靳氏商曹必須蕭赴前線與湘軍開戰一次命令始可發出一似不滿於蕭疑其通敵須一戰以明心跡者然蕭現負維持武漢秩序之責更有所藉口而不前且靳亦無迫令出戰之力故蕭氏之任命終必發出殆無可疑不過易督以後以湖北爲直派之地盤鄂人仍無望於自治湘軍及鄂民軍是否可就此息戰全未可知吳蕭之於趙蔣約束何吳氏是否不因地盤而阻遏自治與湘出於一戰亦未可知周樹模熊希齡張國淦范源濂輩糾合黃陂出名聯電勸和蓋此間一部鄂人原定之計畫即所謂研究系之親直派者原欲擁蕭督鄂而以湯薌銘作省長爲交換條件平居私論且以蔣作賓孔庚之借助西南爲不然是王氏去後鄂事仍未可樂觀也 
　　與直派爭持者奉系也張王本相聯絡日前且有奉軍爲援軍後盾藉以監視曹吳之消息即蕭氏督鄂亦决非奉張所贊成此次易督靳氏猶須徵奉同意日來一般議論惴惴於直奉戰爭將以此爲導火線以兩派爭衡之局論之自是意中之事然愚聞諸奉天人奉派近日内訌極烈最大爲位置之爭即張作霖身兼經略巡閱督軍省長四職其部下以同出草澤應有福同享不應一人獨作許多高官而張作相旣欲得其督軍其部下又欲得作相之參謀長及師長張作霖旣不肯讓即無以平息衆爭且耿玉田一案（耿並未死）張徇吳俊陞之請將槍斃之孫烈臣與之爭持孫吳因生衝突幾成干戈相見之局吳慮孫出兵征蒙之時假途滅虢不許其由黑省赴滿站孫又慮由洮南出兵而吳乘其後吳又慮黑省出兵省防空虚孫或謀我故二人迭次來電皆以省防爲詞聲請緩發奉張不獨不能仲裁且不能勸止加以最近旬日内奉省發生兵變三次某旅長因此撤差故奉張之憂方在蕭牆之内奉直戰爭或可不至發見不過奉張來京一說近頗紛傳靳又唯張命是聽者恐仍 
 
 
 

Page 11

 
 
不免多所牽掣而已 
[免王令發表之經過]  
　　黎黃陂等通電息戰 
　　王占元免職蕭耀南繼任鄂督吳佩孚爲兩湖巡閱之命令已於九日發表聞王占元以前敵節節失利知大勢已去且蕭耀南等援鄂之用意亦漸漸明瞭勢難戀棧乃於歌魚兩日迭電辭職魚電謂蕭總司令按兵不動靳旅不受調遣已經電陳在案前線鄂軍因援軍不肯前進紛紛向後撤退大局已不堪收拾孫傳芳劉躍龍宋大霈所部困守十晝夜無法再行維持占元保境有責回天乏術請查照前電任命蕭耀南爲湖北督軍或可挽回危局蕭總司令桑梓關懷當有轉移辦法云云政府方面自接王占元辭職歌電後以王旣無力維持且與鄂人惡感太深惟有聽其去職惟關於繼任人物不能不愼重考慮當於五日致電張作霖訽其對鄂事之意見張氏覆電聲明王占元旣無維持鄂局能力中央當然自由罷免繼任人物請就近與曹使磋商無論以何人爲鄂督作霖决不過問靳氏接此電後遂以解决鄂事全權委之曹錕惟對於罷王明令如何發表不能不再爲一度之商榷乃於七日下午三時特命蔡成勲親往保定諮詢二事（一）鄂督是否即以蕭耀南繼任（二）吳佩孚爲巡閱使命令可否同時發表曹對於蕭氏督鄂完全同意且催促早日發表惟對於吳爲兩湖巡閱使一層謂尚須電詢吳氏本人之意思蔡氏於前晚（七日）返京復命昨日靳以此情形商之東海遂一致主張以此情形電達吳佩孚不待吳之覆電到京定於九日閣議散會後即將吳佩孚爲兩湖巡閱使蕭耀南爲湖北督軍命令同時發表惟鄂事能否就此解决則尚不敢言耳 
　　京津湘鄂要人黎元洪周樹模熊希齡張國淦等鑒於此次湘鄂戰爭本爲王占元一人所惹起現今王氏旣已去職值此鄂民顚沛流連之日萬不宜使戰禍延長昨日（八日）特發出一主張停戰議和之通電兹錄原文如下保定曹巡閱使奉天張經略使洛陽吳副使漢口蕭總司令山東田督軍江蘇齊督軍湖南趙總司令並轉蔣將軍鑒鄂民苦兵禍久矣近復武宜兵變焚掠無遺重以各屬水災閭閻蕩析創深痛鉅救死不遑詎忍刼後餘黎重罹鋒鏑乃者因保全一人之故致令湘鄂搆兵各軍紛集武漢震擾城鎭爲墟現在前敵交綏王督辭去倘復相持不下禍結兵連誠恐牽一髮動全身重啓南北之戰爭立召滅亡之慘痛匪惟國民所不許抑豈當局所忍爲且太平洋會議關係吾國存亡正當速泯内訌同心對外若鬩牆不已將喪失國家資格宰割由人懲前毖後深用隱憂諸公閎謀遠識愛國愛民務請主持正義俯順輿情一面勸令雙方停戰一面設法調停庶以救瀕死之子遺成未來之統一萬世瞻仰在此一舉不惟湘鄂人民感戴盛德大局實攸賴焉掬誠電懇翹企德音黎元洪周樹模熊希齡田文烈范源廉張國淦劉揆一郭宗熙陳宦夏壽康李開侁饒漢祥馬鄰翼等同叩庚 
[鄂戰與直軍態度漢口通信]  
　　湘鄂兩軍戰况自四日晚起鄂軍節節失利先由趙李橋退保茶菴嶺復由茶菴嶺敗退蒲圻縣城孫傳芳孟昭月皆受傷返省前線無人主持即蒲圻縣城亦有七日午前十時不守之說鄂軍及靳雲鶚旅皆退至汀泗橋至左路通城通山均入湘運掌握右路嘉魚新堤亦十分危急若僅從湘鄂戰爭上觀察此時已可告一結束故王占元决計乞退詎此種形勢七日午後忽又稍稍變化援鄂總司令蕭耀南因接保定來電令赴前方佈置一切特赴督署謁王謂前方戰事緊急敝司令因未奉有曹吳兩使命令不敢擅動頃已奉命前進擬於今日馳往前線布置云云王見蕭允赴前敵喜出望外立即傳令鮎魚套車站備車下午四時蕭司令偕同豫軍旅長趙傑率衛隊數百機關槍一連專車赴蒲王氏特親赴車站送行蕭師九十七團比晚即進駐賀勝橋八日仍續開兩團赴前線豫軍亦開始輸送前往助戰直軍張福來二十四師八日早已有一團到漢日内即可全部開到直軍第三師亦有隨同吳副使不日到鄂消息魯軍張克瑶旅六七日已全部抵漢吳昌俊一旅聞俟餉械配齊後即可開拔來鄂至奉省援鄂軍隊張作霖已來電聲稱派定兩師四混成旅業已開始運送如中途無阻十日即有一師開到此外皖督張文生八日有電來鄂謂已令陳德修率一旅由江輪上駛九日可以到贛俟商准陳督後即會同陳光逵旅由萍鄕進攻株州是北京政府以十師援鄂攻湘之計畫將次實現但援軍雲集而其勢力足以處分鄂省者目前則惟直軍且直系久欲置鄂省於其勢力範圍之内故直軍於鄂將竭力禦湘以維持現狀抑暫俟雙方力竭徐收第三者之利益頗有可注意之價值不過湘軍若果攻入武漢則鄂省地盤决非直系所能有故直軍果欲達到預定目的舍以全力禦湘外或無他道漢口各團聯合會五日通電請令湘鄂停戰昨七日得曹錕覆電云「各團聯合會鑒微電敬悉湘軍窺鄂瞬起風雲警報傳來莫名駭異念民生之凋敝瞻國事之艱難挽救未遑豈忍再罹鋒镝曾於三十日通電湘中竭盡忠告原意寗人息事宣導和平區區悃忱正復與貴會吻合乃日來戰事日劇星火燎原近在眉睫錕奉中央命令派隊應援自應嚴飭敝部力禦鄂疆棉力所及自當竭盡忠誠以圖挽救特電布臆即祈鑒察曹錕陽」觀察上電語氣可知直軍態度之一般而王占元地位仍不脫於危候王亦自知其地位之不穩昨七日晚五次電京求去不知政府當局亦鑒於王氏已無法維持而毅然罷史否（八日）大陸報九日漢口電云張作霖與曹錕雖未公然决裂然分道揚鏢之消息今已由王占元所接張作霖來電證實之張囑王勿離湖北彼當遣奉軍四師南下以代奸詐之直軍鄂軍屢次失利據中國艦隊無線電消息鄂軍敗走退至距武昌六十里之荆州鄂軍總司令孫傳芳腿部受傷蕭耀南現紛紛調遣軍隊分駐鄂省邊界預備迎拒湘軍漢口公民聯合會接黎元洪來電謂已會同京津同鄕設法奠定鄂事又一電云總商會電致張作霖曹錕吳佩孚請設法銷弭湘鄂戰事曹錕覆稱爲時局所逼不得不採嚴峻行動以阻侵略當盡力保守邊疆曾與趙恒惕磋商但無效果云云總商會已以三萬元借與漢口鎭守使以換其保護又八日電云王占元之兵在趙李橋附近接戰五日迭次失利僅餘殘兵數百湘軍佔據趙李橋進攻咸寗鄂兵死傷不少傷兵多至漢口紅十字會已派員赴戰地醫治傷兵孔庚部下有攻擊沙巿與宜昌之勢故趙榮華（譯音）所統之鄂兵漸處於不安之地位已屢電請援但無兵可撥宜昌沙巿之失陷殆指顧間事耳蕭耀南已派人往晤蔣作賓目的未詳大約不久將有雙方聯絡或湘軍與直軍停戰之佈告 
[奉張援鄂冷淡之原因]  
　　奉天通信云自湘鄂戰事起張作霖氏因與王占元有同盟關係初甚憤懣主張出兵南下援鄂並迭電政府力請保全王占之地位近又致國務院一電大意謂子春爲國宣勞在鄂十載萬不能以少數暴亂而遽更疆吏直魯豫聯軍旣已入鄂可保無虞如小有不利定飭六七九三混成旅隨時接應云云五號又召集王代省長各廳處會議對於湘鄂戰事奉省出兵應以何時爲必要結果俟再電訽情形再定行止一面除先電請中央迅下討湘命令外積極籌備援助方法（一）電召駐哈糧秣處長陶偉鐸尅日回奉以便入關設立兵站處資行軍之需要（二）援軍須熟悉地理决定先派曾赴湘鄂等處之第六第七兩旅及駐南苑之第二旅前往援助另由新舊兵中酌調二旅爲後援（三）令軍械廠加班製造子彈以備應用然據最近使署中人消息張使對於鄂事雖已令第二旅與第六旅籌備動員施行援助然近對左右忽露冷淡態度似有不欲勞師涉遠聽其自行解决之意探其所以冷淡之原因或謂張使一因鄂奉距離過遠奉軍往援不便且曹使方面已有積極的主張奉軍自不必再行入鄂或謂熱河問題尚未妥洽近來老姜之態度異常强硬一旦派兵南下恐不免有所牽制因此兩種原因是以近來態度反稍遲疑並聞張氏近又有赴京之意除與優林氏商交還庫倫問題須得中央同意外對於湘鄂事件以關係大局重要亦擬向總統總理面陳和平解决之意見至何日起程刻尚未有消息也 
[中國財政破産之危機]  
　　近日京滬報紙多載外國銀團核計吾國於民國十四年六月三十日爲破産年度係一種概括之辭昨有某君與銀團方面辯論叩以根據據該銀團關係人言中國所欠外債可分三類（甲）即賠欵（乙）即以路礦抵借者（丙）即其他各省以實業及他種收入抵借者内債亦可以爲三類（三）歷年發行之公債及特種庫劵定期支付劵與期票（二）政府所欠各省區及中央各機關之政費及軍費（三）政府向國内銀行等所借之欵（各省政府所借亦包括在内）共計内兩債實欠三十億之約數現在外債之抵押品完全烏有故不能舉辦内債之抵押品亦將告罄鹽餘已抵到十一年冬關餘以磅價漲所得磅餘有限烟酒稅爲各省截留十分之八印花稅年收二百餘萬各省亦截留常關收入亦然即如十年公債擔保品崇文門稅及津浦捐已爲特種庫劵之擔保而郵局收入郵務長亦有聲明謂只能以報解政府之欵爲限不能指其他郵政收入且拒絶派員加入基金會現在中國每年開支在六億五千萬元而收入僅四億五千萬元不敷二萬萬即以南北軍隊而論共有一百四十萬人（其數依上海和會之擋案）每年不械鬥尚需三億之養兵費一有械鬥直接間接損失尤多政府本年尚可將零星物品典賣可以渾過一年至明年六月則抵押品一宗無有矣故明年七月起即爲動支地丁年度因地丁之歲入不過一萬餘萬征收者剥削地方官截劉附加之額故所得不到一萬萬是地丁之收入可以供擔保品之最大額按六七釐利息計算共可抵押六萬萬今每年不敷兩萬萬自民國十一年七月起至民國十四年六月止適將此項預定之收入用凈矣故十四年六月即爲破産年度况地丁尚不能抵押與抵押未必有六萬萬之數乎查英國及各屬地常備軍不到四十萬美國常備軍不到三十萬而中國養此五倍於美四倍於英之兵力即集英美政府之國庫亦不能堪疻一百孔千瘡之國乎吾人實無法以解此厄運也 
[整理内債之進行]  
　　自整理内債辦法實行後元年公債自開換之日起聞截至七月三十日止内國公債局共收回元年債票四千一百八十五萬八千元其滬漢中交兩行代收之票已繳回第一批計中行二千一百九十八萬五千九百一十元交行一千三百四十三萬一千七百四十元統計京外共收回元年債票七千七百二十七萬五千六百五十元又八年公債自六月二十日起開始換票聞截至七月三十日止收回八年債票已達一千一百四十六萬二千二百八十元近因整理公債七釐債票第一次還本已定於八月二十日抽籖並定於八月九日暫行停止換票一般持有八年債票者聞此消息咸紛紛請換新票以期領取本息故近日公債局門前甚形擁擠此次政府整理内債所有應撥基金已由交通部及鹽務署自四月份起按月實行照撥現交通部以此項基金關係國信復飭司將七月份應撥之五十萬元於七月二十六日如數撥交總稅務司經理内債基金處照收匯滬分存中國交通兩銀行列收基金賬内矣 
[京敎育界對經費問題之憤慨]  
　　此次北京敎潮牽延數月經調人奔走轉圜敎職員及學生以敎育基礎爲重讓步遷就承認條件始得告一束結乃政府口血未乾對於經費各條件又不能按期履行敎職員方面對此殊不滿意昨日（八日）上午九時八校敎職員代表在美術學校開聯席會議首由代理主席王兆榮報告上星期六（六日）上午與調人接洽情形略謂是日與譚熙鴻同謁范靜生氏將本會議上星期五議决辦法詳細說明並請其速行與政府辦理據范氏答言上星期五曾用汪（大燮）范（源濂）張（一麐）張（國淦）四人名義（傳增湘因已出京故未列名）公函政府請將經常臨時各費履行預約迅速發給準備金之鹽餘擔保國庫劵早日辦妥以固敎育基礎並曾同訪代理財長潘復因未得見乃與潘氏接近者接洽請其將國庫劵之擔保事件與各方面早行接洽勿致將來無效並抵押而亦不能據此則六月分之經費非一二日内可以撥發而七月分預定之撥發期（八月十五日）轉瞬即屆誠恐就此遷延將如之何報告畢即付討論僉以同人誓死力爭所得結果祗有經費一層差强人意今旣如此不特同人等數月之運動付諸流水且亦無面目以對八校同人此雖非同人之罪全由政府不顧信義而起然而同人則不能以此而求諒於八校同人興念及此悲觀曷極遂一致决定（一）直接致函財政當局嚴重責備其何以將交部撥來欵項挪用要求明白答覆（二）致電調人嚴重督促請其急催政府早日辦妥並派主席向調人說明本會態度尋議他案而散 
[長春通信（力士）]  
　　特别廳楊檢察官被押之詳情 
　　哈爾濱函云東省特别法庭檢察官楊玉林氏忽於前日（星期三）被護路軍總司令部傳部覊押聞者咸爲詫異蓋楊氏素以正直名於時平日以法自守决不致自陷於罪戾也自楊氏被押後即由首席林檢察官與特别地方廳柴廳長會同濱江地方審檢張王兩廳長連袂赴總司令部聲請保外聽審以全法庭體面俾免貽笑外人當經准予保釋而外國報紙已發刋號外沿街飛散矣大致謂法庭辦事不善理當有此懲戒中多調侃之語俄人本不滿意於特别法庭故藉此以發洩其藴蓄耳惟楊玉林氏所以被押之故亦當稍述其略以爲讀者告四月前哈埠某客店中忽發現一特别機關其招牌上仿彿爲東三省巡閱使署駐哈高等偵探辦公處字樣據知其底藴者言此高等偵探乃巡署某嫗之子名張佐邦確係奉派駐哈辦公處雇用員役甚多類皆不支薪水而分奬金奬金云者爲辦案後之酬勞即以案内没收之財物充之故其所辦之案以烟賭爲最合宜否則徒勞無功後來又有俄國人數名情願投効帮同破獲亂黨機關而氣燄於是大張此投効之俄人數名查獲俄僑案件不下十餘起手續均不甚完備證據亦皆付缺如查獲之後即覊押偵探辦公處一面電請帥示得覆然後函送特别法庭審究此向來之情形也兹之關於楊氏被押事件聞係因特蘭斐木僞造中行僞幣一案四月中旬由張佐邦部下在道裏馬迭拉旅館四十一號房搜出僞票銅板全具同時將住居六號房之俄人雷苦寗住居七號房之俄人特蘭斐木及住居四十一號房俄人惟克套爾一併獲案審判結果雷非二人宣告無罪於是大失張佐邦等之望因特蘭斐木帶有鉅欵計值現銀四十萬元之譜倘得没收提成作奬則爲數亦殊不資法庭以版在四十一號房搜出與六七兩號並無共同僞造紙幣之確證當然不能無端陷人於罪案定張佐邦即馳歸奉天面稟大帥歷訴特别法庭之腐敗及該案之得賄輕縱等情張巡閱竟深信不疑聞傳廳長之撤換與此案上亦大有關係因此案了結之時特蘭斐木旣宣告無罪則存案之鉅欵例由特氏具領今兹爲根究此項鉅欵之故遂波及於原辦是案之楊檢察官由巡署電致總司令部暫行收押並聞當時曾由警廳派警多名將楊氏家宅搜檢一次除行李蕭條外並無所得則張佐邦得賄輕縱之說或當不辯自明現各法曹爲尊重法律起見已聯名電請司法部轉請巡閱使署派員查辦如果法庭辦案有弊願受軍法制裁否則亦當處張佐邦以應得之罪云云不知將來結果何如也 
[南京快信]  
　　外傳鄂王占元已乘兵艦遁至九江將由浦轉車赴津惟軍民兩署尚未得電徵實 
　　援鄂魯軍張克瑶旅已由浦轉輪運鄂 
　　各團體擬聯電南北政府組織統一善後會議派員參列太平洋會一致對外 
　　嚴財廳長以增比債劵係救濟本省財政抵還各銀行借欵並不攤派商民擔認報傳各界反對實係誤會現擬聲明事實函請各報更正 
　　齊王請取締交易所電擱至前（八日）晚始拍發 
　　閩李厚基派陳維翰由徐州碭山縣招募新兵二百五十名運閩練習水警 
　　徐州扣留之私米現有人運動全數發還王省長未允聞將以一半充公一半留辦地方公益劉委記大功二次 
地方通信 
[蘇州]  
　　說書業之大鬭毆蘇城說書業品類本雜日前有該業亢鳳祥楊蓮青黃光麟沈儉安何綬良等以爭論怡鴻館書塲生意起見雙方糾合數十人在太監弄吳苑茶社先開談判一言不合即起衝突各將茶壺杭凳等件紛紛飛擲互有損傷惟亢某被擊破手腿等處血流如注即由茶社鳴警到塲彈壓不服立召警士十餘人前往始將行兇之楊蓮青何綬良黃兆麟沈儉安及受傷之亢鳳祥五人押帶至南區第五分駐所經該區巡官略予訊問因有受傷較重之人遂即解由警察署轉解吳縣公署訊辦 
　　職業女校近訊江蘇女子職業中學前日開校董會續舉潘子起陸仲英館星槎爲經濟董事楊鄂聯金俠聞爲校務董事校長敎務主任仍爲朱琛甫夫人及王振之君并議决於下學期始採用歐美最新學制分科分系請廖茂如碩士等起草新章添聘國内外著名大學畢業生分主各科敎授近日正在改建宿舍籌備招考新生聞報名者甚爲踴躍 
　　看守所官舞弊發覺高等廳看守所所官汪維藩任事未久屢向各犯勒索規費近又因詐取樂潤生王慶甫等案洋一百三十元由其兄所丁汪耀宗經手事爲許廳長查悉督令王檢察官將汪耀宗等簽提到庭研訊至一小時之久諭將所丁汪耀宗發交吳縣第一審嚴行法辦一面將情呈由許廳長下令將汪維藩撤差聽候懲戒遣缺即委本廳書記官廖某接充 
[揚州]  
　　湖潮衝破圩堤揚屬東鄕同興圩爲運河西岸各圩之一近被湖潮衝破圩内一片汪洋秋收固然絶望而牲畜亦多淹斃該圩人民現已來城報告聞鄰近該處之興華各圩亦有朝不保暮之勢令徵敎育經費江都縣署近奉敎廳訓令以第五次省教育行政會議第一次議决案内公布截留忙漕徵收畝捐帶徵貨物稅菸酒公賣等辦法四條補助義務敎育經費着即遵照辦理王知事奉令後頃已轉令勸學所知照矣 
雜評一 
[回心轉意（默）]  
　　政府欲收拾戰局故回心轉意以免王爲第一步果如是中國尚有一線之望也以情勢言之政府鑒於桂鄂之失敗所抱武力統一夢當醒不得不回心轉意軍閥鑒於陸王之下塲地盤主義當可看破不得不回心轉意與鄂局有關之各方面人均能回心轉意則鄂局收拾自易所謂條件所謂善後皆可以次就範必不致再生意外問題除鄂局外之各方面人均能回心轉意則中國殘破之局面收拾亦易南與北間政府與人民間種種爭端皆可依世界潮流以解决自不致再有困難問題蓋以中國之内情論財窮力盡已至不能不回心轉意之時以國際間之大勢論有太平洋問題横阻於前更不能不迅速回心轉意也然而中國之人每至急難時恒有回心轉意之表示迨事過境遷則又依然如故矣今日所謂回心轉意寗可恃耶 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[經募鹽墾公司債票銀團消息]  
　　上海銀行公會錢業公會發起承募通泰大有晋大豫大賚大豐及華盛五公司債票五百萬元分兩期招募第一期三百萬元第二期二百萬元五年還清每千元得分紅田十二畝種種種情形已誌本報兹聞該項公司第一期債票認購者頗爲踴躍現已完全募足本月六日經募通泰鹽墾五公司債票銀團假座銀行公會開銀團成立大會通過章程選舉董事當塲選定盛竹書錢新之田祈原宋漢章陳光甫倪遠甫田少瀛葉鴻英吳寄塵等九人爲董事主持銀團一切事務又於九日開董事會推舉盛竹書爲主席討論進行事宜並推宋漢章田祈原爲銀團代表得會同五公司代表在此項公司債票上簽字云又聞該銀團於承募公司債票外並有組織農事試騐塲之舉延請中外農業專家爲委員籌備進行一面往美國聘定農業昆蟲技師研究改良其試騐塲經費聞由五公司銀團分任云 
[綢業反對朱光燾組交易所電]  
　　上海綢業公會昨致部省電云北京農商部南京省長實業廳長鈞鑒朱光燾前次議創綢業交易所妄列特别發起人名目意圖壟斷宣布費用鉅萬欺朦大衆經同業全體反對中止今報載朱又呈請設立交易所查朱光燾僅有杭州機廠並非當地同業此次朦請立案上海綢業各公所公會均未與聞究竟綢業是否需要交易所及其利害關係同業尚在考慮之中朱光燾等僅杭州少數機廠在滬非法組織商等誓不承認應請鈞部署廳澈查虚實緩予立案轉呈免致擾亂綢業業貽害將來不勝感戴上海綢業公會叩 
[江蘇義務敎育期成會消息]  
江蘇義務敎育期成會已於上月二十八日開成立大會通過總則公舉袁觀瀾爲會長黃任之張孝若爲副會長本月八日上午九時在南京公用講演廳開幹事員會到者爲袁觀瀾黃任之吳士翹朱步蘭劉琴生鄒霽丞章伯寅仇亮卿等十餘人通過幹事員會簡章及幹事員辦事簡則由會長將期成會成立緣由及總則簡章等呈報省廳備案並公推張嗇老爲名譽會長穆抒齋榮德生兩君爲名譽會員並定於本月二十二日在上海省敎育會開會討論義務敎育進行事宜是日上午請張孝若演述南通義務敎育進行實况穆抒齋演述上海楊思鄕義務敎育進行實况榮德生演述無錫開原鄕義務敎育進行實况下午由會長報告期成會成立後之經過情形並討論調查部調查計畫與各縣對於義務敎育進行之要點所有通過幹事員會簡章及幹事員辦事簡則附錄如左幹事員會簡章（一）本會由會長及幹事員組織之（二）幹事員會一月二次以每月第二第四星期三午後四時行之但遇必要時得闰臨時會（三）幹事員會以會長主席會長不到時由常務幹事或其他幹事主席（四）幹事員會須五人以上出席乃得開議（五）開幹事員會時會員得到會申述意見遇必要時亦得由幹事員會邀請會員到會（六）凡幹事員遇不能到會時得委託會員代表惟須有委託函件議决事件仍由本人負責（七）幹事員會議决事件須通知會員（八）本簡章應修改時由幹事員過半數之到會議决修改之 
　　幹事辦事簡則（一）本會依據會章第四條設幹事員若干人分任會務（二）幹事員之分配及任務如左（甲）常務幹事聯絡各部執行本會議决事件凡對内對外之事均屬之（乙）書記部幹事關於對外文牘稿件之起草及開會議事之紀錄均屬之（丙）調查部幹事巡視各地義務敎育調查經過情形指導進行方法（丁）研究部幹事搜採外國關於義務敎育之資料及本國各省義務敎育進行計畫依據本省狀况參合研究發佈意見（戊）出版部幹事彚集調查研究之所得編輯印行以供參考（已）公布部幹事就本會各部進行狀况各地實施消息及討論意見編成新聞以時發布於公私各報章及雜誌（庚）庶務部幹事籌備本會開會等事及平時之雜務（辛）會計部幹事經收會經費之出納（三）各部遇必要時須互相聯絡（四）調查研究出版三部得分别組織委員會其委員不以會員爲限由各部幹事酌定報告幹事會通過具書敦請（五）關於各部辦事細則由各部自訂之 
[學生總會第三屆評議會開會]  
　　昨日午前九時全國學生總會理事會開會歡迎各地學生聯合會出席總會評議員到會者有十三省區代表首由理事長喻育之致歡迎詞并報告召集評議會經過情形繼由北京理事林寶慈起立發言謂學生會現在已成强弩之末其原因在遇事輙問而鮮有結果失外界之同情起内部之糾紛故吾甚希望此屆評議會能定此後進行之方針又經費爲團體命脈各地學生會會費難於徵收以過去賬目計算不甚合法之故前此一切開支宜交評議部審查宣布庶可釋同學之疑將來會費自易收齊上述二事希望評議員有充分之討論鄒光啓方樂周濮良疇湯宗威諸君相繼發言對於籌措經費認爲切要事項并報告各地學生會經費狀况以資參考繼後評議員多人以原定會期逾時已久評議會應速開正式會旋各理事退席評議會即開第一次正式會仍請理事長喻育之暫代主席先行散票選舉正副評議長用雙記名投票法以過半數當選選舉結果北京學生聯合會代表唐世芳當選爲正評議長蕪湖學生聯合會代表夏揆予當選爲副評議長即改由評議長唐世芳主席以開會時間已久僅决定開會地點在白爾路總會處時間每日開會自上午九時至十一時遇有必要事件得延長至十二時最後有人提議問理事可否兼評議即付討論後加以表决以不能兼任通過主席宣告散會并聲明次日開常會希望各評議員準時到會云 
[旅滬鄂團體致蕭耀南電]  
旅滬湖北公民自治會昨致蕭耀南電云武昌蕭總司令鈞鑒報紙喧傳聞公督鄂在滬僑商憂喜交縈憂則以現在自治潮流督軍制已不能存在喜則爲吾桑梓得人諸同鄕屬望甚殷尚望順民意識天時措鄂於磐石之安收殘局舉自治庶政應公諸輿論若以督軍頭銜雅不欲賀素稔明哲愛鄕肅電歡迎旅滬湖北公民自治會公叩 
[電調海容艦開赴長江巡弋]  
　　海軍第一艦隊所轄之海容軍艦前奉海軍總司令派駐江隂巡防昨日駐鄂海軍第二艦隊司令杜錫珪電致本埠海軍總司令公署略稱職隊艦艇分佈長江上下游一帶除撥往湖口操演之魚雷各艇外目下湘鄂戰爭武漢軍務日緊長沙蒲圻湘潭等處之防務尤爲緊要擬請飭令海容軍艦尅日開赴南京溯江巡弋以資協防等情護理總司令何品璋准電後立即電飭海容艦長周兆瑞遵照尅日開拔並電報海軍部備案 
[旅滬皖團體聯席會議紀]  
　　昨日下午三時旅滬安徽自治協會新新社皖事改進會皖民公社學生同志會救國代表團改造安徽同志會等因安慶學生會代表方樂周來滬報告皖省自六二學潮發生血案延擱以來倪馬趙劉等益爲藐法肆行無忌近日聶省長被其驅逐吕調元運動繼任政局之變遷出人意外特開聯席會議公推常凡侯主席經衆討論之下公决電請北廷懲辦倪馬趙劉等並通電各團體一致聲討原電分錄如下（一）「致安徽各團體各同鄕曁全國各界電」倪道烺馬聯甲等挾舊安武軍勢力迫令聶憲藩解除省長職以吕調元繼任吕與馬倪等實訂有交互之條件倪馬等曾以六萬金助吕爲運動費吕則承認到任後壓迫學潮此種事實京津人事共見共聞頃聞聶已倉皇出走吕來長皖行將實現我旅滬同人遠痛倪等之罪史近念念案之延擱特開聯席大會一致議决反對吕調元長皖揭開黑幕昭告國人並鄭重聲明繼任省長凡與倪馬有關係及與倪馬訂有條件者一概誓死拒絶敢懇主持公道協力聲討臨電盼切（二）「致北京電」皖學生慘遭倪馬趙劉等毆殺一案姜死戴廢凶犯迄未懲辦而周肇基復因傷吐血命垂旦夕昧理沉寃莫此爲甚懇即主張人道依法懲辦以平寃憤臨電迫切不勝翹企待命之至 
[航業消息彚紀]  
　　昨日招商局之新濟號由福州裝來金子一箱計三千零十八兩又太古公司之蘇州號由香港裝來金洋三箱本日該輪出口裝往香港有本埠大德昌銀號裝至香港永德莊之銀條一百七十九條計十二萬兩另有九條計九千兩又有錦經綸銀號裝往廣東之大條銀九十二條計銀九萬二千兩 
　　此次太古公司之蘇州號由香港來申載有槍械子彈及各項軍火共計九十六箱聞此貨係由歐洲運來者現起卸在浦東云 
　　法郵船包島斯號本日十一時可由神户還抵上海停泊於黃浦碼頭現定十三日出口由滬往之旅客除由北京國立學校派赴里昂留學之學生一百四十名外尚有女學生十餘名亦搭此輪至里昂此外更有本埠同濟學生十四名係轉向德國留學者而香港亦有學生四十名至法此次該輪回航到港後須先至海防再往西貢等處云 
　　昌興輪船公司之蒙抵格爾號輪船已於昨午由温哥武來滬裝來進口貨共有一千噸其中大宗爲各種機器餘爲洋布今日開往香港並無出口貨運往 
　　天祥洋行之麥西普尼亞號由紐約來華今日可以進口來貨祗顔料六百件白蠟一百件其餘爲電汽用品一千六百件 
　　太平洋郵船公司之愛瓜多號現定十三日還美上海出口貨有湖絲一百包礦砂六百七十箱青荳五十噸雜貨一百餘噸 
　　奥國因戰事所受之影響過重現在進出口貨異常缺乏兹本埠意國郵船公司以中奥間貨客均少業已將兼航日本一路取消營業並已延長班期减少船隻矣又紹和洋行經理之葡輪刻下亦因中葡間進出口貨件毫無故不派船開駛至中國云 
　　東洋汽船公司之新貨輪銀洋丸刻已出廠業定下星期二開始加入南美航線内駛行 
　　昨日停泊滬港各國兵艦祗有英國巡洋艦麥格拿利亞號Ｍagonlia湖特雷克號Ｗoodock及日艦Ａkate三輪餘均出巡在外云 
[昨日火車運出之銀洋]  
　　昨日（十日）流寗路大通運銀公司承運中國銀行寶銀三箱計一百八十隻重九千兩又交通二箱一百二十隻計重六千兩裝至南京造幣廠又現洋二千元至無錫一千元至南翔又五百元至蘇州又同和公司承運鹽業銀行寶銀六箱計重一萬八千兩又現洋六千五百元至嘉興 
[金巿驟變之因果]  
　　本埠先令巿面自星期一三日以來忽見大縮計星期一先令掛牌爲三先令九辦士至今日止竟縮二辦士半計掛六辦士半以致人心大恐標金巿價飛漲由三百四十二兩高至三百五十三兩半相差十兩之鉅且巿勢異常趨高當此金價看跌之時忽然經此暴變實屬意料之外大條亦復繼縮計星期一大條無電昨前兩日中小去一辦士半大條連趨長風此次之縮完全係買先令投機之影響金商向銀行開進先令三日中數額甚鉅以致先令内盤極軟掛牌遂亦見縮昨日大條價遂亦見小惟又拋金商消息此次金價之抬高斷乎不能永久蓋投機金商旣有鉅額之先令結進當然不久即要開出云云且昨日先令改縮致内艦反而見硬是以金價不高而跌也據現勢觀察今日大條或再將續縮先令亦難免變動過此則巿面可回復舊狀矣 
[豆餅最近之巿况]  
　　荳餅路往年每至立秋節後即係退銷之時蓋農人壅田已將結束之故本年豆餅銷塲發動甚晚巿面亦平常各處客路油廠如牛莊大連漢口青口夾倉無錫及滬上旗昌和平巨昌穗豐等廠所來之餅較去年增多牌子亦多六七種上海各洋棧存底甚厚目下立秋已過存底尚有三十四五萬之多浙省内地各鄕緣雨水過多田禾盡被淹没各處辦去者出手殊難南北巿公會交易每日祗有一萬片左右行家因伏暑時代無大宗出銷今屆做期貨心思買賣咸受虧折故早停手當地售與同行以備結束昨日巿上正牌餅及大連有邊餅巿價尚堅每片一兩三錢雜牌餅則價殊不佳且難脫手云 
[車糖現貨大缺]  
　　火車糖巿上見俏底貨售罄近日太古所到者皆運往寗波漢口兩埠之轉口貨申地並無起卸東洋横濱廠日内有貨可到爲數不多僅數百包所有定貨五千包將次交齊大里廠兩次計開出一萬六千包未到神户前開價十兩零三錢定有二千包即可到申現貨申行惟此區區可以應付主顧存底之枯薄爲歷來所未有是以月内各埠月餅上巿出銷現貨勢必軋跌云 
[貨棧内查獲大批烟土三誌]  
　　續獲恒安棧主郭兆如摘釋管棧人王月 
　　虹口閔行路捕房捕頭麥搿來搿於八月一號晚率同通班中西探目包探等至天潼路三百四十九號門牌恒安貨棧内起獲估值洋五十萬元之鴉片烟土烟膏三十八箱並查獲與此案有關之粤人王鐘程順芝王月三名解由公共公廨諭第一被告交五萬元第二第三兩被告各交二萬元舖保候查明研訊等情兩誌本報連日以來捕房已查明該恒安貨棧係潮州人郭兆如所設郭原寓法租界公館馬路名利客棧五十五號房間此案發覺即移寓公共租界九江路（即二馬路）三泰棧六十三號房内承辦此案之中西包探因於前日下午密往將郭逮捕押至昨晨連同王等三人押解至第一刑庭經俞會審官及英包副領事升座研訊首由捕房代表律師陳述案情次據華探目王四福西採目康仇利分别上堂稟稱捕房於是日下午四時許得到天潼路三百四十九號屋内儲有大宗私土之報告即稟請公堂發給搜查狀至晚八時由捕頭率同通班包探馳抵該屋門首見巿招爲恒安棧門上貼有白紙書明該棧一切捐費等項均向北四川路五十一號支取旋即按址而往見係油店詢問該店主爲誰據一婦人言店主不在店中我等不信入店登樓見第一被告王鐘從不房間内走出程順芝隨後步出當將二人逮捕帶同轉至天潼路恒安貨棧内起出烟土王有係管棧人亦即拘獲云云時甘維露律師起稱敝當事人王月居見證地位應請先行訊明將其被控案註銷堂上允予先訊該律師乃命王月站入證欄詰據供稱我前因失業由王鐘舉荐與郭光如派至該棧看管貨物每月工資十二元此種與烟土同樣之貨物前已見過一次我祇知其内係雜貨初不悉其内係烟土第一次我在棧内所見之貨係由一西裝少年帶小工多名前來起去該西裝少年到棧我見過數次惟其姓名則不知悉王鐘我從未見其來過等語於是郭兆如之律師起稱該棧房屋查係公和洋行産業由第一被告租賃轉借與郭作爲進出口堆棧言畢就坐高露玲律師繼起命伊之當事人王鐘站入證欄詰據供稱爲油號股東經理北四川路之油店係分號天潼路三百四十九號房屋係由寗波人胡姓向公和租賃後郭兆如託我租屋我遂將胡所租之屋頂替轉租與郭於今年正月二十三日起租郭與我相識祗一年彼是否爲藥材生意殊不知悉我亦未在捕房供郭係此項烟土之主人等語旋由各造律師向中西包探人等先後盤問至午問官核供以王月一名對於本案無關諭令開釋王鐘程順芝均仍各交原保郭兆如准交一萬元舖保展期七天續訊 
[商品陳列所之籌備忙]  
　　總商會商品陳列所籌備以來進行甚速所長田時霖業已返滬總務科王大章亦由京津考察商品陳列事宜回申並約直隸省商品陳列所技術員陸辛農陳列指導員趙信臣先後到所輔導一切日來田所長督率各科積極籌備不遺餘力故辦事人員頗形忙碌 
　　又該會籌辦商品陳列所商業圖書館已組成募金團各帮商人對於該會舉辦上列兩種事業均表贊同日前寗波帮之各商特别組織一隊已告成立隊長爲盛丕華紹興帮亦組一隊名曰中央隊隊長爲田時霖湖州帮組成吳興隊隊長爲周佩箴其他各帮正在組織中募金團事務所各職員即由總商會各會董中選任每星期三六日必會議一次討論進行事宜 
[日夜銀行開幕紀]  
　　浙商黃磋玖等以滬上銀行無夜巿商人深感不便因創日夜銀行於本埠愛多亞路宗旨崇實不務虚大經理孫君愼欽爲銀行界健者夙以精細穩愼著副經理王志遠亦此中老手昨爲開幕來賓極一時之盛除軍警政界外商界如朱葆三秦潤卿宋漢章等均躬與盛會該行組織内容完備秩序井然規模亦甚宏大聞是日拆出之現欵達三百萬金之巨將來營業發展可預卜云 
[友華銀行銀巿報告]  
　　中美新聞社譯友華銀行十日銀巿報告云昨日倫敦銀價近期跌去一便士又八分之七遠期跌去一便士又八分之五紐約銀價跌二分倫敦紐約間匯價爲三六五半今日此間開盤金鎊跌半便士金洋跌一分之四分之三交易價金鎊九月份爲三先令七便士又四分之一金洋八月份爲六七巿况堅固投機者多售出云 
[近週中公債票股票巿况]  
　　本星期中各種交易所股票證劵物品交易所價高三十餘元近價計一百六十五元之譜華商證劵交易所股又見疲落計本週中價格常在八十元左右較之上星期之巿價又疲數元新股票價計四十五元之譜其他交易所股棉業較好價格已達一百元雜糧稍疲跌至七十餘左右紗布價亦疲數元近價八十元云其他未曾開巿之各交易所及信託公司股邇來交易絶少價格大都不能超過票面而信託公司股票雖未上巿做開行情面暗中買賣大都售多買少價格且在股本之内云 
　　各種公債票巿面大致平穩綜本週變化殊少較上星期無所上落元年六釐價二十五元五角之譜與上星期相差不過一二角之數三年公債價八十元之譜五年公債約五十二元小票亦到五十二元左右較上週稍好其餘七年長期四十二元半較上週好半元八年七釐二十七元稍跌金融公債僅在八折之譜整理六釐公債價計十二三元云 
[近週中之洋布巿况]  
　　布巿自上兩週受長江戰事謡諑之影響巿面已見疲弱至本週中湘鄂戰事風雲日急以致人心恐慌巿面乃益受打擊長江諸帮向爲銷布中心近來毫不辦貨綜半週中客帮中稍有立貨者計有烟台牛莊天津安東等帮而長江帮則毫無動辦本街雖稍有去胃惟皆屬投機性質數額亦屬不大以致價格步步見跌計羽綢斜羽綢元絨泰西緞原布洋標漂布白布之類價格莫不低落自五兩至數分不等昨前呌貨莊拍賣情形頗疲說者謂苟湘鄂戰事不止布巿一時難望起色云 
[國内輪船運貨進出口之調查]  
　　進口貨（港粤）太古公司之蘇州輪船昨由港粤裝來車糖六千四百包白米四千二百三十五包黃糖三千三百六十包白糖一百九十一包洋燭三千九百九十八箱水泥二千桶大冰糖二十箱小冰糖一千五百包香蕉五千零三十四簍葵扇二千七百五十二件沙籐三百六十九件白蠟一千零九十五包香水一百四十三箱荔枝乾二百八十五箱蔴包四十包草帽邊八十件甘蔴七百件此外爲洋參拷皮洋食物紅皮細扇菜蔬胡椒椽柚子與雜貨（福州）招商局之新濟輪船昨由福州裝來大簍茶四千二百十九件小簍茶一百零六件紙頭一千三百五十八件筍乾一百八十八件上等紙六百八十件下等紙八十件枝乾八十八箱花乾一百六十九件洋莊茶二十一箱牛皮八件雜貨一百六十五件（長江）太古公司之大通輪船昨由長江裝來黃荳一千一百四十一包小麥一千二百三十九包白米四十五包青蔴二千五百五十四件土布五百零五件桐油二千七百零五桶鑛砂一千零六十桶夏布五百八十一件皮油四百七十桶粉絲一百四十九包藥材二百九十七件鷄蛋一百四十箱皮蛋一百壜洋莊青蔴一百三十一件紅瓦三千九百八十張紙頭三百七十件鋼條一百十件黃白絲三十二包茶葉一百零五箱金針菜三十件烟葉五十二件木耳二十五件鴨毛三十八件棕絲四件雜貨三百件又招商局之江裕輪船亦由長江裝來麵粉三千六百包桐油七百二十桶機花一百五十六件靛青五百零三桶皮蛋一百五十壜黃白絲二十九件木耳二百七十八件紅茶三十箱鷄蛋二十五箱蓮子六十一件紅瓦六百三十張藥材六十六件蔴油五十二桶紙頭二百零一件瓷器三十五件拷皮二十件蛋頭三箱青蔴十五件雜貨六十二件 
　　出口貨（港粤）太古公司之蘇州輪船本日裝往厦門計有麵粉三千五百包黃荳一千六百十三包土酒一百十壜藥材一百二十四件花生二百五十包粉絲五百五十包草蓆二百十件洋紗五十五箱木耳十件生梨十件鐵條六十件餅片二十件又裝往香港貨有麵粉五千包黃荳二百四十九包生油二百五十六桶藥材三百九十五件木耳一百十二件白糖六十包石膏二百件皮蛋一百壜蓮子一百二十六件茶梗四十七箱魚乾六十七件綢緞十一件　貨九十六件又裝往廣東貨有麵粉一萬五千包黃荳一千九百七十五包小麥七百五十包石膏四百件膏蔴四百四十件藥材一百十二件生仁四百五十包白礬二百二十件棉花一百五十九包湖絲二十三包烟葉八十二件洋紗五十八件生油十桶土酒四十一壜皮蛋五十壜蜜糖二十箱雜貨九十三件（寗波）寗紹公司之新寗紹輪船本日裝往寗波有麵粉一千三百包石粉二百包棉花四百五十三包香烟」百二十四箱洋布七十九箱水菓八十簍洋釘一百二十五箱芝蔴五十六包玻璃二十箱鐵三千零九十五斤雜貨二百三十一件 
[浙省轉運銅元過滬之知照]  
　　自各地銅元充斥巿面影響頗鉅浙省當道疊經通令禁運銅元以維巿面在案昨滬杭甬鐵路奉浙江省公暑來文以造幣廠所鑄銅元近須運往他省業已呈請幣制局發給護照以憑轉運仰即查騐放行等因當經鐵路局長飭下所屬運輸員司上经後凡遇車運銅元持有護照者一體查騐照運倘無護照即須扣留呈候核奪辦理云 
[警署嚴查輕質及私鑄銅元]  
　　淞滬警察徐廳長自奉省令嚴查輕質及私鑄等銅元後當即通令所屬各區署所遵照南巿第一區警察署王金山署長遵即派出巡官前往境内各小錢莊烟紙店等嚴厲檢查並傳諭各該店主切勿收兌如有人以前項銅元兜兌者須立即報告崗警或投署呈報以便派警拘究云云 
[莫干山渡輪照常開駛]  
　　滬杭甬鐵路莫干山至拱宸橋之輪渡武康汽艇因連日颶風不便行駛曾於前日起經該路局長飭令停止開駛在案昨該路據天文台預測颶風近已停止不致復發故於昨日電令莫干山坐辦員飭令武康汽艇准於今日（十一）起照常開駛往還以利行旅一面電飭各站照舊發售莫干山車船聯票矣 
[滬寗車又碾斃一人]  
　　昨日（十日）滬寗路下蜀車站附近有一鄕人在黑暗之間不知被何號車輾斃當由該站站長派警招尋家屬備棺收殮 
[中華義勇軍月賽記]  
　　租界萬國義勇軍中華隊八月份射擊比賽業於本月四日十日兩天早六時三十分在虹口靶子場舉行課程爲一百碼臥射五彈成羣靶又一百碼臥射快槍月亮靶五響每槍限三秒鐘槍口均上剌刀即本年新式練兵課程中之第十及第十一二條之規定作爲月盃比賽結果每班最優分數三名揭錄如下（特班）（一）總務排長陸葆泉三十五分（得盃）下月讓九五折（二）排長郝伯陽三十五分讓九三折凈三十二分半（三）射擊敎練排長陳景塘三十五分讓九折凈三十一分半（第一班）（一）隊員霍思美二十七分（得盃升特班）（二）隊員何豫初二十五分（三）隊員李繩祖二十四分（第二班）（一）棚長余顯恩三十五分（得盃升第一班）（二）隊員蔡均和二十九分（三）隊員王竹卿二十六分（第三班）（一）隊員楊左陶三十二分（得盃升第二班）（二）棚長趙懷炳二十」分（三）棚長周光業十九分第四班不足法定人數無比賽聞下月間該隊照向例舉行賽槍年會（即中華隊第十五週年賽槍大會）其比賽課程及備辦各式奬品須經該隊上級者會議後方可發表云 
[愛多亞路聯合會成立會紀]  
　　本埠愛多亞路商界聯合會於昨日下午二時假座民國路老北門外浸會堂開正式成立大會該路各商店均懸掛國旗以誌慶祝屆時到會者除會員二百餘人外並有各團體代表陸督同許雲輝周伯堯林仲餘陳春盈儲紹基林大松林超塵陳家寶徐子航吕靜齋江錦春成爕春陳占六潘德春盛羹梅俞鍾英熊成熙等約三百餘人三時許開會正會長穆抒齋因事未到公推副會長魯庭建主席文牘主任章仁麟紀錄主席委童理璋報告經過情形略謂本會發起將近一載遲至今日始行成立可見組織一會原非易事必須内部組織完全而手續上亦種種具備主能宣告成立所以本會先選職員再開成立大會但聯合會之設皆由居此世界潮流之際吾人所受之痛苦非組織團體集衆討論無從伸佈吾人所希望之目的欲改中國商人非普及敎育養成人才固結團體不可請全體起立向國旗行三鞠躬禮主席致歡迎辭各路聯合會致祝辭各路代表周伯堯陳家寶成爕春江錦春盛羹梅熊成熙及職員沈永康朱珊源等相繼演說大致希望團結堅持到底和衷共濟主席代表該會全體致謝來賓遂攝影而散 
[汽車碾斃塌車夫之相騐]  
　　前日下午有一裝貨汽車在公共租界愛多亞路疾馳而過致將塌車夫寗波人茅春水撞傷倒地該汽車夫見已肇禍仍不停車直前逃去旋由巡街捕到來將茅送院醫治無效身死由院通知 
 
 
 

Page 15

 
 
捕房飭探將尸舁往虹口斐倫路報請公共公廨俞會審官於昨日午後偕同美約副領事蒞所騐明茅春水生前委係被汽車碾傷身死飭吏塡就尸格升座公位由尸弟茅順水投請查緝在逃之汽車夫懲辦官諭茅具結領尸棺殮仰捕房偵查肇禍之汽車夫提案訊辦 
[科學名詞審查會執行部開會]  
　　科學名詞審查會於本年七月間在南京中國科學社開第七次大會推定執行部委員由每一團體選出代表一人組織之前晚（九日）八時在方斜路江蘇省敎育會開執行部委員會到會者沈信卿趙修鴻俞鳳賓劉和士余雲岫等沈信卿爲主席報告九年度之收支吳和士報告本年大會情形本年所審查者爲化學（有機化學）物理（磁學電學）病理（總論）動物（討論大綱明年仍開物理病理動物三組並加植物組地點在浙江杭縣舉行民國十二年之審查會爲動物數學生理或生理化學地質及礦物四組由大會交執行部所有關於經濟方面之議案二件亦鄭重討論議决散會時已十時矣 
[博物學會會員旅行採集]  
　　中國博物學會本届大會原定於閉會後會員分組旅行爲調查採集之舉順便游覽現分普陀及無錫兩組已先後出發會中津貼旅行費每人八元並派人陪同前往以資鄕導 
[理科會第五屆工藝傳習會]  
　　理科敎授研究會於八月六七兩日舉行第五屆工藝傳習會請法國里昂大學化學工程師楊孑嘉君及江蘇省立第二第三中學校化學講師顧欣伯君實地敎授所授種類甚多第一日爲自來水筆用墨水透印墨水紅墨水藍墨水鍍金火柴第二日爲火藥紅綠燄火牙粉捕蠅紙荷蘭水肥皂學員除理科講習會全體學員外有外來者九人其姓名如下錢振華金作賓趙燮丘鴻逵葛承德陸偉鼎徐問庭黃任民吳佩祥所有學員抱所望而來得所欲以去非常滿意均稱揚理科敎授研究會此種辦法有益於家庭學枚社會者甚大而理科講習會之學員俱欲返里後仿此辦理羣請吳和士力助各人在本縣之建築理科實騐室並舉行講習會傳習會云 
[各學校消息彚紀]  
　　夏令兒童義務學校上海基督敎夏令兒童義務學校自開辦以來已數星期各敎員均不避炎暑熱心敎授共是項義務學校計二十五所分設英法各界及城内各地共有生徒二千餘人現因秋季開學將屆各義務敎員均須返校入學故定於本月十三日下午三時假老北門浸會堂舉行全體休業式特請鄺富灼博士及顧蔭亭君中西文演說並定於是日蒞該堂陳列各種手工成績以餉來賓云 
　　申新學校老北門東首民立路申新高小國民學校開辦五載高小科英算程度較他校爲高其他各科敎授亦頗認眞現定夏曆七月十七日考騐新生徵收學費十八日開學 
　　鐵華學校法租界巨籟達路鐵華義務兩等學校昨日下午開敎職員會議校長陸鐵華女士主席列席者爲體育主任易麓樵國文主任葛志亮英文主任董傑英算主任鄭伯長圖畫主任陸鐵民及范迪允等十餘人討論下屆改訂課程嚴格管理注重商業等進行方法校董會主任英商元芳洋行行長倍恩君擔任畢業生之出路力爲設法定陽曆本月十九日開學現商業科一二三年級及國民科免費生均尚有餘額云 
　　亞東公學北京路石路口亞東公學今屆遷入新校舍添聘黃覕子擔任國文王景石擔任數學羅星耀擔任英文昨日開校男女學生到者約二百餘人新舊職員到者二十餘人惟敎務長王卓雲因病不能到校行始業禮畢由國文主任陳野鷗陳述今後敎務上應注意諸項後敎員及來賓相繼演說至十一時始散聞該校夜班改組中英算三科專門夜校又新設中英算三科函授部即請日校諸敎員分頭任課均於月之十四日開學云 
　　涵德夜校新閘醬園弄口涵德商業夜校本學期已於昨晚起正式上課學生頗多各級教員除校長應毓賢每晚在校擔任重要功課外現已聘定前工部局華童公學西文敎授江稚生爲正科正敎應毓剛爲預科助敎聞各級尚有餘額可補云 
[河海工程學校在滬招考消息]  
　　南京河海工程專門學校本屆招生四十名分南京上海杭州天津濟南五處招考日前該校派員來滬借西門省敎育會爲招考處於九十兩日分程試騐各學科考畢後先行發表預榜正榜則俟本月十五日左右各處書卷審定後登申報揭曉兹將預榜取錄各生姓名列下王心淵董繼滙胡翼天黃紹榜李衡溪張立功劉顯沅翁綸朱詠沂楊文照徐宗駿夏建中胡佩如 
[浦東醫院董事會紀]  
　　前日下午三時浦東醫院開第一次董事會公推汪薇舟爲主席報告開會宗旨次由總務會計陳泉聲報告經過情形及收支賬目遂提議進行事件（一）此次開辦經費尚不敷一千七百餘元若急於建造後埭樓房及造重症房太平房等不敷之欵預算已在五千之譜在募捐困難之時暫由董事會籌借建造俟將來募有捐欵隨時歸還議决通過（二）本院經常經費在未認月捐之前由董事每人每年認募一百元維持現狀議决通過（三）本院應推定院長以資統率今日到會董事已過半數遂推定陳桂春爲正院長張錫華爲副院長汪薇舟爲院務主任嗣後關於院務一切事宜由陳泉聲君商承正副院長及院務主任辦理議决通過散會已鐘鳴七下矣 
[吳淞籌辦施醫局]  
　　吳淞鎭紳商兩界現擬籌辦施醫局一所以濟貧病地點設外馬路東首六區警署隔壁褚老神廟内側廂中定期隂曆七月初十日起九月初十日止所請各科醫生俱盡義務每日開診凡遇病家隨到隨看概給藥品亦不取資云 
[請發展覽會勸導員費用]  
　　江蘇省第二次物品展覽會應徵物品業經南北兩商會推舉勸導員分别出發勸導所需車費公費等類亦經該兩會公函沈知事照章酌給以省周折云 
[稅務船移泊關橋浦濱]  
　　上海稅務總公所向在南巿大碼頭浦濱設有稽徵稅餉之稅務座船及各業認商所泊之稅務船隻兹因大達輪步公司在該處推廣輪埠第九碼頭將各處小輪船均行移泊該處恐小輪進出有所妨礙爰由該公司函致上海縣商會轉函稅所請爲設法移泊俞所長接函後已令將一應稅務船隻移向關橋迤南浦濱照常停泊俾便查騐貨稅云 
[證劵物品交易所消息]  
　　上海證劵物品交易所巿場揚揭示第三百三十九號云八月八日爲止所有八月期本所股現存買進者一方之增加證據金每股再徵收十元須於八月十日上午十一時以前繳納八月九日起之新交易共買進一方之增加證據金改爲每股三十元須與本證據金同時繳納 
[清道亟宜注意]  
　　本埠城廂内外清道事宜日前雖經淞滬警察廳布告並通令各區署督率夫役認眞打掃後初時大街要道尚見夫役稍予掃除詎知爲日未久各區衛生人員因天熱並不出外巡查視布告爲具文通令若弁髦以致城廂内外無論大街小巷瓜皮垃圾觸處皆是蒼蠅蚊蚋易染疾病現交秋令疫癘流行有清道之責者宜亟加注意焉 
[竹筷插入肛門斃命之蒞騐]  
　　業做肚兜之葉某爲人將竹筷揷入肛門一案已誌昨報兹悉葉某即葉耀廷又各葉耀蓮南滙四團人今年三十一歲其弟葉小蓮則在西王家弄開設成衣店耀蓮則居顧家弄口成衣店顧芹川家惟顧店中日夜有小流氓賭博舊曆本月初三夜各流氓中有小福生即錢福生綽號閙天宫爲首向耀蓮硬借洋元不遂即糾合許阿二即許榮生並顧芹川之子等共八人於夜間一時許入内乘耀運熟睡之際上前動手先用毛巾套住頭頸使其不得聲張後將八寸長之紅竹筷揷入肛門即一閧逃逸耀蓮受創呻吟床褥同居者疑其患痧爲之醫治並送到小蓮店中小蓮盤悉前情設法將筷取出奈因傷勢甚重先送醫院因醫生不允擔保退回家中小蓮乃投一區三分所報告立飭長警將錢許二犯並顧先後獲送地檢廳訊辦前日小蓮又將耀蓮舁送新普育堂醫治無效延至昨晨斃命小蓮偕屍妻葉李氏聞耗奔投地檢廳稟請伸寃午刻委派楊檢察官陳書記官沈檢騐員等蒞該堂相騐當命小工將屍舁出安放木床上如法檢騐良久周身無傷且肛門四周亦無傷痕楊君乃命堂丁往請堂中醫生前來談話堂丁稟稱醫生他往此刻不在楊君日然則爾將死者診斷書取來一觀堂丁稟稱該書何在我亦不知楊君命將該屍安放太平間中候會同醫生再行覆騐 
[英美烟公司工人罷工十七誌]  
　　浦東陸家嘴英美烟公司新老兩廠車問工人罷工風潮經該廠華經理汪某從中調解雙方已漸見接近昨日兩廠工人已有半數入廠工作其餘各工人尚在堅持西人方面業已派出多人分頭勸導而已經入廠作工之人放工出外恐遭反對者毆打故由該廠請三區警署飭警加意保衛俾免肇事並聞三區警署據該廠西人函告有人利用罷工機會從中煽惑藉以漁利請飭警嚴緝懲究等情故該署連日飭派便服幹警四出偵緝以便拘送法庭按律訊辦云 
[檢廳法警移提拐案被告]  
　　婦人黃錢氏在上海地方檢察廳狀訴徐關炳誘拐伊媳黃徐氏案内之湖北人沈裕山因係在虹口嘉興路開設米店故該廳函請公共公廨協傳由廨將沈傳案諭交二百元保出自行投廨質證在案昨晨檢廳派法警投廨聲明沈迄未去廳惟以其係刑事案被告故奉文前來請求移提云云沈延律師上堂聲稱沈對於該案居證人地位因内地官廳將沈加入被告故不願往堂上可令法警轉知該案原告人來廨起訴云云中西官磋商之下諭沈仍交原保候函致上海地檢廳詢明究竟復到再核 
[姦佔寡婦之併究]  
　　浦東三林塘婦人王趙氏生有二子長名松泉次名阿虎松泉於前年病故遺妻瞿氏今年二十七歲近忽失踪兹經王趙氏母子來滬找尋昨在小西門善積里尋獲查係被劉阿六姦佔乃稟控二區二分所飭警將劉阿六王瞿氏一併拘解到所轉送地檢廳訊究 
[颶風漂失木排之尋獲]  
　　南巿各木行木植經人購就後必在浦東周家渡南碼頭等僻靜處所紮成木排以待運送此次颶風是處木排俱遭漂失後由各行家派司追尋均阻滯在西南鄕長橋港口等處幸未散排故未漂失現已報告水上警察分所前往分别認明一併帶回 
[查明民生紗廠並非侵佔公地之縣令]  
　　上海縣公署指令蒲淞巿經董呈爲查復民生紗廠並非侵佔公地由呈悉旣據查明並非官地襲效忠等所請應毋庸議仰即傳諭知之此令 
[鞋業互訴攻訐之縣批]  
　　本埠排鞋工人因另立事務所與履業公所對峙收捐苛歛同業中與之反對發生罷工之舉迄今尚未解决雙方各持理由赴上海縣公署呈訴攻訐兹將批示彚誌如下（一）排鞋工人代表應如榮等呈爲假名築會違法歛錢環請查禁撤銷批准成案由批呈及粘附憑證均悉據稱該工帮失業工人步啓財等假排鞋事務所名義私改章程勒捐滋擾環請撤銷布告即予封禁等情查前據步啓財等議訂規章請設排鞋事務所由該帮全體簽名連署呈准給示在案今察核所呈各節及其私印規章與呈准備案多不相符其爲假託辦理公益歛錢私肥已可概見應將該事務所撤銷並予究辦可也此批粘證存（二）步啓財等呈爲强迫簽字意圖反對請察核由批呈悉正核批間據該業工人應如榮等六十餘人簽名聯稟控稱該民等假名勒捐粘呈證據環請查禁等情察閱該事務所印發之規章與從前呈准備案者多所不符内如第五條改入行費四元爲十二元六角第六條之學費五元則爲原章所無該民之朦混詐欺行爲即此已可概見原控各節事非無因着即將事務所尅日撤銷並吊銷原示聽候究辦此批（三）鞋業閻惠卿等呈爲違法歛費煽動罷工請求拘拿首犯以維營業由批呈悉此案前據該業工人等來呈已令步啓財等將排鞋業事務所即速撤銷並吊原發布告聽候究辦一面候飭吏傳諭工人等一體上工可也此批 
[鴇婦違章科罰]  
　　專查妓寮之三十五號副捕頭摩毫前日與八百二十五號三道頭華捕查悉廣西路福祥里鴇婦陸王氏所開之妓院内容留十三歲幼女吳阿媛吳阿巧八歲幼女周順金及未捐執照之妓女連桂寶在妓女翠琴房中或學曲或侑酒有違取締妓院章程將吳女等拘送濟良所昨晨轉解公共公廨稟明調查情形請爲發落當有連妓家屬延穆安素律師到堂要求將連桂寶釋放並有甘維露律師上堂聲稱伊代表吳阿巧之兄吳桂生及周順金之父周少蓮查該兩女家住會樂里昨晚因同往該妓院向周小蓮取錢適捕房人員查到實被悮拘請求准該父兄具結領回云云質之吳阿媛供家住大世界左近餘慶里父母均在我願往濟良所等語捕房又將該鴇婦傳案訊供支吾中西官以該鴇違章屬實判罰洋二十五元充公吳阿媛發濟良所留養連桂寶斥釋周吳二女分别交各該父兄上人結領回以後不准再入妓院 
[募化建醮捐起釁]  
　　閘北江淮公所前日延僧入啓建盂蘭盆會昨晨有汪在書者手持該公所緣簿向該處居民南京人朱鶴友捐洋五元朱祗允出小洋三角因起衝突朱被毆傷頭部當由江寗公所董事投四區爲朱伸訴請求澈究顔署長諭候查明核奪又有婦人徐余氏昨晨向興隆里工頭江姓家募化江淮公所打醮捐江妻允出小洋三角詎徐婦竟爾扭毆並由錢銀樓與徐婦之子在塲幫兇小工顧忠元則袒助江妻致顧與徐婦頭而均受毆傷流血滿面被崗警一併拘入四區押候訊明核辦 
[製造鉛質小洋分别押儆]  
　　崇明人陳大郎因與甬人周興章周之姘婦楊氏在滬西檳榔路一百十三號屋内私鑄鉛質小洋前晚正在製造間適戈登路捕房包探吳柚生巡夜經過查見當即入内將以上男婦三人及僞小洋三百餘角連同各種製造器具藥粉一併帶入捕房稟明捕頭諭將陳等分别拘留昨晨將陳等並周之幼孩解送公共公廨第一刑庭經俞襄讞會同英包副領事研訊屬實判陳押西牢年半周押一年周楊氏因其幼子無人撫養姑寛斥釋僞小洋及各種製造器具等銷燬 
[藉端攫洋之押儆]  
　　滬西檳榔路八十一號門牌小烟紙店主張果卿指控山東人郭永康安徽人趙兆先於前日下午糾同在逃二人以藉义麻雀糾葛爲由攫取大洋十四元銅元百餘枚等情昨日由探吳柚生將郭趙拘解公共公廨並稟明其同黨二人往拿未獲中西官得稟向兩造質訊明白判被告兩人各押西牢兩禮拜起案之洋交張領回 
[昨日公共公廨訊案紀]  
　　昨晨公共公廨第二公堂由陸襄讞會同領袖英總領事特派俄員麥拉夫氏訊理（一）光明烟草公司訴華美烟公司賈榮章孫鋆卿等定製香烟不出請追損失洋六萬五千零零四元六角案被告延許理律師提出反訴「堂諭」改期再核信一束紙烟八盒存案（二）朱欽誥訴秦爾克糯不理貨欵案「堂諭」被告應於十四天内給付原告洋一百四十六元七角六分及自本年六月二十七日起至執行終了日止常年六釐利息堂費歸被告負擔 
　　又午後第二公堂由陸襄讞會同美約副領事訊理（一）美商花旗烟公司訴新業公司新世界違背合同請追損失銀兩案先由被告代表律師上堂呈遞聲請書並據聲稱本案中有兩人擔保履行契約條件不在被告地位要求撤銷而原告律師所進稟詞未曾詳細註出原告究爲何種問題受及損失未載明白請飭原告律師按照事實補具稟詞俾可答辯云云而原告代表律師聞語反對「堂諭」着原告於三日内修正訴狀將起訴理由詳細載明被告等接訴狀後亦須於三日内提出辯訴狀被告律師對於兩人控案之請求駁回候改期再核（二）美商森昆洋行控駿餘顔料號定購顔料貨到延不照出請追貨價及損失銀兩案先據原告代表律師許理上堂譯稱被告所定品綠品藍已經本埠化騐專家化騐鑑定質地優美已將化騐單報告公堂所有品綠三千磅於六月四號賣與天津客人所受損失請爲核斷云云而被告代表律師到堂反對以原告所售出之貨與巿價不符且查該貨並未售出等詞「堂諭」被告所定之品綠一種旣經上海化騐室鑑定質地優美被告應按照合同與品藍一種一併出去騐貨費應歸被告擔負此諭 
[指控俄人塗改鈔票案復訊之結果]  
　　虹口百老滙路義昌錢店夥李寶章指控俄人某甲將一元之花旗鈔票改作五十元混兌去洋九十九元一案業由捕房將該俄人拘解公共公廨判押西牢一月並賠償原告損失等情已誌本報兹悉該被告奉判不服且得同籍者五人願爲作證遂延律師禀請復審昨日下午經李襄讞會同領袖領事特派俄員麥君升座復訊該被告之五證人相繼上堂證明被告素來行爲及此項鈔票係由另一俄人交給被告其接受時實不知已經塗改各節旋由兩造律師辯論之下問官核供以此項鈔票原告旣不能證明確係被告塗改遂宣告被告無罪判令開釋惟原告則不能因此受及損失仍着將被告保洋内提出九十九元由原告具領 
[婦人私售燈吃之科罰]  
　　住居楊樹浦韜朋路二十九號門牌之無錫婦人尤趙氏在家内私售燈吃洋烟經該管捕房中西包探查悉前往將氏連同烟膏烟具一併抄獲昨解公共公堂由中西官訊實判罰洋二十元充公無力改押女所兩禮拜烟膏烟具銷燬 
[私賣鴉片之罰儆]  
　　法租界霞飛路捕房探目徐阿東查悉何益民家私售烟膏又林阿林陳張氏兩家私設烟榻容人在内燈吸鴉片故於前晚先後至各該處抄出烟膏烟槍等物甚夥帶入捕房諭令交保候究在案昨日傳至法公堂請究先山徐探上堂稟明前情詰之何等供認私售烟膏燈吸不諱中西官判何罰四十元林陳兩人各罰三十五元充公烟具没收 
[攫烟土禁押三月]  
　　無錫人虞關寶前日串黨在河南路攫取洪寶生所携值洋十元之烟土一包圖逃經洪鳴捕將虞追獲烟土已被其同黨取去帶入捕房昨解公共公廨經中西官向見證許阿福等質訊明晣判虞押西牢三月示儆 
[誌謝]  
　　陳栩園君主任之文藝叢編第二册現已出版昨承家庭工業社惠贈兩本誌此道謝 
來函 
[少年宣講團啓事]  
敝團服務社會已屆十載附設游藝新演原爲補助宣講進行乃承各團體紛紛見邀凡事關公益義舉莫不樂爲效力稍盡義務以符敝團服務社會之本意惟因近來各團處往往有未曾向本團接洽或未得允許貿然將本團名義刊於入塲劵或披露報端殊爲不安今後如有以上行動敝團概不負責且須登報聲明以告各界免有悮會此啓 
雜評二 
[文告（訥）]  
　　私鑄輕質之銅元其當禁固也然禁之當求其原輕質銅元之多不僅在私鑄而尤在官鑄中之私鑄官銷中之私販私售江蘇雖不自鑄尚代人鑄旣代人鑄則私販私售之弊即不能免今日銅元充斥之爲患不在外來而在内壅若徒以文告禁止私運入境無益也關係外交之鴉片其當禁固也然禁之亦當求其原鴉片之私種私運不在小民而在武人官吏之包庇果欲禁烟當嚴禁武人官吏之包庇而不當但禁小民當出於自動之禁而不當但爲外人抗議計主權體面而禁若徒以文告敷衍外人耳目無益也 
　　推之其他農商部對於交易所之種種文告財政部對於捐稅之種種文告皆不求其原而徒欲藉官廳勢力以空言收操縱之實效不幾令人齒冷耶外人笑我官吏之文告不值一文錢可恥孰甚 
公布欄 
[江蘇高等審判廳]  
　　民庭判决張桂庭爲房屋涉訟兹據補繳訟費聲請受理一案（决定主文）本廳十年七月十一日之决定更正之本件上告聽候本廳另行審理董煥發與尼森英爲庵産涉訟聲請更正一案（决定主文）本件聲請駁回八月十號 
[江蘇高等檢察廳]  
　　批示王秋霞狀悉查本案關於刑事部分該民係立於第三者地位照例即無上訴權如對於私訴上有所不服應即以民事狀另向該縣起訴或逕赴審廳訴請核　以符定章而免淆混此批郭子棟不服丹徒縣拘庭令交之命令提起控告呈遞一狀張欣生委蔡倪培辯護呈遞一狀以上兩狀業經本廳查閱函送同級審判廳核辦仰即知照此示八月十號 
[上海地方審判廳]  
　　判决主文（民一庭）一件判决祝瑞泰與唐枵生賠償損失涉訟一案主文唐杏生順償還祝瑞泰定洋六百元及賠償損失洋二百十七元五角祝瑞泰其餘之請求駁回訟費歸兩造平均負擔一件判决陳瑚與尹德發因借欵糾葛一案主文尹　發應償還陳瑚洋五元錢三千五百三十文訴訟費用歸尹德發負擔一件判决趙曹氏與曹聖榮爲劈單控訴一案主文原判决撤銷曹聖榮在第一審之請求駁回本案訴訟費用歸曹聖榮負擔一件决定於德韾與孫黃氏因田畝糾葛聲請再審一案主文本件聲請照准一件判决蔣志高與程錫森貨欵糾葛一案主文程錫森應償還原告人貨欵洋二十八元訴訟費用歸被告人負擔一件判决張長春與王錦江爲債務涉訟一案主文王錦江應償還張長春元本洋一百七十七元内一百二十七元自民國九年隂曆六月初六日起每月刊息以二分計算又五十元自民國九年二月二十五日起每月利息以三分計算至執行終了之日爲止但利息均不得超過原本本案訴訟費用歸王錦江負擔（民二庭）一件判决李伯賢訴馮揆卿爲欠欵涉訟一案主文被告人應償還隆昌元大福記阜德元茂宏大益康彚康胡天順德和欠欵洋一百元原告人其餘之請求駁回訴訟費用歸兩造平均負擔一件决定程紹南與張賢卿因營業損失涉訟一案主文本件控訴准予註銷本審訟費歸控訴人負擔以上八月十日 
[上海地方檢察廳]  
　　批示王善根狀悉已於主迁訊時諭知遺棄不成立在案仰即知照離婚據發還此批劉玉鴻狀悉候再偵查核辦此批張漢臣狀悉候傳訊核奪此批侯晋生據訴爾妻張小三子姘夫張學高誘令同逃請求將張學高之父張國祥提案押追等情查張國祥旣未據訴明有共同誘拐情事自未便因其子拐逃他人婦女之故一併拘押仰即速尋獲爾妻及張學高到案再行呈請核辦何得案外牽涉他人所請不准此批陳士蓮已批陳玉田狀内矣此批王少庵等仰遵傳來廳候訊此批朱阿三狀悉仰即携帶婚據來廳候訊此批黃平康狀悉候送監執行此批蕭恒餘狀悉案已起訴候送同級審判廳核辦此批蔣王氏狀悉已訊諭矣此批龔勲等狀悉查該民等與王良貴互訴賭博一案業將該民等被訴部分訴請同級廳判决在案所有該民等告訴王良貴賭博各節已　飭警傳訊該民等并未如期案案殊　玩延據訴前情候再定期傳訊核奪此批以上八月十日 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[旅美雜談] [  吕碧城]  
美國公立小學校兒童概可免費入學即書籍亦由校備置讀畢還之而已夜學雖於成丁之人亦有不收費者問有數州高等學校亦可自由入學其敎育普及之盛爲世界冠凡文明開化之國皆禁重婚犯之爲罪人曰Ｂigamist吾國現行法律亦禁重婚但娶妾不以重婚論然妻妾之别僅名目耳有婚姻之實無婚姻之名而曰非重婚也此等滑稽法律不堪爲外入道文王百子晋武帝後宫萬人寗非歷史之污點然猶可曰古代思想未開也今則世界交通他國皆同而我獨異此便不革欲人之不以野蠻視我烏可得乎一美人問余曰中國總統有幾妻余答曰一耳曰無所謂第二第三者乎余曰無之曰袁總統子女極多皆一妻所出乎余曰乃其原配與繼配之妻所出曰二年前見香港報記袁總統元配寡妻逝世可證明袁生存時並未喪偶余窘甚惟答之曰彼乃其離婚之妻耳問者睨余微哂曰外交家 
　　美國尚自由然男女間之别嫌明微則至嚴不似過渡之中國每濫無限制也旅館中除眷屬外男客不得入女客室女客亦然餐館中兼跳舞者女子無男子護衛不得入一美國女子欲登告白於報曰一少女欲敎授英文於外國人云云報館拒之曰不得稱少女且須言明只招女生女曰不言年少亦可惟生徒則男女並敎蓋外國婦女多不營商業不習英文故余之招生徒意在男子云報館卒不之許 
　　凡公共塲所多禁婦女吸烟然並無明文標示惟見之輙加勸阻而已六月二十日下院議員保羅約翰生ＢavlBJohnson提議凡婦女於公共塲所吸烟第一次犯者罰洋二十五元再犯則每烟一支罰洋一百元地主亦受同等之罰所謂公共塲所者爲大餐間飯館升降梯街車載客之公共車戲園車站待車室等以及公司行所其主人任容婦女吸烟皆受相等之罰約翰生氏之言曰吸烟之弊甚於飲韋司忌酒能弱種族於婦女尤損其人格之高尚令人失敬約翰生氏自已不吸烟而於男子之吸烟苟非過度不加反對云記者按吸烟之弊男女應同負責若以禮貌論謂女子對男子吸烟爲無禮則男子亦不應對女子無禮每見男子對女客談話時吸巨大之雪茄雖謙遜者或先請示而女客固無不准之者並於男女並集之公共塲所任意吞雲吐霧且爲置巨缸承其餘燼殊非公允之道余嘗與美友論及彼等無以難也 
銷夏雜載 
[西湖新誌] [  鄒仁達]  
　　七食 
　　遊湖者除尋芳訪物留連風景而外復及於食酒樓飯館旗營一帶以錢塘春匯豐園西悅來爲勝岳墳前之杏花村工程局左之樓外樓平湖秋月之壺春樓頗有佳肴春時笱燒　魚火絲蓴菜冬時炙牛肉燒白菜四季之醋魚物美味鮮足領湖産之秀他如青年會之西餐自然居（高莊）之午菜亦多可口惟余於湖産須經庖人之手者不敢多取因無鮮口之味宛如中原紫氣入目可厭老生帖括出口已臭董思白所謂湖中廚子功勝大黃要非戲語湖上諸寺素餐尚潔余獨有取耳 
諧譚 
[牛女問客] [  紓庵]  
　　七夕良辰乃牛女歡會舊例黃河頻驚决口銀漢水勢汎濫牛郎牽牛𧼴赴天河鵲橋無踪四顧惆悵忽覩織女身披蟬紗服足登高跟履盛鬋豐頣凌波而至旣見牛郎不襝袵而鞠躬牛見其妖冶之態不覺大駭亟跨老牛涉水絮細語適爲著者乞巧之時備聞其辭述其問答如左 
　　牛郎怏怏曰卿何一反常態作此俏裝意果何在 
　　女盈盈睇牛郎曰君誠鄕曲不聞今方競言婦女解放事妾趨潮流故恣意於情塲即自達於時髦 
　　牛郎愠曰女子恣肆成何體統卿言入耳使我心痛 
　　女冷然曰君不常言力成一橋駕銀漢上統一東西爾我常 
　　暱勿復睽離耶久不踐言徒事吹牛不能統一東西妾便可南可北此非我負汝實乃君負妾 
　　牛郎太息曰我力勿能枕橋天河之上疏通情愫使卿因怨負我然卿亦太無良不觀彼雲中鵬鳥擅於吹牛而終誤盡蒼生乃彼蒼生忍氣吞聲仍未負此鎩羽鵬鳥則彼蒼生不亦善於卿乎 
　　女鄙夷曰君眞昧於時事不見粤伐桂湘敺王乎誤人終被人誤誤君非我一人爲然人誤亦非君一人爲然人天界隔因果同途言次金鷄爭鳴晨光熹微牛郎泫然自退織女忻然而去 
雜錄 
[七夕餘話] [  吳靈]  
　　目下坊間出書多託爲神仙鬼怪之遺箸如有託余仿撰一種余必將爲之定名曰牛郎織女之遺書分甲乙兩部篇數凡三百六十依照隂曆日數而算其意謂牛郎織女每年相遇只一夕言情無地不能不有書札之來往（詩云終日七襄不成報章可考）深情難宣不能不有日日之書札倩喜鵲爲傳信鴿此書乃得之於鵲橋下者付梓以後我知必有一般痴男怨女將來競買 
　　神話家言天孫織女初勤於女工天帝命配河東牛郎配後遂廢織絍天帝怒命置河西與牛郎會年僅一夕以當讉罰計此神發生之日迄今已不止三千年按之人間刑例不知竟作何等徒刑再隔若干歲方能脫離苦海脫離以後再逢七夕不知人間作何現象 
　　在今日言男女别多而會少此中幽恨難宣苟知崇現世享樂主義牛郎宜可學滬上御車夫織女宜可學滬上繅絲姐（指一二人非敢瀆褻全體罪過罪過）之放蕩天帝亦不當加以禁止不知牛織亦有是心否 
　　牛郎譬北方織女譬南方南北不能統一者多年北方有通欵東鄰之嫌疑南方尚無逾限越規之舉動解放時代爲南方計似亦無妨另覓美侣以遂其離婚之計劃成爲對敵庶免男女間之不平乎一笑 
　　或謂人間一年天上一日故牛織之會在人間視之意屬隔歲在天上視之不過間日間日一會不能引以爲憾余則云果如是爾試以比例計一年抵一日人間之一夕僅天上之二分鐘一日之離别二分鐘之相會苦兮苦兮安能不憾 
小說 
[社會小說衆醉獨醒（四○四）] [  瞻廬]  
　　第六十回舞木棒吕詩婆發顚擁繡衾劉貞婦裝病獨有邦平一個人力持反對態度說道機工要索刁風萬不可長越是增加工價越是增加他們的氣燄將來五日一聚衆十日一罷工我們的資本有限他們的貪欲無窮自古道千朝怪不如一朝怪任憑他們怎樣要索我們只打定主意對於工價永不增加分文這一席話資本家聽了個個贊成單苦了那些神聖勞工生計上大大的受了一次打擊後來探悉情形這番資本家拒絶要求都是劉剥皮一人作梗於是一股毒氣盡化在邦平身上立時糾合了許多神聖闖入劉姓開設的絲經帳房發展那窮神極聖的手段乒乓乓乓劈劈拍拍立時搗做一團糟事後雖曾報告官廳拘獲幾名首要按律定罪但是邦平所受的損失郤向何處索賠這三個警報都在十天以内發生一波未平一波又起接二連三的挫折（此之謂一波三折）彷彿把邦平的一顆心掉在油鍋子裏百般的煎熬鎭日價垂頭喪氣長吁短歎百般的不快活客也懶得見門也懶得出每日早晨枯坐在一間靜室裏面不用僕人侍奉任憑甚麽客來都不許通報（伏線）枯坐的當兒待要打破這座悉城然而銅牆鐵壁那裏可以破得郤聽得一片唱歌的聲音隱隱送到耳邊 
餘瀋[  吳明霞]  
　　野外多園林花木黎明薄暮時輙聞鳥語聲令人心曠神怡彌覺其清幽可樂如斯勝境求之軟紅十丈中渺不可得蓋鳥性好靜感空中濁氣喧擾恒鼓翼飛去此與隱士逃世正相類也 
 
 
 

Page 19

 
 
   
 
 

Page 20

 
 
常識 
常評 
[義務敎育之定義] [  隨]  
　　今者義務敎育之聲浪洋洋盈耳矣而鄕村偏僻之地尚有不知義務敎育之何解者即繁盛之巿鎭亦有以學校不收學費爲義務者此可見吾國國民之缺乏常識矣 
　　義務敎育各國均規定年期現時最長者爲十年如蘇格蘭是最短者爲四年如吾國是美國各州中則四五六七八九年均有之此規定之年期中國民有不得不受敎育之義務故謂之義務敎育 
　　由是敎育行政方面有設置學校之義務若所設置之學校而未足全容學齡兒童則敎育行政之義務未盡也學齡兒童之家長有使兒童就學之義務若有不使其兒童就學者則家長之義務未盡也 
　　兒童學齡之規定各國亦不同歐洲多數自六歲始少數自五歲始惟丹麥自七歲始美國各州或自七歲始或自八歲始或自九歲始我國則規定六歲至十四歲而就學義務年期爲四年各地方之熱心敎育籌辦義務敎育者均應知之至籌辦之要點一曰確定經費一曰培養師資要以分期進行至國民學校足盡容學齡兒童而止其進行之遲速則仍視乎地方之財力與人才而已 
經濟 
[組織交易所不如開設大工廠] [  奚楚明]  
　　上海自物品證劵交易所發生以後一般挾資巨商皆認爲一種投機新事業咸紛紛集資競買股份各組各業之交易所相繼爭起者日見於報紙其資本之巨認股足額之速爲滬上商業中從來所未見今據調查者言滬地信托公司與交易所籌備處已有四十餘處之多其資本有千萬以上者有數百萬者有數十萬者不等統計之總有五六千萬之巨然依我個人目光觀之一般信托公司及交易所雖能調濟社會金融與維持證劵信用各種物價有密切關係但其見利總小不能普及於社會平民生計問題且其營業結果恐難免無有空盤賣買等情事此不過爲挾巨資者與商人角勝負耳况事之有利者必有害則將來得其利者有人而受其害者恐亦不少也兹依我個人之思想而言之上海爲全國商務發達之中心點若是之巨資旣容易籌集何不合開一個完全大工廠擇各種日用品中所需要者分部製造經營之一則可以實惠平民使得托足謀生一則可以挽回利權提倡國貨吾商人苟從根本着想能使用若是之巨資創辦完全之工廠則其事業發達可以預卜且開一交易所收養所員不過數十至數百餘人若辦一大工廠則需用勞工可活數百至數千人我於是乎希望我大商家及大資本之企業家仿報載國民製糖公司之大規模辦法多發起設立幾個工廠庶幾大之有關於國計民生小之可以謀公司利益辦交易所諸公其有意於此乎（乙種酬） 
[歸國華工之生計] [  先知]  
　　歐戰期中英法招往十五萬之華工今以合同期滿陸續運回中國此輩歸國之後若何維持其生計誠社會上一重要問題也猶憶四五年前國人有憫應招之同胞爲饑寒所迫離棄鄕邦遠適異域倡議俟其歸國時爲謀安頓之所迨和會開幕於全國歌誦華工助戰之功之聲中又復有人提及乃觀今日每次歸國之華工當地官廳恐其逗遛滋事遞送回籍其日後之生計從無人顧慮及之西人謂華人惟好空言不務實際徵之此事不其信歟夫此十五萬人之生計國人苟不予以維持彼輩寗不能自謀乞丐也流氓也土匪也即其向日之生涯重理舊業非不優爲然如社會公共之秩序何大多數人生活之安全何故與其聽彼輩重復墮落爲乞丐流氓土匪以擾亂社會之秩序影響大多數人之生活則曷若廣設工廠收納入内一日作工若干時給以若干工資俾有以養其身贍其家不致流離失所而消弭社會隱患於無形之爲愈乎不特此也今日中國正當發展工業之時在在需用良好之工人此十五萬之華工僑外多年從事各種工作經驗旣富技藝亦精雖在英法戰事終了國内事業漸次恢復無所用之而在工業方興之中國實爲需要之人才若招入工廠察其所能分别任用使彼輩以昔之輔助他人者轉而爲祖國盡力本諸新得之經驗與技藝謀製造上之改革則必能於工業界放一異彩也機不可失願國人亟起圖之（乙種酬） 
法制 
[刑律對於精神喪失者之行爲] [  瞽丐]  
　　刑律對於精神喪失者之行爲不爲罪不爲罪者雖有犯法行爲不治罪之謂也蓋刑事之制裁當以犯人之意罳爲前題無意思之行爲不爲罪此立法之大原則也精神喪失者之行爲雖不得爲全無意思然其意思昏憤錯亂與無意思等宥而恕之誰曰不宜惟其精神之喪失須無間斷者方適用不爲罪之規定如其或斷或續時發時愈即不得以精神喪失者論以故酗酒者之行爲雖亦在精神喪失之中終不得引精神喪失之例也或曰精神喪失者旣不負刑事上之責任或有利用彼之精神喪失以犯罪將如何曰此即法文上所謂問接犯是也罪當及敎唆者而不及行爲者（乙）種酬） 
道德 
[對於公園中應守的道德] [  郭皥丞]  
　　地方上不惜耗費鉅資建築亭臺池館羅致奇花異木闢成公園任人游覽者所以謀公衆之娱樂與健康者也惟是吾人之游公園者不可不有相當之道德試舉於下 
　　（一）勿隨地吐痰公園爲公衆行樂之地亟宜保持其清潔不可隨地吐痰彼童稚之任意便溺者尤爲可厭 
　　（二）勿攀折花木吾國人無公共心見花木之可愛者輙思攀折此種野蠻舉動亟宜力戒 
　　（三）勿塗抺牆壁我國風雅人士每善興到題詩致白堊之牆淋漓殆徧此事殊不美觀 
　　我國人因公共心之缺乏的以上海外人花園有中國人與狗不許入内之說言之曷勝顔汗（乙種酬） 
[醒世語] [  學文]  
　　學問愈深責任愈重 
　　作人民之領袖須以公僕二字常存腦中 
　　天下之大事業必經多次之摧折而後成 
　　自命爲最大者必在最小之後 
　　道德爲商戰之利器 
　　吸烟飲酒猶之以繩自縊 
　　有學問而無道德而民不受其害者吾不信也 
　　由苦而得甘可爲眞樂 
　　發行彩票間接造成一大賭塲也 
　　日間作事無憾於心夜間自省坦然安眠 
　　人生苟不盡其本務則雖生活於世亦無價值 
　　怠之一字百業不能成就之賊 
　　出版有害之書籍者雖死後常不能消去其罪過何則蓋其身雖死其惡心尚在也 
　　天下凡事不求太猛但求有恒 
　　積財千萬不如獨身有技 
　　少年爲學最要虚心不可自滿自足遂不能有成就 
　　少時能自知過失者一生之最大幸福也（乙種酬） 
衛生 
[神經系的衛生談] [  黎離塵]  
　　精神作用是我們生活作用中最高級最寶貴的作用所以對於神經系的衛生更不可不注意研究 
　　想維持神經系的作用必先有適當的修練今略舉數則以供閱者 
　　（一）不可用腦過度用腦過度必患腦充血或昏倒及不能安眠等症 
　　（二）不可飲興奮品如酒烟及各種興奮的物品皆不宜食因能令血管脆弱或减損其作用 
　　（三）不可放縱情慾請讀者試一思之凡好淫慾者其神經系的作用是否弛鈍因能令神經系失去一部份的功用（四）不可不重營養（甲）凡飲食運動和沐浴以後血液尚未循環切忌用腦（乙）頭熱和頭痛時當休止一切的思想以靜養之（丙）早起可以呼吸新鮮的空氣早眠可以便神經系的機官中之老廢物排去（丁）寒署皆宜戴帽以護之以免患眩暈等症 
　　以上四則不過舉其大要至於詳細的方法請讀者細思可也（乙種酬） 
[途遇感言] [  啓烈]  
　　日前余行經滬北見某里内人聲鼎沸環而觀者殆數十輩余因揰足以覷則一婦女方暈厥而某醫士正在施診也夫暈厥之故大都屬之中暑若移至清凉凈寂之地再進服解暑藥劑則自能漸蘇但圍觀者若俱不知其故者然擁擠一團雜聲高作該地之熱度其增高無疑原病者之神經錯亂已極今復受外界二度之激剌則錯亂當然更甚欲其速療也難矣 
　　病者之受害旣如上述而就圍觀者言則受害亦甚蓋病者苟症非中暑而係流行之時疫則觀者難免不爲若人呼出之微菌所傳染也 
　　故余意有此類事故發生時宜遠避之而切勿駐觀蓋如是則病者與行人兩俱獲益也讀者諸君亦然斯言乎（乙種酬） 
問答 
[答除去害秧蟲法] [  黃香海]  
　　暇時嘗與老農暢談農事彼農亦以何法能除去秧蟲爲請予則因實行我之在校之所得爲實騐之好機會即以所研究之心得悉舉以告之彼等依法施之屢施屢騐收效甚速法亦甚簡其法爲何即以石灰少許於秧苗發蟲時滿散於秧田之内（一畝田約用石灰數十斤之譜）石灰係一種殺蟲除毒劑蟲受石灰之剌激觸之即死並可隔數年不再復發不但能殺蟲且可肥秧結實加倍誌之以待關心於農事者試之 
[解熱之方法]  
　　君如怕熱莫如讀上海棋盤街文明書局各種小說因爲文明書局的小說趣味最濃一經上手閱看便不肯放下喫飯也忘記了睡覺也忘記了所以暑熱也忘記了文明書局的新舊小說約有幾千種君喜閱何種小說可去隨意選擇必能投君之所好 
 
 
