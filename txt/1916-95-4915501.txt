# 1916 - 95 - 4915501

 

Page 1

 
 
   
 
 

Page 2

 
 
時評 
[根本（冷）]  
　　凡事須由根本上着想其餘切枝節無所用也今日之大局試問能以責任内閣召集會議等了之乎猶之淸末之時能以立憲及信條等了之乎是蓋不待智者而知其不能矣 
我嘗謂事無善惡巧拙所以成爲善惡巧拙者惟視其合時與否使兩年以前而能組織責任内閣召集選舉議會豈不甚善猶之一年以前而不發生帝制半年以前而自取消帝制雖不能爲善亦何至如今日消息之惡然而於前不能而今日行之此事之所以無濟也 
鳴呼時至今日根本何在豈尙不知而乃事此枝葉以從人意耶 
[命令]  
四月七日政事堂奉策令任命那彥圖兼　黃旗滿洲副都統並管理右翼保定等處事務此令 
又令濟克吉特札布巴雅斯固朗沁達穆呢均晉封二等台吉此令　 
又令布彥亨木呼舒明阿均加輔國公銜此令 
又令審計院呈請將試署協審官鈕錡麟叙列五等應照准此令 
又令廣東巡按使張鳴岐呈請任命胡汝霖爲番禺縣知事顔德璋爲新會縣知事錢印綬爲寳安縣知事周學仕爲花縣知事事孫炳麟爲電白縣知事江德駿爲信宜縣知事彭炳堃爲欽縣知事王錫輝試署增城縣知事馮錫薇試署防城縣知事應照准此令 
又令參謀本部呈請任命趙漢章充任建武將軍行署中校參謀周永桂充任少校參謀應照准此令 
又令陸軍部呈請任命梁家榮充任振武上將軍行署軍醫課課長應照准此令 
又令附軍部呈請將姚文華授爲陸軍工兵中校張桂芳授爲陸軍步兵少校張建加陸軍憲兵少校銜應照准此令 
又令陸軍部呈請將閻曰仁授爲陸軍步兵少校應照准此令又令陸軍部呈准管理火器營事務長官江朝宗咨請以榮康補陞鳥槍護軍參領胡圖哩補副鳥槍護軍參領索印補委鳥鎗護軍參領應照准此令 
又令陸軍部呈准　藍旗滿洲都統巴哈布咨請以毓鏢補公中佐領應照准此令 
又令陸軍部呈准察哈爾都統張懷芝咨擬以諾爾布策林揀補公中佐領請予准補等語應照准此令 
又令陸軍部呈准吉林巡按使王揖唐咨請以國珍接襲世管佐領文元接襲户管佐領應照准此令 
又令陸軍部呈准署正白旗漢軍都統麟光咨請以尤達接襲互管佐領應照准此令 
又令據財政部呈稱東海等關附屬各分關局三年度稅收經徵得力人員請予獎勵等語東海龍口分關委員朱建勲荆州藕池分關委員陸懋榮江海通州分關委員沈頣黃田分關委員吳增元殺虎口大關徽收局局長鮑凖塞北稅關經　科科長林丙麟包頭分關主任李官勤殺虎口東鎭川稅局局長甘世恩徵收稅額均在一萬元以上辦理尙有成效著各給予五等金質單鶴章以示鼓勵此令 
四月七日政事堂奉申令籌備立法院事務局辦理國民會議呈務局均著歸併内務部兼辦此令 
[專電]  
北京電蔡鍔昨覆政府電云北京黎副總統徐國務卿段總長鑒華密奉奉勘電敬諗起居無恙良慰遠系邇者國家不幸至肇兵戎門庭喋血言之痛心比聞項城悔禍撤消帝制足副喁望逖聽下風曷勝欽感惟國是飄颻人心罔定禍源不淸亂終靡已默察全國形勢人民心理尙未能爲項城曲諒凛已往之玄黃乍變慮日後之覆雨翻雲已失之人心難復旣墮之威信難挽若項城本悲天憫人之懷爲潔身引退之計國人軫念前勞感懷大德馨香崇奉豈有涯量公等爲國柱石繋海内人望知必有以奠定國家造福生民也臨電無任惶悚景企之至鍔叩冬印 
　　北京電徐相電促熊希齡韓國鈞蔡謇伍廷芳唐紹儀汪大夑范源濓蔡元培王寵惠王正廷等來京商組内閣 
　　北京電參部議添次長徐某有望 
　　北京電儲蓄票開籤派肅政周登　徐承錦監視 
　　北京電酉刻印鑄局失愼印刷所未毁 
　　北京電端方古物由内部收歸國有 
　　北京電政府召楊小川兼程來京備詢 
　　北京電平步將在鄂得軍務上重要位置 
　　北京電劉冠雄改赴閩 
　　北京電郭則澐有升右丞消息王 
揖唐昨晚應召來京 
[東方通信社電（日本人組織）]  
　　北京電廣東獨立之前已有淺水兵艦若干艘竊與革命黨通及至獨立之後仍不肯屬龍將軍之管轄各艦集泊於一區域之内聲言暫守中立龍將軍以旣宣言獨立該艦等當然應表恭順之意而該艦等抗不遵諭遂致龍將軍部下之軍艦八日突開砲火交戰之下雙方均大受損傷（九日） 
　　北京電廣州電云廣東獨立之後表面上似尙平靜其實官界頗有暗潮蓋有一部人士對龍將軍頗抱不平且因財政之困難等故現尙未能脫混亂之狀態云一部之有力者間以龍將軍此次之宣言獨立實爲四面之形勢迫不得已不得不出一時糊塗之方便故此次之獨立龍將軍反有墜其聲望之勢而革命黨之一派尤不悅於龍因此之故今後或不能免少生波瀾又官民競相收藏現銀以致紙幣充斥而兵士之餉則要求給發現銀今後或恐因軍餉未能發現等故釀生意外兵變識者頗爲隱憂云（九日） 
　　北京電廣東獨立之後政府即集重要人物籌議對付之策當以廣東獨立之性質實非樹反北方之旗决定此時暫採放任主義惟對全局急謀平和解決故已飭在上海之第十師中止赴粤（九日） 
　　北京電四川省成都之西部有土匪蜂起之飛報據聞此匪係由雲南軍派遣之連絡委員煽動而起（九日） 
　　北京電據西安歸客談有匪魁邱彥彪以陜西省白水縣之黃龍山爲根據自稱討袁軍大元帥招集四方匪徒數千於三月下旬佔據白水縣後長驅陷富平縣更進包圍蒲城附近縣城守備兵隊素聞該匪兇猛不肯出勦將軍陸建章聞報大怒欲親率兵往討因恐省城人心搖動遂又稱病中止出兵（九日） 
北京電山東省之肥城長淸兩縣土匪暴動後因大軍臨境遂匿其跡惟該暴徒兵至則爲農民兵去復變爲匪且與各地匪黨連絡欲襲官兵之虚故現軍隊尙不能撤退（九日） 
　　北京電據某政客言袁總統仍欲力保現在之地位有寗將利權若干讓與列强之意其對日本此次之行動尤抱非常敵氣之心故冀結列强之歡心以扺制日本云（九日） 
　東京電鹽稅餘欵交付中國政府問題日本政府因鑒廣東獨立之後各地形勢益非宜將鹽稅餘欵存積以備今變化之虞英國政府已經同意並通告日本政府謂雖經銀行團議决仍飭止交借欵問題雖以從財團之意向爲原則然此際已涉政治問題故各政府應加考慮現此意見已經一致矣（九日） 
東京電日本政府對英國禁止輸入問題提議三條件（一）除例禁之外應許增加（二）三月二十四日以前定貨不在此限（三）商務院之特許須加寛假（九日） 
　　東京電坂谷男爵奉派參列經濟同盟會定於四月二十四日啟節（九日） 
戰電（英人路透電） 
　　巴黎電今日下午公報云亞貢有地雷戰事昨日德軍續在末斯河西面進攻化柯爾村但不能撃破法軍法軍以猛烈砲火重創敵軍法軍仍在白桑柯爾至夏丹柯爾路一帶交通戰壕以炸彈撃敵頗獲效果末斯河東有間斷之砲火（八日） 
　　巴黎電今晚公報云法軍重砲轟撃米特爾扣克及蘭巨瑪克德軍陣地末斯河西面之德軍猛轟之後於二基洛邁當之陣線力攻化柯爾村之東南二面爲法砲隊及機關鎗隊逐退敵兵死者頗多昨日敵軍所奪白桑柯爾東南之戰壕已爲法軍克復　摩爾化姆及庫米愛爾均續有砲戰（八日） 
　　巴黎電今晚公報云法砲隊毁比加洛瓦瞭望臺一座雙方交轟後未以步兵出攻凡爾登戰局未變（八日） 
　　羅馬電今晚公報云加洛尼加及格底里亞二山谷戰呈仍在進行利於意軍意軍在杜安山谷奪獲固防之陣地全陣線砲隊頗活動加沙高原有敵兵一縱隊大受挫衂奥飛機兩架在加沙陣地爲意軍撃落皆被捕獲（七日） 
　　彼得格勒電美索波太米亞所募之土兵一師團半其數約二萬人沿烏爾米亞湖西南之特彊山谷廣關之陣線前發妄思進逼太白里士該地距山谷約百英里接以平坦之道路軍事評論家之意此　僅能稍稽俄軍之行動而無損俄軍原定之計畫（七日） 
　　彼得格勒電今日公報云前敵有砲戰拉洛區湖西南尤烈該處俄軍於晚間佔據白里士尼基附近德軍陣線上之數地點俘敵七十三人（七日）　　倫敦電斐境英司令斯末資將軍電稱文特將軍部下之軍隊大獲勝利計敵兵已投降乾歐人十七名斐人四百名英軍並獲機關槍與彈藥若干（八日） 
　　倫敦電海格將軍報稱胡魯區礦地附近奇凡希及羅克蘭柯爾有地雷戰事羅克蘭柯爾貝拉柯爾沙歇聖台洛瓦等處雙方砲隊交轟甚烈（八日） 
　　倫敦電英帥海格將軍報稱昨日敵軍奪回三月二十七日英軍所佔聖台洛瓦之地一部分戰事仍在進行昨夜有敵兵一小隊猛轟後攻入安克河北面英軍戰壕一道即被逐出今日沙歇聖台洛瓦伊泊爾等處有砲戰（七日）　　巴黎電法潛艇在亞德里亞海撃沉奥軍運船一艘（八日） 
倫敦電三月份英國三島入口貨較上年同時增英金一○六三○八四五鎊出口貨較上年同時增英金七四二二○五三鎊（七日） 
倫敦電英商船昌太拉號（四九五一噸）白朗頓號（四五七五噸）丹麥商船斯登堡號（一五九二噸）又瑙威船克萊德號（一八一三噸）皆被撃沉白朗頓號與克萊德號之水夫皆遇救（八日） 
　　倫敦電財政大臣宣稱新入口稅至三月三十一日止共得英金一百萬鎊内有汽車稅五十萬　（七日） 
　　倫敦電聞澳洲首相從澳政府之意將列席於巴黎會議（七日） 
　　倫敦電第一班已婚男子今日開始入伍（七日） 
　　倫敦電聞十八歲之未婚男子將於此星期内召集入伍擔任國内防務至十九歲爲止（八日）倫敦電塞國皇太子今日啟程著名人物送行者頗衆（七日） 
　　亞姆斯特丹電德政府已抄没咖啡茶葉因存數日少也（七日） 
　　倫敦電製造火柴者宣言謂火柴稅在經濟上不能實行現已全業議决自四起停止出貨（八日） 
 
 
 

Page 3

 
 
亞姆斯特丹電比境德總督出示凡與比人往來之公文一律須用德文但許以譯文 
（八日） 
　　海牙電荷蘭政府已以召集一九一七年新兵之議案提交下院（八日） 
海牙電駐荷英使今日語客謂英國决不有所作爲以損害荷蘭之完全與其中立將來宣告停戰時英國政策之要點即在於維特並鞏固荷蘭之完全與中立云云（七日） 
要聞一 
[俄日最近之對我鐵道計畫（飄萍）]  
　　最近消息北京政府與俄國成立哈爾濱與蒲拉哥西欽斯克間之鐵道線及墨爾根與齊齊哈爾間之鐵道線敷設費五百萬鎊之借欵契約同時俄國又有獲得自齊齊哈爾達於伯都納自伯都納達於哈爾濱鐵道與西伯利鐵道之一站自一面坡達於松花江沿岸一線之借欵權之說此本俄國夙年以來之計畫自日本獲得滿蒙鐵道借欵之權俄人爲此計畫乃益熾烈然北京政府初不欲使俄國如願以償而有自行敷設之意先年黑龍江將軍朱慶瀾曾爲自齊齊哈爾達於愛琿之沿線調查即爲欲自行敷設齊愛鐵道之表示但此項敷設費須二千五百萬元乃至三千萬元財政如此終爲俄國之所乘而有上述讓與俄國以重大利權之事實今當歐戰劇烈之秋俄人竟能對於極東着着進行毫無阻滯寗非可驚 
今先說明該線之價値如何所謂哈爾濱與蒲拉哥西欽　克間之鐵道即以哈爾濱爲起點過呼蘭城出嫩江支流平地進墨爾根更折於東北以達愛琿自是再北進至蕯哈連橫斷黑龍江而達於蒲拉哥西欽斯克其延長約三百五十英里又所謂墨　根　齊齊哈爾間線則自上述線路中之墨爾根分歧達於齊哈爾約一百五十英里合計五百英里之大鐵道也上兩線皆横斷黑龍江之中央要部在政治上軍事上經濟上皆有重要之價値固不待言若自齊齊哈爾延長於南方以達伯都納一線之借欵權果歸於俄則可以推知俄國對於齊齊哈爾洮南之鐵道敷設計畫並未中止而扶植勢力於東内蒙古尤於是可益見其熱心 
俄國之經營横斷黑龍江鐵道初本定以哈爾濱西方約距三十五英里之對靑山爲起點今直改以哈爾濱爲起點自較前者爲有利墨爾根支線則因墨爾根爲黑龍江省中央之大都會商業繁盛附近土地質皆豐腴鑛山亦富自哈爾濱達墨爾根沿線地方土地肥沃物產甚多沿嫩江支流及呼蘭河支流天然未關之土地不少至於愛琿不僅土地豐　且有有名之金鑛俄國此計畫成則黑龍江一帶之富源及政治軍事經濟之重要樞紐皆握於其手此外則吉林方面亦有獲得鐵道利權之希望焉上所述者爲俄國之鐵道計畫又有最近發生之事實即日本對於鄭四鐵道之公債業已發行是也鄭四鐵道借欵成立之時本報曾一兩記之今更述日人公債募集之情形鄭四鐵道者果爲何人所有之鐵道乎 
日本報紙述該線之建築計畫言在中國鐵路總辦之下依日人之技師長及技師指揮建築竣工後保線運轉皆日人司之 
五百萬圓之公債募集後全部存在橫濱正金銀行依工事之進行逐漸支出其收支皆　日人之會計主任經理之其利息在工事中則自公債募集金支出其後則以收益支付如有盈除則以之償還原本 
公債之擔保爲附屬於該線之一切財產萬一所入不足以付本利則自中國政一般財政中支付之 
此鄭四鐵道着着進行之情形也日俄兩國在極東之發展蓋有非吾人所可預料者矣 
[黎段馮關係時局之重大]  
　　京津泰晤士報六日北京通訊云南北調停之眞相似無人知之雖停戰議和之說喧騰人口然未見諸事實前敵戰事依然進行而政府調兵運械紛紛南下亦迄未稍惠焉政府將來善後之策與今日救危之道究竟何若則力守秘密惟恐人知外省大員京中要人多無切實之表示故吾人亦無從知其態度不能確言孰反對政府孰擁護政府也龍濟光之中立陳宦之與蔡鍔議和皆有重要關係大約龍陳採騎牆政策欲討好於雙方耳以言京中要人則惝恍迷離之象較外省爲尤甚前聞黎副總統允于帝制取消後出山任事乃遲之又久黎氏竟未出又無切實之宣言叚祺瑞之行徑與黎適同而馮國璋對於雙方並無實在辦法不過一紙空文電詢滇黔桂三省之議和條件而已其餘各要員亦多虚與委蛇絶無表見然舉足輕重者莫過於黎叚馮三公若餘子碌碌皆附屬品耳今三公之態度在政局中正如代數學中之未知數若三公依附中央則袁氏雖大權旁落或尙可保其總統之地位若竟傾向南方則袁氏惟有去位而已黎叚馮皆軍界鉅公其門生故舊服役於陸軍者人知凡幾故三公之趨向即全國陸軍之趨向也其關係不亦重哉（下略） 
[湘南北軍擾民紀]  
　　英文楚報三月二十九日湖南州通訊云北兵生者死者大爲擾人故無一人心中不存北兵盍速去之念吾人初聞謠言已爲之驚恐不置蓋謠言雖來自冬方然皆彼此相同無不謂北兵舉動如何殘暴如何齷　異口同聲絶未有以北兵紀律嚴明爲言　吾人即未覩其事但聞人言亦足爲之心悸未　 
而北兵入境之消息到矣吾人惶恐之情更無待言縣知事派人傳諭各户閉門勿出婦女尤不可露面致爲北兵所見防避北兵無異防避瘟疫縣中父老斟酌利害急智忽生翌晨趨至某處恭候北兵奉銀千兩爲壽以贖全城之自由於是一般惡神遂悄然過境吾人乃得放懷但未久又有捉人軍隊出現以致輿夫苦力之流及形似苦力者相率逃避蹤跡杳然至一二十日之久蓋若蜚或匿居家中或避往鄕間欲留此身以備日後爲他方面効勞也北兵生者之威嚴其擾吾人者已若是然此猶非最惡劣者也某夜記者正酣睡倐有聞所未聞之一片喧鬧聲浪促予驚醒一霎間爆竹聲鑼聲狂喊聲同時俱作觸我耳鼓披衣出視則見滿街燈燭輝煌急詢其故始知居民聞陣亡北兵之陰魂行將過境故點燈放砲以驅散此陰兵免其爲祟如是者兩夜其矣哉北兵死者之擾人也報紙謂北軍勝利共和軍失敗而民間所傳說之軍情則適與此相反使傳聞之言果皆確實則中央當局者之健兒將無一生還矣 
[南京快信]  
　　山東形勢不穏海州危迫昨白寳山請馮將軍派兵艦游弋海屬 
廣東獨立軍署已接龍張兩使正式宣布電張勳新招之十五營委楊瑞文爲統領統帶五營其營官係劉弼臣姜國聚高貴榮許旭初王藎臣 
第十二師赴滬聞已有數營下開抵浦鎭馮將軍昨接中央來電謂人心不定之秋所有各密要政策均須愼守秘密以防洩漏有人在寗組織中華報警廳王桂林已預先禁阻蘇常道尹殷承獻昨來電乞假 
編輯餘談 
[可憐之人（飄萍）]  
　　凡天下之爲惡者乃天下之最可憐者也蓋彼爲惡而受爲惡之結果其身旣爲犧牲却賜後世以多大之敎訓惜受其敎訓者不知鑒於前車而反繼起授人以敎訓耳 
披中外往史因違背國民心理不順世界潮流以詐僞相尙致自　悲慘之境者何可勝計嗚此皆可憐之人不失爲 
國家社會反面之　敎師者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[調停殆非其時矣]  
　前途益趨危險政事堂消息云時局顚危勢已岌岌當軸者在表面上揚言南北調停之舉極屬簡單不難平和解决佯持樂觀態度其實心中已極抱悲觀矣刻據北京一般報紙所揭則稱南軍業已提出調停條件然而南軍方面除最初主張袁總統退位之條件以外實别無何等提案苟不退位而希望調停絶對難望達其目的當輪者亦明知其知是故决意用武力解决惟用武力平靖南方又苦於非將離散之人心收攬於中央不可是以多方散布種種之條件即指爲南軍所要求者以爲收攬人心之一方法惟據某京報所載最近傳聞則謂自帝制取消之後帝政諸人恐南軍將追求禍首生命難保多央人向南軍各主任輾轉哀求自謀解脫特將運動帝制之内幕和盤托出以明彼輩毫無責任不能代人受過南軍一笑置之而已然而中央當局者至今尙以退位大事與之相商竊恐前途將益趨於危險也云云 
　調停終無成功順天時報云此次革命之運動起於國民進步兩黨之聨合而皆以孫洪伊爲中堅當去年孫氏到滬之始進步黨固甚沈寂國民黨亦毫無行動經孫與國民黨要人谷鍾秀等協議乃集合兩黨各省首領開秘密會於上海始决議分途行動李烈鈞林虎方聲濤等擔任雲南戴戡牟琳等擔任貴州熊克武等擔任四川蕭普榮王乃昌曾彥等擔任廣西陳炯明徐勤朱執信等擔任廣東柏文蔚鈕永建冷遹耿毅徐閬西等擔任長江下游寗滬等處蔡濟民何邱濬彭介石白逾桓徐元誥李蘭生等擔任長江上游湖北江西一帶龍璋歐陽振聲彭允彜譚延　程濳陳强等　仟湖南其他北方各省亦各有人擔任李烈鈞首入雲南得唐蓂賡承認乃作種種凖備適蔡鍔到雲南忽得一大將軍隊歡悅非常遂即宣布獨立開始向四川湖南進兵而廣西等處亦漸次成熟今聞長江一帶不日將即響應北方各地亦正暗中飛躍東三省尤機勢異常活動不日有極驚人之舉動發現聞當時决議非完全達到共和政治之目的决不罷兵目前根本未淸而中央遽渴想調停恐終成夢幻也 
　連詢各省意見前日（五號）中央又以徐國務卿個人名義分致各省地方大吏長電計廣州龍將軍張巡按使浙江朱將軍屈巡按使福建李　軍許巡按使江西李將軍戚巡按使湖南湯將軍沈巡按使四川陳將軍江蘇馮將軍　巡按使等聞其大略係爲聲明中央對於南方戰事已决定主持和平解决即將著手爲條欵之商榷因關係大局前途至爲重要必須詳細討論所有各省地方長吏儘可參預政見　在此時期首以維持地方秩序爲急圖以免有意外之危險等語刻下中央對於此問　甚望各獨立省分先行取消獨立然後徐　調停之條件而南方各領袖則抱定宗旨非總統退位一主要問題解决不允與開談判因此中央對付甚形困　六號又通密電於各省將軍巡按使特别行政長官等略謂退位問題一日不解决則和議事件一日不能開始現爲此一層雖竭力疏通然仍無轉圜廳如何辦理從速發抒政見用資採擇 
[黎叚徐之態度多冷靜]  
　　黎副總統前以反對帝制之運動慨然稱疾解組此次時局顚危當軸者取消帝制託詞挽濟國家板蕩之理由欲强請黎公再起使復就副總統之　任然黄陂屹然不爲所動毫不參與要政鎭日閉居私邸其室中安置空棺一具亦一奇事徐東海鑒於海内鼎沸孔棘因熱望平和及與當局私交之關係不能堅持初志始再登國務卿之揆席據聞徐公每日所執政務較諸解組以前更現一層閑散然政務雖屬冷落而徐公就任以來轉無缺席之時每日必勉强赴政事堂署名於命令紙尾當局以東海每日由六條胡同寓邸赴公府往來奔波深爲不便擬請徐再遷居公府現已將居宅凖備妥當大約兩三日内即可喬遷矣叚將軍雖不忍視大局飄搖慨然出山然不過僅承諾以叚祺瑞之名借用於參謀總長耳故從不參與要政亦未到過參謀本部一日總計由公府面受任命之日起及蒙召會議事務迄今不過出頭四次而已聞叚雖蒞席會議間亦頗形勉强當舉座會議之際惟有噤口垂頭謹聽衆人之議論决不加可否一語默然而來默然而退也 
[中央借欵未成之曲折]  
　　前報　紀政府現正與美國商議借欵一事茲據最近所得消息與前說頗有異同聞此次借欵爲美金二千萬元非一千萬元也其抵押品則爲某宗稅欵至於一切條件經已商妥惟因某種事故尙未簽字故一時尙未正式成立另說謂近日政府向美國資本家商借巨欵原定本星期三日簽字約即日交欵一部分臨時忽復有中變消息歷誌本報茲經探悉此項借欵數額實係美金五百萬元約合華銀一千二百萬元確以湖南省礦山爲抵押品原議若干扣交欵眞可謂從來未有此次未能成立之原因官場方面謂以此項條件過於受虧或因有他國從中阻撓所致其實聞某資本家鑒於國勢之搖動不甚放心乃有此變政界中人聞此消息莫不深抱悲觀至政府欲借此欵之用途亦未明示於人故京外一般人士對此不免發生種種推測有謂償還某要人墊辦帝制經費者有謂以此欵作爲運動南軍取消獨立費者有謂將用此欵爲軍費者有謂因滇黔桂三省獨立其解交中央之欵早已停頓以此欵即爲補助者有謂本年賠欵虧損甚巨擬以此欵彌補者有謂補助國家金融者有謂此欵一經成立南北和議不協某巨公隨携而走者有謂辦理和議善後用者以上諸說以何爲是尙不可知 
[粤川前途之關係]  
　粤省獨立之影響政界消息西南革軍此次對於中央之態度極深注意不懈研求最懼陷於詐術圈中因是遺誤大局故中央致電革軍屢次催促議和之進行革軍仍堅執愼重態度毫不輕動而革軍最所注意者爲廣東之獨立該省汕頭潮州各地已宣告獨立而止屬該省之一部地方其其礎尙未甚穩固須至全省具體之堅固獨立乃有重大關係之可言故革軍眞意必俟廣東全省完全獨立然後對於中央可發表何等有力之意見又聞龍將軍近已一二日無電到京政府甚爲着急旋於五號得龍氏一萬急密電詳情因守秘密未能深悉惟見政界各要人出入公府者面皆沉沉若有重憂而外間仍傳稱此電内容爲報告該省近日危狀及防務並請中央將爵秩以明令取消以符共和體制萬勿以某將軍電阻取消爵秩爲然復請將本身所受郡王爵位撤消俾作首倡云云先是廣東蔡乃煌亦有萬急電至當局接閱後即開密議而海軍劉總長督率軍艦入粤布置海防之事以起今龍電至而劉之行期又忽改延相互印證蓋知此電之非僅報告防務與請取消爵封之一二尋常事故也 
川省中立之别報四川將軍陳二菴氏爲川中戰事連次有電至京磋商一節京中帝制派報所記載皆謂陳氏代蔡鍔請求停戰政府已經允許昨日英文京報所載則謂陳氏之電僅呈明渠與蔡氏之往返書函而未表明其自已之意見今據六日天津日報又云昨四川居武將軍陳宦有一電致政府其内容最可注意事項即謂現在雖經磋商南北和議問題因政府不速行解决故南軍攻撃川省益烈今不能再擁護中央或因時宜而宣言中立亦未可知云云然則陳氏電京之眞相蓋大可研究矣今且不問陳電果爲何似但北軍旣在川直接與蔡軍開戰所有行軍戰略又一秉中央統率辦事處之指揮今乃停戰之商榷不由前敵司令秉承中央以與蔡軍直接而乃一是惟陳氏進退之是從是必前敵司令已敗不可支竟無能力以與敵軍相往還而不能不俯首以聽陳氏之指揮否則南軍壓迫之勢已萬不能支請命中央恐多所周折不得不就近以聽陳氏之維持要之陳氏之電至京可知川中大局北軍已無若何能力以言戰爭矣又據英文京報云瀘州已確爲貴軍隊佔領蓋前日蔡鍔致黎副總統及段徐二公之電係由瀘州發來又據可靠消息前派往四川援助曹錕張敬堯之第八師長李長泰昨有電到京謂不能負救援瀘州之責並謂將退回岳州可見瀘州已早入黨人之手也 
[廣東省外之紛獨立聲]  
　　（一）欽廉自廣西獨立以來欽廉爲兩廣接壤之地談形勢者在所必爭前日統率辦事處有急電致龍將軍大致言黨人圖踞欽廉速派兵艦二艘陸軍二團往欽邊鎭壓識者料其不久必有事矣及潮汕獨立而後道路流傳皆謂欽廉亦相繼獨立或謂由於西省商借粤吏爲之默認或謂欽廉鎭守使爲隆世儲欽廉道尹爲朱爲潮欽州軍統領爲馮相懷隆氏曾於辛亥反正時歸向民黨頗有情感朱氏廣西人曾在陸榮廷幕下當秘書馮氏則爲馮子材之子與廣西有因緣與陸氏交誼極深故三人早已傾向桂省二說以後說爲近然初聞是說猶未能徵實昨日得官場消息亦云廉欽確已猶立蓋三月三十號桂軍以一師團直逼欽廉鎭守使隆世儲即舉兵附從當即宣布獨立此事粤報禁止登載然港中則各報騰播矣 
（二）惠州惠州一帶爲潮屬上游要衝近亦傳有不靜消息（據外人方面言該處業已獨立）龍將軍先飭陸軍旅長李嘉品就近派兵堵禦昨接惠州急電後又飭江鞏等兩兵艦帶同河頭船數艘運載陸軍兩營於二十九號七時由天字碼頭啓輪　往 
（三）潮陽潮州莫團長獨立時馬存發派兵二百前往一面飾報龍濟光稱即日克復潮陽不意其時適有下鄕駐紥一隊奉莫團長命令移赴縣城鎭壓有頃汕頭兵不戒備而進一路大奏軍樂甫近濠邊鎗聲陡起傷者斃者約十餘名不禁狂奔而返城兵追撃至於碼頭又有傷斃二百名返汕者僅存數十馬欲再發兵而小輪不敢載運矣 
（四）揭陽揭陽人林守篤奉共和再造軍總指揮委任部署民軍暫紥鄕間自入城促商會宣布獨立時馬存發之叔某統有軍隊尙在縣城聲言須俟汕頭獨立之後乃可贊成林即率民軍入城驅之城人鳴爆竹歡迎詎同時有别軍欲自他門入城人疑懼因並辭謝林遂退駐新墟方面旋與莫軍會合 
（五）潮安三月二十七號早車來有陸軍約百一十名由西門入潮安城抵考院駐紥秦知事聞報尙飭人令彼遷於舊鎭　内居住謂該院欲作考試之用詎該軍旋即圍住縣署一面進署内與秦知事晤面一面開槍撃斃守門隊兵張阿白一名並收點該署内隊兵鎗枝該軍潘營長硯池隨與知事宣佈獨立知事親書一告示云陸軍莫團長宣佈獨立本知事業已贊成　我父　子弟及軍民人　切勿自　殘害自爲擾亂其各安生業母庸驚恐特此佈告此佈該軍亦發貼告示多張以陸軍步兵團長莫擎宇出名　約謂本團長責任所在爰整師旅佔據潮城並擔任保護人民及外國僑民敎堂治安云云潘又緊迫知事至右營交點鎗枝又至商會令該該會勸道商民開市一時事出倉卒並槍聲隆隆合城商店均已關閉是日七城門關閉五門僅留東門及上水門許人出入而已縣署内在押人犯亦被釋放及至晚間續有軍隊來城約二百餘人團長莫擎宇率該軍同登金山駐紥聞莫團長住於玻璃廳潘營長住於藏舊樓内三十號早莫團長擎宇秦知事恩述會銜出示云汕頭本軍支部豓電報告汕埠昨晚已由本軍宣佈獨立秩序亦復如常大局已定本城自今日起東西兩門自上午八點鐘至下午四點鐘開放各來往人等如有形迹可疑者隨時檢查母得違抗此佈 
（六）汕頭第一團陸軍團長莫擎宇陰曆二月二十六日在潮陽縣率所部兵士起事發難於潮州城宣布獨立潮梅鎭守使馬存發聞　飭調朱藍兩分統及其子馬　　率兵前往抵禦但馬所率之部下即被莫軍撃敗返汕而朱藍兩君則與莫團長聨絡一氣馬存發聞之即於前晚十二點鐘潛逃嗣由莫團長統率兵士來汕於鎭署駐紥警察各區及各機關均竪獨立白旗商店居户亦均燃炮慶祝秩序如常人心大安潮汕火車及潮陽小輪亦已照常開行旋出示安民示云本軍宣布獨立原爲擁護共和一切軍事計畫悉由團部主持如敢私自招募拿獲鎗决無疑 
[鄂省軍事界雜聞]  
　　近日西南戰事湘重於川故各省援軍咸趨往湖南禦守聞安武軍日内尙有數營開鄂上駛其駐漢糧台已預備招待而河南趙將軍所派援湘軍昨亦有五營到漢換乘小輪往湘聞各小輪公司所派應差船隻現在湘被軍隊强迫扣留弗准返漢者甚多復難領得薪水煤費船中執役者缺乏食用紛將苦情函告公司昨已有數家公同禀請將軍署轉運局迅電各軍將該輪放回以恤商艱但去　未知能否有效也又各處江河近日均水勢加漲惟蜀江之水今春二月稍漲後近復大涸故現在行駛宜昌沙市各商輪猶時有擱淺之事航業家皆以今春川水不漲奇而與中央用兵實大有關礙也 
中央派往川湘作戰諸軍皆服黃色軍衣前聞鄂省軍儲局儲存之灰色軍服已奉命檢齊運川人咸疑其改裝或爲冒襲之用茲悉不然　係因黃色軍服只宜於平原沙漠之地作戰今在川湘皆山林草地黃色目標顯著易爲敵識故有改換灰色之舉並聞陸軍部因此次戰役之實驗已通咨各省將軍嗣後添辦軍服均改用深灰色 
陸軍第二中學校學生之逃亡投往革軍者爲數甚衆且有南湖兵變之嫌疑故當　前已調撥軍隊駐守該校前後嚴重監視廢止假期不准外出其取締之嚴密與對待監犯無異乃管束愈虧而學生愈生他念近日復有抵抗長官强行請假及越牆逃走者雖儆之以軍法仍不能制止該校長不得已乃於白習室亦派軍隊巡邏寢室中亦令守衛一届息燈即禁閑談話想今後必不能再逃矣 
鄂省光復後曾設有陸軍工程局管理各師旅建築一切事宜二年冬因裁減軍費已將該局裁汰現因省垣各　營房多已朽壞需大加修理估計約須七萬數千串若由各師旅領欵自修恐難　得實際故王將軍特飭軍務軍需二課會擬章程重行組設陸軍建築處頃已要本署副官蔣秉忠爲處長於水－ 
陸街設處辦公具報開辦 
[蕪湖快信]  
　　第六師師長馬繼增在湘病故其靈柩由伊弟繼祿繼璋在漢乘招商輪送因贛榆原籍安葬於六日晨刻過蕪此間水陸警察先期奉有省飭届時均上該輪照料一切 
中國海軍楚謙建威建安等艦均於五日下午先後抵蕪停泊片刻即開輪下駛 
倪將軍七公子幼丹由浦口乘利濟差輪送安武軍第一路各種軍用品於五日晨刻來蕪是晚仍乘該輪晉省此間警察　長劉兆麟交通行長周作民亦隨同赴省 
張巡閱使先撥定武軍兩營來皖第十三營駐省第三十六營駐蕪該營歸第六路統領吳吉臣所轄業於五日到蕪暫居進舞台戲館管帶李文勝直隸河間人 
　　駐蕪安武軍第一路統領馬聨甲刻因出征在即於六日上午在赭山背後演試機關槍 
蕪湖統部前次捕獲在滬受黨人委任來蕪謀設機關者七人刻經馬統領將情節較重之王幹庭王得勝等三人遞解回籍其餘均保釋 
安武軍第七路統領李鳳山於五日由省過蕪赴蚌埠 
[述山西之礦業（貞團通信）]  
　　山西爲天然最利實業之邦煤鐵之富甲於全國炭田之區域凡一萬三千五百平方哩據德國李希特何夫男爵調查之所估計當有肥煤六千三百萬萬噸瘦煤六各三百萬萬噸估有备意志全國二倍之多吾人現今涉足其境而見煤之暴露坑道乾隨處皆是其品質又至優美不減英國威爾司地方所產之白煤若果開採都能合法運輸日益便利則每年欲達一百七十萬噸之產額誠非難呈未可謂李希特何夫氏當時之希望爲夢想也惜至今土人開採煤礦者大都仍依舊法旣無考驗試探之術又乏預防救濟之法非惟因錯開礦穴窮年累月不能見煤以至耗盡資財半途輟工者時所常有即已開至上好煤層忽遭水火因無法救護而廢置者亦在在皆是故地藏雖如是富厚而出產之額據近時之統計不過一百萬噸而已 
山西礦產旣若是富厚非惟土人視爲生命所繋即外來者亦無不垂涎其利近年來外省人在此從事開採者寳繁有徒彼輩深知人力之工作遠不如機械之迅速故每每置有起煤機器以圖增加產額惟資力都極薄弱器具設備不全一遇水火爲害仍然無法抵禦因此能獲厚利者甚不多覯依現在所有之公司論將來最有希望者當仍推本省人所組織之保晋公司以其資本厚機械較全關辦至今　已十睥經驗亦富所出之煤在各處　會中頻得優獎已有成績可覩也保晋公司成立於驅 
 
 
 

Page 7

 
 
　　公司廢約之際實可爲吾國　史上一重要之紀念此案去今未久國人當能憶之　不贅述 
保晉公司於淸光緒三十二年成立後至今已及十年總理其事者初係渠本翹現僞劉篤敬劉當光緖三十二年之時係商務局總辦即與福公司首先交涉者也該公司逐年經營之煤礦現在已經見煤者計平定六處壽陽一處澤州三處大同一處已開工而尙未見煤者計大同三處壽陽二處開採之法一半用機器一半尙係土法煤之產額以去睥論計平定六九○七一噸七九壽陽一○○五○噸四二七澤州五一七二三噸○○六大同五五○　八俣計爲十三萬一千三百九十六噸一三此中以平定出產爲最多而煤質亦最良公司中機器亦大半用於此處蓋爲該公司精華之所在矣 
保晉公司之煤大概售銷於京漢鐵道一帶及天津上海等處去年褒出者計一十四萬四千三百九十八噸三二三較之一年產額全數尙多一萬三千餘噸總計現欵收入爲四十萬六千四百三十兩五錢二分以營論雖不能遽謂發達然由此日加擠張未嘗無重大希望惟晉煤出省專恃正太鐵路爲之軍輸而該路怕訂車費異常昻貴每一裝煤二十噸之車行三華里需軍費一元故保晉公司去年火車費一項即需三十萬兩之多加以公司中之支出煤窰上之開銷機械窰崗之添置共計爲四十二萬八千四百五十兩三錢一分以入抵出尙不敷二萬二千零十兩七錢九分 
保晉公司在營業上旣無富餘而每年所應領之十餘萬畝捐自改革以還都爲官家所挪用復不照數發給截至四年年底止除各票莊二十餘萬不計外尙少公司八十餘萬兩以故數年以來所有各股東應得之八釐官息迄難照付股東對此情形未免失望而總其事者亦自覺難乎爲情聞現已擇定日期開股東大會共籌進行之策不知果有若何良好計劃否大概公司之内部不難稍事減省官家之畝捐不難設法取回所最不易消除之障礙惟運費昻貴一端吾人甚望該公司無忘當日索回礦權之艱辛而奮勉善圖之也 
地方通信 
[松江]  
　鎗斃盜犯二名盜匪王二沈汪戈二名會於去年夥刼張莊二十一圖地方金順祥家併拒捕斫傷三人獲案後訊供不諱經李知事按照治盜新章詳請軍巡兩長准予槍決本日奉到批回卽提該二盜捕赴校場槍斃 
　淸節舉行種植淸明節日松江縣李知事率同那警佐曁縣署各科長至農會與會長吳步蟾職員尹明甫等晤談後旋偕赴種植場各手植小樹一株遵部令也 
　小報勒令停版去冬松地小報盛行一時松江報雲間報九　報相繼出版最後又有趙姓弟兄組織全松江憲公報兩種至今春松江九峰等以支持不易同時停止獨趙氏兩報依然刋售近有人以趙淆亂黑白詣縣控訴正批飭警局調查間復被人控由道尹批查李知事所决計勒令停版 
　兇犯擬科絞罪楓涇殘殺許作霖夫婦之兇犯汪國華獲案訊供後因牽及嘉善之　瑞淸馳拿未獲故未定案刻聞當道有科汪以絞罪之說殆因孫犯未　特從寛典　 
[奉賢]  
　第一批散放賑欵奉賢縣籌賑怕給發賑欵第一批本定古　二月底開放前日届期當由該所先核發東一鄕三千二百八十餘元城區八百六十餘元分别交陶林二助理員散放此欵　官紳勸募挪借而成前議之銀行借欵尙未成立又唐仲賢允借之五千亦分文未付致西一東三兩區之賑欵未能同時並發現正設法勸募以期　續開放該兩區並爲第二批之凖備 
[安徽]  
　縣知事擅押軍官廬江縣知事曾綿　自到任後對於地方事宜頗稱平善日前不知何事與步兵第三師第六旅參軍官唐應良大起衝突飭役將該參軍管押聞其電禀巡按使謂該參軍到署干預詞訟應請管押等語旋經倪將軍電致李使謂該知事擅押軍官殊　不合應即撤換李使以兩造衝突究竟誰曲誰直俟派委密查後再行辦 
　倪將軍定期出發皖省倪將軍係北方當局之心腹第知忠於政府現擬統帶安武軍各路統領率師赴湘所有軍需軍務各科以及陸軍　院均已預備完畢定於本月十號出發 
[湖北]  
　吏治研究所之報名寥寥开鄂省創設吏治研究所之初各候補人員因入所可得津貼旅費求見該所長田瘐預謀入所者甚夥現因時局紛亂各候補人員皆無志求學故牌示報名數日鮮有應者昨段巡按又出牌示略謂除其資格可免入所者外所有候補各員均應於十日内赴所報名聽候核定示期入所如有應入不入妄希　進意存規避者查出捐資停委其現充要差自願入所者亦准一體報名云云伹大局未定各　仍難免觀望也 
[廣東]  
　詳述黨人　路情形三十號晚十一時許有黨人數百名皆持長鎗分向廣三路上柏獅子竇小塘三車站勒令工人三十餘名將路軌三度拔起并施放炸爆藥毁鐵路十餘丈即在各站張貼鐵血軍司令羅榮告示復屯聚上柏山嶺經該站工役數人奔報駐紥三水之第二混成旅宋統領請兵剿辦不料二時許又有黨人三十餘名擁至佛山下之奇槎站將黃站長及護勇一名綑綁隨即斬　電話桿線以絶交通另有護勇一人逃往石圍塘站備述情形該站長即着人持函到省報告三十一號早由工程師乘專車往勘駛至奇槎站時黨人已散遂直駛至羅村站以瞭遠鏡　見黨人仍屯聚於上柏山故即駛回而護路警備隊營長徐國威於六時接到石　塘警信轉電將軍府請兵往剿龍將軍據報即飭本府游撃統領顔啓漢派　　營長陳隊長張隊長率軍百餘名乘座三等兵艦并派濟軍二百餘名乘座廣亭兵艦　　石圍搭柢步時已九時廣乾兵艦因河水太淺不能泊岸故原艦軍隊折回省垣阮營長所率軍士百餘名即乘九點車開　迨柢上柏站時宋統領之軍亦已馳至而黨人　已他往各軍旋在山上搜查祗見捲烟餘燼及莆芋滿地宋統領即將所部軍士分佈各站阮營長則率兵回省覆命至被毁之路軌是晨　派匠修理故佛山以上各站暫停開駛午後完全修復二時已照常通車矣 
[山東]  
　諸城雲母石之交涉魯省諸城縣東南鄕黃豆山等處向產雲母石又名花皮連石此項鑛產頗稱佳品前曾有人開採因　中止近忽有日人多名帶同通　及　工二十餘名到前華商舊開採地擅自採掘運往靑　該處地主以主權所在　衆阻止幾肇爭　現已禀縣署申報省垣由交涉公署向日領嚴重交涉矣按雲母石一　鎔化　成俗語怕謂火玻璃又名千層紙電燈罩火爐窗户等處需相甚廣現在玻璃時價昻貴異常而諸城所產之雲母石已經日人採掘運往靑島鎔化後製成玻璃片銷售於靑島市上質　透明光潔而有金黃色燦爛奪目價値又較玻璃爲廉洵屬好鑛產也且採掘鎔化旣無須鉅資製造成片機械又極簡單祗須入爐鎔化後置諸軋片機即能成爲玻片需用大小時則用剪剪之呆矣此種好鑛產一般華商曷勿及早注意耶 
[天津]  
　預省通緝黨人天津縣知事昨接巡按使飭開本月二日承准統率辦　處蕭日通電開華密據河南趙將軍田巡按使電稱吳金鑫鄧傑趙文藝等受任黨職由滬來　在駐馬店設立機關派招待員劉姓潘益如等聨絡仁義會及白　羽黨與退伍兵乘滇亂紛擾謀毁斷鐵路橋梁炸害要人共圖大舉經派員探將吳鄧趙三犯獲案訊辦其劉姓潘益如等業已在逃請密令各省協緝等語望即各飭所屬嚴密查緝等因准此除分飭外合亟密飭仰即遵照查緝務獲具報等因　知事遵即派役協同該地言　警在　内嚴密緝拿矣 
來函 
[羅傑來函]  
頃閱昨日貴報載有鄙人返湘原因一則謂鄙人爲袁派赴湖南面謁軍巡兩使會致長電一道勸唐蔡陸任劉諸公罷兵靜候解决云云鄙人當籌安會　起時即稱病假旋居津迭函前途辭職實於北京政界久已絶蹤去年冬政事堂張某密向敝同鄕朱某指鄙人業已返湘通電各省反對帝制自是在津匿避輒移居所今春初欲返湘料理家務及校務紓道上海迂行二三千里折抵長沙聞鄙人與聞之羣治學校凡客出入必有軍士嚴令解衣搜檢是時　人耍人授意不惟不敢入校以累同人並不敢還家以得其詳者也鄙人愚贛又抱重疴雖未嘗從共和諸帥戮力前驅豈有同是公民面甘作民心不欲之專使揆諸情理公豈謂然敬請俯鑒拙衷於貴報原樣賜予更正不勝盻禱之至 
雜評一 
[湖南與四川]  
前此中央鑒於劉顯世兄弟之事已致疑於湯薌銘今龍濟光又容納龍覲光之勸告而獨立則中央之疑湯必更甚湯氏將愈不自安矣前此廣西獨立湘之人民已上書哀求保全今廣東獨立則湘之禍機益迫其人民必愈不自安矣故以湘中情形論即不加以南軍之壓迫黨人之運動勢亦將出於獨立而况乎其有大力以和之也 
自取消帝政面川之北軍已無　志自廣西獨立而在川之南軍聲威益壯觀近日戰報勝負之數已彰彰矣陳　　致中央電已有無力維持之言今又與南軍協商治安方法則　之　　又可想見矣故以川中情形論即不受廣東之新彰　勢亦不得不出於獨立况乎大勢之愈緊也 
然則今後而有　告之聲者其即首在此用兵之兩省乎爲帝制而受戰禍者川湘也戰禍之能自此而滅否關　蓋視此矣 
　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[前昨兩日夜之滬濱動靜]  
　　人小試其道松滬護軍使署於前日下午六時得緊急探報在滬黨人現推黃興之子　一歐爲臨時總司令定於即晚起事擬自某　發分爲閘北浦東兩路進行襲刦軍警軍械等語楊護軍使得報立飭兩地軍警一體嚴　並抽調陸軍六百名飭赴浦東分紥沿浦谷馬頭以防偷渡入夜該黨人果將所部黨徒分爲五隊每隊設一隊長以田某許某等任之各帶手鎗炸彈炸藥等軍械於十時由機關部陸續分兩路出發嗣因浦東一路已有軍隊防守碼頭不能渡過彼岸而前往閘北又須經過公共租界萬國商團在華洋交界之處防備綦嚴難以通過嗣經　悉法交界防守稍虚臨時改變方針决定前往家匯攻撃淞滬警察第二區署縱火刦奪軍械時已十一句鐘先派會某　某張向某等四人前往徐家匯窺探二區警察署動靜以便大隊黨人隨後進攻二區署員兪炳文因奉上官緊急命令已督同所屬全班警察整裝實彈預爲嚴防因見會某等四人在署前窺伺形跡可疑即飭警察上前拘捕會某等知有戒備立擲一炸彈拒捕（示傷人物）四散奔逃該警察等四出追拿趕至區署附近田中見周某在彼伏匿遂當場擒獲搜出手鎗一枝炸藥一包帶署研詰據供係湖北人與會某向某張某奉令來此偵察區署有無防備因被追拿故避匿田中等語余署員除由電話報明淞滬警察廳並請轉飭各區著一體防備外當將該黨人周某連夜逕解龍華護軍使署收押訊辦法捕房捕頭石維也君得悉前情除立派中西安南各捕一體出防嚴密梭巡外因徐家滙地方設有敎堂黨人襲攻警區恐其波及外人立即帶同探目黃金榮沈德福包探韓邦達程子卿方福林徐新發等偕坐汽車馳往徐家匯妥爲保護直至昨晨始回捕房休息 
　軍艦駛進浦江松　護軍使楊君以前晚黨人擬搶徐家匯警局軍械圖謀起事幸經預爲偵悉立 
時戒備未肇巨　惟自廣東獨立以來黨人謀滬甚亟防務不得不嚴昨又飭令防守製造局之馬團長分飭各營兵士嚴密巡防尤以製造局及軍械火藥各局關係最重並商准海軍處調撥兵輪兩艘於午前開駛至滬分駐製造局附近浦江協同防堵據另一訪員報告謂海軍部前飭防守汕頭之海籌巡洋艦及粤省海口之海容海琛二巡洋艦現因粤東有事急急駛離已於昨日午刻駛進淞口報告上海防守司令部及楊護軍使等諭令該三艦停泊製造局浦面防守軍廠 
　　水陸一體戒備前日（即八號）午後五時許軍署　　探報告頃聞黨人决定今夜（係指八號夜而言）攻撃南市方面請爲防備等語故由上海防守司令部立飭駐紥製造局之步兵十三十四兩團所轄各營長督兵嚴加防禦配足槍彈在局内各廠妥愼巡邏一面商由製造局李總辦　令各廠委員凡工匠人等白晚七時以後祇准出廠無論員司工役非穿制服一概不准進局以防奸　混入又飭十六團王鳴珂團長率兵在斜橋以南至西栅門一帶馬路通宵梭巡自火車站起至製造局大門一帶馬路由砲兵第四團陳團長督兵排隊巡查禁阻車馬來往松滬護軍使楊君則以龍華與法新租界徐家滙近在咫尺且有寛闊馬路特命步兵十五團解團長調兵一營在使署内外愼加保衛尙餘二營由各該營長率兵荷槍實彈分往西妙橋路及龍華西街新築馬路通宵輪班巡查又飭防守浦江之鈞和游艦着將安設該艦兩旁之機關槍二尊移置該艦頭尾設有緩急射撃較易艦旁懸掛之兵梯看令吊起非有口令不得登艦 
　謠言閘北獨立前日下午租界中盛傳閘北將宣告獨立縱時閘北地方忽發見形跡可疑之人二三百名或十餘人一隊或二十餘人一隊游行街市訊其何來均稱風聞閘北獨立特來探聽消息嗣經公共租界捕房得悉恐其凝及租界治安故是日租界内防務異常嚴密入晚八時後凡有自法界入境者如形跡可疑均須搜檢又一訪函云前日下午外問謠傳閘北方面有不靖消息昨經詳細訪問始知寳山（或云吳淞）地方各商舖不知何故於前日下午一律閉市大約謠言即因此面起 
保衛租界治安滬上自得廣東獨立消息　謠言蠭起内地軍警各機關已嚴密防範入夜一時以後華洋交界處阻斷交通不許商民自由出入及至前日謠言更甚且有北軍南下駐滬外交團因恐妨碍租界治安除請美國團練兵戎裝佩械分駐各要隘防守外並請英美總巡麥高雲君通飭各捕房中西探捕分往華洋交界處嚴密巡邏直至天明始行撤回 
　偵探又來報告南市方面近因謠言迭起已由淞滬警廰長預飭各區署所派撥警隊會同各路軍隊嚴密防備浦江内亦由水巡隊小輪划船分投巡察前夜又終宵忙碌直至天明並無舉動至昨日又有謠傳謂黨人定於今晚（九號）起事圖襲軍警機關以縱火爲號當經某機關偵探查知立即報告故昨晚防務仍非常嚴厲 
　警鐘驚心動魄前日外間謠言謂黨人定於即晚遣派黨徒至各處縱火爲號地方居民莫不惴惴至晚十一點四十分鐘時忽開救火聨合會鐘樓鳴鐘告警人心尤爲惶恐後經查悉係西門外斜橋南首某炒麵店因賭博爭毆撥翻洋油燈所致當時冒穿屋頂經各區救火會會員到場救熄共燬樓房四幢事後由該管警署飭警前往將該麵店主拘署候核一面又飭長警前往調查究竟因何起火復候核辦 
[軍隊調防紀要]  
　駐紥北京商苑陳光遠師長所部第十二師全部南來原因松滬護軍副使盧永祥所部之第十師奉調赴粤防禦淞防空虚來此接替嗣因廣東獨立虚師不能赴粤新來之第十二師一時無處囤紥先在吳淞之南北兩石塘及獅子林等處暫紥露營聽候北京命令再定行止惟盧副使所部先鋒隊已於本月四日搭乘輪船先行赴粤聞中央本擬令盧師改赴閩省旋因該省亦有不靖消息是以電飭暫停出發並電陳光遠師長將第十二師一併囤駐吳淞分任防守惟陳師長以帶來大砲十六尊及子彈等件均暫堆放空地諸多不妥現已商准松滬護軍使楊君寄存製造局故於昨日特　駁船數艘用巢河小輪拖帶裝至南市製造局碼頭派輜重隊起運至局妥爲存　 
　北京派來之十二師陸軍馬步兵已於前日上午抵滬擬在閘北盛家宅駐紥至前日下午又到兵士一營當即開往南市 
　凇滬警察廳昨接齊巡按使快郵代電開准内務部庚電開現値用兵之際各處水陸軍隊時有調動所有各處秩序安寗應責成水陸警察擔負完全責任等因准此除通飭水警第一第二兩廳曁省會各警廳遵辦外合飭該廳長遵照 
[江蘇公民致南京電]  
南京馮將軍鈞鑒取消帝制吾公毅力主持愛護共和之宏願早折於全國西南各省相繼獨立政府無力和輯獨對於江蘇又議添兵各軍　擾人心益危爲大局計爲江蘇計務請嚴拒南來新兵並明確表示公之態度以維持地方秩序而慰　省人民之渴望臨電母任近砌待命之至江蘇公民陳乃昌馬玉　張人俟吳翔朱琪許　孟孟鏞趙震同上 
[上海廣肇公所致廣東電]  
廣州龍都督各軍團各行政長官自治研究社總商會報界公會轉各團體公鑒迭接鄕電及各報登載粤東烽火不驚市民安堵故鄕南望欣慰交併粤民水深火熱顚沛流離創巨痛深呼籲無告久矣當此與民更始之時應有根本刷新之治乞速即厲行禁烟禁賭規復省議會速籌地方自治删除苛細雜捐整飭秩序培養元氣以慰民望而煥亲機全粤幸甚再蔡乃煌弛烟禁害全國已罪不容誅此次請派北兵籌運毒氣彈意欲盡屠吾粤應請明正極刑以謝吾粤並謝天下上海廣肇公所伍廷芳唐紹儀温宗堯陳維翰譚國忠等叩 
[查禁破壞銀行營業之傳單]  
蘇省軍巡兩使接統率辦事處來滬據報現有口口意欲破壞中國交通兩銀行之營業廣發無名傳單以圖　擾單内揑造鎭江上海蘇州及湘鄂各地狀况信口誣飾關係甚巨希迅飭怕屬嚴行查禁如有此項傳單發見立即消燬勿任傳播以維幣政等因昨馮齊二使已飭上海軍警一體查禁矣 
[劃淸土膏店界限]  
英美工部局以公共租界内有等烟膏土店專賣私土或於烟膏内攬入毒質不伹有碍衛生且背定章因特酌議取締辦法嗣後凡土棧不得兼售烟膏烟膏店亦不准賣土聞此項辦法行將通告各店一體遵　云 
[盜匪即日引渡]  
盜匪王啟倫（即水菓小王）盧品才因糾黨持械先後搶刦公共租界北江西路唐陳氏克明路吳毓麟吳淞路蘇巧林華特路陳楊氏等各家衣飾現洋業經公共公廨傳同各事主質訊屬實判押候備文解送護軍使署懲辦在案茲悉前日已由承審華官王肇之君飭承抄錄全案卷过發交捕房着令即日起解 
[預備歐戰終結後之賽茶會]  
上海總商會致茶業各號函云接准嗏嗬囒總領事函開南洋和屬爪哇地方籌開萬國植茶大會附賽出品一議嘗西　一千九百十五年下半年間已組有幹事會商酌此舉之宜行與否爪哇產茶之盛久著於世無俟贅述開會賽品一議旣出各方面均爲　許境外各處亦然是以該臨時幹事會已决定宗旨着手籌備在巴達維亞舉行祗以歐戰方殷故遙定會期准於西曆一千九百十九年四五兩月開賽以便各國均得參列所有會務及賽品總會長一席舉定現任南洋和屬農工商局長康尼孛博士已蒙允爲擔任而丕登肇地方值茶試驗場監督貝那特博士及農工商局工商課課髭喀魯夫君亦均分任爲會務處會長及賽品處會長其餘各職員亦派定如下爪畦銀行總理瑞林佳君爲招待及餘與都幹事長巴達維亞和　銀行總經理恩奇爾君爲經濟部幹事長巴東　業公司副總理巴士爲旅遊部幹事長一俟歐戰結束即當正式遊請各國贊襄此舉現下常駐幹事會深願將上列情形先行通告各團體各商會及舉茶業及種植有關之各會社本總領事准即據情函告貴商會尙希查照是荷等因因到會合照來函印刷送請茶業各寳號查照爲荷 
[調查放假日期]  
滬海道周道尹因查淸明節各學校放假有迄今尙未開學者殊鄕各校視察飭令尅日一律開學以重學務其不遵者照章懲戒 
[小麥市面之疲滯]  
小來爲製造麵粉之原料以天津山東無鍚所產爲　優漢口河南淮徐等處次之上年冬間因天津廣東等處客帮大批購辦故麥價日見增昻計天津貨每擔漲至三兩五錢半山東貨三兩五錢漢口貨三兩四錢半各囤户見此情形預料今歲開春後靑黃不接之時麥價必更大漲羣起搜羅冀得善價不料今春各處地方不靖人心惶惶客帮辦貨多懷觀望麵粉銷路異常疲滯麵粉廠遂多減少出貨小麥因此滯銷値此銀根奇緊各囤户因受厄於拆息不得不將囤貨貶價脫　市價用益見跌落其初天津山東等帮尙不肯隨同跌價現因時過淸節距新麥成熟爲日無幾恐一旦新貨登場價値愈趨愈下故近日亦稍稍貶損調查最近市價天津貨計售元三兩三錢山東貨售三兩二錢半無錫貨售洋五元一角漢口貨售元二兩九錢半河南貨三兩一錢半惟價格雖貶銷路仍不見暢此後市價恐尙須跌落也再山東等處小麥從前向不運滬自津浦火車通行後該處之貨遂源源而來云 
[無錫米市消息]  
昨日本報米業中　無錫快　　　來來源不多以致糙　　元及梗稻等價甚堅種今日早市售開糙梗每石六元一角糙元五元六角糙羊秈五元六角五分大子秈五元七角小麥五元一角客糙尖五元梗稻每擔洋三元一角五分　稻二元八角秈稻二元九角大麥二元八角五分赤荳四元五角 
[國貨維持會評議會記事]  
　　中華國貨維持會於四月七日星期五晚開評議常常首由主席汪昨一議長報告本會前接奚楚明君交來說明　一件並洋鹹二種（即苛性曹達）顔色數種到到耍求本會提倡制製造以興實業奚君之熱心工藝研究製造深爲欽佩請諸君討論並由奚君到會報告毠謂苛性曹達即俗稱洋鹹爲製皂之耍品自歐戰發生輸入漸少價値日增若不趁此時機研究製造珠不足以資挽救其所用原料係炭酸納（即普通之鹹）及石灰二種爲吾國固有之物產倘能悉心講求集資設廠製造獲利可操左劵且用途除製皂外其餘工業日用醫藥化學等項無不需用故其用途之廣莫能盡述其副產品爲曹達灰可供造紙用之最耍原料且此灰漂淸後又（名爲沉降炭酸石灰）爲製造牙粉必耍之品倘業此來源匱乏之際竭力提倡設廠製造其銷路之廣獲利之厚可不言而知誠爲振興實業之一端並謂顔料種類甚多今　略舉所知以供研究云云繼由到全會體互相研究决議於下届常會邀集各皂廠及熟悉顔料者到會參考再行討論次由燭業代表湯乙笙君起述略謂日前接讀貴會來函託敝公所勸導同業提倡紫梗一節非常咸佩查紫梗爲山東萊陽之特產前二十餘年每包約値銀三十兩左右而紅粉一項從前每聽僅一元二三角且用法簡便顔色鮮明以致羣相購用現在雖驟增至二十餘倍然因燭業用途不廣且存貨尙可支持而與從前紫梗價値相差不遠今承貴會提倡國產自當盡力勸導云云當由全體討論良久僉謂本會有維持國貨之天職自應竭力提倡以盡其責决議决通過末由主席提議略謂本會個人入會一事迭經討論未决請諸君再行研究辦法以利進行衆皆贊成遂互相討論僉謂須 
成除請會員核奪認可後再行表决宣佈議畢時已　點餘鐘遂　告散會 
[劉松甫由美回國]  
旅滬定海人劉松甫君前年因美國巴拿馬舉行賽會特携家藏古今國盡數百軸親赴舊金山會場與賽茲已賽畢於上有間趁中國郵船支那號回國刻悉該船準於今日（即十號）下午四時可抵淞口 
[商會應繳關防鈐記公費]  
上海總商會昨接巡按使函開案准　商部咨開案查修正商會法及施行細則業經先後奉令公布並由本部酌定關防鈐記應繳公費數目公示及分行各在案茲查所有民國以來曾經核准改組及設立各商會其章程内所引商會法及施行細則各條如與現行修正者次序先後間有不符並有應删應改之處應飭遵照更正補報備核並連同鈐記應繳公費銀一併飭令照繳咨送到部再行刋給以資信守其舊有圖記應俟換給後一併就近繳銷此外未經改組之商務分會或分所其依法得改組爲商會者請轉飭一律依法遵限改組隨同章程發起人選舉各淸册並鈐記公費銀送部核辦至商會法施行前已經核准之各商務總會除得依商會法繼續辦理者均應改名爲總商會飭即按照新章修正章程並照繳關防公費送部核辦外其設立地點不在地方最高行政官所在地及不在工商業總匯之各大商埠者應請查明體察情形飭令改組爲商會以符法令相應將歷次修正商會法及施行細則咨行查照分給各道縣各商會遵照辦理等因除通飭各道縣曁分函省會三總商會外相應函送貴會即希查照辦理爲耍 
[測繪海門軍用地圖]  
浙江朱將軍派陸軍測量局長車某赴海門測繪軍用地圖車某當帶測繪生工程隊等携帶器肯於前日由杭至滬昨已附搭永利輪船前往海門測繪 
[追悼名醫]  
　　靑浦陳蓮舫爲醫界泰斗交游甚廣於前年秋初遽歸道山近將營葬滬上紳商學界特於昨日下午三時假天津路紅十字會時疫醫院開追倬會來賓約一百餘人松滬護軍使楊君特派副官元殿元代表蒞會盛杏蓀王一亭諸君均致謀詞沈仲　李雲　蘇筠尙施子英諸君相繼濱說閉會時已傍晚矣 
[博副領回國原因]  
駐滬美副領事博　式君因公回國定於昨日起程已誌前報茲悉博君此次回國並無政事關係博君因旅滬十餘年思鄕念切特請假四個月回國探訪故舊並順道赴各地遊　所遺公共公廨陪審一　請美副領事别君彚代 
[制帽號衣之改良]  
英美總巡麥高雲君以各華捕所戴　帽甚不雅觀故仿照電車公司查票人所戴西帽式樣製造現將造就定於更換夏季警服時一律換戴並聞英美電車公司以夏季　票人等所穿皂色號衣亦欠雅觀故改製本色號衣亦擬夏季全體更換 
[婦人誘拐女子]  
婦人張王氏因誘拐派克路二百五十號門牌高洪芝家十八歲女子阿彩被高偵悉控由新閘捕房於前日　探周小弟將氏緝獲帶入捕房飭送公共公廨押候訊究 
[少婦不受勾引]  
引翔港鄕婦孫祝氏之媳孫朱氏貎尙不惡前日有素議之郁圖章乘孫祝氏他出向朱氏百般此誘令氏跟伊逃逸朱氏不允詎郁堅欲該氏一同捲逃氏見勢兇惡當時喊救即由隣人周金福王建文沈桂華等聞聲到來詢悉前情將郁拘住鳴警解送警區傳到孫祝氏姑媳連同證人一併解送警　轉送地方檢察廳訊辦 
[寡婦棄子改嫁]  
住居南碼頭平安街之婦人莊張氏生有兩子長名長生次名長榮其長子向在湖南爲機嚴匠業已病故其妻楊氏同子回滬　氏之胞姊朱楊氏同居近楊氏因無計度活棄子在滬已則往奉天改嫁於某姓刻由莊張氏同次子長榮向朱楊氏理論　將小孩交還餘均諉托不知昨日扭控一分駐所詰得朱楊氏供詞含糊飭送警應司法科訊究 
[女孩迷路]  
前日有一女孩約六七歲身穿藍布短衫花洋布小棉袄格子布開擋破夾褲頭戴繡花舊帽　黑布鞋子在法馬路迷途啼哭由捕查見帶至法公堂向之詰問父母住址該女孩俯首哭泣一言不發聶讞員判送善堂留養拍照懸掛招人認領 
[加給赡養費]  
紹興富户倪遜齊（即倪森哉）在公共公廨呈控伊妻陶氏（即陶何根）捲逃等情會經中西官訊判原告貼給被赡養費洋五百元准予離異被告因不服判决延請律師禀准公廨復訊　次傳訊原告不到諭氏登報十天着倪投案備質在案前日午後由廨傳訊倪仍不到堂惟延律師投案代表陶氏之代表律師到堂譯稱陶氏無故被棄且倪迭經傳訊不到應請缺席判决王襄讞商之美領博君判倪森哉照前斷加給陶氏赡養費洋一千五百元限一禮拜繳案 
[被告實係自誤]  
印度人那摩生在公共公廨控告兪福生不還借洋二百元由廨訊判被告押限六禮拜繳洋在案嗣被告不服判决延請律師　准公堂於前日午後復訊據兪之代表律師上堂聲稱被告已還過洋一百元請爲核斷質之原告將被告所　偕劵兩紙呈案請追兪代襄讞商之英領卓君以被告旣稱還過洋一百元何以不將借劵收回係屬自誤着仍照前斷照據還洋 
[定購洋碱之糾葛]  
法租界元茂福紙店主勵杏春被日商三大洋行日人小田中實在公共公廨控告不交定購洋碱業經飭傳着勵交保候訊在案前日午後由兪襄讞會同日副領事西田畊一君提訊原告延律師上堂請追被告亦延　師辯護問官會判被告仍交原保候改期訊理 
[合做買辦之爭執]  
王炳章（即王聲臯）與莊可倫合做英商泰大洋行買辦嗣因虧耗墊欵糾葛在公共公廨互控違背合同等情前日午後由廨傳訊兩造各延律師到堂代辯當經王襄讞與美博副領事研訊明晣判候宣布堂諭飭遵 
[冒騙外國書籍]  
吳　林前日至北京路七號門牌大英　信館冒騙値洋五元之 
 
 
 

Page 11

 
 
外國書籍當被察悉鳴捕拘入總捕房押候解送公共公廨訊究 
[拘獲一羣過犯]  
　　法捕房因各小竊禁押期滿之後往往釋出未久潛入界内施其故技故於拘獲時拍出照相並蓋指模備查嗣因如此辦法尙難盡絶爰飭各探捕嚴行查緝在案現由各探陸續拘獲過犯王松　顧三子趙阿林王榮桂沈毛毛張和尙陳阿毛沈阿才張阿四柴信三張長箸李阿靑劉長生張福生蔣榮生等一併解送法公堂請究該犯等同供自知該死後當改過求宥聶讞員判各禁押喆數月不等滿一併逐出租界 
[匪徒强搶耳環]  
胡沈氏扭袁才生至法公堂控稱婦人行經菜市街被袁從後面趕上將怕戴之金圈猛力拉搶以致左耳受傷圈被搶去後由旁人代爲追獲請求追臧訊辦袁供搶圈後因被人追拿一時心慌已將贓物在途抛棄難以交出求宥判押半年以儆 
[窩家自應重辦]  
大南門外沙家石橋陸金寳家失竊衣飾等物由探警將竊賊王阿六陳金秋並窩贓婦人周沈氏一併拘送地方廳訊究在案前日由推檢各官公開辯論以王張二犯夥竊悄實判處四等有期徒刑各監禁一年又六個月周逃氏窩贓及唆使行竊兩罪俱發判監禁一年又八個月以儆 
[呑没珍珠之結果]  
源昌順珠寳店執事朱寳山在地方廳控吳桂生（即吳阿二）呑没珍珠一百粒前日下午由趙刑庭長會同李檢察官開庭研訊以吳桂生侵佔罪當然成立判處監禁十個月並追私訴珍珠一百粒諭令從速繳案給付原告具領 
[匪徒揑詞敲詐]  
　　杭州人李文光前日因事來申行經斜橋地方突有匪徒張金生等數人上前將李授住聲稱爾借　之後即行避匿今旣遇見决不容爾再有游移言畢即將李身畔洋夾一只内有洋三元數角强行搜去飛奔逃逸季在後喊追當經　巡將張　　抄出原　除匪逃逸無蹤該警將張拘至二區警署移解警　司法科訊得案　刑事轉送地方廳經檢察官提案預審之下贓給原告具領張收押候究 
[焚化紙錢之禍殃]  
住居潭子灣開設柴行之張聚千家前晚因焚化紙錢致兆回祿所有五開間房屋　付一炬並燒死耕牛四頭經閘北各叚救火會到場救熄幸未殃及粼居昨四區姜警正飭傳張聚千到案訊問 
[私帶烟土進口]  
王連山私帶烟土八磅由外洋乘輪來申當爲水巡捕房偵探何阿春人贓並獲禀奉梅捕頭諭令將土送往海關候燬一面將王解送地方審檢廳　辦 
[設攤賭博之懲儆]  
法捕房昨解劉步雲孟桂松至法公堂禀稱劉等在新租界途畔擺設三四牌僞賭攤軋人入賭有輸無赢業已查獲賭具解請訊辦劉等同供民人等係以水菓輸赢不敢僞賭騙錢求宥判各押十四天賭具銷燬 
[車夫違章]  
昨有黃包車夫陳阿三在車上滿裝柴料有違警章由捕拘入捕房留候訊辦又小車夫王阿福昨在車上裝貨過多危險殊甚華捕禁止不服拘入捕房候辦 
[滬海道尹公署批示四則]  
　裱糊茶箱同業首人朱延存等六名禀請立案給示規復舊章由禀粘均悉規則十餘條雖據附陳批准原案未據抄閱且同業齊集地點究在何處値年首人若何公舉又未據詳細禀明所請應從緩議此批 
　元益公司經理傳浩禀請飭知會丈局止轉扣留道契由禀粘均悉旣據　由上海縣批准立案所請止轉扣留各節仰會丈局查明辦理此批副禀發 
　通州婦人孟王氏禀爲基地被呑請求保全由禀悉仰會丈局查胆詳報並候交涉員批示核辦此批副禀發 
　商人鄒薇卿禀不交顔料懇求咨請交涉使照會法領事果詢由禀悉已咨請駐滬特派交涉員核奪辦理矣此批 
[泰山金剛經曁南園大楷出版]  
譚組　淸道人兩先生合藏泰山經石峪金剛經墨拓篇幅過大展撫不便由震亞圖書局主朱挹芬君向兩先生商借用西法縮印廉價售預約劵以公同好而廣流傳昨已出版計兩大册内有曾農髯鄭蘇　淸道人三先生題跋誠如蘇戡先生跋云若登泰山而小天下山河萬里皆在掌中其取勢新奇天開地關發人神智眞奇　也至字迹高古印刷精美無庸多赘從此學牓書者可以知所法矣再有石印錢南園侍御大楷書一册同時出版亦有曾鄭李三先生題跋其書上學魯公筆筆羰正剛健如其爲人近今不復多見凡學顔書者尤宜人手一編併誌如右以當介紹雜評二 
[動機（訥）]  
天下事之動靜有機括焉機之未至雖百動而百不成機之已至則一動而一收其效動之機何在在乎視人心大勢之趨向而已廣東黨人之動不可謂不久然前此其機未至故屢動而屢敗也今則人心之所向大勢之所趨皆集中於此點故能一動而即定毫不費力也然則機之成熟與否非動者之所宜留意者耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[楊子卜居（仿屈原卜居體）] [  顯西]  
楊子有罪一刻不能自安表辭參政將引身違遁途窮路絶不知怕歸乃往見太卜顯西氏曰余有所疑願因先生決之顯西乃端筴拂龜曰君將何所問之楊子曰吾寗悵悵惘惘以出京乎將飾詞誣誣說以訟寃乎寗誓改前非以贖愆乎將西國以乞憐乎寗自承不諱以危身乎將竄跡異域以避人乎寗監禁牢獄以久錮乎將買田買產隸籍外國以求保護乎寗抛妻棄子以遠游乎將扶親絜眷拖男帶女以漂流乎寗櫐櫐若喪家之狗乎將僕僕若脫險之兎作　逃客偷以保吾首乎寗效金蟬脫壳乎將爲絲繭自縳乎寗作牲犧就戮乎將爲遷　擇木乎此孰得孰失何凶何吉政朝令而暮改帝制已非民國猶在旗滅雙龍色施五彩若輩成名吾儕得罪傷哉鬱鬱兮誰知吾之愧悔顯西乃釋筴而謝曰夫孽在自作禍在自取心有所不端神有所不與理有所不明數有所不逮以君所爲求君所欲龜筴誠不能决此事 
塵餘觚剩 
[陳錦心] [  士諤]  
陳錦心宛平世家女資禀僅中人而性情惇篤態度嫻婉見者無不歎爲淑女陳有伯母畢工針黹光緖中葉曾蒙慈　后稱賞召入内廷派充供奉敎習宮嬪者也陳從畢習女紅翦　裁雲夙有緘神之譽畢有姪國華綺年玉貎翩翩濁世佳公子因來陳宅問姑安見錦心愛好之挽畢作冰人一說而成時錦心年十八國華少一歲方肄業武備學校國華家天津有田千畝肆數所尙儆然　族之餘也姻事成兩家各慶幸焉約俟武校畢業始結婚無何拳題起事紅巾怪服擾攘街市國華被匪擄去亂平音信杳然訛言國畢已死錦心聞報暈絶父母憐之百計勸慰欲令更字錦不　從誓欲過門守志女父曰癡哉兒敢字而未嫁夫婦之義未成何守爲錦曰君子之交死生不逾朋友且如此矧夫婦兒志堅决無煩再勸說女父終不忍乃約女之閨友及戚族之善談者婉言　喩百計阻止　弗獲女父歎曰嗟乎吾女之性竟烈如此於是倩冰人知照畢宅墨宅大驚擇日迎女過門迎之日觀者空巷行者　途知與不知無不爲女泣數行下女服吉服與國華之木主行結婚禮禮畢即易素服遍體縞素親友無不讚歎女矢志柏舟死灰槁木竟澹如也如是者二年忽一日有客登門翁姑出見皆大歡喜笑聲震屋瓦女正奇詫小姑奔入曰嫂哥歸矣我家哥哥蓋未死速出見速出見言未已翁姑引一人入其人見女素服抱而大哭視之國華敢蓋國華被匪擄去迫爲司帳不一月而大沽失守洋兵入京匪衆分隊四散國華被衆擁也山海關遷流至奉天又天黑龍江途遙資費積二年之久始得歸於是舉家大喜擇日與錦心合　說者謂多係女貞烈之報云 
海外摭奇 
[尸身之保顾二則] [  困公]  
埃及古時國人能使尸身歷久而不腐敗數年前曾有古羅馬王希律之尸身發現於泥土中後爲英人所得陳列於古物院中一般古物學家謂希律死後廷臣用埃及保尸法以保存之故迄今數千百載又未見腐也惜其法術當時人民視爲秘術以致未見遺傳頗爲今人所抱慽焉 
凡在火山區域人之爲火山噴發火烟而死者尸身永遠不朽且堅如戮色黑不管鐵像至今斐怕斐俄火山一帶每有人尸發現說者謂昔日火山噴發時城之被毁者甚衆故尙有此人尸而考古家又相爭以研究之云 
[雨量相差之奇]  
印度北方之大平原有大江一名曰雅魯藏布江所流區域雨量甚多一歲之中秋季尤多大雨時至故晴天甚尠七八兩月之間幾無日光祗見銀箭亂飛耳一年匀計雨量當有六百寸可稱全世界最多雨量之區惟在希馬拉雅山之北坡有一河名曰印度施河又名黑河其所流域内雨水則甚尠以洵提（地名）爲尤甚一年匀計雨量不過二寸二域相去竟不同若是可云奇矣 
海上瑤琴 
[一捧雪考] [  僬汀]  
一捧雪名莫成替死又名搜盃替死演此劇必得唱作俱佳之鬚生方能稱佳徽班中常常見之惟苦不甚佳至於京班鬚生非偏重唱工即偏得做工以至此劇竟不常演唱即或有之亦不過排在前三齣演來尙遠不及徽班之有聲有色也故京班名鬚生大約藏拙不演攷此劇情節爲嚴世蕃搜莫太常寳盃一事人人所知然此劇事實實非由世蕃搜莫太常之琬盃而起特爲一圖書耳宋臣宗澤繪淸明上河圖欲感動高宗回鑾念祖之意（如取榮陽中張良所懸之田橫島圖然）上繪上渡黃河圖中人物有百餘之多裝潢作手卷式係當時之大手筆寳丹靑中之珍品也此圖在明時爲莫太常所得東樓知而强索之索之不得而强搜之搜之不得而罪陷之其時莫太常有家人莫成者獻計於太常覓良工另繪膺者而獻之嚴氏東樓竟爲所愚而釋莫太常詎東樓有門客湯裱　者裝潢師出身頗知畫訣細察所獻之圖竟爲其指出僞跡蓋殿角上所集一烏烏足下跨有兩瓦楞即言於嚴氏曰宋時名畫不應有此顯係膺鼎嚴氏又陷以大辟莫太常知而大懼謀於莫成莫成以禍由已出而以身代之後此圖爲大淸御府珍藏迨庚子之亂流入嘉定爲某士人以千金重貲所得士人有一妻一妾士人死時即以此圖交其妾士人死後妾爲蕩子所誘携圖宵遁此圖即無處可迹嚴氏爲此圖而陷莫太常始末皆載之圖中極詳方知一棒雪非搜盃即爲此圖也圖中角上有康熙乾隆御寳兩方該跡得之價可連城云 
名人軼事 
[拿破崙一世之秘史譯英人乾姆司白根氏之筆記] [  劍]  
　　拿破崙二世（拿破崙一世皇后馬利亞魯意所生）旣病卒立其叔魯意拿破崙之子是爲拿破崙三世拿破崙三世名爲魯意拿破崙之子按其實則拿破崙一世之私生子也 
　　拿破崙三世之母名阿丁士乃拿破崙一世皇后雪夫茵前夫之女後隨母適拿破崙一世故在拿破崙一世爲繼女有殊色拿破崙一世酷愛之反蒸焉旣有身乃强妻於其弟魯意拿破崙一日謂其弟曰吾欲封汝爲荷蘭王有阿丁士在汝其納之爲后魯意拿破崙知阿兄意勉從之 
阿丁士雖嫁與魯意拿破崙然未嘗共枕席旣而　一男後死於意大利無何又生一子即拿破崙三世也其貎酷肖拿破崙一世（據種種私函及當時醫生等醫案證之知此子確爲拿破崙一世從帝爾其凱旋幸山帝爾離宮之時與阿丁士生者）此事雪夫茵及魯意拿破崙皆知之及帝政傾覆阿丁士率其二子隱於瑞資山時舉拿破崙一世之事業告其子且勉其爲拿破崙一世復仇旣而長子以急病卒再數年拿破崙三世遂代父君臨法國所可惜者拿破崙三世功成之日阿丁士已不及見矣 
詞選 
[霜花腴晚秋汛欋橋和夢窗自度曲韻] [  子]  
　波暈碧愛載秋重來自照　冠欋爲山移笛因花駐年芳解惜猶難五湖路寛莫翠眉　斷尊前又斜陽散了歌塵隔溪遙度晚鐘寒應憶聽　尋柳早銷魂換得病葉凉蟬盡燭留香題裙分淚閒情且記雲　漫催返船待喚將新月娟娟有　邊數點漁燈掛篷同倚看 
自由談屑[  鵷雛]  
　　其人可信其呈不可信則信其人其事可信其人不可信寗信其事信用之不可堕如是哉無信之夫其行事初非事事堕信也然而叢矢集之矣 
事之偶然者非果偶然也特不深沉觀察究其所以致此之故耳果沉幾觀變則知雲萍偶値亦有前因風水相遭無不有故人人意中所有之境人人境中所遭之事人人事後留之影無相似也於是夢夢然膠黏於意境影三者中而無能脫矣 
小說 
[俠情小說漢恩士傳（續）] [  小草]  
漢恩士見主母及太夫人後頗蒙恩遇而太夫人信用之尤甚嘗對人稱漢恩士爲幹材太夫人之權力於邸中爲至偉身爲家主之勳爵亦且遜之邸中人以太夫人重視漢恩士遂亦不敢與之忤故漢恩士權亦至偉外史氏曰漢恩士於邸中服務之功績傳述於人口者頗足紀旗常而銘鐘鼎顧余爲寒儉之著作者不習於僕隸之掌故聞之輒忘故亦無從縷述以告之讀我書者余亦自知其過惜余年邁已甚記憶薄弱竟不能彌此缺慽耳惟漢恩士於返家省母一則饒有奇趣余尙詳記而無遺漏請即就此點爲之略加煊染以供讀我書者之一粲且期稍贖余愆 
漢恩士服務邸中將四星期在三星期第四日之晚將就寢時漢恩士忽有所感以爲自幼迄今未嘗一日離母朝夕相依其樂無極今爲一生登庸計遂黯然而别在日間匆忙奔走固亦不自覺而靜中一爲念及則依依之情庸復能免繼念主人家中自太夫人以下遇我至厚如出一轍同僚人士靡不欣美籌思至此良用自慰思母之念因之稍敎然漢恩士心中又有一事不能釋然而尙有絲毫遺慽者則在小巷羣孩中固儼然爲至尊無上之首領舉措無不如志今乃偏處邸中隨時隨事均須奉令承敎一息不能稍懈兩兩相較目前之地位似乎未免喪尊漢恩士之怏怏不快者實以此故顧整日奔走不邊啓處筋骨疲乏轉輾逾時亦即入睡明晨之起尙不至失期有誤正務又逾三日爲星期日是日爲邸中給偉之日司會計者按人分發漢恩士初受巨資赫然若驚且聞同僚人士互相告語謂今日爲給假省家之期漢恩士復欣然而喜以爲可返家以朝其母午餐旣竟鐘聲大作同僚人士復曰此給假之信號也可入辭爵主 
 
 
 

Page 15

 
 
   
 
 

Page 16

 
 
   
 
