# 1918 - 322 - 4916445

 

Page 1

 
 
   
 
 

Page 2

 
 
時評 
[眞心悔禍（冷）]  
　　以近日之情形言之各督軍雖有主和之言而尚未眞心悔禍也 
　　蓋眞心悔禍督軍自有督軍之地位而督軍以外之事應服從中央命令焉今乃不然勾結議會干涉政治窺其所爲與昔日之跋扈囂張無異其心中所蓄之念固不可得而知而其不願國家之安全則前後一轍也 
　　然則息内爭以應外勢仍歸虚願而已 
[命令]  
　　十一月二十三日大總統令國務院諮議賈德潤着發往山東交該省長酌量任用此令 
　　又令札噶爾給予二等文虎章此令 
　　又令王玉科晋給三等文虎章此令 
　　十一月二十四日大總統令致治保邦法紀爲本牖民成俗是惟道德伊古以來法紀有張弛道德有盛衰治亂攸分影響至鉅共和肇興於茲七稔邦家多難文治未遑以言法律則根本大法久未議定民刑法典簡陋相仍旣失人民保障之資且爲政治進行之梗日言法理靡所折衷以言綱紀則政令下逮適滋緣飾之資賞罰雖行無裨勸懲之用威信且難自固上下何以相維决堤潰防伊於胡底抑且西哲有言道德爲共和國之元氣試觀近今社會心理則日趨凉薄風俗則日即淫奢義利之辨目爲迂談禮敎之藩久同虚設變本加厲倒行逆施舉國如飲狂泉滔天烈於洪水長此沈湎必召淪胥茲當從政之初亟當申明法紀揭□道德以爲羣倫之表率所望有制定法律之責者審國家本計所在俾憲典早日觀成本法旣定則其餘重要法案胥可妥速擬議次第頒布務使從政者悉遵法治之定軌在野者漸具法學之常識庶趨向歸於一致大政利於推行其綱紀所在本大總統當與京外羣僚共相尊重條敎悉屏繁文使事事歸於實踐政治懸爲正鵠使人人有所步趨信行刑賞以樹風聲檢朿身心以爲律度至若道德齊敎古訓昭然良知未湮尤當其勵在上則當大法小廉以恭儉爲植躬之矩在下則當父詔兄勉以孝弟爲輔世之方各秉至誠以規末俗敎育事業至關治化着敎育部通飭京外學校於修身學科認眞敎授並酌擇往哲嘉言懿行有裨德育者編爲淺說頒行講演以資啓迪其或方隅敝習有待查禁編氓潛德宜予表彰並由各地方官吏隨時查明辦理總期治具克張民風歸厚激楊澆靡咸與維新凡百君子敬而聽之此令 
　　又令任命鄭垣爲陜西督軍公署上校參謀此令　　又令錢豫給予四等文虎章此令 
　　又令茲制定郵政儲金條例公布之此令 
[專電]  
　　北京電各國駐使均給一等大綬寳光嘉禾章 
（二十五日下午三鐘） 
　　北京電今午舉行授勳式受勳人曹錕倪嗣冲勳一位張作霖陳光遠勳二位盧永祥勳三位 
（二十五日下午三鐘） 
　　北京電梁啓超到京宣示兩主張歐戰議和主促陸使早行先赴美交換意見再至歐内閣問題如不正式組閣不必提交國會 
（二十五日下午三鐘） 
　　北京電勝德賞勳叚梁等恐貽外人譏笑極力打消現此議已罷（二十五日下午三鐘） 
　　北京電此間英法文各報評論均不甚以陸充代表爲然且疑段閣中人與某國再勾結其要點謂宜擇可以代表全國意見者 
（二十五日下午三鐘） 
　　北京電昨晩楊以德之弟楊以儉復秘密運動彈劾錢氏案連署者已數十人運動措詞一錢與梁勾結向西南携手二曹不得副實錢梁阻撓三免楊以德職津官吏皆反對而案由則爲東陵墾荒濫用職權政潮又起軍人派必不許南北和成（二十五日下午三鐘） 
　　北京電彈劾錢案係曹錕五弟鈞與楊以德弟以儉發動曹楊將自組團體與安福分裂現雖在疏通而内閣一時又難提出 
（二十四日下午四鐘） 
　　北京電主戰派暗中反對和平益烈前旣以建議段組閣爲引線現復以反對錢閣爲示威表面必欲包辦財政實則仍根本上不欲錢正式組閣以留段上台餘（二十五日下午三鐘） 
　　北京電龔心湛長財政安福派已表同意次長一席由該派與龔交涉已妥總理同意案聞今日先提出（二十五日下午三鐘） 
　　北京電内閣令李純主持善後會議而張作霖等不以李爲然故主張在漢口已在該派機關報鼓吹 
（二十四日下午四鐘） 
　　北京電叚主張以善後會議名義在漢口開會對於李純又漸猜忌 
（二十五日下午三鐘） 
　　北京電外交後援會昨開職員會各派到十餘人决定一與外交及參戰重要人員交換外交意見二徵集各問題應提出者以會名義發表（二十五日下午三鐘） 
　　北京電錢代總理昨電蘇督内容有承認陸榮廷巡閱兩廣唐繼堯巡閱滇黔惟無川字粤桂添設兩護軍四鎭軍費允五百萬 
（二十五日下午三鐘） 
　　北京電中央大會議僅决國會及地盤問題其餘統一財政收束軍隊軍民分治各端均無結果 
（二十五日下午三鐘） 
　　北京電河間擬暫住津俟各彊吏回任後始來京 
（二十五日下午三鐘） 
　　北京電政府昨電張魯督謂據報魯省土匪私通防營進剿時營兵每先開排槍俾匪聞聲逃遁匪去則借搜匪爲名肆行搶掠百姓所受兵害較匪尤甚而兵則冒功邀賞毫無忌憚似此情形魯匪永無肅清之望該督有地方之責何竟不知約束望速詳覆 
（二十四日下午一鐘） 
　　北京電李蘇督派李廷玉來商議和程序并陳西南各要人來電及各代表意見（二十四日下午一鐘） 
　　北京電張文生電在魯蘇交界處與魯軍協議剿匪畢適報大姜莊小姜莊有匪千餘卽率所部會同魯軍擊散各莊恢復 
（二十四日下午一鐘） 
　　北京電李厚基電耿團在液江塘莆田等處激戰未已現又派隊往援 
（二十四日下午一鐘） 
　　北京電管金聚電彭周叛變盤踞陽平舒家寨一帶向川軍多方煽動駐羊圈關川軍楊營之何連前忽逃去數十名何連長借追逃兵爲名不知開往何處茲據探報亦被彭周勾結惟周現仍用川軍北路司 
 
 
 

Page 3

 
 
令名義不知用意何在熊克武乘彭周叛變與之聨合急圖進攻甯南葉荃亦乘勢分股南下漢中益危（二十四日下午一鐘） 
[路透電]  
　　倫敦電昨日德國交出之軍艦計戰艦九艘爲大佛里特里區號（該艦懸艦隊司令勞特海軍少將之旗）柯尼格號亞爾倍爾號凱撒號維廉皇太子號凱撒林號巴彦號魯波爾德攝政王號大庫費斯特號又巡洋戰艦五艘爲塞特里資號特佛林格號望特唐號興登堡號毛奇號巡洋輕艦七艘爲加爾斯魯希號愛姆登號佛蘭克費特號倫堡號白魯末號柯恩號白里姆斯號又最新式驅逐艦四十九艘爲第一第二第三第六第七隊戰艦柯尼格號不能航行巡洋戰艦麥剛森號尚未造成該二艦須稍遲續交今日哈維區地方復有德潛艇二十艘交出（二十二日）（誠報號外同）　　倫敦電德國所交第一隊潛艇之司令泊羅斯氏曾發無線電報回國爲英國軍艦吸得其文之末句曰英軍艦之情狀與紀律實無缺點（二十三日） 
　　古本海琴電興登堡上將由大本營電稱休戰委員會敵國委員頗有非禮之行爲法國者尤甚且一再要求碍難實行之事窺法國之意似欲藉端重興兵戎興登堡上將並警告政府謂德國陸軍不堪再戰雖敵法一國亦難支持又謂敵國政府顯惟欲與得大多數人民贊助之德政府商訂和約云（誠報號外同） 
　　倫敦電昨日交出之德國軍艦刻正逐一受檢查檢查旣畢均將駛往斯加巴載重二萬四千噸之戰艦凱撒號之銅裝具均經拆去艦中僅有軍官三員均臂朿白帶艦中兵弁均受勞兵會水兵約束所奇者艦長室之古畫及衣廚均未受損特朗林海軍大將已赴德國監理解除未令交出之諸艦武裝及遣散員役事宜今日所交之德潛艇中有軍官數員曾去其帽上之鷹章而戴勞兵會之紅色帽章（二十二日） 
　　古本海琴電伏瓦資報載稱裴蒂海軍大將不允與德國勞兵會代表接商一切因彼等非代表任何公認之政府也各報載稱美國所允接濟德國之糧食須德國保證確將建設自由制度並以所得糧食公允分派後再行運出（二十二日） 
　　亞姆斯特丹電德國軍火車一輛在比荷邊界哈摩地方轟發起火焚及載運傷兵之三列車燒死傷兵八百人炙傷者頗多當時附近一帶儼如火池狀至可慘（二十二日） 
　　古本海琴電達姆斯台消息謂赫斯勞兵會發無線電致德國南部各邦請求召集國民議會並申斥柏林勞兵會之專横（二十二日） 
　　倫敦電每日新聞登載末尼克消息巴伐里亞政府通告柏林政府謂擬即行宣布關於戰爭起原及德國罪惡之文件巴伐里亞尚未有過激主義發生之象國民對於前途頗具希望巴伐里亞王逃至奧國後現復回國爲公民（二十三日） 
　　亞姆斯特丹電柏林勞兵會召集之工人大會通過决議案要求召集大日耳曼主義勞兵大會選舉人員組織中央勞兵會由該會草訂憲法但須勞動社會召集之國會核准之（二十二日） 
　　古本海琴電麥剛森將軍已抵柏林（二十二日） 
　　巴黎電德國婦女請法國婦女大會向法政府陳說减輕休戰條件法國婦女大會今决議不受其請求並於覆書中縷述德人在戰爭中之罪惡此種罪惡固德國婦女所視爲應行者也（二十二日） 
　　亞姆斯特丹電由盎凡爾駛來之德國魚雷艇十一艘已被拘留於洛特丹德報詆責波蘭人對待德人之無禮謂德總督倍塞勒將軍已從華沙逃出而民政長官斯丹邁斯脱氏亦被搶刦與其他德人同乘牛車回德（二十三日） 
　　倫敦電英國致德國於待遇英俘之抗議乃由海格上將轉達斯巴德軍大本營海格上將報稱現正設法減輕英俘之苦楚協約軍之前方有摩托車從事拯救體弱之兵士（二十三日） 
　　巴黎電法國公報云法軍繼續進佔勞蘭亞爾薩斯各城鎭居民欣喜之狀不可言喻（二十三日） 
　　倫敦電海格上將報稱英軍於十一月二十一日佔據那慕爾在鎭南渡末斯河英軍今日仍在全陣線前進已抵哇爾齊河現漸近亞登與亞姆白勒桑昨日英軍獲德砲數百尊機關槍與戰壕曰砲頗多 
　　倫敦電比國公報云比軍前鋒已抵洛美·波格洛波爾德·狄愛斯特陣線（二十二日） 
　　倫敦電海格上將報稱英軍刻仍向德邊界進發第四軍前鋒已渡波瑪南面之哇爾齊河向東而進英軍獲砲六百尊飛機多架及火車若干輛 
　　不魯塞爾電比皇偕后及其餘人員今日騎馬入城街中民衆擲花歡呼以迎協約軍整隊行過比皇之前隊伍延長十哩之遥（二十二日） 
　　巴黎電法總統普恩賚總理克勒满沙與福尼上將集議於愛理細時决定於十二月八日舉行民政官員正式入亞爾薩斯省斯特拉斯堡城之禮届時總統將偕政府諸要員及國會代表前往觀禮聞總理克勒满沙氏將往英吉利海峽口岸會晤英皇因英皇與皇后將於十二月二十八日來游法國也歐戰發生後英皇正式游法以此爲第一次（二十三日） 
　　華盛頓電美加都氏已辭財政總長與鐵道督辦之職（二十三日） 
　　華盛頓電美政府宣布海軍造船大計畫定於一九二○年告竣計爲潛行追擊艇二百五十艘巡哨船一百十二艘潛艇四十艘掃雷船五十艘拖船二十五艘超等無畏式戰艦五艘驅逐艦三百五十艘 
　　華盛頓電威爾遜總統已簽定自明年七月一日起全國禁酒至陸軍解除動員時止之議案 
　　倫敦電外交次官薛西爾貴族因關於韋爾斯宗敎問題與政府意見不合業已辭職（以上二十二日）　　古本海琴電基夫消息謂全俄政府已在愛加特里諾逹成立係以舊有義勇隊參謀部部員組成之長外交者爲薩松諾夫氏志在依聨邦主義恢復俄羅斯之統一並逐出烏克蘭之過激黨至於新政府力量與景象究屬若何今尚未知（二十二日） 
　　巴黎電法國微言報云協約國警告荷蘭如不切實幽禁德前皇則荷蘭將負重大之責任（二十二日） 
　　巴黎電荷蘭使署布告關於德前皇事謂德皇現幽禁於阿美朗根邸中僅有一次行至該邸花園之内（二十二日） 
[法國無線電]  
　　里昻電比京不魯塞爾消息晩報載稱不魯塞爾司法署之地底發現具有引火物之機器四架接近火藥及各種彈藥均係德軍所置（二十四日） 
　　里昻電君士坦丁消息報紙載稱德奧軍官及兵士留居君士坦丁者自休戰條約簽字後均集中於博斯福魯斯陸續由黑海歸國君士坦丁已漸恢復戰前之形狀法文之招牌及匾額等前因土耳其國家主義之壓迫而消滅者復現於市肆之前道中熙來攘往惟人民生活因百物昻貴殊爲艱窘（二十四日） 
　　里昻電瑪拉基克消息法國摩洛克總督赴瑪拉基克乘休戰條約簽之際入謁蘇丹首相及南部州長等離城十啓羅邁當迎迓總督在人民協力歡呼聲中正式入城人民愉快之狀在前絶無可比擬洛岳脱將軍與蘇丹晤談甚久將協約國勝利擴張之情形詳爲說明洛將軍機復接見地方士紳各種表示所發生之印象可使休戰條約及法國之獲勝在南部人民中發生極大之效果（二十四日） 
　　里昻電法總統接有亞爾薩斯大批動人之文電電中述明其愉快之意及對於元首感謝之忱斯脱拉斯堡人民保證其極誠敬之感謝電中稱斯脱拉斯堡人民深知自戰事開始以來勞蘭偉人卜杏加雷對於公道最後之戰勝絶未中止其信仰心其一種果毅及堅决之意殊促進勝利云云盧石爾奥森市長代表全市對於法總統說明其感激之忱希爾曼克市政廳致電法總統云法蘭西萬歲吾曹之慈母絶未忘其愛子聖希泊里脱市長呈報法總統稱彼所接待之第一批軍隊厥爲亞泊山兵隊彼亦涉足其中法總統自接此項表示厚意及感謝之電報後立即答覆目慶將來殊能將法蘭西共和國之幸福給與此項愛國之人民 
[美國無線電]  
　　華盛頓電美國陸軍參謀總長馬奇將軍通告云潘興將軍已奉命將在法美軍除佔領軍外概行調回美國計第三十一三十四三十八三十九七十六八十四八十六與八十七各師團又砲隊第四十六四十七四十九五十七十五與七十六各隊又野戰砲隊第七十五隊與一百零三隊此外潘興將軍欲調回之美軍有鐵路砲隊陸軍砲隊煤氣隊坦克隊與航空隊在法美軍共俘德兵四萬四千人砲一千四百尊美軍在俄北之死傷數并不如外國傳說之重大蓋此間已接到該處兵士及地方上之好消息據聞向來因河可不倫司橋頭開發之美軍十二月一日可抵英軍則佔守可六業河此舉與法境美危士東各橋頭云 
　　華盛頓電駐美日本公使石井氏告美國務卿藍辛氏謂日皇特授旭日大綬勳章於美軍官馬奇白利士與潘興三將云（以上二十四日） 
[中國各電]  
　　北京電丁恩今日午後出京回國英使朱邇典與使署隨員及鹽署稽核所職員等咸往車站送行 
（二十三日）字林報 
　　北京電李純之密使李廷玉前日到京呈遞陸榮廷岑春煊唐繼堯劉顯世致李純之覆電於政府陸榮廷之覆電有兩封其内容謂請先解散新國會舊國會當即閉會對於兩廣軍人須與北方軍人同等待遇至予之巡閱使問題並非必須恢復岑電則論及西南軍費問題唐電謂南北議和不可用一二個人互結密約之手段應當公明正大從事討論劉電謂若解散新國會則貴州即於其翌日取消自主服從中央此外無所表示 
　　北京電中央决定在南京開會議其名稱爲善後會議不標出平和等字樣目下正在從事準備 
　　東京電外交調查會將於二十七日開會審議派遣媾和大使及其他重要事項（以上二十五日） 
　　以上東方通信社電 
　　東京電明年春媾和會議終了後爲聨合國之親睦日本將派一皇旅赴歐 
　　東京電日本講和大使之選任因種種關係上已内定由内田外務大臣親當其任近當發表 
　　東京電某處接得消息報美國除中央諸邦外撤除棉花之出口制限（以上二十五日） 
　　以上共同通信社電 
　　北京電各駐使向外部爲非正式之談話希望我開放满洲里哈爾濱等處 
　　北京電美芮使通告善後借欵先開示條件後再磋議 
　　北京電政府以軍事善後至關重要將簡派軍事專員督辦有兩湖王人文福建薩鎭氷之說 
　　北京電駐满洲里日兵爲數過多公府議令章宗祥商日撤減（以上二十四日） 
　　北京電税務處准漢口揚子機器製造有限公司展長免税期限二年 
　　蘭州電張廣建電請將籌辦内國公債獲譴褫職之前涇原道尹王學伊撤銷處分仍以原職簡任 
　　福州電薩督辦將應召北上連日與李督晤商一切軍事辦法預備總統諮詢 
　　福州電臧師與方聲濤又在下游之龍溪莆田一帶激戰 
　　廣州電督辦廣東治河事宜譚學衡因珠江測量完竣編輯華英文報告書進呈請援案加收粤海關税以資籌欵興辦（以上二十五日） 
　　以上中孚通訊社電 
[公電]  
　　童晏球主張籌備國民大會電北京天津上海廣州各報館轉黎宋卿馮華甫王聘卿熊秉三蔡子民梁任公張季直康長素章太炎蔣觀雲馬湘伯汪精衛孫伯蘭諸先生各省議會商會敎育會各團體全國人民公鑒民國七稔變亂疊起國會兩散約法再毁推求厥因良以行政立法未得其平中央地方權限不定若不亟從根本解决謀長治久安之術而徒爲一時之彌縫竊恐朝和夕閧永無甯日今欲一勞永逸固宜先息目前之訌尤當確定百年之計夫中華民國之主權屬於國民金體載在約法盡人所知顧何以明明有主之國家乃一任少數人之私競坐視不問忽忽七年可羞可怪莫此爲甚凡我國民不於此時共負責任行使職權更欲何待球向者慣鬩牆之弗止嘗以國民大會解决國事之說倡於京滬報端邇來發是議者日多一日足徵公道所在人同此心然旣有言論不可不更進而促成事實諸公當代賢傑海内共仰救國熱忱十倍恒衆似此非常之舉非有重望大力者出而號召難期有效竊願諸公當仁不讓毅然興起先設一籌備處討論辦法積極進行名額據何分配選舉應取何法資格如何審擇弊害若何防杜地點何在經費何出以及議事範圍除國體問題絶對不容牽涉外應否制限期間久暫應否規定凡此諸端所當詳愼計議力求周妥球雖不才願執鞭以從諸公之後時乎不再伏祈裁奪童晏球叩養 
要聞一 
[東京通信（心危）]  
　　議和中之各面觀 
　　歐戰旣停各國莫不注其全力於議和今日電傳美國大總統威爾遜氏將前赴英國或將列席於和議云云此次美國所主張爲世界永久之和平軍國主義從此打消民主主義從此日盛可以斷言日本時報Japantjines主筆高橋一知君言今德國已處於降服地位者實爲其軍國主義所誤若德國果勝則世界各國均欲效顰而爲侵略之行動行見全球擾攘不堪設想今德旣失敗庶幾民主主義可以發揮矣是故立國於今日之世界須先打破軍閥苟軍閥而不打破則軍國主義永永不滅云云憲政會尾崎行雄君亦言世人至今心目中所視爲大國者每以德意志之軍國主義爲標準今歐戰告終即軍國主義絶滅之日此後苟欲立於世界大地之上舍民主主義而末由矣云云其議論大都類此 
　　講和會議進行殊速美總統若赴歐則於世界和平大有裨益日本派遣何人尚未决定目前預備時期則以珍田駐英松井駐法大使任之余前函已述之矣正式會議如何則呼聲最高者爲加藤高明但聞大致條件均由外交調查會審議加藤前往與否尚未可知更有一說則謂原敬親自前往與會較易聨絡但原氏曾言此次議和日本無重大條件提出且依旣定條件履行實無派要人之必要其說頗爲一般輿論所攻擊蓋輿論界皆言日本此次非僅於戰勝利益上得以發言即世界和平問題有極重要之地位因與東亞和平關繫甚大原氏輕視之則不可也云云又據大石正已言日本於和平會議雖無重大要求而於世界和平着眼則大有容喙餘地原氏之言未免無能青島問題日本宜依據昔日宣言歸還中國日本能握其商權庶幾可矣南洋諸島問題則旣爲佔領地當然無庸交還此次日本所應提出之條件（一）設國陸際仲裁裁判所於上海聞議和後國際仲裁裁判所設立於中立國之荷蘭或瑞士以處理歐洲之紛爭此後世界競爭之中心點勢將移於東方則更設立仲裁裁判所於上海實爲世界和平最要者也（二）承認日本在東亞有優越權蓋日本旣在東亞有優越之地位保護其和平則世界各國當然不能除外日本也（三）開放海參崴該埠爲俄國遠東門戶此次西伯利亞聨軍盡力抵禦敵國無非爲西伯利亞之和平該埠開放亦此義耳云云惟彼政府之主張若何尚未表示也 
　　此間知十六日徐總統已發停戰命令國内和平成否如何吾人翹首故鄉極望其有圓满之結果也美人言此次大戰目的乃在打破軍國主義我國内訌其害在武人苟能順此世界潮流以進行則或有希望耳朝日新聞言中國南北妥協與歐洲停戰均爲世界平和之曙光德國皇帝退位亦可以警北方武斷派日本借欵方針一變後援旣絶其勢已迫於和平矣惟近聞有向美借欵之說但美國素反對日本之借欵斷不至自相矛盾而承諾之也至國際委員會監督中國財政之說英美日本等均參與其事云云恐非眞相或爲傾向和平者之謡諑藉此以促進之也今日日本國民所希望於中國之主張和平者宜若歐洲之講和非惟圖目前之妥協必須設法謀南北永久和平之根本方針也云云此項議論主張者居多數焉 
　　東京之和平祝賀會將於二十一二十二舉行以日比谷公園爲中心日間全市中小學校生之旗行列晩則有實業界四萬人之提燈會會場中遍設各種游戲邀請聨合國大公使演說其盛况可想前日早稻大學開祝賀會各國大公使均蒞焉惟章公使及俄國大使未至亦未派代表於歐呼聨合國萬歲後其主席言中華民國公使及俄國大使未到當更祝賀中華民國復呼萬歲並呼俄國萬歲此區區細故無記載之必要而不覺有無限之感觸蓋我旣參戰爲聨合國之一員當然與各國加意聨絡此雖爲一學校之祝賀會可以不往然英美法義等七國大公使均蒞會焉演說焉而我國無一代表之派遣外交上須重交際况此足以表示祝賀世界和平之意乎不能不慨章使之疏忽矣 
　　按據另一通信則謂是日早稻田大學祝捷之盛會各國大公使均列席我國章使亦與焉惟未發言二說孰是不敢臆斷姑并錄之如下十六日午前址時早稻田大學開戰勝祝賀會英美法俄與吾國各大公使均參列會場係在該校校内中央校庭高懸帳幕正中曰式壇左曰貴賓席右曰職員席兩壇下則有校友席及來賓新聞記者席而東西兩廡則又有大學生席及中學生實業早工學生席人山人海擁擠不堪九時半先由職員就席總長及各大公使繼之於是振鈴開會靜肅不譁由學長平沼報告後總長扶杖登壇略謂有史以來之大戰爭今已告終矣而春秋之不稱義戰者今遂爲義戰矣其眞正之平和即來自義戰之後雖然平和克復後須知戰後和國元氣不易得復各生將乘此好機力圖發展云云其後英使登壇口操英語先祝聨合各國元首萬歲并謂今後聨合各國國民尤當勇邁前往求一永遠平和之眞系云云由是美俄意比各使先後登壇其詞旨均與英使同而各使演畢又由總長起席高聲舉手大呼曰中華民國萬歲俄羅斯萬歲三聲聲震天地可謂極一時之盛會者至十一時半由近衞軍樂隊奏樂而散僕係該校校友會之一員得列賓席親聆實况而满面春風洋洋千言猶以爲未盡者則有老侯也人品清秀落落大方者則有英使也口操日語得形得勢能使日全歡聲舞掌者則有美使也口操英語清淨漂亮者則又有法使也而若坐針氈默無一言者則中國之代使也 
[歐戰告終與我農商部]  
（靜觀） 
　　自歐戰告終世界和平會議不日開始我國政府之爲相當之籌備其屬於農商部一方面者日彰曾由田總長召集部内重要職員提出各項要點詳加討論以便彙集材料編成議案茲將該部籌備情形述之如下（一）派員調查國内商業損失概數自世界大戰以來我國商業因受戰事之影鄉頗有損失該部特派參事王治昌等會商全國商會聨合會設法調查損失狀况以備列表說明將來或可提出於世界大和議雖不能遽予賠償亦可表明我國因戰爭所犧牲之價值（二）改良關税問題該部對於此項問題前當谷鍾透任總長時即已有所籌議上海議會部中曾派施周兩君允任改良關税會議委員屢有報告到部今值和議開始之際正可乘此時機提出此項議案於大會蓋我國受關税制度之害已非一年商業之不克振興經濟之不能發展實以此爲最大原因若不設法改良則一切經濟政策將無實施餘地故該部近來對於此事頗爲注意旣令編輯處廣搜關於改良關税之論文以資考究又由部員某君根據歷年成案編成關税制度沿革考一書起自咸豐通商之始迄於現在會議詳細陳列限兩月内出版並聞田總長日内將會同外交財政兩部邀集有名財政學家開一討論會研究此項問題决定製成議案提出和平大會務期達到目的而後已（三）糧食會議問題該部自去年秋間即設立戰時糧食出口籌備處派定職員專司其事曾接駐法胡公使來電略謂各國將開糧食會議於巴黎我國應草具議案派員與會等語外交部據以咨逹農商部並派員逕與該部接洽該部已有令分行各省實業廳限期將本省所存糧食概數及近年糧食出産及消費情形詳爲調查列表報部一俟各省報告到齊即可彙編總册草具議案（四）經濟調查會之活動該會原爲歐戰期内調查經濟而設近雖歐戰終了而一切經濟狀况之待調查者甚夥故該會近日頗形活動會員提出意見書甚多大率關於歐戰後國際上之經濟事件逆料歐洲定後中國一片土必爲各國經濟家所注意之焦點我國如能善爲整理不惟不受其害且可因之獲益若仍如前之放棄則後患不堪問矣據聞南通張季直近有振興實業意見條陳政府内容條目甚多亦以歐戰旣終世界經濟必發生變化我國内審窮困之狀况外迫國際之潮流不可不有相當之籌備老成謀國瞻言百里東海讀之嘆服不置已交田總長逐條核議以期實行（五）調查物價欲整理經濟則物價之調查殊爲不可緩之舉該部早有斯議迄未實施近以歐戰告終經濟問題益形重要必詳查各項出入口貨物價值乃可據以定税率之標準田總長現派僉事湯某赴漢口天津上海等處詳細考究並聞將由部内制定條例飭由各大埠總商會按照指定貨物每月報告價值一次於價之或高或低必詳考其理由由部彙齊各報告製成比例表按期公布綜上五觀之似覺農商部於歐戰告終之際行政上略現一種活動氣象在老官僚眼光本視農商爲閒冷部曹而豈知關係國家命脈實與敎育部同一重要該部每年經費共計六七十萬元爲數不可謂少理應爲民多做一點事業也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北方之謀和意見]  
　　去妥洽尚遠 
　　南北妥洽之程度如何外間尚未明瞭昨北方某政客云和議接洽手續不外三種其一即由政府直派代表與各省接洽其二即由政府委託一地方官吏與西南接洽其三即雙方擇地開會一切問題都付解决即外間所謂對等會議是也現在政府所採用者爲前兩種方法如林關赴粤周予覺赴滇胡鄂公赴川（胡之赴川係與熊克武接洽已定今日）（二十四）出京首途由京漢路南下溯江入川帶隨員三人（一）農商部僉事王澄清）一（内務部主事謝盛戡）一（渝宜灘險辦事處處長劉聲元）皆直接派代表之徵如李秀山與西南代表接洽又係政府委託地方官吏之徵惟對等會議之辦法雖平和會方面竭力運動政府究以此舉關係甚大始終以時期未至之語拒絶之又督軍方面對於對等會議之說亦有持異議者聞東海昨語某兩督謂對等和議予不反對予之手續在俟各方面疏通就緒然後一會而决並非雙方開列條件付諸該會議也不可誤解若以條件付該會不啻以無上政權移於該會則爭持容有已時國家成何體統云云東海之意見如是可知不贊成對等會議仍注重直派代表與委託地方官兩種辦法然南方對此又豈满意耶 
　　又據安福派云此次南京大會北方各督旣未選派代表參預會議進行已有許多難點日昨蘇督李秀山致電在京各督仍請遴派人員前往會議以便設法解决惟聞各督意思以政府旣明令退兵此已爲絶對希望和平之表示此種謀和會議當然無在南京開議之必要而况政府旣然熱心謀和時局自已有統一之望會議事項當然爲善後諸事旣爲善後會議關於大局至鉅北京爲一國首都即應移京開會必與中央互相接洽庶得推行盡利縱不在京開會在事在理亦無在甯開會之必要所以在京各督對於派員赴寧一層尚未决定 
[四照堂之督軍話别會]  
　　昨日（二十二）下午四時東海在集靈囿四照堂設筵與來京各督餞行列席者爲曹錕張作霖倪嗣冲王占元閻錫山（一說閻已出京未列席）趙倜孟恩遠陳光遠張懷芝盧永祥吳光新龍濟光叚祺瑞靳雲鵬及錢代總理各部總長梁士詒王揖唐吳笈蓀此外尚有參預中央會議代表胡叔麒等七人席間討論最要之件一爲戰事旣停各省趕辦善後方法一爲收束軍隊後各省减裁軍隊計劃一爲歐戰媾和後我國應付外交方針至於各省應解中央專欵久未解報現在整理内政不能專借外債應如何設法酌量撥解及中央積欠各省軍餉爲數過鉅應如何設法抵補尤爲詳細討論各疆吏於解欵及裁汰冗兵兩事均允積極進行對於西南問題並未提及各督讌别畢二十四日公同爲曹錕賀壽（是日係曹錕生日各疆吏及京外軍界人員留曹在京稱祝已定那宅花園演戲兩日）二十六日有陸續出京之訊 
　　又據公府某要人談昨日四照堂之餞行會東海於席間曾有極懇摯演說大致係勉各疆吏回任後注意内政之整飭與軍隊之收束則財政諸端當有頭緒至時局問題中央與西南開誠辦理諒不致發生若大阻力苟有切近辦法再行隨時電達當由曹張兩督代表致答亦頗得體不外服從中央遵照主座政策厲行之語因之賓主盡興而散 
[新内閣案之最近形勢]  
　　財長尚難解决 
　　新内閣同意案本擬昨日（二十二日）提出以疏通效果至上午未能得有明確報告因而不果據某方面傳說王揖唐昨於午後晋謁東海說明各議員對於錢能訓等之同意案已大多數表示贊同但前日安福部之預備會投票結果對財政張壽齡確表示否决昨日政界喧傳方樞將爲財政次長聞安福部之意方樞如得次長則張壽齡或可通過又一消息政府前日任命龔心湛爲安徽省長龔氏本人尚未願意因新内閣中如張壽齡不能提出則龔氏頗有財長之望故不願舍總長而就省長且倪嗣冲方力保王郅隆龔如就皖未必能得倪之同情聞東海意中如龔氏財政可以通過則安徽省長將仍爲王郅隆至海軍總長劉冠雄辭職一事經東海一度慰留刻已根本打消外傳海長易人似非事實 
[新國會之制憲潮]  
　　北方對於議和果有誠意南北妥洽果能實現則新國會爲法律問題中之重要關鍵當然在處分之列乃新國會安福部議員恃其多數逆時勢之潮流竟欲包辦憲法兩院已將憲法起草員次第選出此事不獨爲南北和議之梗即該會自身以一派壟斷之故亦將掀起風浪茲將消息分紀如下 
　　新參院該院昨日（二十二）下午一時五十分開會梁士詒主席延長至五十五分在場議員已足定數宣告開議先由秘書長報告文件畢主席以孟憲彝等請 
假事件諮詢均無異議遂開議第一案新到議員于貴良當選證書審查報告當由委員長李盛鐸報告審查結果均甚合式主席付表决多數次議第二案選舉憲法起草委員三十人主席以民國二年參議院選舉憲法起草委員互選規則諮詢是否適用郭章鋆主張用無限制無記名投票法無附議者主席遂以適用上届互選規則付表决贊成者多數主席諮詢檢票員八人是否指定楊以儉主張抽籖主席以此諮詢無異議遂命秘書抽定叚書雲李盛鐸沈國均等八人爲檢票員迨經發票投票封匭開票等種種手續畢主席報告發票一百零四張開票結果票數與名剌相符廢票二張計秦望瀾江紹杰胡鈞陳懋鼎鄧鎔陳煥章鄧邦述李盛鐸許喆畢太昌翟文選成多祿王學曾陳嘉言趙連琪宋伯魯陳賡虞陳寶書德色賚托布楊崇山唐理淮劉星楠吕調元蔡儒楷張元奇毓朗張鳳台陳介等二十八人得票最多數當選尚有叚書雲郭章鋆田應璜三人同票應抽定二人遂指由檢票員沈國均抽定叚書雲郭章鋆二人當選主席謂現在在場議員不足法定數宣告開會 
　　新衆院該院二十日選舉憲法起草委員時首由議員鄭萬瞻解樹强等提議用無限制記名連記投票法當時頗有爭議劉恩格竟以之付表决含糊通過大爲各議員所訾詆昨非安福派議員發表一種印刷物云衆院選舉憲法起草委員規則在民國二年曾經議决施行所有之效力與衆議院規則同經過之手續提出者爲易宗夔審查者爲黄雲鵬等三讀終了施行日期爲民國二年六月二十七日其精神之所寄即第二條用限制運記有記名投票法每人投票不得過名額三分之二所以如此鄭重者一方防多數黨之操縱一方容納少數黨之意見法至善也此次旣未先時修正當然遵守成規即認爲有修正之必要亦必經提出審查二讀三讀諸手續方能有效絶非一提議一表决所能推翻强行表决實屬違法此應作爲無效者一也又衆議院規則第四條投票畢當場計算票數及名剌數如票數多於名剌數應重行投票此次選舉第一次投票時票數多於名刺已公認爲無效第二次投票票數仍多於名刺而主席竟諮詢認爲有效不知有何根據且第二次開票時適在休息時間在場議員無多此項諮詢當然無效此應作爲無效者二也再就黨派言之民國二年有國民進步兩黨當時號稱大多數者爲國民黨欲以一黨操縱憲法起草委員自無不可然獨徘徊瞻顧以爲一國之根本大法不可不容納衆流意見以期久遠故參衆兩院憲法起草委員選舉規則皆主張三分二之限制讓出十人於進步黨以調和黨爭所見甚大而今之號稱大團體者嘗非議國民黨其局量與眼光乃弗如遠甚眞屬可恥也 
　　反對制憲之議員杜持等昨已提出緩議憲法案其文如下竊惟憲法爲萬法之原而制憲爲百年之業自非審情度勢議出萬全未有足以崇法守而埀久遠者也今兩院有憲法會議之組織夫使共和成立以來六七年間所再起再蹶之制憲事業能於此時旦夕策其成功豈非吾人之所大願特自愚見觀之則揆之於勢度之於情皆有暫從緩議而毋取於急就者試分述之（一）讀十七日大總統罷戰退兵之令以平和之誠意促統一之完成方斯之時但使雙方讓步一意謀和則一切法律問題自當俟之統一告成以後今一方曰停戰而一方曰制憲是則事實之爭未决而法律之爭又繼之而起此按之於勢而未見其有功也（二）憲法爲全國共守之法故議憲手續格别謹嚴就三分二出席之規定而言則今日誠不患法定人數之不足然以四五省之人民完全缺席共和羣衆之下豈宜爲此逕情孤往之行爲且制憲非難公佈而公守之實難西南即自外而我輩又豈願外西南者此則度之於情尤宜俟之統一告成以後者也按以上二理由略陳管見是否有當敬候公决 
[丁恩任满回國]  
　　鹽務署會辦丁恩合同期满日内即將起程回國繼任者仍爲英人某氏丁恩前日特往公府謁見東海報告調查情形並向東海告别聞丁恩此次回國先至倫敦一次然後赴印度因丁氏曾任印度英政府之重耍官吏現又爲印度政府所聘定大約明年到印就任昨日曾爲鹽務署長之張弧因與丁恩有舊特爲餞行席間張弧演說稱道丁恩在華之功績云今日鹽務收欵之巨成績之佳在諸君子固已深知無俟鄙人贅述然迴溯民國二年丁會辦初就斯職之時彼時鹽務情形爲何如乎今試略述如下一我國南北戰爭甫停實權尚未統一其情形較今日爲尤甚二善後借欵甫成國人咸以鹽務歸外人會辦疑外人有侵犯主權之意三舊制多設官運機關税欵不能逐日清結又向辦鹽務者皆有優厚之收入一旦從事廓清易招鹽務舊人之反對四鹽務區域多在内地各縣與海關地點不同華洋人員辦事極易招反對綜以上四點觀之則丁會辦入手改革之初其困苦何似乃不料數年以來種種難點次第消滅吾國雖屢起政爭而對於鹽政均無異議向之疑外人借鹽務侵犯主權者今則皆知丁會辦之來實爲輔助中國政府增加税入并爲民減負擔且事事尊重中國政府主權全國之人無不敬服試觀北京上海華人所辦之報紙近三年來對於丁會辦無不稱揚可以證鄙言之不謬此外則從前積弊日漸廓清官運機關大都改爲就場徵税國家應收之鹽税逐日結帳無論何人不論某日但到鹽務署稽核總所一查羅爾瑜君等所管之帳目即知政府存有鹽欵若干又洋員在内地辦事者從無與人民衝突之事以致事皆能舉此皆由丁會辦一人困苦經營所達之成績今日吾人視之以爲固然者孰知當日之境竟大相懸絶乎然而上段所述丁會辦手造之成績其所以能得此良好效果者蓋非偶然就鄙人所得知者一丁會辦從前在印度時鹽務經騐甚深故辦事不重理想而重實騐二到吾國不久即能知吾國人民之習向三手腕和平與歷任總辦均能和衷共濟絲稁無間四事事爲中國政府謀利益故不出一年而華人信服之五凡關於鹽務之區域散布於吾國二十二各省及各特别區域有華人終身未到其處者丁會辦無不親往其地實行觀看不憚勞苦此外尤有長處即料事明敏决斷迅速且能訪問總辦之意見而不因執也 
[政府表示焚土之外訊]  
　　東方新聞社北京通訊云中政府對於收買上海洋藥公所存土一事現已實行處置之法英美兩國使館已接有通告謂中國政府對於排斥鴉片政策十分誠摯而堅决又此宗鴉片或致引起弊害故政府業經下令將現在尚存於上海當局手中之鴉片一千二百箱設法毁壞云云據現在情形觀察似政府迄今所接收洋藥公所之存土已有一千六百箱其中已經銷耗者三四百箱尚餘約一千二百箱在上海當局之手至於已與洋藥公所訂約收買而尚未接收之土約有四千箱此宗存土如何處置顯然尚未决定惟預期此項合同將設法解决四千箱之土仍還諸洋藥公所總之中政府以後無論直接間接不再收買存土似頗明瞭也此項决心足證現政府亟欲盡其力之所能以博協約國之歡心現信中政府致英美使館通告此事之照會中曾有一語大致謂中政府對於此事及其他一切事務均願與協約國各使館完全一致行動是其證也 
[中國亟應醒覺之外論（續）]  
　　中國商業若能發達則分我太平洋沿海各處船舶之爲輸送戰爭品耆於和平恢復之後得有利益之貨物而裝載之也又該小册評論近來設立之亞細亞銀行云亞細亞銀行所擬集中其活動之遠東區域大半爲中國之北方與中央各省之一部以及满洲與西比利亞之東南部所包土地約二百八十萬方英里人口近三萬四千萬人中國全國之對外貿易在此區域内之各海口佔百分之八十該銀行并將在上海北京天津漢口哈爾濱及海參威各商業中心設立分行 
　　中國雖有延長二千英里有奇之海岸線然適用於商業之海港甚少所以不適用之故多由缺乏與内地之交通方法獨上海（人口約七十萬）具有一天然之水道深入中國之内地耳上海爲中國全國工商業之分配中心亦爲最重要之工業中心上海主要之工業爲棉花紡績及絲之製造又有大肥皂廠化學廠造紙廠麵粉廠製革廠榨油廠火柴廠紙烟廠及印刷廠等此外尚有規模宏大之機器廠與造船廠尤爲上海之特色尤堪注意者美國造船局近曾與一上海造船公司訂約令承造船舶數艘所有材料除鋼板四萬噸外皆由中國供給代價约美金三千萬元之譜 
　　北京爲中國都城人口一百萬以上其地除爲政治中心外因與中國其他各處交通便利故亦爲一商業輻輳之區鐵路以外尚有大路甚多從北京分達各處其最長者爲達拉薩（西藏首府）之路計長四千七百十三英里 
　　天津人口約六十萬位於海河與運河之交接處爲鐵路線多條之會集處就商業及工藝上論之天津乃中國北部之最重要都會其主要實業爲織造地毯洗刷及製草帽編紥羊毛鬃毛製鹽及營茶葉與俄國商人此外爲製鐵業亦漸見重要主要出口貨爲棉花羊毛山羊皮猪鬃胡麻子落花生酒精藥料黄豆等主要進口貨爲棉織物烟捲煤油機器鐵路材料糖及麵粉漢口茶葉近年漸居首要地位又設有製造火柴廠及製造蛋白廠製革業亦發達出口貨以豆猪鬃麵粉皮貨獸皮鐵貨絲茶烟油爲大宗入口貨之國産者爲米榖芝蔴子烟草絲糖藥草麝香及毛皮舶來者爲棉織物糖煤油及雜貨 
　　哈爾濱人口六萬五千爲满洲最重要之商業中心其地沿松花江故可與海參威直接交通又爲東清鐵道與南满鐡道交接處北满及中满各商路均集中於哈爾濱外貨往來此爲孔道而中俄間之貿易尤所必經當地所銷之貨有細工織物烟捲啤酒酒精等出口貨以一切榖類大豆及鷄子爲大宗而出口之肉類獸皮羊皮及其他同類物品現亦日增 
　　海參威人口九萬二千人爲西比利亞阿穆爾省之首都又爲俄國沿太平洋之主要商業及海軍港也横斷西比利亞鐵道之東端盡頭處亦在海埠故其地位益增重要進口貨多製造物出口則爲原料將來西比利亞情形恢復原狀後海埠在商業上之地位將益重大亞細亞銀行營業所及之土地其中所有天産物力各不相同氣候寒煖亦至不齊北满爲寒帶迤南區域則近熱帶北满原爲農業區域其氣候及地勢類於美國之達柯他幅𢄙之廣猶過於紐約賁色爾凡尼亞及塔克塞斯三州之合併主要之農産物黄豆玉蜀黍小麥大麥羊毛烟草荣蔴及米榖出口農産物以黄豆豆餅豆油及榖類爲大宗满洲多未經暫伐之森林惜缺少運輸方法未能使木材增加商業上之價值礦産甚豐南满爲一大煤田撫順煤礦最著名共用工人六萬名據算現在採掘中之地層共含容易取得之煤近八萬萬噸之譜北满産煤亦我惟開礦尚用土法又鮮資本故未克充分開發 
　　中國北部與中部産生最廣之農品爲大豆米棉花茶絲落花生荣蔴黄麻萆麻子油及杏梅等出口之鷄子蛋白羽毛等甚多又關於獸類之産品如毛皮羊毛獸革羊皮猪鬃等在中國出口貨中占極重要之部份就大概而論中國各省内皆有各種之礦産如用科學方法加以勘測定能發露今尚未經人知之礦苗（即華人亦不自知）中國最富之礦物爲煤與鐵東部之煤大半爲無烟煤西部之煤則多含地瀝青質據有經騐之人言中國之燃料足供全世界數千年之用中部與北部境内有一大部份已經過農業時代而漸入工業時代中國人工價廉而勤天産物多而且博而食物又俯拾即是不虞缺乏凡此皆爲經濟上最良之元素祇待有人從工業上及經濟上加以領導此實中國歷史上希有之機會今亞細亞銀行之成立將爲連合中美兩國之聨鎖而於開發東方與西方間之商業資本及較良之感情皆將大有效力也 
[京華短簡]  
　　二十二日京津英文太晤士報北京通訊中日電報借欵一千萬元（包括已付墊欵三百萬元）據某日本通信社消息此項借欵業已如數交與中國政府政府消息連日東海與錢内閣會商南北和局已將實現所有善後鉅欵應速籌備除前次向美使提議一次當時頗得贊許外迄今日久未見表示特令某某前往美使署作二次之探詢聞美使曾云已得本國政府之訓示此時可以開始磋議惟須中國政府表明决不移作他用方能辦到 
　　關於退兵辦法已由參陸處擬定草案如楊春普馬聨甲李傳業等應退回原駐省分吳鴻昌田樹勳馮玉祥朱延燦等應留駐現在防地鄧鳳合等之輸送隊彭壽莘等之補充隊應分别遣散或改編至吳佩孚等所部如何規定已由曹錕自行辦理 
　　審計平政兩院以中央各機關薪俸搭現成數互有歧異外交部搭現九成財政部五成參衆兩院五成印鑄七成鹽務署全現其餘二三成不等不惟於國家計政計算難期劃一即官吏服務亦失公允特會呈府院請定劃一辦法以免察計之繁聞將提出閣議解决從前各部派員輪班赴國務院值日辦事後即取消現錢内閣爲聨絡行政事務起見擬恢復舊制在部中改設部院處一所由各部院派僉事一人到院辦事作爲部院處之委員聞此項機關日内即可成立 
　　馮河間經東海屢次促請來京商議時局現已由原籍啓程定明日下午四時到津東海特派秘書賀碩麟赴津迎接因賀爲河間舊屬故派前往 
　　政府前派劉鏡人以外交代表名義赴俄因西北戰事未息久未起程茲聞劉氏將於下月中旬由京奉路起行逕赴莫斯科 
　　近日石駙馬大街有以羣社立名之政團出現聞以曾任步軍統領之某氏爲首領已派人向各方面聨絡 
[議和聲中之奉軍事]  
　　政府前以東北風雲緊急與日本共同出兵曾飭令第九師挑拔混成兩團赴海參崴與和國軍隊實行聨絡防範現歐洲停戰敵國軍隊陸續撤退我國政府近亦電致駐崴軍隊飭令迅速回京國防司令官等奉電後即整理隊伍由崴埠開拔已於二十日早乘北满火車到奉者步兵三營騎兵一營砲兵一營外有工輜各兩連大砲八尊張代督派吳師長赴站接洽擬定今明兩日轉車回京 
　　歐洲戰事未停之先東北邊務吃緊國防籌備司令處總司令吳興權奉政府命令准帶軍隊三旅駐防北满而所帶之二十九師一旅二十八師一旅曁混成四旅現因歐戰平靜國防司令處取消總司令勿庸北上故張代督已電致混成四旅與五十五旅各官長將擬赴北满軍隊停止出發即在原地照常駐防 
　　奉軍司令部爲統制人關之奉軍而設現下南北將歸和平南下奉軍行將調回該司令部無存在之必要張使擬定本月底即將奉軍司令部裁撤各職員仍回本職至該部事務由孫副司令收束呈報至奉軍入關後在天津漢口等處設立兵站處亦因停戰命令已下南北妥協在即無存在之必要故張使在京就近命駐津奉軍兵站主任壽聿彭着手籌備撤銷事宜一俟南北和議實行成立即一律撤銷是以壽氏於日昨回奉與張代督磋商撤銷之程序以及安插各人員之辦法奉省前暫編之輸送五大隊除在天津改編混成旅之輸送隊（計二隊）外尚有三大隊張使已令將第二支隊遣散已於本月十五號實行其餘輸送隊張使亦令於十二月一號一律遣散由各隊長護送回奉再行發給護照回籍 
　　張使爲擴充軍備起見對於奉天設立兵工廠一節屢與中央磋商業達目的現正着手籌備俟張使回奉後即可成立惟名稱尚未確定據軍界消息昨張使來電謂已與中央商定即名爲東三省兵工廠云 
　　張巡閱使當督軍會議告竣後曾有即日回奉之電嗣因元首面商裁兵事件故不能如期遄返茲據罼署確息張代督昨接張使來電准下星期二回奉是以張代督除電令二十八師派兵分布京奉沿線各站保護外分别通知省垣文武各官届時赴站迎接矣 
[湘省金融界之所聞]  
　　湖南銀行所出各種票幣前經張督命令該行清理處陸續收回燒燬在案現張督已於十六日在督軍前坪爲第一次之燒燬除先期通知各機關團體派員到場監視外並准一般商民屆期前往參觀計是日所燒票幣數目如左（一）以銅元收回之爛票一百零二萬串（一）以新銅元票收回之銀元票三百萬零零三千元内十元票一百零八萬五千元五元票一百二十八萬九千元一元票八十二萬九千元（一）湘鄂印刷公司承印銅元票百枚空白票一百十四萬八千串百枚廢票五萬二千六百二十二串（一）漢口分行解來收回一元光洋票九萬元 
　　張兼省長通令云照得湘省濫發紙幣流毒蔓延加以湖南銀行被刦遂至爛票充斥民不聊生本兼省長有鑒於此遂竭盡心力組織裕湘銀行原爲活潑金融救濟市面起見所有發行銀元銅元各票無異現金均可隨時兌換並准完納田賦釐金但開幕未久各屬尚未籌設分行深恐商民誤會與湖南銀行票幣一律看待仰各該知事及徵收機關布告商民人等一律通用凡田賦釐金各税欵均准以裕湘銀行票幣繳納不折不扣均照光洋及銅元價格行使各屬解欵亦准以此種票幣繳庫一面飭即籌設分行以廣流通而堅信用湘省商業向以銀兩爲本位雖銀價目低而其習慣不改自張督布告將窄紙流通銀票作廢後一般錢商即開緊急會議當經議决辦法以後將此種虚銀本位即行廢除所有往來交易概以漢口銀爲本位至本比交易則决定每票銀千兩照漢口銀三十二兩扣算尾數則以散票銀補找其各種貨幣價格亦經議决如决光洋六錢九幾常洋六錢八幾新台票五分幾舊台票四分幾 
　　廖緝光等擾亂金融一案刻張督正在搜集證據擬將此案人犯按名嚴懲惟與此案有關係之某巨紳則絶不承認其有罪彼謂收囤銀票係因湘中銀價低落爲救濟市面起見張督不應誤會而加以罪名致使盡力桑梓者爲之寒心云云刻已聲述理由電致熊秉三氏請爲設法斡旋矣 
[莆田戰事詳紀]  
　日前陳炯明與李厚基局部之議和之說甚盛莆田北軍亦曾托安立間華醫生美敎士郜温柔保安會董事陳香圃歐振藩等與南軍議和於黄石鎭約定雙方停戰不謂陳炯明之餉旣由汕頭籌餉局完全擔任而李厚基回省羅握借欵於軍餉一項亦復略有把握於是閩江上下游之戰再開月之六日至九日莆田南北兩軍又大戰三晝夜焚燒民屋數十座人民遭流彈死者不下百餘人慘哉茲將三日間戰事詳情述之如下莆田形勢以涵江爲要鎭蓋涵江據莆田往省之孔道交通極爲便利北軍耿團來莆後即於該處之觀頂培元學校設立團部兼駐有梁崔兩營及緝私隊之范營各處來函孔道均經派兵駐守防備頗爲嚴密南軍自佔據該縣之黄石鎭後即思攻取涵江以斷北軍歸路則駐城軍隊不攻自破月之六日南軍支隊長楊萬順 
 
 
 

Page 7

 
 
親率所部進窺涵江之倉口村並在該處籌劃軍餉北軍耿團長得報後即派范營長帶兵兩連與南軍戰於黄巷埔地方歷數小時之久卒未能獲勝是夜耿團長復派砲隊一連前往助戰南軍力始不支漸漸退去死者十餘人傷者三十餘人北軍追至東埔村焚燒住屋二十餘座始行整隊回涵死者亦三四人傷者約十餘人至七日早八時南軍楊萬順復會合鄒去病等約有四五千人分兵七路圍攻涵江北軍亦分兵抵禦砲火之聲振動山谷各街商店均緊閉店門北軍荷槍實彈輪流迎戰自早晨至午後一時尚未能擊退南軍後又由他處調派砲隊二百餘名南軍始稍稍退却北軍尚未敢追擊後雇東亭村人蔡琮等充當鄉導帶隊前往始由間道進攻國歡埔燃砲轟斃南軍數十名南軍又漸漸退却然尚有百餘人死守國歡寺鏖戰閱四點鐘未能擊退後北軍連用大砲轟擊寺内火起又分兵由小路圍攻寺後而寺内南軍遂與僧人同時火化而燦爛輝煌之佛寺亦頓成一片焦土時各路軍又相會合與南軍復戰於黄巷埔南軍又死百餘人始率各路攻涵軍隊且戰且退及至四鄉仔南軍首領如邱城何標均受重傷遂退駐於北梧塘村北軍至四鄉仔時又將居民焚去數十座嗚呼受鉅大之損失者皆吾儕小民而已八日早晨又有南軍三百餘人由橋兜鎭等處來攻涵江耿團長又派梁營迎戰南軍於鎭前村並從溝涔小路派隊抄襲南軍又復退去北軍退駐鎭村又將民居焚去七座梁營欲率隊追趕後經鄉導人勸止始行收隊回涵不謂南軍旣不得志於涵江於是夜又由南軍首領林鐘率隊二百餘人由黄石鎭進駐闊口潛伏東關外十二家等處開槍攻擊城内北軍亦開槍還擊戰至天明南軍始收隊而去九日駐城北軍又以南軍多處潛伏遂連燃大砲將近城觀音亭民居三十餘間盡行焚燬十一日晩又以城外多槍聲將溝東民房及鄰近新建洋房並莆田萬壽宫全座盡付焚如可憐咸陽三月火楚人原不管秦人可勝痛哉 
[厦門工業之幼稚]  
　　我國工業之失敗由來久矣厦門孤懸海島雖係通商大埠而實業敎育人皆視爲無足重輕誠可歎已查厦島工業前清玉觀察任内曾創設工藝廠籌措欵項由厦門殷實商家數人分任廠中經費每年計得三千餘元廠中應行開銷之欵除此三千餘元外不敷尚多厥後歷任長官因前任已經創設不得不虚與委蛇勉强支持迨至民國成立該工藝廠已聲銷影滅民國三年有汀州人邱炳章見厦門乞丐甚多沿途擁擠有礙衛生遂向警察廳長黄承璋禀准設博濟院於厦門港以收養之於是厦門街道即不見乞丐之踪跡矣然終日飽食枮坐無所事事至民國六年秋黄承璋卸任史廷颺繼任警察廳長即將該博濟院改設貧民工藝所以思明縣知事來玉林之介弟玉虎爲所長將院中受養之乞丐及厦中無告之貧民收入其中聘敎師五六人敎以工藝手工製造如竹蓆草履捕鼠器具及一切日用雜具迄今年餘頗著成績銷售於厦埠及漳泉各屬獲利不少來玉林去任時玉虎仍任所長今秋玉林重來厦地再長思明縣篆嘗至所内參觀甚爲嘉許今厦門道尹汪守坻辭職業已交卸由來玉林兼代道尹已於十號早接篆聞來玉林擬擴充該所增收藝徒以冀日漸發達焉 
　　當民國三年之春厦門林壽嵩等倡設織布公司初擬設於厦門港嗣以該地無水應用改設於同安轄之澳頭名曰華封公司所織者有白布花布及灰色之愛國布等當初設時布質粗劣不若津滬運來者之堅實厥後漸加改良布質始佳足與津滬等處之愛國布質頡頏乃近因戰事影響頓滯銷售出口亦不甚廣 
　　陶化公司開於鼓浪嶼之賴厝河製造醬油豆豉及四色菜鳳梨龍眼等罐頭銷售於上海香港南洋各埠獲利甚厚厥後該公司之股東拆出股份另設大同公司於厦門虎頭山麓製造物品與陶化公司同銷路亦無甚軒輊而大同精益求精大有青勝於藍之概迨美國加入戰團白鐵陡然昻貴陶化大同兩公司均受影響獲利已微近因國内戰爭及於厦地船路不甚流通銷路更爲阻滯現内外戰爭均有和平消息該兩公司或可易於恢復也 
　　有陳樹藩者泉州惠安縣人畢業於京師大學化學專科近日由京南下抵厦門欲以所學見諸實用擬在厦設一製造肥皂公司現已着手招集股份聞認股者頗不乏人一俟組織就緒即將禀請立案此亦實業界中之一新消息也 
[南京之和平雜訊]  
　　和平會議近已着手籌備李督除電各省督軍迅派代表來寗接洽外並電在野名流如張嗇老熊鳳鳳等促其前來組織會務聞熊張兩氏及任可澄等均有復電不日即行到甯 
　　各處派代表已有九人其未派來者尚有奉吉黑閩浙魯皖湘贛等省據軍署消息昨已去電催促大約數日間可以到齊李督以各代表遠道來甯特盡地主之誼於昨日下午四時設備西餐邀請在軍署西花廳恭讌藉以交換意見陪座者皆甯垣各高級長宫及省會正副議長六時始散 
　　馮河間日前特派王克敏南下與李秀帥接洽昨接天津來電謂馮定敬日（二十四）由津入京故王即晋謁李督辭行以便回京禀商一切 
　　南京和平期成會昨下午三時開談話會正會長錢崇固因赴軍署宴會未能到會由副會長鄭維城主席報告連日與錢會長協商會務情形以李督近甚忙碌無暇見客擬改期明日（二十五日）去見請示旋將錢氏修改電稿兩則（一致南北兩方勸告一電本省各縣各法團請一致進行）交由各股幹事當場斟酌俟次日謁見督軍後拍發五時散會 
　　日前東海派軍事顧問劉恩源來寗與李督謁見後李督因有重要問題須與東海面籌擬赴京一行旋因籌辦慶祝等事中止昨據軍署消息李督於二三日内仍須赴京 
[南京快信]  
　　和議地點尚未確定北方各督亦未派員來甯安福系游說在京各督主在京開會故李督現又持冷靜態度粤軍政府昨電李督稱西南各省已一律停止軍事進行聽候和平談判 
　　李督派朱參議赴滬邀唐少川張季直來寗協商和議馮河間已到津李督昨電促其來甯商和議方法 
　　國務院電軍民兩署會銜張貼戰勝互賀國電 
　　張文生電軍署報告碭山匪已肅清不日回徐 
　　省議會昨通告各議員本届開會已四十餘日距法定會期僅十餘日陸續收集議案截至二十四日止除已經議决或撤消不計外尚有一百五十餘件縱得延長已苦不給况最重要之本省五年度决算不日交到勢必寛假時日所有收到各案總期於此短時期内一一議决自本月杪截止收案（緊急動議外）以資結朿魯省議會電告議决撥五萬元協助歐戰協濟會 
　　聞淮北鹽商亦認捐歐戰協濟會銀二萬餘元 
[杭州快信]  
　省議會今日上午十時開會歡迎美國柯蘭博士議員全體出席午刻省敎育會總商會銀行團等假座綢業觀成堂柬請餐會聞柯蘭君擬於二十六日返滬 
　　調查歐戰損失案今日午前經督署德奥辦事處召集各機關承辦主任會議聞已妥訂辦法六則 
　　和平期成會今日下午在杭總商會續開大會籌備進行聞簽名入會者已達四百餘人每人繳納會費五元奉軍由浙入閩楊督昨又添派二師師部副官蔣叔升沿途照料護送至江山縣境 
　　前昨兩夜均有奉軍過境約一千數百人輜重甚夥翌晨渡江上駛今明日尚有大批續到 
　　嘉湖各屬監獄建築工程不甚完固致越獄案時有所聞高檢廳昨特派員分赴查勘具報核辦 
　　浙省統捐人員近兩月來絶無更動現財政廳查悉各員中瓜期届满者頗多日内將有大批委任 
地方通信 
[松江]  
　　提倡婚嫁改良本邑耆民唐志臯等早有婚嫁改良會之組織提倡以來附從極衆業已成立男女兩部茲又於二十四日午後一時假座嶽廟太虚亭開二次大會研究進行事宜是日到三四百人先由會長唐志臯報告開會宗旨次縣署第三科主任顧稼軒勸學所長張彬士縣農會長吳步蟾教育會長吳致祥前淞滬警察廳長穆杼齋等先後登臺演說大致均以敦崇節儉力戒侈靡爲言最後研究進行辦法由穆杼齋表示意見略謂改良婚嫁爲社會事業章程不可過於嚴格使人望而却步最好將草章略事删改然後多設支會從事勸導庶易推廣云云遂由會衆公推穆君修改章程並以設立上海支會委之穆君而散 
　　民局脚夫遇盜專走松江楓涇間之民局脚夫於古曆二十日晩間背負信包行經楓涇境内之六吊灣地方突遇盜匪六人各挾快刀阻其前行逼令交過信包遂被一一拆開搜視並聲言將挖其兩目旋經哀求再三仍被用刀背在頭部猛擊數下而去現聞民局中正在檢點損失以便赴縣報騐 
[蘇州]  
　　吳縣地方行政會議記吳縣温棟甫知事於本月二十三號召集蘇城各善堂董事及本縣省會議員至署開地方行政會議是日到者爲省議員孔昭晉宋銘勳馮世德錢鼎及堂董吳問潮吳蔭培尤鼎孚汪炯之及科長科員等十餘人温知事爲主席上午十時開議至下午一時始行散會所議决各案（一婁江昌善局更舉董事爭執涉訟案）議决先將該局各事由縣公署接收次山縣署派員清理賬目俟清理事竣再行公舉董事經管（一半濟施粥廠董蘇紹柄等禀奉道尹令行豐備義倉酌撥常年經費案）議决蘇城已由各市民公社　設施粥廠八處再令豐備倉分設粥廠二處共計十處由豐備倉酌撥洋二千四百元以資補助（一蘇州苦兒院請於吳縣地方附加税内撥欵捕助經費案）議决苦兒院所收小兒各縣皆有則經費未便由吳縣一處補助且地方附加税用途均有規定並無餘欵可撥應即詳請省長於省欵内補助（一同仁善堂公舉董事城鄉爭執權限案）議决現時不舉董事即由城市公益事務所董事汪恩錦暫爲兼管以期維持現狀 
　　再賀協約勝利蘇城各業商店均接總商會通告奉農商部電准大總統禮官處函開慶賀歐戰勝利現與外交團商定自本月二十八日起舉行即希轉知各商民屆期舉辦等因奉此爲特通告自舊曆十月二十五日起至二十七日止三日懸旗掛燈同伸慶賀又蘇城商團公會會長鄒椿如前日通知各支部於本月二十四日舉行提燈慶祝歐戰勝利嗣因各項彩燈趕辦不及特改期夏曆十月二十七日聨合城鄉各部及救火會於下午四時在王廢基公共體育場會齊出發 
　　高級軍官之更動陸軍第二師第三旅旅長張亞威奉電調升黑省混成旅旅長遺缺奉督軍令以第五團團長張彭年升任遞遺團長缺委軍署主任副官李登科接充 
[無錫]  
　　勸募歐戰協濟欵縣公署前日奉到蘇常王道尹訓令籌募歐戰協濟會捐欵後即就鎭鄉公所於日昨開會提議每一市鄉擔任募欵一百元如果不敷再行增加楊知事已認募洋八千元昨已電復軍民兩長一面飭署中第二科經辦並定於本月二十四五兩日在署柬請各市鄉經董各商董及紳富等到署宴會認明捐數外又屬第三科科長錢孫卿致函縣屬各教育機關職員及十七市鄉學務委員勸認每月薪水二十分之一云 
　　又多一原料輸出前日有日本人某自滬到錫寓新世界旅社屢向朱萬泰紫行主磋商擬令糾合同行每月包辦稻柴四萬擔裝至上海交卸該行以爲數過大恐産不敷解未敢承認嗣該日人又與萬泰相商先行試辦兩月不限數目價目可以從豐該行以利之所在業經應允而日人亦已返滬未行之先曾有人叩其柴屬賤物購去何用據云辦去係供造紙及人造棉花之原料用途多而且廣云云如果實行則燃料缺之一般貧苦小民大有無柴煮米之苦影響社會匪細也 
[鎭江]  
　　揚中之時疫揚中縣新壩一帶旬日以來時症流行大概寒熱頭痛輕則二三日重者一週因此死亡者亦十之二三各鄉鎭村落之間莫不沾染蔓延數十里其在老洲五圩各鄉鎭幾至十室九病毛甸一帶病者亦多現經宋知事擬訂防疫規則十四條即行刊布傳人民一體遵守 
[揚州]  
　　師校附屬聨合會江蘇各屬師範附屬小學校臚列成績〔各該學校各學年綴法書法成績〕於十一月二十二三四三日假揚州五師附屬小學校開第四屆成績聨合展覽會並各舉代表蒞揚會議與會者〔南京〕曁南學校劉虚舟高等師範附屬小學黄甲三俞子夷四師附屬錢笙仙第一女師蔣息岑劉亮甫朱光玉陳懋珠〔蘇州〕一師附屬張葆厚第二女師黄竹銘毛慧雲景海女師趙增慧〔上海〕二師附屬錢申之楊聘漁〔常州〕武進女師劉古愚〔無錫〕三師附屬沈佩畦魏氷心〔南通〕代用師範附屬陳序周南通女師葉靖〔清江〕六師附屬宗之駿〔徐州〕七師附屬蘇養培〔灌雲〕八師附屬林子顧〔如臯〕如臯師範附屬陳海秋〔揚州〕五師附屬陳逹等江都勸學所曾所長集合全境小學校長於二十三日下午假圖書館開歡迎會各附屬代表均有演說歷三小時之久始散會 
　　運使回津嫁女兩淮鹽運使叚谷香以期女公子於本月二十九日在津寓出閣訂於二十五日回津籌備一切署中公事暫由塲運局長周之冕代行職務 
　　會議所會長就職揚州軍警會議所正會長劉槐森辭職經全體會員表决公舉駐揚陸軍第一補充旅黄旅長爲正會長二十四上午十時由副會長趙知事派張李兩君至旅部歡迎黄旅長入會議所首由趙知事報告一切次宣讀歡迎詞次旅長答詞次行謁見禮軍警全體官長均蒞會 
[南通]  
　　四校公聘視察張季直君之子孝若由美國大學得商學士位回國後唐閘紡織專門學校城南甲種商業甲種農業及醫學專門學校各主任公聘爲四校視察聞張君業已首肯於前日分往各校就職各該校主任教職各員均率學生以歡迎之云 
　　日員參觀實業本縣實業若唐閘油鐵紡織麵粉諸廠及吕四墾牧等公司皆爲張季直弟兄所創已逾二十年日昨日本侯爵某實業家來通參觀各廠及墾牧公司之成績 
[嘉興]  
　　押追因利局欵項嘉興因利局自前年奉令停辦後所有該局基本金及各借戶之官息約計二千餘元均由姚局長扣住不結曾由省令一再追催繳清姚局長總以各借戶尚未繳齊爲詞因循延約屈指兩載日前張知事又奉省令追繳該欵張知事於日昨將姚傳案押追 
　　昇源莊停閉嘉興金融機關中國分銀行外錢業各莊屢有失信用者故近年來營業不甚擴充聞塘灣街之昇源莊因經理張蔭堂今春將莊欵私做鮮繭及各種營業虧蝕頗鉅不能支持已於二十四日停止營業所虧欵項共計四萬餘金其中以存欵爲多恐一時尚難了結也 
[杭州]  
　　總商會之祝勝與協濟杭總商會前日奉農商部電知舉行慶賀歐戰最後勝利典禮遵於二十八日起至三十日慶賀三天並於門首高搭彩棚懸燈結彩共祝和平一面刊印傳單通知全城及江干湖墅各商號請於二十八九三十等日即陰曆二十五六七日升旗懸燈以誌慶賀或謂督軍省長前奉中央來電謂歐戰勝利凡屬協約各國均與有光榮未慶祝各地方應於十一月二十八日起至三十日止舉行惟本省早已舉行慶祝杭州總商會遵奉農商部電辦理此事係商界一部分之慶祝其他各界並未加入云又商界籌募歐戰協濟經費錢綢兩業已各認助洋一千元杭總商會擬籌集一萬元但恐募不足數特函請杭嘉湖紹金衢嚴各屬商會會長邀集就地紳商量力認助寄會彙轉 
[濟南]  
　　張署督電認協濟捐張署督致電天津歐戰協濟會云貴會發起慈善團體爲協商友邦軍人謀戰餘幸福宏願毅力欽佩曷勝敝省已設立募捐部廣爲勸募惟恐緩不濟急特先墊撥大洋十萬元交由濟南美領事轉匯敬聞 
[大同]  
　　閻督軍視察各縣政况督軍參列中央會議事竣返省於十八日搭乘京綏路車自北京起行十九日下午五時抵大同視察該縣新政進行狀况並將召集該縣各街村長副閭長等舉行訓話又聞節帥在大同小住後當迂道渾源以次沿途各縣視察各該縣政况逐一接見街村長副以實察各知事官吏等辦事成績云 
雜評一 
[善後會議（默）]  
　　今日南北之所爭者爲名乎抑爲實乎避去對等議和之名即可告成功乎改南北會議之名爲善後會議即能避對等議和之實乎 
　　南方允避此對等之名與否姑勿論即曰允之而實際上所謂先决之難題仍然在也先决之難題旣不能决則有何善後之可言自來所謂善後如水災火災兵災等等不過收撫安輯而已茲之南北問題政府亦視爲如是之易耶 
　　嗚呼政府而果有意言和則宜事事開誠相與而勿再斤斤於威信之空名也 
 
 
 
 
 
 
 
 
 
 
 
 
 
 
 
 
 
 
 
 
 
 

Page 8

 
 
   
 
 

Page 9

 
 
   
 
 

Page 10

 
 
要埠新聞 
[再慶歐戰勝利之籌備]  
　　本月二十八日爲政府所定慶祝歐戰公共勝利之期業已通行京内外一體舉行茲將本埠各機關預備情形彙錄於下 
　　駐滬陳交涉員以本月二十八日爲吾國慶祝歐戰勝利之期除已預備一切外并定於是日（二十八號）上午十時起至下午二時止招待中外來賓 
　　上海縣沈知事特於昨日（二十五號）邀集商學兩界及學務委員等於下午三時許在署會議議决通知各界竭力籌備商界居民升旗結綵懸燈全縣各學校一律放假聨合游行提燈各公署機關停止辦公舉行宴會議畢并將議案通知淞滬警廳及南北兩商會各團體各敎育機關查照 
　　南北市兩商會接沈知事函略謂奉軍民兩署令奉内務外交兩部電令此次歐戰告終公理戰勝世界得受和平之幸福各協約國及各埠僑商業已先後舉行慶祝我國政府已奉大總統命令定於本月二十八日正式舉行慶賀京外各機關亦於是日一體升旗懸燈視賀等因兩商會業已通告南北市各商號務於二十八號（即陰曆十月二十五日）一體升旗懸燈舉行慶賀其應用禮節仍照前式是以兩商會門前所結之燈彩及彩牌樓等暫不拆卸以便届期實行慶祝 
　　淞滬警察廳徐廳長亦已接到電令當即通傳所屬各區署所警正警佐等遵照二十八號亦須舉行慶祝以故各區署所前次所備之慶祝佈置均未拆去俾是日一律升旗懸燈徐廳長復傳令本廳督察長張桂榮等會同保安游巡騎巡軍樂等因隊隊長巡官督率各該隊隊士一體遊行華界城内外各處前導由軍樂導引所過之處沿途高唱從軍歌凱旋歌以表歡欣鼓舞之意各區署所長警對於此種歌詞均須先時習唱務使純熟俾列隊時加入昨已將歌詞抄發各該署所由巡官轉傳各棚長警於落差時隨時學習唱歌　　南市華商電車公司此次對於慶祝戰勝曾在各電車上一律加插國旗三天茲因二十八日爲我國政府訂定祝賀之期亦定於是日在各電車加插國旗並在公司門口懸旗結彩並聞各賣票人司機人於二十一至二十三日三天因寛放開車時刻乘客擁擠職務上不無微勞是以一體特别奬賞云 
[慶祝比王回京]  
　　比國國王業於二十二日回都本埠定於今日（二十六號）懸旗慶祝已紀昨報茲悉南北商會昨已通知各業商號預備升旗慶賀各機關各局所亦均一體舉行 
[法國决勝公債之成績]  
法國募集决勝公債業告結束統計上海區域約共募得四千七百萬佛郎其中華人應募之數計超過四百萬佛郎法國决勝公債在本埠募集之定額其初本定爲一千五百萬佛郎今竟三倍之實戰事公債中之成績最佳者也 
[戰時華工損害之調查]  
　　江蘇特派交涉公署接齋省長訓令云准國務院僑工事務局咨案照本局辦理戰時華工損害調查事務業將辦法九條咨送在案現經擬定調查欵目相應咨送貴省長查照並請轉行所屬凡華工因歐戰所受損害一切按照欵目詳細調查隨時報告以憑轉報財政部附設戰時會計處登記實紉公誼等情除分行道縣警廳外合行令仰該交涉員轉行所屬一體查照辦理云 
[今晩又有華工出洋]  
　　英屬招募華工駐滬辦事處據小亞細亞等處各工廠來電催將應募工匠分批運送前往以應工作經該辦事處電令駐漢添招員於日前遣送七十餘名來滬復由該處將手續完備者選派百餘人凑集二百五十名擬於二十三號先行出發嗣因是日適值中外共同祝勝提燈大會之期該工匠等特商陳志雲買辦向洋主任磋商允准暫緩一二日起程並集資籌備各式燈彩列隊隨會游行現會期已過該辦事處華洋主任於昨晩在寶善街得和館設筵四十席邀集各工人歡飲一面商由沙遜洋行預定海特號公司輪艙位准於今晩搭乘該輪放洋其餘手續完備各工匠俟下月三四號覓有船隻再行分批運送如屆時申地無公司輪擬改乘商輪赴香港轉道出洋云 
[日人取引所開幕有期]  
　　日人所設上海取引所其地點在四馬路江西路轉角業已組織完備由該所大班呈報日領事署訂於十二月二號（星期一）實行交易擬於前一日行開幕禮旋因前一日係屬星期日故改訂本月三十日舉行開幕現該所正在預備柬帖分請各界屆期前往參觀 
[延送决算之再質問]  
　　江蘇省議員陸以鈞提出本省五年度全部决算省公署延未送會質問書原文如下　十月二十四日本會准貴公署咨復五年度省地方决算已嚴飭財政廳趕緊妥造以憑咨復等因查議决本省之决算爲省議會之職權而常會會期六十日爲暫行法所規定即使連續開議延長二十日之會期核計過去光陰已逾半數况法定手續審查三讀極費時間乃貴公署旣未於召集常會之初依法編送而於本員等質問之後僅交各營業機關决算五件對於五年度内務財務敎育實業各類行政費之决算册延遲一月尚未完全咨送殊難索解特據省議會法第十九二十兩條再行提出質問究竟此項全部决算何以延未製送何月何日可以送會請貴省長於三日内答復提出者陸以鈞連署者黄守孚徐鳳標胡允恭黄炎培黄次山沈蕃王贊臣徐瀛奚九如瞿名川朱祥紱黄申錫陳大猷錢淦章紀綱沈惟賢戴思恭張援張福增于樹深梁鴻卓 
[商人所述閩省戰訊]  
民國路成德號商陳某等昨由閩來滬據述陰曆十月初十日厦門相近之樞陽地方南軍黄國華所率軍隊與北軍臧和齋所部軍隊開戰直至十六日砲聲始息雙方勝負未詳惟該處商民紛紛遷避謡言頗多以致附近各處又起恐慌云 
[援閩軍起程赴浙六誌]  
　　援閩軍砲兵一團工程兵一營均於前晩在龍華登車出發赴杭聞該軍抵杭之後即須雇船渡錢塘江至境登陸尚有旱道約一千餘里方抵閩省省城候令調遣云 
　　又函云援閩軍第一團第一營第二營業由滬杭鐵路陸續開駛專車分批裝運赴浙入閩等情疉誌本報茲悉第一團之第三營全部及補充兵已於前夜（二十四）九時三十分由龍華車站開發赴杭計有軍官及兵士共一千二百餘人分裝於二等客車一輛三等客車九輛及箱車三輛尚有槍械及軍需各品均分裝貨車九輛亦於前夜附掛專車一併運往杭州並聞此項專車於當夜二時三十分始抵閘口翌日各軍官兵士卸畢是項空車依舊由閘口站開冋上海南站目下計第一團全部已完全運浙所有第二團各營即於昨今兩夜分裝續行開駛專車運杭 
[鐵路局長晋京]  
　　滬寗滬杭兩路管理局局長任傳榜昨接交通部電云本部四政會議擬聨合全國官商在京開茶話會准於本月二十八日舉行飭即來京預議并須自備旅費等因任局長因爲期已促不敢稍遲即於昨日（二十五）啟行隨帶僕役兩名由上海北站乘滬甯早快車赴甯轉乘通車北上所有局務特委内務科科長潘翰芬代拆代行遇有要件須由快郵遞京核示施行 
[商會代表參與京茶會]  
　　上海總商會代表祝蘭舫赴北京應大總統召集之茶話會本定二十八號在京開會二十五號在省公署齊集領咨赴京已紀前報茲悉祝代表因爲期已促故於前晩搭滬寧車起程至南京換乘津浦車北上臨行時各商董等均在車站恭送 
[津浦車改時後之郵件]  
　　文滙報云津浦鐵路開車時間現有更動北來郵件須附午後二時二十分抵滬之滬寗火車載來如津浦車準時到浦而滬寗車又無阻擱則有信箱置於郵局者即可於午後四時前往領取郵件至於寄往在津北京漢口等處之尋常郵件每日須於上午八時以前送局快信至上午八時半截收掛號信則在晩間九時截收云 
[江寛案續訊前消息]  
　　招商局江寛船被楚材兵艦撞沉一案前經特别法庭於十八號（上星期一）續開審理因招商局不到經審判長沈壽堃决定展期十天再訊等情已誌報茲悉招商局董事會以審期已届所有案内人證届期恐難到齊應如何對付曾於日昨開董事會議内容頗秘探聞其結果是屆審期因人證未齊仍難到庭惟有再請延期設日内人證齊到再行通知律師出庭云云 
[本夫擊斃姦夫]  
　　住居法新租界福開森路後面李家宅李高法之妻王氏與住居附近之高金生通姦前日（廿三號）晩間高又至李有被李持棍擊斃後爲捕房得悉飭捕到來將李高法及李妻王氏拘入捕房旋將高尸車送同仁輔元堂騐尸所昨日上午九時經中西讞員蒞所騐得高金生委係生前被木棍擊傷天庭致命身死無訛當即着令尸母高莊氏備棺收殮騐畢中西官回至公廨即行提訊先據捕頭上堂禀明前情並將木棍呈鑒繼據高莊氏稱死者係婦人之子向開雜貨店爲生是晩兒子托故出外旋即有人前來報稱兒子被人擊倒在地當由婦人偕同女婿女兒前往見兒子血流满地奄奄一息旋即斃命請求伸雪又據周小毛稱死者係民人之妻舅是晩聞得被人擊倒在地故此同往究竟因何仇隙擊斃不得而知詰之李高汉供民人亦係開雜貨店度日死者高金生幼時與民人同校讀書曾於本年八月間與民人之妻通姦被民人遇見扭住後民人之父因念體面攸關當時邀集親友並死者之母前來理論言明以後不准再來故未送案請究前晩高乘民人出外之時又來民人家中希圖與妻苟合適民人回家遇見高即從後門希圖越竹笆逃逸民人一時氣憤持棍在後追捕將高擊斃是實李王氏供婦人雖於八月間與高金生姘識惟自被丈夫察悉後婦人即閉門不出詎前晩高又來敲婦人房門適爲丈夫遇見當時婦人在房内未出被何物擊斃不得而知是實中西讞員以事關命案判李高法送内地檢察廳訊辦李王氏開釋 
　　又函云高金生被李高法擊斃後由捕將屍車送老北門外同仁輔元分堂一面報請中西各官並地方廳派員相騐昨午地方廳林檢察長委派夏檢察官沈檢騐員前往法公堂偕中西讞員詣輔元分堂騐明已死高金生頭頂上共受鐵器致命傷兩處委係因傷致斃旋由屍母高張氏投案聲稱祗生一子靠其過活今遭毆斃請求伸寃等語問官諭塡明尸格判令自行棺殮候公堂將李高法引渡到案再行訊究 
[梧州路發生刦案]  
　　虹口梧州路一千二百零二號門牌居人陳姓家於前晩八句餘鐘突被盜匪三四名碰開大門入内袖出手槍利刃嚇禁聲張翻箱倒篋將值洋二百餘元之金珠飾物現洋搜括而逸旋由事主報告捕房捕頭立飭通班中西探捕馳往兜拿未獲遂向事主詳詢被刦情形並各匪面貌服式據情回禀捕頭用電話通知各捕房及特别機關中西包探一體留心偵緝務獲解究 
[寶和旅館被搶]  
　　公共租界廣東路（即寳善街）满庭坊七十三號門牌張福先所開之寳和旅館於昨晩六句半鐘突來盜匪三人一盜把守大門兩盜擁入賬房各出手槍向張妻某氏嚇禁聲張當將該氏手臂上值洋四百數十元之金鐲一副（計重十兩零三錢）捋刦携贓而逸迨該管老閘捕房得悉立飭通班中西探捕馳往兜拿盜匪早已遠遁該探即據情歸禀捕頭轉禀麥總巡通飭各捕房中西探捕一體跴緝贓盜務獲解究 
[外日暉橋之攔刦案]  
　　外日暉橋南洋中學校茶房諸榮堂於前晩七時許雇坐黄包車出外購物行至離日暉橋里許忽來匪徒二名將軍攔住各出利刃將諸衣袋内大洋四元鈔票一張（五元） 
銀表一只一併搶取而逸諸大聲喊救由巡警分投追趕拘獲張福生一名知照諸榮堂偕同證人（即黄包車夫）趙祥押送二區警署當以案關攔刦併送警察廳昨日午後轉送地檢廳下午經檢察官預審諸偕證人伸訴被搶情形判將張福生收押候究 
[查拿搶刦厚生典盜黨]  
　　白晝搶刦本城彩衣街厚生典當銀洋七十六元之匪徒章炳生（即章唧吧）已經護軍使署訊明判决於本月十三號槍斃在案茲悉此案當護軍使署軍法科審訊時章匪曾供出同黨甲乙等人現護軍使署以章匪雖已伏法其同黨亦未便任其法外逍遥故特飭軍警各機關各派探警四出購線查拿務獲解究 
[促進和平會呈總統文]  
　　中華國民促進和平會昨呈總統文云大總統鈞鑒天禍中國同室操戈釀成土崩瓦解之危不顧披枝傷心之禍重以外訌日迫歐戰告終苟對内無統一之可言卽對外無國交之可恃一念及此能不凛然今者和議將開調停伊始專視事實爲標準而純以法律爲空言固非執兩用中之道徒循法律之常談而棄置事實於不顧亦非權衡輕重之平明知禍結一年赤地千里即有議和條件亦不免於彼此之相持况其意見紛紜更難保其調停之有效然亦思我之不能自謀者人將代我而謀之矣今之雙方不願讓步者他日且欲求讓步而不得矣人心厭亂望治方殷一髮千鈞時不可失誠能推誠布公互求讓步俾國民夢想希望之和平成爲事實國家幸福寗有涘涯如其不然則大厦將頽覆亡無日事機旣迫何可再延同人等同是國民理無坐視深維四夫有責之義不敢後人謹於上海組織一中華國民促進和平會以促成統一籲懇息爭爲目的而純以國民團體組合之擇於某月某日正式開會報告成立聨合全國共策進行期於必達目的而後已伏念大總統在未經就任以前久有希望和平之表示痌瘝在抱視民如傷已爲國人所共信伏望速頒明令停戰議和以順民心而維大局民國幸甚本會幸甚專此恭叩鈞安公民張炎畢悟明等全體譁肅附呈宣言肅一通 
[旅滬浙人致浙長官電]  
　　全浙旅滬同鄉會爲奉軍入浙事致浙省議會電已誌昨報昨該會又致浙省軍民兩長電云杭州楊督軍齊省長鈞鑒二公撫浙兩年下民愛戴鬩牆之爭和平有望忽聞奉旅入浙初疑傳聞頃自邦人傳述已成事實聞之惶悚政府撤兵之令已下對德之軍忽入矛盾至此處中央威信於何地爲民請命端賴兩公幸乞俯順輿情電達政府速令退出浙境以免人民驚恐臨電迫切母任待命全浙旅滬同鄉會莊之盤黄奠華汪亦蒼張一鳴唐堯欽徐廷衡汪漢滔黄漢翹朱筠張志蒓魏毓蕃葉天籟陳志庭等叩有 
[紅會組邊防第二醫隊]  
　　本埠紅十字會總辦事處鑒於東北協約各軍聚集西比利亞海參崴等處風雪勞苦傷病必多特請顧問江趨丹馳赴北京會同福開森博士組織邊防第一醫隊隨帶女界紅會寒衣籌備會所製手工禦寒之具並舉理事朱仲賓隨隊出發駐紥雙城子海參崴等處業於二十號就道備足藥品醫具及冬令必需之品茲聞該會沈副會長復請黑省鮑督軍就近組織第二醫隊分駐齊齊哈爾满洲里等處云 
[小學敎員研究會紀事]  
　　前日（二十四）本埠各小學校敎員齊集西門外體育場縣敎育會樓上開第二次小學敎員研究會會長賈季英因事未到仍由勸學所長吳懷疚主席以九時半至十一時爲普通科研究十一時至十二時半爲修身科研究將應提議事件逐次討論各校敎員到會者有閘北第二學校皇甫日新時化奚安齋陳濟成·農壇王福良汪鑑榮西成葛嘉甫·浦東附屬王則行曹致遠·縣立女高曾公冶務本女學丁守吾吳震寰·崇正馬織裳·縣立一高施養勇·二高顧品珍·旦華趙藹芙王砥平·束明陸鞠初葉壽臣萬竹李墨飛朱粹公嚴子才貧民袁頌豐·養正陳味腴曹瀚亭沈景常·倉基劉士高·比德王定誠江境吳善元潮惠楊公行和安毛吉生·隆德劉柏生巽與樊景卿趙時英·尚公繆召宇·招商公學郁耀卿等三十五人依次入席互相討論後議决如下（普通議案）一件報告分團敎授研究之意見（西成）（旦華）（和安）議决另設補習班亦爲輔助劣等生之一法但與分團敎授問題不妨並行應由現已實騐各校用書面報告一面由會搜集材料交各校研究一件改革時間表案（旦華）（農壇）有報告書議决時間表之改革省敎育會已先有報告出版即每校檢送一本以供參考斟酌辦理 
　　一件處置頑劣兒童由各校發表積極方法及各種適當之懲戒方法（潮惠）（西成）有答覆書議决先將現有材料交編緝員會一件提議國文綴法科之研究（旦華）議决交國文科研究會（修身議案）一件報告接到閘北第二報告書一件和安國民及高小修身德目並作法各一本旦華訓練實况一本比德敎授要目一本養正報告書及國民科德目各一件浦東附屬修身科報告一件縣立女高修身敎授順序一本縣立二高修身要目及作法各一件議决交編輯員會參加意見再行研究一件提議諺辭爲修身敎材之一應否由各校共同調查以備敎授時選用並附胡編滬諺兩册議决一面由各校調查一面由會將滬諺二册交編輯員摘採分類交各校備用議畢時已過午各敎員就會午餐分道而散 
[童子軍會將開常年會]  
　　中華童子軍協便上海支會昨發通告云（會史）民國二年華童公學校長康普先生邀集滬上敎育界諸君子籌商發起童子軍是時我國尚無童子軍也首先組織推華童公學後各校繼起者頗形發達民國四年開遠東運動會時童子軍隊會操於場内到者有四百餘人邀集各省敎育界中熱心童子軍者會議進行事宜組織中華全國童子軍協會總會設上海支會設北京天津廣東漢口蘇州南京等處并組織評議會辦理協 
 
 
 

Page 11

 
 
會之事於翌年刋印本會章程希冀將童子軍事業推廣全國使之有統一之狀也（宗旨）本協會之宗旨在訓練兒童視察服從及恃己等習慣敎以忠恕之道並授以一切利人益己之藝術使成爲良善有爲之國民至涉及軍政兩界之事則本協會不敢與聞者也童子軍所注重之宣誓有三（一）對於國家當盡責任（二）隨時隨地輔助他人（三）遵守童子軍律軍律爲信實忠直助人友善禮讓仁慈服從愉悅儉約勇敢貞潔恭敬等（會况）本支會現有童子軍十三隊隊員八百二十人（入會）凡年納會費一元以上經支會收受者皆得爲支會會員（年會）本年常會定於十一月二十九日在寰球中國學生會集議一切重要問題選舉下屆職員目下童子軍隊尚在幼穉時代端賴熱心者出以維持使會務日益發逹社會日蒙其益幸各界人士鑒諸本年職員之台銜如左評議會會長聶雲台副會長唐露園奚蘭卿卜舫濟評議員道威來會理李觀森李登輝錢永銘朱友漁朱少屏朱成章張嘉甫克拉克康普宋漢章蔣夢麟陳石英徐可陞李啓藩幹事部部長朱友漁書記朱少屏張嘉甫會計朱成章幹事員徐可陞克拉克康普宋漢章蔣夢麟陳石英總司令魯賓生區長卞思李啓落隊長希而周大綸羅培之 
[閔行學校將開展覽會]  
　　閔行鄉敎育會於昨日開評議員常會議决定於十二月一二兩日舉行本鄉各校第二次成績展覽會業已通知各學校整備一切並函請各敎育家擔任評判想屆時必有一番熱閙也 
[浦濱公益會議董會記]  
　　浦濱公益會會於昨日下午（二十三日）假座東亞旅館四層樓雲南湖北兩廳舉行議董會會議會務進行事項首由會長趙芹波報告該會立案問題已由各官廳批准轉呈省部備案並略述該會近來辦理吳淞火災急賑情形及施診給藥義務學校掩埋浮厝施棺施衣等事項次按議程討論籌措基金辦事細則等問題計到會議董俞宗周黄緝虞謝蓉齋過福雲許亦甫徐起之等三十餘人閉會時時已鐘鳴六下矣 
[發起吳淞東區救火會]  
　　吳淞東區救火會發起人昨發印刷品云敬啓者我淞鎭三年以來二遭火患而今歳災情較之前年尤重廷燒二百七十九家房屋千數百間損失百餘萬金之鉅全鎭精華十去七八富者元氣大傷貧者流離失所推其原因皆由平時火政不修慣圖苟安即有一二洋龍則皆損壞設遇火警不能施射束手無策任其延燒致肇二次之浩刦同人等惄焉憂之爰有吳淞東區救火會之發起謀所以防患未然之策其策維何即置辦洋龍及一切救火器具爲當務之急然種種設備經費浩繁而欵項無着難以着手全賴仁人善士慨助廉泉庶幾集腋成裘聚沙成塔俾底於成則造福地方豈淺鮮哉同人等制服銅帽皮靴等件各由自備精神所在力盡天職以勉爲地方之義務而已成立之後刋發徵信錄以昭信實是爲啓發起人蘭亭勵學會會員孫慕襄許伯賢須湛霖何思聰胡伯銘唐品之徐戬揚許仲良須曰年馮鼎臣謹啓 
[演講立國之要素]  
　　前星期晩青年會德育演講會請清心實業學校牧師李恒春演講（立國之要素）大致謂素这作質字解要素即最要之元質試分三叚論之（一）何謂國（二）國之等級（三）文明之利器有土地人民政治三者謂之國國亦有文明半化野蠻三者之區别歐美文明國也等而下之則爲非洲南洋羣島所謂野蠻之國矣我中華適介乎兩者之間所謂半開化者是而我猶自稱爲文物之邦妄自尊大殊不值識者一笑究其實無文明之利器故也文明利器即立國之要素也世所謂文明者曰法律良文學興實業盛道德進四端而已不知有是四端者猶未足盡文明之能事是文明之形式非文明之精神亦非要素也要素者何即管子所謂禮義廉恥孔子所謂修身齋家先哲稱天下之本在國國之本在家家之本在身是修身者即謂治國之大本可也未有個人之本身未盡修養而望國家之能大治亦未有個人之本身已葢修養而慮國家之未能大治者或曰中國向有儒釋道三敎足以治吾國矣此非推本之論也蓋儒敎祇有倫常而無神道故有未知生焉知死之言佛敎精義未可蔑視所惜佛門子弟取糟粕而遺精華道敎衣食主義獨善其身更無論矣古昔三代降盛之際值君明臣良之會得人則治非儒敎之功也總之三敎俱可稱之爲人道不得謂爲天道也爲其無新生命無贖罪無能力故也今中華國體改致共和共和國之國民不可無高尚之新道德若以舊宗敎而支配新國民所謂以舊皮補新袋非徒無益而又害之亦何往而不敗哉蓋以自由平等博愛之美德一變而爲放蕩犯上貪殘之大惡矣民國成立七年以禍亂相乘變故百出爲識者所詬病若是豈共和不如專制耶抑立法者類多違法耶所以然者國民無高尚宗敎之信仰心而已此高尚宗敎之信仰心舍基督敎將誰屬哉蓋基督敎能防範於未然證諸美國當瞭然矣云云 
[學生會徵求團消息]  
　　寰球中國學生會第八次徵求大會外交總長陸徵祥加入爲永久會員與各隊長增加分數均誌昨報茲悉該會第十三隊隊長朱慶瀾（前廣東省長）又徵得魏寶炎田時霖周岷源魏清濤田樹玉吳善卿裴雲卿魏鴻文等八人云 
[貨物内查獲大批紅土]  
　　新關總巡道生氏日前接青島來電謂有大批紅土藏匿在柿餅貨内裝由奉天輪船於日内可抵滬云云當由總巡密飭上级巡員俟該輪抵滬時即往查騐究竟有無夾帶紅土嗣經該洋巡員果在是項貨内查獲紅土五十二磅一併扣留帶關報告總巡核辦聞該土照滬上市價值洋七千餘元云 
[大團周浦間試行汽船]  
　　上海至南滙川沙之間自協昌豐昌等各公司小輪行駛以來行旅已稱便利惟該小輪等輾轉灣泊僅至新場爲止以是大團商民出入尚覺不便茲由商人黄友林等集股發起汽油船公司置備汽油快船行駛大團周浦之間並接送新場小輪來回搭客業於本月十九日開始試行往來旅客頗稱便利 
[海軍添辦冬令軍裝]  
　　海軍總司令前以冬防期内所有各艦隊應需軍裝皮件有無缺乏曾經飭查在案現據第一第二各艦隊呈報原有冬令軍裝不敷應用請即添辦以濟要需等情藍總司令據呈後已飭軍需科趕即照辦俾資應用 
[南洋公學游藝會預紀]  
　　上海工業專門學校（即南洋公學）本定於本月二十三二十四日舉行游藝會出售入場券每券一圓所得之資以半數歸入歐戰協濟會經費半數歸入湘賑茲已改期於本月三十號下月一號舉行昨已將印定游券加蓋改定日期以便發售 
[戊午學會演講紀]  
　　前星期三（二十號）晩七時靜安寺路南洋商業專門學校學生所組之戊午學會舉行第四次演講會請英國工程師會會員現任安徽水利局勘淮委員余明德君演講淮河之現狀及導淮與農商業之關係論極透闢末謂研究商學當具違大眼光苟有學識技能在個人不患不能致富而國家財用亦賴之而足云云 
[省視學奬勵小學生]  
　　省視學章伯寅於日前出發赴浦東奉南川一帶視察昨已公畢回省茲得章君在奉視察之軼事一則誌之如下章君蒞奉寓西門吉陞旅館館主人聆其語非本地人詢之爲吳縣籍稱係來奉調查警務主人以爲眞設榻於書齋學城市第一國民學校學生蔣學林同舍（蔣生家租該旅館餘屋）晩膳後蔣生展卷夜讀而章君遂向詳詢城中學校狀况蔣生咸以所知對翌日逕往各校調查人始知爲省視學矣調查旣竣將赴青村港臨行出小洋二角給蔣生曰汝每夜温讀功課極爲用心可以此買紙筆也蔣生謙遜强之再三乃受說者謂小學生得省視學之稱賞屬難能云 
[湖北旅滬同鄉會選舉紀]  
　　昨爲湖北同鄉會選舉之期公舉胡召南爲臨時主席鈕殿珊開票監督劉祝堯易楠楨爲監視員杜向青李堯欽盧星該劉耋臣張樹堂劉晦然爲檢票讀票記數等員當塲開票後由主席宣佈前正會長劉萬青得五十五票前副會長陶理堂得四十四票均應連任名譽會長易楠楨得三十一票應任副會長至前副會長李明輔與會董彭選青各得十八票應爲會長之候補人再次多數爲關綗之劉視堯等（從略） 
[營長考試憲兵]  
　　京畿憲兵營所部憲兵計有五連第一第二兩連第一第二兩連駐上海第三連（連長那玉連）駐漢口第四連（連長汪毅）駐保定第五連（連長周萬清）駐灣南近該營長張輔漢以兹屆年終自應校閱所部官兵内勤之陸軍審判章程懲罰令國際警察學陸軍刑事條例戰地憲兵任務警察法理大綱等課並外勤之手槍軍刀捕繩等操法業經親至濟南保定漢口將各連校閱考試事竣昨由漢口起程旋滬預備考察駐滬之第一二兩連官兵各種課藝云 
[吳興疫勢漸消]  
　　紅十字會接湖州輔善會函云仲禮先生義鑒吾湖等疫之流行起於東南而延於西北夏曆九月下旬如菱湖雙林荻港等處因染時疫而致死亡者有數千餘人之多防旣疎於前治又失於後此同人等所長太息者也於是本會同人發起敬請貴會派醫隊來湖救治於是曆十月初二日蒙派醫生劉冰心君藥劑師章德欽君蒞湖即行開診救治此時吾湖之疫勢已蔓延於西北而劇烈者以沿太湖之楊瀆橋南臯橋等村爲最一村百家患者十居其九一家數口患者亦十居其九其勢蔓延幾有老死不相往來之慨幸賴劉章二先生不辭勞瘁竭力治救并將防疫避疫等法印刷多張四處分送計十餘日之中共診治一千餘人由本所調查蒙救愈者居其多數因救治已晩而致無效者亦有數人現因時疫漸覺平靖本會於夏曆十月二十日通告停診劉章二先生勾留二百再送回申惟將貴會運湖濟生丸仍陸續代送以期撲滅遺疫知關厪念肅此報告雖救疫時務所需用勉由本會擔承而所用藥品均蒙貴會贈送於是湖人感貴會之恩不已并頌劉章二先生之功不置云 
[逃婦與人同行之自辯]  
　　閘北王家宅鄉民周留根之妻周周氏去年二月背夫私逃找尋無着日前周在外灘看提燈會遇見該氏偕沈長生同行當即扭控法捕房捕頭以案出華界不予受理周遂將妻及沈長生一併扭入閘北五區二分所告發經牛警佐質訊據該氏供因夫不顧家用故常年依母度日今與鄰居沈長生同出看燈並無别情牛警佐諭解司法科訊辦 
[婦人爲女呼寃之禀催]  
　　西鄉龍華鎭附近鄉婦范張氏控親家潘錫華婿潘福舟虐待伊女潘范氏（即福舟之妻）因傷致斃等情當經地方檢察廳派員下鄉騐明委係因傷而死判候提究在案茲悉此案自發生以來來將匝月而潘錫華父子仍未到案昨范張氏復投廳禀催林憸察長即飭各法警前往拘捕限日解案訊究 
[汽車撞斃老人]  
　　前日（二十二號）有年約五旬鬚髮斑白之老叟身穿黑色布棉襖藍布套褲左眼有白點行經公共租界西藏路被一千三百零九號汽車撞倒磕傷腦部由探顧阿根查見將老叟車送仁濟醫院醫治無效旋即斃命昨經醫院通知老閘捕房飭探將屍舁送騐屍所查滬上並無屍屬飭該圖地保報堂棺殮發 
壇暫暦候屍屬認領 
[汽車撞跌郵差]  
　　昨日上午八時許有某號汽車駛經西藏路泥城橋堍與郵政局三百三十號信差脚踏車相撞致信差受傷跌倒當由新閘捕房四百三十號印捕瞥見抄錄汽車號數另雇車送該信差往仁濟醫院醫治一面持醫生所簽傷單歸報捕頭備核 
[花會賭徒分别押儆]  
　　北山路一百九十二號門牌甬人陸見山洪阿生洪阿祥顧忠德與東唐家衖一百十二號門牌屋内之皖人王福康均因私設花會機關四出誘人賭博被匯司捕房包探奚德安金福壽與四十號西探目泮林士查悉將陸等各人先後拘獲昨解公共公堂請究經李襄讞會同義羅副領事訊供明晰判陸押西牢一個月兩洪各押兩星期顧王各押一星期分别示儆抄獲之賭據銷燬 
[流氓誘人賭博]  
　　江北流氓唐裕生串黨在斐倫路設攤誘人賭博外國紙牌被探薛正昌查見將唐帶入捕房押候解廨究辦 
[身畔搜獲烟膏]  
　　李連升手持磁花瓶行經新閘橋崗警見其形跡可疑搜其身畔藏有烟灰烟膏少許拘入四區押候訊辦 
[控訴强姦案註銷]  
　　住居福州路（四馬路）三百三十三號門牌之婦人張王氏在老閘捕房指控雲南路某店夥傅雲伍將伊十四歲女兒張阿林誘至某客棧内用威迫手叚强行姦汚請爲提究等情前日經捕頭派探榮錦林將傅與女帶入捕房飭傅管押張女送請醫院西醫騐明於昨傅同原告將被告解至公共公堂請訊即據中西探上堂禀明前情並將醫生騐單呈案經關讞員與英卓副領事察核之下援筆判曰查核西醫騐單開明該女子張阿林下體本患有毒瘡因先着送醫院醫治惟傅雲伍被控强姦案應即註銷 
[劣孩送改良所習藝]  
劣孩粤人張文祥串同在逃之陳某至江西路一百三十九號門牌　森梅家竊取衣服等件圖逃被捕查獲昨解公共公堂經中西官訊供屬實判張孩送改良所習藝兩年 
[醉漢調戲婦女]  
　　婦人俞陳氏住居烏鎭路前日行經大統路被醉漢劉鳳卿攔路調戲經四區崗警喝阻不聽遂將劉與氏帶入警署張警正諭氏退去劉押候酒醒核辦 
[不認攫飾]  
　　婦人蔡陳氏孔胡氏前日在黄浦灘路觀者視勝燈會時被匪徒攫去金圈金挖耳又丁張氏在浙江路被流氓搶去金鐲一付當經該氏狂喊由巡街捕追獲嫌疑犯俞阿根高磗頭周天官等三名拘入捕房管押昨晨解送公共公堂經中西官分别研訊供不承認且原告蔡陳氏等臨訊不到因判一併開釋 
[搶飾禁押一月]  
　　無賴劉鑑三日前糾同黨羽至法租界布莊街共和臺門前强攫劉姓婦人所戴金壓髮一只適包探張鏡波巡緝到來將劉拘獲帶入捕房惟原贓已被同黨接去無從吊案昨日將劉解送法公堂先據原告禀明被搶情形請求究辦詰之劉鑑三供認糾黨搶飾不諱中西官判劉押西牢一月以儆 
[西人領回逸馬]  
　　高昌廟憲兵營截獲逸馬一匹出示招領己紀昨報茲悉該馬係英商來斯洋行洋人摸拉（譯音）所蓄由龍飛馬房購買價值六百兩前日因該馬受驚逸出逃至英租界大馬路撞破老德記藥房玻璃旋又奔馳至高昌廟憲兵營馬號始由馬夫捕獲昨經該洋人摸拉得悉立往憲兵營領回餵養矣 
[交保限理吞没賬洋]  
　　萬茂米店跑街夥郁棣華於八月間至南市收得賬洋九百餘元忽起不良之心希圖吞没至法捕房謊報在永安街被匪搶去當經捕頭察得郁形跡可疑當在郁之鞋底内抄出贓洋三百餘元解經法公堂訊判押西牢四月抄案之洋交原告蘇子培領去餘洋押繳在案現因協約國獲得勝利郁在牢赦出惟洋尚未繳故於昨日提案請追郁供釋出設法措繳中西官判郁交六百元人銀並保出外限理 
[被告仍須飭傳再訊]  
　　王文彬延代表達商律師在公共公廨控沈子賢徐春泉於十月十一號用欺詐手段向原告騙取洋九百七十四元等情由廨出票於昨派探將沈徐兩人拘解公堂因原告不到即據被告之代表律師上堂聲稱原告臨訊不到請爲將案註銷中西官得供判姑准被告律師請求將案註銷被告等開釋判畢原告代表律師聞斷即起而述明遲到之理由要求飭提被告等到案訊究云云關讞員得供商之英領車君判候飭傳被告到案再訊 
[過犯竊取金手表]  
　　紹興人周廷正前日在南京路四百五十八號門牌美華利鐘表店内竊取值洋二十八元之金手表一隻圖逃被店夥陳君培瞥見鳴捕將周拘入捕房昨解公共公堂經中西官訊實以周係過犯判押西牢一年半以儆 
[無賴竊取洋綢]  
　　無赖馬阿明前日在吳淞路二百號門牌某日本人家竊取洋綢兩疋圖遁被包探周耀廷查獲拘入捕房昨解公共公堂經中西官訊明判馬押西牢兩年期满逐出租界 
[誌謝]  
　　孫君雪泥所主撰之世界畫報第三期已於月中出版内容爲世界名勝世界工藝世界博物世界風俗世界游戲等十門繪晝及題識者爲聿光海粟丁悚塵因山農豁公諸君全一册六十餘關說美術中含有文學的滑稽的趣味昨承惠贈一册又商務印書館出版之英語週刊已出至一百六十五期昨亦承贈一册書此併謝 
專電 
[全國敎育會聨合會第四次大會議决案]  
　　一件請勵行敎育政策案（呈國務院及敎育部）竊維民國成立以來諸事叢脞敎育尤受障礙雖中央立專部各省設專屬而敎育迄無起色今擬請宣布大政方針以厲行敎育爲立國之唯一政策庶幾風聲所播一新中外之觀聽謹述其要端於後伏希鈞院部採擇施行（一規定敎育經費）國家之重要經費無過於敎育故東西各國之敎育費無不逐年擴充竊調自今以後我國敎育費宜定按年漸進之計畫不論國家經費地方經費應先查明敎育費現占歲出總數百分之幾不得稍有縮减并規定每年應增百分之幾中央與各省區均極力籌措以期如額務逹全國敎育普及之目的除敎育費預算不得少於上列標準外並應籌撥基金以爲敎育獨立之保障其方法有三（一）按照農商部上年通咨及江蘇省成案准各學校領山造林以爲將來敎育基金（二）現值財政部清理官産之際凡屬地方公有性質者應酌撥爲敎育基金（三）上列標準數如歲支有餘　時不得挪作别用概充敎育基金（二實行義務敎育）義務敎育之入手辦法第一須精密調查戶口第二令各縣先行擇地舉辦調查之法當責成於縣知事精密舉行實事求是此後有老死初生還徙者當隨時報告一面造成學齡兒童册以備次第實行擇地舉辦之法由各縣指定某市區或某區先行舉辦以次推行於共他各區（三契進學術）吾國專門以上學校畢業生及東西洋留學畢業生已歳有增加然其學術往往至畢業而止能潛心攷究而發明一新學理新技術者則未有所聞此國家乏奬巡之術故也竊謂期學術之發達第一須與學者以研究之機會應　適當地點設立大圖書舘曁理化實騐所以資學者研究凡政府及各項圖體之記錄於研究有關者許共呈請政府或商請該團體准其抄錄副本研究之材料豐多則研究者之興味自然增進矣第二須與學者以相當之補膍凡大學及高等專門學校敎員宜酌給實騐費並時時派遣已受高等敎育或於敎育確有經騐之人員出洋考察第三頒學位令其學位授與不宜但以大學畢業生爲限凡學術貫通有所發明看亦得授與之 
　　一件請續設各省區敎育廳案（呈敎育部）竊以本會第一第二兩次開會建議速設各省區敎育廳嗣經大總統公布敎育廳暫行條例已成立者十有二省未成立者尚有十省本會第三次開會又建議速設各特别區域敎育壓迄今尚未簡員組設查察哈爾特别區域實業廳已成立敎育與實業同一重要邇來國家險象日生軍興各省之教育事業行政機關有不　兼顧之勢欲維持目前鞏固國本必須有統一事權之敎育官廳應請大部將未設敎育廳各省督促成立各特别區域一律簡員組設寶爲當今要圖伏希大部採擇施行謹呈 
雜評二 
[目的（訥）]  
　　事無論大小須先問其目的之正否目的正否即有私無私之所由分也目的而無私則出言人自翕從主張乃有力量乃能得最後之勝利此次美總統之言所以得全世界信仰者亦不過其主張之無私而已 
　　今日我國内之齗齗以爭和議者其目的果正而無私否耶不能正而無私則雖千萬言以曲爲之辯强爲人爭人能重視其言而信之耶若是者戰必敗和亦必敗 
 
 
 

Page 12

 
 
   
 
 

Page 13

 
 
   
 
 

Page 14

 
 
　　　 
自由談 
時評 
[逸世黄華] [  胡寄塵]  
　　逸世黄華四字可以代表一菊字 
然中華民國已往之四總統曰孫逸仙曰袁世凱曰黎黄陂曰馮華甫各取其第二字而聨絡之適成逸世黄華四字 
　　宜乎繼四公之後者爲菊人也 
老申報 
　　冒認父母（見光緒十四年十二月十四日） 
　　昨有友人郵來一稿云出常州東門二十餘里許有俞家村焉村民俞老三之姪小名浩喜咸豐庚申粤逆之亂被擄無踪事隔二十餘年咸以爲必死於鋒鏑矣今年十一月初忽有操安徽口音者問訊而至首言即浩喜被擄後投誠某大帥保有職銜某相國器之妻以姪女生子三人長者刻已十四歲好學能文意欲歸宗應試親族以其語音頓異面貌全非試詰以田園里居墳塋桑梓及何年逃亡何年被擄對答如流一一符合然猶疑信參半也及暏老三驀抱持而痛哭纏绵悱惻見者傷心遂信以爲眞留宿家中飲之食之無分彼此越數日有友人交下洋銀三十餘元老三令浩喜收藏浩喜即於是日走不知所之視藏洋已烏有乃知其爲匪類預期探知俞之家世冒認爲父肆其胠篋之謀也嗟乎天下事無非是假因貪區區三十元之銀物而竟謂他人父不顧忝顔然則世間果尚有眞實事乎哉嗟乎 
新拾遺 
[宣戰後之華盛頓] [  許嘯桐]  
　　華盛頓者民主國中最安樂之首都也自美與德宣戰後此祥雲繚繞之京城亦頓成威嚴肅殺之氣象實爲美國籌備戰事之中心頃據哥倫比亞委員會之報告曰戰爭後四方人士雲集大有冠蓋满京華之概近日之住於華城暫作庽公約有九萬餘人類皆來自恊約國曁各州縣代表參預戰爭問題者此外尚有製造家科學家大學教授工商代表大都與戰爭有密切之關係故今日之華盛頓實爲士農工商羣彦　萃之區而各州縣代表之僕僕而來者亦皆欲與彼等首領討論戰事之進行商榷協助之方法焉更有數十萬服務於國立局廠之男女員役均踴躍從事爲國宣勞在戰爭中誓不他適努策進行蓋彼輩類皆才藝卓絶素著勤勞者 
　　華城向爲政治外交家活動地以昇平繁著稱戰後乃一變而爲大工場每晨八句半曁向晩六句鐘各街道之通衙署局廠者人影絡續惝如置身於紐約帛老特惠街中而工人之往返亦皆成羣結隊川流不息華城人口之變更與建築之改換適相映照因戰爭之故各處大興土木建造種種新屋或爲製造軍器之用或爲籌備戰事之需例如一船政部已需屋宇二十餘幢之多然因時間匆促且又無相當地址故大半賃居民住房略加修飾改組各種廠局機關以爲臨時辦公之用類此者不勝枚舉故策騎於各馬路中遥見别墅林立四圍花木扶疏然近觀之則窗幕盡去門前汽車排列不類住宅蓋皆官廳對於戰爭上之臨時辦公處也 
　　戰爭後最可感觸之事即政府驟注其目光於大學教授而任用之不下數百之博士學士平時消耗其精血於試騐室中今皆召集而使其盡力於戰事研究軍用上種種之工作器物隨時報告其成績於高級軍官以定取舍更御奇異之軍事制服以示尊嚴年長者穿如舊式之文官禮服遇軍士行禮時則舉手高過盔孔厥狀可晒然以戰故此區區服飾之不安舒固皆置之腦後而兵士等亦習見不怪且謂以文質彬彬之儒者御此軍服頗覺雅觀焉綜之宣戰後華盛頓一切行動皆足表示美人愛祖國重人道尊民治之精神舉國上下團結一心夫以正大之理由高尚之心地堅强之毅力殷富之財源勇敢之軍隊與德戰勝負之數不待龜蓍矣 
嘯曰協約國今日之勝利美國加入實爲一大原因觀其上下一心協力進行不二年而歐戰果告終止其所受之榮譽爲何如吾國則借參戰之名行内戰之實今歐戰停参而吾則參戰教練團方始開幕（見前專電）不令人齒冷耶 
常識 
[古銅辨] [  陳綱]  
　　銅器入土千年者色必純青如鍾羣其色子後稍淡午後第陰氣羣潤欲滴間有土蝕處或穿或剥並如蝸象然或有斧痕者則僞也如墜水千年之銅器者則紀錄色如瓜皮而瑩潤如玉未及千年者雖有青錄而不瑩其蝕如前今人皆以體輕者爲古不知器大而厚者雖年久止能綉三分之一銅性未盡其體尚重亦止减三分之一或滅半器小而薄者則銅性爲水土蒸淘易盡至有鋤擊破處並不見銅色惟其翠綠徹骨者其中或有一線紅色如丹然尚有銅聲傳世又銅器未曾入土水惟流傳世間者其色紫褐且有硃砂斑甚至其斑凸起如土等如以辰砂入釜以沸湯煮之良久則斑之結秀愈見爲最貴僞者則否則易辨耳 
　　以上余所述三種古銅皆無腥氣（余友按上古新出土者尚帶有土氣歷久則否）若僞者但熱摩手心以擦之則銅腥觸鼻矣（不受酬） 
益智新畫[  粤南]  
鋸（像由） 
雜錄 
[東籬軒劇餘雜綴] [  柳遺]  
　　各班會串曩在滬濱數數見之然極盛之堂會則滬上固未之見也來京後各班會串以及稱譽一時之堂會余常在座在各班會串方面言最盛者允推民國元年廣德樓爲正樂育化會籌欵義務戲茲特揭其劇目於后 
　　民國元年六月一號廣德樓義務夜戲劇目康喜壽雲中鳳（鐵龍山）崔靈芝馮黑燈一千紅十三紅蓋陜西楊寶珍（雙回荆州）朱幼芬胡素仙余小琴郭厚齋梅榮齋（四五花洞）劉鴻昇吳彩霞陳文啟（桑園會）龔雲甫楊小朶田桂鳳孟小如許蔭棠德珺如張寳崑（雙胭脂虎）王瑶卿王鳳卿路三寳朱素雲金秀山陳德森李連仲謝寳雲（雁門關）賈璧雲小董桂生李籙甫羅百歲元元旦（雙羣屏山）譚鑫培楊小樓俞振亭張毓庭九陣風賈洪林七歲紅梅蘭芳王長林小馬五（　蜡廟） 
　　民國元年六月十一號廣德樓務夜戲劇目田雨農（八大鎚）蓋陜西楊寶珍（柳林池）劉鴻昇吳彩霞（硃砂砂痣）崔靈芝（池水驛）王鳳卿王瑶卿路三寳李壽山朱素雲金秀山黄潤甫李連張寳昆吳連奎（雙穆柯寨）朱幼芬龔雲甫（别宫）張毓庭劉寳雲（浣紗計）　　培郭厚齋王長林羅百歲（打棍出箱）楊小樓俞振亭瑞德寳麻穆子王蕙芳榮蝶仙小馬五元元旦（溪皇莊） 
　　（按）劇日中所列各角已死者爲譚鑫增郭厚齋許蔭棠路三寳金秀山謝寳雲李鑫甫羅百歲毓庭賈洪林吳連奎田雨農等將二十人矣 
小說 
[滑稽小說細君髮（二）] [  雄倡]  
　　密昔司乃亦大憤曰喬治汝　不質言其見人與我相視而亦生妒乎爾我在定婚以前及定婚時汝皆妒形於色及成婚日爾儐价在禮拜堂複室中與我親額汝又因而妒乃如狂自蜜月以來迄於今日汝無在不生其妒適我爲汝以書付郵時汝自窗間盼我汝謂我不省耶設我以是加汝者汝將謂何事同一律何分軒輊如是痴憨我何能堪密司忒曰毛德汝性發矣汝决爲謬對曰得壻如汝息息窺伺吾性安得不發密昔司語己立奔出室登樓就寢密司忒自念即是亦佳小與直言爭論於彼亦不爲非益毛德固尚無甚大謬然吾言當足令彼後此加愼於是逾十分鐘密司忒遂登樓乞和謂其妻曰今汝怒解者即可同往觀潮密昔司對曰吾頭岑岑然痛不可止雅不欲往但欲伏臥於此密司忒尚敦促之曰汝吸新空氣當有益於爾躬密昔司曰否吾不欲往且今夕月輪盈满明燦當如白晝曰是有何異曰無他月下逢人見皆歷歷汝又將生妬耳密司忒怫然遂出意將獨身出遊復略夷猶已念旣其妻負氣少出當無妨遂取冠徑出行於衢間心中尚念婦人之性喜怒不恒反覆無定以此轆轤不已行次忽止一家肆窗之前見窗上大書曰馬登蒂博士爲寰球馳名之大心理學家歐洲各洲上自王公下逮教門咸就問津法以本人一束之髮就之占騐即足知其人之生平凡情人夫婦盍請聨袂偕來共證取實占費自一先零以上不等博士尚受歐洲大都會之延聘但能屈駕更留此一禮拜云窗間尚在博士之肖像圍觀者如堵咸目注此煌煌之告白或且默忖此聞人博士旣云曾爲各國王公騐其鬢髮今胡紆尊至此荒村野店之間去繁夥而即冷僻何也時有一人頗壯碩髯作燕尾詳觀此告白而唾於地意至輕藐面衆言曰吾夫婦雙棲三十二年兩情至遂匪有弗樂者可云美满因緣爲人間之嘉耦即此已足無復更求使我出一辨士與此博士就叩吾妻之生平者吾亦且靳惜不之願也言已揚長自去餘人亦遂四散密司忒柏爾葛略一夷猶遂昂然入肆一胖碩之婦踞坐賬櫃之次起迎曰爲客道晩安客非欲就商於博士乎噫客運乃至佳博士方遣去一巨隊之顧客且立面君今且進謁柏爾葛旣進複室則觸目頓成奇觀所謂博士者衣紅絨之長帔冠灰漆之板冠坐觀一巨本之書而又以足蹴一行獵新報於案下乃久蹴不得入博士太息掩卷遂引目注視柏爾葛發聲如鬼嘯曰子其有需於我乎柏對曰然吾願博士據一婦人之髮示我以此婦之生平並其隱事 
[自由談之自由談] [  不冷]  
　　龍軍之在廣東無殊德軍之在歐洲今於德失敗於歐洲之時而龍軍亦消滅於廣東可謂大小如一 
 
 
 

Page 15

 
 
   
 
 

Page 16

 
 
   
 
