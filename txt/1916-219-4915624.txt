# 1916 - 219 - 4915624

 

Page 1

 
 
   
 
 

Page 2

 
 
時評 
[顏面（冷）]  
　　中國舊習每以顏面爲重因有舍實際而務外表之弊近年以來此習盡然打破昔之暗中爲惡者今多明目張膽矣 
　　雖然一人之顏面不足惜暗中爲惡與明目張膽所去僅一間耳而因不惜顏面之心擴而充之甚至國家之顏面人類之顏面一切破壞而不顧則其爲害豈僅顧惜顏面舍實、 
際而務外表之比耶 
　　嗚呼舊政治舊官僚之陷我中國至於此極也固不得不改革而驅除之矣然改革之驅除之而爲之代者無論其中藏何如其表面必須較勝於舊政治與舊官僚否則亦必須與之相等不然使旁人之日議舊政治舊官僚之短者其何以爲情耶 
[命令]  
　　八月九日大總統令任命戴戡會辦四川軍務此令 
　　又令貴州省長戴戡未到任以前特任劉顯世暫行兼署此令 
[專電]  
　　北京電總統率國務員邀集議員茶會演說要點在組織同閣言共和再造旣由各方勢力所搆成組織政府不能以一方人才爲限望勿繩嚴格俾收共濟之效餘王家襄陳國祥張伯烈郭人璋丁象譜朱念宜均演說 
　　北京電二時元首在迎賓館邀兩院議員茶話到五百餘人親自招待非常周至旋出席演說組織内閣主用兩方面推重之人期於互相提携造成法治國王家襄陳國祥以次起答定當同心協力以副期望此伯烈演說謂袁政府先用外交手叚對國會繼以强盜賊匪待議員宜結成惡果今大總統旣以誠意應最宜郭人璋畧引證鐘鳴四下各飲茶點散 
　　北京電九時開院外談話會幹事報告會所相定四川會館衆贊成起草員擬具簡章討論結果再付修正 
　　北京電借欵各方面正在磋商已成立不確 
　　北京電段昨在閣詢及中俄蒙協約應否提交國會追認訂日内會議取决 
　　北京電兩院協議擬定寒日正式會先籤定席次補選全院委員長 
　　北京電議會經費兩院協催昨由財部發四萬元 
　　北京電法銓兩局會訂國務總理接見禮簡任下一鞠躬延坐詢答畢退用常禮服 
　　北京電昨議統一烟酒公賣採漸進主義期以五年 
　　北京電鹽觔加價案國議否决 
　　北京電省縣議會組織法主修改 
　　北京電京漢路路局昨將土木工程局石車十數輛扣留致工員全體罷工孫總長已派馬技正向交部嚴重交涉 
　　北京電大理院長擬王寵惠 
　　北京電蔡鍔力保劉存厚政府將使代督 
　　北京電孫洪伊保汪彭年長黑省 
[譯電]  
　　香港電香港日報訪員稱龍濟光深居簡出出則惴惴然惟恐兵士之加害龍在白雲山自造監獄日處其中從未見其出外龍有電話機及心腹頗多賴此以與戰地軍隊接洽龍操英語所造造極淺凡逢必用英語談話時輒令其弟襄助其弟英語頗佳且於此紛擾時代爲龍之一大助手苟有人趨近龍之住處則危險實甚因四周皆有裝置電流之障礙鐵網一切佈置無異極可佈之砲台也何處有險何處無險除少數心腹外無人能知之精兵數百往來巡邏無時或斷或藏身樹後或伏匿暗處又僱德人在附近一帶埋置地雷非膽壯者不敢行近其他龍之衛隊如見有可疑者經過其境立即有所舉動彼等知有人擬設法害龍且以防範偶疎罪在不赦故監守極嚴以防行刺者之混入衛兵行於禁地時其指不離鎗機稍有異常之聲息即扳機以待有時龍登山觀戰雖在禁地中亦有許多衛兵擁護而行雖行於衛兵中亦抱被人暗殺之慮伹龍非至新督軍到後决不願退讓龍知粤人惡龍而喜岑龍處要塞内遙督戰事曾自誓無論如何必守省城以待新督軍來臨此種態度愈增仇敵粤人多誓欲置之於死者（八日） 
　　香港電香港日報云星期一日（七日）有惡戰岑軍在三山陣亡四百人已被逐回高塘而龍軍在白鶴塘損失甚重但終將岑軍驅退星期一日花埭有重砲聲龍軍擬在江岸登陸李福楠率精兵六千鎭守河南龍派江漢江鞏廣利廣福等五艘防護澳門砲台岑部下江泰寳璧等五艘刻泊於火石灣（九日） 
　　香港電岑春煊置龍濟光於不顧已正式握取欽州管理權官吏上書請委任者已由岑批准（九日） 
　　香港電華人商會已專人與廣州善堂洽商辦粤省兵災賑濟事宜（九日） 
　　宜昌電曹錕今晨乘東和船赴漢自漢口亂事發生後此間檢查頗嚴（九日） 
　　成都電國民公報云蔡督喉患據西醫云可以醫愈周駿刻在綏寗縣請助旅費護國軍統領數人將安插於陸軍中其舊部編入陸軍有一定之限制蜀事刻有進步（九日） 
　　北京電聞黎總統召見香港大學校長愛里俄特氏時允照前每前續助該校二千元並　免費獎額（九日） 
　　北京電報載服官本省之禁例有撤除說（九日） 
　　北京電據官場佔計滇黔粤桂蜀湘軍事約需一千萬元以上始可解决此外廣州軍務院經費又需三百萬元（九日） 
　　以上路透電 
　　北京電國會將於十四日開會俄使干涉外蒙議員一事將交國會决議近日主張省會復開開者頗多（十日）德文雷 
　　北京電李烈鈞已停戰願出洋養病軍隊將調回滇省以便遣散李不願來京聽候任用岑春煊刻擔任遣散滇黔粵桂四省逾額軍隊之事粤省秩序不久將復蔡鍔劉人熙報告蜀湘皆安魯事將由孫省長與民黨領袖在濟南解决故政象大爲進步（九日）大陸報 
[東方通信社電（日本人組織）]  
　　北京電俄國駐京公使本月七日面會外交陳總長提出抗議謂外蒙古旣經施行自治且經中俄條約承認則中國政府已無直接干涉其内政之權蒙古亦無庸選議員赴中國議會應請取消現在之議員云云（十日） 
　　奉天電東三省各省督軍聯銜電呈政府建議李烈鈞爲破壞平和之人宜先處罰以舉南北統一之實（十日） 
　　奉天電政府有擬任張元奇爲奉天省長之意現正與張督軍協議（十日） 
　　南京電南京救國儲金前由中國交通兩銀行代收此次革命以來儲金人民屢迫該兩銀行發還齊省長恐招物議特於昨日招集兩銀行長限十日内實行發還（十日） 
　　東京電中美借欵交涉終歸失敗一說謂美國資本家尚未斷念現下運動加入五國財團惟此恐亦不能實現蓋美國政府於本國資本家之行動雖不拘束然不問政治借欵或實業借欵亦均避其保護之資責全然執不干涉主義故資本家不得政府之保護亦無應借欵之意恐其結局終難成立云（十日） 
　　東京電各省咨送大藏省之來年度一般會計所屬預算槪算内新供給額約六千萬元新財源約四五百萬元（十日） 
　　東京電陸軍球研究隊因鑒歐洲戰爭之實績現正計盡建造大號飛行機該機有百五十馬力之發動機二個可以飛行至十五小時之久（十日） 
戰電 
[英人路透電]  
　　巴黎電今晚公報云法軍擴張松末河北岸所得之地獲固守之叢林及漢姆叢林北面之戰壕現均固守之法軍於兩日内在松末河北岸廣六基洛邁當深三百至五百邁當之陣線獲德軍戰壕線全部公昨日敵兵枝隊攻擊香巴業太胡爾西北爲砲火擊散（八日） 
　　巴黎電今日下午公報云敵軍進攻多次受挫後復在錫哇芒防禦工程得一立足地敵軍在漢姆叢林北面猛力回攻大受損失惟復佔據戰壕一道法軍已恢復其大部分法軍現駐錫哇芒防禦工程邊際刻正力轟該工和法軍在佛勒里以手擲炸彈進攻得有進步敵軍在伏村叢林進攻受挫敵軍猛轟漢姆叢與河道間之法軍新陣地敵軍攻入里翁至旭爾萊鐵路間之法軍陣地即爲法軍以鎗刺逐出（九日） 
　　倫郭電海格將軍今日下午報稱古維勒芒戰局未變英軍在波齊愛萊北面以炸彈進攻續得進步敵軍猛轟伊泊爾凸角貝勒伐爾特湖與伊塞爾運河間之英軍戰壕歷兩小時之久且在廣闊之陣線噴射煤氣效力頗微敵軍分段進攻均未能抵英軍戰壕（九日） 
　　彼得格勒電薩克哈洛夫與萊乞斯基二將之軍現協力進攻已獲重要結果薩今仍在從事發展其麾下在白羅第西面所獲之勝利萊已佔據鐵斯米尼薩與特魯瑪區吐鎭及里斯特河北岸之高地與务村莊二將之軍現進逼斯太尼斯洛及哈里區奥得軍之以太洛波爾爲根據地者及沿斯特里巴河列陳者有孤立無助之虞（九日） 
　　彼得格勒電公報云俄軍追擊里斯特河南面之敵軍佔據尼士哇夫鎭及村莊六所敵軍炸毁軍火庫及橋梁俄軍共在該境佔地一百零十方英里（九日） 
　　彼得格勒電公報云萊乞斯基將軍已佔據距斯太尼斯洛東四英里之鐵斯米尼薩鎭並復俘敵七千四百人内有德兵三千四百人且獲機關鎗六十三架（九日） 
　　羅馬電今日下午公報云意軍已入戈里齊亞迄今所俘敵兵已有萬人奧軍守完全敗退委棄戰品甚多意軍追敵至伊森沙河之外（九日） 
　　里斯本電葡國國會開特别會議通過决議案受納英國請葡國加入歐洲戰國之文衆大歡呼（九日） 
　　倫郭電公報局宣稱今日侵晨敵飛船飛過東海濱聞尙有一艘至蘇柯蘭東南海濱以炸彈擲擊沿海各區今惟聞死女子三小孩一並傷男婦十四並未釀有關於軍事之損失英飛機曾於數處遂走敵飛船（九日） 
　　倫郭電英船特里登特號（三一二九　）希臘船亞基勒號（八四三　）均被沉丹麥船伊登號（六四五　）爲德水雷艇拘至斯維恩孟特（九日） 
　　關羅電土軍在羅馬尼密集進攻爲機關鎗所擊　　而退聞土軍因乏水乃殺駱駝飲血止渴（九日） 
要聞一 
[外報之俄日新約談]  
　　英文楚報七月八日倫敦通訊云（上略）俄日條約原文今已見諸報章除泰晤士報外他報尙未有批評以記者觀察所及此約大有開闢新紀元之性質過非一般人士想像所及此約之發生不足令人驚異吾人早知心有今日且知日本必有所求以得扶助俄國之報酬各協約國皆已贊成此約記者知無論約中條件若何各協約國亦不得不贊成也此星期中記者曾與著名某法人談論此事叩以竟見渠曰輩但求戰事獲勝法國所聚精薈神以謀者惟此而已吾輩不能别有所爲此法國之所以贊成此約也即使條約極不如吾輩所願吾輩亦奈之何哉亦惟有贊成耳此乃無可疑者吾閔日本乃外交上損人利己盤刹重利之國故日本旣有所爲必得其酬但旣不能獲酬於協約國則必取償於他國君試記吾言他日苟有償之者必中國也若爾吾輩將抗議乎當此歐戰未畢時吾輩决不抗議也吾輩固欲　力維持吾輩在中國之市場但戰局在先他事居後當此時時代苟欲使法國移其注意力於中國是猶誘令人民注視南極操險團之進行也庸有望乎今中國究竟値得吾輩許多同情否亦一疑問中國近事殊不能起人信任苟華人不悟此時内訌之愚則今日與將來來種種令人不樂之意外事變固華人所應得者也云云法人之言如是英國輿情亦復與此略同政界自稱此約條件甚可滿意但條件之作用全視如何解釋而定苟日本對華擬採寓言中所謂狼與羊者之政策則日本未嘗不可利用此約以滿其俗慾且可借助於俄以抗中國茲無論事變若何吾人所仰望於吾國者不過欲保全中國十八省之市塲而已若蒙滿兩大區域吾人今可視爲已切實脫離中國管轄而他屬矣近十日中報紙所載中國近事無一可作樂觀者報紙　於中國常表示友誼的熊度如經濟報等屢有譽揚中國之詞多數英人以爲一國人民不能自 
 
 
 

Page 3

 
 
助而於或際政治又復毫無感覺吾人援助或爱惜此種國民有何益乎故華人如下能自㧞傳吾人易於扶助則吾人不久將不復扶助之矣今俄日新約詎不可視爲輓近時代之最重大警告哉 
[北京政局之旁觀（二））飄萍（]  
（八月七日） 
　　國務員可望通過之理由 
　　參衆院最近共同之活動 
　　記者於前函曾大致推測北京之政政局當一時可無變動換言之即内閣諸閣員皆可望其通過於議會之追認也今以種種原因言之讀者可與將來之結果相印證或者其不甚相遠歟 
　　試先觀察内閣總理而兼陸軍總長之段祺瑞議會對之所以不生問題之原因（一）時局之大勢段君居比較易於維持現狀之地位（二）今次内閣雖爲正式而仍含有臨時之性質（三）段君雖爲武人腦質樸素而好處亦在乎此（四）陸軍一席不可付諸抱有野心之人物段君於此尙爲適當（五）神經過敏之某某内閣說皆已打消反引多數人與段君接近要不外於此數者但記者有一附言國務院之秘書長徐樹錚氏說謂段君甚信任之而外間某種報紙與一部份有知識之人物每時對之吐其不滿之語指爲不能有益於段君記者曾晤徐氏其狀貌亦頗誠篤吾人不欲據一部份之談論對於徐氏妄加軒輊惟於此有不得不進其忠告者徐氏贊襄段總理開誠布公以與國人相見則國事大有可爲他人之言是非可以不論而不可不益自檢束以毌負叚君知人之明此記者披瀝胸襟之語徐氏逹者或不以爲忤也 
　　更言新任内務總長之孫洪伊孫君被命之前旣未與政府有所接治發表以後再三　請又復遲遲吾行其凝重之態度易博衆人心許到京之時在他人或惟恐失之之内務總長孫君則漠然而仍守議員之態度不稍懈聲我必尊重議會之職權迨黎大總統段總理以内務有關治安相責始就任耳此議員諸君所以多數對於孫君無甚不滿處也 
　　再言交通總長許世英近日某某將長交通之說擬者非一人傳者不一派許世英似乎有問題矣然以記者所聞則許氏亦有可以通過之理據其一與段總理不生問題之第二原基同（見前）其二許氏在閣中比之諸賢與段君關係較深遇有事時許氏較有可以進言匡助之資格其三内閣混集各派之人許氏可居於交際周旋之地位其四許氏在閩雖不滿於人民而對於帝制之晚節尙不失爲見幾閩之議員旣原諒而不忍加以苛論許氏之人物實官僚而漂亮者也今後之政績或更有足蓋其昔日之　者記亦深望許氏矣 
　　外交總長唐紹儀司法總長張耀曾以地位資望言皆似爲無庸反對且亦未履任姑勿論之而新任農商總長谷鍾秀則運動反對者頗不乏人其主要原因殆因其今次就任之態度與平時對人之態度均有足令人不滿者伹此流於感情問題記者認爲不足爲反對之理據且谷君今次對於國事實有不可沒者故聞多數之意見仍擬維持之惟吾又有爲谷君告者有人反對乃最能獲益於己之處苟稍稍加以自克之功則谷君且益進矣 
　　至財政總長陳錦濤惟因徐恩元事頗足爲聲名之累而之財政萬分危急之際或不肯令主持者有急遽之變動此事内容未詳後函當補述之 
　　記者觀察内閣之前途旣如上述今乃略言與此極有關係之國會近日議員之行動頗爲活潑而多數者但奔走於彼所應有之職守曩時花天酒地之八大胡同歲閲三年境經萬苦似已有太上忘情之感實力問題乎時間問題乎未可預斷而以目下論之則京中社會之輿論比諸兩年前之視議員已除却揄而變爲信仰此爲議員者嚮上急公之表示記者有爲之暴白於國人之責任者也 
　　此次議會之行使其職權事實上頗有甚困難者蓋旣無政黨斯無系統少數又不能無派别個人又不免有特異之主張將來凡事皆缺一致之精神勢且成爲軟性消極之搗亂院外談話會之發生蓋以此也斯議現已通過其方法則各省推舉交際員（所以避去幹事代表等名目有深意也）參議院每省舉二人衆議院則每省舉所有議員數五分之一今交際員皆已舉定所以疎通大同小办之意見欲免於一人一黨之怪現象也此事有影響於將來頗爲吾人所當注意者 
[梁任公之談話]  
　　守禮百日之堅持　在野政治家之責任 
　　政治的社會敎育　副總統問題 
　　内閣問題　數年來國民所受之敎訓 
　　新舊勢力之並存及調節 
　　國會之前途及箴言 
　　日昨本報記者與京滬各報同業數輩同訪梁任公先生於其寓應同人略致唁慰後旋對於時局多所詢問先生一一應答退而共同記載其談話之槪略如下同人謂自項城逝世時局銳變國人所屬望於先生者甚重先生因守禮少接外事未免令國人觖望先生曰鄙人不幸慘遭大故在喪期百日中値國運變遷絶續之交不能多所効力誠屬遺憾同人曰太公之喪似已逾百日先生身繫國家安危當此危急之秋似不宜太拘古禮先生曰遭喪七十七日後始聞喪旣不能親湯藥視含歛罪孽已不可贖若區區百日哀情猶不自盡實不可以爲人此時若出而與社會交際則公衆讌會等斷不能免良心實所不安禮敎雖不尚虚文然情必於禮焉寄近年以來奪情殆成社會通例似非所以導民德於歸厚硜硜之節不敢不勉也𠕌人曰願聞百日後先生出處先生曰粤局稍定即當回籍奉櫬營葬若番仍暫未得歸或一遊各省及京師亦未可定同人曰今日時事萬艱先生似不能置身政局以外先生曰鄙人之政治生涯已二十年驟然完全脫離原屬不可能之事但立憲國之政治事業原不期於政府當局在野之政治家亦萬不可少對於政府之施政或爲相當之應援補助或爲相當之監督匡救此在野政治家之責任也鄙人嘗　人才經濟之說謂凡人欲自効於國或社會最宜用其所長鄙人自問若在言論界補助政府匡救政府似沿尙有一日之長較諸出任政局或尤有益也又　中大多數人民政治智識之缺乏治能力之薄弱實無庸爲諱非亟從社會敎育上痛下工夫則憲政基礎終由確立此着雖似迂遠然孟子所謂七年之病求三年之艾苟爲不蓄終身不得鄙人數年來受政界空氣之刺激愈深感此着之必要亦愈切亡湯覺頓屢勸擺棄百事專從事於此久不能如其敎心甚愧之此次湯君同行間關入廣西在南寗分袂時痛譚徹夜湯君力言軍事稍平决當獻身社會敎育别後數日湯君遂殉國於海珠亡友遺言安可久負頃方有所經畫若能緝熙光明斯孔子所謂是亦爲政也 
　　同人問到副總統問題内閣問題爲現時全　所最注目先生意見何如先生此屬國會權限原不敢妄參末議必欲徴鄙人私見之箇人私見則現在各報盛傳舉段芝泉爲副總統之說以段之德望鄙人深認爲合宜惟段爲現在時局極有關係之一人一旦離去劇職於時局有有無影響最當熟審段若見推副總統則問題之要點在副總統能否兼任國務員此事法律上雖無限制明文然事實人與責任内閣之精神不甚相容鄙見認爲有可旣如是則新推之副總統當然不宜復列閣員總理孰適且勿論惟陸軍總長一席據現在時勢之要求段公似不容脫卸若認副總統爲非叚公莫屬則新内閣陸軍一席得與段公德望地位略相等之人任之而其人願意擔任與否又不可必鄙意若叚公仍肯當此難局則最希望國會將現内閣閣員全部同意俾正式政府迅速成立鞏固蓋改組骨閣不免遷延時日若稍有波折而影響將不可測今時局當千鈞一髮之時最宜愼重現閣員中新進有爲之人物什居七八與老成持重之叚總理相提挈實國家前途之慶深得望其早經同意爲完全合法之内閣庶一切政務之進行益有力也 
　　同人曰默察政局現象似新舊兩種勢力之間常有暗潮識者或引爲大憂先生謂何如先生答曰前途雖未敢絶對的樂觀然如一般之悲觀論實未免神經過敏之誚蓋數年來政局經數度之翻覆我國人實領得一種最良而最切之敎訓此敎訓維何曰凡政治之个信作用當許容異種之勢力同時並存且使各得相當合法之發展機會此不磨之原則也苟强違反此原則一種勢力伸張過度而使異已之勢力感　迫而起恐慌甚或濫用勢力以圖鏖滅異己之勢力則其結果必反動而招自滅此種敎訓當同盟會全盛時代一領得之當袁世凱全盛時代再領得之現在國中凡與政治有關係之人皆飽受此種敎訓而悟得此原則若能各方面常常提醒制其血氣之勇則政治之進入軌道當不難也同人問先生料此次國會前途有無波折先生曰以吾所聞各方面情况當無甚波折蓋犖犖數大問題皆可由院外協議而定自能力避議場之紛擾也惟鄙意議員資格問題似不家提起一提起則爭論必多或綠此不足法定人數則局勢不可收拾矣又國會少數服從多數之習慣最宜養成若少數者之意見不能通過遂相率退出議場以破法定人數此最是惡習若此等現象頻見則合議政治永無健全發達之望矣前次國會兩黨各佔一院之多數而其少數黨各以此互相牽掣實爲憲政開幕之污點今次旣無黨派之存在此惡現象當不至再見也同人或問曰現在議員紛紛變作官吏更閲一二月恐京外高等官界革命之结果且影響於國會之法定人數矣先生微笑旋作莊容曰議員自己有抱負欲作國務員以行其志此本政治家常軌更無可議國人但當觀其後效何如不可事前漫加責備若乃營營逐逐日圖高官美差者减放棄天職負國民之委託凟國會之神聖輿論界固當予以相當之裁制也 
　　同人對於憲法問題省制問題軍政外交財政諸問題尙欲詳叩意見惟談話時刻已久約訂再晤之期先生領諾乃興辭而退 
[南京快信]  
　　朱慶瀾前日出京已由寗赴滬 
　　要津消息省議會不日卽有命令恢復 
　　龍濟光之代表謝崇光由徐來寗乘輪赴鄂後龍現又派高某常川駐徐 
　　鄂督軍王占元致各省電稱地方安靖戒備極嚴 
　　齊省長電財部允解欵四十萬以維中央財政李烈鈞昨有一極長通電來𡩋内容未悉 
　　倪嗣冲地位目前似已穏固 
　　倪嗣冲前日派參謀長李鳳山赴贛昨又派秘書廳長裴景福赴鄂均爲密商某事 
　　軍政執法處法軍二連已一律遣散 
 
 
 

Page 4

 
 
   
 
 

Page 5

 
 
   
 
 

Page 6

 
 
要闻二 
[衆議院選舉臨臨時議長]  
　　昨日（七號）衆議院午后五時開谈話會討論選舉臨時議長出席者約三百餘人當經推年長者丁君濟生爲臨時主席各議員皆有親藹和樂氣象不似往者劍拔弩張斷斷爭雄於口舌之間矣惟主張多不一致有謂議髭請假須經正式會許可今當先開正式會如兩議長均不到可選舉臨時議長者有謂湯議長雖經請假而陳副議長聞已抵津是其報到在即可不必多費一番手續選舉臨時議長者有謂國會不可再行躭延日期宜速選舉臨時議長尅日開正式會者有謂宜由秘書廳與參議院接洽訂一同時開會日期至日如副議長尚不到院即行選舉臨時議長者有謂卽訂明日（八號）午后一時開正式會便行選舉臨時議長者此說贊成者最多遂表决於明日午后一時開會當卽發出通告矣據聞此次有臨時議長希望者爲吳景濓褚輔成李國珍三氏而屬意於吳氏者尤爲多數云 
[憲法起草委員開談話會]  
　　憲法起草委員會昨日（七號）午前在衆議院小議場開談話會商榷一切已誌昨報聞開會時委員到者四十餘人所討論之問題約分四端第一天壇憲法草案前年已咨交兩院組成之憲法會議其時因政潮險惡急急提出未及草具說明書蓋距國民黨解旗散之期僅三日耳現在廳否補草說明書各委員討論甚久最後由某君憶及說明書經前年公同表决心必須補草無疑此節遂算解决第二當時推定分草說明書之人現在或入政界或赴海外已成星散之勢必須補推數人分任起草第三此項起草說明書人員俟下次定期再開談話會時推舉不必特開正式會第四本委員會以後毌須正式開會直待將來憲法會議議定大綱按照規則交付本委員會整理文句時再開正式會所有書記等事臨時商請兩院秘書廳派人擔任云云至昨報所紀將原草案撤回修正一節雖有人懷此主張但多數以爲草案旣曾在本委員會過三讀手續然後提出决無撤回修正之理將來憲法會議如有提議修正者儘可聽其修正於是乎該委員會日前遂無甚重要事務矣又聞該會分子中主張將委員李慶芳驅逐出會以劉成禺代之湯漪君謂本委員會之委員本由參衆兩院推舉以後李某之議員資格如有動搖則其在本會委員之資格亦當然取消况李系衆議員劉係參議員截然不同此時不必爭論遂無結果而散 
[官產仍須分别清查]  
　　清查官產一節各省前此辦理多爲一般社會所反對黃陂繼任後主張停辦者頗不乏人財政部主張不能一律停辦各地須分别辦理其呈總统文云竊五月二十四日奉申令清理產爲稅外收入大宗近歲以來成效頗著原應繼續進行當此時局未寗深恐承辦人員只顧考成操切從事則人民易滋誤會亂徙藉口造謠是利國之舉適爲病國之媒關係良非淺尠自應分别辦理以示體恤現在近　清理官產應以實在未聖官荒爲限其民間業經墾熟之田或漏未升科或始係私墾往往輾轉售賣承業之主屢易其人耕關之費什倍原數繩以法例則受罰者非原來冒墾　法之徒相似者尤共存奪舊予新之虚奉行不善驚擾實多他如近幾王公府地旗地等租佃易淆　轉難理究其本末實均地有所受弊有所因非無可原之理凡視此類均宜歸入將來經界事宜辦理不在此次清理官產範園之内其原定官產處分條例内變賣租佃及墾荒内補交荒價一條應當從緩辦此外各省區官產有無似此情形應否分别辦理之處即由財政部咨商各省呈明核辦用副中央子惠元元之意此令等因奉此當經遵照通行各省將所屬官產分别緩急妥籌辦理在案茲查近幾官有地地其純粹未墾者實居少數大半爲人民私佔或豪强侵蝕歷年寖久軳　滋多往往釀在訟端紛爭難理推原其故實由產權不定所致自本部舉辦清查以後所有前項地畝或徴收少數之租金或照册費補收輕微地價即給予部照管業在人民出資有限而產權得以確定故相率樂從踴躍投報其有必須收回處分者又已明白規定先儘原佃承領或補給墾費人民亦無異議年餘以來成效卓著此時若遽停辦則同一地畝而有收費不收費之别先後歧異辦法未免不公且其中有僅繳半費或十分之顷由縣暫給收據者辦而後此種投報之户均不能不換給部照以資結束是繳費多寡不同而取得產權則一揆之事理亦嫌失當若將以前所收各費一律發還則爲數甚鉅亦屬無此財力現據京兆官產處詳議京兆官產辦法請將各王公府地升科納糧之案及整理租籽地章程暫行停辦其黑地及八項旗租地等項舊辦理詳經京兆尹覆核無办咨請核呈到部應請准予照辦以竟全功此外各省除奉天普通清丈事宜業經該省咨覆遵令緩辦外餘如江蘇浙江之沙田淮南墾務局之灶地江北葦蕩營之蕩地以有及各省之屯田洲田莊地隨缺伍田等項名目不一情形亦與京兆大率相同且當開辦之初調查則煞費苦心丈量則大費成本幾經周折而後漸有收入現在千百萬之鉅欵翹足可待遽行中止亦非裕國之計本部斟酌情形實有礙難一律停辦之處擬請分别辦理凡各省官有土地未經開辦處所暫行從緩其業經公布辦法者不論已未墾熟仍舊賡續進行庶免紛歧而裕收益一面由部隨時體察倘有奉行不善實行滋擾之處自當分加禁革以卹民艱如蒙俯允即由部通行遵照云云茲聞此事業經奉准該部昨已拉到或務院公函其文云逕啓者奉大總統發下貴部呈請查官產碍難一律停辦擬請分别辦理文一件查此案旣經貴部核明碍難一律停辦應准如所擬辦理相應函達查照此致財政部或務院啓 
[粤事與國會之軍人關係]  
　　張勳倪嗣冲王占元馮國璋趙倜等請用武力解决番粤事之電曾迭詳前報茲又聞太原閻錫山督軍等亦有是項電報其贇云國務院鈞鑒龍督辦礦陸督繼任中央简畀具有權衡命令初頒薄海欽仰乃滇桂各軍猶復進攻不已戰禍蔓延伊於胡底夫龍濟光去職李烈鈞來京均中央命也龍未離粤謂爲抗命李不奉命抑又何詞况龍將去職在李已無釁可開陸尙未來則龍當交代何處此中曲直無待贅陳乃兵連禍結不在大總統命令未發以前而在軍務院宣布撤銷以後謂係迫於公義旣無可藉之詞謂係圖報私　尤無弄兵之理且自黃陂正位天下歸心大局雖云初平外患時虞暴發亟謀統一猶恐不及乃復變亂相尋内亂不已必致立招干涉外侮頻來人非至愚孰忍爲此迭接嶺南電告無不累牘連篤甲是乙非此迎彼拒逆謀恍惚幾亂觀聽總之中央之命令宜遵同室之操戈宜戒鄉鄰有　義當纓冠矧在國家能無威信擬請中央明發命令飭李停戰遵令來京令龍將所部裁編妥洽一俟陸榮廷抵粤即行交卸倘仍言諄聽藐則中央聲罪致討當亦天下所共諒也是否有當伏候裁擇山西督軍閣錫山省長沈銘昌支印云云又據某京報稱近數日各省督軍對於李烈鈞爲劇烈之攻擊世人多以爲軍人干預職權以外之事頗爲不滿不知其中尙有原因據調查其事發生乃因某要人先曾有電致政府謂非此辦法不可其電文中有項城屢以此策收奇效諸公爲國家大局計何妨信仿行數語政府接此電後即有向各省徴求意見之艶電於是各省紛紛均來電大駡李烈鈞矣此說未各果確否也 
　　張勳于前月二十五三十兩日曾迭有電干涉國會議員茲者黑省畢桂芳亦有是電惟措詞稍較和平耳其文云大總統國務院鈞鑒張督軍宥卅兩電諄諄以國會議員資格之釐剔俸給之減裁爲言請付公决驟視之實爲愛國熱忱細思之似覺代人過慮共和再造何等艱難人財兩端咸知愼重况國會爲立法地位議員本代表人民凡五族百姓實存福民利國之心豈議院諸以又貽濫竽好貨之誚桂芳以謂此次國會開會議員諸君子必能善體民意默察國情於資格一層如何釐剔以副神聖之名俸給一項如何裁減以紓經濟之困定有一番大研究大講求斟酌至當以滿全國人民之望者議員有心而未言張督軍先代爲言之耳内外同心有何異議付之公决諒無不宜是否敬祈鈞裁伏希望埀察畢桂芳支印云云細味此文其爲干涉立法殆與張同聞段總理對於此問題曾迭與國務各員會同籌議當討論之時大略以軍人對於立法妄行干預不但爲世界各國罕有之舉且亦爲我國之羞非特别籌畫不足以資芟除且若任其自由置喙將來國局定陷最險之境域因决定對於軍人干預立法之舉施以相當防制之法矣 
[駐庫大員與外蒙議員]  
　　英文京報云駐紥庫倫辦事大員陳籙因病辭職另派陳文運氏繼其後任已見四日明令日昨外蒙呼圖克圖政府託駐京俄國公使親到外部交涉據稱陳文運氏几與蒙人感情不甚融洽請中政府别擇相當之人云云不知政府將如何處置之也又云駐京俄國公使代表外蒙自治政府向中國政府聲明外蒙自治區域内之各部落如三音諾顏汗土謝圖汗等部落對於中國議會均無出代議士之權應由中國政府將外蒙議員專額取消聞政府以此項問題甚關重要須候唐少川視事後再開始談判 
[又有蔡鍔督湘說]  
　　湘事糾紛極而角此紛糾殊非易易前經某巨紳函致北京某某兩要人丐將此等情形轉告黎段兩公請爲從速設法因而數日紧前有戴洵若氏率帶重兵來湘查辦之說（此事已經國務院密電來湘告知一切）旋以戴氏雖爲此次首義之人然於三湘七澤間究竟未樹重望恐其抵湘之後仍不能得完滿之結果以故此說又已作罷兩日以來又暄傳蔡松坡氏將被督湘之命記者初聞此語深訝其不經蓋蔡氏甫經電告抵成都何能又離川來此旋晤某要人談及始知中央對於湘事之紛擾起先本擬責成劉代督限期平定如届期不能敉平卽將以武力解决旋經某某公參議謂劉督全無兵力斷難有功至以武力解决則足以使湘城糜爛計惟有簡一聲望素孚且統有重兵之大員前往督湘或足以鎭懾一切並力舉蔡松坡氏爲湖南督軍至四川一方面則請另自派員前往黎段兩公亦深以爲然遂電致蔡氏請爲擔任湘督蔡氏始則辭謝繼經政府再發電聲明所以蔡氏已勉爲承認云云此間人士對於蔡氏固極歡迎然以記者私意測之此說恐尙難做到也 
[湘政局之忠告譚]  
　　湘省軍界政界各黨派竸爭暗潮近復愈演愈烈幾於夜夜戒嚴居民恐慌遐邇共悉昨吳光新致曾軍長曁陳趙二師長函其文略云近諗公等擔任護國軍師長等職坐鎭湘南地方安寗惟公等是賴溯自蕭牆禍起塗炭生靈國家危亡不絶如縷何幸天心厭亂默佑吾民黃陂黎公依法繼任薄海騰歡以爲焰火旣熄日月重光自此南北一家同舟共濟登斯民於袵席起法治之共和凡我軍人允宜納於軌物如有野心殘民以逞者即當視爲公敵鳴鼓而攻乃報章所載道路傳聞有謂擁兵自衛之徒對於權利暗爭不已湘民溺於水火而不知拯國家危如累卵而不思措公等近在咫尺倘亦有所聞歟在公等關懹時局軫念桑梓當已隠痛難言然迄不聞亟起自制以剷除之者何也况劉督軍爲湘父老所推許尤應羣策羣力恢復原狀鞏固國基乃聞亦與事實相反者利用傀儡以爭權利號召無賴以作威福甚至監視劉督施政發令不得自由似此殘民誤國伊於胡底且公等猶擁護國軍名義自高位置以求將來之代價是已先違背法律干犯軍紀將何以正人光新亦軍人也去歲因政見之不合反對無效遂引身而退不與聞政事者已十閲月矣惟於新陳代謝之際力生撤退國軍以舒民困不意湘事猝發軍情橫梗光新旣爲首倡撤軍之人對於國軍不能不籌安全之掩護長江流域動關國際設有外交間題發生必致國家權利損失公私交責義不容辭是以奉令南來維持現狀茲聞長沙方面暗潮洶湧險象環生第念覆巢之下完卵難期天下興亡匹夫有責敢竭愚誠惟鑒察焉 
　　旅川湘人王潭蕭天漢等聯名電致湘中政界軍界急電一通略云天眷中國禍首告逝民國復蘇軍民共廢吾湘首　兵燹流離破碎慘不忍言諸公造福桑梓力挽狂瀾無任欽佩乃者道路傳言有不逞之徒甘冒不韙希圖一人之權利不顧大局之糜爛事雖出自傳聞或亦不能無慮公等大義所在桑梓關懹尚祈力持正義奠我宗邦民國幸甚吾湘幸甚臨電迫不盡依依 
　　龍璋之宣言書略云比者劉督軍奉大總統明令暫兼省長政權有託璋已幸釋重員劉公旣屬兼職於吾人軍民分治之主張亦已見之事實璋以憂患餘生奔走革命數年以來備歷艱險天誘其哀袁氏自斃共和再造夙願已償兼以國中理亂旣有賢達主持此後自當優游林下冀與太平草木靜享共和幸福惟更有不能不一言者卽對於當軸望其開誠心布公道庶政之所自也須一本人民公意無爲一二宵小所隠持不令機關之中有機關黑幕之中有黑幕而權利之爭黨派之見復絲毫無所攙雜於其間則民氣必日即於靜雖欲破壞而不可得倘措施不得其平而羣邪復多方以蔽之則小人道長君子道消無數諸先烈所犧牲生命財產僅乃博得之共和固不足以當一二人私意之所蹂𨈆然設不幸而無改良之餘地大局固不堪問又豈一二野心家之福間嘗隱探施政之要道固不足以數言盡之然多容納各方面之意思即國基必多增一分之鞏固所謂善用兵者無赫赫之功而隆隆者滅之原理亦即於此寓焉法蘭西之革命初與敵黨相殘進且及於本黨致有演成恐怖時代之慘劇然終未底於成功及其成功以至今日而拿黨與王黨猶列議席茲雖一端亦足見各黨在保其相當之本位設不幸而縱欲自快其實際卽等於自殺不僅非國家之福於小已亦無利焉世有不欲使已死復蘇之中華民國克幸免於墨西哥紛擾之現象者幸無以此最後之忠告置之腦後可也 
[漢口肇事後之消息]  
　　湖北黨人派别繁多其激烈者皆以排除官僚爲幟志上月三十夜之暴亂乃呂丹書聶豫向海潛等所爲彼等係黎同盟會派分子複雜其舉事前曾往協商某激烈派該派以黨中接洽未妥拒之惟呂聶等因其部下將不能立足於租界故倉卒起事茲事敗後據官場探報某黨派將運大批軍火待機而動設果成事斷非如前次之武力薄弱云云故近來武漢警備無日或懈又請總統派孫堯卿前來招撫且傳王子春督軍因黨人志在推倒一己之地位若再戀棧不去恐一旦禍生意外勢必擾及全鄂爰於前日又電呈總統力求退隱聞總統已復電慰留有桑梓安危正資倚重等語惟又一說則謂王之辭職實因總統將簡一與黨人接近之員爲鄂省長王無詞拒阻乃以辭職爲要挾非眞有捨棄權利以謀湖北治安之意也 
　　前月蔡漢卿奉派來漢會同杜鎭守使資遣黨人事後各黨首多謂未領解散費被人冒名攫去其中眞相如何殊非局外人所能明晣頃聞有明某者亦係某派一部分之首領鎭守使議給予解散費二千四百元明初未敢往領詎被同黨蕭某於上月二十三日在鎭署領去潛赴上海現明已禀訴軍鎭二署請爲代追而蕭於昨日由申來電則謂欵已交代係明圖騙並云明於前日帶領同黨多人至伊家藉尋伊爲名搶去銀錢金飾衣物等件現兩之各執一詞已决定赴法庭起訴而其餘之因領費釀出糾葛類此者尙有多起 
　　湖北各地假名騷擾之徒現仍发嚨披猖各大小村莊皆一律組團自衛然苦無槍械祇能對付假名勸捐之一派其結夥聯隊持有手鎗彈之徒漢沔天潛各縣隨處皆有與少數防軍遇即起惡鬭燒搶案無縣不有雖准事主格殺勿論奈徒手力不能勝何惟拿獲勸捐捆送來城者頗多武漢縣署每日必收此種案數起至陽夏暴動之逸犯等現仍日有捕獲陸軍監獄收容已滿有寄禁地方監獄者二日在漢口四官殿小飯館内捕獲自稱係湖南罷工歸來之鐵路土工計有一百零五名之多四日夜十二點又由水警在江中攔獲違禁夜航之船三隻中載六十七人據官廳調查此兩種捕獲之人雖無關於漢口暴動然均屬陰謀破壞之黨羽故一併繫獄又武穴前獲解來省之暴徒中有日人三名業經解交漢口日領事訊辦在案茲聞武穴又續獲自稱日人之暴徒二名亦於前日送省轉交日領矣 
　　漢口近日頻有再起之謠二日東洋租界三元里旣有人縱火五日天未明日界後洋火場棚房及法租界紫來里俱又有人擲放炸彈縱火雖未傷斃人命各燬房屋數家因華洋軍隊警捕布防嚴密未能得手現仍謠言未已法德二國於歐戰後防軍盡調回國商人有從軍資格者亦多應徴歸去所剩在漢之商團義軍人數不多前擾亂時各行大班皆棄其職業荷戈巡查法界並請日陸軍德軍德界並請美艦兵代爲防守要隘兩日茲聞兩國領事見漢口亂機非一時所能肖消弭深恐擾及租界昨特函商王督軍請借撥精練可靠華兵三百名以二百守德界一进百守法界與華界交通各地以資保護又法界大智門附近有金臺賓館第一賓館等於戒嚴時間私自容留黨人昨被捕房查獲已將該館一併標封拘究且於五號續行引渡十六人 
[杭州近信]  
　　屈映光長函呂督軍爲巡按使任内交代案中欵項業經派員交接清楚並聲明自己心跡 
　　呂督軍據民婦呂胡氏禀請將軍署沒收伊夫呂東升之欵項發還現批應候查明再行核辦 
　　全免試司法人員陳鼎煊等五人呈請高審廳註册請予錄用范廳長已准如所請分别存記 
　　呂省長昨特佈告全省軍民以民刑訴訟及行政訴訟願事件均應按法向主管衙門呈控不得越級其控告官吏違法亦應詳列事實證據親自呈遞如郵禀件槪作無效 
　　浙江參議會自上月二十日宣告闭會後所有議决各案現已刷印成册由張議長連同各屬人民之陳請書三十一件一併送省公署 
　　呂省長昨日（八日）特在西湖楊莊設筵請張耀曾同席者范殷兩廳長王民政長張羽生周參謀長等并聞張總長准於今日（九日）起程北上 
　　陸軍衛戍病院院長厲綏之以院内病内衆多擬組織分院現已勘定紫陽山麓舊紫陽簫書院定於下月一號成立 
 
 
 

Page 7

 
 
　　呂督軍昨在公署欵宴外賓赴席者日領事梅醫士交涉署長等多人 
　　呂督軍接中央電陳英士在滬遇害撫恤銀五千元營葬費一千八百元應卽照給現軍署已飭財政廳照數發給 
[贛人反對部員接辦森林之會議]  
　　贛省紳商學各界反對金邦正接辦廬山森林改局爲公司一事業經在省理農林總會籌議抵制方法電達中央在案茲聞五號森林總局長劉芋珊又召集紳商兩界假電燈公司開會集議到者二十餘人當由劉君將公司改組以來一切内容宣佈并擬具致省長公函經衆表决簽名蓋章又議决四項議案如下一函請省長查該轉咨農商部依法將公司名稱取消恢復江西全省公有森林局一應請劉君萬勿交卸聽候解决若擅自交卸喪失利權則惟劉是問一聯名函請旅京同鄉並兩院派員逕向農商部代陳一切變更情形取消金周二氏違法組織公司虚名總以恢復森林局爲目的一辦理各事嗣後共同會議旋又公推饒楨庭主持一切章端丞葉藻溪管理文件至五句半鐘始行散會 
[皖軍民兩署近訊]  
　　安武軍原名武衛右軍共五路二十餘營光復時隨倪嗣冲駐防皖豫之間二次獨立復戰南軍於鳳陽壽春等處論戰勝之功應推第一路統領馬聯甲爲最該軍全部誠與倪嗣冲同患難共生死者也倪自督皖以來繼續添募三路共入路約四十餘營餉糈亦因之增益上年中央曾欲裁節皖餉倪堅持不允查安徽軍務費共約三十餘萬近年　算有案可稽而安武軍餉即佔二十八萬有奇其他軍務費務費開支如測量局探訪局陸軍監獄陸醫院之　月不過數萬而已張勳督皖核其移交册軍務費數僅數萬惟時心滋不悅乃令財政廳如期撥放而財政廳又以軍餉提前軍務居後張益怏怏近以各省未盡安定兼以國會尚未開幕張亟欲劃清軍民界線而遲遲不發者職是故也劃清界限云者即接收安武軍曁軍餉耳刻聞張因軍民分治問題疊向倪省長協議謂彼旣任督軍全皖兵柄應由督軍主持似此界　不明事權各一殊難負完全責任云云倪因皖北災振加以蚌埠水深沒踝復以淮泗道尹黃家傑在蚌患病未痊類種紛擾心緒不寗故對於張氏之提議尙無若何答復并聞張氏尙欲呈請中央解决否則家辭皖省督軍之職 
　　駐省第八路計有步隊五營機關鎗兩隊過山砲兩隊該路李統領翰卿督率兵士操練甚爲緊急除每日打靶外又訂於八號在北門外試放機關鎗城内電燈廠前試放過山空砲觀其表面似有種種作戰計劃而近日鄂漢暴亂事出倉卒皖居中江軍民兩長又不在省李統領恐影響於防務上尤特注意連日會同警察廳除派員密查外所有軍警一體戒備搜查旅館取締城門又爲嚴緊皖垣人心因之不能如前之安定云 
　　安武軍總司令部早欲遷蚌因皖北水災蚌地亦水深數尺致遷部之說現又延擱但參謀處副官處早已過蚌其酌留省垣者僅軍需處長陳旨章緣陳兼督軍署之代表人雙方并顧未能素省駐蚌至若參謀徐某等刻雖在省係屬私人之請求外間不知以爲總司令部牌號仍舊高張門首遂謂該部並未移蚌其實悞矣 
地方通信 
[蘇州]  
　　陳司令奉諭晋京馮督軍近以粤戰未停湘川未妥漢口突變而各屬謠諑又漸朋興迭接中央電詢對付時局意見擬欲晉都面陳而中央又以東南關係重要未便准予離任迭電阻止是以特委江蘇憲兵司令官陳調元代表晋京面達竟見所遺司令官作務暫委一等副官韓恩波代攝昨陳以奉督諭入者爲詞已飭行駐蘇第三營遵照矣 
[松江]  
　　紀夏期講習會之游藝會陽曆八月九日爲夏期講習會閉幕之期特開游藝會邀各界縱覽是日下午一鐘由縣視學倪君登檯報告略謂本届乘暑假餘暇集市鄉敎員於一堂組夏期講習會在舊說爲敎學相長在新說爲交換知識冀以切磋所得爲下學期敎務之輔助適附屬小學生亦議組設補習會遂𠕌假中學堂俾各聽講員得以所獲者實地試險今將竣事特開游藝會以供獻於各界諸君云云茲將該會程序錄下一開會奏樂二佈告宗旨三開會歡迎校歌四國文讀法沈厚魁尹鍾明五基本拳術潭腿沈厚魁六圖畫寫生記憶于濂源朱廷楝朱永壽七行進去燕來鴻女生八唱歌表情九美式各個柔軟體操十國文讀法女生馮雅梅沈七襄十一行進平沙落雁女生十二珠算計算物價女生陸茗仙張家　吳振華十三地墊運動十四修身表演沈厚魁富順書十五兩人舞蹈女生陸茗仙張家蕙十六又地墊運動國技會員陳念慈顧葆良張亦珍十七行進女生　蝶穿花十八手工沈厚魁順關忠十九國按功力拳沈厚魁二十普通操徒手二十一國文書法蔣果超何錫麟二十二行進女生對影成雙二十三國文讀法女生趙振華馬雅芳二十四國文一目了然于濂源陸衣齊二十五算術矯正謬誤沈厚魁尹鍾明二十六餘興講習會會員演改良私塾一幕幕寫舊時代學究狀熊淋漓盡致旋由國技研究會會員試演拳術及長鎗大劍之屬男兒身手令人氣壯是日男女賓來者頗多入晚開聚餐會而散 
[無錫]  
　　盜案兩起錫屬小溪橋濱臨太　僻處荒野本爲湖匪出沒之所本月六號晚間十一時許該鄉東灣地方農民俞姓家到有盗匪數十人打門而入分投各處搜刧共計搶去衣服銀洋等物約値百餘元俞姓係貧苦之家受此損失卽赴縣禀報翌日水警第二署長師景山派敎練隊警二十名乘船馳往巡查時匪蹝已遠　矣又是晚十二時左右大渡橋地方董事俞心之家突到異鄉口音之盜匪十餘人手執槍械打門而入計被刧去衣服百餘件現洋首飾約値洋百餘元並將俞董捆打翌日經地保報告周知事當飭警蔡第二分所胡巡官帶同警士前往履勘比率畢返所行經清明橋地方巡士姚得標失足落河斃命胡巡官以該警因公殞命詳請周知事優恤一面將被刧情形覆呈現周知事已咨請鄰封營縣一體協缉矣 
[鎭江]  
　　縣敎育會依法改組丹徒縣章知事解散縣敎育會勒繳卷宗圖記令縣視學另行改組該會職員以其非法於日前召集諸會員開會討論全體否認等情詳誌昨報茲悉該會員等公同决定陰曆七月十三日假城内萬壽宮開特别大會投票公舉正副會長曁各職員依法自行改組現已通知各會員届期蒞會矣 
　　控訴收發員之違法丹徒某議員因租户覇租不讓先在警局請求究辦詎該租户竟不遵斷遂請警局移送縣暑核辦事隔多日未見傳訊該議員恐此案尙未移送又赴警局查詢始知該局確於二日移送縣署並有該署司示收發處收證旋又查悉此案移送到署時收發員馬月渠並不報告長官傳同原告預審竟擅將被告釋放某議員以該收發員侵權違法顯有情弊昨特赴縣署起訴不知如何了結也 
[揚州]  
　　派員估勘修費江都警察敎練所房屋因歲久失修近又連遭陰雨以致牆壁倒坍由所長劉漢禀請縣知事署撥欵興修當由周芷貞知事派司員陳某往該所估勘修費刻已開工修理矣 
[杭州]  
　　張譚聯袂離杭司法總長張耀曾於七號乘特别快車蒞杭軍政法各界要人開會歡迎已誌本報頃悉張總長因司法獨立正在積極進行亟欲赴京就職是以僅勾留一天即於昨晨（九號）乘頭等花車往滬同來之葉全隊鈞張　耿觀文蕭仲祁林贊侯袁嘉　等人亦隨同赴滬呂督軍范般二廳長等届時咸至車站恭送如儀呂督軍又特派專員送至上海再者湖南督軍譚延闔氏前日（七號）早車到杭暫寓於新市場清泰第二旅館省中當道已後先晋謁譚督軍此次來杭係承張總長之約張總長旣亟須北上譯君亦擬即日到湘故又於昨日離杭乘坐早車偕張總長同赴滬濱再行分道起程各赴新任 
[山東]  
　　東省之善後問題聞孫省長及曲偉青少將日前階銜致中央密電一道大致均係陳報東省之各善後問題一爲民黨首領居正吳大洲等並無困難之要求惟須趕撥現款五十萬元以爲調遣解散之經費二爲張督軍之應否更調問題詳情尚極嚴秘第五師張張樹元之帮辦山東軍務亦係曾由電請三爲對於賑撫商民之辦理四爲調查對日之外交計盡十四件請由政府迅定解决辦法 
　　歷城縣知事餽洋撤任歷城縣知事李樹灜近因餽送者署門丁洋四元發覺撤任茲錄省署飭文如下爲令知事照得法行自近弊防於徽本省長下車以來曾諄諭各官謹飭廉隅並嚴飭家丁如有屬員餽送情事應即隨舉以聞茲據家丁劉文才面稱有歷城縣知事送給銀元四元不敢不據實禀報等情查該知事近在同城身任首邑宜如何整躬律己　勸同僚即有需索情形尙應密請禁革乃竟意爲嘗試顯背官箴數雖無多心實難間除懸牌撤任察看並將所送洋元隨文發還外合行令仰該知事知照此令 
[天津]  
　　張懷斌電告兵變之詳情直隷省長昨接張懷斌來電云職翼步隊第十營左哨陡起暴動搶掠商舖携械逃逸業將大槪情形電陳在案該變亂兵等逃竄後即經派隊分投追捕並由邊知事飛飭游擊警備各隊截擊八月二日據豐鎭縣游擊馬隊第二營管帶聲稱是晚傘獲變兵張永祿等二十二名獲鎗五十二桿解送前來訊據同供變亂後携械逃逸不諱即於本日早七鐘將該變兵二十二名押赴刑塌一律執行鎗斃以伸法紀又據警備馬隊第一營管帶禀報在紅放腦包地方擊斃變兵二名獲鎗三桿又由附近查獲遺棄槍枝六桿共獲六十一桿查該哨共潰官兵七十二員除已獲不計外尙缺鎗十一桿已飭各防嚴加搜捕其被搶各商號據商會聲稱均仍照常營業内袛兩家損失稍重應由懷斌會商知事安爲撫恤斃傷商人各一名業從優棺殮妥爲調治現在地面安靜如常謹此電陳乞紓　系統領張懷斌叩 
雜評一 
[外人言論）一子（]  
　　英文楚報云中國近事殊不能起人信仰又云近十日來中國近事無一可作樂觀嗟乎我國民自思外人何以有此言哉當帝政推翻而後約法復國會開統一日近外報皆信我中國大可有爲而並代我深致無窮之希望斯時我國人之欣慰何如也乃曾幾何時而外人之言論已一變至此倘我國人尙不知所以自警而所謂失人信仰之事不能樂觀之舉逐漸發現則我國民所費　除帝政之心力輿金錢所得恢復共和之功勞與名譽將盡付於流水矣寗非最可痛心之事耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌離奇駭怪之烟土案]  
　　寓居湖北路孟淵旅社與可法總長張耀曾同來之雲南人孫世奇因私帶雲土被洋藥公所得悉協同老閘捕房副捕頭第前往該旅社内及閘北華興路某公署毗連之屋内先後搜獲雲土二十二箱印土小土各一箱將孫與牽涉之滇督軍代表陳和庭王鐵珊王竹村（卽王竹林）等拘解公共公廨判孫收押陳等三代表各交一萬元人洋並保候補提人證再核在案茲經捕房查得尙有滇督軍之代表葉相實與是案亦有關係故派探在該旅社守候至前晚十一時半見葉回寓遂即帶入捕房押至昨晨解送公共公廨請究會審員王肇之君商之美代副領事以洋藥公所係屬英商判葉押候英領堂期與孫世奇等併案訊理 
聞此項雲土共有六十箱槪用皮箱裝儲計在滇購本約須四十餘萬元運滬銷售可値二百萬元因在該省未能變價知上海可以通銷故先行來電向滬上某氏詢問能否在滬出售因某氏覆電無碍乃來滬辦理惟慮長途私運難免關卡稽查時新任司法總長張耀曾適有北京之行遂搭伴來滬沿途海關均要求關員免驗放行得以隨行李而混過當法公司亞多士輪船抵滬時江海新關已由周道尹知照通融免驗迨起岸後因箱數過多恐防碍眼故分藏各處現在閘北起獲之二十箱初原藏在貝勒路嗣因孟淵旅館所藏四箱已被捕房破獲貝勒路地在租界慮有不穏乃連夜軍往閘北收藏意謂萬分穏當矣不意仍破獲實出彼輩意料之外至此案之因何敗露據聞實緣若輩抵滬後四出兜銷引某土棧中人到旅館雇看貨色得以詳悉内容該土棧中人乃密赴捕房報告此爲孟淵搜出四箱之由來也孟淵四箱旣經搜出捕房知尙不止此數故飭探捕嚴密偵察又獲見由貝勒路運往閘北之二十箱遂也票送請外交部特派員楊小川簽字以便前往搜查楊因事關重大立即簽字付之遂得全贓悉獲華官以地在華界於此項雲土本不肯交捕房提去初商之閘北四區警署不允復與警廳交涉亦不肯嗣經洋藥公所代表律師與淞滬警廳長徐國標再三磋商始得允許尙有未經破獲之三十六箱現捕房正在嚴密搜查期在必獲想彼土販經張打擊當不敢仍在租界出售矣 
　　淞滬警察离廳長徐國樑自閘北土案發生後以案情重大除面謁楊護軍使楊交涉員報告情形外昨已電陳京省各署報告發生情由内有地屬華界力爭無效卒被搜查報請核示云云 
　　張總長前日由杭回滬後即主張澈查致函捕房及工部局董丕爾斯（譯音）君略云此次鄙人由滇轉道乘法國郵船亞多士號過滬赴京就任隨身僅帶行李六件衣箱二隻書箱一隻綢藍一隻大理石屏一箱被襥一權僕役一名由駐滇法國領事發給特别護照一紙載明隨帶僕從一名行李七件輸船抵滬因承滬官廳派人迎至孟淵旅社略爲休息旋卽乘車回白爾部路明德里三十一號本庽次日亦即因公赴杭所有同船之人雖有同鄉均各有公務各乘輪船各擇庽處均非鄙人隨員毫無連帶關係因本日由杭回滬車次現報載孟淵旅社查獲烟土一則應請澈查張項私土究係何人私藏照例嚴辦云云 
　　聞昨日滬上某官廳接内務外交兩部來電詢問此案發生情形着即迅速查明電復 
　　字林報云滇省國會議員夾帶鴉片一案已詰前報茲再紀其大要如下閲報者當憶司法總長張耀曾偕滇省國會議員數人於前星期六日乘法公司郵船抵滬彼等携有行李甚多上貼張耀曾總長議員代表字樣之封條行李旣運登岸上頃刻間即失所在海關人員應上海道尹之請並未查驗故此項鴉片得免爲海關發見諸議員旋寓孟淵旅社聞共七人携箱六十隻據關心此事者聲稱箱内所藏者必全屬鴉片似以該社　分散地點蓋星期一日下午洋藥公所辦事員與巡捕抵社時所望查驗之箱六十隻僅得其四也搜查者入室之際室内所寓之二人大爲忿怒其一出言强硬且不肯開箱謂中藏公文未便啟土封如必欲搜查當由搜查者負責云云是時所謂公文者洩出一種氣味搜查者已疑其必屬鴉片啓箱之後果所料因即取其物捕其人然全數六十箱之有下落者僅此四箱尙有五十六箱猶未發見是否全行運入法租界未能探悉惟知至少當有二十箱曾以汽車四輛運入法租界後復運至閘北汽車蓋賃自某大車行者公共租界當道探悉此項舉動即覔得一汽車夫於其期二日晚間先生閘北警局警局即派員數人同行旋命汽車夫駛至前所送箱之屋同行之警吏見車停道尹公署之前爲之大駭即紛紛走散道署之屋分兩部分而相接通一部分乃辦公之所餘一部分乃道尹住宅今因道尹另寓較近公共租界之某屋故充住宅之屋無人寓之查獲之鴉片非藏於此乃藏於昆連之屋内共計二十箱連前所獲之四箱約重七千磅値價銀百餘萬兩大約爲上海或沿海查獲私軍鴉片案之最大者矣閘北當道初曾反對將查獲之鴉片運回租界但爭辯無效昨晨三時汽車七輛魚貫駛行五載鴉片二載搜查員回抵老閘捕房所獲鴉片今安該處尙有三十六箱仍在追查捕房拘人之際且獲有函件多種内有案中某氏致滇省友人之書書中以三事爲憂（一）何以恢復顏面（二）道尹公署之鴉片如何處置（三）其餘鴉片作何辦法捕房卽據情通報會審公廨英陪審員瓊司氏時拘案之三人已定每人具銀萬兩保釋瓊司氏接報後即取銷具銀保釋之議而令拘押候訊 
　　大陸報云閘北之鴉片先由洋藥公所代表伊士拿氏及穆素律師查明所在繼謁閘北警長請派人助查警長即派警察二十名同往迨抵道尹公署警察即紛紛走散乃由伊士拿及穆素入内搜獲以汽車五輛載回搜查後發覺道署之電話線不知何時爲人割斷查滇省諸員乃由海防乘船來滬故此項鴉片必在該處運登該船上海海關因道尹曾請免查諸員行李今 
竟破獲鴉片以故大爲詫異有以此事問諸楊交涉使楊稱彼於此事絶對無所聞故租界當道是否將向詰尙未可必 
[搜查張總長防衛軍械續誌]  
　　新任司法總長張耀曾奉命赴京就職由汁滇來滬假寓湖北路孟淵旅社十一號官房經老閘捕頭捕查悉張君所帶防衛軍械未領護照有違租界定章經副捕頭第協同七十四號三道頭西捕前往搜獲毛瑟鎗及手鎗子彈等一併帶入捕房解至公共公廨諭飭暫存捕房候核在案昨日捕房復將此項軍械解廨請爲核示中西官諭仍暫留捕房候再訂期訊奪 
[東報紀招雇日警問題]  
　　上海日日新聞云上海公共租界工部局决議採用日警三十名一事旣誌各報惟薪水之豐嗇尙未决定因日警與各國者相較其品必訓練有過無不及則薪水理宜較裕祗以生活程度較低故决定薪水當以日本之警察爲標準今工部局遣警吏東渡募集警察隨卽調查新水之適當額或謂每名月俸約五十兩此說尚不足信且觀其後可也此事發生當是閘北警察行兇事件之結果故一旦實行日人受益不尠也 
[日本人被害六誌]  
　　虹口崑山路一號門牌中洋印刷所主日本人池原與其夥鴨井於上月二十八號夜一同出外未歸嗣因浦東發現人頭兩顆同時鎭江亦發現無頭屍體兩具爲該二人之妻得悉禀請駐滬日總領事照會楊交涉員轉咨地方檢察廳飭令陸星橋地保將埋於該處義塜内之人頭兩顆掘起經該日婦等認明復禀請日領派警協同美捕日本包探前赴鎭江認明尸體帶滬與頭併葬而兩日婦又聞悉新閘捕房於本月二號夜在南成者路及馬霍路等處拿獲湖南人李正華安徽人丁倫禮常州人王厚古嘉善人韓長生等四人且李身畔帶有實彈手鎗或與伊夫等被害案有關曾至新閘捕房辨認當由池原之妻指出李正華與伊夫相識常到伊家談話並於二十八號夜函邀伊夫等同赴新世界遊玩深疑伊夫被胡謀斃遂冋禀　領照請麥總巡將李正華提押虹口捕房昨晨　送公共公廨請究先由八十四號西探利扶司上堂禀明前情請爲訊究訊之李正華（聞卽胡儒珍）延魯定格律師到堂代表譯稱被告因身帶手鎗違章被捕拘案故延敝律師代爲辯護云云王崧生襄讞商之美領郭君以案關謀斃日商自應詳查澈究判被告還曾候照會日領另行訂期研鞫 
[公廨預審盜案類誌]  
　　匪徒丁倫禮王厚古韓長生與湖南人李正華因於本月二號夜同在南成都路馬霍路等處徘徊被新閘捕房中西包控查獲當在李身畔搜也實彈手鎗一支李因於日本人被害一案涉用嫌疑已提押虹口捕房另行訊究茲經捕房查得丁王韓三人曾於五月十三號夜持械搶刦新閘路一百二十九號門牌顧震浩家値洋數百元之衣飾現洋又於七月二十三號夜夥刦麥根路四十七號門牌王伯芝家皖省鈔票洋一千元及値洋四百三十元之金飾現洋故於昨晨將丁等三人押解公共公廨請究卽據中西包探上堂禀明被告等犯案情形並傳各事主到案請爲質訊中西官判丁等帶回捕房着查明有無别案於下禮拜四解案訊核 
　　盜匪張阿妹徐雲芳等於七月一號夜半糾黨持械夥刦浦東南匯縣屬魯家匯匯豐當舖内値洋三萬元之金珠飾物現洋逃匿虹口武昌路二百十一號屋内經南滙縣知事署拿獲盜匪供出張等匿跡地點派警持文來滬協同滙山捕房華探目劉森堂包探嚴阿慶等前往將張徐二盜及張子張金兆此張之姘婦夏吳氏一併拘解公共公廨經中西官訊判張阿妹交來　帶回徐等分别押候再行訊核在案前日又經捕房續獲張等同黨林德根一名昨日連同徐等併解公廨請究先由中西包探上堂禀明將林續獲情形繼由來警投訴張阿妹帶回後已供認搶刦林德根亦係著名盜匪本姓王向在嘉定撑駕網船搶刦匯豐當舖林與徐雲芳亦均在場應請一併提回歸案訊之林德根供不承認即由來警將張阿妹帶堂質對據張阿妹供稱夥刧滙豐當舖不但林德根在場林之妻妹亦駕船同往又據徐雲芳供稱搶刦浦東當舖我與林德根均在場惟張阿妹之子張金兆在滬學習撑駕游船且被獲之日彼因患病在家是以被拘中西官以徐尙有夥刦公共租界唐家弄徐姓等金飾現洋等案判仍還押候再訊究林德根着交來警帶回歸案訊辦張金兆夏吳氏仍分别押候下禮拜四再核又聞搶刦魯家滙鎭滙豐典當案内之獲犯張阿妹自由公共公廨引渡至水警第一專署訊供之後因有供出之顧小容容諸寳生二犯匿在上海華界是以移文來滬查緝茲由上海縣警佐景　華飭探緝獲顧小容容諸寳生二犯昨　備文解送閔行水警第一專署訊辦　　前當民軍之處州人楊金德因於上月二十六號夜糾黨搶刦厦門路一百五十四號門牌沈善徴家未成由捕拿獲解送公共公廨訊供收押在案昨晨復由捕房解案經中西官訊供不認判仍帶回捕聽候查明於下禮拜四再行訊核 
　　盜匪陳耀因於七月九號夜糾黨持械搶刦福建路五十二號門牌陳平甫家鈔票洋八百元金耳環一副由探將陳拘解公共公廨訊押在案昨經中西官復訊一過判仍還押候補提同黨到安併究 
[北京路發生刦案]  
　　北京路顧家弄第一百四十號門牌楊姓家於昨日六時許被暴徒多人各持手鎗利刃闖至内室嚇禁聲張當將現洋四十元金戒首飾等特劫取而逸事後經老閘捕房捕頭聞悉立飭中西探捕馳往兜拿匪已遠遁矣 
[水陸軍警解嚴]  
　　松滬楊護軍使以邇來滬地秩序安寗應即取消戒嚴所有浦江流域前在戒嚴之時於每日下午七時以後禁阻各項船隻不得駛過製造局浦江現旣安靖應自即日起凡本埠水陸各地一體解嚴浦江行駛船隻亦准其自由往來惟果有形跡可疑得能隨時稽查如高昌廟區域之陸軍亦自即日起解嚴昨經通飭駐滬水陸各軍警一體照矣 
[陸榮廷允赴粤任之復電]  
　　上海廣肇公所接新簡廣東督軍陸榮廷由廣西來電云廣肇公所伍秩庸唐少川温欽甫王亮疇諸先生鑒支電敬悉迭電均未奉到想路經粤局被人截留數月以來未獲一聆敎　悵歉奚似諸公爲國蓋籌榮廷受賜不淺又復關懸口口厚感榮廷感激確深粤局如斯廷何敢愛惜微軀置諸不顧經於東日復電中央勉爲力疾一行區區苦哀曾經通告天下諒邀鑒察惟是粤疆重要時事艱難廷一介武大未嘗學問加以平素多病隕越時虞諸公碩德宏模仍請時賜敎言匡我不逮翹首滬濱無任依馳榮廷叩魚 
[麻袋内發現女屍續紀]  
　　本月八號晚滬城紅欄杆橋發現蔴袋一只内藏年約十六七歲之女屍一口由警報請地方檢察廳派員詣險委係受傷後　病身死各情已誌昨報茲悉九獲亭午時地方廳樓檢察官等朱蒞尸場檢驗之前有一婦人奔到尸場自稱姓陳家住南市董家渡地方生有一女現年十七歲忽於四日前走失當時四處找尋無着曾投報警局杳無影響今晨得悉此處有一女尸據人述及年歲相仿爲此前來認領等語看守女尸二十二舖地甲金茂之夥詰其爾女是否大脚抑是小脚該婦稱我女是天然足甲夥曰然則不是此女尸之足爲五六寸之小足旋將所蓋蓆　揭開經該婦細察之下確非伊女乃揚長而去現在檢察廳與警察廳正在各派探警分投偵查務期水落石出署茲有人述及滬北某花烟間數日前有一年已及笄之烟妓患病置在披屋之中近數日内不見該妓下落或又云該女尸實爲某煤 
 
 
 

Page 11

 
 
第三張第十一版炭店之養媳病死抛出於是街談巷議紛紛不一昨日各探警聞此消息已分往調查矣 
[地方廳焚燒土膏烟具]  
　　上海地方檢察廳於此半年中所獲烟土烟膏並烟具等爲數不少經林廳長禀准上台擇於昨日下午一時當衆焚燬並議請各機關派員蒞場監視淞滬警察廳飭派游巡第一隊隊長馬毓麟率帶巡警三十名持械到廳分投照料江蘇高等檢察廳委派科員鄭廷祐松滬護軍使署委派副官長　毓靈滬海道尹委派敎育科員楊蔭嘉淞滬警察廳委派督察長張桂榮上海縣公署委派稽查員李寳田等同蒞檢察廳監視由林廳長派員分别招待俄而林君督同各檢察官將庫存烟圭土烟膏共十餘小箱計重一千八百數十兩又大小烟具計一千五百數十件命法警一律　至廳前隙地堆置然後由林君等會同參觀各員點驗明晣諭令加以松柴洋油等引火之物當衆焚燒至四時許始行燬盡參觀各員經林君欵以茶點茗談片刻始各告别 
[美敎員演講社會學]  
　　江蘇省敎育會附設小學敎員署期補習學校於八月九日下午八時請滬江大學社會學科主任敎員葛學溥君演講葛君美國人研究社會學最爲精深是晚演講社會學及社會服務之要義闡發詳盡取譬尤工歷時一句半鐘之久滿座爲之感奮翻譯者爲滬江大學校長董景安君 
[伍廷芳演講通神社事預誌]  
　　江蘇省敎育會以近世纪研究通神社事惟伍廷芳先生最久最深早爲西人所稱許吾國學界向無涉獵及此者亦敎育之缺點該會特於本月十六日（即星期三）下午四時請伍先生惠臨該會補習學校講演以擴新知凡學員均令聽講此外學界同人及該會職會員亦均先期函告以便届時往聽 
[追悼范鴻仙]  
　　安徽民黨要人前民立報編輯員范鴻仙前在法租界嵩山路遭人暗殺同志憫之昨日午後二時由旅滬皖省同志在徐園開追悼大會民黨中重要份子到者約百餘人開會後首由于右任報告范氏被害情形次由鈕鐵生何海鳴陳述范氏經過歷史繼由來賓演說並致誄詞至六點鐘散會 
[陳英士之介弟]  
　　陳英士在滬遇害詳情迭紀前報慈由旅滬同志訂於八月十三日在尙賢堂開會追悼其弟藹士少將現已由籍來滬料理一切并聞浙江呂督軍除賻贈陳宅五千元外復因藹士富有軍事學識歷充要職特聘爲高等軍事顧問已迭次來電催促藹士尅日赴浙藉備諮詢大約藹士擬俟追悼事畢即行赴浙就職云 
[江蘇縣議員通訊處之函牘]  
　　金壤縣議員通訊處來函璞　先生惠鑒日前曾派代表王陳二君趨前領敎感佩良深將來於地方自治必須聯絡進行始克收分權之實效諸公熱心卓識有所籌義必能實見施行瞻拜下風尙祈隨時賜敎現在通訊處暫設小南門仁劬學院特聞 
　　如臯縣議員方家珍來函江蘇六十縣縣會議員公鑒粤自袁賊秉國包藏異志乃以國會縛束不足　其野心遂訾約法爲不適國情或以措詞激烈指爲摀亂卒以詞有可假以非法解散國會舉凡代表民意機關悉任意蹂躝不遺餘力而對於地方自治團體紿以舊法不良亟待修改初以停止爲詞巧爲慰藉民心終以專委吏治遂一本箝制暴政上有好者下必甚焉腥風所及衰草披靡更或仰承意旨溝通地方劣紳以少數私人非法集議僞造民意變更地方已成定案任意支配創設非法機關陽稱補助地方公益陰則安挿私人藉可動支公欵以充囊槖於苛稅則百計聚歛遑問民命居然獎得嘉章於帝　則揑名勸進借托民意也要名膺天眷或有志士隱痛民艱與起非議動輙以亂黨爲詞多方羅織三年於茲莫敢誰何寃戴覆盆無門呼籲言念及此未嘗不痛心疾首長歎流涕者也今者國賊天殲共和再造約法規復還我民本來自由國會已經開幕省會當亦召集有期凡地方自治團體具有代表民意機關似應一體召集繼續有效不知夫參政院爲臨時約法所組織省會組織法爲參政院所規定縣制及鄉制又有省會所規定今約法亦旣規復則凡係約法所產出之法定檵關自應一律繼續有效毫無疑義似無提交國會之必要发謂明令迄未見頒或者要政孔多未遑顧及復何待國民請求而始下頒爲期無幾我國民馨香祝之家珍以菲才忝占一席辱承地方之付托責任攸關淫威之餘媿同伏蟄神明復牑口豈禁蟬爰就管見所及用與諸君子一商榷之竊維事之成必不成於優柔而事之敗必多敗於猛進故則凡所謂應如何立足將如何作後盾之處惟知一往直前悉棄諸勿顧乘隙者無論矣苟如斯者於事庸有濟乎往事足徴矣夫國會之後盾以人民納稅與否耳前此之國會權及此乎今且無論矣家珍僅請以自覺心爲責任於藐躬者作野人獻曝之忱更與諸君子一商榷之　溯各縣舊有所謂新舊黨見之爭執乎以黨見爭執故選定而迄未開幕有之開幕而迄無成議者有之授人以口實與人以傾陷木必自腐而後蟲生團無結力保不潰散不知代議爲負有無量之重責且以議員視爲一種新樣官員惟覺安榮固無論矣即以議會爲一縣最高機關屬神聖不可侵犯而自視太高持論過激或以甚高難行之議施諸初進社會庸不顚蹶唯否坐起更無論矣如斯自覺在高明當必先得我心何待贅述惟前此之覺心卽爲今後之毅力在同負有代議之責者詎保妨一商榷之然則今後具何種之方針以盡此責任乎則家珍敢請曰惟以前此之自覺心爲今後之毅力已耳他非所知矣不識瓦缶之鳴果有當於黃鍾之律否閉門獨造之車未必盡合軌轍敢以質之大雅君子尙乞鑒原 
　　川沙縣議員陸炳麟等來函共和再造國會重開各省各縣議會自應相繼恢復俾政治覩刷新之象人民有呼籲之門前接丹徒縣全體議員公函業已贊成答復惟敝會去函之日正該處裁撤之時想此信早經由鎭轉滬矣後閲報紙刋載貴處通告明文正擬修函寄復以表同情昨又接誦大函並議决事件四條仰見諸君子熱心公益碩書藎籌曷勝欽佩敝會近在鄰邑現已公同承認一致贊成並擬遵照貴處講决案各條辦法組成本縣縣議會通訊處附設修志局内以資聯絡再俟一星期後推定代表二人函報到處准期到滬簽名雙方接洽並乞隨時賜敎俾奉南針先生函復惟祈公鑒 
[育材高等小學校開學預誌]  
　　南市大東門育材高等小學開辦二十餘年人才輩出爲滬上各學校之先學今夏暑假後開設補習科僅收雜費數角尤見該校之熱心敎育現聞定於舊曆七月二十日行秋季始業開學新生報名隨到隨考尤爲便利故近日投考者甚形擁擠云 
[肇基學校之始業式]  
　　閘北天保里底新民坊三弄肇基學校昨日舉行秋季始業式男女生徒到者約有百餘人上午十時振鈴開會首由校長朱孟巢君報告宗旨大致爲提倡敎育鞭策國民進步朱君報告旣畢全場鼓掌如雷次奏琴唱歌穆穆雍雍觀者起敬次則來賓演說行禮再次則由敎員周含茹朱治平王湘帆諸君相繼演說殿以周棫庭君之勉詞大率爲鼓吹諸生勉以惜陰勤學使得我國與歐美各邦有競雄世上之一日演說旣竟　搖鈴閉會散會時已鐘鳴十二下矣 
[改組乙種商業學校續紀]  
　　本埠監理會耶穌敎敎士王樹聲等在閳北眞如鎭攺組乙種商業學校於本届署假後開課已記昨報茲將該校簡章摘要錄下第三條學級分商業國民兩科第四條科目甲商業科如修身國文算術英文商品學及貨弊商業經濟商業實踐商業薄記契據歷史地理尺牘圖畫體操乙國氏科遵照部章惟三四年級加英文科第九條納費每半年商業科三元國民科三四年級二元一二年級一元全膳二十元半膳十元宿費二元第十一條定額商業科每級三十名國民科八十名又免費生定額四十名須由該會進行團保送 
[鮮肉業減輕稅則之請求]  
　　滬寗蘇三帮鮮肉莊代表方錦泉等因同業稅欵迭加擔負已重去年又添屠宰稅名義當此商業凋敝市面恐慌生計危殆實已不堪言喻現在共和再造約法復活自應要求減輕稅率方可支持業已函請南商會轉禀上海縣知事公署請即電禀財政廳齊省長核示施行矣 
[烟酒公賣局一年間之沒收]  
　　江蘇第二區烟酒公賣分局謝局長昨出榜示云爲榜示事照得本分局自上年八月十日開征以來緝獲私菸私酒均經酌量情節照章分别沒收科罰其沒收變價科罰之欵一半充公一半充賞在案茲將自開徴之日起至本年八月十日止所有受罰人商號姓名及罰欵數目除詳報省局外合亟榜示俾衆周知此示計開源利等四十六户除半數充賞外共一千九百零七元三角六分五釐 
[審判長調查錢莊拆息]  
　　上海地方審判廳長袁麟伯君函致南商會請將錢業各莊家與商界各商號往來銀兩進出拆息是否分等計算聞五百兩以上一千兩以上之數其息各殊應頪查明事實即希見覆事關商界主要務祈卽速代查不勝盼禱云云 
[徐廖二君聯袂北上]  
　　自内閣改組國會召集南北意見日益融洽新任閣員如孫范谷諸君均已早日到都任事日内唐外交總長張司法總長亦將聯翩北上在滬政客或因要政關係或受政府徴召均已紛紛成行現徐佛蘇廖劭閑亦因現有要事亟須北上故已於前日由滬寗車赴寗即日搭乘津浦車北上 
[護軍使新署落成]  
　　松滬護軍使署在龍華藥廠後面建造五開間新式洋屋三進現已一律告成故由楊護軍使於前日遷入辦公本埠各機關人員咸往使署道賀並將遷入日期及建造工料細數詳部查核 
[估修炮隊營房屋]  
　　高昌廟炮隊營内官兵辦公駐宿房屋原有百十間雖均瓦屋然因年久失修損壤不堪故由炮兵四團第一營范營長飭匠估修計需工料銀九千餘金業經票由王團長詳請陸軍部撥欵興修矣 
[法公董局易路名]  
　　法公董局以西門外之肇周路及斜橋迤西一段又方浜橋以北均於民國三年七月間由法前總領事甘君會同楊交涉員商辦劃入租界並在各界口釘立界碑在案茲查方洪橋以南至斜橋爲止原名徐家滙路甚屬不合應即改爲方斜路肇周路旣爲法界亦應改名爲藍維　路均於日前重復釘立路碑自斜橋以西仍名徐家滙路云 
[破獲拐案兩起]  
　　婦孺救濟曾調　員趙再青余杏　偵探虞占順沈金泉等昨日在太古洋行新疆輪船上查獲常州拐婦周胡氏拐得十二歲寗波男孩吳錫桂又廣東拐婦蕭韋氏拐得六歲寗波另孩　廷當卽一併拘送地方檢察廳訊辦 
[婦人被夫戳傷]  
　　西鄉馬橋鎭有爲什貨生意之楊永婁因其妻余氏不安於室屢訓不悛此次查有與撑駕馬橋航船之小壽有噯昧情事楊手持剪刀將該氏周身上下連戳六刀受傷倒地事爲巡警查悉將楊拘獲抄無凶器連同該氏解送地方警察第二區送至事務所轉解地方檢察廳經檢察官驗得該氏受傷屬實判送新普育堂鹥垂 
治楊永婁收押候究 
[姦夫毆斃本夫]  
　　北浙江路福慶里一百三十七號門牌居人陳杏如被伊妻吳氏之姘夫混名小阿二毆傷身死由捕查悉將尸車送斐倫路驗尸所報請公共公廨中西讞員於昨日午刻蒞所驗明諭令尸屬吳老二棺殮聽候緝兇解究 
[領回被拐女子]  
　　常熟人王阿榮之幼女阿大被同鄉婦人薛王氏誘拐來滬串同施王氏得洋一百四十元賣於鴇婦王朱氏經王來申得悉於前日報請捕房將以上各人一併查獲昨解公共公廨經中西官質訊屬實判薛施兩婦各押女所一年女交其父領回王朱氏身價不追斥釋賣身據塗銷 
[皮匠拐匿女子]  
　　王江氏昨至法公堂控稱向在碼頭擺設粥攤爲生日前女兒梅香往薙髮店剃頭回來被夏應中拐去今始尋見請求訊究夏應中供爲皮匠生意餘供支吾聶讞員判梅香交王江氏領去夏應中着押西牢二年期滿逐租界 
[烟膏店主之自餒]  
　　法捕房西探目何而風西偵悉法大馬路三百二十八號門牌廣萬和烟膏店内售賣紅土與料子煎成之烟膏當即協轴探目沈德福包探程芝卿許福卿等前往搜出料膏十二磅並將店主盧昌浩一併拘入捕房昨解法公堂請究洋藥公司代表蒲石律師與驗烟員聲稱抄出烟膏係小土與本土料子煎成盧則堅稱係小土所煎中西官命盧呈出確實證據准予當堂再驗盧稱恐烟灰内雜有料子亦未可知遂判罰洋六百元充公烟膏銷毁 
[賭徒分别懲罰]  
　　賭徒李其昌王阿坤前日在新閘肇慶里二百九十六號門牌張阿大所開之小茶館内誘賭花會被新閘捕房包探周小弟查見當將李王兩人與張一併拘入捕房昨解公共公廨經中西官訊明判李押西牢一月王罰洋十元充公張斥釋賭具焚燬 
[鞋子店夥自盡]  
　　英租界山東路與隆鞋子店夥陳洪福前晚不知何故自縊身死當由店主吳福廷報告捕房將屍送入驗屍所昨經公共公廨中西官王郭二君蒞所驗明委係縊斃卽飭該店主具結收殮 
[瘋犬傷害人命]  
　　美捕房捉狗夫倪阿福於二日前在途捉狗突遇瘋犬一頭咬傷腿際捕頭命送海能路工部醫院醫治無效於前日身死屍送驗屍所昨由其兄某投案請求免驗自行棺殮 
[監犯患病而死]  
　　案犯陳一鳴由地方審檢廳訊實監禁嗣因染病發交新普育堂醫治無效而死昨日午後由李檢察官毛檢驗員等蒞堂驗明委係因病而死並無别故因無家屬判由善堂棺殮發封 
[探警查獲竊賊]  
　　竊賊周榮根日前至閘北梅園路婦人徐傅氏家竊去棉被一條由四區探警查獲傳到失主將周解送司法科經嚴科員訊實判移地方檢察廳核辦 
[失竊方單之追究]  
　　王福根昨至法公堂控稱去年冬間被鄭阿桂竊去方單三紙及衣飾等物前已投報捕房今始尋見請求究追鄭阿桂供認所竊之衣飾等物均已當去方單三紙因不知所用前交友人瞿文卿有沈黄氏目見可證求宥沈黃氏供事雖目見未知何物瞿文卿供單雖見過當時卽交還阿桂收執聶讞員判鄭阿桂押九月沈黃氏無干開釋並着瞿文卿於一禮拜内將方單交出如違究辦 
[工巡捐局批示二則]  
　　農民沈根餘禀違章强奪由據禀已悉查西馬橋西首一帶房屋係就空地新造　照新關道路章程應歸清潔　挑倒至該農民舊有挑倒地段係在方浜橋義弄一帶仍仰中西區清潔所照舊給牌挑倒嗣後務須各安本分不得互相爭奪切切此批 
　　中西區清潔所承辦人羅梅森禀請續辦由據禀已悉所請未便照准仰即知照此批 
[烟酒聯合會總會簡章]  
　　中國烟酒聯合會近因遠近各省紛紛函索總會修正簡章及分會簡章以便即日成立互相接應總斡事陳長玉以事宜急進已將總會修正簡章付印不日郵寄茲將簡章照錄如下 
　　第一章大網第一條本會聯合全國烟酒兩業羣策羣力請求政府廢除苛細雜捐改良稅則頒布劃一辦法以不達不止爲唯一之宗旨第二條本會現處請願地位凡吾兩業同胞各宜遵守法律靜候政府解决不得踰越範圍第三條本會爲交通使利起見設總事務所於上海定名曰中國烟酒聯合會各省各埠各設分會以期聯絡一氣一致進行第四條本會以徴求同意聯合團體爲主義凡遠近各小或通　電或派代表宜隨時答復以符聯合之意義第五條本　應辦之事務如左（甲）就各分會各處調查所得關於烟酒各種捐稅名目徴收方法沿途關卡狀况編列表册以揭苛稅之眞相（乙）各分會各處所　到之公賣稅數目彙總造表以核全匣擔負之總額（丙）就各分會各處調查所得新舊烟酒各種捐稅之比例數目及營業狀况編列表册以爲參考稅率之依據（丁）就各分會各處調查所得烟酒產銷貨物種類數目編列表册以爲推廣改良之凖備（戊）就各分會各處所來改良稅則之意見書分業分類編製成集以定請願書之方針（己）就各處報到之分會日期地點職員會員姓名年籍等編造會册以備存查（庚）就前項所得編成烟酒雜誌分發各埠以資研究 
　　第二章會員第六條凡屬烟酒業中人將姓名年籍住所牌號來會報名者均認爲本會會員（未完） 
[謝券]  
　　普益習藝所於陰曆七月十四日起至二十二日止開平泉書屋書畫　覽會附列該所成績如陶器泥人圖畫地毯竹器籐器等又平泉書屋自製玻璃版精印古書畫會場點綴如灘簧新劇幻術影戲抬閣燈會西樂新奇瓜菓盆景樹莊書畫善會名人書畫飲食品如中外名酒大餐消夜香茗佳點無不齊備昨承惠贈優待劵六纸書此誌謝 
雜評二 
[尊嚴）訥（]  
　　人謂政治議會不能容武人干涉所以保全政治議會之尊嚴吾則謂天下無論何事所以不能容局外干涉其權限者要義在恐人妨碍其進行至若所謂尊嚴云者在當局者之能自樹立謹守其職分激發其天良愛護其道德對於公家之責務人無間言對於個人之品　無可訾議則人自敬之畏之而尊嚴以立否則人即不干涉之而皆將冷笑於其旁矣尊嚴云乎哉 
　　吾之此言不僅爲政治議會中人告爲一般任事者告也 
來函 
[福新麵粉公司來函]  
　　敬啓者閲貴報昨日實業錄辱承揄楊敝公司營業情形足徴貴、 
報提倡實業無任感佩敝公司在申共設有三廠第一就機器購自美商茂生洋行第二廠則購自　豐洋行今年又新組織之第三廠所需機器完全重向茂生洋行經　之愛利　廠購辦因其機器誠如貴報所云甚爲優美敝公司非常滿意貴報關心實業欽佩無旣用特縷陳祗頌大主筆先生著安上海福新麵粉公司 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[長宜罪魁保險公司簡章] [  竹奴]  
　　宗旨本公司爲尊重人道搜刮金錢起見無論帝制派宗社黨等禍魁罪首照章納費者一體保護倘有意外之變加倍賠償付欵迅速並無折扣等弊 
　　資本本公司拒絶外股統由頑固黨奉天廣東湖北江西安徽福建各支部主斡員分力擔任計不兌換紙幣八千萬元分存外國銀行及各機關 
　　資格本公司爲保險公司中之别開生面者上級機關投資來保者須具有贊成帝制全無心肝冷血派等性　及與宗社黨六君子八怪十三太保等有同等人格者爲合格 
　　保費本公司保費專收交通殖邊銀行紙幣計分三等（一）宗社黨首領洪憲太子梁財神等每月納費十萬元（二）六君子每月納費四萬元（三）十三太保每月納費一萬元倘到期不付或拖欠者偶遇事變本公司不負責任 
　　職務本公司職重事繁恐辦事人員不敷調遣另招無賴律師二十名爲辯訴員惡偵探百名爲通訊員野蠻軍十軍團爲保護員分駐各省切實調查以盡職務 
　　地點本公司設總公司於徐州另設分公司於安慶九江廣州厦門武昌蚌埠等處 
　　洪憲元年七月總經理桓侯協理龍王同啓 
[洗心醫院廣告] [  瘦蝶]  
　　昔黃石公洗髓伐毛長桑君洞見肺腑千古傳爲美談今者共和復活國運維新凡我同胞宜如何刷新思想振作精神以共濟時艱庶不負國民責任乃比來曠觀各界殊抱悲觀爭權攘利踞位結黨者比比皆是未能爲國忘家只能以身殉利推其原因無非其心中横梗成見滿蔽私欲以致失其本性難保光明若不加以洗灈長此不改此心將漸至腐敗而死哀莫大於心死安可不亟圖補救本醫院應時世之需要特分設各行省願爲同胞稍盡義務備置特别改良器具禮聘精於手術醫士能將種種私欲成見偏僻乖謬之心立時洗刷清凈浸以和平中正之藥水俾當保其純潔坦白之狀熊此後出而任事自能廓然大公有特殊之奇效各界有願改造此一寸心田者盍興乎來 
小說 
[偵探小說情塲蠧史] [  天虚我生]  
　　第五章（續） 
　　古沃曰鮑景詩汝毌再語此令人心痗蓋吾亦愛納蘭者當日吾固不頟納蘭代汝而至故吾以鎗射之鮑景詩厲聲曰汝惡徒今猶强辯汝儕相約本在第六步發鎗而汝乃於第五步上即回身射擊致吾納蘭受此巨創而汝猶以爲未足並傷吾友莫埋克在汝自計於意固得而孰知天網恢恢疎而不漏乃復令汝之身與我相遇今汝何辭哉古沃曰鮑景詩汝今此來果爲何意汝欲得金者但言其數願以購和鮑景詩慘笑曰汝以爲黃金卽能續汝命耶否實告汝吾來實無他意蓋欲踐我夙約與汝决鬭耳古沃大呼曰决鬭耶嗟乎吾不能鮑景詩曰手鎗聲巨且驚鄰右吾臺有劍即與爾　劍如何又曰咄汝賊趣開爾長窗吾儕較劍亦須前往草地白雷格至此不能更耐念如不爲排解命案且立成矣乃自窗幕後一躍下地方欲推門忽聞巨聲砰然玻窗震碎已有人穿窗入室聞鮑景詩呼曰納蘭汝來耶白雷格聞又有人至料不致成决鬭則亦不復入室第伏門隙以聽聞鮑景詩又曰納蘭汝如何能來吾姑母乃未知乎則聞一女郎之聲曰吾適見汝日記知已覓得葛羅瑟所在故特來此嗟乎鮑景詩汝當體上帝好生之德毌再與此傖尋仇鮑景詩汝當聽我之言須知我此時神志清醒未嘗痴也鮑景詩曰納蘭此安可者吾費工夫至五年之久始得有人又安能交臂失之言至此忽聞大聲猝發似有重物倒於門上門乃砰然而闔其後繼以銳呼之聲顧不甚長一號即已此聲之後則又有噓唇之聲其聲至細不甚可辨更有頃則爲女郎呼救之聲矣白雷格至此不能更待力推其門顧門爲適間倒仆之物所壓倉卒乃不能關久之始啓一缐乃挨身而入覩狀乃大愕蓋倒地死者初非古沃乃鮑景詩也額上血出如瀋似爲重物所擊胸次微微起落似尙有呼吸處視古沃則嶽然坐椅上不少動諦視之則有小刀一柄直插其胸沒及刀柄血如泉湧死矣而女郎則猶狂呼似已立癎發 
小說二 
[斷雁哀絃記] [  鵷雛]  
　　第一章（一續） 
牧師旣長日枯寂不與人接其心房之中塊然奇冷迺如堅冰遇入酬酢之場亦索索無俚如驅久不御之薄笨車而馳於康莊爲狀乃至扞格然其奇冷之氷心中得有一寸微温此一寸之温卽爲其垂髫二女之小影凡牧師與人語出以莊嚴獨遇二女則挾有熙融之氣於是偶展聖經輒復傍視顧二女而笑有時牧師御膳其長女爲進葡萄之杯實菸于斗傍立而伺幼女則踞牧師之膝展其嫩頰以待老人之親吻牧師不期而大樂輔頰之際縐紋乃益顯 
　　牧師之居爲長方形之平屋狀貌極古一如牧師之爲人牆上加以白堊曰嘆風剝遂成土色終日百葉之窻嚴閉類無人居特禮拜一晨稍稍盡啓每啓即見有玉雪之臂憑窻檻之上金髮之首櫬以深碧之曼目𥃳睞街人則牧師之長女馬利也馬利年已及笄方畢業於中學校以貧故不竟所業乃爲老父佐家政并撫其幼妹以牧師夫人固於五年前卒矣 
　　牧師居家恒憂貧自憾其會計之疏遂長日握算稽其財政而牧師之貧如故思極不得策則恒訾其村人以爲信敎之心太薄乃至使神聖之傳道者不足於養計非盡逐一村之人殊不足以蔽其罪惟斯語亦牧師言之上帝之心未必爾也牧師旣怒村人遂亦不見理於村中其初腹非者衆繼遂有面辱之者牧師受辱則歸而藴怒幾欲力取全村實之利物浦之海舶使其飄流沉沒而止（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
譯稿 
[弔袁世凱且警支那國民（續）]  
　　（譯新日本第六卷七號） 
　　日本内閣總理大隈重信著旦光譯 
　　（三）言語者依人格而生效力者也 
余嘗論支那國民性謂其天性好爲文字之修飾今觀袁民之支字而益信蓋其文字藴義無幾徒好引用古聖賢豪傑之成句以粉飾其外觀總統誥令其措詞練句非不美也惜乎不切於事實讀之者旣司空見慣作之者亦恬不爲恥習慣使克良可畏也人之死已大不幸似不應更批評其善惡况以厠身政界殆逾三十載之袁氏而齎志以歿吾人對之益深哀悼寗願以非議加之者雖然苟試覽其一生事跡則吾人誠有不能爲袁氏恕者此或非袁氏一人之過時代之惡與有責焉夫以文章籠絡人心者是謂英雄欺人袁氏所爲是出然以爲袁氏一人之罪則否蓋時代驅之　然也　富蘇峰氏常推稱帝範臣執之爲　以余　之亦不過如上所述耳夫帝範之著者雖不心言如其行然書中文字則實光輝燦爛亘古今面不滅語曰不以人廢言書中格言可採作君主人臣之殺　者不一而足吾人何常不敬信之第余以爲言　者由其發之者之人格如何而其價之高下係焉必先人格而後言語以此而觀帝範臂之盜蹠說寡慾誰其信之取譬雖或太過然事理如此固敢深信 
　　唐太宗者支那稀代之賢君　世之英雄也然吾人欲論君主之德不可不本諸倫常倫常之大本父子兄弟夫婦是也太宗之殺建咸元吉也想自有說然極力褒美太宗之史家苟叙及此輒艱澁不能措辭蓋此不得不謂爲太宗一代之過者也且太宗之殺元吉也納其妻爲妃盧江王瑗以叛伏誅又納其姬使侍左右由來宮　秘事多不外傳其洩漏者已如此他可知矣又貞觀之末武氏入宮爲才人迨主宗晚年外間忽傳其與皇太子有秘密關係其然耶抑太宗晏駕後始成婚耶姑置不論然以父帝後宮之人更爲其子高宗之皇后則舉世盡知此人非他即名震古今之則天皇后也夫呂氏武氏雖以僭確皇后並稱於世然呂氏之擅權在高祖崩後當高祖在位時統一字内呂氏内助之功居多尙未至弄帝於掌上也至則天皇后則不然攬權自用蒙蔽天聽但使高宗垂拱而仰其成故當時天文家謂客星犯帝座卽指女權猖獗蔑視天子之事實也且彼之侍奉夫帝也又遠不如俄國之卡查鈴皇后焉卡查鈴之害其夫尙假手於阿魯羅夫等倘以支那春秋之筆記之當大書曰皇后弑其君然以較武皇之絶李氏之社稷改國號　周卡查鈴后尙未至奪羅　挪夫之帝室兩者相去固甚遠也卡查鈴后專制時代分割波蘭侵略土耳其波斯震動普魯士澳大利其政治上之辣腕實不讓彼得大帝故其殺人亦甚多威爾特之爲墨西哥大總統也英日法俄共承認而美國獨不之許者以威爾遜忌威爾特好殺將重以刃血污手也殊不知以之語卡查鈴后則猶遜一等蓋卡查鈴之兩手殆全染鮮血焉武后手雖未染高宗之血若論其殘忍多殺及其政治上之功業則實足與卡查鈴后匹敵支那國運亦以武后時代爲最隆當時日本統御朝鮮其勢日伸疆域所屬止於遼河太宗之出兵伐朝鮮也朝鮮邀擊之於遼河附近大破之隋煬帝亦曾出兵至此皆大敗其强盛可知迨後高宗時武后伐之始挫其鋒於時日本齊天皇雖爲女帝猶親率軍至筑紫之朝倉宮師尙未渡海進擊天皇忽崩於行營於是皇太子中大兄皇子即天智天皇後統海陸精銳渡朝鮮助百濟與唐軍大會戰於忠清道之熊津我兵（日兵）勇敢善戰據唐書劉仁軌傳中所載曾謂海水爲赤然終以百濟國情未能統一紛紛然有降於唐者有附於我者我軍以與此紛亂之百濟禦敵甚爲無趣徒損我衆毫無成功之望不欲爲無益之戰遂議罷師亦未受敵如何之追擊從容率百濟之君臣從氏禮城乘舟而旋全師無恙於是唐置劉仁願於百濟助新羅以治其國劉仁願遣使渡日與藤原鎌足會商兩國之兵事遂弭翌年唐更遣劉德高來我國結兩國永久親交之約談判告終天智天皇由筑紫行營還太和行即位禮從此始知日本之勇敢敬畏之情彌切日本以唐派使求和亦由是收兵而派使節及留學生於唐觀此可知吾人之袓先决無恥辱之戰惟以百濟無能對韓征略遂歸失敗此不得不自承認者也唐此時不但得志於朝鮮更加兵四境席捲中央亞細亞諸州遠與土耳其接壤武后之政績如是亦可稱矣然宮闈醜事頻頻外洩李氏之家庭初不純潔自然因果遂出如此女傑專恣放逸男子所受之苦痛實深太宗時代之諸名臣其存者亦惟屏息於淫勢之下而已名臣如狄仁傑尙仰武后之鼻息處事不敢越範圍一步（按唐此時之不亡實賴狄氏之力至謂其仰武后鼻息不知在隈氏根據何書）臣軌云者實爲武后之御選而編制者也 
　　帝範臣軌予近始讀之其所語誠善就中帝範尤善臣軌特形其劣武后左右不乏文豪或者以武后專橫頗苦於著作而致此乎不文如予讀之尙嫌不足但此兩編中金石格言比比皆是以其類皆錄自經典及春秋時代名臣之說所可惜者其精神乃毫無足取徒　拾古人口唾而施以政治哲學之解釋無絲毫一貫之思想且多託空言無益實際予信其即在往古亦未必有所裨益於當時後世更不待論斷金殘玉可爲規戒者固不少然歷覽二書但可視爲文學之傑作無他長也如太宗者以之爲英雄則綽乎有餘以之爲道德家則在　斥之列使人之精神果必須英雄之感代則之愛太宗之學及以其樂於敎化之事言之未爲不宜然以言君臣之道則道德誠不可缺故帝範臣軌之非英雄學自不待言言語旣須依乎人格而生效力則如太宗其人者决無顯著之感化豈非昭然若揭也哉（未完） 
 
 
 

Page 18

 
 
   
 
