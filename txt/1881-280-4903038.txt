# 1881 - 280 - 4903038

 

Page 1

 
 
[諭回華學生分派執事]  
　　舍本逐末之務識時事者所不爲以中國未有學　未嘗知識未經閱歷之孩童而令出外洋以就外　操西語而讀西書是何異以中國人之面目而優變外國人之性情哉舊西國之文字書籍所以載述西國之風俗政教也中之所以資於西者以彼之長較己之長有可仿者仿之有可行者行之其不必仿之行之者亦有人焉以知之要之西國之人能深知我之盧實中國之人亦將深知彼之盧實而已然自海禁旣通數十年　西人何以早識我之情僞而一一致之於我如懸之的如操之劵也者彼何嘗以幼童游學於中土而讀我之書侶我之人而得之耶道光末年內地　嚴漢奸之禁而卒不能絕然其時之漢奸大率皆海濱游手無藉之民暫輸軍中之虛實而未嘗舉國中之事以傾吐之且其人亦無甚學問無大識見卽欲傾吐而己實亦未知也然則西人之於中國果由何而得其情也凡事非經歷固不見信而經歷之處設非事事留心亦境過而遷西人事事無閒過之境與人言則道其詳遇人事必叩其故見一器一物則考其法游一水一山則繪其圖自通商以來以中官印照游歷內地者幾於無一處無之彼其人皆商人文士者流目接耳遇悉有實得而又廣求中國之古書繙譯而讀之是以其於中團能知之深也試觀通商碼頭有西士開學堂以教中人子弟者亦有中人習西語西文開塾以教人子弟者而中人之子弟羣焉趨之以爲自此可以識西文操西語矣然西人習處各埠亦有生子長養者彼何以不至中人之塾而請授四書五經而反有行家商賈文人學士者流延中人之有學有文者於其家而親受之業乎此司見舍本逐末之爲在西人亦勿取也西人之子幼則仍讀西　及西書旣通而後參讀中人之書乃能成爲通中國之西人則中人之子弟幼亦宜讀已書迨已書旣通而後參用西人之書斯不失爲通西學之中人無二理也夫學與年俱進者也就吾中人讀書之次序　之　齔之年日讀數行書止識其字可也進而明其字之音義可也及成童而後卽未讀　之書開卷而自得其解其難易判然不同一則蒙之初啓一則機之可引也卽如作文破承小講先生日日教之而不能動合其式乃八股旣成推而至于詩詞古文一切雜藝則一見卽會不待先生之教之也人家子弟保抱維持而至于八歲十歲就塾未久文義未通若得明師教之不五六年卽會行文四書五經而外斬可旁及他書若不沾沾爲帖括好手則博古通今正在于此一旦舍而之　身越重洋飮食語言忽然大異執西書而使之讀始則未有不格格不相入者迨見聞旣習然後日與之近而聽西語見西書乃心有所會矣然至此未有不變其性情者性情旣變儼然一西人于是西學司通西法可熟十餘年間以爲學之已成而問及中國事則茫然若不省記并出洋以前之所讀書亦拋得乾凈夫亦曷貴有此中人面目之西人乎哉西人之所以至長而始學中學者亦知幼童血氣未定而習染易變也有謂西人之長而學乃學有益子時世國家之務而中人之幼而學乃學爲洋行寫字與洋人貿易之人且仍將爲居中國之西人用也此言豈過刻哉今試執回華之幼童而叩其所學有一切于時世當于國家者乎前有出洋未滿年限乞病自歸觀其行爲性情大抵與西人相仿稍能繙譯西書而僅會口授他人不能自書中字旣而設塾授徒來學耆少不足自給卒託人薦某洋行寫字焉然則此滿年限之學徒亦不過高出斯人一倍也目下此弊已爲總司洋務　所悟故出洋一節業已停止此等回華學徒大抵于各海口通商交涉處分派繙譯之職無異于用西人也雖然幼者固不必出洋若能考選學校中諸生年在四十以內家道稍裕其學能諳達時務博貫古今不拘拘於時文試帖者優給其資使之出洋學習則其所成就者豈可限量也哉 
[浙匪近聞]  
　　○台州傳來信息言匪黨十分猖獗自前次官軍小挫之後匪等益復欣欣得意該處居民不勝驚惶近聞該匪等俱在鋦柱山大約招集亡命蟠踞　要朝夕操演以爲抗拒官軍之計也又閱晉源報言聞知福州刻下調兵由陸路前赴溫州會辦　匪之事然則溫台之匪黨止不得謂爲癬疥之疾已 
[奧員下世]  
　　○昨日本埠各領事公廨皆下半旗探得係奧國署領事夏君士接到奧國電報言奧國總理外務大臣於華本月十七日謝世故下旗以誌哀云 
[美員行程]  
　　○招商局之保大輪船於前日由天津抵滬附有美國駐京公使及其眷屬人等一同來申閱將附輪回國也 
[無憑立釋]  
　　○昨報載獲竊候質一節玆閱香港西字報悉該華人在押之第二日巡捕頭霍期布路禀明英刑司卽昨報所述等情而此外並無實據刑司言此事不便訊理立將兩人釋較完結 
[憲旌啟行]  
　　○浙省譚撫憲前傳十九日啓程至金衙各屬大閱現因查視海塘不能遲　十七日卽行出轅先由海寍一帶查騐海　工程約一二日方可回轅其上江之行想須遲至二十日復矣日來駐防八旗兵弁日日操演鎗砲之聲震耳不絕中丞擬于上江八府閱畢歸省後再閱撫杭四營及駐省各營也 
[客官行程]  
　　○新授台灣道劉蘭洲觀察璈於本月初五日由海珊船到閩卽日稟見何制軍乘永保輪船赴臺聞諏吉於初十日　篆第未知能否趕及耳 
[漳州暴雨]  
　　○漳州來信云閩月初三十三廿三等日俱有狂風暴雨而十三之雨尤覺暴急附近府城一帶鄉村盡成澤國長泰石碼各處分一片汪洋是日辰刻水漲至次日申刻乃退田禾固遭飄沒房屋亦多坍倒鄉民之避居于祠廟者婦哭孩啼殊覺傷心慘目猶幸爲時未久十五日卽可各歸舊廬然小康之家尚可設法支持若貧民實難免露處飢寒之患想有地方之責者　必垂憐加意焉 
[移柩入寺]  
　　○八月十二日辰初前楊州府知府何鐵生太守之靈柩移於天寍鬥外天寍寺之左殿東偏宮眷刻日出署因新署太守程君催讓其　也是日何太守之柩自小東門出舊城經新城大街徧游從紳士之請慰民 
 
 

Page 2

 
 
望也然後出天寍門入寺沿途之設路祭者運台及地方上現任文武官在彩衣街財神廟內委設盛筵通城大小鄉紳又一處跑方鹽務各候補又一處各學三生五貢又一處各鹽局之票販合典商又一處其餘店舖大則門首張燈設席小則香燭明誠雖茅檐艸舍亦設小几一張爐香一瓣翁嫗長跽叩首有號哭旨垂涕者最可異者抬柩之夫役自願報効若掮旗打傘執牌持燈之輩皆合城乞丐自來効力不領分文賞號不沾顆粒飯食儈道各行亦不領錢然長公子皆照例給發衆堅不領長公子涕泣面諭云汝等爲報我先人各盡其力然置我弟兄於何地再三解說始領其半羣丐則哄然早散矣至於禮儀之正規矩之肅哭泣之哀觀者無不感歎更有距城數十里十數里之鄉民肩挑冥鏹迎柩焚化問其姓名不答叩首而去者十餘起窮老男媼手持其鏹哭弔寺鬥者七八起噫作官如此死亦值得矣孰謂官民隔閡以心感者未必以心應耶 
[新居遇祟]  
　　○揚州於咸豐年間三次失陷焚毀房屋不計其數并將所殺之人以及殉難各屍首堆於空屋一火焚之及肅清後居民回城起造屋宇去其瓦礫以興工作每每挑出人骨皆燼餘也新城廣儲門後街逼近城跟有廢地一區頗形寬闊因久無地主未經起造去年冬初有趙姓者謂自四川歸執其原契丈量基址與一營官曹姓合造廳事住房約三十餘間其餘則圍墻圈人爲築園計自今春興工夏未告竣移眷入居初亦毫無動靜嗣於夜靜時漸聞廊下有太息聲脚步聲跌打聲日甚一日家人皆懼未晚卽不敢出戶旋值龍虎山天師府有四法官遇場因求其符水驅治法官如所請用正法制之三日後祟乃大作先憑於曹氏十四歲之小婢身上口操粵西音踞高几大罵曰汝命道士治我須知我等非妖怪狐狸可比彼之法術冶怪則可安能治我等耶我自金田起兵爲曾指揮所害冤死楊州魂羈異地然骨殖尚得安　今汝因造屋令我喪居此心太忍罪莫能寬當率我同難者大雪此恨罵畢趙之妻女曹之姬妾無不跳擲呌號磨刀舞杖勢將鬨門趙窘極崩角衰懇鬧至次夜方由小婢口中說出某處有一棺要攺葬城外某處有骨幾付須棺收埋葬另外再延淸正和尚虔誦金　經一千卷方可干休至於做　施食汝雖花錢與我們無益儘可不必紙錢元寶我們領你的就是了趙一一如命辦理果有棺一其骨七付加意收埋誦經燓鏹由此平安此閏七月二十一日事以上係揚州人所傳述本館雖據聞照錄而竊旨疑焉夫幽明之理姑不具論卽就其金田起兵爲曾指揮所害云云則死者無非賊黨耳彼等死有餘辜卽起其棺而火焚之亦罪所應得豈築室於上而尚能爲厲耶大抵趙曹二姓德不足以勝妖以致闔家之人得狂病耳願聞之者勿爲所惑焉 
[刦竊類列]  
　　○漢皋於是月初九晚九點鐘後永寍巷下首正街有十六七歲之少年路過肩負錢六串將近德茂烟店遇攔路劫賊搶步上前左手抓錢右手盡力一掌少年人踣地錢被劫之而去內有一串扯折錢串半撒在地半亦劫去大約六串中已被刦去五串三四百文此時少年呌喊及散錢落地並行人助喝一片聲嘶驚動守卡升營各勇迅卽赶來帮追惜在微雨之後路滑天暗賊又從河街竭力竄逃是處小路叢雜追尋者東奔西馳轉輾間賊已去遠無從拿獲杳永寍巷河街下首與大水巷毗連此處週圍約有一二里地方藏奸納汸久爲洞藪玆若不竭力整頓密訪查拿恐届隆冬劫案或層见叠出也又前月杪郭家巷某字號被竊去衣物銀錢等經事主禀於有　飭捕查拿跴缉至今尚未獲案本月初七夜绍興會　下首老岸某錢莊又被賊窃聞該贼並不穿墉祇從平房低處跨越而上猱升露台撬破天窓緣梯入楼　至帳房然後預啓大门窃去寶银四錠票錢百餘串及押包首飾等物現亦禀官請追云 
[科試取齊]  
　　○蘇郡應試生童因今届科試之期莫不練揣摩以期入選玆聞黃宗師已行牌於大月初三日按臨蘇屬各學生童須卽取齊赴省塡册云 
[秋處豐稔]  
　　○蘇郡本年雨暘時若山鄉水鄉各處山　高下一律成熟刻下早稻已經收穫每畝得米約可二石七八斗晚稻則攏畔黃雲實頴實栗較之早稻尤爲豐稔斯萬斯干洵司謂農夫之慶矣 
[好善代述]  
　　○本報前列議足善欵一節係英會審員陳寶渠太守擬將樓流公所添造房屋以便加流民之額深患經費不敷故請各業董事議抽月捐相助俾垂久遠玆悉遂初居士忻然代勸蓉生居士助洋五十元交與公所公所當付收票除列入下屆徵信錄聲明外先囑本館登報以嗚謝悃而著好善之誠云 
[投浦逢救]  
　　○前晚小東門外巡捕房舢板船戶送到西人一名據船戶稱因見該西人躍入浦中卽爲救起送來捕頭當着人將乾衣與換幸其入浦未久吐水少許卽能言語捕头询其自盡緣由稱係美國人在夾板船上充當水手因船主飲醉回船逢彼之怒卽被以痛歐不能勝受投於浦江亦不過一死而已捕頭飭將該西人送至大自嗚鐘捕房告知情節請其轉送英會審署查辦云 
[吊打案訊供]  
　　○昨報列深夜吊打一則捕房將在押之人解歸公堂訊理而眼見之一號華捕亦到案禀稱得人报信往該烟館查看見有四五人將陳阿四高吊痛打者令放下早已暈去旣喚醒後令該烟館人將陳同舁人捕房云翁太守詰之陳如山卽秦如山據稱店主浦東人有事回鄉店事令我照料前晚下半夜被陳撬門入內竊物幸卽知覺獲住而該處鄰人等亦屢次被竊含恨已深聞我獲賊羣來店中將伊吊打現旣由我店中查出我亦不肯牽涉他人祗好我一人到案法包探又將其吊人之繩呈堂太守詢陳阿四究作何事如何被打面陳阿四頭面腫脹言語不淸但將長衫卸下袒身以示果見被打紅腫復據一號華捕禀稱當其放下之時頭面並未腫胀翁太守令包探將陳阿四送仁濟醫館醫治秦如山暫行管押待陳醫愈後再爲核辦 
[着交拐黨]  
　　○拐劫獲人一案昨經法公堂集訊原告鄭　生禀稱妻氏被泥水匠唐瑞寶拐誘尋到後經北局老爺核辦斷令將妻領歸隨出城至石路親串家借宿一宵翌日自親串家出門正擬回家卽在石路上被唐瑞寶陳渭周春山等共有四人將妻劫去尾至鹿鶴春茶肆左近彼等入周春山烟館又周春山曾說欲將我妻買洋三十元如欲領歸須得如數交洋不然無論何人不能領去等語是以祗得　捕云周春山供前者充當什長與豆腐佳榮有隙此事是伊所爲我實無分求爲訪家翁太守詢鄭朱氏昨曾供有一白姓婦人并有一名金阿姊者究竟何人可與拐诱之謀鄭禾氏稱白姓係夫主隣居金阿姊住石路延龄堂弄內卽我等前日借宿之家翁太守谓周春山汝供係豆腐佳荣所爲又昨謂唐瑞寶同與議論可將此兩人交出卽便與爾無于否則將爾究辦飭將月春山管押又謂鄭朱氏不守婦道本應懲責旣據供稱前往北局辦過姑從寬典着鄭琴生領回管束云 
[違禁受罰]  
　　○英工部局管理街道垃圾之洋人好司送鄭阿才至英公堂禀稱鄭在虹口地方開設酒館其門首時常堆積垃圾屢爲禁阻不依是以將伊送案請爲科罰以儆違章鄭供以後不敢再犯禁例尚求施恩哲譒譯請判罰鄭洋二元陳太守謂可略從寬哲君謂鄭有 
 
 

Page 3

 
 
心抗違須子重罰太守隨照數罰之洋充醫院經費 
[出店行竊]  
　　○包探婉阿二至英公堂禀稱昨夜經过石路地方見一人手持夏布數疋向押鋪質洋五元情跡可疑向間來歷言語支吾搜其身畔有洋十二元押票三帋皆係夏布又加诘問始認係公和泰記夏布荘之出店夏布係竊來者卽向各押鋪吊赃共夏布十八疋一面關照其東人據云共失夏布四十八疋今人贼一併送案請訊席正卿禀稱夏布本藏樓上詎被出店施阿莫竊去質洋我尚未知及由包探拘獲人賊關照前來檢點存貨始知共少四十八疋想非一次行竊者施供行竊是實現竊十八疋均已起案以前竊過一疋其餘是零碎夏布十七段除做衫褲一套外皆已質錢質禀藏于箱內陳太守得供之不謂本莊出店行竊未便吊賊飭將起案之洋十二元交席　卿夏布分別給各押鋪俟失全取贖施阿莫押令將餘存之押票交案再行核斷 
[未得便宜]  
　　○姚錦春投英公堂訴稱桃菜喊賣有錢金和向買因論價論秤不合致爭錢竟咬傷我右手中指訴捕將錢拘案求辦錢供與伊先講價錢及借秤秤菜伊又以秤大辱罵彼此扭歐是實陳太守謂用重秤買物本有不是尚敢逞兇明係欺侮鄉愚情殊可恨隨判罰洋二元給姚養傷云竊思錢因細故而俯伏公堂遭罰殊爲不值太守此斷可爲貪小利而用大秤者戒 
[光緒七年八月初十日京報全錄]  
　　宮門抄○發抄　旨五道○御史李　奏爲謹陳管見夾片○閩督何等奏遵駁按章核覆攺獎摺子○將軍岐　奏請補知縣摺子○浙撫譚等　奏泒辦各件請暫行展緩摺子○八月初十日內務府國子監侍衛處值日無引　見○豫王等各謝署缺　恩○麟書謝管新　管房　恩○掌儀司奏十三日祭　奉先殿恭王行禮○內閣奏派騐放之大臣　派出文煜瑞聯邵亨豫夏家鎬○召見軍機　○發抄　李鴻章奏儘先同知張起　補永定河北岸同知奉　旨史部議奏欽此○又審明衡水縣民賈榮升京控奉　旨刑部議奏欽此○又請豁除河堤佔用之靜海等縣民地糧銀奉　旨戶部知道欽此○又淸出旗地二百頃以上之固安令陳鏡淸謂獎奉　旨該部議奏欽此○又湊解鑾儀衛銀欵奉　旨知道了欽此　　○○御史李肇錫片　再各衙門例載明條俾司事者有所遵守而因時制宜又酌定章桯以輔之章程與例相表裹其與例有未協者目不妨隨時變通臣伏讀吏部現行章程均屬實事求是於銓政大有裨益惟　特旨內用人員奏留後補缺一條似與例意稍岐尚宜斟酌盡善謹就管見所及縷晣陳之查　特用人員除降革起用無班次可歸人員外其餘則一二大員子孫居多藎　朝廷以祖父宣力育年或効命疆場殞身鋒鏑有前勞之可念用頒　曠典以酬庸故例載奉　旨卽用人員無論雙單月不入班次卽行選用奉　旨補用人員如無班次可歸者歸於月選不論雙單月是否積缺一併計算五缺之後選用一人其郎中員外郎主事並各項小京官凡有歸月選者無論留補選用一併計算五缺之後選用一人此其視各項選班爲優原以廣　皇仁而示褒異例意至周渥也又查吏部章程內開奉　旨以何衙門補用人員遇有　題選各缺卽行補用至奉　旨以何項官員分部卽補分部儘先補用人員應俟到部後與指明以何衙門補用人員一律補用其奉　旨以何項官員儘先選用照卽用人員之例辦理無諭雙單月不入班次卽行選用以上人員仍皆自例內奉　旨卽用人員一條推廣而出至當至公亦無容置議於其間惟奉　旨以何項官員分部補用及奉　旨以何項官員分部行走並奉　旨以何項官員分部學習行走人員均俟到部行走三年期滿奏留後遇有　題補各缺應以期滿之日與各項到部候補並學習期滿奏留候補人員比較到部期滿奏留各日期先後補用如未屆三年期滿仍照奉　旨補用人員定例選用其奉　旨以何項官員補用人員如有自行報捐分部行走者未經奏留以前仍照奉　旨補用人員定例選用如三年期滿已經奏留以後應照捐納分部人員俟有留補選缺資深到班與資深人員統較日期先後補用等語按此卽例所謂奉　旨補用人員也且未經奏留以前均得選五缺本班者也乃因其報捐分發見令同於捐納是一經奏留遂不獲沐補用之　殊恩亦殊失例意之平矣在部臣群核定議原謂其旣捐分發不得不稍示區別而要不可謂前　旨之盧懸遂與捐納無異也夫此項人員其奏留後之未攺原官固不必諭第以捐分到部而言旣准其支食俸銀則不同於捐納已可概見况定例部員必因辦事勤奮方與奏留今奏留矣而較其補缺之後先反不及候選之時是此項人員候選者尚有　特用之實奏留後乃虛仔　恃用之名必至視奏留爲畏途相率玩愒從事皆以期滿不留爲深幸非惟無以勤忠盡亦甚非所以重部務勵群材也臣愚以爲此項人員似不當與捐納同論擬請　旨飭部詳爲核議除　題選兼補人員仍照定章辦理外其報捐分部行走者旣准其兼補　題缺已與奉　旨分部人員有間司否自爲一班仍照五缺後選用章程於奏留後以奉　旨之日起專以本衙鬥內之缺無論咨留正班揷班五缺後補用一人仍不積各項班次之缺其補缺後升遷章程仍照舊辦理若以六部統計無論留補月選一併計算五缺後選用一人較之並不爲優矧此項人員爲數無多亦不至於他班有所窒碍如此量爲變通庶與例意允孚而沈滯者咸將鼓舞奮興戴　恩施於無旣矣臣爲整飭銓法起見謹附片具奏是否有當伏乞　聖鑒謹　奏奉　旨已綠　○○閩浙總督臣何璟福建巡撫臣岑毓英跪　奏爲台灣剿平番社文職出力各員遵照二次部駁按章覆核請獎恭摺仰祈　聖鑒事竊照台灣官兵攻克率芒加禮宛並後山阿棉納納等社所有在事文武出力員弁應請獎叙經臣璟會同前福建抚臣李明墀丁日昌曁前署撫臣吳贊誠等秦由吏部核議分別准駁移咨到閩隨卽查照所駁名數督飭原保各員核明更正奏請攺獎在案光緒六年十月二十六日軍機大臣奉　旨吏部議奏單併發欽此嗣由史部核議攺獎沈國銛等五名均請照准其餘核興章程不符仍應另核請獎於光緒七年二月二十日具奏奉　旨依議欽此恭錄咨覆到閩富經轉行欽遵去便茲據原保各員核明移由管務處台灣道張夢元開摺禀請攺獎前來臣等逐一覆核除藍翎二品銜候選道唐廷樞一員飭令照章補交分發及未捐足班次银兩俟補缺後以道員留於福建試用班補用又候選郎中葉慶垣一員俟禀覆到日另行核辦外尚有應行核獎各员分别繕具淸單恭呈　御覽合無仰懇　天恩俯念該員等均係在事出力頣著微勞准照所請分别攺獎以昭激勸臣等謹合詞恭摺具奏伏乞　皇太后　皇上聖鑒勅部核覆　行謹　奏軍機大臣奉　旨吏部議奏單併發欽此　○○奴才岐元松林跪　奏爲揀員請補邊要知縣以資治理恭摺仰祈　聖鑒事竊照寬甸縣知縣朱瀕因病出缺當經循例題報並將委員接署綠由附片陳明應以光緒七年七月初三日朱灝病故之日作爲開缺日期歸七月分截缺係煩疲難沿邊題調要缺例應在外揀員升調奴才等於應升班中及通省實缺之知縣內逐遴選非人地未宜卽歷俸未滿實無合例　以升調之員惟查舜定章程知縣題調要缺如無合例堪調之員准以奉　旨命往及曾任實缺候補並進士卽用人員酌量請補又勞績保舉知縣一項凡係曾任實缺知聯並由應升知縣之曾任實缺佐貳教職保舉者均准繁簡統補茲查有候補知縣姚鎔年五十五歲係浙江湖州府德淸縣人由監生 
 
 

Page 4

 
 
報捐從九品摺分北河試用咸豐四年到省五年咨補滄州風化店巡檢六年六月到任八年調辦海運事竣保奏奉　旨着以應升之缺升用欽此九年調赴天津辦理海防事竣保奏奉　旨着開缺以縣丞仍留北河歸候補班前先用欽此是年辦理天津海運事竣保奏奉　旨着俟補缺後以知縣用欽此十年四月交卸風化店巡檢十一年咨補武清縣楊村管河縣丞遵例報捐離任以知縣歸侯補班補用同治三年調赴奉天牛庄辦理通商稅務出力保奏奉　旨着賞加同知銜钦此五年辦理通州海運保奏奉　旨着俟補缺後以同知直隸州用欽此七年四月赴部帶領引　見奉　旨着以知縣發往直隸歸候補班補用钦此是年辦理海運事竣保奏奉　旨着仍以知縣歸候補班前先用钦此十年辦理通州海運事竣保奏奉　旨着賞加隨帶二級欽此是年八月丁繼母憂十二年十一月服滿起復到省光緒二年辦理通州海連事竣保奏奉　旨着俟補知縣離任歸同知直隸州班後加知府銜欽此三年七月奏調奉天差委十二月奏請留奉補用經部核准留於奉天歸本班補用四年五月初十日奉　旨依議欽此坐第五日行文應扣至五月三十日接到部文之日作爲該員攺留奉天補用到省日期五年四月委署金州廳海防同知嗣接准吏部來文以該員前署東安縣任內帶徵原緩同治六年旗租銀兩因後任造册遺漏歉收悮議革職經直隸總督李鴻章奏請開復仍歸原班序補由部查明照例准其開復於光緒六年六月初八日具奏奉　旨依議欽此欽遵在案查該員諳練老成任事實心以之請補寬甸縣知縣洵堪勝任該員係由縣丞保歸候補知縣曾經咨補楊村管河縣丞實缺照章毋庸甄別准補要缺核與定例章程均屬相符合無仰懇　天恩俯准卽以候補知縣姚鎔補授寬甸縣知縣實於地方有裨如蒙　俞允該員係候補知縣請補知縣銜缺相當毋庸送部引　見所有揀員請補邊要知縣錄由是否有當理合恭摺具奏伏乞　皇太后　皇上聖鑒勅部議覆施行謹　奏軍機大臣奉　旨吏部議奏欽此　　○○頭品頂戴浙江巡撫臣譚鐘麟二品頂戴杭州織造臣廣英跪　奏爲內務府派辦川省停織緞綢無欵可籌請暫行展緩以資周轉恭摺會　奏仰祈　聖鑒事竊照內務府奏派六七年分應辦廣　司各色緞綢統限於本年十月內　數解京等因臣等伏查奉派各色緞綢關係要需自應力籌辦解惟浙省近年庫藏支絀竭　萬分簡經奏明在案本年　絲收成天爲减色百物因面滞销絲捐釐金驟短數十萬兩應支之欵有增無减實已萬難支撐而現在奉派　奉安所用各要件更不容稍有稽延竭力赶辦已需工料银十萬餘兩再加以川省停辦分派之件爲數甚鉅實苦無從設法臣等再四熱商與其遲悮於後不若直陳於前合無仰戀　天恩俯淮將前項派辦各件暫行展緩一俟來年捐數稍　再行織辦或分年搭解以資周轉謹合詞恭摺具　奏伏乞　皇太后　皇上鍳訓示謹　奏軍機大臣奉　旨該衙門議奏欽此 
[省撫　抄]  
　　○八月十六日遇知吳恆常熱沙洲來　知縣王銘吉丹陽紗洲差次來　丁宗　庸服滿請咨來省禀到　○十七日監提舉銜新選蘇州府管糧通判曾繼　廣買人禀到　知縣周相辅銷靑涌查騐積殺倉　差　知縣王銘吉辭回丹陽沙洲差　上海縣縣丞趙承恩金陵驗看回　○十八日正任丹徒縣馮壽錢常州就醫回並謝塘工案內蒙保以知府在任候補知縣王豫熙服滿回省禀到　署靖江縣典史楊永培缷事回　從九沈斯湛禀知首府委代理太湖冉頭司巡检事卽辞赴任　從九周經模禀知奉委實典局收租差　○十九日知　程南金謝委北騐總巡差董廷策禀辭扶柩回籍守制 
 
 
 

Page 5

 
 
 [Ｚ>第五頁 
 
 

Page 6

 
 
[  第六頁]  
 
 
 

Page 7

 
 
[  第七頁]  
 
 
 

Page 8

 
 
[  第八頁]  
 
 
