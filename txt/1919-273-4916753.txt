# 1919 - 273 - 4916753

 

Page 1

 
 
   
 
 

Page 2

 
 
   
 
 

Page 3

 
 
[時評]  
自欺政策（冷） 
　　以前中國政治之生活爲欺人近來中國政治之生活不但欺人且自欺矣何也蓋其所生張所運動所傳之消息人且以爲决不可信者而彼乃深自信之也彼亦非真自信特以爲不自信不足以欺其自已耳 
和議代表之自謂確有把握也新大借欵之自謂有成議也皆人不信而獨自信之自欺也嗚呼世間有是愚人乎世間竟有愚人矣雖然非愚也聊自慰藉之過屠嚼耳可憐哉 
[專電]  
　　北京電　李純致靳電唐現辭職最好就此雙方同換總代 
（六日下午八鐘） 
　　北京電　某要人去電諷王揖唐自辭又對安系允以龔繼王 
　　北京電　當局仍無更換總代表意（六日下午八鐘） 
　　北京電　滬訊各團擬送王離滬靳仍取冷靜態度（七日下午三鐘） 
　　北京電　内務財政教育交通四部有先提人補實消息教交兩部即以安系之曾傳補實内财兩部另提現正在商量中 
　　北京電　請願團定本日由警廳送回原籍（七日下午三鐘） 
　　北京電　銀團某語人日本閣議决對華單獨墊欵實未得英法同意當南北和局危機一髮時各國决不肯借欵中國任何一方助成戰局又謂鹽欵準備金停交亦日欵影響（六日下午八鐘） 
　　北京電　鹽欵節前不及交中國各銀行暫凑二百萬發軍餉各署政費均未發（七日下午三鐘） 
　　北京電　東三省巡閲使官制日内發表（六日下午八鐘） 
　　北京電　吴光新出京回防此行領有軍火大批聞將分撥前敵備用（七日下午三鐘） 
　　北京電　馮本日返津（七日下午三鐘） 
　　北京電　吴炳湘辭職批留（七日下午三鐘） 
南方絶對不承（七日下午三鐘） 
　　北京電　李盛鐸運動贛省長甚力（七日下午三鐘） 
　　北京電　庫陳電告謝軍已人恰克圖外蒙情勢危急萬分（七日下午三鐘） 
　　北京電　某駐沃軍事員電告日與沃政府確結密約許首先承認由沃許以某特權（六日下午八鐘） 
　　北京電　郭宗熙支電韓民在吉邊聯絡墾民謀二次獨立日本擬在沿口設警（七日下午三鐘） 
　　北京電　張廣建支電陳遐齡函稱藏番停戰期屆餉械尙缺危亡旦夕請速接濟（七日下午三鐘） 
　　北京電　顔惠慶二日電賀靳任並望早就統一（七日下午三鐘） 
　　北京電　崴電俄沃政府派駐遠東總督洛札諾夫到崴後强收車輛屋宇稅擴張威勢隨來哥薩克兵迭與恊約國軍隊衝突毆傷兵士多名現經恊約代表會議美提出抗議將崴埠警權歸恊約軍管理並將哥薩克兵撤云（六日下午三鐘） 
　　北京電　俄鄂政府軍隊聞將開抵科列不日可下西路陣綫頗發展（六日下午三鐘） 
　　北京電　湘張電朱澤黄旅參謀長艾漢英越職專權請撤任以謝之翰接充（六日下午三鐘） 
　　北京電　陳毅電庫倫烏里雅蘇台科布多烏梁海各屬爲禁止軍事航空範圍（六日下午三鐘） 
　　北京電　張懷芝自七日起請假一星期（六日下午三鐘） 
　　香港電　唐繼堯宥電請結實力爲和議破裂準備將拒王理由通告中外（七日下午三鐘） 
　　香港電　劉光烈昨抵粤面各總裁陳和會情形（七日下午三鐘） 
　　香港電　兩院魚日開聯合會出席三百餘人通過萬鴻圖等撤回和議代表下討伐令白逾桓棄和備戰兩提案均咨軍府又議制憲辦法擬全體到齊卽開會聞參員到粤已有百四十人已足法數准佳日開會（七日下午三鐘） 
　　香港電　陸武鳴對和議抱冷觀或詢以大局主張亦糊塗作答現在龍州趕編榮字軍不日成立（七日下午三鐘） 
[各通信社電]  
　　北京電　王芝祥電述岑西林有函謂拒絶王揖唐係西南公意不敢違抝 
　　北京電　徐世昌電梁士迨速赴粤調停和局（以上七日）以上平和能通信社電 
　　北京電　靳代閣以中央財政支絀積欠軍餉恐生誤會决派大　赴湘閩陜贛宣慰 
　　北京電　駐丹麥顔使電述德國對於華僑書信檢查章程業已改善 
　　北京電　各調人電政府擬暫卸責請中央與南方直接恊商以免貽誤當軸已復電安慰 
　　北京電　當軸電請張南通出任調席並勸唐氏取消辭意 
　　北京電　内務總長有日内簡派消息 
　　北京電　靳代閣諭將院中附設政治討論會取消（以上七日）以上中華通信社電 
　　北京電　集靈囿宴會總統席間縱談時局謂西南再有戰事大勢收東愈難北方宜各泯猜嫌共籌寗息馮段皆動容 
　　北京電　靳代閣以財政奇絀宣言維持八年公債案並仍籌備發行 
　　北京電　閣議教部八年預算擬恢復五年度小學教員奬勵金一案准補咨衆院提議追加 
　　北京電　院電各省遴派精通法律之代表到京會議加入國際聯盟問題（以上六日） 
　　北京電　政府接駐美容代辦電告美國新任亞細亞艦隊司令格里星夫上將已起程來華昨行知經過各省份軍事外交長官準備接待以篤邦交 
　　北京電　赴奥調查專員王景歧電請籌卹奥匈華僑交外財兩部恊議辦理 
　　北京電　蘇督電府院對南總代辭職之竟見由王上將回京代爲面陳 
　　北京電　張懷芝堅主撤陸锦内意將陸調任將軍府將軍陸知不可留將先辭職 
　　北京電　許世英赴南洋宣慰之説現又復活當局飭財部籌給旅費并命許與農部商啓行手續 
　　濟南電　施交涉員由京回今日（六號）抵濟 
　　蚌埠電　倪皖督昨（五號）旋蚌電約吕省長蒞埠晤商要公 
　　漢口電　此間奉軍有入湘助防之預備昨已派參謀副官過江往長沙興張督先事接洽（以上七日） 
　　以上中孚通訊社電 
 
 
 

Page 4

 
 
   
 
 

Page 5

 
 
   
 
 

Page 6

 
 
[路透電]  
英國大罷工之解决 
　　五日倫敦電　官場宣稱鐵路罷工業已解决　　五日倫敦電　唐林街之會議今日午後四時三刻告畢當即發出鐵路罷工業已解决之通告羣衆聞之歡聲大作聞路工即將上工 
　　五日倫敦電　聞罷工解决方法在政府方面甚爲滿意某代表語人謂此次解决雙方皆以爲公允 
　　五日倫敦電　唐林街發表公報略謂路工聯合會代表偕運輸工等聯合會代表於今晨十一時半至唐林街十號與首相及波拉勞氏會議其結果恊定辦法如下（一）立卽恢復工作（二）工作全復時始繼續談判於十二月底以前議結（三）工資仍照現率至一九二○年八月一日以後工資可酌視當時情形隨時討論（四）生活代價比較戰前如仍加倍則國内路工所得工資不得在五十一先令之下（五）路工應與未罷工者和衷辦事政府與路工雙方應允不因罷工有所歧視（六）因違背合同而扣留之工資定於恢復工作後照給 
　　五日倫敦電　十月七日舉行之特别工業聯合大會議現因路工問題業已解决故已取銷 
　　五日倫敦電　今夜路工在愛爾伯堂開會湯末斯氏演説謂路工罷工一致堅持一致其恢復工作同樣一致制勝乃對敵而言故路工不欲要求大勝利今之結果可視爲一種榮譽的解决人人所當滿意者也云云會衆通過議案承認解决條件並擔任遵守之 
　　五日倫敦電　路工罷工之際國民維持社會生活之熱度始終不減自願工作其數甚衆雖在戰時亦無此興奮也貴族縉紳摇小車送牛乳貴族夫人搬運山芋此爲倫敦鄉間習見之景象而軍界中人上自總司令下至排長以及國會議員亦皆親操雜役或駛機車或充火夫或司警號或管燈光蓋已無貴賤之分矣罷工八日未聞槍聲未有死亡或重傷情事亦無搶案此亦可稱之事也 
　　六日倫敦電　罷工風潮解决報告發表後衆情大慰視爲休戰後之最好消息而路工亦甚欣快昨夜路工五千人在愛爾伯堂集合齊立歡迎湯末斯氏之出席高唱與我提携之歌貝那資地方之路工舉行感謝上蒼禮凡鐵路中心點無不有歡欣歌舞之氣象絶無滋擾情事先時召集國會之議現已取消 
　　六日倫敦電　鐵路車務現尙未全復衆信明日各路火車定可照常政府摩托車運輸事業仍暫進行以作鐵路之助俟各處堆積貨品運完後另行撤除故海德公園將仍爲倫敦摩托運輸之總事務處暫時謝絶游人 
　　六日華盛頓電　美國航務部因英國鐵路罷工終止故已取消船隻赴英之禁令但航務部仍的量取締航行俟英國口岸積貨運清後爲止 
　　六日倫敦電　昨日唐林街雙方會議時代表方有所討論而茶點已送入首相即建議同案共食衆皆歡然食畢復議談判結束時湯末斯氏向首相致詞表示各代表對於首相與波拉勞氏辦理公正考察詳明之謝意首相亦致詞答覆承認各代表能以寛大和平之態度應付抗辯尙望各勞動機關亦能以同樣精神處置關於工人幸福之問題如是可入於實業界和平興盛之新世紀各方面對於首相之措施與各工業聯合會之調處皆有贊揚之詞以各工業聯合會而爲工界爭端之調人乃歷史上之創舉尤可異者此次主要和事者即日前主張直接行動甚力之人也據利物浦商界中會工商業尙未受重大之損失但若風潮延長則國家將受不可救藥之打擊今約略估計此次罷工風潮已使國家損失逹英金五千萬鎊之巨蓋工廠停工商界停業而政府所應付之費每日又約需百萬鎊也路工聯合會約損失三十萬鎊 
[各國和約近聞]  
　　四日巴黎電　法國衆院昨日辯論關於和約條欵之數動議案第一動議案爲媾和股員會所擬主張即與恊約國開外交談判以保證德國之解除軍備經全院一致通過議員勒諾臺爾氏提議即行召集國際聯盟會之代表進行縮減軍備即由議員以四百四十四票對一票通過克勒滿沙氏謂美國參院何時批准國際聯盟規約未能預决但縱不加批准威爾遜總統亦將召集聯盟會云 
　　五日巴黎電　巴黎美人各界謂美國似將爲批准和約之第三國有無保留未能豫言此與上星期之意見相反蓋自法國衆院批准和約後情勢已變也對匈和約仍候甸京代表接受之恊約國拒絶承認菲里特里克内閣 
　　四日巴黎電　内務總長昨日以和約及法英美三國恊約於美參院請加核准參院大約將於星期四日討論之 
　　四日巴黎電　九月四日哈何斯大佐由法啓程回國之前克勒滿沙氏曾致以一書其全文已於昨夜由哈伐電社發表克氏深望國際聯盟儘速在華盛頓開第一次會議解决國際問題其時期宜在十一月間凡與創設聯盟有關之政治家均當予以請柬云 
[各國近事記]  
　　三日柏林電　德政府出示最後懇請波羅的省德兵激發天良從速退出如不於本月撤退則全國將患饑荒云 
　　四日丹京電　德政府答覆九月二十八日恊約國牒文謂德國對於撤退波羅的省軍隊一事所施之計畫内有停止供給子彈軍餉軍需及以彭赫第將軍代戈爾資將軍諸項今不能續以武力强迫德政府自當竭力履行義務惟恊約國不應以續施封鎖爲恫嚇云云德政府並建議立即委派德國與恊約國官員調查真相施行必要之計畫 
　　四日美國英第亞拉波里斯電　英第亞拉州知事已命國民軍十一中隊開往東芝加哥與加里地方因該二地發生暴動傷人頗多醫院爲滿之故聞好事者現煽惑暴工之鋼工施行暴舉 
　　五日華盛頓電　昨夜公報謂威爾遜總統夜臥頗安今晨公報謂威爾遜總統病狀稍有起色惟尙未實在總統政躬不豫之際由參議員希區柯克氏專司政府運動批准和約及國際聯盟規約事務　　五日倫敦電　晨郵報載華沙電稱前傳爲過激黨擒害之美國陸軍中將傑德温已偕英國陸軍中尉波胡氏行抵波蘭邊界傑德温現在赴巴黎之途中 
　　五日土京電　逹瑪特菲里特内閣業已解職亞列里柴氏已組織新内閣土皇已命舉行選舉俾得召集國會 
　　五日巴黎電　波斯王已於今晨微服抵此 
[國外要聞]  
爪哇通信（十）（四） 
　　第十次能信報告爪哇火山爆發事均係實在情形中段述爪哇土人共死有五千之譜乃手民將五千誤排爲五十遂致南洋閲本報者咸怪通信者謂查失實可謂寃矣上海楊交涉員電滙巴逹維亞歐陽總領事荷洋六千七百餘盾以振華僑歐陽即轉匯泗水埠賈領事就近調查振濟南洋華僑七十餘家之報館莫不持香歌頌上海商界之盛德且謂其關愛華僑遠勝於閩粤各處蓋南洋華僑多隸閩粤籍故對於閩粤盼望尤殷乃此番火山爆發不聞閩粤各處發起振捐獨上海方面竭力籌募因此益致其感謝之意某華僑馬來文報評論此事云五十年以來只聞中國各處常向南洋華僑募捐未聞華僑有向中國暮捐者今上海商界有此盛舉誠可謂破天荒然益見中國與南洋愈形親密云云竊詳查十年以前華僑多不願回中國今則婦人孺子多存一回國之感念即閩粤僑商之心目中亦視上海爲樂土於此足見南洋華僑對於上海有特别之感情預料將來中國商務發逹於南洋者亦必首推上海以現時情形察之華僑之用國貨者亦已以上海之出品爲多矣 
近來抵制一事中國方面似現冷靜之象而南洋各埠則愈趨熱烈九月三日蘇門答臘島亞齊埠有雷珍蘭羅天錫（華人充當荷官專料理華人事者）因不贊成抵制事當場被人用刀刺死巴逹維亞埠日商租華人房屋者則令其限期遷移足見南洋華僑之尙進行未已也所愁者現時巿面無葬貨歐貨以替代之故商家多因以虧倒巴逹維亞大商店名爲註册有限公司者前日已倒閉數家　聞摇動者尙多前述粤籍華僑組織一百萬資本之振興國貨公司大約下月可望開始閩籍華僑組織之中華國貨公司原議一百萬資本嗣恐不敷遂加添爲兩百萬聞須至十二月間始能　貨將商請匯豐銀行爲之擔保以期發展 
現時匯水日漲荷屬匯上海之價每兩百八十盾始匯上海一百元據銀行消息預料將來可漲至三百五十盾此爲中國貨發展於南洋一大阻碾未知我國商業用何法以解决此問題也 
荷屬所用之紙幣向分五盾十盾二十五盾五十盾一百盾二百盾三百盾五百盾千盾五千盾今荷政府調查巿面缺少兩千萬之現銀故於八月四號發行數種紙幣爲一盾兩盾半二十盾四十盾現在巿面交易紙幣多於現銀八倍而用者毫不疑懼亦不聞有向爪哇銀行兌現之風潮揣其情况雖全以紙幣互巿亦無不可蓋其信有深也返觀我國不覺生無限之感慨焉 
三寳隴埠兩月前出有一種華文真理雜人誌每月一期主任者爲白蘋洲王雨亭以華僑工黨部作爲編輯部該報内容專論述過激黨之主張遂爲當地政府所不悦已於八月十日將白王二君拘禁停止出版十五日搜查各埠工黨部内容但毫無所獲刻聞白王二君業於二十六日驅逐出境送回厦門三寳壟之資本家華僑亦爲寃之説者謂政府此舉意在藉此以警一般藉文字以鼓吹華僑愛國者耳 
　　荷政府自頒發徵兵命令後華僑各埠團體曾聚議籌商辦法禀請荷政府收回成命未蒙許可故有懇請中國政府代爲交涉之舉現由巴逹維亞三寳隴泗水三埠每埠募銀兩萬盾各舉定代表二名聯袂晋京下月當可啓行惟聞荷官宣言此事無論如何中政府决不能强迫改變荷蘭屬地民籍之法律外人且料現時中國政府亦無此能力不過令各代表回國游歷一番而已巴逹維亞方面曾遥舉上海復旦大學校長李登輝君爲代表之一南洋全體華僑均盼望李君之有以慰華僑之望也 
[國内要聞]  
日本單獨借欵之續聞 
　　大陸報六日北京電云聞日本脫離各國單獨行動擬以二千四百萬元借與北京政府無抵押品大約此種借欵之抵押品已規定於未經公佈之契約矣聞此欵分六個月交付秋節前將付四百萬元此後每月交四百萬元北京人士以爲新借欵之成立即北京完全順從日本之證且爲東京贊助北方軍閥和議政策之證北方軍閥所規畫者乃以借南北軍人之調停謀全國之統一至於國民之需求與志願則非其所顧念也 
另據某方面消息云目下中國財政已窮窘萬狀加以節關在邇所有各項開支皆急待彌補而忽有二千四百萬借欵説之傳布且此説醖釀已久日本各經濟家對於此事曾在東京開特别會議商榷條件及關係借欵手續抵押問題等可見借欵一事確係日本含有單獨投資之意惟據東京半公式之報告英法兩國之經濟家對於此事頗不滿意以中國政府每月鹽欵等項有六百萬之收入各省之烟酒稅收入亦有五百萬兩項總計約有一千一百餘萬之數而每月中國軍費之開銷當以鹽欵烟酒等入欵爲預備今若以鹽欵等作押而借日本偌大之巨欵目前固可維持將來何以爲繼且中國將有何法可以歸還其他各國之墊款故英法兩國對於此種借欵頗持反對態度刻下中國政府對於此事亦將詳加討論云云據此消息可見大借欵問題尚在醖釀中一時未必遽成事實也 
[駐華美商會論山東問題]  
　　中美新聞社云密勒評論報載駐華美國商會於本年八月七日致紐約中美出版公司一公函論山東問題與中美間之關係茲照譯如下美國政府報界及人民現對於中國問題及美國與太平洋相關之各大問題非常注意在華美商聞之十分感謝美國在中國之對外貿易巿場上原應居最良之地位惟向來有諸大問題掣吾人之肘今若能依中美兩國之最優利益與全世界之最優利益而解决之則此地位殆可操劵而得巴黎和會以青島及德人在山東一切權利斷歸日本諸君自必知之自此斷决發表後中國全國人民大譁本　　有風潮至此幾釀大亂華人開始抵制日貨據最近報告日貨於一九一八年在華銷售之價值逹四萬萬元以上今於三個月短期内至少減去一半山東省不僅爲中國沿海耍要地且爲孔子生長之鄉故在中國人心目中實一聖地也中國人對於和會之决斷其感情如何美國人殊難想像得之大約與美人見加立芬尼亞或紐約州爲一外國所得之感情相同德國之管領山東爲事雖亦甚惡然未嘗發生如目下之影響則因德國遠在歐洲其對華鐵腕之力量究屬不大也日本則爲亞洲一强國若山東内地爲其控制則高麗台灣滿洲覆轍不遠可爲殷鑒日本最初干涉高麗時固聲言其目的在贊助高麗獨立今不過二十年耳高麗人民已不勝日本之專制而拚命從事於自由之奮鬭日本之言其可信哉中國易專制政體而爲共和約在七年之前然施行新政治遭種種之因難正與美國與一切他國歷史上所遭者相同惟中國爲其所謂督軍與奮式官僚恣意蹂躪據爲私有實令人灰心喪氣而日人又從旁搗亂貸欵於南北兩方肆爲陰謀使中國内亂至今不已以致鞏固政府不克設立凡百興革不克進行吾人所以陳述以上各節求諸君注意者誠以中國之發展與美國乃有根本利害關係追溯二十年前日本在對外貿易及國内發展上其情形大概與今日之中國相同而因日本有一强固之中央政府與强固之國民性遂能迅速發展超過中國彼派往外國考察情形之專員决定以德國制度爲模範凡政治教育警察陸軍一切大概計畫均仿照德制卽俾思麥所主張而實施者夫日本採用富於效率之德國制度在昔日固大有益而在今日新趨勢之下乃大見其不利日本現在一種武力主義控制之下其危險無殊於美國所帮助打破之德國武力主義日本旣欲擴其勢力於亞洲大陸以高麗半島爲其進行之第一石級滿洲次之今又圖得山東與福建若美國不有所爲以阻之必至實現以中國礦産食物及人力之富幾取之不竭若爲日本武人派所把持則下次世界大戰勢必發生於太平洋美國勢必牽入而以距離之遠與其中之必含有種族關係則結果如何亦不難逆睹日本亦有少許倡導民本主義者倘美國目下果能力持正義則日本與中國之民本主義勢力必大鞏固而即可由人民自身解决此問題日本自歐戰後在中國之陰謀華盛頓國務院北京美使館與青島美領署均有完全紀録可以證明其在華之真目的美國向來主張亞洲門户開放政策又歷年捐輸鉅欵教育中國青年男女今若對於太平洋上之正義不切實擁護則前功勢將盡棄中國土地廣於美十年之内可爲美之最大巿場亦可完全使吾人不克揷足是在吾人之政策如何耳本會爲美商在中國巿場者之代表特陳述此大問題請尊處速喚起國會議員之注意請彼等於國會中要求將上述之各項紀録宣布俾日人在華陰謀爲衆所共曉吾美前途幸甚駐華美國商會鮑威爾謹啓 
[日本國際間之消息]  
　　中美新聞社消息云北京政界接到從瑞士拍來一電報據云瑞士一半官報已證實日德俄締同盟條約之説該報並謂該密約共有九條其宗旨爲鞏固該三國間之友誼將在東亞之英法利益一概排除俾彼三國壟斷東亞一切權利内有一條規定俄國前在外蒙所享一切特權與利益應概讓予日本據云此約於去年十月二日由三國代表在海牙簽字 
北京各報載倫敦一私電謂英國對於日本要求滿蒙除外於新銀團活動範圍一層殊不滿意據英人論據滿蒙爲中國所有故與内地各省地位相同日本雖在滿蒙享有特别權利但要求除外於新銀團實無理由云公言報評論此電謂日本顯然欲控制滿蒙或則其除外之要求係根據於與哥爾郤克政府所訂之恊約果英政府以爲日本之要求不正當則應請日政府在和會發表一正式宣言以便三大國可以施行抵制方法云 
大連日本郵局近派一員至奉省之錦縣在當在一日商店内附設一日郵支局自後該處日僑卽在該局接發信件旋卽爲中國郵局查悉報告吏省當局再轉報交通部該部即致電張作霖謂與日領交涉將該日郵分局撤消以保主權 
[最近之交各問題]  
　　西藏交涉西藏交涉迄無結果最近藏番蠢蠢思動川甘兩邊旣告危急而滇邊同時亦有警訊滇督唐繼堯除於雅江一　派兵五營駐守外現又添派五營分駐鄉江鹽津等處以李中黄爲總司令昨日已有電到京陳報矣又聞中央爲西藏交涉事曾數電四川熊克武川邊陳遐齡鎮守使日前國務院外交部又復會銜電述交涉詳情其文略云七月十五日院電計逹此案自民國三年三月會議因界綫爭執以致中輟本部於三年五月一日照會英使聲明草約各欵惟界綫一層斷難承認四年六月袁前總統派員與英使商擬根據會典及前清載書即察木多劃歸外藏英使仍未滿意比年以來藏番深侵據川邊鎮守使報告察木多等處相繼失陷川邊與藏訂立停戰條約自七年十月十五日起藏退德化境内漢退甘孜境内停戰期限以一年爲期暫時劃界由鹽井南方大逆德化裏塘甘孜瞻對章谷道塢雅江康定丹巴鑪定孜絨鄉城稻城等地屬漢類塢齊恩逹昌都扎之江卡貢覺武城内普鄧城石渠德格白玉等地屬藏本年英使以川邊停戰期限不日届滿重催開議本部於五月三十日及八月三十日兩次與英使會議於界務一層經根據民國四年袁前總統派員與英使接洽各節提出條件大致將打箭爐巴裏塘屬川察木多八宫類塢齊三十九族屬外藏瞻對德格崑崙川南當拉嶺以北之地歸内藏及新保存舊治英使初未同意嗣經再四磋議英使允取消内外藏名稱將打箭爐裏塘巴塘道孚鑪霍瞻對岡拖地方劃歸中國内地將德格及以西等處劃歸西藏又一辦法或仍用内外藏名目將裏塘巴塘打箭爐瞻對岡拖作爲内地當崑崙南迤嶺北之地作爲内藏中國不設官不駐兵德格歸外藏所稱界綫較之前次會議實已大有讓步英使於此不無希望解决誠意若乘此議結中藏勢必益隔閡將來更無恢復勢力之日惟德克原係打箭爐轄境自應根據歷史力爭取回除與英使磋議結果如何另行電逹又原擬聲明文件内西藏爲中國領土一節擬改入正約外尊處對於上列辦法有何意見希速電部以便參酌又近日川邊軍隊究有若干以上辦法雖擬向英使提出而能否就此解决尙難預計難保藏番不藉端内侵務希極力嚴爲防範又此案關係重要請速派熟習外交及西藏情形人員來都或駐京中有相當人員就近電派以備諮詢并盼電復　　長春交涉中日軍隊在長春交閧一案兩國在奉天疊開談判茲又接奉天消息云張巡閲派交涉員關海清與赤塜總領事交涉寛城子事件赤塜要求四項（一）張巡閲使謝罪（二）懲辦當日肇禍兵士（三）賠償金（四）中國整頓軍事及軍事行動大操等事經過寛城子地點須先通告日本領事關交涉員對於二三兩項無甚討論對於第一項謂總統已發明令處分肇事軍隊之師長其中已含有道歉之意我國代表全國者祗有一人何必又要巡閲使賠禮對於第四項則謂日本軍隊通過我國境地須由日本通告我國我國軍隊通過日本境地亦須由我國通告日本若將來我國軍隊通過我國境地自無通告日本之必要云云故此項交涉至今尙無結果 
　　砲艦交涉砲艦交涉日本方面近稍緩和政府擬即訓令其自由上駛因該江路線我國海艦不熟故不得不與俄領商訂章程方免行駛障碍昨日孫烈臣督軍支電云王崇文報稱我國艦隊駛抵廟街後水涸擱淺不能上駛現正一面商訂行駛方法一面請中央向俄日兩使索一確實之答復林建章等昨日亦來急電云江亨等四艦仍停泊廟街轉瞬結冰恐艦底凍壞請速與政府嚴重交涉另定行船章程以便早日駛進即乞迅爲電復 
　　對俄交涉京報載政界君談話云我國對俄方針將有變動昨據某方面傳述此項問題專俟劉鏡人自威來京開會討論之後方能决定惟現時政界要人多有主張仍須與日本採取同一之步調者故政府方面近日關於日本對俄之一舉一動均極注意此次日本新任駐俄公使加藤恒忠氏赴渥履任於上月三十日途經哈爾濱當由吉省官吏晤詢其所抱宗旨該氏答復大意如下（一）渥政府現處地位尙未鞏固目下殊難正式承認此次啣命前往無非表示親善之意别無作用（一）關於激黨方面日政府所持之態度總以收束戰事爲上策倘該黨果無侵犯行動則亦不加干涉（一）恊約各國對於恊約沃政府一事現仍維持如故因此日本對於沃政府一切需要依然輸助（一）日本在西伯利亞應負保護之路線甚爲遼遠必須駐紥大軍方免疏虞近日增派軍隊即基於此以上爲加藤專使之言論其對俄方針已可窺見一斑聞吉省當局業將上述情形轉報來京我國旣有步武該國之預言則將來討論本問題之結果亦可於此中求之也云云 
[和局雜訊]  
　　政界盛傳曹錕張作霖倪嗣冲三督已認反對王揖唐者爲破壞和局决意聯銜通電一面要求東海頒分懲辦一面宣布反對王揖唐者之罪狀惟惟靳代閣深恐此種辦法激出意外變動擬分别勸阻免生枝節 
東海現因接到王揖唐急電報告唐紹儀辭意甚堅恐將來南北歸於不可挽救之途故於昨夜（四日）飭電務處拍出府密急電數件分逹李純王占元陳光遠陸榮廷等請其設法挽勸唐紹儀勿辭現職聞電中措詞倍極懇摯 
中央迭電西南疏通意見而一方面復頻懇李蘇督爲之調處昨聞李蘇督有要電一道到京略云鈞電均奉悉刻下已由純通電西南切實疏通並將中央謀和誠意及滬上近日困難情形一並詳細披陳轉逹除將電文附呈外謹奉聞 
公府得駐廣州林委員急電報告云陸榮廷在龍州召開軍事會議刻已正式電告軍政府探悉莫榮新現派一等參謀鄭唯一赴龍州參預會議而岑春煊亦派參議劉心敬赴龍州與陸武鳴接洽時局問題 
靳代閣就職後各處例有賀電王揖唐等昨日亦來一電原文如下國務院靳總理鑒有電祗悉管攝中樞允符喁望和平促進竭端蓋籌所冀時惠南針藉資振導掬誠敬賀無任欽企王揖唐王克敏方樞施愚李國珍汪有齡江紹杰印 
[北京學生聯合會近狀]  
　　上月二十八日下午二時北京學生聯合會在北大理科開會繼續討論各種問題茲將會議詳情述下（一）派代表赴津接洽吴越晋魯等省第二次請願之代表聚集津門於十月一號一齊晉京請願北京學生聯合會於數日前得有各處之意見書均一致主張繼續請願並希望北京加入該會爰於是日開會討論對於各處請願團應取何種態度當由衆代表議决派代表二人赴天津勸告各處請願之代表改革手續不必親自出馬可具呈國務院依法請願因北京政府對於此次請願事件已先事預防到京之後仍恐不免如第一次之解散也（二）聯合會重行改組北京中等以上學校學生聯合會經衆代表議决將中等以上四字删去凡女校及小學校均可加入原設之各股亦有更改惟總務股仍存其餘講演交際等股均裁去另添設教育出版實業促進體育四股各股幹事部内所分設之股皆仿此而行該會每月開常會兩次但遇有特别事故得由主席臨時召集之並訂有該會章程草案若干條刻下正在修改之中尙未經衆代表完全通過後再行披露（三）附設平民夜學校北京學生因社會上一般無智識之小民均缺乏國家觀念以致此次運動之結果未能十分完滿早已欲建設平民夜校期矯其弊奈因暑假以前國事緊急無暇兼顧故延遲至今尙未開辦刻下各校均完全上課國事亦日漸清閒聯合會趁此時機復提議建設平民夜校一事凡中等以上之學校均附設一所入該校聽講者不取經費教授與經費概歸學生擔任每日下午課畢後四時至六時爲講演時間並聞法文專修館由某學生擬具章程若干則送交聯合會以便採擇施行大約數星期之後各校所附設之平民夜校可望次第成立矣 
[京華短簡]  
　　北政府已飭京漢路局掛車三輛將此次請願代表預備押送出京回籍惟各代表地點不一至午後四時尙未出發又聞將於夜間出發現中華門内調兵一千狀似戒嚴 
鹽稅準備金原定上星期六交付臨時忽因他種關係 
 
 
 

Page 7

 
 
銀團未允即交財部當局另向他方面設法凑集欵項度此節關致前昨兩日異常忙迫大致已可敷衍各署經費今明日當可發放 
美總統因和平奔走勞碌政躬近見不豫駐美容代辦曾有專電報告聞東海以中美友誼方陸美總統政體違和實深系念已囑外部電飭該代辦致候以誌悃忱政府近接湘督電稱迭據探報南軍近日增兵攸茶窺伺寳慶茲爲慎重防務起見業已施行緊急戒嚴並飭各路軍隊分别增防云云另據外人方面消息日來長沙城内風聲鶴唳謡諑繁與各界人士多有赴漢口暫住者 
參謀本部大控案近日各方多出任調停部長張子志復向部員疏通大約諉過會計科長閻某先行撤換另補發月薪藉平衆憤又張部長因壽翁生日將回濟祝嘏部務循例由陸錦兼代届時有無更動尚未能定 
昨　國務院方面消息云文官考試處與銓叙局已將文官考試日期大致决定卽日發表今探録如下（甲）舉貢追加甄録日期十三號上午（乙）文官考試五場日期十九號至二十一號爲第一試二十二號至二十四號爲第二試二十五號至二十七號爲第三試二十八號至三十號爲第四試三十一號至十一月二號第五試 
本京西安門外新華商業專門學校新招本科鐵道科銀行科學生於本月四號午前十明開學校董校長及各教職員率學生　禮堂行禮畢攝影馮河間係該校董事會長特派陸軍少將劉君宗紀蒞會並致祝詞 
雙十節國慶日期已届關於慶祝事項已由主管機關籌備東海諭令是日一概停止覲賀聞國務院昨亦有一通電分致各省謂現届雙十節國慶日奉主座面諭現在國步艱難關於國慶紀念宜從節簡母得稍涉鋪張惟事關重要仍一律懸掛國旗以示慶賀而彰重典 
[江省之推廣黑河弡幣談]  
　　二十六日龍江函云黑河騎兵團長吴芳圃黑河道尹施紹常會呈請省長謂沿邊羗帖毛荒軍民交困請通令行用國幣以維錢法云云省長以黑河金融因羌帖一落千丈交易上輙生種種困難係屬實在情形令由財政廳與廣信公司核議在黑河發行國幣辦法茲聞已會議擬定辦法九條呈覆省長注重專買金砂推行紙幣當奉指令照准並令各機關切實辦理財政廳以推行國幣非規定辦法艱期收效爰又禀請省長令行黑河呼瑪漠河各縣及各征收機關鑛務局等凡公欵收支一律通用廣信公司及官銀號錢帖元票不得稍有歧視以冀推行無阻而廣信公司亦以是請遂經省長指令財政廳黑河道尹吉黑榷運局烟酒公賣局等轉令所屬各縣局警廳徵解各項稅欵均用本省元票錢帖以利推行 
[西南拒王後之準備]  
改組政府與制憲 
　　廣州政界近因王揖唐出任總代表和議無望主戰之説復盛自國會通電倡議各省各軍一致響應譚浩明唐繼堯來電主張亦甚堅决各政團爲貫澈護法主旨鞏固西南統一計於是改組軍政府之議亦同時因之而起照霞樓一派主張仍以七總裁執行之總統職務但提出一國務總理組織責任内閣吴景濂一派主張速選大總統組織正式政府李載賡一派主張請唐繼堯陸榮廷親來廣東執行總裁職務俟國會足法定人數時再選大總統組織正式政府并主張舉岑春煊爲大總統陸榮廷爲副總統唐紹儀爲國務總理唐繼堯領參謀總長聞贊成李説亦不少 
國會方面消息議員盧信公易次乾向在南總代表唐紹儀處分任秘書長及總務科長各要職盧易二人在民黨中向與唐氏同一政系近日兩院同人接滬國會議員招待處函謂盧易兩議員亦擬於日内離滬返粤出席國會勷助制憲并云盧易行動全出唐氏意旨唐以北總代表旣决不肯易人和議更無磋商餘地故飭伊二人返粤免久稽滬中致碍制憲前途之進行云云并聞旅滬國會議員間仍多有徘徊觀望者盧易果决定南下相偕同行者必多是亦國會制憲聲中之一佳消息也 
李根源來電云廣州軍政府各總裁鈞鑒養電奉悉北方不納西南意見故令王揖唐南下名爲對等講和無異强權迫脅以此委罪西南天下寗有公理鈞府始終堅持詞嚴義正循誦電告欽佩彌深謹當　率鈞指積極準備以求最後之解决根源叩有印 
[福建南北軍已備戰]  
　　南方以北方派王揖唐爲總代表迭電反對無奴認爲謀和之無誠意故近日來已紛紛遣兵入閩方聲濤所部一師之外尙有警備隊及艇進隊兩項警備隊司令爲祁耿寰艇進隊司令爲韓恢又有夏述唐一旅改編爲混成旅自方聲濤入閩後祁耿寰韓恢夏述唐均仍駐汕頭日前警備隊司令祁耿寰到廣東省城採辦軍裝回汕又吉林獨立失敗之軍官金鼎忱日前率兵二十餘人到汕遂與祁耿寰夏述唐韓恢等同來詔安縣即林葆懌之福建督軍行署所在地昨有軍界友人由漳州來厦述南軍攻閩之計畫謂上游一帶則由許崇智軍長進攻延平建寗邵武等屬蘇億（德化人前年爲北軍槍斃者）之子蘇玉麟蘇科與林清寵分三路進攻莆田下游則由方聲濤會辦指揮以宋淵源守永春朱得才守仙施杜雲超守赤水葉淵守洪瀨楊持平守安海張楨許卓然劉漢臣李玉樹王榮光爲五路司令進攻晋江惠安兩縣然後與許崇智會合進攻福州此南軍方面之計畫也北軍李厚基總司令日前以林葆懌將入閩省情形電京請示辦法嗣接中央密電謂福建督軍省長當由中央任命絶對不容南方千預南方擅委林葆懌爲督軍陳炯明爲省長决不承認李厚基昨特召集各師旅團長到督軍署開軍事會議厦門臧致平師長亦赴省與議討論軍事上重要問題張清汝旅長周永桂旅長王永泉旅長王獻臣團長及軍署各重要人物一致主戰謂以閩省南北軍兵力而比較之北軍當較南軍爲强若再由北方派一師入閩當不難盡將南軍驅逐於閩疆之外獨臧致平知無再戰能力不發一言祗唯唯諾諾而已現李厚基已通令前線各軍官嚴密防守積極備戰厦門浙軍師長潘國綱接李厚基備戰電令即令軍需處購備餅乾數百磅並撥子彈數十箱添派軍隊携往前線以厚兵力南北兩方旣如此準備閩省又將有戰事發生矣 
[江西金融界險象續聞]  
　　南昌滙劃公所因九月一日到期展至十月一日之金庫證劵以及六月分發行十月一日到期之金庫證劵共計二十五萬元刻竟無現可兌特函請商會轉商財廳籌欵兌付二日龔士材會長携函與楊廳長磋商且謂巿而緊急全賴現欵周濟故未照手續親來請命以免延誤楊已允將九月展期之八萬元設法籌兌并已電某處商借惟三日午尚未接前途復電未知有無效力也其六月分發行十月一日到期之一十七萬元萬難籌出則仍照前展期一月初水龔已據情轉告各錢商知照矣 
　　本城近日因現金缺乏以致銀根奇緊拆息日高商界方面極形恐慌經龔會長與中行長王祖訓磋商維持辦法王已陸續放出七八萬元然金庫劵尙未兌現仍屬無補如三日拆息定爲七角五分在表面上觀察似已稍跌而各錢店因鑒於金融危險均持稳健主義稍具資本者不欲負此重息咸謹守一不放拆之辦法而需款孔亟者双不得不出重利借債以故除法定行巿以外另做暗盤竟有合五分行息者金融至此可謂危險已極若本月内無實在救濟方法將來險象環生難免不演成倒閉風潮而官場之恃公欵取厚利者亦將一敗塗地聞廣外餞店多家自金融恐慌後頗受影響大有岌岌可危之勢 
財政廳因軍政各費月不敷用而所欠巿面各項債劵如此之多觀近日巿面情形已呈恐慌之象爲維持大局計不得不從速籌還業已擬定辦法通令各縣募短期公債一百萬（一説八十萬究未悉實數若干）限期募足解庫但各縣民生困窮恐亦難以効力耳 
[九江近事]  
　　此間傳閩湖北駐靳州之防軍一連兵日前譁變已將其連長殺斃兵旋潰散 
聖約翰學生全體退學現由聖公會會長李楷臣來灣調解大約可望轉圜 
西岸榷運局長王治訓前偕總代表王揖唐出京赴滬贊助和議現因和講歎期績開已於昨日來潯謁見吴帮辦傳道尹旋即乘車晋省 
九江縣教育會每屆改選競爭甚烈前兩年均發生訴訟案去歲選舉場亦頗搗亂幸選出會長後尚能與各方浹洽得免訴訟茲屆改選期近聞熱中會長者亦甚多惟合法定資格者寥寥無幾屆時恐不免有一番爭閙也 
南潯鐵路每屆節關向以借債爲生活盡人皆知此次秋節期迫積欠各員司薪俸須一一發出而現值外交風潮之後國人方一致對外未便明目張膽向某銀行借欵惟聞昨日該路坐辦張毅忽宴請某銀行跑街俞惠臣並邀中交兩行長作陪不知與借款問題有何關係也 
此間賭風甚熾官吏聚賭無日無之以致上行下效警廳禁不勝禁有黄和豐店主黄丙兒向以聚賭抽頭爲生活並不地棍林德全爲護符上月有劉先甲者忽在賭場滋閙被黄林二人擲於樓下飽以老拳前日劉因傷斃命其兄刻已起訴法庭經吴檢察官騐明確係跌傷斃命當將黄林傳廳拘禁聽候懲辦 
本埠前閙禁米風潮軍警維持甚力於是商糧得以安然出口獲利甚巨近爲酬報計已備猪肉三千餘斤分送鎮署道署省防團警廳四處犒勞軍警説者謂軍警維持秩序乃其天職此次米價高昻深受出口影響該米商對於軍警國是矣然將何以對居民也 
[江蘇安置回國華工辦法]  
　　華工由法送回浦口所有軍警會同照料護送情形業紀本報查惠民公司前訂合同但載出洋後種種優待條件即歷次外交部國務院僑工事務局通令亦僅定回國後安置方法至於送回原招口岸存法之欵項如何匯劃隨帶之法幣如何兌現赤貧之華工如何資遣均無明文規定現值歐戰平定紛紛回國僅惠民公司在浦經募出洋之人數已及兩萬有奇且聞第二批於日内即可駛抵浦口曹交涉員特擬具華工回國辦法三端呈請李督齊省長轉咨部院察核辦理（一）華工在法國工廠所得工資成貯巴黎中法實業銀行發給存摺如在馬賽等處工作將工資連同存摺交郵寄送巴黎由行發給收單並於存摺内註明一併寄還華工查收有時華工或將此欵寄回家中或分匯京津上海之中法分行亦均委託該行辦理奈華工不識中法文字不明銀行規則於回國時不將成欵匯至中國亦未兌換法幣甚有僅持收單而無存摺者有僅執郵局寄欵之收條者有匯家時不詳住址迄未收到者種種糾葛無非受愚此在巴黎尙易設法若一經回國則辦理較難即如此番華工繳到存摺五十八扣經交涉署派員持赴上海中法銀行僅止取到十八扣存欵其餘均稱存貯巴黎尚須函查即不能强令付現至於僅有銀行收單或郵局收條而無存摺者尤屬無從着手似應請外交部國務院僑工事務局分電駐法公使領事僑工委員於華工將次離法之際逐一通知並檢視存摺告令取現或按照號數電匯上海縱使稍耗滙費而受惠實多如其已經由法出發未及照此辦理即應責成惠民公司派人先在上海俟船到吴淞邀同上海中法實業銀行會辦此事假使銀行不便携帶簿藉亦可令持有存摺之華工先在吴淞登岸偕往銀行較爲簡捷（二）華工隨帶法幣一至内地即同廢紙前次船至吴淞何嘗不商法領轉令上海中法實業銀行派人臨時兌換乃結果在吴淞僅兌中幣六百餘元而在浦口則反兌一千八百餘元固由全船人數衆多於短少時間未必周知亦因稳健華工恐身帶現貨在船上發生危險以致中國銀行代兌後因金價低落虧耗至二百二十餘元須由公家償還此事爲該行及惠民公司職責亦應先期由公司商同銀行或令在滬華工登岸兌現或由公司派人至浦兌現或由銀行委託南京中國銀行兌現藉省周折（三）華工赤貧者若抵浦口後回籍川旅不爲籌備必致迫於饑寒流入匪類是以前曾面陳省長電請交通部准予免費乘車旋蒙省長轉行部電先予裝運責成惠民公司照數繳還自應遵照辦理惟南京之惠民公司早經解散其開設天津者不受江寗交涉署指揮若待第二批運到再行電請備車必致如前次之覊延時日似應咨商交通部預先行知津浦路局遇有華工到浦不及電逹時仍援前例先行裝運事後照繳尚有遣散時各種費用如逐日口糧如輪船票價如軍警護送之費皆屬萬不可省姑就前次核計已由江寗交涉署墊發千元以後實無力再行代墊亦宜咨商部局先行指定方免竭蹶貽悮以上三端若能分别解决此後隨時到浦隨時遣歸職署自當會同軍警妥慎辦理惟上列辦法處處與惠民公司有連帶關係設使規定後惠民公司一如前次之延不派人職署無從派人與之接洽則有辦法與無辦法等此又不能不先事陳明者也云云聞李督齊省長批以僑工遠涉重洋參與戰事功成回國忍任流離所擬辦法三端均極切要應候分咨外交部國務院僑工事務局察核辦理 
[南京青年維德會開會記]  
　　世風不古青年道德之墮落非僅蚩蚩之氓爲然卽稍有知識之士亦莫不以狎邪賭博酗酒爲樂事舉凡信義廉恥均抛撇不顧轉以不狎邪不賭博不酗酒爲不合乎人情遂致人心沉迷精神委頓小之足以害身傷財大之足以傾覆家庭危及社會充其弊之所極更可以亡國而滅種不其可哀也歟無錫廉君諫鐘有鑒及此特聯合同志組織青年維德會即以不狎邪不賭博不酗酒并摒除其他一切不規則之惡習爲約章以便同志之互相循守該會自在無錫成立後鎮江江西安微上海各處之有志者多聞風興起組織分會人類並不求多亦不含有他項作用近由薛君梅痕介紹聯絡同志在南京組織分會昨日午後二時假南京聖公會開成立會會友到者約四十人薛君主席將所擬分會章程逐條宣讀供大衆討論某君擬加入不納妾一條衆謂規约旣有其他有損道德之惡習概應力排之之規定儘足以概括之似不必加入主席以不加入付表决贊成者多數遂通過第六條職員一項主席謂須添贊助員二人衆亦無異議其他各項均一致贊成通過席乃介紹季君監濟（美國人）演説季君詳述嫖賭飲酒之害娓娓可聽衆大擊掌復由主席介紹宋君重公演説宋君謙遜不遑衆喜掌歡迎之宋君乃言曰鄙人對於今日此會極表贊成蓋吾國家庭之組織與夫社會之組織均極不良於以造成舉國上下無男無女無老無少均沾染極惡之惡習親友間酬應以能嫖能賭能飲酒爲最受人歡迎否則非指爲迂腐即目爲不近人情故吾人置身社會以謀生活雖知嫖賭吃喝非正當行爲而亦不能不予以敷衍於始即沉迷於終故吃喝嫖賭的朋友最多而自身亦或不免焉今諸君旣成立此會足爲吾儕青年透一線之光朋放一隙之異彩雖不能存舉世皆濁而我獨清之想假令即持此舉世皆濁而我獨清之想下一點死功夫便可以推已及人由近及遠收莫大之功效於異日如美人從前嗜酒其普遍能力殆非吾國所能企其萬一不圖一旦禁酒之令下而美之全國人士卽能棄其甑盞東其咽喉此則美人覺悟之功抑亦識者感發之力大也今青年維德會之設立與美國之禁酒會將來或可同垂不朽於世界人類進德史亦未可知是在諸君之努力耳顧更有進者吾人栗碌終朝旣欲蠲除以上之惡習則消遣法亦應国以注意如籃球網球閲報室音樂會拏舟散步各項均足資消遣不妨仿而行之否則文章不與正事同難以維繫會務於永久焉宋君詞畢山主席提議選舉會正及會副各一人並公推贊助員二人其庶務書記各職嗣俟下次常會再行推舉用記名投票式選舉結果過君探先當選爲會正薛君雪當選爲會副宋君重公鍾君可託當選爲恊贊員時已六鐘遂散會（該會簡章及會員名單列來件欄） 
[南京快信]  
　　何恩溥昨日下午一時乘津浦車返寗即謁李督陳報在京接洽一切情形聞齊夑元任松滬護軍使已内定不日即發表 
馮河間代表張調辰昨由滬來寗住華通銀行 
北代表李國珍王克敏准今日午車來寗李督派副官趙瑞祺赴車站迎接 
國慶日李督擬親至小營校閲軍隊已通令各師旅團營務備 
前清故紳席存信志慮忠醇學問淵粹前遭洪楊之變該故绅於本城芝麻營住宅舉家自焚遺址旋歸他姓建築屋舍近經該家族購回改建祠宇以爲奉祀席故紳及殉難各人栗主之所東海頒發旌題匾額曰席氏節烈祠現已動工建築李督派趙副官金城隨時照料南京高等師範學校商業研究會昨日在本校開第一次大會宣布上學期會務結朿事宜及討論會刋方法並選舉職員施顯民爲總幹事張欽護爲副幹事徐覺世張毓良王恩良王慶衍游世禄陳宗襄爲分幹事翁長庚謝承熹王錫煊陳必奎爲書記張澄爲會計 
連日各處送李督壽儀概行璧還聞明日署内祇備筵席二十餘桌招待來賓 
[杭州快信]  
　　省城疫氣已平所設上中下三城曁江干湖墅兩區臨時防疫病院今日（六日已）已一律裁撤惟查猩紅熱症尚間有發現故將原有之中城防疫醫院改爲省會臨時防疫醫院至軍隊方面各軍醫於時疫期内異常出力者咸奉令拔升 
前杭州總商會長顧松慶奉盧督委充高等顧問 
浙江商品陳列館開幕後甚形熱閙該館圍牆以内隙地廣可數畝現擬拓建房屋作爲游藝場所並議添築屋頂平檯令由包工李合順繪圖估工不日興築 
省城元利高義泰等布號商通慎大公司私運大批某貨經學生聯合會在途截獲抬赴商會昨午後由學生拆箱騐明布疋在新巿場焚燬計十一箱聞尙有十二箱今午後亦擬付之一炬（以上六日） 
浙西水利議事會今日（七號）在惠興路開會選舉正副會長並提議事件 
梅花碑舊督署改爲新省署後東西轅門牌樓上原有體國經野奮武揆文東南雄鎮江海大都十六字題額現僅改爲海宴河清民安物阜八字齊省長以遷移在即昨特派委本署副官羅世昌等專司安衙事宜 
雙十節各界仍舉提燈會商品陳列館亦開夜館 
疏濬桐江上游水利議事會定二十八開秋季大會 
處州第十一師校教員黄志澄許漢章日前在西門附郭被盜搶刦身受重傷該處係水陸警隊密布之地經校長華國電呈到省齊省長已飭永嘉地檢廳會同麗水縣督警勒限破獲 
省城學生聯合會此次截獲高義泰元利等號布疋當衆焚燒後該號等不服要求杭總商會轉請官廳勒賠損失高義泰號東某昨午並謁齊省長請示維護方法（以上七日） 
[地方通信]  
蘇州 
　　官界赴寗祝嘏　蘇常鎮守使兼第二師師長朱琛甫昨晨乘滬寗快車進省祝李督軍壽吴縣温知事称先於前日赴寗祝嘏縣署日行公事暫由藍承審員代拆代行 
　　開征屠宰羊稅　吴縣公署昨日通令各巿鄉警察分所曁東西山行政委員略謂現在節届中秋羊肉行將上巿所有屠宰羊稅一項亟應及時開征仰速詳細查報母任隐漏云云其城廂一帶聞已派委韓國楨着手調查矣 
　　昌善局開會舉董事　吴縣公署昨分函本邑各士紳以昌善局查賬一案前經第三次會議議决俟舉董後再行查核故定於本月十四日下午二時在署開會推舉董事 
[鎮江]  
　　米價漸次鬆動　鎮郡米價因内地來源暢旺因而漸次鬆動聞昨日米巿開盤售賣江北新粳頂高者每石在五元八角五分三河新粳米每石五元七角較之前數日已跌落五六角據該業中人云現在中秋節期各處銀根緊促本邑農民無不趕爲碾糶一二旬中必有大帮下蜀龍潭等處山米運到價或再跌亦未可知云 
[嘉興]  
　　知事整飭探警　嘉興縣警隊隊長洪駿聲藉名詐索魚肉鄉民并有私給偵探符號等情事事爲王知事聞悉以其不法已極四日將洪撤革一面另派幹員接收並每船設置偵探一人由縣重發符號填名蓋印除查拿盜匪外不准顧問他事業由縣令行各警所曁自治委員知照如有藉名詐索情事准即扭送到縣懲處一面佈告全邑人民知悉矣 
　　籌備雙十節慶典　嘉興各界對於雙十節慶典仍照舊例各機關均於是日停止辦公一天全營軍士亦於是日停止上操在營休息並均升旗慶祝各學校除循例放假外並開一慶祝會第二師範學生特擬於是日試演新劇以誌慶祝刻正籌備一切並函知各界人士屆時前往參觀 
[南京]  
　　國慶紀念之籌備　今年雙十節國慶紀念寗垣各界人士預備懸旗慶賀整隊游巡外軍警政界舉行慶典亦較往年爲勝又以寗垣經辛亥癸丑兩次兵事陣亡將士極多亦於十日同日追祭所有祝賀及致祭禮單已由省署擬訂函送軍署及令行各機關一體遵照届時當有一番盛舉也（禮師單從略） 
[杭州]  
　　籌備冬防添募警察之通令　齊省長以時屆秋冬季各屬冬防亟應預先籌備以重防務特仿照上年辦法規定一等縣添募臨時警察三十名二等縣二十名三等縣十名冬防期滿即行裁撤所需餉項准地方公益費項下開支限於十一月十號以前一律成立業於六日通令各縣遵照辦理矣 
[寗波]  
　　公單收現之會議　寗波中國銀行業在江厦設辦事處甬巿各錢業昨日印發傳單分送各商舖略云各業公鑒啓者茲因中國銀行擬改甬巿爲現碼頭在江厦分設辦事處用江處名義加入匯劃實行公單收現查甬埠通行過賬已數十年習慣相沿頗稱利便錢業向章莊規同行公單遇巿上有現則解現無現則聽拆互相通拆金融藉資流通但錢業乃金融之承轉機關挹彼注茲互爲周轉今錢業對於逐日公單多缺必須以現洋收解而各業對於應付錢業之欵仍准行使過賬則錢業解付公單之現洋何所從出勢不得不將過帳革除各業與錢業收付一律以現欵進出惟數十年過帳習慣一日革除改爲現碼頭不但錢業於營業上須變更方針縮少範圍即各業亦須改絃更張均宜實力經營事關甬巿全局非錢業一部份之關係急在燃眉除報告商會外特此通告各業務請各執事預爲籌備以便定期開全體會時討論善策商業幸甚甬巿幸甚錢業具啟又寗波總商會昨亦發出通啓致各業商董略謂頃據錢業鉅康等莊函請召集各業討論公單收現事茲訂舊曆八月十二日午後二時開會屆時敬請蒞會共同討論爲幸　　甬紹路工之佳訊　滬杭甬鐵路因曹娥江橋梁未成致碍進行現聞任總局長已奉到交通部電知以歐戰結束前在青島被扣橋梁業與日使交涉清楚可派員前往領取仍由三山橋梁公司繼續建造以符合同等因任局長准電後昨已函知駐甬濮工程司整理該段路務預爲妥備矣 
[來函]  
揚州學生聯合會來函 
　　敬啟敝會依會章第三條於本月四日由各團代表假友基社改選總幹事第二大團（五師）陳君鐸以最多數當選爲本會總幹事嗣後倘蒙惠示請寄揚州第五師範交陳君收可也專布順頌公綏揚州學生聯合會啓十月六日 
[辰州追悼余健光先生公啟]  
　　逕啓者余先生祥輝字健光四川古蘭人年甫十五即奔走海内外盡瘁報國艱險靡不備嘗疉次改革功苦尤高民國丁已冬軍政府委以湘軍檢閲副使蒞湘未久旋就靖國聯軍湖南第五軍參謀長職陷陣衝圍親冒彈雨東西轉戰積勞成疾旣而因公赴滬藉就醫治方冀瘳痊共葳初志詎昨九月七號而噩耗忽來同人等聞兇之餘不勝痛惋茲訂於十月二號假辰城福建會館開追悼大會一誌哀忱凡我同志務希屆時賁臨是荷如蒙惠賜輓章請先期寄交辰州城同福建會館本事務所以便會畢彚寄上海發起人盧燾胡學伸蕭汝霖平剛陳渠珍劉廷漢張學濟許孝綬田應詔林德軒方漢儒賈澤汛李逹武楊记清包凱馮紹麟劉家正艾暉午胡剛易建李勁李白襄郭慶壽馮荃龍炳奎楊丕著膝鋩安萬龍蕭朝廉　俠楚方震歐楊宏恩涂振亞山秉鈞王寳毅楊篤楨李吉宇廖文蔚潘益齡鄭绍蘭朱熙晉段修毅兵榮昌喻國英林道善李敬銘李超鶚程如蘭段光表張莘農李文沅 
[雜評一]  
戰機（默） 
　　湘贛旣有增兵之説閩省又有醖釀戰機之傳然則南北果將再戰耶兩方政府雖諉爲誤會而按之事實則又顯然有據然則將領不聽政府之令而自由行動耶和會代表尚在迎拒之間而兩方政府又皆宣言始終維持和議乃前敵之消息若是豈真所謂議和非誠意耶假使政府尚在言和而前敵已發生戰事則破壞和局之咎當局又將誰諉耶夫不能和而戰則明白言戰可耳若似和非和似戰非戰地方旣實已備戰而政府猶日日言和一若前敵苟啓衝突尚可诿爲不知也者嗚呼以此言戰戰之手段亦劣矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
慶祝雙十節之秩序 
　　昨晚七時江蘇省教育會上海縣教育會中華職業教育社寰球中國學生會上海華僑聯合會上海畫子軍聯合會上海武術會羣學會上海縣勸學所民治學會上海公共體育場各路商界聯合會等在江蘇省教育會續開壽備慶祝雙十節大會公同議定全日秩序如左（一）行升旗禮上午九時（二）游行上午十時（三）演劇下午一時（國仇記）（第二師範）換幕時揷入名人演説（浦東中學）同上（第一商業學校）同上（青） 
年鏡）（民治學會）同上（四）崑曲下午一時（羣學會）（五）武術下午二時至三時（武術會）下午三時至四時（精武體育會）下午四時至五時（體育場拔擊部）（六）幻術下午三時起（武術會）（七）影戲下午六時半起（商務書館）（英瑞公司）（八）燄火下午九時（華僑聯合會） 
是日各學校各商店均休業一天門前各懸國旗一面燈籠四盞國旗可向南京路榮昌祥棋盤街商務印書館及三育公司等購備燈籠用國貨聞該三處已特備大小綢布紙國旗數十萬面日間游行及夜間提燈時由各隊隨路施放邊炮司禮童子軍隊長沈同一軍樂隊各慈善團救火會日間全體游行夜間全體提燈童子軍日間全體行升旗禮游行對國旗行敬禮行敬禮時須脫帽童子軍脫帽領唱國歌時全體脫帽唱國歌童子軍歡呼時全體歡呼並議定由籌備處趕印秩序單二十萬張分發九號上午十時仍在江蘇省教育會開演説員會 
[預備慶祝雙十節之種種]  
　　交涉公署昨接南京軍民兩長電云十月十日爲雙十節共和成立之紀念日除令所屬各機關屆期同伸慶祝並休息一天外電仰該署一體遵照云云楊交涉員除在署掛燈結綵遍紥松柏鮮花懸掛國旗外一面發出中西各機關賀函約計三百餘封 
　　滬杭寗鐵路管理局長昨接交通部電令略開本月八號係規定中秋節期十號係雙十節均停止辦公一天並飭懸旗誌慶等因任局長已轉飭所屬兩路局各科及車務機務材料工程帳務等處均於八號十號兩天停止辦公惟每日仍須酌留員司辦理要公並通電兩路各車站站長於八號至十號懸旗三天藉伸慶祝　　山東路商界聯合會佈告云敬啓者十月十日（即八月十七日）爲我中華民國正式成立之雙十節紀念凡我同胞至期應有一種特别表示况當政府拘我代表摧殘民氣之際更不可無最好之景象表出以鼓勵人心敝會現已通告本路各商舖於是日一律休業一天懸國旗三日以誌慶祝早晨八時全體出發至公共體育場參與各界舉行（慶祝）（游行）並希望各界救國團體及各路聯合會務宜一致進行勿作冷靜態度是爲珪要特此佈告並希公鑒 
　　中華工會總會通告云敬啓者本月十七日係陽曆十月十日雙十節爲國慶大典之期凡屬國民理應慶賀所有本總會會員各工廠店户請於是日一體懸旗以申慶祝特此通告十月七日 
　　商界少年救國宣講團定於國慶日下午二時假虹口沈家灣湯恩路承天英華學校開全體慶祝大會並討論進行方法及選舉第二屆職員云 
　　青年會定於八號（星期三卽今晚）八時開預祝國慶大會大概秩序如下（一）全體唱國歌（二）王瑞嫺女十鋼琴獨奏（三）孫中山演説（改造中國之第一步） 
（四）張庭榮夫人鳳錫瓚夫人雙音合唱（五）揚國旗等等與會者須一律憑會證入座又該會聖經學校原定今晚開課因全體學員應須加入大會共同慶祝故已改於下星期三即十五號晚七時正式上課並聞該會學生貿易公司製有綢布紙各種國旗與會者可以隨意購買云 
[秋節之休假與防護]  
　　今日爲舊曆中秋節即政府所定秋節之期上海縣公署昨發牌示云照得十月八日爲秋節之期本公署循例停止辦公一日仰即知照此示 
　　公共會審公堂亦於今日（星期三）停理民刑訟案一天已由關正日審官除飭知檢察處條示頭門仰廨内辦事人員及听屬各捕房一體知悉外並將前因函咨輪應到堂陪審之英副領事卓包兩君查照 
　　英美副總巡張生氏以今日係中國舊曆中秋即商家習慣皆於是日結束賬目公共租界内商務繁盛大小店舖派出收賬人員往來於各馬路者衆多誠恐匪類乘機竊發爲害行商爰通諭界内各捕房捕頭加派中西探捕分班按段巡邏以資保護 
　　淞滬警察廳長徐國樑以今日爲舊曆中秋節滬上各帮手藝工人均停工一天道路間游人較多對於防務尤應注意爰特預令所屬各區署所隊一體加防南巿第一區警察署趙墨林署長昨已傳知所屬各分駐所署員務於即日清晨六時起加派巡邏班並日夜添派臨時崗位在各管境内要隘地點及華法兩界接壞之區認真站防 
　　浦東三區警署曾署長以浦東工廠較多今日停工休息工人往來游玩者必衆故於昨日起會同各分駐所警佐巡官督率長警勤加梭巡以保安寗 
　　海關水巡捕房梅捕頭以中秋節商界夥友渡浦往來收取賬欵行旅較平日爲多深恐或有匪類乘間攫竊情事故諭中西探捕駕駛小輪往來游弋以資保衛 
[商業團體對於和議之主張]  
　　聯合通信社云商業團體對於和議有所主張迄未發表昨據商界某君言昨日曾有會議結果主張苟亡國之密约切實取消其他條件均得容納和議早成固其所願若苟且求和不顧國家則商人寗忍死須臾别求所以保全國家之道并聞日内當有意見發表云 
[聯合通信社之和議消息]  
　　聯合通信社云日來北代表王揖唐爲南方所拒南代麦唐少川决然辭職和議已陷於絶地直無消息可談然王唐個人也王縱不獲開議終有繼王而來者唐雖辭職已經軍府縶留未必無可維繫是代表問題究無關於和議之根本不過稽延時日已耳所可爲和局前途危者終在條件之不易磋商南主所提之八條件混括言之可分爲兩大問題（一）外交問題（二）法律問題是也兩大問題得有解决則一切枝節迎刃而解南方對於兩問題之主張旣已盡人明瞭北方對此主張雖未正式提出答案而據個中消息對於外交問題所能讓步者至微足資其强力以爲對抗他人地步者决不肯絲毫放鬆只此一層已與南方斷難接近加以法律問題始終主張（合併制憲）由新舊兩國會各舉同數之憲法起草委員起擬憲法然後新舊議員共同開會通過俟憲法告成後兩會同時解散再依新憲法召集新會此種辦法在法律上毫無根據西南方面縱欲應允將執何理由以對天下後世在事實上尤令新舊議員互蹈苟延殘喘之嫌不啻身受嗟來之食新議員固不必問舊議員中有風骨者决不受此一層兩方主張直無接近之餘地故北京政府而誠意求和也必須將此兩大問題慎重考慮予南方以接近之機會否則和局不成責任仍有所在也 
[平和社述政學會要人之言]  
　　平和通信社云王揖唐黨揚言祗有政學會極力反對其他皆厞本意茲據在滬政學會某要人言曰北政府自任王爲總代表吾黨自良心上及政治前途上觀察皆認爲不當承受故毅然首倡拒王之論秉信而行自期必逹固不以同情之多寡爲進退然今日正論大張拒王之勢已定者實國民及西南當局諸公之力吾區區一會何有焉説者謂反對揖唐祇有吾黨然則西南各省以及各團體所發拒王之電詞氣激昻滬上商民所懸恥與相見之招貼誠意洋溢豈均可視爲夢嘍耶何其厚誣我國民厚誣我西南之甚也又有謂今日各方面之反對皆由吾黨倡首促成者是以全國愛國之誠歸美一黨竊未敢承夫賣國之徒軍閥之魁爲全國痛恨久矣揖唐兼此兩種資格出爲總代表即無吾黨之反對國民亦必鳴鼓而攻吾黨不過追隨國民公意以自免罪戾耳至於反對之理由外間頗有誤解以爲吾黨僅論人而不論條件者甚或疑軍府亦同此意此種觀察適得其反惟吾黨特别注重條件故不能不論其代表之爲何人蓋條件有定不能因人而易故非得贊同我條件之人雖議無益而議定之條件尤須有確實履行之保證今揖唐之歷史地位豈能與我以滿足之條件藉曰能之亦不過甘言欺人藉此博得政權即復朿之高　觀其被派以來日方犧牲迄今無一言之具體表示豈非明證與其徒勞無益轉使賣國黨竊平和之名何如先機堅斷俾其技不得逞此吾人拒王實所以注重條件之理由也此外尚有説唐總代表辭職係受政學會之逼迫者尤爲荒唐無稽少川先生一身之出處進退自有權衡何致受人之逼而吾黨敬愛少川先生終始未渝更何有於逼迫此純爲中傷之語不值一笑也云云 
[王揖唐並無退志]  
　　昨聞北總代表王揖唐有電致蘇浙二督略謂和議疏 
通略見進步揖唐無論如何不抱退志以俟雙方之談判云 
[五族和平會留唐之措詞]  
　　五族和平合進會因南總代表唐少川宣告辭職去函挽留原函略云少川總代表偉鑒竊維中華民國締造艱難辛亥以來陷於兵禍者再所賴仁言普拂醖釀祥和而不致以絶好河山拱讓於他人之手否則干戈重啓雖有和緩難醫譬如琴瑟失調焉得和諧入譜嗟今光留一線猶是和風倘必分出兩端永無平日素仰我公平章百姓應不忍以四萬萬同胞驅爲異類即無政權在握亦當盡匹夫之責爭此片刻光陰况具調和鼎鼐之才榮膺和議總代表則民生國計責望一人乃藉口於鑠金任生靈之塗炭是可忍也孰不可忍際此危世欲求一能逹真正民意而可斡旋和局者舍公其誰顛而不扶危而不持則將焉用彼相矣伏懇我公俯念蒼生迅頒霖雨俾慰斯人之望早奏承平莫存舍已之私阻滯和局縱有横加非議自無掩於青天但求無愧我心何必盡如人意當此人心厭戰渴望和平之際而曠觀大勢則又補救維艱翹望南天似非公不足以持其平尤非公不足以導其和行見和光瑞氣咸集慈躬幸勿退事謙和貽誤國是乞速俯從民意定期開議至禱至盼 
[舊國會議員電請撤回代表]  
　　旅滬舊國會議員王試功等致軍政府及參衆兩院電云廣州軍政府參衆兩院鑒唐總代表辭職聞軍府及國會擬派人挽留北廷賣國事實彰彰津滬各省各界大會以五事請願北廷並宣言反對南北和議現北廷拘捕代表拒絶請願津滬各界正在劇烈反抗彼旣甘心賣國若　與之言和必失全國之望宜即時准唐辭職並撤回各分代表以示决心王試功茅祖權牟琳陳義方潛温世霖張書元彭養光董昆瀛張瑞萱叩歌 
[發展航空業之飛行家到滬]  
　　大陸報云美國扣提期飛機與摩托機公司之遠東代表史蒂芬諾少佐昨由馬尼刺到滬今晨即將赴京現馬尼刺已設分公司大約京滬兩埠亦將設立經理處史少佐大滬語人略曰該公司將有以助中國解决其運輸大問題中國今已醒悟而飛機利用適於此時發逹是誠歷史中之巧事從此高山巨川有飛機以渡越之胥不足爲運輸之阻矣起手宜先設載客飛機事業該公司現售載客十二人之飛機及載客二三人之小飛機其費較省商政各界人士置此旣可供辦事之用且可爲出游之具此外該公司又備有他種飛機可載行客或裝貸品或運郵件美國在紐約與華盛頓之間置有定期郵機已逾一年成績甚佳計一年中飛機之受迫落地者僅有數起郵空事業之可實施由此可見美政府在斐列濱羣島間現亦開辦郵機將利用海面飛機從前各島間郵件往來需數星期者此後數小時内即可送逹往還不過一日中國沿海岸一帶亦可用海面飛機也該公司在馬尼刺現方創辦之航空學校能容納遠東各處學生校中佈置皆極新式畢業於此者可成技術精湛之飛行家預料中國子弟往學者必多今已有多人请准入校肄業矣俟余返馬尼刺後此校即可開課而施教者皆曾飛行數百次未嘗遇傷且皆受過軍事訓練實爲傑出人才云 
[中國電話事業之前途]  
　　中美新聞社譯密勒評論報云中國政府銳意振興電話事業近與中國電氣公司訂約由該公司承辦在上海華界設置一大轉電盤可容一萬線在閘北設一支盤可容四千線又在浦東設一更小之支盤此項新電話制度成後擬用畢業於初級或高級學校之女學生爲辦事員查目下上海中國電話局註册用户祗有三百家將來新制成立後該局將成爲一重要之政府機關其電話線所到之處工商業必皆受一新戟刺可無疑也政府又向中國電氣公司訂定在蘇州設一新式轉電盤可容八千線又在南京设一容一萬線之總機關另設一容四千線之支機關再於南京浦口問設置水線於浦口設一普通小轉電盤以上各處所需鳴鈴機關均用最新式者其通電之線亦改新式於明年完成之一九二○年之末將見上海與揚子流域間有一新式電話制度供吾人之用連絡蘇州無錫常州丹陽鎮江南京浦口於各該處之商務大有裨益交通部因北京天津漢口用電話者日多又訂約在該三處設新電話局添置轉電盤目下漢口用電話者共有二千户天津五千户北京一萬户京津間之電話線用户非常擁擠現正在加設新線以資調劑交通部之計畫在用電話線以聯絡中國相距遥遠之各都巿據記者所聞該部擬於南京漢口間及上海北京間設置長距離電話線所有制度均用西國最新之式在每一總交換機關祗有電池一套此電池設於總部供給電流以運動轉電盤之燈符及各用户之電線按舊時所用磁器制度每一電話線皆須附設一乾電池平均可用一年常須更換且電流恒不足頗於傳話有碍今之新制進步甚多至總機關以外之用具據交部當局云將用包鉛之線半埋地下半架木桿用第一等之隔電方法其全部計畫築造均照美國各大城世界最新之電話制度俾用户談話毫無困難祗須移去掛在電話機鈎上之聽筒即立與對手之人連接蓋以轉電盤上之燈符爲打電之記不必摇鈴或守候接線者之注意也若夫中國官辦電話業是否獲利向來研究者頗少茲據有經騐者言凡電話業倘能辦理得法十年之内必能以收入抵支出天津電話局每年凈收入二十萬元北京電話局約三十萬元上海華界電話局亦自能維持漢口電話局亦賺錢至私人辦理之電話局如無錫電話局用女子爲接線員營業甚發逹總之政府設置電話局斷無不賺錢之理華人極喜用電話京津兩處以電話對談者之數多於歐美各大城巿其故由於電話可以直接交通任何土白均可用以與友人談話至長距離電話線如有急事可於數百英里外（上海南京距二百英里）數分鐘之内談妥豈非極便現在由滬至寗電報需五小時可逹火車則且不止此中國電報費較電話費爲昻京津間電話用一次需費不滿一元雖祗五分鐘而在商業上可以由此訂定交易者正多故人極樂用倘北京廣州能設立電話線其發逹现可想而知據專門家言長距離電話談話時聲音之清晰無殊於短距離者美之紐約舊金山間電話之明晰與在紐約城内對談無異然則中國何不可設長距離之有線或無線電話乎凡有線電話可逹四千英里而無線電話則美國西電公司之無線電話制度在一九一五年已能從紐約與巴黎之人談話矣惟中國須統一電話辦法倘各官辦電話制度能劃一整齊則可減少其維持費並減少公衆之不便現交通部有鑒乎此故與西電公司及其聯絡營業之中國電氣公司力謀改良方法也記者上星期曾至中國電氣公司北京總行參觀見總經理米諾君詢以該行之來歷米君云本行於二年前由交通次長葉恭綽與西電公司結約而組織兩方合辦資本一百萬元其宗旨原係供給電話與電線機器於交通部惟本行於各項電氣用具及供給品一概經理故地位漸成極重要各項電氣用具銷路甚佳本公司製造廠設在上海閘北佔地约三萬方英尺地近蘇州河故運輸頗便現廠中機器已到不久開辦現在雇員約一百人此後尙須續添目下所定貨物可供二年之用本公司用人中美兩國人皆有凡華人能辦之事儘華人雇用美人欲在中國貿易發逹必須有辦事精能之華人相助爲理余抱此主義故已逐漸訓練所雇華人俾對於電話業具有特别之智識至西電公司在霍桑之總廠内特設一學校專令在美國各大學畢業之中國學生在内實習兩年又中國各校畢業生每六個月亦派送若干人前往實習云云按此項教育事業　中國前　之發展極有關係可無待言此等學生歸國後皆可參届於電話事業並自製電器故中國政界人士新於中國電氣公司不但視爲商業機關亦視爲一種教育機關而該公司抱定此項政策實爲中國之真友定能博華人公衆之好感米諾君於兩年前來華該電氣公司之設立大半米君之力彼爲人極靜穆而辦事非常認真云 
[裕通紗廠言並未售與日商]  
　　上海縣商會昨接閘北裕通紗廠復函云敬復者昨奉來函展悉一是敝廠前在香港註册係華洋公司歷有年矣雖閘北在租界之外而在通商口岸範圍之内故閘北洋商地産徧地皆是早在洞鑒敝廠前由英律師代表租與寳豐尚未滿期如華商願出鉅資照原租约頂受亦敝廠之所願聞也至於日商收買一節並無其事此復卽頌台祺 
[棉紗價格奇漲]  
遠期已售至明年九月 
　　本廠棉紗連日價格奇漲昨日又漲銀二三兩蓋緣近來外國棉紗（細紗）非惟無貨到華反將華紗裝運出洋之故俄國全國本有紗錠三百餘萬枚自該國内亂後各廠工人多入過激黨以致各廠停工應需紗與布皆係東洋與我國運去所以滬蘇錫杭各紗廠日出之紗供不敷求巿價遂飛騰也現各廠遠期貨已預開至明年七八九月期矣各紗號手中有現期貨者咸獲大利據云爲棉紗開始迄今未有之巿面云 
[報關業之有初鮮終]  
　　上海報關各行家於本年五九以後各界提倡國貨該業公所亦由領袖開會議定拒裝某國貨品如有違背定章私裝罰洋五百元實行以來各行家尚能遵守近該同業以一般野鷄行家不入公所者乘此時機大裝特裝頗獲厚利是入公所同業反受損失遂於前日開會後决定於十三日起取消罰欵一律報裝矣 
[水利恊會呈請修浚太湖文]  
　　江浙水利恊會於本月一日假垃圾橋貽德里開會討論修浚太湖草擬呈文向衆宣布後經到會同人王清穆等二十餘人詳加討論會議結果决定將呈文略事修改卽日分呈大總統國務院全國水利局江浙省長鑒核施行該呈文業於昨日脫稿茲録於下呈爲太湖水利年久未修请派大員督辦以濟工欵而一事權事切維財賦莫重於蘇浙蘇浙財賦之所饒衍則受太湖之賜歷代江南漕艘亦藉太湖一系之水常年濟運然從古無五十年不修之水利而蘇松太上承黟山天目諸水之匯下與海潮相吐吞其施治比浙尤亟清道光朝陶文毅林文忠先後撫蘇治水之策蕭規曹隨且有操縱其後同治十年巡撫張文逹設局大浚湖漊及吴淞等江主其事者爲藩司應寳時亦能提網挈領自是以後江南水利無大工程偶有工程亦無規劃自已丑大災辛亥復災羣情駭詫莫知致災之由竊查太湖三萬六千頃以東洞庭半島區爲二部曰東太湖曰西太湖西部上游長興山中棚民墾山之風自嘉道來已入記載水挾泥沙而下至東太湖以半島之阻流緩沙停年復一年致東西太湖湖底高下之度差至於一丈清水力弱故下游吴淞江三百里中節節阻淺（未完） 
[救火會請規定爛泥渡路線]  
　　救火聯合會呈上海縣知事文云（上略）據敝會浦東第九區救火會函稱竊查浦東爛泥渡一帶從前巿面清淡户口無多路政交通並不注意迨前清光緒三十三年間迭遭火患燬及全鎮之半推原其故是因該處道路甚爲窄狹屋簷相距密邇蔓延迅速施救爲難所致事後經地方绅商集議改寛道路興復巿場數年以來商業日增烟户雲集行號洋棧棋佈星羅但全巿路線仍未十分開闊不意上月間爛泥渡大街朱姓家又復失慎雖經本區驅車到場竭力施救其如仍因路狹屋近之弊瞬息燎原撲滅非易致延燒房屋數十幢之多地方損失不可計算現在被災各業主正在重建房屋若不亟圖改良陳陳相因萬一覆轍相尋後患何堪設想况浦東爛泥渡大街係由浦東塘基改築爲全巿之幹路精華薈萃之區火政防維尤宜注意因擬將該路路線函請官廳先行規定爲三丈開闊令兩旁業主無論現在重建及將來翻造房屋一律遵照三丈路線收讓使道路寛暢交通利便縱有不處火勢旣無慮滋蔓而施救亦較易爲力爲此函乞轉函縣公署令行塘工局巿公所一併俯如所擬辦理俾免後患等情到會據此查寛放道路利便交通係爲補助消防行政之要圖浦東爛泥渡地方巿面繁盛迭肇火災此次又遭大火損失頗鉅皆由道路過於狹窄所致今擬請將該路路線先行規定三丈俾使各業主重建房屋有所遵循洵爲思患預防之計好在此次被災房屋尚在興工正可照線收讓惟查浦東一隅規劃路政係在塘工善後局範圍之内爲亟據情呈請迅賜察核准予令行浦東塘工局及洋涇巿公所一體查照辦理以防後患而保公安除函塘工局外謹呈 
[海軍陸戰隊兵士奉調赴崴]  
　　駐滬海軍陸戰隊第七營之第六第七兩連士兵原爲保衞本埠海軍司令部之用現海參崴海軍司令部需添衛兵電由海軍部允准令將駐滬之陸戰隊内抽派第六連士兵一排調往差遣故該連排長張宗海司務長趙玉峯率領士兵一大排定於本月九號由滬出發赴崴 
[現泊浦江之軍艦]  
　　現駐南黄浦之海軍各艦共有四艘茲將艦名士兵數目調查列後海容巡洋艦現定本月九日開駛出口辰字魚雷艇長林承啓士兵三十八名利通運送艦長周翰勳士兵三十八名甘泉運運艦長張兆宣士兵三十二名 
[派定照料觀潮專車之人員]  
　　滬杭鐵路於本月十日起連開往返專車三天前赴海寗觀潮詳情疉誌本報茲悉該路任局長昨日飭知機務處於該專車開駛期内所需頭二等客車須以十二輛爲一列惟重量增加一機之牽引力有限須以雙龍頭聯接牽駛俾增速率並經派定總巡察楊先芬杭段巡察姚家彛滬段巡察陳伯濤陳季良練習巡察傳傅鼎梅機務總管孫加禄及車務處各科領袖員司等二十餘人均於十日起每日隨同專車往返照料其海寗圍場則由駐杭巡官吴小峯商請該縣知事會同警佐督率警察帮同鐵路巡警到場照料至於由船埠以逹圍場均經地方警察分崗站立指引 
[上海學生聯合會消息]  
　　昨日（五號）下午三時上海學生聯合會實業科在事務所開會選出正主任聖约翰代表卞頣孫副主任南洋路鑛代表龔家豐書記神州女學及中華工業並定星期日（十二號）下午三時在事務所開會討論一切進行方法 
[夫妻反目之肇禍]  
　　昨晨三點三刻鐘時虹口開封路永安里衖内六百九十六號門牌平房居人馬有才因與其妻細故口角起畔互相揪扭潑翻火油燈延燒床帳霎時冒穿屋頂殃及六百九十七八號門牌捕房得報立即知照救火會中西隊員驅車到場撲滅共計燬屋三幢當火熾時馬之九嵗女孩不及救出竟致葬身火窟而馬夫婦亦灼傷其重事後經該管捕房派探將馬與氏送请醫院療治一面知照工部局工人至出事地點將尸檢出車人斐倫路騐尸所候禀公廨中西官騐明再核 
[調查吴江災况之報告]  
　　仁濟善堂接赴吴江調查員阦鹿苹張殿掄兩君來函云初十 
日前往南庫會同助理員何景若君至各圩察看災情並圩岸决口低窪之處仍然一片汪洋問有高阜水勢方退所轄區内顆粒無收災民困苦情狀慘不忍覩所有圩岸多年失修一經此次大水岸與田平計南城圩南坩西坩中坩北坩上下南民伐北民伐胃圩堂前圩上下北城東坩十一圩爲最重其餘各圩殘缺之處亦非加高培厚不可至應振户口前經何君造册報告覆查亦極核實不再繕呈敬專肅奉佈伏祈查照發函後遵即折赴　澤會同施文卿黄紫星兩公馳赴五都横　兩區分别查勘後再行奉告云又悉仁濟善堂於十二日撥交吴江同鄉會振洋一千元作爲第三次解欵業經同鄉會掣給收條存查以昭徵信 
[同濟大學湖南同學會成立記]  
　　吴淞同濟醫工大學湘學生爲敦睦鄉誼砥礪學行起見於校中組設湖南同學會前月二十七號爲該會成立之期先期 
 
 
 

Page 11

 
 
東請該校校長阮介藩　旅　之湖南教育會長陳夙荒教育家姜詠鴻徐茂昫朱劍凡學術研究會之海總會　心印熊驥才與會是日天雖陰雨來賓中除一二因事未能蒞會外除均冒雨而至午後二時開會首由會長鄭家俊起立致詞大致謂今日爲敝會成立之期辱承本校校長曁旅滬同鄉諸教育家惠然蒞止殊深榮幸家俊不敏謹與同人向諸先生致谢并爲一述敝會之緣起及經過情形焉我湖南深居内地不便交通殆近世輪船暢行出而就學者日夥滬上爲人文淵藪聞風而至者尤多徒以聚語無緣乃至同客同居一校有不相識者遑論鄉誼之能篤否耶不第此也即一同學之來於學校課程之高下設備之完否使無人爲之探詢傳遠於先貿然而至非因不及被拒即多誤入歧途失學廢時莫此爲甚及旣至矣又復有以紹介而指導之庶不致茫無所措凡諸種種皆非一二人之力所能爲故家俊初來滬時即擬懇諸同志爲適當之组合以事未果心嘗恨焉殆今春復且同鄉適有籌設旅滬湖南學會之建　同人不敏以爲作事必先樹其基苟能各集同校鄉人自不難進而謀聯合之建設爰組斯會冀追隨諸同志之後共策進行詎自五四以還人多盡瘁國事遷延至是始觀厥成此敝會經過之大略也至敝會任務約分數端即篤鄉誼礪學行指導後來同學爲之紹介相當學校調查教育狀况陳報湖南教育機關發行出版物以所學貢諸當世第事屬草創籌畫未周今日幸諸先生惠臨尚望有以進而教之則匪獨敝會同人之幸抑亦旅滬諸同志之幸也鄭君致詞畢請校長演説大旨冀該會同人於切磋學問之餘悉心考察本地人情風俗爲將來改革社會之一助其繼校長演説者來賓中有徐茂昫龔心印熊驥才諸君大旨不出讚揚朂勵演説旣畢會長答詞略云頃聆諸先生教益奬飾過甚屬望尤殷同人於慚感之餘敢不竭棉薄以期副命第敝會成立伊始百端待興同人淺陋無知深　隕越尙冀諸先生不棄時錫良謨用資圭臬則幸甚矣詞畢略用茶點乃閉會由校長導來賓參觀工廠及儀器室實騐室各一週并爲述其原委歷二小時仍由該會招待入休息室晚餐席間賓主暢譚觥響交錯迄八時始散 
[省立第一商校開校友會]  
　　南門外陸家浜省立第一商業學校昨日開校友會上午九時許校長與教員率學生齊集禮堂振鈴開會報告宗旨次由校友先後演説畢遂議選舉副會長一人庶務員三人評議員六人用投票法投入票　封因定期當衆揭曉遂振鈴散會 
[中國公學校役夜班開學記]  
　　中國公學學生分會義務校役夜班於昨晚行開學禮首由該校事務長李蔭穠訓辭大旨謂中國之積弱皆由於教育之不普及故欲救國必先使人人皆受教育云云次由該夜班教育主任徐益懋及教員蕭子裳等相繼演説大旨多主張平民教育議論酣暢及散會時已鐘鳴八下矣聞該夜班定於下星期一開課云 
[調查學齡兒童之布告]  
　　上海縣公署昨發六言布告云照得義務教育奉令積極進行應將兒童人數首先調查詳明逐謀推廣學校并無勸捐等情特此簡明布告互當相見以誠凡爾地方父老切母誤會紛爭子弟讀書識字關係生活匪輕委員前來查詢幸勿隐瞞年庚務各一體知照不得視爲具文 
[穿心街興工修築]  
　　滬城老北門内穿心街爲行人往來要道茲因年久失修經工巡捐局派員勘明從侯家路口起往西修築至老北門口止已於前日飭匠興工所有車馬及行人等均須繞道而行 
[派警催繳地方捐]  
　　滬南工巡捐局徵收之地方公益捐時有舗户延遲疲玩或抗不繳納經姚局長函請淞滬警察廳長徐國樑請派警恊助進行徐廳長即派保安第一隊隊長警十名左臂上繞有紅布一方上書催捐警察等字樣着赴工巡捐局伺候差遣 
[洪誠在京被捕之消息]  
　　上海留法倫學會查悉前職員洪誠有侵蝕學生欵項及以儉學會名義在外募捐情事曾向法公堂起訴奈洪已遠游故此案前擱置現聞北京來電報告洪已在京被捕將移送上海審訊以此案此滬發生而案中牽涉之中外證人亦俱在滬也 
[預誌迎送新舊美領事之跳舞會]  
　　大陸報云本埠美人所辦之商會與中國恊會定於十月三十日在禮查西飯店聞跳舞筵會爲美總領事薩門斯錢行並爲新任總領事克寗漢洗鏖 
[官場往寗祝壽]  
　　今日（即舊曆中秋）爲江蘇李督軍壽辰昨淞滬徐廳長沈知事及王道尹均擬乘夜車往寗祝壽當日即回云 
[護軍使軍法課長由杭回滬]  
　　松滬護軍使法課長鄧振淦昨由杭回滬當即到署辦公 
[中秋節停止拍賣]  
　　昨日（星期二）本係公平洋行呌莊疋頭呢絨之期因值中秋節華商循例歸賬各客帮亦然所以昨日之公平今日（星期三）之怡和明日（星期四）之元芳均○呌一期且因到貨不多一律於下星期二三四照常開呌云 
[安徽紅會員來購救疫藥品]  
　　安徽壽縣紅十字會理事周祉○因正陽一帶時疫未減恃派王某來滬向中英五洲等藥房採辦藥品五千餘元已於今晨裝滬寗快車趕回救濟矣 
[麵粉業將另组交易所]  
　　麵粉公會前因福新茂新廠主榮宗敬發起將緑兵船牌粉期貨取締須滬廠成單爲證餘者各號自立成單當作無效於是一般掮客因此而損失生活者有二三千人遂於此半月中由各號家掮客等向各麵粉廠廠主磋商籌欵三四千萬創立麵粉交易所一切期貨交易由交易所名義出立成單俾恢復從前期貨交貨交易現聞雙方議已成熟股本由廠家捐客各半擔任當於中科節後可發表實行云 
[甘維露律師來滬復理舊業]  
　　英人律師甘維露於民國五六年在滬辦理訟案後返歐從戎在華人勞動團中充任職務英政府曾給予獎章茲甫山歐來滬寓四川路一百二十七號金星壽險公司房屋復理舊業 
[軍用皮靴免稅放行]  
　　江海關姚監督昨致稅務司函云本年十月二日奉財政部訓令内開准海軍部第三六一號咨開本部所屬陸戰隊應用冬委皮靴七百三十一雙又三十九雙皮鞋六十二雙現由上海經天津至北京除填發護照一紙交押八林光忠收執外咨請查照轉飭騐免放行等因到部查前項皮靴皮鞋等件由滬運京旣爲海軍陸戰隊軍用物品自應准予铭納稅釐除分别令行外合即令仰該監督轉令所屬各關俟報運時騐明件數與護照相符即予放行可也此令等因奉此除分行外合亟函致貴稅司查照俟報運時騐明照貨數目相符即於照内註明月日蓋戳放行 
[飭隊查緝私梟]  
　　西鄉閘港地方近有梟匪結帮雇船販運私鹽往浦西各鄉鎮銷售事爲緝私二營薛營長訪聞以梟匪販私妨害稅課應速查緝昨經令飭所部第五除沈隊長前往查緝矣 
[監獄出品列入特等]  
　　江蘇第二監獄囚犯所做各種工藝前經彚解北京發交中央公園出品陳列所陳列曾經各界讚美茲經農商部將各省出品分爲特等優等頭等發給憑證第二監獄出品列入特等地位前日由部行文到滬昨經該監典獄長敖雲亭諭飭第三科沈炳文科長將證書懸掛商塲矣 
[英美香烟廠女工罷工]  
　　浦東陸家嘴英美香烟廠葉子間女工怱於昨日上午起相率罷工據稱罷工原因該工塲女工平日自上午七時上工下午五時停工茲因該公司欲增加出品變更工作狀况擬加夜工六小時深恐該女工等日夜工作精力或有不繼故另招一班女工專事夜間工作該女工等誤會生計被奪要求廠主毌須另招彼等情願勤作夜工俾多得工資而廠中西人以計畫已定無可更張不遂所求該女工等五百餘人乃同盟罷工云 
[研訊大世界炸彈案紀詳]  
　　法和界大世界游戲塲上月間被匪三次抛擲炸彈並接得恐嚇信函報經法捕房由　目黄金榮包探韓邦逹先後拘獲吴劍陳逹甫兩人抄出炸彈一枚帶人捕房候究等情已誌前報昨日傳同原告及證人張老二章阿章等解送法公堂經中西官升坐特别刑庭研訊先據黄　目禀明前情並將炸彈呈鑒繼據原告大世界經理稟稱於陽曆七月間接恐嚇信函一封内稱須借洋五千元否則定當損壞營業並稱須登報約定地點送交銀洋嗣經照信登報詎又來一信稱所約之處靠不住定有探捕守候等語仍令將銀速即送去惟仍無地點後於二十六號晚發現炸彈本月五號又發生炸彈共有三次今蒙拘案請求重究訊之見證張老二供稱商人向在公共租界開設同和祥洋貨店父親張再定前係大世界股東陳逹甫係商人同鄉今年五月間會面由商人兩次令陳至嘉興向陳茂修索取舊欠洋六十元後商人酬陳洋十元陳即至鎮江旋有包探韓邦逹到商人處稱爾與陳相識否速將陳逹甫交出否則將爾拘案故商人修函着傭人章阿章至鎮江將陳尋來上海由商人雇一汽車在車站守候陳到後即同乘汽車至盧家灣捕房至於炸彈究係何人所放實不得知是實章阿章供民人係在張老二處爲傭七月間主人以信一封令我至鎮江找尋陳逹甫迨至鎮江將陳尋見取信交陳其時陳無慌張之狀即與民同來上海與主人同乘汽車而去餘不知情請之陳逹甫供民人於宣统元年間在法政學校肄業光復時在浙江軍界辦事後因病辭職遷來上海居住雖與吴劍相識不甚交好今年五月間由同鄉張老二兩次令民人至嘉興索取舊欠由張酬我洋十元旋於六月二十六號即至鎮江接得張之來信閲悉不勝詫異民人以並無其事深恐累及張老二故偕同章阿章來申代爲剖白抵滬時即與張同乘汽車至總捕房旋有包探將吴劍帶來與民對質證明民人實無關係即將民人拘押是實質之吴劍供浙江處州人前在軍界辦事丁已年因督軍團獨立民人即至廣東軍政府辦事五月二十六日民人與朋友王姓介紹之李鐵英同來上海後李即回寗波爲日未久又來民人處即同住菜巿街某客棧李令民人做就炸彈兩枚欲向公共租界某店柯姓恐嚇後民人將炸彈做就交李鐵英後因被柯姓得悉約李至大世界吃飯始行了事惟此項炸彈性不猛烈難以傷人後我將炸彈收回寄存周同鄉成衣匠某姓處旋李又稱欲回廣東云後越數日在途又與李遇見李又向民人稱汝之炸彈是否抛葉我答尙在李稱可否再交與我欲向同鄉人某姓恐嚇圖詐銀一千五百元故我至成衣匠處將炸彈取出交李即同行至法界鄭家木橋被包探等前來將民人拘入捕房後李即向我稱汝須咬定陳逹甫串通即能減輕罪孽民人一時應允實則陳毫無關係所供是實求宥李鐵英供民人與吴劍在廣東地方相識此次實非同行乃於輪船上與吴相遇抵滬後即同住客棧越數天吴即與陳逹甫約民人同至公共租界某茶館啜茗陳逹甫稱欲向大世界索詐五千元已經函致該游戲塲汝等贊成否民人當即拒却是晚即聞得大世界已有炸彈發現後於七月間吴在長安茶館又與民人遇見聲稱陳逹甫令伊再做炸彈數枚問我能做否民人當答與伊等脫離關係决不顧問而别後因民人深恐累及故至捕房報告致將陳吴兩人拘案是實中西官核供會判吴陳還押候訂期再訊 
[鄭本才病斃黄包車中]  
　　安徽人鄭本才年四十七歲向在寗波警察廳保安隊内當差其弟劍秋亦在甬江爲陸軍十六團團附此次本才在甬染病醫治無效堅欲回里調治經劍秋派差弁吴立朝於上星期六伴送本才乘新寗紹輪船來滬以便換輪回里抵申後住全發棧次日擬乘江裕輪船動身船員見其病重拒却本才等登岸後雇坐董山文之黄包車往南至醫院求治不料車抵高昌廟北首鄭家橋本才氣絶於車中當爲崗巡查見上前涉即干將吴立朝並車夫董山文等拘送二區警署該尸飭警看管一面命廿四保方十二圖地保張文義投幸地方廳稟請相騐吴董亦函送到廳嗣經夏檢察官提案預審命將吴收押董交保一面帶同毛檢騐員等前往鄭家橋尸場騐得鄭本才委係因病身死並無别故填明尸格令由堂收殮發封候示 
又函云高昌廟淞滬警察二區分駐所李巡官昨接差兵吴立朝報稱今奉駐防寗波之步兵十分團轉副官鄭洪謨差遺命我陪送鄭團副之堂弟鄭本才至滬預備搭輪送回安徽原籍蓋鄭本才前在寗波染病未愈由甬乘坐寗紹輪船於四號抵滬旅居租界三洋涇橋全發棧内今日（拽昨日言）擬乘江裕輪船往大通回皖不料甫至輪船因病愈重以致船上拒絶不允儎送遂即下船雇坐黄包車擬往高昌廟找尋鄉親暫爲居住藉以養病豈知行至陳家橋地方鄭本才驟然氣絶身死請求設法收殮等語當由李巡官諭令趕速電知團副鄭洪謨求滬料理一面令飭地保迅報上海地方檢廳詣騐以便收殮並將報告之差兵吴立朝解送二區警署看管 
[續獲僞公債票抵欵之關係人]  
　　中國銀行指控南京路大慶里立新總會内之甬人丁望卿將中國僞公債票希圖抵欵等情由捕將丁拘獲後據稱該票係陳炳蘭所有復將陳提獲一併解送公共公廨經中西官訊判丁交一百元人洋並保陳押候補傳人證質訊在案昨由捕房續獲　此案有關之余誠彪何繼鴻兩名與丁陳二人一併押解公廨請究即據包探張玉嶺西探掰勃脫相繼上堂稟明前情以此案係由英領陪審應請仍歸英領堂期解訊等語而余何兩被告均延律師到堂辯護要求准被告等交保候訊關讞員核供商之美丁副領事判丁仍交原何余何兩人各存洋一百元作保陳炳蘭還押候英領堂期解訊 
[指控私用客賬]  
　　陳裕項在公共公廨刑事起訴寗波人孫與興私用客賬洋一千四百餘元等情業已准詞出票發交滙司捕房昨由中西包探將被告逮案請究原告延律帥上堂略述案情以賬目尚未調查完竣請求改期中西官諭被告帶回捕房展期一禮拜查明解訊 
[肉斧砍斷左手]  
　　南京人李常泰住居虹口華記路其叔李老二在閘北恒豐路實康絲廠後面開老虎灶前日下午常泰來探叔父晤談數語而去旋常泰忽在新大橋北陸稿薦肉店内砍去左手流血暈倒四區二分所崗警聞信趕至將肉店夥嚴林大及受傷人一併帶所經倪署員察得李常泰神志昏迷詰其如何肇禍僅供被店夥失手砍去餘語不能回答質之嚴林大供李並非來店買肉怱怱入内自取砧上肉斧將左手砍落不知何故云云倪署員飭繁傳到其叔李老二訊問據供未嘗遣姪前往購肉有無别情均不知悉奉諭先將受傷人車送仁濟醫館療治嚴交妥保暫釋矣李傷痊質訊核辦 
[汽車撞傷老人]  
　　公共租界南京路貴州路口昨晚七時許有某號汽車駛過撞傷湖州老人楊阿真跌倒於地由老閘捕房一千四百十五號華捕瞥見當即前來抄録汽車號數另雇車送受傷人往醫院醫治一面歸報捕頭查核 
[汽車撞翻黄包車案之傳訊]  
新閘愛文義路一百零六號門牌某姓家之汽車夫嚴金甫前日在黄浦灘開車不慎撞翻黄包車致坐車西人跌出傷及面部經七百七十一號華捕查見將嚴拘入捕房該西人自赴醫院醫治昨由捕房將嚴解送公共公堂請究即據中西包探上堂訴明前情以原告係葡萄牙人請將此案照請該國領事蒞廨陪審而嚴金甫延律師到堂代表聲請准予交保中西官核供判嚴金甫交二百元人洋並保候照會葡領訂期研訊 
[無心失火罰洋三元]  
　　前晚七時許南巿王家碼頭定福衖恒興里某號屋内居户陳姓家因煮晚膳遺人積薪頃刻濃烟密佈幾肇焚如附近救火會立騙皮帶車施救已由其隣居等設法撲滅後由崗警將陳順銳帶至該管一分駐所王署員詰得無心失火從寛飭罰洋三元 
[相騐小浜内跌斃男屍]  
　　浦東陸家嘴隆茂棧後面小浜内昨日清晨發現無名男屍一具年約三十餘歲身穿藍布短衫褲老布鞋無　頭有髮辦面部陷入泥内形似客籍小工當經三區巡邏長警查見報告曾署長傳知地保陸佩生轉報地方檢察廳午後四時經梅廳長委派夏檢察官毛檢騐員帶同法警録事等渡浦蒞場相騐該屍並無傷痕惟口内略有血跡諒係跌仆氣絶血由腹内流出查無屍屬認領令由善堂給棺收殮發封厝壇招人認領 
[坍牆擊傷行人]  
　　愛多亞路某號門牌之牆忽於昨晚七時餘坍倒　碎行人金順芳張益欽頭額血流被面由老閘捕房一千二百五十八號查見送二人投醫院醫治一央抄録門牌號數呈報捕頭請究 
[瘋子壞人名譽]  
　　住居鄧脫路謙吉里東衖五百零一號門牌之廣東人潘錦濤其妻金蓮珍在南洋兄弟烟草公司工作近潘以其妻與該公司管門人林卓文有染揚言姦夫欲將伊謀害印就傳單向各同鄉處分發前日林見此傳單以潘破壞名譽持往向論爭執之下打毁屋内門窗玻璃等物二房東郁興發恐肇禍端出外喚到三百五十八號印捕將潘拘入捕房押至昨晨解送公共公堂請究詎潘到堂大聲吵閙語無倫次旋經二房東郁興發上堂證明此事原委並稱潘素患神經病故舉動逈異常人李襄讞與美約副領事諭潘函送棲流所將病治愈再行訊核 
[妓女發所擇配]  
　　濟良所昨解妓女趙阿媛到廳請示據趙女供稱沖州人被人拐賣與愛多亞路某花烟間爲娼因不善逢迎日遭龜鴇用木棍毒打遍體受傷不堪其苦是以乘隙逃出自投濟良所求援云云中西官得供判趙阿媛發濟良所留養照章擇配 
[女子請求超拔]  
　　女子陳翠花年十七歲父母雙亡被人拐賣與住居虹口之某粤人爲妾因遭大婦凌虐不堪其苦前日潛逃出外投閘北四區警署請求超拔經顔署長訊明情由命發慈善團留養擇配 
[匪徒攔刦金壓髮]  
　　匪徒樂生發昨日午後串黨二人在虹口東西華德路攔刦甬婦柴邱氏頭上所戴值價洋十四元之金壓髮一隻飛奔圖逃經氏大聲喊捕由探薛正昌與一百九十五號印捕及與氏同行之陳廷才夏紀卿等帮同追獲拘入捕房經捕頭向樂盤詰口供一過飭即押候補提同黨解廨訊究 
[白畫攔刦珠花]  
　　南巿大碼頭恊順興米行執事蔣蘭生之妻某氏於前日午後雇乘人力車由大碼頭裏馬路往南行未數武突遇匪徒徒後尾隨而上將氏所戴珠花一朶强攫向外面小衖飛步逃竄氏覺察後急即喊捕有匪黨二三人從旁阻住致匪携贓遠去迨由崗警得悉恊同追捕無獲事後蔣報告第一區警察署請爲查緝並聲明該匪身穿紫花布短衫年約二十餘歲軀體肥胖同黨共有四五人所失之贓值洋三百餘元並願自備賞洋三十元以期速破等情趙署長聞報以事關白晝路刦立即傳諭各崗警注意緝拿該逃匪務獲解究以便追贓解辦 
[四女工毆打管車人]  
　　閘北滿洲路壽豐絲廠管車人沈成發前日由廠中出外詎有該廠女工江北人張阿三阿四阿五阿七姊妹四人守候廠前將沈扭住肆毆由崗警一併拘入四區警署經顔署長質訊沈供該女工等因作工草率上月曾酌扣工資以示儆戒致被挾嫌逞兇云云張阿三等同供因沈對待女工任意好惡心難甘服云云顔署長判該被告等不應侍蠻行兇姑念女流無知且年均幼稚原告未受傷害從寛申斥具結閉釋 
[過犯掉換鉛角]  
　　浦東人王阿東前日至裡虹口街四十九號門牌烟紙店内兌換銀元時將鉛質小洋混入掉換被店主林貴清察破連鉛角一併扭交包探帶入捕房押至昨晨解經公共公廨中西官訊悉王係過犯判押西牢一月僞角銷燬 
[婦人混用鉛角]  
　　南京婦人徐王氏不知何來鉛質不洋昨晨持向新閘大沽路小菜塲混用與小販婦人陳徐氏被包探張金龍查見將氏拘獲當在氏身畔搜出僞小洋十六角遂帶入捕房經捕頭略詰一過即着解送公共公廨經中西官訊供明白以徐王氏不應混用僞小洋妨害巿面判押女所一月僞小洋銷燬 
[弔出贓物分别處置]  
　　過犯江西人徐老四於上月三十號不知從何得來值價數十元之綢縐花緞持向押店抵質被匯司捕房包探王桂生西探目泮林士查見以其形跡可疑拘入捕房詢悉徐曾於今年三月三十號串黨二人騙取公共租界九江路二十三號門牌某綢莊值價五十元之花緞一疋翌曰解由公共花廨訊押查明失主贓物解究在案茲經該探等向某某等當舖押店由出贓物昨將徐復解至廨即上堂稟稱除九江路二十三號門牌失贓外尙有值價一百六十元之綢緞仍未查明失主云云而收當贓物之各押當延律師上堂請求將無主失贓仍發還各家等語中西官核稟判吊出贓物除九江路二十三號門牌認明應交來人葉子新領去外其餘失贓有過失單者暫存捕房候認無失單者發還徐老四着押西牢四月示儆 
[過犯圖竊禁押一年]  
　　姚和尚前晚在福建路徘徊圖竊被老閘捕房包探沈阿岳查見將姚拘入捕房昨解公共公廨經中西官訊知姚係過犯判押西牢一年期滿仍逐出租界 
　　更正　日前報載法總巡施美德君回國攝影一則係傳聞訛誤緣有捕房巡捕曁捕目等七人自歐戰以來久未回國特在施總巡前請准給假回國九月已於日昨搭乘法公司船起程臨行時經施君念該捕等任職時頗著勞績爰在嵩山路捕房令與辦公人等合攝一影留存捕房以資紀念並非因施君回國留别攝影云又昨報載蔡凡初培植實業人才一則蔡君實名仁初合併更正 
[來件]  
南翔義務小學呈教育廳文 
　　呈爲縣令勒停學級委實萬難遵行瀝陳詳情籲求救濟事竊本校設於嘉定縣第二十鄉南翔鎮發起於前清光緒三十四年成立於宣統元年正月創辦者蘇民樹勛等也成立之時學生百餘名學費一律免收校舍則借設於文昌閣每年校費六百餘元毫無的欵悉由創辦人等向商學界募集之蓋惟恐兒童之失學固同人所認爲義務而不敢不勉者也嗣是而後率循舊章學額年多一年校費亦年增一年而無的欵如故則每年由同人募集之民國元年里人公議修整久廢之大悲閣以充校舍修費一千四百餘元仍由同人募集之至民國三年始得地方教育經費補助百元本校始组成校董會校費除補助外由校董募集之四年起增設高小程度之補修科一班補助增爲三百元然是時學生已二百二十餘名校費需千二百餘元不足之數例由校董募集之自上年冬迄今年春添建校舍費一千二百餘元亦仍惟校董募集之蓋同人任每年募集校費之義務而不敢稍懈初志者十年餘於茲差幸校長教員克盡厥職得見信於社會而資其助自縣立第二高小設於本鎮以來本校學生未嘗因之減少即本校有高小程度之學級彼校學生亦未嘗因之而減少並行不悖者蓋又八年於茲蓋南翔之學齡兒童斷非兩校所能容納有方者就學滬蘇無力者回隅興歎同人乏大庇歡顔之能力固恒以爲疚心者也本年署假時本縣勸學所撤換二高校長教職員亦悉數易人該校學生家屬不頤令其子弟再往就學羣來商請增設學級本校校長周鎬以經費無自出不允該家屬施伯珩陳贊侯章復仁葛瓚陶金子謙王榖延金檢芝金佑之朱銘三張爾梅陳德章金朗峯等乃紛紛函致蘇民再申此請蘇民亟由寗返翔勸令各該家屬勿輒轉學夫各該家屬非他大都皆十年來資助本校者也至是羣懷觖望謂義務學校果不我肯願則寗任子弟失學耳本校至此計無復之乃開校董會議詳加審度計現有國民部生二百七十七人需費千二百四元除補助三百元外校董所負不爲不重矣高等程度之學級雖所固有然轉學來者程度自有高下分爲三級則年需千四五百元皆無着者也雖學生家屬願繳學費可得三百元左右而所增負擔仍需千數百元诚不能無難色然或一旦拒絶以灰頻年助我者之心則即此國民學級之所需亦將不復可得而本校且遭根本的破壞僉謂以保全本校爲重則負擔雖鉅不得不勉力肩之又以學級旣增則校舍更將不敷爲長久計非添校舍不可而約計建築之費又需四千元左右此事尤覺爲難討議之終僉謂無復避免之術則惟有奮力而任之議旣定乃於八月十七日宣布二十五日開校高等缴生凡一百零四人開校逾一月矣九月二十六日忽奉本縣勸學所公函（見九月二十七日本報地方通信）蘇民等聞命之下不勝惶駭夫學校爲學生設也學期開始業已一月有餘矣是否可以中途廢止俾令全體失學乎選擇學校學生父兄應有之自由也是否可將學生押送至某校乎學期課程排日相續少或摇動成績難期學生何辜妨其進步故輟課以待解决亦爲事理所不容此對於縣令萬難遵行之事實也詳繹縣令根據於袁兆康之呈控與勸學所之調查覆而以未請許可與悉收學齡兒童致二高無學生可得爲本校之罪案此則有不能已於言者查縣令之所謂部令者當係指高等小學校令之第五條而言其條文所規定限於高等小學校之設立及廢止耳本校非新設之校亦非於本校之外别設一校當然無報請許可之必要本校所變更者高等程度一學級之由合而分耳私立學校學級之分合增減似未嘗有報請許可之部令即本校高小程度一學級之增置亦未嘗報請許可而五年以來不惟未嘗奉斥且因此而蒙增補助焉故以不合部令爲本校之罪蘇民等未敢承也南翔高小程度之學齡兒童是否只此百零四人此稍有知識者一周覽南翔之街巿而立可斷言者也即讓一步曰果只百零四人矣本校固絶對無可寄宿者彼二高則有宿舍之設備苟充溢其宿舍不猶愈於今茲乎而何其未也更就前此比較之本校高小程度之一學級設置以來五年矣何以前此之二高不患無一年級生而不以本校爲妨害其進行也進一步言果本校而能悉數羅致者裒私財以省公欵度亦無不韙之可冒然而本校决不願有是何也縣立之設備决非羅掘者所敢竊比而蘇民等尤萬無此廣厦萬間之財力也故以收羅學生爲本校罪蘇民等且悚且慚而不敢承者也（未完） 
[來函]  
策進永久和平會會計員來函 
　　閲貴報本月七日來函欄内刊載策退永久和平會幹事長唐堯欽來函全乖事實查該函所稱陳浩波捲逃一節浩波已有啟事刊載昨日時報及本日貴報告白一閲便知最可異者浩波昨曾至民國日報編輯部訪友與唐堯欽相值唐堯欽倉皇遁去使浩波而爲捲逃唐堯欽旣在報捕追究何以不將浩波送捕歸案且不敢片刻留而遁去耶抑坃欽猶以浩波捲逃等詞函致貴報其砌詞誣衊不問可知又謂本會有小數不肖會員希圖改組藉便私圖查改組之議係因唐堯欽於王揖唐南下之時主張解散本會（有書面可憑）並於評幹會開會時唐堯欽有歡迎王揖唐之宣言當經同人嚴詞請責堯欽無辭以對嗣後藉口經費無出遂將會務進行無形打銷白晝闢鎖會門以阻同人蒞會同人憤不能平然猶投鼠忌器欲顧全本會名譽勿使貽笑於非法派乃曲鑾改組之議蓋所謂改組者猶之改組内閣不過使唐堯欽退去幹事長冀會務可以進行已耳詎堯欽因此惱羞成怒始則砌詞破壞繼則兇毆同人同人不得已於本月五日假座一品香開會員會當由梁君耕蓀提出堯欽阻碍會務進行之事實計十有三條到會同人咸以堯欽阻碍會務全會皆知公决勒令退職惟時有會外之人出而調停囑將開會事實暫勿宣布且云寛其旣往由堯欽自行辭職以全面子同人信調人之言遂秘不宣布乃堯欽自知梁君提出事實無可辯飾以梁君與浩波有舊竟遷怒浩波砌詞登報爲先發制人之計此誠同人受愚堯欽得以售其奸但事實具在當逐爲宣布也先此布逹即祈刊入貴報來函攔内以明事實中國民華策進永久和平會會計員陳浩波謹啓十月七日 
[雜評二]  
愛憎與是非（邠） 
　　愛憎發於個人之感情是非斷於多數之利害人即於所至愛未必能無所非於所至憎亦容或有所是蓋當我是之非之之時固當忘却愛憎而悉以多數之利害爲標準也夫旣曰多數人其必非悉爲我所愛或悉爲我所憎可知對於所憎猶不應知其是而强非之况以憎一二人之故乃并非所憎者而亦强非之乎藉曰彼此各挾一是非不勝其辯論焉然多數人之利害不較然明乎義務小學事件以局外之眼光觀之固亦顯淺易明矣夫肩經濟之擔負於不可必得之數此智巧者所力避也肩此擔負而用之於平民教育其非有所圖利焉可知也以不可必得之數歲歲求之而不至於不可得其爲多數人所信用又可知也循多數人所信用而行之多數人之利也今以有所憎故是亦非之利亦害之使非所憎之多數人悉喪其利而勿顧而於多數人所不信用者非亦是之害亦利之强多數人而使之服從夫多數人可勝强哉所謂社會無是非者不過謂人藏諸心而莫肯表示耳一旦迫之使不便不表示彼倒置是非者亦寗有幸歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
周謹淇 
　　自由談三字皆用當代名人字跡每星期　換一次今日係周鍾琪先手書 
感談 
[中秋賞月之三事] [  靈園]  
　　目覩九重天高萬里雲清銀桂飄香金風送冷穿樓雁陣度階桐陰口誦月到中秋分外明每逢嘉節倍思親嘗聞此待月萬里同陰晴天公自著意此會那可輕等詩句則知中秋嘉節良辰美景正衆人極宜行樂之時不可或事負矣因費筆墨述我理想中之中秋賞月法三事以供閲報諸君採擇 
中庭賞月家人團聚中庭設宴紅燭高燒華鐙錯列談明皇之夢游擲杖化橋説嫦娥之仙奔竊奬騎蟾怪幻離奇則足增興味山科學之證明依天文之觀察陳月球中所有與世界上無别闢迷去信則堪新耳目於是坡盞淨光餅流番指銀河之瀉影滴玉露而無聲月色横空花陰滿庭蘭　麝煖寳鴨香融歡言不疲酡顔未閧天倫樂盡伉屬情濃此則　月於中庭宜爲居家所盡同 
高樓賞月客子覊旅無處盤旋偶偕良朋四五登彼層樓二三而街推窗對案傾樽遥瞻玉彩近挹金波慰半載之勞辛期高遷於三冬旣酒闕而人　還踏月以當風亦足暢懷舒抱滌鬱消愁此則賞月於高樓爲客子所宜有 
郊外賞月或則載酒携肴涉彼曠野非梯雲而取月即曳杖以登峰幕天席地嘯歌吟咏或則乘桴浮艖放乎江心學袁宏之泛渚聽伍胥之送潮醉募撈月閒教吹簫團　似鏡人明似水觀輕雲薄霧多未現一片冰清凉世界正不知從何處着塵埃是能心曠神怡悠然陶然賞乃郊外之賞月居家客子宜同行能否助以詩酒之點綴亦祗在雅俗於其人若必挾聲伎以邀洲游乎蓋非靈園之所願聞 
常識 
[藥草雜譚（下）] [  君豪]  
　　五樹脂　蘆薈樟腦没藥等均樹脂所成之藥 
蘆薈頗苦其汁採自百合科内之樹葉産於斯哭加巴巴得及好望角等地　没藥汁頗芳香自灌木之花梗溢出　亞刺伯及東印度之出品 
六木皮　黄金雞納橡皮肉桂均屬此類 
黄金雞納係規那樹之皮生於秘魯之安得斯昔西班牙總督夫人曾用以愈瘧其名乃紅前次取材者名金雞納亦用於瘧印度政府之購是藥者每年統計五○·○○○鎊今其種已遍植於英屬印度矣橡樹每用以治療出血過度 
七樹　苦白木有兩稱多産於南美川以殺蠅最著成效（完） 
雜録 
[中秋談屑] [  瘦鵑]  
　　中秋良夜宜有明月爲之點綴無月即覺天地失色大殺風景王次回詩云連夕不來端負我此時何可再無卿意本指人亦大可於中秋夜對明月言中昔金主亮中秋獨酌因待月不至賦鵲橋仙一閔云停杯不舉停歌不發等候錢蟾出海不知何處片雲來做許大通天障礙虬髯撚斷星時睜裂惟恨劍鋒不快一揮截斷紫雲根仔細看嫦娥體態詞意恣肆有劍拔弩張之概吾知嫦娥聞之必且驚碎芳心矣 
去歲中秋予嘗草一短篇言情小説厥名曰（月）蓋亦流連景光一時興到之作也篇言一女郎有未婚夫某畢業於英國大學天文科與女暱因困於資莫償雙棲之願會美國天文學會縣賞二萬金徵人研稽月球玄　某　　往應　　去三年遲　小歸一夕爲中秋月明之夜女歌離弔　邑邑弗樂對月吐其怨思已復揚聲　月曰月乎月乎請　玄巧　吾郎俾便早歸君年年團圓猶不令吾人團　耶少間有小婢將一書人女讀之别嫦娥書也書云索妹妝次妹適慰　吾知過矣茲特以雲軿迎個即於新大陸星夜遄返今夕河夕吾園圓妹亦團圖矣女方錯愕一少年忽嗑嗑　而人蓋　未婚夫　於是夕歸初伏於隔室聆其語故作此狡猶相戲也時某已闈發月球玄理挾二萬金返居未久有情人遂成眷屬云 
詠月之詩率多佳作如更參以開襜韻　尤足耐人尋味時人心頭筆底蓋已有一個明月一枝好花在矣以吾所見如徐　亭無題云臉波紅暈罷徵歌髻雨　雲夢自多鴛帳月來窗未掩艶情瞞不過嫦娥無名氏　中雜詩云一棱琥珀眏香肩苿莉囊懸翠髻邊貪看紗樹凉月影語卽今夜且分眠又云曾把嫦娥當小名同衾人好是同庚由來明月應呼姊却早檀郎四月生王次回憶舊云妝樓窄窄夜迢迢青島無端一再邀明月滿窗人薄醉碧蘭香裏坐吹簫又雜詩云臨别貪看月下姿黄昏風露下階遲知郎尚有流連意特向明蟾立片　蕭中素秋月云露冷風微氣欲秋一丸明月恰當頭怕他照見孤眠影十二珠簾盡下鈎潘老蘭鏡湖憶贈云紗窗分得月明多紅燭晶 
 
[白宫前賁興茂藝街之雪景　新大陸美景之八]  
　　賁與茂藝街爲美京第一大街横過大總統府門外其爲冠蓋雲集之地頗若北京東西兩長安街圖中高屋爲戲園令人回憶在北京看平安電影時矣（丙辰二月）（一之） 
屏照眼波玉骨冰肌難比潔要他梳洗對銀河諸詩均可於中秋夜讀之 
吾吴張大復善爲雋語張家之筆故以畫眉艶稱今古移以爲文又安得不雋其筆談中有（月能移世界）一則云邵茂齋有言天上月色能移世界果然故夫山石泉澗梵刹園亭屋廬竹樹種種常見之物月照之則深蒙之則凈金碧之彩披之則醇慘悴之容承之則奇淺深濃淡之色按之望之則屢易而不可了以至河山大地邈若皇古犬吠松濤遠於巖谷草生木長間加座臥人在月下亦嘗忘我之爲我也比説未經人道過 
月與美人含可云天地間一銷魂境界如能於三五月明之夜日觀美人睡態則真所謂不曾真個已銷魂矣吴蘭雪有月中觀間姬小臥詩云簟紋平展碧玻璃庭院深深小睡時微有笑容廻秀盤更無愁緒入修眉月波全浸凉初透花影頻摇夢不知風韻十分容細領隔牆休喚玉參差 
借月作情至語最可諷誦想作者着筆時其一寸心田中當亦明明如月也劉關閑情云非是妾生疑郎來何太遲願　江畔月同郎並馬歸李雲松古意云郎如窗前月儂比窗前花送郎出門去夜夜　　紗閑秀義　屬　云階　獨　　成雙展轉愁看月　窗　　　心化明月照郎　上渡歸　閨秀畹香寄外云一絲　緒兩心知料得霄　睡亦遲恨不飛身人明月看郎看月夜深時吴研人戌婦詞云圓月圓如　鏡中留妾容圓月照妾亦照君君容應亦留鏡中兩人　隔一萬里差幸有影時相逢烏得妾身化妾影月中與君　曲衷可憐圓月有時缺君影妾影齊終 
英國名小説家威爾期氏HCWELL精天文學善爲天文小説囚以成名亡友楊心一曾譯其數種　文新頴每讀一過胸次頓爲開豁嚴著者爲（月中人）書尚未有譯本中言月球中事清新遒逸似不食人間烟火者月夜讀之似忽羽化登仙　　　置身月球中矣 
小説 
[緹騎外史（二十四）] [  春醪譯]  
　　郡主曰吾保能信此吾特寅畏耳曰吾願爾無罪吾更必憐爾郡主曰爾言中似挾風霜尤令人駭極殿下曰爾事事順我秉命而行烏有罪戾郡主曰或吾過失者何如曰過失即罪名回被刑罰郡主曰吾不此信爾乃作此無情之語如凉血之人爾先以勢脅我我直委玉貌靈心一一奉屬言次又舉手招殿下曰觀之爾果觀我而忍心者請即舉手擊我我寗忍痛覘爾自制之成效即後此亦不更言畏難殿下曰爾何以不知我之爲人此着爾宜知也郡主立應曰然吾固知之斯願領爾之一擊郡主言此遂　笑聲未已殿下果舉手擊郡主郡主幾仆仆而復起殿下已先退 
　　第十七章 
　　奥而加郡主據地板屏息而坐吾儕閲書之人初可置之勿理聽其一人沈寂就此廣廳之中思迴及已往之事緹騎總長自出郡主邸第仍就原橇馬駿而步健瞬已歸署吾則轉筆言虚無黨事矣人人知俄國之有虚無黨其事權奇詭飾不能詳盡知有此黨而不及知黨中之内藴質言之俄國之有虚無黨山來可百年外也百年之中羽翼密布或更換一名氏號召其地之居民浸浸幾布及全國或並拓地至國疆之外虚無黨員尤堅忍自耐誓以鐵血報國家無論如何决不涉其事於情愛天下專制之國家君權獨擅更大僚行政之官重重位置則革新之人自必乘運而起而此日之俄國政治尤窳陋幾同數千載前羅馬之尼羅時代人不聊生一二中朝元老之尊陳奏密勿以意爲令即下其事於國民但得關利初亦勿計審案是非之正此外自大臣方面至於縣佐尤賄賂公行一語之微立足自陷於刑戮獵虎之威或立遣諸西伯利亞永沐荒寒之苦亦有先已行賄得免行役之勞　賂成罪仍不替官長懼被禍之人失言告發則並獲之以泯證據俄國生民之苦至不如一勞工美國紅種之民鎮日圖工尤有片時偷閑之樂此則網羅密布以編户黔首轉無一時得全生趣其爲備役者遇事小有不飭即可送之官中撻以巨挺撻刑原不宗諸人道而俄國亦固無人道可言往往有鞭至千二百下者人已瀕死骨骼節節脫臼而白立非數十日養息之功不能得治其綱紀中之奸惡者有時或即以鞭刑示衆博主人之歡示其幹練而虚無黨即於此皮鞭木挺之中據衆自立今言黨中事矣彼得堡威乞爾之一部行陋巷曰伯狄立斯斯克此街盡爲理髮之人所佔則街名亦隨之稱理髮街街旣窄狹又黝黑不通天氣人家錯落位置一無整潔之狀即街中之犬亦大都癲躓欹足而行人家之門旣惡劣門上尤懸一綫索 
[自由談之自由談] [  不冷]  
　　中秋之月中秋之月余謂可掉而不可賞何也蓋以過此以往常不能如此日之圓滿　行事亦然當極盛之時須有戰戰兢兢如履薄氷之心方能長久不然其殘缺可立而待也 
 
 
 

Page 15

 
 
   
 
 

Page 16

 
 
   
 
