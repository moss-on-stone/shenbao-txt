# 1921 - 313 - 4917508

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[經濟戰爭（冷）]  
　　兵力戰爭之後必繼之以經濟戰爭其一蓋藉以補兵力戰爭時之損失其二蓋因以代兵力戰爭之慘酷各國用兵之後國庫多虚不有以補之勢不足以自立此第一因也久戰之後殺傷必衆而世人惡戰畏戰勃然以起然侵略之徒雄心斷不能自已故易其兵力之侵略而爲經濟之侵略此第二因也有此二因故兵戰之後無有不繼以經濟戰者 
　　各國之商貨競爭以及各國貨幣之漲落關税之改革賠欵之爭論戰時國債之商磋皆經濟戰爭之一端也即今日華府會議亦由於經濟戰爭之間接而來故華府會議將來之焦點必在於太平洋之中國問題而中國問題之焦點必在於經濟此又不問可知者也特中國人今尙夢夢耳 
 
 

Page 8

 
 
國内專電 
　　北京電　頃中交行爲津張鈔票兑現稍受擠刻銀行公會商會正商維持信用辦法又歐洲某國盛唱共管中國財政説希毁中國金融機關因之金融界已着手將所存外國銀行欵悉數提回現金專庫存儲憑衆視察破其陰謀又銀行界决將天津中交發行鈔票下月起實行公開并做同行拆欵流通市面（十五日下午八鐘） 
　　北京電　津中交擠兑係新下野某在津放謡言謂添印新票意在報復但今日市面稍平（十六日下午二鐘） 
　　北京電　鹽署問題甲方已將昂度放落乙方又蹺起昨有向鍾世銘速籌百萬電到（十六日下午二鐘） 
　　北京電　今日（十五）閣議財政案無切實辦法陸海法三長將再請辭職　　北京電　劉湘傳增湘蒲殿俊胡景伊函交通部請將部存川路股欵五十萬兩撥發川賑（十五日下午八鐘） 
　　北京電　中東路文（十二）日議决以達尼列夫斯基爲會辦以黎赫費爾爲第二會辦（十五日下午八鐘） 
　　北京電　漢領事團對吾華洋訴訟法提抗議外部正與法部籌議拒駁（十六日下午二鐘） 
　　北京電　魯田電曹州匪熾張鎭使親率所部連日在濮屬鉅屬與匪接仗擊斃匪首小馬吳三黑等百餘名擒斃夥匪百七十餘獲槍二十六枝救出被架人民百八十餘已飭分路清勦免遺後患 
　　北京電　馮玉祥請辦京陜航空 
　　北京電　外蒙組有學生軍四五千人實行共産主義現在貝加爾地方訓練槍械由勞農供給聯絡勞農軍共有二萬餘人又桑貝子旗駐有勞農軍千餘蒙兵六百人 
　　北京電　赤塔電勞農政府因波蘭有進攻息將新徵之兵萬五千人隨帶山砲十餘尊機槍四十架機砲兩尊調往上烏金以上庫倫以下沿邊駐防又電優林十二回赤次日又往俄京與勞農商庫恰交還事（十六日下午一鐘） 
　　天津電　贛督電省長云派鄭輔貞等在直省各縣募兵二千名 
　　天津電　日來有中交銀行停兑之謡删（十五）晚至（十六）銑午赴中交行兑現者異常擁擠（十六日下午七鐘） 
　　漢口電　漢税務司突向中行提存欵二十萬兩中交兩行因致擠兑删（十五）銑（十六）各兑出五六十萬元錢業公所銑午急議由各錢莊代兑現風潮漸息（十六日下午七鐘） 
　　漢口電　交行風潮已息 
　　漢口電　孫傳芳寒（十四）由宜昌赴秭歸視察沿江新築砲壘删（十五）電省報告一切 
　　漢口電　蕭劉電京請將代表報告太會我國提案隨時電鄂轉協進會宣布以慰衆望 
　　漢口電　張聯棻王汝勤及張福來所派團長劉鈺辰删日乘晚車赴保均係壽曹並預會議湯薌銘銑（十六）早車赴保（以上十六日下午七鐘） 
　　香港電　孫删（十五）確已由梧上駛擬號（二十）在桂林開軍事會議誓師出發川代表王湘石青陽吕超黔代表谷正倫湘代表程潛滇代表劉某唐繼堯代表陳某陜代表路孝忱粤軍許崇智等均已前往候會　　香港電　孫夫人亦志切從軍將由梧抵粤備行裝再赴桂林 
　　香港電　洪兆麟奉陳炯明令將率隊返潮梅善後處長原任 
　　香港電　馬育航昨財任交替演説時否認對省缺及瓊缺有所活動　　香港電　雷匪猖獗總部責成黄强剿辦 
　　香港電　廣州保險公司因迭遭大火公議本月號日將省佛四鄉各户一律退保（以上十六日下午八鐘） 
國外專電 
　　華盛頓電二次集議英日法意聲明接受美國限制海軍計畫之大綱貝爾福主張裁减潛艇加藤允接受附以修正白里安將於三次集議提出裁減陸軍案（十五日） 
　　華盛頓電　今晨英日接受美國海軍限制案之原則英國提保留案二（一）軍艦補造計畫宜留伸縮地（二）屏除潛艇戰爭日本亦表示須附以修正但加藤聲明不欲保持海軍力等於英美下次會議白里安擬提陸軍限制案日本續將提出太平洋問題不日將續有驚人發展（十五日） 
　　東京電　日本言論界初得休士提案一致稱許今續得華盛頓消息加以國内研究確知提案眞意對於細則漸多訾議政界言論界批評論調皆甚美滿各方面輿情皆謂提案大綱可成立惟在切實承認前須修正數條尤注重美日間相對的海軍力記者訪問政界得悉加藤地位至高官場僅稱讚提議而無實在議論惟有責任某當道言時局刻在美京主持者卽爲加藤如原敬尙在加藤答案須經其核准若高橋内閣則無人能置一否詞自首相以下無不屬望加藤爲日本解决軍備問題海軍省人員尤默無多言該省副大臣對記者言加藤所稱休士提議雖屬積極但可爲討論基礎一語可代表日本海軍界意思日本或將提答案但僅爲末節無關宏旨其他海軍人員談話表示其最反對之點某要員曰拆毁戰艦陸奥號殊可惋惜此艦近始造成上月試駛完畢月内即可供差觀此則日員不贊成拆毁甫成戰艦之態度可見日員意見陸奥宜列入准留十大戰艦之内而拆毁舊艦山奥號海軍方面且有投稿主張日本留大戰艦十二美國留十八爲三與二之比例以符合加藤赴美前海軍當道之决議此輩主去山奥號而留加賀號土佐號謂加賀現已準備試駛土佐號亦定下月中旬下水一切工程皆已佈置什六拆之可惜衆料日本答案將以廢除菲列濱甘姆夏威夷新加坡防衞設備爲請日人視太平洋設海軍根據地問題重要等於海軍噸位若遠東海上無復有能容英美艦隊集中之軍港則其效力無異日本多置若干巨艦日本造船業已有反對聲浪恐美議成立營業全廢現已酌裁工人先事預防近兩年來私人船廠頗形發達徒因定造戰艦故一旦停造此業必不振其反對理由爲船廠停閉戰時將無以爲國造艦平時亦無以維持航業顧此種言論不爲大衆贊同報紙社論欄與新聞欄論調極不一致大可注意社論稱讚美國提議拆毁未成戰艦之誠摯而新聞欄則載海軍專家之談片大都從狹仄觀察點抨擊美議之細則（十六日） 
特約路透太議專電 
　　十五日華盛頓電　英國對於休士氏之建議所最注重而不以爲然者爲巨艦噸位抵補一節至於英美兩國各得置海軍五十萬噸日本得置三十萬噸之分配可不置問惟停造巨艦十年之議苟非積極裁減製造軍備之機廠則實無意義英國專家之意再造軍艦之期限宜延長若干年或規定每年祗造一艘或僅許每國有一建造巨艦之船廠俾造艦機械得隋限制軍備計謀之進行逐漸減少若不減少造艦之具則縱有限制造艦數目之計畫終不能貫澈所期向之觀念因各國仍能隨時擴張海軍至任何程度也至於潛艇一層英國從未有或欲有潛艇九萬噸如休士氏計畫中所列之數英國縱不建議廢除潛艇亦必主張限制潛艇之大小及其武裝英代表固知不加監督將無以遏止小軍艦之建造但各國不能造四千噸之大潛艇訓練潛艇所需之人員而不爲衆所共知凡潛艇可用于攻勢者厥惟大潛艇若小潛艇則僅可用於防衛耳英代表又以休士氏計畫中所裁飛機運送艦之辦法將使美國占勝着蓋英國因戰時關係已造飛機運送艦多艘此後不能再造而美國今則無此種艦此後可採用最新方法以造之也合上述各節應加修正外英代表對於休士氏之計畫竭誠歡迎認爲可解决軍備問題之良好基礎 
　　十五日華盛頓電　貝爾福氏對於英國與海上交通之關係言之最力謂若美國西部孤懸海外萬哩而國之中心僅爲一地小民稠之島全恃海外貿易以供給其原料與食物者在會諸君試思之其與海上交通將有若何之關係乎英人賴海上交通而生活苟無之則人死而國亡此乃英人未有能偶忘之者也英人贊成休士氏提議之精神與原則視此爲改革軍備空前之大計畫今固未便進言其細則然細則具在惟委員會可充量討論之英國專家以爲潛艇噸位過大潛艇乃一種極易濫用之船隻而在最近戰爭中濫用已甚宜限制其噸位並禁止大潛艇之建造蓋建造大潛艇之主旨不在防衛而在攻擊且大潛艇攻擊時所用之方法足令文明國思之失色也至於添造新艦以補舊艦一層及巡艦問題皆應由專家考慮之休士氏之提議大綱將永爲世人崇拜遵奉上述之修改皆不損及休士氏提議之王要結構也貝爾福演説時會衆皆靜聽之貝個人之聲望與其演詞之莊重頗使會衆感動 
　　十五日華盛頓電　加藤海軍大將稱美國之計畫日本深爲欽佩不能不爲鼓起此計畫之高尙目的所動凡立國須置安寗所必要之軍備此爲一般人士所公認故研究縮減軍備計畫不可不於此需求深爲衡量是以日本願提出數項修正文日本現有之計畫專在証明其從未謀圖攻勢之戰爭云云加藤海軍大將之演詞衆極注重之日本代表團雖已非正式表示贊成美國之建議但衆信日本因美國之建議性質廣大頗覺不安今加藤以莊重之詞宣布日本之誠意贊助人心大爲鎭定 
　　十五日華盛頓電　顧維鈞博士之言論謂中國代表對於大會開幕時所表示之公正精神與高尙道德之聲調皆大爲欣悦如以此精神解决大問題則中國所可望於大會者正多中國代表現以信任與希望應付大會之議題 
 
 

Page 9

 
 
   
 
 

Page 10

 
 
世界路透電 
[華府會議第二次開會記]  
　　十五日華盛頓電　大會今日開第二次會議其主要特點爲貝爾福氏提出美國對於限制海軍軍備之意見貝爾福氏言休士氏建議實爲歷史上之偉舉十一月十二日將爲改造世界運動之新紀念日又言美國在交通上固萬全無虞而不列顚帝國之公民則無一能忘其生命繫於帝國海上之交通各國間關於戰艦基礎之分配殊可接受所限之數亦頗適當惟潛艇噸位當加减少且當禁止建造大潛艇至於巨艦與巡洋艦補抵問題應移交專家議决蓋此非全艦隊之行動固不碍美國建議之主綱也貝爾福氏述及潛艇一節時衆皆喝采 
宣布英國擬以至誠贊助美國之計畫時衆皆起立歡呼半分鐘之久貝氏宣讀喬治氏贊同哈定總統與休士氏演詞之電文後即於歡呼聲中結束其演説於是加藤海軍大將起而發言聲明日本凖備大减海軍軍備之志願並言日本不欲置與美國或英國力量相埒之艦隊惟更換舊艦之建議日本海軍專家擬作特别考慮以期提出某種修正以供美國及其他各國代表之考核意代表山塞爾氏法代表白里安氏均宣布其本國政府贊成美國之建議 
　　十五日巴黎電　參與華府大會之各代表今日謁見哈定總統祝賀大會之進步今日令人驚詫之事爲貝爾福氏之宣言（中有闕文）時報探悉英國須俟大會規定美日法意四國之縮滅軍備事後始允切實贊助縮減海軍計畫陸地軍備縮减問題未必不在大會提出而與海上軍備問題合併爲一倫敦條約大約將附屬於遠東問題之解决日本在原則上接受美國之建議已於加藤海軍大將宣言中見之如日代表團及時接東京覆電則將於公開會議中徵實之惟時報探悉日本雖在原則上贊同休士氏之建議但未必不加嚴重之批駁日本所關心之第一問題乃欲知日本應置之新式大戰艦噸位僅及英美百分之六十是否敷其防務之用贊成此議者謂日本距其他海軍國甚遥其供自衞用之海軍力自可縮減無庸多置惟日人之意分配海軍問題與其他二原由有關一根據軍艦速率之增加輓近科學日有進步此非不可能之事另一原由爲附近海面外國海軍根據地皆甚强固敵軍可由此以戰日本自衛之海軍美國方面則以廢除英日聯盟爲美國在縮减軍備大會中所持政策之樞石休士氏大約將在大會宣布美國願見英日聯盟之（闕文）美國將來在遠東之態度多視聯盟之命運爲轉移至關於法意兩國則休士氏已宣布願兩國實力與議遠東問題與縮减軍備問題 
　　十五日華盛頓電　休士氏結束辯論時申謝各國代表發誠摯之演説並試謂今日已爲進行考慮詳則之時全問題今可從事研究大會之結果可保訂成適宜之協約停止攻勢之海軍戰事午後五大國代表集議討論休士氏之建議 
　　十五日華盛頓電　今日開會中英顧問最先到會次爲美國顧問委員會會塲周圍有兵士密布哨隊僅携有正式證書者得以通過當代表聚集時有女子六人携旗在總門前排列要求釋放政治犯 
[華府會議之各國觀]  
　　十五日倫敦電　英官電稱海軍專家現正討論休士氏之建議至深夜始已此後除公報外無消息發表 
　　十五日華盛頓電　英相喬治氏電致貝爾福氏熱切贊同其所稱哈定總統與休士氏演詞果敢而合政治家身分含有無窮希望之意見又謂大會希望之佳無以復加　　十五日倫敦電　倫敦日使署一等秘書永田氏以所著一文投載星報力駁日本刻正從事備戰之説謂日本艦隊縱能安然布列美日間之廣洋然斷不能長久維持援濟事務無此則攻軍雖暫獲勝利亦不可得永田氏末謂英國與所謂太平洋問題完全分離故可爲最公允之調人日本得貝爾福氏周旋於美日之間誠幸事也　　十六日倫敦電　華盛頓英訪員皆稱中國當然仍爲大會之焦點一切多賴日本之善意日代表加藤氏之宣言已引起甚美好之印象 
　　十五日華盛頓電　限制軍備委員會今日决議指派海軍大將股員會詳細查覆休士氏之計畫由美國海軍次長羅斯福氏主席英裴蒂氏法彭氏日加藤氏意亞克登氏均與其列 
[法閣員之中法實業銀行談]  
　　十五日巴黎電　據半官消息稱財政總長杜美爾氏昨向財政外交委員演説中法實業銀行問題述及以庚子賠欵挽救該行之建議謂總理離國未能獨斷委員會於是乃休會前財政總長瑪爾薩氏極言挽救該銀行之必要前總統普恩賚謂中國來電切言該行失敗所引起之困難及法國所受精神上與物質上之損害又謂計議保全法國在遠東勢力與威望之方法實爲絶對必要之舉 
[各國近事記]  
　　十五日倫敦電　内閣集議多時已答覆北愛爾蘭之答案聞文内僅重行聲明政府之地位 
　　十五日巴黎電　大使會議將於明日集議　國際聯盟行政會應英相喬治氏之請擬於明日在小魯才僅開特别會議討論南斯拉夫阿爾巴尼亞爭端 
　　十五日巴黎電　奥政府接協約國委員團之照會後即將派兵占據白根倫 
　　十六日馬尼刺電　此間中國領事署人員自四月至今未獲官俸領事等現賴華僑註册費之小費以生活 
太平洋路透電 
[中交兑現風潮平息]  
　　十六日北京電　昨日午後發生駭人之謡言致中交兩行發生兑現風潮今日仍未平靜昨日午後兩行兑付之紙幣共數十萬元至深晚始閉門今日仍從事兑付持票兑現者多屬小數錢舖多家因現銀告罄被迫暫停兑換惟銀行仍照常兑付故市面已漸安定不致有重大風潮銀行公會現輔助受擠之銀行如有必要擬提取存放外國銀行之儲備欵各銀行代表今日午後在公會開特别會議討論挽救市面辦法警察憲兵現張貼告示勸民衆勿爲虚妄之謡言所愚謡言何日而起今未能確切查明衆疑乃新近出閣之某政治家所散播　　十六日漢口電　中交兩行今日有兑現風潮 
國外要聞 
[維也納通信（再續）（中一）]  
　　中歐貿賽記 
　　會塲外觀大圓屋建置已如上述頗有比衆不同處其他如影戲貿賽適居草塲大林園近旁博覽會道Auss * 
tellungsstrasse望衡對宇均有游戲塲性質大堪助興視游戲塲更進一層之娱樂機關以奥京爲更出色者惟音樂堂其大建築則在黑山坊Schwarzenbergplatz附近用爲音樂貿賽晝陳樂器夜啓歌筵復有舞珮塲Oper大戲台　Theater若干處分道揚鑣引人入勝此外若奥前皇新宫·若義捐營房·右商校均爲公家大建築不必有法國里昂貿賽時空地蓋棚房踐泯塗冒西風之苦境誠哉維民納京城不愧爲天造地設之貿賽城矣古國之爲貴固不僅其保有久遠之歷史以奥京言尙有五美足以自存一曰戲曲二曰舞樂三曰建築四曰藝術工業五曰對於歐洲各國友愛之情以上諸端非等農産礦産表面觀之自甚空虚而細按之尙可無中生有爲謀國者布演戲法之一種資料説者謂奥國此届貿賽雖爲經濟計畫而尙含有政治作用蓋奥國人士中鑒於國家之瀕於破産與大局之岌岌不可終日頗多主張與德意志合併者（其中以大日耳曼黨爲最甚）前度馬懿内閣之倒即爲反對與德合併無力遏止各省自决投票之故此次奥國朝野人士合力以成貿賽之盛即於大衆絶對抱悲觀時别用一法表示奥國確有獨立存在之能力也讀者試深味奥大總統翰因禮及貿賽總理煥謨氏之演説即可於微言大義中窺見其底蘊歐美各國大人物謀國之忱與其嘗抱樂觀百折不回之素養眞足令人欽佩獨我中華古國雖未陷入奥地利之悲境而中上社會人士中確知潔身自好者據其多數而言莫不頽喪抱悲觀知時事之不可爲預料國家運數之必當有退無進以靜待來日大難之至對此奥地利亦知所以自省歟 
　　會場内幕各處大致相同塲内路徑大圓屋最深處爲七套圈由外圈轉入中心須降階而前所陳物品不限門類餘下四處因類分組其路徑係於一方框中加入數行直線每組爲一室圖其平面極似一紙直行鈔本雖覺左右可通不免顧此失彼當外客進塲時舉首一望五色斑爛之旛形市招自屋頂仰牆片片下垂如經蘇州城曲巷中見横竿晾衣盡從行人頭上過也每家商户小築如亭榭如爲精緻微密之細工所占面積至微深度祗容一半桌計其陳設品類屬於大圓屋内部者爲絲經毛布皮革衣履地毯木器耍貨五金貨運動器械燃燈發電各裝具陶磁玻璃等各項日用器皿各種刷帚化學品等屏絶華奢二字頗有衞文公「大布之衣大帛之冠」氣象屬於大圓屋西口外者爲各式車輛及農作園藝等大小器械屬於貿賽宫者爲美術品花裝吕人工寳飾細木彫嵌金銀珠翠傘杖鐘表皮篋革囊烟皿菸斗之屬及由棉花火藥和樟腦化成之假琥珀假明角等屬於義捐營房之紙業貿賽者則爲公事房用具及一切紙片紙匣板屬於商業學校之大樓者爲各種鏡類照相具牙料外科用品及用橡皮製之各種物品其在奥皇新官與「戲劇貿賽」並設者爲皮貨貿賽及上等木器上等毛氈書籍圖畫郵票釘書器救荒紙鈔等物此當日會期中分組競賽之概觀也（未完） 
[勞農政府宣布大赦辦法]  
　　華俄通訊社十二日莫思科電云全俄中央執行委員會加里寗氏頒佈大赦令後又宣佈辦法如下（一）凡政治犯定罪拘禁在一年以内者概行釋放（二）凡定罪拘禁一年至三年者减爲拘禁所定期間之半拘禁五年者（爲俄國法律上最長之徒刑）減爲三分之一（三）凡經各行政機關放逐之人民概允回返本土惟以不再含有妨害人民治安之危險性質者爲限（四）此外所有拘禁之政治犯未曾加入反革命黨團體攻擊政府者概行釋放（五）所有因違背糧食徵收律·加入塔琅斯塔得亂事·無知加入反革命黨軍隊·及戰時逃陣已加罪之人民概與赦免（六）凡經法庭根據以前數次大赦定罪拘禁五年之罪犯土匪與參加白黨之陰謀及充當白黨偵探者仍照原定徒刑施行不與赦免（七）其尙未轉至民事法庭之案件得由特别委員會考察犯人之性情等斟酌釋放之（八）凡由本大赦令宣佈赦免之人犯自本令頒佈日起一月以内概行釋放全俄中央執行委員會會長加里寗一九二一年十一月四日莫思科 
國内要聞 
[北京通信（吹萬）]  
　　中央財政與北京治安 
　　中央財政之窘夫人而知之矣然國人之知中央尙不逮其困窘之甚中央收入向恃關餘鹽餘烟酒税爲大宗而鐵路之特别會計則更較爲富裕自關鹽餘抵公債整理之擔保品後關餘已無餘可言鹽餘則在二年以内因抵押各項小借欵亦無餘可説烟酒舍京兆月六十餘萬外餘多爲外省所扣留交部收入向恃京漢爲大宗蓋各路中惟京漢利最厚可有餘近者吳佩孚覇佔京漢路自委南叚叚長所有收入概作軍用自長辛店以至漢口其欵皆入吳手交部僅收得北京至長辛店一叚以償京漢餘利作抵債息不敷尙鉅故交部近亦變爲窮部其每月協濟政費二百萬更無從出矣 
　　北京最關重要之支出厥惟近畿軍警餉舊時近畿軍警餉月支八十萬中交兩行各擔任代墊二十五萬餘三十萬則由財部向各銀行臨時移借而以鹽餘作抵近因鹽餘無餘故中交兩行亦不能再墊於潘氏下臺時聲明以後不能再墊而支出一方則反加多蔡虎臣之一師旣加入中央支出而鄒芬一師亦開回近畿姜桂題之部下所謂毅軍得近亦因失其地盤而仰給於中央第九師舊有一團出外防俄即宋支隊長之部近亦開回近畿故每月軍警餉乃至百二十萬之多此百二十萬刻皆恃財政部之臨時移墊其爲難情形固不言可知矣日前第九師忽揚言欲整隊入城打草榖經羅年豐臨時以私人名義借欵前往發放得以暫免然北京城中早已草木皆兵矣北京失業之人民冬日無袴不克出門者據辦理慈善事業者之調查有九萬七千餘口至於各部部員敎育部今已實行罷工全部僅會計司與薪在五十元以下者依然到部蓋薪水在五十元以下者向例照發無罷工必要而總長薪金亦按月支付未欠分 
[北京慶祝世界和平之盛况]  
十一日各校聯合遊行在天安門前聚集情形 
文獨苦多數部員六月不給亦無怪其罷工也司法部本與敎部約同時罷工經董總長竭力設法向鹽務署索得五萬元部員因未罷工而四廳則今日亦已實行怠工矣鹽署本月鹽餘約可得二十七萬乃至三十餘萬方於上星期六備文至稽核所大約一星期方可撥乃以此欵作抵向銀行移借今日已墊支票五萬金城鹽業各半交司法部然四廳之事一時尙無辦法其實四廳罷工其關係地方治安者較各部爲大不知當局究如何辦理也 
　　財部本有罷工之説　上星期六庫藏司已有兩科全體請--- 
假其他各司亦幾效尤經部員中有識者勸告謂各部皆可罷工財部獨不可罷各部之罷工尙恃財部爲之設法財部亦罷工則人皆絶望前九師兵士曾揚言謂文官月入數百元者尙且不幹我等月入數金今竟無有不能不另打主意今財部若再罷工則地方治安立時可以不保云云以是財部之罷工又打消刻下中國銀行方面已不能再借向外國銀行借欵又無良好之抵押品鹽餘之在二年以後者銀行方面多以其太遠不肯偕烟酒借欵雖在談判中然徐恩元力主以餘欵作設稽核所用而財部則欲移以救急故尙難解决阿卜脱從徐言亦謂稽核所無欵不能開辦但推測結果阿必讓步而數目問題則刻尙難定外傳千八百萬之説尙非眞相蓋財部以所餘僅二百萬而稽核所開支月須十四萬利害相均相差過鉅故又有三千萬之説現談判尙未終結以阿高之談判雙方皆用文字翻譯需時故進行甚緩然簽字則爲必不可逸之事矣 
[我國太會代表已出席]  
　　外傳因證書障礙説不確 
　　前日華盛頓會議開幕之際有謂我國代表因證書未到不得加入者至證書未到之原因有謂因外交部前組織太平洋會議籌備處時交際司長某頗不贊成諸事多置不理因之該處辦事人員以不熟部内成例致此種關係重大之事亦遂忘却第一批代表啓程時竟不及携去至第二批代表啓程時始交周自齊帶往但周氏現正在途中故各代表不能於開會時提出作證惟昨日太平洋問題討論會代表往外交部質問時據接見之某司長云當我國任命施顧王伍等爲全權代表之時即已正式致電美政府請其查照接洽手續上非常完備外間所傳因未帶證書不能出席之説恐係某外交方面之作用殊不可信則是此等傳説或係誤傳亦未可知矣且按諸向例凡政府派代表出席於國際會議其證明資格之手續原有兩種一爲以任命狀證明二爲電令駐外公使向駐在國政府通告前次巴黎和會中之我國代表如陸徵祥則用第一種手續者如顧維鈞王正廷則皆因未及寄到而用第二種手續者故某司長之言亦不能遽斷爲掩飾之辭兼之顧王等抵美後美國即正式招待且已正式覲見美大總統十一日午前將開會時亦有電報告謂今日開會均往列席更可見其無此問題也再以參與太平洋會議代表團諮議楊天驥十一十二兩日自華盛頓來電證之則更可明瞭矣原電如次（一）本日代表偕代表團五十餘人參與美國爲赴歐戰死軍士國葬典禮並代中國總統贈銅像鐫華文年月紀事儀式甚盛觀者塞途又施顧兩使自八日起與各國赴會代表晤談交換意見及與美外部商開會儀式極見融洽華會定十二日午前十時半行開幕禮望速轉各報及津滬兩處驥十一日（二）北京施督辦鑒今晨開會美總統致開會辭英代表推美外相爲主席述會旨及减軍辦法如十年内不造戰艦已造未成者一律停止英美戰艦限五十萬噸日限五分之三等語次法日意比中國荷葡等代表均發言按美此次减軍辦法日期先與列國　商開會時突即提出頗覺美外交之敏捷惟但屬海軍一部將組二委員會一關减軍一關遠東下星期二續會恐須提遠東問題一時散會晚白宫招待代表團茶會中國代表演詞另電即轉津滬各報驥十二日（三）北京施督辦鑒昨開會時主席請各國代表發言中國由施使臨時宣答頌詞大意謂太平洋會議旣經召集美政府至爲欣慰甚信各國在太平洋之政治及經濟上之利得以達於妥洽此乃良好之機會也此次中國參與會議係出自美國之邀請且會議地點即在其首都中國人民尤爲感荷故美政府及人民極盼以親睦協助冀會議之成功並裨益於世界云云即轉津滬各報驥十二日（按上二電語氣間似有訛字） 
[外交當局關於太議之談話]  
　　太平洋問題討論會前日（十三）開會議决請外部公表關於華盛頓會議之各種報告以便討論應付方針並推定俞城之史久光赴外部接洽俞史兩君於昨日（十四）午後赴外部當由某司長接見其談話情形約分三項（一）公表華會報告問題某司長謂當局對於外交事件甚望能達到完全公開之程度但亦有關係國際重大事件不便直接發表者故不能不分别公布之方法即以後凡可公布者自當分送各報社發表以供國人之研究如遇有不便公布之文件則當隨時邀請各名流到外部所設之太平洋會議籌備處接洽探究内容以資應付（二）我國代表出席開題某司長云嘗我國任命施顧王伍等爲全權代表之時即已正式致電美政府請其查照接洽手續上非常完備外間所謂爲未帶證書不能出席之説恐係某外交方面之作用殊不可信（三）魯案問題某司長表示當局對於魯案方針現已决定提出華會惟應取之手續及將來之地步均須愼密研究現已致電華會各代表囑與各國接洽俟有適當時機即當提出 
[外交團阻止南北再戰之計劃]  
　　北京晨報載外交界方面消息云日前領袖葡公使約集各公使在葡使館秘議對於我國南北戰爭應付方針决定辦法三項（一）中國南北戰爭如至實現之必要時由北京各公使及廣州各領事分向雙方政府正式勸告息爭并聲明長江方面外商因戰事影響所受意外損失由交戰方面負賠償之責（二）勸告無效以致戰事實現則由列國共同組織海陸護商軍隊陸軍以一師團爲度由法國駐華總司令任正司令英使館武官副之海軍以戰艦十八艘合爲一艦隊由美國駐滬海軍司令爲正司令日本駐青島艦隊司令官副之將海陸各軍分佈於淞滬漢宜各埠保護列國僑商（三）戰事若遷延擴大則列國集合在華海陸各軍實行以武力制止南北軍隊均不許渡江有戰事行動但遇不得已時各該軍隊屬於撤退性質者不在此限云云又聞某機關昨接駐滬探報云列國組織之聯合艦隊業已在滬編制就緒其間以日本軍艦最佔多數英美法次之所有各艦分駐地點亦已支配妥協並公推駐華英國水師提督哥勒福大將爲總司令日本海軍吉田少將爲副司令哥勒福大將已於眞日（十一）由滬乘坐阿拉各耳號旂艦趨往長江一帶巡視並至南京晋謁齊督晤商一切副司令吉田少將亦擬於日内乘坐明石號日軍艦出巡長江上游 
[鹽餘預抵借欵之調查]  
　　年來北京政府零星借欵多以鹽餘指抵據國聞通訊社調查此項鹽餘抵借之欵自本年十一月起每月應攤還之數如下（凡在本年十月以前已經還清與已撥還一部或未照撥而又轉期者不在内）（一）交通銀行十一月至十一年三月止每月應攤還洋五十萬元共計二百五十萬元（二）勸業銀行十一十二兩月每月應攤還洋四十萬元十一年一月十五萬元二月十萬元共計一百零五萬元（三）道勝銀行十一月應攤還十五萬元十二月五萬元又在十一年七月以前應還三十萬元共計五十萬元（四）北河工欵十一月至十一年二月每月應攤還十萬元共計四十萬元（五）聚興誠銀行十一十二兩月每月應攤還十萬元共計二十萬元（六）中國實業銀行十一月應還二十萬元（七）裕通銀號十一月至十一年二月每月應攤還六萬元共計二十四萬元（八）匯豐銀行十一月十二月每月應攤還四萬元共計八萬元（九）明華銀行十一年三月起至七月止後月應攤還十萬元共計五十萬元（十）華法銀行十一月至十一年九月每月應攤還三萬元共計三十三萬元（十一）福利公司十一年十月起至十二年七月止每月應攤還二萬五千元共二十五萬元（十二）阜通公司十一年四月起至十二年九月止每月應攤還十六萬六千六百六十六元六角七分共計三百萬元（十三）敎育凖備金國庫劵十一年八月起至十三年三月止每月應撥十萬元共計二百萬元（十四）清室優待費國庫劵十二月應撥五萬元十一年一月至七月合應攤撥六十八萬元共計七十三萬元（十五）明華銀行十一十二兩月每月應攤還十四萬兩共二十八萬兩（十六）大倉洋行十一月至十一年三月每月應攤還日金三十萬元共計日金一百五十萬元（十七）正金銀行十一年一月至六月每月應攤還日金二十五萬元七月至十一月每月應攤還日金五十萬元共計日金四百萬元（十八）興亞公司十二月應還日金六十二 
 
 

Page 11

 
 
萬五千元（十九）匯業銀行十一月十二月十一年一月每月應攤還日金三十五萬元二月應攤還日金十九萬七千五百元共計日金一百二十四萬七千五百元（二十）商業銀行十二月至十一年四月每月應攤還法金七十萬佛郎共計法金三百五十萬佛郎（二十一）震義銀行十一月至十一年二月每月應攤還義金三百萬吕耳共計義金一千二百萬吕耳 
　　此外聞勸業等行尙另有押借又費克斯公司僅欵甚巨則尙未能詳悉姑缺而未列又所列各項中間有一二宗約成而未能實行交欵者但確悉其數不大兹根據調查成約時之實情故仍列入 
[北伐聲中之贛局陳光遠大有去志]  
　　自廣東北伐説高唱贛省地連湘粤有必劃爲戰區之勢陳督心頗不安前曾密電北京辭職請以贛北鎭守使吳金彪署理督篆一面遣代表夏同和往説西南言彼此不相侵犯近忽探聞西南政府有由贛圖長江之説陳督愈抱隠憂日前又密派某副官來潯力請吳金彪晉省暫護督篆詎吳氏發誓不願護督並有如不許我爲贛北鎭守使即爲九江人之宣言是陳督軍事責任一時恐難卸脱近雖與吳佩孚商議防粤之策而奉軍又欲伸其勢力於長江直奉兩系内部暗潮甚烈張宗昌去歲與陳本有嫌隙聯結奉系報復之念未嘗稍懈直系則有王承斌率師來贛奉系則有派陳德修來贛之説陳督處此地位愈難應付現在南軍近偪贛南謡傳大庾失守贛南商號曾有信來潯停止運貨贛西方面又有沈鴻英潰兵騷擾市面之訊人心頗爲驚惶日前高級軍官眷屬由潯北歸者頗夥即陳督寵妾素不離左右之四姨太並其夫人小姐等亦均於前日乘南潯車來潯轉輪赴津觀此亦可見贛局之喫緊矣 
[混沌中之河南女師風潮]  
　　解散後學生組織自治會 
　　河南女子師範學校因更易校長問題發生風潮頃聞敎育廳長主張暫行解散於十二日晚發出佈告一紙略云爲佈告事查本廳前令該校整頓敎務原爲力策進步起見詎意該學生等多所誤會率意孤行無法維持兹據情呈報省長奉諭暫行放假令學生一律回家聽候定期召集授課除分呈外仰該學生等一體懔遵毋違並一面發出通啓令各生家屬將學生領回詎兩日以來學生搬出校外者甚少因學生家屬在省垣者尙有人照料而外縣在省留學者舉目無親欲歸無資一時相約不肯離校組織自治會維持秩序終日温課不出校門一步較之有職敎員時尤爲整肅一面發出宣言一面又上軍民兩長公函謂接本校通知家長函謹悉省長大人令本校暫行停辦學生等不勝惶恐駭竊以河南女學極不發達女子師範僅此一校此校之設關乎敎育者至重且大不待生等贅述謹將此次風潮始末爲我督軍省長約略陳之姚煥光不通敎務前曾任本校敎務主任經省長派員查撤有案可稽今復來長女校學生等有鑒於前不能不表示拒絶以爲吾豫敎育界不乏學識優良之選奚必姚某繼知姚係代理無關輕重乃安心受課以靜待優良正式之新校長孰知姚某挾恨報復商請敎育廳長開除學生三十餘人學生等一時忿激痛哭流涕委係實情而不知者誤爲學生對於廳長有若何之無禮舉動是未明眞象也學生等千里負笈實屬不易現正發憤努力以期仰副國家及諸長官之栽培不負家庭之期望今若半途歸家實無顔再見故鄉父老大人熱心敎育夙所欽佩敬祈於本校早賜完善解决之方則生等不勝感激盼禱之至女子師範全體學生泣叩同時該校敎務主任鮑象予亦發出啓事一紙歷述在校校事情形及職敎員認敎廳訓令之有損譽多方調停無力轉圜只得决然辭職據昨今兩日觀察該校實陷於混沌狀態有人謂李廳長日昨又向學生聲明並不停辦只要承認姚煥光充當校長即可恢復原狀而又一方面之傳述則謂敎育廳中多數人主張將該校完全解散另換一班職敎員另招新學生以期貫澈敎廳主張異説紛紜莫衷一是日内未必有相當之解决方法也 
[吳佩孚代表來粤之行動]  
　　近日粤報發表吳佩孚代表行動之消息云吳佩孚近因西南各省出師北伐之説極盛而湘蜀二省又有反攻之勢特派遣代表多人分赴滇湘蜀黔粤各省設法疏通希冀打消出師之舉其派來粤省者有包蘭友張雨山二人包爲吳之心腹年來奔走湘粤滇數省多包任之此次乃偕陳光遠代表夏同和來粤藉夏爲先容張乃湘省軍官由吳佩孚劉承恩合派二人現已先後抵粤據包語某要人云徐世昌之任期將滿其總統之存在與否已不成問題今中國人民所當防範者不在徐世昌而在張作霖因張主謀復辟勢將成熟吳巡閲使久欲除張而力未逮若西南各省能合力以出師除張則吳願爲前驅而吾國南北大局可以解决惟據民黨方面之評論謂吳佩孚如能力任驅逐徐世昌張作霖以贖决堤殃民之罪西南各省自可與之携手而共任天下事若用前年故智得欵而反爲西南之敵則今後西南當局當不致如岑春萱之愚故吳如確有此志不可不先立功自見否則殊難令天下人共信云云 
[蜀中災民之苦况]  
　　本年水旱災荒蔓延十二省由各省旅京人士組織救濟聯合會商准外交團以去年海關附捐餘欵三百餘萬撥充賑濟本係一種無國界無省界之慈善事業乃政府藉此機會設立贅旒無用之賑務處督辦坐辦委員纍然數十百員且其賑災命令僅及江浙等六省其餘諱災不報以及不附北方之省分俱以未經地方長官呈報爲詞概行排斥前次辛酉救濟聯合會開會曾經評議員王章祜提起主張人道不分畛域應質問政府請其改正辦法更由被災各省旅京人士分别向府院報災請賑四川旅京同鄉傳增湘等以川省災情亦重曾公呈政府請求救濟呈文已見各報兹録川中兩電如下（一）北京四川會館值年羅澤諱先生鈞鑒感電悉本年春間縣南市郭里妖匪變亂焚殺刦掠蹂躪區域二百餘里被災人民一萬餘家其中待賑之極次貧民數千家滿地瘡痍至今未復曾經電請各上峯指撥募集奉核准由本縣徵局撥洋二千元並借發倉榖一千石各在案但撥欵尙未領到由敝知事借墊洋三千元購運米鹽并設局勸募計三次親赴災颧散賑現災黎雖獲安集但散放與撥募相差甚遠將來塡還借榖尤甚困難復於夏間大雨傾盆山水暴發縣西三正里七甲地方田土禾苗多被冲毁並淹没人口傾倒房屋橋梁災民嗷嗷待賑計極次貧民又一千三百餘家當商同團保籌賑妥爲安集一面報懇核撥賑欵千元在案今仍未克領到竊敝縣先後被災區域過廣災情甚重杯水車薪終難濟事省署雖有子惠之心發欵賑濟但值此庫空如洗復兼軍事發生實有難於照欵立撥愛莫能助之勢執事等人道爲懷聯合救濟更情殷桑梓籌集欵項分撥賑濟切盼惠濟鉅欵俾達善後之目的不第該災黎等感荷無旣矣萬縣知事王應心覆感（二）北京四川會館值年羅春士陳子鈞蕭子超吳仲虞馬彞德諸先生均鑒感代電奉悉天不相蜀大兵之後繼以兇災諸公關懷桑梓念及饑黎感激之誠匪言可喻兹將東道被災各縣分别等差另具一表用塵鈞覽尙望迅予提交聯合會惠寄鉅欵俾待死災民得以全活幸甚東川道道尹葉茂林印 
[蘇議會中之一波瀾]  
　　張孝若元電眞假問題 
　　十四日蘇議會開會又不足法定人數十五十六休會兩日目前景象沉寂已極惟暗中尙有一段秘史可以覘議會之變化請爲閲報者簡述梗概焉十四日午後議員劉文輅吳輔勳到秘書處出示張孝若致金陵俱樂部寒電「頃致省議會電脱離俱樂部係人冒發乞速與秘書處交涉請勿印布」云云秘書處答以俟接到來電再行關照斟酌辦理迨黄昏時而孝若之元電果至（原文見昨報公電欄）當此電送到秘書處時適議員蔡璜楊而墨在座當即促之油印秘書似有難色蔡楊回寓研究以爲此電甚關重要復函請秘書處趕印分發今日又有陳亞軒趙雪薛　等得悉質問秘書處該處知不能再秘因分函答覆諸議員略稱「昨旣有劉議員等預囑勿宣今又奉吳議員輔動等函并面稱不能印布有本人電稿爲證如須印布須與吳函同布云云合將經過情形布覆」楊而墨蔡璜潘承曜閲之憤甚又致函秘書處云「孝若電旣與同會全體有關例應即時印送豈容爲二三有所阻勒如謂冒電自有本人更正且又安知寒電之非假現應將寒元兩電及諸議員阻發並催發之函一并印送是眞是假自有公論如再秘而不宣秘書處當負處遂無處可秘矣「附各議員與秘書處往來函」（一）蔡璜楊而墨致秘書處函頃在尊處得讀張孝若君元電初未經意現經仔細研究實與本會前途關係甚大務祈速付油印分送同會是幸此請秘書處台鑒（二）陳亞軒趙雪薛　致秘書處函頃晤蔡望之楊無我兩先生云在貴處見有張孝若脱離金陵俱樂部一電聞欲秘而不宣不知係貴處主張抑他人有所囑托事關至要祈速照印宣布以釋羣疑而昭大公（三）秘書處復蔡楊趙陳薛五議員函逕啓者昨午劉議員文輅吳議員輔動等來處出示張議員孝若致金陵俱樂部塞電稱頃致省議會電脱離俱樂部係人冒發乞速與秘書處交涉請勿印布云云嗣於昨晚接到南通張議員孝若元電復准大函敬諗一是旋又奉到吳議員輔動等函并面稱不能印布有本人電稿爲證如須印布須與吳函同布云云合將經過情形布復并希諒　（四）楊而墨蔡璜潘承曜周仁泳復秘書處函謹復者頃讀來示不勝詫異電報旣與同會全體秘書處例應從速印發豈容少數人之阻勒如謂假冒何以不待本人更正而遽知其假又安見與劉議員等電之非假應將所有函電同時印發是眞是假自有公論秘而不宣尊處當任違法之咎還祈趕印速發是要（五）趙雪薛靁陳亞軒復秘書處函來示敬悉貴處無擱置函電不發之權即有冒名等情亦應由原電人直接通知受電處何以由金陵俱樂部轉來是眞是僞不等證明即可知其梗概刻望仍照原電按次從速宣布（六）吳輔動等致秘書處函頃接到張孝若先生寒電兹鈔録送上前電如到乞勿印布寒電照原文記後「金陵俱樂部諸同志鑒金密悉頃致省議會電脱離俱樂部係人冒發乞速與秘書處交涉請勿印布張地若寒」此頌秘書處著安吳輔勳劉文輅宋銘勳王景常同啓（七）秘書處致各議員函逕啓者午後印發吳議員輔勳等抄來南通寒電亮邀台鑒頃准閔議員瓛來函以原電諸同志上尙有「瑞老轉」三字現同人意不能節去請照原文加入重發一通以昭事實云云兹特照加重印於後希照　秘書處啓十一月十五日下午八時 
[南京快信]  
　　張紹曾偕王芳亭昨晨由九江乘江安江輪抵寗即入城會晤齊督談三小時聞均關於廬山會議進行之經過晚七時齊督在署設宴欵待旋乘晚十一點鐘快車赴滬　　英國駐泊長江一帶艦隊司官海軍少將馬克倫由漢乘阿拉可耳艦抵寗昨午齊王兩長在軍署設宴歡迎英哲領事徐代交涉員均陪席 
　　齊督定二十一日在小營檢閲第六師及第三混成旅派宫邦鐸爲總司令吳恒瓚李殿臣爲正副指揮慮鳳書爲司令官 
　　吳縣省議員錢鼎等蒸電以吳縣十年度警察費被裁甚巨郭知事不另籌抵補任情折减事關地方治安請取消籠統折减另定辦法 
　　江蘇旅魯同鄉會阜寗縣商會昨均電省議會省政重要應早日解决自身問題 
　　陳光遠派招兵委員袁樹勳帶連排長三十二員赴直隷滄州招兵閩李厚基派徐基帶官佐二十三員赴山東德州招兵 
　　江北巨匪袁玉標昨由五旅排長王起鳳押解赴徐歸案質訊 
[杭州快信]  
　　省署附設之自治籌備處以自治亟待進行所長鄭文易每三六九日召集評議員莫永貞樊光等十一人（每府一人）開會討論一切各縣縣議會已通令限期十一年三月末日前成立 
　　軍警衝突案今日（十六）又開第三次軍法會審 
　　上年浙省採辦平米現將結束俟册報完竣後仍擬向銀行借欵舉辦 
　　杭總商會昨奉財政部删電　三年公債第四次抽籖還本定於十二月一日在中央公園抽籖届時請遴派代表蒞塲參觀藉昭國信 
　　紹屬各縣清鄉辦理已將四月匪勢平靖現已一律撤局各委員前昨等日次第回省銷差沈省長已考核成績分别委差示奬 
　　湘省難民連日分批到浙昨由警廳派行政科員周翥一律遣送赴滬沿途地方官亦派員護送 
　　司法次長余紹宋二次由龍游電省　因有事須在嚴州小作勾留改期今日到省天津高審廳已派蘇宗軾等來杭迎迓 
　　省垣綢業向在春秋兩季定盤本年因絲價奇昻按月開臨時盤陰曆上月行情本廠鐵機普通織緞每尺竟漲至銀一兩三錢七分合洋一元九角有奇上海各莊均停＆ 
止辦貨杭垣各大廠亦停夜工零星小機户之歇業者更夥舶來品之嗶嘰遂乘機競爭價反跌减行銷甚廣杭人莫不歸咎於綢業董事之大阿到持 
地方通信 
[松江]  
　　金山衛拆城風潮近訊　金山衛城前經金由墾殖公司向營産局承領拆賣惹起松金兩縣人民之反對兩次演成武劇嗣經兩方各將拆城保城意見呈訴督省兩長而督署始終抱定拆賣之主張曾經令飭兩縣議覆拆賣辦法金山縣署原議歸松金兩縣農商會長經手拆賣而松江縣署召集行政會時雖曾口頭談及歸公司拆賣而以兩縣農商會長監督之然以農商兩會不肯負責業經以本會職務繁重無暇顧及等詞呈復縣署而保城分子不悉内容見報載松江縣行政會主張歸公司拆賣遂於昨日致函本縣農會詢其有何黑幕並有本會誓死保城等語至主張拆城之墾殖公司方面亦以幹事長王斌屢次假借旅滬某巨公名義操切專斷致惹極大風潮羣起反對並以王斌所借松江某君之領照費一千餘元到期不還被某君提出起訴法庭之最後警告尤於公司信用有碍故定本月二十四日開股東會時將幹事長另舉他人以資整理 
[蘇州]  
　　田業會議决减租　蘇城田業會前准縣署函送荒册當經派員復查後議定將顆粒無收及收成在一二三成者一律剔除在四成至六成者按照所勘成數完租此外高下受災田畝均予普減凡趕限完租者限減一斗受災重者災米減二斗五升次者災米减二斗輕者災米减一斗五升並許各田户將受災情形隨時報告各棧酌量减租昨已開單函請縣署布告周知 
　　第二師演習對抗　齊督軍擬於日内出巡布置江防檢閲軍隊此間軍界以齊督即將來蘇籌備一切異常忙碌第二師五六兩團自昨（十六）日起在盤門外一帶演習對抗及一切戰略之設備極爲認眞 
　　税所長走馬上任　蘇城税務所長陳廷英以辦理不善被控在省兹經財政廳將陳所長調任姜東税務所遺缺委任江蘇任用道尹田紹白接代田奉委後已於昨（十六日）到蘇接任矣 
[無錫]  
　　野鴨成羣食稻　錫地田中晚稻現在均已收刈登塲澄地尙在收刈之中乃該縣青暘鎭一帶近日忽來無數野鴨約有數萬頭之多成羣結隊在田中吃稻頃刻而盡雖經鄉民日夜在田驅捕但爲數甚多大有驅不勝驅之勢該邑夏秋遭水今又遇鴨患農民入爲愁歎 
　　省令限緝命案　北塘九豐麵粉公司批發處出店司尤老二彼人兇殺一案縣署迄今尙未破案即所獲之嫌疑犯兩名亦未得有確供昨聞省署已令飭趙知事限期速破呈報復奪不知縣署能否早日破案也 
[鎭江]  
　　道尹注意賑務　淮揚胡道尹通電所屬各縣知事云現在各縣水災冬春須辦工賑各閘工程固應修復即縣境通行大道之處亦應一律修治以工代賑仰速查明各該縣應修道路里數給圖貼説限五日内呈復以憑察辦又聞胡道尹以鹽阜寳三縣水災奇重寒冬甫至特捐募寒衣每縣各一二萬套令飭各縣知事分别具領運往災區核實散放 
　　棉花市價暴漲　棉花一項今庚底貨已空棉區疊遭颶風霪雨收成大爲减色致稍有積蓄者無不居爲奇貨日來市價飛漲皮花每石售至四十五元子花缺貨無市 
[揚州]  
　　邗陽市舉辦聯莊會　江都縣屬邗陽市警區商會及各紳董昨日假警察分駐所内會議舉辦聯莊會到者六十餘人當塲推定河東馬雲卿·河西劉懷德·爲正會長河東尹子淵·周秉乾·河西洪恒愛·丁惠生·爲副會長其辦法各坊設立高桿日間懸旗夜間張燈一遇有警即相率救護自本月二十日始實行頃已備文呈報縣署矣 
　　敎育期成會開會　江邑義務敎育期成支會十四日下午假圖書館樓上開幹事會會長及各部職員均列席議决事件如下（一）呈請縣署籌定的欵函商省立五師開辦甲種講習科及二步各一級以資造就師資（一）自本月二十一日起由調查部人員分段調查學齡兒童令其就學以免有失學青年 
　　通如運銷局長易人　通知食岸運銷局長王君現因事辭職遺缺經丁運使遴委嚴家煇承充已於十四日馳赴差次 
[清江]  
　　碼頭鄉屠宰分塲成立　淮陰本爲南北交通回漢雜處之地牛肉一項不僅爲回民食品即以城廂牛肉湯店而論每至深秋營業即發達異常每店一日收入大約有七八十千之多如三年前閘口之李福今年小路巷之王思效兩家每日銷市竟能達百餘千之鉅統計清江一埠以牛肉爲營業者都八十餘家今秋四鄉被水後農民多將耕牛出售雖有慈善家在清江舊銅元局内籌設養牛廠亦因無草喂養瘟死大半鄉人對於耕牛旣無力豢養只得賣於宰户石碼頭（清江）屠宰總塲近兩日宰牛雖夥究不若四鄉私宰之多現警局爲征收屠税起見令飭碼頭鄉第六分駐所署員唐少卿籌辦屠宰牛羊分廠已於本月初旬報告成立聞該塲宰牛數目每日約在十頭以外似此公私恣意宰殺恐清江浦一帶明年耕牛存者寥寥妨害農業殊非淺細也 
雜評一 
[共管與自管（默）]  
　　北京財政之現象如此國民再放任不管則其危險將由政府財政而及於社會金融 
　　外人鼓吹共管中國財政之説如此國民再放任不自管則其鼓吹將由言論而進於事實 
　　中國財政雖有財政部之名而實則無人負責雖有審計院之設而實則無人監督軍閥但知索欵政府但知濫用財政當局但知借債度日而將來如何償還如何救濟俱非所計故中國之財政直可一言以蔽之曰無人管而已無人管必至有人代管之結果國人苟如憤激者之談希望人之代管也則已苟其不然則必速謀所以自管之法而勿再如從前之放任且所謂自管云者非以空言管之必須預籌方法預儲實力自在金融界之相助爲理而已 
　　謡言之爲物不能久故謡言之影響於金融小而事實之影響於金融大謡言不足爲共管之媒事實則足成共管之果故吾國人欲避免外人之共管舍研究財政實在之眞相速謀自管外寗有他法哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[太會國民代表之來電]  
　　本埠省敎育會等九公團·及全國商敎聯席會議推舉赴美宣傳民意之代表余日章蔣夢麔二君至美後曾迭次來電報告美國情况兹録其文如下美國一般人士頗表同情於中國太會議事日程尙未宣布報紙曾載中國共管説應竭力反抗美國對於中國不能償美債未十分注意中國學生及其他團體預備贊助國民提案（以上紐約發十一月十四日到）太會今晨開幕美總統謂各國均希望實際限制軍備願戰爭此後不再演則增進世界幸福太會與有力焉許士被推爲主席開幕演説即提議停止擴充海軍十年減去美大戰艦三十艘英二十二艘日十七艘如此美剩十八艘計五十萬噸英二十二艘計六十萬噸日十二艘計三十萬噸其他軍備依此爲率太會代表對於許士提案均甚驚服美國人民熱心贊助英代表贊成日代表異常疑駴中國人民對於美國提案應表示竭誠贊助遠東問題大約在一星期内可提出日本堅持在滿蒙西比利亞等處特權須繼續竭力反對魯案直接交涉（以上華盛頓發十一月十四日到）美國一致贊成許士提案英日已贊成其大綱以爲討論遠東問題之張本日本聲勢日張不利中國内鬨·軍閥·財政困難諸端均爲引起共管中國説之主因唯中國國民須有堅强之表示具體之辦法方足以制之施肇基代理首席代表顧維鈞王寵惠輔之周自齊明天可到（以上華盛頓發十一月十六日到） 
[全國國民外交大會消息]  
　　第五次籌備委員會之情形 
　　昨日下午四時全國國民外交大會在寰球學生會之該會事務所開第五次籌備委員會到者如李登輝·吳和士·楊春綠·羅正誼·林景澍·蕭劍秋君等十六人公推陳懋鼎君主席議决事件如下（一）經費一節决自本月（十一月）九日至十九日由籌備員認墊至於以前之開支應請前此負責者提出大會解决（二）十九日會場租金應認總同會章程照繳（三）預備選舉票（四）覆函挽留上海學生聯合會代表兼籌備員蔣保釐並公推蕭劍秋·喻育之兩君爲代表面達一切（五）公推周伯堯·謝碧田兩君經理簽名翁吉雲·林景澍兩君驗劵張熾章·孫繩武·湯斐予·喻育之·李登輝·吳和士·蕭劍秋·陳懋鼎八君招待羅正誼·沈卓吾兩君佈置會塲（六）定本月（十一月）十八日午後七時假某處開代表豫備會交換關於章程及宣言之意見至六時散會 
　　全國國民外交大會事務所昨日接到各處推派代表來函三件（一）浙江蠶絲會推派副會長陳蘭薰爲代表（二）武進縣農會推派朱溥思爲代表（三）武進四鄉公所推派劉辛芸爲代表又上海總商會轉到登州宏源升白君來電一通詢問外交大會開會日期另新疆省長公函一件稍有意見發表又下午四時大會籌備員在事務所開籌備會議分配籌備下次大會之手續及大會之秩序布置云 
[中國公學風潮結束記]  
　　自退學生二十八人 
　　國聞通訊社云中國公學發生風潮已有半月專俟校長王敬芳來滬解决王氏於前週到滬即召集大會演説歷二小時之久大旨分三段（一）汎言學校風潮大意謂學校與國家不同國民對於國家不滿意舍革命無他法不能削除國籍而爲他國之人民也學生對於學校不滿意則儘可轉學不必推翻本校而後快（二）就本校風潮論大意謂本校由反對中學主任舒新城而起而所引罪狀爲目無部章今官立學校如南高北大皆不遵照部章我校純係私立不依部章不得謂爲罪狀况事前不提理由而突然罷課此種舉動亦非尙理性者所應出至於張代理長帶警入校原防秩序有破壞並非施强力於學生警察本爲維持秩序之工具何處秩序有破壞之虞即馳赴防禦學校並無不容警察入内之理由（三）宣告曾法數欵大旨謂風潮之發生認爲純由該會而起誤會一經剖釋便當澈底了解故能眞正了解者不追溯旣往其不以本校辦法爲然者儘可自行退出各行其是云云演説畢當夜一部分學生復開驅張舒之委員會對王有要求次日王復赴校加以訓斥認爲合則兩難分則兩全遂致一函於委員會十人大意仍不外離則兩全等語該委員等翌日親至張東蓀庽聲明風潮起於誤會請求原諒張答一切由校長主持即旋謁校長校長謂意志堅强爲青年美德今諸君改變太速轉令人失望此一部分學生遂要求不揭示革退而相率自去共退出者二十八人於是滿城風雨之中國公學風潮至此乃告結束矣聞敎員李天民齋務吳成芳會計張修則亦皆辭職不日離校云 
[法新公使到滬期]  
　　據外人方面消息法國新任駐華公使佛洛林將於十日以内乘保羅黎楷號船到滬佛氏前曾在倫敦法國使館充任參贊十五年云 
[閘北團體請嚴禁奸商賣國土]  
　　閘北地方自治籌備會爲東新民路來安里東首土地界址問題召集閘北各團體開會議决聯名具呈部省曁本埠各官廳文曰呈爲奸商蓄意媚外斷送國土主權請求嚴重交涉封地法辦事竊查閘北自闢商場以來二十餘載於兹縱横數十里處處毘連租界外人每思越俎屢經地方公民一再力爭始克保全領域不爲外人所逞推廣租界之不成事實厥在力爭結果所致兹查有奸商粤人潘某組織六合公司因其蓄意媚外特在閘北華界東新民路來安里東首購地數十畝至今遽露媚外行爲膽敢與英工部局約定竟囑該局派捕站崗越界竪立租界之石則是貪圖漁利安心媚外喪權辱國莫此爲甚敝會聞信之下分函交涉公署嚴重交涉滬北工巡捐局重立界石淞滬警察廳派警監管曾蒙派員會勘證明該地確係完全華界在案現該奸商深恐衆怒難犯更懼本國官廳嚴重干涉特假通和洋行名義洋商界石以爲抵制似此膽大妄爲罪不容誅若不照律法辦不足以正國法而儆媚外奸商按新刑律第一百零九條中華民國人民意圖使中華民國領域屬於外國而與外國開始商議者處死刑無期徒刑或一等有期徒刑之專條而該奸商竟犯一百零九條之罪敝會等以際此内憂外患急迫之時稍縱即逝斷難姑容若輩逞技以全領域爲此攝影繪圖聯名具呈請求伏乞電鑒嚴重交涉封地充公拘奸懲辦云並備文向省議會請願其文大致相同從略 
[閘北界址交涉之昨訊]  
　　閘北東新民路來安里東首前因工部局拔去界石排溝工作經閘北工巡捐局許局長函請交涉公署與領袖總領事交涉由交涉公署陳科長前往查勘屬實面禀何護軍使請示辦理已誌前報昨悉閘北商民對於此事異常憤激相率集議對付方法官廳方面昨由許交涉員率同陳科長會同閘北工巡局長工程處主任前往該處實地察勘繪圖貼説以便嚴重交涉云 
[華洋義賑會成立大會紀]  
　　昨晨先開各省代表聯席會議 
　　晚間成立大會中外人士列席者約四百人 
　　全會新職員均已舉定 
　　華洋義賑會於昨晨十時假總商會先開聯席會議各省中西代表到者如天津華北華洋義賑會孫仲英·蘇脱北京國際統一救災會泰勒·寗波華洋義賑會胡詠騏·郝培德湖北華洋義賑會曾務初·密爾士河南災區救濟會杜光俊·懷主敎安徽華洋義賑會史毓琨·葛雨山山東災賑公會勞遜五·韓主敎·套雷安徽省長特派代表王傳炯共計各省代表二十人專事討論中國全部災荒最良之救濟及預防將來再有此等奇災之發現計畫等晚七時半仍在總商會開華洋義賑會成立大會列席者除上述諸人外並有本埠各國領事與政商各界人士華人方面如何茂如·許秋　·聶雲臺·朱葆三·嚴家熾（江蘇督軍省長代表）張鼎銘（浙江督軍省長代表）·馬振憲（安徽督軍省長代表）·張汝鈞（安徽督軍特派代表）·安溥泉（浙江第四師代表）·傳筱菴·宋漢章·王一亭·榮宗敬君等共約四百人由護軍使何茂如君主席先進晚餐餐畢其開會情形如下（一）主席致開會詞先述去年華洋義賑會捐賑旱災之成績甚佳並感謝諸大善士之慨助一切對於各友邦人士惠助種種尤爲感佩次謂今年不幸又有蘇·浙·皖·魯·鄂五省水災如江蘇安徽之淮河流域被水淹没有八千餘英方里災民六百餘萬人冬麥不能復種春收無望山東被災之地有六十縣災民達三百萬人浙江被災之地達十餘縣災民七十五萬餘人湖北被災之地與安徽相仿現在漸趨冬令待賑甚亟故不得不重勞中外諸大善士惠助進行今夕之會即爲成立敬奉一觴祝諸君子慈祥幸福云云（二）（甲）江蘇督軍省長代表嚴家熾君演説云江蘇督軍省長以今日華洋義振會成立本擬親自到會旋以事覊不克如願特委鄙人代表中外善士熱心　力欽佩無旣謹代數百萬災民叩謝（乙）安徽督軍代表張汝銘君演説云今日開會文生本應親到因冬防在即不敢擅離殊深抱歉現派汝鈞代表蒞會報告一切希望貴會本去年賑濟北五省之盛意移救今年南省之水災數千萬災民得所托命三皖窮黎同被恩惠毌任企禱謹祝貴會萬歲（丙）安徽省長代表馬振憲演説並讀該省省長預製之演説詞（詞附後）以上均由謝福生五代譯英語（丁）浙江督軍省代表張鼎銘君演説云浙江被災三十六縣冬令已届災黎嗷嗷待斃仰諸大善士熱心救濟毋任感激謹祝貴會萬歲（三）總書記李規庸報告云上禮拜一上海各善團振會聯席會議推定華洋義賑會名譽會長唐紹儀·錢能訓·孫白琦·白主敎·怡和大班·克銀漢·山崎馨一·美總領事·德磊斯諸君正會長朱葆三君郭主敎副會長聶雲台·會計部史體脱·宋漢章·傳筱庵·馬西黹諸君總書記李規庸君幹事部史量才·謝衡牕·王一亭·朱包臣陸維鏞·朱孔嘉·陸伯鴻·餘靜仁·陳少舟·徐積餘君等五十二人（四）史體脱君演説略謂鄙人去年擔任華洋義振會會計已一年零三月此次仍推及鄙人則所希望者在諸君惠助賑欵多多益善耳（五）孫仲英君演説略謂本年之水災不亞於去年北省之旱災仍望諸君同心協濟以期衆擎易舉災民受惠多矣（六）蘇育德君演説分爲二段一爲報告去年辦理華洋義賑會情形一爲希望通力合作仍如去年救濟之精神次有湖南代表張履鼇演説詞亦簡當迨主席致謝來賓散會時已十一時矣 
　　安徽許省長演説詞　今日舉行華洋義振會立大會中外善士均蒙惠然蒞止洵爲中外社會慈善精神發揚之表徵世英忝膺民政職務繁重未獲躬與盛會深抱歉忱兹委託安徽振撫處坐辦馬振憲君來會與諸君晤商并將發起本會議經過情形及皖省受災狀况述達聰聽緣吾皖今年入夏以來長淮以北霪雨連綿山洪時發淮泗渦濉淝沱澮茨諸河泛濫潰决水勢洶湧沿淮堤埂全數飄没往往一村數百户一户數十口捲入河流同時斃命浮尸相望其幸存者則於毁室喪家以後以片木爲舟飄流於驚濤駭浪之中瞬轉冬令飢寒交迫日夜啼號爲道邊殣爲溝中　指顧間事狀至慘痛災區之廣延及二十一縣而皖南皖中各縣又復水旱頻仍災情雖較皖北稍輕然區域之延袤實過於皖北綜計全省被災縣分有四十三縣之多（另有六縣被災已據縣知事及地方團體報告現正派員查勘尙未核定）被災面積約計四萬三千四百三十六方里被災田畝約計一千九百一十一萬一千三百二十五畝被災人口約計六百二十三萬六千一百二十口實爲從來未有之奇災且被災難民多數爲農一經失業手尼無措老弱固轉乎溝壑丁壯必流爲盜寇影響治安關係至鉅荒年歉收米價昂貴物價飛騰影響沿江商業者頗大世英奉命振撫又兼華洋義振會會長听夕焦灼省庫支絀民力維艱雖經各地士紳極力籌濟杯水車薪難以周濟查去歲北五省振災渥蒙華洋義振會捐募鉅欵多方振救仁漿義粟全活無算黄河南北至令感誦因念圓　方踵均屬上帝子民誼切同胞本爲一體而博施濟衆之精神乃導源於上天好生之大德故地無中外種無黄白并無論何種宗敎靡不人同此心心同此善爰敢本民胞物與之忱爲推食解衣之請務乞中外大慈善家眷念皖災奇重皖難方股賡續上年之盛舉閘播博愛之福音概解仁漿廣爲勸募憫此災黎窮無可告倘蒙救溺拯焚之惠敢忘生死肉骨之恩則造福江淮實無涯涘皖災實况已另具皖災報告分送台端尙希鑒察作善降祥爲善者昌世英謹馨香百拜以默祝蒞會諸君子健康與幸福 
[十年分忙漕減徵一成之確定]  
　　上海縣地方欵産經理處昨致各市鄉經董公函云逕啓者案奉上海縣知事公署訓令内開案查各市鄉秋收歉薄前經會委查勘呈請減徵十年分忙漕二成嗣奉减徵五釐邀集各紳董會議又復電請减徵二成最後並俱專函聲明災情較八年分尤重必須减於八年份原减之數務請酌减於八年原减一分之外各在案現奉財政廳電開本省財政以田賦收入爲大宗故對於忙漕應徵分數向來認眞釐剔期裕税收該縣入秋以後在田禾棉因風雨殘摧收成歉薄在所不免來電仍請减徵二成萬難照准况目前省庫財政收不敷支减徵五釐照預算原案虧短已鉅惟旣據該縣詳陳民情困苦不能不稍示通融兹由本廳酌定將該縣本年應徵銀米一律減徵一成實徵九成就此定案早日啓徵不得再生希冀仰即遵照查明依式塡造表册送候核辦等因奉此查現距漕米啓徵之期已極迫促編造糧册印刷串票手續繁重不能於分别函電之後再延時日以致貽誤徵收應以最後奉令减徵一成爲定惟是所照一成計算雖與八年分减徵一成無所出入而按照十年分起减徵漕米之數實已逾於八年分原减一成之外奉通令减徵漕米與災歉减徵忙漕一成均爲體恤民情奉電前因除塡造表册呈送並以减定漕米科則與災歉减徵各數一併載明糧串另行布告外合行訓令仰該處轉致各紳董查照此令等因奉此相應函轉即希查照 
[勸學所議田畝帶徴學費問題]  
　　議决隨正税减徵 
　　上海縣勸學所爲災歉减徵一事於昨日午後邀請各市鄉經董曁敎育行政人員開談話會經董之到會者爲陸文麓錢允利穆湘瑶等敎育界之到會者爲賈豐芸朱伯華沈寳寅等十餘人公推勸學所長李頌唐主席議决事件如下提議本年秋收歉薄田畝帶徵學費應如何聲請照舊徵收案議决查照帶徵學費辦法原案徵收方法第三條載明收成歉薄年分所徵學費得隨正税比例减徵本年正税减徵一成此項田畝帶徵學費自當由縣敎育會勸學所呈請准照原本比例减徵一成辦理至四時議畢散會 
[房主不得無故增租之勸告]  
　　上海縣公署昨發布告云爲出示勸諭事照得近年以來各省人民住居上海者日益加增屋少人多勢所不免因此置産出租者遂有乘此加租之議以致租户方面大起恐慌紛紛集議以籌對付當此米珠薪桂百業凋敝以本埠房屋之昻貴生活程度繼漲增貴平時擔負已極困難倘再任意加租民力更屬難支在新建之屋造價旣鉅定租雖昻係出於租户自願其情尙屬可原至已經出租之屋當此所定租率自屬本利相權其收益必早經確定乃亦有利用時機驟增租價甚或住客並未更易而竟一加再加者殊欠平允爲此出示勸諭仰各房主一體知悉須知主客有相維相繫之雅嗣後凡已經出租之屋務須按照成本公平定價不得無故增加租值擾害閭閻是所厚望切切特示 
[房客聯合總會之文牘]  
　　五顧問可發言矣 
　　交涉署來函　逕復者接展大函關於本埠公共租界房屋加租事所述各房客種種困難均係實在情形爲本署所深悉已函請領袖英總領事　籌取締加租辦法以順輿情矣專此佈復順頌公安 
　　總商會來函　逕啓者接展大函　　陳加租一舉在房客方面種種爲難情形情眞語　循誦一過深表贊同惟建議工部局仿照法租界新定章程分别取締一層自公共租界内添舉華顧問後依據定章凡市民關於公共利害向租界當局有所陳述應以五　問爲代表機關貴會此次意見似應逕行要求五顧問請於工部局開會時提議庶權限分明且與當時力爭市政權之初意相符區區愚慮尙　鑒察 
　　復總商會　敬啓者頃奉復示敬悉一是五華顧問處敝總會已去函要求向工部局建議矣惟兹事體大仍求鼎力一致主張俾旅滬房客無失所之虞素仰諸公痌　在抱當不我却也專泐順頌公綏 
[挖租問題]  
　　渭水坊　浙江路渭水坊房屋確係被人挖租房主汾興公司藉口翻造於陰曆本月十四日通告各房客限期一月以前搬遷昨該房客甡餘當俞端生·林宅·榮順昌·怡泰·順源隆·德順祥·成大昌·胡源通·石宅·發記·啓發學校·德源隆·周宅·隆順興·倪承龍·大昌·成大豐·新大和記姚菊山·同發祥·協生·王桂林·元麗·進益·張順裕·華源隆·文明社·沈琢如·陳友香·北萬興·振源隆·王文俊·同順泰·寳泰等數十户致函該公司主姜炳生姜子祥父子婉商函云敬啓者頃接讀十月十四日貴公司所印發通告書一紙驚悉限期十一月以前全體住户搬遷等因爲期不足一月是否合乎先例貴公司自有權衡同人等或印刷爲業旣有誤期之賠償或食品營生全仗年節之行銷其他兑換烟紙五金木器衣當洋貨各行金融周轉全靠年關結東賬目其餘手藝小本經紀居家等户於冬令圖謀生計關係匪輕種種損失爲數甚巨且均不欠房租並有已經措付小租多金不過二三月間者且住户中亦有三房客者人數旣衆痛苦更多素仰貴房東家傳渭水道德爲懷今特縷爲陳明敬務乞慨錫仁施俯念年内爲日無多准將渭水坊貴産房屋本年内暫緩修造眞是無量陰功而感激不僅身受者已也云云又聞該坊全體房客以限期逼迫按照本埠翻造先期關照之習慣不合如房主不予寛限有延請律師控追損失之説而浙江路商界聯合會亦將開緊急會議共同對付云 
　　山西路　四馬路山西路轉角第一春菜館等十二户被人挖租一節迭誌前報昨該房客因屢次致函房主迄未答復業已敦請律師代爲交涉該經租賬房確有官場中人在内現該房客組成聯合會表示絶端反對昨又提出詳細理由致信該經租人請其迅速答覆云 
[法律不保護小租收租人無理由]  
　　海寗路朱榮昌機器店主朱信德因不願給其房主錢祥發收租人王庭顯之小租致被王以欠租等情控請公共公廨着令遷移由廨訊明此中原委判决將案註銷被告繳案租洋由原告領去此十一月二日事也詎該收租人祗知私利罔顧他人租屋之難自公堂判决後仍不將朱所繳租金收領並於昨晨延佑尼干律師到廨請救復訊據該律師稱彼處房屋已經圍好竹笆請着被告遷移云云被告亦延朱斯芾律師到堂反對經原審關讞員商之美丁副領事以此案前已確定原告請求復訊查無充分理由遂即將其請求駁回云 
[又有勒索小租者請房客總會救濟]  
　　白克路愼德里平房七幢本係每月房租五元今年八月間又加一元房客忍痛負擔不料九月間發來通告限九月底遷出忽於十月初該里管門人來説如願住此屋者須納小費并開門費再加房金一元否則勒令遷移該房客等不得已要求上海各路房客聯合會總會救濟聞該總會已允照矣 
[上海人生活之統計日本防疫官所述]  
　　世界新聞社云上海日人防疫官入倉氏在日領署講論衛生所舉各種統計頗有興味記之如左 
[上海住民人數之比較（百分計）]  
　　公共租界四六·四法租界一○·三華界四三·三　　華人對外人之比較（每外人一名相對華人之數）公共租界三三法租界四八華界四三 
　　華人居住各界人數之比較（百分計） 
　　公共租界四六　法租界一○·三華界四三·七　　外人人數之比較（百分計） 
　　日本人四○·八英國人一七·八美國人七·八 
葡國人五·四其他各國二八·四 
　　外人居住各界人數之比較（百分計） 
公共租界六一·一 
日本人四三·八　英人二三　美人九·七 
葡人五·六其他一七·九 
法租界　九·三 
日本人二九·三　英人一五·四　美人八·六 
葡人三·三　其他四四·四 
華界　　　二九·六 
日本人四四·六　英人三·七　美人一·三 
葡人五·八　其他四四·六 
　　上海居住大人與小孩人數之比較（大人十六歲以上）西人一三五（大人對小孩百人數）　華人二四八　日本人一四八 
　　上海居住男女人數之比較 
　　西人一三五（男子對婦女百人數）　華人一五五　日人一二六 
　　上海居住日本人之數（以千分計） 
　　公共租界六五六·八　法租界一九·七　華界三二三·五　　上海日本人生産百分對於死亡之比較 
一九一九年一○·三四　一九二○年七·五 
　　居住各地日本人生産率之比較（百分計） 
上海二二·五六　内地三三·二五 
英國二○·三八　法國一○·三二 
西班牙三○·二五　香港一八·五　馬尼刺三○·四 
　　上海人死亡率（每千人口相對之數） 
西人一七·四　華人一三·三　日人一八·六 
　　公共租界各國人口死亡率（每千人口相對之數） 
　　　　　　一九一五年　　一九二○年 
英人　　　　一六·六　　　一四·四 
美人　　　　六一　　　　　六六 
日人　　　　一六·七　　　二○·三 
葡人　　　　二六·五　　　二一·五 
華人　　　　一三·三　　　一三·二 
其他各國人　一○·八　　　六九·三 
　　上海大人小孩死亡比較（每小孩百人相對大人之數）西人二○·七　華人三三·三　日人一四·八 
　　上海西人日人死亡者之比較（每千人口相對之數） 
西人二　日人二·九 
　　上海西人日人患傳染病者比較（每千人口相對之數）西人一三·五　日人七·五 
　　西人日人患傳染病死亡之比較（每千人口相對之數）西人一四·九　日人三八·七 
　　上海日人患傳染病與死亡之比較 
病名　　　　　　患者　　　　　　死亡 
切薄司　　　　　四四·九　　　　三九·四 
虎列拉　　　　　一四·七　　　　五六·一 
白拉切薄司　　　　七·七　　　　　七·一 
赤痢　　　　　　一二·四　　　　三一·九 
猩紅熱　　　　　　八·一　　　　四○　 
痘瘡　　　　　　　八·四　　　　三八·三 
極非推里亞　　　　二　　　　　　　九·一 
流行性腦脊髓膜炎　二·七　　　　七三·三 
　　上海日本人患病之差分（以百分計） 
傳染病一五·三　結核八 
 
 

Page 15

 
 
脚氣一○·八　其他六五·九 
　　上海日人死亡年齡差别（每百人大人六十小孩四十） 
一歲未滿　　　　二二　三十一至四十歲　　一四 
一至五歲　　　　一三　四十一至五十歲　　五 
六至十歲　　　　　三　五十一至六十歲　　五 
十一至十五歲　　　二　六十一至七十歲　　四 
十六至二十歲　　　九　七十一至八十歲　　一·五 
二十一至三十歲　二一　八十一至九十歲　　○·三 
[老道前街之謀害親夫案]  
　　少婦剪傷丈夫下體 
　　前晚（十四）一時許　滬城西門内學宫西首老道前街地方哄傳該處保險行生理之董秋生被伊妻王氏用剪刀剪去生殖器事爲附近崗警所知急至董家偵查果見董秋生下體受傷惟生殖器尙未剪下抄出剪刀一把並將董王氏拘獲連同傷者押送二區二分署當以董受傷甚重立命函送新普育堂醫治一面將董王氏與兇器於昨晨飭警解送地方檢察廳訊辦下午經郭檢察官提案研究並鄰人何光才投案作證據該氏訴稱紹興人年十九歲前憑媒將氏許與董秋生爲室董住在西門内老道前街今春二月中憑媒由原籍將婦人送滬成婚不料氏過門之後始知丈夫年逾五旬較我父親還大幾歲且丈夫專在外間尋花問柳姘婦極多對於婦人愛情甚薄時常反目前晚丈夫與氏已經就寢而丈夫忽生惡念由牀上坐起用手叉住氏之咽喉欲置氏於死地氏一時情急立取妝台上剪刀一把作防範之計順手取來帶傷夫之下體是實問官得供以該氏一面之詞難以憑信判令收押復閲呈案之剪刀則甚爲鋒利諭令存案下午四時許郭君率同沈檢驗員等蒞新普育堂察看董秋生傷勢再行核辦 
[汪長生弑母未遂案三誌]  
　　滬城猛將堂地方爲賣呌貨之汪長生持刀殺母汪程氏一案已經地檢廳訊供判押候提汪長生妻張氏到案訊究在案昨由法警將汪張氏拘解到廳禀請訊辦午後汪程氏亦投廳聲稱婦人祗生長生一子平時靠其過活現在氏到案禀控兒子違忤持刀行兇奉諭將兒子收押案下數日來婦人不得食行將餓死今日媳雖到案要求廳長將案撤銷兒子開釋嗣奉諭着静候示下辦理 
[旅滬贛人電請追緝鹿洞藏書]  
　　江西旅滬同鄉會昨致本省電云南昌敎育廳敎育會學生聯合會曁各團體各報館各學校京津粤滬漢各同鄉會鑒閲敎育聯合會代表龍欽海桂汝舟吳樹枬諸君代表鹿洞藏書焚燬一案業經調查確有情弊至蛛絲馬跡頗有弊竇等語經由本會開會討論僉以我贛見重歷史惟文章理學特具光榮今喪心者竟不惜以銅臭而絶我書香所謂鄉國云亡無妖不作倖免廬山之辱竟罹鹿洞之災贛人其遂將由亡虜而放爲野番乎瞻望鄉雲同爲隕涕討論結果衆意此案與尋常刑事不同不能以處罰罪徒爲了事務必多方追緝復我舊物縱使入外人之手然盜賣公物公法國法皆所不容倘能取具供證交涉不難應將各嫌疑犯嚴行監視從偵晒及感化兩方面悉心研究若一味寛徇或含糊判結吾人皆認當局爲不能盡職即宜一致加以糾繩總之先賢手澤之遺一省文明所寄吾贛人若對此不能殫精竭慮以求完復則眞爲忘祖之人毋怪他人之侮我也請共國之江西旅滬同鄉會咸 
[陳炯明覆廣肇公所電]  
　　四會著匪已由縣訊辦 
　　廣肇公所接廣東來電云　上海廣肇公所鑒敬電悉四會著匪吳才鄉義二犯已由縣訊明報辦矣特復查照炯明蒸 
[吳淞商埠局測量之近訊]  
　　吳淞商埠局之測量事宜現水道測量隊對於蘊藻浜及泗塘等河道水量均已測竣即將入手測量埠界内黄浦江水量陸上測量之第一第二兩隊前駐寳山縣城内專測城區現亦已測竣於月前移至江灣鎭駐測其第三第四兩隊調至張華浜第五第六兩隊調駐殷行鄉專測原有之河道橋樑云 
[浦東至淞設立義渡之預聞]  
　　寳山塘工局羅總辦局長鮑思涵擬在吳淞浦東方面建築碼頭設立義渡蓋因鑒於浦東江岸落水之際出灘甚遠未有正式碼頭及渡船致該處人民欲至淞市頗感不便現吳淞市面開設紗廠商業興盛浦東渡江至淞人民衆多小渡船不敷載客或有鄉民擔物舟中更難安置如遇風浪頗生危險故擬建築碼頭設立大號義渡船兩艘每日浦東西常川往來以便交通云云 
[航業消息彚紀]  
　　粤新毫洋改　銀兩　華茶水脚將仍舊貫 
　　此次廣東新毫洋運滬當港滬各銀號購辦時原定六百萬枚爲限迄今輸入上海者數已超出數倍之外滬市以此項新角過多故各銀樓將此新毫洋改熔銀兩以濟市面同時又購進廣東老毫洋甚多亦一併改熔紋銀云 
　　由上海運往太平洋之茶葉原定每噸運費須金洋十元上月份因營業不佳由十一外輪公司組織之航業公會議定每噸減收六元但以十月十一月兩月爲限現在公會内以轉瞬即將滿期故又集議辦法兹定再行寛限一月至年底爲度從一月一日起規復原價每噸仍收十元 
　　中國郵船公司之南京號今日七時可抵上海船中有匯豐銀行購進之大條銀四百七十七條中國郵政及書信一百七十五件美國郵政七十五袋來客共七十一名進口貨有一千零四十五噸明日開往星加坡出口貨有三百噸云 
　　吾國派赴日本横濱領事館内之外交官蔣道南前日携帶眷屬惠珍子文江·文章·文淵·文藎·女文航·等六人乘日郵社之竹島丸回滬當即往篷萊路本宅聞蔣君即日將赴北京云又八幡丸來滬時有日本派往漢口日領事館之置布根康吉到申即日乘江輪直漢履新 
　　大陸報云亨寳輪船公司（即德國漢堡與美國航線之輪船公司）之上海支行近得總行消息據稱定於十二月十一日左右恢復漢堡至遠東之航行其第一艘出發者爲馬達船海夫蘭號載重一萬二千噸按亨寳輪船公司在滬設立支行有年一九一四年歐戰發作該公司遂停止遠東之航業 
[美順公司新江輪美仁號下水]  
　　美順商輪公司爲旅華美商所組織資本金一百萬元經營揚子江上游航業總經理爲太平洋郵船公司之韓禮·及普益銀公司之普益君董事爲兜安氏之裘畢勝·德泰洋行之杜連·與禮明律師所舉股東均爲在華之著名美商該公司於本年成立之始即派美順號一輪在　宜往來旋因遇險　託本埠瑞鎔船廠建造美　號新江輪一艘今日船身已成在楊樹浦舉行下水禮此船之構置在現在揚子江上游之各商輪中最爲完備及堅固全身有二百英尺長三十二英尺闊八英尺深可裝凈貨四百噸每小時行十五海哩其發動機用特别新法製造旣可用煤亦可用油合汽機及摩托而並置之又因速率之加快設置雙機推進器及舵三具所有艙位客室與普通船不同極注重光線空氣故特改造最新之式樣而有會餐堂三處務使旅客安適俾不覺有旅行之苦貨艙中亦用最完善之建築不特船身堅固永無洩水之患更能使此輪永遠免除危險之機因此種最新式之構造任何風浪船身總極平穏安妥也且該公司尤注重在優待華人故一切客室之布置與夫船中職員之招待旅客不分中西人一律待遇前行之美順輪船亦係如是故最爲華人所歡迎此輪將更爲考究一俟完全竣工便即開班云 
[銀洋市况之報告]  
　　金融通訊社十六日報告云今日洋價驟漲較昨高四釐之譜早市價七錢二分四釐七毛五午市漲至七錢二分七釐五其驟然抬高原因係銀行之購買與人心看高所致據謂津埠洋價仍高恐以後需要正旺且税務處購賣尙未足額故一般缺户紛紛抵進洋價遂至驟漲但今日虚抬過高明市或當稍見回軟耳 
　　銀拆早市四錢五分午市跌至三錢六分市面平静開不日將有大宗絲欵介出銀市可望鬆動收欵四十萬兩 
[友華銀行銀市報告]  
　　中美新聞社譯友華銀行十六日報告云昨日倫敦銀價近期不動遠期高一便士之八分之一紐約銀價仍爲六七倫敦紐約間匯價跌至三九六半今日此間開盤不動仍如昨價惟日金跌至六五市况初甚穏固午後較鬆收盤金鎊現貨爲三先令九便士又四分之一十二月份爲三先令八便士又八分之五金洋十一月份爲七五十二月份爲七四印度與中國昨在倫敦略購遠期銀市况安穏 
[昨日滬杭車運來之現洋]  
　　滬杭甬鐵路上海南站昨日（十六）由杭開滬之早快車在杭州造幣廠裝來新幣十萬五千元分裝二十一箱係上海日夜銀行六萬元中國銀行二萬元鹽業銀行二萬元惠興銀行五千元又松江典業銀行運交上海新華銀行現洋五千元又松江甡源運交上海鴻祥現洋二千元又楓涇棣華運交上海衡通現洋一千元以上共計運到現洋十一萬三千元均運抵上海南站卸車 
[商品陳列消息]  
　　普通展覽期　商品陳列所於本星期一日至四日止仍定爲普通展覽日期所有預送各證以及臨門索證均任游覽人於上下午入所觀覽一無阻撓聞前昨兩口來賓人數已達六千餘衆前出後進往來如織但人數雖多其秩序則仍井然一般觀者對於物品無論其爲觀覽的研究的只費短促時間要皆增廣知識不少其間如彈棉花紡紗機器及各種特别陽傘皆屬新頴之品其餘多種亦美不勝收洵見所未見云 
　　運回寗出品　又昨日總商會接到南京展覽會來函謂該會業已閉幕所有貴所代徵物品亟請派員來寗領回等云聞該會已於昨日由華商道契處范長春曁陳列所事務員楊輝光兩君赴寗點收運滬云 
[洋糖北貨之市况]  
　　車糖近日市面東匯復漲至六錢五分以上故糖價亦見穏健嗬囒粗沙到頭雖湧銷路易售湖南長沙一路約去有三四萬包聞香港粗沙存貨轉運山東不少所以車糖亦因而轉堅次粗沙亦帶緊公會現貨劃盤東四溫劃八兩一錢東三半劃七兩九錢無貨交易所廣白拍升二錢股票仍無升降 
　　北貨新耿餅　現值新貨上市頭批到後一銷而畫價亦甚高每擔五兩六七錢零售每斤須一角二分五連日已有續到青州軟耿餅五兩六錢台兒餅五兩四錢女媧餅四兩四錢天津栗子開十二元漢栗八元魁栗九元銷路較上年减色不少 
[五誌邢家木橋之大火]  
　　各團體救濟被火災民 
　　苦力車夫會　閘北苦力車夫會會長瑪　孫因不忍目覩邢家木橋被火災民苦况乃會同該會牧師董事等連日發給大餅饅頭等物每日不下五千餘枚又在狄思威路禮拜堂内設地鋪數百俾災民得有棲宿之所自十五日起會長瑪㼀孫以如許大餅饅頭立時難致故會同該會牧師董事等每日在被災處炊粥施送於是數千災民無老無幼相率來食瑪㼀孫與其夫人及該會全體職員皆親自到塲辦理甚見踴躍而毫不疲乏云 
　　濟生會　上海中國濟生會於今日上午派濟生隊陳榮華君偕各隊員等前往閘北邢家木橋視察火災查得被災户七百數十户大小災民三千八百餘口該會即在虬江路餘樂里口憑票散給現洋二千五百餘元棉衣一百餘套及麵包等食物當時災民紛紛來領擁擠異常至下午五時始畢云 
　　大和婦人會　大和婦人會前日見閘北被火災民之困苦曾購食米一千六百磅前往煮粥振濟已誌前報昨日該會又捐食米三十石派員前往煮飯施食各難民俱感激當時仍有警察在塲維持秩序現聞該會尙擬籌議繼續施賑云 
[儉德儲蓄會慶功宴預誌]  
　　儉德儲蓄會勸導會於前月聞幕新會員共有二千七百餘人連前共有五千餘人之多總隊長任筱珊君爲酬謝各隊員起見特訂於十九日（星期六）晚間在大束旅社舉行慶功宴及贈奬典禮由梅華銓夫人贈奬并有名人演説及各種游藝聞是日除有功隊員·及贊助該會人士·由該會柬請外各會員之購劵入座藉伸慶賀者亦頗踴躍想届時千餘人濟濟一堂必有一番盛况也 
[護軍使署槍斃盜犯陳昌榮]  
　　松滬護軍使署於昨槍决盜犯陳昌榮一名兹録布告於後爲布告事案據淞滬警察廳續獲夥衆搶刦露香園路松蔭里何桂記衣作店財物案内之盜犯陳昌榮一名備文録供呈解到署卷查前據該廳獲解到案訊明法辦之夥刦何桂記衣作店盜犯黄高東等二名均供認聽從在逃之陳昌榮糾約夥同前往行刦等語當經飭緝在案兹據獲解前來即經發交軍法課訊據該犯陳昌榮供認曾於民國八年舊曆四月十四日晚九時許由伊糾約夥同業經法辦之于庚庚黄高東及在逃之同黨二人分持手槍鐵棍蔴繩等物侵入露香園路松蔭里何桂記衣作店由伊用繩將店内一女子及一學徒一併捆住由黄高東持槍相向嚇禁聲張肆行搶刦共搶得現洋九百元鈔票二千餘元小洋數百角並金鐲金戒簪珠飾等物一同携贓逃至黄高家俵分伊分得票洋二百餘元現洋一百餘元小洋四十角後聞黄高東等被獲伊即逃回原籍近又潛來上海不料仍被捕獲等情不諱查該犯陳昌榮供認結夥持槍侵入商店强刦得贓實已觸犯刑律第三百七十三條第一二兩欵之罪供證確鑿無可諱飾自應按照懲治盜犯法第二條之規定判處死刑除飭將該匪陳昌榮一名提出騐明正身依照軍法執行槍斃以昭炯戒外爲此布告軍民人等一體知悉此布 
[四盜匪解送軍署懲辦]  
　　持械糾黨先後侵入虹口東漢璧禮路九百八十一號門牌吳金元·吳淞路一千二百三十四號門牌鄭子玉兩家搶刦現洋之盜匪劉金山（即劉金標）·趙有富·胡長裕·王德發·等被捕解由公共公廨訊供明確判着被告均押候備文録供詳解護軍使署訊辦等情已紀本報嗣經公堂飭承備齊公文發交虹口捕房昨晨特派承辦斯案之華探目鍾星南張芝卿將盜匪劉金山等四名提出加上鐐銬押登滬杭火車解送龍華松滬護軍使署按律懲治 
[粤人要錢放槍案先查發生地點]  
　　廣東人梁榮向其同鄉余少村開放手槍一案昨經公共公廨繼續開審首由一百三十四號三道頭西捕上堂禀稱十月一號午後一時我在捕房寫字間内辦事見印捕拘被告到來原告亦到據原告稱因不允借洋與被告即被開放手槍彈穿衣服胸前皮　畧受微傷我乃詰問被告渠承認因向原告索取欠欵不遂開槍不諱云云次由二百八十五號三道頭印捕依拉星上堂禀稱出事時我巡至北四川路横浜橋相近見被告向北飛跑後有三華人追趕口呼捕盜我即尾追至該處華界始將被告拿獲帶入捕房云云旋由被告代表甘維露高露玲兩律師向以上人證盤問一過而高露玲律師並稱昨據證人黎福王阿榮供被告係由伊等拘獲今該印捕稱係彼拘獲二説矛盾查各見證口供尙有不符之處應請堂上注意時西探目駱司投案禀稱自將被告拘入捕房當晚九時我即向其詰問被告直認因向索欠不遂開槍不諱録有供單呈察各造律師又向該探目盤問之下李襄讞商之英赫副領事諭被告還押候查明此案發生地點是否在於租界抑或華界展期再訊 
[基督敎經武會紀]  
　　基督敎經武會以操練拳術强健身體研究武學爲宗旨前晚開成立會於雲南路慕爾堂公推顧執中爲臨時主席討論修改章程及推舉會長事宜當舉定鈕鐵生爲正會長范子美王鈍根爲副會長聶雲臺曹錫賡蔡式之李仲覃孫聞遠郝伯陽爲董事定於本月二十五號起至十二月二十五號止徵求會員共分九隊除以董事及正副會長爲各隊長外並舉顧執中錢世忠徐　東蔡良陳鎭奎　淦杰竺規身瞿復初周氷心趙煥章季貽生郁松廷顧楚材張善德辛鴻洲趙士瀛爲各隊參謀以便協力進行云 
[救主堂第二届成績展覽會預誌]  
　　救主堂本有女子服務　每禮拜聚集一次用手工製造各種絨線刺　家用物件出品甚多現定十一月十九號禮拜六下午一時起在　路一號昌世中學舊校舍開會出售所收本利悉充該校新校舍竣工經費聞已賣出入塲劵二千張届期並有茶點欵客及特别音樂等定有一番熱閙也 
[紀兩路聯合會之常會]  
　　北山西路唐家弄聯合會昨日下午七時在該會事務所開第十次常會公推朱堯臣主席由主席報告往來公件畢其决議事項有二（一）汪禮齋建議增設第二義校問題一致通過公舉周蓮翹徐成章張振遠三人爲籌備員積極進行（二）瞿瑞書提議限止銅元問題公决函請總商會及總聯會注意向官廳交涉云 
[關於交易所之消息]  
　　民國路麵粉交易所近由理事部王一亭榮宗敬等籌議增加股欵添設市塲·添加夜市等問題昨日下午三時召集各股東開股東大會到者甚衆所提議之案尙未一致同意至後市標準麵粉股票麩皮均停拍無交易報告 
　　證劵物品交易所市場昨日揭示云第六十八號經紀人黄揆伯君報告委託人張秦記於十月五日委託買進中易信託公司股一百股因追證金延不繳納依據本所營業細則第二十四條第二項之規定於今日後市收盤將該交易如數了結之援照同條第三項之規定請求揭示特此通告 
[洋涇鎭募振紀]  
　　浦東洋涇鎭淞滬警察三區二分署趙警佐因徐廳長發下蘇省水災募捐啓於前日邀集當地紳商在署開茶話會當由趙警佐先將災情報告一過復向各紳商勸導當塲熱心認捐者頗不乏人而一般未到者復經趙警佐親往各商店勸募共募得七百餘金即日申送警廳核轉蘇省募捐機關云 
[留養院歡迎梁燕孫]  
　　救濟婦孺總會因梁燕孫君定於十六日參觀該會留養院由總務董事徐乾麟君及董事謝蘅牕君蔡春芳君等在院預備歡迎下午二時梁君到院由徐君等迓入禮堂茶點致辭歡迎西樂生奏樂女學生跳舞童子軍體操畢導入參觀内外院成續後復導往游民工藝廠參觀盡歡而散 
尙有本埠新聞等轉入後頁 
雜評二 
[華顧問其起而排解歟（旡用）]  
　　攷之上年十二月二日上海公共租界納税華人會致交涉員函有云「本年公共租界納捐西人春季會議鑒於我人要求市民權之正當在洋涇浜章程未經修改以前應有華顧問五人加入工部局組織一華顧問部業由該會議决公佈在案查此事爲我人在公共租界爭得發言權之第一步」云云是嚮者住居租界之華人無發言餘地者至此得發言機會矣所云發言意義如何界説如何論者殊尠第就所以要求之原旨推論凡關涉市民公衆之事須請工部局改革或辦理者當然在内以租界之華民衆勢不能由市民一一直接向工部局要求設有應行要求之事請由華顧問代議法至便而理至正焉則最近房租問題哄動全市不可謂非關涉租界治安之一重大問題顧問於此宜就滬市情狀社會生活房主房客兩方之意見詳切調查平心考量提出意見要求當局採納是爲華顧問職權内應爲之事初未可長任紛呶致滋不可思議之枝節也西人有言「不出代議士不納租税」以代議士有發言參政權也夫華顧問實含代議性質其於市政更有言責房租問題實爲市政之一故華顧問之不有不盡言責無疑義者吾不知各界聯合會果將依法辦理而認五顧問爲唯一進言之階而赴愬之乎吾又不知五顧問果能努盡職責對於全市糾紛之房租大問題引爲已任而排解之乎如此則前此要求市民權庶不虚其要求而熱心擔任顧問者亦爲助地面不少已 
 
 

Page 16

 
 
本埠新聞二 
[工界團體開討論會]  
　　上海工團聯合總會　因與贊成代表會議之各工團宗旨不合聲明脱離後另行組織總會於昨晚仍在老靶子路一百三十三號全國工界協進會開討論會共商進行方法修改草章并聞與會者爲華全國工界協進會中華勞動聯合會中華公會電器工界聯合會中華印刷工界聯合會等五工團云 
[永亨銀行遷移誌]  
　　本埠永亨銀行信用卓著開辦至今已閲四載營業日見發達原有房屋不敷辦公已於昨日遷移天津路乾記弄口照常營業各界往賀者車馬盈門頗極一時之盛 
[利濟劵開奬紀]  
　　昨日爲第十四次利濟有奬正劵開奬之期在南市久大碼頭該總發行所内舉行自上午九時開始至午刻十二時半始竣兹將五大奬號碼及經銷各票號録下頭奬二萬一千二百四十六號本埠飛來福二奬一萬四千九百六十三號杭州協記三奬二千七百九十六號本埠大利元四奬二千六百二十四號本埠大善元又四奬五千四百十六號本埠善中五奬二萬五千二百十七號本埠飛來福又五奬二萬六千九百五十六號漢口振華公司 
[電影之奸殺案名女伶因奸殞命]  
　　前次本埠某報轉譯西報之奸殺案一節據稱美洲開司東影片公司有演員曰大塊頭佛狄氏强姦謀斃著名女伶勒　一案今佛狄已被拘禁入獄查佛狄前與卓别麟同隷於開司東串演滑稽片其名譽與卓氏並駕齊驅凡觀佛氏之影片者無不同聲惜之今由上海大戲院於禮拜四晚排演黄昏佳話一劇即已死勒帔女史之傑作其人今爲中西各界最注目之人物苟欲一見勒帔之顔色者盍往一觀乎 
[空油簍内發現男孩屍首形似小乞丐]  
　　南市毛家弄碼頭畔所堆之空油簍原在石子堆旁邊隙地昨日空油簍中忽發現年約十一二歲之男屍一具經人瞥見報告附近之第一區警署鬥崗警察前往查看該屍衣衫褸襤形似小乞丐當飭十六舖地甲查問有無屍屬如無屍屬者着即報請地方檢察廳相騐 
[嬰孩猝斃幾成訟案]  
　　浦東洋涇鎭東首徐家宅客民崇明人楊寳山家四個月嬰孩於前日上午睡臥床上楊夫婦往田中耕作日中回家撫視該孩已氣絶斃命楊祗此一子傷痛逾恒疑同居婦人周徐氏謀害鳴同四十八圖地保徐和尙投報地方檢察廳請求相騐奉諭准昨日下鄉相騐嗣經雙方親友出塲勸解請求免騐息訟自願和平解决 
[尸妻請求銷案]  
　　婦人邵袁氏偕夫兄邵福堂　控滙芳黄包車公司大頭目董仁香小頭目唐漢臣等將氏夫邵友堂毆辱到家自行縊斃等情當由地檢廳派員騐明諭令候究昨午該氏又投廳具狀訴稱昨日奉諭騐明夫屍之後被告等央人排解願將夫屍從豐棺殮氏不欲多事爲此來案請求將案註銷云云奉諭着静候辦理 
[命案關係人之日傭關係]  
　　楊樹浦沈家灘居人朱小毛因與袁少廷在閘北軍工路被公平紗廠管門人梁樹清殺害一案有關由城内檢察廳咨由公共租界捕房將朱拘解公共公廨押候預審核奪在案昨届預審之期包探季立仁將朱解廨檢察廳法警韓瑞生請求將被告照章引渡而被告延日本律師到堂辯稱被告係日商凱第洋行工頭日本領事已有公函致檢察處請將此案改歸日領陪審云云並由公廨檢察處代理檢察官惠勒上堂證明日領業有照會前來於是問官遂判朱小毛還押候禮拜六日領堂期解訊 
[破獲盜匪　是否大幫須加注意]  
　　前晚有人告密於虹口捕房特别機關謂滬西極司裴爾路某號屋内匿有大帮盜匪即須出發搶刦代理西探長柏生當派特别包探王長根蘇長生姚志端馳往拿獲陳必州瞿有才兩名抄出實彈手槍一枝刺刀一柄帶回收押昨解公共公廨張襄讞會同英赫副領事略訊一過諭陳崔兩人收押展期十四天查明再訊 
[寳山路之火警]  
　　昨日（十六日）下午七時許閘北寳山路光裕里後面沈家宅内之平房有拉黄包車之江北人在家煮夜膳不戒於火登時冒穿屋頂當由各段救火會到塲施救得熄共焚平房四間 
[拐賣兩女之破獲]  
　　江北人王林柯拐得無錫女子蘇囝囝本地女子紅妹昨日上午擬將該二女搭浦東鴻升公因之升利輪船帶往汕頭販賣被三區崗警得悉上前盤詰言語支吾當將該二女連同王併解至署經曾署長研訊之下以事關販賣人口判解地方檢察廳訊辦 
[同姓名之錯誤又一陳長林]  
皖人陳長林因船户戴國安指控李紅全沈子福等拆稍案内牽涉由捕將陳拘押昨經新閘捕房包探周少連提同在押西牢之李沈兩人將陳押解公共公廨經中西官訊悉李等所供出之陳長林係本邑人實係名姓相同之悮遂判陳開釋李沈兩人仍　原斷還押 
[電車賣票人行兇之宜懲押七天不爲多]  
嚴志超昨投法公堂控稱日前商人搭乘電車擬回家中電車馳至吕班路目見有婦女數人亦搭乘電車迨車抵東新橋街因人多擁擠婦女等不及下車詎司機人已經開車商人爲人道起見故此打鈴不料司機人置之不理有七十號售票人張宜録不問情由將我毆打故此鳴捕扭案請求查究繼由八十四號巡捕上堂聲稱目見賣票人行兇等語詰之售票人張宜録供因原告打亂鈴是以與伊冲突餘供支吾中西官判　押七天以儆 
[搶煙案均非善類]  
　　浦東人吳阿三甬人王德明因於前晚九時在廣東路串搶陳金山所携烟膏三盒圖逃被老閘捕房包探榮錦林與七百八十七號華捕查見帮同捕房包探榮錦林與七百八十七號華捕查見帮同將吳王二人追獲搜出烟膏一併帶入捕房禀明捕頭着將吳王二人收押以陳私帶烟膏亦屬違法准存洋五十元保出昨晨由廨提案訊明判吳王兩人各押西牢兩月陳罰洋五元充公烟膏燬去捕頭查悉陳係土販前曾犯案諭着帶至捕房撳印指模再行開釋 
[海關人員獲土被圍]  
　　星報云海關偏員安德生十六晨在棄皇島路碼頭登岸挾有查獲充公之烟土五十六磅爲華人七人所圍當由碼頭印捕將衆驅散並將安德生帶入捕房以便查明是否海關僱員捕房旋將烟土扣留轉送海關云 
[法公廨訊罰烟賭案]  
　　帶土　沈阿才於日前身藏烟土數磅行經法租界爲巡捕查獲帶入捕房昨解法公堂請究先由捕頭上堂禀明前情並將烟土呈鑒詰之沈供民人在輪船上爲茶房此項烟土實與朋友合買中西官判沈罰洋三百元充公烟土没收 
　　賣烟　陳阿二私設烟榻容人燈吃洋烟事爲探目沈德福偵悉於前晚禀明西探同至該處抄出烟槍烟具帶入捕房諭令交保昨日傳至法公堂請究先由捕頭禀明前情詰之張供認私賣燈吃不諱中西官判陳罰洋三十元充公烟具没收 
　　聚賭　法租界大自鳴鐘捕房捕頭偵悉鄭家木橋街李老二家聚衆抽頭漁利帶同包探等前往該處抄出賭具現洋等物連賭客一併帶入捕房昨解法公堂請究先由捕頭禀明前情詰之李供認聚賭不諱判罰洋三十元充公以儆 
[公共公廨訊案彚誌]  
　　公共公廨民事訴案昨日上午由關讞員會同美丁副領事訊理（一）羣益公司延雷聲布女律師訴顧秉南不付支票洋案結果應將支票函送錢業公所詢明此項支票出票人止付時能否逕向銀行止付勿庸登報聲明收受此項支票人如未先赴銀行照對加蓋兑字戳記展期照付復廨再核（二）周康成延甘維露律師訴顧秉南不理賣買公債損失案結果註銷原訴案應由兩造在外和解（三）李娘娘延甘維露律師訴沈忠記抛棄工程案結果改期七天再訊午後由李襄讞會同美約副領事訊理（一）九綸綢莊延禮明帮辦台維司律師訴蔣雲如不理擔保王子賓賬目舞弊案結果總商會函稱王子賓賬目有弊混情形着被告保人蔣雲如賠償原告洋一千九百八十一元六角一分（二）葉寳寳訴邱文記尤氏不理借欵案結果被告請求復訊業已逾限應不准行着限一星期執行堂諭（三）楊刁氏延朱斯芾律師訴周寳雲不理押欵案結果該被告周寳雲旣經與陸阿華公同出立借據應負半數責任着償還洋二百五十元利息寛免（四）丁潤庠訴張海生不理押欵案結果原告律師（佑尼干）所稱與原禀不符應行却下 
[職業敎育社職業介紹消息]  
　　中華職業敎育社試辦職業介紹後各機關委托介紹者頗多現聞有河南某私立女中學委托該社介紹體育兼烹飪理科女敎員一員該社現正在物色中倘有相當學力者正可托人介紹至該社報名聞現在物色人材中者尙有下列各職位北京某公館保姆福建某女學校長本埠某機關公民敎本編譯員湖南某師範校敎育學敎員山西某學校管工廠敎員·管公賣室敎員 
[介紹總商會月報]  
　　上海總商會月報第一卷第四號現已出版此期適值太平洋會議將次開幕全國商敎聯席會在滬開會故茹率君之「對於商敎聯席會對外宣言之我見」峙氷君之「英日美支配太平洋商權與華盛頓會議之將來」等篇均爲一時偉作昨承該會惠贈一册書此介紹並誌謝忱 
來件 
[吉林工務總會太平洋會議意見書]  
　　日月明矣爝火自熄投機止矣公道聿彰自歐洲戰局開牽動全球風雲變幻波湧瀾翻曾未幾時而横行一時之威廉倒矣凡侵略主義之國家亦屏氣歛足不敢違正義人道孤行其野心之政策爲世界所忌視故有國際聯盟會議公理露一線曙光有太平洋會議預測結果凡陰謀詐術必抛棄而不敢用而入於正大之軌道則弱者立小者存國際間玉帛往來有非前此可比者美前總統威爾遜種其因今總統哈定收其果誠偉績哉今會期已届我國應美國之請以平等加入會席際此時間本民族自决之主張凡我國自清季迄今所受各國之不平等待遇脅迫之約章宜合四萬萬同胞心力誓死挽回本會爲吉省工界代表本會所宣布者係我工界全體之意思謹將應爭回及國取消各案臚列如左（一）「要求無條　將山東交還」青島膠州爲我國之領土自德國强迫租借及築鐵路估礦權後我國朝野莫不痛心疾首引爲大辱顧以力莫能爭只隠忍以待機會迨我國加入歐戰關於上述恥僇不難一朝雪除乃日本出其海陸軍力掃清敵人踪跡日本亦我與國之一事後自應將我所失者仍歸諸我即日本仗義執言亦何嘗不如是顧言雖如彼而行則如此是不啻去一德仍來一德也迄今遷延數年此案未能解决夫日我友邦也非敵也倘如彼邦人士云云則歐戰時代英法美意諸國將比地恢復亦將取爲已有曰我取諸德也非取諸比也有是理乎故如維持遠東和平宜將山東一切利權還諸我國此我國所具之决心而不肯退讓者（未完） 
公布欄 
[江蘇高等審判廳]  
　　民庭判决　錢蔣生與鍾惠山爲債務迷訟控訴一案（判决主文）本案控訴駁回控訴審訟費由錢蔣生負擔許幹臣與蔭惜善堂爲租金涉訟上告一案（判决主文）本案上告駁回上告訟費歸上告人負擔 
　　批示　瞿樹霖呈爲縣署執行不力請救濟由呈悉已令靖江縣知事查照民事訴訟執行規則各規定迅予强制執行尅期辦結仰即知照此批陳少芝呈爲夏奉慈等捲逃賬欵案請飭縣送達判詞由呈悉仰候檢發副呈令行丹徒縣知事迅予查明依法游理此批顧鳴鶴等呈一件爲與沈蔡氏等因假如押異議控訴一案業經判决確定請求迅發案卷以便執行由呈悉查本案原卷已於本年十月十九日發還上海地方審判廳查　辦理在案仰即知照此批以上十一月十六號 
[江蘇高等檢察廳]  
　　批示　沈映泉察閲訴詞係關民事糾葛不涉刑事範圍該民如有不服可向該管上級衙門具訴所謂應毋庸議此批顧似卿旣據狀稱捨棄上訴權應候同級審判廳移卷過廳再予照判執行此批趙鶴亭狀悉該案已令該縣知事明白轉諭并予秉公辦理矣所請應毋庸議仰即知照此批朱振聲狀悉仰候調卷核奪此批徐龐如狀及抄件均悉候調卷核奪此批瞿樹霖據訴已悉此案前據瞿建模狀訴到廳業經本廳調卷在案仰候卷到併案核辦此比王耿氏等兩狀均悉查被告王繼溥等旣經江寗地審廳决定免訴爾等在法律上又無上訴權業已一再明白批示在案兹據所訴姑准令行江寗地檢廳查案具復再行核奪此批狄阿培控訴狀悉仰候調卷核奪此批周淦泉據訴是否屬實候令泰興縣知事迅予秉公法辦此批石渭周狀悉准予調卷核奪此批李壽昌據訴已悉仰候調卷核奪此批朱旺生等控訴狀悉仰候卷核奪此批諸時狀悉該案究竟辯論終結與否不得而知如果該縣有遲延情事逕赴原縣具狀可也此批劉其慶狀悉旣據訴稱該案尙在江蘇高等分廳訴訟繫屬中該民如有請求逕向該廳具訴可也此批吕潤生委吳錫恭辯護呈遞一狀楊蔣氏不服宜興縣非法覊押提起抗告呈遞二狀何大斗子爲再行呈叨事實伏求迅予駁回等情呈遞一狀以上四狀業經本廳查閲函送同級審判廳核辦仰即知照此示以上十一月十五號 
[上海地方審判廳]  
　　判决主文（民一庭）一件判决周信三與張禮耕票欵涉訟准予回復一案主文本件窒碍駁回聲請窒碍後之訟費歸被告負擔一件判决沈覲舜與陳文彬因租屋糾葛一案主文被告人所租沈覲舜經理明德公司所有房屋應即遷讓並償還原告人欠租洋三十八元其自本年陰曆十一月以後之租金仍以按月十九元計算至執行終了之日止訴訟費用歸被告人負擔一件决定季餘慶與王可治欠租涉訟一案主文本件訴狀准予註銷訴訟費用歸原告人負擔一件判决沈映泉與朱洪元等欠欵糾葛控訴一案主文朱洪元應償還沈映泉洋七十八元錢三十八千四百文胡阿壽應償還沈映泉洋十五元錢十六千六百文本案訴訟費用歸朱洪元負擔三分之二胡阿壽負擔三分之一一件判决在舜山與唐連生爲貨欵糾葛涉訟一案主文唐連生應償還汪舜山洋五百四十五元七角二分本案訴訟費用歸唐連生負擔一件决定張友林與朱竟成等因油欵糾葛涉訟一案主文本件聲請照准（民二庭）一　判决嚴麟章訴顧坤朝等因貨欵糾葛一案主文韓嘉生應償還嚴麟章票欵洋一百五十元如韓嘉生不能償還應由顧韓朝負代償之貴顧坤朝應償還嚴麟章貨欵洋十二元六角二分五釐訟費歸被告人　平均負擔一件判决唐貴舟與朱嘉昌因執行異議控　更　一案主文原判决撤銷坐落上邑二十四保二十圖　字圩欽賜仰殿石橋塊西首朝東門面平房兩間及隨屋基地　爲控訴人　　之　記　　　押　本　訟費歸被控訴人負擔 
　　批示　一件戴保三　　　　由狀悉仰　傳同張永富張永貴等來案訊辦此批一件陳元照狀交欵洋由准交此批一件沈則簽狀領賬簿由　領此批一件張張氏狀請銷案由狀悉着即來廳候諭此批一件岳永鑫等狀請銷案由狀悉仰候傳案訊辦此批一件王季魯狀請移廨發封由狀悉着即來案候諭此批一件王季魯狀請銷案由狀悉准予銷案此批一件姜潮發狀保姜金龍由准保此批一件胡桐生狀請函復公廨由狀悉已函復公共租界會審公廨矣此批一件嚴明章狀交欵洋由准交此批一件蔡已年狀交房租並訟費由准交此批一件楊錦榮狀交房租並訟費由准交此批一件王貴森狀交房租並訟費由准交此批一件王公裕狀交房租並訟費由准交此批一件黄儀生狀請執行由狀悉查本案業據吳有慶提起控訴所請應從緩議此批一件楊士鎔等狀領證據由准領此批一件王季林狀請執行由狀悉候派吏執行此批一件張張氏狀領單串由准領此批一件單湛　狀請執行由狀悉案已飭傳着即遵期來廳聽候訊奪此批一件徐裕卿狀請傳案原告勸　由狀悉姑候飭傳債權人到案訊奪此批一件顧竹金狀請執行由狀悉着迅即查明該債務人有無財産可供執行來應具報以憑核辦此批一件王柏記呈爲存摺被焚請求備案由據呈賴協豐存摺一扣被火焚燬旣經登報聲明毋庸再請備案此批以上十一月十四日 
 
 

Page 17

 
 
   
 
 

Page 18

 
 
自由談 
遊記 
[粟園觀菊記] [  顧誌筠]  
　　辛酉十月十四日莘莊粟園主人孫君翰青設宴招滬上諸名流爲賞菊之會十時至莘莊男女來賓赴會者已踵趾相接出站不半里見國旗飄揚於平疇曠野蕭疏籬落間者即粟園是也入門即花圃植菊數百株主人夫婦曁鄭君厚賢已降堦迎於甬道中殷勤招待入一面花之室欵以茶點室中置盆菊百餘胥屬異種蓋鄭君厚賢爲主人摯友藝菊有年歷經研究頗有心得據鄭君云菊本有七百餘種苟能種植得宜可變更其形態言次即導觀各室所陳之菊見所謂荷花者諸色皆備花瓣之闊幾逾一英寸爲生平所僅見他如楊妃吐舌金碧交輝凡列名菊譜者無一不備而較舊譜又各有不同非鄭君苦心研究曷克臻此鄭君具干城之才而不爲利禄所誘尤所難得其引菊花爲知已殆亦有所感歟孫君有友如斯其襟懷尤可想見傾北海之樽迎不速之客晚近能有幾人哉宴罷已夕陽在山乃相率言旋主人夫婦復送至車站盛意可感抵滬已暮色蒼茫萬家燈火矣是日同行者爲明子潤身黄子仁甫曁施召諸君感兹雅集聊誌數言藉作雪中鴻印 
[筆記貳情記（一）] [  沈求已]  
　　金錢一物乃世間最大之魔鬼凡其勢力所加莫不草上風披千鈞壓卵卽我人男女之間兩性相悦積成萬種深恩結就重重情網山盟海誓千磨萬刦所不能破者一受金錢之操縱往往爲之瓦解友朋之間無論矣張生芷湘者雲間籍庭椿早謝依田孤居往歲負笈來滬與余同校爲人溫文蘊籍聰穎過人朋輩咸以大器目之時滬城南郊固多空曠處會星期日同學擇地作球戲張亦與也少選觀者漸集女學生數輩亦雜處人叢中某甲者素姓佻脱起一足球斜飛出中一女學生面部於是兩頰紅暈羞怯無地衆皆鼓掌笑張獨不然趨撫之且道歉焉女驚魂略定見張謙恭狀遂亦轉慍爲笑回禮相謝旣而張見女貌似嘗相識細審之知爲同里錢氏女名秀英亦求學於滬者於是反各歡然自此時或途遇初猶淡然久之兩情漸熱輒相過從逢假日恒連袂而出或掉輕舟或駐小亭凡我人游宴怡情之所屢見彼二人之蹤跡矣他人視之幾疑爲天上雙星來人間度蜜月也余窺得其隠徽刺之而張殊秘不儼然以連理比翼自期女本寄居於滬戚某氏張且邀余偕趨香閨爲余介紹每共出閒步亦不强要余偕藉以避旁觀之嫌蓋張與余情較契知余守口如瓶决不爲彼宣洩也余於此雖似爲彼二人所利用然竊念能爲有情人作護衞私心亦殊自甘又憶是歲適值男女各校有聯合游藝會之舉假南市新舞臺爲舉行地點届日女偕同學十餘人上台作燕子穿簾之舞口唱燕燕歌聲調抑揚張居台下拍手和之女始睞目送盼繼恐爲他人所覺則又含顰示意及散張復趨女所謂女曰今日所唱燕燕歌辭意殊佳但希他日爾我亦能如彼玄鳥之永效雙飛則於願足矣女而徽赬凝神不語者久之其情意之纒綿類皆如是無何卒業矣同學皆四散張亦自返雲間余與之天各一方雖時憑雁足傳音然而寸簡尺素中藉以聊達兩心之思慕則可欲盡悉各方面之起居近况則勢有所不能也今春忽赤緘飛來張生吉日届矣以爲其新夫人必錢女也有情人竟成眷屬安得不令人羡且快哉值俗務稍暇乃即束裝往賀至則門綢垂彩燭炎瑶紅一切佈置咸不類小家心竊怪之蓋張之家况余固素知雖無憂衣食之窘然亦不過小康之户今何驟殷富乃爾及張出見畢導余入新房中參閲裝飾亦都華貴品俄顧見錢女亦在若爲賓客然更異之陰叩張笑而不答繼訪諸其鄰始悉始末乃不禁感慨係之 
劇談 
[記情天鑑（三）] [  蔣夢華]  
　　越數日有一兵艦來救南仙知有生望又忽轉念曰苟與康華結婚則將來同度竊困之歲月殊乏樂趣進退兩難不如一死康華見南仙欲以一死自了即殷勤解勸取銷婚約但金錢萬能（二）軍閥 
同舟數日又恐被嫌疑乃慷慨輕生避匿舟尾竊謂南仙可謂忘恩負義之女子竟因區區被人嫌疑之小節置恩人生死於不顧誠不足齒而在砲轟破船以後始念康華爲時已晚然康華得獲逃生重返英倫亦云幸矣 
　　（五）破鏡重圓　南仙旣回英倫威康欲與結婚南仙拒之惟威廉疑其受驚過甚欲博伊歡組織水晶宫大開跳舞會時康華亦在英倫襲得戚屬遺産易其名西頓跳舞盛會彼亦與也南仙與其表姊皆識其爲康華而華倫堅不承認不得已南仙約西頓翌日抵家長談備陳别後景况願再續舊約恕其已往之過然康華堅絶其所請不願破人姻緣二人在此一幕於情於義於理均可告無罪當南仙與威廉結婚時南仙向牧師堅决解婚懸崖勒馬可謂難得卒之南仙仍與康華結爲夫婦亦可謂情塲中之佳話也 
　　予觀情天鑑一劇覺吾國今日社會上一般時髦男女號爲自由者正同此病其初也縱情訂婚其繼也藉端分離報章所傳有所謂雙方意見不投而離婚者恐大半皆由金錢之故耳愛情云乎哉吾以爲男女訂婚仍以金錢爲標準則此後欲得良好之家庭難矣 
雜録 
[月明華屋聯話] [  長風]  
　　九日家君偕諸丈貞壯游西谿交蘆菴秋雪菴歸言秋雪菴於去年由烏程周夢坡重葺主僧意　能詩菴有彈指樓憑欄一望萬頃蘆花境旣清幽僧亦不俗較交蘆菴爲勝菴後廡擬祀浙人工詞者朱漚尹太年丈馮蒿菴吳綱齋夏　　諸先生均有集詞楹聯焉貞壯丈屬家君代撰一聯家君爲集美成詞句二聯應之聯云碎影舞斜陽别有孤角吟秋愁妝照水墜葉驚離思空憶詩情宛轉仙骨清赢又云葉喧凉吹寒瑩晚空傍水驛深艤兼葭重慕想東陵晦跡雲接平岡烟深極浦向天涯自看桃李始識得庾信愁多諸丈謂後聨尤勝蓋妙在集句自然寫盡遐思已 
小説 
[劇賊胠篋記（五二）一圭] [  瀟湘白蘋]  
（八）金杯 
　　我拉住他的臂道甚麽時候去呢辣弗里司道越快越好若是遲了曹擺得就去外度蜜月了讀者諸君你們可曉得這曹擺得是誰原來他在前一星期方纔結婚辣弗里司方纔説的那個金杯正是爲他所有但現在我很替他害怕這金杯將近要屬他人了我又問辣弗里司道你説越快越好究竟幾時動手呢辣弗里司道就是明天你看如何我道我們祗去看看没有别樣舉動麽辣弗里司道這個連我也不曉得且等到了那時再作道理我道可憐那曹擺得先生快要倒霉了你説明天就是明天便了有話即長無話即短一夜工夫很容易過去不知不覺已到了明天早上八點半鐘我和辣弗里司坐着車子直向新花園而去差不多九點鐘的工夫我們已到了那裏我們就直奔不列顚博物院這所博物院面積很大院中所搜羅的古今希奇之物不計其數辣弗里司四下裏望了一回花了兩個辨士買了入塲劵就進了陳列室各處看了一會辣弗里司道我所注意的那間房是樓上四十三號你隨我上樓去罷當下我們一聲不響到了樓上穿過一道廻廊就到了那間金屋辣弗里司回頭向我道我已計算過了從這裏到外面街上共是一百三十九碼樓梯不算在内據我的預算大約二十秒鐘我們的大事就可辦到我道那時我們離開這裏之後就可一直回去麽餘瀋 
　　天性流露於自然不容絲毫假借每見人家骨肉團聚享天倫之樂事母愛其子子孝其母羡慕不遑嗚呼人有母而我獨無念及阿母生前旣不克視子之成立死後復無善狀足以慰在天之靈負德負恩我心滋痛最是更闌漏靜一枕夢回時聞鄰女哭母聲令人肝腸寸寸斷正不知陪却多少同情涙也 
[嚴芙孫啟事]  
　　鄙人徵求之小説特刋已由汪湘堂侯蓮洲陶莊拍汪砥卿諸君最先寄到已照尊址各奉拙編青聲周刋小説一册後至者均各郵璧其他遠道諸君望勿再寄特此登報截止并謝諸君盛意 
 
 

Page 19

 
 
   
 
 

Page 20

 
 
   
 
 

Page 21

 
 
第六張第二十一版 < ] 
常識 
常評 
[我與人類之關係] [  漸]  
　　我爲人類中之一人則事事物物我與人有息息相關之處人之痛苦不啻我之痛苦也人之快樂不啻我之快樂也而環顧人類快樂者少而痛苦者多則我亦宜痛苦多而快樂少矣然必先保存吾心之快樂而後能奮勇以救人類之痛苦 
　　蓋快樂與痛苦皆心理之作用也心以爲痛苦則雖處極快樂之境而亦覺其痛苦矣心以爲快樂則雖處極痛苦之境而亦覺其快樂矣惟道德高尙之人能以精神之快樂爲快樂并能以救人精神上之痛苦爲快樂此其趣味非凡夫之所能喻也 
　　自有人類有家庭有社會有世界而我以藐焉之身處其間豈能必我之盡如人意亦豈能强人之盡如我意行我心之所安如是而已 
道德 
[設立學校者應守之道德] [  趙天奴]  
　　　滬上之學校夥矣除經費有來源者外求一組織完備者百無一二更有含營業性質者斯誠敎育办之大玷然彼章程中固説得天花亂墜也是以外埠學生咸爲所惑予銅山人隨父居海州初次來滬備嘗此中滋味爰就所知書責賢者（一）勿在章程上説謊如校中僅一西人章程上則大書曰「凡本校重要各科悉聘外人敎授」畢業生程度本不高章程上偏曰「本校卒業生可揷國内外大學本科」其實該校文憑並無效力或加入「保送出洋」等字樣要皆廣也 
　　（一）聘敎員勿圖省費　有號專門而請一中學畢業生作低級敎員者每小時三角值誠廉矣其如學生何 
　　（一）勿在學生膳費中抽頭　某校每餐收膳費一角桌八人然廚夫所得僅四角六分耳 
　　（一）販買文具勿取厚利　校中設販賣部爲便利學生也乃往往高其值以售聞某校練習簿價一角六分畢竟較購自市上者僅多一有校名之書皮耳又訂「課卷非本校練習簿不閲」一則嗚呼是誠苛矣（不受酬） 
[正告撰述小説筆記者] [  萱百]  
　　君輩以賣文爲營業此亦可謂爲正當之營業也泰東西各國咸有之然須有一定之宗旨萬不可作誨淫誨盜之文蓋今之社會道德已一落千丈非惟不能挽之使上而乃更推之使下是不以世道人心爲念也則其文雖新奇雖華艷雖爲衆口所嘖嘖要之可謂爲一無價值者也昔之畫家有句云閒來寫幅丹青賣不賺人間造孽錢我願世之撰述小説筆記等諸文家不讓昔之畫家專美於前也亭林先生云又非有益於世不作此難言矣雖然每著一篇恒寓有諷世之意勸善規過之思則其文雖不能語於古之作者要之其心則無愧矣其所受潤筆之資亦不得謂爲造孽錢矣能本此宗旨以下筆也無論其文或散或駢或莊或諧皆得謂之有品之文即進而褒之曰有體亦無不可也或有詰余者曰子所謂有品有體將無太濫乎則對曰吾之爲此言固對於一般誨盜誨淫之撰述家思有以正其失而進之耳執有品有體一語而深求之而故狹其途則必如姚姬傳之選古文辭雖清初諸大家若侯魏汪朱一概屏之而惟桐城方劉兩人是采矣非可以語於今之時也質言之吾大懼諸雜誌小説中誨淫誨盜之文戕賊我知識未定之青年耳 
經濟 
[髮網業與女子之生計] [  陳培森]  
　　髮網爲西婦之用品每年消數亦甚人由我國出品者亦漸漸增加惟此髮網業國人提倡寥寥故前途未可樂觀也旣乏規模正大之工廠又無敎授之學校蓋亦良堪嘆惜矣而近年來生活之程度日益增高經濟困難已達極點於家庭工業毫無發展之象使大好女子等於廢物三飯一宿而外餘無别事可爲故現今之計急宜提倡髮網業令女子手工作之則女子生計旣充裕且亦不必巨大資本此眞家庭中最好工業也雖然此等手工亦須良師敎授則非設學校不可但學校亦宜盡義務不取學費而後可以有經驗之女師授之約半月練熟歸家後即可作工月終售之營出口業者價格以精者從優以引起女子之競爭心且必爲歐美社會所歡迎也然如此辦法苦不能推廣與普及今欲使之普及則莫如互相傳授也譬如甲女曾受師之敎授而鄰舍乙女則未須由甲女敎之乙女旣知之矣而鄰舍之丙女則未須由乙女敎之如此一傳十十傳百百傳千千傳萬不難普及矣從此女子亦能自謀生計而不必倚賴男子矣然則家庭中宜急提倡毋自誤也諒明達諸君不以吾言爲謬（乙種酬） 
衞生 
[食蟹之常識] [  林瀚]  
　　冬來秋去籬菊未殘持螯把盞宜及時矣然吾嘗見有困貪口腹之慾而傷身者於以知一飲一食亦不可不加以注意故草此文投刋申報常識欄 
　　褚稼軒續蟹譜引山家清供云蟹生於江者黄而腥生於湖者紺而馨生於漢者蒼而清此言選蟹之地也羅氏雜説云蟹腹中之虚實視月之盈虚月黑則肥月明則瘦此言選蟹之法也平江記事云團臍膏尖臍螯秋風高團者豪請舉手不必刀羹以蒿尤可饕詩云九月團臍十月尖此言食蟹之法與時也總之蟹爲水産又在秋令發育性極寒故食蟹時必佐以旨酒和以薑醋無非解其寒凉而已 
　　蟹以稻爲食極有害於農作物大德丁未吳中蟹厄如蝗平田皆滿稻榖蕩盡從可知古人以蟹爲食品非以其養生也意蓋欲殲滅其種族而今則以其味美幾無人不嗜之故欽蟹殻滿脂黄必俟北風緊稻梁熟後不及其時瘦小未肥饕餮之徒殊不願食之也 
　　陸龜蒙蟹志云蟹腹下有毛食之殺人本草綱目云蟹獨且獨螯兩目相向頭背有眼點均不可食冬瓜汁蒜汁豉汁蘆根汁可解 
　　購蟹太多一日不能食盡可藏竹簍内滿貯生稻復用稻　撳緊或米桶内亦可能經十餘日不死不瘦 
　　食蟹後手上沾有腥氣宜用菊花葉擦洗其腥立除或用蟹腮擦洗亦可 
　　食蟹過多覺胸胃間積滯宜急購紫蘇葉三錢煎服即愈蓋蟹性寒而紫蘇係發散之藥也 
　　食蟹後三四小時内不可食杮子吾昔年不信此説曾一試之腹中絞痛經夕幾瀕於死殊不知木香汁可解又不可與荆芥同食務宜愼之 
　　欲取生蟹之黄可用生漆一滴塗蟹蓋上經片刻蟹蓋上塗漆處穿成一孔黄自流出此爲烹飪上便利計然終學有傷天和也 
　　煑蟹宜用冷水不宜用熱水並須用細繩緊繫其八足二螯不然足與螯必脱落 
　　以上所述或録自舊籍或本於經騐或得諸傳聞雖未能詳然在衛生常識上亦未始非一助也（乙種酬） 
法制 
[官吏違反義務應負法律上責任] [  汪自修]  
　　官吏者受國家之委任以處理國家之事務者也在國家方而爲代表在人民方面爲公僕雖因身分上及地位上關係受國家特别之保護（刑律規定對於官吏妨害公務罪各條）享優異之榮譽（服飾徽章）要亦不可妄自尊大自恃身爲官吏濫用職權假公濟私而爲所欲爲也依照法律上之規定官吏有種種之義務違反義務即應負法律之責任惟所負之責任有公法上之責任焉有私法上之責任焉兹特分述於左 
　　（一）公法上之責任　公法上之責任又分爲二（甲）刑法上之責任如官吏犯刑律第一四○條至一五二條之瀆職罪及第三九二條之侵占罪所謂職務犯罪應受刑罰之制裁也（乙）懲戒法上之責任卽依文官懲戒法之規定官吏違背職守玷污身分喪失信用應受懲戒處分也（文官懲戒法二條） 
　　（二）私法上之責任　官吏以其權限外之行爲而對於國家或私人財産上有所侵害不可不任賠償之責蓋在權限内之行爲可作爲官吏之活動若在權限外之行爲則與私人之活動無異此際人民若受損害可從一般之私法法則提起民事訴訟要求賠償損害官吏亦與私人加損害者同應任賠償之責也（乙種酬） 
科學 
[水之研究] [  銓]  
　　水爲吾人日常接觸之物且於工業上醫學上理化試騐上均需用之今述其要性如左 
　　（一）係無臭無味之液體 
　　（二）淺時無色深則呈青色 
　　（三）爲氫氱二氣化合所成 
　　（四）有固液氣三變化 
　　（五）冷之則容積漸减至四度時（攝氏以下準此）爲最小過此漸增至浮度則凝固爲冰其體積反較液體之水大十分之一冰所以得而不沈也 
　　（六）熱之至百度則氣化至千度以上則漸分解如温度稍降則所得之混合氣體復行結合而成水此現象名曰解離若壓力减輕則不至百度亦即氣化高山之巓煑水易沸因空氣壓力較小故也 
　　（七）不爲電與熱之良導體 
　　（八）加少量他物於水使能爲電流所分解成爲電之導體　　（九）於常温時能爲鈉Na鈣Ca鉀K等所分解 
K+H2O=KOH+H 
　　（十）於高温度時亦能爲鐵Te鎂Ｍg等所分解 
Mg+2H2O=Mg(oH)2+H2 
　　（十一）能與他物直接化合而生水化合物Cu　So4　H2Ｏ，Ｃu　So4　5H2O 
　　（十二）能溶解多種物質故爲良溶劑（乙種酬） 
 
 

Page 22

 
 
   
 
