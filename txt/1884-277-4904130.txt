# 1884 - 277 - 4904130

 

Page 1

 
 
[籌海初集出售] [  本舘主人謹啓]  
　　關滋圃軍門天培道光年間名將也揆文當武智勇兼全其駐節粤東時適值海疆有事軍門運　惟幄卓著戰功海外强鄧氣爲之奪曾自東生平奏　文移等類爲籌海初集本舘取而閱之覺指陳洋務洞中機宜所繪戰陣及形勢各圖尤歴歴如　　悉不遺馬伏波聚　爲山當不是過祝目下海氛不靖正當講究邊防之際此書尤爲切要因用活字极排印問世其圖則託點石齋攝影印成附入捲内分訂四本　于本月十九日出售價洋三角正諸君子有志籌防當亦先觀爲快乎 
[第十六號報出售] [  申報舘主人啓]  
　　兵凶戰危傷亡軍士實意中事而馬尾則禍起倉猝傷亡之慘幾不忍言聖人厪懐南服知之頗深特發帑金萬兩到防查給傷亡將士用急圖之俾薄海周知國恩之高厚再本埠西商於華官照會堵淞一節集衆會議時着友前往觀看繪成會議　景圖申人數近百而面貌無一相犯者大是奇觀兩圖編入此次十六號　報准於十六日出售仍於畵報之末附送淞隱漫錄圖說一則閱者鑒之此布 
[各省水師可以變通專轄說]  
　　昨日報首登水師聨絡一氣一論蓋因閩洋現無水師兵輪與南北洋各口之船不可調撥散爲此說以見前者馬尾之役其所以一敗塗地者亦由於此案前讀張幼樵學士請設沿海七省水師歸一大員統轄一疏其規畫中國沿海形勢指陳各省各防不能聨合之弊與本舘昨論可謂心心相印惜乎戰事巳成目前苟欲就各省巳辦之防務攺絃而更張之爲時亦巳不及也夫幼帥此摺在未奉帮辦閩防之命以前洎乎到閩法國大帮兵船巳陸續圖入馬　欲舉摺中所言見諸行事固巳無此　容之布置而或但就閩洋形勢口門險隘以籌禦敵之法又無如法人狡詐竟藉上海尙在議和之說託詞於平日保護商民賺入口門今日二艘明日三艘竟至大隊之船布滿海口使我炮臺不足以扼守而現有兵船又不克與敵船相持以故臨戰之頃早成必敗之局雖有智謀亦無能爲役也尙何設立水師專轄大員之足云乎哉竊謂幼帥所以建此議者明知中國官塲積習相尙因循各省各防必嚴畛域故以爲欲控制洋面使南北萬三千里合爲常山蛇陣之勢然後中國沿海之兵力可强而法人至此苟其戰艦不過二十艘游奕海面卽使船堅礮利亦止能聚而攻一處不能分以擾數口而中國南北洋之船可以往來策應不必各保各口防範疎虞不敢一艘出援也果爾則閩洋安有此大挫哉今旣不及如幼帥所言趕緊布置朝廷深嘉其謀卽將此摺發交總理衙門與宣示各省督撫以爲日後之準繩而幼帥知兵之名乃於是乎益重因而特拜帮辦閩防之命奈到閩巳遲法人先着早佔致無所措手僅能以忠義激勸將士使之臨陣敢死而巳噫此天意也蓋中國現在兵力實不可以輕戰謂江南製造福州船政津門學堂所以步趨泰西不遺餘力無如積習不化有兵無戰未嘗一試其優劣不知其果可恃與否也今有馬尾之役則兵之强弱彰明較著此後從事於斯當益整頓而專轄大員聨絡各省之舉庶幾可以行矣然此事且俟法事告竣之後方可舉辦第一在籌備常年餉項由各省各庫各局提解應用自宜編定其欵如地丁鹽課等項坐支名色方有着落不至短絀盖旣定水師爲經制則無事時練習之功卽爲有事時殺敵之用雖百年無戰事而兵輪不可聽其損壞汽機不得任其勿修在在需餉使非設有定額其不至如今之臨時招募事後遣散者幾希矣雖然今巳不　看此雄盛之水師津防滬防江防粤防事煩勢　同光以來南征北戰之宿將盡召出山或募舊部或令新招每一統領所帶必有十數亮子夬一亮子之内隷兵五百名加以軍裝所需每月須銀三千兩今諸大員宿將盡起人必新增一二千綜計巳奉諭旨招募赴防者大約巳須五六萬如以一年爲期此五六萬人之餉巳有四百餘萬其先時現成之水師不在此數無諭此等招募之軍實爲法人所不畏而卽閩江觀之所有船隻金行燒燬礮臺脆剔一擊便傾此時赶緊修築天時人力仍苦不齊假如圬者塗曁之功則前轍之覆後車恐將不免至於輪船則各口不能分調外洋不能定造船局自製又無精幹之工匠堅實之物料而且爲時必須姑待言念及此閩江其果何恃哉蒙謂幼帥所奏目前如欲厘定規模妥籌全局凡事務期有利無弊則固非旦夕之功若就現在所有而於區别疆界各省各辦之間略爲變通特命一人獨任其事俾之權衡於輕重緩急操縱進退之宜如現在津沽敉安不及兩月河水凍合與吳淞口尙有各國商民請置局外之意法人止此二十餘船于役閩洋尙虚聲恫唱電致本　增兵再圖大舉度其力量未必遽犯此數處不過於福州臺灣肆其騷擾之技則中國正可乘此以調津沽吳淞長江之船併力守閩順便援臺而隨時隨處凡足以創法人者遇有機會切不可失庶幾握　柄者有操縱全局之勢而不至各守畛域者貽閩江糜爛之禍則得之牟噫南洋數千里並無隻輪往來以中國之洋面而法船得而阻截之致使奉命督防之相臣當此吃緊之時而迂道内地不敢航海此其事何堪子細思哉 
[臺北軍電]  
　　淡水西友於十九日從淡水發信至厦門本館在厦之訪事人接到後卽於昨午後兩點三刻傳電來本舘據云十三日法兵船麕聚基隆相率登岸攻擊俄而攻入良峽地方良峽去基隆約有十二里至十八日聞華軍在良峽與法交鋒法人敗衂其傷亡多少及敗仗如何情形因此西友身居淡水未輕目覩故未叙及若淡水則法人於十四日來攻華軍見有法船先在砲臺上連開大砲二響法船卽時回擊約擊三點鐘工夫彈如雨下華軍力不能支師退法人又向砲臺猛攻約共攻十二點鐘之久砲臺悉毁幸華兵死傷尙不甚多租界中之洋房亦有被砲彈洞穿精壁者然法之未北爾兵船亦有小損當西友發此信時法兵尙未登岸計法有兵船七艘運兵船一艘洎於淡水口日内或法兵登岸未可知也至淡水内地之教堂巳爲臺民毁壞臺民并以劉省三爵帥守禦不力致被法人竄入幾欲羣起而攻之其大略精形如此本館接到此電昨己刊發單張俾系念軍情者垂覽乘恐遠處尙未周知兹復照錄在報並閱香港西字報知香港亦得十三日法攻基隆之信法蓋調有旱隊三千名前去也 
[京電要聞]  
　　昨早八點鐘接京師訪事人來電謂淡水失陷閩省巳電咨總理衙門請爲轉奏朝廷聞信盛怒卽着李曾左楊彭張速飭各部合力救援以圖規復云但此說亦係京人傳言尙未見有旨下惟以意度之基隆淡水之失利當不虚也 
 
 

Page 2

 
 
[西報述聞]  
　　香港西字報云聞法人與越南商量索償兵費二百五十萬勿郎克分作十年每年償二十五萬云又云越王欲查問前王薨逝究係首相親自下毒抑指使他人下毒擬向該首相澈底根究云 
[沙峇信息]  
　　昨接沙峇經理華商開地公司人來信云該處所産之硬木現又將數種裝至香港出售此木於築鐡路及打樁等用最爲相宜又地上所種之烟葉亦復色味均佳駐劄沙峇之西官署中人知該公司烟葉佳茂現擬覓地種烟又某洋行亦知沙峇地土肥沃種植咸宜欲向英官商議糾股購地另立一公司云 
[港事詳述]  
　　前報香港有小工等滋事此由電音照錄語焉未詳兹據西字報稱先是盤艇上人不願與法人盤駁物件均開往九龍一帶停泊越數日船户以無生意餬口爲難遂有數隻折回香港以冀攬載忽有人告以危詞船户聞而生懼仍揚帆而去而岸上各扛夫以爲船户不得與西人作生意彼東洋車夫與轎夫亦宜事問一律是時人多口雜正相評論忽一東洋車載西人行來扛夫便執車夫而痛擊之又有一轎舁西人經過扛夫復以治車夫者治之後見路過西人不論難何均遭毆辱數西人乃逃入皇后大道上之酒館内扛夫又擊毁其門窓越集越多聲如鼎沸西捕前來彈壓竟詖攢毆俄而捕房中之大班捕馳到竭力拿人計先拿到十六人交巡理府審訊後又在别處拿到數十人亦交巡理府直閙至傍晚始止是夜巡捕分段在街巡查恐再滋事也旋經西官察訊判將六人管押一年又有年輕者三人判押半年均罰令作苦工其餘押候再訊科罪中西人是日之因毆而傷者各有數人惟内有一華人腦漿迸裂當夜由捕飭人舁至醫院以傷重無救而死至十六日晨鬧事人復至一基鋪聲稱爾舗中貨物私自接濟法人意欲逞强幸鋪門尙未開齊趕卽關閉而鬧事人尙以碎石亂擊經巡捕馳到始各散去 
[埃事電音]  
　　英將戈登被埃及土匪圍攻旋巳突圍而出英廷特簡一將軍及胡思禮元帥前往均列前報兹得倫敦電音言胡思禮元帥現又奉召回國業經首途戈登解圍之後往攻字兒字兒地方巳奪得其地矣 
[津議續述]  
　　美欽使楊大臣至津與李傳相晤商中法事件一節巳列前報兹悉是日兩大臣往復辯論之辭甚多大意則楊大臣總謂現在法國電請本國向中國說和而電報中仍有賠貨之說故李傅相不覺勃然大怒謂此時斷不能與法言和楊大臣則謂倘法人願遵前此天津所立之約則中國可允與否傅相謂津約現巳作廢然法人如請貴國向我國婉商或者尙可挽回如欲我回請人與議則前此曾請貴國出爲調處而法不允現在斷不能復爲相煩也 
[首善紀聞]  
　　本月初十日鄧鴻臚卿承修至總署履新是日署中懸燈挂彩煥然一新各官齊穿補掛相處供事俻差各弁兵俱挨班謁見想京卿淸操久著識見精明定有一番籌畫也○醇邸密保前步軍統領榮統帥祿請旨錄用巳蒙俞允召見聞統帥以舊病未痊固辭不就云○傳間善厚齋軍憲被左帥叅劾謂其在津　遷然日前召免時軍憲奏稱自願帶勇赴敵請另派防堵統員則參劾之說未必確實也又聞軍憲在津購買新式快洋槍若干約費銀數萬兩云○前報列神機營駐紥四廠之馬步各隊兵值班之期加給津貼兹聞經該營支發覈對二處以放欵分歧日久恐生積弊禀請醇邸格外加恩將此項兵丁按照駐紥南苑例支放口分自八月二十四日起按月發給以前仍照前議支放巳蒙醇邸允行由此觀之京外駐紥各隊恐一時不能遽撤也○聞京師東半城盜案甚多竟有明火執仗肆行搶刼者雖經步營官兵嚴行緝捕無如該盜出　無常甚難弋獲西半城則經文右翼總兵廠夜梭巡故匪徒稍知歛迹云○聞本月十二日侍讀學士延茂具奏户部尙書閻丹初協揆及該部司員文悌施殿章議將八旗孤賔錢糧裁撤一節殊屬不合且與國家政體有失况從前咸豐年間各省兵焚需用浩繁之際尙未有此舉動請旨飭該部另行妥議○日前工部火藥局失去硫磺數百斤行文步軍統領順天府五城一體嚴拿目下巳獲犯三名送交刑部矣○天津匯豐銀行副經理某西人日前抵京僑寓亨逹利洋行屢與總署大臣會晤間係商議貸欵據該西人之意以爲無論中朝需銀百千萬億皆可取之如携惟須以結實有用之物爲質方可成交云○駐京各公使逆料法國援兵到時必有一塲大戰鹿死誰手正未可知遂將從前力請中國而未能如願之事全行錄出以便將來中法議和之時乘便向中國聲請照辦諺云鷸蚌相爭漁翁得利信然 
[提憲赴防]  
　　浙江提督歐陽軍門於十七日因公回署巳列前報刻悉二十日下午二點鐘仍乘小火輪赴鎭海防營眞武宮砲臺聲砲志敬而大英兵船亦聲炮恭送云 
[翹望蜺旌]  
　　杭城赭宼之亂經左侯相統師恢復戰功卓著婦儒皆知向年侯相奉命總制浙閩節龯甫臨旋拜西征之命都人士想望丰采久思山斗親瞻此次建節出京督辦閩疆車務官塲紛紛傳說謂將繞道來杭仁錢閙邑尊遂專雇快船泝流探聽旱道則由各驛飛馬傳報并擬在胡紳雪巖家預備行轅自武林門至普濟堂一路懸燈掛綵堂中紳士設宴欵留白叟黃童咸思先睹爲快但本館聞侯相出京後由江西廣信府蒞閩當此羽檄紛馳未必重領六橋風月然觀杭民之翹企蜺旌雲霓望切知甘棠澤普必有浹髓淪肌者矣因錄之以符新聞體例 
[捉賭續述]  
　　杭垣撫轅之過軍橋地方有捉賭被毆一節兹聞該弁張姓新委在撫凝巷伏虎廟中坐叚是日以查門牌起釁喝打者實係開茶館之某甲盖甲本撫署之轎班也局中接奉憲諭卽於是日將開賭之連喜拿到笞責千餘發入遷善所拘禁了案矣不意新臬蓀穀庭廉使甫經接篆聞知此事不禁甚怒謂此類賭棍皆怙惡不峻之輩非地方官嚴刑重辦了不知懼豈略爲拘禁卽肯攺悔乎且敢於恃强毆弁凶橫巳極黨羽必多豈一人卽足以塞責耶卽仰杭州府札局立提該犯發交仁和縣嚴辦且嚴札一府兩縣會同營汛緝獲餘黨務拿到案毋得輕縱云云聞該犯巳於前日提縣嚴訊責主數千現巳釘鐐收禁矣仁錢兩縣續獲賭棍五名尙待確訊至某甲則巳遠颺他郡其茶店業巳封閉但聞某巡弁受傷頗重不知有性命之憂否 
[黑夜剌人]  
　　京東人王姓者因年歲饑饉擕妻僑寓於京師内城東四牌樓隆福寺夾道王以小經營博蠅頭微利妻僅中姿而不能安於室有匪棍甲乙輩皆與王妻有染王知之敢怒而不敢言者久矣詎初二日張燈時甲乙輩聨絡同黨匪棍十數人擕王妻而去當甲乙來時王適外出諸人去尙未遠王卽歸來見室中闃其無人尾而蹤跡之則諸人己入東四牌樓迤北五條胡同張姓家王妻與焉王乃呌駡於張之門前張與王素不相識告以汝妻不在我家盍往他處尋之王詈愈甚時巳二鼓張不得巳推王妻至門外王得妻乃揪打於張家門首移時張出勸阻王乃出利刃剌張倒地值地面坐廳官景公巡夜過此聞人聲鼎沸詢之張妻哭訴夫被刺死乃獲兇首王姓曁其妻同帶回署而甲乙輩十數人早巳杳然無跡矣 
[緹縈復見]  
　　某甲者秣陵人也居於旱西門丙與某乙合本開浴堂甲性懦弱乙遇事恒魚肉之嗣因虧本甲求退股另覓生計乙堅不允以致爭毆甲遂抑鬱以死其妻卽就浴堂裝殮遲遲不葬乙本武弁聲勢赫然炙手可熱乃控甲妻藉喪覇屋官卽押令限期出柩甲妻寃不得 
 
 

Page 3

 
 
申亦仰阿芙蓉以殉此今年三月間事也甲夫妻死後遺子女各一女年十七子甫十三乙心大喜以爲從此可以爲所欲爲莫予毒矣不意甲安慕緹縈救父故事歴赴府縣各署呈控情調哀惻行道傷之賈邑尊許斷洋一百二十元爲甲夫婦安葬之費女志在復仇不肯應允嗟乎十七齡女子乃能誓報父仇百折不回以視緹縈之上書救父雖有生前死後之不同其深明大義則一也世有魯莊公一流人聞之能無愧　 
[叅使歸櫬再述]  
　　駐英叅使陳松生都轉捐舘倫敦各節前巳列報兹悉都轉靈柩於八月十六日抵滬曾侯特派丁笛梅副戎率其家丁護柩冋籍於八月二十一日另附旗昌行江孚輪船送至漢口再換民船上駛計九月杪可抵湖南原籍間曾侯備有函牘與長江提台及漢陽岳州各鎭沿途撥派礮船護送定獲平安抵里也 
[吳淞近事]  
　　近日由上海運來軍需火藥彈丸頗多交各防營備用日前王雲莊大令因公至滬前晚巳由旱道返署矣 
[抗捐管押]  
　　淞鎭自舉辦團練以來各紳商俱慷慨捐輸同仇敵愾前日有某肉舗等三户抗不繳捐經王雲莊大令提案貴懲後由各舗户一再求恩大令遂從寛判罰製號掛十餘件了案又高橋鎭武生顧成先及該鎭店鋪六家均不肯捐大令簽差一併拘案將顧發學看管餘皆發押俟認繳後開釋竊思各處辦團原爲保衛閭閻起見何若輩不顧名義竟甘匍匐公堂哉殊不值矣 
[鹽梟橫暴]  
　　南匯縣屬新塲鎭東南里許地名月華港者於本月十五日黎明有某姓客雇舟至召稼樓就醫突被鹽梟攔住遍搜無一長物遂將稿工頭顱擊破掠波而去時有張姓背箱船至此聞火鎗聲知有警急避入他港得免於難然己受驚不淺矣化日光天之下匪類竟若此橫行有緝捕之貴者尙其加意巡邏哉 
[善保千金]  
　　英租界正豐街西首蘇人某甲素作蟻媒同類某乙將一十七八歲之山西女子價賣與甲甲見其秀外慧中以爲將來可獲大利喜出望外俄女向甲跪下泣訴曰奴本世家女因父宦海浮沈百無一遇致將奴售出得資返里苟能大發慈悲爲奴擇一善地則願結草啣環終身圖報否則一握霜鋒卽奴畢命之物汝亦無所爲利也言畢淚如雨下叩頭若崩角甲雖作惡萬端至此亦意良不忍命之起善言撫慰俾暫安居旋有在輪船餬口之寍人某妻亡思爲鵾絃之續出洋百五十元聘女爲室前日花燈鼓樂迎娶人門知此事者咸嘉該女之守身如璧不致羞辱家門云 
[西人出殯]  
　　前日午後有西人之出喪者先係西樂師及兵船水手約一百七八十名繼則靈輀兩具裝以外國棺罩由浦灘經法馬路迤邐往西過八仙橋至外國故墓瘞埋據云係寄泊浦江之德國捕船中水手之爲首者二名同日殞命故有此舉云 
[移船續述]  
　　昨報述本埠蘇州河口水巡船移去一節兹悉該處現巳有安定機輪在彼濬治於昨十點鐘開工俾該處河道得以疏通舟行不致阻碍然則巡船之移去不止爲修理之故想以後不復停泊在彼矣葢此處潮水出入一邊入蘇州河一邊入黃浦潮來勢急則沙泥不得留滯該巡船正泊蘇州河口前後兩錨鄔不能移水來　至船分作兩路其力巳微不能衝刷沙泥以至積漸成淤加以對面浦東張灘漸廣如龍吐舌潮來亦至灘而力殺若能將浦東漲灘沙嘴盡行挖去而巡船不復再停蘇州河口則此次濬治之後將來潮汐往來氣寛力猛泥沙隨潮而去不至再若從前之日漸淤塞是誠一勞永逸之計其利賴爲無窮矣 
[浦畔委談]  
　　怡和公司輪船於前日進口輪葉爲鐡鍊所紏因用小火輪拖至虹口公和祥碼頭停泊昨晨雇善泅水者數八入水將鍊解下幸船身尙無損壞現先將後艙之貨起出俾頭重尾輕船梢浮起易於將鍊撈取云○怡和洋行之順和輪船昨在虹口順泰碼頭裝載開煤運煤等機器聞將運至天津應用云○裏虹口人某甲在某洋行傭工妻某氏素不安於室甲屢誡不聽今春另置一妾任妻自由詎前夜該氏竟糾同無賴多人回家搬取物件勢甚洶洶甲適在家當卽鳴捕拘住兩人及該氏一併解入捕房管押矣○前夜有寍人某甲同某乙在英界實善街公盛昌烟館吸烟甲向乙索欠洋圓因之口角乙忽取匣中洋烟呑下經甲及各人　腋出外請醫生救治不知無性命之虞否 
[履勘打樁]  
　　昨日水利總局委員乘輿至虹口大橋堍查勘現在攺建之樁與前勘定丈尺是否合符因督率局勇乘坐杉板在蘇州河口丈量云 
[誤扭服禮]  
　　昨報登泰吉庄夥潘仁銳悮認沈元裕爲顧潤山扭解會審公廨由黃太守錄供送縣前晚經幫審委員蔣明府提訊沈稱我若果係顧蓉齋之弟願罰萬金充公潘稱我如錯認自甘反坐蔣明府以兩造各執無從核斷先飭各具罰洋一百元之切結存案然後傳錢業董事到堂辨認昨該董事馮蓮汀黃煥烟二人奉傳到縣黎邑尊恊同蔣明府面詢該董事答稱沈實非顧潤山潘稱我至顧處由沈出晤担承一切因此誤認旣據董事辨明只作罷論沈怒氣勃勃稱無辜遭訟覊押兩宵情何以甘黎邑尊諭令馮黃二人理勸著潘向沈服禮始得寢室 
[逐犬請查]  
　　前報列某營勇行經英界匹馬路口追逐杲西人所帶之狗兹悉該西人名愛喜來籍隷美國曾禀明美領事照會道憲札飭上海縣查覆黎邑尊遵札飭藥查得該處並無勇丁駐紥諒係外來營勇爲日巳多無從查辦邑尊隨即將情詳請道憲核水矣 
[英界公堂瑣案]  
　　巡捕解送爭毆之一起人請訊莊連門供松江人在虹口西教士處訓蒙妻王氏不守婦道於光緖三年時逃匿無蹤旋訪知避在山東然以覆水難收兼之路途遙遠故立意不往尋囘然我尙無子遂於五年分别娶一婦今春王氏來滬在靑雲里嚴友三家由我叔父及母舅勸我領婦詎氏仍不守婦道時至嚴家爲特乞叔父領回管束不料氏在叔父處就時時吵閙因商之教士送至徐家匯淸節堂言明月貼洋二元住過十四天又踰牆逸出至叔父家且仍在嚴家往來我亦無可如何付之一歎昨忽同癩頭婦及不識姓名人蜂擁上前將我扭打致失去時辰表及銀洋等物洎巡捕到來癩頭婦巳不知去向惟拘妻曁同來之二人連我一併送案王供並非背夫遁逃我向在西婦處傭工隨赴外洋丈夫確係知悉今始回來訪悉丈夫己另有拚婦與之理論由母舅勸和豈知丈夫反帮助拚婦將我欺凌故此分居所有衣服什物均不容我搬　昨因天寒往取衣服仍不肯給爭執之餘中捕拘案我並未糾有别人沈阿九吳祖萬同供爲漆匠昨路過是處見伊等爭毆駐足觀看並未帮同行兇旦與該氏素不相識莊堅稱沈吳同妻前來行兇黃太守訊供之下謂莊曰爾與該氏旣是結髮毋庸涉訟着卽領妻歸家沈吳二人實屬多事喝各笞二百板斥退○蘇人鍾小弟禀稱妻蔡氏向在滬上傭工前年知有私遇早經領回豈知今又遁逃來滬現巳訪明與包探夥周阿大拚識昨往認領周卽挺身將我毆打由捕拘案請究周供並不爲包探夥開客寓憑陸春山爲媒娶蔡氏爲妻立有婚據忽有周來認領故與爭論婚據呈間黃太守閱周曰爾婦何在周稱現在家中太守命周將婦交案再行訊供核斷○三百三十一號莖捕禀稱昨夜楊月生至詠霓茶園看白戲喝阻行兇爲此拘案楊供至戲園買票口角並無看白戲之事黃太守判笞五十板以儆○江阿六訴稱在土行爲夥　此人混進圖竊眼見獲住陳阿得供實係悮入該行不敢圖竊黃太守判管押五天○巡捕解送在路滋閙之瘋人李小毛請爲安插李供甯人肩挑餬口滬上並無親屬惟有一族叔在法界天盛昌弄中黃太守飭暫發棲流公所醫治 
 
 

Page 4

 
 
[法界公堂瑣案]  
　　捕房拘送搶帽匪徒至案翁太守研詰之下李鴻儒供稱路過小東門外見有走方醫生療治血症我亦挨近觀看被剪給人將髮辫與一粤人之辭結住搶其帽子如飛而去粤人追趕將我辫線扯斷我索賠錢一百文供畢將自己辫梢上寸許長之斷辫解呈太守謂旣是剪綹人結辫搶帽爲何帽子在爾手中李稱帽子是伊丢下我在一泉樓茶肆前拾得太守問原告到否包探嚴頌眉禀稱尙未到來今晨捕頭間時曾經到過據築李實搶帽而去太守謂原告旣未　堂着爲帶出俄原告陳阿勝至訴稱昨在洋行街看人擯疾被此人將我髮祥結在别人辫上隨卽搶我小帽奔逃幸人衆科喊獲住送捕太守謂李若直供當可從寛發落李堅不肯認太守着將小帽給陳領去李責一百板以敵○本年六月初八日據吳阿福訴稱昨爲會期有朱素林前來糾纒翁太守詰之被告據稱我非素林實宋俞氏聞素林姓王現在無錫翁太守謂素林旣不在滬俟其到案再核昨兩造均投案吳復遞禀帖仍執前情朱俞氏偕王素林上堂王亦遞禀訴稱曾向朱俞氏借得洋五十員央我之寄母吳妻秦金珠爲中曾將此會抵欠會係吳姓爲總朱俞氏稱六月間大老爺着尋原人到案業巳尋到至會項有頭會及司証人刻下均在滬地太守着將會中各人及司証邀到再行核斷○前報列宋吳氏將東洋東租於沈桂榮沈又轉租於陶子榮詎車竟不見陶亦避去嗣宋吳氏着沈尋陶索賠而陶租車時經陶元順麵筋店擔保因之復回該店索賠涉訟公庭翁太守着原告同陶出外將車尋訪仍然無着昨歸公堂核斷太守詰該歸車價若干據稱值洋十四元太守衡情酌斷着轉租之沈桂榮保人陶徵吉兩人各賠洋三元五角完案○裕大茶食店倒閉逃匿一案曾列前報昨原告韓成記等投案請追該店主馬順全及秦成章亦一同投案馬執定秦爲股東將帳簿及禀詞呈案翁太守閱竟訊詰馬韓二人銀洋如何料理答稱待一禮拜後了結太守着交原保限禮拜二繳洋否則押追原被退出後太守又謂查帳上秦成章果有合股之事况馬係門外爾爲司務凡事均出爾手爾可不必飾詞秦仍稱無分太守着俟馬邀到証人再核 
[來信照登]  
　　蘇城齊門内臨頓路菉葭巷周急局舉辦採訪蘇屬及外府曁寄籍彚旌忠義孝悌節烈貞孝刻將第三届築册呈請核題旌表定於九月底截止如有前項應行請旌者希於日内赴局呈報務須詳開節略俾可核造而無遺漏至寄居在外祇須開略寄局一體彚入其殉難官紳應議給廕贈者另歸忠義局專辦本局概不濫收至採訪善舉歸局經辦在外概不收取分文也 
[哭杜西鳴刺史]  
　　獨立蒼茫覊客悲先生遺有蒼茫圖黃昏幽徑步遲遲秋風偏送凄凉雨闇月剛逢慘淡時深夜荒村聞鵬語愁雲孤嶺憶島慈於今把晤知無日惟有吟情繫我思弟何雲裳初脫稿○執手竟千古談心僅四年魂悲知有母月黯復班仙詣苦成三絶塵封筆一椂蒼茫立何處硯破本難全樵西羅仕勲煒生○風雨蕭蕭欲斷腸愁雲黯月竟無光一編詩卷留遺稿千里吟魂返故鄉廿載知交多論難中秋永訣感蒼茫思君幾度添惆悵趨奠臨風酒一觴鐡城吳逹顯哲卿 
[浙省撫轅抄]  
　　八月十五日巡檢胡慶臣禀銷守取金衢嚴軍流册籍差總兵黃錦文寗波來省禀到○十六日候補府賀良樾交卸廣信鹽局回省禀到長興縣趙定邦差人來省禀謝藩飭調署嘉善縣事 
[蘇省撫轅抄]  
　　十九日同知銜選授蘇州府敎授杜錫熊到禀知本日接印 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖十年八月十四日京報全錄]  
　　宮門抄○諭旨六道錄前○發抄旨四道○西撫播奏爲查明北甯失事情形分别酌擬覆奏摺○豫撫鹿奏爲請補知縣摺子○晉撫奎奏請調補知縣摺○八月十四日吏部翰林院正紅旗值日無引見○奎潤假滿請安○松溎續假十日○召見軍機醇王○發抄李用淸奏審明逆犯朱洪竹卽李麻之婦朱張氏定擬奉旨刑部議奏欽此○又絞犯尹祥舜中途脫逃請將簽差不愼之開泰令鍾昌杰等議處奉旨着照所請該部知道欽此○又請將暱比匪人貽害地方之儘先副將革職奉旨王世昌着卽行革職兵部知道欽此○又安南令丁翥署桐梓令奉旨吏部知道欽此○○頭品頂戴廣西巡撫臣潘鼎新跪奏爲遵旨查明北甯失事情形並將潰敗將弁分别酌擬恭摺覆奏仰祈聖鑒事竊臣於光緖十年四月二十八日龍州行次承准軍機大臣字寄光緖十年四月十四日奉上諭本日據徐延旭奏叅督戰不力將領請將提督陳朝綱副將黨敏宣周炳林革職等語前巳有旨將陳得貴黨敏宣卽在軍前止　陳朝綱周炳林均着卽行革職交潘鼎新查訊明確請旨辦理等因欽此又於五月初九日在越南諒山行營准兩廣督臣張樹聲咨開四月二十六日准兵部火票遞到内閣抄出三月十七日奉上諭前巳有密旨令潘鼎新馳赴廣四鎭南關外傳旨將徐延旭革職拿問並令王德榜傳旨將黃桂蘭趙沃革職拿問等因欽此恭錄咨會到臣維時徐延旭巳定於五月初十日自龍州起程陳得貴黨敏宣業經遵旨正法軍前臣均於五月初八日附片陳明在案臣到諒山卽會同王德榜逐日訪查北寗距諒山二百九十里其南三十里爲慈山府再十里爲新河橫出其前適當河内來路其東南六十餘里爲芹驛關濵六頭江上爲三江口溯流而上十餘里左河入月德口經扶朗扶良等社再三十里爲涌球在北寗之東北距城七八里爲大軍後路自山西不守以後北寗孤懸巳成四面受敵之勢黃桂蘭趙沃原派左路各營扼守北寗及扶良涌　諒江等處派右路各營扼守慈山新河六頭江三江口等處惟地叚太寛分防不易自上年秋冬陸續調募以及今春共添至四十餘營慈山雖當河内之冲而陸路至甯城較遠法人恃具長技以火船往來六頭江扶朗一帶遊弋窺伺其時派防六頭江三江口者爲黨敏宣及遊擊謝洲田福志千總李應光軍功李福良李潤高岳嵩陳天宋等大小八營派防扶良者爲陳得貴及副將李極光二營派防涌球者爲陳朝綱及叅將翟世祥二營派駐北寍城外者爲周炳林及總兵韋和禮副將黃玉賢都司李逢楨尙國瑞守備賈文貴等六營派駐北寗城内者爲叅將蔣大彰一營千總黃效賢兩哨派駐城南攬山者爲副將李石秀黃才貴二營其餘各營均分布慈山桂陽新河左河等處扼要駐守二月十一日法人以大隊兵輪板艇駛過六頭江至扶良登岸撲犯防營陳得貴等堵禦敗退敵蹤逼近桂陽非韋和禮李極光翟世祥等拚命力敵事巳先不可間至十五日法人復增添輪船悍黨由扶良直上並分犯慈山新河三江口等處水陸並進黃桂蘭趙沃調撥各營分路迎敵並親赴中路督隊戰至申時法忽留火船二艘駛上涌球突踞各士山砲台開砲四擊陳朝綱周炳林等營抵敵不住因而敗潰黃桂蘭趙沃聞警轉回城邊南官先己開門逃走内外教民四起應敵於是各親兵擁護黃桂蘭趙沃向太原一路而去慈山新河各路營勇亦遂紛紛潰敗此北寗失守之實在情形也臣復飭派委員訊取趙沃等供亦無異詞惟悉供稱辜負天恩自請從重治罪等情除黃桂蘭業經革職身故毋庸議外臣查己革道員趙沃久駐北甯專辦防務乃一遇敵蹤大至竟不能固守待援本應從重治罪惟念其庸　衰順馭將無法致令臨時杭調尙非統將先逃然貽悮事機咎無可免巳革提督陳朝綱身充統帶駐防涌球雖因六頭江扶良先巳失事勢難抵禦究係防守不力僅子革職不足蔽辜擬請將巳革道員趙沃巳革提督陳朝綱一併請旨發往黑龍江充當苦差効力贖罪革職副將周炳林調派策應接戰受傷且陣亡哨官盧威志各退縮不前業經革職請免置議此外將弁臣逐一查明如隨同黨敏宣疎防六頭江三江口之逰擊謝洲田福志千總李應光軍功李福良李潤高岳嵩陳天宋駐防北寗守禦不力之叅將蔣大彰守備賈文貴失於援應之副將李石秀黃才貴退紥新街之總兵陳德朝把總黃雲光趙福星軍功方金安黃福茂紀律不嚴之軍功覃志成千總李全忠等皆有應得之咎旣經查明不敢狥隱所有謝洲田福志蔣大彰賈文貴李石秀五員均擬請旨一併革職黃才貴陳德朝二員平日打仗尙屬奮勇均擬請旨以都司降補其李應光李福良李潤高岳嵩陳天宋黄雲光趙福星方金安黃福茂覃志成李全忠等十一弁均卽由臣咨部斥革内覃志成一弁所部騷擾尤甚徐延旭本擬　辦以遠在前敵未果臣仍當隨時察看酌量辦理至駐防北甯之李逢楨尙國瑞恊防扶良之李極光駐防諒江之晉文治李定勝郭湧泉並連日打仗各受重傷其餘各營或以道遠勢孤力不能支或以甫經到防紥營未定是皆不無可原可否籲懇天恩從寛免某查辦出自逾格鴻施從前潰敗之勇業巳先後遣撤二十餘營所有遵旨查明北甯失陷情形並將各弁分别叅辦緣由理合恭摺據實由驛覆陳伏乞皇太后皇上聖鑒訓示謹奏奉旨巳錄○○河南巡撫臣鹿傳霖跪奏爲揀員請補要缺知縣以裨地方恭摺仰祈聖鑒事竊照光山縣知縣柳祖彝回籍修墓照例應以光緖十年四月初四日奉旨後五日按限减半計算至四月二十三日爲開缺日期業歸四月分截缺造報查奏定章程内開知縣題調要缺仍照例於現任人員内揀選調補如實無合例堪調之員准以奉旨命往及曾任實缺候補並進士卽用人員酌量請補等因今光山縣地處邊界政務殷煩奉部攺爲煩難兼二要缺由外揀選調補必須精明幹練之員方足以資治理臣與藩臬兩司在於通省應調應補應升正途人員内逐加遴選非本任緊要卽人地未宜惟查有卽用知縣但弼現年四十六歲湖北舉人中式光緒丙子恩科進土以知縣卽用簽掣河南於光緖二年七月十三日到省報捐同知升銜因辦賑出力保奏六年十二月十四日奉旨着俟補缺後以直隷州用欽此曾代理封邱新野等縣印務七年六月三十日丁父憂交代淸楚請咨回籍守制服滿起復於十年二月二十五日回省現署武陟縣知縣臣查該員練逹精明才可有爲以之請補光山縣知縣實堪勝任雖調缺請補與例稍有未符第該員係進士出身且在豫有年於光屬情形熟悉爲地擇人例得專摺奏請據藩臬兩司會詳前來合無仰懇天恩俯念員缺緊要准以卽用知縣但弼補授光山縣知縣實於地方有裨如蒙俞允該員銜缺相當毋庸送部引見亦毋庸查開叅罰爲此恭摺具陳伏乞皇上聖鑒訓示謹奏軍機大臣奉旨吏部議奏欽此○○暫署山西巡撫布政使臣奎斌跪奏爲要缺知縣遴員　補以資治理而重地方恭摺仰祈聖鑒事竊照榆次縣知縣吳師祁撤省另補接准吏部咨准開缺業經截缺報部在案所遺員缺係冲煩難兼三要缺例應在外揀選題補該縣地冲差累政劇訟煩且現當淸屯理賦墾荒減賦必須幹練有爲之才方足以資治理晋省雖有進士卽用並曾任實缺候補知縣非初登士版卽人地未宜佐貳中亦無堪升斯缺之員隨於現任知縣内逐加遴選查有天鎭縣知縣雷棣榮現年五十歲係陜西朝邑縣人由舉人中式同治辛未科貢士甲戍科補行殿試二甲進士引見奉旨以知縣卽用捐指廣東復指山西光緖二年五月到省題補靈邱縣知縣五年十一月到任七年丁本生繼母憂開缺服闋起復選授今職九年九月到任該員廉明篤實夙有循聲前巳赴部捐免歴俸任内並無積案欠解錢糧及承緝未獲盜案有關展限降調處分以之調補榆次縣知縣實堪勝任惟題缺請調與例稍有未符但人地實在相需例得專摺奏請合無仲懇天恩俯念員缺緊要准以天鎭縣知縣雷棣榮調　榆次縣知縣洵於治理有裨如蒙俞允該員係現任知縣調補知縣銜缺相當毋庸送部引見所遺天鎭縣知縣係屬簡缺應歸部選　省現有應補人員例得扣留外補俟接准部覆再行照例序補合併聲明據署藩臬兩司會詳前來理合　摺具奏伏乞皇上聖鑒謹奏軍機臣奉旨吏部議奏欽此 
 
