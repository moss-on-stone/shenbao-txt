# 1925 - 310 - 4918934

 

Page 1

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *   
 
 

Page 2

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *   
 
 

Page 3

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *時評 
[停止軍事令（冷）]  
　　自段執政上台以至今日無日不有停止軍事之言然亦無日不有軍事行動之狀以好意評之可謂心有餘而力不足以惡意評之可謂反其實而假其名然以前尚在發軔之初故雖有軍事行動而尚可以敷衍假借今日已在及鋒而試故即欲敷衍假借亦恐有所不能何也彼鎭國兩方之欲下此令爲推諉計也執政府下之而欲責其實恐執政府亦難自信矣 
　　假使依此令而行孫之軍事行動停止不停止姑且勿論即停止矣奉有處理津浦綫之權能勿驅軍南下耶奉軍南下孫之抵抗不抵抗姑且勿論國軍管理京漢綫奉軍不仍有中截與後顧之虞耶故欲以此令而望戰事之中止非有特别天幸斷非人力所能成者 
[國内專電一]  
　　北京今（十二）閣議段擬議發通電京漢路令岳維峻及馮玉祥軍保護京奉路由李景林與張作霖軍保護所有近畿各軍移防一律回復前月原狀結果由秘書擬電又某閣員報告馮玉祥今日已將增加京城之軍向南口撤防表示不與奉增防府卽通知奉軍查照馮軍之第一師以警衛司令關係仍有駐京之必要（十二日下午八鐘） 
　　北京段令因淞滬事引起釁端吳佩孚假名希圖一逞若聽肆行無以維國紀京漢沿線責馮岳維持制止津浦前線責張作霖李景林妥爲辦理孫傳芳停止軍事近畿復軍興前原狀（十三日下午七鐘） 
　　北京馮草函交郭瀛洲送張作霖分四段（一）對津浦勸張勿貫澈武力以維持垂敝國家使關議不致受自殺影響（二）奉方以大兵壓迫京畿我馮玉祥尚何意見可以發表如徵求我意見須先撤兵（三）京畿駐軍奉軍要求本軍可立卽讓出惟京師治安應擔保勿滋擾（四）追述去年班師時彼此共同目的爲和平奮鬭本人此志猶昔如謂有意作戰實爲誤會（十二日下午八鐘） 
　　北京許蘭洲郭瀛洲電張作霖云焕帥云通電表明態度一節事在誠不在形式目前應由雨帥催請中央速頒討伐吳孫等明令派鎭國兩軍出兵分討我必樂爲受命萬一中央遷延卽請雨帥逕行通電討伐電内可以明言業得玉祥同意國民各軍當必應電出而合作到底等語其切實如此焕帥並云派定鹿鍾麟劉汝賢史臨川三員在京守候尤盼雨帥亦速着軍事要人來京接洽火速組兩軍聯合辦事處等語該電青日在包由玉祥代印拍發但玉祥文電非復青日態度惟拒吳則念念不忘惟叚不允下討伐令叚云若張馮兩方會同請發討伐令則方有考量餘地（十三日下午一鐘） 
　　北京馮語奉代表雨帥主互讓予更進一步先讓予對吳佩孚不願其上臺予去年班師並非拆曹吳之臺予縮内戰之期今日猶此志也又謂如執政命我討伐孫吳予卽與貴軍合作到底又謂雨帥發通電討孫吳說予已同意予决不否認又言北京可以完全讓出又言關會期内當竭力維持京師治安（十三日下午一鐘） 
　　北京昨夜府將馮玉祥文電電奉請注意該電有拒吳表示請鎭國兩軍由佈防而進而携手末有對於孫吳告誡仍請與焕帥會同電請政府可以照辦（十三日下午一鐘） 
　　北京鹿鍾麟否認國民軍退出謂本軍原定方針在避戰但馮張正接洽維持和平吾軍無退出之必要且王乃模赴津接洽未歸奉軍亦無表示可擔保就阖治安之人故吾軍未退出（十二日下午八鐘） 
　　北京連日民黨赴包者不少馮决定態度鄭重卽奉再進彼可再退原計畫回復去年班師後狀態及防地與閣員等今亦暫可放棄决定以笑臉迎奉以俟本人有利之時機（十三日下午一鐘） 
　　北京通州吳光新部現由賈德耀接統完畢發欠餉說明維持中立不受奉馮兩軍支配吳光新回津養病不赴奉不來京（十三日下午一鐘） 
　　北京孫傳芳代表昨赴趙爾巽處提和議條件由政府明令免張宗昌職令張去魯彼卽班師 
　　北京國民軍黨某人主張使吳就青海屯墾使職張退出關外馮出洋一次仍回任聽候國民會議解决時局但吳張馮三方無一願意（十三日下午一鐘） 
　　北京津電·商人數千要求商會轉求領事團實行庚子三十里内不駐兵條約卞蔭昌以喪中國顔面未允津治安頗有顧慮鄉民扶携哭聲震野入租界者尤夥 
 
 

Page 4

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *　　北京李景林發地方公債三百萬經商會繳訖又派賀培桐爲市政公所督辦發市政公債三百萬勒商會攤派小錢店亦攤到六千各商無形停業（十二日下午八鐘） 
　　北京李景林俟張學良到津後即赴保 
　　天津張學良確於文（十二）夜亥刻帶同隨員衛隊二百餘名到津在總站下車後逕赴督署晤李 
　　天津李督致豫岳電略謂連日接大名鎭使電稱彰德湯隂增加軍隊甚多深恐有人從中挑撥弟巳急電各該旅退回順德平鄉一帶駐紥以免發生誤會並請通知前方貴軍彼此本退讓之精神地方人民實利賴之 
　　天津近畿鎭國兩軍防線距離雖近雙方官長約束極嚴决無意外誤會發生奉方對直境防務决由張學良李景林二人擔任其方略仍採取防禦性質力守武裝和平之旨决不輕啓衅端 
　　天津日領有田文（十二）下午訪李督談時局李表示津埠治安决無問題本人負責維持（十三日下午四鐘） 
　　天津津各法團公民鑒近畿駐軍日多供給餉糈實難支應擬通電呼籲和平大意謂直省災旱連年决難再罹戰禍 
　　天津吳光新因待晤張學良尚在津未偕曾毓雋同車晋京 
　　天津鎭威第四軍輜重第五六兩營昨來津分駐東于莊子及西廠一帶 
　　天津義武官二兵八十餘昨由京來津 
　　天津十三晨姜登選由奉專車來津曾毓雋許蘭州由京來津均赴督署集議 
　　天津文下午由秦皇島開來英兵三百餘在津下五十名餘均赴京日武官一率兵二十餘由山海關來津 
　　天津和平聲浪近日漸低但希望猶未完全斷絕（以上十三日下午四鐘） 
　　奉天馮玉祥電百萬火急盛京張督辦雨帥大哥勳鑒許郭兩代表來包承示種切至感隆情所有彼此合作到底之精神業已契合無間謹當澈始澈終無間人言共維國是此間接洽情形業由芝田仙橋兩兄另電禀聞敬乞鑑察如弟玉祥佳 
　　奉天許郭電云今朝十鐘面謁馮帥合討吳孫等毫無異議關於保大問題已詳齊電兹不復贅惟請焕帥出電表明態度一節據云作事在乎以誠不在形式目下極應懇由雨帥催請中央速頒討伐孫吳等命令派鎭國兩軍出兵分討我必樂爲受命萬一中央遷延時日不即發表即請雨帥逕行通電討伐電内述明業得我方同意國民各軍當必應電出而合作到底其誠摯之情令人感佩並云我巳派定鹿鍾麟劉汝賢史臨川三員在京守候尤盻雨帥亦速派軍事要人來京接洽火速組織兩軍聯合辦事處以利進行等語許蘭洲郭瀛洲青 
　　奉天張宗昌自韓莊電我軍自奉令向後集中現在韓莊集合佔領鎭地極形堅固褚玉璞到後士氣一振正在計劃相機攻擊至韓莊一帶决無絲毫顧感請放心統籌全局（以上十二日下午八鐘） 
　　開封徐永昌陳文釗昨來謁岳即晚離汴 
　　開封蒸（十日）洛陽東來票車未到聞係機車爲駐軍扣爲兵車之用 
　　開封徐州歸客言魯張之失徐州由於固鎭之受巨創幾不成軍北退時僅率殘部萬餘人遺失糧食軍用品甚多 
　　開封吳佩孚代表王維城婁雲鶴蔣雁行昨專車來即午轉赴徐謁浙孫有所接洽岳督派馬驤代表赴徐於昨夜專車前往 
　　開封陳文釗部已陸續開往豫東碭山一帶塡防（以上十一日下午十二鐘） 
　　開封陜軍務帮辦李虎臣海州鎭守使白寳山昨均來汴警備司令李紀才五師長王爲蔚昨均來省聞係參與軍事會議豫東鎭守使郭振才昨專車回歸德 
　　開封河南省銀行將换發新票並定十二月一日實行開匯（以上十二日下午九鐘） 
　　蚌埠文（十二）申刻贛軍第一師二旅長秦虎宸第三師六旅團長劉金源均率所部隨鄧如琢開拔赴徐 
　　蚌埠元（十三）自徐至浦南北車均開行 
　　蚌埠元（十三）寅刻浙軍第十旅王團長率全團過蚌南下回浙（以上十三日下午四鐘） 
　　滁州孫總司令委孫基昌權津浦局長 
　　滁州鄧如琢及所部贛軍全部集中蚌埠 
　　滁州元（十三）有客車自徐至浦寒（十四）先開三四次客車（以上十三日下午五鐘） 
　　蕪湖駐防宣城三旅二團盛金元全營曁機關槍連元（十三）日夜由宣城開拔回蕪（十三日下午九鐘） 
　　蕪湖贛軍第三師五旅汪營於文（十二）夜由蕪開赴合肥 
　　蕪湖王普派蘇排長由蚌押送大批軍衣軍刀來蕪送交鎭署分發 
　　蕪湖駐防宣城皖軍三旅二團長徐嶽雲文（十二）由宣來蕪協商要公 
　　蕪湖鎭署向蕪湖電局商妥就當塗宣城大通三處電線安設長途軍用電話以期消息靈通（以上十二日下午八鐘） 
　　漢口總部文（十二）午後軍事會議討論鄂軍出發問題蕭及各高級軍官皆列席决令寇師及孫宋兩混旅先行出發赴豫暫駐駐馬店鄭州一帶爲豫軍後援七時議畢蕭九時回（十三日下午三鐘） 
　　漢口京漢路磁州大橋文（十二）夜十一時三刻被奉軍用炸彈兩枚炸燬阻豫軍進攻北行票車元（十三）僅開新鄉（十三日下午七鐘） 
　　漢口馮代表段其㴻灰（十日）自鄭州電蕭豫軍各部今早次第出發業將曹縣佔領虜獲大砲數尊 
　　漢口馮代表段其㴻文日自鄭來漢下榻三合里靳雲鶚私宅當謁吳密談甚久 
　　漢口第二師六團三營眞由黄州運漢 
　　漢口寇師炸彈隊改編補充團委李耀卿團長兼第一大隊長馬克山王亞東爲二三大隊長 
　　漢口商會百萬借欵灰（十日）夜交五十萬元餘數正分途凑集（以上十二日下午五鐘） 
　　漢口王爲蔚眞（十一）電蕭奉岳命令實行討奉李紀才爲一路進攻曹縣濟南職與陳田三師爲二路進攻單縣濟寗與浙軍聯絡江鍾爲三路進攻大名德州徐永昌爲四路沿京漢路北進李虎臣爲五路進駐彰德鄧寳珊爲六路進擊大名保定職部先頭已抵歸德岳督討奉通電日内即可發出復奉岳督面諭命蔚明早前往徐州與孫馨帥接洽一切 
（以上十三日下午三鐘） 
　　漢口宋大霈眞（十一）在漢行營就討賊二軍副司令職在泰和里組司令部辦公處 
　　漢口馬聯甲乘瑞和輪到潯轉車赴南昌晤方眞（十一）自贛電吳准一二日到漢 
　　漢口楊森請在鄂募兵一師吳已准 
　　漢口舒禮鑒等請吳將特捐押借百三十萬元作軍用票準備金刻正向銀團接洽 
　　漢口賀龍電吳請率所部爲討賊軍前驅吳以賀爲湘叛將覆電拒絕 
　　漢口蕭派參謀宋道剛到總部隨吳辦公 
　　漢口總部令漢廠日夜趕造拍擊砲 
　　漢口新任江漢關督范之杰文（十二）接任 
　　漢口吳蕭新訂取締發電辦法五項（一）語涉含混情節可疑者（二）意存破壞言非其實者（三）非軍警而拍發密電者（四）漏洩軍密者（五）傳達擾害治安消息希圖煽惑人心者如犯以上條欵除將該電扣留外並追究發電人（以上十二日下午四鐘） 
　　漢口總部息陳王田等軍各一部抵徐會合浙蘇聯軍向兗州前進一說眞（十一）曉攻入兗州 
　　漢口馮代表某眞（十一）專車過鄭赴汴 
　　漢口馮眞（十一）電陜孫豫岳北線各軍已達目的地望趁勢同時進擊 
　　漢口陜孫任徐永昌爲國民三軍總指揮徐率六混成旅眞（十一）到洛文（十二）午到汴（以上十二日下午九鐘） 
[國内專電二]  
　　北京文關税華委員開會討論出廠税修正案及外人在内地設廠制限并縮小其設廠區域又議免除此口到彼口之出口税紗廠聯合會請减免外國棉進口税增加出口棉花税僉謂與税法原則未合不允照辦商聯七次臨時會請以後海關税收不得再委外銀行保管案决歸併審查（十二日下午十鐘） 
　　北京文（十二）閣議决女子大學預算及崇祀條例等例案（十二日下午八鐘） 
　　北京王寵惠明日在民大講演題爲歐洲各國對付中國之情形（十三日下午一鐘） 
　　吉林吉敦鐵路計劃又在進行我方擬從天圖路延長 
　　吉林駐哈俄領格蘭德因綏芬炸彈案關係决不回任（以上十二日下午六鐘） 
　　哈爾濱蔡道尹昨午宴矢吹次官矢吹昨赴大連美領翰森回哈德領季基安將回國 
　　哈爾濱東鐵局長有易柏爾司基說柏俄中央共産黨有力者 
　　哈爾濱炸藥案内嫌疑犯夫拉可夫昨經特地廳首次審問 
　　哈爾濱中俄會議分商約債務界務東路航權司法奉派鄒孤友等爲代表赴京航路由東省主持正籌備中 
　　哈爾濱愛和報陽（七日）宣傳共産昨警處判停版一月（以上十二日下午二鐘） 
　　九江豫省難民一百六十餘人過潯佳（九日）蜂擁仁貴德化兩鄉沿家索食米粒搶空農民鳴鑼抵抗被毆傷者十餘人（十二日下午八鐘） 
　　重慶渝各商帮反對苛捐藥帮已停運二十餘日政府已暫緩徵一部分眞（十一）起陸路各貨擔亦停運以示堅决 
（十二日下午十鐘） 
　　廣州國民政府委員汪精衛等灰（十日）電促蔣中正返省略謂東征功成省中大計諸待商榷凱旋有日尚祈示知等語 
　　廣州李福林眞（十一）來電報稱灰（十日）午前六時會同江大艦向石岐砲攻旋佔石岐分水陸向縣城前進劇戰一時遂克縣城敵向西南退現率部向前山前進粤漢車已照常行駛 
　　廣州南征第三軍魯滌平部魚（六日）進佔新興縣城江大艦捷報灰（十日）上午九時三十分克復中山縣城 
　　廣州桂省白崇禧自全州電告微（五日）在八十山追擊熊部湘省亦派隊在永明截擊繳槍四千殘部向湘之鄔城等處逃竄將爲鄰省收容已不能爲桂粤患等語（以上十三日上午十二鐘） 
　　香港省四商會舉定簡琴石謝作楷梁培基等十六人代表準銑（十六）起程來港商解决罷工潮 
　　香港港督昨在大學堂演說談及罷工潮謂本港對省城人士素來親睦此次工潮省港均蒙其害深望廣州當局向本港再伸友誼之手我等將歡迎與之堅握 
　　香港汪精衛眞（十一）電香山福軍務摧破匪軍巢穴嚴懲附逆民團 
　　香港李濟琛派雲瀛橋赴九江駐防 
　　香港陳炯明擬赴美主持致公黨務 
　　香港袁蝦九向廣九路局打單十萬元拒則刦車 
　　香港傳魯滌平與贛南兩楊部聯合將對蔣宣佈獨立魯現將所部集中韶關省方派農工廳長陳公博赴韶勸阻派李濟琛部一師赴琶江防禦陳眞（十一）已返省 
　　香港當局决委李蟠爲江門市長李承翼爲沙田清理處長文壯代行地檢廳長 
　　香港省方以中山福安飛鷹廣金寳璧五艦助攻瓊崖寳璧廣金各加配俄砲十餘尊不日啟碇（以上十三日下午七鐘） 
特約路透電 
[中國近事之外電]  
　　十三日北京電昨今兩日内閣作長久之討論後政府决意於今晚下令申討吳佩孚稱之爲叛徒並謂吳秘密赴漢志在於内地作亂命令中命馮玉祥岳維峻遏制亂謀又謂孫傳芳前通電以淞滬駐兵爲釀亂之原因今孫復進兵他處實違執政之和平主義兹宜停止軍事行動以待政府之解决津浦鐵路之防務歸張作霖李景林擔任京畿區内之軍隊均當開回原防云云 
　　十二日北京電今晨有外人至通縣見張馮之軍駐紥該處頗相和好奉系官員數人巳離北京馮軍無委棄北京之象 
　　十三日北京電馮軍巳退出南苑並退出北京城内數營房馮軍若干已乘火車開往南口聞奉軍現分三路向北京進發 
　　十三日北京電濟南外人消息稱十一日有衆千人攻擊周村釐金局殺死釐金官員三人又重傷五人後由鐵路衛兵驅散其肇禍原因乃由苛征云 
　　十三日北京電奉天消息稱現日有軍隊子彈運津每日至少十列車十一日開出十七列車張學良及要員數人昨夜抵津 
　　十二日奉天電此間發表公報謂據八日張宗昌電稱徐州嶧縣固鎭之大戰奉軍死者約二千名敵軍攫失約兩旅電内又稱現遵王士珍趙爾　調和之處　已取守勢以待後命 
　　十三日北京電今日公報稱關税會議第二組委員會今日開第二次會議討論各項建議决議於明日繼續討論並將討論徵收附税問題與裁釐辦法 
　　十三日天津電東約克夏聯隊之兵一隊今晨抵此瓜代北蘭開夏聯隊該聯隊擬即赴印但因北方時局吃緊或將展緩數星期啓程 
　　十三日東京電今晨有驅逐艦兩艘開往青島加入該處驅逐艦隊協同保護山東日人之生命財産另有驅逐艦兩艘奉命準備隨時出發海軍省國會副秘書并上子爵今晚赴華觀察時局之發展 
[南斯拉夫反對意國]  
　　十二日倫敦電南斯拉夫國京城與羅馬傳來消息皆謂十一月五日特里斯特汎繫黨搗毁一意人與一斯拉夫人之報館及若干意人房屋致南斯拉夫國數鎭學生現有反對意國汎繫黨之嚴重風潮各處意領署多被攻擊而南斯拉夫國京城亦有暴動警察竭力制止頗感困難南斯拉夫外相接受意相抗議書後已正式表示歉忱據羅馬消息柴格來白鎭之知事將被罷斥而高級警員亦將懲戒所被捕學生將送法庭審訊所有損失由南斯拉夫國賠償 
　　十二日倫敦電泰晤士報據倫敦所得私人消息意國檢查報紙不許其登載特里斯特之斯拉夫人報館被人搗毁及他處共濟社被毁私人被毆情事意國人民因此頗覺神經不寗檢查嚴峻謡言乃熾傳說當道因數月前國會議員麥條狄氏被殺案行將開審故藉端摧毁各反對團體 
[西班牙之政獄]  
　　十三日倫敦電倫敦西班牙大使署今日發表文告謂接本國政府來電稱西班牙後備軍中將領及軍官若干員曾圖煽亂軍隊起事不果已受軍法懲戒彼等在陸軍中聲望甚微云 
　　十二日巴黎電晨報訪員由桑塞巴斯蒂亞來電謂哇斯哈將軍等若干人被禁於西班牙京城軍獄當局對於此事檢查函電甚嚴現信乃與推翻執政·恢復憲法保障·召集國會運動有關 
　　十二日巴黎電西班牙摩里諾及貝拉爾太二將亦在被拘之列 
[法内閣修正財政計畫]  
　　十二日巴黎電班樂衛因社會黨之壓力已修正其理財計畫内有强制更换十二月份到期債券及公司須出其資産百分之十五之期票以作將來繳税之擔保等條班樂衛允限制鈔票之濫發前擬發二千五百兆佛郎紙幣今改爲發行一千五百兆佛郎 
　　十二日巴黎電政府財政計畫業已修改故頗有通過氣象惟極端社會黨仍不滿意贊成昨晚洛歇爾氏所提之修正案想班樂衛不必能容納之也衆院財政委員及穩健派左黨議員已多數贊同政府修訂之計畫 
[英潛艇失事]  
　　十二日倫敦電海軍部宣稱潛艇Ｍ一號今晨操演之際在星角南十五哩没入水中後未復起現信已遭不測艇中共載六十人掃雷艦一隊四出尋覔未獲蹤跡 
 
 

Page 5

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *[公電]  
　　北京通電各省衙門均鑒臨時執政令陸軍部呈請任命馮國賓爲京畿警衛總司令部軍需處處長應照准此令京眞（十一）印 
　　清江浦蘇軍團營長通電各報館鑒竊軍人以服從長官爲訓條以護國衛民爲天職敝旅自奉命改編爲蘇軍以來深荷各方謬加奬譽感愧莫名此次討賊軍士益爲自愛莫不奮勇對敵　一以勉盡軍人應盡之職務一亦所以用副各方期許之厚意也乃敵旅長李啟右自甘暴棄對於此次作戰準備毫無幾致貽誤全軍日事沉酣財色置軍事不顧昏瞶糊塗有如此櫌豈惟有負國家設官之至意亦使敝旅同人無以對諸鈞座也加以李旅長平日待遇士兵又極其刻薄甚至尅扣軍餉積壓數月餉銀不發過借縣欵盡肥其私以致全旅官無辦公之費兵有涣散之心幸軍士尚知大義未忍以護國衛民之軍人演成閙餉之變故苟李旅長稍自悔悟未始不可以挽回乃計不出此竟於震日捲其所有私自潛逃是李旅長因由自穩咎由自取團長等對於各部士兵刻正竭誠安撫不許稍踰常軌一俟主持有人再當電達誠恐遠道傳聞莫明眞相謹此電陳伏維垂鑒江蘇陸軍第二混成旅團長何若亭梁鴻恩營長吳炳章劉肇恆孫世文李宜敬等同叩文印 
　　江西上饒道路建設分會電申報館轉中華全國道路建設協會公鑒敝會本日開成立大會到會同志共計八百餘人前蕪湖道尹公署秘書段君天森被舉爲正會長商會長徐君士杰及城區區長吳君啟瑞被舉爲副會長江西實業廳諮議盧君盛青被舉總幹事又段縣長大誠楊自治籌備處挽瀾被舉爲名譽正會長又張農會長宗杰鄭教育會長嘉會毛教育局長驚郭統税局長懋修省議員葉君晉馨張君祖培曾紳維治張紳炳馴林紳中桂汪紳大治被舉爲名譽副會長徐紳士模張紳乃暄等十人被舉爲名譽董事顧問並選出執行董事與董事應君大銓高鳴鶴等共三十人敝會即於是日成立所有開會記錄當選職員表及攝影照片等件隨後函達特先電聞江西上饒道路建設分會叩眞印 
國外要聞 
[菲律賓通信（文初）]  
　　衛生問題與華僑 
　　菲島政客藉法律問題通過種種苛例使華僑立脚不住經於前通信中略有佈告兹更言衛生問題中下營業受其累者甚多如二個月前通信中言駐厦美醫生凡旅菲舊客欲由厦出口者須持像片蓋指模聽候該醫生種痘并驗頭瘡爲種種留難之舉此事雖現經駐岷總領事與總商會向總醫生處極力交涉猶未見發生若何効力至各埠醫生局藉檢查衛生中小營業關於食物者此去實難存在兹舉其最著者言之 
　　凡鄉鎭城區間販賣鹽米柴各項日常用品者此等營業爲華人所獨占需本無多就平常論年可得千金之贏餘每日自清早五點至晚間十二點皆爲營業時間揷居於村落之間宵小見而生心生民財産異常危險是眞所謂以命博財者現菲人收回商權羣倡自此等小營業入手衛生局之督責日以嚴厲如舊報紙不可以包食物偶一犯之即收回營業執照苟於作買賣時忘掛一圍身巾亦科以相當之罰欵售雜物兼售食物者必請給兩張營業照店面必隔爲二咖啡茶與麫包爲清早時大宗之食品近衛生局頒下命令祇許售麫包不許售咖啡茶則麫包亦無人購買熱帶人造冰消售極廣冰塊一角浸之荷蘭水中爲一般人所嗜飮衛生局禁止手敲冰塊但發售冰豆一項爲日僑小商人所專利日領提出抗議始改爲手轉機以磨冰上文報則日鼓吹華人小商店如何惡濁在馬里刺一區論此等一千七百餘號之營業將日受其淘汰焉 
　　醬園一業本亦爲華僑專利所出醬料醬油於衛生上大有裨益此爲我國數千年來之發明品爲西醫所極贊許業此者亦有十數家（就製造者而言）近醫生發出通告六個月後一切醬料製造廠必遷至市區以外方許營業 
　　汽水公司（又名嗬囒水）爲熱帶必需之飮料計馬里刺埠製此項公司者大小共五十六號有四十二號屬於華人衛生局尋瑕抵隙有一家汽水公司爲菲工人置一蒼蠅於瓶内密報之衛生局一時雷厲風行派員調查證據確鑿隨追回營業執照其罪似比暗藏毒藥爲尤烈後託人關說在公事上必行一度之全廠消毒始再許開張計開費數百金 
　　此特舉其一二項言之近有偵探局栽贓事鴉片賭博爲我民族對外之特别汚點業此途以起家在亦大有人在此地偵探局耳日昭彰此項營業幾爲秘密中之公開此輩偵探逆知華人營中下商業者最畏打官司故「花會封」與鴉片不時帶在身中隨便入何店中查察就身中所帶者指爲營犯法貨之實據捉將官裡去打起官司託律師與抗辯就使可洗去罪名然破去金錢且廢時失業故皆願費幾百元私與說項了事視爲横禍之來破費消災近半年來此等案件幾近百起路上行客偶或不幸彼輩亦强誣之各社團及總商事開聯席會議請總領事向總督提出交涉祇得一紙空文之覆函謂將嚴行究辦其風雖稍殺而著名惡偵究未革除一人原菲人敢爲此行爲者無他以中國内亂不已無國家資格可言近閱廣東梁君著南洋漫遊記謂苟驅諸大軍閥來遊南洋使備嘗各殖民種種條例之痛苦或者能激發天良不再自相殘殺誠慨乎其言之矣（十月二十八日） 
國内要聞 
[段祺瑞拿力和平之最後]  
　　馮亦最後表示與張合作張亦表示容納 
　　時局或將又有變化 
　　東方社十三日北京電云本日段執政發停戰命令將以馮玉祥岳維峻制吳佩孚以張作霖李景林制孫傳芳略謂京漢鐵路沿線着馮玉祥岳維峻盡力維持除臨機禍亂之萌芽孫傳芳之行動違背本執政唱道平和之本旨着即命部下停止軍事行動靜待解决津浦鐵路着張作霖李景林負責正當處理即恢復以前之狀態本命令發布後着各將處理狀况隨時報告 
　　十二日北京電云本日閣議之結果段執政發如下四命令（一）滬地永不駐兵（二）京漢鐵路着馮玉祥岳維峻保護（三）津浦鐵路着張作霖李景林保護（四）京畿地方恢復原狀 
　　十三日北京電云馮玉祥本日致電段執政及首席荷蘭公使歐登科謂本人絕對迴避戰爭兹特聲明决不釁自我開乞盡力勸張作霖亦速發如是之通電 
　　馮玉祥决取守勢先將鹿鍾麟部下之大部分退至長辛店蘆溝橋方面宋哲元退至通州密雲遵義方面自昨日以來皆已就部署其餘亦全部撤退集中於南口方面現在城内僅有鹿鍾麟部下兩聯隊 
　　十三日奉天電云張作霖應段執政之和平勸告本日召集奉派各重要人物開秘密會議會議結果决定爲擁護段執政府使關税會議得以平安竣事起見儘量容認馮玉祥之要求即將此意通電段執政以下曁各方面本日下午四時由督辦公署發表關於維持和平之聲明書時局或將暫保小康歟 
　　電通社十三日北京電云段於昨夜特别會議及今日閣議恊議後决定發出和平通電致奉國孫軍内容爲京畿一帶軍隊移動恢復八月十六日以前狀態京漢鐵道移歸馮玉祥由岳維峻維持孫傳芳停止前進 
　　馮玉祥今日電段及外交團聲明絕對避免開戰 
　　馮玉祥氏將力避古特打及第三次逼宫之名始終以擁段爲旗幟蓋因去段之後一時首領旣難其人新政府承認又不易得列强允許故擬僅屏斥段系左右安揷己系隨圖改善惟段祺瑞無意戀棧目下對於張馮岳三氏竭力爲最後之和平勸告萬一决裂决掛冠歸里不爲傀儡 
[戰機緊迫中之日人消息]  
　　張作霖暫緩親自出馬 
　　李景林軍在三河與馮軍對峙 
　　東方社十二日北京電云内閣决定總辭職辭呈已上因容納段執政意保留至馮張開戰與段同下野關税會議華委員中梁士詒莫德惠已逃往天津葉恭綽赴奉不返李思浩吳光新又上辭呈會議委員事實上祗賸四分之三一面内閣又决定總辭職故關税會議上之前途甚有不安之象 
　　十三日天津電云張學良於十二日晚抵天津 
　　十三日奉天電云因報告戰况怱怱來奉之姜登選前晚深更再折回前線在姜氏出發前張作霖吳俊陞楊宇霆王永江等曾齊集會議此後對付之策結果張作霖暫緩親自出馬任命楊宇霆爲鎭威軍代理總司令姜登選爲警備總司令于珍爲副司令 
　　十二日奉天電云馮張妥恊不諧以至見今日之危機者因馮氏方面要求奉天方面將保定大名天津之奉派地盤讓與馮軍且引渡槍械彈藥奉天方面雖提出具體的恊議將對於孫吳取聯合行動而馮派主張萬事須於讓與保定等地盤後再行商議故要求先撤退奉軍因此奉天方面遂停止妥恊運動奉天方面對於岳維峻雖由張宗昌從事妥恊運動但成功與否殊屬疑問總之戰機已急迫但至於實際之衝突尚有多少之時日 
　　電通社十三日北京電云馮玉祥已將綏遠之國民軍動員防奉軍入京奉軍亦出動於天津山海關方面雙方戰鬭準備業已完成大有一觸即發之勢岳維峻亦已下動員令與馮軍共同動作夾擊奉軍京津一帶非常恐慌 
　　十三日奉天電云李景林軍已完全占領三河縣與馮軍對峙不日將在通州附近開始激戰 
　　十三日青島電云張宗昌巳返濟南青島稍見平靜惟後防緊急擬棄山東將軍隊集中天津一帶 
[馮張爭持中之西報消息]  
　　字林報十一日北京電云業恭綽自奉天來電稱吳光新曾毓雋携帶和平條件回京故今日京中官塲懷疑滿腹政府亟盼吳光新之回幾不能待葉電更有一可疑之點稱徐州仍由奉軍扼守記者從可靠方面聞悉張作霖曾宣稱苟非馮玉祥贊成下討伐令渠於馮之態度殊難滿意必馮氏贊成下令然後進而磋商國民軍之要求惟此猶數日前事近以關内奉軍地位之日益危險或可使張氏變更態度但李景林方面亦不可不一爲着想倘馮玉祥得返保大而實能管轄天津則所餘於直督之轄境亦將爲地無幾矣岳維峻料將於鎭國兩軍開火後同時進攻山東及直邊此際或可啓吳佩孚返洛之路也 
[國民政府致直奉兩方要電（毅廬）]  
　　主張建設能統一全國之眞正國民政府 
　　表同情於直系將領 
　　勸奉系將領擁護國家與人民利益 
　　粤省國民政府近對於東南戰事於五日發表致直系奉系諸將領要電表示對直奉雙方之明白態度兹將兩電探錄如次以供快覩（致直系電）武昌吳子玉蕭衡珊南京孫馨遠諸公約鑒誦諸公通電於段祺瑞張作霖之媚外賣國聲罪致討良用慨然本黨總理去歳北行即已灼見段張之必不能脱離帝國主義之覊絆故爲防患未然計主張以開國民會議及廢除不平等條約爲解决時局之方法彼昏不知必欲背道而馳遂使中國人民如水益深如火益烈五卅以還外侮洊至本黨政府雖於主義及政策上無與段張合作之可能然爲外交一致進行計不恤宣言與之聯合戰線以從事於廢除不平等條約之運動乃段張則變本加厲在上海等處恣其淫威摧殘農工運動壓迫各界愛國運動以取媚於帝國主義最近復遣北洋兵艦騷擾我沿海口岸供帝國主義之驅使以阻撓我交通獨立之計劃凡此種種實爲人民之公敵中國之罪人諸公舉兵討之亦固其所惟民國以來國内戰爭所以未得良果皆由於本源之地未嘗解决遂致以暴易暴徒苦吾民今諸公旣知聲段張之罪而討之則宜善用其武力務使諸公之武力與帝國主義絕緣而與人民相結合然後不致蹈段張之覆轍當此國民覺悟時代段張之必敗已無可疑欲使段張敗後更無與段張同樣繼起之人則不可不致力於下諸端其一務使建設能統一全國之眞正國民政府其二此政府必於最短時間召集國民會議預備會議其三此政府必於最短時間發起國際會議以解决不平等條約其四此政府必盡力保障人民集會結社言論出版之自由以上四者爲今日國民革命之必要條件中國之能反抗帝國主義以躋於平等自由端賴於是倘此戰爭而能得此結果則此戰爭始爲不虚諸公果有意於此則現時諸公武力所及之地即當努力使軍閥與帝國主義者之勢力歸於消滅同時對於人民之自由與以保障庶幾以上四者能次第實現而不致懸爲空談諸公若能深信此言躬行實踐本黨政府敢信國民必爲諸公之後援而本黨政府亦樂與諸公同濟艱難也掬誠相告惟諸公圖之國民政府委員會歌（致奉系電）徐州天津探報楊鄰葛姜六超天津李芳辰諸公鈞鑒去歳諸公爲張段盡力舉敗曹吳本黨總理旴衡衡時局而發表宣言謂此戰之目的不僅在覆滅曹吳尤在曹吳覆滅之後永無同樣繼起之人故主張以國民會議剗絕軍閥之勢力以廢除不平等條約剗絕帝國主義之勢力欲以此打破軍閥與帝國主義勾結之現狀而樹國民革命之先聲無如段張此時巳具决心爲軍閥之繼承者爲帝國主義工具之繼承者故於本黨總理之主張齮齕之惟恐不至本黨總理遂賚志以殁於京師當此之時天下巳知段張之必爲國民革命之障礙物矣五卅以還外侮洊至本黨政府雖於主義及政策上無與段張合作之可能然爲對外一致進行計不恤宣言與之聯合戰線以從事於廢除不平等條約之運動乃段張則變本加厲在上海等處恣其淫威摧殘農工運動壓迫各界愛國運動以取媚於帝國主義最近復遣北洋兵艦騷擾我沿海口岸供帝國主義之驅使以阻撓我交通獨立之計劃凡此種種實爲自絕於中國而爲中國人民之公敵故浙江兵起國之人從而和之莫不以推倒段張爲快其失輿情府衆怨較之去歳曹吳破敗時代猶將倍蓰過之此理勢所宜然無足怪者段張之媚外賣國其纍纍罪狀不獨國之人能道之即在其敵人亦知以此爲聲罪致討之資而因以博國人之同情當此國民覺悟時代段張之必敗無可疑者諸公勢爲軍人當知此身爲國家之公儀非段張之家奴當知所有之武力應爲國家及民衆之利益而奮鬥不當直接爲軍閥之走狗間接爲帝國主義之走狗以戕賊國家及民衆之利益故諸公此時不當以擁護段張自任而當以擁護國家及民衆之利益自任其方法則在避免此無謂之戰爭而使各方之武力皆集合於國民革命旗幟之下爲國民革命之目的而使用其條件如次一建設能統一全國之眞正國民的政府二此政府必於最短期間召集國民會議預備會三此政府必於最短期間發起國際會議以解决不平等條約四此政府必盡力保障人民集會結社出版言論之自由苟以上諸條件而能實現則國民革命於此可開一新紀元諸公之有造於中華民國者至偉且大較之爲段張効力以獲罪於國民不可同日而語矣惟諸公國之國民政府委員會歌（十一月五日發） 
[清江戰訊（四）（蘋）]  
　　第七日之戰訊小營楊莊兩日已無戰事武家墩奉軍六日午被聯軍繫退後七日上午三時復來反攻鋒銳異常迫擊砲機關槍彈如雨下聯軍方面由鄭俊彦馬玉仁部分路迎敵連以大砲還擊鄭部係生力軍隊頗稱得手奉方多係由海州而來人數在一團以上其中指揮人員對於淮隂地勢至爲熟悉兩軍彼攻我擊衝鋒數次歷三小時之久勢均力敵陣線無大變化七時後奉軍因後方接濟不足精神疲敗適聯軍施最後之猛攻不能支持向西北退去戰事告停是役雙方死傷在百人以上清江城内但聞砲聲時遠時近並無流彈飛至居民因日間驚魂未定是夜安枕而臥者亦寥寥也 
　　昨日武家墩奉軍突至清江城危如累卵蓋西南方面戰線係馬玉仁部擔任馬在楊莊擊退奉軍經一晝夜之戰爭精神巳覺疲勞對於武家墩方面未免大意留守防軍僅一排耳以奉方一團之衆何能相與支持致節節退讓奉方節節進逼最後距城不過二里危險之狀達於極點斯時也奉方繼續以大砲向城内轟射護軍使署中彈數枚幸未炸燬房屋城内外居民除房屋倒塌不計外中彈而死者已在三十人以上若非龍鬚砲台架有大砲兩尊馬玉仁親往督陣而鄭俊彦部又由東南包抄攻擊馬部計龍章團長由馬頭聞訊趕至攻敵左惻則半小時後清江城已不保矣尤危者當馬部援軍末至之前奉軍數十人已由西方竄至西圩門口幸麵粉公司衛隊一排聞風應變隨登該公司二層樓及西圩樓上開槍抵拒倚高臨下所發皆中奉軍逃脱者僅數人餘皆陣斃後聯軍掩埋隊在各該屍身上搜出鐵鐙釘頭甚多大約爲攀城用也 
　　馬玉仁部一師一旅經丁家集小營楊莊武家墩四五次戰鬭傷亡散失甚多第九軍袁得才部補充旅顧德揚部尚有精銳可戰經昨日武家墩一役後清江幾頻危險馬玉仁軍長不無震恐除招集主客各軍官於六日下午三時在署開緊急軍事會議討論攻奉計劃外現又着手將所部軍隊重新編制馬之本人聞已决定此後招添軍隊不用清江本地及鹽阜揚州籍貫蓋皆膽小怯戰兼重於個人家室方面能力有限不可一戰 
　　自第九軍司令鄭俊彦到淮後關於清江治安方面由鄭恊同馬玉仁共相維持雙方派隊持令巡邏街市及城門守衛亦派隊分擔所有主客各軍隊倘遇不法行爲彼此皆可查懲是以清江雖大兵雲集於水深火熱之中秩序尚無大紊亂鄭司令頃發安民佈告如下爲佈告事近以奉軍猖獗蹂躪民生五省聯軍興師伸討乃奉軍不惜殘民以逞節節南侵進逼淮隂兵臨城下本司令痛見人民之苦况猶虞賊衆之兇殘益以時有潰兵輒生市民驚恐本司令到淮之日即率所統第九軍及各旅指揮前進踴躍爭先血戰經時賊鋒大挫現在賊衆紛紛潰退地方幸得無虞本司令仍恐有潰兵四竄擾及民生或奸匪潛蹤乘機煽惑業經密佈重兵嚴予查緝一經察覺法决不寬倘或本軍兵士有不法行爲者儘可來軍聲訴或扭送來軍本司令定爲嚴行懲辦以事輯靖而安民生爾商民人等亦宜居止如恒照常營業勿驚勿疑以維治安其各一體遵照今（七日）午據軍界息泗陽喬國楨知事發有電話來浦報告該處到有大批奉軍聯軍正預備派隊前往從事防堵 
　　附譯字林報六日清江浦通告如下現聯軍正向前進攻戰線達二十五哩其實際作戰之陣線祇長七八哩現西面楊家莊一帶戰事頗烈東面祇時聞有一二槍聲記者曾往其東面前線訪察其地於二十四小時前尚在奉軍手中聞奉軍被迫向後退却時損失極巨初以爲聯軍已過鹽河繼知彼分會駐河之南岸並未前進兵士多和藹可親余所見乃陳調元之軍隊也此行並會見一趣事可附帶一述有一兵士向田家購微物以錢付農人農人不敢受但此兵卒以錢强納其手中而後行是乃罕見之事也 
　　星期三曾擒獲奉方營長二人審訊之餘知鹽河北岸有奉兵一萬七千五百人云徐州戰事結果如何足以直接影響此間之情勢若奉方勝必遣兵至此此間西有 
 
 

Page 6

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *運河北有鹽河及黄河兩岸天然形勢極佳奉軍攻擊頗不易易也昨日戰事大都在西南砲聲隆隆久久不絕但居民對此已漸習慣不復如前之驚駭當記者執筆時聞槍聲漸近見有三五槍彈落下並聞西南方砲聲甚烈知奉軍已渡運河漸相逼近矣 
　　又七日清江浦通信云前記西南一帶戰事甚烈但兩小時後即漸告平息旋見有傷兵陸續御入知奉軍曾在西南方極力攻擊擬衝入城並聞奉兵皆携有繩束鐵鈎謀擊入城内但卒未果聞此役奉軍死者達百人餘皆潰散或投降又聞昨日俘獲奉軍三百人云北面前線如楊家莊等處長日有戰事昨夜喪亡之多尤爲前所未有云云 
[蚌埠紅會救獲傷兵情形]  
　　救得傷兵三百餘人 
　　此次聯軍驅奉雙方連日遣兵調將戰事如難幸免蚌埠紅十字紅萬字兩分會先期籌備救濟由普濟醫院院長兪崑濤蚌埠紅十字分會會長鄧愚山會同同濟醫院院長邵子英同仁醫院院長陳儒臣各就本醫院改爲臨時醫院儲購藥材衛生治療器俱及擔架床等物組織救濟救護各醫隊以備一有戰事即親赴火線内實行服務嗣探知本月一日夜間兩軍在固鎭方面隔河作戰紅十字會會長鄧愚山比偕正醫隊長陳儒臣副醫隊長邵子英衛生隊長盧孝臣掩埋隊長張雲三率領隊員多人於前日（二日）早由蚌北上到固時奉軍甫退出陣地兩軍傷亡官兵遍地皆是暴露郊原爲狀至慘鄧會長乃向車站交涉請代備車輸運一面飭令擔架夫一一妥爲抬送車上是役計救護受傷官兵十六車約有數百人（内有奉軍六十九人）於夜間回至蚌站告知各臨時醫院均隨帶擔架床抬入院中或施手術或起子彈分别療治計入普濟醫院者約一百八十人入陸軍醫院者約四十人入民安醫院者三十六人入紅分會臨時醫院者（同濟同仁）約一百十餘人各醫院不敷容納普濟則假定德和蛋廠房舍爲第一養病室同濟則假豫皖樓旅社暫住傷兵聞普濟醫院因傷重巳斃二人其餘仍有五六人亦恐難保命各醫院連日施治均通夜不眠聞戰場上受傷未得救護者仍多昨日普濟醫院院長兪崑濤已率衛生救護各隊親往作戰區域尋覔救護矣 
[鄧如琢過皖紀]  
　　九日夜半過皖赴蚌大隊先期下駛 
　　安慶通信鄧如琢遲遲其行說者謂係關於贛北鎭守使底缺與開拔費兩問題未能解决兹聞贛北鎭守使底缺暫由鄧氏本人委員代拆代行開拔費亦經籌足發給於是遂决定起程南下赴蚌此間係本月八日下午接到鄧氏由潯來電定於九日寅刻由潯起程經過皖垣前赴蚌埠各廳道接電後當即籌備歡迎預料九日午後可以抵皖屆期各廳道齊赴大南門外接官廳等候迨至晚間九點半鐘鄧氏始乘輪而至就接官廳門首靠躉岸上軍樂齊奏鄧氏偕隨員汪瑞闓諸人登岸至接官廳與各廳道曁紳商各界歡迎諸人見面略坐片刻所談皆係官話無關政局是時正大雨滂沱紳商歡迎者祗有數人江防司令王世英事先即準備安豐利濟兩兵艦護送下駛鄧氏旋改乘安豐兵艦復召請財政廳長柳汝礪·政務廳長江紹杰·至安豐艦上談約數分鐘柳江兩廳長退下後即鼓輪下駛斯時已兩句鐘矣隨行之軍隊係用民船裝載約計二十餘艘由小輪拖帶而去皖垣方面現留補充隊一營塡防第一旅旅長劉寳題仍駐皖垣爲後方接應執法處長李崇寅亦隨鄧氏赴蚌據聞鄧氏全部軍隊已於前一日分乘招商江裕江安兩輪裝至浦口江裕江安兩輪前日經過皖垣均未靠躉職是故也 
[陳調元設臨時軍務行署於揚州]  
　　江蘇總司令陳調元氏此次往江北布置軍隊小駐揚州即假運署内設立軍務行署計分九處探錄各處職名如下（副官處）副官長段小晋副官邱小榮·張濬泉·甄福祥·侯公臣·楊籀文·王鼎臣·蕭級三·馬東初·唐樹培（秘書處）崔叔和·陳蔭南·佟雨亭·祁仲丹·陳潤民·（參議處）參議長劉鍾鼐·參議楊吉村·齊穆如·李鑑鸞·王季平·（參謀處）陶少棠·董研生·郝鐵華·于哲如·楊孟明·徐鵬飛·霍鳴西·王峻廷·（軍務處）趙華田·張仲修·齊星甫·張三元·陳占魁·（軍需處）趙樹滋·王鐵民·蘇仰臣·（軍法處）寗岱青·曹錦仲·張修吾·（軍醫處）陸處長·李華圃·（密電處）陳伊侣·並悉陳於揚州布置後即往清江一行 
　　揚州各城門戍兵本係馬玉仁所部之第一團一旅二營擔任陳總司令於十一日始派兵兼任城防每門計派一棚協同原有之馬軍防守 
[蘇財政廳長就職之所聞]  
　　江蘇財政廳長李錫純業經就職陳調元來電令將蘇軍司令部新設之江蘇財政處即日撤銷前因財政廳長虚懸無人故暫行設此財政處臨時機關今李財廳長旣經就職負責有人當然無須此駢枝機關也李廳長就職宣言第一步維持現狀目前軍政各機關經費勉　應付維持庶政進行國省兩庫虧欠債務就現時額數不再加增借欵溢出原欠之範圍第二步對於十四年度歳出依照善後委員會所議决年以一千二百萬元爲限度中國交通兩銀行爲經理國税金庫一切忙漕貨税雜捐統解金庫就所入以支配所出淡月亦由中交金庫代墊蓋解欵收入金庫旣確有把握則金庫自有緩急可恃之信用第三步以節餘之欵清理舊欠此爲李財廳長宣布江蘇財睡辦理之大綱也惟本年軍事發生以來交通阻滯貨物税收入銳減而臨時軍費增加之數巳達三百萬元出多入少蘇省積虧將由三千萬而進至三千五百萬現在江北兵災人民流離失所目前急賑需欵甚亟李廳長先行借墊二千元電匯清江杯水車薪無濟於事惟有將交通附税十分之一自本月一日起專欵存儲目前先行向金融界商請抵借以資救濟 
[南京快信]  
　　此間紛傳孫傳芳於一二日内即由徐來寗紳商各界佈置歡迎甚爲忙碌但據軍界消息孫氏須在徐與各方將領及各要人代表開一大規模之軍事會議决定一切得要方針至早尚須一星期始克南下 
　　聯軍第五軍又編第五支隊由浙開拔到寗仍在奇望街舊省立印刷場内設司令部 
　　駐寗第四師騎兵輜重營連日繼續開拔聞將由揚州清江會合本師部隊開至聯軍前綫 
　　孫委王振武募編蘇軍第二支隊遊擊隊在下關設立辦事機關編配已將完竣該隊官長多係國民黨舊日軍官報名投効 
　　淮海旅寗士紳以江北慘遭兵禍亟須辦理救卹於十二日往晤聯軍南京留守處沈同午處長請設法恢復清鎭交通以便輸運賑品 
　　淮徐海各縣人士紛紛來寗聯合三屬旅寗同鄉請徐護省長會商軍事當局以實力辦理大規模之清鄉免潰兵土匪長爲民禍 
　　徐護省長委張福申趙增祜調查淮隂戰區狀况以備設法賑撫災民該員等已星夜前往 
　　蘇籍閒散軍官津貼欠發已久聯名請求省署支給現批謂此欵向由軍署籌發本署旣未准撥交無從核發云云各員大爲失望 
[續誌奉艦砲擊乍浦事]  
　　泰安艦着彈沉没 
　　嘉興通信渤海艦隊襲擊乍浦一事詳情已誌本報兹悉超武艦尤恐敵方或有隱留乃出巡洋面一周泰安艦因擱於沙塗致機房着彈遂致沉没艦長陳祥發乃暫設司令部於海塘台州公所并以兩機砲安置於海神廟前平乍司令石鐸聞訊後即於當晚由平湖來乍布防一切至省垣方面劉參謀長孟司令據告後除連夜先派兩艦趕往助防外昨又抽派駐杭二師砲兵一連携帶七生的陸戰砲兩門由杭專車送禾搭船轉運乍浦現將兩砲一置於葫蘆城下一置於靖安砲臺口均對準蔡岐又昨晚嘉興留守司令部接到省方電令囑雇民船十餘艘預備省防軍隊開往乍浦另息石司令已電調駐紹陸軍一師一團姚團長飭令一營一二兩連赴乍佈防現該兩連兵士已於十三日午刻到嘉雇定民船多艘開赴乍防 
　　平湖通信平湖乍浦自十日發生奉艦襲擊砲艦後人心惶惶頗爲震動現已漸趨鎭靜恢復原狀防務方面甚爲嚴密乍浦靜安砲台新增七生的五陸戰砲二門第二師砲兵一排陳山等海口要隘由第一師一團一營三四兩連分派駐守海口派第一艦隊超武泰安新寳順等防守每晚封鎖海口不准商盤往來平乍守備司令石鐸水警二區長方旭初均仍駐節乍浦前此敵艦所開砲彈有一枚落在西巷二枚落在西來庵前一枚在三里橋附近均由警所收去保存十二日開到之軍隊係一團一營二連現駐平湖報本寺又十二日司令部有機關砲二尊陸戰砲二尊子彈二十箱運赴乍浦 
[杭州快信]  
　　聯軍固鎭一役所得敵軍鐵甲車槍砲子彈等項爲數甚多除能使用者留用外業將損壞之野砲三門山砲四門迫擊砲七架機關槍兩架野砲彈三十五顆山砲彈一百四十三顆迫擊砲彈一百十四顆野砲彈架三十六個鐵炸彈一百六十八顆大碰火二十五個各種子彈三萬餘顆一併運回杭州解送軍械局分别修理以資應用 
　　孫督辦在杭州所乘之紅色汽車一輛昨（十二）夜快車裝運赴滬轉車送徐 
　　督署被服廠昨將所置呢外衣呢毯及草鞋等品計裝鐵篷車二輛於下午六時附掛快車出運聞爲第二軍曁第七混成旅所趕辦 
　　福建兵工廠前次運杭未曾造竣之子彈五百餘箱昨由浙軍械局悉數解交路局裝車運滬送請上海兵工分廠趕造完竣以裕軍實 
[蕪湖快信]  
　　皖贛聯軍總指揮鄧如琢已於九日由潯到安慶原擬隨即下駛因省方須略事摒擋故在省稍有躭擱大約十一日可以過蕪聞過蕪無多勾留即赴前方督師鄧如琢所部軍隊分道開赴前方者已有兩團之衆十日該部第二旅旅長秦虎宸率所部三團張鳳歧全團又第三師馮紹閔率所部六旅十二團劉金源全團分乘小輪三艘拖帶民船十餘艘先後下駛過蕪赴浦轉車開赴前方至馮紹閔本人則乘安豐差輪隨帶衛隊一營亦同時過蕪 
　　前傳鄧部有一團開來此間駐防當時社會上不免稍有驚慌頃據鄧氏駐蕪代表江夀田談話謂鄧部開蕪絕無此事且鄧氏與王總指揮爲親戚王使坐鎭此邦人民賴以安堵所部實無來蕪之必要云云至連日鄧部陸續過蕪戒嚴司令部爲免除人民誤會起見曾出示布告謂鄰軍過境并無他故以後再有過境時勿得驚慌 
　　此間自得徐州攻下消息後人心爲之大定而市面上益呈活潑之象金融方面現欵亦甚充裕 
　　九日招商江安輪下水過蕪時由漢口裝運鄂軍約有三千餘人過蕪時並未停輪聞亦係開赴前方以便調遣 
　　六安自皖軍撤防後大刀會匪遂蠢蠢欲動日前曾發見大股匪徒圍攻警備營將槍械擄刧一空並有匪徒在城内某軍衣舖定製軍衣六十套爲該縣汪知事破獲當將該匪拘署嚴訊據供大股會匪潛伏下符橋意圖大舉並由某厘局供給餉項等語汪知事聞訊隨即閉城嚴守一面電告軍事當軸派軍往勦惟據旅蕪該縣人言謂係已解職皖軍旅長李某之子所爲（十一月十日） 
[内戰未影響於關會]  
　　大陸報載合衆通訊社十二日北京電云參預關會之各國代表今日接到中國代表送來表册一件開列美日二國提案中異同各點該兩項提案將於星期五委員會議内考慮之昨日外間雖有數國代表考慮離京事件之謡傳但今日則各方面咸稱此時縱有顯似封鎖北京之軍事行動而會議仍當繼續進行又據美代表團中人言彼等覺美日兩國提案中並無重要特異之點而此間亦盛傳日代表力主裁厘前應照華會條約加税之態度亦已緩和不若日前之堅持矣 
[關會第二委員會開會紀（續）]  
　　由顔蔡說明提案日使對過渡税别生異議 
　　意使附和日代表 
　　（八）日本代表之聲言（一）在第一次大會時日本代表團曾提議於國税法案施行前之過渡時期内按照華盛頓條約之欵徵收百分之二五附加税此項提議係根據左列數點之考慮者（一）此項二五附加税派遣代表與會之各國政府業經承認其爲本會議所許可無需重行批准而可必邀批准者若課以較高之附加税率則需另行規定因致發生欵慮與延擱而吾人所欲者則爲立時之舉動以應急需吾人鑒於以上理由深信附加税爲取得確定結果之切實辦法（二）若立即施行高於二五之附加税必致擾亂中國於各國之貿易關係而影響日本之工商業爲尤甚且此項附加税之負擔不僅輸貨各國受之中國人民自身亦受之（三）在决定由此項附加税所得進欵用途之確定政策以前吾人須確知中國之願望及其需要但本代表敢將此項政策得依據之一二普通原理貢獻於本委員會之前當討論由過渡時期附加税所得進欵之用途時左列各項應加注意（一）所需替代由釐金收入之欵項（二）中國政府財政上信用之善後（三）中國政府之各項行政費最後一項即中國政府之各種行政經費一層於中國代表關於此問題發言以前吾人可無庸討論（三）本代表團前已言之矣本代表團深信二五附加税所得之新税欵連同其他來源所得之税欵足以使本會議能籌畫一切實實行之計劃以應付中國之需要同時且以促進中國財政之總行善後也（四）日本代表團並希望現行之厘金如中國政府之所宣布得於一九二九年一月一日以前實行裁撤照中國代表團在關税自主問題委員會第一次開會時所提之說帖則中各省每年厘金收入有七千萬元而今於三年之時期以内裁厘各省此項税源中國方面提議似以爲必須有以補償一年之厘金云（五）中國債務之整理必須將現在懸宕未償之種種債欵或無抵押或抵押不足者皆併數整理本代表團兹以爲本問題此層應以照下開各原則解决之（一）凡應籌還之債欵内外債並應包括在内（二）籌欵償還之法應照所需之數目發行聯會債券以關税爲抵押此項債券應分發於各債主以代其原有之借欵（三）籌還之條欵對於中國應儘以公允爲歸（六）中國政府爲應付此等需要起見可由種種來源以獲得其税欵（一）由現在擬行之附加税所增收之關税（二）應貿易之天然增進而增收之税欵（三）可以取用之關税餘欵（四）凡以鹽税爲抵押之債欵旣經籌還而放還之該項鹽餘等至關於此各税欵是否足用日本代表團保留於將來遇有時機再詳細查考然日本代表團現在預備即儘能力所及以助中國實行裁撤厘金並全國總行財政整理日本懷此數者在念前特調議將一切未有抵押之債欵立即併合之同時鄙人可言日本旣爲一大有關係之債主兹因提議如遇必要時可允於過渡時期三年之内延緩付還利息與分期償還轉聯合債券並將欵項歸中國政府自行處理更有進者將來還有機會吾人再立相關各事件 
　　（九）義代表宣言一九二二年二月六日華盛頓簽訂之關於中國關税條約本爲增加中國政府入欵起見所幾經研究而成是以在義大利代表團視之以爲此項原則旣經設定則各國政府爲欲援助中國政府得拔於現在窘急之財政局勢似乎首先須知中國政府之急義大利代表團以爲非實在事而言必應設法將中國各債務合併成一整數以使中國能按期付給債主以利息及分期償還借欵如此辦法當不但與公允主義相符且與中外無數債主得其利益倘設思中國當能完全恢復其信用則是亦異常有惠於中國也且也中國政府亦應置於一地位務使其能處置其他欵項以爲政費之需然關於此端則非一外國代表團所應發建議者也是以義大利代表團不得不希望中國政府關於其政費所需提出一詳細計畫並表示其意見以爲所需之欵項應完全實用於民政也中國政府關於極要之一端即裁撤厘金與必須之財源以償還各省因厘税所失之税欵業已宣布其計劃矣今者中國代表團提出本會之計畫將能按照所指各條件施諸實行若吾人能以是爲言其愉快當無有逾於此者也雖然義大利代表團之發此論也不過或於中國時局使然希望主席與中國代表團不至誤會焉至預期完全裁撤厘金之時期似在中國已爲時極短蓋在此時期即在一國其幅員小於中國而其中央政府之威權又徧行於全國者欲實現如此重要之一財政改革計畫尚殊嫌未是也且中國政府雖堅欲於此規定之時期以内實行所言之改革而因有徒覺有心阻遏中央政府藉此方法以推行其實權於全國放在實施改革之際竟可發生重大之障碍此則必不可或忘者也義大利代表團因希望上述之懷疑未必有據而以爲仍應牢記於心是以裁撤厘金本應在中國厲行關税自主之先即行辦理然倘在中國代表團所特表之時期以内不克實行而有任何適宜之議案提出擬圖考求必要之補救方法則義大利代表團對之固願用意研究及贊助之也總之義大利代表團深信中國政府以後增收之進欵應專於下列之用途（一）付還借欵（二）抵補厘金税（三）民政經費之所需中國政府如以此增收關税專於用上述之三用途者則義大利代表團深信中國於物質上及道德上必將受惠甚巨故義大利代表團以爲中國厲行關税自主之先在過渡時期必應與以一適宜之附加税與上述之各需要相適合並以此附加税無論如何必應在華盛頓條約第三條之規定二五及五厘以上是以如有提案凡與上述各意見調和一致者義大利代表團願加以最友誼之精神審核之 
地方通信 
[松江]  
　　破獲擄刦案詳情此間於十一晚破獲一擄刦案詳情錄下先是有北方口音之匪徒李占鰲·范貴臣等聽從匪首某甲因未韋獲姓氏暫秘）於本年七月初在吳江縣之廟港潘守成家糾衆肆刦並將潘十齡之子文興擄赴上海議價數千元勒贖嗣因延未解决又將該孩經李占鰲移匿松江城内東校塲地方劉正海等家内惟越五六日必另移一處以防洩漏隔昨經司令部派人訪查客籍游民途經東校塲見此被擄小孩聽其口音非本地人詢伊因伺在此始悉被匪擄刦詳情當將匪犯李上鰲范貴臣設法拿獲連同小孩併解司令部轉送縣公署訉辦而該孩家屬亦已得悉破獲情形即由事主潘守成投吳江縣備文來松守提歸案楊鴻藩知事因此於十一晚間親提審問被擄小孩則本居内室優待詎該匪李占鰲經小孩質證後尚狡展不承當由楊君以執法官職權判責軍棍數十下始將前情吐露范貴臣則諉爲不知並據李匪供出小孩曾寄東門内劉正海處當堂即派小隊及巡查員余才喜等前往違捕即將劉正海拿獲解送縣署詢供承認藏匿惟不知被擄事實云云當判與李范兩匪一併管押聽候緝獲匪首再行解歸吳江訉辦小孩仍留居内室 
　　徽租成色之集議松邑欵産處·教育局·各善堂·及各業户等於十二下午在教局會議廳討論徵租成色議决除曾受蝨害各圖外以七五折計算至受災區域楓涇則主六五而災害較重之五庫小崑山等處至記者發信時尚在討論中蓋不但同一鄉區收成不一即同一圖内亦有輕重之不同勢不能一律看待故有主張以收成多寡定徵租成色者但鄉間稻已收割辦理亦甚困難 
　　舊證作廢之布告松江捲烟特税舊證調换辦法業已調解妥協而舊證無效亦已呈准全省捲烟特税總局布告周知矣 
[崑山]  
　　盜案要犯就獲崑邑　閬莊守澄家被刧一案疊經緝到人犯多名供稱是案爲首者爲花家橋之吕明玉嗣經縣署密令偵緝隊嚴緝　於十二日吕過本邑小　路時爲隊警獲解縣署由朱承審員開庭詢訉曾經在押人犯當庭指證吕犯不但不認且當訊問時閉目默立不出一詞本邑司法向不用刑無法得供乃交偵緝隊長嚴辦 
[揚州]  
　　徐團長由寗來揚四師第十四團長徐鳳春十一日由寗來揚聽候陳總司令命令調遣目下揚州駐紥之軍隊計有陳部之衛隊八連砲兵一營步兵一團省防營一旅之第一團（即張中立所部）馬玉仁所部之一營及第六旅一部份 
　　鄭馬稍有意見聯軍第七軍馬玉仁第九軍鄭俊彦此次興師抵奉雙方稍有意見聞陳調元此次往清即係爲兩者調和而來 
　　馬營軍隊歸併馬玉仁所部之軍隊此次與奉開戰喪師甚衆現將第十二團歸併十一團九團歸併十團聞目下清江浦之馬軍僅此兩團 
 
 

Page 7

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *地方通信二 
[無錫]  
　　　團員投軍未成本邑北增順豐·寳大三米行　友社復庫·陳興夏·朱兆生三人均係商團二支隊（米業）團員於一月前即挺出門投軍未遇機緣近見上海戒嚴司令部出示招兵該三人遂於一星期前各携川資五元相偕至滬共赴戒嚴司令部投考由該部上尉副官朱夀昌當面考試學術兩科均甚優異杜復康成績最佳當蒙朱副官報告嚴春賜司令委爲衛隊連司務長陳朱兩人則派充正目該衛隊速連日上操三人操法嫻熟極爲朱副官所器重詎嚴司令因見報載無錫商團團員棄家投軍新聞即令朱副官召杜等三人至辦公室内詳詢來歷杜等即將在錫爲米行夥友素充商團第二支隊團員以及厭葉商團立志從軍等情詳述無隱並將商團團員徽章呈閱嚴司令始悉杜等三人果爲無錫商團團員當以本人與商團楊翰西司令素有交誼不欲將楊司令訓練有素之子弟團員編入軍隊且以杜等背井離鄉掛名軍籍殊非所宜當即婉勸三人從速回錫爲桑梓服務以免在外受苦徒令家中父母倚閶懸望杜等以從軍志切不欲返錫爲辭嚴司令見三人立志堅定無從勸阻遂託言商團團員投軍須有商團保證書方可錄用否則不准供職杜等無法祗得回錫嚴司令即給三人盤費十二元並由朱副官代購車票於昨日下午伴送到錫杜等逕赴第二支隊長沈石菴處要求代出保證書沈君拒而不允三人之家屬及行主等得訉後立即至第二支隊駐防所將杜等分别領回並力勸打消從軍之志朱副官亦即乘車返滬復命 
　　禮社連刦傷人案續誌錫屬青城市禮社鎭於十一日旁晚六時後被盜連刦永豐米店·瑞豐南貨店·永豐成烟店·協和美茶食店等四家又開槍擊斃居民吕小保一名當時經該市董事薛望暹以電話報告縣警察所立派冬防游巡隊會同通班緝警馳赴鄉間與前州商團合力兜捕惟盜已去遠僅查悉盜等均操巢湖口音形似散兵臨行時吹號歸隊而市梢河干已泊有艒艒船四艘盜等携贓上船從容解維而去出事後前州商團由支隊長鍾蕙蓀派團員十二名到禮社鎭防守搜索縣署亦即派委水警察隊長湯飛帶同檢騐吏沈桂芳下鄉履勘昨已返城復命又偵緝警顧金芳下鄉搜捕時據商團某團員報稱有住居該鎭之宿　人陳立廷住居玉祁鎭操販土生涯平時常與客籍流氓往來情跡可疑昨亦帶城押候訉究 
　　秦橋頭米船遇刦米船户陳炳榮日前裝載白米七十餘石擬運至常熟出售於十一日船至秦橋頭天已昏黑遂停泊過夜詎至十一時半突有盜匪六人擁至船上均持扁担木棍先將炳榮及其子南生·船夥陳金培·一併押縛擲至灘上將船上所有悉數搜括凈盡携贓而去昨日該船户來城報告縣署經徐承審員詢明以上各情已派警下鄉嚴密跴緝聞盜等均操本地音當不難緝獲也 
[江隂]  
　　要塞司令電請給養澄路要塞司令　元　欠餉數月　方并不給發特商請王知事設法供應王因地方　力空燼難任負擔昨電南京總司令陳調元護理省長徐鼎康文云屬縣澄路要塞司令因欠餉數月請由懸暫發給養業於江日電陳在案該台駐軍頃已斷炊情極追急除由縣借米維持現狀外可否酌予一月給養九百元請迅電示遵 
[常州]  
　　槍决土匪包須龍武邑依西鄉鄉　員陳伯琴於本年八月　被匪首高連寳餘黨包須龍等謀殺身死砍去頭顱近被法警在滬購　拿獲據供自高匪正法後潛回魏村風聞陳伯琴欲率隊查拿遂即勾通狄紀榮將伯琴誘出門外田埄内放槍擊其腦後割去頭顱抛棄荒墳蕩内逃逸不諱質之狄紀榮供稱相符當將犯罪事實電奉護理省長徐灰代電開應准查照懲治盜匪法辦理仰即執行翁知事即於十二日監提該犯包須龍到案騐明正身押赴鳳尾墩執行槍斃以昭炯戒而寒匪膽 
　　縣議會贊成孫傳芳督蘇武邑縣議會昨日發出通電云吾蘇自去年八月迄今三經兵燹地方擾亂民生痛苦無待贅言此次孫馨帥首舉義旗風聲所樹七鬯不驚未及三旬東南底定雖吾蘇之幸實馨帥之功但大兵北上内地空虚統率無人環境日趨危險頃閱報載董康氏蒸電請推孫馨帥督蘇名言至理濁照幾先環誦再三實深欽佩諸君關懷桑梓諒有同情務希一致贊成響應蒸電公推馨帥以總司令兼蘇督雙方並顧大局奠安在此一舉芻蕘之見諸希垂察江蘇武進縣議會全體議員叩文 
[常熟]  
　　縣參事會開會紀縣參事會於十一日下午在常邑廟開會到者參會長代表兪承枚參事員李郙·程曾慶·程道騮·高慶奎·曹鈞培等五人由兪代表主席議决（一）一分警所巡官蔣紀泉病故出缺遺缺即行裁撤以節縻費其俸給扣至本年十二月底（二）冬漕普通帶征以五角爲度並擬定戳記字樣又地方預算案因縣署尚未編就交會擬延會數天儘十日内代議 
　　支塘鄉發生盜刧傷人案離支塘鎭五六里之柯家小橋地方有曾寓太倉之王關先近時卜居於此家道小康詎於本月十日夜半突來盜匪十餘人持械破門而入王之家屬聞警急避於倉猝中聞有操江北口音者之盜匪兩人所受損失約有二千餘金王逃避不及被盜匪所傷並刃傷同居之某木匠兹悉王已訴報縣署請求嚴緝 
[鎭江]  
　　商會改選會董誌聞鎭江商會會長會董任期久經屆滿本擬於隂曆八月中旬先行改選會董然後再由會董改選會長因受戰事影響致未果行近以蘇省軍事已告結束乃於昨日（十二）開會改選會董傳知事馬廳長等均到塲監視該會並經預推王近如·李高裕·盧焕卿·鄧寄梅·鄭萬青·劉祝雲·夏祝秋·柳衍齋等爲投票監察員由上午十時開始投票至下午四時許始行完畢會員到會投票者共有三百餘人訂於今日在該會開　 
　　警備司令部設廣肇公所江蘇總司令陳調元委任董藴山爲鎭江警備司令董君於前日隨帶軍諸衛兵官員等數十名抵鎭下榻萬全樓所有隨員等駐龍亭會館各節已誌本報兹聞董君已擇定南馬路廣肇公所爲警備司令部從事佈置一切至該公所原駐之紅卍字分會則遷至京畿嶺道院内商團支部則臨時附設於商會前進内　　　　 
[六合]  
　　宋駕廟又有土匪發現近因戰事發生軍隊撤防（省防軍）有桿首許廣洪在萬山宋駕廟地方擄人勒贖并有快槍十餘桿盒子砲兩枝又聞徐四侉子得有潰兵槍械在團倉（來安六合交界）附近地方有與曹營開火之訊 
[杭州]  
　　中上學生聯會反對郵費加價電上海申報館轉北京交通部鑒郵政事業全以利於交通爲原則非所以歛錢也吾國郵政方在萌芽各種郵費正宜竭力減縮以期便民而臻完善乃貴部罔恤民艱竟通令全國各郵局自十一月一日起實行加價豈獨小民受累無窮即教育文化前途亦將遭無量障害爲此電懇萬祈即日取消成案以利交通而洽與　臨電不勝迫　盼禱之至杭州中等以上學生聯合會叩 
[甯波]  
　　盜犯在草馬路槍决十一日上午寗台守備司令部遣兵一排押盜犯應阿玉陳阿友兩人在草馬路槍决按此二盜前係在鄞西段塘外江刦鄞縣後塘街益大鐵行之夥友王德茂·王錫林及王沈氏等所乘之船後經王德茂等報告江東二區署經該署派偵探王全信及該署特别偵探蔣志剛兩人所獲 
　　釋回夫役三百名前各處（象山爲多）來甬之稻客等被拉在大嵩等處充當夫役近日已釋回三百餘名聞在墻下潭等處乘船至白墩登陸爲多 
[台州]  
　　統帶飭拿搶刦案犯臨海東鄉大田朱啟潮家於日前被匪徒搶刦經該事主禀請本鄉東塍防哨拿獲匪徒王得鳳一名解送駐台浙江警備隊三區統部轉送本邑司法分庭外尚有匪徒多名在逃未獲現該事主禀請統帶飭營嚴拿法辦兹悉該統帶黄繼忠准　所請分飭各防哨嚴拿解究 
[鳳陽]  
　　臨淮關商會表揚一軍軍紀電上海申報館新聞報館轉國内父老均鑒聯軍第一軍陳司令部兵蒞臨軍紀嚴肅廛市不驚臨民鋒鏑餘生飽嘗兵禍今遇義師無不額首稱慶特電鳴謝藉表悃忱臨淮關商會全體公叩 
教育消息 
[專電]  
　　香港廣州市立各小校教職員因欠薪自文（十二）至篠（十七）總告假六天篠再呈教廳總辭職失學者數千人（十三日下午七鐘） 
　　包頭鎭電馮督特招考教員六十名設校傳習平民管教方法一星期使專擔任西北平民教育包鎭一區平民學校已成立百又十處（十二日下午八鐘） 
要聞 
[鄂省陡來之學潮（召）]  
　　二中繼文大而起教廳長呈請辭職 
　　湖北教育界近數月來尚覺平靖詎前數日省立文科大學學生陡然與校長黄海泉决裂驅逐校長黄氏本督署參謀原不在校内居住聽之不理學生乃更進一步首推代表數人進城向教廳請願該廳虚與委蛇推延敷衍學生因目的尚未達到乃糾合多數齊往教廳非達到立時撤换校長之明文不止因此該廳二門内外均屬該校學生廳長范鴻泰避不見面科長亦不敢出頭科員見廳長科長避匿亦不到廳辦事而學生即在該廳内住宿竟夜不去前昨今三日廳内僅警察維持秩序范氏見學生如此除面向省署辭職自告才力不及外并令科辦辭呈向教育部請速開缺另簡賢能矣不料文大風潮正在激烈之際而省立第二中學亦總之而起矣先是該校校監王益昶於前數日之夜點名適學生會之少數學生在自習室朋談密議王因學生擁塞道路不便點名遂將某生拉開當謂點名後汝等再談不遲學生中有欲藉端播弄久恨無機可乘者乃以王拉學生爲侮辱旋即號嘯當夜將王逐出校外適有第十一班學生（王氏曾任該班級任感情素洽）及未加入學生會之學生出爲斡旋校長王劭恂亦親出爲調解以學生麕集有礙管理員行路拉開以便行走原無何種關係該校學生會之學生仍不之聽次日王氏即向教廳提出辭呈以爲如此小事校長尚不能調解自慚才力不及曷能戀棧教廳當即慰留旋有一部分學生向教廳請願挽留校長與校監因此又有一部分學生受校外覬覦校長者之運動遂遷怒於校長乃舍驅逐校監之問題而變爲驅逐校長之舉動於是與擁王派之學生宣戰焉昨（六日）午後一時許省長公署照墻上粘有一丈六七尺之白布上書「誓不承認更换第二中學校長王劭恂」字旁又小書一行云「第二中學全體學生」乃午後四時許該墻上又有八九尺之白布横書王氏十四大罪狀其第一爲思想腐敗二爲年老不能任事餘如鯨吞校欵摧殘教育等欵均在後而窩藏賊盜尤在第十以後未免有意侮辱次序顚倒矣其下亦書有「第二中學全體學生」迨記者至該校會友其校門兩旁亦各粘有擁王搗王之文布按兩派各僅三四十人該校學生共二百九十餘人中立者凡二百人大多數學生之光隂被此犧牲未免可惜且王氏思想稍舊或不能免却爲耆年重望之前輩任該校校長十餘年向無劣跡任教職員垂三十年亦無不稱職之處今一見學生不受調解即行辭職其人格之高尚亦可想見一斑現值教廳被文大學生圍困之時幾蹈於無政府地位該兩校風潮將來如何了結目前尚難斷定祗好容續再誌 
[蘇八中鮑校長仍有到校消息]  
　　蘇省八中拒長問題相持將近匝月刻聞胡教廳長在馮視學查辦報告未到之前即先晉謁徐護省長面陳一切并商及五中之事徐謂君（指胡）可俟查辦員報告到後送來一呈文到我（徐自稱）由我批飭仍着查辦員送鮑到校若教員學生仍舊如此公家正在無錢之時此種學校停一個好一個不必再去敷衍云云胡奉命後適馮視學呈復已經到廳當由胡廳長根據省長面諭擬具仍着馮視學送鮑到校之辦法呈請省長核辦聞省長當即指令照准因此鮑有即日回揚之說此寗方之消息也至揚州方面地方人士及學界同人見此事迄無辦法昨（十日）由各團體又去一電略謂南京徐省長鈞鑒新任八中鮑校長因被教員陳懷書等拒絕迄未到校殊與官廳威信攸關乞飭教廳迅促該校長即日到校如教員仍有煽惑學生反抗情事准即解散另組以肅校風無任盼禱江都縣教育會·縣議事會·參事會及地方士紳李豫曾·蕭淞·焦汝霖·任桂森等同叩蒸（明） 
[蘇省五中新校長蘇簡到校後即去]  
　　武邑江蘇省立五中新校長蘇簡（訥候）奉廳令催促尅日到校接事遂於十二日偕同縣委劉敬禹到校甫入校門即有多數學生請蘇君至會客室談話陳述愛戴惲校長之熱忱並促蘇君辭職蘇答我之來係惲代校長陳請教廳催促所致故今日即爲解决此問題而來辭職本我素志移時惲代校長到學生旋即散去蘇告以此來接事原因並請表示意見惲代校長謂學生非反對先生個人實係反對教廳派人現在學生對於先生感情已壞即就職辦事亦多困難我在校十餘年受學生之愛戴只可維持下去蘇君遂興辭而出將經過情形具報省廳請即收回成命委任惲李英爲正式校長或另行遴委賢員接替云 
[江蘇二師區小學教育會今日開幕]  
　　會塲之佈置江蘇第三次二師區小學教育研究會定在松江開會指定縣教育局爲會塲定十四至十六開大會現局前已高聳松柏牌樓塲内則滿綴電燈國徽四周均置菊花洵屬燦爛奪目塲之正中則建一演台預備游藝之用 
　　大會之秩序十二下午松江開預備會决定大會節目錄下十四十五十六上午開各縣代表研究會十四下午開國語演講競進會及名人沈商耆等講演晚間童子軍露宿表演並開全縣學校歡迎會十五下午參觀恒德女校第九公立校等並導游醉白池晚間聚餐會並加崑曲雙簧等游藝十六下午參觀省中校縣立第一第二公立校等晚間開談話會 
　　上海小學研究會代表今晨赴松上海小學教育研究會所推代表施百斛·張嘉瀋·張德源·王砥平等八人於今晨乘八時零五分快車赴松開會地點借普照寺今日上午十時起舉行所有提出之議案三件已於前日寄松此次開會有國語競賽故代表携有學生二人係縣立第一派出聞先由上海各校競賽一次而選出者 
　　上海提出之議案上海小學研究會提出之三議案附錄於後（一）現在各小學都注重國語但中學考試命題仍是文言應否請教育廳令知各中學招考命題改用語體（萬竹校提）（一）國家主義世界主義均在提倡時代小學校當從何着手方不使兩種主義矛盾（一）小學校學生圖書館如何組織如何指導學生有興閱書（以上隆德校提） 
[蘇省社會教育指導員蒞徒視察]  
　　江蘇省社會教育指導員吳庚鑫頃由泰興指導事畢到鎭先赴丹徒縣教育局晤駐局事務員兼第六區教育委員徐錫璋後即於十一日赴萬夀宫縣立通俗教育館視察該館主任吳徐曁館員鮑李二君以事外出均不在館乃由吳指導員屬在館公役開門導入圖書博物講演三部視察畢復赴小營縣立公共體育塲晤該塲主任何立生該塲計佔地六十餘畝面積甚廣内分器械田徑賽柔軟體操曁球部共四部設備粗全每日運動平均約五十餘人並聞吳指導員於本邑各社會教育機關視察竣事後即赴揚中曁江北淮揚各縣指導云 
本埠 
[省教育會幹事會常會紀]  
　　江蘇省教育會於昨日（十三日）下午二時開幹事員常會出席者八人沈信卿君主席「議决事件」（一）第十一届全國教育會聯合會來函寄到修改庚欵董事會組織原則並規定協爭庚欵辦法議查本會前與浙江教育總會合呈前清部之各省賠欵實數分配學額表每年實解數共一千二百九十五萬兩蘇省解數最鉅每年實解一百七十五萬兩計自辛丑和約成立解至民國成立後改由關税支付各省實解約已十年本會主張應就各國退還賠欵内先將各省歷年所解實數提還各本省充作教育基金即將原表加以說明即送庚欵董事會及各省區教育會請一致主張（二）討論本會二十週紀念辦法議公推章伯寅·楊衛玉·潘仰堯三君爲籌備主任「報告事件」（一）報告蘇常道尹歌日復電指定各項教育等税欵已飭道屬各縣知事力予維持勿稍挪用（二）報告奉天省教育會函告改選（三）報告湖南省教育會·曁長沙總商會·省農會·總工會·教職員聯合會代電表示對於支配庚欵之意見（四）報告浙江省教育會·農會·總商會·杭縣律師公會佳代電反對郵資加價（五）報告江西省議會江代電主張關税自主（六）報告本會虞日會同上海總商會等各團體分電英美法日等國主張關税自主 
[教費管理處請陸規亮向各方取欵]  
　　江蘇教育經費管理處鍾處長叔進因省校經費支絀日前到申擬物色一相當人才以便向各方取欵當由某某二君推荐陸君規亮擔任鍾甚欣然業已函請而陸君始未應允繼以教育界諸友相勸乃允暫盡義務云 
[小學教育研究會通告開自然科會]  
　　上海小學教育研究會昨致各學校通告云敬啟者十月二十七日舉行自然科研究會第一次談話會協商組織方法當經議决由本會通告召集城市區完全小學校自然科教員入會組織研究會會期定十一月十九日下午准四時爲特專函通告屆時務希貴校研究自然科諸君蒞臨尚文路縣教育局討論一切進行辦法是荷又昨致自然科各會員朱伯華范罕波等公函云敬啟者十月二十七日舉行自然科研究會第一次談話會協商組織方法當經議决由本會通告召集城區完全小學校自然科教員入會組織研究全會期定十一月十九日下午准四時爲特專函通告屆時務希蒞臨尚文路縣教育局討論一切進行辦法是荷 
[全國體育協進會立案批准]  
　　中華全國體育協進會由會長王正廷呈内務部立案現已批准兹將龔心湛致王正廷函錄下儒堂仁兄督辦大鑒奉書祗悉承囑中華全國體育協進會立案一節查關於集會結社事項例由具呈人逕呈該管警察官署核辦惟據該會呈稱設立上海漢口路地屬租界自非常例可比業飭所司核予備案以副雅意但將來各省如須設立分會仍宜照章由會另向各該管警察官署呈明辦理除批示外用特函復敬頌勳安弟龔心湛拜啟十一月二日 
[改進社請體育協進會酌辦體育案]  
　　中華教育改進社本年年會體育組提議案内有利用假期舉行各地方聯合運動會案調查各地體育狀况規定運動標準案調查各省區及各大城鎭田徑賽運動成績及優勝者姓名逐年出刋公佈案均議决由社商請各體育機關酌量辦理兹悉該社已檢齊原案函請中華體育恊進會酌量辦理矣 
[今日之中西人足球比賽]  
　　葡萄牙甲組與三育......下午三時棒球塲中華足球聯合會有曁南與持志......南洋與光華......家星與澄衷等三組比賽愼昌洋行中西職員比賽 
　　葡萄牙足球隊（ＰortnguesSportingAssoclalion）爲本屆上海西人足球聯合會强隊之一其球術之精深早爲中西各界人士所稱許今日該隊適逢消息機會特函約我國足球健將作友誼賽而三育足球隊原定於本日下午三時在中華林球塲與同濟大學作奪標比賽兹因同濟球員頗多返里及受傷者日前特致函聯合會事務所申明自願放棄權利於是三育即與葡萄牙隊接洽定奪於本日下午三時在林球塲與該隊比賽請沈嗣良君爲裁判員三育隊亦人材濟濟守門何春輝身段靈活手法神妙尤爲中西各隊中所罕見該隊前星期曾以五與零之比戰勝素負盛名之嶺南隊成績優良可以想見屆時二雄相遇其熱鬧可觀當不讓於上星期之西人比賽也注意足球者幸勿坐失機會今日中華足球聯合會比賽僅有三組列表如下 
與賽隊名　　組别　　　　時間　　球塲 
　閘與持志　甲組　　　　一時　　眞茹曁南 
南洋與光華　乙組第二組　三時　　南洋大學 
家星與澄衷　乙組第二組　三時半　中華足球塲 
　　又今日下午二時美商愼昌洋行中西職員足球隊假虹口青年會球塲作友誼比賽西人方面素稱矯捷而華隊亦以善戰名該行大班馬易爾君並備有大號銀杯一隻以奬優勝隊藉資鼓勵來賓參觀者極爲歡迎云 
[中華足球聯合會各隊之成績]  
隊名　已賽次數　勝利次數　失敗次數　和局次數　勝球　負球　分數 
　　甲組 
樂羣　二　　　　一　　　　○　　　　一　　　　五　　三　　三分 
光華　二　　　　一　　　　○　　　　一　　　　七　　三　　三分 
南洋　一　　　　一　　　　○　　　　○　　　　七　　一　　二分 
三育　一　　　　一　　　　○　　　　○　　　　五　　○　　二分 
曁南　一　　　　一　　　　○　　　　○　　　　三　　二　　二分 
震旦　一　　　　一　　　　○　　　　○　　　　四　　一　　二分 
嶺南　二　　　　○　　　　二　　　　○　　　　一　　八　　○分 
持志　二　　　　○　　　　二　　　　○　　　　二　　九　　○分 
同濟　二　　　　○　　　　二　　　　○　　　　三　　十　　○分 
　　乙組第一組 
三育　三　　　　三　　　　○　　　　○　　　十一　　一　　六分 
曁南　三　　　　二　　　　○　　　　一　　　　六　　二　　五分 
體育塲三　　　　一　　　　○　　　　二　　　　七　　三　　四分 
樂羣　二　　　　一　　　　○　　　　一　　　　六　　五　　三分 
郵政　三　　　　一　　　　一　　　　一　　　十五　　五　　三分 
甲子　三　　　　一　　　　一　　　　一　　　　八　　四　　三分 
江南　三　　　　○　　　　一　　　　二　　　　二　　六　　二分 
復旦　二　　　　一　　　　一　　　　○　　　　四　　五　　二分 
聖芳濟三　　　　○　　　　三　　　　○　　　　三　　十　　○分 
招商　三　　　　○　　　　三　　　　○　　　　三　二四　　○分 
　　乙組第二組 
徐滙　三　　　　三　　　　○　　　　○　　　　七　　一　　六分 
浦東　三　　　　一　　　　○　　　　二　　　　八　　四　　四分 
光華　三　　　　二　　　　一　　　　○　　　　十　　二　　四分 
家星　三　　　　一　　　　一　　　　一　　　　六　　七　　三分 
同濟　三　　　　一　　　　一　　　　一　　　　五　　二　　三分 
南洋　三　　　　一　　　　一　　　　一　　　　五　　二　　三分 
澄衷　三　　　　一　　　　一　　　　一　　　　二　　七　　三分 
嶺南　三　　　　一　　　　二　　　　○　　　　二　　五　　二分 
南中　三　　　　一　　　　二　　　　○　　　　五　　七　　二分 
南方　三　　　　○　　　　三　　　　○　　　　一　十四　　○分 
[上寳平教會幹事會紀]  
　　上寳平民教育促進會日前下午四時在博物院路青年恊會開幹事會到者郁瘦梅王耀三凌其瑞劉靜一兼代胡叔異馬崇淦等由郁君主席議案如下（一件）提議景平女學附設之平民學校學生有一百餘人應如何辦法議决添辦一班（一件）南方大學來函要求繼續開辦平校議决先請郁瘦梅君前往調查（一件）報告第三平校實到學生數爲三十四人（一件）提議測騐辦法議决先由各校自行測騐將成績卷送至本會教務股評閱擇其善者定爲測騐方法 
[男女青年會舉行公教演講紀（續）]  
　　現北京開會在此兩星期中所議規程如何關係於國體民生者甚大吾人當注意之設條件不能使吾人滿意吾人寗使政府停會勿貽將來之羞至外國經濟之在中國吾人亦應同時特加注意蓋經濟之充裕與否爲國家强弱之表現外人在中國設銀行發紙幣我國民之僑外者即不能享此權利外人以巨欵借與中國必有種種苛刻條件興築鐵路其一例也我國各省鐵路名爲國有其實外欵築成者居多每年爲人所剥削之金錢不知凡幾近年來美國又思在我國獨享無線電權利凡此皆經濟喪失之事實吾人思之不寒而慄矣移民問題不甚重要代表等未多發言日本爭之甚力蓋日本地小人多舍移民無他法日人在會要求外人平等待遇日僑而日人在我國東北邊陲則大施其侵略手段是詆圖自己方便者之所爲也以上所述治外法權與外人經濟之在中國兩問題爲最重要吾人已知之矣但仍須分别輕重認定目標夫經濟權之在中國關係於人民生計似較洽外法權問題尤爲重要蓋治外法權爭回旣不能食又不能飮經濟問題爲國人生命所繫富則安居樂業貧則轉徙四方中國實業不工振興以致時現財政竭蹶之象苟不力圖經濟之充裕而僅爭治外法權仍未見其當也日本在會提議兩點（一）種族平等（二）日人僑外問題美人對之其理由（一）美人生活高日人將來有低降之虞（二）種族問題倘日人娶美人爲妻有亂血統日人對此爭執甚力但未見多大效果耳西人方面之提議其重要者即質問太平洋海軍擴充將來究至如何程度又謂東方民族素重農而輕給中國天産富饒棄而不用專仰給於外人致世界出産被其分用而覺减少倘將中國礦林等産給予外人開採必能加多供能品此種不自量之談吾人亦惟聽之而已末謂此次會議中國所佔地位甚高我國代表演講頗能動人日人不嫻英語演講殊欠流利云云（完） 
[大同大學演說競進會近訊]  
　　本埠大同大學演說競進會於上學期成立旋以五卅事起致遭中輟現該校學生鑒於斯會非常重要於是再徵會員並將舊有範圍擴大改爲中英合組加入者頗多爰於本星期二晚開大會將新職員選出聞該會除自行分組按期輪流練習外並隨時敦請中外名流演講 
[廣東中學開游藝會籌欵]  
　　北四川路廣東中學開游藝會請永安樂社在北四川路横浜橋中央大會堂演劇籌欵已誌前報昨夕排演古裝粤劇義援釵衣服華農做唱尤爲清亮純熟觀衆甚形擁擠聞今晚排演雁彰鸞魂一齣最爲該社所擅長屆時觀者當更爲踴躍云 
 
 

Page 8

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *   
 
 

Page 9

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *本埠新聞 
[關於時局之本埠消息]  
　　兩軍各取守勢昨據某方消息徐州韓莊間形勢依然如舊聯奉兩軍各取守勢連日佈置後方軍務頗爲忙碌 
　　前線戰事之沉寂昨據聯軍方面消息目下全線無戰報京畿形勢尚未明瞭（國聞社） 
　　孫傳芳昨仍駐徐聯軍總司令孫傳芳昨由徐致本埠各團體復電云上海縣議事會市公所教育會地方欵産經理處慈善救火聯合會諸君公鑒蒸電悉承訊甚感擬俟稍稍佈置即行遄返以慰諸君之望特復 
　　淮海聯軍之變化昨據海州來滬某紳云淮海奉軍退出蘇境後聯軍總司令孫傳芳因馬玉仁白寳山連失淮海要鎭深爲不滿而馬部多流竄鹽阜海邊爲匪白部則在海州搶刧遂委陳調元鄭俊彦爲江北清鄉正副司令并改編馬白殘部聞馬部手續已竣白部業派李啓佑楊賡和兩旅赴海收編（中國新聞社） 
　　馬玉仁被鄭俊彦繳械昨接清江浦西人電云青午馬部顧旅（顧德揚旅）被鄭軍（俊彦）劉旅（鳳圖）在楊莊全部繳械馬氏擬固守浦城嗣陳調元到十日晨馬由淮河帆船取道鹽城轉赴天津（中國新聞社） 
　　陳調元將駐清江浦據聯軍方面消息蘇軍總司令陳調元因淮海奉軍潰退地方善後急待撫輯十日已由寗抵揚州陳因鄭俊彦白寳山均在前方追擊奉軍清江浦地方馬玉仁全軍解散後防務重要擬即進駐清江浦其總司令部即由寗移駐以資鎭懾（東南社） 
　　閩周調回閩軍防邊廣東陳炯明軍自被黨軍蔣介石率部追擊節節敗退業已退至閩邊閩督周蔭人接到告急電文以邊防緊要曾電商聯軍總司令孫傳芳擬調回閩軍聞孫總司令對於徐州已下自可抽調回閩昨據交通界消息由寗裝八列車回滬轉輪赴閩 
　　岳維峻暫守中立前日河南某軍官來滬據其語人云豫督岳維峻經各方勸駕本擬出師攻奉奈以部下各師長不肯用命如田玉潔·鄧寳珊·蔣世傑·李紀才·胡景銓·弓富魁·李鴻翥等特開會議一致反對出兵因之岳之態度暫守中立（遠東社） 
[海軍消息彙紀]  
　　孫電嘉奬李漢宸浙省乍浦海灘本月十日下午突有奉方所派軍艦二艘開砲轟擊希圖暗襲幸由海軍第一艦隊司令李漢宸立命泊防該口之超武·泰安·兩艦還砲抵禦當場擊毁敵艦船頭一艘力不能支始行退去並將擊退敵艦情形電陳聯軍總司令部查核在案兹悉孫總司令據報後以該司令李漢宸等此次竟能擊退敵艦不致被其暗襲實屬勇猛異常深爲得力殊堪嘉尚應予存記聽候奬勵昨特電知該司令等查照 
　　杜總司令派艦游弋口外海軍討賊軍總司令部杜總司令因恐奉軍在白龍港口偷渡特令策電大雅兩巡洋艦駛至崇明海口白龍港三夾水洋面往來巡緝 
　　海籌永績奉令自閩開滬戒嚴司令部消息孫傳芳因奉艦襲擊吳淞乍浦特電調福建海籌永績二艦來江浙洋而游弋二艦已於前日到象山灣昨暮開抵淞口外 
　　吳淞水陸防務之嚴重吳淞自九日晨有奉方兵艦砲擊獅子林砲台等事已迭紀本報刻下駐淞軍警水陸各機關自此事發生後對於防務頗爲嚴緊海軍方面則除應瑞·通濟兩兵艦停泊三夾水口外掩護砲台並日夜升火準備抵禦有時或駛往崇明瀏河等處洋面游弋查察其三夾水口内砲台灣一帶則有湖鄂·湖鷹·建康·列字等四魚雷艇防守晚間則以兩艇爲一班輪流調换巡弋口外各洋面凡帆船由外海進口則於官廳指定之藴草浜口東浦濱停泊由水警第十六隊一分隊長宋立廷等率警檢查後始可開行其他内河船隻出入則以淞口常關碼頭爲檢查之所由水警雲分隊長會守備司令部所派兵士二名及商埠警察局巡警兩名查檢放行凡船夥貨客等上岸報關須由常關碼頭上落其他各碼頭一概不准上落陸路則由守備司令部及稽查處各派步兵一排放哨梭巡東西兩警局刻下亦頗爲嚴緊巡邏警察週夜不絕以致日來淞地防務十分嚴重惟地方人民因兵艦轟擊砲台時在深夜加之距離甚遠當時聞得砲聲者祗有少數人故商業方面並無若何驚恐地方秩序仍安堵如恒 
　　吳淞軍警嚴防之原因吳淞守備司令部前日（十二）下午據密探報告謂有敵船數艘於夜半來淞襲擊砲台等語林司令據報當即咨會淞路要塞司令部傳諭砲台上各台官緊急防備外於夜午十二時特下緊急命令着駐淞水陸軍警各機關整隊出發往三夾水口外嚴密防備以致守備司令部及稽查處警察局等均各派軍警整隊荷槍實彈趕赴砲台恊力防守水警第四區臨長池耀宗君則飭令第十六隊第一分隊長宋立廷率隊乘坐警艇連夜駛赴三夾水洋面梭巡防守至天明　無影響而返嗣經調查確實則係該密探等以前日砲擊獅子林砲台之奉方兩兵艦之誤然淞地水陸軍警各機關已虚忙全夜未得稍息詎至昨（十三）晨該探等又報告守備司令部謂有俄艦一艘裝載軍火駛進淞口秘密販售等語迨後經稽查處陳副稽查長派員乘坐巡船駛往查明即係前年到淞之三俄艦中之一其他兩俄艦因去年江浙戰役發生時乘機逃去刻下祗存鄂霍次克一艘停泊張華浜灣有甘泉兵艦在該處監視雖有軍火經滬交涉署及蘇俄領事公署等查點明確備案考查若無領署簽字不准私自販賣嗣經稽查處據情回報守備司令云並無俄艦進口販售軍火等事 
　　水警沈廳長出發巡弋海面江蘇全省水上警察廳廳長沈葆義經聯軍總司令孫傳芳委爲水路總司令因刻下崇明江北海門等港各洋面防務緊要特於昨日乘坐淺水兵輪親往沿海一帶巡弋定於十四日（即今日）駛抵南通視察一切 
[特别戒嚴之昨訊]  
　　嚴司令之督責淞滬戒嚴司令嚴春陽迭據探報敵方有襲擊淞滬之說除電請孫督帥派兵協防淞口要塞外其華界閘北地當要衝迭令警察保衛團嚴密布防並於每夜十二時後親乘汽車視察地方防衛情形前夜行經北火車站及新民路一帶見防務疏懈特傳令淞滬警察廳長及閘北保衛團諭以本司令於昨夜十二時出巡各路並經火車站北洋旅館之西各要衝未見巡警及保衛團之哨兵但在此緊急戒嚴時期如此防務疏懈設匪類乘虚擾亂治安將何以對地方各該警團職責攸關爲此傳諭仰該警察廳長保衛團總對於各崗哨兵務必多派巡查嚴核考成是爲至要自傳之後如再放棄職守者定即嚴行懲處决不寬貸 
　　閘北保衛團總之視察閘北保衛團王團總自奉戒嚴司令部命令妥爲佈防後迭經通令各支團集合員丁嚴密恊防前日爲王君夀辰王君深恐宵小乘隙擾亂於夜間十一時親偕姜副官視察各支團防情形自梅園路出發先至第一支團來安里駐防所團司務長王錦文及團員二十二名已在武裝整備待發復至舢舨廠橋有團員四人團丁二人在該處扼守次至第二支團錢團長在防有團員三十餘人已分兩班出發布崗及巡邏次至新閘橋有團員四人團丁四人由王排長親在督崗次至北火車站有團丁兩名防守次至寳山路口沿綫有商務書館補助團員及第四支團團員十名防守次至第四支團團長陳徐兩君在防次至横浜路五支團有團員二十餘人分兩班出防復返至順徵路第三支團有團隊長徐君及團員二十餘人分班出防次復巡行腹地各路散崗各團丁尚能盡職回團時已三時餘矣 
　　浦東警團之嚴防浦東三區署長王金山昨傳知各棚長警云近奉廳令現值特别戒嚴期内防務吃緊之時落差長警均以武裝在署戒備近查仍有私自出外實屬不成事體自今日起於每晚六時一概不許出外如再查有私自出外情事即係故違功令定予斥革决不姑寬爲此通傳仰各長警一體遵照此傳又浦東塘橋鎭三區三分駐所署員王澤民前日召集各碼頭巡官到署討論防務問題凡關於要隘渡口增加崗警一律荷槍實彈以資保衛昨晚六時許親督長警至姜家渡南碼頭董家渡等處梭巡一週並諭令各崗警落差後不得卸除武裝又浦東張家樓商團團長屈柏春以該鎭地處上南交界教堂所在尤關重要現值戒嚴時期亟應恊同巡警切實保衛連日督率員丁武裝出防通宵達旦至天明始各散隊 
　　發給通行證之愼重淞滬戒嚴司令部爲愼重發給通行證起見對於各機關無必要深夜出入之人員概不准許即縣署方面亦僅發給五十張以免奸人混入其間查現在各方所請求發給通行證者爲數已達一萬餘而巳發給者尚不滿二千觀此足見通行證之愼重矣 
　　通行證業已印就戒嚴司令部分發通行證極爲愼重已誌報端兹悉此項通行證業已印就各請求機關於開到名單呈送司令部後由嚴司令核准後將空白通行證發下由請領者書就姓名·籍貫·年齡·職業再由請求機關加薰鈐記及主任秘章再行呈部請核再行由部蓋章始作爲有效手續稍有不符即無通融餘地近日請發而被駁者頗多 
　　商界請求通融辦理自實行戒嚴以來每晚由軍警及保衛團在城内外各處街巷嚴行防護在案兹聞商界以此次戒嚴非常嚴厲每夜由北市回南多感不便是以紛紛函請商業團體轉函警廳及保衛團請予變更辦法以示通融而免周折其請求方法凡對於正當商人應請准予在城廂内外自由通行惟不許三五成羣或深夜任意游行並華租交境之地點如有附近商人未備通行證者須得駐防該口之團員證明確實放行其有出口往北者亦不得留難此外若遇人民之急病延醫及生産接穩配購方劑等類極爲緊要之事愴發生急須通過者應請團員　明實在即予通過以免遲　而釀危害 
　　三北公司函請代求特别通融三北輪埠公司致函總商會謂敝公司南市十六舖寗紹碼頭停泊長江各輪因每在夜半或黎明開船故裝貨搭客恒在夜間十二時以後已在戒嚴時期之内若不請求通融辦理殊於航運行旅多所窒礙擬請貴會面懇戒嚴司令俯念商艱將十六舖寗紹碼頭之第一二號碼頭一段在戒嚴時特别通融飭該轄軍警准予各輪員役及各商號裝貨人小工搭客等照常通行以維船業而惠行旅 
　　震華廠函請代求通行證總商會接震華製造電機廠來函云此次華界實行戒嚴非有通行證書不能深夜出入商民等恪遵功令何敢或違但敝公司職員大半住居華界每因接洽貿易之事覊留稍遲遣返過時經過被阻徬徨中道甚至家中老幼候門達旦其苦不可勝言迫不得已開具名單懇請貴會據情代求司令部鑒核准予頒發通行證書以利交通 
[軍警查獲私藏軍火犯]  
　　賈永生尹世浩顧其三 
　　閘北戒嚴司令部嚴司令據探查得滬南日　橋某洋貨店内住居之北方人賈永生尹世浩有私藏軍械情事當經派駐南站之第六連憲兵劉排長率領憲兵四名會同淞滬警察前往該處查抄當場抄出手槍一支炸彈一枚並將私藏軍火之賈永生尹世浩一併拘獲即於當夜（十二）十一時至南車站向該站備車一輛專車開往梵王渡車站再由北站開出專車至梵王渡换車乘坐至北站解送閘北戒嚴司令部收訊又昨日（十三）下午四時由第六連憲兵庶務長陳瑞峯帶同憲兵六名會同淞滬警察又在日暉港緝獲同黨私藏軍械之顧其三一名即於下午五時押解至南車站乘滬杭路專車至北站解送戒嚴司令部收訊 
[公共租界昨晚搜逐游民出境]  
　　公共工部局警務長麥高雲氏以此次華界軍興發生拉夫後一般游民匪類紛紛遁入租界避匿難免無糾合流氓擾亂治安之舉故於昨晚六時下令各捕房捕頭通飭中西探捕分班四出查拏無賴流民一併驅逐出界以衛閭閻 
　　匯司捕房捕頭麥根泉昨晚接到總巡命令後即命華探長陸連奎·郭副捕頭督同中西印捕分往各馬路各旅館搜查拘獲不正當無業流氓三十餘名内有十餘名查係過犯餘二十名派令中西捕六名押送至滬寗車站逐出租界惟聞閘北警署偵探早已得悉故在車站守候將捕房驅逐之人犯概行拘留查明再核或送前敵充當夫役 
[大批浙軍由寗來滬]  
　　南京將有六列兵車計每列約掛車三十輛將於今晨（十四日）起陸續開來浙滬一帶駐防聞此項軍隊盡屬浙軍爲數約一萬 
[戰利品昨日專車運滬]  
　　聯軍昨有戰利品專車一列計掛車八輛内載大小鋼砲二十座機關槍十八架步槍三百支子彈三百箱由兵士一排押運於前晚十時由南京開出於昨晨（十三）八時二十分抵滬旋於午後十二時二十一分由滬開杭 
[機車昨午赴寧]  
　　滬寗路南京站機車缺乏且該站將開大批兵車來滬昨經北站運輸司令部特命將滬廠機車運寗需用聞昨午後北站曾有兩機車開往寗垣應用 
[滬杭夜快車前夜出軌原因]  
　　前晚（十二）下午六時十分由杭開滬之十一次夜快車駛在梵王渡車站出軌等情巳誌本報兹將此次出軌原因詳誌如下查十一次杭來夜快車是夜十時三十五分駛至新龍華站當在該站分駛兩列車計開往南車站之夜快車於十時五十分抵站惟開往北站之列車駛至梵王渡裡揚旗第一道分路地方有裡外兩軌道裏軌道由麥根路開杭之二十五次貨物車停留交會外軌道以待十一次夜快車開往北站適是時由北站開出空專車一列計掛車輛一輛至梵王渡以待由南站開來之專車裝運解送閘北司令部之私藏軍火犯人車换車開抵北站不料該十一次夜快車亦到該站分道夫忽見兩列車駛近恐有互撞之巨禍故情急將分路扳開避讓致將十一次夜快車之車頭出軌輪軸越出軌外故軌道損壞兩接幸乘客無恙一面由梵王渡站長急電北站車務機務兩處趕派救險車以待至北站乘客换車並由工程處漏夜多派工人前往出事地點趕將損壞軌道修理然後將出軌車輛納入軌道始於昨日（十三）上午十時半完全修竣照常通車故昨日（十三）上午八時十五分由南站開杭之四號特别快車延至上午十時五十分始行開出其上午九時三十分由南站開杭之六號慢車延至午間十二時十五分開杭其下午一時四十分之中快車及下午三時四十五分由滬開禾之滬嘉區間車均準時開出計有停留梵王渡之二十五次貨物車直至下午十二時五十分開杭惟昨日到杭之特别快車及慢車抵杭站時均遲誤三四時云 
[救護消息併誌]  
　　中國紅十字會總辦事處昨日收發之函電併錄如下 
　　紅會組織難民救濟部紅十字會總辦事處鑒於沿綫難民衆多雖有各分會就地救濟恐有不敷支配之處故擬組織難民救濟部以輔助分會之不逮現由南京畢範宇主幹此事派定隊員四十人前赴下關·揚州·漣水·淮泗·秦縣·寳應·淮安·高郵·海·贛·臨淮·蚌埠·徐州·滁縣·濟南·等處隨時救護到處急濟 
　　泗縣分會之往來電泗縣分會來電云蘇奉戰事影響殊大敝會巳於微日開會議决先組織治療收容所至必要時再組救護隊電報免費執照盼亟寄下泗縣分會叩文該總辦事處當即電復云逕復者頃接來電備悉一是此次貴分會籌辦救護各事克盡天職良堪嘉尚至免費電照早經本會電請交通部轉飭各該電局遵照辦理兹附去免費電照通函即希查收即與就近各電局接洽可也 
　　浙督公署之來函督辦浙江軍務善後事宜公署來函云逕啓者頃接貴會函開逕啓者本會爲國際慈善法團地方凡有兵役水旱等災依中國紅十字會章程及中國在日來弗保和會簽押之紅十字條約執行一切職務設總會於中央政府所在地設辦事處於上海並設分會於全國各縣及繁盛之市鎭以社會團結之力收指臂聯絡之助兹據中國紅十字會長安分會會長張步青函稱業巳組織閉幕成立請即轉呈京外主管各官廳立案并請所在地方軍民長官一體出示保護等情具報前來除核準並分函外相應據情轉陳敬祈察照俯賜施行等語到署除遵囑即飭該地軍警長官出示布告妥爲保護外相應復達貴會即希查照爲荷此致中國紅十字會總辦事處督辦浙江軍務善後事宜公署啓 
　　濟生會白十字救護隊消息本埠濟生會成立戰時救護隊曾派劉汝霖吳少芳王勗甫三會員沿滬寗津浦鐵路一帶調查災况業於前日回滬報告一切兹探得該會接各分會救護函電分誌如下（一）清江浦分會蒸日電云浦市久停食物無處購買巳達旬日婦孺收容所已成立四所人數逾萬每日開支甚巨富户逃避一空各會員雖竭力募助曁臨時收入究屬無補於事現復派隊至災區掩埋懇祈迅予資助以拯危急云云（二）江寗分會尤電内開分會定於日内擬派員先就浦口至徐州一帶趕放急賑先此電聞（三）南京紅萬字會文電内開現派劉友柏君護送難民二百餘人乘元日十一點鐘車至滬懇請貴會派員到站　同照料共維善舉毋任感盼云云 
　　大批奉軍眷屬將抵滬徐州以下奉軍官佐士兵眷屬流離載道哀號遍野頃由中國濟生會設法營救業巳次第由津浦車裝送來滬俾轉赴奉天昨日午後中國濟生會曾派會員至聯軍上海兵站及戒嚴司令部先事接洽聞今日午前可完全抵滬北站人數約二百有餘 
[聯軍駐滬辦事處遣送奉籍難民]  
　　在蘇奉軍業已驅逐凈盡所有流落之奉軍官眷曾經聯軍司令駐滬辦事處派員遣送回籍尚有南京蘇錫等埠搜獲之奉軍官眷難民約共二百名左右於前昨兩日分批運送到滬以便押登輪船遣回原籍當經聯軍駐滬辦事處派員分向淞滬警察廳上海縣公署商請派警到場照料覔借公共房屋爲該難民住宿籌辦給養一面商請輪船公司打給船票即日押解遣送首途 
[法輪援救落海難民來滬]  
　　由香港來滬之某輪船在海面遇險（聞爲火災）内有中國難民搭客等二十八名（粤人居多）落海適法國郵船安德蘭朋號經過即施援救將該難民二十八人完全救起裝回上海由法輪船公司電話知照交涉公署即派王秘書步賢帶同庶務錢伯衡前往碼頭查驗并爲送往廣肇公所安揷以便設法遣回原籍 
　　又訊法國郵船公司之安德蘭朋號上次日本大地震時該輪曾救出被災人民最多其船主因此曾得日政府之特别勛章今次該法輪由馬賽來滬行經香港及閩海中間發見中國輪船一艘爲大風浪冲翻船内有二十餘人均落海其船主葛里嘉奇氏見之立派海員放下小杉板船及救命圈等上前將落海之華人完全救出並給 
 
 

Page 10

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *與衣食帶到上海迨船抵滬埠便將此被救之二十餘名由船主報告總公司轉送交涉公署以便詢明各人原籍再由地方官廳按址遣送云 
[測量海島員中途餓斃]  
　　大陸報云據海關巡船船員言有中政府所派測量厦門附近某小島之百許人以接濟斷絕困於該島當該船發見時其中苦力模樣之六十二人業已飢渴而斃其未斃者十九人已載往厦門醫院中調治餘十三人業已設法載之來滬 
[昨日之軍事運輸]  
　　昨日（十三）上午九時四十分由城站兵站處裝出棉軍衣一車計五百套附掛於由杭開滬之五號慢車運往嘉興卸車由嘉興守備軍司令部派兵士至站搬運又昨日（十三）下午二時由城站兵站處裝運浙江督辦公署軍用品一車附掛於由杭開滬之七號中快車來滬至麥根路轉運南京又昨日（十三）下午一時五十分由拱宸橋裝載浙江督辦公署軍米兩車附掛於由拱開閘之區間車運往城站卸車又閘口車站於下午三時十分由浙江督辦公署軍需員裝運軍米一車柴板二車附掛於六十七號閘拱區間車運往城站卸車又昨日（十三）午間十二時二十二分由北站開杭專車一列計掛平車邊車蓬車共十八輛係裝運由南京運來大砲十尊及工匠兵士等百餘人隨車押運至杭州云 
[閘北昨仍招兵]  
　　淞滬戒嚴司令部在北站等處設立招兵處招募新兵迭詳前報昨日該司令部復在新閘橋北高樹白旗上書招兵處並派警備兵四人在該處招募惟應募者仍屬寥寥云 
[限期交出常寗說]  
　　淞滬警察江代廳長政卿前因在戒嚴司令部擔保前警廳長常芝英四區署長寗凱臣出外交代詎常寗二人乘機出走在當時戒嚴司令部欲江代廳長負責交人事爲某要人調勸暫不置議兹聞此事嚴司令奉到上峯令著江代廳長於六小時内交出但聞某方現正竭力調處 
[汪樹璧昨訪總商會二會長]  
　　商榷兵工廠事宜 
　　陸軍部滬廠監理委員會委員注樹璧司長前日因事赴普陀等情早誌本報兹悉汪君業已返滬昨日因接陸軍部來電兹於管理事宜與總商會有所商榷之處故特親赴該會與虞方二會長接洽一切 
[松江運副最近之調停]  
　　松江運副一缺早由聯軍總司令孫委秦中行接辦而前運副張乾抗不移交設辦公處於牯嶺路照常行使職權孫總司令前日（十日）特由徐州致電聯軍上海兵站站長周然命轉知張前運副趕辦移交並命秦中行從速接辦勿違該兵站站長周然昨特親至牯嶺路張乾前運副處接洽詎已至天津故周復令其總科立電天津促張氏早日來滬移交 
[商總聯會愛國募金消息]  
　　上海各路商界總聯合會爲愛國募金及建築會所基金事曾公請交際員八人分投接洽並於晚間六時至八時開交際會昨晚各交際員等全數到會討論進行辦法首由樂樹滋報告愛國募金捐册業已辦就應即日分發各路以利進行次張賢芳謂本會會所基金之籌募須愛國募金册發完後方可進行次程仕勇余復生謂交際員係屬專務職每晚必須到會如有事未到亦須先告假否則議罰次討論車資問題僉以前經議董會通過每人補貼車資每月三十元今日期已滿而所用車資概由交際員自墊公决請會計科照發以便進行云 
[海員公會續發救濟費情形]  
　　海員公會在煤炭公所發給失業工人救濟費等情迭誌本報昨日該會於上午十時仍携欵至該公所續發記者下午二時仍舊前往門口不若前日之擁擠僅由巡士四人守於財神殿之左弄口出入自由發欵處依舊在韞山堂之左廂房内遇總商會派往監發之孫籌成君據云三日中第一日最擁擠而無次序第二日命其魚貫而入不若前一日之擁擠今日因人少秩序最佳所收之號碼憑證須繳至總商會以便稽考 
[摩西律師在公廨提出上訴問題]  
　　美國運通公司與其前買辦訟案遷延三年結果業經會審公廨判决命被告償付五萬兩了結若照原告計算方法共需十三萬兩當本星期一兪襄讞會同美陪審領事員克諾續審此案時被告代表律師摩西曾於辯護之際提出數項有永久性質之問題爲我國人士所甚注意者蓋摩西要求堂上切實聲明一最相近之日期屆時當事者可獲向相當法庭上訴之便利又稱本案判决十之七八容或爲上訴法庭所撤銷請飭原告具保如他日敗訴時擔保償還貝陪審領事聲稱上訴法庭問題刻正爲本埠領事團極端注意至飭令原告擔保日後償還一　以往日同類案件未曾有此成例未便允准云云 
[滬案司法調查委員聯翩回國]  
　　滬案司法調查日本委員須賀喜氏業於昨日乘日郵船上海丸歸國同行往日者有該國之上海居留民團行政委員會議長菊地虎藏亦搭此船東渡 
　　國聞通信社云各國司法調查團日委員須賀氏昨因公畢乘長崎丸郵船回國復命臨行時矢田領事等均往恭送據須賀語人云上海公共租界工部局組織複雜爲世界各國不多見之特殊機關故頗具興味就目前工部局之警律言保護僑民尚嫌不足 
　　文匯報云滬案司法調查日委員須賀已於今晨（十三日）在滬乘長崎丸返國而英委員戈蘭亦於星期二回香港云 
[宣誓服用國貨者之紛起]  
　　國貨維持會佈告 
　　中華國貨維持會自通電發起宣誓服用國貨後各界愛國志士紛起贊同邇來宣誓實行簽字寄會者絡繹不絕兹將寄會之宣誓姓名列誌如下 
　　楊儀山君等五十一人河南省長公署第二科全科十四年九月二日王愼予君等八人江西景德鎭怡昌錢莊九月十五日何文香等六十九人浙江江山國貨維持會全體九月十九日徐長增君等十九人（服務同上）九月二十日章東武杭州水亭址二號九月廿六日郝芝雲徐州寮院街府學巷九月二十七日劉守謙三人京綏路卓芝山集寗第五小學校九月三十日黄幼雲青島膠澳商埠港政局工程科十月六日沈培滋等十二人浙江金華第二高等審判分廳十月八日童光璞等九人浙江金華第二高等檢察分廳十月九日董繼瑞長子縣知事十月八日許奏雲等三十四人上海南洋兄弟烟草總公司十月十三日葉瑞祥君等七人（服務同上）十月二十九日胡永年浙江袁化萬春堂號十月三十一日陸東嘯（服務同上）十月三十一日朱家琦等五人甘肅兩常省防第四路統部十月二十一日蔡慶康等四人甘肅省防第四路步兵第一營中哨十月二十一日許之海等三人（服務同上）左哨十月二十一日鮑紹璋等四人　海鎭署臨時衛隊步兵獨立連十月二十一日高智明等四人甘肅省防第四路步兵第一營右哨十月二十一日 
[益祥紙號致印花税處電]  
　　詢不肯八折掉换之原因 
　　民國路益祥紙號爲駐滬印花税處不肯掉换新票昨特致南京總印花税處處長電云南京江蘇全省印花税處處長鑒敝號於十一月六日下午三時委派職員陳寄塵以蘇字舊印花向駐滬辦事處八折掉换新票據稱辦公時間已過不予接受復於同月十日上午十一時重去再掉依然拒絕並謂將來仍舊十足可用此種辦法敝號同人俱不明瞭乃致函上海縣商會諮詢未蒙明白答復查尊處公佈辦法限日掉换而滬辦事處有意遷延過期作廢使商界受莫大損失欺瞞商民莫此爲甚貴處長秦鏡高懸愛護商人人所共欽應請迅予訓令駐滬辦事處秉公辦理照章换給毋得留難以重税政臨電神馳不勝待命之至上海益祥紙號叩元 
[函請提議新舊印花税掉换辦法]  
　　敦仁公所董事忻文堯爲印花税票掉换新票事致函滬南東區商業聯合會提出建議書云逕啓者自江蘇印花税處案准全國印花税會議於十月十四日函送南北商會改用新票結束舊票辦法大綱轉致各業以來僉以辦法欠公紛紛反對即以舊票八折换新票而論在當局雖爲整飭税政但因此一轉移間即使商民受二成意外之損失矧各業前因該處於九月四日曾有蘇字舊票積極推銷之通電及駐滬分處之勸銷積存舊票爲數甚鉅兹則勒令刻期折换心何能甘總商會徇典質業之請曾電該處請其顧念商艱尊重國信將所訂呈部之辦法大綱第二條八折兌换新票改爲十足换兌庶昭公道而符正辦凡吾各業自應一致主張堅决抗爭至於無蘇字舊票同爲國頒印花雖因時期失效完全遽作廢紙亦欠公允兹姑不論近據駐滬辦事處通告舊印花限十一月一日起八折掉换新票逾期與無蘇字印花同失效力敝業各行因向辦事處掉换新票詎竟藉詞推托並稱有蘇字印花仍可貼用顯係愚弄商民意存叵測昨閱報載民國路益祥紙號與縣商會函中情形亦復相同綜上所述事關商業應請提付會議共商辦法實紉公便云云 
[醫師公會之議案]  
　　上海醫師公會業已成立前日該會第一次評議幹事各職員聯席會議到二十餘人討論事項十六案（一）徵求會員取嚴格主義先由會長指定調查員十人由調查入手謝應端·牛惠生·兪鳳賓·蔣益生·張森玉·薛雪舲·顧南羣·宋梧生·裘諤臣十人當選（二）大會情形及本日經過通知巳到未到各會員（三）幹事部辦事細則限一星期自行訂定（四）官廳立案事候徵集南京·杭州·等地已成之醫師公會手續仿照進行（五）通知上海各公團報告本會成立（六）通知租界各機關工部局通知信用英文附中文章程一份（七）本會英文名稱由書記牛惠生擬定如下TheMedicalPractiluneusAssociationofShanhgail（八）用篆文鐫刻上海醫師公會　記八字爲本會大章再刻中文英文合壁之小章以應日常之用（九）制定本會藝封使用（十）制定會證發給公會員懸掛於其營業部份（十一）會員處方箋上印醫師公會會員字樣（十二）會所暫不另賃開會時决借用時濟醫院樓上兩間惟由書記函致時疫醫院院長朱葆三等三君商借（十三）繕寫生暫不雇用即託中華醫學會方迪科兼任酌酬（十四）制定入會志願書格式俟印成後由已入會諸君先補塡存會後來會員照塡入會（十一）汪企張君因患恙不能任書記職務由正副會長友誼的代理之（十六）會費今年祇收十一十二兩月 
[上海醫院董事會紀]  
　　公立上海醫院董事會於昨日下午二時在南市三泰碼頭上海醫院内開會到會者爲李平書·秦研畦·朱蓉鏡·姚子讓·楊東山·凌伯華·曹幹臣·等因不足法定人數改開談話會所有議决案照錄如下一件醫務長·事務長·提議籌劃欠欵案議决仍由醫院事務長會同欵産處籌借洋三千元一件施診例診號金應否增加案議决施診每號仍收銅元五枚例診原定三角改收小洋四角餘仍舊由董事會說明理由請議事會復議一件籌募捐欵案議决先行籌備一件事務長醫務長任期案議决由本會繼續聘任一件委員曹棟先生辭職案議决准辭由本會續聘教育會副會長朱伯華充任一件十三年度决算案議决通過 
[法副領事辣福郎君逝世]  
　　法會審公廨民庭代理陪審副領事辣福郎君於日前抱恙經廣慈醫院療治無效卒於昨晨長逝適值法公廨訊理刑事瑣案正會審官聶榕卿君與陪審領事德辣納君接得電話後即起而向各律師謂曰本會審官接得辣代領事逝世噩耗深爲惋惜本欲停訊因捕房瑣案繁多祗得繼續訊理所有律師代表各案一律改期云云繼由普萊梅律師起而言稱頃聞堂上得悉辣代領事逝世消息敝律師代表衆律師甚爲痛惜今敝律師等即至辣代領事公館向其夫人等慰唁云云 
[老牧師孫錫三逝世]  
　　倫敦會老牧師孫錫三君於十一月七日夀終於平湖福音堂即日扶柩回申擇於陽曆十一月十六日（即禮拜一）下午二時在閘北譚家橋公墓舉行安葬典禮聞不日尚擬假麥家圈天安堂開追悼大會云 
[蒲淞市發生越貨傷人案]  
　　西鄉蒲淞市雙經渚地方村民沈谷賢沈少蓮家前晚八時許突來盜匪八九人撞門而入袖出手槍恐赫事爲鄰人陸雲堂聞悉即大呼捕盜爲把風者擊中要害而死計刦去飾物銀洋二百餘元待團警聞警趕捕已早遠颺聞死者年五十六家貧如洗收殮爲難亦云慘矣 
[通緯廠坍牆壓斃二命之訊騐]  
　　虹口梧州路一號通緯裕經合併絲廠因牆畔堆煤致將圍牆坍倒壓傷行路男女十一人其重傷者婦人戚楊氏六歳女孩吳連弟均醫治無效身死餘如孫惠雲等負傷稍輕所有屍體已由公共公廨檢騐昨晨該管捕房將該絲廠經理楊雲志·協茂新煤炭行夥柯錦章·傳廨死者戚楊氏之子戚梅福·吳連弟之父吳聘山到堂請求伸雪該絲廠則延朱斯芾律師辯護經邵襄讞商之美領惠君諭曰騐得已死戚楊氏·吳連弟·委係生前在途行走被通緯廠碍牆坍倒壓傷身死飭屬具結領屍棺殮此諭 
[積存俄鈔須補報種類名稱]  
　　上海總商會接財政部來電謂九月江電行查各商民積存俄鈔數目報部正在彙核辦理間准中俄會議公署聲稱須將種類名稱分列等因應請轉知原報各商民已報積存俄鈔查明各票面上所記或係舊俄帝制時代盧布（即老帖）或係臨時政府時代盧布（即大帖亦名綠帖）或革命時代蘇聯及地方政府發行之各種盧布數目務須分别種類列表每種附一樣本送部此外如存有俄國公債票及國庫劵亦即專案查報並將發行時期註明至俄鈔如有續經查明存數將來報部時統照此項電開辦法列報務於一個月内辦齊先將每種總數分别已報未報曁債票數目時期一併電復一面造表飛送均勿稍延等因該會奉電後以原報各户前次具函到會多有住地未詳無從通訊殊難辦理今部限造表及補具手續時間甚促已將住址詳細各户分别去函請照財部此次來電各辦法迅速補具聲復矣 
[欵産處呈請咨催歷任交代案]  
　　上海縣地方欵産經理處總副董秦錫田·沈周昨呈上海縣知事文云呈爲沈脂李范四任交代册延不會算結楚請迅賜咨催事本年六月二十日奉李前知事公函並造送承查沈熊李范四任交代各覆册沈册於九月二十一日李前知事照章邀集地方各機關公同會算旋經沈前知事兩次發給銀四千八百九十元二角四分六釐而清册未齊欠欵亦鉅此應咨請沈前知事查照當日會算之結果交齊各欵補造歷年年租及帶徵忙漕徵收費二清册再行訂期會算者也熊册開支項下支臨時保安隊九十兩月餉銀二千四百五十四元七角敝處無案可稽此應咨請熊前知事查明開辦保安隊案卷錄送會算者也李册收人項下房捐少列銀一千七百十元四角六釐契價中資捐少列銀二千四百八十八元四分八釐開除項下應删廣慈貧兒院經費銀三百元房捐内扣支一成公費應增銀一百七十一元四分上列四欵收除相抵應增銀四千三百二十七元四角一分四釐合以原册列存銀三萬三千十九元八角五分實共欠發地方費銀三萬七千三百四十七元二角六分四釐此應咨請李前知事刻日會算者也范册存銀一千六百九十六元七角一分五釐核與敝處及清丈教育兩局簿據相符此應咨請范前知事交齊欵項即行結楚者也查沈前知事於十三年九月十九日交卸迄今已一年零兩月熊前知事於十三年十月十八日交卸迄今已一年零一月李前知事於十四年一月十日交卸據今已閱十月范前知事於十四年一月三十日交卸迄今已十月零十日按交代條例皆久逾規定之限期應請縣長分别咨　刻日會算清楚以清積案而重公欵實爲公便謹呈 
[日練習艦磐手號今日來滬]  
　　日本練習盤磐手號因載大隊各科候補生等九百餘人開往南洋等地實習已由横須賀軍港出發預定今（十四）日午後三時半許抵滬抛錨第二區海軍浮標該艦本係一等海防艦備砲多門其艦長爲海枝原百合一大佐此次來滬載有各科候補生九十五名練習軍醫中少尉十九名兵士八百名擬定留滬日程如下十四日午後進口晚練習艦士官等赴日總領事邸晚餐會十五日晚赴日僑有志者之招待會十六日拜會海軍楊總司令許交涉員候補生參觀江南造船所及徐家滙天文台晚赴日僑民團之招待會十七日午前答拜中國官廳候補生參觀自來水公司及工部局午後艦上開茶話會晚開晚餐會十八日出發 
[航業要聞]  
　　江天輪又裝兵招商局之江天輪今次下行經過九江又爲江西鄧如琢部扣留裝兵此巳爲第三次該輪原定昨日至申明日應開往漢口現因贛軍尚有大隊兵士及軍火等在潯須一一爲之裝到浦口以便轉往徐州會同聯軍攻魯恐尚須往來一二次方克運齊明日該輪出口船期將難開行故船牌未懸大抵須遲延數日方克到滬然後再放空班至漢口云 
　　意砲盤之來滬華北方面吃重意大利之砲艦兩艘駐長江者今巳調防以一艦往津保衛華北僑民以一艦駐滬昨午已開到矣 
　　法工部局總董到滬法租界工部局總董勒白利氏Ｌebris及其夫人公子昨已乘法郵船由馬賽來上海矣 
　　外交官歸國吾國派駐荷蘭公使館之一等秘書官龔湘因有要事回國昨日午刻巳携眷到滬並聞龔氏已接有京電囑其即日北上 
[蔣保釐律師維持宏偉女校]  
　　劉惠靈保狀撤銷 
　　滬西戈登路宏偉女學校全體女生以該校校長劉惠靈但收學費不給教員束修並拖欠房租膳費致教員輟課校務停頓公推代表陳元麟控劉詐欺取財於公共公廨質訊之下以刑事案不能成立着原告改爲民事起訴劉交二千元保候訊已詳前報兹悉劉之代表蔣保釐律師亦一熱心辦學者因該校産生未及一稔忽起風潮不忍見其從此解散使無數女生咸有中途荒廢學業之慮故與前校長磋商由蔣律師出資繼續接辦除劉惠靈及劉姊競慧嗣後與該校永遠脱離關係外所有教員學生均不更動即日照常上課劉與學生皆表滿意雙方遂簽訂契約昨晨蔣律師及學生代表律師投廨陳明和解情形請求將劉所交之保撤銷當經關讞員與英領馬君核准將保狀撤銷於是此一場師生訟案從斯了結矣 
[部令訪查美人遺失護照]  
　　外交部電令滬交涉員云迭准駐京美國使署函請查尋美國人遺失護照等情查自十二年七月至今美國人遺失護照甚夥兹由本部將該美國人等失照緣由及地點列表令交該特派員遵照仰即轉知各該地方官注意訪查倘有覔得逕行送部以憑發還此令 
[拒毒會禁運禁賣之進行辦法]  
　　中華國民拒毒會曾於日前舉行各組委員會討論進行辦法其禁種禁用兩組委員會辦法已刋前報兹又覓得禁運禁賣鴉片及毒物委員會本年度事業進行辦法如下「組織」本會委員會由常務委員會推舉之委員組織之對於本股有特别助力者得由本股委員特約仍由常務委員會擔任之「目的」本委員會之目的是設法制止國外鴉片及毒物之輸入國内之轉運販賣務於民國十八年以前宣告肅清「辦法」（甲）調查私運私賣方法（一）外洋入口輪船（二）國内沿海輪船及帆船（三）内河輪船及帆船（四）國民鐵路及汽車（五）郵政及民信局（六）私人夾帶以上各條擬請沿海税關及官廳會同本會代表辦理（乙）公佈私運私賣事實及條件（一）向税務處檢閱查獲毒物案卷（二）向司法部及各省區司法衙門檢閱關税禁烟案卷本會於必要時得與以上各機關合作（丙）研究中外禁烟律令條約（一）嗎啡製造國律令（二）鴉片出産國律令（三）本國禁令及條律（丁）公佈國際聯盟取締毒物公約（一）國際鴉片條約（二）國際管理毒物條律（戊）請政府恢復原定海關禁烟奬金擬具說帖請税務處照辦（己）運動取消領事裁判權以便一致推行拒毒禁律與外僑不得利用治外法權運售烟土撥具說帖請修訂法權會議進行（庚）與各國拒毒機關組織聯絡以期關於國際運消毒物互通消息如波斯·土耳其·德意志·日本·印度·等國 
[財部批准游民廠出品免税]  
　　以二年爲期 
　　江灣游民工廠昨奉財政部第三四一號批示云呈悉查民國十一年四月間京津兩處所設博愛工廠運銷出品曾經部處批准暫免各項税厘有案此次浙民工廠旣係收容失業游民教以技藝俾得自謀生計純屬慈善性質自與普通營業工廠情形不同所請將出品之地毯·桅燈·橡皮車胎·橡皮鞋底·牙刷·五種一律蠲免税厘以爲養贍貧民之助與博愛工廠事同一律本部爲維持慈善事業起見應准暫免各項税厘二年即自民國十四年十一月一日起至十六年十月底爲止限滿照徵業經咨准税務處同意除分行外合即批仰該總經理知照此批 
　　尚有本埠新聞轉入後頁 
 
 

Page 11

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *本埠新聞二 
[今日江灣賽馬預測]  
　　第一次跳浜二哩（一）齊德蘭（Theatreland）（二）鑽浦碎開克（TipsyCake）（三）太拉（Tara） 
　　第二次一哩四分之一（一）楊蒙果（YoungMongol）（二）地納鑽（TheKnut）（三）巧去藤（Churchdonl） 
　　第三次四分之三哩（一）阿七立司（Achilles）（二）雪兒佛王（SilverWand）（三）雅典（Atliens） 
　　第四次一哩四分之一（一）喬立培（JollyBird）（二）葛林愛不（GreenApple）（三）利亞南勝（Ｒeorganisation） 
　　第五次却林治杯賽一哩四分之一（一）華倫飛（Ｗarrenfield）（二）龐尼蘇格蘭（BonnieScotland）（三）白塔歇浦（Batlleship） 
　　第六次一哩（一）克司登騰（Christendom）（二）地色老索兒（TheThrostle）（三）阿司脱辣（Ａstrnp） 
　　第七次一哩四分之一（一）生昔歇浦（Censorship）（二）塘阿芳叔（DonAlphonso）（三）大奥米田司（Ｄiomedes） 
　　第八次一哩（一）退辣矮司（ＴerroEves）（二）買司甘大門（ＭaskeeDie-man）（三）落客（Ｒoc） 
　　第九次一哩半（一）灰鐵克勞夫（Ｗhealcroft）（二）阿囊司門（Announcement）（三）格林蘭（Ｇreenland） 
[商會派員具領展覽會出品]  
　　江蘇地方物品展覽會閉幕後各處工廠出品均分别發還上海總商會代徵出品六十餘箱·除半數自願陳列外餘數均須領還轉發該會業已轉知陳列所派員定十六日起赴寗具領 
[南陽橋商聯會哀悼兪鳴和]  
　　法租界南陽橋成大木行經理兪鳴和君對於社會事業向抱熱忱前年鑒於商界之缺乏團體遂聯絡各商界幾起南陽橋商界聯合會又於今年春間發起板木行同業公會於昨晨五時病逝遺二子一女年均幼稚各商界聞此消息同伴悲倬除由商界聯合會立即召集職員會議决除定期開追悼會外定於今日下午二時出殯現已由南陽橋商界聯合會通告各商界會員派代表往送云 
[上海電話局請保護電線]  
　　致閘北保衛團函 
　　交通部上海電話局昨函閘北保衛團請對該局電線加以保護云逕啓者敝局電線屢在新西區斜土路等處被竊計有十餘次之多雖經隨竊隨修損失實已不貲業由敝局函請淞滬戒嚴司令部轉飭駐兵隨時巡邏保護并經函報淞滬警察廳飭區嚴緝務護究辦在案惟至今日久尚無破獲敝局爲預防再被偷竊起見特僱巡夫四名專在夜間四出巡邏遇有可疑之人俾得隨時盤詢如遇竊賊亦可當塲拘住惟慮地廣人少巡獲偶有未週即遇竊賊之時亦恐難以制止用特函懇務乞貴團查照希即轉知團員於夜間出防或游巡時隨時代爲留意保護如遇竊賊或敝局巡夫請求恊助時亦祈鼎力帮助恊同拘獲以期迅速破案而利交通 
[上寳區捲烟特税新舊局長之糾紛]  
　　省令制止舊局長收税 
　　上寳區捲烟特税徵收局局長朱偉杰昨奉承辦江蘇全省捲烟營業特税總局訓令文云案准江蘇教育經費管理處公函第七七號内開接准函開據試辦上寳區捲烟税分局長朱偉杰呈稱前任局長不撤局所照舊徵收碍難接任請示辦理等情函處查照飭遵等因查上寳區張前局長業據呈報於十月十八日將局務結束在案兹准前因殊爲可詫除案呈省長令行上海縣知事淞滬警察廳嚴切制止外合抄省令函復即希查照督令該分局切實徵收以維學欵等因准此令行照錄省令令仰該分局長知照並即遵令切實徵收以維學欵此令附抄省長訓令一件教育經費管理處呈稱承辦捲烟特税總局函據試辦上寳區捲烟特税分局朱偉杰呈稱前任張局長不撤銷局務仍舊徵收碍難接任請示辦理等因查本省捲菸營業特税業經通令各區局長截至十月十八日止一律結束從十九日起即歸承商設局徵收此項特税關係省校命脈復經本公署令行各該廳縣對於承商設局徵收實力恊助進行原任局長倘有不明大義抗不遵令結束仍然冒昧收税及其他阻撓情事責任嚴切制止在案現在各區均已遵令結束上寳區何得不撤局所照舊徵收據呈前情合行令仰該知事該廳長遵照先令令飭嚴切制止勒令撤局一面布告菸商務即前赴新設捲菸税局領證納税並實力協助進行以杜冒收而維學欵仍將出示布告錄摺呈候查核此令 
[函詢運猪團體之查復]  
　　上海縣商會接奉上海縣張知事公函内開奉省長令開近據江北通如泰靖販豬運商聯合組織團體舉沈國華爲代表該團所需經常費用即以同業運販豬隻從中扣納紥脚費每豬取五分曾經允洽請即准予備案以資查考外並懇令飭各該縣公署一體保護等由據呈前情該商等所組團體及抽納紥脚費名義舉動是否正式同業能否公允有無窒碍情事仰即查明復核等因到縣合即函知該會即經轉函該豬業敦仁堂公所調查明確據情照復以憑轉詳等因該會已遵即致函該公所代表詳細確查旋經函復到會以該四縣豬商組織運豬團體事前未據通知况沈國華者同業中並無其人諒該業組合之團體未必正式合即函復云云該會據復後已轉呈縣公署請爲核示 
[人力車業增收車租]  
　　每輛按日改收小洋九角...於十六日起實行 
　　東南通信社云本埠華洋人力車同業因現在銀元兌價步漲每元可兌小洋十三角外而同業車租向收小洋虧耗已久加以現在車上添配材料各貨昻貴橡皮價尤飛漲進貨均係大洋損失益多於日前召集華洋同業公議决定自本月十六日（夏曆十月初一日）起改訂車租增收小洋一角每輛按日一律徵收小洋九角藉資彌補以較從前銀元兌價實際仍屬有减無增云 
[黄包車夫反對增租]  
　　致各官廳各團體哀告書 
　　中國新聞社云本埠黄包車夫以日來車主集會擬增車租羣起反對昨日車夫領袖鄭大德楊以桂等百餘人聯銜函請各官署各團體援助兹錄原函如下「逕啓者車夫等以最下等以苦力謀生衣食難敷情殊悽慘年來洋價奇漲得者爲銅元繳者爲洋碼出入間已受無形之痛苦查西曆一九二四年英工部局增放號頭至萬五千輛當時車租每日祗小洋五角嗣經奸商要求減去號頭五千輛每日車租乃增至小洋八角復由車主轉租大包而小包竟達十一十二角不等車夫已覺無力負擔日之所得除繳車租外餘資無幾一家衣食均利賴之凍餒之虞日日難免查每部車輛成本不過百元工部局所發銅牌並不值錢奸商等即以領取不易故意居奇因二百元之代價欲强令車夫增加車租以償其每輛三百餘元之贏利豈非不公車夫等處資本家專制勢力之下不敢與抗惟有哀請貴廳部署局會俯念貧苦主張人道迅予諭令各車主等停止加增以維生計不然强者挺而走險弱者轉於溝壑或恐影響及於治安實非中外文明薈萃之區所宜有者謹此哀呈諸維鑒察」 
[互鬭釀成命案續聞]  
　　滬西曹家渡鼎泰米店伙與馬英川衝突致馬倒斃由警將伙王守仁·學徒杜炳兆·拘押六區警署令飭地保投地檢廳報　各情巳紀昨報兹悉起釁原因緣馬英川於前日往該店購買綠豆一百二十文與學徒杜炳兆覊擾不清時適該店進貨異常忙碌是以店伙王守仁將馬申斥馬不服口角王即奔出互相扭毆馬忽倒地呼痛不已即由崗警帶局至中途而死昨晨地檢廳王檢察官等蒞塲檢騐即據屍兄馬英水·屍姊郭馬氏·相繼投稱安徽人係回教徒死者馬英川今年二十七歳向爲小本營生此次實被該店伙友兇毆致斃要求伸雪等語王君即命如法檢騐良久不明致死緣由乃命該地保將屍舁送到廳置在東首法醫檢騐室午後片請南洋醫院顧醫生等蒞室將該屍分别解剖檢騐一過略剪各物候帶院化騐該屍則由屍兄等領回掩埋而該警署除將杜炳兆保釋外一面將王守仁解送到廳即來訊押候醫院化騐之診斷書覆明再行核辦 
[蘇州路之命案死者爲一婦人]  
　　昨晨三時半蘇州路電車公司對過馬路上忽有婦人一名倒臥地上經某某兩西人覺察報告在該處值差之西捕該捕即將此婦送入仁濟醫院因已不可救活復移往驗屍所聽候驗查該西捕初猶疑此婦必係被汽車所撞受傷而死後經調查始悉其非且其死狀實有可疑之處似被人謀斃者聞其夫某因此案關係已被拘獲收押捕房死者之夫係電車公司職員之西崽夫婦二人均住蘇州路七號 
[小工吕阿根被電車撞斃之騐判]  
　　小工吕阿根於前日在法租界黄浦灘地方掮包行至電車軌道上忽有某號電車由北朝南到來一時不及避讓致將吕撞倒碾傷脚骨身死當由巡捕到來將屍車送同仁輔元堂騐屍所經中西官騐明屬實因無家屬由堂棺殮於昨日由捕房將司機人趙應龍傳至法公堂請究先由捕頭上堂禀明前情請之趙應龍供是日民人之車由北朝南死者由東至西因後面有汽車到來故此死者跑至軌道上以致一時不及停機致遭此禍求請查察中西官判以訉得死者實係自不小心與人無尤將案注銷 
[水警四區區長業已返滬]  
　　駐淞水警第四區區長池月喬於前日乘坐警艇親赴崇明·海門·等處沿海各港門游巡等事曾誌本報兹悉池區長巡至江北海門見該處地方甚爲寗靖巳於海門乘輪於前（十二）日晨返回署照常辦公惟該警艇則由張巡官率帶仍在沿江北洋面巡察 
[公共租界刦案併誌]  
　　福建路五馬路福建路口晋昌祥烟紙店前晚被盜搶刦巳誌昨報兹悉當時盜共三名一在門外望風一執手槍站於櫃檯外面嚇禁店主夏福夀等聲張一則闖進店堂間搶取賬檯上之小洋鐵箱一只箱内置有銀洋鈔票六十一元雙毫七十枚當時夏兄生財將搶箱之盜扭住而執槍之盜即開槍一響幸未傷人盜等乃揀箱而逸 
　　嘉興路虹口嘉興路一百五十五號門牌萬鴻泰號於前晚六句鐘突來盜匪六人擁進店堂兩盜執手槍向店主陳錫文·夥友陳林生等嚇禁聲張其餘各盜將賬檯上洋鐵箱内所儲銀洋四元小洋二百四十角銅元二十五千文搜刮一空得贓呼嘯而逸迨該管捕房聞警立飭包探龐瑞卿與西探堯克前往查勘一過並向店夥陳林·宋德福·詢問各盜面貌·服式·據稱盜黨均操本地口音穿短衣戴銅盆帽該探即據情回訴捕頭通知各捕房一體查緝贓盜務獲解究 
　　老唐家弄老唐家弄三百四十號乾事當舖前晨八句鐘突來盜匪四人兩盜在外把風兩盜躍進店堂一盜執手槍向櫃夥嚇禁聲張正欲向櫃屜搜刦銀洋（其時適錢房尚未發盆）無着而學生等在櫃上狂吹警笛隣人畢集各盜知事不妙紛紛奪門逃遁雖未遭刦然巳飽受虚驚事經滙司捕房得悉飭中西包探前往調查被刦情形稟候核奪 
[甬同鄉會發給職業證]  
　　寗波旅滬同鄉會連日有多數會員來會要求保護避免拉夫當經理事會議决發給執業證多份呈請淞滬警察廳立案當蒙江代廳長批准以後如有佩帶該會所發給之執業證多概予免拉聞該會昨將已經製就之執業證分交各會員佩帶云 
[肇嘉路洋翡翠作火警]  
　　昨午十二時許滬城肇嘉路縣橋東首黄長泰麵坊西隔壁小弄中李順記洋翡翠作不戒於火洋翡翠極易着火頓時貫穿屋頂各區救火會相繼到塲施救約一時許始得烟消火滅共燬平屋七八間延燒後面樓房三四幢事後由該管一區二分署飭警將該作主李華順及該作司賬李華文等拘署候核 
[女尼謊報盜刦之罰儆]  
　　海寗路一千七百三十五號門牌凈修菴女尼柴明因欲圖吞親戚寄存内　契據之小箱遂於前晚投匯司捕房謊報盜刦嗣經探投陸連奎包探湯堅查明原委抄出小箱連同該尼於昨拘解公共公廨中西官質訊之下判柴明罰洋二十五元充公示儆 
[杜阿榮被仇人擊傷]  
　　前晚九時半有名杜阿榮者行經虹口斐倫路相近湯恩路處突被仇人二名各持鐵棍狙擊頭部及身上均受重傷多處後經華捕看見將其送入同仁醫院並回捕房報告 
[搶親案候傳子女再核]  
　　住居潭子灣之鹽城人祁玉珍前日偕其妻祁李氏扭妻妹張李氏至四區控稱民女小金子年十八歳在紗廠做工九月二十放工時被張大婦曁其子張濟學攔路强搶至其家成婚刻濟學帶同民女避匿他處請爲究追經劉署長質訊之下被告供氏子自幼憑余張氏作伐聘定原告之女爲室因無力迎娶循俗例搶親等情奉判解科經竇科員預審張李氏還押候傳到伊子及祁女再行核辦 
[土販詐稱隊長解檢廳訊辦]  
　　土販李貴生·顧世生·等販得大宗烟土來滬爲警拘獲抄出烟土三十二斤押送警廳據稱渠等係漁業保衛團隊長並出信物常即去函詢問該團函復謂並無此二人司法科以該二犯非獨販土且敢詐稱官員是以於昨將李顧二人連同烟土並信函一併轉解地檢廳訉辦 
[公共公廨訊案彙錄]  
　　昨日公共公廨訊理民事訟案併誌於下（一）宋莊氏請求將宋菊墅所執之方單交其執管案宋菊墅延楊凛知律師到堂反對堂諭傳張鎭芳隨帶宋莊氏所押宋亦生遺産中之方單到案宋莊氏押繳宋廷元嗣子之方單開釋慕思律師之請求取銷（一）係復泰延包仁律師訴周開映欠銀案堂諭飭被告到案交保（一）元記訴陳志剛欠借銀案堂諭旣據互商和解准予改期（一）余晉之訴張培卿售貨不交案堂諭原告不到註銷（一）李劍安訴方炳善欠借洋案堂諭予限被告七天付還原告洋三百二十元未付之息照按年八釐計算付給如逾期不還堂判即將該被告所有之理髮店發封備抵堂費被告負擔（一）郭連陞訴鄧清珊欠借洋案堂諭改期候郭連陞到案再行訉理（一）陳珉璋訴正源鹽號張涵霖等欠借銀案堂諭飭張涵霖到案執行（一）東方商業銀行訴北洋第一汽車公司方瑞文欠借銀案堂諭騐明被告確係有病准改期候病愈再行審理 
 
 

Page 12

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *商業市况 
[厘續堅拆回小]  
　　昨日星期五幣市之釐價前市爲七錢二分七厘半後計七錢二分六厘七毫五較上日又漲起一厘一毫二忽五銀拆較小去二分兩市之價均爲二錢小同行做開各價有江　大起一厘廣角躍漲起七厘計江角爲六錢一分三厘廣角五錢六分五厘衣牌大起五文爲二千四百六十四文角坯大一文爲一百九十文呫水五十六文又小一文惟銅元三百三十九千文未有更動 
[國内匯兌市况]  
　　上海銀行十一月十三日國内匯兌行市報告云今日津電稍漲漢電稍跌滬市掛牌計津行化爲一千零五十七兩五錢京公砝爲一千零四十九兩五錢各漲五錢漢洋例爲一千零四十一兩五錢跌去二錢五分洋匯京津因中厘大漲趨跌計京爲一千零十一元五角津爲一千零十元零五角跌去三元之多漢仍爲一千零零一元惟内盤漸緊蕪湖爲一千零零八元安慶爲一千零十元其餘各埠行市一概未動近來匯價呆滯交易清淡良由各埠因戰事影響商業停頓故也 
[神户英美匯市電訊]  
　　昨日（十三）神户滙兌市午前電日美賣價四十一元八角七分五買價四十二元均與十二日市價同日英賣價一先令八辦士七五較前日高○六二五買價一先令八辦士七八一二五較高○三一二五正午電日美賣價四十一元八角一分二厘半較午前索六分二厘半買價不動日英賣買兩價亦均無變動午後無市 
[外匯掛價續賤]  
　　惟港滙不動法滙獨緊 
　　昨日星期五各匯價祗法匯獨小去二十五法郎改掛一千八百七十法郎港匯不動仍爲七十七兩二五餘則均又續鬆計先令長二五價爲三先令一辦士半印滙大一羅比二五改掛二百零五羅比七五美滙大起半元價七十五元七角五東滙又小二五計五錢五分半嗬滙大一盾二五爲一百八十六盾半新滙改小五錢價爲七十五兩二五云 
[英美日三匯轉趨堅象]  
　　先令昨日掛牌之價開出即較長二五計改爲三先令一辦士半交易不盛市價轉爲佳象計上午做開正月份賣出價爲三先令一辦士六二五至三先令一辦士五六二五買進之價計三先令一辦士七五至三先令一辦士六八七五下午賣價爲三先令一辦士五六二五至先令一辦士半買價自三先令一辦士六八七五至三先令一辦士六二五云 
　　美滙昨日市價掛長半元改爲七十五元七角五分成交價較前日爲佳惟成交數無幾仍然不暢計做開十二月份賣價爲七十六元至七十五元八角七分五又七十五元七角五分買價爲七十六元一角二分五至七十六元又七十五元八角七分五午後呆定無甚上落賣買更稀故賣出之價仍爲七十五元七角五分買進爲七十五元八角七分與午前收市相同 
　　東滙掛價亦續改鬆計較上日小去二五改掛五錢五分半交易尚佳價趨轉堅之勢早市賣出元月份價爲五錢五分二五至五錢五分三一二五又五錢五分四三七五至五錢五分三七五買進價計五錢五分一二五至五錢五分一八七五又五錢五分三一二五至五錢五分二五午後更好而頗穩計賣出價爲五錢五分半至五錢五分五六二五又五錢五分六二五買價自五錢五分三七五至五錢五分四三七五又五錢五分半收市云 
[標金回漲二兩]  
　　昨日星期五大條近遠期均回長一八七五計近期掛三十二辦士一八七五遠期掛三十二辦士美滙兌開盤大一二五收盤小零六二五掛價均爲四十八元四角七五銀價大三七五價爲六十九元半日美四十二元日英一先令八辦士九三七五皆仍無變十二月份標金開盤較小一錢價爲二百七十兩全市最低之價先令揭曉多數趨疲祗法匯改緊港滙依然呆定英美日三滙之價雖見改鬆然内盤趨堅以是金價未跌而反漲至二百七十一兩二錢後因抛者稍多故金價復略回小至零四錢各暗價仍未見弱以是金價立即轉升况人心尚穩收盤爲二百七十一兩三錢午後開盤相同市勢各内盤益見堅挺而人心亦更佳致金價乏有疲勢步漲至二百七十二兩二錢爲最高價後爲二百七十二兩一錢收盤較上日又好起二兩全日最高低相差爲二兩二錢上午結價十一月份爲二百七十兩十二月份二百七十一兩補水二百七十兩午後補水二百七十一兩炲赤於前市做開價爲三百二十兩零五錢全日賣買之市况尚佳勢又暫看爲堅云 
[公債轉挺市况略清]  
　　昨日（十二月十三日）各債市况略形清淡共計全日期貨成交總額爲二百零八萬元内九六較多計一百五十三萬元整六次之計四十六萬五千元七長計五萬元金融僅三萬五千元現貨交易共計十七萬四千元内整六略多佔十一萬九千元九六計五萬元金融五千元全日市價在前市時各債均甚穩定後市買户較多價遂堅挺而以九六爲最以較前日九六期貨回上四角惟現貨續小一角金融及七長遠期貨漲上半元左右其餘各債期現貨略好一二角不等兹分述如左 
　　金融公債金融千元票現貨僅前市開出價九十一元七角比前日好右角期貨十一月期前市略有交易價八十九元七角較前日亦好一角十二月期亦祗前市開出價九十元零七角比前日漲上四角一月期價九十一元一角半比前市略好五分較前日好一角 
　　整理六釐整六現貨價七十九元六角比前市略小一角與前日價同期貨十一月期價七十九元六角較前市無變動比前日好五分十二月期價七十五元九角半比前市好五分較前日略漲一角半一月期價七十六元六角比前市好一角半較前日漲上二角 
　　七年長期七長僅期貨十二月期於前市開出價七十一元比上週五時好起五角 
　　九六公債九六現貨僅前市開出價三十一元六角比前日續小一角期貨十一月期價三十二元三角比前市前日均漲四角十二月期價三十二元六角比前市漲上五角較前日亦回漲四角 
[紗花平疲]  
　　現紗成交八百包價跌五錢 
　　期貨交易清淡中價呆滯 
　　昨日星期五美棉初因孟却斯德消息不利而跌繼因出口增加而漲卒因南方棉農售出再跌計期貨跌三十至五十四磅音現貨跌三十磅音英棉期貨漲三點現貨漲二十七點印棉初隨美棉消息上漲後因歐洲出口商售出市况轉軟結果孟加拉未動奥姆辣漲二羅比白羅溪漲四羅比大版現紗二十藍魚跌四元二十支紅財神跌二元十六支福島及三馬跌一元本埠紗市因時局混沌多空相持致交易清淡市價平平棉市因美棉跌落人心較疲大致在時局未能開展以前紗花市面將暫行停頓兹將期現紗花市况分列於後 
　　期紗紗布人鐘標準前市因三品平平人心堅穩未受美棉跌落影響各月漲起一二錢後市因時局混沌多空相持無甚土落全日共成交七千五百包牧盤價列左 
十一月期　一五七·００　漲·四０　二月期　一五六·九０　漲·三０ 
十二月期　一五六·九０　　未動　　三月期　一五七·００　　·四０ 
一月期　　一五六·七０　　·一０　四月期　一五六·九０　　·二０ 
　　現紗客帮方面川帮進二十支金城·火車·人錄·寳鼎·等牌三百五十包漢口帮進十六支人鐘·寳光·豐年·等牌三百包長沙帮進二十支金城·雙慶·等牌一百五十包汕頭帮進二十支三馬·水月·十支雙喜·金鷄·等牌一百五十包其餘寗波福建厦門内地野鷄等帮共進二百包賣價午前跌二錢五分午後續跌二錢五分鴻裕紗廠開出二十支寳鼎五十包扣佣價一百七十六兩五錢同行購進餘牌市價列左 
十六支雙象　一五九·五０　二十支雲騰　一七二·００　二十支雙鹿　一七八·二五 
十六支人鐘　一五九·００　二十支水月　一七四·二五　二十支水月　一七四·七五 
十六支藍鳳　一六二·五０　二十支仙桃　一七四·００　十　支帆船　一五二·００ 
十六支豐年　一六四·００　二十支豐年　一七四·二五　十　支大發　一五一·二五 
十六支寳光　一六四·二五　二十支人鐘　一七五·五０　十　支金鷄　一五一·二四 
二十二支立馬二一０·五０　二十支鴻福　一七九·００　十　支雙喜　一五一·五０ 
四十二支鶴鹿二五五·００　二十支金城　一八一·五０　十　支雲鶴　一四九·五０ 
四十二支雙鹿二五三·００　二十支豐年　一七四·００　十二支雙喜　一五八·二五 
二十支寳鼎　一七五·五０　二十支立馬　一七六·００ 
　　期棉通州標準前市因美棉跌小市氣略疲近遠期各月均跌一錢至一錢五分後市因紗市堅穩市况較佳近遠月回漲五分至一錢全日共成交二萬六千八百擔收盤價列左 
十一月期　三五·五０　跌·一０　二月期　三六·００　未動 
十二月期　三五·八０　　·０五　三月期　三五·九五　跌·０五 
一月期　　三五·八五　　·一０　四月期　三五·九五　　·０五 
　　現棉公會消息姚花到七百包通州花到二百包南市出五萬斤北市出三萬斤收價未動市盤如左 
陜西花　三六·二五　永安進　一００件　現貨送廠 
陜西花　三五·五０　大康進　二００件　現貨棧交 
陜西花　三五·七五　日華進　二００件　現貨送廠 
火機花　三六·二五　日華進　五００件　現貨送廠 
　 
[大阪紗市清淡（十三日大阪電）]  
　　棉紗現貨内地需要雖不甚呆滯輸出方面則毫無進步川口帮之買氣日趨清淡惟因期市尚堅行情未跌成交零星 
三馬　二十支　　十一月期　三０五·００ 
三馬　二十支　　十二月期　三０二·００ 
鶴鹿　四十二支　現貨　　　四二九·００ 
扇面　十六支　　現貨　　　二九五·００ 
明治　四十二支　現貨　　　四一０·００ 
[大阪布市閑散（十三日大阪電）]  
　　棉布市况又呈軟勢二幅布跌去三角三幅布跌去一角其他不動今晨僅軍人十二月期價爲十三元一角大里六元一角成交少許 
[阪神紗花布存底（十三日大阪電）]  
　　據紡織聯合會調查現在阪神棉紗存底大阪爲一萬五千五百六十九包半神户爲百七十八包比十月末大阪減少七百六十九包半神户增加七十八包又兩處棉布存底大阪爲四萬九千六百七十七包神户爲八百四十八包比十月末大阪增加七百八十三包神户減少二十五包又兩處棉花存底大阪爲二十六萬六千三百三十六包神户爲十一萬五千九百三十八包比十月末大阪減少二萬一千八百二十九包神户減少五千五十六包 
[美國哥林司打包廠失火]  
　　本月十二日密昔昔比州哥林司打包廠失火原棉九千包被焚估計損失約達一○○·○○○元美金 
[洋莊絲經銷路不弱]  
　　昨日洋莊絲市走銷稍暢因歐美各莊對於廠白黄灰經均有需胃惟以絲價不鬆致交易難旺廠經由藍樂璧進星蘭牌絲二十包價仍堅高七里千經素和進下等貨十包行清平定川黄絲經法莊祗進廠經十包印莊則購沔陽過盆等絲八十八包價均堅定八繭灰經昨由連納等續抛臘正月期新貨七十包信孚購上等陳貨二十包行情雖仍如舊而市風轉俏矣 
[横濱絲市買氣潛存（十三日横濱電）]  
　　生絲現貨歐美帮均有相當買氣三井及其他近特提高十元希望成交惟　方以時機未至不願賤售 
　　絲屑雖因連日天雨交易未有進步然市况極堅人氣良好 
[交割期前期粉續漲]  
　　現期補空勤：遠期因原料粉市價高漲風尤銳 
　　昨日期粉市面繼續趨漲借實銷依然沉寂銷路仍無發展之趨勢惟現期因交割期近空頭抵補頗勤近期十·十一等月份閩粤等帮仍在動辦故市價均趨漲勢遠期則因小麥枯　内地來源絕望滬埠麥價續高廠家益不敢多開故十二月份漲勢較銳上午開盤後現期抵　不弱粤閩兩帮辦進十十一月兩月份各一二萬包達明廠明仍在吸收故市價均有七厘餘之漲度收盤價本月份爲二兩二錢七分七五十月份二兩二錢七分半十一月份二兩二錢二分二五十二月份二兩二錢一分七五午後開盤後空方補胃不懈近遠期買氣續旺市氣益堅粉價盤旋趨漲而先以十二月份漲度較高收盤結果本月份價爲二兩二錢八分十月份爲二兩二錢七分七五均較前日收盤價各漲一分十一月份爲二兩二錢二分七五較漲一分二五十二月份爲二兩二錢二分半較漲四分期粉成交額上午二十七萬二千包下午二十一萬九千包收市十七萬八千包共計六十六萬九千包現粉輸出沈寂云 
[糖市客銷漸呆]  
　　昨據荷蘭電訉略見平疲公會劃盤現貨六兩二錢九月份本底六兩二錢十月份六兩二錢十一月份六兩二錢二分半　勢以遠期爲較佳客銷方面去胃漸見呆定黄岡青開四兩四錢較次之貨四兩二錢五分各盤如下 
　　　　　兩　　　　　　　　　　　　　兩　　　　　　　　　　兩 
東三二五　六·００　二十四號粗砂白　　五·七０　黄岡青　　　四·四八 
　三七五　六·一五　二十號中砂白　　　五·二０　一號小吕青　四·八０ 
　四温　　六·二０　上棉赤　　　　　　六·二０　二號小吕青　四·六０ 
　四二五　六·二五　高湖赤　　　　　　四·九０　三號小吕青　四·四０ 
　四温半　六·三０　高荷赤　　　　　　四·七０　泰源白氷　　五·九０ 
燥荷白　　六·二五　渣赤　　　　　　　四·六０　統手白氷　　五·七０ 
棉荷白　　六·００　小吕赤　　　　　　四·四０ 
 
 

Page 13

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *常識 
[責任（人生觀）] [  覺]  
　　凡事不外對己對人二問題今人動以責任二字爲口頭語而試解剖其性質則何以有責何以有任人己問各有關係固可分别言之 
　　責之爲義對人而生任之爲義對己而生己之所任往往爲人之所責慮人之有責言而不得不盡己之任務此一說也因人之任己以事己即不得不以此自責此一說也因己之任人以事即不得不責人以勉盡其任務此一說也因己之自動而不待人之責己己即毅然自任此一說也因人與己之互助而交相責交相任此一說也 
　　如右之五說前三說爲事實上所必然後二說則入於道德之範圍矣能了解前三說則凡事不至於不明責任不負責任而失敗者鮮矣能了解後二說則非獨能明責任能負責任而社會進化之根本在是矣 
[裁釐加税問題（經濟）] [  哲學博士復旦大學商科主任李權時講陸海瀋記]  
　　釐金之沿革原夫釐金之起蓋當洪楊亂時庫欵支絀江蘇布政使雷以諴乃就揚州附近之仙女廟徵收釐金不過權宜之計耳曾（國藩）胡（林翼）號稱中興名臣對此竟不阻止者誠以此亦羅掘之一法也亂平之後復以收入可恃不第不即撤銷且推行於各省因之巧立名目日以繁賾約而舉之釐金之外更有統捐認捐包捐山海捐落地捐産銷捐餉捐等等此在外國並非絕無如通過税出産税均是要終不若是繁複也 
　　釐金之現狀至於今而全國常關釐卡其數逾千重重剥削我商民能勿疲於奔命乎假如由鴨綠江運木材至京轉輾納税且至值百之二十若由外國運入反不及百分之十焉即此可知釐金之害本國商民實遠過於洋商而華商在成本上不能與洋商競爭亦顯然矣故裁釐也者固不必待外人發起而吾人當一致主張矣然統計各種釐金之收入年達七千餘萬元夫然則裁釐之先勢須加税而加税不能待諸裁釐之後明矣 
　　加税裁釐之辦法裁釐果當如何着手乎是亦易决也倘關税增加後平均值百能抽十二五假定進口貨年在銀十萬萬兩零有一萬四五千萬兩可收然後所裁之釐金與所加之關税庶得相抵而亦將更無何種反對矣蓋今日國内反對裁釐者有兩種人一爲軍閥以關税加重斷不能若釐金之得以隨時隨意可以提取二則各釐卡辦事人員是吾人皆知釐金之收入年約七千五百萬兩不知中飽之資數或不止倍此弊實百出匪可盡述即述非個中人斷難得其眞吾人所以斤斤於裁釐者實非僅爲釐金病商而已蓋深鑒夫釐金而外尤有甚於釐金之種種需索爾是故根本之道蓋非裁兵不可安得世之軍閥猛然省悟立地放下屠刀也外此則被裁人員當善爲之處勿令失所然此皆繫於道德而不涉經濟政治矣（乙種酬） 
[合婚不宜於冬令（衛生）] [  士方]  
　　内經云冬不藏精春必病温誠以節屆三冬一陽初生端宜愛惜而保護之初非宣洩之時也乃吾吳舉行結婚不避冬令不知少男少女於此時期燕爾新婚情不自禁因流而溢其不免斵喪固爲意中之事余戚某於去冬結褵今春即攖瘵疾延至夏初而殁蓋其病雖非温而病之起因確由於犯冬不藏精之戒耳然苟非於冬間結婚者又何至犯此戒耶此正足爲冬令舉行結婚者之殷鑒也古禮會男女必在仲春之月此在聖人順隂陽以節宣本具有深意妙用獨惜世之爲父兄者昧於古訓不惜違反天地之和而於冬時爲其子弟舉行婚禮是眞無異戕賊其子弟矣（乙種酬） 
[飮酒之兩面觀（衛生）] [  蝶影]  
　　或謂飮酒入體能發生高温於寒冬更可多飮之 
　　其實飮酒入體不過使皮面血管膨漲血液外流而巳不但不能增加體温且因血液外流之故反易感受風寒 
　　或謂酒爲補品 
　　其實酒在體中恒使生活物質起化學變化蛋白質爲之凝結（淡薄之酒尚不至此） 
　　一切器官中之細胞其工作力亦因而漸减或謂酒有刺激性能遏制反動力 
　　其實雖精巧之匠人如飮少量之酒亦能使其減少工作之效力 
　　或謂酒能提神加增快樂 
　　其實酒能使人生麻醉性以致惹起催眠之現象與神經之昏亂而發出各種不合理之舉動 
　　或謂飮酒之後行性交可以延長其時間其實當性交之後便疲倦到萬分而至於促進性的虚弱 
　　觀上可知飮酒一事實爲减弱疾病之抵抗力而導入於死亡之路也酒之爲物尚得爲養生之食品乎（乙種酬） 
[青年應有的十個態度（道德）] [  楊仲天]  
　　（一）增加責任減少慾望是青年們最要緊的處事態度 
　　（二）克勤克儉增精神上之愉快 
　　（三）爲眞義而奮鬥爲社會而犧牲是新青年改造環境的精神 
　　（四）求學不忘救國救國不忘求學才是新民國的青年 
　　（五）不隨波逐流不隨便入黨養成堅毅不拔之精神 
　　（六）不受外界的誘惑不因祿位而思遷保持清白玉體 
　　（七）努力工作排除困難養成審密的思考力 
　　（八）悉心研究學科以期滿足精神上之需要 
　　（九）剷除消極觀念發揚青年的血氣 
　　（十）脱掉無謂的套語避去無謂的應酬以及打破一切惡魔爲我人間謀幸福（乙種酬） 
[電氣引雨法及其原理（科學）] [  皎筠]  
　　電氣引雨法與農工業之關係至大吾國農民於天久旱時但知求神禱天而不知從科學方面研求殊爲可笑讀美國科學雜誌記其事頗詳因擇要摘譯如左以便國人研求電氣引雨法最先發明者爲稗爾雪麗氏（Ｂalsillie）時稗氏方居澳洲該處人民苦於旱荒屢求種種引雨方法而不可得稗氏費幾許之研究始知天氣晴雨之故在於隂陽電之作用當天晴朗時陽電聚於天空之高處隂雨時則隂電由地面騰起超過陽電而佔優勢由是知隂電爲降雨之必要物平地如欲引雨祗須將隂電傳至天空高處即可稗氏得此原理遂唱電氣引雨之說 
　　稗氏之引雨法其用器爲紙鳶三數只併爲一組繫以鍍鋅之金屬絲與地連接放於高約離地面四○○○呎至六○○○呎之空中地面隂電乃緣鍍鋅導絲傳出此時在一限定範圍内即呈將雨之象在紙鳶放高後六小時至八小時中定能得雨此爲稗氏之電氣引雨法經數年之實驗均得極滿意之結果云（乙種酬） 
[實施公民教育與改良唱本（教育）] [  許晚成]  
　　公民教育之本旨在養成國民自治之能力以及處理公共事務之責任心使其各盡公民之天職尤在修養健全人格以各個人之道德精神鞏固國家社會之基礎而能發揚國光於世界 
　　先哲云「天下者非一人之天下乃天下人之天下」又云「天下興亡匹夫有責」從前君主國尚有如此論調况民國乎 
　　民者國之本也一國之興衰成敗端視乎人民對於國家之觀念與責任爲何如此文明國家所以莫不注重於公民教育者也民國肇基十四年於兹矣民智壅塞一般民衆莫明國家觀念又遑論其能盡公民責任乎故公民教育爲當今之急務雖然公民教育之重要已知矣但如何可使中華國民皆成就良好公民實施方法當如何實施方法甚多本題爲實施公民教育與改良唱本爰申述其義 
　　嘗察一般民衆性情素性喜唱農工商人工作之餘輒口中喃喃孟姜女尋夫小熱昏十把扇子五更調等等唱得爛熟調中語意深隱腦中轉移人之意志魔力甚大往往唱淫亂之小調則其人心志必因之淫亂唱愛國之歌調則愛國之心油然而生唱忠人義士之歌曲則氣隨之雄壯唱悲哀之音調則令人悽然泣下噫唱本之魔力誠大矣哉 
　　街頭小巷書灘林立而以唱本居多價值便宜銅元二枚三枚即可購得於是一般民衆購之若鶩稍有唱讀能力者（如店夥等）一俟暇時手不釋卷挨腔裝調唱之吟之意甚樂也一般唱讀能力弱者則請教太保拆字店夥等一月二月居然唱得純熟但此種唱本旣與公民教育一無關係内容又卑鄙淫亂不堪戕賊個性不言可喻故實施公民教育之緊要工具改良唱本亦爲緊要中之一即以社會上所有唱本如五更調十把扇子十二月花名等改换内容以有關公民教育資料編譔之書本大小印刷紙張一切均不改换價格亦與原來無異 
　　使一般民衆購來吟唱之不知不覺間得公民應有之訓練其法不亦善乎 
　　吾校公民班教授劉湛恩博士已改良唱本多種如五更調十二月花名十杯茶兒（仿十杯酒兒因教人吃酒有違公民教育本旨故改十杯茶兒）等内容皆以公民之訓練材料編就之誠爲公民教育實施上之一大助力并望諸君關於公民教育材料之唱本多多改良編就刋行於世亦爲實施公民教育上之要務也（乙種酬） 
[辨是非之方法（雜錄）] [  謙]  
　　近來之青年每遇一事不辨其是非祗要適合下列幾條條件無一不從（係指一部分敗類者而言）一可出風頭二有小利可圖三有女性（此條其魔力尤大竟有不惜其金錢名譽而爲之者亦非少數）於是一切皆悍然不顧及至悔悟恨已遲矣故吾人於事前當熟加考慮深切研究而後孰從孰不從可以决矣今述其步驟如左 
　　（一）其宗旨若何 
　　（二）内容實在情形若何 
　　（三）外界空氣若何 
　　（四）環境有障礙否 
　　（五）自身之利害若何 
　　（六）社會國家之利害若何 
　　（七）已往之成績若何 
　　凡此七則考慮再三然後毅然决然斷其取舍庶幾失足之悵可以避免歟（乙種酬） 
 
 

Page 14

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *   
 
 

Page 15

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *本埠增刋 
[天氣報告]  
　　徐家匯天文台昨日下午四時三十分氣象預報云天晴而寒沿海自山東以南微風來自西北方至東北方不等低壓將過直隸北部向東進行又昨日下午三時前二十四小時内本埠氣温最高六一·四最低四一·九去年同日最高六○·六最低四○·三 
團體消息 
[少年團博物館消息]  
　　中華路少年宣講團通俗博物館主任今屆自甘梅嶺君擔任以來極積籌進并請汪龍超君爲顧問顧君梅君等爲任採訪員然以標本一項實非三數人所能採集完成當兹秋虫之際草木俱盛極合採集時期故具函各地徵求材料學校團體或個人願盡此義務採製者對於動植礦各種標本自願割愛寄交該館陳列該團歡迎之至應徵諸君將自己姓名·物名·産地·年·月·日均須注明俾可備考云 
[尚公小學今日開游藝會]  
　　商務書館附設尚公學校定今日開游藝會節目有鳥飛舞·牛舞·女生跳舞·快樂宫·太子的旅行·山河淚·等 
[開洛無線電今日節目]  
　　開洛公司無綫電話播送台今日午後十二時半敦請滕若渠君演講『思想之流布』滕君留日多年著述頗多屆時當有一番發揮即晚八時起又請晏摩氏女校西樂隊全體隊員教授萊革司批兪錫九夫人萬應遠夫人及林瑞芬毛月娥女士等二十餘人合奏西樂云 
[志成公學校董常會]  
　　滬西勞勃生路草鞋浜志成公學於本月一號（即星期日）午十二時在北京路功德林蔬食處開第一週常會到者除職教員外有常務校董王彬彦·尹邨夫·潘守仁·翁旭初·等二十一人尹邨夫主席議决案件如下（甲）經費問題除各校董每人當場認定最低限度之經常費六十元共計一千二百六十元外再請分向外界募集特别捐繳存銀行生息以備校中基金一面自置基地建築校舍（乙）進行事項推定馬松岩何天風爲校董會會計·文牘議畢聚餐攝影而散云 
　　又該校主任教員兼文藝部指導王勳高君現發起組織志成公學週報以宣傳本校一切進行消息及登載師生二方之著作成績爲主旨巳商明全體師生開聯席會議議决合組辦理並定即日出版除已聘定馬志俠爲總主筆·何飛翰爲副主筆·林靖夷爲理事長·王勳高爲總編輯·馬良駒爲總撰述云 
[萬國學生同盟會今日聚餐]  
　　萬國學生同盟會定於今日下午六時在蓬銘六十九號開聚餐大會屆時各會員皆出席餐後尚有表演係該會日本分會同文書院擔任云 
 
 

Page 16

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *[萬國象棋會大决賽]  
　　萬國象棋會定星期六日（十四日）下午四時决賽象棋計是屆中籍會員比賽結果僅餘林弈仙周焕文·張澹如·謝俠遜四人云 
[普惠醫院施診給藥]  
　　唐家灣南首康悌路普惠醫院爲西醫錢志新君所創辦診務非常發達該院爲造福平民起見對於貧病一律送診並贈給藥料以符普惠之旨云 
[劉榮芳醫士送診]  
　　小南門水神閣醫士劉榮芳君近以醫愈江隂街夏春濤之子胎毒目疾夏君特製銀方架一座藉資頌揚該醫士近每日下午在少年宣講團平民醫院義務擔任送診云 
[婚禮誌]  
　　日昨下午三時汪國瑃與孫蘭英女士假座遠東飯店舉行婚禮證婚人爲姚紫若君介紹人爲徐之彬高志堅二君汪君現任和昌商行總務主任孫女士曾肄業清心女子中學校是日來賓前往趨賀者絡繹不絕有紳商界葉鴻英袁禮敦諸君頗極一時之盛云 
商塲消息 
[光華書局遷移門市營業]  
　　四馬路太和坊内光華書局自發行創造社「洪水」半月刋及創造社叢書以來營業日見發達現已由太和坊遷移至四馬路棋盤待中西大藥房對面自設門市營業聞「洪水」第一期已三版第二期亦再版銷行八千份以上郭沬若君所著「聶嫈」劇本每册實售二角已經再版出書並聞馮都良君所著「悵惘」小說集及郭沬若君「文藝論集」周全平君「夢裏的微笑」小說集倪貽德君「東海之濱」小說集均將於五日内絡續出書該局並代售各種新出書籍多種又郁達夫君昨日出武昌來滬賃居於哈同路民厚里亦將於「洪水」第六期起開始著述云 
[勝德新出絲織繡花鳥]  
　　南京路石路口馬玉山公司衣邊部近新發售一種絲織繡花鳥該貨係勝德花邊工廠最新出品女界用以滾旗袍或女襖之四角非常雅麗連日預定者擁擠非常云 
[保牙用品商場今日開幕]  
　　霞飛路尚賢堂前中國牙科醫院附設保牙用品商場設備就緒今日正式開幕該場所備之保牙用品收羅極富大概該場組織之旨趣以保持牙齒美觀與健康爲主云 
[世界書局之廉價書籍]  
　　四馬路世界書局自舉行廉價贈品以來營業頗爲擁擠除該局原有各種著名書籍發售外另有古書流通處各名書亦廉價發售各處讀者及藏書家圖書館皆紛紛訂購又聞該局前出版之紅雜誌全部尚存十餘部每部計百本原價八元現减售五元内有新歇浦潮小說全部江湖奇俠傳五十回及短篇小說五百餘種滑稽作品六百餘篇云 
[三角牌毛巾批發减價]  
　　三友實業社製造之三角牌毛巾潔白軟潤落水即漲兹爲推廣起見價目下跌聞自本月二十八日起實行如三號闊紅擋毛巾（闊十五寸長三十寸）每打重二十四兩前價一兩三錢今改爲一兩二錢六號五紅擋前價一兩六錢二分今改爲一兩五錢等等其他各種花色棉織日用品一律照舊批發備有價單函索即寄云 
[元下公司分設發行所]  
　　華商元下公司發行新鮮牛肉汁有年今冬因利便顧主接洽起見分設發行所於三馬路同安里二百九十八號近更創製凍瘃貼膏發售爲醫士關仲英君之經驗良方定價每袋兩角現祗減售一角云 
[中華工業廠繡花邊行銷發達]  
　　中華工業廠所出繡花邊其花樣顔色多至數十種又對於改造花樣及掉配顔色極爲簡便而出貨亦較舶來品迅速際此時值冬令行銷更形發達云 
[新出國貨自來電]  
　　北山西路七浦路口勝舶蓄電廠自開辦以來營業非常發達新發明自來電一種此電堅固耐久與普通電池不同臨用時加入電水二時後即能試用不必另行過電且電力强猛並不漲價云 
[永安紡織公司將宴客]  
　　水安紡織股份有限公司現定於夏曆十月初一晚七時設席大東酒樓邀請各界餐叙云 
[伊卡照相器大批到滬]  
　　商務印書館獨家經理之德國伊卡公司照相器具銷行頗廣兹聞又有大批新貨運到其中有鏡箱七種售價自十八元五角至一百七十元他如暗盒框開關線·乾片·軟片盒·鏡箱殼·承影板·顯影粉·修像顔料等品一律齊備又該館前將一部份照相器舉行非常大廉價一月展期兩星期亦將截止云 
[大陸甜樹漿暢銷]  
　　大陸藥房發行之止咳甜樹漿對於新久咳症無不靈驗近因天時甚燥流行感冒故購者絡繹銷路頗見暢旺云 
[日通丸之獲奬]  
　　求是製藥社係陸星莊所創辦費數年之研究發明大便日通丸自發行以來日見發達南洋羣島華僑之來函索寄者絡繹不絕并蒙該地華僑商會給贈奬證云 
出版界消息 
[化學刋物出版]  
　　工學士梁宗鼎君研究化學恒以中國化學智識雖輸入而定量分析一種仍付闕如特著成定量分析化學一部聞巳託上海商務書館發行云 
[「實用廣告學」出版]  
　　蔣裕泉君本其在廣告界服務多年之經驗著成『實用廣告學』一書由商務書館出版全書九章分述廣告史·廣告之意義·價值·種類·廣告與文字與圖畫·廣告作法·商標·印刷與製版等項以實用爲主旨故於廣告之基本智識及使用方法叙述綦詳云 
[金石畫報出版]  
　　葉更生君集書畫篆刻諸家創辦金石畫報以提倡金石保存國粹爲宗旨設社所於法租界皮耐路文元坊二十九號第一期於本月十二日出版文字揷圖俱頗精美 
[啟事]  
　　各報各雜誌欲轉載本刋文字者請註「轉載申報本埠增刋」字樣爲荷 
[通信]  
　　菊屏君鑒來函已悉尊處稿費巳經結算請開條蓋章向會計部收取可也編輯部啓 
[徵求音樂雜誌]  
　　鄙人現需民國九年北大出版之「音樂雜誌」第一二三四期各數册如蒙同志割愛當以音樂或他種書報爲交换再如有以同類書報見惠不拘中西凡爲鄙人所未蒐藏者願以書報或現金奉酬藉答雅誼（通訊處滬城内天主堂街龍興園衖二號張若谷收） 
　　注意下列各書報已有收藏幸勿再惠寄 
　　傳編「音樂界」十二期全陳著「音樂界」一期王著「音樂叢刋」四種中華音樂會「音樂季刋」五期成譯「雅咏學要」一册蕭著「中西音樂的比較」一册高編「新音樂觀」一册馮編「國樂特刋」一期及中華商務出版之樂理教科書數十種日本「月刋樂譜」十四卷八號一册「音樂　　　　」三卷九號一册美國MosicalCourier.VopLXXXVII.No.6.英國MasterpiecesofMusicMozartandMeyerbeer 
 
 

Page 17

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *藝術界 
評論 
[參觀美國畫家郎屈李展覽會以後] [  陳其惠]  
　　前日美國畫家郎屈李氏（Ｒowntree）開個人展覽會於辣斐德路底一三三一號Ｂlackstone飯店五六號氏爲肖像畫專家作品前曾陳列於大英銀行樓上頗爲中西人士所稱許此次共有傑作三十餘點其中色粉畫占大半數餘則均爲油繪郎氏畫中悉含有一種圖案之趣味一開藝術界之新面目粉畫中若「新世界之伶人」衣褶之精細取景之得宜猶其餘事「印度人」一幀線條爽快色調鮮明油繪中若「靜坐」「伶人」等盡傳神阿堵之能事筆觸渾厚於極簡單中飽含自然之情緒尤爲可貴氏和藹可親無時下畫家流習此次展覽會均親自招待殊爲難得也 
介紹 
[世界名畫及其作家（二）] [  偉濤]  
　　拉裴耳小傳 
　　拉裴耳（ＲabaelSanzio）之生平他人之平生無如拉裴耳之有興味者彼之一生不如謂一段極快活之浪漫經過彼亦不希望成功而成功自能臨彼彼亦不似他人之與環境相奮鬥彼之一生一無憂愁痛苦皆在快活的生活中過日彼生於奥白羅（Ufbino）誕生期爲紀元後一千四百八十三年四月六日奥白羅在意大利自拉裴耳生前至生後之數十年此地爲意大利藝術活動之中心地拉裴耳之父名喬懷尼（Giovanni）常至宫中蓋彼爲當代極有名之畫家也拉裴耳幼時有此陶冶對於彼將來之造就極受影響母名馬琪亞拉八歳時母即去世父後再娶至彼十一歳時父亦逝世而拉裴耳遂爲其繼母及其叔父所管叔父乃一當地之牧師極撫愛拉拉後在書信中極表其叔父之恩在一千四百九十五年及一千四百九十九年之間彼之繼母及其叔因承彼父之遺囑故送彼至披羅萁路（Ｐeurgins）之畫室内學畫在此數年中彼畫得以大進時臨摹彼師著名之作品故初年所作之畫能見彼師之筆跡彼以師之特長而融冶於自己之格式而且加一種柔和及美秀此種披羅萁路之影響於一千五百零二年彼在羅馬自己創作獨立之畫時爲止彼自已格式色彩之創作以現存倫敦美術館之「武士之夢」一幀爲最先此圖乃一青年之武士横臥在桂花樹下其右則立一穿紫色衣服之女仙兩手置一劍及一書授此武士在此仙女後則有一座極高之山武士之左又有一女 
 
 

Page 18

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *滿穿珠寳手中以花授彼意邀彼與伊同往左近所畫之極樂地内共住共享安樂此爲希臘思想之作品也二十一歳時曾作「童貞女之結婚二幀現存米蘭美術館（GalleryofMilan）此畫乃模仿彼師爲教堂内所繪之作此幅面部之純眞及美麗更甚於乃師者部分雖異然結搆極爲相同一千五百零四年至一千五百零八年四年之間拉裴耳之生活極爲刺戟及活動一千五百零四年之上半年彼曾臨故鄉奥白羅爲當地之貴族畫二極小之畫一名「聖喬治及龍」一名「聖米却爾之小爭」現皆存羅佛耳美術館一千五百零四年之末彼得其至友之招至弗勞倫斯得進各名畫家之畫室拉裴耳此時尚只二十二歳而弗地人土歡迎之熱度不啻與意大利各年老之名畫家相等彼於弗勞倫斯時最傾心者則爲文西ＤeUinci米取倫其羅Michelangela（二人與拉均爲意大利復興之中心人物詳細皆見下文）二人之畫於彼之雜記薄内每見彼臨各大畫家所畫之人頭綜彼之生活至一千五百零八年至羅馬止凡三時期一爲奥白羅一爲披羅藇亞一爲弗勞倫斯而在此時期内彼之畫大半爲童貞女馬利亞之畫像而有不同之式樣爲數甚鉅不能枚舉兹只將彼離師時至一千五百零八年彼至羅馬之數年中最著之作列於後方均屬利亞畫像也 
　　一MadonnadelGranDuca現存佛羅倫斯某美術館 
　　二EnthronedMadonna現存某皇宫中 
　　三BlanbiemMadonna現存倫敦國家美術館 
　　四MadonnaWithPalneTree現爲英國某候爵所藏 
　　五MadonnadelCardinello現存佛羅倫斯某教堂 
　　六LaBelleJardiniere現存羅佛耳美術館 
　　七ColonnaMadonna現存柏林博物院 
　　八MadonnadelBaldacchino現存弗勞倫斯之丕的美術館（未完） 
[最新之藝術出版物]  
　　華林最近著有兩書現已出版（一）爲『藝術思潮』在上海西門方斜路出版合作社出版（二）爲『新英雄主義』在北京宣外大街晨報出版部出版此兩書皆以超自然和超人生之思想提高藝術賞鑑之趣味而對於天才與社會之不相容而並存及歷史上接續不斷之紛擾和努力兩書皆詳及之更以新英雄主義一書完全對於社會表示宣戰之態度主張尊重個性自由爲近來思想界一新貢獻云 
 
 

Page 19

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *汽車新聞 
[戰後之國道政策談三原]  
　　近年以來我國汽車事業之發達一日千里名城重鎭固可與火車輪舶相輔而行即如僻壤窮鄉亦可藉此爲交通運輸之利器其有益於商業之發展固無待述即物産之調劑國防之鞏固亦可於是而賴之然汽車之事業已發達其用途巳繁則對於道路豈可不謀修築夫吾國道路之惡劣爲世界各國之冠在閉關時代竟不知道路交通之以若何爲程度雖蜀道崎嶇羊腸小徑亦不從事興修僅嘆天險而已故今日之欲謀交通便利無論通邑僻壤非講求興修國道之政策不足以資交通便利質而言之吾國道路之在長江以北者幅員雖廣但乏規程之建築及一定之保修又以貨物馬車轎車騾馬等車之運輸頻繁旣乏耐力之支持其破壞作用更形劇烈以致路面與地田互相混連無所區别設遇天雨非爲水淹即泥濘滅膝晴日則灰塵蔽天行步維艱即乘車亦顚簸不寗咸懷覆車之憂長江以南雖有路可認然其路面大都狹隘車馬不能通行除步行外惟有肩輿可乘故外人之旅行吾國内地者莫不驚異繪圖雜誌傳爲奇聞譏笑吾國交通之阻塞然事實昭彰吾人何怪其然哉即如各大商埠及各省都會除有租界爲外人所經營者外一入内地其街道之骯髒路面之粗劣竟無可言狀雖有注意路政之講求然皆虚有其名道路之惡劣係最感痛苦者也然欲謀良好之國道則非普通之修築即能奏效夫民國以來内亂頻仍戰禍連年民不堪命究其緣由實因軍隊過多地盤有限分配不匀互相爭奪我國養兵之多竟甲於各國若以實行裁兵築路之政策則政府每年可省數千萬之餉糈而各省人民亦可减輕國税之負擔彼被裁之兵日有工作則不致挺而走險流爲盜匪興修國道交通便利農工商業則可逐漸振興惜乎廢督裁兵之高調提倡經年而仍不能見諸事實遂至大江之南唇齒相連之江浙兩省去年有齊盧之搆兵今有奉浙之戰禍年年戰爭人民不得安居樂業兹值津浦道上砲火連天之時余甚希望此次勘亂平息之後當局者速即實行廢督裁兵籌畫修築國道之政策擴充官辦長途汽車之支路發展國家之汽車事業力謀實業之振興則國税亦可增收余兹將須注意國道政策之種種利益略述一二如左 
　　（一）可抵禦外人之覬覦我國領土本甚廣大除東自濱海外南北西之三向皆與異國接壞各國覬覦我國之領土已非一朝一夕自朝鮮台灣安南等地被佔後領土日形縮小華府會議之時某國竟提議我國政府無統治之權除十八省外餘均否認爲我國之領土後經英美各國之反對其議遂寢夫侵略野心之議雖不能使各國通過然我國政府亦不可不急籌自衛之道急籌自衛之計惟須整頓國道之政策先行建築環繞國界以塞外人之垂涎杜彼侵略之野心如滬西之外人越界築路蓋我國當局先自不謀自衛之計劃致外人得寸進尺之鑽營故今日之當局者對於施行國道之政策不可目爲非要之事也 
　　（二）廣修國道之利便光復之後當盧永祥任上海護軍使時修築城外之民國路此爲第一先聲嗣後相繼而起者有「蘇之海州兵工路陜之長潼汽車道直之津灤汽車道」等係皆軍閥之所提倡其所獲利益直接便利於兵事間接便利商旅·如今日戰爭之時輪船鐵路受徵調之影響運兵運械幾無虚日而避難者苦無車輛載運若去年瀏河爲江浙戰爭之區域幸賴滬太長途汽車之救載得以逃避更能供給軍事之差遣日夜往來幾無寗息其便利則軍民各得其半我國當道若能廣修國道則更可兼營汽車事業創設工廠發展長途汽車之支路便利運輸則國家之實業亦可賴之而振興國税亦由此而增加矣 
　　（三）修築國道之規程今次大戰定後吾國當局苟能施行修築國道之政策則須有具體之規畫其規畫何如余意可將各省之軍隊除邊圯應留一部固國防外餘則概編爲築路工兵雖解除其武裝部伍則依然仍在官長者仍爲官長例如『督軍督辦督理』等之名稱可改爲築路相辦軍師旅團等仍可照舊編制分『國道省道縣道里道』等類移現有之軍隊分段修築並可收集失業之游民以充路工由相辨與各省區當道恊商會同測勘路線興工修築以戰爭殺人之武備移作發展交通之工具各自盡力經營則吾中華民國何憂國庫之不裕哉 
　　上述種種之議論此次大戰之後我國當局果能實施則官佐士兵舍混戰而謀工作地方人民可省却調動開拔之負擔其餉糈亦可積存數年之後國道工竣遣散歸田仰事俯蓄之資已足取給若輩兵士勞作技能則不患謀生無依官佐安居而得數年之俸亦可歸老林泉各遂初服路成則百業振興今之軍閥苟能舍地盤主義而作經濟企圖以安富而易尊榮自可從容下野如此則無騷擾之事而可裁廢多數之兵士國無内亂則可解除軍閥之兵枘即余之修築國道政策儘可推行盡利故今後之種種當局與國民須力謀改革然改革之問題裁兵一事實佔重要之地位設有不愼則兵戎永不得息人民則更苫不安顧今後之當局與國民速醒而力自圖之 
[歐洲製造輕車之風起雲湧（二）龔駿]  
　　歐洲輕車之暢銷 
　　英法意三國製造輕車業之發達旣如前述而同時出口之銷額又復有增無減即以一九二四年與一九二三年較之實有驚人之紀錄兹將三國最近兩年出口之發展列表於下（單位一輛） 
國别　　　　一九二三年　一九二四年　增加百分數 
英國（一）　　五二七八　一三八六六　一六三 
法國（二）　二八二六一　四三九三四　　五六 
意國（三）　一二七七三　一八九三三　　四八 
　註（一）　包括客車貨車兩者 
　註（二）　指客車言 
　註（三）　包括客車貨車及各種機器車 
　　觀上表三國輕車出口之增加率確具有不可思議之進步而今年上半年三國出口統計意大利爲一五二○五輛已佔去年出口總數百分之八十英國爲一一八四七輛亦有劇烈之增加至法國上半年出口總計前四月内已有一七三○七輛若以此比例推算則法國今年出口當較去年增加百分之二十視此三國出口之增加决非僥倖所致且呈方興未艾之態焉 
[歐洲汽車所佔之新市塲]  
　　奥國爲歐洲輸入汽車最多之國家美國向有操縱之優先權今已爲意所奪即西班牙瑞士鄰近意國之地意國亦莫不有强大之汽車銷賣力英國屬地遍天下故其汽車之銷賣最易在新市場内佔有勢力一方法意兩國亦極力對於親善之國家銳意謀發展焉 
　　最可使美國汽車製造公司駭異者即南美西印度羣島一帶亦巳發現歐洲之輕車如巴西阿根廷等國輕車巳盛行市上幾除一美國外歐洲輕車已暢銷全世矣（完） 
[蓄電池之保護艾維章]  
　　汽車上之蓄電池（普通稱之曰電箱）爲其電系方面之主要之部其影響於汽車之工作者甚大苟用之不善往往使車失其完美之工作且能減短其本身之壽命每年中因駕者（包含汽車夫及自已開駛之車主）不知善護其電池而使其無形中夭壽之損失不啻數百萬金他如間接之汽機之工作時感不靈增加燃料之消耗及時求外來電源（指車行或電池店處之電源而不由汽車本身之發電機發出者）充電等皆爲極鉅之損失焉若駕者能熟知其保護之法·而於每星期或十日·作一次數分鐘之檢查·則上述之損失·或能稍减 
　　保護蓄電池有二點須注意者一爲池内電液須高出鉛板上約半吋一爲導線之接連處須緊密今分别述之如左 
　　（一）將池之兩極中之通氣孔蓋除去視池内之電液是否在鉛板之上半吋若板高於液面則須加以適量之蒸溜水若加水過多則易溢出池外而發生下列之患（甲）電液内含有酸質若附着於電極等上則起蝕化作用而减其傳電之能力（乙）若電液流至貯池之木箱則將木質腐蝕 
　　（丙）銅絲等遇之亦能生銹 
　　（丁）水與電液均能傳電若溢出者同時延至兩極時則能通一電路而耗電故須將溢出者試乾之加水一事雖極便易然普通之用者多不注意而忽略之致其電池之夀减短數月 
　　（二）導線之接連處須時常保守其清潔而緊密否則將增其阻電力且不緊接之處於車震動時易致損斷故須時時察視之如有線色或白色之點發現於電極或接連處即爲被蝕之表示須以小刀刮去之如銹蝕之點深入其内則最佳携至修理店换一新者蓋其銹蝕之處旣多則傳電之部份即少因此其傳電之能力亦弱也電池之極及各接連處如欲保全清潔及不被銹蝕則須以少須之脂或凡士林塗之同時須加緊其接連之處 
　　普通新用之電池其接連之處均極緊密惟用後若干時因種種原因如車之震動等使其漸趨寬鬆若爲一有名廠所出者則此等事極不易發生 
　　如寬鬆之處已發現則須視寬鬆之情形而施以加緊之法此工作不外以錘輕擊之或於電極與接連物間加一薄鉛襯片而旋緊其螺絲 
　　此外尚一事須注意者即電池所在之地位是否堅固如不堅固則車作震動時能使電池摇動而致鉛板及膠製之池震碎 
[試驗電液之比重]  
　　電池之是否健全可以流質比重表試之普通此表容於一玻製之吸水管内管上有皮球管下有硬椽膠細管用時將皮球 
[汽車常識（二）]  
　　（四）儲藏汽車前之預備丁祖澤 
　　在冬季或平時汽車不用藏入車房之前應有相當之預備則將來駛用時可免却許多困難 
　　「手續」油箱内用過之機器油完全放出另灌注新油灌後開動引擎約十分鐘或十五分鐘之久使所注新油遍達機器各部分 
　　排泄散熱器中之水再轉動引擎約一分鐘使餘水蒸熱乾燥 
　　將蓄電池卸下用清凈凡士林油塗布接連電線之各個電極上以防生銹或走電卸除各個車胎少放去其氣用物包護藏於黑暗而較凉之處如嫌此法煩瑣亦可不卸去車胎但須將車子架空勿使車胎着地並放去其盛氣一半 
　　車上五金部分遍塗機器油一薄層可防生銹 
　　如係篷車須將車篷張開並掛上側面之篷布若用帆布製成車套而蓋護全車則車身油漆可不致風化 
　　汽油箱·化汽機·及眞空筒中所存汽油必須放出 
　　蓄電池由車上取下後最好託修理電池店代爲保存·因電池無論用與不用必時時充足電氣如藏在家中則置隂暗處每隔一月半之久取出置車上接以電線開動引擎其速度約每小時二十英里約過電一小時半即可 
　　「注意」凡在車房中開動引擎之時室中窗户宜洞闢蓋引擎内放之烟氣大半爲炭酸氣如不導之外出頗有礙衛生也 
　　（五）學習開車之順序及行車之注意點 
　　駕駛者坐在轉向盤後方之椅上將該輪船上之火星杆撥轉至發火最遲之地位將電鍵關合使火星塞等處流通電氣 
　　拔出化汽機底部之塞頭放去重質之汽油然後用手摇動或用電動機摇轉引擎引擎自動後數分鐘引擎已熱則將化汽機底之塞頭塞合 
　　用足踏下嚙合子踏板以齒輪桿板在低速（俗稱第三擋）度地位 
　　將轉向盤上之進油桿推上約一英寸火星杆推上全距離約四分之三放鬆閘車機 
　　將已踏下之嚙合子踏板漸漸鬆起則車子以低速度行動向前 
　　車已行動後再踏下嚙子踏板同時移動齒輪桿至中速度地位（俗稱第二擋）復放起嚙合子踏板則車子以中速度向前進行較用低速度時稍快更以此法移動齒輪桿至高速度地位（俗稱頭擋）則車子前進尤快初學開車之人勿擅開快車須至轉向手段純熟之後方可一試車行亦以擇熟識之路爲便倒車方法亦須練習但必候車子停止穩妥而無前進勢力時方可倒車 
　　學習開車之人並不宜濫用加速機使引擎速度增加 
　　如遇有危險則用兩脚同時踏下嚙合子踏板及閘車機則車可停止但必牢記兩足同時踏下 
　　如駛行上山或高坡則必自高速度移至中速度倘坡勢甚峭則用低速度進行在高速度移至較低之速度之瞬間最好使引擎轉動稍快則齒輪易於嚙合 
　　由山路或高坡下行則將進油汽門關閉但勿斷絕火星塞電氣則車行下山頗緩穩此時齒輪桿宜置在中速度地位倘坡勢甚峭則置在低速度地位 
　　倘欲停車先稍微踏下閘車機是時仍勿踏下嚙合子踏板但須將油汽門關閉則車行速度漸緩待車速已達每小時五英里時可將閘車及嚙合子兩踏板完全踏下則車停矣凡驟停或驟開皆損害閘車機及他機件而尤易損壞車胎 
　　車停止在斜坡上必用閘車機制止車身否則必滑下又法如車頭停向高處則斜轉車輪向路中若車頭停向低處則斜轉車輪直抵路邊亦可制止車子滑動 
　　車子如欲停留一處頗久必用鎖鎖好以防偷竊倘無此種設備則拆去分電器中之轉動臂亦可 
　　車行甚速之時不可驟然踏下閘車機因踏下之後車子决不能即停尚有前進之勢但輪車已不能轉動則車輪面之與地面相擦必致損及車胎故宜緩緩踏下閘車機閘車過驟車行方向常不能節制故行隘路中極多危險且可使車傾躓 
 
 

Page 20

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *揑緊而以細管納入電池之通汽孔而没入電液面之下再將皮球放鬆即有一部份電液吸入管内而將比重表浮起比重表上書有度數視電液面在表之某處即爲此電液與水比重普通充滿之電池在一·二八○至一·三○○之間若電將耗盡則在一·一五○至一·二二五之間各池之比重須約略相同如相差過鉅（·○四○至·○五○）則須持至修理店察視之 
　　試驗已畢即再將皮球揑緊使管内電液盡返池中而取出之惟注意不使電液潑至池外 
　　若駕者能備一比重表而時時試驗其電池之比重則稍有疾病發生不難即知而可施以適當之醫治則其電池之夀必長而其每年所付出之修理費亦能稍減也否則時至車行或電池服務店試驗之亦可 
[京師之道路與車輛箴四]  
　　北京爲形勝之區實我國今世建都首善之處其建築之宏規模之巨均可概見然理想每與事實相反甲子之夏予以事北上道經都中觀其道路之建築及車輛之經營與滬瀆較之相距甚遠今略錄數端於下以告讀者 
　　道路京師地近漠北故終日塵土連天車行道上非具有眼鏡一付不可每屆冬令則北風𦚖骨塵揚十丈且道多泥築除西長安街爲柏油路外餘盡黄泥與小石子而已每當雪積稍多則地且立冰滑不能行陽光一出又易於溶解爲水塵土之上加以液體更濘泥異常汽車行駛其上旣淤車身尤沮滯不便當局旣未注意及此即夏秋之間天氣融和亦塵沙撲面未嘗灑以清水以減輕塵土也夏季間有驟雨傾盆猛降則溝壑不通道且淤塞河水溢出勢成澤國水盡匯於低窪之處深可盈尺則交通閉斷於一時無論人力車及馬車汽車均需待水退道凈交通始可復原也又道旁不能遍植樹木以固地基及便行人隂雨之往來是亦所亟宜注意者觀京師道路之建築與設施均不及上海惟路途寬大如前門一帶則遼闊靜蕩莊嚴雄壯之氣有過之而無不及矣 
　　車輛予觀京師之汽車最多不過三四千部惟不知近日若何車身以半舊及高大者爲多中可容四五人行時格格有聲如脚踏汽車及運貨車均極寥寥且輕便者居其少數如Ｒennult及fint等均所罕見車内佈置華麗者固多然究若晨星夜間行諸道上只有車燈一盞從未有雙明其火者夜行較日間爲速故行人均需及早避讓而起禍之處反少於上海以市上無申江之喧閫道廣人稀故也北京汽車出租之處不多故中途加油者亦稀例多自備於出行之前途中道段不平行時傾斜可駭間有武人出外則車外立有侍從及馬弁數人疾駛道上每每車過塵起如行五里霧中使行人眼不能開而尤以前門等處汽車爲多夜間戲場將散則汽車鳴嗚嗚笛不已因汽車通行及游人深夜歸來之關係故前門及哈德門等處均通宵不閉舉上數段所言均舊時狀况今者不知其如何矣 
[汽車結隊旅行全美之創舉懷玉]  
　　各車裝用固特異車胎 
　　攝製美國全境影片 
　　汽車結隊旅行自加利福尼省之佑聶佛賽兒城ＵniveralCity.Calif出發横貫美洲經歷各處以從事於攝製美國全境影片之舉兹已開始進行 
　　法葛爾跑車亦在隊中該車後隨設備完善儎客五人之坐臥車車之重量八噸有奇跑車則重四噸有半 
　　攝製影片車上攝製影片器具全備如活動及不活動影片應用之冲洗晒印器具亦無不畢備旅行隊於沿途各省各城鎭攝就影片隨即付印並即於戲館中映演之逮後則集合各省影片爲一捲更選每捲中足以代表全鎭之最佳片製成美國全境影片美國風景甲於各處而欲瀏覽全美風景等當先觀此美國全境影片 
　　旅行全美旅行隊自洛斯安琪起程以舊金山鹹湖城·奥漠哈·等如爲終點並下圖爲銀幕明星歡祝旅行全美攝製影片汽車隊勝利成功之攝影 
　　上圖爲旅行隊汽車所裝固特異車胎經年旅行以從事於攝製美國全境活動及不活動影片 
預定經過芝加哥·地曲勞脱·克里扶輪·阿克龍·白法羅·阿爾拜奈·及紐約等城冬際旅行南部俟翌年夏取道中西部各省而返 
　　至各車輪胎爲３６×６及３４×７兩種固特異車胎云 
[建築低平馬路之經騐]  
　　新墨西哥路政司却爾斯著程譯日者道路工程師多人以道路事宜往新墨西哥之薩克里門度羣山中ＳacramentoＭountains偶與老農語有所諮詢也老農悻悻然曰『就余所見此羣山中某山老牛或爲最優之道路工程家』斯人所言不無根據吾人細味其言或可尋繹眞理山中道路工程老牛或勝於吾之所以然余意惟一原因以其漸入其境故而熟悉倘猶不能揀擇頂優路徑是笨牛耳工程師殆亦猶是彼超等工程師亦繼續研究無時或輟耳按西南境内須築高路之說倡之已非一日但約十六年前當地某工程師備資數千元從事於建築長六英里之大道於新墨西哥之阿勒莫戈道與拉路之間竭其全力儘欵築路務求完善但其建築初無一定之計畫先僅策馬縱行荒野規定路線沿途删除荆棘塡塞溝壑掃棄砂石旣蕆事乃開始築路先築土約深一尺闊十二尺長六英里築成後以亂石砂礫塡平之結果築成之路適與地面平行歷十六年數經山洪冲洗時或水深六寸至十八寸加以天氣異常乾燥路面亦已數經修整但就洪水一端而言此種道路曾未蒙何種影響雖大水泛濫而十六年中從未有一部車輛因之停頓不能前行蓋全路除近鐵路某處外絕無積水之虞故耳薩克里門度羣山山洪浸及之一百英里内似此道路絕無僅有也 
　　此路之北爲一長九英里之馬路該路無灣曲但高出地面一尺至四尺不等每英里建築費約五六倍之多以在薩克山之麓故其水患與該六英里馬路相同惟一則洪水不足爲災巳如上述一則一經大水危險横生冲毁之處不一而足汽車行駛其間往往肇禍如毁壞引擎等至高出地面馬路所以離免水患蓋以大水急流自生衝蝕况旣高出地面兩旁必設溝渠急流衝刷勢必裂成巨口或者爛泥堆積於一隅洎山洪直衝而下乃併路面一掃而光如九英里長之馬路其路基即坐是毁壞近則該路已經重築並於上段加設纜索石子以防腐蝕矣 
　　又前者該城另一高出地面馬路建築費五萬三千元迨一經大雨全路即衝蝕殆盡 
　　依上所述論者或歸咎於溝渠缺乏或工程尚欠完備但就余久住斯鄉之眼光言之此非定評也良以工程師對於水之流域雨量及老居該處者之經驗固已詳加考慮惟所苦者缺少所謂經驗以爲之導耳該特殊流域之全路盡毁實由於此蓋當大雨滂沱灰塵積爲淤泥山上急流直衝而下道路因之裂坼及水勢旣平五萬三千元所造之新路乃不堪入目矣苟使該路低與地面平行山洪可以超越而過則所受損失自必極微 
　　惟工程師之研究改良與時俱進約三閱月前横貫ＭescaleroIndianＲescrvation之新路告成造價三十七萬八千元計每一英里須洋二萬一千元就表面觀之殊不類官路蓋外狀與地面絕相似也然此實西南境内所築馬路中之最佳者該路環洞多處所以使細小雨水可以暢行至導水外流之隂溝係裝用最宜於西南境内之Ａrmco浪紋隂溝管按用此法乃可省却無數小橋且平時養路費用比較的又節省多多蓋以大水往往冲毁橋樑積少成多損失不貲改用Ａrmco隂溝管則無此弊縱或一二處被水衝毁添設極易所費亦廉 
　　總之馬路與地面平行則水無蓄積壅塞之患路基乃不致毁壞至若西南境内之暴風烈日且無足虞而種種損失乃可以避免矣 
 
 

Page 21

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *[漠道城之隂溝管玉]  
　　一九零九年五月間舊金山漠道城第一區路政監察員華特君Ｒ.O.Ward購Ａrmco隂溝管二裝設於該處地底斯時舊金山採用純鐵隂溝僅三年耳故華氏此舉可謂純係一種試驗性質 
　　裝設此種隂溝方法即普通用以安設浪紋隂溝於汚穢道路地底者法先掘一溝渠其長闊以足容隂溝管爲度管上可以鋪淺平塡料 
右圖自左至右爲Ｒ.O.Ward君及ＨarryG.Ward君勘驗已經裝設十有六年之Ａrmco隂溝攝影 
及一九二五六月四日該區監察員ＭarryＧ.Ward君偕同前監察員華特君及畢瑟君等復勘驗之結果一管須掘起重裝於較深之處俾資安穩不以路上往來笨重車輛而蒙何種影響至於兩管情狀則完好如舊管底亦無傷損惟表面塗飾稍有剥落耳 
[汽車改造法之商榷孔懷]  
　　紐約蓋斯敦氏近擬一稿於美國科學雜誌述說汽車改造法一則甚詳極饒風味亦爲吾人所亟宜研究者爰譯之以享閱者 
　　蓋氏謂汽車與潛水艇初如乎出之一轍其構造法也亦不一而同惟一駕馳於海底一則駕駛於陸地耳苟使吾人由是方面觀察着想定能獲良好結果然則吾人曷不深加研究而獨出心裁以汽車式樣及構造翻造與潛水艇埒再觀乎飛鳥之翺翔飛機之來往空中吾人亦可採取其式樣及構造法仿造於汽車内·不亦可乎若此吾人可駕使於空中亦可駕使於海底又可使行於陸地此非一舉而三得乎海内不乏科學家定有以教我也 
　　孔懷曰成功由研究而成閱者覩此勿以痴心夢想諷之也可 
[法國航空界參觀飛霞車廠翹籅]  
　　日者法國航空界多人因有羅馬之行參與意大利航空祝辰並贈給錦標於意大利先鋒隊及返偕同意著名飛行家小駐都林參觀飛霞汽車製造廠之引擎部及其餘工廠參觀諸人對於飛霞汽車機件之完善及在該廠屋頂試車之成績莫不驚佩不置 
[關於福特之軼聞履冰]  
　　全球聞名之汽車大王亨利福特其出身頗寒微由一工人而成立巨廠以至現狀之發達知其歷史者莫不稱福特目光之遠大實高人一等蓋最初之從事車業者類以汽車爲有産階級之恩物故一切構造多尚外觀之奢華至速率之改進以及機械方面之堅固耐用種種改良概不考求惟福特則獨異衆人恒設法製造汽車藉供公共運輸之便歷年據此目的以底成功因得營業銷路隨時俱增據福特語人云爲普及計將來福特卡之售價仍有改廉之趨勢云 
　　福特汽車廠在美之蒂屈羅城廠内配製機件各部輸運均用機械異常迅捷其裝合部ＡssemblyDepartment每越一句鐘必有數車告成凡旅行至該城者均可引導入内作一度之參觀每日約有千人以上分班輪流絡繹不絕殊盛况也福特常於清晨八時入總廠斯時欲見者 
 
 

Page 22

 
 
1;第一萬八千九百三十四號;中華民國十四年 西曆一千九百二十五年十一月十四號
星期六 * *巳紛至而特·午後則往各處視察四時後又須應各會之召終日忙碌殊鮮暇晷嘗自謂　富貴財而生人之樂趣極少故近來頗從事音樂及跳舞藉得身心上之休養云 
　　福特公司之資本年有增進據去歳調查巳達金幣四百數十兆鎊此外尚有個　之動産約數十兆鎊每年贏餘約達三十兆鎊左右按美國政府之收入報告去年福特所付之所得税爲全美第一竟超過五十萬鎊足見其財産之豐厚允推巨擘矣 
[新車陳列預誌]  
　　中國汽車公司設立上海迄今十有餘載其運銷之黑潑麻皮耳及道奇汽車在遠東尤著盛譽每年銷數達數百輛該公司華經理周夢賢君從事於汽車業已久經驗豐富各界人士亦多熟悉故自任職以來推銷尤見擴充兹聞該公司黑潑麻皮耳一九二六年式巳到汽缸六只及八只形色構造并皆佳美將於本月十九日起在靜安寺路該公司樣子間陳列三天并備茗點柬邀各界什女前往參觀想屆時當有一番盛况也 
[更正]  
　　敝人上週所登之「美國報告上半年汽車暢銷」一篇内訛字甚多特校正之於下并向諸君抱歉國别行内應添那威國其由美國輸入之汽車爲機器車五五輛價值一一八四七美元又客車行内德國行下之一三應改一四機器車行内波蘭行下之二九六應改二九八又總值行内阿伯廷行下之八一四應改八一六古巴行下五應改三荷蘭行下應改作二○○三一四一秘魯行下之六應改三其他行下之八應改七又總數爲專指格沙林汽車而言用電力者不在内并此聲明龔駿啓 
 
