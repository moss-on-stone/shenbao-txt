# 1891 - 224 - 4906583

 

Page 1

 
 
[夏季諭旨恭印告成] [  申報舘啓]  
本舘除將電　　邸抄諭旨恭錄報　外又接四季彚印成帙繪縛昭垂薄海臣民　　整　莊讀十七年夏季諭旨刻巳印成每本碼洋四分請向申報舘申昌　室外埠申昌及經營申報人購取此佈 
[聲明影射] [  點石齋告白]  
本齋　印五經三萬選係集各種繹　之　華復採各省書院社課之　作兼之廣搜名人窗稿其中題有未備者並延名手補作之兩閱塞暑甫得告成此選是極經獲之大　也前月出書巳登報首定蒙賞鑒近有射利之徒巧將五經文海作底不列書名中　並無一字多印封面簽條凡例　售　換或作經文戞造或作五經文府或作五經三萬選　集一書而兼有數名任意爲之　客所欲計誠得矣購者偶不細察卽受其欺眞本反不可似此以僞亂眞獪巧巳極爲此特再佈告士君子購書之時務須對題對題對文詳加察閱勿爲射利者所　實爲幸其 
[隂隲果報圖注續請印送] [  點石齋啓]  
昨前登報劉大善士隠名氏託本齋印送二千五百部托北申昌代發收回半價每本僅取五十六文迄經四天巳售去二千部尚存五百部在本齋趕訂一俟訂成仍托北申昌代售只卜得滬上善士購取但外埠來函竟難應命仰望海内大善士續來定印敬送集成躉數應有章程再當登報俾得各省善士函取則本齋之所厚望焉此佈 
[論試塲點名]  
前論鄕試貢院應行善舉專就淅省一處而言之盖余浙士也但知浙而已矣卽以浙省而論塲中所宜行者前論已詳言之而點名入塲之時尚有未盡善者在焉查浙省向來分三路點名入場中路爲官生廕生教官如有職監則亦由中路點進主之者爲監臨左右兩門以藩臬兩司主之監試提調佐其事而以十一府所屬考生咸分兩路而入往往擁擠不堪近來則分作五路點名其中路監臨專點官廕教如故此外東左東右西左西右分爲四門而藩泉提調監試各主一門佐之者則爲候補道府大都每門用點名之官兩人分兩門以便照顧其法正善而點名之時仍不免有擁擠之患此何故哉以時候不準信砲參差故也浙省大憲體恤士子無微不至塲前排準時刻何時發頭砲何時發二砲何時發三砲至三砲門斯開矣然後各學各縣禮房門斗高擎燈牌書明某縣某學考生姓名俾考生皆隨牌而入若果能照此辦理則屈指某時點某學可以按圖而索盖點名次第另有印就單紙分給各考生斷不至有所遲早也然信砲往往有失信之時假如單紙開明三砲開門乃三砲放之許久而重門未開彼考生之應第一排點名者無不聞砲趨至伺侯入場及至則不得其門而人少待須臾則應第二排點名者以爲此其時矣亦趨而前再遲則第三第四排亦各陸續而至於是愈積愈衆而大門幾至擠破又久之而人來益多頭門甫開卽已一擁而入各士子又急於躁進不復顧其爲第一排第二排無不爭先恐後奮勇直前此時各士子身携考其鋪盖無異渾身甲胄横衝直撞强者固無所恇怯弱者則大受其累有仆跌者有踏傷者有擠破考籃者有撕破衣服者有遺失卷袋者益覺喧擾不絕其囂且塵上矣迨至開點之時則後排反居於前前排轉落於後初點不到則補點一學旣終補點一次一府告竣又補一次迨通共點畢再行補點而所遺之卷尚多其中頂名接卷携卷出塲等弊皆由此而出猶憶庚午年有友爲同寓七八人接卷接到之後置之卷袋中欲回寓處途遇他友謂爲時尚早何妨就爐頭小飲三杯其人本耽　蘖遂相携入店杏帘深處傳盃換盞愈飮愈豪金壺旣罄玉山頓頽遂伏案而睡與之飲者但知其送友入塲不知其已曾接卷也見其醉態朦朧亦不驚其清夢以俟其醒而同寓七八人者己次第入塲尋接卷之人而不得往點名處查視已卷皆早巳接去七八人入而復出出而復入僕僕者十餘處而卒無從得卷乃禀知監臨提調監試求補給卷子詢以原卷安在則以被人冐接對監臨本不欲補幸而提調代求允爲補給而其時已晚忙迫殊甚嗣後榜發則此數人中竟有人一獲雋者而接卷之人直至次早方醒自思無以爲人潛購阿芙蓉膏吞服寓中傭人見之急爲解救尚留奄奄一息急雇肩輿送之渡江而去聞後亦未傷性命然亦幾幾乎一條性命一名舉人因此而斷送矣凡若此者皆點名時章程尚有所未盡故也竊以爲點名旣有章程旣有時刻先行印刷多張分給各士子則必須言必信行必果信砲所以取信斷不可遲早失時接卷旣憑卷票必須嚴其門禁旣人者不得復出失卷不予補給章程單紙上預先示明庶幾稍知鄭重亦不至過於擁擠盖信砲旣有準時則來者卽點旣點卽入次第而來魚貫而入四路皆如此則浙省一萬二三千人計點名不過半日可了豈不妙哉豈不快哉 
[鸞坡清話]  
京師熟藥鋪出售各種房中藥前經五城侍御傳諭司坊出示禁止所以杜邪僻而端風化也近有某熟藥鋪這其徒夥携帶春方春藥招帖向各街巷黏貼以廣招徠至南横街巡視本城御史余侍御聯沅宅外墻壁上實貼適侍御因公回宅見之大發雷霆諭本城吏目派役立拘熟藥鋪掌櫃到案審訊判令在南横街一帶枷號示衆俟三個月期滿折罇釋放侍御此舉眞可謂雷厲風行别處賣春藥者所在多有惜不令侍御見之○雙王道廟後有某妓者夙有憐才癖誠風塵中之佼佼者也近與某客有嚙臂盟形影不離晨夕相對客固深於情而嗇于財者脊戀逾時揮霍己盡妓遂以平日所積私囊代還孽債鴇母知之以小妮子之私心向外也始則嗔鶯叱燕繼竟箠鳳鞭鸞妓至此日以眼淚洗面鬱鬱不樂竟於無人時仰吸紫霞長理玉骨旋經北城司帶役詣騐立提龜鴇到案聽候解城訊辦嗟乎雙棲有願恨無翼以奮飛一霎銷魂抱沈寃於畢世此誠今古傷心之事也有情人千此固當如子野聞歌輒喚奈何不己○候選從九品楮君秀岩有銀二千兩交與中州人劉某領作資本開設貴壽桅廠兩閱星霜頗饒子母劉于客歲在家作古廠中諸務另延請他人管理今年二月間有劉連奎者自稱劉某之弟劉某故後所有貴壽桅廠生意應歸我接做楮問有何証據答稱契據上寫我兄姓名豈未見耶非對簿公庭不可初楮君與劉某交好情意相孚形跡脫略當交銀時並未寫立東夥合同亦未執有設廠契據至寫立劉某兄弟姓名一層茫然不知幸千金簿尚在手中寫入東家楮某資本銀二千兩可作証據遂赴北城司署控告蒙拘劉連奎審訊兩次批移大興縣訊斷經大興縣訊得劉連奎揑詞訛詐驅逐出署未幾劉連奎復以一帋呈詞懇北城侍御恩斷經兩城憲判令楮君出銀三百兩作津貼劉某妻室養贍 
 
 

Page 2

 
 
資令劉連奎尋出連環鋪保永遠斬斷葛藤此案遂結 
[阻電續聞]  
湘人阻設電線糾聚多人釀成巨案前報巳將情形紀載兹漢皋訪事人函稱湘省風氣未開民間少見多怪猶是三十年前習氣從前西國教士屢次赴湘宣揚教術大拂衆情羣起阻之以此未能通道近日電局盛太守帶同洋匠學生多人從襄陽一路設立電杆紆廻南指欲逹湘省而後止及入湘境而鄕民膠守舊習始而驚疑繼而騰謗又有無賴之徒乘機煽惑由是聚集多人將電杆電線及一切置備物料舁置曠野付之一炬聲勢洶洶欲尋建設電線諸人問其何故多事太守卽請地面官彈壓而鄕民愍不畏法欲將官擲入火中官見勢不佳只得暫時走避電局學生等東奔西走齊集沙巿等處附輪回漢太守坐船亦被擊毁幸人尚無恙現亦在漢皋小住大憲接到禀報立卽札委李竹虚太守謙速赴肇事地方查辦夫電線之設所以傳消遞息中國仿行西法惟此已著成效枝幹旁通幾遍各行省獨不解湘省民人何以頑梗性成敢於抗拒想上憲必當善爲操縱以顧全局也 
[黔撫抵鄂]  
四川藩台崧方伯升任貴撫昨乘招商局輪船來漢地方文武各官照例燃砲迎迓呈遞手版外卽由關憲派洞庭春輪船迎接中丞憲節渡江至皇華館省垣各大憲迎請聖安後相與排道入城以申地主之誼云 
[漢皋雜志]  
某甲不知何許人由上路販運私士在漢皋零售躉沽售下錢洋輒向慶和莊掉換銀兩往來旣熟一日甲向該莊借用巴簍聲言裝銀簍面繕有該莊牌號莊夥以甲係老主顧慨然允諾詎甲取簍回寓以私土裝充銀兩甫出門爲查私巡丁瞭見立卽連人帶簍拘送厘局裕太尊怒其漏私舞弊移送清軍府嚴訊見巴簍係慶和莊物立提該莊主人至案一同復審莊主認借不諱惟並無串通情弊厲司馬再四盤詰判令笞責一千四百板一併押候查辦○楚北一帶以忙種前天時旱乾高原處所向栽禾稻者今皆一律改種棉花雜糧頗形茂盛二十日後新米亦可上巿有秋之慶可預卜矣○川襄之水來源極盛伏汛時江流大漲晝夜奔騰洋舶兵輪亦時有走錨斷鍊者日昨溺船之信紛至沓來大都連人帶船掃無蹤跡洋街前泊一大划船登時覆溺船夫五名俱占滅頂内有一名經德兵輪投以救命圈得以不死餘則悉與波臣爲伍矣○南岸嘴沿江一帶夾板船常川停泊多至一二十艘民船進出若逢流急多沈溺夾板之下統一歲計之不知遭溺多少而夾板船亦以江底沙土時有變遷走錨斷鍊事所在而有現在聚衆禀明地方官長意欲移泊洋街下首關外聞華官已有應許之者但未識能行否也 
[行剌被拘]  
西歷七月十三日法京消息言是日法總統嘉訥乘馬車至某處行新路落成之禮居民俯伏道旁殷勤晉接忽有一人從人叢中逼入趨向馬車之前突揮博浪之椎向總統猛擊幸未受傷惟兇手蠢如牛豕並無空空兒一擊不中卽高舉遠颺手叚故立被拘拿聞此兇手原有瘋癲之疾由某癲院放出未久云 
[礁石新見]  
砵打雲埠西報言現在他士爹海島之港口覓出礁石一幅計離水面有十八英尺之深此石爲向來所無今忽翹然特出甚爲航海之碍從前英國水師部欲用此港爲灣泊戰船之區兹以該港窄小且又多此巖巉之石甚形不便是以又欲中止或謂砵打雲一埠地方衝要且港口甚闊以爲駐船之區甚爲合宜云 
[彝陵漁唱]  
彝陵輪船於上月開行來宜其時江水盛漲引港之人不出水槽直駛入種棉地内遂擱於淺竭力拖拽終不能下在後寳華輪船駛過拖之不下寳華險遭擱淺只得置之不顧及夜半水退彝陵船陷入污泥中更不能動引港人已他去惟船主在船看守所載貨物均已運過寳華船裝運來宜其船不知作何料理也○江水退落一丈有餘往來川峽此時正可暢行不似前此之浪湧波翻易於生事中元節屆凡做盂蘭盆會者每於夜間在江心放燈萬盞明星上下相映至二更始止亦大觀也○士藥之來宜者川中爲多其次則歸巴一路有印花者方能暢消至若小戸人家私下携帶者爲數不多價較有印花者更廉 
[格致書院辛卯春季課卷出案]  
今年格致書院春季課題爲蘇松太兵備道憲聶仲芳觀察所命其題兩道一爲嵇叔夜養生論云豆令人重榆令人瞑合歡蠲忿萱草忘憂熏辛害目豚魚不養蝨處頭而黑麝食柏而香頸處險而癭齒居晉而黄諸生研究物理試晰言其故以補注家所未及將以覘素藴焉一爲問各省仿泰西設立銀行試言其利弊所在早經彚齊各卷送呈閱覽兹已由觀察甄别優劣次第甲乙於　日出案頒示遐邇計取如下○超等十名錢大受孫維新葉瀚重琪柯來泰許克勤葛道殷陶師韓馮徴殷之輅○特等二十名胡芊榮李經邦劉邦俊龔溥吳佐清羅毓林車善呈謝頒品何希泌楊家禾孫廷璋王潭李震朱昌鼎趙鴻儀王樹善張天爵項藻馨項文瑞孔憲和○一等二十七名范熙澤徐壬逹李寳鑄王鉞葛尚鈞徐邦楨汪錫祺黄爾謙葛益庚俞贊朱龍泉陳培壽黄廷光黄潤璋萬祖蔭袁朝衡朱其鋆施寳熙吳增翰黄潤琪孫時雍沈毓桂孫乃延廖國楨余毓生周見賢彭泰士所有加奬花紅銀兩由觀察特沛廉泉宏加惠澤爲肄業諸士子鼓勵凡在儒林無不同聲頌德今自書院正奬超等一名十兩二名七兩三名五兩四名二兩五名一兩外觀察所奬者如左○超等第一名奬洋十元第二名奬洋八元第三名奬洋七元第四名五名各奬洋六元第六名至十名各奬洋五元○特等第一名至五名各奬洋四元第六名至十名各奬洋三元十一名至十五名各奬洋二元十六名至二十名各奬洋一元以上共給奬洋一百十二元登龍門而望愈重附驥尾而名益張一經觀察品題無不歡聲雷動矣自出案之日爲始肄業諸士子名列前茅者仍往格致書室領奬銀觀課卷可也 
[赴會須知]  
欽命二品頂戴監督江南海關分巡蘇松太道聶爲再行出示曉諭事光緒十七年六月十八日奉欽差北洋大臣直隸爵閣督憲李札准總理衙門咨前准美國田大臣函本國定於光緒十九年三月間在西嘠哥地方開辦四百年賽奇會當經咨行各關監督出示曉諭商民在案兹又准函稱本國承辦會事紳士伊及哥來華已有多日彼係特來辦理會事並相助華商運送赴會物件甚願遍行傳布中國通商各口以及内地城鎭有人欲知赴會底裏者均可詢之於彼彼必極力相助並囑各地方於赴會之事相助伊及哥一體辦理咨行曉諭商民知之札道查照等因奉此查此案先奉南洋通商大臣劉札行前由業經曉諭在案兹奉前因除分别咨行外合再出示曉諭爲此示仰各項工商人等一體知悉爾等如願赴會卽赴承辦會事紳士伊及哥處查明照章辦埋可也 
[循例賽會]  
今日爲中元令節本邑城隍神循例率同四司神出巡賑濟孤魂前晚各會首在神前抽簽定於今日出小南門繞道往北至小東門迤邐到壇晚間入　門游行各處然後回廟會中本有花十景及大　班逍遥傘隂皂隸臂香會及婦女扮犯沿路吹彈諸名目預由上海縣袁大令出示禁止以節縻費 
[遴選書手]  
上海縣袁大令前日飭傳各房書吏中之精於楷法者十三名當堂騐明面貌藉貫造具册結飭送松江府聽候府憲考騐以便撥赴金陵充當謄錄循向例也 
[令節停訊]  
今日係中元節英會審公廨照章停訊一天 
[覆訊西商控案]  
祥記洋行控義泰和金瑜麟定買洋棉線尚有二百七十六包未經付銀出貨遷延時日應向追償棧租利銀四百七十餘兩并請諭令赶緊付銀出貨金邀西律師小威金生到案請訂於禮拜二覆訊昨已屆期下午三點半鐘蔡太守同英富副領事升堂祥記洋 
 
 

Page 3

 
 
行東係印度人請利記醫生到案傳話金仍請律師小威金生同繙譯曹吉福申辯祥記行西人稱與義泰和交易定買各種洋棉紗線價值不一現有二百七十六包尚未付銀出貨爲時已久貨價日跌旋由義泰和付銀四百七十兩零六錢四分欲先出十包我以存貨尚多祗出十包不知何日始可出清且虧價甚鉅恐其不再付銀因此將銀扣抵囑再付銀若干出貨若干義泰和則謂代客付銀出貨十包不能將銀扣抵我不允義泰和遂又備銀四百兩定欲出貨十包我仍欲找銀七十餘兩義泰和懇我行買辦楊卿春擔保銀七十餘兩卽被出貨十包惟存貨過期照算應償利銀三百七十一兩零棧租銀一百零三兩零除收過四百兩外應再找銀七十五兩仍求飭　赶緊付銀出貨小威金生稱金瑜麟言代客向洋行定買洋棉紗線向不償還利銀棧租應請大老爺飭傳怡和洋行副買辦到案問明洋棉紗線交易情形便知利銀棧租應償與否至義泰和付祥記銀四百七十餘兩欲出洋棉線十包祥記將銀扣作利銀棧租一節祥記旣巳扣銀在先以後祗付銀四百兩不應遽聽出貨十包至祥記當由買辦擔保銀七十餘兩我問過義泰和並未托買辦擔保可見所言　實祥記行西人稱義泰和曾央盤記棧絲通事汪先生調停償還我銀四百兩我未允從繙譯曹吉福稱上禮拜三我同小威金生至祥記往查問定貨扣銀之事祥記西人言經汪先生調停義泰和言並未托汪調停小威金生向祥記西人言明同至汪處問話我亦隨去我與泟素不認識祥記西人見汪遽指曰此汪先生及入内祥記西人喚汪問話我亦問汪曰義泰和請爾調停否伊言不曾又問祥記請爾調停否伊又言不曾惟與兩造相識見伊等轇轕不清故向祥記西人言義泰和願償銀數十兩以了此事祥記西人不允言須償銀四百兩以致未能了結當將此情記載明白况祥記西人頗諳華語當時一一聽明巳將所記載者呈閱矣買辦楊卿春上堂稱義泰和付票銀四百七十兩零六錢四分欲出貨十包我將銀交與洋東言義泰和定貨尚多價值日跌須令償還利銀棧租遂將銀扣住作抵義泰和謂代客付銀出貨不能將莊票扣住言之再四又付銀四百兩洋東尚索七十餘兩義泰和一時不能措交囑我向洋東擔保此是實情小威金生向之問曰爾知汪先生調停否答稱知道汪初次到帳房言義泰和酌償銀我轉告洋東不依第二次汪又來我令自向洋東關說仍不允洽洋東遂赴案控告太守問汪係何人請來答稱據說義泰和邀來祥記西人稱凡定貨旣立承攬再立派司交與買客以便隨時付銀出貨今義泰和向我定貨如已了結則承攬派司均應交還現在承攬未銷派司仍在義泰和之遷延悮事己可概兒義泰和之金瑜麟稱派司已令學徒交還祥記行學徒稱二次送派司去祥記行不肯收受我亦未央汪先生向祥記調停至與祥記行交易係同事魏仁輔經手魏仁輔上堂小威金生問魏曰祥記行交易係爾經手乎答稱先付銀四百七十兩零六錢四分問是否經爾付去答稱命學徒付去又問付去之銀被扣以後如何答稱代客付銀出貨旣被扣住不能交代再四向商伊定欲再付銀四百七十餘兩始可出貨十包不得己措銀四百兩交付後始出貨十包並未托買辦擔保銀七十餘兩又問祥記行扣銀四百七十兩零六錢四分如何續付銀四百兩卽可出貨十包答稱言明貼償祥記行銀四百兩又問曾邀爾調停否答稱與汪不相識並未邀伊蔡太守再四研詰各執前詞太守問金曰先付四百七十兩零六錢四分在於何時答稱四月廿九日付銀被扣後一再向買辦楊卿春商酌據楊言照洋東言所定之二百餘包價目日跌約虧銀五百餘兩我言祗有四百三十兩光景買辦言照我算亦須四百三十兩作抵我告以凡定貨跌價太多無力付銀出貨者須彼此認虧不能如數照償我祗願賠銀三百兩繼加至三百五十兩祥記不允又於三十日加至四百兩付銀了結今祥記忽又控告將前銀扣作利銀棧租仍欲付銀出貨殊屬不合太守問旣稱業巳了結何不銷毁承攬或再立退據交還派司答稱退貨向來不另立憑據派司已二次送去彼不肯收太守問祥記西人曰盤記棧之汪先生調停在於何時答稱六月初閒太守又問金曰四月三十日旣已了事何以六月間尚有汪先生調停汪究竟是否爾所邀請答稱四月三十日確己了結在後又生枝節汪先生彼此相識從中調停亦未可知富副領事問祥記西人堅執如前太守諭金瑜麟曰爾等定貨旣於四月三十日付銀四百兩貼償虧價將貨退還何以六月間尚有汪先生調停可見作事不妥旣已退貨應將派司交還祥記以便另售此貨若無派司不能運貨出口旣稱送還派司不肯收受爾亦自知未妥何以置之不問此案須傳汪先生到案覆訊核辦中西官始退堂 
[上海縣署瑣案]  
前日午後有李子琴者扭俞壽亭胡燮卿至縣署訴稱家住南門外製造局左近兄名漢仁向在保民兵船爲水手嫂陳氏獨處家中本年二月間被俞胡二人誘拐杳無蹤跡前日小的接到兄信知嫂氏已在鎭江尋獲扭送地方衙門俞等現匿滬上今日經小的在三洋涇橋遇見爲此扭案叩求訊辦值日差據情禀明袁大令飭令開呈節略候訊○挨戤輪船掛得買司于賓控同船水手李阿水圖財害命一案前由袁大令提訊判將李收所候備文至蕪湖洋關查問果有通信搜鹽之事否此己詳列前報昨午帮審委員宋二尹升堂覆訊于賓投案訴稱小的係山東人於本年四月廿二晚遭水手李阿水等將小的雙手反縛擲入江中此處地名太平橋離鎭江八十里小的入水後汆至江邊爲農人袁觀道救起李以巡丁搜去私鹽四十包疑小的通信因此懷恨遂與水手陳渭等詐去洋廿元現求究追李供廣東人是夜子私逃上岸所有洋元係于自願給發並非小的訛索二尹謂原告供詞鑿鑿豈容任爾抵賴着還所將洋赶緊交案仍候接到蕪湖覆文再核○桂長長控稱金星岩沈錫慶將小的之妹擄去深藏不出乞恩提究袁大令准詞飭提到到於昨日午堂請帮審委員宋二尹提訊桂訴稱浦東人妹名金鳳尚未字人日前有金星岩沈錫慶二人突如其來不問情由將妹搶去求恩訊究金星岩沈錫慶同　本邑人向爲小本經紀光緒十三年間桂長長之妹由毛桂松張雲卿等經手售與住居英界之李山處邇因桂妹私取李山洋一百元逃回家中李山囑托小的將桂妹尋回刻下人在李處求恩鑒察二尹以此案恐有枝節令將金沈交差看管候飭提李山到案再訊 
[英界公堂瑣案]  
姜慶雲稱兒子在門前玩要被賊捋去手鐲由捕追獲人贓送案李長安認竊求恩捕頭禀李犯竊已非一次蔡太守判笞二百板鐲給　領○四十二號西捕稱昨見洪阿寅駕駛馬車在仁濟醫院附近兠攬生意有碍道路華捕詢問之下伊言並不載客及至捕房又言有客包坐伊車送案請究洪供在四馬路新大馬房爲馬夫有同慶公棧朱客包坐轎車一輛每月租洋六十元捐洋四元半領有車照並非在路攬客蔡太守判罰洪洋一元如再違章定當從重議罰○包探稱孫餘載被戎洪生竊去紅呢夾被一條查獲人贓送案孫因事未到戎供寗波人　做小工偶犯行竊蔡太守判笞一百板贓給失　○二百五十四號華捕稱周阿五駕車在山東路攬客拘案請罰周供停車在路不敢攬客蔡太守判罰洋一元以儆效尤○二百八十二號華捕稱昨見周士全馮車之馬有傷因此拘案帶馬請騐周供此馬偶爾際傷尚容療養蔡太守騐明馬果有傷痕判罰周洋三元馬交公一馬車行喂養俟痊俞酌償醫料資始准領馬 
[法界公堂瑣案]  
新同孚洋行收　西人偕夥宋福山投案控稱李德春虧欠租洋三十元曾奉斷限作三個月拔付清楚不料李至今分文不付反又加欠洋三元並有張思臣傳德榮兩人亦合欠洋一元二角一併送案請究同轉詰問李曰爾爲何不將宿欠早爲料理答稱奉諭後每月曾拔付洋兩　謂已經拔付爲何又欠至三十三元之多答稱實因加上新欠且此屋乃西教士晏先生之産所有宿欠前曾面允讓去同轉詰問晏先生可有憑據給爾供係面語並無憑據謂該教士去世多年此種無憑之言難以作証着赶緊還洋答稱務望釋放出外當先拔付洋五元謂已來公堂　能任爾去住自由着押追張傳兩人限交保一禮拜還清如違提究○積竊張阿金前在下海浦地方竊得衣物典質於引翔港繼被法捕房包探拿獲一節曾詳前報昨晨解案旋有虹口賭臺相近之曹家堰鄕人楊阿華投案禀稱六月十四日黎明時被張阿金挖牆而 
 
 

Page 4

 
 
入竊去衣服十六件連日查無影響今知包探將竊賊緝獲爲此來案請追原贓該竊賊張阿金供稱小的家在南匯亦因犯竊經南匯縣懲辦得釋於本月初九日在賭臺相近之　桶店中竊得單夾衣服共十三件計押錢二千八百廿文惟楊家之物並非小的所竊同轉訊得兩下均有不合卽問楊爾之及服可有記認答稱今檢到之藍夏短衫一件肩上尚有血痕可認同轉着將張押候傳到箍桶店失主到案再行核奪○潮州人張軒亭投案聲稱開設廣和小烟間十一日下午三點鐘時有曹金標尚永安俞富元等三人同來過癮曹串通尚俞兩人將烟槍一支偷去曹僞作睡熟醒來不認竊鎗當將曹扭解捕房昨日又將尚俞指獲送案請究同轉詰問爾如何知他三人串竊答稱聞之曹金標口中卽問曹曰爾等向作甚麽生意因何串竊烟鎗曹供小的等兩人均做烟斗爲業是日尚等先在該烟間吃烟小的後至尚稱小的吃烟六分計錢四十八文因缺少二文當將烟斗一隻抵押吸畢烟槍等物均由張軒亭收去吹熄烟燈至晚間小的又去吃烟三分當將烟斗贖回並未談及失槍之事不知何故至次日又來捉我指爲偷竊烟槍殊堪詫異旋據通事稱曹金標因烟迷在烟榻上睡熟烟間夥寳爲惹厭驅之不走卽扭入捕房揑詞朦控指良爲竊同轉曰潮州小烟間素來有此行爲若不整頓將來益覺肆無忌彈當將原告張軒亭管押被告三人暫爲交保覆核○主明竹亨特生西人之收租人偕賣呌貨之劉松記投案禀稱老桂記客棧主沈子家虧欠租洋四十元於六月初間逃走今將棧内生財照價拍賣共合洋銀七十元另六角當扣去租洋四十元及一切費用外尚餘洋廿一元二角今特繳案以備存案同轉准照　請當令王將房租洋四十元領去旋據包探土榮培禀尚有該棧司帳人押櫃洋十二元以外各木行等欵甚多同轉着將餘欵暫存捕房再核○睦和里收租人楊洪堂投案禀稱房客葉邦其欠租不付於六月十三日動身至寗波其妻葉馬氏向有痴症近來發作更甚粼右爲之不安特將痴婦送案務請另行安置屋中所有物件并携存捕房旋據痴婦云丈夫姓陳葉邦其係小婦人姘頭同轉謂姘頭二字豈容公堂中亂說答稱丈夫身死非命家務由葉邦其代爲照應不料葉亦去如黄鶴棄子如遺以致被送來案言畢使手劃脚着卽還押諭令楊另將屋中物件開單存案○西人老白生住居西城河浜前日其侍者費阿渭將鄰家林公館中傭婦邵楊氏扭至捕房聲稱該傭婦常至渠處吵閙洋東命送來案請辦捕頭訊得傭婦所供情形兩不相合令交保出外自行投案質訊在案昨晨據林公館中家丁華德祥持主人名片偕邵楊氏投案費阿渭亦至案禀訴前因據通事稱費阿狗前日亦將該公館之梳頭傭婦扭入捕房聲稱被打碎玻璃捕頭令傭婦賠洋二角了事今聞悉費阿渭常與傭婦等任情調笑以致時有口角同轉問邵楊氏曰籬牢犬不入况爾家與費皆有墻壁阻隔何至時相滋閙氏稱十二日晚八點鐘時主母出外觀戲囑小婦人泡開水途遇費阿渭突向胸前亂摸小婦人略加誚讓渠忍下毒手將小婦人手臂頭角打得青腫旋又唆使洋人將小婦人送入捕房求請雪寃問其時人有看見否爾與他不相認如何敢貿然調笑答稱其時公館中之了頭等人盡行看見况費終日在彼闖禍盡人皆知日前在晒臺上將西人之木棍擲下擊痛公館中之梳頭傭婦向其理論亦遭扭入捕房當令傭婦賠洋二角方得了事同轉謂費阿渭曰爾在西人處充當侍者竟敢如此横行乎費稱該傭婦等每夜在街上唱京調賣弄風情人若犯之則又悍潑異常鄰佑皆知可查可訪着將費管押傭婦仍交該家丁保去候查明的確再行核辦○寗波人胡方喜投案禀控女兒嫁與嚴安林爲妻不料嚴不思習上將妻嚴胡氏賣與黄毛氏花烟間内爲娼前日小的在黄毛氏家將女尋見意欲扭返寗波當經巡捕阻住今將女及黄毛氏一併送案請究旋據其婿嚴安林投案禀稱妻胡氏於去年三月間由寗波稰出向住英界今因手患瘋病請陸基康先生療治躭擱在友人黄兆卿所開新泰昌小烟間内隨近就醫不知岳父因何獨自來申私下將女拖去是何緣故且妻頭上首飾屢次被岳父典質錢文至今未見贖還同轉謂爾向爲何業供小的去年端節前在致遠街相近公大南貨店爲夥現在虹口元大南貨店生理同轉着將一併退下獨問嚴胡氏曰爾夫領爾往花烟間所作何事答稱實因手患瘋症於六月十六日送往該烟館暫爲醫病毫無别樣情事且新泰昌係清烟間並非花烟館問爾夫及父待爾好否供丈夫素夾安分父親有劉盤龍癖不知其他着帶黄毛氏等至案研訊兩下各執一詞着將嚴安林夫婦管押黄毛氏仍交原保限於下期覆　　通事稱開小烟間之周明興因與蔣阿六口角將蔣扭入捕房指爲偷竊烟鎗因　竊無憑一併送案况周時常將欠烟錢之人私行吊打同轉詔問周曰蔣旣然竊鎗因何沒有贓証誣控爲竊着一併管押候查到竊賊再行核辦○朱洪氏偕女阿桂及劉阿二等投案朱洪氏稱丈夫出外赶考家中托劉代爲照管前晚三點鐘有錢行中司帳人蔣阿六邀同無賴十餘人暗藏鐵器來家碰　劉從夢中驚醒開門出外遭其毒毆遍體受傷左臂上擊成兩孔血流滿地當時鳴捕將蔣拘獲送案請辦同轉詰問蔣曰爾與劉有何仇隙爲何深夜行兇蔣供稱小的素不闖禍前晚有友人李泉寳喚小的喫酒繼而同到朱洪氏家碰門與劉阿二見面就打李旋卽逃脫小的瞠乎在後悮被拘押求恩寛釋同轉問劉曰相打時蔣曾動手否答稱黑暗中被打七手八脚未能辯清據通事稱劉向在西人處爲出店朱洪氏家常有年輕人在彼鬥牌諒非安分之輩問蔣李泉寳現在何處爾可有家室否答稱李住英租界小的住天后宫後面上有父母謂有家室人不應深夜在外滋閙着交保限將李泉寳交案 
[再催請奬]  
啓者敝所奉辦順天賑捐蒙各善士慨助賑欵隨時解濟災區現將告竣此項捐欵准照直賑章程核奬曾經登報催請原捐各善士速來核奬現悉順直賑捐奬限將滿敝所定於本月底一律截止彚冊呈報望助捐各善士欲請何項奬叙速開三代年貌籍貫履歷隨繳部飯等費檢　收條務於七月二十九日以前來所請奬萬勿自悮[  上海鐵大橋廣益堂内籌辦順天賑捐戴嗣源等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
　　貨眞價實尙有無數藥料容後續登 
　　十全大補丸　專補氣血滋長精神男婦合服　每兩大錢九十文赤脚大仙丸　治身體虛弱有壯陽種子之功　每兩錢七十五文六味地黃丸　專治虛火上炎肝腎不足之症　每兩錢四十五文附桂八味丸　治命門火衰致脾胃虛寒等症　每兩大錢九十文知柏八味丸　治陰虛潮熱早晚時虛火上炎　每兩大錢六十文八仙長壽丸　專治虛損勞熱形瘦神倦等症　每兩錢四十五文金匱腎氣丸　治脾胃大虛腰重脚腫之妙品　每兩大錢六十文天王補心丹　專治心血不足健忘怔忡等症　每兩大錢九十文萬應痧氣丸　治發痧疹轉筋絞腸霍亂吐瀉　大瓶四十五小　龍涎哮㗇丸　治哮㗇多痰服之呼吸自通順　每瓶三百六十文男婦八珍丸　專長氣血健脾胃清補之妙劑　每兩大錢六十文八寳紅靈丹　治中暑中痰通關達竅之要藥　每瓶一百零八文甘露午時茶　治内傷飲食外感風寒甚神效　每盒念塊百卅五萬應神麯茶　此茶善能疎風解表快膈開胸　每盒八塊四百八參貝製陳皮　治哮㗇肺痿氣結痰凝無不效　每兩大錢九十文袪風濕藥酒　治男婦風濕痹癱骨節痛等症　每兩大錢一百文萬應如意油　治感冐傷風及胎毒瘡症均效　每罇錢百五十文神效洋金花　止哮定喘順氣除痰和烟服食　每盒大錢九十文平安萬靈茶　此茶開鬱行滯感冐風寒均合　每盒八塊百廿文八寳鎭驚散　治小兒慢急驚風及昏迷等症　每罇錢百八十文寗心補腎丸　治先後天不足失養夢遺洩精　每丸一百零八文參茸白鳳丸　治婦人虛弱白帶及調經種子　每丸雙料百念文廣東丸藥從前槪有加添等費現在一律裁免照廣東原價發售各埠分局一槪同價上海英大馬路棋盤街屈臣氏告白 
　　善善之法 
　　夫洋烟流入中國受害者多矣而戒烟總不能除其心癮且有後患古人云一病必有一法以去之前數年有外國醫士帶來槍上戒烟膏所試者十日後精神倍爽飲食加多而戒斷者不勝數計此膏妙在先除心癮舊患盡除誠戒烟善善之法也○槍上戒烟膏每兩洋一元○戒烟丸每兩洋五角○痧氣丸每洋百廿瓶○臥龍丹○紅靈丹○白痧散○俱每洋八十瓶○如意丹○通關散○人馬平安散○諸葛行軍散○俱大瓶一角中瓶五分○午時茶每洋十盒○甘露茶每洋百廿包○薄荷油○如意油○烏髮藥等太多不能盡錄諸尊賜顧至四馬路方祥珍照相店内不俁善善堂啓 
　　廣東趙同春堂蠟九號 
　　金鎖固精丸 
　　專治腎元虛弱夜夢遺精玉關不鎖心動精流無夢滑洩夜溺頻多等症服之能固精補髓壯體舒筋非特止遺止滑之功實有設元固本之力每兩洋二角鋪在上海老巡捕房對門開張○分設杭州大井巷鴻昌號鎭江得利行蘇州老德記發售 
　　愼安堂批發大票 
　　現售英九月份呂宋大票零躉批拆並收兌本堂紅票價照大市兼接匯兌呂宋香港粤東銀兩茲本行等自英歴八月份票爲始票上再加愼安堂中西文圖章爲正並有各行騎縫圖記若非本堂之彩票槪不收兌誠恐魚目混珠之弊蒙貴客惠顧務祈留意驗明愼安堂中西文圖章之票庶可無悞此佈上海廣揚興廣惠和廣泰祈者仁堂等老票行仝啓 
　　廣芝舘如意油 
　　本舘秘傳良方揀選上藥製煉此油靈驗非常與衆不同專治四時感冐傷風頭痛痧瘴霍亂及瘡疥無名腫毒諸般危急等症照單施用立見功效○外並有應驗鵝喉散○五淋搜毒丸○救危保安丹○止咳化痰丸○龍涎哮喘丸○婦科白帶丸○拔毒紫金膏○萬病回春藥酒○各種丸散膏丹滋補藥酒名目繁多未能盡錄上洋棋盤街北首廣芝舘謹啓 
　　英九月票出售 
　　頭彩可得洋四萬五千元全張價洋六元半張三元分條七角准於華歴八月初一開彩凡蒙遠客賜顧宜早購取此佈老廣豐新廣豐萬福來萬寳來仝啓 
　　合豐衣莊 
　　本莊揀選原典估衣專辦各色綢緞時式新衣自運粗細皮貨不合包退回換加工重料克已定價每兩七角承蒙賜顧童叟無欺棋盤街中　　 
　　參茸扶學乾健丸 
　　嘗謂伯道無兒人身恨事推原其故亦人謀之不臧也本堂藏有參茸乾健丸一方承遠袓之秘授得盧扇之興傅其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功并非行覇宜淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可觀生稊之象幽蘭定占入夢之祥矣外有參茸坤順丸專備婦科所用兩者分服則男精固而女經綢取效爲更遠也早晚每服三錢淡鹽湯送下無容戒口小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子著羅春臺○一寄安慶小南門内羅春臺○嘉興　兒橋申昌書畫室發兑棋盤街廣東梁愷悌堂啓 
　　參茸坤順丸 
　　易曰乾健也坤順也乾健而坤順化育之功效在是矣本堂秘有良方旣製成乾健丸能使男子益髓固精今又製就坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白带下子宫寒冷憂思怒鬱所致其人必面黄體瘦四肢無力夢寐不寗暧悶呑酸咳嗽潮熱服此丸則功効如神未孕之前卽調經種子旣孕則保產安胎產後則扶元固本倘欲求其神遠加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同梁愷悌堂啓 
　　始創龍涎香戒烟丸 
　　原夫洋烟之悞人也初時吸食藉爲叙談消遣之資漸而流入五經日久遂成痼癮因虚受病百弊叢生於是有戒烟一法紛紛擬方以售於世而往往配入烟膏烟灰以爲藉此作癮乃易隨漸减食卒之能止癮而不能斷癮戒之不脫服之無益而爲患滋甚焉夫吃烟者吃其氣味而癮則能成况以烟膏烟灰等物配藥服食渣滓劉存動必日積月累停滯胸中至於隨經發病無論弱者固傷氣質卽壯實者亦損精神無怪乎世之爲戒烟者旋戒旋食癮亦旋增終入於迷途而莫之悟也本齋得有家傳秘方絶不用烟膏烟灰以助藥之困只選上藥配製爲丸服後不思吸烟亦無庸戒口自然斷癮身體强健飲食勝常卽吃四再戒亦隨其便永遠無獘幸而遠方播傳仍恐異鄉外客採買維難特將原方開列於左務使人人週知以公諸世並非專爲圖利秘而不傳方内用牛黄胆星川貝陳皮以除痰玉桂洋參沉香木香丁香白扣仁温寒固氣北茋於朮衛生丸以寗神開胃被血加蘇合丸以袪風用龍涎香以統除烟之積患矣每癮一錢吞丸三分每瓶價大洋五角諸君恐難戒斷卽到本齋包戒斷癮後謝亦無不可本齋原爲方便諸君起見並非有心圖利也丸之妙處並非徒託空言若有烟膏烟灰攙入製丸皇天不佑此丸不獨爲戒烟之用並治一切心氣肚痛癰疽瘡痬筋骨疼痛諸痛卽止如神原方正龍涎香二兩正母丁香五錢上廣木香五錢正西　黄兩半紅肉洋參三兩鮮白扣仁一兩九轉胆星三兩加料衛生丸卅個天生於朮三兩去白陳皮一兩正好沉香五錢加料蘇合丸廿個米炒北茋二兩正川貝母二兩上甜桂心二兩共末蜜爲丸一分鋪杭州太平坊一分寄鎭江日新街文萃書局廣東邇遐齋分設上洋英界老巡捕房對門開張另有正龍涎香發兌 
　　上海泰來洋行謹白 
　　啓者本行經辦德國什好厰魚雷船係中外各國賞鑒第一利器又漫利夏厰新式後膛連珠鎗亦係靈捷甲於諸鎗並兼辦各國軍械機器五金駕貨一切齊全現有新製無烟火藥尤爲精奇因在滬開行已三十餘年久著誠實上年特添設天津分行以便南北各省官商前近採購今并請有熟悉各種機器之洋匠能打圖樣代爲安置台蒙賜顧交易各價槪從克已此啓 
　　徐紫峰牙科 
　　百體賦自天闕不可補誰不云然乃西學有以人力回天者鑲牙其一法也然法創自泰西中國習而學者雖衆罕得眞傳余從學泰西呍先生處歴二十有四年盡得其法精於補牙醫牙鑲牙或一齒或全口亦可近得新法鑲牙不用托子永遠不壤毫無痛楚與别不同筆難盡述今開設上海後馬路廣肇公所斜對門便是 
　　廣仁泰土棧 
　　上海陳家木橋北首揀選大小洋藥零剪批發格外克已精製清膏每洋兩二陳還灰六成二兩四公三兩冷三兩四熱四兩平頭外加仕商賜顧寄購原班回件無悞 
　　普救靈丹略列 
　　本堂揀選上藥用正麝香虔製各種救急丸散俱能扶危活命功力神速皆爲普濟便人耳諸君光顧請認招牌○躉應痧氣丸大瓶一角每洋一百廿瓶○八寳紅靈丹○諸葛行軍散○麝香臥龍丹○大瓶一角半小瓶每洋八十瓶○時症白痧散○靈寳如意丹○大瓶一角小瓶每洋四十瓶○萬應午時茶每洋八盒○藿香正氣丸○萬應普救丸每丸洋三分鋪在上 
　　黃洽興號 
　　開大東門外大碼頭街揀選大小洋藥照箱批發精製清膏每洋兩四陳膏還灰二兩六公膏三兩冷三兩四熱四兩四外加擇于七月初六開張仕商賜顧請認無悮三 
　　石印曾文正公神道碑 
　　太史係公之門下士李　相撰文精神之足樂揮毫之活　尤其經心着意之筆勝諸九成宫等每本六角寄上海老巡捕房對面樂　堂發兑 
 
 

Page 8

 
 
　　保安堂中西文公戳爲記 
　　頭彩得過三次其餘大彩不計其數眞所請財臨旺地欲發大財認明本行原手回票全張六元分條照發克已 
　　施少欽再啓 
　　普陀山心禪和尙醫學淵藪兼神針灸去秋來滬由余登報留住虹廟東首保安堂内凡有求治無不立起沉疴成效在人彰彰可紀知其名者固毋庸愚之更爲譽揚而滬上之地過客甚衆時値夏令病症繁多初到客地或遇有病每苦難逢良醫故特再爲登報咸使周知亦未始非濟人之一端云 
　　分條六角 
　　英九月份票全張六元半張三元專收彩票批發公道信購棋盤街 
　　半顚和尙神道 
　　京都慈伀半顚僧前在京諸友请相呼爲神道今來滬幾載功行海上諸君心有不决或寫八字寄信局或來申面判三月三遷靠三洋涇橋美和鐘表店紹石菴啓 
　　新開楊瑞泰土棧 
　　本號開設上洋大東門外荷花池北首坐東朝西門面自運大小洋藥照箱批發兼售零剪精製烟膏清膏每洋一兩三陳膏還灰二兩四公膏二兩六冷籠三兩二熱籠三兩六平頭外加諸翁光顧認明脾爲記 
　　杭州 
　　本行逐月運售呂宋票兼彩上加彩禀頭彩一萬元香港鴻利公司票頭彩七百五十元批發格外公道遠處馳名且門首銷塲頗廣收兌紅票當解現洋逾格仰攀倘蒙信實函寄杭省上珠寳巷原班回件不悞時白 
　　告白 
　　茲我國設立發財大票歴有年所取信于中西各國消售日廣今本行自由本國運來發財大票以及白棕繩雪茄烟糖本等貨無論預定現拆價目格外公道如蒙賜顧請至上海英大馬路鴻仁里口認明本行招牌庶不致悞一切貿易貴客同本行帪房面議可也至本行逐月所售發財大票俱有圖章中桗者卽兌現銀寗波分莊在太極圖内便是特此布聞呂宋國商白蘭閣洋行啓 
　　申明假冐 
　　姑蘇汪雲從烟袋老店歴今二百餘年貨眞價實四遠馳名自髮逆被亂遷避在上洋新北門外開張至今分爲蘇申兩店餘無分出近因無恥同業每逢大比之年私自赶赴南京浙江廣東等省在考棚附近開設冐冲本店牌號以低濫之貨朦騙士商受害非淺本號蘇申兩店並不出外赶考今特附報申明凡士商主顧切勿悞認爲本店分設耳 
　　招租 
　　今有洋房所在靜安寺愚園隔　其中裝修俱全且牆上皆糊花紙如有欲開外洋酒店或中國茶社者請至四川路廿四號詢問可也 
　　上海屈臣氏 
　　此丸陰陽兼補男女均宜最能滋水壯火不損眞精與燥陽取　者不同無論先天不足後天失調艱於嗣續等症俱能治之藥單内另有開明服法茲不再贅每瓶大五角小二角五上海英大馬路棋盤街中市雨家屈臣氏大藥房告白 
　　寄售新出書籍 
　　玉舘鐫新一元十三經對聯大成五角四書對聯一角經史問答八角學詩捷徑一角半石室秘笈兵書五種一元六角年羹堯兵法一元六角曾公水陸行軍練兵誌一元武侯奇書六種三角洋務用軍六角海國聞見錄三角俄國風土志二角台灣生熟番紀二角三江戰事二角克復金陵記一角歴代王侯將相錦毫四角中興手札六角筆耕尺牘二角洋務尺牘二角新聞新裏新四角上海名妓圖二角百花圖二角百美圖一角中法和戰曲直記四角醫生須知二角託上海四馬路文宜書局代售 
　　上洋寳善街 
　　新開豫泰土棧 
　　在東長仁里石庫門内自運原壯大小洋藥川礦各土零並批發比衆克已仕商光顧請認招牌不悞 
　　修合無人見存心天地知 
鎗上戒烟三香膏每兩二千去百六十文半兩起碼○發草龍涎香戒烟丸每南一千二百八十文○頂上痧氣丸紅靈丹發兌上洋廣東詹誠德堂啓 
　　英工部局諭 
　　爲曉諭事照得揚子江各通商口岸及各内地時有土匪肇事以致產業毀壤民人傷斃深恐本租界及附近諸處或有歹人隠匿若不留意難保不糾黨煽禍本工部局因欲保護本租界民人產業是以通行曉諭如有滋閙等情定當設法立時遏止倘滋閙時巡捕不敷調道則放礮四聲爲號并鳴火警鐘使團練兵及各項兵丁聞聲齊集租界各色人等須各自知悉此號一出所有安分守巳者務須各自回家俾巡捕團練兵等出力攻擊否則如有易斃實由自不小心也工部局首董巴敦叅贊　明啓光緖十七年五月初六日 
　　大東惠通銀行 
　　啓者本銀行集本英金二百萬磅又公積英金二十二萬五千塝外國總董係怡和行之開錫惠恩利行之恩利公平行之愛未生匯豐銀行之麥格林前沙遜行之沙遜都阿行之都阿共六位滬董係怡和行之司密沙遜行之馬士美最時行之國夫公平行之百露斯脫共四位所設分行在香港孟買格刺吉打新加坡檳榔嶼長崎神户横濱厦門福州天津等處凡各種房產貨物等皆可向本銀行作押欵并各種銀錢來往此布光緖十七年六月初四日經理本銀行事務之陶耳薄啓 
　　協安二彩 
　　本號批發吕宋票有年常中大彩不知凡幾遠近馳名茲英入月票二彩全張連附彩全張均由本號門莊售出今售英九月份票批發零沽原班回件收兌紅票公道此佈 
　　廣東趙同春堂蠟丸號 
　　每洋一百廿瓶　　本堂揀選上等藥料精製正麝香痧氣丸大瓶洋一角中瓶洋五分小瓶每洋一百廿瓶○八寳紅靈丹大瓶每洋七瓶中瓶十五瓶小瓶每洋八十瓶○麝香臥龍丹時症白痧散大瓶一角中瓶五分小瓶八十瓶○諸葛行軍散靈賓如意丹大瓶一角中瓶五分○萬應午時茶每洋八匣○藿香正氣丸○太乙菩提丸○萬應保和丸俱每洋五十丸并各項蠟丸膏丹靈驗戒烟丸發兑貨眞價實廣東同春堂趙宗濟老鋪分設上海老巡捕房對門開張○分設鎭江○杭州○蘇州○無錫○江西○温州○江陰等處發售 
　　天下獨步急痧靈藥 
　　神藥寳丹 
　　神藥專治胸膈不舒心傷氣痛以至暑天霍亂吐瀉絞腸吊脚等痧症兼治頭痛齒痛立時見效○每瓶三角○寳丹專治夏天傷暑霍亂吐瀉腹痛時行絞腸吊脚等痧症方延醫不及之時有起死回生之妙每盒百文按　螺痧者亦霍亂而性勢猛烈傳染神速死不移刻極爲危險世有神藥寳丹兩藥可以應手奏效誠是可謂天賜矣奉勸世人居常携帶不脫其身則不特預防自已急痧併有救他人之功德仁人君子請留意焉上海英界河南路老巡捕房對門樂善堂老藥房謹啓 
　　分條六角 
　　英九月呂票出售全張六元公平批發函購上海四馬路 
　　七月十四日錢洋並匯銀票行情列左 
　　新匯劃收市　七錢三分零一二五銀　　　　拆　　一錢二分洋　　找　頭　　七錢三分錢　　找　頭　　九百七十文市　　　　錢　　一百三十八千文卡　　　　錢　　一百三十七千五百文衣　　　　牌　　一千零二十文銀行電匯銀票　四先先令五辨士七八銀行現銀票　　四先令五辨士一八銀行三十天期票四先令五辨士二五銀四個月期票四先令五辨士五八 
　　七月十三日上海各絲市行情列左 
　　泰和行○玉豐一百包三百三十七兩五○新時昌行○河溶十包二百十兩○惇信行○頂頭六十包三百四十三兩○又天豐絞廿包二百九十兩○筆喇行○河溶廿包二百十兩○又污陽三十包二百三十兩○時昌行○鶴林千金十五包二百七十兩 
　　七月十四日上海各絲市行情列左 
　　怡和行○金獅十包二百九十七兩五○又金象十包二百零七兩五○又三羊十包二百零七兩五○時昌行○金象廿五包三百零七兩五○又金獅廿包二百九十七兩五○延昌行○蝶云十包二百九十七兩五○禮和行○雙人三號五包二百四十兩○新時昌行○春翖廿包二百零七兩○又金麒麟三十包二百九十兩零五錢○怡和行○梅三半三十包三百六十二兩五○又金　　十包二百九十兩 
　　七十四日進口船禮拜二 
　　有落托　輪船　由東洋　　　　三井行軋倫槐　　　又　　由香港　　　　怡和行萃利　　　　又　　由長江　　　　麥邊行江裕　　　　又　　由長江　　　　招商局約各哈麥麥魯又　　由東洋　　　　三菱公司富順　　　　又　　由香港　　　　　招商局江天　　　　又　　由寗波　　　　　招商局海晏　　　　又　　由天津　　　　　招商局 
　　十五日出口船禮拜三 
　　萃利　輪船　　晚往長等埠　　　麥邊行富順　　　　又　　晚往香港省城　招商局元和　　　　又　　晚往長江　　　怡和行海晏　　　　又　　晚往天津　　　招商局　　十六日出口船禮拜四 
　　北京　　輪船　晚往香港省城　禪臣行豐順　　　　又　　晚往天津　　　招商局江天　　　　又　　下午往寗波普陀招商局江裕　　　　又　　晚往長江　　　招商局蘇州　　　　又　　晚往厦門汕頭太古公司信濟　　　　木輪下午兩點鐘往蘇州利濟局　　十七日出口船禮拜五 
　　長安　輪船　　晚往長江　　　廣豐行美富　　　　又　　晚往汕頭厦門　招商局新裕　　　　又　　晚往天津　　　招商局湖北　　　　又　　晚往　　神户廣濱和衆公司大通　　　　又　　晚往長江　　　太古公司 
　　十八日出口船禮拜六 
　　約各哈麥麥魯　輪船　午十二點鐘往東洋釜山仁川烟台天津等埠　日本公司 
　　廿一日出口船禮拜二 
　　潑羅生　輪船　開往香港　　　德國公司 
 
 

Page 9

 
 
　　新到打米機器出售 
　　今有美國新到打米機器極其靈便前數日試驗榖子打米有些碎粒因現下多是餘殘陳榖不佳故也今將糙米試驗其米上好最白比曰春之米色高數培毫無碎粒及觔量虧少拆頭八八八九光景每日能打四十至五十担之數磨出粞糠照常合用甚爲合算今仍每日四點鐘至六點鐘在白大橋美賢里本棧試驗請諸翁駕臨觀看可也大馬路晋隆洋行啓 
　　輪船往東洋等埠 
　　啓者本行約各哈麥麥魯輪船船主名允於禮拜六卽十八正午十二點鐘開往長崎西門舍革神户橫濱等埠小包收至十七正午十二點鐘爲止搭客票出至開船之日上午十點鐘爲止在船買票須照定價加十分之一如各寳號欲裝貨搭客者請至本行訂定可也此佈日本公司啓 
　　惠藥大德 
　　盖聞救人一命勝造七級浮屠如袁綺琴翁是也綺翁平日好善爲懹每夏府中常備有痧藥拯人疾苦僕前日猝患急痧遺人登眼敬討蒙惠午愷悌堂痧氣丸白痧藥兩種得慶回生恩感再造登報鳴謝楊季芬頓首 
　　弍藥神效 
　　昔者吾患白濁幸買上洋盆湯衖譚寳宦齋白濁丸三料服之果效今染汗班再買汗班藥一元照法搽擦亦卽全愈眞乃靈驗不虛持此登報鳴謝浙江永德豐王伯華啓 
　　瑞裕南號槽坊 
　　本號在上洋十六鋪内行仁里口坐東朝西門而開張自造諸色各酒四時醬菜自運牛莊高梁各口荳油浙寗乳腐官醬油酒照莊批發伏頂零躉拆兑每塊五文 
　　戒烟第一穩當之法 
　　戒烟方法如林終無盡善之法今得上洋詹誠德寳堂創製鎗上戒烟藥水異常靈驗其戒法不須去鎗惟將三香藥水和入洋烟内調匀呼吸若每日吸烟一錢當用三香二分少烟八分合一錢照常吸烟一樣至廿天連烟藥吸八分以後每二天减去一分三十六天就可戒去若癮輕者連吸十天起减不須一月就可戒去若每日吸烟三五錢者照加照减可也然吸烟之人之品性雖心欲戒烟每多畏難不果今旣有鎗上戒烟之法想四方同病者皆得脱離苦海俱登齋域深爲幸事也滬南馬天和行唐瑞生具 
　　上海中西大藥房 
本藥房所售之三種奪命藥無論瘟疫急痧投之立効是故數載以來活人不可以縷指計歴年夏秋兩季消塲甚廣然此種危速症候每有不信西藥而自悞性命者亦有路遠迫不及等而坐以待斃者實堪悯惜今歲冷熱不匀痧疫必多時將三種藥名佈告海内所願遐邇仁人預購施送或隨帶救命活人活巳眞現成功德也○保命時疫藥專治時行癘氣瘟疫傳染霍亂吐瀉猝然昏厥四肢氷冷抽搐氣喘一切危險急症每瓶價洋五角二角半小瓶一角半○衞生痧症藥專治　螺吊脚朝發夕死各種急痧週身發熱者意有奪命之功眞急救神藥也每瓶價五角二角半小 
瓶一角半○辟瘟通關散專治暑遏厥症極驟血脉閉塞命在須丸以及血暈五絶問藥氣入鼻耳刻起死每瓶價四角二角半小瓶一角半認明四馬路轉角大洋房内庶不致悞 
　　催出存棧貨物 
　　啓者查有存棧光緖十五年十一月廿一日福和船漢口來唛舊板七十二件又十六年十一月十八日福和船漢口來神香三件又四月初八日福山船廣東來ＴＧ雲石十一件存棧巳久望貴客速來出清自登報後限一月内再不出貨定將該貨拍賣以抵水脚棧租等費毋得自悞爲要七月初九日怡和洋行謹啓 
　　誌誠德寳堂鎗戒奇草膏 
　　上洋中和里内詹誠德堂發四草戒烟膏十分奇效僕吃烟廿餘年將此膏當烟呼吸一月之間就能戒斷烟根該膏每兩一千二百八十文眞可謂價亷物美矣平湖楊寳書拜 
　　召租 
　　今有新造江西路市樓局九幢洋房一所又五馬路洋房三所内裝有自來水房租格外公道如合意者請至四馬路本行面議可也長利洋行啓 
　　大英醫院 
　　新到薄荷精○辟穢通關散 
　　此精專治百般頭痛兼治頭面手足筋脹疼痛牙痛等症患此者卽將此精擦之患處頓覺凉爽痛止功效神驗每匣洋二角半大者照加此散凡患暑氣感觸往往猝然仆地靈時神昏暈絕不省人事者立將此散唉於鼻孔頓使神清氣爽昏暈立醒誠有起死回生之妙也每匣價洋四角至一元仕商賜顧認明本院招牌庶不致悞上洋大英醫院謹啓 
　　汪恒春堂中國大藥房 
　　辟瘟丹辟瘟神茶　 
　　天時不正旱燥多風霉天行春秋時令今年夏秋瘟疫必甚敝堂特採活石龍子延僧誦大悲鑯三永日虔修辟瘟丹前經登報業巳修竣少塊一角小每洋二十塊○辟瘟神茶治四時不正之氣傷寒瘟疫瘧痢傷暑傷濕六淫時邪觸受嵐瘴水土不服霍亂冷麻中惡昏厥等症無不藥到病袪有回生起死之功較比午時茶功效更速每塊八文每洋百卅塊凡居家鋪戸皆宜儲備轉輾濟人功德無量痧藥眼藥膏藥蠟丸藥酒香料細藥洋參高麗珠黄冰麝老山人參杜煎諸膠官料丸散藥粉俱全信資自理貨眞價實無扣上海棋盤街四馬路口面西三開間一顆印庫門内 
　　新到 
　　本堂獨製五鞭種子丸歴邀購服者咸稱靈效今新到虎鞭鹿鞭海狗鞭驢鞭馬鞭牛鞭熊胆鹿角鹿尾虎骨象皮象牙古玩名人字畫賜顧詢上海英大馬路京都同德堂 
　　三百家名稿彚選 
　　此書集三百餘家名稿分爲性理典制兩類自前明至乾嘉以前爲前集乾嘉以後爲後集得文三千三百首益以摘選名稿文得一千餘首清奇濃淡無美不備眞揣摩家之枕中秘寳也鴻文書局代啓 
 
 

Page 10

 
 
　　美國佛羅斯製貢邦補益藥水 
　　專治　肝勞　肺癰　癆瘵　飲食停積　胃口呆滯　心悸多驚　四肢酸軟　身虚體弱陰損陽虧　宗筋不舉　氣血衰敗酒色過度　水土不服　小兒不長成　小兒血不强壯病後元氣未復　精神委頓　吸烟人身體瘦弱　烟癮新斷精神恍惚　傷寒症初愈軟癱以及五勞七傷等患服此皆效諸君賜顧請向上海四馬路中西大藥房大馬路晋隆洋行寳善街晋隆分行曁良濟藥房等四家購辦大瓶一元五角中瓶一元起碼小瓶五角原十二瓶價目格外公道批折另議美國佛羅斯醫生謹啓 
　　通利内河官雇輪船總局啓 
　　本公司備有堅固靈快輪船數隻專走内河拖帶官紳坐船拊搭亦可其價比衆格外克巳一切稅貨槪不能裝載一經察出充公不涉本公司之事○上海鐵馬路大橋西河下天妃宫前面通利總局又英大馬路抛球塲間壁通利瑜記票行○杭州城内回回堂間壁石庫門内芝太富票行訂定無誤兼運售逐月吕宋票并六十股之一通利瑜公司票全張十號售洋一元拆兌格外便宜紅票對號兑付并代印機鉛印石印各種各式票欵仿單賜頭者指明庶不致誤申江通利輪船公司杭州芝太富票行仝啓 
　　上海中西大藥房 
　　啓者本藥房續到各式照相鏡子镜箱此係英國名家所造新式從未到過中國運動靈巧携带輕便且感光尤快與尋常之鏡不同所照人物山水惟妙惟肖清爽無匹並售大小船牌干片紅白蛋紙裱相厚純軋像機器玻璃量藥號杯小試化學材料箱全副電鍍金銀藥水器具六百度寒暑表銀水表强水表火酒表牛乳表等凡影箱所用藥水器具一應俱備價均克已仕商賜顧者請認牌號庶不致悞 
　　三馬路易中洋行 
　　英八月呂宋票全張六元送百文零票二張半張照送分條六角信購當日回件 
　　逼來洋行得彩甚多 
　　號單已到請來兑洋格外代勞現售九月票批發零售克已上洋棋盤街北附售戒烟丸分莊蘇城内撫松舘 
　　召租 
　　一層樓後街卽前申和園底子東西大廳天并寛暢紳商合意欲租烟酒舘者請至大馬路億鑫里錦名帳房面議錦名行啓 
　　頂公道 
　　英九月呂宋票全半張分條價照前月一律快來信購遲恐漲價若批發財翁賜顧原班立奉申三馬路呂宋商大家有洋行 
　　源源來○萬利源 
　　九月票全半張分條均照大市零躉批拆比衆公道三茅閣橋北 
　　分條六角半 
　　英九月票全張六元批扩公道函購指明本號棋盤街已免悞投等情 
　　輪船往釜山仁川烟台天津 
　　啓者本行約各哈麥麥魯輪船主名允於禮拜六卽十八正午十二點鐘開往長崎埠於廿四換正改麥魯輪船開往釜山仁川烟台天津埠如各寳號欲裝貨搭客者請至本行面訂可也此佈日本公司啓 
　　神乎技矣 
　　僕患癲疾四年因行路遇盜驚恐而得嗣患足癱醫藥罔效今請寓上洋寳善街佛照樓内張女先生診治兩病頓愈眞妙手也謹嗚謝個並爲同病者告湖南劉瑞廷啓 
　　聲明 
　　故夫周兆恢在申經營緣因膝下乏嗣螟蛉一子名曰運龍其年尙幼孤若伶仃扶養成人與其匹配完姻欲想養老送山荷蒙親戚照拂舉薦永義昶信局生理豈知朽木難雕竟將客洋捲逃四處找尋並無着落該局逼緊追賠氏無奈只得挽中變賣家產折償洋八十元以清膠轕弄得家貧如洗自後親友倘再往來銀洋一槪與氏不涉特此聲明登報周張氏謹登 
　　上海飛龍島 
　　啓者現在飛龍島自行車另換經理人定於禮拜二卽本月初七日起全換新法爲各種奇異可娛之事另有作樂處放洋槍處打木刻小孩處并德律風傳聲器以及種種悅回賞心之處復出售香茗點心美酒請諸君及時行樂可也觀者自下午二點鐘至六點鐘入門時每客取錢十文晚七點鐘至十一點鐘每客取錢五十文此佈 
　　轉老還童丹 
　　治諸虛百損腎虧無嗣遺精淋濁等症一服包愈常服補精血却百病種子延年功能轉老還童比未服丸之時精神百倍每匣三兩一元○調經止帶九治經期膓病赤白帶下服之立愈價仝上○疝氣丸多年老症一服立效每盒一元疝氣膏藥治陰囊腫大如瓜發時痛苦異常坐立不便本堂家藏秘方製成膏藥一貼包愈至重者二張除根如不靈退還原洋每張四角二分　上洋自來水橋北桃源坊十衖廣東三和堂啓 
　　招領衣箱 
　　本船六月三十日由汕厦回申不知誰客遺存紅皮衣箱一只連日朱見來取用特傳報週知如本客親來領取請覔妥保永清輪船帳房楊彭之啓 
　　告白 
　　啓者今我在上海做掮客經理買賣各物行開在三馬路第九號門牌便是此佈石山洋行啓 
 
 

Page 11

 
 
   
 
 

Page 12

 
 
[光緒十七年七月初五日京報全錄]  
宫門抄○諭旨一道錄前○發抄硃批四道○楚督張奏揀員請補叅將摺○護新撫魏奏飭各員回任片○楚督張奏揀補都司片○東撫張奏漕船回空請飭委員自行催趲片○又奏揀員請補知府摺○楚督張奏提督抵鄂巡閱水師營伍片○大臣載奏揀補拜唐阿缺片○七月初五日兵部太常寺太僕寺廂曰旗值日兵部引見二十三名上虞備用處六名正黄蒙三名廂紅蒙四名火器營八名咸安宫二名○堃岫謝授光祿寺卿恩○補用知府　寳謝恩○兆伯續假十五日○惠格預備召見○召見軍機徐樹銘張蔭桓惠格○發抄依克唐阿奏戍員鄭應杰年滿回籍奉硃批刑部知道欽此○又請將剿捕馬賊陣亡之記名副都統等優卹奉硃批奮通阿等均着交部分别從優議卹欽此○又綏化廳通判文杰赴任奉硃批吏部知道欽此○又去年購辦機器經費請毋庸核銷奉硃批該部知道欽此○○湖廣總督臣張之洞跪奏爲揀員請補叅將要缺以重營伍恭摺仰祈聖鑒事竊准部咨湖南提標中營叅將紀文鑑升任遺缺係題補第一輪第四缺應用儘先人員行令照章揀員請補等因臣伏查湖南提標中軍叅將員缺駐紥常德府城爲提標各營領袖地處衝要訓練操防均關緊要非久歷戎行才具幹練之員難期勝任查有花翎副將銜奏留湖南儘先補用叅將楊定得年四十七歲湖南長沙縣人由行伍出師滇黔等省攻剿出力迭經保奬嗣於苗疆肅清三案併奬案内經前湖南撫臣王文韻保奏光緒三年七月十八日奉上諭以叅將仍留黔省儘先補用並賞加副將銜欽此嗣因苗疆底定回湘駐防西路經前湖南撫臣卞寳第附奏改留湖南歸標補用光緒十三年四月十八日奉硃批着照所請兵部知道欽此收入撫禁左營差遣十四年六月内經升授閩浙總督湖南撫臣卞寳第附奏請寃騎射奉硃批着照所請兵部知道欽此旋經委署長安營遊擊鎭筸右營游擊各事務均能裕如現署湖南提標中軍叅將辦理營務甚爲得力該員才幹明爽有守有爲以之擬補斯缺洵堪勝任查部行章程請補儘先班次如聲叙人地不宜至多不得過二十員兹按部册確查除湖南儘先叅將張定泰陳登科均已離營外其儘先名次在楊定得之前者尚有兩湖儘先補用叅將鄧紹級楊茂盛孫長鐸鄭茂普丁季陞各員均在湖北省差遣人地不熟又湖南儘先叅將楊正洪嚴得勝吳廣勝李添永劉漢臣王敬徴張聞武熊宏榮藍廷青周正新唐斌趙玉田李廣信龔紹基各員或人地未宜或與該處情形　熟未便遷就擬補致滋貽誤今楊定得雖儘先名次稍後而在營歷練有年且係奏留湖南儘先補用叅將與例相符飭查該員前在本省及他省均無叅革朦保情弊合無仰懇天恩俯念員缺緊要准以楊定得補授湖南提標中軍叅將員缺實於營伍有裨如蒙俞允俟部覆到日給咨送部引見以符定制除飭取該員履歷咨部外理合會同湖南巡撫臣張煦護理湖南提督臣周瑞龍恭摺見陳伏乞皇上聖鑒勅部核覆施行謹奏奉硃批兵部議奏欽此○○魏光壽片再古城城守尉克蒙額由京行抵新疆臣當卽給委飭赴本任以重職守兹據該守尉呈稱業於光緒十七年四月二十八日到任接印視事所有護理城守尉前署正黄正紅旂佐領文裕應飭仍回佐領署任其署正黄正紅旂佐領前署該旂防禦都成額應飭仍回防禦署任署正黄正紅旂防禦前署廂黄正白旂驍騎校恒麟應飭仍回驍騎校署任各專責成署廂黄正白旂驍騎校正黄正紅旂委前鋒校色克圖肯應飭仍歸原旗當差除分飭遵照外謹會同陜甘總督臣楊昌濬護理伊犁將軍臣富勒銘額附片具陳伏乞聖鑒謹奏奉硃批知道了欽此○○張之洞片再前准兵部咨湖北施南協中軍都司德亮病故遺缺係陸路題補第一輪第四缺應用儘先人員行令照章揀員請補等因查施南協中軍都司駐紥施南府城地處邊陲巡防彈壓均關緊要非精明强幹之員難期勝任臣於湖北省儘先都司班内逐加遴選查有遊擊銜儘先補用都司趙金棠年五十七歲湖北鄖縣人由行伍出師軍營剿賊著績歷保儘先守備嗣於克復安徽霍邱縣案内經前兩江督臣曾國藩保奏以都司儘先補用加遊擊銜同治元年十二月十九日奉旨允准在案嗣經遣撤回籍收入鄖陽鎭標中營差遣該員老練勤能勞績久著以之擬補斯缺洵堪勝任且距籍在五百里以外與例相符飭查本省及他省均無叅革朦保情弊查部行章程請補儘先班次如聲叙人地不宜至多不得過二十員兹按部册確查儘先名次在趙金棠之前者僅有高洪陞一員與此缺人地不甚相宜未便遷就擬補趙金棠雖名次稍後而在營歷練有年於邊境情形尤爲熟悉合無仰懇天恩俯念員缺緊要准以儘先都司趙金棠補授湖北施南協中軍都司實於營伍有裨如蒙俞允俟部覆到日給咨送部引見以符定制除飭取該員履歷咨部外謹會同湖北巡撫臣譚繼洵湖北提督臣程文炳附片具陳伏乞聖鑒勅部核覆施行謹奏奉硃批兵部議奏欽此○○張曜片再每屆南漕過境北路運河歷由山東籌欵挑挖至回空之際則由南省委員自行辦理地方官帮同照料蓋空船南下多在河水消落之時北運河二百里係黄助運黄水挾抄而行水消則沙停船戸裝載貨物行走遲延押空委員旣有統馭之責凡河身淤墊處所雇覓人夫令該船戸通力合作可行則行自不致逗留不進如歸地方官承辦勢必任情裝載藉口水淺恣意刁難亦欲如重運經過之時一律挑濬從之則欵無所出不從則滋事堪虞光緒十三年原任兩江督臣曾國荃奏請由東挑濬淤淺以便回空當因欵項無籌辦理且多窒碍隨經檄飭地方官會同押空委員妥商辦理本屆河連船數增多漕船回空應請仍照向章由南省委員自行催趲地方官會同照料遇有水淺之處該委員添雇人夫酌量挑挖庶幾船戸有所顧忌不致多帶貨物行走可期迅速據東昌府知府李清和具禀前來合無仰懇天恩俯准勅下兩江總督江蘇巡撫轉飭遵辦以利遄行謹附片具陳伏乞聖鑒訓示謹奏奉硃批着該撫咨行劉坤一等轉飭照辦欽此○○太子少保頭品頂戴山東巡撫臣張曜跪奏爲揀員請補要缺知府以裨地方恭摺仰祈聖鑒事竊照曹州府裕彬告病開缺接准部咨係光都十七年二月初八日奉旨應以奉旨後第五日行文按山東照限三十日减半計算應扣至二月二十七日作爲開缺日期所遺曹州府員缺前經奏准改爲題缺例應在外揀員請補查例開應題缺出先儘候補人員題補如候補無人始准揀員升調又道府等項員缺應用候補班時先儘截取記名分發人員如無人仍以各項候補人員請補各等因遵照在案兹查曹州府知府員缺管轄十一州縣地方遼闊政務殷繁與直隸河南江蘇三省毘連素爲盜賊出沒之所民俗强悍非精明强幹爲守兼優之員弗克勝任東省現無記名分發人員例應以各項候補人員請補臣督同藩臬兩司逐加遴選查有現署斯缺之候補知府毓賢現年五十歲係内務府正黄旗滿洲榮貴佐領下監生由雙單月同知遵籌餉例報捐知府分發山西試用復遵例捐離原省改指山東試用光緒五年十一月十二日到省期滿甄别八年桃園大工出力經前撫臣任道鎔保奏奉上諭知府毓賢着歸候補班補用欽此復經期滿甄别堪以繁缺補用十年六月聞訃丁父憂回旗守制服滿起復回東委署曹州府知府於十五年二月二十五日到任查該員整躬率屬講求吏治整頓捕務疾惡最嚴署任兩年民懷吏畏洵屬爲守兼優以之請補曹州府知府實堪勝任與例亦屬相符據布政使福潤署按察使趙國華會詳前來合無仰懇天恩俯念人地相需准以候補知府毓賢補授曹州府知府以資治理實於地方有裨如蒙俞允該員係候補知府請補知府銜缺相當毋庸送部引見亦毋庸聲敘叅罰謹會同河東河道總督臣許振褘合詞恭摺具陳伏乞皇上聖鑒訓示謹奏奉硃批吏部議奏欽此○○張之洞片 
再長江水師　章提督以半年駐下江半年駐上江周歷巡閱歷經奏報在案本年三月十四日長江提臣李成謀行抵湖北巡閱水師營伍考察官兵勤惰與臣面商一切卽於三月十七日由湖北上駛察閱湖南岳州鎭標各營逐一簡校事畢仍沿江東下依次校閱所有提督巡閱上江緣由謹會同長江水師提督臣李成謀附片具陳伏乞聖鑒謹奏奉硃批知道了欽此○○載卓等片再恭查陵寢遇有香燈拜唐阿缺廿例應奏補今慕陵内務府出有香燈拜唐阿一缺奴才等公同揀選得拜唐阿增祿食錢糧七年年二十五歲堪以充補理合附　奏聞謹奏奉硃批知道了欽此 
 
