# 1912 - 191 - 4914156

 

Page 1

 
 
評論（芙）中國敎育制度論一（續） 
[普通敎育問題]  
　　吾國既以推廣簡易初等小學爲敎育普及之先聲富卽以簡易初等小學修業之期爲義務敎育之標準雖在列强義務敎育期限往往在八年以上而吾國獨以五年爲限不知者必以爲失策然以今日人民之心理國家之經濟勢有不得不如是者在日本維新以來義務敎育逐漸加增國民程度稍進一步而義務敎育之年限亦與之加增不然於實行强迫敎育之初即繩以歐美義務敎育之期待數年之後國内普通人民即能與歐美普通人民以智識相埓豈不甚妙無如强迫人民遵守之事必先擇其易於遵守者而强迫之然後可以有效否則有始無終其弊有不勝言者 
　　或曰限義務敎育於五年是誠然矣然對於一般人民其培植子弟之心本不甚堅而力則足以使子弟求學十年五年豈非於彼子弟之敎育前途大有碍乎曰是不然若而人者决不至因義務敎育之期限較短而自棄其子弟蓋爲父兄者莫不樂覩子弟之有年成就子弟而苟聰頴已雖無力亦必求其成才况有力者乎彼聰頴子弟進步必速五年畢業當可轉入他項小學縱不待畢業而轉入他校亦且免不能插班之慮則定義務敎育爲五年於被敎育者之進取無碍也 
　　簡易小學之功課既簡程度亦淺苟有課本雖村學究猶能任敎讀故造就此項之師範易而敎員自不難收師範之造就既易則蒙館私塾卽易改爲學堂由地方酌給月薪而使免收束修必使不能免則减收之如是則學生可以免送束修地方得以監察功課而於敎師亦有益無損推廣簡易小學自當無蒙館先生阻撓之事矣夫余之主張簡易小學不收學費非無故也亦取其利於强迫敎育之實行耳 
　　至論完全初等小學及高等小學之應否添設余謂此種問題祗能就各該地方經濟之如何有志深造之學生多否而爲解决使此項學生之數甚多其勢非另設一學堂不可則雖經濟困難常竭力以籌辦也若夫中學校向於府與直𨽻州之治� 
所必設之倘各地方經濟充裕則中學之設原不必以府州爲限亦得以個人名義而創辦中學邇自民國建立府州之階級取銷各縣各辦中學之議遂起余未嘗不樂聞各縣之有此財力並有此合格之學生但願創議者先爲細察情形幸勿鹵莽從事竊查中學堂每年經費多則萬餘金少亦六七千元此在大縣或易爲力在中縣則已勉强至於小縣則力斷不及彼苟勉强敷衍以逞一時之私見後且將爲全縣敎育之前途害且中學堂之學生非係高等小學之畢業生不可高等小學之學生非係初等小學之畢業生不可試問各中小縣有若干高等及初級小學該各學校之畢業生是否於畢業之後人人皆入高級之學校余恐今日而實行各辦中學之議則各中學校之學生必寥寥無幾也 
　　今日吾國之經濟情形吾人當皆知之豈中央政府獨困難而各地方政府反充裕哉各縣籌欵既難自當以所籌之欵先行推廣小學以冀速逹敎育普及之目的待他年經濟寛裕敎育已有成績然後從事於縣一中學或者且一縣而設有數中學余且爲敎育前途賀矣夫敎育經費捐之於公衆使先辦高級中級之學校而忽乎下級之敎育其不能收敎育之效一弊也不能實行强迫敎育二弊也捐欵者不能同受國民敎育三弊也捐款者縱或不至因此而弛其捐輸之責爲問政府對於若輩其能安心無愧耶 
　　且高等學校之制應否仍舊尙在未定萬一裁撤則中學與高等小學之制亦將略改彼時中學與高等小學之經貫勢必增加經費既增籌措不易不必論其他也即以中學校之敎員而言目前之能勝此任者已屬寥寥收羅既難造就不易借用晋材則不特所費不支抑且眞才難得前車可鑒宜愼爲之由是以觀各縣各設中學校之制斷不能實行於今日然則如之何而可耶曰莫如暫聯絡數縣而合辦一中學校庶幾舊有之中學校可以保存而辦學者可免無謂之艱難己（完） 
要件 
[省制省官制及省議會議員選舉法草案說明書（續）]  
　　以上兩說立於正反對之地位宋易軒輕然而微之各國成例則絕對的集機與絕對的分機皆有所難行試就同一共和國體論之美利堅以各州結合而成故聯邦制度却實行其地方分權乃其缺點内外政務之統一　不如意雖司法制度猶復各地參笈不能劃一致使行人有　宿問攀之苦近來此等現狀早爲深識者所攻舉對於中央之權頗已不主減縮而力主擴張盧斯福所倡新固家主義卽其代表其汲汲於力謀改造者豈無自耶若夫法蘭西則絕對的實行中央集權者也觀其地方團體最高級之縣每歲經費出入尙須特巴黎國會之議决可知地方事事受中央干涉浸至習爲恢賴而人民自治之能力從此益難養成今則不能不患變計蓋有由矣由斯以談集權不可分權不能其將何道之從是則當審國勢民情而各異其經制不可執一而論說者謂集權分權不過此較的程度之差大抵單一國之擁有廣土者不適於自由之治放盧梭論政亦頗致疑於此以中國四千餘萬方里之地交通機關之不完備其制度非近於分權何由得善良之政治不特此也中國自數千年以來實以内外輕重之分爲治亂興衰之兆内重外輕則必爲外族所乘外重内輕則雖失國猶不至淪爲異域宋明覆轍可爲殷鑒近如前淸時代拳匪之變使無東南自保之約則豆剖瓜分久已爲奴爲隸安有今日謀國者苟深思其故當亦憬然有助於中乎顧内外輕重之說亦自有其分際必以不妨害國家之統一爲界而後可以言中制此其辦法謂之有限制的集權或謂之一部分的分權蓋國家之生存與地方之發逹均爲一般國民共同之目的故極端的集權分權實已不成問題在今日任何黨派其人政見苟有代表一黨之資格者對於此項辦法大致無甚懸殊絕不見有何等之反對政府徴求各方面意見以爲中國今日政治上之趨勢必出於此途當茲危急存亡之際祗知以國家爲前提其他皆非所計會既定爲政治方針則地方制度究當於何取法實緊接之問題是亦不易解决之一端也以理論言之行政之組織層級愈多者其政治愈腐敗層級愈少者其政治愈善良然在幅員較大之國則於中央政府與地方自治團體之外恒有一重要之機關介乎其間而爲特别之制度今假定地方團體以一級而直接中央政府全國四千餘萬方里則地方團體如市鄕者爲數當幾何其上更無間接之層級可乎不可又假定地方團體以一級而直接中央政府全國下級地方團體如市鄕者若干萬區則上級地方團體如縣者爲數當幾何其上更無間接之層級可乎不可藉曰我國今日行政之組織就現狀而論尙難以内地之辦法施諸屬土故應以内地爲一種屬土爲一種然内地自改府應州縣一律爲縣當分當合爲數亦不在銜日一千五百餘應州縣以下其不能直接中央政府一也然則於縣之上必設一重要機關位於中央政府與地方團體之聞將改省爲道乎抑去道留省乎二者必居一於此矣改省爲道之說其所主張之理由非盧一省行政之層級過多即慮一省長官之權限過大不知前淸時代地方行政機關由縣而府而道而藩撫府級過分轉多暌隔今由縣而省廢去中間道府等級則此患可除且由縣而省地方官制已不過兩級若由縣而道能方官制亦仍兩級以我國幅員廣闊地方官制既不能取一級制度由縣直接中央則由縣而道與由縣而省從行政層級上著想等是兩級耳是仍省之區域亦無層級過多之弊又前淸時代中央行政與地方行政之權好不淸以一省長官而兼統内務財政軍事外交則權力既雄聲勢自大今軍政等或歸中央管理或由中央派員管理則一省長官之權限與前淸時代督撫之權限大異即仍省之區域亦不至有權限過大之慮其餘種種現由曰係行政之統一曰中央無事可辦曰財政計畫不成立曰政府可不 
 
 
 

Page 2

 
 
負責任無非爲階級過多及權你是大之往解著按之茲制度所主張則中央有中央之權地方有地方之權官無如上稀所缺點夫然而去道留省之說其所主張之理由有不容忽視者矣（宋彩） 
命令 
[七月十八日臨時大總統令]  
　　叅議院議决修正國務院秘書廳官制本大總統按照約法第三十條公布之此令國務院秘書廳官制　第一條國務院秘書廳置職員如左秘書長簡任秘書荐任僉事荐任主事委任　第二條秘書長一人承國務總理之命總理秘書廳事務秘書長有事故時得令首席秘書代理其職務　第三條秘書六人承長官之命分掌左列事務一宣達法令二撰擬及保管機要文書三典守印信　第四條僉事六人承長官之命分掌左列事務一撰擬文書編纂記錄二保管文書圖籍三繙譯文電四校對文稿五收發文書六經管會計七整理庶務第五條主事六人承長官之命輔佐僉事分理前條事務　第六條秘書廳爲繕寫文件及其他庶務得酌用雇員　第七條本制自公布日施行 
　　叅議院議决法制局官制本大總統按照約法第三十條公布之此令 
　　法制局官制　第一條法制局直隸於國務總理其職務如左一承國務總理之命擬訂法律命令案二對於法律命令有應制定廢止或改正者得具案呈報國務總理三審定各部擬訂之法律命令案　第二條法制局置職員如左局長簡任參事存任秘書荐任僉事荐任主事委任　第三條局長一人總理局務監督所屬職員局長有事故時得令首席參事代理其職務　第四條參事八人承局長之命掌擬定及審議法委命令案事務　第五條秘書一人承局長之命掌理機要事務　第六條僉事二人承局長之命掌理文書會計及庶務　第七條主事四人承長官之命輔助僉事分理事務　第八條法制局因事務之必要得設編譯員由局長委任其額數不得逾四人　第九條法制局爲繕寫文件及其他庶務得酌用雇員　第十條本制自公布日施行 
　　參議院議决修正各部官制通則本大總統按照約法第三十條公布之此令 
　　各部官制通則　第一條本通則於其外交内務財政陸軍海軍司法敎育農林工商交通各部適用之　第二條各部總長就主管事務應負其責事務主管不明關涉二部以上者提出於國務會議定其主管　第三條各部總長就主管事務依其職權或特别委任得發部令　第四條各部總長就主管事務對於地方長官得發訓令及指令　第五條各部總長就主管事務於地方長官之命令或其處分認爲違背法令或逾越限權者得停止或撤銷之　第六條各部總長統轄所屬職員簡任官荐任官之進退會同國務總理呈請大總統行之委任官之進退由總長專行之　第七條各部總長有事故時除列席國務會議副署及發部令外得令次長代理其職務　第八條各部設總務廳其職務如左一掌管機要二典守印信三編製統計及報告四記錄職員之進退五纂輯保存並於發各項公文函件六管理本部所管經費並收項收入之預算决算及會計七稽核會計八管理本部所管之官有各物九其他不屬於各司及依各部官制規定屬於總務廳事項之前項所列事務得依各部屬於各司　第九條各部設司分掌部務其分掌事務於各部官制定之　第十條各部總務廳及各司之分科由各部總長定之　第十一條各部置職員如左次長簡任叅事薦任僉事薦任主事委任各部於前項職員外有應置專門技術官及其他特别職員者於各部官制定之各部爲繕寫文件及其他庶務得酌用雇員　第十二條次長一人輔助總長整理部務監督各職員　第十三條參事二人至四人承總長之命掌擬訂及審議法律命令案事務　第十四條各司司長一人承總長之命總理一司事務　第十五條秘書四人承總長之命分掌總務廳事務　第十六條僉事承長官之命分掌總務廳及各司事務　第十七條主事承長官之命助理總務廳及各司事務　第十八條各部僉事員額總務廳及各司均不得逾八人　第十九條各部主事員額於各部官制定之　第十十條本通則自公布日施行 
　　財政總長呈請任命慶琛爲張家口監督甘振雲爲殺虎口監督應照准此令 
[專電]  
　　北京電　今日（十八）袁總統向參議院提出新閣員財政周自齊敎育孫毓筠司法章宗祥工商沈秉堃農林王人文交通胡惟德多由陸總理出席宣布各長歷史准十九日由參議院投票 
　　北京電　今日（十八）陸總理蒞叅議院提交新閣員外交由陸兼任司法章宗祥財政周自齊農林王人文工商沈秉堃敎育孫毓筠交通胡惟德明日票决 
　　按此電係另一訪員所發與前電大致相同 
　　北京電　各員除孫毓筠外約各有四十五票 
　　北京電　統一共和黨以同意國務員爲奇貨同盟會則專主消極共和黨與三黨以外者維持無效恐續提各員全體不能通過數日來無政府狀態危險萬分京中 
輿論痛詆議員亡國羣倡解散之說風波正急同盟會有贊成章宗祥之說共和黨積極運動求一維持之策 
　　北京電　國務員已提交參議院除胡瑛易王人文外餘照前電吳議長欲以投票解决衆大爭執幾至用武卒定十九日投票 
　　北京電　陸總理今日（十八）到參議院說明新任六員之歷史 
　　北京電　參議院内將有大衝突 
　　北京電　陸總理昨至參議院專爲交際演說不涉政事議員大譁對於新國務員本可同意者亦轉而不同意頗有搖動總理之勢袁總統聞之急函參參議院從緩提議冀疏通意見 
　　北京電　袁總統致函叅議院勸請對於六總長均表同意惟未經通過 
　　北京電　參議院接袁總統函以是私信不能取消公文統一共和黨與同盟會力主投票共到九十八人其結果王人文得四十一票章宗祥得三十八票沈秉堃得三十七票胡惟德得三十六票周自齊得三十五票孫毓筠得十一票皆少數不能通過同盟會與統一共和黨拍手大駡陸總理即辭 
　　北京電　袁總統定於念一日招待全體參議員將痛哭流涕告以外面之危狀切求各員漸除黨見共救國危已分單知照聞者感動益憾參議院無已 
　　北京電　外交團聞參議院中黨爭劇烈有意與政府衝突恐生變故東交民巷又下戒嚴令 
　　北京電　陸總理以袁總統誠意挽留允不請假共和黨聞其有退志深恐搖動大局亦急推黨員勸慰 
　　北京電　共和建設討論會邀三黨問維持策同盟會以主張超然總理爲共和黨咎 
　　北京電　共和建設討論會與共和黨合主下院應有蒙藏議員 
　　北京電　各部秘書辭職業已照准每人給川資百元 
　　北京電　國會組織法及敎育官制已由叅議院通過 
　　北京電　贛議員盧士模質問黎副總統何以兼領卾督與叅謀長又欲復活副總統爲上院議長之說冀他人代卾督與參謀長 
　　北京電　交通部　測定全國路線所昨已議定章程交國務院且派有經騐人員羅國瑞陳西林俞人鳳孫嘉樂等爲總理 
　　北京電　袁總統接科布多電庫倫進攻甚急擬派馬隊二百機關炮五十馳往救援 
　　北京電　盛京不認省總監歸簡任 
　　北京電　烏珍病故後步軍統領所轄之兵皆臂纏黑紗 
[特約路透電]  
　　北京電　今日參議院會議到者九十八人正議長因事告假由副議長主席秘書官宣讀袁總統來文請暫緩投票表决所舉之國務員以便將該名單撤回修改各議員羣起辯論此事繼乃投票表决應否從總統之請主張不從者居多數因將所舉之國務員挨名表决周自齊得三十四票章宗祥得三十六票胡惟德得三十二票孫毓筠得十二票王人文得四十二票沈秉堃得三十二票議長乃報告全院袁總統所舉之各國務員全行否認於是參議院乃會議尋常不關緊要之事務聞袁總統已請參議院議員於二十一日會宴顯欲於該院投票表决之前討論參議院否認所舉之故 
　　北京電　袁總統提出國務員今晨全經參議院投票否認致國務總理陸徴祥目下孤立無助知非持久之局已宣言擬卽辭職　參議院此次否認總統提出之國務員其理由有三（一）因同盟會派議員反對混合内閣（二）因他黨議員以黨員入閣數少不能滿意（三）提出國務員内有爲議員個人不贊成者此特其小焉者耳　各黨領袖今日下午開會集議舉定代表晉謁袁總統討論此事聞袁總統現擬力勸各黨消泯意見重行熟商彼所提出之國務員據半官消息如參議院不從其言則將令該院自行組織國務院說者謂參議院黨派甚多互相水火斷難成此惟其效果或將使參議院知組織内閣之難耳　今日參議院投票表决之前議長曾宣讀總統來文請暫延數日再行表决各員不允内有數人大聲謂總統無此權力云 
　　北京電　袁總統諄勸陸徴祥勿辭識一面復力謀促成其新内頟袁總統之意内務趙秉鈞海軍劉冠雄陸軍叚祺瑞均未因唐紹儀退職而受影響惟叅議院之意則顯與此相反云 
　　漢口電　外間謠言謂有人勾結軍隊將圖作亂昨夜漢口華界有軍隊巡邏禁止民人出外各銀行及大商店之銀錢均移入租界英國兵船開利末斯今晨亦派兵登岸旋即回船迄今未見亂事發現武昌近日時足令人杞憂殆因兵餉减輕各軍隊均懐仇恨之故城中現有軍隊常川巡邏近曾查獲五人搜出謀爲不軌之證據已悉正法 
　　漢口電　本月三號俄國租界邊境暴動時有德人名赫士者向衆開槍擊傷華人三名今日在靑島受判監禁六個月之罪並酌給受傷人賠款若干 
　　雲南電　此間當道前命軍隊赴藏援助川師今日已收回前命 
　　雲南府電　昨日此間法人舉行法國革命紀念慶典極爲熱閙　 
　　雲南府電　此間地面近來極爲安謐反對外債之風潮已息 
　　漢城電　韓入謀剌朝鮮總督一案星期二日開訊時被告律師向裁判長請假擬傳集被告証人於星期三日到庭聴審未經許可被告律師謂法庭拒絕此請不啻宣布彼等已據定成見豫行定讞乃聲明擬彈劾裁判官及另行派員開審裁判官乃命退庭至今尙未開審 
[譯電]  
　　北京電　俄日聯盟消息此間大爲注意現信桂太郎公爵之游歷必抱有此種之目的聞星期一日日皇曾召集各大臣討論桂公爵此行與中國關係其議决事務此間尙未得息 
　　北京電　駐京英使將向中政府詰責雲南栽種鶯粟事宜該省近來廣種鶯粟當道置若罔聞甚至謀以雲土運並至越南銷售 
　　北京電　外間所傳銀行家有允修改　欵條件之說實屬不確借欵交涉今仍中止前次銀行團允付之銀尙有二百一十萬兩自陽歷十八號擱至今日　總統政府提川　 
　　北京電　國務院數日前决議聘請倫敦泰晤士報駐京訪員莫理遜博士爲國務院顧問其詳情未經發布大約事尙未妥惟不日可望决定　中政府聘用莫君實因嘉其在京任事已久富有閱歷且對於中國事務時表同情之故 
　　北京電　據雲南消息謂該處有人紐織公司由當道維持議定招集資本洋一百萬圓擬開地栽種鶯粟專銷本省並運銷於越南東京按該省近曾據英國調查中國禁種鴉片成績代表謝立山君報告謂已全停栽種總計農人本年種數約及禁煙前出產五分四之有奇印度政府現已照約减少運華之土而中國乃乘四廣種鶯粟以期運銷越南抵制印土此料印度政府不久必將提出抗議近來浙江及其人數省因違鴉片條約曾經中央政府干涉不知施於滇省能否或有把握云� 
　　栢林電　德國某報載有社論謂中國急實應行改革財政六國銀行團提出之借欵條件實欲維持鞏固中國之信用而不損害其土地之完全各國均向中國掬其輔助之誠意惟受助與否悉聽中國自決各國决不强令受之如中國不願受各國絕大助力以求鞏固其財政則彼須獨負責任云又謂中國如不承認六國銀行團之條件恐必無從獲歀云 
要聞一 
[新國務員之脉絡觀]  
　　自陸總理就職後國務員遲不發表大有珊珊來遲之態度先持胡惟德長交通之說探各黨意見經各黨要求將所出各缺一齊提出而熊總長忽於是時辭職立刻批准是舉實出人意外熊之辭職本早喧傳特不料其如此之驟并不料其批准如此之速此中有無原因不得而知繼經探訪不過取與蔡等同進退蓋既欲去職與蔡等同去實足泯他種之誹語而滿同盟會之意也同盟派國務員於十四日起不到部意極堅决袁總統處於不得不准之勢遂欲將財政司法交通敎育農林工商六部總長并爲一案要求參議院之同意所擬定者財政爲周自齊司法爲爲章宗祥交通爲胡惟德敎育爲孫毓筠農林爲胡瑛工商爲沈秉堃由總統府秘書分往各黨接洽茲將各黨意見分列如下 
　　同盟會因其主持政黨内閣之說既歸失敗故堅執不允其同派之國務員留任并堅執不允其同派之人加入爲國務員十四日下午三黨在銀行學堂開政談會成立會李肇甫先就國務員問題發言并報告黨議要求他黨維持其黨議切勿對於沈胡孫三人投同意之票至其本黨參議員除對於同盟會以外之國務員同意與否自由投票對於沈胡孫三人决一律投不同意之票一面仍須質問沈等是否願就云云宋敎仁繼云唐内閣之應倒毫無 
疑義國務院中腐敗之狀不可言盡唐本非同盟會人亦非眞能發揮同盟會精神之人不過因各種事實上關係不得不入同盟會故唐内閣不能認爲同盟會内閣其中閣員雖同盟會人居多數終不得同爲純粹之政黨内閣種種失敗俱由於此故此次必主張政黨内閣然因時勢之要求不得不出於超然之說本黨亦表同意但本黨黨員不入國務院之宗旨自不可變今袁總統必欲以沈胡孫三人入内閣實無異於強奸他黨如予同意亦不免與袁總統有同樣之舉動實不可謂爲正當且一黨黨議不啻政黨間之國際公法非特本黨應守即他黨亦應守故謹告諸君對於沈胡孫不必予以同意云云晚間又在本部開職員會胡孫亦到經衆詰問是否願爲國務員胡孫俱黨衆宣言不願辭職并將面謁袁總統請其另行委任因此波折恐提出之期不可不稍緩數日 
　　共和黨對於新任國務員問題屢加研究於維持之中略含人才主義初聞袁總統將以胡惟德長交通有一部分人不甚滿意嗣於十四日開討論會知袁總統已允准蔡宋王熊各總長免官并擬定新任各員各有批評大略皆就人才而言非專涉黨派也復有人倡議人才二字尙無邊際眞欲求得愜心貴當者殆爲事實上不可能之事今能得心地無 
 
 
 

Page 3

 
 
他而苟有一節可取者卽不妨贊成然亦可分爲三層甲層在良心上表比較的滿足之意者乙層在良心上勉强可以過去者丙層在良心上實在過不去者凡甲乙兩層俱在應同意之範圍以 
内丙層自應否拒之衆甚以其說爲然再四討論雖未爲正式之表决聞多數人對於周自齊長財政章宗祥長司法異議最少其餘次之惟胡瑛則反對者較多當時有某某等宣言孫胡兩人决難承認意見既非一致定十五日下午繼續開會然觀此亦可見共和黨必理之所在 
　　統一共和黨近來專取調停主義且見借欵决裂中國大局岌岌可危非參議院與政府互相維持必不足以圖存故其黨中重要人物一變其熊熫蓋與總理問題發生時逈不相同其對於此次辭職各總長自無望其再留之理於熊之同時辭職尤滿足蓋統一共和黨與熊感情甚惡也既有此種情節故於新任國務員大有全體同意之勢并極不以同盟會堅持黨議爲然并云如此主張是促中國之必亡聞將於十五下午在財政學堂約集共和黨同盟會協議一切其結果如何尙待續告其所主張實爲第三黨之正當辦法 
　　統觀以上各節就記者之眼光批評之同 
盟會可謂但知有黨不知有國實與大多數人之心理相反循是不變失敗之事必愈多記者向不欲攻擊同盟會然甚爲歷史上有紀念之政黨惜也幹部中非有政治上經騐與手腕者不易挽回一黨有一黨之道德維持黨議固屬黨道德之一種然不惜國家之危險而惟黨議是徇是反乎國家之道德今共和黨與統一共和黨對於新任命之同盟派國務員有維持之意徒欲第二次内閣刻日成立耳而同盟會以維持黨議之故堅不許其就職夫被任爲國務員就否乃個人自由之權須知與黨綱無關之事皆不得以黨議阻人之行動也又聞共和黨與統一共和黨有合勸同盟會勿堅持黨議之說果有此舉而同盟會仍不允蓋必爲衆所不樂天下人必且起責同盟會之不顧國家矣記者深望同盟會之有以自返共和黨與統一共和黨之主張雖不免偏倚於一方面然衡以今日之時勢實亦相宜且其意無非爲國家着想自不能下嚴格之批評 
　　此次任命新國務員因同盟會主張这不正當轉使共和黨與統一共和黨有互相維持之意則此項問題解决不難大約一星期内必可定奪所擬六人中或須另易一二人亦未可知在記者希望則惟願此信到時已經發表蓋惕於今日無政府狀熊語云惡政府勝於無政府閱者當表同情京中自陸總理受職後政界非常冷落近二三日漸有蘇復之象再越二三日必又有一番熱閙俟全體國務員發表後當又有數日之冷落矣 
[大借欵决裂之惡風雲]  
　　熊氏之通函自初九日六國公使晤陸總長提出四項嚴重條件後卽晚熊總長致書銀行團並分送各外報記者函中僅稱願借一千萬磅即暗示不借大欵以表拒絕之意茲將熊氏原函附錄於後敬啓者本總長六月十二日函曾經聲明一面磋商合同一面撥欵項此次因六月二十四日會議以後貴銀行團允電倫敦各資本團商榷一千萬磅借欵迄今兩星期並無回音本國各省需欵孔急屢電請匯欵情形甚迫中央幾無以應本總長曾於昨日在匯豐銀行與貴銀行團會議擬請先墊數百萬之欵接濟各省貴銀行團未允先墊本總長曾面言墊欵無着只得令各省自行設法或由中央另籌他法以救目前之急俟明日即補呈函件等語特此奉布敬乞存察但本國中央政府與貴銀行團交誼素摰本總長深信貴銀行團接到倫敦資本團復信之後尙可爲將來用歀重與貴銀行團磋商一切也 
　　鹽政之著述熊總長以外人疑慮鹽稅擔保之不確實故曾著一鹽政說略歷叙改革辦法及鹽政現狀及其財源之如何確實譯成洋文分贈銀行團各員　 
　　外人之評論英倫泰晤士報近著一論實爲借歀破裂之一要因原論略謂中國現象無統一之望内亂可危財政上無信用叅議院一事不能辦外人何苦投資於此極危之地云云各國大爲所動昨日有外報記者數人皆言外人所信爲中國之危機者略如上述又痛言中國當局者無責任無廉恥謂唐紹儀就職以來服御豪侈國務員概不支薪而車馬衣服錢從何來各署薪水六十元而冶游之客如雲其錢又從何來若中國之財政計畫尤不能令外人見信至鹽政由外人代辦一節以關稅之例論之較中國自辦更爲確實且中國當局歷向銀行告急謂不借　 
歀則變事立至而事實殊不盡然所發表之借欵用途報告殊不可信如云某處付若干某軍付若干何以不指出兵員確數詳細用法比欵如此墊欵亦如此故外人疑其有呑蝕侵挪之弊非以外人爲會計院長及核算員不可現列國雖不以瓜分中國爲利而此次條件不能不力持若以後中國之財政無望大勢恐不能不變片面的監督爲完全共同的監督矣 
　　國務院之會議國務院昨特召集國務總長秘密會議妥籌借欵决裂後善後之策當議除單獨向外國資本家商借巨欵外（聞勾堆氏及的波氏刻正運動此事不遣餘力）並擬舉辦國内公債更一面招工挖礦籌欵開廠煉冶以裕財源惟此事至早須在三年内方可辦到恐有緩不濟急之虞然舍此又無别法故决定於此三年内舉辦公債六次（六個月舉辦一次）並借相當的外債作爲贖公債票之預備金聞此議大總統甚以爲然俟各省都督贊成後卽可交院取决云 
[淸談（萍桴）]  
　　此次共和告成固不得曰非同盟會數年奔走艱難締造之功武漢一聲天下響應而始得有推倒專制共享幸福之一日 
　　今日者乃祗知以黨爲前提而不討及國事之危急亦獨何耶夫豈所謂愛黨之心不如其愛國耶謂余不信請證之昨日叅議院否認袁總統提出之國務員 
　　國之不可一日無政府固也處今日之中國而不能設立純粹政黨内閣亦同盟會所公認也乃陽諾之而陰違之坐使全國陷於無政府之危象果胡爲者　 
　　或曰否認國務員之舉固明明尙有他黨之關係者何獨責一同盟會爲　　 
　　雖然同盟會諸公固吾中國手造共和之先覺也其亦念昔時諸巨子流血之艱瑣尾之苦各犧牲其一部分之權利而以國家大局爲念庶他黨聞之或亦潛移默化以造中國四萬萬人之幸福耳否則爲牛爲馬日以淪胥埃及印度前事不遠異此之中國恐且欲爭而不得矣嗚呼噫嘻 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[副總統之四大問題]  
　　黎副總統以　革之交百事未定人心皇皇不克自振外人更乘機創監督財政之議政府不惟無法維持且悍然虚擠浮數搖惑衆聽以國遂其借債揮霍之本懷致使中外人士咸疑我國已額破產殊屬不成事體故昨特與參議聽提出質問政府四大問題（一）政府擬借之債雖未宣布定數然熱欵之後尙須借欵唐總理蒞院時曾明言之究竟政府借得此欵充何種用途有何種計畫將來償還是否有策償還精算　能否提出（二）南京政府前發行軍需公債一萬萬元今聞多有個人資格挾之以五折四折售與外人者究竟政府對於此項公債是否承認作何處置（三）各地軍政府所發軍用鈔票據熊總長所報告謂有三萬三千餘萬政府對於此項鈔票有収回之意否其辦法如何（四）整理財政應從金融機關入手熊總長前已言之現時銀行制度尙未决定忽有中華銀行監督之任命敢問大總統銀行究採何種制度監督一戮根據何制發生以上四項皆乞詳細電覆以釋羣疑而安人心 
[副總統籌藏六大策]  
　　副總統以西藏屢抗民國命令若不亟爲籌畫殊於民國統一大有妨礙昨特會集各參議籌商擬定對付方法茲特摘錄於下（一）西藏地處邊陲道路崎嶇應用籠絡手叚使喇嘛歸服並勸令解散藏兵（二）令喇嘛速具正式願書恭送中央述明贊同共和之至誠（三）所有藏地統由華兵保護並設駐藏長官管理一切事權（四）達賴祗有傳敎權對於政務上事件不准橫加干涉（五逹賴倘執迷宵悟乃使一般愚氓反抗民國應派宣撫使前任會同駐藏長官向喇嘛問罪（六）某國宜嚴守中立無論將來如何决裂不得接濟軍火暗助戰爭致礙邦交 
　　又副總統昨接袁大總統電開略謂西藏風雲日亟川督率師萬餘前往勦撫深恐兵力不足除已電飭雲南蔡都督前往援助外復意卾軍素稱精強可否揀選一鎭以爲征續備軍等語黎公閱電後封於此事深爲注意當聚集參議多人籌商一切擬舉府内顧問蔣翌武君爲西征司令大約不日即可發表矣 
[鄂省共和黨支部成立會記盛]  
　　鄂省共和黨與民社共和促進會合併之後於本月十四號 
特假省垣抱冰堂開成立大會到者千人來賓與焉首由丁復君報告云政黨之設所以監督政府扶持國家文明各國多藉重之本黨之興亦即以此吾鄂支部係復與李君欽所經始今幸逐漸就緒特請諸君粟舉支部長以專責成而謀進行惟支部長一職責任繁重非卓著勳勞資望允孚者不克當此諸君其注意焉乃公推孫君武爲臨時主席孫君當宜言曰本支部爲民社與各會黨所併合而成人才極一時之盛惟既隸本黨須恪守本黨所標之政獨不可或渝本黨燕友之行爲及言論卽須遵循黨綢做去且鄂省爲民國肇端之區觀瞻所在尤不可寸刻或忽說畢當發給選舉票用不記名投票法選舉部長計投票者四百七十九人而孫君武獨得三百四十三票遵當選爲 
支部長孫君再三辭讓始京席發言策勵黨員并以自鋤次　布留代表梁相年劉民政長代表嚴葆守相繼演說梁君并代　郡督祝詞贛華卸有陳血岑君登台以簡單之詞藏告各黨員如下（一）抱定宗旨性命可犧牲財產可犧牲名譽可犧牲宗旨不可犧牲（二）維持秩序謂政綢崎重國家破壞之餘急贛維持（三）期収實效謂宗旨既定秩序可復秩序果復效益乃收快人快語黨掌聲雷鳴次馮君斗演說云政黨之眞象當以國利民福爲前提民國今日之政黨直藉之以爭權利國利民福云乎哉吾黨政綱重在國家若專購個人主義不以國家爲前提實足以亡中國諸君是吾言否再次爲黃君人杰夏君希眞相繼演說大意在化除黨見注意外交饮助政府孫君武在表同情並引伸其說始搖鈴散會 
[鄂政黨之藥石]  
　　黃禎祥君（即在天津祮閭唐紹儀者）昨由滬電致黎副總統並各團體同志勸解黨爭共文云禎祥自奉副總統命北上次第聯絡各軍將校甚形浹洽私心喜視以爲民團前途統一之局從此日固不圖亟行抵滬各界咸謠傳鄂中不久將有内鬨祥開之且疑且懷五中憂憤不忍緘默鄂軍號稱倡義於淸廷爲禍始於民國共和爲福先以破壞爲天下倡者必思以建設爲天下模範倘不此之國而惟是懷挾小嫌　謀私利操同室之戈起蕭墻之禍其何以對我裂軀毀體殺敝死義諸同胞之毅胞英魂而慰我天下同胞望治若渴之苦心乎祥自濫竽軍界以還無時不敢不以潔已奉公爲念先憂後樂重義輕利頗克自主即如此次囗囗一身而外無長物此事諒爲同志所共睹倘不幸果如謠傳之言則是公等以自私自利爲前提而置天下大局於腦後又豈祥數千里外來勉從諸公之後誓志捐軀以鐵血相搏之始願哉祥肢體雖殘心肝猶在口舌尙存諸君如埃及波蘭我民國則余可無言如其不然務乞先國家而後私人捐小忿而圖大業努力共進莫負初心居者行各竭精誠以報我民國願持此義以交相勸勵人言可畏忠告無多遠道走筆墨與淚和同胞同志幸垂納焉又前四鎭統制鄧玉麟亦由京電共和同盟兩黨支部略謂民國雖立外人見我内閣紛擾黨爭未已秩序敗壞財政生計困難違於極點是以承認延不表示大局生存已緊一髮側聞武漢同志中尙有互相猜忌者故造種種謠言以快私計鄂爲吾國中樞復負首義盛名稍自動搖列强乘𨻶而起國必立亡諸同志素� 
抱愛國熱忱萬望勿受焚惑共維國本幸勿以功魁而轉爲禍首也玉麟素牲愚直敢傾血忱惟冀鑒納 
[甘人愛戴岑西林]  
　　甘肅署都督趙維熙昏謬無能貪戀祿位不惟不能掃除積弊調和漢囘且因被省議會彈劾慫恿軍隊與之爲難以致西北大局危如纍卵甘肅共和實進會與甘肅旅京同鄉會正擬呈請政府撤換適聞袁大總統有任命岑西林爲甘新經略使消息兩會甘检異常欣幸並電省議會徴求意見旋得覆電全體歡迎又旅陜甘人日前電大總統參議院國務院請撤趙督另委威望素著資兼文武者馳赴甘肅等語說者謂岑醵林前在甘肅藩司任兼全省營務處時士民愛戴將卒畏服該電之意即指岑公云 
[昌邑慘殺案紀詳]  
　　山東昌邑風潮已紀本報茲得其當日詳情爰續錄之該邑劣紳梁懷思者與前淸已革外委許姓等向以勾串縣署書差包娼竊賭架唆詞訟爲生活甚至把持錢稱雜稅侵呑以肥己自本邑議參兩會成立後淸理賦稅追出呑没之欵化私爲公并攻詰梁許之不法而加以擠斥因而懷恨甚深造言生事謂自治會將在四城門安設局所抽收人稅并收房屋牲畜等捐贫民易於搖惑戰滋疑懼復暗中結納駐縣防營（共兵八十餘名駐紥距城五里許山下村）實圖煽亂催促逸共和演說會會員於七月一號　縣期演說贛人剪髮梁許及下誠議員夏　魁磈桂五等到會勞聽演說員以若等非官卽紳席先剪髮以爲合邑之倡遂稍用强迫手叚代爲剪去而許革弁一時未能抵拒　哭終夜如喪其元翌晨九句約同梁夏魏等赴城隍廟撞鐘設誓紏集匪黨二百餘人（全係縣署書差）首先緊閉城門佔據電局斷絕交通以次縱火焚燒參議兩會屠殺會員又赴高等小學堂破門而入立將縣視學王君廷俊敎員徐君錫田暨十四齡學童王鳳擠出戀割之令人慘不忍言學約蕭蘭池等闻變赴縣署報告冀速民政長親出彈厭甫入署門同行三四人盡爲匪類所殺許等均騎馬持械狼奔豕突帶領匪黨分路出城又追殺剪髮者若干人并拘囚張民政長於城隍廟先是防營兵隊業已進城並又開槍勦匪只在城頭作壁上觀迨剪髮之士紛紛跳城避難該防兵竟敢指爲匪類有藏入城障中蔗羣者搜而盡殺之有跌晕在地者（係學界張君士一）捉之入城先　刃於腹繼用煤油焚殺之尤屬慘無人理然後又分赴四鄕將剪髮者搜盡殺絕鄕民或爲之戰慄可謂窮兇極惡矣惟敎員沙君（濟寧人）及學界齊元英于恩波等三人跳城時跌傷甚重倖免於難潛行來省聯合曝邑同鄕諸君公懇周都督速派兵隊勦捕已電飭陸軍九協馬統領良馳往勦辦始派登鎭登守繼經要求始得改電九協聞此軍隊已半路折回矣不悉當道諸公何以慰死者之靈於地下也嗚呼 
[趙爾豐屍柩抵靑]  
　　前淸四川總督趙爾豐當川省獨立時爲民軍所殺日前其家人由川扶柩東歸七月十五早五句鐘時由滬乘龍門輪船到靑眷屬僮僕而外尙帶有護兵八名棺柩起岸即扶上靈輿往胡島子叢葬處暫行浮厝是日寄居靑島之前淸顯宦多往奠祭沿途車馬絡繹不絕各處居民圜而觀者以千百計云 
[大總統軫念湘災]  
　　長沙譚都督曾將湘省各屬水災情形電告大總統及副總統昨接國務院復電云奉大總統令冬電悉湘省霪雨爲災長沙益陽湘鄉寳慶醴陵等處多成澤國哀鴻徧野聞之極爲寒心兵旅之後繼以凶年流亡塞途慘不忍覩哀我民生何其荼毒本大總統忝負國民付託之重覩此凋殘景况寢食難安中夜徬徨當此重負務望該都督竭力撫綏以圖安集一而趕緊設半先放急賑藉拯災黎國繫於民民不聊生民將焉托該都督仁聞夙彰必能共體斯意也不禁愴惻望之等因合電達　 
[祁陽仇警毁學之詳情]  
　　湖南祁陽縣尹知事會同警務長及禁烟委員電禀到省云六月擊日據文明市警署長蕭廷皆報稱徑日查獲私販烟土犯管有棠及挑夫四名並土十七包計八百餘兩當邀同議會禁烟分所各員紳公同驗明訊供鄒鍾芹鄒興耿等與同夥販比將該犯並土親率解縣行經文明學校側突有打師鄒昌盛等紏黨數百前進迨截荃見勢兇避入校内盛等率衆聞入搶去贓物搗毀堂室器具並掳去衣服銀錢由床下將荃拖出兇毆幾斃傷巡士八名捉去二名隨後擁至警署所有文件銀物器具等項燒携罄盡拘留所及崗位一併捆毀請究等情飛報前來並據文明學校長王幼安報同前情據此知事開報星馳往驗查訽屬實比於本街拿獲在場兇匪要犯桂石諸子一名復率勇追至石亭子地方起出被捉巡士拿獲殺傷署長擄去馬匹之唐三徠並鄒幼徠二名飭　四縣知事義近往　　查勘本月冬日回署迭據各界會讀聯名要請戰辦一面會置嚴余首犯鄒昌盛及各要犯外擬請將唐三徠桂石瞎子二名先行就地正法以昭炯戒而維治安是否有黨迅速示遵 
[蕪湖李氏財產之珠還]  
　　合肥李伯行世代簪纓富可敵國在蕪湖所置私產幾佔全埠之半去歲民軍光復以李氏係滿淸奴僕卽將該處財產悉數發封充公聞日前黃書霖趙繼椿兩君爲李函致栢都督略謂皖省自光復以來所有查封私人之財產近已發還聞者同聲感激惟蕪湖一隅凡屬李伯行私產尙在保護之列懇祈轉致孫師長品驂將李伯行所有蕪湖私產悉飭發還以重人權而彰公道刻聞柏都督己准如所請飭令孫師長將前封在蕪李伯行名下之私產悉數發還矣 
[朱車長飭查將校攻擊叅議事]  
　　第五軍軍長朱瑞以報載浙軍第二十一團將校謂陳毅賣官　爵及第六師各軍官以陳升充參議提出罪狀十二條公議對待等情特令行第六師查明呈覆其文云查本月十二日漢民日報新聞概内所列浙軍控訐陳參議一條（中略）察閱之下殊深詫異同時並據周師長承菼顧旅長乃斌電稱我都督軍長負全浙之重任爲我軍所仰望必能堅持定見力排浮議無待瑣陳惟承菼等更有陳者吾輩身入軍界恪守紀律尊重命令實爲惟一之天職軍隊以内之事有禀承而無違抗軍隊以外之事有維持而無干涉方不愧軍人本色倘昧大局之安危專逞個人之意氣甚至施鬼喊之会倆冒光復之功勞不惜因一已之私貽全浙之禍搖惑不遂繼以要挾恣意妄行恬不爲怪汚辱我軍譽損失我軍威不惟愧對父老且足敗壞軍紀承菼等爲整肅軍政起見不忍箝默誓與同志互相料正共濟艱難至陳君公俠任事數月舍辛茹苦孤誼苦心自有公論承菼等素所仰佩惟聞屢次陳辭急欲引退我都督軍長以公義相責勉任其難縱局外少數或不免存反對之見亦皆以浮言爲定論因熱忱而昌言其迹似抗其情可原推誠相與久必共諒承菼等以爲不足損我都督軍長之威信且不足爲陳君之累設有一二小人藉端鼓動包藏禍心衆目昭彰豈能掩飾當協力以除此審羣之馬爲全軍一伸公義區區此心天日鑒之是非利害在所不計用布　忱伏乞鑒察不勝待命之至等情似係卽因前事發生查本軍各級將校向皆束身自愛恪守範圍素未當以職務以外或有妄行干涉之端自爲本軍長之所深信矧軍事廳爲都督府附設機關用人行政悉屬都督權限以内之事非本軍所得預聞陳參議升遷問題自有都督主持尤未便稍參未議總之軍人天職祇須碻守軍紀克盡職務即已可告無愧至於全省政務自有主之者負其完全之職任何煩越爼代謀該報所登是否屬實合行令仰該師迅即切實查明究竟該將校等有無前項情事尅日呈復如屬傳載之誤亦應詳細聲叙以憑函致該報更正俾不至有玷本軍之聲譽切切此令 
[紹興民團風潮之結果]  
　　紹興民團局兵因索恩餉致起風潮已誌本報茲悉七月十五日下午總局長徐君傳集前後左右四隊團兵在總局按名散給恩餉每名英洋二十一元獎勵書一頁銀牌一紙内有前夜肇事之兵爲局長所親見者不但不給恩餉且盡行拘入局中至十六號擇其情罪較重者四人在局中槍斃正法四人中一姓方一姓樓（係諸暨人）一姓馮一姓王（王名福生曾充副目其父王芹山前因犯案經局長嚴辦前夜之事局長疑此人意欲報父仇故首發難）其移交防營者僅五十餘人然皆已膽落矣 
[岱山鹽户之招搖]  
　　定海縣屬岱山民人周志剛等設立鹽户組合會以均價平秤爲宗旨疊請都督立案給示未蒙批准茲周志剛等偕同上海某會會員俞某等二人來岱自稱爲孫前總統黃前留守之特派員周志剛等預派民團赴埠歡迎前呵後唱聲威赫灈一面遍發簡章發起人係林少和等十六人贊成人係借孫中山黃克强二君名義七月十三日在高橋天后宮開會無知愚民訛傳爲孫黃二君爭欲一覩爲快紛至沓來持洋五角各買入場劵一紙該山鹽事長王淸甫君以周某等招搖撞騙已於十六日電禀都督嚴行查辦矣 
[寗蘇編制憲兵營之計畫]  
　　江寗都督府前日開參議會會議歸併軍隊事宜案内曾議定將江寗憲兵隊編成一營仍歸成國屏管帶蘇州憲兵本有二隊擬在各營挑選程度較優之兵士一隊併入編爲一營即以司令張昌熙爲管帶均歸江寗憲兵總司令茅迺封節制以資督率議决後本應卽日發表適因司令張昌熙被人控告以致遲遲至今並未正式委任大約須另選他員充任管帶云 
[蘇都督禁止収買裕皖票]  
　　江蘇程都督接准財政部電略稱各國發行紙幣準備之額垂有定規發行數目均有限制又時抽查虚實防杜至爲嚴緊前淸政府任令各官私立銀行自由發行漫不加防遂至供過於需價値日落軍興而後政費浩大官立銀行又復任意濫發在當時羅掘已窮固屬萬不得已然近據各處報告票面價値無不較低如裕皖鈔票一元只値一二角且有多數人在滬寗一帶收買最失民國信用更恐流入外人之手亟應嚴加禁阻等因故已通令各屬出示曉諭一體禁阻矣 
[崑山帮匪之肆劫]  
　　崑山縣屬蓬閬鎭人煙稠密舗户繁盛七月十六號晚四更餘到有大帮匪徒一百數十人駕船十餘號各執器械上鎭明火執仗肆行搶刧聞以赤同春等四家損失最鉅失贜共有一萬餘金並被拒傷店夥數人直至天明始行逸去昨經崑山檢察廳及民政長前往勘明情形飛電都督府請派兵前往嚴拿現軍政司已飭派飛划水師船前往緝捕矣 
[揚軍盼望鄭專使]  
　　揚州第二軍徐軍統寳山以袁大總統所派檢查各省軍隊專使鄭君汝成等已經抵寗指日卽當蒞揚時訓令所屬督飭各隊勤加訓練俾免臨時錯亂目兵服裝尤須整齊如有參差越速飭令換補以期劃一現與鄭同來之韓實體孫鐸芳二君已先於十四日抵揚鄭氏不日亦將繼至惟聞所欠各營陰曆五六兩月份餉薪須俟鄭携欵來揚方可發給故日來軍界中之渴望旌麾者大有延首企踵之熊度云 
[鎭江開築馬路之發軔]  
　　駐鎭十六師參謀官李竟成君籌集鉅欵開闢馬路已記前報茲悉馬路工程業經工程局議定分四段開築第一段一朝陽樓斜對過石牌樓爲起點以曹家坡界棬爲終點第二段以曹家坡界棬爲起點以太平巷墻角爲終點第三段以太平巷墻角爲起點以新西門河西新橋口爲終點第四段以新西門口爲起點以大市口十字街心爲終點業於十六日興工矣 
本埠新聞 
[交渉使力爭土地主權]  
　　七月十一日交涉使致法總領事函　頃據上海民政長吳函據莫市長稱法界電車分司從呂班路展至斜橋接軋擬新築路共約三百丈於六月十三日動工該處並非租界應請阻止等由前來查該處於前淸光緒二十六年間經余滬道允准法公董局由新法界西南角顧家宅起築造馬路接通羅家灣支路以至徐家匯並由白前總領事允定不得干預中國照舊辦理各項事宜各節但此事祗能認爲前淸官員私議通融之案民國爲愼重邦交起見其已行之路仍各相安無異法公董局現欲任意擴張增辦路工實於中國轄地主權多所妨碍本使以爲吳民政長等據請阻止之理由甚爲充足深盼貴總領事主持公理即飭法界電車公司將擬從呂班路展築至斜橋接軋之路工停止至軔睦誼並祈見復爲荷　 
　　七月十九日交涉使復法總領事函　頃接來函備悉法電車公司自羅家灣展至斜橋接軋一節本使前函請飭阻止並無誤會之處前淸余滬道與白領事文件往來全案具在實祗能認作私議通融之辦法至貴領事所謂全歸法國權力所爲之說未經前淸國家與貴國國家訂有正當簽字之契約本使萬難承認也素仰貴領事深明公理祈仍照前函轉飭阻止停工藉洽輿情而紉睦誼　 
[覆訊冒售公債票之疑案]  
　　寓居公共租界山東路同慶公客棧内之温州人張之紀（卽張松年又名張寄卾）因被武昌黎副總統以其冒充所部人員在滬出售湖北公債票電致滬軍政府派員會同總巡捕房包探姜喬喬將張拘解公共公堂判交妥保候電請黎副總統於兩禮拜内派員檢據來滬質証在案昨晨復經 
 
 
 

Page 7

 
 
公廨關讞員會同英康副領事研訊先由原告代表譯員周文錦偕吳寅寅投稱前奉堂訊將被告交保後當即電致湖北茲得黎副總統來電呈請察核（原電云陳英士先生鑒微電悉敝處並未派張之紀南來借欵既經緝獲請就近與會審公堂交涉訊明核辦是所切　）關君閱畢諭張曰爾前堂所供情形還能照供否張答稱可以照供即於懐中取出湖北財政司參議員高元藩之來函及袁大總統派駐鄂省之檢察員即參議部部長張漢來電一併呈案請察並據供稱事之實在請堂上電致卾省詢問張漢自能明白或請函詢虞洽卿君亦可水落石出原告代表周錦文等駁稱張前堂供明係奉黎副總統命令來滬借欵今忽改變且得電復並不認承顯係假冒查張所呈函電均非黎副總統發給應請澈究中西讞員會商之下以張雖無黎副總統正式委任狀惟察核所呈鄂省函電暨條議均載有囑令偕同虞君洽卿赴卾面商字樣是否確實應俟電請黎副總統查明俟復到再核遂判張之紀仍交原保候示 
[滬軍都督府先裁四科]  
　　滬軍都督陳英士君曾經電致北京袁大總統請於前由商會擔保之借欵内撥銀二百萬兩俾將部下解散實行取銷袁總統置之不復故未遣散現擬俟陸軍部所撥之借歀二十萬兩領到後先將訓練籌畫偵探軍事四科即行裁撤以省經費　 
[蘇都督並無推諉]  
　　江蘇都督程雪樓君咨滬軍都督陳英士君文云案准貴都督咨請籌給滬防全軍六月分以後薪餉以固軍心而維大局等因准此查此事前據上海李民政總長來蘇面陳已允勉力担任准咨前因自應照辦惟該軍現行編制及實存人數每月薪餉若干務懇查造詳細淸册咨送敝處核辦相應備文咨復請煩查照 
[挽回利權之一端]  
　　工業建設會會員邵志展等具禀滬軍都督云爲中國製綫公司請准立案給示保護以免侵軋而維實業事竊製綫工業吾國向無工廠如縫衣臘線織物毛綫皆仰給外洋查去年海關進口册毛線一項數達百餘萬臘線行銷亦廣邇來民國成立服製改裝銷路倍增勢所必然伏思此種原料如毛絲如蔴棉均係我國土產外人取之加以微工而成熟貨仍銷我國收利倍蓰以一地大物博毛綫等生產極富之中國無一製造此綫工廠事事仰給外人其利權外溢不堪設想志展等有鑒於此連絡同志本化學的理法極力研究用通州棉紗漂白精練製成臘綫用浙省羊毛配合絲蔴製成毛線其線質與色術均與進口貨無二故行銷以來頗爲社會歡迎查各國工業之發達莫不由政府維持保護始能成立前淸時代對於實業上毫不實力維持每設一事方在經營而步塵爭利者即伺於後繼以侵軋卒至兩敗令人寒心志展等竭力經營在上海組織中國製綫公司集資五萬元先行出貨陸續添本再圖　充除呈商務總會註册外爲此呈請都督俯准立案給示以資保護而昭激勸伏候批示祗遵 
陳都督批示云呈及綫樣六種均悉該員等悉心仿造挽回利權殊堪嘉尙所請立案自應照准並卽給示保護仰各知照 
[蘇都督咨滬都督文爲租界食鑒事]  
　　財政司案呈據蘇五屬引商潘宏昌張恒源張源泰深久福任廷公等呈稱竊於租界採辦圖鑒進口一案及實興竊棧另諭張元豐承辦一案宏昌等以其遠反現狀關係全局均經先後禀陳鈞座暨財政總長鑒政總理松鑒運銷局核辦在案詎昨今兩閱報載滬都督電達節製仿傳宏昌到滬一則曰訊究再則曰與滬商質訊等語不勝駭詫茲謹爲我都督樓陳之上海租界鑒棧向章行運岱鑒於前淸時禀明浙運使有案此次關禀滬都督批准採辦閩竊十萬包不但紊亂舊章顯與大總統備照舊章之命令大相違背况閩省鹽價賤於浙省五六倍人情孰不貪廉若各商相率效尤羣起而購閩鹽則蘇浙餘岱松數十萬之板户生計頓絕必致釀成大禍故採辦閩鹽發端之始上海陳交涉使先電財政部繼由浙鹽政局電復財政部以閩私行銷浙鹽引岸不但浙省數百萬鹽課無着即數十萬板户生計亦將斷絕宏昌等實爲大局計非沾沾一人私言也且宏昌等於蘇松常鎭太五府州屬均有擔負國課重大之責任此次閩鹽竟訂購十萬包之多租界地僅一隅然無此銷數其有意侵灌重課之地不問可知若任令多銷一分之閩鹽卽多蝕一分之正課是宏昌等之大聲疾呼又實爲國家課項計與籌常呈控案件不同至於實興鹽棧本不在滬都督範圍之内今張元豐竟敢朦禀攘奪推而至於蘇松太常鎭各屬亦何地不可攘奪所謂一髮牽而全身動商等與有唇齒之誼何某緘默總之蘇准鹽政既有總理專職而浙商又在蘇浙兩都督範圍之内無論何種事件應由該管官廳直接受理宏昌等以兩案關於國計民生不僅在各商世業况商等爲合法之呈訴非爲無理之攻擊豈能視爲一種訟案以傳訊定斷乎故宏昌實無到案與滬商質訊之理由爲此合詞陳明伏乞轉咨等情據此查張元豐承辦寳興引地一案已經鹽政總理派員赴貴都督府磋商解决其租界辦商購運閩鹽一事亦經電請妥議在案據呈前情除分咨並指令外相應咨請貴都督運與張總理會商解决 
[可惜多活十個月]  
　　前淸卾督瑞澂於去秋該省民軍起義後始則潛匿外國兵輪繼則挾資逃往東洋後又因素有痰厥之症該處醫藥不甚合宜遂即回滬仍居小沙陀住宅内近因舊病復發藥石罔效於前日作古業已棺殮聞當入殮時其最小之愛妾九江人某氏甚爲悲切 
[高行鄉選舉告竣]  
　　浦東高行鄉公所於日前照章選舉議會議員及鄉董鄉佐茲已一律竣事其當選人姓名如下議事會正議長顧昀副議長談壽基議員陳安夫顧乾生朱有恒瞿東侯朱文淵鄭少白唐竹甫王小松楊　怡陳楚翹楊曉峯陸允香鄉董顧質生鄉佐胡小庭 
[女帽業之進步]  
　　昨午一鐘女帽業全體假英大馬路工黨事務所内開該業研究會當由該業領袖周雅卿丁永佑等提議創造西式女帽純用國產此舉於形式上固然改良而利權亦挽回不少並由永大興及同泰和等製就新式女帽樣數只光彩鮮明花樣極時深合社會女同胞之心理該業如此悉心研究想不難日臻發達也 
[製造禮冠之模範]  
　　浙軍政府政事部褚輔成君致滬軍都督函云敝省軍政府參議部來函據稱該部提議滬上新製禮冠甚爲合用囑代函致貴處即假一頂寄杭以便照式製造云云貴處所製禮冠既甚合式敝處當卽照製以示大同應請從速寄下一頂俾得仿製毌任佇盼 
[棉花老壽星得罪都督續紀]  
　　滬軍部都督陳英士君訪聞陸景林（綽號棉花老壽星）在外揚言意圖加害立即發交市政廳管押候辦已紀昨報茲由民政總長興市長等會同商議以陸所發之言原屬毫無根據不足計較惟與治安有礙應着罰助振捐洋二十元以示儆戒業已禀請陳都督允准免究陸即繳呈罰款開釋了案 
[普及法律智識之手續]  
　　滬軍都督照會上海郵政司文云案准民國法律 
學校校董伍廷芳等函稱本校爲圖普及法律智識起見增添校外科發行校外講義每月二册每册印行一千份每月一號及十六號爲發行期發行各埠概從郵遞擬請照會郵政司援印刷品例認爲特别掛號以昭愼重而利交通務乞允准等情准此相應照會貴郵政司請煩查照認爲印刷品掛號遞寄爲荷特此照會 
[潘杏貞一聲救命]  
　　本邑西南鄉閔行鎭某浴堂堂倌王榮甫前日見隣居王張氏赴滬購物王卽乘隙闖入將氏之買女潘杏貞强姦傷及下體該女一聲救命崗警卽聞而進内將王及女一併帶至巡警分防所俄而王張氏由滬回家篤駭昏晕後由隣人救醒扶至分防所聲請究辦巡員以事關風化立派警探將王張氏王榮甫潘杏貞申送上海警務所經司法股員訊問據王張氏供在閔行鎭開設花烟妓院潘杏貞係是領女今日婦人赴申購物詎料隣居王榮甫將女强姦傷及下體今既送案求請重辦潘杏貞供稱被王榮甫强姦痛極呼救幸由巡警救出送案惟已受傷求騐詰之王榮甫供認强姦不諱惟求恩典司法股員以此案屬於刑事本股未便受理飭送上海地方檢察廳即由廰長張君預審一過張君以王張氏買良爲娼干犯法紀着即收押女所王榮甫强姦幼妓受傷實屬淫惡着押看守所至幼女潘杏貞飭送上海醫院騐明醫治一面卽起訴於同級審判廳定於今日特開刑庭審訊核斷 
[籌造華鐵砲彈之成效]  
　　製造局兵工機器研究會各員發明以華產湖北生鐵鑄造七生五口徑之十二磅開花砲彈業已迭誌前報茲於前日午後二時由砲彈廠委員先將已經磨光之砲彈五顆會同各員在西碼頭架以大砲一尊如法試放聞其開花速刀較之英鐵所製之彈尤爲完善云 
[輪船激翻泥船之疑問]  
　　婁琴公司江通小輪於陰曆五月二十八日午後在太倉北門被各鄉人攔住指稱該輪在西門外魚壟之西激翻泥船溺斃鄉人一名當經該處董事向司法署聲訴原委因是日該董亦乘江通路過該處確見並無泥船既而江通駛抵太倉北門時已有某鄉人在該處碼頭守候旋據該鄉人云及曾與溺斃之鄉人同時下水曾託北門門兵士挽住江通内有搭客浮橋人陸警士閔筠菴等問該鄉人沉溺泥船之輪船是何顏色云是綠色有拖船一艘各搭客與該鄉人云此船係黃色並無拖船江通遂即開駛至二十九日又有鄉人羣聚北門婁琴碼頭將該輪舵工攢毆並擊毁江通船器具該舵工亦即瑣去送押司法署現其家屬特請該處紳士張陸二君未滬具禀民政總長要求伸雪李總長以人命至重應先查明方知底蘊業已飭知該邑檢察長先傳司法警察陶子安到案盤問因其當日亦乘該輪可以作證也 
[宣布劉德生罪狀]  
　　閘北光復軍馬隊二連兵士劉德生因圖謀不法 
訊實槍斃已誌前報茲將司令部宣佈之罪狀錄下一串同逃兵官振山黃國瑞等多名在外聯合希圖搶刼一妄出字條遞交步兵陳長福冀圖　引幾店大禍　一隱匿秘密處糾黨妄爲陰謀不軋　一供詞狡賴任意誣攀希劉减昇居心叵測 
[不吸捲煙進行會紀事]  
　　朱家角爲濱海之一大鋪以交通利便故風俗之奢侈亦盛卽以捲烟一項論每年消耗在數千元以上地方士商早引爲大憂現由陳源泉周振初柴實欽成顧榮張光錫諸君决議從勸戒捲烟者手業與本部接洽組織朱家角支部以廣勸導 
　　太倉劉河自警務所阻設不吸捲烟支部以來入會之人異常踴距凡愛惜名譽之人咸以吸香烟雪茄爲至醜極辱之事並聞該會組織至爲完美各職員均多方　勸並乘此暑假期内結集實講期分赴四鄉勸戒 
[守衛兵應盡責任]  
　　滬防福字必劉司令諭各隊守衛兵云查營制設立守衛兵士凡有外來人等入營毋得聽其擅入必須嚴行查問尋覓何人有何事故所以防匪類冒入致生事端有壞營制此後仰各隊守衛弁兵遵照遇有外來人等入營必須索看名片問以因何事故尋訪何人傳知號房帶領不得聽其自由擅行人營以杜奸宄面肅營規如弁兵守衛倘或因循並不任其查察定于未便 
[黃師長安揰新兵]  
　　鬱軍二十三師師長黃麝白君曾經招募浙江台州餘姚一帶壯士組織成軍嗣因共和成立停止招兵故該師兵額尙少十分之三現黃君已任江蘇都督府參謀總長不能兼顧擬卽呈請程都督將該師編入陸軍混成第三旅另行委員接任以重軍政 
[廣告與呈詞之盾矛]  
　　鍎陸氏至地方審判廳呈明前遞離婚狀及後登告白之原委昨由民庭發出批示如下　狀悉此案前據該氏具禀批示之後發見該氏所登告白聲稱離婚之說氏夫在家一時氣憤偶出此言氏卽絕意反對呈訴各節并未與聞萬難承認等語即經飭令呈復茲據狀稱夫婦爭執之時曾有離婚之言因未得親族同意當經向巢律師撤銷距知爲書記悞呈等語由前之言似該氏全無是言而代理律師徑以氏名遞呈由後之言是該氏亦有此語而續經取銷爲律師書記悞呈前後言詞已極矛盾以結髮夫婦之陳異爲目的向代表國家之法院爲請求此何等事而可以冒昧荒唐互相推諉乎核閱前呈狀詞確有該代理律師巢堃署名簽押詎能指爲書記之悞况事前未得同意事後並不申明使認爲該氏本意則意圖處分罹僞計之刑章使出於律師行爲則逾越範圍背代理之原則若不澈底　究必使人民對於法院之訴狀及法院對於人民之命令胥失信用難收效果究竟當時該氏是否委任巢律師遞狀何日將委任撤銷因何廣告與呈復之訴狀兩種意思表字自相矛盾仰該氏暨該代理律師刻日明白呈復以憑核辦此批 
[關於純泰莊理賑辦法之批詞]  
　　丁榕林行規兩律師爲純泰莊案請求續定理帳昨由地方審判廳民庭批云來狀及所呈理帳辦法九條均悉第一條請委派劉季康爲收帳人一節查追收欠項既向官廳起訴應由官廳派吏督收方爲正辦惟果有熟悉情形之人爲之先導亦足資補助應准派劉季康爲帮同收帳人隨同本廳承發吏催收以期事寳上之便利第二條請認定純泰莊原址爲理帳事務所一節查本廳前次決定查帳辦法查帳場所設在本廳現在著手查帳已逾半月事實上并無不便所請應毌庸議第三條收受純泰莊進歀由　 
唐權生劉季康擊出收條署名蓋印一節查債務會呈繳欵項向由本顧典簿所發給取條唐權生只有帮同理帳之責劉季康只有帮同收帳之權令其出具收條殊爲不合應毌庸議第四條准唐權生劉季康刻用觀記五節查純泰查帳辦法既由本廳設立查帳所遇有對外事件可向受命推事聲請核辦毌庸另立收帳處名目致滋紛雜第五條請准將收入之欵按日由唐權生劉季康存備景福號如逾越一千兩以上者由純泰債權代表提存上海各銀行一節查欠欵既由本廳督收所有收到之欵應暫由本應發交妥實銀行保管以昭愼重而便匀攤第六條請將南商會保存之欵項契單票據及一切物件咨行商會移交理帳處管理一節應准照辦第七條請將純泰莊所經收之房租花利准歸理帳處收領一節查所請設立理帳處既未准設立所有收利一節仍由本應辦理第八條請於收集欠欵租金時給以相當印諭一節查此條自應照辦已於第三條内明晰批及第九條請將純泰賬册簿據准由嚴雲號受看管之責一節查此次查帳場所既設定於本廳所有簿據賬册應由本應保管毌庸另行變更以上各節仰卽知照併遵先今辦法　　 
[公意歟私意歟]  
　　君軍都督致駐煙滬軍各營長各司令電云烟台滬軍營長劉少坤白寶瑛武銘燕書春張宗福劉克後徐育才趙以寛何晏李東平張宗漢等呈悉該公呈既由各營長列名何以未蓋各營關防其中是否出於公意殊不可辦况該案已羅陸軍者　　　辦自能得其　報如帮飭部核以一事權 
[軍人稍安毌躁]  
　　滬軍都督墮英士君以各軍營官佐兵士六月分薪餉迄未核放殊多爲難曾迭次禀請墮軍都設法籌撥業奉部中允准於借欵項下提擬銀二十萬兩曾令鄭汝誠來滬簽字承領大約日内卽可抵滬惟陳都督尙恐各營官佐兵士盼望迫切故於前日函致滬防全軍李統領請即轉告以慰衆望昨李統領已轉令知照矣 
[造報砲船駐紥地點]  
　　蘇州軍政司因須調查滬防水陸各營及砲隊等營營制餉章以及各軍隊駐紥地點是以咨請滬防全軍李統領查造表册送司核辦辦經李統領分令各營查造在案茲經滬防水師第八營營長王楚雄查得所屬水師各砲船所駐地點均在江南製造局範围之内蓋以製造局藥庫及子彈槍械等棧皆係軍需重要之地爰令各師船分别保護設或奉有命令抽罰他處防堵事畢之後仍須調回原駐地點專以保護製造局爲要旨業將各師駐防地點造具表册送請李統領轉報矣 
[製造局整頓消防事宜]  
　　製造局李總理以該局各廠均係軍械重要之地消防事宜亟應考求業於前日飭令該局警務長吳君督飭各巡七速將消防器具竭力整理務於每月十八號着各巡士在西砲台試練一次以防不測 
[謝贈]  
　　昨承席秉生君惠贈自製衛生矣藥水一簡此水純用華產藥料製成氣味甚淸有辟職除疫之能力誠夏令必需之妙品也書此以誌謝悃 
瑣聞 
[城内]  
　　逆子宜懲○徐燦章昨至上海地方檢察廳禀稱家住老北門内王警馬弄生有一子名福桃邇來不思謀生甘入下流今日胆敢恃蠻違忤呈請提究等情廳長張君立命司法巡警押同徐燦章前往拘拿來案候訊核辦 
[南市]  
　　市政廳批示○民婦楊周氏禀批禀及另單均悉該公益小日報館前禀加意改良另設號衣業經准予備案茲復據禀稱號衣用仁義禮智信乾元亨利貞福祿壽十三字爲記式以杜假冐等情應仍備案毌庸給示至倘有假冐准其扭禀一節應由該報館呈請警務長核示　胡嘉祥禀批禀悉佔出界石現已收進其竹笆界址已有二十餘年願於將來規劃路線時任從指示搬進應准備案可也 
　　何　遇盜○錦泰義等洋貨號三家於去冬曾托紹興帮百官船户陳文惠寄帶大小布疋三件値銀二百餘兩送交吳江縣之同里羅墟等處刻因該三號連接回信貨未收到向之追究陳文惠託稱中途遇盜被刦既而調查該貨實被陳揑盜呑没是以控由陳裁判提訊資令將貨欵照數賠償　 
[閘北]  
　　調差續紀○昨報紀警員調差一則茲又詳細查得行政科任起　調升總務長遺缺以六區區員吳克俊升補所遺六區一差以司法科第一課員倪炎補充又五區區員顏玉琛調充水巡區以九區區員腿紥煊調赴五區司法科錐事顏覲侯調充一區巡官統俟警務長令到卽行分别到差視事 
　　抵單不贖○沈渭卿前日至裁判所控稱黃再春前將田單托向泰記號抵銀一千四百兩延不取贖已被控於公共公廨請爲傳黃究追當經孫所長將黃傳案質訊一過判令交保候再訊核 
　　又獲一人○尹再生控同居婦人吳俞氏等與蟻媒葛春生誘拐其妻蔡氏價賣與白　港地方奉判葛與俞氏分别押候訊辦在案昨由警探續獲葛之同黨陳阿美禀奉孫所長着卽押交蔡氏到案訊核 
　　索還包車○方瑞文前日扭王鴻儒至一區控稱前被王等局屬洋三十六元已交二十二元今又扣留包車勒贖請爲訊究當由一區解送警務公所轉送裁判所當經孫所長提訊各執一詞以方居租界飭王將車交還令赴公廨控告 
[英租界]  
　　寄養小孩○公共公廨留養迷途候認之男女小孩日益衆多 
茲因天氣甚熱無人治理經關讞員察悉以濟良所房屋寛敝且服役人多擬暫行留養該所以便隨時送案繪領業已商准領事團於昨日飭令官媒將周松法王阿甫楊海帆蔣和生當生元文查陳桂陳千瞿小三子高小三子大丫頭小丫頭王桂英許月珍陳錫生大麻子朱虎毛巧英等男女小孩十九名一併帶案判改留濟良所候核 
　　分明說謊○粤人陳啓英身帶槍彈行經楊樹浦被包探拘住解送公　　撞　稱係南洋公學内之周　蘇所寄判押候函詢該學堂復到再核在案茲據該學堂復稱並無周阿蘇其人故昨日又由捕房將陳解案復訊判押一月鎗彈充公 
　　男孩迷路○男孩胡洪田在蘇州路徘徊　哭由捕帶入捕房昨送公堂請示據供年十五歲江蘇人餘語不淸中西官察其有病判送醫院醫治候愈再核　 
　　同入西牢○流氓陳阿福因在途攫取羅瑞與之草帽由探查獲昨解公堂訊實判押西牢半年又過犯朱杏實復入租界昨亦由探解案訊明判押西牢九月期滿均逐出租界 
　　藉端嚇詐○淸江人李田富之姪女李氏於本年舊曆三月初十日由陸德奎單志仁李邢氏爲媒得洋一百元嫁與虹口嘉興路附近老朱家宅鄉人金榮榮爲妻詎成婚祗十七天氏即逃逸茲李用富串同王德標冒充新署公差於前日邀同原媒至金家内嚇詐由金報告捕房於昨日派探將各人一併拘解公堂經王襄讞曾同英翰副領事訊悉前情判王德標押四月李邢氏開釋李與陸單兩媒証均交妥保限一月　文原告之妻到案候核否則合賠洋一百元償還原告損失 
　　索債不易○已閉萬泰錢莊經理厲兩洲因已閉大隆磚灰行主張建堂不理結欠往來及押欵共計四千五百餘兩迭次控泰公廨訊追並飭原告查明被告有無家產禀候封抵在案嗣由原告查得被告有坐落新閘卡德路之房產禀請查封去後因據捕房查明此項房產早經抵押與談同興名下未便封抵别項欠欵故於前晚由廨復訊判張還押仍着覔具人銀妥保出外赶緊理處並飭原告再行調查被告有無别項家產禀候發封抵償　 
　　無可抵賴○小茶館主江北人唐三之妻王氏因同鄉婦人洪李氏不還借洋一百三十八元投控公廨迭奉傳訊不認判候捕傳中証訊核在案前晚由廨將中証羅金寳稱案訊供屬實被告猶堅不承認訴襄讞以中証確鑿未使再容狡辯判李氏仍交原保從寛折還原告洋一百元限十個月拔淸 
　　控告不實○蔡月卿被陸雲洲控告虧欠料價洋一百二十八元迭次由廨訊供各執判原告呈出証據再核否則將案註銷前晚由廨復訊據値堂巡捕禀稱原告於昨今兩日連次往傳不到應請核示聶君以原告臨訊不到顯見年控不實遂判將案註銷蔡因另案仍飭還押 
　　銅匠有子○北山西一千四百八十六號門牌銅匠店主陳玉堂因私製銅造銀元機器出售由探拘解公堂訊知陳於前淸光緒二十八年間亦犯私錛銅元案卽判陳押西牢二年在案茲因在押患病除由其子陳淸瑞具禀求保外昨延愷第士律師投廨聲稱被告在押病劇現共子情愿代父收押請爲照准否則准予交保醫治王襄讞商之英翰副領事諭候派西醫前往騐明病情於下禮拜三再核 
[美租界]  
　　烟賭齊備○何瑞生在武昌路五百七十一號私設總會誘人賭博並售賣燈吸昨被中西包探查悉禀報捕房請由公堂傳案究辦 
　　夫也不良○陳樂意住居新狄思威路前晚不知何故持菜刀砍傷其妻某氏由同居報告捕房飭探往查陳已遠颶將氏車送 
仁濟醫館療治 
　　寓客猝斃○有混名小鬼阿雙之吳阿松住宿元芳路吳胡氏所開之小客棧内前日忽惠急痧斃命昨由屍屬投報捕房備棺收殮 
　　毫無証據○昨有美水手報告捕房云前晚住宿斐倫路粤妓羅阿風處失竊鈔票捕頭訽無証據斥退不理 
[法租界]  
　　秘密賣烟○某剃頭店樓上之房客王協記近因私售洋煙客人燈吸爲華捕頭潘七寳查見即將烟具一併送廨經中西讞員訊實判罰洋十元充公 
　　女孩可憐○女悷吳桂發自幼流落江北近被人拐至滬上在途失散由捕撞見送廨請核判送善堂留養 
　　勿再延宕○沈竹芹前控竹匠店主蔡桂山虧欠竹貨洋一百八十元由公堂判令每月拔還洋三十元嗣因抗延不理復被控追傳究判交保先還三四兩月應拔洋六十元毌再延宕 
　　賭博受罰○實裕生王阿榮家聚賭抽頭已誌昨報昨經捕房將王解廨訊據供稱實是各劉戚偶然消遣不敢抽頭聶讞員判罰洋二十元充公 
來函 
[滬西商團洋布商團來函]  
　　日報公會執事諸君大鑒謹啓者頃閱今日各報載有西門外某商團會長陸某混名棉花老壽星因汚蔑都督拘送市政應看管等情查西門外商團祗有滬西商團與洋布商團並無有陸某會長聞陸某係城内某救火會會員想係傳聞之誤應請貴公會轉達各報社卽日更正以全名譽是爲至時卽類歸安　滬西問團洋布商團謹啓 
　　 
 
 

Page 8

 
 
   
 
 

Page 9

 
 
自由談 
游戲文章 
[前淸逃督端徴昨日卒於滬寓戲擬廢帝諭旨以弟之] [  鈍根]  
　　六月初六日宗人府奉上諭前源廣總督端徴庸懦軟弱昏邁糊塗由騙子簡放外任歷官九江道上海道江西按察使江蘇按察使江蘇布政使江蘇巡撫升任湖廣總督宣力有年忠心誤國去年革命軍起義該督深識機宜縋城逃避卒使民國成立五族共和溯本追源莫非端徴之功前以淫慾過度疊告病假曾經賞給人葠百斤鴉片烟千兩以資調攝方期長享縋齡深資倚畀茲聞溘逝悼惜殊深著加恩賞給陀羅經被賜祭一壇派失風貝子載振帶領窮昏侍衛十員即日前往奠釀照總督例賜䘏房内一切老婆悉予開釋伊子一品蔭生國畢著以花柳部郎中試用並賜淸和坊騎馬用示篤念藎臣之至意欽此 
[新孟子] [  冰筆]  
　　都督曰有不虞之譽有求全之毁記者曰人之有是言也不平耳矣氷　曰人之患在好掩已過 
　　都督聽上海之政以其汽車載妓於租界 
冰益曰闊而不知爲政 
　　歲十一月金屋成十二月戲玉人民乃疾苦也君子病其政行避位可也何以遲遲而行之放執政者每人而戀之位亦不足矣 
[瞎話一篇] [  愛]  
　　有某瞎子者雙眼微瞎瞎摸瞎摸尋不着瞎東家乃在家開設一所瞎子店終日瞎三話四瞎七搭八自有一班心瞎眼不瞎之婦女與他瞎經三官經有時瞎貓瞎老蟲被瞎子瞎敲竹楯者皆平日相信瞎子之人也瞎子多了錢也想瞎用見了瞎朋友同去瞎打茶圍瞎嗅瞎摸瞎胡調瞎講三千瞎吹牛皮瞎拍馬屁剛剛遇着瞎嫖大王欲請他做瞎軍假瞎子就瞎起勁瞎攫架子瞎稱老爺其實别人同他瞎話瞎子瞎上擋而已同業瞎子以爲彼非眞瞎子今竟　瞎子行業大行瞎運不能不整頓瞎子行規遂合羣在其店中瞎閙一場瞎咒瞎駡瞎毆瞎打瞎子打老婆羣誤爲瞎捉姦瞎子氣憤已極欲想瞎吃官司瞎尋短見噫世上自有瞎子即有瞎事你看瞎子自已尙且管不得豈能瞎管他人事乎奉勸世人一生不觀近瞎子自可免淘瞎氣耳 
海外奇談 
[腹内奇響] [  頌斌譯]  
　　俄羅斯西伯利亞西部多木斯克府醫院近有一英婦至院就醫此婦年僅二十五歲而忽櫻奇異之疾每餐食麵包等物後則腹内即作唧唧之聲有如鼠閙如飲牛乳咖啡等物後則腹内又作　蔡之音儼如鼓聲且聲音宏亮遠聞户外行人之過院門者幾疑爲院内之樂聲而不知爲病人之腹疾也必歷一刻餘鐘腹中食物盡行消化後其聲始止聞者莫不詫爲奇事即院中醫生亦莫知其爲何病現請德國醫學博士利笛爾君到院診治聞須施以破腹手術云 
尊聞閣詞選 
[髯雲鬆令] [  紅豆相思舘主]  
　　髯雲鬆眉未掃睡起佳人惻惻生煩惱若問綠何歡意少不聖駕鴦但羡雙脩好迟生香懷夢草夢短更長怕聽荒鷄叫待到　　天又瞎如此心惜恐惹紅顏老 
[百字令]  
　　問年四五正苗條碧玉芳委楚楚豆蔲含香　未吐不許蜂延蝶 
[俗語畫說鬼話]  
　　　顧月長圓讀花長好惟有關情我一枝　　墮紅知在何處應念好事多磨良緣美眷偏惹蕊花妒一縷柔腸魂欲斷淸淚背人偷注怨織眉稍悉堆眼角悔煞當年錯飄梅期誤萬千心事誰訴 
[摸魚兒]  
　　憶年時停針倦　夜深時傍嬌腕比肩問字優香久未語先含腼膜波乍轉忽媚歷微噍道我何曾慣明知分淺况願與心蓮情爲禮制徒把奈何喚思量　祗怨三生緣欠人問恨事何限六州已鑄今生錯一見一回腸斷心已懶念頒白蕭郎敢作鞭蓉伴頻催史箭且撩斷游絲划除綺障淸夢翕然遠 
[臺城路]  
　　監情綺熊撩人世芳心欲吐還止最好脛舉有時淺笑總覺宜酌宜喜紅絲未弊算眞個銷魂談何容易隔座芙蓉挨身潛撫髯箋膩蓬山非同萬里奈盈盈一脈弱水誰濟維有良宵難圓好夢嘗遇相思滋味卿如有意待玉杵　來良緣會際擣盡元霜終須酬素志 
[獨酌謠] [  愼餘居士]  
　　不飲廉泉飲貪泉世俗好惡多倒顧吾　獨淸不辭醉頭街合碧酒中仙君不見杜甫自稱老耽酒結交詩友亦酒友李白長安眠酒家天子呼來命不受濁世交遊勞利多違親寫爲柳下和道寡不作懇山操但願有酒無斧柯 
澄廬筆記 
[筆樓影事] [  瘦蝶]  
　　泉唐陳太常蝶仙擅時文訓汕尤精音律著有一粟園微書數十種驚才絕艷海内稱之乘髯時與隣女九香樓）即等樓乃女所居樓名也）兩小無猜互相敬愛其母亦頗屬意而未啓齒會女遷居他去乃聘定朱氏女焉迨光緒甲午女返浙移居對門復相過從花底調琴燈前鬥韻日以詩文絲竹爲閨中淸課深情續福羣艷羡不置顧女素性矜嚴蝶仙不敢以遊飼進竊盟鯨誓心印而已著九香樓紀事詩百八十首香艷纒綿人比之爲次回後身其母偵知之亦深受女將得問而迎之歸適女爲人所播弄險致破家而仇離復相踵尋竟致不解癸卯冬十月女以避地討束裝將行招蝶仙訣别一燈熒然對泣終夜詰旦舉宅皆行矣蝶仙作祭樓泣别　誌感且以徴詩久之漸偵知女　庽吳淞蝶仙即往啔爲閽人所阻不獲覩面歸後寄書數十函均不得復大失所望乙已四月女忽如去風之來歸相見之頃悲喜交集復繪榮樓聚影　徴題二鬥海内外題者甚衆余亦與焉其題泣别閩閣寄貿陂塘云漬羅衫啼珠紅濺新痕搵得如許分飛頃刻天涯遠腸斷樓頭雲　愁萬絲怨風泊彎飄相對添悽楚離懐離赋願疏乞天公情央月老重爲訂鴛譜銀缸畔淚眼盈盈厮覷心頭密語難數蘭因絮果成虚幻隕涕同呼負負蓮心苦空腹得綠楊深　鵑啼雨香盟塵士問千里相違兩情默印堪慰别愁否題聚影　原調原蘭云懐　　文　病　意川人在何許謝天特賜歡重見時正櫻桃埀楨紛怨緒儘互剖幽哀笑蠲悽楚懊儂休赋好握手温存投懐　綣月底正簫譜檢點着羅帕靑衫共覷淚痕碗盡無數摶沙聚散由前定肯把香盟孤負同甘苦願此後雙棲長避盲風雨幽居鄕土想臘罷銀筝解將玉珮舊夢可圖否按二關題者以平梁李可亭爲最前後各作上下平韵七律三十首海思雲愁玉窽錦瑟不是過也 
心直口快 
[四戒歌仿道情調] [  浙西桂香室主]  
　　勸同胞切莫嫖最勢利是龜搗目中祗認錢和鈔幾塲麻雀雙檯酒男女相帮下脚叨線頭牢結恩相好爛汚婊子人人愛吃醋爭風發盡標佳名贏得荷花少怕只怕楊梅染毒自作孽枉被人嘲（戒嫖） 
　　膏梁子厄運交愛賭博產業消攤場排 
九必尤好閒來結伴叉麻雀十次看牌輸九遭傷財勞命添煩惱囊空身倦歸家裏獅吼河東慣撒嬌欲尋短見眞難了猛回頭補牢未晚金不換殷鑒非遙（戒賭） 
　　吃洋烟學時髦陳公板是淸膏臥吹簫管眞皮燥一朝上癮難抛却强半精神暗裏消糾纒百病醫無效親月酬應諸般懶深夜安羅四　　起　遇午時　報爲强種嚴申禁令戒之哉莫犯利　（戒烟） 
 
藥誰知曉十分過量贪杯飲嘔吐連番胃失調釀成隔症防雖療狂言醉後常　突親戚傷情友絕交個中悞事人多少不及亂古人垂戒逢盛餞留量爲商（戒酒） 
　　民國肇興黨人林立曰同盟會曰共和黨曰統一黨此黨中之最有勎力者互以權利爲竸爭互執意氣以用事百姓之利害不之屬國家之成敗不之問嗚呼傷哉爭之不勝竟欲鼓吹無政府夫諸君固以國利民福爲前提者而今若是眞不可解 
　　鴉片流毒中國已數十載而際此禁令森嚴時代犯者尙不可勝數其已吸之而未戒者或因疾病之連總或因身體之虚嗣此猶略爲可原若彼一般新染烟毒者豈共天性眞甘爲奴隸而不甘爲上流科抑濟淸之習慣使然耶興不可解 
　　滬江爲淫風最盛之區有女同行顏如舜英此固人生一大快事姑弗之諭而一般刁狡婦人無鹽女妇人尙奉之若天仙同赴海上效少川之樂事以道旅作舞台甚或骨肉成家師生爲偶其有壞風俗人心者匪鮮吾不知有地方之責者何不一思及之眞不可解 
　　吾天天愛閱自由錟興不可解[  病俠]  
小說 
[短篇小說捕蝦談] [  炳譯]  
　　時當盛暑夕陽西下甲乙二童浴於海濱忽談及捕蝦之戲俱欣欣然有喜色甲曰海中有大蝦焉我等曷試釣之乙曰善次日各執釣竿往洛既竟乃垂釣距閱多時釣不爲動二兒大掃興甲將作歸計乙曰曷少待蝦閩不得亦可閒談旦海邊乘凉未始非樂因語甲曰余今日雖未得蝦然　者　見之且食之矣憶一日姑母召吾至其家桌上倦紅蝦一盆余　其味而美之是以今日復思得此物也甲笑曰蝦衣紅乎爾見之余固未皆阴之乙曰然則蝦衣非紅其何色耶甲曰蝦色爲靑余前於漁夫携得時見之乙曰子固當享許蝦之口福矣余實像惟恐閙之所是非蝦　誤　爲蝦乃有此色甲曰余决謂蝦仁靑爾其悞矣二人爭執不下篾至于鬥適有老者過其地共訟之老者笑曰二子之言皆是然亦患大蝦本衣靑者則變紅二子僅知其一不知其二遂致　不相下然嗣後出言自當謹愼否則有傷感情也甲乙乃大悟和好如初 
　　炳曰世之拘執不化者其此二童之見乎 
文字因緣 
[高陽台寄懷瘦蝶鏡笙公仍用原韵] [  開洋]  
　　榴火飛紅蓮波蕩綠更番好景迎眸多少詞人一齊都上江樓靑山六代惟尊酒樂陶陶千古朋條恊嬉游坐石　棋芳草乘　錢光蝶影遙相吸（二君神交故曰光影相吸）有詞人唐子（孫公姓唐）排遣淸愁細敕天涯猶償幾輩名流　邊更有漁郎在小名兒壇社曾收故遲留聊寄傾懐漫說同舟 
[高陽台四疊韵再答鏡笙詞人以劉改之體代柬] [  悽公]  
　　何幸窮塗斯文氣誼投瓊喜拭枯哞甚日相逢高軒下過危樓從今夢穀勞心繫是知音定結同僞覔交游如此風塵竟識騏翩故人大半晨星落得憐才慰藉走復何愁字字行行淸詞料出名流君身自是多仙骨續尊前大集宜收且勾留佳日春秋李郭憑舟 
[遣愁兩闋寄酬瘦蝶] [  天民]  
　　半榻茶烟一囊詩酒到處豁騐眸越水吳山憔悴爲靑樓那墴往事江州訴最儘心鏡裏鴛儘溯　遊北里啼鶯南浦閖　頻年奔走滄桑感道靑衫蓓恨雲　新愁開煞吳儂一般名士風流近來筆畢生涯拙　文章敝錢中收足勾留天空地闊野渡僅舟 
 
 
 

Page 10

 
 
   
 
