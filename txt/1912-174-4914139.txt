# 1912 - 174 - 4914139

 

Page 1

 
 
評論 
[論新民國之政弊（東吳）]  
　　未起義之先人人以爲革命云者不過種族革命耳義旗一舉湖北諸巨子躍身而登革新最高之舞臺放其遠大之目光施其靈敏之手腕極力提倡政治革命於是外交界首先認爲交戰團登高一呼萬山皆應沿江諸省慕其光明正大之宗旨莫不爭先反正倒戈歡迎卽滿蒙兩族中之明達者亦多握手以表贊同之意而大功於是告成則今日者干戈旣定自大總統以至一分子之國民人人宜以改良政治爲前提庶可達其國利民福之目的而東方老大國將一躍而共和先進國矣奈之何有大謬不然者 
　　專制弊政也共和成立而政弊反甚於專制此言聞者將疑爲狂即記者亦烏敢自信其不謬然今日之中國不得謂爲其和眞已成立也在此將成立未成立之頃行政之統系紊亂而無序法律之效力蕩然而無存當道諸公或因愛國熱度過高鑒於國家危機之迫其行事遂不免軼出範圍之外記者不敢重誣共和爰就弊政之顯然者臚舉而比較之願與有志改良政治之君子一研究焉抵押實業息借外款前淸專制時代之弊政也新政府成立而漢冶萍礦廠滬杭路招商局等相繼爲借欵之抵押品且專制時代拒款雖屬空談蚩蚩者民尙有容其集會打電之餘地至於共和告成而要其承諸則可以武力對付下令逮捕等詞威迫之（見某公致招商局電文）防其反對則可以手鎗禁人發言漢奸二字强誣之（見本埠永錫堂會議蘇路借款時情形）此其弊何如濫發紙幣毫無準備此又前淸專制之弊政也東南光復之後軍用鈔票濫發無度至於不能確指其實數目舊式者尙未收回新式者又復出現即就寗滬二處已有三種幣紙流行市上以致奸人覬觎僞造百出其結果徒使人民擔負不知若千萬之損失而眞贋之辨人民莫得而知也此其弊何如上级軍官缺額呑餉此又前淸專制之弊政也軍興以後若某某團若某某軍但能創立名義者皆可自由成立邀軍政府之承認或號稱萬餘人或號稱數千人莫不支給十足之餉銀以去及至事定歸併兵額依然餉額依然徒使所謂偉大人物者如獲寳藏將把持之以爲終身淫樂之源泉而人民之擔荷重矣或謂外人監督裁兵之要求卽爲確見兵額不足而發而當局者恐不能遂其欲望故亦極力反對之此種傳說雖近揣擬之辭記者亦不欲據以爲實然某人致富若干萬某人納妾若干人一千元領餉之支票可濫給於妓傭之手新發行軍用之鈔幣恒先見於花柳之塲此皆事之彰彰者我民曾否有權可以監督之干涉之乎此其弊何如紳富捐昭信票此又前淸專制之弊政也民國肇始大總統方下五族共和保護私產之令而籍沒家產勒捐軍餉之事時有所聞　 
 
 
 

Page 2

 
 
　　黃克强君因反對借款條件之故復發起國民捐而奉行不善已有數處以迫勒而起風潮假使累進之法果行不與明代刑迫樂輸同其騷擾者幾希矣此其弊何如此外若預算案之不能核實比借款之無可報銷援私人者不計虚縻之　祿挽兵權者藉以盤踞要津種種現狀幾何不蹈亡淸末造之覆轍而又加甚焉此豈革命諸先烈數十年來絞腦冽血以求國利民福之所及料者乎記者之爲此言非反對共和廻想專制也誠愛惜此共和二字恐爲弊政所敗壞故特表而出之以爲似此種種於專制時代且不可遑論共和諸君子旣欲立一眞正之共和國宜舉害馬之弊政悉力去之毌見小毌近利毌逞一朝之仇毌徇個人之私事事取穩　主義處處從實際用力則言者無罪來者可追政治之幸亦民國之福也 
要件 
[財政部咨國務院改定簿記文]  
　　爲咨呈事竊查東西各國簿記之學列爲專科而以官廳簿記一項爲尤重蓋國家財政至爲繁賾欲收整理之效固舍簿記而末由是以各國官廳所用簿記皆依國家會計章程制定其形式及登錄方法亦必遵財政最高機關之命令而行非第爲整齊劃一計也一切弊端亦即無由而主其影響於財政者非淺鮮矣我國官廳向無簿記之可言偶有登錄例定數目之賑簿蠧胥滑吏因緣爲奸甚或視爲秘本不肯輕以示人一經更替每有携之而去者財政紊亂未始不由於此此固整理財政所首宜注意者也至如文牘一項爲官廳事實所從出一切收發及保存等事務須詳密易查斯不至有散失之患從前各官廳各自爲政每有關係重要之件或擱置不辦甚至歷久散失者以登錄之法未備故也又如物品一項爲官有財產之一種我國公德薄弱於公家之物消耗者固多浪費存儲亦易毁傷甚有因長官更替携之他去不得不重新置備者於財政上亦實有間接之關係以上二項雖不在簿記學範圍以内然爲便於行政上之綜核亦當詳訂簿記以備應用本總長前在東三省前淸監理官任内有見於此曾訂關於文牘及關於物品會計各簿記交由財政局試用並訂關於金錢會計主要補助各簿記通行三省各官廳照式登錄尙無窒礙之處此次接收部務調查從前所用各項簿記均甚單簡其南京財政部所訂國庫用各簿記雖係採取複式亦未能驟臻完備特電商趙都督借調在奉原辦簿記人員來京並派本部熟悉簿記之員帮同辦理改訂簿記事宜參照東三省原定各項簿記酌加修正仍分三類一曰關於文牘用各簿記計三十四種二曰關於物品會計用各簿記計七種三曰關於金錢會計用各簿記計三十八種關於金錢會計用各簿記又分二類一曰關於本部國庫金庫用各簿記二曰關於普通用各簿記除關於國庫金庫用各簿記應由本部照式刷印隨時登錄外其關於普通用各簿記原爲整理全國財政之準備自應依據會計法採取各國官廳簿記各式以期盡善惟現在會計法尙未經參議院議决而新官制頒布亦尙需時收入支出各機關無從劃分則此次所訂簿記自不得不從最普通最單簡入手以求適用不敢徒求形式上之美觀也所有擬定各式擬請貴院審定後由本部照式刷印通行京外各官廳試用俟將來會計法議决新官制頒布後再由本部隨時酌改至關於文牘用及關於物品會計用各簿記改訂之意原祗爲本部所用惟查現在各官廳關於以上二項簿記均無規定若能由貴院一併審定以院令通行京外各官廳照用以歸一律未始不可爲行政上之一助除將本部國庫金庫用各簿記另訂二册附送外其餘各簿記用並裝成一册附以說明一併送請貴院察核見覆施行可也 
命令 
[七月一日臨時大總統命令]  
　民國建設經緯萬端而財政困難達於極點於是仁人志士思欲合全國之力共相維持遂發起國民捐之議忠義激發可敬可嘉凡具愛國熱心者自必忍痛割愛以謀公益乃發報未久流弊頗滋間有好事之流假託美名陰行逼勒實爲倡議諸人所不及料本大總統旣受國民委託愧未能培養元氣若復聽閭閻驚擾而不爲之所問心何以自安查臨時約法定有保護人民財產之條苟非自願樂捐斷無侵犯自由之理當此凋敝之餘乃以餉項支絀貽累民間撫衷循省惄焉如擣爲此申告全國人民如有強迫勒捐情事應由各地方長官指交司法衙門各按本律辦理其即一律曉諭俾衆咸知此令 
任命夏壽康爲湖北内務司長此令 
[專電]  
　　北京電　熊總長昨與資本團續商借欵該團提出四條（一）六萬萬借欵作六年交付（二）由六國銀行匯華交代表銀行轉付（三）設稽核處中外各派一人（四）各省稅關派洋員監督熊總長擬將稽核處改爲附屬中國財部機關一二條均贊成第四條否認 
　　北京電　熊總長云稅務處議設監督一員管理各稽核華洋員稅司未允 
　　北京電　袁總統核定片馬辦法（一）由外交長囑駐京英使轉達該國撤退駐兵（二）派高爾謙任劃界使（三）電令滇都督防民暴動　　北京電　陸總理遣王廣圻赴國務院慰留各秘書聞魏宸組决意辭職將以王廣圻接任 
　　北京電　某國派荷人衛利森來京調查財政 
北京電袁總統擬派那產圖爲烏里雅蘇辦事大臣 
　　北京電　周自齊將任財政總長以靳雲鵬繼任魯都督 
　　北京電　日本駐京公使伊集院將歸國聞繼任者爲山座次郎 
　　南昌電　警廳嚴禁男婦燒香並搜廟宇藥籤盡行焚燬 
　　南昌電　炮隊排長何文魁造謠煽惑已於三十日鎗斃 
　　南昌電　淫雨連綿冲决大包墟災民號哭甚慘 
　　杭州電　軍政司陳毅升充總參議軍界反對今日（二號）全體將校開大會提出罪狀十條聨請撤换 
　　杭州電　六標管帶應慶祺私仇虐紳濫刑無辜控奉軍長嚴究 
[特約路透電]  
　　北京電　昨陸徴祥用法文電通告各條約國總統内閣各公使首相佈告現充中華共和國總理盡已之能力以冀鞏固邦交共敦友誼希望各友邦速行正式承認中華民國 
　　北京電參議院三讀會通過蒙藏事務處法案又加入事務處歸總理直轄一條 
　　北京電第一讀會通過關於郵政權歸華人經理議案此議案因郵政司某書記禀函所發生共内容謂前淸時代郵傳部行政腐敗致郵權旁落外人之手現主張將郵局所僱外人悉數辭退云云故有此案 
　　北京電聞中國報界云大同府有匪亂派張家口軍隊馳赴彈壓 
　　北京電昨報載直隸易州仇敎事現探悉不確 
　　成都電征西兵二千已過雅州有兵士數名携帶槍械潛逃裏塘被藏番佔據山河口退回打箭爐之兵約損百餘名巴塘現狀危迫 
　　成都電成都日報因登載行刺趙豐濟一事語多詆毁已爲當道懲罰現已請報界公會與當道會商一切免生意外風潮 
　　雲南電滇省報界及官商各界對於外債問題均甚反對各地方演說此事語頗激烈但效力甚微 
　　雲南電此間派軍救援征藏之兵　　雲南電片馬風潮復起 
　　東京電坂谷男爵現委暫署東京市長横濱現開通商五十三年紀念大會太平洋運貨水脚會提議九月一號起麫粉水脚加日幣一元日本郵船會社及大阪商船會社均未允 
[譯電]  
　　北京電國務院重行組織後袁總統對於政局力求進步超勝唐紹儀在閣之時當時唐權頗爲廣漠今袁總統將親掌此事云 
　　北京電參議院表决陸徴祥爲國務總理足見袁總統已在叅議院得勢同盟會一部分人現擬興難輿論皆謂總統如持强毅之態度於大局必有裨益 
　　北京電此間之人皆意滬軍都督陳其美不日卽將離滬 
　　北京電據可靠消息華兵已被藏人擊退現向成都方面折回川邊某鎭已爲藏人所佔 
　　北京電此間大局頗不安謐賾和園滿兵大有蠢動之象 
　　北京電敎育總長蔡元培將於一星期内在京開敎育大會各省敎育會均有代表蒞會公議畫一各學校敎科並公决北京大學應否續辦倫敦電英國優等奪雷诺脫式戰艦森特納號在特伏帕脫運納軍火入庫時有一十三寸半口徑之大礮彈墮落三十英尺已撞有痕跡五處幸未炸裂當時如果炸裂則該艦將成韲粉現已停止工作矣 
　　栢林電德國飛船家先進柯里近乘飛船昇空降地之時忽觸障礙因而殞命 
　　抱斯登電美國女飛船家昆姆巴女士偕客一人飛游於杜哲斯脫灣由一千尺高處落水淹斃 
　　聖彼德堡電俄國首相柯柯沙夫及外相蕯沙洛夫均將扈從俄皇與德皇相會 
　　栢林電德皇此次至波爾的海口岸與俄皇相會德俄兩國報章皆謂係答前次俄國游德之舉此次亦將如前次之會並不奉觴交相祝頌云 
[公電]  
　　四川尹張兩都督電北京袁大總統參議院各省都督鑒川省哥老會向稱難治變後益繁迭經指令軍隊分别拿辦此風稍殺餘匪陳脂綽號變子在前淸倡亂屢恃兵力僅予監禁上年十月十八之變乘亂逸脫不知悛悔又在大足縣魚雲台寺一帶嘯聚數千人四處焚刼自稱亡淸忠勇將軍禁剪髮辮倡免稅釐無知愚民多被煽惑永川銅梁榮昌等處被其擾動行旅梗阻曾經電令駐渝第一師師長周駿相禨剿撫茲據報告十九二十兩日親率步隊連日擇要截擊分道兜拿生擒數十人並將該匪及其悍黨鄒海林擒獲訊明供認不諱當即正法餘匪潰散因脅受害分别保釋仍派兵分紮要隘以淸餘孽地方一律安堵東路遂通知關厪注特此奉聞四川都督尹昌衡張培爵叩寢印 
　　淸江電蘇州程都督鑒來電敬悉查海屬有米旅長三營馬團馬兩營山東沂防一營定字旂四營敝軍已到者三營近又續派軍旅長親率一營前往督勦計共有十四營雖馬團長之隊及沂防營來去無定而敝屬仍逾十營兵力不爲不厚乃匪蹤未能遽殺者因當地官紳多主駐防不主游擊兵力雖厚每注得於城鎭不遑普及於鄉區警告時聞職是之故潔現擬變通營制厚籌移防奬恤津貼等費使官兵半數駐防半數游擊應可有裨防務匪勢不至復熾惟所需兵費十五萬元仍望飭財政司代爲籌濟方可節節進行否則不惟防緝難資得力而兵士譁潰在所堪虞專此電陳統祈鑒察淸江護軍使劉之潔叩 
　　蘭溪自由黨分部電浙都督民政司曁自由本支部及各報舘鑒七月一號退伍兵趙景春糾趙邦傑鄭增口等搗毁蘭自由分部一光毆唐理事汪庶務命危旦夕控署不理乞維持蘭溪分部 
要聞一 
[參議院紀要石破天荒之炸彈]  
　　六月二十六日參議院開會第一案爲大總統交議各省國稅廳官制草案由特派員說明理由此項官制根據於財政部修正官制第十條自去年九月以來各省入欵或徴或免毫無一定辦法所徴之款亦專供各省之用舉從前解京各欵槪歸無着京師勢不能爲無米之炊仍必取資於各省故擬設國稅廳派人分赴各省一方面整理稅務一方面催取正欵共訂官制十四條加附則一條各議員又羣起質問議論似趨重於不設國稅廳衆謂此係討論問題非質間時所應及且財政部官制正在審查第十條旣未確定删去則此項官制部中交議亦在權限之内陳時夏謂第十五條有無界限是否併國稅地方稅統歸國稅廳徴收解京地方行政如何維持政府委員云地方稅可由國稅應代收仍劃歸地方之用條文或有不明瞭處儘可修改議長宣告付法制審查會第二案續議議事细則對於發言次數一點聚訟紛紛分爲一次派與兩次派同盟會極端主兩次共和黨極端主一次統一共和黨一部分主前說一部分主後說彼此爭論歷時甚久其原因已見昨函表决之結果主兩次者得四十六人出席者共八十一人遂多數通過以下各條無爭論矣 
　　今日有一最奇之事議論上正在力爭一次兩次之時特别旁聽席上忽有白紙一幅埀然掛於議塲之中議長見之飭令守衛巡士扯去之旁聽席上有一人止勿令扯議員羣回首而望（特别旁聽席在議場南面）喧呼守衛將其人拘去其人口中喃喃踉蹌而去記者追蹤往視守衛已將其人押送守衛處搜其身畔共有白紙三幅中有二幅文字相同上端横書表示國門四字其下則云共和黨爲國賊黨民國主人翁鄭書另一幅則去吾人但認去年九月二十日以前之政黨凡以後之共和黨死不承認當以炸彈擊之願神洲同歸於盡而已民國主人鄭師道書其胸前尙有雞蛋兩枚外以紙煙包皮之錫紙裏之訽其何用則云此即炸彈也守衛長將此情形報告議長議長卽询衆應否送廳懲處或主送廳或主不送廳卒以其似有瘋病釋之查鄭師道同盟會員浙江人平時最服膺胡君經武爲京中某報訪事今日進院即執報館之旁聽劵前議員在石橋别業開會鄭亦到會專事搗亂云有腦病似屬可信然報館訪事而用一有腦病者異矣 
[改組内閣之日記五（二十六日）]  
　　近一二日統一共和黨一方面與共和黨接洽一方面與同盟會疏通奔走往來益顯第三黨搖足有輕重之勢如純爲國家記者當盡力表章之否則公道具 
 
 
 

Page 3

 
 
在筆誅口伐亦不敢放棄天職也當俟本案結局後依記者之良心評判之現尙不便率定爰書也 
　　袁大總統命秘書長梁士詒赴參議院延請正面議長到府晤談并望對於繼任總理力予維持正副議長允於二十七日下午二時往謁并謂如總統提出陸徵祥甚表贊成云云 
　　梁秘書長又往同盟會本部晤李肇甫熊成章仍堅持政黨内閣之說并云總理不得南方人之信用恐於統一有害（言中有眼）梁云此層頗難解决因南方亦各有方面之不同對於一方面有信用對於他方面未必有 
信用也（言中亦有眼）談次適統一共和黨之吳景濂殷汝　谷鍾秀亦到吳言仍如前所云云殷無言而谷則頗露不滿於袁之意陸爲總理亦不願贊成 
　　梁又至共和黨晤籍忠寅汪榮寶等談及陸任總理籍云本黨參議員討論會已决定全體贊成請總統早日提出於叅議院以免久陷無政府之狀態　 
　　共和建設討論會及國民協會之參議員皆與共和黨提携贊成陸徵祥同盟會參議員中一小部分不願服從黨議亦允贊成陸氏并有某省參議員二人决定投票時不出席以免爲難 
　　以近一二日情形觀之陸氏之說可望通過 
[咄咄唐總理辭職書之措詞]  
　　身病耶 
　　心病耶 
　　抑亦希蹤范蠢游五湖耶 
　　唐總理濳蹤後民國政界幾陷於無政府之地位前次大總統接唐總理辭職書手函慰留唐得函復上辭職書云紹儀自如才力菲薄雖肩總理重任早擬辭職以避賢路現因病軀日益加劇更不能再 
行濫竽此心此志已於前次辭職呈内表明且面告段梁諸君轉達一切現擬即日南旋歸田靜養請速任命賢才以謀國福云云大總統見之遂援律批准辭職翌日而提出陸徵祥咨交叅議院得其同意第 
二次國務總理之任遂下 
[徐菊人之政見談]  
　　爲政不在多言顧力行何如耳徐菊人於廿四日訪章太炎談及近政徐日今閣員所建政策苦在架空全無調查而遽以私心規畫不知民之情僞在在當知所謂共和者卽謂合於民意焉耳若徒陳理論之言一切與現狀齟齬不合是則所謂武斷雖叅議院贊成其說亦不過少數之專制耳其果合於民國之眞相否耶章曰此由新進之士年之氣銳則然余意選用閣員宜舉舊時督撫素有能名者爲之以其經騐豐富意氣和平大則不背於民意 
小亦無怨於同僚然後從容布政不至陷於危險之塗觀此次内閣更迭人心期望多數在君誠肯出而任事以救危機乎徐曰才力短淺亦恐速官謗爾章曰當今求總理之選本無十全但比較餘人最爲稳健斯得之耳若夫草昧經綸固非容易然亦豈可知難而退徐曰余固非畏難者苟居其職龜勉從事不避艱險自信有此薄長但以爲民國云者其根據不在官吏而在齊民實業旣興國基乃固不然終於杌隍不安如 
水上浮薄耳淸帝初退位時亦有推余秉政者然途之所願惟在盛興實業以振民生兼欲巡歷諸方考求事實次復遠遊歐美日本以觀其政治社會之殊而與中國現情比较然後政治可施今者雖略有經驗猶不敢自信也章曰君之所言誠治本至計然當今國基未定急在治標譬之案上茶杯但求不漏其茶之美惡泉之優劣猶未暇品評也夫足於經驗者未有一人能自信而果於自信者亦惟素不更事之人余以爲任用閣員宜求多數不自信者者不應求多數果於自信者徐曰君言良是然以當世人材而論余自視不如岑西林西林剛毅有爲亦且深通事理世或譏其鹵莾不知西林非輕躁妄作之人也以天性過剛一事與同僚相忤或參議員不肯贊成則必拂衣而去閣員秘書之流應有善爲轉圜者然後西林安於其位西林安則 
國安矣章曰今之耆舊足以勝總理之任者在南有西林在北有君此衆心所屬望也誠如是君宜自有决心果願出身以拯危局當與西林分任内外如不願者即應推毂西林若西林猶甘遁世或一意願處方鎭之間君亦不得不 
出矣鄙意今之要圖不在整理地方而在整理國務院閣員旣分部治官宜汲汲於當官之事自非國有大疑無取終朝聚議爲也今閣員不以本部之事急而好在國務院指天畫地所言皆在本部規爲以外耳詭託其辭曰總長主國務次長 
主部務誠如是則是一總理十協理非一總理十部長也且所謂國務者散而分之還各部安得謂部務以外有特别之國務耶故鄙意以爲國務會議必當爲之限制庶幾思無出位而百度可釐矣徐曰然爲治之要不在多言顧力行何如耳今農林工商交通海軍諸部雖似虚名然未辦事以前當有規畫未規畫以前當有調查即調查一事已足以用其 
心思智力而自現優長之點矣必曠本官而談他事以爲賢豪長者當然恐古今中 
外無此政體也若此風長在中國不可一日安也 
[省官制延未决議原因]  
　　省官制問題屢經國務會議久未解决然各省紛紛電催從速决定提 
交參議院核議公布茲探其遲延原因略有數端（一）國務院提議之初以此項官制關係甚大須徵求各省都督意見以 
資參証日久未能得復（二）前次國務會議公决將地方官制删去第二十一條不設觀察使隨時派調查員各省均示反對然國務院以此種行政官吏名目權限俱覺廣漠决議祇限設於邊省遼闊之地腹省無庸設置大總統殊不謂然以我國幅員廣大幾等歐美大邦非常設視察專員不足周知民隱特於昨日再交國務院覆議現已照大總統原意議决無論邊腹 
省分一律設置但改觀察使名目爲巡察使昨日國務會議陸總理未出席因之此 
議又未决定（三）黎副總統前有意見書到院以鄂省自行兩級制度如旋鄖等府距省甚遠若僅責成縣知事等設有倉猝變故重大案件將若之何邊遠省分尤爲可慮等语故此案至上星期三始行通過聞總統府現仍有復行交議之說 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂都督勦撫襄陽叛軍]  
　　　喪協統張　茶　令全軍入敎抵制裁汰及省委二十二　　統周　亞前往調查張覓效將　戕害黎都督欲派駐裏左軍軍統　仲文成第八鎭統制季雨霖　伐又復多所　　　　莫決詳情已紀本報茲間劉仲文雖興張國基不睦然其行爲亦似張之　　今見張　將周殺斃逆料省中必聲　致討深恐卽命其討張大有物傷其類之咸於是自將其軍調離襄樊移紮於沙陽一帶中言中立且又電禀黎公謂非不順討張恐傷故鄕父老（　係襄閣人）黎公本不欲用劉軍討張今渠旣自調離襄亦可以孤張軍之勢特開軍事會議以張國荃擁衆三四千人又雜以土匪其勢不可謂不盛襄樊又爲用兵要地　險而守甚難攻収今須派兩軍雙方進逼如敢違抗卽行合攻當議決派第六鎭統制王安瀾沿襄河而上駐鄖第八鎭步隊三十一標標統樊之淦由棗陽而下兩路合兵露布其罪如知悔過就撫准其繳械解散不予深究若敢擁兵反抗卽以武力解決聞張於劉軍過走之後已　據各要隘安置巨砲招致土匪叛跡已經詔著王統制等率兵前往難免無一場惡戰至張之變叛原由自保祿位不肯裁兵而起黎公以擁兵要挾之鳳萬不可長故不得已而用兵若果和平就撫誠襄樊人民之大幸也 
[黄克強抵漢情形]  
　　六月二十九日黃君克强　　抵漢擬勾留數日籌辦國民捐就緒後卽須回湘一行武漢湘會會員袁聘三楊興豫等特假漢口法界三湘木質公司開歡迎會凡屬湘人均整齊衣冠至碼頭歡迎黎副總統特派顧問孫堯卿參議李良弼等代表至漢歡迎同盟會鄂支部以黃君係該會巨子特邀集各團禮代表各軍隊長官假拖氷堂開歡迎會並將前鹽道署鋪陳爲行轅以便駐節想黃君去鄂之日正漢陽失陷之時今重游是邦當不勝今昔之感也 
[鄂州元洪銀行更名紀]  
　　鄂省理財司前擬將湖北官錢局改辦銀行籌集資本五百萬金定名爲鄂州元洪銀行已經委任丁立中君爲籌辦委員於漢口河街設立籌辦處日前理財司長李春黃君晋京係向部請撥巨欵爲資本聞黎副總統以銀行乃營業性質若以個人名義定名將來過有意外未免有碍名譽故電飭李君卽飭該銀行停辦李君以該行之設原以救濟鄂省財政之困難如果停辦於財政前途大受影響當即面謁袁大總統如何改定名義奉大總統諭着改爲鄂州銀行飭即開辦以紓鄂困俟中央銀行成立後卽行取消昨黎公接李君來電甚爲欣然已飭該行總理丁君照辦矣 
[浙議會對於借欵之政見]  
　　浙省前次以絲捐作抵向禮和洋行訂備六百萬馬克除定購炮尊二百萬馬克外共合銀一百八十七萬三千餘兩當於五月二十三日政務會議决留備軍用票兌現外尙餘七十萬元　充陸軍退伍費二十五萬元籌辦平糶費二十五萬元救貧事　以工代賑費十五萬元防疫經費五萬元由財政司具文呈請都督提交議會追認等情業誌前報嗣聞臨時省議會以此項借欵外假中央委託爲名内增浙省人民負担之實碍難承認惟前次陰曆三月二十五日（即五月十一號）第一次軍用票兌現期迫周轉不靈危及全局事可允行本會公决此項祇能專備兌現兌現之外須遵照議案不得挪移他用惟兌現之發生由於軍票發行現旣未將已發之票如何收回如何銷燬示發之票如何限止雖經本會質問未見明白回答未便核復云云咨復都督刻聞蔣都督已據情轉令財政司迅速查明其復以便核轉云 
[杭知事之救貧政策]  
　　杭縣知事汪嶔具呈浙都督云竊查政務會議指定救貧項下洋十五萬元夫救貧非得已也年歲善則民仁且良年歲凶則民吝且　故先民以時生財而固本使民各有所業而用得其時今吾民窮困極矣路有哭聲民有荣色悉慘之象溢於路衢一業衰滯則　　待斃者千百平　施粥次　奉行然皆治標之急策而非爲政之本源若常此以往埀爲定例轉足以奬　今　都督　各長官　念民依救貧　帑經緯　　自有權衡知事所欲貧一言者則以救一民務　多民之生業使民毌復有再貧之時　一財務得多財之報酬使財用之於可復之地而已　　治日進則分功日詳分功日詳則所操日約吾國民業至　其　生操持者不過一二事之微過天時之　愆人事之或　一業　　則　增多數無業之遊民其因緣而待食者又不知凡　故今日而言救貧　洋能視爲賑恤必當以事業爲前提一方面爲今日之貧民謀其食一方而卽當爲後日之民業　其源竊謂極宜興修工作以救今日之貧民卽以工作所獲擴後日之民業知事芻見以爲欲　利現在利未來之工作莫經營西湖若也西湖名勝甲天下南　此駕常繫遊踪銷金之鍋著於古昔今則業葬荆棘幾成穢城間有私家園林亦同　痏六橋泣柳孤嶼弔梅於此硯世運變遷非獨增邱墟之　槪故遊觀者類多乘興而來敗興而返而倚以爲業者捐失亦不知幾何今若興工率衆則若圬若墁若溝若澮若陶若梓若版築若石工若運輸若負販在在皆貧民生計之所賴則或直接或間接恃其力以自食者奚啻千萬人於是使貧者無坐待周濟之嫌而名勝亦復本來面目之　此乃利於現在救貧之工作也好遊之性人所同具西湖之美更足以　動遊人若整齊而脩築之則裏　探勝者當踵相接瑞士山國也不利於農卽製藝亦取材於外國而獨以山水之美吸收外資爲國計之大宗西湖山水奚減瑞士若較諸東瀛之谷川上野天龍琵琶固　乎遠矣徒以弛人工之力棄天然之利坐令地失其利民失其業竊甚惜之今若興築脩復則舟車邸舍飲食買資以及物之搬運人之通行建築之繁興履傭之需要或直接或問接終歲無間待其力以自食者又奚啻千萬人於是得　　者之消費以劑寡者之所需此乃利於未來民業之工作也或曰民　已極胡侈游觀是未明社會生計之達例或曰囿於一隅惠不普及是猶泥畛域彊界之　昌其持說皆不能立故無足虚是否有當伏乞都督察核飭議施行 
[浙軍近事彙紀]  
　　飭令紹軍回省紹興軍分府奉令取銷所統第六標全軍業經軍長命令改隸二十五師卽日移駐寗波標統佘冠澄何旦諸君亦已電復遵辦不料該師長周赤忱以該軍久隸王季高部下恐難統率且該師長前任光復總司令頗失軍隊信用慮啟該標將校輕蔑迭次電阻不令開拔致該軍逗遛紹郡久無統屬朱軍長恐釀意外三次電詢周師長竟無隻字答復不得已卽日改令諸統將帶隊來省塡補二十一團暫駐筧橋徐謀遣散云 
　　優待退役官佐浙省軍隊縮小範圍業已籌辦第一次退伍現正續議全軍官佐退役之計畫並經朱軍長會商都督及退伍所長虞君等悉心妥擬凡願繼續就將校學校無論本省外省或國外均擬一律優給薪餉以褒有功現已規定簡章核准頒布内容計分八條（一）本章於中央未經規定以前施行有效（二）凡光復杭州南京曁參與北伐中途輟學及現役官佐由都督軍長咨送或考送入省内外以及國外關於陸軍各項專門學校肄業者均照本章給與（三）上中等各官佐照陸軍部暫行給與令給原充職薪十分之五次等官佐給原充職薪十分之八公費一律停給（四）各官佐薪俸由都督飭財政司存案按月匯送其在國内者直接匯送陸軍部或參謀部或各學校校長轉給其在國外者則匯至駐在該國使館轉給（五）各官佐自離差之日　　另有差委之日止均照本章給與（六）各官佐因各種緣由經各該學校除名者即行停止給與但該校章程内有特别規定者不在此例（七）川資除本省學校外按道路之遠近酌給但只於初次入學及畢業返省時發給（八）各官佐畢業後一律回本省供差中央或他省若欲委用須得本省之允許如有托故規避或私自謀差者一經發覺將留學期内所有薪銀悉數追還並弔銷文憑 
[三忠管領湖山]  
　　浙軍攻克南京天保山傷亡頗多南北統一後業將死　忠骸載軍回籍並經都督特派專員設立營葬事務所優加籌備嗣因　地不合　延日久自第五軍凱旋後聯名請求都督卽將西湖分　作爲陣亡將士營地所有西式房廊卽爲公共專祠前經軍事會議通過飭知民政司分别籌辦惟管帶葉仰高趙　及遊擊隊統領董國祥三君首先陷陣忠勇尤著前總統孫君命將天保山改名仰高山以留百世景仰故本省專祠亦擬特别建築以彰忠烈現經第五軍長朱瑞君派員查勘卽擬以西湖蔣公祠（卽前淸浙藩蔣益禮）舊址酌加修繕作爲三忠專祠以崇報饗云 
[九江新設通商交涉局]  
　　江西李都督照會駐　英領事文云照得九江爲通商重地敎會廣立外國商民往來於江西内地者亦以該埠爲孔道又因貴領事常駐其間每遇事件待商常覺情意不達非派專員承令辦理九江交涉事宜無以通情感而謀簡捷茲設九江通商交涉局任用前駐俄參贊吳文泰爲該局局長除令知該員尅日前往設局辦事並俟到九江後由該局長通告各洋商並各敎堂外相應照會貴領事查照嗣後所有關於九江通商交涉各事件槪由該局長承受本都督命令就近與貴領事磋議辦理其有關於本省全部交涉事宜已由本都督指令該局辦理者亦由該局長商辦以資接洽 
[贛土商曷早改業]  
　　江西都督府及内務司於六月二十七日通電各府縣知事云禁烟示諭自光復以來通飭不下數十次營是業者不思徐圖改業共維國艱乃言諄聽藐迄今專賣令下如九江吉安等處土商猶敢藉詞存貨過鉅電懇展期殊屬罔識大體民國大政首重除毒政府且不惜犧牲大宗稅項商民豈能徒營私業爭此末利總之法令旣頒無論商家存貨若干决不顧惜此種不正營業致碍全省要政希嚴切進行以重法令如再有阻撓即以違抗命令論仍將辦理情形隨時電復都督李内務司王沁印 
[𡩋都督府秘書名單]  
　　秘書長羅良鐸民政秘書官梁之翰呂長　兼理辦公廳事務民政秘書佐蔡肇元財政秘書官謝潘裔財政秘書佐鄒致鈞軍政秘書官伍元芝馬錦壽司法秘書官何煜法制秘書官陳陶怡潘復實業秘書官呂長選外交秘書官何煜敎育秘書官潘復交通秘書官謝潘裔函贖秘書官李肇慶銓叙秘書官劉念祖李肇慶印鑄秘書佐周承春 
[蘇台近事片片]  
　　蘇垣已革巡長蔣桂日前手挾匿名揭　傳單　行分送各界内均攻訐警局中人之語昨被巡警總局訪拿訊究供係殷占元所主使當即密派騎巡隊馳赴臨頓路殷占元所開殷元順刻字店内將殷掩捕逮案並搜出傳單原稿證據確鑿現已將一千人證移送審判廳正式起訴聞殷占元前曾充當某路巡長因聲名狼藉被讉革斥此次刋布傳單詆訐警局中人實係挾私圖逞亦可謂弄巧成拙矣 
　　消防會社員沈雲山等前於閶門外兵變之夜奮身救火現經市董事會呈請奬勵奉都督指令呈悉該社員沈雲山馬錦笙劉錦章等三人於兵匪擾亂之際奮勇救火不避艱險深堪嘉尙仰吳縣民政長秉承本都督請功行賞之意奬給見義勇爲字樣或特制徽章或刋發奬劵以示鼓勵仍將酌辦情形具報此令 
　　蘇州各鄉鎭時有農界進行社及漁業統一黨到處演說强迫入黨行蹤飄忽來去無常宗民政長以滋蔓不除爲害頗鉅特呈請嚴禁奉都督指令呈悉查前奉大總統電令地方私立團體對於立法行政機關不許動輙干涉等因業經第一百四十九號通令飭遵至漁業統一黨本府准黃留守魚電勒限解散卽經函飭該民政長及巡警總局並電令常熟崑山吳江各民政長内河太湖水師飛划各統領一體遵照查明解散各在案該社黨等何得借演說爲名干涉行政範圍至盛錦華率帶師船勒令入黨尤爲不法仰卽查照前令分别出示嚴禁以靖地方而免紛擾此令 
　　蘇州商團公會以支部推廣舊時槍枝不敷操演之用呈請撥領槍枝聞程都督以該商團光復以來保衛地方頗資得力已指令照准酌撥快槍一百二十支發交該會具領分配各支部云 
　　大石頭巷朱姓日前忽來盜匪多人搜掠一空而去昨晚又有廟堂巷某姓家亦被盜刧現均報請追緝鴻飛冥冥無從弋獲一時居民咸惴惴有戒心云 
　　漁業統一黨已奉令勒限解散宗民政長以内河漁船不可漫無稽查昨特頒發示諭飭令各赴本地市鄕公昕報名聽候編查烙印造册送署備考所從前漁總小甲名目亦均一律革除云 
[鎭江警區長衝突]  
　　鎭江四區警察巡長　　元日前因事不受警務總長　宜珩君正當命令並出　不遜當經鄒　飭令銷差叧委額外巡長　沁元　充並分别傳知在案當晚四區區長蔣士元到警務總公所向鄒君面稱該　巡警現以兩事要求公請區長代表第一事係　　巡長之撤差係由王巡長之事　轉發生今撤　而不撤王　情甚爲激忿第二　係謂各區遇有巡長缺出應在巡警中拔升充補不應轉于外來之人等語當經鄒君明白答復其第一事萬不能行其第二事係爲鼓勵巡警起見可以照准現在總所巡長缺出可以由區長挑　一人充補惟須查明告知等情該區長去後亦未聞一回音越日鮑巡長至該區到差該區長蔣士元卽聲言該區巡長現已有人不令到差等情鮑巡長仍回總所報告此事鄒君正在詫異間該區長蔣士元親自來所硬指該區巡警提補劉巡長一缺爲警務長曾經許可以次忽然反汗殊失上官信用等語鄒君與之稍加辯論乃該區長竟拍案大　並且口出　語鄒君以其無理可喻不便與之深較隨卽親赴城内民政署將此情形一一禀請張縣長查明核辦現聞張君已先將　總長　入内署另候差委區　蔣士元着予撤差矣 
[陜西北路安撫使司令部被災情形]  
　　陜西北路防禦安撫兼理財政使非勿幕呈報云陽曆六月初九日將已撤北路安撫使司令部軍需等件運往　州屯田事務處所有舊存子彈火藥抬砲劈山等物共用大車七輛橋車二輛卽在該校洋樓前面裝載業經裝就前面已走去大車一輛其餘正在起程之際忽樓上西北角樓窻擲下一被已經早焚被棄車上引燃火藥簍崩烈登時各車皆火子彈爆發四面射擊撲救弗及時洋樓一週悉被灰燼幸游擊營親兵隊各兵士於火光中奪出小口徑等子彈兩箱被焚里明墩並毛瑟子彈二千四百餘顆火藥八　抬砲子杆劈山九杆鉛九六百觔鐵沙子一千一百觔帳棚十個鐵鍋二十五口風　十二個　刃六十五張砍刀一百三十四把並前領回一二兩營鈔票銀票曁文卷帳目等木箱二個除走去大車一輛外已將大車六輛橋車二輛均被焚燬計燒斃親兵三名護兵一名車夫六名裁縫一名水夫一名然倉猝之間遭此奇災實出人意料所不及但火起時在上午八點鐘街上人往來甚夥及至火熄遍查各執事人並親兵等均言火從西北角樓窻擲下一被引燃車上火藥以致有此奇變以親兵車夫之言猶未深信隨於一二口訽訪西隣居及附近之商舖亦言火先由洋樓上西北角樓窻起烟繼見房上有火逾時始聞砲子聲發與各兵士之言無異嗣又週諮博訪衆論僉同是火起於樓上更無疑　之實在情形也查樓上係駐東路節度使司令部所紮該執事人等雖不肯承認職使亦未便與之爭執無論火從何起均屬不愼咎無可辭不過究明緣由其應如何處置之處大都督自有權衡非職使所敢妄擬議者也　將被火燒燬房屋曁子彈火藥銀票各物實在情形理合據實呈報爲此具呈鑒核批示祗遵施行此呈附張都督批呈悉此案前據該使一標統帶及三原縣前後呈報前來本軍府業經行知幂政司委員前往會同該縣切寔查究務得起火實在情形曁查明失愼之人從嚴懲辦應俟查覆至日再行飭遵可也抄由批發 
[皖人質問柏都督]  
　　安慶都督柏君烈武於六月十三日乘輪赴浦口料理第一軍隊事務本定一星期卽可回皖惟因都督任重事繁特暫委副司令孫君棨代拆代行現柏都督已逾兩星期仍未返皖經軍學商各界管君鵬均以都督一度關係皖省安危約法内載都督遇有要事得以政務員首度代理查皖省軍政司居政務員之首今柏君旣已逾期未返而　理都督孫君棨又非政務員首度皖省實　於　政府之地位以致近來謠言時起人心惶惶皆緣省城無都督之故昨特由管君等呈請省議會公决備文質問都督以重法權云 
[黔軍克匪彙聞]  
　　威寜電云貴陽軍都督軍務處政務處均鑒畢節局專送大定府周鑒安匪下鎭州先派兵團合圍頃接王大隊長飛函冬午擒斬匪首安桂林我軍由吳家寨進攻期翦除餘孽等由探報相同王大隊長謀勇深沈殄除巨惡威水數萬良民重登袵席同慶更正署州定明晨至彼會軍解散脅從籌辦善後先報捷禧總兵官王錫吉知州雷献章叩江印 
　　婺川龍泉兩屬交界處之綏陽場有著名土匪安又齋與杜瀛洲（一名杜瞎子）在該摥一帶日事擄掠近復聚集至三千餘人欲攻破龍婺兩屬取道出川陰曆四月二十三日龍泉團丁與安戰不利適聞滇軍由印江開往遵義路過永興塲龍泉縣令具文乞援滇軍許之二十六日與安杜兩匪戰於綏陽塲安等燃大炮以相抗拒滇軍僅發六十人進擊之槍斃匪等六十餘人滇軍死者五人其餘匪等知不能敵遂潰散現安又齋逃至馬頭山杜瀛洲逃至正安舊城去矣然元惡未除恐有死灰復燃之勢龍婺兩屬仍未敢言安謐也 
　　楊玉堂滿淸時之副哨弁也黔省反正後運動岑鑒淸倖充中路先鋒第一隊督帶盤踞新塲逼走楊統領召集匪黨五六百人　肆擄掠新塲石革鬧一帶居民深遭𦯬毒二次改革後又復抗命自雄與岑連謀不軌經軍都督明察密令游擊隊會兵追剿乃大隊直抵新場匪巢而楊匪已於先一日向淸水塘濳遁甘隊長尋蹤追襲於四月中旬至距淸水塘十餘里之拖鎗嶺（此嶺高約中里許）始與截堵嶺上之匪黨百餘會攻擊甫二小時擊斃匪衆一二十人餘匪亦紛紛崩散大隊直摀淸水塘楊則率死黨買渡過河在魚塘河對面川岸截堵甘大隊長親率士卒在黔岸與匪對峙一晝一夜次日午前先移知四川防軍團绅而後筏鳧兼渡由川岸大山後繞道截擊轟斃匪黨數十人逼入水者二三十人奪獲槍械子彈無數而楊弟滿堂亦受重傷滇軍僅帶傷數人不折一卒楊隨竄入川省内地甘隊長未便越界襲追特收隊轉紮淸水塘揭曉楊之罪狀移請川南某管帶查拿一面會商紳民籌辦鄕兵及一切善後事宜新塲石革閙淸水塘一帶居民得以安居樂業殲除羣醜安我黎庶其斯役之謂歟 
 
 
 

Page 7

 
 
本埠新聞 
[關於淸潔問題之指令]  
　　西門外園地帮鄕人反對淸潔所疊起風潮詳情屢誌前報茲悉滬軍都督陳君以該鄕民等聚衆滋事固屬法所難宥而辦理淸潔之人恐亦未必盡孚衆論故特飭令民政司長李平書君會同警務長穆杼齋君及滬防全軍統領李英石君妥籌辦法以免再滋事端刻三君已查明呈復昨經陳都督分别指令如下 
　　指令民政司長呈悉淸潔關於地方衛生自爲應興之要政斷難中途停輟但鄕民控案疊疊時起衝突必有不得其平之理由前已將全案發司議辦仍仰該司轉飭所屬正本淸源妥爲辦理母令再滋事端以維治安是要持此指令 
　　指令警務長呈悉鄕民聚衆滋事歐傷隊員殊屬不法但其中是何原因已飭民政司長澈查究辦仰即聽候該司訓令辦理可也 
　　指令滬防全軍統領該統領於鄕民歐打淸潔所竭力彈壓辦理尙屬得宜現此案已飭民政司澈查究辦仍仰隨時稽察母令再滋事端特此指令 
[再誌拆城築路問題]  
　　本邑拆城塡壕興築馬路一事自經議决之後卽由市政廳與民政長等飭令城根各住户赶將有礙路綫之房屋速卽拆除旋由各房主要求改狹路線已經民政總長等集議允許在案茲城壕路工事務所繪圖出示謂小東門沿城脚往北至丹鳳樓一段因據城根保產公會建屋租户之要求是以姑允通融收狹改築四丈其餘路綫仍以五丈爲限等語各房主以改狹四丈者僅此一段其餘皆以五丈築路則有礙路線之屋甚多勢必均須拆讓爰又於昨日公同集議擬具公禀請將路線格外改狹俾免拆讓不知尙能通融否 
　　又聞城墻拆去之後即於護城河内改築大號瓦筒陰溝上築馬路闊以五丈爲限連同法界沿城河浜馬路約在七丈左右路之中間鋪設雙軌行駛電車惟該路係爲華法兩界毗連之地不得不分淸界限原議路上裝設鐵蘭藉分界址茲聞城濠路工事務所以裝設鐵欄仍與交通多所不便擬於分界之處下插木樁以爲暗記而本邑公民陸某等聞之則均不以爲然昨特至該事務所陳述謂此路築成之後華法兩方面必均派捕站崗如果路上不分界址則以後遇事定多　肘尙請 
研究改良以省交涉 
[防範私立團體之流弊]  
　　上海縣民政長吳君出示曉諭云六月三十日奉江蘇都督府頒行第九期公報内載通令頒布農林墾牧漁業等項私立團體由奉令據民政司稱准農林部令開民國初建首宜力圖本計利用厚生本部設立以來於農林　牧漁業各要政主張積極進行惟職權各有攸歸機關必由法定近來各省組織各種公團學會或企事業之發展或爲持術之研求本部極爲嘉許然結會雖可自由而範圍不容稍越若陽居振興實業之名陰啓攘奪權利之漸甚或藉端歛費干預行政司法之權其爲弊害伊於胡底即如南京留守日前來電所稱漁業统一黨竟有招集匪類私置軍械等事種種不法騷擾堪虞用特明白誥誡嗣後各地所設農大墾牧漁業等項之私立團體務必順從公衆之意見確守法律之範圍勿尙虚聲勿事强迫其對於政治上一切應興應革事宜如果確有見地儘隨時向本部建言本部樂於採擇母許逾越權限動輙干涉行政致生阻碍於民國前途有厚望焉此令等因准此合行通令各該民政長一體出示曉諭切切此令等因奉此合行曉示仰合邑人民一體遵照母違 
[比領動支公欵之周折]  
　　駐　領袖比總領事薛君因通惠銀行不付前淸滬道移交之存欵銀五萬兩懇請公共公廨於前日午後會訊先由原告代表担文帮辦沃沛律師偕比繙譯愛勒思君上堂請追被造延德雷司帮辦莫肅律師偕該銀行經理謝蓮卿上堂聲稱此欵因去年民軍起義時滬市銀根奇绌故由滬道於大淸交通兩銀行撥銀二十五萬兩以濟市面今比領如實有應收此欵之理由應請堂上頒發堂諭以免日後另有糾葛惟查此五萬兩一欵僅由交通銀行陸續劃來現銀三萬五千兩尙有一萬五千兩係是期票且此現銀早已流通在外急切不能收回以故比領如實有應收之權亦祇能仍將期票劃交餘款以公債票等作抵請爲察核關讞員以其中旣有期票且欲得公債票等作抵未便遽行定斷因與德師副領事會商諭令自向比領妥商辦理 
[美法共和紀念會將次開幕]  
　　華法聯進會上海支部以陽曆七月四號爲美國獨立紀念十四爲法國革命紀念此十日間由巴黎華法聯進會聯絡法京所有團體特開華法美共和大會於巴黎由該支部發起於七月十號聯合駐滬各團體在張園開臨時美法共和紀念會藉資聯絡華法美三國國民　情定於七月二號（卽星期二）下午三鐘暫假白克路候在里紀公館預開各團體代表茶話會商議進行手續計贊成斯舉者爲共和黨同盟會李佳白君國民公黨統一共和黨工商勇進黨國民共進會大同民黨伶界聯合會 
　　開會綠起當交通幼稚文化未開之時代祇個人與個人或個人與團體或團體與團體之交際尙爲發達至國與國之交際其權悉操於政府而國民無與非如近世立憲制之國家於衆民的時代皆承認有多數權使多數民衆而爲政治的治動故國民與國民之交際爲不可少也今者世界大勢漸趨共和國家之總攬機關其權將歸於全國民这手故國與國之交際必有藉國民爲先導或恃國民爲後援者各國大抵然也然所謂國民與國民之交際豈僅商賈貿遷而已哉聯絡彼此之或情以研究共同之利益扶値政府之勢力以羣固國家之基礙此爲必要之力針矣雖然交際必有媒介物國民與國民交際之媒介物於何見之華法爾國之交際也則以在巴黎組織之華法聯進會爲媒介物共和國與共和國人民之交際也則以由華法聯進會發起之萬國共和大會爲媒介物今且移此媒介物於上海矣夫個人之不能獨立謀生活猶國民之不能孤立而無援也故植基樹本巴黎已開其先而支派旁流上海更承其後旣以法美兩國爲共和之先進則當首聯法次聯美進而及各共和國此華法聯進會之由成立也茲由上海支部聯絡各政黨報界學界商工界各團體於七月十號舉行美法共和紀念大會已擬定臨時規約另行揭載無論屬於何種團體政體之國民倘以代表資格載個人名　共表涸　者惠然　來相與握手言歡掬心見示謀人類之幸禍保世界之和平誠爲數千年以來未有之盛舉也豈特本會光耶 
　　臨時規約一組織本會聯合駐滬各團體組織之二宗旨本會專以聯絡三大共和國人民感情實行團民的外交爲宗旨三事務所本會假白克路侯在里紀公館爲事務所入會各團體代表或委託員每日上午十鐘至十二鐘到所會商一切四職員由各團體公舉一人爲正主席三人爲副主席以通法美語言者爲限再由各團體各舉三人爲招待員其庶務會計書記各二人由各團體代表合會公舉五會期七月十日（卽星期三）六會場張家花園七經費預算暫以一千元爲率其應增减之處由各團體聯合會議决需費若干由各團體分任入附則本會規約已經各團體議决旋行 
[隊長奔逃之眞相]  
　　滬軍都督府偵探科長呈軍法司文云案據陸軍第二旅旅長陳漢卿呈稱衛隊正目劉雲勝正兵留石林彭瑞廷等合謀槍擊該隊周隊長一案飭由本科切實調查科長當即派探目任寅前往該地調查茲據探目任寅報稱奉諭飭查疊經前往訪察據該處附近徽寗會館之居民聲稱是日曾親睹其事云該衛隊久擬改歸他營編制該目正兵等已預知其事六月十九日早間隊長周升和發令調隊外出往輜重營領餉兵士不從皆云係隊長一人之事何必吾等整隊前往衆人堅抱是言不肯外出適其時有在外之兵士囘營謂馬步隊二營均調隊前來合圍徽寗會館不知何故於是各目兵士團聚議論云必係勒令吾等解散勢將前來攻擊此事當詢之隊長必知其故乃周隊長見衆人嘩噪無計約束立時逃逸惟周之逃逸係彼自形惶駭而排長彭照林見衆人紛尋隊長因謂有謀斃之心嗣經馬步隊兩營將會館圍住飭令繳械該目兵等立將槍械繳出並無抵抗形迹又據他人言及周隊長平時與目兵等毫無約束聽其行動自由甚至營中有賭博情事當隊長逃逸之時營内無主一時嘩噪是有其事若專指劉雲勝等三人謀斃隊長一事不能妄對等語探目調查屬實理合據情禀覆等情前來爲此合亟呈請司長察核施行 
[恊議移提人證辦法]  
　　上海自去年光復後英美會審公廨與南北市政廳以及内地各處移提人證尙未商有妥善辦法以故遇有移提事件均援以原就被之例彼此推諉殊費周折雖經陳交涉使迭與駐滬外交團函商迄未解决昨日午後檢察審判兩廳長張黄兩君特詣公共公廨與正副讞員關聶兩君會同英美比三國副領事康翰强愛四君在領事憩息所磋商良久始各分道而返至所議辦法應俟禀明交涉使核准然後實行 
[領運大宗車火之窒碍]  
　　江蘇都督咨復滬軍都督文云案准貴都督咨據松軍政分府司令沈維賢呈請飭令上海製造局撥給松軍水師統領沈葆義所請各項軍械等因查該統頭已有節略呈摺具領到府除指令現在松江一帶尙稱安靖倘忽領運此項大宗軍火恐愚民無知誤會訛傳轉滋疑擾印領發還外相應咨復貴都督希即查照施行 
[軍事會議紀聞]  
　　江蘇都督程君發起每星期六日由江蘇各師師長等赴寗會議軍事一次上星期六日係爲第一次會議之期本埠陸軍第十師吳師長及滬防全軍李統領均赴寗會議聞提議者係裁减兵士及籌餉問題並各地方應設警備辦法又聞程都督以嗣後每一星期到寗會議路遠者必至荒廢職守現擬改爲每四星期齊議一次如遇特别事件仍隨時電調赴寗 
[槍斃强盜和尙之先聲]  
　　　人姚光發德廣等二十六人搶刦大劉家宅黄阿初諸錦炎二家贓物業經滬防全軍李統領飭探拿獲發禁檢察廳在案茲李統領以該盜姚光發彏黨持械搶刦自認已有四起之多實屬罪無可逃而夥盜德廣亦已夥刦多次照例核議該二盜均應槍斃以昭　戒惟所擬之罪是否有當自應請示故已稟陳滬軍都督核明示遵矣 
[商團會長滿任]  
　　商團公會正副會長李平書君等任期已滿相率辭職聞會中有四五團擬另舉議員四十一人即於四十人中推舉一人爲議長 
[請領操防軍火]  
　　滬防全軍統領呈都督文爲呈請事竊據敝管第八營管帶王楚雄呈稱竊照卑營水師砲船二十號所有操防軍火業經領至陰曆上年冬季止在案茲應請領本年春季分土藥三十桶洋藥三百七十磅銅火一萬三千五百顆皮紙二千六百十張又夏季土藥十二桶洋藥一百八磅銅火五千四百顆皮紙一千四十四張理合備領具文呈領仰祈核准轉詳給領以應操防等因據此查該營呈領各件應卽照准以重滬防乞都督核准批示祇遵　　陳都督批示查前淸防綠各營每季請領操防軍火皆視爲例行公事並不以爲操演之用或堆儲壽爛或私行盜賣種種弊端不堪枚舉民國革新伊始何能再蹈此陋習今該營請領春夏季操防軍火時届七月春夏季均已過期惟秋季以後操防軍火應如何核實酌給之處仰候令飭滬製造局核議具復飭遵 
[開辦岸巡之文告]  
　　滬南市政廳長莫君出示曉諭云奉江蘇都督令開據辦理私鹽兼蘇屬運銷局長史家修呈稱據上南川引商夏隆泰等呈稱上南川引地向有鹽捕左營撥派左哨師船巡緝歷有年所自上年光復後浦江中左兩營先後編入民軍遂令百數十里之浦江悉爲梟販麕集之區連檣接楫遍境洒賣而　坊子店亦竟公然購私迄今半年銷數毫無若不亟圖挽救則全境必致廢棄課稅亦將無着爰就上南川一地組織上南川緝私隊設立隊官一員副隊官一員艙兵勇目伙夫共四十二名分配板梢兩隻槍划六艘由商等自備薪餉按月發給已於六月一號成軍尅日開巡具呈申乞備案詳請江蘇都督鹽政總理飭令上南川兩縣一廳民政市政警務各官紳出示通告一體遵照以便尅期開巡俾靖私源而保課銷等情前來查巡緝乃鹽　要端上南川一地濱海帶江向稱私販淵藪前淸設立浦江中左兩營嚴爲防堵尙虞不足光復後兩營編入民軍以致私鹽充斥官引銷滯該商等擬先辦岸　以固藩籬殊爲暢銷官引起見自應准其舉辦除批准予備案外理合備文呈報仰祈都督察核查考並乞飭令上南川三縣民政市政各官廳出示通告以便周知等情到府據此除指令外合行仰該廳卽使遵照一體出示通告以維鹽政等因奉此合行無自出示曉諭周知特示 
[華安合羣保壽公司開幕紀事]  
　　中國華安合羣保壽公司於初一日開幕上午十一時中西來賓聯翩戾止先後達數百人十一時十五分就座先由董事徐固卿王采丞二君（王由董事王君復君代表）相繼述開幕詞表明保壽公司與保壽者雙方之利益以開通華人保壽風氣爲歸宿繼來賓伍秩庸君應董事之請以英語演說華人保壽之切要大旨　予不肉食自信能得長壽然予已過花甲爲年歲所限不能向公司投保甚爲可惜吾華人向於衛生不甚注意致生種種之不幸今有華安大保壽公司以護持之則庶幾有所倚恃後顧可以無憂尤願同胞得此倚恃之後亟亟講求衛生同臻於仕壽之域是則公司與保壽之人皆獲無窮之利益云云莊言巽語雜以詼諧群衆拍掌之餘各西賓更問以笑樂藉表歡迎終則總理郁賜君起立對於各西賓述明各股東董事組立公司情形畢遂散會時已一時有半是日來賓中之投資　壽者甚多三數醫生察驗體質猶匆匆不及聞該公司自成立以來僅六月一月中營業已達三十餘萬兩可以測其將來之發達 
[護兵形似馬夫]  
　　福字營護兵陳占元昨日路經城内小橋街地方突被婁耕生率領多人將陳歐打當由該營王隊長查見卽將婁耕生拘拿到營詢問婁稱與陳占元并不相識因向與城外某馬夫有隙陳之面貎適與相似一時錯認求宥劉司令以婁耕生果與某馬夫有義亦應控訴不應率衆歐人顯見不安本分爰即移解上海檢察廳訊明究辦 
[陳市水突如其來]  
　　　婦林李氏（卽林寶珠）控狎客陳市水陵使妓女十二樓捲取金飾逃往漢口迭經公共公堂訊判陳交保限交十二樓到案質訊在案昨晨復訊林　偕大姐　五寶投案求追王襲讞商之美董副領事以陳屢次傳訊不到　　林　退去候着保人交案並出提票提究詎甫判畢陳忽偕代表福崗律師上堂候不中西譏員以原告已去着仍交原保候禮拜四再訊旋即是日係美國節期恐美領無暇陪審改期下禮拜二復訊核奪 
[紫金小學游藝會紀略]  
　　紫金兩等小學校於昨日午後三時開學藝會男女來賓贊學生家屬到者五百餘人演藝凡二十節講誦時學生態度從容口齒淸晰尤以童話修身問答二節較有深意末由振新英文夜社助演餘興中有滑稽體操一節用煙槍代洋槍亦含有警醒當世之微意散會時已鐘鳴五下矣 
[僧尼同居之結局]  
　　小南門外小天台僧院因僧尼同居被市政廳户籍科查知後由南區派探拘獲僧人道明尼姑功耀等解由市政廳裁判所訊明屬實判將該院發封交地方董事取管僧尼則管押候再發落在案茲已判定功耀從寛斥釋惟僧人道明平日尙有留人賭博情事着管押一月示儆 
[中西醫院演劇籌費]  
　　滬城中西醫院創設以來成效卓著惟自上海光復後捐欵不繼異常困難茲商准大舞臺戲園各名令於舊曆五月二十二日演劇一天以充經費想届時往觀者必極一時之盛也 
瑣聞 
[城内]  
　　民政長批示○民人李雨金票批查田單爲田地之保障發生營業之效力單地有密切關繫何等鄭重據禀户名李善和六畝五分田單一紙是何保圖字圩如何遺失並未切實聲明已屬無憑核辦且謂倘立代單眞單作廢因何要立代單何人出立詞甚含糊更屬無此辦法此項田單爾如實係遺失呈請存案本署規定失單立辦法約規隨批發閱着卽遵照辦理可也 
　　初級審判廳民科批示○徐鴻發曾昌榮等訴樂俊卿蠢商爲害一案批據訴樂俊卿包攬租屋勒索公費遇事生風挑唆衝突被害者究係誰人有無確實証據至租屋旣定年限必有契約爲証樂俊卿若果先期勒讓要挾婪索儘可黏契呈訴曲直自有公斷狀詞均屬空言所請母庸置議 
[南市]  
　　仰何疏忽○荳市街口恒記鹹魚行前晚燃點殺蚊藥悞放於火油箱上至夜半兩時頓覺烟籌滿室火光四射幸由巡士瞥見立卽喊救經隣人帮同救熄得免肇災昨日由東區派探查明候傳執事柴紫貴到案究　 
　　所託非人○向爲衣業之邵瑞和昨將前在南市中華銀行專司蓋印之朱彭齡及醫生王君彝扭至裁判所控稱今年二月間由友人託銷珠兜一只計洋三百六十元另有大珠兩顆計値洋四十元由朱　賣其價延不交兌人亦避去現已查知被朱賣於沈姓家與王串呑價洋逃至新加坡刻始返　向追不採是以扭案求追訊據兩人供認實有其事惟彼此推託判一併交保限兩星期繳洋四百元如違押追 
　　樓房坍塌○太平碼頭剃髮店樓上昨日旁晚時有男婦數人在内抹牌不料該屋年久失修柱脚朽壞被貼隣翻造房屋打　激動以致坍下壓傷婦女小孩四人當由巡士拘住工匠五人並將傷者一併帶至東區飭送醫院醫治工匠等暫留候示 
[閘北]  
　　是誰冐名○僑居北河南路二十四號洋房之某西人前日接有冐用閘北警務所名義之信函一封内云有前會犯案驅逐出攬之華人某甲與爾開場聚賭實違警章等語該西人閱函後卽倘穆安素律師至警務所聲明前由請爲查辦警務長允卽拿究　　得馬非福○鄕民錢仁泉之妻日前在田内拾得衣包一個詎此衣包係光復軍排長薛師所失之贓物茲經巡警查獲解至裁判所押候查辦昨有錢之隣人屠長全楊永堂等五户遞禀求保所長諭候覆訊再核 
　　限交女于○韓周氏在閘北裁判所控周仁寶悔婚匿女一案昨經所長孫君傳周研訊據供女已私逃無踪判限十天將女交案訊核 
[英租界]  
　　勒限淸理○曹季安控方關榮及保人方連生不理抵借本利銀七百餘兩前晚經公廨聶　讞傳訊屬實判原告因另案還押方等交保限一月理淸如違卽將所抵之地拍賣抵償不足仍向被告訊追 
　　造屋違章○英美工部局營造處控虹口住户何桂芳造屋砌築陰溝不用三和土有違定章等情昨由捕房將何傳至公堂經中西讞員會訊明白判何交保限七天遷居由工部局代爲塡砌並着照　經費如違究　 
　　節外生枝○婦人高桂英前被其夫裘生來賣與高連生爲妻茲又另　價賣是以逃入濟良所昨晨由廨傳到高連生裘生來及其嫂裘阿二見証曹張氏張何氏等逐一研訊旋據包探禀稱桂英之嫂裘阿二前犯拐案曾經公堂訊押三月判桂英仍留濟良所候下禮拜二再訊核奪 
　　怙惡不悛○流氓周新寶在虹口擺取王陳氏耳上金環由探拿獲昨解公堂訊知周係過犯判押牢半年期滿逐出租界 
　　冐名收帳○上海華洋電話公司式拉夫陳金生因　公司名義向靜安寺路一百號洋房及成都路十四號住户私收帳銀七十餘兩前日經該公司查悉報請捕房於昨日派探將陳拘解公堂請究陳供自愿設法措繳求請免究關讞員商之美强副領事以案　　騙未便輕縱判陳押西牢九月以儆 
　　註銷刑事○趙雨亭控古董掮客戎維慶將冐名書畫騙洋人百餘元由廨訊判被告交保淸理在案昨日復訊原告投訴前情請追訊之戎延律師梅吉言偕見証朱恒甫上堂証明此項書畫被告係向一婦人　來轉售祇得　費洋五十元此案係賣買性質不應以刑事起訴中西讞員磋商之下判將刑事案註銷諭各退去歸晚堂訊理 
　　並非拆梢○奚金林控周小狗拆梢洋十元昨由捕房將周拘解公堂訊知因奚妻華氏被崇明人王紹祥誘匿由周帮同尋獲向奚索取費用所致原告所控不實着　洋五角充公周交保候補傳人証到案質訊再核 
　　姦拐女子○楊當榮因奸拐王倪氏之十七歲女兒阿毛被控昨由捕房派探將楊與女一併拘解公堂訊供屬實判楊押三月女交其母領回管束 
[美租界]  
　　電車衝撞○念七號電車前晚駛至北四川路　　徐小九之小車柄徐卽投報捕房捕頭允爲查究 
　　　車傷人○陳永紀昨在楊樹浦路被某號汽車撞倒於地不省人事又四十二號汽車過北四川路掃跌行人瞿鍾玉受傷甚重先後由捕車送同仁醫院醫治 
　　走失小孩○陳福生住鄧脫路五百四十六號有十歲男孩名阿鶴前日出外未歸昨陳報告捕房捕頭准飭包探代爲查訪 
[法租界]  
　　細　眼據○徐永淸控司帳人徐壽坤揑帳舞弊曾經公堂判令兩造對明帳目呈候核斷在案茲經捕房查得有萬金元一户及唐張徐等三户帳目不符昨解復審被告稱此兩種帳目係永淸囑寫所有銀洋亦由彼親自經手交接實被挾嫌誣控求察聶讞員判各退去候將抄帳閱看明白再斷 
　　須問保人○戚少棠控朱掌貴圖賴借洋三百五十元昨由公廨傳訊朱稱實是誣控借據係戚自造商人並未簽押前雖有合謀生意之事尙有趙姓在内三人俱費用不少今戚借題發揮冀償私願求鑒聶讞員以原告卽稱另有保人姑限一丹内邀保人到案再行訊核 
　　避債無益○張炳坤因在松江爲錢債紏葛被人在審判廳起訴逃避來滬匿跡法界茲爲原告債悉與廳差王正元來申協同包探將張拘捕解廨經聶讞員略訊一過准交該差帶回訊辦 
來件 
[同鄕賑濟會啟]  
鍾珏文治等於去冬卽擬發起江蘇賑濟會同　甚尠呼號無　者遂不果今年六月文治回太倉原籍省墓舟次　岸上一老　哭言吾家自去年至今種田數畝僅售得荳價十餘元迄今無所食矣典質盡無所衣矣文治心爲恫然逾日文聞岸上一人言某家賣婦可憐其夫僅得洋二十餘元耳文治爲下涙晚又聞舟子言常熟某鄕一家七人餓三日鄰家得米救之活二人其五人則饑腸已斷救無效盡死文治爲一哭窮念仁人君子籌辦義賑　注重於江北夫江北人相食災狀固絶慘而不知我江南之民良　無能雖垂死不能出而乞食至於閉門以自盡其情尤可痛也方今民國初立諸務未邊建設富家殷户或袖手不敢出錢而　鄕問無告之民老幼婦孺無米無柴嗷嗷待哺遂相抱持以死痛乎痛乎且此死者皆安分良善之輩非而鍵走險之徒同胞何罪遭此慘酷無所控訴有志救同胞者當在此時矣計現今七月以至十月靑黄不接之時餓死者更恐不知凡幾鍾珏文治等再　籌商特發起斯會擬捐集萬金買米荳數千石於當熟崑山太倉無錫各鄕上年水災坟重之區先請各民政長委託妥友詳查　民共若干户須米荳若干石赴本會支　散給非極貧絶無儲　者不得領一而由本會托友切實稽查截至新米登場之時爲止凡收捐欵若干購米荳價若干各處民政長領敎若干均登報章以徵信實伏望同志諸仁人君子慨解仁囊不論多寡成茲善　凡捐一元若可活一人十元者卽可活十人數十元數百元者卽可活數十數百人敬爲鄕　窮餓　死之民涕泣九頓首以請謹啓李　珏唐文治等同啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新孟子] [  澍棠]  
　　嫖與賭共鄙夫問曰吾麻雀輪者三十三塲而錢莫之有也翻之則不可勝翻不翻則抛棄其雪白之銀而不惜如之何則可也 
　　騙子對曰洋行公司弟之友銀錢多於泥沙向者散而送朋友者幾千串矣而君之運氣好手段高一輸不去翻是自暴而自棄也賭經曰擲之擲之出乎爾者反乎爾者也夫錢今而後得歸之也君無誤焉 
　　君如認眞斯我赢有分輸不管矣 
　　○大丈夫問曰寢小事也碍於妻妾從妻乎從妾乎 
　　鰥夫對曰是謀非吾所能及也無已則有一焉你戲妾也我戲妻也與君代之有一而彼弗妬則是可爲也 
[猪八戒求救於孫行者書] [  愛]  
悟空師兄道鑒弟奉師命在前探徑今行至盤絲洞適患口渴因覓村户人家借茶潤吻不料遇一婦人云是妓家殷勤邀至室内坐談弟恐有詐逡巡不敢遽入旋有女郎數人前推後擁迨弟掙扎欲出而重門疊户均已深鎖弟凛於師訓不敢犯色戒今彼等日夜相逼謂如不從决無生理弟因從權與之碰和擺酒約已數百檯而腰無半文久思脫逃奈室外布滿網羅並無小隙可尋出路人以冶游爲樂者而今弟則甚以冶游爲苦矣師兄神通廣大伏祈念數年相交之倩一爲援手俾弟逃出重　曷勝啣感弟經此次爲色所累嗣後當絶跡花叢再不向桃源問津矣兄來援時可變作蚊蟲庶不至有大阻隔弟因有此緣故以致不能來前供職以私廢公百身莫贖幸乞海涵弗加讉責爲幸 
海外奇談 
[聾哑敎育之發達] [  龍]  
　　歐洲之聾啞敎育至十六世紀始萌芽一千五百六十年之頃西班牙人戴本時集不能聞見之幼童若干人敎以寫讀會話及計算是爲聾啞敎育之始一千七百六十年歐洲第一之聲啞學堂創設於巴黎自此而後英德諸國皆相繼仿設一千八百年全歐洲之聾啞學校共十二所至一千九百年增至四百五十所其中學生計二萬五千人百二十一人敎習共三千一百五十二人合五洲計之則聾啞學校共有六百十五所學生共三萬八千七百二十二人敎員計四千七百八十四人歐洲之聾啞學生其所學除初等智識外兼習各種手工以爲謀生之計近年則美國聾啞之人多有爲敎士律師新聞記者及學校之敎師焉抑亦奇矣 
尊聞閣詞選 
　　昨適星期醫院停課午餐甫龍趨謁親朋在郭君案頭見有調寄點絳唇詞八　披覽一過足破宦夢今特轉錄寄呈敬祈戴　　入貴報爲　江老蘭附誌 
三弟叔楚將退休湘潭之朱亭書來動予歸興爰亦乞退爲借隱計浸塡　歸詞入　聊仿歸去來辭之意得母貽譏效　那　 
[調寄點綘唇千子暮春味青老人漫作]  
　　歸去來兮回頭宦海抛如夢急流退勇卸却仔肩重富貴浮雲轉眼成無用堪嘲諷一無餘俸兩袖淸風送 
歸去來兮夢魂先逐湘雲度子規聲苦芳草天涯路剩水殘山極目悉無語江南賦鄉關何許誰識哀時瘦 
　　歸去來兮白頭兄弟能偕隱歸期相問廿四番花信荆棘漫天天意胡亷悶休愁恨河豚　寄一棹歸帆穩 
　　歸去來兮家人細數田居樂荷衣芒履稼圃吾先學淡飯粗茶風味甘藜藿村醪薄閒來酌肯與鄰翁約 
　　歸去來兮門前早種先生柳桑榆半畝掩映茅　後秋末箱松美共春初韭籬邊豆茨菱瓜藕勝似朱門肉 
　　歸去來兮良朋招隱孫莘老（謂正叔表弟）兩家春好綰綰埀根　月夕花朝醉反金樽倒山深峭一聲長嘯驚起枝烏 
　　歸去來兮讀書聲在秋燈裹課孫課子總是回甘味抛却塵　依舊親書史身如寄　舟不　隨在淸凉地 
　　歸去來兮人生七十須知足無榮無辱正好還初服豈是鳴高　泊隨吾欲携　竹去尋松菊偷享林泉福 
[高陽臺次韻荅孫至公] [  鏡笙]  
　　把盞問天敲金擲地世間不乏明眸韻譜覓裳渠儂合住環樓　童多聚淞江畔　寒盟松菊堪　快神游字寄雙魚書託　驑相逢何必會相識便萍蓬風聚爾艾奚愁展誦瑤篇瞻文况是淸流君才　布空堪作借窮途沒個人收莫淹留翹首靑雲平地行舟 
[試硯齋隨筆] [  率公]  
　　史閣部受知於左忠毅公忠毅督學幾甸拔冠多士且語之曰爾當於卯辰脫　去好自愛他年社稷臣也史公亦初未之信接果兩試不售成　禎戊辰進士方忠毅爲權　所陷繫於詔獄長安知文　觸逆燄轉眼若不相詞無一人顧問者史公獨以金啖獄卒變服在視是時忠毅已備受諸茶毒一見卽　蹙曰爾胡爲乎來哉唯恐夏馥之　禍相餉也顯危之際而相見以心猶若此　後忠毅雖蒙昭雲贈廕有加而薄俸所人悉爲逆璫藉故追去公子頗負債累史公乃爲作啓募捐有云麥丹大義豈讓旁觀道羲交情正属我輩吊先師於旣往敬愛如生助賢嗣於窮途樂周不 
倦至情至性洋瀉言表惟忠毅能知公而公固始終不負忠毅者鳴呼孤忠殉國百折不撓蓋衣鉢相承其沆　一氣也宜哉 
心直口快 
　　吾讀尙書至舜去四凶周公誅二叔吾無以評評之曰聖人無理取閙 
　　吾讀周書至騙飛廉於海隅而　之吾無以評之曰武王無理取閙 
 
 

Page 11

 
 
吾讀家語至孔子誅少正卯吾無以評評之曰仲尼無理取閙吾讀漢書至朱雲請上方劍斬侫臣頭吾無以評評之曰愛國者無理取閙 
　　吾讀三國志至陳琳対曹操檄吾無以評評之曰討賊者無理取閙 
　　吾讀宋史至叔夜討梁山章宼吾無以評評之曰戡亂者無理取閙 
　　吾家韋鼠跳梁百物皆受其損近有貓欲捕鼠爲主人除害吾無以評評之曰貓奴無理取閙 
吾有族人某平日陰賊險狠劣名素著專以敲詐歛財妒賢暗殺爲惯技有議其罪狀者吾無以評評之曰外姓人無理取閙 
[  老柯]  
戲評（續昨） 
　　猛回頭全劇無一句唱工純以做工見長以龔曼翁之金剛爲最佳河邊救父時悲憤怨悔白口悽慘聲嘶氣鬱涙眼汪汪摹出天良發現入情入理觀者動容徐半梅之錢新生太嫌呆板白口時有生澀處表情處亦欠經綿熨貼劉藝舟去金剛之父駡子一掦借題發揮針砭當世痛快淋漓尤妙在章合自然夏月珊之錢是命鄙吝頑固盡情慕繪謁侃市儈處語意冷雋耐人尋味夏月潤夏月華邱冶雲等之流氓强横兇惡身分旣稱口吻亦肖三人去此等角色最爲出色當行周鳳文張德祿去金剛之弟妹各有分寸悉合眞相趙文連之周氏女學生體　神氣恰到好處惟花園訂婚時太覺直率如能與毛韻珂互易益臻美備演至金剛被妹剌死錢新生被逼退婚重諧售好閉幕然錢某卑鄙齷　棄値迎紤金剛何不用手鎗繫死之以快人心乎[  健兒]  
　　十七夜特往大舞台　滑稽敎育新劇殊不滿意蓋所謂滑稽者不過據拾一二叚陳腐之笑林廣記旣鄙且陋又多不合情理之處如自稱共和民國而猶有前淸服色之官其不合一自號開通之女學生猶稱官曰老爺其不合二小桂枝咬文哃字如（笑話）之極也（）等句時出諸口令人聞之難過望以後改之 
　　全廟情節太短太拉　做工太潦　　鼎鼎大名之藝員而演此潦草之劇恐於名譽上滅色也 
　　初開幕時小桂枝與王躉芬一篇空論濫用新名詞隔靴搔癢之處識者笑之[  鈍根]  
俗語画　汚調 
小說 
[家庭小說多疑郎（再績）] [  頌斌譯]  
勤納言未已亨利已怒不可遏神色益變勤納轉身自忖曰吾夫自結婚以來愛情之篤十數年如一日從未覩今日乖戾之舉動亦從未聞今日嚴厲之聲容今日果有何種魔鬼附着於吾夫之身 
　　誠令人迷惑不解少缅勤納忽發一縷纏綿悱惻之哀聲語亨利曰今日究爲何事使吾夫疏畫眉之樂而起反目之占耶言畢傾身向亨利并以媚眼注視亨利之怒目曰君疑我何耶不妨直言告我 
　　亨利復愀然致詰曰余問卿午後有何人來此　　　勤納曰無人惟敎授風琴之童樂師 
　　亨利日頃來函者爲誰函内所述何事 
　　勤納曰余弟約余飲宴也 
　　亨利曰證據安在 
　　勤納嘆曰證據耶妾之言即證據抑君曾見余生平有謊言耶 
亨利不答沉思良久窮念若果爲音樂師何必如此歡笑若果爲無關係之信又何必遽投爐火於是愈思愈疑愈疑愈怒愈怒愈暴遂發其袁慘之厲聲曰勤納乎爾竟爲不名譽事乎獨不畏予之離爾乎 
　　勤納聞言笑曰吾夫乎爾殆孩提之童乎世間安 
有妻無大過可以無端離異者今欲離妾誠夫之愚耳 
　　亨利曰余任爾嘻笑余拆必離爾勤納曰吾夫誤矣妾無罪豈甘離異今姑不遑他論惟妾所深痛者使吾和鳴之鸞鳳幾成爲分飛之勞燕是何仇人行此離間深願吾夫不聽誑法之言以害夫子之德而傷妾之心也 
　　亨利仍悍然不顧曰勤納余自今日起不復以爾爲念爾亦不必認吾爲夫（未完） 
 
 
 

Page 12

 
 
   
 
