# 1907 - 109 - 4912216

 

Page 1

 
 
　　　　　上海商務印書館啓 
 
 

Page 2

 
 
上諭 
[三月十三日奉]  
　　上諭周馥奏考核屬吏分别參劾一摺廣東崖州直隸州知州馮如衡豐順縣知縣單夢祥新興縣知縣調補海陽縣知縣增祐署恩平縣知縣准補鶴川縣知縣艾淮署吳川縣知縣優貢知縣厲式綳署潮州府經歷王開先均著傳旨嘉奬高州府通判毓隆操守難信聲名平常前署澄海縣知縣准補文昌縣知縣薛聰彝才力竭蹶操履不謹前署海康縣知縣准補新安縣知縣孫慶璋藉案勒索民怨沸騰瓊山縣知縣方紹宸體弱才庸難膺民社惠來縣知縣丁啟楨心地糊塗縱差擾累感恩縣知縣甘美棠藉病遷延意存規避前署廣寗縣知縣試用知縣方乾武任用私人串役索擾大挑知縣丁文瑜辦事粗疏奉差不謹前署海陽縣浮坪司巡檢試用從九品劉裕坤貪劣不職前代理惠來縣蔡潭司巡檢試用從九品黃薰培聲名齷齪前署潮陽吉安司巡檢試用從九品史堃　守難信前署揭陽縣敎諭候選訓導林昌華署饒平縣訓導候選敎職董夢虹均擅離職守物議滋多前澄海縣敎諭廉州府敎授陳輔清濫送考優均着即行革職靈山縣知縣准補吳川縣知縣閆夢穀措置失當人地不宜著開缺另補准補興寗縣知縣姚廣譽才拘識　難膺民社惟文理尙優著開缺以敎職歸部銓選另片奏捕務廢弛積案較多各員羅定直隷州知州陽江直州知州田明嚁已認命案人犯因循不辦署陽江直隸州知州試用知府林翊審斷糊塗草菅人命署歸善縣知縣試用知縣蔣𠻳煒緝捕不力屢出刦案雷白縣� 
知縣陳柏侯情重命案不卽詣驗緝拿四會縣知縣彭申孫命盜重案均不詳辦署東安縣知縣試用知縣孫樹榮監押命盜人犯延不訊詳新會縣知縣林玉銘監押多犯延不訊辦均著卽行革職餘著照所議辦理該部知道欽此 
宮門抄 
[電傳宮門抄]  
　　三月十三日召見軍機吳引孫秦綬章 
 
 
 

Page 3

 
 
論說 
[中國四千年文學變遷大勢論（僇）三續]  
[第三章之續]  
　　漢高祖以馬上得天下。承秦之後不遑詩書。惠文二帝時。遺書稍稍出現於世。至孝武又以始皇之心思。而行以外交之手叚。。罷斥百家獨尊儒術。所尊者。又非儒之本眞。而儒之變相也。漢儒所著書。其思想之高尙。學理之圓滿。視晚周諸子皆遠不逮。而文學之運則方如昭回之光。烱然照萬物。如子長之史記。劉向之封事。鼂錯之奏疏。韋相之詩董子之䇿。賈誼之論。相如之賦。子雲之箴。子淵之頌。枚叔之七發。蘇李之五言。谷永鄒陽之上書。或以雄健稱。或以宏麗著。或以淵茂聞。後世學人。百摹不到。不特。唐宋諸人不能及。卽近而東漢。去西京未久。如班固之學子長。伯喈之學楊雄。平子之學長卿。雖極意摹繪。終有一間未達之恨。卽以一體而論。楊子。之美新。不若相如之封禪。班固之典引。不若楊子之美新。平子之東巡誥又不如班固之典引。世運變遷。無可假借。吾謂西漢諸家有二訣。爲後世所不逮者。一則善用形容詞。比事屬辭。波譎雲詭。而細繹其旨。則語有歸宿。條理井然。如相如子雲。有韵之文是也。一則善於用筆。信手揮寫。在他人觀之。若不甚經意者然。若甚平淡者然。而疊矩重規。紆徐屈曲。後人精心結撰。不能得其彷彿。如劉向匡衡。無韵之文是也。蓋文學至西漢歎觀止矣。 
[第四章由東漢至六朝爲文學變遷時期]  
　　東漢承西漢後。極盛之餘。難乎爲繼。然敬通平。子諸人所爲文字。雖雄壯淵懿。遠遜西京。而華實相扶。上結卿雲。下開崔蔡。視六代則較質。視西漢則較文。蓋東漢者。實文學變遷之樞紐。而能得其中者也。於時最著稱者。若蔡伯喈班孟堅。崔亭伯。桓譚。傅毅。猶不失先哲之遺軌焉。曁乎當塗繼興。典午俶造。仲宣子建。馳金覊於前。士衡士龍。騁玉軼於後。令升工於論史安仁善於言情。越石。多怨憤之音。陸機有雄駿之氣。季重工筆札。孔璋善檄文。伏文義以幽異稱。阮嗣宗以高曠著。餘若皇甫士安。若夏侯孝若。若呂仲悌。若陶淵明諸公。皆措詞清遒。立語玄妙。蓋晋代尙清談。講玄理莊列流泒。入於文章。雖風格漸卑。而洒脫可誦。至晉末遭五胡之亂。文敎衰息。俗尙浮華。南朝則沈溺禪宗。北朝則皮附經術。南之文靡。北之文粗。雖顔謝任沈之於南。魏薛崔高之於北密藻麗思。無以復過。而時以纎仄爲累。蓋由東漢迄陳隋。文凡三變。皆愈趨愈下。有不得不變之勢。至王通及姚蔡父子出。已漸開唐賢。宗派矣。 
專電 
[電一北京（三月十三日亥刻）]  
　　商約大臣呂鏡宇密奏國家舉行新政用人求才均須愼重學界官塲尤宜嚴防會黨溷迹奉旨交學部議奏（天） 
[電二北京（三月十三日亥刻）]  
　　新簡東三省總督徐世昌定下月初四日請訓初十日起程至哈爾濱駐節並擬會同奉天巡撫唐紹儀奏調施肇基隨往東省襄辦路政（蓋） 
[電三北京（三月十三日亥刻）]  
　　政府决議添設遼西提督以黑龍江將軍程德全充補（莫） 
[電四武昌（三月十三日已刻）]  
　　調任川督岑雲帥於十二日下午七句鐘到鄂（采） 
[電五北京（三月十三日申刻）]  
　　津海關道梁敦彦有調爲稅務處幇辦消息（句） 
　　按此係别一訪員所發與昨電簡放美使之說不同 
緊要新聞 
[議結海門敎案訂期立約杭州]  
　　台州海門鎭天主耶穌二敎民因爭地起釁械鬭肇事曾詳誌本報茲悉寗紹台道喻庶三觀察近又電邀浙省洋務總辦世益三觀察尅日赴甬謂已與敎士議定和平辦法專候立約簽宇並無賠卹惟將滋事敎民按律治罪以昭公允云（使） 
[議准江墅路綫分支入城杭州]  
　　去年浙路公司議自城東分支路入城已由浙撫代奏奉旨知道本年二月十六日浙撫 
 
 

Page 4

 
 
張中丞奉到郵傳部咨文當卽通飭司道照會浙路公司遵辦今將郵傳部議奏江墅路綫入城摺錄下爲遵旨議奏事光緒三十二年十一月十三日由軍機處抄交浙江巡撫張奏爲查明浙江省鐵路自設立公司以來集股估工愼重將事凡軌道之所經過業已屢改穿城塡河先有是議以多不便亦卽停罷前經該公司總理四品卿銜湯壽濳等呈稱現經股東會議擬自清泰門左右分支路入城另開便門出入均由於此於上下城適中之處度地設站車行定有晷刻照派官兵守門隨時啟閉可無他慮約由幹路分支入城不過里餘可攬全城客貨之利車站左近開闢馬路以便交通亦資養路等情業經委員履勘情形亦屬相符再一審愼知商情旣難强拂門禁又不可不嚴故雖分　路入城然出入均由一門車過卽閉官兵守宿輔以警察詰奸禁暴不患無方卽遇多事之時亦可隨時堵塞城内車站亦設在空曠地方並不多撤民屋第分軌入城雖與穿城有别惟他省尙未試行浙省不敢不加愼重等語查支路入城另設便門以時啟閉商民旣稱利便防守不致疎虞檢閱該省城巷詳圖清泰門一帶空地爲多亦無妨害居民之患現今關内外京漢兩路直達北京前門尙無窒碍該省所擬分軌入城一節大致相符擬卽照准如蒙俞允應由臣部咨行農工商部及浙江巡撫一體遵照辦理所有遵議浙路支綫入城緣由理合恭摺具陳伏乞皇太后皇上聖鑒謹奏（統） 
[政府整頓海陸軍之計畫]  
　　字林報北京訪函云陸軍部選派出洋赴法留學之學生十五人於西四月十號（卽中歷二月二十八日）由丁總戎率領由京起程中西文武官員往前門火車站送行者實繁有徒皆諄諄以成就遠大相勉以中國整頓陸軍必須得學問完備之將校也此項學生大半由陸軍部尙書鐵良於保定武備學堂内挑選鐵尙書以中國將重興海軍特懇外務部商之駐京英公使朱邇典亦選派學生赴英學習海軍傳聞英政府業准中政府之請駐京英公使將與外務部訂立章程俾各學生遵守矣 
[陳侍郎查辦馬革道三誌福州]  
　　馬江銅元局總辦馬景融觀察被陳侍郎奏革查辦等情迭誌前報茲悉馬觀察已繳出現銀三萬餘現金數十兩又眞珠多粒估值數各兩金表兩隻估值數百兩並由侍郎電致上海道在滬截留匯欵四萬餘總計已有八萬之譜以抵義昌成等五家之欵可無短絀惟尙有海關項下虧空之十七萬餘未有着落經陳侍郎提訊數次馬觀察堅稱爲公家虧空故尙須詳細調查以成信讞（識） 
[鐵路小工滋擾洋務局詳情鎭江]  
　　駐鎭滬寗鐵路分局工頭李某於十一晚十點鐘時被賊竊云衣箱一只約值洋百餘元賊已逃出李招集小工百餘人四處追尋行至大馬路南首見有一人趨人洋務局疑係竊賊遂閧入該局差役門丁出爲攔阻竟被兇毆均受重傷並又擁進上房搜尋竊賊局員李潤齋明府大怒命差拘拿衆工人尤肆意滋閙將差役李延吊打所有局中陳設各物全行擠壞一時觀者甚衆人聲鼎沸鎭道榮觀察水陸總巡周德標駐防隊統領赫連二副將及警察總辦饒子敬司馬丹徒縣宗加彌大令等得悉後恐釀大禍均帶率小隊到場彈壓當場擒獲小工十六人遂一併捆縛解縣審辦（進） 
[各公使不允袁京兆蒞任之意見]  
　　字林報北京訪函云新問駐德公使曾廣銓因久病辭職遺缺由前往駐法公使署理順天府府尹孫寳琦補授正任順天府府尹袁樹勳已奉命由湖南北上赴任各國公使照會抗議亦不足怪因袁樹勳在上海道任内租界暴動責無旁貸也 
本埠要聞 
[批飭聲明敎堂置産權限之]  
　　滬道瑞觀察前札上海縣飭查敎士在内地置買田地其契上有無塡註公産字樣前任王大令遍查擋案其所立契據與民間買賣毫無歧異並無載明敎堂公産之語因即禀覆在案茲奉瑞觀察批示云查敎士在内地置買田地房屋契據内應寫明立文契人某某賣爲本處敎堂公産字樣係同治四年奉總理衙門核定咨行當由丁前升道於是年二月間行縣遵照嗣因相沿日久各省辦理未能畫一續奉總署申明舊章又因責令賣業之人先報地方官酌定一層碍難辦到於光緒二十年十月及二十一年四月間先後咨行到道均經劉前署道行府轉飭有案是此項辦法不啻三令五申各該前縣旣未實力奉行已屬不合（中略）現奉南洋大臣批飭嗣後凡屬敎堂買地不論在城内城外均應將公産字樣載明契内不得疏忽干咎等因己另又行知仰現任李令遵照另札辦理母得疏忽干咎仍移王前令知照此繳（括） 
[滬道函詢海參威招募華工詳情]  
　　滬道瑞觀察日昨函復瑙威領事云接准來函據信亨行雇華人劉錫清等至海參威地主工作須備華官護照隨帶起行函請照辦等因查該行所雇工人究往海參威作何工程月給辛銀若干有無合同本人是否願往工作該華人劉錫清等並禾來道具呈無從查核合行函致貴總領事飭查詳晰見示以憑核辦（　） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大清國礦務正章（八）（續）]  
[第十四章礦工]  
　　第六十五欵礦商所定礦工規條心經官准 
　　凡開采礦物及從事開礦業務之華人謂之礦工 
　　礦商所定之礦工規程必先禀明礦務委員然後施行 
　　第六十六欵礦工須有詳細簿藉 
　　礦商宜備礦工名薄記載其姓名年歲藉貫職業及被雇辭退之年月日以備查考 
　　第六十七欵廣工罷役各條 
　　如犯下開各項者礦工無論何時可以罷役（一）礦商及其使用夥友有虐待之事件（二）工銀不按時支給或有尅扣等情（三）礦工作工時刻過多有不勝其勞苦以致多成疾病者 
　　第六十八欵體恤礦工各條 
　　礦商宜　恤工人其體恤規條必先禀明礦務委員（一）非礦工之過失因就業時負傷應補給醫藥培養等費（二）因負傷培養時應給與相當之火食費（三）或因負傷以致身故者應優給埋葬費（四）或因負傷以致殘廢者應酌定期限給與補助費以上四項礦商與礦務委員公同商酌發給 
　　第六十九欬辭退礦工各條 
　　如犯下開有碍礦商各欵無論何時礦商可以辭退礦工（一）違犯中國律例擾害地方人民者（二）窩贓匪類混作礦工者（三）投身敎堂自稱敎民混作礦工不受地方官員約柬者 
　　第七十欵懲辦礦工各條 
　　如犯下開有害地方各欵無論何時礦務委員亦可迫令礦商清查此等工人交地方官懲辦不准礦商庇護（一）不聽礦商指揮使用者（二）對於礦商及其夥友有横暴之行爲者（三）礦商並無虐待尅扣情事藉端罷工要挾者 
　　第七十一欵修改礦工章程 
　　凡國家保護礦工及查禁礦商虐待工人情弊條欵如有應行修改增益之處何可由本省督撫隨時咨明商部核定辦理 
　　第十五章礦務警察 
　　第七十二欵礦務警察之責任 
　　礦務警察事務由總局飭知礦務委員攝行其事大端列左（一）關於坑内及礦地所施設之工程有無危險事（二）關於礦工之生命及其他衛生事（三）關於保護公益事 
　　第七十三欵礦務警察之權限 
　　礦務委員如實見所管礦地　危險之虞或有害公益者應禀請總局命其停工如事迫不及禀請總局者該委員亦可命其暫行停工 
　　第七十四欵停工開工之辦法 
　　礦地因事故停止開采如果加工設法改正後由礦務委員勘實卽仍准開工 
　　各國礦地限制備考 
　　英國第一等礦地四百英畝第二等礦地二百英畝第三等礦地一百英畝 
　　美國每人所請礦地不得過二十英畝或數人同請（在八人以上）不得過一百六十英畝 
　　法國自二十英畝起至多以六方里爲限 
　　德國十一英畝至二百二十英畝 
　　奥國十一英畝 
　　日斯巴尼亞國至少須縱横各四百米忒（完） 
内治部 
[川督電調陳右丞北京]  
　　新仕川督岑雲帥近日有電到京邀前郵傳部右丞陳昭常入川襄辦新政聞陳已電辭不往大約未能忘情於路政也（工） 
[江督飭追張景祜侵吞公欵南京]  
　　江督端午帥日前札行江寗府略謂據海州吏目劉芳禀控海州河照書吏范荆山趙希堯侵吞公欵 
 
 
 

Page 11

 
 
一案當經飭派宋道康復前往查明禀覆將該書范荆山趙希堯提解來寗飭據呈出薄據詳加查核該前署州張革守景祜任内出口豆麥項下商業公捐少報錢七千八百五十八千八百文西河薔薇河捐欵少報錢二千七百零五十文積穀捐少報錢一千八百三十三千七百二十文三項共少報錢一萬二千四百千五百七十文隨將該書范荆山趙希堯發交該府飭傳張革守到案提回質訊勒追在案查張革守景祜前在署理海州任内聲名甚劣乃經收商業公捐西河薔薇河積穀三項共少報錢一萬二千餘串之多似此任意侵吞實所僅見若不從嚴追繳何以儆貪婺而肅吏治應由該府速卽嚴傳張革守到案看管勒令先將侵吞公項限於半月内呈繳如該革守己經聞風　避立卽由府查明蹤跡詳請飭拿解省以憑究追云云（我） 
[常昭奉撥洋米讓歸崇邑崇明]  
　　崇明素不産米向來全資外運近以各處米缺價貴來源頓絶人心惶懽該縣魏大令因因商紳董擬卽由縣發給憑照飭商赴常昭崑新錫金等屬購運當經禀蒙蘇撫批准通飭各縣查照放行勿使奸民闌阻乃近日崇邑紳董嚴師孟持縣照至常熟採購米已裝船仍有愚民前來阻運學董朱錫琛等因又電乞蘇撫飭縣保護施奉蘇撫電諭魏大令云朱紳等蒸電悉現據常照兩縣禀兩邑存米不足兩月之糧一經運出慮滋事端前奉批准購領上海洋秈五千石尙未赴領現已截留倉米可敷平糶請將奉撥洋秈讓與崇邑備價購領嗣後崇邑應赴他處購買俟新穀登塲再給照來常購運等語查核尙屬實情除批准外特電知該令會商紳董備價赴滬購領洋米或再請領漕米以資接濟不得仍赴常昭採運致生事端等因大令奉電後當卽會商各紳妥議辦法（有） 
[閩藩核定津貼經費福州]  
　　閩藩連方伯日前發出牌示略謂閩省各屬缺况優劣曾經本司悉心釐定將較優酌提盈餘以濟要需詳明飭遵在案現查瘠苦各缺亦擬量予津貼以期挹彼注此聊示平允若因整頓錢粮捕務緊要之處則酌給清赋緝捕各經費藉資撥用除核案詳明督憲通飭遵照外合先牌示仰後開所屬各縣一體知悉至議給之項應在提欵中分别動支定自本年秋季起核發併卽知照計開古田縣清賦經費一千五百元晉江縣清賦經費一千五百元惠安縣清賦經費一千五百元（此三處經費以三年爲限）同安縣緝捕經費一千五百元武平縣緝捕經費一千五百元屏南縣津貼一千五百元歸化縣津貼一千五百元寗洋縣津貼一千五百元安溪縣津貼一千五百元閩清縣津貼一千元南靖縣津貼一千元清流縣津貼一千元大田縣津貼八百元順昌縣津貼六百元壽寗縣津貼六百元漳浦縣津貼五百元長泰縣津貼五百元漳平縣津貼五百元（計十八縣共給二萬元）（主） 
[閩藩追究各員欠欵福州]  
　　閩藩連方伯日前牌示云照得尤溪縣招起陞短解捐項爲數甚鉅照章撤任缺以試用知縣周啓銓代理又長泰縣張望墀短解各捐爲數甚鉅撤任缺以新選斯缺趙國楹飭赴新任又大湖縣丞楊同紳粮捐未繳撤任缺以試用巡檢甘大琳代理又溪口州同朱鼎糧捐木解撤任缺以試用縣丞周鼎銘代理又前邵軍同知馬琨現署龍溪縣計達三現署惠安縣温士龔現署順昌縣舒鈞現署壽寗縣黃曾冤現署南安縣喻慶瀾以上六員先行摘頂勒限追繳（主） 
[太平洲財政困難鎭江]  
　　新授太平洲同知錢司馬昭威到任稍遲本届錢糧已被各縣爭先收去是以行政費毫無着落窘迫已達極點因卽禀請江督蘇撫及常鎭道俯賜津貼暫資用度（小） 
[批准松府禀詳沙田案蘇州]  
　　前者蘇撫陳中丞接奉廷寄飭查辦南匯縣陳楚儒等沙田紏葛一案旋公松江府戚太守並不赶緊辦結致纏訟不休因飭記過在案茲經太守查復以此項蕩田均係善堂公産因經董擬將是由變賣致啟訟端現由府採訪輿論秉公核議此項田産一概不准出售另選堂董經理併體恤董佃示給沙戶等詞詳禀上憲當蒙陳中丞批准照辦仍候督部堂批示遵行（出） 
[地方自治開會鎭江]  
　　鎭郡自奉立憲明詔各紳士籌辦地方自治會屢議屢止近有夏紳及吳孝廉等紏合同志禀請省憲立案經撫憲陳筱帥批准照辦即於初八日假城内紅梅閣開正式大會先期東邀合郡學界同人一體到會籌議辦法云（節） 
外交錄 
[贛撫飭議抵制洋商購地辦法江西]  
　　赣撫瑞中丞札行藩司略謂九南鐵路現已開工不久軌路交通商賈輻輳凡省城章江門外沿河左右一帶均關商業重要之地誠恐外來奸商在此地購地營業致有種種勾結影射之弊亟應將此項地段及現巳造有之舖房民居分出段落編列字號逐一清厘飭各呈驗契據分别有主無主官有民有舊管新管按號註册照常執業自　册之後倘有轉售别用情事仍須將新舊各契及管業人住址姓名詳細呈報查核非經允准不得私相授受至洋商不准在内地開設行棧尤不准置買私産應如何嚴定辦法以杜朦混而保權利之處卽應妥議章程呈候核奪云云（因） 
[土貨課稅之交涉奉天]  
　　奉天稅局將日本商人從新民屯購買中國貨物販運奉大者照章課稅一節日領事荻原氏曾照會趙將軍抗議并請將旣納稅金交還當經次帥覆文拒絶乃荻原氏仍行詰問此項稅課依據通商條約何欵征取因之趙將軍至今尙未答覆云（軍） 
[日人擬採石板奉天]  
　　距奉天省城百餘里近有日人擬在某山開取靑黑石板據稱此項石板東洋用處極煩現有兩日人借住華東飯店專誠勘測此山聞己向外務部某叅議函商二次不識能允許否（軍） 
[印度派員考察西藏江孜]  
　　聞印度政府又派員考察西藏及中國西南部與中央地方以北京爲終點凡所過地方必詳細測勘繪一地圖據云係備政治及商業上之研究其然豈其然乎（貢） 
[英國派員赴滿洲考察戰地]  
　　字林報云英國派陸軍武員赴滿洲考察日俄兩軍戰地於十二日趁輪赴大連灣計同行者有二十三員旣抵滿洲即須將戰地形勢測勘繪圖以資考證云 
[日本船廠捐欵助賑]  
　　東報云神戶川崎船廠總理以日幣一萬元捐助中國華洋義賑　譯字林報 
 
 

Page 12

 
 
軍事界 
[議設軍牧司講求馬政北京]  
　　陸軍部鐵尙書以各鎭所用馬匹大都購自東西各國殊於軍事經濟有礙爰於前日提出草案與各堂會議設立軍牧司專管馬政並將張家口大凌河從前太僕寺曁熱河總管所轄牧廠一概奏歸陸軍部管轄俾可實力整頓（玉） 
[整頓外制之計畫北京]  
　　那中堂近以兩翼鎗隊雖經簡練額數寥寥擬從步營中簡拔精壯者合前共足二千人每人於底餉外加給津貼銀二兩至外城五營每營添設馬隊六百名其隊長由外巡廳馬巡長調補（貝） 
[奉天開辦徵兵]  
　　盛京將軍於昨日出示開徵年壯華人以便練兵十營分紥全省譯字林報 
[護軍聚議尅餉銀北京]  
　　藍旗護軍以尅扣餉銀之故聚衆一二百人於煤渣胡同會議擬向某邸泣訴此亦可見中國軍政之一斑（弗 
[札飭查辦隊官被控案蘇州]  
　　前者砲兵隊官王龍章被全隊兵 
士臚列宿娼開賭苛待軍人等欵投督練公所控告曾紀前報茲衆兵士復投撫轅禀訐陳中丞已札飭楊協統澈底查明各兵士有無挾嫌誣控刻日禀復（出） 
[批查兵士因何不錄蘇州]  
　　靑浦縣申送之徵兵張承宜兩次投標報攷未經收錄張因投督練公所禀請收伍當經批示云查該兵士由縣送伍訓練兩次投標何以迄未攷驗收錄其中有無别情候協統派員查明核實具復（出） 
[委員購馬過境（漢口）]  
　　荆州將軍松溎前派委員伍某往關外購良馬百匹現已購齊由汴回荆日昨過漢卽解往荆州駐防交納（今） 
敎育誌 
[督學局清查私塾北京]  
　　督學局現派煕觀察之姪爲總勸學董再由總董按區酌派分董赴各區清查私塾所有功課均逐一登簿俟查畢彚總呈　督學局核辦以爲改良學務之基礎聞總董每月薪金三十元分董暫盡義務不支薪水（晨） 
[茶業抗捐斥杭州]  
　　茶業開辦學堂抽收碗捐釀成衝突已誌 
前報茲悉各茶館呈遞浙撫禀詞己奉批示畧謂籌款興學人人有應盡之義務豈得概以借學歛錢目之所粘縣批究係何縣之批殊屬荒謬茶捐每碗僅捐一文出諸飲茶之客非取之賣茶之人嘉湖等處辦此者頗多未聞有所窒礙銅元進出須照巿價何至留難何由得咎且據稱茶價每碗由八文加至十文飲茶者尙如數付清何忽於學捐之一文而獨吝細玩詞意顯係狡賴省垣茶店林立下流社會萃業其中因此滋事不少久爲士紳所詬病但以習俗相沿貧民或資餬口未遽封閉今以學捐一事乃敢聯名把持殊爲可惡究竟各店是否一律抗違其中有無主唆之人仰提學使卽飭杭州府澈查禀辦云云（四） 
[師範學堂添建體操塲蘇州]  
　　蘇省師範學堂現因學額過多向用之公共體操塲壤地狹隘且各學堂借用者甚衆是以體操一科殊形不便因將前購大地一方改造體操場已於前日開工惟該地原擬建築栽植試驗塲祗經費不敷尙未動工現須另購相宜之地與之對調云（出） 
實業類 
[擬辦全國鐵路詳圖北京]  
　　郵傳部近議咨行各省商辦鐵路將原有詳圖再行訂定分爲幹路支路及已修未修四項咨呈本部俾有查攷其未修之路現已開議者則由督撫派員測勘一併咨部以備繕繪全國鐵路詳圖恭呈御覽（工） 
[陳閣學募欵回國福州]  
　　陳弢庵閣學遠涉異地募捐鐵路經費曾誌前報茲閣學已於初五日旋閩招募經費頗見裕如其已收者約有二百餘萬已足敷厦門石碼等處興築二百餘里之用費矣（到） 
[集股組織四府礦務公司杭州]  
　　浙東金衢處嚴四府屬山嶺重疊鑛苗甚旺茲四府紳富章胡劉等紳擬先認股十萬元聯名具禀浙撫及農工商礦局設立四府鑛務公司擇要開采請先咨部備案再行分别指礦繳費請照承辦云（士） 
[禀報開辦商務分會金華]  
　　金華府嵩太守近日會同紳商議辦金華府商務分會以積穀倉爲辦事處公推職員王紳贊元爲總董擬定試辦章程十則先由本縣刋發鈐記暫行試辦俟一年後商情開通再由杭州總商會詳咨大部頒給鈐記以昭信守現已通禀省台立案矣（六） 
瑣事欄 
[商埠圈地抑價之無理吉林]  
　　長春府自開辦商埠劃定城北民地數千頃該民地均係膏膄每頃可值東錢二三千吊乃商埠公司所定之價頭等纔五百吊且祇給價一半餘一半須俟地皮租出再給故民間嘖有怨言紛紛將地濳賣與日人或投入天主教以爲護符中國官塲辦事向不持平全用壓力不至爲淵驅魚不止何其愚也（光） 
[園庭磁器被竊熱河]  
　　熱河都統廷杰奏稱園庭磁器被竊多件雖經提訊值班弁兵毫無頭緒計失去搥瓶五件觀音瓶一件霽紅觀音瓶十二件霽紅膽瓶一件白地緑花龍盤三十件霽靑盅二件白盅二十五件請將該園庭文武各員一併議處云云想不免失察處分也（晨） 
[新城盜風復熾杭州]  
　　新城一帶向多匪患經前縣主沈思齊大令防查嚴密尙覺安謐邇來匪燄復熾刦案迭出如南門外昌定鄉富戶袁思亨家日前被匪徒數十人肆意搶掠共刧去銀錢衣飾約三千餘金幸由圑防勇丁與鄉民抄襲山路追赶獲盜一名旣又由營勇緝獲五名并贓物一併解縣現洪鳳九大令擬訊供後詳請就地正法以昭儆戒（元 
[開辦商圑之預備嘉興]  
　　陳嚴諸君近由蘇州警務學堂畢業回籍擬倡一士商體育會暫借毓秀兩等小學堂操塲試辦額設一百六十名先招五十名開辦如辦有成效卽將是會改作商圑云（四） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（十三）]  
福言時。卽向衣袋中出小紙包三。一一置案上。且展且言曰。余頃在宅外。四圍周視。至左首牆下。亦見此斷續之烟灰。因循灰跡而前。以達於宅後。則霍拉斯已先在。彼拾得此二據。卽傲然自足。不復再前勘視。余俟其去後。卽進至近林一帶地方。力加考察。遂得此種種之證據。始余以近日天久晴。土地凝結甚堅。絶無往來形跡。可供研究。因見近林草地。略有倒亂之跡。似爲人踐踏者。乃手披荆棘以入。欲求得其彷彿。以爲我研察之地。至茂草深處。忽發見一事。直映我眼簾中。頗顯怪詫。蓋此中遺有牛矢一簇。。而牛矢之上印有極窄小極精致之皮靴印一。顯係一上等婦人所印者。此地荒僻若此。茂草叢雜若此。卽有上等婦人。偶來散步。亦斷無不由平坦之經。而反入此深草中。躑躅以行者。若謂放牧牛羊之徒。往來其間。則若輩皆甚蠢陋。斷無如此窄小精致之靴印。然則此足印又何自而來耶。顯見彼婦必因犯事後。心緒急促。又值黑闇中足不擇路。致悮入深草之地。以踐踏於此者。余於是卽循茂草倒亂之跡。迤邐以達林際。入林數十步。卽見有一低亞之樹枝。横截於前。適當我去路。此樹枝枒杈間。又發。見一種人身體上之物。足與此靴印相印證者。 
　　言至此。即以紙包中物。檢示余等。見一爲婦人髮數縷。長約尺許。作黑色。一爲玻璃一小片。大如累黍。又其一爲未燒盡之淡巴菰烟並烟。灰少許。福因言曰。。此數縷之髮我卽於樹枝間得之。此樹枝高僅四尺。而己及此婦人之髮頂。再證以極窄之靴印。則其身度之短小纎瘦可知。是夜月色甚昏。彼怱忙中不知紆避。致其髮紏纏於枝上。 
國外新聞 
[英相接見製造廠工人代表續紀]  
　　十二日東京電云英國首相貝納門及陸軍部大臣赫爾登會同接見坦維基製造廠工人代表宣言裁撤廠内老手巧匠實出於不得已深爲悵然當竭力爲廠内招攬工程然將來仍不免再行核減也 
[英國陸軍部整飭屬地之軍政]  
　　十二日倫敦電云英國陸軍部大臣赫爾登所擬屬地陸軍條件於昨日第二次宣讀計贊成者三百四十三票反對者僅三十一票議遂决陸軍部大臣謂各殖民地首相皆以所擬屬地軍隊之策爲善並當採用其法以整頓本國之軍隊如是則英國各屬地之軍隊皆可如線之相連可以爲英國之保障矣英國政府亦以此議爲先事之籌備可以免臨時之招募云 
[德國擬在波斯設商業銀行]  
　　十一日栢林電云德國銀行在波斯設立一事久有此說尙未定議孟尼克地方勃佛利亞銀行總理葛德門君正在考查波斯政府所允許各節是否合乎商業銀行現已將此事照會英俄兩國矣 
[摩洛哥銀行開辦]  
　　十一日栢林電云摩洛哥銀行已在丹文亞開設譯字林報 
[法國製造局失火續紀]  
　　十二日倫敦電云法國度龍海口大火機器房魚雷室以及棧房數處皆遭焚燬約計所損值數百萬佛郎起火原因尙不得而知又電云度龍海口製造局失愼疑係縱火 
[郵船出險無恙]  
　　十二日東京電云太平洋公司郵船蒙古利亞號已駛抵神戶並無損壞惟船上油漆略受擦損耳 
[英國公爵行抵倫敦]  
　　十二日倫敦電云英國康諾德公爵夫婦己抵倫敦 
本埠新聞 
[又獲槍斃西捕要犯]  
　　拿獲鎗斃西捕要犯己兩誌本報茲悉昨日英捕房五十號西捕頭阿姆司脫郎與華探趙銀河米順及九十一號西捕將劉麻子王夢利二犯帶至樓上盤詰一時許是日五下鐘華探趙銀河在西門外又獲是案要犯沈阿土一名並搜出當票當卽解入捕房一面吊贜候傳泳康烟紙店主許利生認視再核（哲） 
[新任蘇臬仍須來申]  
　　新任江蘇按察司陸申甫廉訪回省後復以在滬一切粮務尙未交代故日内仍須到申料理候簡放新任粮道潮州府知府惠綸到後移交一切云）永（ 
[安徽旅滬學會開會紀事]  
　　本月十二日二句鐘安徽紳界學界商界同人在美租界愼餘南里安徽旅滬公學開春季大會是日到會者爲李蠡蒓侍郎及諸職員會員學生等一百餘人頗極一時之盛（一）方守六君主席宣布宗旨（二）張夢九君奏風琴本公學曁競華師範學校學生唱開會歌（三）吳志猷君代表汪翼蒼君報告會務（四）胡郁文君演說篤鄉誼研學術興實業二者爲擴張學會之要點（五）吳志猷君演說會員須人人有自治之資格然後能辦公（六）汪慕梁君演說愛國須先愛鄉今日安徽人合羣即他年中國人合羣之張本（七）方守六君提議四月卄二日賃座頤園開懇親會以爲週歲紀念並預備投票選舉當時余君魯卿周君品珊程君錫九孫君鏡湖等均舉手贊成遂决議（八）全體學生唱祝公學歌（九）茗點至六時始散（川） 
[尙賢堂半年報告會紀事]  
　　美士李佳白先生在上海創辦之尙賢堂已歷有年名聞中外前日該堂開半年報告會華人會員到者爲商約大臣呂鏡宇統制浙江提督呂道生軍門龐萊臣京堂朱葆珊沈仲禮葉明齋三觀察陳鏡華封翁等該堂永遠會員美國博士丁韙良先生適由北京來滬因亦赴會演說是日該堂議事除接收督辦報告外决定由 
 
 

Page 19

 
 
辦事董事商酌或募捐或借欵在該堂基地内添建學生寄宿舍及督辦敎習之住宅云（川） 
[洋棧小工搗毁巡局]  
　　浦東塘橋鎭某茶館内招集某洋棧小工聚賭爭閙當有某甲投塘橋巡防局控由局員派勇將滋事各人拘局詎若輩同黨卽羣持棍棒到局將巡勇五六人拔至棧中一面紏衆將局中物件肆行搗毁并揚言搜索局員該局員情急遂易服渡江禀由瑞觀察立飭偵探迅往拘拿犯事各人並派營兵前往防護復據情函告該洋棧所管領事將拔去勇丁速卽釋放（譽） 
[拒捕監梟解縣歸案]  
　　鹽梟俞正甫李文濤鄭坤華等拒傷海關水巡西人由中西探帮同拘獲等情已詳前報現江海關稅務司照會瑞觀察謂梟匪如此横行應請札飭公廨讞員照會美國領事轉飭捕房將余正甫等三名解廨訊明移送上海縣懲辦等因觀察接閱當卽札飭關太守商之美白副領事派差協同水巡捕房派捕將余正甫李文濤鄭坤華等移送上海縣訊辦（再） 
[滬道嚴札勒拿流氓]  
　　滬道瑞觀察昨日札行中區正巡官程大令略謂據探弁楊金報稱本月初九夜一點鐘有徐國眞行至大南門内俞家弄途遇流氓陸小狗拆稍不遂戮傷腰際當由南區七十二號巡士阿弟當場拘獲旋經陸小狗之友厚生勸散釋放以致未曾到局等情應仍責令限日拘解仰卽轉飭南區副巡官勒令該巡士限文到五日内將陸小狗等拿獲解局轉送上海縣從嚴訊究逾限不獲定干未便云云速 
[滬道傳見各區警官]  
　　閘北西南區巡官楊寳書本城巡警中區總局長正巡官程明理東區副巡官梅祖培巡警敎員陸炳章昨日均奉滬道因公傳見（軌） 
[道批四則]  
　　成衣陳協堂禀批此案前幫審孫令究係如何判斷未將堂諭抄呈保無不實不盡未便照准○衆百姓禀批匿名揭帖例不准行此案張美乃吳禮生徐阿海韓永耕張阿毛等實有勒詐情事着即逐一指名另具眞名的姓公呈以便核辦本道嫉惡如仇决不使爾等瞻願爲難仍毌揑誣致干反坐○藥材業商程梅卿禀批旣非收買賊贜何至被提充公所禀殊不足信仰總工程局裁判員速卽查明情節禀復察核毌遲○商民徐新源禀批所禀各節是否屬實仰南匯縣確切查訪澈究具復（車） 
[協提控部人犯]  
　　南匯縣邁婦張鳳氏赴部上控吳映帆儲竹君等串同董事爭奪五圑蕩地不遂竟紏黨將氏子阿虎戳死又連斃某某兩命雖經氏等告發吳卽廣通賄賂二年有餘從未到案一次爲此奔求咨省親提訊辦等情當奉部中批准咨請蘇撫札行臬司轉飭南匯縣勒提吳映帆等全案人犯連同案卷一併解省訊辦南匯縣奉札後　卽飭差拘提詎吳等已聞風逃避現氏訪得吳儲均匿跡上海又請南匯縣備文移提矣（車） 
[工程局正裁判官到差]  
　　總工程局正裁判官由各董議定禀請滬道札委孫庚梅明府接辦茲孫明府已經到差昨日各董在局治筵柬請明府晏飲（永） 
[上海官事]  
　　總統江陰鎭江四路砲台巡防營前江南提督徐傳隆由吳淞閱勘砲台回滬江蘇陸軍步隊兩標兩協管帶江南陸師學堂第一期畢業生阮慕咸昨均到道拜會禀見（車） 
[陳列品准予免稅]  
　　滬道瑞觀察昨奉稅務處電開接粤督電稱所有粤省運京陳列品八十三種請免稅驗放等語查該物件旣屬陳列並非售買應准免稅驗放等因現瑞觀察已函致稅司照辦矣（任） 
[搶米犯解縣歸案]  
　　上海縣日前備文至公共公廨移提日暉港搶米匪徒金小和尙陳阿木金小根陳阿大王文卿陳阿三等六名昨由捕頭將金小和尙等解案關太守著一併飭差協捕解縣歸案（泉） 
[救火會定期會操]  
　　本埠英美法三界救火會西人定於西四月廿七號午後二點鐘將各水龍聚集浦灘會操三點鐘往跑馬塲會操西 
[傳究聚賭]  
　　美界裏虹口張阿桂家開塲聚賭經美捕房查悉飭探請廨出單傳究（西） 
[流氓搶物]  
　　吳成昌昨日行經美界北河南路突被流氓多人攔路搶去金戒衣洋等物吳卽投報各捕房飭探分頭緝拿（西） 
訟案 
[上海縣案]  
　　近有朱阿福到莊家涇詐稱縣差托伊查緝搶米要犯逼勤鄉人二十間餘戶各納訟費否則立卽拘解到縣云云當爲該處朱董壽愷覺察飭保拘朱到縣詰辦朱供係在押某差所囑李大令判責四百板押候查辦○徐步雲控被傅雲慶糾黨拔贖等情　李大令訊究徐供姪兒近娶寡婦爲繼室小的本不知情詎有工棍傅雲慶賈春發誣指小的作媒拔至許家橋吊打勤索當由妻子給洋八元次日找給六元至與傅同拘至案之趙榮榮並不在内傅供詞支吾趙供實未干預大令判傅責一千二百板押辦趙交妥保徐斥退○閘北某煤炭店屢被惡丐宋小毛紏黨滋詐經該店訴由巡警局拘獲宋等四人解縣訊究宋已改名王阿毛與同獲之張和尙張福生王阿三一味混供大令判宋責八百板四人併押再審○公共公廨移解紏黨攫人衣洋之王和尙到縣訊明收禁茲又復訊大令問何人持槍轟人供係已經正法之顧福生所爲餘人祇執刀尺等件大令判還禁核辦（車） 
[總工程局紀事]  
　　朱才生誘領何阿盤之女翠英匿居高橋家内由其勇徐濤濤交案孫明府復訊確實判朱戒責二百下押改過局三月翠英戒責一百下交何領回○巡士查解江北迷路女孩到局命發堂候家屬認領○又解迷路男孩華長生年十二歲自稱石埭人並無家屬在滬亦著送堂留養○巡士送陳阿大到局詢稱蘇鄉人在滬北德順里杜永興成衣店習業日前私行逃走官飭探往查并無該店命發堂候核○南京婦女周氏去年被沈夢動龔同春在花烟間誘出圖覿於某和尙被南區拘解訊判發堂在案茲有氏夫周慰卿報堂請領當將周氏送案探供供實被丈夫押入花烟間押契尙在鴇婦處官判押候吊契候訊（妒） 
[公共公廨晚堂案]  
　　翁貴控金小榮王阿虎李和尙售地紏葛等情前晚經王襄讞覆訊翁供道契雖已塗銷應有計價銀九千兩可憑請追究金供田單押與洋商愛爾登處地保徐子良供李和尙向來完糧十畝祇三畝有單已在同治十二年轉挨道契萬木秀供李租種小的田五畝王明府工供詞各執判將道契呈驗再核（舟 
[公共公廨早堂案]  
　　奥商李海控梁友生冒牌開設客棧等情關太守卽出票傳梁詎梁始以名宇不符不肯到廨昨日忽又自行投案王襄讞判交妥保俟訂期會訊○華桂康控許寳生正月間在美界漢璧禮路某宅行竊大小洋四十元臨行復縱火陷害等情當由探將許拘獲許祇認行竊不認放火昨日解案包探禀訴前情王襄讞判管押捕房兩月○計福堂控曹有富陳盈江蕭忠義等攔路行兇明府訊之曹等同供日前途遇計福堂無端被其詬詈與之理論並不行兇明府以兩造均非善類判各罰洋兩元○翁大羅周忠吉竊取翁松生家金戒八只金鐲一只銀表表練各一洋銀一百元報探逮案明府訊之翁周贓藏何處據供並未竊取明府判各押三月○朱星發控李祖生以石擲破頭顱李祖生供並非有意判枷號三天○探解王阿福至案稱王前次犯案逐出租界茲又重來官判枷七天滿期逐出○捕 
 
 

Page 20

 
 
控馬夫何長福不聽指揮且被毆擊明府判何罰洋三元○洋人擕同侍者萬采金至案控黃四德竊去皮鞋一雙值銀十五元有萬采金作証官判黃枷三天押七天○濟良所女董送妓女王俞氏至案供被丈夫王子愈賣與妓院爲娼不堪毆辱求請超拔明府商之白君判將王俞氏交濟良所董帶去候提人証到案再行澈究（泉） 
[法租界公堂案]  
　　米店夥朱永卿陳渭卿控徐小山偕楊陳氏之子串竊麵粉售與鍾唐氏餅店由探吊出數包一併解究陳明府訊之唐氏供祇收十七包陳氏供兒子早離上海並不串竊官判楊交保鍾徐一併甲候再核○嚴吳兩包探前晚在新租界巡邏竟有陶根華顧阿毛二人上前攔刦當卽拘獲解案身畔搜出剌刀呈騐明府判各枷二月押改過所半年○公和泰本噐店主袁潤生抗交杜鴻標賠銀一案昨由保人王應星將袁交案又有陳友連亦控欠洋四百元明府判限三天先將杜之賠欵交案再限七天將陳欠欵理楚如違押追○王阿友在新租界行踪詭秘爲馬差捕拘案判押捕房七天○某法商前因遺失皮夾遂將細寫李錦坤王雲山送究嗣查無偷匿情事當于昨期提案開釋○吳友發耿長奎在途行竊判各押七天○陳阿定陳寗寳串竊王阿二宋錦泉胡錦邦等衣物拘獲解究官判阿定枷號一月發押改過局兩月寗寳押捕房二十日李連生罰洋十元充公（絲） 
[美租界捕房事]  
　　姚桂才昨日行經四考脫路西飯店門首突被西犬猛嚙當卽投報捕房捕頭命送往西醫處驗視並飭探往查豢犬西人禀復核辦○某日人乘醉至蓬路胡閙由捕拘入捕房押候醒核○吳淞路有病丐一口倒臥路旁由捕車送捕房行至半途詎已身死捕頭飭傳地保報堂棺殮（西） 
通信 
　　敬啓者鄙人目擊北洋游歷官係候補道逢恩承字復齋來東游歷將及一年其所從事者在寓則調戲下女而外出亦無非挾妓飲酒而已此外之作爲實屬筆難形容然堂堂監司大員而乃爲此不肖之事豈非虧損人格玷辱國體之尤者乎此事關於中國前途用敢報告尊處在東各游歷官斷無如逢之不法行爲將逢事詳爲錄陳請登貴報未免有碍全體游歷官之名譽也專此報告順頌時祉留學生之一人頓首 
　　逕啓者我友倪君申甫月前自滬赴甬因行囊較多恐難兼顧致搭立大輪上艙房間以圖安逸不料是日趁上艙者亦屬不少以是仍有他人附搭房間者此附搭之人早存覬觎心吾友以爲附搭之客并不疑慮乃兩人萍水相逢交好異常不謂該輪剛進鎭海口時（附搭者當時忘其姓氏）卽出麻酥糖兩包以餉吾友即將食之何此糖似覺味苦以對附搭者卽曰此糖並不味苦諒因君口渴之故吾友信如所言一包將次吃盡漸覺昏昏沉沉不省人事迨天將黎明該輪傍岸附搭者卽將行囊如數搬上曾與茶房言之我先將行李搬上再來陪我們老爺上岸現因睡著故不可驚動他於是茶房信以爲眞不辨眞假任其一人獨睡豈知附搭者假扮跟隨就此一去不來俟至晌午見房内一人仍睡著不醒茶房因向喚之不應推之不動心知有異遂卽語之買辦當卽觀看知爲誤食迷藥所致急命茶房取冷水烹之漸漸蘇醒問其故將上情告之始知麻酥糖内有迷藥和之四顧行囊一無所有致當時雖謂蘇醒仍如痴人一樣旋幸買辦知其醒而未醒卽雇人送我友狼狽回家今倪君又由甬返滬言之鑿鑿鄙人旣聆其言毌敢隱諱爲此布陳顚末祈貴報登入來函一門普告行旅注意注意寓滬錢選靑謹述 
振務 
[嵊縣宋子雲報銷養老堂捐欵啓]  
　　光緒廿五年吾嵊水災蒙大憲籌欵散賑兩浙鹺商滬上諸商均有到嵊撫恤其時下鄉親查目覩極老極苦者非年賑月給無濟於事經辦滬上恊賑公所之呂君潤生有議創設養老堂之舉廿六年賑畢時撥助捐洋二百元存莊生息一面禀縣立簿募捐田畝洋元無如事鉅歀難頗非易易嗣蒙金君祿甫獨力創辦故　以前所募集之田畝銀洋一概不收所收恊賑公所捐洋二百元并逐年莊息共計洋二百七十四元一角五分半於甲辰二月始收極老孤苦男婦二十名每月每名津貼錢七百文至丙午年終止共結給訖洋四百三十五元八角六分八除過尙不敷洋一百六十一元七角一分三僕自行樂助吾嵊金君獨建之養老堂己於本年正月廿七日落成開辦矣特將前欵報銷以鳴協賑諸公之盛德云滬北廣益善堂代啓 
[蘇路公司經收淮北工賑第三十六次報告]  
　　趙君笱香洋十元洋布公所交來胡朱氏求産平安洋十元印君雋臣交來吳老太太洋五元大少奶奶洋二元徐老太太洋一元俞少奶奶洋一元無名氏洋一元以上共收洋三十元正合急登報以揚仁風 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商業調查 
[全國綢緞振興議]  
　　世界綢緞。首推吾國。惟邇來日益腐敗。向之稱爲商戰中上品者。今已零　　落不堪言狀矣。而彼業中人。猶漠然不覺殊深浩歎。不佞不才敢提議之。　　惟其名目繁多難。以詳指祇。能指其要者言之耳。茲先將其名目及出處。　　調查于下。計著名者共有十七種。 
　　緞子（杭州紹興寗波蘇州南京等處均有） 
　　寗綢（杭州紹興寗波鎭江等處均有） 
　　線縐（杭州鎭江等處均有） 
　　庫紗（杭州蘇州廣東雷州等處均有）　　 
　　官紗（杭州紹興盛澤鎭江等處均有） 
　　紡綢（杭州紹興盛澤等處均有） 
　　熟羅（杭州） 
　　線春（杭州） 
　　春紗（杭州） 
　　生絲（盛澤） 
　　界本（濮沅） 
　　濮綢（盛澤） 
　　綾子（盛澤） 
　　絲布（盛澤） 
　　各種絲絨（福建金陵） 
　　湖縐（名目極多容後分叙出湖州漢口汴梁盛澤等處） 
　　府綢（河南四川山東等處均有） 
　　尙有各種名目。與巿面無甚關繫。姑不贅錄。均附入各項相彷品物中。現出處名目旣明。當先言明其種功用及各處優劣比較之。因改良 
之法莫妙于比較。比較旣詳。優劣立辨。庶可從善惡惡補短截長。進步。自可疾速。推廣亦能有期也。其利弊如左。 
　　緞子。爲最美觀之品以絨絲製成者中國男婦均以爲衣。惟外國祇婦女及製具用之。（如繡花等）以杭州出者爲最上。寕波金陵次之。蘇州又 
次之。紹興更次之。惟杭州之貨。過干粗笨。似不雅觀。况加定價過昻。致銷路漸絶。紹興寕波其弊同。金陵者稍細糯。并堅結可謂上品。蘇州者 
雖爲最悅目之品。但究不免過輕。以致時有起毛之病。殊可婉惜。茲再分門詳言之。 
　　取細檽。（杭州紹興寕波不能及金陵金陵不能及江蘇。） 
　　取顔色。（杭州紹興寕波金陵不能及江蘇。） 
　　取堅結。（紹興寗波金陵江蘇不能及杭州。） 
　　取艶光。（紹興寗波金陵江蘇不能及杭州。） 
　　以上四條。已包括缎子之利弊矣。各處所出者。實各有所長。若果欲振興之。須將各長合之爲一。卽可成爲獨一無二之缎子矣。然則若何始 
克如是。茲再述之。須先減輕份倆。 
　　中國之缎子。性似太梗。并過厚。故每有粗糙各弊。是以須先將份倆減輕之。然份倆旣輕。恐出有鬆庋之病。欲免其病。須講求織工。 
　　織工講求。可以化鬆庋于烏有蓋織工一佳。雖輕亦繁旣能緊。堅結亦隨之矣尙有要著。則研究顔色是。其法另載染工調查中今不錄。 
　　以上諸法。均可行之。因份倆旣輕成本可减。價亦可稍殺。織工染工一改良則可堅結而且悅目價廉物美。人自樂用矣。　　　未完 
 
 
 

Page 27

 
 
   
 
 

Page 28

 
 
   
 
