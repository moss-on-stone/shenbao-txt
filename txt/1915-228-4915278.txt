# 1915 - 228 - 4915278

 

Page 1

 
 
   
 
 

Page 2

 
 
時評 
[告朔之餼羊（冷）]  
　　今日之共和以國家多難故所存者僅告朔之餼羊而己告朔之餼羊去之有何足惜然而尚有人期期以爲不可者恐授人以口實而内亂緣以發生也蓋今日大多數之理想共和其二而民生之困苦其第一也今會一發表而京師金融己受其影響邊首人心己起其懷疑矧其研究而復研究哉 
　　嗚呼反對籌安會者愛國而愛政府者也不然幸其事之成以實煽惑之不暇罔暇有否詞耶 
[命令]  
　　八月二十二日大總統策令特任張錫鑾爲彰武上將軍督理湖北軍務未到任以前著王占元署督理湖北軍務此令 
　　又令特任段芝貴爲鎭安上將軍督理奉天軍務兼節制吉林黑龍江軍務此令 
　　又令審計院呈稱試署恊審官葉青馬耀宗譚啓緒陳斌麟成續較遜請免去署職等語照准此令 
　　又令審計院呈請任命嚴鷗客葛成修柳旭爲審計官胡璧城劉侃夏辛銘張思叡歐陽葆眞爲恊審官羅文莊珪吉本試署恊審官應照准此令 
　　又令司法部呈請任命唐應龍爲雲南高等審判廳書記官長應照准此令 
　　又令内務部呈准廣西巡按使張鳴岐轉請任命李棻華程溶陳錫誥周北辰韋鎭垣黃玉津顔德孚爲廣西南甯警察廳警正林運全爲廣西南甯警察廳技正應照准此令 
　　又令陸軍部呈請將王振亞授爲陸軍步兵中校應照准此令八月二十二日大總統申令據浙江巡按便屈映光電稱上月二十七八等日浙省風水爲災鎭海紹興蕭山餘姚上虞等縣淹没漂失所損甚多統計各地受災人民在萬户以上田廬牲畜器具損害不可勝數實爲從前未有之奇災擬懇飭部撥給巨欵俾得妥籌撫卹等語該省金衢道屬久雨成災業經本大總統特捐銀一萬元藉資赈撫乃未及兩月颶風暴發海潮乘之澎湃汪洋幾有一瀉千里之勢以致遭此浩刦天降之虐民何以堪覽電殊爲惻念著財政部迅撥銀十萬元再由本大總統捐銀一萬元趕速滙浙交該巡按使派員分赴災區查明被災較重情形分别散放一面仍飭各屬設法妥籌欵項以資接濟交内務部查照此令 
[專電]  
　　北京電有謂籌安會前途將不能成立者似不確近日該會進行似頗奮迅然一方有謂對於反對派將施壓抑者亦似不確李誨呈請檢舉該會並呈内務請查禁該部己將此呈呈政事堂惟現認該會爲討論事項此等呈文將不理各省將設分會報載湖南己由葉道輝等組織又載在京蒙古王公等多人入會 
　　北京電肅政史反對籌安會有人解釋意見漸洽　　北京電交通部司長聞日内將發表電政郵政競争甚烈 
　　北京電湯濟武續假二十日 
[單電]  
　　其一（英人路透電） 
　　倫敦電意士邦交决裂其重要將於巴爾幹大局所受影響驗之現信恊約國之談判將大得其力而逹逹納爾困難之戰局亦將因以轉機 
 
 
 

Page 3

 
 
意國向土宣戰之理由一爲土國恊助理白雅士人讎抗意人一爲土國阻止旅土意人啓程回國柏林聞此消息大爲吃驚亞姆斯特丹曾接電報謂德國現恐意國加入近東戰局逹逹納爾之命運將决於是意大利全國人民及報章皆熱心贊成政府向土宣戰因土國恣意違背條約故也（二十日） 
　　彼得格勒電今日公報中有東境戰事停頓之意俄軍在波羅的海諸省仍阻遏德軍並在柯夫洛境内堵止敵軍之攻勢比爾斯克境内德軍屢次極力攻擊皆受重創而退（二十二日） 
　　彼得格勒電公報謂敵艦隊己入里加灣里加陸地俄軍陣線及茄柯斯太特與特文斯克方面向西一帶俄軍陣線均頗鞏固洛伏喬治夫斯克自二十日後無直接消息惟據俄軍飛行家報告二十日垂暮時砲台之地位甚爲困難故戍軍當不致再有抵禦之力全陣線各軍陣地皆無動静自二十一日晚間起敵軍曾在比爾斯克境及自佛洛逹伐至譬區太從事猛攻惟爲俄軍回攻所阻俄軍驅逐艦在黑海擊沉士耳其帆船百艘（二十二日） 
　　彼得格勒電維爾拉俄軍擊落齊泊林飛船一艘軍官二員及餘人八名均就擒該飛船載有小機關槍一枝炸藥若干引火炸彈若干俄國波羅的海艦隊主要之艦現不在里加灣里加灣僅小軍艦及小雷保護之柏林公報承認德魚雷艇三艘觸水雷沉没又謂俄國亦失炮船兩艘魚雷艇一艘（二十一日） 
　　巴黎電德軍在亞士瓦進攻被敗該處且有大炸彈戰事伏斯巨德軍進攻松台爾巴區山巔完全敗退陣地棄有德兵死屍甚多今晚公報謂前敵各地點有活動之砲隊戰事及炸彈戰事（二十三日） 
　　彼得格勒電公報宣布德艦隊己離里加灣其文甚簡然足爲俄國海戰大勝之先聲其詳情後經國會議長在國會宣布彼得格勒全城聞之大爲歡忭議長謂德國超等無畏式戰艦毛奇號（二二六四○噸）又巡艦三艘魚雷艇七艘爲俄軍擊沉德艦隊餘艦於是乃駛離里加灣德人運兵四小貨船圖在波洛登岸爲俄國之民軍所殲奪得貨船砲隊並未助戰（二十二日） 
　　彼得格勒電據極可恃之私人消息云德艦隊在里加灣一戰中損失甚大（二十二日） 
　　彼得格勒電俄外相告報界代表曰敵國屢作磋商俄法單獨和約之謀皆絶對失敗恊約國有終必逹其目的之自信心至今不衰（二十三日） 
　　羅馬電意軍在各處皆有稳固之進步加沙高原尤爲得利黎明時意飛機一隊攻擊戈里西亞附近之奥飛機停駐處歷半小時之久安然飛回此後奥飛機亦飛至烏狄尼擲落炸彈擊死平民五人内有婦孺各一（二十二日） 
　　羅馬電今日公報謂意軍續有進境意飛機以炸彈轟毁愛斯柴附近之奥飛機停駐處（二十二日） 
　　倫敦電土耳其公報謂英軍新在加波里半島登岸之處自下正在大戰二十一日英軍以海軍大炮運登岸上既而有敵兵一師向亞拉福太進攻敵軍又於二十一日下午在亞里白吕附近進攻前後兩次均遭失敗（二十三日） 
　　倫敦電汽船逹其斯丹號（三七九一噸）加特斯帶爾號（四三○八噸）温特沙號（同名之船有兩艘一爲六○五五噸一爲一一七二噸未知孰是）均爲敵潛艇擊沉船中之人均遇救汽船維廉道森號（二八四噸）則被炸沉死五人（二十二日） 
　　巴黎電巴黎時報稱英飛機一架在瑪摩拉海以炸彈擊沉士國滿載兵士之運送艦一艘（二十二日） 
　　倫敦電倫敦汽船柯白號（三○六○噸）爲敵潛艇擊沉船中之人均己登岸（二十二日） 
　　倫敦電公報稱阿剌伯號房艙客十二人散艙客六人水夫三十九人不知下落（二十二日） 
　　雅典電希臘首相之職己由維里齊洛氏接受故今日巴爾幹時局呈一重要之象維氏入見希臘皇議妥一切今夜維氏將呈遞内閣名單雅典人民大爲歡忭（二十二日） 
　　雅典電希臘首相維里齊洛斯兼任外相（二十一） 
　　亞姆斯特丹電德國財政大臣在國會演説自認德國戰費超出豫算之外一個月戰費較諸普法一役全戰費且多三分之一又謂德國不欲頒行新税則以增國民之擔負數千兆馬克之重擔當由構成戰局者負之歷數代而不己固不僅由德國籌措也今當施行贊助新戰債之大計畫但不願抄襲英國遍貼廣告之方法新戰債議案己二讀通過（二十一日） 
　　華盛頓電駐德美國大使己請德政府告以擊沉阿剌伯號郵船之理由美政府現調查詳情不遺餘力故須稍緩數日始能决定對付方法當道極爲注意此事實無可疑且坦然聲明美國若能不失體面則决不欲與德决裂邦交德國無論提及何種解釋或道歉之文美國殊願加以研究惟美國外交家則以爲德國未必出此（二十二日） 
　　其二（德人德文報專電） 
　　柏林電（由倫敦轉）八月二十一日德軍大本營公報云興登堡元帥之軍在柯夫洛東俘敵兵四百五十人獲機關槍六枝柯夫洛南面之俄軍己棄桀斯茄河之陣地向東退走古台里塞尼附近之俄軍陣地己爲德軍占據蒂柯新西面之俄軍失軍官五員兵六百十名機關鎗四枝加爾維資將軍之軍己占據比爾斯克逐俄軍過比亞拉河里哇波爾特親王之軍己摧毁俄軍之新抵禦力俄軍己於今晨退走被俘者千餘人麥剛森上將麾下之左翼己過柯特加部分及由布格河口進至浦爾伐河俄軍仍在退走德軍復在白萊斯特里土夫斯附近及佛洛逹伐東面得有進步 
　　華盛頓電駐美奥使署宣布八月二十一日奥軍大本營公報云聯軍進攻白萊斯特里土夫斯克力逼俄國數軍之大部分退入砲台境内敵軍現力拒聯軍前進於白萊斯特里土夫斯克西面布格河兩岸抵禦尤烈以便實行向東北退走之計畫該地僅餘數路可通圍攻砲台之大軍左翼則復獲洛基洛東面前鋒之陣地飛蝶南大公爵之軍現正在布格河北岸進發奥軍曾追擊由伏爾資附近防地退走之敵軍柯凡士哈柴將軍之軍現向浦爾伐河上游進發德軍攻取洛伏喬治夫斯克時奥國重臼砲曾參與轟擊 
　　鐵洛里斯邊界重砲隊之戰事仍在進行昨日所傅福爾加利亞高原一役意軍失二百人昨日敵軍復攻赫士里佛山及該山北面之脊爲奥軍擊敗大受損失意軍兩次圖破土爾滿橋端砲台陣線均遭失敗哥里柴附近仍有活動之砲戰奥軍砲隊擊毁薩格拉杜附近之浮橋且轟擊比里士東面之敵軍（二十一日） 
　　柏林電據德軍大本營宣稱柯夫洛之戰利品雖尚未點明然俘虜之數己在二萬人以上大砲一項則有六百餘尊中多新式重砲其他如機關鎗探照燈摩托車及各種戰品軍需不計其數值價數百兆有奇俄軍顯未豫料該砲台即將失守俄軍抵禦甚力雖在砲台陷落後猶與德軍猛鬭有新兵數百名未及逃脱據稱俄國後備軍於最急之時棄械而逃其數有一萬五千人之多（二十二日） 
特約路透電 
　　北京電報章謂奉天將軍電告政府謂陳其美黨羽私運軍火入境據可恃消息云反對籌安會之某君己由友人勸令出京袁總統諭令財政部速滙十萬元及總統捐助一萬元至浙以賑水災難民（二十三日） 
[譯電] 　 
　　北京電張錫鑾與段芝貴對調滿洲將施行特别行政制度北京華字報提議由全國各省選派代表舉行大會討論恢復帝制問題周自齊昨在政事堂會議時提議設高等學校四所北京設農校奉天設礦校上海設工校武昌設漁校（二十三日） 
[東方通信社電（日本人組織）] 　 
　　東京電伊集院公使公表對於中國國體問題之意見謂中國之國體問題日本國民無干預之必要惟以領土保全機會均等之大主義以蒞中國足矣云云（二十三日） 
　　東京電俄國於利加灣之戰勝當地起多大之感興（二十三日） 
　　東京電日本政府决定任命添田壽一氏爲鐵道院總裁（二十三日） 
　　東京電本年十月青森縣下舉行陸軍大演習其司令官爲一户陸軍大將及大迫陸軍大將（二十三日） 
[要聞一] 　 
　　俄軍之第二防禦線（續） 
　　當七月底前敵俄軍連戰連北危莫能言之際該軍事專家又有此種報告亦未免小覷其國人太無判斷力矣而其言未數日波蘭所有最堅固之兩大要塞華沙與伊范格洛特己相繼失陷然華沙等重鎭之不守非倉猝間事乃早己在俄人洞見之中而謂該軍事家不知又孰信之哉不特此也即其所謂俄軍統率處預備之第二道防禦線亦早定於一千九百十年以備不虞然舉目一觀地圖即第二道防禦線之現狀如何亦可不言而喻蓋此線自考夫诺要寒起沿枚枚爾中流前進以逹格洛特諾再進抵布勒 
斯特里托夫斯科而迄於南方要塞之魯兹克止均己深受德奥聯軍之威迫如在北方不惟考夫諾要塞己被攻擊致使俄軍爲勢所迫不久將退出其地而進攻庫蘭之德軍前驅亦進行甚速今其既逹考夫諾之西北則俄軍之後路是己被斷絶不得歸途矣 
　　不甯維是則此線之南部其局勢之危急亦與此同如布勒斯特里托夫斯科與魯兹克之間有德奥聯軍進窺考維爾兵臨其防禦線之下斷其後路由是觀之是其間主塞布勒斯特里托夫斯科己陷於危境絶地矣俄軍其餘之軍事家凡不能隨駝鳥之政策（即言善跑者）而行見有大禍之將臨者己自聲言布勒斯特里托夫斯科要塞不堪久抗勢大如德奥聯軍之攻擊查由考夫諾至魯兹克之戰線共長五百啓羅密逹僅有以上所言之四要塞間有天然之要隘可資防守如魯兹克與布勒斯特之間既有湖灘而布勒斯特與格洛特諾之間又有古代森林一望無際但此種防禦物能否得用尚大有可疑蓋天然物品既能爲俄用亦能爲俄之梗也矧各要塞固圍尚有餘地足敷圍攻之需乎 
　　總之第二道防禦線之根基己摇摇欲動而此所以不如第一道之牢固者緣當初俄人實未料其有必須退守第二線之日也事既如此俄人若又斤斤以第二線爲其報告之根據則不過欲藉此安慰其國民使其國人至死不知禍之所至而己然俄軍統率處與上等社會己深知其國勢將傾故大聲求救於其恊約國也 
[英議員質問驅德人出租界事] 　 
　　德文報云近日迭次傅聞英人欲驅德人出英租界之外等語兹將北京英文報載英衆議院議員質問英外交部大臣一則照譯於下 
　　英國衆議院議員質問英外交部大臣云租借沙面合同如何訂立條件若何該合同己否宣布英外交部大臣答云合同係訂明租借於一千八百六十一年定立並無年限英國可將該地隨意措置每年必須交納地租與中國中國政府亦言放棄該地權利但英國每年須交地租該合同從前未經印出宣佈現在亦可照録送閲云查各處租界均係中國地方中國有自主之權倘英人驅德人出租界之外殊侵犯中國之中立前英國香港按察司逼鍋特亦曾宣言英人欲驅德人出英國租界爲不合公理云 
雜評一 
[波浪（無名）] 　 
　　一事之進行也必有波浪之起伏今之籌安會然也今之中國之共和亦然也唯波浪起伏之前途其觸礁石歟其登彼岸歟是難知也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京各界對於籌安會之態度] 　 
　　肅政廳之密呈肅政廳開會商議對於籌安會應取之態度己誌昨報當時會議情形固己全體一致謂不能置諸不問惟一派主依法糾彈一派主委婉陳説希冀政府和平解散兹悉此項呈文昨早己經密呈總統由在京諸肅政全體列名内容異常秘密微聞雖復依據法律立論然陳説利害之處亦頗詳盡 
　　某美人之投函有某美人投函北京英文京報謂鄙人近聞北京設立籌安會鼓吹君主主義此等團體在法國及他共和國内必以爲叛逆政府立行禁止且與中國有莫大之危險日本向不願亞洲有共和國亦必甚幸中國之有黨争也至外間傅説古德諾博士之言確否尚未可必然中國現時實不暇變更國體凡願中國自强獨立者必擁護現行國體求南北之統一而不使發生黨争大凡美人或者除夫己氏外均以籌安會此舉爲危險之象耳云云 
　　國是會之動議籌安會之發起外間急欲探知其内容而昨日所發布之簡章無他祇知發起之六人中一任理事長一任副理事長餘四人則任理事而己該會以黨會之性質設置理事似無不開成立會即以發起人自認理事之理而所謂置名譽理事若干人參議若干人由理事長推任而幹事則由理事推任此與指派何異而其啓事之迫不及待實有一種貴重口吻而入會者尚多裹足不前昨有多數政客以國體問題贊成反對兩派議論蠭起擬即發起國是討論會商榷國事期於一是會中但設數主任幹事以討論學理固不須政治上之大人物也 
　　徐佛蘇之意見政事堂參議徐佛蘇氏對於籌安會有意見發表概情己見昨報專電兹録其全文如下近日見報紙有所謂籌安會者露布於世顧名思義至可忻慰及觀其發起詞知此會爲討論國體而設匪討論也文中力陳吾國數年來共和之禍害旁證世界各共和國之戰争擾攘而歸本於吾國今日當根本解决國體推翻共和建設君主不佞讀此文而大疑駭焉蓋古今中外無有人在本國法權之下而集會結社公然討論本國國體者更未有昌言推翻本國現有之國體謀植其他國體而不觸禁令者何也國體者國本之所託命國民全體艱難開創歃血締盟共同奠造之大基業也故其本國人民無論何人對此國體凛若神聖不敢侵犯或者其國家經大革命大變亂後前之國體己解紐則繼起創建國家者原可自由制定共國體此世界各國改變國體之恆軌也否則或其本國人民組織代表全國民意機關圖國家之生存發逹應時勢之要求謀改國體亦極正當除此二法之外無討論改變國體之餘地也返觀吾國今日既無大革命大變亂之事實又未聞以特種法令組織代表全國民意機關而籌安會以少數人自由集合之團體大告天下力主改變國體其將置全國人民中華民國約法中華民國之大總統及各執法機關於何地耶此不佞所以大疑駭也雖然彼會亦嘗申言謂此係討論改變國體不爲違法不佞答之曰政體者人民可以自由討論者也申言之即國家立憲與否可以討論若夫國體既經確定而猶公然討論利害亦爲法之所不許若欲問何以不許則不佞有一精確簡單之語可以答之曰如國體而可以自由討論改變耶則國家有一日之生存在人民即可以有一日之討論非待至無國以後將無討論終止之時然則討論也豈不與國家生存之目的相背而成爲滑稽之事乎故世界無論何國人士之言論著作對於他國之國體可以任意批評若一論及本國國體縱心懷反對亦祇能出以微言婉諷之筆否則謂之倡革命耳彼會發起人中有精研政學領袖黨派者亦自深明此理也况其發起詞痛詆共和詞意堅决己軼出討論之範圍乎或者謂吾國共和以來所有種種痛苦與危險幾至無以立國豈尚不當改變國體乎答之曰以理論言各種國體無優劣之可比較若以事實言則世界各國有宜於君主者有宜於共和者以不佞夙昔之主張言之吾國之事實最宜於君主國體者也例如吾國自有國家數千年以即係君主制度且版圖過大民度過低國家之機體未完固現在之内憂外患太逼迫各種原因皆當行君主制萬無採用共和之理故不佞素主張君主立憲十餘年結黨著論堅持此説與共和黨人久成仇敵辛亥革命黨人竊發勢不可遏不佞當日猶持保存清主勵行憲政之説刋布報章迨清主退位不佞猶兩走南方兩赴海外欲聯合輿論擁戴袁大總統保存君主舊制後因黨人迷信民主熱狂太甚袁大總統當日復再三申諭承認共和國體遂定不佞憂傷憔悴深怵共和亡國之禍寢饋不安且革命未起以前不佞即有恒言谓中國必革命革命必共和共和必亡國梁任公數年來常述此語以廣告人謂此係不佞之三段論理法此可知不佞固絶對主張君主憲制者也不特此也客歲秋間不佞上徐國務卿書中有云（觀此次歐亂能嶄然露頭角爲世界之戎首者爲德意志能以陸軍力控制德國者爲俄羅斯能以海軍力抵禦德國者爲英吉利能昌言保全東亞和平左右毆戰者爲日本以上四國皆君主團也反面觀之則法蘭西經此次巨創將難以圖存再觀北美則只能空談保全東亞調停歐戰欲與日本機會均等究無實力可以操縱歐亞以上二國係共和也此可以觀得失之林矣）以不佞之前言往事觀之其主張君主立憲人所稔知然入民國以來何以不復倡前説其上國務卿書中雖泛論國體軒君主而輊共和然何以不痛快淋漓主張顚覆共和更何以不暴其説於社會廣收同情則因改變國體之事非時期成熟人心順利並有實力維持變時之秩序鞏固改變時之基礎確立改變後之憲政不敢輕於一試陷國家於危境也今者籌安會諸君力倡君主反對共和驚人之舉惟有心折豈可以法律常談苛責賢者藍今日時局日趨危急圖基漂泊於水深火熱之中若無異勸劇變與民更始國無俾成之望此會之發起殆有錢而走險急不暇非之勢與此國人當共諒者也不佞行文至此適見籌安會之通告録表明會之宗旨專以學理與事實爲討論之範圍又謂範圍以外各事概不涉及以此爲至嚴之界限不佞深覺籌安會今日宗旨之簡單範圍之嚴 
謹詞氣之温良不獨與其發起詞之所主張者其氣象之大小有何海細流之别即與某報所登楊度氏之談話其規模之大小亦有宗國附庸之分以致不佞對於此會種種之建議種種之希求不能形諸楮墨以其會中既以不涉他事爲至嚴之界限於他人之建議與希求必拒而不納也不佞對於籌安會之意見即可於此寢議焉 
[任可澄電請添設教育廳]  
　　教育部久有設各省教育廳之議後　變爲合數省設一視學監然其議亦旋起旋滅實行無期至於外省疆吏則更無留意及此者兹聞雲南任巡按使對於教育以整理雖有端倪措施勢難兼顧心餘力絀程效較難擬請中央設任專官專司其事聞前此曾有一電陳説於政府未知能促成此事否兹探載來電如左大總統鈞鑒溯自去歲各省教育會紛紛呈請設立教育廳迄今年餘以厄於度支牽於官制卒未能行經國宏謨固宜出以詳審惟事有近而不可居或賖而不可避教育關係國本切於其他政務人能言之大總統明令迭頒兢兢以興學爲急近方籌備義務教育造端宏大條理紛繁尤非有特設之官廳計畫難期周密竊本在官言官之義不敢遠引僅就經歷略陳固陋古者設官分職因才器使專門事業必取專門學識今疆吏綜覈庶政教育或非特長且簿書旁午精神亦難專注澄昔在鄉里辦學多年蒞眞而後亦思本平日一得之愚以樹國家百年之計無如進取有心退思鮮暇事與願違時形竭蹶倘設專官程效自易（中略）復閲報載教育部呈擬教育廳官制草案簡而易行似無窒碍竊以財政縱極困難惟當於他方面力求撙節要不能以國家根本大計置爲緩圖擬請仍下所司議决原案公布施行臨電無任悚滇巡按使任可澄叩 
[全國師範校長會議續誌]  
　　全國師範校長會議開幕後所有會議情形曾迭紀前報兹聞該會連日以來又逐件討論現在於前案之計議己表决多端兹復紀其第五次與第六次之議事概情如左 
　　十九日爲第五次會議其開頭所議者爲學期與年暑假問題聞此案係尚廷弼教育意見書中所提出爲十八日第四次會議所未了結者其討論之結果贊成兩學期者八十一人主張三學期者僅十一人由會長當付表决此後年假概從陽暦分爲兩學期其他尚有宋鳳純等優待教員案又擴充師範教材案及吴起凡等整理師範課程案討論均有頭緒 
　　二十日爲第六次會議其所議之件爲續第五次會議未了案及錢維楨提出關於女子師範課程標凖意見書一件又廖道傅提議之整頓師範案並擬師範練習及訓練方法案一件又劉某提議之關於女子師範建議案一件 
[調查各官署歲計剩餘]  
　　審計院咨財政部請調查各官署歲計剩餘之欵依法繳入國庫其原文云國家編製頂算所以限制糜費統一國庫不惟預算不足之數不得輕易追加而預算剩餘之數亦應依法繳還國庫以重公帑查會計法第十二條内載各年度歳計有剩餘時應將剩餘之欵轉入次年度歲入等語凖此實行則全國有餘不足之數悉受財政部之支配財權不旁落而國庫自然統一法至善也現三年度業經届滿聞京外各官署因預算不足專案追加者固多而預算額數有意擴充俟年度滿時挪作他用致有不經濟之支出者亦所在多有此事於統一國庫之進行甚有障碍蓋歳計剩餘之欵應轉入次年度歲入既經會計法揭有明文則各官署未支訖之預算餘額當然依法繳入國庫以一財權而資挹注不得藉口本署餘欵任意挪作别用貴部有支配全國現欵出入之權各官署所有剩餘欵項曾否依法繳庫務　分别通知以重法令並將己繳各官署查明開單見覆以備考核云云未知財政部接此咨後能否依法辦到也 
[劃一運副職權]  
　　財政部前以整理淮浙鹽務曾添設淮北松江等運副繼以川鹽佐理需人又添川北運副而前後所訂運副公署職權微有出入兹聞該部近特將淮北松江兩運副職權重行擬定進呈總統己於日昨奉批令淮如所擬辦理矣呈文云竊查部署前因整頓淮浙鹽務呈請增設淮北松江運副以資佐理於上年九月八日奉批照准當經前財政總長周自齊暫定運副公署章程飭行試辦在案現因四川鹽區遼廓井廠散漫復擬增設川北運副並將該運副轄境駐地及應有職權擬具簡章於本年六月三十日呈奉批令准如所擬辦理等因遵即轉飭遵照亦在案惟查部署前次暫定淮北松江各運副公署章程與此部呈准川北運簡章所定職權略有不同未足以昭劃一兹擬倣照川北辦法將淮北松江運副職權詳細規定另擬簡章五條繕單呈鍳如蒙允准即由部署轉飭遵照所有擬定淮北松江運副職權簡章緣由理合具呈伏乞大總統鈞鑒訓示遵行謹呈 
[附淮北松江運副職權擬具簡章]  
　　第一條淮北運副一員駐紥板浦秉承兩淮鹽運使掌理該管區域内之板浦中正臨興濟南四場暨東海灌雲漣水贛榆沐陽近場五縣邳縣睢甯宿遷泗陽淮安淮陰六食岸並皖豫各岸銷鹽地方一切鹽務行政事宜松江運副一員駐紥松江現爲交通便利起見暫駐上海秉承兩浙鹽運使掌理該管區域内之袁浦兩浦青村下砂崇明五塢暨江蘇省之舊蘇州松江常州鎭江太倉五府州屬安徽省之郎溪一縣一切鹽務行政事宜 
　　第二條運副對於鹽運使爲佐理官對於場知事爲長官 
　　第三條運副秉承鹽運使監督指揮所屬鹽務官吏辦理場産運銷緝私及微收竃課事務 
　　第四條關於册報詳請事件應由鹽運使核轉或核辦遇有重要事件得巡詳鹽務署並分報鹽運使 
　　第五條關於各場知事之獎懲任免應牒請鹽運使查核轉詳鹽務署行之其各局卡官吏之獎懲任免運副得直接施行但仍須牒報鹽運使查奪 
[創辦聲中之東省墾務與銀行]  
　　將設墾務督辦東三省設立墾務督辦專理屯墾各事本早有此説後因預計關辦及八手各費須在十萬元左右故而中止現聞日前政事堂某一人忽提出此項議案己與内務朱總長財政周總長商酌擬於年内增設並聞先以派員調查爲入手辦法聞某要人涉歷該省情形頗熟據言若能措辦得法每歲可得鉅欵於財政頗有裨益故此議或可即將實行聞督辦一席將以徐紹禎擔任以陳振先向瑞琨爲會辦均定爲簡任 
　　取消阜新銀行日前有王承堯者在奉省創辦阜新殖業銀行曾禀奉財政部批准立案兹聞該部又於前日因阜新殖業銀行創辦人人格之關係將原案出示取消略謂查阜新殖業銀行一案本部前承准政事堂交下王承堯等原呈並據該商等擬具章程分禀前來本部查核所擬章程與殖業银行則例尚無不合當即批示准予備案俟資本募集全數並繳足四分一以上遵章禀請驗資再行註册開辦等語在案現經本部訪聞王承堯前在奉天辦事聲名惡劣近據各報登載揑造合同騙取鉅欵情事雖未便認爲事實而其平日之爲人可知銀行以信用爲前提創辦銀行要以身家殷富聲譽卓越者方能勝任該創辦人既列王承堯爲領袖殊與籌辦銀行前途大有妨碍所有本部前批阜新銀行章程及招股章程原案應即一併取消合行出示通告云云 
[烟禁之前途]  
　　改訂新約述聞前清宣統二年中英兩國間所訂禁烟新約原定宣统九年即民國六年爲鴉片絶滅之期並定宣統三年印士輸入以三萬六百箱爲限自後每年遞改五百千一百箱至宣統九年絶止然條約雖一時許其由上海廣州南處輸入而吾國内地苟厲行烟禁其能銷售與否在我本可無須過問彼無銷路自亦不致如數運來自政府任蔡乃煌辦理税運視爲大宗收入後印度烟商乃有復行活動之勢近聞此項禁烟條約現在商議改訂雙方意見略己一致據日報所載内容其有入條其中實質與宣統二年十一一月之條約大略相同惟其中有内地嚴禁私賣私吸一條是或得有執照者即可公賣公吸矣又有二年中租界不准開設大士棧一條則或爲便利稽徵杜絶獘混起見也日報所傅如下姑録之以觀其後一民國六年即千九百十七年爲鴉片永遠禁絶之期（同禁烟新約）二中國於民國六年以前須禁絶栽種罌粟英國亦禁止輸入鴉片同禁烟新約）三英國派人駐印度監視鴉片之輸出（同禁烟新約）四中國内地嚴禁私賣私吸五此二年内租界不准開設大土棧六年輸入不得逾一萬五千箱（同禁烟新約）七每年輸入滅少五千箱至六年適減盡（同禁烟新約）八兩續約永遠遵守本條約 
　　反對税運鴉片禁烟一事關係内治外交綦爲重要比者政府既准印土加税運銷蘇粤贛三省前此厲行禁烟之功令乃不絶如縷且行銷雖僅三省貽害實徧全國加税雖獲兩千萬之收入流毒將不知胡底飲酖止渴殊爲可危前因肅政建言奉交財政内務等部核議方冀就此轉圜久之亦無下文兹聞滇省將軍巡按使近又臚舉流獘痛切直陳呈請重申禁令撤銷此種辦法未審當軸能否採納也 
[鄂省財政進行譚]  
　　防杜分運貨物之流弊鄂省貨物税前係分作三道征收過境税百分之二起坡轉運各收百分之五釐商人不勝其繁困近經改爲值百抽三一次征足起坡轉運不再加征其有轉運之貨准以原領税票爲根據照其票上所載貨物分成塡給分運驗放單沿途局卡查驗放行故此分運驗放單實有替代值百抽三税票之效力關係至爲緊要現財政廳根據老河口税局長陳宗揚條陳以驗放單上僅塡貨色件數斤數石數不寫税錢設有奸商取巧中途添貨即於單上私添名目件數以相朦混在發單之局固屬無從覺查即沿途經過之局卡亦屬究詰無由此弊損害税收甚巨今欲防流弊惟有於驗放單上所塡貨色件數總共數目分寫於該單兩邊騎縫以便經過局卡按單復查一目了然如其單上件數與騎縫不符即係私添應即嚴行究罰刻己通飭各局遵照辦理以便稽考 
　　重訂征收各局之比較張詠霓廳長到任後對於鄂省财政之整頓方法盡力籌畫以凡可以增加收入者皆經前任任搜羅無遺實己無可再加今惟有重訂各貨税征收局比較將上年溢收各局所有溢數加訂於比額之内並與僅能足額各局一律照正額另加一成而向爲過境税各局現因併征起坡轉運税釐收數自然增加半數故復加其比較五成此事各征收局長尚無異言惟另加一成係屬新增之負擔货物税則既未改訂突然加額各局長皆表反對張廳長以現在釐差人争趨之足見所征税欵並未涓滴歸公中飽仍所不免新加比額乃爲化私歸公並非徒懸巨額强人所難故對於各局長之請減新額者皆嚴厲駁斥不稍寛假 
　　委員襄理財務之辦法張廳長近查各縣辦理各種新税若非派員催促或監視即未易見效雖屬各該知事之疲玩抑由事務太繁所致所如其時時委員殊覺繁費轉不若特委專員襄理猶較妥恊業己詳准巡按使依據舊日府制將全省劃爲十一區每區委一專員襄辦該區屬各縣財務上職守考成均經現定特委任分發知事之長於理財者吴良棻等十一員分飭前赴各屬着手進行　　擱壓驗契積弊之整頓張廳長訪聞各縣 
 
 
 

Page 7

 
 
對於驗契往往任意稽延一擱數月猶未驗發以致人民守候幾視投驗爲畏途此中苦累何堪設想而驗費收入亦因之不能踴躍是皆由各縣知事縱任員司留難需索之故亟應嚴行禁革聞昨己通飭各縣略謂各縣扣提驗費不爲不優何以任情積壓如謂投驗踴躍人少事繁理宜添派員司迅速趕辦何得惜費悮公兹特擬定整理辦法各縣務於一個月内將所存己驗未發之契全行驗訖發還以後投驗者均以十日爲發還限期均不准延擱若遇有糾葛不明應行詳核不能依限者即酌定日期預示署前以便人民依期領取倘承辦員司翫愒從事由縣立即撤換母得瞻徇並謂該知事等倘再仍前不知振作一經派員查實定即從嚴懲處 
[南京快信]  
　　巡按使移蘇問題己經中央取銷日昨蘇绅等來甯禀謁齊使重申前議未准 
　　蔭午樓上將於十八日抵徐約二十五六左右來甯校閲軍隊成績 
　　中央現擬籌辦奢侈税昨聞財部咨請齊使調查地方情形分别緩急以便籌劃酌辦 
　　泰興釐局昨齊使改委徐慶元辦理 
　　烟酒公賣第一二三等區現己實行開徵昨高局長委王子康爲第八區監察員朱鴻鈞爲第九區分局經理 
　　齊使飭財廳派員赴各縣提前趕辦秋勘 
　　財政廳現將七月份下旬賑欵詳報巡按使計官賑項下墊支銀二十二萬九千二百八元有奇義賑項下餘存銀六百五十六元有零 
　　齊使准財廳詳委孫念祖爲宿窰徵釐局長嚴森爲閔行税務所長 
　　齊使現飭電話局歸併官産處辦理以資撙節 
　　阜甯縣因收不敷支挪墊司法費一千三百八十餘元詳請在正税項下撥補業經財政廳斥駁不准 
地方通信 
[松江]  
　　選舉教育會長松江縣教育會昨開教育行政展覽會雖值天雨而來者尚不少本日上午開常年大會下午選舉職員是日到者有女會員四人大衆互議應否給以選舉權贊成者起立起立者多數遂可决惟有選舉權者必有被選舉權萬一被選應否蒞任各問題未經議定旋有會員數人對於上届報銷帳目多所辯難本日約到二百人投票選舉姜文傅得一百二十入票當選爲正會長張樹勳蔣昂各得二十餘票當選爲副會長一俟選定評議員新舊職員即需交替也 
　　募債爲難東鄉十字四圖張松桂不肯認購公債且有傅其爲到處破壞者事爲李知事所聞派差簽借張懼挽莊蕭説項自願購買十股詎届期忽又具禀以一股繳案作爲了事該莊董以張出爾反爾恐認購者皆將觀望逾將募債職務辭退 
　　粉訴案原慒涇保衛團董徐克卿乘唐和尚管押之際向伊　　應　五百元　漕　　　　也　　生　　　了事當　　 
林自治委員顧某力阻無效因而憾唐隨由劉某等四人控唐侵占河道李知事僅委警員偵查而順己挾該委喚地保限交唐某即日將屋拆讓該保吴葆光不從顧怒帶赴柘林警局鎖錮漕區自治委員周某聞而不平面謁縣長陳訴緣由目下唐和尚吴葆光亦己先後來城禀訴掀波作浪正未艾也 
[蘇州]  
　　航船遇盜前晚洞庭東山航船開駛來蘇行至半途遇見盜船一艘載有盜匪十餘人各持軍械一擁上船遍行搜索有某搭客帶有洋一百七十餘元全數被刧前日該航船夫粤受害者來城投縣禀請勘緝孫知事即備文咨請水警二廳轉飭第二專署第三分署長鄭鶴亭迅飭所屬各巡官購線恊緝 
　　觸電彚誌蘇垣於前晚有霹靂數響一時觸電者數處兹爲彚紀於下盤門外覔渡橋西五龍橋一漁婦被擊而死又虎阜震斃兩農民閶門外三六灣齊門外等處電桿被電焚燬數處又北區謝衙前謝衙弄十七號某機房内有柱木一根被電燬去其半又西區闊巷吴紹先空屋内有棺木一具外圍牆被電擊倒好事者羣起謡言謂該屋内之棺木被雷打毁遠近往觀者頗不乏人該區署員黃濤率領長警前往彈壓並説明並無天打情事一面報告縣知事派人視察該屋蓋該屋因抵欵發封執行在案尚未解决也 
[鎭江]  
　　謀害胞弟紀聞鎭郡西鄉徐家跳地方有徐某者家有四齡弱弟分有産業徐某希圖得産蓄意謀害兹聞外間有徐將其弱弟害死之傅言經該鄉董保詳報丹徒縣公署章縣知事當派承審員帶同檢驗吏前往勘驗 
　　實行檢查印花丹徒縣章知事以印花行銷己久各業遵章購貼者尚屬寥寥擬將實行檢查察出照章倍罰當經商會陳請展繳半月分别知照在案現在緩期又届應即飭警檢查一面先行出示通告勸令未檢查之前從速購貼母再觀望自悮 
[揚州]  
　　包辦車轎捐之未准車轎牌照捐早經有人提議尚未實行兹有程惟善等以船捐業己實行擬援例創辦車轎捐特於日前具禀縣署請飭王某承辦包收包解此項公文到署數日未見批示日昨程等復據情報告警務公所逕請給示徵收當由沈警佐批示略謂該案己禀縣署應候縣署批示祇遵本所給示一節非待縣署飭知碍難逕予給示云 
　　擴充高等小學之佈置宜陵市高等小學校原與初等小學校設在一處現該校長林文樹因擴充高等小學校招收學生校舍不敷應用特將初等遷移並另向附校之投廣寺租用房屋數間以作學生寄宿舍之用 
[江北]  
　　泗陽巨匪猖獗聞江北泗陽巨匪丁明斯近頗猖獗由衆興鎭至鄭家樓地方船隻停滯商旅戒途前日三莊某圩内駐有七十六團團營兩連突被匪徒襲擊當因夜間風狂雨驟官軍未及凖備被匪轟斃六人傷十一人軍械等件亦有損失該匪所遺旗幟大書江北總司令丁或書江北司令部第十七營營長唐等字樣現受傷兵士己抬回浦地醫院醫治楊師長春普業派軍隊前往助剿 
[杭州]  
　　狹石第三小學之成績海甯陜西慶雲橋第三小學由章子　孫　　　所刻辦　投刻表己　十　　員　子　孫　　　練身禇君對於教育皆異常熱心學生成績優美此次改　校舍添招新生聞報名己經滿額不日即須開學　　 
　　興業銀行開股東會浙江興業銀行昨日（二十二）假葵巷安定學校舉行第八届股東大會各股東簽到者共有五十餘人振鈴開會後衆推畢周湘舲爲臨時議長首報告營業情形及帳略（一）資産之部共存洋六百六十萬另四千四百二十元零零三分（一）負債之部共該洋若干次由股東許炳　報告修正章程以第二節第六項繼續前清度支部農工商部核准成案發分銀劵繼續二字不妥應改爲遵照二字又第三節除第二節規定外下所定六項不甚包括應改但遇必不得己時須經董事及監察人全體同意始得變通辦理又第三十三節下應改任滿後投票選留舊董事二人但須被選者得連任又第四十六節第四十七節第五十八節第五十九節文字均有修改其餘各條逐一通過遂由周議長報告選留舊董事二人葉揆初胡藻青當選又選舉 
新董事五人周湘舲樊時勳蔣抑巵張淡如王湘泉當選又選舉監察人一人蔣盈蘋當選一切事畢遂散會時己五下矣 
　　知事寃殺人民之控案温嶺調查學童激成風潮情形早誌各報兹聞日昨有該縣士紳林柔遠及受害農民周賢堯等三人家屬來省具控使署以農民周賢堯等三人當事起後被學務委員朱銘尋仇聳動前徐柱石知事在温嶺街執行鎗斃妄報聚衆毆官格斃種種違法人民實屬寃抑請將該前知事徐柱石學務委員朱銘提押嚴辦以雪覆盆等詞未識屈使如何批示也 
[漢口]  
　　陶思澄過漢入都前署湘巡按使陶思澄奉令入京覲見兹於日昨由湘抵漢假庽金台旅館即往訪前湘巡按劉心源氏聞勾留一二日即往京師 
　　日軍司令官易人駐漢日本戍軍司令官白川氏任職己有三年該軍屢次瓜代並未將該司令調動兹奉日政府命令調回本國所遣之缺以日本陸軍第二十三聯隊長大克黑西氏接任完九月一日抵漢 
[安慶]  
　　新巡按來皖有期新任李巡按兆珍有電到皖准於本月二十七號出京擬乘火車至蚌埠將與倪將軍偕行來皖今日徐護　己派公署傅逹官王煥成前往京師歡迎并飭公署各科人員預備交代 
　　海軍校招生通飭海軍總長劉冠雄以陸軍各師均有學校 
惟海軍獨付闕如故擬設立海軍學校招集各省合格子弟教以海軍應用智識以俾練成勁旅爲他日海軍之用昨己有咨到皖皖使即通飭各屬一體遵照 
雜評二 
[籌安會與學會默）]  
　　籌安會有商改學會之消息矣所以商改學會之故一以内外多誤會也一以免與法律相背也吾謂若祇恐名目有所誤　則發一通電即可解釋若以名目恐與法律相背則此會之研究重在實際今所研究者何事是否一改學會即與法律不背乎蓋今日國人聞籌安會而不安者不在誤會名目而不安也各方面之紛紛反對者亦非以其名目有違法律而反對之也然則欲安民之心而憲反對者之口豈　改　名目　　有教乎 
 
 
 

Page 8

 
 
   
 
 

Page 9

 
 
   
 
 

Page 10

 
 
 [H第十版H ] 
本埠新聞 
[重遇颶風之戒懼]  
　　滬人每遇風災及潮水之氾濫事前必無所戒備以致損失之鉅動輒萬千今因上月二十七八號一畫夜之風災餘痛未己故己稍稍注意前夜（二十二號）大雨之後至昨晨十點餘鐘忽起大風官廳即根據天文臺之推测切實告誡水陸商民咸有戒心惟起風時來勢雖猛旋即漸漸平静至晚一句鐘本報付印之時尚無颶風聲響誠能變易方向不復抵境實滬人之幸也兹將此次颶風之來歷及滬上種種戒備情形分别録後 
　　颶風之來蹤去跡近日徐家匯天文臺屢有發生颶風之報告本報己按日揭載俾航商知所趨避今因愈逼近特再將逐日報告摘要彚録以明此次颶風之來蹤去跡八月十八日太平洋菲律賓君島之東發展範圍頗廣之颫風似向西北偏西進發二十日菲律賓之颶風其勢不甚劇烈現向吕宋中部進發二十一日下午　測巴林塘海峽之颶風似仍向西北進發在臺灣南部登陸一十二日下午豫測颶風己抵東海臺灣東北進逼福州海濱温州附近殆亦吹及尚有二十二日之報告及二十三日下午之豫測見今日本報氣候報告欄 
　　電話中之警告淞滬警察廳長徐輔洲君昨晨接滬海道尹公署電話謂據徐家滙天文台報告二十三日上海及洋面等處均有颶風發現至晚風力更甚飭即預爲防備等因徐君遵即分飭各區署及水巡隊傅諭居民船户早爲防範以避風災上海縣沈知事亦於昨日午後接到楊道尹電話後立由電話轉告公私各機關一體妥爲防備 
　　禁止行駛船隻上海工巡捐總局牌示云本月二十三日准上海縣署函開頃奉道尹電傅准法領面稱徐家匯天文台報告今晚防有大風較前月二十七日之風爲尤大等因特飛函布逹即祈飭知市舶於浦江一帶船只禁止開行以免危險等因准此除飭知市舶所傅諭知照外合亟牌示各該船户一體遵照此示 
　　輪船停止開行甯紹公司之新甯紹輪船昨日星期一本應開往甯波嗣接徐家滙天文臺函告將有大風發現沿海等處風力尤緊與上月二十七日之颶風相似航海家宜早防備等情以故所有搭客暫令上岸改期啓行太古洋行之新北京輪船及大逹輪步公司與浦東各輪船公司亦均停班尚有隆茂三井等洋行每日所備來往浦東一帶之小輪渡船等並内河小輪船亦均停止開行以心防危險 
　　兵艦加抛雙錨海軍李總司令以南市浦江所泊兵艦甚多恐肇走錨碰撞之禍昨特傅諭各艦長速即加抛雙錨纜繩等件亦須用粗大堅韌者以免被風吹動並飭水手人等加意防備 
　　黃浦江邊之景象昨晨浦江中漬漬滔天風雨　　奉各船户　　　　己入小港中　午刻東風更大潮水益漲與提相並沿浦一帶之牆垣仍間有被　吹坍者浦灘各茶肆酒館等因風力遇大大半閉門或竟暫停交易 
　　電車提早停駛華商電車公司預得各機關傅來消息因恐入晚風力更猛是以知會各車站排車員等於昨提早一時定十點鐘一律停駛　　道尹注章海塘滬海道尹楊小川君以風雨交作潮水必漲道屬沿海各縣堤塘頗爲可慮昨特向海關商借小輪遴員馳往察看並飛飭各縣認眞保護母稍疏忽須將防護情形隨時聲復云 
　　西報之紀載二十三日文滙報云今夜（即二十）三夜）上海大約將復遭颶風惟望其不若上月所遭者之劇烈耳數日前據徐家匯天文臺報告南太平洋起有颶風昨聞己向西北進抵臺灣東海濱今日下午　傅己入臺灣東北之東海進逼福州温州間之海濱今晨據徐家　天文臺報告颶風現向西北偏北進　下午詢諸氣象臺知颶風現在馬鞍島下風向如不變易則大約將於今夜過揚子江口東面今日上午三時三十分左右上海曾有大風雨日間時作時輟風力漸見猛烈浦江水漲甚高今日河伯司己發颶風將臨之警告浦江小船均避至安地 
[昨夜發生之殺人越貨案]  
　　昨晚八點鐘時有身穿黑布短衣之匪徒兩人至法租界自來火行東街一百六十一號門牌戎雲生所開之太和豐烟紙店推門入内以購物爲由突入店堂先開一鎗將藏有大洋二十二元小洋一百零二角之洋鐵匣强搶而逸而主之兄戎福生稍與聲張該匪等又開一鎗擊中額上穿入腦門登時身死事主畏懼不敢追捕任該匪等逸去然後役報捕房捕頭立飭探目黃錦榮包探方福林前往查拿兩匪己杳無蹤跡當將屍身車送輔元堂再行禀請公堂中西官核奪 
[追獲攔刦鉅欵之盜魁]  
　　盜匪劉阿根（即賣魚阿根）張如坤陳根泉等三人曾在松江沈家灣地方隨同盜首駕舟攔刦絲商梅恆餘梅莪記徐眉記由申裝運浙湖南潯鎭等處之絲欵洋三萬七千五百元由捕查獲解送公共公堂訊判送内地歸案訊辦去後兹因劉等供出爲首之劇盜無錫人王二寳（綽號小銅匠）木匠阿狗等多人匿居公共租界某旅館故經江蘇水警第二廳備文派探來申報請捕房派探恊緝前星期六晚被匯四捕房華探目馬阿美包探嚴桂金在海甯路將王查見立即上前拘捕追至甘肅路始經探夥顧阿喬及七百十八號華捕帮同追獲押入捕房昨農解訊先由中西探偕同探夥顧阿喬並七百十八號華捕相繼上堂禀明案情及追捕情形繼經水警廳來探李虎臣上堂投文聲請移提訊之王直認糾黨擱刦不諱王襄讞商之英領康君以既據供認應實判交來探帶去歸案訊辦 
[贛榆縣事主指認强盜]  
　　匪徒方紹舟等匿跡法新租界薛華立路平房内爲探目黃錦榮包探韓邦總方制林　　　等偵知前往拘獲方等 
十人並在方牀下抄出手槍三枝解經法公堂訊判袁德光任毛林楊發友金茂宣王芝祥等五人分别禁押廳逐開釋方紹舟金鳳祥楊言龍李雲管押查辦徐德奎即徐有才因有贛榆縣知事公署派來法警投廨禀稱此案内有徐有才等四人係迭次搶刧縣屬各户之要犯請爲引渡讞員因來文内祇有徐有才一名姓氏相符其餘三人均不符合故諭來警帶同原告來案指認再行核辦在案昨日捕房又將方等解送法廨經聶讞員會同副領事德君升坐特别公堂覆訊贛榆縣法警帶同張子卿投案指認各犯據稱袁德光即奚德光榻發友即應有才任毛林白玉堂餘者均非被刧案内之犯訊之袁德光供手鎗在方紹舟家中由方弟方三爺給與小民方紹舟供手鎗實係丁明卿又名丁炳坤着伊用人金鳳祥送來寄藏我家實非自己之物金鳳祥供丁炳坤將手槍藏在包裏内交民人送至方家是實中西官會商之下判徐德奎楊發友任毛林袁德光四犯移送上海縣知事署轉解贛榆縣照律懲辦如定死罪須由該縣備文咨照如判有期徒刑須將該犯送回本廨判押期滿再行移送歸案方紹舟雖無搶刧實據家藏槍械罪己立成立暫判管押三月期滿永遠逐出租界如查有爲匪實據再行重懲金鳳祥管押六月期滿亦永遠逐出租楊言龍李雲逐出且界一年金茂宣王芝祥仍照原斷執行 
[五誌圖擊鎭守使之炸彈]  
　　上海鎭守使鄭汝成君於十八日晚間在金利源碼頭被人抛擲炸彈報獲無恙己迭詳前報兹聞此案嫌疑犯高振海連日由軍法課嚴密研訊己略有端倪當以此案匪黨業己逃避除飭偵緝處暨軍警各機關嚴密緝拿外並於昨日將研訊情形電呈馮上將軍請即通飭沿途軍警一體截拿母任漏網云 
[浦東鬧學風潮五誌]  
　　浦東南滙縣境北蔡鎭鄉民聚衆鬧學搗燬校具及校長廟董住宅二所詳情己迭紀本報兹聞前昨等日因謡言未息昨故由官廳派軍隊一排會同警區前往彈壓並將崇慶寺飭警看守前日（即二十二號）上午十時許道委董鴻釗君特與南滙縣馮知事馳往踏勘並就該處調查肇事情形事畢後仍回至南匯縣署以便會同馮知事報告核辦 
　　另一面訪函云北蔡鎭現有匿名揭帖發現定於二十五號晚齊集鄉民再行搗毁其某二董事家房屋且聞崇慶寺内仍有迷信男女以燒香禱告爲由聚集三百餘人不散昨爲鄭鎭守使所聞立飭駐浦第三營司務長曹子榮及嚴連長帶兵三十名荷鎗實彈於昨夜行抵該鎭以資鎭懾並飭查緝爲首者務獲究辦云 
[李科長赴甯會議]  
　　省教育行政會議現由齊巡按使訂期本月二十六日調集各屬學務人員在省垣中正街韜園集議本邑沈知事己派定第三科科長李頌唐准於今日午後乘滬甯火車前往預會 
[銀樓業學校定期開學]  
　　大東門外花園弄銀樓業初高等小學校其經費概由南北市十六家大同行擔任開辦以來於兹九載所授各科悉照新定章程且每晚添設英文專修夜課以廣造就兹因暑假補習課四星期己滿定於八月二十四日即舊曆七月十四日日夜課一律開校 
[商品陳列所代收出品]  
　　上海縣公署昨接江蘇齊巡按使來電一通照録如下各縣知事覽北京國貨展覽會定期九月二十六日開會本省出品須九月五日以前　總由海道運京現己派員赴滬辦理裝運事宜各屬限本月内將出品解送上海南市陸家浜商品陳列所代收彚運母庸送省以免周轉使署養 
[勉進體育會演劇助賑紀]  
　　勉進體育會學生團前晚假座海甯路域多利戲院串演新戲所收戲資撥充粤東賑災聞其所演戲劇皆清新雅正有益世道人心並聞於開幕時先由總幹事長陳炳謙君演説略謂粤東去年被水痛苦己深今歲復災較前尤酷水患未己火災繼興死於火者萬餘人死於水者數萬人死於飢餓者十數萬人嗷嗷待哺者又數百萬人現潦水復漲人民遷避初回者又淹斃無算見者涙下聞者心酸今夜在座諸公非徒觀劇實來拯此災民云云繼由楊小川道尹代表楊子永君演説潦水復漲慘狀並代表災民致謝來賓及謝勉進會學生諸君至十二時閉幕 
[宣講會與展覽會]  
　　通俗宣講社於二十二日午後二時在南市老白渡街市立隆德小學校東區宣講所開第七十八期宣講會首由發起人袁頌豐君代表單　報告繼由俞元爵君宣講國民之納税單貽孫君宣講立國以教育爲本葛雲韶君宣講維持道德以正風俗而隆德學校第三次成續展覽會亦於此日同時舉行頗爲熱鬧云 
[破獲沈莊鎭盜案四誌]  
　　浦東沈莊鎭某姓家前被盜刦當經三林塘縣警察第五區長警拿獲張三等四盜抄出手槍並原贓等物併解縣警察所訊辦在案兹悉警佐領袖景君昨委王司法科員飭提張三王阿福劉國昌李長林等四盜至案研詰據張等同供江北鹽城人向拉黃包車或做小工住居西門外打鐵浜等處此次由姜二陳政卿及前在江北充當混成旅馬弁之瞿某等起意於本月十七號糾合小民等前往由董家渡渡浦至周浦鎭會齊旋赴沈莊鎭行刧所有手槍係由姜二與瞿某發給現在伊等不知何往求宥王君駁詰至再各盜矢口不移遂諭一併上銬妥爲收押一面將訊供情形禀復景君轉詳沈知事核辦 
[瞿家橋發生盜案]  
　　漕河涇鎭附近瞿家橋地方鄉民潘東泉家於本月二十一號晚十二句鐘被操江北口音之盜匪五六名短衣赤足各執器械越進竹籬撬開後門入内事主潘東泉聞聲喊捕該盜等即用繩索將潘綑縛嚇禁聲張旋即翻箱倒篋搜得銅元衣飾等物携贓逃逸事後經事主檢點失物約值洋數十元當即開具失單至該管地方警察第四區報告請求勘明查緝該區員除派員前往失事處查勘外昨己轉報地方警察所請爲飭緝矣 
[查明勒斃婦人之原因P ] 
　　住居滬西小沙渡路四百七十三號門牌之婦人王李氏於本月四號被人用繩勒斃移屍華界業經戈登路捕房華探目陳永康查獲與是案有關之許玉勝及王李氏之姑王孫氏解經公共公堂訊判押候查明並補提人證核辦在案兹經捕房查得王李氏之夫王新山病故未久此案實因氏之人兄王兆山與子玉林及氏姑王孫氏逼氏再醮不遂下此毒手當於昨晨將許與王孫氏解請復訊並經華探目陳永康及四十號西探目潘林士上堂禀明前情俞代襄讞商之代理陪審之英繙譯官白君判仍分别還押候補提要證到案再訊 
[不願受領卹欵]  
　　崇明人沈華卿至北四川路老德和館飯店果腹因會鈔争論互相扭毆致遭該飯店主鍾阿良毆倒在地氣閉身死迭經公共公廨中西官帶同西醫及華檢驗吏一再驗明委係事前有病因鬥毆觸動氣閉身死即飭屍父沈宗祥自行棺殮並將鍾阿良帶回公堂訊明以鍾不應行兇判罰洋五十元撫卹屍屬在案兹因屍父沈宗祥以伊子實遭毆傷斃命不服判决前項撫卹亦不願具傾是以昨晨由中西探禀奉公堂諭將前項撫卹暫存捕房如一月内屍父仍不具領即撥充仁濟同仁兩醫院經費 
[小販傷勢己痊]  
　　小販徐連生前因違章被三百九十四號印捕在禮查路拘拿徐與之倔强被該印捕推跌於地足骨受傷當由捕房將徐送往同仁醫院醫治現己痊愈由捕頭派探帶回諭令歸家候英領事　訊核辦 
[省釋僞票案内之婦女]  
　　法公堂前將僞造湖北官錢票案内之首犯沈順生張瑞林吴周氏沈錢氏等男女四名解至鎭守使署現由鄭鎭守使派員訊得僞造錢票一事係由沈順生爲首張瑞林爲從吴周氏沈錢氏二口僅將錢洋借給沈順生以作資本情罪尚輕應先酌予保釋故昨己將吴周氏沈錢氏二口派探送回法公堂交保釋放矣 
[鄉民對於加增清潔捐之恐慌]  
　　西門外種菜農民向在城廂挑倒糞穢以資培壅每月祇向清潔所繳納捐洋二角近聞有改用白鉛桶加重捐歀之事頗爲恐慌昨晨相約在西門外各茶館集議僉以加捐如果實行殊與生計有碍擬赴各各官廳具禀請爲維持云 
[保護製造局之周密]  
　　駐防製造局步兵三十八團團長馬錫藩因製造局將開夜工恐有匪類混入所有夜間巡邏自應加派雙崗以昭周密己於昨日通飭所部第一二三勞長遵辦矣 
[西溝口内行駛小輪之窒碍]  
　　浦東人沈昌言擬在西溝口内建築碼頭行駛小輪禀奉上海縣沈知事派員調查去後兹據該處二十二保四十三圖圖董陳維賢等先後具禀詳述種種窒碍情形請求禁止沈君以此案己由江海關監督接准税務司轉據理船廳詳復祇能在西溝口外行駛不准開入口内如違扣輪罰辦是以沈君己於前日明晰批示矣 
[警廳查辦賭棍]  
　　淞滬警察廳長徐輔州君訪聞著名賭棍潮洲人鄭阿五及其同黨前在英美各租界開設花會誘騙男女資財自經捕房驅逐後均匿迹華界秘密開賭近己在南碼頭賃定某姓房屋爲會場又在薛陸家浜等處分設會場往返無定業己飭知該管警署及偵緝隊長從速查禁並設拿辦以除賭害云 
 [P查究宰割疫猪]  
　　淞滬警廳徐廳長訪聞近日各肉舖有以疫猪宰割另售者特派探警分投查察聞己由一區一分駐所等查獲數家該探警回廳報告後奉飭將該舖主及己宰疫猪一併解廳以憑究罰 
[紗廠大加整頓]  
　　楊樹浦某紗廠近因細間内男女工人等工作粗率出纱甚少於昨日起暫停工作俟調換工頭再行開工 
[曉鐘報警]  
　　昨晨天將設曉時捕房瞭望台警鐘亂鳴旋分三下探知係英租界四川路致富貨棧内失愼即經救火會西人各駕皮帶車駛往救熄聞燬房屋數間上層未損當火熾時有極大之炸聲云 
[巡警不聽指揮]  
　　前充巡邏隊巡警之蘇慶雲現在虬江橋五區一分駐所内當差前日淞滬警廳督察長張祝蓀至該所調查警政見蘇不守崗規當向訓斥詎該警一味恃蠻不聽指揮因即知照該所警佐立予斥革昨解閘北司法科押候訊明核辦 
[婦人夫抛棄]  
　　婦人戚蔣氏因伊夫戚阿如將伊抛棄不顧控由公共公廨於昨晨飭探將戚傅案中西官判令交保候訊 
[爲孤兒代謀生計]  
　　劣孩王秋根前在虹口摸竊婦人戎毛氏袋内銀洋由捕拘獲解至公共公党訊明判送改良所習藝七個月期滿帶案再核在案兹因期滿昨晨由捕帶案請示即經中西官訊得父母均故孑身無依深恐釋放出外後仍與匪爲伍故判候函送上海縣轉送貧民習藝所俾成一技藉以謀生 
[串賣婦女之懲治]  
　　拐匪韓進友在無錫地方誘拐江北人薛子卿之妻薛潘氏來申串同蟻媒王金山及己革華捕劉金標希圖帶往漢口價賣被氏夫薛子卿追蹤來滬偵知控由捕房將韓王劉三人並見證董士良及潘氏一併查獲昨晨解送公共公堂經中西官研訊屬實判韓押西牢一年王押六月劃押一月潘氏交其夫領回見證董士良無干開釋 
[南京小得認]  
　　男孩陳如怡子身穿白布短衫藍布袴赤足無鞋在法租界迷路爲捕查見帶至法公堂盤問據供南京人年十二歲家有父母被人拐來上海在途失散判送救濟會留養候家屬領 
[私用客帳之料理]  
　　法商義品銀行大班前至法公堂控被行夥李順生私用客欵銀六百餘兩逃往漢口今又來申報捕拘案請追等情判交人銀兩保限繳在案迄今尚未保出原告續請訊追故又提訊李供己托人向原告商懇先還洋三百元其餘再行設法料理聶讞員判李還押限十天内繳洋三百元到案再行核辦 
[須往甯波控訴]  
　　沈鐘愷至法公堂控稱袁明和前將單據抵洋一千一百八十元置之不理求追等情袁供此欵係商人與甯波某號往來己付過銀八百兩並不虧欠沈呈案之單據亦非商人所出不能承認沈又稱商人係永康莊股東閉歇後由該莊將此單據分派於商人故歸商人向袁索取求察聶讞員以被告訊供不認事又出在甯波着赴甯波官廳具控本廨將案註銷堂費歸原告繳出 
[夥友私取賬欵]  
　　甬人胡某在南京路萬康醬園爲夥近因私取賬欵洋八十三元被同事楊硯梅偵知訴知經理王榮記報告捕房昨將胡拘解公共公堂經中西官訊明判押三月示儆 
[聲明並非偷竊]  
　　楊樹浦華盛路某木作場着工人曹友生控王仁濤行竊木料等情昨晨由捕拘解公共公廨訊據拱稱該作主王仁記係是叔父己向説明並非行竊中西官判押候補傅王仁記於禮拜三到案再核 
[包探偵獲竊賊]  
　　甬人唐邦發費根生串同李才喜葛順發及劣孩金子良竊得静安寺路福源里七十七號門牌王子藩家綢皮衣服一箱質洋分用被探查知將王等一併拘押吊出原贓昨晨傅同原告解送公共公堂經中西官訊明判唐費各押西牢半年李葛各押三月金孩送改良所習藝半年贓給原告具領 
[工人竊取紫銅]  
　　工匠某甲昨在百老滙路某船廠工作時乘間竊取紫銅等物由包探談鳳池拘獲解入捕房押候訊明懲辦 
 [P催征吏失竊 
　　上海縣公署催征吏丁昭榮家居滬城九畝地附近前晚失竊銀洋鈔票及衣飾等物約值千餘金事後即投報該管警區請爲查緝 
[花烟間屢次失愼]  
　　法捕房昨解花烟間主張子全至法公堂禀稱張前因遺火救熄罰過兩次今又第三次失火雖未成災實難辭咎請爲重　張供因蚊烟香遣火帳子當即撲滅亦未保險後當格外留心　罰洋二十元充公 
[重申栽種罌粟之禁令]  
　　上海沈知事昨出示諭云案奉江蘇巡按使公署飭開照得截種罌粟禁令綦嚴業經本公署申明定律剴切諭禁刷印告示多張頒發各局張貼並飭各縣知事傅諭鄉董人等轉相告誡在案兹悉罌粟一物向係秋分前後佈種農民貪圖厚利往往與菜麥等類　雜同種以冀掩人耳目既經栽種以後又復存一僥倖之心未肯自行拔棄不知禁烟功令日益嚴厲一經官廳查獲無不立予劃除拿犯究辦利未見而害己隨之斷無倖免之理本使雖以除毒務盡爲懷仍不忍不教而誅應由该知事趁此時交秋令先行出示切實警告萬勿使此等毒種再見萌芽倘取陽奉陰陽仍有私種情事除將該犯盡法懲治外定惟該知事是問除分行外合行飭知仰即遵照辦理此飭等因奉此查禁種罌粟迭奉明誡並奉頒發告示轉發張貼暨由本縣傅諭各市鄉經董轉相告文各在案自無仍蹈故輙之理惟現交秋令適届從前佈種之期恐仍有貪利農民與菜麥等類　雜下耔掩人耳目希圖饒倖奉飭前因合再剴切示諭爲此示仰闔邑展民人等一體知悉自示之後倘有於種植茶麥等類　雜罌粟希圖僥倖獲利一經發覺除立子　拔外定行拿犯究辦决不寛贷勿謂言之不預也其各凛遲母遵特示 
 
 
 

Page 11

 
 
[發貼關鈴印花驗契之文告]  
　　本邑沈知事被奉巡按使頒發示諭用道飭即分則　　　　　　　文後昨己轉發各市鄉分别張貼示文照録如　　　　　　　用印花爲出示號諭事照得印花税法爲行爲税之一種人民遵章貼用印花即發生法律上之效力故一方面畫納税之義務一方面爲權利之確定公平善及莫此爲甚現在印花税法頒行己久民間遵章貼用者固多而意存觀望延不遵守實居多數以致國家法令未能通行人民權利無從保證實與國計民生兩有妨害本年二月財政部呈准公布印花税法罰金執行規則警察官廳定期檢查並准人民隨時告發凡有不貼用印花或貼不足數及揭下再貼者均有一定之罰金寓勸導於取精之中藉强制收保障之效各該人民利害切身幸勿因循嘗試誠恐鄉愚無知或未盡諳法令用再剴切示諭自示以後倘仍不遵章貼用印花一經檢查發覺即由該管官廳照章處罰不貸其各懔遲特示 
　　（二）催速驗契爲出示曉諭事照得開辦驗契己逾一年屢次展期未遽截止誠以鄉愚無知意圖觀望未必悉屬有心隐匿故不得不寛以時日乃查本年一月至五月各縣驗契收數仍屬寥寥長此延宕實屬不成事體况值大江南北蠶麥均慶豐登民力既紓亟應巖行查擠除飭各縣認眞辦理並由財政廳派員會縣巖催外合亟出示曉諭闔省人民知悉須知驗契爲確定權利之舉爾等利害切身如有未驗之契務宜及早投驗倘再因循自悮一經查實定即照章懲罰不貸其各懔遵特行 
[菸酒公賣分局批示二則]  
　　金講熙禀遵加押款请承辦太倉菸酒公賣分棧由批禀悉本嘉寳三縣土酒公賣事宜己據李樹勳組織分棧禀請承充今該商遵加押欵並經公舉承辦該縣菸酒公賣分棧足微熱心惟一縣設一分棧部章無此辦法仰即與李樹勳恊商具復免涉兩竣致生争執此批 
　　過慶銘等禀公舉經理組織太倉菸酒公賣分棧請核准由批禀悉己於金講熙禀内明白批示矣此批 
[閘北檢察分庭之批示]  
　　陳宏發（即陳洪芳）前與吕萬興朱洪福李學先等串拐周彚田之姪媳周徐氏擬搭滬甯火車往常州變賣由五區崗警查獲移送閘北檢察分庭提起公訴分别判處律刑在案前日有婦人陳何氏具禀檢庭爲伊夫陳宏發請求保釋昨經李檢察官批駁云爾夫與吕萬興等共同和誘周徐氏之所爲業經訴請同級審判分庭判處徒刑三月在案所請保釋之處應母主庸議　　周寳生在檢察分庭訴陳錫麒挾嫌行兇等情昨日發出批示云華得意是否受傷應投案候驗陳錫麒與之尋置有無别情仰候傅訊核辦 
　　報告 
（上海徐家匯天文台天氣測候　　　） 
　　八月二十二日台颶風經遇台灣島與石垣島之　　　　偏北進逼東海南部上海一帶有暴南北面有不定之和風　　二十三日晨間有風雨上午在三時十分後尤甚颶風仍向　北偏北進發 
　　二十三日下午四時三十分豫測颶風將過大戢山之東向西北偏北或向北越黃海進逼山東上海山東高麗之間均有旋風上海因有大風故今夜潮漲甚高 
　　二十三日下午四時前二十四小時内上海氣候温度至高七九·六至低七五·状去年同日至高八九·八至低七七四 
雜評三 
[防風（訥）]  
　　我國向日官廳之所防者盜匪而己黨人而己未聞有發一通告以防風者也有之自今日之上海始據天文台預測颶風或將於今晚過揚子江口東面滬人鑒於前次之慘禍驚心動魄未定自不能不嚴爲戒備然吾謂天心仁愛當不致一再挾其萬鈞之威以擾我人民蓋我民今日己不堪再擾彼蒼蒼者果能默鑒之而生其悔禍之心歟則大王必己返駕矣 
來稿 
[游美調查茶業報告書]  
（續）（俞燮） 
　　消茶之類别 
　　美國歲消之茶約分三類别之如下（一）日本（青茶）臺灣（紅茶）茶爲一類（二）印度錫倫茶爲一類（三）中國紅緑茶（但美國另有代名詞不曰中國茶）爲一類中國紅緑茶又可分其類如下（甲）紅茶（即工夫茶）有兩種（一）南方紅茶（係福建廣東産）（二）北方紅茶（係甯州祁門産）（乙）緑茶亦分兩種（一）平水緑茶（即珠茶）（二）撤州緑花（即熙雨） 
　　説明熙茶一種（副熙是也）雨茶六種（珍眉·鳳眉·娥眉眉雨珍鳳眉和合者娥眉眉雨和合者是也） 
消茶之額數 
　　美國歲消紅緑茶約一百兆磅分三股占之如下（一）日本紅緑茶爲一股約占三十餘兆磅至四十餘兆磅（内臺灣　　　占　　　百萬磅）（二）印度錫倫茶爲一股约占二十　　　中國緑茶之消額又可特别記其銷數者列之如下副熙　　消五十萬磅珍眉歲可消二十五萬磅娥眉歳可消五十萬磅娥眉眉兩和合者（即雜茶）歲可消五十萬磅珍眉鳳娥和合者（亦屬雜茶）歲可消二十五萬磅此外又有副熙與次紅茶和合者（皆屬雜茶消路亦頗暢） 
　以上所舉銷額特就全國統言之然各地方消茶之種類又各有所不同者略分别言之如下 
　　西南方一部南方消茶極少西方消茶最多比例言之南方不過十分之三西方則占十分之七矣但所消之茶以紅茶爲大宗其餘則平水之珠茶耳（平水珠茶多消於西方若東方則其少也） 
　　東北方一部所消之茶最多（統紅緑茶在内）就北方之班特茅與白夫羅兩處言之每歲均可消至四千包之多（每包四十磅或六十磅）餘如芝高加紐約費蘭特非亞薜芰堡等城稱是且有過之者故美國消茶地方當以東北一部爲最占多數也 
　　中央一部惟倭海阿音的阿納二省及聖路易等城多消珍眉（在北方如波期頓班特茅等城亦頗暢消但在東方則平水珠茶相等耳）其最近影響半由於聖路易開博覽會時中國曾有蘇君錫第剏辦茶瓷賽會公司其赴賽之茶則全屬珍眉頗得該城左近之美人歡迎故至今尚喜飲此種茶葉於此益見賽會之有益於商務多矣 
[贸易上之機關]  
　　美國茶業贸易有機種關列之如下（一）提茂恩此茶師也（二）賽爾思茂恩此招接生意者（三）盛下屯此辦進口貨者（四）柏納開爾此肩攬生意者名爲經紀人又稱爲掮客即專爲製造家與批發家之介紹人蓋美人贸易多不肯直接凡非自有辦進口貨者胥頼此種人介紹之如製造家有貨欲與批發家交易或批發家欲與小店家交易或買或賣必告之經紀由經紀代爲買或代爲賣之此種手續一似以經紀爲其中證人可免貨價蹈空之弊者故往往買者買就之茶葉不問其何人所賣賣者賣去之茶葉亦不問其何人所買均之以經紀人是頼兩相交易並不必兩相知名也但此種經此人代賣茶葉時賣者止告以至少能賣之價格而經紀人惟有照所告之價格而賣高一二者斷無有照所告之價格而賣低若干者也蓋此種經紀專以介紹茶之買賣爲業於市况價格貴賤探聽極確且其所得用錢亦以價格數目計值百抽幾者故從不肯爲之低價濫賣也與滬上之所謂通使殆大同而小異耳（五）孟紐發克卻而此即製造家也（六）華搜阿而葛納搜而尼此即批發家也（七）而利阿爾司塔而此係零賣小店（八）鴨琴特即經理人此種人之作用係因辦進口貨者其自己並未有設有機關即由經理人代爲經理贸易之事者也（未完 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新世界記] [  吹]  
　　昌黎集中有畫記一篇某君曾謂上半篇殆昌黎當日所紀之織帳予頗然其説日前友人拉予往游新世界遂仿其體記其細帳如下 
　　聚無數男婦於新世界坐而笑者一婦坐而吃茶者一婦坐而抬其首雙目灼灼者一婦坐而候人者一婦坐而照手鏡者一婦坐而東窺西望者者一婦坐而伸頭縮頸者一婦上扶梯者一婦兩手又兩脚奔者一婦入大餐間者一婦進影戲場者一婦笑靨微展轉唧唧噥者三婦裝飾時髦而閒講者十婦大肚皮者一婦抱小孩者一婦又手伸腰者一婦且行且曉其足而紥帶者一婦尋女廁所者一婦面有雀斑者一婦極醜者二婦面黃肌瘦者五婦雪白粉嫩者六婦烏黑者八婦半忖半悄者一婦髮蓬蓬如亂草者一婦肥胖者一婦凡婦女之狀二十有六爲數五十有四而莫得同焉男子之服西裝者三人而男子之中又有美者醜者談者笑者漂亮者骯髒者吹牛者走者喊好　者食者閒踱者腹便便者頭尖小者搭腔者嚼蛆者由男子之類十有五爲數在百零八而莫得同焉妓女大小十三人老鴇一人拆白黨共三百人燒湯烏龜一人野雞　牌娘姨姨太太老鴇子之屬壽頭瘟生曲辫子荷花大少爺蹩脚大少爺之類二千五百人千奇百怪誠所謂人看人也民國國年八月某日記 
[續覺迷君四書别解] [  克非]  
　　子夏問孝子曰色難 
　　余讀魯論至子夏問孝而孔子獨告以色難可謂知之深而言之切矣夫爲人子者誰不知孝其親而卒不能孝者其故雖不一要以社會上普通情形觀之大都聽妻妾之言以違父母之命從妻妾之意以逆父母之訓甚或别離父母以逞妻妾之欲打駡父母以助妻妾之虐要之皆爲色迷所致故欲孝其親必先除色然色爲庸人所好故孔子以孝不難除色爲難誠哉言乎（不受酬） 
譯著　　 
[間諜生涯] [  天虚我生]  
（六）孟德卡羅之陰謀（續）　 
　　翌午既逹孟德卡難僑膺滙中旅館即令侍者爲予召一嚮導者至凡人初至是地欲知社會交際上之一切狀况者則此叢嚮導實一大字典也其人大都兼私家偵探業能知常人所不能知之事唯是守口甚嚴殊不能以利誘使聞耳於時侍者己引一嚮導者至予乃肅之坐且授以最名貴之土耳其捲烟嚮導見予優異如此轉覺侷促不安亟以雙手接烟敬護納諸衣袋之中予曰母拘禮節吾人客中頼君指南者多幸以友朋視之願勿見外因呼侍者出佳釀與之對酌嚮導滋以爲悦予乃誘之曰吾友吾聞此間風景殊勝他國之貴族類多聯袂而至以恣游覽特皆隐名　姓行蹤詭謂輒令人交　夫之信乎嚮導　己　醺圖予言即曰然然其行蹤雖秘亦僅能使凡衆聵然耳若予則惟對之莞爾蓋予目如電雖芥　相處亦復一一可辨面况乎人彼泰區羅伯爵庽於倫敦旅館人皆以爲誠伯爵也然吾則知其非予曰君誠識力過人然其人果爲何如人乎嚮導作得色曰無他彼蓋俄羅斯之親王耳予曰親王乎吾聞其人好博然乎嚮導曰否彼居是間極守緘默故不恒出即出亦不博予曰然則偕其夫人來歟嚮導曰無之彼獨居也予乃知葛拉夫之計成矣乃厚贈之屬備後問明日予則趨詣露佛旅館以謁君主改予名曰梵暉特且於名剌上註自脱郎斯福而來者并以伯爵授予之介紹書進遞頃之郡主出迓予一見幾訝其天人蓋其美　實出予初料之量予初以爲美不過在形容姿態間耳及今始知其人直鎔埃及無數之愛神而成髮黑而柔覆額如雲雙瞳蔚藍湛如秋水唇紅而齒潔柔頤嫩如嬌紅之花偶一展笑彷彿愛神展其寢浴之宫直招天下男女之魂化爲癡雲而入吾誠不能狀其美也顧吾書非言情者可勿論郡主　接見予則即廻其玉頸笑曰君其來自脱郎斯福而之鑛務主人乎試坐吾將以鑛事奉屬予聞語乃不禁失笑蓋郡主言時其一種滑稽之態尤復妙晏絶倫自不得不令人心醉耳郡主本爲匈牙利貴族後因婚姻之故復與奥國茀斯特萌克伯爵之爱聯爲姻婭而郡主之身分亦因之愈高今但視其豪貴之態即可知矣予既告坐郡主又顧予笑曰聞君能醫今予偶占小極能爲我一診否耶予聞語不禁駭然蓋予能醫惟威廉街中人知之郡主遠在異地且素未嘗識予何由知之因肅然曰郡主命小臣又何敢違郡主笑曰母急吾言戲耳特以試汝之誠否汝果爲誠人者則吾必當助汝然汝所以來此之故汝當備細告予予因起立近之即以凡特伯爵令予之事告之郡主但仍隐其一二爲郡主所不必知者且告以予之計畫第一着當先接近俄羅斯親王乃有端緒可尋郡主以爲然許予今晚同赴倫敦旅館晚　予遂辭出瀕行郡主復以詼諧出之曰礦工倘缺願爲予留一席地予及反不能答但亦笑耳 
筆記 
[民國元年五月率師至吐魯番哈密鎭撫途中日記（八續）] [  劉雨沛]  
　　六月一日拂曉抵哈密城札薩克王沙木胡索特恊鎭尹鳳先都司平智同税局黃太尊高霖先後來俱云近己半月未得安枕今見予來心始安定午後一時沙親王送羊二十餘頭予即分賞部下午後三時到廳恊藩邸各處回拜沙親王云我軍至回漢俱喜市民亦安伊半月食不下咽今午特爲加餐云云晚間傅聞易鎭己折回不來哈蓋易鎭在巴里坤圖獨立垂涎哈密之富欲奄有之乃勾煽總回反對總王而附己約期内應乘雨沛正查辦都善率輕騎謀襲哈城抵天山之南山口聞沛師己兼程而至以將軍從天而下乃驚懼而變計也（完） 
小説 
家庭小說 
[嫣紅刧] [  常覺小蝶合譯　天虛我生潤文] 　 
　　第五十三章 
　　四月之杪斜陽己下崦嵫廻光上燭天末晴霞如血籠罨海兒斯東全村哈勃克特雅獨坐於小園中跨一椅背微摇之而一足則擱於石凳默默如戚春光實則寸心之中正復潮起以哈勃克身世言之在理可無他念而寂寞如此者蓋念其經濟困難耳哈勃克之窘初己非一日惟邇來乃愈甚耳人生者金錢爲之生也哈勃克既受此窘又烏能不設法自救哈勃克之爲人初無遠慮今雖沈思有莫得策設求助於其父者則密斯脱特雅早己言之謂其身無殊甘蘆而其諸子則有若榨床此身所有早被榨乾無復再有餘汁哈勃克亦深信其父之言乃非誑也然密斯脱特雅初亦未知其子之窘乃至如此知之者則舐犢之情亦復不能自己然而犁牛之食早爲小情所耗孑然此身又何能爲力哉是時小安東尼適從樹後碧巷中過不知彼其目中果見哈勃克耶抑未見哈勃克耶其所行道本向哈勃克至是忽折而之東哈勃克本滿腔鬱懑患無處發洩乃怒呼曰安東尼汝何爲見我而避我將有以語子小安東尼聞語步果踟跦面色亦忸怩蓋其心中果不欲見哈勃克也小安東尼心中初未嘗無所憂念何堪禁此護叱之聲忿火中熾遂由忸怩而變怒容而兩人遂交閧矣夫小安東尼與哈勃克之　牆初己匪一日其來蓋亦有因哈勃克者雖浪費然不喜舉債票蓋有父風而小安東尼則否所在無不用其債票一日經濟復大窘又舉債署劵凡二慮人之不己信也乃誘哈勃克爲之簽字謂償欵之費實己周備不過未届期耳哈勃克竟爲所愚而簽字焉迨後小安東尼非特不償其歀且并卸責於哈勃克之身令彼清償于是哈勃克大憤兄弟無復交歡矣至是小安東尼遂亦反唇詈曰哈勃克汝誠狂悖汝知之誰懼汝誰欲避汝哈勃克曰懼否避否吾姑勿論汝可趣償予歀否則予且强迫小安尼尼鄙之曰懦夫汝有何法迫我吾其静以待子言次運去於是哈勃克大怒乃不可遏幾欲奮身追擊既而思之即相毆亦無益不如另籌他策念至此復見一人邁步而至哈勃克視之大驚蓋其人非他即　特瑁史也 
奇情小說 
[秘密汽車] [  東埜譯]  
　　第六章 
　　蘇格蘭警署自從接到那酒徒的報告一班做偵探的人於是大忙朝朝夜夜微服到伯司寛里酒肆中探訪前後門也有計多暗探看守住了如此過了幾天毫没動静那酒肆中每天出出進通至少也有數十百人却没有一個形跡可疑的此外大街小巷茶坊旅館那一處不查到怎奈鴻飛冥冥弋人何慕若不是警務長明白那告密的人怕不坐一個誑騙的罪名照酒徒所説兩個英國人中那身材較長的一副容顔裝束警務長料定他是社會黨魁逹而登和一個黨羽約着兩個異言異服之人深夜在一家小酒店中密議一定有甚隐謀將要發作那時秩序擾亂責無旁貸自己一只飯碗也恐間接被他們打破了警務長極要查出他們的巢穴又恐打草驚蛇不敢張揚大索所以倫敦市上的居民做夢也做不到將有大患發生便是新聞紙上紀載的除出某任官員出缺某家小姐出閣幾件事外其餘都是平平絶不惹人注意這種現象譬如旁貝城將近末日一班逹官富翁依然争權奪利醉生夢死其間却不曉火山將要爆發哩間説少講且説滕肯汽車公司裏兩位主人自從交出那秘密定造的汽車以後接連過了幾天不見挨周的蹤跡倫敦市上也没有那汽車的影子好像逞着他特别的速力載主人遠赴天邊去了兩人見那事情詭秘心裏甚是悶悶某天早上兩人坐在公事房内閒談勃立南説道他們一去不回令人莫測若使天長地久此念綿綿我將要發狂了萊莉兒便是我的靈魂如今靈魂離我軀殻遠去教我塊然一身如何度日脞逹道不要那汽車駕駛不愼開足速率出了甚麽岔子麽然使果有其事報紙上應該有紀載何以絶口不提呢這事情我也無能替你爲力並且自願不遑你那意中人果然和你避面了但是我的呢同懷天末同病相憐此中奥穸直令人無從索解説着把手裏執着的一張地圖撕成幾片抛到雙角落裏去 
救國儲金 
[中國銀行收欵清單]  
　　八月十六日第一百零六次報告 
　　第四百七十四册七十八號吴淞稽征局七月份辛金元三錢二分 
　　第四百八十一册七十一號至七十三號吴淞稽征局七月份辛金五十一元黃竹銘一元錦章一千元 
　　八月十六日第一百零六日計收儲金銀元一千零五十二元銀三錢二分連前共計己收儲金銀元六十四萬七千二百三十六元銀四千零三十二兩四錢中國銀行謹啓 
[八月十七日第一百零七次報告] 　 
　　第四百八十一册七十四號至七十六號江陰厚生公司各友一百元江陰厚生公司錢以湘一百元江陰厚生公司吴荔青三十元 
　　第四百八十二册一號江陰厚生公司三百元 
　　八月十七日第一百七日計收儲金銀元五百三十元連前共計己收儲金銀六元十四萬七千七百六十六元銀四行零三十二兩四錢中國銀行謹啓 
[八月十八日第一百零八次報告]  
　　第四百八十一册七十七號至一百號王阿成一元施桂榮 
一元李有發一元徐阿六一元陸文岳一元王金有一元陸正夫一元楊廷郎一元萬新順二元蔡品言二元徐恍蟾二元蔡恕一二元蔡杏卿二元潘勤裕二元徐子卿二元金蘭畦四元慶泰典三元徐步蟾三元沈逹人一元朱義孚一元蔡恊豐一元蔡潤芳一元陳菊泉一元徐傑一元 
　　第四百八十二册二號至三十七號孫肇亮一百元陸趙運一元陳生梅一元洪炳揚一元容文才一元周阿永一元勞行錢一元陳子連一元林阿迎一元周正生一元李順發一元孟友生一元吴少坡一元朱仰葵一元陳錫三一元劉子聯一元陳利盛一元曾有松一元張杏生一元仁泰一元恒泰一元義生一元呈萬泰一元新泰昌一元永興恒一元廣生廠一元廣通廠一元胡德泰一元趙祥甫一元陳枚卿一元同益昌一元張守瑜一元朱　三一元萬益義一元戴承甫一元江月樓一元 
　　第四百八十三册一號至十三號楊瑞清一元顧亞華一元陸其祥一元潘子木一元羅守平一元錢屏伯一元沈鶴一元趙樹生一元顧逹人一元徐桂森一元盛連一元潘子驟一元義興盛一元 
　　八月十八日第一百八日計收儲金銀元一百八十六元連前共計己收儲金銀六十四萬七千九百五十二元银四千零三十二兩四錢中國銀行廑啓 
[八月十九日第一百零九次報告] 　　 
　　第四百八十二册三十八號至六十七號顯季成一元顧五峰一元吴鼎和一元朱乙生一元吴愚溪一元劉恒生一元邱蔚臣一元實泰號二元汪啓愚二元顧履柔二元潘鳳章五元周自牧五元鍾毓芝五元載邦樹四元泰來當四元陸笛江四元顧敬賢三元（以上均松江亭林市）李敬奎五元楊汝寳二元李長泰五十元林泗奎五元孫薄氏五十元孫燕堂五元李和德五十元劉乃積三元馮翊清五元李女先二元牟其瑞一元張繼善五元孫誠卿五百元（以上均海參嵗） 
　　第四百八十三册十四號至四十五號張公度一元吴耀奎一元源大昌一元泰成米行一元顧藹如一元萬順昌一元盛競新一元南義盛一元顧新余一元吴紹伯一元大康侯一元宏泰號一元王煥明一元楊天鶴堂一元劉頌各一元陳利盛一元何學安一元盛競平一元顧寳賢堂一元顧蓉初一元劉似山一元（以上均松江亭林市）杜象飛二元（以上浦東二家巷）王希慶五元楊文盛五元陳文濤十元孫國聊十元林樹志三元孫萬道一元李福川二十元張天永一元李作雲二元李進亭二元（以上均海參威） 
　　八月十九日第一百九日計收儲金銀元八百零八元連前共計己收儲金銀元六十四萬入千七百六十元银四千零三十二南四錢中國銀行謹啓 
 
 
 

Page 15

 
 
   
 
 

Page 16

 
 
   
 
