# 1921 - 216 - 4917411

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[黨人主廢督（冷）]  
　　政府之勸吳蕭就職也有曰黨人主廢督故不可辭以授人之隙嗚呼何其言之巧而愚也名曰黨人主廢督一若人民未嘗主廢督者是欲使人不重視廢督也是其巧也然而究其實際廢督之說豈惟黨人主之稍能留心中國近時之情形者莫不主之豈惟中國人主之稍有愛惜中國之外國人亦莫不主之今政府獨以此萬是之主義歸之黨人是欲使人歸心於黨人也是其愚也 
政府之意若曰中國祗有三種人官僚黨人與人民耳人民不問國事惟黨人反對政府政府反對黨人以成此營營之國家耳然亦試思之所謂黨人者何黨之人所謂黨人以外者是否尙有他人所謂聞黨人之名者是否嫉惡恐慌更甚於聞政府與官僚之名然則政府又何必以此爲儆人之語哉 
[命令]  
　　八月十日大總統令任命都林布署奉天洮昌道道尹此令 
又令任命鍾士秀爲陸軍第四師步兵第十四團長此令又令司法總長董康呈請將署陜西長安地方檢察廳檢察官蕭紹望免去署職另候任用應照准此令 
又令海軍總長李鼎新呈請授馬德驥袁晉爲海軍造艦中監高穰爲海軍軍需中監王世英爲海軍將校鄭穎孚爲海軍造艦少監均照准此令 
又令陸軍總長蔡成勳呈准正紅旗蒙古都统繼祿咨請以錫廉陞補印務參領應照准此令 
[國内專電]  
　　北京電蕭耀南灰（十）（日）電府院奉令援鄂以護地方爲職志若取王而代是陷耀南於不義請收回成命吳佩孚佳（九）（日）電巡閱事前未得同意請另簡賢能院覆令已頒母庸辭黨人高唱廢督稍謙撝便生糾紛務速就職（十一日下午一鐘） 
　　北京電參陸處消息靳旅派員至湘軍請休戰蕭師亦派員赴湘軍商訂調停辦法七日後無戰事 
　　北京電盛謠張作霖入京及不滿吳佩孚得鄂皆非眞相張青日來電稱王使通電辭職爲王個人計爲鄂計均應照准惟繼任問題宜以资望夙著吳副使允推上選應請任爲鄂督兼巡使進行戰事蕭耀南恐不能統馭然此係中央事作霖未便干預府覆王已頒令蕭爲鄂人所屬望故同時任命 
　　北京電曹錕佳（九）（日）電據蕭耀南報南齊（八）（日）早三時赴汀泗橋察看探悉湘軍各支隊均向羊樓峒集合其前哨在茶菴嶺又湘軍實有四萬餘人槍祇萬餘枝二十五師除留一團守兵工廠外其餘均已開赴汀泗橋增援請迅催四十八旅卽速赴漢塡防又南已與靳趙兩旅商定防區以靳旅守汀泗橋趙旅及四十九旅分守鐵道左右翼俟大軍集合後進攻南於齊晚九時回抵武昌司令部（十日下午八鐘） 
　　北京電鄂自治軍反對湯薌銘長鄂務民選省長（十一日下午一鐘） 
　　北京電豫訊湘軍將領僉以蕭爲鄂人督鄂本無不合惟蕭勢力占據鄂省地盤恐將爲傅良佐第二故王免職令雖發表湘鄂民軍尙難撤退聞蔣夏等主張非俟吳蕭宣言裁巡裁督扶植自治决不罷兵（十日下午九鐘） 
　　北京電奉張對政府徵詢鄂事各電概置不復態度未明極堪注意（十日下午三鐘） 
　　北京電吳蕭對鄂省長主暫不更動俟湘軍撤回改任蔣作賓留爲湘鄂妥協條件如湘軍仍有抵抗則再提湯薌銘以貫澈武力援鄂主義（十日下午八鐘） 
　　北京電直曹以王雖免職湘省能否罷兵促吳蕭轉飭前線各軍固守防地並電令漢陽德州兩兵工廠連夜趕製子彈以備軍用 
　　北京電皖援鄂軍僅到六安英山太湖宿松不入鄂境（十一日下午一鐘） 
 
 
 

Page 8

 
 
[寶和洋行禮拜五拍賣]  
特等住宅 
准於七月初九日上午十點接下午三點在靜安寺路一百七十六號住宅内拍賣串堂吸烟問書樓間大菜間寫字間房間浴間廚房一切德國來路頂上木器全皮沙法大椅織絨地毯洋琴花架啞克木山扒酒架大菜檯椅寫字檯來路墨哈格乃房間式對床書橱留聲機器古董磁器花瓶車料器磁器銀器刀叉大油畫鏡紗窗簾來路鐵圓冰箱鐵灶轎式汽車一切另物不計星期三四可看拍後當付定銀即日出清此佈　寶和洋行啓 
[禮拜五拍賣]  
凈漬貨 
壳件洋行始創自同治九年即英一千八百七十年 
准於初九日下午二點半鐘在本行拍賣秈米三十二包洋釘十餘桶英國草帽八十打金漆皮十打硬鉛條四十五箱羊毛十件膠水三十二瓶汽車燈數十只汽缸二十一只電燈十二只聽頭茶葉數十罐油漆玻璃門帮浦喇叭另星什物銅鐵器等貨不計此佈壳件洋行啓 
[瑞和洋行禮拜五拍賣]  
准於初九日十點鐘在本行樓上拍賣電風扇電火爐饅頭架掃灰機器鐵箱磁鐵浴缸面盆水盤脚踏車小人車皮箱衣服皮鞋以及鐵床外國木器另物不計又七人可坐電汽車一部小洋狗一只 
[華商拍賣每逢禮拜六]  
下午二點鐘排呌花素羅緞蓆法線呢各色花標及呢絨等届時請早降面拍此佈本公司啓 
[寶和洋行禮拜六拍賣]  
舊木器 
准于初十日上午十點鐘在本行拍賣捲篷高平寫字台椅冰箱書橱銀箱洋琴山扒酒架大菜台椅銀器橱留聲機器打字機器電風扇緞面書樓椅花架大橱梳粧台五斗橱石面面湯台縫衣機器火爐鏡畫鏡印字架銀器磁料器花瓶人物屏風帽架電燈椅子沙法方檯橡皮輪包車一切另物不計此佈寶和洋行啓 
[禮拜六拍賣]  
魯意師摩洋行創始自同治十三年即英一千八百七十四年 
准於初十日十時在本行拍賣白漆銅床脚踏車速包車留聲器片唱頭琵琶花旗銀箱照相器女夏李衣服鳥鎗馬鞍衣箱洋紅木房間色絨椅冰箱手鐲畫鏡小木床逢布椅大燈照風扇小人車勝家縫衣機器磁面盆花瓶景泰瓶寫字檯新檯吊燈花旗郤格利皮球皮袋印字架拍球色觀音香水香粉以及一應木器又於十一時拍賣外國狗萬國儲蓄會股票付過念四次等貨不計此佈魯意師摩洋行啓 
[地皮及洋房出賣]  
壳件洋行始創自同治九年即英一千八百七十年 
今有地皮一塊約三十餘畝坐落長浜路徐家滙路之西上連高大洋房一所以及花園樹木俱有該地每畝價定二千五百兩洋房另議如合意者請駕臨敝賬房詢問可也此佈Ｄ壳件洋行啓 
[支票被竊]  
今在電車上被人竊去第三千二百八十四號本月十二期茂新支成源莊票一紙計元五百六十八兩七錢除向該莊掛失作廢外特再登報聲明望各寶莊行號切勿收用此佈　史久章告白 
[遺失提單]  
六月十八華大輪第十五次由蕪湖裝申五號提單Ａ上紙六件當出過一件尚存五件該提單在途遺失今向招商局聲明作廢另補新單爲憑倘後原提單發現概作無效望各寶號切勿收受抵押曹恒源啓 
[遺失股票聲明]  
蘭記户名太倉濟泰紗廠濟字第三三五號五股票一紙計規銀五百兩前因遷寓紛亂或已遺失　向該廠掛失並照補新股票外特登申新二報聲明嗣後如有該號股票發見作爲廢紙刁松圃啓 
[遺失提單聲明]  
兹於隂歷七月初二日江孚輪進口由九江運申Ｔ嘜生漆九桶T嘜又一桶K嘜又四桶該提單計七八九號三紙在途中遺失已向招商局及棧房聲明補給提單爲憑特登申新兩報聲明作廢倘有原提單發現無論中外人等拾得概作無效祈各寶號行切勿收受抵押特此聲明新開河復昌恒啓 
[遺失圖章]  
鄙人遺失楕圖形希賢篆文晶章一枚倘後發現不作效用此啓何希賢啓 
[遺失派司]  
於ＳＳＰyrshus7·７·２０船進口嘜２３號１９０／９１獺絨二件該派司前已報過一件尚有一件現已遺失已向海關另補新派司爲憑無論華洋人等拾得作爲廢紙特登報端聲明怡和洋行告白 
[聲明遺失作廢]  
本所遺失煤字第一千三百廿三號空白收據一紙倘若出現作爲無效各界人士幸勿受愚特此登報聲明　上海煤業交易所股份有限公司籌備處啓 
[遺失支票]  
啓者七月初七遺失利生公司支蘇州銀行○字一萬七千三百八十號陽歷八月十五號到期旣舊歷七月十二日元九十二兩八錢已託利生向蘇州銀行掛失作廢祈　各界勿再收用特登申新兩報聲明務希各界注意明遠合記電料公司啓 
[失票聲明]  
鄙人於本月初六夜被竊和仁綢緞號八月初六期本票三紙計一千七百十六一千七百十八一千七百十九各一百元又洪祥泰綢緞號本年二月終過期票洋三百元爲特登申新二報望各界切勿收用應梅蓀 
[聲明遺失字據作廢]  
兹因宣統元年七月成壽軒將已有南京市房三所契紙典與王泰和生號卽王文卿彼時王姓出立允贖市房字據一紙交與壽軒詎料光復之時壽軒將此贖據遺失遍尋無着今已由壽軒具呈管轄官廳申請立案作廢已邀批准在案嗣後萬一發現永作無效特登申新兩報聲明成壽軒特啓 
[遺失聲明]  
啓者先兄道生在日曾于乙卯年附在周君名下股開大連昇源號現因姪輩年幼無意繼續營業願將該股歸還與周君業已交割清楚日後盈虧均與蘇氏無涉惟當時所立小議據一紙遍尋無著諒已遺失日後檢出永作廢紙如有人藏匿此據者可於自登報日起一情月内前來接洽逾期無效特登申新兩報聲明蘇頴傑養存同啓八月八日 
[遺失存摺作廢]  
今有吳月山遺失老介福存洋一千元摺一扣因一時自誤以致失去恐拾得之人不知底細已咨照老介福作廢特登申新兩報聲明 
[遺失莊票聲明]  
逕啓者敝號于昨日遺失鎰康莊第一萬零三百廿七號七月初五期票元三百八十三兩一錢除向該莊掛失止付外請各寶行莊號切勿收用特登申時兩報聲明謙愼號啓 
[會審公廨諭]  
案據穆安素律師代表陳爲達控胡克昌及協勝祥主葉元幹欠欵一案該被告等避不到案今准原告律師請求登報限該被告等於十四天内自行投案答覆原告所禀否則即行缺席判决此諭 
[上海公共會審公廨]  
爲已故劉蘧六遺産事公告 
案據劉受甫由其代表古沃律師禀稱劉遽六於西歷一千九百十九年之初身故並無遺囑祗遺親生子劉受甫一人請爲給諭准劉受甫執管已故劉六之遺産等語前來爲此公告如有反對劉受甫管理遺産者限十四天内來廨聲訴逾限即由本公廨給諭准該劉受甫執管該項遺産特此公告中華民國十年七月三十日 
[洋棧出租]  
今有新建高大洋棧一座出租在蘇州河成都路口八百廿七號欲租者請至北首八百廿八號接洽可也本賬房啓 
[空地出租]  
今有坐落黃浦灘相近空地願意出租專作堆貨之用欲知詳細請通函本報第一百三十六號信箱可也 
[住屋招租]  
白克路中段有兩樓兩底洋房出租欲租者請投函本館第一百三十五號信箱以便函復訂期領看 
[秀珍妹鑒]  
已出門妹多日至今未歸余之性情妹素深知過後即忘現在眠食不安心痛欲碎十分懸念見報速歸或函知家中切勿執迷從此余盡改前非以待妹也庭芳白 
[招請華經理]  
兹有開設已久殷實英行專做進口機器及大小五金兼理輪船事務現擬招請經理一位須有殷實擔保並交友廣闊方能合格薪水佣金格外從豐有意者請投函新聞報第七十七號信箱可也 
[延聘工程敎員]  
國立某工程專門學校擬聘敎員一位以歐美大學土木工科畢業爲限有意者請投函申報第一百卅三號信箱 
[RoomWanted]  
AyoungChinesemerchantwantsalivingroominaPrivatefamilyHighreferencesReplystatingmontblyrentandlocationtoBoxNo132TheShunPao 
 
EXCELLENＴＯＰＰＯＲＴＵＮＩＴＩESinChinaformenwithelectricalengineeringtrainingIncieasingdemandformenqualifiedtosuperviseclectricalinstallationsWeteachentireprofessionfromfirstlessoninMathematicsAskusforCatalogOffice16AInternationalCorrespondenceschool83SzechuenRoadShanghai（９） 
[尋屋]  
刻欲在英美租界沿電車路一帶尋二上二下或一上一下住房一所需要房屋清潔弄堂寛暢如願出讓者請開明地點及房租價目函致山東路二百四十七號蔣佩之如能合格定以相當之酬金爲謝 
[便宜風扇電泡出售]  
兹有德國西門子十六寸風扇一座二百磅百支光五十支三十二支眞正西門子華吞電泡一百餘只情願折本出售如有用户或電料店願購買者請即日至英界大新街孟淵旅社五十號房間看貨議價可也 
[汽車出售]  
兹有ＤodleSedanl轎車一輛車内物件一應完備且漆色光耀宛如新車倘欲買此種新車須銀三千五百兩爲卽行回國從廉出售儘售銀二千兩各界諸君如有合意者請至五馬路外灘大來洋行鮑滕接洽可也 
[汽車出售]  
今有福達客車一輛油漆全新坐位寛暢行走捷穩及一噸半五噸運貨汽車各一輛車身引擎異常堅固因車主急欲出讓故價格極其便宜如欲辦者請至北河南路靶子路口大陸汽車公司接洽駛看電話北一二五四客車 
[新到織襪機現貨出售]  
兹者本行新到美國電力織襪羅紋機及襪身機尺寸大小均全如欲購者請到敝行北京路十一號面議可也中華商業公司啓 
[本外埠電燈公司均鑒]  
謹啟者敝廠電泡製造部出品以來其光明耐久省電早已有口皆碑風行各埠如蒙惠顧定造請駕臨北四川路白保羅路電泡製造部面洽爲荷 
[中國寶華電器廠啓]  
卍商標 
電泡製造廠上海北四川路白保羅路玻璃製造廠閘北中興路批發所英大馬路抛球塲二十一號 
[上海模範英文夜校]  
本校分七級敎授科　完備今每級招半費生五名額滿照章取費有志者速報名幸勿失此良機簡章函素○校址武昌路同德里 
[因時英文專修夜學社]  
爲商界求學利便另設特别班 
本社除平時規定每晚由七時半至九時半外另設特别班每日下午由五時至六時半聘請大學畢業及素有經驗敎員專授讀本文法會話尺牘造句繙譯學費一元陽曆八月十五號開課有志研求確切英文者速來報名再本社之三年下學期級生開課在卽學科ＬambsTalefromShakepeareNesfieldGrammarBook3PitmansBookkeepingCommercialCorrespondencePracticalBusinessConversationTranslation＆ＣompositionAlgebraGeometry＆Trigonometry學費二元欲加入者報名從速餘班各有餘額凡讀過未讀均可隨時加入不拘年齡籍貫詳章函索附郵一分社址北火車站界路長興里校長鄭慕賢啓 
[欲購大菓樹園者鑒]  
兹有英國某君擬將彼在朝鮮經營之大菓樹園一處出售該園地在交通便利之處至安東祗需時二點一刻至大連僅十七小時凡往車站郵局醫院以及購物之處均有大道可通園中每年生産值價日金洋約五六萬圓園中植有外洋精種蘋菓樹六千枝本年生菓者已達一千六百枝其他如桃梨梅栗等各種菓樹無不俱備園旁並有花園住宅一大所器皿物件色色俱全此外尚有四人坐四輪二輪馬車各一輛家禽多頭稻田一方現因園主回國在即願以日金洋二十萬圓出讓合意者請投函本報第一百三十八號信箱接洽可也 
[瑞和機器磚瓦廠]  
TRADEMARKCBC　　 
此瓦製法精良其成品各料熱度與别種不同早經馳名可保久用不漏永遠無須修理諸公購辦紅瓦必須留心認明商標市上仿樣冒牌甚多務望各界注意是幸本公司並有火磚數種及各色火泥爐子墊磚火爐灣磚一應齊備倘承賜顧請至大馬路餘興里内本公司總發行所可也 
[出售西藏馬寶]  
正眞西藏馬寶一物○其性能入心肝脾胃腎五經○可治神醫束手之重症○有起死回生之功效○如患文武痴癲○痰迷心竅○猪羊癎風○以及新久吐血哮喘氣急○痰塞胸喉○虚癆咳嗽○山嵐瘴氣○中風中痰○久病脚腫○噎隔反胃○肝胃氣痛○單雙喉哦○手足麻木○婦人白帶血崩○小兒急慢驚症○可卽購服此寶○輕者五六分○重者三四錢無不立見奇效○而最奇者○斷根後永不復發○誠天下第一靈藥也○服法另詳仿單○寄售處上海天津路石路東首富康里昌記綢莊杭州廣興巷章錦和莊綢程佛意公館啓 
[若欲除根非此不可]  
濟生老白濁丸 
余患白濁已近十年醫藥費數百金痛苦雖無仍舊時流時止但身體已虚腎關愈弱服市上平常藥丸實無效驗承契友張信芳君指明上海四馬路丹桂第一台對面濟生藥房費伯英醫生之老白濁丸及保腎生精丸雙方同服其效如神余由郵局滙洋四元購雙料二盒果然止濁再購兩盒全愈斷根至今不發同病諸君其注意焉特誌數行以資介紹●山東滕縣銘心居顔伯卿謝 
[太平洋手表公司]  
大减價大贈品 
七月初一日起月終止削碼之外再八五折 
電光贈品機係瑞士國所發明門門有贈贈品種類 
最優者爲五年金手表最低者亦得洋金女項練買一隻贈一隻之希望 
空前未有之好機會幸勿失之交臂也上海英大馬路石路西首 
[心花朶朶開]  
鄙年弱冠出天花而面生麻點大好嬌容惜被捲換不雅之貌每逢集會恥與相見閱報載法大馬路首安里内時雨藥房出售面麻藥水以五元購得雙料一瓶照法塗治不半月我面生麻點完全吸平如此美事則開我心花消我羞恥由我東張西望我心無愧也特登報頌○吧嚕德大醫士之名聲○成都路蕭公館主人叟叩 
本行今有英國名廠製造之汽機及發電機存貨甚多如蒙　惠顧請駕漢口路七號與本行接洽無不格外克已外埠天津香港均有出售 
上海保豐泰和洋行廣告 
電話中央一四四七 
[蘇州分申]  
上海恒孚銀樓 
本樓創設姑蘇歷今百有餘年庚申赭亂遷於上海乙丑移回蘇城元妙觀東民國丁已年爲因便利主顧設支號於上海英大馬路發兌古法加烚上字足赤條錠葉金各種金銀首飾器皿貨眞價實遐邇馳名如蒙紳商學界閨閣名媛賜顧請認明牌記庶不致悮 
上海昨日上足首飾金售出五十一元半本牌首飾金收進四十九元半紋銀售出一元六角總號在蘇州元妙觀東蘇州支號在閶門中市大街上海南支號在小東門内無錫支號在北門内打鐵橋（○）上海北支號在英大馬路常熟支號在縣南街州橋南電話中央五一五五 
[上海同義堂銀樓]  
十九家大同行 
門售行情烚赤天字十足紋銀每兩價洋五十一元一元六角五分 
楊慶和福記老慶雲甡記寶成振記裘天寶德記方九霞成記老鳳祥裕記慶雲仁記楊慶和久記楊慶和發記鳳祥和記裘天寶禮記新鳳祥德記方九霞潤記方九霞新記慶福星恒記景福元記費文元裕記寶成裕記寶成德記 
[上海望平街北口]  
永豐餘金舖 
本號發兌加烚眞字足赤條錠首飾成色之高提鍊之凈業已有口皆碑各種首飾花樣繁多工料又極頂眞售價便宜收價克已進出僅差一換每日行情登報奉聞伏希公鑒昨日眞足赤飾金（售出）五十元半（收進）四十九元半本號電話中央五六六八 
[上海英文夜校招生]  
章程函索卽寄校址南陽橋北首奥禮和路九號主任崔白 
[思敬女學招生]  
高等小學科專收女生學費七元●國民科男女兼收學費四元●貧而好學者免費●校址大東門内西姚家衖●開學陽曆八月二十日隂曆七月十七日●章程函索卽寄 
ＷＡＮＴＥＤＴotellyouhowyoubanpnepareforayettersalaryinorusparetimeofflca16AInternationalCorresponenceSchools83SzechuenRoadShanghai（１０） 
[實業家之機會]  
兹有開辦已久成績卓著之毛巾廠一所坐落在本埠地點適宜商標已經註册並已行銷全國所有機械手術均係上乘故所出貨大半已由客家包銷可無存積之虞兹因廠主另營他務難於兼顧故願推誠割愛讓之同好或合資亦可但合資後廠務一切胥歸來東支配俾本主人得專營他業如於此業不甚明瞭之處在接手一月内儘可討論本主人當將經驗所得竭誠奉告有意者請投申報館一百十九號信箱再當訂期面洽 
[每瓶愈膚水四角]  
藥學博士屠坤華製 
愈膚水每瓶四角 
ＣＵＴＡＣＵ 
濕癢游瘋癬癩痜癧鵝掌繡球皸裂膚屑頭粃斑疹雀點汗蹟 
屠君歷在紐約麥羅藥廠費城茂孚製藥公司約翰彚司藥廠彭省醫院任製藥事經騐良方及配製法多得實地研究製品負擔保責上海北四川路橋堍太平洋藥房 
[化州橘紅寄售]  
余宦遊浙省道出申江帶有消痰止咳平喘順氣眞賴家園橘紅百餘盒託上海抛球塲北首杏林軒寶號代售每盒一元如係假貨包可退換廣東化州李文治啓 
[ＣＡＢＤＩＡＬ]  
ＣＩＢＡＢrandareliablepromptandefficientHypnotic＆ＳedativeDialisbeingusedinalargenumberofNavalandMilitaryHospitals 
[汽巴老牌]  
地阿路 
爲最靈騐之安眠寗神藥 
際兹嬌陽似火酷熱如焚人體咸感因倦輙思晝寢然一至夜間精神反見亢奮甚至展轉床第不能成眠此等現象在事務繁多之人屢見不鮮此卽精神衰弱致患失眠之明證也宜速服世界著名之安眠寗神藥地阿路以治之必得滿意之效果謂余不信請嘗試之 
上海新康路四號瑞士國汽巴藥廠駐華總代表謹啓各大藥房均有發售 
[上海縣沈知事告示]  
頸項結核 
瘰癧立消瘰癧丸 
瘰癧一症癆病根苗隂虧火旺氣血不和思想不遂氣鬱成癆憂思勞心血脈虚虧先天不足後天失調脾虚不能運化痰多流於經絡氣血凝滯頸項結核以致病成瘰癧本醫生祖傳秘方合製丸藥消痰和血活絡養隂輕者二盒重者一料包愈每盒洋一元每料六盒五元外埠函購郵寄妥速寄費加一上海浙江路三馬路口時芳照相店南隔壁程鳳生醫生德法藥房製藥公司啓 
[第一著名]  
烏鷄白鳳丸 
上海四馬路壽康寧藥局 
專治婦人經水不調經來肚痛鬱氣經閉血崩小産腰腹疼痛赤白帶下久不受孕等症常服則身體益健定能調經種子加料藥丸五角雙料二角五分 
[白濁香甜露]  
此露治五淋白濁眞如仙丹一般靈驗且極香甜可口如溺管十分剌痛小便不出痛苦到要命一服此露立即利水止痛即愈每瓶三角上海抛球場北杏林軒啓 
[謹爲病家介紹良醫李梅齡博士]  
博士從德醫實習有年學理䆳深經騐宏富前在粤東家中眷屬及熟識友人中凡有疾病悉請博士診治無不藥到病除今博士移壺滬上當兹炎夏疾疢易生謹誌數言以廣博士濟世之心而供病家求診之便博士寓白克路龍飛馬車行後門對面十一號洋房電話中央四五一五門診下午一時至四時餘時出診俞寰澄啓 
[家庭工業社營口分廠招人合辦公告]  
營口分廠本由上海總社撥欵開辦迄已三年現因滑石粉銷路增多非有固定基金不足以資擴展爰經取得分廠主任陳掖卿君之同意將該廠改爲兩合公司庶便同志加入以成永固之基除由公司呈報　農商部備案外特此登報公告招人合辦擬有章程函索卽寄股額共三萬元現收優先股一萬五千元以每一百元爲一股如願親往營口本廠協助營業事務者並請聲明所需薪俸開明年籍履歷以備選任來函請與上海小西門外家庭工業社總務處接洽可也 
[請奬劵銀行信託交易所各公司大鑒如蒙惠顧無任歡迎]  
啓者　貴公司有一日千里之勢所需印刷之品當然須擇下列之家付印 
（二）交貨迅速（一）印刷精良（三）印價公道 
本館 
備有德國機器承印彩票鈔票股票等莫不精細（一）也人工充足通宵達旦日夜開班定期不誤（二）也印費不貴已荷上列各公司委印者稱許（三）也 
上海北泥城橋堍中華印書館啓電話中央六○九一號號 
[聚興誠銀行廣告]  
本行於民國三年成立經政府註册在案已收足資本一百萬元公積金三十萬餘圓專理各路滙兌旣定期活期存欵抵押貼現放欵買賣生金銀交換各種有價証劵及一切銀行業務如蒙委托極誠歡迎所有滙費存息佣金無不額外克已用副賜顧諸君之雅意也除本國各商埠均有代理機關外兹將本行住定地址開列於左 
重慶總行住新豐街商會隔壁 
成都分行住華興街六十九號 
萬縣分行住當舖巷 
宜昌分行住大南門外一馬路中　 
上海分行住河南路漢口路口四二六號 
漢口分行住英界漢潤里南 
天津分行住法界中間十九號 
北京分行住煤市街鐘樓洋房 
沙市分行住巡司街 
電話經理室一二五二營業部四三七五 
[各界公鑒]  
兹因點春堂有糖業交易所之組織未經潮州糖雜貨聯合會同意對於此舉概不與聞辱承　各界紛來詰問勢難遍告特登報端藉以答復　聚安　聚大　晋和　裕豐　仁誠宏發　俊成　鴻大　玉成　成記　德裕　通安　宜記　德豐　裕昌　同成　發盛　等公啓 
 
 

Page 9

 
 
   
 
 

Page 10

 
 
國内專電二 
　　北京電保定歸客言直軍到漢停進純對王個人及鄂地盤非眞有愛於湘現曹已嚴命吳會蕭用全力清鄂平湘吳卽南下先勸告趙蔣受約束無條件罷兵不從會師急進仍以武力解决至中央以軍事進行全權付與曹吳此後不復遙制（十日下午三鐘） 
北京電閩李電粤桂戰事結束長江方面均有連帶活動問題惟閩省在地勢上言之處於無爭部位祗有本省匪患關係及鞏固閩南防務兩事今與各路統將交換意見咸以表面應歸自守實際始終擁護中央至粤人誘我加入聯軍其前次侵略野心具在决不允許俾示各守範圍（十日下午八鐘） 
北京電陜閻電入陜軍隊分别改編行將告竣惟陳氏殘部仍在西路三秦人民困苦厥以西北爲甚請准由于右任郭堅就近派兵追剿陜軍倘有悔悟卽允改編于郭有功亦請予以相當奬勵 
北京電魯田電據報范莊利津等處前後决口淹没村莊六十餘處荷澤鄆城已成澤國據稱均以欵不應手搶險無術復加各該處大雨滂沱堤坍口决遭此巨災慘不忍言除派員往查外請中央補助鉅欵以防他處口岸再遭凶罹北京電吉孫電據陶道尹電稱由京派到警察分佈各處成績極佳請屬日本勿再續派警察並速撤去連絡員等情希政府早日進行北京電外團促遣載漪回戍事載漪延不出京將以武裝强迫啓行北京電王使電遵與荷政府交涉允將南洋苛例商改（十日下午三鐘） 
北京電奉訊·張與優林繼續談判於中東路權及羅布損失雙方仍不肯讓步（十日下午三鐘） 
北京電胡使電催留東學生經費由部通飭各省敎廳照滙 
北京電小幡今日抵京院部專員赴站歡迎（十日下午三鐘） 
北京電國際永久法庭世界十三法官我選預備法定兩名王寵惠梁啓超照章再推外人二名未定北京電部電宋小濂商借外債千五百萬事屬萬不得已劉景山以借外欵恐失主權但以外欵抵制外欵事與主權無碍請核覆 
北京電全國報界聯合會呈外部速設安南河内領事保護僑民並請與法使交涉取消安南華文報紙入境禁例（十一日下午一鐘） 
北京電外部函陸海部請表示太平洋會限制軍備意見（十一日下午一鐘）北京電日代辦派書記謁外顔面遞文書聲明膠濟路日警卽日全撤部已轉魯田查照（十日下午三鐘） 
北京電日代使照會外部奉帝國政府電稱帝國政府按照中國之增加配置及維持膠濟路治安之實在情形業已訓令該路警察長官將前次照會所載在沿路綫之帝國警察一律順次撤退等因特此通知（十日下午三鐘） 
北京電美合衆無線電公司請先訂借欵合同按卽一月某日草約之第二步美國决不放棄此項權利前傳撤回二月一日節略係丹英日美在美京自行談判不需華政府當交涉之衝故撤回節略並非撤銷合同（十一日下午一鐘） 
北京電海部以没收德奥艦向日商抵借二百萬條件正在談判中漢口電王占元將督印交方日中眞（十）（一）午前五時乘楚振艦赴浦口轉車赴津四時許文武齊赴督署送行王言余年六十餘上此大當殊爲不値言畢相向泫然臨行時任穆恩棠爲第一混成旅長孫傳芳兼第二師長又令財廳發表大批稅捐局長至辦事員概借薪十天衞隊營及己部各軍亦令發給一月 
漢口電蕭眞午十一時半接督印省垣防務由一百團擔任 
漢口電聞佳（九）（日）晚汀泗橋方面南北軍因誤會衝突雙方各吹停戰號時又大雨遂停攻擊蕭派趙傑灰日（十）（日）赴咸寗布防 
漢口電蕭宣言湘軍如聽調停卽和平解决否則仍以武力對付刻正商條件外傳湘要求以蔣作賓任鄂省長孔庚警務處長夏斗寅鄂南鎭使鄂省代湘月籌軍餉三十萬一說湘請以鄂爲自治省一切聽鄂人自主似皆非眞相遍察形勢湘鄂事尙未可樂觀咸寗方面鄂殘軍佳晚潰變分竄金口富池口等處聞武穴亦有大批潰兵騷擾情事省城西南約六十里外發現南軍但武漢人民極鎭定 
漢口電孫傳芳電辭上游總司令漢口電省議員陳時等向省署提出質問請將王占元支付各欵憑證咨交議會保管並請扣留經管財政機關人員由議會發起組織清算機關清算限兩日答覆否則應由省長負法律責任 
漢口電蕭眞日佈告就鄂督職王蒸（十）（日）日通電卸職離鄂北上 
漢口電宜昌災民代表眞通電請發起省民大會解决湖北善後 
漢口電報載鄂省議會等七團體佳電曹吳蕭謂鄂人求助湘省曾宣言主義在自治聯省目的在廢督裁兵今政府再驅駐防式之巡閱督軍來據吾鄂鄂人膏血已盡何能忍受請引兵北歸完成鄂省自治（以上十一日下午六鐘） 
滁州電聶憲藩佳日（九）（日）離皖灰日（十）（日）蚌派員迎接到蚌繼任省長非吕調元卽許世英（十一日下午八鐘） 
香港電陳炯明庚（八）（日）由橫州移駐邕垣馬君武亦趕往與陳商要政香港電國會灰日（十）（日）非常會議通過北伐案咨請府下討伐令 
香港電桂林被圍旦夕可下粤軍分三路攻龍（以上十一日下午八鐘） 
[國外專電]  
　　倫敦電泰晤士報今日載紐約訪電題曰『解决遠東問題之策中國之主權與日本之需用』據稱美國費城公錄報PhiladelphiaPublicLedger華盛頓訪員詳述擬提交華盛頓大會解决遠東問題之策聞此策得哈定政府中有勢力分子之贊助其第一條計畫係以中國不能保持自己之獨立與土地完全擬一面將他國所有在中國各領土上行政主權交還中國一面設立國際公會賦以特定職務以保障中國免遭土地之侵割與經濟之攘奪未得此會同意不得立讓給土地或經濟權利之約至於日本人民過庶一層則擬以滿洲與西比利亞東南部給與日本以便移民而圖經濟之發展又中國日本與其他各國一律謝絶僑民惟他國之有學識者（此句電文有錯）不在禁例願邦人日日三復斯言相警惕（九）（日） 
[公電]  
　　王占元通告離鄂電各報館均鑒占元督鄂七載向以息事寗人爲宗旨此國内人士所共見惟念國步阽危内訌不解燃萁煮豆實所痛心迭經電請退休未獲邀准默察大勢非厲行自治無以應潮流而救危局况軍閥攬權久已爲世詬病占元素性淡泊更何苦以衰病　退之身冒擁兵自衛之名是用再四陳情薦賢自代茲奉佳日大總統令兩湖巡閱使湖北督軍王占元呈請辭職王占元准免本兼各職此令特任吳佩孚爲兩湖巡閱使此令特任蕭耀南爲湖北督軍此令等因奉此除巡閱使原未就職外業於本日將督軍印信移交新任接收占元有心救國無力回天幸卸仔肩遂我初服茲於本日離鄂北上作新世界之幸民是非功罪付之公評特佈悃忱諸希亮詧王占元蒸印 
世界路透電 
[高等會議記]  
　　十日巴黎電討論上西萊西亞問題專家委員會今晨復開始辦公其氣象頗好聞已得有良好之進步現信該問題不日可以解决高等會議今日開會討論近東時局喬治氏謂今日狀態已變對土和約希人前已願接受而履行之詎爲協約國所破壞故渠以爲希臘理應視此和約不復存在白里安氏於往日某舉曾曰我勝者應獲戰利品此言也可施於今次之舉高等議會後决議協約國對於希土戰爭應嚴守中立不與聞派兵或運濟軍械欵項之任何援助方式惟私人貿易不加干涉故私家商行仍可以戰品供給土人或希人高等會議决議對付交戰國取共同一致行動志在保障韃靼海峽與博斯波魯斯海峽之自由高等會議接重要報告謂德國已滿意履行交出軍械之義務今尙餘大砲二百二十三尊則至七月二十八日止共已交出或銷毁五萬餘尊 
高等議會後又討論俄國饑荒决議派國際委員會協同美國紅十字會研究賑濟俄災方法預料高等會議將於星期六日散會 
[土希戰事記]  
　　十日雅典電據半官公報稱希臘陸軍大臣述及戰局謂基瑪爾軍已全被擊破不再有任何軍事力量至於和局希望希臘不欲再蹈覆辙希政府要求敵軍不復能攻擊希臘之擔保並求使受分解放之人民不再受土人壓制各報載稱參謀總長决議對土和約所畫界線外之土地目下爲希軍占有者應置於獨立軍治之下而服從希臘之法律 
十日雅典電據官中宣稱戰事現正在伊斯米特方面進行以期續取攻勢　 
[萬國法庭之簽字者]  
　　十日倫敦電簽定萬國法庭條例者共四十一國得二十四國批准後該法庭即可成立今已有十三國批准之預料在九月之前可得批准之必要數故下屆國際聯盟議會開會時可以選舉裁判官正式宣告成立現正在推舉裁判官之候選人著名公法學家羅特氏由巴西推舉哈伐特之龐德氏由暹邏推舉普恩賚氏由葡國推舉芬萊氏由智利推舉 
十日日内瓦電荷政府已批准萬國法庭之條例 
[西屬摩洛哥戰事]  
　　九日馬德里電摩洛哥米里拉官電稱戰事已止敵軍似不甚多他方面消息則謂拉伐羅將軍之地位更爲阽危今所用之水賴西班牙飛船每日運冰充之又據唐吉愛爾傳來可慘之消息謂阿剌伯兵一隊曾將西班牙軍司令西爾凡斯特里將軍之頭顱置槍端高舉示衆 
[英國之中國商業論]  
　　十日倫敦電各財政報登載社說令衆注意中國商業之膨脹財政新聞謂或以爲中國可供自由施用歐洲方法此實淺誤之見解該報建議與銀行團合作當可於某某活動範圍發生彼此有益之效果財政家報注重中國債券價値之高尤以一八九六年五釐息債劵爲最其價僅較英國戰事債劵低三磅音該報視此爲中國可爲健全借債人最高之信證 
[日本定購潛艇引擎]  
　　十日倫敦電費拉台爾菲亞公共紀事報得悉日政府曾向瑞士某廠大批定購狄塞爾引擎値價英金一百二十五萬鎊擬用以裝入大潛艇聞此項引擎較美國海軍部向同一廠所定者其力大兩倍 
[英人在日之國籍問題]  
　　十日倫敦電今日下院議員史菊華氏請外部注章旅日英人之請求凡英人子女於初生時即在東京英使署註册嗣後仍隨時註册者應准其爲英國籍史菊華氏並問如英人子女生於距使署頗遠之處不及即赴使署註册則在领署註册是否有同樣效力外交次官答稱政府堂熟商之 
[英國各貨之減價]  
　　十日倫敦電南威爾斯西門斯鋼會社决議將鋼條之價每噸續減英金一鎊計爲八鎊十先令俾與外貨竸爭比國鋼條刻在斯温西出售每噸價七鎊五先令 
十日倫敦電加狄夫煤商已將家用之煤每噸減價八先令紐開賽爾煤價迅落汽煤六星期前每噸售價四十二先令六便士昨爲三十二先令六便士 
十日柏林電英煤入口者漸多上星期内有英船十艘滿載煤斤駛抵亨堡 
[英國之商業統計]  
　　十一日倫敦電商部報告稱七月份海外商業較上年七月大爲减少上月入口品共値英金八○七五七○○○鎊計减八二三七○○○○鎊出口品共値四三一七二○○○鎊計减九四二八○○○○鎊 
[各國近事記]  
　　十日倫敦電赴莫斯科英國商務委員主任郝森氏謂曾謁見勞農政府外交總長郝氏徵實勞農政府已開釋所幽禁之美人之說諸美人現由里特倫公使保護不日將遣送回國 
十一日海牙電外交大臣在第二議院答覆質問謂彼未悉華盛頓會議之正式請書已否發出荷政府現正注意此事因荷蘭所處之地位亦爲亞洲列强之一也 
十日倫敦電英國許多著名人物已發公啓勸募俄國賑捐 
十日倫敦電海軍部秘書愛半里氏今日在下院承認現提交美國國會規定建造戰艦六艘戰鬥巡洋艦兩艘之議案如經通過則美國於建造新艦仍居英國之前 
十日柏林電伏錫斯志報載稱波蘭人大隊在羅森堡附近越過邊界與警察及英兵互戰後不支而退英兵死傷若干人 
十日倫敦電荷美公司載重三萬噸之新船斯台特丹號其龍骨已在貝爾法斯安置此爲戰後開造最大之船哈倫特與華爾公司現爲該公司製造新船十二艘所用之機器其船身則在荷蘭造之 
十日亞姆斯特丹電近提交荷蘭國會志在增加入口稅之議案業已撤銷 
十日亞姆斯特丹電萬國橡樹種植家聯合會荷蘭會員之大多數連同最大之出品家已拒絶續减産額之議十日巴黎電巴黎久旱後今已得雨 
太平洋路透電 
[北方之新銀行]  
　　十一日北京電中國與瑙威曹典丹麥合辦之銀行資本額定一千萬元初期繳足二百五十萬元華人方面認欵已逾額中政府現已給以特許執照准其營業享有發行紙幣權該銀行總理爲前農商部次長江天鐸副總理爲瑙威人中加浦爾氏大股東爲上海經營紗廠業之印某與廣州銀行總理之陳某及政界要人若干 
[南部之戰事]  
　　十日香港電聞龍州桂兵萬名現準備與粤兵作最後之大戰 
十日漢口電王占元將於明日交卸吳佩孚即將到此 
[日本之蒙事消息]  
　　六日東京消息東京日日新聞接門司消息謂某軍官頃自赤塔歸來據稱蒙古時局因交通惡劣殊不明瞭蒙古反過激軍近與過激軍戰於買賣城與恰克圖之間似曾大受挫衂蒙人因過激軍處優勢之地位遂以爲過激軍非蒙人所能抗拒故過激軍如入蒙界蒙人即擬降服蒙古今可謂已入過激軍之手齊齊哈爾本鎭殊形安靜但一出其境即有爲匪徒攻擊之虞赤塔政府殊願與日政府談判開經濟關係所苦者赤塔旣無貨品又無現金可爲商業買賣耳 
 
 
 

Page 11

 
 
國内要聞 
[北京通信（侃侃）]  
　　王占元免職之原因兩湖巡閱使兼湖北督軍王占元今日已明令免職而以吳佩孚爲兩湖巡閱使蕭耀南爲湖北督軍同時發表從此鄂人之驅王運動可告一結束聞今日閣議所以提出王占元免職係有數種原因茲分誌於下 
一奉張方面張作霖原來主張維持王占元之地盤者嗣張得國務院電知吳佩孚與西南通氣及蕭耀南按兵不動之消息後即致靳閣密電一件内容謂陽電敬悉吳佩孚旣勾通西南嗾使蕭耀南援軍勿進以傾覆王子春現在形勢鄂軍决非湘軍之敵湘鄂之亂即應責成吳佩孚平定予以兩湖巡閱使亦無不可刻下奉軍暫不入關且觀吳氏動靜至必要必要時再定辦法云此電於八日晚十時到靳宅經一度之會議遂於今日提出閣議草草通過後即行發表 
一曹錕方面曹錕初無以兩湖巡閱使予吳佩孚之意 
惟對於王占元之布置頗有不滿意處庚日致府院一電大發牢騷請免王職謂王督於戰事前毫無布置四處乞援各省援軍尙未齊集即下總攻擊令以致三面受敵無法應付現在孫總司令所部傷亡過半諉爲援軍不前將前線鄂軍全行撤通以致蒲圻失守院旅長受重傷又丢失大砲兩尊械彈無算似此情形王督已無維持鄂省之能力除業已電催魯晋各援軍趕速集合武漢以固鄂局外請即另簡賢員准王督暫行息肩等語府院得此電後知鄂事之不可再事猶豫故即蓋印發表任免各令 
一靳雲鶚方面當鄂省告急之初王占元即電請以靳雲鶚之第八混成旅開拔援鄂國務院亦迭電雲鶚囑其迅速率部入鄂開赴前線爲王使帮忙及至該旅開到茶菴嶺後院即接靳雲鶚來電謂我軍方開到茶菴嶺即接到蕭總司令命令一道内稱該混成旅屬於援鄂軍總司令範圍之内未得本總司令命令以前不能有所行動等語察其語氣恐已另有作用實無誠心援鄂現在我軍欲戰不能欲罷不可請即密示機宜以資應付云云聞當局閱電再四籌維實屬乏術應付說者謂此亦促成免王之一原因 
觀以上各方情形政府自不得不急下任免各令以爲和緩之計刻聞府院方面今日尙接到王占元庚電謂湘軍缺乏糧彈不能久持請催蕭總司令趕速率部前進以期一鼓盪平又謂敵軍運動蕭總司令勸其勿以實力援鄂業經蕭總司令完全拒絶又謂熊克琥本約定川省出兵現經劉湘不允詞氣之間似較前次辭職各電反稍樂觀初不料免職令之發表即在庚電到京時也（八月九日） 
[王占元免職後之鄂局]  
　　王占元免職命令已於昨午（九日）十二時正式發表數月以來湖北人士呼號奔走血肉相搏之驅王運動於是告一叚落聞王占元自失望於援軍之後計有四電到京辭職最後之庚日一電有此次湘軍攻鄂占元以職守所關不得已爲正當之防衞但鄂軍激戰已八晝夜死傷枕藉精力難支蕭師到鄂則按兵不動靳旅到鄂亦未入戰綫占元才力實告竭蹶應請按照前電准予退職否則亦惟有不待批准即行離鄂等語先是靳氏因迭接鄂軍敗耗知王占元已無維持鄂局能力當蔡成勳第一次由保定回京時即已决定准其免去本兼各職另任吳佩孚爲兩湖巡閱使蕭耀南爲湖北督軍嗣因王占元來電爲孫傳芳說情請留其殘餘一部分之勢力以爲後日死灰復燃之地靳氏情不能却乃再命蔡成勳於八日晚第二次赴保定向曹錕磋商以孫爲長江上游總司令得其同意後即於當晚回京於是王之免職蕭之督鄂吳之巡閱孫之上游司令四項命令遂完全决定昨日（九日）上午九時已先將命令繕就送府蓋印迨至正午十二時國務會議開幕乃將該項命令交院追認閣議席上並無討論即送印鑄局發表國務院致吳蕭報告任職電亦於昨日上午九時先行發出王占元旣已去職若按照湘軍及鄂人之宣言則戰事似當可終結但聞近日前方形勢仍甚緊迫據漢口探報湘軍宋鶴庚所部於八日已偷向咸寗方面出動又據宜昌確報四川聯省自治軍動員一萬人已抵巴東將於日内東下擬與湘軍聯絡會師武漢而王汝勤七日尙有捷電到京謂六日與湘軍激戰於塔巿斃敵無算業將湘軍擊退云云則鄂中戰禍恐猶未能遽息而鄂人内部之意見對於王占元之免職亦尙未能一致滿足有主張澈底廢督者此後再起如何波瀾殊未可逆料也 
又據神州通信社所傳政府某要人談話謂當局已確定宗旨此後對湘鄂問題任吳蕭主持中央取不過問之態度而吳佩孚方面則已决定以直軍全力進一步而爲取長沙之大計畫其理由謂湘趙不應背盟攻鄂並聞業已根據此理由發出一最長之通電云云此說頗費研究吳氏前在湖南自由停戰與南軍妥協其事實彰彰在人耳目其由旅長一躍而洊件今日之地位與聲名皆由湖南一役不主張力征而來今日位地漸崇遂驟變初旨欲以武力征服湘軍非但事無把握恐吳氏之爲人亦未必肯自相矛盾如此另一消息則兩湖巡閱命令發表之前吳氏曾來電極力謙辭政府所以毅然下令者係因曹錕已表贊成故不再求吳氏之同意至此後鄂局能否奠定湘省是否即肯息兵尙屬另一問題聞政府與曹錕協商結果先由吳佩孚電勸湘軍退出鄂境如其無效則惟有實力驅逐棄機收復三湘俾吳氏實行巡閱兩湖職責是征取長沙之說雖非無因然不過以此爲警告趙恒惕之詞使鄂戰易於收束並非積極的有征南之計畫據某政界人所言不但吳佩孚之取長沙不必遽成事實即其巡閱兩湖之頭銜是否不惹起反惑尙屬疑問蓋當此粤軍新勝趙恒惕正與粤軍政府周旋敷衍之時而獨立自治之湖南忽來一北方任命之巡閱使趙氏縱然對吳佩孚有私人感情而有粤軍政府迫於其後則對於此巡閱使或迎或拒其態度殊費斟酌以意度之兩湖巡閱一職王占元且尙未就吳佩孚更未必拜命耳 
[戰局擴大中之免王說（漢口通信）]  
　　湘鄂戰局漸次擴大昨函已述其梗概茲續得消息正面蒲圻縣城確已入湘軍掌握該縣知事譚緝光昨日狼狽回省鄂省主軍刻均失却戰鬭力不待湘軍攻擊又由蒲圻退至汀泗橋目前即以該處爲第一防線由孫傳芳殘部駐守以咸寗縣爲爲二防線由靳雲鶚第八混成旅駐守以賀勝橋爲第三防線由蕭師九十七團駐守湘軍第一防線已達中伙舖闖入鄂境當在百餘華里右路新堤亦已不守該處鄂軍王都慶二十一混成旅昨八日完全退回武昌縣屬金口由武昌上駛小輪八日尙可簰州九日不知何故竟未開班外傳新堤江面軍艦態度不明確不無從證實也左路通城通山業經失守崇陽亦十分可危劉躍龍所部第二混成旅潰散幾不能成軍鄂西亦轟傳川軍下駛宜昌沙巿告警是鄂省局勢危急亟待客軍救援現蕭師九十七團已進駐賀勝橋九十八九兩團亦集合套站准備出發豫軍亦紛紛開拔蕭司令趙旅長昨八日晚間先後由前方返省九日晨同在督署開軍事會議關防極爲嚴密結果若何刻尙未探悉另據某方報告政府有准王占元辭職以蕭耀南督鄂意蕭得此消息故遂於昨晚怱怱返省與王督協商辦法此說果確則戰事可不致擴大也鄂人於前昨兩日見戰事有擴大之情勢咸以直軍眞將前往攻湘恐其結果障礙鄂人廢督裁兵自治之切要企圖縱驅王目的可以達到亦不足以償此次犧牲之代價多表示不滿湖北各界聯合會七日通電各省及致函蕭耀南請勿援王攻湘以促鄂省自治之實現今得此信鄂人可稍安矣（八月九日） 
大陸報十日漢口電云蕭耀南派代表往見蔣作賓意在媾和湘省提出媾和條件（一）王占元部下之人一律逐出湖北（二）湖北境内嗣後不得駐紥北軍（三）承認蕭耀南爲鄂督（四）組織聯省自治會蕭耀南聞此條約即聲稱决計與湘决戰蕭兵現在邊界士氣尙佳黎元洪周樹模田文烈熊希齡主張停戰甚力武昌恐慌已减又一電云湘軍得廣州供給之彈藥爲數無多雖足以擊敗王占元遣來戰志不堅之北兵然不足再圖進取故近無戰事湘兵與鄂兵戰時二三人共用一槍餘則執刀劍鳥槍之類爲利器竟能奮勇得勝重創鄂兵有鄂兵數百戰敗投降已被解去武裝解赴長沙蒲圻與羊樓峒之役死傷逾二千鄂兵多被俘獲沙巿附近稍有衝突湘軍得勢該處軍事當道已急電請援謂無援兵沙巿將不可保 
[我國加入太平洋會議之籌備]  
　　太平洋會議已定期十一月十一日在華盛頓舉行聞上星期五美政府曾電令駐華美使館以公函徵訽我國謂現擬定於十一月十一日在華盛頓開會貴國意見如何外交部當於上星期六正式答覆表示贊成至關於我國加入斯會之一切準備手續頗繁如各種案卷條約可預備提出或須携往參考者均應另卷編定外部昨日特以部令發表設立籌備處以劉次長兼處長刁參事爲副處長即日成立開始辦公又關於代表問題據某當局所表示此次我國加入太平洋會議應超越一切内政問題求舉國對外意見之一致故中央决當尊重各派之主張擬即設法與南方交換意見予以容納即代表人選亦必求舉國一致之承認然後派定　 
在北京發生之太平洋問題討論會自成立之後曾經議定每星期二開常會一次以便討論辦法昨日（九日）爲第一次常會之期各會員到會者共一百零二人二時開會由總幹事葉恭綽主席討論議案兩項（一）太平洋會議我國代表人選案（二）喚起國人努力研究太平洋問題並多設團體相互聯絡以利進行案關於第一案各會員中陳振先陳垣包承志俞誠之鄭洪年等多有發言結果對於代表之人選决定三項標準（一）爲全國大多數國民所贊同者（二）熟悉外交富有學識經驗（外交官應備具之資格如精通英語等當然在内）得國際上之推重者（三）未有喪權辱國之行爲者均經全體表决通過關於第二案可分爲兩層（一）喚起國人努力之研究（二）聯絡各團體羣策羣力以進行會員鄭洪年俞誠之王季子王若璧等均有意見發表由主席斷章取義决定五項（一）發行日刋盡力宣傳（二）致電各國學生會及駐英公使請時通消息以便應付（此二事業已實行）（三）通電國内各法團請組織太平洋問委員會以便派員赴美（四）派員聯絡京内各團體共同進行（五）定項招待新聞記者交換意見并請其竭力宣傳以喚起國人之注意均經全體表决通過分頭積極辦理至午後五時散會茲錄該會致各處電文如左（一）致顧維鈞公使電倫敦中國使館顧公使鑒太平洋會議關係我國存亡而内亂如斯何以對外同人憂危迫切發起太平洋問題討論會冀促各方注意兼爲外交後援惟道遠時促審察難周尚盼不吝指示時通消息爲企（二）致巴黎倫敦紐約學生總會電此次華盛頓會議關係我國存亡同人惄焉憂危爰發起本會冀以研究所得貢諸國人助外交之進行促列邦之注意本月四日成立推王正廷王寵惠聶其杰葉恭綽諸公爲理事時機緊迫國步維艱尙望諸公本一致對外之精神爲急起直追之措置倘荷不吝賜敎時通消息俾資研究尤深企盼（三）致紐約中國留美學生會電電文與上略同惟委託該學生會爲本會駐美代表以便與各機關接洽隨時報告消息 
[優林與奉張談判無結果]  
　　優林將重行來京 
此次優林到奉張作霖對之忽好忽惱令優林無可捉摸以故交還庫倫問題迄未圓滿解决五日張氏約優林至萬泉河雙方會談未及他說晚復宴之於巡閱使署又因雙方條件多不通融幾致决裂現優林尙伏處奉垣之太和旅館中據政府方面所得消息亦謂優林與張作霖間之談判恐無圓滿解决之望故優林不久將重行來京聞張氏曾致電政府謂以缺少外交經騐之故所有中俄間各項交涉均請政府辦理 
至關於交還庫倫一事據優林所語人者謂赤塔政府决意無條件歸還惟其他方面消息則謂優林有三種條件此項條件與日前所宣傳者又略有不同（一）中俄重行通商及恢復外交關係簽訂一中俄通商條約（二）謝米諾夫黨及其他舊黨在中東路一帶之活動中國政府須嚴予取締惟赤塔政府並無要求斥退中東路一切舊黨之意（三）現在外蒙古西部之恩琴餘黨仍圖乘機擾亂中俄兩國之安謐中國政府須證明其有掃盪彼等之能力然後赤塔軍隊方可開始撤退此種條件頗有可信之理由姑誌之以待後證 
[聶憲藩怱怱去皖]  
　　皖省長聶憲藩爲馬黨所迫不得已而怱怱去皖一面並急電中央辭職旋接王懷慶來電稱九日已提交閣議照准聶氏於九日下午六時束裝携眷乘怡和瑞和輪下駛轉車赴津所有署内行政已委任政務廳長李範之代拆代行於臨去之際曾致一箋與史星珊旅長請其維持地方秩序其函云星珊仁兄旅長偉鑒同舟年餘渥承照拂一朝話别能無依依頃接京電知弟辭職已經邀准繼任尙未發表家慈擬即日先返津門藉避溽暑惟慈與就道弟自應躬親護行業經呈明由政務廳長代拆代行尙望不分界域曲予維持豈僅弟去後感恩而皖省大局實拜公賜矣聶憲藩拜啓八月九日此函固人皆知爲託詞蓋實有不能一日留之勢也 
另據北京消息云安徽省長聶憲藩因處理學潮與馬連甲倪道烺意見不合頗有不安其位之勢及援鄂事件發生張文生又索餉緊急特派范育才到安慶向省署中催索當此青黄不接期間本無餘欵可撥雖財廳催令各縣先期解欵來省度此急關一面更飭造幣廠先籌二萬元暫爲敷衍然不敷甚巨聶氏無法應付昨昨電致政府謂淮北水災淹没十餘縣待賑方殷而軍署义復索餉文中備極牢騷大有辭職之意據政界推测聶受倪派壓迫恐日内即將離皖又自皖省長更動消息傳出後外間有謂呂調元將繼聶者有謂李國筠將繼聶者究竟誰爲捷足尙難預定惟吕氏則爲輿論所不滿聞安徽旅滬同鄉會前日已電京反對矣 
[杭州快信]  
　　盧督軍蒸日電各道尹各覆選蓾督各縣知事以省憲省選取决民意曾於艶冬兩日通電在案現據各方電覆未能一致省憲期捉應否即行選舉當由省長主持本督軍爲維持地方起見用再電達即希轉爲知照杭屬覆選舉准明日（十二）在錢塘道尹署實行投票各法團聯合會昨午後續選省憲會議議員方大猷胡家壎（嚴敎）盛天禄·許倬雲（嚴農）陸鍾麟·翁詩彦·（嚴商）胡邦彦·潘上瑩·（湖敎）蔡經煒·韓寳華·（湖農）陳履中·金鴻修·（湖商）龐志清·羅秀枬·（台敎）王鎭乾·趙洲·（台農）張·林典·（台商）應玉如·朱憲章·（金商）吕俊愷·何菁·（金農） 
[南京快信]  
　　昨日下午五點四十分由浦北上專車係王占元之夫人及公子澤寛由副官常駿聲等九員護送衞隊五十六名同乘楚振軍艦抵寗即轉車北上 
齊督昨語人云報傳余因未能出兵援鄂允接濟皖贛援鄂軍子彈並爲長江艦隊籌餉半月要知蘇省軍械亦不充足財政奇絀投井救人余必不爲且余曾一再聲明惟知保境息民不知其他在耳之言詎容反汗報紙所傳實非眞相云云 
本月二十日（舊曆七月十七）爲齊督封翁六旬晋六壽辰已包定交通華洋江南大方四旅社爲中央各省來賓招待所上海亦舞台全班及北京梅蘭芳楊小樓尙小雲余督岩龔雲甫等各名伶均巳聘定來寗演劇三日以娱嘉賓 
地方通信 
[松江]  
　　選舉訴訟之舊案重提上月省議員初選當選人姓名揭曉後天馬山鄉選民沈某具呈初選監督指控楓涇之葉康督五厙之朱廣楨陳宗振諸文藻泗涇之秦宗駿新橋之周以房等均以調查員當選違反辦理選舉人員停止被選權之規定請予撤銷當選资格經沈監督依據籌備國會事務局之解釋批不受理原告不服上訴於高等審判廳聞該廳請示於大理院旋接大理院解釋認調查員無被選舉權故由該廳令行松江蘇署重行傳訊矣 
八區舉辦國語講習會第八區勸學員倪汗忱函召所屬之楓涇五厙兩巿鄉小學敎員齊集楓涇巿縣立第三高小舉辦國語講習會騁馬敬時錢祖怡等主講業於十日開始講演矣 
[蘇州]  
　　警界公餞日警署長盤門日租界日本警察署長小栗嘉治馬氏現奉日政府調任關島警察署長電知駐蘇日領事轉行知照該署長奉令後定於十一日離蘇蘇州警察廳長李桂卿·間區署長袁季梅等昨特假鐵路飯店設筵祖餞以盡交誼 
省會覆選發生訴訟省會覆選業已告竣而選舉訴訟又赓續而起若南通張某之年齡不合第五區蔡君植之吸食鴉片及上海之穆某常熟之狄某等均有人來蘇告發近日高等廳接到此項訴狀已有二十餘起之多不知如何辦理 
[鎭江]  
　　連佛兩洲之水患江湖盛漲水勢奔騰九日午後沿江連城佛感兩洲之長堤被狂風大溜冲刷塌陷約有數十丈田禾村莊均浸於水中一片汪洋浩蕩無際其餘七濠八濠瓜洲和尙洲等處堤岸亦岌岌可危現各鄉農民均齊集堤上晝夜搶護以免潰决 
[嘉興]  
　　選政近訊嘉邑省初選至今仍未舉辦故第二區複選因之延遲現嘉善平湖海鹽崇德桐鄉等五縣初當選人疊電覆選監督請求尅期舉辦成監督已據電呈省核示惟本邑汪初選監督以三七八九等區覆選已辦理竣事其餘各屬亦將次第舉行嘉邑選權豈可自行放棄特定於十二日召集各區辦理選舉人員會議以便公决投票日期 
大風又作嘉興自本月一日狂風肆虐後倒塌之民房船隻等尙未完全修復詎六日起大風又作四鄉樹木吹折者頗多即房屋吹倒亦有數處直至十日始息調查損失以農産物爲最鉅他日收成勢必減色矣 
[雜評一]  
[魯案（默）]  
　　人謂中國人之計較利害熟兩害相衡取其輕兩利相權取其重此中國人計利害惟一之妙訣也 
吾則謂中國人計較利害太熟兩害相衡取其輕者結果必舍輕而就重兩利相權取其重者結果必舍重而就輕此又中國人計利害必至之途徑也 
魯案之直接與提太平洋會孰利孰害稍有知識之人無不知之兩法之不能並用亦無不知之然而今之計較利害者則曰不妨先與日本談談合算則直接不合算即中止無礙太平洋提案機會嗚呼世界寗有如此取巧事乎不談魯案正所以拒絶直接若一開談即不啻表示我有容納直接之意人即可據以拒太平洋會之過問未至計較合算不合算之程度而巳失其太平洋會提案之根據人之利我直接者固深喜我之中計而欲在太平洋會助我者至是亦無能再爲我盡力是故今之主張談談者自以爲至巧而不知實世界之大愚當局者處此生死關頭之際自當抱定主張勿惑於此等利害太熟之言而坐失太平洋絶大之機會也 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[蘇督長覆張季直等電]  
　　此次湘鄂戰事發生後蘇社事務所曾致電督軍省長主張不出一師自固吾圉原電曾致上月三十一日本報茲悉齊督軍王省長曾復張季直等電文云南通張嗇老及諸位先生同鑒奉讀卅電至佩嘉謨蓋保境始足以保民愛蘇即所以愛國秉熱誠發爲篤論與爕等宗旨正復相同此次湘鄂之爭原因甚爲複雜至深慨歎是非曲直自可付諸公論敬繹尊電諄諄以不願添兵添餉爲囑姑無論蘇財告困無米難炊即此節餉裕財之主張本爲爕元夙抱之宏願此物此志歷久不移在耳之言詎容反汗若夫藉亂增衞不顧民困良心桎梏賢者不爲爕雖不肖心竊恥之至於出師赴援中央尚無明令後此事變之來原難逆睹祗要與我素持之宗旨上不受如何危害决不輕出一兵區區此心敢以奉告爕等對於保境息民職責所在即休戚相關尙希轉告全省父老昆弟以安衆心是所企禱齊爕元王瑚江印 
[旅滬鄂人反對湯薌銘長鄂電]  
　　旅滬鄂省同鄉自治協會致曹吳電云保定曹巡閱使洛陽吳巡閱使鈞鑒報載兩以以保湯薌銘爲湖北省長不勝詫異此次湘軍助鄂驅王以廢督自治爲主義并非排斥外籍亦非爲一黨謀私利乃王去蕭來且擬命著名屠户與自治根本不相容之湯薌銘爲省長督旣未廢反來一自治之敵是以岳通戰死之數千人生命爲他人升官發財之代價死者固不瞑目生者又豈能罷手蕭君本屬軍職不過地位增進若湯氏早已屏除政界以外豈可令其復活爲厲往者湯氏附袁以多殺民黨爲獻身之術攫取湘督誣殺民黨先覺楊德鄰龔鐵錚等五百餘人逢比岳于無此寃慘國民縱屬善忘此恨當猶未釋若令其長鄂不惟民黨之羞且爲義軍之恥吳公嫉惡如仇素稱鐵面倘因湯氏乞憐之醜畀以一官以鄰爲壑則是兩公友湯氏一人而仇數千萬鄂人試問兩公何德於湯何怨於鄂民而必出此下策乎萬一兩公義始利終則我鄂民惟有繼續奮鬭以達最後之目的楚軍一起全國震動亦非兩公之福也敢盡忠告伏希鑒察旅滬鄂省自治協會同人公叩 
[鄂團體今日開善後會議]  
　　旅滬湖北同鄉會·旅滬湖北公民自治會等因王占元雖已去職善後問題諸待協商昨特通知該同鄉及會員等訂於今日下午三時蒞會集議云 
[旅滬皖團體大會紀]  
　　討論姜案省選省長三問題旅滬安徽學生同志會·學生同鄉會·皖事改進會·新新社·皖民公社·改造安徽同志會·自治協會·救國代表團八團體日昨爲姜案·省選·省長三大問題特開聯席大會首由臨時主席常凡侯報告開會郝兆先歷述安徽學生聯合會方洛舟王先强夏揆予唐道海四代表奮鬭犧牲之成績及冒暑來滬爲國奔走報告皖事同人應表示歡迎衆鼓掌次方洛舟報告姜死戴廢周肇基又命垂旦夕倪馬聶包辦選舉吕調元聯倪運動長皖獲種情形希望同鄉諸公速籌辦法爲姜生伸寃爲桑梓除害郝兆先提出三種辦法（一）敎育問題即政治問題政治問題不解决姜案永無懲辦禍首之望如京學潮苟且調停之旋翻可爲前車惟時機未至一面仍促北庭嚴辦禍首呼籲全國一面籌劃實力根本改造安徽（二）選舉舞弊即可通電全國及省内六十縣絶對否認（三）北庭萬惡所任命長官本應一律拒絶奈時機與實力不及退一步主張通電宣布凡與倪氏有互惠條件及關係者一律反對後主席歸納付議經王先强王吉人汪禹丞管鵬孫卓如等相繼討論全體通過當即公推孫希文郝兆先常凡侯起章文電而散 
[新任美公使將抵華]  
　　新任美國駐華公使衞滿氏由美起程來華已誌前報茲據外交界消息我國駐舊金山領事署前日有電抵京報告美新使行程已越過小吕宋預計本月二十號左右可以抵滬北京已轉電上海交涉員囑令先期準備接待云 
[西報紀西比利亞之近况]  
　　俄政府購茶說未能證實字林報云前聞本埠茶商公會接北京來函有俄政府擬購茶値銀二百萬兩之說所謂俄政府者未審指何政府以意度之當爲遠東民國政府此說迄至今日未有續聞亦無可成事實之象蓋赤塔最近消息並未言其有何吸收物品之能力也日前本埠某商人熟悉西比利亞事態者曾接該處定單一紙囑代購約値銀一百萬兩之五金但此商人以此交易無一顧之價値置之不理此亦可見商界之不信西比利亞有購買大宗貨物能力矣西比利亞當道前所賒購之機器迄未付價賣者爲减少損失計現擬設法收回原物不問其有無損毁再據近日消息西比利亞簡直毫無出品可以抵押與人以換取其所亟需之機器等物云 
[俄艦砲擊江亨艦之交涉]  
　　海軍部所轄之吉黑江防司令公署於上月間調派駐防松花江黑龍江弋巡之江亨軍艦駛至三江口地方被俄國砲艦阻截不使前進並藉稱黑龍江戊通公司之杭州輪船運兵入口開砲轟擊當經江防司令王崇文派員向該俄國兵艦交涉並派利捷利綏兩軍艦駐泊三江口外又電請海軍部咨請府院轉咨外交部速向赤塔政府從嚴交涉以保航權而重條約茲聞外交部已派員馳往哈爾濱會同王司令正式向俄國當道交涉並咨行本埠海軍總司令公署查照 
[上海長崎間將有狂風之預報]  
　　觀象台昨日午後四時半之報告云性質甚烈之大風現經過琉球島如仍向西北吹來速度不變則將入東海十二日或將行抵馬鞍山附近而上海與長崎間大約將有狂風 
[航業消息彚紀]  
　　怡和洋行之隆和號昨由漢口裝來金條十根計二千五百兩又有財生號由汕頭裝來現洋三箱計一萬五千元又太古公司之奉天號進口由天津裝來金子一箱計二千二百兩尙有三北公司之華利號昨由長江來滬從九江裝來新昌源轉恒隆申莊之小銀圓五箱合銀一萬五千三百十二兩又招商局之福州班輪新濟號今日裝赴閩省有銀子七箱計二萬一千兩 
福建督軍署向湖北軍械廠請得之新式來福槍前已裝去一批今又有六十箱由招商局之江孚號輪船從漢口裝來即由本日之新濟號轉運至福建交卸 
本埠各麵粉廠前與洋商所做交易近因歐洲需用麵粉各洋商紛紛提取現貨裝運出口惟因本年雨水過多及湘鄂間發生戰事小麥來源缺乏致各粉廠原料供不應求各廠對於各客帮裝往烟津及福州厦汕之粉已無貨供給近日國内各輪所報裝之麵粉恒不過十之二三例如應裝一萬包者至多三千包上船云 
大阪商船會社現得該國海運第三艦隊司令電報該社在途失事之暹邏丸沉擱地點係在亞菲利加洲之東北岸十一度四十三分現船貨恐均難以挽救此次該輪失事其損失費當在百萬元以上云 
怡和洋行之烟津班輪裕生號現因汕港間貨物較多故臨時停駛烟津班一個月改開上海汕港粤班矣 
中國郵船公司之中國號此次由星加坡經香港還申今日六時進口明晨五點鐘即開往美國舊金山到申時停泊於招商局中棧碼頭由星加坡及香港來申之旅客計有頭等九名二等七名進口貨一百三十噸郵件三十五袋 
太古經理藍烟囱公司之愛斯克尼河司號Ascanius爲一萬一千噸之巨輪且係新加中英揚子江班之直航商輪此次由利物溥經南洋來華昨已進口現泊浦東本公司碼頭起貨將於下星期一開赴漢口九月二號由滬直還英國此次裝到之進口貨共計棉紗布及毛羽織品六百餘件肥皂一千一百件香烟二百箱各項機器引擎十具電絞綫二十件軍裝器五件玻璃器三百件船索二十四件梯級板一百件大小五金及電器用品七百件車輪八件金包綫三百圈鐵錨二十具消毒藥品二箱拷板紙三大件洋酒三十件矽養蘇打五百桶其餘爲各項雜貨並漢口之轉船貨甚多云 
[昨日火車運出之銀洋]  
　　昨日（十一日）滬寗路大通運銀公司承運中國銀行寳銀四箱計二百四十隻重一萬二千兩又交通三箱計一百八十隻重九千兩又大陸一箱計六十隻重三千兩均裝至南京造幣廠又現洋一千元至鎭江又三千元至蘇州又同和公司承運鹽業銀行寳銀八箱計重二萬四千兩裝至杭州又現洋五千元至嘉興又現洋四千五百元至松江 
[一元當票起貼印花之知照]  
　　本年七月一日起各典當票一元以上即貼印花一分上海縣公署業奉財政廳轉奉部令在案茲悉南北兩商會亦已接據財政廳會同印花稅分處李處長函請爲轉知各典商一體遵照故現已由商會分别轉行知照矣 
[學生總會評議會紀事]  
　　昨日學生總會開評議會唐世芳主席首先散票選舉審查委員結果周文治湯宗威王先强曲之瀛彭勝天夏揆予六君當選繼由安徽代表方樂周王先强唐道海三君具呈請願書請發通電宣佈安徽軍閥凶横司法黑暗討論結果俟起草員擬就電稿付審查後通過發表復由北京學生聯合會代表湯茂如報告各地學生聯合會最近情形及個人對於本届評議會之希望非審查委員遂退席審查委員互選會長結果湯宗威當選即散會 
[縣商會訂期開常會]  
　　上海縣商會每月第二第四星期例開常會茲八月十四日即陰曆七月十一日爲今屆第十四次常會之期昨已備函通告該會各會董查照請於屆時一體蒞會以便列席與議 
[上海造幣廠籌備之現狀]  
　　上海造幣廠自設立籌備處以來現已將全廠機件向美商訂購其建築廠屋亦已招人投標俟廠房造就機器亦可運到便堪開鑄其廠中人員聞財部及幣制局以會計一席關於全廠精算鑄費之總樞紐非確有經騐之人核實公告不足以昭信用乃會同特派現任南京造幣廠會計主任王世泰專任此職查王君本爲該廠籌備員前爲該廠辦理銀行團借欵亦由王君接洽又歷任天津湖北南京各造幣廠會計專員於幣制夙有研究且能與各銀行家聲氣聯絡頗稱得人云 
[糖巿之昨訊]  
　　車糖巿面仍異常緊俏荷白期貨九兩八錢無貨怡和福字劃十一兩太古二七半劃九兩最廉之價曾開過五兩九錢現已漲起三兩以外太古皮字嚜劃十一兩二錢前日日本有東白一千包開出價十兩零三錢五分每行派五十包限期二星期交貨赤砂亦緊昨日申行開進數千包巿面仍極穩固 
[漢口黄豆貨缺價漲]  
　　黄荳巿價連日堅銷漢口黄荳被鄂省軍務阻止各處裝貨民船均被捉差運輸兵士致各處民船不敢裝貨至漢輪船下水近日無貨可裝九江都昌等處黄荳來貨雖有爲數不多而銷路甚旺客帮如廣東福建厦門汕頭等見到貨缺乏巿價增漲故在巿購買近三日間辦去者日有四五千包江浙内地油廠油車亦向行家購辦致巿價愈抬愈高現漢口黄荳每擔開至三兩五錢之外九江城門子三兩六錢比諸前星期漲起四五錢行家以來貨一時未能繼續底貨將罄未肯多開觀此情形漢口荳價一時難以回落也 
[苧蔴漲價]  
　　苧蔴産於湖南江西等省滬上銷塲前欠五月問因江浙兩省各機織綢緞廠購買巿面升漲嗣後價格平穩洋莊去路不多惟近星期以來滬地運到湘貨缺乏聞該省用兵被軍隊搜買搖作軍用蔴繩之用故頭號貨開價較句日前漲上一兩有奇現開二十兩之外招商太古洋棧存底不多來貨隨到隨賣執貨者以湘鄂軍事一時難了故莫不視爲奇貨云 
[友華銀行銀巿報告]  
　　中美新聞社譯友華銀行十一日報告云昨日倫敦銀價近項高一便士之四分之三遠期高一便士之八分之五紐約銀價一分之八分之七倫敦紐約間滙價不動仍爲三六五半今日此間開盤錢鎊金洋俱不動交易價金鎊八月份爲三先令八便士半九月份爲三先令八便士四分之一金洋八月份爲六七又四分之三九月份爲六七半金鎊巿况堅固金洋巿况鬆動 
[國内輪船運貨進出口之調查]  
　　進口貨（青島）太古公司之頴州輪船昨日由青島裝來花生仁三千八百十包乾繭三百五十四件萍菓六百十七簍黄白絲四十三包洋紗五件（長江）三北公司之華利輪船昨日由長江裝來麥七百九十四包黄豆三百五十二包青豆六十四包洋莊棉花二百九十六包碎米五百三十二袋木耳二百二十六件水靛一百八十三桶蔴一百件皮油七十八桶藥材三十九件文具三十一件又太古公司之重慶輪船同日亦由長江裝來麥二百八十包黄豆四百九十九包白米一百八十七包洋莊棉花一百十九包皮油三百六十五桶藥材二百三十四件紅茶一百九十一箱苧蔴二百三十件菜子一百二十包芝蔴三十一件蓮子二十九包夏布三十四件土布五件木耳十三件綢緞七件牛奶糖十箱雜貨二十六件（烟津）太古公司之奉天輪船同日由烟津裝來紅瓦一萬七千四百張水菓四千零八十八簍精鹽四千零三十二件羊毛五百二十八件胡蔴子九百四十七件香烟一百八十三箱蛋黄一百四十五件桃仁二十八件洋布十五件蛋白三十五件藥材十五件生梨一百零二件參二件府綢二箱野絲十二件海貨二十件地毯四十四件棗子六十三件杏仁三十六包瓜子十四包口蔴二件雜貨十三件又招商局之新康輪船同日亦由烟津裝來水菓三千六百十二簍魚乾一百二十二件土酒一百壜棗子一百三十二包絲綢二十九件生梨三十四簍蝦乾二十三件碱六十一件 
出口貨（烟津）招商局之新康輪船本日由申裝往烟台有麵粉四千八百四十包茶葉一百八十九箱洋布二百十五箱紙頭一千一百八十八件白米二十三包粉絲一百三十九件瓜子一百零三件糖三百九十二包桐油五十桶洋參四件藥材三十五件杏仁三十件竹籃六百五十六件鐵三百十五件棉紗十件蔴菇十件羚羊角一件雜貨十五件又裝往天津之貨有麵粉九千八百包閩茶二千一百六十八箱茶葉七百六十三箱洋布二百四十五箱竹木三百六十九件糖一百四十包紙頭二百七十一件鐵二百三十件竹掃帚一百七十五件紙邊二十七件生漆十二桶木板雜貨八百零七件又轉口閩茶二千一百六十八箱（福州）招商局之新濟輪船同日由申裝往福州貨有麵粉一萬包豆餅七千塊黄豆一千五百四十包茶葉一千五百八十三箱水菓二百二十五簍青蔴一千一百七十四件肥皂五百箱洋布二百十六箱皮油三百桶棉花二十包糖一百包桐油二十八桶鐵一百五十一件雜貨六百件又轉口貨一百包雜貨二十二件（寗波）招商局之江天輪船同日由申裝往寗波有棉花一百八十包水菓一百九十八簍烟絲七十五件車糖三十包洋布六十三箱拷皮二百十五件茘枝乾八十箱水泥四十桶青蔴二十件蓮心二十件雜貨一百七十八件又轉口貨二百五十八件 
[近週中之茶巿狀况]  
　　綠茶本週中綠茶巿面尙稱平穩價仍未見回高與上週相仿惟交易較多於上週本週中珍眉計售出二千五百九十餘件大都係中關貨高貨存底已罄次貨來源不多交易甚稀高貨價自五十兩至六十餘兩低貨價自三十六兩至四十五六兩貢熙茶邇來稍有銷路本週成交者不下一千六七百件惟價仍低廉毫無起色高貨二十一二兩次貨不過十六七兩此等茶　已售開於資本不無虧耗大帮茶交易較稀蝦目亦不多售開三百餘件價平平陳蝦目曾有百餘件需要秀眉本週交易甚旺計售開一千三百餘件内中高低貨不一高貨十六七兩低貨十一二兩其餘各茶成交數綜共在六百餘件綜一週巿面與上週相仿甚平穩惟成交數額較多於上週計有六千餘件實增多一倍本週到貨極少統共不到四千箱蓋因湘鄂戰事發生長江方面船隻大减致貨不能來杭州上游亦因久旱河涸行船艱難故不能多載致到貨亦甚少云 
紅茶祁紅新茶固已無貨交易然陳貨交易已不若上週之旺除上星期四成交有四百餘件外至今毫無售開寜紅自新貨到埠以來交易绝稀上星期五曾售開百餘件價格極低僅二十七兩紅茶存底現均不多 
平水平水茶本週交易極旺爲今年所罕見本週計成交有一萬四千餘箱之多價格則仍平平未見有若何起色當在二十三五兩之間平水今年出數亦屬不多共約十萬箱之譜除售開者存底實已不多將來至冬季時亦必缺貨無疑云 
[本月初旬由浙運滬之箱茶]  
　　本年浙屬所産上等茶葉（即箱茶）來滬運銷外洋經由滬杭甬鐵路茂順泰轉運公司陸續由閘口報裝先後運滬至七月底止共計三萬六千零六十箱已誌本報茲將本月一號起至十號止旬日間運來箱茶之數錄下一號九直箱四號五百二十九箱五號二百三十箱六號一千二百箱八號一千零十五箱九號四百五十二箱十號一千七百箱共計五千二百二十六箱連前統計四萬一千二百八十六箱 
[理科講習會之演講及討論]  
　　理科敎授研究會於八月八日午後請武昌高等師範學校物理敎授周伊耕演講「理科上之種種問題」由講師黄頌林主席周君將各種重要問題一一提出反覆剖解歷一時方畢繼由講習會主任吳和士講「理科敎授法」首將理科之眞價値說明繼述理科敎授與兒童心理然後講敎授法列舉注入的·啓發的·發見的·設計的·各種繪圖列式比較其優劣末乃提出理科之必須設計敎授而詳述其方法其主要在定目的與造環境此二者又分種種細目终講理科敎師之任務都凡十項自三時至六時半方畢七時半再開理科討論會主任及講師全體學員俱列席吳和士爲主席學員提出敎授上之各種疑問及關於各縣理科敎育改進之議案多件互相討論逐一解决除學理之討論外其議案大都爲請定各縣理科設備費及建築理科實騐室增加小學理科鐘點等吳主席謂各縣理科設備費早於上年由敎育廳通令各縣規定其他各條當力爲相助俾底於成並陳述各學員返里後應行舉辦之事項至十時許方散 
[車務總管愼重人命]  
　　滬寗滬杭二路總管因近日火車碾斃人命之事時有所聞特發貼危險圖畫並佈告令各站長掛在易令人觸目之處使鄉人不致蹈險以重人命 
[勞合路命案之相騐]  
　　前日下午二時許有黄包車夫陳明福拉車行經勞合路與該處德裕里口小樂天酒店夥寗波人金國乾相撞口角起衅互毆之下金被擊倒地由巡捕將陳拘入捕房金送往醫院施救不及身死捕房得報飭探將尸車入虹口斐倫路騐尸所禀請公共公廨陸襄讞於昨日午間會同美約副領事臨蒞尸場檢騐未明升座公位飭捕將一干人證帶案審訊首由小樂天酒店主范文才投訴金係伊店夥昨日午後得報在途被毆倒地即差人鳴捕將其送院嗣得死耗惟其家無父母兄弟請求免騐次由與金同事之王阿六證明當時店主差伊鳴捕送金至院求醫情形並稱伊與金同事半年有書知其身體素無疾病性情亦好云云又據見證銅匠陳阿土證稱兩人因何起衅誰先動手未曾目覩但見黄包車夫向死者腰間猛擊一拳死者即跌仆於地而該車夫口中猶言打死這壞坯子不要緊等語又據見證王耀良證稱其時我適在該處堦沿上納凉見該車夫拉車由北往南並未行錯路綫死者步行由西往東被該車撞及背部死者出口就駡並批車夫之頰復擊以拳車中乘客見兩造爭吵遂下車而去該車夫乃棄其車以拳還擊死者之腰部死者當即倒地不省人事不聞該車夫有打死這壞歪子不要緊等語我與兩造俱不相識云云質之該車夫供死者爲我車所撞後脚即一滑自行跌倒口不能言車中乘客見此遂下車而去我並未與死者爭鬧後巡捕到來令將死者送往醫院等語中西官訊畢諭曰金國乾身死原因尙未明瞭候醫生剖騐詳細報告後再核陳明福還押 
[鐵路總工程司赴秦皇島避暑]  
　　滬寗滬杭甬二路總工程司兼洋總管克禮阿君偕中英公司駐京大班梅支君於昨日（十一日）乘滬寗路快車赴寗轉車赴秦皇島避暑矣 
[學校消息彚錄]  
　　國語專修學校國語專修學校開辦暑期講習科因良敎師難得限定只開三班學員百八十人成績頗有可觀前日午後六時假公共體育塲開同樂會到者千餘人先奏國樂向國旗行敬禮次國歌次校董陸費伯鴻致開會詞略謂一方代表學校感佩敎員學員之熱心一方代表中華書局表示歡迎一方代表學員歡送黎校畏赴京出席國語統一籌備大會一方代表自己今日也要來樂一樂次游藝（節目列後）對於國語方面直接間接種種表演黎校長撫胡琴黎女公子年甫十齡用國者歌木蘭詞抑揚頓挫聽者神往游戲員除學員外校長敎員均加入趣味濃厚拍掌之聲不絶散會已十一時許矣游藝程序如下京音清唱國語雙簧木蘭詞特别游藝崑曲作文競賽方言演說方音讀詩湘樂獨奏京調獨唱跳舞短劇魔術催眠術火星上的人演說茶點散會 
城東女學南巿城東女學開辦將十九年本學期鑒於新敎育趨勢非養成女子職業智識勢不足以自立故特加重英文算術等科以應時用并順上學期學生要示添設各項游戲器械現已一切完工云 
勤業女師範西門方浜橋勤業女子師範創立已歷十載本學期將師範科擴充學額四十名内有義務生二十名附設之職業高小國民幼稚各科皆增學額二十名並義務生十名惟此次投考生頗多餘額已無幾定八月二十一開學 
養性女校派克路養性女學校於昨日開始報名原有學生均已報到新生報名者亦不少茲定於陰曆七月十二日正式開學十九日正式上課 
求益女校北山西路棣隆里求益互助女校校長陳淑英昨日邀請各敎員討論附屬義務女校辦法擇於夏曆七月十日開學新聘韓雯女士擔任英文陸寳璆女士擔任算術琴歌徐晉良女士擔任國文餘如剌繡圖畫各科仍請陳淑雄徐素袁鳳美諸士擔任云 
五馬路義校五馬路商界聯合會日夜義務學校暑假將滿因學生日益增多添聘英文敎員陶祥生陳秉剛兩人擔任敎授定於八月二十二號即陰暦七月十九日開學 
三益夜校南京路集益里三益英文夜學校擇於陽曆本月十五日晚開學 
[竹扦插入肛門斃命之騐明]  
　　大南門内賣肚兜之葉耀蓮被錢福生許榮生等拆梢不遂糾衆八人將竹筷插入肛門内因此受傷致斃當經屍弟葉小蓮投報警區將錢許二人先行拘送地檢廳並派員往新普育堂騐屍騐得周身無傷奉諭將該屍安放該堂之太平間聽候覆騐在案茲悉楊檢察官沈檢騐員等自由堂中返廳後即據情面禀王訪渠檢察長請示辦理午後王君另委孫檢察官毛檢騐員等再往該堂覆騐良久仍報無傷於是孫君以天時將晚諭令將屍安置再候示下等因屍屬聞知大不謂然即於昨晨由屍父葉家生屍妻葉李氏屍弟葉小蓮屍弟媳葉陳氏等偕同見證胡全堂王金生等多人齊投地檢廳禀請伸雪並將耀蓮生前在肛門内取出之竹扦一枚呈案作證並聲明胡全堂等係在場目覩取出兇器證物者孫檢察官據禀後即升堂訊據葉家生供南滙人今年五十九歲耀蓮小蓮俱民人之子耀蓮此次被害民人在籍得悉趕來則我子早已因傷致斃現在兇證與見證均案下要求伸雪屍妻葉李氏供年二十一歲餘供與乃翁相同小蓮供在西王家弄爲成衣業我兄耀蓮則居顧家弄口同業顧芹川處此次忽遭錢福生許榮生並顧子顧子文等挾借錢不遂之嫌於本月初二晚將我兄從睡夢中撳住行兇並將竹扦插入兄之肛門内致受重傷當晚若輩散去旁人疑我兄患痧爲之施治次日將兄送到民人家内即經民人盤出前情於初三晚一時許央同業友人胡全堂王金生到來帮同設法將竹扦拔出然我兄已經昏暈當時竭力呼救始得漸漸蘇醒次日報警得將錢福生許榮生二人及顧芹川獲送鈞廳訊押查動手插入竹扦者實爲顧芹川之子顧子文再求騐明究懲爲兄伸寃葉陳氏供與乃夫相同胡全堂王金生同供目覩取田竹扦是實孫君得供謂曰本案業經本廳派警實地查明與爾等當庭供詞相符而且證據充分則葉耀蓮委係因傷致斃現命爾等具結送查速往険險屍所有獲案兇犯應當按律究辦即使在逃各人刻已發出拘票飭警拘攝一俟獲案亦當懲辦詎各屍屬不願具結堅請法官再往新普育堂剖腹覆騐以明眞相孫君向之開導曰本案已經明嘹且死者死得太苦此時毋庸剖腹檢騐乃各屍屬堅執不允於是孫君允許蒞騐諭令一併暫退至下午三時十分鐘孫君帶同逃檢騐員並法警六名又詣新普育堂太平間屍所相騐乃因天時炎熱擱置二日屍已腐變穢氣四播孫君即如法騐明已死耀蓮肛門内果有傷痕確係因傷身死乃謂屍屬曰茲已騐明爾等可以安心收殮各屍屬奉諭聲稱昨日已奉二次檢騐據報無傷今日覆騐忽稱有傷但此等傷痕莫非我等裝點所成乎孫君謂曰非也昨日二次相騐因死者死不多時傷點尙未發現之故該屍屬又稱現在旣奉騐明因傷致斃應請發給有傷證書孫君曰無此辦法本廳當按律懲辦可矣諭畢遂登車返廳 
[同泰錢莊開幕]  
　　公共租界北京路福興里新開同泰滙劃錢莊爲粤商譚同興等所組織昨日開幕南北巿同行及錢業公會會長董事均往道賀是日收入堆花銀共有三百餘萬該莊經理爲傅裕齋協理爲傅裕經 
 
 
 

Page 15

 
 
[南巿將開之豆麥行與米行]  
　　滬南米麥雜糧業本年生意不惡故增設新行業已屢見茲南巿又新開大康一家專營雜糧米麥覔定荳巿街南長興館屋基業已裝修不日開幕上巿又發米行一家牌號正在商議現在王家碼頭覔屋云 
[證劵物品交易所消息]  
　　上海證券物品交易所巿塲揭示第三百四十號云八月十日爲止所有八月期本所股現存買進者一方之增加證據金每股減去二十元八月十二日一律發還自十一日起買進一方之增加證據金每股改爲十元 
[英美烟公司工人業已上工]  
　　浦東陸家嘴英美烟公司新老兩廠車間工人罷工風潮行將解决已誌昨報此次罷工緣由初因反對管工西人而起繼有人利用罷工機會從中煽惑致風潮延長至三星期之久嗣經該廠大班偵悉前情委派代表華人朱某召集兩廠全體工人代表逐一解釋誤會並擔認罷工期内貼補伙食費洋一千八百元及上工時每名再發給大洋一元以示優待各工人乃於前日陸續入廠開工至昨日兩廠男女工人已完全上工恢復原狀據云該廠每日發出工資除員司不計外所有女工小工等有二千餘元之數此次工人方面損失約共四萬餘金云 
[浦東發現疫症已不少]  
　　浦東爛泥渡醫院自開幕以來每日診治不下五六十號近日發現時疫重症頗多均經該醫生設法求愈出院又老白渡中西醫院近日投院求診者亦較往日爲多據稱近一星期來發現重症者以碼頭勞働界爲多其原因多由於露宿致病云 
[華捕指控行兇之提訊]  
　　閔行路捕房二百九十一號華捕鄔德金指控海州人羅阿三王鳳舞與青口人潘士金閻阿生陳三等將其後腦擊傷等情由廨訊諭王鳳舞存洋五十元羅等四人各存洋二十元保出候鄔捕傷愈再訊在案昨晨由廨提訊先由中西包探先後上堂禀明將被告等拿獲情形繼由鄔捕投訴二號下午落差後經過虹口菜巿街被該被告等糾衆持械從後將我猛擊傷及後腦不知用何種兇器在後不能看見等語又據一千三百八十八號華捕夏春狗禀稱本月三號午後在差時由中西包探令同至菜巿街小總會内由鄔捕上前指認行兇之人該總會内其有十餘人一見我種四散奔避第二被告王鳳舞從後門光匿入第三衖一矮屋内西探命我往捕詎王拒捕行銀兇將我手腕打傷有醫生騐單請察訊之被告等延甘維露羅傑兩律師向原告盤詰良久並辯稱第一被告羅阿三向在電燈公司垃塌車第二被告王鳳舞係碼頭小工頭第三被告潘士金現在百老路滙七百零七號門牌股開金記烟紙店第四第五兩被告均係潘之夥友從未犯事亦未糾衆行兇應請將案註銷並據被告五人相繼上堂證明前情又據美捕房捕頭麥根泉投訴查得被告所設之金記烟紙店表面上售賣烟紙樓上有二十餘人樓下亦有十餘人且時有探捕等出入該店究爲何種營業大有研究之價値云云被告律師聞而辯稱該店主並不爲賊捕房不應干預商店用人之多寡云云經俞襄讞核供商之美正領事博君判被告等仍存洋保出候會商堂諭下禮拜四宣佈 
[被拐女子得獲救回滬]  
　　上海人華德寳之女林妹年十七歲三年前被匪拐賣於奉天包頭鎭爲娼改名菊花又轉賣至甘肅寗夏改名小蘭前年得客人代爲函知其母華吳氏報告救濟婦孺總會由該會函請寗夏道尹令屬將該女緝提救獲送奉天救濟婦孺分會轉送滬會於前日傳伊母華吳氏具領完聚矣林妹一弱女子被拐流離轉至數千里外幸得救濟歸鄉不特該會之辦事實心寗夏官廳自道尹以下好義拯苦不遺餘力亦足多也 
[學徒行兇毆人]  
　　吳淞路某號學徒邱文德與張錦元細故口角衝突後昨日午後又糾同在逃三人將張拖至附近空地上各執扛棒將張毆傷甚重被控該管捕房捕頭立飭一百十三號西探目使密司華探吳如熊往將邱文德拘入捕房詰供一過押候解究 
[乘馬撞傷孕婦之押儆]  
　　江北人劉玉恒於本月三號在楊樹浦路乘馬疾行撞倒婦人王蔡氏致氏跌傷由捕將劉拘解公共公廨諭着押候原告傷愈再核在案昨晨提訊據原告之夫王裕生投訴伊妻懷孕數月傷雖漸平尙未全可不能步履云云訊之劉供所乘之馬前足起立不能控制所致求察中西官核供判劉押兩禮拜以儆 
[指控敲詐行兇]  
　　住閘北漢中路之人力車夫阜寗人孫喜田前日扭其同業鹽城人徐朝禮徐州人孫有勝至四區二分所控稱日前徐强迫民拜孫有勝爲老頭子民不願拒絶彼等又欲藉端敲詐洋二十元民無力應允致遭痛毆孫有勝且拔刀戳傷民之胸膛並毆失身畔大洋四元等情經倪署員質訊之下二被告不認行兇又邀同鄉袁傑三李錫山董如祥蔡文漢王遠基王學珍六人具呈到案稱目睹原告自將小刀剌傷胸部云云倪君命原告自赴醫院療治徐孫二被告暫行收押詎孫喜田已投地檢廳喊寃請騐昨將被告轉解司法科核辦 
[南巿請添洒水車輛之提議]  
　　南半城中華路一帶商店以滬南工程捐局缺乏洒水車每遇風燥天氣或汽車往來馬路上灰沙飛揚殊於衞生有碍當經公同集議後以現値該局增收地方稅之時擬請於路政項下加添洒水車輛依時澆洒業已預備公函該局長請爲核示施行矣 
[慈善副劵開奬記]  
　　昨日慈善副劵開奬在南巿舉行開出三大奬號碼如下頭奬二萬三千六百九十四號南通中國銀行代售二奬一萬五千三百六十三號本埠善利全經售三奬七千八百五十四號松江同利元經售 
[易安茶館改營月餅業]  
　　南京路石路口之易安茶館因該處翻造房屋遷至南京路之貴州路口改營月餅店已聘技手多人專製各種月餅發售俟新屋落成後仍須遷還原處本年中秋節又多一月餅舖矣 
[警署飭役清除垃圾]  
　　南巿第一區警察署王金山署長近接大東門外鹹瓜街等處商號來函内指該處某弄中有垃圾久積未除以致穢氣逼人有碍公衆衞生請即飭役清除等情當即知照該區清道員前往查看明確然後派警押令夫役打掃清潔並飭於各街巷均宜注意掃除不准稍有狼藉云 
[過犯攫金鐲押兩年]  
　　過犯紹興人金阿米復回租界前晚在山西路攫取婦人張楊氏臂上金鐲一只圖逃爲七百六十六號巡捕與包探張金龍追獲人贓帶入捕房押至昨晨解經公共公廨陸襄讞會同美約副領事訊悉前情判金禁錮西牢二年期滿仍逐出租界贓交原告領去 
[八次過犯爬桿行竊之押儆]  
　　揚州人麥龍海深夜在福建路爬電桿木而入德甡押店行竊皮衣被人覺察以刀砍傷其脚骨扭交包探沈阿岳拘解公共公廨押候訊究在案昨經中西官飭將麥提案訊悉係八次過犯判押西牢二年期滿逐出租界贓交原告領去 
[過犯騙衣押三月]  
　　船户崇明人顧洪頭前日串黨以代薦生意爲由向同鄉楊生發騙取衣服一包經楊覺察報由捕房飭探將顧查獲昨解公共公廨由中西官質訊之下以顧欺騙屬實且係過犯判押西牢三月示儆 
[第五次違犯烟禁之科罰]  
　　法租界寳建路捕房包探楊振富偵悉徐家滙陳大方家私設烟榻容人在内燈吃洋烟實屬有違禁令故於前晚禀明西探長同至該處抄出烟槍烟具甚夥帶入捕房昨解法公堂請究先由捕頭禀稱查得被告已經公堂罰過四次此次又敢復犯請爲重究詰之陳大方供實係民人自己吸食不敢私售餘供支吾中西官判罰洋七十五元充公以儆烟具没收 
[積竊游遊示三天]  
　　積竊朱二寳在大東門外油車街剪攫楊陳氏家小孩金銷片一枚由崗警追獲人贓經第一區警署飭申解警廳司法科訊究在案茲經司法科帶案預審屬實因該積竊犯案纍纍飭發回第一區署押往犯事地方游示三天並俟報告期滿後仍解廳發落王金山署長即派長警將該竊匪朱二寳自昨晨起實行游示矣 
[中華職曗敎育社通訊]  
　　本社現爲提倡工藝製造起見特請名人擔任編纂各種小工藝叢書現第一集之實騐造果術於前月出版業已全數銷去每本只售小洋二角外埠函購郵花代用不折不扣寄費另加一分業已再版印書不多欲購從速本埠中華書局及泰東大東各大書店均有代售或直接函知上海陸家浜中華職業學校葉公夐君亦可寄奉 
來函 
[浙江省憲會議辦事處函]  
　　浙江旅外同鄉諸先生公鑒啓者本會議接旅滬同鄉楊君花萍朱君定一來函（原函已見各報）此爲本會議有拒旅外浙人不應加入之議未免有所誤會查本會議開議組織法補充條欵時本有旅外浙人選出議員若干人之提議嗣經一再討論提出修正條文有主張旅滬旅京各選若干人有主張旅滬旅寗旅京旅南洋等各選一人經付表决均屬未能通過而其所以不通過之原因非反對旅外同鄉之加入制憲實以加入方法諸多困難頗乏完善之規程遂經某議員動議特加第四條凡省内外省民所有各團體均得舉代表到會陳述意見但不得列於議决之數當付表决一致贊成所以補原條否决之遺憾仍表示歡迎旅人之參加夫豈有拒而不納之意乎凡吾同鄉當能深諒此苦衷倘有意見尙望依據補充條欵第四條即派代表來會陳述是所深盼茲因不明來函人住址用特登報奉覆統希亮察浙江省憲會議辦事處啓 
專件 
[張孝若論江蘇省義務敎育書]  
　　江蘇省義務敎育期成會諸君均鑒奉電即復亮蒙　及缅懷道範益用欽馳竊惟國際生存之競爭隨世界潮流而愈急人民知識之增進以敎育普及爲前提處今之世欲圖民智國强舍竭力增進貿易事業外别無良策而義務敎育之推行尤立國之精神新民之基礎也諸公宏見遠識組織斯會對於官廳督促進行對於地方提携匡助應時産生誠爲急務觀瀾任之兩先生爲吾蘇敎育家學識經騐舉國欽仰得其挈領提綱自有偉謀碩畫孝若自維譾陋奚敢妄附名流惟旣承諸公見愛以會務相屬義務所在未敢後人用是追隨勉效棉薄第義務敎育問題重大端緒紛繁就本省敎育現狀論縣各不同除二三風氣開通之地比較發達外餘多甚形幼稚受敎育之人數最發達者不過百分之二十其餘或百之十焉或在之六七焉或百之三四焉以言普及相去遠甚據民國九年調查統計全省未入學學齡兒童有三百四十六萬四千六百五十人之多假使義務敎育無適當之具體計畫俾此等學童無不就學則地方多一無常識之人民即國家少一健全份子人羣演進阻碍良多吾蘇號稱文明并此三百四五十萬可資造就之學童不得於學齡期間獲有常識敎育普及其謂之何依部令規定籌辦義務敎育期限分期八年辦理完竣本省所定計畫國民學校每年平均應添八千七百十六級應需經費三百零五萬零七百三十一元應需正敎員八千七百十六人專科敎員四千三百五十八人助敎員如專科敎員之數義務敎育如彼其重且急也所需經費及敎員如此其多且巨也欲圖根本解决自非於籌集經費培養師資二大問題注意不可謹述所見藉供研究 
一籌集經費凡百事業非財莫舉義務敎育旣十分重要則寛籌經費以利推行自不容緩本屆省敎育行政會議業經認定截留漕糧特稅·徵收畝捐·帶征貨物稅特捐·徵收烟酒特捐·四項爲施行義務敎育經費并經訂定施行辦法籌欵基礎似已確定惟事前如何規畫事後如何處理本會負共籌共商之責孝若以爲有可研究者請一陳之（一）忙漕特稅此項特稅旣經省會議决列入地方歲入項下撥充義務敎育經費本屬名正言順惟中央財政支絀異常抵充他用無可挹注本屆會議所請又經省長指令礙難准行則此欵已成畫餅將來能否仍由省會議定辦法咨請省長建議中央設法截留亟宜共同商定（二）徵收畝捐畝捐一項各縣已經施行者有未經舉辦者有以之充他項經費者大江南北情勢各殊究竟每畝應徵若干已辦者能否再加未辦者何時舉辦非由各縣自行斟酌情形分别辦理不能推行盡利照各縣田畝賦則多半混淆未經釐正畆捐實行清丈一事不能不統籌兼顧（三）貨物稅帶徵特捐此項特捐歷屆會議早已提及均經省署以商業凋敝暫從緩議爲辭未經核准但義務敎育勢在必行農民旣負擔畝捐貨物稅帶徵特捐商人萬難推諉其由財政廳直轄者由省長指令徵收不屬財政廳直轄者必由省署咨部比照辦理徵收章程應請省議會詳細議訂以免進行窒礙將來如何統籌分撥之處本會亦宜籌議一定辦法以期畫一（四）徵收烟酒公賣特捐上绒特捐前屆會議陳請施行未經全國烟酒事務署核准以致徒託空言現在烟酒公賣政策完全實行成效已著帶徵特捐·寓禁於徵自可實行擬定呈請省長訓令江蘇烟酒事務局按照正額帶徵三分之一辦法不爲不善惟對於全國烟酒事務署應否另爲誠切之請求藉免再蹈覆轍亦應早爲計及 
二培養師資學校級數日漸增多小學師資必形缺乏將來推行義務敎育年需敎員一暪七千餘人苟非儲之有素何能供求相劑勢非於省立師範學校曾加級數廣儲師資不可爲急則治標計各縣自辦甲乙師範講習所尤有刻不容緩之勢惟師範添級必須於省敎育費項下增列此種預算開辦講習所各縣亦應自行早爲籌畫此後對於培養師資尙有先决問題二輔助計畫一善後辦法二容再陳之甲先决問題（一）增設師範學校就師範學校增加學級已屬一時權宜之計或因校舍設備不敷支配常感種種困難實則添設師範學校多收學生方爲根本大計（二）多方造就中學生及高等小學生中學生之不升入專門大學者可入師範第二部高等小學生畢業後願肄業師範者最爲合資連類擴充自不容緩乙輔助計畫（一）推廣女子師範敎育美國鄉村敎育女子充敎員者幾占十分之九吾蘇女學猶未發達省立女子師範僅成三校仍應逐漸推廣多招女生俾畢業從事小學敎育藉補男敎員之缺乏且女子性情誠懇温良以充小學敎師最爲適宜丙善後辦法（一）師範生之待遇及畢業後之服務歐美各國除有特别情形對有師範生多有優等待遇或給予公費或酌給津貼各不相同但受優等待遇者其服務期限亦經規定吾國學制師範生不收學膳等費服務期限亦分别規定但師範生畢業後除升學者外多有改就他業不肯服務敎育者宜如何設法提倡鼓勵以收實效亦應早爲注意者也（二）議訂年功加俸實行辦法小學師資缺乏固由於儲才之未足而事繁俸薄難資事畜以致辭敎員而改就他業者漸覺其多亦爲缺乏之一因故一方面廣儲師資一方面實行優待雙方並進方可永久維持年功加俸一事實增進義務貿易必不可少之舉欲求義務敎育之擴允發達不得不於此加之意也（未完） 
雜評二 
[皖人驅馬（訥）]  
　　皖人驅馬之熱度無異於鄂人之驅王而皖馬之權力亦未必大於鄂王然鄂人之驅王已告成功而皖人之驅馬非特無效且省長反爲馬所驅豈非怪事 
馬不過一鎭守使耳而敢爲督軍之所不敢爲王占元雖不滿於夏壽康然必假中央之命令以去之盧永祥雖不滿於沈金鑑亦未敢以武力迫之使去而皖馬一鎭守使旣釀學潮之禍又敢迫聶憲藩以他遁嗚呼是豈眞馬之力耶皖人有助馬作惡者而後馬之膽乃愈大質言之皖人自破壞其驅馬之團體而後馬敢於驅聶耳 
吾嘗言之外禍之侵逼不足憂武人之力雖强不足慮所懼者地方有自破壞團體之人斯一省之大局乃陷於紊亂而無可救藥故今日皖之内訌危於贛而皖局之收拾難於鄂局 
公布欄 
[江蘇高等審判廳]  
　　民庭判决杭錫綸爲執行異議抗告一案（决定主文）原批撤銷唐吉安所請執行之不動産應俟抗告人執行異議之訴判决確定後再由原縣依法辦理陸妙英與何徐氏爲婚姻涉訟控訴一案（判决主文）原判關於何徐氏備禮選日迎娶部分撤銷何徐氏在第一審之請求駁回本審訟費歸何徐氏負擔朱秋江與朱樹堂因承繼涉訟不服奉賢縣决定抗告一案（决定主文）原决定關於分配遺産之部分撤銷以上八月十一號 
[江蘇高等檢察廳]  
　　佈告爲宣布殺人犯顧二官罪狀事本年八月八日奉總檢察廳訓令第四九五五號内開氏國十年四月二十八日據該廳呈送顧二官殺人不服第二審判决聲明上告一案到廳本廳於五月六日送院核辦六月三日經大理院判决駁回二十七日函送訴訟記錄前來查該犯顧二官係處死刑當由本廳呈部覆核七月二十七日奉司法部指令覆准飭於文到三日内將該犯顧二官處絞等因奉此合亟發還令行該廳仰即尊照執行此令等因到廳茲本廳遵於本月十日上午十時派檢察官赴江蘇第三分監將該犯顧二官一名提案騐明正身依法處絞以昭烱戒爲此布告諸色人等一禮知悉此佈 
批示徐宋氏狀悉仰候提卷核辦此批蔣王氏狀及委任狀均悉准予調卷核辦惟關於宋學濂勒詐一層是否屬實應仍另向該縣起訴毋庸牽混此批曹小弟上告狀及委任狀均悉仰候同級審廳送卷到廳後再行呈送總檢察廳核辦此批盛朱氏等狀悉查原卷尙未由審廳送到仍應候卷到後再核此批張嘉洲狀悉案關覆選選舉訴訟應以民事狀逕向高等審判廳請求核辦該民如以被告人有妨害選舉嫌疑亦應向縣署起訴均非本廳所能受理此批翁鈐對於朱子英案爲三傳不到請求依法撤銷控告等情呈遞一狀業經本廳查閱函送同級審判廳核辦仰即知照此批以上八月十一號 
[上海地方審判廳]  
　　批示一件陳乘鈞等狀交欵洋由准交此批一件周秋生狀請傳案由狀悉本案據胡友根聲請銷案巳照准矣仰即知照字據兩紙發還此批一件江管氏等狀交欵洋由准交此批一件張銀華狀請傳案由狀悉准即飭吏協同本地警保將系爭之地點交與原告管業仰即知照此批一件江承俊狀領欵洋由准領此批一件江管氏等狀領證據由准領此批一件胡友根狀請銷案由狀悉准予銷案此批一件朱金氏狀請銷案由狀悉准予銷案已查封之被告房屋候即啓封發　繳案存摺及賬簿另具狀給領定洋據雖經該氏審訊時呈騐茲查並未繳案所請給宗硯耘領回一節　毋庸議此批一件張阿福狀請開釋由狀悉候傳馮天祥到案訊奪此批一件恆大等莊狀請函廨免提由狀悉准如所請辦理此批一件楊朱氏狀請執行由狀悉查本案業據潘關順提起上告所請應從緩議此批一件虞長厚狀請移送檢廳訊辦由狀悉旣據狀稱已向同級檢察廳告訴應靜候同級檢察廳核辦所請移送之處着毋庸議此批一件湯茂生狀領欵洋由准領此批一件小陸蔡氏狀請給領由狀悉候傳案訊奪此批一件虞萬才狀請批示由狀悉查本案判决主文係令爾與趙姜氏胡時氏共同追還周德標洋六十元不得以曾經繳洋二十元即思免除責任着即知照此批一件張永桃狀交欵洋由准交此批一件邢貴根狀請發還賬簿由狀悉准予來廳繳證具領此批以上八月九日 
批示一件朱仁杰呈爲辭退經理請求備案由呈悉爾已辭退經理職務如别無他種糾葛則何慮各股東再生異　所請備案不准此批一件楊頌堯狀保潘永盛由准保此批一件毛永祥狀請銷案由狀悉准予銷案此批一件衞培卿等狀保嚴衞氏由准保此批一件張國楨狀領動産由准領此批一件巢堃狀請批示由狀悉已呈請江蘇高等審判　核示矣仰即知照此批一件忻貴福呈爲妻不守婦道請求備案由查閱來呈無存案必要所請不准此批以上八月十日 
决主文一件判决何郁氏與何蓮香離異涉訟一案主文原告之請求駁回鸰費歸原告人負擔一件决定費湘舲與彭邦達爲債務抗告一案主文本件抗告駁回抗告費用歸抗告人負擔（民二庭）一件决定錢耕觀與錢長根爲贖田涉訟控訴一案主文本件控訴駁回一件判决王關生訴王桂春等爲匿女涉訟一案主文原告人請求駁回訟費歸原告人負擔 
批示一件龔承緒狀請銷案由狀悉准予銷案此批一件姚占先狀請銷案由狀悉准將陳如元開釋完案此批一盾朱順棠等狀請提案由狀悉着即來廳候諭此批一件楊月波等狀請銷案由狀悉准予銷案此批一件戎楚衡狀請寛限由狀悉着速將張宏裕交案毋得藉詞狡展致干未便此批一件陳望坤等　委凌礪成代理由准予委任代理此批一件張老大等狀領欵洋由准領此批一件張老大等狀委趙均如代理由准予委任代理此批一件凌礪成狀領欵洋由准領此批一件沈岐山狀領看管洋由准領此批一件邢福根狀領賬簿由准領此批一件徐雨蘭狀請銷案開釋由狀悉准予銷案此批一件成王氏呈爲寡媳逃亡請求備案由據呈寡媳葉氏領女招弟逃亡各節均屬空言所請備案應毋庸議此批以上八月十一日 
[上海地方檢察廳]  
　　批示沈高卿狀悉易科之制限綦嚴所稱兒女妻全赖民一人搖船過活等語於法不合未便照准此批唐有寛狀悉靜候核辦毋庸屢訴此批鄭魯氏據訴黄正源霸屋不移意欲貼彼損失始肯退出等情如果非虚純係民事案件仰逕赴同級審判廳呈請核辦可也所請提究之處應毋庸議此批陳玉田據訴是否屬實仰候傳訊核奪此批李丁氏等候備文派警往提可也此批任廣鉅狀悉所訴是否屬實姑候傳訊核奪此批仲金聲狀悉此案係兩造聚衆互毆各受有微傷害自應互負刑事責任業經依法訴追仰即靜候判决可也此批張壽臣狀悉已批仲金聲狀内矣仰即知照此批丁阿美狀悉業已函致淞滬警察廳調取人卷應候復到再予核辦此批王學安即王筱岩狀悉案已起訴所請應毋庸議此批朱殷氏狀悉案已澈究仰即知照此批嚴春山狀悉所訴是否屬實候予提案澈究此批胡金山狀悉案已起訴仰候判决此批王道才狀悉候訊明核辦此批戴連山狀悉仰邀史好友來廳候訊此批以上八月九日 
批示柳襄賡狀悉查故買贓物罪之成立須以知情爲要件本案　告人葉培林所染絲線確係買自久記業經該記欵理朱孟賢到廳證明其不知爲贓物已可斷定自不能以故買贓物罪論所請應毋庸議此批李以標狀悉案已却下毋庸纒訟此批徐生狀悉所請於法不合礙難照准此批丁全生狀悉仰將張氏繳案以憑核辦所請不准此批王趙氏等狀悉案巳起訴仰候審判此批王錦才狀悉案巳起訴靜候判决所請追贓之處候送同級審判廳核辦至董如學一名訊與本案無干應毋庸議此批魏薇卿狀悉巳訊諭矣此批項鄧氏狀悉巳設法偵緝正兇應候到案再予訊辦仰即知照此批黄梅舫狀悉候傳訊核奪此批孫有盛狀悉所訴是否屬實候警區將被告人解案後另行核奪此批秦高氏狀悉所訴情事該氏與尤賢榮顯有契約關係即金表一節亦屬貸借行爲與刑事無涉所請着毋庸議此批古張氏狀悉王福生巳由警廳轉解到廳矣該氏之姪張慶祥傷痕如已痊愈仰即來廳候訊可也此批林阿德狀悉候偵查此批陳少林狀悉仰候依律辦理此批王新甫狀悉仰即來廳訊問此批唐有寛狀悉巳於前狀内明白批示矣仰即知照此批王愛生狀悉准予保釋此批以上八月十一日 
[上海縣公署]  
　　批示華商織　廠同業公會總董謝渭清等呈爲遵改規章造送名册請備案由批呈悉查閱所送名册僅祇一份遵改規章未據同送無憑轉呈仰即照案補繕另呈核轉此批浦東薙髮業姚聚本等呈爲再三　導終抗不遵續求准予押閉由批呈悉姑准飭吏前往傳諭仰即知照此批咈布染　公所董事俞應堯等呈爲違諭紊規請傳案訊斷以維成業由批呈及抄示均悉該業各坊以承染咈布爲專營之業與本布坊之領染小布界限各分前以紊亂行規涉訟旣經汪前縣訊斷各安各業示諭遵守有案豈容再事混爭據呈前情仰候令飭青藍本布坊業董查明乘公理阻具復核奪此批抄示存 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[游美隨感（二）] [  朽木]  
　　吾國僑民之在美者以檀香山及舊金山即三藩市sanFrancisco爲最多檀香山約萬人三藩巿約八千餘人中部爲最少東部紐約巿約二千餘人舊金山及紐約皆有唐人街美人謂之ChiaaTown舊金山之唐人街區域較大紐約僅有二街在CharhernSquare左近每日五時後即有專載游人赴唐人街游覽之車車前有SeoingChinaTown之標識美人多好奇者故每日往游者不絶惟吾人視之以僑民羣居之地供人游覽未免引以爲恥耳僑民之在外者除少數正式商店外其餘無非洗衣作及餐館等觸目皆不潔之店肆汚穢之道路亦無怪外人之輕視其尤甚者如詩家谷Chicago市内之LaSalleStreet,StateStreet,ClarkStreet等均爲最繁盛之街巿而華人之番攤各街均有且有寫明日夜開牌字樣揭諸玻璃窗外者眞不解吾僑民離鄉數萬里來此何爲且何事不可作獨樂此不疲供人指摘亦太不自重矣至美人之對待華人則以東部爲優西部如三藩巿等其感情遠遜於東部蓋我國前此來美者强半皆爲工人加以西部日美人之衝突日愈劇烈故對待東方人之感情愈薄如加州California徵收外國人人頭稅之新律即完全對東方人而發也歐人亦爲外國人然無種族之分且歐人旅美多年者大半均改爲美籍獨東方人不然而又有奪其土人工作之嫌故妬之尤甚也 
筆記 
[吻螟記（一）] [  枕綠]  
　　人有恒言秀水明山粤産尤物天地靈氣有所獨鍾顧吾得綠雪於窮鄉僻壤之間則是其創例與綠雪年十六七面目姣好稱之性度率眞衣服樸潔亦稱之其所居村只八九户碧溪之水流於前楊柳之條拂其岸浮萍不波積塵久息村名寂寞適副其實哉其所居屋殿其村適對一橋橋成獨木質朽不治越橋一道長一英里而達巿晨光熹微村人携筐赴市不期成羣綠雪從之行塗中鮮有言也人問之則答之不問必無問人問而時不屑置答但以微笑報之其笑奇媚足滿人意有故進瑣問以索笑者錫無吝焉近午而還與其母共治餐事旣晝持長竿驅羣鴨出任其散入於溪徜徉嬉戲自坐柳陰攤書默誦興之所至宛轉輕歌萬分寂寞之中惟斯動機微萌日莫而與鴨羣俱歸殆視爲常例已其鄰斐氏有六七口村之繁族也而綠雪之家村人稱之爲寂寞之宅者也陽光未滅户已下鍵入夜不鐙但聞鼻息有宵行經其宅者祝其臨溪玻窗之内幢幢若有鬼物毛骨俱戴輒疾趨而過焉其母白德夫人尤蟄居不常出而鄰孀斐夫人獨與之善得出入其門然對其蒼蒼之髮而未知其年詢及其夫婿恒顧左右而言他不自知其蕉萃之見於色則亦不能無疑焉其家匪豐人測其何以爲活昔者有一壯夫月必一至去不越宿斐夫人語人曰是殆母女之所歡蓋一矢而雙鵰焉村人皆曰斐夫人之言可信也茲則壯夫之跡已绝益滋惑矣雖然綠雪固亦不自知其有父詢諸母氏黯然無辭耳 
劇談 
[歌場雜綴] [  優優]  
　　白牡丹苟姓慧聲其字詞兒其小名也當白社盛時余與佩絃日夕往民樂慶樂二園觀牡丹劇是時譽牡丹最興高采烈者爲吟籟弢伯夢詞三君迨余辦戲劇新聞佩絃始爲文張之夢詞尤熱心白社稱極盛焉嗣後佩絃延陳桐雲（現亦在亦舞台）爲詞兒說二簧花衫戲詞兒之有今日者實佩絃有以奬掖成之也當時與白社相抗者有翠花黨與詞兒同班而相頡颃者爲捧芙蓉草一派今牡丹翠花桐秋同時在滬演劇均爲滬人士所歡迎可見名與實眞不可以假借也（小馬五亦曾盛極一時顧在後起中聲譽遠不及牡丹三人果然一到滬上即狼狽以去） 
回京車中喜遇王又宸琴師徐蘭元徐向爲余吊嗓後隨小培老譚以爲可造（當時適與孫老元有芥蒂）遂命其上場視如鴻毛易銓 
抵孫老之缺老譚死始隨又宸蘭元胡琴以清練勝後起中一人而巳爲余述諸葛亮招親一劇係亦舞台打鼓某某所編王又宸受人捱罵耳繼論上海角色惟三麻子可與昔年京中名伶相抗此外劉永春李春來沈韻秋數人均係個中耆舊確有本領若某某等眞不値一顧也其言頗平允 
銷夏雜載 
[西湖新誌（續）]  
　　八宿 
　　遠客游湖旅館之選亦屬急務臨湖一帶如湖濱旅館全面映湖便於憑眺清泰第二旅館西角臨湖屋宇軒敞湖山新旅社空氣流通清華旅館中有園亭聚英旅館結構獨精局面亦廣皆堪一宿湖上方面惟西湖旅館湖光入室瑩潔異常若杏花村則兼宿旅客無可取處然遊人往往喜宿旗營因有夜巿可遊覽也余以爲西湖以幽靜勝宜借宿諸寺梵門鐘鼓别有清聲或者壓堤橋下夜泊西冷橋畔聽蘆亦未嘗非高人韵事也 
瑣錄 
[小談話] [  曹文海]  
　　爲人至得意之時不忘失意之時（方謂君子） 
不視回首女不貪意外財不食過量酒（方謂正人） 
見事不畏難（方能進步） 
少年好冶游必貽害於自身（是自作孽） 
爲國民能忠於職務者是眞愛國 
娶妻不在於色美（仁實爲妥） 
婦女家居不出而好裝飾（必謾藏誨盜） 
妒忌之心人間之大敵 
小說 
[社會小說衆醉獨醒（四○五）] [  瞻廬]  
　　第六十回舞木棒吕詩婆發顚擁繡衾劉貞婦裝病子細聽時郤是園小小臘梨擔糞澆園在那邊唱歌作樂猛想到自己擁財鉅萬一生的福分還不如這個小臘梨他雖挑著糞擔子郤是無憂無慮無罣無累一曲俚歌百般快樂我枉做了財主財我愁也多枉挣着許多苦痛郤爲誰來又想到膝下的金兒變做了痴呆人物萬貫家私託誰管從前玉兒勸我的話我聽了很著惱現在細細辨别這孩子的話倒有些橄欖滋味（可以醒矣）話分兩處書郤平行邦平困坐愁城的當兒他娘子亦遽淪於苦海娘子從開元寺燒香回來一病淹纏直到那時才能夠勉强起牀只是四肢無力心境又異常昏悶瞧見了金兒痴呆模樣當然不快活又因翠娥久返母家益加冷清清没人向他說笑丈夫又因財産上受了損失同自己一般懊惱家庭裏面塞滿了愁雲慘霧從朝至晚這個眉心兒簡直不曾開鎖一天早起春桃丫頭正替娘子挽髻青絲裏面忽發見了幾莖白髮春桃道太太這場病委實不輕好好的青絲郤白了數莖娘子聽了悶悶不答春桃又道太太貴人病中調養得好除郤幾莖白髮其餘丰采精神都和没病人一般我春桃也害着一塲病幾個月不得起牀現在病雖好了郤瘦得不成模樣只落得三分像人七分像鬼娘子歎道我們家裏不知交了甚麽惡運幾個人只是輪流害病我能勉强起床了少奶奶又不知病得如何模樣春桃格勒一笑道少奶奶麽端怕不是害着病便算害着病端怕不滿十個月不得病退身安娘子聽得言中有因便向春桃盤問底細春桃暗暗歡喜道我的報復時機到了正是 
胸有芥　禍有胚胎怨毒於人亦甚矣哉 
餘瀋[  靜淵]  
　　連朝狂　塵霧障空思欲外行恒用却步於是坐困蕭齋披閱日報讀湘鄂戰訊恍聞砲響因思湘鄂之民亦猶吾民也日來奔避於烟雲彈雨中暑氛滿野得幸免生命之危者幾希以較茲土飛塵爲患其痛楚又何如乎 
是以吾人偶遇不如意時而能聯想及於更苦之境其困乃蘇 
 
 
 

Page 19

 
 
   
 
 

Page 20

 
 
常識 
常評 
[日中爲巿說] [  老圃]  
　　日中爲巿交易而退各得其所大易之義也式號式呼俾盡作夜詩人譏之亡國之風也故光明正大之營業當於光天化日下行之無取乎昏夜 
乃若有之則妓院也主人留髠而送客必在堂上燭滅之後若白畫行之鮮不駭且怪矣此業不能營於白畫廣衆之前猶他業不能營於夜深人靜之後 
乃若有之則戲館也營業非遊戲之事不宜視同兒戲亦非變戲法在炫人耳目以售其欺何必遮遮掩掩於昏暮時爲之 
乃若有之則賭塲也賭場爲犯法之營業當然於暗中行之顧客希徼幸何至自儕於博徒店主圖穩利何至自儕於頭家藉曰犯法之營業也以星出不妨以星入藉曰適法之營業也卜其晝不必卜其夜 
乃若有之則北京之黑巿也黑巿爲贓品薈萃之所賣買者利亽黑闇不利於光明譬之於鼠宵行而晝伏習爲固然曾無足怪若旣非鼠何不日出而作日入而息 
道德 
[看日出做好人] [  厚生]  
　　我的學校有一位敎習常常勸人早晨看日出他常說『人能每天看日出就可以做成一個好人别的道德都不必講了』我初聽見這些話不肯相信誰知細講起來眞不錯呢每天看日出就是每天早起於德智體三育總有益處 
（一）德育一輪紅日東方上升看那無限的美景足以怡情適性而且早起的人一團朝氣志氣清明多善念而少惡念試看浪蕩之子烟賭之夫以及腐敗官僚盜賊娼妓一般的作惡壞人那一個不是昏睡沉沉日高方起麽他們怎知日出的光景呢 
（二）智育清晨萬象寂靜腦筋清爽看書則容易領會讀文則容易記憶此時用功眞是一時抵三時比那晏起之人多看許多書多做許多事多得了許多進步别人用功十年他只要用功三年學問還要勝些他的智識怎得不多 
（三）體育從前道家有言朝日有精氣東向迎受可以長生此言雖不可靠但是人能早起於日初出時吸新鮮之空氣使身内一種濁氣忽然換去必覺精神一爽或更運動身體行深呼吸要知道這種衞生良藥是拿錢買不到的 
欲做好人須看日出這件事是不難的是很要緊的呀（乙種酬） 
[西方格言（一七六）] [  分子]  
婦人愈注意於容色者恒愈不注意其庭舍（瓊生）（BenJonson） 
自由有法律治人無壓迫（英吉利諺） 
人自由斯貿易自由（德意諺志） 
同飢同食（英吉利諺） 
一時復一時光陰逝矣（意大利諺） 
患難中得友最佳（英吉利諺） 
不幸與不愼二兩一也（法蘭西諺） 
災禍生於惡德（英吉利諺） 
欲女佳當擇婦（意大利諺） 
證據如時計之行或太速或太緩咸視人初開放之標準）布投婁）（Butler） 
衞生 
[美國芝加哥城之衞生規則] [  曹樂澄]  
　　美國芝加哥城（Chicago）之衞生管理局近頒佈一種衞生規則名曰衞生十助（TenAidstoHealtb）茲亟譯之如下 
（一）每飯之前必先洗汝之手 
（二）早晨與夜間必清潔汝之齒牙 
（三）飯前與夜睡之前飮清水一杯 
（四）每日在清潔之空氣中至少須作十二次之深呼吸（五）坐宜正直立宜垂直 
（六）每日須有適當之運動 
（七）食物貴質素食時勿求過多 
（八）保持汝之身體清潔 
（九）外貌宜整潔衷心常娱快且樂於輔助他人 
（十）對於每日細微之任事亦必以忠誠出之輔助汝保持汝之康健快樂誠實（乙種酬） 
經濟 
[打醮不如打掃虞西] [  朱思忠]  
　　光陰荏苒又將中元而打醮聲浪復將風起雲湧矣乃吾國人民素乏敎育之常識不知風俗之改良墨守陋習相沿成風以爲際此令節陰間必將疫鬼寃魂盡行放出任其蹂躪陽間宜乎此時疾病死亡爲夥故設壇打醮以求平安此實愚婦之見也夫瘟疫之來大半皆由道路之不潔人民缺乏公衆衞生之知識遂使蚊蠅叢生輾轉媒介而有以致之若不將根本解救徒耗有用之金錢以興無益之舉而欲求平安其可得乎且一遇打醮則觀者蟻集汗臭熏蒸餚饌雜陳蛟蠅徵逐雖不病亦病矣其危險爲何如耶鄙意不若將此耗費雇工打掃通衢以及陰溝穢濁等處使有害之微生物等不致發生則傳染病自絶並派人四出演講使人人皆知打醮之宜除衞生之必要無論居室街道必使打掃凈潔則蛟蠅自絶百病自免較勝打醮多多矣（乙種酬） 
法制 
[法律法制政治之區别] [  竹賢]  
　　法律者何法之條文也論法律者祇須了解條文之是否現行或經修改惟不可誤認外國律文指謂本國律文以故講法律者於叙律文時尤須分明不可混合此爲講法律之不二秘訣（此法律二字專指法之律文而言乃就法律之字義爲狹義之解釋不可誤認爲法律學之法律） 
法制者何法之學也法之理也法之意義也法之本源也論法制者難於法律須稽古通今非深知各法之精神不能道其隻字否則即失法制本意至若現行法令業經修改倘講法制者計前法不述後法則其所論必須通理論明主義不出法制之要素範圍而於修改之法令應含有準確適當與否之見解始合法制之義否則亦失法制本意 
海上之惡風俗打醮春年乙 
政治者何執一國之政行一國之法也論政治者與論法律不同與論法制亦不同蓋政治中之精神總括法律法制經濟之要素以故言政治之難難於法律法制且論法律明條文可矣論法制明意義間之精神可矣而論政治則非以眞正精神上之理論進而備閱歷經驗與夫通達事理而後能闡明政治學識否則亦不過守成之說當無特異之識見以謀政治上之改良此政治學所以另列一科輿法學似同而異也（乙種酬） 
科學常識 
[無線電報與有線電報之區别] [  北京天壇無線電局黄步高]  
　　晚近文化日進交通漸便有線無線電報實爲交通上軍事上之最重要最靈敏之神物電局多若　布線路密如珠網天涯海角無阻不通飛機軍艦無往不達然二者通信原理大有區别茲將管見所及歷舉於左以備留心斯學者得窺大概焉 
（一）無綫電報收發兩局問無導綫連接以傳　電氣惟各局高架天綫藉以收發電浪而通消息有綫電報局與局之間恒曁木桿以架導綫非此不可通報 
（二）無綫電報利用電浪以通消息故電力由發報局八方射出在此電浪所及之地任何電局上至天霄下達海底皆可收信而無阻碍有綫電報利用導體以傳電流故電氣沿一定之方向流通不可稍變 
（三）無綫電報因無導綫連接兩局故能裝設於飛機軍艦潛艇上隨時移動位置於收發電信毫無阻碍有綫電局設定以後不能任意移動位置 
（四）有綫電報時因導綫損斷及兵戈戰爭爲敵人斷毁以致阻止通報無綫電信全無此弊 
（五）無綫電報機器繁複管理甚難且因電力過大偶一不愼即有生命之虞有綫電報管理較易且無生命危險 
（六）無綫電報綫路限於局内故修理檢查無須外出有綫電報綫路往往達數百里千里萬里之遙修理不限局内沿綫調查若屬海底電綫及架空電纜修理甚難 
（七）無線通信利用電浪傳射極速每秒約十八萬六千英里有線通信速度較緩蓋無線電報猶利用水浪以通信有線電報猶利用水流以傳信遲速顯然有别 
（八）無線電報收發時往往受旁局擾亂猶如數石投水波浪四射互相混雜此時投石人難辯水浪發自何石有線通信因有導絲以通電流故無旁局擾亂之虞 
（九）無線電報因冬夏寒熱改變晝夜光線作用傳電距離發生變更冬季及夜間距離較長夏日及白天路程較短有繳通信無論何時毫不改變距離 
（十）無線通信普通用聽音器司機生頭帶聽筒刻不離耳以防他局呼喚有線電報無信往來司機生可離座位蓋來報時機器作聲可以探聽（乙種酬） 
問答 
[沈世仇問]  
　　喪道德墮人格勞神傷財莫甚於賭現在社會幾至無處無賭無人不賭而以上海爲尤甚用何法可使沉酬此中之賭徒戒賭祈熱心改造社會諸君有以敎之 
染黑色棉織品用何種染料及染法可久經大雨無些微黑色水滴落望海内化學大家賜敎 
[答放足法] [  錢一勤]  
　　用温水十分之八黄醋十分之二每次浸一小時之久洗後用新棉花塞滿空處 
夜眠將足置於高處較身與頭約高一尺許 
日中不可將足下墜盤坐爲宜初放時遍足紅腫急宜用薄荷水洗濯之然後抹清油少許 
初放二三日不可多行路多勞力如能不下床更善 
從改放之日起除去裹布 
放後鞋襪須與男子同式惟合足之大小 
[解熱之方法]  
　　君如怕熱莫如讀上海棋盤街文明書局各種小說 
因爲文明書局的小說趣味最濃一經上手閱看便不肯放下喫飯也忘記了睡覺也忘記了所以暑熱也忘記了文明書局的新舊小說約有幾千種君喜閱何種小說可去隨意選擇必能投君之所好 
 
 
