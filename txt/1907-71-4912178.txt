# 1907 - 71 - 4912178

 

Page 1

 
 
　　大清光緒三十三年 
　　二月初六日共三張 
 
 
 

Page 2

 
 
[電傳宮門抄]  
　　二月初五日召見軍機行聖公 
[論中國商業之前途（季）]  
近十年來。有所謂新名詞商界云云者。百駕於農。十駕於工。五駕於士。且一駕官而上之矣上而立商部。下而設商會。有能爲商人盡力者。其在政府。常欿然以爲不足。商人亦軒軒然以商界自雄也。誰不曰中國商業。庶幾有望乎其有望也。吾樂。之其有望而猶有可慮也。吾懼焉。目光一寸。所見一寸。目光一尺。所見一尺以尺較寸。勝矣。請以吾尺光言之。 
銀根緊此人人所知者。又人人身受之而故掩之雖然其橫决也。亦愈甚。上海商市情形。商人寗不身知之。顧以爲吾及今豈能收塲。移甲之帽而置乙之頂八人而七帽。苟不露頂移帽何礙焉顧此非。久持之策也。上海商市。其號爲大資本家者。或不敵鄉間一王富。錢市束西騰挪去冬已有恐慌之象。夫錢市。商界之轉捩機也。此而曰。滯。其誰不滯。且時時騰空架虚。而好爲故意之移動。錢市未必百利。各業受牽連而被移動者。害百而利未必能一也。然則救之當何如。曰莫如開銀行。 
同業競爭中國商業之大者。唯絲與茶。總之銷洋莊者皆是也。人人以爲洋莊必發財。甲得其十。乙讓其一。丙又讓其一。其終也。甲乙。丙三者併六而不可得洋商覬我貨之待售也。而故抑之。而隱操縱。之。甲乙丙大敗而返。人人畏洋莊矣。而爲洋商者。則餂甲而挑撥之。甲動而乙丙又隨而動。洋商乂用其故技。如曩日所爲。貨入人手。收之不如予之。終又必大敗而返近。來所稱洋莊百有十一焉。未有不。如是也。然則救之當何如。曰莫如責成商會。 
爲大資本所壓商界所稱脫辣斯者。一人笑。而百人哭。外人投資本於吾國也。非有絶大資本者。莫能爲敵。則大勢且直趨於洋商。而商業且益敗。顧吾國商人。其未有脫辣斯之資格之識　　學爲之。其終也。大者大敗小者小敗。而從中得利者轉在大小兩等人以外。嗚呼。此其誰歟故吾謂有大資本家者出而囊括一切焉。卽其所謂。利。亦多出於同業之中。而欲求爲國外競爭也。其力必不到此。然則救之當何如。曰莫如頓整各業會館。 
多水泡公司何謂水泡公司曰水泡公司。假裝之公司餂餌之公。司也。今而曰何何公司。某某公司。人以爲大利在是矣。抑知其中未。嘗無黠者焉。否則利用此好名詞。以求所謂私利者。夫公司美名也。但吾國人之性質。則有如今日出一錢。明日而不問之矣方錢之囊。於身也。視如命也。及錢之囊於人也。捨如土焉。但憑公司每年一登報。　贏也虧也。或曰添股也。附股人未有不信者今日同歆羨之。將來或有受人欺騙者。必昌言人人愼無一投資公司轉使提倡商業。者。受無窮之障礙。此商界所最不幸者也。然則救之當何如。曰莫如。注重股東會。 
此數者百中之一二耳。然卽此以言。舍銀行商會會館股東會。無有。能握其機者。總之利害相因而至。明明以爲利焉。不善者用之。無利。非害。明明爲害焉。能善用之無害非利。上海非商界社會之中心乎。抑又如天津漢口各大市塲。其情形亦視此焉耳。夫商界無自生力。也。移人之有。供人之無。其小利計錙銖其大利計盈虚。其近利計寸。其遠利計尺。其私利奪同業。其公司競外商。 
[專北京（二月初五日戌刻）]  
　　　　　　　　　　　　　　　　　　　　　　　　　　　　　　　　　39戊 
 
 

Page 3

 
 
慶邸銷假之消息○慶邸銷假東三省事可發表（天） 
[趙御史奏請變通都察院官制之原片]  
初二日軍機處政務處都察院王大臣會議更改都察院官制已見昨報專電茲覓得趙御史炳麟奏請變通都察院官制片照錄如下再據給事中茹泰等呈稱都察院新定章程以河南道爲給事中公署劄行限日遷移應即遵照辦理惟是聖祖仁皇帝御製碑亭奉有世祖憲皇帝上諭飭令給事中等輪流守護載在臺規相承已久現旣奉劄遷移此項御製碑亭是否另行派員守護抑或仍令給事中守護之處自宜奏明請旨遵行又吏兵二科畫憑旣由給事中公同辦理惟臺規督撫提鎭將軍都統等領勅書文武官畫憑皆有禮節實因地在午門是以特崇體制現旣遷移河南道署此項禮節應否酌行抑或毋庸行禮亦應奏明辦理等因前來臣等查此項御製碑亭關繫祖訓自宜敬謹守護擬請仍令該給事中等按日分班輪流守護以昭謹愼至督撫提鎭將軍都統應領勅書向由内閣繕辦應請嗣後逕向内閣具領一應禮節卽在内閣恭行以歸簡易其文武官畫憑自應按照新章歸該給事中等公同辦理是否有當理合附片具陳伏乞聖鑒謹奏奉旨著考察政治館一併議奏欽此（天） 
[西北京訪函彙譯]  
　　天津警察拘獲携帶炸彈英人之餘聞○天津警察拘獲之英人高林司來津時隨帶一日本婦人由日本同來該婦本係一西人之妻後因拐案天津離異遂與高林司認識前月廿七號高林司因何被捕之實情不得而知惟警察在其行李箱内搜獲炸彈三枚則係確事高林司之妻已由駐津日本領事提審惟日本領事以該婦患病甚劇未嚴行審問故未取有與此案關涉之供詞日本領事准天津警察搜檢該婦住處但聞查有違法文件數紙耳高林司操中英日三國語言頗爲純熟故能與三國之人往來交際此案何日審判尙無所聞大約必俟接得英公使朱邇典訓條始得提問高林司現仍拘禁於天津英領事署内關董二人由華官管押傳聞英領事提審高林司時高林司自供受中國礦主雇用所有炸彈將以之爲開礦之用自高林司及其同黨被捕後衆皆驚恐而滿人尤甚直隷全省州縣已奉諭預防革命黨起事矣 
　　兩宮倚重慶邸○慶親王病已多時兩宮特於西三月三號遣大學士及内侍前往問疾慶邸以年老多病如病或不起或兩宮准其乞休故已保薦肅親王自代惟聞兩宮倚畀甚隆不允其乞退遇有大事飭令軍禨大臣赴邸就商 
　　肅邸將繼慶邸而起之懸揣○肅親王於拳亂後曾充步軍統領改步軍爲巡警軍後充崇文門監督復創徵　進内外城之洋貨稅五釐每年多收銀八十萬兩此雖其在任應辦之事然卽此可見其人之才力因知他日繼慶邸而起者必爲肅親王若慶親王則初未嘗爲其國家百姓辦一有用之事矣 
　　唐侍郎將重與俄使議約○慶親王現雖抱病然外交要政仍出親裁傳聞侍郎唐紹儀已奉諭以吉林舉行新政一節與俄公使濮科第重行開議矣 
　　赫德　國謠傳之不足信○中國海關稅務司赫德告假兩年回國一節並無確切信息近來外問傳稱赫德曾陛辭入覲兩宮以及各種謠傳皆係子虚烏有之談以上譯字林報載西三月七號北京訪函 
[籌辦京三省事務之方針北京]  
　　前月二十四日徐振兩大臣會同政務務處復議籌辦東三省事宜當時議定數事（一）速行省（二）設督撫提鎭（三）奉吉黑添練三鎭新軍（四）招收馬賊獵户另編一軍（五）興辦森林事業（六）推廣小輪（七）整頓警務（八）减稅抽捐惟世相國之意須詳愼核議再行奏請實行以免疎漏（與） 
[派員出洋參觀審判北京]  
　　大理院卿沈家本因本院改辦伊始所有裁判各事非切實考查未能盡善擬卽揀派本院司官數員分赴東西洋叅觀審判以資練習俟將經費籌妥卽行派令首途（與） 
[咨催外交人員名册北京]  
　　外務部前咨各督撫飭造熟悉外交人員履歷名册至今多有未經造報者現儲材館將次開辦需才甚亟故已備辦咨文嚴催速報（與） 
[嚴定地方官釀成敎案之處分北京]  
　　近年各省敎案層見疊出動輒賠償鉅欵查其原因半由地方官釀成大禍故前日政務處特飭吏部嚴定滋生敎案之地方官處分卽督撫亦不能置之事外惟以案内有無人命酌擬重輕以期公平（仁） 
[江督購運農事試騐塲陳列品南京]  
　　江督端午帥前接農工商部咨稱現在籌設農事試驗塲請將轄境内所有珍禽異獸新奇花木廣爲搜羅刻日運京以便開辦等語現午帥已購置多品特先電商農商部請將運費水脚由部給發業已奉到復允爲照辦（不） 
[咨查川省銅鑛北京]  
　　日前農工商部行文四川總督略謂四川蒲江卬州交界琉璃山向有銅礦苗質甚佳前經商人開採因欵絀中止務請迅即查明該礦銅質設法開採以免外人窺伺而保利權（與） 
[蘇路公司咨郵傳部文（爲儀泰鐵路事）]  
　　爲咨呈事光緖三十三年正月初六日接兩江督部堂端照會内開准大部咨光緖三十二年十二月初八日候選道史濟禮等以招股認辦儀泰鐵路公司等情禀請（中略）到本公司准此查蘇省鐵路呈部核定章程第一章第三節未經規定各線凡在江蘇境内者槪由本公司籌築如有自集華股按照本公司章程聲請勘辦者須經本公司認可呈部核准存案等語泰儀爲江蘇轄境誠如兩江督部 
 
 

Page 4

 
 
堂批示應由該職等自向公司商定正在議復間又接原籍江蘇顧紳瑗來函稱淮南塲商因屯船價長往往不敷配運每交冬令水涸轉江起駁逐節阻滯幾有脫檔之虞萬不得已設法改良仿照河南安陽六河溝煤礦公司運煤小鐵路章程建築儀泰小路一道轉運塲鹽此路進項僅恃運鹽水脚爲大宗内河孔道客貨無幾以鹽數暢銷而論每年極盛祇五十萬引核算進欵約二十餘萬以入抵出當有贏餘承示定章中有軌道尺寸未便違異一條如開大路自當遵守規則歸公司主政此次建築小路係援照運煤小路章程歸商合股自辦安陽運煤小路與京漢幹路銜接已承公司認可請爲維持等語查安陽運煤路是否與幹路銜接及承京漢公司認可大部必有案可稽如果情形相仿而又有的實股欵自當參酌本公司章程代爲呈請核准立案除咨復兩江督部堂飭令該紳等向公司直接商辦外所有該紳等援照安陽運煤小路自築儀泰鐵路緣由相應咨呈大部煩爲查照施行（川） 
[贛撫電飭准予祁商赴饒運米江西]  
　　江督端午帥電咨贛撫請准安徽祁門商人赴饒運米等情已誌昨報茲悉贛撫接電後卽電飭饒州府張太守酌量照辦略謂查粮食本貴流通前因本省米貴不得已暫禁出口祁門與饒州唇齒相依向來食仰給於贛况米茶市人多無米爲炊必滋事端饒亦恐爲波及卽有米豈能獨安去年義寗新昌之事可爲殷鑒請卽分飭各屬剴切曉諭紳民力顧大局准由祁民來饒屬購米以恤鄰難而靖地方並飭隨時妥爲彈壓惟應否酌限運數及辦理情形先行電覆（名） 
[詳紀莞民因米貴滋閙事廣州]  
　　前月東莞縣鄉民千餘人因米價昻貴蠭集縣城左近意圖往拆米行會館等情已誌前報現悉該處警兵不善彈壓卽行拿解數人致激衆怒齊赴巡警西局要求將人釋放詎該局縱兵向人叢中施放洋槍轟斃二命被傷者十餘人鄉民愈憤幾釀大變城廂内外紛紛閉門東莞趙令聞警卽將城門閉鎖防其竄擾一面派差勇出城彈壓仍未解散翌早鄉民愈聚愈衆至數千餘人擇生意最大之茂隆遠隆兩米店搶掠一空現趙令已電請水陸提派兵協助嗣廣協黃副將及廣州府陳太守俱赶往彈壓現已安靜如常矣（疆） 
[浙撫電商購運平糶米石杭州]  
　　浙省近來米價飛漲人心惶恐商會各董迭次會議禀請浙撫派員赴蕪湖鎭江上海錫金等處採購米石運回平糶現浙撫已電商蘇省大吏發給護照飭局驗放並請將經過各局卡應完厘金准予全免矣）明（ 
[滬道禀蘇撫電（爲浙省來滬購米事）]  
撫憲鈞鑒浙省派員赴滬購米事憲札敬悉惟滬上本不產米近日粮少價貴民食艱困正擬籌欵赴别處採買接濟乞咨浙省勿來辦運徵叩（全） 
[詳誌泗涇鎭搶米情形松江]  
　　婁縣泗涇鎭鄉民搶米已略誌昨報茲悉此事先因有富户載米他往以致民心浮遂至六圖中楊姓徐姓曁淮泗塘孟姓朱方橋潘姓等家先後搶掠並波及九里庵管姓夏姓兩家聞此次搶米者多係婦孺不下三千餘人被搶之米約二百石泗涇汎葉把總當日卽報知婁縣邀同華亭縣禀奉松江府親詣提轅謁見劉軍門請兵馳往彈壓軍門准之卽派本轅巡捕劉菊坡會同左營守府蘇樹棠督帶護軍中營兵丁兩哨於初四日馳往現在該處富户均有戒心九里庵與趙庄陳庄等處尤恐延累是以該處董事陳醉六張福山陳詩眞諸君亦均先後來松請派兵丁駐紥保護（此） 
[再志上海搶米風潮]  
　　江督電飭嚴拘搶米匪徒江督端午帥電致上海道略謂目下米價昻貴難保無匪徒藉端紏衆搶奪米糧等事如各屬有紏搶情事速卽拘拿解縣訊究俟訊明後電禀就地正法并飭各府廳州縣速卽出示嚴禁竭力會營防護彈壓免生事端等因瑞觀察接電後已轉飭上海縣王大令出示曉諭矣 
　　七寳鎭又出搶米案本埠西鄉七寳鎭相近貧民聚衆搶米一則已紀昨報茲悉初四日又有貧民數千人擁至七寳鎭西首管家宅管姓家搶米管姓先期請有防兵五十名詎各貧民不服彈壓羣將各兵號衣撕爲粉碎各兵所携之槍械藥彈盡被奪去并將防兵毆傷數名時適靑浦縣張大令到鄉踏勘得悉情形立卽帶同護勇差役前往遣散各貧民恃衆不服竟將官轎擠壞差勇亦受侮辱所有管姓囤存之米劫去無遺尙有後至之貧民數百人見倉米已空遂擁至内室搜掠衣飾等物捆載而去聞管姓主人以前數年曾遭搶失巨贓家已中落今又續遭巨劫所失不資一時悲忿交集痛不欲生遂投河自盡或又謂管某於前年被搶後曾投縣署告發多人因此衆皆挾恨此次投河實被衆人推墮云 
　　委訊私運米石出口道轉轅偵探楊荆山緝獲私運米石出口之奸商劉張二人解至道轅後滬道瑞觀察轉委發審員寶子規明府於昨午升堂提訊先據駁船户張阿弟供共裝米一百五十二石葉阿弟供裝一百六十八石徐木泉供裝一百十二石共四百三十二石每担小脚洋二三分小的等祇代爲駁運餘俱不知劉生蘭張阿才同供象山縣人現下象山缺少糧食故由親友囑帶黃沙來申銷售銷脫後改買秞米四百餘石裝　分派以資接濟實不敢販運出口求察明府駁詰再三劉張等均矢口不移判暫交差看管候次日再行覆訊核辦 
　　縣訊搶米人犯總工程局函解搶米之兪才明至上海縣函中略謂漕河涇局董禀稱有楊三益與計源和在泗涇鎭辦米八十餘石載至申銷售行至婁邑牛橋港地方被兪才明爲首糾衆男婦百餘人將米悉數搶去等情王大令提案嚴訊兪初供狡賴明府喝責二百五十板供稱係某某等爲首小的不過隨同附和明府判收押查明再究（車） 
 
 

Page 5

 
 
　　　　　　　　　　　　　　　　　　　　　　　　　　　　　　　　　　　　　　４１１乙 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[度支部查明各省民榖詳數北京]  
　　度支部近已將各省人民倉榖詳數調查淸晰其未經報明者仍令迅速報部日内卽將已經查明者具摺奏陳其餘續報者另案具奏茲將查明各省備錄於左 
奉天（民數）五百四十萬九千三百五十九名口（榖數）十一萬七千九百一十七石九斗九升八合七勺一抄三撮 
直隸熱河承德府屬（民數）六十六萬五千七百六十十八名口（榖數）八千三百八十石八斗一升八合九勺� 
吉林（民數）一百十三萬二千一百三十二名口（榖數）尙未報明 
山東（民數）三千七百九十五萬二千八百二十三名口（榖數）尙未報明 
山西（民數）一千一百三十六萬一千八百四十三名口（榖數）四十二萬六千四百四十八石八斗九升四合 
河南（民數）二千二百十三萬四千一百二十四名口（榖數）二十七萬一千一百三十五石八斗四升二合 
陜西（民數）八百七十萬二千八百二十名口（榖數）九萬五千四石九斗六三五四 
浙江（民數）一千一百九十九萬七千九百五十名口（榖數）三萬三千八百三十五石四斗五二六 
江西（民數）二千四百六十五萬一百五十七名口（榖數）十六萬八千八百二十七石四二九九 
湖北（民數）三千一百三十一萬四百三十一名口（榖數）三萬七千二百四十九石八斗八四二 
湖南（民數）三百一十二萬六千五百一十三名口（榖數）六十九萬八千五百四十三石五斗三一三 
四川（民數）八千七百四十三萬九百八十一名口（榖數）尙未報名 
廣東（民數）三十五萬九千五百零二名口 
貴州（民數）四百八十九萬九千九百八十五名口 
江西（民數）二千三百二十二萬六百八十七名口以上三省榖數均未報明（卜） 
[銅鼓營同知俞錫祉上贛撫禀江西（懲辦會匪情形）]  
（前略）據上莊同仁團防局紳謝聲振等禀稱同巡防隊左營防勇擒獲逃匪胡文焱張明才綑送請究隨卽提訊俱供在瀏陽聽從胡德全紏邀入會胡文焱供認跟隨僞陳大人卽溪巴爛充當親兵張明才挑送火藥其龔春台姜守日逆謀撲犯瀏城沿途開仗焚殺該二犯無役不從實屬甘心從逆兇惡異常比卽收押懲儆所内正擬禀請從嚴懲辦間乃訪聞該犯黨羽有來署搶犯之謠　職深以爲慮適値統領江西巡防隊左軍袁督師遊擊抵銅遂請袁統領派兵提出該二犯綁赴市曹正法以快人心而遏逆燄惟查各營獲犯槪送卑廳收審固多聽從叛逆亦有在會而搶劫傷人者懲儆所窄小異常幾有塞滿之患若必一一轉解赴州非特解費賠累爲難而銅鼓距寗一百六十里之遙卽長途疎失亦極可慮嗣後拿獲票布會匪及他處竄來逃匪應如何就地懲創或槪須轉解赴州卑廳役少而懦應由何處派人護解俾昭愼重之處統乞　示遵行是否有當除懸立重賞會營多購眼線遴撥幹役務將逆首姜守旦等按名弋獲究　並督紳淸查户口整頓團防外理合禀呈察核（氏） 
[禀准設立敎育會安慶]  
　　提學司沈曾植學使據和州廩生温玉乾禀稱擬捐資就州境設立敎育會並妥訂章程呈請立案開辦當奉批飭仍宜遵照學部定章向該地方官禀請立案卽行開辦母得徒負虚名而無實際云（美） 
[師範分期考試安慶]  
　　本月初一日爲考試師範之期因各屬保送學生正形擁擠姚監督劃分期限次第考核已定初一日考 
泗各屬卽　諭各生一體遵行（美） 
[議設權衡度量局北京]  
　　農工商部尙書振貝子現飭司員在内城採擇地基設立權衡度量局一面卽行揀派司員擬訂章程辦法並擬調查各省度量衡制以歸畫一聞振貝子意在即日開辦以符奏章（與） 
[粤路公司分電外埠開例會廣東]  
　　日前粤路公司以股東正式會旣遵諭緩開惟例會不能不設故特定期舉行分電各埠股東知照電云前電遵諭緩開止式會諒覽茲定期二月二十日實行會議請預携小股收條取人座票蒞會爲幸（答） 
[營弁因失槍砲撤差安慶]  
　　皖北卓勝營統帶戴守禮查悉本營中哨哨長王維應疎於職守遺失快槍十枝當經勒令該弁如數賠償一面申詳撫院將該弁撤差另行委員接替（非） 
[禀請監禁劣差安慶]  
　　鳳陽府梁太守鎭查得壽州著名劣差謝升每遇控案輒唆使事主牽控富户以爲擇肥而噬實屬荒　已極因特具禀皖撫擬科以監禁五年之罪限滿再行核奪（化） 
[官帋印刷局發售狀式之規畫廣州]  
　　官帋印刷局開　後所有大小衙門局所應用帋張狀式俱歸該局專利現先就狀式開辦業由該局將刋定狀式具呈督轅除省城向官帋局購買外至省外各署狀式巡道應視四司各府應視首府各廳州縣應視首縣惟各屬紳民自行赴局購買長途跋涉未免爲難現在官帋分局一時未能徧設似應暫令省外在任各員按所屬詞訟多寡先行由官墊價到局購備或一月一購或一季一購轉交所屬附城商店代發按張照價收繳歸墊不得多取絲毫如敢勒索浮收從嚴懲究該局一面赶緊籌設各屬分局一俟開設之後卽令紳民自赴分局購買以歸簡便並通飭各屬一體遵照又善後釐務農工商及巡警各局商民均多投遞禀詞亦當飭用官紙俾免參差應由局刷備移知仍候 
 
 

Page 10

 
 
一併飭遵至各項紙價盈餘旣經岑前部堂飭令撥　學費應准先行照辦俟將來盈餘較多學費稍裕再　另行提撥（多） 
[札飭籌防江隄安慶]  
　　皖中沿江之廣濟圩隄爲相懷兩邑民田之保障去歲江潮　漲岌岌可危茲皖撫以春潮將漲特飭藩司立飭懷桐兩縣籌議條守辦法預爲防備一面並派幹員前往查勘勿稍大意云（化） 
[札飭查勘墾牧公司鎭江]  
　　通海墾牧公司自開辦以來已及五年迄未報部升科現江督奉部咨行飭常鎭道轉札通州牧查明有無成效從速禀復恩直牧已遵於日昨親往履勘矣（文） 
[札委禁烟局文案蘇州]  
　　蘇省禁烟局兼稽征官膏局已於初二日開辦蘇撫陳中丞復委候補知縣許應奎爲該局文案已於初三日奉札到差（出） 
[創設戒烟會安慶]  
　　合肥縣職員劉桂森因近來實行禁烟就縣境倡立戒烟會并製丸藥出售舉定陸玉璋爲該會經理業向撫院禀請立案未識恩中丞能否批准也（非） 
[烟膏鋪改業廣東]  
　　近自廷旨頒行禁烟之例各省大吏擬將各烟館限六個月後卽行閉歇現佛山地面各熟膏店因此歇業者約有二十餘家省城各烟店聞亦多有欲行改業者（文） 
[批奬布廠呈樣立案處州]  
　　處州自叔衡衡太守接署府篆後因地瘠民貧勸諭紳商籌興實業茲有鄭紳等創設利用公司織布廠業已成立呈送布樣求請轉詳給予商標太守閱禀奬勵有加刻已據情轉詳省憲立案矣（凡） 
[調查錢業盈虧計數揚州]  
　　去歲揚郡錢莊盈虧情形近由該業中人詳細調查計盈餘者大生壹萬福和詳捌千宏德壹萬裕豐隆壹萬聚盛玖千復茂五千乾鼎豐五千復興永三千虧本者乾順裕四千益和壹千益大三千豫興盛貳千（可） 
[營官畏罪逃匿江陰]  
　　前報紀已撤江陰江巡緝私營管帶周遠明庇縱哨弁李鎭相越界緝私鎗斃人命一案奉江督密派許金勝游戎赴澄查辦並勒令新舊管帶將該弁交出發縣懲辦等情茲悉許游戎到澄密查時周李二人早已聞風避匿蹤迹查然不得已當卽據情禀請督撫札飭各屬一體查緝（一） 
[澡身猝斃]  
　　前日有某甲至胥門内昇園浴堂洗澡乃 
爲時過久氣不能伸悶倒池中夥友見之竭力拖至礱糠間内用冷水灌上許久不醒未幾卽行氣絶店主遂請地保報堂棺殮（物） 
[禀覆稽查拐賣猪仔辦法廣東]  
　　温觀察灝日前因拐賣猪仔事禀覆粤督請飭屬分别嚴查究辦原禀略謂竊職道於去臘二十九日奉到鈞札飭查香港拐賣猪仔情形妥議辦法具覆等因仰見憲台一視同仁無分畛域下懷欽佩莫可名言查英國於贖賣人口一事例禁最爲森嚴凡華人由香港出洋者客棧則須領牌担保客人必須點名問話如係妻女小孩又復傳至華民政務司署携帶相片詳細訊問口供稍有不符者即發交保良局安插拐匪卽交巡理府懲辦立法至周且密本屬無可置議以故近年由香港出洋之華人大都出於自愿者居多其被拐賣者絶少惟海口北海汕頭等處有輪船直達外洋凡内地猪仔均由此三口販往各處歷來洋務委員均皆視爲利藪從無實心稽查相傳汕頭洋務委員每年有二三萬元進項爲通省優差之冠歷來充是差者皆督署之私人地方官亦不敢過問今欲禁絶拐賣必先從内地淸厘遴派幹員分赴汕頭海口北海等處嚴密訪查如仍有拐賣猪仔情弊卽將該洋務委員嚴行參處并札飭省城巡警局將城内外一帶客棧認眞查察并重懸賞格多派偵探遇有形迹可疑之人卽行拘究審實拐匪就地正法似此雷厲風行或可稍爲歛迹内地已無拐賣香港安用稽查否則舍近圖遠徒貽外人之口實啟交涉之爭端所謂非徒無益而又害之也是否有當伏候鈞裁（答） 
[港報禀請弛禁廣東]  
　　香港公益少年等報曾由岑前督申禁不准在省垣銷售現各該報以前途大有阻碍聯名具禀周督願遵去臘所發報律第三條請准弛禁聞周督以近來民智日開端藉報紙之力已准如所請矣（答） 
[正月分選單]  
　　直隸州知州安徽廣德于崇慶江蘇拔知州山東平度恩溥鑲白河南禹州江鍾衡鑲黃俱監知縣山東朝城李煜江蘇監山西懷仁王五雲直隷監河南修武張序江蘇直隷欒城葉士模江西江蘇嘉定高蒸福建俱舉安徽當塗錢人龍江蘇拔江西上高姜迺恆直隷舉陜西藍　恆良正白人直隷曲周裕昌正紅監樂亭蔡思幹福建舉四川蟄江張六翮湖北甲山西五台王元之山東舉布理問湖南朱載賡安徽監吏目雲南鎭南吳履豐直隸監 
[正月分敎職選單]  
　　敎　山西澤州劉丙杰忻州舉敎諭江蘇常熟奚文彬松江河南伊陽袁秀蕙河南山西榆社王恩　潞安山東東平郭印川濟南俱舉雲南路南楊瑞卿臨安廩廣西左州周樹勳南寗人横州蔣勳周平樂舉江蘇邳州朱荃生揚州廩安徽懷寗劉慶濤池州廩廣東湖陽潘昭翰廣州附化州羅鼎雷州舉訓導直隷衡水王蒙泉河間廩安徽潛山宋德大鳳陽拔山西屯留田應璜大同舉山東嘉祥官擢午萊州直隸廣平董祥雲順天靑縣魏士儒順天俱廩安徽盱貽黃起鳳和州歲山西嵐縣韓坰平陽舉平陽府許佩文太原舉山東肥城陳錫瀛萊州附萊州府鞠華堃靑州附湖南永興劉聞韶永州廩陜西延長馬述融西安恩定邊曹起秀西安附浙江仙居丁乃昌湖州廩四川羅江胡培森重慶人 
[謝贈]  
　　承靑浦徐君養田惠贈自著憲政淺解一册以淺顯通達之詞句爲預備立憲之補助不惟有益讀者抑且有益社會謹書誌謝（畸） 
[今日尙有繙譯本埠新聞及小說來函均列入第三張]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[靑島石腦油棧房失愼]  
　　德文報載初四日靑島電云亞洲石腦油公司之棧房及西人麥克培之石腦油棧房皆不戒於火兩棧所存之貨約共有四萬桶靑島全城尙不波及又電云西人麥克培之石腦油棧房經救火會團練及戍兵大隊幫同施救現已消滅惟亞洲石腦油公司之棧房尙在焚燒據經理人云棧房内存有煤油二十五桶均在倫敦公司保火險洋五萬元至起火原因聞係裝箱華工做事不愼所致云譯字林報 
[倫敦股票虧拆]  
　　初三日倫敦電云倫敦貿易股票之虧倒者昨日又三起 
[紐約銀市震動三志]  
　　初三日倫敦電云紐約市面大致已復元甚爲活動美國財政大臣高德爾裕君當此情形緊急之時從容布置人皆稱之盖紐約市面之緊廹猶之富翁之周轉不靈也此次雖未有極大之虧折地方之繁富雖亦未遭損壞然數百萬元已化爲烏有矣 
[南斐洲不允印度工人他往]  
　　初三日倫敦電云南斐　洲那特國政府不允印度人一千名往匍萄牙屬西斐洲充當建造朋求拉鐵路之工人謂須待英政府允許云 
[法國戰艦炸裂失事餘聞]  
　　初三日倫敦電云法國基那號炸沈後法特爲之籌募救濟欵業已開捐計法總統法理亞捐佛郎二萬元各部院大臣每人各捐佛郎一千元 
[美國水災]  
　　初三日倫敦電云美國西斐眞尼亞省及偏斯偉尼亞省皆大水爲災畢斯堡革及愛立千内两城皆陷於水工廠皆已停曰聞居無事者十萬人無家可歸者有三萬人死亡甚多財物之遭損失者計値英金二兆磅 
[德國首相演說之詞]  
　　初二日柏林電云德國首相蒲盧親王赴農務會宴飲席問警誡主張均田主義之人不可因執偏見妨礙他項實業又謂英國得至今日地位由於貴族能因時制宜德相復宣言尙須整頓貨幣兌換之法制云 
[德國簡派海牙和平會隨員]  
　　初二日柏林電云德國簡派陸軍大員望耿德爾海軍少將薛格爾充海牙和平會德國專使之隨員 
[荷蘭組織新内閣]  
　　初二日柏林電云荷蘭國内閣衝突現已無事改進黨德米斯探於一千九百零五年組織之内閣行將解任望倫丹男爵於前守舊黨内閣充外部大臣已允重立新内閣矣譯字林報 
[上海官事]  
　　淮揚道楊文鼎湖北候補道魏允恭農工商務局總辦雲南候補道方宏綸署江西贛州府許佑生商會總董朱錕曾鑄昨均至道轅拜會○府經歷孫调淸請病假五天巡警東局長呂輝嶽請病假總工程局正裁判官孫調鼎由蘇回禀請銷假新委代理南匯縣知縣方時褧禀呈履歷卽辭赴松（車） 
[示諭加繳牙稅]  
　　昨日上海縣王大令接奉江蘇籌欵所示諭照錄如左（前略）查蘇省各行户請領部帖向歸蘇滬牙厘局分等核辦常年額征稅銀上等每年應完稅銀二兩二等每年應完稅銀一兩五錢三等每年應完稅銀一兩四等每年應完稅銀五錢此次奏准按照原數十倍征收應卽自光緖三十二年奏准加稅起上等牙户每年完稅銀二十兩二等牙户每年完稅銀十五兩三等牙户每年完稅銀十兩四等牙户每年完稅銀五兩有帖之户一律照章加稅無帖之户限三個月内請帖開張原有一成稅項向例由屬解司列收奏銷仍應遵照藩司衙門頒定銀價完納由屬隨征耗羨傾鎔兌解藩庫以重正課新增九成銀兩祇須按照司庫平色經繳現銀不得折收錢洋亦無耗羨傾鎔名目以免抑勒所有各項規費槪予革除每年府縣委查牙帖例差一律裁撤庶於籌欵之中仍寓恤商之意除詳報並分别移行外合亟出示曉諭爲此示仰各牙户一體知悉須知奏准十倍加稅係籌備新政要需所有裁革規費例差亦無非杜絶弊端維持市面務各踴躍輸將自安生業如有吏役人等巧立各目藉端需索准其指名控究倘敢抗欠不繳或無帖私充以及扶同隱庇者一經覺察亦卽按律嚴不貸（車） 
[巡士强攫少婦飾物]  
　　少婦阿文在城内魚行橋南首啼哭被警察巡士曳至火腿弄掌頰二下旋將婦之金線圈梅花圈各一付金押髮一支以及金戒等物共金一兩二錢半又珠帽一只約値洋二百餘元一并攫去正欲圖逃被阿文之母追來將巡士與其同黨某乙一并扭至上海縣請辦該巡士自知不合央人出爲調處向其夫交還原贓求免深究未知能應允否（尾） 
[匪徒强劫小孩衣服]  
　　城内叅府署東首某姓家小孩前日由女傭領往街上購物行至楊家橋被匪徒攔住將孩所穿皮馬褂强行褫去并將手腕戳傷誠可謂目無法紀矣（尾） 
[匪徒行刦]  
　　製造局某司事前夜十一句鐘時行經高昌廟後桂墅里被匪徒剝去皮袍褂並洋銀五元現已呈報高昌廟巡防局請緝矣 
[姦拐閨女人犯僅押捕房半年]  
　　過犯朱金相計騙卲仁福之胞妹卲寳珍唆令同逃並捲去衣飾約値洋銀二千元由朱之母舅姚金生傭婦李包氏等在新閘平橋路代爲租房居住邵報由包探李星福將朱金相姚金生李包氏等拘獲並吊到原贜衣箱等物於昨日解至公共公廨請究襄讞王肇之明府向之研訊邵仁福投訴前情並請將妹發棲流所覊禁願貼飯食邵寶珍供年二十歲小女子並未婚配此事誤於一時私情後當改過求恩明察姚金生李包氏均狡不承認明府得供判朱發押捕房半年李包氏押官媒三月姚交保開釋寳珍姑念年輕受愚着具改過甘結交伊兄邵仁福領回從嚴管束吊到贜物給領完案（莊） 
[拘獲賭徒]  
　　泥城橋西首一百零二號外國飯店某洋房時有抽頭聚賭情事爲新閘捕房訪悉昨午捕頭麥根叨四君密帶包探馬阿美等馳往掩捕拘獲賭徒李小毛費阿岳等念一名送入捕房押候解廨訊辦（莊） 
[南區榜示罰欵]  
　　上月間南區地方各罰欵計大洋一百零六元小洋一百七十九角錢二千三百七十文除解交總工程局存儲外刻已榜示區前矣 
[上海縣案]  
　　公共公廨解送搶奪途人開鎗拒捕爲首之兇犯陳金富顧福生两人至縣因訊供不認收押候查在案前日由英廨將陳顧二犯在公堂所認之供詞錄送至縣當晚由帮審洪明府覆訊陳供仍含糊明府喝責荆條一百下始供與王和尙胡阿炳陸招生阿標等十餘人於去年十一月廿二日起在二馬路搶拔婦人之金挖耳二十四日在五馬路搶婦人之皮緊身金押髮金戒廿八日在三馬路搶婦人包金手鐲十二月初四在二馬路搶男子皮馬掛一件洋十八元四角初六在五馬 
 
 

Page 18

 
 
路搶男子皮袍掛　件初　在大馬路搶妓女王月仙金表一只十二日在三馬路搶男子金表一只金練一條金四開两個又在三馬路某店竊得鐘六只本年正月初二日在大和豐弄内搶男子皮馬褂一件鈔票十元洋二元四角金戒一只初三在四馬路胡家宅已閉之洋貨店竊得鐘十一只羢毯象皮靴初四搶男子洋十五元初十在寳差街搶得洋三百另六元所有二馬路搶案小的實在無分顧福生供所有金富搶案小的均係同往明府得供判两犯均各釘鐐收禁外監再訊○鎗斃探夥之劇盜胡二林胡四喜曾經訊供收禁在案茲大令接得昭文縣來文謂所獲盜犯郭春華供出去年十一月廿三日縣境何士貞家被搶一案有何二林等在内因於前晚將胡二林胡四喜提案訊詰胡　供稱其時小的等均在上海某棧爲夥求請詢查明府判還禁再核（尾） 
[總工程局紀事]  
　　陸家浜潤生木作内學徒進泉被師笞責逃回浦東家中因迷失路途由巡士帶局請爲安插局董命傳其師候領○周陳氏容留迷路女孩雷杏弟禁閉閣樓旋卽逃出由西區巡士解局陳叅軍提訊據供年十三歲無錫人因與姑在浦東香烟公司爲工失散招尋胞姊不見官判發堂氏申斥交保○王郁氏由松江乘輪來滬被同船客王榮芳吞匿鞋籃向索口角由巡十解案奉判王戒責一百下押候查究○住靑鹽作衖之方施氏與泰源客棧茶房朱明郎姘識近爲其夫李施山尋見交由南區解局判朱責一百下押辦氏發堂候其翁姑來案具領李交保候示○章聚興漆店主章鶴勳扭王壽卿至局控被冐沈唐氏之名先後騙洋八十一元六角陳參軍判王戒責一百下交保繳洋（夜） 
[公共公廨早堂案]  
　　陳榮華向應許氏調笑起釁口角行兇報捕解究判押五天○卞福貴將車夫杜阿明凶毆由捕解究判押七天○梁燮元前因在美界縱大圖賠經捕房解案奉判交保候補提人証在案昨捕房將西文信呈請中西官核示明府判案註銷○張一澧向藩稻齋索詐一案前奉中西官訊供屬實判押九個月昨捕房又將張解案謂該原告現代張禀求愿繳洋一百元請堂上核釋明府以改押四月業已滿期遂判張開釋○沈寶廷串同王鳳姐將王左氏女兒小柳子拐賣與李仁甫處已詳前報昨又解請訊究明府判沈開釋完案○迷路婢女陸小囡子由捕送訊供年十四歲父賣在廣東人家茲被凌虐逃出求恩安插明府判送幼女所留養○日前匯四捕房包探陸恊庭楊堂生等在法界太生路拘獲擊斃顧德生即顧爛頭之凶犯王增寶卽王阿寳於昨解廨請究王供顧德生實係小的與小炳泉二人擊死求恩寛宥明府詰以在租界犯案幾次供祇二次第一次與人亙毆被拘判押三月第二次亦係互毆案判押二年嗣後不敢再犯明府判令還押候查明有無别案再行提同小炳泉一併解請上海縣辦理○胡俊卿卽小徽由滬道瑞觀察札飭上海縣王大令拘獲送由老閘捕房於昨早解案請究胡供小的於上年四月二十日送縣至八月初八日得蒙保釋現在並不犯事明府判將胡暫押候禮拜六訊懲○前元英捕房包探之方長華前日在坟山路被流氓王阿狗卽小杭州張毛囝即大瞎子馬阿榮卽陸阿三等多人禠衣攫物等情已登昨報昨由包探王寳生將王阿狗等解案方長華訴稱被該流氓剝衣時張毛囝與朱永升麻皮阿根持刀在旁恐嚇尙有三賣者欲挖小的之自王包探禀稱所剝之皮袍馬甲現已吊到惟鈔票與現洋無着明府判將起案之衣先給方具領王阿狗等三人還押候提到朱永升麻皮阿根及三寳等到案再行訊辦（莊） 
[法租界公堂案]  
　　宣某扭控暨雨田夫婦一節已紀昨報茲悉曹已允將聘金交還准宣退婚一面遣抱李金標投案禀明中西官得禀准予將案註銷○東新橋甯西里兪經祥紙燭棧失愼案昨又解訊中西官據捕房查得並無别情因判兪罰銀一百兩充公另罰二百兩給被累鄰人居宗全作爲撫卹○汪嘉斌扭張鑑三至案禀稱小的與人股開東洋莊共計七份小的得三份各股東均不經理由張一人主持詎被用虧不少向論逞蠻求爲嚴究陳明府命明白補詞并於下期將股單合同呈驗訊核張暫子交保○新租界羅家灣汪永千所開之烟間内前晚有二十餘人賭博經一百零六號巡捕往捕俱已逃散僅獲得李阿友陸金生兩人于昨解訊奉判汪永千罰洋十元李陸各罰洋兩元起案大小賭洋一併充公○合豐湖羊行前日運送湖羊十二頭上輪船載往福建爲宰性公司西人查知以其並未領有該公司文憑有違定章故函致捕房將該行主傳案罰洋十元充公以儆（舟） 
[美租界捕房事]  
　　甲乙丙三西人前晚乘醉至閔行路滋擾旋又闖入捕房捕頭飭押候酒醒再核○江北人張小子手特單刀二柄行經西藏路由五百八十二號捕拘入奉飭押候查辦○北河南路某米店前曾被竊米票甚多昨有陳阿福王阿二持票至該店取米當將人票一併扣住扭交包探朱子藩帶入捕房押候查辦○倪末生應阿四昨日在途互毆由二百五十二號捕拘入捕頭以各有不合一併斥釋○木工馬章才昨投捕房報稱在塘山路開設木作前晚被歇夥張雲廷紏同流氓多人軋至茶肆詐去洋五元請究奉飭自後遇見准卽鳴捕拘（西） 
[寓言小說雙靈魂不准複印（八）]  
　　第八節 
醫士與警長握手爲禮畢未及語。忽有一日本裝朿之少年。突然自外來。審諦之。乃農裔也。農裔去冠致敬。各就坐。急問祖漢病狀。醫士曰。此人實無病。警長農裔皆詫曰。彼豈非病癎耶。然其忽自知爲黃祖漢。忽又自謂爲警爾亞。此果何以故。醫士曰然。此眞奇事。以我頃時所問各語核之。乃警爾亞之靈魂奔傅其身也。言旣。唇吻翕張。殊怪詫 
警長笑曰。烏有是。先生殆戲言耳。醫士急瞋目起立譁辨曰嘻我豈。嘗欺誑人者。此可立證明之。警長農裔見其辭氣甚嚴。皆訝絶。急叩所問情狀。醫士曰上午。吾問祖漢姓名寓處。彼皆能自知之。問是夜何以不歸寓。彼曰是夜二鐘時。本欲歸。至派克路口。忽見一人當面來。自大面紫身高丈餘。直奔撞其體。乃驚恐惛昡。一時竟失知覺力。此後遂恍忽不自省。不知何故忽來福州路也此其所遇卽警爾亞。之靈魂。然我此時猶未知之。頃我又問其有所苦否。伊忽作英語答我。自謂爲警爾亞問其於是夜二鐘時在何處。伊答曰、是時從戈登路返。途遇匪黨槍擊之。伊以急走故。致一蹶。隨卽躍起馳而東才一。分鐘。已至派克路口。我知其此一蹶。必因巾彈所致。伊實死矣而其。靈魂不自知。已死故其至派克路甚速。蓋人身百體皆有原質。獨靈。魂無原質其出離軀殻也必依傅其固有之電氣而行其行甚速。故須臾卽至派克路口。又問此時有所遇否。伊答曰才至派克路口。忽見當面一大門。時方啓。似覺已身會經出入者。因卽趨入爲避匿計。而門亦隨閉。此後遂恍忽不自省覺。我知。其此時所入之門卽祖漢。之腦門也。伊入此門之時。即祖漢驚恐惛眩之時。由此推驗。其爲一。人而兩魂無疑。君不信。可隨我再向伊一覆訽之。警長農裔聽畢。皆大驚愕。不知所答。因隨醫士入其室。醫士又一一提問如前。祖漢備述警爾亞所歷境象。略無歧異。 
 
 

Page 19

 
 
覆詢畢。警長又提問警爾亞往昔事。祖漢歷歷數述之。皆無訛。而農、裔偶有所詰。則茫然不能對也。三人皆訝絶。旣出。至客堂。仍俱就坐。警長曰、此實我有生以來所未聞者。醫士亦歎曰、我每日爲人治病。不下五十號。而所見各病。亦不下萬餘種。未見有患此身包客魂者。眞乃振古奇聞也。農裔曰。先生多學。今欲爲之驅去其印魂。當不乏。良。術醫士急搖首曰否否。我不能。凡人患病。病固有原質。其中傷之。處。亦皆係有原質者。故可以有原質之藥療救之。（　　病有原質、卽内傷飲食、外感六淫之類中傷處有原質、即臟腑經脈氣血、筋骨之類、（今靈魂無原質。又無所謂中傷之處。（内經云、思慮傷脾、思慮亦無原質、然其所傷之脾則實有一物體、故猶可培養心脾以療治之也、（若欲療救此病。必先覓得無原質之藥而後可（猶七情之病、不可以藥石奏效）世界上豈有此藥。此實非我所能承受者。農裔大窘。良久。又哀之曰。吾久聞先生富於理想。先生誠肯療救之。當　　必有一法也醫士蹙額而笑曰。醫之爲道雖重理想然亦不能專。恃理想爲人治病也。今我醫學中無此種病。藥房中無此種藥我豈。能爲力哉。必不得已。則有一法。言頃。仰首四顧。若有思索。農裔急請其法。醫士曰北四川路。有一總會。名曰世界萬國百科研。究。會會中大理化家名曰備格。奥國人。大思想家名曰通玄。俄國人。催眠術家名曰神幾法國人。大醫士名曰勝扁意國人。大敎育家名。曰基立。德國人。大法律家名曰務苛。比國人招待員名曰徵西。會長名曰普合。皆我英國人。此外諸名士基夥。目不暇備述。我今爲足下。作一函。足下偕　　祖漢往詣此會。或有能爲之療救者亦未可知。　　來函 
[許觀察敎海州平糶局電]  
　　海州糶局章鑒致季公函飢民食餅二斤立死慘極山西太饑多死於此凡餓至三日須先飲米湯然後少食可免死務傳示飢民爲叩公議捐亷添粥廠季公允撥二千元弟籌三千元曾少翁允撥三千兩弟再求吕盛大臣必有濟請早開辦鼎霖 
[沈仲禮觀察壽儀助賑第五次廣告]  
　　陳彥淸翁四元施紫卿翁同弟等廿元陳文藻翁八元經瀛山翁二元沈東寶翁六元衛家瑞翁二元英儒李提摩太君十元吳永孝翁六元王梅生翁四元蔡錦章二元李東河翁十元孫　湖翁二元陳石生翁四元祝蘭舫翁四元張杏農翁十元　允棣翁五元李雲晝翁十元王文夫人六元以上共收洋一百十五元 
[蘇省鐵路公司經收淮北工賑欵第廿七次報告]  
　　公記洋一元二角汪頌閣先生交來中外報館認籌工賑先墊洋二千元祇領之餘謹代災黎公叩 
[李蔭柏經收皖北義賑第一次淸單]  
　　王叔魯五拾圓彥明允貳拾圓黃漢十圓致遠堂汪三十圓姚鋐五圓何世德堂五圓梁居敬十圓馬　亮四圓方震甲十圓李士銳三十圓張原博二十圓吳葆森十圓林以忻十元劉錫煒十元卲福田英金磅一枚吳葆瑊十元吳茀卿十元卓叔勤十元梁善濟等七元四十錢楊嘉紳十元吳作　五千元平江高一千元神户廣業公所三百元復興號二百元怡昌號二十元天生正號一百元蘇根顯二十元合昌號五十元黃駿源十五元永發號五十元同森號十元東昌號四十元泰益號二十元捷勝號三十元德隆號十元永和號三十元久大號十元義益號二十五元承隆號十元德興號十元神户雜榖組合一百元木全號十元怡和號二百元又代募一百五十元合和號二十元廣日隆三十元生發號十元杜意筠七元任伯威七元麥智卿五元董蔚若三元李顯明二元董慶堂二元曾洪恩二元劉仲泉二元黃萬程二元陳叔年七元杜貫之三元陳恩培十元曾英夏四元無名氏三十四元大坂北帮商業公所一千二百元裕貞祥二百元源盛公司一百元恆興泰三十元華裕盛二十元振華俱　部九元文發號二百元紙　　寸製造會社二十元文發號代募三十五元同孚泰經募一千四百五十五元潘霖生十元鄭康恬三元歐陽祥三元甘福浦李錫昌藍煜霖許紹芬各三元鄭祥雲歐陽星鄭子偕馬堯基潘霖英潘霖佳鄭裕麟各一元鄭祝三十元同孚泰三十元怡興源十元陳屏石十元陳步雲十五元胡祇德堂五元練瑞泉五元蕭安慶三元東興祥五十元譚鏡墀二元 
[丙午十一十二月份經收月捐淸單]  
　　李珊記洋二百元道署洋四十元信裕洋廿元華英大藥房吳渭川二户各洋十三元怡情軒祝蘭舫二户各洋十二元陳善亭洋十元泰昌洋八元李雪嚴貿孚周湘雲南順記趙馥疇天順祥周兆詠七户各洋六元信昌隆爕昌二户各洋五元通濟小洋五十角朱葆三徐貫雲譚幹臣韓山　老順記戴生昌祝源昌萃豐孝友堂魏大慶樓李忠福招商局十二户各洋四元源　潤洋三元六角吕義泰洋三元五角莊源大洋三元二角新順記順泰復泰善昌成道信胡綏之兪順利樹德公司八户各洋三元楊萬順洋二元六角寅記余洪記恊興大昌源順五户各小洋廿六角盛大隆洋二元四角中園小洋廿四角戴運來汪萃利第一樓徐俊良蘇寳森老悅生大觀樓錦章愼餘堂天餘申茂瑞昌順江南烟雨樓陳志雲元昌聚昌源昌王陽生華興怡泰昌葉天德燕慶園芳園永豐可熾可熾順尹子卿三井廿八户各洋二元恆升小洋十六角李珊記章佩華鳴昌董天頤四户各小洋十五角中和洋行保安丹會和記三户各小洋十三角金松泉洋一元五角久成九章北天成永裕成怡園五户各小洋十二角陳富齋洋一元萬有全益昌龎竹卿思補齋梁煥南湯蓮笙隆昇宏源易安居九户各小洋十角謙記咸章升和三户各洋九角新新園大昌德信昌泰椿源曹雨岑順大六户各洋八角其萃樓施德豐徵昌怡昌晉昌恆茂萬椿祥泰益昌全記萬森十一户各洋六角靑蓮閣義盛一壼春曹德大大綸同順萬茂豐記通泰天祥拾户各洋四角木商會舘錢七千二百源通官銀號錢三千六百存濟堂豐裕銀號二户各錢二千義森昌錢二千四百介福嘉綸和康壽康晉和愼餘餘大元甡元茂衍大恆益永豐存德恊昇宏大宏元源春寳和寶順承裕正大升大彙康崇餘永康瑞大晉大敦和義善源福康兆豐恆德仁大源利森康厚大源餘瑞元鈞康壽豐鎭昌鉅豐志大鉅元鼎就鼎裕同餘久源明德同福鉅亨瑞裕洽餘恆興瑞豐信大順康豫源會餘愼豐瑞利元豐正元嵛餘寳大裕源長德森恊豐六十八户各錢一千二百文張家鶴元成永餘慶裕大章九和宏章泰裕綸八户各錢六百怡大號怡大莊二户各錢四百永愼錢三百恊成祥萬興二户各錢二百英法美三界一文願大洋四元小洋三百五十二角五分錢三拾二千五百十七以上共收大小洋六百三十元另另五分錢一百三拾七千六百十七滬北天后宮前廣益善堂司董等謹誌 
 
 
 

Page 20

 
 
   
 
