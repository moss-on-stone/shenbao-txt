# 1917 - 317 - 4916083

 

Page 1

 
 
   
 
 

Page 2

 
 
時評 
[一部分之辭職（冷）]  
　　政府有一部分之辭職而總理亦有一部分之辭職觀梁湯等之辭職與段氏之辭去陸軍長兼職可以知矣 
　　我昨言去未必去而留亦未必留也於不去不留之間此一部分之辭職即所以爲之代表也雖然京電又云恐政局復有重大變化變化而云重大則此一部分之辭職尚不足了事矣 
　　嗚呼曲折愈多變化愈幻則前途之危險愈不可測矣 
命令 
　　十一月十九日大總統令國務總理兼陸軍總長段祺瑞懇辭兼職段祺瑞准免陸軍總長兼職此令 
　　又令特任王士珍爲陸軍總長此令 
　　又令奉天督軍兼陸軍第二十八師師長張作霖懇 
辭兼職張作霖准免兼職此令 
　　又令任命汪金純爲陸軍第二十八師師長此令 
　　又令兼黑龍江省長鮑貴卿電呈黑龍江政務廳廳　 　　 　 
長蔡運升因病辭職蔡運升准免本職此令 
　　又令任命鄭謙爲黑龍江政務廳廳長此令 
　　又令參謀總長王士珍呈南陽鎭守使署參謀長張華請予免職張振華准免本職此令 
　　又令任命劉光璧署南陽鎭守使署參謀長此令 
　　又令任命彭德銓爲陸軍第二師砲兵第二圑圑長此令 
　　又令海軍總長劉冠雄呈請任命鄭綸爲海軍魚雷鎗砲學校校長應照准此令 
　　又令内務總長湯化龍呈請任命湯銘鼐爲宛平縣知事袁勵杰爲昌平縣知事崔麟臺爲大興縣知事徐元善爲固安縣知事唐玉書爲三河縣知事朱頤爲密雲縣知事光進焜爲平谷縣知事均照准此令 
　　又令陸軍總長段祺瑞呈稱綏遠混成旅長陸軍中善銜少將王丕煥因案畏罪潛逃請禠奪官職勲章以便通緝等語王丕煥者褫奪官職勳章即由該部通緝歸案訊辦以肅軍紀此令　 
　　又令王逹袁得亮均給予三等寳光嘉禾章此令 
　　又令牛時给予四等文虎章此令 
　　又令李紹賓馮鴻新劉出勝曹國芳于思恭李　楊元豫慕承業耿繼厚張繼武均　給四等文虎章此令 
 [L專電 
　　北京電王内閣己内定又有一大部分强馮起徐世昌説政局恐復有重大變化（二十日上午十二鐘） 
　　北京電王長陸軍即爲接替總 
理準備段己請假新内閣日内必發表王昨晚在府密議甚久即爲閣員問題時局與兩日前大變異（二十日下午六鐘） 
　　北京電三日内段内閣必全解體王士珍任總理閣員如孫洪 
 
 
 

Page 3

 
 
　　伊唐少川王正廷谷鐘秀張耀曾皆正在擬議中交通與研究兩派皆下台（二十日下午六鐘） 
　　北京電湘全失鄂戒嚴段萬無留理昨晚段入商馮先開兼職推王士珍掌陸軍即迎王進府得同意連夜下令俟王接部務略布置再繼段組閣仍實行馮原定計書（二十日上午十二鐘） 
　　北京電叚内閣總辭職呈再上今晚將明令以王代總理閣員或由次長代俟王與各方面接洽支配定發表（二十日上午十二鐘） 
　　北京電閣議討論政治問題段聲明現辭職又陸徵祥到院與段密談一小時極關重要外問有陸長外交代理總理説（二十日下午九鐘） 
　　北京電湘督提譚延闓（二十日下午六鐘） 
　　北京電王士珍今午接陸部事先換次長（二十日上午九鐘） 
　　北京電直蘇贛今明將與鄂宣明一致之熊度（二十下午六鐘） 
　　北京電外人消息長沙附近第八師叛王湘二師入省逐王范獨立己組軍政府（二十日上午九鐘） 
　　北京電直鄂贛蘇四督聯銜長電主南北言和即日先行停戰各守區界母再衝突俾熟商大計迅釋糾紛魯仲連之職錕等願擔任之蓋己表示和議（二十日上午十二鐘） 
　　北京電莫擎宇急電中央臧致平亦電告與商圑長己抵潮州政府又電馮玉祥率師入閩進駐潮州（十九日下午八鐘） 
　　北京電十六日川軍第二第三師合攻瀘州滇軍不支瀘州被川軍第三師佔領（十九日下午七鐘） 
　　北京電電令王汝賢戴罪立功歸鄂督節制（二十日上午九鐘） 
　　北京電湘電軍事集中岳州南北軍正激戰中（二十日上午九鐘） 
　　北京電鄂己組武岳荆宜襄漢鄖施黃武等五路軍事檢查局王占元出示對轄境負全責不使鄂有風鶴之驚府院昨今與王電數通均極重要接報桂軍有下窺瀏陽息（二十日上午九鐘） 
外電 
　　北京電段總理雖暫留任然今日内外之情形有晰不許其留任之形勢昨晚段對總統面辭陸軍總長兼職之際徵　不久且將辭去總理之戰之意（二十日） 
　　北京電今日國務院開會議恊交卸内閣等事件大總統一方面又預備組織後繼内閣之舉一般人士預料新内閣總理一席必以王士珍代理（二十日） 
　　北京電徐樹錚昨日辭職（二十日） 
　　北京電聞進步黨系各總長之辭職因不滿意於徐樹錚故苟不將徐氏免職斷不撤回辭職書云（二十日） 
　　北京電十九日王占元電致中央請取消現參議院與西南媾和（二十日） 
　　北京電曹錕王占元陳光遠李純四督軍於十八日致八百餘言之長電於馮總統段總理陸榮廷周道剛唐繼王汝賢等凡舉南北兩方面有關係之人物勸兩軍立即停戰熟籌大計以救國家此間人士對於此電頗爲注意（二十日） 
　　北京電十九日參議院開茶話會議員全體出席對於時局各陳意於擴張參議院權限問題多數主張依據最初召集時之目的速定國會組織法及選舉法以召集新國會决議於二十一日再開談話會討論此議案至正式開會之開約定於星期五日藍公武辭職問題當於正式開會後提議恐結局終被否决（二十日） 
　　北京電長沙來電云北軍第二十師於十九日抛棄砲二十尊彈藥一萬發而退去然南軍所在之地與北軍相距有一日行程之遥南軍並未與北軍接近另一電報曰有來自湘潭方面之北軍約三千人在長沙車門外與兩南　衝突旋由南軍給與北兵每人各四元悉解武裝而退去（二十日） 
　　漢口電長沙來電云長江自爲湖南軍所佔領後屢與從前線退却之北軍相衝突幸無大奉發生一面又要求駐屯城外之安武撤退所有殘留之北軍每人給與四元悉令解除武裝長沙市民目下甚希望南軍入城（二十日） 
　　北京電陳復初十九日在常德宣言獨立（二十日） 
　　北京電由重慶傅來消息云在獨省之南北兩軍今皆持停戰狀態（二十日） 
　　東京電此間一般人士接上海各報館記者不日將來日視察之電以爲從來所未有之企圖頗以好感情歡迎之（二十日）以上東方通信社電 
戰電 
　　倫敦電每日電報俄京訪員電稱極端派之軍隊在加乞拉與薩斯柯塞洛間以一萬六千人擊敗克倫斯基氏之哥薩克兵一千五百人基夫地方亦有戰事該鎭己易於數次聞塞克兵現贊助政府控制該地加里定將軍之哥薩克軍現己占守桐境圍攻拉柯夫與伏羅里資二地且下莫斯科西南之維亞士瑪鎭聞現有哥薩克軍二萬人向莫斯科進發莫斯科於十日開戰政府之軍爲士官生與學生兵三千人携砲三尊來福鎗甚多麥肯沁砲數尊莫斯科防兵十萬人内有一萬五千人贊助 
極端派餘皆守營不出革命軍委員會得砲十五尊時時用以轟擊城之中央至十四日止死傷者共約三千人以平民居多户口與階上陳屍數日無人掩理克理姆林之大教堂砲火所燬聖巴西爾之教堂亦起火每日新聞俄京訪員電稱星期五日鐵路聨合會召集共和社會黨會議前數委員會之代表某氏蒞會聲稱前敵僅有三日存糧運輸事宜若不改良則兵士爲飢所迫勢將退走云（十九日） 
　　倫敦電路透電社俄京訪員今日電稱外間傅稱美克齊美爾黨業己分裂其行政處之内務商業農業糧食四委員因今日急宜組織混合社會黨政府故均辭職其餘委員亦有主張此説者俄京軍工代表總會之美克齊美爾黨會員五人亦因此故告退 
（十八日） 
　　倫敦電路透電社俄京訪員昨日電稱工黨報封面印有大字宣言書要求開釋政治犯慶除虐政取銷報章言論自由定人身與財産之不可侵犯權以敷用之軍隊歸市政局節制以维持治安現因鐵路被毁秩序大亂糧食芻秣將有 
告罄之虞财政部官員不允以庘欵交與美克齊美爾黨國家銀行總恊理均因以被拘繼復開釋美大使署請供給火車一輛載美僑二百名赴哈爾濱（十九日） 
公電 
　　直鄂蘇贛四督軍調和南北之通電大 
　　總統國務院鈞鑒陸巡閲使各督軍省長各都統督辦慮會辦饒總司令吴司令王司令范司令各贛守使徐菊人熊秉三岑雲階譚組菴孫伯蘭先生各報館均　竊維立國於羣强争長之世而謀治於邦本不固六秋未有分崩離析而能饒倖圖存者也民國多難變故迭興比以川湘問題至於决裂用武微兵藉餉天下騷然元首以悲憫爲懷丁甯申操戈之誡羣賢之呼籲盈耳奔走陳請命之盡豈非懽大厦之將傾綢繆思及去雨果欲挽狂瀾於既倒濟涉利頼同舟必消内患而後足弭外憂必先人和而後足謀國感此固古今不移之定理而吾人夙夜所禱示者矣屬以轅轍異道背馳者各走極端遂覺警枘殊形强投者終成峻拒爲錕等堅守寗息之志雖屢見沮而勿衰知社會希望安輯之心必以久辭而彌切是用上體元背之微旨下順天下之與情出任調人共祈和解願進救亡之計請鑒痛哭之詞乃者天災流行蔓延數省哀黎遍野仰屋　策以救荒疫鬼滿車鬱沴將蒸而爲厲歐戰興而金融匱百業齊停鎊價落而紙幣虧百物踴貴生計日窘伏芬滋多一旦觸發亂機舉國立成糜爛流離顚沛可慘亦復可危此社會彫敝之不忍言者一也世界潮流趨注東方争經濟則以我爲交　之中樞争權利則以我爲取求之外府僅恃均勢之局幸獲一線之存若西方之兵事告終則東方之　分揭曉矣漁人在後豈容鷸蚌相持危幕誰支不爲燕雀所請乎與其犧牲生命以供鬩牆之闢勿寗和息而共同袍之仇此對於外憂之不容忽者二也民國財政之窘殆爲亘古所無政府之債臺日高各省之庫儲早盡一日與師之費中産破及萬家千里閧闢之場民業燬於俄頃迨夫上下交困晨夕難支内無以給軍需則褘漬而變與外無以償債欵則監督而權去無非乞貸而更增國家之擔負即搜括而重其國民之窮愁勢所必然曷勝太息此財政結果之不能免者三也三者得一皆足召亡又况兵連禍結之餘尤多意外不測之險無待更愧足爲臍寒竊思今日之争雙方各持一是中央以統一爲目的西南以護法爲理由其説皆是也然必求之於一戰豈舍此遂無術哉即今不至召亡而勝負之究竟亦有可得言者爲中央計用十萬之師興數省之役懸軍深入致力本難顧其奮赫然之威不過求帖然之效果能納諸軌物爲我馳驅豈容化爲沙轟肆其蹂躪既非等庸服於敵國無乃留遺憾於同胞萬一設備稍疏蹉跌偶見雖軍士不恤於効死而國家何樂於損威是敗則不堪勝亦無謂固不如恩明誼美同德一心既養元氣以培黨强之本根即蓄資力以保國際之地位此願政府曲全者也爲西南計非圖私利詎有野心特以愛護法治之精神欲求鞏固國脈於永久孰意屈原之志問天何言遂使嚮子之心以兵爲諫然長江之險萬里飛渡誠難矧河北之士一心圓結猶固一戰取决勢所不能幸鎭無出據之師佈局得以縮小面粤有後顧之虞勝算亦非萬全長此相持民窮財盡既妨郅治復種惡恩即使摧鋒而前上游之藩籬皆撤正恐賁言立至列强之干涉有詞此願西南猛省者也嗟乎積屍如山死者吾民也揮金如土耗者吾財也鬩牆以殘同胞文明所笑覆巢必無完卵玉石俱焚　等以爲南北一家休戚與共非出私人之恩怨亦少絶對之是非意見偶乖疏通自易但望諸君成事不説遂事不咎忍視吾民之入火益熱入水益深故請雙方先罷川湘之兵錕等願負完全排解之責蓋危疑震撼國務至斯我大總統當施溥愛之仁難泥常行之法請以大權維繫於上立定戰和之主張即銀等同持堅决之志務逹統一之言亦以兵力救濟其窮必求貫敝夫終始尤願當局諸君共抒救國之誠勿執一成之見先以停戰舒和其求徐作條件之磋商更望在野諸賢各盡匹夫之責共勉來日之難庶籍輿論鼓吹之功以得圓滿之解决如是則干戈之燄立化詳雲修羅之場遂成福地從此南北尋盟結好政令一出思治者共慶鳩安兄弟禦侮同仇心力齊則逼處者何敢虎視舉凡前途發展之盛皆以今日調和爲基豈不重可念哉豈不重可念哉餘本日另電專陳中央及西南諸公請求撤兵共候復示仍將原文周時通知外畫懷傾吐公告同胞泣血剖心天日可鑑曹銀王占元陳光遠李純同叩 
　　岑西林通電北京代大總統鈞鑒王參謀總長廣西探送陸巡閲使各省督軍省長都統湖南探送王范兩司令均鑒慨自政變迭乘神州鼎沸意氣所激釀爲刀兵以精鋭之國軍供一二人示威洩憤以西南之貧瘠至不得不悉索從戎誰開自殺之機天下當有公論今以専力内爭罔顧全局遂使異邦乘勢日美之宣言以興軍需浩繁外債之揮霍無算而環顧民生津郡既遭從來未有之奇災湘蜀復罹億萬流離之慘禍全國商業蕭條金融敗壞長此相持不亡何待煊臥病海濱驚心國難迭建和平之講難回當道之聽束手待亡痛心奚極曹王陳李諸督王范兩司令不忍國亡種滅通電全國爲四萬萬同胞請命仁人之言　之感泣伏乞大總統本篤念和平之初志獨持莫斷責内閣以幡然變計罷兵尊法西南諸省本無用武之成心亦可徐圖解决諸公爲國屏藩務祈以大局爲前提一致主待公道果使政治法律諸大端平心商榷委曲求全自不難兵　立　國是重新搬滬陳詞諸　垂察岑春煊皓 
要聞一 
[佑尼干論美日新恊約]  
　　大陸難載美人佑尼干氏論文一篇略曰日本紀聞報之論日美新恊約也其結句云眞正解决之術繫於中國使中國仍自相齟齬自行分裂而執政者專從事於黨派之競争不思一心一　羣策羣力以四自張則條約 
也盟約也無一可救中華民國之支解雖有國際公法又安能絲毫裨益中國乎今日之特殊利益能否不變爲將來之最高利益全視中國能否善自爲謀而定耳紀聞報記者熟悉遠東時事議論警　此次規　中國之語明白深切徵諸一九○二年外交史而益信是年英日恊定盟約英日間之有盟約實濫觴於此其始意乃欲以此爲其利益之宣言書其所異於美日新恊約者則在英日所宣佈之利益彼此相等當時英日互允在華在韓全無何種侵略趨勢之作用英國因在華有特殊利益而日本亦因除在華利益外在韓國政治及工商業上尤有逹於特異程序之利益故定約互釋明其各有之利益今之美日恊約於美國方面之利益未着隻字某雙方相等之點僅在互相聲明彼此不欲侵犯中國主權之完全並重行聲明開放門户均等機會之主義而己第英日盟約亦曾以不侵犯中韓兩國之犯獨立與土地完全爲言矣就事實言之此種性質之條約與其謂其保謹將來之物勿寗謂爲關於時事之物也英日盟約成立後不足二年日本對俄宣戰乃藉口軍事根據地佔據高麗俾可在滿洲攻戰俄國此殺之結果韓國遂爲日本之保護國矣世事迅速變遷無何英日改約英國遂承認日本在韓國有政治上軍事上經濟上之最高利益矣由此觀之條約之因新時局勢力而實地變遷也亦云速矣同一約也始則承認韓國之獨立繼則一變而爲導成吞併韓國之具所謂韓國獨立乃盟約主要目的之一者竟屬空談近日寺内侯曾謂吾同盟國之英國苟不子言吾人以精神上之助力則兼併韓國安能告成寺内此言誠可謂中肯矣外交史中尚有一事可直接與美日新恊約對照　則英俄對於波斯各不侵略之約文是己此約墨跡未乾而俄國己有擴充其勢力取渡斯北部而爲其保護區域之舉動似條約之規定斷不能阻事變之進行英國哲學家郝伯斯曾有言曰支配世界者私人利益耳是説也豈盡誣哉 
　　日本紀聞報記者之言實獲我心吾人非謂中國必爲高麗之續也但謂不可因外交上有中國完全之保障而遽信中國不致爲高麗之續耳立國於世界不能自保致使其他兩國立約以承認其獨立保障其完全豈非危機哉日本在滿洲及中國他處確有特殊利益凡此利益皆依　中國署名之契約而得者以事　言日本無論在中國何處者挾有中國給以此權准其在此之憑據也此種特殊利益贈之者中國享之者日本苟因中政府無力保護之致受危險則日本不將有自行保護之理由耶况依美日恊約美國固承認日本此項特殊利益之存在矣日本利益一旦受危則日本於必要時以武力干涉而保護其利益亦意中事當此中國自相殘殺危及依照條約而給與他人之利益時外來干涉甯足爲異中國乃龐然大國而不爲增進世界進步之份子今日何日非國家不容閉　自守但必在世界大舞臺施行其相當事業之時乎中國其速排除困難依照民意組織代議制政府勿因循坐誤致召外人干涉而代中國維持和平保護權利是則吾人所期望也甲國以利權護與乙國則甲國負有設法使讓與權發生效力之義務今中國即負此義務者中國既以若干商業上利權給諸日本則必保護此利權否則適召日本自行保護耳 
　　美日恊約亦可視爲美國不漠視中國利益之一證約文末段載明凡有特種權利可侵害中國之獨立及領土保全者又或妨害各國人民完全享有之工商業均等機會者無論爲何國所得美日兩國政府均聲明一致反對此節文義之確解係謂日本苟欲獲取何種特殊權利則美國即可依據約文直接質問日本之意旨也前威爾遷總統勸告中國自行整頓時日本輿論譁然但無論其願意與否今日本己爲恊約所拘束而不能毫無忌憚矣美國雖承認日本有特殊利益然日本亦自承認不得取其己有之利益而擴張之致妨害其他條約國之利害或干涉他國人民順與中國設立商業關係之磋商美政府在中國固無事業上特殊利益惟美國人民有之不受日本何種行爲之限制或危害者即此事實上利益也 
[南京快信]  
　　陸榮廷派來與李督接洽南北議和之特使龔政（前國會議員）昨日（十九）由滬寗車抵甯即謁李督商議一切 
　　李督軍派本署顧問温世珍赴滬晤乃兄温世霖偕同赴粤接洽一切 
　　聞熊希齡將由津本寗與李督軍商議調停南北戰争 
　　湘王汝賢連日拍來密電極多李督令機要處陳笏齋親譯以防洩漏聞内容極關重要　　倪嗣冲所部開赴援湘軍隊將假道贛省回皖陜西陳樹藩派張翼鵬代表來寗會晤李督軍商議要改住下關春臺旅館 
　　某要人電中央請解散臨時參議院依法改選新國會 
　　蘇省臨時參議員藍公武沈惟賢二人己辭職沈前日由京致電省議會即日出京南下今日（二十日）可抵寗 
　　孫寳琦楊士琦過寗昨日（十九）上午十時晉謁李督晤談一小時即辭出聞孫楊謁李督係以私交求謁 
未啣何項使命准今日（二十日）上午沿津浦車北上　　駐滬意國領事羅斯昨乘車來寗謁李督於下午三時接見晤謂擬聞羅氏要求李督贈馮河間在寗就副總統職之紀念章一枚李督當即照贈駐寗美領昨亦督謁李督叩詢李督對於時局意見 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[段内閣留任之原因]  
　　昨（十七）晨居仁空開特别會議解决段總理去留問題己見昨報兹悉昨日會議之結果内閣允暫時留任兹紀其經過如下昨晨絶早段總理先生徐世昌宅密談片刻後偕徐入府徐語總統彼一無職平民若與閣員列席會議有妨體制總統遂偕段（芝貴昨）王徐至别室密談時屏退左右内容自非局外人所得聞知惟據某要人云會談之始總統首述時局困難情形及總理萬不可去職之理由請徐王代爲挽留言畢徐乃起言略謂我中國今日外有德奥之戰内有西南之爭戮力同心共濟危局猶懼無及今若同根相煎非自速其亡而何總統允許總理辭職則無異自認北洋派破裂北洋派破裂即北洋派自殺由北洋派自身言之其得失利害何待贅辭即由國家着想亦屬大不幸事余願總理熟察大勢取消辭意云云時各國務員己齋集居仁堂馮徐王段四人會談至是始止而徐亦即時出府旋即接開大會議計各部總長除外交總長外一律均到李長泰等高級軍官數人亦列席當時聞總統發言最多其意見大概謂中央威信必須保持若因王汝賢一電即更動内閣則繼任之人將無所措手且新内閣必須言調停然非軍事上得優勢則雖欲調停而不能又對叚君備加慰勉大致謂以後辦法若謂有十分把握則恐無人能説不過各盡心力去做自可望有圓滿之解决云云馮之演説極長當時並以前晚擬就致王汝賢等之電稿出示衆人大致係言内閣政策之適當任何人當局亦不能不如此云云聞會議時間甚長與會諸人在府午膳後又會議一次然後取决散時己在兩點以後矣 
　　段總理之忽然辭職一半係憤慨一半係認自己暫辭與時局便利故總統既留則亦未嘗不欲設法貫澈自己之目的此其肯留者一也傅良佐爲段之親信今棄職潛逃當然不能不管且既無人接手則無論有無把握彼自身不能委棄而去此其肯留者二也惟段之留任非己有確切之把握不過盡力所及做做再看後來事尚未籌畫到也二時半公府 
會議散總理及各國務員一齊到國遹院開一短時間之會議當即决定業湘之緊急處分閣員等下午遂俱到部照常視事至於總統之所以决計留段亦有種種原因其一恐倉卒許可啓北洋派急劇之分裂其二繼任人物非即席可定其三因前敵一電即更易内閣則中央威信不保即言調停反無把握以是之故乃决留段内閣打消辭職段君遂即應允以表面言段内閣留任無異聲明政府不變芳針換言之即繼續戰争貫澈初志惟實際上内閣是否繼續仍受此後數日中形勢之支配至進步系閣員因參議院陷於少數其政治上地位己生變化今後是否繼續掌政亦爲另一問題 
昨外間閧傅外交圑曾有勸告段内閣留任之説探悉不確惟某國兩日來似有一種非公式的活動據傅昨日某國某中將曾謁馮徐轉述某國方面意見并陳説恊商國一般之希望以爲段内閣與恊商國有種種交涉未了事件倉卒易人恐感不便云云然另一方消息則又謂某公使對於中國内政絶持不干涉主義即其個人亦並未有何種意見發表惟聞總理下野之訊深恐於地方治安或有影響故特往一詢並支私人交誼略致慰藉詞並未涉及政治至謁見總統實爲介紹東洋拓殖會社總裁石塚英藏於總統並無别故云云以上兩説究竟何者可靠非局中人蓋難深知也 
[留段後之參院與閣員]  
　　臨時參議院秘書長王印川自任命以來并未到院視事日昨該院籌備處人員將參院秘書長印信送交王處王堅不肯受觀其意似以該院根基日來頗有摇動故存觀望該院議員藍公武等曾於前日提出辭職書惟聞江蘇議員沈維賢等又於日昨提出辭職書并將徽章證書繳回該院以示决絶之意議長王揖唐則聞於日昨用私人名義發出通告訂於下星期一日開茶話會一次至所磋商之事傅説極爲複雜尚難得其眞相惟有一説王議長因接某督謂解散參院之訊有 
不待被解散而自行解散之意此蓋段内閣辭職所波及之影響也又聞各閣員之去留皆視段總理爲進退今段總理既經挽留則各閣員之去留當然無復問題惟聞梁湯等總長以今後時局萬分棘手工苟非有切實辦法則前途之艱鉅殊難負荷故其個人之去留刻仍未定此又段内閣辭職之餘波矣 
[留段後之處分湘事問題]  
　　日昨居仁堂會議之結果挽留段内閣段内閣亦允暫留但段閣對於西南原以主戰爲方針既維持段閣則繼續戰争爲必然之事據經新民通信報告謂會議席上總統曾有宣言謂必須行戰而後可以言和目前萬無調停之餘地因當場擬一長電以總統名義訓令全國督軍省長及前敵各司令申明繼續戰争之旨即時拍發但湘省方面爲戰事最重要之地而王汝賢既以前敵之總司令通電主張停戰則總司令一職不得不另易主戰之人昨聞當局之意擬令段芝貴赴湘督師而段尚未肯就因又有未能證實之一説謂將改派王占元目前尚在斟酌中 
　　傅良佐周肇祥兩人於十四日離長沙既有王汝賢等之電告又有湘省議會之電告周肇祥來電亦謂與傅督搭輪北上昨日京中得電謂周傅准於明日到京則傅周二人返京之期在邇矣但昨日公府會議時僉以長沙既未失守王范尚在彼維持而傅周二人委而去之即湘議會電所謂携欵潛逃者尚待查辦而擅離職守己屬咎無可辭己擬定處分褫職查辦各閣員到院時即將命令擬就但聞第一次擬稿用免職字樣嗣以免職太輕改爲褫職昨日下午己將命令送府惟以呈送較遲至六時尚未蓋印然即當晚不發出今日亦必發表又聞傅周離長沙後乘軍艦北行至岳州暫駐據昨日所得各外電報告多謂傅周己於十六日抵漢口有電來京爲擅棄職守自請處分又聞昨日某方面接有前内務部職方司司長吕鑄傅良佐調帶赴湘）由漢口拍來私電一道路稱鑄請傅督軍周省長於寒日（十四日）離長沙删日（十五日）到岳州並己於銑日（十六日）晚間安抵漢口擬即日乘京漢車北上請釋厪注云云至於傅周繼任人物一層據日人方面消息當局以爲一時難覔適當人物目下湘垣秩序既由王汝賢總司 
令維持擬即令王氏暫行代理督軍　省長一職繼任者爲誰尚無確聞一説謂王汝賢日昨有電致政府瀝陳其到湘後作戰計畫種種困難情形並自請處分政府得電後己擬有明令申誠該司令　　策勵將士努力前進母得藉詞畏縮詞頗嚴厲至自請處分一節則從寛免其置議云又都中某要人昨得長沙公署諫日（十六日）發來十萬火急電一道其文云北京 
大總統國務總理鈞終口密湘省因督軍省長離職暫由王范兩 
司令督同紳商組織暫時維持軍民兩政辦公處原係變起倉卒維持目前此種辦法萬難久支籲懇大總統總理將湘省問題速布明令解决以全民命湖南暫時軍民兩政辦公處暨全城紳商叩諫（十六日）印云云 
[西報論軍械問題]  
　　字林報十一月十五日北京通議云購買軍械一事爲全國所反對聞此項談判確己告竣合同原稿己經大加修改不日可以簽定矣目下政府中之各派對於此事自難滿意惟鳳凰山鐵礦問題似己與軍械問題完全分離且當局曾聲明購械一事純屬尚業買賣性質並不牽涉借欵云云以故反對之聲乃爲漸平此事曾因陸軍部大員之宣言另生枝節蓋宣言中謂政府以前向美國商購軍械未成故乃轉商於日此言初見於報章並載明乃經國務院許可而發表者美使署則並未知中國曾向美國商購軍械亦未經美國商行告以中國當局購械之任何提議美使署見此宣言自須否認中美間前曾有商購軍械事美使一面又以誰主發此宣言詢諸國務院國務院即否認許可發表之説不意後數日蘇督李純與段總理來往之電文發表段之覆電中亦述及向美購械未成事按北京美國政商二界中人屢使中國當局明覺中國如需金錢物品美國願照尋常商業條件供給之中國近未嘗向美直接請濟以金錢物品段總理何所憑而出此言令人莫解以意度之必係陸軍部中段之親信揑造以進而遂其向日購械之志蓋照合同原文全爲一般野心之僚屬謀利而不顧及國家也故梁啓超嘗於一星期前加以訾議而馮總統亦確有所不安今之合同既經馮梁許可其中不堪之點殆己删除矣國務院現亦漸知政府未便承認日人對於鳳凰山礦産之要求蓋此鑛爲中國最佳者之一大倉洋行以一百萬元借與帝制黨組織未註册之公司不能據以要索若貿然允許犧牲此豐富礦區出産之半以償不依法成立現己消滅之圑體之債務則將開一惡端受無窮之累故國務員數人宣言不願署名於此項合同夫拒絶要求全恃毅力今或者可以奏功亦未可知李純通電華人讀者稱美不置視爲警告其所及於近今談判之影響當較南方黨人之舉事爲大也 
[陳炳焜赴梧紀]  
　　陳炳焜因陸巡閲使抵梧後未能即日東下遂决意赴梧州一行面晤陸使前日（十四號）下午三時即飭巡捕官將需用行李略爲部署畢復派員馳往廣通巡輪飭令升火以待至夜侯七時陳氏乘與逕赴天字碼頭直落廣通巡輪立命動輪西上計隨同前往者爲秘書傅吉士巡捕梁紹南另衛弁二十名及差弁二名統計共有二十四人行李亦甚單簡當陳離署時曾謂此行係往梧州謁見陸使准一星期内當可事畢回署等語至省中一切防務聞己分飭廣惠鎭守使莫榮新第二軍司令林虎陸軍師長陳坤培等共同維護日行公件則由參謀長于瑞琪代拆代行又聞此次陳之去粤因軍官某某等以督軍問題自陸巡閲使移駐梧州與各要人迭開會議以陸使暫行兼署爲解决辦法惟决定多日陸氏仍無來粤之耗故於十四號面請陳督軍先行離職赴梧以促陸使東下一面集議决定即晚十二點前一律整備武裝以維地方治安陳督軍聞報察看各方面情形亦願乘時卸責乃令莫鎭守使代行任務於於下午七時許乘與逕出天字碼頭落廣明巡輪至十一時許即動輪出發西上開當時係由陳師長派兵一連沿途擁護云又一説謂陳炳焜此次離粤西上實關於湘南軍務問題昨特親赴梧州密商陸使共籌進行不日親統大軍開赴湘南戰地云 
傅良佐出走前後之長沙 
　　湘督傅良佐早有離湘之説故其眷屬久己赴津即所有貴重物品亦己陸續運去蓋傅於事前恐湘事不能圓滿結果故準備三十六計之上計也至昨十五日早三句鐘傅督果悄然離省財政廳長兼代理省長周肇祥及傅督所派之警察帮辦徐春圃亦同時潛行他適督軍篆務則由湘南各軍總司令王汝賢暫行兼攝王於傅督既走之後曾函知軍警各重要機關略謂中央調傅督入京督篆由本總司令兼代所有省城安寗秩序仰即妥爲維持母許紛擾等語現省城秩序尚見安謐惟謡風極盛　 
　　當傅督未走時省垣因寳城失守攸縣寗鄉又先後發生事變風聲益緊傅氏即發布命令特别戒嚴每晚至八句鐘以後即實行斷絶交通如商民有要事往來須持有燈籠預先報明所至之街道招牌或門牌號數始准由警察相遞護送至逹其所至地爲止因公往來則須有特别口號並須佩有各該機關徽章否則無論何人均須帶署嚴究至軍署之先後左右則將所放步哨延長計東自轅門起至東長街止西自轅門起至福星街止北自又一村起繞營盤街左局等處至清太街止南自老照壁起至小四方塘止凡屬街頭巷尾無不密佈軍隊其餘如各城之稽查旅館之檢視無不特别嚴緊而在此禁令森嚴之中省城内外竟數次發生搶案如小吴門外之迴西渡南門之七家灣經武門外之分路口等處均有軍人裝束之匪徒白晝行刦即軍署附近之清太街德昌恒錢號亦被口操北音身着軍服者給刦十三日上午該錢號忽來一身着正式軍服者口稱伊長官欲以光洋四十元兌換台票須送去取洋店夥不允彼即以剌刀相向店主無法祇得令學徒張德順携票錢一百三十六串四百文隨之前往彼帶至小吴門外五十標 
兵房後山下即有同一裝飾者多人擁出將該徒反手拿定並以剌刀示威不許聲喊即破其衣搜其台票而去該徒當時驚絶及至甦醒即入城報告警署警署亦無可如何自此數案發生後省城商民無不異常恐懼加以外聞謡傅謂第十七師之三十四旅軍隊己有一大部分敗潰該旅之兵沿途搶刦湘鄉湘潭一帶己太半遭其蹂躪故人心愈爲驚慌 
[湘局紛局擾中之鄂聞]  
　　傅良佐之不安於位早有此説故傅於湘督署新闢後門即爲事急則逃之計月前先後將其老父與家眷送至漢口均屬實事聞自賣慶復失安化攸縣繼陷以來接續向中央辭職之電業己四上詞甚懇切無如段合肥 
因難覔合宜之人繼任若用非湘籍者恐又激起陳復初之反抗堅執不准於覆電内加以許多慰勉之語中有如有所需政府自當設法接濟傅氏既救退不得於是擬改用皖系之安武軍及第七師（張敬堯皖人所部亦大半係皖籍）赴前敵而將王汝賢范國璋各師調防後路希冀皖軍爲出死力以戰此種措置本不能謂爲乖方惟前敵之兵既須盡易總司令亦不能不隨以更動初不料竟因此激成直系之排斥至於立足不住傅以辭職己經數次留岳持援終無濟事棄湘之鄂合肥亦不能怪我故逕行至漢擺脱干係但傅氏此逃自爲計誠得矣其如牽動段内閣何傅氏由湘抵漢之時爲十六日下午五點半鐘王鄂督迎其至署傅辭未至王乃乘楚材兵艦往漢至江鯤砲艦中拜會與傅秘談至八點餘鐘始返傅氏係於十七日晨北上所有傅周以下在湘皖派人員之眷屬於十七日乘沅江輪來漢者甚夥有轉赴滬皖者有暫駐漢上者武漢富商巨户因湘鄂毗連多恐兵禍或波及鄂日來遷寓租界之人至衆租金乘機又漲三分之一王督軍以武漢人心震動除令各軍警加緊戒嚴外並出四言韻示如下鄂居重鎭綰縠中原督軍職任保境安民去歲震驚力持鎭静隣牆鬭戒開邊釁抱此宗旨士庶週知和平解决己有其機惟我初衷安良除惡敢擾治安嚴懲不赦諭爾人等萬勿驚疑母爲謡惑其各凛之 
　　聞省議會因湘鄂唇齒相依禍福與共會推王議良往謁督車詢問如何維持地方調停湘事督軍言湖北治安敢負完全責任湘事端在组閣問題曾接陸唐復電段倒諸事總好商量己令川湘南軍停戰云云吾現正與各督磋商調和條件並聞王意主張取消臨時參議院速選新國會此種辦法未知兩方肯贊成否也至援湘之安武軍與第七師日來仍有過鄂入湘者並未停止前進此事頗起人民疑圑也 
[湘省南軍之勝利]  
　　湘南之戰自開幕迄今瞬己五旬現傅湘督因外敗内變業偕周省長出走（己誌前報）昨據電訊長沙北軍己被湘軍盡行驅逐出境是南軍於湖南方面己完全得佔勝利然前此數日固在戰争劇烈中也兹據鄂省函述而數日湘戰情形爰爲追紀於下 
 
 
 

Page 7

 
 
　　南軍自復佔寳慶後士氣愈爲奮發衡山正面前此雖無大發展左側則己佔領安仁攸縣直逼醴陵傅良佐於七日派安武軍晋軍前往抵禦據官報發表之電牘則謂安武軍於九十兩日大獲勝伏然按其實際只奪獲兩三座山頭南軍並未退回攸縣十二日長沙來信且謂漢洽萍公司萍鄉安源山煤鑛（半在江西萍境增在湖南醴境）在湘境者因當砲火線下己停工作萍煤至長沙運路業己阻斷戰况劇烈北軍未能大勝南軍於兹可見右側戰事則自寳慶失後南軍己佔安化現一面分兵由龍陽窺常德以牽動湘西一面猛攻寗鄉湘鄉益陽以危長沙並欲奄有洞庭湖之一角（益陽近湖）以阻北兵後援聞寗鄉己於九日響應獨立軍原駐該處者係陳復初所部業迎安化之南軍入城現傅良佐己派重兵阻擋其由此路進取長沙激戰甚烈傅自言寗鄉己經奪回非確訊也至湘西辰沅常各郡前此本月響應獨立之舉因南方失去寳慶聯絡線斷周則范陳嘉猷輩懼北兵之威是以中止兹南軍既復佔寳慶與湘西接壤之貴州軍又起而護法于且滇攻渝外並派一梯圑入湘由晃州沅州而來湘西各將領處此大勢度必復起而與傅督脱離關係故邇日湘省大局實爲危急之至段内閣前商調奉直豫各督之兵及張敬堯之第七師全部本擬備爲最後援隊於第三期出發現己併令出發逐日過鄂之兵遂愈衆多但十五日鄂省政界盛傅軍署得湘電十三日湘潭又失守損失軍器糧餉服裝無數並謂南兵非由正面攻入係由米亭進至渌口淦田出奇而攻入湘潭長沙屏藩之四縣（湘潭醴陵湘鄉寗鄉）己失其二長沙之入於獨立軍勢力範圍己十之七八竊恐北軍傾巢去援亦無裨於事現在岳州之鄂軍第一師一旅己調至長沙備戰傅督又有電來商調岳州王金鏡軍未知王督允否又在湘北北軍飛機有一部於日前飛往偵查敵情遇風落地墜於石子均架機之程某（皖人） 
跌死其屍棺昨運鄂回籍軍界多往弔唁是空中攻擊亦失利矣 
[蜀省近事紀（成都通信）]  
　　張省長就職四川省長張瀾於五號午前十一鐘進城未到之先劉存厚派軍法課長吴少良往迎其餘各機關人員及管軍王梯圑長墾殖軍陳總司令等均到省城外得勝場迎迓成都商會亦於牛市口設座結彩歡迎各街人民懸旗一日省長於午前十一鐘許由東門進城前有軍樂次則衛隊乘四人大轎頭戴便帽身着青呢馬褂沿東大街走馬街直入省公署所帶隨員不多行李亦極簡單旋即於是日午刻接印聞張此次來省在途接見寅僚時曾言省内各機關人員概不更動並謂己阻止川北同鄉母庸來省云到署後首擬一電通知本省軍事各機關原文云重慶吳總司令轉李旅長周督軍轉王劉兩旅長熊鎭守使轉但旅長資中鍾鎭守使轉龍汪陳旅長嘉定劉旅長陳旅長鑪城陳鎭守使轉彭劉兩統領寗遠張統領犍爲楊統領均鑒瀾於本日午刻抵省即行就職轉逹瀾叩微印又有一電致本省各道 
尹轉各知事亦係宣告就職並謂以後公文直接省署辦理云云省長印信在前省長戴戡走時曾交與劉存厚轉送省議會保管省議會送回軍部三次劉皆未收受張將來省時劉特咨請省議會於該省長到省時交與成都兩縣知事轉交五號午前十二時謝楊兩知事遂到省會由該會高秘書長親自交出謝楊兩知事當即賚到省長公署云 
　　僞皇帝就僇劉存厚日前接北京陸軍部覆電令處察都僞皇帝及僞元師以死刑昨軍司令部軍法處特提兩犯驗明正身綁游各街用兩高脚木牌書兩犯罪狀由陸軍監獄吴獄長監斬將兩犯巡遊各街後即押到東校場行刑抬游各街時用兩木牌一書軍長劉示斬决僞皇帝若巴一名奉中央令正法一書軍長劉示斬决僞元師傅南山一名奉中央令正法又劉存厚宣布其罪狀云照得僞帝若巴背叛民國前經本軍長派兵剿在案兹據前敵官兵將僞帝若巴僞大元帥傅南山等一併陣擒解部當發交軍法處訊據僞帝若巴供認妄造妖言熒惑衆聽據城戕官僭號稱帝蹂躪地方殺戮人民僞元帥傅南山供認主謀煽亂僭職招兵抗拒官軍戕殺良善各等供不諱再三研訊矢口不移經電呈中央兹奉國務院陸軍部東電准將該逆等就地正法以伸國憲而定人心等因遵於本月三日監提該逆若巴　傅南山等二名當堂騐明正身綁赴刑場處决俾昭烔戒除呈報啓行外合行宣布罪狀俾衆周知此布云云又聞僞皇帝若巴僞大元帥傅南山到軍司令部上綁時由軍法處賞吃酒肉兩人共飲一百錢燒酒各食拳大牛肉一塊傅南山食畢向軍法處吴處長云討大人一個封贈軍法長隨答曰望你轉世爲好人若巴無懼色口中喃喃答語惟不能辨抬遊各街時一婦人問曰那個是大元帥旁邊一人指傅傅在輿中曰他們説我是大元帥我眞快意行刑時係一排長執刑頭甫落地該排長吸飲其血有旁觀者多人亦各買鍋魁和血而食現兩顆首級尚在軍法處以石灰撲滿日内即將 
解到懋功八角等處示衆 
地方通信 
[蘇州]  
　　農民抗租風潮續誌蘇鄉沺涇等處鄉民困田稻蟲傷結黨要求減租經吴縣連代知事迭次派員開導己誌前報兹悉蘇城田業會董事丁椿之己於前日柬邀各業主在范義莊開會集議收租成色各業主等或主張維等原議（原議減讓一成）或主張再爲酌讓未能解决旋又議决凡收租帳船應请水陸警察擔任保護己由會呈請縣署及水警二廳核飭遵照吴縣公署於十月初三日早接車坊鄉各催甲等禀報以近日各村農民紛紛向催甲等聲稱本届田稻己受蟲傷租米無錢完納即使組棧發出繇紙亦不能收受等情至十月初二日各鄉民等竟鳴鑼聚衆約有一二千人每人持稻草一紥至催甲濮影喬史甫泉姚金標朱姓張姓王姓李姓等各家放火致將各家住宅焚燒殆盡延及鄰居十餘家損失共一萬有餘請求核示等語並經該處警察汪所長來蘇報告鎭道各署經朱鎭使飭派陸軍一連立刻開往車坊駐防連代知事立即親乘淺水兵艦率同水警巡船數號前往查勘一面先行電催吴其昌知事即速來蘇任事 
[松江]  
　　小學將開游藝會續誌縣立第四高等小學校定於二十四日開第二次游藝會己誌前報兹將該會節目録下開會奏樂報告宗旨唱歌校歌迎賓歌游藝會歌國文選讀傳論詩賦徒手操美式及奥式修身作法尊孔行進籬菊迎風歷史實演陸郎懷橘彩旗操珠筆競算表情唱歌中國男兒化學實驗輕氣球大塹拳華英對譯游戲操投球奪球對客揮毫八段錦國文問答共和國民之精神板櫈道情合唱啞鈴操手工雜作書畫屏風游戲操雷雨投宿地理演講歐洲運用星球國文作法對聯譯俗行進月湧波心奏樂繪畫游戲寓意鈴圈操修身作法道不拾遣羅漢拳英語會話物理實驗人體之解剖國文唱續五柳先生傅刀鎗對擊游戲逄術歷史實演子産不毁鄉校音樂合奏餘興魔術給奬唱謝賓歌奏樂閉會　　冬防添招警察金山縣張堰市地界江浙轄境甚巨際兹冬令時慮宵小竊發該市警佐徐亞伯深恐原有警力不敷調遣爰於昨日邀集該市紳商會議冬防辦法當由會衆議决添募警卒兩排編爲臨時巡邏隊計隊長一員長警二十二名專司梭巡以捕原有警力之不足所需警裝餉給等項均由徐警佐設法籌備業己據情呈請詹亮疇知事核奪一俟批准即可着手進行 
　　拆卸貞節牌坊西外裏館驛有貞節牌坊一座年久失修次第圮毁上月雨中曾因頂石下墜壓斃南外蛋頭角陳姓鄉農一人事後即由附近沈永隆等各商户具呈警所請求拆卸以防危險當由警察　員馬秋颿據情轉呈縣署示招主有牌坊之人限一月内出任修理現己一月期滿無人認修爰由馬巡官籌撥洋十五元另有沈永隆等各商户合任八元於日昨僱匠拆卸矣　　議定收租成色五庫鄉紳士朱似石办今秋本邑蟲荒災情甚重收租成色自應酌減以體農艱爰於前日致函育嬰全節等各善堂略稱該堂等田數較多爲各業户觀瞻所繫請將今冬租色減至七成以内云云當由各堂董任全節當開會集議議决除最重荒田外一律照租額減收七成至被災七成以上之次重荒田則照七成對折收租業於今日（十九號）具呈縣署請示核奪 
[江北]  
　　泗陽匪亂近况泗陽縣屬鮑家河黃家窪小陳集丁家嘴等處有匪首丁明常劉大太爺（即小青龍之父）王稀毛張與立朱毛呆遲長發等聚衆騷擾勢甚猖獗當淮揚鎭守使馬玉仁駐泗時僅於鮑家河一處擊斃匪徒數十人官兵傷亡亦有十數人三四日後匪即竄至宋家圩殺傷十五人刦去婦女二人並將距城二十里之臨河集西街焚刦一空集長王用恒與匪抵禦竟被擊斃同時被害者又有三人唐畹蘭圩莫家圩及熊家樓南之范莊均被佔領王家小店之居民王前寳與其幼孫又臨河集附近邱某之幼子縣北王其雲縣南陳廣見等數人均被擄去要索銀洋贖回並説出贖人地點在黃家窪或范家圩又丁家嘴朱某之妻方姙被匪逼姦不從致墮其胎楊姓女因被辱懐恨投河而亡種種懷狀不勝枚舉匪勢猖獗如此聞兵士中有通匪助刧者以致匪膽愈大云 
　　軍隊調防過浦駐阜第七十四混成旅旅長陳調元所部己奉李督軍命令與駐泗之備補營圑長朱序東所部互相換防陳旅長己令第一百四十八圑圑長明羽林率同營長張寳華等拔隊北上頃己抵浦駐軍東圩外覺津寺等處現正遍覓人力軍運載前進聞陳旅長亦將於日内過浦云 
[九江]  
　　潯路新股東反對正式大會南潯鐵路新股東北京通惠公司投資六十五萬佔全路股權五分之一固股東中之有勢力者也兹對於此次開會糾集在京各股東以灣路新股東維持會名義來電表示反對電文如下南潯鐵路公司轉董事局鑒頃接貴局通告定於二十五日開股東大會駭怪萬狀究竟此次開會宗旨安在事前並未與聞且該路最近營業情形老何究應如何設法補救均須切實調查籌畫若率爾開會必仍蹈上次覆轍毫無結果徒滋紛擾務請綏行開會俟本會派員切實查復後與貴局妥籌辦法另訂開會日期否則此次開會無論何項議决本會概不承認先此奉聞即盼電復潯路新股東維持會叩 
雜評一 
[政局（步陶）]  
　　自此次政局變動以來段内閣雖不旋踵而即回復而辭職之聲浪則連日未嘗稍息梁也湯也林也其辭職之表微既相傅各具决心今則段陸長之準　且己見話明令矣夫今日爲武人内閣之時代段之所長又在軍事方面何於内閣回復方經數日之頃政局中乃忽有如此重大之變動此其息息相關之故當不僅在於軍事而政潮起伏之端容亦有甚大之影響所不知者係派問之戰鬭經此變動將誰利而誰否耳顧段所主張者爲武力解决西南今四圍情形大有不容不抛棄武力主義之趨勢此其所以有抛棄陸長之一幕與然而前此總辭職之原因固有一部份屬於武力之未遂所懷何今則僅以辭陸長聞也或曰時有緩急事有後先政局風雲瞬息萬變其前途所届蓋有難以常情揣測者在也嗚呼其信然耶 
[皇帝血]  
　　民國時代而有所謂懋功皇帝者宜乎其受死刑也然而考之各國革命史或登皇帝於斷頭檯上或投皇帝於窮邊或荒島之中初未聞有飲皇帝血而和食物以大嚼者有之其惟今日四川所僇之懋功皇帝乎弱肉强食殘人以逞儼然自表其原人時代之茹毛飲血之蠻風抑何不幸而見之於二十世紀之民國中也雖然此特失敗皇帝之無能力者耳若彼有能力者則百足之蟲死而不僵雖一再有不可思議之行動雖至今猶密邇京門夫誰敢動其毫末哉夫誰敢動其毫未哉懋功皇帝而有知或且北望而痛灑其不平之血涙也嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[沈信卿對於教育廳之談話]  
　　記者偶晤江蘇省教育會駐會幹事沈信卿君詢及有人謂中央欲改任君以蘇教育廳此亦鄉士義務何以不就沈君謂絶無此事余之意見以現時政象非教育方面所能單獨進行且教育事業應由社會自動方能確立基礎故堅辭廳長之職非擇地也且部中未嘗以攺任事見商部中不任本省人之苦衷兩年前動議設廳時余己有所聞特以余辭職後替人發表太遲 
致局外有此無謂之揣測亦不足怪蓋余之辭職經歷電辭三次函辭一次對於總長之代表面辭一次中間托人轉逹者又兩三次方得解决論友誼關係心甚歉然特余在社會方面尚多難卸之責且亦甚願一般社會知做官外尚有可做之事此則余與黃任之君志同道合而辭職之初實未嘗先事商量也局具人固難知我輩之眞意耳 
[遣回由法歸來之華工] 　　 
　　法國郵船日前由該國運回華工一百五十餘人登岸後即由法捕頭將籍隸漢口九江南京等處者當晚發給長江輪船票遣回原籍尚有北方人二十六名由探導往客棧暫住並供飲食此項膳宿費均歸捕房發給捕房己購就通州輪船天津船票分給各華工准於今日一併登輪遣送回籍 
[黃浦江中之外國兵艦]  
　　江海關定章凡有各國兵輪駛進浦江應將船名及所載士兵砲械調查備考如須出口亦當報告兹於前日由揚子江流域駛滬日本兵艦一艘名SMNRDA載兵三十七人快砲六尊又揚子江駛滬美國軍艦兩艘一名QUIBEB載兵五十四人快砲四尊一名ＶＩＬＬＡＬＡＢＳ載兵五十四人快砲四尊現均停泊浦江此外尚有美艦二艘英艦二艘法艦一艘先在浦江停泊今將船名一併録後美艦MONOCAY兵四十九人快砲二尊又SAMAB兵三十一人快砲四尊英艦MIGHTNGALL又WOADCOCK法艦DDEL 
AGBEE以上三艘兵砲未詳 
[濬浦局測量浦江支港]  
　　浚浦局現派量司歐特尼及副測量司來喬司隨帶測量隊華員人等前往松江附近黃浦江之支港内測量水道函請交涉署發給護照並請軍警保護等情交涉署當即核准給發護照一面行知上松兩縣並請護軍使轉飭駐紥該處軍警保護 
[續誌印行托名善舉之彩票]  
　　寗波人董振先沈永祥董國福（即董國飛）與嘉定人張泉聲等十三人在公共租界甘肅路德興坊六百八十六號門牌及阿拉白斯脱路二百四十四號屋内設立永義實業公司司印行贈品劵據云所得劵資撥充習藝工廠經費及各省災區賑欵分向本外埠廣爲掗賣當經滙司捕房華探目馬阿美偵悉恊同包探奚德安金福壽陸連奎及西探等分往兩處將董等十三人連同贈品劵 
及各省遞到函件簿據多種一併帶入捕房押至昨晨解送公共公廨由一百九十號西探與馬探目等相繼上堂禀明前情並將抄獲各種函件簿據及贈品劵呈案請究經俞襄讞商之美柯副領事以案關欺騙判董等三十人一併帶回捕房候查明同黨一併拿案澈究　 
[盤問謀財害命之關係人]  
　　住居閘北烏鐵路福和里五十四號門牌之寗波人朱紀林賣蛋爲生其妻劉氏於本月二號下午携帶洋十八元手戴金戒四只出外批貨被人見財起意設法引誘至法租界菜市街一百九十四號門牌安泰客棧内用麻線及天津褲帶勒斃兇手即行逃逸嗣由該棧主王維林用蓆子單被將屍包裹於三號黎明時抛棄於法界東自來太行街民國路轉角原上里口後經街捕查見報告捕房將屍車至同仁輔元堂驗屍所由法公廨中西讞員驗明委係被勒身死旋經死者之夫朱紀林聞悉投報捕房聲訴伊妻携洋出外各節奉諭自行棺殮聽候緝兇究辦旋經探目黃金榮包探韓邦逹方福林偵悉此事發生地點即將該棧主王維林與妻陳氏子阿發及嫌疑人王連生四人拘入捕房解經法公廨略詰一過判候澈查核辦在案兹悉王等四人由探帶回捕房後捕頭以王維林王阿發父子均供朱劉氏於是日下午三時偕同某甲來棧借宿甲至傍晚時即行出外惟劉氏果係被甲謀斃該號房中豈有毫無聲響之理况爲時尚早王等何以不聞不見其中情節不無可疑故又提出詳加盤詰王等父子仍執前供王連生則稱該棧移屍時被我窺見王維林即贈洋兩元懇勿聲張至朱劉氏如何被害實不得悉捕頭仍飭分别還押候録明供詞再解公廨訊核 
[拘獲虹口盜案之疑犯]  
　　無錫人陳將金本邑人倪根桃經派駐老閘捕房專查特别事件之中西包探查與本月八號夜虹口西嘉興路二十二 
號門牌梁少芝家被刦金飾現洋一案頗有關係即於前日午後將陳倪兩人拘押捕房昨晨解至公共公廨請究經王崧生襄讞會同美博副領事向探目石金榮西探目壳羅香包探王寳生等略詰一過判將陳倪兩被告帶回押候查明於下禮拜二兩行解訊 
[二年前肆刦行兇之嫌疑]  
　　浦東東溝附近張家宅鄉民楊姓等之十餘家前年被土棍趙阿桂趙夢夢等糾衆持械搶刦失臧頗鉅且刀傷事主多人後由各失主投報官廳請緝贓盜即經探警將趙阿桂趙夢夢三人拘送法庭訊供明確申送護軍使署訊實鎗斃一面飭緝逸犯在案兹又山該管縣警第六區警局（係在東溝鎭）偵探拘獲趙竹林一名指爲與此案有關惟訊據趙供向爲漆匠並不爲匪該局警佐湯海潮當即備文於昨晨飭警解送警察事務所午後由警佐領袖王敬常飭發司法科訊供後諭飭收押候傅到事主再行訊核 
[工人遭厄誌聞]  
　　聞滬南某廠於昨日放工午膳之時適站崗兵警調差被人混入向人叢中抛擲爆裂物炸死工人二名傷者甚夥當場即獲住粤人二湘人一蘇人一旋經軍署一併鎗斃云 
[部定調查警察畢業生辦法]  
　　上海縣公署奉到省公署頒發内務部規定之調查警察畢業學生辦法當即發交警察所轉行各警區一體遵辦兹將辦法録下一警察學生除教練所外凡曾在國内外警察學校高等班完全科或簡易科一年以上畢業者無論曾否充任警察職務均應一律調查一各地方警務處警察廳局縣警察所均爲調查機關一各調查機關接到此項辦法後應即布告各該地方警察學生知悉於定限内携帶文憑赴所在地調查機關按表確實調查塡列前項布告應登入報章並將部定辦法詳細叙人一各調查機關應查核其文憑是否確實於文憑上蓋印某某官署驗訖戮記如有塗改或挖補之處及其他可疑情形應即駁回一凡無文憑者不准塡列如確係遺失應有充分之證明其證明辦法如左（一）原畢業學校之證明書（二）直轄該學校之官署證明書（三）學校刋印之同學録或同學二人以上保結（四）遺失事由各該調查機關認爲榷實或有案可稽及有切實保結足資護明者一凡文憑遺文有確證者應於表内將證明緣由詳細塡註一各該學生曾充或現充警察職務及其他職業應於備考欄内塡明一各該關查機關調查完畢後應呈報各該長官查核彚報内務　備案一調查期限於民國七年六月底截止一各警察學生逾期不赴各該調查機關呈報者嗣後於畢業資格不能爲充分之主張一此項調查表報部時應依式造具二份 
[紅十字會辦振電稿]  
　　紅十字會昨接北京熊秉三督辦來電云此次北方災狀難民無衣無食居均須籌畫惟散賑辦法應於衣食住三項分别擔任庶免重複前承有電慨任交滄至徐五縣急賑極佩仁施現在順直助賑局業己分路出發散放冬振本處亦將各路捐助棉衣分配各縣同時散放衣食均稍有着惟住屋尚未設法聞東光等五縣坍場房屋甚多擬請電逹尊處放賑各員專以災民户數下手查其無屋住者按户給發俾資搭蓋窩棚庶衣食住三項得以兼顧是爲完妥乞酌裁示復等因該會當即電復謂所有認定天津文安武清滄縣東光徐水及獲鹿屬石家莊等處各災民衣食住三項約完全擔任并分别電知各災區放賑員遵照辦理矣 
　　該　昨又接文安放賑員蔡吉逢電稱文安被水爲京直百五縣等一最酷災區該縣三百六十村除冲没三十七村瓦燦地址無存外除村均在水中坍塌民房約計十之五六現在水深尚有一丈七八尺不等浩大汪洋有如湖海風濤險惡時覆民舟沿千里堤一帶屍棺纍纍皆係溺斃之人而無棺之屍亦無乾土掩埋令人不忍觸目調查各村災民少壯逃亡殆盡所留存者悉爲老弱婦孺計共三萬一千五百七十二户十五萬三千六百零九口無衣無食奄奄垂斃轉瞬天寒河凍民舟既不獲往來氷床又不堪駕駛交通斷絶災民坐困死鄉縱欲施賑給糧恐亦無從措手前放官賑僅二千元哀哀蒸黎奚以生存言之不覺泣下也我會辦理文賑挨户議給雜糧以每户一斗核算須購紅糧三千石始敷分配蓋文災極苦無地不水無民不災初無重輕極次之别減口己屬忍心減户萬難辦到現熊公請託之助賑局己派員十八人分道調查二十餘人竣事地方紳士頗稱公允秦與該局總辦劉韻芝先生接洽允將調查底册交來我會照塡另發賑票既免調查手續始可早日施行俾災民有半月餘糧以備氷困窮鄉之用施當其厄雖少勝多本地官紳極端贊成頃調查糧價惟蘆可爲最相宜每石紅糧約在五元上下以三千石核計需洋一萬五千餘元其應若何辦理希電復津欵並乞電滙徐水調查共計災民一萬餘人災較文輕前撥賑欵棉衣己敷散放併聞等語沈仲禮會長即加撥洋二萬元又棉衣一萬件即日滙運兹將復電録下天津紅十字分會轉文安蔡吉逢君鑒銑電悉文安災情尤重需糧三千石且本會前接熊督辦電商災民衣食住三者兼顧業經復電完全擔任需欵尤鉅據電前因除前撥一萬元外兹再加撥洋二萬元即日滙上其棉衣一項除前在津撥給五千外兹再加運一萬件即請妥爲辦理除放衣糧外並編查户口酌給搭蓋窩棚經費以速進行是所盼切 
[請減地方税之批詞]  
　　工巡捐局批戴正昌禀云禀悉據查四牌樓一帶舗户爲多與住户情形不同該舖核定月繳地方税洋六角爲時己久未便率請核減致啓效尤並着該舖將所欠捐欵悉數清繳母得抗違干咎切切此此 
[電車公司總理赴京]  
　　華商電車公司與内地電燈公司議改合併後之名稱爲電汽公司俟雙方各股東開合併大會後即須實行己紀前報兹聞該公司總理陸伯鴻因欲修改電車公司所訂規則特請商會轉呈北京交通部核准備案前日該總理己偕同車務總長周明初赴京將修訂之規則呈部裁奪矣 
[德僑由浙來滬]  
　　德僑密謙洛由莫干山挈眷來滬駐滬交涉署先接浙省軍民兩長來電通知請爲接護現該德僑己於本月十八日乘民船抵滬寓居愛文義路四百十三號昨交涉署己兩請護軍使署查照轉復矣 
[任免承審員必須呈報]  
　　江蘇高等審判廳通令各縣云案查各縣承審員一缺前奉司法部令每届三個月呈報一次歷經遵辦在案乃邇來各該縣承審人員恒視縣知事去留爲轉移己屬非是甚有早經離職並不呈報本廳備案似此玩泄殊非鄭重之道嗣後關於承審人員任免等項務即隨時具報勿得延攔致誤要公 
[新關河泊司年老告退]  
　　江海新關河泊司可生君現年七十餘歲在關任事己有五十年之久原係瑞與國籍在本埠法租界善鐘路建有洋式住宅一所可生君因己年老屢次辭職現己奉到總税務司准許公文並允其歸隐以示優待所遺河泊司一職即以現任新關巡工司米勒君升任刻可生君正在結束公務一俟完畢即嘗交卸云 
[法總巡捕房定期遷移]  
　　法租界總巡捕房因會審公廨遷至蘆家灣以後捕房解送案犯諸多不便故經董事會議决在公廨相近之薛華立路建築新總巡捕房業己完工驗收聞定於十二月十五日先行遷移至七年一月一日正式辦公並重定名稱以新行爲南捕房舊行爲北捕房小東門爲東捕房嵩山路爲西捕房云 
[調查訂購美國馬口鐵片之呈報]  
　　上海總商會呈農商部爲遵令查明上海各商號向本埠洋行訂購美國馬口鐵片列表呈復仰祈鑒核事案奉鈞部四二○號訓令以美政府電詢中國需用馬口鐵片數目若干計分兩項除第一項由部查復外其第二項所稱各罐頭廠訂立合同購運美國馬口鐵片一節究竟我國各地商號有無直接或由各埠洋行向美國訂購馬口鐵片仰即傅至各商如有上項情事迅將合同年月訂購數目暨交貨期限詳確開明交會彚報以憑辦理等因奉經分函五金各業及罐頭各廠詳確查復去後惟馬口鐵片需用甚廣誠恐未及徧詢復登載申新各報以期周知兹據各商號先後報告前來合先列表具文呈報仰懇鈞部俯賜察核實爲公便 
[地方廳書記舞弊之發覺]  
　　上海地方審判廳書記高某與承發吏通同舞弊僞造聲請書將某錢債案共同欵項單獨領出分肥並將當事人之聲請書抽出互換事發後高書記業己逃逸祗將承發吏陳某拘押候究聞此案發覺之由係因執行主任推事吴景夔呈請辭職己奉照准於日前（上星期五）將未結束之文卷移於王振南書記官長當經驗得僞聲請書上並無收發處刋戳不肯承受於是禀告袁廳長查得高書記係前閘北分庭長沈某之妻舅籍隸浙江現己致函沈某責令將高繳案質證矣 
[法公廨昨日停訊]  
　　昨日爲法公廨輪值訊閻民事案件之期因副領事德君另有要公咨照讞員聶君停訊一天並飭知捕房無須將當事人依期解案以免徒勞往返 
[彈棉花店失愼]  
　　法租界大馬路昇平里口鉅興廣東彈棉花店於昨日下午三時不知如何起火殃及比隣帽子店及他人所開之彈棉花店等房屋四幢事後由探將店夥拘入捕房候解公廨訊究 
[浦東火警]  
　　浦東陸家嘴新香烟廠木作間於前日下午六時許失愼當由　警急鳴警笛經爛泥渡救火會皮帶車到場灌救至七時半始得撲滅當火熾時三區警署劉巡官及老廠第一派出所郝巡官等均督率長警到場彈壓恊同施救事後由解警正飭查起火原因以憑核辦 
[怡豐軋花廠之發逹]  
　　新閘大王廟德清里怡豐電汽軋花廠自今秋開幕以來對外貿易頗爲暢旺大有應接不暇之勢是以該廠總理士子良定於今晚起添開夜工並派人赴浙省平湖卡裏卡外及本省閔行大圑周浦青生港新場高家巷等鎭設莊收買籽花以期擴充國外營業 
[通州花亦須騐水]  
　　本埠華洋各紗廠向所購用之通州花例不騐水因通花由彼處運滬以轉洋棧者居多若洋商購買運赴外洋始由江海關驗水 
處烘驗（照章往日本者每擔以十五斤爲限如烘出限外水量）即不能運至往歐州各國者以十四斤爲度因航線稍長之故）近各洋商發起擬將通州花由彼處運滬入口之時無論出洋與否一概烘驗曾經呈請英商會開會磋議决定實行組設一通花驗水處並公舉議董十人（洋商七人華商三人）公共組織俾擬訂章程秉公辦理現洋商方面己分别舉定華商通州帮中亦於前日推舉俞秉文等三人當將名單開送英商會查照惟該商會各議董接函後以俞等經驗資格若何尚未深悉故於昨日托由某洋行買辦前往出口公會上海總商會等處調查復候核辦 
[天凝莊盜案又獲兩人]  
　　松滬護軍使署昨據青浦縣張知事電稱拿獲浙江　　縣天凝莊盜犯沈來生張和尚二名請示核辦等情當由軍署滬知浙省楊督軍派隊長徐熊來滬接洽後隨往青浦迎提歸案訊辦 
[廣收舊貨之訓令]  
　　上海縣公署訓令各市鄉經董文云爲令催事案查前奉滬海道尹令將各縣原存廢鎗廢砲以及官有銅鐵鉛質等物飭即依限調查列表具報等因業經本署將表式令發查塡在案迄今多日尚未塡送來署合行令催仰該市鄉迅即查塡送署懸案以待均母再延此令 
[拐騙案起訴無效]  
　　小東門内牛肉店主朱正清在公共要公廨指控漢口路（即三馬路）古渝軒酒館主汪炳臣誘拐其妻朱杜氏並唆使捲取值洋三百元之金飾現洋藏匿福州路振華旅館一百零三號房内請爲查究等情由廨准飭捕房昨派包探將被告男女併傅到廨請究兩造各延律師到堂辯論中西官以原告所控姦拐理由殊欠充分送判將案註銷被告男女一併開釋 
[誘拐婦女牽涉]  
　　住居虹口新記浜路六百十一號門牌之崇明人張小毛因裘聖初在崇明縣公署指控黃青郎誘拐其妻裘趙氏及女大郎一案將伊牽涉前日由該縣知事備文派警來滬恊同捕房將張逮案昨經公共公廨中西官預審之下判張退去候函致崇明縣知事詢問詳情再行飭知自行投案候訊 
[拐賣女子勾當]  
　　住居新閘大沽路二百八十號門牌之顧耀生串令鄰婦曹王氏誘拐丁顧氏家十一歲女兒丁招弟囑令沈寳山王楊氏帶至馬立師路賣於南京路曹煥之左桂春適被婦孺救濟會偵探查見詰明前情喚同七百零六號華捕將以上各人與女一併拘入捕房昨解公共公廨經中西官研訊明白判顧耀生沈寳山各押西牢三年期滿均逐出租界曹王氏押女所兩年王楊氏押一年丁招弟交其母領回並着緝提顧耀生之妻顧華氏到案訊究 
[惡姑串賣媳婦]  
　　浦東洋涇鎭左近鄉民陳阿松之女名阿貞年十八歲嫁於凌陳氏之子凌金松爲室詎被凌陳氏串同姊夫崇明三狗拐匪陳阿炳等販賣於閔行阿六姐所開之花烟間内强逼爲娼事爲陳阿松得悉分别投報淞滬警察三區二分駐所閔行上海縣警察分所飭將凌陳氏崇明三狗其女阿貞鴇婦阿六姐等先後提案昨日押解檢察廳收押候究 
[串通冒騙己非一次]  
　　南市乾大米行近將米石售於怡泰祥絲線店尚未收價不料被同業義大行己歇學徒蔣伯賢化名陸大經串同本行歇夥店福星私向怡泰祥謊稱頃間售來之米實係次貨誤送應取回調換將米騙出盜賣迨由乾大夥榮澯淩前往收帳始知己被騙去旋經查悉被蔣等所騙者己不止一次當即一併尋獲扭控第一區署詰問蔣供由唐起意唐供向蔣借取洋銀八元除己己還一元六角外尚欠六元四角惟不認私刋圖章及串騙食米董警正以案關冒騙當飭移送地方檢察廳請究 
[鄉民藉屍滋擾]  
　　寳山縣金二圖毛港鄉民王留根落河身死由救生船在新閘河内撈獲屍體己記昨報兹悉留根曾於前清宣統三年將田一畝五分零憑中毛思永賣於同宅之王根寳得價錢一百零五千文出立絶契歸根寳管業近因該處地價飛漲留根反悔在寳山縣公署涉訟留根敗訴又至上海地方審判廳上訴奉判將地歸還留根而根寳又不服向高等廳提起控訴尚未判决此次留根落河身死其家屬以禍因田産而起遽於前日下午將屍移至根寳門前空地上並糾同多人前往搗毁籬笆而入擊壞器皿什物昨日根寳以移屍圖詐糾衆滋擾等詞具呈地檢廳請驗究辦未知將若何了結也 
[大出喪匪徒得間]  
　　匪徒洪阿才於盛杏孫出殯之日在新世界附近攫得小孩緞帽一頂旋將帽上飾物珠壽字披霞拆去質洋十三元化用後經包探李明泉查獲吊出原贓昨解公共公廨經中西官訊明判洪押 
西牢二月贓存捕房候查明失主給予領回 
[探夥藉端敲詐]  
　　住居南碼頭三多里向收舊貨之周國良因在門口收買賊贓鐵料被警廳某偵探之夥湖北人馬世祥得悉詐去小洋五角既又 
 
 
 

Page 11

 
 
得悉周買進某機廠所失之鐵板三塊携帶手銬復至周處大言恫嚇勒令賄給洋若干元不允即將周兩手銬住迫令出資否則均解官廳嚴辦正在紛擾之際爲崗警及巡邏隊士所知立即將隊拘住連同周國良並原贓解至一分駐所將周手上之銬開脱張警佐以該探夥不應逞强勒索飭即申解警應偵緝隊轉送司法科訊究 
[九畝地垃圾車不敷應用]  
　　開明公司經理姚紫若以九畝地設立菜市以來生意繁盛垃圾亦因之而多惟該戲垃圾車祗有一輛不及掃除往返轉運竟延遲至午後二三時清道衛生均有妨碍昨持函請淞滬警察廳徐廳長增撥垃圾車二輛以資應用 
[匪徒攔路打刦]  
　　匪徒蕭阿福前晚串同王金泉及在逃數人在虹口伯頓路弄内攔刦婦人張阿毛身畔小洋四百角圖逃被探張盛全查見將蕭王兩人追獲拘入虹口捕房押候解廨訊究 
[浦東警署招告竊犯]  
　　浦東三區警署昨日發出招告云昨日據巡警馮華堂解進竊犯楊炳生一名當經訊據該犯供認在浦東屢次行竊不諱除將棉被傅失主認領外爲此將該竊楊炳生發往犯事地點示衆如有知其犯有另案或受其擾害者仰即來署據實聲訴以憑併究 
[攫取小孩飾物]  
　　甬人徐才信前日傍晚在浦東陸家渡地方攫取幼孩唐林發項圈銀鎖携贓圖逃當由該陔家屬鳴同三區崗警將徐追獲解署訊據徐供向業銅匠現在無事在滬西放印錢度日今因渡浦晤友未遇行經該處致被誤拘該孩項圈係另一人拿去等語解警正以人證確鑿未便狡展昨解警廳司法科訊辦 
[拖往匪徒髮辫]  
　　賃居南碼頭安樂里之安徽婦人葉李氏於前晚六點除鐘出外購物行經弄口突來匪徒二三人攔住去路强將手上金戒一只刧取飛奔逃逸該氏大聲喊捕並將一匪之髮辫拖住隨由崗警趙玉清到來帮同拘住惟無原贓遂即解至一分駐所詰其姓名該匪假作啞人及瘋顚形狀該氏稱丈夫葉某現在某兵艦辦事該匪實係當場拖辫得以拘獲其贓物諒被同黨接去請爲嚴追等語張警佐以該匪故作聾啞刁狡己極飭即申解警廳司法科訊明核辦 
[茶館聚賭抽頭]  
　　北四川路四十八號門牌季餞昌所開之茶館内容留季洪之袁長明等二十人聚賭抽頭被該管捕房二十四號西捕頭訪悉率同中西探捕將季等各人連同賭具帶入捕房昨解公共公廨經中西官訊明判季餞昌罰洋二十元餘各罰洋一元一併充公如無力繳洋按照罰欵每元拘禁一天賭具銷燬又美租界梧州路二百十四號門牌沈祥卿所開之茶館内聚賭抽頭被五百九十六號巡街捕查見以其違章歸禀捕頭諭候請廨出單傅沈到案訊罰 
[收買來歷不明之幼女]  
　　公共租界愛多亞路一百七十六號門牌花烟間龜奴董福祥收買來歷不明之十四歲常州女子小丫頭八歲揚州女孩楊阿媛預備賣娼被總巡捕房包探王潤甫查悉恊同西探於前日前往該花烟間將兩幼女帶入捕房送留濟良所昨晨由所解送公共公廨請示並由中西包探禀明前情中西官判兩女仍留濟良所候補傅人證到案再行訊核 
[江北婦人索債]  
　　江北婦人陳王氏前日將同鄉婦人湯李氏扭至四區警署控被借去洋十元延不歸還請爲究追姚署長諭令暫押聽候訊核 
[男女談話之觸怒]  
　　電車夫潘子和係江北人前日走入鐵路北草屋内同鄉蕭玉良 
家與蕭之胞妹談話被蕭撞見大怒遽起衝突持刀戳傷潘之腿際由隣居李德廣上前勸散旋由潘鳴警將蕭拘入四區警署轉解司法科經段科員質訊一過押候偵查核辦 
[查獲花會聽筒]  
　　潮州賭棍陳阿慶近在虹口北四川路開設花會大廠雇令無賴主筱山至新閘梅白克路九十九號門牌私設聽筒誘騙婦孺錢財當被包探朱子藩查悉於前日恊同九號西探前往將王拘獲搜出花會字據帶入捕房昨解公共公廨經中西官訊供一過判王押候查明於禮拜四再行訊核 
[洋行用人舞弊]  
　　日商日華行控式拉夫粤人鮑實猷私收帳洋二千六百五十元又銀三千四百七十五兩昨由捕房將鮑拘解公共公廨經中西官略訊一過判鮑押候禮拜六解案邀請日領陪審 
[孕婦受傷墮胎]  
　　住居美租界北福建路二百號門牌之楊全交（即楊阿開）昨在三秦路一百三十三號屋内與孕婦張二寳口角互毆遂將張婦肚腹踼傷倒地小孩登時墮下因未足月不能存活當由張婦同伴阿彩報告滙四捕房立飭包探奚德安陸連奎前往將氏車送同仁醫院醫治並將楊拘入捕房經捕頭略詰一過押候解送公廨訊究 
[索償舊債之禍端]  
　　粤婦陳王氏家住閘北虬江橋三欒里曾欠同鄉婦人馮游氏洋數元前日陳王氏偶至馮游氏家游玩忽又向索前欠以致扭打陳王氏受傷倒地旋由馮氏雇車將陳王氏車送回害未幾斃命昨晨由氏夫陳某偕同該圖地保龔福堂至地方檢察廳禀請相驗即經李檢察官沈檢驗等前往驗得己死陳王氏左眼角等處受有傷痕實係受傷後因病而死塡明尸格判由尸夫自行棺殮馮游氏由警區解送到廳訊辦 
[失去花子壳之追究]  
　　南市公義碼頭南大德榨油號夥王意孟昨在南碼頭同昌紗廠内購得花子壳六十包雇小車夫朱良成張元錢樂開等三人推運回號中途被錢推失十包後由朱張二人將錢尋獲不認承運遂即扭控一分駐所請爲究追錢仍推諉如故飭送警廳司法科訊究 
[磁商負債被拘]  
　　江西景德鎭官銀號前與磁商陳榮中往來被欠銀一千二三百兩屢索無着陳即他往兹經該銀號訪悉陳現住上海新北門内某碗店中因即禀准該處縣知事移請上海縣沈知事於前日飭派偵探王桂生等按址前往將陳榮中拘解到署發科研究一過判令收押候示昨日午後由福佑路盧家弄碗店同業甲乙二人到署具狀聲請將陳榮中交保出外所欠之洋分期歸償等語諭候核示遵辦 
[上海縣公署批示二則]  
　　沈洪勛殷景園爲董保　税請求傅訊嚴辦由此案前據上海市經董查復崇德堂沈價買朱李氏等田産計八畝九分二八五毫每畝二百元共計價洋一千七百八十五元又中費一百釐十元償還失主遷費墳屋十六間計洋六百四十元又榆桂棗杮等樹三十餘株計洋三百五十元當立收據二紙無地保分肥之事與圖董尤無關係等情倘有匿税情事則無論何人均惟舉發該民等原呈不實己據經董查明顯係挾嫌串飾妄控所請不准 
　　染案工人章德昌爲被吞酒資請飭傅訊由呈悉查該民在乾順坊作工應得酒資被管缸司張代良取去既與該民言明借用何以圖吞不還恐其中另有别情事關債務糾葛本署礙難管理着即訴請法庭核辦可也 
[青聲週刋出版]  
　　嚴芙孫君創辦青聲週刋意在與全國青年互通聲氣由商務印書館陳列所黃警君擔任分銷昨己出版内多切磋琢磨之文不染佻健輕狂之習洵足改良社會裨益青年用誌數語以當介紹 
來函 
[黃浦氏來函]  
　　找尋女孩大家留意 
　　謹訴者氏生有一子一女女名全囝又名阿全年十歲當熟人本地口音身穿灰色白條子花呢棉袄灰色小方格絲光布夾褲脚穿淡粉紅衛生襪天足穿皂藍布鞋子上身又有黑羅緞之棉馬甲頭梳辫子用粉紅絲缐紥根面部方圓眼睛甚大皮色不白身材亦不大向在閘北絲廠作工家住閘北公益里與崔弟娘同住今全囝　陰曆上月三十日早晨由家工作出外忽然不歸氏徧處尋覔杳無音信直尋至今亦無蹤跡其身畔祗有銅元兩枚萬不能久留在外惟恐中途被騙前經面懇閘北警署飭查氏係備工爲業無力可以請人作呈遞送事關人道啼泣無由欲登限則資力全無欲訴請則不諳法例僅而求閘北警署飭查恐無效力不得己央人代書信函並求貴報俯賜登入來函一門俾衆周知或得有母女圑聚之日（下略） 
[民業銀行總籌辦處來函]  
　　日前敝處選舉總代表敦請工商研究會副會長謝蘅牌謝復初兩君爲監察人其時謝蘅牎君未及蒞會事後接謝君來函聲稱因事離滬未能蒞會特此聲明請登入來函欄内以昭事實民業銀行總籌辦處謹啓 
雜評二 
[社會自動（步陶）]  
　　中國凡百事業之不進化尸其罪者實爲社會蓋一般社會之國民常識不之具則官吏之行動既無能力以實行監督地方公共事業之興革又無能力以自行擔負其黠者或争趨於官吏之一途以自飽囊槖其弱者或惟官吏言笑之是瞻或並舉其自治範圍之業務而一聽處分於官吏積之既久於是舉國之中乃無處而非官吏矣舉國之人乃無一而不沉醉於官吏之迷夢中矣平心而論官吏乃國家之公僕設之原以爲吾民治事誠使社會中之各個份子皆能自知其身與國家爲如何關係而凡百事業皆以主人之心理自待則官吏雖不必咸能各盡其職責而社會既爲實力之敦促夫亦安敢漠然置之者天下事自動者其事順而其利溥被動者其行艱而其效果難卜此我所爲感於沈君之教育談話而不勝其社會改進之無窮願望也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[孔子爲新聞記者説] [  小孤山人]  
　　日本東京國民新聞記者德富蘇峯之言曰中國文教最早自古即有新聞春秋即新聞之一故孔子亦可稱新聞記者（見十一月十五日本報本埠要聞）或聞而疑之曰是説也於古亦有徵乎曰有春秋之法紀事繫詞新聞則指陳時事薈萃羣於其義一也春秋之説信以傅信疑以傅疑此即新聞有聞必録據事直書之例也孔子嘗曰知我者惟春秋罪我者惟春秋此即新聞言者無罪聞者足戒之意也春秋紀二百四十年事所見異辭所聞異辭所傅聞異辭新聞於目前之所直接者則書之蓋所見也於耳之所間接者則書之蓋所聞也且於間接中之所間接者而亦書之蓋所傅聞也至其間或兩人而互見或兩説而俱存是亦各異其辭而己矣他如春秋紀月編年無異於新聞之並載新曆舊曆春秋一褒一貶無異於新聞首冠之以著論末綴之以時評且也新聞首命令一春秋尊周王魯之宗旨也新聞先專電後外電一春秋内夏外夷之界限也本埠新聞一魯之春秋也各省要聞一晋之乘楚之檮杌也然此猶就關於體裁條例者言之也若夫孔子作春秋筆則筆削則削游夏之徒不能贊一詞是孔子爲新聞之主筆而獨具有言論自由之權者也且訪事莫善於孔子任魯入太廟每事問適周問禮於老馳問樂於萇宏問官於郯子周流七十二國至於是邦必聞其政是孔子一訪其專家也抑不惟孔子其徒數十人游於宋居於陳主於齊仕於衛隨其轍迹之所至入國則觀其政入境則問其俗何一非新聞之訪事員乎况孔子固一時政客交游多名卿大夫如吴季札衛週援鄭子産諸人往往通音書相與上下其議論是亦今之通信投稿家也蓋孔子生於春秋之季左史記言右史記動之職己廢草茅之士不與聞國政庶人亦不議孔子思以空文啓民智而救時弊託之於春秋春秋一書春秋時之一種新聞也他日有纂中國新聞歷史者其必自孔子始矣是則孔子本大言論家爲新聞開山之祖謂之爲新聞記者不其然乎客唯唯而退廼因而爲之説（四） 
家庭常識 
[製菜法] 　 
將菜葉類曝於日中約一二日取放桶内或缸内加食鹽壓以石過一二日石漸落溢出液汁滿蓋菜面是食鹽與葉菜液之一部溶和致其外部收縮此液能防微菌及空氣侵入不致腐敗約經月餘即可食但歷時過久桶内酸性醊酵釀生醋酸使菜帶酸味如欲久藏必除去舊滷重加食鹽少許使再生新滷方可 
[鮮梨貯藏法梨] 　　 
在樹上時擇形正無蟲傷者於霜降前包以油紙若己採摘者用皮紙包之藏於乾燥木屑中勿透空氣可至翌春不壞 
[菜蟲驅除法] 　　 
蝕菜蔬莖葉之蟲種類甚多如青蟲蚜蟲蝶蛾螟蛉等之幼蟲欲驅除之用苦參煑汁和以石灰或用躑躅花末於朝露未晞時撒布葉面類效但躑躅花末撒於葉面上非經雨後不可採食又法用石油乳劑即以石齡二日除蟲菊粉二兩石油二升五合水二升五合先將石油稍温然後投以石齡除蟲菊粉十分攪拌再加一定之水即成用時再加水稀釋之於早晨薄暮時用唧筒噴於葉面因此時蟲皆出蝕莖葉故得毒斃而落於地上 
[鮮魚防腐法] [  翼翼] 　　　 
切去頭部除其臟腋縛其尾而倒懸之使全體内之血液滴净可以保存多日而味仍美 
[久藏鮮蟹法] [  張育甫] 　　　 
蟹味至美特惜不能久藏殊爲恨事兹有一簡便之法檢極肥之大蟹用　子一只内鋪稻穀一層上鋪蟹一層遂層鋪滿即將　口緊緊封固至冬取出較之初裝時更加肥大如所藏之蟹一次未必食完下存之蟹仍用上法將稻相間鋪滿可不致死 
[去火油箱氣味] 　　 
箱中滿盛以灰日換一次逾兩三日即氣味全無 
[皮球保存法] [  南京哈星南] 　　　 
撲小皮球拾時偶不留意每被踏破今有一法用針於球上刺一小孔可免是弊縱誤踏於球上不過　　可免破製一釋足則蕩者仍即還原於球身固幾屑無傷也（却酬） 
工業須知 
[（二）桑皮紙纖維之製法] [  揖仁]  
　　桑皮纎維細軟而白有靱力能造極薄之上等皮紙且原料又極易取故現在造紙家均利用之 
　　剥皮將新鮮桑枝或乾桑枝搗碎剥其樹皮（乾桑枝須浸水數日方可用以剥皮）洗去膠質束成小束懸乾曬至絶無水分然後貯藏待用如此之皮謂之黑皮 
　　白皮製造將乾黑皮浸水數日以刀括去外層黑膚或不用刀括而將黑皮用杵搗軟然後蚪去黑膚 
　　蒸煑蒸煑之法有三一白皮百斤浸水數日陰乾之一面用苛性曹遠十斤入釜加水煑融然後將白皮投入攪拌煑沸約三四時停火更越二三時取出瀝去碱水乘熟用水冲洗之二石灰六十斤置大缸内加水攪成漿以浸水白皮百斤投入浸濆三月左右隨時攪拌俟纎維己分解乃取出冲去石灰待用三以灰二石盛桶中注以熱水攪拌之取其上面澄液入缸中用白皮百斤略濕以水投入灰汁中徐徐煑沸之二小時後取出洗去灰分待用搗洗將煑過之皮料入臼舂碎或用槌打之務便其纎維易於分解然後置細竹籮内用水冲洗至極潔净時取出貯於水槽中母令乾燥以待漂白 
　　漂白以漂白粉十斤入細布袋中至水内揉洗之則粉漸溶解 
至完全溶解後加硫酸二斤攪和之乃以皮料投入屢次攪拌七八小時後傾去漂白液注入清水瀘洗之更浸水一日或再漂一次便成潔白之纖維矣（未完） 
短篇小説 
[言情短篇一柬疑雲（一）] [  陳承祖稿栩園潤又]  
　　黃昏近矣新月乍生纎纎如十三女兒之脩娥照映於垂楊影中之紅樓一角樓前凉臺尋丈繞以雕闌似備樓中人玩月者維時微風揭帷月光乘隙入似告主人以時至帷幕既卷樓主人果　姗來矣主人蓋一端麗之少婦也御淺色衣華　覆額素　園頸怯春寒也手携其雛見倚欄小立兒戴絳呢幩披墨絨衣乃愈顯其嬌小可愛月光燭其面膚色乃如凝脂惟此二人之視線初不在此半弓冷月而均注望於垂楊巷口若有所待久之始漸移其目光以賞此月兒則發其清脆之聲曰母乎今夕之月何酷類阿姨賜兒之乳餅耶蓋兒己啖其半矣少婦頷之曰然雖然兒乎涼臺間夜寒料峭不宜久立盍先入室休兒仰視曰母獨不怯寒耶曰否我少選即來須知兒體嬌嫩如初茁蘭芽將護須愼也兒游移曰然則兒嘗聞諸阿父謂阿母女兒家嬌嫩與兒輩等曰而父誑耳乃回首呼其婢曰文兒趣伴阿元室内玩去一垂髫婢自内應聲出以玩具招兒兒遂欣然從之往少婦乃移其剪水雙瞳凝注巷口巷口仍寂然也微風過處遥聞鐘聲數之爲九不覺雙蛾微蹙竊自語曰今夕晏矣何事覊留耶爾時月色己斜入屋梁似將與少婦道晚安矣忽贛轔之聲起於陌雙鐙如目迎面而來少婦喜形於色遽呼曰文兒趣令老嫗啓扉兒聞之即歡呼曰阿姥速啓扉吾父婦矣嫗皦應出扉啓輪停一翩翩少年躍而下車略不廻顧即登樓兒己舍其玩具且迎且呼少婦亦掩帷而入含笑相迎少年左右瞻顧應接不暇乃左翼其維而右握柔荑忽訝曰卿手胡冷豈中春寒覺不適耶曰否否適纔立凉台間多時耳少年詫曰是矣爲者少婦頽曰無他盼吾婦耳少年曰是吾過矣然卿胡不自量凉臺間春寒逼人以卿嬌柔之體能與風露敵耶吾嘗謂女兒體格正與元兒等卿謂元兒如初茁之蘭芽吾則謂卿却似新放之嫩蕊固須同一珍護也兒忽屬言曰適兒亦爲阿母言之母則謂阿父誑耳（未完） 
 
 
 

Page 15

 
 
   
 
 

Page 16

 
 
   
 
