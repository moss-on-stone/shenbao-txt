# 1892 - 218 - 4906935

 

Page 1

 
 
[新書减價] [  申報館主人啓]  
　　本年本舘所印小五義續小五義二書海内風行不脛而走未及一稔篋笥己空兹又濱印成書成本較前稍减是以格外從廉出售以饜閱者之心計小五義碼洋三角五分續小五義碼洋四角諸君子盍惠臨購取乎 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模糊兹本局优鏡古書屋用新式鉛字排成印以上品洋墨紙則精選雪白連史校讎諦當裝釘精工盛以木箱式亦古雅兹己告竣因將股票停售每部四十本連箱陔定實價洋銀七元正由申報館帳房出售所有從前人股者再向申報侌繳洋銀三元卽可取書一箱特此布陳伏維雅鑒 
[論求治在乎通民情]  
　　國之所與立者惟民使民情而得以上達疾痛則噢咻之利弊則損益之所欲與聚所惡勿施凡在上者之一舉一動皆如乎在下者之意自然朝野一心君民一體熙熙皥皥相游於渾穆之天堯舜三代之治所以敻絶千古者豈有異術哉惟能通民情而己矣夫人主以九五之尊臨萬民之上高拱法宮深居簡出於民間之風俗自未能一一周知而草野細民伏處竊檐遇有不平事又未能逺走京師披閶闔而上訴此民情之所以不能上達也夫上旣不能以其情徧體乎下下又不能以其情自達乎上然則爲承上起下之關鍵而使上下之情得以交通者非屬之地方有司而誰屬哉漢宣帝有言與我共治天下者其惟艮二千石乎漢之時設官尚少太守食俸二千石其位較尊其權較重大抵與今之督撫相將苟太守得其人則凡承流宣化者無不得其人宣帝勤求民隱孜孜焉無敢或懈宜其重視太守也今則錢榖刑名分寄於藩臯二司上以督撫綜其綱下以州縣握其要太守爲州縣之表率同通又爲府州之輔佐若巡道則或司禺莢或掌兵符或運糧儲各有專司而不必以理民爲務其以理民爲務者惟州縣而己然試問今之爲州縣者誰實以理民爲事哉其有自號風雅者則召二三文士飲酒賦詩勝水名山徜徉留覽簿書叢裏與我無緣雲水光中儘誇洗眼趣則趣矣如案牘之抛荒何其有自耽淫佚者或召菊部名優往來官署筵前擫笛花下徵歌祗博一己之歡娛不顧他人之議論或眷青樓名妓戀綣情深題繡帕於尊前繫青驄於月下自號風流令尹幾忘言路譏彈樂則樂矣如職分之有玷何其有毫無振作者或心若死灰形同木偶任吏胥之播弄問公事以茫然黄綢被裏放衙羅綺叢中度日或身爲債帥術乏點金旣有帶肚之相隨未免大權之旁落政由寗氏祭則寡人安則安矣如乾綱之不振何更有自詡精明者於錢漕則尅期徵解於迎送則竭意供張揣意旨於上游博聲稱於報最當下車伊始時必有幾張告示幾番舉動藉以驚愚而駭俗以爲不如此不足以副循吏之稱也當臨歧祖餞時又必有幾頂萬名傘幾扇德政牌藉以欺世而盜名以爲不如此不足以見遺愛之留也尤其甚者一行作吏便忘却本來面目利慾誘其志機械藏其胸其視南面臨民不視爲朝廷之名器而視爲一己之私圖不視爲行仁種德之資而視爲致富起家之具於是汨没天良盡情羅掘以胥吏爲爪牙以門稿爲心腹有以呈詞進者由門稿爲之介紹爲之說合視其人身家之肥瘠情事之重輕以定規費之多寡苟其如願以償則曲者不難使之直敗者不能使之勝　堵神通可使英雄氣壯而不然者呈詞雖遞於公門審訊終延夫時日迨盼望久之而始懸牌聽審則高坐堂皇者聲色震怒殊覺凛然不可犯匍匐於下者尚未畢其詞而喝打之聲己覺震耳欲聾筒籤飛下竹肉交鳴迨責畢而尚欲再訴則己飭差帶下輕者斥逐重則拘繫囹圄此在有寃莫訴者幾不知九幽十八獄中何時再見天日幽愁飲恨雖鬼神亦當爲之默鑒而臨其上者尚儼然以龔黄召杜自任嗚呼此下情之所由不能上達而吏治之所以不可問也夫州縣旣難得循良之選則身爲督撫者更不能不勤求民隱以樹風聲粤東衙門收受狀詞向有一定規費州縣每狀收銀一兩八錢府道以上遞加若督撫衙門則非十餘金不可故民間往往有因禀費難籌以至含寃莫訴者新任撫憲剛子良大中丞涖任以來關心民瘼遂將禀費一項概行删去嗣後紳民遞禀只須費青銅六十文每逢放告之期親自坐堂接收蠧胥劣役以留難需索爲事者遂無所施其技倆旬日之間小民赴訴者不下數百人歌頌之聲流傳道路若中丞者誠不愧爲萬家生佛矣夫使身爲督撫者皆以剛中丞之心爲心則民之被其澤者衆矣抑使身爲州縣者皆能仰體剛中丞之心而急急焉矣通下情爲務則口碑起自鄉閭不必沽名而名自歸之矣豈不美哉 
[館接奉電音]  
　昨由京友電傳上諭二道敬謹譯登○閏六月十八日奉上諭原任户部尚書董恂老 
成練達由部屬外任監司疉荷先朝恩眷擢授府尹洊陟正卿宣力有年克勤厥職嗣降旨令其開缺兹聞溘逝軫恤殊深著加恩照尚書例賜恤所有原任内一切處分悉予開復應得恤典該衙門查例具奏欽此同日奉硃筆徐會灃補授内閣學士兼禮部侍郎銜欽此 
[要案風傳]  
　　湖南人楊滎華在金陵冐充顯宦竊取絲客馬姓匯票銀六百兩本報前己迭紀情由矣兹聞諸官塲云楊交捕廳看管後藍雲峯大令卽電赴湖南細詢蹤迹旋接楊厚帥之公子覆　云敝族有名溍儀者現在京師並未潛來白下至榮華曾保至都司之職所稱頭品頂戴提督軍門均屬子虚烏有大令遂將電傳諸語縷禀劉制軍制軍擬嚴懲之以爲效尤者儆馬失銀後自怨不自小心無以見居停主人之面以致鬱抑成病十四日居停由寍波來纔一見面馬卽溘然長逝居停不欲經官檢騐卽於十五日自行收殮大令聞報復面稟制軍制軍勃然大怒請楊如此招摇撞騙害人性命卽諭飭兩江營務處曾仰階觀察會同江寗府李太守督率上元縣陶仲彝江寍縣藍雲峯兩大令在江寍府花廳嚴訊兩大令各帶招房書辦一人其餘差役一概屏退自下午訊至夜十一點鐘時始退堂聞楊己改禁江寍縣獄矣 
[五茸蟬噪]  
　　松郡亢旱己久鄉農望澤情殷地方文武官員在各廟拈香默禱早晚兩次必誠必恪又禁止各屠户不准磨刀霍霍以兾敬迓天庥至十二日隂雲如墨遥望長天如覩米南宮潑墨山水俄而雷聲隆隆凉風颯颯大珠小珠檐前錯落由是騎竹兒童爭相拍手謂天公誠解事哉自此以後時雨時止詢諸鄉老謂共得雨四五寸惟是龍 
 
 

Page 2

 
 
塍魚隰久己坼若龜紋涓滴之水恐不能旣霑旣足安得倒瀉銀河破空直下使大田多稼咸有生機蓬勃哉○西門外超果寺北首顧某者向在某衣店爲夥生一子娶王氏爲媳結褵數載呱呱者己在襁褓中本月某日其媳以小孩子啼哭不己抱至門首暫遣悶懷有頃卽回身入内飛步登樓其姑不以爲異詎媳一入臥房卽取并州快剪刀自斷其喉頽然而倒俄而引吭高歌愈唱愈高彷彿菊部新聲其姑大驚趨視之則見而涔涔下遍體淋漓姑不敢近前狂呼怪事其媳忽躍起曰異哉我何以斷我喉也頃間在門首見一無頭鬼引我至東嶽廟中游玩不知何以操刀而割言畢大呌一聲早己魂離軀殻矣鄰里聞之無不傳爲異事或有知其崖略者謂其姑平日凌虐非常詬詈聲與鞭撻聲聲聲相答王氏之死或由抑鬱而致是耶非耶請還質之個中人○某女郎不詳其姓氏里居初寄身於華署前某姓家繼又匿跡於某士妓處二九年華丰姿妖冶無賴某甲見而艷之擁至妓家百般騷擾鴇母不堪其虐訴諸某訟棍遂以失去對時表羅衫等件爲詞向甲嚇詐甲懾於訟棍之威祗得賠償洋蚨十餘翼以了其事訟棍遂以女郎爲居奇日在茶寮中呌賣言有能出百金者卽當贈爲小星嗚呼生不逢辰遂輾轉入匪人之手墮圂飄茵止不知何所底止若此女者亦可憐矣雖然光天化日之下致使訟棍横行不法視禁令如弁髦是誰之過歟 
[蓮花佛會]  
　　鎭江南門内吉祥庵爲優婆夷清修之地女尼三五披薙其中暮鼓晨鐘頦不寥寂誠有妹王次回詩云擎來茗椀俱禪味薰得羅衣是戒香者本月十二日君尼正在諷經游人環繞禪堂互相平洎忽見一尼年二十許雖光光之頂未能掠鬢簪花而面粉唇脂别露妖嬈意態不覺切切私語曰嘻此殆瑶光奪壻之人耶抑瑣骨菩薩之流亞耶及尼首一仰首見喉管高起如栗疑而曳之出弛其衵衣則如錐處囊中其穎立兄乃譁然曰是僧也非尼也意者欲於青蓮座下現西方並蒂之蓮乎於是拳足交下有效秀師之當頭棒喝者有以金剛降魔杵贈之者有令其參木犀香味者及扭至縣庭王大令高坐堂皇笑曰是當與之參玉版禪令取竹篦笞臀八百下復以巨校梏其頸押令游行街市者十三日然後攆之出境不准逗遛當游示時人有對之揶揄者尼合十侈眉喃喃說偈曰男歡女愛無遮礙無一點生機成此世界俗士無知大驚小怪 
[鎭江得雨]  
　　亢旱己成禾苗枯槁官吏竭誠祈禱蒼蒼者置若罔聞直至初八九兩日始沛甘霖十二三等日繼之由是溝澮皆盈田疇沾足其洲圩之近水者新秧緑膩一望如雲山田雖無秧可栽而改種雜糧亦可藉作桑榆之補矣 
[羊石叢談]  
　　上月廿七早有一少婦在城西沙基某粥店門前被人刃傷肩背血流遍體有謂婦於先夕赴粥店求借宿自稱携同穉子由鄉來省赴都城隍廟行香原欲卽日附渡回鄉詎至廟前人多擠擁穉子失散遍尋無著迨回埔頭渡己啓行舉目無親枝棲莫借求乞片地以免席地幕天店人見其面色倉皇言詞懇摯遂與以片席命就門外寄宿廡下詎於夜候遽有强暴來犯婦疾聲呼救匪褫奪其綢衣婦呼益疾匪遂飲之以刃致攖重傷有謂婦不安於室背夫私逃夫旋知覺沿途追尋旣逢狹路拔刃相向者又有謂婦患癲狂是夕疾作身衣綢衣肅肅宵征匪徒欲褫其衣婦與糾纒致遭刃傷者傳說紛如莫衷一是當時圍觀多人街坊卽用藥爲之敷治事聞租界差目將其送至博濟醫局俾資調理並招親屬認領焉○二十五日有僕婦年約二九丰韻頗饒承其主命往探戚屬道經關部前有無賴三人對面相逢目逆而送之旋卽形影相隨步亦步趨亦趨謔浪笑傲不堪入耳迨至謝恩里婦在某店門前謂店人曰若輩無禮非賠罪不可無賴欺其孤弱訕笑益甚婦忿不可遏蛾眉倒竪大逞睢威遽將手持雨傘點一無賴脈門卽僵立呼痛二人見勢不佳急欲逃遁復被婦次第點中迫得哀聲求饒店東亦爲緩頰婦始代施解救分道而去蓋婦爲東莞人其父精於技擊自幼卽傳以衣鉢故其能擅絶技也登徒子流尚愼旃哉○哉西第十琢湄洲廟爲旅粤閩商所建歳入欵項繁多嘗業富厚故時行善舉遇有無告窮民流落羊石者恒賙恤之兹聞該廟於二十五日標貼長紅如有閩人痛抱失明可赴廟掛號十歳以上者給錢五十文少者折半該廟之好行其德卽此可見一斑○某甲業操工藝年逾花甲居於城西長壽里内洗巷共數晨夕者惟一子而己六月二十九晚更魚初躍方膳餘閒話忽有素識之某乙洶湧而至見甲在座遽飲以刃其子搶救不及大聲呼號坊人畢集奪刀縳兇而甲己斃命衆遂就近將兇解交西關汛詰其何故行兇則曰吾之家散人亡實由於彼恨之刺骨故特出此辣手今仇己報死亦何憾言詞激烈容貌不改汛官以案關人命應由文官辦理遂命屍子押解兇手赴縣禀控惟時當夜候重關己扃未悉將若何也按梁太史第之案尚未妥辭而此案復出可見怨讟於人甚矣凡今之人奈何甘爲叢怨之府耶○光孝寺爲五大叢林之一門前石塔分峙東西院内菩提名登志乘而寺内又復梵宇幽深地方宏敞附近齋僧處所有塘一區緑水縈洄青蓮湯漾每逢夏令鄰近居民咸於避暑之餘問諸水濱滌除煩燥相安無異前日午候某修容店之學徒於工藝餘閒遽持手巾惘惘入寺其師以爲偷安納凉不之疑慮未幾隂雲密佈風雨齊來乘凉者人散同鳥獸而徒猶未歸迨至晚炊師以乏人執爨入寺尋覓黄鶴杳然意爲逃走急出偵騎亦無音耗翌早有見屍浮水面者喧傳於衆師往視之果其徒也不知何時失足迷津致沈苦海遂報知屍親市棺殯葬然如來弟子藉神道以惑世謂連日以來青草池塘時聞鬼哭不圖爲崇於該徒云是未免近於附會矣○城西孟光巷李某故家子也式微後藉舌耕以餬口前月其婦在藎篋内拽獲古瓷爐一枚圓約九寸高則逾尺遍身紅色塵垢蒙之婦不知何物用盛殘羹餘飯以飼雞犬旣而有收買舊物人沿門呼喚婦欲售之索銀三錢而販還以青蚨三十文不成而去南里某甲聞而索觀如價買受滌蕩污垢渣滓盡而清光來覺晶瑩可鍳質諸古玩店謂爲醉紅古窰約值百金歸告鄰里咸咎婦之不細事聞李某意欲索還甲不允集議街鄰有勸李以洋銀三圓贖回者甲以交易業己清楚豈能反悔然不堪其擾遂托詞失手毁爛以却之聞李尚不肯干休云 
[蘇省官報]  
　　十四日長洲縣沈展假五天十五日督辦江蘇五屬掣硝引鹽總局浙江卽補道蔣國楨辭行赴瀏河掣騐局湯曜禀辭赴寗見制憲章紹曾由寍見制憲回楓橋厘卡候補巡檢張文瀾禀謝飭知韋獲偷漏蒙記功一次十六日知府沈鳳韶由上海糖捐局來從九畢世英禀知丁母憂委署金壇縣典史朱錡稟辭赴任 
[浙省官報]  
　　閏六月初九日運司惠進見中恊曰稟見紹興府時稟知順直賑捐案内蒙保歸道班後加二品頂戴奉部核准禀見禀謝候補府蔣德璜由紹興釐鹽局來省禀到禀見叩謝另補縣胡文淵禀知潘司飭知請補龍泉縣缺禀見叩謝卽用縣紀驤禀見正任江山縣典史羅堃禀知撫署於初八日業己興修府經歴湯仰輝未入流朱威俱禀候騐看叩見新拔杭城守北關汛把總胡廷揚稟知初八日受事初十日藩司黄臯司王運司惠俱進見杭嘉湖道宗進見禀辭赴江浙交界地面香勘輿圖界綫糧道世候補道鄒李俱差人禀安彭李任俱進見杭恊林禀見禀謝中恊白禀見銷差省防統領劉候補副將蔡福謙叅將唐光燿唐連勝遊擊徐富春吕春華蘇長慶俱禀見四營都守省提塘蔡杭嚴衞韋俱禀安杭府陳禀見紹興府時候補府蔣德璜俱禀安課步郭式昌許星箕沈庚垚俱禀見劉宗標袁學彬杭同知孟杭理事溥寍分司高嘉分司黄杭通判陸俱稟安東防廳高仁和縣伍錢塘縣朱俱禀見候補通判葉祖蔭稟銷假叩見葉元芳署嘉興縣金石門縣陳武康縣吳補西安縣葉承鈵仁和塲邊候補縣程贊清俱禀安任環增禀奉憲賜書籍禀見候補縣丞倪瑞呈袁玉煊王德勳均禀安提中營期滿雲騎尉周啓僑禀到候考騐十一日牌示仰新選龍泉縣訓導李鈺知悉於本月十二日來轅聽候本護院考騐給憑毋違特示將軍吉差帖請安學臺陳拜會謝步兵部郎中孫家鼎候選中書汪如金俱進見候補府蔣德璜禀見禀辭回紹興釐鹽局程雲俶號稻村由籍起復晉京引見領照來省禀到劉至喜由 
 
 

Page 3

 
 
湖州局專丁來省禀奉飭知順直賑捐案内蒙保補缺後以道員用奉部核准叩謝同知阮祥藻禀奉飭知順直賑捐案内蒙保歸知府班後加三品銜奉部核准禀見叩謝候選同知僧定邦禀見嘉興縣金禀見銷督審差叩辭赴任大挑縣施榮鼎稟見銷桐廬公幹差卽用縣左宜之禀見銷湖州公幹差葉南金倪鏞俱禀見府照磨沈崇修捐免騐看來省稟到從九徐瑞清禀知藩司委署桐廬縣典史叩謝未入流劉謙禀知藩司委署蕭山漁浦巡檢由塘棲局先行禀謝 
[遞呈須知]  
　　頭品頂戴兵部侍郎廣東巡撫部院剛爲曉諭事照得本部院欽承恩命調補廣東巡撫例應放告現用舊代書彭壽萱賀秉鈞接充除發戳記諭令凡有呈狀務須按照狀式逐一查明塡註據事直書並將呈狀内有應粘舊案者卽抄寫粘單二分於正副狀式粘貼掛號用戳取具的實保狀呈遞倘有架揑重情任意越訴以及包攬主唆牽連株累等弊並將違式狀詞混行用截及不知謹愼當差需索收規情事一經查出定將該代書斥　重懲决不寛貸外合亟出示曉諭爲此示諭闔省軍民人等知悉爾等遇有情節重大緊要事件控經府司批示被害之入急切求伸者始准攔輿呈遞此外尋常命盜舊案以及户婚田土錢債等項詞狀均應赴代書處遵用狀式蓋戳依期投遞胡得故違定期攔輿呈控致干嚴究特示 
[嫩兒簫韵]  
　　金陵訪事人云本月十三日午後雲痕潑墨電火飛紅忽霹靂一聲屋瓦皆震次日得諸途人云當雷震時聚寳門外機器製造局旁某姓墻垣轟塌一丈有餘墻下有猪一頭斃於地上旁臥龍鍾老叟亦爲雷火所焚額爛頭焦尚未畢命夫華人每謂人有隱慝雷必殛之然老叟與猪人獸之形旣殊豈能同爲惡事且牆係無知之物而竟同時懼謝仙火之災洵乎西人觸電之言似較可據正不必泥勸善書中之語謂果有羽衣尖喙者時時臨上質旁也○春生鑑主人富家翁之巨擘也今歳七十懸弧之誕羣以爲金錢百萬水陸開筵玉斗一雙賓朋祝嘏固意中也乃主人不欲以有用之財爲無益之舉節省浩費廣種福田備朱提一萬兩舁入江寍府署面請撥歸普育清節育嬰各善堂李小軒太守聞而欣然接以縉绅之禮温詞慰勞美語褒揚瀕行命以輿馬送歸第宅洵一時之佳話也○反皮抛擲令人滑澾難行遇有老態龍鐘者踹之尤易肇禍保甲總局馬漢卿觀察久經示禁現復捐廉泉之水製造大竹筐遍置通衢以便居民傾棄倘仍蹈故轍卽令地甲指名扭禀從重責懲○十六日爲鍾山尊經兩書院師課之期鍾山題子曰作者七人矣三章賦得汲黯少戇寛饒猛得饒字尊經題賜不受命而貨殖焉賦得山雨欲來風滿樓得樓字 
[定期拜客]  
　　新任上海縣黄愛棠大令定於今日拜會駐滬各國領事 
[滬濱瑣語]  
　　天時炎熱疫癘盛行滬城老北門内有向爲木作生意之某甲小東門内有爲水果生意之某乙均於前日清晨忽患急痧家人施救無效延至下午均各斃命他人似此者尚不一而足善養生者可不防之於早哉○浦東人某甲昨日乘一葉扁舟渡浦而西由陸家渡碼頭登岸卽雇小車一輛裝載衣包欲至小南門親戚家及行至大東門南城河畔迎面忽來一車其行如飛甲軍避讓不及致被碰撞車夫力不能支連人帶車滾入河中幸潮水未漲未占滅頂迨扒起則己拖泥帶水飽受虚驚矣 
[大令騐屍]  
　　顧壽星因不務正業由其兄長星扭送大自鳴鐘捕房管押己紀前報昨日一點鐘時由大自鳴鐘捕房轉解八仙橋捕房另擇小房一所關禁其中令其思過詎料壽星不知改過反萌短見解下褲帶一條繫在鐵欄上斷送殘生至三點一刻鐘時爲司監洋人及值班巡捕所見近前視之氣己絶矣當卽告知捕頭立飭包探郁庭湘孫錦榮等知照四圖地保盛炳華赴縣請騐一面傳其兄顧長星至捕房看視屍身傍晚七點鐘時上海縣黄愛棠大令帶仝刑仵差役人等排導至捕房相騐騐得委係自縊身死當由屍兄顧長星具結自行收殮大令卽呵殿而回 
[棺殮了事]  
　　昨報紀屍親控縣一則兹悉馬正興班鼓店學徒錢銀榮今年十四歳原籍崇明去冬由恊順祥烟館堂倌沈雲山薦至該店習業店主馬某生有子數人年均幼穉店中學徒亦不一其人馬於閒暇時令各徒照料小孩騎竹弄梅嬉戲自得邇來天時炎熱錢父由原籍載西瓜來滬送至馬處錢銀榮頗有饞癖時取西瓜背人私食食後必至僻處納凉馬屢訓不悛致受風寒延至十七日下午四點鐘忽患急痧馬卽延醫爲之挑治未能見效遂催沈雲山前來將該學徒送至小東門外城下有名郎郎者所開猪作間壁錢之伯父某甲處中亦倩專治痧症之王某至家診治王曰此名蟹麻痧患者必死雖歧黄復生不能爲力言畢而去甲追出門外謂王曰如姪兒死後有人向爾詢問爾可對以有傷王聞而駭異當時拒絶至十八日黎明時銀榮斃命甲與沈至馬處聲稱姪兒銀榮被爾毆傷斃命我等卽欲報官請騐馬曰如果報官我當據直伸訴如謂發痧身死我念師生之誼當以洋銀十元作爲棺殮之資甲等不允卽赴縣前虚張聲勢其實並未呈報至傍晚始有人出爲解勤由馬出洋三十元作爲殮費由甲出立筆據始寢其事 
[權理捕務]  
　　法捕頭備德祿逝世後由領事等議定以副捕頭謝德諾權理諸事 
[縣案彚錄]  
　　寳山人錢堃林之妻馬氏不守婦道與寍波人王林堂私識捲物逃遁由王將馬氏藏匿本邑西門外錢來申緝訪行至英租界與土相遇當將王扭控英公堂蔡太守訊供之下飭將馬氏交伊夫錢堃林領回王於昨日飭羞送縣請爲遞解回籍值日差禀明後黄大令諭飭看管候示○寍波人楊鶴高被人控於英公堂昨奉蔡太守備文飭差將楊解至縣署請爲遞解回籍值日差據情禀明黄大令飭令押候訊供 
[英界公堂瑣案]  
　　三百五十四及三百號兩華捕同禀稱小的等見賭徒王阿福沿路設攤骰因連與賭之張華郎皮賭具解送案下王供稱小的係寍波人年己七十有四孑然一身並無依靠曾入普育堂養老院後以不能久住是以擲骰聚賭以博饔飱老者安之聖有明訓乞施恩澤以了餘生張供稱小的係上海人年二十二歳適在閒觀猛被拘押胡阿二供稱小的亦寍波人年十八歳路經此處誤被拘拿兩華捕同禀稱小的等查得王在普育堂内逃出蔡太守謂犯賭本應懲辦姑念年邁格外從寛著仍送請普育善堂留養張管押一禮拜胡斥釋賭具存候銷毁○唐彩堂訴稱昨日侯硯香至小的處購食物論價　諧突將錢板擲傷小的頭額是以由捕拘獲如今叩請騐傷侯供稱小的與唐口角之餘誤碰伊之額角尚求大老爺格外施恩蔡太守判令管押一禮拜○包探陳阿九禀稱金見仁投捕房報稱夥計沈阿坤竊去洋銀四十元經小的將沈緝獲查得有陳阿林者糾沈逃往他方因之一併拘住吊出洋銀三十六元六角照原報祗少三元四角今特送案請追金訴稱洋銀己由包探吊出所少三元四角請免究追惟求將沈懲辦可也沈供稱小的係浙江餘杭縣人竊取店主洋銀後中途遇陳商同逃逸陳供稱小的不知沈如荷行竊中途相遇雖曾偕往花銷然未商同逃逸乞恩明察免受株連蔡太守判令將沈笞責二百板押候遞解回籍陳姑子從寛父人保出洋銀給金領去○包探孔阿才禀稱陸阿春犯竊不知凡幾屢奉大老爺驅逐出境現復潛來租界中圖竊經小的拿獲送案請懲陸供稱小的係上海訊前曾犯竊現己改過自新求大老爺格外寛容免子懲辦蔡太守判令笞責二百板仍驅逐出境不准逗留○二百十號華捕禀稱昨夜流氓張季曰在四馬路聚興　館與值堂人盛上錦爭毆由小的拘拿送案盛訴稱張來聽說書因爭坐位以致口角張供稱小的至聚興樓聽書驀 
 
 

Page 4

 
 
受堂倌挫辱以致忿爭曾被兇毆失去鞋子蔡太守判令將盛張各管押一禮拜○十二號西捕禀稱昨日馬夫王阿二駕馬車至抛球場加鞭飛駛故意爭先有違定章拘案請罰王供稱小的在治下某處當馬夫馬性甚劣是以略加鞭策不敢故意爭先蔡太守判令罰洋銀五元撥充某處西醫院經費如不願罰則改爲管押兩禮拜○五十二號華捕　稱小的出外巡邏時見馬車夫張阿福偃臥車中鼾聲如雷是以拘送案下張供稱昨夜天氣嫩凉不覺倦而思睡自知不合尚乞鑒原出世生生當圖犬馬之報蔡太守判令罰洋銀兩元○方阿富訴稱小的家中失去衣服五件查知方阿生所竊搜獲原贓交捕送案阿生供稱小的與阿富同族貧迫日甚不得己而圖取不義之財若得飽食煖衣何至甘冐不韙祭太守判令管押一禮拜贓給阿富領去○三百二十號華捕禀稱陸阿華在楊樹浦以西瓜皮擲傷楊有才小的見之將陸送案陸供稱小的醇中與楊嬉戲尚乞施恩蔡太守飭卽將陸開釋 
[法界公堂瑣案]  
　　昨晨十點鐘法廨讞員葛蕃甫同轉偕祁繙譯官莅公堂會審各案先據包探郁庭湘禀稱前晚有向作薙髮匠之王阿寳周寳富等聚集黨羽身藏鐵器在路與人毆鬥被巡街捕所見將王周兩人拘獲並將鐵器呈案同轉訊問之下王阿寳供稱小的向作小工吳金福索剃頭錢七十文偶然口角不敢打架所有鐵器係吳金福抛下並非小的帶來同轉以兩人管押捕房己閱數日足以蔽辜准其當堂釋放○小飯店夥陳新豐投案訴稱有王和尚與兩人同入小店晚膳計飯菜錢三百三十二文兩人先行王瞠乎在後小的向索飯資王竟不名一錢顯見串喫白食爲此將玉和尚送案同轉向王詰問供稱小的本爲鞋底作生理前日在途行走遇見同業夥友兩人邀往飯店用膳其時小的己脩過五臟神殿念友人相邀不可拂其意同往閒談不料友人心存歹意托名購物先自逸去將小的氐押飯資實係受人之愚務求明鑒同轉謂爾之友人現在何處可向伊追索飯食否供稱友人本是同業刻下改絃更張在虹口地方作小工一時未易找尋所有飯資可向西門内開鞋底作之王茂生索取茂生係小的父親同轉諭陳新豐同王前往取錢不必擾訟○包探郁庭湘禀稱前日有某甲乘野鷄馬車遺失新鞋一雙轉瞬向取該馬夫諉爲不知今查得鞋子由小馬夫高阿毛所竊人贓並獲送案請究高供稱坐客遺失鞋子小的見之立卽交與馬夫並不藏匿同轉以高己在捕房管押一日甘失主亦未到案判再押半日卽行釋放○永安街合大蔴袋店主周善大投案訴稱把作司務問才貴屢將蔴袋私連出外變錢使用前日又將蔴袋八隻携出幸爲句探查知當卽拘獲人贓爲此來案禀明並請究辦陶才貴供稱去年由兄來生薦至該店營生蔴袋實係兄買來寄存店中此次爲兄送去不料被包探悞指爲竊同轉謂爾之生意旣是爾兄所薦著管押諭令周善大邀來生到案再行核奪○大塲鎭人周泉泉控徐金生將妻陳氏誘匿一案屢列前報昨經捕房將徐之姘婦浦氏等拘案同轉問浦氏曰爾與陳氏何以認識爲何將伊藏匿反敢勒索資財供稱陳氏自幼寄名與小婦人前因與丈夫不睦至小婦人家暫住不敢勒索資財謂徐金生是爾何人是否姘頭浦氏稱自幼嫁與陳兄爲室現因藁砧見背衣食難繼數載來由小叔金生撫養俗所謂叔接嫂也同轉謂金生屢次犯案不可不懲判押候笞責二百板浦氏不知廉恥掌責二百下解回慈谿章橋地方請地方官嚴加管束陳氏准交周泉泉領回再行管束○馬王氏亦稱有東洋車一輛租與曹樹林久不歸還前日遇見問曹一味胡言是以送請究追曹供稱東洋車己交還該氏傭人金海手馬王氏又稱金海因作事不妥前曾送案請辦目下不知去向同轉著出外自行追尋○台州人金三妹被同鄉人張陳氏誘騙來滬押與花烟館經葛同轉訪聞將經手抵押之陳邵氏等提案研訊分别交保嗣有金三妹之母金葛氏投案請領此己詳列前報昨有金三妹之親戚林德元偕金葛氏投案聲稱家中貧乏異常苦難度日故將三妹託張陳氏帶來滬上傭工度日不料張陳氏心同蛇虺將三妹送往花烟館幸大老爺明鏡高懸提人澈究得以保全名卽三妹現在押所諸多未便求恩交保俾母女得以完聚或在人家傭工或作女工安分度日同轉謂須有的實保人力准具保林德元等叩謝而退 
[鉅欵遥頒]  
　　昨由百川通票號交來具慶堂助振鷹洋三百圓並惠手翰云接閱申報得讀大啓以永定河决水災承仁人關懷飢溺利濟維殷旣深救急如焚之心實宏與人爲善之量鄙懷敬佩莫可名言謹勉竭綿溥捐助英洋三百元杯水之貲深漸無補而集腑可成裘當亦大君子所不拒也附繳捐摺一扣統祈查入云云此次順直水災爲禍較烈况地近畿疆更不容稍存膜視合肥本國一聞災報立卽電致滬上廣籌義振敝恊振所接奉鈞諭旋卽刊送捐册偏爲將伯之呼惟冀多盡一分心力卽多集一分振欵乃承大善士見義勇爲旣慨擲天兼金復槳眞以吉語雒論之下感愧交并語云鰲戴三山深知其重敝所惟有代災民望雲九叩視大善士無量福壽耳 
[靈丹濟世]  
　　竊謂救民一命勝造寳塔七層當此炎天病民倍加辛苦誠得葛仙丹藥著手回春奚啻脫危命於火坑潤枯鱗於涸轍故捨藥之功與救命同兹蒙黄景村善士助痧氣丸三百瓶又普澤園林孟瞻善士助來痧氣丸一百廿瓶行軍散一百瓶白痧散一百瓶午時茶十五盒又蒙全亨藁號交來同志社助馬伯良百勝珍塜散一百瓶老泰山堂陳延慶善士助純惕正氣丸四百服王亞二助紅靈丹痧氣丸各三十五瓶午時茶五盒潘宅助痧氣丸五十六瓶以回生之妙術施再造之隆恩祗領之餘感佩奚極虔爇心香一瓣敬維頂祝三多請列報章藉鳴謝悃[  上海虹口元濟堂同人等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　閏六月十一日臯臺陳見督標都司毛發言淮揚鎭標候補守備彭亮柱均到見由江來候騐看　　　　　　　　　直賑捐請奬案内保准俟補缺後以道員用縣丞黄傳烺銷朝陽門稽查並辭赴雙甸騐補厘捐差王以采禀知恭請龍神龍印到寍十一　　憂三品銜候選知府曾紀壽由籍來准補頴州營遊擊青村營都司尹嗣興由青村來投文請咨調署長江提標左哨都司王昌齡裕溪營前　都司胡祥勝由京來到見江西解餉委員候補縣許弟樸見前廣西題泰道趙沃到由新疆來回廣東首府李禀知今日考吏治長江田鎭營副將許雲發委署鹽城營遊擊劉本桂均辭十三日總辦金陵釐捐局江蘇候補道歐陽霖辭赴江西公幹前廣西題奏道趙沃記名提督郭寳昌管帶督標水師前營蔣良眷統領新兵等營前福建汀州鎭李占春署太湖協朱德明辭見裕溪營叅將李全彪禀到通判羅繼琛禀知奉委善後局差遣運判許星璧奉示甄别守備吳天祥叩謝請補宿州營守備卽辭回蘇州水雷輪船馬超羣到送長江提臺李宮保赴蕪湖回 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年閏六月初七日京報全錄]  
　　宮門抄○諭旨一道錄前○發抄硃批四道○調補粤撫剛奏恭報交卸江蘇撫篆曁起程日期摺○蘇撫奎奏恭報到任接印日期摺○台撫邵奏叅革都司片○將軍長等奏保奬剿匪出力各員摺○又奏侍衞請續假片○兼署閩督希奏委解　起程日期片○護浙撫劉奏匯解銀兩緣由片○總兵王奏得雨分寸日期摺○閏六月初七日理藩院鑾儀衞光祿寺八旗兩屬值日兩翼引見十二名○浙江巡撫崧駿謝議叙恩○漪貝勤請假五日○景灃請假十日○貴匯安興阿各續假五日○曾樹補預備召見○召見軍機慶福曾樹椿○發抄譚鈞培奏補用牧蔡之模補姚州牧奉　硃批吏部議奏欽此○又補用牧王朝楨補晋寍牧奉硃批吏部議奏欽此○又宣威牧陳鴻勳等著昆陽牧等缺奉硃批吏部知道欽此○福潤奏候補道李正榮署登萊青道奉硃批吏部知道欽此○○調補廣東巡撫奴才剛毅跪奏爲恭報交卸江蘇撫篆曁起程日期仰祈聖鑒事竊奴才蒙恩調補廣東巡撫當卽具摺叩謝籲懇陛見欽奉硃批毋庸來見欽此欽遵在案兹於六月初五日新任撫臣奎　業己行抵蘇省奴才隨將任内經手事件料理清楚於六月初六日飭委蘇州府知府魁元撫標中軍叅將常福卽將江鮮巡撫　　曁　　命旗牌文卷等項齎送撫臣奎俊接收任事奴才卽於是日交卸兹定於六月初十日束裝起程馳赴廣東新任　　奴才交卸撫篆曁　程日期除恭收題報外謹繕摺具奏伏乞皇上聖鑒謹奏奉硃批知道了欽此○○頭品頂戴江蘇　撫奴才奎俊跪奏爲恭報奴才到任接印日期叩謝天恩仰祈聖鑒事竊奴才前荷温綸補授山西巡撫於光緒十八年二月遵旨入都陛見叩請聖訓後正在束裝起程間復承恩命調補江蘇巡撫鴻施稠疉鰲戴難忘先後仰蒙召見三次訓誨周詳莫名欽感遵卽陛辭出都取道天津航海南下於六月初六日行抵蘇州省城卽於是日准調任撫臣剛毅將江蘇巡撫鬻防曁王命旗牌文卷等件派委蘇州府知府魁元撫標中軍叅將常福齎送前來謹卽恭設香案望闕叩頭謝恩祗領任事伏在江蘇地大物博責重事繁舉凡察吏安民課兵籌餉以及江防海防在在均關緊要奴才自維檮昧懼弗克勝惟有隨時隨事與兩江督臣衷共濟實力講未以期仰答高厚生成於萬一除將接印日期恭疏題報外所有奴才感激下忱理合繕摺具奏叩謝天恩伏乞皇上聖鑒謹奏奉硃批知道了欽此○○邵友濂片再據代理嘉義營叅將陳友定禀報訪聞斗六營都司凌定國有拌斃人犯　事委據城内汛千總歐陽陞到地查覆訊據斗六營保林張和面稱凌都司所押人犯林抝不知因何犯案被押於光緒十七年十二月十二日林抝病重移出著外是夜因病身死經伊收埋又據屍母林張氏面稱伊子林抝被凌都司於光緒十七年九月二十五日拿押屢求未釋至十二月十二日因病身死各等情禀覆該叅將陳友定轉禀到臣飭據署雲林縣知縣謝壽昌傳集屍母一千人等到案訊明己死林抝實非安分之人都司凌定國將其拿獲看管病斃並無别故惟不先送縣訊辦咎有應得除取結附卷外禀請叅辦前來查地方營汛總有捕盜之責今該都司凌定國獲犯要抝旣知非安分之人自應照例移送地方有司審理方爲正辦乃輙覊押　月有餘並不送縣似此擅押斃命雖據查係因病身死未便稍事姑容相應請旨飭部將斗六門營都司凌定國卽行革職以儆官邪謹會同兼署閩浙總督福州將軍臣希元附片具奏伏乞聖鑒訓示謹奏奉硃批着照所請該部知道欽此○○奴才長順富爾丹跪奏爲遵保剿辦吉林烟筒山等處教匪馬賊在事出力員弁開單請奬恭摺抑祈聖鑒事竊查上年十二月間長春教匪謀逆先期破獲並吉林府屬烟筒山等處大股賊匪倡亂派隊剿滅當經奴才等兩次奏報並聲明請將在事出力員弁擇尤酌保等因奉硃批着准其酌保數員毋許冐濫欽此嗣因省北阿勒楚喀雙城堡屬界乾溝子三岔伯都訥屬界務字八號閔家屯弓棚子朱爾山並五常堡東山大沙河等處匪黨哨聚數百名分股滋擾經邊練各軍先後剿捕殆盡復經奴才等專摺奏報聲請將出力員弁及陣亡各弁兵彚案奬卹奉　硃批准其酌保數員毋許冐濫許得勝等均著交部從優議卹欽此仰見聖主賞功勸忠微末弗遺之至意欽感莫名奴才等伏查此次吉林教匪馬賊相繼四起事在倉猝勢甚猖狂維時朝陽警報紛歧人心惶惑易於煽動且有敗匪竄逃入境暗地勾結以致此未殲除彼復蠢動從來大股馬賊搶掠未有如此之警擾者矧吉林伏莽未靖邊備素嚴若不早事撲滅或剿辦稍失機宜萬一賊勢蔓延不獨地方受傷重蹈熱河覆轍以纎芥之微疴釀心腹之大患亦屬勢所必至幸賴皇上威福各營士卒復能踴躍用兵得以先事消萌臨時遏亂當夫衝鋒冐鏑奮勇前驅鏖戰於槍砲雨集之中取勝於天地冰凝之際各將士忘生舍死固有足多卽地方文員或在彼分防或差次聞警莫不多帶勇役及鄉鎭圑練人等併力助禀論功行賞亦未便没其微勞現據全營翼長富興等詳細查明開單呈請保奬奴才等核實删减澤其在事尤爲出力各員弁謹彚案繕具清戰恭呈御鑒合無仰懇　天恩俯准照擬給奬以示鼓勵之處出自逾格鴻慈所有陣亡各弁兵理合一併開單懇恩飭部從優議卹除應奬干把等項並應給功牌照章咨部註册曁飭取各員履歴分送外謹繕摺具陳伏乞皇上聖鑒訓示謹奏奉硃批該部議奏單二件併發欽此○○長順片再據乾清門二等侍衞常貴呈稱上年十月在京請假五個月除去往返程途回籍修墓當由領侍衞内大臣代奏奉旨允准在案是年十二月二十日抵籍正值隆冬冰雪在地未及興工迨今春凍解始行備料興修以致未能依限竣事兹届假滿墓未修完擬請讀假兩個月一俟工竣卽行回京銷假當差等情呈懇代奏前來理合據情附片具陳伏乞聖鑒謹奏奉硃批該衙門知道欽此○○希元片再奴才承准軍機大臣字寄光緒十七年十一月十五日奉上諭户部片奏光緒十八年内務府經費擬撥閩海關常稅銀十萬兩洋稅銀五萬兩請飭依限完解等語除閩海關常稅徑解北洋並各省關應還部庫墊放銀兩應由指撥各欵内匀解部庫外下餘銀兩徑解内務府交納仍限六月前解到一半十二月初間掃數解清不准蒂欠等因欽此併奉單開指撥洋稅銀五萬兩此欵應以二萬五千兩批解部庫歸墊以二萬五千兩徑解内務府應用等因曁准户部咨行遵照前來奴才遵將奉提常稅銀十萬兩於本年正月二十七日徑解北洋大臣兌收恭摺奏明在案尚有應解洋稅銀五萬兩兹謹先行籌撥銀二萬五千兩内匀解部庫銀一萬二千五百兩又徑解内務府銀一萬二千五百兩以符六月前應解一半之數循案發商匯兌具文分批給發號商協同慶承領定於五月二十七日由省起程限六十天到京分赴部庫及内務府投納除咨部查照外謹附片馳陳伏乞聖鑒謹奏奉硃批該衙門知道欽此○○劉樹堂片再承准軍機大臣字寄光緒十七年四月二十五日欽奉上諭户部奏酌擬籌餉辦法開單呈覽一摺著依議行等因欽此所有單開勸令鹽商捐輸一條前經撫臣崧駿恭錄札飭運司督同委員傳集商人多方勸諭旋據浙東西綱引各商認捐銀二十萬兩由司酌定限期諭令分别清繳以濟部餉業經先後二批共解銀十萬兩奏咨在案兹據鹽運使惠年詳稱兹又據浙東西綱引各商將前項捐欵陸續繳庫銀五萬兩應卽赶解遵照奏案發交省城愼裕號商銀一萬五千兩又慶餘號商銀一萬五千兩又開泰號商銀一萬兩又洪生號商銀一萬兩共銀五萬兩令該商等一同匯解並札委候補運副祝良督飭各號商等前赴部庫投納詳請奏咨前來臣覆核無異除分咨查照並飭取領匯日期詳咨外理合附片陳明伏乞聖鑒謹奏奉硃批户部知道欽此○○記名提督直隸宣化鎭總兵奴才王可陞跪奏爲得雨分寸日期仰祈聖鑒事竊查宣化地方並所屬名協路營汛自入夏令雨澤甚稀五月中尤彩亢旱間有得雨之處未及分寸奴才卽會同道府縣連日設壇祈禱迨五月二十五日雨僅寸許霑潤未徧復又連日步禱幸宣化縣境於六月初六日申時起至次日丑時止得雨二寸又於是日戍時起至次日子時止得雨三寸續據各協營路汎禀報所管地方均於初六初七初八等日得雨二三四寸透足不等奴才思獲此甘霖渥沛四野均霑不惟未種之禾黍可以補種其己種之叔粟更得及時滋長民情甚爲懽悅洵堪仰慰　謹懷謹將宣屬得雨情形恭摺具奏伏乞皇上聖鑒謹奏奉硃批知道了欽此 
 
 

Page 13

 
 
[光緒十八年閏六月初八日京報全錄]  
　　宫門抄○諭旨二道錄前○發抄硃批四道○皖撫沈奏搜捕蝗蝻情形片○大臣克等奏請准恊領暫緩送部片○將軍長奏請奬叙片○又奏請奬勵片○又奏請奬勵片○又奏請開復旗員片○閏六月初八日吏部翰林院侍衞處值日無引見○延侯假滿請安○德州城守尉和連請訓○熙貝勒請假十日○奕年續假五日○召見軍機徐用儀和連○發抄王廷相奏歳試省南西各屬情形奉硃批知道了欽此○福潤奏嵩武軍第十一次製造軍器等項報銷奉硃批該部議奏單併發欽此○又現辦資遣流民情形奉硃批知道了欽此○又籌解第四五批京餉及滇省協餉銀兩奉硃批户部知道欽此○○沈秉成片再安徽省各府州屬上年飛蝗遺子節次督夫挖取收買焚燬臣於五月初二日具奏辦理春撫情形摺内報明數目拜摺後據各該屬續禀鄉屯掘得送官照章收騐焚埋爲數尚復不少而時交夏令暖氣熏蒸遺孽蠢動當塗一縣之外臣訪聞續有多處隨卽派員分途查勘五月以内據安慶府屬懷寗宿松桐城望江太湖廬州府屬無爲巢縣舒城太平府屬繁昌蕪湖頴州府屬蒙城阜揚池州府屬貴池等州縣及泗州六安和州等州先後禀報境有蝻孽或江灘湖濱涸出之魚蝦子變化未盡之蝗種孳生如曦如蠅多寡不等或當時捕滅出具印結或親督屯夫依法力捕等情均卽批飭己滅者愼防續生初出者按照成法趁早速捕並派附近練軍防營督同兵勇馳往酌撥款項製備器具合力捕除務令刻期凈盡現據各該地方官曁派出營員具禀各處生蝻或己盡殄或己十去八九尚無長翅成蝗飛往他處當塗縣孳生最早地叚較寛由該管道府督同印委並派往營哨之員弁及長江永師弁兵恊力同心歴時經月悉數殄除不留餘孽取有董保切結並在接壤江寗之區開挖長溝派人邏守倘有隣村竄入隨卽集夫堵滅各該州縣鄉屯捕斃之蝻俱有印委各員隨處騐明按斤給價燒燬以勵衆情除飭己盡之處仍舊巡察防閑將盡之區加意窮搜圍　務使根株盡絶免致飛騰貽害外謹會同兩江總督臣劉坤一附片具陳伏乞聖鑒訓示謹奏奉硃批知道了欽此○○克蒙額等片再據記名簡放副都統銜花翎恊領音得泰禀稱於光緒元年間升捕綏逺城廂黄正白二旗滿洲協領兼管廂白旗滿洲佐領自任事之日起至十二年五月間兩次俸滿引見奉旨均交軍機處記名欽此自十二年六月間回任起至十八年五月又届六年三次俸滿應請給咨送部引見等情前來奴才等前經奏派恊領音得泰署理右衞城守尉關防事務現值口外地方今春雨水愆期饑民相望於道查右衞北控殺處口一帶地居要衝該署城守尉稽察彈壓在在均關緊要合無仰懇天恩俯准該恊領音得泰暫緩送部一俟下届俸滿再行給咨送部引見可否之處理合附片陳明謹奏請旨奉硃批著照所請該部知道欽此○○長順片再上年熱河教匪滋事曾經奴才長順電請總理衙門代奏添調黑龍江齊字鎭邊各軍赴伯都訥協防嗣准定安札派齊字營左翼馬隊營官圖明額依克唐阿飭派鎭邊軍統領札克丹布各帶所部馬隊先後至伯都訥駐紥旋因防務稍鬆撤回復將到防及撤回各日期奏報在案查伯都訥與郭爾羅斯蒙地接壤設朝陽逆匪東竄適當春冲爾時蒙古人情惶懼各謀奔避圖明額等到防後分隊越境加意保護俾數百里藩部絶無驚擾不無微勞足錄可否仰懇天恩將齊字營官布特哈廂黄旗補用總管花翎副管圖明額請賞加副都統銜鎭邊軍統領副都統銜記名恊領花翎驍騎校札克丹在請俟補恊領後以副都統記名之處出自慈施謹附片具陳伏乞聖鑒訓示謹奏奉硃批兵部議奏欽此○○長順片再吉字營總統富林布帮統穆隆阿當奴才長順在寍古塔校閱防軍未回時朝陽賊初起欽差大臣定安飛檄飭籌防務該總帮統當派右翼統領承順營官依陞阿慶祥帶領馬隊出省前赴長春及棉花街一帶駐紥以防竄賊一面派左翼統領噶嚕岱帶隊出城梭行巡緝藉以鎭攝人心嗣經承順依陞阿在長春破獲教匪謝添明等正法使隱伏之患一旦破除匪黨潛自解散逆謀遂阻而噶嚕岱在省西一帶巡緝盤詰奸宄清查村屯以故省東爲賊驚擾而省西安堵如常該總帮統之布置精詳統領營官之擒獲教黨均未便投其微勞可否仰懇天恩將吉字營總統乾清門頭等侍衞富林布請以副都統記名簡放吉字營帮統軍機處存記三次記名副都統伯都訥右翼花翎恊領霍隆武巴圖魯穆隆阿右翼統領軍機處存記記名副都統花翎三姓左翼恊領承順左翼統領副都統銜記名副都統護軍叅領噶嚕岱三員均請交軍機處記名遇有副都統缺出開列在前請旨簡放吉字營右翼頭起馬隊營官化翎補用恊領公中佐領依陞阿請賞加副都統銜以示奬勵之處奴才長順未敢擅擬謹附片陳明伏乞聖鑒訓示謹奏奉硃批兵部議奏欽此○○長順片再吉林教匪未起之先朝陽賊勢正熾警報頻來適值奴才長順由琿春赴寍古塔校閱防軍尚在途中省西一帶空虚民情洶洶全營翼長富興文元與會辦全營翼長吉要分巡道訥欽親督各營兵弁查拿匪徒以靖内患改設馬撥以探賊情更飭各屬及各鄉鎭募勇練圑爲守禦計人心藉以稍定奴才長順回省後烟筒山與東山賊匪接踵起事當派富興籌辦省城西南一帶賊匪文元帶隊往伯都訥等處防堵並札飭向在五常山河屯駐紥之驍勇營統領丁春喜會合兠剿以遏竄擾維時留吉差遣練軍文案翼長新疆候補直隸州知州明徵由黑龍江原籍回京道出吉林來署謁見奴才長順素知其在新疆馳驅戎馬夙裕勇謀留辦軍務隨隊剿捕該翼長統領等或親執桴鼓迅赴戎機或臨陣指揮行間籌畫而丁春喜臂中槍子猶復裏創直前毫無退縮是以數百里内盜氛旬日之間次第剿滅地方安堵如常以上各員惟吉林方巡道訥欽並未身臨前敵然烟筒山一役得力於民圑頗多該道之先事防維旋收明效其功未可遺泯可否仰懇天恩將全營翼長軍機處存記記名副都統花翎恊領富興請交軍機處記名如有副都統缺出開列在前請旨簡放全營翼長副都統銜護軍叅領文元請以都統交軍機處記名簡放並請賞戴花翎統領驍勇營副將銜叅將用花翎直隸儘先遊擊彰勇巴圖魯丁春喜請免補叅遊以副將仍留原省遇缺儘先卽補並請賞加總兵銜留吉差遣藍翎知府用新疆候補直隸州知州明徵請免補本班以知府仍留原省歸候補班補用並請賞換花翎吉林分巡道訥欽請賞加布政使銜以示鼓勵出自恩施謹附片陳明伏乞聖鑒訓示謹奏奉硃批該部議奏欽此○○長順等片再論此次剿賊之功東山等處以明順丁春喜爲最烟筒山以委叅領梧林委官愛西朗阿爲最當烟筒山賊匪突起勢甚猖獗適值愛西朗阿出外巡緝致防營被賊占踞迨聞信後卽邀同附近民傳折回攻擊並經雙陽河駐紥之委叅領梧林點領兵圑併力兠剿斬捦首要解散脅從餘陞竄遁時東山一帶賊匪蠭起該逃匪復與之合其氣愈熾黨經明順擊其前丁春喜攻其後始將　　各犯次第捦獲各股賊匪一律削平其各處剿捕情形業經奴才等先後奏陳早邀聖明洞鑒惟查己革儘先恊領滿洲正白旗花翎佐領斐凌阿巴圖魯明順前因包庇賭匪案内經前任將軍銘安奏叅革職發往烏魯不齊効力贖罪嗣在配防守出力經前任烏魯木齊都統恭鏜奏奉諭旨交部議奏旋經部議以原犯情節較輕並未受賄覆奏奉旨准其免罪釋回欽此光緒十六年恭逢皇上二旬萬壽該革員隨班祝嘏蒙特賞降二級職銜嗣奴才長順因素知該革員在西邊打仗奮勇在吉林本省緝捕馬賊亦著聲威於上年五月間奏請留營効力奉旨着照所請兵部知道欽此旋經奴才等派充練軍頭二四起馬隊統領又查己革滿洲廂紅旗花翎防禦愛西朗阿前因在營向民人初得菴詐贓未經過付案内經前將軍銘安奏叅革職奉旨著照所請兵部知道欽此嗣經派充練軍委官各在案查明順自充統領後未及一年己捕獲盜匪百餘名之多愛西朗阿自充委官後接連獲盜以十數計現復剿平大股賊匪非尋常勞績可比合無仰懇天恩將己革儘先恊領滿洲正白旗花翎佐領明順開復原官翎枝勇號己革滿洲廂紅旗花翎防禦愛西朗阿開復原官翎枝與明順均免繳捐復銀兩以勸有功之處出自恩施逾格除飭取該員履歴咨部外謹附片陳明伏乞聖鑒訓示謹奏奉硃批兵部議奏欽此 
 
 

Page 14

 
 
[光緒十八年閏六月初九日京報全錄]  
　　宮門抄○發抄硃批五道○將軍長奏吉林黄菸被災徵收稅課未能足額請准寛免摺○又奏揀員請補知府摺○皖撫沈奏向江南調撥輪船應用片○台撫邵奏調員差遣請免計展叅處分摺○閏六月初九日户部通政司詹事府廂黄旗值日無引見○濂貝勒良培各請假十日○召見軍機廖壽恒張蔭桓立山○發抄福潤奏候補守何煥章留東差委奉硃批吏部知道欽此○胡聘之奏陳澤霖署蒲州守奉硃批吏部知道欽此○又武舉王智勇叅革審辦奉硃批著照所請該部知道欽此○又己故牧蔣拱辰虧短兵米等銀叅追奉硃批著照所請該部知道欽此○又籌解京餉奉硃批户部知道欽此○○奴才長順跪奏爲吉林黄菸被災以致稅課未能足額謹將徵收數目據實奏聞籲懇天恩准子寛免緣由恭摺仰祈聖鑒事竊鼎吉林省城徵收菸酒木稅自光緒四年改歸將軍委員試辦後於九年經部議奏菸酒稅銀仍以二萬八千兩木稅仍以三千七百兩作爲定額嗣准部覆如遇災歉之歳先期查明具奏不准無故虧額等因照咨在案奴才自到任以來嚴飭稅務委員實力經徵不准稍有虧短以濟餉糈上年八月間曾據經徵稅課委員禀稱吉林稅課原以黄菸爲大宗本年木酒兩稅尚不至短徵但產菸之區多被霜雨爲災出產旣少稅課難期足額請先派員查辦等情據此當經遴派委員前往產菸處所遍行查看均因五月後隂雨連綿菸葉業减色迨將收穫詎八月十四五等日連降數霜菸葉經霜後再被日曬立卽損壞其經霜稍輕之處尚有四分收成其餘均不及二分通而核計較比往年收成分數實在不及三分等情加結禀經奴才於出省校閱防軍之便沿途經過地方隨時察訪與該委員禀覆情形均屬相符當於上年十一月間據實附片奏明在案一面仍飭經徵委員等實力稽查嚴仕走私以冀正額無虧兹據總辦稅務委員呈繳稅簿清册將光緒十七年正月初一日起至十二月三十日止一年内經徵於酒稅銀及抽收木植變價銀兩儘數呈交匯總加結禀請核辦前來奴才按照簿册逐款詳加查核酒稅所收無幾尚歸黄菸稅簿内核算菸酒兩稅共實徵銀八千五百二十三兩九錢五分六厘較之正額僅收三成有餘照章支給書役工食紙張一成銀八百五十二兩三錢九分五厘六毫凈存實銀七千六百七十一兩五錢六分零四毫徵收木稅銀三千七百二十六兩七錢九分較之正額尚有盈餘照章支給書役工食紙張一成銀三百七十二兩六錢七分九厘凈存實銀三千三百五十四兩一錢一分一厘核計菸稅實虧正額銀一萬九千四百七十六兩零四分四厘奴才稔知此項稅課餉需攸關何敢任其虧短自蹈愆尤委因去歳黄菸實被霜雨之災以致稅課减色復經嚴飭委員明查暗訪並無侵蝕中飽徵多報少情弊合無仰懇天恩俯念菸稅虧短實因被雨被霜所致准將短收菸稅銀一萬九千四百七十六兩零四分四厘准予寛免之處仕自鴻慈逾格除將徵收細數仍歸年終造册奏報核銷外所有黄菸被災稅額虧短懇恩寛免緣由謹繕摺據實陳明伏乞皇上聖鑒訓示謹奏奉硃批户部議奏欽此○○奴才長順跪奏爲揀員請補要缺知府以重職守恭摺仰祈聖鑒事竊照長春府知府同勳因病出缺所遺之缺係煩疲難題調要缺遇有缺出准升調兼行酌量具題如無合例准於侯補並揀發委用人員内不論滿漢揀員題補等因奉部行知遵照在案該府蒙民雜處政務殷煩非精明幹練之員不能勝任現在候補委用兩班並無合例人員查有試用知府文韞現年四十六歳係滿洲正黄旗海明佐領下人由監生報捐雙月通判投効甘肅軍營因防城出力案内保奬同知銜監翎嗣因克復渭源縣狄道州等城案内保奬同治九年七月奉上諭通判文韞著免選本班以直隸州知州歸部不論雙單月遇缺儘先前選用欽此十年於奪取新路坡要隘並克復太子寺汛城案内保奬貢戴花翎光緒三年加捐雙月知府十二月於攻克達板托克遜等城案内保奬俟選缺後以知府用嗣因前保重複改奬俟知府選缺後以道員用十一年正月奉旨該部知道欽此十二年正月經欽差大臣辦理東三省練兵事宜穆圖善奏調行營差遣十五年九月奏請以知府留於吉林補用奉部議准請咨赴部十六年三月二十八日蒙欽派王大臣騐看四月十四日吏部帶領引見奉旨着照例發往欽此是年八月二十日領照到省嗣於練兵己届三年克臻成效案内咨經海軍衙門奏奬三品銜十七年委署長春府知府篆務二月初一日到任十一月二十三日交卸年滿甄别堪以煩缺補用並奏請遇旨知府題調要缺與候補委用人員一體酌量試署經部議覆如候補委用無人准以該員酌量試署等因十二月初八日奉旨依議欽此十八年三月委署吉林府知府篆務該員前在署長春府知府任内措置裕如以之請補長春府知府實堪勝任且候補委用兩班無人應以該員請補據吉林分巡道訥欽具詳前來奴才查該員文韞才具優長究心治術前在長春府署任内頗能袪除積弊合無仰懇天恩俯念員缺緊要准以試用知府文韞補授長春府知府實於地方有裨如蒙兪允該員係試用知府銜缺相當毋庸送部引見仍試署一年期滿如果稱職另請實授所有揀員請補要缺知府緣由理合恭摺具陳太乞皇上聖鑒勅部核覆施行謹奏奉硃批吏部議奏欽此○○沈秉戊片再安徽省澄清安瀾小大輪船兩艘爲巡防江面運送糧餉軍火之用本由購買而來歴年行駛江口時有損壞安瀾較甚逐年修理耗費旣多且船身過小每遇大風巨浪行動維艱未足爲緩急應用之備上年冬間臣知江南裁减福安輪船置之不用商經兩江督臣允准撥歸皖省駛用於十二月間飭令駕駛來皖並准咨會該船薪糧煤油江南籌防局按月撥發截至十一月底爲止其白十二月初一日起應歸皖省給領並送月支新費銀兩清册内開船身長十三丈寛一丈九尺馬力六十匹管帶船主執事人等四十九員名曁杉板公費大建月支湘平銀六百八十一兩四錢小建支銀六百五十八兩六錢八分六厘卽經臣札委原管帶官安徽試用同知楊恩慶管帶並飭知防軍支應局查照於十七年十二月起照章接發薪糧等項原設安瀾輪船各爐機器朽敝應卽裁撤所有薪糧發至本年二月底爲止一律停支以節糜積據辦理防軍報銷局候補道松峻詳請奏咨前來除咨户兵二部查照外理合附片陳明伏乞聖鑒謹奏奉硃批該部知道欽此○○頭品頂戴福建台灣巡撫臣邵友濂跪奏爲微臣請調人員展叅處分事屬因公仰懇天恩俯准仍發台灣俾資差遣恭摺奏祈聖鑒事竊臣前因台灣吏治洋務差遣需員奏調前陜西鳳邠鹽法道顧肇熙等六員懇恩發往台灣交臣差遣仰蒙聖慈兪允嗣准吏部咨以臣奏調各員内候選知府蔣斯彤在安徽廬江縣任内有承緝案件均關展叅處分報捐知府例不准其離任今請奏調台灣應候展叅之案議結始准調往等因具奏奉旨依議欽此咨行到台在部臣自係按照例章辦理惟查該員蔣斯彤持躬謹飭心細才長在安徽知縣任内講求吏治民皆感戴且曾出使外洋於洋務亦甚熟悉實爲不可多得之員是以臣前摺臚陳奏調冀收得人之効今該員報捐知府候選部議因其廬江任内有承緝案件例關展叅處分以致未能覆准伏查各省以簡調繁人員如因人地相需向免計扣因公處分其承緝案件自可照離任官有承督未完事件例議結台灣爲海疆重地各國通商洋務日繁需才尤急各省以簡調煩人員尚不扣因公處分今由内地人員調赴海疆差遣較之以簡調煩情事殆又邁之上年臣奏調之江蘇直隸州知州胡傳知縣汪瑞曾二員經江蘇撫臣奏留當蒙恩旨仍著發往台灣交臣差遣仰見聖主垂念海疆關係重要不使臣有乏才之歎欽感莫名今蔣斯彤廬江任内展叅處分事屬因公合無仰懇天恩特准發交微臣差遭此實爲海疆新創一時權宜他省亦不致援以爲例而臣藉收指臂之助出自逾格鴻慈除咨部查照外謹繕摺陳懇伏乞皇上聖鑒訓示謹奏奉硃批著照所請吏部知道欽此 
 
