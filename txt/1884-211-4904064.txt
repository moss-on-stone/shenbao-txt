# 1884 - 211 - 4904064

 

Page 1

 
 
[第十號畫報出售] [  申報舘主啟]  
　　啟者此次十號畫報中繪有曾九帥抵滬圖在製造局碼頭　岸該圖地勢曲折房廊參差畫家親往鈎慕俱臻極肖一經寓目不啻親遊其地再有法軍戍越遭風毁壞兵船軍儲覆没人口傷亡圖申天討而快人心無逾於此閲者自必先覩爲快兹於千五日出售第十號畫報仍附淞隱漫録圖說一謝閲者鑒之此布 
[新書出售] [  申報舘主人啟]  
　　此中人語一書係筍溪臥廬生程君趾洋所著搜奇志怪髣髴小說家言其中詞意之清新徵引之廣博有目共賞無待贅言本舘得其原稿急付手民排印以慰諸君子先覩爲快之心計書六卷釘成一本准于本月十六日出售收回工料洋八分售處仍從其舊此布 
[言和末議] [  淞北草莽臣第一傷心人稿]  
　　自法人敗盟以來多所需索志在要求意存凌侮其勢固宜戰而不宜和能進而不能退可拒而不可許也葢以我所據依者理而已矣情而已矣理直者氣自壯情正者言自順以中國甲兵之衆材力之裕儲蓄之饒守備之密堂堂之陣整整之旗固何難與之相見於疆塲誓師於邊境哉我於此但當計曲直而不必計勝負但當計順逆而不必計强弱此一役也列祖列宗實式憑之普天率土罔弗共之况乎天下之懷義憤也久矣以法人之屢次無禮於我羣且貲裂髮指無不延頸企踵擐甲枕戈以待事機一旦决裂然後奮臂以興投袂以起而與法人爲難此誠事之不可緩機之不可失而民衆之大有可用也以是議者皆謂此時非一戰則無以作士氣無以振人心無以興人材無以宣皇威無以張國體不知此固然矣惟是和戰之權應權之自上能發者必先計其能收設使人人皆以義憤爲辭鄉自爲團人自爲練袵金革習器械跳盪拍張悍不可制好事喜亂之徒乘機而入其中誰其能辨之者蠢然思動至于潰爛不可收拾而於是乎天下多事矣此固不可不慮也又况今日者泰西各國通商中土其與中土商民平日非有勢分之相臨也非有恩信之相結也非有意氣之聯絡也非有情誼之浹洽也非待中國之人以禮貌以情意以相周旋交際者固不乏　而其間或有恃勢妄作逞臆横行待之不以其道者亦未嘗無之衆固無如之何而其心之銜忿蓄怨固已久矣徒以一人鎭之自上百執事奉承奔走於下以相左右而保持之故皆俯首聽命若一旦法事猝興人思報復保毋有别國受其害者乎至此將誰執其咎哉故民氣可静而不可動民心可聚而不可涣和則可暫安於目前而戰則兵連禍結一時不能窺其究竟也以管見言之莫若暫與之和而亟圖自强當今要務在與法重訂詳細條約其中自有主者非外我所能越俎亦非一介小民得以妄參末議自取罪戾惟彼則索賠償索撫恤百端以要我而我則置之不復理似乎相去懸殊雖欲議和無從說合竊以爲禮之用和爲貴馭遠陸鄰之道斯爲美山藪藏疾瑾瑜匿瑕天之道也敬其所求　奢勢固不能强從若不過區區百數十萬金似尚可行獨是所爭者在乎正名而已初不在乎索之鉅細多寡也賠償即爲酬餉固萬萬不能出之於我即撫恤亦非我之所當行也諒山一役其發難始自法人我國兵弁多所死亡豈法宜撫恤而我國之若軍若官乃任其暴骨於郊原流血於溝澮哉我有撫恤之貲彼亦當有補苴之費則所持乃得爲平所請乃稱爲允今者不必議撫恤不必議賠償大皇帝大　含宏恢乎罔外筐篚玉扇古者行成修好之所不廢盟聘會司之　　有以黄金若干鎰曰金若千斤遣一介之使馳尺一之書饋於法之總統曰此言和之禮也惟兹不腆藉以結兩國之　而永萬年之約若法廷報幣之來即一二金之物亦足以將意我則惟重其和禮而已厚往而薄來所以示懍柔速入之道也此亦九經之一也我則由盡斯意爲天下蒼生而屈亦爲泰西列國通商而屈非畏法人也若猶不許是法人不顧生靈之塗炭也不顧萬國通商之大局也誰爲戎首誰爲禍始天下當共知之然後我傳檄通國布告鄰封惟有左執鞭珥右屬櫜鞬以與法人從事嗚呼法人於我中朝豈眞欲出於一戰哉彼有挾而求至再至三聲言南趨臺嶠北駛析津無非肆其恫喝之故智耳我前言法人於中朝有五不可戰亂黨盤盤踞内强鄰耽視於外守國之防卒不能盡撤駐越之戍兵未可遽離勞師襲遠越境圖人萬里饋糧兵不宿飽重瀛調舶士非夙習此五難也馬逹加斯蕞爾小島也以兵臨之屢聞敗耗與英議埃及新闢之河嘖有煩言或不免於爭瞻顧張皇動聖其肘外弗中槁情形立見是彼爲已謀之不暇何暇謀人乃更欲樹一敵於中朝其計亦左矣其志亦慎矣我中朝始終待前說堅忍不拔一聽客之所爲則其氣沮矣其術窮矣沐猴得冠黔驢無技正今日法人之謂也雖然仲於目前者我喜彼怒仍必洩憤於將來屈於暫時者我奮彼怠自可相安於日後草莽下士　識忌諱平生忠憤無所發抒輒欲執戟倚戈爲衆先驅特以灼知遠情熟揆大勢和則可冀苟安戰則難籌全策蓋天下事不徒恃戰不徒恃和恃我有以當戰則戰當和則和而已不患在戰不患在和在我有以備於戰之先善於和之後而已法事既平正我國家勵精圖治發奮自雄之日誠哉張幼樵侍御所云法事之終正兵事之始也請得而縱言之曰無因循也無苟且也無蒙蔽也無粉飾也無虚憍也無具文也無植黨也無營私也無偏狥也無拘泥也無欺許也無始勤而終怠也無玩時而愒日也無有名而鮮實也倣傚西法毋徒襲皮　也養民練兵訓士惠商舉賢任能簡吏擇官去虚儀尚實意敦品詣重藝術除律例之繁苛文試勿行時文武試勿以弓刀石别開文武兩科務期實效與民相見以天與泰西列國開誠布公通彼此之情無以遠近隔逹上下之志無以貴賤殊則所以治中而馭外者胥不在乎此矣如是乃可以言和 
[傳言闢謬]  
　　○昨日下午本埠忽有傳言謂福州已於本日三點鐘開仗係德領事接到電信云然本館詳爲查察知德領事並未接此電信乃杭州某華商有分鋪在馬尾得有電信持示德領事其實並非確信本舘於接到福州二點四十分所發電信及中國電局接到四點後電音均無此證惟悉有法兵船四艘業已開赴雞籠此則的確可信者也 
[法事確音]  
　　○中法之事尚無定議前日本舘在津訪事人所傳電音謂奉有决裂之旨本舘疑爲津沽傳聞或有失實其實則並非失實葢所議之件兩俱不允則因有决裂之意刻聞確切消息知總理衙門已有電報到滬謂美欽差楊大臣已願出爲調處發電報至法外務大臣處一俟得有覆電即當告知總署傳電來滬故曾九帥尚須勾留數 
 
 

Page 2

 
 
日不即遄囘督轅至昨傳法欽差巴　諾脱已將行李下船擬於昨晚十點鐘啟行殆亦將中止矣 
[如期撤兵]  
　　○滇粤駐越之華軍前有諭旨飭即如期撤退以昭大信兹聞該兩省戍軍奉到諭旨隨已欽遵撤回邊界之内然則中國固未嘗失信於法人也法人尚要求不已且將何說之辭 
[保護租界]  
　　○本埠各國領事議派兵保護租界一節前此所議但有英美兩界而法租界不在其列昨又經各國兵官會議並將法租界一律保護在内並聞德領事已泒定兵二百名上岸邏巡想各國亦當派兵嚴防密察宵小未必敢生心竊發租界居民儘可安居樂業也 
[送報被阻]  
　　○昨日大東電線公司有單張告白分送言本公司福州山上電報局有電報送至福州租界馳馬而往爲華官所阻截人亦被拘故特出告白知照如有電信遺失不干本公司之事按該公司向來送信並無阻滯今乃忽爲華官所阻是何故歟 
[保護船局]  
　　○閩友函告云刻下大憲檄調黄軍門超羣統兵兩營保護船局駐紥局之前後本月初一日爲始挑築土城以資屯集其張副戎陞楷所統兩營除自帶一營外由張欽憲派劉副戎運元統帶一營閩省若此嚴防被狡焉思逞皆尚敢耽耽虎視於其旁哉 
[鄉人苦兵]  
　　○聞距閩省稍遠之小鄉村連日多有被兵勇搶刼者以故鄉人愁怨有統帶之責者尚加意防範哉 
[憲節移駐]  
　　○閩友函報云張幼樵欽憲於本月初一日由城垣皇華舘移駐馬尾船局之花園内檄調候補知府孫太守孚侃辦理文案並調營兵在局外護衛云 
[法船又壇]  
　　○聞法兵船之泊閩安者本月初三日欲起椗攀泊他處竭力挽進迄不能動疑船底有物阻礙急將鐵練砍斷詎船竟放乎中流旋轉靡定致觸石損壞海水汩汩而來刻下不能駛行棄而不用遠近民人無不拍手稱快噫法之悖理極矣于天怒犯人怨不知悛改尚肆恣睢必蹈拿破崙第三之覆轍而後已耶嘻愚已 
[欽憲莅皖]  
　　○皖省官塲前聞烏孫兩欽憲繞道來皖奉旨查辦事件紛紛傳說未見明文至初九日已刻憲舟已抵東門外官碼頭藩臬道府縣及訪營將弁兵丁同往迎迓欽憲帶身隨員四人一陳君惺馴一周君星曾一王君聨璧一訥君欽駐節數日並不登岸文武各官至船晉謁亦不接見惟傳藩司盧方伯臬司丁廉訪首道劉觀察會談片時而别一切應需之物亦不飭府縣供給聞須密訪官塲各事故關防若斯嚴緊也 
[寵眷優隆]  
　　○閻丹初協揆因連日在軍機處議事退食晏甚又值盛暑感冒遂致政體違和於七月廿九日請假十日而户部總理衙門按日畫稿案牘仍至協揆私宅請示協揆竭力披閲不辭勞瘁其忠盡爲國可知皇太后日命太醫院御醫二員早晚輪班診視刻下感冒已愈可服調補之劑皇太后復賞人參十兩遣内臣齎送仰見朝廷篤念藎臣之至意而恊揆身受厚恩尤當盡瘁圖報矣 
[學憲履新]  
　　○江右梁文宗聞已抵省接　視事矣 
[景鎭蛟灾]  
　　○客有自西江景德鎭來者述及本月初三日該處烏雲密布居民如坐漆室中一時箕伯威揚兩師駕稅濤翻浪湧頗疑倒瀉銀河迄午後平地積水高至三四丈男婦老幼趨避無從有升屋者有援樹者狂飈一捲紛紛　白浪中如鴨浮波如鳬没水哭聲震地　不忍聞接　八十餘里一片汪洋田地園林屋宇窯廠東坍西倒蹤蹟不分淹斃人民約以萬計較光緒八年五月初五出蛟受災尤甚次日有止風平榱桷門牕箱籠鍋灶及男婦屍身漂入鄱陽湖者纍纍若水上萍各船户咸打撈什物滿載而歸有云係甯波會館内起蛟有云係鱔魚精爲患巷議街談無庸深究惟望爲民父母者眷念哀鴻渥施撫卹則伏案書生所馨香以禱者也 
[邑令勘災]  
　　○德化所轄楚城鄉本月初二夜風雨交作屋瓦撼摇廬山之麓突起一蛟由山河奔往德安縣致該鄉頓成澤國田盧畜牧冲壓良多且淹斃男婦八人經家屬撈獲四屍餘俱不知去向想已塟江魚腹中矣事後該鄉紳耆詣縣報灾初九日金邑尊帶同差役往勘想愛民如子者當必善爲賑卹也 
[山左雙魚]  
　　○山左遞來魚素云前報撫憲陳雋丞中丞於月初駕抵登州兹悉實於初六日啓節全登當有海關道率屬迎迓福山縣在古現　預備行轅傳言中丞隨帶十一營爲防禦烟臺之用有備無患足見大憲深心矣○威海口防務工程前經停止目今和議難成戰事岌岌故大憲飭將該處所存之砲位軍裝及機器等悉數連赴旅順口其重大難運者擇地窖藏蓋深恐爲敵人所有也 
[樞臣主戰]  
　　○都門友人來信云法人無禮太甚既已翦我蕃　又欲索賠兵費實爲公法之所不容局外各國咸曉然於曲直之所在而在廷諸臣尤有不共戴天之恨大半力主戰議宿衛雄兵既已大加訓練南北洋面亦各重設防兵彼甘爲戎首者亦知堂堂中國果大有人在否 
[移運銀兩]  
　　○聞得福州匯豐銀行已將所有銀兩裝船運至香港盖以福州時有風　之驚故早爲之計也 
[洋匠到津]  
　　○天津西人信云中國所延造鐵路之德國人現已到津惟不知鐵路於何日開工耳 
[公送牌傘]  
　　○黎爾民觀察前奉蘇撫憲委統鹽務水陸等軍兼管護軍營事務辦理甚爲妥洽兹聞調辦海塘當交卸之時商民及各營製送萬民傘及牌匾者絡繹於道是亦可見善政之得人也 
[秣陵天氣]  
　　○秣陵閏夏以來雨暘時若鄉間秧種早已一律栽齊近日火傘當空稍形燥熱農民之荷耡南畝者大有鋤禾日當午血汗滴如珠之苦然青苗蔽野葱翠宜人他時秋稼登塲擊壤之歌當不難重見於今日也 
[奸逾鬼蜮]  
　　○泉刀一賤業耳金堪藏穴臭欲熏天思免俗者是呼之爲阿堵物而不欲污其名於齡頰自錢神論出始知孔方兄具使鬼通神之力精神所聚可歷千百年而不朽此其與國運之盛衰民生之休戚相關係宜矣昨有自江表來者稱某縣有錢店素負多藏善賈之名與縣中之强有力者申之以盟誓重之以婚姻不知者　其勢爭輦金貲託其轉運並不問其家果鑄銅市眞擅鐵否也店有下榻之客每來必依依者多日　幾莫辨其爲主賓客故饒田牧富貲財稱團面翁佳子弟往來既稔　店已外强中乾遂隱隱部署欲起鵲窠鳩占之謀上年以術者談言偶中勃然興發遍羅其歳入之穀與該店權子母母未還而子復生子日計不足月計有餘久之數甚鉅前兩月藺相如忽索趙璧笱筦籥者始悟墮其彀中密與主人翁謀不如將伊所存原本記諸簿上僞爲端午節已頂受此店也者陰戒同事以火爲號　奔告則皆諾而出簿既成局之橐即囊其餘金挈妻子先行客果至正坐廳事上高談闊論忽一人怱遽入謂東家厨下走水亟有設法灌救店中人皆挾持而奔如救火狀客徘徊庭仰以俟復命日將晚無至者店前後已　然無一人欲返走則行李具在且自念須得面主人而後去正籌思間忽縣役多人持符前來查封見客問姓名將釋使免脱忽檢槖中簿則簿上已明明言某日已將店盤與某某頂受客大駭欲辯無由痛哭隨行役故與客同里知客無設錢肆事然人盡脱逃獨客爲留守迹涉嫌疑不敢公然爲之剖　噫市井中有此陰謀眞可謂無奇不有矣然今之慣使陰謀者固獨在市井乎哉吁喜 
 
 

Page 3

 
 
[修橋開工]  
　　○秣陵城中利涉橋在貢院東渡鄰桃枼簾漾棗花虹影倒垂最檀秦淮之勝不特塟鞭公子碩腹豪商選舞徵歌必由此徑即肩挑負販作小小經營無不　萃其間往來不絶近橋已朽壞大吏恐夜深過客失足堪虞遂委員修理俾復舊觀業已搭蓋蓬廠堆儲物料日内即將興工從此鴨頭水膩鴈齒橋横燈紅酒緑之餘又添尋詩勝處矣 
[先事預禁示]  
　　○寧紹台道薛示爲　切曉諭事光緒十年六月初九日奉撫憲劉札開照得現在沿海設防所以備不虞而安閭閻但恐百姓誤會及好事之徒與各國通商之洋人尋釁滋事正在核辦間承准總理衙門電開速飭各地方官曉諭華民毋得借端滋事並認眞彈壓等因除札温處道遵辦外合行札道遵照　切曉諭各色人等務須照常安業不得有意尋釁滋生事端致于提究等因到道奉此查中外通商彼此共敦睦　已非一日即使一國有事而其餘各邦　舊交涉仍當丞無猜嫌互相保護世足維大局而固邦交除札甯波府一體示諭外合亟出示曉諭此示仰闔屬士庶商賈人等知悉爾等務須照常安業不得有意尋釁滋生事端致于提究其各凛遵毋違特示 
[誣婢報]  
　　○羊城西林巷某待詔膝下芝蘭克紹箕裘世業老夫婦瑟琴静好亦素無脱輻之占前月十八日其婦忽發瘋痴持刀自切其粲花舌片片若落花墮復嚙斷一指雖欲叅指頭禪而玉筍參差日不能向梵玉合十矣刻雖鶯喉喑啞幾如石闕之啣而飲啖如常仍未魂歸泉壤有知其事者謂此婦於數年前傭工某姓家曾誣一婢致死刻實天道報施使其亦備嘗苦趣也録之以警造言污衊人者 
[通州近聞]  
　　○閏五月十二日夜雨師税駕勢若傾盆貢院西轅門旗杆被風吹折幾似公孫半叚槍是　封家姨不甚肆虐因　木年久朽壞故不禁　摇也○城南距二里許某甲半耕半讀寒素傳家上月某日爲其弟合卺　期遣平頭持名片至城内某乙家借袍褂一套平頭潛將一字上　而爲二乙見字不加深察如數交付詎鬼蜮謀深見物起意竟私留其一託故告辭迨甲晤乙談及此事方始敗露急西出偵探則已查如黄　蹤跡全無矣肘腋蕭墻動皆荆棘用久者可不愼諸○某姓夫婦年已不惑尚　鄧攸之痛今歳忽誕石麟甫及匝月愛如堂上明珠夜間偶啼哭母即側身喂乳栘時子睡母亦入黑酣鄉泪醒而黄口嬌孩已被雞頭塞斃百方救治終難香覔返魂矣惜哉○北關外扛夫皆孑然一身幕天席地日得青蚨四五百頭除餬口外俱結交花骨頭刻因生　蕭條謀生無路鳩　鵠面半類醫桑餓人咸謂此等人實可憐而不足惜○時當伏日縣署循例減刑以示體恤○本月初二日潞河書院輪應道課　觀察是日在文昌閣扃門考試應試者有七八十人○聞江北河連已入直境不日即可到通矣 
[宜昌苦旱]  
　　○宜昌府屬各處亢旱太甚不啻亦野千里府城東門外及北門外之水田皆已乾裂旱田則塵土更深稼穡不免枯槁望雲之想何日　乎惟長陽一遇雨澤頻霑西成告慶或可補去歳蛟水之害歟 
[宜昌雜録]  
　　○上月杪有鄉民千餘人到宜昌南門外漢景帝廟祈雨此廟係洋人租作税關鄉民恃其人多將玻璃窓打破二扇當經税務司函請東胡縣查騐彈壓次日即訪獲滋事人二名笞員在關前枷示一月○初二日荆宜施道于觀察回署訪有痞棍綽號包天担行文嚴緝嗣經東湖縣將此人拿獲送案想當照地棍辦理也○東湖縣訪得誘拐婦女一案拐匪係四川人在燈草船上婦之夫家係小南門外人姓劉開一棧房頗可度日上月念五夜婦忽走失其夫急投縣呈案並方隣人羅氏龔氏二人通同拐去當將二氏傳案一味狡賴本月初三夜婦忽回家次日縣差知之　案訊供婦言並不爲人誘拐不與羅龔二氏相干柳明府謂既非誘拐爾與何人同去喝責荆條四百始招認被燈草船上人拐去該船在小南門外河下　常在二氏家來往小婦人與二氏爲鄰遂被二氏引誘到燈草船上將　押在艙内近聞官府嚴查此案拐匪乃將小婦人暫且送回等語柳明府飭將該婦當堂交其夫領回管束又將燈草船上拐匪拿獲與羅氏龔氏一併管押候辦 
[貿易艱難]  
　　○秣陵綢縀舖向推　事街老　記首屈一指江邊浣碧機上流黄花樣　新無奇不有外觀者皆以爲利市三倍無不嘖嘖相稱詎邇　店　結　虧累不貲竟有支撑不住之勢市面之衰一至於此何怪大腹賈深藏不露俱視貿易爲畏途也 
[石不能言]  
　　○吳　酷信鬼神久成病習因而黠者乘之愚者信之遂以極可鄙之舉動助極可笑之　鋒吳中凡人家居住商衝橋梁街巷其門口必竪一石長尺有咫鐫文曰泰山石敢當謂其可以鎭煞也其權輿之自類多　妄不經上月之杪省城皮市街美巷口忽稱石敢當大顯靈異數　之間知者殆遍咸乎爲石老爺或稱爲石菩薩逐日進香膜拜實繁有徒幾乎人盡米顚於是該處附近游民俗稱爲地頭蛇者以爲是可以奇貨居之遂貨屋一椽供奉香火設籖書招　祈卜并稱仙水仙泥可以治疾愚夫婦購服之間有騐者遂致香灰一撮值錢四文清水一杯值錢十文生意鼎盛日可售錢十餘千至一椽之庇房主每月得租錢三十千此外小本經紀如蟻之集腥靡不利市三倍衆無賴歆羨不已思有以分肥而未饜其欲是月之朔無賴憤恨担糞一桶傾於石老爺之首醍醐灌頂酣暢淋漓值事者無如何許入局朋分乃用清水洗濯如浴佛故事而香火卒不衰旋爲中路總巡保甲委員江筱湄明府訪番惡其以妖妄惑人簽差多名傳同該圖地保將頑石舁入局中喝鞭數百竹石擊拍聲而重門時無生公石不點頭而觀者盈庭則皆笑不可仰明府復以地保扶同徇隱笞五百將頑石鑿碎完結次日有鄉間婦女十數人詣原處進香有　之者謂石神已供入元都觀方丈殿衆婦直趨巡局經門丁喝阻而退口中猶喃喃誦曰每無消災降福救苦救難石敢當菩薩摩訶薩是眞可發一噱 
[吳淞信息]  
　　○昨幸台國兵輪一律開去兹悉該船等奉憲調往寳山縣北門外洋面停泊計在上沙半洋面者有南琛鐵甲船次則長江水師提督李與吾軍門之坐船南瑞鐵甲船桅扯七色方旗再次則靖遠又次則澄慶靠東之洋面係崇寳沙又名開沙脚計泊兩艘係登瀛州開濟淞○現泊者係龍驤飛霆及小蚊子炮船名金甌又水砲臺二艘盖是處爲崇寳沙洋面係入長江之要口也昨又有兩枝半桅之呂宋兵船進口直赴滬江云 
[軍門巡夜]  
　　○督標統領何軍門恐兵勇在滬滋事每夜必帶勇百名各執軍械巡邏高昌廟及城外一帶居民安枕無虞咸頌軍門之德不置云 
[調换新炮]  
　　○聞提右營陳叅戎巡閲城頭所置炮位凡朽壞銹蝕者一律飭兵調换戎容整肅可謂未雨綢繆矣 
[美船進口]  
　　○前日吳淞口駛到美國兵船一艘壩品之亞爾拔已列昨報兹悉該兵船於昨早駛入浦江在楊樹浦下椗云 
[居民警擾]  
　　前晚關道憲邵觀察函請駐劄徽州會館之何軍門到署會議防務軍門即於十二點鐘時帶領恪靖鋭軍二百名由大南門至道署時觀察因公在　帥行轅未回軍門旋　帶兵出城城中居民悮會必有警報致終夜不能安枕昨日遷居者實繁有徒矣 
[船價陡漲]  
　　○近日本埠人心惶惶挈眷他往者指不勝屈而蘇州人尤多以致船價較平時陡增五倍聞有朱姓航船載男女客二十餘人小孩五六名及物件等於前日開行駛至崑山塘因船底滲漏遂致沉没人口雖均登岸物件已多散失未適樂郊先沈苦海則何如少安毋躁 
 
 

Page 4

 
 
之爲得也 
[虹口辦團]  
　　○欲禦外侮先靖内訌近日上海城廂内外各處先後舉辦團練所以保市廛而杜奸宄深合未雨綢繆之意聞裏虹口厚仁堂分局董事已將鎗矛刀械一律辦齊而願充練勇者亦已人浮於　儘可從嚴挑選果能實力奉行於地方豈小補哉 
[小工擾事]  
　　○浦東祥生船廠洋人同買辦至英公堂稱雇用工頭于長發逐日招工或三四十人五六十人不等總須選其勤奮者用之懶惰者屏之屏退之人往往與工頭挾怨昨日選用四十人屢退之丁阿狗奚蓮生等爲笠紏同各人堵塞門口不許已選者入内做工并將王長發拖出毆打由洋人阻在一面知照地保約束禀蒙飭差協捕捉到丁阿狗奚蓮生沈妙生傅正聲賈瑞局五人請辦以儆並請出示曉諭小工人等不得任意爭奪王長發供與相同并稱每日工資每洋給發五名並無尅扣情事王阿狗供不敢爭奪做工實因工頭尅扣工資每名祇發錢一百九十文且有小錢攙入致與理論奚蓮生供我被工頭打破頭顱曾知照地保沈妙生傅正聲賈瑞昌等同供我等並不閙事惟已由洋人選用工頭以我等瘦弱重行斥退故懇其留用黄太守商之翟副領事判爲首行兇之丁奚二人各押三月沈傳賈三人各押兩月均發捕房管押 
[覆竊案]  
　　○前報列劉二尹失竊一案經捕緝獲質押雲肩補服朝裙之徐阿春禀解二尹訊責送縣昨經蔣明府提訊徐供開舊貨店雲肩等物係友人朱漢卿托　並不知是竊贜姓朱向開絲線店亦非妙手空空兒　貴重之品問鼎無　故在典舖質錢朱稱贜係親戚王瑞生交我明府問王作何生涯答稱向業絲線店兼瓦倉塲小甲每届漕糧完竣後即生王萬茂爲夥王稱前晚在倉屋住宿黎明時聞犬吠聲啓門視見荒地上遺有包袱啟視乃雲肩補子朝裙三件餘無别物不知何來故托朱銷售不料即係　署所失之物但小的從押犯竊情事街鄰夙所稔知求恩明察明府謂此物平民罕有即使拾得亦須察其來歷爾言雖　近情究屬一面之詞可即實供免受刑法王堅執前供並稱求恩交保出外緝查否則將自己田産售價陪贜明府廉得其情即着朱將王保出　十日禀復徐無千省釋 
[妄控佔妻]  
　　○蘇人姚阿彩投控上海縣稱妻子吳氏被蔡金寳霸佔曾控英公廨蒙訊結斷領詎又偕蔡逸去求提究追蔣明府提案研訊姚申訴前因吳氏供稱家中度日維艱故在滬傭工與蔡私識已有四年丈夫知而不禁惟月需青蚨若干而已刻因聽信謡言故來探告小婦人刻己知罪愿跟丈夫囘籍明府謂爾既知罪情猶可恕着責手心六十下蔡金寶訊非霸佔但姦人婦女罪有應得姑從寛責四十板飭姚將妻具結領回完案 
[英界公堂瑣案]  
　　○昨報土棍滋事一節昨據開染坊之潘阿琴投案甲訴王阿大供實因潑水爭論黄太守以王阿大決非安分之人押候過堂笞責百板○長利洋行經租帳房韓紀祥控被經收房租之應晋齋積欠房租洋一千九百九十九元應則供祇欠洋四百餘元黄太守富着韓紀祥開明細帳邀同原保清理在案昨據韓投案稱奉飭開帳邀同保人清理詎仍置若罔聞　仍執如前并稱己央保人張心泉及前經勸之王姓清理帳目諸多不合太守仍飭兩造均憑保人秉公查帳清理○粤人陳德熏控被夥田若林侵吞鉅欵西官斷有齜齬昨由捕房將田解案翟君謂田已交到案下歸貴公府訊理可也太守然之陳呈細帳太守仍飭將田管押候陳明白具訴再行訊斷 
[贈媚媚侍史即步中山醉侯元韵録呈韞玉褸主人鹿門山人高昌寒食生廉讓居士同政]  
　　○少年誰不愛名花何必安期覓棗瓜况復含苞多秀色動人憐處王無瑕　燈光　熱月光寒媚　盈盈欲畫難獨有痴情　不解百花隊裏百回看　　[  海上了緣生戲筆]  
[書褚君文洲水蜜桃諩後]  
　　○肇錫嘉名始露香　露香園前明顧氏别墅　黄泥傳播竟名墻園疇十畝桃三百玉液瓊漿取次嘗　小橋流水抱芳園有客侵晨過欵門野老殷勤相導述雷標紅暈異靈根　清明時節賞桃花　女如雲相映袴轉瞬立秋延竚熟沁詩脾勝飲流霞　物産由來有定評岱東冀壯檀齊名補教志乘當初缺從此香譽溢滬城　　[  珠江拙閒廬杜鳳歧邠農甫求是艸]  
[浙省撫轅抄]  
　　○六月初九日統領浙西緝私師船副將陳旭由甯來省禀見從九品畢永濂禀銷藩司委催於潛縣朱故令短欠交欵銀兩硑　○初十日天自巡檢劉晉奎謝委叩見　任 
[蘇省撫轅抄]  
　　○十二日内部即選主政張福履廣東人由滬來　代理邳州丁仁澤禀辭赴任　候補縣沈志尚松府屬緝捕回　孫晋　禀辭回松滬釐局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東海瑣聞]  
　　○西七月初七八等日所有舊藩諸侯及新到華族叅議提鎭已由日廷特旨授以五爵已登前報兹於十七日封正四位勳一等副島種臣又伊地治及宮内侍郎吉井等三名以伯爵內務侍郎土方及農商務侍郎品川等二名以子爵並將五名列入華族云○大坂府下郡村近時試植鴉片烟業已收熟兹由該府將鴉片照市價收買想將運赴中國發售如能通行有利則民間種植必多但日本向以鴉片爲厲禁何以忽然准民間開種是則不可解者矣○羽前秋田縣下上月二十一日三點鐘時候奈良村宇治山爲霖雨暴風忽然山崩壓倒民居三户並傷男一女三由該處通電云○日本派往東京觀戰之武員現已回國時以法越戰務爲人講說聽者頗不乏人也 
[瘞孩復活]  
　　○通州某姓女孩前月因出天花遽爾殤殞殯殮既畢瘞在箭道之旁閲數日行人經此聞地下嬌啼聲啟土視之則一朶解語花已若玉環再世矣即因往訴其家　之回去據醫生云小孩出痘有一種名土癍者死後聞土氣即甦其然豈其然乎 
[賽會熱閙]  
　　○通州西水關慈航寺年久失修槺宇傾欹墻垣坍毁紅善士勸捐修葺頗壯觀瞻閏五月念四日梵刹落成迎神出會儀仗之繁盛旗幟之鮮明比歳以來實所未覩一時紅男緑女扇影衣香空巷來觀道路幾爲擁塞云 
[誘逃僕婦]  
　　○陽人某甲不務正業日從群惡少遊　酒打降爲患鄉里近不爲族人所容隻身至白下充富保甲局親兵旋與公舘女僕有染暮暮朝朝爲雲爲雨健兒好身手居然與娘子軍日夕鏖兵嗣爲主人所覺不能白首相從遂效楚巫臣故智相約偕逃甲有兄向在十二圩作小經紀一對小鴛鴦聊作投林之鳥至則兄已病没嫂正苦無入可倚見甲來喜出望外竟以伯塤代仲箎招我由房同心曲奏甲貪兄遺産遂居之不疑兩情既洽遂視女僕爲眼中釘女僕年甫二十人亦騃笨且飄泊萍蹤不能自主遂被甲鬵之他姓近聞羅敷有夫遍求故劍偵騎四出得有端倪遂將甲扭獲會同地保赴甘泉縣喊控想拐逃人口律法綦嚴秦鏡高懸必當盡法懲辦也 
[收租啟釁]  
　　○白門某甲向以跟官爲業薄有腰纏遂於秣陵購市房數處出賃收租甲性躁急一言不合動輙尋仇大似石頭記中獃霸王行徑前日至内橋某店收房金店主以生意清淡請稍緩須臾甲不允致相口角漸至揮拳將店主頭顱擊破一時鮮血淋漓無異牡丹經雨衆鄰心俱不服令店主赴縣喊寃現已將甲泒差看管矣 
[柳梢青詞八首寄夢畹生并引]  
　　○今春僕與夢畹生論交神上有若夙契既返吳門一月間魚鴈往還情詞懇至如手足也然眷念知己輙多離索之感更恐陳懽墜緒不可勝拾因製此詞托之書尾以紓衷曲所未盡○三十年人鬢絲如許端的工悉累爾才華中他謡諑何處覇留　吾曹文字交游更不用相爲敵讐濁世滔滔名塲落落我亦心憂○帋閣蘆簾神仙眷屬不染繁華可惜家貧畫眉牕下紅涙些些　申江一水天涯道兩月何曾到家還說前番閨人送我懊恨楊花○夢香青樓不應重對簇簇花筵倦矣琵琶慘然脂粉不似華年　懽呼醉客酡顔漫坐擁雙鬟那邊消瘦腰圍飄零心事爾我誰憐○慘緑丰裁漫誇年少同是承平君贈春蘭　謂周鳳林想九霄　我題秋菊　謂小金翠　異樣心情　風流小品閒評愛側帽當塲俊生東風信到幾曾忘卻舞燕歌鶯○曾幾懽游而今付與客夢中宵羯鼓催花秦筝醉月那惜紅綃　夜闌郵館相招挽臂過長橋短橋　同庽大雅棧　青女桃燈秋娘捧被記否魂銷○返棹吳門不曾相送負了垂楊燕子尋巢故人心眼知爾怱忙　舊時多少懽塲回首處春波夕陽酒醒西樓那回輕别未抵河梁○夢繞蘇臺香燈畫舫兒女娟娟憔悴青衫幾時能彀同醉春寒　劇憐風月般般與俗子傖夫結緣秋水蘋花頻伽去後舊侣蕭然○禪榻無聊茶烟斷處花落香微枕畔懷人結成幽夢情思凄迷　與君剪燭窗西道許久傷心别離風雨敲窓猛然驚覺　鼓聲低　　[  太痴生自虎阜蕭寺寄聲]  
[奉題松堂司馬小樓吟飲圖即請政拍并呈夢畹　調寄賀新凉]  
　　○今古愁難了且着我狂吟痛飲自覺懷抱築個小樓春江上滿目烟波浩渺况又有征帆夕照富貴功名區區事值清風明月高人笑春天地一沙鳥　者般豪氣塵中杳見說道十年湖海元龍矯矯袖底新吟盃中物王燦春游最好但僕也蘇毫年少酒社詞塲多牢落亦徒然博得虚名小君若此合傾倒　　[  太癡生悮軒高瑩玉倚聲]  
 
 
