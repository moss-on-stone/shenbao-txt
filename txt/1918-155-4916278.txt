# 1918 - 155 - 4916278

 

Page 1

 
 
   
 
 

Page 2

 
 
[時評]  
[三星期（冷）]  
　　段氏定攻粤期以三星期可下使其計算而果若是可靠者湘中之事早已了矣 
　　夫段氏之所以必欲下粤者蓋以粤爲反對段氏之根據地也龍在粤中久戰而敗則粤中之兵力亦以根據地故未必有弱於湘湘且不能以三星期定之况於粤耶 
　　嗚呼段氏之攻粤所以若是之易者惑於龍之說也龍恐不攻粤則己之地位終難恢復或且被驅故以粤易圖以誘段氏今段氏易視粤事如此是巳受龍愚矣 
[專電]  
　　北京電段昨接見王家襄勸勿赴粤並言政府巳定以大軍四萬五千人取粤三星期即可攻下彼時大軍所至格殺勿論故勸議員勿往否將横遭砲灾王云同人惟望時局速决果總理有此解决之把握豈不甚善 
　　（十一日下午一鐘） 
　　北京電倪嗣冲張懐芝今日抵津張作霖亦定明日準到此來名爲慰問曹錕病狀實則解决時局最後辦法段意擬津議畢後召各督來京一行或親自赴津交換意見（十一日下午一鐘） 
　　北京電晤張秘長知老徐與言謂朱啓鈐來說主張和平之意我極贊成但願先與段方面接洽後我必先贊助（十一日下午六鐘） 
　　北京電李純電府秘書惲述關和戰箇人主張請惲轉達元首　　（十一日下午一鐘） 
　　北京電官電北軍佔領汕頭南軍退却潮州（十一下午一鐘） 
　　北京電國會議員之流寓京津者日來紛赴廣東聞兩院報到已過半數（十一下午一鐘） 
　　北京電湘省南軍不受招撫段　　巳密令前敵迅速備戰　　（十一日下午一鐘） 
　　北京電東海文日赴豫祭袁馮派蔭昌代表隨徐致祭 
　　（十一日下午一鐘） 
　　北京電驅逐敵僑案經協約國敦促决計實行第一批敵僑即交英運輸艦第五號由滬載運出境（十一日下午一鐘） 
　　香港電陳炯明令汕頭中外商人輸助愛國捐商人紛紛逃避留者多就逮領事圑已提出嚴重抗議（十一日下午三鐘） 
　　香港電陸榮廷任陳炳焜爲桂省長陳已覆電允就（十一日下午三鐘） 
[外電]  
　　北京電政府近聘阪谷男爵任整頓幣制顧問阪谷提出詳細計畫須待採納後始允就任政府即加許可故阪谷巳定明日由日本啟程 
　　（十日） 
　　北京電交通部所上電報借欵說帖已經閣議通過所開建線修線各工程預計須三年成之電報借欵今已如數交付或尚須續借五百萬元 
　　（十日） 
　　哈爾濱電謝米諾夫將軍昨日公報云大戰仍在進行殊利於我軍據伊庫次克電稱過激黨與反對革命黨現激戰於午斯克與尼尼烏汀斯克過激黨消息社會革命黨已宣布願與過激黨協力抵制反對黨侵逼之危險（九日） 
　　以上路透電 
　　北京電新任留日學生監督江庸於昨晚起程赴日本（十日） 
　　北京電京兆選舉議員日期迫近砟昨今以來各方面之選舉運動形激烈得一票要一千元云（十日） 
 
 

Page 3

 
 
　　北京電目一在北洋系主和論者中先爲部分的妥協所謂局部議和說甚盛（十日） 
　　北京電李厚基今日電致中央政府云於福州建修水道之費擬由日本集資本家借欵百五十萬元懇請允准云（十日） 
　　濟南電屢傳北歸之山東督軍張懐芝於今日正午乘專車抵濟想係爲列天津會議將又北上（十日） 
　　濟南電日本議員視察圑之甲班一行於今朝抵濟需南明日赴青島（十日） 
　　漢口電王督軍對於曹錕求贊成南北妥協條件之中覆電表同意者三項如左（一）依據舊選舉法召集新國會之件（二）兩廣安閱使仍任陸榮廷雲貴川巡閱使任命唐繼堯之件（三）復任譚延闓爲湖南督軍兼省長之件（十日） 
　　北京電據某方面消息云曹銀之回天津似乎另有目的惟自彼抵津以後政府對於曹氏非常冷淡因此未免稍有失望之態度據天津來電傳述曹錕之語則曹錕當然在津養病暫無進京之意云（十日） 
　　北京電傳聞政府之第五期作戰計劃豫定對於四川則取守勢令許蘭洲駐在河南陜西交界之陜川觀音堂竭力運輸糧食又派步兵兩旅固守廣元一方面命吳光新封鎖夔州萬縣以牽制滇軍而專對於廣東傾注全力以攻之（十日） 
　　東京電孫文於昨晚離門司今日可抵國府津（十一日） 
　　東京電多額納稅議員之選舉已於昨日完畢大抵均如豫料而略增政黨的色彩計四十七名中再當選者有十一人如依黨派類别之則政友會十三名憲政會十二名國民黨兩名（十一日） 
　　東京電興業銀行近將募集債劵五千萬元其中二千萬元擬作爲電報借欵三千萬元作爲對華投資（十一日） 
　　以上東方通信社電 
[戰電]  
　　倫敦電海格將軍今晚報稱英軍襲擊亞拉南面敵戰壕敵兵死傷頗多法軍在狄克布斯區湖東面小戰獲勝俘虜四十七人昨日雙方飛機以炸彈作戰甚爲活動英飛機以炸彈二十三噸擲擊敵軍陣線外鐵路交點飛機營子彈庫並擊落敵飛機十二架又逐走七架英飛機失蹤者三架昨夜天氣不佳飛機不能飛行（八日） 
　　華盛頓電茲悉美軍占據康蒂尼村一役乃由裴興將軍親自督戰該村雖經德軍回攻多次仍由美軍固守美國水兵復與左翼法軍協同在夏陀蒂愛里西北進攻獲勝今已逼及丹瑪爾村美兵曾於某地點殺敵百人且踐踏敵屍冒毒氣衝擊敵軍敵軍皆謂美兵如惡魔下降聞德軍現厚集土爾境陣線之後協約軍今於瑪恩河北岸廣十至十二英里之總陣線前進三英里之遥德軍希圖包圍萊姆爲協約軍擊退法軍已克復洛克化斯比斯村（九日） 
　　紐約電當局現正組織海軍衞隊保護來往沿海各港之船舶以免爲敵潛艇襲擊蓋防敵潛艇仍逗遛於大西洋濱也 
　　（九日） 
　　華盛頓電威爾遜統接莫斯科俄美商會來文謂俄國人民現賴協約國予以經濟助力以成再造事業國務部得悉美國大使佛蘭西斯氏巳回抵彼得格勒（七日） 
　　華盛頓電航務部聲稱政府五支部已主建造水泥之效用已確鑿證明今所定造或决定建造之此項船隻共有二十九萬八千五百噸因限於應需之機械故未能多造太平洋濱某港傳來消息美國航務部巳允准於太平洋濱建造水泥船廠一所此爲國會所議准之五所之一今日巳開始勘查廠基豫料三十日内可以澆造第一艘新船並擬先築十二船架將來全廠告成共有二十船架該廠將募工人五千名先造每艘七千五百噸之船十二艘此較第一艘水泥船菲士號多二千五百噸菲士號之建造人將輔助爲之據台克才斯某港消息曾於三十三小時零三十五分内豎立木船之架七十九具此已超軼大西洋某港所成之速率（九日） 
　　紐約電海軍少軍格里夫斯氏今日演說謂美艦在歐州海面者共有一百五十艦艦中將士總數約在三萬五千人至四萬人之間（四日） 
　　倫敦電此次巴黎舉行之高等軍事會議由法内閣總理主席與會者除英意首相及協約軍總司令福煦將軍等諸武員外尚有美日兩國大使（四日） 
　　舊金山電西部各處天文家多來報告謂日蝕之際天氣清朗故視察頗爲明晰曾見日體有斑五圑豫料可由所見各端發明重要學理（九日） 
[要聞一]  
[八日之中央政紀]  
　　公府情况馮總統八日下午一時二十分至辦公室披閱重要文電七八件二時三十分延見錢内務田農商垂詢閣議情形歷四十分鐘三時十二分傳見前第十一師第二十二旅旅長蕭國安四時延見陸軍中將蔣廷梓又見院秘長方立之報告張子志電告北返情形五時傳見中國銀行總裁馮耿光諮詢七年公債銷路現狀五時半馮出府後馮總統遂歸内宅休息又一消息云蔣廷幹前派往美國購辦製砲機及考察美利堅各兵工廠製造鎗砲情形於七日由美返國八日下午四時赴公府晉謁大總統先諭賜二等寳光嘉禾章嗣即詳陳在美所辦各事經過情形聞總統以蔣中將所述考察軍事製造異常詳盡極爲欣慰並向蔣氏殷殷慰勞又前第十一師第二十二旅旅長蕭安國中將交卸回京後馮總統於八日下午三時餘特傳見蕭中將諮詢兩湖軍情經蕭一一陳答據府中人云元首以蕭在旅長任内克盡厥職故晤面後以温諭嘉奬並擬簡派重要職務以展其才 
　　國務院消息八日上午十時段芝泉總理即首先入院因接見曾述棨遲至十時三十分始至會議廳届時各部總長俱巳到齊遂照常開議第一案爲海軍部所提出之某項重要問題討論時間甚長内容因關軍事秘密未便宣布次由段香岩總長報告參陸處核定軍事情形各總長毫無異議均照參陸處所定辦法一一通過後即照日程開議内中財政案除龍濟光請欵一件决定折半撥付外餘均交財政部酌奪此外外交敎育兩總長亦有報告之件曾略討論最後决定任命官案數件即宣告散會時尚下午一時三十餘分一說是日最要議案一爲對於湘南改守爲攻問題一爲電令李頀督積極恢復已失各地問題一爲撥付清皇室優待經費案（原請六十萬議决暫由財部撥二十萬）一湘民要求賠償案（未决）一爲分配數目接濟各路軍費辦法（議决先撥第一路六十萬第二路三十萬）其餘任命官吏案等均照例通過聞張懐芝八日有急電到院報告庚日由漢口起程北上先回濟南稍有躭擱即來京津協商一切計算行程文日准可抵京等語並聞陽日張已有萬急正密電一道致國務院請將所部第二路軍隊改編完畢再取攻勢現時暫行堅守云云 
　　參陸辦公處八日上午九時參陸辦公處仍照常召集會議一次列席者仍爲靳翼青將軍段香岩廕午樓兩總長張博齋陸秀山兩次長及師嵐峯處長等十餘人僅將各處最近來電討論一次並核定辦法十時半左右由段香岸總長入閣議報告詳情下午二時曾拍發各路要電多件又聞參陸處八日分電一二三三路總司令要電各一件内容略謂南省氣候甚熱各路兵士疾病叢生應就近購備藥品分發各營以示體恤云云又發致新疆督軍楊增新密電一道聞係關於新省近來所發生之邊防問題有所指示而楊增新八日亦來電二件據聞第一電係報告新邊俄亂日亟在省各外人紛紛逃去請即電示保護方法第二電係報告回族部落及纒回部落藉口俄亂蠢蠢欲動希即酌派協軍來新以憑鎭懾云云又聞政府現以閩西上杭武平永定相繼不守殊與行軍前途發生莫大窒礙八日由處分電李厚基總司令童保暄副司令限於十日以内將巳失各縣克復否則各該總副司令須受督戰不力之處分云云至鄂督王占元七八兩日亦有三電致參陸處其第一電係稱川陜電請鄂省接濟軍火漢廠産額有限供不應求且本省並無存械請中央轉告另設他法第三電所陳鄂北與豫陜交界處自田敬山匪首被擒後三省應設聨防方法並具說帖另呈其第二電則稍關重要略謂第一路司令部移津後前後路軍隊變攻爲守第四期丁項作戰計畫是否繼續進行應請密示云云又參陸處接陳光遠督軍拍來飛飛急電探悉内容略謂贛南形勢頗急業經先後電陳蘇旅現巳令向南雄進攻馬使所部皖軍應請撥歸本路節制如蒙核准請飭兼程前赴贛南協同防禦 
[新選舉大勢談]  
　　此次各方面運動息兵而内閣不允所請者其重要目的即在選舉蓋徐樹錚等之意必欲藉此次新選舉造成一多數黨使某俱樂部爲政治之中心以解决總統問題鞏固内閣基礎彼等可從此完全操政治之大權故一言蔽之仍簡單一政權問題而已今息兵之說業巳絶望覆選之期即在目前此兩三日來如中央選舉及直隷選舉皆競爭甚烈多徹夜運動分頭結納買票之事視爲固然聞衆院方面一票值數百元之鉅至中央選舉則政府黨操縱較易而最後結果亦尚難於預斷就直隷面論某俱樂部之活動收效尚不顯著各府俱有特别情形對黨派上多有特别淵源某俱樂部係統一黨後身但民國二年時該黨在直隷選舉并無基礎此次雖挾雄大資力而事實上之困難有爲財力所不能補救者外省選舉殊乏詳細報告某俱樂部在河南可望占優勢山西則研究系及某俱樂部正在競爭南京方面此兩派競爭亦烈昨聞該俱樂部所派之運動員某氏來電謂貨價大漲非十萬元不能完全成功請速滙寄云云足見競爭之劇烈同時無所屬之當選人等發起停戰覆選正在糾合同志極力進行此則純粹爲老百姓派非中央顯貴所能操縱者矣現覆選將届政府亦勢在必行各省將來怪現狀之多必遠逾於癸丑而選舉之結果亦恐有出某俱樂部計算之外者吾人但冷靜旁觀之而已不必多所評論也又據某社報告云關於大總統選舉問題頃據段派某有力者所談謂十月十日正式選舉大總統究應何人當選各派之見解雖異惟以現時之政情論最後之决定權仍操之於各省督軍乃係當然之事實然據從來之形勢言之北洋派督軍關係一致推舉徐東海卽長江沿岸各督軍及西南諸省中之穩健分子亦無不同此意嚮至一般人民亦巳認徐氏爲最有力之候補者然最近北洋派及長江沿岸各督軍刻另又醖釀一種機運即有人深以現大總統馮國璋氏爲不侵及各省督軍之勢力且至某程度容認地方分權主義即無另選之必要此機運各督軍亦頗然之若馮總統留任則副總統或將選段祺瑞氏段氏雖不欲就然若使之兼任參謀總長或其他要職亦可信其决不固辭其在正副總統選出以前南北妥協竟能成立北方派亦尊重南方派之意見推舉陸榮廷爲副總統亦未可知再最近雖有擬舉曹錕爲副總總統者此不過曹氏部下一部分之運動其實現恐於不可能云云按總統問題現極迷離惝忽之致此不過一種觀察所及之一說而已 
　　頃又聞京兆複選因各派競爭甚烈咸出其敏捷手腕籠絡鄉愚將票攫取到手擱壓不報以期確有把握方肯發號施令驅使一般轎夫出頭抬轎故九日報到者不足五十名十日無法投票由調查員商請王京兆已宣示展期五日於十五日始行投票此五日暗中活躍聞票價飛漲巳至每票銀千元以上届時恐尚發生别項問題不知能否不再展期也 
　　中央選舉會第一部之互選人業已完全判定於日前宣示共計四百四十七名以直蘇粤籍爲最多學界分子尤居多數現居政界者反寥寥無幾惟此四百餘名之互選人大半遠在京外届時不知能否親到投票此亦一問題也此部互選人以大學畢業爲限國立大學最佔多數西洋留學者次之東洋留學者最少第一部參議員額數十名候補者十名定於六月二十日投票刻凡希望當選者正在劇烈競爭據聞此中以吳宗濓及何駿業運動最力各已吸得完全基本票數十票其次有張瑞峯魏阜甌周詒春徐崇欽羅雁峰楊振新等吸票力皆大各足辦到當選之用且何駿業已與各候選人有所接洽欲連合選舉業已組織景緒惟進行甚爲秘密在此部中之媒介多有學派關係金錢勢力反難着手幾使英雄無用武之地即有若干交易亦如買空賣空殊無把握之可言也又某俱樂部所握第三部票數據消息靈通者言多不過六七十票實業界宣示者亦有四百餘人據聞此項票權多操之票號老板之手票價最高惟具有大財神之能力始可操縱於其間也 
[財政界消息]  
　　鹽稅餘欵五月份銀行圑放回全國鹽稅餘欵三百六十萬元據財政部某要人云該欵確於七日撥交現存上海者計三百二十五萬元存天津者三十五萬元廣東方面分文無存 
　　烟酒借欵據政府某要人消息財政當局近向日人方面商借烟酒借欵原額定爲一千萬元經本月三日某財政當局曾向日人接洽一度後草合同本定於五日内簽字近因英美法三國公使反對此事乃稍生波折政府方面因一千萬元實不足濟現時之窘况且合同内容之某條件未免過刻曹總長欲藉此機會與日人作第二度之磋商並要求擴充欵額惟值此軍政各費需用緊念之際日人方面能否容我財政當局磋商尚屬一問題也 
　　滙出軍費政府於八日一日之間滙出軍費二百萬元（一）第一路軍費六十萬元（一）第二路軍費三十萬元（一）吳光新所部軍費三十萬元（一）楊增新特别軍費十萬元其他北洋軍在鄂湘各師旅共七十萬元 
[中國時局與日人之關係說]  
字林報六日北京通訊云南方軍情複雜錯綜較前爲甚南軍之攻贛者進據南雄入閩者攻陷永定即此觀之南軍行動頗能一致而北軍則兩處皆敗尤以南雄爲重蓋蘇軍一旅因司令問題竟不與戰也贛邊南軍顯佔優勢北軍苟不大增兵力指揮得八則不復有獲勝之機會湘境事勢亦不利於北方湘督屢請政府撥欵接濟以補救湘省金融上因紙幣充斥而釀成之危狀初要求七百萬元繼而減至三百萬元今則請籌一百萬元湘督又稱北兵處患病醫院林立水勢浩大行軍被阻進取永州之計畫未克收成而以勇悍見稱之奉軍又失利於祁陽察湘督之意殆以北軍旣未能達其目的不若休戰之爲愈也鄂西與蜀中局面俱無顯著之變遷而北軍在川鄂者亦無可獲勝利之氣象於是議和之聲浪漸高主和者實繁有徒總統與其同鄉友輩又紛紛從事於此籍隷直省之曹錕似巳贊同和議前爲皖派中堅人物之張懐芝今亦有所觖望不復與合肥親密而蘇督李純刻又大倡停戰之說如調和政策果見實行段祺瑞縱欲保留總揆一席亦不可得若候補總統之希望則更須抛諸九霄雲外不獨段之地位不克保全即徐樹錚亦將墜落倪嗣冲張作霖之勢力亦將減削職是之故主戰派明知大局不利然仍力拒和議徐樹錚張敬堯遂進先平湖南後定廣東之新戰略同時龍濟光在京亦主張繼戰龍現索欵甚力冀得日人之資復回粤省再作捲土重來之計今日英文北京日報以目前而言　議未必能成如段政府能得阿堵物則内爭必進行不止但操縱和戰者不幸不爲政府而爲有文在手收放自由之日本日人於此傍徨不知適從如坐視段倒則種種計畫多不能成而軍事合同亦將暴露但若助段以扼國民之喉則中日商務上之關係將因之而生危險且段輩即有權力亦無善用其權力之才廻觀前事段對於自己屬員尚未能感動其信任心又安能致中國於太平凡此情事想日人今當知之中國安寗則日本可在中國發展商務上之優勢中國不安則日本坐失此黄金機會於日本無所裨益日人以爲苟有勁旅而以知兵者統帶之則鎭治中國固非難事故集權於段氏一人之手給以無量數軍械不取現資並借以鉅數之金錢乃段氏經營十月一事無成徒使國家遭禍亂流離之慘刦而貽日本以供給欵械成此惡果之咀咒而巳日人於此當亦爲之痛疾心首也組織强有力之迨政府威權一經表示後安寗秩序卽可保持日人之理想如是固不可謂爲不善但政府之能成功者必具有腦筋清楚德性堅定存心無私三大要素而後可試問段内閣全體具有多少此種人品乎審此則日人政策失敗之原因彰彰明甚無待言矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央選舉近訊（再續）]  
　　李家鼐江蘇吕自元湖北畢振五江蘇梁章浙江唐伯踽浙江潘光祖浙江李載賡江蘇田鳴九河南鄧履安江西許承章江蘇許慕曾江蘇許效遽江蘇張佩銑浙江顧同曾浙江顧同堯浙江陳宗昌福建郭康福建梁振家廣東姚聨元山東姚明宸山東金兆煦安徽夏梓林安徽陳鑑安徽盧熾昌湖南周迺和安徽周迺文安徽杜松壽湖北寗价臣安徽寗雅蒹安徽陳仁卿安徽謝香九安徽朱岱石安徽張文彬安徽程松亭安徽李濟川安徽祿萬顯安徽常成章安徽江西園安徽宛春泉安徽朱鸞安徽丁景堯安徽盧瑞麟安徽林述祖安徽萬溥泉安徽萬濟之安徽盧光鼎安徽艾炳章安徽周家鼎安徽張繼鼎安徽唐恩澤安徽唐理衡安徽唐理淮安徽張振聲安徽張士璜安徽張雲逵安徽李耀焜安徽孔憲榖江蘇孔憲衡江蘇王承書江蘇王志先江蘇王沈定江蘇彭棣高江蘇彭蔭森江蘇彭聨祥江蘇彭應昌江蘇彭應蕃江蘇彭維駒江蘇彭清鵬江蘇彭瑞銅江蘇彭汶孫江蘇彭世綿江蘇潘盛年江蘇潘靜章江蘇潘誦鍼江蘇潘誦鵾江蘇潘人偉江蘇潘誦燕江蘇顧保恒江蘇顧則立江蘇顧瀚昌江蘇顧煒昌江蘇顧先昌江蘇吳鼎元江蘇吳震元江蘇吳勤亮江蘇吳康元江蘇吳奎聨江蘇吳曾湛江蘇吳曾祐江蘇吳曾衍江蘇吳曾鰲江蘇吳曾志江蘇丁懐棨江蘇蔣忠權江蘇蔣忠　江蘇宋銘勳江蘇鳳蘭江蘇柳宗棠江蘇范端江蘇沈維鏞江蘇韓章鈐江蘇張世璋江蘇侯瑞江蘇高銅鳳江蘇趙家玉江蘇姚元桂江蘇張福恩江蘇董家福江蘇杭祖瑩江蘇杭錫綸江蘇李宗灝江蘇陳任江蘇陶貽植江蘇沈思賢江蘇申璋江蘇吳勤樹江蘇吳慰高江蘇丁懐琦江蘇王慰高浙江王振鷺浙江陸曾懃江蘇吳承祖江蘇王開驊浙江張鍾來江蘇嚴文魁江蘇張鍾湘江蘇吳垚善东蘇胡人驥江蘇施鳳翔浙江金崧壽浙江劉紹炎湖北胡綏之湖北葛潮湖北葛毓衡湖北李芬翰湖北陳家鉞湖北孫啓忠湖北劉準經湖北底朶山安徽孔昭晉江蘇 
[關於戰局之京聞種種]  
　　援粤總司令問題政府擬任張子志檢閱使爲援粤總司令并經皖奉湘各督方面敦勸甚力惟聞張檢閱使之意仍擬推重曹仲三并聞張使日内擬親自赴津視曹使之病面爲推讓一面邀同皖奉兩督同時到津蓋皖奉同爲出兵之省關於前方軍事有必須會商接洽之處張使此行除計畫軍事外推讓曹使援粤一節亦屬甚要所以極冀倪張兩督之同意爲力又聞張使以援粤關係尚擬入京一行藉與龍使有所接洽計張使至津來京時或即援粤總司令發表之期又據另一報告曹仲三司令回津之後中央欲將某某兩項名義取消專任張子志爲援粤總司令張八日曾同時來電力辭并薦曹仲三宣撫使以自代云云 
　　徐樹錚赴津晤曹徐樹錚七日下午忽赴天津其目的自爲疏通曹督阻止和議聞到津後先赴中州會館先拜謁第一路司令部人員周旋一番旋卽赴曹家花園謁曹督未得見面八日晨第二次往謁始與曹督相會曹氏對於司令部移置天津一節云在漢在津一樣辦事無分軒輊又稱進行戰事固爲夙願但權操自前敵將領云云大槪徐氏此行依然不得要領而曹督之態度於此可見一斑也 
龍濟光志願如此龍濟光來京大告奮勇其計畫欲招北兵二十營現在先招十營在奉天訓練另由奉天調一師赴粤龍氏連日正欲召集各級軍官有講武堂學員之願附龍者紛紛前往投效登錄者有二百餘員又龍請自由借欵一層雖經某當軸允爲擔保但某銀行以省借省還一層此時龍氏不能支配粤局故未便即予承諾至龍濟光所向政府索領之軍餉一百萬元聞政府以財政支絀一時難以籌此鉅欵與龍使一再酌減已擬先由政府撥給五十萬交龍使帶回餘俟按月支付龍已肯可惟催促政府迅速交付以便早日領欵回粤 
　　張宗昌現已赴湘第二路蘇軍張宗昌旅長前因到漢接洽軍事進行偶感時疫滯留醫院業經痊可六日電告政府定於八日赴湘其來電云急北京大總統國務總理鈞鑒陸軍部參謀部均鑒輔密支日奉院部鈞電敬悉宗昌抵漢偶患感冒辱承埀注感泐莫名曾經醫調幸獲告痊並示計畫刻與張檢閱使面商妥定宗昌擬於庚日赴湘據報現在湘東情况尚未穩靜俟抵湘後再行禀陳頃奉到輔密本一冊當以正密本銷燬謹此馳聞旅長張宗昌叩魚印 
　　招撫局勢將撤消某政客云局部知平無望此項招撫政策政府本出於不得已之舉南方旣不肯受其招撫似巳無協商餘地惟合肥之意姑俟些時如南方仍此固執或即令趙鎭守使將已設之招撫局暫行撤消 
　　范國璋不願歸鄂曹使回津以後政府將馮玉祥范國章兩部軍隊劃歸王占元節制并令范擔任岳防剿匪業於日前分别電知王占元歌電稱奉支電敬悉第二十師范國璋及第十六混成旅馮玉祥均歸職節制旣蒙鈞諭并承曹使重託自應暫爲擔任云云惟范國璋接到此項命令以中央屢將該軍改劃節制極不滿意除電請曹使設法挽回外一面逕電中央絶端反對并謂所部軍隊均已分布四處擔任防務實無餘力再任岳防勦匪事宜云云在湘奉軍之訴苦據新由奉省來京之某軍官消息駐湘全體奉軍近日曾致張雨亭督軍要電一件大意謂奉軍素以善騎著稱然零永一帶山道崎嶇不利乘騎故屢戰均難見功請督憲轉商中央另易軍略以免貽誤事機是爲至要等語中央方面亦曾得有此項報告　　都昌失守消息自粤軍三路窺贛贛防頗有風鶴頻驚之勢陳贛督魚日來電謂據騎第十二圑圑附張宗翰第一營長王金達等電稱都昌㣲日被匪佔踞擁衆千餘持有快鎗號稱民軍聞係李烈鈞計劃以牽制我軍匪在山頂放砲須由湖口老爺廟登岸以攻其後並懇撥隊協助云云 
　　川省催促援兵政府决令奉軍許蘭州所部援川業巳開拔赴豫八日劉存厚又有來電稱川北陜南均形危急務請飭許軍勿在豫滯留迅卽赴援現在該軍行抵何處並請查明電示以便接洽云云聞政府擬即電令許軍即日向陜省開拔又甘肅張督軍出兵十營援川所有出發後需用軍費前電請中央核發經閣議核准月支六十五萬元已電知張督查照矣又聞府院方面昨日接到陳樹藩在渭南固市鎭被圍消息該電確爲專人由潼關拍來者電末有專待許蘭洲旅救援等語 
　　陳樹藩募借外債陜西督軍陳樹藩前商借欵被駁後謀弛陜省煙禁以資籌辦嗣以外交圑及各方面紛紛詰責因又改變方針仍從事於募借外債之進行現聞陳督最近又有派委專員向日商某洋行商借日金五百萬元之說 
[湘省最近戰事紀]  
　　零陵方面現在確巳停戰其停戰原因聞係第三師師長吳佩孚業巳不願再戰日内即將撤隊來省開回原地駐紥刻駐軍於黄瓜嶺一帶（在祁陽以上四十里）並巳電致曹仲珊聽候命令查吳氏撤兵之說早日即有所聞今竟實行停戰則直軍之撤退不久即將成爲事實矣 
　　趙恒惕率領所部反攻耒陽已經張督於沁日電致中央查核現聞已經直軍第五旅旅長張學顔率兵抵禦其接戰地點在松林舖一帶並聞業已激戰數日尚無勝負 
　　寳慶戰事已數日未得消息據此間某報記載（爲張督機關報）則謂林修梅所部南軍因實力不充已向武岡敗走奉軍隨後追擊奪獲軍器不少云云然據私人所得寳慶冬日來電則謂兩軍仍在王亭石門一帶激戰尚無勝敗此間多數人之揣擬均以第二說爲較確 
　　北軍進攻永興爲日巳久以南軍所佔地勢旣極佳良而又能奮勇向前猛力抵禦故北軍微特不能攻破永興且大有難以支持之勢昨又已抽調奉軍一圑開往援助並巳在天塘市地方與南軍接戰聞南軍以深得地勢上之利益奉軍亦不能遽言得利 
　　湘西周則范之軍近日似稍爲失利現在馮玉祥旅長巳與朱澤黄旅長商定包圍常德計劃以馮軍之董國祿圑長由正面前進攻擊朱軍則從左右兩翼同時進攻日來該處戰爭頗爲激烈據北軍傳述謂馮軍前站已抵直山湖距離常德縣城僅祇二十里等語至王汝賢所派援捕兩圑已抵澧縣之津市二二日内即將向常德進行協同攻擊又聞石門慈利近日戰爭亦烈湘西軍隊聞將向大庸退走 
　　廣西又到援軍四營由總指揮官張其鍠統帶巳分佈零陵之鴨公嶺陳家舖一帶駐紥課組庵氏亦巳隨同抵永據聞譚氏此來於西南戰事之進行頗有關係又聞張其鍠抵永後爲整飭軍紀起見曾將前此在衡州等處臨陣退縮之副司令及營長各一人連排長共二十人併予鎗斃聨軍軍紀遂爲之一振焉 
[川北戰雲之近態（成都通信）]  
　　川北戰事自五月四號靖國軍進據綿陽後鍾體道等雖節節設防無知兵無鬭志以致節節失敗軍官士卒僉謂同是川人何必又自相殘殺故不肯力戰加以子彈餉糈均無接洽故天軍所到勢如破竹直敗退至昭化以劍門關之險尚不能守而鍾體道田頒堯賴心輝等又各有意見因田氏前次在各縣勒籌軍餉甚多因之民怨沸騰鍾氏曾電劉存厚彈劾田氏故戰時頗不一致賴心輝所部雖係精銳能戰之軍但鍾氏對之又接濟餉彈鍾等遂致離心離德雖有兩師左右之軍隊實成千萬心鍾等之所以失敗也 
　　當鍾等退到昭化時其軍亦紀律人民紛紛逃避大有堅壁清野之象故其軍給養非常困難卽軍官亦每食乾糧其士卒之不能戰已可想見鍾氏見此情形知萬難久持一面防範劍關一面預備退入陜境因劉存厚在廣元旣不能接濟餉彈又無多軍增援只派軍一營到昭同鍾軍設防而巳鍾氏在綿陽時常接劉氏轉到中央之電均稱撥給餉彈令劉死守廣元等處鍾氏初尚以爲中央能實行接濟而不知秦省亦遍地荆棘即使接濟亦運不到鍾等到昭始知一切情形於是决心暫時退居陜境此五月中旬之一切情形也 
鍾等旣决定退入陜境所有駐龍安之前川北總司令彭光烈所部前川北左縱隊隊長張邦本所部前川游擊司令蔣朝海所部均由三磊壩一帶紛紛開援近駐於廣元以便同時退去至於劉存厚亦擬退出廣元到陜西寗羗派重兵嚴守七盤關使川省靖國軍不入秦境現劉氏雖號令不行但其四川督軍之名義尚在一切發號施令仍用督軍職權且聞鍾等所部共有兩師餘將來退到秦境七盤後靖國軍亦不易飛渡至現在劉氏等與中央往還之文電均係由西安陳樹藩轉遞直接電線不通因此劉部所得京中消息皆在半月以前矣五師軍隊追到劍關後縱隊長王維綱以地天險要非分道抄　難以爲功乃於五月十九號夜分兵兩路由劍閣縣抄越劍門進攻昭化是夜酉刻即入據昭城茲得其告捷之電如下成都熊總事令漢州但司令綿陽吕司令鈞鑒綱等皓日由劍閣分道進攻昭化敵衆約有二圑并附大砲機關鎗在竹堊子俛倫灣一帶高地工事防禦萬山重複險峻異常如白晝攻擊不惟困難且甚暴露綱等爰謀減傷人馬計遂於皓日夜間襲擊綱等親率士兵攀登崖岸直搗敵營血肉相搏始得佔領竹堊子人頭山一帶敵遂退守判滾盪死力抗拒經我軍左右夾擊敵死傷甚重乃退守機城對岸一帶我軍於酉刻佔領昭城敵又將船隻據繫彼岸使我不能渡河兩相對峙現擬分兵抄襲諒此餘孽不難肅清知注特聞王維綱彭遠耀吕鹿鳴即哿印 
[粤省最近之風雲（平生）]  
　　粤省波瀾今又軒然起矣自軍府改組謀設統一機關其事頗令北方注意而粤中有傾向北方者北方久欲利用以引其内訌此事佈置非伊朝夕矣乃日來而肇慶獨立香山獨立之聲喧然盈耳其事互相牽連關係實非淺鮮肇慶獨立之說香港報紙言之鑿鑿省中人言亦有謂其已有布告者謡言百出奠得眞相但肇軍之留在省垣者仍鎭靜無事則茲事殆猶未發表尚在醖釀之中惟肇慶防務經省長李輝漢分别布置現更將出防羅定陽江兩屬肇軍周振棠姜萬隆唐明顯各營調回肇城分紥於圭峯山羚羊峽等處而又新撫綠林數營編作新兵其種種情形必非絶無所爲故此種消息傳出而防之者亦早有戒備近又傳陸幹卿將出巡梧州矣據南寗通訊陸幹卿已於陰歷本月十八日由邕東下此行先到貴縣再至潯州復再由潯出巡梧州其有到梧消息則必注視肇慶倘一有舉動西軍必順流而下取東西夾擊之勢而肇中某要人之審顧徘徊不敢速發者亦未必不因乎此惟袁帶在香山獨立則已實見此事顯與肇慶方面有關且其旗幟自稱廣東警衞軍第一軍總司令已顯然揭出警衞軍圑體招牌仍是前時之所謂廣東主義者也且聞袁並已在江門及順德一帶與各處警衞軍聨絡其地域又屬於西江範圍大約袁特先發必有繼不而起者故此事發生軍署命魏邦平司令往剿然聞魏祇擔任派員往調解不擔任派兵征剿之事因魏亦警衞軍一統領不願自傷其類也聞軍署中視此事爲非常重要三日之間已派兵九營往剿俱屬桂軍向來駐在順德者莫正聰之軍亦經派往莫正聰爲莫榮新之子此必異常出力者而榮仁潛游擊隊兩營爲桂軍精銳之師旣已派往前山以截擊袁帶入澳之路據軍界要人云某當局對於袁帶之獨立聲言務必剗除斷不姑息即使兵力不足則調回高雷討龍之軍寗可雷州遲日克復斷不許西江一帶爲人割據可見茲事關係之要（香山獨立情形已紀昨報）以故聨軍司令譚浩明前經電致當道指撥陸軍師長陳坤培趕將所部編組完備爲粤省援湘軍後備隊頃聞當道亦以省垣防務務亟賴該師軍隊留守鎭攝將暫緩出發原因電告亦以有所牽掣故也但警衞軍圑其中同盟者尚有多人對於袁帶之舉動未必無贊助之人如駐紥省中河南之某軍亦警衞軍也近聞其又將部隊紛紛調回不知有無深意而謡傳某高級機關又有欲向某軍繳械之說總之謡言複雜以此數日爲甚近更聞北洋海軍艦隊各艦昨忽奉林總司令命令戒嚴所有各艦艇人員艦長以至水兵一律不得請假離艦水兵除上岸採買者外無論何均不准請假外出已經各艦長通飭全艦人員一體知照其戒備如此又不知其贊助何方矣 
　　肇慶與香山均同一系統即粤中所謂警衞軍同盟者也此間報紙所載亦有足資研究者茲附錄於左（一）肇慶方面近日香港報紙登載李耀漢於三十日在肇宣布獨立一事言之鑿鑿此事發表後卽省城亦一時盛傳一若確有其事者實則此事全屬子虛查一號國會議員郭人漳由肇慶返省進謁督軍詳言肇慶近狀略云肇慶並無絲毫意外舉動其軍隊一切布置一如平日惟三十日因招降綠林二營入肇慶城是晚爲維持治安計下令戒嚴外間不察遂以訛傳訛致有獨立之風說現由予致電李氏請其致電香港報更正矣云云觀此則肇慶獨立一事益見虛謬矣李耀漢現留駐肇慶返署無期昨特面諭肇羅鎭守使翟汪來省常川駐署勷辦要公並於六月一日起所有收發最要文電按日包封遞肇披閱已派定康泰小輪專候差遣 
　　（二）香山方面此間當局已禁止各報登載關於香山軍事新聞惟天聲報發出號外略云袁帶在香山起事並與林警魂所　在石岐開戰一事巳登前報查袁帶此次通龍早經當道察破袁知事不可爲趕謀圖叛暗中聨絡所部二十九號宣布獨立各處壛有袁軍扼守袁因恐軍械不敷（兵力祗得八營護沙五驚衞三）還向林警魂所部之警衞軍第三十五營襲攻林軍卒不及備致被繳去鎗枝數十枝現兩軍仍在鏖戰之中砲聲隆隆不絶於耳商場損失甚鉅居民逃避一空交通斷絶林軍在城外吊砲攻擊彼亦以砲還擊大戰三日夜彼此互有死傷袁在城内高樹龍濟光旗幟並勒繳驚局鎗枝當道據報大爲震怒已於三十一號遣隊往剿袁帶自稱廣東警衞軍第一軍總司令據縣署爲辦公處在石岐用開花砲攻擊護沙衞隊陳雷一營全軍覆滅即有衞沙扒船均被砲擊沉林警魂司令部被砲擊塌南門河安瀾街燒去舖户數十間小欖所有護沙軍均被繳械各山均架砲各基圍均揷廣東警衞軍第一軍總司令旗香山知事被困三十一號督軍派魏邦平往剿袁帶自佔據香山城後但知事知勢不佳潛行出城詎行至西門口地方被袁兵截回軟禁大本營中聞袁並勾結沙匪同時響應其勢頗大現在莫督除派魏軍鄭潤琦所部馳往香城撫剿外復派陸軍第一師盧圑長帶兵三營鄧統領文輝統率所部并力合攻盧鄧所部准明日出發 
[粤軍又克復南雄]  
　　廣東援贛聨軍總司令部昨接韶關李總司令來電略稱南雄城於三日五時完全克復北兵潰竄云云某要人同時亦接韶關兵站委員電告謂我軍於舊曆二十三日夜半大雨滂沱之際李總指揮忽頒急令立拔大隊乘敵軍無備冒雨衝擊各軍分四路夾攻敵軍於酣夢中鴦醒抵禦不及紛紛潰散我軍遂將南雄克復乘勝追擊敵軍退至梅嶺聚衆死守故梅嶺方面此後當有絶大激戰至是役敵軍耗損甚鉅我軍俘獲甚多其詳情容當續電報告云云又李行營來電據第一軍成司令報告連日進攻南雄敵軍受我包圍其勢不支紛紛向大庾嶺潰退現已克復雄城即繼續追擊等語謹聞烈鈞根源江印按前電稱三日五時克復後電稱二日夜半進擊而不述其克復時期是否由二日夜開始攻擊至三日完全克復未可懸揣然以後電所稱克復之速捷又似無須一日夜之力者故兩電時期微有不符未知究復何如也 
[廣東水災之慘狀]  
　　廣東自西北江水漲後各屬圍隄相繼崩决其慘狀與乙卯年相類茲調查調查大槪如左 
　　番禺城北高唐潦水一夜漲丈餘基圍被水崩數十丈江村白水塘一望汪洋田禾淹没屋宇傾塌比乙卯年相類難民號哭如雷請求賑濟 
　　南悔蘆获圍圍居西江北江下游爲其要衝卅夜崩决三十餘丈田園廬墓淹没淨盡 
　　南海三水十三圍基長五十餘里爲數百鄉保障自入民國以來崩决四决民已不堪其苦現又霪雨兼旬沿堤坍塌數十處鄉民搶救不及本月二十二夜亥刻冲决石版圍魯寮村後背基堤數十丈冲塌民房數十家十三圍内盡成澤國災黎十萬無處枝棲糧食絶斷坐以待斃 
　　佛山此次潦水由西北合流而至近復有東江漲發水勢更形浩蕩二十八號至二十九號又加漲六七寸有奇如再加漲五六寸則沿江各街道橋板浮起須用小舟始能來往聞平碼行商於二十八號早迭接南寗電稱大河一帶水復增漲二丈有奇將來鎭内水勢必更有加漲現下大富圍全院圍及南泉觀音之子圍均被水衝激危急各鄉農民合力搶救幸免崩决致督軍電云連日大雨時行東西北江水勢增漲西潦尤爲湍急佛山當西江之衝鎭内街市經已淹浸沿江圍堤爲人民田廬保障關係重要當卽飛飭各圍董認眞巡查預籌搶救現在水勢雖未大定察看情形如能晴霽尚可不致成災 
　　東莞潦水大漲縣城被浸數寸城外一帶盡成澤國連日霪雨如注水勢有增無退民國四年之患將復見於今縣知事頃已飭派警察第二所吳所長僱備船艇會同商圑分投救護 
 
 

Page 7

 
 
清遠水患由十六日河水復漲平堤是日水始浸入街道城河對岸基圍冲决有百數十丈遍地變成澤國其水勢漲大與丁丑戊寅年相倣 
高要峽下迪塘赤頂鵝塘等圍先後崩决陳塘頭溪豐樂金東思霖南岸羅透榕村等四被水冲塌多處幾乎崩决幸得力搶救目前不致潰裂仍屬岌岌可危其被災者企立山問露宿風餐悽慘萬狀 
高明上大沙松朗圍於五月三十號下圍崩决圍内盡成澤國又屬縣之大沙圍亦於前日陡然崩决圍内禾田牲畜冲去無數慘狀不忍目睹水勢頃因大雨不輟仍復洶勇而來以致三洲泰和白鶴等圍均呈露險象岌岌可危茲各鄉民皆已廢寢忘餐盡力搶救并有一部分竭誠向天祈禱懇彼蒼垂憐衆生立放晴光以殺水勢 
　　四會隆伏圍當西北兩江要冲連日糾集鄉人搶救不及於四月十一晚崩决二十餘丈附近均屬平陽又無崗嶺災民羣集基面水淹過足 
　　封川陳知事急電云前因河水加漲丈餘各田間有被浸迭經加意防護於敬日飛報連日陰雲四合大雨如注二十九日河水增漲丈餘連前共三丈有奇附城街道水深數尺坊場修泰文德各鄉盡成澤國田禾被淹者約三千餘畝所幸居民預爲遷徙人口尚獲安全 
　　德慶楊知事飛報云連日大雨滂沱江水驟漲德慶水浸入城知事經將水勢及辦理情形於勘日飛報在案近復雨仍未止城廂内外各街水深五六尺不等縣署地勢較高亦浸及頭門沿河村莊屋宇水及屋脊者居半居民紛紛搬遷山間廟宇現雖未成巨災而田禾雜糧桑麻塘圍之屬不無損失容俟水退親詣各鄉查勘有無淹斃人口坍塌房屋以及田禾雜糧損失若干再行詳細呈明 
[奉天經融界之風潮]  
　　山東自决定取消限制兌現而滙水忽然暴漲至五六十元其原因由於現大洋須小洋一七五作合商業交通日見阻滯現已由當局令銀行圑設立公共滙兌收取低廉滙費以資流通當局又以販運現洋私勒行市顚倒一切爲一般錢經紀之作祟特飭令將此輩勒令不准營業如敢私自搗運即盡法懲治惟經紀出入於商民及外商之間實際以小錢莊爲歸宿凡一切病民禍商擾亂市面抑揚市價抑壓國幣浮碼買空從中餘利等等皆小錢莊操縱其間甚且資本無多藉門面以行欺騙事後捲逃者有之殊非正當營業已由當局督飭嚴重取締矣市面陽滯之故其最大原因由於紙幣過多（一）各處發行不能統一以致漫無稽核（一）私帖過多行使流通每須互扣（一）不顧公共利益架空濫發現已决定增長紙幣信用使之鞏固并使所有紙幣仍舊流通無阻不使發生折扣又聞自金融界發生風潮以來一般換錢搗利者無法染指乃改絃更張換取銅元每一角加利一枚市間銅元缺乏蓋因此故也張軍長現爲救濟銅元起見擬定將來發行一種銅元票以輔助銅元之不足焉 
[紀鄱陽之恐慌情形]  
　　贛東景德鎭鄱陽城方土匪蠢動後經軍民兩長會派陸軍一營警備兩隊馳往該地分頭兜剿已誌前報茲聞上月中旬有都昌人洪江會匪陳雨祥黄淦在景鎭地方暗設機關勾結窰工圖謀起事工人等入會甚衆聚合黨徒數千人陳乃自稱靖國軍贛北總司令黄爲圑長事爲駐防該鎭警備隊營長陳德龍探知即出其不意將該機關部破獲拿獲首領陳雨祥一名搜獲證據多件電奉軍民兩長核准已將陳就地正法此十日以前之事也其圑長黄淦乃率餘黨百餘人連夜遁至鄱陽縣城直至警察所擲放炸彈巡警無力抵抗於是全體巡警繳械聽命黄前在該處曾充當巡官因事被革故一至該處卽盤踞警所以警所爲司令部高懸白旗一書贛北護法軍總司令一書贛北護法軍敢死炸彈圑各街巷均貼有黄之布告黄一面分遣黨徒前往商會稅局鹽局行刦一面自率大隊往攻駐防縣城之警備隊當由警備隊長鄧廷舉率兵一隊與之接仗鄧冒彈猛攻左腿被炸黄又至監獄欲放出犯人鎗斃監役蔡得標一名警備隊趕至開鎗攻擊黄抵敵不住退出城外當時該縣知事尹光勳及眷屬均跳後牆逃避商店均巳閉市居民走避一空次日已到駐防樂平陸軍二大隊省城亦派陸軍二營商會恐一開仗地方糜爛要求黄他往黄允願出境商會卽給洋若干併雇小輪四艘拖帶小划裝載向都昌開行黄帶去快鎗數十支子彈數箱此本月二三四日之事也頃聞都昌縣知事吳嗣讓已急電來省請兵當經軍民兩長籌商擬即水陸會剿水路派遣水上警察廳長倪興魁率同督察長夏景星帶領保安隊舢板砲船一隊大砲二尊於六日黎明出發會合水巡第三區堵住湖口陸路則派警備隊詹獻廷所部之第四營由南潯軍向涂家埠出發繞道吳城又以水巡第二區長吳攸濟所部之砲艇直抵都昌蓋意在將全股誘至鄱陽湖之中心包圍痛擊也 
[皖省近事]  
　　皖省衆院訂六月十日覆選參院訂六月二十日覆選其當選人早由倪派暗中指定而各縣選舉票（指初選當選人票）槪由公益維持會收買故非某系者終難達當選之目的 
　　皖省長前電商倪督核准擬募警備隊三各人按道區劃分爲三大隊每隊一千人現已派馬廷賡赴滬購辦鎗械三千枝子彈三萬箱一俟運到即分配各隊應用 
　　新代理敎育廳長吳文瀚已蒞省擬於十日視事 
　　皖印花稅處以本年六月爲實行檢查之期昨特函知警廳轉飭各縣並懐寗縣商會定期舉行來查 
　　安徽僑工事務局業由黄省長委任董嘉會爲該局長其經費巳批准在内務費項下按月撥給 
[杭州快信]  
　　參議員覆選期現經齊省長决定准二十日在西湖公園舉行投票 
　　杭紹甬三帮錢業因削平現水案已訂期十八日在杭總商會特開全體大會公决辦法 
　　農工銀行准本月十五日行正式開幕禮督軍省長昨已分派代表蒞席並致祝詞 
　　司法部訓令來浙案查文官考試第十二條錄用人員學習期滿應由各省高等審檢廳呈部任用本部前試合格各員學習行將期滿仰即遵照辦理 
　　齊省長昨委前常山知事趙鉦鈺赴該處密查某要案聞與常開統捐維局長控案有關係 
　　楊督軍昨派一師某差遣撥解援閩出征隊需用子彈四十箱已電告路局妥爲照料 
　　本届夏節軍民兩署各通諭放假一天並停止宴會慶賀省署各職員提前發給本月份薪金以資節用 
[南京快信]  
　　金陵道屬衆院昨日（十日）覆選投票計投一百九十八票今晨（十一）九時開票夏仁虎（江寗）得五十三票孫錫恩（六合）得五十三票柳肇慶（丹徒）得四十七票蔣士杰（丹徒）得四十四票四人均當選餘如俞仁愈得一票無效惟夏仁虎與孫錫恩得票相同抽籖夏爲當選第一今日繼續投選候補當選人恐不易産出也 
　　徐樹錚昨由津通電各省稱曹錕實因病並非不願主戰促各省仍照原定計畫進行 
　　張懐芝通電庚日由漢轉隴海鐵路回魯籌劃剿匪機宣眞日入京陳報前敵軍事 
　　李督派軍械局長孔慶塘齊省長派警備隊會辦李明遠赴河南彰德致祭袁項城已於昨日首途 
　　軍署參謀長何恩溥昨赴天津會議約一星期内回寗 
　　寗人因鳳凰山鐵鑛案連日籌議反對頗烈 
　　莊藴寛前日來寗寓大中橋趙宅齊省長昨親往答拜 
　　日本甲組議員圑昨已由寗轉津浦車赴濟南 
[地方通信]  
[松江]  
　　拒絶烟酒會美國牧師步惠廉班德生等因烟酒兩物銷耗金錢毒害衞生特在城内天恩堂組織中華拒絶烟酒會本月十日延請東吳大學陸康二君開會演說到會者計共三百餘人當場公舉步惠廉黄仲謀爲正副會長及會計書記幹事等員並於會中劃出學生一部命名爲學生拒絶烟酒會另舉李二我陳安瀾爲正副會長會員已達五十餘人矣 
　　定期啓徵忙漕縣署現定六月十六號啓徵上忙每銀一兩換徵銀元二元零五分附徵手續費四分海塘費二分至去秋蟲荒量重田畝奉准蠲免災情較重之楓涇五庫等鄉　蠲一成由縣將被災田畝分列成冊交各經徵處以清眉目並准人民取閱如有差誤亦准聲請更正云 
　　奉賢參院初選風流本届奉賢參議員初選已經投票蔵事迨次日開票各選民紛赴縣署堅請停止啓匭幾將票匭擣毁當經孟縣長仍將票匭封固電呈省署候示聞該縣東四鄉與西三鄉向來界限甚深此次參院初選兩方競爭之結果初選當選人共十七名而東四鄉僅得其二人餘均爲西三鄉所得故大爲不平云 
[蘇州]  
　　催促衆院初當選人報到衆議院議員覆選舉定期六月十日投票蘇常覆選舉監督王可耕以期限已届按衆議院議員選舉法施行細則第五十九條初選當選人應於覆選舉投票日以前赴覆選舉事務所報到現在依法報到者尚屬寥寥特通告各初選當選人迅即依限投到母再違誤 
　　取締破舊房屋日前風雨交作城内護龍街一帶房屋被風吹倒致有壓斃居民情事警察廳長崔怡廷特傳知各區署長通令各分駐所巡官按段細查如有年久房屋勢將傾圯者速勸房主尅日雇工修整以免危險一面立繕布告分區廣貼 
　　流行病之蔓延近日城内時症流傳甚廣其病狀皆四肢酸痛目赤頭眩肚腹膨脹詢諸名醫述及近日病勢相類患者不致傷命實係天氣寒燠不均之故觀前某綢莊某錢莊夥各僅二十餘各而傳染者均有二十名云 
　　衆院覆選狀况六月十日爲衆議員覆選之期仍以舊貢院址爲投票所吳知事崔警廳長均爲别派帶警隊到場彈壓晨間七時王覆選監督乘輿到場鐘鳴八下遂振鈴開會選舉人亦魚貫而入按照簽到領劵換證領票程序一一履行無或違悮投票之前一日有某姓者因票數尚少二票竟以八百金之代價收買之此價現開有欲將巳出賣之票索回另售者惟吳江某君收入價額每權僅百五十元此可知早晚時價不同亦手段敏鈍之區别也此次到蘇投票共三百三十八票放棄者約有十餘票聞係贊成請願調和會要求南北停戰之故下午三時投票完畢即由王覆選監督當衆將票匭封固抬回道署存儲定十一日在本署大堂開票聞此次當選必屬於藍洪黄葛二孫六君彭陳二公能否當選尚在未定 
[清江浦]  
　　衆院覆選票價之暴落衆院覆選在即希望當選者奔走於初選當選人之客棧酒色酬酢自不待言其票價巳高至五百左右不意江都初選當選人於八日午後到浦計有一百餘人票價爲之大落因揚屬某初欲當選忽然中止不買故無主之票驟多居奇者轉變爲恐慌矣 
[鎭江]  
　　撤銷遞補參院初選當選人丹徒參議院議員初選舉已在縣公署投票兩次共産出初選當選人九名惟内有李竟成一名當調查時並未列入名冊經初選監督倪知事於六日電省長云本日參院選舉開票有當選人李竟成一名查對選舉名冊並未列入詢之原調查之該鄉董事據稱李竟成年三十七歲係前清兩江將備學堂畢業生民國元年曾任陸軍第十六師參謀長一年以上得有陸軍少將官階告休在籍並非現役軍人當調查時漏未入冊出榜宣示期内本人因病臥牀不知漏列未請更正現在初選當選該鄉董事並監察各員請予補入名冊作爲有效能否照准迅迄電示祇遵等語旋奉覆電李竟成選冊無名當然作廢爰以候補初選當選人陶佑之充補 
　　洋商被刦之交涉前史匪竄蘇時邳縣灘上市英商亞細亞煤油公司亦被搶刦經該洋商請駐鎭英領事與交涉員周嗣培交涉齊省長已嚴飭該縣地方各官上緊跴緝從速破案近聞此案已改歸金陵交涉員辦理矣 
　　對江添設警局鎭郡對江楊獸壩地方董事吳某等以該鎭地當衝要爲匪徒出没之區特集該地居民會議自籌經費請縣添辦警察局以資保護縣署已照准矣 
[揚州]  
　　高郵參院初選揭曉高郵參議院初選舉在城内永清寺舉行胡克之知事當場監匭結果當選人吳濬王鴻藻吳鴻勳孫鼎夏倫彝候補當選人吳濓徐養源董增祿朱子聨楊芾 
　　盜傷事主江都東南鄉韓家莊農民韓學祺家於九日夜被盜刦去財物並拒傷韓子廣山由該管警察區官胡特齋呈報縣署趙知事委員前往履勘並飭探跴緝兇贓 
[杭州]  
　　改革錢業惡習慣之實行浙江財政廳爲整頓金融起見擬將杭紹甬三處改爲現銀市面碼頭錢莊支票槪須鞏備現洋届時支付毋庸同行滙劃掉期市價由杭州中國銀行逐日懸牌不必由錢業評定如市上缺現卽由中國銀行隨時接濟所有現水名目永遠革除聞杭紹甬錢商定於陰曆五月初十日在省城聨合會議解决此重大問題云又紹函云紹地　莊自流行劃單以來出入不用現洋將現洋價格平空抬高專吸收現水以牟重利商民受困莫可言喻此次中國銀行力謀平現以爲救濟其始錢莊狃於積習頗輕視之反對者甚夥迨見中國銀行源源運現至紹反對之徒遂懐觀望甬商周甘去歲在甬首倡平現今知紹地有平現之舉謀至紹獨立機關以與各錢莊競紹地錢莊得此耗後始爲恐怖近有數大錢莊之經理結隊赴省將聨合杭帮以爲抵制聞其事已爲當道所知卽即嚴重取締矣 
　省敎育會評議會浙江省敎育會九日開評議會經會長主席首議留學生歸國事件議决電敎育部及留日監督請其設法維持從速解决並函本省學生勸告回學並將辦法通告各省敎育會次議夏期講演會問題議决不照去年辦法或舉行臨時講演次議消夏會問題議决自七月十五日至八月二十日爲開會期間擬定辦法如下（一）入會者本會會員學校敎職員學生（二）會中備販賣部以便各人購物（三）時間每日六時至十時星期不停（四）内分數部如賞花讀書運動遊藝講演等並分推幹事次議常年大會籌備事宜即請評議員均爲臨時幹事並定十三日下午三時開臨時評議會云 
　　商會聨合會之意見浙省商人虞柏年等昨致商會聨合會電云竊查商會聨合會爲集合各省商人討論商業興革事宜並以交換商業智識考察各地商情法至良意至美也現今開會地點僅以京津滬漢四埠爲限而其他省城商埠忽及也殊非策進商業之道似宜仿照全國敎育會聨合會辦法各省區輪流開會乙年開會地點卽於甲年會期内决定再會長一職不必投票選舉但以會場所在地總商會正副會長爲臨時主席至閉會時取消是否請公决 
　　自來水井效用已見杭州城站沂園由水利委員會派鑿井畢業生广鑿自來水井業已竣工中用竹筒外用洋灰計長十四丈零每日可汲水四五十擔雖大旱不致乾燥云杭城苦乏水倘能推行爲益殊多也 
[南昌]  
　　建立李前督去思碑本省紳商學各界念前督李秀山維持地方功績發起建立去思碑記以留紀念現聞紳界程道存等已將此項碑刋竣其式樣與遺靴紀念碑相似中書去思碑三字上欵書江西督軍李公秀山德政紀念下欵書贛省紳商學界全體敬立刻巳擇定本月八日午刻爲敬立之期其地點即在章江門外滕王閣畔聞届期除紳商學各界首領前往敬立外并假水巡廳内邀請軍政兩界蒞場參觀已預備麫席八桌以餉來賓並攝影以爲紀念云 
　　閻處長防疫佈告警務處閻恩榮以近來省城内外發生一種傳染時症甚有一家十餘口俱患此症者特召集中外各醫士研究致病之源據報告大都因河水不潔所致特發佈告略云近查城廂内外傳染甚烈中西醫士謂此項時症雖由氣候不正所致而飲料不良實有重大關係良以現在江水暴漲河流不淨一切污穢之物莫不隨風浪以俱來布告居民暫用井水俟河中恢復原狀再行使用河水一面訓令四五兩區警察署各於挑水碼頭建築架橋俾各挑夫向清流取水以重衞生云 
　　禁止學生救國圑贛省各學校學生因中日密約成立留學生回國北京各校停課後亦巳有人秘密籌議發起江西學生救國圑擬就草章公啓分寄各學校及張貼通衢略謂中日密約喧傳多時凡我國民莫不痛憤留東學子及北京天津各學界救國圑之發起者屢見不一我等旣爲國民一份子安忍坐視同人等有鑒於此特聨絡各校同志組織江西學生救國圑想貴校同學諸君素具愛國熱忱義憤所激諒表同情除開會日期及地點另行散佈傳單外先行具函通知云云其草章與回國學生之救國圑略同事爲敎育廳長許壽裳所聞卽諭令各校長禁止學生對於此事集會日前有回省留日學生某曁本省各學校學生等在高升巷私立專門法政學校内開會籌議對付中日秘約辦法警務處長閻恩榮聞信即派偵探隊長陳乃新前往監視禁止開會因此咸抱悲觀云 
[武昌]  
　　武漢之新流行病武昌警務處長崔玉甫氏因近日疾疫發生傳染殆遍甚至有全家臥病者雖由天時不和之所致而人事之不愼亦居其半特通飭各警署對於街頭所賣生熟各食物嚴行取締如遇有腐敗之物出售者即帶署處罰目前疫症流行已遍武漢而武昌一隅尤甚聞武昌城内各住户幾無一家得免者幸症尚輕微死者甚少惟傳染極速一般社會中之心理以爲致病之由一由於莧菜因名之曰莧菜症遂令竟菜不准上街省垣各門嚴爲禁止一由於江水謂湖南瘟疫大行死亡相繼無人收殮以致屍水由湘流鄂飲斯水者實爲致病之源以故省垣居户禁飲江水十居八九矣又有傳說以爲時疫之由來實根於豆腐倡言者頗不尠日食所需之物幾至視同鴆毒警察廳長力闢其非除傳知各署責令警士隨時查拿傳播此等謬說之人懲處外一面示諭通衢解釋羣疑現培心敦仁願善安善從善依善普濟各堂首士愼重人命起見六號約集在培心堂開會集議研究防疫辦法已公同决定製備防疫藥水藥丸散發各人民以除瘟疫於未萌已全體一致贊同日内即配置實行 
[厦門]  
　　民鐘日報被封厦門民鐘日報社於上月二十八日上午十一鐘突有思明縣警備隊長率帶警探多人到社聲言要捕經理主筆標封機器其時經理主筆均不在社機器字粒遂被標封并將大車車心鉛字帳簿銀項等物擡去該報遂即停版至因何事被封無從探悉該社員正將往來賬條設法清算以備理楚 
[雜評一]  
[最近之妥協說（默）]  
　　近來之和議說雖紛傳然皆屬空言至今日始稍有意見之表示如東電所述之局部議和說與王曹同意之三條件是也惟此次南北之戰實緣主義不同相持之點無法解决苟有以解决之則南北卽可全部妥協初非若他事之各有作用而必待分部着手故局部議和之說斷難成立至王曹同意之三條件於妥協說中最爲切近然其第一事即爲依舊選舉法以召新國會果如其言則各省所進行之參衆選舉須先停止而取消之而在今日政府與各派正以全力進行主戰者又以餘力活動於内其勢又豈易辦到乎吾以是知妥協之難也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[衆議院議員復選竣事]  
　　昨日爲滬海道區衆議院議員複選舉開票之期上午七時半複選監督滬海道尹王賡廷及各職員先後蒞凝河路一也是園至八時許王監督諭令將票匭設置清遠堂中當衆啟封開匭檢票唱名結果共二百票計海門陸冲鵬得四十一票鮑宗漢得四十票青浦金詠榴四十票上海穆湘瑶四十票崇明陸家鼒三十九票午後一時投票補選候補當選候補當選人十二縣初選當選人到所投票者一百四十一人補票七紙實共發選舉票一百四十八張（内上海十四票青浦二十三票松江五票嘉定十三票寳山九票崇明十二票金山一票太倉十二票南滙十三票海門三十三票奉賢六票川涉縣無）仍照前日辦法至清遠堂設匭處所分别投票至六時詐竣事六時三十分經王監督諭飭開匭檢票計嘉定戴思恭六十六票海門沈臧壽四十票上海姚明善三十五票連上午開票選出之陸家鼒一名計四名爲複選候補當選人迨一切手續完畢已八時許王監督始與各職員分道而返 
　　又聞昨日上午九時十分開票竣事後檢得陸家鼒一票鼎字兩旁各多一小畫經監察員提出研究應否作廢斾又有陸家鼒等十人提出穆湘瑶當選票内有疑義者兩票一湘字首點連入一小畫上似爲缺點一瑶字内之缶字缺一短撇請監察員共同審查彼此辯論不能解决經監察員將三票併請覆選監督决定王監督卽檢查政府公報内載六年五月三十一日山東省長致籌備國會事務局電稱前局局復浙江勘電選舉字缺筆如尚不至疑爲他字而可認爲本字者自應作爲有效並經六月四日籌備局覆電杰宇木上加多一點者旣非字跡糢糊不能認識應作適用爰即當場宣布根據以上之成案决定陸家鼒多筆之一票穆湘瑶少筆之兩票均係有效隨即榜示又經陸家鼒請將三票分别固封保存經王監督認爲特别請求之事准如所請辦理 
　　複選監督榜示一爲榜示事查衆議院選舉法第七十三條内開複選以本區應選出議員名額除投票人總數將得數之半爲當選票額非得票滿客者不得爲複選當選人又第七十七條内開複選當選人及複選候補當選人選出後應卽榜示各等語本月十日本區舉行複選共到投票人二百名依法按本區應出議員名額除算以二十五票爲當選票額茲巳開票竣事所有複選當選人除分别通知外合將姓名票數榜示仰各一體知照此示計開複選當選人陸冲鵬計得四十一票鮑宗漢計得四十票第一次籖抽出金詠榴計得四十票第二次籖抽出穆湘瑶計得四十票第三次籖抽出複選候補當選人陸家鼒計得三十九票 
　　榜示二爲榜示事查衆議院選舉法第七十三條内開被選人以本區應選出議員額除投票人總數將得數之半爲當選票額非得票滿額者不得爲複選當選人又第七十五條載複選當選人選出後應依該區應出議員名額選定同數之複選候補當選人又第七十七條載複選當選人及被選候補當選人選出後應即榜示各等語此次本區繼續複選共到投票人一百四十一名依本法第一百七十三條之規定以二十四票爲當選票額茲已開票竣事所有複選候癍當選人除分别依法通知外合將姓名票數榜示列左仰各一體知照此示（計開）衆議院複選候補當選人戴思恭計得六十六票沈臧壽得四十票姚明善得三十五票 
[西報討論收買存土問題]  
安林報云路透電社八日北京電（原電見昨日本報）所傳政府買賣存土消息茲向與前洋藥公所有關之本埠各商行探詢一切迄未能徵實此說查洋藥公所曾於一九一五年五月一日與政府訂定合同政府允將存土收買以一九一七年三月三十一日爲限洋藥公所之存土雖已售與政府但政府旣未提貨亦未付欵洋藥公所至昨日尚無一人接政府今將實行收買存土消息夫與此事最有關係之人旣無所知則路透電報所傳之消息似屬過早惟電内所云後箱價銀六千二百兩與舊合同之定價相符故政府如果收買此項存土則是踐行一九一七年三月三十一日滿期之合同也聞洋藥公所曾極力設法欲履行此合同在過去兩年中此合同當已延長但以滬人所知迄無切實之辦法按印度存土刻在上海香港兩處者都一千五百七十六箱每箱以價銀六千二百兩計之當爲九百七十一萬一千二百兩政府前擬收買此土專供製藥之需預計十年可望銷完故擬付以十年滿期之債劵比來傳聞有中國官商合組之圑體擬運動北京另訂合同轉得此項存土但若政府竟承認此種公司而將存土轉售之以供不僅爲製成藥品之需用則勢必引起全世界之抗議今洋藥公所切實否認上海鴉片公司之存在並聲明當此政局不定之時斷無公司肯於今日以五百萬元之鉅欵借與明日或不存在之政府就洋藥公所諸人關係而言其唯一注意之點乃在銷脫一千五百七十六箱存土政府旣正式禁絶鴉片貿易則餘存之土惟有售諸政府耳質言之此項存土今巳視爲未曾付價之政府所有物矣無論政府售去用以製藥或准其運銷邊省以供吸食皆與洋藥公所無關第政府果竟破壞煙禁不顧前言而售存土於任何公司許以自由轉售之權利則此事關係各國又不僅引起反對之訾議而巳也收買存土一事早有成議今延擱數月卒見實行原屬無足爲異但有所謂公司者是不可不注意以觀其後耳自此消息披露後滬人對於前業鴉片者頗多批評推測之詞昨日洋藥公所諸人對謂來問詳情者一一答告聲明並不與聞頗爲忙碌至於洋藥公所之組織聞已於去年解散矣 
[總商會對於江寛案之痛切陳詞]  
　　上海總商會電呈北京政府文云北京分呈大總統國務院海軍部交通部農商部均鑒楚材撞沉江寛一案昨據招商局轉示交部歌電具述國務會議議决情形純以服從法律爲惟一之意恉至爲欽佩惟敝會起視民意旁徵輿論對於此次議决辦法似猶有不能巳於言而又不忍不進言於左右者　查我國幅員遼闊領海岸線且達數千里而航業一方縣我中華民國國旗奔走於洪濤巨浪中者祇此招商局之商輪若干艘爲貨物旅客之運送中國航行事業之不振固無可諱言然政府爲海權計應如何設法提倡盡力保護予以航業上之奬勵且值此西鄰交惡東勢日漸之際船隻減少貨物囤積而中央政府對於此種偉大之航業圑體更予以重大之援助航路發展即保衞海權乃不意天災未至人禍侵尋運軍載餉旣不絶於道碰撞沉没又相望於途新裕之浩刦方終江寛之慘變又起生命財産動輒千萬商業裹足民怨沸騰敝會忝領羣商容忍再事緘默且至事變發生以後輪船向守碰撞章程以辦理者獨至於軍艦相碰則反用普通法律以裁斷并援尋常法例以相繩海軍審判限於軍人公司商輪乃亦勒令歸案以普通商輪而歸特别裁判法令無據聞所未聞招商局各股東痛心疾首僉以今日碰一船明日撞一艦每碰撞而輙遭沉没遇沉没而即無法求償終令商局商輪盡斷送於多少軍人之手兵戎載道旌旗塞途其結果感受痛苦而卒遇重大之影響者商民之性命與財産耳而招商局之所受則尤爲慘酷股東爲自衞計勢必出於最後之一途事機危迫瞬息萬變擁護服從終有不可恃之一日敝會體念時艱慄慄危罹復查此次國務議决之案旣與輪船碰撞定章顯有不符又與大總統命令海軍條例亦多抵觸斷難强制執行應請提出商民一體否認仍請國務院另行决議以昭公允陳詞痛切無任惶悚伏祈亮察上海總商會曾叩蒸 
[函請縣商會調查當地習慣]  
江蘇民商事習慣調查會致南市縣商會函云逕啓者案奉司法部第六八號訓令内開查民商習慣至爲複雜果能隨時隨地調查明確彙集成書豈惟爲將來編製法典之基礎卽現在裁判案件亦復足資參攷此項調查實爲切要之圖本部正在籌畫擬即通令舉辦適據奉天高等審判廳呈報組織民商事習慣調查會辦法正與本部意見相同將原呈等件發行該廳仰即仿照辦理切實進行並將設立情形妥速擬定呈部核奪務必詳細規畫以期廣搜博採情僞畢陳本部實厚望焉此令附發呈文清摺指令等件到廳奉此本會遵於本年三月間仿照組織開辦呈報在案查民商事習慣各地不同即一邑之間城鄉亦互有歧異欲求編纂詳盡須有精密之調查至此項調查不僅爲將來編製法典之基礎即現在裁判案件亦復深資參考本會成立以來籌畫進行不容稍緩惟調查方法各會員祗能於辦理訟案時就所發現及調查所得者隨時記錄至訟案本各地久行之各項習慣雇員困於精力限於職守實無暇旁搜則欲求詳盡戞乎其難本會爲積極進行實事求是起見依據會章第十條函請貴會各就當地習慣協同調查分類列表詳註沿革并徵集各種行規彙送過會以憑分類編纂爲將來編製法典之基礎此舉與人民有密切利害關係幸勿視爲尋常倘荷貴會發抒宏議俾資匡導尤所盼幸 
[收容所敵僑不准出外]  
　　松滬護軍使署以外日暉橋地方設有德奥收容所内有德奥兩國僑民六十餘名曾經派員監視在案茲恐該僑民等或有藉詞請假外出者昨特令飭該所王委員嚴行監視一槪不准給假出外云 
[放逐敵僑令之批准說]  
　　六月十一日英文滬報云今晨外間盛傳放逐敵僑令已於前星期六日由馮總統批准但本報（英文滬報）北京訪員並無來電報告此晤駐滬交涉員陳貽範君亦未接得此項訓令陳君今日謂患病之德人今尚紛紛請給護照擬赴他處養病云 
[復訊恐嚇圖詐案]  
　　南京路南洋兄弟煙草公司經理簡寅初指控新閘白克路八百三十三號半門牌醫生粤人梁重良於本年二月七號串黨許去現洋一千五百元後又迭寫恐嚇信函圖詐洋一萬元等情業經老閘捕房專查特别事件之華探目陳雲忠西探目壳羅香將梁拘解公共公廨訊供收押在案前日午後復訊先由中西探目上堂訴明將被告拘案情形繼由捕房代表牛門律師投案譯稱原告於本年正月間屢接民黨恐嚇信函勒詐巨欵嗣悉梁重良輿該黨相識將洋一千五百元交梁送至該黨機關部收條上有柏文蔚等字樣原告以爲此後可望安靜故倩梁接洽此事後每月給予辛資洋一百元歷三個月始行辭退詎梁辭退後於三月十四號起而五月二十號止共寄嚇詐信函六封勒令出洋一萬元送至楊樹浦路三百四十號門牌該公司經理不得已乃報告老閘捕房即飭中西包探同往楊樹浦路拘拿未獲旋在白克路八百三十三號半屋内將梁拘獲抄出某黨魁之委任狀及信函名片業已呈案請爲訊究並由原告簡寅初投訴前情復經年門律師向簡盤詰一過被告梁重良亦延律師到堂辯稱被告前雖爲原告向民黨調停並在公司中擔任雜務但與本案並無關係應請准予交保出外候示經李襄讞商之英卓副領事判梁交五千元人洋並保候補提人證再訊 
[偵查九畝地黨人機關]  
　　松滬護軍使署稽查處近據線人報告謂有民黨重要人物近在九畝地組織機關希圖進行請即派員偵查等語雷稽查長當即選派稽查員於前日會同警廳遊巡隊馳往新舞台後面某里内詳加偵察未得蹤跡現仍在該處一帶隨時留心偵查云 
[八誌滬上新流行之病症]  
　　滬上發生流行病症迭紀本報連日因天氣寒濕此等流行症益見推廣如大東門口某商號夥友共十四人至昨日已病臥十二人又地方審檢廳承發吏司法巡警連日亦有五人染病又彩衣街某茶肆夥張福昌昨日染病竟晨發夕死淞滬警察徐廳長以所屬各區所隊巡警多至數千爲未雨綢繆計昨命衞生科長採辦良藥分發各警士備用以遏疫氣而重衞生南市電車公司日前因開車賣票人等紛紛患病於假特向法租界電車公司商借數人法公司亦因患病者多僅派開車六人賣票六人往南代司職務仍因不敷分配故由總理將外灘長路拖車停止另以南半城大車代行長班茲自昨日起各開車賣車賣票人已逐漸造痊銷假行將恢復原狀矣 
[改正浦江停泊木植之規條]  
　　南市董家渡各木商在浦江停泊木植與浚浦局轇轕一案曾由江蘇齊省長令行陳交涉員親臨會勘迭與浚浦局磋商近始議改規條數則兩相允治昨由南市木商公所代表江確生呈請交涉公署給發示諭陳交涉員當即核給布告一道以便遵守規條照錄如下（一）不准在浦江沿浦打樁及常久堆放木植（卽非運卸之貨）或他項之建築除河泊司出有證據者不在此例（一）距駁岸頂六十尺闊之一帶内浚浦局准各木商暫泊運卸之木植此界限係浚浦局優待各木商之臨時辦法竪立水門汀樁爲標記（一）運卸之木植或長於五十尺如對駁岸或直角形停泊則甚難倘越出六十尺之界限浚浦局尚可通融惟木商須將該木植緊告駁岸停泊（一）無論何種木植除下列末項所述外如在浦江六十尺界限内停泊巳逾二月不能視爲運卸之木植當知照該木商俟三日後浚浦局可將此項木植遷移且有權隨時將所泊木植標識以示辨别並可得以管理俾所布章程實力奉行（一）如在六十尺界限以外或有運卸之木植浚浦局准各木商停泊七日爲限（一）無論何項木植如在六十尺界限以外停泊已逾七天即由浚浦局遷至界限以内并有權隨時記識俾所定章程得以實行（一）准每木行在浦江内常久安置小樣脚排排底各一座以便出入運卸此項脚排排底每座須先由浚浦局司員核准並標記該行牌號 
[預誌端節之防務與休假]  
　　法捕房施總巡以舊曆五月五日爲中國端陽節期凡界凡商行舖户俱各派人收取賬目往來極夥自應加意保護乃於昨日上午諭知各探目自即日傍晚六時起在界内衝要地方多派幹探加意訪察入夜尤須嚴密稽查各旅館客棧有無容留匪類以保治安 
　　鈞和遊巡艦長董仲發以端午令節浦江船隻　運銀貨往來絡繹不絶恐有水盜搶刦本艦自應開往遊巡以資保護爰於昨日由滬駛往南黄浦直達珠涇及蘇浙交界之柳港一帶沿途巡緝以昭愼密 
　　上海市學務委員賈粟香接縣署訓令略謂案奉道尹公署訓令内開本月十三日（即舊曆五月五日）爲端陽節各學校是日應令停課一天於十四日照常上課以循曩例等情昨已由賈君分别函致各校長一體查照矣 
　　上海兵工廠謝總辦以本月十三日爲舊曆端陽令節應令各廠循例停工一天昨特傳令各廠長屆期一律給假以符舊章 
[反對電燈加價之小衝突]  
　　滬南電氣公司欲將電燈加價致各用户羣起反對巳迭紀前報茲悉北半城各行號亦已於前日推舉代表至龍王廟二十六圑體事務所接洽一致進行前昨等日爲該公司收賬之期因知各大商號均已反對故先從小店入手詎昨有該公司收賬人至大碼頭某理髮店欲照新章收賬該店主不允付給收賬人即欲剪斷電線勿使通電遂起衝突收賬人恐犯衆怒乃取回收條而去 
[高稅務所長卸差前之表白]  
　　上海稅務總公所高所長致南市縣商會函云逕啓者昨閱報載茶行反對加稅一則内有財廳已委沈委員與高所長會商解說同業意見書望轉呈沈委員高所長察核云云此中頗有失實查所中並未奉有另派沈委會商之文敝所長雖面晤沈君一次知其銜有廳令並未承其出示訓詞不便請其發表敝所長深知國庫支絀如彼商業困難如此策難兩全惟有潔身引退不惜犧牲一己藉爲商力難勝之表示業邀允准不日卸差並未與沈委員有如何之商榷敬請貴商會將此原委轉告茶行公所勿生誤會該業如果有意見書可備呈新所長爲荷 
[呈請召賣南琛軍艦]  
　　南琛軍艦造成至今已有數十年鍋爐損壞機器寛鬆航海速率不能敏捷若再換裝鍋爐機器需費甚鉅無此巨欵是以海軍司令部擬將南琛軍艦仿照鏡清召賣辦法招商投標出售所得之欵津貼將來訂造新艦之費聞已呈請海軍部核示矣 
[南滙參院初選之冷靜]  
　　南滙參院初選計選民二百八十五名規定當選人九名候補當選人九名業經事務所發出投票證定於六月五日在城中積榖倉舉行投票惟是日投票人到者未滿三分之二照章不能開票當經初選監督杜知事電呈省長旋奉指令准予通融凡投票人到半數以上卽可開票云 
[初選當選人放棄選權之公電]  
　　北京大總統總理各部總長鈞鑒内戰不停何心選舉民命莫保何有民意新舊國會雙方召集孰爲有效戰禍若再延長國本有無動摇倒懸之痛已深參政之權安附選民等日夜徬徨惟有放棄選權謹謝國人耳號泣陳情尚祈俯採江蘇衆院初選當選人潘子楨孫儆儲仁石鳴鏞願鴻闓任卓徐翰淦徐瀛任桂森吳鴻基樊申徐行等叩蒸 
[捕獲審檢廳宣告檢定案件]  
　　昨日下午二時三十分鐘地方捕獲審檢廳廳長林少旭會同黄蕭等各評事並張檢察官海軍軍官蔡世源等仍假上海地　審判廳第二法庭審理拘束德國商輪阿爾本加號一案由亨寳埠有甯輪船有公司船主卡爾生（譯音）出庭陳述一切旋即閉庭至三時許林廳長發出通造云地方捕獲審檢廳宣告檢定案件日時通告本廳六月十一日午後三時宣告檢定案件如左 
 
 

Page 11

 
 
（一）宣告檢定海軍肇軍艦拿捕德船大利金一案（一）宣告檢定海軍肇和軍艦拿捕德船吉安一案（一）宣告檢定德商南門對於德船愛而本加即阿爾本加被捕請求賠償損失一案（一）宣告檢定嗬噶銀行對於德船亞培甘即阿爾本加被捕主張債權一案 
[殘廢警官應酌任他種職務]  
　　滬海道尹淞警廳長上海縣知事均接江蘇省長公署訓令云案准内務部咨開查警察官吏恤金給予條例第八條有警察官吏因公負傷巳成殘廢者應給予終身卹金之規定自係爲體恤廢殘俾遂養赡起見惟是身遭殘廢情節各殊苟精神之運用無虧斯官能之缺失奚病通功或不妨易事片技自亦可呈能置散投閒能無軫念查東西各國人無棄材盲啞廢殘各攻專藝但有一能足用不惜多方成全况警察官更之成爲殘廢事屬因公追念前功固應從優給卹將策後效更宜善用厥長俾移恤金以赡家更藉服勞以自給實於國家愛惜人才奬勵勤奮之道咸蒙其益茲擬嗣後警察官吏因公負傷成爲殘廢者於照章給卹外仍應體察殘廢情形果其人尚可改服他種任務不妨畀以相當職務由主管官廳酌給薪津但不得藉口要求轉滋流弊仍由該管官廳於每届年終將應給終身卹金之警察官吏分别能否改任他務列冊呈由該管長官報部備核除分行外相應咨行查照飭遵並希將飭辦情形先生報部等因准此合此訓令該道尹廳長知事即便轉飭遵照辦理此令 
[盲童學校將開運動會]  
　　上海盲童學校訂於六月十五號午後在曹家渡憶定盤路該校操場舉行運動會凡欲一覘敎育肓童之成績者可致函該校索劵往觀茲將秩序單錄後　一奏樂（擊鼓吹笛）二唱歌（四音合唱）三球竿（混合球竿）四柔軟操（幼年生）五唱歌（四音合唱）六跳舞（海波映月幼年生）列舞三四五級生）七啞鈴（擊鈴）八唱歌（表情及遊戲）九平安梯（避火練習）十兵式操（排敎練）十一五十碼競走（幼年生）十二一百二十碼競走（三四五年級選手）十三跳高（各級選手）十四遊戲（堆金字塔）十五拔河（江蘇組與浙江組）十六散會（校歌） 
[基督敎會青年游藝會]  
　　北四川路中華基督敎會青年俱樂部即晚七時半開游藝大會游藝者有惠光學校學生精武體育圑與中西音樂該會會長鄺宣灼博士巳徧發傳單通請邦人女士赴會矣 
[演講疾病傳染及預防法]  
　　今晚（即星期三）八時四川路青年會請胡宣明醫士演講疾病傳染及防禦法另有影片說明並備活動影戱以增興趣想往觀者必極擁擠也 
[漢口錢業之對耗]  
　　昨日駐滬漢帮某商號接到漢鎭聨號來電謂該地因受湘省戰事影響商業凋敝前日有某某兩錢莊因不能支持相繼倒閉約虧欠十餘萬金云 
[麩皮免納稅釐之接洽]  
　　麩業公會接麫粉公會函云敬復者接上海總商會函開前接尊牘以浙省各局卡奉令自五月一日起照舊徵收小麥稅釐竟認麩皮爲麥料一併照徵實屬有碍運銷請函致浙江財政廳逋令所屬各局卡查照成案免征麩皮勿再誤會等語當即據情函致茲准浙江財政廳函開查機製麫粉之麩皮免納内地稅釐前奉財政部訓令業於六年三月問通令遵照在案現在各局經過麩皮如果所持之單驗與六年三月間部令相符自應照案辦理不得誤會除通令外函復查照等因相應函復即希台洽 
[老寗紹回滬修理續誌]  
　　寗紹商輪被撞損壞拖回滬埠駛往滬南造船所修理預計竣工出塢至速須三星期所估修費約須八千金經紀前報現聞該公司以此次被撞因有某公司運煤拖駁不照定章行駛由側面横截而來致難避讓現除修費外其他損失亦屬不資擬向該公司提起交涉云 
[三北公司添購新船]  
　　華商三北輪埠公司近向香港粤航公司價買輪船二艘一名播寳改名敏順一名哈德安改名惠順擬定航線夏秋二季均從上海一往漢口一往天津經過鎭江南京蕪湖九江牛莊烟臺等處冬春兩季均從上海往福州汕頭廣東香港新加坡仰光日本海參嵗等處曾遵章呈請交通部註冊給照并繳呈播寳哈德安舊照二紙當經交通部令行江海鬭監督轉給船照並已由部令行各關監督一體保護矣 
[派船巡緝私鹽]  
　　兩浙蘇屬緝私第二營薛營長查得所轄之浦東洋涇後灘新老美孚火油池地方鹽梟充斥特於前日報明宋統領同往勘得沿灘一帶碼頭林立渡船甚衆非派師船扼要駐紥私販殊難斷絶遂即調派巡船兩艘分駐洋涇港口及火油池碼頭往來巡查以重緝務 
[海鳬艦油漆工竣]  
　　海鳬淺水兵艦因船身油漆駁落應即括底重油以壯觀瞻業經駛入船塢油漆在案現因藍總司令看令開往吳淞口外附近各山島遊巡特催趕修竣工昨巳出塢一俟煤斤裝足即當出口巡查 
[再誌拆毁橋梁之公憤]  
　　浦東大圑鎭紳商以該鎭居民徐阿三拆毁牛橋侵佔河道禀請南滙縣杜知事蒞勘後飭提徐阿三到案訊究等情曾誌本報茲悉徐自被控後延請律師一再辯訴故所拆橋面尚未恢復原狀茲該鎭各商店大動公憤以是處爲行人往來要道今被阻礙交通商業大受影響乃於昨日由王義隆盛元發等商店數十家公呈南滙縣公署請求迅提徐姓到案訊辦俾橋梁早日修理以便交通而維商業 
[破獲虹口烟窟類誌]  
　　錢渭三在虹口東嘉興路二百九十號屋内私設煙榻秘密賣烟被哈爾濱捕房捕頭偵悉諭飭中西包探前往該處將錢與烟客吳德海王金堂連同烟具帶入捕房昨解公共公廨請究先由中西包控上堂禀明前情次由吳德海王金堂供稱迭至錢處吸食鴉片每一小盒出洋兩角是實訊之錢渭三供稱抄獲之烟具係我與老母所自備並不容留外人吸烟求宥中西官以錢破壞烟禁判押西牢一月烟具銷燬又浙江人余仁章亦因在東有恒路一千一百三十九號屋内私售燈吃被捕查獲昨解公堂訊明從寛斥釋烟具焚燬 
[巡捕搜獲烟膏]  
住居虹口有恒路三號門牌之潮州人周佐鴻前日身藏值洋九百五十四元之銅盒香港烟膏大小九十三聽擬帶往法租界銷售行經福州路（即四馬路）被捕查見搜出烟膏帶入總巡捕房昨解公共公廨請究被告延律師到堂代辯要求交保候訊中西官判周交一百元人洋並保候下禮拜二再行訊核 
[騙案尚待澈查]  
　　甬人陳維卿先後冒簽字據向某西人騙取洋一百三十一元嗣被覺察報告捕房派探將陳拘解公共公廨訊知原告係是美商判陳押候美領堂期解訊在案昨日届期捕房將陳解廨由中西包探上堂禀明將被告拘獲情形請爲訊究並由原告投案請追騙欵經張襄讞會同美思副領事向被告略訊一過判仍帶回捕房候查明再訊 
[理髮匠挑痧之奇禍]  
　　公共租界寗波路恒慶里二百七十四號門牌雉妓院妓女王老三前晚忽患腹痛鴇婦疑爲急痧即喚妓傭至天津路三百零六號門牌理髮店雇令理髮匠趙招福到院挑痧詎趙用長鋼針刺入腹中偶一不愼長針半斷腹内不能取出王妓即不省人事遂由龜鴇據情報告老閘捕房諭飭中西包探前往將王妓車送仁濟醫院經醫生察看一過立即剖腹檢取斷針現在尚未檢出勢頗危急恐有性命之虞一面由捕將挑痧人趙招福於昨日拘解公共公廨由九號副捕頭上堂禀明前情請究當經關讞員會同美副領事德君向趙略訊一過判令管押候王妓救愈後再行訊核 
[窶人投河遇救]  
　　前在某姓家帮傭之清江人孔德祥近因失業無聊旅費告罄前日向其舊主告貸川資無着乃於昨晨至蘇州河北福建路碼頭投河圖盡幸經巡街捕查見設法救起帶入捕房捕頭諭飭留候送廨發落 
[自由車太覺自由]  
　　銅匠沈阿三寗波人在虹口狄思威路乘坐脚踏車不將兩手擋住車梗被一千一百十號華捕查見以其不知危險帶入捕房捕頭諭飭存洋五元保出聽候公堂傳訊 
[婦人勿再自戕]  
　　住居開封路三百六十八號屋内之紹興婦人陳王氏因與人細故口角服毒圖盡由捕查見車送醫院爲之醫治業已醫愈昨晨由捕將氏解送公共公廨經中西官訊悉前情判交其夫陳雙才領回諭氏以後勿再輕生 
[親家糾衆行兇]  
浦東周浦鎭附近鄉民秦秋廷與妻唐氏平日逆待其母馮氏詬 
虐待唐氏之父阿和遂糾多人擁至秦家聲言馮氏虐媳手持麵杖將馮氏打倒在地傷及頭部血流如注秋廷在旁視若無覩旋有鄰人到來勸解馮氏遂披髮流血至鎭上逢人哭訴後有人導往警區報告署員諭候拘拿逆子蠻媳及行兇之唐阿和等到案訊究 
[妻弟失蹤扭控舅嫂]  
　　住居閘北义袋角德仁里之江北人孫學文前日　其舅嫂李袁氏及尤林才至四區二分所控稱妻弟李四向住法租界近忽不知去向該氏素與鄰居尤林才之兄有私恐有意外請求澈究當經錢署員質訊據該氏供稱丈夫因在滬無以謀生日前帶領四歲女孩往蘇覓就並無别故錢署員諭解司法科經段科員判將李袁氏收押尤林才交保限十天交到李四再行核辦 
[婦人母再私奔]  
　　住居閘北共和路江北人榻朝球之妻蔡氏於陰曆四月二十三日私逃出外找尋已久前日楊在邢家木橋將氏尋見喚令歸家該氏不願楊遂將該氏扭控五區一分所轉解司法科昨經段科員判交本夫領回管束如再逃走定千重辦 
[鐵匠失妻扭控同業]  
　　鐵匠蔣材林無錫人住居閘北永盛里其妻夏氏近忽失蹤前日蔣訪悉係被同業孫阿二所拐將孫扭控四區警署余署長諭解司法科訊究 
[過犯攔刦金飾]  
　　通州人江阿因前日午後在北京路攫取李袁氏金挖耳圖逃被捕追獲昨解公共公廨經中西官訊明以江犯案已非一次判押西牢九月贓交原告領回 
[禁押擲包匪徒]  
　　匪徒楊紀郎楊永卿前日串合同黨在雲南路弄内用擲包術騙取婦人葉陳氏銅元二百枚小洋二角圖逃適被下千三百號華捕查見即將兩楊帶入老閘捕房昨解公共公廨經中西官訊供屬實判兩楊各押西牢三月銅元小洋交原告領去 
[椅子來歷不明]  
　　江北人彭小四子將來歷不明之外國椅子三只持至虹口梧主路圖售被包探嚴阿慶查見向詰支吾當將彭與椅子一併帶入捕房押候解廨訊究 
[學徒串夥捲逃]  
　　閘北萬興押舖經理翁靜波前日扭學徒項發貴至四區一分所控稱該徒串同在逃夥友劉頌維捲取銀洋二百餘元而逸請爲訊究當經楊署員轉解司法科押候訊究 
[房租勒限清還]  
　　收租人王慶祥至法公堂控房客范阿桃党鶴齋各欠兩個月租洋二十元延約不付請求訊追詰之范党二人均共認欠租現向親友設法求恩寛限料理中西官判令退去各限三天繳清 
[收租人弊端百出]  
　　大清銀行清理處高錫藩昨至法公堂控稱行中前用祝萱伯爲收租人被祝私向房客收取租洋一百五十元察悉後於三月間私行逃逸今始遇見扭案並查得祝前以有人租住之房屋僞稱尚未租去種種舞弊實屬可惡請求訊究詰之祝供認私收租洋實因貧苦摑奈爲此舞弊之事求恩釋出設法料理中西官判押西牢四月如能繳洋准予酌減刑期 
[不買車票之自辯]  
　　前在英美電車公司賣票之張芝培前日在浙江路乘坐電車不給車資被六號查票西人查悉鳴捕將張拘入捕房昨解公共公廨先由查票西人上堂訴明前情訊之張供甫經跳上電車正欲賣票詎探摸身畔銅元已罄當時卽欲下車並非有意不買車票求宥中西官姑念事出無心從寛免究判張開釋 
[紗廠工人行竊]  
　　楊樹浦三新紗廠指控工人張長發與馬波生串竊螺絲釘等情昨由捕房將被告兩人拘解公共公廨請究原告由用人高梅村上堂禀明目覩張馬兩人串竊情形當經中西官向被告等研訊明晰以爲無干開釋張押西牢三禮拜以儆 
[竊取票銀之用路]  
　　鑫元號主郭福裕昨扭陶友堂至法公堂控稱店中司賬前有事回籍託陶暫代數天詎被將店中所存某錢莊五百兩銀票一紙竊去至該莊支取而逸今始尋見扭案請究並請追還銀洋詰之陶友堂供認竊取銀票支取後以三百元在某妓院内與某妓女贖身餘洋係醫治楊梅瘡用去現在無力措還求恩寛宥中西官判陶押西牢四月原告請追銀洋一節着歸民事起訴 
[竊賊禁押兩星期]  
　　趙瑞林昨至法公堂控稱日前民人出門探望親戚迨至回家見後門被入撬開旋在房内檢點失去銀洋若干報經捕房派探將竊賊張阿福拘獲吊出原贓於求訊究詰之張供認行竊不諱中西官判押十四天贓給原告領去 
[介紹新刋]  
　　中國科學社雜誌第三卷十期現已出版其内容如楊銓之﹁發明家之奬報﹂韓組康之﹁肥皂﹂陳德元之﹁冶鐵﹂陳鎭海之﹁彈帽﹂胡先　之﹁中國西部植物誌﹂孫紹康之﹁東省農話﹂林襟宇之﹁債息算法﹂竺可楨之﹁衞生談﹂等及雜俎中之﹁獸脈之診眎獸體之漫度家畜之呼吸﹂等篇類皆發明新理頴異精確足爲研究科學者之師資昨承惠贈二冊書此介紹並誌謝忱 
[來函]  
[武進黄明來函]  
　　各報館各省縣參院初選當選人鑒敝邑參院初選當選人傳遴等電請先息内爭再行覆選鄙人深表同情巳去函加入請願倘荷贊同乞即聨袂奮起一致進行武進參院初選當選人黄明叩 
[雜評二]  
[中國之軍艦（訥）]  
　　據前日之舊金山電美國太平洋濱三船廠現皆趕造船舶志在超軼大西洋船廠所造之數而執世界造船家牛耳之榮昨日之華盛頓電又謂航務部宣稱五月分船舶下水者共七十一艘計載重三十四萬四千四百餘嬾依此計算全年可成四百十三萬三千四百噸觀此兩電可見美國之盡力於造船矣蓋當此大戰未息之際船舶以被燬而日少而又爲戰事上商務上最需要之利器故競爭造船者不僅美國爲然其他各國亦無不急急圖此乃我中國南旣出售廣海運船北又召賣南琛軍艦不能造其新而復競賣其舊立國之利器日漸銷滅試問將何以與世界競爭乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬彭翼仲弔屈原文] [  召侯]  
　　彭先生豪傑之士也頃因以瞻顧國難奮身投海雖幸遇救得免然當端陽節届弔屈人來先生其亦不能無所感於心乎爰爲之擬弔屈原文 
　　嗚呼地老天荒途幾窮能山崩川竭國有人焉倘敎寸土猶乾豈若匹夫之諒是以逃名吳市梅翁猶自黄冠避地遼陽管叟依然皂帽唱家山於破後老杜猶存洒涕涙於江南子山無恙情非無奈心豈容灰其如滄海横流風潮太惡强鄰咄咄六百里地竟淪秦（秦張儀詐商於之地六百里一宗社綿綿數十傳天敎亡楚銅駝欲涙鐵甕將摧家國事巳無可言傷心人别有懐抱風雞寒柏歎一息之徒存病馬枯葵寗隻身而長逝胥潮怒鼓伍大夫惟有沈江巨浪掀騰魯連子於焉蹈　赴清流而不返欲潔其身棄濁世而不居竟行其志此我三閭大夫所以投江而逝也嗚呼是眞男子無以爲家不復神州有如此水東去浪英雄淘盡身世萍蓬北來雁今古依然江山破碎慷慨洒一腔熱血雙涙難乾淒涼聽五夜寒潮千秋如泣邇者中原板蕩宰相餘歇後之才大陸沈淪英雄無用武之地金甌撞壞地若瓜分玉局凋殘國如枰戲痛若輩盡皆犬子爭起相牙恨諸君徒事蜂狂苦難助臂况復東鄰乘隙利害切於股膚問誰上將知兵成敗歸於掌握魯陽不作戈也誰揮賊檜聨和約還守密國之破已同於釜恥之深應抱維罍　　蒼生都是禁中之臠堂堂黄胄將爲刀下之魂心傷北去河山恐非晋有指數酉西來豪傑莫謂秦無僕也無諸葛之才偏願鞠躬盡瘁繼靈均之志敢云取義成仁我正聳身浮鷗爭遂人偏援手遣脫還留不其愧乎彌增恨矣茲以時逢端午節届良辰懸虎家家除毒務盡飛鳬個個競渡爭先悵江水之悠悠黍誰投角望湘潭之汨汨草就招魂乃作楚歌以招魂曰魂兮歸來東方不可爲家些扶桑日出礫石揚沙些魂兮歸來南方不可停車些戰雲千里鬭龍蛇些魂兮歸來西方不可泛槎兮川阨流迅禍水靡涯些魂兮歸來北方不可乘　些燕京骩髒亂如麻些歸來歸來返鬭闍些嗚呼英靈終古唏嘘奠一瓣之香遺恨無窮痛哭洒兩行之涙迢迢湘水忠骨常埋魂兮遥靈尚其來格（二） 
家庭常識 
[魚菜類醋藏法] [  王噫] 　　 
普通之貯藏法均以鹽藏然氣臭味鹹難以適口苟漬於醋中非但味美亦能久藏如鮭　等魚類醋藏後較鮮食尤佳其醋藏之法先施薄鹽於菜類中或魚體上待鹽稍溶解然後再用上等之醋漬四五十分鐘乃裝入瓶内密封其瓶口即能久貯而味美 
[治癬法] [  隴西居士] 　　 
癬之爲患雖小而奇癢特甚患者苦之治法以杉木屑取油敷患處間日用生穿山甲刮去再敷旋括旋敷凡三五次無不效孝取油法亦極簡單係用海碗一隻空其中以皮紙捲封作蓋用細鍼刺小孔無數將潮杉木屑（潮燥務宜適度苟太潮則難燃太燥則無油）堆置其上以艾絨燃火引之使其自然將及紙蓋宜急揭去（勿使灰屑狼籍碗中）則碗中之點滴如油者是矣（不受酬） 
詩囊 
[和天虛我生四十初度元韵　] [  臨海楊鎭毅] 　　 
絶好光陰强仕年未來事業燦盈前擎天有柱毛錐子立國惟農負郭田枉尺直尋甘讓利空文埀世豈無權况聞貫朽西湖裏極目青天萬選錢 
　　造物生財豈偶然不爲酒聖即詩仙情關破後存眞理濁霧消時見瑞烟俯仰陰　玄鶴唳風雲月露野狐禪少時綺事何須憶泉水出山巳到川 
　　天公捉弄上秋千端在塵魔未解前黄鵠穿雲忘所届青蠶作繭各爭妍騷人縱欲留春住明月從無再夕圓壯悔築堂收拾去我於斯世有餘緣 
　　　局如斯絶可憐三韓端的輩稱先明知筆舌功何補且自提撕已較賢臣朔饑疲還警世尼山責任在扶顚一觴飛祝先生壽木鐸賢勞命自天 
莊諧雜錄 
[收賬員之流弊預防法] [  栩園]  
　　收賬員每有多收少報之弊譬如某户欠洋六七十元派人向收明明如數付伊收去或稍蒂欠數元而收賬人交欵於賬房時僞稱僅收五十元及至覺察則其人或已辭去縱有保家亦徒費唇舌矣又或除零抹角之賬究竟是否實在情讓作訖亦無對問之餘暇故收賬員以調度支而閙虧空者往往有之預防之法則發票上必刋不憑支取銀洋而於出發收賬時另給三聨收條如左第一聨爲收條其字樣云（收到某字第某號某某户貨欵若干正照數收入尊冊無誤此復某年月日某某收條經收人某某簽字）並於空邊上印明云（此種收條專爲派人收取貨欵之用共有三聨其左列一聨係作回單之用爲防收帳人流弊起見務請付欵者向取左聨回單塡明銀數給予帶轉是荷）其左一聨爲回單其字樣云（今付某某人手收去貨欵若干正當經取得收條所塡銀數相符此復某年月日某字第某號付欵者某某證明）其第三聨爲存根其字樣云（右某字第幾號收條於某年月日掣交某某人手於某月日收到某某户貨欵若干正當即入冊無誤經收人某某簽字掣付者某某簽字受欵人某某簽字）右三聨票於出發時掣給幾張令經由人簽字於存根俟將回單繳回即由收賬人督令受欵人簽字並將收到銀數户名塡寫則手續完備苟付欵人不向收賬人索取此項收條則付欵人即無付欵之證憑縱被冒收亦屬自誤世風不古誠不得不防範於事前也用以一得之見貢諸一般商界 
長篇小說 
[冰山奇俠傳] [  常覺小蝶合譯天虛我生潤文]  
　　（原名HAN　OF　ICELAND）法國囂俄著 
　　第八章露俠（一） 
　　瑟汶將軍獨坐書室之中胡疑不已因自言曰此兒亦太自由矣如何竟不面我遽自他往乃至此時不歸果歸者吾必不能恕彼問彼此後尚敢自由行動否言時忽聞有人自後呼曰師父汝勿責我我來矣言時以手攀瑟汶之肩瑟汶回顧則又不禁現爲笑容握其手曰雅谷汝昨夜何往乃使老夫擔憂竟夜雅谷曰吾聞師父言凡人之於其仇宜存忠恕故我昨夜實往蒙貢也瑟汶曰然我所言蓋謂仇人而有急難之時亦宜一加援手今舒墨客雖居獄堡然其身固猶安然無恙也雅谷正色曰否今實有人欲加危害於彼父女之身故吾不恤以身護之瑟汶曰勇哉孺子然舒墨客居堡實在我保護之下誰得而侵害之且欲害之者爲誰而其所謀劃者又如何雅谷聞語不禁爽然自失蓋彼之所謂危害者不過以鮑洛之死乃以意想揣度遂謂有人危及舒墨客今欲舉其主謀之名又如何可得因曰師父勿問但過數日之後吾即能以此事内容一一告之師父茲事萬急故今特來一别星夜即須遠行瑟汶詫曰汝又欲行乎匆匆馬足何不憚煩矧汝尚有事豈能貿然他適雅谷微笑曰吾師夙固戒我曰但有善蚝之事汝儘爲之母俟我命則吾今日所欲行者當亦不爲師父所阻蓋我今日傍晚因已與一人期會本擬遂此登途又慮勞師父之懸盼故匆匆來此一行須知舒墨客事甚危急非我殆莫能援手若言亞菲爾一事則吾父固已許我有一月猶豫之期吾即於一月期中爲舒墨客了此一事當亦未爲遲也瑟汶曰汝言亞菲爾吾亦憶及一事彼之女公子汝當見之矣其人固甚美也雅谷曰固美然欲我娶之則殊有所未能雅谷爲此言時態至堅决乃使瑟汶之心無端而念及亞菲爾夫人昨夜之言且念雅谷之决心欲救舒墨客亦非無因矣乃曰雅谷彼舒墨客者非尚有女乎曰然吾來見師父　亦正欲求師父加護此女勿使爲人所蹂躪也（未完） 
 
 

Page 15

 
 
   
 
 

Page 16

 
 
   
 
