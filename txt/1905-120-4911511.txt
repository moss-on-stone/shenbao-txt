# 1905 - 120 - 4911511

 

Page 1

 
 
[辨正小兒驚風說]  
　　醫書多而醫學雜莫宗一是即貽害無窮此後世所以有讀書不如臨証之說也然但臨証而不讀書則謬說流傳莫知辨正卽如幼科一門治法原與大方脉同自錢仲陽有驚風之名而業幼科者竟自居爲善治驚風凡遇小兒有病動輒曰驚見傷寒無汗之剛痙則稱爲急驚見傷風有汗之柔痙則稱爲慢驚兒吐瀉失治後之虚証危証則又稱爲慢脾驚妄立許多名目共所用方藥大半以鎭驚墜痰爲主喻嘉言先生力闢其妄甚至欲約通國共爲厲禁革除驚風二字不許出口入耳蓋以小兒發熱昏沉病總不出六經之外所謂驚風者即是大人之痙病急驚即是剛痙慢驚即是柔痙何必多立名目以駭聽聞耶無如醫家病家並不閱良醫所著之書而惟世俗幼科之言是信一若小兒寒熱諸病無一不是驚風何愚妄若是也陳飛霞先生欲救病痙小兒推原致妄之由指駁諸家之說斟酌一搐字以易驚字冀除數百年相沿之謬說迄今百餘年而驚風二字依然人云亦云無可更易豈無辜小兒天必欲以驚風二字鎭墜諸藥殺之哉皆由讀書明理者之不談幼科誤之也余自幼即好觀四聖及名大家之書且又博觀幼科諸書而深服西先生之立心仁而見理明然驚風二字亦終無法以更易之今乃思得一字可以更易驚字者經字是也竊願與諸名醫約嗣後談及驚風二字須向醫家病家明辨之白所謂 
 
 
 

Page 2

 
 
驚風者實則經風也非驚嚇之驚乃經脉之經蓋三陽經受病重感寒溼無汗身熱而有痙象者是名剛痙未感寒溼有汗口熱而有痙象者是名柔痙皆由經脉中風所致若吐瀉後之虚証危証則由病入太隂少隂厥隂三經所致故統名之曰經風祇須依傷寒書分經施治切勿誤經爲驚而妄投鎭驚墜痰之藥名醫言之則醫家病家莫不信之一人傳十人十人傳千百逺近相傳較之著書闢謬者功逾百倍否則驚風二字衆口一詞牢不可破雖約通國共爲厲禁恐終不能革除也余於幼科一門服膺喻陳二先生之書故治小兒諸病十餘年從未嘗用鎭驚墜痰之藥甲辰秋余子澤民患熱瘧温覆太過熱閉致死拿醒後灌以剛痙方藥得以死而復生如投鎭墜之藥無有不死者即幸而治愈亦必口呆肢壞成爲廢人矣當世諸名醫倘亦願闢稱驚之妄以救病痙之小兒乎不識以余之此說爲然乎否乎 
此係張靜蓮先生所著先生爲青浦儒醫學有根蒂撰成是說蓋以闢當世醫家之謬說也記者嘗謂研究强國之道醫學爲實業之大端蓋今日中國人種之弱雖非一事而醫學之腐敗最有重要關係小兒科尤素不講求深可浩歎西國稱醫學最發達者首推德國德國於醫學各專科中攷求幼兒一科發明最早闤明保護神經之法最備先生是作改驚爲經其有合於西理與否記者不明醫理不敢臆斷惟記者日以振興醫學盼望當世故凡有關心醫業者無不樂道之也 
[外務部新定賠欵辦法本館天津專電]  
外務部現與各國議定賠欵辦法四條 
一前三年磅虧以和約關平八百萬兩清還議定後限十五日内用電匯票逕付各國此八百萬兩自西歴本年正月一號起仍計年息四釐至府清日止 
二此次議定後即將各國分票畫押 
三以後每年應付本息仍按月攤還每逢西歴月底付欵由付欵日起扣回年息四釐至六箇月期限滿日止惟還欵須各用其本國金錢或按倫敦市價合銀或以金錢期票或以電匯票聽各國自擇其期票電匯票中國不拘在何處及何銀行任便目購逕付各國 
四西歴本年己付之銀仍由銀行在滬繳還中國照新定辦法再付各國從再付日起照扣四釐息 
以上條欵屢經更改始定所謂和約關平銀八百萬兩係照約載易金定數核算名爲銀而實則金此八百萬兩户部擬以借定匯豐之欵分撥不敷之數由滬道撥付 
聞外部以各國皆願擇定電匯獨俄願照倫敦市價恐一國獨占便宜各國又將藉口翻動全局己電令滬道平允訂議矣（豐） 
[滬道磋商賠欵銀價]  
　　滬道袁觀察自奉外部飭與華俄銀行共商賠欵銀價之命當卽派員與該銀行一再磋商價目兹聞華俄銀行大班己將疉次商議情形詳報駐京俄使一俟奉到訓條始能定議云（歸） 
[江督致上海道電（爲日僧来華傳教事）]  
日僧擬来華傳教外務部屢與辯論仍堅持利益均沾之約謂耶佛不當歧視部函来商抵制之法請與担文律師等熟籌善策速電復爲盼（鼎） 
[餘杭教案和平議結杭州]  
　　美教士蓋乃臺君被劫等情屢誌本報兹由駐杭美領事安德森君與洋務督辦世益三觀察會議因蓋君傷勢漸愈而司事陳鳳林及其妻之傷口亦己平復且知餘杭縣方佩蘭大令辦事奮勉己將各匪獲案故願和平了結所失衣件等贓概不索賠惟酌量津貼醫藥經費若干以外毫不吹求此亦近年交涉界中僅見之事矣（頤） 
[福州戒備俄艦福州]  
　　俄艦入中國海各地戒嚴福州司道各員己奉外部電飭嚴守中立故前日在洋務局商議守備形秘密並聞福防同知吕文起司馬於二十日曾赴三都各海口查察惟尚未見俄艦蹤跡（萃） 
[厦郡嚴防俄艦厦門]  
　　本地官場接到兼署督憲崇制軍来電探聞俄國戰隊業己駛過新加坡恐與日艦相遇卽有戰事中國宜守中立無論兩戰國大小船隻有闌入該處各海口者應卽按照中立條規切實辨理不得稍存觀望一面約束沿海各華船以及附近民人不許私將戰時禁貨接濟兩戰國並將戰艦情形隨時飛報其距電報局較近之處卽由電通知毋稍踈忽云云（蹇） 
[盛宮保將查閱鐵路漢口]  
　　盛杏蓀宮保俟在鄂辦理諸事定妥卽須蒞漢與總孰錢銘伯觀察斟酌鐵路行車改良各事宜并定期往信陽州確山郾城許州鄭州一帶鐵路查閱情形（泰） 
[九南鐵路附股紀聞南昌]  
　　江西全省鐵路總局近有某省巨富李姓願入一萬五千股合銀一百五十萬兩九南鐵路有此巨欵向之注意鹽斤加價者可以矣惟是否確實須訪明再錄（晉） 
[寗郡學堂之風潮寗波]  
　　寗郡儲材學堂董事張某平時苛待學生不留餘地前日不知何事忽然大起衝突張董即赴府面訴郡尊以爲挾制地步不意學生亦一齊擁至府署互相聲訴喻太守恐滋事端急用好言慰勸各學堂始回堂然堂中現己停課非將張董撤換有全堂近學之意云（坎） 
[江督不允設立皖捐局鎭江]  
　　鎭江自弛米糧出口之禁蕪湖道擬派員来鎭設立皖捐局抽收米釐兹悉江督以鎭江旣有平糶義捐未便再設皖捐重困商人特札飭鎭江關道咨明蕪湖關道毋庸派員来鎭設局云（井） 
 
 

Page 3

 
 
[飭查華洋商小輪船局姓名鎭江]  
　　揚州鈔關外小輪公司林立屢因滋事釀成交涉由常鎭道禀明江督憲札飭候補知縣王如璋大令前駐該處爲稽查小輪專員在案兹復飭王令查明輪局若干處小輪若干艘及所用局夥船夥名姓分别華商洋商按月開單呈道以憑考核（井） 
[諭禁假冒洋商厦門]  
　　厦郡官塲近接省中財政局傳諭督憲札文催取賈鋪各捐略謂前因攤派各國償欵議抽賈鋪各捐原屬濟急之舉本不准地方官苛索病商而市儈取巧規避亦爲法所不容近聞厦門地方多有奸商或恃進洋教或冐掛洋旗於應繳前項捐欵任意刁抗以致他商亦相率觀望殊堪痛恨教民雖入洋教仍屬中國百姓按約只能免出迎神賽會無益之費其餘正項捐欵仍應一律輸納即教堂房產如有出租亦應一體照納捐欵至通商各口洋商開設洋棧只准在於租界以内華商以避捐之故輒敢冐稱洋籍混掛洋牌其情尤難曲恕前據駐厦各國領事將眞正洋籍各商開單函送存案此外如再有假冒抗捐情事應卽從嚴懲辦故厦門官場遵示諭一律嚴查矣（蹇） 
[江督派委勘礦員抵贛江西]  
　　兩江督憲周玉帥興　寗蘇皖贛各省礦務特委王主政汝淮及隨員陳大令啓清蕭二尹大鴻等帶同美國礦師二名於三月二十二日由寗抵贛禀見護撫周瀚帥面陳查勘江西全省各礦事宜請加本省委員會同前往并飭恊同地方文武妥愼彈壓保護以便精細採勘繪圖測量瀚帥允之聞該委員擬從上游由南而臨江吉安贑州寗都南安轉由西而袁州瑞州復折北而南康九江再轉東而饒州廣信又轉東南而建昌撫州南昌大約勘畢須在半年以外云（晉） 
[鐵政廠實行改良漢口]  
　　漢陽鐵政廠改良己兩誌本報兹聞盛宮保抵鄂後擬將冗員乾俸悉行撤止并須加添資本增設廠所鎔煉鐵條鐵塊鋼絲等件分途通銷以期抵制洋貨至須用生鐵則派人赴内地產鐵各山設法採取云（泰） 
[主訟駭聞武昌]  
　　湖南大冶兩帮木簰向在白沙汴各分界限停泊今年兩帮爭界互控於縣而府而臬尚未了結聞興訟之原動力湖南係王紳主持湖北係著名刑名馬某主持（履） 
[核議總商會關防委札廣東]  
　　日前總商會聯名赴張太僕行轅禀請轉咨商部援照上海總商會成案發給總理恊理坐辦各員委札并頒發關防當經太僕據禀咨請兩院查核酌辦現撫院己准咨檄行商務局會同布政司核明詳辦矣（睽） 
[招工局工人滋事烟台]  
　　三月十八日下午南斐洲招工局工人聚衆三百餘人在之罘東口地方藉端滋事攫取紫祥號等六家衣物銀錢約值洋一千元當經保工局羅司馬忠寅親詣招工總局查明情形將滋事首犯五名拏交福山縣訊辦（損） 
[川員来鄂運動武昌]  
　　川四三品京堂陳志鈞京卿日前来鄂謁見張香帥并遍謁當道及各劣紳以川漢鐵路捐欵爲言近在藩署暫住事竣即赴湘運動云（履） 
[贛撫定期接篆江西]  
　　省城官塲探得新任撫憲胡鼎帥於三月二十二日由金陵上駛統領内河水師左軍周孝廉先稷右軍任茂才福黎新建縣馬大令慶龍俱於是日酌帶砲船親往九江恭迓統領常備中軍廖名縉則於次日率帶馬步各隊親往吳城恭迎聞鼎帥定於二十七日接篆（晉） 
[覇產奇寃武昌]  
　　黄陂縣某甲夫婦略有薄產其叔屢圖覇吞被甲控官得直乃益銜恨擬殺之以遂私謀中夫婦懼潛赴臬署上控不意以越控被斥於是欲歸不得欲訴無從遂萌短見共服阿芙蓉膏在臬署大門候憲輿出外籍求伸雪久之毒發一息奄奄収詞員急禀岑廉訪發江夏縣倩四醫救治不識能保餘生否嗚呼覆盆之卜如甲夫婦者常不知幾許也（履） 
[咨查倒騙巨欵京師]  
　　蕪湖錢商瑞和等五莊前控廣東澄海縣民人陳炳章楊文江倒騙借欵銀七萬一千餘兩禀請商部追究商部現己咨請兩廣總督并廣東巡撫飭屬迅予核辦略謂查蕪湖瑞和等商禀控倒騙抗傳之陳炳章楊文江一案牽動蕪湖市面所關匪淺案懸兩年究竟情節若何相應飛咨貴督撫飭屬迅予核辦以保商業並將辦理情形聲復核辦可也（震） 
[州牧赴任漢口]  
　　武昌警察局坐辦白大令抵己調任沔陽州州牧遂於三月念四日首途前赴新任（泰） 
[食牛减捐己准]  
　　丹陽運滬食牛經過六卡由滬道禀請南洋大臣各卡各减去錢三百文每牛一頭共收捐錢一千八百文在滬併捐昨己奉南洋大臣回電允准（鼎） 
[鐵路總公司與福公司商訂河南道清鐵路行車詳細合同續初二日稿]  
第三欵遇有車務無論内海外亂此鐵路須先儘載運中國兵丁餉械及軍營用物然後方及商家此項載運車價應行减半並請總公司督辦大臣專命而行凡與中國國家有損之物件皆不得用此鐵路如遇災異振濟之物准給半價運載凡中國政府或地方官長緊要差文應山火車往来車務處與總公司督辦大臣所派之監督妥商辦理至應發各項免收車價之票亦應田該監督會同簽字第四欵在行車所得實在餘利之内除行車各項開銷外福公司提欵若干以備每半年至少三個月前應付中國國家本借欵利息與本銀之用此項提欵須至本借欵全數清還後方行停止每月所提之欵即父福公司或該公司所指派之銀行由該公司或該銀行將交来之欵以最好之匯價先換金銀以備付利還本之用仍須隨時禀報督辦大臣倘所交此項提欵亦足換金備付利息本銀福公司即在盈餘項下提出十成之一作爲公積以備大修小修藉保行車一無阻礙其所餘之欵即田福公司統交於中國鐵路總公司本借欵如按下列清還則福公司或其經理之人即當將全路以及機 
 
 

Page 4

 
 
器一切車輛完全妥善照常行駛點交中國鐵路總司督辦大臣所派之監督收管第五欵本行車合同自簽押之日起以三十年爲期惟期限己届而本借欵尚未全數清還自應再行展緩全數借欵一日未清則期限須接連展緩如未到限滿之前借欵即己清還則本行車合同卽於借欵全還清還之日銷廢第六欵在福公司代辦行車期内中國鐵路總公司准將此叚鐵路所得餘利每年公司結帳之時提十成之二以酬福公司此餘利係指除攤還各欵利息本銀應需之欵以外而言第七欵中國國家或中國鐵路總公司與福公司有爭執情事仍按照借欵合同第二十欵辦理第八欵設遇行車進欵不敷開銷中國鐵路總公司自應酬備彌補得照常行車但此彌補之欵應作爲中國鐵路總公司暫墊一俟行車進欵除經費外得有贏餘即當還清中國鐵路總公司第九欵此叚鐵路所需行車乃修養路工之一切料物如從外國運来當免其完納關稅全釐第丨欵本合同照繕兩分一存中國鐵路總公司一存福公司遇有疑惑或歧異之處當以英文爲憑藉資剖解本合同應由例之人請中國國家批准旣蒙批准即由中國外務部備文照會英國駐京大臣）震（ 
[日報疑法國中立]  
　　四月初一日東京来電云俄波羅的海艦隊泊於盎可希海灣一事日本各報論之於法守中立之眞實頗有懷疑并云日本和平責問毫無用處必須用激烈之手叚并將此事與法拿破崙出師時英國占據丹麥開魯来恩與拿愛搿賴兩輪激成之事及一千八百七十五年德擬占據比國之事相比擬 
[日官詢問越南中立]  
　　四月初一日大孤電云巴黎来電謂駐法日使署之顧問官己詢問法外部越南之法官是否盡監察越南海境及禁阻戰利品出入之職 
[法言俄艦己離法屬]  
　　四月初一日倫敦電云法外部於二十七日答復日使之詢問云俄兵輪己離法屬海面 
[日本應募債票之踴躍]  
　　四月初一日東京来電云日本出售第五會之國債股票應募者己有兩倍之數 
[日本舉行國民節期]  
　　四月初一日東京来電云昨日東京舉行國民節期將續行至明日爲止追念於西正月底之前戰死疆塲之兵三萬人日皇與日后因有微恙未到由親王二人代表民人異常踴躍城内各處懸燈結彩鄉下男婦老幼皆至東京火車因此而塞 
[俄境亂事彚電]  
　　四月初一日倫敦来電云俄華爾騷之波蘭人於昨日行愛國之舉爲可薩克馬兵驅散二十七日殺死之民於昨晚始行埋葬勞仔地方昨日又有重大之閙事官兵向衆人放槍傷害頗衆搿樂特拿地方亦有兵民相鬥之事且該處工人皆己罷工 
[英皇與法外部久談]  
　　四月初一日倫敦来電二英皇昨日與法孛勒拖爾侯爵終席後與法外部大臣談論一點鐘之久蓋法外部當時亦在席間法外部回署時頗有欣喜之狀法國官塲中視此事極爲緊要加以英皇在法總統宮内宴飲後與駐法德使亦曾密談至二十分鐘譯字林西報 
[日官聲明俄艦隊用法領海]  
　　四月初一日偷敦来電云爲中立之問題駐法日使署某日員拜會法首相代日政府聲明法屬越南之領海爲俄艦隊所用 
[法報創論英法日俄四國同盟]  
　　四月初一日倫敦来電云法國各報議論英法日俄四國大可聯盟并言聯盟之有益 
[蒲伯爵言德皇之抱歉]  
　　四月初一日倫敦来電云德首相蒲祿伯爵近日演說時聲明言德皇前赴北非洲摩洛哥致激怒法國深爲抱歉 
[俄皇將次閱兵]  
　　四月初一日倫敦来電云俄皇將在俄境皇宮前閱兵譯太晤士報 
[俄擬尋海軍根據地]  
　　初三日倫敦電云俄京傳来消息俄海軍羅提督所統艦隊現在何處及其目的所在皆非外人所知惟揣其意似須尋覓海軍根據地耳 
[俄亂蔓延]  
　　初　日倫敦電云俄木斯科第一次革命黨肇事之舉動現己蔓延 
[英皇與各大臣急談要事]  
　　初二日倫敦電云英皇回倫敦時首相及外部内部各大臣奉命至維多利亞車站迎接英皇到車站以後未赴皇宮以前與各大臣互談至數分鐘之久 
[德皇贈摩王寳星]  
　　初二日倫敦電云德國派往摩洛哥之專使伯爵房脫脫麥克携有德皇贈摩土之紅鷹寳星一座上嵌金鑽煥石 
[日本社會祝辭]  
　　初二日倫敦来電云倫敦日本社會於昨晚晏飲時王席者爲駐英日使林東伯爵前駐日英使署叅贊官男爵李次台爾君席散祝頌日皇時盛贊日皇踐位後功勳並望英日同盟展期時兩國之人皆樂成此事並無不願之心譯又匯報 
[德人不信英法會同調停戰事之消息]  
　　初一日德京来電云法京傳来消息謂英皇及法外部大臣會同設法調停日俄戰務一事德人以爲不實 
[俄華爾騷全行罷工]  
　　四月初一日德京電云俄華爾騷各工人現始全行罷工 
[德船塢中人不認代俄造魚雷艦]  
　　四月初一日栢林　云德國共和黨各報謂德船塢代俄廷建魚雷船之說船塢中人不認此事譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[營弁調兵强占園屋鎭江]  
　　鎭江羣玉髦兒戲園張姓與楊姓拆股後屋主卓姓不肯租給張姓獨開又因租約未經保租簽字不能作准乃另租於蔣姓及新勝營中人居住惟此園現己由屋主向太古洋行押欵故由洋東函請英領事押令舊租户張姓遷讓張姓亦請經理洋東馬禮孫君向領事申辨謂所立租屋合同三年爲期今甫經創辦旣未拖欠行租又有押租在彼何得遽令遷讓領事以兩造均屬有辭正擬秉公判斷而新租户蔣姓急不能待卽邀同新勝營哨弁率領營兵百餘名前往戲園任情毁打張姓以勢力不敵讓彼占據然心不甘服擬通禀江督及兩江督練公所懇請查辦新辦營行兇情形至本地道府縣署警察局洋務彈壓公所己准張姓禀報矣聞新勝營至園毒打時適演劇未畢座客紛紛逃避有某叟亦被波及身受重傷尚難保性命之虞也）井（ 
[營弁調兵圍攻小輪鎭江]  
　　駐紥揚屬寳應縣之虎字營某哨弁於前日鳴號排隊飭令部下各持快槍將經過之和濟公司某小輪包圍攻擊津官楊某聞信飛往鎭壓詢其原因營弁謂前有某兵在平橋地方搭輪船價照給特未取票後爲查票人追問又被索取酒資之茶房毆傷小輪上人則稱該兵丁先拔刀行兇汛官以小輪固有不是然營弁亦無庸大動干戈爰居間排解消弭巨禍然小輪中人雖未遭重創然己有受傷者矣）井（ 
記者曰今日寗鎭各屬己道照練兵處章程改訂管制汰弱留强整頓紀律而顧其所謂紀律者如是所謂精强者如是嗚呼中國練兵之效果竟至此乎 
[漢報交涉仍未了結漢口]  
　　去年漢報館一事駐漢俄領事累次責言必欲更正目前又照會大吏并責辦事因循詞其不遜不識大吏如何應付也）履（ 
[商部咨復湘撫革辦周聲復文長沙]  
　　爲咨復事光緒三十一年二月三十日准咨稱據湖南布政使詳稱查核奉發局詳内稱周聲復係善化廪貢生捐職候選訓導私向洋商借貸鉅欵冐稱礦砂抵押希圖依附洋商冀遂要挾影射之計誠如憲批所云譸張爲幻行同詐騙際此外人乘隙垂涎鑛痞百端嘗試應如局詳嚴行懲辦以儆效尤而免釀成交涉擬請將周聲復所捐候選訓導咨部斥革一俟委員押帶回湘卽發交長沙府訊擬祥辦據此咨請查照施行等因前来查周聲復私借洋欵旣據查明行同詐騙影射漁利實屬譸張爲幻應卽斥革歸案訊辦以示懲儆惟事闈銓政除本部立案外隨卽由貴撫逕行咨復請吏部查照辦理一面將此案如何訊究詳情隨時錄送本部備案可也須至咨復者）震（ 
[艙長被窘松江]  
　　鹽而中營第十三隊艙長某甲駕舟至浦左張澤地方巡緝私鹽突與私販相遇意圖攔截詎私販廻舟抗拒甲非其敵致失去九響快槍一桿及共餘各物甲疑該私販卽小四喜等所爲遂駛回郡城開列姓氏訴知都戎移請華亭縣孫大令飛派壯捕馳往緝拿）貢（ 
[縣令蒞新松江]  
　　新任華亭縣趙豹文大令夢泰由省領憑於三月二十三日抵郡暫賃蕭王廟西宣姓巨屋爲公館二十六日午時卽至華署接篆至孫花樓大令亦己發紅諭到蘇筮期四月初一日接元和縣篆務大令壓署各縣行李極多己陸續派丁雇裝巨舟到蘇）賞（ 
[小輪懸日旗開往清江清江]  
　　戴生昌小輪局己於三月十七日明行牌上大書日商字樣輪上高懸日本國旗）夬（ 
[拿獲私銅元錫州]  
　　揚屬裏下河之高漢莊向爲私梟藏匿之所近又購買機器私鑄當十銅元曁僞銀圓爐火烘天日出甚富爲本郡地方官訪悉　請運憲恩都轉密派虎字營徐黄兩管帶率隊前往擒獲私鑄匪犯九名及銅元銀元並機器等一併押解来揚發江都縣監禁想須分别嚴懲也）剥（ 
[救生局提前開辦揚州]  
　　揚運河向須伏秋大汎水勢始漲今以洪澤高郵兩湖交界之三河大壩湖水過大未能堵閉甫及季春揚河陡漲日前崩潰之璧虎壩一帶水勢更形湍激該處有救生局一所本于五六月間開設淮南局員恐有不虞昨己派委陳鹺尹葆鋆提早開辦矣）剥（ 
[密委查案蘇州]  
　　副中營管帶李標勝游擊赴通州緝匪被彼處狼山鎭標趙守備槍斃弁勇二名一案雖經通州州牧恩直刺水師統領歐陽恊戎等先後禀報各憲究竟孰曲孰直尚未水落石出日前撫憲陸春帥委某司馬馳往密查尚未回省禀覆復經臬憲朱竹石廉訪密委候補知府蔡太守薰馳往詳細探訪確情據實禀覆俾辦理此案胸有把握云）蟲（ 
[副將開復原銜蘇州]  
　　前紀統領太湖水師 
 
 

Page 10

 
 
全軍歐陽成祥奏請開復一節兹悉新撫陸春江中丞業己奉到部覆准予開復原銜留蘇差委官場中人咸謂黜陟無定如歐陽者在蘇省亦殊罕見也）蠱（ 
[施鶴道請備兵械武昌]  
　　新任施鶴道趙渭卿觀察赴任之前禀商張宫保謂彼處山嶺複沓民風强悍擬於施防營）卽去年派往彈壓留作施防者（之外另招親兵六十名宮保諭令俟到任後隨時酌度辦理勿庸拘泥趙觀察恐將来交通不便未免棘手又懇請撥給快槍三十枝藥彈六千枚携往宮保己允其請令鄂局撥給矣）履（ 
[體貼學子武昌]  
　　鄂中考送京師師範館及豫備科學生　十四名皆由本省酌予津貼而由京考選鄂生九名及舊班四名皆未得沾餘潤經管學張大臣咨行鄂督張宮保謂同是鄂人未能歧視宮保接到咨文卽飭學務處照辦）履（ 
[課吏撥欵金陵]  
　　江寗課吏館初設於行臺西徧之官房内限於財地因陋就簡兹移於貢院内經署督周玉帥加派道員分充監督館長館中庶務悉加擴充藩司黄花農方伯復禀玉帥請以每年例解善後局之銅元餘利一萬四千金撥爲課吏館正用云）豫（ 
[蕪湖武事彚誌]  
　　蕪湖撫蕪采營叅將揚十章恊戎請補安慶協副將日前己奉部覆核准遞遺叅將一缺由皖南鎭黄本富鎭軍詳請江督以帮統精健武衞兩軍李葆林鎭軍偕補○蕪湖巡警總辦黄潤九觀察整頓警務力求改良警察巡勇共計三百九十名什長二十九名現添派什長一名合足三十之數更什長之名曰巡目巡勇有過由巡目督責之營制向分前後中三哨兹復添設左右二哨以資鈐束觀察又擬更聘日本教習教練日操以符新制○蕪湖迤北赭山一帶居人稀少匪徒出没向有保衞營撥駐營勇一棚於觀音松側自保衞併入巡警遂致闕如兹經巡警總辦黄觀察查悉飭由警營撥勇三棚前往駐守以資保衞）恆（ 
[牌示考驗蘇州]  
　　部選吳縣訓導唐廣文毓和係六合縣附貢到省後赴撫署繳憑旋奉牌示著於三月二十六日来轅考驗）蠱（ 
[工巡局索械武昌]  
　　京師擬將武衞撤去另添巡勇鄂省大吏奉到京師工巡局電索快槍若干省憲己允令鄂廠備齊卽日押解北上矣）履（ 
[演說會將次開辦蘇州]  
　　蘇紳汪子階觀察杜伯倫廣文曁王星垣　維等昔曾隨辭叔耘侍郎在英法義比各　多　深知各國演說會之裨益非淺上年端中丞撫吳時特禀商籌資擬於六城門各立一演說會午帥極爲奬許並允札飭各縣將從前開講鄉約等欵一并提出歸入該會如有不敷再由公家籌貼若干迨午　去任汪等擬改爲民捐民辦但禀請地方官保護現於婁齊葑三門己購有房屋俟閶胥盤三城覔得相宜地方卽行開辦其演說之員聞每處聘定二人凡三縣貢廪增附有志於開通民智者均可入會演說）蠱（ 
[催提斐革令對質廣州]  
　　何李氏上控裴景福騐屍舞斃一案當經岑雲帥批行廣州府提訊日前陳太尊再出牌示曰照得番愚縣屍妻何李氏上控裴革令景福揑結改格瞞詳並指控縣書李樾澄譚禮清等通同舞弊等情奉督憲批行如須質對卽提同澈究等因當經前府札縣行提嗣據何李氏具禀患病業先傳到斐革令呈遞親供前来現經本府回明督憲飭限三日内提同裴革令何李氏及指探之刑書質訊實情除再札縣速將控開之刑書人等解訊外合就牌示爲此牌仰何李氏等卽便依期赴案如果違延查裴革令己奉旨發遣新疆不日起解斷難因此躭延本府定於三月二十一日午堂提集該氏等務須遵照聽候質審以憑詳辦不准藉病遲悞干咎切速此牌三月二十一日太守己傳集一干人証並番禺刑書陳漢臣到案核對筆跡以憑核辦矣有知此案始末者謂當何端嚴被番禺縣差毒斃時裴景福方綰南海縣篆以番禺縣錢大令避嫌不便往騐乃禀請上憲改委裴革令先是端駮之弟端樹推舉同族博侃管理祖嘗公箱博侃曾揭過從弟博封數千金未還博封乃乘其管箱籍端向公箱挪借復出强硬手叚逼博侃比對入數博侃遂虧空巨欵交箱時不能如數交出告之端樹端樹以公私劃然不能彼此抵數屢責博封清交博封不允端樹不得己將博封榖粒扣留以備變抵公欵於是積嫌成訟博封乃揑詞赴縣舍端樹而控端嚴差役奉票傳端嚴到案行抵沙灣卽匿于博封所設之廣茂酒米店該店爲端嚴日必經行之地差役匿此以候其至至則出而攔截圍繞凡四五人不知出何毒手有見差役用白色物狀類巾布之屬覆其首端嚴卽倒地立斃差役狂走親屬急扶救氣己絶遂大呼追羣差役僅獲二人并將廣茂店内博封之胞弟一併送案卽現尚在押者孰族正何以寳出與公禀請驗裴適任南海番禺錢令以案關衙役避嫌大憲遂委裴往驗當塲裴對紳耆言的是毒斃具腎囊膨脹如斗大又折去牙兩個惟未即塡屍格鄉人以裴言是毒斃必將伸雪詎裴近省後該族劣紳何天輔向之關說遂盡將案情翻轉隨後迭控皆壓於裴之勢力不得直最奇者何以寳控府竟被押數月勒令檢舉具背簽結始行釋放迨岑師来粤痛懲貪墨裴始落職待罪何李氏又據情伸訴迭經研訊至本月初旬始有提裴對質之舉而是日葛委員提訊時猶意存袒護未能服人想陳太守必能一秉至公不使死者含寃地下也）張（ 
[傳聞撤任南昌]  
　　省垣官塲喧傳泰和會昌兩縣均有撤任之信尚未得見明文惟聞會昌縣劉大令不洽輿情泰　縣陳大令聲名甚劣雖查無實據恐事出有因也）晉（ 
[諭驗牙帖鎭江]  
　　鎭郡堰頭街一帶絲行林立多至六十餘家一交夏令新絲上巿生涯頗盛日前鎭江下游釐捐總辦志大守元接蘇省牙釐局督辦朱竹石廉訪札飭將行帖先期送局逐尸查騐認繳包捐方准交易逾限卽不准復開以杜取巧朦混仍將驗過行帖名數報查太守卽示諭鎭城内外各絲行一體知悉統限四月初一日以前一律呈驗以便報名查考云）觀（ 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
完本色設法勒掯必其交入倉内者納足一石七八斗始准爲完糧一石而逺鄉百姓有苦於運送無力仍請納收折色者則又故昂其值以取盈焉甘肅地稅分三等山坡地每畝徵錢四百文川旱地每畝徵錢五百文水地每畝徵錢六百文復以制錢一千四百文作爲銀價令百姓一律納銀此定章也該縣於二十八年查辦地稅時卽將靖逺縣闔屬籠統派銀一萬八千餘兩責令承辦頭人按照所派銀數按畝計叚勒令具結此外尚派有房班口食脚力等費以每畞常年祗納四百五百六百之稅而忽增至一兩五六錢至二兩五六錢不等其實該縣循例報解者爲數祗有八千零九兩八錢其餘剩銀一萬兩零蓋己身之肥矣隨經闔縣紳民以地稅過重民不堪命當在總督布政使等衙門禀請輕减卽委候補知縣余重基前往查辦飭傳本縣紳民當堂對質並調查該縣發過收條逐件詳核該縣對委員亦自俯首引咎隨向余重基託人關說聞以贓銀五千兩賄送委員懇其設法彌縫卽亦安然無事上下相蒙暗無天　小民不至逃散一空而不止言之實堪髮指再甘肅本係瘠區似此等貪劣之員若不予以懲處其何以肅吏治而奠民生把應請旨飭下陜甘總督臣崧蕃密委妥員認眞查辦勿以賄賂公行而使民無所控告勿以情面太重而使官敢於作奸務使閭閻無愁歎之聲斯吏治日見起色自無難漸臻於富庶之盛矣所有知縣委員朋比作蠧民不聊生各緣由謹恭摺具奏伏乞皇太后皇上聖鑒訓示施行謹奏 
陜甘總督崧奏爲尊旨查明甘肅靖逺縣知縣劉文海等被參各欵據實覆陳摺 
頭品頂戴陜甘總督奴才崧蕃跪奏爲遵旨查明甘肅靖逺縣知縣劉文海等被參各欵據實覆陳恭摺仰祈聖鑒事竊照光緒三十年十一月二十九日承准軍機大臣字寄十一月十五日奉上諭有人奏甘肅靖逺縣知縣劉文海横徵暴歛委員余重基分贓朦禀通判陳元驤劣幕余壽生等串同舞弊各摺片著崧蕃按照所參各節確查具奏原摺片著抄給閱看將此諭令知之欽此遵旨寄信前来奴才遵卽密派蘭州府知府崇俊隨帶候補知縣方景周經歴林棠馳赴靖逺縣按照所參各欵詳細訪查去後兹據該員等逐欵查明禀覆前来奴才覆核所查均尚切實如原參靖逺縣額糧四千石有零向收本色二十七年倉糧每石值巿平銀三兩六七錢知縣劉文海祗収本色三百石下餘三千七百石每整石折收銀八兩三錢其由升合湊集成石者折收制錢十二串文牽算每石當在十兩以士其報解祗例價常數餘銀三萬餘兩盡歸私囊一節查靖逺歳征倉斗糧祗三千二百三十九石二十七年劉文海折収二千七百石除買補九百石還倉實在折收一千八百石每石折價錢八串四百文尚有耗羡雜費在内雖與巿價不甚懸殊爲數己屬不少惟核　原參額征糧數及折收錢數略有不符自係傳言之誤又原參地丁銀一兩向章交錢四串二百文劉文海收庫平銀四兩二錢一節查靖逺歳徵地丁銀祗七百餘兩每兩除耗羡納錢三串六百文劉文海係照舊徵收並無收銀四兩二錢之事取有完銀花户甘結呈案又原叅二十八年夏旱糧貴迫令百姓完納本色必納足一石七八斗始准完糧一石而逺鄉百姓有苦於運送無力仍請完折色者則又故昻其價以取盈焉一節查是年折糧一石價錢六串文與巿價相符所收本色亦係照章辦理紳民尚無異言取有糧户及倉書斗級切結此查明靖逺二十七八兩年徵收本色銀糧曁折收錢數之實情也又原叅二十八年地稅劉文海籠統派銀一萬八千餘兩每畝常年納錢五六百者忽增至一兩五六錢不等其實該縣祇報解八千餘兩一萬有零肥己一節查二十七年劉文海祇報徵地稅四千餘兩藩司駁詰該縣又自認賠解一千二百八十餘兩聲明不再徵之民間至二十八年劉文海報徵地稅銀八千數百兩又補收前項賠解之欵遂成一萬有零甘肅定章每銀一兩收錢兩串共收錢二萬有零按照巿估本有一萬八九千兩尚非劉文海私收入己惟隱匿尾數五百餘兩未報又短解正項銀二千三百餘兩不無朦混原參謂其概收肥己自係未經分𥇦因此誤會又原參靖逺紳民以地稅重在總督布政衙門禀請輕減卽委知縣余重基往查飭傳紳民當堂質對該縣俯首引咎隨向余委員託人關說聞以贓銀五千兩賄送委員懇其設法彌縫卽亦安然無事一節查余重基奉委馳抵靖逺差傳原告祇王邁祖叚生蘭張壽春師生數人到案餘皆竊名並不知情余重基因查靖逺地稅比較己多至五千餘兩頗以劉文海報稅八千過多爲害卽據紳民懇减實情禀覆藩司正在籌欵以該縣報有定數卽應照數徵解批飭未准覆委通判陳元驤前往會同劉文海將原告張壽春烟地按册丈量一處較原報多出數倍於是紳民泣求免丈仍請量减陳元驤見人多勢衆恐阻擾滋事勉强應許回省禀覆均經藩司批飭仍照該縣原報徵解在案紳民人等以余重基有體恤稅重之語陳元驤又有免丈求减之言必能邀恩輕减迨日久無信而劉文海仍照原報稅銀催收遂疑有賄屬關說情事此次傳集當日原告窮詰見証過付均稱實係懷疑之事何至復行委查此賄送五千金之說不待辨而可决其必無者在紳民人等無非因常年稅少今加增過萬深恐從此成例互相猜議亦屬恒情此查明委員並無受賄之　情也奴才查靖逺歴年徵收地丁銀糧折色糧價從未據該縣紳民禀控有案惟二十八年烟稅曾據王邁祖等控院當卽批行甘藩司委員切實查辦靖逺爲著名產土之區甘肅土瘠民貧之地除烟稅外别無大宗進項藩司籌欵維艱不能不就產烟各屬認眞整頓徵解然小民窮苦又不能不稍留餘地以故定章之外如有浮收累民情事一經發覺卽立予嚴懲乃劉文海於徵收地丁銀數雖無甚出入而徵收烟稅實有多收少報己免重征之弊去歳靖逺被災該縣辦理賑撫竟敢假公營私罔恤民隱實屬貪劣不職是以奴才於前案奏請革職永不叙用此次復經詳細查明除將匿欠各欵嚴行追繳外可否抑懇天恩免其再行置議委員余重基等查無受賄實據應請免議所有查明己革靖逺縣知縣劉文海被叅緣由謹恭摺覆陳伏乞皇太后皇上聖鑒訓示謹奏奉硃批劉文海著免其再議餘依議該部知道片併發欽此 
宮門抄初五日兵部大僕寺廂白旗值日無引見鐵良假滿請安湖北道馮汝騤謝恩張允言胡玉麟預備 
召見意公請假十日召見軍機 
護理江西巡撫周奏爲審擬凌遲斬决命案彚案摺 
頭品頂戴護理江西巡撫布政使額特赫恩巴圖魯臣周浩跪奏爲審擬凌遲斬隆命案彚案恭摺具陳仰祈聖鑒事竊查前 
 
 

Page 17

 
 
[會保知府南昌]  
　　候補知府李太守宗言爲沈文肅之甥前署廣信府卽文肅昔年舊治頗有舅氏遺型上年在贛州辦理統稅復著勞績刻經護撫憲周瀚帥會同兩江督憲周玉帥保奏請俟補缺後以道員升用並加三品銜己奉兪兀行文飭知矣）音（ 
[蘇撫注意學務蘇州]  
　　新任陸春帥於各學堂監督委員進謁時凡學堂章程及學生程度必詳細訊問日昨又命駕先至大學堂繼至師範學堂蘇州府中學堂又至盤門外武備學堂所到之處無不細心考察見教員則朂以盡心教育善保名譽兒諸生則勉以用功學問謹守範圍）蠱（ 
[姦盜横行蕪湖]  
　　蕪湖四街口篾店陳姓家祗一寡婦同居近因販賣糧食小有所蓄二月十七日又　榖得價八十餘元入夜突有匪徒十二人明火執仗闖門而入將陳之寡嫂輪姦繼又勒取日間賣榖之洋如數献出呼嘯而去聞匪徒皆係本埠遊民陳己禀報官吏想不難查獲也）恆（ 
[示諭鹽觔加價鎭江]  
　　署兩浙鹽運使司崔都轉現據蘇常鎭三府引商潘宏昌等禀稱近年以来官銷日滯各地棧用巡費又逐加暗耗賠累匪輕爲目前救急之計祇能禀請暫加賣價每斤二文庶幾巡力不致减少成本稍可補苴等因到司查此次請加賣價係爲貼補巡力以期暢銷起見姑准自本年三月初一日爲始每觔暫加賣價二文俟試辦一年察看商力如果稍舒或因加價而官銷更滯即應禀請示諭减復以保課銷除報明兩院憲並分别移行遵照合行出示曉諭仰商民人等一體知悉爾等須知此次加價原屬萬不得己權宜之計在每人每日食鹽不過三錢所繳甚微商力藉以稍舒務宜一體恪遵不得阻撓生事鎭郡浙西官鹽總局奉諭後業己遵照辦理矣）觀（ 
[捐餉復官廣東]  
　　前安徽候補府黄家傑被議降職以報効粤西　餉由大憲奏請開復留在廣東補用聞己核准）睽（ 
[請辦自来水廣東]  
　　粤東自来水迭經港商偕同洋員来省請辦未成嗣又擬交周東生京卿辦理亦無頭緒現有職商伍寳光赴督轅禀請承辦聞大憲仰善後局會同商務局查議詳覆以憑察奪 
）睽（ 
[大帥廉名南昌]  
　　新任贛撫胡鼎帥日前由清江浦傳電諭飭南昌首府縣所有辦差守令概不得奢華靡麗以節縻費而體時艱清儉之德足以砥厲廉隅矣）晉（ 
[新定警察妥章十七條]  
　　上海警察局爲飭遵事照得警察一政原以詰奸暴而安閭閻法至良意至美也本局開辦以来當經招募巡士派在學堂學習現己畢業分撥各局按叚梭巡自應核定章程以嚴約束合行示諭飭遵爲此諭仰巡長巡士知悉遵照所定章程辦理毋稍疏忽其各凛遵毋違此諭今將核定章程計開於後 
一巡士落差必須俟上差之巡士到該管地叚方可回局否則不得先行擅離 
一巡士上差時遇有違犯警察章程者應先行解送分局由分局委員彚送總局不得擅自送至總局一巡士如遇犯章之人無論何人不得擅行毆打須禀明局員究辦 
一巡長因公出外及巡士上差時無事均不得與該叚居民私行交接閒談並不准走入居民家内一巡長因公出外及巡士上差與落差回局時不准吸食烟酒等物 
一巡長巡士落差在局如無正事不准檀目離局一巡長巡土落差後出外賣買物件須照巿價交易不准强行抑勒賖欠 
一巡士上差於上午十點鐘之前所有路上攤擔不碍行路聽其自便十點之後一律驅逐 
一巡士上差時如遇上等之人違犯章程應解送至局者在途不得扭辮凌辱 
一巡士上差時如遇形跡可疑之人准可上前查詰一巡士上差時凡遇打架及酗酒滋事等情小則解散大則送局即解散之事落差回局亦須禀明登簿以便稽查 
一巡士凡有事請假在分局者由巡長先向分局委員禀請由分局委員轉禀總局向在總局者出巡長禀明總巡帮巡方准所請 
一巡士上差時如遇流氓拆稍聚衆閙事一人不能扭送者准吹號呌招集鄰叚巡士帮拿 
一巡士上差時如無鄰叚號呌相招不准擅離該管地叚 
一巡長巡士請假期滿務須到局銷假不得稍遲一巡數巡士落差在局不准口角打架及高聲呼笑等情 
一巡士出差後巡長應輪流分主各叚邁駸巡士勤怠而有玩公不力者回避禀請核辦 
 
 

Page 18

 
 
以上章程共十七條巡長巡士務須恪行遵守如有違犯者小則紀　大則革究不貸切切特諭）金（ 
[示諭漁業赴義賽會]  
　　兩江總督周玉帥近接商部咨准外務部咨稱駐京義國欽使巴君照稱本國於西歴一千九百另六年擬在秘拉諾地方舉行賽會該會中特有漁業分會應請轉咨各直省督撫曁稅司等通知所屬沿江各地方官諭漁業公司並漁商人等均可預備前往赴賽等因玉帥己於前日札飭本埠關道袁觀察遵照前情從速飭屬示諭紳商前往賽會）金（ 
[法商赴揚屬辦繭]  
　　近有法商永興洋行欲赴江都興化等縣採辦蠶繭故即禀由法總領事照會上海道袁觀察請即給單以便前往採辦）金（ 
[醫學研究會開診]  
　　滬南龍王廟所設醫學研會己於前日開局施診貧民之求醫者絡繹而来内分内外針眼各科每遇一病皆須究本窮源如此病由甲醫醫治棘手另由乙醫探源診治乙醫仍不能察其微末卽由丙醫出爲評論細情務將病情究出醫治得痊如有病重不能就醫許病家報名撥醫往治）土（ 
[警員病癇續誌]  
　　昨報紀警員病癇一則兹悉該長鮑昌林自局員送回伊家醫治後因仍到局胡閙故由警察東局委員郁二尹凛知總巡朱明府將鮑先行革除候再禀明總辦核示）金（ 
[虐女斃命]  
　　南巿萬裕馬頭恒記鹹貨行主某甲有女年己及笄許字寗人某姓子將次迎娶過門近被後母痛加鞭撻女不堪其苦竟於前晚潛購紫霞膏背人吞服夜半毒發呻吟施救不及竟爾玉殞香銷慘哉）土（ 
[限查車數]  
　　南巿馬路工程局總辦翁子文太守奉上海道袁觀察札飭將西門外東洋車仿照局章令各車户納捐領照等因當卽函致西門外巡防局員羅二尹查明車輛實數兹據二尹禀復謂西門外東洋車數雖少少而其車主有在法公部局納捐領照在此營生者爲數甚多無照者甚屬寥寥太守卽傳諭該處地保限令查明造報）土（ 
[輪船險肇火災]  
　　昨日傍晚六點鐘時停泊虹口楊子碼頭麥邊洋行華利輪船上有小工誤將吸滕香烟擲入艙中以致烟燄迷漫勢將上熾幸經船上諸人竭力灌救得卽息滅聞該船搭客甚衆一聞火警莫不駑惶幸即救息未成巨禍然己飽受虚　矣）火（ 
[俄兵又不滋事]  
　　前夜十點鐘時有一俄兵在五雲日昇樓後某烟店搶烟若干而逸店夥喚捕拘執俄兵不服撑拒逞兇浦吹號呌他捕聞聲帮同拘入捕房訊究）木（ 
[押逐防丁]  
　　閘北圑防局丁徐全甫向張小来訛詐經張禀知巡局章二尹訊供屬實判責二百板鎖繫二天昨届期滿押逐出界）水（ 
[催請緝案]  
　　南巿潮惠會館前某小錢店被竊銀洋一百餘元當卽開單投報捕房派探查勘至今尚未破案前日店主投捕房催請嚴緝）土（ 
[夜工誘姦]  
　　車袋角某軋花廠於前月新添夜工附近婦女爭往工作詎有司事吳某誘得黄姓女至僻處調姦爲同廠小工偵悉合廠譁譟旋經執事將吳黄解散不致肇事聞該廠將停止夜工矣）木（ 
[查禁挖泥]  
　　前因有人在浦中掘取污泥售與各沙船藉　船艙經工程局及水利局定有章程須離木駁三尺外始准挖掘邇来每有不遵定章擅在馬頭旁施挖者翁太守得悉己飭水巡查究矣）土（ 
[太令回滬]  
　　上海縣汪瑶庭大令日前因公赴蘇現己公畢於昨晨囘申）金（ 
[公共租界晚堂案]  
　　日前盆湯弄橋堍森記木行控夏嘉秀欠銀一案昨經襄讞孫耳三明府訊問當有森記經手袁守洵投案禀稱夏嘉秀欠木銀二千餘兩業己抄帳黏呈此欵前經商務局調處因夏有心圖賴故呈控求追夏供前經商務局理處因欠數太不相符故難料理小的與森記往来不過稍有尾找何来二千兩之多明府判將夏管押速呈細帳候查對確實再行比追）木（ 
[公共租界早堂案]  
　　昨晨英副領事德爲門君臨廨會同讞員屠興之司馬襄讞王鹺尹訊案飭提縱火延燒蔡春生堂藥店通案人證訊問邱阿二供本年二月二十四日至蔡春生堂司炊三月二十日店主與隔壁恊和祥洋貨店主顧錫甫商酌使顧出面保險銀六千兩計圖縱火事成後得銀均分數日　兩店主囑小的放火當付洋二十五元小的不允又許洋銀四百元六存洋協和祥生息摺交小的收執無奈依允用油澆在柴上卽行放火至於揚鳳祥小的並不認識蔡春生堂藥店主王鴻舫供老店開在虹口己經五十年去年九月開此新店資本洋銀五千五百元餘多門面轉租與恊和祥新店尚未開巿先至三井行内保險銀二千兩至本年二月小的回寗波掃墓二十二日回申　店中飯司亦欲回家由恊和祥店主薦錫甫薦保邱阿二替工至二十五日顧至保宏行内保險銀二千兩二十六日又至俗康行保險銀一千兩小的知其去年在茂生行内保過險銀一千兩今如此加增保銀諒無好意不料至二十人夜三點鐘時小的驚聞失火立時卽至見店己灰燼店夥孫嘉泉燒死在内又燒傷店夥兩人小的卽知顧之所爲隨託新聞報館登報五天並至保宏等三家關切不可遽付協和祥保險銀旋於路上遇骸店學徒店夥兩人立卽扭至捕房邱阿二亦被小的艧住送捕經捕房在邱之箱内搜出存摺及澆油被絮協和祥夥徒及邱在捕房己經供認今日必有唆使之入教供誣攀小的店内保險銀二千兩被火之後卽至三井行内取得除去扣銀一百兩實賠銀一千九百兩别家行内並未保過司馬以爲時己晚商之德君著將諸人交捕還押王鴻舫交保訂禮拜一再行復訊○馬車夫顧阿八與林福海口角扭毆致顧阿八額角受傷有陸關全爲證經巡捕拘解送案判責林二百板○徐福生竊取洋人皮靴一雙由捕解案判責三百板○地保趙家訃前日抗傳不到昨晨投案趙供適在縣内繳糧是以 
 
 

Page 19

 
 
来遲數刻圖内之樹計損十一顆判罰洋六元六角○紹興人王振義用刃將妾邵氏戳傷頭面手臂後又自己刺傷喉間巡街捕報知捕房捕頭命送醫院療治刻下可無性命之虞由包探方長華送案請究邵氏供上月往江灣看會回家丈夫將婦人毆打並疑有歹事婦人有口難分吞烟自盡救治得生前母又向婦人連戳四刀但婦人嫁王四載並無錯事誤聽讒言以致如此求恩明察質之王振義因喉間刎傷不能言語由王之母某氏扶掖到堂供兒子振義在申爲洋貨掮客邵氏己娶四載近因不安於室兒子因顏面攸關致有此事婦人向住紹興尚有大媳在家因聞與邵氏不睦特来解勸求恩免究司馬商之德君判將王送醫院療治自本日起在院治病統計管押三個月俟病愈送至捕房王母一再懇求德君不允邵氏之母亦到堂禀稱女壻如此行爲斷難再聚司馬著帶女兒回家毋庸多瀆○上海縣来文請移提不交方單之陶曹氏至縣質訊司馬飭差協探於昨日將氏提案判暫押本廨候過堂移送○工部局查得朱華氏烟間有深夜違章售烟等情禀請司馬傳究昨日差探將氏傳案判罰洋五元○王旦初控顧慶澄地畝紏葛經中西官會訊判頭交保理處詎顧避不到案昨日將保人朱龍生提案判限兩日將顧交案違干提比○宏久銀爐被劫一案先後拘獲江寳順等八名管押候訊昨晨由四馬路捕房將江等解案事主楊洪記投案禀訴被搶情形受傷之庖丁學徒亦到案候質包探李星福將搜出之單刀一柄劍一把雙門洋槍一支鉛彈數百粒石灰包小照片呈案屠司馬向德副領事曰此案曾與上海縣汪大令會商判斷刻因汪大令尚未回申可否再緩數日俟商妥再行核判德君允之隨飭將各犯仍交捕房用囚車載回收押訂於下禮拜四再訊○鄭思生至大順行竊取現洋莊摺潛囑烟館值堂人王阿蘭持摺冒取洋三百元昨日捕房將鄭王二人解案請示並據三馬路仁記永綢莊投案請追綢價洋一百八十元並稱此貨係鄭来賖去司馬商之德君判押西牢一年王無干省釋）木（ 
[法租界公堂案]  
　　甬人黄鳴臯掛洋商牌號在南翔鎭開設茶館私取祁德隆律師名片投嘉定縣禀請給示爲祁律師知悉以黄不應冐名請示有碍聲明投控法公廨己紀前報昨日解案奉讞員陳大令與魏繙譯會商判罰洋一百元並著登各報告白三天以示懲儆○朱阿海偕妻楊氏禀稱房客蘇德海積欠房租洋三十二元迨後付過三月尚少一月欲將板壁拆去小的不允致被兇毆扭案請究大令判責一百板蘇求免責改判罰洋四元房租出外自理○盛金生禀小的之妹嫁與張阿東爲妻近彼潘木生勾引成奸寄居寳興里王朱氏家爲小的尋獲交伊看管詎被縱去控案請追土朱氏供寄居之女己被盛領去大令者押候查明冉核盛斥退邀同本夫潘木生来案候核○張松濤禀稱在新租界開設鐵店雇用唐炳生作夜工二天工資己付前田紏同周炳奎王順卿等藉端勒索詐去洋二元扭案請辦唐不認勒索大令判責二百板○徐寳山禀稱前日在新租界途遇流氓胡阿如冐充包探糾黨三人借端訛詐當彼攫去對時表一枚洋一元八角當即鳴捕將胡阿如拘獲解案請辦大令判枷二月責四百板）水（ 
[美租界捕房事]  
　　前晚有亞斐利加人某甲因醉在怡和碼頭一帶恣意行兇爲印捕所見設法拘送捕房捕頭令押至酒醒釋放○前晚有俄兵某乙因深入醉鄉在由老匯路行兇肇禍由印捕拘送捕房押至天明釋出○昨晨麥搿路某姓家將己死小孩抛棄路旁爲巡捕所見報知捕房捕頭令傳地保往棺殮舁赴義塚掩埋○昨日李安順在西華德路被沈阿東陳阿林扭住兇毆致傷頭額血流滿面由巡捕拘入捕房捕頭以手向放印子錢爲生亦非善類且所傷甚微斥釋不理○徐福堂竊得皮靴若干雙携經西華德路爲包深張才寳所見連贓拘送捕房押候查明失主再行訊辦○斐律賓人某乙在美兵船爲水手昨日至百老匯路某酒肆中沽飲大醉將小販某丙肆行兇毆由巡捕拘送捕房捕頭令押解至駐滬美總領事署禀請訊辦○前晚英人某丁圖入天潼路粤人鍾叙倫家恣行吵閙鍾卽投報捕房捕頭派捕將丁拘送捕房略詢數　令鍾自投駐滬英總領事禀控）火（ 
 
 
 

Page 20

 
 
   
 
