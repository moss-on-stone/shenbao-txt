# 1904 - 300 - 4911329

 

Page 1

 
 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價值又昂海内寒儒每苦力難購置且三史中地名人名之類率皆聲牙佶屈記憶難清臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[鼓鑄銅圓宜攺紫銅爲黄銅說]  
　　國家圜法自古及今皆自爲制度銖兩厚薄因時制宜雖微有變更而要皆以值一文爲率我朝盛時如順治康熙雍正年間所鑄制錢最爲精美蓋當時國富民阜固不計鑄本之虧耗而奸民亦無有能私鑄者乾隆以來制錢輪廓之大銅質之淨已稍稍不如前矣然尚青銅多而紅銅少自銅日缺乏私毁日多國家又以度支不充未能廣爲鼓鑄而制錢乃因之愈缺錢價亦因之愈高咸豐朝山西嘗鑄鐵錢京師嘗鑄當十當五十當百文等大錢以救制錢之匱乏然不過行之於山西及京師此外各省則不能通行也近年以來制錢益少各省遂仿照泰西錢制用機器鼓鑄當五當十當二十等銅圓行之市廛頗能信用而錢價仍不能賤者則以各省所鑄雖不爲不多而行之民間愈推愈廣所鑄終不敷所用也將來鑄造之局逐漸增設則日出銅圓之數亦必有加無己流行沛然錢不見少錢價之减或亦有時而惟有一事焉吾誠不解當軸者之是何用意也夫原朝廷允臣下之奏令各省設局鑄造銅圓其意雖欲爲民間紓錢少之困而實則亦欲於此中開一利源何也蓋以機器製造銅圓每成當十銅圓一枚工本費用一切在内祇須制錢六文售出時卽每枚不足十文亦必有二三文盈餘之利以此歸公家𢠺用亦一帑藏大宗顧此所計乃紫銅圓也若攺用黄銅則每鑄當十銅圓一枚工本費用一切在内祇須制錢三文是紫銅與黄銅利之厚薄若此各省旣皆爲朝廷闢利似當取其厚而不當取其薄何爲計不及此所鑄銅圓皆以紫銅而不攺用黄銅耶或謂銅圓之製規模泰西泰西各國鑄造銅圓從無有用黄銅者故我亦宜用紫銅然吾以爲不必也我之鑄造銅圓本以濟市肆錢荒之困初非欲以之行用於泰西且卽摹仿極精甚或駕泰西各國之上吾知泰西各國亦斷斷不用我國之銅圓又何必膠執步趨之見而不爲餘利之厚薄計乎此可攺鑄黄銅之一也或又謂黄銅質粗而紫銅質細鼓鑄恐不能精不觀咸同時京師所鑄之當十當五十等大錢肉雖厚廓雖大而質不細緻恐難通行然其弊在以土法鼓鑄而不以機器鼓鑄也浙江當設局試鑄銅圓時始亦與各省一律以紫銅爲之嗣以浙省向用鵝眼沙壳錢價本較他省爲低行用當十銅圓轉恐民不樂從未能推廣因攺鑄黄銅者俾局中得輕成本稍稍賤售於民以冀漸廣銷路觀其龍紋之細字畫之明色澤之光本質之美與紫銅所鑄並無累黍之差而其聲響則反較紫銅者爲清越焉微特行之浙江兩者初無區别卽我蘇省以之兌换購物亦未嘗以其質非紫銅而或有所核减也此又可攺鑄黄銅之一也[  此說未畢容俟賡續]  
[諭旨恭錄]  
　　九月初七日奉旨湖北鄖陽府同知著任毓蕚補授山東德平縣知縣著盧潤書補授福建連城縣知縣著張倬奎補授江西分宜縣知縣著姜振翔補授截取舉人曾兆榮薛榮佘瑩高鳳岐林喬新林超章俱著以知縣用梁永星任以綸謝聯輝葉孔煌俱著以教職用俸滿教職趙詠周著以教職用廕生嵩林忠秀俱著以侍衛用保送直隷州知州刑部主事周文鳳魏有聲兵部主事梁旭培俱交部記名以直隷州知州用截取兵部司務姚文清著照例用保舉江蘇候補知縣吳樹楷朱永錫河南候補知縣劉文焕俱照例用服滿原選山西趙城縣知縣鈕福安著不必坐補原缺俸滿候升知縣吉林五常廳經歴張熙著照例升用卓異湖南常德府同知蔣光著准其卓異加一級仍註册回任候升開復前河南封邱縣知縣逢春著准其開復原官升階銜領照例用捐復前河南尉氏縣知縣鄒邦瑞著准其捐復原官照例用孝陵禮部掌關防郎中著熙麟補授禮科筆帖式著恩緜補授醇賢親王園寢筆帖式著恩耀補授刑部筆帖式著連璋補授特旨引見官鮑世爵著以主事用欽此 
[本館接奉電音]  
　　昨晚九點鐘時京師飛電傳來上諭二道敬謹譯登○九月二十一日内閣抄奉上諭山西汾州府知府員缺著紹彝補授欽此同日奉上諭陜西延榆綏道員缺著裁缺直隷霸昌道穆特圓補授欽此 
[電傳宫門抄]  
　　昨晚九點鐘時京師友人專電告知本館云九月二十一日皇上召見軍機大臣及楊崇伊 
[英民公憤]  
　　華歴九月二十日英京倫敦來電云俄艦擊沈英船一事現在英國民情大爲憤懣本日内閣方集議此事民間諸色人等亦皆同心協力以備不虞廷臣中白乃門及羅司培雷二君已向衆宣言謂將爲政府竭力措置此事云 
[英官意見]  
　　華歴九月二十日英京倫敦來電云頃者此間官塲中人意見大略謂不論俄國波羅的艦隊駛往何處必先將轟擊漁船之事辦理妥貼方爲遺憾全無 
[英艦戒嚴]  
　　華歴九月二十日英京倫敦來電云頃有英國載重一萬五千墩之頭等戰艦名皇后者帶同滅魚雷艦九艘從米而大島註英屬在地中海開行未悉駛往何處此外尚有地中海軍艦一隊寄泊非裕姆地方者奉有嚴諭令卽啓行與駐屯波扯註水師重鎭在奥洲西南之艦隊互相連絡駛往西方按此隊或係駛往支伯利德註西班牙南方要隘蓋以俄國波羅的艦隊刻卽泊於附近維果地方也 
[譯日本報論俄艦砲擊漁船事]  
　　日本大阪某日報云俄國波羅的海艦隊行至北海發砲擊沈甲乙二漁船 
 
 

Page 2

 
 
致斃多命一事刻僅見諸路透電報其詳未得而知至欲定其罪之重輕須視傷害人數若干以爲準則或曰所斃者只二人受傷則不計其數總之此舉實係俄之蠻行蓋海洋中漁船之不置軍械者卽係無辜黎庶不應發砲擊之也嘻若俄人者抑何狂患若此乎顧電文甚簡其肇事之巓末此時尚難索解人以鄙意揆之彼艦隊中人當亦具有數分識見或者船中漁父時注目俄艦舉動自惹俄弁疑爲間諜亦未可知究竟如何當俟後信目下尚未悉此項漁船隷於何國所斃者何國之人惟知其爲交涉中一大事機我人拭目以觀必大有興味也 
[旅順勢危]  
　　華歴九月二十日日本東京來電云邇來攻擊旅順之勢日緊一日二龍山砲臺東北方有一火藥庫業經轟燬且有載重一千墩之輪船一艘同時沉没 
[旅順軍情]  
　　日本大阪某日報登中國烟臺來電云西歴十月十九號有甲乙兩華船來自牧羊城船中人述及近日時聞旅順口外砲聲隆然日本陸軍西自隋家屯註距旅順十七八華里東迄華臺山註距旅順四五華里皆已被日人所得俄人所築砲壘鞏固殊常六七日前運到大砲七尊擇要安設老鐵山砲臺之上時發砲以擊日人距羊城垇三四華里之窯山近由日人就山巓建築砲臺以取俯攻之勢十六號日人進攻旅順迤北大劉家屯註距旅順七八華里俄人退至西北方太平嶺註距大劉家屯四華里及岳是山日人旣得大劉家屯並不分兵守住是日口内所泊拔陽軍艦被日軍砲彈所中大受傷夷回溯西歴七八月之間日軍每戰必死亡載途邇者寥寥不多覯矣 
[俄國艦隊行程表]  
　　日本東京某日報云俄國波羅的海艦隊已於西歴十月十七號駛經丹國蒲脱培路脱海峽靜候將煤購足卽須鼓浪東行其說得自英京路透電音諒必眞確可據特環毬各國多有未悉其行程者因爲之博攷旁稽列表如下計由波羅的海迄最近之撲脱殺伊獨四千五百六十四海里迄勃利磨五千八百三十九海里迄誇倫薄八千零三十四海里迄馬獨臘司八千六百一十四海里迄新加坡九千六百三十四海里迄馬尼拉一萬零九百五十七海里迄上海一萬一千八百三十四海里迄長崎一萬二千零六十四海里迄旅順口一萬二千七百零四海里迄海參威一萬三千八百三十一海里 
[譯德電論俄艦過丹事]  
　　德京栢林來電云俄國太平洋第二艦隊刻己駛抵丹國北方矣溯自俄日開戰以來俄之海軍稍有行爲無不謡言迭起第一次本年西歴五月喧傳俄艦由苦倫司他托啓行中有戰艦名列羅者忘未將艦底之栓加上以致海水汩汩而入不克鼓浪東來第二次六月中又傳諸艦一面開行一面工作中有二艦互磕而壞中道折回第三次又聞九月十五號諸艦悉皆整備齊全駛抵波羅的海口驀一巡洋艦悮觸海底暗礁致艦隊不克編成仍復廢然而返觀其意外之變若此其多加以滿洲各處陸軍迭經戰敗遼陽重地已入日人手中以致聖彼得羅堡人心爲之沮喪全國政治大有所妨陸軍之氣旣衰艦隊卽不容不出是以俄皇於率同諸皇族諸大臣送水師啓行時曾親降綸音申明其意詎意十月十三號甫由利拔烏出口十四號卽有軍艦一隊轉舵而回此次忽傳艦隊已抵丹國海洋誠欲索解人而不得我輩靜以觀之可也 
[俄艦無蹤]  
　　華歴九月十八日英京倫敦來電云路透電局訪事人頃由俄京聖彼得羅堡發來一電略謂刻下俄國海軍提督不悉波羅的艦隊駛往何方亦竟無法以探其蹤跡 
[俄國議購軍艦說]  
　　日本大阪某日報云阿美利加洲捱眞丁民主國計有軍艦六艘曰矮獨米臘路載重四千二百六十七墩製於西歴一千八百八十年速率每一下鐘行十三海里又一之七一曰利培路拔脱載重二千三百三十六墩製於西歴一千八百九十年速率每一下鐘行十四海里又一之四一曰因迭朋琴希矮載重二千三百三十六墩製於西歴一千八百九十一年速率每一下鐘行十四海里又一之四一曰喀利拔路是載重六千八百四十墩製於西歴一千八百九十五年速率每一下鐘行十九海里又一之九一曰葡愛伊路吞載重六千八百八十二墩製於西歴一千八百九十七年速率每一下鐘行十九海里又一之九一曰湯馬路輕載重六千八百八十二墩製於西歴一千八百九十六年速率每一下鐘行二十海里一曰席内拉羅培路岳拉諾載重六千八百八十二墩製於西歴一千八百九十七年速率每一下鐘行二十海里刻有售與俄人之說鄙意俄人如購前三艦則墩數過少速率過遲置之艦隊中未足爲海軍生色至後三艦同一式樣西人戱以姊妹艦呼之惟所置砲火其式不同然其容積之數較多告成之期較近速率又每小時行至十九海里以上係意大利政府所製告成之後始售歸捱眞丁此次大約終由俄人購歸蓋目下已在互訂契約章程矣 
[日人新購軍艦表]  
　　日本東京某日報云日前得阿美利加洲南部電音悉我日浼某中立國介紹向捱眞丁民主國購得大巡洋艦五艘兹已訪悉其詳一爲喀利拔利一爲席内拉羅一爲帖路吞各載重六千八百四十墩又有戰艦二艘購自智利國一爲啞皮金斯載重八千五百墩一爲愛司美臘羅達載重七千墩或曰諸艦雖經購定依然下碇彼國港灣其待戰事也旣終方克鼓輪東下 
[俄人軍報]  
　　日本大阪某日報登英京路逶電局來電云西歴十月十九號俄帥殺哈洛夫電報本國政府内開十八號之夜此間鎭靜如常絶無動靜敵人之在林盛堡者已有援師到來我武弁開磨薄夫司基統率游擊隊及義勇隊中出獵兵進迫日人列陣之處偵探情形日人知之急揮兵與鬥我軍奪獲野戰砲二尊送赴後營存贮先是十七號俄大將苦洛拔托金由電飛報軍情大旨謂昨日日人乘夜攻入孤木村與我前哨交兵卒被我軍擊退是夜通宵達旦大雨滂沱泥濘載途行軍甚不利便 
[班禁糧食]  
　　華歴九月二十日德京柏林來電云西班牙政府業經禁止俄國波羅的海艦隊在維果地方採購糧食註按此與昨日所登者相反未悉孰是孰非 
[英攬軍火]  
　　華歴九月二十日德京柏林來電云此間某報謂英國某處製造軍火廠主特遣一人往俄京聖彼得羅堡以交戰所需各物向之求售嘻利誠厚矣獨不顧有妨中立章程乎 
[英藏立約]  
　　英京路透電局來電云頃聞英人與西藏訂一約欵將恰比谷佔守七十五年每年償以十萬羅比大約此事確實可憑也註恰比係藏中地名與印度之希基磨接壤蓋一谿谷也羅比印度銀圓名與俄之盧布異 
[藏地苦寒]  
　　英京路透電局來電云頃得西歴十月十七號西藏歪利琴所發電音略謂英軍之在藏中者其最後一隊及營務處諸君被雪所封幾不得出目下各處雪如山積軍行無可問途加以天氣峭寒日夜暴露於堅冰密霰之中以致軍人瑟縮如螿某日竟凍斃其二誠可憐也 
 
 

Page 3

 
 
[蘇撫端午帥致江督李制軍辯論寗滬鐵路電文]  
　　寗滬鐵路前接林道賀峒潘道學祖等禀由淞接軌由滬接軌之利害當經方與魏午帥疉次咨請盛大臣堅持旋得盛復電之後經方電致外務部力辯隨得外務部元電云路名甯滬應令滬寗兩路爲起軸若攺由吳淞繞出劉河太倉取道稍紆盛大臣與英公司商允仍就上海接軌將總車頭攺設吳淞辦法尚妥南洋復電亦無異詞自可照此定議如以劉河鎭商務較旺正路將來由華商自行接展不必讓寗滬公司佔去該公司股早出售英使迭催定議碍難久延除照盛大臣所擬辦法照復英使外希查照外部元電敬悉大部旣以盛大臣所擬辦法爲妥又有英使迭催自可定議此事早應討論直至公司售票之時再以申駁固知無用惟以大局所係方又忝任吳疆不能不希挽回現在雖照盛議尚有宜商者二條一盛電允將貨棧料棧機廠車廠悉置吳淞惟自淞接軌則貨先到淞自滬接軌則貨先到滬貨若在滬卸載則所謂多設馬頭江海貨客悉萃於淞者皆成虚詞應請將北來之貨悉運至淞卸載卽在淞地裝運出口方于埠務有益一盛電稱滬站現在公共租界之外查滬站雖與英界相隔實與美界相連止隔一浜倘日後推廣租界則於運兵必多脅制該公司只有二成屬英商能否主英國全國及各國之權不至再行推廣干預應請聲明立據以上二條非於盛電之外有所爭執惟於盛電内稍事推敲不致阻碍大工務祈俯允電屬盛大臣悉心妥籌以維路權方才識愚拙謬以事當經始未可草率從事旣有所見何敢不言越爼之嫌并祈鑒宥 
[飛飭防匪]  
　　漢口訪事人云本月十四日湖廣總督張香濤宫保得江蘇撫憲端午橋中丞電音内開近有大股梟黨裝束商家模樣由下游一帶鼓輪到漢意圖勾動上江各處游勇土匪揭竿起事務請嚴爲防範查拿等因立卽飛札嚴飭通省各營及各處地方官一體認眞防備毋稍疏虞 
[會拿蠧棍]  
　　甯波訪事人云寗屬慈谿縣鳴鶴塲塲書葉文遠與紹屬餘姚縣棍徒孫文德前在慈姚毗連之處開設花會誘人之財經紳士控諸縣署縣宰某大令飭差拿獲紳士遂復赴省上控撫憲聶仲芳中丞札飭慈紹二邑會拿札中大旨謂葉文遠以武生充場書結黨横行開設花會局賭此等蠧棍自宜嚴辦以除民害該大使先旣毫無覺察後又延不移解該縣亦聽其遷移均堪駭異仰按察司會同鹽運司勒令現署鳴鶴場大使速將葉文遠拘獲解縣一面責令慈谿縣會同餘姚縣遴派得力捕役密拿孫文德同葉文遠究明不法確情錄供詳候察辦倘敢玩縱則責有攸歸本部院决不能爲該縣塲寛也 
[梟匪被創]  
　　松江訪事人云前日巢湖帮著名梟匪孔某率同羽黨載運私鹽道經得勝港擊斃鹽捕中營領哨高友才後打漿西行忽遇降梟林得勝卽林秉忠沈小阿妹卽沈葆義帶領飛划副左兩哨槍船突前攔截梟衆與之鏖戰中有兩梟飮彈而仆旋拿獲一梟餘黨始紛紛敗潰將鹽船棄之浦濱林沈遂護解所獲某梟入郡城交婁縣署管押鹽船則解赴鹽公堂充公 
[刑訊惡梟]  
　　松江訪事人云本月初旬華亭縣主孫花樓大令因梟黨許阿鐵翻供不承飭提至案施以老虎凳踏槓子等刑許堅稱小人用舟載米求售小泊張澤塘口被瞎子阿雲截刼不得已導往圖中富户封姓家擄人勒贖並非首惡尚乞從寛大令怒刑訊良外許仍照初次堂供重述遍始令還禁另有南鄉某巫亦被人以擄勒控告大令提案推鞫飭上老虎凳良久復用厚磚六墊其足跟巫汗珠雨下極口呼寃半晌始釋令還押 
[甬事叢譚]  
　　寗波訪事人云鄞縣横溪汛朱外委有光因日前汛内大賚典被盜行刼經提憲吕軍門檄令撤任遺汛遴委某弁接署○前者甬郡某商招集股本禀准寗紹台道在江北岸開設小輪船局專派小輪船往來寗奉二處現在已向江北船廠購定一船將於日内開駛矣 
[清道加捐]  
　　昨日本邑清道局委員陳明府會同縣主汪瑶庭大令出示曉諭大旨謂現在滬南老馬路及裏街各處奉蘇松太兵備道袁觀察劃歸馬路工程局管理其捐欵亦歸工程局經收因此清道經費左支右絀不敷開銷擬於九月分起所有城廂内外各鋪户居民應輸清道捐照前加收二成以資挹注 
[索逋釀命]  
　　前日江北人姜金標應郭扣芝之召至本邑裏虹口第六十三號門牌倪萬金家索取舊欠互相口角馴至揮拳一失手將倪妻周氏毆斃昨經包探朱桂生查悉將姜拘入捕房捕頭令押候轉解英美等國租界公堂禀請讞員黄耀宿司馬訊辦恐事關人命不能於報縣驗屍矣 
[上海官塲紀事]  
　　昨日江蘇候補道劉子貞觀察上海捕盜局委員屠漁明府先後至縣署拜會○有自稱高麗進士劉忽於昨日乘與至縣署投刺拜會縣主汪瑶庭大令略與欵洽隨卽興辭 
[上海縣署瑣案]  
　　前日瞿志賢扭陳子芳至縣署縣主汪瑶庭大令升堂研訊瞿供堂兄金寳於光緒二十七年正月患病危篤將方單一紙向姚毛郎抵洋銀七十元未幾堂兄故世由小的出貲棺殮因無嗣續立小的之子爲之小的住屋與堂兄之地合一方單今者小的因備價向姚贖取陳僞稱堂兄所撫螟蛉子向之冐贖叩求究追陳供在某洋行執事瞿金寳係小的之父自幼由陳姓撫爲義子故攺姓曰陳今親父已故並無子嗣親族勸令小的歸宗以故出洋銀三百八十元向姚贖囘方單尚求明鑒大令著將瞿掌頰二十下笞臀一百板叱令退去○前日有唐舜卿者扭方錫榮至縣訴稱小的所建之屋與方戚金姓毘連方指爲侵佔金地毁去圍牆叩求明斷大令飭差將方看管聽候訊供 
[浦東保甲總巡局瑣案]  
　　本邑浦東三林塘董事蔣某函送寡婦吳沈氏及夫弟吳曉山至保甲總巡局聲稱氏夫故後矢志守節被吳夫婦逼令再醮氏不允致被毆傷請爲訊究等情總巡謝岳松明府研訊之下飭將吳夫婦從重鞭責吳沈氏交家長送至清節堂留養○浦東鴻源紡紗廠執事人某甲送竊取棉花之黄興祥至保甲總巡局總巡謝明府研訊之下供稱小的承裝廠内棉花交卸後在艙内檢得數十斤並非竊取明府著照數賠錢從寛開釋○沈金福扭施悦福至保甲總巡局控稱小的妻子某氏被伊誘出圖賣等情總巡謝明府研訊之下施供稱黄劉氏蔣施氏浼小的說合將氏攺嫁與人小的初不知係沈妻求恩明鑒明府飭沈領妻囘家嚴加管束施移送攺過所禁押半年○浙江寗波府屬某邑人葛琴波僞稱提塘報冐認前法界公廨讞員葛蕃甫大令同族專以銜封假照誘人捐納受其害者指不勝屈其有志顯揚自行捐納者被葛偵悉必多方詐取報金由洋銀數元至數十元不等近又勾誘浦東某圖董之子某甲捐納功名仍以前項僞照搪塞被甲察出擬卽綑送保甲巡防局葛見勢不妙伺隙脱逃兹經圖董具禀保甲總巡局請謝岳松明府提究明府准詞分移英美法各國租界公廨一體飭緝務獲嚴懲○日前浦東保甲總巡謝明府親率差役往十四圖境内拘獲賭徒潘發高潘祥林兩名帶回研訊判各責四百板枷號一禮拜示衆復以局差勇丁得賄包庇從重笞責諭以如再有前項情事察出重懲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　九月初五日内務府國子監廂藍旗值日無引見溥侗長庚各假滿請安内務府奏派值年大臣派出世　皇上召見軍機大臣○初六日理藩院光祿寺八旗兩翼值日吏部引見三十五員理藩院二員太僕寺四員廂藍滿十七員火器營十六員桂公熙貝勒各假滿請安寗夏副都統成鶴假滿請安並請訓秀吉請假五日皇上召見軍機大臣及成鶴○初七日外務部欽天監侍衛處值日無引見睿土續假五日崇中堂續假十日皇上召見軍機大臣○初八日商部鑾儀衛廂黄旗值日無引見定王謝伊子授光祿寺卿恩毓期謝授光祿寺卿恩良泰謝伊子以侍衛用恩希朗阿謝伊姪以侍衛用恩振貝子假滿請安麟公請假十日敬中堂奏請開缺皇上召見軍機大臣及振貝子○初九日吏部翰林院正黄旗值日無引見敬中堂謝准其開缺賞食全俸恩孫中堂續假二十日皇上召見軍機大臣本日巳刻皇太后皇上升仁夀殿德國使臣穆默帶領德國巡撫都沛祿覲見 
[江蘇巡撫端中丞奏百貨釐金礙難攺辦繞捐摺]  
　　頭品頂戴調署江蘇巡撫奴才端方跪奏爲蘇滬百貨釐金碍難一律攺辦統捐恭摺具陳仰祈聖鑒事竊准户部咨開奏請通飭各省一律籌辦百貨統捐以保利權而便商民一摺於光緒二十九年十二月二十七日具奏奉旨依議欽此恭錄欽遵等因當經本任撫臣恩夀札飭司局會議妥章詳復兹據復稱查百貨攺辦統捐係統各省之捐須貨出産地方可攺辦統徵如原奏江西現將大宗木植夏布土靛瓷器等貨均已攺收統捐此類與蘇屬所産之絲繭滬屬所産之棉花賣成行户就地統徵之法無異又稱外省運來之麻福建所産之　亦巳攺辦統捐此與各處運蘇之皮裘桐油白麻錫靛青南骽等貨認辦總捐或由進口先收四成到地再完六成或經首卡一道捐足沿途憑單騐免以及滬商包認落地捐欵情形亦屬相同蘇屬土産除絲之外尚有機織之　般向辦認捐每機月捐錢一千文名爲機捐實卽産地紗縀認捐此後所出紗縀經行蘇屬各卡概免重徵其他米糧一項半由湘贛等　運來二十五年冬曾經升任撫臣鹿傳霖札飭舉辦認捐運銷本省一體照免再三勸導終因商情不願而止推其不願之故由於運銷之貨路有遠近先將所過局卡應完之捐一氣捐足成本較重商力實有未逮譬諸無錫金匱爲米商會萃之區錫米運蘇止完卡捐一道今若完納統捐爲數轉鉅商民自不樂從倘　减成抽收辦理未能畫一反恐愈滋弊混捐數必致大虧此外如藥材各貨來自川廣木植瓷器來自江西豆麥來自東皖均非本省所産且有轉銷浙省路過蘇屬者無從統徵卽由出産之省一併統捐分撥成本更重尤非商情所願他省産貨較多就一省攺辦統捐尚易爲力蘇省情形不同大宗之貨已辦認捐其餘零星貨物名目繁碎路經各卡無可統徵况寗蘇向係各辦卽就一省之中亦難一律舉辦統捐將來　釐以後酌留産銷兩税沿途每卡稽查與現辦情形廻别必須另定妥章方免流弊據蘇州布政使效曾蘇滬兩釐局司道會詳請奏前來除　部覔照外謹會同兩江總督臣魏光燾恭摺具陳伏乞皇太后皇上聖鑒敕部查照施行謹奏奉硃批户部知道欽此 
[英美等國租界公堂會訊案]  
　　德商匯發洋行主人控華人程洛記定貨不出等情讞員黄耀宿司馬准詞飭　將程像到昨日襄讞委員孫耳三明府會同德總領事署繙譯官麥令　君升堂研訊程延律師穆安素到堂聲稱洋商所控之事碍難照准緣程同在此行當買辦巳於十月八號分手立有退據第八條内註明自此以後與程無干並在德總領事署立案此次所控定貨係十月十五號式老夫徐亨怡經理向徐究追嗣以徐避匿無蹤遂復控程應請將案註銷以免拖累明府商之麥君准予銷案仍著程帮同尋徐 
[英美等國租界公堂瑣案]  
　　包探邵仁初解積賊徐海松至案禀稱徐混入潘阿大布雨軒許六官曾倍榮任記紅等家行竊衣服洋燈等物報經小的拘獲吊到原贜請爲訊究潘等投案領贜徐認竊不諱襄讞委員孫耳三明府商之德總領事署繙譯官麥令豪君判責一百板管押捕房兩月各贓分别給領○康仁海投案訴稱日前小的倩沈瑞金帮助移家被竊棉被一條報由包探金立生拘獲吊到原贓今已送案請卽究懲沈俯首求恩明府判責一百板贓給康領去○崔朱扣投上海縣署呈控顧阿六及梁氏捲逃等情縣主汪瑶庭大令查得顧等僑居美租界備文飭差投公廨禀請移提讞員黄耀宿司馬准卽簽差至美界捕房恊同包探陳洪德將顧及梁氏提案明府略訊情由著押候移送上海縣署訊辦○洪張氏投案訴稱前日小婦人出外購物突被不識姓名之某甲兇毆旋有郁子高者上前解勸甲遂來間脱逃因此將郁交捕解案求辦明府問郁逃者何人郁稱江北人王大扣遂著包探拘王訊辦郁無干斥釋○前者虞成吉控劉阿八行竊方單等情司馬訊問之下劉供稱方單係馮和隆所竊因著交人保出限一禮拜内交馮到案昨日捕頭以事越二禮拜毫無動靜復將劉解案請訊劉再求寛照明府著發回捕房管押展限一禮拜如再不交嚴辦不貸○包探邊槐洲解深夜開燈吸烟之某烟館主姚瑞生請究明府以姚一再苦求姑從寛宥判罰洋銀三元○一百十五號印捕解停車礙路之馬夫謝阿二至案明府判罰洋銀十元 
[法租界捕房瑣案]  
　　浦東二十四保十五圖人姜阿東有田三分有奇坐落白蓮涇浦灘同治某年典與邱貴潮邇因此處田畆價值陡昻乃於上月備齊原價向邱贖回邱以歴年已久未便取贖姜遂投控法界公廨邱聞之卽具詞控諸上濰縣署縣主汪瑶庭大令質訊之下將姜管押旣而公廨讞員陳楚生大令出票將貴潮及邱和尚提訊交人保出著將典據糧串呈候察核昨有孫寳生者投案訴請將和尚先行保出檢呈典據糧串大令准之○林阿前陳阿榮二偷兒行竊楊姓家衣服報時鐘等物被包探拘獲解奉大令訊明著重四百板發攺過局監禁三個月○流氓錢金林狙伏護城河畔見某甲携洋銀過此一躍而出攫去八元甲忿極投報捕房捕頭令包探查獲解奉大令訊供錢稱小的路經　處實被悮拘大令著覔的實人保出聽候查明訊核○乞兒周金人徐省三吳阿二攫取某孩臂上所籠之銀報由包探拘獲解奉大令訊明著各重責手心二百下交家屬領回管束 
[美租界捕房紀事]  
　　昨日小竊吳阿桂掩入提籃橋某姓家行竊衣服數件携之而出適爲某號巡捕所見連贓帶入捕房捕頭令押候解送公堂禀請讞員黄耀宿司馬懲辦○昨日小工李阿木在西華德路某茶肆　茗不知緣何忽與某茶客起釁互相兇毆甲力不能支被李擊破其頭血流不止後爲某號巡捕所見一併帶入捕房捕頭詢知兩造均有不合且甲傷勢甚輕從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
牛庄　金華　又 
香港廣東　廣利　晩刻九點 
塘沽天津北京　廣濟　又 
膠州　順和　又 
膠州烟台塘沽天津北京　青島　又　　　　 
 
 

Page 13

 
 
[河南巡撫陳奏爲請補知縣以資治理摺初五日]  
　　河南巡撫兼管河工事務臣陳夔龍跪奏爲請補知縣以資治理恭摺仰祈聖鑒事竊照原武縣知縣張秀升調武陟縣知縣於光緒三十年六月十四日奉旨例應扣至七月初三日開缺業歸七月分截缺造報在案查豫省知縣升調遺缺一項削次汲縣缺出用過正途出身新海防遇缺先裘祖誤一人西平縣缺用過新海防分缺先黄弼臣一人偃師縣缺用過正途出身新海防遇缺先張聨薰一人又臨漳伊陽二縣缺用過曾任實缺服滿分發嚴義豫周鳳　二人例不積各項輪補之缺今原武縣知縣一缺現無坐補原缺曁裁缺廻避卽用新選新補之留省另補雖有曾任實缺服滿分發知縣吳兆熊一員尚未奉到捐離攺指核准部文例不准補應用各項輪補班次查鄭工新班遇缺各項出身及曾任實缺曾任應升知縣現均無人應接用新海防遇缺先各項出身人員查有各項出身新海防遇缺先補用知縣温紹樑現年三十三歳山西太谷縣人由監生報捐主事加捐員外郎升銜遵繳捐免銀兩騐眷簽掣兵部光緒二十三年十月十二日到署分武選司行走二十四年勸辦湖北振捐奬叙花翎二月充補武選司坐辦六月派充本衙門則例館纂修二十五年四月充補武選司幫總辦行走七月勸辦湖北振捐出力奬加四品銜二十六年遵新海防例攺捐知縣指分河南遇缺先補用並免試用三月二十八日騐眷四月十二日吏部帶領引見奉旨著照例發往欽此二十日領照五月二十六日逾限到省例應以二十六年六月二十一日掣簽作爲遇缺先新班到省日期現署偃師縣知縣於二十九年十月初九日到任尚未卸事並無交代核計截缺月分已在捐過新班到省六個月以後比較名次在前以之請補原武縣知縣實堪勝任與例亦符銜缺相當毋庸送部引見亦毋庸查開叅罰等情據布政使瑞良按察使鍾培會核出考詳請奏補前來臣查該員温紹操才猷練達辦事勤能堪以請補原武縣知縣核與定例相符理合恭摺具陳伏乞皇太后皇上聖鑒飭部核覆施行謹奏奉硃批吏部議奏欽此 
[河南巡撫陳奏爲部選知縣留省學習緣由片初五日]  
　　陳夔龍片再新選陳留縣知縣劉世瑩現已到省惟查該員甫經抵豫于地方政務情形尚未熟悉自應派赴開封府讞局暫行學習以資歴練據藩臬兩司會詳請奏前來臣覆查無異除批飭遵照外所有部選知縣留省學習緣由理合附片具奏伏乞聖鑒謹奏奉硃批吏部知道欽此 
[廣東巡撫張奏爲查明六月分雨水田禾糧價及永安等州縣被水被風委勘撫恤各情形摺初五日]  
　　廣東巡撫臣張人駿跪奏爲查明六月分雨水田禾糧價及永安等州縣被水被風委勘撫恤各情形恭摺仰祈聖鑒事竊照廣東省光緒三十年五月分雨水田禾糧價及高州府屬被水委勘撫恤情形業經臣恭摺具奏在案兹查廣東省城光緒三十年六月分上中下三旬晴雨相間高低田畝積水充盈早稻陸續收獲晚禾將次插萌園疏雜糧亦皆暢茂各屬禀報與省城大略相同糧價較上月稍减民情安謐堪以仰慰聖懷惟據永安縣禀報所屬地方于六月初四日颶風大雨山水陡漲河流宣洩不及以致城鄉各處多被浸灌沖塌房屋數　間田禾隄塋並多淹没沖破人口亦有傷斃又據惠潮嘉道電禀六月十五日夜嘉應豐順大埔等州縣交界地方風雨起蛟山水暴發各有沖塌房屋淹斃人口情事旋據豐順縣禀稱縣屬銅鼓障山陡發蛟水馬薺等鄉及沙田襲　塌民房九百餘間淹斃男婦八十餘口田畝間被沙壓又據欽州電禀六月二十九日防城縣屬東興地方狂風暴雨衙署民房均有倒塌人口亦有傷斃又據廉州府電禀合浦縣屬之北海同日遭風間有坍塌房屋漂没民船淹斃人口並據吳川縣禀報是日颶風陡作衙署民房及禾稻雜糧均有損壞船隻亦有漂失各等情前來當經臣先後札飭司局及電飭潮州府共籌撥洋銀五千兩發給災情較重之永安豐順二縣分别振撫並分派委員馳往被災各屬會同地方逐一親詣查勘實在傷斃人口若干坍塌衙署民房各若干損壞田禾漂没船隻各若干迅將被災貧民一律妥爲撫恤毋使流離失所其冲决隄壆及沙壓田畝亦即赶緊修復以應秋耕除俟印委各員勘明散振禀覆到日再行分别辦理外所有光緒三十年六月分雨水田禾糧價臣謹繕清單並將永安等州縣被風委勘撫恤各情形恭摺具奏伏乞皇太后皇上聖鑒謹奏奉硃批著卽妥爲撫恤毋任失所欽此 
[兩廣總督岑奏爲革員王錫祺家屬已於參追後將挪用榖價掃數清完並無蒂欠請將參案奏明開復片初五日]  
　　岑春煊片再巳故前任石城縣知縣王錫祺鄒用倉榖價銀二千四百七十九兩九錢一分五釐迭催該家屬未據完解業經附片奏叅革職勒限嚴追欽奉諭旨咨行欽遵辦理在案兹據布政使胡湘林詳稱該革員王錫祺家屬已於叅追後將挪用榖價掃數清完並無蒂欠請將叅案奏明開復除咨部及咨江西撫臣查照外謹合詞附片具奏伏乞聖鑒謹奏奉硃批著照所請該部知道欽此 
[署雲貴總督丁奏爲查明行爲荒謬文武各員請旨示懲以肅官常而儆效尤摺初五日]  
　　署雲貴總督臣丁振鐸跪奏爲查明行爲荒謬文武各員請旨示懲以肅官常而儆效尤恭摺仰祈聖鑒事竊維滇居邊繳現值開辦路工各處游閑無藉之徒紛紛屬集稽查防範已苦難周復有官塲敗類肆意妄爲風氣益不可問查有花翎補用都司朱長清性　　蒱行同匪棍澂江營守備楊嘉珍尅扣餉米淆亂是非試用府經歴晏孝澤選用縣丞盧福禧已革試用從九品黄祖鏡挾娼聚賭行止卑汚前安平廳委員准補尋甸州吏目葛仲麟藉案詐贜確有証據因遠巡檢李紹庚劣迹昭著揑報丁艱試用府經歴前署右甸經歴胡際虞縱容子姪擾害地方試用巡檢趙朝　詐騙多贜無賴已極藍翎千總吳占先年貌不符顯係假冐相應請旨將朱長清楊嘉珍晏孝澤盧福禧葛仲麟李紹庚胡際虞趙朝璧吳占先一併革職以示懲儆朱長清晏孝澤盧福禧黄祖鏡仍驅逐回籍不准逗留滇省免再游蕩生事其澂江營守備尋甸州吏目因遠巡檢各缺滇省現有應補人員應請扣留外補除咨部外所有叅劾滇省荒謬不職文武員弁各緣由謹會同雲南巡撫臣林紹年恭摺具奏伏乞皇太后皇上聖鑒訓示 
 
 

Page 14

 
 
謹奏奉硃批另有旨欽此 
[署兩廣總督岑等奏爲選員請補同知摺初六日]  
　　革職留任署理兩廣總督臣岑春煊廣東巡撫臣張人駿跪奏爲選員請補同知恭摺仰祈聖鑒事竊照雷州府同知劉汝霖霖故遺缺先經奏請以另補同知黄晉銘補授兹於光緒三十年四月二十五日准吏部咨缺單内開另行請補廣東雷州府同知黄晉　革三月初五日奉上諭查核該員奏補斯缺係於二月初六日奉旨核計革職奉上諭日期係在未經接到准補部文之先員缺應按原出缺日期另補等因查前出廣州府佛山同知缺已用至軍功候補班前補用同知直隷州止今雷州府同知缺輪用鄭工及新海防遇缺先海防先卽舊例銀捐遇缺先銀捐遇缺均無人應過班接用候補正班人員酌補兹會選有軍功候補同知黄應昌現年五十八歳係湖南善化縣監生遵例遞捐通判指分廣東試用旋因新疆南路各城一律肅清建銳威儀兩軍出力保奏光緒六年正月十三日奉旨著以本班仍留原省歸候補班遇缺卽補並俟補缺後以同知補用題補惠州府通判十八年十二月十三日到任二十二年丁父憂服滿起復二十五年三月三十日到省該員穩練耐勞辦事勤奮以之補授雷州府同知洵堪勝任與例亦屬相符據藩臬兩司會詳前來相應請旨准以軍功候補同知黄應昌補授雷州府同知缺如蒙兪允俟部覆到日照例給咨該員赴部引見除咨部外臣等謹照章攺題爲奏恭摺具陳伏乞皇太后皇上聖鑒訓示再粤東省補缺例限九十日此缺因請補之黄晉銘革職缺單係本年四月二十五日准咨應以是日准限辦理今在限内請補並無遲逾合併陳明謹奏奉硃批吏部議奏欽此 
[雲南巡撫林奏爲賓川新興建水等州縣被水被旱被匪成災請免條糧以舒民困摺初六日]  
　　　兩巡撫臣林紹年跪奏爲賓川新興建水等州縣被水被旱被匪成災請免條糧以舒民困恭摺仰祈聖鑒事竊查賓川州屬上年八月二十五六等日及九月間大雨如注清明洞白蕩平上泡煉洞陶家營龍門村上下河村大小海良海南耆等處田禾俱被淹没顆粒無收又新興州屬上年入夏亢陽　雨不能裁插新寗後裕左德三鄉田畝龜坼概被乾旱秋收無望又建水縣屬上年四月周匪作亂正值栽插農民流離不遑耕作加以入夏雨澤稀少栽種失時大橋曰家營杉松橋曲江六山六營等處田畝全行被匪被旱錢糧無著當　委勘振撫情形先後附片奏報各在案兹據賓川州知州陳維新會同委員陳發知州沈炳署新興州知州楊椿林會同委員補用知州王元齡署建水縣知縣梁正麟會同奏員補用知州朱知緒各將被災田畝等則分别村莊區圖花户姓名請免條糧銀米等項數目造具册結申該管府道層　加轉詳經布政使劉春霖署布政使陳燦署糧儲道郭燦先後核明詳請具奏前來臣杏賓川州屬被水成災計田一十七頃一十畝九分八釐七毫三絲四忽應徵秋糧米三十九石零二升三合四抄三撮條公奏平等銀六十五兩二分九釐二毫九絲新興州屬被旱成災計田六十二頃二十二畝八分應徵秋糧三百三十一石五升八合五勺條公等銀四百一十九兩二錢六釐九毫建水縣屬被匪被旱成災計田五百八十八頃三十畝二分應徵秋糧米六百六十五石八斗七升三合五勺九抄三撮條丁奏平公件火耗恤羹等銀一千二百五十一兩二錢二分三釐五毫旣據該印委等會勘明確均係十分成災若仍照常徵收民力實有未逮合無仰懇天恩俯念受災較重民情瘠苦准將該州縣應徵光緒二十九年分前項條糧銀米悉予全數豁免以舒民困而廣皇仁除册結分送部科查照外所有請免賓川新興建水等州縣被災條糧各緣由謹會同署雲貴總督臣丁振鐸恭摺具陳伏乞皇太后皇上聖鑒訓示謹奏奉硃批著照所請户部知道欽此 
[直隷總督袁奏爲口北勦匪文武員弁實係異常出力懇恩仍照原保給奬摺初六日]  
　　太子少保北洋大臣直隸總督臣袁世凱跪奏爲口北勦匪文武員弁實係異常出力懇恩仍照原保給奬恭摺仰祈聖鑒事竊臣前保剿辦口北馬匪出力員弁一摺兵部議覆應照原定東三省拿獲馬賊保奬新章馬賊僅止刼掠村莊官兵殺獲數十人至百人其尤爲出力者照尋常從優所保多係免補不符定章應照章給予補缺後升階儘先班次等因在部臣固屬愼重名器而微臣慮　鼓勵軍心查拿獲馬賊照尋常從優之定章係指刼掠僅止鄉村官兵擒獲數十人至百人而言倘刼掠不止鄉村擒斬不止百人者自不得相提並論檢查吏部處分章程拿獲馬賊之案如係大夥攻圍城寨焚刼鄉村有抗拒官兵情事地方官拿獲著名臣盜二三名或罪應斬梟斬决十名以上者准照軍功例破格奬叙至拿獲著名巨盜一名或斬梟斬决盜犯五名以上者俱照拿獲捻匪之例准該督撫保奏指定應升官階免其送部引見載有明文方今朝廷銳意自强文武並重文員旣准優奬何獨于武員而蘄之此次口北一役匪首蕭三勾結潰兵游勇嘯聚至　干人之多據老栅子爲巢穴結會拜盟散布黨羽於雞鳴驛等處分叚占踞縱横數百里問姦殺焚掠蹂躪殆遍洗馬林守備衙　亦被槍刼一空武汛衙署所在卽同軍寨非僅刼掠鄉村可比且該匪屢次負隅抗拒傷亡兵勇多名陣亡哨官一員是其罪惡昭彰儼同　逆若不及時撲滅竊恐兇焰日張星火燎原後患何堪設想各員弁奉調剿辦始則迎頭截擊繼則冐險窮搜解脅殲渠口北地面始無盜跡其勞績實與軍功無異臣前於奏保肅清摺内聲明出力員弁分别異常尋常保奬欽奉硃批准其擇尤酌保毋許冒濫欽此是擇尤酌保異常已荷聖明兪允况查定章拿獲會匪一名准保一二員殺獲土匪一名准保一員此次擒斬馬賊二百餘名臣僅奏保員弁二十七人實已恪遵批旨多所删减尚歴賞不酬勞若再拘執他省獲賊新章從嚴核减深恐防軍觔望無以策勵將來查上年十二月熱河都統會奏援剿股匪六十三案内出力各員分别異常尋常請奬叙奉硃批允准在案此次勦辦口北馬匪功同賞異未免向隅合無仰懇天恩俯准將臣前保剿辦馬匪在事出力文武員弁地方官紳仍照原保給奬以示鼓勵理合恭摺具奏伏乞皇太后皇上聖鑒訓示謹奏奉硃批著照所請該部知道欽此 
 
