# 1920 - 311 - 4917147

 

Page 1

 
 
   
 
 

Page 2

 
 
   
 
 

Page 3

 
 
時評 
[有舉無廢（冷）]  
古人有言有其舉之莫敢廢也寔則今日中國關於權利之事有其舉之即莫能廢之矣是故人每咎中國百事不舉其寔非但百事不舉抑且百事不廢也 
今之談廢督而不能者無足怪也何也以督有兵權在手人無如之何也試言議員何嘗不如是舊國會之議員以屢次護法故至今未廢新國會之議員雖已期滿而亦不願遽廢不但國會廣東之省議會議員新舊方爭開會甚烈是亦舊議員不願廢之一證也 
總之中國人對於權利無一不有終身世襲之思想故袁之時代有終身總統世襲總統之說即今之督軍議員亦人人皆有終身督軍世襲督軍終身議員世襲議員之心也故曰有舉無廢也 
 
 

Page 4

 
 
   
 
 

Page 5

 
 
   
 
 

Page 6

 
 
命令 
十一月九日大總統令任命繆承良爲陸軍第十六師砲兵第十六團團長此令 
又令參謀總長張懷芝呈東邊鎭守使署參謀長蔣攫因病懇請辭職蔣攫准免本職此令 
又令任命劉慶賀署東邊鎭守使署參謀長此令 
又令任命彭家煌署口北鎭守使署參謀長此令 
又令署司法總長董康呈請任命費有浚廖文洵爲安徽高等審判廳庭長均照准此令 
又令署司法總長董康呈請任命杜焯綸試署湖北高等審判廳書記官長應照准此令 
又令署司法總長董康呈署吉林吉林通方檢察廳檢察官張彦偷請免本職應照准此令 
又令署司法總長董康呈京師高等檢察廳書記官長楊遂直隸高等審判廳書記官長徐國桓署直隸高等檢察廳書記官長梁申權署湖北高等檢察廳書記官長馬文翰懇請辭職均照准此令 
又令兼署陸軍總長靳雲鵬呈請任命劉長傑爲贛東鎭守使署副官長應照准此令 
又令參謀總長張懷芝呈東邊鎭守使署少校參謀沈彬因病懇請辭職應照准此令 
又令參謀總長張懷芝呈請任命郭忠元署東邊鎭守使署少校參謀應照准此令 
又令兼署陸軍總長靳雲鵬呈請任命朱俊爲陸軍第二十四混成旅步兵第一團少校團附應照准此令 
又令兼署陸軍總長靳雲鵬呈請任命徐履晋爲陸軍第九混成旅步兵第二團團附楊鑄顔爲砲兵營營長均照准此令 
又令兼署陸軍總長靳雲鵬呈請任命王夢弼爲陸軍第二十師步兵第七十八團第三營營長應照准此令 
又令兼署陸軍總長靳雲鵬呈請任命周孝述爲陸軍第十八師工兵營營長應照准此令 
專電 
　　北京電庫戰出力之營長以下四十餘員閣議交陸部核議分别補官給章（十一日下午十鐘） 
　　北京電褚旅靑（九日）電條陳善後（一）敵雖擊退勢必反攻戒備未可稍怠（二）潰黨四出騷擾蒙人亦乘機搶掠應速辦淸鄕（三）蒙邊蠢動須添重兵（四）恰克圖爲外蒙門戶應另撥軍隊塡防（十一日下午一鐘） 
　　北京電滇唐復靳徑（二十五）電奉悉我公開誠相示具佩嘉謨公能於國際上着意國人莫不欽仰不獨堯之傾心（十一日下午十鐘） 
　　北京電羅開榜改愼威將軍何恩溥任陸次令將下（十二日下午五鐘） 
　　北京電院電各省所得稅案經公布萬難變更勸告各商以利推行（十一日下午十鐘） 
　　北京電奉張電下鄕祭墓往返需一得期署事分别委代（十一日下午十鐘） 
　　南京電齊爕元今午接見記者談話三小時述英威殉國原因及其身後酬報繼任經過今後方針廢督節减軍費提倡道德諸問題（十二日下午七鐘） 
　　南京電何恩溥任參次長明午北上就職（十二日下午七鐘） 
　　香港電陳炯明擬廢鎭使改設九綏靖處管理地方軍事訴訟無直轄之兵遇有應需時須得提調駐防軍隊（十二日下午七鐘） 
　　香港電洪兆麟昨率部十六營回汕鎭使任（十二日下午七鐘） 
　　香港電馬濟部二十餘營佳（九日）回肇會同林虎韋榮昌部守肇粤軍昨起向肇總攻擊（十二日下午七鐘） 
　　香港電第二屆省會與現屆省會爭開會相持極劇（十二日下午七鐘） 
　　香港電陳灰（十日）就職通電希望軍民分治實現（十二日下午七鐘） 
　　香港電汕訊浙軍陳肇英與方聲濤部反攻粤軍姚雨平失利被浙軍攻至竹高山（十二日下午七鐘） 
　　香港電郡城齊（八日）晚八屬會館忽轟炸彈傾屋數間死人三十餘隨卽火燒全埠震驚商會派商團會警鎭防人心略定（十二日下午七鐘） 
公電 
　　南京來電敎育部范總長鑒皖省當局乘張廳長未到以私意先事紛更措施失當激成學潮請速令張廳長到任并電皖當局一切統俟張廳長到任解决陶知行孫洪芬梅光迪眞 
　　貴陽劉顯世電上海孫唐伍總裁曁各報鑒密組公東電悉岑電取消西南自主已屬駭怪北廷據以宣布統一尤爲滑稽此間對於時局之主張已與唐公於宥電宣言自當抱定此旨貫澈初終特電奉聞劉顯世蒸印 
世界路透電 
[英議院之愛爾蘭自治案]  
　　八日倫敦電今日下議院中愛爾蘭自治案復交審查會時政府提出之新條文一則以一百七十五票對三十一票成立規定愛爾蘭兩個國會各設第二院編纂第二院法之責任則在兩國會政府原擬自編第二院法今日因諉卸此責任頗爲議員所訾議加裘氏稱僅爲愛爾蘭南國會設一第二院巳足濟事伊文斯氏稱卽不設第二院愛爾蘭兩國會仍可繼續執行其職權云後又成立一修正案以愛爾蘭大學籌欵責任屬諸南國會政府原議愛爾蘭兩國會之候選議員必先宣誓效忠然後始可膺選但此議大遭反對遂撤銷另提一議規定如合法選出之議員人數不足半數或宣誓效忠之議員人數不足半數則此國會得解散之而由行政長官指定委員會執行國會之職權薛西爾與愛士葵二人皆反對此議但大多數贊成之此條遂成立波拉勞氏於論辯時答稱愛爾蘭有七十議員宣稱爲國民推舉組織民國不知其他試聞遇此情形而後建議一再讓步有何益哉政府準備以英國與愛爾蘭人民所可贊成之極大自治計畫給予愛爾蘭此乃政府現所立之地位政府不外如此則惟有投降愛爾蘭南方之極端派餘無他法乃英國政治家竟有宣言願再讓步甚於愛爾蘭明理人士所要求者此種宣言徒破壞解决之機會耳愛爾蘭人民旣知政府認眞撲除罪惡不爲暗殺所逼而變方針則定可諒解政府現已予以甚寛大之自治制度矣他日自治案旣載入憲書見諸實施則愛爾蘭定發生一種新局面也麥克倫氏稱此案討論至少有一結果今已可下確實斷語即自治案已死是已 
　　十一日巴黎電倫敦電稱政府所提自治案在下議院二讀經多數通過 
[各國近事記]  
　　八日巴黎電佛郎鐡價由於外間經濟狀况與滙兌行巿之不定法國商家與製造家前信佛郎必有起色者今則不聞滙率之高低不得不結價矣 
　　十一日巴黎電意大利與南斯拉夫已商定解决愛德里亞海問題之條件如下（一）雙方面在伊斯特里亞承認與倫敦條約所定者相符合之界綫（二）阜姆獨立其疆界與意國相接（三）意國對柴拉有宗主權（四）圭爾尼羅灣之哥爾索與魯新島及愛德里亞海之拉哥斯太島割讓意國土地條約附有通商條約 
　　十一日比京電維亞爾氏今仍從事組織新内閣其與自由黨磋商該問題時似巳遭遇困難惟據比國各報載稱一切籌備幾將告竣僅行政方針數端尙未商妥　　十一日華盛頓電國務卿柯爾碧氏如經威爾遜總統許可將於兩星期内正式出遊南美巴西與烏拉圭兩國　　十一日華盛頓電現已電令各募兵處招募第二師即使該師兵力充足陸軍部聲稱按照國防條例第二師須常有充分兵力該師現駐特拉維斯營缺少六千人　　十日倫敦電據叙利亞消息亞拉士里亞州哈琴鎭之阿米尼亞人未及土耳其國民黨之軍所殲前阿米尼亞方面傳出之消息爲實屬不確 
　　十日維也納電奥國政府申請容許加入國際聯盟 
[美國拾遺團將來華]  
　　七日紐約電拾遺團定於二月間赴中國調查亞洲原有之人種如猓猓之類並將覔取十萬種亞洲動物與植物携回紐約置於擬以一百萬元建造之亞洲生物院國長爲安德魯士氏 
太平洋路透電 
[庫倫戰事之外信]  
　　十二日北京電據各方面消觀之攻擊庫倫之敵軍並未入城中國官場消息敵軍確有二千人陳毅所稱敵軍多半爲日人之說衆不之信敵軍以俄人蒙人布里雅特人組合而成其中或有少數日人亦未可知各方面消息皆謂華軍爲大砲與機關槍轟擊愛創甚重苟非援軍及時馳抵則敵軍恐已入城一說敵軍確由恩琴統帶聞其主軍仍在西比利亞庫倫俄僑六百人現受虐待當事變發生前之數星期蒙人似圖盡殲華兵並警告外人某夜勿外出且勿遣僕人外出是夜毫無動靜大約因攻軍未至或因預爲華人發覺之故庫倫外僑除俄人外餘均未受損害惟來去均有華兵嚴加監視美國工程司米爾斯氏因不願離其患病之俄友仍居庫倫美人一隊現赴庫倫保護米氏英國無線電　專家　克萊氏亦同行 
[中日交際案兩則]  
　　十二日北京電内閣昨日討論日本關於琿春之牒文聞决議接受以充分軍隊駐紥琿春維持秩序之條件惟否認日　續起騷亂時日本有再派兵之權 
　　十二日北京電日使署今晨以二牒文致外交部一爲對於閩案道歉一載所已宣佈之其他條件中政府行將覆牒表示抵制口貨之歉忱並接受其他條件 
[北方近事記]  
　　十二日北京電聞意國巳贊成徴收附稅惟須中政府聲明承認意人所有之奥國債劵聞中政府因附稅志在辦理慈善事業不允有此聲明 
　　十二日北京電公報載稱内國公債四百萬元已以内地捐稅爲擔保品由此觀之中政府似不欲將此公債代前議以鹽稅與海關附稅爲擔保品之外債 
[南方戰事記]  
　　十日廣州電陳炯明巳正式接省長與總司令之任粤軍在肇慶大受挫衂桂軍現佔守肇慶其司令部設梧州粤商籌欵一百萬元以助粤軍委員會現籌欵振濟東江各區受戰禍之難民該會已撥助二十五萬元 
[東俄近事記]  
　　十一日海參崴電赤塔大會之海參崴代表反對組織過激黨遠東政府要求於　會未召集以前選舉代表遠東各區之臨時國會大會拒絶此項要求於是海參崴代表團即宣言不爲過激黨政府擔負責任束裝回里 
　　十二日海參崴電海參崴之赤塔其産黨人於直接發電談話時農代表擬勸海參崴之農黨議員解議會而設立省自治政府如赤塔現所有者其實此種政府即勞農政储也海參崴議會現因赤塔傳來消息簡略不詳不知何所適從如續得消息當可决定辦法否則須俟海參崴代表歸來再爲定計 
國外要聞 
[苪恩施論各國對華政策]  
　　中美新聞社譯芮恩施博士文云自大戰起後吾人似各懷彼此疾恨之意然世界中苟尙有人道者似應定一政策以成就偉大之事此國戰事而發生之仇恨不當聽其永久存在所至要者吾人當立一决心以撲減間接的外交方法與很暴之武力政策此二者卽歐洲大戰之導火線也吾輩務當力與抵抗以期其消滅顧世界各部不幸尙有此二者之餘孽而以遠東爲尤甚苟公衆之輿論與决心對於此等政策不示反對則現今所結之慘果恐將復見於他日也以上所言實專指中國與對外關係立論苟彼軍閥國所統轄者不僅滿洲而復及於中國與西比利亞之諸部則其國人益將自大而侵略之政策更猛進無已而大失敗之期亦於是乎近矣東亞洲自立之精神萬不能爲武力所剪滅迫之愈急報復愈烈此等事吾人見之了了從實言之不敢不以爲危也然吾人欲設法便世界各部消除此等勢力不必注意於形式上陰謀詭計而遏止之也但於萬國所以富强發達之原理一研究之吾人之所欲試行者且高出於極巧之外交術曠觀前途則中國之應得一有建設性質之政策爲不可少矣美國與中國間有事一以公平正直爲本故美國深得中國人民之善感人有知此等善感之價値者則當知此實吾美國最可貴之國寳也此善視吾美國之中國人民今方遭無窮之国要難内外皆有彼等竭力以改革古法社會亦有革新之趨向窺天意似將以古代遺傳與外方輸入之良法美意以合成中國之新文明一方面不背舊道德而一方面亦履行其新責任也吾人觀於中國人民之締造艱難自應加以贊助其最需要求在解决其國内之諸大問題而不受外方惡意之干涉此事極爲簡單凡與中國友善之國而願見其日進盛治者皆應以此爲根本政策也今日欲謀全世界之和平端頼中國之能不受牽制從容刷新其内部外國於此不當以尖狹之政策以爲圖利之計苟於此事加以牽掣或思攫取中國之一部則他日爲患之鉅有不堪設想者矣當今之世國際間務當互助而不用以上所述之政策俾一國内部易於進步而不虞外方之相犯今日中國至要之事即在建設一自由自治之政府而於覺悟及組織上謀統一惟此等事中國人當自起爲之無論外加之相助是否出於善意皆足以引起紛亂因世界各國關於改革國事皆自理而不假外助者也然外國而眞欲助中國解决其困難則但可限於個人性質之行動如朋友交接加以鼓勵故欲施行眞正之親善政策者不可不於此三思之也今者無論美國或其他友邦果欲以資本或人力助中國之建設令入於强大穩固之境則首當不挾政治之思想而但爲友誼的相助可矣吾人之可助中國者爲道甚多如設一學校或醫院也或創一工廠以製造鐡路用品電機農具與其他需要於中國人之物品也或於内地造鐡路及良好之道路也凡此種種皆與中國人民有極大之利益者蓋可減輕其負擔敎以工商業之新法且亦使彼等更能用力以從事於建設也世界將來之和平與民治主義之暢行胥以中國爲樞紐外國皆當用公平正大之政策以對中國若其他一切圖利狹隘之政策徒滋紛擾而已 
國内要聞 
[北京通信（吹萬）]  
　　美術學校之羅素歡迎會 
　　九日下午二時新學會借座美術學校以歡迎羅素原定二時開會至三時許衆方絡續至不守時刻之病不識何年方能革去開會後由汪大燮爲主席報告開會宗旨並請染啓超致歡迎辭梁迺登台言曰『本社得最有名之學者羅素先生前來講學實爲本社莫大之光榮茲先述講學社之宗旨然後介紹羅素先生之學說本社對於中國文化運動以爲當盡力輸入不加限制我國學術全盛時代實爲戰國之世其時思想絶對自由人各發揮其本能無有制限因極一時之盛及漢武表彰六經罷黜百家學定於一尊而學術迺日形衰落學之範圍至廣有表章與罷黜使學本豐者隘中國民族在學問上之本能本當發達惟受此表章與罷黜之累致失其本能不表章亦不能黜方足以發展吾人之本能 
言今全世界學問之潮流則今之世界已至欲改造時改造期間當經若干懷疑試騐之時代際斯時也當有多數不同學派並出由表面觀之各自相反不同而其公共之目的則同爲欲創新社會若者足以爲新社會之創造者在今日固難斷言然互相研究終有達目的之一日故主絶對輸人 
學無盡美者亦無盡非者若者合於中國之情况若者則否莫敢斷言當經多數試騐以後或可得其近眞者故據一以反對他說實所不當守舊以排新固非執新以排舊亦非罷黜之說終太隘也 
今日中國之學術界如經嚴冬氣象蕭條茲方一陽初轉望其大屢門戶以成燦然春色無論何學悉取而學之春光旣至其文章必有可觀也 
以社會狀况論歐洲一二百年來之經濟學說實釀成今日之大亂在此大亂中知者各竭其力以謀改革而積重難返一時頗難爲力經至大痛苦而後能改與否猶莫敢斷言中國因進行遲故尙在發足之時未及陷阱非若歐洲已墜於阱中也我中國正可鑑於前車而以歐洲名哲言之可以救濟人類社會者一試行之譬之於畫中國今日方爲白紙未嘗施以彩色而歐洲則畫滿其上滿紙狼藉矣欲使名畫家繪一幀易使改一劣畫以成佳品難故今日中國之文化運動實負有全世界之重大責任吾人果將何以畫此白紙乎吾以爲可不問畫之派别不囿於南派北派中國畫西洋畫盡取爲法無所束縛然後自出心裁以繪成之故我國今日宜悉採全世　之學而爲其試騐塲 
吾人個人爲學固當用志不紛以凝於神譬諸習字今日學歐明復習蘇終必無成講學社以介紹爲目如滬之先施公司凡有用之物皆當採備以供國人之選擇此次請羅素先生來講學實爲第一次以後當繼請各種學者來講以求貫澈全國人之目的 
此次羅氏能來吾等至爲欣幸現代學者間有二要語厥惟『生活的理想化理想的生活化』如印度佛敎以不生活爲目的者其說實用所可用吾人當求生活但不可爲無意識之生活使人爲一吃飯機器耳人之所以異於動植物者以物之生活無目的而人則爲理想化之生活也理想全超出於人類此理想即成爲古董不足應後來時勢之要求當求其平淡切實者生活與理想當想聯貫方有價値吾謂羅素先生之說實較近於此吾不學不敢輕斷羅氏說諸君多讀羅氏書者將來復聽其講自能明羅氏學無事余不學者之多介紹爲也諸君所當注意者非特羅氏之學當學且當學其人格羅氏爲反對徴兵制度爲英政府所忌又因主大同主義下獄六月向自由之路一書即其下獄前所作出獄後羅氏鼓吹更力此誠不愧大學者之精神有大學者之人格爲人類自由而受苦吾人平日得讀其書今親見其人當受其人格之感化 
最後對於羅先生有一要求試爲一喻我國舊小說中有言吕純陽擬求徒點石成金以授人視其人果能成道否遇一人與以小金不受與以更大者復不受心以爲是人無貪心可敎也問以所欲迺云願得其點金之指羅先生幸母笑吾人貪吾人實欲求先生之指也 
梁氏演說畢譯者略譯告羅氏羅氏迺起致答『聽梁先生言甚佩於梁言吾固未能全曉但觀諸君拍掌之情形可推知其必佳今吾指雖尙在吾身深願以示諸君西方政府與資本主義相表裏同有大權其政府雖好而勇於爲惡較之不良政府之爲惡者其罪且過之吾若能爲中國人殊不主張組織何種强有力之政府亦不主行社會主義歐洲則非行社會主義不可矣中國物質文明尙未發達故無此必要首重者當在敎育俄國以無知旘者多而遽行社會主義因致失敗望中國先事預備 
工欲善其事必先擇其器聞中國文字艱深一童子學語言文字較之歐洲各國當多費數年光陰望其採用簡法以拚音代之 
學之最足令人注意者固爲美術爲精神之學而首當爲物質方面之根本預備不可輕視物質之學而忽之俄人爲學即蒙此病 
西方重權勢中國尙明誓權勢可以作事固不可忽然亦不可偏重此次大戰偏重權勢之果也故二者當並行中國亦有良制望不棄其舊取諸人以爲善而復保己之長則中國之前途可想見矣今西方於學術已呈疲象中國果猛進西方當受其益 
羅氏演說畢即撮影進茶點而散 
[外報庫倫危急談]  
　　大陸報十一日北京電云庫倫行將陷落困於該處之外人現有性命之憂已派愼昌洋行代表漢森來京請速派武裝美兵前往援救漢森請美使署照會中政府轉飭庫倫辦事大員保護外人利益並照料外人出境漢森又分告各使署謂庫倫俄人情形可憐華兵常威嚇之聞代理都護現扣留俄人與蒙古活佛爲質並有多人已被幽禁所穿衣服多被剝去並不給以飯食聞庫倫華兵聲稱如戰事不利當將俄人一律殺死當漢森出境時華兵方在四處掠搶地方長官雖知之亦不過問外人之出庫倫者前已有二人漢森乃第三人漢森初不許出境後允將私人火器繳出並允携帶某中國軍官家 
 
 

Page 7

 
 
眷同行始克脫離庫倫敵兵圍城已經十日敵彈飛墜城中敵衆約二千人以俄人蒙古人布里雅人與形似日人之人組成之由恩琴指揮但其中有無日人現尙未能確定蓋類似日人者或係穿着日人軍服之布里雅人也守城華兵紀律不嚴戰力不足故庫倫恐不久將陷落如果失守則外人危矣華人許美人米爾斯出境但米氏因華官不許其携一患病之俄友同行故不願離至於俄人無論如何皆不許出境日前由京出發之武裝英美人十餘人雖沿途不致爲華官所阻但人數太少恐不能多所成就也 
[琿春交涉之最近形勢]  
　　琿春交涉十月九日爲日使第一次之交涉十月十二日爲第二次交涉日使之照會始言出兵四中隊繼言形勢　大决定出四大隊後復向外交顔總長聲明四大隊之四字係誤譯實爲六字故必派六大隊（平時約三千人戰時六千人後以此事由地方長官先行交涉然後移京辦理迨於本月九日小幡公使赴院聲明該國政府閣議决定於中國軍隊到琿延之時日軍即着手撤退並有本使擔保之語故政府據以電告奉天張作霖及吉林鮑貴卿原文略謂今晨日使來院稱奉吉派赴延琿之兵迄今并未到逹究竟開至何處請詳告並云一俟華軍到延日軍即行撤退等語務速催令派遣軍隊從速兼程前進云云又據某外人方面報告云日使小幡氏日昨赴外交部訪顔總長答復中國對於撤退琿春日軍之要求謂接本國政府訓令爲中國能按日人意思於延吉地方妥爲設防以相當軍隊駐紥琿春龍井村局子街八道河頭道溝等處保護該地日僑並保證此後不復有同樣事故發生對於此次日人所受生命財産之損失予以相當賠償則日軍可以撤退倘中國軍隊不能維持該地之治安保衛日本居民則日本不得不自駐軍隊即使此次日軍撤退將來再生事變日本仍當保留派兵之權小幡氏談論間並責備東三省巡閱使張作霖以大軍調入關内以致三省兵力不足維持本地秩序云又據日人所辦之共同通信社消息云琿春撤兵問題已經日本閣議决定辦法電示駐京小幡公使向中國當局交涉小幡公使奉到訓令後卽於月之九日特赴外交部訪顔總長從事交涉茲將日本方面所提出條件揭示如下（一）間島方面日本僑民之生命財産中國須負完全保護之責（二）局子街百草溝頭道溝龍井村等處日本僑民住所中國須增駐軍隊切實保護（三）中國當局倘不能充分保護時須承認日本隨時出動必要軍隊以上所提出各項條件中國如能承認日本卽當由間島即時撤兵 
　　琿春事件極形混沌北京學界對此極爲憤慨連日分班赴各大街演講前日學生之外出演講者尤夥如前門橋頭西河沿騾馬市大街順治門崇文門各大街·以及司法部街等處均有學生之演講除男學生外北京女子師範學校以及其他女校學生亦多在街上演講痛快淋漓發揮盡致聽者無不動容秩序齊整交通亦絶無妨碍聞政府對此現時並無干涉之意惟敎育部前日商知各校謂顔總長曾語范總長現駐琿春日軍一俟我國軍隊開到即行撤退等語故各學生務取鎭靜態度不必驚慌各學校校長奉此函後已有牌示知照各學生矣 
[旅京各省區自治聯合會議]  
　　各省區自治聯合會前日午後二時在江西會館開第六次聯席會到者十六省區代表計五十餘人輪定江蘇代表張一麔主席按照議事程序開議其經過情形及决議事件如下（一）安徽代表問題該省代表前由自治促進會選出七人昨復由安徽同鄕會舉出十人究竟如何承認經討論結果决交代表資格審查委員會辦理（二）修正簡章江西代表提出以簡章中遺漏幹事辦事細則一句附議者頗有數省結果通過在第十條之下加辦事細則另定之一句（三）討論代表資格審查委員會辦事細則稍有修正當即通過（四）討論宣言　結果俟油印分送後下次再行討論（五）討論進行辦法（一）致各省法團電原文略謂本會聯合旅京十六省區同人組織各省區自治聯合會主張廢除督軍及類似督軍制度並限制軍費以實行國民自治爲宗旨業於十一月三日正式成立敬以奉聞乞一致進行並時錫南針爲禱等語（二）致電魯督田中玉浙督盧永祥請實行廢督以踐前言（三）請願政府將自請廢督之魯浙兩省先以明令實行以推及於全國此外尙有湖北代表孔庚提出廢督後之辦法多端擬請政府實行衆意留待下次討論遂散會時已五點四十分 
[天津通信（若氷）]  
　　旅津東三省同鄕之自治熱 
　　旅津東三省同鄕因此次琿春交涉張作霖擅與日人訂共同剿匪之約有礙地方之權利領土之安全皆東省人民自治力薄弱之故因就旅津東三省人士組織各界聯合會於七號假南開學校開成立大會計到會者有北洋水産法政南開各校及各界代表共二百餘人首由主席潘景武報告宗旨略謂本會乃由各界組成因琿春問題桑梓攸關起而聯合共籌對付方法其次爲馬駿演說謂此次琿春問題如果大家團結去作雖不能得極大效果要亦不致於失敗但第一要義可是要將眼光放大注意於全部的不要拘拘於局部的現在各省自治運動甚盛回顧我東三省同鄕有一人敢倡自治之說嗎我們在學生時代旣不能放手去作惟盼此會永久成立預備緩急之用演說畢當塲選舉職員隨即討論議宁公議進行方法如下（一）鼓吹奉黑兩省速成立學生聯合會（二）託吉林學生聯合會及五縣公民聯合會將日本在琿春最近之舉動及一切詳情報告本會以便登報宣告全國（三）嚴電質問政府及張使鮑督報載於日本訂約之事是否眞　巳否簽字（四）喚醒東三省人民共同力作（五）聯合北京山東南京上海等處及留日東三省同鄕會互通消息共謀進行（六）分派代表與本埠束三省各界人士聯絡并請其加入本會（七）各種電報函件宣言書等一律披露各報引起全國注意（八）函告東三省人民對於政府及各武人多通電報使知民意之趨向并催嚴重交涉（九）聯合上海各界聯合會及學生聯合會一致奮鬭努力前進并函告進行之方法（十）鼓動東三省商民協力抗爭以便抵制日貨（十一）函致東三省議會請其力爭交涉并監督各該省疆吏與外人定約以上十一條由卽日起分别進行爲國家外交之後盾樹東省自治之先聲與會諸人共同負責切實進行 
[湘西戰事之終了]  
　　湘西戰事自省軍圍攻溪口後（溪口爲王育寅故鄕財産宗族多聚於此且地極險峻爲大庸之屏藩故王育寅極爲重視）王育寅始則死力抗拒繼以省軍紛至勢遂不支乃將其父所建之高大洋房付之一炬率部向大庸退走省軍隨後追擊王軍以無險可守且心膽已破不能再與省軍對敵故不一日間大庸卽爲省軍佔領大庸旣破王育寅即率領殘餘向永順古丈退走林修梅則已不知下落譚督迭接戰報除電令前方速行追擊務將王部勢力完全削除外至對於林修梅氏則以其或係受人愚弄非出本心特分電前方各軍如遇林時務須妥速護其來省不許擅加傷害 
湘西戰事旣可漸次終了關於戰事之經過及善後辦法均須詳陳譚督秉承理辰沅靖淸鄕督辦蔡鉅猷氏特派參謀長周立翥來省晋謁譚督面呈一切聞其所定辦法係以王部潰竄各邑首宜分别淸鄕以淸餘孽王軍殘部則一律招降至淸鄕事項湘西各屬一律同時舉行所需費用請先發若干分配各軍隊以便迅卽辦理招降王部則凡繳械投降者每人給予川資由五元至十元實行遣散如其負嵎抵抗卽分别堵剿譚督對此辦法甚爲嘉許業已於昨日分電前方各軍遵照辦理矣 
此次單事民間　失最巨殺戮最慘者厥爲慈利大庸常德之三縣除常德地方業已量爲撫恤外慈庸兩縣春被禍之重較常德殆又倍之譚督特於日昨電令蔡鉅猷宋鶴庚李韞珩等着撥稅欵一萬元專賑慈庸兩屬其餘各地方着查察情形分别轉呈辦理至對於此次出力各軍隊除唐先智之一團克復大庸功績卓著已撥奬欵五千元外其餘各軍着候各該長官呈報到部再行酌量給奬已一併電令各軍遵照矣 
[魯財長張壽鏞潛逃之原因]  
　　山東張壽鏞旣去財廳一席田督電請中央迅簡前來迄無回文而東省財政當此恐慌之秋實不可無人維持因此田督特委任前商會會長張肇銓暫行代理一方面再電中央請示辦法未知政府如何處置至張壽鏞氏現已行抵天津顔色憔悴並有歌電陳報政府謂鏞於本日赴津就醫懇另簡賢員接替云云聞此次張氏潛逃之原因係以張氏曾電中央報告各界對待本身之情形如何暴烈政府覆電言果如張氏所言則是撓亂公安將以法律從事張氏見之大恐以議員到廳之時雖言語不無衝突然絶無違法舉動今張氏揑虚報告中央又根據張電以威嚇從事設爲議員所見必以張氏誣揑造謡羣起致詰或竟向檢廳提起訴訟亦未可定至是雖欲脫身必不可得不如趁此時機潛行出境卽使議員發覺已鴻飛冥冥矣因此打定主意於五日淸晨潛行赴津田督得張氏潛逃消息尙恐隱避濟南不肯出頭即傳知高警察廳長山電話諭飭董穆牛三署長速往金水旅館查尋杳無蹤跡詢之館主聲稱住本館十四號之張廳長已於五號七鐘出館遂由穆董兩署長分往車站追探蹤跡抵站後瞥見張僕柳中洲携帶行李多件隨後跟至當即帶署盤詰僕言伊主昨早帶僕陳岠山僅携皮箱一個風衣一領乘津浦路早車赴津令余隨後押運行李北上務守秘密云云至是乃始知張氏之確已潛逃矣 
[廣州通信平]  
　　兩粤兵爭之開始 
自陳炯明回省各界欣欣然有喜色以爲粤局從此大定而實則兩粤兵爭正將從此開始也莫榮新雖退出廣州然於西北兩江决意死守當逃遁時馬濟焚燬兵工廠其總發機及子彈廠已完全焚去此爲其最大陰謀蓋明知子彈爲軍用命脈絶其命脈然後彼可於北江從容布置也今已查確莫榮新偕同馬濟沈鴻英於出亡時均從淸遠往韶州而林虎則往肇慶現在肇慶則譚浩明業已東下林虎回鎭守使署任街上遍貼陸榮廷告示竟聲言奉總統命令組織巡閱使署不日北軍南下平粤云云其是否以此恐嚇粤人抑或果有此密謀均不可知外又傳莫榮新已親赴江西謁見贛督陳光遠表面上云係赴贛邊閱兵其内幕則欲與陳光遠籌商北軍援粤之規畫故沈鴻英在韶州節節設防以便與江西聯絡一氣而肇慶與韶關交通之要途若淸遠四會廣寗等縣刻下均頓有重兵其廣西兵集中於梧州相機赴肇仍源源不絶蓋西北兩江之戰事將來劇烈仍恐不下於東江也據連日所得戰報北江上游仍在桂軍勢力範圍中而由省出走之馬濟沈鴻英所部桂軍沿粤漢路綫日來集中於琶江源潭一帶預備圖粤因英德連江口有民軍與之相持桂軍竟下擾銀盞㘭形勢似大有進步故某日粤軍軍長許崇智有急電請援言馬濟沈鴻英兩支桂軍前後夾攻勢頗劇烈陳司令據報已檄令粤軍司令李炳榮關國雄等親率所部由粤漢路出發計五號粤軍由火車裝載者二十五卡六號由火車裝載者二十一卡七號裝載者亦二十餘卡計出發軍士不下萬餘均由黄沙車站而往可知此間戰事之極烈至西江肇慶方面戰事亦極劇肇軍周之貞原與袁帶吳良兆等民軍聯絡擔任攻肇加以李福臨扼守三水永安廣利均爲福軍範圍魏邦平則統率艦隊以助戰其由東江調回之粤軍則未加入也乃近來桂軍注視西江由北江調回者固已有數千人由梧州直下者亦大多數其布置旣經規定以後瀝峽口爲第一防線韋榮昌主之以鷄籠洲爲第二防線梧州爲第三防綫皆譚浩明主之據肇慶函報桂軍後瀝前綫消息桂軍進圖三水廣利已發生戰事廣利民軍已退出墟巿由桂軍估回兩軍死傷甚衆五日下午傷兵運抵肇慶數逾二百人肇慶軍界謡傳民軍死傷三四千人桂軍被斃千餘人河流成赤寳璧艦連日砲擊廣利墟店戶盡毁云云據省中所聞亦有福軍退出廣利魏軍聞此消息立派一營往援陳總司令亦立撥粤軍敢死隊五百名馳赴西江助戰業於六號乘輪出發蓋觀最近戰務西北兩江桂軍勢力尙雄不容輕視而西江爲外人商業所關故英美兩領事亦曾赴肇居間調停四日午後一時兩領事抵步先赴賓興總局茶會稍息與紳董接洽後聯赴端溪書院韋司令部代表要求將所有下路及附城西軍定期完全退回梧州磋商逾一小時韋氏以須得陸榮廷意旨爲詞故結果并無切實答復至前日某報所傳粤軍已於二日上午九時攻克肇城非確信也 
[陳炯明允任省長後之廣東]  
以樂觀方面言廢督·禁賭·運動新文化 
前途大有希望 
陳總司令自軍政府任命省長後即去電力辭頃聞陳以滬上各總裁發電挽留辭極懇摯自維以桑梓敬恭之誼責無旁貸故已决不再辭不日即正式宣告就職故前日湯廷光賚送省長印信陳亦已允爲接收並於今日（八號）將粤軍總部遷入舊省長公署即爲正式就任之凖備至舊觀音山督軍署則决行開放闢爲公園并於園中立碑爲廢督及禁賭二事之紀念 
另一消息陳炯明自奉軍政府任命兼任廣東省長經於本月六日午刻接印視事並將粤軍總司令部遷回司後街原日省長公署省長公署即在同署設立以便兼攝 
陳省長接任後當經擬就文告三種第一文告禁絶一切大小賭博第二文告開放觀音山改設公園並將山上洋樓二座改設圖書館第三文告明白佈告廢督並將各鎭守使及各道尹缺額一律撤廢此種文告日間卽當發出張貼 
陳總司令此次率師返粤第一事即爲禁絶廣東賭博已對其部下宣示不日决將廣東大小賭博無論山舖票番攤牛牌麻雀一切雜賭概行禁絶如有庇賭開賭者一律以軍法從事粤軍各將領亦以賭博之害甚於洪水猛獸故對於禁賭一事無不極端贊成其中尤以鄧鏗洪兆麟鄒魯熊略黄强等贊同最力聞巳擬定禁賭文告及禁賭軍律不日當可發表現廣州巿各學校及靑年會等聞此消息已决定於陳總司令禁賭明令發表之日即舉行大巡游以示紀念又聞昨日有賭商向寥廳長進言願籌大宗軍餉請延賭禁廖不敢贊成特請示於陳總司令陳總司令嚴詞拒絶並聲明以後無論何人如敢再有此等提議當即槍决言時聲色俱厲查禁賭一事本有速禁緩禁兩種主張主緩禁者謂廣西尙未平定需餉極鉅極急禁賭殊屬不便惟陳則異常堅决 
粤軍陳總司令竭力提倡新文化其留漳時頗從事文化運動頃雖初返粤垣軍務倥偬而對於粤中文化情形亦非常注意聞陳總司令以吳稚暉陳獨秀諸人爲新文化泰斗昨已去電請其來粤提倡新思潮並請戴天仇同來爲報界大鼓吹將來粤東文化必有發揚踔厲之象也 
[雲南消息]  
　　雲南靖國聯軍第八軍軍長葉荃昨由蜀旋滇十四號唐聯帥治酌歡迎席間暢談川中軍事失敗滇中將校久不出發言到憤激處亟拔刀將手指截落一枚血殷筵席仍談笑自若毫無痛楚狀當經部下命輿舁歸 
唐聯帥出發在卽所部軍隊甚衆於十月十六日就北校場舉行誓師是日有警衛軍第一縱隊第二縱隊十三團十四團十五團行營憲兵第一隊二隊　飛軍新編隊等約計六七千人均到北校場俱各宰牲插血以訂盟誓其誓詞略謂『不計利鈍同任艱辛正義所擊生死憑之誓達目的一本良知』除所宰猪羊外殺雞至七八百隻至下午六時始各回營所安息翌　警衛軍各個縱隊曁聯部砲隊步隊及參謀處之各參軍參議並印刷部等統於是日由滇出發人數約在五千以上馬四共八百有奇 
前項各部出發後憲兵亦於十八日由馬司令官統率五區隊出發是日同行者有　飛軍新編隊及聯部各參議各顧問各諮謀等約四千餘人馬五百餘匹一同整隊出發 
[杭州快信]  
　　省議會昨又延會聞内部某某兩派意見各執已成氷炭一時恐尙難調和 
紹興平民選舉監督團函沈省長以本届初選舉調查員多屬舊屆中人揑造係慣技舞弊乃專習並不認眞挨戶詳查僅根據前屆名册閉門揑製舊文重抄昨已電飭嚴查 
甲種商業學校學生全體罷課敎育廳得報立派第三科長羅履平馳往會同校長李維巖剴切勸導并允將學生徐灝陸翰芹沈山陸國驊等八人查明擇尤斥懲風潮能否即意尙未可知 
杭紳潘赤文等發起組設南北災賑菊花游藝大會今日（十二）在育嬰堂集議進行辦法定十九日開幕 
永嘉警察局保安隊隊員湯潮海因大公報社登載濫用非刑案私擅逮捕編輯員林超塵經林起訴法庭省議員亦向省署提起質問飭屬查辦該縣王知事現已呈復力爲湯洗刷 
省坦米價近又加漲起價售六元六角頂尖售八元四角日來尙須看漲 
花巿路敎育廳署現改賃東平巷十四號郭姓屋辦公已决定凖期十六日遷移 
尙有要聞二及地方通信轉入後頁 
雜評一 
[少安毋躁（默）]  
　　自治人民應盡之責也使蘇人而不少安自治早實現多年矣廢督尤自治之本也使蘇人而不少安廢督早已運動多時矣蘇人惟安於少安乃至地方不治如此亦惟安於少安乃至常屈服於督軍勢力之下而任共宰割如是 
然則至今日而始運動自治廢督亦不可謂之不少安矣况乎即如政府言自治廢督須俟統一以後謂今日尙未能統一耶則政府統一之令亦可少安不必急急也未統一而下統一令寗非失之太躁政府如不自認爲太躁則必眞能統一矣旣统一而運動自治廢督適符政府旨更不得謂之太躁然則究政府失之太躁耶抑人民失之太躁耶吾人誠不能無疑也 
再以往事言之政府無事不責人民以少安毋躁人民亦無事不敢不稍安毋躁然人民少安之後亦嘗有以滿人民之願耶亦嘗有少安毋躁之好結果耶人民一再少安政府一再責以毋躁究其結果少安毋躁之名詞不過爲政府延宕之妙訣而已 
 
 

Page 8

 
 
國内要聞二 
[南昌通信財政廳籌借軍餉之大會議]  
　　江西軍隊共有五混成旅餉糈浩繁八年迄今國稅及特别　捐之收入除撥給少數政費外餘均爲開報軍餉之用而財政廳秉承督軍命令歷年發行之地方短期公債金庫證劵仍一再展限未能兌垷各錢商因屯積此項　兌換之紙票已達五百萬元以上營業不能活動金融緊迫已極且折息甚高巳過三分自贛人電請府院陳督商令張宗昌一師撤防後陳督頗不滿意復命財政廳長楊慶鋆藉口張師撤防及發本省軍餉於七日邀各大資本家商會長兼振商行長龔士材華美行長傳國俊中行長王祖訓惠通行長蕭子郢富紳包金波陳小梅實業廳長鄒日煃等十一人在廳午宴楊廳長就席發言謂奉督軍命令江西軍費待發甚急貴省人又請張軍撤防現値稅收淡月官廳入不敷出冬防伊始更關緊要務乞諸公慨借巨欵紓難救急茲擬商借八十萬元分期籌還如一時無從設法至少亦必借六十萬方夠開銷云云各資本家均以商業艱難金融停滯頗有難色祇認籌借一二十萬後楊廳長再三懇商允許按照現在行情優給利息窺其語氣大有非借不可之勢商議半日惠通掮商陳小梅（德大信經理）劉柳泉（昌記）包金波（德盛）均認壽五萬元龔士材（福愼安）認籌二萬華美愼和隆義長厚等均認籌一萬合計達半數三十萬元所認借欵概作認購六個月短期公債九五交欵並先給二分利息八日劃滙拆息巳漲至一元約合三分有奇而暗盤乃至一元三角已在四分以上銀根緊迫如此實爲江　金融　從來未有之險象商民談及此事莫不疾首蹙額謂長此不改則江西再過一年恐將如張敬堯時代之湖南各商家必將人人破産云云至張宗昌師撤防之運動開始於北京江西同鄕會省議會據以電請昨張宗昌致督長及各團體電表示急欲撤防意惟謂昌係奉中央命令留贛必俟中央令准撤防乃能率隊離贛云云現中央有何勢力恐仍須聽督軍令耳 
[皖省官紳會社之現象]  
　　當倪嗣冲督皖時本省大政黨小政黨悉畏其淫威銷聲匿跡僅有公益維持會獨張一幟無有敢與旗鼓相當者迨倪去職一轉瞬間政黨蜂起此一社彼一會名目旣多派别複雜如近日皖社之内幕係某長吏與某武人並二三省議員合組聞有極大作用乃日前開成立大會其評議全體悉經開單指定僅令予會者承認不需公舉手續一時會場譁然僉責其不合法遂至一哄而散究竟該社是否認爲成立尙有疑問詎此事爲張文生所知業派督署顧問余某來省探詢一切不知有何用意余刻尙居皖大約已有所報告矣 
安慶會社林立如民國元二年現狀報館復成立　家省議會議長晉恒履辦有皖鐸報而議員某某又辦有國民日報宗旨不同日前國民日報載有晉議長擅挪議會鹽捐存欵興辦水電公司案晋指該報誣衊議長即侮辱議會備文咨請省長將該報編緝人提交法庭依法訊讞於是法庭傳案如何裁判不得而知惟據傳聞地檢廳以用省議會名義咨省長又以省署名義咨法庭空空洞洞非法定手續故不克提起公訴復據警界消息巳奉省令飭將該報館查封云云但該報現仍出版查封一說不卜能成事實否於此之時安慶通信社亦組織數家各主任非赴官廳禀安禀見即公牘公　紛至呇來亦一新垷象也 
聶省長　前　督軍公署筵請省議員並大小寅僚乃普通酬應也當令首縣懷甯知事金保權爲來賓招待有印花稅分處長舒邠如亦應召而至迨列席時未將舒視爲上賓竟列入知事席間舒忿極轉怒金知事輕視彼之官位剌語頻繁金知已開罪於舒次日筵請舒臨以期服禮了事詎舒拒而不往復函致省長歷數金種種事實不洽輿情非撤換不可刻正在調停中舒何器量之小焉 
[皖省菸酒稅局之轇轕]  
　　安徽烟酒公賣局一職夙爲安福部把持前年張伯衍已紳商交怨迨孫澤煕接辦張復掷欵潛逃交代一案至今仍未結束不意孫較張尤甚當津保間戰事發生彼竟將局存之撥還皖北振欵擅挪五萬元接濟安福戰費迨廖字春接辦孫亦捲欵潛逃覆轍相循成何政體現廖供職後省議會以孫前任挪欵濟黨一案責廖不應接收并責令省長認賠是以聶省長惶急昨以萬急之電致北京烟酒事務張督辦云撥還皖北工振鹽捐餘欵卸任局長孫澤煕挪借五萬元墊解貴署自稱作爲籌墊烟酒公債之欵事前旣　准貴署來咨事後又未見該局呈報現在省議會全體議員均不承認提出質問復開會請予追繳並請勒令孫前局長卽日回皖如數淸償詞極迫切事關本省地方公欵本署未能卸責務祈令飭該前局長迅速回皖淸理并盼電復云云聞省長之意擬以行文通緝爲最後辦法 
地方通信 
[蘇州]  
　　第二女師游藝會紀蘇州省立第二女子師範附屬小學校每年秋季舉行游　會成績夙　本屆於世界和平紀念日舉行除文藝表演外又陳列學生自製理科標本數百種自植菊花二千盆新奇特色大有可觀除本校學生表演外又有畢業生之表演奏國樂場中并有女子職業中學之出品所本校男子部之販賣店　學會發行之學校新聞所表演節目爲『最後』誰之咎新少年』均有聲有色來賓雖衆秩序非然散會時已萬家燈火矣 
　　水利聯合會長辭職太湖水利工程局督辦王湖穆君本兼江浙水利聯合會會長之職現因太湖水利工程事宜任大責重而聯合會會長一席勢難兼顧是以訂於陽歷十一月二十二日特假長春巷全浙會館花園内召集聯合會會員另行推舉會長主持會務昨已通函各會員知照矣 
　　建築公園之動議日前由巨商奚氏捐助　洋五萬元在蘇建築圖書館提倡地方公益一節茲聞此事全賴貝君潤身之力近貝君又擬慨捐鉅欵於各書館左近建築公園故吳縣敎育會會同公益事務所將王廢基一帶空地從事測量計共有數十畝之廣飭匠先築圍牆呈請官廳出示倘有民間基地包圍在内趕將契劵呈騐當即由官給價以便度地　工從事進行 
[鎭江]  
　　組織敎育研究會鎭屬金壇縣巿鄕立各學校共有二百餘所惟各校敎授管理訓練方法各自爲謀未能統一茲聞該縣勸學所長擬組織一全縣小學敎育研究會宗旨專以研究敎授管理　練諸法以謀全縣學校統一凡屬縣巿鄕立各校敎職員均應人會爲會員於城内勸學所設立總會各鄕設立分會每月先山各鄕分會舉行研究將所有議案提出於總會俟總會通過後即可實行 
　　農會改選之糾葛丹徒縣張知事於日前呈報金陵道尹依法改選縣農會長一案茲奉江蘇實業廳指令内開呈悉止核辦間並據公民張鹿鳴呈以舊會員無故除名副會長臨時召集無賴更番投票等情請飭依法改組前來查此案糾纏年餘迭經本廳令飭遵辦迄未正式解决長此爭執成何事體除批示外合仰該縣遵照秉公查核辦理毋得有所瞻徇致涉紛歧又副會長評議調查各職員並應同時一律選出開具履歷表呈候核辦此令 
[揚州]  
　　拒絶單設警察所長揚州商農學各團體以省垣警務處對於江都警察單設所長委施畬孫（濟晋）允任施已蒞塲訂於十一日接事認爲違背民意抵觸法律分　函電省署（所有函電從略）曁　政官署拒絶不知當局者能收回成命否 
　　豐縣請緝弑父兇犯徐屬豐縣萬家鄕居民徐金華酒後戮斃伊父錦春而逃經金華之弟金桐訴經縣知事相騐屬實除飭探緝究外並呈請省署通令江都各縣一體協緝 
[江西]  
各界議决籌賑辦法　北鎭守使署前爲北方賑災發　捐册多木勸導各公團助捐乃逾期已久迄今尙無一繳納者今日該署又邀集各機闢領袖到會商議辦法吳鎭使發言謂北方災情異常重大所發捐册各方又不能踴躍輸將即連日演劇所得亦屬無幾擬先向中交兩銀行商借五千元滙往北京以濟眉急一面開辦花捐即以其入欵作抵經衆一致　成嗣紳界某謂花捐如依上次辦法僅開辦一二月恐不敷還債之用吳使云至少亦以一年爲限並諭令韓警廳長捐定賓　洲地　爲妓女住所云 
[安慶]  
　　安徽警官傳習所考試揭曉本年續招第二届學員於月之七日九日舉行筆試口試計六十縣保送合格學員三百餘人　各廳各專局保送現任警官五十餘人除審查資格删去外進塲尙有二百數十人筆試先取百六十一名經口試後又删去六十一名兩塲揭曉榜首均爲鄭澤　係旌德縣人 
[滕縣]  
　　匪徒焚刦之慘劇山東膝縣禮七保孔家雙溝村於夏　九月二十三日夜突被巨匪鞏典李傳盛糾合大股匪徒二百餘人手持鋼槍百餘枝盒子槍十數枝於黄昏時分前來該村意圖槍刦旋經該莊長率團丁迎擊當即擊斃匪徒二人該匪遂將孔昭珍孔憲文孫明仁·孔憲同·孔憲運·孔良各家男女老幼用槍轟斃計四十人復刦去孔昭珍十八歲之女最可慘者屍首縱横匪徒復縱火焚燒房屋於火光燭天之際又將各屍投人火中頃刻俱成灰燼似此巨案似此慘酷不知有保民之責者亦有動於中否 
 
 

Page 9

 
 
   
 
 

Page 10

 
 
本埠新聞 
[甘人電拒秦望瀾長甘之滬聞]  
　　旅滬甘肅同鄕會接甘肅省議會敎育會電云甘肅同鄕會均鑒據京函稱泰望瀾有長吾甘之說夫甘人治甘本爲吾人素願惟對於秦氏有不能巳　言者辛亥改革之初陜軍起義彼竟代表甘人借債攻陜曾經滬政府宣佈死刑仇事共和無可諱言此其一也四年帝制發生彼又偷署同鄕多人代表推戴畫虎成犬騰笑鄕邦此又其一也七年國會改選又夤緣當道得充議員毫無建白有似聾啞對於吾省儼同秦越而於省長廳道函電紛來非詐金錢即薦親族甚至懇某說項遥領咨議乾薪孳孳爲利此又其一也天禍隴南遭逢匪寇新督慨助振欵萬二千元彼竟據爲己有遷延六載不肯交出及鄕人訴諸法庭猶復假造文電藉詞支吾貪詐無賴此又其一也其奔走安福禍國殃民每一念及令人髮指而政府懲辦禍首竟予漏網同罪異刑巳屬天幸乃猶不自悛妄冀非分禍國未已又欲禍甘如云彼以甘人治甘迎合輿情寗知吾甘豈絶無人安能受彼箝制同人等爲吾甘治安計爲吾甘人格計不得不聲罪致討驅除有賊諸公熱心桑梓素所欽佩望一致主張堅持到底除郵呈大總統國務院外謹此奉聞並祈登報爲荷省議會議員張學籍胡心如朱離明閻樹公任丹山等三十二人敎育會長李丙榮農務會長劉雅等叩 
[潮州會館緊急會議紀]  
　　前日（卽本月十一日）下午二時潮州會館董事開緊急會議由李少庚主席董事郭竹樵報告接潮陽銅䍈鄕家屬函舊曆九月二十一日縣知事籌餉局一三六訓令派委梁孟熊率兵一排佔據住宅勒捐軍餉二萬元限五日内早繳等語僉以潮州一方自軍興以來各種捐項動輙數十萬郭君無捐不與且粤軍宣言護法何得藉兵力騷擾平民結果分電廣州油頭兩方面如下廣州陳總司令汕頭籌餉局馬總辦何會辦鈞鑒艶電敬悉我公榮蒞我粤商民聞之歡雷動敬賀敬賀頃據會董郭竹樵稱接潮陽銅䍈盂鄕家中報告舊曆九月二十一日該縣知事奉籌餉局委梁孟熊率兵飭令郭惟一捐助軍餉二萬元該軍隊在郭宅屯駐未免騷擾等語查軍興以來郭君無捐不與擔任不爲不巨我公與潮人感情融洽民心愛戴秘軍汕籌餉局收回成命以慰僑商而安桑梓迫切待命並祈電復上海潮州會館眞叩 
[肇慶旅滬同鄕會電賀陳烱明]  
　　廣州陳省長鑒桂匪禍粤茶毒數年全省人民痛無天日今幸我公率師返粤伐暴救民捷報傳來旅滬鄕人距躍三百尙望我公本民治之精神謀鄕邦之幸福肅淸烟賭嚴緝盜匪振興敎育厚裕民生以慰全粤之望幸甚謹此電祝伏希垂察旅滬肇慶同鄕會叩文 
[續誌改設縣警察所長之反響]  
　　江蘇警務處處長王桂林呈准改設各縣警察所所長不由知事兼攝曾由省議會提案查辦電知各公團知照等情已誌昨報茲聞松滬何代使得省議會代電後昨曾致電齊省長聲明上海一縣警察具有特别情形未便驟易舊法縣警察所所長一職請仍由沈知事兼任以免紛歧云云 
[童子軍敎練員開會記]  
昨日（十二日）下午五時半上海南北巿各童子軍敎練員齊集公共體育場該會所内開會討論野戰事項到者二十八人先由姚麟書報告因身體孱弱一切職務暫請沈同一君代理次沈君報告籌備松江上海兩縣童子軍試行第一次野外游戲之經過並議决每區選派四十人中救護二人專司斥堠之隊長二人每區應各帶篷帳一頂食物自備乾糧定於二十日下午乘特别快車在南北巿兩車站及徐家滙三處分别上車由該會先行函致鐡路管理局請其照章減價云茲錄野外遊戲規程如下（一）時日暫定十一月二十日午後（二）地點在松城西門外西林寺附近（三）攻守松江方面爲守上海方面爲攻（四）人數松江暫定六十人上海百二十人（五）目的西林塔上之燈爲攻者之目　攻者左臂上之白帶爲守者之目的（六）區域沿滬杭綫半里以北西門巿河以南車站馬路東邊以西秀南橋東岸以東爲攻守區域（七）期間二十日下午七時至七時半爲怖陣期間七時半至八時爲巡　期間八時至十時爲攻守期間十時至十時半爲收隊期間（地點在西林塔）（八）計分守者在塔上點燈十盞每盞以十分計攻者左臂上圍以白帶一條每條以一分計（九）勝負攻者設法將塔項之燈完全吹熄則攻者爲完全勝利守者設法阻止將塔頂之燈保守完全無一熄滅者則守者作爲完全勝利攻守兩方均未達到完全勝利之目的則彼此以分數計算（十）評判請江蘇省童子軍總敎練爲評判長兩縣聯合會職員及各團正副敎練爲評判員 
[職業校募欵建築職工敎育館]  
　　本埠小西門外中華職業學校署假後添辦商業科及工商補習夜學校所有各工塲亦均積極擴充除原有各工塲外並添設電鍍部病理模型製作部聘請專門敎授技師該校近鑒於職工缺乏補受敎育之機會於道德知識各方面均欠修養擬募欵建築職工敎育館以能容千數百人爲度實施通俗的社會敎育該館事業注重演講之外並有音樂運動及活動影片等俾得正當之娱樂館内設備分圖書部博物部衛生部科學部使一般職工於工作之暇隨時入内游覽收潛移默化之效聞該校已擬就旨趣書及募欵啓不日卽將發表云 
[暹羅華僑贊助職業學校]  
　　暹羅華僑陳欣木陳開智蔡忠杰三君回國來滬借同華僑聚益公司總董許又銘君至尙文門外中華職業事校參觀由中華職業敎育社主任黄任之君及該校主任顧蔭亭君招待並導引參觀各工塲曁校内各部陳君等對於該校辦法非常贊許擬回暹羅選派學生至該校實習以便仿辦職業學校改良華僑敎育又向該校鐡工塲訂造染織機器多件陳欣木君又以中華職業學校正在募欵建築職工敎育館特慨捐五百元以爲之創並願代爲向暹羅華僑勸募云 
[黄申錫致農商部電]  
　　江蘇省議員黄申錫昨致農商部電云北京農商總長鈞鑒上海證劵物品交易所違法病商申錫等提議請求撤銷業經大會通過頃接滬商鮑人佻等勘電稱該所以股票五千股運動鈞部給照等語政府尊嚴豈容奸商賄買乞澈查示復以釋羣疑江蘇省議員黄申錫眞 
[閩粤愼雜糧商致京省電]  
　　反對組織雜糧油豆餅交易所 
旅滬粤商雜糧帮愼守堂三山福寗會館泉漳會館潮州雜貨聯合會鎭帮曁遠商社等昨因雜糧油豆餅交易所事致北京農商部江蘇省長江蘇實業廳長一電原文錄下北京農商部南京省長實業廳省議會鈞鑒近有人組織雜糧油豆餅交易所其章程内稱就同業行號組織等語查商等五團體均純粹雜糧業號商向以實貨買賣對於該交易所事前並未預聞事後亦未加入蓋以交易所係買賣空盤性質其流弊之深蘇省議員鄭立三等已痛陳之况雜糧爲民食所關與他項物品不同若買空賣空商人憑爲賭博之具農人陷於危險之途非獨敝帮等雜糧各商損害殊多更恐牽動巿面影響民食妨礙大局關係至巨伏乞俯賜維持務消此患而恤商艱不勝迫切待命之至旅滬粤商雜糧帮愼守堂三山福甯曾館泉漳會館潮州會館　雜貨聯合會鎭帮曁遠商社等叩 
[浙省擬購滬米之縣商會查復]  
謂民食當有餘裕 
　　浙江舊温屬紳士吕渭般等因該省水災米價飛漲查得滬埠存米甚多擬先辦三千石運浙平糶曾經呈請浙省長電致滬海道尹飭令上海縣公署轉行縣商曾查明滬上存米能否有餘堪資購運等情曾誌前報茲悉縣公署接准縣商會復函略謂現時本埠米巿自九月以來米源甚旺價格日低可無匱乏之　至於外來客米由湖南江西安徽等省運申者已不下十餘萬石然尙有源源而來者綜觀巿面民食當有餘裕可紓長官厪念奉函前因合行奉復云云 
[米業斛司加力問題之解决]  
今日南北市一律開斛 
本埠南北巿發米各行斛司要求增加斛力不遂於舊曆十月初一日起實行罷工停斛等情已紀前報茲悉自初一以來河下各帮之米盤已積有一百餘號之多内常帮七十餘艘蜆帮二十餘艘江北常州江陰等帮四五十艘緣此項斛力加後應出自米店以致遷延不决昨日經米行仁穀公所董事張樂君曁錢貴三代表孫潤甫葉惠鈞等在該公所開會磋商解决辦法當以際此新穀上場行家米店均應體諒斛司苦情准照加每石四文由斛司自向米店收取如該店不允付給則由斛司報告行家轉報公所與之斷絶往來如行家隱蔽不報則由仁穀公所吊取米斛以爲儆誡議决後各斛司亦允照辦法由代表于伯生毛長生高榮泉當場簽字准照於今日（初四）南北兩巿一律開斛云茲將仁穀公所致同業通告錄下通告者本月初三日下午一時本公所召集全體各同業公議斛司罷工一事茲經議得斛司罷工議加斛力業已三天民食生計兩有重要關係故决定應由嘉穀堂仍照向章每石加錢四文議由斛司直接向米店收取如米店有不願照給者此後斛司不願再斛該米店之米凡吾同業亦與之停止交易茲經各同業一致贊同此議簽允在案自經簽允之後對於嘉穀堂方面對付辦法均可一致行動凡吾同業如有破壞者卽將該行所有斛子全數提存本公所再召集全體同業公議辦法並一面勸令各斛司一律照常開斛今已得各斛頭簽允於十月初四日一律開斛除函致南北兩商會曁嘉穀堂查照外合即通告即希各同業一體知照爲荷此布 
自斛司停斛之後前日有新閘橋恒昌德碾米廠兼米行以開設在租界以内仍舊開斛旋爲斛司等所悉糾合多人向該廠詰問該廠主朱禮生乃報由捕房飭派印捕華捕數名前往拘人各斛司遂各避去昨日仁穀公所開會時該斛司等將恒昌德事當衆提議張董等允予一併理處解决云 
[寳山縣屬之殺人越貨案]  
　　吳淞鎭北高石橋附近顧阿虎家於前日夜半突來盜匪十餘人用石撞開木窗而進當將阿虎扭住嚇禁聲張用刀砍傷左臂其妻亦被揪住將頭上金飾刦去又被毆打身受重傷其子木金聞聲逃出已至宅外被盜用槍擊斃該盜口操客音用布捆頭明火執杖後皆呼嘯而去事後該圖地保投寳山縣署報告昨日午後縣知事委承審員帶同檢騐吏蒞塲相騐得顧木金係屬被盜槍中胸膛致命而死當時阿虎等要求伸雪該承審員諭候緝盜懲辦 
[奉賢鉅刦案之昨訊]  
　　搶刦奉賢胡家橋懋興典當及擄刦水警巡船槍械又連刦保衛團槍械案内之盜犯業經莘莊車站截獲王進義卽殷本銀林心文等二犯解由第三隊供認在案茲悉該隊隊長王壽良君以所獲二犯確爲此案要犯而駐紥松江新橋之巡船亦巳緝獲孫肖松等三犯均已解區訊辦則玊進義林心文二犯亦應一併解區以便併案質訊故於昨日飭將王林二盜派員押送閔行第一區總署研訊核辦矣 
又函云水巡一區三隊拘獲匪犯林心文王信義二名解經司令部訊問供出首從各犯大半匿迹上海等語前日備文函致上海縣沈知事淞滬警察廳徐廳長請爲分别令飭所屬各警區署選派長警着手偵查務獲訊究 
[關於水警搜查小輪之消息]  
　　駐滬水警第三隊所屬之周巡官邇在蘇州河莊家涇河内查獲烟土西藥特於昨日函解上海地方檢廳函云逕啓者案據派駐莊家涇巡船巡官周金標呈稱於本月十一日在汛經過由滬開往蘇州之戴生昌益隆輪船所拖招商永利公司拖船内聞有違禁物件是以督警登船檢查旋卽查獲無主承認之烟土六包烟膏四十八匣烟槍一支烟斗二只又西藥二十五盒詢之拖船水手汪阿金聲稱此藥似爲槍上戒烟丸等語連同烟膏烟土各物解請核辦前來相應一併轉解至祈貴廳查收提案訊辦仍希見復爲荷云 
又函云戴生昌内河小輪蘇州班十一日下午四時由滬開行及夜半行經附近黄渡地方突遇小船數隻有自稱水警者舉槍喝令停輪當有多人上船聲稱搜查烟土計搜查四鐘之久搭客船戶頗受驚恐另有搭客二人旨爲携帶禁品一同拘入小船鳴槍而去昨晨該輪抵滬據情報告總公司以警盜不分在途被擾請函致管轄官廳查究以安航商云 
[美人槍斃粤妓之判罪]  
　　昨日午後美按察公堂審問美水夫威爾施在斐倫路槍斃粤妓一案被告供稱晨起取槍戲弄忘却内裝子彈以致誤斃粤妓非出故意按察使羅平吉斷爲誤殺判定監禁二年並罰鍰五百元被告律師林百克聲稱將請求覆訊云 
[美公使昨日扺蘇]  
　　駐京美國公使克蘭氏及其夫人子女六人於昨日（十二日）由寗乘滬寗路特别快車於下午七時二十分鐘到蘇州車站由江寗交涉署派科長隨車照料 
[張壽齡今日北上]  
全國烟酒督辦張壽齡定於今日（十三日）乘滬寗路特别快車白蘇赴甯北上 
[浙省長來滬]  
　　浙江省長沈金鑑因事於前日（十一號）來滬經滬杭甬鐡路局特備M字花車在杭站等候當於（二一日）下午附掛由杭開滬之一百零九號特别快車抵滬至上海北站時已下午六時五十餘分矣 
[許交涉員返滬]  
　　江蘇特派交涉員許秋帆曾於前日赴南通賀張詧氏之壽茲已事畢於昨日上午十一時搭輪返滬照常辦公 
[華僑聯合會開董事成立會]  
　　老靶子路華僑聯合會於前日（十一日）開董事成立會到會董事李登輝吳應培陳炳謙馬玉山許冀公郭標郭樂歐彬謝碧田曹讓之丘心榮蕭楚南等十二人當推馬玉山爲臨時主席報告今日爲開成立會並應選各職員即行投票結果李登輝當選爲正會長陳炳謙爲副會長吳應培爲交際謝碧田爲文牘郭標爲會計丘心榮馬玉山曹讓之爲調查並暫由謝碧田擔任會中幹事職當行就職禮繼李登輝主席請討論維持辦法馬玉山提議（一）先由各職員認助經費以利會務進行（二）發勸捐册交各同人分寄海外各團體代爲募集基本金以備實行建築會所房屋歐彬謂須先報告改組情形然後再發捐册丘心榮謂須將從前經過情形列入報告（三）宜徴求會友凡入會者先捐入會金五元以助會内經常費用並可結合大團體歐彬謂徴求會員暫緩一步然必確係華僑方可爲本會會員（四）凡在本埠各華僑商店應認月捐以補經費如公積金交足則月捐可以隨時停止吳應培提議應將本會新選正副會長及各董事姓名呈報政府並通告海外各團體蕭楚南提議宜添舉名譽曾長曹讓之馬玉山謂須對於本會有密切關係能實力輔助者然後推爲名譽會長方爲適當云云旋經衆將各議題討論一番而散 
[外洋輪船之行蹤]  
　　日本郵船會社之筑後丸昨日在申裝運出口貨中有麫娄二千五百包大鳥子七千包麩皮二千包生屑一百包烟葉二百五十包花衣五百包靑蔴一千件瓦器四百件又機油二百箱金條十二箱機花四百五十件又福來洋行之哈齊惠號hatheway由美國之新金山來滬於昨日進口裝來之貨全船均係鋼條鋼板鋼絲扎鐡共有四千二百噸之多在上海卸淸各貨後定於十六號開往星加坡及小吕宋等處至於東方商人號本定十五號離滬現因尙須加裝大批麫粉故届時恐須展期又太平洋輪船公司之愛瓜多號ecuador昨日由新金山來申裝來有二寸闊二丈長之鋼條二千四百扎又扎鐡千餘件在上海裝赴香港之貨有麫粉一萬包雜貨四百餘件又有好時洋行行駐南洋之芝利汪號jjiiiwong現在公司中巳接到來電該輪即日可到上海來滬後停留三天至十六號便須開赴爪哇又有芝加那號jjiknii係從爪哇開來同時接到電報已確定本月之二十八號進口在十二月一號開還南洋至於該行經東亞輪船公司行駛中歐之愛而巧白號aichiba此次從荷蘭出發取道漢堡來華聞船上載有大宗顔料及小件鋼鐡甚多據電報行程預定下禮拜四（即十八號）可到上海惟卸淸上海貨後尙須開赴東洋須經一個月之停留至出月中旬始可返荷德云又太平洋輪船公司之哥倫比亞號colombia已於今晨從美國新金山開出船上載有本月十一號以前之美郵件在出月十號可以抵申又英國郵船公司之朋哥號banca自倫敦開發以來刻在新加坡香港間下星期五離港來申至二十一號或可進口該輪載有九月二十五日以前之英京郵件該輪抵滬後便循例開赴東洋然後逕赴馬賽又有尼蘭亞號nellare自本月一號由申赴日後刻在横濱卸貨昨日有電告公司定明日開往神戶下星期五將離開日本之門司還申預定二十一號到滬大抵二十三號起程赴英 
[各輪船運貨進出口紀]  
　　進口貨（寗波）太古洋行之新北京輪船從寧波來申裝來各貨有花餅六百五十五件乳腐五百甏蠶豆一百十一包竹根一百件下紙一百件藥材二十五件錫箔四十七件綢紗六十件牛皮四十件拷皮二十件竹筒六十件杉木二十件草蓆七件川貝二件又新寗紹輪船裝來之貨有竹筒一百五十件螟蛹一百二十三件鐡桶二十只桂元干二十件松木十二件鹹蟹二件錫箔二件雜貨二十一件（烟津）太古洋行之順天輪船昨從烟台裝來各貨有瓦三萬零五百五十件生仁一千包桶灰一千二百件核桃六百五十件花生五百件紅棗二百五十三件皮油一百十三桶包灰六百件白蔴一百五十件粉絲一百七十包米醋一百五十件蘆蓆四十件地毯三十五件猪鬃六十件顔料三十件冬菜一百件箱草邊三十件沙參十九件火油十件驢皮三件高麗參六件野燕二件又從天津裝來之貨有生梨一千四百三十四件水菓一百八十五件金子一件靑乾蚶等二百十五件雜貨八十八件又怡和洋行之景星輪船自烟津來滬裝來之貨有生仁二千二百七十八包生梨八百九十九件活馬五十一匹草邊三十件雜貨三十六件（長江）怡和洋行之盛升輪船昨從長江各埠來滬裝來之貨有芝蔴八千四百包白米五千零四十包香烟四十六箱花生一百六十八包行李十七件同日又　寗紹公司之毐寗紹輪船裝來之貨有黄荳二千二百四十五包麫粉七千包小麥一千三百七十二包白米一千一百八十九包靛靑七百三十九桶大米三百三十三包綢子二百十二件蓮子六十五件）皮油一百十桶水銀四十件鴨毛二十件鮮蛋十件桂元乾五件賓酒五件香烟一件 
　　出口貨（寗波）寗紹公司之新寗紹輪船昨日裝赴寗波之出口貨有白米一千六百六十四包麫粉六百包花子八百八十包花生三百四十六包棉花三百四十包石粉二百件香烟一百四十二箱鐡板三百三十件洋布五十二件杮餅四十二件棗子六十五包占肉六百件雜貨三十八件又太古洋行之新北京輪船昨日裝去之貨有糖一千五百包磚頭一千塊麵粉二千五百包白米七百二十一包電料一百六十七箱皮油七十桶藥材六十二件黄豆七十五包烟絲七十四件玻璃三十九件雜貨六十四件（長江）太古洋行之聯益輪船昨日裝赴鎭江之貨有氷糖二百零五包雜貨一百六十五件裝赴蕪湖之貨有機花一百四十三包水泥十五件疋頭四十三件裝赴九江之貨有氷糖九十五包肥皂五百箱疋頭洋紗二百十二件雜貨一百十三件裝赴武穴之貨有糖六十包帶絲一百五十九件檀香二件魷魚一件胡桃三件裝赴漢口之貨右靛靑四十桶笋乾四十一件糖十包海帶菜五十件冰糖四百包帶絲五十件疋頭洋紗五百零八件雜貨四百八十三件又怡和洋行之瑞和輪船裝出之貨有水牛牌及百合花牌洋燭八百箱洋釘三百二十一箱烟絲一百九十一箱香牌二百箱洋紗一百六十件蔴袋四十件鐡皮五百五十件桂元乾四百箱餘爲雜貨又日淸公司之鳳陽丸昨日裝赴長江之貨有火磚四千塊印書報紙六件染料六十二箱香間二十箱螺釘二十袋火柴一百箱機油十五桶白糖六百包呢羢洋貨一百二十箱生餅末四十袋小包紙二十件餘悉爲雜貨（烟津）太古洋行之順天輪船昨日裝去之貨有麫粉二千包花生仁八百包黄豆一千包乳腐五百甏洋紗一百五十件香烟四十四箱自來血二十五箱書箱十箱桂元二十箱水菓三十件玻璃二十箱藥材十餘件黑棗六十袋銀河十箱　怡和洋行之景星輪船本日開往天津裝去之貨有白米五千五百包鋼條二千七百件麵粉五千袋馬玉山餅乾五十箱洋酒六百五十箱香皂十箱電料五十件洋松木一千塊紙頭四十件瓦器三百件餘爲雜貨 
[各方面之籌賑聲]  
　　華洋義振會華洋義振會昨致滬上南北巿兩商會公函云敬啓者敝會成立仰荷中外大慈善家熱心贊助至可欽惑每屆開會友邦僑商如英美法意各國商會均有人列席貴會爲華商領袖此後亦應請派代表蒞會共策進行擬懇指定一二人先行賜知以便開會時來函奉邀事關善舉諒必允如所請也該會接河南寳豐縣知事報告云該縣極貧災民一萬六千零二十二戶計八萬六千一百七十口其中有婦女四萬四千九百十三口次　災民八千三百四十六戶計五萬九千五百二十四口其中有婦女三萬零三百七十五口其逃亡之飢民已達一萬零三百九十七口又接山東省公署查災委員函告無棣縣（即前海豐縣）被災戶口共二十五萬餘此次因災逃亡者五萬八千餘極貧十八萬三千餘次貧一萬五千餘估計須賑糧四十餘萬石該縣逃荒者每開一淸單將不動産書明如房屋若干間田地若干畝開明四至送交村長或地保接管村長地保則滙總報縣署存案其能逃亡者尙爲中人之家極貧或咸不能逃蓋無川資故也並聞陰曆九月初九日李長順船戶載災民一百二十五人十一日王鴻興船戶載災民一百十三人從下漥出口广赴大連灣於出口二十餘里均遭颺風覆沒無一遇救内有李大揪夫婦及小孩四人上船求載船戶以無資却之李乃相與约定到大連售其十二歲之女孩以償船價船戶始允載往聞亦同及於難十月三號見一婦人抱小孩啼哭覔死詢之爲夫家因年荒無食逼婦携孩歸母家而不容於嫂遄歸夫家詎至則夫家已全家逃荒矣進退失所已大哭求死幸夫鄰姥留至家宿餉以豆餅兩方今擬仍回母家行至此處飢餓難忍小孩索食長啼距家尙二十餘里深恐即回仍爲嫂所逐故解帶自縊并有路斃無名男屍詢知斃者爲新來乞丐巴三日不食抽破襖中舊棉嚼食不能下咽當檢騐時口中尙含有絮團此種慘狀令人殊不忍聞 
　　廣仁善堂廣仁善堂魯湘豫義振會昨接安徽宣城縣章知事函云廣仁堂北振協會會長鈞鑒本年北五省災情之重災區之廣實爲從來所未有聞之實堪慘傷敝邑視茲經邀集地方紳商開會籌議均各熱誠捐助並允分任勸募除俟集有成數由各團體陸續分解外茲先由知事捐俸五百元山蕪滙上明知杯水車薪無濟於事不過稍盡棉薄以爲土壤細流之一助耳至祈察人賜給收條並歸急振散放無任感禱專肅敬請善安伏祈台鑒安徽宣　縣知事章識言謹肅 
[女靑年會徴求會末次報告紀]  
　　昨日午後四時崑山路十一號半女靑年會體育堂舉行女靑年會徴求大會末次之報告會與會者除該會幹事與六隊長（中四西二）及隊員外另有表同情於徴求會之中西友人等先由各隊長報告各隊所得之數次由趙佩文女士報告總數旣畢全座歡聲雷動蓋此次所得之數爲前所未有且華人隊員於徴募事極形熱心也此次六隊中最優者爲第二第四兩隊即黄瑞嫻女士與吳采芝女士之隊也茲將報告結果錄下王瑞嫻女士三千零四十二元吳采芝女士二千七百六十九元金夫人二千七百五十四元鄭揚秀夫人二千五百三十九元梁淸女士一千六百八十元麥夫人一千六百零九元尙有　捐尙未繳來者一千二百三十元 
[大埔旅滬同鄕開會紀]  
　　大埔旅滬同鄕會昨日在斜橋恒善堂開刷新籌備會到者百餘人公推蕭劍處主席藍兆煒楊潤卿記錄先由主席宣布開會理由略謂本會自民國二年成立以來迄今七載正會長何士果頻年爲國事奔走不遑副會長又於前月溘然長逝時會多艱會務停 
 
 

Page 11

 
 
頓喜邑旅滬工商學界不下三千人際此維新之候我同鄕若再不思競進其何以善後尙望諸君勉之云云次由楊子成報告會務近况藍璧如陳述刷新計劃其要旨大都注重新文化之改革後藍雲台楊宴堂楊便灼劉淑敷羅玉亭藍仲尊楊惠盧劉秀南諸君皆有所提議聞討論結果推出幹事劉經九楊惠盧藍璧如楊子成四君先行籌備下屆同鄕大會事宜俟開大會時再行表决種　議案云 
[滬南工巡捐局特别會議紀]  
　　滬南工巡　局訂期十二日開特别會議已紀昨報昨日午後三時開會到該局名譽董事姚子讓莫子經朱志堯顧馨一姚紫若等當經局長姚志祖宣告開會宗旨畢即將議案提出交議茲將議案一件及議决情形錄下議錢業公會修理城隍廟内園總公所臨街牆垣案議决該公會修理内園總公所臨街牆垣照章無須收讓惟因安仁路街道狹小爲便利交通起見經縣長會同商勸該公會允將沿街牆垣收進一尺五寸由縣函局核辦應即由局慛令動工重行拆砌以全公益將來如有改建等情仍照路線收讓 
[六區救火會遷入東區龍所]  
　　上海華界火政自規劃東西南北四區後南巿東區山第六區救火會首先改組籌集捐欵價購大碼頭自來水公司原址基地建造東區龍所向英京添購各種救火新機積極進行曾誌前報茲悉東區龍所業已建築完工訂購之新式馬特帮浦亦早經到滬特於昨日將老馬路生義衖口原有之第六區救火會全部遷往大碼頭新建曾所辦公惟一切對内對外手續現在暫時仍用六區名　俟佈置完備即當定期落成呈報地方行政官廳並通告本外各埠救火會取銷六區名稱以符原案而昭鄭重並在生義衖左近擇一相當房屋另設東區分防所以備就近救應云 
[友華銀行銀巿報告]  
　　中美新聞社譯十二日友華銀行報告云昨日倫敦銀價當地及遠期各跌半便士紐約價跌至八○又八分之七倫敦紐約滙價爲三三六零四分之三此間開盤時巿况頗穩固後以要求頗多巿面轉弱午刻買進金鎊價五先令三便士又四分之三金圓九○半午後金鎊跌至五先令三便士金圓八八又四分之一收盤時賣出比定價稍高紐約倫敦銀巿均穩故不至再跌 
[奉賢勸學所敎育會之代電]  
爲舊松屬欵産事 
上海南滙奉賢川沙金山靑浦等縣士紳組織敎育慈善聯合會爭執舊松屬欵産迭誌前報茲將奉賢勸學所敎育會致省廳道及省敎育會代電錄左 
　　奉賢勸學所代電（銜略）舊松江府學及雲間書院學田爲松屬七邑公産載諸郡志歴歴可稽舊府名義取消松邑代表會議據理力爭松人悍然不顧現議决暫行收回辦法六條通知各縣一律實行職所迭邀士紳會議一致主張依照代表所議辦法凡坐落奉賢田畝暫行收管所收田租備案保存靜待公决特此電陳奉賢縣勸學所長朱聲鳳魚叩 
　　　賢敎育會代電（銜略）舊松屬七縣慈善敎育欵産爲松江一縣把持旣不許推廣事業又不許各縣顧問强取豪奪吞沒數萬分潤不均内鬨未己循名責實其慈善敎育之謂何此次六縣代表議决各自收回遠援蘇皖兩省分配南京試院之成例近　上海馬閔兩鄕分管强怒學租之辦法接收府産名正言順本邑士紳曾迭次會議一致贊成所收租欵備案保存靜待代表會議解决勸學所實行多數民意之主張爲推廣慈善敎育之預備因地制宜羣情翕服乃松人恐失其城社之憑藉朦電鈞座以久據之府産視同己有殊深駭異敝會等誓爲勸學所後盾以貫　收回之目的特此電陳奉賢縣區敎育會叩魚 
[東吳附屬中學定期滙辯]  
　　東吳大學附屬第一·二·三中學校每下學期必舉行滙辯一次本埠第二中學昨日接得吳興第三中學來題爲『吳佩孚所主張之國民大會能否解决今日中國之時局』期定十二月十七日該校敎職員特於下午一時會同講學會酌選講員名列下會長童鐘玉·部長周世勳·徐逸·滕圭·部員馬旭樓·孔憲懋·主張正面派往蘇州周世勳·徐逸·馬旭樓·主張反面童鐘玉·滕圭·孔憲懋·留校聞該校已三得　標云 
[東吳二中之自由演講會]  
　　東吳第二中校素以辯論名有　習會以資練習口才是禮拜六（六號）行自由演講全校决勝會題由敎員先期秘密出就雜置　上講員自由上檯得題即隨口宣講不暇思索似較先行預備者爲難後經評判員報告結果第一滕圭第二童鐘玉第三徐逸各得銀質奬牌一而 
[部員來滬視察敎授國語]  
　　敎育部特派視察江浙兩省學校敎授國語情形之黎錦煕於上月由京南下先赴浙省各縣視察昨日黎君自嘉興搭車來滬至尙文路上海縣勸學所及巿學務員辦公處謁晤李頌唐賈叔香二君談現時上海各小學校敎授語情狀討論一翻旋即赴縣立第一高小學校視察並擬在本縣各巿鄕學校視察一週期以半月竣事俟各校視察畢再赴其他各縣一行聞黎君此次南下視察對於各校敎授國語方法極爲認眞云 
[丹陽無錫敎育界來滬參觀]  
　　丹陽無錫兩縣敎育界姜漢合朱佛魂姜寒星蔡奇卿蔣炳文齊佐衡李毓英等七人來滬參觀滬地敎育狀况昨日上午先後至尙文路省立二師附屬小學校第一部請見主事楊聘漁引入客室暢談現時敎育情狀與國語授課方法詳細討論後然後在校内各級敎室參觀一週興辭而出 
[北城商業聯合會開會記]  
　　北城商業聯合會於十一日下午七時在會所開第七次評議會陳梅芳主席楊毓生紀錄（一）反對所得稅問題主席略謂此項新稅前經評幹聯席會議决否認曾電京反對請其顧念民艱收回成命閱報載各省區議會商會及各團體羣起反對聲浪日益堅决但此項新稅中央似勢在必行吾儕商民急宜預籌對付方法經衆討論僉謂宜先聯絡各團體共同進行一致力爭通過（二）報告大東門商界聯合會來函於星期日假某處開會討論印花稅加價事請本會推派代表參與會議討論之下推馮志卿陳梅芳等爲出席代表（三）國民大會策進會出席代表陳梅芳報告該會開會經過情形（四）張秉鑫提議各部辦事細則本部應知照各部長速將細則訂妥送本部審查通過（五）討議議務進行方法畢即散會 
[救國十人團聯合會開會紀]  
　　中華救國十人團聯合會昨日開隊長會議公推孫道勝主席唐豪紀錄其提議案（甲）會計辭職問題由任矜蘋報告會計主席朱睿豐前次隊長會議時辭職情形公决准其辭退另舉錢楚玉爲臨時會計並推翁國勛虞植卿張取誠向朱君辦理移产手續（乙）毛刷工廠問題南廠本爲會員馮松園私人所辦成績頗佳茲願改歸會中辦理議决由會中先撥五百元然後再行招股（丙）職員改選問題議决先開交誼會然後再行改選並推張取誠唐豪洪子華孫斯飛任矜蘋鄭鷓鴣翁國勛朱昌利孫道勝葉祥麟爲籌備改選職員一致通過（丁）徴求分數解决問題因徴求會閉幕時分數略有差誤當即更正（戊）國技部經費問題因另租操塲及一切雜用每月需費十元請會中作爲正項開支表决通過（己）徴求給奬問題議决奬品即行製辦（庚）各界聯合月費問題議决由汪奇笑出席再核議畢己鐘鳴十一下乃振鈴散會 
[陳憶德准予辭職之局批]  
　　滬南工巡捐局路政員陳憶德自控案撤銷後曾具呈該局請求解職當經姚石蓀局長批令挽留茲陳又呈請解職昨奉姚局長批云呈悉查該員熟悉測繪工程辦事勤敏任職多年深資倚畀此次覆盆獲雪足見公道在人前據呈請解職另委當經批示慰留仍令照舊供職在案茲據呈稱已就東方銀公司協理等職病體難於兼顧再請解職前來本局現因進行路政對於得力人員倚任方殷惟旣據繼續懇辭情詞肫　應即照准此批 
[設立災孩收撫所之省批]  
　　大昌公司主任黄楚九前因北省奇災甚至　女賣男慘不忍聞爰設災孩收撫所呈請江蘇省公署在案轉呈内務部核示等情已誌前報茲接省長批令云該主任恤災慈幼惻隱爲懷深堪嘉尙應准立案云云 
[縣警察所籌備冬防]  
　　上海縣警察所昨致各分所函云逕啓者冬防將屆地方防務更形吃緊所有關於冬防上一切事項亟應查照歴届辦理冬防上原案預爲佈置以期周密所有應用之巡邏箱等亦應速爲檢點倘有缺少亦即開列數目以便添補云 
[析産爭端之命案]  
　　浦東嚴家橋龍王廟附近地方居有農民薛福壽福祿兄弟二人今年七月間其父病故後遺有民田四十餘畝舊暦九月杪邀齊親族議分家産福壽以有長孫意欲分得三十畝而以其餘分撥乃弟福祿以其分派不公起而爭執一時互相揪扭當經親族解勸不歡而散當晚福祿並不歸家其妻亦不以爲異不料前日淸晨該處附近港中發現浮屍一具經人察知即係福祿立即報告其妻該氏即以丈夫身死不明投南邑公署稟請伸寃 
[中華圖書館訟案之結果]  
　　中華圖書館股東楊英初等延律師爲代表在公共公堂控經理陸鳳竹經理不善另設同樣營業致將營業失敗覇不退職一案前日下午由陸襄讞與美約副領事升座第四公堂續訊即據原告律師起稱前次奉諭召集股東會另舉經理業於上月三十一號舉出席復初惟被告及一部份新股東尙持反對云云被告代表律師亦起稱請堂上先行派員查帳旋由原告楊英初等三人上堂證明公舉席爲經理情形而席亦到堂承認擔任經理中西官遂判曰旣經多數股東公舉席復初爲經理應即照准即着該新經理淸查進出帳目報告公堂候核 
[指控禁閉行兇之提審]  
　　虹口西華德路天華銀樓某股東之代表張鶴梅在公共公廨刑事科狀訴該銀樓司賬余禮松與應頴生將伊非法禁閉行兇一案業由公廨於上星期五判被告交保候訊在案昨經陸襄讞會同美赫副領事升座提審據原告代表律師譯稱此事係原告携帶銀票一千元向被告取回股單遂致口角起衅被告將原告禁閉行兇並將銀票搶去云云而滙山捕房十六號西探亦上堂稟明是日得報毆打之事即往該銀樓調查見原告尙在彼處頭部己有傷痕其時余禮松承認私禁原告故遂將余等拘案請究云云被告之律師即向該西探盤駁一過中西官判候下禮拜五續訊 
[浦東王家橋之搶案]  
　　浦東二十四保二十一圖洋涇鎭附近王家橋地方已故船戶賈銀桂家於前晚（十一號）夜半時突來盜匪八人用鉅石撞開大門兩盜在外把風六盜入内闖進臥房嚇禁聲張時賈家只有婦女數人當被該盜等驅逐一隅任意翻箱倒篋刦去金圈一付大洋二元·棉被一條·衣服數件携贜而去聞該盜等口操北音身穿舊黑呢制服内有一盜手執洋槍一桿並未開放昨經賈妻某氏偕同該圖地保姚某投報三區二分駐所請求飭緝 
[汽車傷人兩則]  
　　昨日下午二時許有某號汽車駛經公共租界四川路撞倒常州人薛小銀堂腿足受傷由老巡捕房一千一百八十一號華捕瞥見當即前來抄錄汽車號碼另雇車送受傷人往仁濟醫院醫治一面歸報捕頭候示又有某號汽車於昨晚七時許駛經楊樹浦地方撞倒在路行走之江北人李安身受重傷即不省人事經楊樹浦捕房五百八十號華捕趕來將汽車阻止開行押令汽車夫扶抱李安入汽車載送同仁醫院醫治旋即帶該汽車夫入捕房稟候捕頭發落聞李安生命頗屬危險云 
[押儆花會賭徒]  
　　柴阿二柴阿四陳阿明三人組織花會聽筒機關於東唐家弄一百零六號屋内四出誘人賭博騙局經該管捕房包探陸連奎查悉前日往將柴等三人及花會字據賭洋一併帶入捕房押至昨晨解由公共公廨中西官訊悉前情判柴阿二押兩禮拜其餘兩人各押七天示儆賭洋充公字據銷燬 
[鉅竊押候解訊]  
　　粤人梁添興邵金生昨日潛至虹口靶子路七十八號半門牌婦人鮑陳氏家竊取値洋七百餘元之金銀首飾綢緞衣服質洋化用經鮑陳氏報由捕房派探將梁邵二人分别拘獲帶入捕房押候解堂訊究 
[馮炳南祖母出殯路由]  
　　粤東馮炳南君之祖母年己八十有五體質素健日前忽因微疾在滬寓去世茲定本星期日午後一日出殯權厝廣肇山莊其路由如下由北江西路桃源坊本宅出大門由天潼路轉北四川路從海寗路朝西走北河南路朝南一直過鐡大僑走河南路至福州路朝西轉西藏路朝北轉新閘路走麥根路過新大橋轉共和路直至廣肇山莊 
[身藏身槍之抄獲]  
　　山東人陳六前晚因身藏勃朗林實彈手槍行至泥城外　新閘捕房九百三十四號華捕協同西印各捕正在搜檢行人當被搜獲帶入捕房押至昨晨解送公共公廨即據華探何正喜投訴被告由捕帶至捕房後詢據聲稱該手槍係其友人周顯庭交伊現在尙未查明眞相云云中西官得稟判陳押候查明再訊乎槍暫存捕房 
[續獲拐子同黨]  
　　向爲木匠之常州人蔣福林近在原籍誘拐婦人徐周氏來滬寄匿貴州路一百零三號門牌陳王氏家内希圖販賣被周氏得悉報捕將蔣與陳王氏一併拘解公共公廨奉飭分别押候查明解訊在案茲悉此案前日又經捕房　獲蔣之同黨陳金泉·邵任枝·周連生·婦人蔡陳氏·等四人昨晨併解公堂經中西官略訊一過判被告男女仍分别收押見證雷徐氏退候傳訊 
[男女拐匪分别押儆]  
　　住居滬西東京路之江北婦人姜謝氏因串同王接甫孫正發及在逃之朱阿寳等將黄包車夫許寳田之妻許徐氏價賣與湖北人李緒啟得洋九十五元分用而李挈同徐氏乘輪欲帶往原籍詎氏在輪啼哭爲　輪買辦詢香　輪扺漢口報　該處警　派探將李與徐氏解滬送至戈登路捕房飭探傳同人證昨晨解送公共公堂即據華探目陳永康訴明前情並稱已將被告男女三人拘案請究又據氏夫許　田氏姑許何氏氏母徐陳氏·相繼投案證明被拐情形並據許徐氏借稱於上月二十一日由姜謝氏與其女阿四將我送上輪船是實又據李緒啟投訴由被告等爲媒出洋娶徐氏爲室云云訊之被告三人供詞推諉中西官核供以被告等串拐屬實判姜謝氏押女所二年王孫二人各押西牢三月分别示儆 
[昨日公共公廨訊案紀]  
　　昨晨公共公廨民四庭由張襄讞會同美丁副領事審訊民事案三宗如次（一）劉福根訴葉夢蘭不理蔴袋價洋二百元案前因原告及律師均臨訊不到判將案註銷茲原告代表律師到堂要求公堂原諒其上星期五不到之原因請將本案照舊排審而被告律師到堂反對『結果』准再行排審（二）董成謀訴郁葆靑不理欠欵案（結果）看原告登報三禮拜限被告到案並着將被告存於周昌記棧房内之行李提存公堂候核（三）嘉發莊訴經理戴信之濫放賬欵及透支賬洋賬目不淸案據原告代表律師稱原告訴追者一被告透支賬銀一千七百零八兩二被告賬目不符銀一千八百五十三兩五錢八分二厘三被告濫放賬欵因聘被告爲經理時訂有合同彼祇有經放賬欵至五百兩之權逾額即須負擔云云旋由該莊股東鄭子嘉上堂供訴被告經放之債戶不下十餘名共有數萬兩被告代表律師俟其訴畢乃稱鄭所言之銀數幾無一戶能與某稟詞内之數目相符且又供賬簿係田秉之與伊查田係該莊股東而兼協理亦應加入本案被告之列並請求堂上派員理賬云云（結果）改期一禮拜着兩造公舉理賬員再訊原告所呈賬簿等件存案 
又午後民四庭由俞襄讞會同美約副領事訊理各　亦誌如次（一）德大莊訴張百銘不理票銀四百兩案前經判决原告勝訴茲因被告尙未償還故原告律師到堂請求訊追張亦延　斯芾律師到堂請求寛限『結果』限被告於六禮拜内還淸否則應着保人賠交（二）楊飛雄訴胡能根（即長生）不交己售信昌厚棧房之生財案『結果』以王阿福呈出之盤據有胡王氏及其子長生簽字且王阿福管理該棧已有多時應作爲有效楊飛雄訴案證據不足註銷被告開釋（三）張永昌訴丁文若不出定購棉花一萬二千包請追損失銀九千六百八十七兩案被告不到延律師到堂謂丁住居奉賢縣原籍不受管轄而原告之律師即將照片一紙呈案聲稱所攝之影係山東路三百三十一號門牌被告所設之振泰申莊地點旣在租界應受貴公堂保護『結果』以此案本公堂早已依律决定應歸本廨受理該被告迄未到案殊不可解應令登報兩禮拜限被告丁文若投案候訊（四）任炳榮請求破産案前因對於任之債權者公記號代表高露玲律師反對而任及其律師又不到案故判候飭傳任到案再訊茲已傳到渠之律師請求改期兩禮拜願將細賬呈查而高露玲律師仍到堂聲稱任之破産實有欺騙之事『結果』展期兩禮拜着任炳榮將細賬交與本廨查賬員查明報告再核（五）張子釗訴四川　都縣人楊維新不還公債票洋一萬元現洋五千元案原告代表律師聲稱原告係政界中人已往北京請求展期兩禮拜開審被告之律師亦稱楊於四月間由原籍販榨菜來滬銷售寓於法租界益記客棧與原告素不相識恐係被誤控即使實有其事以被告營業住址論亦不受貴公堂管理今已在押兩月要求將案註銷云云並令益記棧主周玉泉到堂證明楊確係伊棧客人尙有榨菜存留『結果』准周玉泉將楊維新保出兩禮拜交案再訊（六）唱大鼓書之山東少婦吳大寳訴姘夫劉玉貴凌虐請求脫離關係案被告不到經原告登報傳達亦避不到遂山原告偕律師上堂證明被虐情形『结果』以被告旣不到案准予吳大寳自由此後兩造不得再有糾纏又民三庭由關讞員會同英包副領事訊理滙業銀行訴吳培生違背定滙日金合同案『結果』下禮拜四上午續訊 
[違犯烟禁案四則]  
　　老閘捕房華探目王潤甫偵悉山東路萃秀里其昌旅館内有人組織販賣烟土機關於前日稟明捕頭協同西探奎爾前往該旅館内搜獲値洋數千元之烟土一籃連同販土之通後人王富吳二沈元周樵等四名一併帶入捕房報至昨晨解送公共公廨即據該探等上堂稟明前情並將烟土呈案請察訊之王等四人供詞互推經李襄讞核供商之英包副領事判被告四人各罰洋一百元充公無洋改押西牢一月烟土送海關銷燬 
　　魯人陳阿興前晚身帶烟土兩大包行經大活路被老閘捕房四百四十一號華捕查見搜出前項烟土一併帶入捕房昨解公共公廨經中西官訊明以陳故違禁令判押西牢一月或罰洋一百元充公烟土送海關銷燬 
　　寗波人陳仲生在某外洋輪船上爲西崽此次該輪進口陳帶有鴉片烟土一大包前日携土登岸道經虹口元芳路被巡街捕查出拘入捕房押至昨晨解送公共公廨請究據陳供土係從　參　　買帶回不諱　　官以陳以應夾帶違禁物品科罰金三十元充公土送海關焚燬 
　　蘇州人吳阿金在海寗路一千八百零五號屋内私售燈吃洋烟經該管捕房包探奚德生查悉往將吳連同烟具拘押昨晨解由公共公廨中西官訊明遠禁屬實判押西牢一月烟具銷燬 
[靑年會消息]  
　　本埠靑年會交際科旅行團定於今日（星期六）下午參觀龍華孤兒院菊花會准二時出發晚六時半爲該會海容隊會員聚餐會他隊會員均可加入餐畢赴同樂會看影戲不另取費影　名』守財奴有錢不會用』准令晚八時開演該會會員憑證入座非會員取費一角 
[冒募河南振欵之請辦]  
　　辦理河南振務委員吳籛孫昨電松滬護軍使署云籛孫任事以來並未派人在上海募捐茲聞有假託籛孫族人姻親在外募捐情事請嚴拿訊辦以重振務云云何護軍使得　後昨已飭屬一體知照矣 
[抄出花會證物]  
　　四區一分所署員楊小亭查得境内德仁里開設花會聽筒前日特派長　前往逮捕當獲甬人陳餘淸姜寳記鄧文章沈永興潘陳氏等五人抄出花會紙條賬摺等證物及小洋銅元一併解所研訊之下供詞狡展奉判轉解司法科核辦 
[圖竊西人物件]  
　　王炳章闖入虹口培克而路第十四號洋房内某西人家圖竊物件經該西人察破報請洪山捕房派探金福壽前往將王拘入捕房押候解辦 
[誌謝]  
　　昨承商務印書館贈第二百六十六期英語週刊及第十一卷第十號小說月報各一册又大世界贈十月份游劵十五張書此併謝 
來函 
[齊氏禍蘇之内幕]  
　　自齊氏長蘇以來蘇省吏治日壞然内幕中弄權者實爲現任財廳長俞某實業科長金某把持操縱有爲齊氏所不敢爲者而二人竟悍然爲之如抵礦借欵等事完全爲俞金兩人之長技而各縣釐金稅缺又出自俞金二人之支配所以各縣知事對於俞金兩氏奉命惟謹而金氏更與各縣劣紳聯絡爲奸以干預各縣地方行政凡各縣發生重要事項非向俞金先事疏通往往遭其齮齕而不得直故知事中之狡黠者對於地方事情必先託地方劣紳赴省斡旋而惟俞金兩氏之意思是從由是而官紳勾結而秘密納賄蘇省吏治至此愈不堪問矣前次俞長財廳各縣紛紛反對借漕俞氏大爲沮喪金乃爲之通函各地官紳請其速予解欵以顧全俞氏之體面此一事也尤可笑者李純自戕蘇人一致請求廢督金氏乃又在齊燮元前自告奮勇爲之游說各處紳士要求中央立予眞除齊氏頗爲動容日前金氏到滬滬人持主張甚堅屹不爲動至某機關竟爲某公等嚴詞訓斥以此來全爲濟氏作說客何人格卑鄙若是金氏大爲沮喪而返赴南通先於孝若公子前示意孝若峻拒之又欲勸嗇老發電到京請爲齊氏眞除嗇老又不納以是滬報（新申報）有張謇拍電到京之傳說而引起滬人電通詰問之舉實則完全爲金氏作祟用新聞政策以熒惑蘇人耳說者謂齊氏禍蘇俞金實階之厲省議會對於俞氏旣加以彈劾而爲蘇人所唾棄實則金氏以本省人而暗中弄權爲禍較俞氏爲尤甚不識蘇人對於金氏將如何加以懲創俾不至長爲蘇省之蠱毒也 
[中國廣濟會來函]  
　　敬啓者本日貴報本埠新聞欄内載有新大輪船觸礁一則内　濟生會第一組救災醫隊附搭該輪等語濟生會係敝會廣濟會之誤敝會確曾接醫隊隊員電告己遇澄海砲艦搭救出險至威海衛上岸等因合亟專函聲明即祈貴報更正爲荷中國廣濟會啓 
雜評二 
[改設縣警所（訥）]  
　　江蘇各縣之改設警所姑勿以法　　卽以事　言之亦大不可警察本係民政與人民接觸之事甚多由知事兼管則督率便利人民陳訴亦易爲力若必遥屬於警務處長地方上儼然添一獨立衙門一旦擅權横行任意騷擾知事旣不能顧問而最高機關之警務處長又以路遠情融無统馭之能力則人民之受累地方之危險將益不堪設想也目前警察雖云腐敗然苟有稍明地方情形之縣知事隨時糾正尙或不致公然爲惡若果如今日之計劃非特不能爲民利且足爲民害其流弊　更甚於今日勢不至成爲變相之軍隊不止此則可危之甚者也 
公布欄 
[江蘇高等審判廳]  
　　民庭判决（民一庭）一件葉大奎與陸老妹爲基地涉訟上告一案（判决主文）原判撤銷本件發還上海地方審判廳迅予更爲審判一件劉文卿與丁仲高爲貨欵涉訟控訴一案（判决主文）本件控訴駁回控訴訟費歸控訴人負擔一件周徐氏聲請回復原狀一案（决定主文）本件聲請駁回聲請費用歸聲請人負擔（民二庭）一件袁杏卿與羅以增爲債務涉訟控訴一案（决定主文）本件上訴狀應予撤銷本審訟費歸控訴人負擔一件朱振聲與朱張氏等爲房地涉訟不服上海地方審判廳决定再抗告一案（决定主文）本件再抗告駁回以上十一月九日 
　　民誖判决（民二庭）一件倪宋氏與倪望遺爲遺産涉訟上告一案（判２ 
决主文）本案上告駁回上告訟費歸上告人負擔一件李學旦與殷鑒林爲車基涉訟上告一案（判决主文）原判撤銷本案發　上海地方審判廳迅予更爲審判以上十一月十日 
[上海地方審判廳]  
　　判决主文（民一庭）一件决定吳阿新與夏建康因賠償損失聲明抗告一案主文本件抗告駁回抗告費用歸抗告人負擔一件判决邱崗與楊阿開因借欵糾葛一案主文楊阿開應償還邱崗借欵本洋二十四元利洋三元八角四分訴訟費用歸楊阿開負擔一件决定龔冠擊與王錦　等因給租糾葛控訴一案主文本件控訴不合法駁回（民二庭）一件决定丁戚氏與蘇丁氏因田單糾葛一案主文本案訴狀准予註銷一件决定夏繼先與江許氏等執行異議控訴更審一案主文本件控訴狀准予註銷訟費歸控訴人負擔 
　　民二庭批一件馬毛毛呈爲包工糾葛請求備案由據呈爾等與沈運生因包工糾葛涉訟業經本廳當庭和解如果沈連生抗不遵照和解内容　行該民等自可依據和解證書聲請執行所請備案應毋庸議此批 
　　批示一件沈吉氏狀請强制執行由狀悉候傳案訊奪此批一件楊玉洪　狀請執行由狀悉候派吏執行此批一件大道生狀交欵洋由准交此批一件張士文狀請銷聚由狀悉准予銷案庭呈房票應即塗銷此批一件朱淸　狀領租洋由准領此批一件劉淦泉狀請暫緩執行由狀悉准予暫緩執行此批一件蔣景文等請求銷案由狀悉准予銷案此批一件　　泉狀交欵洋由准交此批一件李振元狀保蔡順裕由狀悉爾並非鑫大號店主何得朦混具保所請不准特斥此批一件顧　聲狀領欵洋由狀悉仰該民親自來廳具領可也此批一件　立成狀領洋據由准領此批一件王少魯狀領欵洋由准領此批一件蔡阿二狀領保證金　由准領此批 
[上海地方檢察廳]  
　　批示許如俊狀悉爾前狀訴稱徐陳氏領女同歸爾子曾目覩並肩而去如果事非歸寗當時何以不加禁阻乃復飾詞聳聽謂爲名則歸寗實則拐逃請求押交前來殊無理由案旣無關刑事所請仍難照准此批江桂芬狀悉候調卷核辦此批許學忠狀悉爾女如受有傷仰速來廳候騐此批張景海狀悉查刑事案件採職權訴追主義起訴與否原屬本廳職權豈睿該民訴請撤銷但本案已騐明不成傷害巳由本廳處分不起訴矣仰即知照此批沈景　狀與抄單均悉候覆訊核辦此批江水靑狀悉爾妹旣嫁與被告人爲妻夫婦之關係必較爾尤切如果有逃走情事使其前去尋找回家可也所請　毋庸議此批顧樹舟狀悉候調縣卷核辦此批周盛才據訴顯係婚姻關係着向同級廳具訴所晴礙難准此批潘八十等刑事除　告外不准和解該民懇請销案殊屬不合此批陳學富業經票傳着即依法送聚候訊此批陸嚴氏狀悉本案一再研訊張阿大並不認爾爲母巳暫着陸沈氏取保領回爾等身分關係仰即逕向同級審判應訴請確認可也此批馮廷森狀悉查朱志源爲爾等所舉證人當然有到廳之必要仰仍遵庭諭於七日内邀同來廳偕　切毋故郔此批顧阿榮狀悉候傳案訊奪此批陳廷揚狀悉本案已向南通縣調取原卷矣旣據狀請前來候再函催可也此批王王氏狀悉業經同級審判廳决定駁回控訴已將决定書抄送該氏子查收矣仰即查照此批葉松泉狀悉候傳人證到廳再予偵查毋凟此批以上十一月十二日 
[滬南工巡捐局]  
　　批示王張氏呈爲屋未佔地請給還執照由呈悉查此　屢　公欵公　處來函請飭留路線並據工程處查明實係兩造經畀糾葛各　理由因飭令　停不遵　回執照所請發還之處並由兩造調停解後再行核辦仰即知　此　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
（相互之表裏觀） 
昔記者旅游北美時遇友人中曾游我上海者談及上海方面之中國人輒回想及於『慢慢呌』一語謂　語中國人最常用故外人聞之最熱身雖遠離中國而『慢慢呌』三字歷久弗能忘云此等事驟視之若最瑣細而熟思之却足以爲體察他國國民性之一種凖則日本語最常聽而易記者爲ANATA『盍拉搭』意即『汝』也而日本之國民性却最喜注意其對面人之行動美國人最喜言Second『一秒鐘』而美民躁急之性與其尊重時間之風習似爲世界各國所無此等常聽易記之口頭禪彷彿各國皆有一二語足以自顯其本來面目萬不能以張冠李戴相混淆者如日本語風之見對面人稱汝不稱先生或女士用於巴西中上社會必以爲大不敬又如以美國語之待一秒鐘於對上海人談話時用之上海人必瞠目結舌而不能解又如以上海土白之慢慢呌譯爲英語以應竹性急之美國人亦將羣據爲笑柄矣但以記者身所親歷巴西之口頭禪却與其南北相望爲姊妹行之民治國逈不相侔而反與我轉過半地球阻隔重洋數　里之中國相近是誠出於尋常意想而外巴西人遇事好拖延尤好推諉抵巴西後亦有最常聽而最易記住之一語其語爲『明日』葡文叶音『安慢宜』Amanha令人聞之不得不聯想及於『慢慢呌』之上海白也 
劇談 
[羣芳艶影（十七）] [  夢華]  
　　八日晚廣舞臺應女界之請演白蛇傳後本是劇爲雪芳傑作之一頗受歡迎其情節已述不贅 
論雪芳所演諸戲大都以哀情俠情艶情爲多處處皆能改良世風補助社會觀其戲劇名目已可知其居心且所唱諸曲腔調淸朗音吐圓潤每一登臺演唱皆能一氣貫通絶無少變使聽者心曠神怡故一般名宿遺老莫不嘆爲觀止近數日來雪芳除演劇時間外正在與全班藝員練習新編之三齣好戲（一）哀情艶劇（痴心兒女之二三本）此劇非但情節佳妙即佈景亦非常動目有機關亭台樓閣諸景不日可由香港到滬（二）俠情艶劇（苦命鴛鴦）此劇情意纏綿頗爲新奇佈景有山林瀑布淸雅廳堂（三）神話艶劇（洛水神仙）此劇係寫曹子建草洛神賦故事佈景有月放寒江洛川驛旅龍宫諸景皆爲古裝以上三劇一俟排演純熟即將開演云 
雪芳蒞滬演技將及一月今港粤劇院鑒於莫走陳繼大局敉平咸來電敦請返粤解纜之期諒非在遠有傾倒李劇者幸速往觀也 
雜錄 
[春明絨唾錄（三）] [  倦紅]  
　　南姬之蜚譽於紀元三四年間者有花寳玉憶秦樓妙香閣數人胥有過人之天禀曲院聲華倖獲者蓋鮮矣妙香閣以言笑肆應名又樂徴逐繡　紈衣招徭　巿販夫　卒咸植足而目逆之卒卒京塵蓋垂十載不知夫日月之不居朱顔之易暮也近一二年生資銳落奢縱之費漸以不支而昔日囊金已盡爲狎比優伶蕩去旦暮蹙蹙意興蕭然才而不範此亦跅弛之士所爲白首興嗟者也余始以運厂之紹識姬齒不卑矣而細腰豐鬢情致尤足灼人習其言笑尤　然類醇酒名書久乃見其韻味曾於雪夜與蓮厂共詣之姬已卸妝寢余笑曰衾冷半牀不嫌寒寂耶則囅然曰數年來心怯風華孤棲慣矣吾又習潔成癖相人以領以牙某牙領不濯然整者雖脫手千金吾不與近也余笑嬲之起約爲雪飲諾之草草理妝出詣酒家巿聲全寂雪光入簾細語如泉不知夜永時都中某園有所謂新劇社者其中演者率吳滬問無賴少年恒薰體靚妝誘致豪姬富室道途流語謂姬暱其中某氏酒間蓮厂舉以質之姬泰然自道其誣余與蓮厂交口惕厲姬亦感其誠　矢言不負渥誼後月餘忽去之津而某新劇員亦同時脫籍逝論者謂野馬之性終莫克馴也又後數月姬以事入都晤蓮厂於旅舍自云挾某入津卽使之棄此聲也何為乎來哉 
其業而資之讀自以年鬢日長急謀自託低首妾媵性所不能而非此輩流浪兒又誰肯婦勾　零蕊者言次并丐蓮厂爲之汲引俾其得業自赡已將措身於良家稍懺前茲積孽云蓮厂述於余途曰善哉姬之此心爲進於悟矣詳而志之將以驗其竟焉 
新聞拾遺 
[那能這樣] [  隱厂]  
　　浦口某轉運公司經理某甲舞弊營私被股東知悉特開會議將某甲逐去公推王某爲新經理王未就職時曾言將十餘夥友一律開除另易新人衆夥心頗不服遂私議用野曫手段對待前日爲王就職之期衆夥各持磗石伏門外擬爲猛然之攻擊事爲司帳某乙知悉急奔出密告王某王聞而大懼卽倩乙爲之轉圜將衆夥召集謂王宣言擇優任用决不一律開除等語衆乃將磗石抛去歡迎王某就職云 
[不妨如此] [  吳秉恬]  
　　杭州某媒翁富而慳素有鐡公雞之名謂其一毛不拔也遇慈善事業尤極端反對其子某性慷慨心焉非之日前竟乘父不備時竊得百金充作北方賑濟而以取得之收證呈之於翁翁怒不可遏然已無及或謂此子雖傷父心然實則幹蠱未可厚非云 
[誠實] [  不承]  
　　昨在晝錦里見二婦人且語且走後隨一丐乞錢一婦嫌其煩取一銅元典之詎有一白紙小包帶出時婦丐均未覺忽來一狀似小學生者拾之追上該婦問曾失紙包否若能將所儲之物說明卽可奉回該婦始覺察說明内儲票洋五十元某銀行支票一紙該童視之不訛乃還之婦贈以鈔洋五元童不受　去 
[輕薄] [  立德]  
　　昨晚十二時許有二女郎由某公司游戲塲出步行湖北路突出二少年見女姿首不惡尾隨而行作輕薄語二女惡之立呼人力車二少年遽將二女一擠二女大呼捉盜稱搶金戒二人急向漢口路逃行人聞聲信以爲眞帮同追獲詢二女究失戒否二女答謂未失惟惡其調戲耳遂驅車而去途人將二少年勸誡數語釋之而散 
小說 
[社會小說衆醉獨醒（一九一）] [  瞻廬]  
　　第三十二回伍學究巧肚巧腸趙仙人鬼頭鬼腦當下商議定妥阿巧娘便依着靑巖的主張行事好在阿巧娘的拜把子姊妹很多就中也有專做看香頭的阿巧娘向靑巖挪借了二十塊錢充做從師求學的費用天下無難事只怕有心人况且看看頭的職業又沒有什麽無窮奥妙只要裝腔做勢打呵欠討口氣幾個過門懂得便可出去騙錢阿巧娘學習了一個月便得了速成科畢業的證書回到家裏便不做那洗衣服的生涯鎭日價開直了門大馬金刀的向外坐着倒插了眼睛提高了嗓子敲檯拍桌大呼小喊不是唱着夾七夾八的歌調定是操着不尶不尬的官話惹得左近鄕鄰紛紛私議有的說遮莫大仙殿裏的仙人上了他的身有的說定是上方山的老爺附了他的體經這幾番裝神做鬼阿巧娘慣會看鬼的名聲愈傳愈遠漸漸傳到老柳太太的耳朵裏自然容易動聽王嬷嬷又有意無意的打着邊鼓設甚麽張姓家宅不安請他去看了鬼燒過幾串錠家宅便安甯了李姓犯着怪病他一去看過香頭拜了幾天懺送了幾次羹飯病也就好了老柳太太點頭播腦深信不疑一天老柳太太午夢初回倦眼惺忪的當兒驀見玻璃窗上映着一隻又大又黑的手掌趕緊呌喊一霎眼便不見了當喚傭婦丫環到窗外去找尋那裏有甚麽影響老年人不禁恐嚇當夜便發了一個寒熱驀然間想着了這個看香頭的阿巧娘一到天明便打發人去招請到門比及請來阿巧娘看過香頭便謅出幾句歌調道吾是大慈大悲的觀世音佛堂裏面坐端正眼觀着鼻兒鼻觀着心善才龍女左右分　呀呀你們眞正不該應不替我菩薩裝金身累我面上沒光彩累我手上沾灰塵玻璃窗外顯威靈便是區區菩薩自由談之自由談[  鵑]  
　　十一月十一日爲紀念歐戰休止之日陽光抉雲幕出若有喜意此誠足喜也試思喋血五稔腥聞半世界喪亡流離者數千萬人其慘惻爲何如今者戰旣平世人幸有遺瞧自當於焦頭爛額之餘一紀念之但願和平之神長以人道主義昭示世人母令斯世再浴血泊中也 
大昌煙公司徴文揭曉（丁等） 
[大小嬰孩牌香烟唱春] [  俠臣]  
走近廳堂唱官春廳堂賓客　盈盈猜拳飲酒眞快俚介樂大小嬰孩香烟吸得眞開心 
我唱官春主人聽香烟勿買别人大嬰孩香烟滋味好來又公道新年裏向趕緊買幾聽 
大嬰孩香烟吃得眞窩（念烏字音）心芬芳觸鼻比麝薰上海灘浪香烟多得　啕成要算嬰孩牌香烟是那摩温 
龍鳳官春（擊鑼小板上刻有龍鳳官春四字）唱完俚介成喉嚨裏向勿曉得倽得因現在銅錢角子都勿要請先生篤賞賜香烟吃幾根 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[古養生說] [  老圃]  
　　枯楊生稊老夫得其女互此大不利也司馬彪註莊子謂彭祖八百猶悔不壽又謂彭祖餌雲母御女凡數十娶晚妻鄭氏妖淫敗道而死是彭祖尙不以壽終東坡詩曰空餐雲母連山盡不見蟠桃結子時蓋謂此也董仲舍論養生曰天地之氣不致盛滿不交陰陽是以君子甚愛氣而謹游於房故新壯者十日而一游於房中年者倍新壯始衰者倍中年中衰者倍始衰大衰者以月當新壯之日而與天地同節矣然其要皆期於不極盛不相遇疏春而曠夏涸秋而暌冬養微陽而固天地之房謹微陰而助收歛之藏董子之意蓋謂壯盛之多須隔十日一游於房中年須隔二十日始衰須隔四十日中衰須隔八十日大衰須隔十月此與近世衛生家言大同而小異今衛生家謂游房之期滿二十歲者以二自乘得四故經四日行一度滿三十歲者以三自乘得九故經九日行一度滿四十歲者以四自乘得十六故經十六日行一度滿五十歲者以五自乘得二十五故經二十五日行一度滿六十歲者以六自乘得三十六故經三十六日行一度江都所謂衰壯無定期以今說釋之或不背江都之意内經謂今時之人以酒爲漿以妄爲當醉以入房以欲　其精以好散其眞不知皆　不時　　將　其心道　生樂起居無節故半百而衰又謂女子二七天癸至月事以時下至七七而竭丈夫二八天癸至精氣溢寫至八八而盡能知七損八益則陰陽可調不知用此則早衰之節也年四十而陰氣自半也起居衰矣年五十體重耳目不聰明矣年六十陰萎氣大衰九竅不利下虚上實涕泣俱出矣故曰知之則强不知則老此旨古說以切於事情故特錄之爲伐性者箴焉 
家庭常識 
[主張訂婚難結婚易的理由] [  九如]  
　　我國人的思想實在太陳腐了看結婚一作事簡直可以說無目的的推論他們一種自私自利的觀念無非爲育子育孫傳宗接代的緣故纔發生結婚問題或者吏陷於謬誤的見解以娶妻是爲着燒茶煑飯侍姑相夫的作用將家内一切瑣碎事務都委他去做了這呌做傭人化的妻子或竟令他塗脂抹粉裝妖作怪起來拿來滿是自已的色慾這呌做玩具化的妻子但是這種思想上根本的謬誤還是害在數千年一脈相傳的遺法『舊式婚姻』上面我們要改革思想改革舊式婚姻那麽不可不提倡訂婚難結婚易的理由了 
甲訂婚難國人的慣性逢着兒女婚姻總是喜氣洋洋當作生平一件很榮慶的事情所以抱速了向平願的兒女到了十齡以内總就替他攀親定婚甚至指腹爲婚也是有的平常一頓酒幾句殷勤話祗要雙方父母的高興兒女終身的交易就算完事了社會上也因此發生了賴婚涉訟自殺等不少的罪惡其實都是看訂婚太容易的弊病訂婚的條件要具備體格的相當性情的適合和智力的平等所以要成完滿的婚事不可不看做訂婚難 
乙結婚易我國風俗向來尙繁文縟節的婚禮上面更覺得利害索聘爭奩窮奢極侈往往爲了死爭面子雖是冒了負債傾産的危險也是要幹的我聽見窮苦人家爲了婚事浩費竟有約期搶親做俺人耳目的這種現象非但受結婚太難的害處並且暴露社會深切的罪惡來所以結婚母求形式上的壯觀倘使男女間具精神上相互的契合那麽就是採用簡單的儀式於結婚本身上發生什麽障礙呢因此我還主張結婚易（乙種酬） 
衛生 
[凍瘡預防及療治法] [  旅興張慕岐]  
　　凍瘡又名凍瘃皆生於冬季及初春之際初生時肌膚間如有僵肉一塊熱則癢冷則痛漸至於潰爛經久始愈凡患此者最爲痛苦考其原因係由血液凝滯所致今述其預防法及簡便療治法如右 
預防法凡勞動界皆無凍瘡之患因其血液能流動無凝滯也故預防之法當以運動爲最佳 
療治法初生時即用陳酒二杯蘿蔔一段同置碗内蒸於飯鍋上乘熱時將蘿蔔醮酒於患處磨擦約十分鐘之久每日用此法擦至僵肉消散爲度余用此法治己治人頗著效騐患者其一試之可也（乙種酬）移賑 
經濟 
[我國幣制不應採用銀本位之最大理由] [  成祥]  
　　日本經濟學者田尻稻次郎有言孤立本位最當引爲大戒四鄰强大之負易國皆用金本位我以一國介於其問獨孤立而保銀本位或貿易國皆用銀本位而我獨採金本位則非貿易雄厚力足以壓服四鄰者甚不可也至哉是言今世界各國除一二無關緊要小國外均採用金本位或金匯兌本位而我國之國際貿易輸入又超過輸出則居今日而言幣制其當採用金滙兌本位本不待煩言而解無如民國四年公布之國幣條例乃適與此種情勢相反而採用銀本位制其有害於中外貿易之發展至深且鉅蓋中外貿易之淸算厥惟匯兌匯兌之作用有所謂平價有所謂正金出入點然此惟限於兩金本位國之間始克有之若用銀國與用金國之間則其事大異凡不同單位之兩數或多數不能相加減數學之原則也滙兌亦然凡不同本位之兩種貨幣或多種貨幣不能相比算不能相比算卽無所謂平價無所謂平價即無所謂正金正入點故我國雖將銀本位制確實推行而中外滙兌率之高下仍隨倫敦銀價以爲轉移不能常保約略一定之率滙兌率不能約略一定受其害者常爲我國人蓋現在輸出輸入兩業均操諸外商之手外商計其物價以本國之金幣由此金幣折合銀價常加以若干餘限以備將來之損失銀價下落之際我國之滙兌率自然不利斯時之損夫乃不在外人而在我國人近日洋貨業之受虧不淺其明證也卽假定經若干年後輸出輸入兩業均由國人自爲之而每當匯兌率變動一次雖有一羣人受其利同時必有一羣人受其害此等利害均非貿易常軌中所應有者其極也常足擾亂巿場銷沉産業界之生氣爲害不亦甚乎而究其所以致此皆由銀本位制階之厲故曰我國幣制不應採用銀本位也（乙種酬） 
 
 

Page 18

 
 
國民常識 
[人在空氣中所受之壓力] [  錢學瀛]  
　　常人之高約五呎左右約一呎四时前後約半呎故人左右之面積各約五呎乘半呎等於三百六十平方时前後之面積各約五呎乘一呎四时等於九百六十平方时上下之面積各約一呎四时乘半呎等於九十六平方時但據物理家言每方时所受之空氣壓力爲十五磅則人上下各受空氣壓力爲十五磅乘九十六平方時等於一千四百四十磅共受空氣壓力爲二千八百八十磅前後各受空氣壓力爲十五磅乘九百六十平方時等於一萬四千四百磅共受空氣壓力爲二萬八千八百磅左右各受空氣壓力爲十五磅乘三百六十平方时等五千四百磅共受空氣壓力爲一萬零八百磅則人共受之空氣壓力爲四萬二千四百八十磅合中國三萬零八百六十斤而何以常人之力能負此重且老者幼者病者廢疾者皆能負之而不覺事重歟蓋人在空氣中王之壓力爲下之壓力抵消前之壓力爲後之壓力抵消左之壓力爲右之壓力抵消上下前後左右之壓力兩兩相抵消故不覺空氣之有重也（乙種酬） 
 
[意志自由] [  樹華應鵬合作]  
道德叢話 
[互助] [  朗宣]  
（二）道德是限制人心内之行爲係一種無形的法律而法則管束人表示於外之行動言語係一種有形的法律 
（三）道德是說人應該如何做的（shoulddo）而法律是必要（alustdo）　如何做的 
（四）法律是有條文有形式上的手續（如契約等）而道德則無條文無形式上的手續（如口頭信諾等） 
（五）道德是由人類行爲的習慣相沿而成的存於人心爲人類共同所默認而法律則由人類行爲的習慣久而久之演爲人類行爲的規則存於各政治團體（國）以團體意　發生或互助主義現在算是普遍全世界了此主義實是人類生存必不可少的一件要素如人類沒有這種要素恐怕在今日已和古代的神龍一樣早就種類滅絶了所以人類能從上古時代生息繁衍以至今日全是這互助主義在裏面維護的力量 
人能助我我自必助人我能助人人乃肯助我人助我我助人此之謂互助但此並不是人情的報施乃天理之當然倘認作人情往來酬報等人先助我我再去助人那便錯了此事全要本天理良心去做當其時遇其事便要奮勇而前比方現在北方的旱災中外人士都踴躍助振豈是北方被災的同胞從前曾助過這些中外人士魔只是天理上良心上應當如此他們便如此去做的 
人旣在社會上做一個人隨處都不能脫離互助二字比方我吃的飯必要農夫耕種出來又經許多人工纔造成我着的衣必要種棉養蠶又經過紡織裁縫各工纔做成由此觸類引伸無一處不需人助想到這裏我們在社會上擔任一份職務總要盡力做去把職務盡到完全圓滿的地步於社會人類有點益處纔覺心安不然就是常受人助不能絲毫助人自問良心很覺慚愧（乙種酬） 
法律 
[法律與道德之區别及其關係] [  劉謙]  
法律道德區别顯然而我國古代往往多混爲一談如孟子云『守先王之法』其所謂法即是道德之律又漢儒多以春秋斷獄謂學法不如學經法皆從經中出來董仲舒有春秋决事比一書亦謂春秋有所不足即可通之於禮故刑名三千禮儀三千實有相通之處卽西哲如蘇格臘底等亦以倫理政治混而爲一凡此皆於法律與道德混爲一談之故　以在古代中西各國可謂無所謂法律無所謂道德其所謂道德所謂法律實不過一種似道德非道德似法律非法律之混合物而巳尤可笑者今之官府中的批示乃往往有『罪無可逭情有可原』二語眞是不通之至蓋人旣有不逭这罪斷無可原之情旣有可原之情自無不逭之罪情罪二字如此連用其故雖原於官吏亞筆之所致然亦足徴我國人對於法律道德二者之區别尙不十分注意也近世法學進步道德日薄其界限愈分明而其意義益絶不可混茲不揣鄙陋謹將二者之區别略爲國人述之 
（一）道德是制事於未然裁抑於無形而法律則救之於已然施之於有形 
認許而有制裁的故道德常在法律之先而法律在道德之後 
（六）道德近於自然法而法則純係人爲法又道德卽古代之德治主義法律卽古代之法治主義 
法律與道德之區别大概巳如上述至其關係在事實上言之似不免有互相衝突之處譬如殺人乃法律上所必禁者而歐美社會上有决鬥之風中國歷史上有大復仇之義又如養育嬰孩施捨旁人乃道德所嘉許者而羅馬十二銅表中有小兒生而畸形不具者溺之於海英國法律乃禁止乞丐乞物凡有當街乞討者警察必干涉之此皆其互相衝突處也但在原則上言之法律道德同爲糾正人類行爲之謬誤道德所以補法律之不及而法律亦所以救道德之不足其效用固並行而不相背其目的實殊途而同歸也至其事實之所以與原理相反者蓋由於人類智識進步昔日之舊道德舊法律不足以應付今日之環境於是遂以新道德改革舊道德新法律改正舊法律或以新道德改正舊法律以新法律改正舊道德此不過由社會習慣之變更而發生衝突之關係要其初原無矛盾處也（乙衝酬） 
 
