# 1934 - 41 - 4908558

 

Page 1

 
 
[暫不加價] [  申報館主人啓]  
　　啓者現在沿江沿海及蘇杭通商各口岸中國已設郵政局本館所出申報由局寄往暫貼寄費不加分文仍照原價出售大雅鑒之 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[嚴禁臺基芻議]  
　　嗟乎滬上風俗之壞亦可謂無以復加矣曰水販曰蟻媒曰賭徒曰騙子種種爲害幾如大盜之不操戈矛而其中敗俗傷風致令婦女敗名失節則莫甚於諺所謂臺基者按臺基二字向不見於書中誠不知何所取義大抵殘年淫嫗擇幽僻處賃屋一椽安設枕衾以待蕩子淫娃爲苟合之地苟見人家女子姿色可人者賄以重金不難招致然使出自女子之自願猶之可也所可惡者始則誘以甘言以致入其陷阱及旣被誘則多方脅迫使之以後不敢不應召而來蓋女子每膽小如鼷旣已喪節於前深恐從此不赴其招或被將醜聲傳播一入父母之耳卽性命難於保全是以不得不含垢蒙羞惟命是聽也然大家閨秀曲巷幽姬一經悞墮牢籠卽畢世不能懷貞抱璞甚至有倡婦所不屑爲之事而亦靦然爲之者嗟乎嗟乎彼開設臺基者雖處以身首異處之刑尚得謂之寃枉乎哉滬上初惟小街僻巷或有私設臺基者近則年盛一年幾至星羅棋布自今江蘇督糧道兼蘇關監督陸春江儲憲攝上海縣篆時將開臺基之松江老太婆盡法懲辦上臺基之甲乙諸淫棍亦警責有差竊以爲似此猛以濟寛當不難使淫狐遁跡矣不料穢蹟雖暫掃於一時惡俗終難廻於日後事經數載法網漸疎而洋塲十里中臺基乃較昔而尤盛去歲有陳姓者突在臺基斃命上海縣黄愛棠大令拘虔婆陳費氏交蔣壽林刺史訊懲不知如何未受嚴刑卽行保出以致其風愈熾馴至明目張膽顧忌全無説者謂官斯土者若不及時雷厲風行恐若輩色膽如天幾不復知名節爲何事小家碧玉將無一能申禮自持者矣幸也江南幾器製造總局憲劉康候觀察奉旨眞除蘇松太兵備道乃得嚴申禁令誓絶澆風不欲以一紙空文爲卸責地步爰於日前面諭總巡鍾壽百明府令轉飭所屬巡防各局及各鋪地甲一體嚴拿重辦不稍寛容明府亦能以觀察之心爲心刻已擬有賞格無論軍民人等准隨時控告一經查實頒賞奬之一俟觀察回轅卽當禀請定奪執筆人一聞此語不禁喜而雀躍曰滬上數十年積重難返之淫風其將從此禁革乎顧僕猶有芻蕘之獻者總巡禁令祗能行於租界之外不能於租界中分西人治事之權臺基雖遍地皆然如本城及南市閘北新閘西門外諸地方固無處蔑有一經懸賞購緝自不難將淫窟而悉數　除之然租界之中亦豈無肆意句淫無惡不作者况租界尤人烟稠密安見臺基不更甚於華官所轄各地方卽如松江老太婆所設臺基卽在公廨之後陳費氏則設在中旺街稽之報章歴歴如繪法宜商諸各國領事轉飭各處捕房令包探巡捕等辦公之人留心偵察如有所獲亦卽照格賞銀西官嫉惡如仇一見觀察之意美法良豈有不樂於從事者或曰臺基非倡館之比旣無賣倡之實據則行蹤秘密豈包探巡捕所得知則更有一法焉宜請各領事飭知租界中屋主凡有以房屋出賃者責令自具甘結不得借與人開設臺基違者罰以重金以懲其包庇之咎彼屋主縱不能親往查察而收租及管屋者豈竟不知房客爲何如人如是行之而臺基有不絶迹者我未之信也矧此法不第可行之租界之内卽本城及南市閘北新閘西門外諸地方凡爲屋主者皆可由巡防局員取具甘結則彼淫娃蕩子以及誘淫賣淫之虔婆無屋可以容身安在其能復開淫舍觀察苟有意乎盍采鄙人之語而試行之 
[易委述聞]  
　　天津訪事友人來函云自直督王夔帥將商路奏併於官路一切皆官督商辦從天津接至古冶之鐵路以及房屋產業統歸官局經理而用人行政亦由官局主持其一切事宜仍歸吳調卿觀察總辦現聞某侍御陳奏蘆漢鐵路將招商股興動大工而天津鐵路公司轉令併歸官局殊不足以昭激勸而勵將來爰擬將官路轉併入公司而天津鐵路公司卽附於蘆漢公司之内以便招股又以調卿觀察辦理不善奏請易人去臘黄羊祀灶之日官塲傳説該鐵路總辦已易委張戟門觀察振棨矣按戟門觀察原係漢蘆鐵路天津分局總辦此次夔帥擇人而任蓋畀以事權歸一云又聞前代理津海關道黄花農觀察亦委相助爲理然尚未見明文也世事渾如一局棋而於官塲尤爲近似 
[北通州近聞]  
　　通州訪事友人來函云通永道張觀察蓮芬接篆後借寓浙江海運總局爲辦分之所當飭丁役督催工匠將署内收拾一新諏吉於去臘十二日進署○新簡哈什罕都統前經倉塲侍郎祥仁帥奉命後當卽交卸倉篆於去臘十二日請訓十三日束裝就道前往履新○新簡倉塲部堂長倉帥萃現在奉命前往東陵查捕樹虫傳言今春三四月南漕到壩時方能回京接篆○河間鄭松巢廣文今春捧檄來通署理學篆創立詩社延見生童諄勸讀書敦品孳孳不倦諸生日坐春風均沾化雨去臘初旬廣文偶染時症竟至醫藥罔效於十九日溘然長逝身後一貧如洗經在學生童並闔城寅僚慨送奠儀始克棺殮一俟擇日由廣文之夫人伴柩回籍○東關居民靠近運河率多食力爲生人情强橫命案疉出去臘在黄亭下有幼童一夥均不過十二三歲手持棍棒勢甚兇勇詢其何往僉稱與某人打架誓必滅此而朝食鄰右再三攔勸終不允從眞可謂北方之强矣○去冬風雪連綿經久不化臘月十四日復降大雪各巷口積雪如山車馬難行十八十九兩日天氣異常嚴冷寒暑表降至下一度實爲近今所未有○倉塲衙門傳集漕糧經紀正役十名副役十名當堂掣籖分定百家經紀號數並派正役山金戴三人爲承辦漕糧起運之事請領庫欵前往馬庄採買袋布以備今年裝糧之用○宣講聖諭廣訓御製勸善要言最足化導愚頑轉移風俗張觀察蒞任後示諭仍照舊章每月初一初九十五十九二十二二十七等日在東關關廟前東門内南門外西關天成菴北關聖人廟羅家橋六處敬謹宣講届期軍民人等一體靜聽○京東之人好訟者多有司斷判稍不如志動輒與訟棍謀串砌詞上控任意牽連迨集案質訊所告得實者不過十之一二其餘皆係空中樓閣影響全無一經訊明復託詞懷欵誤聽相爲掩飾朦混求銷而在上者以愛民息事爲心往往從寛結案以致民愈刁而訟愈熾張觀察宦游二十餘年洞悉北　情形因剴切出示曉諭嗣後控案屬實者本道督同委員當堂訊斷挾嫌誣告者立予坐誣记不姑寛 
 
 

Page 2

 
 
[津沽春鯉]  
　　天津訪事友人來函云天津自去臘初三日下雪浹旬之内積雪未消而天公玉戲依然采烈興高至再至三致墻陰積素繼長增高其厚幾逾一尺惟天氣和暖雖經雪後亦不甚嚴寒直至十五日後炎凉頓變大逞寒威計至年終半月間寒冷逼人爲近年來所未見而該數日内又無夜不大霧迷漫著物卽成氷冱出門徒步如在玉山上行所有浮橋艙内之乞丐西關店内之貧民凍斃不知凡幾並　將死未死被拖出店逾時而斃者殊令人目不忍覩也○天津錢根短絀錢價高翔直督王夔帥爰飭開爐鼓鑄以便閭閻而通市面其錢早經鑄就發肆通行已登客歲報章自鼓鑄後錢價稍鬆紋銀每兩多易津錢一百文洋銀每元多易津錢約七十文左右銀盤最疲之日行平化寳每兩亦可易九七六津錢二千五百八十四文詎至年終錢價又日貴一日較之未經開鑄以前銀價最低錢盤最貴之日每兩轉少易錢約五十文開歲以來尚無起色眞有令人難解者矣 
[税數誌略]  
　　漢口訪事人云去歲臘底漢關税務司結算全年税項共收銀一百九十餘萬兩較昔約少甘餘萬兩之譜本年關中一應支銷各費已由穆君和德核定逐月須銀一萬五千兩云 
[漢皋火警]  
　　漢口訪事人云新正月初五日上燈時漢鎭石碼頭後某姓民屋中忽不戒於火吳回氏遂大肆其燄東衝西突正如天半朱霞光芒萬丈幸時在昏黄居民四集急驅水龍救護吸泉澆灌得卽熄滅然鄰舍數椽已爲池魚之殃及矣 
[漢陽郵政]  
　　漢口訪事人云漢口郵政局設於漢關内已於元旦日開辦所有章程均係粗定如每函重不過一兩須費洋八分輕則如數遞减予貼印花作記但用華秤與西秤不合每錢須加二分五釐是不可以不辦民局掛號仍可照常代帶惟須總包向郵局轉手取費减半郵局收函每日以十點鐘起至四點鐘止民局轉交又以七點鐘爲止 
[白門郵政]  
　　金陵采訪友人去省城創立郵政局一設於定湘王廟斜對門一設於下關江滸同於正月元旦開辦詳訂信件分兩岸資則例以昭劃一凡遇往來信件必蓋印本局圖記黏貼印花否則作爲私信查出從重罰鍰以故闔城輪船信局計共十三家卽一律閉歇所有商民铺户人等之信須齊赴官局投遞矣 
[扶桑紀俗]  
　　去年日本未成丁女及髻卽已婚嫁實於風俗大壞而西京大坂地方爲尤甚查有女郎十二歲婚人者一人十三歲婚人者三人十四歲婚人者十九人十五歲婚人者九十四人男子十五歲完娶者甘一人十七八歲完娶者二千三百零五人查大坂地方產私孩三份之一又有婚配年紀極不相當者查有六十歲老人聘十四歲女郎者一人六十五歲老人聘十六歲女郎者二人七十歲老人聘十三歲女郎者一人婚配離奇如是如是亦可異矣錄中外新報 
[病犯越獄]  
　　循環報紀澳門來信言是處有囚犯八人患染皮膚濕毒醫生恐其傳染於人移棲獄中頂樓醫治中有四犯情罪甚重一犯須遣戍二十五年定獄未幾故未遣發不料該犯七人潛謀越獄竟於初二晚將衣扭結成繩縋至鄰監瓦面用釘洞穿墻壁直過工務局卽用衣繩搭繫附近桅桿然後縋下街中分路遠颺當七犯之議逃也商諸不願逃之犯某甲甲以已之禁期將滿釋放有日峻詞以却七犯瀕行恐其報知獄卒卽將甲綑縳絮塞其口故得逍遥遠引迨夜半二點餘鐘守者始覺將甲解釋通報兵差協力查緝而鴻飛冥冥已莫可蹤跡矣 
[七次被拘]  
　　循環報云本港律例凡外國游民買舟至港而餬口乏術遊手好閒卽下逐客之令不容稍作勾留以免貽地方之隱憂有埃利士人名蘇倫本寄籍英國李華堡乃慕香海風光乘槎飛渡惟是歎同浮梗迹類飛　三匝無依一枝莫寄窮途阮籍痛哭誰憐吳市伍員慨歌堪憫經差縶送公庭遞回原籍乃蘇倫以異鄉風景较勝本地風光覆轍重循以至七次昨又被差拘逮夏太守稽查舊牘惡其怙過弗悛判禁苦監三閲月以儆將來俟出囹圄復遞故鄉蘇經此小懲其亦有悔於心否耶 
[官設學]  
　　金陵采訪友人云　育堂官醫經江寗府柯太守逢時招考後錄取二十二人傳取前列五名到堂施診於是得列前茅者咸來堂一試其技未及旬日拔取第一之陳某卽被人控告禀中大略謂陳兩耳重聽診病鈔襲古方全無心得爲衆論所不服等情因復飭傳騐看另召他人承乏而令陳歸並育堂義學充當教習引去臘事也新正某日太守又以醫道關係人命責任匪輕不得不亟圖整頓爰擬創設義塾就愛育堂延聘醫學宿儒教授民間子弟參以西法並購辦化學器具製造藥料務令功歸實濟學究本源俟三五年後考驗給憑始准行道濟世庶少庸醫殺人之弊刻已申禀督憲劉峴帥峴帥准之札飭上元江寗兩縣主知照各善堂紳董勸撥欵項若干以成此舉各堂紳董疉奉府縣札諭　無不量力輸捐也 
[漢江鯉信]  
　　漢口訪事人云督銷鄂岸准鹽總局江蘇候補道劉彝亭觀察奉上憲札委兼管緝私營務處觀察上院禀謝並辭赴江寗江蘇兩處叩賀各大憲年禧○太平帮向以疋頭廣貨二項爲正宗生意甚盛近來市面日壞每况愈下本年疋頭如義順祥方義大諸家均有停收之議至廣貨如裕泰信祥豐厚諸處亦頗以是業爲雞肋無可獲利　目　　殊有江湖日下之歎○候補巡檢李二尹奉上憲札委赴上海江蘇兩處提解軍火以備將來緑營健兒操演之用日前已檢點行裝附輪船前往矣○漢鎭陸路都閫府高玉華叅戎聞有調升鄖陽遊擊之信並須晉京引見後然後再履新任也 
[潯陽燕語]  
　　九江訪事友人來函云九江道誠果泉觀察於初十日由水路晉省拜賀德靜山中丞年禧屬下印委各員俱赴江干恭送○姑塘關委員彭麟甫二尹金子明叅軍於初八日來潯恭叩關道憲及鎭憲府憲年禧并拜賀同寅當卽言旋以便伺候道憲晉省過境○城外保甲委員羅海源少尹奉府憲札飭委赴湖口縣公幹於初四日動身初六旋返○龍開河厘卡委員崔顯廷少尹補授吉安府長寗縣新平司巡檢城外保甲委員羅海源少尹亦補授廣信府貴溪縣上清宮巡檢喜音傳來寅僚咸往道賀○前報紀客民費國本之髮妻陳氏被陳某孔某李某等串賣與安義人熊某爲婚得錢分用致費國本赴縣控告德化縣梁明府以事關風化雷厲風行飭差拘齊一干人犯三次嚴訊審出實情分别枷責追出陳氏交本夫領歸咸謂破鏡重圓皆明府之德也 
[鴛湖錦浪]  
　　嘉興訪事人云新正月初八日禾郡向有换元寳之俗例是日辰刻大小各店鋪以及居人咸約伴買舟往塘匯鎭對河徐玉廟進香間有輕年子弟在舟中置備十番鑼鼓打風入松雨夾雪諸名色鏘金戞玉音韻悠揚桂檝蘭橈中流容與兩岸觀者紅男緑女擁擠異常采烈興高當以本届爲首屈一指○前報乍協水師李協戎定期初四日卯時接兼署嘉興協鎭印務兹悉協戎於接篆後赴各衙門拜客旋卽回轅牌示初六日赴各廟拈香並閲視城垣整頓一切榮務以專責成也○新年景象居民各無所事往往结伴出游　　之中每致肩相摩踵相錯九流三教亦無不趁此數日良辰以牟利市北門内張家弄爲星相賣卦測字者　聚之所鍾家橋一帶則係耍把戲及以洋　招人爲管中窺豹者一時聚而觀者圍若堵墻頗爲熱閙○客臘各項店業以鄉民田榖不至歉收故收帳尚稱順意况各貨昻貴洋價又短各貨　以洋　　進而以錢碼售出者獲利尤厚以故新正初四夜接財神者尤極興高鑼彭聲喧不絶於耳惟小民吃虧其苦不堪設想耳○天時自入替以來龍公試手六出花飛日來滴水成冰尤覺異常寒冷圍爐小閣榾拙頻添較之三冬更覺項縮於　　肩廮聳居民咸苦於禦寒之無法也 
[吳市春聲]  
　　蘇州訪事友人來函云崇明縣知縣黄大令傳祁現經上憲調省另有差委所遺員缺藩憲　方伯於正月十一日牌示以 
 
 

Page 3

 
 
試用知縣竇奠高明府鎭山署理○蘇垣開埠通商各國租界均經議定而馬路巡捕房等一切工程皆由中國商務局建造他國仍杳無動靜兹聞官塲傳言謂日本官請於省憲擬將靑陽地現經造成之馬路巡捕房劃歸彼國經理併擬將馬路開廣由閶門南濠等處直達留園云云聞此議省憲雖已首肯而目下尚未十分允洽至究竟若何容俟續聞再錄○浙江某縣捕役朱某奉本縣尊差至鄰境緝案無意中在本縣城外曠野之所偶遇劇盜孟某狀貌猙獰十分兇惡朱以身無伴侶不敢輕易動手而又不忍舍之因卽遥尾其後而該盜未之覺也當由餘姚石門嘉興等處繞道來蘇計途中約有二旬之久抵蘇後見其鋪陳箱籠挑至山塘湖澱街某姓名生寳所開之錫作内朱遂飛步入城投地方官衙門通報地方官立調營勇於四鼓時協同通班差捕偕朱同往掩捕當將該錫作前後門團團圍住迨入内搜捕該盜已不知去向當將其行李如數起出聞箱内藏有贓物甚夥該作主生寳當時不在家中事後恐被逮案不敢遄返現官憲雖飭捕嚴緝而鴻飛冥冥未識能早弋獲否也○某夜四鼓時吳縣項大令查夜至道前街見某烟館尚未閉歇不覺勃然大怒立提該烟館主某甲至輿前喝令掌頰二十下以儆 
[賑捐踴躍]  
　　循環報云新嘉坡士地列士太唔士報自倡辦印災捐輸以來至去臘廿八日計已簽得銀一萬四千一百六十二元説者謂此次印度旱災本境士紳已請發業棠之粟各埠商宦復汛洚之舟運粟飛芻絡繹接濟災民其或可免流離失所鵠面鳩形乎 
[婦有急智]  
　　客除有粤省某傭婦奉主人命持明珠一顆質諸長生庫中得銀五十兩方懷銀與劵而出見有兩漢子立於該肆之門前婦乃返身而回密告於朝奉等求遣伴相送伴自知不武不敢押護而行婦乃如數交還約以少頃到取朝奉檢閲無異許之婦乃走至附近之營通處告以故願出銀一元爲敬保之而歸勇喜持械隨婦乃得無恙焉主人嘉其能不嫌多耗一元浮費昔有某殷户欲雇一才幹之傭婦供役而屢難其選嗣得親屬薦三婦至乃試之其法煮湯麫三碗均堆滿欲溢次第召至各持一碗而不准以物承之嗣有以筋夾麫略使起而湯頓下乃持之行者有伏案先飲麫湯殆盡而後持以去者有遽挈以起湯瀉盪手失脱於地者主人曰首至者過於機警後至者僨事中至者得一穩字是可用也然則得一好傭婦亦講幾分福氣似非易事錄香港中外新報 
[刼殺駭聞]  
　　香港叻報云有粤婦黄氏名亞意到竹脚差館報稱住在　厘實智律蓋有草屋一間居住夫名劉亞有養有一子名亞交年僅十歲是早三下鐘之際睡夢方酣忽聞有盜一名在草屋上撬開草蓋而下因而驚醒急喚其夫起來拘捕不料屋後復有五人進來行刼其夫與之抵禦詎該盜膽敢放槍轟繫其夫中彈倒地氏母子見其兇狠赶卽趨伏暗隅匿避不敢向前嗣後查悉刼去舊衫褲數件并鐳數股而已細聽盜等聲音皆係粤人得手後隨卽呼嘯而去以故前來報案懇爲緝捕兇手云云總差聞報急卽隨帶巡差前往查騐見劉肚腹及大角上均中有彈子且其項上并有刀傷一處因卽將其舁往西醫院調治據劉供稱當起來捕盜之時見六人中有一人向與認識名曰林盛住在棉打律前年劉曾向林盛螟蛉一子爲嗣費銀二十元迨至月前林盛又向劉亞有討回亞有不肯以故前來尋釁云以上係亞有供詞未知然否後劉因所傷甚重延至十下鐘時卽行斃命報騐在案現在兇手尚未查獲未知此案將來作何辦理然旣有主名諒不難捕獲其人而爲之追究也 
[生有賤骨]  
　　新正初四日有在海幢寺演棍棒之技者一蓬頭童子爲之鳴鑼衣履不完面有寒色而呌號跳躍樂此不疲似與其師奔走江湖爲第一快事也者忽有一叟狐裘黄黄於人叢中排蕩而入將童執住扯之而行童滾地衣鳴向師求救師乃與叟緩頰叟不禮之師怒曰汝子之出亡也非我誘之汝子之不歸也非我留之第見其游蕩無依故聽其追隨覓食耳苟不如是不索汝子於枯魚之肆卽被鬻於歹人不知感情轉以此等面目待我汝眞不知情理者歟叟聞言乃霽顔謝過隨涕泣向衆曰老漢僅得此子家雖不豐儘可過去乃生有賤骨以鮮衣飽食爲苦以丐食露宿爲榮屢屢逃亡不知蹤跡其母哀思成病或邏而得之則閲一兩日卽竄去有教以錮於家内者則彼能耐餓六七日之久母不忍又放之未幾復遁計年中祈神之費及購緝之資所耗亦復不少奈其生性不改必　乞丐爲緣天地生人乃有此種固神禹之所未鑄于寳之所未搜者也言已而泣惟其子則兩目灼灼似無所動於中衆人代勸之則曰我在家中則覺渾身麻木如穿好衣服則尤甚焉及至出來則精神煥發故温飽而苦不如饑寒而安也衆曰日殆乞兒道中轉輪者師轉勸叟置之弗理而叟不忍卒倩局勇助摔之歸臨行以兩翼洋蚨向其師道謝嗣有識叟者謂是姓朱乃南海人現在粤垣城西寳華坊居住妻妾衆多而無所出此子乃其七姬抱養而叟未知者也若然則宜有此賤骨矣錄香港中外新報 
[流氓無恥]  
　　宫書局彚報錄海國應聲報云德國有種無業流氓人呼之爲棄歸訥耳每逢冬季輒故意竊取零星財物聽巡捕拿獲收監以圖安身而免凍餒查德國監房雖狹而潔凈異常且監内有隷供役更可以此爲安樂鄉故此等流氓常以行此爲得計近日有一婦人竊洋錢一元亦被獲送監不數日忽產一男該婦云自其高祖母以及其母凡遇臨產時前數日必故意行竊被獲收監以圖得所不至嗟深鮮飽云 
[地下鐵路]  
　　叻報云紐約市目下開鑿地下鐵路計長四十二西里一切工費共計五千萬元計隧道深一百尺闊二十六尺高二十尺鐵軌來往兩條停車塲計三百三十尺闊六十尺高三尺塲屋長八十尺直徑十七尺搭客升降機器臺六座一分鐘搭客升降可三百四十人誠大觀也 
[上海官塲紀事]  
　　日前江南製造局總辦新簡江海關道劉康侯觀察麒祥赴江寗賀歲提右營叅將廖楚才叅戎亦赴蘇州叩賀各大憲年禧知悉日内將次回申是以道轅及叅署中人已均准備迎迓矣○元宵令節提右營叅署松海防同知署上海縣署江南製造局道憲行轅及文武衙門一律懸燈結綵循向章也○昨日上海縣黄愛棠大令之德配命駕出城往唐公館賀年 
[照料靈輀]  
　　英界讞員屠興之别駕以丁憂江海關道黄幼農觀察之太夫人靈柩於本月二十二日由道署舉襄須遶道英界寳善街四馬路等處誠恐人多肇事因函致捕房届時著派巡捕妥爲照料 
[彈壓流]  
　　四明公所前殿設有關帝神像昨日爲讌等神期樂奏笙簧筵開玳瑁各董事整肅衣冠恪恭將事各處乞兒以常年於此例得　施以致鳩形鵠面之徒充塞於途行者皆爲之駐足捕頭恐釀事端派探帶同夥役分投彈壓 
[局員捉賭]  
　　本邑各賭棍因南市賭禁甚嚴遂相約至浦東爛泥渡楊家渡等處設局誘賭昨日爛泥渡鎭上咸全所開小茶肆内各流氓正在呼私喝六適鎭上巡防局員劉二尹飭局勇往拘各流氓遂紛紛逃逸 
[捕房捉賭]  
　　前晚有賭棍阿方者賃屋英界大馬路橫街芹桂里大設迷龍之陣招集賭棍數十輩團坐賭錢牌骰之聲丁丁入耳捕頭訪聞其事立遣包探秦少卿沈金隆帶同中西巡捕十餘人叩門而入各賭徒疑是携資入局者並不隄防各控捕大喝拘拿若輩始駭而逃避有跳樓而下者有奪門而出者經各探捕拿獲二十五人連賭具洋銀一併送入捕房捕頭著一併押候解送公堂禀請訊辦 
[賭輸自盡]  
　　某老嫗不知其姓氏卜居本城大東門内城下生有二子一名阿福不務正業日與劉盤龍一流人爲儔某日向友人借得洋銀一圓至某處賭博一擲而盡友索之急阿福向嫗自誓云此次如得母親還清所借則兒子以後决不賭錢矣嫗信其言拔頭上壓髮簪一枝押得洋銀一圓二角除還欠外尚餘二角阿福喜又得賭本重入賭塲無奈五木無靈依然三戰三北自思無顔見老母爰取紫霞膏吞之回家高臥比及其母聞呻楚聲喚之已無從救藥矣賭之爲害何一致於此耶 
 
 

Page 4

 
 
[穩婆鹵莽]  
　　本邑人馮某居楊樹浦地方妻范氏年二十有二歲身懷六甲於日前勢將分娩急倩人邀附近某穩婆收生詎該穩婆草率從事竟將產母之腑臟取出致產母立時斃命馮驚駭欲絶卽喚該處地保向穩婆理論未知能洩訟公庭否 
[著交流棍]  
　　前報記本邑南市泉漳會館前各流氓因賭起釁與福建帮中人互毆後經十六鋪巡防北局委員祝翼雲二尹將肇事之趙明生張阿毛二人拘送總巡局申請鍾明府究辦明府立將趙張各笞責六百板枷號會館前示衆昨日福建帮董事某君帶同受傷人至北局聲請二尹將各流氓嚴辦受傷人願自行醫治二尹答以流氓膽敢身帶槍刀各兇器橫行不法自應盡法嚴懲然貴帮中糾衆肇事之人亦宜交出庶幾兩得其平董事唯唯而去二尹復飭十六鋪汛捕陳錦出外嚴拿 
[捕房紀事]  
　　昨有甲乙二人冒充司事出店至招商局金利源廿七號棧房出貨爲巡丁看出破綻上前盤詰甲見勢不佳卽行逃逸遂將乙拘送捕房捕頭命押候解堂訊究○偷兒某丙不知在何處竊得碗盞二筒爲包探拘獲人贓一并解送捕房捕頭命押候堂期解訊 
[新年行善]  
　　昨日本館恊賑所承延壽生交仁大典捐助洋銀一百圓協昇莊遞來嚴門邱氏爲子病獲安捐助洋銀十圓嘉興周公館捐助洋銀二十圓當此椒花頌罷柏子焚餘人家方卯酒辛盤及時行樂而諸善士乃同心行善慨擲朱提此其一念慈祥有不上蒼感格者哉積善餘慶不禁拜手頌之 
[鳴謝雅貺]  
　　前日承中西大藥房主人顧君泉以新印中西合璧月分　見貽牌中茶樣翻新五光十色臚列所製諸藥品類皆出名醫秘授確有實效可徵蓋主人於泰西化學醫學各門夙有心得故能名高海市春滿蓬壺也謹綴數言以鳴謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂紀事]  
　　前晚一點鐘後方黄氏在二馬路與人爭閙一百六十七號華捕見而喝　氏非但不聽反敢與捕爲難捕怒拘入捕房捕頭詢悉情由令解送公廨屠别駕著發交官媒押候升堂訊辦○王周氏向與方郭氏鄰居去歲之杪王周氏移居他處臨行向方郭氏索　欠錢以致扭結不解事爲巡街華捕所見拘送公堂别駕著發交官媒押候訊核○丐子王省吾向三馬路某姓家　　錢文某姓不與王竟肆　謾駡王　　喚四百二十三號華捕拘送公堂别駕著押候訊辦 
[美捕房紀事]  
　　沈金寳沈新記二鄉人駕駁船一艘停泊虹口港裏虹橋畔昨日上午爲細故口角互相揮拳新記略受微傷旋經四百六十五號華捕一并拿送捕房捕頭姑念鄉愚無知免究斥釋○銀匠胡寳如住漢璧禮路兠攬主顧製造首飾所獲足堪温飽某日有住居福　路之虞永和付以紋銀若干囑製首飾數事詎胡旋卽捲逃虞得信後奔告捕房捕頭飭包探石金榮於前晚將胡拘獲　入捕房押候送廨訊究○前晚有甲乙二西人未知由何處沽飲而回行經百老匯路時已酩酊大醉途遇粤人某丙與之用武丙因衆寡不敵大受虧辱旋經八十號印捕拿送捕房捕頭判將甲乙禁押至酒甦釋放丙卽開釋○張富永陳阿三二偷兒竊取丁聚根之衣服若干件　徐阿長　錢分用事主投控　房經包探石金榮將一干人查獲解入捕房押候送廨訊究○洪品仁者住元芳路與偷兒王阿全熟識王所竊之贓均寄於洪處隨時銷售現王經包探石金榮破獲詰問之餘盡吐其實因併將洪拘入捕房押候送廨訊辦○楊樹浦和豐機器鐵廠小工頭目某甲爲廠主辭歇詎衆小工恃衆把持相約罷工廠主訪知爲首者王阿三李阿順曹阿大陸阿仁蔣阿友等五人因函致楊樹浦捕房請爲查辦捕頭卽飭包探施奎江將指名之五人一一查獲解入捕房押候解送英公堂請懲 
[法公堂自一千八百九十六年七月至十二月底罰欵收付清單]  
　　收上半年付餘洋四百五十元二分收　三硬加用錢罰洋十元收汪芝卿誘姦罰洋二十元收蔡子　寓客失竊罰洋十元收章同茂行兇罰洋五元收裕隆收押賊　罰洋十元收吳紹蘭收贓罰洋十元收　長生借門　告狀罰洋十元收劉二姐繳　充公洋一元收瞿曉　　　專擅罰洋二百元收何嚴明又罰洋五十元收毛雲　又罰洋五十元收王邱氏失火罰洋一百元收戎瑞卿又罰洋一百元收陸福生又罰洋五十元收萬德昌繳誘女身價充公洋二十八元收陳阿三繳押娼中費充公洋三元收源太昌假冒皮絲烟牌罰洋六十元收李榮亭繳押娼身價充公洋三十元收公一馬　行毆捕罰洋十元收陸洪生收贓罰洋三元收葛克莊收贓罰洋五元收宏生討欠擅搬綢疋罰洋一百元收陸惠貞收贓罰洋五元收顔俊華毆捕罰洋五十元收談王氏繳誘娼身價充公洋二十一元收德豐賤　　　罰洋十元收愼　押贓罰洋十五元收林德興收贓罰洋　元　趙喜收贓罰洋二元以上共收洋一千四百二十八元二分○付邵六　半遮門工料洋二元二角二分付元　風扇工料洋八元付　　堂工食洋六元付周秋生拉　　　　　　楊祥記配花玻璃洋六解三分付顧順堂工食六元付周秋生　風工洋三元付楊阿寳川資洋一元付公　　掃　洋二角付仁濟堂湖北賑濟洋一百五十元　　　　　　　　　　　秋生拉　工洋三元付仁濟醫館治蔡漢章傷飯資洋一元五分付秦阿榮被火延燒　洋一百元付王五福又　洋八十元付醉六堂約章彚　洋三　　　　　　　　　　　改過所扛力洋三角付送沈富春至縣車力洋一角付顧順堂工食洋六元付周秋生拉風工　三元付邱成發川資洋一元二角付仁濟醫館　　　　　　　　　　　　　　堂西員車夫趙家明工洋七元付周福生川資洋五角付車夫趙家明工洋三元五角付顧順堂工食洋七元付公堂　　　　　　　角五分　　　　　　　　　　　　　元付周梅生做捕房棉被五十條工料七十四元付彚成煤柴洋七元五角付車夫趙家明工洋七元付邵六做煤　　工料洋二元付福順堂工食洋七　　　　　　　　　洋七角六分付孫海東川資洋三元付丁聚盛印傳票二本洋四角四分付周梅生添做捕房棉补　十條洋七十四元付車夫趙家明工洋七元付彚成煤柴洋九元七角五分付利秦外國紙　簿三本洋八元五角付張雲松撫　洋四十元付仁濟醫館善舉洋一百元付普育堂善舉洋三百元付輔元分局善舉洋三百六十二元八角六分以共付洋一千四百二十八元二分 
[上海六馬路仁濟善堂開厰施粥經收施粥捐拾二月初一至三拾日清單]  
　　初一日王裕貴善士洋拾五元祝　慶洋一元○初三日曾隱名洋拾五元銅洋念元沈　堉洋十元○初四江德記洋三十元張堰姚隱名十元隱名氏一元○初五日宋仁卿楊墀卿嚴姓各一元○初七日楊　齋洋一元無名氏求病愈十元朱玉生不留名各○十　　元無名氏銅洋四元○初九日無名氏洋二十名日漢口信和裕號　銀四十一兩九錢半盛若謨洋二元蔡太太白米一石○十二日沈信慈洋三元李韵生二元○十三日求桂子洋四十元○十五日隱名氏求病愈諸事平安鄭梅溪鍾隱名三户各洋十元○十六日袁詠笙翁洋一百元正修　字局現回米票三十二元子清堂二元○十七日徐毓　保平安洋十元金德林五元○十八日雙木氏洋六元無名氏五元蘇氏子金和卿各一元洋布公所振華堂白米八石○十九日徐功成洋二十元鮑德銘恊升號各十元隱名氏無力鄉人各五元潘懷德堂洋四元李瑞林二元○廿日隱名氏四元任三記三元○廿一日九霞銀　瑞泰米號合助洋一百元潤德堂鄭莫釐東海氏經募頴川蔣氏求病痊　十元大通五元○廿二日朱胡氏洋五十元無名氏二元隱名氏米票一千張計白米　石○　　　王氏洋一百元張氏五十元○廿四日　　　　　　愈洋十元正脩惜字　現回米票洋　元錢塘郭亮甫年例購米票餘欵洋六元泉晋柏遊道人求繼母病愈洋四元　老三白米一石○廿五日尹允安　　　　　　　　　　　　氏洋　元義記　元五角時存仁爲夫人奠儀移助洋二元一角吉雲章洋二元張姓洋一元李太太白米五斗○廿六日無名氏求慈親　　　　　　　　　　　　　　　　三元朱季記年例酧愿保平安錢三千六百文無名氏年例酧愿保三兒　　開通四季平安錢一千二百文○廿七日　　堂　交　　　　　　　　　　　　　　　　　　　　鄉下花行　欵洋七元顧林林金少雲各銅洋一元○廿八日知足居張求病愈洋三十元陳文炳洋廿元保安閣洋三元泰興　　　　　　　　　　　　　　　　　　　　来五石○　九日義和銀　洋十三元賈潤生十元裕泰四元金　二元無名氏二角義記銅洋八元一角○三十日無名氏爲子天花　　　　　　　　　　　　　　　　　　元以上　收洋一千一百八十一元八角銅洋三十四元一角規銀四十一兩九錢五分錢四千八百文白米三十五石五斗　　　　　　　　　　　　　　　　　　　　　　　　 
 
 
 

Page 10

 
 
   
 
