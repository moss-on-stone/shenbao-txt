# 1904 - 57 - 4911086

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[欽定商律]  
　　商人通例第一條凡經營商務貿易買賣販運貨物者均爲商人第二條凡男子自十六歳成丁後方可爲商按年月計算足十六歲第三條凡業商者設上無父兄或本商病廢而子弟幼弱尙未成丁其妻或年届十六歲以上之女或守貞不字之女能自主持貿易者均可爲商惟必須呈報商部存案或在該處左近所設商會呈明轉報商部存案如該處未設商會卽就近赴各業公所呈明轉報商部存案第四條已嫁婦人必須有本夫允准字據悉照第三條辦理呈報商部方可爲商惟錢債糾葛虧折等事本夫不能辭其責第五條凡商人營業或用本人眞名號或另立店號某記某堂名字樣均聽其便第六條商人貿易無論大小必須立有流水帳簿凡銀錢貨物出入以及日用等項均宜逐日登記第七條商人每年須將本年貨物産業器具以及人欠欠人欵目盤查一次造册備存第八條商人所有一切帳册及關係貿易來往信件留存十年十年以後留否聽便倘十年之内實有意外毁失情事應照第三條呈報商部存案例辦理第九條無論何項公司何項店鋪均須按照第六七八條遵守無違○公司律第一節公司分類及創辦呈報法第一條凡湊集資本共營貿易者名爲公司共分四種一合資公司一合資有限公司一股分公司一股分有限公司第二條凡設立公司赴商部註册者務須將創辦公司之合同規條章程等一槪呈報商部存案第三條公司名號後設者不得與先設者相同第四條合資公司係二人或二人以上集資營業公取一名號者第五條合資公司所辦各事應公舉出資者一人或二人經理以專責成第六條合資有限公司係二人或二人以上集資營業聲明以所集資本爲限者第七條設立合資有限公司集資各人應立合同聯名簽押載明作何貿易每人出貲若干某年某月某日起期限以幾年爲度限先期十五日將以上情形呈報商部註册方准開辦第八條合貲有限公司招牌及凡做貿易所出單票圖記均須標明某某名號有限公司字樣第九條合貲有限公司如有虧蝕倒閉欠帳等情查無隱匿銀兩訛騙諸弊秖可將其合貲銀兩之儘數並該公司産業變售還償不得另向合貲人追補第十條股分公司係七人或七人以上創辦集貲營業者第十一條股分公司創辦人訂立創辦合同所應載明者如左一公司名號二公司所做貿易三公司資本若于四公司總共股分若干每股銀數若干五創辦人每人所認股數六公司總號設立地方如有分號一併列入七公司設立後布告股東或衆人之法或登報或通信均須聲明八創辦人姓名住址第十二條設立股分公司者應將第十一條各項限先期十五日呈報商部註册方准開辦第十三條股分有限公司係七人或七人以上創辦集資營業聲明資本若干以此爲限者第十四條股分有限公司創辦人應訂立創辦合同與第十一條同惟須聲明有限字樣第十五條股分有限公司招牌及几做貿易所出單票圖記亦均須標明某某名號有限公司字樣第十六條股分公司有論有限無限如須招股必先刊發知單並登報布告衆人其知單及告白中所應聲吸者如左一公司名號二公司作何貿易及所作貿易大槪情形三公司設立地方四創辦人姓名住址五公司總共股分若　每股銀數若干現招股若干及分期繳纳之數六收取股銀地方七創辦人有無别得或他人應許之利益八創辦人爲所設公司先與他人訂立有關銀錢之合同之類第十七條凡創辦公司之人有得私自有非分之利益隱匿以欺衆股東倘有此項情弊一經查出除追繳所得原數外並按照第一百二十六條罰例辦理以示懲儆至其應得之利益先在衆股東會議時聲明允認者有在此例　　　　　　　　　　　此律未畢容俟續登　　　　 
[本館接奉電音]  
　　昨日午後五下鐘越三十五分時京師飛電傳來上諭一道敬謹譯登○正月十三日内閣抄奉上諭山東登州鎭總兵員缺著李安堂調補吳鳳嶺著補授直隸通永鎮總兵欽此 
[電傳宮門抄]  
　　昨日午後五下鐘越三十五分時京師友人專電告知本館云正月十三日皇上召見軍機大臣 
[兩無所損]  
　　英京倫敦來電云日人設計堵塞旅順口門一事雖未成功然亦兩無所損 
[再攻旅順軍情]  
　　日本東京來電云有一武弁之在日艦者自言華歴正月初九日天未黎明日人再攻旅順一事先於初五日預備旋以天氣不佳始緩舉事至初八晚用舊船六艘滿載引火之物駛赴旅順以冀堵塞口門尙未及近已由俄人用電燈照見發砲擊之電光閃爍以致日船有觸於老鐵山而毁者亦有自沈於海者船中人皆由日魚雷船救起僅傷四人是晨日人復以艦隊環攻旅順互相轟擊各無所傷迨後見有俄船駛入口内當夜戰時日分海軍爲三枝一赴大連灣一赴鴿子灣一在旅順其一枝在老鐵山附近遇俄國滅魚雷船發砲擊毁共一窺當日戰情俄人似欲誘日船至近處幸日人不爲所愚 
[擊退俄兵]  
　　英京倫敦來電云俄國馬兵至高麗之平壤猝遇日兵遂被擊退 
[日韓立約]  
　　日本東京來電云日人現已與高麗訂立草約由日本保護其國與民内亂外患日本皆可用兵 
 
 

Page 2

 
 
除之高麗如欲與他國立約均須先行咨照由日政府爲之主持 
[俄籌陸戰]  
　　日本東京來信云此間得中國京師電報悉俄督矮立幾息夫退至遼陽之後接奉政府電訓大旨謂我俄海戰旣敗於敵人之手當以遼陽爲陸軍根據之地悉數調集於此以圖出奇制勝壓服日人目下滿洲各處俄軍準備移營昕宵栗六大約向之麕集旅順者兹皆開赴遼陽一帶設防矣 
[俄搜日線]  
　　日本札幌來電云東歴二月二十一日註卽華歴正月初六日午前三下鐘時突有軍艦三艘乘天未黎明濳駛至北海道尻島附近用燭海燈射入海底搜尋電線所在約歴三十分許燈卽熄滅三軍艦不知所之猶幸電線獲保安全未被艦中人搜得未幾又見軍艦三艘鼓輪掠大島而過有識者日俄國快船也 
[俄斷韓線]  
　　高麗漢京來電云東歴二月二十一日註卽華歴正月初六日俄國陸軍之在三韓者潛將由義州達安州之電線割斷窺其舉動似有俄兵大隊遵陸南行 
[俄入平壤]  
　　高麗漢京來電云西歴二月十九日註卽華歴正月初四日有俄國可殺克兵約三百名由義州闌入平壤安州附近各處人情洶懼逃避不遑 
[俄窺日境]  
　　日本大阪某日報登韓京來電云東歴二月二十日註卽華歴正月初五日豆酸村西北方遙聞砲聲隆然甚爲激烈是日東京府屬三宅島地役人由伊豆下田港乘輕舟至東京投府知事署報稱昨日有俄人十二名乘端艇至島邊窺伺島之附近有三枝桅俄艦游弋其間註地役人卽我華地甲之類端艇渡船也 
[俄追日船]  
　　日本大阪某日報云東歴二月二十日註卽華歴正月初五日有日本商船名多摩川者報稱昨晚七下鐘時歸自釜山甫行七西里許突有俄艦四號自元山鼓輪而出躡蹟窮追船主急命熄燈暗中遁去當急迫之際約與俄艦祗離四西里誠危矣哉迨至對馬登臺附近追者始轉舵返元山日來日船之往還釜山者咸停輪不敢發矣 
[日廷命將]  
　　日本東京某日報云東歴二月十九日註卽華歴正月初四日午後十下鐘越三十分時日皇御正殿陸軍元帥山縣氏參謀總長大山氏陸軍大臣寺内氏海軍大臣山本氏海軍大將野津黑木奥三氏咸作戰時裝束分班覲見時日皇御大元帥戎服貞愛親王邦彥王左右侍立宮内大臣田中氏侍從職幹事巖倉氏侍從武官長岡凙氏班次稍後先由山縣以下諸臣向上行至敬之禮日皇隨命岡澤氏取後備近衛步兵第一聯隊之旗親授陸軍大臣寺内氏降勅曰朕今授爾軍旗一旒統率後備近衛步兵第一聯隊凡爾軍人尙其戮力同心爲國屏衛寺内氏欽承綸紼執旗降階轉授陸軍少尉畑瀨氏少尉　而後受由衛兵五名簇護而出直歸聯隊營中旣而日皇以次授各聯隊軍旗至一下鐘時始畢各聯隊遂拔隊啓行計後備近衛步兵第　聯隊駐處未詳後備小兵第十六聯隊駐新發田後備步兵第十七聯隊駐秋田後備步兵第二十三聯隊駐熊本後備步兵第二十四聯隊駐福岡後備步兵第三十聯隊駐弘前後備步兵第四十六聯隊駐大村 
[日艦瑣談]  
　　日本東京某日報云我政府所購捱眞　國春日日進　軍艦駛返東瀛時在艦諸弁兵皆暫自歐洲雇募計日進統帶官利一等管駕官夫朋氣愛之秃二等管駕官比路三等管駕官其路獨四等管駕官米獨五等管駕官愛之苦總司機人培之其司機人一爲司誇磨拔列尼一爲門秃立木利一爲烏華氣諾醫官矮唔拉毒主計貞誇那司砲弁拔卡管電人米氣愛利春日統帶官培勤他一等管駕官尼苦洛司二等管駕官夫利門秃魯三等管駕官花滑伊秃四等管駕官那之息立是耶砲弁門他總司機人幾息之路司機人一爲啞立其一爲洛培魯秃一爲米息魯主計官木司卡鐵利管電人馬唔尼此外另有日弁之游歴歐洲附之而返者計海軍大佐竹内平太郎海軍中佐鈴木貫太郎海軍少佐田所廣海海軍少佐松村純一海軍大尉丸山壽美太郎海軍大尉筑士次郎海軍機器師加茂巖雄海軍大軍醫鈴木德次郎東歴二月二十日註卽華歴正月初五日日皇召見竹内加茂松村丸山四弁垂詢一切慰勞有加是日春日所募英國水師四十餘名由橫須賀赴橫濵附殺依麥利之輪船回國統帶培勤他則定於二十四日註卽華歴正月初九日率同其餘水師遄返日進管帶利聞須遲至三月五日註　華歴正月十九日啓行 
[日弁葬儀]  
　　日本佐世堡來信云我日海軍中尉三浦氏在富艦供職旅順之戰悞中敵砲血飛肉薄肢體無存祗一留學某學校時所佩之劍及外罩大衣一襲遺在艦中乃連近日所照小影以禮營葬用代遺骸誠可憐也按日軍之攻旅順自謂未壞一艦未傷一人然則三浦果胡爲乎殞命於藥雲彈霰之中以致斷骼殘胔杳不可得哉嘻異已 
[日製雷艇]  
　　日本東京來電云今歲爲我日第三次擴張海軍之期政府擬添製逐水雷艇三號近已由橫須賀造船所興工矣當軸諸公又以目下各國海軍方在爭雄競長因研究海底濳行水雷艇製造之法俾免集貲購自外洋 
[日戮巨鯨]  
　　日本大坂某日報云仁川戰後軍艦高千穗歸入艦隊駛至某處大洋驀見一極大之長髯鯨長約二十間許揚　鼓　跋浪而來艦長飭機關師開足十八節全速率鯨乃掠舷而過高千穗奮其勇力偪近鯨身輪轉如飛截鯨胴腹鯨身頓成兩　遙望一里之内海水通紅時適斜日西沈夕陽返照晴霞萬道與鯨血爭妍艦中將弁兵丁齊拍手高呼萬歲猶憶中日一役高千穗鏖戰於黃海之上桅端忽來一瑞鷹鼓翼盤旋若豫報戰勝之兆兹復有此異事其殆戮鯨鯢爲京觀之先聲乎 
[營口虚驚]  
　　日本大阪某日報登中國天津來電云東歴二月十一日之夜註卽華歴去歲十二月二十六日營口市上謠傳日本軍艦乘夜襲擊俄軍刻巳次第登岸駐營俄領事之夫人急避人美領事署俄人之來此設肆者倉皇歴亂靡所適從迨十二日由大石橋調到俄國步兵五百名騎兵二百五十名十三日續到步兵二百名騎兵若干名擇要安營嚴加警備日來俄國官吏高懸重賞購緝日本諜人凡華人之能操日語及夙與日人往來者往往悞被俄兵所捕 
[互爭藏事]  
　　英京倫敦來電云西歴一千九百零三年二月二號俄廷移書英國略謂敝國之於西藏邇者稍有舉動無非自保權利非有他圖迨十八號英國外務大臣藍司唐君覆答俄使培之鏗毒路夫伯爵云藏中之事若貴邦首先布置則敝國卽不復有所經營閱數日俄使再以此事質問且將俄廷意見　明謂藏中庶政窳敗不堪我俄惟志在保全亞西亞各處地方種種應享之利益餘事非所敢知藍司唐君對以我英之於西藏祇遵約中應盡之職而行然倫唔哈司朋獨遠征軍卽自此前進矣自是俄使又迭次强爲之說藍司唐君曰貴邦如此抗議是不 
 
 

Page 3

 
 
待躊躇一意侵掠鄰國矣豈非國與國交涉中所罕見者哉若貴邦謂我英之調遠征軍實有意妨礙俄國利權則試問貴邦之占據滿洲侵掠土耳其波斯等國其意果何居乎 
[白河氷泮]  
　　日本大阪某日報登中國天津來電云東歴二月十九日註卽華歴正月初四日白河一帶春氷漸泮目下大沽口内祇厚二寸許大約二三日後輪聲帆影不難容與中流矣 
[江防嚴密]  
　　金陵訪事人云去臘兩江總督兼南洋通商大臣魏午莊制軍欽奉上諭以日俄搆兵中國宜守局外中立之例禁民干預戰事普頒禁令十二條抄錄通行飭所屬地方官出示曉諭惟是我國雖退居局外而長江最關緊要不得不嚴爲之防前已商請江南提督李壽亭軍門扼守吳淞口岸長江水師提督程從周軍門專守長江上游旋又飭狼山福山兩鎭軍扼守江陰並添募武衛新軍六營以厚陸路兵力頃已招足分駐鎭江瓜洲等處以備不虞迨至新正京師警電紛來民間訛言四起分防外府之標防將弁不許擅離職守來省賀年 
[添軍駐鎮]  
　　鎭江訪事人云兩江總督兼南洋通商大臣魏午帥以俄日戰事日亟籌辦防務不容稍疎檄飭江南武威新軍統領魏軍門榮斌親率所部四營馳往鎭江擇要駐紥旋復飭軍門添帶二營以厚兵力刻下　中及前左右中五營已陸續附某輪船到來分駐北門外京峴山沿江各要隘並聞軍門已定於正月十六日親帶後營勇丁由省至潤矣 
[巡視水雷]  
　　鎭江訪事人云俄日兩國業已開戰南洋防務日益戒嚴長江各要隘所設水雷恐被洪濤漂失南洋續備新湘全軍統領徐瀚臣軍門因委某都戎赴各口巡視 
[吳淞防務]  
　　鎭江訪事人云兩江總督兼南洋通商大臣魏午莊制軍以俄日戰釁旣啓吳淞係長江第一重門户防務不可不嚴爰檄調南洋新軍二營馳往駐紥正月初九日各勇均乘公平輪船東下道出京口翌晨卽展輪赴淞 
[擬復河運]  
　　金陵訪事人云邇者日俄搆釁邊陲岌岌不安有人建議南漕不便海運恐被外人截奪政府深韙其言奏奉綸音著漕督飭下江安督糧道通行各屬所有光緖二十九年江安全漕暫不折色按照舊例仍徵漕米等因欽此糧道胡研孫觀察刻已通飭各屬遵行聞將規復河運云 
[兵民交鬨]  
　　松江訪事人云提轅小隊半隸江西恃有護符時出滋事新正初四日向東獄廟賭攤婪索不獲糾衆馳入毆傷王姓及一鄉人初六日之夜又在南門外某姓屋中聚賭與地保張壽田之子福康爭執以致扭毆波及周姓翌日各兵復往尋釁遇福康於門持械奮擊傷額及目壽田聞聲出視某兵以板凳擲之壽田受傷甚重鄰人懼釀巨禍前往解勸均被若輩兇毆於是羣抱不平鳴鑼聚衆獲隹甲乙兩兵擬解婁縣請辦懼爲同類所劫繞道西門外由竹竿匯入城道經金沙灘適有一兵遁回城中呼援於同伴副營各兵從城頭瞭見紛紛躍出越河截阻壽田父子及陸姓鄉人與一名金和者均受重傷奄奄一息尙有四五人被兵扭入南門營内南門外各鋪恐被株連紛紛罷市衆鄉人偕莊董王某舁傷者至婁署各兵則由某哨弁督率由後尾追迨至婁署忽遷怒於門皂楊祥生扭往南門髮辮幾脫事爲中營張冠庭參戎所聞大爲震怒立命閉營點名並飭將楊送回謂需馳禀軍門將釀禍諸兵從嚴懲辦並以帮帶李哨弁不能約束撤差候懲婁縣主屈吉士大令先於初六日因公赴楓涇署中人遂柬請典史姚少尉代爲騐傷傍晚營中送張金兩兵至署請騐或謂壽田臂骨已斷難保無性命之憂須俟大令及軍門回松然後定奪也 
[上海官場紀事]  
　　本邑江南機器製造局總辦沈幼彥觀察定於本月十六日赴金陵公幹○浦東保甲總巡謝岳松明府昨因要公詣上海縣署拜會縣主汪瑤庭大令面商良久始别○昨日上海縣縣丞楊玉書二尹偶攖小極遣丁投縣署禀請感冐假三天 
[讞員來滬]  
　　新任英美等國公共租界公廨讞員黃耀宿明府煊籍隸閩之福州昨晨奉檄來滬午前命駕詣道轅晉謁蘇松太兵備道袁海觀觀察繼至上海縣署拜會縣主汪瑤庭大令茗談良久然後興辭 
[兵艦未回]  
　　南洋威靖兵輪船向泊滬南高昌廟浦江中保護江南機器製造局新正業奉局憲赴金陵公幹昨日接白下電音知刻由南洋大臣兩江督憲魏午帥遣赴湖北裝運勇丁一時恐未能遄返 
[騐收漕米]  
　　前日江蘇海運滬局總辦孫述亭太守偕會辦各員命駕至招商局會同總辦顧緝庭觀察及松海防同知黃小霽司馬騐兌各縣糧米遇有米色不純者立飭停兌以重正供 
[整頓公司]  
　　中國内地自來水公司開辦迄今已有數載城廂内外鋪户居民雖多有裝設水管者然於公司經費尙屬不敷邇經蘇松太兵備道袁海觀觀察札委李平書明府經理其事明府遂禀請觀察轉詳督憲以便設法整頓挽回利源 
[訂期會訊]  
　　新正某日本邑法界讞員魏蒓塢大令泝江赴金陵叩駕各大憲年禧業已公畢回滬昨禮拜一本擬到堂訊案因法總領事署繙譯官某君别有要公遂訂期禮拜三到堂會訊 
[蜀聘教習]  
　　去年四川總督錫制軍函聘本埠法文書館總教習張君文彬至成都大學堂爲法文總教習兼洋務譯官至歲杪接制軍電音知已派蔡伯浩觀察來滬敦請就道張君遂定於正月十七日附招商局江孚輪船至漢口然後換乘淺水小輪船上駛至四川萬縣遵陸赴成都省垣 
[法界火警]  
　　昨日午後四點鐘時法界公館馬路新街西首仁源押店樓上包房中不戒於火瞭望臺上鳴鐘報警救火會各西人聞之飛駛而來奮力施救逾時卽熄祗焚去樓屋一間事後捕頭查得店中曾倩某公司保火險遂將店主某甲拘入捕房押候堂期解請讞員魏蒓隖大令訊鞫 
[火頭候訊]  
　　前晚三點鐘時法界公館馬路西首餘慶里第六號門牌某甲家不知因何遺火致兆焚如警鐘旣鳴卽經救火會各西人帮同救熄然已延燒左右鄰房屋二十幢矣事後捕頭令傳起火之某甲至捕房暫交妥人保出候查明起火缘由以便解送公堂禀請讞員魏蒓塢大令訊核 
[失火可疑]  
　　前晚七點鐘時英租界石路中王仁和茶食店所懸火油燈忽然墮下登時烈燄上熾勢若燎原鄰近各店鋪紛紛閉門幸卽取水澆熄不致成災事後捕頭查得王仁和曾然火險因之派捕看守 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示禁賽燈] 　 
　　九江訪事人云江西廣饒九南兵備道兼九江關監督瑞莘儒觀察以　上居民每於新正迎賽龍燈勞民傷財莫此爲甚爰於日前出示曉諭曰照得民間春秋社會祈年報榖定例原所不禁第方今時事艱難伏莽甚多沿江票匪會匪時思勾結滋事乘間劫掠是以添募營勇分駐防範藉以綏靖地方九江水陸交衝五方雜處防緑各營以及砲臺管勇人數衆多平時稽察鈐束已難稍鬆而每届新年元宵居民迎賽龍燈連日聚集多人沿街遊演各管勇丁亦多仿效當此江防緊要各營勇丁固宜講習武事認眞操防而聚衆迎燈亦虞匪徒乘間滋事自應一律禁止以重地方而免肇衅除移會九江總鎭常備前軍統領并札飭府縣一體查禁一面諭令所統各營遵照外合凾出示曉諭爲此示仰闔郡軍民人等一體遵照爾等須知聚衆歛錢有干例禁迎賽龍燈最易滋事本屇正辦江防嚴拿匪類不容聚集多人任意遊戲致令奸宄溷跡肇衅釀事自示之後無論居民營勇務各照常安業一槪不准歛錢迎燈倘敢故違定卽飭縣拘案嚴究本道言出法隨决不稍從寛貸各宜凛遵毋違特示 
[渝城雜錄]  
　　重慶訪事人云去歲臘月十八日傍晚時四川巴縣知縣傅大令飭役在監内提出斬犯三名綁赴市曹處决并梟首示衆聞所犯者係縣屬木洞地方明火執械搶劫巨案近因奉到刑部釘封文故卽明正典刑也○日前蜀督錫制軍札飭各州縣速設小學堂及蒙學堂予限半年爲期如屇時辦理尙無頭緒立予撤參以示懲儆 
[定期開工]  
　　江南機器製造局總辦沈幼彥觀察前因軍需孔亟飭知洋槍樓子藥廠兩委員赶緊督率工匠昕夕做工其餘水雷廠木工廠輪船廠生熟鐵廠鍋爐廠機器廠均於本月十九日開工 
[上海縣署瑣案]  
　　朱鶴鳴杜桐源具詞投控王祥高前晚縣主汪瑤庭大令升堂研訊朱杜同供小的等均在十六鋪南市開設襪店前年同業張福源在陸家石橋所開襪店無力支持由王祥高糾合小的等接開卽雇王經理店事迄今兩年並無紅帳交閱贏餘洋銀一百餘元亦分文不交知其心存不良故特扭案求究王供小的接管店務後因師母去世支借洋銀五十元以爲喪費後以師兄苦無生計拮据異常不得已貲助若干以致店内多所掛宕叩求明鑒大令飭將所有餘利照帳算明交出一面朱杜另給酬勞洋銀二十元然後辭歇○薙髮匠陳有春扭蕭錫堂張桂生陳子明三人到縣大令訊詰之下陳供小的係句容人現在本城西門内開設薙髮店前晚在路獨行被蕭陳張攔住誣指小的圖竊强索洋銀四元小的畏其兇頑不敢與較卽將身畔所帶洋銀兩元付之今見彼等三人又在門前經過是以扭赴案下求卽究懲張蕭陳同供小的等皆金陵人在西門内爲機匠前晚比鄰洪姓家聞屋上有人行動疑係胠篋者流大聲疾呼小的等聞聲出視見陳手携石塊向房頂抛擲叩之語甚支吾因申斥數言揮令速去並無訛詐洋元之事大令叱令將張笞責五百伍伯見臀有板據實禀報大令詰以曾犯何案供前因與人打架被巡防局員所笞大令判責二百板蕭陳各掌頰二十下○蘇楊氏控其媳趙氏違忤等情大令提案訊問蘇楊氏供昔年小婦人撫一螟蛉子名兆春娶媳趙氏前年小婦人患病趙氏入房服侍竊去墳地單契交兆春盜賣今經小婦人查悉向趙氏詰究膽敢出言挺撞叩求究懲趙氏供丈夫現充丐頭出外已久墳地係夫之祖母分撥管業並非小婦人竊取去年洋人築路時已將此地售去矣大令著交人保出補提兆春訊核 
[英美租界公廨晚堂瑣案]  
　　前者桑祖周投英美等國公共租界會審公堂控徐俊甫積欠繭價銀二萬八千餘兩奉讞員關絅之司馬訊供押追嗣徐以存棧之繭絲等貨浼趙菊樵代贖代賣前晚司馬傳趙訊究桑投案請追趙供稱去年市面蕭條此貨若卽贖出必致受虧因未贖徐供絲繭仍押泰康祥棧内計銀五萬一千兩現在商人别無善法祇有紹興存絲可抵銀一千餘兩司馬飭仍還押候吊齊帳薄然後比追○前者分省補用道祝承桂卽祝少英遣丁投公堂控伶人丁靈芝草誘逃伊妾胡麗卿卽祝張氏一案三次讞詞均詳前報前晚司馬升堂復訊丁供稱小的現已倩人四出訪尋尙未回滬求恩寛限司馬怒其刁狡判令鞭背一百下車夫王阿根笞臀二百板分别還押限一禮拜内將麗卿交案 
[英美租界公堂瑣案]  
　　押禁捕房新犯每有舊犯向之勒索迭經捕頭送案嚴懲無如各犯怙惡不悛且勒索較前益甚昨晨美界包探倪順泉解積犯張財法許順仁至案禀稱伊等二犯向新押犯人金錢根勒索洋銀五元金不允付致遭綑綁兇毆彼中切口名曰紥餛飩金犯大聲呼救始由値班巡捕告知捕頭由小的送案請究金供稱當紥餛飩時張犯動手許犯勸解並未帮兇襄讞委員王松丞刺史商之英總領事署繙譯官寶述德君判令將張責三百板發押捕房九月許免責○流氓陳才甫王毛南羅阿梅身藏刀械向賣水果人王金彩購取甘蔗不給分文索之則竟拔刀恐嚇報由包探竇如海拿獲送案請懲并將兇刀呈驗刺史判令將陳責四百板枷號三月王羅各責二百板枷示一月○有王李氏者行經湖北路被流氓李阿寶拔取頭上所簪金挖耳一枝飛奔而逸報由包探方長華拘獲送請訊辦刺史判責三百板贓給氏具領○過犯林阿寳掩入洪阿順家行竊皮衣棉被等物報由包探劉阿炳拿獲送請訊辦刺史判責三百板發押捕房半年○前日寶山縣民人沈毛毛將洋人大羅司之馬戳傷馬夫陳阿順投報捕房捕頭派令包探顧阿六投寶山縣署禀請派差將沈提回禀請訊辦刺史飭押候訊明核奪○整容匠胡曾泰與章阿福妬姦用刀將章戳傷報由包探沈阿岳獲案請究刺史判令將胡責一百板枷示一禮拜○錢金生掩入王仁有家行竊衣被等物報由包探李金福獲案請究刺史判責二百板贓給王具領○殷長生與張如陽口角兇毆經包探徐阿華獲案請究刺史以若輩均非善類飭一併交人保釋 
[美租界捕房紀事]  
　　前晚有某國兵士二名醉鄉深入行經百老匯路冋途人恣意行兇五十四號巡街西捕見之設法拘入捕房捕頭令押候解送本管領事署禀請訊辦○前晚西人某甲扭四千六百七十四號東洋車夫某乙至捕房訴稱被伊攫去所戴之帽捕頭令乙償洋銀二枚○昨日午前甬婦吳氏投捕房報稱僑居新閘醬園弄某號房屋内昨乘東洋車至北河南路失去珠花一枝約値洋銀數十枚請爲查緝捕頭允之○昨日粵人張阿四計阿三刁兆桃在天潼路靑雲里因賭起釁互相兇毆適爲三百八十八號巡街捕所見一併拘入捕房捕頭令押候解送公堂禀請讞員關絅之司馬訊辦○去歲臘月某日有顧阿二者偕工部局查牛奶人名寳大者向賣牛奶人張春林借端索訛洋銀三十元昨經張在途遇見憶及前事將顧扭入捕房捕頭令押候解送公堂禀請訊辦○昨日亭午時提籃橋西獄所禁華犯陳阿福乘間逸去管獄西人投報捕房捕頭卽派令各包探嚴密緝查毋使網漏 
[蘇省官報]  
　　正月初十日松江府柘林通判李桂榮由松江來禀到花翎同知銜指分江蘇候補知縣吳明　江西人由京引見領照來省禀到訓導陳世培禀謝委暑靖江縣教諭事卽辭赴任管帶撫標飛划右營儘先遊擊黄一桂禀知出巡江蘇候補知縣褚成憲於正月初一日在馬醫科巷公館病故候補理問婁湘於正月初三在伍子 
 
 

Page 10

 
 
　廟衖公館病故十一日洋務局東文繙譯委員候選同知陳天麒誚假赴滬吳縣李禀知下鄕巡察團防並勘三堰五閘開工知縣　懋曾由甯來禀謝奉委署理桃源縣事禹松龄禀知缷辦如臯慶餘橋釐捐來金乙麒禀辭回靖江沙洲差次 
[上海北市絲業會館籌振公所施子英經收各處水災賑捐十一月初一至廿九日第一百三十八次淸單]  
　　初一日懷全氏求内平安洋廿五元吳興勉力子求痢速愈室人外症卽散並祈身體復元廿元龔鳳來代葉　金仲屏求子目疾速愈四元初三日　縣羅福田求病速愈洋五十元初四日任柏軒善士洋三百元懷全氏求内平安廿五元初六日隱名氏龍洋八十元古婁綺虹居士求慈親康健全家安吉再續繳英洋四元初七日樊江逸老棉衣由邢　記來銅洋廿二元初八日温處督銷總局中和堂　洋二百元留溪姚氏五十元初九日善立氏英洋六元龍洋一元銅洋五元十一日黃雲卿爲兒病完願龍洋十元友于氏爲病愈洋二百元十三日洪昌壽病愈還願洋五元十四日鎭江郭云甫洋十元十五日松江俞竹孫募聞叔明求病卽痊洋四十元海陽滌念士人五元又五元十七日琴軒居士求生意利順規銀六兩三錢十九日江北糖雜貨衆商節省年例酬神戲資移助洋四十一元三角周仕浣　子懋功懋得懋昭十元廿一日敬親求病愈洋十元高郵丁玉軒募張知因張證果一元廿四日松江崇德堂沈因次男病愈完願洋十九元銅洋一元廿五日常熟楊硯甫善士爲六妹痢疾沈重許願轉機先行完願並求速痊由崇餘莊來洋五百元秦瓚仝室祝氏由永大　來洋一百元姜彰功十元廿七日　松李氏由新泰厚來洋二百元無名氏十元樂安氏王士明英洋三元龍洋二元廿九日山陽湯菊山募周錫慶求病愈洋二元又三小姐病愈完願一元十一月份共收規元六兩三錢洋一千八百五十六元扯七四六七五合規元一千三百八十五兩九錢九分八厘龍洋九十四元扯七三二合規元六十八兩八錢零八厘小洋三角扯六九合規元二錢零七厘以上共收規元一千四百六十一兩三錢一分三厘銅洋廿八元連前共收規元三十六萬八千七百七十五兩六錢九分九厘銅洋六百七十二元九角半銀屑十五兩八錢銅銀屑十一兩八錢小錢　十二千 
 
 
 

Page 11

 
 
   
 
 

Page 12

 
 
員已於二十七年十一月初三日經前撫臣饒應祺奏請補授新疆瑪喇巴什直隸廳通判經部議准在案除將執照送部核辦外擬攺請以直隸州知州補用雙單月選用縣丞鞠崧後六品銜選用縣丞張應選均原請俟選缺後以知縣補用縣主簿職銜周欣榮原請以縣主簿選用不論雙單月分省試用知縣李炳珩原請俟補缺後以直隸州知州用試用巡檢周立藩原請加六品　試用巡檢呂燾原請俟得缺後以縣丞用候補同知汪步端原請俟補缺後以知府用不論雙單月選用巡檢羅俊傑原請俟選缺後以縣丞不論雙單月選用候補縣丞楊文濬原請俟補缺後以知縣用以上九員部議捐納之案或官册無名或片查户部並無案據礙難核議應令將原捐執照送部再行核辦等因查鞠崧後光緖十六年在新疆鄭工第一次捐輸案内由保舉卽選未入流加捐雙月選用縣丞經户部核准係由吏部於十七年四月二十日給領執照原保底銜繕作雙單月係屬筆誤張應選於光緖二十四年十二月在新疆新海防第四次捐輸案内保舉雙單月儘先選用從九品加捐雙月選用縣丞嗣遵部駁補交不敷銀兩並聲明已在山東順直振捐案内補捐監生經户部核准於二十八年十月十九日給領執照是該員報捐在保奬之先因部駁領照在後實與奬案奏後始捐者有間周欣榮於光緖十九年在順直振捐案内由俊秀報捐監生並縣主簿銜經户部核准於十九年九月十五日給領執照李炳珩係新疆鎮南廳舉人上年赴河南會試業將原捐執照帶去已飭令該員就近赴部呈驗周立藩於二十二年四月在新疆新海防第四次捐輸案内由俊秀報捐監生加捐巡檢不論雙單月指分新疆試用是年八月復在新疆新海防第五次捐輸案内以本班捐免驗看二十三年八月奉到吏部執照十一月十五日到省當將原捐執照咨送吏部查核在案呂燾於光緒二十三年由保舉歸部選用從九品遵新海防例加捐巡檢指分新疆試用當卽赴部經欽派大臣驗放祗領部照於二十四年四月十三日到省繳照咨送吏部查銷除將鞠崧後張應選周欣榮執照送部核辦外擬懇恩均照原保給奬以免向隅至汪步端羅俊傑楊文濱均於伊犂歴年防戍案内列保經部議駁已由伊犂將軍臣馬亮覆奏並將原捐執照送部核辦所有新疆防戍案内列保各該員銜名擬懇飭部撤銷免其重複文童張煜原請以巡檢不論雙單月選用文童張煜原請以從九品不論雙單月選用部議查該二員履歴内聲叙年貌籍貫三代均屬相同是否二人抑係一人重複列保應令查明覆奏再行覈辦等因查該二員實係一人前次彚案時重複列保應懇飭部删正仍請以從九品不論雙單月選用不論雙單月選用縣丞苗茂原請俟得缺後以知縣用部議所請奬叙核與定章相符應卽照准因查該員於光緖二十七年七月在甘肅捐局遵秦晉振捐例加捐不論雙單月選用知縣並捐同知銜領有户部執照當開保時並未呈請列作底銜以致仍因縣丞列保兹據禀請攺奬前來查驗該員奉到捐照係在奬案出奏之先並無取巧情弊擬懇恩飭部將該員原保底銜更作同知銜不論雙單月選用知縣攺請俟知縣得缺後以直隸州知州補用鎮迪道庫大使兼按司獄候補縣丞童光湖原請俟補縣丞後以知縣用部議應俟履歴補送到部臣再行照章核辦等因查該員已於新疆城署各工案内保俟補縣丞缺後以知縣補用經部議准於光緖十八年十月初八日具題奉旨依議欽此嗣經借補鎮迪道庫大使照例以二十二年五月初四日接到准補部文之日作爲知縣到省候補日期咨部覆准在案此次所保係屬重複除將履歴送部外擬攺請俟補知縣缺後以直隸州知州補用歸部選用府照磨涂芳聲原請俟選缺後以府經歴選用部議查該縣履歴内並未聲叙因何勞績出力經何人保奏年月日奉旨應令查明覆奏再行覈辦等因查該員於新疆六載邊防案内出力經前撫臣劉錦棠彚案保奏光緖十年十月初四日内閣奉上諭文童涂芳聲著以府照磨歸部選用欽此欽遵在案擬懇恩仍照原請給奬江西候補知縣王禮源原請俟補缺後以直隸州知州用部議所請奬叙覈與定章相符應卽照准惟履歴内係江西候補知縣應令查明聲覆等因查該員原係江西候補知縣於光緖十三年照變通章程留歸新省候補嗣經委署鎭迪道庫大使疏勒州吏目原保清單及履歴内漏繕留新字樣應請飭部查照施行不論雙單月儘先選用從九品吳廷桂原請俟選缺後以縣丞不論雙單月選用部核該員等十四員捐納之案片查户部復稱或捐案尙未核准或捐案核准日期係在保案奉旨之後核與定章不符所請奬叙應毋庸議等因查該員於光緖二十五年在新疆新海防第四次捐輸案内由俊秀報捐監生以從九品不論雙單月選用二十六年京城有事户部案卷焚燬咨行補鈔延至二十八年三月始行核准給領執照是該員報捐在奬出奏之先因補鈔案卷往返遲延以致核准在後實與尋常捐案尙未核准或核准在保案奉旨之後者不同且該員原保底銜繕作儘先二字係屬筆誤擬懇恩飭部刪正仍請俟選缺後以縣丞補用不論雙單月選用府經歴蕭學琛不論雙單月選用縣丞譚國琳殷壽球均原請俟得缺後以知縣用以上三員部議捐納之案或查官册内無名或片查户部並無案據礙難核議應將原捐執照送部再行核辦等因查蕭學琛於光緖十六年在甘肅鄭工捐輸案内報捐監生二十年在新疆新海防第八次捐輸案内加捐不論雙單月選用巡檢二十二年在直隸新海防捐輸案内以巡檢捐指新疆試用並免驗看譚國琳於光緖二十四年三月在新疆新海防第一次捐輸案内由俊秀報捐監生以巡檢不論雙單月選用殷壽球於光緖二十一年九月在新疆捐局遵直隸振捐例報捐監生二十二年七月在户部遵新海防例加捐部寺司務銜並捐以縣丞雙月選用均已奉到部照二十五年十二月復在新疆新海防第四次捐輸案内蕭學琛遵捐不論雙單月選用府經歴譚國琳加捐以縣丞不論雙單月選用殷壽球捐並縣丞三班旋因京城有事遲至二十八年四月始准户部議復令將蕭學琛譚國琳原捐巡檢執照殷壽球原指縣丞執照送部核辦等因臣效蘇將該三員各捐照於二十九年三月十三日彚案咨送户部在案擬懇恩飭部就近咨取查騐如户部已將執照發還邀免再驗仍照原保給奬不論雙單月選用從九品譚承璠原請選缺後以縣丞用部議張景崧等十四員捐納之案當經片查户部覆稱或捐案尙未核准或捐案核准日期係在保案奉旨之後核與定章不符所有該員等奬叙應毋庸議因兹據譚承璠禀稱光緖二十二年辦理撫標練軍左營馬隊文案隨營堵勦河湟叛回於昌馬地方衝鋒前敵轉戰殺賊迫匪平靖彚案請奬未蒙列保復蒙俯念前敵出力實有微勞會商巴里坤鎭實由二十六年新疆海防第五次案内報捐監生加捐 
 
