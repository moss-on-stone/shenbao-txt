# 1929 - 317 - 4920356

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[命令]  
　　國民政府二十一日令、（一）雲南省政府委員龍雲·范石生·胡瑛·金漢鼎·陳鈞·張維翰·馬聲·丁兆魁·張邦翰·孫光庭·周鍾嶺·盧鍚雲·盧漢·均着免本職、此令、（二）雲南省政府兼民政廳長丁兆魁、兼建設廳長張邦翰·兼敎育廳長盧錫榮、代理雲南財政廳長陸崇仁·雲南農鑛廳長繆嘉銘、着免本兼各職、此令、（三）任命龍雲·胡瑛·金漢鼎·張維翰·張邦翰·周鍾嶽·盧漢·朱旭·張鳳春·唐繼麟·孫度·繆嘉銘·龔自知爲雲南省政府委員、並指定龍雲爲主席、此令、 
國内要電 
[中央軍西進追敵]  
　　蔣電告二十晨佔領洛陽...截獲西北軍火車十餘列 
　　五路軍巳由黑石關前進...飛機隊往新安以西擲彈 
　　（南京）蔣二十日電中執委會國府、謂十七日電報告我軍克復登封臨汝鎭各要地、殲滅逆軍主力、計巳邀察、連日我軍乘勝追撃、逆敵狼狽、全無抵抗能力、我左右兩翼軍、到時前進、本日巳完全佔領洛陽、除仍飭各軍、跟踪追勦外、謹此電聞、（二十一日專電） 
　　（南京）中央黨部二十一日晨接二十日鄭州電云、我軍今早佔領洛陽及西宮洛東西二車站、敵十餘列火車被截留、洛至谷水無敵踪、谷西敵部及輜重大車、紛紛潰退、（二十一日專電） 
　　（南京）何成濬電京報告云、我四七師長王金鈺、四八師長徐源泉、今晨率部佔領洛陽後、即向新安追撃前進、敵巳向新安以西崩潰、據飛機報告、敵退却部隊、極形紊亂、恐怖不堪、今晨我飛機十餘架、均往新安以西轟炸、又據劉桂棠自棗陽來電云、荆紫關敵人業巳悉數潰退、情形亦極狼狽、業令各部分頭抄撃等語、（二十一日專電） 
　　（漢口）中央軍開始攻洛後、各路奮勇前進、第二師巧佔領伊陽、第一師皓佔領參駕店、四七四八兩師佔領自由平等兩縣、及白沙鎭、旋進至龍門、各路軍十九晨即會集洛陽四週、猛烈攻城、敵掩護向西逃竄、王金鈺之四十七師首入洛城、現偃師迤西至義井鎭道上、龍門至洛陽道上、以及洛陽以西數十里以内、全無敵踪、（二十一日專電） 
　　（徐州）前方訊、中央軍克登封之後、巳繼續進展、皓登封以西十餘里、有敵兩團、被中央軍包圍繳械、白沙龍門之敵、紛紛退却、蔣赴前方督師、（二十日） 
　　（徐州）前方訊、在登封以西挺進之四十七師王金鈺部、十九日晚抵洛陽、王有被任洛陽警備司令訊、（二十日專電） 
　　（北平）龔浩二十日電曹振文云、敵退陜州、潼關紛亂巳極、我左翼昨夕佔洛、截獲無算、又電、洛東西兩站西北軍火車十餘列、經我軍截　、洛　至谷水段無敵踪、谷水至新安道上、有適密集部隊及輜重西退、宋孫退至澠池、西北軍以鄭大章爲收容掩護隊、與我追撃部接觸、（二十一日專電） 
　　（北平）徐源泉王金鈺二十日巳佔洛陽敵向觀音堂·澠池潰退、郭旅王團由龍門山以東、經諸葛村·司馬街、抄襲敵之左側背、同時六團猛進、即佔領龍門街等語、（二十一日專電） 
　　（鄭州）中央軍佔領登封臨汝後、分路圍攻、西路方面西北軍連日退至洛陽、五路軍巳由黑石關前進、隴海路局巳派員工趕修洛河橋及沿途電線、以利軍用、（二十日專電） 
　　（鄭州）頃行營息、劉鎭華部進抵洛陽、堵截敵車輛十餘列、任應岐部隊巳開抵前線、（二十日專電） 
　　（漢口）市府接劉文島二十日電稱、洛陽十九晚、巳被我軍克復、豫全省即開大規模慶祝會、俟參加大會後返漢、（二十日專電） 
　　（漢口）行營二十午發表捷報、我軍十九晚完全佔領洛陽、敵巳竄逃、（十九日專電） 
　　（漢口）許昌二十日電、蔣十九晨偕何成濬同乘鐵甲汽車赴前方視察、蔣與何應欽會晤、何向蔣報告在晋與閻接洽經過、旋同赴前方、並與唐生智商軍事進行步驟、又委張仁爲新十八旅長、徐德佐獨十八旅長、齊心衝爲南陽附近民團司令、王均王金鈺等師、向洛陽前進、孫良誠現退邱河以西、（二十日專電） 
　　⊙許州　蔣二十日午游繁城鎭、此地距許城三十里即魏文帝受禪處、我軍佔領自由平等龍門口後左翼軍先抵洛陽、敵向西逃竄、以宋哲元龐炳勳部損失極大、（二十日專電） 
　　⊙許昌　前方戰報、（一）我左翼軍楊杰、哿晨率隊佔領洛陽、敵軍不及退却、向我軍乞降者二萬五千餘人、敵軍用品堆積洛西車站、統被我軍截獲、（二）我軍入洛後、隨即調第十軍沿鐵路向西開動、（三）我徐　　　、二十午攻佔白陽、聞洛陽克復哿即進攻瓦岑鎭、現向新安挺進中、（四）蔣唐以洛陽克復、新安攻佔在即、二十午討論進攻潼關方略、（五）晋軍分兩路截撃敵軍、一由浦州出風陵渡攻潼、一由安當出茅津渡攻陜縣、敵軍歸路斷絕、驚惶萬分、紛向我軍乞降、（六）洛陽車站停輸運車百餘輛、大小機車十餘架因不及西駛統被我軍奪取、（二十一日專電） 
　　（鄭州）前方戰報、（一）我第十軍確於二十晨入洛、敵軍紛向西退、在洛陽城外十里舗地方、降敵二萬餘人、（二）我軍入洛安民後、星夜沿鐵路向西追撃、（三）蔣下令優待俘虜、及輸誠將士、（二十一日專電） 
　　⊙襄陽　前方戰報、（一）犯我襄陽之敵、巧皓兩日巳抵漢江、攻我老河口、皓晚我二路軍大舉進撃、沿漢江岸挺進、另以一支隊肅淸石花街穀城之敵、我軍駐南陽守備隊復由鎭平出内鄉、向浙川進攻、敵軍前後受敵、分兩途總退、一向白河、一向荆紫關、現我二路軍努力追撃中、（二）漢河有敵船五十餘艘、滿裝彈藥糧秣、駛至李官橋、被我駐鄧縣警備隊、全數截獲（三）劉汝明旅代表到襄陽謁蔣鼎文、謂宋石在隴海綫失敗、擬側重右翼向襄樊進攻、劉表反對、願率部先將陜南鄂北叛軍、先行收繳、聽命中央、（二十一日專電） 
　　（鄭州）前方軍報、（一）黑石關以北、效巧申盡數撤退、我龔師一部、巳過洛河黑石關橋樑、正趕修中、（二十一日專電） 
　　⊙禹州　前方軍報、（一）王金鈺十九日酉電云、據郭旅長報稱、職部王團、午後四時、由龍門山以東、經諸葛村司馬街、繞襲敵之左側背後、同時第六團向敵努力猛衝、敵即呈搖動之勢、第二團復向正面之敵猛攻、敵即全線不支、紛向西北潰退、龍門街巳被我軍佔領、（二）徐源泉十九日申電稱、敝部騎兵、及粟翔旅、由自由縣向龍門攻撃、金廣卿旅由大安、張冠五旅由臨汝鎭出發、隨即恊同王金鈺師、將龍門鎭完全佔領、王金鈺二十日丑電、昨夜被我軍在龍門撃潰之西北軍、旋分向洛陽及新安方面、狼狽奔逃、職部跟踪急追、利用暗夜渡洛河、即晚十一時佔領東西車站、適値敵殘部沿鐵路西退、經我攔腰痛撃、截獲山野砲十餘門、繳敵械數千支、俘虜無算敵軍於倉卒之際、不及入城、四處潰散我上官旅長、率第九團郭旅長、率第一團十一營、分包東南兩門、進佔洛陽城、（二十一日專電） 
　　（北平）今午和比公司方面亦得西北軍退出洛陽　電、謂有四萬餘人退守陜州云、（二十一日專電） 
　　（北平）鄭州電、唐生智進駐登封、將偃師交五十一師駐紥、（二十一日專電） 
[鄂北軍事順利]  
　　西北軍分兩路退陜 
　　劉峙令第一師追撃 
　　（漢口）軍事機關息　鄂北方面、自總攻後、我軍連繳敵械數干、敵戰鬥力盡消失、楊虎臣師十八日由南陽襲撃光化、范石生先頭部隊十九日巳開抵前方、敵十九日分兩路退陜、一從南漳房竹退白河、一經均鄖退荆紫關、劉峙二十日令各部隊跟踪追撃、十一師前進攻陜南、（二十一日專電） 
　　（漢口）劉峙奉蔣令、即率部出撃白沙鎭、劉二十日電召岳維峻赴棗、商軍事、岳二十晚巳北上、（二十日專電） 
　　⊙樊城　田金凱部乜玉嶺·趙廷選·張汝奎三師、及過之綱旅連日向我進攻、均經撃退、刻趙觀濤率領六師全部、由樊城移轉攻勢、恊助友軍、向老河口穀城猛進中、（二十一日專電） 
[何健派隊援鄂]  
　　第七師集中岳州　 
　　（長沙）何健令第七師張其雄、王東原兩旅、日内集中岳州、整裝待發、討逆第八師唐哲明彭位仁兩旅、集中湘潭、待命出發、（二十一日專電） 
　　（長沙）蔣電何抽調兩師討馮、何令第七師先集中岳州待命、（二十日專電） 
　　（長沙）何二十晨偕宋鶴庚赴湘潭、參觀孟鑛、定當晚返省、（二十日專電） 
　　（漢口）何派雷豫晋京、再請撤消淸理特稅湘分處、（二十日專電） 
[劉鎭華尙留并]  
　　（太原）劉鎭華連日與各要人酬應甚歡、業晤閻數次、尙無離并確期、（二十一日專電） 
　　（北平）晉電、劉鎭華二十晨晤閻、閻允積極準備出兵、巳令周玳等兩路指揮、實行動員、預計兩星期内、可消滅西北殘部、（二十一日專電） 
　　（北平）閻覆省整會賀副司令催出兵電云、來電誦悉、謬膺重寄、隕越堪虞、辱賀感紉、特覆、並申謝悃、（二十一日專電） 
 
 

Page 5

 
 
   
 
 

Page 6

 
 
時評 
[日本政潮險惡]  
　　黨爭與政爭。爲各國所恒有對抗之具或揭發選舉舞弊案或。宣布個人不名譽事或。攻撃其政見之誤謬而從未有專以摘發政府賄案爲能如日本者也因賄案揭發而。竟牽涉現閣員多人或提辭呈或將被票傳内。閣頓現瓦解之勢日。電謂爲政變之危機迫。在眉睫此尤爲世界黨政爭潮所僅見者矣 
　　前次民政黨屢摘發政友會政府之賄案而今日政友會亦以摘發民政黨賄案爲報復前之賄案以鐵路舞弊案爲最鉅今。之賄案亦。即爲鐵路舞弊前鐵道次官佐竹氏巳下獄前首相若槻亦。被牽及且與法相渡邊有關又。因現政府壓迫司。法中止檢舉遂。益激起政友會之憤懣謂不獨有損司法威權并有害於政治因之一事而涉及多方面形勢更爲嚴重誠爲日本政府之不幸惟吾人有一感想前。此日本爲滿洲問題曾。宣言我東北政治不修路政不舉矣又。對領判權問題曾指責我法律不備司。法未善矣意其國内之政治必。甚修明者也路政必甚整飭者也司。法必甚尊嚴而不可稍犯者也今爲摘發賄案而。其政治司法鐵路三者之未能盡善同。時一併暴露是亦足見責人易而責巳難矣 
　　竊謂一國之治當。在求其治本無論黨與政府能潔而不貪污公平而不偏私則其政本自立政府自固若如日賄案之屢發又因賄案而互相牽連致内閣屢陷於動搖之危境則其對外縱能日有發展日遂其侵略之願亦僅如枝葉之一時繁榮其奈根本之日斵哉 
國内要電二 
[飛機隊返粤]  
　　（漢口）在漢粤飛機隊、因洛陽克復、二十一晨凱旋回粤、計飛機七架、南海號一架、東莞號一架、萊茵機三架、永克機水陸各一架、（二十一日專電） 
　　（漢口）張惠長奉蔣令派駐漢航空隊長楊官宇、第一隊副隊長晏玉瑞、率機師八人、駕永克新式戰鬥機七架、廿一晨飛往廣州、協助陳濟棠、肅淸張發奎殘部、張惠長本人、則於二十乘中正號機赴京、即由京轉粤、（二十一日專電） 
　　（長沙）二十一日張惠長駕機兩架、經湘赴粤、（二十一日專電） 
[蔣擬請閻來鄭]  
　　（北平）何成濬二十日電行營、蔣以豫戰結束、前方軍事節節勝利、請閻赴鄭州坐鎭、並指揮西北軍務、本人日内赴漢、或即回京、主持廣西軍政事務、（二十一日專電） 
[宋子文抵漢]  
　　昨晚乘輪返京 
　　（漢口）宋子文二十一日乘車由許返漢、當晤張治中陳紹寛等、傳宋語人、二十抵許時、値蔣由前方遄返、當在車上、商籌編劵事、洛陽確巳克復、殘敵均退潼關、今後西北軍事善後、及陜甘賑災、將由閻主持、蔣俟前方軍事收束、即來漢云云、宋定二十一晚乘輪返京、（二十一日專電） 
　　（南京）宋子文由許昌電財部、令轉部屬各省市各財政機關、從速募集慰勞金、不定數額、限一星内彙解到部、以憑轉送前方、犒勞各軍、（二十一日專電）　 
蔣電各部隊 
[嚴禁擅扣車輛]  
　　⊙許昌　蔣通電各部隊云、此次興師討逆、原爲整飭紀綱、以固黨國基礎、詎近來各部隊官兵、時有扣留車輛强裝什物、妨碍軍運、甚至因扣車不遂、將司車員毆打痛傷等情、殊屬不法巳極、長此因循、非特軍紀從此廢弛、抑且遺誤戎機、嗣後各部隊、如關鐵道運輸事宜、槪須受鐵道運輸司令部指揮、任何部隊、不得擅扣車輸、强裝什物、如敢故違、一經查明、即行 
按照陸海空軍刑法第二十五條不遵命令、處以死刑之規定辦理、（二十一日專電） 
沿江軍事區域 
[禁航營業飛機]  
　　（南京）國府頃令交部及中國航空公司、自即日起、營業飛機、不得在南京獅子山上海兵工廠、吳淞砲台灣、江陰砲台、漢口龜山、武昌蛇山、漢陽兵工廠、江西湖口等軍事區域附近週圍五公里内飛行、如有故意違背、當施以砲撃、并同時取消其航空權利、（二十一日專電） 
[俄軍攻佔密山縣]  
　　綏滿大風雪俄飛機未示威 
　　煤窰陣地一度失守巳奪回 
　　（瀋陽）密山電訊、赤軍十七日大舉進攻密山、即與我軍激戰至晚、因赤軍增加兵力猛攻、我軍引退、密山遂被佔領、電台亦被火毁、赤軍進城、人民逃避一空、（二十一日專電） 
　　（瀋陽）哈爾濱無綫電、赤軍强迫工人、自密山向穆稜修築輕便鐵路、有大舉來侵之意、我援軍十九晨與當地駐軍民團集合、撃退敵軍、（二十一日專電） 
　　（瀋陽）赤軍有一部在王胖溝一帶騒擾、（二十一日專電） 
　　（瀋陽）哈爾濱無綫電、呼倫市政籌備處、據十六七八等卡兜電報、上月十六日、伊穆卡河被赤軍襲撃、屠殺殆盡、彭卡官失踪、（二十一日專電） 
　　（瀋陽）下城子電訊、二十日赤軍飛機二架至下城子投炸彈五枚、無損失、地方平安、（二十一日專電） 
　　（哈爾濱）俄軍騎步兵四千餘、十八夜圍攻密山縣城、並以飛機三架、於十九早八時入境助攻、頃仍在激戰中、興凱湖側平陽鎭、十八夜亦有戰事、（二十日專電） 
　　（哈爾濱）二十日綏滿大風雪、俄飛機未來示威、（二十日專電） 
　　（哈爾濱）十九晨札站戰事、最劇時煤窰陣地曾一度失守、嗣經恢復、（二十日專電） 
　　（哈爾濱）二十日由西路運哈傷兵四十七名、自東路運來傷兵百七十餘名、（二十 
日專電） 
　　（哈爾濱）俄軍二千十八夜十時攻梨樹鎭、十九午戰事仍劇、其飛機二架、來投炸彈、我軍竭力抵禦、現在激戰中、（二十日專電） 
　　（哈爾濱）俄軍十九晚不斷向札滿兩站砲攻、我軍通宵嚴守陣地、砲聲至二十早四時方止、（二十日專電） 
　　（北平）日人息、滿站及扎蘭諾爾日鮮人無恙、扎屯煤礦燃燒、損失極鉅、滿扎等站全爲燒毁、華軍戰壕全被炸燬、華軍前綫仍死守扎蘭諾爾、一說十九日早、扎蘭諾爾巳陷、（二十一日專電） 
　　（北平）外息吉林東北邊境之密山縣、二十日爲俄軍佔領、至扎蘭諾爾之俄軍、尙未撤退、（二十一日專電） 
[室韋奇乾失陷]  
　　漠河室韋間各卡被陷 
　　（瀋陽）室韋奇乾兩縣、於十一十二兩日相繼爲俄軍佔領、奇乾縣長失踪、室韋縣長及各機關人員、由駐軍保護、退避河塢、（二十一日專電） 
　　（哈爾濱）俄軍千餘自九日圍攻室韋縣、焦團孤軍無援、保護各機關人員退河塢奇乾縣十一日遭俄軍六百圍攻、縣長失踪、頃呼倫遴派急足往探、（二十日專電） 
　　（哈爾濱）漠河室韋間十三十四十五等卡、十二日先後爲俄軍攻陷、十五卡長、不知下落、（二十日專電） 
[蒙民編組馬隊]  
　　（瀋陽）呼倫貝爾區蒙民、因不堪俄軍侵擾、組騎兵兩旅抗俄、由蒙王公請妥新式馬槍及手溜彈等、此項騎兵、即由洮遼鎭守使張仙濤統率、（二十一日專電） 
[黑省電告敵情]  
　　（瀋陽）張學良接萬福麟電告邊情、（一） 
伯力附近鐵路沿綫、糧秣山積、有第三國際、由海參崴運輸供給（二）伯力阿穆爾等處、兵力甚厚、並將騎兵大部向黑龍江沿岸移動、（二）俄用兵計劃、俟封凍後、一部由蘿北進攻湯原、直搗哈埠、一部用騎兵攻黑河、直趨龍江省城、張巳轉電外部、（二十一日專電） 
[滬法院改組案]  
　　各國代表尙無入京期 
　　我方委員昨續開會議 
　　（南京）改組滬臨時法院會議　各國代表尙無來京確期、各國代表問題、除英美法荷均巳派定外、那威·巴西兩國、因與滬公共租界司法制度、關係較少、自願放棄　不派代表參加、巳由那代辦奥爾、及巴代辦蘇爾思、先後答復、我方聲明、遵從决議、（二十一日專電） 
　　（南京）滬臨時法院改組會議、我國方面委員、二十一日下午四時、在外部開第二次會議、到梁敬敦·吳昆吾·錢泰·徐謨·稽鏡·劉師舜等六人、王正廷魏道明均未出席、至下午六時半始散、聞仍繼續討論進行方法、至正式會議、現尙不能酌定、日本須各關係國代表到京後、再行定奪、（二十一日專電） 
　　（南京）日本欲加入滬臨時法院改組會議事、王正廷前日曾與日領重光葵、作長時間談話、當面聲明日本不能出席原委、重光當允即電日使請示、再爲答復、聞本日我方委員開第二次會時、對此問題、曾加以討論、并决定相當應付辦法、（二十一日專電） 
[滬臨時法院改歸中央直轄]  
　　蘇省府促司法院接收 
　　（鎭江）上海臨時法院自十九年一月一日起、由中央主持辦理、蘇省府昨電促南京司法院准備接收、並電滬法院知照、、 
（二十一日專電） 
加拿大華僑贈國府 
[軍用飛機兩架]  
　　（南京）加拿大華僑商會長趙茉夫等、因俄人冦邊、國防緊急、特集資購買美國最新式戰鬥機、及敎練機各一架、贈　中央、巳托由加拿大美國郵航公司運京、預計月終、即可到滬、趙等頃電京、請中央派員赴滬接收、（二十一日專電） 
[石友三昨抵京]  
　　（南京）石友三二十一日晨由蚌埠抵京、隨來者有秘書李毅仁等二十餘人、下午赴國府謁譚、請示赴皖機宜、並分訪各院部長、三時赴皖省旅京同鄉歡讌、晚六時、率隨員赴下關、現江天輪赴安慶、（二十一日專電） 
　　（南京）安徽旅京同鄉會、今日下午三時開歡迎石友三大會、（二十一日專電） 
　　（蚌埠）二十日亥刻石友三由蚌乘專車赴京、各界均派代表歡送、（二十一日） 
[靑島日廠工潮]  
　　工友械鬥日人開槍 
　　（靑島）二十日四方各紗廠失業工友、面塗紅色、與未塗色復業工人械鬥、日人又乘勢開槍、結果雙方受輕傷者三十餘人、重傷者十二人、均肋斷骨折、抬入普濟醫院診治、性命堪虞、市指委會除函市府向日領抗議外、并呈報中央、轉令外部向日使提嚴重抗議、（二十一日專電） 
[梁芳起勦皖匪] 　　 
　　（蚌埠）十三路軍第二十四師駐防合肥之梁芳起部、奉命剿匪、該部胡心和團、十八日將盤踞合肥壽州興安交界之股匪約五六百人圍剿、聞斃匪百餘名、生擒數十名、奪獲步馬槍三十餘支、手槍十餘支、餘匪四散逃竄、又該部駐防宿縣之李本固團、於十八十九兩日、將盤踞南莊城陽陳墟黃莊白頭山小時莊一帶股匪、約千餘人撃散、聞斃匪七十餘名、活捉匪首周老海等七人、女匪首一名、就地正法、打落肉票四百餘人、（二十一日專電）　 
[俄虐華僑之抗議]  
　　（南京）蘇俄虐待我國留俄華僑、外部迭接駐芬蘭使館報告後、曾於本月十六日、電請駐華德使卜爾熙、請代向俄政府提出抗議、德使二十一日有照會答覆外部、略稱關於蘇俄當局、最近虐待留俄華僑請抗議案、巳詳電該國政府、（二十一日專電） 
[蔣擬刷新政治條陳]  
　　（南京）中央社鄭州電、周佛海談、蔣因洛陽克復、此後應刷新政治、决電中央、條陳十餘事、大致（一）中央要員不得再兼地方官吏、（二）劃一各部權限等、現正起草、二三日内可發出、（二十一日專電） 
[國際警政會議提案]  
　　（南京）外交界息、國際警政會議、定二十三日在巴黎開會、我國代表汪大燧電告、於二十日抵巴黎、住公使館内、巳向大會報到並提出十大案、（一）整理指紋、（二）確定敎育系統、（三）確定警察紀念日、（四）組織婦女警察、（五）考核警察勤務、（六）　　條件分類、（七）選擇偵探人才、（八）確定警察八小時工作、（九）請各國採用我國違警法、（十）設立警察圖書館、大會對我國提察頗注意、（二十一日專電） 
[海軍部擬添造海艦]  
　　（南京）海軍部於巳成江艦三艘外、又計畫添造海艦一艘巳開工興造、内部設備、較普通海艦、尤爲完全、將取名爲逸仙軍艦、（二十一日專電） 
[總部通緝軍事犯]  
　　（南京）總部據劉峙轉呈、新編第五師長鄧英來電、此次該師有一部士兵叛變、查係編餘團長龐福奎、及公秉藩·楊四忠·王懋德等陰受　前副師長李凌霄、假借前師長李紀才名義、煽惑鼓動、應請拿辦、以肅軍紀等語、巳令各軍事機關、飭一體嚴緝歸案究辦、（二十一日專電） 
[籌備招待工業代表]  
　　（南京）萬國工業會議代表及世界動力會議代表、來華參觀、招待事宜、巳由工商部函請財交内農外鐵等部、派員協商、經費一層、决定每部擔任二百元、經過各路乘車、一律由鐵部通令免費、至游覽程序、亦大致規定、先在滬參觀各大工廠及名勝、再赴杭參觀、然後由杭轉京滬杭線蒞首都、參觀畢、再轉赴津浦綫游覽平津等處、工商部將派員隨同各代表、隨時予以指導、（二十一日專電） 
[何香凝巳抵荷蘭]  
　　（南京）何香凝上月出洋、本月十六日到達荷蘭時、該國查騐甚嚴、我國駐荷代辦戴明輔、曾電京報告、關係方面巳電駐平荷使館、請轉知荷蘭總督、迅予何以入　　 
境之便利、（二十一日轉電）　 
[京市劃界會議]  
　　（南京）蘇省京市區域劃分會議、二十一日下午、在内部開第二次會議、王廷颺主席、繼續討論畫分問題、省市代表、各出所持界綫草圖、及草略說明、並互相傳閱、經時甚久認爲雙方草圖、尙須經過詳細研究、難以草率通過、雙方當將對方草案各加討論、定二十二日下午、繼續討論、至省方代表及江寗縣所持之界綫、即以城廂爲市縣劃分地大致自東北之江口寳塔橋、穿京滬鐵路、沿江寗鐵路、至舊金川門、順城墻直沿、至通濟門、九龍橋、順護城河至南門雨花台、再沿護城河、至水西門、穿莫愁湖至炎帝廟、順城墻至下關江口爲止、（二十一日專電） 
[察哈爾旗羣總管抵京]  
　　（南京）察哈爾旗羣總管薩穆盧陽魯善　　 
、奉電召來京、並携有蒙藏旗羣方面之重要地圖文件多通、將於二十二日蒙藏委員會、招集會議時出席報告關於蒙藏之接洽查勘經過、（二十一日專電） 
 
 

Page 7

 
 
國内要電三 
[新疆添設葉爾羗縣]  
　　（南京）新疆省請將莎車縣轄境、分設葉爾羗縣、行政院巳指令照准、並由内部咨覆新疆省知照、（二十一日專電） 
[方鼎英請領軍用地圖]  
　　（南京）方鼎英電駐京辦事處、囑向總部請領陜西及山西鄰界詳細軍用地圖以利軍用、（二十一日專電） 
[中國航空界之紀念日]  
　　（南京）國府以八月十日、爲航空先烈楊先逸殉難日、特規定是日、爲中國航空界紀念日、巳令軍部轉飭遵辦、（二十一日專電） 
[美國派定駐津領事]  
　　（南京）駐華美國使瑪克謨、二十一日照會外部、通知該國巳派定柴倍敏爲駐津領事、（二十一日專電） 
[大阪華僑購贈陵樹]  
　　（南京）日本大阪市中國　華僑總商會、在日購買各種櫻花樹本五百零七株、運植中山陵園、巳由日起運、並電呈中央、請派員赴滬接收、（二十一日專電） 
[首都紀聞]  
　　（南京）美國無綫電合作公司、派副經理雷國福晤交部電政司長莊智煥、對中美無綫電合作通信事、有具體之商談、（二十一日專電） 
　　（南京）福州法政編議社、訂明年元旦在滬舉行擁護收回法權大會、巳將舉行大會意義與組織規程、呈送立法院、請審　 
查核復、並請撥欵補助該項籌備經費、 
（二十一日專電） 
　　（南京）内部咨催各省府、欵送縣保衛團法施行細則、送部備案、以便應用、（二十一日專電） 
　　（南京）内政部蒙委會二十一日會商蒙藏喇嘛寺廟登記辦法、决由蒙委會、令行蒙藏各盟旗、勸令就近登記後、悉呈内部辦理、（二十一日專電） 
　　（南京）僑委會呈請飭外部交涉、美政府檢疫、虐待華僑、及責衛生部速辦海口檢疫事、國府巳批交行政院辦理、（二十一日專電） 
[馬慕瑞準備啓行] 　　 
　　（北平）美使馬慕瑞明下五點廿分偕夫人及子女三人離平入京、稍留兩三日、即赴滬上輪、今日分赴中外機關告辭、並謂中美關稅協定寗漢案等、均按平等相互原則解决、本人任内之榆快事、惜治外法權問題及滬法院問題、不及親自參加解决、深信中國國民奮鬥之結果、終有達到目的之一日云、二十一日專電 
[南滿車站建砲臺]  
　　（北平）晚報載、日人在南滿保安堡華境設瞭望台又在洋河車站、建砲台一座派兵守衛、（二十一日專電） 
[平裁兵恊會請開辦費]  
　　（北平）平裁兵協會請行營助五百元開辦費、（二十一日專電） 
[滿鐵總裁到瀋視察]  
　　（北平）外息、滿鐵總裁仙石到瀋視察、聞該社將撥充滿鐵沿綫各種企業五千萬元基金、（二十一日專電） 
[平津要訊]  
　　（北平）今日使參贊原田見徐永昌、訪問河北禁止麵粉轉運他口岸事、徐答、省府會議遵中央令辦理、（二十一日專電） 
　　（北平）一一二二慘案紀念、明日省整會擬簡單舉行一次、慰勞防俄將士會、推九機關向黎園公會交涉演劇三天籌捐（二十一日專電） 
　　（北平）河北各縣日報、只順義石門保定唐山四家、昨巳登記、（二十一日專電） 
　　（北平）靑海塔爾寺總管伊陽克珠、日内回籍、蒙藏辦事處發給三角黃旗、令沿途保護、（二十一日專電） 
　　（天津）駐津日軍司令官植田二十一晚宴崔市長傅司令曾局長、表面爲聯歡、實擬探詢時局消息、（二十一日專電） 
　　（天津）市敎育局擬組織美術館、聘智開爲籌備主任、（二十一日專電） 
　　（天津）黨軍政合組郵電檢查所　定二十五午開成立會、二十六日正式辦公、（二十一日專電） 
[東北新兵自津運瀋] 　 
　　（天津）東北募兵委員張文懐、二十一晚六時運送新兵三百五十名赴瀋陽、（二十一日專電） 
[津記聯會定期成立]  
　　（天津）新聞記者聯合會定二十四午假市黨部開成立大會、並請黨軍政領袖蒞會演說、（二十一日專電） 
[美工業代表團抵瀋]  
　　（瀋陽）萬國工業會議美國代表團一行十四人、由東京來遼、寓大和旅館、二十日在蓉陵謁張、（二十一日專電） 
[任應岐返海州原防]  
　　（鄭州）任應岐今由鄭返海州原防、佈置防務、（二十一日專電） 
[晉省黨部籌備犒軍]  
　　（太原）省黨部聯合各民衆團體、籌備派員赴豫犒師、連日集欵甚忙、（二十一日專電） 
[陜鄂邊防司令發表]  
　　（漢口）行營明令、發表張藩爲陜鄂邊防司令、奉劉峙電召、定二十一日赴棗陽、（二十一日專電） 
 [P劉建緖堵截張部 
　　（漢口）劉建緖電、張發奎經平樂富川、向粤小北江竄、巳令陶廣旅開郴州、李覺旅及陳光中部集結永道堵截、（二十日） 
[陜甘防川軍進襲]  
　　（重慶）宋哲元·劉郁芬等在川陜甘交界要隘增兵設防、禦川軍暗襲、（二十一日專電） 
[胡若愚返滇作戰]  
　　（重慶）胡若愚張汝　在滇戰敗、遁匿川邊會理西昌一帶、刻又返滇、與龍軍� 
激戰、（二十一日專電） 
[郭汝棟部撃敗王紹俊]  
　　（重慶）郭汝棟調鄂部隊行抵巴東、王紹俊團據城射撃、郭約駐宜彭旅夾撃、王戰敗逃、郭本人即赴宜都、（二十一日） 
[武裝飛幾在徐裝置]  
　　（徐州）航空署派洋技師百祿由京來徐、裝置飛機武裝、百巳電鄭、將應武裝之飛機、駛徐裝置、三日可竣、（二十一日專電） 
[馬鴻逵檢閱駐徐部隊]  
　　（徐州）馬鴻逵二十日檢閱駐徐十一軍全部、晨九時在軍部邀各機關團體代表及新聞記者等歡讌、到數十人、馬主席、致詞、各代表等即席演說、讌畢、同乘汽車赴九里山閱兵、與閱者爲該軍直屬部隊、及步兵一二兩旅、並騎兵旅之一部、先行閱兵式、次爲分列式、步伐極整、精神甚足、及閱各種式術器械技撃、並演放機關槍、迫撃砲爆砲、炸彈等、成績均優、最後由旅長馬全良馬寳琳率各團營長試演打靶、悉數中的、馬又集合軍官訓話、各代表亦相繼演說、至晚五時始竣事、各代表仍同乘汽車返軍部、散歸、（二十日專電） 
[戴劉游覽徐州名勝]  
　　（徐州）戴季陶·劉紀文·二十一晨專車携大批慰勞品由京抵徐、以機車有損、在徐躭延半日、馬鴻逵陪同游覽雲龍山·烈士墓·子房山·諸名勝、午換車赴鄭、慰勞前方部隊、（二十一日專電） 
[津浦運輸副司令赴鄭]  
　　（徐州）津浦運輸副司令彭贊湯二十日由浦返徐赴鄭謁賀、商軍運、（二十日） 
[中央銀行運現銀赴鄭]  
　　（徐州）二十一北平隊鐵車運中央銀行大批現洋赴鄭、以濟軍需、自由隊巡防返浦、（二十一日專電） 
[鐵甲車巡防兩路]  
　　（徐州）視察號北平號鐵甲車隊、由鄭 
巡防返徐、自由隊由浦開徐巡防、津隴路線極安全、（二十日專電） 
[濟寗曹州仍韓部駐防]  
　　（濟南）濟寗曹州仍由韓復榘部駐防、僅孫桐軒師一部調防河北深縣、范熙績部四六師駐防膠濟線至城陽站止、傳馬福祥將調馬鴻逵軍一部到靑島駐防、（二十一日專電） 
[日商販運槍彈被獲]  
　　（濟南）本埠日商天龍號與東昌洋行販運槍彈被獲、交署巳向日領館提嚴重抗議、（二十一日專電） 
[殷汝熊就魯省高法院長]  
　　（濟南）高法院長殷汝熊今日就職、（二十一日專電） 
[吳思豫率部離靑]  
　　（靑島）二十一午在齊燕會館開歡送憲兵移防大會到各團體代表一百餘人、市指委楊興勤主席、各代表相繼演說、嗣由吳思豫致答辭四時餘散會、第二團全部二十二晨乘元大北泰兩輪南下、二十三午吳思豫率司令部全體職員乘天津丸離靑（二十一日專電） 
[劉和鼎移節永定]  
　　（福州）劉師留劉尙志一旅、金師留周志羣旅一團、入上杭追殘勦殘匪、劉和鼎並報二十日移節永定、（二十一日專電） 
[閩事紀要]  
　　（福州）盧師昨派員押解共犯十一名刦犯五名到省、（二十一日專電） 
　　（福州）黃寳雲股匪攻陷西鄉穆湩區、擄去黃團總家屬、及團員共十一人、省防軍派曾營往勦、（二十一日專電） 
　　（福州）全市童子軍改明後兩日大檢閱、（二十一日專電） 
[廈大學生罷課三日]  
　　（厦門）厦大學生因蘇案特組擴大委員會、委員二十五人、派吳方桂項弢等三人爲代表、赴省設法援助、並自今日起罷課三天、公安局晨將共嫌陳完正·蘇吉暉·陳醒鶴·林仕龍·解省、（二十一日專電） 
[蚌埠槍决盜賣子彈犯]  
　　（蚌埠）第十三路總指揮部於二十一午在鐵路西刑塲、槍决盜賣子彈犯薛得金曁匪犯唐成銀等二名、（二十一日專電） 
國際電訊 
[日本越鐵賄案擴大]  
　　佐竹罪狀昭著下獄 
　　若觀前相難免票傳 
　　現閣摘發疑獄自累　 
　　政變危機迫在眉睫 
　　▲電通社二十一日東京電　越後鐵道賄案、因佐竹之審訊、忽告進展、遂擴張至最大程度、渡邊法相·安遠内相·小橋文相·倉遽由旅行之地歸京、協議對策、與該案有關之當時首相若槻禮二郎、恐亦難免票傳審訊、現内閣閣員中之三名、更不能免、其中一名（暫秘其名）確巳提出辭呈、政局忽然急轉、巳到招致政變危機迫在眉睫之重大時機云、 
　　因越後鐵道事件之調查進步、前鐵道次官佐竹三吾之罪狀巳著、遂至下獄因一再摘發賄案噤不敢聲之政友會、昨日乃開臨時議員會、協議對策、結果、以現政府屢次摘發疑獄一見形勢於自己不利、遂壓迫司法權、講檢舉中止之手段、使該案葬於噯昧之裏、此不獨有損於司法之權威、其及於政治上之弊害、更不可測我黨對此不正之舉、决難默過云、遂照此旨通過一緊急决議、並舉實行委員十名、訪濱口首相及司法當局詰問之、而首相僅答以不知二字、但事態益有重大化之傾向、 
　　民政黨屢以摘發賄案爲事、此次因越後鐵道事件、竟波及本身、政友會方面聲言、此案與若槻前總理及渡邊法相有關、司法省幹部當初有主和緩者、而調查主任檢事之東京地方裁判所石鄉岡檢事、則嚴厲追求佐竹三吾以買收越後鐵路能得議會之協贊、其中必有瀆職行爲、佐竹旋即吐實、石鄉岡檢事與滯留水戶之司法省幹部接洽後、强硬論竟佔勝利、佐竹遂致下獄、至散布於政界各方面之金錢、均係出諸久須美所經營之瓦斯公司及越後鐵道公司、其金額達二十餘萬元云、 
　　關於越後鐵道疑獄事件、被東京檢事局、審訊之前議員久須美東馬、昨夜十一時决以凟職罪被起訴、又與井出議員對質、被召喚審訊之貴族院議員佐竹三吾、今晨零時半、以起訴前之强制處分、收容於市谷刑務所、 
　　與越後鐵道擬獄事件關係最深之某閣員 
、確巳决定提出辭呈、因之内閣瓦解政變在即之觀察、今晨遽形有力、政界及解禁將行之財界空氣、均異常緊張、 
[法德薩爾談判]  
　　前途難關正多 
　　國民社二十日柏林電　法德間之薩爾談判、將於明日開議、現朝野談政治者、目光皆集中於此、蓋據凡爾賽和約第四十五欵、薩爾境内之煤礦、應由德國完全割讓與法、以爲破壞法國北境煤礦之賠償、又據和約第四十九欵、德國放棄薩爾流域主權十五年、委託聯盟代管、屆期再由當地居民開國民大會、投票公决其屬德屬法、至今日世人巳公認將來召集國民大會時、必有極大多數贊成歸德、因此法國亦不復堅持原約、在第一次海牙會議中、即允提是歸還德國、此即今次談判之所由、惟談判前途、困難正多、第一、即爲協定德國向法國贖還煤礦之價値、第二、即爲設立臨時稅關辦法、使該區與法國之實業利益、斷絕關係、此外則以法人今日在薩爾之地位、除開掘煤礦外、尙有其他特别經濟利益、一旦放棄、勢必提出若干補償要求、惟此項要求、旣不在凡爾賽和約之内、德代表必難承認、且德人主張、以爲法政府當初旣獎勵人民投資該區、則今日損失之賠償、亦未由法國担負、况法人迄今在薩爾開採之煤其總價値巳遠逾其北境所毁煤礦損失之數　故薩爾亟應早日還德、不應再提過分之償價、此亦一重不易解决之難關云、 
[日金解禁實施期]  
　　决定明年一月十一日 
　　▲電通社二十一日東京電　金輸解禁、巳正式决定爲明年一月十一實施、頃巳正式發表、 
　　▲日聯社二十一日東京電　本日下午五時半、以官報號外公布之金解禁實施期預告、其形式如次、大　省令第七號、廢止大正六年第二十六號第二十八號及大正七年大藏省令第三十八號此令、附記、本令自昭和五年一月十一日施行、 
　　▲日聯社二十日東京電　井上藏相與浜口首相會見後、歸永田町藏相官邸下午六時發表如左、日本與英美金融團設定信用之正式簽字、昨日業巳完畢、該内容金額英美各五千萬元、共計一億圓合同當路者、日方爲日本政府與受日本銀行援助之正金銀行、美方爲摩爾根商會、第一國際銀行等、英方爲韋斯敏斯德銀行匯豐銀行等、合同限期一年、 
出席海縮會議 
[美國代表團遴定]  
　　三國預備交涉進行中 
　　日要求對美七成 
　　英美有相當難色 
　　美聨社二十日華盛頓電　胡佛總統今日宣佈出席明年一月間倫敦縮减海軍會議之代表團、業巳派定、其中有大使三人、即前任副總統現任駐英大使之道威斯氏、駐比大使吉白生氏、駐墨大使摩羅氏是也、此外尙有海長愛丹姆氏、亦被派定爲代表、僅海軍顧問之人選、則尙未確定、據外間之揣測、終不外瓊司及發拉脫二海軍少將、美方此次所派代表、槪不以海軍人員佔重要位置、蓋鑒於上次日内瓦會議之代表、多係海軍人物、而結果終歸於失敗也、 
　　▲日聯社二十一日東京電　英美兩國與日本軍縮預備交涉、現出淵駐美大使與史汀生國務卿間、松平駐英大使與麥　納首相間、仍繼續中、英美兩國均對日本原則的要求、即八吋巡洋艦對美七成、有相當難色、目下稍形停頓狀態、日本如答覆文中明示預備交涉不能解决之事項絕對不提出正式會議、故主張對美七成、在軍縮會議途上、成爲最大難關、頗明瞭之事也、 
　　▲日聯社二十一日東京電　倫敦海軍會議日本全權留華盛頓期内之日程、現巳决定如左、十二月十六日抵華盛頓、日間 
 
 

Page 8

 
 
　　謁胡佛大總統、晚間見新聞記者、赴出淵大使之非公式晚餐會、十七日晚臨大使館之公式晚餐會、十八日日間招待大使晚間赴胡佛大總統之晚餐會、十九日日間赴國務長官午餐會、下午啓程赴紐約、 
　　▲路透社二十一日東京電　聞英日兩國近爲明年倫敦海縮會事、交換函電、英政府稱、出席之代表團中、未便有海軍專家在内、日本對此、即表示同意、外務省發言人今日曾發表當局對此事之意見、謂海軍大將財部之被任爲代表、乃以政治之資格、而非以海軍專家之資格云、有責任方面謂美國代表團中、旣須有參議員、俾保參議院可批准所訂之任何協約、故日本代表團、亦須有一海軍代表、否則仍據大權之海軍軍閥、必阻撓樞密院批准協約、按諸日本憲法、海軍大臣當爲海軍人物、故海軍省不得不以代表出席大會、 
[庚子賠欵新提議]  
　　英政府在考慮中 
　　▲路透社二十日倫敦電　外相漢德森今日在下院稱、政府刻正與駐華藍公使考慮關於拳亂賠欵之新提議、俟此提議决定後、方可有法制問題云 
[佐分利回抵東京]  
　　報告中日修約意見 
　　▲電通社二十一日東京電　國書捧呈後視察中國南北各地之佐分利公使、於昨夜入東京、與外交主腦部接洽一切後、於來月初回任、 
　　▲日聨社二十一日東京電　本日佐分利 
公使對幣原外相等、詳細報告中國方面關於改約問題之意見、大略如左、「内河航行權問題」關於此事、中國政府主張採用特許制、依據中國船舶法及航海法、對於在中國有船籍之船舶許可航行權外船、準此辦理、「治外法權問題」中國政府於此問題、意見極强硬　主張收回租界、且不承認在未收回租界以前、外人有内地雜居權、「關稅問題」中國政府當然要求照華府協定之完全自主權、中日互惠協定、實有利於中日兩國之貿易政策及日本對華貿易、 
[西班牙砲隊不穩]  
　　政府將設法整理 
　　▲路透社二十一日西班牙京城電　西班牙政府因砲隊内容不穩、聞將設法整理之、縱不遣散、至少亦將改編以期删除　 
不穩分子、西班牙王巳允狄克推多里夫拉將軍全權辦理、衆信里夫拉巳有把握大約將採行和緩方法、而非懲戒手段、政府現巳發出命令、准大家庭之子弟前因政治理由被陸軍學校革黜者、重行入校、 
[美參院物會休會]  
　　工農業利益不一致 
　　新稅則案難期通電 
　　▲美聯社二十日華盛頓電　參院於下月初即將由特會轉入常會、爲略作休息計、特於今日票决特會於本星期五休會、按數日前亦曾提出此議、當時多不贊成休息、擬使特會與常會一氣貫注、此次休會、足徵參院無意在特會結束前、對煩瑣之稅則案、獲一具體之結果、此着殊違胡佛總統之初衷、蓋特會之所以召集、原爲欲通過稅則案中農民救濟一項辦法也、其餘不重要之問題、亦多半轉入常會討論、稅則案在特會通過、可云全無希望、因稅則一案、以東部大工業家之利益爲主張而作成、參院非但失其和衷共濟之效用、且因此而大相分裂、農業各州之共和黨議員、因參議員波拉氏爲領袖、抱定政府方面對農民食言自肥之態度、若雙方仍長此堅持、則於常會開始後、爭執之處、恐將愈趨愈烈耳、 
[港督調任海峽殖民地總督]  
　　路透社二十日倫敦電　香港總督金文黎爵士、巳被任爲海峽殖民地總督、因前任近巳因病辭職也、 
[駐比代使被毆傷]  
　　當塲拘獲四人 
　　路透社二十日比京電　今日有僑比華人十五人、至中國使署求釋放前被拘之某華人、大肆咆哮、毆傷代使、當場拘獲四人、查十一月十六日有一華人請求學費不遂、在中國使署中置一疑係炸彈之物、致被拘捕、其人前曾毆辱巴黎中國領事被逐出法國、今日十五華人所要求釋放者、殆即此人、 
要聞 
[中央第五十次常會]  
　　選任朱培德唐生智爲國府委員 
　　中央執行委員會二十一日上午八時開第五十次常務會議、出席者、胡漢民·葉楚傖·孫科·譚延闓·陳果夫·列席者、李文範·焦易堂·古應芬·陳肇英·邵元冲·吳鐵城·周啓剛·陳立夫·陳耀垣·趙戴文·余井塘·馬超俊·恩克巴圖·曾養甫·克興額·王正廷、主席譚延闓、决議案如下、（一）選任朱培德唐生智爲國民政府委員、（二）滬寗杭甬鐵路特别黨部名稱、改爲京滬杭甬鐵路特别黨部、并另頒印信、（三）加派楊樹莊馮濟安二同志爲福建省黨務指導委員、（四）派遣黨員留學考選委員會請任用楊棟林同志兼典試股主任、張忠道同志爲審查股主任、吳企雲同志兼事務股主任案决議照准、 
[中宣部招待新聞界]  
　　中央宣傳部二十一日下午二時、在中央第二會議廳舉行新聞記者談話會、到京内外各報記者二十餘人、葉楚傖主席、向各記者報告要點如下、（一）西北軍事、現中宣部接得前方來電、洛陽巳克復、中央軍巳進洛城、截獲敵軍車輛及輜重甚夥、討伐西北戰事巳可告一段落、（二）中央上次議决派戴季陶等四委員分赴東北西北慰勞前敵將士、現戴劉兩委員巳於昨日出發西北、吳委員亦定本星期内出發東北、慰勞物品、有中執委會之黨旗及慰勞文、並官兵禦寒服裝、目下均巳準備齊全、即將陸續運出、（三）中央每次舉行總理紀念週、各報記者均到塲紀錄、報告全國、中央極爲感謝　此後擬每次紀念週、於發揮議論之外、並注重每週實際工作報告、俾全國各級黨部均知中央每週之工作、將來雖不能各部均有報告、但必擇其重要者提出報告、（四）上次中宣部召集全國宣　　 
傳會議、曾議决確立三民主義之藝術案、此事非黨部方面所可完全做到、須先從民間創造三民主義藝術基礎入手、而此種責任、又全賴新聞界担負、希望各報於副刊上多載發揚民族精神而含有文藝興味之作品、以鼓勵讀者文藝興味、報告畢散會、 
[張發奎部圖竄粤北]  
　　粤軍入桂部隊回粤布防 
　　陳濟棠巳由桂返粤指揮　 
　　廣州通信、連日以來、粤桂軍共同防堵張發奎軍事、又略有變更、第八路總指揮陳濟棠於昨（十五）日由梧乘艦回粤、下午抵三水河口、旋轉乘廣三路火車、於下午四時半抵省、查此次陳氏回粤、因張發奎部巳抛却竄桂林之企圖、另從全州直趨灌陽、目的在單純向粤邊竄擾、粤軍因此不能不立即變更計劃、故陳濟棠怱遽返粤、布置粤邊防務、一面調駐桂之粤軍回省、另行布置防張計劃、自十四日起、連日巳有粤軍回來、昨日第一獨立團巳開抵省垣、聞梧州方面現封有民船百餘艘準備運載各師東返、六十二師香翰屏部、六十三師李揚敬部、爲第一批開拔、定十五日首途東下、六十師蔡廷楷部第二批開拔、繼續回粤、蔡師現巳由濛江開返梧州、俟香李兩師運輸完竣、即偕同梧州總部行營人員返省、桂境自粤省八路軍陸續回師、所遺桂省防地、刻由桂軍派隊塡防、桂林平樂、由楊騰輝部駐紥、潯州由呂煥炎部駐防、呂之師部業巳由悟遷往桂平、南寗以下至龍州一帶、則由黃權師駐防、現在桂省防務、巳全由桂軍自行支配、至於粤省、於陳濟棠未回粤前、　　 
北江防務、巳由陳銘樞親到詔關、與譚道源協商一切、聞駐湘東之第三師第十四旅許克祥部、（現改編爲第三獨旅）亦巳奉令由桂陽開至粤邊、恊同譚余兩師布防粤北、據前方探報、本月七日、桂邊張發奎部巳由全州開至灌陽、旋由灌陽分兩路窺粤之小北江、現在粤軍佈置巳妥、準備向張軍迎頭截撃、關於後方布置、業由代總指揮李揚敬親往粤漢路一帶視察、經擇定總部行營地點、並在該地附近趕築一飛機塲、以利空軍、聞十五晚六十歸蔡廷楷部星夜由悟抵省、即晚轉乘粤漢車出發、協同布防、（十一月十六日） 
[粤漢路兩次被匪轟炸]  
　　官軍派大兵進剿連陽士匪 
　　廣州通信、粤省北江、土匪時思竊發、南雄方面、因朱毛竄至贛南之尋鄔、故當局巳調譚道源師一百五十旅羅壽頤部、由贛南於十四日開至南雄、鎭懾一切、羅旅長於十三日巳抵韶關、聞最近北江防務、由各軍節節扼守　異常縝密、本月十三日、連縣陽山等處、竟有大帮土匪出没於陽山縣屬之七拱圩等處、匪衆有一二千人、由該地土豪梁秀淸等糾率、第八路軍爲維持地方治安計、巳令五十九師余漢謀部就近在陽山一帶進勦、一面增調某部、開赴陽山夾撃、聞梁秀淸股土匪、俱屬當地土著、曾迭次投降、近竟派遣黨羽、潛出粤漢鐵路、專以破壞交通爲目的、本月十日、在粤漢路烏石站鐵軌下、藏埋炸藥、旅即爆發、嚮澈遐邇、事後調查、發生之炸穴、係由地雷所炸、地雷埋於穴内、用三十餘尺長藥綫以導火、此爲十日上午之事、乃此炸路案發生後、不及一週、粤漢路又以爆炸聞、查十五日旁晚、粤漢鐵路英德以上二十三里之河頭站附近、忽發現隆然一聲、聲震山谷、該站路員聞聲馳往偵察、發見該路河頭站鐵橋第五百一十一號椿位橋躉、巳被炸燬、幸是時尙未有車輛經過、不致發生意外、路員當即致電路局、報告被炸情形、十六日早、粤路局巳派工程師前往從事修理、但非數天不能修復、十六日以後、來往廣州韶關貨客車駛至河頭時、行客須步行越過被燬處所轉乘接駁車、始能通過、刻路局除派員加工將遇事之處修復外、連日巳加派軍隊、沿路防範矣、（十一月十七日） 
[閩省十八年度預算案]  
　　最近始由省務會議决定 
　　福州通信、閩省十八年度地方收支預算案、前經省政府委由陳培錕鄭寳菁何公敢楊裕聰等、組織預算委員會、從事編製、至本月中旬始將全案審查完畢、其節目如次、 
　　歲入之部（一）田賦二百六十五萬七千五百三十四元、（二）契稅九十五萬一千二百元、（三）屠宰八十二萬三千三百八十元、（四）牙稅二十四萬五千四百六十九元（五）屠捐二十九萬六千五百九十二元、（六）舗捐一十二萬六千一百六十元、（七）當稅一萬六千三百五十六元（八）爐稅一萬零六百一十八元、（九）雜和六千三百四十七元、（十）雜捐稅二十九六千二百三六元、（十一）鹽附稅一百七十五萬六千三百八十元、（十二）建設廳直接收入六十萬零五千六百二十二元、（十三）公路公債二百萬元、（十）（四）各公安局直接收入九十萬零二千九百四十一元、（十五）司法收入六萬元、（十六）財廳雜收五萬元、（十七）中央補助費九十萬元、共計收入一千一百七十五萬三千七百四十九元 
　　歲出之部（一）黨務費六十萬元、（二）政務費一百八十六萬五千七百九十四元、（三）省防費一百一十五萬九千五百四十元、（四）公安費一百六十八萬八千三百四十三元、（五）司法費七十四萬五千八百零八元、（六）財務費六十九萬零零八十五元、（七）敎育費一百五十四萬九千元、（八）建設費三百零五萬一千三百二十六元、（九）其他雜費四十萬零四百七十二元、（十）救恤費一十五萬七千七百五十一元、（十一）償還債欵費六十一萬七千五百元、（十二）財務整理費一十五萬元、（十三）臨時費一百四十萬元、共計支出一千三百七十一萬五千六百一十九元、 
　　以上收支對抵外、不敷一百九十六萬一千八百七十元、當經提出十一月十五日第六十三次省務會議通過、其不敷之數、則令財政廳酌量情形、另籌抵補辦法、再行提會决定、並定本年七月一日起、爲十八年度新預算實施之期、但各機關在預算案未决定以前之七·八·九·十·十一等月經費、均照十七年度　算　開支、　所領欵額比新預算爲少者、准其作爲未領數目、列入下半年度預備費項下、以符　算原則、至十九年度預算案、亦决定於明年二月起、召集委員會、開始編製、（十一月十八日） 
[湖南吳師工兵營之懲處問題]  
　　吳閻均電請嚴懲叛亂官兵 
　　十九日長沙通信、陸軍第五十二師駐常德一部工兵營戕殺旅長王霈·團長唐鉞·并通電驅逐師長吳尙、由何健將該師各旅營分化改編、并委張敬兮繼王霈·唐鉞兩職且巳就職、吳尙亦通電解除師長職務、此事表面上似巳告一叚落但考其實際、仍未完全解决、其關鍵厥在懲叛一事、頃聞常德事變之主動人工兵營營長黃紹英、現仍駐紮常城、任營長如故、并將率全營開駐長沙、直接受第四路總部指揮、因是由桃源開常德聲討叛兵之第五團團長陳紀良、憤憤不平、乃率所部向營離開常德、急走桃源辰州、拍電來省、表示不願與叛亂官兵同污、請何鍵明令懲辦黃紹英等、以申軍紀、如朝令懲叛、彼夕歸張（敬兮）旅節制、雖即退爲平民、亦所樂意、否則爲保存軍人人格計、爲顧全全師歷史計、不能不爲最後奮鬥、同時該師第一百五十四旅旅長閻仲儒、亦率所部開抵桃源申討叛兵、電請各方一致主持王義、又吳尙現巳到漢、就醫同仁醫院、亦來電　懲造亂官兵、并辯明無尅扣軍餉等情弊、爰將吳尙閻仲儒兩電附誌如次、 
　　吳尙電　鄭州總司令蔣·總指揮唐·運輸司令賀·長沙總指揮何鈞鑒、職忝列戎行、參加革命、歷有年所、後以精神大耗、痼病日深　職守攸覊、未遑療治、此次湘境漸就寗貼、請假還鄉祀祖、不意常德少數部隊、竟演出戕殺旅團長之慘劇、職治軍無狀、不能燭照事先、撫躬循省、悔疚良深、惟總指揮何公免加譴責、善爲調護、淵衷雅度、感泐五中、職巳遵人令結束師長任内手續、來漢養病、獲卸仔肩、幸酬夙志、乃聞道路傳說、以効戰不力相誣詆、尅扣餉項爲罪名、曷勝駭異、職自奉令移防常德、討伐賀龍、堵截張逆、凡茲任務、業經按時詳報在案、事實顯明、不可假藉、此節似無須重凟、至餉項一節、係領七成、發足七成、旣無五六七成轉發之情形、復無過延片刻之苟且、况有領發手續可查、并有官兵可問、然旣有此項誣告、務懇層峯澈底查明、以明眞僞、其餘誣蔑之辭、實欲加之罪、是非公論、想在鈞座洞鑒之中、惟旅長王霈、團長唐鉞、北伐·剷共·討逆·無役不從、以黨國有功之人、竟遭此慘殺、務懇嚴辦造亂官兵、以肅軍紀、至職一人之功罪榮辱、固不足措意、而關係全師歷史、未便含默、謹電呈明、伏令察鑒、卸任五十二師師長吳尙呈叩篠印、 
　　閻仲儒電　（銜略）勛鑒、竊我五十二師吳師長尙、秉性忠貞、治軍嚴明、前隨我總指揮唐、參加北伐、歷著奇功、有無敵將軍之稱號、荐秉軍符、益自淬勵、年來剷共討逆、無役不從、只知擁獲黨國、綏靖地方、不知其他、至於財政用人、一律公開、自奉儉約布衣蔬食、居官十數年、絕無私積、此非部屬之阿好、抑國人所共見、近有駐常少數不良份子、受奸人煽變、乘我師長假歸祀祖、我門（炳岳）旅討逆寳慶、（王霈）旅分防桃慈、本旅剷共、遠在桑植、乘𨻶叛變、戕我忠實同志王� 
旅長霈、唐團長鉞等、其他被難同志、曁損失公私財產、不可數計、尤　假借我師全體官兵名義、通電誣蔑我賢明之師長、此間未接到、不暇逐項指駁、此種伎倆、原不値識者一噱、不惜以革命最力之團體、任意破壞、以大好商場、供其犧牲、實屬喪心病狂、亂臣賊事之尤、若不聲罪致討、何以張國法而儆效尤、仲儒等束髮從戎、至誠許國事變忽起、靖難無從、茲爲保存軍人人格計、爲固結革命團體計、爲伸張國法計、除整飭所部枕戈待命外、特電奉聞、藉明眞相、伏乞維持正義、示我周行、臨電曷勝悲憤、國民革命軍陸軍第五十二師第一百五十四旅旅長閻仲儒·第一團團長李立剛·第二團團長萬方治·率全體官兵同叩、 
　　何鍵對此　如何辦理、尙未明白表示、又張敬兮調查此次事變遇害者除王霈唐鉞外、尙有旅部上尉參謀吳聲涇·中尉副官邵敬連·及士兵十二名、至負傷者、有第六團少校團附陶鑄及士兵八名、請何分别發給埋葬傷養各費及撫卹金、　 
魯扈家灘 
[黃河决口急待堵築]  
　　利津民衆來濟請願 
　　濟南通信、利津黃河下游北岸扈家灘、本年二月十八日發生决口、六月間、省府委員閻容德辦理堵口、結果口門愈堵愈大、潰决至二百餘丈之寛、二十餘萬元工欵盡付東流、自是以後、堵口事宜責成河務局辦理、河務局長趙會鵬令工程科長潘鎰芬前往估工、估定七萬三千餘元、但須趁冬間水落歸槽之時興工、現在水勢大落、口門乾涸、正好興工、河務局向省府請欵、省府以河工附捐特捐每丁銀一兩共徵八角八分業巳呈請中央改爲正稅、省庫無欵、令河務局向山東財政特派員公署領欵、該署向財部請示、財部電復、謂中央財政困難、無欵可撥、河務局乃再向省府請欵、現尙未領到、下游利津一帶民衆、以若不趁此冬季水落之時堵口、來春凌汛一至、河水順流而下、如溜勢遷移、水入决口、則二百餘丈之决口、非百萬元不能堵合、以現在省庫之窘、决無此財力、不惟下游一帶人民將永受其禍、即河北慶雲鹽山各縣亦必波及、遂公推代表任道遠等五十餘人、來濟請願、今日該代表等赴河務局見局長趙會鵬、趙告以非向省府請求撥欵不可、該代表等遂定明日赴省府謁陳調元、請求從速撥欵堵口、以澹沉災、（十一月十九日） 
[浙高法院長宣誓就職]  
　　司法部派徐聲全來浙監誓 
　　浙江高等院院長鄭文禮、首席檢察官鄭畋、今日（二十一）同時舉行宣誓就職典禮、各機關代表到者、有司法行政部代表徐聲全·省黨部代表葉溯中·省政府代表沈士遠·江海關監督趙文銳·敎育廳長陳布雷、民政廳代表程鎭西·曁本院全體職員等共一百餘人、上午九時許舉行宣誓典禮、開會行禮後、首由司法行政部代表徐聲全致訓詞、繼省黨部代表葉溯中演說、及鄭院長鄭首席檢察官答詞、茲分誌如下、 
　　司法部代表訓辭　略謂兄弟代表司法行政部、來參加鄭高法院長及首席檢察官宣誓典禮、非常欣幸、浙省是東南文化之邦、對於司法方面、比較他省很有進步、現在有幾縣巳經成立了地方法院、這是一個顯著的現象、這次鄭院長和檢察官就職以後、希望更努力的做去、將來一定有很好的成績、 
　　省黨部代表致詞　略謂中國的司法、本來很復雜、法律制度也不統一、自訓政開始、各種事業都根據了總理的遺敎育漸漸地走上軌道、就是司法的制度、亦巳把舊的不合法的盡行改革、使民衆得到法律上的保障、達到解除痛苦的目的、最近最高法院巳確定了女子繼承財產權、就� 
是提高人權、得到法律的保障、希望鄭院　　 
長把全省各縣都成立了地方法院、以期司法獨立、這是我很盼望的、 
　　鄭院長答詞　略謂今天兄弟奉中央命令、舉行宣誓就職、蒙黨政各機關代表各位代表蒞臨指敎、這是很感謝的、現在浙省對於種種建設、都有相當的成功、就是司法方面、也應當努力的改良、兄弟自己覺得責任心很重的、所以抱定了宗旨、就不顧利害的做去、現在我把要做的計畫、略舉一二、（一）對於用人、以人材爲標準、倘有學識優良的人材、無不盡力羅致、承審員方面决用考試方法、甄拔人才、（二）改良監獄、也是很重要的、現在由法院創立的、有杭州寗波嘉興温州四處、將來預備多設新監、預算每處經費約需八萬餘元、倘有了五十萬元、處置囚犯、可以根本解决、還要希望黨政當局予以帮助把這理想的計劃早日實現、（三）地方院雖巳成立了幾處、我想在三年之内、把各縣司法一科完全成爲獨立機關、並希望各位督促和指導、 
　　鄭檢察官答詞　略謂兄弟今天宣誓、承各位惠臨指敎、很爲感激、敢不自勉、自當盡力去做、以副各位期望、我說做司法官應有的態度、（一）不圖私利、（二）不務虚名、（三）不顧情面、（四）不怕權勢、這是我自勉、並以勉同人的、至於用人尤關重要、因爲没有司法的學識、就没有判别人家是非的能力兄弟擔任了檢察官的職務、要請各位隨時指敎才是、 
[浙省國術比試第一日]  
　　浙江國術比試遊藝大會、昨爲開始比試之第一日、天氣晴和、參觀者極衆、上午先行表演國技、下午一時開始比試、茲將詳情分錄如次、 
　　比試前之表演　該會前日表演、尙有數團體未曾開演、故昨日上午、續行表演、加入者有湯鵬超舞劍、劉鴻喜之拳、鄭佐平之太極劍、周聲洪之梅花棍等、　 
　　比試人員題名（第一組）王普雨·兪方仁·聞禎飛·王增貴·聞學楨·徐永忠·林長淸·尙振山·孫國屏·錢金山·姜尙武·周之洞·馮致光·董殿華·張孝田·馬駿·高守武·章選靑·陳鼎三·王浦·丁保善·王執中·楊笏·陳國棟·辛正鵬·韓慶堂·李慶瀾·朱初·韓其昌·林榮星·王榮鵬·邱景炎（第二組）趙道新·錢大順·魏長洲·余文雲·劉崇駿·祝正森·韓冠洲·朱士明·周化先·丁秀溪·彭放堯·侯秉瑞·傅劍秋·張文標·郝家駿·許道極·陳敬承·宛長勝·盛益峯·徐鑄人·孫振岱·胡鳳山·鄭玉明·李興國·朱國祿·曹祖安·組發昌·余先堂·于鵬飛·童文華·王善槍·高仲霖·（第三組）王建東·劉華鵬·嵇家鈺·楊達·王子耀·李椿年·郭德堃·申得順·張孝才·劉丕顯·李一鴻·馬承智·裴顯裴顯明·趙宴海·林定邦·李廣田·王子慶·霍任生·岳俠·馬金標·蕭鳳卿·丁士元·楊明齋·張連舉·曹俊一·紀雨人·羅品三·劉高升·僧拾得·趙璧城·王琴南·袁偉·（第四組）謝庚年·李好學·馬春泉·趙三江·章殿卿·黃學乃·葉春才·黃旭東·奚誠甫·張漢章·左振英·金恒銘·張子和· 
　　會長主任訓詞　上午十一時二十分、比試人員全體登台、由主任李景林點名、嗣由副會長鄭炳垣致詞、略以勉勵國人鍜錬身體、造成民衆國術化、民衆有强健的身體、才能人人不怕死今日比試、是昭示民衆注重國術的模範、不是决勝負、是爲國家民族爭光榮而來云云、繼由李景林致詞、略謂國術比試、宗旨是光明正大、古人的身軀偉大强健、是鍜鍊國術的明證、我們以曾經訓練的身體、來比試成績、其意義决不是打擂台奪獎金、我被人打倒、應欽佩其功力、以後益加用功、革除派别觀念、以功夫如何爲判斷不問誰打倒誰、應認明打倒我者是功夫云云、 
　　各組比試情形　比試之前、先將比試人員姓名、編成號碼、列入木珠中、由監察委員將珠投入銅球、搖球出珠、以號珠先後爲比試之次序、評判委員以李景林任委員長、第一組評判委員爲劉百川王宇僧、比試員一律服灰布短裝、對試時束帶分紅白二色、以作標識、下午一時十分、第一組比試員開始比試、結果如下、（一）聞楨飛王浦對打、交手三次、歷十分鐘無勝負、（二）孫國屏林榮星對手、三拳林勝、（三）朱初王榮鵬對手、王勝、（四）邱景炎陳鼎三對打、陳勝、（五）李慶瀾董殿華交手、李勝、（六）丁寳善章選靑對打、丁勝、（七）馬駿周之洞對手、馬勝、（八）韓其昌高守武交六十餘合、無勝負、休三分鐘、繼對試、仍無結果、再决略有進退、更决高下、武勝一腿得勝、（九）兪方仁錢金山對打、兪勝、（十）王增貴與王普雨交手、王勝、（十一）陳國棟楊笏對手、陳勝、（十二）馮致光王執中對打、馮勝、（十三）張孝田林長淸交手、張勝、（十四）辛正鵬韓慶堂對手、韓勝、（十五）尙振山徐永忠對打、尙勝、（十六）姜尙武聞學楨對打、聞勝、第二組比試、容明日續誌、 
 
 

Page 9

 
 
要聞二 
[蕪湖組織冬防委員會]  
　　新編第三旅擴充爲師 
　　十九日蕪湖通信、蕪湖黨政軍各界因邇來皖南各地潰兵散匪時有騒擾、蕪湖城市間、入冬以來、匪刦案件、巳發現多次、爲地方治安計、有妥籌辦法之必要、十八日下午二時、特在市公安局開冬防聯席會議、到市縣黨部執監委員·新編第三旅·第四旅第十一團·五十六師留守處·市政處·總商會·商團·公安局及各分局代表、共五十餘人、公推公安局長喩銘勳主席、議决、（一）關於蕪湖防務之佈置、所有駐軍及商團、一律協助公安局辦理、軍隊防區、指定由獨立第四旅第十一團負責、駐紥東門大礱坊者、擔任一分局地段、駐紥江蘇會館者、擔任二分局地段、軍警稽查處駐軍擔任第三分局、駐紥河南禹王宮者、擔任第四分局、第五分局則派隊駐益華公司、就近負責、除規定地點時間會哨外、所有偏僻處所及要道街口等處、均置哨兵、長街與馬路哨兵、槪由商團負責、每晚十二時後始得撤岡、（二）由軍警聯合組織軍警聯組巡查隊、按時出發巡查、（三）加入聯防之軍警、須絕對服從軍警商團之長官、並受其指揮、（四）組織蕪湖市冬防委員會、由市政處·公安局·新三旅·十一團·總商會·商團·牌甲長聯合辦事處七機關各推一人爲委員、會址設軍警稽查處内、（五）淸查全市戶口事宜、由各分局會同各區牌甲長負責辦理、（六）所有冬防經費、由公安局請求市政處總商會擔任籌發、至其他關於檢查輪埠行旅客棧等事、槪由公安局遵照冬防辦法辦理、新編第三旅旅長韓德勤、此次率部赴徽追撃鮑剛殘部、現巳完全解决、正在辦理善後、總部對此深爲嘉許、己令將所收鮑部官兵加以改編、連同現有之第六團張忠頫及第三團甘達潮部、擴充爲陸軍第四十五師、升任韓爲師長兼一百三十四旅旅長、至一百三十五旅旅長·則以張忠頫升任、聞韓以蕪湖防務重要、决於日内由徽回蕪坐鎭、 
[鮑剛殘部竄入長興]  
　　浙省府令第二團進勦 
　　浙江省政府昨令國軍二九六團兩營、會同保安隊第一團第一營、馳赴慶元龍泉防勦閩匪、不料閩匪竄浙之消息方來、長興方面皖省叛兵竄入之警訊又至、省府昨據長興縣長朱浣靑急電告警、略稱「職縣城南二十里兪家橋、與皖省廣德毘連、突於銑晚發現槍械齊備之潰軍約二三百人、迭據該處村里會代表、先後來城報告、當即會督軍警、馳往該處、相機堵勦、並宣布臨時戒嚴、惟職等兵力單薄、土匪素多、難保不裏應外合、擾害地方、請迅派大軍來長、以資鎭攝、而安人心」云云、省府除復電令督率軍警及各鄉保衛團妥愼防禦外、一面電保安隊第二團團長杭　、率部趕往堵截、又恐湖屬兵力不敷調遣、再令南星大營第三師十七團調新由昌化　回之第二營一連機關槍一連前往、定今日用公路局公共汽車輸送、藉固邊防、 
[刀匪佔據溧陽詳情]  
　　無錫通訊、溧陽自上年兩度被刀匪蹂躪以後、居民巳如驚弓之鳥、一聞大刀會匪之名、莫不惴惴恐懼、匪方乃利用此點、每於夜深人靜後、在城鄉街巷遍貼標語、散發傳單、在最近一月間、謠言四起、城廂内外、滿貼反動標語、居民愈加恐慌、稍有身家者、早巳全家徒避、商店高級職員、亦走避一空、僅留一二學徒、看守店門、市面蕭條、達於極點、縣長解朝棟、自十一日晋省後、縣長印信、交由第一科長負責保管、地方秩序、由公安局負責維持、至十七日巳屆匪徒預謀約期舉城之期、人民正相驚疑、乃城内忽高懸匪之旗幟、反動標語、巳遍貼通衢、當由地方團體立開緊急會議、以縣長晋省未回、地方負責無人、擬推舉臨時縣長、惟討論久之、終難解决、其時幸匪衆並無舉動、至十八日解縣長巳由省回溧、始羣相告慰、當經解縣長令知公安局長陳旭東、督率全城警察、屯駐城外、以期便於策應、而駐軍獨立第四旅第十二團五七兩連、亦分駐城内外、互爲犄角、此十八日情形也、至十九日匪衆向各團體逼勒銀洋、由商界勉籌數千元給予、始暫安靜、至二十日上午、有匪徒七八百人、由蔡老五率領入城、分駐各機關、蔡自稱司令、惟對於商店、並未騒擾、故市面尙安、解縣長與陳公安局　亦於是日一同乘坐汽船由溧開錫、於晚間八時後到埠、當即轉車晋省報告、旋得常州電話、謂溧陽城巳見火光、恐有事故、而駐溧之五七兩連士兵、亦以匪勢甚熾、暫駐徐舍靜候命令、一面飛電駐錫十二團團長王錫齋請示機宜、王團長據電、遂即電京獨立四旅司令部請示、旋奉孫旅長曁南京總司令部先後電令、飭即督率部隊、趕速赴溧圍勦、王團長奉電、即電令駐常王營抽派兵士二連、先行開駐常錫交界之雪堰橋堵截、聽候續命開溧圍勦、同時並電蘇州一營、抽派步兵一連來錫、連同現駐惠山之二八兩連、及機關槍連迫撃砲連、由王團長親自督率開赴溧陽、分路進勦、昨（二十一）晨巳由縣政府雇定利澄嚴東新商三公司輪船三艘、民船九艘、開拔赴溧、而獨立第四旅孫旅長、亦於昨日下午由京來錫、以資鎭懾、錫地各航輪、昨均開至宜興爲止、溧陽之電話電報、均發生阻礙、與各處交通、巳完全斷絕、無錫縣政府、亦於昨日上午二時、連接南京總司令部曁省政府民政廳先後急電、飭即嚴防後方、以免宵小乘機滋擾、巳轉令公安司曁警察
　 
隊嚴加防範矣、 
常錫交界 
[雪堰橋湖匪洗刧詳紀]  
　　無錫通訊、錫常交界之常　　堰橋鎭、二十日晨忽來大股　匪二三百人、携有槍械、搶刦全鎭、旋經錫常警　馳到會勦、湖　始向太湖中　去、警團即行折回、茲將該鎭被刦詳情續誌如下、 
　　匪來情形　是日上午九時、離鎭約三四里之太湖口雅埠港、忽到有匪船八艘、有匪徒二百餘人、有長槍盒子砲八十餘枝、匪徒携槍登岸後、先與商團水警在港口開火、卒因衆寡懸殊、商團水警退却、匪遂入鎭搶刦、將各家守住、並開排槍數千嚮示威、各商號閉戶不及、匪即挨戶大肆刦掠、無一家倖免、在鎭搶刦、約歷四小時之久、 
　被刦商戶　該鎭原爲常州縣屬之鉅鎭、商戶繁盛、有米行油餅店紗布莊洋貨號茶食店等、均資本雄厚、商店被刦者、爲萬泰米行乾和元南貨店等數十家、居戶被刧者、爲毛木君薛大榮及吳姓秦姓等二十餘家、綜計全鎭損失、約在五六萬元左右、 
　　被綁姓名　匪徒除搶刧外、並綁去秦泉根·薛大榮·王燦明及妻子兒女·徐生大·吳如明·蔣金海及妻子·吳善林等十餘名、（一說二十餘人）並開槍撃斃茶館店茶客鄉民吳春生一名、受傷者亦有十餘人之多、匪徒臨行時、並封去民船二艘、裝載搶得之物、仍向太湖方面而去、 
　　警團會勦　無鍚縣長孫祖基·水警區長毛木君·公安局長邱銘九·警察大隊長黃貞白等得報後、於下午四時、分水陸兩路出發會勦、陸路係乘汽車至梅園、經大徐巷石埠翻山、直向雪堰橋、由黃警察大隊長爲總指揮、水路由昭武保蘇等兵艦、掩護巡船十一艘、直向馬山截斷匪之後路、由朱分隊長爲總指揮、當水陸警未到達之時、先由常屬戴溪橋等商團·與錫屬胡埭新凟橋等商團·會合雪堰橋退下之團警、跟踪追撃、匪見大隊團警馳至、即急向湖中逃竄、 
　　匪退折回　水警二區朱分隊長率帶警士、馳往兜勦、行抵藕塘橋時、聞湖匪巳於下午三點半鐘向太湖中竄去、朱分隊長等遂半途折回、毛區長則仍前進、至雪堰橋鎭、查勘被刧情形、以便督飭警隊追勦、 
　　輪船照開　此次雪堰橋鎭商團被刧長槍七枝、快槍八枝、胡埭商團與匪開火最爲激烈、前晚中華小輪開至胡埭、聞得匪警、即行停駛、待匪退後、始行開往、今日（二十一日）雪鎭之早晚班小輪、均照常開駛來錫、現在該鎭正在辦理刧後一切善後、無錫商團公會昨日亦派游巡隊長吳伯瑜赴雪調查、並慰勞胡埭等商團、 
[民法債篇（十五續）]  
　　第十四節、寄託、（第五百八十九條）稱寄　　 
託者、謂當事人一方以物交付他方、他方允爲保管之契約、受寄人除契約另有訂定者、或依情形非受報酬即不爲保管者外、不得請求報酬、（第五百九十條）受寄人保管寄託物、應與處理自己事務、爲同一之注意、其受有報酬者、應以善良管理人之注意爲之、（第五百九十一條）受寄人非經寄託之同意、不得自己使用、或使第三人使用寄託物、受寄人違反前項之規定、對於寄託人應給付相當報償、如有損害、並應賠償、但能證用縱不使用、寄託物仍不免發生損害者、不在此限、（第五百九十二條）受寄人應自己保管寄託物、但經寄託人之同意、或另有習慣、或不得巳之事由者、得使第三人代爲保管、（第五百九十三條）受寄人違反前條之規定、使第三人代爲保管寄託物者、對於寄託物因此所受之損害、應員賠償責任、但能證明縱不使第三人代爲保管、仍不免發生損害者、不在此限、受寄人依前條之規定、使第三人代爲保管者、僅就第三人之選任、及其對於第三人所爲之指示、負其責任、（第五百九十四條）寄託物保管之方法、經約定者、非有急迫之情事、並可推定寄託人若知有此情事、亦允許變更其約定方法時、受寄人不得變更之、（第五百九十五條）受寄人因保管寄託物而支出之必要費用、寄託人應償還之、但契約另有訂定者、依其訂定、（第五百九十六條）受寄人因寄託物之性質或瑕疵所受之損害、寄託人應負賠償責任、但寄託人於寄託時非因過失而不知寄託物有發生危險之性質或瑕疵、或爲受寄人所巳知者、不在此限、（第五百九十七條）寄託物返還之期限、雖經約定、寄託人仍得隨時請求返還（第五百九十八條）未定返還期限者、受寄人得隨時返還寄託物、定有返還期限者、受寄人非有不得巳之事由、不得於期限屆滿前、返還寄託物、（第五百九十九條）受寄人返還寄託物時、應將該物之孳息一併返還（第六百條）寄託物之返還、於該物應爲保管之地行之、受寄人依第五百九十五條或依第五百九十七條之規定、將寄託物轉置他處者、得於物之現在地返還之、（第六百零一條）寄託約定報酬者、應於寄託關係終止時給付之、分期定報酬者、應於每期屆滿時給付之、寄託物之保管、因非可歸責於受寄人之事由而終止者、除契約另有訂定外、受寄人得就其巳爲保管之部分、請求報酬、（第六百零二條）寄託物爲代替物時、如約定寄託物之所有權移轉於受寄人、並由受寄人以種類品質數量相同之物返還者、自受寄人受領該物時起、適用關於消費借貸之規定、（第六百零三條）寄託物爲金錢時、推定受寄人無返還原物之義務、但須返還同一數額受寄人依前項規定、僅須返還同一數額者、寄託物之利益及危險、於該物交付時移轉於受寄人、前項情形、如寄託物之返還、實有期限者、寄託人非有不得巳之事由、不得於期限屆滿前請求返還、（第六百零四條）第三人就寄託物主張權利者、除對受寄人提起訴訟或爲扣押外、受寄人仍有返還寄託物於寄託人之義務、第三人提起訴　　爲扣押時、受寄人　　　知寄託人、（第六百零五條）關於寄託契約之報酬請求權費用償還請求權或損害賠償請求權、自寄託關係終止時起、一年間不行使而消滅、（第六百零六條）旅店或其他以供客人住宿爲目的之塲所、主人對於客人所携帶物品之毁損喪失、應負責任、其毁損喪失、縱由第三人所致者、亦同、前項毁損喪失、如因不可抗力、或因其物之性質、或因客人自己或其伴侶隨從或來賓之故意或過失所致者、主人不負責任、（第六百零七條、飲食店浴堂之主人、對於客人所携帶通常物品之毁損喪失、負其責任、但有前條第二項規定之情形時、不在此限、（第六百零八條）客人之金錢·有價證券·珠寳·或其他貴重物品、非經報明其物之性質及數量、交付保管者、主人不負責任、主人無正當理由、拒絕爲客人保管前項物品者、對於其毁損喪失、應負責任、其物品因主人或其僱用人之故意或過失、而致毁損喪失者、亦同、（第六百零九條）以揭示限制或免除前三條所定主人之責任者、其揭示無效、（第六百十條）客人知其物品毁損喪失後、應即通知主人、怠於通知者、喪失其損失害賠償請求權、（第六百十一條）依第六百零六條至第六百零八條之規定所生之損害賠償請求權、自發見喪失或毁損之時起、經過六個月不行使而消滅、自客人離去場所後、經過六個月者、亦同、（第六百十二條）主人就住宿飲食或墊欵所生之債權、於未受淸償前、對於客人所携帶之行李及其他物品、有留置權、第十五節倉庫、（第六百十三條）稱倉庫營業人者、謂以受報酬而爲他人堆藏及保管物品爲營業之人、（第六百十四條）倉庫除本節有規定者外、準用關於寄託之規定、（第六百十五條）倉庫營業人因寄託人之請求、應由倉單簿塡發倉單、（未完） 
[地方通信松江]  
　　籌組學生黨義演講會　本縣二區黨部建議敎育局、於十八年度第一學期内舉辦全縣中小學校黨義演講會、經議决呈請縣黨部、轉函敦育局略謂查演講會之舉行所以考查旣往、策勵將來、用意至善、收效至宏·本黨主義、旣爲救國主義、各校加授課目、又列最要科目、則考查策勵、自非嚴密注意不可等情、縣敎育局業巳規定辦法、定期於十九年一月二日舉行、巳分函各校、準備參加、 
　　華陽橋肉店主被刧　華陽橋唐泰興肉莊主唐祥和、住華陽橋東三里許、本月十八日爲店主續娶之期、奩贈尙稱豐富、引起土音匪盜之覬覦、竟於二十夜糾衆數十人、各持農具打入行刧、分頭搜掠、聞損失千餘元之鉅、 
[蘇州]  
　　總部派員裝設軍用電話　總部交通處、派電話排排長林生、裝設八縣軍用電話、茲林巳於二十一日來蘇、在車站裝設總機一座、老五團駐軍營部裝分機一座、並定今（二十二）日至崑山裝設、又第四獨立旅孫旅長於昨日來蘇、 
　　高英由京解蘇　舊金山副領事高英、經寗地法院判處有期徒刑七年、併科罰金六千六百六十六元、褫奪公權七年、高廖氏處有期徒刑四年、併科罰金五千元、不服原判、上訴蘇州高等法院、茲巳定今日（二十二）由京解蘇、下午三時二十一分可抵蘇、此間高院巳派定司法警長步桂生、屆時帶法警四名、赴車站迎提矣 
　　上海女子誘引來蘇　上海小北門城内吾縣街九十二號門牌、蔡劉氏之女名秀英、年十六歲、常州孟河人、母女二人在滬全賴手工度日、秀英年甫二八、楚楚動人、與附近大南門城内顧家弄二號、朱榮記漆匠作夥友、黃產靑有染、乃母事前亦有風聞、黃亦係常州人、二十一歲、在該作做工、係由紹興人倪阿九之介紹、至前日（十九）晨、秀英由家中出外、擬赴菜塲購買小菜、適遇情人黃產靑、黃當即將秀英引誘到蘇、住居城内大成坊五十四號其叔黃培興漆匠作内、當夜即便成婚蔡劉氏在家見女不歸、遂即至附近朱榮記尋覔、見黃不在當即將黃之介紹人倪阿九、扭至南市公安局第三區後、倪擔任尋找、於昨日到蘇、在大成坊五十四號其叔店中、將男女二人尋獲、當即扭至南五分所、轉署解局核辦、 
　　陳以一上訴判决、外交官陳以一變造護照詐欺取財、不服江寗地方法地判决、上訴高等法院、經高等法院一再開庭審理、業於二十一日下午宣告判决、原判决撤消、陳以一變造文書一罪、處有期徒刑一年二個月、陳對人表示、俟接到判决書、仍擬提起上訴、 
　　全市菜館又停業　蘇地京徽蘇三帮菜館、爲不滿意業外人包辦筵席捐、於十六日全體停業、以示堅决、嗣經市公安局蔣科長等出任調停、勸導各菜館先行復業、再商辦法於是各菜館於十九日一致開市、　於開市後、筵　捐收所分派大批稽查、將各菜館送出之菜擔、扣住有二十餘家之多、於是雙方又趨决裂、各菜館之夥友憤甚　該　商不近人情、歷迫商民、於二十一日全體停止工作、致各茶館資方、無從營業、故二十一日全市菜館、一律無形停止營業、該業巳推派代表、前往鎭江、向省　　　、不達到取消業外認商目的、誓不復業但二十一日爲蘇地喜慶大周堂日、各店預定筵席有四千三百餘桌之多、突然停止營業、損失頗鉅 
[崑山]  
　　綁匪撃斃同類　縣屬蓬閥鄕淡二十七圖、前晚到有匪船一隻、上有匪徒數人上岸後、至張文禧家中、將文禧之孫綁去、開船向太倉方面圖逃、隣居各鄉人聞警、出外高呼捕盜、匪徒心慌意亂、將船搖至淺灘上擱住、匪見船不能動、且鄉人愈呼愈緊、即出槍　撃、不意彈中同夥某盜要害、即行氣絕、匪等見狀、上岸而逸、事主張文禧即將該　抱回、昨日來崑報告縣府、請派員騐勘、 
　　蘇家橋破獨匪窟　縣屬張浦鄉、邇來匪徒出没無常、致搶刦頻聞、十九日該處公安分局長沈光第、准第七區公所報告、轄境大墅蘇家橋地方客民高老大草棚内、藏有匪徒、沈分局長據報、即令巡官張道鴻率領警士四名、武裝往捕、至則見該處河内泊有網船二艘、岸上站有身穿綢襖頭戴洋帽者五六人、及抵草棚附近、棚内又擁出多人、不問情由、開槍向警轟撃、該警亦出槍還撃、是役撃斃匪徒一人、擒獲受 
傷者一人、奪獲無烙步槍二枝、子彈二十八粒、又手槍一支、子彈三粒、該警等即將所獲人槍帶回局中、經沈分局長訉問、據供姓孫名玉淸、係緝私營巡士、沈分局長以緝私營巡士出外緝私、决無乘坐網船身穿便衣之理、當即備文將所獲人槍、於二十日解崑、行至中途、受傷之孫玉淸、因重傷氣絕當即報縣請騐、 
[無鍚]  
　　水警區防務會議記　駐錫水警第二區署、於昨日下午二時、開第一次區務會議、議决、（一）冬防將屆、每隊應抽派巡船三號、編爲冬防游巡隊、（二）係蘇安靖兩艦、歸區署直接指揮、（三）增加七八九三隊實力、每隊各發木壳槍二支、（四）昭武艦常駐蘇屬太湖胥口、（五）添做舢板船若干隻、（六）區長出巡時各隊巡船不准集中一處、（七）冬防時期各隊　負責稽查船只事宜、以免匪類混跡、（八）各隊以後獲盜應直接解送區署訉辦、 
　　拆城拆屋之反對聲　無錫城市通西鄉梅園路有馬路兩條、一·由西門外迎龍橋直達梅園、一·由火車站下通惠路直達梅圍、其餘城中各處通人力車之處、均可乘車至梅園等處、惟汽車祗有迎龍橋通惠路兩處可乘坐、上月間孫縣長因城中公園不能坐汽車出西門直達梅園、須繞道光復門通惠路、方可眞達、特計劃開闢公園大道、出西門接通開原鄉幹路、惟崇安寺附近之眞應道巷兩旁房屋、須拆去大半、居民即全體反對、嗣經吳稚暉一言、謂開闢新市區、須從空曠之處做起、方爲妥善云云、該巷乃得免予拆除、最近孫縣長計劃從光復門起至西城門爲止、將城牆拆除、改建環城馬路、原定闊度爲十二公尺、呈報建設廳核示、而改爲十五公尺、然十二公尺、城内外房屋要拆讓不少、設改爲十五公尺、兩旁房屋勢必全拆、然貧苦之家、無室可歸、其將奈何、是以連日反對之聲浪甚高、業有人具呈國府省廳、請求設法救濟、不知國省廳當道據呈從如何核奪也、 
[常州]  
　　派隊防勦雪堰橋股匪　武邑縣府、於二十日午後、據報常錫交界之雪堰橋、發現太湖股匪二三百人、肆意搜刦、當即召集水陸警團、商榷防勦辦法、旋由水上省公安隊第十隊長韓雲波、派警一大排、由水路當夜出發、警察隊長盧海平、親率第三分隊長並警察一大排、公安局木壳隊特務員梁炳生、率隊士一大排、商團游巡隊敎練房丕成率隊士一大排、長槍木壳槍手提機關槍齊全於當夜九時許、在警察隊部集合出發、赴火車站、先乘車至戚墅堰、下車後步行至戴溪橋雪堰橋等處防剿、惟據另一消息、則湖匪於是晚八時巳被　　、仍向太、湖中　去、計該鎭被刧損失甚鉅、並被綁十餘人·撃斃一人、 
　　縣商會各業大會　武邑縣商會於二十日下午三時、召集各業大會、公决籌辦城區冬防、各業任經費三千元、請追加承認·一致通過、次討論計畫疏浚西運河、假定經費三十萬元、約擬運河經費七萬五千元、建設局籌撥七萬五千元、商界共認籌十五萬元、由木業與各業各半擔任、其起訖自奔牛至戚墅堰止、 
[南通]  
　　開審人妖案續誌　南通縣政府刑庭、於十九日開審薛金氏人妖案、以觀衆特多、延至夜十時、由湯承審訉問、薛金氏供興化人、原告李福申指我爲陰陽人、更誣我誘騙其妻李陳氏、殊不甘服、湯承審諭、原告能具結指證薛金氏爲人妖、即當庭檢騐、李不願具結、庭諭誘騙應候偵查再傳、 
　　總商會改選主席　通崇海泰總商會、本屆選出委員徐賡起、堅辭不就、爰經常務委員會改選成純一當選、 
　　共產案男女犯解蘇　縣政府二十夜、派警將軍警拿獲共產案犯喩復湘·沈乘龍·及女子朱冠玉·陳一鳴·秦藹茵等五名、押解赴蘇、歸高等法院審訉、 
　　余沈壽葬案糾紛未巳　蘇州名剌繡家余沈壽女士、於八年前經地方公葬黃泥山麓其夫余覺、迭呈省府、請取銷伊妻在通公葬案、俾便領回原籍安葬、此事爭持經年、迄未解决、目前黃泥山一帶江岸大坍、墓地即將坍入江中、　 
　　潘匪餘孽侵擾沿海　海匪潘開渠伏法後、其死黨仍不時侵擾江北沿海各場、最近秦潭、彭家套、徐家埭一帶、匪船有二十餘艘、時以探海燈窺察岸上、縣府調派縣警隊、會合當地保衛團、嚴密防堵、 
[靖江]  
　　縣黨部内發生槍殺案　二十日下午四時縣黨部門役朱小慶、與僕役吉金餘嬉戲小慶即向門警取槍、並索子彈一粒放入、向吉金餘作開放勢、稍不小心、觸動機關、子彈飛去、撃中金餘頭部、當即倒地血流如注、延至五時斃命、縣公安局聞信　即派巡士四人將朱小慶及門警朱金林、一併帶局管押、 
　　黃家市盜匪殺人　黃家市在西來鎭之西、有居戶黑鏡人、前日避盜逃出、十八日回家、即被盜匪拖至白龍鎭、（如靖泰三縣交界處）槍斃、 
　　西鄉巳成匪世界　近日盜匪聚集西柏木橋一帶、到處勒索、計王長林被勒去洋二百元、魏華富家一百元、周元貴二百元、張金富一百八十元、倪紀綱二百元、尙有王瑞祥陳賜祥等、因人巳逃出、未遭勒索 
　　霞蟆圩二次刦案　霞蟆圩、前日被盜刦掠、損失數萬金、尙未破案、乃十七日下午五時、又到匪三十餘人先打東珊門、不能破、後將西珊門冲破、至東圈門口王鴻茂綢布莊搶刦、所有新舊貨物、全行刦去、損失三千元、　 
[江陰]  
　　扣留米案之筆墨官司　縣政府爲水公安隊扣留擱門沙私米案、縣執會委員蔣醒亞在總理紀念週報告後、縣府曾公函詢復、有是否别有作用、並謂同流合污、各機關團體聯席會議、居何地位等語、昨（十九）日執委會函駁縣政府、原文甚長、大意謂縣函所開各節、未免牽强附會、縣政府自相矛盾三點、（一）各機關聯席會議、爲縣政府缺乏辦法、（二）縣府竟冒不韙而違反法令侵害人民私益、（三）扦騐夾帶、來函與林科長所言完全不符、縣府不明黨義二點、（一）黨義最低知識民權初步一定之程序、未加注目、（二）法團之决議、促縣府於迷夢、又縣府膜視民食、而又違反省令、縣府公然侮辱妨害法　名譽、對黨部用此口吻、循踏舊式官僚之惡習云云、又縣府因農工商整會各民衆團體、在邑報啓事、質問申縣長、爲米案問題、限三天答復、昨日亦訓令各會、以各該會對縣長行文應用呈、業經行政院令飭轉行在案、該項啟事、旣非普遍之公告、又非無地址送之文件、且對於本屬上級機關、妄事採用、違背法令、至屬不合、該會如有陳述、應行具呈來府、聽候指令、 
　　令查田値以定榷價　縣黨部前呈縣政府函、請佈告農田榷價、每畝最高不得過十元等由、經縣呈農礦廳核示、茲奉指令呈悉、查榷過高、誠與農民不便、惟該縣田價値及每畝收人如何、與榷價之增减不無關係、仰即查明、根據事實、酌核辦理、以期業　雙方、兩得其平、 
　　陸村長被匪槍斃　三官鄉自經著匪陸掌林滋擾不巳、鄉民輙難安枕、前日許家　許春元、被匪焚燒事　尙祗數天、昨日（十九）晚間八時許、安全村村長陸銀如、正在家中夜膳、陸掌林忽率領匪徒十餘名、由後門人内、連開盒子砲四響陸身中三槍、當即斃命、事主恐怕復仇、漏夜收喩、並未報縣、該處石牌公安二分駐所因實力單薄、聞警未敢前往兜拿、 
　　財廳派委守提欵項　財政廳爲需欵甚殷、派委沈　荃來澄守提二萬元、與縣局會商後、决先向錢莊息借一萬元·餘數再設法匯解、　　 
　　　欵發給敎費　縣公立各校長爲索欠三月、交涉多日、昨經林局長與申縣長相商、决由財務局、以敎育附稅、向澄豐及豐泰源各抵借一千元、暫發九月份經費、以濟燃眉、 
　　會算忙　交代　　財務自本年七月一日獨立後、前任申兼局長任内、自十七年十月一日至、 
 
 

Page 10

 
 
本年七月一日上、　　忙　等交代、由財　委靖江財務局長朱友仁會算、取具監盤印　、前日由科晨徐兆梅赴靖、計分册二十本、總册一本、交朱友仁監算、於十九日完畢並會報財廳 
[鎭江]  
　　各縣訓練部長來鎭會議　江蘇省執行委員會訓練部、定期於本月二十日、召集各縣訓練部長、開第二次聯　會議、昨日上午九時、在縣黨部大禮堂、舉行聯席會開幕典禮、 
　　農礦廳頒發獎品　蘇省農礦廳、前在省舉辦之江蘇省農礦產品　覽會、早巳閉會、現該廳以給獎規則第五條之規定、凡陳列物品應得之獎勵、由江蘇省農礦廳發交所在地各縣政府轉出品人具領、特於日昨將各縣出品人應得之獎品、抄錄淸單、分别檢發各縣政府、飭令辦理 
　　工會後援會赴京請願　　益絲廠勞資糾紛、愈形擴大、各業工會組織之保障協約後援會、推派代表二十餘人、於二十日午後、携帶呈文旗幟及各項宣傳品、乘車赴京、分向各機關請求、予以正義之援助、聞今日可返鎭、 
[揚州]  
　　滙通失火損失萬元　鈔關外匯通紙行、於二十早八時許、不戒於火、幸經各水龍灌救、僅焚去前兩進房屋六間、惟近數日上棧新貨堆滿、約計損失萬餘元、 
　　鹽塲知事改稱場長　淮運使張家瑞、因遵鹽署令發鹽場公署組織章程、通令各場知事、改稱場長在案、所有原用知事小章、名稱不符、碍難適用、昨（十九）特通令各場、着改用各該場長私章、並將知事小章、封固繳銷以昭鄭重　 
　　屯業代表呈請减賦、屯業代表呂震中等十人、呈報縣府、以屯田苦旱患蝗、災情較重、而地瘠農貧　亦較民田爲甚、請求减賦、昨特指令該代表、着將受歉田畝坐落區圖而積數量、連同花戶姓名、應納銀米等項、就近通知各該自治區公所、列表報縣核辦、 
　　各敎職員巳復工　江都敎育界同人、前因十月份薪水無着、一致總請假、作最後之要求、敎育會常委　　等、因兩方相　五日之久、毫無辦法、乃出任調停、允在本月二十五日、先發十月份上半月之欵、其餘半數、至遲决不出十二月、多數敎職員、皆以兒童學業爲懐、　允即日復課、故各校多半巳於今日（二十）開課、 
[嘉善]  
　　新開西蘇班輪船　西塘至蘇州、河泊昆連、專由快班船航駛、現吳江合記輪船局、新造合順班輪、自二十一日起、開始航行先至同里、轉輪到　、 
　　難民　如悍盜　蘇北鄕芸品村地方、今晨到有難民船十餘艘、一行四百餘人、强索硬收、恣意騒擬、形如盗匪、鄉民不堪受累、奔報西塘水警第八隊部、請求彈歷出境、　 
[湖州]  
　　徴收船二次被刧　湖屬新市鎭横塘港、駐有德淸統捐局之徵收巡船、於本月初旬曾被盜匪洗刧一空、至今尙未半月、乃十七日下午六時許、忽又來匪船三艘、匪徒十餘人、將該徵收船　住、所有衣服銀洋、悉數刧去、 
　　回車領發現匪徒百餘人　湖屬和平鎭、自國軍三十五團開拔赴寗後、該處防地空虚、該鎭附近各地、近來東綁西刧、肆行無忌、最近半月之間、如尹村王梧　家·施某家·三鄉　施松琴家、楊莊　陳福年家綁楊世和·毛家灣之毛金龍、回車領之褚某家、但被綁各家、除尹村施王二姓免爲贖出數票外、其餘各家俱無力籌欵、故無着落、前日下午六時許、和平附近之回車領地方、有客籍農民趙天寳、從戚家回來、途遇形若兵士者整隊而來、趙知非善類、即避匿於道傍叢樹之間、目睹各人身服軍衣、肩負快槍、腰懸木壳槍、計點有一百六十餘人、迅步向西南方面而去、趙見各人去遠、方敢歸家、茲聞此項匪徒、即鮑剛殘部、即係日前在長興俞家橋所發現之一部份云、 
[平湖]  
　　縣公安局調查寺廟　縣公安局巡官朱滄波、昨　　 
奉局長令、調查城廂内外寺廟、以便按其性質、定存廢標準、現巳四出調查、 
　　縣界交涉近訉　本縣靑運東西等村、與鄰縣海鹽接壤、近辦理土地陳報事、因縣界不明、發生糾葛、茲悉方縣長刻巳致函海　李縣長及民政廳新政指導員、定本月二十二日前往該處會勘、以息紛爭、並代電各村長副、選邀熟悉地方情形之公正鄉老、於是日一體在斜橋地方集合、共同研究討論、 
　　遊獵傷人案正式交涉　北扶行坊農民陸五官被西人游獵槍傷一案、茲悉此案自方縣長分呈省政府民政廳及外交部特派浙江交涉員後酌省方以外人屢次擅人内地、任意開槍傷人、有辱國體、大爲憤慨、業於前日（十八）由交涉員趙文銳照會駐甬英領、提出嚴重交涉矣、 
　　益寗輪巳准具領　慶記夜班輪局之益寗輪船、因水手運帶烟土、經縣令扣留等情、茲悉該局奚經理日前往滬局報告後、由滬局委日人山成和四夫來平查詢、該日人抵平後、即至縣政府進謁方縣長、請釋該輪、縣長初謂斷難輕釋、因益寗輪在内地扣留、照司法現行成例、應由平局經理人出具保結、庶可從輕發落、該日人復請通融、改作具函擔保、由經理人蓋章簽字、方縣長始准釋放、 
[蕭山]  
　　各住戶聯保防匪　蕭山杜縣長、以近屆冬防期内、恐有匪徒共黨乘機竊發、住戶隱匿不報、昨日（十九日）特通令各村里委員會、印發聯環保結、凡十戶由鄰長負責擔保、五十戶由閭長擔保、各住戶互相聯保、如有匪徒匿跡、共黨擾亂等、即由閭鄰長報告公安局或軍政機關、就近拿辦、 
　　緝私隊長被控撤職　蕭山龕山緝私第一隊隊長趙醒民、因放私勒索、有虧厥職、被民衆控諸營部、經焦局長查明屬實、業巳撤職查辦、 
　　治蟲不力之懲戒辦法　蕭山縣政府、昨奉省政府民建兩廳令、以治蟲不力、縣長記大過或減俸免職、公安局長不切實協助、予以記過减俸、各村里職員不切實辦理、依限淸除境内稻根雜草者、均由縣政府分别懲戒、 
[寗波]  
　　軍隊調防　駐紮五夫之二六九團團長趙品幹、日前爲調防事、晋省接洽茲悉該團長昨巳返五、准分撥一混成營兵力、開往温州剿匪、歸第二營營長李潤生指揮、今晨車務處巳預備車輛、裝運兵士來　、轉輸開往温州、又國軍三師十七團、將分撥兵士一營、於今日由杭過紹、開拔來甬　防、 
　　開闢三門灣經費之接洽　建設廳長程振鈞、爲開闢三門灣事、特於日前派員晋京、向財部商洽、結果以財部經費支絀、令在浙江建設公債項下暫撥五十萬元、着手開辦、否則現有定海旅滬鉅商許定佐、顧將私人財產、抵押五十萬元、此事現在與建設廳商議、咸以浙省建設公債、數目均巳分配有序、恐難實現、聞巳照許君之意進行、 
[嵊縣]  
　　災後飢民聚食富戶　嵊縣僻處山陬、年除茶購收入外、米量本屬不足、今年迭遭災祲、初以洪水、繼以颶風、因之赤地千里、哀鴻遍野、全縣收入、僅及豐年十分之二、知事黃眞民含糊具報、不思設法救濟、一般飢民、現巳聚食富戶、全縣業成恐慌境象云、 
[合肥]  
　　胡團下鄉勦匪　二十四師七十二旅長梁芝起、因西北鄉匪患甚烈、人民紛入城内避難、今午特派一四三團長胡心和、率所部三營、下鄉勦撃、 
　　二綁匪斬决　十五日早、縣府將搶店埠匪陳文華、四十埠綁匪沈昆蒞兩名、提出綁赴蔡大塘斬决、並將陳匪首級、送懸店埠鎭示衆、又店埠被綁者十三人、中途因家貧釋回者六人、店埠商會長郭平階、及郭松濤二人、亦被羅集紅槍會、截撃奪下脫險、刻下在匪窟者、只德和醫院長張建屏父子、及王世宣之子等數人、 
　　六安來電告念　六安西山、現聚大批共黨盤踞全家寨、獨山一帶、該縣商會、十四日來電告急、交云、敝縣西山共黨、現己佔據金家寨、獨山一帶、敝縣東鄉之匪、經獨一旅陳旅長督隊、正在痛勦中、忽接蔣主席電調、接防無人、形勢急迫、除敝縣一致電留陳旅外、祈貴縣飛電總座省府、挽留陳旅、增加大軍、以淸匪患、無任企禱 
 
 

Page 11

 
 
敎育消息要聞 
[蘇敎廳科長之人選] 　 
　　第一科長段育華第二科長楊乃康 
　　第三科長俞慶棠到廳 
　　新委督學易作霖 
　　蘇敎廳成立後廳中主幹職員、均巳次第發表、惟第一第二兩科科長、因陳廳長所定標準甚高、人選一時未定、茲聞第一科長巳定叚育華君、第二科長巳定楊乃康君、昨日業經提出省府委員會議通過、聞段君係留美加利福利亞大學碩士、回國後、曾任江西中學校長並參與歷屆全國省敎育會聯合會、並先後担任福建協和大學天津南開大學南京東南大學上海光華大學等處敎授、最近在商務印書館担任編輯、巳近十年、此次經吳稚暉蔡孑民楊杏佛及陳氏本人　一再親往勸駕、始允担任、至商務印書館方面、本尙竭力挽留、嗣經一再商榷、方允叚君請假來鎭、楊君自日本早稻田入學畢業回國後、歷任浙江中學交長、北高師敎員敎育部視學、並兩任吉林安徽等省敎育廳長　最近任上海聖約翰大學敎授、現由陳氏力挽來廳襄助云、 
　　蘇敎廳第三科科長俞慶棠氏、自國府明令任命後、巳於昨日由滬到廳、聞氏前因產後抱淸恙、刻巳稍瘥、 
　　江蘇敎廳自成立以來、先後曾發表督學薛鍾泰及張海澄二人現張氏巳改任南通中學校長、督學僅薛氏一人、陳敎廳長因督學之責任繁重、此缺不宜久懸、乃於昨日（十九日）又發表易作霖爲本省督學、易氏巳於二十一日到鎭視事矣、 
[敎部發表蒙藏司職員]  
　　敎育部新設蒙藏敎育司自發表陳劍修氏兼代司長後、陳氏即積極規劃、以冀早日開始辦公、昨日（二十日）該部又發表庫耆雋任蒙藏司科長于某爲科員、葉剛爲事務員、許國樑爲書記、庫于二人均係蒙古人、庫氏係美國康乃爾大學畢業曾任綏遠中學及綏遠職業學校校長、現任本京文化學院敎授、爲熟悉蒙古情形、並專長敎育之人云、 
[敎部發給留學證書統計]  
　　敎育部自去年十一月一日成立以來、至本月十九日止所發官費自費生之留學證書、共計二赴三百五十一人、其中各省各特别市所送官費生及中央訓練部之特派官費生共計一百二十二人、自費生之赴日本者、計一千八百五十五人、千美國者一百五十八人、赴歐洲者二百十六人、 
[江都小學仍未上課]  
　　縣政府命令復課 
　　上半十月薪本月二十五日發放 
　　江都地方學校敎員因欠薪總請假、巳誌前報、十九日仍未上課、縣政府接敎局呈文後、即批令云、查本縣敎育經費、業經淸發至本年九月份止、其十月份上半月亦經向各校長聲明、無論如何準於本月　十五日發放在案、各校長敎員何得藉口枵腹從公、驟然請假、仰該局長立即通飭各校長督率各敎員、尅日照常任事、並會同敎育經費管理處　趕籌敎費、以免拖欠、如果各校長敎員、未依正當手續、開具事由、呈奉該局核准、 
擅行停課　應以曠職論處云云、潘局長將此令函請敎費管理處趕籌　並請各校長顧及兒童學業、率領敎員上課、惟敎員方面、仍持不先發半個月薪水、决不上課、敎育會召集各敎職員於十九日開會調解、尙未解决辦法云、 
[各部代表會議審查軍歌]  
　　訓練總監部軍歌審查委員會、於十九日下午在該部會議廳開會審查軍歌、出席者爲訓練總監部、中央黨部組織部、國府文官處、國府參軍處、軍政部、參謀本部、内政部、敎育部等各機關代表、及聘任音樂專門委員計將應徵各軍歌及樂譜　分别審查、軍歌編纂之内容共分三部、（一）國民革命軍歌、編列於首　（此項巳經審查决定選出標準歌）（二）屬於精神敎育之各歌、（如光榮歷史國恥紀念類、）編列於次、（此項先指定小組、預爲審查再提交下次會議）（三）屬於軍事學術之各歌　如各兵種航空·海軍·戰鬭·夜戰·行營·宿營·及其他各種士兵、應記事項、）排列於後（此項由訓練總監部預審　然後提交會議、）以上分類　不過爲排列之順序、編成後、並不加以分類之標明、至本屆審查歌詞歌譜、計應徵者四十五首舊歌十二首、共五十七首云、 
[浙省三次縣敎局長會議]  
　　浙江省敎育廳於十三召集第三次縣敎育局長抽調會議當以議案過多　議决分組審查後提出討論等情、巳誌前報、茲將議决情形分誌如下、 
　　第二次會議十四日下午　出席者與第一日同、由　　先主席　趙奉俞程　鳴紀錄、主席報告後討論「各項議案組」（一）責成村里長應於各該村里適中地點籌辦小學案、（審查意見）移至義務敎育　議决通過、（二）鄉間小學注　農業敎育以謀農業之改進及發展案、審查意見請移送即將成立之省政府農業推廣委員會參考、議决通　（三）增設小學案、　查意見、與（一）案併送義組、議决通過、（四）廳以省欵　助小學敎師年功借加俸案、審查意見、原則成立、議决通過、（五）呈請敎育部通令全國各小學切實採用國音以資言文一致國語統一案、（六）師範學校及高中師範科應增設國音課程案、審查意見、兩案合併、請廳通令獎勵國音敎授以資提倡、議决通過　補充辦法、（五）案由督學報告到後應加獎勵、（六）案應加以提倡、（七）規定小學標準敎學案審查意見　不主張規定一種辦法、仍重在指導、議决通過、（八）統一全省小學敎科書案　審查意見、請轉呈敎部對於審查敎科書時加以注意、議决否决、（九）縣敎育局得兼管縣立初中案、審查意見、縣立中學應受敎育局長指揮、議决將議題修改爲「請廳通令縣私立中學務受縣敎育局節制案」、并定辦法、凡上行公文、應由縣政府核轉、（十）擬聯合呈請修正縣政府與敎育局行文手續辦法請公决案、審查竟見、此案與象山遂安所提者相同、將議題改爲」修正縣政府敎育局行文手續案議决通過、辦法照象山原案修正通過、修正點辦法第二項、「由敎育局直接敎育廳　改爲「由敎育局直接辦理」、（十一）裁撤管理欵產委員會案、審查意見、請廳通令、勿有越權之處、注意會章　議决否决、（十二）製定敎育行政費各項并學校行政費與敎師薪給數之六分比案、議决原案通過、補充辦法（一）敎育行政費以經濟撙節爲原則、宜採累减法、（二）規定最大限至最小限、（三）除學校敎師薪給與辦公費規定比例外辦公費中添置没備與消耗、亦應比例規定、（十三）影片公司應攝成感受不識字痛苦影片運往各縣免費開映案審查竟見、交識字運動組、議决通過、（十四）請繼續編印初等敎育輔導叢書案、議决通過、（十五）恢復師範制於最短期間在上個中學區内舉辦鄕村師範以便培養師資案、審查意見、交義敎組、議决通過、（十六）獎勵小學敎師編輯敎科書案、審查意見、修改標題爲「獎勵小學敎師編輯補充敎材案」、議决通過、辦法由各縣敎育局酌定獎勵辦法、如果所編輯補充敎材、確係合用、除由縣加以獎勵外、並得呈省加獎或介紹書局出版、 
　　第三次會議十五日下午　出席者同、主席趙冕羅迪先　紀錄沈光烈諸葛龍討論「識字運動組」、（一）學校兼辦社會敎育案、議决將辦法修改通過、（二）規定識字基本字彚案、議决普遍性之字彚、請敎廳於最短期間規定頒佈、特殊性之字彚、由各縣自定之、（三）識字敎育視導辦法案、議决將原案留供敎育廳訂定識字敎育視導章則之參攷、暫不討論、（四）識字敎育獎勵辦法案、議决將辦法另訂原則、（一）給獎機關、敎育行政主管機關、（二）給獎類别、名譽獎勵或其他、（五）設立識字運動管理機關案、議决毋庸討論、（六）識字敎育機關案、議决識字敎育機關之形式分（甲）、學校式、（一）民衆學校式民衆補習學校、（二）識字學校、（三）識字班、以上三種、名稱得依學生職業式性别冠以農民工人職工、商工、否負婦女等字樣或依上課時間冠以夜間半日間日星期等字樣、（乙）非學校式（一）民衆識字處、（二）衆問字處、固定與流動、（三）識字函授處、（四）民衆閱書報處、（五）新聞揭示處、（六）巡迴敎授、（七）連環敎學、議至此休息、晚間繼續開會、（未完） 
閩敎廳訂定 
[學校收受轉學生辦法]  
　　福建敎育廳以中等學校轉學生照章須有相當學校與年級之轉學修業證書　并經編級試騐及格方予收受、茲查本省各中等學校收受轉學生多有未按照章程者、殊易啟學生躐等倖　之心特訂定中等學校收受各級轉學生辦法令飭各中等遵照　茲錄該辦法如下（一）凡本省省縣立中等學校收受轉學生應本辦法辦理、（二）各校過有學生缺額得於學年或學期開始時收受轉學生、（三）轉學生於到校請求人學時　須　原校轉學證書或修業證書及各期分數單、並受編級試騐前項轉學或修業證書須蓋學校鈐記開粘貼本人二寸半身相片　分數單須將科目學分數及學分分數分别證明　（四）收受轉學生應以學校性質相同或分科性質相同者爲限　（五）各校收受轉學生編入學級應與原校學級相啣接、（六）各校對於請求轉學之學生　如有不及格之學科應於分數單内證明、（七）各校收受轉學生如原校分數單所塡不及格之學科數成學分數照該校學則應行留級者應編入較低之學級（八）各校對於違反校規開除之學生不得發給轉學或修業證書（九）各校最後學年不得收受轉學生、（十）各校不得收受未經立案之私立學校學生（十一）各校須於開課後一月内將所收轉學生姓名列表呈報敎育廳備案、於呈報時應將轉學或修業證書編級試騐成績附呈核　（十二）本辦法自公布日起施行 
本埠蘇省令 
[上海籌借敎費萬五千]  
　　昨上海縣政府　奉江蘇敎育管理處文云、爲令　事、查本省敎育經費目前萬分拮据、各學校各機關　應發經臨各費、百計張羅、尙難應付祗得援照曆年成案　息借冬漕以資挹注、茲特酌派該縣、籌借銀一萬五千元、除令飭財務局長遵照辦理外、今亟令仰該縣長即便遵照督同議局從速就地商借、以十八年度微起冬漕應解、本處敎育專欵作抵、息率以按月一分二釐、至一分四釐爲度、兩個月爲還欵之期、惟冬漕開徵、業巳在即、此項不得巳之辦法、該縣局應於奉文後、趕緊商足數、儘本月底十二月中旬兩次分擬解庫、不於得稍　濟燃眉之急務、望體念學欵困難、設法維持、妥速辦理、即日具復、切勿　延貽誤、是爲至要、此令、 
[市敎育局督察會議紀]  
　　上海特别市敎育局、二十一日舉行第一次督察會議、出席陳局長·鄭秘書·楊科長·江科長、督學李大超馬崇淦錢慰宗馬宗榮、及全體視察員、主席陳局長、紀錄陳端志主席報告、督察會議之目的有二、（一）討論如何視察指導考查糾正各科敎學之方案、各校行政之設施、（二）解决對於指導考查糾正所發現之各種困難問題、（三）批評對於視察指導考查糾正所得到的結果、故學期之開始與終了、均須舉行一次、遇必要時更須舉行臨時會議、因各學校各機關之人員、所有學識經騐能力、是否合於本局之標準、是否得到相當之效舉、僅憑督學視察員之一紙評語、則敎育全部之效能、勢必事　而功半、此又爲本會創立之又一意義也、計　　　項、（一）督學視察員對於十五區應行注意各點案、議决、督學視察員於學期終了時、須將各區市校之敎學方案管理情形經濟狀况及一切學校行政設施、作一總報告、（二）督學視察員對於滬南閘北二區學校視察應行注意各點案、議决、校舍狀况敎具設備訓育方針學生活動、均須留心考察、隨時指導、（三）十五區各校預算另備一份留存督學處以備考查案、議决、通過、（四）分區研究會亟宜舉行案、議决通過、（五）視察中學鄉師如何分配案、議决、行政方面務本女中由馬宗榮擔任、敬業中學由李大超擔任、吳淞中學由馬崇淦担任、鄕村師範由　慰宗擔任敎學方面、仍由各視員分科視察、（六）視察十五區各校須注意校具統計及學生數案、議决通過、（七）改良閱報牌案、議决、第一步注意貼報方式、在可能範圍内委託各校樹立揭示牌、以爲社會敎育之助、議畢散會、 
市敎育局長對於 
[市小二屆運動會感想]  
　　市敎育局日昨第一二一次局務會議、局長陳德徵氏對於二屆小學聯運會發表意見、略謂本屆團體操及田徑賽成績、均較第一次爲優·其原因（一）天氣暗明、（二）從第一次運動會所得之經騐頗多、（三）獎品較第一次爲多、但因此次運動會舉行後、亦得到數點感想、（一）鄕區各市校除洋涇及舊縣立各若干校參加外、其餘均未參加、故此次對於鄕區各市校體育、須極力提倡、此係鄕區市校之很大缺點、希望督學處囑視察員子視察時加以注意（二）學生制服問題、制服雖經局務會議議决、規定顏色及質料、但未能一致、且其時未曾注意帽之形式及顏色、以致不能一律、外國人曾說上海兒童精神奮發、不下於歐美惟制服欠整齊耳、有人說上海經濟狀况較内地爲優、如上海學生制服再不能整齊　則内地更不必說矣（三）優良私立學校如尙公等學校、未曾參加、是亦一缺點云、 
[曁南大學全部敎職員]  
　　國立曁南大學本學期自開學以來、大中兩部極見整飭茲覓得最近敎職員之全部組織如左、 
　　校長鄭洪年副校長洪逵 
（一）敎員之部 
　　文學院　院長陳鐘凡（敎授兼）（一）中國語文學系主任陳柱敎授兼、敎授劉賾·龍沐勛·張鳳·　師張世祿傳東華·陸侃如·馮沅君·潘叔璣·徐中舒·徐嘉瑞、助敎李冰若、（二）外國文學系主任梁實秋（敎授兼）敎授蒯淑平·洪深·張舜琴·姜瑞·講師沈端先、客本·勞君展·王修·高岡·蘇秀梁·饒孟侃·符舜南·傍司·黃蘭英助敎梁遇春·（三）歷史社會學系代理主任程憬（敎授兼）、敎授徐中舒、講師陳廷璠·康選宜·王以中·王家吉·馬哲民·陶希聖·雷沛漢·李恩　·盛叙功·楊鴻烈·劉平山·潘光旦、（四）政治經濟學系主任劉英士（敎授兼）敎授崖宗塤·唐慶增、講師楊公　·區克宣·羅隆基·李權時·余楠秋　遠·俞頌華·廖德珍·沈商耆、（沈君近慘死、師生咸深痛悼） 
　　理學院　院長何魯（敎授兼）一數學系主任陳藎民二、物理系主任周烈忠（均敎授兼）敎授樊映川、孟心如、袁稅伯講師張其濬·王言綸孫叔方乘馬名海、（兼物理試騐室主任）梁夢星沈鶴夫、周君適叚家銅、周楚萍、胡耀楣、馬孟强助敎顧　學、姚啓鈞陳伯卿三、生物學系主任黎國昌（敎授兼）敎授林喬年、（兼生物管理主任）部重魁、（兼生物試騐室主任）講師曾義周建人、劉增輝徐人極助敎黃農（未完） 
[城東女校將開師生聯歡會]  
　　城東女校近年來學生衆多、頗得社會之信仰、家屬之感情　擬於本月二十三日在本校舉行家屬師生聯歡會、校役亦參與其間、略演各種游藝、並有抽籤摸彩、以資助興、 
[楊陶廬將開始講學]  
　　　文議路張家宅誠意里七五五號楊陶　國學淵博、著作名貴得陽湖派心傳、近見　期敝淪喪慨然講學、講題爲中國哲學史文學史易經墨子文心雕龍史記漢書等、一本於論理折衷於科學、爲有統系的研究、下星期一開課、報名索章者、甚爲踴躪、 
[中國女體校紀念會近訊]  
　　閘北青靈路中國女子體育學校、本月二十四日下午、假中央大會堂、舉行二十二周紀念會消息巳詳前報、茲聞近日投函索券者紛至　來其表演節目業經大致就緖、而　蹈一組、並請音樂名家馬月欄女士奏琴、珠聯璧合、屆時想能敎　蹈藝術、放一異彩、曁南大學之　樂　、亦允登臺合拍、該校校友、尙有節目數種、參加表演、二十三日晚間、該校敎職員、遠近校友學生、并舉行大規模之聚　云、 
[法科附中舉行演說競賽會]  
　　北四川路底、上海法科大學附屬中學近日對於課外事業、竭力擴張、如學生會之研究股、每週研究一題、編輯股每週出版週刋、他如作文比賽、自治報告等、莫不踴躍進行、頃聞該校於二十五日下午、在本校舉行全校演說競賽會、並請大學部沈敎務長、市黨部委員陶百川、市敎育局視察員杜少文等、担任評判、該校校董沈衡山巳備具銀屏、作爲優勝獎品、 
[正風大學追悼沈彭年]  
　　正風文科大學敎務長前日蘇敎育廳沈彭年長先生商耆、突於前日（十九號）慘遭非命　爲汽車撞斃、該校全體師生、以沈先生文章道德、素極推崇、一日旦遽罹此意外非常苦痛、特於昨日全體茹素一天、今日申刻大殮、更停課一天、全體前往沈宅致祭、以表哀思而盡敬禮云、 
[旅滬台州公學議築新校舍]  
　　旅滬台州公學、於民國十六年由前董事長張雲卿創辦迄今、每學期學生逐漸增多、約二百名左右、潘祝書君奔走其間、頗費心力、現因校舍狹窄、不敷容納、致旅滬台人子弟向隅甚多、特召集校董會議、到者如新任董事長方賡甫·副董事長及廉臣·張韻洲·常務董事任薰甫·楊伯藩·項琴軒·黃淸如·潘祝書·等、共同籌劃建議、僉以學生旣如此日盛、應選購相當地點、新建校舍、近日旅滬同鄉、均在協議、不久當有成效云、 
[縣敎育局之新刊物]  
　　上海縣敎育局所出之月刊分編各種專號、頗受各地歡迎、茲悉該局近又出「暑期講習會及學校行政成績展覽會合刊」一種、可供各學校之參考與研究、每册祗收取印費洋四角云、 
體育 
[中大大夏足球賽和局]  
　　一對一......大夏聲稱並未江大賽 
　　（南京）江大足球錦標賽大夏與中大本定二十一下午、在中在球塲正式比賽、大夏隊臨場聲稱、並未加入甲組、祗能與中大甲組作友誼賽、裁判徐紹武　結果一與一之比和局、（二十一日本報專電） 
[西靑籃球賽結果]  
　　稅務勝約翰附中 
　　西靑勝南星 
　　划船勝枝勇 
　　西靑籃球會昨晚共有三組比賽、七時半起爲乙組稅務與約翰附中　結果稅務以二十五比十八勝　裁判員劃雪松、最後一組爲技勇對划船、結果爲二十比十九划船隊勝、裁判員史密士、其中第二組爲甲組賽　與賽者爲西靑對南星西靑人材大抵體格魁梧、聯絡甚佳南星非其敵也上半時西靑以十九比十勝、下半時南星益見不支、結果西靑以四十八對十六勝、裁判員勃蘭德雙方成績如下、 
　　西靑 
　　位置與姓名　中罰中犯規得分右鋒史蘭亞二球零次一次四左鋒斯密斯五球一次一次十一中鋒亨納斯六球零次一次十二中鋒潑拉司五球一次零次十一右衛愛爾零球零次零次零右衛塔佛斯二球零次一次四左衛沙利文一球一次三次四左衛梯生一球零次一次一一總續二二四次八次四八 
　　南星 
　　位置及姓名擲中罰中犯規得分右鋒方定垻零球零次零次零右鋒陳虞添零球零次二次零右鋒周百貴零球三次一次三中鋒安原生三球一次一次七右衛古健二球零次一次四左衛程紹　一球零次四次一一左衛劉良湛零球零次零次零　　總績六球四次九次十六 
上半時　西靑十九分南星十分下半時　西靑二九分南星六分 
[市一場本週籃球賽秩序]  
　　超字組二場本字組三揚 
　　二十四日（星期日）爲市一公共體育場業除籃球競賽會循環比賽之第三週、計有超字組二場、本字組三場、列其順序如下、 
　　本字組　上午九時、時光與泉沅北場本字組上午十時郵務與平平北場超字組下午三時鷹隊與義德北場本字組下午四時錦隆與健身南場超字組下午四時精武與南倉北場 
[裁判會考試足球裁判員]  
　　今晚五時半在協進會 
　　中華運動裁判會定於今晚五時半在全國體育協進會事務所、舉行足球裁判員考試聞該會所有足球裁判員　雖巳有十餘人然仍覺不分配可見邇來滬上足球運動之猛進也 
 
 

Page 12

 
 
   
 
 

Page 13

 
 
本埠新聞軍政機關昨接 
[各方報捷電]  
　　二十日佔領洛陽 
　　警備部　昨警備司令部得熊司令自許昌來電、略謂、前方軍事勝利、洛陽業經佔領、現向前跟踪追撃、孫良誠投誠、在洛陽就職、何總監返豫、在晉接洽圓滿、大局極可樂觀、第五師在前方軍隊、悉數調滬、本人暫緩返滬云、 
　　國府參軍處滬辦事處　國府參軍處滬辦事處楊處長、接航空司令黃秉衡自鄭州來電云、我軍二十日巳佔領洛陽城、敵向潼關陜州潰退云云、 
　　市政府　上海張市長岳軍兄勳鑒、我軍今午下洛陽、敵之主力、完全被我撃破、巳潰不成軍、重要器械、悉數截獲、即欲退守潼關、亦不可能、此間巳飭各師、向潼關猛攻、弟何成濬叩號、 
[張學良覆市總工會電]  
　　昨日上海特别市總工學籌委會、接東北邊防軍司令長官公署張學良覆電云、上·海特别市總工會籌備委員會鑒、庚電敬悉、赤俄肆寇、舉國同仇、貴會熱誠愛國、誓爲後盾、尤足以振作士氣、拜誦之下、莫名欽佩、學良職責所在、寗敢後人、惟有嚴整部屬、誓與周旋、用副邦人之望、張學良寒印、 
[市府公佈商家結賬日期辦法]  
　　昨日上海特别市政府布告云、爲布告事、前據社會局呈稱、竊職局鑒於推行國曆、廢除陰曆商家舊習結賬日期、亟宜從事改革、但以本年國曆年終總結算之準備、巳感不及、不得不暫准展遲一個月、自明年起、每年分期收賬、均應遵照國曆計算、或按照節氣前後、一年酌分數期　務以廢除陰曆爲目的、業經函達本市商人團體整理委員會知照、並請於上述辦法内、考察商情、參加意見、擬具本年總結賬日期、及明年起分期收賬辦法、以備採納、准復稱經全體會議議决商界陰曆結賬、原分爲一年三期、而以年終爲大結束、如將結賬期數加多、則期短氣促實行爲難、如將期數減少、則經濟流轉、亦受影響、爲求各方事實便利起見、仍以每年分三期結賬爲宜　至分期辦法、我國以農立國、須顧到農民收穫時期、查國曆五月終爲蠶絲及大麥登塲之期、九月終爲稻熟之期、如以五月末日及九月末日、定爲商家結賬日期、在實行上尙少阻碍　仍以國曆十二月末日爲大結束之期、其習慣上向以陰曆大小月底即月之末日及十四日收帳者、仍以國曆大小月底即月之末日及十四日收帳、以資週轉、其本年國曆年終總結算、應即照社會局來函、至多不得逾一個月、（即國曆十九年一月底）從前所訂契約、如用陰曆者、改爲以到期之月日之國曆展緩一月計算、房租如未改者、明年起亦照國曆支付、薪水亦同云云、函復察核示復等語　察核所擬、尙屬妥善　惟事關重大、職局未便擅斷　理合備文呈報、仰祈鑒核示遵、以便通告施行等情、當以所擬改革結帳日期辦法、尙屬周詳　本年國曆年終　爲期迫促、總結算之準備、商家旣感不及施行、自應暫准展緩、至多以不逾一月爲度、惟自十九年份起、即應絕對遵照所擬分期辦法　辦理結帳　庶幾明年以後　端午中秋等結帳舊習、亦得隨陰曆而俱廢、至從前陰曆契約　以後到期月日、即依遞遲一月之國曆計算、自屬簡捷易行之法、而房租薪工均照國曆支付、亦屬當然、一面據情呈請行政院核示、一面指令通告本市各業、一體遵行在案、茲奉行政院訓令第三九八七號内開、　查前據該市政府呈、以據社會局呈擬改革結帳日期辦法、請鑒核轉呈國民政府備案、並請通令全國一體遵行等情到院、當經飭交工商部核復去後、茲據該部呈復稱、查上海特别市社會局所擬改革結帳日期辦法、核與中央法令商事習慣、尙無不合之處、似可准照所呈辦理、俾全國結帳日期、得以劃一而廢止舊曆、亦根本解决、理合呈復、鑒核施行等情前來、本院覆核無異除指令並轉呈國民政府鑒核備案、曁請通令全國一體遵　外、合行令仰該市政府知照　并轉飭遵照等　、奉此、　令行社會局曁商整會外、合亟布告全市各業、一體遵照、務以上開分期辦法、辦理結帳、房租薪工、均照國曆支付、毌得故違、致干未便、切切此令、 
[部令路員承購編遣公債]  
　　兩路管理局昨奉鐵道部訓令、飭令闔局路員全數承購編遣公債、規定月薪在六十元以上者、每月扣一成、二百四十元以上者、每月扣二成、計共須扣七個月、按月彚齊繳部、管理局奉令以後、聞將於本月份起、遵照辦理矣、 
[蘇省預借冬漕償還辦法]  
　　財政廳訓令 
　　縣政府布告 
　　上海縣政府、昨奉江蘇財政廳訓令云、案照本廳提議預借冬漕、償還辦法一案、業經省政府委員會於第二四零次會議通過、除分行外、合亟刷印原提議案　令仰該縣長一體遵照　督同財務局、出示布告、毌延、附發財廳原提案云、查蘇省冬漕、在革命軍未到以前、巳預借十六年份每石三元、迨國軍克復江蘇、於十六年預借十七年份每石三元、即以一半歸還十五年預借每石三元、以一半因軍事甫定、預算不足、暫留彌補、省欵之用、及上年預借十八年份每石三元五角、即以全數歸還十五年份預借每石三元二角半、是近三年中廳預借之欵、除十年份之預借、有一元五角、係充省欵之用、其餘均爲歸還革命軍未到以前之預借也、本年冬漕、巳奉命减去加價二元、另令禁止預借、一面飭令淸理預借之欵、自應另定辦法、以示兼顧、查本年度省預算收支不敷甚巨、漕價旣巳减去二元、省縣虧短三百萬元、而秋收歉薄、對於有災縣分、賦稅短絀、又復不少、不得不通盤計劃、擬請將本年冬漕、即按每石五元徵收、所有上項預借冬漕償還辦法、並請自十九年份起、分作五年攤還即每年每石歸還九角、至民團二十三年止、一律歸楚、似於兼顧國計之中、仍寓維持民信之意、是否有當、敢候公决、 
[交部着手收回浚浦局]  
　　擬從派員監督入手 
　　濬浦總局爲辛丑和約所束縛、自西曆一千九百零五年設局開辦以來、始派辜鴻銘爲總辦、旋大工告竣、改爲善後養工、縮小範圍、聘海德生工程師主持工程事務、改革政體後　由海工程師擬訂浚浦暫行章程十二條、呈由前國務總理唐紹儀批准施行、所有局中行政、由稅務司·河泊司·交涉員·三局長、核議處置、歷經行使在案、自上海成立市政府、曾有港務局之設立雖曾有一度擬議　將浚浦局收歸市有、卒因關係浚浦暫行章程、一時未易收回、今茲外交部决將特派交涉署於年終裁撤、惟關於浚浦局局長一職　因逐鹿者頗多、故迄尙未曾决定、近聞交通部有令行上海特别市政府及海關理船廳等略以關於港務事宜、應由交部派員監督、即外人代管之港務機關、亦須由交部監督、現聞交通部對於浚浦局之收回自辦擬從派員監督人手、 
[褚民誼談赴比賽會進行情形]  
　　關於我國參加比國博覽會事、前經行政院第四十次會議議决派褚民誼爲代表、國聞社記者、昨特往訪褚氏、叩以此事進行情形、當蒙詳細答復、茲　其談話如下、褚氏云、明年乃比國置立百年紀念、故舉行萬國博覽會、以我國地大物博、函請我國參加、我國亦鑒於此種國際賽會、關係國際地位綦重、業經行政院議决、由財政部先撥五萬元爲經費、派余代表前往赴會　余覺此種國際賽會、不僅關係國家體面、國際地位、實屬發揚國產　推銷國貨之絕好時機　我國所以如是貧弱　根本原因　在於工商業不振、每年對外貿易甚少進展、故輸入超過輸出、外溢金錢、不可數計、此雖由於我國工商出品不多之故、而缺乏宣傳、實爲其主因　蓋雖有精良出品、不從事宣傳、銷路自未能廣、不獨此也、我國工業幼稚、倘參加賽會、則可因比較求進步、　能逐　改良、適廳外人需要　則銷路必能增加、故余認爲吾人此次赴比賽會、對於國内工商業、實有極密切之關係、希望國内工商兩界、踴躍參加、上海爲全國商業中心、因於日前召集上海工商兩界領袖、組織徵集出品委員會、通過徵集出品規則、并推定林康侯·王曉籟·兩君爲主席、分别負責進行、現承滬上工商各界人士、熱心贊助、關於徴集出品問題、想無困難、雖有少數觀望者、但予可鄭重聲明、此次徵集物品、舉凡一切保護安全方法、吾人莫不盡量採用、如運輸保險會場保險等、均一一妥爲辦理、出品者將物品交與徵集出品辦公處後、當即掣付正式收據、將來比國博覽會閉幕、物品運回後、憑收據領回原物决不使有損失、此責余可完全負之、現代表處巳組織成立、内分總務會務編製三股、以秘書農汝惠·田守成·余祐蕃·三人分掌三股事宜、至余赴比之期、約在明年四月、先由副代表劉鍚昌前往辦理一切、且爲使利出品廠商起見、因代表處在亞爾培路、地較偏僻、故於天后宮商整會商品陳列所内、設一徵集出品辦公處以便各廠商往返接洽時、較爲便利、記者因問徵集出品手續如何、據云、係由徵集出品委員會、派定徵集專員數人、分頭向各廠商接洽、并承出示致各廠商通函稿一紙、茲爲照錄如下、「逕啓者、明年比國獨立百年紀念、舉行萬國博覽會　函請我國參加、業經行政院第四十次會議、議决派民誼爲代表、現代表處業巳成立、並同時組織徵集出品委員會、推舉康侯爲主席、曉籟爲副主席、分别負責辦理徵集各種出品事宜、竊念茲事體大、不僅關繋國際觀瞻、實爲對外貿易之一重要關鍵、自應積極進行、惟關於徵集各種出品、端籟國内工商各界、協力贊助、踴躍參加、庶幾充實美滿、運往陳列、揚我國光、夙知貴廠出品精良、譽滿中外、爰特檢奉徵集出品規則一份·出品願書·出品淸單·各一紙、倘荷惠允出品與賽、公私俱有裨益、所有出品願書淸單、務希分别塡寫、連同各項出品、點交上海天妃宮橋商整會商品陳列所内國民政府參加比國博覽會徵集出品辦公處、當即掣付收據、一俟比國博覽會閉幕、物品運回後、即憑收據、發還原物、事關發展國貨、宣揚特產、務祈慨允參加爲荷」云云、　　 
[函請招待美國工業代表]  
　　並附代表名單 
　　外交部駐滬辦事處、昨致函北平檔案保管處云　逕啓者、頃接上海招待萬國工業代表籌備會函開　本會係聯合上海各機關各團體、定期招待此次在日本出席萬國工業會議各國代表來華游歷事項、參加者計有工商外交鐵道各部駐滬辦事處及市府各大學等三十餘團體、茲悉美國工業代表團約有三十人、將於日内由奉天抵平、請轉達駐平檔案保管處、聯合北平市府淸華協和燕京北京各大學、酌量招待、導游名勝、並將招待情形及離平日期電滬、以資接洽、附奉代表名單、希查照等因、查該會此次招待工業會議代表來華游歷一節、本處呈奉本部核准參加在案、准函前因、相應檢附美國工業代表名單、轉函奉達、即希查照爲荷、此致本部駐平檔案保管處、外交部駐滬辦事處啓、計附抄美國工業會議代表名單一紙、（譯文如下）施東先生·施東夫人·施東小姐·施黎照小姐·愛爾德夫婦·約翰生夫婦·馬克慕夫婦·開爾夫婦·開洛夫婦·羅儀夫婦·施開納夫婦·凱貝先生·克圖先生·文開爾夫婦·林都敎授·高爾白先生·茄勒夫婦·賚思先生·格蘭思賅先生·格蘭思賅小姐·哈爾白先生·克明祺先生、 
[冦德根博士昨日抵滬]  
　　全國民營電業聯合會之歡迎 
　　全國民營電業聯合會、爲與世界學術團體聯絡感情交換智識起見、特請吳達模君代表　出席此次東京萬國工程會議、該會現巳閉幕、各國代表紛紛來華考察昨日爲世界動力協會會長冦德根博士來華之期、聯會方面、特派孫世華·沈嗣芳·二君、赴匯山碼頭歡迎、下午二時許長畸丸到埠、寇氏及各國工程師及我國代表王小徐·徐佩璜·等百餘人、同時下船、孫沈二君、即前與寇氏等握手爲禮、並表示歡迎之意、聞聯會方面、巳接到動力協會正式通知、請派代表出席明年六月柏林世界第二次動力會議云、 
[美參贊今晚晋京]  
　　迎候美使馬克謨 
　　美使館二等參贊白克奈爾、昨日下午二時、至外交部駐滬辦事處訪晤陳世光、定今晚夜車晋京、迎候由北平南下之卸任美國公使馬克謨氏　聞馬氏在京稍作勾留　遍謁國府要人辭行、即來滬乘輪返國 
[日總領事返滬]  
　　駐滬日總領事重光葵、日前赴京交涉改組臨時法院會議出席問題、茲巳事畢、於昨日返滬　照常到署辦公、交涉經過、巳電日外務省請示、 
[徐維震定期宣誓]  
　　二十六日上午十時 
　　代理公共租界臨時法院院長徐維震、日前接事後、整理各項事端、公務紛繁、茲徐院長巳定本月二十六日上午十時、在法院宣誓就職、昨巳呈文江蘇省政府、請派員監視、 
[定安艦開駛赴閩]  
　　駐泊高昌廟港之定安軍艦昨奉海軍編遣辦事處命令　於下午一時出口、開赴閩省馬尾、 
[飛機與外兵來滬]  
　　飛機來滬續誌　今次由美運來之飛機共計有十六箱、其中八箱、係交通部所購、爲發展滬蓉線所用者、内機身四架、零件四箱、又六箱係中國航空公司之新 
 
 

Page 14

 
 
　　機、内四箱爲機身　兩箱係零件、另有無線電機兩箱、亦爲航空飛機所用、統巳裝到上海、卸在白蓮涇碼頭大來貨棧中、候交部及航空公司提取云、 
　　日海軍隊來滬　日本海軍陸戰隊三百名、由野島運艦載來、今日可以抵申、即在匯山碼頭上陸、駐滬之日本海軍、茲因接代兵將到、即撤歸本國、故在前昨等日、假平凉路蘭路口廣場上操演步砲並行觀兵式、 
　　美國巡艦來滬　近日外國兵艦紛調來滬、意國砲艦卡勃多號、於二十日進口、留駐浦口、昨日又有英國巡洋艦彼德斐號、載海軍一隊、由香港開來上海、於午後進口、抛泊浦江中段、滬上外艦、巳超過二十艘矣、 
[請放被扣米船之函電]  
　　江蘇寗滬市縣米業公　聯合會、昨上省政府代電云、江蘇省政府鈕主席鈞鑒、頃據敝會會員嘉穀堂米業公所來函聲稱、據恒盛米號函稱、小號於本月初旬、派本舟李文慶船、開赴常熟向馬友記米行、採辦糙米二十百三十四石、該舟滿儎、隨即開回申埠、不意於本月十七日下午一時許、經過崑山境茜墩地方、忽被該地水上公安隊第十二分隊扣留、當時要求釋放、該隊未允、於翌晨連同船米、一併押解水上公安隊、查小號歷來向本省、各產米區域、採辦米石運申、碾白門銷相安無異、今忽被該地水警無故扣押、殊出意料之外、請速轉呈各主管機關、立飭放行、以維民食、等情前來　查米糧流通本省、早有明令、况滬地非產米之區、日食所需、全賴產區供給、該水警無故扣押本省過境米船　實於本市民食、大有妨礙、除分呈外、爲此據情函懇貴會查照、迅賜轉呈省府、立飭崑山水上公安隊、即刻放行、以維滬埠民食、等因據此、查米糧本省流通、旣經鈞府明令通飭在案、而各區水上公安局、每有無端留難發生、殊負鈞府維護民食之至意　理合據情呈請察核　飭令崑山縣水上公安隊第十二分隊即予放行、以安商業而維民食、實爲德便、江蘇寗滬市縣米業公會聯合會葉惠鈞·陳君玉·朱子香·狄子怡·趙子新·同叩馬、 
[商整會嚴禁押店重利盤剝]  
　　昨函押當公所轉飭遵照　 
　　本市商整會　爲取締公共租界内各押店重利盤剝事、昨函押當公所、逕啓者、本會前爲租界押店重利盤剝一事、曾於本月一日、分函貴公所及公共租界工部局請予轉飭各押店、改照國府頒定利率各在案、茲於本月十九日、接准工部局復稱、茲奉大札、承示租界内押當問題、謂所收利率太高、特囑敝局加以限制、俾符國府所定之利率云、惟查上海市政府雖曾公佈當舗營業章程、並包括利率之規定在内、而國民政府、似並未制定管理當舗之法律或條例、在敝局之意、上海市政府之當舗營業章程、關於利率及質物被火被竊之賠償問題者、論理、不在當舗執照各規則之範圍以内、僅爲商業交易辦法上一種問題　、故利率之大小、似可認爲肆主與當戶間自行解决之事、倘當舗利率、巳明定切實章程、則此項章程頒定之時、彼不滿意於當舗之當戶　自可訴諸法庭　以求救濟而償損失也、等語到會、查國府頒定利率限制、年利不得過百分之二十、原係包含商業利息而言、押當爲商業之一、自應受此限制、市政府所頒佈之押店營業規則、所有利息限制一案、亦係根據此項原則、准函前因、用再函請貴公所通告各押店、即日改照國定利率辦理、倘再遲疑觀望、惟有各該局所云、訴諸司法手續、以資解决、此致上海市區押當公所、 
[修正編釘門牌規則]  
　　查本市編訂門牌事宜、本由公用局主辦、曾擬訂規則、呈奉市府核准公布施行在案、現在該項事務、改由公安局接收繼續辦理、前項規則、於事實上巳不適用、亟應修正、以資依據、茲公安局就原頒規則、按照現在情形、略加修正、呈請市府察核、業奉市府修正核准公布矣、特將該規則抄錄如下、 
　　上海特别市修正編釘門牌規則　第一條　本市編釘門牌事宜　由公安局依據本規則辦理之、第二條　門牌以琺瑯質製、每方闊十四公分、長十二公分、白地黑字、中央爲國際號碼（即亞拉伯數目字）左方爲中文路名　右方爲中文號數下方爲指示號碼、增高方向之箭頭　第三條　本市門牌編釘號數之順序　依照左列之規定爲起訖、（一）滬東區　南北之路由北往南、東西之路由西往東、（二）滬南區、南北之路由北往南、東西之路由東往西、（三）滬西區、南北之路由北往南　東西之路由東往西　滬北區、南北之路由南往北東西之路由東往西、第四條、前條區叚之標準、以浦東一帶爲東區、南市一帶爲南區、曹家渡徐家匯北新涇漕河涇曁新西區一帶爲西區、閘北江灣眞　引　吳淞一帶爲北區　第五條　門牌號數之編記、凡南北之路、單數在東面、雙數在西面東西之路　單數在北面、雙數在南面其里弄房屋、以每一里弄爲一起訖　另行編號　第六條、門牌編釘時、號數之距離　以門面每關營造尺十尺爲一號　其門面闊度不止十尺者、擇用一號留出一號、倘遇未造房屋　地段依其門面闊度預留相當號數、第七條　門牌每方收銀二角、於編訂後、塡發收據、交由該管區所、派警征收、其非自有房屋、准由房客將收據在繳納房租時扣抵之、第八條、本市門牌爲一切法益上曁完稅市稅國稅、或請領執照及呈報戶口等之依據、第九條、本市門牌惟公安局有製造編釘之權、如有私自製釘、一經覺察、處以十元以下三十元以下之罰金、第十條門牌經編釘後、市民應各負保管之責　牌上字跡、勿任糢糊、如因風雨剝蝕、有損壞或遺失者應隨時報告該管區所　轉報公安局補製編釘　每方納費銀三角　倘發生前項情事匿不舉報者一經查出、處以二元以上五元以下之罰金、但確因災變不及預防而致損失者不在此限、第十一條、凡里弄改易名稱、應由業主報告該管區所轉報公安局　換製門牌、每方收銀二角、如匿不報告一經查出　陰補征牌費換製門牌外　並處以每次二元以上十元以下之罰金·第十二條、凡修理成翻造房屋門面、除應向工務局請領營造執照外、其施工時、須將原有門牌　妥愼起下　繳存公安局所屬該管區所、俟工竣時、再向該管區所報告、重行釘上、如不依此手續辦理、一經查出　每次處以二元之罰金、第十三條、凡空地新建房屋、應于向工務局領取營造執照時、報明間數、及每間門面寛度、或里弄名稱、由工務局通知公家局編釘門牌、如不依此手續辦理、一經查出、每次處以二元之罰金、第十四條、本規則如有未盡事宜、得隨時修正之、第十五條、本規則自特别市政府公布之日施行、 
[市公用局辦理船舶登記檢騐]  
　　市公用局整理水上交通、先從划船着手、次及其他各種船舶、划船登記檢騐　原定九月三十日截止、嗣以各划船或修理未竣　或道遠莫及、爲體卹起見、經展緩至十月三十一日爲此、聞該項登記總數爲一千零五十四艘、此事辦理就緖、該局及於十一月一日起、　續辦理其他船舶之登記檢騐、先期在新閘橋西光復路·華盛路口、設立吳淞江船務處以吳淞江中船舶、儘有並不駛至黃浦江面者、故必須另設一處、以資就近辦理、至船舶之在吳淞者、由該局另行派員前往檢騐、（其常期出入吳淞口之沙釣船、另由港務局在吳淞鎭、辦理登記手續、）當經該局會同財政公安社會港務四局、布告知照各船戶一體遵照登記受騐、其船身健全、設備完善、經查騐合格者即行發給牌照、裝釘號燈、並依照船身面積大小測定船捐等級、各船戶即可憑照向就近財政局船捐處繳納月捐、茲悉日來船舶駛赴各船務處登記受騐者、頗爲踴躍、最近核計、總數巳達二百六十四艘云、 
[中央銀行檢查報告]  
　　第三十次 
　　中央銀行監事會、於本月二十日、在該行發行局、舉行第三十次兌換劵準備金檢查、其檢查揭錄如左、兌換劵發行總額銀元二千零二十五萬三千一百六十七元、内計銀元劵一千八百十七萬零六百七十三元、輔幣券十二合銀元二百零八萬二千四百九十四元　兌換券準備金總額二千零二十五萬三千一百六十七元、内計現金準備銀元一千四百三十二萬五千二百二十七元是項現金準備、計存本行發行庫八百七十一萬五千三百三十三元六角二分、存各埠分支行三百四十四萬一千二百二十元零一角四分、存同業二百十六萬八千六百七十三元二角四分、保證準備折合銀元五百九十二萬七千九百四十元、照中央銀行兌換劵章程第一、條現金準備百分之六十、保證準備百分之四十、此次檢查結果、現金超過六十分之數、保證不及四十分之數　核與定章相符、特此報告、中華民國十八年十一月二十日、中央銀行監事會主席李馥蓀·監事王敬禮·貝淞孫·秦潤卿·虞洽卿·林康侯·徐寄廎、 
[花邊廠商注意對外貿易]  
　　呈請商品檢騐局請求檢騐 
　　花邊一物　爲我國手工特產、屬對外貿易之一種、國内婦女之操此業者　都五十萬人、每年營業數額　約在四百萬兩以上　關於平民生計、實非淺鮮、然近年花邊商人、於貨品式樣質料、不事研求、致每况愈下、礙及國際信、用根據最近三年海關貿易册所載、出口數表面似逐年增加實則貨多價低、反呈衰退之象　本外埠花邊廠號商人有鑒於此、特聯名具呈工商部上海商品檢騐局、以該局自設立以來檢騐商品、頗著成績、花邊一業、爲整頓出品發展海外貿易計、亦有檢騐之必要、該局據呈後、以各廠商自動請求檢騐花邊　意殊可嘉、巳批示採納、現正物色此項富有經騐之專家、計畫辦法　擬分三部進行、（一）執行出品檢騐（二）改良指導出品人　質料式樣、力求美善　（三）對外宣傳　喚起國際貿易界之注意一俟商定辦法·部署就緖、即行呈請工商部核准施行、 
[公安局爲大美晚報事續請交涉]  
　　市公安局致交涉署函云　逕啟者案查公共租界之大美晚報、前因敝局辦理該館工頭張菊生搆成罷工糾紛一案、在報端對於敝局長　大肆侮辱　曾經根據事實　函請貴署向該管領事據理交涉在案　茲閱該報復有同樣之紀載以淞滬警備司令部檢查郵件　禁止寄遞該報之命令係徇敝局長之請而發出　且稱自發表前文後　深得一般華人之贊同　深知公安局之不軌　又謂南京當局　因上海方面禁止郵遞大美晚報、巳加以注意、若國民政府容許此種因對於當地官員作公平評論而施以過分之處置　殊不堪設想矣　各等詞、是該報不僅毫無悛悔之意　且更對於黨國政府作無謂之指摘　查敝局辦理張菊生、搆成罷工糾紛一案、悉以公平止直之精神　依法處置　絕無偏頗意思存乎其中、所稱向張菊生索賄之巡警、亦經函送地方法院、偵明虚實　依法訉辦、此項事實、業經於上次函内、詳細　列各在案、茲該報館仍以此爲口實、以禁止遞該報爲出自敝局長之意思　純係憑空臆揣　絕非事實　相應再行函請貴署、查照前今文内事理　向該管領事署嚴重交涉、知照該國檢察官、提起訴訟　處該報館負責或主筆人員以應得罪刑、並令登報正式道歉以重國家體面而保警譽、是所至禱　並希將交涉情形見復爲荷、此致外交部法蘇特派交涉員署 
[大美晚報全體工友呼籲]  
　　大美晚報全體工友敬告全市各工友及同胞書云、全市各工友及同胞公鑒、我大美晚報工友、同遭資方無理尅扣國慶紀念日的工資、激動公僨、引起全體罷工、迄逾多日、（中略）我大美晚報工友等、處此鐵蹄蹂躪之下、願犧牲一切、抱再仆再繼的精神、具百折不回之决心、與彼資方、奮門到底、不達最後勝利目的、誓不終止、但事之成敗休榮、在此、舉、我大美晚報工友忍心抛棄父母妻奴子女、來以求生、不如速死的精神、竭力堅决外、又用極懇切的、將資方不受政府調解之經過情形、和現在我們全體工友衣寒食餒的痛苦、呈告於全市工友同胞之面前、懇望全市各工友及同胞、作一决心、並予以物質之援助、尤希西報工友一致奮起、 
[市總工會籌委會議]  
　　第十一次 
　　上海特别市總工會籌備委員會第十一次常會、出席者葛鶴才·徐少川·金永昌·劉梅庵李永祥·唐人强·顧永泉·湯俊生·陸京士·譚煥祥·朱潤斌·洪東夷·主席金永昌、紀錄劉筠倩、行禮如儀、甲、報告事項、（一）（二）（三）（略）（四）審查委員會報告審查工會之情形、有圖記及證書之工會一百二十六個　有證書無圖記之工會四十八個、有圖記無證書之工會三十五個　無圖記及證書之工會二十九個由、乙、討論事項、（一）常務委員提、華洋布業職工會呈、爲南洋烟廠職工失業、應否援助、請鑒核指示案、議决令復、巳由市黨部辦理、（二）常務委員揚、華洋印刷工會呈、爲呈請轉呈市黨部咨社會局、迅予舉辦印刷登記以正輿論而杜反動、能否照轉、請公决案、議决、轉呈市黨部、（三）總務部提、本科幹事陸伯周、因故撤職、遺缺擬委汪厚甫同志充任、仰祈公决案、議决、照准、（四）總務科提、本科錄事丁頌安同志工作優良擬升充助理幹事、是否有當、仰祈公决案、議决、照准（五）常務委員提、爲熒昌火柴工會呈　爲奉市民訓會令飭停止活動　請求轉呈收回成命等情　經派員查復、該工會言論尙無不法、份子亦無不良確證、如何辦理、請公决案議、决令復、巳由市民訓會派員整理　（六）陸京士譚煥祥洪東夷提、擬具奉交立法院所頒佈工會法、應呈請修改各點、是否有當、請公决案　議决推劉梅庵同志審查、附具意見、丙、臨時動議（一）指導科提、本科助理邵益達同志工作優良、擬請升爲幹事以資獎勵是否可行、應請公决案、議决保留（二）指導科提、擬具整理東西兩區紗廠工會意見、附具計劃草案、請公决案、議决、交洪東夷·李永祥·徐少川·審查附具意見、提下屆會議　向市黨部建議、議畢散會、 
[綢緞救濟會告學界同胞書]  
　　國產綢緞上海求濟會昨又發表告學界同胞書、錄之如下年來天災人禍、國無凈上、訟獄繁興、盜賊滋熾、經濟破產、社會不寗、形勢之嚴重蓋巳什百倍於賈生痛哭流涕長太息之時　揆其致此之由、則帝國主義者之侵略是巳、帝國主義者、始則逞其砲艦政策、夷我鄰封　據我們戶　今則實施經濟侵略、吮吸我國民脂膏、摧殘我工商元氣、於是滿腔熱血的靑年學子投袂奮起、與之抵抗、自五四運動以來、反英反日、罷工罷市莫非學界同胞爲領導、杯葛政策、排貨風潮　亦莫非學界同胞所發起、卒之香港幾成荒島、日本亦受巨創今日帝國主義者稍有覺悟、中華民國尙有一線生機者、以有靑年爲國家之國粹與命脈故也　曾幾何時、乃昔之領導反抗帝國主義者今則西裝革履渾身洋化矣、昔之主張排斥外貨者今則遍體呢絨嗶嘰　甘爲洋貨之尾閭矣、矛盾至此　可爲浩嘆、間嘗揣測學界同胞　所以如此五分鐘熱度不惜出爾反爾者、其原因或别有在、蓋愛美心理、審美觀念、以靑年爲最熱烈、歐風東漸、國俗蕩然、一衣一食、靡不因襲外人之窠白、摹仿外人之皮毛、互相標榜、爭爲炫爠、展轉師承、遂成風氣　以爲非洋裝不足以見重社會非舶來洋貨呢絨嗶嘰、不足以表現時髦然者、實則國於天地、各自有其固定之衣冠文物、上國衣冠、非不時髦、短裝窄袖、朱必雅觀、國產綢緞、本爲衣料上乘、呢絨嗶嘰　何由發生美感涉想至此、寗不失笑、茲者國民政府、頒布服制條例、且規定藍袍玄褂爲禮服矣、國產綢布、爲質料矣、凡爲中華民國國籍之人民、槪應遵照此項條例之規定、苟非國破家亡、决無披髮左袵西裝革履之必要、故服用國產綢布、便爲體面士女、好尙洋貨洋裝、是不啻以亡國奴自命矣、榮辱得失豈不彰彰明甚、不第此也、國民之膏血有盡、而帝國主義者之侵略無巳、洋貨雲湧、國產氷消、僅就綢緞一業言之、綢廠倒閉、幾十之七八、工商失業、至千百萬人、再不急起自救、不獨綢業之亡、近在目前、凡百國營事業、勢將同歸於盡、無可倖免、爲此敬告學界同胞、繼續五四精神、貫澈救國初衷、自動堅持杯葛改策、絕對遵照服製條例、决心服用國產綢布、嚴格拒絕舶來洋貨呢絨嗶嘰、以期打破帝國主義者之經濟侵略、豈僅綢緞一業之幸、亦中華整個民族之光榮也、謹啟、 
[豫省振務會之呼籲]  
　　河南省振務會陳述災况井乞振濟電云、（銜略）均鑒、頃上中央國府院部會·及全國各慈善團體一電、文曰、天禍豫省、頻年災歉、倉箱俱罄、炊突無烟、　　化爲邱壚、土地蔓生荊榛、少壯流落異域、老弱委塡溝壑、困苦顚連、殆非人境、詎料禍不單行戰事又起、明令討伐、大軍　集、南距宛淅、北　大河、延關千里、匝地烽烟、災民　身其間　逃避無所　生命財產、損失無算、最近災况、請略言之、前者種麥期屆、交通梗阻、籽種毫無、有田莫耕　非俟明歲有秋、難獲粒食、此其一、戰綫縱横　水陸俱塞、糧價飛漲　有繼無　加之西北敵軍、搜索勒派、奇苦難言、此其二戰區之廣、幾貫全省、砲火猛烈無堅不摧、昔日繁盛村鎭、今則只餘焦垣、壁角路隅、陳尸纍纍彌望千里、怵目慘心　此其三、國軍推進　徴發夫役、派備車輛牲畜　種種支應　胥賴民力、統計所需　尤爲不資·查此次戰事所經　均是最重災區、殷實之戶、變爲赤貧　寒素之家　胥化淸瘠、災上加災　苦中益苦　見之傷心聞者酸鼻、中央鞏固統一掃除障碍、自係不得巳而用兵　然　　家全局之計、非地方一部分之事　豫省適當其衝災祲之餘、又羅鋒鏑、己屬不幸　似不應再令　任分外之負擔　更不應使災區再受供給之損失以目前論　千萬哀鴻　無衣食住　時迫嚴冬饑寒交加、不予救濟、盡成餓殍、逆計來歲、民力巳殫　國課莫供　蠲緩田賦　何待請求、人民生活巳瀕絕境　地方政務、亦陷停頓不予維持　立現危險　屬會睹此慘狀　難安緘默、擬請中央迅撥鉅欵　先施急振　并明令河南省政府　准予各縣杳明此次戰事人民所受之損失　及供給之確數造册呈報　若無現欵償還　應由中央發行一種公債、一以彌補災區人民之損失一以維持地方政務之進行　兼籌并顧計莫逾此　謹貢區區伏乞鑒察等語、查豫省災祲之餘　又罹鋒鏑　慘苦情狀、筆難罄書　國家戰事　豈忍一隅受禍、維持救濟、各方諒有同情　尙乞倡導主持、拯此災黎、無任感盼　河南省振務會主席張鈁叩、元、 
[新康案之交涉]  
　　家屬會函請外交委員會討論 
　　招商局新康輪船、被日輪龍野丸撞沉一案、迄巳四月有餘　尙未解决　昨被難家屬會函外交討論委員會　請加以討論、原函云（上略·日人侵略手段　無所不用其極、年來吾國航業失敗、俱爲日人侵害所致　近則更形變本加厲　籍不平等條約之法實　每在我國領海及内河　横衝直撞　屢肇巨禍　而交涉則多無結果、日人之横暴與狡獪、可恨可痛、查新大明案、尙未澈底解决而我新康輪又於本年七月二十一日下午一時、在山東成山洋而　慘遭日輪龍野丸撞沉　其所受損失甚鉅、被難身死者六十七人之多旅客之財產損失計二十一萬四千六百餘元　生命賠償及醫藥費計六十餘萬元、船員之生命財產、及補助津貼撫郵等費計二十八萬一千餘元　招商局之船身及承儎貨物　尙不在内　死者冤沉海底、生者含痛人間　凡有人心、莫不痛心、敝會迭次奔走呼號、屢呈政府、請求向日方交涉　懇予家屬之救濟　雖　涙俱下、迄無相當辦法、長此遷延非特被難家屬將有生機斷絕之虞　即外交方面　未免示人弱點、深悉諸委員均係黨國要人、關懐國權民命　用特將新康被難經過、縷陳前來　伏乞貴會付諸討論、附具意見　轉呈政府　催向日方交涉　俾早解决　存殁均感（下略） 
　　尙有本埠新聞轉入後頁 
 
 

Page 15

 
 
本埠新聞二 
[華商公共汽車車仰人翻慘劇]  
　　昨晚由上海開眞茹 
　　引擎走火覆車小浜 
　　售票人當時即慘死　 
　　乘客自車窗中逃生 
　　行駛北站眞茹間之閘北華商公共汽車三路第四千三百　、昨晚六時左右、由上海開往眞茹、駛至交通路小洋橋西首王家井附近、因引擎走火、煞機停車、忽然翻落道旁小浜中、全車由岸墜下、横擱浜　　 
面、八號售票人王仁志被壓頓時殞命、車中乘客、紛紛由車窗攀援上岸、受傷者約三四人、該公司得訊後　立即派人前往出事地點察看、一面設法將四千三百號汽車、由浜中起出、 
　　車窗之中人頭一個　三路四千三百號公共汽車、於昨日下午五時二十分、由上海寳山路口、駛往眞茹　行經大洋橋時、巳暮色蒼茫、車過小洋橋西首王家井、約三百碼距離之地、車頭引擎　忽然走火　司機人急切停車、一面將救火藥水噴射施救　乃車頭一側、突然間墜入左邊浜中、八號售票人王仁志　倉猝間開啓車門、喚客令下　巳經不及　車翻人跌、被壓車下、傾刻死去、司機人及乘客等乃由窗𨻶間攀登上岸、　其間受傷者約三四人、頭面手足不等　記者聞訊後　前往出事地點察看、見失事汽車擱起浜面、高出右岸約三四尺、是以遠望巳能見之、車頭向西、車頂朝南、車底靠北岸、車之左側、覆車攝影（榮華照相公司攝） 
完全陷入泥水中、車中電燈、尙未熄滅、乃由翹起之車輪攀登車身視之、見車廂中燈光照耀、甚爲明晰、靠左第二個車窗中、現出一人頭、即八號售票人王仁志、死者全身壓於車下、頭腦伸出窗框之間、面目向下、後腦朝上、浮於水面、宛似巨瓜一枚在燈光下視之、慘不忍覩、 
　　引擎失火煞機停車　據云肇事之四千三百號汽車、駛經交通路小洋橋時、車頭引擎、勿然走電、火星四濺、爲勢頗烈、三十三號司機馬輝、驚惶之餘、即將放置坐右之滅火藥水放射施救、其時八號售票即死者王仁志、立在車門之旁、見狀亦大驚失色、立即開啓車門、喚客令下、無如呼聲未畢、車即墜入浜中、八號售票人倒入泥中、全車壓渠背上、當時喪命、惟據司機者向人言、當引擎走火時、其坐旁有一落班之售票人某甲乘其施救引擎之時、忽將舵輪向左一轉、當時車輪進行、尙未完全制止、車向左側、於是翻落水中、其時車中乘客、約有十四五人、均受震跌倒、間有數人、壓其身上、坐於其旁之某號售票人　由窗間攀登上岸、大呼救命、諸乘客亦即從車窗中逃生外出、恐有數人受傷云、出事之後、司機人即具報太陽廟四區公安局派出所、立即派警前往照料、華商公共汽車得訊後、亦立即駛車、載工人前去設法援救、其時巳在八時左右、因浜淺水涸、昇車上岸、尙非甚難、騐之該車巳受損傷、死者王仁志、全身陷於水泥之中、 
　　道路黑暗有關肇禍　閘北華商公共汽車之三路汽車、往來北站眞茹間、巳有數月交通方面頗稱便利惟乘客被刦之事、巳非一次、雖係沿路警力單薄、不足維護、而道路黑暗、宵小易於匿跡、亦非無因、若此次翻車之禍、其關係似更大、計自大洋橋向西往眞茹汽車路中　路燈稀少、至不可見　沿浜一段、亦無標記可識、雖道路甚寛　來往車輛、儘可行駛、然遇技術欠佳　道途生疏之司機人、肇此巨禍、誠所不免、據云昨日出事時、司機者行車並不甚速、前面亦無來車須避、竟至堕落浜中、亦可謂不幸之至、司機人馬輝、年二十歲廣東人、執有公用局五八二五號開車照會、　係本年八月二十八日所發、服務於該公司、爲時甚暫、 
臨時法院昨開審 
[名媛選舉訟案]  
　　原告起訴理由有三點 
　　惟聲明與郭女士無關 
　　虞女士不願加入訴訟 
　　昨日觀審者庭爲之塞 
　　轟動全滬之中西游藝會所舉行上海名媛選舉會結果發生出讓票權問題、致釀成絕大同風潮、卒涉訟公庭、茲將探悉情形記之於下、 
　　經過事實　本年八月間、有李元信者、糾同徐耀祥等數人、假座滬上靜安寺路新世界創設中西游藝會、并代麻瘋醫院募助、爲鼓勵市民購票興趣起見、舉行名媛選舉會、又恐此風在滬尙屬創舉、各界名媛淑女、或不明眞相、因而猶疑不往加入、乃往請中央造幣廠廠長郭標之女公子郭安慈·及巨商虞治卿之女公子虞澹涵·兩女士加入、俾可一般婦女、鑒於虞郭之馬首而踴躍加入、當時虞女士則不願加入、經該會職員之婉勸、虞女士爲公益起見、乃勉允之、 
　　驟起風波　果也滬地婦女、咸繼郭虞兩女士而相率加入、選舉結果、虞澹涵女士票權最多居首席、而郭安慈女士之票權次之、居二席、第三席則爲尹女士、詎該會執事李元信等、忽令尹女士所得之票權八萬九千權、讓與郭女士、於是本居次席之郭安慈女士、得以突增票權、躍居首席、時有該會職員李時敏者、覩此不形深爲不滿、將其中經過情形、函告本埠各西文報紙因之而發生風波矣、 
　　代鳴不平　當有徐淮淸·張文偉·許耐雪·阮維揚·范諾·汪祖琴·談珍君·談善君·等多人、以該會此舉、似有偏袒、大爲不然、遂延江一平·李祖虞·等律師向李元信交涉、要求取消讓渡票權事、李乃召集名媛選舉部一部份職員、開緊急會議、結果、亦延律師宣稱、郭得尹讓渡之票權、仍爲有效、並在報章登載郭女士得首席位置、 
　　涉訟法庭　徐淮淸等一般人旣不得要領、心殊不甘、仍延江一平　李祖虞·等律師、以民事向臨時法院控告李元信·徐耀祥·兩人、要求斷令李元信等主辦之中西游藝會名媛選舉會公布尹女士讓渡與郭安慈之票權爲無效、並令李元信等擔負訟費、該案性質、殊屬特異、屆審時、滬上人士多爭趨旁聽、持志大學法律科敎授兼上海租界上訴院刑庭長鄭文楷君、對於是案、亦甚注意　屆時率領持大三年級全體學生、不下百餘人、蒞庭旁聽、全庭觀審者、約達四百人左右、誠屬鮮舉也、 
　　審訊情形　昨日下午二時半、奉李謨推事升座第七法庭承審、首據原告代理律師江一平起立禀稱、本案事實、庭上可閱訴狀、諒可知曉、惟原告等費多量之金錢、踴躍購票　原欲得公開平等之選舉耳、今被告等竟出此不公正之手段、寗非使原告等大失所望、現敝律師提出起訴理由三點、（一）尹女士於該會未公開揭曉時、巳得悉本人之票權、可見該會早於不應宣佈時洩漏秘密、（二）按照選舉大槪規則决不能本人選舉本人、（三）該會聲言選舉截止期、在九月三十日下午十二時止、過期不能再收選舉票、但於截止期後十月一日上午八時、忽仍繼續進行選舉事務、補收選舉票、是可見該會不公平、尙有一最要聲明、即敝律師所言各點、與郭女士絕對無關、 
　庭諭改期　而本居首席地位現被摒爲次席地位之虞澹涵女士、亦延蔣保釐律師到庭聲稱、虞女士對於名媛選舉會、並無絲毫關係、伊之加入名媛選舉會、完全爲公衆利益心所驅及該會執事之再三勸說、現殊不願以本人姓名作爲原被兩造涉訟之主體、誠恐對於詹女士之名譽上發生妨碍、故特此聲明、時江律師即請求將案延期、並稱期限至多不過二星期、而被告之代理律師、亦起稱對於延期一層、並不反對等詞、經李推事核供、諭令本案改期再訊、諭畢、衆乃紛紛退去、 
昨日開審錢莊夥 
[槍殺經理案]  
　　兇手自謂怒火冲天 
　　當時開槍身不由主　 
　　死者之妻在庭大哭　 
　　昨日宣告辯論終結　 
　　南市十六舗春茂錢莊經理杜竹生、於廢曆十月初二日、遭夥友吳啓祥槍撃身死、兇手當塲擒獲、由一區警署轉解地方法院、詳情巳誌本報、茲悉此案經朱檢察官預審明確、援引刑法二百八十四條之預謀殺人罪、提起公訴、昨日上午九時、由沈炳榮推事、特開第一法庭研訊、命提在押之兇手吳啓祥至案供、年二十歲、洞庭山人、在春茂錢莊爲夥計、由老擺渡豫康南貨號經理朱某薦我到該莊去營生　迄今年餘、今年九月二十八日、我命學徒范春泉　送支票到某莊、該徒不允、致起衝突、而我並未打他、詎杜先生不問情由、將我辭歇、直至十月初二日晨、我到店裏去搬舗蓋、我走進門口、即向杜先生說我要搬舗蓋、請杜先生隨我上樓檢點一下、杜先生聲言你先上樓我就來、當時我在整理物件時、杜先生趨前對我說、你生性固執、行爲兇惡、以後到别家去吃飯、你要改改脾氣、我聞言心中氣憤異常、心想杜先生旣無故將我辭歇、現在復來責斥、以致怒火冲天、身不由主、遂至墻角旁所置之木洋箱内、　取出該莊自備之手槍一支向杜先生後面轟撃、共發三槍、見杜先生仆地後、我因爲嚇昏、遂躱到牀底下去、官問照你說來、杜先生說的是忠言、你爲何要打死他、（答）我一時糊塗、（問）洋箱鎖否、（答）不鎖、（問）你入保衛團否、（答）不入、（問）你何以會開槍、（答）我曾見保衛團開過、（問）現在范春泉呢、（答）不知、問官命證人杜仲華供、年三十二歲、松江人、在春茂莊爲賬房、杜竹生是我師兄、十月初二日上午九點半鐘、被告來搬舗蓋、當由老司務帮同取下、交與被告、而被告去後　復返命師兄上樓講話、詎不滿五分鐘、即聞槍聲、初疑爲盜刦、後來忽見學徒陳益章慌忙從樓上奔下、說吳啓祥槍殺杜先生矣、我聆言即偕店中同事紛紛上樓、　見師兄巳倒臥血泊中、被告越至隔壁晒台上、意圖脫逃、（問）你店裏共有幾間房子、（答）樓下一間、樓上三間、（問）被告說手槍是放在洋箱裏是否、（答）是的、在洋箱上面還有皮衣箱一只、證人陳益章供　年十七歲、洞庭山人、在春茂錢莊爲學徒、尙未滿師、初二日上午九點餘鐘、被告到店裏來搬舗蓋、當由老司務帮同搬下、而被告復上樓來、杜先生隨後聲言忘記衣服一件、命我下樓去尋、我從之、即將尋出之衣服交伊、我仍回到北面一間抄賬　（問）此時被告與杜先生有講話嗎、（答）講的（問）講什麽話、（答）聽不淸楚（問）被告在洋箱内取槍你見嗎、（答）不見、（問）被告向杜先生開槍、你看見否、（答）我因爲一心抄賬、兩目注字、所以不見、惟坐定不滿五分鐘、即聞砰然槍聲、我駭而逃下、見杜先生巳倒臥血泊中矣、證人葉德堯供、年二十四歲、松江人、在春茂莊爲跑街、是日我不在店裏、路經團部門口、有値班之某團員對我說、春茂莊遭盜刦、我聞之驚慌異常、遂與在部之二三團員立即馳往出事地點、此時巡警保衛團等均巳到場探詢後、始知經理先生遭被告槍殺、（問）搬舗蓋事你知否、（答）不知、證人朱文元供、年三十歲、松江人、在春茂莊爲淸賬員、是日我在下邊賬房間寫賬、杜先生亦在賬房間看洋鈿　忽見被告前來、要與杜先生上樓講幾句話、於是被告先上樓、杜先生後隨、未幾即聞槍聲、起初疑爲盜刦　後來始知樓上有槍聲、事隔十分鐘左右、巡警等紛紛到塲、擒獲兇手後我即隨崗警到區、（問）凶手是在那裏捉住的（答）我因爲未上樓、故不知、被害人之妻杜潘氏投案供稱、年二十九歳、松江人、住楊家渡同壽里一號、生一子、年六歲、家有翁姑、年均古稀、合家生活、全恃丈夫杜竹生一人賺錢、現在遭被告槍殺身死、請求庭長伸冤抵罪、言畢大哭、至此、由朱雋檢察官蒞庭論告意見、略謂被告在檢察處供認槍殺杜竹生不諱、惟本案應審究者、其手槍該被告是否爲學徒陳益章下樓時所取、照本檢察官意見、被告一定在陳益章下樓時、將洋箱内之手槍取出、蓋洋箱上面還有皮箱一隻、設或被告在第一次上樓時、即開箱取槍、則學徒陳益章一定聽見、所以被告故使陳益章下樓取衣、避去阻　、乃從容而取兇器、其爲蓄謀殺人、巳屬證明、實犯刑法二百八十四條之罪、請審判長依法判　　 
决、被告律師辯護一過、問官宜告辯論終結、聽候宣判、被告還押、 
[表兄堂弟投遞嚇詐信]  
　　因借錢不遂而出此 
　　江海關帳房杭州人張爾梅、家住麥特赫司脫路一千一百二十一號門牌、張爲人誠愼、家道小康、本月十五號至十九號之問、先後接得匪黨投遞之恫嚇信兩封、索詐洋六百元、信中約於前晚十時至十一時、須將欵用報紙包就、置於滬西康腦脫路金司徒廟門口地上、自有人來取等語、張接函後、心中焦急異常、乃持函投報靜安寺捕房、飭派華探目郎錦堂·包探王士棟·于長源·等前往、按址埋伏守候、並由張派人用紙包就形似鈔票之小包一個、置於該處、至十時三刻、果有匪徒紹興人陶漢卿·陶湄孫·陶耐安·等三人到來、意欲取欵、當被該探等一擁上前、將若輩拘入捕房、捕頭諭飭收押、昨晨、解送臨時法院第二法庭、首據捕房律師汝保彝起而陳述案情、並稱各被告巳在捕房承認投遞恫嚇信嚇詐不諱、錄有供單、隨將恫嚇信及供單等呈察、繼據郎探目禀明拘捕被告等情形、請求延期、俾便調查云云、又據原告張爾梅投稱、被告等均係我表兄弟、惟彼此不常往來、陶湄孫前曾向我借貸未得、前日彼曾來我家、當時我將接得恫嚇信之事、向其說過、而彼即勸我出欵給匪了事、免釀危險、我則不從彼言、自報捕房、被告等與我旣屬親戚、因何串同作此違法之事、我實不知情云云、詰之陶漢卿供、在英界公共汽車公司爲寫字、原告係我表兄、恫嚇信則由陶湄孫令我書寫、惟底稿係其所作、我因年幼無知、聽從其言、而不知即以身試法、當時湄孫云、因筆跡關係、故令我書寫云云詰之陶湄孫供稱、在招商局北棧爲庶務、原告亦係我表兄、其餘兩被告則係堂弟、我因向原告借貸無着、乃出此下策、令漢卿書函嚇詐、冀得欵若干、前日我曾至原告家、勸其出欵了事、詎彼竟報告捕房、將我等拘捕云云、質之陶耐安供、在黃浦灘路三十三號門牌英國　領事署爲帳房、書寫恫嚇信、向原告嚇詐之事、湄孫曾向我說過、惟信非我所寫、亦無作稿之事等詞、經孫原推事核供、諭被告等還押、候改期一禮拜、查明再訊、 
納稅會注意 
[賽狗抵滬]  
　　請交涉署切實查禁 
　　上海租界納稅華人會、前據報告、以最近有賽狗用之狗五十隻、價値五千金磅、由英國運華、不久抵滬　預備作租界内各賽狗塲之用、並聞英國人方面、以此批賽狗、由英國出口時、在中國未頒禁令以前、要求通融、雖經外交當局拒絕、惟恐英人或用其他伎倆、設法運入、當經該會函請交涉公署特加注意、隨時查禁　務使其不得到滬　以絕賽狗根本、茲該會昨接交涉公署函復、以即經函致江海關監督查照、並轉知稅務司嚴加查禁在案茲准復稱、查外洋輸入賽狗、前奉財政部令、嚴禁入口、業經致函海關照辦在案、茲准前因、除函致稅務司、遇有賽狗報運、照案嚴切查禁外、函復查照、 
女子朱新貞 
[控兄覇佔遺產]  
　　田畝房產値七萬金 
　　請求依法平均分析 
　　女子朱新貞、延王曾憲律師、在地方法院狀訴乃兄朱恒江覇佔遺產、要求分析、其措詞略謂今年廿九歲、尙未出閣　上有二姊、均巳出嫁、一兄即被告朱恒江、世居蒲淞區王滿泗橋、我父靜卿、於民國十五年九月廿七日病故、遺有良田三百餘畝、及房產等、共値七萬餘金、要求依法分析云云、被告亦延王煥功律師、提出辯訴、並遺囑一紙呈案、昨日下午、由許庭長開庭審理、兩造各偕律師到庭、問官當向原被告等略訊年歲一過、　並據原告之母朱顧氏供、我夫靜卿、在日時所有單據等、均由丈夫保管、迨夫故後、則由我保管、至十五年冬間、因官廳淸丈、故由被告將一切單據取去、　當時由姑夫林壽甫甘鴻基等在塲、詎取去迄今、覇不返還、因此我女來案起訴等語、被告朱恒江供、我父在日時、因虧欠向人抵借、及至父死、我又將田畝抵欵、料理欠項、訊至此、原告羼言曰、我父臨死之前、尙造屋兩間　並無向人借欵情事、問、原告究有田產若干、答、上海二百五十餘畝、靑浦七十畝、並房屋三上三下、又崑山七畝、蒲淞區王滿泗橋房屋三十九間、問、有遺囑否、答並無遺囑、問官詰之被告、則稱上海田九十餘畝、靑浦田四十四畝六分、戶名爲朱秋岩　又據證人郁紹庭供、年五十四歲、上海人住王滿泗橋、問、　遺囑是否爲爾所寫、答、是我寫的、問、幾時所寫、答、十五年九月二十日寫的、官命當庭核對筆跡一過、又據證人楊福元供、被告於十五年冬間、將靑浦田四十四畝六分、向何抵借去洋五千元、又據證人陳華春供　民國十三年份、被告之父、向裕記公司名下、抵借去洋六千元云云、問官以本案尙有傳證之必要、乃論今日不開辯論　候再集訊核奪、 
[大西路停止修築]  
　　滬西法華區大西路、係民國十三年冬、外人越界所築　近由工部局派工人在該路修築路面、改鋪石子柏油　被該管六區二所派出所巡長李華圃偵悉　報告楊所長、二十日上午、楊所長親往察看、見有少數工人正在工作　當即切　開導、勸令停工後、由該工人報告工部局去後、至十時許有西人數名、將修路器械　全數運回、實行停止工作云、 
[袁局長嘉勉閘北防務]  
　　市公安局袁局長、以時局不靖、又屆冬防、對防範極爲認眞、連日除補充軍實、練習打靶外、並於夜間親赴區所、試行緊急集合、施以訓話、前日又派勤務督察處副督察長楊懋榮　至虬江路五區二分所·曁胡家木橋五區三分所、試行緊急集合、該五區二所所長陶先渠·五區三所所長張桂榮·調遣均能於十數分鐘以内集中、服裝精神俱佳、并分派至各要隘處、施行職務動作均頗靈敏、袁局長　甚爲嘉慰并分别指令嘉獎云、 
[縣公安局破獲僞鈔機關續聞]  
　　上海縣公安局偵探長李品山、率屬恊同法捕房包探、在法租界西門路破獲僞造銷票機關、拘獲匪犯王子卿等七名、連同印機僞鈔等、一併帶入法捕房、押候引渡各情、巳誌昨報、茲悉此案破獲原因、緣李探長據眼線報告、有住居西門壽祥里之汪國樑、專在市上行使僞鈔等情、當即派探在壽祥里汪犯之隔壁、租屋一幢、暗中偵察汪之行動得實、密報局長、除下拘捕手諭外、並函請二區公安局派警協助、由李探長將汪國樑拘獲、當塲在汪之身畔、抄出僞鈔一百八十餘元、帶至局中、由施司法科長訊據汪犯供出僞造鈔票機關之所在、當由李探長率同偵探張全舟、王長林、任古臣、蔣巧生等十餘人、投報法租界盧家灣巡捕房、協同中法包探、前往西門路西門里四十七號、拘獲僞造犯王子卿、王炳生、徐玉亭、顧子祥、朱玉春、秦雪卿、王井石等七名、當場搜出尙未製成之五銀行鈔票兩大蔴袋、並馬達印機兩部、僞鈔版子兩塊、及零件等、除印
　 
機兩部、因笨重派探看守外、餘均管人捕房、押候解究、一面由李探長據情回禀朱局長、備文於今日詣法公堂、聲請移提歸案訊辦、 
[大達碼頭折斷]  
　　計五·六·七三碼頭 
　　南市十六舗大達公司之第五·六·七·號碼頭、於本月十九日上午十時許、因潮淺而折斷損壞、國聞社記者昨至該處調查、所得如下　該處多數碼頭、爲大達輪埠公司所有、共計大小十餘處、分租與寗紹·三北·等公司應用、該碼頭建築時期、約在淸光緖末年、迄今達二十餘年　雖年有小修、但因年久之故、致碼頭與岸接連之横木、霉爛不堪、前日上午十時許、因潮　　 
退水淺、而碼頭上之貨物、又堆積如山、碼頭因重量及水淺下沉、與岸接連之横木、遂不勝其重而折斷、轟然一聲、與岸漸漸而遠、而在碼頭上作工之十餘小工、有數人落水、幸水淺即行上岸、 
[汽車猛撞救火車]  
　　救大會會員因公受傷 
　　義務會員朱炳華甚危 
　　昨日上午十一時一刻、閘北共和新路某號失愼、三段救火會聞報火警、急驅車馳往援救、不料救火車駛至虬江路寳山路口、將過報警亭處、忽有租界號碼六九三七號即華界五零九號汽車、自南向北、直衝過來、將該救火車突然撞壞、而車上救火員、一時猝不及防、均遭撞跌車外、當時開車夫莊洪有頭部及手腕均致跌傷、救火員王開振、右膝骨及右腰胸口腹部受傷甚重、尤以義務會員朱炳華受傷最重、其後背全部及腰腹等處傷勢極烈、當時口吐鮮血、恐有性命之虞、當急一併車送謙益醫院、經該院醫務主任張德意救治、輕傷者尙有三人、聞朱炳華君係興華公司營業主任、兼某律師帮辦、熱忱毅力、素爲地方所欽佩、此次不幸因公受傷、各界人士深爲惋惜、赴院慰問、絡繹不絕。事後調查、其和新路某號失火、當即撲滅、未致成災、與救火車相撞之市五零九號汽車、係法租界褚家橋滬江汽車公司之出租車子、往八字橋接客、是以駛經寳山路、事後該車由閘北五區公安局帶入區署、五零九號汽車撞壞車頭及右後輪、護泥板亦遭損、 
[假名租屋引入盜匪十餘人]  
　　二房東收到定洋二元 
　　刦去古董金飾千餘金 
　　醫生柴鑽之蘇州人、住居法租界蒲石路一七四號沿馬路石庫門内、自居樓上、樓下分租於雲南人明潤耑居住、樓上尙餘西統廂房一大間門前即貼　出租字條、詎昨日下午四時許　忽來一衣冠楚楚者流、偕一中年婦人　並帶一女傭　抱一幼孩、叩門租屋　言明租金每月四十五元隨付定洋二元、至五時許、又來一身着藍布衫褲少年　並手持鉛桶、云主人差來洗滌地板、俄　、少年即開啓後門、擁入盜匪十餘人、出示手槍盒子砲　將屋内所有人衆、一齊驅禁於樓下東廂内、遂分頭搜刦　約歷半小時、始滿載衣飾古董銀洋裝入汽車、呼嘯而去、嗣後估計損失、約共一千餘元、隨由失主投報捕房請緝、　 
[燕子窠老關被煤毒悶死]  
　　兩夥友可望有救 
　　蘇州人陳友梅、現在二洋涇橋太和里廣紙興號供職、住宅新賃法租界菜市街西自來火街口太原坊十二號、（即前揚子里舊址）自己住居三樓、餘屋均一律出租、前數日有一蘇州人居長根向陳租賃二樓亭子間開設燕子窼、言定每月租金十八元、居遷入後、即在後門帖一居根記紅字條、居僱有夥友兩人、至昨日午後一時許、有一湘人癮君子特來居處吸烟、見房門緊閉、叩門十餘下、房内竟無人答應、當即告知二房東陳張氏、隨用匙鑰將門撬開、祇見居本人與兩夥友均僵臥床上、口旁流血甚多、當即報告大自鳴鐘捕房、捕頭立飭包探前往查勘、騐得居巳氣絕多時、兩夥友一息尙存、一名沈耀龍·一名郭仲文隨用車載送同仁醫院救治、居之屍身舁入同仁輔元堂騐屍所候騐、據醫生云、此乃爲煤毒悶斃、兩夥友尙可挽救 
[愛多亞路破獲輪盤大賭窟]  
　　法捕房偵探督察長沈德福、日前偵得愛多亞路三百零七號蘇州人許根生在内私設輪盤大賭窟、誘人入局賭博、抽頭漁利、有違禁令　於前晚率同探目陳三林·副探目魯錦臣·毛金生·包探容鳴周·等前往該處、抄出賭具及現洋九千二百零三元、當將頭家連同賭客二十九人、一併帶入捕房、捕頭諭令賭客薄罰斥退、許交保、昨日傳解法公堂請究、先由捕頭禀明前情、並將抄獲證據呈案、詰之許根生、共認私設賭窟不諱　中西官判許罰洋一千五百元充公、如無力交欵、改處徒刑、賭具銀洋没收、 
[寳山縣農傷映演農產影片]  
　　寳山縣立第一農塲塲長季鐘和、爲促進農產改良起見、呈請江蘇農礦廳、與中央大學農學院、在該農塲開映農產工作影片、以資提倡、而增農民經騐、茲悉該項影片巳於昨晚起、在寳山城内民衆大會堂放映、關於農作棉作蠶桑等等各種種植方法、故四鄉農民、前往參觀者、異常踴躍、目爲農事之導師云、 
[開映靴白而閘針織工廠影片]  
　　德國工程學會、由德運到「靴白而閘」針織工廠影片、全部自製造織機之械件起　而裝置、而施用　而配料、而成品　直到貨物運售爲止、均一一攝入電影、曾在歐美各埠廣行試演、歡迎之聲、遍傳報章、上海針織業公會、爲增長同業知識、改進工友技藝起見、向該學會商假二天、定二十三四兩日下午七時半起、在寗波同鄉會公映、並請德國工程師順序演述内容、由我國名人翻　、務使該業同人以及各廠工友、皆得飽享眼福藉資借鏡、工戰有術、商戰庶或可以操勝算也、 
[華社籌備攝影展覽會]  
　　徵集各方出品 
　　華社定於十二月六日、舉行第三屆攝影展覽會、 
 
 

Page 16

 
 
現巳徴集出品、凡愛好攝影者、皆可加入、作品有美術意味者爲限、照片尺寸、最小八英寸、最大連卡紙不得過二十四英寸、不用　架、現各方加入之作品、巳有三百數十件、各埠担任徵集出品者、北平有環像機發明者錢景華、廣州有名畫家高劍父、香洪有攝影家李崧、杭州有社員陳萬里、其他各埠、亦有人分别担任、上海方面、仍由社員郎靜山·黃伯惠·張珍候·丁悚·祁佛靑·朱壽仁·邵臥雲·胡伯翔·等籌備一切　出品收件處、上海山東路Ａ字一號、天安堂後靜山廣告社、開會地點仍定浙江路二十五號時報館照相室、 
[籥廬堂會預誌]  
　　籥廬主人王君曉籟、素無機械之人也、待人接物、槪以誠懇謙和爲主、故其交游、幾遍海内外、月之三十日、爲其謳歌京劇之十週紀念、又爲二夫人入門之二十周紀念並適値二夫人四十初度、中華公同人俞君葉封等曁諸交好、爲之發起堂會三天、屆時尙有一番　况云、 
[高陸婚禮誌]  
　　本埠棉業公會會長高价人君之公子肇源君聖約翰大學畢業、昨日二十一日本　與陸梅均女士結婚　陸女士畢業於蘇州第二女子師範　係陸友梅君之姪女伯岐以銘叔明三君之妹、以駿君之姊　介紹人爲張竹平·葉成範二君、證婚人爲陳仲達君、男儐相爲宋君允中　女儐相爲高女士凌華　禮堂設於徐園、來賓濟濟盈門、並有諸位名票友之堂會、共演京戲十四齣、夜闌始送新伉儷入宅云 
[水菓同業公會調解會]  
　　議定辦法二條 
　　上海特别市商人整理委員會　爲調解水菓地貨業、另組公會、發生糾紛事、昨日午後三時、召集雙方代表開談話會、時應堂公所到徐雲卿·蔡潤身·老閘水果同業新組公會到唐正甫·邱良玉等、由該會指導科主任陸文韶主席、先由時行堂代表陳述十六舗水果同業、在四十二年前、設立時行堂公所及八年前組織水果公會之歷史、並云老閘一帶同業、經營水果、不及十六舗十分之一二、且地貨一項、尙未完全、對於菜蔬、似屬近情、此次另組之公會、應另定名稱·方爲適當等云、而老閘同業、又發表意見、僉云、十六舗一帶同業、均係舊腦筋、因此請求商整會　另組公會、並無不合等情、經主席察核、雙方所持理由、議定調解辦法、（一）即今日起、雙方停止徵求會員（二）自即日起、不得互相登報攻訐（三）老閘水果同業公會改爲業會、時行堂公所仍用舊時名稱、俟新法令頒佈後、再行改正名稱云、 
[沈彭年昨日成殮]  
　　屍體經詳細檢騐　 
　　家屬巳提起訴訟 
　　中國銀行秘書前江蘇敎育廳長靑浦人沈彭年氏、於十九日中午、應友人金姓之招、前往午膳、由中行公畢出外、僱乘黃包車前往、經過法租界霞飛路金神父路附近、黃包車突被裝貨卡車後部碰撞傾翻、致沈由車中跌出受傷、當出巡捕到來、將沈車送廣慈醫院醫治無效、於當日下午五時身死、將屍體舁入同仁輔元堂騐屍所、於前日下午、由法捕房車務處報請法公廨聶承審官蒞騐、准許屍屬代表巴和律師請求、諭派西醫詳細檢騐、被告汽車夫應阿福交原保、卡車扣押候究各情、巳誌昨報　茲於昨日上午、由法公廨片請廣慈醫院委派醫生至騐屍所、將沈之屍體受傷部位詳細檢騐一過、騐畢後、於下午三時、由屍屬僱車將屍體運回黃家闕路久安里七號寓所成殮、一面由巴和律師代表家屬、撰狀向法公堂起訴、請求訊究、 
　　又昨報記關於正風任事一節、據正風文科大學來函　大致謂沈氏爲該校敎務長、月送薪敬七十元　減潤鬻書、係氏熱心敎育　自行加入告白紙張等費、由校支付而以潤資所得六成　充該校建築圖書館之用　沈先生道德文章　敝校全體一致推戴　對於敝校之熱心贊助、亦同深感刻云云 
[鮑咸昌明日安葬]  
　　滬北鴻德堂長老鮑仲言君　商務印書館（經理）故後、長老會發起開會追悼、本埠各耶敎團體加入、准于廿二日、（今日）下午七時、在竇樂安路該堂開會追悼、明日（廿三）下午二時、在堂舉行出喪追思典禮、三時半至閘北八字橋鮑氏自置墳園入葬、 
[浦東同人會昨日追悼倪步莊]  
　　本埠浦東同人會、前經濟董事　、己故大馬路久和襪廠店主倪步莊、其生前對於公益實業、縻不竭力提倡、昨日爲一週忌辰、浦東同人會職員、特於滬南留雲寺久和總廠、開追思紀念會、到者數十人、公推顧文生龔匯百等爲主祭團、韓尙德報告倪君事略、與浦東同人會歷史上中之關係、茲錄其　式如下、（一）開會、（二）　立、（三）靜　、（四）報告行述、（五）向　　行禮、（六）家族致謝、（七）散會、 
[槍决綁匪馮蘭亭]  
　　桑海珊案内人犯 
　　淞滬警備司令部法字第四十五號云、爲佈告事、案據陸軍第五師、呈解桑海珊盜匪案内、有綁匪馮蘭亭一名到部、茲經訊結、除桑海珊盜匪、業經判處死刊、執行槍决在案外、該馮蘭亭一名、在如臯縣境、率夥擄人勒贖、巳據被害人指認確鑿、應依懲治綁匪條例第二條之規定、處以死刑、合亟騐明正身、綁赴刑塲、執行槍决、以昭炯戒、特此佈告、仰衆週知、此佈、計開槍决綁匪、馮蘭亭一名、年二十八歲沭陽人、中華民國十八年十一月二十一日、兼司令熊式輝、 
[黃浦中盜刧花衣]  
　　水警拿獲盜匪兩名 
　　淸江人楊炳昌、年三十二歲、向在陳福記花衣行内爲夥、前晚一時許、楊奉行主命、在浦江内運花船上押儎、運往北市某紗廠交納、迨該花船駛抵蘇州河時、突來匪船、迎面駛上接近花船之際、有匪徒多人、從艙躍上、蜂擁上船、匪衆强將該船所裝之花衣、搬入匪船、正在行刦時、適被市公安局水巡隊閘北分隊隊士、在彼巡江、經過查見、立即率同各隊士、上前拘捕、匪衆瞥見警察到來、知事敗露、立即開船逃逸、當即奮勇追趕、得以獲住匪徒本地人許生榮、甘四榮兩名、連同原贓兩大包、及匪船上之船戶老嫗徐王氏等、一併帶回該分隊、立即轉解南市總隊、經隊長徐季奭帶案、預審之下、因事關夤夜攔刦貨船、案情重要、飭即備文將人贓移送地方法院收訊核辦、 
[戲無益]  
　　因戲謔而爭執 
　　因爭執而傷人 
　　華德路七百八十七號門牌蘭格木作木匠瀏河人沈全成（即華繼宗）、前日午後一時許、向同業浦東人姚長根戲謔起衅、用斧將姚腰部砍傷倒地、嗣由楊樹浦捕房包探陳佑齡與一千六百廿七號華捕到來將華拘獲、連同利斧、一併帶入捕房、並將姚車送同仁醫院醫治、昨晨、將華解送臨時法院、據探捕禀明前情、　要求延期、隨將利斧呈察、質之被告、延范剛律師聲稱、本案兩造係戲謔而讓成此禍、但傷者實屬自不謹愼所致、故請求交保出外候訊、經葛賜勳推事核禀、諭被告交五百元保、候原告傷愈、改期訊理、 
[盛朗如上訴判决無罪]  
　　馬君碩律師辯護之結果 
　　蘇州人盛朗如、居住本埠城内阜民路慶華坊、向在租界某公司任職　前月以反動嫌疑被捕房拘捕解送臨時法院　判處徒刑三年、巳誌前報、盛奉判不服、延馬君碩律師代爲上訴、於本月十三　　 
日開庭、經馬律師反復辯論、對於證人供詞、一再駁詰、並提出充分反證、昨日盛朗如被提到院、由鄭庭長宣判無罪、當即開釋、 
[垃圾汽車碾斃女孩]  
　　傷及下部不及救治 
　　江北女孩徐海榮、年五齡、家住楊樹浦路　房内　於昨日上午十時許、該孩　韜明路平凉路口、正在跨過馬路之際、適被工部局五五七七號垃圾汽車一輛、　碾倒於地、傷及下部、血如泉湧、當輕楊樹浦捕房九三六號街捕舁入同仁醫院轉送廣仁醫院施治、因傷勢過重、醫救無效、延至向午十二時殞命、 
[伏龍輪遇盜]  
　　刦去五十元 
　　當扭獲一人 
　　湖南湘鄉人周錫章、在本埠某綢織廠機房間做工、日前由漢口搭乘三北公司伏龍輪船來滬、該輪昨日上午進口、輪抵吳淞口内、忽有一划船、靠傍輪旁、躍出大漢五名登輪、口稱係司令部檢查、當將周身畔鈔洋五十元、搜刦而去、幸周機敏、將五人中爲首之朱阿堂扭住不放、餘四人躍上划船而去、迨輪駛抵上海、停泊於浦東鴻升碼頭、即由周鳴警到來、將被告朱阿堂一名、帶至三區公安局、訊明前情、並據證人湖南人曹玉桂到案、證明被告確係當時最先動手搜刦者、詰據被告朱阿堂供稱、年十九歲、寗波人、現在虹口地方、目下無業　此次由宜昌來滬、找尋叔父、並未冒充偵探行刦云云、當以雙方言詞各執、候查明發落、 
[婦人私帶軍火]  
　　爲崗警搜獲 
　　昨晚十時許、有一江北婦人、年約二十餘歲、形如女傭、手携包袱一個、徘徊於北車站路側、爲該處崗警所見、以其情節可疑、即行檢查、在其身邊、搜出盒子砲二桿、内有子彈數粒、由崗警將人及盒子砲一併帶入檢查處鞫訊、申解市公安局核辦、 
[火警併誌]  
　　阿拉白司脫路　昨晨九時三刻許、阿拉白司脫路一三二號門牌、忽然不戒於火、濃烟直冒、雲時樓而悉肇焚如　幸救火會驅車竭力施救、旋即撲滅、 
　　臨靑路　虹口臨靑路三十號居戶、於昨日傍晚五時半左右、忽告火警、幸人手衆多、旋即灌滅、僅焚燬器具數件、損失數元而巳、 
[盜匪嚴秉成禁押十二年]  
　　盜匪江灣人嚴秉成於十月十八號晨八時三刻、糾黨持械　搶刦昆明路七百七十六號門牌婦人徐周氏手指所戴値洋四十元之金　戒三只逃逸、在　開槍　向匯山捕房一千八百八十七號華捕及一百五十九號西捕射撃、　而捕等亦開槍將其撃傷、當塲擒獲檢得手槍一支、彈壳一個　解由臨時法院訉供各情、巳誌本報、業巳終結　聽候宣判在案、昨晨奉葛賜勳推事蒞第七法庭宣告、判决被告嚴秉成執行徒刑十二年、裁判確定前　押日數、准以兩日折抵徒刑一日、手槍彈壳均没收、 
[運貨汽車業議組公會]  
　　本埠運貨汽車一業　日益發達、全滬專運貨物之汽車一千五百餘輛、該業尙無同業公會之組織、遇事殊鮮聯絡、茲由謝春生、（復興汽車行主　）黃秋生、（協興）張雲佳、（雲佳）顧銀寳、（銀記）姜仲英　（協興公）陳子端、（四達）等、遵照部頒商人同業公會條例、　發起組織上海運貨汽車業公會、暫設籌備處於法租界馬浪路二五九號門牌、昨午後一時、由發起人開籌備會、由同業三分之二·簽名蓋章、備文呈請上海商整會准予派員指導、定期開成立大會、至期分呈市黨部總工會社會局　、請求派員到會　監視選舉職員·指示進行云 
[德國獅力牌牛肉汁之暢銷]  
　　德國瑪爾大藥廠之獅力牌牛肉汁、久爲世界名醫及各醫院所稱譽、蓋其功能增精益髓、補腦生血、培補先天之不足、滋養從天之養育、最適治病後失調血虧等症、老幼皆宜、由本埠同孚路華達藥行獨家經理、本埠先施·永案·新新·三公司及各大藥房、均紛紛爭先承售、外埠如蘇州太和藥房·及杭州華英藥房、均派員來滬、擔任分銷、日來氣候漸寒、銷數激增、聞華達藥行、巳急電該廠、　趕速運貨接濟、以應市面、 
[日光牙刷公司今日開幕]  
　　日光牙刷公司、現新設總行於大新街五十六號、準今日開幕　舉行大减價大贈品三星期、本牌牙刷廣東刨花廣東肥仔水等、均照碼八折、購算盤牌襪或彈簧牌襪一元以上者、贈二角牙刷一把、另設特價部、雙襪線每元六雙、孩童牙刷每元卅　　 
把、　大人牙刷每元廿三把惟特價係實碼、並無贈品云、 
[靑島阿可南島設立臨時燈]  
　　海關海務科巡工司奚布告云、本巡工司查靑島阿可南島鐙塔、現値重建之時、設立臨時鐙一盞、合將其情形開列於左案據靑島港務局局長報告稱、靑島外港阿可南島鐙塔、現需重建、另設臨時鐙一盞在塔之北約於十一月十六日開點、係用六等亞羸質紅色迅光鐙、四面均可望見、每三秒鐘放光一次　歷時一秒中十分之三、晴時可以照見八海里等因、據此、合即遵行通告、各處船隻、務宜留心詳記、以免疎虞、十八年十一月十八日、 
[包飯業等備委員就職]  
　　本埠包飯業由鄭一日等發起、籌備同業公會、以謀發展　業巳呈奉商整會核准　委任孫瑞卿·鄭一日·張廷壽等爲籌備委員　於昨日下午七時、在勞合路鏞壽里一百十六號、宣誓就職、商整會派金聲白到會監誓、並分配工作、公推孫瑞卿·鄭一日·張廷壽·爲常務　謝大海總務·勵文照·魏元亭·組織、江保生宣傳、孫瑞卿兼交際、並聘定有給職員多人、積極進行以期早日成立云、　 
[謝碧田定期開吊]  
　　華僑聯合會總幹事謝碧田君、辦理會務　索具熱心、茲因積勞成疾、巳於上月五日在滬病故、海外僑胞及國内名人、多爲其知友、聞者無不同聲悼惜　今聞該宅定於國曆十二月一日、在牯嶺路普益異堂開吊云、 
[快活林與老大房合作]  
　　南京路之快活林、爲西式食品界之先輩、所出品西點糖果、向爲上流社會所讚許、今該主人因嫌事煩、門市一部　與老大房分工合作　快活林出品、如巧克力糖、大小西點等、槪歸老大房經售、惟二樓仍售中西菜及各種麺點、聞自上月廿六日起、特别優待、各色早點、每客祗售洋九分、午中菜每客連茶飯祗售洋五角·八角、西菜减售六角、故近日營業甚爲發達云、 
[吳超庸被控案訊明釋放]  
　　庽居寳山路三德里四十六號之吳超庸、被巳歇女傭徐阿招、控其强姦一案、經第五區解送市公安局第三科、研訉、毫無證據、昨日公安局業將吳君訉明釋放矣、 
[名畫家嚴子鴻來滬]  
　　姚江名畫家嚴子鴻君、别號客星山人、爲畫界前輩任伯年之高足、執徐姚畫界之牛耳、擅長花鳥人物走獸山水、久爲世所宗仰、近因姚江求者踵接、不堪其擾、乃來滬避囂、寓新閘大通路口、武林里一二七一號、以其游覽之暇、畫興勃起、藉欲與海上人士結翰緣之雅、允繪一星期、因欲打破虚名自高之畫例、故其潤資、非常低廉、有愛畫癖者可逕至先生寓、或函詢一切、並聞各大箋扇莊　亦代收件云、 
[中西藥房廉價訊]  
　　放長營業時間 
　　此次四馬路中西大藥房總店、舉行紀念廉價、特打破以前歷屆大贈品之成例、改用一種摸獎辦法、以示普遍、而增興趣、滿洋一元、摸券一張、多則類推、每天所備獎品、多至數千件、頭二兩獎、爲男袍料及旗袍料等、尙有大世界游劵、仍照常滿洋二元、加送一張、至各種貨物、又較平日特别從廉、如此便宜、可謂難得、因之顧客衆多、營業興盛、亦足稱雄於一時、茲聞該藥房因夜間之顧客、每多不及赶至、空勞奔走、特將營業時間放長半小時、改爲九時爲止云、 
[姚兆培善治哮症]  
　　滬紳姚子讓先生之侄孫姚兆培君、對於醫學極擅專長、而治哮症尤能得手、姚君本有家傳秘方、經一番研究　加以改良、以之治哮、更能十愈八九、即十餘年之痼疾　亦可斷根　今姚君設診於城内西門大街關帝廟西首本宅　向渠求治而獲愈者頗不乏人云、 
[銅翻砂業開會紀]  
　　上海特别市銅翻砂業業會、昨開緊急會議、主席楊明生、行禮如儀·甲·報告略乙·討論、（一）商整會來函　囑通告會員實貼印花案、議决、通告會員　按照印花稅條例實貼、（二）主席提議、各執委每逢常會缺席　早經通告在案、前次常會、到者更少、會務將來無人主持、應如何辦理案、議决、下次如不到會者罰洋五元、通知各執委查照、議畢散會 
[致富里房屋案昨日宣判]  
　　南京路致富里房屋因該業主　收回改建商塲、先後通知各房客　定期　　、後因反對　致雙方交涉訟於臨時法院、於本月十四日辯論終　、業於昨日下午二時半宣判、由黄亮推事升座第十法庭宣讀判罰、謂原告與被告等租賃契約解約後、被告應於一個月二十日内交還原告房屋所有訴訟費用、歸被告負担、 
[復昌參號紀念廉價]  
　　本埠抛球場三馬路口復昌參號　自今日起、將所有參燕銀耳、魚肚鹿茸以及一切名貴補品、一例削碼廉價出售、聞該號自開設迄今、巳有三十年平日採辦各貨均係極品、此次廉價純爲酬答顧客性質云、 
[平民醫院購備太陽燈]  
　　閘北新疆路上海平民醫院、爲褚民誼·許世英·林康侯·杜月笙等所創辦普濟貧病施診給藥完全免費　早爲社會所崇望　茲者該院鑒於貧病之痛苦　特函商漢院董李偉人輸助重資、向德運到太陽燈一座臨診施用、蓋太陽燈爲療治上極重要之機具、能放射紫外光、力最强　平常醫院　多不置備、有者亦祇爲貴族者所享受耳、　　 
而該院獨能打破舊念其貽惠貧病　實予社會一大功德也 
[商業月報九卷十期出版]  
　　封面内容均大加革新 
　　本埠前總商會商業月報社、刊行商業月報、巳有九年歷史、向爲各界稱許、自商整會接辦以來一切益加整頓、其第九卷第十號　巳於日前出版、篇幅較前放大、封面改用八套色版精印名畫　極爲悅目、内容如論文·經濟·統計挿圖等、亦無不較前更形美備、定價仍售每册三角全年十二册　連郵費共洋三元　茲錄其本期要目如下、今後國貨運動的方針、（葉惠鈞）中國實業之前途　（阮靜如）我國豆業槪况及其發展計畫、（曹裕民）論商業政策與國民經濟、（劉仲廉）歐戰後各國關於貿易上之設施（徐裕孫國際競爭中煤油問題（受百）交通部之郵運航空、（象中）改用陽歷與改良結賬辦法之討論　（韓祖德）中東案發生後於滿洲商業之影響、（何立生）我國參加國際商會之經過、（葛天豪）積極進行中之綢綴救濟會（記者）其他重要商品市况·上海財政經濟槪况·國内外商工消息　附載經濟統計等細目繁多不及備載、 
[昨日鈕長鑄設奠]  
　　上海市黨部常委兼市立敬業中學校校長鈕長鑄君、逝世迄今、巳及二月、昨日（二十一日）由　家屬假西門關帝廟設奠、往吊者有張市長岳軍·潘社會局長公展·褚輔成·李英石·沈衡三·及市黨部執監諸委·縣黨部執監諸委·審美學校·敬業同學會·敬業中學校等數百人、素車白馬、頗極一時之盛　祭幛輓聯、尤琳瑯滿目云 
[法國新造揚子炮艦抵滬]  
　　令法蘭雪斯茄尼爾號 
　　字林報云、法國又新造揚子砲　一只、取名法蘭雪斯茄尼爾、長六十六公呎裝燃油引擎推進機及舵、各有二具、每小時行十五海里、在法國造成後、因船小不堪航海　由諧伐齊拖輸拖之來滬、途中頗經風險、歷九十一日、始於昨日（二十）抵埠、現泊求新廠船場、裝置軍械、從事未完工程、聞此次所用拖艦之　、粗如巨桶、直徑達十六吋、僅長二百公尺　竟爾至五千餘傍、價該約在三千元左右、又有鋼絲鑽五十公尺、其直徑亦達四吋半云、 
[商整會查究冒收登記費]  
　　上海特别市商人團體整理委員會昨發公告云、本會奉令整理本市商人團體、以辦理會員登記爲第一步、此項登記手續並不徵收費用、茲查外間竟有以上海商總會名義、用鉛字排印收條、向各商店收費情事並在商總會三字上另以鉛字加印紅色「商整」兩字、據云係託詞收取登記費云、如此詐欺取財　殊堪痛恨合亟登報公告嗣後各商號如遇有此等事實發現應立即將收費人扣留、一面來會報告、以便究辦是爲至要、特此通告、 
[中醫醫院改稱醫室]  
　　中醫團體之呼籲 
　　全國醫藥團體總聯合會昨具呈衛生部劉部長上海特别市政府張市長云、呈爲中醫院改稱醫室、旣妨病黎、且碍團體、懇請（轉咨）收回成命、並緩執行事竊據上海福履中醫院來函略稱、案奉上海特别市衛生局訓令第三四一號内開、爲令遵事、案奉市政府第一八三六號訓令内開、案准衛生部咨開准咨送衛生局、擬訂中醫醫院暫行規則及註册規則、請查核見復等由、查醫院名稱應改醫室、其餘各條亦有更改之處、祈轉飭更正等因准此、合行錄案、令仰該局知照此令等因奉此、該院旣以中法診病中藥治病、急應將醫院名義取銷、改稱醫室庶與西法診病西藥治病所稱之醫院不相混淆（中略）等因、並發給管理中醫室規則及註册規則各一份到院奉此查醫院二字、爲療治病人之所、中西醫院、同一療病、一則稱院、一則稱室、殊妨中醫院務之進展、請爲召集會議、共同籌商等由准此、當即召集屬會所在地各中醫院、推派代表到會與議僉以中醫醫院、都屬慈善性質、爲大多數平民所仰賴、一旦縮小範圍、改稱醫室、殊灰創辦維持人士之心、且中醫院標明中字、似無與西醫醫院混淆之虞、一致請爲轉請收回成命等語伏念鈞部（衛生部）主將中醫醫院改稱醫室、原非扶西滅　　 
中、無非恐生淆混、旣經標明中醫醫院　似無更名之必要、若謂雖巳標明中西、究屬同稱醫院、尙　未足判明、則中醫　院、如太　院等巳　十年、西醫初入中國、原稱　館、如仁濟醫館等、　院以來、未及百載、即欲名稱各别　例宜以後避先、且讀鈞部（部）頒管理中醫醫室規則醫室之設備、須具病房、隔離病房　並有三人以上及常駐醫士、並配藥者看護士等、顧名思義、恐非醫室所能容納、此關於名義上、中醫醫院、不能改稱醫室者一也、中醫醫院都屬慈善性質、經濟之責負於院董、設或改院爲醫室、則院董勢必隨之而改稱室董、支離奇特、不獨影　平民發生疑問、致起混淆、阻碍貧病、問津之途徑、此關於事實上中醫醫院不能改稱醫室者二也、爲敢具呈鈞部、（府）懇請上顧國體、下恤病黎、（轉咨）收回成命、並緩執行、實屬德便、謹呈衛生部部長劉、（上海特别市政府市長張） 
[市婦協執委會議記]  
　　上海特别市婦女協會、十六日開第八次執行委員會、出席委員五人、主席馬志英、行禮如儀（甲）各部報告、（略）（乙）討論（一）林克聰同志辭宣傳部主任職務案、議决挽留、（二）鄭漫眞同志辭組織部副主任職案、議决、挽留、（三）會員陳世英、應否開除會籍案、議决、自民國十八年！一月起　開除會籍（四）本會經費困難、應如何辦理案、議决　呈市黨部請示辦法、（五）會員請求本會舉辦婦女平民夜校案、議决　推舉姚明珍·陸慧明·二同志負責辦理、（六）英瑪琍同志因生產期近、於十一月起、給例假二月　所有職務、由俞佩萱同志代理、生活費、按前例每月十五元　是否有當、請公决案、議决通過、 
[天氣報告]  
　　徐家匯天文台昨日下午四時三十分氣象預報云天冷多雲、沿海一帶、有勁峭之時令風來、自西北方至東北方不等、甘姆之南、有低壓中心顯似 
[招領]  
　　如有走失男女者請注意此處地位社會局啓第八百二十二號、李阿金、女性、常熟人、年十六歲、民國十八年九月十四日、公安局送閘北慈善　團留養、 
　　第八百二十三號、王寳英、女性、溧陽人、年十九歲、民國十八年九月二十三日、公安局送閘北慈善團留養、 
　　第八百二十四號、吳唐氏、女性、嘉善人、年十九歲、民國十八年九月二十五日、公安局送閘北慈善　團留養、 
向西方或北西方進發、又昨日下午三時前二十四小時内本埠氣温最高六五·八、最低四八·二、去年同日最高五六·七最低三八·三、 
[來函]  
　　逕啟者、昨日敝社所發稿件内、市執委會第七十一次常會、討論事項第十項二區二十三分部之「二區」兩字、誤刊爲「三區」合亟函達、請爲史正爲盼　國民通信社編輯處、 
公布欄 
[上海租界上訴院]  
　　民事判决　邵恒銀與凌厚生爲欠銀涉訟上訴案（主文）上訴駁回上訴訟費用歸上訴人負擔▲楊張氏與岑菊廷爲積欠房租涉訟上訴一案（主文）原判關於欠租金之數目變更之上訴人應返還被上訴人租金銀八十元正第二審上訴費用由上訴人負　十分之八被上訴人負擔　分之二▲肇興輪船公司與東來成等因賠償涉訟上訴一案（主文）上訴　斥第二審訴訟費用　　 
由上訴人負擔被上訴人提供擔　五百元後本案准予假執行▲張雨之與馬之裝因損害　　涉訟上訴一案（主文）原判决關於賠償數額及訴訟費用部分撤銷馬之駿應賠償張雨之多使用華德輪船七日之損失二千一百元右開部分外張雨之之上訴及馬之　之上訴均駁回第一第二兩審訴訟費用張雨之負擔十分之三馬之駿負擔十分之七　以上十一月二十一日 
[上海臨法時院]  
　　民事判决　楊景修訴汪富　欠欵涉訟一案（主文）被告應償還原告洋九百四十九元并負擔訟費▲利華藥房訴樂俊賢欠欵案（主文）被告應償還原告洋四百九及自本年九月三日起至執行終了日止週年八厘之利息訴訟費用由被告負擔▲朱昌麟訴嚴松山欠租案（主文）被告應　還原告一個月（八月份）房租洋十八元原告其餘之訴駁斥訟費由被告負擔三分之一原告、負擔三分之二▲姚慕蓮訴胡殿英欠租遷屋案（主文）原告受傳不到將案註銷▲馬有略與望德堂欠租遷讓聲　回復原狀一案（主文）本院十八年十月四日之判决維持之聲請費用歸聲請人負擔十八年十月四日之判决原告提供擔保銀二百元後得爲假執行▲觀魚印刷所宋觀魚訴好菜塢影戲院張斌欠欵涉訟一案（主文）被告應償還原告洋三百元並負擔訟費▲利遠洋行訴三友美術印書館等因執行異議涉訟一案（主文確認原告對於帕脫膠版　及自動添紙機　落石架全副有所有權被告等應返還之原告其餘之訴駁斥訟費歸等一被告負擔▲錢培生等訴錢阿華（即錢希賢）爲執行異議案（主文）係爭房產除東面一幢外應予啓封原告其餘之訴駁斥訟費除因參加所生費用由參加入負擔外餘由被告負擔五分之四原告負擔五分之一▲烟得你生訴胡三元欠欵案（主文）被告應償還原告洋一百六十元並訟費▲麥軋生訴姚菊生欠欵一案（主文）第一被告應償還原告洋二百元並訟費如第一被告延不償還歸第二被告負償還之責▲麥軋生訴林訟月欠欵案（主文）被告應償還原告洋一百五十元並費　以上十一月二十一日 
 
 

Page 17

 
 
自由談 
[動物的氣味海·客]  
　　動物的身上。各有一種氣味。一般有經騐的博物家。一聞到鼻子裏。就可辨别出道是那一種動物。有一天是炎暑的早晨有一個美國人。同他的朋友在佛洛利逹Fjorida州的一片西瓜田中工作。驀然之間。他聞到一股奇怪的氣味。他將鼻子一面嗅。一面說道。「咦·這裏有黃瓜的氣味。」他的朋友忙說。「當心。這也許是響尾蛇」。說時。果然聽得一陣荷荷的聲音。就有一尾很大的響尾蛇從綠葉中蜿蜒而出。他疾忙將鋤頭鋤爲兩段。幸未被咬。他的朋友說。「凡是響尾蛇。都有這一種切開的黃瓜的氣味。這氣味有毒没有毒。却無從知道了。」 
　　此外如鼬鼠。有一種極難聞的氣味。因爲他們身上有一個腺。常在流出一種惡味的液體來。令人不可響邇。據說用以防身的。又有一種鰐魚喚做ａｌｌｌｇａｔｏｒ的。會發出一種麝香的氣味。這就覺得可愛了。狐也有一種特殊的氣味。因此往往被獵狗嗅到。結果了性命。 
　　魚類也各有一種氣味。一般老漁夫。雖在黑暗中，也能辨别出來。據他們說。海魚中以靑魚的氣味爲最可愛。其他都是腥臭難聞的。又有一類鱒魚。ｇｒａｙｌｉｎｇ剛捕到時。發出一陣茴香的氣味。也自不惡。 
[總理誕辰謁陵記許士騏]  
　　自總理奉安。中山路全部告成。首都建設規模大備。驅車孔道。電掣風馳。殊無昔日顚躓之苦。出中山門（舊爲朝陽門）五六里。鳩工建路。修葺一新。道旁松杉。林林總總。間以楓葉。燦若紅霞。綠翠絳丹　蔚爲錦綵。窮自然之秘奥。具秋景之特徵。愚偕内子縵華。聯袂前往。先遊明孝陵。道旁石像。巍峙東西。斑駁作橙黃暗綠色。足窺東方古代彫刻建築之美。步入祭堂。中懸明太祖畫像。惜未署欵。不審何人手筆。其旁一聯云。「與鍾山不朽。爲民族爭光。」用筆縱横揮灑。出于右任民手書循前行。抵陵墓。拾級而上。狀若城堡。徘徊久之。 
　　距明陵約一二里。總理陵墓在焉。是日游人如織。車馬闐咽。山麓闢成大道。自下而上。石級約分八層。每層三十級。共二百四十級。足力疲乏者。每苦不能一氣呵成。抵祭堂。顏曰天地正氣。三門平列。冠以民族。民權。民生六字。宏壯崇麗。平頂圖案。結搆精雅。正中組成靑天白日四壁嵌以黝色雲石。刊總理遺訓。字作金色。出介石。展堂。組庵三先生手筆。王中置放大遺容。旁列各國專使及公團所贈花圈。銀瓶等品。輝煌金碧。名貴異常。地爲素色雲石疊成。覆以靑白色。卍字圖案地毯。樸素莊嚴。中門通陵墓。頂爲環形。刻石爲闌安置總理臥像。質用西山雲石。潔白光澤。係捷克彫刻家鐫成。費時一年又半。 
　　聞全陵工程計劃。目下所成不過十之五六。尙有銅像一尊。在法定鑄。月前愚返滬時。造褚民誼先生寓邸。曾將該像攝影見示。華服端坐。手按地圖。表現和平偉大之精神。爲法國現代彫刻大家龍圖斯基氏Ｌａｎｄｏｗｓｋｉ手造。聞代價爲一百五十萬法郎。預計明春可運到京中。安置陵前。祭堂正面。鳥瞰全城。歷歷可數。中山大道。蜿蜒若長虹。他日政治區建立。大厦連雲。林木蓊蔚。首都發展。不讓巴黎柏林專美於前矣。 
[安吉吳昌碩先生巳追薦會紀事个簃]  
　　安吉吳先生。在遜淸民國間。以書畫金石刻縱横睥腉。執大江南北壇坫牛耳者垂數十年。年臻耄耋。神明不衰。享年八十有四歲而卒。蓋民國十六年舊曆丁卯十一月六日也。生前書畫。尤爲東方人士寳貴。爭以巨金購置。至範金爲像事之。今屆先生逝世三週紀念。中日人士與先生前雅故或欽遲先生行誼者。召集親好及海上名流。共同發起組織己巳追薦會。於本月十日假江灣路六三花園舉行。並於會塲陳列先生生前作品。及手澤遺物之有文藝價値者。先期中日各報皆有紀載。洵甚囂塵上中不易數覯之勝集也。 
　　會塲之人物　是日天高日晶。風不揚塵。自晨迄晡。冠蓋咸集。綜計名簿簽到者。共一千餘人。中國方面名流。如朱古微、葉譽虎·王聘三·曾農髯·狄平子·王一亭·馮君不·劉翰怡·哈少孚·任堇叔·金甸丞·李拔可等·政界有唐少川·于右任·勞敬修·陳藹士·王曉籟等·學界則海上各校外更不勝計。新聞界有楊淸磬·汪英賓·馬公禺·兪劍華等·日本方面有横竹平太郎·堺與三吉·山田謙吉·井手三郎·田邊輝雄·越智喜三郎·立川團三·友永霞峯·土屋計左右·吉井民三郎等。 
　　會場之布置　園主白石六三郎君。雅重先生爲人。會塲布置。皆君及友永君預爲設計。在園中草地空曠處植木作架。以色布幕端高𢰲紅地金色卍文。廣丈餘。袤數丈。中設几筵鑪香瓶卉。位置楚楚。其他雜陳果食時物淸醑苦茗之屬。其上巍然供奉先生執卷小立影　。道氣迎人。依然生前笑貎。 
　　追薦之秩序　是日日加午。來賓方縱觀陳列。聞鈴聲鏗然。知開會矣。乃相繼魚貫入塲。對遺影致禮。寺僧諷經。來賓演說。禮畢攝影。王君一亭與先生有知遇之感。是日在塲奔走司儀。周旋中日賓客敢所謂一生一死。乃見交情者非耶。予儕弟子之列。亦　𨇾其間。衆中一人欷歔不能仰視。反袂掩面。凄然欲涕者。則山陰任君堇叔也。君爲名畫家伯年先生長子。與先生爲忘年交。前年挽先生一聯。尤沈痛。聯云。盡用漢祠法、書本秦相斯。賞析樂晨昏。文字恩私　深於骨肉。蓄我猶弟晜。事公以父執。蒼范成缺憾。寢門一慟。失此須臾。 
　　山田岳陽之演說　東亞同文書院院長山田謙吉。字字敬。號岳陽。邃於漢學。雅擅吟詠。尤好先生所爲古近體詩。演辭略謂先生書畫篆刻。天然自成一宗派。可以表見東方之藝術的眞精神。絕對非西方人所能領略。然余崇拜先生者。不在藝術。而在文學。此則先生畢生抱負與性靈學問所寄託。非今日陳列所及等語。至理名言。饒有價値。 
　　遺物之陳列　園中有樓三層皆陳列先生生前長物及作品、有携自來賓者有出先生家藏者。東鱗西爪。皆先生心魂所寄。魂兮歸來。呼之欲出矣。畫類有先生少紅氍毹 
[數年來罕覯之津門義務戲徐慕自平寄]  
　　天津特别市界對俄外交後援會日前曾派陳文源君來平延聘楊·梅·陳（德霖等往津演義務戲三日。所得戲資。槪充作慰勞東北將士經費。座假法租界春和大戲院。日期則爲十五六七三晚云。陳君爲雲舊雨適同寓一飯店。相見之下。乃以三日戲單相示。並托爲代邀繼先加入首夕之奇雙會。是劇蘭芳飾桂枝。素雲取保童。壽山扮李奇。若再配以繼先之趙冲。則更見精彩矣。茲將三日劇目擇要列后　　十五晚　楊小檂郝壽臣小翠花戰宛城。梅蘭芳朱素雲李壽山奇雙會　主鳳卿程艷秋陳德霖探母回令。王又宸尙小雲打漁殺家。楊寳忠戰太平　　十六晚　楊小樓梅蘭芳王鳳卿錢金福朱素雲楊寳忠回荊州蘆花蕩。程艷秋紅拂傳。王又宸尙小雲汾河漲。翠花醉酒　 
　　十七日　楊小樓梅蘭芳别姬。程艷秋女起解。尙小雲小翠花朱素雲雌雄鏢。郝壽臣審七長亭。楊寳忠駡曹。 
年所作山水八段錦長卷。朱古微侍郎每叚各綴小詩。其他名人數十家題詠殆遍。又捐館前一日所繪蘭草馮君君木題詩。極情文相生之妙。詩曰。衰腕尤能百屈申。自濡秃筆挽餘春芬芳后土吾將老。窈窕山河若有人。出水花光增惝恍。嘔心詩句雜悲辛。綿綿神理應無盡乞與湘纍作後身。又爲朱古微侍郎作梅花小册十三葉。又先生戲作一貓皆精品。書類有臨散氏盤全文。又贈譚復堂行草詩卷。係蔣姓客携來。金石刻類有自用名印。及爲閔園丁高聾公所作諸印。遺物類有明拓石鼓善本。顧西津爲作校碑圖。又缶廬所以得名之缶字有考。古色盎然。蓋出之金俯將之贈、先生詩集中時見題詠者。即是物也 
[醫藥小志天鐸樑]  
　　益金草續命記　予軍人也。每以捍禦國難爲己任自十七齡投筆從戎。會當多事。蓋數年以來。無日不在烽影笳聲中詩生活焉詎料積勞致病。初因外感而咳。咳久傷肺由是飲食漸减。形體消瘦。然猶强自振作。勉爲支持。旣而病轉劇。咯血盈孟。僚友咸勸歸養。同時軍部有遠征之行。不得巳解甲賦歸逕入滬上某院治療。經半載。殊無起色日惟兀坐偃臥。一若殘廢之流。以視疇昔上馬殺賊時。不勝撫髀興嗟。一日。予弟時鐸來問疾。談次。偶語以中華路二零三號培生製藥公司益金草。爲治癆靈劑。勸予嘗試。時予身雖住院。凡由親友輩所遺藥品。服之巳屢。惟　 
見效絕無。然亦如院中所服者。未嘗有害。於是頷之。其翌晨。果携六服至遂如法煎服。服盡咯血竟愈。咳且爽利矣。乃繼購一打。每進一服。即見一服之效。凡三星期。霍然出院。旣返家。又調理一月强壯如前。親友見者。輒相稱賀。意謂某院治療神速。而不知實出此草之功也。嗚呼。日月不居。英雄易老。况值内亂未靖外患憑陵。吾身旣獲良藥以慶生。寗恤此大好頭顱以報國哉。今將奮戈重出。略書一年來困病顚末。披諸報端。使良藥而不虚生我焉。則他年有所建立而歸。或者亦可作一小小之印證歟。（天鐸生） 
　　誌胃實治病事　友人丁仲鈞年未而立。夙患肝胃病。每發。輒覺心窩剌痛。甚且臥牀不起。輾轉反側。因之面黃色滯。精神疲憊、苦不勝言。間嘗邀名醫求診。投以劑。不效。又嘗服市上各種胃藥偶有功效。亦甚微薄。丁君苦之。近閱報載有天福公司秘製胃寳一種。曾經中央衛生試騐所化騐。主治新久九種肝胃氣病。因就近向藥房購取一匣。依法服之。不二分鐘痛苦立止。十數年舊疾。一旦若失。君德之。一昨遇余。舉以相告。余思世之患肝胃病者。奚止千萬。苟盡得此胃寳而服之。必能奏效如神。因書丁君之事實如上。以爲一般患肝胃病者告。（樑）（不受酬） 
　　癆瘵奇療記　滬西某大學學生沈士湘。年二十五。武進人。濁世翩翩佳公子也。去歲滬上跳舞之風大盛。舞場林立。紙醉金迷。風氣一變。一日。適校中休假。士湘乃約表兄王卓人同游舞場。悠然神往。歸而樂之。專學各種舞法。未幾學成。各舞場遂時見士湘之踪跡。有舞女名麗英者。蘇州人。二九年華。亭亭玉立。士湘與女。由同舞而鍾情。而輟學。而同居。詎甫一載。士湘不知自愛。斵傷過度。遂得癆瘵。咳嗽見血。骨瘦如柴。屢請名醫診治。終無效。麗英乃遍詢救治之法。近知上海白克路國產製藥公司所發售之「吐血肺癆藥草」。有奇效。乃購服之。未一星期。嗽稍止。血亦漸除。現僅月餘。病巳全愈。聞此項藥草。係前淸御醫馬鼎甫得異人傳授。秘製而成云。（新露）　 
[首都發見金磚朱朱]  
　　首都發見金磚。現乃喧傳人口。予知此事較稔。爰走筆述之。以告自由談讀者。� 
　　初。首都西華門外外五龍橋東。原有池塘一口。本和記洋行買辦韓永法產。近因水涸　有小工數名。掘土爲井。詎掘得尺許後。地底發見城磚頗夥。城磚一物。係歸市工務局保管。備爲修建工程之用。此項城磚。遂爲市工務局派工運去。　不意磚甫運淸。地下又發見巨木若干。事爲古物保存所所知。因地乃明故宮舊址。此木必爲數百年前物。應由該所保存。迨木爲該所運去後。工人於地下又發見磚兩塊。以刀磨之。作金黃色。其時適爲古物保存所一職員所見。云係黃銅。乃取之去。工人散工時。各予香烟一包。以酬其勞。工人因羣謂必爲金磚無疑。事傳於外。前往該處觀看者甚多。微聞市工務局某檢查員。以金磚現仍續有發現。將呈報該主管長官。地在市區之内。此項金磚。應請收歸市有云。 
[心上温韾（七）（五）包天笑]  
　　第五回　芳草天涯渺歸何處　奇花海上忽訝初胎　　說話中間。。小阿姨也來了。。說梳頭的馬上就來。你們在這裏講什麽纏脚的事。。翠筠道。就是講大阿姨的那位小妹妹。。二少就勸伊不要再纏脚。。我敎大阿姨領到生意上來。。伊怕捉小干。。不肯領得來。。我說白天不要緊。。二少不相信南京人有這樣標緻的小姑娘。。我所以要敎大阿姨領得來給二少看看。。小阿姨道。。這個小脚色。。本來是我預備領的。。我起初的意思。。倒並不爲伊標緻不標緻。。就是我們的小姨夫。。他每天在唐上衖一爿茶館裏吃茶的。。也是他的吃茶朋友。。說起有一個小干唔。。本來是他們的養媳婦。。現在因爲窮得不成樣子。情願賣給人家。。我起初說。。只怕根子不淸。。再不然。。就是那個養媳婦不成材的。。人家往往有那種「退落養媳婦」。。或是退不去的。。因此要把伊出鬆了。。小姨夫說不是的。。那一家人家。。從前本來也做做小媒人的。。他們去領窮苦人家的女兒來。。只說是做小媳婦。到了有想當的機會。。也可以賣出去的。。至於那個小囡倒看見過。。是一個淸秀秀的人。。現在是面黃肌瘦。。這要是吃得好。。着得好。。也就會改變轉來的。。二少。。這倒是的。。剛來是瘦得來。。眞正是皮包骨頭。。要是剛來的時候。。大阿姨看見了。。再也不要咧。。一養幾個月。。吃好着好。。馬上就換了樣子。。皮膚也白了。。面孔也胖了。。人也變得活潑了。。本來在那裏是朝打夜駡。一天做到夜。。不是小孩子們所做的事。。也敎伊做。。一個小孩子。。那裏吃得銷呢。。左詩晨道。。你們是多少錢買來的呢。。小阿姨道。。我是三百塊錢買來的。讓給大阿姨。。我也不賺伊的錢。。我把那張紙頭。。交給大阿姨就是了。。我們姊妹淘裏。。雖然是「淸兄弟。。明算賬」。。要是另外做紙頭。。那就不必了。。小干唔是好的。將來一定做得出的。。要是換了别人。。我是一千塊錢也不肯賣出去的。。自家阿姐。。那是自家人。。不能怎樣斤斤較量的。。大阿姨道。。我也横豎没有第二個女兒。。將來嫁出去。。我們身價銀子分分好了。。翠筠道。。你們不要吵。。我出四百塊錢賣給我。。大阿姨不是賺一百塊錢嗎。。小阿姨道。。那是伊無論出什麽價錢不肯的了。。俗語說的「娘的肝。爺的臓。。兩口桫坊盡靠拉浪」。。不過兩三年。。發財等得及的了 
 
 

Page 18

 
 
商業新聞 
[雜訉大條四百根、香港運滬、]  
　　現洋十六萬六千元、今日運香港、 
　　美棉一千九百件昨日進口、 
　　大荳三千噸、裝赴歐洲、 
　　牛奶二千五百箱、北美運來、 
　　火油五萬一千七百箱、昨自紐約裝來、 
　　美木昨到五百十九萬九千七百六一尺 
　　烟葉四百七十件、九江來滬、 
　　湖絲二百三十件、運往美國、 
　　顏料五百件、德國運來、 
[金融釐拆站定氣象軟滯]  
　　收解寥落...洋用沉寂 
　　市塲槪况　近以商業上氣象淡漠、金融市亦無擴充可能、故目前狀况、大非上半年旺盛時所可比儗、昨市格外疏淡、洋欵走銷又寂、銀欵收解、亦未見有巨大進出、是以重要消息、實鮮聽聞耳、 
　　釐拆價格　早市釐價爲七錢二分二釐二毫半、午市爲七錢二分二釐半、比較前日市况、似添一籌、但用途不少、終須續軟、銀拆市價、早市爲一錢八分、午市爲一錢七分結果較前日僅小一分、銀行掛牌七分、劃頭加水、亦祇二三分、 
　　輔幣市情　江南小洋早市爲六錢一分六釐、午市又跌二釐、而爲六錢一分四釐、做出交易、早市二千角、午市一千五百角、廣東小洋、早市爲六錢零九釐、午市價同、然與前午僅昇半釐、做出交易早市十六萬五千角、午市五萬五千角、銅元爲四百零二千文、較前日回長二千文、交易不多、亦祇二萬七千餘串、 
　　銀洋進出　（銀欵）昨日銀行收解消息、甚屬寥落、華商收解票欵一百九十餘萬、外商收解一百二三十萬、各種貨物匯兌稅什還押等欵收解七百八九十萬、進倉外商五十萬、出倉華商六十萬、日商銀行收解各欵二百餘萬、出倉三十萬、錢莊銀公單收解二千八百餘萬、劃頭欵收解三百七八十萬、各路匯欵收解八十餘萬、收現四五十萬、（洋欵）匯劃票欵早市做出一百三十三萬五千、午市做出七十四萬五千、鈔票交易、無論場内外一槪無聞、銀行方面早市互市四十五萬、午市互市四十萬、各銀行洋戶往來收解一百四十餘萬、鈔票進出一百餘萬、錢莊洋公單收解四百二十餘萬、洋劃頭收解八十餘萬、拆借洋欵更多、無人問津、小錢莊交易五十餘萬、廣帮裝英洋十五萬、 
[金價上進未巳]  
　　始而混沌終則飛揚　昨二十一日標金續見漲象、惟市况甚形混沌、漲落恍愡、自前市僅以一兩數錢高下、以在四百二十六七兩之間盤旋而匯票尙屬平定、惟後市轉弱爲强、竟有三兩之差次、最後因匯票趨緊、大連帮傾向購買、以套出條子並檯面上求過於供、人氣易昻、乃萎軟之狀突變爲鋒俏之景象也、竟巳逾出四百二十八兩之外、使人難以揣摩也、　 
　　乍升乍降徘徊於六七兩關口　英倫銀條回縮一二五、紐約日美又加六二五、至至元月份標金開盤略降三錢、爲四百二十六兩九錢、繼僅爲六兩三錢、乃賣方恒多、旋後回上一兩零、因匯票見好、正月份銀行買去八八六二五、下月份八八半、遂爲二十七兩半、先令開出時三菱售出正月英金三便士二五、又出三月花旗五十五元三七五、掛牌日金巳加三七五計九一二五、然金價則平、爲二十七兩一二錢、入後元月日金三菱上海等賣出八八七五、旣而台灣買進八八五更由各大戶紛紛脫手、故價降落一兩餘、至十點零爲二十五兩九錢、倐忽間又見透上一兩數錢、殆因住友吃進下月份三便士一八七五、正金吃三月份三便士三七五、套頭號家有所買進、至十一點一刻爲二十七兩四五錢、但復有賣出頭寸、人心不定、計回落兩許、爲二十六兩五六錢、匯票站住、迨午收爲四百二十七兩、 
　　散市前高峯達二十八兩半　後市開盤四百二十六兩八錢、嗣因空氣不佳、市場各號均有脫售、大連帮賣意最濃、人心因之一挫、計削落一兩餘、二點半後爲二十五兩五錢、俄頃因銀行買進三月英金三便士三七五、華比買三月美金五十五元五六二五、工商買元月日金八八五六二五、匯豐買近期八八七五、兼由大連帮猛購匯票、市面頗挺、價乃回高二兩、至四點後正月份日金工商出八八八七五、十二月份八九、檯面上各號均巳爭購、以抵當日售出之額、同業心理趨高、故又冲出二十八兩以外、將屆散市之際、計達二十八兩五錢、時又銳減三四錢、至四點三十分收盤爲四百二十八兩三錢、比諸前天計漲一兩一錢、 
　　照揭價小十三四五兩　查一日問最大四百二十八兩五錢、最小四百二十五兩五錢相去三兩、登賬本下月同計二十八兩、元月份二十七兩、補水二十八兩、午後改爲二十九兩、揭價巳改爲四百四十一兩、因掛大三十五自初做小十三兩八九錢、嗣後竟抑十五兩、午收做小十四兩、午後初做小十四兩零後爲十五兩餘、收市抑小十三兩左右、物品早開二十七兩、午收六兩八錢、午後六兩九五、收市二十八兩六錢、 
　　各號交易異常繁旺　同業買賣出人均屬不鮮、計大德成·　茂永·　　·同　昌·　利·　　等均是賣出、太興·元亨·仁亨·福昌及套頭等皆有買進、午後各號初出後進、計元康祥·元亨·志豐永·恒興·　　順利及套頭條子均己售出、元茂永·大德成·禮昌·堃和·裕成永·等均是買進、物品復進、匯票套頭則有售出、而結日金、零戶等往後均係買進居多云、 
[外匯明暗俱緊]  
　　昨日滙掛牌、外滙除日滙加三七五、計九錢一分二五外餘　無伸縮、又意大利回縮三元、計一千零四十二利耳、瑞士減一元、計二百八十一福祿令、大條己見回縮、滙兌則高、惟本日路透報告横濱市勿更、神戶市早跌後定、市况平庸、印滙巳減一八七五、計五十二羅比、至於本埠外滙均趨緊象、惟終日站定之勢、而金市漲落無定、前市平穩、後市由疲轉鋒、金解禁重又宣布實行之消息、人心頓昻終則加上一兩零、於是滙票隨之而挺、結果比較前日計先令縮零六二五、美金縮一二五、日金漲上三一二五華商交易尙稱活動、惟無鉅額進出、計英金售出十萬鎊、銀行亦互做三四萬鎊、美金出入不廣、僅以一二十萬元、而日滙前市曾售出一百數十萬元、向結者祗以幾十萬元、迨後市賣出數十萬元、又大連帮裕豐永等扒進一百餘萬元、以套條子、銀行如住友·朝鮮·三井·滙豐·安達·東亞·上海·台灣等於上午均有買進、又上海·三林·華比等則巳售出、至午後三井·工商·滙豐等有所吃進、而賣出者計三井·上海·安達·興業工商等、市况趨勢鋒利 
　　英匯　内盤稍緊　惟一日間僅零六二五上落、華商大致售出、上午十一月份出價二先令三便士零六二五十二月三便士一二五、正月三便士二五、二月三便士三一二五、進價三便士三七五、午收相同、午後收市十一月出價三便士零六二五進價一二五、十二月出價三便士一二五、一月一八七五、二月三便士二五、進價三便士三一二五、 
　　美匯　内盤略佳　全日僅以一二五上落、交易有限、上午本月出價五十五元零六二五、十二月五十五元一八七五一月五十五元四三七五、二月五十五元五六二五、進價均加一二五、收市十一月出價五十四元九三七五、十二月五十五元、一月五元二五二月五十五元三七五　進價照加一二五 
　　東匯　内盤晨間即穩、以後平和、午後由平轉堅、一日間計有二五漲落、惟無特别變化、華商前售後購、統日約有三百萬元交易、自早市十一月份出價八九、買價八八八七五、十二月出價八八八七五、買價八八七五、正月出價八八六二五、入價八八半、午收十二月出價八八九三七五、入價八八八一二五、一月出價八八七五、入價八八六二五、下午收市十二月出價八九零六二五進價八九、一月出價八八八七五、進價八八七五、 
[大條復縮匯兌見降] 　 
　　昨據倫敦電訉、大條銀復見縮勢、計近期縮一二五、爲二十二便士六八七五、（合英金二先令二便士八一二五、）遠期縮一二五、爲二十二便士八七五、中國售出、供給稀少、市况平平、又接紐約電訉、美銀仍爲四角九分八七五、英對美降零九三七五、又美對英跌一二五、同計四元八角七分四三七五、日英低零三一二五、計二先令零九三七五、日美高零六二五、爲四十九元、英滬先令短一二五、計二先令三便士一八七五、又當日午前十一點十五分路透電到均未見更、又九點半電通社來均巳回落、計近期日美出價未更、進價回降零六二五、日英出價不動、進價回跌零三一二五、遠期日美出入價均小零六二五、日英出入價均低零三一二五、以後來電槪未更動、 
[證劵九六回堅七長見軟]  
　　（北平）前場九六開盤一七二、收盤一七二七五、銷二十萬五千、整六七三、銷五千、後塲九六開盤一七二五、收盤一七三二五、銷二十五萬、七長七三三、銷五千、（二十一日電） 
[債價一致微漲]  
　　昨日證劵市塲期貨仍稱活潑、雖債價滯定、而賣買交易頗旺、前市開出達三百六十餘萬元、下午亦有三百萬元、蓋零戶進出頗形活潑也、但現貨依然不振、全日祇成交二萬元、各債進出甚微、至言變動經過、以債市環象靜定、求供相埒、故債價呆定如前、僅數角盤旋、惟買氣稍旺、比前日一致稍漲、 
　　債别期現　前開　後收較前日　成交數整六現貨......六六·五０漲０·二０五、０００整六十一月六六·四０六六·五０漲０·四０三一五、０００整六十二月六四·００六四·０五漲０·五０四六五、０００七年現貨七二·五０十二·八五跌０·０五五、０００七年十一月七二·七０七二·五０漲０·一０四二五、０００七年十二月七一·００......漲０·０五七０、０００續大十一月八二·六０八二·三五漲０·二五四九０、０００續大十二月八二·二０八二·００漲０·三０九七五、０００善後現貨八二·八０八二·四０漲０·六０八、０００善後十一月八二·四０八二·七０漲０·五０四五０、０００善後十二月七九·六０七九·八五漲０·四０五０五、０００續捲現貨六八·二０......跌０·三０一、０００續捲十一月六九·二０六九·六０漲０·七０二七五、０００續捲十二月六七·二０六七·二五漲０·七０八三０、０００關稅現貨·····六二·六０漲·八０一００００關稅十一月六二·四０　　·四五漲０·　　四九五·０００關稅十二月六０·九０六一·００漲０·六０一、００五、０００金融十一月二七·六０二七·六０漲０·二０四０、０００九六十一月一七·二０一七·二五漲０·０　一一二０、０００九六十二月一七·五０、一　·五０漲０·０　一００、０００ 
[紗花實銷暢茂紗市進展]  
　　現　　　　　滇　辦量最宏� 
　　標紗上　　　散戶紛起補空 
　　槪况　紗市　堅、漲　益熾、良以實銷驟形踴躍、且本紗占多數、因之人心趨堅、　青島工潮一時仍難復工、於是市氣尤緊、近月期紗多頭了結殊巨、散戶　　抵補、内地帮則抛賣遠月、尙無抵補之　、 
　　期紗　人標前市開盤即緊　以外間實銷有活動消息、故市氣　挺、各月俱漲二·三·四·五錢、多空兩方均有相當進出、午後聞各帮有大量交易·場中市勢極俏、二三盤異常鋒俏、收盤以三品紗遠期趨跌一元外、市氣稍平、結果近漲七·九錢、遠漲三·四·五錢、　日成交統計三萬包、茲將收盤價列左、 
　　人標收盤　漲跌存賬數二　　五八四漲七三九、一五０十一月一六二八漲一一　０三五０　　　　五八三五二三、七五０十一月一五九七一四·四中　００四二一五八０三一二、二五０一月一五八　　０·三０、四００ 
　　現紗　銷路大爲起色、靑島四川雲南三帮辦意驟旺、查本日本各帮買去統計五千四百包、同行中進二百六十包、行情日紗漲一兩外、四川帮進量最健、計一千八百三十五包、次則靑島帮進一千五百包、雲南帮進一千五百包、廣東帮進二十五包、内地帮進七十包、天津帮進五十包、其他雜帮進八十包、各帮買去大數包額、均係直接廠根、售盤錄左、 
　　前市四十二支十六支 
　　陽鶴二五四·七五廣東二五三羊一六七·五０内地一０水月二五四·００天津一五紅團龍一六五·二五汕頭一０立馬二五六·００靑島五天官一七二·００靑島七五　　二十支大發一七一·二五又三五　　藍鳳一八二·七五天津一０日光一七二·七五又二０又一八三·二五津川靑九五金城一七六·二五又二００又一八三·００又靑島六０金鷄一七二七五又五０又一八三·五０靑島二０　十支金城一八六·二五靑島五００鷄球一四０·五０蘆州一五雙馬一七五·００四川二００大寳一四九·００廣東二五立馬一八三·五０同行一０孔雀一四九·００又一五又一八三·００厦門五大發一五０·００雲南一一００鴻禧一七九·００四川一０金鷄一五０·五０又四００採花一七四·七五廣東一００金城一五三·二五廣東三０ 
　　後市四十二支三星七五·００内地五 
　　藍鳳一四五·００小内地五　金城一八六·二五靑島一００立馬二五五·０靑島五立馬一八四·０五又一五 
　　三十二支　歡喜一七四·００内地一０　　彩球二三八·００　三０　地球一七七·五０四川五０ 
　　二十支又十六支 
　　雙馬一七五·００四川一００　耕讀一六一·五０内地三０採花一七五·００又天官一七二·００靑島二二五藍鳳一八二·五０·一月川五０金城一七六·二五又二００又一八三·五０又五０十二支又　一八三·七五靑島　二０醒獅一六０·００内地一０又　一八四·００又二０　十支又　一八０·五０十一同行一五０紅荷豐一四三·七五烟台五又　一八一·００又又一００　金鷄一五一·五０香港二四鴻禧一七九·五０四川五０雙喜一四七·七五蕪湖一五又一七七·五０十一四川五０醒獅一五一·五０厦門一０鴻福一七八·００又一五０鷄球一四０·００廣東六０五福一六四·００小内地一０紅魁星一四八·００四川九二五 
[現棉廠需稍見起色]  
　　漢棉晨疲午回...形勢仍萎頓 
　　槪况　棉市平靜、晨間疲軟、午市稍佳、但形勢仍平疲、而無大變化、海外棉市、一致趨漲、本埠實需較爲發展、環境漸形良好、市氣尙難激振、幸紗市巳有起色之狀、棉市地位比較的爲安全也、 
　　期棉　漢標前市開盤極軟、形勢萎頓　各月跌五分至一錢半、午後以紗市良好、帶漲五分至一錢半、全日成交統計四萬一千八百担、茲將漢標收盤價列左、 
　　漢標收盤漲跌　存賬數二月三三八五跌一五七三、八００十一月三三六０跌五八二、五００三四００一０七０、九００十二月三三七０五一０三、七００四月三四一五···四二、九００一月三三八０···一一三、三００ 
　　現棉　交易略見活動、碼頭上來源、計通花一千三百五十包、姚花二千三百包、售盤錄左、陜西化　三五·二五　鴻章廠進　五００件　現貨送廠陜西花　三四·二五　鴻章廠進　二００件　又　又通花　　三五·五０　恒豐廠進二、０００包　又又陜西花　　　·五０　上海廠進　五００件一月送廠又三　　三四·五０　上海廠進三００件現貨又又　　　三五·五０　崇信廠進　一００件又又太倉花　三四·五０　東　行進七００包現貨棧交通州花　三四·五０　同行中進三００包又又姚花三一·六至一·八高麗帮進一、０００包現貨棧交 
[外棉漲風未息]  
　　三品花紗遠期回軟 
　　花市　昨日美棉先因華爾街有力及現貨商購進而堅、後因多頭獲利了結回軟、計期貨漲二至十磅音、現貨漲五磅音、英棉期貨漲十二三點、現貨漲二十一點、埃及棉現貨漲十點、印棉市况甚穩、計平果爾漲五羅比、遠期漲六羅比奥姆辣近遠期及白羅溪均漲五羅比、原電錄左（二十電） 
　棉　　上　　　　　　上日合申規一十二一七六一漲九四四·二０一九　五漲一三四七·八０一一七七六一０·四四·五０一一二九　　一二四七·八００三一八０三七四五·二０三九六０一三四八·一０五一八二八五四五·八０現　　　　　二一四九·二０七一八四五二四六·一０埃及一五一０一０七五·九０十一八四八平四六·二０平果爾　　　　漲三二六·二０現一七八０　　五四中·六０奥辣二七九　三二·二０白羅溪三二　五三七·五０ 
　　又大陂三品期棉市價、照錄如下、 
　　後收比上日本　後收比上日三月五五·八五漲０·一０三月五六·六五平一月五六·一０跌０·一０四月五六·八０跌０·一五二月五六·二五０·０五五月五七·０五０·一０ 
　　紗市昨日大阪三品期紗市價、照錄如下、 
　　後收比上日二月一九五·二０跌０·一０十一月一九二·００漲一·００三月一九六·五００·二０十二月一九二·四０平四月一九七·二０一·一０一月一九四·二０跌０·一０五月一九七·００一·五０又大阪現紗電、二十支藍魚一百九十六元、漲一元、合申規一百七十八兩九錢、二十支紅財神一百九十三元、不動、合申規一百七十六兩一錢、十六福島一百八十一元、不動、合申規一百六十五兩二錢、十六支三馬一百八十一元漲二元合規一百六十五兩二錢、 
[糧食米市又轉平疲]  
　　閘北　昨日各帮到船卅餘號市消呆滯、北粳高貨趨平、中次再疲角左、薄稻連日漲跌不定、盤面頗有出入雖係陰晴關係所致、然去化暢滯、亦有影響、故午時大有盤旋象、羊秈己覺平穩、行情統與前盤相彷、客秈亦極和緩、　鮮上落、惟變陰元貨稀消呆、市甚麻木、 
　　滬南　河下到源不旺、去路平淡、常鍚機粳晨初極堅、各檔有向上之勢、旋因北市不振、遂轉平弱、大盤微有上落、蘇同白粳高開十四元六七角、消化欠爽、市稍略疲、南帮靑角·松江·金澤·等薄稻、到銷兩抵、暫守原盤、羊杜尖本街進胃尙可、情况殊穩、元米與閘市相同、頗形不振 
[客秈轉佳洋米疲軟]  
　　昨日客秈有本客去化、市形轉好、洋米存充銷淡、續形疲軟、且今明續有西貢米一批抵埠、市上入心更懈、寗波帮本有續辦洋米之意、因在前日自定二號西貢數千噸、價祇合申十三元一·二角、比之申市便宜、隨不再過問、昨日祇有本街辦去二號西貢三百包、價十三元五角半、客秈除本街辦去江西機早四百五十包、價十三元三角至十三元○五分、又機元五百包、價十四元七角半至十四元半、此外天津帮辦去蕪湖機米千餘包、價十三元六角七分至十三元四角　客秈經津帮辦後、市形較前市爲起色云、　　 
[標粉一致微落]  
　　昨日粉市各月份又略轉疲、本月份距交割不滿一旬授受方面、均做了精生意、因時至今日、多則客帮不前、空則廠家擯住、希望兩絕、祇好大衆觀望而巳遠期各月份、人心亦見平定、均少特殊之發展、觀前途如實銷終於不暢、不過呈平定之象、奸則甚難也、結果本月份及十二月份較前日小二厘半、一·三月份不同、二月份小二厘半、四月份不動云、 
[現麥平定如恒]  
　　昨日期麥市面、本月份市面、終以交割關係、買氣甚寂、故最小時雖到四兩五錢一、後則仍然回上、結果與前日相仿、遠期五月份、開拍甚少、　祇十二月份做開尙暢、惟人心仍不興奮、多頭回出居多、故結果較前日小一分、現麥市况、平定如常、以高貨甚缺、祇中關貨略有交易、開浦鎭麥四兩五錢二分、揚州麥四兩四錢五分、共開一千五百包、由華豐廠辦去云、 
[絲茶法莊動辦白廠經]  
　　昨日本埠洋莊絲市尙不寂寞、查海外市場因鑒日絲產减價漲對於華絲分起抛購昨晨里昻白廠經電報轉滬不弱市氣益堅、計信孚等進滬白廠經八十包價益穩固云、 
[珍眉綠茶英銷略動]  
　　昨日本埠洋莊茶市、路莊土莊兩路之珍眉綠茶、英莊杜德洋行及白頭莊謙義瑞昌等行、均有進胃、蓋當此茶價低廉之際、英國匯率又極相宜、雖英法銷胃均告飽滿、而英倫市場、日來仍有零星電報轉滬、全市成交珍眉珠茶針眉鳳眉秀眉等項、統計一千零七十五箱、售價均與前數日無上落、惟紅茶市面、日來又趨沉寂云、 
[南北貨上擋桂圓巳開出]  
　　上擋桂圓因走場不暢　來源甚少、惟前批存貨、行號間相持巳久茲聞連日成交甚鉅、共計達一千五百餘件、價自二十八兩半起至二十五六兩不一據地頭消息、不日將有續到、然申市走場依然不振云、 
[五金英馬口鐵中外行情俱漲]  
　　本埠市况　九十磅一百磅英馬口鐵、均因現貨鮮少、各帮需求孔亟、市貨大有靑黃不接之勢行情節節提加、計九十磅每箱估至九兩二錢半、一百磅九兩五錢、烟靑津漢各帮交易甚暢、 
連日開出竟有六七百箱之多、但底貨因此奇缺、行情由是甚挺、 
　　倫敦電訉　昨日實華怡和等行接倫敦廠家來電、其價如九十磅每箱估十九先令二便士、一百磅一鎊三便士Ｃ·Ｉ·Ｆ·Ｃ·比前漲起三四便士不等、聞產貨甚少、而各帮採辦甚旺、 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
本埠增刋 
[商場消息]  
　　先施公司新裝部成立　先施公司宣稱、本公司新增新裝部、專辦男女時新裝束等、並請黃祖康君爲主任、黃君年少英俊、辦事富有能力、將來營業、定卜日上云、　 
　　三星廠贈品展期　三星廠宣稱、本廠南京路總發行所、北四川路老靶子路第二發行所、舉行電光宜傳週大贈品、匆匆巳屆期滿、爲酬答惠顧者起見、爰再展期七天、購滿五角、即有優良贈品可得云云 
　　先施運動部新到貨品　先施公司運動部宣稱、頃由歐美運到大帮運動器具、色色俱備、如顏色籃球、衛生衣、籃球鞋、德國汽槍獵槍彈子、尤爲市上所絕鮮者、日來購者巳絡繹不絕、批發及學界往購者、愈覺便宜云云、 
　　泰和精魚肝油　四川路三和里泰和西藥公司宣稱、本公司所發行之麥精魚肝油、係用德國最新科學方法所製成、故能毫無胆氣、其中之配合成分、除各種上等補劑外、所含維也命養生素、至爲豐富、其滋補力及療治功能、確非他種魚肝油所及能、無論男婦老幼、常服定能身體强壯百病不生　誠國貨魚肝油中之最靈效者也、茲因時屆冬令、正各界進補之時、故本公司定價特廉、以期普及本外埠各藥房及百貨商店均有出售云 
[劇場消息]  
　　光陸開映蕩婦離魂　博物院路光陸大戲院宣稱、本院於昨日起、開映派拉蒙對白鉅片蕩婦離魂、片爲浪漫女明星白克蘭諾佛主演、描墓蕩婦之一言一動、一顰一笑、莫不淋離盡致、妙到毫顚、就中梨桃一幕、尤足鈎魂攝魄、全以有力之暗示、
象徵誘惑之强烈、嬌聲浪態、令人心領 
意會、不待直截表現、便能曉然無間、背景爲東阿非利加洲、棕桐草裙、别有風光、有情歌、有土著歌舞、亦香艷、亦浪漫、故昨日三場觀者極爲擁擠云云、 
　　明星宣布戰地小同胞開映之盛况　明星影片公司宣稱、本公司新出品戰事倫理情感片戰地小同胞、巳於昨日（二十一日）起在中央大戲院分映、此片劇情之動人、描寫之細膩導演之精妙、說明之有味、皆爲鄭正秋君畢生最得意之傑作、主演者鄭小秋倩蘋鄭二秋鄭三秋鄭又秋謝雲卿譚志遠等、各有極深刻適當之表情、而鄭小秋轟動全滬之結婚、甫經三日、各界咸以一覩小秋新婚後第一次作品爲快、故昨日三場、觀衆之爭先恐後、實爲以前所罕見　本公司重要女明星並登臺表演特别大葡萄仙子、尤得一般觀衆之歡迎也云云、 
　　天一攝製風流和尙　天一影片公司宣稱、本公司早經籌攝之海上時事佳片風流和尙、日來進行甚爲積極　關於劇本人選方面、曾經幾度考慮、業巳編配完竣、服裝道具、亦巳趕製、不日即將開攝、該片内容、香艷旖旎、浪温滑稽、　爲諷諫現代社會之無上佳片云云、 
[聖林情話（續）崇素]  
　　女難之人卓别麟下 
　　我們聽他作的小曲、這是很好的抒情的曲子、聽了他與君相共兮、澎湃之古城、的句子、我們可以想到他那優美的胸懐、 
如何跳躍一種對戀人思慕的情緖、又曉得對女性對戀、是如何追求着一種美的心情、但是這世界的女性的戀、像是不許他走薔薇與日光的大道的、因爲他想得太高了、 
　　他對女人再三的失敗、人多看他做變態性慾者、他或者是一個體面的變態性欲者罷、没有悲哀、没有生生的體騐、他能產生他那舉世無匹的巴黎的女性、　淘金記的大作嗎、 
　　這裏抄點波那乃格莉對他的批評、她眞是一個巾幗英雄、她和道每一個男子、也知道每一個男子對待的方法、下面是她對待這病態的偉大的卓别麟的法子、因爲他曾經愛過她、爲她歡喜吉韃琴、他特僱用吉韃名手、在她窗下從夜裏彈到天亮、「常常聽見人說卓别麟是自私主義者、但我看起來、他决不是那樣、不消說、攝影所裏、他是澈底的獨裁者、他爲使他的作品達到完璧、他常常傾他全部的精力從事、......他是病態的人但是他病態不是肉體的、只是精神的他歡喜看見人精神的痛苦、這種痛苦、在女人算是最辛辣的、卓别麟是病態的、也是色情狂、他喜歡自身痛苦、也喜歡他人的痛苦、如此當他遭到痛苦達到絕頂的時候、靈魂和身體都碎裂了的瞬間、他的頭裏、就閃出他的天才、放出燦然的光、湧起一種非凡 
的創作力、 
　　我想他若是有了幸福的結婚、他是没有他現在那樣創造的天才的、 
　　卓别麟微妙地明白種種女人的心情、他明白對手歡喜的香水、花、髮飾、衣裳、他都能明白得像一個女人希望她戀人明白一樣、 
　　我們要好的時候、他自然對我的事比對他自己的事還緊要、一天只是留意我歡喜的事情、 
　　「波那　你有了幸福的面容、就是我頂歡喜的事、」他時時那樣說、最使我記憶的是那吉韃琴的音色、因他聽見我很喜歡那種音樂、他隔了幾天、雇用了一個吉韃的名手的、在我窗下、一直彈到黎明、 
　　他曾經向我這樣說過、「波那、我時時那樣想、不要一個錢、做一個無名的人、到不熟悉的土地去過活、要看我在膠片以外、還能怎樣、」 
　　巴黎的女性攝製的時候、我常常在旁邊帮助他、若我不在他的旁邊、他是不開始工作的、 
　　卓别麟對於女性的魔力很大、然而實在好人的卓别麟、在他生涯的篇頁裏、是只留下那悲哀的痕跡、」 
　　乃格莉果然能給卓别麟以慰安嗎、不錯、乃格莉是能夠的、她常像一個長姐對他、規正他、提携他、多少事情上給他帮助、但是可惜不能温暖那卓别麟冰冷的心、因爲她只是他的長姐或者朋友、 
　　卓别麟嘗說、「在我的笑裏、實藏着幾顆人生的悽涙、」他是如何一個可憐的寂寞的、女難之人啊、雖然他是有那樣的成功和名譽、 
 
 

Page 24

 
 
   
 
 

Page 25

 
 
   
 
 

Page 26

 
 
   
 
