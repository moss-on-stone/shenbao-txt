# 1904 - 129 - 4911158

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存或數十部賜顧者請速移玉帳房購取遲恐悉數售　不能應命矣再是書間有誤訂處現亦悉數查准補訂完全可稱毫無　　惟海内鑒之○二十四史全書共訂三百九十二本分装三箱實價洋六十元此佈 
[重印大字康熙字典出售] [  圖書集成局啓]  
　　康熙字典一書爲考求字音字　者不可不備之善本惜木版卷帙繁重不便携帶石印字　過小又費目方閲者　焉兹本局特将　已　就之鉛版重印校　縝密　　無遺舞部定價碼洋三元卽日出售賜顧者請向申報館申昌書室　取可也此佈 
[論流妓發棲流女所擇配事]  
　　昨日本報所登英美等國租界公堂瑣案中有流妓張秀珠徐小寳在福州路等處强曳狎客被捕拘獲捕頭派包探賣如海解案請訊襄讞委員王松丞剌史判發棲流女所擇良婚配一則執筆人閲之不禁雀羅而起曰剌史此判可使天下有情人都成眷屬其爲小妮子造福惖有涯哉夫滬上楚館秦樓星羅棋布雞鶯乳燕凡藉嚬笑以博纒頭者洋塲十里中幾於在坑滿坑在谷滿谷其間曰書寓曰長三身價較高其次曰私二亦已卑矣若夫流妓者欲呼之曰野雞蓋鄙其如雌雉翔集於山梁也此輩大都來自江北各郡邑其品更在私二之下娼條冶葉徙倚街頭見有人道出其間往往不問誰何曳袂牽裾邀入迷香之洞人或稍不自受春風一度解囊若干而異曰毒染楊梅已貽終身之恨其或悍然不顧則彼老羞成怒輒效女　申申之詈遇有鄉愚懦弱者或反指爲攫物鳴捕拘押信口欺誣種種鬼　情形言之令人髮指推原其故皆由惡鴇逼勒使然租界工部局董知之特懸禁令見有犯者必令巡捕拘送公廨操讞政者或判令遞解回籍或判罰若干金或責手心若干下前年張樍樞司馬以妓之爲此由鴇所致更飭提鴇訊責以爲可稍挽狂瀾矣無如懲者自懲犯者自犯掺袪執手到處依然邇來襄讞委員王松丞剌史政尚寛仁凡研鞫此種案情大都斷罰二十金以致若輩忌憚毫無恣肆益甚途人　逅相遇往往横生枝節使之不得脱身者不惟四馬路胡家宅一帶爲然甚至英界大馬路五馬路等處亦無徃不然執筆人目擊心傷竊恐租界熱閙之地勢将變爲荆棘之場積而久之不知伊於胡底今觀張秀珠徐小寳二流妓逮案之後不判罰鍰不判掌責不判遞籍而獨發交棲流所擇配豈非開流妓無數從艮法門而最足奪惡鴇逼妓拉客之魄乎夫從前妓女厭棄風廳不堪惡鴇之　　勒　每自投公辭訴苦籲恩一經讞員訊供發所留養然後相狎者得十下其手設法領回案牘流傳玉成不少雖間亦有被龜棍賄差朦領仍操故技者而其事究不多見蓋恐事或發覺官法難逃也故妓女一至公堂鮮得重張艷幟而惟流妓違章被獲苟幸而不遞解回　雖或責或罰皆得仍操賣笑生涯舞怪箇中人視以爲常不稍悛改今又得此五花妙判不獨張徐一妓托身有所可免将來秋扇之嗟卽日後之因此而匍匐公庭者变可藉諧百年之好護花恩重寓法於情始覺前之判以遞籍判以掌責判以罰鍰者未免徒留缺陷矣吾故曰刺史此判爲小妮子造福無涯也 
[諭旨恭錄]  
　　三月十三日奉旨山東道監察御史著陳鏞補授截取刑科給事中吳煦著照例用擬補内閣中書德馨著准其補授内閣中書著承澤補授擬補杭州将軍衙門左翼律帖式定成吏部律帖式文利俱准其補授分發江蘇道吉善江西道劉君耀湖北道張雲錦安徽知府胡逢恩陜西知府成樸雲南知府黄寳賢江西同知蕭霆震北河同知巢鳳岡山東直隸州知州羅忠銘湖北直隸州知州文齱張棟廣西直隸州知州連啓河南直隸州知州宋　熙安徽通判章文光陜西通判趙圻年甘肅勇判劉鼎雲南通判廖敦孝貴州通判余汝弼奉天知縣劉本源直隸知縣屠義瀚吳寳棣江　知縣李希膺方燕謀山東知縣阮忠模江西在縣牛棨湖北知縣陳冠第奉天知縣孫家　直隸知縣侯汝承江蘇知縣郝鼎元安徽知縣楊顯瑞楊雨霖吳瑋慶山東知縣文騎山西知縣吳師愈甘肅知縣楊光熊江西知縣周世謙許廷恩福建知縣易煥鼎王炘湖北知縣李寳樞武盡美湖南知縣柯翹四川知縣馬又源劉開圻鮑相賢長蘆鹽大使程熙俱照例發往保舉湖南候補知縣羅維翰著照例發往補授廣西歸順直隸州知州張杲著准其補授服滿原選廣西興業縣知縣徐引源著不必坐補原缺擬補兩浙雙穗場鹽大使黄有筠著照例用昌西陵工部員外郎著錫年補授户部漢字堂主事著聨魁補授吏部司務著銓志補授工部司匠著寳存補授欽此 
[俄棄牛荘]  
　　華歴三月二十五日京師來電云俄兵之在牛荘大雪橋者已於二十三日一律退去刻下此二處已無俄兵蹤跡矣 
[俄兵會駐魔天嶺]  
　　華歴三月二十五日日本東京來電云俄兵退出鳳皇城後皆向遼陽一帶而去行至半途魔天嶺適俄将苦洛拔托金檄調遼陽之兵來駐於此至牛荘所退俄兵亦向遼陽進發以意度之将來此處必有一大戰事也 
[逆料戰事]  
　　華歴三月二十五日英京倫敦來電云日本連得勝仗俄人聞之大爲駭詫各兵官中咸謂自此以後恐兵連禍結軍士将益形勞苦矣 
[日人死傷計數]  
　　華歴三月二十五日英京敦倫來電云官報謂鴨綠江之戰日兵官之死傷者計共三十員兵士八百七十名 
[俄兵患病]  
　　華歴三月二十五日英京倫敦來電云頃聞各處傳言俄兵之在滿洲者多惠蒸熱及　疾天花等症 
 
 

Page 2

 
 
[俄俘至日]  
　　華歴三月二十五日日本東京來電云日前有俄兵三百名在鴨綠江投順日營刻下均已載赴日本矣 
[韓民毁綫]  
　　華歴三月二十五日日本東京來電云高麗咸鏡道内日人所管之電綫兹經俄人唆使韓民密往毁壞數處 
[韓民漸返]  
　　華歴三月二十五日日本東京來電云高麗之平壤安州兩處人民前以俄日戰事相率出亡今皆已漸漸遄返矣 
[日准借債]  
　　華歴三月二十五日日本東京來電云日皇現降諭旨已准向各國舉借國債各新聞紙皆贊成之及聞以關税爲抵則皆悻悻不悦至此欵係向倫敦巴拉西銀行與紐約龔祿皮公司各借一半 
[借欵得利]  
　　華歴三月二十五日英京倫敦來電云日本向外洋舉借國債當尚未擬成之先而商人之願以此債欵出者售其利已漲至三釐矣 
[日貸英金]  
　　奥京維也納來電云日本政府向倫敦亨其開秃銀行籌借公債一千五百萬金磅償還之期以五六年爲限利息六釐每一百磅實付九十磅以上刻下正在互商也 
[詳記日人攻占蛤蟆塘情形]  
　　日本東京某日報登小倉來電云頃由陸軍第十二隊統帥井上氏電告捷音大旨謂本隊於東歴四月三十日由水口鎭渡鴨綠江入夜乘星稀月暗之天銜枚趨梨子園直逹三道河五月朔日破曉右翼近衛兵及第二隊陸軍相約並進俄人發砲以擊飽受藥雲彈霰始得渡過　河及進抵石城附近蛤　塘之西時已千後二下鐘許其地駐有俄兵約二千名被我軍發袍擊散正欲占據高原突被俄兵四隊携砲十數尊憑高下擊猛悍幾不可當久之俄兵始力不能支望九連城退去我軍奮力躡其後俄兵進退維谷迥身接戰其中一隊攻襲我軍左翼頗能取勝厥後我軍勢益激壮俄兵遂向鳳皇城一帶潰逃至傍晚七下鐘越一刻我軍得占蛤　塘是役也木越旅圑步兵第二十四隊鏖戰最苦敵兵陣亡者約一千三百名俘　将校以下六十員名砲一尊我軍負傷者計大尉權藤氏中尉宫崎氏少尉壽村吉田二氏哨長古部石田工藤三氏士卒二百零七名此外步兵第四十六隊戰死二名傷十有六名第四十七隊及野戰砲隊亦有傷者 
[譯俄督電告旅海戰情形]  
　　西歴五月五號俄督矮利幾息夫電逹本國政府云五月一號之夜一下鐘時日人又以水雷艇五艘進窺旅順口我俄軍艦及砲臺發砲以攻日艇遂退閲四十五分時瞭見有一火船由水雷艇擁護前行未幾復來火船數艘自東方折至南方望口門直駛我俄軍艦三艘一爲啞秃華是尼一爲幾利耶苦一爲唔列米耶司氣約同海岸各砲臺水陸交攻日船遂仍退去是役也計日艦侂艘發砲向我環擊一面由水雷艇沈没魚雷洎四下鐘許有二水雷艇被多砲火擊破隨停砲不發俄頃復見俄軍水雷艇在地平綫上駛行遂又以砲擊之所謂火船者亦備有快砲及罷戰救起日人三十名内有二人負重傷云係武弁時適風波險惡尚有溺於口外者無可救援我俄則惟薄捕路軍艦中陣亡水手一名當日艦來攻時本帥乘旗艦啞秃華是足臨陣督戰 
[俄擊日船]  
　　日本大阪某日報云東歴四月二十五日正午有俄國水雷船二艘駛入高麗元山港適日本商輪船五洋丸下碇港中俄船先繞行一周隨令一武弁率同兵士十餘人操小艇而至拔槍擬水手大聲曰汝等速離船登岸我将發水雷擊沈此船矣隨搜取船中航海圖記事簿及見水手泅水以去卽發水雷擊之船身立刻傾欹右舷入水而没旣而二俄船相繼出口廻旋麗島之外有見者謂似是海參威艦隊中之苦利及坡卡地利二船一時曰人之寄寓元山者擾擾紛紛爭先逃避迨午後二下鐘許惟存領事館人員及丁壮數十人而已或曰俄人之擊沈五洋丸並不先查船中有無禁貨此信傳至歐洲各國咸謂實違背公法之暴行也相隔祇半日又有金州丸之事金州丸由日政府賃以載運軍士卽所謂御用船也先是載運大阪第四師圑所轄步兵第三十七隊中之第九哨赴高麗咸鏡道偵探敵情事畢之後於是日薄暮六下鐘閲三十分時由利原展輪出口入夜十一下鐘閲五十分時行抵新浦陡值俄國戰艦三艘水雷船二艘向之施放空砲船中海軍少佐溝口氏大主計飯田氏船主八木氏及某氏卽偕赴俄艦詢問緣由一去不返約閲一下鐘時有俄人上船勸令日本将士離船而去迨鐘鳴十一下陸軍武弁士卒仍在船安坐鎭靜無譁閲三十分時俄人突放水雷船身炸裂彈丸洞穿船底陸軍乃齊登艙而列陣發槍俄人亦放巨砲抵之日兵傷亡甚多哨長某氏知力不能支剖腹以殉餘亦有自殺者至二下鐘時俄人又發水雷擊中機器房附近船腰船遂截成兩　日兵悉墮水内旋泅至一小艇羣坐其中竭力飛漿向西直至二十六日午後五下鐘閲三十分始有士卒三十七名在馬養頭登岸另一小艇於一十七日正午掉至附某處海埏得與先登之三十七人會合此外有軍中長夫六名附船之商人二名先於未中水雷時逃去尚有兵士及長夫若干名均被俄艦名露西亞者擄獲陸軍中有某某等五名至死迄未抛棄軍械陣亡者計大阪營所屬大尉椎名櫻井二氏中尉寺田横田二名少尉檜垣氏哨長　氏士卒七十三名舌人二名生還者有十名受傷尚輕一名傷勢甚重降服俄人者有武弁一十七員水手八十五名軍中夫役六十五名士卒二十名船中滿装藥彈糧食及煤多至不可勝計 
[俄搜郵件]  
　　英京倫敦來電云本月某日俄國砲艦苦臘捕利駛入意大利國境捕倫其以希口外海洋遥見郵船名啞希利司者鼓浪而來遂發一空砲使之停輪叱令将所帶郵件分别交出逐一檢查猶幸日本信袋置諸艙底未入俄人物中閲兩下鐘時始縱之使去 
[豫計蒞盟]  
　　日本東京某日報云頃得中國京師來電謂北洋大臣袁慰帥之意日俄戰事旣了當在歐洲某地由列國會同議和彼時我中國若不派員蒞盟必致坐悞事機以後情形不堪設想因之密遞封事請朝廷豫先電飭駐紥各國使臣備文照會各政府謂将來會議之頃中國當有入會人員云 
[褒忠盛舉]  
　　揚州訪事人云庚子年京師拳匪之亂有臨難捐軀者有闔門就義者大節凛然炳若日星河嶽上年某侍御封章入奏請准入祀昭忠祠蒙恩便允惟京師昭忠祠已蕩然無存亟須重建遂欽派户部尚書鹿大司農爲監修大臣司農以工程浩大籌欵維艱擬勸各省忠良後裔量爲佽助備文咨請各将軍督撫一體勸募在案兹兩江總督魏午荘制軍又准大司農來文咨催並媵以信函略謂此事已度地彰義門外飭匠撙節估計約需十六七萬金現将擇吉興工務望廣爲勸募無論在籍或寄居各忠裔卽将其先人姓氏爵　開具清摺隨同捐欵逕寄京師崇文門内薛家灣協同慶票號代收隨時掣付收條等因遵卽行司轉飭所屬一體遵照日前江都縣朱明府奉到轉行憲札照錄出示通知洵褒忠之盛舉也 
[逃員已獲]  
　　廣州訪事人云革員裴景福之逃往澳門也由閽者植槐軒先赴香港由港至澳勾串賭徒爲之説項前月之杪先接裴眷前往隨約裴於二十七日由龍山附船赴澳由植引至龍鬆街某屋暫居越日卽移居巴律師處三月初一日高吕兩委員尋蹤至澳初欵賭徒包 
 
 

Page 3

 
 
庇投文葡督請密派差弁嚴緝並携同某賭徒遍覓不見乃回省禀覆方謂鴻飛冥冥無從戈獲矣幸巴律師之妻深明公理以袒護中國私罪犯官有玷名譽力勸其夫出首遂於十一日禀由葡督派差将裴拿獲詰以爾旣居此何不來署報名裴答稱不識門徑問爾守犯何罪近日接准粤督照會謂爾犯贓欵果否裴答以非是隨詢巴律師何以與此人相識爲之包庇巴答稱裴在南海任上頗有交情轉問裴何以不逃往廣州灣裴答稱願庇宇不且恐拖累沈太尊劉大令故决意不赴廣州灣葡督極稱裴有膽識尋交差押往大砲臺看管電告督憲岑需帥後植復極力爲之鑽營以故雲帥雖札飭南海縣姚大令協同洋務委員於十二晚赴澳提解至十三晚大令遄返並未钭裴提回 
[巨梟已獲]  
　　姑蘇采訪友人云頃聞蘇省官塲得湖北官電内并長江巨梟曾國　業於本月望後某日經夏口廳同知馮司馬飭捕購綫赴湖南某縣境禽獲云云長江一帶從此可高枕無憂矣 
[松江歲試十三誌]  
　　松江采訪友人云江蘇提督學政唐春卿大宗師示期本月二十五日總覆府屬八學數進童生題爲斐然成章義是日頒發考教案松江府學教授温繁炘華亭縣學教諭何綺奉賢縣學訓導朱循婁縣學教諭歸寅金山縣學訓導楊錫恩上海縣學教諭邱正襄南匯縣學訓導陸炳烶青浦縣學教諭陳志堅青浦縣學訓導汪兆曾旋又頒發各縣童生經史古學時務案　正取十五名　樊葆深上　葛　藩上　陳兆昌金　倪道榮金　汪　澐上　顧遂鑾南　王枚功上　黄文清上　王鍾毓上　仲泰雲青　仲晉庶青　韓綺章婁　陳邦傑華　奚　濤上　丁　烈上　次取四十二名　潘屏藩青　葉昌皓青　葉昌藻青　瞿元超奉　王永甲青　陳湘楹上　吳維和華　朱增瀾南　鄒雲章婁　吳鎭嵩婁　阮尚清奉　吳光明華　湯　史婁　戴明德華　朱世瑾婁　吳嘉賢上　王燮功上　徐鍾秀金　徐公升青　吕長齡青　孫學孔南　倪世昌華　荘正貴奉　李逢甲華　錢一清南　陸士林婁　張大中婁　黄如球青　周才芳上　邵廷樞青　徐士莪青　徐宗澤青　翁大銓上　程福洪青　吳謙受青　倪　裘青　楊允璋華　韓錫圭華　陳福濟青　黄德祥上　楊際昌金　楊鳳章華 
[上海官塲紀事]  
　　前日浙江督糧道陸吾山觀察由武林抵滬假寓吉陞棧昨日命駕赴上海縣署拜會縣主汪瑶庭大令○山東候補道方鶴人觀察由日本回華帶友某學校畢業生高永超等八名道經滬上小住旬餘日内擬附輪船返山左特於昨日詣道縣兩署辭行○日前江蘇藩司效速堂方伯札委黎子新明府署理婁縣知縣昨日明府捧檄蒞任路出申江午後命駕入城拜會縣主汪瑶庭大令大令延入蓊廳暢談良久而别 
[勸助善捐]  
　　萬國紅十字會總董某君照會蘇松太兵備道袁海觀觀察請札飭上海縣汪瑶庭大令備文照會南北市各業商董遍勸各店鋪酌量助資大令接奉札文卽飭吏備齊照會分致各商董事迅卽集捐以應急需 
[禀請免税]  
　　四川勸工局總辦馮方伯及官書局總辦陸觀察會委試用知縣傅國梅明府來滬採辦工藝所需器械及研求時務所用之書籍輿圖刻已陸續購齊擬由輪船運至宜昌然後轉運入蜀昨日禀請蘇松太兵備道兼江海關監督袁海觀觀察咨照江海關税務司好必遜免税放行 
[會騐西屍]  
　　日前舟子某姓所駕杉板船在浦江中撈獲洋人屍骸一具立卽訴知水巡捕頭旋由水巡捕陸阿九分投各捕房各領事署曁上海縣署禀報旣而縣主汪瑶庭大令查得死者係英國人遂于前日午後命駕詣某處碼頭會同英副領事騐得屍身並無傷痕因卽著人備棺收殮聞死者在英國某兵船上當火夫上月二十九日乞假上岸從此不回想係醉後墜浦淹斃也 
[棧夥滋事]  
　　前日傍晚六點鐘時浦東張家浜北二十三圖美最時洋棧中張王二夥相約至浜南十七圖内閒游見有小家女郎互相戯謔適爲浙江鹽捕營右哨勇丁某某等人所見向斥不服致起爭端張王喚令管碼頭洋人扭獲甲乙一勇當晚卽被他勇劫回棧中人忿不能平昨晨復擁至朱哨弁所駕槍船上扭獲舵工某甲連船中軍械送至英租界捕房朱弁見勢不佳飛禀管帶吳福海參戎不知參戎将何以處之 
[公界盜案]  
　　前夜二下鐘時泥城迤西新闢公共租界中老别生路譚王氏家突來盜匪三四十人明火執仗桀石毁門而入氏年已八十餘歲家中祇一功孫駭極狂呼被盜砍傷手腕復拉去耳上所帶銀環氏痛極不能聲張任盜将衣物悉數劫去旣而羣盜復至左近陸龍虎家肆行刼掠迨昨日報捕後包探陳雲忠邏獲劉永王寳兩盜連贜解入捕房捕頭令押候解送英美等國租界公堂禀請讞員黄耀宿司馬訊辦 
[名言霏屑]  
　　尚賢堂總辦美國進士李佳白先生於上禮拜四之晚在六馬路格致書院宣講内地通商之約並外人游歴内地章程名言讜論傾倒一時今晚八點鐘時仍在院中宣講外人傳教内地章程想留心時事者必又濟濟一堂矣 
[上海縣署瑣案]  
　　前日畫工華夑卿訴請騐傷當晚縣主汪瑶庭大令升堂詰訊華夑卿供稱小的向在邑廟與萬生酒店主同居本月十六日見庭中堆積酒壜甚多囑令移至石庫門外因此齟齬又以店中夥友時至庭中小便特設一屏以蔽店主出爲阻止小的與之辯論竟敢喝令店夥兇毆受傷求卽驗明提究大令飭件騐得身上稍有微傷諭令自行醫治靜候飭差查明起釁緣由禀覆核奪○前日妓女徐冬梅投縣求恩大令詰訊之下冬梅供稱小婦人湖北省某縣人四年前被同鄉阿毛拐至申　賣入野雞媢院鴇母凌虐不堪求恩超豁大令飭發普育堂擇配○毛錦全訴稱小的兒子現年十侂在廟前錦雲齋紙紥店學藝去年七月某日被店夥沈引春所毆哭回小的家中小的旋卽送去今年三月初六日又被沈毒毆當晚回家翌日仍由小的送去迨初八日店中忽遣人來稱爾子已死在店門之外小的聞信驚駭急偕地甲至店查問見兒子係吞鴉片烟斃命本欲投案求恩伸寃因店主劉某及地甲苦勸并勸從豐棺殮逢七誦經因之中止後忽圖賴心實不某求恩究斷大令准詞飭提沈至案研究供稱毛子吞烟自盡後由地甲勸令店主從豐棺殮逢七誦經現在毛被人唆使圖詐然棺殮之費已不少矣尚求明鑒大令叱令退去候傳地甲詰訊○二十三保十五圖地保朱柏泉短繳漕糧屢限不應大令大怒特於前日飭提至案比追朱求寛限大令判令荷枷示衆 
[萬國紅十字會來函]  
　　啓者本會昨接前赴東三省辦理本會救護難民之張丹榮别駕周政卿司馬山津來電謹抄乞登報惟希公鑒難民每日數十人或百外救護出險新民屯溝邦子山海關塘沽已設分會四處以資接濟新民屯逼近遼河萬難再東上海萬國紅十字會同人謹錄 
 
 

Page 4

 
 
   
 
 

Page 5

 
 
　　普天下烟害從今尅伐有藥 
　　請試尅烟自然奇藥　槍戒𦽎䔎膏　尅烟𦽎䔎草　遵法戒無實濟　罪我惟有蒼天 
鴉片害人婦孺皆知市上戒烟藥皆用魂靈抵癮所以雖戒而無實濟泰西格致士贊君遊歷中華七次深悉中國人之體質叅通鴉片烟之性道目覩烟累之人鵠面鳩形促壽碍嗣情實堪憐於是起而爛焉不憚窮谷深山搜奇覔異幸遊西藏雲中山突見異草名曰𦽎䔎採之試之始識與鴉片相尅如同冰炭非但捷徑尅烟兼能養元補氣誠天生除害之仙草也抑或服草不雅特將此草去渣收膏使戒者仍用烟槍裝吸雖戒毫不在意無論遠年宿癮一月之間除槍斷癮戒絶之後非但永不思吸且聞烟臭如牛糞眞所謂與烟相尅之明證也○𦽎䔎膏每盒洋六角和烟裝吃化毒銷積三天加藥减烟不覺自然斷癮批價每打陸元○𦽎䔎草每包錢十四文能尅癮一錢批價每元七十包○戒法另詳仿單○郵批原班回件○經理批發暹邏大德通公司告白○本公司分設上海二馬路中市西鼎新里石庫門内便是　 
　　治痴癫最靈方法 
　　廣東彭壽　秘製專治痴癫陰陽　悟丹功效説 
邪入陰爲癫邪入陽爲狂癫女狂武總名曰痴又有鷄猪馬牛羊諸癎而羊癎最多俗稱羊癎風是也癫疾欲發志意不樂精神痴呆言語不倫日夜嗜睡以邪併於陰也狂疾欲發多怒不臥兇狂喜殺目直駡詈不識親疏以邪併於陽也癎發則吐涎神昏狹倒口噤牙緊手足抽搐而醒後頓如常人是其異也要之病源總不外痰火氣　風鬱邪七者而已向來内外諸醫均無善治之法本堂獨得陰陽醒悟丹秘方專治癫狂五癎各症百發百中方用龍涎沉香以化痰順氣安息蘇合以殺邪袪風牛黃珍珠以降火清心人參茯神以寗神定魄麝香　　以通竅活血鬱金白礬以開鬱去滯復佐以專治痴癫各藥雖極貴之品不減分毫發兌以來歷愈數萬人皆稱神效不論文武痴癫狂癎患經　十年醫藥無功者但用開水化服一二粒能使癫狂大發之時立刻平復如常其患若失再每日與服此丹一丸不使間斷不過　餘天包能永遠斷根所有痴癫情形保無復發屢試屢驗確有把握深知此丹之功千靈萬　　爲聖　眞不愧也每粒一元函購託郵政局或滬友代辦信局切不託以免假冐　　上海山東路　鈎橋北首彭壽堂啓　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市馬路工程局瑣案]  
　　船户彭樹鵠扭其夥季小保至捕房訴稱伊借端挾刃索詐捕頭轉解馬路工程局總辦翁子文太守倩襄讞委員黄衡堂二尹研訊彭供監生所駕全寳順商船於去年十二月載貨往青口季約同湯苟苟周王羣偷販私鹽經監生察出将鹽抛棄酌給鹽價錢七千一百六十文不料季積怨於心俟船貨装齊時百般訛詐擊毁器物監生因在異鄉不敢與較旋由舵工妉勸借給季洋銀二十元湯十五元周十三元求恩究辦季代當時船上所装鹽十五擔係湯周所購與小的無干小的所取洋銀乃係工資尚求明鑒二尹限令交湯周訊究○俞和生扭控林良玉何阿三控糾衆行凶等情黄二尹研訊之下俞供小的係江北某邑人年二十有六向爲北京江天兩輪船招接浙紹帮信客近日林何圖爭此業小的偕夥友小江北向之理論反被将小江北劫去藏匿無蹤今悉林何家在治下鐵錨弄因往探問突被兇毆致傷胸際林供小的係寗波某邑人年三十有七此項生意前係小的叔父所爲被俞佔奪已歴五年今向理論亦被毆傷何所供略同二尹著移送上海縣署請縣主汪瑶庭大讼騐傷訊究 
[南市捕房紀事]  
　　浦左泰日橋女序朱寳琴附潘秋棣所駕航船來滬失去象牙骨摺扇一柄衣服一件因半潘扭至捕房據情聲訴捕頭令暫行管押潘情急願賠洋銀六元捕頭乃交管帮人姜應春保去○大東門外大街裕豐祥帽店主張子宏近将店業盤與王張氏接開昨日向取眠牀張桌致相口角旋復扭訴捕房捕頭令押候交出中人一併解送工程局禀請總辦翁子文太守訊究 
[英美等國租界公廨晚堂瑣案]  
　　前者德隆彰等號主控陳鶴卿欠銀不還等情讞員黄耀宿司馬訊知陳所欠各欵除已還外尚少德隆彰等四家銀二千餘兩因著押候交人保出清理旣而通聚太報關行主初雨村復控陳私售産業等情前晚司馬傳案研訊初聲稱北來之客多寓行中是以客房多至三十六間每月租銀一百四十兩開設迄今已閲九載去春劣夥王徽五串同陳等将行私行拍賣得洋銀一千五百元衣履亦被質一空後經查知向陳理論陳允付銀五百兩今願出銀八百五十兩将行贖回管業尚有各衣仍求飭贖陳供稱通聚太報關行因初倒欠津帮同和源等貨銀二萬餘兩去春控奉法租界公廨讞員派令包探将初拘入捕房迨二月初一日初眼同中西各探将行中生財拍賣與胡慶堂輾轉售與王徽五今已改春源永字號案卷鑿鑿可诅覆查現在初竟揑情誣控叩求明察司馬著将陳還押候移請法界公廨查吊全案卷宗聽候核奪○有盛同頤者遣家丁盛福控鄒小軒吞没定銀等情前晚司馬提鄒詰訊盛同頤以盛福因事回籍改令家丁陳金投案禀稱鄒前将僞田單抵去銀一百五十兩洋銀三百元控奉前任讞員張大老爺訊明交保出外清理至今毫不措付叩求押追鄒供職商與盛本係交好前者詹姓将無地之廢單浼職商向盛抵借銀兩今已自知其過尚求交保出外理明司馬著押候交妥人保出限半月内理楚○薦頭張生大控鍾沈氏藉端攫取衣箱等情前晚司馬升堂研訊張供稱小的係蘇州某邑人年五十有三當三十一歲時與孀婦鍾沈氏姘識生有子女兩口子已病故近日小的在唐家弄賃屋一椽專爲人引薦傭婦其法租界所設之處及客棧派與鍾沈氏俾資養瞻小的年逾半百嗣續猶虚不得已於去年娶某氏婦爲室冀得宗祧一綫之延不料鍾沈氏乘小的赴杭州時膽敢将家中衣箱兩口攫之而去向論不理叩求究追鍾沈氏供小婦人年五十有四前以傭工餬口曾積多金被張誘騙成姦衣食均仰給於小婦人屈指已歴二十二年今見小婦人年老財空復與某姓之妻姘識妄稱妻室務求公斷司馬判令張給氏洋銀五十元取具永不滋擾結存案備查○錢倪氏　　松元藉端詐擾致戚串韓金金因驚成病等情司馬研訊之下錢倪氏供稱韓金金之病今幸略有轉機叩求明察葛供姪兒阿和與人姘識前往規勸伊不聽以故與吵閙司馬著交妥人保出 
[英美等國租界公堂瑣案]  
　　工部局某洋人以福建路三百十一號三百十二號屋内居民陳昇如王阿大装置玻璃天慢不先赴局陳明禀請讞員黄耀宿司馬發出傳單派令包探沈阿炳傳案昨由襄讞委員王松丞刺史略加詰訊隨商之英總領事署繙譯官德爲門君著将天幔拆去陳稱玻璃業已卸下僅留空架可否免拆刺史判令各罰洋銀十元限一禮拜将架拆除○歹人陳星舟掩入英界四川路志大洋行式拉夫姜錦泉房内行竊皮馬褂衣衣洋傘等物報由包探王長桂拘獲解案請懲陳星舟供小的因福利洋行拆造房屋在彼照料不敢行竊刺史商之德君著押候查明核辦○包探王長桂解行竊豐泰洋行脚踏車之徐元呌至案刺史判押捕房一月○三百六十二號華捕解何福慶何伊等二人至案禀稱二何在南京路第十八號洋房某洋人處當車夫近忽擅自停工請爲究立刺史謂鄉愚無知何庸辦理著卽釋之使去○有茅彚如者以洋銀一千元寄存十六鋪橋迤南人和船局事爲盛春根所知竊取四百元乘東洋車至英界胡家宅左近三百三十一號華捕見其形跡可欵扣留搜察得因原贜因於昨日解案請究茅投案伸訴前情刺史著钭洋銀給茅領去盛責三百板管押三月○業廣公司執事人某甲控劉世銘積欠房租等情刺史著押候訊追○三百六十五號四百五十六號兩華捕解流妓張四寳及妓奴陳趙氏至案禀稱伊等在雲南路强曳行人故由小的拘請訊究刺史判責陳趙氏手心二百下四寳從寛斥釋○彚大洋行控蔡寳寳行竊棉花一包昨日解案請訊剌史判枷五日○三十三號印捕以馬夫周阿四駕車飛駛拘案請究剌史判罰洋銀三元○偷兒陳根生掩入王昔山家行竊銅壺香爐等物報由包探李星福緝獲人贜送請訊究刺史判責二百板管押捕房一月○池浜橋流氓徐順福前曾攫取某甲金約指在逃未獲近復向鄉人俞阿德訛詐洋銀三元報由包探陳雲忠獲案請究刺史判責二百板枷示五日○流氓劉榮生前因犯案遞解回籍近又潛來租界中滋生事端經包探倪順泉獲案請究刺史判收禁西獄半年○林阿和串同陳再仁騙取范成記之外洋雜貨及對時表等物報由包探孫阿星拘案请究刺史著帶回捕房押候補拿案中人一併訊核○過犯曹四秋行竊孫金華家衣物報由包探顧福其獲案請懲刺史判責二百板收禁西獄半年 
[法租界公堂瑣案]  
　　駁船夥葉大覺陳阿星行竊太古棧所儲煤糖各物被巡丁邏獲連船主康阿虎送案讞員陳楚生大令詰訊之下康供小的雇葉陳爲夥伊等所爲之事小的實不知情大令判将葉枷號十日責四百板陳責三百板康從寛斥釋○秦卡春訴稱小的在某洋人處服役妻子忽被同事朱阿勝强佔向論不服反肄兇毆有陸金生馬阿二王阿寳目擊情形今特邀同來案作證朱供事因爭風而起小的亦被毆傷大令判各罰洋銀十元○俞蘭如訴稱前日由某埠附某輪船來滬携帶一竹籃被賊竊去報經包探查獲賊犯張阿金詰知所竊各物售與張生朝今已吊到原贓求准具領大令判将張阿金枷號半月責五百板張生朝罰洋銀十元原贓給俞領去○施祥福訴稱流氓陸阿巧强佔小的之妻周氏小的因邀同蒋笏林王阿一李阿毛前往理論不意陸竟拔刀将蒋等連戳數下受傷甚重報捕拘獲解案請懲陸供小的不敢行兇大令判枷二月責一千板周氏申斥再三交施領回管束蒋等之傷著自行醫治○胡昌生張榮發行竊某號所販牛骨六包賣與南市陶樓航報經包探查獲解奉大令譸明判令将胡張各責二百板陶罰洋銀四十元○車夫荘紀山訴稱前日停車小東門外弔橋畔被乞兒朱炳文竊去一竹籃及追獲則籃中所儲各物已被同黨攫去爲此将朱扭案叩乞究追大令判責五十板○某小錢荘學徒陳阿生僞製俄國羅布票向法界寳 
 
 

Page 10

 
 
康寳亨二錢店兑換鷹銀當場察破控經大令訊供著半所兑洋銀交還并從重罰鍰昨日其父陳桂生呈繳洋銀求恩免究大令判押捕房一禮拜期滿之後交其父領回管束所繳洋銀七元分給二錢店主具領 
[美租界捕房紀事]  
　　已革三百七十四號巡捕錢金福因犯重案解經前任讞員某君訊明判押令收禁提籃橋畔西獄三年前晚忽患急病醫治無效而斃捕頭聞報令傳家屬前來備棺收殮○前晚騙子林阿扣騙取某甲所佩金銀業時表等物事後甲投報捕房捕頭令包探陳三林将林拘獲押候解送公堂禀請讞員黄耀宿司馬訊辦○前晚妙手空空兒江阿金掩入虹口某姓家行竊絨毯等物報經包探陳三林查獲押候連贓解送公堂禀請懲辦○昨日某姓家車夫陳阿二行經百老匯路偶不留意撞壞成衣匠蔡阿金所乘脚踏車被蔡拘入捕房捕頭揮之使去令自投公堂具控 
 
 
 

Page 11

 
 
   
 
 

Page 12

 
 
   
 
 

Page 13

 
 
餉案内開摺本案應請免開合併聲明等情詳請具奏前來臣覆核無異除册送部查核外理合附片具陳伏乞聖鑒敕部議覆謹奏奉硃批該部知道欽此 
[雲南礦務唐奏爲京銅關繫甚重懇恩飭部寛撥有著的欵限期解滇以濟急需摺初四日]  
　　三品頂戴督辦雲南礦務臣唐炯跪奏爲京銅關繫甚重勢不能停借欵虚懸辦理支絀仰懇天恩飭部寛撥有著銅本限期解滇以濟急需恭摺仰祈聖鑒事竊臣接准户部咨開本部奏准於山西江西陜西湖北江蘇安徽兩江四川各省减撥常年恊濟甘肅截留五萬復經户諿奏咨改於江蘇清賦節省項下撥五萬兩各等因方冀陸續解到以濟燃眉乃准江蘇撫臣電復清賦節省項下現無存欵共認解銀一萬其山西應解五萬旋准該撫臣復電尚未措定究竟能否撥解至今尚無電來是此十萬已屬無著查京銅每批銅價及水陸運脚共需銀十二萬兩有奇而店員運員應領各費及部飯等項尚不在内加以前因銅本支絀由公司陸續於號號挪墊銀二十三萬有餘積欠已多難於再借卽使此次奉撥之欵儘數解足還舊挪新不敷尚鉅今更有十萬無著無米之炊從何措手臣亦知各省償欵數鉅期迫自顧不暇苟可以勉强挪移何敢嘵嘵瀆請無如雲南各廠爐户盡屬窮民必須先給工本接濟油采始能招募砂丁採礦煎銅以次解繳卽公司自辦之廠亦須秋冬預儲油米柴炭以供次年之用緣各廠皆在萬山中道路遠阻若不先爲籌借每夏秋雨水時行馱運遲滯稍有缺乏不惟貽誤京運且恐因此生事也然使熟權緩急可以停辦自當酌量變通而滇銅不僅京師圜法所需實於大局隱有關繫查雲南銀銅各廠以東川昭通爲最多公司及民間所開皆在此兩府之地上年法員彌樂石來議開廠卽頒於東昭與公司合夥臣堅持不允嗣與外務部訂立合同指定雲南臨安開化楚雄澂江元江永北五府一州一廳之地開辦已派礦師前來勘踩若東昭兩府公司復因銅本無著不能自辦勢必又爲所占後雖願辦斷難索回利權所在亟應先事圖維然其患尚在數年之後而目前各廠窮民不下數萬專恃開廠生活一朝停辦無以謀生豈能安靜從前滇亂卽始於東川廠龐馬二花繼以楚雄白羊廠蟻聚蜂屯全省糜爛二十餘年始克戡定卽上年個舊廠匪不過千數百人猝不及防遂致臨安失陷省城震動幸賴天威撲減迅速不使滋蔓而糜帑已數十萬當此時局艱難憂深宵旰要當思患預防豈可更因停辦京銅致使竊民失所或生他變上煩宸厪此銅本難於久懸而又不可停辦之實在情形不能不續籌成本卽便收回其於部欵尚屬有增不同糜費論大計則勢難暫停於度支則實有裨益合無仰懇天恩俯念銅本實屬要需飭部寛撥有著的欵限期解滇應用保自有之利權消無形之隱患俾臣亦得有所藉手無任待命之至所有京銅關係甚重仰懇天恩飭部寛撥有著銅本各緣由理合會同署雲貴總督臣丁振鐸雲南巡撫臣林紹年恭摺陳請伏乞皇太后皇上聖鑒訓示謹奏奉硃批户部議奏片併發欽此 
[湖北巡撫端奏爲揀員借補守備員缺以實營伍摺初四日]  
　　頭品頂戴兼管湖廣總督湖北巡撫臣端方跪奏爲揀員借補守備員缺以實營伍恭摺仰祈聖鑒事竊查湖北撫標左營守備徐恩逹勒休遺缺係陸路部推第一輪第一缺應用儘先人員前經奴才請以湖廣督標儘先補用守備田天林擬補准兵部咨查田天林湖北武昌府江夏縣人例應迥避本府且其名次在後請補後仍應揀員對調並不能收人地相宜之效核與定章不符應毋庸議行令另揀儘先合例之員請補等因查斯缺駐劄省垣事務繁重舉凡訓練兵丁彈壓地方以及經管兵馬錢糧在在均關緊要非精明幹練之員難期勝任奴才遵復在於湖北省儘先守備班内詳加遴選或人地不甚相宜或營務内欠歴練其中且有候補多年暮氣濳乘難期振作均未便遷就擬補伏查部定章程武職借補卽在儘先班次之内准兵部奏展各省借補限期章程内開擬請展限十年俟届滿察度情形再行奏明辦理等語兹儘先守備旣經一再遴選並無堪補斯缺之員自應照章揀員借補以期得力查有湖廣督標中營先補用都司黎元洪年四十一歲原籍湖北黄陂縣寄籍江夏縣由文童投效天津水師學堂考列優等洊保至俟補千總後以守備儘先補用旋因剿捕長江自立會逆匪在事出力經本任督臣張之洞保奏免補千總守備以都司儘先補用光緒二十七年七月二十二日經部議准該員學堂優裕辦事精能現督率常備軍前鋒四營　防訓練極爲得力以之借補撫標左營守備洵堪勝任核與借補限制亦屬相符合無仰懇天恩俯念員缺緊要准以黎元洪借補湖北撫標左營守備實於營伍有裨如蒙俞允俟部覆至日給咨送部引見再該員寄籍係屬本府應俟補缺後再行揀員對調以符定制除飭取履歴咨部外謹會同湖北提督臣夏毓秀恭摺具奏伏乞皇太后皇上聖鑒敕部核覆施行再湖北巡撫係奴才本任毋庸會銜合併陳明謹奏奉硃批兵部議奏欽此 
[兩廣總督岑奏爲新募棠字軍應需月餉飭廣蚽善後局将東省疲弱各營酌量裁撤以便支發片初四日]  
　　岑春煊片再粤省營務積習太深且皆分駐各悄征調每多牽掣非另募他省得力之營無以備緩急之用查湘省民情樸勇中興之際湘軍功績最著近來各省湘軍雖皆日卽疲弱然皆爲之上者不能切實整頓非湘民之果不可用也臣于上年秋間檄委奏調兩廣差委四川補用知縣陳兆棠赴湘招募三營成軍之後取名爲棠字軍卽委陳兆棠充當統領已飭令開赴西省進剿思恩府屬凤匪該軍應需月餉卽飭廣東善後局将東省疲弱無用各營酌量裁撤以便将月餉騰出支發将營制餉章咨部外理合附片陳明伏乞聖鑒謹奏奉硃批該部知道欽此 
[兩廣總督岑奏爲廣東高州鎭總兵吉瑞約束不嚴應行撤任片初四日]  
　　岑春煊片再廣東高州鎭總兵吉瑞約束不嚴應行撤任所遺高州鎭總兵篆務查有升補南雄協副将黄培松堪以署理除檄飭遵照外理合附片具陳伏乞聖鑒謹奏奉硃批知道了欽此 
[雲南巡撫林奏爲審明順寗縣民李小東圖財殺害吳小兆身死按律定擬摺初四日]  
 
 

Page 14

 
 
林紹年奏爲審明順甯縣民李小東圖財殺害吳小兆身死按律定擬恭摺仰祈聖鑒事竊據署順寗縣知縣黄乾濟詳報縣民李小東圖財殺害吳小兆身死得財並另傷其糼女吳小黑妹平復一案當經批飭審解去後嗣據該署縣審擬解由署順寗府知府黨蒙審轉解經按察使劉春霖覆審報解到臣提犯親訊李小東籍隸該縣與已死吳小兆素識無嫌光緒二十九年七月二十二日李小東赴市趕集撞見吳小兆賣猪得銀李小東因貧諗知吳小兆住處偏僻四無鄰居獨自起意将吳小兆殺死圖得銀兩使用是日定更後李小東濳帶小刀走至吳小兆家時值天雨路黑詭言路過借宿吳小兆應允遂留李小東在家歇宿外房吳小兆與其幼女吳小黑妹在内房睡臥二更後李小東探聽吳小兆與其幼女睡熟用刀撥開房門進内維時燈尚未息李小東瞥見床側放有鐵鋤慮恐小刀鋒鈍力薄當卽拿鋤走攏吳小兆與吳小黑妹並枕臥床李小東用鋤背猛毆連傷吳小兆左太陽穴左肋脥下唇吻連頷頦近左及打落左牙一枚吳小兆登時殞命並被鋤及帶劃傷吳小黑妹額顱左眼近下吳小黑妹哭喊李小東隨在吳小兆枕邊搜得銀十五兩逃至太甸街向不識姓名布客用銀十兩買獲土布二十　疋餘銀五兩同所買布疋携帶逃逸次日早吳光兆胞叔吳定生踵至其家探望驚見吳小兆被殺身死吳小黑妹受傷賣猪銀兩已被搜去查詢吳小黑妹年甫四齡語言不明吳定生報經團約拿獲李小東並起獲贜銀布疋盤出實情報經該縣詣驗獲犯譸詳奉批飭審該犯李小東在監患病報明醫痊審由府解司覆審報解到臣提犯親鞫據供前情不諱究係圖財殺斃並無起釁别故亦無知情同謀加工之人推詰不移案無遁飾查例載圖財害命得財而殺死人命者首犯擬斬立决等語此案李小東圖財起意殺害吳小兆身死自應按律問擬李小東除另傷吳小黑妹平復輕罪不議外應如該司等所擬合依圖財害命得財而殺死人命者首犯擬斬立决例擬斬立决照例剌字不能約禁該犯爲匪之父與朱察牌保分别傳懲無干省釋屍棺飭埋獲贜銀布給主具領兇鋤案結銷燬小刀供棄免起除将供招咨部外謹會同署雲貴總督臣恭摺具奏伏乞皇太后皇上聖鑒敕部核覆施行謹奏奉硃批刑部速議具奏欽此 
[署兩廣總督岑奏爲特叅廣東庸劣不職文武各員請旨懲處摺初五日]  
　　頭品頂戴兵部尚書銜署理兩廣總督臣岑春煊跪奏爲特叅廣東庸劣不職文武各員請旨懲處恭摺仰祈聖鑒事竊照旌别淑慝用人者之微權古人有去害馬鋤非種之説良以不肖者不去賢者亦無以自見粤省吏治營務廢弛已久臣前已将貪劣不職文武分别叅劾兹復查得候補知府沈秉模巧於鑽營操守難信署佛岡廳同知補用同知黄晉銘性情執抝罔識治理信宜縣知縣葉祥麟貪酷任性縱丁擾民代理封川縣知縣補用知縣向森供差苛派操守平常署順德縣事候補知縣張式恭縱容丁役賄釋匪徒署龍門縣事開建縣知縣李章銘羣下弄權濫押斃命補用知縣華承謨居心險詐聲名狼籍試用知縣李之韶殘酷卑鄙劣聲昭著試用知縣白懷清貎似有才性頗近利已經咨叅前帶鹽務緝私輪船候補鹽　歴文斗缺額侵餉船務廢弛瓊州府教授陳鍾龍藉名送考在外逗留儋州學正黎秉鈞擅離職守不知去向合浦縣教諭陳錦封久病曠官難圖振作試用訓導龐鳳周惟利是圖士林不齒高要縣祿步司巡檢胡希曾行止有虧被控有案龍門縣典史黄繼鉞招摇無忌貪劣頗著試用從九品鄧國鈞行徑詭僻任性妄爲試用從九品王之湘貪鄙著聞官場敗類以上各員均請卽行革職内葉祥麟文斗兩員情節較重均請發往軍台効力贖罪記名總兵廣州恊副将李先義辦匪不力聲名尤劣補用守備惠來營左哨行總方億捕務廢弛不知約束儘先補用守備方彪徇庇營勇毫無整頓以上三員均請卽行革職永不叙用並不准投効他營已革陸路提標後營遊擊豐壽已革都司荘長勝前經臣奏明師案訊辦兹飭據營務處司道訊問豐壽貪鄙狡猾荘長勝縱勇擾民均非革職所能蔽辜應請從重發往軍台効力贖罪高州鎭總兵吉瑞年老昏　疏於約束擬請勒令休致管帶瑞字中營陸路補用遊擊王樹芳縱容劣弁横肆誅求大鵬協右營守備廖發秀縱兵通匪缺額甚多以上兩員情罪極重業已提省訊究應請先行革職俟訊明後再行奏請嚴懲此外如尚有不肖文武員弁容臣隨時查明據實奏叅以期吏治營務漸有起色所有特叅廣東庸劣不職文武各員請旨懲處緣由謹恭摺具陳伏乞皇太后皇上聖鑒訓示再叅革所遺各缺粤省現有應補人員應請扣留外補合併陳明謹奏奉硃批另有旨欽此 
[署兩廣總督岑奏爲請旨将調署廣西太平思順道本任右江道易順鼎卽行革職片初五日]  
　　岑春煊片再廣西地方糜爛起衰救敝每苦州縣不得其人然苟使該管道府廉明勤幹督率於上則州縣之賢者固可自見不肖者亦有所畏而不敢爲非故臣以爲整頓吏治欲使州縣盡皆得人非先從道府嚴其責備不可兹查得調署廣西太平思順道本任右江道易順鼎本係紈袴子北因頗工詞賦薄負時名其實名士如畫餅自昔已然上年臣在潯州該道來見頗有慷慨任事之氣是以會商撫臣委令署理太平思順道員缺方冀該道力圖振作毋負時譽乃因撫臣奏裁賭規屢次巧辨謂禁賭之後匪亂必将益熾臣方訝該道不應糊塗至此嗣始知禁賭之後該道無陋規可得故出死力以相爭其止便私圖不顧大局有如此者太平各屬匪亂本示淨盡該道到任後如果督飭牧令整頓圑保未始不可望肅清卽使需兵剿辦而該處有衛軍及隴邊防各營亦可會商調派乃總以無兵爲乏臣與撫臣奏裁綠營該道又嘵嘵爭辯一若緑營向極得力裁撤之後非另募營勇塡防不可地方應辦之事則未辦一件應捕之匪則未捕一名名士如畫餅至此益信臣業已電商撫臣将該道撤任以免貽誤地方相應請旨将調署廣西太平思順道本任右江道易順鼎卽行革職以肅吏治而示懲儆除分咨查照外謹附片具陳伏乞聖鑒訓示謹奏奉硃批另有旨欽此 
[署兩廣總督岑奏爲請旨将代理廣西象州知州侯選通判周朋壽卽行革職發往軍合効力贖罪片初五日]  
　　岑春煊片再廣西匪亂悉由不肖州縣釀成臣迭将貪劣各員奏請懲處兹復查有代理象州知州候選通判周朋壽到任之初尚知辦事嗣因親兵口糧無出遂以此藉口遇案苛罰民間有鬻女破家未能滿其所罰之數致被站籠斃命者該代牧又妄拿無辜縱令家人丁役得賄保釋該前州廖牧置有學堂公欵該代牧竟然提歸州署私月侵用上年冬間匪徒陳杜求等攻劫寺村地方該代 
 
