# 1905 - 180 - 4911571

 

Page 1

 
 
[皖省高等學堂全體學生退學始末記續初二日]  
　　次晨有諸紳見惲如此行爲頗動公憤擬相約詣大憲處申理午後二下鐘撫憲誠中丞忽接到江督及北京管學處兩電（江督電云安徽撫臺誠藩臬臺鑒高等學堂惲　調奇辱學生致令全堂退學等語不知何人所發此案究不知如何情節總宜秉公查辦學生爲將來自强之基礎應時力學愛惜分陰倘敎員管理失宜儘可據情陳訴聽候裁斷切勿散學自窒進步望婉諭之馥電）（管學處電云安徽撫藩臬鑒據貴省高等學生來電學生屢受奇辱以致全堂退學如果係堂員管理不善自應設法挽囘免致阻撓學生之進步北京管學處囗電）即傳詢藩臬兩司 
此時惲已得督電消息大恐使某某兩教員詣學生寓處說各學生曰其開除十二人可以一二告退餘均准一律復入如有學生回籍缺乏路費可具名領銀如願留堂過暑假者亦可學生等置不答 
五下鐘撫憲詢問藩臬兩司究竟高等學堂學生如何退學該提調等禀詞多涉掩飾仰即查明以便回復制軍藩臬兩司遂返署 
傍晚藩司傳見惲田二人切責數語令自挽本地紳士向各學生婉勸惲乃於是晚奔走各紳之門哀乞調停其事 
十下鐘紳等數人詣學生寓處持江電詢問學生（學生至此始得督電消息）並勸各學生不必退學寢事等語 
是晚臬憲亦委警察總局歐陽述觀察往各紳處調停其事（以上二十五日事） 
次日藩臬兩可擬傳惲田顧一人及龔生等十二人在學務處各伸理論出學務處爲之裁判曲直誠中丞甚以爲然有即於明日辦理之說 
下午學務處忽有開復十二生之牌示（略云查前次革退學生十二人本因諸生少年氣盛又據皖紳公函今詢各教習僉　十二人資質純粹分數甚好若一旦任其星散未免可惜均著一律開復於二十七日全班回堂聽候本司等分别面諭）外府學生見此牌示知爲籠絡計多相約翌晨潛至他處暫避（以上二十六日事） 
次晨六下鐘兩司至學務處惲田及安慶府裕守均在坐奧司令各教員率人至各寓處將學生龔生等强曳至學務處其時已有安慶學生二十餘人先到計共四十餘人各生均雁行立行三揖禮兩司略詰數語皆南面話也各生唯唯無他詞僅有某某二生稱求大人培植而已 
兩司詢問後即命姚教員演說中國現在舊學將亡新學未興惟在諸生靜氣力學以期自强云云學生退兩司乃下從寛照常肄業之牌（牌示事斥退之十二生本日經本司詳加考察種種原因雖非一端該生等未能克已徒知責人亦乖敬業樂羣之義現經本司婉言曉諭尚能領悟均著一律從寛照常肆業該生等須仰體朝廷興學育才 
 
 
 

Page 2

 
 
　　之至意地方官籌欵辦事之苦心務　自保名譽切勿弁髦公德本司於該生等有厚望焉）兩司返署各員亦次第散去 
下午各學生一律遄返原籍有附輪至蕪者有至寗者並聞有至寗續禀江督之說推未知究竟然皖省高等學堂學生全體退學之事至此寢矣（以上二十七日事） 
記者述皖省高等學堂學生退學始末竟作而言曰自設學堂以來屈潮迭起然從未有如此次之甚者或疑爲士習之囂張或疑爲教員云管理之法不善記者均不論竊以爲事甫創始波折必多困難迭經人才方出理固如是無足異者記者惟願自是以後學堂日漸改良學界日有進步則中國前途之幸也抑豈徒於安徽一省有厚望哉 
[揚郡閱書社集議抵制美約揚州]  
　　美約苛禁華工各埠咸設法抵制揚州閱書社同人聞之亦布公啓邀集學界並商業中人於五月三十日午後二句鐘至六句鐘在柳巷義務小學校集會議有章程六則照祿如下一公電報知上海總會　一各業分認調查美貨一和平公議不得稍有激烈一聨絡志士廣爲演說一公舉代表人一訪求實心幹事人（仕） 
[俄改派議和大臣]  
　　初一日東京電云駐法俄使納立道夫旣辭議和大臣之選俄政府現派駐意公使代之而駐華俄使璞科第亦派爲議和大臣譯文匯報 
[新任俄使將赴美京]  
　　初一日北京電云新任駐華俄使璞科第於昨日接俄政府電派爲議和大臣之一於一禮拜内將起程赴美京 
[日本議和大臣定期赴美]  
　　初一日東京電云日本議和大臣已派定外部小村男爵將於初六日由横濱乘輪船赴美在美時外部之職由桂首相兼理譯字林報 
[美政府公布兩國派定議和專使]  
　　初一日倫敦電云美政府宣布公文謂俄已派駐意公使馬拉維夫伯爵及駐美公使羅生易爵爲議和全權大臣日本己派外相小村男爵及駐美公使高平君爲議和全權大臣 
[俄已允賠欵用金]  
　　初一日北京電云俄己允准收受庚子賠欵用金計算此久不能决之問題現可了結矣譯太晤十報 
[俄欲籠絡中國]  
　　初一日北京電云上月二十九日外務部侍郎聨芳至俄使署拜會談論時俄使璞科第云余離俄廷時俄皇諭令本公使到華後竭力使中俄交誼更爲輯睦又云俄兵入蒙古及新疆之謡言皆不足信此等謡言非但損俄國之聲名且能使覬觎之國藉口干預 
[中國定議自濬黄浦]  
　　初二日天津電云本處支那時報宣言云開濬黄浦一事已由各國欽使與華政府議定但俟將合同畫押合同内載中國允担任開濬全費其價凡英金四十六萬磅以便保護此要道之主權此雖與原訂之約有異但中外之意皆爲滿足此鉅欵由蘇州及四川宜昌之某捐中籌出譯文匯報 
[西報紀江督辭職]  
　　初二日文匯報云聞江督因近日屢次爲人參劾於昨日辭職譯德文報 
[張宫保密辭總督兩江武昌]  
　　日前軍機處有密電致鄂督張宫保略謂兩宫聖意擬將宫保謂任兩江問具是否能行聞宫保已具摺力辭謂湖北經手未完事件甚多實難前往請朝廷另簡賢能云云（文） 
[密查江督叅案人員名單武昌]  
　　鄂督奉旨密查江督參案一節己志前報嗣悉所派各員係陸續分道而往並非一路同行故時日頗有參差茲將銜名照錄於下　候補道寳豐（五月二十五日已由寧回鄂）候補道張雲錦（尚未回鄂）候補道馨齡（往上海查洋務）候補道蔡源深（辭未行因本籍江蘇之故）知府金鼎（本在江寗）同知施肇基（五月二十三日已由寗回鄂）同知雙壽（尚未回鄂）并聞張宫保以周玉帥借儀鳳門外隙地與德兵演操大失國權不能徇情庇護（文） 
[岑廉訪自請出洋游厯武昌]  
　　湖北臬司岑馥莊廉訪禀請張宫保代奏出洋遊歴聞宫保頗爲嘉許大約秋後即可出奏矣（制） 
[梁觀察改委學務總辦武昌]  
　　新授襄陽道梁鼎芬本係湖北全省學務處提調刻經宫保改委學務處總辦以崇體制即將來赴任襄陽亦可遥執全鄂教育權也（服） 
[將軍以五品頂戴徧給學堂教員鎭江]  
　　江寗將軍永留守蒞鎭查看學堂擬以學務委員王令雷夏奏請奬勵并與奎統制議定所有大小學堂各教員概行咨明該管督撫賞給五品頂戴以示鼓勵中學堂復准遷入將軍衙門俾八旗官員知學務爲卜峯所特重庶幾此後可無阻撓云（止） 
[湘撫嚴禁假冒學生長沙]  
　　湘省時有無賴之徒冒稱學生出　滋事端撫知之特出示禁止略謂照得士民之秀德行爲先冠服之章等威必辨學生具高尚之　質卽應有純潔之品行予以特别章服以示表異而保榮譽乃本部院訪聞近有無賴之徒冐稱學生遊行街市或顯輕薄之行爲或作野蠻之舉勳警勇不敢問巡弁不敢緝敗壞法紀莫此爲甚查欽定學務綱要内開學堂衣冠靴帶宜歸劃一嚴禁學外之人仿造冒混等語其用意之原一則使學生檢束自愛不敢爲越規缅矩之行一則使不自檢束之學生無所藉口以爲諱飾若市井無賴冒著學生衣冠任意滋閙則旣犯警規復干學紀兩罪并科罰宜加等警察職司禁詰埋宜立即嚴拿究懲以昭儆戒除行警務局嚴拿外合行出示曉諭爲此示仰各色人等知悉爾等務宜各自檢點母得假託學生致干拿究各學堂學生亦宜格外謹愼不得恃符妄行致污學界自取咎辱（餘） 
 
 

Page 3

 
 
申報第三版ＨL ] 
[嚴禁學生附和神會長沙]  
　　湘垣各學堂生每有於賽會時厠身其内者去歲學務處曾出示禁止近因此風仍未盡絶因特重申禁令云照得湘省賽會迎神已成風氣此在愚民無識自不免附和若狂至於官立民立各學堂學生於此等有損無益之事應如何避之若浼以表明國民教育之精神乃風聞近有不肖學生成羣結黨厠身其間且誇爲會塲特色殊可痛憾雖其中不無痞棍遊民冐充學生溷跡會内然該學生等之不自愛惜目去年已有所聞誠恐官立民立各學堂學生未知禁令故智復萌當此賽會之時良莠雜沓非嚴加防範易滋事端合再出示曉諭自示之後如有以上情事除立飭警務局嚴拿懲辦外一面即當革退學籍歸案辦理此外會塲人等如有冐穿學生操衣立卽拿究以肅觀瞻而嚴區别其各懍遵毋違　餘 
[江督超度溺鬼江寗]  
　　端陽日省垣居民因在文德欵爭觀競渡致橋塌坍溺斃多人事後署督周玉帥親蒞查勘并發橋啓建皇壇七日自二十日起每日在橋堍陳公詞廣集羽士多人拜誦皇懴超度溺鬼委派姚倅在壇照料設壇第一日玉帥特派道員恭代拈香是日省垣文武各官除藩司黄花農方伯適在假内未能蒞壇餘均齊集壇前隨同拈香省人往觀者相屬於道有心人竊爲之嘅嘆不置云（章） 
記者按玉帥前因金陵城垣坍塌特召緇流誦經七日超度幽魂今又因橋欄傾覆大啓皇壇七日超度溺斃諸鬼玉帥之加惠於鬼也誠可謂無微不至矣 
[厦門颶風]  
　　初二日香港電云中國海岸之颶風在厦門大肆蹂躪二十九日鼓浪嶼之租界爲所水淹貨特漂浮於街華人受難甚重太古行之雲南輪船在厦門南通聖灣機器受損不能前駛譯又匯報 
[庫倫大旱]  
　　庫倫地方今春降雨太少河水涸竭山西之草木皆枯目下該地牛羊雜糧己盡百物騰貴貧民皆有饑莩野虞又本年署氣比於往年亦劇烈譯大阪每日新聞 
[營弁盜犯同日正法蘇州]  
　　常備第二營差弁文宣臣用毒謀斃唐憲斌等情迭紀前報此事現經蘇州府許太守督同長洲縣蘇大令讞局委員葛大令親提復訊明確禀奉蘇撫陸春帥飭將文宣臣按照軍法卽行就地正法又元和縣顧鈞田家被盜搶刼拒捕傷人案内盜犯陸明大殷雨春聶小荷阮趙本葉小伍袁阿二等六犯亦經許太守親提復訊與縣審相符禀經陸春帥批飭將六犯即行就地正法均遵新章免其梟示昨由署臬司朱竹石廉訪轉行到府由蘇州府許太守督同長元吳三首縣會同倪會兩參戎及四守備由監提出文宣臣及陸明大等共計七犯押赴敎場處斬（榮） 
[澈究營汛誣良爲盜紹興]  
　　山陰縣屬之下方橋韓紳家於去歲被劫報知前縣主湯愼台大令勘明跴緝旋有汛弁劉蓬洲與兵丁姚駿蔚等因素與李錦標婁玉　等挾有嫌怨指爲盜黨拘營拷問後送至縣署湯大令訊知被誣善言慰釋并將姚等提案詳請治罪迨正任王少潭大令履新時劉弁以重賄矇保姚等出外復濳揑紳商之名函致王大令指李等爲聚賭大令准即訪拿爲各紳商得悉立卽聨名具禀剖陳王大令始知受紿而李等己投省赴撫轅攔輿禀訴聶中丞准卽批司飭府仰縣提究復以王大令甘受愚弄行同木偶且曾被控有案難膺民社飭司察看以肅官方云（貞） 
[江督飭查撞騙英人江寗]  
　　英人□□至寗省糾同無賴開設保火險公司又名全球大公司又名英商昌興洋行招謡撞騙受其愚者甚多計共騙得五萬餘金忽然逃逸經江督周玉帥查悉因□□託稱在天津上海鎭江甯波厦門等處設有分行是以札飭查拿並札上海道照會駐滬英總領事妥爲查辦（逼） 
[包拿惡棍范高頭蘇州]  
　　惡棍范高頭前奉上台迭次緝拿尚未弋獲近聞范在通州一帶紏集羽黨置備槍械收買私鹽裝運出口販售獲利頗鉅省垣營務中人聞之有某人自願包拿倘能拿獲立予以二千元之鉅賞（尋） 
[委員訪查盜刦划船蘇州]  
　　林永和信局主人滕裕通等以孟阿五所駕划船行經吳江縣屬被匪排檔至圓明寺河内刧去銀洋信物等件所有失贜俟查實補報等情報經吳江縣陳守晸大令勘得該船微有翻動餘無形跡及訊棚夫許阿四所供又與原報不符當卽錄供通禀兹奉蘇撫批示信局貪圖迅速不顧利害違禁夜行夾帶私貨乘夜繞越偷漏此等弊端原所難免然地方營縣恐獲咎戾故作疑詞掩飾推諉亦所恒有此案究竟是否被刧抑有别情批司委員前往復勘訪查會縣提訊禀復核辦署臬司朱廉訪己派委試用通判王别駕士暄前往詳查王别駕奉札後己於上月三十日禀辭就道矣（蒙） 
[管帶誤斃鄉民撤差蘇州]  
　　飛划副左旗凌沈二領哨在横扇一帶頭董梟　仗經飛剗左營管帶朱大斌在後開槍致將凌弁擊傷已詳前報兹悉當時尚傷斃鄉民一人蘇撫陸春帥以朱大斌緝捕不力誤斃鄉民應卽撤差派委現辦中路警察之鍾鴻鈞大令接帶大令奉札後己於三十日赴各轅謝委矣（業） 
[楊允之上控周留記蘇州]  
　　楊允之被押英租 
界捕房一案兹經楊投撫轅上控陸中丞批其禀云據禀周留記即周鐵英串同担文處繙譯張少塘揑控欺騙逼令廨員違章提押周鐵英以華人而勾通外人干預涉訟不惟激成公憤抑且損失國權種種荒謬情殊可惡卽使該道與周鐵英合夥營業時有銀錢往來購地附股事所恒有周鐵英何致因地價盛漲牽混别欵希圖獨得瀛利究竟是何糾葛仰上海道卽速傳案秉公集訊將如何被誣情形錄取確供詳覆察奪禀並發仍繳（容） 
 
 

Page 4

 
 
[日總領事致上海道袁函（爲辦理戴生昌事）]  
　　啓者接展貴道四月十八日來函以戴玉書係世代華人生長中國久居於此仍應照中國民人辦理等因查該商歸隷日籍嗣在本署報明營業均照本國定章並無不合來文所云貴國成例各節與本辦理例章無涉母庸置議割台定章限期實係二年逾期補報入籍亦屬應有之事總之該商旣情願歸隷本國民籍本國亦照章批准入籍所有一切情事均照本國律例辦理如何約束本總傾事目有權衡亦與貴國無涉故來函所稱各節碍難照辦相應函復卽希貴道查照照約保護可也此頌時祉（外） 
[日總領事照會常鎭道郭并函（爲辦理戴生昌事）]  
　　爲照會事接展貴道華歴光緒三十一年三月十七日照會讀悉一是查戴生昌改隷日本及揭用華牌原委頗爲明白其撤回美旗後報關領牌一事前據該商稱並不用華商字樣現閱貴道來文抄粘禀件適與前言相符足見稅司所稱毫無影響至稅司復稱試問華商在已國境内反不如他國商人云云貴道稱該碼頭係海防公地留與華商云云查所有通商條約本爲保護商務互享利益而設倘如稅司所　明係驅逐洋商之舉動本總領事斷不能認况該碼頭旣在租界之内所謂海防公地並未始於今日且前已准租美商現又以留租華商爲言殊欠公道須知該碼頭爲該商己得之利權現該商照章改揭日牌所有應有之權自應照約保護乂豈有偏重華商獨令日商　隅之理總之來文所稱各節毫無根據且與約員不符礙難照辦合再照會貴道請煩查照照約保護勿再爲難爲此照會須至照會者 
附日總領事致常鎭道郭函　啓者前接貴道華歴三月十七日來函　戴生昌與華商利濟輪局糾葛一事當經飭查去後兹據戴生昌禀稱商人在鎭江開設戴生昌汽船局往來清江揚州仙女廟等埠今年二月間禀蒙總領事大人照會鎭江關道飭屬一體保護在案詎於三月間仙女廟地方有華商利濟輪局爲同業妒忌暗中唆令推痞冷懐瑝揑控商人霸佔碼頭朦禀鎭關稅務局冀圖敗壞商人航業幸經稅務司函請鎭江道札飭江都縣並派王委員會同理船廳前往杳勘當經勘明該碼頭並非冷姓之産亦非商人覇佔業己和平了結乃利濟局主因碼頭之事未遂所欲嗣又串同英商豐和局聨名誣控妄謂商人仙女廟分局强霸尋隙用有日本二三人攔路關客懸牌减價有礙商務大局等詞朦禀鎭關查鎭江總局係小野源治爲經理人前次小野往仙女廟分局察看生意情形亦經理人應盡之義務且日本内港行輪修補章程第二條載明日商隨時前往察視等語何得謂之私往茲據仙女廟分局代理人函稱利濟等局每日糾集流氓多人攔客懸牌减價無所不爲甚至在本分局前强行兠攬百般擾害請爲設法究辦前來並據鎭江戴生昌總局禀大略相同該商等轕轇定係由利濟關釁戴生昌爲自衞起見以致减價爭　容或有之分局旣用華人經理人前往察視正與約章相符並與貴國管轄華民之權毫無減損總之朱函所稱均係誣罔殊不足折服人心再據戴生昌禀高郵州准安府等地方有貴道通飭告示仍硬指戴生昌爲華商云云查此事經本總領事迭次照會辯明在案今又見此告示貴道歧視日商之心於此可見然日中素敦睦誼仍望貴道勿惑浮言札屬銷去此項告示另行曉諭戴生昌現係日商以昭公允而釋羣疑是爲盼切仍希見復順頌時祉 
（外） 
[美海軍不用日人]  
　　據舊金山某報報稱美國海軍部發出訓令凡海軍中所用之日人概行辭去蓋因日俄交戰以來在華盛頓查出日武員之爲傭於美以作侦探者不少故美國總統决定辭去所雇之日人有許多美人謂日本與美在太平洋中互相爭雄恐有日員僞爲傭人受雇於美之海軍以便偵探美海車之戰術將來與日本或有失和之事殊多不利於美故不可再用日人也譯捷報 
[俄叛艦逃至羅馬尼亞境]  
　　文匯報接初二日倫敦電云羅馬尼阿亞政府飭令俄哇突色之叛艦卽離科斯吞其埠或卽投降如降後羅政府將叛兵作爲外國私逃之兵辦理現叛兵尚在　議○德文報接初一日柏林電云俄叛艦投降之消息傳出後並無他信可知其不確此艦現己抵羅馬尼亞之科斯吞其海口船上並無海軍武員惟有海軍兵七百人到後即請羅官准其在該處購買糧食但羅政府不准並宣言倘船員不遵羅官之命令即將用强力以待之哇突色之帕皮度那率戰艦員亦己反叛譯德文報 
[俄亂蔓延各處]  
　　初二日倫敦電云俄各埠來電皆稱全國有肇事之舉俄京之工人及船廠中人皆停工各項工作已全行停止現有兵五萬會聚於俄京城内譯文匯報 
[法允赴摩洛哥公會]  
　　初一日柏林電云法政府爲摩洛哥事現改兵反對之意允設各國公會并允摩王之請與於公會法政府又接到俄政府公文實告以德國之目的英國各報述及公會事亦較交平和 
[德唁美喪首相]  
　　初一日柏林電云林電云德皇及首相蒲羅親王聞美首相故後電致美總統表其哀悼之意 
[美兵部大臣起程赴遠東]  
　　初一日柏林電云前非律賓美總督現美國兵部大臣培虎脫君及美總統之女公子阿列斯己由美起程赴非律賓游歴並擬游歴日本此外尚有多人同行譯德文報 
[哇突色亂事四誌]  
　　初一日倫敦電云駐俄哇突色英領事已備輪船五艘内有四艘係英船在口外伺察倘情形更危險則將該埠英人及他國人載往他處全城頗有震動之象有一大隊人設法避難於他處聞叛　己請降惟須先宣示降後將 
 
 

Page 5

 
 
受何等之罰此船現泊於内港其旁灘地上所裝之大砲正對是船 
[俄黑海艦隊皆有叛意]  
　　初一日倫敦電云哇突色之叛艦巳抵科期吞奇求索糧食俄克露格海軍提督所統之艦隊由哇突色回至海軍總港後海軍各提督及艦長在提督座船上議事議定將艦隊之汽機脫接使之不能使用海軍官員及兵士有欲上岸者皆准之後備兵士給以兩月假包甲艦喀塞林第二載重一萬零一百八十墩速力十五海里半本在總埠現己卸去軍械總港艦隊之船員云當艦隊抵哇突色時該處叛艦不肯遵提督號令附入艦隊並有回攻之狀於是怕皮度那率艦上之船員亦叛全隊乃回至總港譯字林報 
[俄降將留日]  
　　初一日東京電云拘禁於日本之尼蒲格韜夫提督曾請命於俄皇准其回國現已接聖彼得堡海軍長之答覆飭令尼提督拘留於日本因此日官已將尼提督及其屬員送至西京居住譯太晤士報 
[照錄碭山蓬司鐸來函]  
　　敬啓者僕同在碭山縣管理教務近日避暑在滬偶見貴報五月一十八日登有教民誣控定罪一則略謂碭山縣教民孫金山與范廷選因索賭欠爭鬥由敎堂彭神甫斷令孫出錢修堂了事孫卽誣告范廷選爲盜由徐道訊實誣控照律反坐擬罪云云僕見聞較確此節内不無失實之處敢請貴報更正如左孫金山並非教民且從未入堂亦未被堂中斷令出錢修堂惟杏二年前孫金山之父曾與其婿因索償賭欠爭閙被其壻將牛只牽去孫情急至堂請僕相助僕以此事與教無涉且孫並非敎民當揮之使去厥後如何已久未有所聞直至本月初間孫父又復至堂聲稱其子被禁在獄請爲設法僕仍以前辭竣拒是貴報所登孫金山因誣控定罪尚係賞情至述孫係教民及由本堂斷令出錢云云實屬子虛之譚也此啓順頌撰安不一再貴報所登彭敦士係敝名之誤五月三十日 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[洪委員會訊奏辦重案揚州]  
　　揚衞頭帮伍丁林坤劉慕周張希伯留揚委員姚崇義及無賴書差等舞弊詐贜一案經錢侍御片奏查辦早誌本報上月二十一日洪委員槃復由省來揚會同江都縣陳大令提集通案人犯訊明各取甘結並開供摺以便禀復核奪（化） 
[旌德生員紏衆抗官揚州]  
　　日前在揚之旌德人以該會館墻外有鄰人搭屋約同鄉生員十人以佔界爲詞赴縣禀控白大令衡情酌斷戴祝初吕鳳翔等不服嘵嘵抗辯且斥罵坊保白大令恕其肆横飭令脫帽戒飭有開金珠店之朱達夫亦係旌德人不服聳令吕戴等即日赴省上控（化） 
[甬江重建巨橋寗波]  
　　甯屬鄞奉交界地方向有方橋一座高峻迥出尋常前因年久失修忽然坍塌當經紳士籌捐巨資以期重建迄今數載方始集有成數現已於五月二十三日開工（惟） 
[英領事蒞杭杭州]  
　　杭州拱宸橋日租界前曾劃爲英國租界建造洋房爲領事署前領事樂民樂君經德瑞君等因公務甚少旋即他去兹又有麥迪慕君來杭承乏即日詣撫轅拜謁聶中丞暢叙一切（知） 
[運司新政杭州]  
　　兩浙運司自信懐民都轉蒞任後所有門簽稿家丁各名目概行裁除惟留侍僕二名以備服役不准千預公事另派委員分司収發文件以杜積弊復將陋規等項一律充公并擬澈查鹺政歴來利弊嚴行整頓云（知） 
[捐廉倡學温州]  
　　平陽縣境民窮俗陋經胡紱生大令會紳捐廉設立小學堂一所後又設立高等小學堂三所城鎭蒙學堂三十餘所大令不時親往查課分别校試以示奬勩（長） 
[教民樹藝金華]  
　　東陽縣楊屏珊大令因境内荒僻特勸民籌興工藝分就山隰士性所宜指授種植以收地利（長） 
[匪徒被獲廈門]  
　　上月十三日傍晚有某鄉婦行至道署東轅門口突來匪徒數人攔路搶奪首飾婦大聲呼救旋經道署防營練勇悉出拿獲匪徒一名押送厦防廳懲辦（因） 
[觀察奉札會議商務廈門]  
　　福建候補道何碧鎏觀察成浩奉札蒞厦寓商政局内聞觀察係商部派爲閩省議員者故此次來厦會同商部參議等整頓商務各事云（因） 
[禁犯開堂收徒揚州]  
　　甘泉皂役左興前以犯案收禁江都縣獄十年該犯係清洪門巨魁同禁各犯及管獄家丁禁卒等以左與著名阮劉等一黨頗有聲勢堅求左收爲徒左辭不得於是獄堂改爲香堂新任陳大令訪知其事現己嚴密查辦矣（化） 
[鳩江日報停止蕪湖]  
　　鳩江日報館係王活夭李丑農諸人所創辦其刷印機器出自租賃原訂合同三年端節前該報經理人偶爾他往有分道委員陳宗壽者帶傾多人强將印刷機件拆卸而去報紙因即停止（　） 
[揚州]  
　　兩淮運商出江行鹽向例不准併船裝運藉杜影射之弊所有湘販商人鼎興隆等以販銷需鹽甚亟出江鹽船異常稀少招雇多日迄未配齊特聨名至淮南總局具禀懇請變通辦理局員已允如所請矣○揚屬入夏以來天時亢旱上月二十五六等日雖得雨數陣如南鄉洲圩近水田畝黄豆雜糧等已可乘時播種而秧田則非大沛甘霖仍不足以資灌溉也（及） 
[蘇州]  
　　蘇城内外河道多低淺之處經前撫恩壽購得挖泥機器以便開濬上月二十四日此項機器忽沈於小倉口河底看役褚惠卿即偕南正三四圖地甲喚集多人竭力同撈幾如蜻蜓撼石因卽禀知吳縣李紫嗷大令轉禀撫憲陸春帥卽飭三首縣傳集機器工匠赶緊撈獲修理已於二十六日雇工從事矣○蘇省自設工藝局以來所有各項貨物存積甚多近由局員禀明各憲在閶門中市大街設一批發處以期廣銷○蘇州五龍橋有甲乙丙三人往宜興銷售蓑衣在途遇盜致被縱火焚斃前月某日經宜興縣屬某鄉民在河中撈獲淹斃男屍一具見手中執有號褂半仵因州投縣報騐縣主恩大令帶同刊仵蒞驗並派幹差拘獲盜犯二名解縣訊究○留防太湖水師全軍營務處歐陽副戎成祥因各處梟匪日盛遂於前月念八日赴各鄉巡查（愛） 
[松江]  
　　日前有某兩西人結伴來松下榻府署東偏泰安棧旣而租賃俞姓民房以資棲息兩人年約三十許略諳上海土音其行李則衣箱之外别無他物亦　通譯之人說者謂係遊歴而來其或然歟○前日城内府橋迤南縫工吳姓購一浙江副禀軍碼傳來知中八字意必頭彩矣一時賀客紛至户限爲穿越日號單到松則如博浪錐僅中副車不覺　焉若喪而舊時所欠各債户聞聲咸集所得彩洋七十餘元反覺不敷分派一時轅轉致左右爲難云（竹） 
 
 

Page 10

 
 
[新舊讞員接印交卸紀聞]  
　　新任公共公廨讞員關絅之司馬擇吉本月初五日辰時接鈐已誌前報兹悉昨昨司馬將紅諭標定飭丁送至公廨實貼頭門仰書差執事人等届時伺候至屠興之司馬則定於初五日交卸起程昨日飭丁雇就大號南灣子兩艘停泊蘇州河老垃圾橋擬先將官眷派人護送至清江（解） 
[美官商懸旗慶賀]  
　　昨日爲美國立國以來一百二十九週年之大紀念日故庽滬官商及浦江中各兵輪莫不懸旗慶賀（尋） 
[法公署定期宴賓]  
　　本月十二日爲法國改立民主之期寓滬法商皆懸燈慶賀昨日代理法總領事喇伯第君邀請駐滬各國領事及海關稅務司並各銀行大班届期到署舉行跳舞會并設盛筵以欵諸客循舊例也（居） 
[蘇撫札查學堂章程]  
　　蘇撫陸中丞札飭滬道者飭各屬民立學堂將章程課程一切規模抄錄彙足到轅以便考察袁觀察奉文立卽轉札蘇松太三屬遵照辦理（植） 
[袁觀察將赴江寗]  
　　聞上海道袁觀察定於日内前往江寗謁見江督周玉並面呈要公（兩） 
[不准銅元運往北方]  
　　聞諸本埠錢業中人云近有某商集資購得各省所造之當十銅元四百萬枚欲裝運至北方以備收買北省錢票之用己裝某輪船將次出口事爲上海道所聞卽電禀北洋大臣袁慰師旋得覆電以北省現亦鑄造斷不能將此項銅元裝來一經查出全數充公是以該商卽將此項銅元重行運入各洋棧寄頓因此日來市間每洋一元可換銅元九十五六枚云（機） 
[捐局批示]  
　　淞滬釐局督辦陳亦漁觀察發懸批示兩道照錄於下靛業邱吉昌等禀批昨據貨捐局申報以據謙吉昌等迭次赴局具禀謂生意清淡賠累甚鉅再四求减求退當經該局核准從本年六月份起將落地及洋靛籌防等捐統减二成在案兹據該業等禀以洋靛照案認辦土靛求减三成合諸謙吉昌等認數尤短殊於餉需有碍且案經核定未便率爾更易所禀應母庸議仰貨捐局轉諭遵照又公信等禀批未老紀等如果包攬漏捐殊屬䏣玩仰貨捐局即速查明移會寳山縣按名提究禀辦一面曉諭周源昌等各紗號嗣後務須遵奉報捐毋任隱漏切切此批（勉） 
[查拿臺基]  
　　昨日英租界捕房捕頭派出中西各包探至界内各處嚴拿臺基查至竟日一無所獲（機） 
[飭收劃歸船塢材料價值]  
　　日前督撫憲札委唐子忠觀察來滬至南市製造局與船塢劃分估計材料各節迭詳本　兹悉唐觀察己將材料估分赴蘇禀復奉陸春帥批飭著卽轉令製造局總辦魏觀察將分歸船塢材料價值即向收取以重公欵（臯） 
[限尋私出之工匠]  
　　本邑西鄉龍華火藥局工匠陸某等三人日前請假不歸擅自赴蘇工作由委員吳二尹將情禀知總辦魏觀察大怒卽諭令該委員務於三日内將陸等尋獲候示一面諭飭巡局委員藍二尹將該匠家屬看守候核（幸） 
[曰屍發現]  
　　昨日晨水巡船在武昌路浦中見有日本浮屍一具卽帶入驗屍所陳設待驗（逍） 
[俄屍發現]  
　　前日傍晚有某號水巡捕船在下海浦新碼頭浦灘見有俄浮屍一具當即帶入婓倫路驗屍所陳設以便醫生驗明棺殮 
[奇兵營請給號衣]  
　　奇兵營改爲留防隊後其鈐記四順己奉督憲發到所有號衣等仵昨由隊官袁廷華都戎等具禀關道袁觀察請爲轉禀督憲飭兵備處撥用觀察當即准予轉詳周玉帥核示（其） 
[移請協拿搶犯]  
　　昨據山東登萊青道何觀察移文滬道略謂黄縣地方有紳富孫廷海被棍徒張瑞熙洪家聲曹肅卿等紏搶洋一千三百元一案張洪二犯業己逮案惟曹在逃匿跡上海請爲札縣拘拿移解等因觀察接文後准照辦理矣（貽） 
[發槍傷人]  
　　英界江西路西妓院於前日傍晚時在門内施放手槍適有粥店主林家裕行過其地槍子誤中於額立卽昏倒經巡捕送入捕房捕頭飭包探王長桂轉送仁濟醫院請治醫生設法將槍子取出想不致有性命之憂（兩） 
[女巫釀命Ｐ ] 
　　南市沙場街張福生之妻某氏因病由女巫夏桂寳誤投藥劑由張扭至南局判還聘金在案該氏延至前日斃命張以其妻無端被害心不甘服己於昨日前往理論矣（招） 
[縣捕暫緩解府]  
　　上海縣捕朱福奉蘇臬札解府訊究已紀前報茲悉汪大令將承解逸犯之朱夥李少山收禁究辦外暫免將朱福解府飭卽嚴緝逸犯贖罪云（即） 
[嚴拿械鬥之流氓]  
　　小東門城根浪氓械鬥戳傷路人八名一案現經總巡朱明府查得爲首者即去年糾黨攫枷號小東門示衆之某流氓故己商之汪大令派差一體恊拿務獲究辦（勉） 
[并案發落]  
　　昨日爲法捕房發落之期緣判責人犯無多由讞員陳大令咨照捕房待下期并案發落（居） 
[上海官事]  
　　上海道袁觀察昨日命駕至製造局拜會總辦魏觀察船塢督辦葉軍門互商要公○救生局委員陳蓉鏡别駕前日由蘇返滬昨日又奉札飭督率小輪拖帶新任山西臬司程雨亭廉訪坐船前往杭州○前吳淞防營統領戴棲田鎭軍鶴松自交卸防營後本寓普陀兵輪管帶易千戎公館昨日到道轅拜會（林） 
[上海縣案]  
　　王松林扭控蔡阿弟等情經汪大令訊究王供楊家渡人在上海荳腐店爲夥妻在鄉間忽於去年四月逃逸至本年四月有人知照被蔡阿弟之子蔡行全拐至提籃橋租房姦宿小的邀同地保將妻尋獲行全被逃未獲當時領妻回鄉行至西新橋行全糾人阻攔將妻劫去故扭阿弟到案蔡阿弟供長子行全在外國酒店爲夥前確與王妻同居後王將妻尋回不知兒子有無在路劫奪情事刻願將子交大令判蔡交保限三天將行全交案訊究○沈希莊買謝姓養媳蔡鳳仙轉賣與陳吉一案迭登前報兹據陳吉將鳳仙交案質訊鳳内供自幼許字謝姓過門童養去歲謝子夭殂謝姓夫婦亦故被謝弟正兀帶到上海賣吳沈希莊爲女示幾由 
 
 
] 

Page 11

 
 
沈竇於陳吉之子業已成親求鑒陳吉供詞略同沈希莊供領鳳僊爲寄女係謝金舟等三人說合帶到上海由許明山爲媒嫁於陳吉之子許忽勾串蔡兆義冐鳳仙爲姪女圖訛不遂投崇明縣控告求察大令判鳳仙暫交官媒沈陳分交的保陳覔安當人俱保准將鳳仙具領○洪步雲扭控崔土仔拐媳一案刻提證人劉毛毛質訊洪供媳婦俞氏去年正月往探寄母趙朱氏逃遁不歸後著朱氏交出兒子根究何往云被鄰　崔土仔誘拐上月媳又背逃遍覔無蹤旋由劉毛毛之妻告知爲此扭追劉毛毛供四月中見洪媳俞氏與崔土仔在小南門外絮語小的問崔此婦是爾何人崔云新在江北娶此婦爲室小的不疑端陽日又遇崔與俞氏在白玉樓品茗後知　婦係洪家逃媳與妻流及妻卽訴洪扭控是實質之崔土仔味諉賴人令判崔收押候查明澈究（近） 
[南市工程局案]  
　　南市某米行夥以船户楊桂榮欠錢不還向索圖賴前日又在馬路遇見何論恃蠻扭至工程局由捕頭略詢數語押候解訊○偷兒某甲前晚行竊　商局鐵鍊一根行經南市馬路爲捕查見將人贓一併解至工程局押候嚴辦○南市宏茂昌襪店主某甲前日與某乙不知因何起釁互相揪扭爲捕查見一併拘至工程局押候解辦（欣） 
[公共公廨紀事]  
　　華捕送迷路女郎趙連到廨請爲安插值日差禀知讞員屠司馬著交官媒看管候訊○某某等華捕送病民董瑞福陳阿榮羅阿其夏洪生到廨司馬飭差送棲流所妥爲醫養（見） 
[英租界捕房紀事]  
　　偷兒陳阿昇行竊北京路某馬車行布衣棉被等物爲包探陳金標拘獲送入捕房押候解堂請究○河南路愼泰洋貨號於前日忽來甲乙二人購買物件乘間竊取象皮鞋三雙當塲察破立即扭入捕房捕頭著將甲乙管押飭包探邵仁初前往查明解堂請辦○俞桂福行竊迎春二弄妓女花迎春家烟槍二枝爲包探劉光震撞見拘入捕房捕頭飭押候訊辦○北蘇州路舊貨店主某丙于前晚往新垃圾橋途遇流氓軋住聲稱借洋將金戒指銀表等攫去又公共租界馬立師路亦有流氓攫物有某下者亦被褫去衣服事後投報捕房捕頭立飭包探邊槐洲往查昨日拘到流氓徐阿四阿二阿根等三人帶入捕房管押解堂訊辦（見） 
[法租界捕房事]  
　　甲乙二人竊得耕牛一頭向八仙橋某牛行求售包探見其形跡可疑上前盤詰甲乙認竊不諱遂送入捕房捕頭命押候解堂訊究○某姓家幼孩在門首　玩爲鄰居某孩搶去金環一只泣訴其父向索不還遂扭訴捕房請究捕頭命押候交出原贓再行核辦（索） 
[美租界捕房事]  
　　日前有粤東口音之逃婢一口小名年年迷路無歸由捕帶入捕房留養待領○昨晨有陳阿洪投捕房聲稱在武昌路開設外國皮鞋店前晚有流氓三人突來行凶並被搶去皮鞋多雙請爲查究等語捕頭飭陳洪德查得事屬婦女口角且多不實當卽禀明捕頭核奪（求） 
 
 
 

Page 12

 
 
   
 
 

Page 13

 
 
　　　 
 
 

Page 14

 
 
   
 
 

Page 15

 
 
   
 
 

Page 16

 
 
　　大使職銜朱椿請以鹽大使不論雙單月儘先選用附生柳汝碉請以訓導不論雙單月選用縣丞銜附監生王在浚前以縣丞不論雙單月歸部選用縣丞職銜陳沆許錫同均請以縣丞不論雙單月儘先選用候選訓導熊炳樞請俟選缺後以府經歴縣丞不論雙單月儘先選用浙江試用府照磨張蔑熙請俟補缺後以府經歴留省補用縣丞職銜宋肇熊徐恭宇洪承志均請以縣丞不論雙單月歸部選用州同職銜熊兆麟州同職銜監生朱駿成均請以州同不論雙單月歸部選用分省試用鹽大使徐恭巡朱士傳均請加鹽提舉銜招商局書吏縣丞職銜廪貢生阮炳昌請以縣丞不論雙單月歸部選用俊秀吳觀德請以府照磨不論雙單月歸部儘先選用奉硃批覽欽此 
宫門抄三月初三日户部宗人府正白旗值日無引見察哈爾都統溥頲請訓車王續假二十日召見軍機溥　皇太后皇上明日辦事後還宫覲見畢還海 
浙撫聶奏爲知府因病出缺請旨迅賜簡放仍先委員署理以重職守摺 
頭品頂戴浙江巡撫臣聶緝　跪奏爲知府因病出缺請旨迅賜簡放仍先委員署理以重職守恭摺仰祈聖鑒事竊據布政使翁曾桂詳稱據署烏程縣知縣徐樹瀾申報湖州府知府　覲於光緒三十一年正月十八日在任病故詳請奏咨關缺並請以候補知府傅澤鴻先行委署等情前來臣查候補知府傳澤鴻幹練老成堪以委令先行署理除批飭遵照並咨移吏部科外所遺湖州府知府係繁疲難要缺相應請旨迅賜簡放以重職守謹會同兼署閩浙督臣崇善恭摺具奏伏乞皇太后皇上聖鑒訓示謹奏奉硃批另有旨欽此 
督辦墾務貽等奏爲蒙旗自種罌粟向不納稅致有奸民冒混隱漏等弊擬援照山西土捐辦法一律徵收摺 
督辦墾務理藩院尚書銜綏遠城將軍奴才貽榖歸化城副都統世襲二等剛烈男奴才文瑞跪奏爲蒙旗自種鶯粟向不納稅以致奸民冒混隱漏弊深擬援照山西土捐辦法一律徵收以杜取巧而濟要需恭摺仰祈聖鑒事竊查洋藥流毒中國晉民沾染最深比户稽之吸食者十人而九故裁種土藥無地無之歴任疆臣定以重徵爲嚴禁之法視出土之多少爲加稅之重輕嚴核畝則奉行己久收數頗多然此僅就糧地而徵其有民租蒙地種粟者亦按民地納稅獨土默特蒙人自種洋煙地方官向不過問以故奸蒙饜無稅之便宜種烟多於種粟而又包攬漢烟地畞認爲己種受賂甚微大妨　課土默特本産之地　種居十之二三民種居十之七八一經官杳蒙人輙挺出冐認抗稅免徵民恃蒙爲護符蒙嗜民之私賄互爲狼狠直使官力俱竊初猶小試其端繼則尤而效之幾於人人如是處處皆然此蒙漢輾轉匿稅之大概情形也奴才等查土默特積弊非止端前曾奏請清釐該旗地畝地基以裕生計十藥一項尤爲籌欵大宗不能不亟思整頓論種烟之利取盈不止倍蓰豈容盡入私肥致虧稅項論種烟之害　農莫此爲甚更宜加以重課寓禁於徵就晉省而論土稅之外又有畝稅就各省而論釐捐之外又有膏捐近年各省亦多仿照晉省辦法查畝加釐無非籌欵整頓地方藉重科以示戒獨此口外民蒙任意朦匿營私猶淺受害最深方今官府且融旗漢之分豈在稅章可有厚薄之判任其暗中漁利得以約計而益便私圖聽其化外逃捐轉以寛恩而益深痼癖準情酌理竊謂朝廷一視同仁之政必不至此然杜此隱漏示以大公體照山西查畝之法行土藥就地之捐使蒙地種烟與漢民一體納稅則包庇抗徵之弊不剔自除而復又歲增進款一舉兩得莫善於此即綏遠右衞旗人有前項情弊亦應一律辦理惟此項土捐出自蒙地若試辦有效自應歸土默特練兵與學之需或因加徵不種則不禁自禁各務本圖尤於風化人心有裨卽無此巨欵緩辦要政亦所願也所有奴才整頓隱漏土捐俾土默特蒙地一律徵納緣由是否有當理合恭摺具陳伏乞皇太后皇上聖鑒訓示謹奏奉硃批户部議奏欽此 
宫門抄三月初四日禮部太常寺正紅旗值日無引見莊王由東陵回京請安順王由西陵回京請安趙汝翰由籍回京請安希廉謝授泰寗鎭總兵恩熙貝勒續假十日溥侗請假十日禮部奏派繙譯教摺閱卷之大臣派出特圖愼崇勳召見軍機本日巳刻皇太后皇上升乾清宫德國使臣穆默偕同福親王覲見護理江西巡撫周奏爲紳士捐助學堂工藝院經費鉅欵援案請給奬叙摺 
頭品頂戴護理江西巡撫在政使額特赫恩巴圖魯臣周浩跪奏爲紳士捐助學堂工藝院經費鉅欵援案請給奬叙恭摺仰祈聖鑒事竊維建設學堂興工藝實爲造就人才裨益民生惟關辦必須經費庫欵支絀難以多籌全賴地方紳富協力襄助庶可逐漸擴充茲據布政使陳慶滋會同派辦政事處詳據臨江府轉據清江縣詳稱該縣花翎同知職銜貢生張星煌同弟藍翎光祿寺署正職銜監生張先覺捐繳銀二萬兩爲興辦中學堂及工藝局繳費急公好義洵爲不可多得查湖北江夏縣紳士高文濵捐助學堂經費銀一萬兩請移奬其子監生高廷傑以知縣即選又劉準經捐助學堂經費銀一萬兩移奬胞弟五品銜安徽遇缺先補用府經歴劉鶴年以知縣卽選並加同知銜均經奉旨允准今張星煌等捐助銀二萬兩爲數尤鉅應請援案奏奬實職以資觀感等情前來臣查該紳張星煌等慨輸鉅欵興辦學堂工藝局洵屬深知大義有裨時局核與湖北辦過請奬成案亦屬相符合轅仰懇天恩俯准將花翎同知職銜貢生張星煌以同知分省補用並加知府銜藍翎光祿寺署正職銜監生張先覺給予五品甘銜俾昭激勸出自逾格鴻慈除取俱履歴分咨吏務二部學務大臣外謹會同署兩江總督臣周馥恭摺具陳伏乞皇太后皇上聖鑒訓示謹奏奉殊批該部議奏欽此 
護理江西巡撫周奏爲前准户部咨每年應還英德本息奏明指撥江西地丁等欵銀兩按期如數解交片 
周浩片再前准户部咨每年應還英德本息奏明指撥江西地丁等欵銀十四萬兩每年匀分四次於二五八冬四個月解赴江洵關交納嗣又准咨加撥磅價不敷銀三萬五千兩隨同匀解各等因業經行據藩司將光緒二十二年起至三十年止應解銀兩按期 
 
