# 1884 - 347 - 4904200

 

Page 1

 
 
[第二十三號畫報出售] [  申報舘主人啓]  
　　省入水爲蛤雉入水爲蜃生化之機無奇不有廣方官館之闡微子近於庭中菊花下獲一綠色蜘蛛而人面者屢登日報廣求攷證用特照說事誰　與四海博物君子賞奇而晰疑再駐京日公使因其國王壽辰就其署筵宴中西各官一堂之上恊和萬邦亦可見我國家懷柔遠人眞有天下一案氣象兩圖俱編人此次二十三號畫報准於二十六日出售後仍附淞隱漫錄圖說一則閱者鑒之此佈 
[縮印大題文彚出售預白] [  點石齋主人啓]  
　　本齋現請南匯朱紫綬主政號賛堯精選四書大題文約一萬二千篇用石印照相法印成縮本擬釘十二册分作兩帙明年三月間當可出書其文從各省府書院課藝或名人窓稿内選出凡坊間刻本巳見者槪不攙入務取典麗矞皇及時花樣以便習舉業者晨夕揣摹斯眞極文苑之大觀也俟裝印告竣當再定價登列告白兹特預布 
[養廉以益薄俸說]  
　　廉善廉能廉敬廉正廉法廉辨此周官頒行計典所謂六事廉爲本也自古人臣之節莫不以廉爲美名而推其能廉之故則又根本於儉德故曰儉以養廉然使人臣能懷儉德咏召南羔羊之皮退食之餘無有取諸吕中而用之者則又孰不樂敦氣節以著清操埀美名者而無如位分愈崇則體統愈尊奔走愈多則厮養愈衆非若十庶一朝一夕之謀父母妻子之養也况風氣日事浮華舉動必循禮數奢侈之奉煩費之文君子亦隨時尚爲變遷不敢離人而立於獨也三代之世并田大行君卿之祿胥出九夫之稅畫疆定界上下均足自君卿歲收田賦下至庶人在官無不藉祿以自贍輿　皂僕迭相爲臣其上不必與之食至於服御起居飲食供應六官之屬各有常入於公錢幣不行貨財無所私費而貧富之形且泯然無迹親戚故舊餽問周卹之文卽不能免亦有限制至奇技淫巧市皆有禁頽靡之習不能沿而益甚田祿之數所以各得其養者殆爲是歟後世風氣漸變古制盡湮貧富相懸驕謟並作於是儉德無以常存而廉節益覺可貴至於今日遑可說乎夫世祿不行人之儼然居上者往往躬貧賤而致富貴處富貴之地而拘拘於貧賤之奉鄙吝者殆不近人情苟能不役役於富貴之中自是奇節軼操矣然則執儉以養廉之說以繩今日之人臣直迂腐之見也夫法制歴　變革而用意則不相懸殊官之有祿所以明君恩而勵臣節也其數至微其典至重其意至渥三代之制及有周而大備一統以來惟本朝爲獨隆乃觀於官俸之等差自一品歲給銀一百八十兩米一百八十斛以下至於九品微秩則降而六十兩與六十斛矣菲薄何至乃爾國家歲取於民恒數十萬宫廷之用内府掌之每一徵辦輙數十萬金而臣下所得以瞻身家者如此其薄無乃不公世宗高宗如天之聰如日之明體恤羣臣優加厚糈令外省官員自督撫以下皆歲給養廉俸銀之薄如遇叅處猶須扣罰若養廉則無罰也督撫歲給萬餘金監司數千府州以下千餘至數百不等首領佐貳至少尚得六十兩其在下僚無異倍俸若大員則核之常俸輙加數十部顧名思義豈不以外官之體制尊於京官供奉之侈厮役之多酬應交結之煩不能與京員一律用度不足則侵　挪移浮冐隱匿上下交通吏胥弊混積習相　必至於無可究詰有此一項庶幾清操可以不污通計十八行省養廉之費蓋歲需數百萬順康以來未有此名其時部庫存儲雖多而國家無常之用歲有所增安得再頒此項所以絶不靳惜無空　之虞者正以世際升平各省丁賦之外閒欵贏餘愈積愈富不妨設此以惠臣下也至於武員向定俸銀俸米亦與文員同按品級自養廉定額然後武員一體沾恩特其數不得如文員之多道光以來庫欵支絀大吏創議躬率僚屬將應領養廉充作捐欵以補軍需養廉之外凡公欵可以攤分者亦有提捐之舉夫人躬行節儉苟有職位卽至困窮亦尚不憂凍餒况外官肥瘠本有自然之利不必盡在貪墨縱無養廉不虞不給捐之以濟地方之急需於國家有裨而於臣下並無損回樂不爲然推 
祖宗創始之意所關係於官箴者實非淺鮮苟有其名而亡其實今而後如有不廉者其能執法以繩之乎同治初元曾左李諸公收復東南數省元氣未復於民宜有所養正不得不先養官以期養民故禁絶捐兼全數給發但核减一二成再扣平餘寔缺全領署事半之所署之底缺尚未開補而其人量調他事則底缺之半仍歸本人合其署任所得依然全領若本人有他故或過班而未開缺中間懸空則爲截曠積存於庫以待他用要之養廉之數核之初定章程之世現在給發不相上下聖恩優渥亘古爲昭前經京中大員議撥外省雜欵以津貼京官每員二百四十兩至百六十兩又歲費十數萬此卽由外官養廉之意所推曁於無窮也要之致身君父不能無仰事俯畜之資人非至窮贓私之錢炙手必苦其熱若國家能體羣下之情卽可以貪墨糾羣下之過其用恩至寛正其立法至嚴者也奈何有軀戴高厚而惟利是圖者哉 
[本館接奉電音] 接北京友來電有十月二十八日諭旨二道敬謹譯登○十月二十八日奉上諭丁寳楨奏遵保人才以備任使各摺片四川鹽茶道崧蕃川東道彭名湜候補道夏時雅州府知府崔志道富順縣知縣陳錫鬯候補直隷州州判李盛卿候選同知曾昭吉四川候補巡檢高啓文均著交軍機處存記欽此同日奉上諭潘霨奏神靈顯應請頒匾額江西清江縣順濟龍王廟素著靈應本年五月間天時亢旱農民望澤甚殷經文武員弁虔詣祈禱渥沛甘霖年榖因之豐稔實深寅感着南書房翰林恭書匾額一方交江西巡撫祗領敬謹懸掛以答神庥欽此 
[再述高亂]  
　　高麗之亂疉據京都津沽長崎來信并西報所述備錄在報兹接高麗訪事人來函正復大同小異爰再錄之據云十月十七日東洋人將王妃之姪閔泳翊用亂刀砍傷十八日清晨日兵直入王宫挾制國王殺斃大臣六人中國駐防各營官差報之餘急整隊伍欲入宫中保護無如日兵據守宫門不能逼近當開銃砲各有傷夷中國兵遂退守營盤嚴以相待華商在王京者都歸於副營内暫避凶鋒計華商約有百數十人訓練成隊似亦足以備于城而作　牙惟遠商海外貲本多虧而又罹此兵灾不堪設想耳所殺大臣六人係閔台鎬趙甯夏尹泰駿李祖淵韓圭稷其餘一人傳說莫定其爲誰至啓釁之由及後事若何此時尚未得知俊後飛佈可也在朝鮮者尚有英國公使德國公使諒必能代爲調處息此兵革之憂仍尋舊好不禁拭目望之 
 
 

Page 2

 
 
[法艦將來]  
　　倫敦發來電報云法國新調鐵甲船數艘來華以助孤拔按法國雖增調兵艦此時尚未能遽來中國援台之帥正耳爲先發制人之計也 
[望慰雲霓]  
　　左侯相於二十四日由延平起程二十三四等日閩省司道州縣曁文武各員弁陸續往水口竹崎題迓侯相行轅在北門皇華館大憲恐湫隘難容復將　隣之通商周理事衙門鋪設一新以息傔從友人傳誦行轅中大廳楹聯云數千程簜節復臨水複山重半壁東南資保障億萬姓軺車爭擁風清霜肅十閩上下仰聲妻冠冕堂皇洵稱鉅製至二十七日左侯相節抵榕城各官均在洪山橋接官亭恭迓旌旄并啓請聖安通城紳士耆民則在浙紹會館迎接星軺所過之處各家皆排設香案聲砲燃香都人士扶老携幼爭先快覩者以千萬計甚至幽闥璚姬小家碧玉如雲如水皆以一望丰采爲榮侯相於二點鐘時入城見者謂其精神矍鑠不减從前想帷幄運籌訏謨獨裕蠢爾法人當不難滅此朝食也 
[榕城雜事]  
　　近日花會盛行會首係洪姓林姓等人官憲訪拿頗爲嚴密前日府差關某帶領丁壯數十人至獅橋頭兠拿某小巴小巴聞拿奮不顧身持刀遁去差等反被砍傷有跑巴放鴿之林某被府差拿獲到案認明後發枷宣改舖將所放白鴿釘在枷沿以示懲儆查此種賭法本輕利重歛錢最易兼之胥差朦蔽賄賂公行示禁雖嚴若輩終難絶迹何八閩風俗之壞竟至如斯耶○左侯相所部銳營等軍俱運米至閩故雖軍士如雲米價尚不昻貴經緯大才洵全閩之福也○龍岩州生員謝炳焜條陳防守臺地事宜十則皆目前急要之圖非摭拾浮談者可比楊制軍深爲奬許○武舉黄弼忠請辦漁團以漁戸劉桂春爲團首具禀督轅情願効力洵乎義憤可嘉也○刻聞法船大三艘小二艘依舊泊馬祖澳 
[粤事紀要]  
　　粤中大憲准人承辦闈姓一項屢列前報後有張衛王左四人出名以三百八十萬兩承充當卽繳銀二十萬兩待部覆到卽行開辦惟迄今已將一月尚無動靜聞有某紳面禀制軍謂張等前在省垣開闈姓尚欠繳銀數萬兩逃往澳門復開闈姓此二十萬宜作罰欵并須究辦其人又聞某軍門亦願出四百萬承充不知大憲如何辦理也○聞大憲接到上諭着抽撥各營勇往安南痛勦法人刻下各統帶已奉憲札每營按抽二三成月初便起程聞鄧協戎之子及鄭軍門之子俱爲統帶云 
[私帶軍火]  
　　杭垣爲省會之區水陸碼頭四通八逹五方雜處匪類最易潛蹤雖有保甲清查然不能禁外州各縣之人裹足不至向年七八月間每有江北貧民成羣結隊而至或賣落花生成販香瓜子專在城廂各鬧市茗園茶社之中高呼招買此來彼往紛紛不絶此輩旨以水爲家一艇瓜皮雞犬妻孥闔家咸在其船則停泊東嶽留下一帶河中連檣接艇數百餘艘近年更有在岸上搆草篷而居者或結屋墓門之側或壘石碑碣之旁編竹爲垣樹枳作壁晚間炊烟四起羣聚閒談日出則各自營生四散奔走此輩自省垣克復以來年盛一年多不勝計雖經官憲之驅逐避員之禁止亦仍無如之何今歲自九月後城廂上下從未見此輩形跡杭人方爲猜異至十月中始知此輩駕小船十數艘私藏火藥槍子等物爲某局巡弁窺破搜出因火其舟而　其人且欲澈底根究故來者尚復無幾云 
[糾衆跪香]  
　　杭城砑業衆工打毁箔莊前經趙邑尊踏勘後諭令各散候審乃此輩皆趁工餬口現以停手多日無從覓食又約聚多人齊至縣署跪香瑣瀆邑尊諭令不得聚衆滋閙而此輩梗頑罔覺動輙恃衆逞蠻意存挾制邑尊已傳諭於上月十八日聽審不知誰非誰是聞砑業中有極惡窮凶之行首渾名叉袋鬼者已爲邑尊訪確立提到案嚴行管押矣傳說包姓箔莊被打之時莊主方患火症傷寒病中受此驚嚇扶病出避遂如外感兼以氣憤交攻疾日增劇但恐釀成命案則此事更難了結現在衆砑工以飢寒交迫咸抱怨於作俑之人以爲箔莊乃砑業養命之源若果結成仇怨恐後事不能逆料也是以砑業各行頭之略有家計者都已託故遠遁矣 
[烟台小誌]  
　　上月十三日海防營合操一次併演放開花砲皆能命中及遠非奉行故事者可比○有油坊夥四人共上貨船探看豆樣囘時同坐一舢板四人皆少年好事或立或坐或舞或蹈是時風浪又急一不經心船忽翻没四人皆作水嬉幸已近岸經隣船救起寄語年少兒郎勿以水懦弱而玩之也○登州科試於十三日取齊學憲亦於是日下馬長衢夾巷間頗覺肩摩轂擊云○海鏡輪船前由旅順來烟派赴登州裝運軍火嗣因登屬之天橋口外一有風浪便不能裝卸貨物是以該船守候數日至十七日始展輪前往 
[委查事件]  
　　蘇州府書舞弊經添訪札人名一案前已登報兹悉該書推賴縣中所添現由譚方伯委令程炳泰王佐卿二明府前赴　熟吳江一帶密訪澈究因揚紳之姪住在吳江境内故亦至彼查詢大約縣中經天不日卽到省質訊也但聞常邑尊接到文件原封未動則此事豈能移禍及人耶一經研訊自必水落石出耳 
[喜聯傳誦]  
　　日前潘玉泉觀察爲其文孫畢姻女家汪姓俞曲園先生親書楹帖以賀云梅嶺香新桃潭春到郎君年少宰相門高一時傳誦眞不愧寫作均佳也 
[出殯盛儀]  
　　現任浙江提標後營遊擊袁殿臣叅戎病殁署中擇於十月二十五日扶柩往甯郡西郊先一夕瀛春僚屬及諸同寅備齊祭品哭奠靈前是日九點鐘時執事人等排列署前頗形整肅發引時沿途設祭者共有七處其湖亭廟祭筵爲本營守備以下各員弁所設特雇戲班唱戲以欵英靈至出殯儀仗計銜牌執事百餘名衣条提爐提燈吹號數十名銘旌係現任湖南學政陶宗師方琦所題前有傘扇冲天棍等各儀仗又召神亭香亭各一座樂工沿途鼓吹聲韵悠揚頂馬二人翎頂輝煌背負印勅魂轎前有營兵數十名列隊護送棺幰以紅縀爲之幰前僧人二十四名手執寳幡前導沿途觀者甚夥咸嘖嘖稱羡謂不愧爲生榮死哀云 
[金陵瑣事]  
　　撫卹局散米一事由各保甲分局按叚編查極貧次貧戸口後已于上月十六日派委員按册給牌分班領米城内外一律飭遵矣是日上新河以多報而訌于内大南門以少報而譁于外均由總辦劉觀察馳至出示撫諭多報者核其實而存之少報者稽其數而增之咄嗟立辦人人皆如挾纊　聲動道路謂劉公一紙書勝于十部從事也○陳舫仙方伯前日交卸軍符由淞赴寗擬卽回湘各營之曾經統屬者均有戀戀不舍之意故統江南各營之將領偏裨共製爲萬名傘三柄德政牌十六方扁額一方襜帷兩座係顧繡八仙又有馬傘簷牙等件于上月廿三日鼓吹送至准清橋行轅可見方伯之仁愛入人者深也○鍾山書院一帶本多空地雖有居民數十家然南多而北少守望未免視他處爲闕如上月廿四晚夜巳分矣忽有着黑衣者二人在左右施放手鎗聲甚厲鎗後兩人卽在牆角竊竊私語適更夫伏于道左兩人不意有人蹲伏乃僞叱曰爾不持柝在此胡爲更夫疑爲夜巡不敢詰唯唯而已其人乃向北大道疾馳而去按此處東爲保甲總局西爲上元縣署南有保甲分局均在數百步以内極養由基之箭力可以四顧直逹所空者惟北大道有半里許無人烟耳乃匪徒间敢冒充巡勇以伺釁彼托一廛而爲氓 
 
 

Page 3

 
 
者其將何以安枕耶 
[邗江官報碎錄]  
　　總辦揚城保甲吳柏莊觀察以冬防緊要時時親出稽查致感受風寒偶沾清恙想日内定可霍然也○日前張屺堂都轉政體違和近已喜占勿藥並聞日來案積如山務必手披目閱未嘗假手他人勤勞公事於此已一斑可見矣○新選通屬掘港塲缺誠鹺尹存於日前到揚念四日禀辭赴任○上月二十六日張叅戎管解江西餉銀到揚隨卽上兌 
[保衞地方]  
　　揚城通衢俱設有太平水缸以防不測法至善也邇來附近居民時將偷汲致缸中乾涸滴水全無值此冬令火患堪虞經江甘兩邑尊訪知飭令地保雇夫一律貯備並諭以隨時巡察毋任居民竊取其保衞地方眞可謂無微不至矣 
[冒頂封翁]  
　　湘中某甲年逾古衡龍鍾可掬而精神矍鑠辯驚筵猶有王景略捫虱而談傍若無之人概前前月望後某日雇坐大紅船由湘赴鄂冒充某大憲之封翁沿途要索陋規包攬關稅船抵九江投剌於關道署拜會洪觀察面懇啓關放行觀察委大關委員任明府前往查核任君隨詣該船謁見見其形跡可疑有類𧸛鼎多方詢問知係冒充卽飭差將人船一併扣住送交德化縣究辦不識將來作何了結也 
[淞水軍容]  
　　前日營務處朱式雲觀察邀同吳軍門及彭張宋三軍門至六營公所會商從寳山縣歴陳家巷一帶察看地勢區畫營基并商應於某處租赁民田開闢操廠應於某營各修小路一條直抵海塘等情議妥後又諭所統各營勇從十一月初一日起一律不准上街如營中需用食物一切准派一名隨同伙勇購買以免滋生事端查吳彭張宋四軍門在左侯相麾下從征有年進勦數省轉戰邊陲偉略豐功嘖嘖猶在人口現在所募之勇均係楚湘子弟將健絶倫朝夕兩操技藝尤多嫺熟沿塘一帶遍插旌旗如火如荼每晨演放巨砲聲隆隆然不絶固江南之重鎭海曲之長城也 
[滬事二則]  
　　徐孫麒星使於昨日十一點鐘時乘坐三菱公使船納格約麥魯赴日履新各員呈遞手版恭送行旌者頗極一時之盛○昨午外虹口有一女子鴉髻雙垂　姿嬌倩偶至河千淅米忽失足墮河雖經該處柴船挽救然已愁眉緊鏁蕉萃可憐矣水懦易狎可不愼哉 
[淫婦宜懲]  
　　　妓院傭婦賃屋舊會審公廨後浙江路以設臺基門深路曲幽僻難尋家蓄一雛姬二蕩婦墻頭拂面花頗足招蜂引蝶以故少年子弟幾如羣蟻附羶而繡闥嬌娃蓬門麗質失足其内者亦已罄竹難宣矣曰前有松人某甲之妻背夫來滬亦被該婦誘至其家作爲錢樹且甲妻於皮肉生涯之例實所未諳致所得纏頭該婦更多尅扣不料多魚師漏暗洩春光前日甲蹤跡至滬尋得桃源遂卽報明捕房捕頭立飭包探將該婦及甲妻一併拘差以便解送公堂嚴行訊辦噫該婦之惡極矣壞人名節罄人貲財幾不知天理王章爲何物一朝事發雖置之極典亦屬罪有應當然滬上之類於該婦者實繁有徒卽使秦鏡高懸亦安能盡歸燭照也噫吁嘻 
[船戸送案續聞]  
　　昨報船戸送案一節兹悉所少洋元實非絲棧係本埠江成記綢莊雇船戸王瑞珍裝洋一萬五千元至盛澤鎭本號照收因得回信祇收到一萬四千元遂向船戸王瑞珍船夥王兆隆許小弟等盤詰情節支吾卽將王等交綢業公所解送英公堂請訊云 
[解犯赴蘇]  
　　逆子金阿二毆父金阿祥受傷身死一案訊供名情疉列前報前夜莫邑尊又飭將金阿二提案騐明面貎邑尊旋於昨晨雇坐民船用小火船施帶親自押解金阿二到省過司云 
[盜冒查鹽]  
　　前晚一點鐘時有馮姓父子二人附江北船回籍駛至本埠大碼頭突一小船飛駛而至内有操北音者八人操本地音者一人名執槍械蜂擁上船將二客身畔英洋百餘元盡行刼去客高聲呼救盜持刀嚇禁馮不及隄防遽被戮傷幸提標右營之巡船聞聲跡至拿獲盜犯李仁明徐金鏢干湘泉并向充鹽快之小仁寳等五人立卽解送縣中　邑尊升堂研訊小仁寳供稱小的不敢爲盜李仁明等亦並不認識因見該船裝載私鹽故卽上船查問求恩明察邑尊謂爾稱查鹽何以船上並無贓物顯見逞刁妄供遂飭掌頰四十下又提李仁明上堂據供前晚小仁寳命我上船是鹽並非爲盜邑尊謂旣係查鹽何以身帶凶械戳傷馮客且事主報稱被爾等刼去洋元案情重大務須澈底根查爾等亦不必狡賴再二研詰各執如前遂命各責脚髁二十下責畢復謂小仁寳曰是案　有九人現已獲到五人尚有四人須着爾交出答稱求恩開釋以便尋交邑尊卽傳鹽快捕頭到案將小仁寳交伊保去定限五日内獲犯交案　違嚴比又飭將李仁明等四人分别監禁以俟復訊核辦 
[英界公堂瑣案]  
　　王有園控因歸家見劉子卿與妻張氏同桌吃飯與論爭毆妻乘間遁逸遂扭劉及程肯堂到案黄太守不理等因已列前報兹王尋到張氏又扭案請訊程張氏供又夫程日輝徽州人現不在滬王思誘拐不遂反指躭擱我處之劉子卿與我有不合之事王有園稱娶該氏爲妻費洋一百四十元係程肯堂列名立據呈閱該氏又稱程肯堂是我長子豈有爲母列名之理程肯堂認該氏爲母并訴前因次子程元亦上堂稱家内被士派人覇佔等語又有應子琴上堂稱是該氏之親戚亦言王之不合太守謂該男婦等均屬無恥喝將王劉各掌二十該氏亦掌二十當據該氏之長幼二子求准代責應子琴多事亦掌二十一併攆逐○包探吳朗山稱王丫頭手持布褲一條顯係竊贓送案請訊黄太守判押五天贓存捕房待領○包探顧阿六稱查得王阿根屢竊木杰賣與吳應元一併拘案太守判王管押一月吳從寛開釋○夏得昌稱在寳源祥號看管房屋昨有王阿狗圖竊交捕送案太守見王阿狗狀似乞丐飭送粥廠安置○一百三十四號華捕稱昨見嚴雲甫推煤車碍路喝讓不休反敢毆我太守判罰洋半元充公 
[法界公堂瑣案]  
　　法租界又新園浴堂夥侯升昨携碎盌片等訴稱有浴客林茂生等因失去短裳褲索賠錢四百文我巳允賠三百文伊不肯反致吵閙將茶盌等打碎爲此鳴捕送案林茂生供爲洋貨店出店洗浴失衣是實陳子均稱爲洋貨店夥因出店洗浴失衣前往理論旋被鳴捕拘押一宵且被彼店中人毆打翁大守謂浴客進門爲堂夥者自應照顧着侯升賠償林茂生裳　錢四百文侯升尚嘵嘵置辨太守着押繳○前報洋人阿三偕胡劉兩人控董茂恒欠銀一案昨據劉呈帳簿稱董茂恒欠銀確有實據而董仍執前言翁太守謂爾作此伎倆已非一次隨問恆德庄沈某在否而沈已同四五人在堂候訊聞喚亦投案稱被用本銀一千二百數十兩又出去票銀一千三百兩零并請追償翁太守着董茂恒先將所認之四百九十兩於禮拜六及禮拜二分兩期歸繳外再究餘欵并着法包探帶同出外將恒德所出票十三張收回再行核辦○租船轇轕一案屢列前報昨據王吉甫訴稱東人施又樵被楊岳峯扭押英公堂翁太守卽詰岳峯因何歧控楊稱伊等於十三日將我私押故找於十四日投英公堂控告現在施之管押係興隆洋行控案不于我事翁太守謂爾等須照前斷先還定銀洋三百元再議租船之事楊稱情願遵斷惟租船吃虧一節尚請照章核奪太守又傳作中之羅錦舟到案諭令調停俟還定洋後禀覆候示○昨據捕房解送捉姦案一起據本夫胡姓投案稱娶葛氏爲妻住法馬路同榮里被包某引誘至醬園弄我偵知破扉入内捉獲送案并呈捲逃失物單請追翁太守閱禀之下謂失物碍難追究又謂包某汝租房於醬園弄存心可想現在姦所被獲無可抵賴着將男女各責九十下 
[甯波代收各典商提助滿當原布棉衣轉運三省賑捐局謝君益齋復上海施封翁書]  
　　少欽尊兄封翁大人閣下昨日接奉台函得悉 
 
 

Page 4

 
 
籌祺晉福時祉增綏爲慰承附下捐册五十套囑分寍地當舖緣弟與寗郡各當素寡交好兹託敝友妥爲分送并勸令助捐棉衣查寍郡附城當舖共有二十一家現已收歇五家其餘慈鎭等處容轉央妥友寄去大約五十本足有餘矣想閣下籌賑久久善無倦志既爲三省籌銀猶爲萬民捐衣好善不怠積德如山可以爲吾翁咏矣惟向當舖勸助寒衣更覺法美計良如委分甯地各當若能捷徑寄繳上海是無待言倘承各典商以及敝郡大善士樂助棉衣由弟處周轉無不承辦効勞趕急寄奉手此布復敬請德安[  弟謝葆森頓首十月念三日拜發]  
右啓者今奉到甯波江北岸謝益齋大善士復函拜讀之下始悉前寄勸募寗郡慈鎭各典商提助滿當棉衣册子名片五十分託貴友代分交各典足見大君子見義勇爲弗以弟爲無厭之求慨然承允立局代收典商提助棉衣并代募各大善士樂助不論新舊棉衣立局均可轉解至上海分解三省在乎各典商提助每當數百件舊布滿當棉衣究屬費小功大然請免稅要打好包子合准觔兩估好本銀開清單禀請關道憲恩免稅捐請給免稅單領到然後赴關報騐之後再向代理旗昌輪船公司帳房請給下貨單卽要說明水脚請免因善舉上海旗昌代裝解三省棉衣洋人允許水脚一概免收今因前任招商甬局總辦謝君益齋一力擔當立局代收報關代裝輪船究竟諸事熟悉不辭勞瘁周到萬分尤恐各典商各善士寄裝棉衣輪船之週折未及詳悉故特聲明請各交到代收棉衣賑捐局謝益齋兄處數目幾多托代報關代裝船來申善昌憑提貨單報關騐放起到之日卽塡奉收條登報奉聞以憑徵信併解災區以補救災黎新棉衣之不足謹請公鑒上海北市山東江西安徽三省籌棉衣公所施善昌頓首謹告十月二十四日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[綜論戰船]  
　　東洋日報譯西字報總計目下歐洲各國所有適用之鐵甲及木質輪船墩數計英國三十二萬九千五百二十墩法國二十萬一千七百八十九墩德國七萬四千七墩澳國六萬三千一百十墩俄國八萬三千六百二十一墩意國五萬九千九百五墩當英國海軍從事之初法國將海軍鐵甲船漸行擴充歲支經費遠出英國之上英廷咸存戒心不能自安迨近五年雖一切概從節省然於海軍造船不吝加增查一千八百七十九八十二年頓增經費三百十萬六千磅至八十三四二年又增至三百八十八萬九千六百八十八磅自此海軍費用有增無减國内各船廠工役向用一萬六千三百八十一名刻增至一萬八千八百四十九名計自七十九年至八十四年止五年問所造新式鐵甲戰艦已竣工者共有二萬四十一墩之多較法國現在海軍額費無甚軒輊誠可謂安不忘危者矣 
[上海北市絲業會館籌賑公所施少欽經收山東賑捐十月十七八日第四百八十六七次清單]  
　　幼記祝高堂福壽令全合宅平安叶吉助棉衣欵六十元祝萱壽助棉衣欵十五元眞州寄滬客助棉衣欵十五元北平游客爲小女阿玉喉症求速愈十元補過軒爲子求病痊十元長興王祥生求母病速愈十元平湖隱名氏爲妻病許願荐祖得痊移幟資十元庽閩高陽氏求人口平安四元化成德四元懦童趙家鷺爲父病求保全愈二元○盛君闈卿募萬善同登昌字三號册吉祥如意一百元○滸口曹君雲溪金君吟杳募昌字六百三十五號潘公茂裕通行曹雲溪金吟香陸子律無名氏潘子賢滸浦海關愛竹居士九戸各二元恊興謝之田無名氏不留石沈渭良無力人戴朝　同大莊周虎臣無名氏陸蘭洲無名氏夏一泉羅錦甫恭泰號羅錦康孫亮甫張梅卿薛薛永茂十九戸各元無名氏不留名二戸各一元五角濟昌義源裕康無名氏四戸各半元以上三十四戸合洋四十二元由永義昶局來○梅里鄭君敬能募昌字九百十八號册棲巖書屋五元鄧恆記五元鄭詞諤四元金源興鄧垂裕通記隱名氏四戸各一元鄭隆茂莊一元錢六百二十文徐雲齋五百文以上九戸合洋二十元由永義昶局來以上十七日○和記助棉衣欵四十元惜隂書屋求平安四十元歐陽鏡記十二元程鳳釗十元安徼汪鎭洋助棉衣欵十元武林不書名人病痊完願助棉衣欵十元信昌典衆友助棉衣欵十元鎭海湯廣鑑爲本身及景綏長子求此患永除延年康健助棉衣欵八元德煥文氏五元吳縣俞煥爲亡妹五十冥　移懺資祈冥福四元　南隱名子五元粤東李求發病愈完願一元揚州周燕貽堂九八大錢四十千文○張君廉泉續募仁裕洋樂棧錢十五千文合來洋十三元錢五百七十文○高郵丁君鏡齋第七次募瓣香書屋符震子西足錢十千文遂心堂五百文合來洋九元由福興潤局來○無錫顧酉山募祈禱氏求父康健四元又爲子祈病愈四元又祈合家平安四元○平望黄君甘叔募昌字一千二百廿一號册前察院黄助棉衣資二十四元吉雲堂王助棉衣欵四元世綵堂廖助棉衣欵四元○蘇州怡和荼行募昌字一千七百八十九號　公善居十善不留名爲善最樂樂善居敦厚堂古溪氏怡昌和棧七戸各一元廣和勝人和棧豫豐棧三戸各錢五百文吳不留名四百文乾興公佳記二戸各三百文方子餘二百廿文吳泰豐南陽氏二戸各寺百文陳留氏一百八十文以上十七戸合洋十元○雙林義泰典募富貴源頭册貽德堂二元義泰典補過齋姚高棲記固本堂四戸各一元沈有齋錢五百文存耕堂丁梯記二戸各四百文無名氏令德堂二戸各三百文王濬源張紹氏天叙堂張聽記無名氏五戸各二百文金繼高吳壽山汪喬生吳小峯汪梅坪徵遠堂李寗遠堂吳鹿坪沈敬如沈千之曹吉甫于士堯宋鳴九胡春源無名氏十五戸各一百文以上三十戸合洋十元○前南潯周助箔灰售見一百四十七斤計洋十七元錢五百文○武林王筤圃廣文募知二居士新小棉衣二百件褲一百　○嘉定葛君少仲募敬修婦職原舊棉衣褲各一件韓葆卿錢二百文○南通州三泰典衆盡厥心人募昌字二千三百九十六號册鋤月軒棉衣八拾四件移花接木三拾件疑香室二十件秋卿氏十件琴呇氏十件喬松書屋十件知非軒下元有文氏四件書榖氏四件爾昭氏四件無名氏四件豫宜氏四件偉夫氏四件覲光氏二件以上十四戸共計原舊棉衣二百件以上十八日 
 
 
