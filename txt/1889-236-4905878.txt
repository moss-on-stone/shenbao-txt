# 1889 - 236 - 4905878

 

Page 1

 
 
[美查有限公司]  
啓者本公司在香港遵公司律例凡入股者祗須認出股銀於西歴一千八百八十九年十月十五號　美查洋行在上海所做各種生意幷地皮房屋一切一爲江蘇藥水廠及肥皂作之爲燧昌自來火局三爲申報新聞　館四爲申報館所設申昌書室五爲三馬路申報館房屋地皮本公司資本銀三十萬兩分作六千股每股銀五十兩現在先定派股分五千五百股計銀二十七萬五千兩内二千股已算付足股銀作爲先還原主尙餘三千五百股現在　　來買　理董事一爲履泰洋行之挨波諾脫先生一爲麥邊洋行之麥　先生一爲隆茂洋行之麥根治先生一爲　　　先生經理人爲芬林先生銀行爲匯豐銀行訟師爲哈華托如欲取閱布啓及定股信樣者向經一人處及各埠匯豐銀行索取均可定股者每股先付銀十兩其餘於西歴一千人百八十九年九月三十號派股時再付如預定多股派時　得者定銀不能付還將來派股時照算如股分不能派得者其定銀照數付　其定股之期至一千八百八十九年九月十七號卽華八月二十三日下午四點鐘爲止光緒十五年八月初四日啓 
[皇朝直省地輿全圖告白] [  點石齋啓]  
地輿之學書與圖並重本齋曩年得有官板眞本自十八行省外在此爲　　爲吉林爲黑龍江爲内外蒙古在西爲　西靑海爲西藏以及西北之鎭迪伊犁而以總圖冠其首圖凡二十有六幅本齋稍事縮小取便觀覽又將　廳州縣並省會通商口岸分别　　載在例　又於圖邊添註經　里數一以京師爲準的按方計里求之卽得總圖則配染顏色疆界井　監　上等洋紙信羅西法腹背兩圖無中腰摺損痕跡外用綢面綢套裝潢雅致價亷物美知必有爭先快覩者碼洋兩元卽日發售處仍照曩例　　 
[辨潮]  
潮者水湧而上激行力猛古今相傳伍子胥文種先後爲潮神以其屈死而憤不得洩借潮勢以發洩之以故潮來之勢浩瀚洋溢不可以制然荒誕之語究亦無所考証不過因二人者抱屈而死人心咸爲之不平則深願其得所藉手以一洩其鬱勃寃憤之氣因指潮以實之天視自我民視天聽自我民聽民稱之曰潮神則潮神之而已矣今姑無論潮之有神與否而全就潮論潮則亦大有不同者在也自古言潮者咸以浙江潮爲最盛錢塘江之潮由　子門而來來時不過一線而一出　子門卽繼長增高所謂前胥後種　車白馬銀山雪浪摹繪人神而觀潮者且於此稱盛會焉其實則近海之濵莫不有潮雖有大小之不同而其來勢之洶湧則一不但海有潮卽江亦有潮江潮可以供人之汲飲海潮則不能蓋海潮之味鹹江潮之味淡也惟江潮之漲其勢較海潮爲緩從未見有若海潮之排山倒海而來者余昔在吳山頂上觀錢江之潮時當八月十八俗傳爲潮生日來勢極盛雖以余之短於視者猶望見白浪滔滔層層濆湧而上　潮之船所謂弄潮兒者出没於波濤噴薄間如鳬之浴水如鸕鷀之打魚兎起鶻落幾如萬點流星一時明滅此一次最爲巨觀餘時亦有遇之者然不及其盛也後至上海則從未至吳淞卽至亦怱怱而過不及從容觀濤於江于亦從未聞有人焉動觀潮之興者詢之則云潮來一日夜兩次在朝爲潮在夕爲汐此亦與海潮同而潮上之時不過水勢潛滋暗長泊舟以守潮者爭先解纜乘潮而出至於潮之來勢則並無可觀絶不洶湧也前居城中見挑水夫縱横莫當一似挑之恐不及者然甚至有因此而碰撞傷人者問以故則曰乘潮大至時挑之則水淸可飲否則渾濁不可汲用矣故非爭先不可然有時挑水有在上午有時在下午其時不能定則又怪而詢之老在上海者爲我道潮來遲上之候筆而記之騐之白不失一且謂余曰海潮吾不之知若江潮則此其左劵也然終不解其所以遲早之故昨日偶檢敝篋得秀水張葵圃先生所輯遺殊貫索一書内載雲麓漫鈔引徐叔明論潮云晝夜之晷繫乎日升降之數應乎日日臨於子則陽氣升日臨於午則陰氣升故夜潮之期月皆臨子晝潮之期月皆臨午至於日月之會謂之合朔故曰朔之夜潮日臨於子朔之晝潮日臨於午且天體四轉日月東行自朔而往月行速至午漸遲而潮　之遲速故晝潮自朔後漸遲至夜此指上天而言也若地下則天體東轉日月西行自朔而往月亦速至子漸遲而潮亦應之遲速故夜潮至朔後漸遲至晝也遇夘酉之月則陰陽交氣交而盛故潮大異於餘月朔望之後則陰陽變氣變亦盛故潮大異於餘日月臨正午則在日爲潮月臨正子則在日爲汐臨正子則在夜爲潮臨正午則在夜爲汐其說精詳頗爲發前人所未發雖　中如謂就天論天則天西行日月東行就地論天則天行東轉日月西行之數語尙未見西人談天之說西人言地球轉而天不轉卽日月之行亦係地球旋繞乎日月非日月之旋繞乎地球然而就其體而言之則有異就其動而言之則從同　經生之見但知朝謂之潮夕謂之汐而不知潮可以由朝而遲至夜汐可以由夜而易之晝此其理甚微妙而初非艱深幽晦一經道破可以豁然　老於江湖者但知潮來遲早之候歴歴騐之不爽而欲究其何以遲早之故則仍無可折衷今得此一証而後要以曉然矣寓居上海者忽焉而獲大利不啻來源之汨汨也忽焉而一洩無餘一貧如洗不啻挾泥沙以俱去也說者謂其象盖視乎潮忽焉而漲忽焉而落漲也者不知其所以然落也者亦不知其所以然蚩蚩泯泯無一識破亦無一道破若就余說而觀之則來者可以知其何自而來去者可以知其何自而去其來也遲早有一定其去也久暫不可移然則蠢蠢者之求通財源具中有不可以勉强者謂示不信請騐之潮 
[諭旨恭錄]  
七月二十一日奉上諭巡視南城御史鳳英等奏遵保拿獲盜犯出力員弁並副指揮白荃請抵銷叅案縣丞馬濟原聲明捐案各摺片着該部議奏單一件片二件倂發欽此同日太常寺題八月初五日祭社稷壇奉旨朕親詣行禮欽此同日又題八月二十九秋分致祭夕月壇奉旨朕親詣行禮從壇遣續昌行禮欽此○廿二日太常寺題八月初四日致祭先師孔子廟奉旨遣恩承行禮兩廡遺翰林官二員各分獻崇聖祠遣王文錦行禮欽此同日又題八月初六日祭文昌帝君廟奉旨遣載勛行禮後殿遣榮惠行禮欽此同日又題八月初十日祭關聖帝君廟奉旨遣凱泰行禮後殿遣克們泰行禮欽此同日又題八月十九日祭昆明湖龍神祠奉旨遣嵩占行禮欽此同日又題同日祭惠濟祠河社廟奉旨遣崇光　禮欽此○廿六日奉上諭張曜奏齊河隄 
 
 

Page 2

 
 
埝漫溢請將在工文武各員從嚴懲辦一摺本月十三十四等日山東齊河水勢盛漲張村等處隄埝先後漫溢過水十分之二由徒駭河入海在事各員未能實力搶護自應嚴予懲處候補劉將張永洪着卽革職從重發往軍臺効力贖罪候補知縣張遇春遊擊李春意都司楊春貴均着卽行革職齊河縣知縣王敬勲着革職留任副將戴守禮着革職留工以示懲儆所有被水村莊着該撫飭屬妥爲撫恤並將漫溢口門迅籌堵合毋稍延緩餘着照所議辦理該部知道欽此同日奉硃筆長麟轉補翰林院侍讀會章補授翰林院侍講欽此 
[委署確信]  
津城　道陞轉各情前據傳聞錄報兹悉臬憲周玉山廉訪升署藩司以長蘆鹽運額玉如都轉勒精額調署臬司天河兵備道胡雲楣觀察升署長蘆運憲所遺道缺以由閩奏調來津向充水師學堂總辦之候補道呂庭芷觀察耀斗署理業見明文由傅相分别札委合亟照登如左 
[官塲述聞]  
卸署山海關道廷觀察彥病故於天津旅次經列前報兹悉辦理營務處之檀者山觀察袁子雋觀察及現任永定河道方子儼觀察均先後作古計一兩月間直隸道員之病故者共有四人且有身後蕭條如寒士者醫難續　官不療貧可爲浩嘆也 
[續紀明州水患]  
寗波風雨爲災前已兩登本報兹又聞西鄉翁岩山鳳　巿一帶被水冲毁數十家一現在各處塘河水尙未退　船不能抵甬幾於消息不通新老江橋下水仍湍急異常橋排不克合攏行人過此須求一葦之杭道府憲恐渡船載客過多　於失事因飭甬東司督差彈壓每船祗准載客六人客旣彼岸　登例給靑蚨十二翼云 
[甬上火災兩述]  
寜波東鄉山橋地方有鮑姓數百家聚族而居上月二十八日是處驟發大水不得已羣效仙人之居樓翌日下午覓得一行灶就樓上煮飯以致突兆焚如四面延燒救無可救火旣及身偪熾人皆泅水而逃約焚兩點鐘時共燬房屋百有餘椽未知曾傷人口否也至本月初二日五鼓時寧城鑒橋頭屠氏義圧灶下遺火幸得近處水龍聞聲赴救是以祗燬小屋四五椽 
[火警述聞]  
鄂垣於上月廿六晚風色正厲聲如虎嘯龍吟至七點半鐘紅光滿天直透霄漢旋查知草湖門内伍億豐雜貨店失愼延燒大街店鋪十七八家幸卽開城取水官龍竭力當經撲滅是處逼近貢院誠險矣哉被焚者計有荳腐酒麫飯鋪油貨作剃頭成衣烟作等餘未殃及云 
[風火爲災]  
七月二十六日申牌時温州大風陡起走石飛沙城内民房半多坍塌數百年大木亦被摧折無遺試院兩旗杆同時仆地道鎭者則各拔其一至晚鐘鳴十下益覺雨師馳驟風伯飛　甚至東朔門外馬頭所泊之船亦皆斷纜走錨互相碰損有某台船遇風將覆自將桅檣鋸斷方保無虞直至二十七日三點鐘時封家姨始反旆論者謂甌江二十年來從未有若此之狂飈也并聞是晚永嘉縣離城二十五里之茶山地方諸姓家因作晚炊以致遺火時適大風捲地人力難施第見火光熊熊上燭霄漢猶增盆傾玉女急兩飛來炎炎之威始得熄滅計共焚去大小民房三十餘楹 
[兩記温州惡俗]  
永嘉西柟兩溪窮鄉僻壤地悍人頑每因細故微嫌動輒釀成械鬥是處與台仙接壤鎗匪出没其際陽爲助鬥實則聚衆劫掠邨莊居民騷擾不堪幾于寢不安忱東臯塡垟武進士周君仲彝目擊心傷因乘若輩行刼戴華汀家時拿獲匪首谷銀丁等七八人送縣請辦谷和詐稱患病先後取保回家旋復向周挺刃尋仇大有食肉寢皮之意幸周覺察遂微服來郡訴請道府縣飭勇嚴拿而谷等如虎負嵎益無忌憚前月望後竟於白日擁至周宅拉去同族兩人禁諸室中致函勒贖周一再具詞控訴寗邑尊飭差押回谷等置若罔聞差竟無能爲役現聞被禁之人其一得乘間逃出一年僅舞象絶粮三日命在須臾周無可奈何只得備銀向贖說者謂西溪之碧蓮柟溪之雙廟均有營勇駐防豈眞不見不聞耶何任令匪徒若此兇悍也○近有一種竊賊年甫十四五歲白日混迹人叢中剪綹掉包能使毫無知覺以致中途失物之事時有所聞七月十九日九聖廟啓建普利道塲有某姓女年纔十許齡約集女伴出門梵刹珠宮偶然隨喜突被全方巷某甲之子誘至斜橋頭攫去臂上絞絲銀釧一雙女鼠竄而回向隅啜泣迨經父母詢悉急向甲子稽查則已被質錢一千七百文花消將盡矣 
[東瀛水災]  
前日東洋發電報至上海云外格耶麥地方陡發大水人口之遭漂没者約在一萬左右房田廬流蕩更不知凡幾是亦可謂非常之災矣至春詳細情形容俟續聞再錄 
[禾中人語]  
　　嘉興來信云臨平山内出蛟以致街水深數尺地方官飭封長安壩不准船隻往來○東門外宣公橋堍有屋數椽年久失修漸形頽廢此次連降大雨益不能支至初三日午前忽然坍倒磚瓦木石悉墜河中幸在日間人皆無礙惟河中適有一船停泊船中臥有病人屋擊船翻滾入波内洎設法救起則已魂返夜臺矣慘哉○初四日淸晨協大協興兩信局划船開往平湖行至東門外宣公橋悮與磚瓦船相碰以致二搭客二船夥及信包貨物悉數溺入波心幸經東碼頭停泊諸船帮同救起然已渾身泥水濡染淋漓信包亦重重濕透　蹋不堪矣 
[福州剩語]  
長樂民風好勇尙鬥四鄉命案無月無之官斯土者素稱難治今春附生陳其璜等禀諸卞制軍請飭舉行鄉約制軍深爲嘉獎當卽飭縣遵行想從此涵儒德意沐浴仁風化梟獍爲鳳　當一洗從前强暴之習矣○著名地棍陳矮四人翁金金私刑勒索平民經官拿獲押令遊街遊畢將翁下諸獄中陳則暫行拘禁某日管押公役見陳與衆犯聚賭因算賭帳扭一犯痛毆之遂據情禀明盧大令大令怒立飭改入内監 
[軍艦巡行]  
西上月十一號日本海軍次官樺山偕有地少將由崎乘日進艦開往對州竹敷軍港巡視各軍事畢折而赴朝鮮觀中國軍艦駛往海山嵗旋卽折回日本乘坐高千穗帶領小兵艦五艘回京覆命日進艦則遣歸佐世保港又派有地少將分巡五島近海各地及佐世保吳兩鎭守府 
[東報記歐洲事]  
西七月二十一號法京巴黎斯電信云希臘國王親至法國觀博覽會現在暫駐巴黎斯○二十五號電信云俄羅斯皇將臨幸德國行期約在九月中下旬云○上月一號美國壳洛藍獨州屬其尤蘭箇地方大火物產人民悉付一炬計所焚約三百萬佛郎以上云○八月八號英京倫敦電信云美國婦人名那之蒲利此枯者前以信石毒斃其夫事發下之獄中此次由裁判官讞成定以死罪○枯利之託形勢不穩深覺阽危希臘國下詔準備海軍以防不測○英國近將尤尼啞夫衣尼雌枯司群島籍爲附庸考之輿圖此數島在南太平洋距赤道稍南洒毛埃島之北適當霍諾魯那之枯蘭獨之中 
[設局募捐]  
距揚州數里有灣頭鎭焉凡小舳大艫往來南北必于此經由每當伏末秋初江水盛漲勢如竹箭湍急非常向設救生船數艘歸敦善堂司理所需經費捐自鎭中米店窑户等家本年生意淸寥未免有心無力堂董葛戴兩君籌思至再禀求甘邑宰給示勸諭在城内設局募捐其禀路云當此湖河水漲各壩齊開該處溜逾平時來往商船時有失事情事董　旣力難籌墊又不忍中止擬仿照城内善堂章程勸募各鋪按日量力零捐或每日一文或二三文聽其隨意樂助由堂逐日收取俟年終結總榜示懇求示諭並移咨江都縣尊一體出示勸諭等語 
 
 

Page 3

 
 
當蒙批准給示擇定城内適中之三祝菴爲募捐公所並施藥送診以惠貧黎想樂助者定不乏人也 
[幾成寃獄]  
有客正姑蘇臺畔投函本館云山西人馬姓不知其名人咸以老五稱之平居專　引子錢盤剝重利無惡不爲家有童養媳年甫十餘齡貌僅中人頗知禮節一日馬因事痛毆之媳不堪其虐逃至比鄰某甲家事爲某紳所聞將媳送往善堂安置馬旋赴縣誣控甲誘藏伊媳某大令提甲從　笞責嗣經紳告知原委大令始知甲之寃温語開釋而將馬下之獄中 
[襜帷暫駐]  
安徽巡撫沈大中丞於上月二十一日由輪船施至下關次早旌旆入城駐節四象橋之浙江會館内連日各處拜客與客之往返瞻拜者冠葢交錯非常熱閙道狹處來者不得來去者不及去輿夫各爭捷足以先入爲快第未知輿中人能不爲滕　之爭長否耳中丞於粤西交卸日卽奏明先至金陵因此皖中之官者幕者及似官非官似幕非幕者咸薈萃於金陵以冀賤名之早達鈞聽聞中丞將公事與宮太保商榷後卽遄回皖省前報稱八月初六日卽行接篆當不誣也 
[墮江兩志]  
某日招商局某輪船由滬上駛過京江甫抵碼頭未經繫纜有二客欲附之赴白下從躉船樓上躍輪舟不隄防船忽離開以致墮入江内船主急放洋划援救則二客已隨波逐浪蹤影杳然矣○又某日太古公司上海輪船從漢臯抵鎭倩小工挑運貨物每人給以竹籌一枝事畢持籌取錢此向章也時有江北小工某甲年甫二十餘爭接竹籌稍一大意經人擁擠跌入江心當經小划船救援早已從白馬素車而去嗣經家屬聞信奔至望江痛哭哀動路人然屍身久已葬諸魚腹中無從爲之棺殮矣惨哉 
[灊江秋浪]  
安慶西門外溝兒口黃姓與媳不和暗中謀死事爲鄰右人　悉意欲公禀地方官嗣經太平局紳董出爲調停令黃豐其衣棺爲之殯殮諷經七日廣施𦦨口一切費用約計四百餘金鄰右始無言而散○城外各鄉早稻頗慶豐盈現在適當刈割之時新榖每石只値洋銀一元二角○邇來江水日漸增高旬日之間漲至一尺數寸隔江海口羅漢鐡板等洲晚稻盡在水中農民不免縣耜而歎云○省城娼寮計共七八處嫣紅姹紫大都來自緑楊城郭間一曲銀簫猶帶二分月色好事者趨之若鶩爭效鄭元和之墜鞭焉一日有某公子至西瓜園張淦家閒游龜子不知其爲金張貴胄時以白眼相加公子怒告知某武弁武弁卽率兵目拘到龜奴責以數百棍幷欲封釘其門龜奴叩首連連哀詞央告武弁遂諭以今姑饒恕嗣後不準多事犯則逮案重懲龜奴唯唯遵諭而退 
[委閱秋操]  
兹屆秋季會哨之期江南提督譚軍門標下水師齊赴福山會同操演幷循例請江海關道龔觀察閱看觀察委洋務提調陳寳渠太守代閱已於日内起程矣 
[議闢新園]  
自華人得游公家花園後凡緇流墨客緑女紅男咸得徙倚花間盤恒亭角甚至携妙妓乘飛車結隊成羣游行無忌西人以其過於熱閙反覺裹足不前日前工部局董事議度　大橋附近三板廠前曠地另闢一園俾中國衣冠於此薈萃西人則仍往公家花園游玩庶得各盡　興兩無所妨特不知何日鳩工此欵何從籌撥也 
[預期照會]  
本埠吳淞江　濬事宜已歴次詳登本報矣兹由督辦李景卿觀察總辦翁子文太守協辦上海縣裴浩亭邑尊英廨讞員蔡二源太守水利局兼新關委員王雁臣司馬查得由新閘至萬航渡兩岸西商租地往往佔及官河遂諭令逐細查明業主係何國商人是何姓氏以便會銜照會各該管領事免致臨事紛更云 
[英廨停訊]  
昨日蔡二源太守停訊一天所有捕房管押犯人均須押至今晨發落矣 
[釋菜上儀]  
昨爲上丁釋菜之期五鼓時龔察陳叅戎劉司馬裴邑尊朝服朝冠恭詣大成殿行禮諸生各司其事蹌蹌濟濟彬然秩然誠大典也 
[保全物命]  
浦東陸家行鎭圖董陶某中年之嗣影隻形單前年勸令在鎭各屠户每逢朔望停止屠牲至去年忽生一子乃於前月杪徒步彺鄰近各鎭勸令朔望一律止屠未知各屠户能樂從否也 
[上海縣署瑣]  
晉和鼎和兩莊夥葉齊卓忠裕控葉志堂姚潤卿等虧銀一案前已迭紀報章前日之晚裴邑尊重復提訊由葉彩堂呈上志堂監照姚亦齎呈淸帳薛惇甫籲求開釋邑尊飭將彩堂釋出薛交保姚之淸帳交卓核算若有不符儘可禀明　訊志堂潤卿仍還押所○本埠西南鄉梅家弄民婦某氏投縣訴稱家中失去木棉花因向鄰右人家暗中察訪某姓以小婦人誣伊行竊恃强兇毆以致受傷叩求提究裴邑尊着候騐明核辦 
[法界公堂瑣案]  
寗波舟山人朱長生訴稱小的在家耕田爲業妻子王氏不守婦道竟於前年四月乘小的有病私自脫逃後閭匿跡寗波至去年四月小的來滬　諸妓院中見小的假裝不相識者然今始訪明實由慣作蟻媒之范寳生誘出是以扭范請懲范供寗波人朱妻王氏向在甬上賣娼後至上海先在富桂堂妓院去年四月朱囑表兄王阿金探明情節旋議得給朱身價洋銀九十元由朱自立筆據此事朱之母舅王忠國亦所深知忠國現住白大橋左近五號房内請傳案質對可也葛同轉問王氏現在何處答稱在泥城橋同轉判令范押候交保出外協同包探至泥城橋拘拿王氏幷至白大橋傳喚忠國棋盤街拘提某鴇到案以便質訊旋有蔡寳六上堂訴稱此事曾聞某甲言及所云身價九十元朱僅得二十五元餘均由范取去今年又由范將王氏押得洋銀一百五十元同轉飭暫退下俟下期集訊時偕朱投案蔡唯唯遵諭而退○去年十月初七日積竊朱阿三卽興化阿三在江裕輪船竊取孔宦之衣當遺勇丁楊期炳持名片至公堂請究旋卽獲朱在身畔搜出銀銅洋蚨各一紗帽一頂至十月十三日用鐡桚械其兩指再四研詰堅不供招隨於十一月二十一日釋之使出繼又至某輪船肆其伎俩適爲會捕局線勇所見因卽拘送捕房昨晨解至公堂葛同轉問其究竟犯案幾次供稱此次實僅竊江寛船上洋銀二元二角錢四百文及夏布馬甲等物刻已送還失主矣至去年亦抵竊得洋銀二元及帽上珊瑚結同轉　本年六月十二日有人　失鉅欵可是爾竊答稱小的實未行竊如果失主認明確實請卽重懲可也同轉着押候　比○包探李雲發拘獲小竊陳子鄉解案請訊陳供嘉興人來滬僅三日曾竊雞四五頭釘靴一雙葛同轉着押候中贓　核○楊王氏訴稱前夜一點鐘時有賊撬開後門竊去衣服一包計共九件兹聞該竊陳桂卿已由英捕房拘獲人贓解歸案下爲此投案求領陳供蘇州人來滬覔就飢餓難堪不得已而犯竊葛同轉判　笞責一百板贓交楊王氏領去○某洋行馬夫倪阿叶訴稱昨日小的偕李阿二由行中駕車出外驀有小車夫李三裝錫箔入包將馬直撞馬驚而跳冋北狂奔以致將阿二胸口及膝盖碾傷勢甚沉重小的亦由車上跌下渾身靑腫因將李三送捕請究阿二自稱不能下跪植立案前所訴情由與倪符合李三供稱昨日廣利生報關行雇小的之車裝載錫箔忽有馬車從旁馳出以致讓避不遑廣利生夥王全福供稱昨日雇車五輛裝錫箔四十包不知車夫如何肇事葛同轉謂該行將錫箔八包裝車一輛不知輕車咎實難辭遂判將王押候　人具保俟倪及阿二傷痊然後判令酌貼養傷費李三押候嚴辦○八仙橋西首外國墳山支更人劉丫頭訴稱昨有郁才　踰墻而進意圖行竊因之訴捕拘請訊究郁供本城人年二十六歲昨經是處並未踰牆劉稱牆頭瓦片已被踏碎形跡尚在何謂並未踰牆葛同轉判郁枷號七天 
 
 

Page 4

 
 
[上海四馬路文報局内山東賑捐收解處會同各公所起解第十一批賑欵啓]  
謹啓者敝敝處自解出第十批後疉接烟臺抄寄嚴佑之潘振聲謝佩孜經培卿錢少雲李幼香諸　災區來電羣言南北兩岸遍地皆水飢民朝不保暮時賑萬分孔亟等語同人聞之均深焦灼而此間託漢口購換賑錢尙未運到兹先湊解第十一批庫平銀一萬兩又文報公所另解庫平銀九千零八兩零四分六厘裝作十九箱於初一日交招商局日新輪船解運烟臺東海關騐收　發災區散　計此批内絲業公所規元五千兩文報公所兩共規元一萬五千八百三十二兩八錢一分八厘所有輪船水脚承招商局捐免合倂聲明 
[鉅欵助賑]  
　奉到本埠敦裕和杭莊虞漢垞仁翁光臨敝堂　來嶺南松記大善士助賑洋一千元求鎭宅符一軸武林慶記大善士助賑洋五百元囑解山東賑濟遵照拜領際此齊魯一片汪洋悽慘萬狀朝夕莫保今蒙大善士慷慨解囊鉅欵遙頒遍地鴻嗷悉獲重生活人一命浮屠七級其功德何可勝道哉又浙慈鄭大善士爲母病噤口痢助賑洋一百元求去治痢疾符三道當卽虔服病勢大减胃納亦開今早前來再求接服靈符復給三道誠心感格立見神效且爲親病而賑濟尤屬仁孝兩全勿藥之喜自可立待特登報章謹代災民九叩奉謝並佈公鑒八月初三日上海六馬路仁濟善堂董事施善昌謹啓 
[賑捐更正]  
謹啓者莫𨤲周君悅樵存心利濟見義勇爲本年山左災重且急三月廿四日周君扶病親來公所面商同人懇代借墊規元一千兩助賑適敝所起解第二批賑欵卽爲設法墊解由錢君昕伯居間曾立劵約訂期六月内歸楚詎料是月二十八日周君作古身後除店業外實無餘　今其哲　世兄竭力摒擋先行措繳五百兩將前掣收票借劵等倒換過割言明隨後境地稍裕必當另助善舉以竟先志三年無改之道周子有焉惟敝所三月下旬二十五日淸單内戲鴻堂箋鋪主周悅樵善士助規元一千兩應改作五百兩理合聲明[  文報局協賑公所同人啓]  
[以介眉壽]  
昨承譚步韶石卿世兄將歴年書籍餘資積洋二百元惠交敝所囑解災區爲渠尊人幹翁觀察五十一壽辰藉振流離以代　嘏等語具見義方有訓善願彌宏以稱觴介壽之時效解衣推食之舉椿庭景祜萊綵增輝壽世卽以壽親籌添海屋立而而兼立德名顯雲衢拜領之餘欽仰奚似謹登報牘以誌洪施如有開宴承歡聞風響應者實災黎之至幸亦同人之深望也夫上海四馬路高易籌賑公所愚弟陳德薰謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
施醫日盛滬地爲中外互巿碼頭官紳仕宦巨賈富商䗲次櫛比不可勝計豈知貧民之謀來兹者亦復聞風踵至假令枝棲　　適抱采薪窘迫情形實　言喻所賴各善堂設法施醫俾期捄濟其中之實事求是恩惠及人當以鐡馬路之廣育堂爲巨擘　憶　堂未建之時賃於天后宮兩廡爲之辦理　屬周密今夏堂屋落成規模益覺大備所請諸科醫士要皆肱經三折效奏十全者其中章程病人就診先行掛號孰爲内症孰爲外症以及女科幼科針科眼科莫不各撥專門名家悉心調理一律照方給藥井井有條秩然不紊如遇重症不能到堂報明姓名住址卽行赴診並不需　分文是以日盛一日每期約　五六百號　多向非諸位董事竭盡心力何能創此偌大善緣　住居近鄰恫悉底藴而親友中之沉疴亦曾到堂診視一經妙手無不回春故敢歴序顚末願夫呻吟床褥者互相指引共試靑囊同　　壽並非好爲　　　金石　啓 
[乘輪過京口月夜望金焦二山倚欄口占錄請夢畹知已正之]  
横峙大江流金焦谿遠眸峯高林木盛徑曲　寮稠俯仰吟懷壯雲山古跡留家鄉無　景覓句錦囊收[  鶴沙浮楂仙吏張郁周草於京口途中]  
[上海可熾順陳春記在四馬路經辦奉省水災恊賑公所自七月十一日起至八月初三日止第七十一次收捐淸單]  
太倉式訓堂朱五十元周宗記蘇玉川隱名氏還舊愿鎭江無名四户各洋十元廣蔭堂移經資五元章張氏未　草堂許隱名氏太倉錢氏爲小兒祈平安四户各二元無力人求母病愈悔旣子二户各一元滬報舘交來檢書侣洋八角滋本堂一元五柳堂韻　室二户各五角益承堂元源莊二户各洋五角○無力子東洋一元又九月分九千三百三十號呂宋票一條詹益銓九月分一萬　千六百八十三　呂宋票一條代賑山東　　韓兩角靑浦寄居九八錢四百同盛益記一元無名氏銅洋一元無名錢六百八十鍾恆盛錢三百六十二户合乙元浙寗德茂主客銅洋十三　豐茂銅洋五元義記銅洋二元韋猷　銅洋一元良濟堂太乙救苦丹辟瘟丸共四百塊訒庵先生助畫屛兩堂内一堂售賑洋一元皖北牙厘總局李小蘭先生經募二十九户册來沈白禹王珊原汪薰賴同宴四户各一元蕭嘉善堂許月旦堂養福堂敬業堂沈承志堂龍德興堂任寳善堂吳東海堂李星聚堂莊一照堂劉樂善堂尉行素堂姜樂善堂紫德堂梁春雨堂朱硯香堂龔共十六户各錢六百源興錢莊四百時速堂抱樸堂持正堂慶和莊姚子喬翁五户各三百李記康記壽記三户各二百此册計錢十二千一百洋四元六安麻埠朱泰來寳號經募二十三户册　吳　亭江禹門王慶餘喬德興朱泰來蔣淸臣六户各三百張佑初呂賢貞王希堯四箴堂無名氏蔣六安愛連堂四畏小人譚沛源王必貞江步芳永貞號劉星齋四知堂葛隣氏瑞籐仙舘共十六户各錢二百江著明一百此册計錢五千合併兩册來銀十四兩七二分六厘總合規元十五兩六錢七分三厘○以上共收英洋一百十三元又銅洋廿二元規元　　兩六錢七分三厘錢四百文太乙救苦丹辟瘟丹共四百埤畫屛兩堂呂宋票兩條奉省恊賑公所同人謹啓八月初四日 
[上海北巿絲業會舘籌賑公所施少欽經收山東奉天賑捐五月廿八九日第二千一百廿七八次淸單]  
福州將軍希由恊和信來規元軍希由恊和信來規元一千兩蘇實森善士爲新得令郎湯餅資移助洋一百元俠石泰豐恆石門汝南氏五十元芝署菊隱廬主人湘平銀三十兩稼墨軒前曾借廣然和尙銀兩現擬歸還聞該僧業已圓寂無處可交兹代助賑湘平銀廿兩二户由源開莊來　規元五十二兩七錢五分存善堂聶祈全家平安由源開莊來渝平銀十五兩合規元十五兩七錢五分慶記六月分捐由惠泰莊來洋廿元感佑氏廿元惇源福記完願十二元費榮塘求病愈十元顧門王氏五十生辰節省助賑十元揚州棣華書屋十元吳淞恊大昌姚源病愈完願祈保平安十元吳潘氏由慶元永來十元又王氏一元平湖同裕莊傳樸堂葛九元崑山同昌義各友六月份持葷錢集成五元浙寗無名氏五元無名氏日本洋五元京口錢大生費海山英洋四元常姓五角李姓范姓五角孫姓三角吳姓二角敬業堂四元慶記對開一元金沙姚翰彬洋二元古吳兪求子病速愈二元武林申昌募吳門程氏戴門吳氏各二元又吳月姑定姑二元王氏一元嘉興珊泰怨店張先生一元太倉州署婁隱名求妻平安一元嘉定東來升無名氏合一元練塘桂香山房求堂上康健一元楊氏消災一元張榮墀求次子汝坤病愈五角嘉定勤樸　銅洋四十元又各友銅洋廿五元○永順昌號　陳日昌洋十元者關廖朝江各一元徐天壽五角康阿全沈洪海各二角雲卿鄭　來周祥生陳祝軍許竹山孫皆全六户各一角共十二户合洋十三元五角○蕪湖福成號莫王雅琴洋五元二角和記二元同記補過氏各一元吳明記八角無名氏六角汪記四角共七户合洋十一元○福州府署貽縠堂老少洋四元譙國門求病愈二齡幼陔拜見錢移賑平安氏張大房張四房求病後眼明五户各一元章錢氏任瀚各錢一千文幼陔四人壓歲錢移賑共八百文一枝軒桂二百文共十户合光洋十一元○九江德茂尊訓堂補過氏三户各一元胡懷記二角恕德堂錢五百文汪鳳記筱記各二百文甫記一百文共八户合洋四元二角以上廿八日○京都篔簹閣女史由百川通來京平寳銀一百兩合規元一百零三户零一分法公堂葛蕃甫同轉交來王關寳罰欵充賑洋一百　蕪湖布業公餘由敬畏齋寄朱大全號來廿二元大慰生廿元公記善士廿元一粟道人由鴻豐來十元江陰銘武春字各軍營務處徐捷三之妾尤氏節省針黹月費十元揚州徐佑牛爲母百日遺命節省助賑十元袁江務滋堂六元山左魏佃圃由揚州寄來四元木瀆素位叟者二元嘉郡寳順典衆友求平安一元六角淸河翔求合宅安氏三元武陵渭求宅平安四角山陰婁芹生銅洋四元○長順晋來湖南湘陰縣韓受卿明府捐募鍾河竹堂銀三十兩毓蘭室林氏十兩稽山鶴樵　兩劉燕翼洋十元鈕恩記八元周恆益堂張精一韓陛臣三户各四元鈕仲荃氏潞佐廷譚少鴻鍾河杜綿澤堂四户各二元張鶴庵李馨吾隆昌店三户各一元張仁軒張智　各五角楊忠愛堂銀二兩杜際梧吳樹　各七錢興記震喊各洋銀十元唐三祝堂四元郭守約堂楊葆素堂乾福行師紹雲四户各二元郭國賓壽記彭宣甫潞友仁吳春庭熊永遠黃寳源姚益順大德生潘漢淸杜豐泰蔡星泉葛凌霄陳吟亭張蓮森彭菊園吳春庭十七户各一元劉春元花邊一元共四十五户合規元六十七兩一錢二分光洋四十七元爛板洋四十五元○百川通來周章但世兄募端本堂爲孫還願保佑平安洋十四元又五元有志登瀛客慧譚逸史均求合家平安各四元共四户合規元十九兩七錢二分以上廿九日 
 
 
 

Page 10

 
 
   
 
 

Page 11

 
 
[光緒十五年七月廿一日京報全錄]  
宮門抄○諭旨三道錄前○發抄硃批四道○湘撫　奏爲遵緑營　額倂糧事宜摺○閩督卞　奏爲客民聚衆滋事派員剿捕摺○將軍依　奏請釋回戍員夾片○豫撫倪奏爲遴員署　知縣員缺片○湘撫王奏爲湖面營制目前時勢地方情形不敢輕議夾片○七月二十一日内務府國子監廂監旗値日無引　見○立侯假滿請安○詹事府代奏秦　春謝授洗馬　恩○瀅貝勒諭光各請假十日○錫珍續假個月○掌儀　奏二十五日祭奉先殿載瀾行禮○召見軍機嵩申高釗中○光緒十五年七月分缺單○通判福建泉州羅　山丁○知縣福建永福符乃嘉丁浙江象山鄒文沅降○州判山東濵州王毓麒丁○縣丞江西崇仁林瀛藻丁○道庫使新疆喀什噶爾賀良　修墓○巡檢福建政和柴樹棠丁廣東鎭平王文欽近○發抄　安奏盛字營練兵照章調換奉硃批該衙門知　欽此○曾國荃奏請以叅將譚鴻聲升補長江水師副將各缺奉硃批兵部議奏單倂發欽此○又守備焦安邦與鎭江營守備周虎臣互相對調奉硃批兵部議奏欽此○又淮揚鎭總兵懇請續假奉硃批章合才着賞假兩個月欽此○○湖南巡撫臣王文韶　奏爲遵查緑營裁額倂糧事宜謹就本省情形叅以管見恭摺奏祈聖鑒事光緒十一年九月初七日兵部會同户部議覆陞　湖南巡撫臣卞寳第奏酌改營制一摺飭令悉心籌畫奏明辦理等因查卞寳第原奏係請裁額倂糧俟通省出有　缺卽挑補精壯親兵五百人給與雙餉作爲練車一營三年以來未有就緒臣到任檢閱前案體察情形實有未能遽議裁倂　謹爲我皇上陳之湖南界連黔　地控苗猺鎭　綏靖兩鎭所轄盡屬苗疆永州一鎭所轄半多猺境卽如鎭　僻在萬山之中兵多民少無出可耕無業可習專以入伍當兵爲事兵丁子弟自十歲以外卽使練習弓馬以備及歲赴挑臣曾兩次按臨查閱見其隊伍整齊技藝出衆良由兵皆世業童而習之悉成勁旅也該鎭后額四千餘人幾在通省五分之人於此而議裁額地方卽多失業之輩於此而議倂糧平日本非不練之兵不特嚴疆重鎭兵少無以資控制卽此無業窮民實亦無從安頓此邊疆各營未可輕議裁倂也至於内地綠營誠不如勇營之一律精健然勇則專於禦侮而兵則例須當差卽如長沙協營額兵七百餘名所轄十二州縣衡州協營額兵四百餘名所轄七縣其問城池塘汎倉庫監獄及護餉解犯等事處處須兵零星分散其勢使然亦定例使然論者輙欲以勇營律之亦未從深思其故矣此内地各營之於難裁倂也臣維湖南地方情形與他省不可强同自軍興以來湘勇幾徧天下無非起自田間迨軍務肅淸陸續遣撒回籍若輩浪游已慣往往不能安分歸農游民旣多結會爲匪在所不免隨處嚴防幸而無事是失業之勇尙難安插若項加以失業之兵彼此窮無所之其又何所不至使狃於兵不如勇之說必欲改額兵之制就營勇之規勢不能舍再各例差而不顧竊恐餉則已加而兵則如故徒添出無數游民積成隱患似亦非計之善者也湖南兵數除從前節次核减外同治三年復將腹裏及邊務較鬆營汎分别裁减四成現計通省額兵尚無浮濫同治十一年臣前在巡撫任内奏明於省提兩標各挑練一營每營五百人加餉不及雙餉之優而操防亦頗得力臣愚竊擬目前營制及練兵章程一切應仍其舊毋庸再事更張仍隨時會商督臣認眞整頓期於兵皆適用餉不虚糜以仰副朝廷寔事求是之意是否有當伏乞皇上聖鑒訓示謹奏奉硃批該部知道欽此○○頭品頂戴閩浙總督臣卞寳第跪奏爲客民聚衆滋事派兵剿捕恭摺馳陳仰祈聖鑒事竊江西客帮民人向在建江駕船爲業上至邵武府光澤縣中越延平下達建寗府崇安縣船多人衆好鬥喜爭刀槍器械幾於無船無之兇惡之徒或刦奪行舟或殺掠孤客福建營制内河水師炮船先有九十八號連年裁兵節餉僅存三十號駐巡水面一千餘里每船舵工水手兵額共六名船又多年朽壞難資巡緝下府興化等屬在建江營生者亦有鴨母船多隻遇有客商裝運鹽貨與江西帮船爭戰互鬥十餘年來殺傷不下數十百命官亦從未懲辦以致肆行無忌上年十二月十三日據署延平府順昌縣知縣程森禀報初三日該管大幹地方有江西人因摃鹽與下府人口角爭鬥殺斃下府三人下府糾合多人殺斃江帮十三人緝兇訊辦等因臣查彼此互鬥致斃十數命之多當飭營縣嚴拏兇要各犯務獲究辦嗣因日久無獲將署知縣程森摘頂留緝兹於五月二十五日據署順昌縣知縣王國瑞署順昌協副將朱長陞先後禀稱探聞江西船有五十餘號約有千餘人豎有普天佛祖旗號另有八卦小旗中寫天地等字由邵武開駛拿口提督劉端冕諭阻不住順流而下聲稱往大幹報復前仇誠恐藉端起事臣電飭延建邵道恩良轉行拿口防營恪靖威旗提督劉端冕延平防營恪靖副中旗提督王紫田改旂爲營會同順昌協副將朱長陞從速截合並准格殺勿論二十六日據署知縣王國瑞禀報二十一日探聞江西船泊在離大幹十餘里之水口寨一帶河于當卽會同副將朱長陞往阻不聽二十二日該船連帮徑至大幹該縣等仍向諭止江西人不復彈壓竟將對岸下府會館焚燒並竄赴當屯白石等鄉燒燬下府客民住屋兼有殺傷人命勢甚凶猛該縣等回城辦理城防請派大隊前來等語臣因延建邵三府茶巿正興外來游民數十萬人深恐匪結勾結勢成燎原且江帮下府連年仇殺亦須大加懲創非厚集兵力不足以資鎭懾隨調駐札長門統領海防諸軍福寗鎭總兵曹志忠督帶霆慶前營樬兵廖得勝恪靖中營副將鍾紫雲所部弁勇星夜赴剿並經陸路提督孫開華派令摧勝右營提督蕭宗雲由龍溪取道赴順昌協剿辦又派　勝中營總兵李春海駐軍延平以防上下游匪船接應均於二十六日拔營前進六月初一日接延建邵道恩良電禀連日江西帮肆擾十三鄉至二十六日分帮泊富屯河岸經提督王紫田副將朱長陞都　黃得陞等　　截擊該匪拒捕當卽格殺數名我兵被傷一人二十七日王紫田等拔隊進勦十三鄉等處捕獲匪犯二十餘名我兵受傷二人臣卽電催各軍前進當塲所獲各匪訊明正法計期曹志忠等各營初二三日當可到地不難一鼓撲滅惟匪船多隻由拏口經過下駛防營提督劉端免不極力堵截及至大幹燒殺順昌營縣又不當時捕拿致令肆擾各鄉咎無　辭前署知縣程森於械鬥多命重案延不獲犯究辦雖經臣將該員摘頂留緝不足蔽辜相應請唇將拿口防營提督劉端冕署順昌恊將朱長陞署順昌縣知縣王國瑞前署順昌順縣知縣准補政和縣知縣程森一倂交部照例議處所有客民聚衆滋事並現辦情形謹會同福州將軍臣希元福建陸路提督臣孫開華恭摺馳奏伏乞皇上聖鑒謹奏奉硃批劉端冕朱長陞王國瑞程森均着交部議處仍着督飭各營赶緊截拿務期迅速撲滅毋任蔓延欽此○○依克唐阿片再已革澎湖廳通判鄭膺杰因澎援絶失事與戰守不力者有間案　改黑龍江効力贖罪於光緒十四年五月到配派在刑司隨同辦事尚屬出力雖到戍未滿三年而恭逢恩詔矜憫可否仰懇　大恩俯准釋回抑或寛予年限以廣皇仁之處奴才未敢擅擬出自逾格鴻慈謹附片具陳伏乞　　鑒謹奏奉硃批覽欽此○○倪文蔚片再杞縣知縣何薇現因請假回籍修摹所遺篆務亟宜遴員署理查有署柘城縣事　補商　縣知縣許成忠辦事認眞堪以調署該員任内並無盜刦已起四叅及徵解錢糧有關降調處分據藩臬兩司會詳前來除批飭檄遵並令查明何薇有無規避别情循例開缺另詳核辦外相應附片陳明伏乞聖鑒謹奏奉硃批吏部知道欽此○○　文韶片再湖南營制自同治三年前撫臣惲世臨任内遵奉通行大加裁减除鎭篁鎭標所轄營分控制苗疆悉仍其舊外其省標及事務較鬆營分定爲裁减二成地居　裏營分定爲裁减四成統計共裁馬戰守三項兵額三千七百餘名摺内仍聲明湖南勇丁徧布各省將來事竣裁撤如有情願入營者便可將停額照數挑補以善其後等語經兵部奏准遵行在案是已裁之兵尙擬俟撤勇歸來照額挑補爲安揷之地今軍務已平而餉需未裕勢不能重申前議請復已裁之額若再將現有之兵以倂爲裁則撤勇旣少一出路而現兵又半失生機就目前時勢及地方情形而論實不敢輕議及此天下事言易行難往往有其名則是而其實則非者勉强爲之誠恐有得錢償失者矣微臣區區之意合再附片具陳伏乞呈鑒謹奏奉硃批知道了欽此　 
 
 

Page 12

 
 
[光緒十五年七月廿二日京報全錄]  
宮門抄諭旨五道錄前○發抄硃批四道○將軍依奏爲右翼總管暫緩送部引見夾片○又奏爲協領暫留省城差遣夾片○又奏爲調員禦　夾片○又奏爲革員可否俯准釋回夾片○鄂撫奎奏爲甄别知縣堪以繁缺補用夾片○將軍依奏爲遵查在戍各員犯罪緣由摺子○湖督裕奏爲徵收錢漕之知縣詳請獎勵摺子○七月二十二日理藩院鑾儀衛光祿寺八旂兩翼値日無引見○松溎等塲差完竣覆命○張中堂假滿請安○㷇公續假十日○召見軍機恩中堂恩棠崇禮○發抄定安奏守備朱輯瑞等請免騎射奉硃批着照所請兵部知道欽此○倪文蔚奏鄭州牧馬玉麟虧欵摘頂勒追奉硃批着照所請該部知道欽此○黃彭年奏蘇州松滬兩局上年下半年厘金收數奉硃批户部知道單二件倂發欽此○又溧陽　李超　調署元和令奉硃批吏部知道欽此○○依克唐阿片再據呼倫貝爾副都統雙齡咨稱索倫右翼總管常順前於光緒八年六月三十日補放總管連閏扣至十四年四月三十日已屆六年俸滿自應咨請送部帶領引見惟查總管常順熟悉地方情形現　經手未完事件咨請緩送等情前來查該副都統所請係爲辦事需員起見合無仰懇天恩准將總管常順暫留本任暫緩咨送部旗以資熟手除將該總管履歴先行咨部外理合附片陳明伏乞聖鑒謹奏奉硃批該衙門知道欽此○○依克唐阿片再查新補墨爾根城廂曰旗花翎協領貴昌曾經出師人尙健壯現値練兵緊要需員差委相應請旨將協領貴昌暫留省城差遣以資譬助謹附片具陳伏乞　聖鑒謹　奏奉　硃批着照所請兵部知道欽此　○○依克唐阿片　再呼蘭巴彥蘇蘇北團林子三城地方遼闊人烟輻輳且東枕深山盜賊最易藏匿年來出没無常良庶時遭刦掠屢經官軍勦捕終屬未淨根株加以去年歲歉五榖不登衣食途窮伏莽流民勾結爲患官軍分投搜緝兼顧難周奴才抵任之時卽據呼蘭副都統倭克津泰疉次飛咨請再增兵助勦奴才伏查該處歴年派去剿賊馬步練軍隊伍已有一千餘名兵力不爲不厚自應揀擇威望較著知兵大員前往統屬而專責成以期捕務起色查有二等侍衛已革副都統吉爾洪額曾經出師轉戰各省現在練兵大臣定安行營差委兹經奴才電商轉調到省查該侍衛年力强富胆識兼優於呼蘭地方形勢最爲熟悉當卽飭令馳往該處總統前派馬步各軍專司督剿呼蘭巴彥蘇蘇北團林子地方盜賊以一事權而安民瘼所需薪水請照奏定翼長章程每月四十六兩在於練軍餉内開支以資辦公除咨明練兵大臣定安查照外理合附片具陳伏乞聖鑒訓示謹奏奉硃批知道了欽此○○依克唐阿片再已革卽補佐領德忠阿已革卽補驍騎校那斯琿出師伊犁因與駐防共謀爲盜臨時不行事後分贓案内改發黑龍江充當苦差於光緒十五年三月到配現派莽鼐卡倫當差甫經抵成卽蒙恩詔矜憫可否仰懇天恩俯准釋回抑或寛予年限以免苦累之處出自逾格鴻慈奴才未敢擅擬謹附片具陳伏乞聖鑒謹奏奉硃批覽欽此○○奎斌片再准部咨道府州縣無論何項勞績保奏歸於候補班人員令各該督撫卽以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查候補班補用知縣楊湘雲應以光緒十四年三月初一日起扣至十五年三月初一日試看一年期滿據湖北布政使蒯德標按察布覺羅成允取造該員履歴淸册詳請甄别具奏前來臣隨考騐該員楊湘雲年壯才明辦事勸奮堪以繁缺留省補用除淸册咨送吏部查核外謹會同督臣裕祿附片具陳伏乞聖鑒勅部查照施行謹奏奉硃批吏部知道欽此○○奴才依克唐阿跪奏爲恭逢恩詔查明在戍已滿三年曁已定年限効力贖罪人員謹摘叙案由恭摺具陳仰祈聖鑒事竊於光緒十五年四月二十日接准盛京刑部轉咨光緒十五年二月十六日恭上皇太后徽號十七日欽奉恩詔内開各處効力贖罪人員向無定限多致苦累殊堪矜憫着各該管官查係已滿三年者聲明犯罪緣由奏請酌量寛免等因仰見我皇上至仁育物同於覆載奴才遵卽飭屬行查去後兹據黑龍江等城查報前來奴才覆加詳核本省在戍已逾三年効力贖罪人員有已革提督劉道宗因縱軍殺掠草率冒功案内擬發黑龍江効力贖罪於光緒六年十二月到配已革中書林煜南因藉案指詐案内發黑龍江充當苦差於光緒八年五月到配已革候補叅將鮑松山因陸殿臣與徐姓爭毆架詞唆訟販娼得財案内擬發黑龍江効力贖罪於光緒六年十二月到配已革署知縣城泰澍因會詳營弁假冒招勇誣告叛逆未决案内擬發黑龍江充當苦差於光緒九年十一月到配以上四員均在莽鼐卡倫充當苦差安分守法勤勉無悮經前將軍恭等奏請宥釋於光緒十二年正月初九日奉旨劉道宗林煜南鮑松山甘泰澍均着俟三年後再行請旨欽此又已革補用總兵謝正球因造意料何振魁商同雕刻官錢鋪假印票板行使得錢案内擬流從重發往黑龍江當差於光緒九年十二月到配已革拔貢生駱秉雲因假冒委員向苗寨詐騙得贓案内擬發黑龍江充當苦差於光緒五年九月到配已革雲騎尉伊里亨卽關福壽因被事脫逃潜回滋事案内擬發黑龍江當差於光緒七年八月到配已革從九品高梓材因冒領官糧案内擬發黑龍江當差於光緒七年六月到配以上四員已撥　鼐卞倫當差歴經數年之久深知愧悔於應派苦差加倍勤奮實屬力贖前愆經前特軍恭等奏請恩宥於光緒十二年九月十九日奉硃批謝正球駱秉雲均有俟三年後再行請旨伊城亨高梓材均着俟二年後再行請旨欽此欽遵各在案又已革筆帖式廷憲因患瘋　產妄控案内擬發黑龍江鎖錮於光緒十年二月到配圈禁年餘瘋病就痊前經將軍恭等具奏奉旨廷憲着准其開釋鎖錮仍在配所交該旗嚴加管束欽此欽遵在案又已革都司趙友楨卽高友林前因主使行兇無故擾害審依凶惡棍徒例發往黑龍江安置於光緒十年十二月到配已革報捐副指揮蔣端木卽寳樹因在京開設錢鋪誑騙銀兩案内撥發黑龍江當差於光緒十年五月到配已革候補副將周炳林因北寗失陷案内擬發黑龍江効力贖罪於光緒十二年二月到配已革署千總史久毓因署肅州城守營容留匪類張炳山等聚衆滋事案内擬發黑龍江當差於光緒十二年四月到配喀爾沁郡王旗下四品他布囊堂都那瑪卽烏　額　辦捐勒索規　案内擬發黑龍江當差於光緒十二年六月到配已革遊擊王寳華卽王見祥因僞造關防誑騙財物案内擬發黑龍江當差於光緒十二年六月到配以上七員先後奉發到配均皆安分守法深知愧悔查戍員劉道宗等十五員先後到配當差効力均屬已滿三年苦累下情殊堪矜憫兹幸欽逢我皇上親裁大政恭上皇太后徽號慶典仰　特降恩詔推廣皇仁從寛援免可否籲懇天恩俯准一律釋回之處出自鴻慈逾格所有奴才查明在戍各員已滿三年曁已定年限謹摘叙案由恭摺具奏伏乞皇上　鑒訓示　副都統文全尙未到任故未列銜合併聲明謹奏奉硃批刑部議奏片二件倂發欽此○○頭品頂戴湖廣總督臣裕祿頭品頂戴湖北巡撫臣奎斌跪奏爲徵收錢漕年内婦數全完之員懇請照例獎敘恭摺抑祈聖鑒事竊照錢漕爲維正之供催科乃有司專責鄂省頻年奉提京餉以及指撥協濟鄰省各餉全賴地丁等欵徵解踴躍藉資挹注是州縣催科之勤惰實爲餉項所攸關其有催科勤奮先期完解之員歴經奏請獎叙均奉兪允在案兹據湖北布政使蒯德標署督糧道瞿延韶會詳稱本隨州額徵光緒十四年司庫地丁等欵錢糧除坐支外實應解銀一萬九千八百二十五兩二錢七分二厘又應解道庫漕南正耗米折水脚兌費隨驢　丁等欵共銀一萬三百三十七兩一錢八分一厘已於年内掃數全完等情詳請奏獎前來臣等查隨州額徵各項錢糧銀兩合計在三萬兩以上均於年内掃數全完洵屬催勤奮自應專案請獎合無仰懇天恩俯准將現署隨州知州孝廉方止試用知縣監佩靑照例加一級以示鼓勵而昭激勸謹合詞恭摺具陳伏乞皇上聖鑒訓示謹奏奉硃批着照所請該部知道欽此 
 
 

Page 13

 
 
[光緒十五年七月廿三日京報全錄]  
宮門抄○發抄硃批四道○皖撫陳奏爲直隷員紳助賑保獎片○黔撫潘奏爲揀員請補叅遊各缺摺○皖撫陳奏爲安省州屬水旱情形片○黔撫潘奏爲運行巨木帮運紥排行經各關卡請飭一律驗明放行夾片○大臣依奏爲揀選鄂倫春佐領驍騎校各缺援案先行擬補任事摺○七月二十三日吏部翰林院侍衛處値日無引見○召見軍機麟書敬信李培元○發抄曾國荃奏記名總兵李金洲補奇兵營遊擊奉硃批兵部議奏欽此○又東台令黃承暄等署泰州牧各缺奉硃批吏部知道欽此○又鳳台令恩瑞爲其故父母捐賑建坊奉硃批着照所請禮部知道欽此○又鹽大使張紹棠期滿甄别奉硃批吏部知道欽此○○陳彝片　　安省自光緒十三年濵江　淮各屬先後被水上年又復水旱交乘賑浩大官欵不足全賴各省募捐集成巨欵源源解濟得以工賑兼行次第竣事勸捐出力人員臣前經奏請擇尤酌獎奉旨允准業將河南道員衛桂森附片請獎在案兹准直隷督臣李鴻章咨稱皖省水災直隷湊解銀四萬兩至合肥等處旱荒又經籌解銀八萬兩統計集捐銀十二萬兩查明出力員紳擇尤開送到皖行據賑捐局可道造　復歴詳請奏獎前來臣本直隷本係瘠區頻年荒歉况當河南奉天等省相繼告災之際捐輸已竭之時而復兼顧　災　誠籌畫集解捐欵至十二萬兩之多全活饑黎不下十萬口洵能力維義舉慷慨救災其　實不可没光緖十二年安徽等省勸辦直隸賑捐　力員紳經李鴻章保獎頂戴升階奏　特旨照准在案今起隷　同一律自應酌請漿叙分發試用道龔照璵擬請加二品銜歸道員班　加二品頂戴直隸候補知府張振棨擬請俟歸道員換二品頂戴後給予二品封典候補知府直隷遵化直隸州知州陳以培擬請俟補知府後以道員用候裤同知順天宛平京縣知縣陳壽椿擬請俟補同知後以知府用在任候補直隷州直隸天津縣知縣孫錫康擬請俟離知縣任歸直隸州後加四品銜直隷邢台縣知縣丁紹　擬請加同知銜候補同知直隷高陽縣知縣調署靑縣知縣盛鴻擬請俟離知縣任歸同知後加知府銜候補同知直隸棗强縣知縣王冠珪擬　俟補同知後以知府在任候補候補直隷州直隸饒陽縣知縣調署晋州知州王本玷候補直隷州直隸宣化縣知縣調署獲鹿縣知縣戴作揖均擬請俟補直隷州後以知府用直隸候補知縣署懷來縣知縣賀瑞森擬請勅部從優議叙直隸州用直隷候補知縣蔣又霖擬請俟離知縣任歸直隷州後加知府銜同知銜直隷候補知縣李良揖擬請俟補缺後以同知直隷州用鹽大使銜監生孫秉彝擬請以鹽大使遇缺卽選縣丞銜監生高承泰擬請以縣丞不論雙單月遇缺卽選合無仰懇天恩俯准照擬給獎以昭激勸現在山東災情甚重需賑尤繁仍賴好義官紳合力勸助朝廷優叙成勞俾資觀感善心當更奮興實於時局有裨除履歴咨部查核外謹會同兩江總督臣曾國荃附片具陳伏乞聖鑒訓示謹奏奉硃批吏部議奏欽此○○貴州巡撫臣潘蔚跪奏爲揀員請補叅遊各缺以重職守恭摺仰祈聖鑒事竊照貴州提標中軍叅將左啓龍病故業經臣會同督臣題報在案又水城營遊擊楊勝雲病故遺缺前以都司董繼平升補接准部覆係第一輪第三缺應用預保因預人無行令以揀發人員抵補查貴州省揀發正班無人尙有抵歸揀發班之補用遊擊雷耀光楊正寛岑洪順張朝喜張元龍夏起鳳林桂淸王思銘等八員今請過班以都司董繼平升補之處核與輪缺章程不符仍無庸議照章另行揀員請補等因自當遵照將所遺各缺揀員請補以裨營伍臣查有留黔儘先補用副將楊正祥現年四十七歲貴州松桃廳人由行伍於咸豐四年出師江西剿辦髮逆九年六月克復景德鎭給予六品軍功頂戴十一年五月攻剿江蘇朱涇三家村等處換給五品頂戴克復南匯川沙等處並擊退虹橋大股髮匪保以外委儘先補用並戴藍翎同治二年二月隨剿福山攻克楊舍汛等處保以千總儘先補用並加守備銜十一月克復無錫金匱等處保免補守備以都司儘先補用並換花翎四年八月克復家荆溧陽等城保免補遊擊以叅將儘先補用又克復湖州長興等城保以副將儘先補用九年回黔解圍安順克復安南普安等城保以副將留於貴州遇缺儘先前補用光緒三年　平川邊巨匪保以赴勇巴圖魯名號均奉諭旨允准在案該員熟諳營務勇敢有爲擬請借補提標中軍叅將員缺至水城營遊擊員缺輪用揀發人員查此班内名次在前之雷耀光前於光緒二年克復下江永從各城奏請開後部臣未經議准至楊正寛岑洪順張元龍夏起鳳林桂淸等五員均未在標無從查考張朝喜一員前已病故惟查有留黔補用遊擊王思銘現年四十一歲湖南黔陽縣人由武童於同治四年投効武字營防剿川北出力給予六品軍功頂戴九年隨軍入黔克復永威等城　保外委儘先拔補十一年克復麻哈州城保免補把總以千總儘先拔補並戴藍翎十二年克復淸黃和城保免補千總以守備儘先補用是年剿平牛角坡香爐山保免補守備以都司儘先補用又攻拔興義府新城全黔肅淸案内保奏光緒三年正月十六日奉上諭着免補都司以遊擊留黔補用欽此五年六月禀到註册在案該員久歴戎行任事奮勉擬請補授水城營遊擊員缺臣查該員楊正祥等在黔年久熟悉情形請補各缺人地均屬相宜合無仰懇天恩俯准將副將楊正祥等借補提標中軍叅將各缺實於營伍有裨如蒙兪允俟接准部覆卽分别給咨送部引見以符定制除咨部查照外謹會同兼　雲貴總督臣譚均培貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏此○○陳彝片再安省地勢大江中貫夾江兩岸皆山山田望澤恒殷而平田又防多雨臣前次片奏滁州廬州乾旱情形嗣接禀報幸已皆得透雨而五月下旬以後迭次滂沱山水下注宿松太湖潛山懷寍等縣低　地方多遭漫溢又據禀報前來當擇情形較重之處委員分投馳往確切查勘如有冲破圩　淹及禾苗傷損人口之事赶緊設法疏　竭力保護應行撫恤准其挪欵墊辦一面由省撥還毋得失所其有驛路淹阻之處由地方官另備簰扇接遞除俟查明分别輕重辦理外謹先　片陳明伏乞聖鑒謹奏奉硃批知道了欽此○○潘　片再查運行巨木必得餘木帮護紥排方能泛運至此項木排由黔入湘地窄灘多廻環散漫須節節設法送入江口如果風水順利洞庭一無阻隔約六月七月間可以運至湖北漢口行至湖南常德以下入湖之處尙須小火輪船拖帶以期遄行據該司道等轉飭督運委員李成英禀請前來除飭該員照常備辦帮護餘木不准包攬夾帶外應請勅下經過各省督撫臣轉飭各關卡一體騐明放行並湖廣總督臣飭派小火輪船在於洞庭湖口預行守候拖帶俾利遄行理合附陳伏乞聖鑒謹奏奉硃批覽欽此○○奴才依克唐阿跪奏爲揀選鄂倫春佐領　騎校各缺援案先行擬補任事恭摺仰祈聖鑒事竊照興安城鄂倫春牲丁編旗建治時准部議覆章程内開所放官缺卽令任事嗣再出缺仍照旗營體制挑擬　陪惟該丁久居山中不尙積畜遠道赴京不無糜費急切難辦徒曠職守擬請將擬正之員奏請補放先行任事照品食　擬陪之員請旨記名遇缺坐補均俟差便陸續給咨補行引見以示體恤等因奏准咨行在案兹據興安城副都統銜總管烏爾滾　雅爾報稱所管鄂倫春止黃旗佐領來通阿升授副管正白旗驍騎校台吉善補授佐領所遺佐領驍騎校各缺應行分别補放遵章揀員送選前來奴才考騐鄂倫春正黃旗佐領遺缺以正黃旗驍騎校依明額擬正以廂紅旗驍騎校　密善擬陪正白旗驍騎校遺缺以廂白旗領催委筆帖式永魁擬正以廂曰旗領催委官愛明阿擬陪均屬年力强當差勤愼旗翼均屬相當相應請旨將擬正各員補放先令任事擬陪各員記名俟有差便再行陸續補送引見以符定制所有揀選鄂倫春佐領驍騎校各缺援案先行擬補任事各緣由理合恭摺具陳伏乞皇上聖鑒再副都統文全尙未到任故未列銜合倂聲明謹奏奉硃批着照所請該衙門知道欽此 
 
 

Page 14

 
 
[光緒十五年七月廿四日京報全錄]  
宮門抄○諭旨三道錄前○發抄硃批四道○大臣祥奏爲酌保年滿卡倫侍衛摺○將軍長奏爲副都統起程日期片○又奏爲伊犁遣撤官兵遇有防驍缺出酌量補用片○大臣祥奏爲酌保緑營戍守弁兵摺○將軍長奏爲揀員轉補協領員缺摺○黔撫潘奏爲購採報効巨木起運摺○七月二十四日户部通政司詹事府廂黃旗値日侍衛處引見八名廂黃漢十八名正白滿三名正紅　四名正紅蒙七名正紅漢西名○肅王假滿請安○施侯請假十五日○良培請假十日○値年旗奏派管理幼官學派出恩中堂　祿○召見軍機徐中堂續昌桂全游百川○皇上明日卯初至壽皇殿行禮○發抄曾國荃奏編修李經世等爲其故父母捐賑建坊奉硃批着照所請禮部知道欽此○又聲明南瑞等船支欵不能裁减奉硃批兵部知道欽此○又蘇州賑捐 
展限兩月奉硃批着照所請户部知道欽此○又記名總兵江宗良補九江營遊擊奉硃批兵部議奏欽此○○奴才祥麟奴才車林多爾濟跪奏爲援案酌保年滿卡倫侍衛以昭激勸恭摺仰祈聖鑒事竊查光緒十三年九月間因所屬邊卡侍衛遠戍寒邊勞苦倍常每遇差期年滿無過奏請獎叙等因恭奉硃批兵部議奏欽此復准部議覆烏里雅蘇臺科布多所屬津吉里克等處卡倫侍衛年滿統由該將軍大臣等考其平素當差若何秉公酌保案内祗准請獎一層不准兩層倂保用示限制等因具奏奉旨依議欽此欽遵咨行遵辦在案惟查烏里雅蘇台所屬津吉里克卡倫年滿侍衛永恰布原係空銜花翎前鋒校因掣出卡倫侍衛之差經侍衛處按照奏定新章開去該員空銜花翎之缺俟年滿回京時由該前鋒統領於本翼四旗空銜花翎缺出卽行坐補等因欽奉諭旨允准亦在案今該侍衛永恰布三年期滿於邊卡差使尙能認眞不辭勞瘁實係始終無過自未便没其微勞相應仍遵前旨俟該員坐補空銜花翎後擬請遇有本翼委前鋒侍衛缺出卽以該員補用以示鼓勵合無仰懇天恩俯念邊卡緊要用策將來之處出自逾格鴻施所有援案酌保年滿卡倫侍衛以昭激勸緣由理合恭摺具奏伏乞皇上聖鑒謹奏欽此○○長順等片再奴才等准新授齊齊哈爾副都統文全呈稱於光緒十五年四月二十四日奉上諭齊齊哈爾副都統着文全補授欽此當經叩謝天恩並籲懇陛見於六月初四日齎回原摺奉硃筆着來見欽此欽遵卽應赶緊束裝就道祇因偶感風寒之疾以致未能卽時起程現已醫治痊愈擬於七月初七日卽由吉林志程赴京等情聲請代奏前來理合附片具陳伏乞聖鑒謹奏奉硃批知道了欽此○○長順等片再查前吉林將軍希元等片奏定伊犁遣撤官兵内有奏保以協領佐領儘先補用已經引見奉旨記名者百餘員名如按原保官階照章輪補非特缺少壅滯且底缺均係領催馬甲並未歴過防禦驍騎校實缺一旦驟膺協領佐領之任未諳旗務恐致廢弛擬請比照成案將此項人員嗣遇防驍缺出先行酌量借補仍留原保官階庶於旗務及勞績保舉兩有裨益等因奏奉兪允在案奴才等自應欽遵辦理以期鼓舞人材兹查有寗古塔廂曰旗常紳佐領下副都統銜記名協領花翎前鋒隆常吉林滿洲正黃旗貴連佐領下記名副都統記名協領花翎領催富凌阿廂藍旗慶祿佐領下協領銜記名佐領花翎披甲常凱廂紅旗慶陞佐領下協領銜記名佐領花翎披甲德陞阿等前在軍營打仗出力疉經各該統兵大臣歴保今職奴才等查看各該弁均能奮先卽補先換頂戴十一年復在奉天歴次擒獲　要馬賊經盛京將軍慶裕彚案保奏奉旨俟補協領賞加副都統銜是年十月間給咨赴部引見經王大臣騐放覆奏奉旨照例用欽此各在案旋因吉林盜匪未靖緝捕乏員經前吉林將軍希元咨調回吉委爲練軍統領督飭兵勇斬擒首要盜犯甚多於捕務最爲得力是以錄其微勞擬將阿勒楚喀右翼協領桂全調轉一缺請以記名協領補缺後賞加副都統銜花翎佐領委統領雙全借補以示鼓勵惟該員係蒙古人員旗翼稍有未符然爲營務得人起見應俟續有蒙古協領缺出再行調轉如蒙兪允該員係已經引見人員毋庸再行送部合倂聲明所有揀員調轉曁借補協領員缺緣由是否有當理合恭摺具奏伏乞皇上聖鑒謹奏請旨奉硃批兵部議奏欽此○○奴才祥麟奴才車林多爾濟跪奏爲遵旨酌保緑營戍守弁兵以昭激勸恭摺具奏仰祈聖鑒事竊奴才等前於光緒十三年十二月閭因烏里雅蘇台換防旗緑兩營戍守官兵寒邊遠戍每屆滿營三年更換緑營五年更換時揀其辦公司靠或差勤得力者留駐一班甚至有留駐三班人員未得升補額缺若不設法獎叙實不足以示鼓勵擬自光緒十四年爲始滿營每遇三年換班之期除例保額缺之外卽在軍營四部院候補委署筆帖式及奴才等三衙門當差委署驍騎校内擇其平日差勤辦事可靠者各酌保數員作爲額外驍騎校毋庸支給鹽糧仍以三年期滿一體送部引見回城後以驍騎校相間補用至緑營官兵内每遇五年期滿換班時酌保數員其次出力弁兵由奴才等給予六七品功牌咨部註册嗣後每屆更換之期照案酌保一次庶於邊務大有裨益等因奏奉硃批着照所請該部知道欽此欽遵旋准兵部恭祿咨知道照等因各在案復於上年十二月間宣化大同二鎭緑營戍守更換之期由奴才等照例奏請權宜變通辦理以暫留兵二十名先行撤回各歸原營當差其額設守備千總把總外委等擇其年力精壯差使奮勉通曉蒙語者選留數員馬步兵二百四十名全數留駐等因奉旨該部知道欽此欽遵辦理亦在案兹由戍守弁兵内擇其技藝嫻熟差勤得力者遵案核實酌保數員名以示獎勵相應繕具淸單恭呈御覽合無仰懇天恩俯念戍守寒邊異常瘠苦殊恩特沛准其獎叙則該兵等自必益加奮勉以策將來所有酌保緑營戍守弁兵以昭激勸緣由理合恭摺具奏伏乞皇上聖鑒謹奏奉硃批兵部議奏單倂發欽此○○奴才長順卓凌阿跪奏爲揀員調轉曁補協領　缺恭摺仰祈聖鑒事竊吉林廂紅旗記名副都統協領文全現奉諭旨補授齊齊哈爾副都統遺缺係省會劇要現常整頓旗務訓飭戎行之際必須老成明幹之員方足以勝其任查有阿勒楚喀右翼花翎協領桂全樸誠穩練又係吉林旗籍應請將協領桂全調補吉林廂紅旗協領旗籍地方以冀兩有裨益至阿勒楚喀原係衝途要地事務殷繁該協領桂全所遺員缺未便久曠應卽揀員請補俾專責成奴才等於通省記名協領内逐加遴選查有吉林蒙古廂藍旗記名協領補缺後賞加副都統銜花翎佐領　委練軍統領雙全久歴戎行熟習旗務於同治六年出征山東直隷甘肅河南等省打仗奮勇疉經統兵大臣奏保賞戴花翎補放佐領光緒二年在奉天緝捕出力經盛京將軍崇厚保奏奉旨以協領儘勉趨公材堪造未便久令向隅今寍古塔廂黃旂防禦慶春升任一缺擬請以副都統銜記名協領花翎前鋒隆常借補伯都訥廂紅旂防禦巴順休致一缺擬請以記名副都統記名協領花翎領催富凌阿借補烏拉新添正黃旂驍騎校一缺擬請以協領銜記名佐領花翎披甲常凱借補拉林正黃旂驍騎校保亮休致一缺擬請以協領銜記名佐領花翎披甲德陞阿借補用昭激勸不惟旂翼相當且與奏准成案相符並請照案仍留該弁等原保升階升銜俟遇有缺出再當隨時酌量請補如蒙兪允該弁等係已經引見記名人員毋庸再行送部奴才等爲激勵人材整飭務起見是否有當謹附片具陳伏乞聖鑒謹奏奉硃批兵部議奏欽此○○貴州巡撫臣潘蔚跪奏爲購採巨木報効欽工蒙恩賞收遵飭䟎運起程恭摺仰祈聖鑒事竊臣前閱邸抄恭悉太和門等處工程需用木植當查黔省丹江廳地方山深樹茂產有巨材因飭勘量購採共得五十四株臣與布政使史念祖署按察使糧儲道黃元善署糧儲道候補道儲裕立等合力措辦以圖報效並電懇工部代奏五月十七日奏旨着賞收欽此欽遵轉電到臣跪聆之餘莫名感幸遵卽轉行該司道等飭派委員迅速䟎運兹據詳稱此項報効木植產自丹江前次勘量購採係飭該廳通判李成英遵照辦理在案此次請派該員親身督運一手經理較爲妥等情前來臣覆查無異除檄派丹江廳通判李成英親身督運於五二十六日由省運赴洪江一帶分紥木排赶緊押運前赴漢口報明江漢關騐收轉輪船分運　望尅期到津並分咨南北洋大臣湖廣總督曁工部查照並行令江漢關欽遵辦理外所有微臣率同司道報効木植派員督運由黔起程各緣由謹繕淸單恭摺具陳伏乞皇上聖鑒謹奏硃批工部知道單片倂發欽此 
 
