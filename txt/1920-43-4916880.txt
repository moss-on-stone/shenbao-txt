# 1920 - 43 - 4916880

 

Page 1

 
 
   
 
 

Page 2

 
 
   
 
 

Page 3

 
 
時評 
[軌外（冷）]  
　　政府之誥誡學生與國民也常謂不得有軌外行動雖然今日政府之辦外交其爲軌内行動耶軌外行動耶 
　　身任外交責任之人一不負責而外交人員以外之接洽日傅騰於中外之電告其果盡爲謡傳耶抑所謂軌内之外交果當如是耶 
　　嗚呼外交主張之軌内與軌外且勿置論但就外交之方式言其去軌也遠矣 
[命令]  
　　二月十一日大總統令蘇毓槮晋給四等嘉禾章此令 
　　二月十日大總統令任命汪鎬堂爲暫編浙江陸軍第二師步兵第四旅旅長此令 
　　又令任命陳錫武爲陸軍第二十八師步兵第五十五旅旅長此令 
　　又令沈淇山加陸軍少將銜此令 
　　又令張楠加陸軍工兵上校銜此令 
　　又令財政總長兼幣制局督辦李思浩幣制局總裁周自齊呈吉林永衡官銀錢號監理官莫德惠另有任用請免本職應照准此令 
　　又令財政總長兼幣制局督辦李思浩幣制局總裁周自齊呈請任命齊耀珺兼吉林永衡官銀錢號監理官應照准此令 
　　又令外交部呈請任命張壽增兼愛琿交涉員應照准此令 
　　又令陸軍總長靳雲　呈請將胡德明張連城授爲陸軍步兵中校孫占魁曹仁德張玉成張玉銘關常由張魁選授爲陸軍步兵少校劉東平授爲陸軍騎兵少校應照准此令 
　　又令陸軍總長靳雲鵬呈請將于登龍加陸軍工兵少校銜應照准此令 
　　又令陸軍總長靳雲鵬呈請任命劉靄巖爲陸軍第十五師步兵第五十七圑第二營營長應照准此令 
　　又令陸軍總長靳雲鵬呈請任命涂兩勝爲陸軍第二十九師騎兵第一百十五圑第三營營長應照准此令 
　　又令龔光晉給二等嘉禾章程虁給予三等嘉禾章李鐸吳兆祺吳晉均給予四等嘉禾章此令 
　　又令葉敬　給予二等嘉禾章此令 
　　又令丁得勝耿玉田朱澤黃魏聯珉均給予二等文虎章張光　晉給四等文虎章此令 
　　又令陳復初給予三等寳光嘉禾章此令 
　　又令陳錦章給予三等嘉禾章此令 
[專電]  
　　北京電陸徵祥遷出外部官舍陳籙憤辭職（十二日下午九鐘） 
　　北京電陸徵祥對外交事件不簽閲陳籙亦不負責陸陳同上辭呈現正慰留（十一日下午四鐘） 
　　北京電莊使電告日政府提議山東問題取不背當日宣言以交還膠州爲主旨是否出自眞誠尚不可知（十二日下午三鐘） 
　　北京電日使示意外部果取締排貨將來談判外交時可相當讓步（十二日下午三鐘） 
　　北京電安東日人設兵工廠案陸部咨外部從嚴交涉（十一日下午四鐘） 
　　北京電軍政府陽電山東問題予吾國以莫大懲創軍事協定尤爲全國人所痛惡請毅力取消並宣布中外立候明教（十一日下午四鐘） 
　　北京電劉顯世青電山東問題萬不能與日直接交涉惟望一致堅持提交聯盟公判南昌國民大會佳電此間國民大會主張駁回魯案通牒留待國際聯盟解决 
（十二日下午五鐘） 
　　北京電趙倜電魯案要求直接務乞嚴拒（十一日下午四鐘） 
　　北京電政府爲防遏過激潮流通令全國檢查郵電（十二日下午三鐘） 
　　北京電各校長呈請將被拘學生釋放不准將以去就爭 
（十二日下午三鐘） 
　　北京電徐樹錚又有對俄黨新建議日内將赴奉與張作霖商决（十二日下午三鐘） 
　　北京電張家嗷以行員有養無教擬仿歐美例設課程授外國文言及簿計學（十二日下午三鐘） 
　　北京電西南來電北方如不將張敬堯撤换將由譚延闓趙恒惕等以武力驅除（十二日下午三鐘） 
　　北京電安系密議三月朔新兩院開會後卽組副座選擧會 
（十二日下午三鐘） 
　　北京電張懷芝給假一月治喪（十一日下午四鐘） 
　　北京電黑河巴司令十日續派圑附姜永勝爲總指揮長率連長一排長三帶兵百名渡江赴俄阿穆爾省會同前派軍隊保護華僑商會及領事館（十二日上午十二鐘） 
　　北京電新疆電駐伊俄領吕巴與新黨惡感甚深吕巴不去新黨勢必進逼伊犁數十萬生命難免池魚之殃危險萬狀請籌辦法（十二日上午十二鐘） 
　　北京電楊增新電據回纏民呈稱新黨有遣兵來伊捕俄領吕巴説懇設法援救除電飭派隊監視外並與新黨聯絡勿在華境捕人（十二日下午五鐘） 
　　北京電孫烈臣蒸電已派連長文鳳率士兵八十九名於九日午後渡江至俄境分駐領館及華僑會館（十二日下午五鐘） 
　　北京電鮑貴卿庚電遵卽以護路名義不干涉俄亂主義布告沿路並請由外部知會各國（十一日下午四鐘） 
　　北京電稽領事八日電阿穆爾省長潛逃司令解職日軍宣布行政權歸城鄉自治會管理中國方面擬由黑省派兵一連渡江保護華僑（十一日下午四鐘） 
　　香港電葡領灰日到軍府表明澳經停工請由中葡組委員會會同劃界（十二日下午五鐘） 
　　香港電軍府佳日電京請迅釋天津被捕學生（十二日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電政府决定特派張國澰爲漢口商場督辦 
　　北京電近日有以莊景珂眞除消息（以上十一日） 
　　北京電顧專使電謂中日問題可邀王正廷來京 
　　北京電美對山東保留案不久可决 
　　北京電陸外長特電伍廷芳商詢魯案辦法 
　　北京電汴鄂兩督來電均主魯案交國際聯盟 
　　北京電外部以漢口日領擴充租界自由施工已照會日使轉飭停止 
　　北京電政府又電促唐在禮速回 
　　北京電蔡元培請迅釋學生代表以去就力爭 
　　北京電國際律師會定四月朔在東京開會已舉鄧鎔劉崇佑赴會 
　　北京電院電各省爲防範過激派令全國實行檢查郵電（以上十二日）以上中華通信社電 
　　北京電京校學生仍出講演但每隊祇四五人警察亦不干涉 
　　北京電朱慶瀾有長豫説但豫紳反對難成事實　　北京電陳籙亦辭職外部總次長又有更動説（以上十一日） 
　　北京電政府彚集各省魯案覆電預備開聯席外交會議商决該問題方針 
　　北京電政府聞西南對魯案有單獨拒絶交涉之主張恐生枝節决促王正廷來京磋商一致辦法 
　　北京電孫烈臣電赤塔方面激軍與日有開戰消息形勢險惡謝米諾夫恐失敗 
　　北京電俄新黨向我抗議不許謝軍假道華境政府電吉黑兩督注意免牽入漩渦（以上十二日） 
　　以上中孚通信社電 
[里昂無線電（路透社送）]  
　　十一日巴黎電法國駐西班牙公使亞拉貝狄特氏已被任爲亞爾薩斯勞蘭省之總監以繼米勒蘭氏之任聖奥萊氏將爲駐西班牙公使 
　　十一日巴黎電匈牙利媾和代表圑今晨由匈京抵巴黎明日將陳述對於協約國和約條件之意見 
　　十一日巴黎電德國代理公使美葉博士將於明晨回抵巴黎 
　　十一日巴黎電阿刺伯媾和代表菲塞爾氏已由開羅起程赴巴黎 
　　十一日巴黎電華沙報纸稱日皇后波蘭總理願與波蘭共同行事 
　　十一日巴黎電米勒蘭氏昨向衆院外交股員會宣布法國近東政策謂法國在叙利亞不採行以力服人之政策但應居民之召以保護其歷史上之權利而已繼言及君士坦丁問題謂法政府主張於嚴密國際管理之下 
容許土人仍在君士坦丁而不願將土人逐出境外 
　　十一日巴黎電昨日衆議院於米勒蘭與巴都演説後通過宣布普恩賚總統爲國盡職之議案 
　　十一日巴黎電米勒蘭偕財政外交兩部長與糧食大員及軍事專家福煦上將等今晨赴倫敦昨夜意相尼蒂氏過巴黎並未停頓直赴倫敦 
　　十一日巴黎電阿爾其愛電稱薩哈拉飛行隊共飛機三架於二月八日自伊尼寒爾出發現已飛抵英薩拉中途未遇事變 
　　十一日巴黎電新舉總統戴香納氏昨辭衆院議長與歐爾愛洛爾省議員職衆院當卽議决定十二日選舉新議長 
　　十一日巴黎電星期一日米勒蘭通告德政府謂因德國未履行和約中某種條件故前所議定退出來因河諸省之日期將無期展緩 
　　十一日巴黎電華沙電稱法兵一隊昨抵華沙前往召集公民大會之區域華沙文武官員皆出歡迎居民聚觀對法兵歡呼 
[中美新聞社電]  
　　海牙電荷蘭報紙幾全體聲稱協約國要求德犯引渡爲不可能之事 
　　古本海根電勞兵政府代表否認所傅廣義派擬以兵力進攻波蘭之説 
　　柏林電德首相鮑拉氏明日與各黨派領袖會議應否召集國會討論引渡戰犯問題 
　　華盛頓電美國全國協會總委員會開會草擬含最猛進性質之政治運動計畫 
　　古本海根電丹麥挪威瑞典芬蘭荷蘭協定不與勞兵政府治理下之俄國通商須俟諸俄國欠彼等之債付還或保證之後 
　　柏林電國民報載稱德政府大約願將所謂戰犯交出但須交中立國之法庭審判聞政府宣稱正在預備商設此項公判法庭云 
　　倫敦巴黎電警察搜查新芬黨機關拘捕挾有炸藥之黨人三名 
　　華盛頓電司法部搜捕壟斷食物贸易之商人共捕得八百九十五人又壟斷糖業者被捕一百餘人 
　　華盛頓電前西比利亞司令格雷芙少將在外交委員會報告墨西哥情形謂自秋季以來墨國大局益惡墨人不能自行改良其國事墨國對於美國絶無友睦之行動云 
[世界路透電]  
　　五日羅馬電意飛機兩架已由薩洛尼加出發飛行東京 
　　六日巴拿馬電美國航務部已將前德船四艘售與巴拿馬鐵路公司價洋七十五萬元 
　　七日哈伐拉電此間美國農務化學公司被燬損失六百萬元 
　　八日倫敦電孟特鎳公司已承鑄政府新鎳幣政府之出此舉多因銀價日漲之故但此舉之實行大約尚需時日 
　　六日倫敦電巡洋輕艦哥倫布號及其他九艦昨日由泊萊茅開往遠東 
　　二日孟買電紗廠五十五家業已開工罷工者現紛紛上工 
　　八日華盛頓電衆院民主黨議員討論全國軍役問題之提議威爾遜總統於致陸軍議長巴克氏之函中不以爲然謂以此爲黨爭之具則爲不幸之事 
　　八日葡京電聞驅逐艦瓜狄阿那號與杜羅號現開往澳門 
　　十日倫敦電英國一月份輸入逹英金八三四九八三八八鎊輸出逹一○五八七九九○九鎊較一九一九年一月輸入增四八九五一九五二鎊輸出增五八五三六七二八鎊去年一月製造品輸出爲四○二○二○○○鎊今年一月則增至八三○八六○○○鎊内以棉貨與毛質爲最多近日德國輸出酒頗多以换製造品與原料 
　　八日美國肯特基州勒辛頓電黑人洛克特因殺害十歳幼女案在此開審訊案時羣衆擁人公堂擬處黑人於死地司法警察等乃向衆開鎗擊死四人傷多人同時當道即將該黑人移置他處後經陪審員宣告被告有罪判以電氣處死之刑 
　　五日紐約電美國東部大風雪鐵路電報電話交通均爲梗阻海水高漲海濱財産頗受損失 
　　六日紐約電昨晚復降大雪城中交通更爲不便路軌及道途爲雪掩没幾不能行車 
[太平洋路透電]  
[日人要求普及選舉權]  
　　十一日東京電今日此間有爭求普及選舉權集衆示威之表示游行者逹三萬人代表全國工黨政黨及其他機關等百餘今井博士黑須龍氏與其他國會議員等率領羣衆遊行各街手執旗幟高唱工歌散佈傅單赴上下兩院與各政黨機關處及各報館末在皇宫前歡呼日皇萬歳普及選舉權萬歳然後散隊沿途維持秩序者有警察千餘人游行者熱忱勃發而秩序頗極齊整 
　　十二日大阪電衆院之展緩討論普及選舉權議案羣衆運動益爲加烈昨日大阪舉行公民大會三次皆由工黨機關主持東京示威消息傅來後熱心家更見興高采烈三處之大會到者頗衆工黨演説者皆主張立卽施行普及選舉權某演説者近嘗謁見東京諸領袖政治家據謂彼等皆贊成此主義惟有數人以爲時機尚未成熟演説者痛斥此種態度謂旣應實行即無太早之理三處會場秩序頗佳警察均未干涉 
[俄舊將之槍斃與凍死]  
　　十一日哈爾濱電路透社探悉柯爾恰克將軍與前總理彼彼萊夫氏於二月七日晨間由伊爾庫次克過激黨諭令槍斃聞加貝爾將軍已受凍而死現維資柯夫將軍代統其軍聞已佔有伊爾庫次克之外部 
　　十二日海參崴電二月七日伊爾庫次克消息徵實柯爾恰克與彼彼萊夫爲過激黨諭令槍斃之説 
　　十二日海參崴電亞慶斯克車站有炸彈爆發毁數列車死波蘭人與俄人頗多 
[海參崴之近狀]  
　　十一日海參崴電革命軍現距哈巴羅夫斯克十俄里隨軍之日本代表警告日本戌兵須守中立現因鐵路被損軍隊前進頗緩 
　　七日倫敦電泰晤士報海參崴訪員二月二日電稱海參崴軍統羅薩諾夫將軍已避居某日艦革命黨圍其私宅時日兵一隊阻塞入路美國水兵司令於是宣稱不許日兵干涉此後日兵遵守中立革命軍謂彼等甯願與伊爾庫次克同處不幸之境遇而不願居日人或其他外人管轄之下得奢侈之生活 
　　十二日海參崴電伊爾庫資克電稱加貝爾將軍所統之軍已爲過激軍擊敗勞兵政府已與捷克軍締結休戰約故捷克軍皆到伊爾庫資次克海參崴俄日當道已允組織四人委員會俄日人各一以清理衝突事件海蘭泡消息謂州議會握權兩日後政府已變爲過激主義 
[在英之國際聯盟開會情形]  
　　十二日香港電此間接十一日英海軍無缐電報如下國際聯盟行政會今日在倫敦聖哲滿宫開會計有代表者爲比利時巴西法蘭西不列顚希臘意大利日本西班牙八國此八國代表連國際聯盟秘書長德魯門氏組成行政會今日程序多係禮節英代表貝爾福氏以英政府名義致歡迎詞言及美代表之缺席謂行政會原定九人今僅有八人此爲行政會唯一之缺憾此事不必贅言雖行政會原定計畫之整一因以稍變而行政會當仍能施行有益之事業法代表波學懷氏略述此次集會之事件謂議事程序當爲（一）瑞士加入聯盟（二）委任薩爾煤區管理委員五人（三）丹齊自由城（四）组織國際司法之委員會以便籌設國際司法永違法庭之組織（五）國際聯盟關於運輸水道鐵路之職務（六）成立國際機關以辦理衛生問題（七）國際聯盟對於波蘭少數民族條約之擔保波學懷氏後建議舉英代表貝爾福氏主席貝爾福氏就席致謝詞後宣布開議手續謂大會宜分爲委員會俾就議事日程秘密討論詳情而結果則於公開會議時布告於衆駐美英使葛雷子爵函致泰晤士報謂美國於遵守國際聯盟憲法一層確有爲難之處美國雖有保留然英國仍宜與美國提携云云克松爵土在上議院演説頗以葛氏之言爲然謂葛之此函旣非送交英政府亦非由英政府授意實欲以其經騐貢諸國民以供研究克松言及和約謂製約者已竭其能力所及 
[中國外交人員之變動]  
　　七日倫敦電駐華盛頓中國顧公使已由倫敦啓程赴巴黎 
　　十二日北京電陸徵祥由外交部移回私宅衆信陸退志已决聞陳籙孫寳琦胡維德均不願長外交顔惠慶有繼陸之説 
[中日交涉之前途]  
　　十二日北京電某日高運動中日開正式談判已引起北京種種討論據華人消息現提議由日本退還膠州中國開膠州爲通商口岸中日合辦山東鐵路礦産實業中國允不取銷因一九一五年條約所訂之軍事協定種種合同俾協拒過激黨 
國外要聞 
[美國戰事中之女工]  
　　成績較男子爲佳 
　　中美新聞社云美國婦女青年會之戰工審查會對於戰中婦女之投身工界者從事審查則知此次大戰受女界之裨補實非淺據其報告工廠一萬五千所所用工人凡二百五十萬人其五分之一爲女工皆在戰中供緊急之用者自製造曹逹濾水器餧飼雞雛以至製造槍砲子彈無所不有據觀察所得可知婦女之於工業其能力正復不弱從此以後婦女亦可於工界中得一立足之地爲前此所未得者當編製報告以前曾調查二十九處工業機關每一處約有支部二十二如軍器也子彈也炸藥也鋼鐵及木製品也電氣機器也電氣用品也飛艇也水面飛行機也汽車及其附屬品也橡皮製品也游戲用具也其他男女種種衣飾床榻家具及行軍需用之品無不皆有婦女參與製造該會嘗編爲數項問題就問於此一萬五千工廠問自一九一七年一月至一九一八年十一月果有若干女子代男子工作以男子代男子者又有若干問男女工值之規定以何者爲根據問女子代男子工作欲求經騐充足須經若干時期問女子工作其出品之多少與遲速較男子何如其於婦女代替工作後工廠中所有變動已從事調查如機器之改换也工事之加增也皆在調查之列外此如婦女代爲工作之利弊亦詳加考問并及停戰條约簽字後女工被裁男工補入之人數查問之後則知大戰中各項工業自得婦女接替男工成績亦殊不惡如美國西部某州中有一著名木商因大戰起後其木廠中男工多往從軍不得已遂以女工爲代彼於此輩女工頗爲滿意大有繼續留用之意謂若輩之優點在不偷懶當工作時如力之所至每於同時挾取二木板而男工平日則無論木板木條之大小輕重僅挾其一决不肯同時挾其二者此足見女工之有可取處也又有一著名木器商人常與政府訂約承造用具者嘗致書婦女青年會略云婦女之從事工作者頗能節省時日不事浪費於吾輩殊覺有利其他數百種工業殆無不皆然故吾輩對於此輩女工頗爲感激也聞此君於其廠中各部盡用女工如管理機器製造木櫉刨光各項木具等皆有婦女主持其事又有一製造攝影機影戲片等之公司其經理嘗語人曰凡本廠各部男工所爲之事女工亦無不能之且成績較男精細出品亦較爲迅速現今本廠中僱用之工人女工已佔其半數皆細加審擇令爲各項相當之工作云又美國一電料公司總理之言曰吾得婦女從事工作頗覺相宜而亦滿意無間言苟能令代相當之工作出品必多此公司一大廠中其工人四分之一爲女工所得工值相等工事亦相若至論件計值者則女工之所成反較男子爲多蓋工作亦較勤也平心而論當歐洲大戰中如不得女工爲助則美國工業必將大受影響决不能保持原狀一如平日故某工廠主人將永遠留用女工以示感忱云 
國内要聞 
[京學生追述學潮經過]  
　　北京學潮情形已迭誌前報茲據京津學生代表所述經過有爲前所未詳者特錄如下北京學生自直接交涉問題發生以來每日均有一千以上演講員出發至四日則更爲大規模之演講出發者計七八千人而分布在前門一區者約三千人手持白旗沿街演説有雪涕者有失聲者有斷指者有暈绝者聽者愈聚愈衆多至五六萬人尤以商人及勞動者爲多莫不激昂萬狀途爲之塞學生初無斷絶交通之心至此而交通實不免稍受阻礙於是政府借此爲由即有多數軍官乘汽車前來干涉有某高級軍官竟用汽車衝人人叢冀其散去羣衆中被其衝倒者多人於是大憤學生復對之演講冀其感化遂起衝突轉瞬而大隊軍警來矣是時武裝警察之來者約二千人而軍隊約三五千人以兩人捕學生一人赴天安門内監禁有不去者即以剌刀槍柄毆擊計是日下午三時半起至夜八時止祇前門一帶被捕者已有一千六百餘人受重傷者十餘人受輕傷者五百以上送往紅十字會醫院者亦甚衆被捕者囚入天安門内以重兵包圍不給飲食即外面親友送往者亦不能轉交學生在内帶傷忍痛尚與軍隊演講是時天安門通衢一帶交通反完全爲軍隊斷絶送食物之學生因食物不能送入遂與各軍警演講一兵士點首曰我們何嘗没有良心不過被制服制住了罷）此一千六百餘人旣被捕於是軍政要人齊聚會於北池子大倉喜八郎家會議日人方面到者除大倉外有青木（軍事顧問）阪西（參戰軍督練華人方面到者除徐樹錚曾毓雋外有王懷慶吳炳湘諸人會議結果决定三種辦法（一）武力干涉（一則毆打學生一則拘捕學生領袖）（二）戒嚴（三）解散學校以此爲直接交涉之保證當時北池子汽車多至三四十輛極一時之盛當局大計旣定於是在晚間二點餘鐘下令解放被捕學生以二軍警挾一學生魚貫而出稍有能力者均被剔出押往衛戍司令部係范鴻劼等四十一人現彼輩與外間完全隔絶音問不通聞初被捕時因衛戍司令部無大監獄遂囚在露天過夜病者甚多次日（五日）學生出發講演者仍七八千人因恐結果有礙交通遂採不（密接隊）方法而僅分布城内外各處孰知軍警以武力干涉較前爲烈實行以槍柄剌刀亂打並捕去重要分子十餘人（名單係大倉於四日晚間交下囑政府照捕其中有教職員多人）前門一帶演講隊之二三千人被軍警打得落花流水有折腰者有斷脛者前門橋一帶滿地血肉糢糊不忍卒覩計重傷者二十餘人受傷者在一千人以上女子高等師範及看護學校學生合組之紅十字隊亦被禁止前往救護當時情形苟非目覩則萬不信軍警對於學生有如此慘酷也六日北京學生仍擬繼續講演而學校已被包圍遇有領袖人物即行捕去方豪魯士毅王名烈夏秀峯等均已陸續入獄而搜捕羅家倫張國壽等尤嚴捕魯士毅時魯在汽車前作沉痛之演説捕夏時軍警如臨大　來者百餘人羅張之宅均被搜查步行二十餘里方得出險北大附近之翠花胡同高師附近之海王村公園均有重兵駐守各學生多有突圍而出者軍警即以武力對付據六日午後之調查即法專一校已傷五十餘人其餘可以推矣現北京滿街軍隊充斥已有無形戒嚴之槪六日各校電話一律斷絶各校交通完全阻礙郵電均無從外傅新聞電亦受檢查嗟我國民誰復知此慘狀歟 
[中國亟應收回中東路之外論]  
　　中美新聞社譯密勒評論報云中國政府近容納滿洲人民之要求將决意收辦中東鐵道全權管理此鐵道爲一俄國人之公司而在中國境内者也如鐵道界内俄國住民一旦表示其明白之態度無論對於俄國勞農政府反對或服從或仇視日本人中國政府將立時實行其收辦鐵道之政策今中國之軍隊亦已磨厲以須苟廣義派方面有新舉動意將攫取鐵道則此項軍隊當卽起而制止其他俄人如在中國境内有不尊重中國之主權者亦當驅逐出境云中東鐵道公司之督辦爲霍爾瓦特將軍此間近起謡傅謂霍氏擬向日本借欵以鐵道爲抵押品此事虚實方在調查如係確實則中國政府勢將從速收回以免廣義派内侵因霍爾瓦特爲反對該派者如借欵事爲該派所聞則難免不疾捲而來佔領此鐵道也至在日本方面亦極欲得此中東鐵道俾得與南滿鐵道相銜接霍爾瓦特固亦知此意者一星期前日本在天津刋行之公聞報上曾登有關於此事之新聞一節頗可玩味該報吉林近訊謂奉天之美國總領事日者赴吉與鮑督軍磋商中東鐵道借欵事聞此欵係作修理鐵道及營業資本之用而以一部分之鐵道爲抵押此事本由霍爾瓦特向鮑督軍提議俾可商之北京政府行之聞美總領事曾告鮑督軍謂此項借欵可不必懼日本之反對即反對彼亦可設法消弭之云云以上所紀特表面之談在日本固亦明知去年協約國提議以二千萬金圓借欵保全西比利亞及中東二鐵道而美國則不表同意雖其代表允助中國實則并一百萬金亦不願出今則且撤退其在西比利亞之鐵路人員蓋美國在此一方面已完全無意矣然日本與霍爾瓦特即無協商借欵之事或此事暫行延擱中國政府仍不即收辦此路或收辦後不卽遣散辦事俄人則在中國仍有危險此中東鐵道非爲廣義派所有則爲日本人攫去其他鐵道上之俄國工人及辦事人等亦恐有不穏之象則他日西比利亞之危亂或且波及中國境内矣霍爾瓦特之與勞農政府相仇已久今或質問霍氏以何權利乃可管理此路則霍氏將無辭以對苟中國當局許以管理則必招廣義派之疾恨卒乃以武力來攫至此中國軍隊勢必起而與抗在廣義派人本與中國無所仇怨今因此鐵道問題或卽起極深之仇怨一月十六號巴黎最高會議中有議决與俄羅斯通商之説則中國今日與廣義派交惡寗非不智之甚哉苟此鐵道而爲日本所管理苟管理不善或作軍事上之行動則亦足以爲害况日本爲滿洲俄人所疾如欲得此鐵道俄人自必竭力反對即日本得之矣廣義派亦將起而與之爲難一旦决裂又在中國境内中國必將因之而大受苦痛或亦不免捲入惡戰之漩渦中矣中國今日固應立卽收辦此中東鐵道以免一切糾紛因正月間霍氏之布告儼然有據以組織政府之意试問中國土地上安可有此等政治行動組織俄羅斯政府故鮑督軍已提出抗議謂非國際公法所許且亦有背當年所訂條約脱中東鐵道果爲中國所收管則廣義派殊無理由侵入中國境内觀其屢次宣言亦有不犯中國疆界之説至中國方面鐵道中人員亦大有人在如西比利亞中東二鐵道協約國技術部有中國代表王景春博士如管理此路必能勝任愉快又如鮑督軍之兵力亦足以盡保護之責而免意外之變也中國政府近又决策謂收辦中東鐵道作爲暫時的俟他日俄國政府正式成立再行交回惟今日收辦時自當照付一切代價如條约中所載者奉天督軍張作霖近亦力主收買此路與北京政府往還電商促即實行謂中東旣歸吾有則邊防亦可因以鞏固此等意見正與政府相同按中東鐵道起自滿洲里至綏芬河過哈爾濱由哈爾濱而至長春全路長七百里其建築在一千八百九十七年以一千九百○三年七月間開行火車其總辦事部在彼得格勒分部則在哈爾濱當造路時中俄曾立有條約一九一五年後此路頗能獲利據中國派驻西比利亞之高等委員李家　報告一九一五年間此路曾獲一三三七○○○○盧布一九一六年間得一四○四一○○○盧布一九一七年間得三一○五一○○○盧布一九一八年間得六○○七四○○○盧布云 
 
 

Page 7

 
 
[吳佩孚反對直接交涉電]  
　　駐湘直軍第三師長吳佩爭魚日致電李蘇督請一致拒絶魯案直接交涉其電文云茲因山東問題於歌日呈上大總統一電文曰北京大總統鈞鑒頃聞日政府爲山東問題訓令該國駐京公使向我國提出正式通牒擬與我直接交涉我政府不據理力爭退還通牒而必欲研究直接交涉之辦法殊所不解查魯案提歸國際聯盟我專使早有宣言美議院通過保留即英法亦表同意且國際條約斷未有不經公同簽字可自由發生效力者國際慣例更未聞不得當事國之同意而必强人以服從者今我政府若與之直接交涉是卽默認服從對於拒簽德約自相矛盾國體何存人格安在我國民不惜以犧牲流血之價值僅博此拒簽之餘地若政府遽與直接交涉是不啻與國民宣戰也使非别有會心不若是孟浪如謂因中日協定及借欵關係必須藉此聯絡邦交更不啻以國權國土而爲私債口口也又况中日協定原爲對德奥而設對俄當然不生效力且俄國内部黨爭與國際無涉日本又安得以此藉口與中國公同出兵中國更何至因此掣肘與日本直接交涉矧共和國家以國民爲主體凡係重要國交均須根據民意旣全體拒絶政府亦何能私相授受况提交國際聯盟公判言猶在耳若竟直接交涉則出爾反爾騰笑友邦我政府諒不至若是顚倒爲此仰懇大總統嚴飭外交當局力保國權尊崇民意勿爲密約所拘勿爲威武所屈迅將日本公牒據理退還凡我南北軍人皆當追隨於外交家之後也時機危迫謹電致言伏乞察納是幸師長吳佩孚叩歌等語謹此奉逹如承同意即乞逕電中央政府力阻中日直接交涉之議以重外交而保國土是所企禱師長吳佩孚叩魚印 
[實業行政之談片（市隠）]  
　　農商部關於任用各省實業廳長問題從前皆由總長自由選定後再提出國務會議呈請任命但近來因地方督軍省長權力日益擴大往往硬行推薦大有不容不許之勢近如吉林福建兩省一將陶昌華免職改任榮厚一將張景光撇開另任李厚恩該部當局尤覺爲難蓋陶氏在吉不能得徐氏歡心一電傅來卽欲將陶趕去隨後又來一電保薦榮氏接充該部因徐氏態度强硬而陶又因有人呈控其勢不能不容其要求惟聞陶氏卸任後徐氏尚不許其離吉不知其用意何在也田焕亭因之大爲不懌日來特有一電致徐略稱新任榮某係公所薦陶某果有溺職營私之罪不難由中央查明核辦應飭其早日交卸回部供職云云至福建實業廳長張景光在六年張國淦長部時已經正式任命嗣以李氏設詞檔駕謂閩省無設立實廳之必要故遷延數年未能到任現張氏已任井陘煤礦總工程職務早將一官置諸度外不意李氏月前忽然來電主張閩省設立實業廳且保薦李厚恩堪任廳長厚恩固李氏之弟也當開國務會議時諸閣員當然無復異議惟田氏當場曾言我部所任用之人可以一筆抹煞而督軍一電無論何人即可照准尚復成何話説結果乃於命令上加以署理字樣藉以全其假面子是亦大可憐矣 
　　農部對於本部附屬機關之用人所以尚未盡失其自由之權者一因機關局面較小不至惹起疆吏之注意一因主其事者非簡薦任實官有缺可以爭取也近如該部新設機關二所（一）爲海州漁業傅習所設在江蘇灌雲縣境經費由部省各任其半而所長任用之權則仍操之於農部現聞該所所長王文泰已到該地相定地址在鷹游門西連島下日内已籌備就緒報告成立矣（二）爲山西糖業試騐場地址在山西太原場長爲陸安亦已籌備完竣此兩種機關皆係新立八年預算尚未完全列入日前該部特咨行財部提出追加預算總數約在三萬元以上 
　　至該部行政在積極一方面以時局關係幾無發展可言惟近自葉　虎奉有勸辦全國實業令後農部亦極力代爲渲染蓋因勸業原係該部之職權而次長江天鐸與葉本係同鄉且甚相近也連日該部發出公文百餘件皆係爲葉使下通知書於各省者近日葉氏组織機關分科辦事又在該部調去部員十二人就中以李澂謝恩隆吳匡時三人最爲重要大約皆任科股主任其外若漆運鈞等九人則職居課員位置較次以上十二員均有薪水以資津貼另又函聘諮議數人則純係義務焉此亦實業行政中一件可紀之事實也據一般老於政界者言葉氏此次持節巡行以勸業倡於中外將來不難一躍而長農部云 
[外交緊急中之魯訊]  
　　擴張提倡國貨研究會 
　　濟南自提倡國貨研究會組織後該會主要分子刻苦經營極力提倡故自年前八九月成立以來濟南以下各州縣市鎭鄉區並未發生一次意外枝節而所有應辦各事仍按部就班依然爲有秩序之進行近日復連次召集理事評議等會議計畫將來擴張手續其議决情形如下（一）廣募濟南會員自該會成立後城外商埠大小行商依次加入者固已不少但因從前該會設在城外之故城内及四隅關廂一切貨店未即加入者尚所在多有爲今之計必須使各種商號悉皆加入其中且使時時結合互相聚晤共同提撕警覺自知旣爲本會會員卽當盡分子之義務然後圑體結合乃漸强固抵制全功於焉收取該會現已遷移城内故是日理事會首先議决此事也（二）增設各縣分會山東各縣數月來成立分會已有數十處就山東形勢而論外交甚爲緊迫直接交涉勢將難免魯民若不齊力抗爭不足以示奮鬭犧牲之精神欲爲犧牲奮鬭則此會即爲提綱挈領精神表現之機關也且抵制二字不能徒託空言亦不能專賴一地一域卽以山東而言濟南省會無論檢查如何嚴密使各縣無同樣組織之機關則此地方告杜絶他地又復流入所謂首尾相顧指臂相使决難辦到有此種種原因所以該會計畫注重擴張分會除由省城廣募會員外同時更由此處入手並恐陰曆年關轉瞬將至一般人休業度歳於精神上或稍涣散故盡力提倡以振起之也 
[山東規仿山西政治之起點]  
　　仿照山西六政處組成公署參議會 
　　自屈文六省長遣派委員考查山西政治而後對於一切庶政大有模仿辦理之意月前整俗同德會之組織頗似山西洗心社之第二茲又仿照六政處之辦法组一省長公署參議會其内容份子之組合與山西稍有差别山西六政處係純粹由官吏中取材山東參議會則民組官督而人民之中又分議員非議員之兩派人員之支配按照從前十府三直隸州之舊區域每一區域得議員一員再加省議會之三議長爲十六員其餘由四道分選十員共二十六員均由省長聘任之迨此項機關組成而後將分科治事聞其注重之點以刷新縣公署爲入手辦法如刑名錢穀之如何打破三班六房之如何改革總以蕩滌穢垢剗除紛紜爲標準而教育之推廣實業之振興財政之清釐以及一切庶政因地制宜由此逐漸着手至人材之所以主張聘任議員非議員者乃欲議員政客官府三方面打成一片取具彼此提携而防彼此爭執也此項參議員已於日昨由省長聘任發表不日即可成立會議未識山東之官民果能行顧其言將山東一變而爲山西乎抑僅以表面文章塗飾魯人之耳目乎吾儕佇觀其後可也茲將該會章程及參議員名姓錄下（一）本會以商榷本省施政方針研究地方利弊爲宗旨（二）本會設於省長公署内（三）本會參議員額定二十六人由省長聘任之（凡有關係各機關事件各該主任人員均得隨時參與會議）（四）本會會長由省長擔任之（五）本會議事時由會長主席如會長因事不出席時由參議員中公推一人主席（六）本會事務如左一省長交議事項二參議員建議事項三編輯事項（七）前條第三欵由各參議員就研究所得分行擔任或省長另派編輯員辦理（八）本議案經衆討論後由省長决定之（九）本會開會期每月二次於一日及十五日行之但有必要時由省長臨時召集（十）本會設編輯員若干人辦事員一人錄事若干人（十一）本會議事規則另定之（十二）本章程自公布日施行其參議員之兩類（一）屬於省議員者鄭幼亭張公制王洪一王洛平辛鑄九朱仲廉林星北聶湘涘張彞伯姚仲僞張向山盧景芳楊虎臣彭玉華郝雲生唐魯岩（一）非省議員者何春山宋堯臣趙瑞泉朱桂山許德一李蘭齋張子衡陳愷卿侯雪舫趙心如 
[邕垣商界重修抵貨合約]  
　　邕垣商界前月曾召集各行商號於商務總會開會會議訂定抵貨約章嗣發生某公司檢貨風潮又經開大會議决籖蓋圖章不與該公司交易日昨該公司因裝修門面缺少玻璃先向沙街時興號購買被該號拒絶後轉向祥利華購獲數箱事被洋雜商行查悉衆以該號違背約章擬向該號提出質問並開會商議决定照章處罰後該號發表意見大槪謂此次違約與約章不與交易之條性質稍異以賣出而非買入故不願受罰衆以該商號對於公益事業向具熱心且自認失檢知自悔悟可以從寛議罰惟又有人謂航業商行承運貨物行爲亦與賣貨相同而該行竟能嚴守約章不載該公司之貨其功殊不可没且約章内不與交易字樣實包括買賣而言如一人藉賣出可以交易他人亦可藉此等名詞與之往來則圑體結合必易破壞故擬請重行公議再派傅單嗣後無論何商店與該公司賣買者即認爲破壞約章各行商店即宣告與該商店斷絶交易云云遂議决而散 
[福建南北軍又見衝突]  
　　兩方皆有備戰形勢 
　　福建自停戰而後南北軍雖云劃界分守而時有衝突情事去年駐馬巷之北軍曾與粤軍衝突近日駐南安之北軍第二圑第一營營長賴忠又因越界勒派軍債經張楨所部駐河市之靖國軍驅而逐之賴忠卽開槍迎擊於是兩軍交鋒對壘賴軍死三人傷十餘人敗衂而走靖國軍受傷五六人亦不窮追卽電告安海張楨司令張司令一面電告總指揮方聲濤一面派軍往河市助防方聲濤卽電調駐詔安之夏述唐旅長率兵赴安海以厚兵力夏述唐於二十四號督率全旅兵士由漳浦乘船赴安海北軍賴忠自戰敗後即電告駐泉州之第一混成旅旅長唐國謨唐即電告厦門臧致平司令昨二十五號臧致平電向滇軍參謀林知淵質問而軍政府之福建兼督林葆懌去年來閩後即回廣東日昨因接南北軍衝突之報特檄調肇和同安永翔三艦開來閩省之東山海面游弋駐鼓浪嶼之北方海軍司令蔣拯聞知此項消息於二十六號即遣永績永健兩艦赴金門海面巡防由此觀之南北兩方又有備戰之勢矣惟自此事發生後北京曾電詰南方派艦原因茲錄軍府覆電如下北京靳翼青先生鑒有電悉兵艦赴閩南一事前接尊電囑爲阻止即轉電林督軍查明辦理茲接養電復稱查閩南迭遭匪擾民不聊生清匪保民純爲地方之計旣前線不相接近原無衝突可言何致與和局有碍陸戰隊尚駐粤垣衆目共覩海權係對外而言粤艦縱經厦門洋面亦知自守職務不致發生意外等語合即奉聞希爲查照岑春煊伍廷芳唐繼堯陸榮廷林葆懌艶印 
[軍政府擬辦有獎債券]  
　　總額定二千萬元 
　　用途銀行車路煤鐵礦等事業 
　　日前軍政府財政部提出擬辦有獎經濟債券提議案及條例業經政務會議公决惟該部近以募集方法尚未有頭緒故施行期尚未决定茲將該議案錄下粤自軍府成立我護法各省各軍已成政治軍事上之聯合然欲立救國遠謨必須更有經濟的聯合而後基礎固而圑體堅茲擬舉行有獎經濟債券債額二千萬元即經濟的聯合之初步也查此法仿自歐西固爲經濟之要圖實亦勸業之一助故如德奥和義比諸國類皆舉辦此種獎券而德國爲尤盛成效亦最著今擬仿而行之籌辦伊始限制用途債券發行設有獎額定以抽籖之法卽以應給之利息撥充中籖之獎金其性質旣異於彩票之行爲其功效仍無殊公債之信用蓋中籖者立得鉅欵藉以經營産業不中則期滿之後償還原本移作所辦各業基金操券得利而重要實業亦賴以振興一轉移間旣足以闢地方之利源亦即以謀經濟之聯合事未有善於此者惟此項獎券必須護法各省先行認銷鉅额一面由部再向國内外各埠分途勸銷方方克有濟用特提出討論共策進行附擬有獎經濟債劵條例十六條統希公决債券條例如下（一）軍政府爲謀護法各省經濟的聯合計募集有獎經濟債券總額二千萬元（二）此項有獎經濟債金專充辦左列各項事業之用一銀行二摩託車路三煤鐵各礦四上列三項附屬生利事業（三）此項有獎經濟債劵由財政部設立有獎經濟債券局募集之其章程另定（四）此項有獎經濟債券額由財政部依本條例第二條所指各項事業確定計畫分期募集（五）此項有獎經濟債金之每期募集爲額五百萬元分爲五十萬號每號一張爲十元每張分十條每條一元（六）此項有獎經濟債劵以每期發行債額金百分之三十二爲其給獎總額（七）此項有獎經濟債金從每期公布募集之日起訂期募足並預定日期抽籖給獎（八）此項有獎經濟債券之償還本金及中籖給獎均由護法各省政府擔保（九）此項有獎經濟債券爲無記名式（十）此項有獎經濟債券之募集按照債劵額由銀數計算不得低折（十一）此項有獎經濟債券之本金從每期抽籖給獎之日起計算扣足三年一律償還但已中獎之債劵除給獎現金外不另還本（十二）此項有獎經濟債劵之償還本金一律作爲本條例第二條指定各項事業之資本届期换發各該事業之股票持票者得享受該項事業股東一切利權（十三）此項有獎經濟債劵之抽籖給獎及償還本金换發股票等詳細辦法均以施行細則定之（十四）此項有獎經濟債券得買賣抵押遇有公務上須納保證金時得作爲擔保品（十五）經理此項有獎經濟債券對於此項債券如有損毁信用之行爲照違反命令法懲罰處以一年半以下之有期徒刑二百元以下之罰金（十六）此項有獎經濟債劵例之施行細則由財政部訂定公布之 
[杭州學生會之請願書]  
　　具請願書杭州學生聯合會爲請願事竊思邦家不幸外患頻來魯閩各案尚未解决而天津各界之慘狀又乘間以出警電傅來令人憤慨若再因循國將不國此生等所以疾首痛心徬徨終夜也我督軍省長爲一省之長官故敢懇求鈞座電告政府立與解决茲述重要之五端於下（一）反對山東直接交涉（二）懲辦楊以德曹鋭及其他與曹楊等罪者（三）恢復天津各界原狀（四）閩案宜從民意嚴重交涉（五）撫恤死傷以上五端關係重大如魯案之有損國本閩案之有關國權若非嚴重交涉勢必喪權辱國總之甯爲玉碎不爲瓦全生等爲國民之一部分大義所在願爲後盾除派代表面陳外合應具呈請願書萬乞鈞座順從民意以拯危亡而維國本不勝待命之至 
[裁併淮揚關難成事實（重公）]  
　　部批不准 
　　去年三月間全國商會聯合會江蘇省事務所召集蘇省第二次商會聯合會時由宜陵仙鎭兩商會代表倪伯符曹子卿等提出請併揚由淮安兩關一案復由淮陰代表王文藻淮安代表徐兆嘉等提出請依照省議會議案裁復常關並取消落地轉河飯食各項以裁併分口爲抵補方法一案並附錄省議會原案經審查會併案審查報告大會公决甲乙兩種辦法由事務所備文抄案呈請財政部察核辦理日前該事務所奉財政部批示以各商會代表對於淮安揚由等關擬具甲乙兩種辦法除甲議以江北實行貨物税擬請將淮揚兩常關一併裁撤係未明瞭常關税項與該省屬於釐金性質之貨物税截然兩事無庸置議外其乙項所陳歸併總關酌裁子口各節當經本部抄錄來呈分别令行澈查去後茲據各該關先後呈報淮安關原有分口三十餘處近年一再裁併如上一舖與烏沙河清江與外河永豐與草灣皆係兩口合併無異一口現共存分口十八處並稱重要惟三河一口係堵截繞漏不定比較其他各處皆定有比額如裁去一口即少一譏察機關税收不免受其影響其轉河落地各税均遵定案辦理所有飯食規費亦作正列報尚無不實不盡之處又揚由關因内河支港太多商務日關從前不准運貨之港逐漸開通若不扼要稽徵總口即同虚設其分口除揚由兩關外共計十九處均經報部有案分巡亦係爲杜絶偷漏並未重徵至窰貨加三竹貨加四係從前隨收名目自修改税則後業已併入正税且揚由兩關原係户工兩例名爲兩税合計不過值百抽二五之數其奸商鈔户勾串書丈要求減折招徠及本地流氓或藉口從前書丈底缺招摇生事者刻日嚴行查禁並將中閘等處鈔户查懲在案各等語本部覆核尚屬實情至該商等擬請將淮揚兩關併爲一關在揚由關舊屬鎭江關監督兼管嗣因税收短絀由部呈请劃分一江之隔尚復爲難豈遠距數百里之淮揚轉能兼顧且查揚由關與鎭江關劃分以後税務逐漸起色七年度已比六年度增收四萬餘元現值整頓税政亟應各專責成自未便輕議歸併其各子口分巡旣係因港　紛歧扼要稽察而設除揚由關屬之宜陵槐子橋巡卡業據另案呈明裁撤外自應俱依定案辦理所请裁併改革之處應即母庸置議該事務所奉批後已錄批分轉各該提案商會查照矣 
[南京快信]  
　甯垣各圑體因魯案交涉昨電京請速决定方針昭示全國以釋羣疑 
　　京津學生代表二十餘人昨過寗轉車赴滬和議進行仍無佳兆西南堅持撤王否則廢兩總代表聞李督已電政府請示機宜 
　　軍民兩署昨通令各鎭守使各道尹廳長縣知事嚴密取締學生行動並禁止開國民大會 
　　齊省長有辭職不回任消息 
　　北代表江紹杰昨乘晚車赴滬 
　　許世英昨乘津浦車抵甯即入城會晤李督住下關惠龍飯店 
　　蘇常鎭守使朱熙呈請暫留軍署諮議蘇謙商辦冬防李督照准 
　　第六師圑長王凱慶赴直募兵（備補缺額）所遺職務經李督委營長田祖蔭暫行兼護 
　　李督函聘黃殿臣充本署諮議 
[地方通信]  
　　蘇州 
　　籌備農工銀行吳縣温知事接奉省署令飭籌設農工銀行十日特邀集商農二會長及蘇城各善堂董事省議員諸君到署會商組織辦法當時議定人手辦法先在縣署設立吳縣農工銀行籌備處派定本署第四科主任申彤藻爲該處主任又聘省議員孔康侯宋績成錢梓楚馮心支金小年商農二會長龐天笙陶小芷市董貝哉安及丁毓青潘子起等十人爲籌備員按照省頒章程積極進行一面呈報省長實業廳長查核矣 
　　屠宰税由商包認蘇州市區屠宰税向係由縣派員赴舖徵收現由商人李漢洪呈繳保證金二千五百元認數包辦業經温知事轉詳財政廳核准令行試辦一年昨經山縣頒給委狀令李商承辦李商已赁定吳縣橫街徐姓房屋設立事務所擇日開辦又縣　二十四市鄉屠宰税上年由顧商義增包認承辦乃試辦一載虧欠税欵甚鉅本年秋問撤消認捐仍令各市鄉警所徵收近亦在商人謝某呈縣願照顧商認捐之數包認承辦亦已由縣詳请財政廳核辦矣 
　　會商組織　機公會　垣向來織造花緞近更由蘇經振亞兩廠相繼創辦鐵機　織日形發逹而陸續創設者又有數十家之多惟各自爲政不通聲氣頗感不便頃有該業謝瑞山陸季二君於二十日假祥符巷先機道院　集同業會商組織鐵機公會當經一致贊成並擬就章程大網十餘條约庚申新正即可成立　　教育家逝世蘇州市南一校校長陶雲叔辦理教育十餘年成績卓著得有教育部獎憑奬章今春積勞成疾猶復力疾從公竟於日前逝世地方辦學人員均以陶君以身殉學足爲小學教員之矜式擬即呈部褒獎優予恤金以慰泉　而資　感 
　　護解盜首冋邳吳縣偵緝隊長潘秀清日前率同本隊巡船在横塘落鄉緝獲匪首胡宗寅及匪黨靳鴻才劉毛玉三名又婦女四名大小船二號解縣審訊經　承審員提訊胡宗寅供稱伊於民國六年間在本鄉大保莊地方聚集黨羽千餘人拒敵官兵擄刦民財並擄掠婦女犯案纍纍靳鴻才是伊部下執法者凡有徒黨犯事及獲住商民人等均交靳處置伊有十　盒子炮四百桿藏在某鄉因本縣懸緝甚緊遂帶同靳等數人由邳動身至鎭江購買大小船兩號（即現獲之船）從内河開行至蘇所有獲案婦女四人均係擄來伊欲開至太湖一帶結連他帮匪徒然後將盒子砲暗運來蘇即可任意搶刦民財等語旋由縣電致邳縣知事公署經邳縣洪知事查得胡宗寅確係悍匪首領前年曾懸賞一千串文呈省通緝在案特派劉警備隊長同張探長帶同隊士一排並連同賞欵錢一千串文來蘇迎提即經吳縣温知事派偵緝隊士四人將該匪首胡宗寅等男女七名與劉隊長等一同護解乘火車至浦口再由洪知事加派兵隊迎提回邳訊辦 
　　鎭江 
　　演講國語教授已未星期演説會昨請丹陽夏君霖到會演講國語問題午後二時開會由　麗青介紹謂夏君係丹陽特派赴省傅習國語學員之一國語非常嫻熟聞已實行國語教授今當寒假之期由江君慶轉約來鎭演講國語以爲言語统一之先聲並擬組織研究國語部想不日即可實行云 
　　謀殺親夫續聞縣屬平昌市鄉民周百歳被其妻周張氏謀害斃命由縣署派員勘騐屬實當將該婦及姦夫周安鼐一併帶案訊供未認暫行收押已紀前報昨開庭復審已訊明周百歳實被姦婦周張氏一人用帶勒死與姦夫周安鼐無關係云 
　　南通 
　　舊年底遲閉城門縣城東西南三門守城弁目每届舊歷臘月以商人出入較平時爲多特提早關閉圖得商人開門小費現南通市施進修區長深悉其弊諭令自即日始須每晚十二點鐘後關閉以恤商民云 
　　杭州 
　　江浙水警會哨江浙洋面向多盜匪浙江　海水警廳來偉良近據偵探報告江浙交界泗島地方發現大股海盜搶刦航商擄人勒贖情事來廳長即飭屬嚴防外一面咨請江蘇水警第一廳定於二月十四日在馬　山新沙灘白岱山等處　哨昨來廳長已調水警第一隊曁超武定安兩兵艦届時親自帶領督察長及差遣朱西平等四員乘坐新寳順兵艦督率前往按段會哨以靖洋面而安商旅云 
雜評一 
[山東規仿山西政治（默）]  
　　山西政治國人稱道山東屈映光乃能抱此不讓專美之宏願起而規仿之不可謂非賢於他省之漠然無動矣然吾所急欲問於屈映光者今日山東之地位爲何等地位青島問題失敗山東全省將受何等影響一旦直接交涉成功則日人得志之後予取予求又安能限制其勢力斯時之省長無論具何種精神無論爲官治爲民治更將安施皮之不存毛將焉附夫豈不知乃屈映光於魯人之對外爭自存則力謀遏止且縱軍警蹂躪學生而不惜是又何意耶吾故謂屈映光而果愛山東則宜先與國民一致協力以爭山東之外交勿使山東爲人侵佔而後乃有政治之可言蓋今日外交之關係山東存亡危機一髮而稍縱卽逝者也内政改革之關係在平日而不在一時屈映光宜先知之者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[王專使與京津學生代表談話]  
　　反對直接交涉 
　　否認顧使來電 
　　維持教育基礎 
　　昨日上午十一時北京天津學生代表許德珩張國　祁大鵬羅家倫等四人前往謁王正廷專使接見後首由羅君報告京津學生慘狀及此次運動之目的又謂大衆旣因山東問題而起則對於山東問題誓不放鬆現全國旣有一致否認之决心請專使有　確之表示許君繼起發言略謂現在北京黑暗已極指揮一切者自有太上政府陸專使在北京惡空氣包圍之中已無發表主張之自由現全國對於外交政策所景仰者惟先生一人望先生有所指示不但國人有所遵循而已並可以釋國人多少之疑慮王專使答云（德约旣未簽字當然不能直接交涉毫無疑義亦毫無考慮之可言我的主張早已發表過了）許君又云（德約旣不簽字自無所根據設日本以二十一條爲藉口則又何如）王專使云一二十一條的第一條就是與德約有關當然以德约之成立爲根據今德約旣未簽字二十一條自無根據况德約並非中德兩國之和約乃協約全體與德國之和約中國現係協約國的一分子自當保持其國際間相當之地位）祁君云（先生這樣的主張正全國國民的公意可否請先生發表一個電報公布呢）王專使云（這層我雖是很想但是我以外交官地位的關係不能採取這種手續總之我們决不能在國外是這種主張國内又换過一種主張總須本於良心根據民氣就是）羅君云（現在外間謡言甚多如顧維鈞專使的來電國民亦甚懷疑旣有莫名其妙之槪所以我們希望先生有正式的表示也是這個道理）王專使云（顧專使的主張同我大致一樣我想他萬不會有這個電報至於我的表示雖然因地位關係不能打電在報上發布但是我於演説之中苟有可以表示的機會我總表示過了並且我已派人通知北京）學生代表都云（先生這種光明正大的主張大家非常佩服望先生仍作積極主張）王專使云（那自然的）又繼續談到教育基礎問題王專使又云（教育是立國之要素現在的教育基礎自當維持不能動摇諸位的犧牲雖是可慘但世間從没有眞正的改革不要流血的請諸位以這個意思安慰同學不要灰心并希望大家對於問題須集中一點不要枝節太多這是我的希望）談罷時已十二時零五分各代表遂興辭而出同時往謁者有山東各界及省議會特派代表王崔諸君云 
[九大公圑忠告政府電]  
　　拒日牒釋學生懲軍警 
　　江蘇省教育會等九大公圑昨致北京電云北京大總統國務院外交部内務部陸軍部教育部鈞鑒魯案旣拒簽德約全國民意一致主張拒日通牒而媚日查仰承日人意旨高壓學生先後縱令京津軍警槍刺交加致重傷者無數譁傅或已斃命全國大憤滬南曾罷市誌痛經各方婉言勸導方暫開市國家法律必官吏先能自守乃可責之人民政府方戒學生以逾軌而軍警動輒蹂躪學生是遵何法且軍隊以禦外侮學生又非敵國警察蹂躪之不已更益以軍隊之包圍又遵何法外交要政不山當局負責而聽之少數人與日密謀召賣國之嫌疑激國民仇日即論邦交亦豈得計其身不正雖令不從先哲固有明訓同處漏舟不敢不效忠告尚望幡然覺悟峻拒魯案直接交涉并速釋放拘之學生嚴懲不法之軍警以平衆怒以延國命江蘇省教育會上海縣商會上海縣教育會寰球中國學生會中華職業教育社上海歐美同學會華僑聯合會基督教救國會上海救火聯合會文 
[上海學生聯合會之昨電]  
　　上海學生聯合會昨致北京政府電云北京總統府國務院鑒全國國民爲山東問題罷市罷工罷學之舉數見不鮮而犧牲之大亦爲前此所未有然僅僅得一不簽德約之結果而已苟政府尚能遵從民意速籌善後之謀將山東問題提交國際聯盟會解决則猶或有重伸公理之一日今此不爲乃欲與日本直接交涉必不至斷送山東全省不已山東亡則中國亦必隨之而亡矣况日本在各國會議之和會尚敢不顧公理而謂兩國私自交涉而能得圓滿之結果谁其信之卽曰政府未能見及於此然而全國國民對於此事亦旣與政府以明白之警告矣亦旣有反對直接交涉之表示矣而政府不但不動於心而反縱任曹楊肆其淫威戕殺無辜之學生法律何在政府動則以威信爲言今試問曹楊恣睢放肆爲所欲爲政府威信又何在甚至近在京畿官吏亦復無所忌憚北京學生亦竟不免公等其母以民氣可壓制也自京津慘禍發生以來國民全體莫不痛心疾首不勝其憤慨上海前昨二日之罷市罷工即其一端足見民氣愈壓愈烈决非武力所能制服者試閲歷代史乘班班可考公等尚茫然無所覺悟竊爲公等憐也公等原皆人民所供養應如何善爲國謀以適民意今乃動輒與公意相背而馳吾民又何樂乎有公等素餐於北京也（下略） 
[商界救國總圑所接軍府覆電]  
　　魯案已電拒直接交涉 
　　商界救國總圑昨接廣州軍政府快郵代電云上海商界救國總圑鑒現奉政務會議發下貴會郵電一件查山東問題業經各總裁致電北方否認日本繼承德人在山東各種權利並反對與日本直接交涉矣特復軍政府秘書廳江印 
[北京政府之息謡辦法]  
　　松滬護軍使署昨接政府電略謂山東問題不决南北謀和停頓當此時局艱險之際學界風潮突起遂致京津滬甯謡諑繁多特擬息謡辦法通電遵照（一）詳令京内外軍警長官妥爲保全秩序（一）分遣便衣偵探在僻靜地方察看以免發生種種謡傅（一）分别責成主管機關分向人民解釋外交而免發生各種誤會 
[中意人士之大宴會]  
　　昨晚八時意大利飛機委員逹爾批也那君设筵於禮查西飯店宴北京航空局委員徐祖善鮑丙辰二君座中有上海飛行俱樂部克拉克唐露園等中意商界領袖朱葆三沈聯芳宋漢章錢新之席立功顧馨一比那等意領事楊交涉員中意海陸軍人員中西報館記者道納爾（遠東時報）伍特（字林報）許建屏（大陸報）李暮（泰晤士報）夏奇峰（時報）朱少屏（申報）萬國體育會譚雅聲北京意公使館參贊加使脱露曲等數十人酒畢由主席逹爾批也那君演説繼由徐祖善君答謝後由郵務總局局長李齊君及上海飛行俱樂部部長克拉克君演説散時各贈以（意大利）（　　　）一册其内容詳載近五十年意大利之進步意大利之殖民地商務及交通公共教育之發逹海陸軍之擴充意陸軍之戰績意艦隊之戰績意大利之實業意國獨一無二之大製造廠　　　種種 
[滬南工巡捐局特别會議記]  
　　議决允許法電公司借設水管路線　　滬南工巡捐局因法電氣公司假道添埋水管一案昨日午後二時又開特别臨時會議到者有該局名譽董事莫錫綸顧履桂陸文麓穆湘瑶等先由局長姚石蓀將法公司請求借設水管路線圖樣與各董共同研究討論良久公决允許借設水管路線繪圖函復惟聲明此係槪括辦法所有合同條文候下次會議議决後照送其須借設鐵路餘地之處應由該公司自向鐵路公司妥商路線圖一紙由各董事局長簽名存案備查議畢散會時已四下鐘矣 
[紗業發展之調查（續）]  
　　（十三）上海厚生纱廠該廠新向美國賽可勞物爾廠添購紗錠一萬二千六百七十二支裝機工程業將完畢刻已開出細紗車十二部日内可以陸續添開但因細紗馬逹受美國勞働界罷工之影響未能運到故開齊之期不能預定又績定之細紗錠二萬枚線錠一萬枚年内亦可到申 
　　（十四）上海恒豐第二廠恒豐第二紗廠之位置北連恒豐第一廠南近黃浦東界上海自來水廠西臨華盛路水陸交通均極便利其地盤面積計三百三十方尺廠屋計三層全用鋼骨三合土建築圖係旅滬著名建築家羅德君　　　　　所繪羅德君係瑞士人曾在上海工部局任建築工程師九年學識經騐極富對於鋼骨三合土建築學尤負盛名此次恒豐新廠圖一切構造皆極新式穏固光線空氣均佳内部機械裝置係照工作程序秉理想的設計以佈置以期工作次序之便利新廠牆壁各柱底脚採用索連法僅用十餘尺之木椿上加鋼骨三合土以牽連之較之用水泥椿更爲堅固已於陰曆本年閏七月間開工建築全部工程業已及半能裝紡紗機二萬錠機器購自美國定年内到滬若不延期預計明年二月卽可開車云 
　　（十五）上海寳成第一廠該廠原定細紗錠四萬枚現在已有細紗錠一萬二千枚日夜開紡每週時可出十六支紗二十七八件商標爲如意 
　　（十六）上海寳成第二廠該廠原定細紗錠六萬枚其建築分爲南北兩廠均用水門汀建造兩層樓北廠工程已逹十分之六南廠工程尚不過十之三 
[烚赤金價驟漲]  
　　烚赤金價自十一日該業售過一百六十三兩後忽然步漲緣銷場暢旺存貨逐稀之故昨日（十二）先令上下午陸續縮去六辦士之多故烚金價漲至一百七十三兩尚無大宗可購恒孚楊慶和泰亨源永豐餘寳裕等各銀樓首飾每兩亦漲一元 
[友華銀行市情報告]  
　　中美新聞社譯友華銀行十二日報告云今晨倫敦電訊銀條價漲三法生但開盤時市况頗疲正式開盤價金鎊電匯九先令一便士金圓電匯一百五十三元惟前者旋跌至八先令九便士後者旋跌至一百四十七元半依上述匯價賣出甚多交易頗鉅匯價旣跌出口贸易可望增加其他市况亦可增穏健收盤時金鎊電匯八先令十便士金圓現欵價一百四十八元半云 
[米糧檢查所定舊曆正月開辦]  
　　救國十人圑昨日邀集同志會議設立米糧檢查所一事當有幹事沈春林發言謂現已與各圑體接洽贊成者有二十餘圑體本擬急速進行惟因年關在即各同志各有要事且未有相當之房屋准於明年正月間開辦諸君以爲如何經衆贊成而散 
[九年一月下半月日本海味進口表]  
　　（上海學生聯合會調查科稿） 
品名　　件額　　每件重　共量　　每擔價　共價　　銷路 
海參　二一○　　一二○　二五二　一二○　三○二　漢口天津 
　　　箱　　　　斤　　　擔　　　兩　　　四○兩　鎭江等處 
魷魚　一四○　　一五○　二一○　二七兩　五六九　漢口宜昌 
　　　六包　　　斤　　　九擔　　　　　　四三兩　長沙 
干貝　一六一　　一○○　一六一　六○兩　九六六　漢口杭州 
　　　箱　　　　斤　　　擔　　　　　　　○兩　　鎭江本地 
香荏　一九五　　六○斤　一一七　八○兩　九三六　同　上 
冬菇　箱　　　　　　　　擔　　　　　　　○兩　　 
横濱海二一五　　七五斤　一七一　　四兩　六八五　宜昌漢口 
帶絲　二箱　　　　　　　四擔　　　　　　六兩　　本地 
　　　一三一　　五○斤　六五擔　五兩　　三二五　同　上 
絲　　箱　　　　　　　　　　　　　　　　兩 
又　　二○包　二○○　　四○擔　四兩五　一八○　同　上 
　　　　　　　斤　　　　　　　　錢　　　兩 
魚翅　二二箱　一八○　　四○擔　一○○　四○○　天津漢口 
　　　　　　　斤　　　　　　　　兩　　　○兩 
淡菜　七二箱　一八○　　一三○　二五兩　三二五　漢口宜昌 
　　　　　　　斤　　　　擔　　　○兩 
海帶　四一四　一五○　　六二一　三兩　　一八六　同　上 
　　　包　　　斤　　　　擔　　　　　　　三兩 
蝦米　三一箱　一八○　　五六擔　三五兩　一九六　杭州鎭江 
　　　　　　　斤　　　　　　　　　　　　○兩　　本地 
魚肚　　九箱　一二○　　一一擔　六○兩　六六○　改做國貨 
　　　　　　　斤　　　　　　　　　　　　兩 
蟶干　　四箱　一五○　　六擔　　三五兩　二一○　漢口 
　　　　　　　斤　　　　　　　　　　　　兩 
海咸　　六箱　一五○　　九擔　　一六兩　一四四　本埠杭州 
　　　　　　　斤　　　　　　　　　　　　兩 
鮑魚　　一箱　一五○　　　　　　六○兩　九○兩　漢口 
　　　　　　　斤 
魚皮　　一包　一五○　　　　　　二○兩　三○兩　鎭江 
　　　　　　　斤 
紅菜　　一包　一八○　　　　　　一二兩　二一兩　漢口 
　　　　　　　斤 
　　共計一二五七九二兩 
　　以上各貨共計銀十二萬五千七百九十二兩以日本滙價三錢一分算之計日洋三十八萬九千九百五十五元二角 
[宣講圑新正遊行預聞]  
　　九畝地中華寄宿舍商業宣講圑鑒於陰曆新正小孩輙購玩具恐有日貨混雜其間昨晚特開會討論抵制方法經多數圑員議决定於新正月初數日每天下午二時至四時遊行城廂内外沿途勸告各肆攤勿售日貨玩具免致利權外溢云 
[夜間游行唤醒隊紀事]  
　　青年會童子部丁組養成圑演講部主任方聲雷組織夜間游行唤醒隊於月之二號晚七時召集幼童隊員十餘人第三次出發至閘北一帶游行又前日（十號）晚七時半在南市城内均手提紙燈高呼（天時雖冷民心勿冷）（萬事可忘國恥莫忘）並唱愛國歌及奏音樂至十時返會 
[開工疏浚蘇州河之函知]  
　　吳淞江水利工程局主任陳恩梓昨致本埠南北市兩商會函云敬啓者敝局前於八年六月間在嘉定縣紀王廟地方設局開工即經函逹貴商會在案旋於十一月間上海蘇州河屢生軋船風潮因潮落水枯河道淤淺省長顧念商埠交通亟應提前疏浚以資利賴卽經令行江南水利局轉知敝局設法將原有機船移往蘇州河並飭查明地點立卽開工遵經查明自新閘至梵王渡均屬交通繁盛之區尤於小沙渡附近有垃圾堆數處坍卸入河致河身淤墊水流污濁爲害最烈擬從該處入手呈奉江南水利局轉呈省長核准敝局現於二月六日開工並於戈登路北口設立局所因念蘇州河係屬蘇滬間重要幹河尤爲中外觀瞻所繫敝局擔此重任深懼弗克負荷倘蒙貴商會不吝賜教時錫南針不勝感幸 
[鐵路局紀事兩則]  
　　旅客指導辦法滬寧滬杭甬兩路前定運客章程因行用日久且開行夜車經疊次車務會議更改之點甚多故重訂辦法昨已分發兩路各站遵照自即日起實行此次運客章程之首揭出旅客指導辦法以便行旅茲照錄如下（一）凡旅客携帶之行李物件由車站門口差脚夫搬至車上或由車上搬出站門每次每件計收搬運費一分（二）凡黏貼行李票及解掛牌子均係車站人員及車站脚夫之職無需付費倘脚夫有勒索情事希各旅客卽行報告站務巡察或站長（三）各旅客非俟自己之行李經黏貼小票或記號清楚後不可登車（四）當心掱手或剪綹不可將零星物件置於窗口或門口（五）旅客如遇休息日旅行或有大帮遊客乘車必須預先通知車站人員以便預定充分車位（六）旅客之行李如存有貴重及金銀等物品非注特别標明并付保險費者鐵路槪不負責（七）夜行特别快車備有床位旅客必須預先向問訊處（上海北站）定備床位愈早愈妙如南京則向站務巡察定備（八）凡旅客對於本路有陳述改良意見者甚爲歡迎如對於車務事項有所陳訴者則請投函上海北站車務總管可也（九）凡前項信件必須有簽字或蓋印並須詳註寄信人住址方爲有效如無名揭出本路槪置不理 
　　年關獎給雙薪滬杭甬鐵路各職員前經呈請局長轉呈交通部仿照滬寗路成例狀給年關雙薪經任局長呈奉交通部核准現滬寗杭甬兩路各機關職員及各站員役年關獎給雙薪已於前昨兩日（十日十一日）分别獎給約計兩路發給八萬金其辦法凡在路服務滿一年者加薪一月在路服務半年者加薪半月如未滿三月者無給云 
[人力車公會開會紀]  
　　昨日華洋人力車公會開特别會議由華洋會長代表劉純武張　雲宣布提議事項（一）凌曾董麗堂售車事（一）遏止串竊車輛事經衆討論結果嗣後會員售車不得私售於會外之人以保公共權利至竊車事應函請司法機關從嚴懲辦藉資遏止 
[第七區救火會之進行]  
　　南市小南門外水神閣救火龍所自编爲第七區救火會後組織事務所講求火政逐漸進行現已舉定由主任顧翕周副主任姜駿八其餘幹事會計等各會員均已擔任職務顧主任等察得該區消防器具均已年久朽壞不適於用是以擬添購皮帶二百數十碼價值四百餘元並須在該境添築太平龍頭五處其經費亦須數百元現由該主任等向附近各商號分投勸募特别經費矣 
[引渡嘉定縣刦案盜匪]  
　　崇明盜匪徐阿桃施阿金兩人於上月間在嘉定地方糾黨持械搶刦蕭姓家之銀洋衣飾後逃逸來申匿居法新租界現爲該縣官廳偵悉前日飭派偵探顧月生張德生李德標等來申投報霞飛路捕房當由捕頭立飭包探協同前往將徐施兩人拘獲抄出金戒一只質票七張皮襖兩件一併帶入捕房候究各情已誌前報昨日解送法公堂請究先據來探上堂禀訴前情並請准予引渡詰之徐施兩人直供糾黨持械搶刦不諱中西官判將徐施兩人准予交來探帶去歸案訊辦 
[五誌麥根路港内越貨傷人案]  
　　船户姚雲泉（卽姚阿榮）舟泊閘北麥根路附近小港内於舊曆本月十三日夜十二時被盜六人持刀登舟行刦姚被盜黨用刀亂戳致上下身共受刀傷十處各盜將銀洋金飾衣物飽掠而逸姚檢點共失銀洋二百四十元金戒四只金練二條銀釧二付及零星物件開單報告警署諭將姚發送醫院一面詳報警廳通令所屬嚴緝贓物務獲解究等情四誌本報昨日午後據偵緝隊士朱寳森等購到眼線在閘北新橋附近某茶肆中拘獲史介奎馬老二劉四等三名就近押送四區二分所加上鐐拷交該隊士帶回隊中禀明徐廳長令發司法科訊究 
[各學校消息併紀]  
　　同仁義務夜校上海回教集益會創設同仁義務夜校迄今半載學生共有七十餘人昨晚（十日）行寒假休業式首由教員報告校務并言將來推廣學額增加課程改良校規等事次馬乙棠致訓詞次馬良嗣石聲相繼演説次給獎次全體學生向國旗行三鞠躬禮次向來賓行一鞠躬禮再次散會開學期訂於正月二十日 
　　愛國實業義務女校陸家觀音堂西首蒲石路弄昌餘里女子愛國實業義務學校於前日上午舉行寒假式首由校長汪　雲女士率同教職員學生齊集禮堂向國旗行三鞠躬禮禮畢由校長汪女士教員黃子直黃奠華諸君分致訓詞大致皆勉勵學生於寒假期中勤加自修等語復次學生向校長教職員行暫别禮又學生環立行同學暫别禮禮畢而散 
　　民生女學法租界霞飛路民生女學校友會昨日午後在母校舉行年會先歡迎新會員次由會長俞日新報告會務經過繼復討論進行方法迨各議案通過後重行選舉職員茲將新舉職員錄後會長　　眞副會長姚韞華書記俞日新會計梁娟評議劉　生强　　强靜貞衛翠娥幹事張　蘭李惠珍　　同義義務學校打鐵浜中華同義義務學校於前日（十一號） 
午後二時舉行寒假禮秩序如下（一）展覽中英法文各科成績（二）開會（三）報告（四）勉詞（五）行禮（六）校歌（七）茶點欵待中外　賓（八）體操聞該校定於夏曆正月十六日開學男女兩部均有餘額凡有志求學年在十六歳以下者每日午前九至十二時悉可前往報告 
　　龍華小學滬西龍華鎭龍華小學内設高等科國民科兩部各級男女兼收有學生二百餘人八年秋季又設義務夜課亦有學生五十餘均於昨日寒假定三月五日（即陰曆正月十五日）開學校長錢　潮爲普及平民教育起見擬再添設幼稚科及選修半日星期補習等科現正從事籌劃經費以便早見實行 
　　廣東小學北四川路廣東小學校創自民國元年分高初兩等小學科及幼稚科學生現已逹二百餘人茲定夏曆本月二十五日假青年會舉行寒假休業式并補發高初畢業證書現已柬邀各界　禮並定夏曆正月十三開學 
　　民福學校華記路積善里民福學校明年附設義務夜學定明正初十開學 
[葉恭紳任考察實業使之函知]  
　　上海縣沈知事昨致滬上工商各實業界公函云逕啓者案奉督軍省長公署第四八號訓令内開案准考察實業葉專使電開本月八日奉大總統令特派恭綽調查勸導實業事宜菲質　材寡聞淺識　充專使祇益慚惶第念吾國實業方在萌芽而執事匡時早　偉略拾遣補缺或稍裨於高深挈領提綱尚端資夫　力臨風　望領教匪遥定期啓行當再奉逹並懇通行公私各機關籌助進行俾獲多資藉謀廣益等因除分令外合特令仰該縣即便遵照此令等因奉此用特函逹即希查照爲荷 
[醫院陰曆年節停診]  
　　閘北醫院今以將届舊曆年關定於二月十五號（即己未十二月二十六日）停診至三月一號（即庚申正月十一日）照常開診又滬南神州醫院亦自十二月二十六日起停診十天陰曆正月初六起仍照常開診 
[慈善救濟副劵開獎紀]  
　　昨日慈善救濟院賑副劵在西門共和影戲園開獎頭獎一千八百七十一號（本埠有利源經售）二獎三萬二千九百零七號（上海安徽籌賑事務所經售）三獎三千七百二十五號（嘉善聞恒裕經售）四獎二千九百四十九號（寗波甬利經售）又一萬一千一百三十二號（本埠大利元經售）五獎六千四百二十四號（本埠善中經售）又六千二百八十一號（寗波甬利經售）又三萬三千八百零五號（本埠廣萬利經售）又三萬七千五百八十三號（杭州義利源經售） 
[白糖船撞沉磚瓦船三誌]  
　　陳恩才所駕糖船駛至南黃浦高昌廟浦而將葉生全窰貨船撞沉當經水警二廳一區三隊巡船查見將陳拘送地方檢察廳訊供判押糖船着該巡船看守一面着葉生全打撈原船並所裝沉貨磗瓦一萬四千塊再核等情兩誌本報茲悉葉船失事地點爲沛江最闊最深之處所以打撈手續甚難撈費亦鉅尚未與葉議妥至陳船上所裝白糖二百七十六大包五十小包乃法租界英商某洋行之貨載往湖州等處者此事發生後其貨延擱已多日該洋行以損失頗鉅前日遣代表偕同洋人投地方廳請求將陳恩才船上貨物先行給領梅檢察長諭候核示 
[又一窰貨船被撞沉没]  
　　窰貨船　阿東自浙江之嘉興裝載整瓦來滬至楊樹浦交卸前晚八時許駛至滬西龍華灣浦面適有松江航船由滬往松滿帆開駛時在黑暗以致兩船相撞項船船身旣小　脚又重被該航船將船首撞成一洞約有尺餘項船頓時進水項與船夥喊救當由航船將各人救護上船項船即行沉没昨日項來滬雇划船前往設法打撈船貨一面向該航船交涉並追償損失 
[楚同艦往撈洋面浮屍]  
　　江海關監督公署近據本關巡查船報稱該船巡至江浙洋面發見無名屍身多具隨波漂流因船身窄小該處水急浪湧難以打撈報請核示等情姚關監督據報後當即函請海軍司令公署派艦前往設法尋撈藍總司令准函後當派駐　本埠浦江之　同軍艦即日開往打撈該艦已於昨日啓　出發打撈矣 
[同康運大兩莊债案近訊]  
　　李炳生等所開之同康運大兩錢莊於去冬相繼倒閉各債權者紛紛訴請公共公廨追欵山廨下諭派員理賬並將控追各欵數目彚交該清理處着手清釐因該兩莊人欠欠人爲數皆鉅故理至年餘力始就緒現該清理處之律師已將清理員理賬情形稟復到廨請求訂期傅集各債權人訊領公攤之欵聞債額與公攤之數相較債權者所得尚不滿一成云 
 
 

Page 11

 
 
[各被告交保候訊]  
　　信義湧號在公共公廨呈控陳久香不交定購東碼葛请追定銀及損失銀一千八百四十兩又美商利中洋行呈控德昌號主趙錦昌不理貨銀七百三十九兩又富遜安呈控曹蘭生不理保所出期票洋三百元又沈九記控婦人阿狗娘不理擔保租借木器價洋一百七十六元又石增祥控唐仲箎不理擔保錢子勛欠洋一百元又顧金上控賈金林不還借洋一百元各案昨日均山駐廨傅提中西包探將以上各被告傅案諭令照章交保聽候訊核 
[新郎有病准予離婚]  
　　郭進德前延逹商律師爲代表投法公堂控稱原告之女兒郭劍虹前由馬新嚴爲媒許配與鄭浩之子傅明爲室迨過門後新郎似患神經病不願與新娘同房原告女兒無奈回家今被告不知遷往何處請求准予離婚並請追償损失判候傅提被告到案再核在案昨又傅訊捕頭稟稱被告無從傅案請核中西官會判此案准予原告離異外着被告償還原告損失銀二千兩堂費亦歸被告擔負婚書撤消 
[誣控丈夫之科罰]  
　　朱紀珍前延律師代表投法公堂控伊夫余芝莊無故毆遂請求追還嫁粧等情余亦延逖百克律師代辯稱原告又名毛小姐向在公共租界某妓院爲妓五年前由被告娶回爲妻此次實因原告自願出外並無毆遂情事實被揑詞誣控應請堂上追償名譽損失等語判候再核在案昨又傅訊經中西官判曰以此案訊明原告實係誣控被告本當重究姑念一再苦求從寛罰洋一百元充公外再賠償原告名譽損失銀二百兩堂費亦歸原告擔負判畢被告律師又稱請求堂上將原告押交等詞官命准予將原告押追 
[拐賣女孩之懲儆]  
　　山東人張洪興日前拐得李廣友家之五歳女孩串同陳佐友（即劉左友）及婦人孟劉氏售賣與婦人郭楊氏得洋花用　爲事主得悉報告捕房飭探將張等拘獲連同女孩一併帶入捕房昨解法公堂請究先據捕頭上堂稟明前情繼據原告李廣友稱女兒於十一日被張拐去後至今始在途將張尋見故此報捕拘案請求重究诘之張供認拐孩後賣得身價洋十六分　用不諱劉佐友孟劉氏同供女孩實係張洪興領來民人處囑令代覓主顧故山民人等介紹賣與郭楊氏不知拐來是實郭楊氏供認收賣女孩中西官判張押西牢二年劉佐友押六月孟劉氏郭楊氏各押二月以儆女孩交原告領去 
[客棧内查獲烟具]  
　　前晚老閘捕房華探姚錫卿西探搿　脱在山東路三百十二號門牌其昌客棧内抄出私設燈吃之烟具連同烟客紹興人曹一成祝忠信鄭裕卿張康士侯光耀等一併帶回經捕頭詢詰一過准飭曹等各存洋二十元保出着自投會審公堂候究 
[汽車撞傷行人]  
　　昨日上午有某號汽車駛經浦灘撞倒行人王金標腿足受傷由老巡捕房七百十九號華捕到來雇人力車送受傷人投醫院醫治一面抄錄汽車號碼呈報捕頭候示 
[電車撞傷人力車夫]  
　　人力車夫江北人鄧力甫昨晚七時許拖車行經浙江路被某號電車撞仆跌傷手部經老閘捕房二百八十三號華捕抄錄電車號數另雇車送鄧投醫院醫治據情呈報捕頭請示 
[小茶館聚賭抽頭]  
　　克能海路一百五十九號門牌江北人陳同興所設之小茶館内因容人聚賭抽頭漁利有違定章被三百五十七號三道頭華捕查見當將賭具帶回捕房稟明捕頭請廨出單將該茶館主傅案訊懲 
[戳傷面部]  
　　乞丐王和尚昨晚七時許在六馬路與同類搶倒冷飯致起衝突互相毆打王和尚被另一丐用刀戳傷面部山老閘捕房一千一百三十八號華捕查見一併拘入捕房捕頭諭送王和尚投醫院醫治再核 
[誌謝]  
　　昨承華洋人壽保險公司惠贈古畫影印之月份牌一　書此誌謝 
[中華職業教育社通訊]  
　　本社成立已滿三年照章應改選議事員辦事主任與基金管理員茲在改選以前就各地分隊徵求社員一次自二月一日起至三月十五日止其辦法先已登出茲將各地隊長姓名續誌於下 
北京蔣夢麟趙國材鄧萃英江恒源陸夢熊金其堡錢桐賈士毅夏清貽梁錫光張一　天津張壽春奉天謝蔭昌太原馮司直王逸　西安李博蘭州牛　坤濟南許名世雲南錢用中蒙自李全本桂林張一氣廣州陳其瑗南昌熊育錫重慶袁連同安池尚同武昌吳競漢陽劉大鈞九江馬祖楨景德丁　安慶董嘉會蕪湖譚秉鑑休寗胡晋接杭州經亨頤周均寗波黃慶　鎭海李光坫長沙朱劍帆南京郭秉文蔡鈞樞張福增章慰高劉虚舟仇　下關胡　常州江上逹無錫榮宗銓唐昌言鎭江蔣乃曾常熟王鴻飛蘇州王飲鶴王舜成松江陸規亮江陰袁希洛南通張孝若如臯沙元榘金壇陳家鳳淮陰陳廷翔徐州楊懋卿揚州李基東海丁慰若靖江孫國珍泰縣韓國鈞姜堰丁牧上海孟保羅史家修穆湘　朱少屏莊俞王正廷楊廷楝賈豐臻朱叔源顧樹森沈恩孚黃炎培 
來件 
[振興棉産之大規畫中華植棉改良社報告]  
　　衣着原料在人民生活問題上所占之勢力與食糧相　　無如舉國上下向鮮注意致年在棉貨上溢出金錢逹百數十兆元之巨額大可　驚也山西　兼省長勵精圖治政績斐然早爲遠近所公認即僅就振興棉産一項言之比年以來提倡多力年出獎金三千元以圖民情之奮起棉産之增殖上年秋收後曾開棉産展覽會並請專家考騐品質嚴定分數榜示甲乙衆情爲之大奮聞今歳棉區愈見推廣僅産棉成績較勝之三十縣規定棉區已得棉田三萬四千畝其餘着手考種爲數較小者尚不在内晋省植棉事業大有一日千里之槪焉附表如左 
　縣分　畝　　數　發給棉　　區數　派去領 
　　　　　　　　　種斤數　　　　　袖農夫 
　陽曲　一五○○　七五○○　三　　三 
　太原　一○○○　五○○○　二　　二 
　榆次　一五○○　七五○○　三　　三 
　太谷　一五○○　七五○○　三　　三 
　祁縣　一○○○　五○○○　二　　二 
　徐溝　一○○○　五○○○　二　　二 
　交城　一五○○　七五○○　三　　三 
　文水　一五○○　七五○○　三　　三 
　清源　一○○○　五○○○　二　　二 
　興縣　　五○○　二五○○　一　　一 
　汾陽　一五○○　七五○○　三　　三 
　孝義　一五○○　七五○○　三　　三 
　平遥　一五○○　七五○○　三　　三 
　介休　一五○○　七五○○　三　　三 
　臨縣　一○○○　五○○○　二　　二 
　離石　一○○○　五○○○　二　　二 
　中陽　一○○○　五○○○　二　　二 
　平定　　五○○　二五○○　一　　一 
　盂縣　　五○○　二五○○　一　　一 
　隰縣　一○○○　五○○○　二　　二 
　忻縣　一五○○　七五○○　三　　三 
　定襄　一○○○　五○○○　二　　二 
　代縣　一○○○　五○○○　二　　二 
　五台　一○○○　五○○○　二　　二 
　崞縣　一五○○　七五○○　三　　三 
　河曲　　五○○　二五○○　一　　一 
　晋城　一五○○　七五○○　三　　三 
　黎城　一○○○　五○○○　二　　二 
　高平　一○○○　五○○○　二　　二 
　平順　一○○○　五○○○　二　　二 
　合計三四○○○一七○○○六八　六八 
雜評二 
[北京所謂息謡辦法（庸）]  
　　北京政府所擬息謡辦法非藉軍警之威以箝制人民即恃文告之力以辯解一切其手段自謂剛柔並濟而不知兩者皆無用也 
　　軍警之壓力以京津近事言之似乎可恃矣然果能併人心而壓平之耶文告之辯解塗飾事實似乎可恣其愚弄矣然果能使人民確信否耶内政外交旣不能容納民意又不肯眞實公開惟以秘密壓迫愚弄爲對待國民之手段國民雖懦亦豈可以長售哉 
自由談 
旅行談 
[俄游雜憶] [  諤聲]  
　　在伊克斯克道中無意間遇俄文學家奥格林氏奥氏於哲學及教育均極有研究曾以（哲學教育的觀察）一書馳譽世界凡屬稍有學識者莫不知奥氏之爲人余前讀奥氏學説頗多羨慕今邂逅遇之殊引　深幸初以俄語通寒暄奥氏談鋒極健娓娓而談毫無倦容其言論多屬於教育原理及哲學觀察其最足以引起余之注意者則奥氏之世界川河將涸談是也奥氏謂十九世紀川河水量均甚滿足今日漸次減少雖僅就歐洲而論其言鑿鑿可徵茲錄其大略如下自千九三年降雨季（春夏兩季）以來歐洲之雨量遞次减少遂生雨量減少之問題觀過去十年間之雨量總計以較最近十年間則知之矣又法國氣象調查委員最近研究知降雨與氣候有密切之關係不見夫瑞士山中谿流水量之減少乎蓋其谿流由積雪溶解降而成渠今也水量減少其雪之少降母庸疑也又喀暎大學之地文教習比哥特氏嘗於諾門地地方發見無數河床昔也滾滾滔滔而今安在祗有一河尚未全没然亦僅有一部分其上部則無蹤可尋此非雨量減少之確證乎故自比哥特氏發見河床後法國之科學上爲之一驚法國地方之氣候自有歷史以來漸次變化爲有識者所共知考其原因蓋由山林之操伐不絶溝渠之開鑿日增空氣無所受其濕潤復蔽以土地之範圍水分因以縮小而蒸氣之作用相繼而絶故降雨之量日見減少則將來川河之乾涸勢所必然也 
雜談 
[歳暮雜話] [  瘦鵑]  
　　王次回以艶體詩名疑雨疑雲二集珍重一時喜艶詩者奉爲枕中寳其問固多佳什除作滴粉搓酥之麗句外亦能嘔心作一二情至語其奇艶處尤爲他人所不可及讀者恍見行墨間有千百美人競作靚妝向人也予頗好其殘歳即事詩云梅檐霜苦月來遲又到停燈剪勝時出意自描新樣子丁甯休報小姑知雪霽寒新臘八天侍兒擎燭至妝前肉糜舊話重拈起引得紅腮一笑嫣紅篆桃符白板扉瓶梅寫影上床幃　簾紙閣　相稱不羨氍　作地衣手提金箸撥　紅暗數恩私一歳中首憶驚心試燈夜一聲輕嗽畫屏東文襪青　手白緘重毫絲履　　　心知餉姊須珍重别上菱花鏡一奩謝竈新添一瓣香終年歡賞費茶漿大公定恕風流罪不藉君侯爲諱藏拚取無眠守歳華聽殘竹炮幾千家鷄鳴尚伴熏爐坐自紥同心柏子花紗籠椽燭燄如幢火齊呈花喜一雙爲惜輕風吹燼落曉妝成後未　牕金雀鴉鬟尚簸錢殘年猶是柳枝年鬟多力弱春消息漸到眉心　角邊描寫閨中歳暮情狀頗有佳致 
　　歳暮天寒滿眼皆蕭索之象回想春夏間鳥笑花明幾疑别一世界矣香山曼殊大師譯英國大詩人師梨　　　　詩云孤鳥棲寒枝悲嗚爲其曹池水初結氷冷風何蕭蕭荒林無宿葉瘠土無卉苗萬籟盡寥寂惟聞喧桔橰冩鄉村寒景歷歷如繪師梨與擺倫齊名詩筆清俊亦少年詩人中之嶄露頭角者 
　　吾友調梅歳暮遊曲院頗多感慨歸後小病雨鈴入夢中夜成四絶寄其所眷翠影樓主云蓬梗飄零感夙因桃花潭水自鄰鄰珠娘宛轉珠郎涙都付長帷一笑嚬莫問前生事有無蓬山因果總糢糊蕭疏兩　愁多少付與菱花小畫圖隔世梅花記不眞無端還有影梅人綠袍紅袖谁消得一例聰明論刼塵一抺斜陽傍地飛西湖蘇小幾時歸影梅還影長 
[减價售現臘尾之　四俗九倜厂]  
堤柳雲水蒼茫認舞衣翠影樓主者芳名中亦有一梅字與調梅爲同調眼波類痕頗肖鼓娘　翠仙故調梅以翠影樓主稱之翠影如解事讀此詩當有翠袖天寒　　顧影之感矣 
詞錄 
[箏聲琴韵樓咏物詞] [  天亶]  
　　蘇幕遮咏圑扇 
　　鳳釵斜　鏡小懷袖當風贏得恩多少半幛芙蓉明月峭羞掩輕盈只怕秋來早暑痕銷塵影裊隔座低窺眉睫傳情到暗憶長門班怨杳水殿花香一握迎凉曉 
　　前調咏睡鞋 
　　鳳頭輕鴛樣小輭繡凌波底裏纎塵少翠被兜香雙影峭苔影弓弓記惹相思早蕙薰微　瓣裊醉玉横陳新月窺能到舊月行裙題恨杳一捻柔雲寳帳春忘曉 
新聞拾遺 
　　聖約翰大學興建交誼廳梵王渡聖約翰大學剏始於一千八百七十九年開辦迄今已四十載於茲成績優良遐邇咸知母庸贅述該校畢業學生向有同學會之組織咸皆熱心母校校中凡有建築辄捐鉅欵時或餽贈獎金以鼓勵後學故該校之進步同學會與有功焉畢業學生在各界中莫不佔重要位置外交界則有駐美公使顧維鈞駐英公使施肇基駐丹公使顔惠慶紐约領事周鈺卿等法律界則有張履鰲刁腓力胡文甫朱榜生等報界則有刁敏謙等實業界則有吳任之薩福均等商界則有朱成章武棣森袁履登等教育界則有黃佐廷趙國材等俱皆能盡力社會爲母校爭光現以會務日益發展舊有交誼室不敷應用决議推廣爰提議捐欵興建交誼廳一座卽以紀念前卜師母黃夫人云預計建築經費銀一萬元有奇刻已分隊向該校舊同學及各界熱心人士捐募俾早集巨欵尅日興工云[  致遠]  
　　治病症施用騙衛近來人心澆薄世風日下詐騙之端鬼蜮百出偶一不愼即墮術中興言及此可勝浩歎里中有汪氏婦者病目斜視自覺觀之不雅屢次求診醫藥罔效針炙徒然焦灼莫可名狀近忽覓遇一媪自言能書符念咒治療奇病怪症婦欣然向其求診媪言須用金飾物押符置於枕函方可奏效婦求目正言聽計從遂將所有金飾包一小包予之媪乃爇香燃燭念咒書符事畢將所書符置於金飾包内囑婦置於枕函間勿擅自解須待旬日後目正吾至方可解視其包孰知旬日後目亦未見稍正媪亦未見至解包觀視金飾乃不翼而飛包内悉係破碎亂鐵婦方知受騙當即尋媪孰知媪已杳如黃鶴不知其所之矣[  幻夢]  
　　財迷發痴南會館附近有顧某者向在北貨店爲夥性愛財如命不肯妄用惟與彩票爲莫逆交家中雜用自身供奉均十分吝省薪俸所得盡購彩券每購一張如獲至寳必拜之禱之而求籖問卦尤無所不爲上半年倩卜者卜之謂當大發乃大購特購自資不足貸借於人此期不中下期再買終以未來富翁自居奈時運不濟分文不着積券盈篋連末尾亦未得中顧某一時氣急神經錯亂頓成痴疾終日呌駡不休時或喃喃而所説者多關金錢也[  漁人]  
　　庸醫誤人之受窘甯垣某名醫本領平常而身價極大喜修邊幅每日至病家應診所穿衣服一天一套每日不同以示闊綽則此一端可知其人之徒尚外表毫無實學日前因認錯病症誤投藥石致人於死大受窘辱茲特述之以爲一般庸醫者戒城北大行宫有劉姓者以開設旅館爲業其妻某氏因患冬温重症而兼胎氣蓋懷孕已三月有餘歷試諸醫均謂治病之中仍當兼顧胎氣最後延某名醫往診切脈後堅云完全係疾病並無胎氣乃開方令服詎知服藥之後某氏即大呼腹痛數小時後竟將腹中之胎硬行打下儼然四寸許一男胎也而某氏以久病虚弱之身忽遭小産旋即殞命劉某痛妻慘死實由某名醫所誤欲圖報復次日復行着人往請詭言服藥後病勢減輕請求再診某名醫信以爲眞欣然乘車而往入門後劉某不動聲色仍請某名醫進房一入房門見病人已經直挺挺陳尸床上某名醫知事不妙正欲撤身出房而兩旁僕婦不由分説蜂擁而上拳足交加狂毆不止並將污穢血水持向某醫潑去以至遍體淋漓污穢不堪然後驅出門外踉蹌而歸聞者莫不稱快[  冠英]  
　　大蟹出現甯波沿海一帶居民大半捕魚爲業有孫姓者亦習該業近以年關已届正營業興盛之時故日夜捕網以期應市不料於本月十七日（陰曆）捕得大蟹一隻殼大如小圓桌之桌面且四面有刺鋭利如針脚長二尺許二大螯鋒快如鋭刀切物無不斷者後衆漁人相聚而食三日始盡聞其肉較他蟹爲美其黃尤特别豐富實屬異味云[  聲]  
小説 
[落花艶跡（四）] [  蔣夢芸]  
　　嗚呼人非草木孰能無情然我謂惟女子乃草木乃無心腸無情義君勿責我是言之過激余言此固和紅涙而染赤血以出此也噫嘻數載以來吾二人之心心相印情愛之深我無狀不忍述君當自知之方謂狂生幾生修到而得一知己如君者我可以無恨矣不謂愛河乃無端起波浪忽來此一葉催命書嗟嗟余得此書余之狀爲何余之身作何狀余之心又如何余之面更作何色余雅不欲縷縷瀆君即君亦不願聞此瑣詞然君當一一意料之余於痛絶之餘我猶自解意謂君定不得已而出此嗟嗟上帝宥我我言此至今日乃知自誤蓋君之逕與我絶初非必不得已殆楊花水性另有玉人在　　終日樂且無藝更何暇與僕周旋不如逕行絶之乃得暢我所欲爲是乎否乎還以質諸君我不忍斷之嗟我無他恨惟恨上帝曷故而生我此身旣生矣又何必使與君遇旣遇矣又何必相識相知而至於相愛嘻以君之才君之藝君之貎自應匹如今日君之意中人者方無負於君若僕之不才又何能唐突美人强其降貴特當君初識余時卽作此想則余又何敢作怨词君乃旣愛之於初乃又忍絶之於今此我之所以痛憤欲絶而呼君負我也君乎君作末次手書之時其亦一曾念及吾二人昔日之情愛乎去年今日如何前年之今日又如何而今年之今日更如何嗟夫君或易忘然余則往日情事重重記思一事傷心一回痛一回我思至此我色變我脈轉速我之涙反枯痛哉由吾二人昔日之情愛觀之卽歷萬世其情亦不致變不謂至今日而君竟出此實爲我夢想所不能及夫復何言君忍者苟於月冷風清之夜靜思昔日吾二人之情好脱君無玉人在側者我知君之涙或亦將泊泊而出焉嗟夫我有千言萬語欲與君述顧今非其時我述至此我心已碎盡不復能再述矣别矣珠君願自珍重 
　　我書至此在理可擱筆顧我猶有一言欲爲讀者諸君告者諸君讀此書竟作何感想請爲路痕下一評語來（完） 
[自由談之自由談] [  不冷]  
　　示威與示懇切大隊游行與演講所謂示威也小隊零星作懇切之談話所謂示懇切也示懇　雖一時不能見大效而其感人之深將來有益於國家者甚遠大余甚望　以眞心實力行之 
 
 

Page 12

 
 
   
 
