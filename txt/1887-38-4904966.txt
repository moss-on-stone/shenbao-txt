# 1887 - 38 - 4904966

 

Page 1

 
 
[敬印　硃批諭旨招股告白] [  點石齋主人代啓]  
　　硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印學本年七月底出書預定者每部價洋二十八元先交八元掣取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅　字顔蓋精雅絶倫凡在同志幸早賜顧售股處在上海點石齋南局帳房候敎 
[佩文韻府展期出書告白] [  點石齋代啓]  
　　本齋代晉記招股石印佩文韻府並附拾遺一書原儗正月底卽印成嗣因天寒墨沍機器未能迅速而修字校對諸君又以臘尾年頭各有事故紛紛告假回籍坐是稍稽時日誠恐售股諸君引領盻望用特先行奉告一俟二月底全書印竣當再登報佈聞此啓 
[石印賦學雞跖正續集出售] [  點石齋主人代啓]  
　　賦學雞跖正續兩集羣分類聚片美靡遺摘句解題寸圭悉拾蒐羅旣富選擇尤精早爲士林所膾炙原本已漶漫翻刻錯悞更多且從未有合二編而彚刻之者兹覔得營本聘請名人詳校精抄付諸石印仿照古香齋袖珍版式以便舟車體例一如　書編次毫無美謬裝潢極其美緻紙料選用精良計其篇目合共四千餘題誠賦苑之大觀文塲之極軌也每部分裝六本外加綾匣售洋兩元今已出售各埠各書坊均有分售如欲躉購者請向千頃堂著易堂掃葉山房讀未樓議價可也此啓 
[中國創設海軍議] [  寗紹台道薛課取丙戌夏季格致書院第二名瞿昻來]  
　　中國向未有兵輪更安用海軍自西人互市以來彼以船堅砲利迫我以不得不講水之勢於是李傅相水師學堂創之於先左文襄海部之設奏之於後復經内外各大臣維持至計規畫遠猷乃將近今所有各兵輪立爲海軍此爲有海軍之始循名核實實中國轉弱爲强之機而非苟焉已也草莽書生何足以議軍國大事然旣詔之使言敢不陳芻蕘之一得以備採擇也乎夫鐡艦快船水雷水雷船大砲聯珠砲海軍之器也夫人而知之矣然購自外洋不如能自造之爲緩急足恃也南北各省船政製造機器各局船已造數十艘砲已出數千尊槍彈子藥數更難稽成效彰彰在人耳目然鐡甲水雷各船聯珠砲無聞也年以數百萬銀錢寄託外洋定造無論其不精良也卽使與外洋所有者一律一旦與某國失和他國卽守局外之例所定造船隻軍器槩不得駕運而來曩者中法開戰託德國所造之船被留不遣其明徵也且遠涉重洋以戰則克固恃鐡艦而保守海口聊固吾圉斷推水雷船方今創設海軍之始未必遽欲報復前仇撻伐人國則以置一鐡艦之費以置數十水雷船計南北洋有鐡艦二十艘已可敷用而水雷船則各口須備數艦猛虎在山藜藿爲之不採庶幾有備無患也矣然有器無人與無器同且不如無器無器不過戰守無資有器而無人則敵反得挾之以攻我我之受害也更甚則平日教練之法不可不講之於早矣今夫取法乎上僅得乎中似善因不如善創氷生於水而寒於水青出於藍而勝於藍知善創卽在善因是可最舉西國海軍規制以見取則之不遠西國之爲海軍也先於學館誦讀專其藝以明其理後乃到船習練行其法而悉其事日有課月有考升有序革有條以故有膽有識有智有謀令神威行矯捷忍鷙明測算以知路行之遠近騐氣候以知風颶之有無習準頭以期砲之中的製船網以禦雷之轟船以及海道闊狹沙綫長短如數掌上螺紋故能横行海上所向無前此西國海軍之長技也我師其長技而彼乃失其長矣帥其長更勝其長而我獨得其長矣以短攻長則長者勝以長攻長則各有勝有不勝以更長者攻長則更長者勝我苟能勝更宜蓄其精銳養其威重持以恒久戒其怠荒去其因循絶其嗜好如是而中國海軍乃獨步寰中天下無敵又何患俄國窺伺於東西北日本驕蹇於東英法蠶食於西南也哉然而談何容易方今俄國黑海水師增船增砲屢有所聞西封旣固必且肆其東封太平洋水師也更求精足而逼近陪都如虎傳翼英國已患其太平洋面利權獨攬故巨文一島至今不還法蘭西水師本屬平常今乃廢棄舊鐡艦八木船快船二十三其中非盡朽敗絶不堪用者法民不無顧惜而海部毅然爲之其非能廢必更求新者可知英國水師素著雄名蓋以島國故習慣成自然近不無粉飾太平之意然一有戰事稍加振作則駕輕就熟易於中國創始之難奚啻倍蓰俄英法三國其本都皆遠在數萬里近而其邊疆與我犬牙相錯是豈可熟視若無覩哉故吾嘗謂日本而愚也則已日本而智也必與中國立一暗約以拒强俄使俄不得志於高麗而已亦必不生事於高麗盖高麗存而日本亦安高麗亡而日本亦危譬之春秋高麗鄭也俄英晉楚也在所必爭者也以今形勢言之大沽口爲天津門户旅順口與燕臺又天然對峙拱衛神京各須備水雷水雷船數十具守口鐡艦砲臺船數艘以與岸上砲臺相策應又須有出海鐡艦巡歴高麗以固外藩而絶覬覦譬若堂皇高麗外門也外門固而旅順燕台大沽等口内門均固且其地毗連東三省進可以戰退可以守而又爲南北洋樞紐北洋海軍故較南洋爲尤重而南洋亦在所不輕何也海口旣多備分則力薄也又若瓊州一地孤懸海中非若廣州吳淞甯波之易守而又密邇東京猶之食在口邊易爲法人所垂涎廣東之有瓊州猶浙江之有舟山瓊州有失則廣東全力以其所分舟山有失則浙江全力因之掣肘然此僅關係一省不能牽動大局大局所關厥惟臺灣高麗爲北洋外門而臺灣爲南洋屏障南洋海軍又當重視臺灣長川巡察今旣作爲行省視若内地國家命意已見一班墾土地練兵勇生聚教訓以利我國家是所望於有爲有守知兵善將之大臣舟山瓊州當多積水雷水雷船平時探練純熟臨時自布置得宜而凡福州寗波廣州吳淞各口之當防備不待言矣况法旣攫取安南英旣割有緬甸則南洋邊防又須與海防相輔而行古者王公設險以守其國今中國籓籬盡撤幾於無險可守然各海口皆有淺灘笨重敵船不能駛入水雷密布卽輕快船亦難飛渡更懸重賞以購敵首則奸細爲我用絶接濟以斷宼糧則敵船難久待復以水雷船出其不意燃準慢槃以轟之則敵船皆有戒心以守則固然必能戰而後能守不能戰而徒恃守猶末也　此稿未完 
[法人增餉]  
　　前報登德法兵事云法人擬籌兵餉德人亦整邊防等情兹見西字報載有外洋電報言法國議院已允許增籌兵餉八千萬佛郎克以爲整頓軍務之用又云法國分駐阿非利加地方之兵數隊其統軍數員現均召之速回本國然則歐洲時局或不免有變矣 
[灊山梅訊]  
　　客冬廣德州解到盜犯二名送堂寄獄新正十一日臬憲孫樹人廉訪接奉釘封文立飭協標營 
 
 

Page 2

 
 
撥勇四十名分作兩班一在臬轅伺候一往府中提該二犯到司騐明上綁由司解赴市曹處决該犯出監時歡笑如常面不改色其眞愍不畏死者歟○大雪經旬積素難化陳六舟中丞恐僚屬衙叅頗多不便因飭護衛親兵數名將署内外積雪掃除以免傾跌掃畢獎以番佛六尊○陳六舟中丞蒞任以來昕夕從公不遑暇食邇值黄綾裹篆得以案牘稍稀適蕪關道雙錫五觀察來省賀年阿嘯山方伯遂邀集候補各司道水陸各統領於十三日設筵八旂會館恭請中丞觀察品陳水陸曲奏羽霓賓主盡歡日斜而散誠宦海中之樂事也○桃符懸處萬彚皆新各店鋪查盤舊歲生涯獲利者固有之而折閱者更形不少以故試燈風裹坊市蕭條雖大半貿易如常然終難興高采烈市情如此其亦如江河之日下歟 
[淫戲宜禁]  
　　寗郡之串客戲猶滬上所謂花鼓戲也早經前府憲曁各憲拏辦在案此外又有啞戲名　　　　　　　　　　　　　假面具所演皆鄉村蠢俗故事並不開口唱曲此不過農家鎭宅之意以祈一歲風雨調順而已兹聞有叚塘無耻之徒暗結串客脚　　　　　祭爲名在城中各霸開演招人觀看其開演之時間以啞戲雖未唱曲然其所演之狀無非織瑶想於秦樓繪玉容於楚岫與串客戲正復何所差别實于風俗人心大　關係安得賢有司嚴申禁令以維風化歟 
[快婿云亡]  
　　蘇城間門内某甲年二十餘矣去冬取城外某氏友爲妻新婚燕爾相得甚懽新正十四日甲赴岳家賀歲岳父母下榻以待欵接殷勤羞推愛女之心以愛婿也甲以體不甚適急欲回家岳家固留之甲勉强允從詎是晚酒食後肚腹脹悶繼卽疼痛夜半甚劇岳家欲報知甲家而城關阻隔不能飛越延至五鼓甲遽爾奄逝天明甲父母得信趨赴岳家視之則見甲遍身見青紫色齒縫有血痕詢之岳父母無辭以對甲之父母以甲身死不明幾欲報官請騐有無别情然甲夫婦平日本屬和睦翁壻又極親愛經諸親戚善言解慰始得寢事此一重公案若非閣羅包探誰能爲之剖析明白哉 
[鴛湖風月]  
　　元宵佳節猛雨摧花雜以雪花沍寒特甚入晚屏翳氏與滕六君結伴而返而街衢滑澾寸步難行以致店鋪居民一律重門深鎖但聞鑼鼓聲爆竹聲與路上釘鞋聲相應村姑思嫗歲掃除凈盡邇賽紫姑神卜繭描鳬共相娛樂欲求如祁利貞詩九陌連燈影千門度月華而情景蕭杳不復覩其自緑窓佳麗朱闥名姝鞋繡鳳頭預絢踏燈行樂已莫不雙蛾銷黛埋怨天公惟西江手民帮結伴持鑼鼓出游沿途敲擊迤邐由北門而入至江西會館乃止蓋聊以遣元宵之興也○蕭紀海寗欄鄉海鹽三邑交界處横山鄉民以難民滋横鋤寶幾盡云云兹悉横山在海甯州屬距碣石鎭匪遥事後州尊急往相騐然事出衆民一時恐難究辦不知以後如何結局也○各信局收取信資往往叅差不一遂議於十六日爲始停止數天公議劃一價目并向同行醵欵在郡廟演戲敬神須至二十二日始復開行云 
[烟臺瑣紀]  
　　初六日海防營開懷祭纛官弁兵丁齊至演武廳排列隊伍一時旌旂映日戈戟凝霜誠不愧爲節制之師○古人有言死或重於泰山或輕於鴻毛世間愚夫愚婦往往因細故而自尋短見眞乃輕於鴻毛矣初十日見一人在飯館中仰臥有多人將其提起灌以湯藥詢之始悉是人在該館賭負大錢千餘文遂吞服洋烟以圖畢命服藥後大吐而愈該館得免受累不禁以手加額共相慶賀○烟臺附近之奇山所一小市集也鄉民每於三八日赴該處買寶零物十三日又逢市集之期賣花爆者甚多有一處因點放試騐遺火其間以致花爆盡着火星亂飛幾如馬陵道上萬弩齊發同業者赶緊避開不致殃及亦云幸矣○秧歌亦曰攘歌民間每於元宵舉行亦及時行樂之意也今年元宵又值 
皇上親政吉期普天同慶是以海防行營兵丁亦演秧歌内有戲劇幾灘龍燈竹馬數事清歌曼舞徧歴街坊可見兵民同樂不愧昇平景象○點放爆竹往往失事若使墜落草房爲禍更烈近由官憲出示禁放亦防患未然之意也○有某甲者衣衫藍縷形容枯槁步伍大夫之後塵常以吹簫乞食爲事一日至枇把花下見門户洞開遂托鉢乞胡麻飯以飽飢腸妓家惡之麾之使去甲昻首言曰何物狂婢竟敢蔑視乃公我十餘年前若不揮金如土安有今日耶去則去耳終不受嗟來之食旁人聞之　甲殆是過來人歟其較尋常乞丐固已高出一等○元宵節恭逢皇上親政吉期各鋪户一律點燈以伸慶賀天后宫及建潮二會館招優演戲銀花萬點之中更聽紅氍一曲彼都士女挈伴來觀益覺興高采烈也况其時雪滿羣山月明千里憑高望遠殊覺蓬萊宫闕宛在人間 
[江西雜紀]  
　　原任南昌府賀幼甫太守升任長蘆鹽運使司所遺府缺當經札委候補府顔筱夏太守鍾驥署理兹各大憲以首府重缺亟須擇人請補再三擬議才器資格惟崔太守國榜於是缺相宜將奏請調補而先行懸牌調署是缺查崔太守歴任南新二縣熟悉情形深爲上游器重嗣以卓異保舉升任贑州府今調南昌府自必措置裕如也遞遺贑州府印務現以臨江府王筱初太守之藩署理王太守前曾署理贑州諸臻妥善今復署贑州駕輕就熟益可勝任愉快矣至遞遺臨江府印務則以候補府姜肅波太守秀瀾署理姜太守辦理保甲釐卡秩然有條今署臨江可以大展才猷遠近聞之咸頌各大憲之位署得宜○江省諺曰只要立春晴一日農夫不用力耕田故白叟黄童無不望是日之晴靈舊臘及今正初旬先後六次大雪自後有水皆冰嚴寒凛冽迨至十一日陰雲四合仍作釀雪之勢人多憂之乃十二日立春節大放晴光農人無不額手相慶次日復同雲密布雨雪紛紛矣○迎春典禮著於月令自古重之流及至今相沿未改例於立春前一日地方有司迎春於東郊本年因立春前一日適逢忌辰江省改於前二日由南昌府憲督同南新二縣憲會同南昌城守營弁各用全副執事於永和門外迎春如禮官憲則朝衣朝冠用八人顯轎座墊虎皮槓纏紅綢結以綢套家丁則狐裘煌煌乘坐駿馬紅綢絡纓多至三四百匹間有官親幕友亦騎馬往觀營兵則旂幟鮮明鎗刀快利亦不下三四百名一路循行排場極爲熱閙惟芒神戴帽俗謂將來春寒較重又春牛紅頭黑背黄腹俗謂紅屬火黑屬水將來水火患較多齊東野語不值逋人一笑置之不論不議之列可也○除夕元旦各卡不抽釐金謂之曰恩關商人重利無不於是時連檣接艦期赶恩關本年元旦氷凍過厚風帆較重船户中之老成者僅掛半帆以防失事乃吳城之下有棉花船一艘偶不小心高掛布帆以致帆重船欹入水沈没計失棉花三百餘包幸商人結伴坐于别船免占滅頂亦不幸中之幸也○除夕彭澤縣有强盜搶刼之案新正禀報到省大憲卽撥營兵往紥該處協同地方官嚴密查拿想多方購覔眼線不難刻日拿獲也 
[江西官報]  
　　贛州府崔國榜候補府鮑孝先姜秀瀾朱廷樑王寢長余鑅汪世澤王鳳池許永家調署新建縣李廷俊各候補縣七十四員俱禀見鹽局馬候補道賀俱辭往金陵禀見曾九帥湖北候補道李臨馴貌拜義寗州陳鼒卸事回省署奉新縣汪綬之禀謝調補臨川縣行知南康府王廷長禀到署萬載縣韓筠調省差委所有該縣印務以吉水縣林嵩堯調署遞遺吉水縣印務以瑞昌縣洪汝濂調署遞遺瑞昌縣印務以卽用縣任佑觀署理又雩都縣徐順臣調省所有該縣印務以試用縣陸用酌委署理 
[孝婦刲臂]  
　　客有自金陵來者云江蘇候補道會辦匣捐總局邊觀察葆識未殁之前一日偃息在床醫藥罔效次媳王氏係浙江候補縣王君莘原之次女於夜半時俟家人睡去炷香獻禱以利刃刲臂肉一方和藥煎湯以進服如觀察當垂暮之年期露已晞非人力所可補救王氏之孝雖愚而此志良不可及所最難者王氏一弱齡女子耳賦于歸者未及一載獨能深明大義一念出於至性是非秉靈淑之氣而能葆厥初者不至此君子不訖人之善一節雖微足以風矣亟録之以爲末俗勸[  鷗波館主人拜上]  
 
 

Page 3

 
 
[邗江官報]  
　　正月十一日保甲總辦趙觀察由省回十二日朱分轉恩訓管解甘肅餉銀甘邑朱明府晋省十三日鹽城縣依勒通阿十四日寳應縣杜法孟均到揚十五日戌刻程都轉由省回轅通分司楊小亭分轉抵揚十六日題補石港　常鹺尹喜謝飭知赴任 
[碧湘清影]  
　　瀟湘熱眼人來簡云湘潭縣沈孟南大令錫周由名進士分發湖南曾署臨武縣篆光緒十年調任湘潭籬菊黄時雙鳧飛蒞除奸革弊遺力不餘十一年縣屬大水大令力動各鋪捨財發粟以濟飢民被水災黎得無凍餒憂者皆大令之力也其他折獄騐屍緝奸禁暴無不燭察民隠不費絲毫清如水明如鏡眞不愧爲民父母也日前奉到憲撤陞署武崗州紳耆聞之公製匾額十一方萬民傘二十餘柄德政牌八十餘對恭送琴堂滬上有恭敬惠義德編羣黎好惡同民勤政廉惠等字亦可見愛戴之勿諼矣下河滿街各鋪户於其去時皆張燈掛彩設案焚香水師營更列隊河干大碼頭一帶不下數十處臨岐折柳倍極依依是非大令慈惠清廉動人景仰安得有如斯愛慕哉 
[平山閒話]  
　　昨得揚州來翰云有一男子携一六七歲女孩行經永盛街適有雄赳赳幞首短衣迎面而來者則營兵王姓也見孩熟視良久忽大喝一聲將男子揪住按地拳毆有問以故者王曰此孩爲我隣人家掌上珠不見已二日今始知被伊所拐是以怒而毆之耳男子聞言大聲曰悞矣悞矣吾姓趙傭於某公館今雖日外見孩啼哭門前詢之言語模糊但云家住西營因之回前主人送其前往爾何人斯竟敢不問情由揮拳便擊耶王冷笑曰今日若不遇吾則不知被汝拐向何方矣人贓俱在尙復何辨言畢又痛毆男子力不能敵頭面皆破圍觀者多抱不平咸曰若如爾云眞僞一間便知何必如此惡鬥卽眞是拐匪本城亦有地方官不便私行毆擊王持蠻不聽衆見其難以理喻忿然而散嗣見該二人揪扭南去遂不知所之○某甲開設烟寮生平喜佔小俊宜雖所得紙一二文亦必沾沾自喜新正聞某土店擇期初五日開市遂未明而起不及顔面携錢而往爲該店第一次交易倘頌以吉利聞其價當可破格從亷詎該店竟不肯減讓絲毫不覺大失所望忿無所洩遂與口角店夥怒甚順手將一算盤擲出不提防擦損甲之頭顱皮收見血甲卽乘勢撤潑怒駡若山膏路人爲之解紛給以小土一兩甲始轉怒爲喜懷之而歸說者關甲雖得變宜不免苦及皮肉其亦得不償失歟○本月十六跪爲月食之期各衙署循例令僧道諷經伐鼓鳴鉦相與救護蓋俗有在家不護月出外遭雨雪之諺也所最可哂者當月初虧時多有禁口不敢食物者　是時食之必得噎症此果何所本而云然習俗相沿眞足令人噴飯 
[彞按瑣綴]  
　　去臘二十二日以前雨雪紛飛廿後並不放晴至二十六日稍露晴光二十七日又濃雲密布寒冷異常二十八日又得小雪二十九三十兩日則六出飛花迷漫空際眞如百萬玉龍鏖戰入夜視平地已深二尺餘至元旦及初二日滕六君時降時止而天氣陰霾積雪難融至初六日又見雪花亂落矣土人云此雪五六十年所僅見也又聞四川萬縣僅得微雪施南地方則雪深五六尺以該地多山易於積雪也又云下路董市之雪不過二三尺深而沙市亦有四五尺深○去臘鹽局陳觀察察侯調署荆宜施道所有鹽捐則派蔣觀察銘勳接辦觀察已於舊臘二十八日坐彞陵船來宜陳觀察則於新正初二日由直往荆擇於初六日接印視事○大雪連宵貧民飢凍不堪言狀而河岸坡崖下之乞兒不能上街幸得城内殷實人家於年内外或施粥米或發棉花或　錢文亦可藉以暫過新年○宜昌鎭憲已擇定於初六日赴省賀年一時兵弁餞送如儀○月初有英國某官雇坐内地民船到重慶赴領事之任○得電報　江通船於初九日由漢開行來宜彞陵船則於十一日來宜 
[開印屆期]  
　　昨日係開印之期因逢忌辰文武各衙門均不用鼓吹升堂點卯所謂暗開也惟道署海防廳上海縣英會審公廨之書役人等各遞手厥道賀循常例也 
[諭照新章]  
　　本埠洋藥稅厘改歸海關併征本報早將道憲告示録登且更著爲論說刻龔仰蘧觀察復恐商販人等未盡周知遂于城廂内外遍貼告條其言曰現在開辦洋藥稅厘併征新章所有存棧未完厘金之洋藥應卽赴關補完厘金方准行銷倘敢隠瞞一經察出定行照章嚴辦除飭水陸各關卡照章緝私外再行出示曉諭其各凛遵免貽後悔 
[觀察來申]  
　　昨日官塲傳述前署江海關道湯小秋觀察日内當由金陵來滬龔仰蘧觀察聞信立派測海兵輪前往迎迓矣 
[滬濵瑣語]  
　　昨有某姓烏山船裝載煤炭駛至浦東管駕者漫不經心致船觸某木行木牌隨卽膠滯雖經設法拖下然已損壞不堪矣聞現託某船廠修理所費頗覺不貲○浦東十併十一圖甲乙兩民人因爭房産口角紛爭昨甲忽控諸縣署適莫邑尊前赴金陵由家丁飭值日差帶候核奪 
[賭棍甚多]  
　　本埠有一種賭棍名曰牌九司務又名郎中先生若輩以寗波人爲最多新年以來城廂内外之聚賭抽頭者無日無之英租界除八仙橋一帶之外凡在妓院中入迷龍陣者通宵達旦樂此不疲近日又有蘇州人之爲牌九司務者數輩其人皆翮翮少年衣服麗都人之受其愚弄者已屬指不勝屈然則有劉盤龍之好者其可不加意提防哉 
[鎔鉛被獲]  
　　英租界垃圾碼頭之北京里内有人租賃房屋專鎔鉛元寳爲捕房所聞麥總巡捕頭遂于昨日親自督同中西包探巡捕前往獲住甲乙兩人略詰數語卽行管押諒于今晨解送公堂也 
[妓女欠債]  
　　近年以來廛市蕭條以故脂粉生浦亦有江湖日下之勢妓女金秀英者向在么二妓院中送往迎來稍有名聲由是位置高非復阿蒙本色遂在囡姐所開之長三妓院爲夥熟意遷地弗良竟致門庭冷落大不如前所欠帶擋及娘姨大姐男傭等之洋四百餘元日被逼迫不勝忿辱遂作高飛遠引之計於日前逃遁後經傭僕等訪知該妓避匿新閘地方囡姐遂懇上海縣捕役柴樛囑夥邀妓至料理欠項該妓允之當據囡姐言被欠帶擋洋二百元嫖帳洋三百元娘姨大姐男傭三人被欠洋二百元柴樛擬嫖帳着妓折償洋一百五十元其洋命男女傭人措墊俟該妓至别處爲夥再取帶擋以還墊欵及欠項男女傭人咸謂前欠尙有料理安能再爲墊洋均不允從該妓無奈已投英會審公廨求爲拯救蔡太守命發官媒候訊核辦 
[戒烟良法]  
　　粗大粉甘草一味不拘兩數用水熬之水作黑色去渣煎膏初以烟九分入甘草膏一分繼則烟遞减而膏遞加癮極重者半年亦可斷癮僕亦有烟霞之癖者實用此方將烟戒絶且身體如常健爽有志者曷姑試之較之外問戒烟等膏其功當百倍之安慶余公館識附啓者安慶余公舘頒到賑洋並寄到戒烟良方囑登報牘以廣流傳足見爲善之心無微不至令人欽佩靡涯矣[  竹坪陳煦元附誌]  
[上海高易籌賑所撮要]  
　　前登報章河南開歸陳許道鞠子聯觀察經募山東賑捐合汴平紋二千零九十三兩今於昨日由元豐玖號匯來核收到規元二千二百五十一兩零二分一厘又彤源莊匯到廣東潮州府正堂朱筱愚太守續募直順賑捐規元二百九十二兩八錢三分五厘又林善士交到九江同順號經募直東賑捐規元三十一兩六錢二分一厘以上三項均已如數收領望雲叩謝荷諸公之鼎力籌畫多方沐善士之解囊樂輸恐後集來狐腋拯彼鴻嗷感戴仁慈同深頂祝除分别塡掣收條備函奉繳外謹登報簡藉伸謝忱[  李朝覲秋坪氏頓首謹誌]  
[清單更正]  
　　丙戌十二月二十九日至三十日二天二十九日悞登二十三日第五百二十四五次脫去廿字請卽更正[  上海三馬路陳與昌協賑公所啓]  
[答武陵漁隠見贈原韻録請夢畹生删正]  
　　羡君高隠武陵湄不愛浮名獨愛詩筆燦江花開妙想篇裁邱錦見清思襟期浩落推耆宿 
 
 

Page 4

 
 
儒雅風流洵我歸自媿疎狂如不棄忘年交訂漫相期[  芸香館主寄鴻生呈稿]  
[身世玉琴樓詩]  
　　歲暮感懷飄零書劍誤寒儒歲暮悽然在客途片日放晴兼日雨半年有館一年無質錢空負衣存庫賒券進償酒盡壺躑躅抳塗尋舊友絶交書到倍躊躇百事輸人一着先笑談時復撫龍泉厄窮如我眞奇絶悲憤呼天亦枉然忍以詩爲終老　當於花結再生實堂堂歲月驚遲暮散髮臨風哭逝川不作蓬萊頂上游却教俛仰共時流禍機潛伏甘心蹈文網開張側翅投自覺形骸違世俗翻將詆毁累勝備　看豪氣三千丈化作畏虹貫斗牛患難頻仍强自全一枝聊借亦徒然看人返里空增感賃廡傭書最可憐蠟屐已穿還苦雨藥爐未斷尙生烟擔愁何必兼躭病憔悴休文只怨天[  太痴生丙戌年稿]  
[有感近事]  
　　膠漆雷陳古道微誰憐范叔尙無衣奸讒交搆情何險終始相全世所稀聊爲當時成悵望竟隨流俗慕輕肥空山莫訝行蹤斷明月清風歇我扉[  金玉同心室主]  
[秋感]  
　　驚秋斫地發狂歌潦倒青衫喚奈何落拓難除名士習牢騷畢竟少年多炎凉世味清於水冷暖人情薄似羅只恨浮生抛不得年年總是　愁魔[  七十二峯浮槎仙子朱來之未是草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[之哮喘噦]  
　　哮者呼噦有聲咳喘氣促喉中常作水雞聲頻咳不已愈咳愈哮甚則見血症屬感受風寒不先發散早投膩補或談食鹹酸味以致邪無出路膠結不散滲透氣管一遇外邪便窒塞遂道氣息急促此症多發於冬初復有食哮水哮風痰哮年久哮乙分治不如去都成痼疾居常宜薄滋味愼起居方用大小青龍以開之行氣化痰以順之則不治哮而哮自除矣喘者氣息急促張口撎肩摇身擷肚靜坐片晌喘息稍舒是已然而喘不兼哮哮多兼喘者何也以喘無呀呷之聲哮多急促之氣故也喘症之虚者精氣虚也其人素無咳嗽等症或經病後或患勞損或嗜酒色漸漸氣息喘促或氣首噎塞上下若不相續勢劇垂危者但察其表裏無邪脈息微細者宜用甘温之品如地黄丸等類是也若陰虚火動上氣喘急者宜用滋陰降火之品如丹溪之知柏之類是也若下元虚冷腎氣不得歸元上氣喘急者宜用温熱之品如安腎八味等丸是也若老弱人久病氣虚發喘者宜用養肺之主如生脈散之類是也復有一種水氣喘促乃水氣逆行乘肺脈小而浮喘不能臥氣不宣通者宜用利水之品如桂苓甘术湯之類是也比皆喘之屬於虚者而言之喘症之實者邪氣實也非風寒卽火邪耳治風寒之喘當以辛散治火邪之喘當以凉解此治喘之大綱也若火鬱之喘六脈沉伏四肢厥冷拂拂氣促而喘者又有風寒外束咳嗽氣喘喘必　力脈夾浮數者又有食積作喘起卽喘息腹脹便堅者又有痰甚作喘動作便有痰聲者又有火盛作喘飢則喘甚飽則喘緩者又有酒濕作喘喘則胸滿張口喘急者又有肺癰作喘口必燥胸中隠痛右寸脈數實者又有肺脹作喘喝喝而喘目如脫狀脈來浮大者以上皆屬喘症之屬於實者而言之用藥之法當從六淫之邪分别施設可也喘症之不治者則有喘急不休汗出如珠四肢厥冷煩躁無脈直視譫語皆屬危絶之候雖有扁鵠之神術仲聖之妙法亦難乎爲力矣兹篇因見世上不明哮喘之殊途往　籠統龎治故特分晣而明辯之[  海上種榆山人胡悅彭稿]  
[喜遇瘦鶴詞人蒙惠新詩賦比答之卽請夢畹生政刊]  
　　十年前早欲瞻韓此日纔欣列坐團名士奇文傳海内雅人深致噪詞壇雲泥間隔叨承問君於鷗所處訊余近况珠玉先施着意看同抱天涯淪落感相逢車笠話悲歡[  毗陵醉墨生拜稿]  
[廬山舊隠招飲有詩見示卽次其韻率成長句録請吟正]  
　　雄辯是誰驚西筵天南遯叟在坐清狂我未减從前輕寒此夕始如水初月隔簾微有烟直得酒沽十千飲可能詩就短長篇醉來欲問登仙訣笑與洪厓一拍肩[  海上浮查客稿]  
[奉贈海上浮查客]  
　　聞說東瀛有才子風前引領輙情移翩翩名下無虚士一一吟成絶妙詞花月春江添韻事蒹葭秋水寄遐思少年我媿荒疎甚拙作惟君是教之[  沙羡綺暉盦主陳崇禮瀛伯甫草]  
[簡寄海上浮查客]  
　　東海騷壇賴主持高風未許蠡輕窺銀鉤鐡筆戞玉敲金唱竹枝君有函館竹枝詞直諒多聞眞益友方圓規矩卽吾師新詞媲美清平調不媿終軍弱冠時風月平章記勝遊申江例日買輕舟久思遊滬上未能遂心浮名未遂懷鳴鹿秋闞兩試未售得所難斯等寄鷗綺麗才華傳白雪清高格調感紅樓缶歌生小塗鴉慣幸有珠璣在上頭[  浙東射潮王孫錢寳書稿於邗上]  
書稿於邗上 
[仰慕小樓主人久矣率呈拙律以抒積忱卽乞誨政]  
　　君本輞川客由來風韻多慧心通譯諦雅意識絃歌月露涵詩性樽罌惹酒魔騷壇牛耳執濡筆浪吟哦[  莘溪閒農子梅氏待删草]  
贈東武惜紅生僕生平不善吟咏屢由報端得讀大箸清言霏玉好語穿珠三復廻環欽佩奚似爰賦拙律以誌慕忱竊媿下里巴音不足 
[當大雅一噱録請夢畹生大吟壇政刊]  
　　磨鐡氣縱横文章舊有名護花詩一卷把酒月三更海國多知己騷壇獨主盟他年升玉署廰拜頌昇平[  鑑湖青山白雲後人初稿]  
[丙戌除夕偶成録請夢畹生惜紅生瑶花舊侣粲政]  
　　避債臺高轉自如依稀積累夕同除夕同除思鄉婪尾三杯酒壓歲隨身幾卷書官燭紅摇形影外孤衾翠展雨風初送窮翻出新花樣盂水瓶梅餞客居[  自自子未是草]  
[立春日王省齋兄來索詩爲其母黄太孺人壽]  
　　練時日將進酒敞前軒洞後牖衆賓上堂拜母奉觴稱祝唯恐後有棗如瓜桃如斗食之皆可年命久履端伊始春光首芳訊暗催梅與柳斑衣舞采娛左右至樂家庭得天厚日髮垂垂扶子婦滿引一觴笑開口我爲揚觶進一言兄能孝母卽母壽[  萬釗劍盟甫稿]  
[新春客感]  
　　餘寒尙覺襲簾櫳不出閑愁出亦慵但有詩篇同束荀且將遊跡任飄蓬柳枝預想絲絲緑梅蕊𠱾看漸漸紅忙煞征人歸禾得漫開倦眼對東風[  海上浮查客鷗所生初稿]  
[上海三馬路與昌恊賑公所陳竹坪經募山東直隸賑捐正月初二至初十日第五百廿七至三十二次清單]  
　　葉春山洋十元時先生洋二元○敬求平安吳先生二户各洋一元茸城金菊孫將花紅移賑洋一元○周姓洋一元○生昌花洋三元又三元又銅洋七元顔姓俞姓二户各洋一元○新册本埠洪文亭洋一元又募有心無力氏諸桂林泳雪軒林林瑞生四户各洋五角以上五户共洋三元○竹筠書屋銅洋二元徐士俊守拙居徐二户各洋一元俞德周以煒合洋五角○本埠入興銀樓盧燮榮先生經募造福册盧學豐錢五百盧燮榮陳良明朱三林曹沈氏四户各錢三百曹顧氏盧康甯陳本德朱寳成四户各二百李金生李小姐各一百文以上十一户共洋二元錢六百○也心子洋三元劉長春洋二元恭發號黄瓊洋四元益慶氏洋一元江西無名氏洋一元○三馬路天裕茶葉鋪桶捐洋二角錢一百三十七四馬路森記酒店桶捐錢一百三十七南誠信桶捐錢三百六十浦五房銅洋一元錫箔灰錢二百思家不能回洋二思散錢一千七百四十三○大通吳履本求病速愈洋十元乳谿方守英産後完愿洋二元祥成知過子洋五元林善士洋三元退省居洋二元錢二百文施氏錫鳳無力子求胃氣痛速止青雲書屋王耕山堂姚四户各洋二元方善士洋一元六角張松雲洋一元無名氏銅洋一元成記安康餘茂三户合銅洋二元○本埠安康莊經募造福册劉寶山曜生頤勳鴻勳張芝彦胡倪良陳惠康竹溪惠和錢文汳左錫蕃沈月孫袁琴軒費吉孚周雲笙姜芝田彭桂岩駱增瑞戚鳳儀子雲廿户共合來洋二元○王陶菴洋二十元無名氏洋十元鄧頴林洋十元史夢記銅洋二元惠記英洋一元○新册本埠陳君相一元陳君源銅洋一元○新册青浦儒正堂陳愚廣文續募張保朱汝人祥沈壽慈二户各錢一千一百文張亷侯張文元二户各錢六百文陳張太洋一元陳昌元錢四傑張瑛楫各二百文以上九户共洋五元錢三百廿文○新册津門徐鐃蓉洋城二元○蘇州隠姓名洋廿元山陰餘慶堂膝氏求父母康健眷口平安洋一元無名氏銅洋二元浙慈邑洋一元城隍廟廟桶捐南沙古稀外人固封銅洋五元散吉洋二元散小洋八角散錢九百七十八文○九天共收英洋一百四十七元銅洋廿六元小洋廿一角錢四千六百七十五文合併聲明 
[上海三馬路與昌恊賑公所陳竹坪經募山東直隸賑捐正月十五日弟五百四十次清單]  
　　湖州苕溪漁隠洋三百三十三元鎭江心餘子洋五元蘇州王素貞善女求耳病速愈洋二元吳淞心邱氏洋九元安慶近聖街彭公舘内王士募白下小麟子求消災延壽洋兩元○新册乍浦振泰昌交來張仁德堂不留名隠名氏無名氏四户合銅洋四元○新册卓子漳求謀成難生意興隆洋一元○新册潘鏡如翁洋一元又募有心人錢二百五十文求是齋二百三十文怡怡室二百義間廬一百九十文寒輕暖薄軒一百八十味道室一百五十與同主人一百四十聽濤軒一百三十最樂居退思軒各一百廿文時習齋吟仙舘得月樓謙吉堂碧雲軒春脾書屋各一百文春生閣九十文又日新齋七十文喜到眉尖客六十文求平安室嚼梅居士半痴道人求順利泰然居自省軒愛吾廬各五十文養心居四十文以上三十户共合來洋四元○吳陳氏洋五元徐善士洋三元萬有利吳洋二元四角○本宅桶捐白紙包散銅洋五元敢銅洋十元散吉洋兩元散小洋四角半散錢三百六十二文紅紙包小洋五分錢一文○本日共收英洋三百六十八元銅洋十九元小洋十角錢三百六十三文合併聲明 
 
 
