# 1910 - 50 - 4913309

 

Page 1

 
 
   
 
 

Page 2

 
 
　　本館自宣統二年正月十八日起由前東盤歸裕記自辦所有館中各項交代已於十八日結算清楚以前往來賬項悉歸裕記接受此後盈虧及一切事宜概與前東無涉特此聲明 
上諭 
監國攝政王鈐章正月十八日内閣奉 
上諭克勤郡王崧杮承龔王爵入直當差前久患病開去差使賞假調理兹聞溘逝軫惜殊深著賞給陀羅郷被派貝勒溥朗帶領侍衛十員即日前往奠醊所有飾終典禮該衙門察例具奏欽此 
上諭協辦大學士尚書戴鴻慈忠清亮達學識閎通由翰林疊掌文衡洊陟清要擢任正卿均能恪盡厥職考察政治尤能抉擇精微有裨憲法朕御極後優加倚畀俾參機務首協綸扉夙夜靖共深資擘畫前因偶患微疴賞假調理方冀醫治就痊長承恩眷遽聞溘逝軫惜殊深著賞給陀經被派貝子溥倫帶領侍衛十員即日前往奠醊加恩賞加太子少保銜照大學士例賜恤入祀賢良祠賞銀二千兩治喪由廣儲司給發任内一切處分悉予開復應得恤典該衙門查例貝奏靈柩回籍時沿途地方官妥爲照料伊子一品廕生戴曾着以郎中補用用示篤念藎臣至意欽此 
上諭徐世昌著以郵傳部尚書協辦大學士欽此 
上諭内閣學士吳郁生著在軍機大臣上學習行走欽此 
上諭前據御史江春霖奏叅慶親王奕劻一摺牽涉事羅織多人朝廷早鑒其誣妄其中謂陳夔龍爲奕劻之乾女婿朱家寳之子朱綸爲載振之乾兒尤屬荒誕不經當即諭令明白回奏兹據覆奏率以數十年前捕風捉影之事及攻訐陰私之言皆屬毫無確據恣意牽扯謬妄已極國家設立言官原冀其指陳得失有裨政治若如該御史兩次所奏實屬莠言亂政有妨大局親貴重臣固不應任意詆誣卽内外大臣名譽所關亦不當輕於汚衊似此信口雌黄意在沽名實不稱言官之職江春霖着回原衙門行走以示薄懲欽此 
上諭湯壽潛奏父老且衰勢難就養懇請開缺一摺江西提學使湯壽潛著准其開缺欽此　　 
上諭湖南永州鎭總兵員缺著馬文翰補授欽此軍機大臣署名奕劻世續鹿傳霖那桐 
宮門抄十八日召見軍機澤公志森徐承焜 
論說 
[論預算决算上準備之必要（寒）]  
立憲國之財政。無不由政府提出。交議會决議者。所以示年度内財政之趣向。與國家一定進行之軌道也。民依國家而存。國家依民而立。國家進行之活動力。全視財政之正確。與其豐富以爲之貫注。我國向者於財政上之支出收入。無一定之統計。而國家財政上之困難。亦政府獨任之。此國家之活動力。所以日損。而國民之責任心。亦漸以日減也。今者我國自宣布預備立憲後。而試行預算决算。爲今年宣统第二年度。從此國家之活動力。必秩然有序。而國民之責任心。亦漸以增加也可知。但預算决算之準備。有一定之機關焉。有一定之時期焉。有一定之方式焉。苟不履此順序。則政府之提出。與議會之决議。均爲不確實徒費此寶貴之年度。非特國家之活動力無裨。且每有因之以生無謂之龃龉者。不揣謭陋。敢述一二先進國準備之順序。就商之我國民焉。 
 
 
 

Page 3

 
 
第一預算準備之機關 
　　預算準備之機關。通常屬之政府。雖各國之於預算。有採政府準備制。與採議會準備制之二者。然各國大率採用政府準備制者爲占多數。且從實質上言之。國家之財政。以政府爲最悉。而國家組織。又極複雜。究非一二局外人之所能深知。故議會準備制。不若政府準備制爲正確。且以監督者爲準備之機關而於調查上不免有幾多之困難。不若以施行者爲準備之機關。而於調查時得有諸多之便利也。是以大多數國採用政府準備制也爲可見矣。然亦有一二之例外。 
　　（一）有絶對的採用議會準備制。而以政府爲參與之機關者。如北美合衆國是。美國每年於國會開會日。由收入委員及支出委員。限於三十日之期間内。以調製預算書。而其大藏大臣。非特無直接預算之調製權。且無行政上財政之監督權。此不可謂非美國一種之異例。然宜注意之點。 
　　（甲）議會行準備之權力。專著手於調查並編製與决定之三種。而無有完全財政上之調查權。特關於預算編製。蒐集一切之材料。以成其基礎。 
　　（乙）當下院編製預算時。彼常置委員。宜求大臣之出席。以參與之。而委員則基於其意見。及其提案以編製預算。 
　　是以美國法律上雖絶對的採議會準備制。然以上之二點觀之。則又以政府爲參與之機關者此其一。 
　　（一）有絶對的採政府準備制。而以議會爲參與之機關者。如英吉利與比利時是。英國每年於十二月十五日。製成支出預算書四通。由各省大臣送致大藏大臣。以大藏總裁。及大藏大臣下組織之財務委員。審查以决定之。財務委員者。下院議員四名。書記官四名所成立。比利時與英國同。千八百八十三年以來。大藏省設置預算議員。而使大藏次官曁議長審查以决定之。 
　　由是言之。英國與比利時。於名義上雖絶對的採政府準備制。而於實際上。不免以議會爲參與之機關者又其一 
　　以上爲諸國預算準備之機關之所屬。以我國情形言之。將採政府準備制歟。則今日固宜著手。將採議會準備制歟。則今日亦宜早爲解决。雖一國財政之預算决算。尚俟國會之開設。而各省財政之預算决算。今日固已不可緩。但我國官廳組織。極爲複雜。而他日欲爲精當之議决。則於臨時恐不免有調查案卷之繁。似大多數國預算準備之機關。通常以屬之政府爲正當者。而於我國則有不能。故於編製預算時。由議會要求政府參與編製以期豫算機關之完備者。亦無不可。且觀之英美二國。亦有先例之可援也。何去何從。我國民固宜早爲稱度矣。（未完） 
專電 
[電一（北京）]  
某御史奏籌備憲政以改革官制爲先京官制定第三年頒布迄今未定恐阻撓憲政者益將觀望請飭政務處憲政館迅速議訂即行頒布 
[電二（北京）]  
川粤漢鐵路借欵各使堅持照張文襄前議又于昨日催訂正合同 
[電四（北京）]  
御史江春霖久萌退志故上奏參慶邸一摺 
[電五（東京）]  
日本政府議定遣派裝甲巡洋艦生駒號參預阿很第國獨立一百年紀念會所需經費四十萬圓已由帝國議會提出補入豫算案又因生駒號將列席日英博覽會飭於西三月中旬出發 
[電六（東京）]  
東京某劇塲於陽歷二十八日正午邀請第二次美國游日團隊之一行觀劇各大新聞社亦於是夜設筵欵待 
[電七（東京）]  
大同俱樂部戊申俱樂部兩政黨合併組織一新政黨名曰中央俱樂部定西三月一日舉行開幕式 
緊要新聞 
[勳貴子弟遊學海軍之預備北京]  
　　自洵薩兩大臣歸國後即與樞府提議現在籌辦海軍以遣派親貴勛舊子弟留學各國海軍學校爲最要之務其說甚爲監國所嘉納日前召見軍機垂詢選派辦法并謂各親貴勛舊子弟普通知識尚未完備此時遽行遣派恐難獲益各軍機唯唯旋即出告海軍大臣商定先於京師設立海軍留學養成所遴選聰穎强壯之親貴勛舊子弟入所令其先習普通俟三年卒業後再行選派出洋遊學海軍 
[外務部議訂領海職務條約北京]  
　　外務部與海軍大臣議商海軍事宜今年即須入手籌辦其在本國領海曁在外國領海之職務條約及在公海中處治海賊之法均須由海軍大臣預先比照各國現行章程及普通刑法上殺人强盜罪處治之原則繕就草案請旨施行以便由外部分咨各國照章辦理（按以上兩節略見前報專電） 
[民部催辦廳州縣巡警北京]  
　　民政部　昨分咨各 
 
 

Page 4

 
 
省略謂據警政司案呈逐年籌備事宜業經遵照單開各節通行在案查單開廳州縣巡警限年内粗具規模本部與各督撫同辦係本年應行籌備事項現在各省或報大概情形或并未咨報到部事關憲政未便延緩應請督飭各屬將現在廳州縣實在辦法體察情形切實釐定專案報部 
[禁烟大臣議改查辦參案辦法北京]  
　　禁烟大臣提議近來關於各省禁烟參案均由各督撫查報至其覆奏之時每多敷衍了結鮮能與原摺相符者未必所參各摺多屬不實其中恐有流獘擬 
[中國名畫]  
邊壽民畫册之二（蘆雁） 
奏請變通辦理嗣後如有官塲被參尚有烟癖及辦理禁烟不力等情均須由本大臣設法查辦不由各督撫覆查以求核實 
[憲政館軍諮處提調將改實官北京]  
　　日昨慶邸那中堂在軍機處提議各衙門提調係常駐辦事之員較諸管理該衙門之大臣尤爲重要若非一律改爲實官勢不能辦理完全擬俟開印後奏請將憲政編查館軍諮處提調先行改爲實官其餘俟相度繁簡陸續酌改聞各王大臣均韙此議大約開印後可實行 
[吏部無可籌備之籌備北京]  
　　吏部上臘奏陳宣統二年籌備憲政事宜略云去年九月二十九日欽奉特諭以變通選法考核任用與憲政息息相通責成臣部預備誠以用人之柄操之朝廷而察吏之條司之吏部用以承政府之後持天下之平也臣等深維治本自以釐定京外官制編訂考試任用章程爲憲政預備之權輿實臣部最要之職任今春奏陳籌備事宜亦已列單呈覧嗣經憲政編查館覆核以此項章程係歸憲政編查館會議政務處同辦母庸另訂辦法是則應興應革之大端臣部亦暫歎著手再四思維求其可以自致而有裨於憲法者除已辦成績須俟届期奏報外計籌備清單内開擬定停選佐雜章程停選敎職章程改訂外省大計章程歸併考核事實章程改訂命盜案處分則例皆爲明年預籌應備之事查州縣選輪業經停止敎佐各項自可參酌辦理大計三年一舉考核事實一年一舉其名則異其實則同擬俟咨商憲政編查館酌定辦法期示勸懲而昭劃一提學司隷學部巡警道隷民政部勸業道隷農工商部郵傳部監理官隷度支部各有責成即各有功過擬分咨各衙門參考事實分别門類明定議叙議處專條纂入則例以資遵守其增修道府以下新設舊有缺目一覽表行查各省在籍候選佐雜實存員數表俱已分别舉行歸入明年辦法至臣部常年經費雖不敷支銷惟當力加撙節就事核實辦理要之臣部職掌實任統均况當新舊交錯部自爲例省自置官自非官制畫一無以挈綱維而崇政體今此項章程旣由憲政編查館會議政務處擔荷自爲統籌全局力任其難起見臣等疊奉明旨亦何敢自諉責成此次籌備但以拾遺補闕之心期收造車合轍之效一俟該館奏定章程臣部有所遵循再當隨時酌核情形奏明辦理十二月二十七日奉旨憲政編查館知道 
[京師試辦私塾改良情形北京]  
　　學部於上臘具奏云臣部督學局前以京内私塾林立亟宜釐訂敎科以期敎授管理各法實行改良因於光緒三十三年夏間由該局擬定初等小學簡易科課程督飭京師勸學所轉行内外城各學區勸學員廣爲勸導維時人懷觀望應者寥寥是年下學期查得京内私塾能按照簡易小學課程辦理者僅有十二處學生止三百餘人而未經改良者不啻倍蓰因籌給名譽金以奬勵之每届一學期查視一次就各處私塾敎法之善否第其等差最優等給名譽金十兩優等八兩中等六兩下等不給其未經改良不中程式者概不列等另於各學區設立私塾改良講習所約集各塾師研究敎授管理方法補習國文算術體操學科並以時調集各塾學生舉辦觀摩會互相考校自時厥後各私塾漸知觀感　光緒三十四年上學期查得各處改良私塾堪以列入最優等優等中等者共四十二處學生一千餘人下學期計八十九處學生二千二百餘人迨本年上學期京内私塾之改良者已增至一百三十六處學生達三千三百人以上本届年終該　派 
 
 

Page 5

 
 
員通查京内改良私塾實能遵照簡易小學新章授課列入長優等優等中等者凡一百七十二處學生共四千三百餘人其間調查保護則巡警之力居多奔走勸告則各區勸學員及學務董事之勞爲最至夜班講習研究使各塾師學識增進則賴官公私立各學堂堂長敎員相爲輔助伏思籌備立憲固貴各地方有完全小學以養國民道德知識之源而地方自治甫經創辦就地設學籌欵維艱不得不賴私塾之設法改良以補學校敎育之所未及督學局職司興學旣無就地籌欵之權以擴充小學而該局員等尚能苦心經畫奬勸兼施計此次改良私塾一百七十二處共發名譽金一千三百七十兩實得簡易小學生徒四千三百餘人需欵無多成就頗衆實於普及敎育不無裨益 
京師近事 
　　樞府近議軍諮處有參謀全國海陸軍政專與各國參謀本部同一性質凡關於軍政上之條陳均帶有秘密性質嗣後各處軍官及各項人等所上關於海陸軍制之說帖條陳等件均由軍諮處專管代爲呈遞以防漏洩 
　　海軍大臣洵貝勒接收廣東候補知縣葉岩濤條陳一件所言甚爲詳細業經洵貝勒面呈攝政王閱看聞約有三大綱（一）提倡各省及海外華僑海軍捐修復福建船廠（一）設海軍機器總廠（一）設立學堂派學生出洋 
　　日前江北提督王軍門咨報陸軍部　請江陸軍第二十五標第二營督隊官趙景廉在營因　某項事宜關係重大正在捕拿之際不意該督隊官聞風竟於夜間潜逃應請轉飭各省陸軍一體嚴拿並聞該督隊官現年二十六歲係直隷　化州人 
　　外學兩部前派赴美國留學生監督聞已回京將美國學校之設置及課程等項詳悉報告現正詳訂游美肄業館章程俟外學兩部各堂會核後即行發表聞該館之建築亦正在繪圖佔工大約開工之期即在春盡夏初 
　　卾省京官六人及卾路代表張志十亞農等四人因卾路商辦早經奉旨交郵傳部知道乃該部迄今尚未宣佈明文爰於前日齊赴徐菊人尚書邸第面催此事聞當時言論衝突幾至决裂 
　　軍諮處現分五廳所有各正副科員分爲三等頭等月薪八十金二等六十金三等四十金均按八成發給飯銀自正副使以下一律六兩亦昭半發給蓋因經費支絀故從節儉而各員之視爲優差者不禁大失　　 
　　聞民政部以内外城兩廳所管路政關係重要日昨特開會議改歸部辦以何洞仁爲總辦鄭咸爲會辦内外兩廳行政衛生兩處僉事爲帮辦各區區長爲稽查員惟以辦事權限尚未劃清故未能即時决定 
　　廣西遷省南甯早有此議全省士紳多數贊成且有請移路欵爲遷省之需者旋以反對者亦不乏人久未决定兹聞政府已與桂撫張中丞桂省諮議局往復電商業經决議於本年實行惟遷移經費尚未指定的欵 
時評 
[吏部籌備憲政]  
吏部籌備憲政。旣自知無從著手矣。則今日改革官制。該部自在應裁之列。 
　　乃於提議裁併之時。旣明示反對之意。而於籌備要政之摺。又暗作負氣之談。將誰欺欺朝廷乎。 
[學部維持私塾]  
　　私塾盛則學堂衰。私塾衰則學堂盛此必然之勢也。 
中國之開辦蒙小學亦已有年。而私塾之興盛如故學部且從而維持焉。（學部於去臘奏定維持私塾辦法）爲之編訂章程。爲之。設法鼓勵此後之敎育界。正未知若何現象。 
[政府之手叚]  
憲政館擬訂自治章程。面子曰自治。而目的在官治。外郵兩部尚書接見鄂路代表。滿口曰贊成。而一心在反對。 
匣劍帷鐙。靈光四照。苟以此等手叚。對付外人。豈非外交名家 
[新軍之人格]  
粤省新軍叛變。而官塲往來函牘。皆謂匪徒乘機搆煽蘇省新軍肇事。而蘇撫電致英領。亦謂流氓混雜其間。一若新軍人格高尚。不致有此等無意識之舉動也者。其果新軍人格之高尚耶。抑官塲自爲脫罪地耶。 
　　我不知桐鄉呼蘭等處。又將何說以處此。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督覆驗劉永興確無嗜好南京]  
　　江督張制軍奏云竊准軍機大臣字寄宣統元年九月二十五日奉上諭禁烟大臣奏疆臣奏請開復革員核與原參不符據實奏陳一摺著張人駿確實調騐究竟有無嗜好據實覆奏母稍廻護原摺著鈔給閱看欽此遵旨寄信前來查已革江北提標左營參將劉永興於上年十二月十四日自請赴江北戒烟公所受騐經該所在水烟袋内搜出烟膏一塊即令出所嗣於是月三十日赴省事請前督臣端方發所覆騐並稱前次帶往江北戒烟公所之水烟袋係當時跟丁在敎讀房内匆促携取未及檢點以此獲咎心迹難明經端方飭發兩江禁烟公所覆驗臣抵任後據該所詳稱劉永興住所七日旣未服食烟藥亦無發癮形象臣當詳核情形以劉永興前在江北戒烟公所因搜出烟塊卽令出所並未住宿試驗如果先有烟癮何以自請受騐致取敗露且甫隔十餘日即赴省禀請覆騐若謂續經戒净又恐無此迅速其所稱誤携烟袋尚非無因遂以確無嗜好奏請開復原參革職處分照舊供職兹欽奉諭旨遵即特派江安糧道吳崶督同兩公所原騐覆騐各委員並另派委兩員於十一月初七日飭傳劉永興到署認眞搜查更換衣服沐浴櫛髮衣裳被褥均由道署代備並將各委員一同搜檢並無夾帶烟膏烟藥等物自初七日起至十三日止住署七日監視食宿劉永興精神如常旣未吞服烟藥亦無發癮形象實無嗜好分具切結禀請奏咨前來臣查劉永興兩次調驗均住七日之久旣未服食烟藥亦無發癮形象自係確無嗜好臣斷不敢以奏請開復在先稍涉廻護而糧道及各委員職司所在亦未敢扶同徇隱代人受過應如何辦理之處恭候聖裁正月初八日奉硃批劉永興著開復原官該衙門知道 
[蒙古天生之大富源蒙古]  
　　聞蒙古都統派員調查該處礦産富厚實可驚駭近據報告土車兩部金礦計一萬方里有奇而土拉河一帶所産白金亦富迤南十里密爾根部之某山則多玉礦大半係五色半晶體又車部水晶礦尤旺其晶五色俱備惟青黄二種色稍淡黑白與紫黑三色者爲多聞最大有長八尺圍十六寸重千斤者凡近山之窪處多有之至鑽石礦多發現於杭愛山北一帶自金穴中取出有重三斤或十二兩者至四子王部西南一帶則銅鐵等礦幾於全山皆是惟聞各蒙地除銅鐵玉三礦未經俄人私探外其餘皆被俄人逐漸開採克魯倫河之金礦有某俄人用採河金機器置之船端沿河上下剜取之業已數年獲利不資云 
[廬州匪亂警報安徽]  
　　廬州府土匪暴動已略紀十七日本報專電兹悉廬州府電告皖撫謂該處土匪蠢動蔓延滋擾居民恐惶請調馬隊星夜赴廬駐紥以備迎敵云云朱中丞聞警後當派馬營一隊先行馳往業於十六日午刻出發矣詳情探明再録 
粤省兵變後之情狀 
[袁督與陸軍部往來電文]  
　　陸軍部致袁督電云准軍機處抄交貴督請代奏電并諭旨一道到部該兵勾結會黨藉端滋事情形重要希將連日剿辦確情詳細電知至盻袁督隨即電覆云魚電敬悉標兵變叛及連日剿辦情形已於歌日電達貴部計邀台鑒樹勛虞 
[黄士龍之演說詞]  
　　黄士龍負傷後二三標目兵多欲前往軍醫局慰問時大事未定官長不許外出有因送病兵至軍醫局者他兵輒寄語詢病狀黄皆以好言撫慰之現因病已漸愈特於十一日赴兩標與各目兵相見王統帶餘慶命列隊請黄演說略云僕誤受鎗傷乃承親來慰問或寄語慰問不勝感激之至今幸獲愈七八特來道謝更有一言欲爲諸君告此次一標及砲工輜事變初實起於小不認繼又失之誤會奸人遂出而乘之釀此慘劇其非有叛志人所共諒將來輿論必能表白惟經此挫折更宜知軍人對於外界方可激刺對於内界務須平和切勿再蹈小不忍釀大事之覆轍尤宜聽信官長敬愛官長異日吾粤再有成鎭成軍之日皆賴爾此少數之好種子矣至於一標及砲工輜各弟兄已蒙大憲妥送回籍又蒙本省各界鄉胡維持一切諸君可以安心惟須刻骨銘心感謝吾粤父老若萬一有事在外更切記吾一言甯餓死勿傷百姓一粟甯寒死勿擾百姓一絲云云演畢各兵均有喜色王統帶餘麕復接續勸諭并問各兵曰諸目兵此後能遵黄總辦敎訓者當舉手各兵一律舉手大聲稱遵命王統帶曰好弟兄爾能遵命軍隊之福當隨我行禮謝黄總辦於是由王統帶發令行禮散隊時莫不欣欣有喜色云 
[官塲備價取贖軍用品]  
　　此次兵變遺失軍衣衫褲皮鞋棉被及軍用各品爲數甚鉅其由防勇奪得者則在觀音山天平街等處公然擺賣其别處拾得者分散四方或當或賣不知凡幾聞小東門外某某兩押店押入軍用品甚多刻爲政界查悉由縣簽差前往該押店查明共有若干以憑備價取贖 
分類新聞政界 
[處置各屬地方財政辦法天津]  
　　直督札飭各㕔州縣文云據順直諮議局議决廳州縣設立理財所一案當經前護督先行札覆在案查地方經費本應由地方團體經理各屬地方自治尚未成立不能不暫設機關以爲统一之地故各屬屢有禀設公費局籌備所公議局公務局者其用意正與該局略同惟統核簡章有於事實上宜求周密於法制上宜 
 
 

Page 11

 
 
留餘地者如第四條設員任職現今已郷設有議董事會之地方財政自可由董事會經理無庸設立理財所其議董事會未經成立之地方得　自治預備會組織設立其預備會尚未成立以前即由地方新政各機關中公推專員辦理惟現當經理欵項之任者如警董學董監督堂長之類若被選爲理財員及董事應令其辭去本職以杜管錢兼用錢之弊惟原定董事係名譽職應酌改爲有薪庶較易於得人第六條用三聯單辦法甚善但存欵用欵均宜詳訂專條不宜附見於按語之中又按語内納户自納不知指何種收欵若向由地方官經收之欵一旦改令自納不但道途遼遠有所不便恐人民程度尚未遽能如此且理財所徑各人民徵收欵項困難之處尤多應再從長計議第七條額支活支似即可試辦預算凡各種機關應需經費均須於先一年冬問分别擬定預算表呈由地方官核准後發交理財所按月支發其决算由地方官核銷後亦發交該所檢查備案至於預算之法以額支之欵列入預算表中之經常歲出按月支領其活支之欵不如每一事得設若干預備費按月另報不與額支相混其臨時支用應仿追加預算之意凡有特别事宜用欵至若干數以上者必須經地方官核定然後理財所得以照發如此則經一次預算用欵便有範圍於慎重地方公欵之意更覺周密第九條按語是於地方自治成立之後仍經理地方公欵恐於廳州縣自治章程抵觸今廳州縣自治章程雖未頒發然必令董事會經理地方公欵則可從城鎭鄉自治章程類推而知之蓋經理地方公欵之機關不能在自治機關之外者法理然也當此廳州縣自治章程未頒之際欲求改良整頓之法宜就該議案所議作爲地方自治之基礎以理財所代舉董事會收發之職凡地方公欵出納一律歸其經理俟廳州縣自治章程頒發各屬自治會成立以後其收發之職部章所頒必别有規定或由議事會公推或由董事會選任皆當遵章辦理分别移交如此則旣不負該局議案之熱心而將來廳州縣自治先有此基礎及章程頒發立可遵行尤爲便利至議案所定理財所之權限責任及辦事方法均應詳細擬訂其餘各條正文亦覺簡略宜加周密方可實行除札諮議局查照并分行外合行札飭札到卽便查照 
[分飭司局擬定會議廳經費廣東]  
　　粤省會議廳業經袁督妥定章程以資遵守惟現在諮議局會議廳權限雖屬不同而關係實爲密切亟應預籌陸續施行事項以重憲政至於經費一層查奏定章程第十一等欵應由督撫籌定經費專欵撥用籌議各事固須詳審缓急之宜而籌撥經費亦應分别經常之額自應併案飭由司局擬定詳列細數以憑咨部查核 
[鎭守設立憲政研究會鎭江]  
　　鎭郡承太守以預備立憲爲期已迫政界中人苟不悉心研究法政辦理必茫無措手特於署内設一憲政研究會延聘熟諳法政人員主講太守率同各官均於星期日定時入座聽講 
[運河西堤開工修築鎭江]  
　　揚屬界首以下修築運河西堤估需工料銀二十萬兩頃聞工欵現已籌有成數由江督張制軍札委候補道周觀察家駒爲總辦堤工局李維翰觀察爲會辦林太守爲提調並委熟悉工程之陳令元鑄萬經歷立鐘爲帮辦提調擇於本月十四日開工擬乘春水未發以前修築完竣以期堅整 
學務 
[札行司局不敷欵項廣東]  
　　粤省學費不敷迭經飭行妥籌酌核在案　　提學司復將會計課造呈收支預算表詳請督院分别整頓袁督據詳以粤東學務逐漸擴充近來用欵日增從前撥定之欵旣未照案解足經費支絀自係實情至所請將紙廠及官紙印刷局切實整頓酌裁糜費每年務得盈餘約十萬兩悉數按月撥解一節當查紙廠及官紙印刷局係該司管理即應會同員司切實整頓自行劃辦其潮釐一欵前因廉欽龔道禀請撥借學費旣飭釐務局詳覆潮釐征收短絀辦理爲艱情形據稱截至十二月僅報解銀五萬兩業已解交藩庫撥充洋欵等情又查此欵係將潮汕商人報效之欵改辦當日報效一欵本有舊欠五萬新欠十萬之别釐務局所詳稱撥解藩庫之項自係向來撥解洋欵之舊有報效改釐銀兩本與新增報效改釐撥充學費之十萬兩無涉惟岑前督所奏請將新增釐欵全數撥作學費聲明責成釐務局按年清解再或不足即由藩運兩司善釐兩局分攤匀籌以顧興學要需司局本有籌措學費之責現在旣屬向無起色應由司局遵照原案分籌撥解以濟學費或將所收釐欵定爲按成撥解學務爲新政根本自應合力維持惟司局各庫同一支絀應如何移緩就急統籌接濟並酌定期限由學司設法依限解還等情札行司局會同通籌詳奪矣 
[衢中學申請加認木捐杭州]  
　　衢州府崇太守興于日前通禀省台以該郡木捐向由商人承辦每年認解原欵三萬三千六百千文歷届無異舊春西龍卡員請改官辦未妥仍照舊章飭商加認一成業已通禀有案惟衢郡財政困難挹注不易中學堂亟待擴充尚無的欵餘如孔氏農業模範各學堂亦在在需欵補助擬請於加認木捐内酌提三分之一况現在籌備立憲時代凡有新政限年實行學堂亦在籌備之列亟宜認眞擴充經知府親詣各學悉心考察精神形式尚稱完備惟經費不充展布不易中學堂本年應遵部章改設文實兩科添聘敎員推廣科學建築講堂等至少須費二千元原有經費僅敷開支就地無可籌之欵公帑更無從挪移知府一再會紳籌措祇得重申前請加認木捐一成以資維持且僅三分之一與公家所捐無幾學務實受裨益非淺惟有仰乞憲恩俯念學務需欵孔急迅賜核示遵辦 
軍界 
[營勇白畫擄刦之駭聞廣東]  
　　本月初九日順德縣屬弼敎鄉被巡防勇歐卓元混名鷄元歐亞本混名劈忍鑿等數十人蜂擁入鄉搶去勝利攤館一間又搶去復興種植公司裕豐米店並擄去商人霍亞生並紳士梁伯義鄉人巡士聞警救護追至村外當塲將梁霍二人截回并拿獲匪徒鄧仰鄧景二名即經都甯司蔣巡檢崑岡汛梁千總到局騐明梁紳霍商被傷經赤十字會醫治隨將二匪交梁弁解案現該鄉紳耆等以營勇借名辦案白日擄刦實屬目無法紀業已聯控當道矣 
[鎭道禀陳邊防近狀廣東]  
　　粤督以東西兩省邊備關係重要電飭該鎭道認眞考察邊汛防務事宜現據該鎭道巧電禀稱此次考察邊汛各防弁兵頗屬勤勞至沿邊米價亦平民心極安駐邊各軍更換督練按叚梭巡紀律嚴整尚無驕惰氣象堪慰憲厪 
[協統攷騐將校辦法鎭江]  
　　駐鎭江南洋陸軍第十七協王遇甲協统整頓營務不遺餘力現欲覘各將校之心得發有各級官問題均關於今年改良敎育内務一切計畫及煩難學科限正月杪交卷 
 
 

Page 12

 
 
實業 
[鎭郡組織農務分會鎭江]  
　　鎭郡現有職董吳君元等發起組織農務分會商諸紳學商農各界均表同情遂釐定規章呈請丹徒縣轉詳上憲核准立案其用意係以提倡森林推廣種植爲要領業已舉定總理擇於二月間開辦 
[官商合辦銻礦公司奏准立案廣東]  
　　粤督准農工商部咨開接准咨稱據廣東勸業道詳稱粤省銻産以韶屬曲江爲最其次欽州防城一帶亦有多處惟是採取祇用土法示諳挖煉用旣不宏銷自不暢現有美國畢業生王寵佑等倉辦純銻鍊廠漸著成效擬在粤推廣設廠官商合辦集股二十萬元名曰官商合辦廣東寳昌銻礦股分有限公司並與商訂合同并六章凡五十一節悉遵商律辦理清摺一扣詳請咨部立案本部詳加核閱大致尚無不合該公司指定地叚開辦礦務遵章請領開礦執照俾資開採應予准行當即轉飭該公司一體遵照 
[催解咸益紗廠公欵銀兩杭州]  
　　浙撫增中丞以嘉興咸益紗廠前借公欵銀二萬兩經前年沈道守廉禀請分作十年停利還本當經馮前部院以所請停利還本無論現在提倡實業時代不容有此虚懸之事且浙省財政困難若併此借撥未經建設之欵亦爲寛期十年之請沈道服官有年何遽出此札司行知嘉興府傳詢商會所有領去官欵銀二萬兩存何莊號即由商會函致沈道尅日如數繳清以重公項在案迄今年餘未據詳復因特札藩司立飭嘉興府查明咸益紗廠所領官欵銀二萬兩究存何處莊號近年利息曾否繳解並飭將公欵本息銀兩尅日一併掃解司庫以便撥用 
[土業獲利紀聞鎭江]  
　　去年鎭郡土業因禁種綦嚴出産已少洋土則入口有限來源不能逾額遂致出貨無多價目層累面上故該業爲全埠最有餘利者其間以德泰爲獨優計獲利兩萬餘金餘如清記怡順裕康泰和等號均獲萬金左右 
雜記 
[孝廉方正檢舉揑冒之奇談杭州]  
　　紹屬餘姚縣孝廉方正宋惟懷舊經該縣紳商學界聯名公保由縣通詳各憲彚案奏咨在案日前忽據該縣湯贊清大令馳禀撫學各憲謂舉報孝廉方正爲朝廷求賢之特典理應探訪眞確現據廪生葉振鐸等禀稱前舉宋孝廉該生等並未列名不知被何人揑冒自請檢舉惟查宋惟懷素行尚端年甫及壯恐未合格旣有冒列姓名情事似未便濫邀曠典應請查銷等情兹奉增中丞嚴詞批斥謂此案前由該府縣轉詳學司核明詳請奏咨前來業經本部院據情具奏兹忽以原保禀結冒列姓名禀請扣除反復自由殊屬　預事經奏咨如果宋惟懷確係未合孝廉方正之選應將各出結官開貝職名詳候咨部議處並應奏請扣除以重名器仰布政司迅即查明議詳復奪 
[通判私押斃命駭聞杭州]  
　　烏程南潯鎭通判方别駕性頗殘忍到任以來於地方控案不問兩造虚實悉用非刑以示一已之威去臘除夕夜有鄉民田某因田債細故遽行私押妄用非刑以致田某憤迫斃命暴屍六日嗣經該鎭吳某出爲調解始行收殮現悉鎭内善堂紳董温君等電控省台代爲昭雪事關人命請檄府縣速爲查辦刻增中丞業已電飭湖府李太守查明電復核辦 
 
[陰狀弑夫之新理想松江]  
　　莘庄鄉人何姓婦性懶嗜烟有業覡者俗稱爲太保賃屋同居婦時至覡處私吸久之遂與成姦視夫爲眼中釘適何抱病覡遂慫婦告陰狀請借神力捕何婦爲所惑逕來松府城隍廟向東房道士照太熟商言定洋十二元先付七元照太爲繕禀詞向神前投訴前日照太至莘庄尋婦索洋五元爲何戚友所知迫令該道士將禀稿交出聲言送官究辦該道士懼甚願還原洋惟鄉人迷信甚深謂何病後患瘡因告陰狀而起擔保三年無恙始肯干休目下已投訴陰陽學某君矣 
[阜陽籌定調查户口經費安徽]  
　　阜陽縣令以該縣地方財政奇絀學辦調查户口經費無從籌撥現特禀請撫憲擬抽收串票捐作爲調查户口經費俾免貽誤憲政云 
清談 
[州縣停攤問題]  
　　不有昔日之濫抵。奚勞今日之流　。旨哉斯言。然亦思州縣之濫抵。果誰致之而誰准之者。夫旣准運于前。而又咎之于後。天下其甯有事理乎。 
　　不特此也。州縣至今日。困苦亦云極矣。爲大吏者。不思所以疏通之法。而惟兢兢焉曰不准停攤。且又甚其詞曰。一二州縣停攤。此外各牧令。得所藉口。則該牧該令。裨益無多。交代大局。因此破壞。庸豈知天下之事。不壞于事而壞于法。苟拘牽成例。而曰不可破壞。則天下之大局。不壞于昭昭而壞于冥冥者。其事果何所終極也。各州縣入仕之初。詎皆不肖。而貪官汚吏。接跡世界者。皆坐此語釀成之也。是故大吏之用心當汲汲以體恤州縣爲本。爲今日之大吏。尤當以永停攤捐爲。今日體恤州縣唯一不二之主義。 
或者曰。彼大吏何嘗不體恤州縣耶。不觀夫徵銀解銀乎。一請之不已。則再請之。此省　議駁。彼省又凟請。若體恤州縣之宗旨。舍民而别無良法者。今乃謂不體恤州縣。豈足以服大吏之心乎哉。 
雖然體恤州縣之方針。乃舍民而若别無良法。彼大吏獨非民也乎哉。何對于民。則若深知州縣之困苦。對于官。則又不知州縣之困苦耶。 
雜録 
[小叫天傳]  
　　商女不知亡國恨。隔江猶唱　庭花。二語頗膾炙人口。庚子後京師有人仿其意曰。□□□□□□□。滿城爭說呌天兒。蓋小呌天之聲名。比於寂寂無聞塵塵佈殁之大老之價值。所高不知幾許。幾與柳敬亭蘇崑生等。並爲文人墨士所稱道。殆非汪大頭孫菊仙等所能。頡頏。而其邀宮庭之特遇。譜樂府之新傳。又遠出諸儕輩上。則小呌天亦可　人傑也哉。 
　　社會所最喜以爲談助者。一曰宮廷盛事。一曰冠裳歷史。一曰梨園佳語。記者不敏。不敢自以爲個中人。然於小呌天之軼事。略有所知。特彚述之。以供社會之談助焉。 
　　小呌天昔年供奉内廷時。演唱花果園一齣。忽觸孝欽皇后意欲杖之。呌天大懼乞哀。命唱雙摇會得免。然呌天。終身引爲大恥。居恆戚戚不。樂殆以此也 
　　小呌天嘗以事赴天津。爲某大吏所聞。　某鉅商曰。倘能延至暑中一。演興復。不淺。某商承意旨。與小呌天言之再三。呌天固拒不許謂吾特來消遣。不事生業。商復托某君問接强求。以數百金爲壽呌天乃强應之。演畢。某大吏大歡。復酬賞數百金。人謂呌天何苦居奇乃爾。呌天曰。吾之所以固。拒正吾之所以善事生産者也。譬如某伶。共歧不在吾下。然徒以奔走大濫。月給不越數百金。以吾之事半功倍較之。其優劣爲何如。且　之爲物本無甚趣義。時時而售焉。則人必我厭。不以爲可娱。吾故靳之。則求我者益多矣。此殆與聊齋之恆娘相似。留侯謂佞臣運可以固籠。不外於此。嗚呼小呌　。其　　　者矣其殆不止神乎歧者矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[法部奏籌訂狀紙通行格式章程摺]  
　　奏爲籌訂訴訟狀紙通行格式並擬由部頒發狀面謹將詳細章程開單請旨飭遵以軍考核而慎庶獄恭摺仰祈聖鑒事光緒三十三年十月内臣部以京師開辦審判名廳會同大理院奏請由部試辦訴訟狀紙摺内聲明數月後果能推行便利再由部精製印紙酌定詳細章程將所定格式奏請頒發各省遵行以收司法统一之効等因奉旨依議欽此彼時各省審判廳成立之期示定未敢驟然推廣致令稍滋紛擾嗣經憲政編查館資政院會奏籌設外省各級審判廳明定期限逐漸觀成而京師自審判廳成立以來訴訟狀紙行之兩年有餘民間嶁無不便是以臣部於本年具奏分年籌備事宜即將推廣訴訟狀紙一項列入第二年應辦事件單内並經館臣核准奏令遵行在案竊維獄訟之興基於詞狀旣關兩造之曲直而司法官之審定是非亦即以此爲依據無論東西各國均有法定狀式以爲之程即中國各問刑衙門亦多由公家製成格式聽民陳訴俾不至有壅遏之虞惟各直省舊日呈狀率皆自爲風氣無一定之成規其參差不齊不足以謀劃一者患猶小其規制不備使胥吏代書得以因緣爲奸者害滋大且徵收費用限制毫無任意誅求尤爲民病至已設審判　分如奉天吉林黑龍江曁直隷天津等處雖能自定新式以期整齊似覺彼善於此然詳細調查或種類太繁或命名未審或程式不一或價目過重甚且民刑不爲區分印紙復多苛細若長世因循不爲法律上正式之規定誠恐積久相沿將法庭益爲積獘之叢而訴訟更增需索之苦且各省省城商埠審判廳將於明年成立尤應預定程式俾昭整飭而便遵循臣等公同籌議擬請就京師審判廳現行之訴訟分别民刑定爲八類其餘如限狀交狀領狀及和解狀各省亦皆有習慣之取求若不明定成規由藉袪宿弊均經詳加釐定妥擬格式並每種各製一狀面通共晰爲十二種各刋印精細花紋粘貼狀紙之上以杜僞遵在京則狀紙狀面俱由臣部製造照前奏發行在各省則由臣部頒發狀面其狀紙即由各該督撫飭知提法使或按察使遵定部頒狀紙式樣仿照刻印連同部頒狀面粘合成帙一體發交各級檢察廳聽民購用並不得於部定價目以外任意多取庶幾清訟便民法規可漸致整齊仍由各該管官按照所收成數以五成解部爲製造工料之資其餘五成截留本省自行妥定章程分别酌發以助司法行政之用謹將一應事宜酌擬部章二十條敬繕清單恭呈御覽如蒙俞允即由臣部督飭官設印刷局將狀面精工製造擬於明年春間一律頒行凡在已成立之各級審判廳訴訟者均須切實遵用違者不與受理並將章程摘要刋刻狀面之後俾示大信而昭慎重如有官吏違章收取者應由該管長官隨時查明嚴加參處臣等爲統一法制兼慎庶獄志見所有遵章擬辦訴訟狀紙請旨推廣各省緣由謹恭摺具陳伏乞皇上聖鑒訓示再臣部前經奏明頒發此項狀紙會同大理院酌定章程在案查狀紙一項本係臣部行政職權且印刷分配各事均派部員經理自應由臣部專司籌辦是以母庸會院合併聲明謹奏宣统元年十二月二十三日奉旨依議欽此 
謹將推廣訴訟狀紙通行章程開列清單恭呈御覽計開第一條發行訴訟狀紙係爲澄清訟源改良審判起見凡設審判廳地方曁現在籌設並將來增立各審判廳省分無論旗漢華洋紳民人等凡赴各級審判廳訴訟者民事刑事均應一體遵用違者不予受理第二條此項訴狀分爲狀面狀紙如左狀面由法部製造頒發京外開辦審判廳地方聽民購用狀紙京師各廳仍照向章由部頒發各直省審判廳區由法部擬定劃一準式通行各省督撫飭由提法使或按察使遵照刋印凡紙式廣狹長短務須與狀面一律不得參差第三條狀面狀紙應粘連合爲一套民間購用何種即將何種成套發售粘合投遞照章由各級檢察廳派員經理發行不得單售狀面尤不得單售狀紙第四條價目由部約計狀面狀紙所值奏定刋刻狀面背頁俾衆週知不得擅自增减並摘録簡章於後第五條此項訴狀分爲十二種如左一刑事訴狀凡刑事原告於第一審審判廳呈訴者用之二刑事辯訴狀凡刑事被告於各審判廳呈訴者用之三刑事上訴狀凡刑事控告上告抗告者用之四刑事委任狀凡刑事原告之抱告及一切有委任權者於訴狀外附用之五民事訴狀凡民事原告於第一審審判廳呈訴者用之六民事辯訴狀凡民事被告於各審判廳呈訴者用之七民事上訴狀凡民事上告控告抗告者用之八民事委任狀凡民事原告之抱告及一切有委任權者於訴狀外附用之九限狀凡經官判定給予限期者用之十交狀凡關係案内之財産物件人畜等經官判交者用之十一　狀凡發下案内之財産物件人畜等及一切贓物飭人具領者用之十二和解狀凡民事兩相和解者原被兩造均得用之第六條各種訴狀價值應以銅元爲本位如銅元未經通行之處以制錢折合計算所有價目如左刑事訴狀每套當十銅元十六枚刑事辯訴狀每套當十銅元十六枚刑事上訴狀每套當十銅元十六枚刑事委任狀每套當十銅元十六枚民事訴狀每套當十銅元二十枚民事辯訴狀每套當十銅元二十枚民事上訴狀每套當十銅元二十枚民事委任狀每套當十銅元二十枚限狀每套當十銅元十枚交狀每套當十銅元十枚領狀每套當十銅元二十枚和解狀每套當十銅元二十枚第七條訴訟狀面狀紙法部於奏准後暫照前案督飭官設刷印局所精工製造在京交由總檢察以下各㕔發行其我省各處由部將格式通咨遵照刋印狀紙並由部分期頒發狀面俾得届時粘連發售第八條外省各檢察廳發行時應由檢察長於兩紙粘合騎縫之處加蓋圖記以昭慎重 
第九條凡京外檢察各廳發行訴狀時於末頁右方經手發行處字樣下加蓋各該官署發行處所戳記庶便稽核第十條凡分别刑民事件均應遵照審判章程辦理倘遇命盜急切重件仍准民間喊控以免遲延仍一面補狀存案第十一條凡刑事由檢察官或司法警察官營汛兵弁及地方行政官發覺之案概由檢察官起訴不用訴紙商埠外國人民與本國人民交涉之民刑訴訟由各國領事官文送者不用狀紙若函送之案仍令該原告補狀呈遞第十二條凡於訴狀定價外任意需索者照官吏受財律計贓論罪第十三條凡僞造法部狀面及私售者應照僞造郵票章程分别辦理其擅行仿造狀紙及私行售賣之人 
 
 

Page 19

 
 
仍照前案計其紙數得科以一兩以上二十兩以下之罰金第十四條每月發行各種訴狀若干應由各省提法使或按察使按季分别申部以備稽考所收紙價京師則仍照前案以二成留支以八成解部外省旣另備狀紙應以五成留爲司法行政費用以五成提爲本部刋刻印刷之資即由提法使或按察使按照巿價折合銀兩於請領第二次狀面時即將前次部費搭解以資補助而免違誤嗣後均届清届欵不得蒂欠拖延第十五條各種狀面並狀紙格式第一次由部分配頒發外嗣後各省審判官署所用狀面由提法使或按察使酌定用數派員到部承領惟須按道里遠近先期籌計以免貽誤第十六條各種狀面暫由部交官設印刷局製造俟推行數月後如該局赶辦不及再行體察情形由部購置機器專設局所製造届時另行奏明辦理第十七條本章程自奏准之日起京師各廳以一個月後已設審判廳之省城商埠以三個月内現在籌設之審判各廳以該廳成立開庭之日爲實行之期第十八條本章程施行後所有京外各審判廳官署現行之狀紙印紙及前次部定之簡明章程均一律作廢第十九條本章程條件與各項狀面及關乎訴訟書類嗣後如有應行變通曁增减之處由部隨時調查利弊逐漸改良以期完善第二十條此項狀面遲之期年始行奏請實已再四詳審並不僅爲籌費而設如頒發後官吏有違章浮收者應查明從嚴懲處 
本埠新聞 
[喇嘛游滬紀聞]  
　　薩克喇嘛烏爾老巴雅爾由重慶來滬假庽松江路大安客棧内昨日該喇嘛之跟隨王某携帶佩刀在江西路行走被捕查見拘入捕房王將護照呈閱並稱初次來滬不知定章捕頭以其無知當即釋出又喇嘛佟玉山前日由南京乘大富丸輪船來滬於浦左碼頭起岸時被徐桐祥郭長甫竊去衣服玉器等物當被拿獲即將二竊帶至英租界松江路大安客棧内由該棧經理鳴捕將二竊帶入捕房詢無實據一併釋放 
[竊賊送還當票之奇聞]  
　　自來火公司機匠在湖北路迎春坊二百十五號空屋内修理火管失竊器具報請老閘捕房查緝在案前日該匠等復至原處工作在地上拾起書信一封内有虹口西華德路潤餘押舖當票一紙並稱所失之物係陳老爺仕途運蹇暫假母庸報緝俟異日償還等語該匠等卽將原信輿當票送至捕房派探沈阿岳至該押舖吊到原贓給予失主領回 
[諭禁華捕聚賭]  
　　英美捕房華捕張正巡官昨出示諭云照得抽頭聚賭有干例禁本局華捕屢有同賭情事知法犯法實屬不成事體嗣後各華捕倘在賭塲聚賭者一經拿獲除照同賭之人一例存洋取保外本正巡再予罰操十天所存保洋或即如數充公或赴公堂聽候罰辦爲此明白曉諭仰各知悉 
[函請填高馬路]  
　　西門外肇周路係由總工程局興築原期通行車馬振興巿面現經某商董查得該路原輿法租界之馬路毗連緣地勢低陷車馬仍難直達爰於昨日函請工程局董事請即轉知路政處勘明填高俾利交通想局中必能照辦也 
[流氓賃屋聚賭]  
　　前晚有流氓混名魁星毛毛及火藥包鳥鳥等多人假南碼頭王家弄附近大昌里某姓屋内聚賭抽頭被南區探夥查知前往查拿各賭徒紛紛逃避僅獲四名解區諭飭張順順罰洋十元湯毛毛吳小弟各罰洋四元杜鳥鳥罰洋兩元分别開釋惟該探夥不先具報私往捉賭亦有不是諭候議明酌罰 
[縣令審訊盜案]  
　　搶刦寳山縣境小南貨店之盜犯王春松由捕拘住解縣釘鐐收押在案前日復由法廨將盜匪周耀亭戴炳生陳保楊春江王炳生及婦人夏葉氏夏胡氏小孩夏阿鶴等解縣當晚提訊王炳生供台州人與親戚夏葉氏夏胡氏夏阿鶴在法租界借屋居住向爲小工並不爲匪今有同鄉周亭耀戴炳生陳保生楊春江等來家借宿並不與周等同黨求鑒訊之周耀亭等均各推諉田大令喝將楊春江鞭背二百下周戴陳三盜各鞭笞數百下始各供認判均還押候送寶山縣訊辦城内 
[姦拐婦女]  
　　章金貴扭控陳宗根誘拐伊妻鄧氏及女敎香曾由一路巡局游巡官諭飭押候訊究在案前晚提訊章供向住浦東今在長江輪船爲茶房鄧氏與女向來安分詎前日小的由漢口回滬回至家中不見妻女詢問隣居均稱不知因此到船告假四處尋緝直至昨日在西門内查見妻女與陳宗根借屋同住向妻詰問稱受陳宗根之愚誘編進城借屋居住求究章鄧氏與女敎香供詞略同惟求寛宥訊之陳宗根供詞支吾巡官以陳誘姦有夫婦女殊爲可惡判重責五百板還押章鄧氏及敎香交章領回管束 
[强搶首飾]  
　　東區崗巡嚴春華在海防署前查獲强搶毛陳氏包金挖耳之顧阿生帶回本區轉解一路巡局訊明顧係積竊　責三百板送改過局收押一年 
[追獲竊賊]  
　　顧金榮行竊梧桐弄趙寶生布號之錫燭台等物被事主當塲追獲解送一路巡局訊究判責三百板押改過局五月 
[官事]  
　　駐紥古巴國領事廖恩燾昨日到道辭行候補京堂龎元濟商務總會總董李厚祐到道拜會 
南巿 
[偷竊鎗船]  
　　南區探夥昨在南碼頭浦畔查見鎗船一艘疑係匪人當將船上之李得貴陳阿六兩名拘區詰問據稱係江陰縣公役在捕頭湯能名下爲夥刻因東夥意見不合故將湯所備之船竊來意　變價區長察得二人均有病容姑寛斥釋鎗船飭人看守候該縣捕頭到滬具領 
[幸未燎原]  
　　前晚九句餘鐘小九華南首三和里郭姓家門樓失慎幸由救火會前往救熄僅燬被褥房屋未損 
[墜浦遇救]  
　　大德榨油廠工人楊懷庭前晚在徽甯碼頭失足墜　由九十號巡士救起帶至南區轉送上海醫院瘠治 
[敎士獲賊]  
　　西門外敎士台物史拘送竊取石灰桶運李阿五至西區解至工程局訊實判戒責四十下逐出贓給失主領回 
閘北 
[鴇婦刁狡]  
　　鴻順米行夥施兆生私收客帳洋二千餘元在尚仁里妓女金如紅處銷耗殆盡經四路一區移提鴇婦張周氏到案押追寄存之金鐲等物迭詳前報詎該鴇挺押多日　不繳案昨經黄正巡官提案訊比該鴇僞裝有病希圖保釋巡官以其刁狡可惡判責手心三十下仍行還押候繳到金飾再核 
[勒書賣]  
　　已革汎捕夥顔貴與洪安里對門　剃頭店之　棍劉鴻義串拐孔朱氏之女前日又勒逼該氏書立賣契被崗巡偵 
 
 

Page 20

 
 
知將一千人拘入四路一區押候交到該女再行究辦 
[抛棄孩屍]  
　　江北人周大前日將孩屍一具抛棄於川虹路上被崗巡查見拘入四路一區判責手心一百下具結開釋 
[逐漸索還]  
　　沈顯庭昨將胡金鑑扭至四路一區控胡欠東洋車價洋二十元延約不付請爲究追經黄正巡官訊明判先還洋五元餘著交保拔還具結了案 
英租界 
[公堂停訊]  
　　今日爲文武衙門開印之期公共公廨寶讞員昨特照會輪應陪審之英副領事布君停訊一天 
[幾占滅頂]  
　　浦東老婦劉王氏昨與其子劉某至福州路外灘新建碼頭喚渡詎有杉板船户等爭攬生意致民跌入浦江幸潮水未漲即由其子救起事後該處巡捕以該船户等情殊可惡當即據情禀明捕頭轉飭水巡捕房查究 
[妓女逃逸]  
　　西棋盤街十一號雙富堂么二妓院内妓女馮文蘭前晚潛行逃逸昨由奴薛阿賢報知捕房派探查緝 
[押解巡士]  
　　上海縣田大令昨日派美全祥押解私質號衣之巡士羅金奎至嘉定道經租界即由該差至總巡捕房聲明派捕護送出境 
[包探升降]  
　　美捕房十四號華探徐申慶十九號華探談鳳池老閘捕房六號試用華探顧阿根均因辦公得力由西探頭目安姆斯脫郎禀奉卜總巡准各拔升一級又虹口捕房三十八號華探楊連生因辦公無能亦經安探目禀奉卜總巡諭降一級 
[巡捕升降]  
　　英美捕房華捕張正巡官查得九百四十二號華捕在差獲賊諭著該捕下級升期提前兩月又一百五十二號三百六號五百八十八號等華捕十五名均辦公不力諭各降下一級 
[拘獲竊賊]  
　　過犯李福生前晚行竊四馬路安平樓茶館内銅水烟袋當被值堂人拘獲送至老閘捕房押候究辦 
[美租界]  
[欺騙婦人]  
　　江湖醫生章興發日前以治病爲上騙取北河　路婦人嚴胡氏洋五元躱避不見昨被該氏尋獲杻控捕房押候解廨究辦 
[均非善類]  
　　金阿寳陸才生昨因索討賭債在北河南路口角扭毆並赴捕房控訴捕頭以兩造均非安分之徒押候解廨訊辦 
[各有不是]  
　　銅匠吕益山張阿林昨在吳淞路劉順大飯店十膳因劉算賬不符扭至捕房控告捕頭詢得各有不合一併斥退 
[因何起釁]  
　　張阿四錢松林俞金甫等昨日不知何故在途扭毆由印捕一併拘入捕房押候查辦 
法租界 
[期票紏纒]  
　　徐傅林前將某錢莊規銀四百兩之期票付於吳錫齋轉由達商律師向該莊支取據稱已由徐鯉庭原人掛失不能照付故即具控公堂飭傳一千人証集訊判候查明核辦在案前日復訊傅林供稱此票係由鯉庭股開元豐昶絲棧之張廣秀付來張已逃避顯見串賴魯庭稱此票遺失後即登報聲明掛失彼等先托某洋行代收無著後始興訟中西官以此案兩造均住在英界遂將全案移送英公堂訊辦 
[破壞烟禁]  
　　翁阿二所開之烟問自奉諭閉歇後即改爲挑膏店詎日來仍置有燈鎗私售燈吃事爲包探訪知即於前日將翁及燈鎗一併帶入捕房轉解公堂請辦中西官以証據確鑿無可推諉判罰洋五十元烟具消燬 
[押追欠欵]  
　　菜巿街已閉萬興南貨店主朱春江曾將生財托陸順發担保向金寳初抵洋二百元嗣因欠租被房東將生財拍賣金印控奉公堂提訊保人交保釋出在案兹將朱尋獲扭廨於前日鞫訊朱供已被釘門無力贖出聶司馬判朱收押陸仍交保出外帮同料理 
[不准折免]  
　　隆泰布莊主金慶恆控袁昶順積欠往來布疋價洋一百十二元數角向索圖賴前日由廨傳訊袁供此欵係歷年所欠之尾找求恩折免聶司馬不准判交保出外限期料理 
[不認串拐]  
　　陳順發偕見証徐如高控告吳瞿氏（即巧姑娘）李陳氏串拐弟婦愛玉等情前日由廨提訊兩氏狡賴不認判押候查明再訊 
[新聞畫]  
　　蘇州著名流氓小阿四去歲除夕被逮後即由巡警局某巡官判押拘留所阿四大聲曰野蠻野蠻我亦衣冠中人何得如此薄待巡官笑曰無論何人只湏犯法到此總當收押　君入甕可也翌日移解吳縣收禁外監其進監之第一夜居然高擱牀舖蚊帳被褥甚爲華麗並備有嘉肴旨酒以消沈悶聞此一舖之費已銷耗造孼錢八十餘金云 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
法規 
[憲政館核訂法院編制法清單（續）]  
第五章大理院第三十三條大理院爲最高審判衙門置民事科刑事科視事之繁簡酌分民事刑事庭數第三十四條大理院置正卿一員少卿一員總理全院事務並監督其行政事務各科置推丞一員監督該科事務並定其分配仍各兼充一庭長各庭置庭長一員除兼充外以該庭推事充之監督該庭事務並定其分配第三十五條大理院卿有統一解釋法令必應處置之權但不得指揮審判官所掌理各案件之審判第三十六條大理院有審判左列案件之權第一終審一不服高等審判廳第二審判决而上告之案件二不服高等　判廳之决定或其命令按照法令而抗告之案件第二第一審並終審依法令屬於大理院特别權限之案件第三十七條大理院各庭審理上告案件如解釋法令之意見與本庭或他庭成案有異由大理院卿依法令之義類開民事科或刑事科或民刑兩科之總會審判之第三十八條訴訟案件屬於大理院第一審並終審之特别權限者如關係重要得就該處高等或地方審判廳開大理院之法庭審判之於前項情形大理院卿除由該院派遣推事外得臨時令高等審判廳推事協同審判但以二員爲限第三十九條刑事訴訟案件屬於大理院第一審並終審之特别權限者由大理院卿令該院推事辦理豫審事務但得因情形令高等或地方審判廳推事辦理第四十條各省因距京較遠或交通不便得於該省高等審判廳内設大理分院第四十一條大理分院得僅置民事一庭刑事一庭第四十二條大理分院推事除由本院選任外得以分院所在高等審判廳推事兼任之但每庭以二員爲限第四十三條大理分院如置二庭以上以資深者一員爲監督推事監督該分院行政事務第四十四條大理分院各庭審理上告案件如解釋法令之意見於本庭或他庭成案有異應呈請大理院開總會審判之其分院各該推事應送意見書於大理院第四十五條大理院及分院劄付下級審判廳之案件下級審判廳對於該案不得違背該院法令上之意見 
　　第六章司法年度及分配事務第四十六條司法年度每自正月初一日起至十二月底止第四十七條高等以下審判廳辦事章程由法部奏定通行除京師外各省由提法司按照前項章程統一全省審判廳應辦事宜並發布命令定開廳時刻及開庭日期大理院及分院辦事章程由大理院奏定惟施行以前應咨報法部第四十八條審判衙門按照辦事章程及其他命令於每年年終會議豫定次年左列事宜一分配合議庭及獨任推事應辦之司法事務二定庭長庭員獨任推事之配置及其代理次序三定第五十一條所載代理次序第四十九條前條所載各事宜會議時以過半數之意見定之可否同數則取决於會長一地方及初級審判廳事宜以該地方審判廳廳丞或廳長爲會長各庭長及資深庭員獨任推事各一人爲議員二高等審判廳事宜以廳丞爲會長各庭長及資深庭員一人爲議員三大理院事宜以正卿爲會長少卿爲副會長推丞各庭長及資深庭員一人爲議員置推事二員以上之初級審判廳事宜由該管地方審判廳决議之大理分院高等及地方審判各分廳事宜均由本院本廳决議之但分院分廳之合議庭及二人以上之獨任推事均得準前項之例豫行會議以其决議報告本院本廳第五十條前二條所載分配事務及配置推事旣經决定後於本司法年度内不得更改但遇有案件增加致合議庭或獨任推事擔任過多或推事有他項事故致延擱過久者院卿及廳丞廳長得將所豫定酌量更改第五十一條審判衙門推事及代理推事遇有事故得以直隷下級審判衙門推事代理地方以下審判廳並准用各該廳候補推事代理前二項之代理所有直隷下級審判衙門推事及候補推事接據各該審判衙門移知後應遵照豫定次序行之初級審判廳推事及代理推事遇有事故山該管地方審判廳廳丞或廳長照豫定次序派令各該地方審判廳獨任推事或候補推事代理本條之代理以緊急事宜爲限第五十二條高等以下審判廳遇有法令上或事實上不能行審判權時得以最近同等之審判廳暫行代理但以緊急事宜爲限第五十三條審判衙門已分配之事務於本司法年度内尚未完結者得由各該合議庭及獨任推事繼續完结之 
　　第七章法庭之開閉及秩序第五十四條法庭開設於審判衙門内但有特别規定者不在此限第五十五條訴訟之辯論及判斷之宣告均公開法庭行之第五十六條審判長居法庭首席於開閉法庭及審問訴訟均有指揮之權第五十七條審判長於開庭時有維持秩序之權第五十八條公開法庭有應行停止公開者應將其决議及理由宣示然後使公衆退庭至宣告判斷時仍應公開第五十九條停止公開法庭審判長得指定尚無妨礙之人特許旁聽第六十條審判長得命旁聽之婦孺及服裝不當者退出法庭並應詳記其事由於讞牘第六十一條有妨害法庭執務或其他不當之行爲者審判長得酌量輕重照左列各欵分别處分一命退出法庭二命看管至閉庭時三至閉庭時更得處十日以下之拘留或十元以下之罰金第六十二條原被告及中證人鑑定人繙譯等有前條行爲者照左列各欵分别處分一刑事被告受前條第一或第二欵處分者應不聽其辯論即行審判二民事原被告受前條第一或第二欵處分者應聽在庭當事人之供述行其審判三刑事被告或民事原被告受前條第三欵處分者該處分應與本案分别宣告四中證人鑑定人繙譯等得不待閉庭實行前條第三欵處分第六十三條前二條所載處分不得用刑律俱發罪之例並不准上訴第六十四條律師在法庭代理訴訟或辯護案件其言語舉動如有不當審判長得禁止其代理辯護其非律師而爲訴訟代理人或辯護人者亦同第六十五條處分妨害法秩序之人應詳記其事由於讞牘第六十六條受第六十一條六十二條之處分者如係官員得按其情節移請懲戒處分律師受第六十四條第一項之處分者亦同第六十七條 
 
 

Page 27

 
 
獨任推事行審判時均有本章所定審判長之職權第六十八條推事檢察官及書記官等員在法庭執務時均應服一定制服律師在法庭時亦同（未完） 
小說 
[官塲小說玉樹花（十四）（春）]  
　　第四回　逃香港巨匪潜蹤　告奮勇太尊緝盜 
吕太守見這個木鐘撞着了。心上自然歡喜。連忙就去禀見謝委。立刻到差。這個緝捕營。本來原是專捕盜賊的。吕太守便傳齊了一班營官武弁。 
和他們商議這件事情。大家商議了一回。也没有什麽把握。吕太守只得派了幾個精細的員弁。細細的在外查訪。一轉眼的工夫。已經過了七八天。查不出一些兒蹤影。吕太守不覺發急起來。傳齊了一班帶兵官。和他們說道。我們這個緝捕營。本來是專捕盜賊的。怎麽這件刦案。出了多時。還查訪不出來。况且我奉了制軍的嚴諭。一個月内。一定要拿到匪首蔡亞小。如若逾限不獲。非但撤我的差。而且還要參我的功名。我如今也和你們講個明白。如若一月之内。拿到了進個人。我也不要分你們的賞銀。我再在賞格之外。另再拿出一萬銀子來。作爲酬勞。這個訪探拿獲的人。除了制軍的　奬。我再格外的提拔他。如若一月之内。拿不到這個人。制軍一定要參我的功名。我也一定要撤你們的差使。你們大家須要上緊些兒。拿着了是大家的運氣。不要到了那個時候。大家臉上都不好看。那班人聽了吕太守這一番說話。旣泊要撤他們的差使。又貪着保奬和二萬銀子。自然一個個都去用心察訪。究竟銀子到了兩三萬。數目大了。不是頑的那一個不想發這一筆財。果然不到十天。早有一個左營的哨官。打聽着了蔡亞小現在香港。住在華發酒樓第八號房裡頭。連忙密密的報了吕太守。吕太守聽了大喜。連夜赶到制台衙門。和夏制軍說了。夏制軍心上也狠歡喜。便要立刻照會香港總督。要他拘解蔡亞小。交還中國。歸案審辦。 
[滬甯火車開行時刻表]  
[滬杭火車開行時刻表]  
 
 
 

Page 28

 
 
   
 
 

Page 29

 
 
　　各業行情表 
　　匯票　正月十七日 
　　上海匯至倫敦 
銀行電匯　二先令四辦士一二五 
銀行即期　二先令四辦士一八七五 
銀行四月期　三先令四辦士三一二五 
銀行買進　四月期匯票二先令四辦士五六二五 
又　六月匯期匯票二先令四辦士六八七五 
帶根匯電四個月定貨二先令四辦士六八七五 
又　六個月定貨二先令四辦士八一二五 
大條銀　二十三辦士四三七五 
　　上海匯至法國 
銀行匯電　二佛郎九十五分 
銀行買進　四月期匯票三佛郎零一分 
　　上海匯至德國 
銀行電匯　二馬克三十九分半 
銀行買進　四月期匯票二馬克四十五分 
　　上海匯至紐約 
銀行電匯　五十六個六七五 
銀行買進　四月期匯票五十九個一二五 
　　上海匯至印度 
銀行電匯　一百七十四個半 
　　上海匯至香港　 
銀行電匯　七錢四分七五 
　　上海匯至日本 
銀行　八錢七分 
銀行買進　三十日期匯票八錢六分 
　　金銀錢洋　正月十八日 
現貨標金　四百二十一兩 
沙金合赤　四百三十兩 
足赤條金　四百二十七兩 
龍洋　七錢二分五厘 
英洋　七錢二分九厘 
本洋　九錢五分　 
小洋　六錢五分三厘五 
銀拆　一錢八五 
洋找　七錢一分四厘 
錢找　一千 
衣牌　一千三百三十 
銅元　一百八十二千七百文 
市錢　一百五十二千 
　　洋貨十四日公平洋行拍賣行情表 
○元羽綢　卅二碼回京圖本邊每疋七兩九錢二分五厘　卅一碼象童彩邊八兩四錢　又電氣燈本邊七兩四錢　又踐土會盟彩邊七兩二錢七分五厘　又雙小人點砲白邊七兩九錢　又三財圖彩邊七兩零七分五厘　又問津圖四白邊八兩　又利市三倍彩邊七兩七錢二分五厘　又北地胭脂彩邊七兩五錢二分五厘　又九鶴童本邊七兩三錢五分　又二仙散菓彩邊七兩四錢五分　又吴后進宫又七兩四錢五分　又祝壽圖本邊七兩三錢二分半　又雙飛馬龍白邊七兩七錢五分　又九財童本邊七兩二錢五分　又八鹿彩邊七兩二錢七分半　又巧發財又七兩一錢二分五又德配圖本邊七兩四錢二分五　又萬紫千紅又七兩四錢五分　卅碼綢莊黃邊七兩　五童子彩邊六兩一錢五分　忠義圖又五兩九錢五分　馬蹄金白邊五兩五錢二分半　一身膽本邊五兩四錢五分　千斤石又四兩八錢　雙得利白邊六兩五錢二分半　成親圖又五兩九錢二分五厘　桂醬圖又四兩七錢　四子高陞本邊六兩零七分五　立憲圖白邊四兩八錢七分五厘　劉海彩邊五兩四錢五分　九虎童又五兩九錢二分半　彩人鳳白邊五兩三錢五分　人虎又四兩九錢二分五　人鎗花牌本邊五兩一錢七分五　龍鳳圖白邊五兩五錢七分五　小花園彩邊五兩七錢二分半　母子全歸本邊五兩　富貴　彩邊五兩三錢七分五　四人虎又五兩一錢七分半　夢筆生花白邊五兩一錢二分半　公平劃一白邊四兩八錢七分半　鴻運大發彩邊四兩七錢七分五厘　一品香彩邊四兩七錢五分　又四白邊四兩七錢　九金獅圖白邊四兩九錢　代軍圖彩邊四兩八錢七分半　遇新年白邊四兩六錢七分五　戰長沙又四兩六錢七分五　四壽圖又四兩五錢五分　鶴童又四兩四錢五分　打麵缸又四兩五錢三分半　萬年如意四兩五錢二分半　天宫本邊四兩四錢七分五　人鳳又四兩四錢二分半　雙人鳳又四兩四錢　戰金山彩邊四兩五錢　三十碼爵菓又六兩八錢　三十碼大得其得白邊四兩六錢二分半　又花牌彩邊五兩零五分　又花瓶扇牌四兩七錢七分五又鸚哥牌本邊四兩六錢 
　　米麥　正月十八日 
機白新粳　七元二角次六元六角 
常新粳　七元次六元五角　 
蘇同新粳　六元八角次六元二角 
珠角雙轉新　　六元六角次六元一角 
機新蘆籼　六元八角次六元四角 
蘇同新蘆籼　六元六角次六元一角 
機白元　八元一角次七元七角 
常帮白元　七元九角次七元五角 
蘇同白陰元　七元四角次七元 
珠角雙轉白陰元七元五角次七元二角 
常新小麥　五元次四元三角 
　　油餅　正月十八日 
船牛荳油　十兩零六錢　 
棧牛荳油　十兩零四錢二分半 
船牛籽油　十兩零五錢五分 
　　郵政　正月十八日收信時刻傳單 
　　上海郵政局截止收信時刻單 
　　無列改之單 
寄往何處　交由　截止收信時刻 
崇明　保鎭　小輪　上午八點半鐘 
新開河　北新鎭小輪　又　又 
崇海　橋鎭　小輪　又　又 
川沙　南匯　新塲　奉賢　脚划船　上午七點鐘 
大團　民船　又　又 
周浦　專差　上午六點半鐘 
泗涇　七寳　火車　上午六點半鐘　十點半鐘 
張堰　亭林　火車　又　又　 
莘莊　松江　火車　又　又 
加善　莊家行　火車　　又　又 
盛澤　硤石　火車　又　又 
加興　長安　火車　又　又 
清泰　臨平　火車　　又　又 
王店　杭州　火車　又　又又 
杭州通商場　火車　又　又 
丹陽　常州　火車　上午七點半鐘十一點半　 
無錫　蘇州　火車　又　又 
崑山　南　　火車　又　又 
太倉　沙頭　火車　又　又 
瀏河　巴城　火車　又　又 
茜墩　黃渡　火車　又　又 
安定　眞義　火車　又　又 
横林　唯亭　火車　又　又 
嘉定　浮橋　火車　又　又 
常熟　　　　火車　又　又 
青浦　珠家角　小輪　上午九點鐘 
重固　白鶴港　小輪　又　又 
江灣　羅　　火車　上午九點鐘 
寳山　　火車　　又　又 
閔行　南橋　小輪　上午十一點鐘 
湖州　南潯　小輪　又　又 
大塲　專差　上午九點鐘 
平湖　小輪　下午二點半鐘 
海門　廟鎭　小輪　下午五點鐘 
寗波　輪船　下午三點半鐘 
定海每拜禮三六輪船　下午三點鐘 
　　以上每逢禮拜日上午十一點下午三點半掛號信件應於所限時刻前一點鐘送交郵政局 
長江各埠　下午五點鐘 
寄往各埠　輪船名　截止收信時刻 
　　包愈立止遺精聖藥 
　　凡購遺精藥必須須認明京都天寳齋○此丸有中流砥柱之力○挽回造化之功○確係天下第一靈丹 
凡患遺精之症皆由腎水虧耗相火上炎或思慮大甚酒色過度以致心腎不交無夢亦洩見色即流久之面黃肌瘦腹酸腰軟四肢無力虚損勞傷由此起矣若不醫治將來根深雖以挽回市上治藥雖多對症者實少本齋深悉病源覔得異人秘方名曰純陽必愈丸專治遺精滑精有夢無夢以及精冷精薄等症服之奇功立見當日可止明知精爲一身之根本精神充足則身體健偉百病不生若患遺洩則陰虚腎虧諸疾作矣此丸功能固精益髓滋陰補腎輕者一二盒立盒重者一料絕根永不再發如能連服兩旬大補氣血諸病不侵精腎足倍殆後一舉成孕湯餅之宴預設可待○如外貼遺精膏功效更速●每張洋七角丸每盒洋一元每料六盒洋五元遠處信購郵政妥速上海二馬路西鼎新里石庫門内京都天寳齋謹啓 
 
 

Page 30

 
 
　　奏辦江南籌捐彩票廣告第三會正票新正月二月二十二日開彩 
　　本公司禀奉　南洋商督憲張　批准援照　奏案接辦籌捐彩票通咨各省一體保護行銷在案現第四期擇定正月二十二日在總公司開彩額設二萬五千張每張分爲十則售洋六元照章仍設分票得彩紅票有三千五百九十張之多實較他票爲優點號副票第七期二月十八日開彩十五日截止如遲不候各外埠設有分公司俾便就近訂購分公司住址○杭州珠寳巷○湖州北鴨巷○蘇州天燈衖○松江西門外嶽廟○鎭江東塢街○南京坊口大街○漢口義昌巷○天津泰安棧分公司○寗波天后宫後 
　　承諸公保証自來血確能壯身兼治百病 
　　日本神户合盛元銀行馬君青山强體開胃之保證書 
　　○○五洲大藥房諸君惠鑒前月半經郵局送到自來血一瓶業已妥收希勿在念彼時即開瓶照法服之數日間覺身體活動而飲食多餐面色亦覺紅润心勝暢快之至○○寳局所製之藥眞乃神靈妙品令人佩服弟銘刻難忘也信至之日祈將小號人造自來血再捎來半打仍祈寄至日本神户市海岸通三丁目合盛元銀行内交弟手收可也下略已酉十月一日馬青山頓 
　　上海楊樹浦蘭路姚君代湖州張靈伯君之保証 
　　○○五洲大藥房主人台電敬啓者去冬鄙人購得○○貴藥房自來血四瓶送與湖州張靈伯君張君身體素弱自服自來血後飲食大進精神倍加昨日致書鄙人命爲代謝此○○貴藥房製妙藥之功誠不可沒也請登諸報端以作保証專此敬請○○年安○○○元月十四日姚馨芝頓　　廬州府高塘集務本學堂孫君琴舫試治癱疾之保証書 
　　○○五洲大藥房主人台鑒敬啓者弟前在廬郡中英藥房分店搆得○○貴藥房自來血二瓶試治癱疾頗著功效繼復購得六瓶遂收全功因思年老血虧未可間斷中略寄上英蚨四十元奉購自來血一打　肺香膠二箱女界寳月月紅各五瓶仍由原局寄至下塘集郵政分寄轉寄高塘集務本學堂可也此佈即請○○大安○皖北老農孫琴舫拜啓 
　　南京龍潭煤礦工程司汪篤君治愈便血之保證 
　　五洲大藥房主人台鑒自中外交通以來未見眞有功效之藥品莫若自來血之奇名鄙人身歷經營二十年由北而南實受風霜之苦時發便血之症求醫不效求神無靈各種藥物不知服了几幾均無效驗大有性命之憂忽遇友人談及自來血有治百病之奇功每日報上屢登各處保証書且先試購二瓶於十月間有同事○王君便道申江帶來自來血二瓶服至一星期果然血症稍痊精神爽健飲食加增步履勝常眞自來血之功效眞自來血之妙藥特書申謝登報揚名此頌○道安○○十一月初七日汪篤謹叩 
　　漢口中西日報主筆房王君癡梧治痊痔患漏血之保證書 
　　○○五洲大藥房台鑒鄙人患痔十有餘年近二年漏血過甚所有衣服無一未污以致面黃肌瘦脚酸手軟精神恍惚飲食不甘嗣見本報登有○○貴藥房地球牌人造自來血爲藥中補血聖品遂令人至黃陂街中英大藥房購得小瓶四瓶照法服之服至二瓶賤恙已學應驗後四瓶服盡而十餘年这痔漏竟然全愈矣且又不見别生他病可知自來血誠聖品也日前有月餘未見之友人見鄙人身體精神非如從前之薄弱詢問緣因鄙人以現服五洲大藥房地球牌人造血來血答之友人曰凡事無徵不信今有徵矣現亦購服而有效鄙人不認忘此聖品除已登敝報鳴謝外特專函再謝○○貴藥房造此聖品之至意並候○○大安○漢口中西日報主筆房王癡梧頓 
　　蘇路公司機車處廣陵厲銘君治愈四肢無力之保證 
　　鄙人上月間偶染小恙四肢無力加之週身疼痛素不喜醫藥遷延一禮拜这久不料大便閉塞格外寒心閱各報登有自來血可治百病特購一瓶服至數日如覺稍鬆又購一瓶尚未服完而小恙已不知又找何人也特草數行以紀其效伏登各報以告同病此請○道安○厲銘上言○十一月廿一日 
　　杭州興忠巷德泰恆亨號綢莊林朝永君治愈頭暈血虚之保證 
　　○○五洲大藥房台鑒啓者鄙人現年廿八歲向在杭垣德泰恆綢莊就業已有五載緣綢業事繁用心過度是以身體漸次虧空於去年上春得染一疾初發寒熱兼覺頭暈氣血二虧四肢無力坐少臥多正務難理請醫亦屬不效見各報聲明○○貴藥房人造自來血能治百病適敝同業章士記綢莊小東翁來申託購自來血半打照法試服遂見效驗共計續購五打半之多現已恩病霍然身强力健足見人造自來血有奪命之功實深感恩無以爲報特此數行鳴謝並候○○德安○感恩人林朝永叩謝十一月十三日 
　　安慶招商局碼頭中和棧司賬劉鄭二君治愈濕氣目花胃開之保證 
　　五洲大藥房主人鑒啓者鄙人素患濕氣精神不足飲食不香醫藥罔效於十月間桐城縣張君由浙江回籍庽敝棧相談體弱之苦蒙張君送我自來血半瓶服之四日頗有功效又向○○貴分藥房買得二瓶服完果然精神頗足飲食亦香欣喜之至敝棧帳房鄭君亦體弱心思過度眼目不明屢欲疲倦鄙人勸他服自來血當買三瓶服之日見好又買二瓶諸病皆除家中諸人頗爲好笑此藥總不是人造的實係仙丹需費四五元之譜病患皆除無以爲報特此函謝並請○冬安○執事劉蔭齋司帳鄭立智仝頓首 
　　諸公賜顧須認明全球商標内附五彩認眞劵一張值洋一角方不致悮小瓶一元二角大瓶二元每打十二元二十元託局函購原班回件總發行所上海四馬路老巡捕房對門五大洲大藥房抄登 
 
 

Page 31

 
 
   
 
 

Page 32

 
 
   
 
