# 1892 - 7 - 4906724

 

Page 1

 
 
[九朝東華録减價出售] [  圖書集成局啓]  
　　本局所印九朝東華録一書紙墨精良校讐詳細分裝六十四本外加細木夾板六副可謂盡善盡美髮惲毫無矣三載以家購者甚衆所有工本　己收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取廉一經黻聞如瞻列聖鴻謨　 
[書初六日本報説賭後]  
　　余於賭之事論之屢矣勸人之戒賭亦不一其説矣勸官之禁賭又不知其凡幾幾於舌敝唇焦墨乾筆秃矣乃昨見本報所登説賭一則若不覺於予心有戚戚焉復不能嘿爾息者曰嗚呼賭之宜禁也不以大小殊不以貫賤異不以久暫别不以懚顯岐窮鄉僻壤不可不禁賭通都大邑亦不可不禁賭少壯之人不可不禁賭老弱之輩亦不可不禁賭荒瘠之區不可不禁賭沃饒之地更不可不禁賭凶年不可不禁賭豐年亦不可不禁賭貧民不可不禁賭富人尤不可不禁賭男子不可不禁賭婦女愈不可不禁賭無如牧猪奴之勢竟可滔天迷龍之陣最易引人入勝以今日之時勢而觀之賭風惟有愈熾愈甚而己統天下五大洲國王之中亦有賭者吕宋票之每月開彩風行於中外各國是一大賭也而以藉口於國小民貧借此以助善舉各大國亦無有起而議禁者則是奉王命而開賭者也又如廣東之闈姓前此本屬私弊遮遮掩掩所謂瞞上不瞞下其所倚者不過衙役胥差納賄要結互相蒙蔽厥後因法人内擾粤省戒嚴兵費浩繁苦無籌備若輩即以此相餂每年捐輸軍餉若于萬禀准大憲立案准其將闈姓售賣於是乎明目張膽大張旗鼓甚而至於此争彼奪視爲利藪則是奉憲開賭矣近來法事久平仍未撤去何怪乎白鴿票又欲步其後塵幸而此時無辭可藉毅然批斥不予准行如再得行其計則廣東一省直可别之爲賭省矣尚復成何世界耶等而下之則爲福建之花會花會之賭他處亦有而福建獨成雖在深閨弱女書塾孩童甚而至於擔夫牧豎身帶數文錢亦必搜括净盡且不待向之搜括而自然雙手奉獻罄其腰槖而不怨掛巴者到處皆是蹤跡詭秘神通廣大官府雖雷厲風行令行禁止而若輩神出鬼没卒亦無從捉摸此亦一大賭也又其下者則爲牌九打攤擲骰葉子戲四君子湯若夫翻天印廿一門平天倒倒脱靴番攤套三根斯己卑卑不足數矣而粤人乃又有獨出心裁者開肉鉞也則可以懸一方肉使人猜其斤兩中者即以肉爲酬故名曰開肉鋪其實不過懸掛一二方肉藉此以作門面而投猜之錢大可以作開銷衣食生意全在乎此有擺水果攤者亦然令人猜其橘中之瓤瓤中之核其法與猜肉之斤兩相將趨之者亦復如鶩是則又賭之别開生面者也凡此種種不勝枚舉而其所以害人則一男子賭而負則爲竊爲盜婦女賭而負則財盡而身亦失荒年尚有不能賭之人豐年則可使人人入彀貧者賭尚冀有富之一日富者賭正不知其何所冀是直求貧而己地方瘠苦一有賭則必至窮而爲匪地方沃饒一有賭亦必至轉饒爲瘠蓋賭者專注意於五木更無暇計及於耕耘雖有沃壤不殖則蕪此必然之勢也少壯者不知艱難悮於初念苟能悔過尚有敗子回頭之日一悮或不至再悮老弱之人則本在戒得之時且明知其爲陷人之阱而躬自蹈之則其所惑者己深必無悔悟之一日惟有一蹶不振塡於溝壑己耳鄉僻之區或恐爲官府耳目所不及故不容不嚴其禁令而通都大邑與官府密邇其賭風乃爲更熾嘗見衙署旁侧或爲茶坊或爲烟館其中必有牌聲骰子聲至於頭門儀門以内兩廊六科之間則苟值無事之時未有不以抺牌爲事者名曰藉此消遣而亦未嘗無小輸赢由小而大則有不可收拾者矣故曰禁賭者不可以大小殊大者爲賭小者未始非賭也不可以貴賤異賤者不可賭貴者亦未必可賭也不可以久暫别久賭固足爲害暫賭亦未必非害大半由暫以至久也不可以隠願岐賭之隠者猶知爲犯禁之事賭之顯者直以爲事業之常彼盖有所恃而是以無恐也故凡不禁賭則己必欲禁賭且 
必欲認眞禁賭則必當先由差役始禁差役者非但禁差役不准賭必須禁差役不庇賭差役而不庇賭則大小貴賤久暫隠顯各賭徒咸失所憑依而無所施其伎俩矣雖然以此言禁猶其小焉者也然而己難言之矣 
[本館接奉電音]  
　　昨日京師電傅上諭一道敬謹譯登○十二月初七日内閣抄奉上諭廣東瓊州府知府員缺著劉名譽補授欽此 
[潞水冰槎]  
　　京師某大員飭北通州某皮局定製小皮襖四千件皮套褲四千雙運往口外爲戍兵禦寒之用恩深挾纊萬衆騰驩遥憶玉閨無須詠寒到君邊衣到無之句矣○瘟疫盛行四鄉尤甚發時俱咳嗽痰喘頭疼身熱老人染此十病九危亦有患喉痧者施治稍遲即登鬼籙城東小柳店沈姓因此傅染十日内連死六人亦慘矣哉○時值嚴冬貧民載路呼號無衣無食北通州南門王恕園東門積善齋北門吕祖祠三處粥廠均於上月十五日開杓米啜雙弓當可免飢腸轆轆然滿天風雪慘裂飢膚卵而翼之仍所望于好施之士己○祥倉憲於上月十四日莅通隨即開庫監放養廉及漕務雜欵銀兩○入冬以後連日風狂近始虎嘯聲停而雲壓天低大有釀雪之意嚴寒剌骨幾於瑟縮如　云○小把王某與車夫齊某争攬運物糾衆鬥敺齊力不能支刀傷甚重既經控告官飭將王管押候懲王餘忿未消乘夜潛逃出外沽酒暢飲縊死於宫審外樹間地保據實報官騐係雉經而斃當塲令尸親具結棺殮瘞埋看役周五咎無可辭重責一千板以儆○馮氏女幼年適蕭姓爲妻仰事俯畜婦道無虧前數年翁姑相繼云殂子亦不育近日丈夫又因冬瘟而逝婦親視含殮畢仰藥殉之噫亦苦矣哉○州尊擬於上月下旬舉行州考日來童子軍己争先磨厲以期手奪蝥弧矣 
[敉匪餘談]  
　　北通州來信云古北口外熱河一帶土匪叛逆前己屢紀報章嗣恭奉綸音欣悉大軍克捷賊衆潰逃居民舉欣欣然有喜色而相告曰宼退矣今而後當高枕無憂矣猶憶起事之初談者色變僉云兇僧妖道俱能號召陰兵我軍雖有利砲快槍實難取勝不謂螳螂之臂終不可以當車十數日間果能掃穴犂庭殲除巨憝雖曰將士用命宣力疆塲然非我聖天子洪福齊天葛克臻此○十月初旬客有自天津來者言及李傅相撥出練軍親兵馬步三千名西國教習數人道出楊村後隨砲車六輛日内屈計尚在途次而官署己紛紛報捷無須再事戎行矣○某日又由天津發來練軍二千名路出東門外望北進發意者其股匪尚未盡平乎 
 
 

Page 2

 
 
[黃堂試武]  
　　本月初四日蘇州府魁太守考試長洲元和吴縣吴江震澤常熟照又崑山新陽九縣武童騎射鐘鳴八下卽會同撫標中營盛中軍府學師徐子喈廣文鳳鳴命駕至校塲升坐演武廰唱點各名隨下令獻技一時弓開月滿箭躍星飛枯楊衰草之間惟見騰驤駿足洎下午試畢分道遄回所有步稱刀石及默寫武經候再示期考試 
[西泠梅訊]  
　　杭垣有祝由科沿途擺設攤塲書符念咒醫人疾病某氏婦左乳紅腫乳頭腐爛膿血淋漓痛不可忍就祝由科請治用清水一碗黃紙書符燒灰入於水中左旋作圈令婦吞之復用水一碗念咒灑於乳上紅腫處漸灑漸消而乳頭漸大如鷄卵更向粉壁上畫一墨圈其大小與乳頭相若漸畫漸小約數十圈其小如豆出利刃將壁上圈中直剌深一分許回顧乳頭己破膿血泉湧而出片刻其病若失惟乳頭有小孔復以黃紙書符念咒貼孔上謂三日後結枷而愈矣當酬香燭錢四百文婦如數與之嘻術何神哉○祖廟巷某姓以織機爲業初一日魚更三躍有妙手空空兒由後屋挖墻而進直至某甲臥榻前將竹箱肩負而出黑暗中碰撞他物戞戞作響甲驚醒一躍而起賊棄箱急遁甲追之幾爲所獲賊向中當頭一棒甲痛極仆地賊得乘機逸去隣人聞聲　集見甲仰臥地上扶起後頭角己破鮮血淋漓幸所傷不在要害處不致有性命之憂檢照物件並無遺失尚稱幸事 
[厦門雜誌]  
　　福茂宫王舟遊海暫泊島美路頭叚島美街一帶鋪户均於門首掛燈結彩并備牲醴金銀紙帛雇官音大小戲班演唱酬神添助神船糧食刻下王舟己回泊原處會中童事擇於冬月十七十八兩日請神出巡緣福茂宫内供奉清水祖師好事者謂神係宋仁宗時人籍隸安溪清水岩姓彭以醫道成神民間稱爲祖師公若請祖師公到家治病尚不痊愈其人必無再生之望廟内塑祖師像數尊聽民間邀請自雇輿夫四人擊鑼者一人即可掛號逾請到家醫治闔厦之民無不誠敬此次廟中賽會民間願助擡閣執事旗傘蓮舟車角小隊合計有四十餘起又王舟供奉衣物古玩器皿均極精緻擺列十餘桌十番鑼鼓馬上執事燈傘約一二千人之多行一兩點鐘之久極爲熱閙溯自光緒元年秋間靈應殿鳳儀宫兩處王舟賽會執事擡閣七十餘架以後十餘年雖復踵行賽會然無如此次之盛者民間九興高彩烈舉國若狂西鄉婦女到厦看會者人山人海員不數空巷觀潮之盛以有用之銀錢作無益之舉動有司牧之責者何以不爲禁止誠有無從索解者矣○厦門鼓浪嶼保甲委員陳二尹捷東自到差以來因水土不服時被二豎所纏二尹遂謂病假奉興泉永道檄委葉二尹頻澄接辦尚有税厘局支應一差必須熟悉地方善於會計者方克勝任侯海村二尹辦理教年情形熟悉秋間藩憲札派朱叅軍在厦接辦吴觀察恐遽易生手銀錢出入攸關加以本年厦門市面倒閉頻仍禀請省憲仍委侯二尹辦理仿照保甲通商兩局長差永不更調以收駕輕就熟之效省憲允准業己補札專委侯二尹辦理朱叅軍則調至省垣聽候差委云○福茂宫造船　神遊山請王俱己次第舉行壇董事廟首頗獲其利福和宫董事見獵心喜踵事增華擇於十一月二十日迎神出遊所有旗鑼擡閣大半向福茂宫而移助福和宫著是日之會亦頗可觀惟督令帶令等不能如福茂宫之互相比賽增添花樣耳○厦門一隅人烟稠密向來火患　少盖因民間房屋皆仿西制有梁無柱四面都係墻壁樓房板面無不鋪磗雖偶爾遺火而無引火之物是以火患較少數年不一見然冬至節各家店鋪一律祀神港仔口通裕號廚房遺火積薪冐穿屋頂合街驚慌幸爲時甚早人手衆多得即撲滅何幸如之 
[婢知大義]  
　　自世道凌夷人心不古於是世族相攸或慕金張門第或貪崇愷家資品學人才概置不顧其有先富貴而後貧賤者便不屑以掌上明珠入寠人子手毅然賴婚甘冐天下之不韙若此者比比皆是而不謂青衣隊裏竟有深明大義不以菀枯易志者如某婢之事亦足以風矣婢年二十餘在福州楊橋巷某燭店供奔走之役幼時曾字與添添爲妻其時添添雖不能坐擁膏腴尚能安然温飽近數年來人口死亡相繼家計日就凋零恨無術以點金遂吹簫而乞食形容枯槁衣衫藍縷見者羞與爲伍自念恐不免委塡溝壑婚媾之事早己置之度外而燭店主念婢標梅己届欲以原聘六十金歸還添添作退婚之舉另擇金夫庶終身得所依賴婢知主人意頗不以爲然一日偶爾出門適媒嫗經過婢詢以何往嫗告之且極道添添狼狽情狀勸其早作良圖毋爲株守之計正在晤語邇添添蒙袂輯屢贸贸然來嫗指而謂曰此即向所道之人也落魄如此尚欲委身事之耶婢默然不語及嫗去婢　添添所之潛尾其後至懷德坊尾見有矮屋數椽添添縮身逕入立將柴扉扃閉婢徘徊户外詢諸旁人知係添添住屋婢遂推扉而入隣人見其良久不出疑而窺之但見添添面壁垂涕婢亦涙眼汪汪絮語喁喁大略謂結髮之情不可忘結樆之期不可緩也片刻間圍而觀者約數十人繹詢顚末婢極口自剖謂願作貧家婦不願爲富家婢衆爲之動容僉議即於當日行合卺禮庶無他變見其家徒壁立鹽米俱無又爲醾集青蚨數貫得以草草成禮次日好事往觀者如山如海且有大家婦女乘肩輿而往願一識个人面目者隨心佽助又得青蚨數十貫燭店主聞之登門問罪欲誣添添以姦拐之罪鄰人齊抱不平力斥其非燭店主姑赧頑而去閲數日遴閩臬往奉直會館道經此處聞人言藉藉遂喚添添夫婦至輿前細詢前事夫婦跪而自陳臬憲遂餽以多金並爲添添謀一棲身之所由是昔之躑躅街頭孑然一身者今則倡隨相得既有餬口之貲又有謀生之地一轉瞬間而居處意態己判若兩人然非婢之深明大義紙始不淪添添亦何由致此哉有志事竟成脩德必獲報於此見天道之不爽 
[金陵官報]  
　　十一月二十九日常鎭道黃祖洛見護軍營前哨哨官遊擊何福勝傅見新授浙江温處道楊儒叩謝文憑帶南瑞兵船葉伯鋆到鎭江來考水師學堂學生並叩謝保加副　銜分發江蘇候補同知李前晉到由京來運判甘樹勳辭知縣龍璋奉委漢西門稽查差補昨日知縣朱之幹調辦城内保甲總局提調悮登文案今更正三十日出使日本國欽差李到會委辦總緝匪徒事務儘先補用道湖北候補府李謙到鎭江來迎判恩芳禀知聚寳門外粥廠於十二月初一日開廠胡杰禀知赴六合公幹補昨日藩臺瑞見福建同知余貞祥傅見通判丁健相禀知辦木釐局候補道禹志漣病故安徽六安州石卡請補盱眙縣丁嘉言到安徽來禀知奉憲臺飭調騐看知縣成策逹辭赴浦口粥廠　十二月初一日正任淮陽道謝元福赴蘇謁見撫臺候補道察鈞赴滬均辭趙夑禀謝蘇浙賑捐保加運使銜沈瑜慶陽兆鋆南瑞兵船葉伯鋆均禀知水師學堂冬季考試今日開考首府李兩首縣均禀知今日在城隍廟求雪知府陳琦浦口公幹回通判丁相郁到朝陽門稽查銷漢西門稽查差知縣龍璋到漢西門稽查差朱之幹接辦保甲提調並銷發審差胡廷琛到保甲發審並銷南一叚保甲差羅忠灝到南巡叚保甲並銷通濟門稽查差均禀知安徽候補縣蔡光裕安徽來知州陳道濟禀知署高郵州初叅銀内交代清楚謝給酌委一次正任豐縣王乃霖由蘇回補昨日新授浙江温處道楊儒候補道蔡鈞湖北候補府李謙知府吴炳仁均見常鎭道黃祖洛辭藩轅牌示甘泉縣上官司巡檢王永言擺任遺缺查有試用從九品武鳳孫如皋縣石莊司巡檢方庸增撤任遺缺查有試用從九品殳恩照均堪以署理初二日候補道鄧裕生謝委總辦金陵厘捐局江蘇補用府歐陽述由揚州來試用縣丞劉家傑起服回省奉上海機器局派管砲廠鋼廠事即辭回滬指分江蘇試用巡檢王世　到補十一月三十日委辦總緝匪徒事務儘先補用道湖北候補府李謙光辭赴皖後回鄂 
[蘇藩旨示]  
　　欽命江南蘇州等處承宣布致使司布政使鄧爲到切示諭事照得各屬應徵冬漕糧米顆粒均開　天庾正供例應歲内全完不容觀望蒂欠兹届徵收光緒十七年冬漕各屬被燬倉厫未盡建復自應照案分别有倉無倉本折兼收或全收折色各就地方情形妥爲 
 
 

Page 3

 
 
辦理所有本年折收價值現經本司察酌情形秉公核定完本色者除交米一石外另交公費錢一千文完折色者每石收制錢二千四百文亦收公費錢一千文遲至年外無分本折每石一律加收錢五百文其例定隨漕費脚每石錢五十二文仍應照章無分年内外一併隨正交納除會同詳請各院憲具奏並聲明如有糧户抗欠以及僅完米折不交公費任意取巧勢必有誤漕運仍應比照抗糧例從嚼懲辦外查蘇省漕糧自蒙恩旨永減賦額復又議裁津貼革除浮收體卹民艱己屬優渥各業户素明大義當此京倉需米孔殷之際自必踴躍輸將及早清完斷不致稍有抗欠致誤兌運特恐疲頑之户或因禁止包漕名目無所取盈或因裁革陋規無從需索因之慫恿把持相率錮抗甚至擁擠倉塲搤交醜米或短交公費脚錢倚衆滋事並有刁生劣監恃符阻撓藉端揑控種種惡習均難保其必無除委員密查暗訪一經得實即行嚴拿懲辦外合亟剴切曉諭爲此示仰各屬紳民糧户人等一體知悉爾等務將本名下應完光緒十七年分漕米遵照定價數目無分大小户一律赶緊輸將依限清完不准包攬把持任意抗欠其經徵地方官尤須嚴禁胥差痛除浮收積弊倘有不肖生監需索規費撥交醜米短欠公費脚錢文一經訪聞或被告發定即指名提省懲辦本司言出必行斷不姑寛其各凛遵切切特示 
[西員視疾]  
　　英副領事梁克思前曾乞假回國現己至申仍與英廨讞員宋二尹訊斷各案既而知蔡太守示疾己久尚未告痊遂於　晨投剌間安晤談良久然後偕二尹升堂判斷捕房各案 
[滬上新談]  
　　滬城虹橋南首張家井蘇州人王小弟向以販魚度日家有母子妻女母年將花甲步履艱難前晚以天氣嚴寒用火爐烘被偶不留意將爐踢翻至夜半時火延被窩炎炎直冐知而呼救經王奔進灌溘火雖熄而王己焦頭爛額矣○浦東二十四保十一圖民人陸海和之寡姪媳某氏近與十七圖民人邱雪山有私夜去　來己非一日前晚陸探知邱又與氏歡會糾人破扉入内捉姦將邱縶以巨絙氏則乘圓逃逸陸遂將邱毆擊並剪去髮辫至昨日由地保前往將邱押解來申不知其意存賄和耶抑欲送官訊辦耶 
[輕縱臺基]  
　　本邑盆湯弄大橋北首近由三泰公司起造石庫門樓房二百餘幢取名泰安泰和諸里傅者謂泰安里内有臺基三處他里亦復有之本月初五夜日人見一少婦口操滬音擺入泰安里一百零六號川沙二隅姐家二阿姐者著名臺基老板也既而又見一寍波浪子掩入後門知係上臺基毫無疑儀遂奔告是處巡防局員高二尹二尹傅地保並局勇四名往拿二阿姐指少婦及浪子爲大婦並稱借居在此地保謂此婦名阿二家在他處何必隠瞞因一併拘拿到局二尹訊問之下均不承招隨限二阿姐於三日遷移出境少婦及浪子交人保出至昨日三泰公司收租人聞知其事即令二阿姐遷出將房屋封閉封條上寫積欠房租不清封釘字樣又聞此里東首爲松江老嫗所設臺基不知前晚受此虚驚尚有間渡漁鄭來訪桃源仙境否也 
[漕價申明]  
　　昨報記上海縣開徵漕米每石錢三千五百五十二文云云旋得縣署字條實係三千四百五十二文意者其爲訪事人筆 
悮乎 
[上海縣署瑣案]  
　　城守營李千戎解送竊取城磗八十餘塊之郎雨松至縣袁大令提訊之下郎供稱小的係本地人家住南門小本留易不敢爲非此磚由某石灰行購來　價二十文並非向城上竊取大令謂今日本當嚴辦姑念初犯格外從寛著責手心一百下交地保帶去城碍送營○朱寳章患病身死其妻毛氏以張月山張炳發兇駮等情控諸縣署袁大令臨騐後將張等帶回研詰責押己見報章前日由差傅到見証人嚴阿二晚間提訊嚴供稱小的係浦東人在張家浜開設小烟間與朱張等素來相識當朱未死時由張等數人簇擁至小的處吸烟評理　出酒殽三席朱應允而散以後打架並未目覩不敢妄供大令即著嚴退去候提張等再訊○金華氏控娼婦張月仙圖頼借洋袁大令備又至英公堂派差移提到案前晚集訊金華氏訴稱小婦人原籍蘇州姑在時曾開娼院張娼在姑處爲夥既而贖身出外患病乏實向姑借去洋銀二百元嗣又與姑商借由姑出面轉向魏娘娘借洋銀二百元兩共欠洋四百元均有借據次年魏向姑索取借欵姑遂墊還邇來小婦人向張娼索借張娼一味圖賴爲此檢呈借緊控請訊道張娼供稱小婦人家在姑蘇鄉下今年三十三歲當二十一歳時　金家循院賣娼至二十六歲有甯波人夏姓出洋數曰元代小婦人贖身當時院中一切開銷俱經付楚豈有不將積項理清之理此次實被寃誣大令以借據殊難憑信况金華氏所訴情節支離著即退去不予准理借學　銷 
[英界公堂瑣案]  
　　包探禀稱大英醫院某西人函致捕房稱有衣服七十四件交寗波人樓仁心洗滌樓行至中途被徐東生奪生奪去請即查追捕頭令小的獲徐詰知衣在某西人家細恩陸阿和處押往吊贓解送案下樓訴稱小的在大英醫院收取衣服而歸路上遇徐即欲奪取陸更助之逞强無奈告知醫院西人報捕拘案徐供稱小的係寗波人前曾存樓洗衣應付小的用洋一元數角向索無著故扣其衣陸供稱徐向樓索取用洋以致争　小的是以代將衣服扣住冀與調停包探又禀稱陸初不肯將衣交出及知照其主始肯交衣宋二尹謂徐即應向樓索取用洋亦不應擅扣他人衣服隨判令連陸各押半月衣給樓領去○包探禀稱小的緝獲積竊沈根裕吊出衣服銅器詰知竊自胡阿增等四家胡及潘竹亭王阿生姚順生投案領贓沈供稱小的係寳山縣人本不敢連次犯事實因不敷用度無奈忍恥爲之老爺如肯施恩自必終身戴德宋二尹判令笞責二百板押候補文遞解回籍贓給失主分别認領○包探禀稱小的查獲積竊王阿喜搜出質票吊到衣服云是沈忠富家失贓今特送案沈請將贓給領王供稱小的家在浦東偶然犯法以後不敢再蹈前愆矣宋二尹判令笞責二百板贓給沈領去○包探禀稱汪六三闖入某火腿店竊取火腿一條店夥王翊伯見而追赶汪將火腿抛去即被他人拾取旋即獲汪交捕送案王申訴前情汪供認情由籲求恩宥宋二尹判令管押一禮拜○華捕禀稱沈金金顧南福俱以拉車餬口小的出外巡緝見其争攬主顧滋閙不休有違租界定章因之拘送老爺案下沈供稱有客先雇小的之車被顧攬去故與忿争顧供稱客人先雇小的之車被沈争奪華捕禀稱小的目見沈顧二車均停在路旁有客到來二人争先兠攬宋二尹判令各押一日 
[法界捕房瑣案]  
　　蕭谷其控維羅洋行買辦陳子康猪鬃一案己列報章昨晨朱森庭明府蒞捕房時子康爵司帳人陳瑞卿經手人顧仁之管棧人陸秀峰投案候質谷其偕胞弟蕭春之車夫錢奚桂歴訴前情明府間子康曰猪鬃於何日送入棧中何時搬去供稱十一月初三日春之送來猪鬃樣一件初十日谷其即命奚桂來棧載去十三日谷其親來取貨見己無著即向帳房理説問之管棧人始知己被奚桂取去明府謂當送猪鬃來時由爾帳房中出立收條目下谷其稱並未命車夫載去况初十日失去貨物十三日向爾理論如谷其果有不合爾早應來此控告因何谷其己來案數次爾仍避訊不到乎子康供稱行主有事不得前來明府謂此案照公斷猪鬃須向爾追還子康供稱奚桂在途言猪鬃確由伊取明府轉訊奚桂供稱小的於十一月十八九日回江北日前維羅行飭唐姓來尋小的言及失去猪鬃之事小的回以不知亦不承認谷其稱子康尚欠監生貨銀日久未曾付下子康供稱貨銀由滬客王澍霖經手與行主對面言定明府並前欠若干且待此案了後再行理處本委念爾等皆生意中人無須判斷今日可一併出外自行理處若理處不妥再投公堂伸訴可也兩造均遵諭而　○沈成奎家丁李福代王履安控王妾楊蒓卿捲逃避匿不明府飭提蒓卿訊鞠知其事己由李桂泉楊柏順取去洋銀二百四十八早經料理遂著將李福管押交保限十日内尋 
 
 

Page 4

 
 
王交案質訊一切情形己詳前報李福在押多日並無保人昨晨飭帶至案謂王妾脱逃應由王遣家丁來控無須爾出頭顯見爾主僕通同包攬詞訟既經本委訊明情節爾尚敢出言挺撞豈獨不畏官威乎况沈係念書人諒不致招攬此種齷齪事定必由爾主使以致插身扛帮姑念己管押數天准爾出去限期將王交案○前紀小剪綹賊張阿二竊取萬航渡某老嫗洋銀三元三角朱明府判責手心一百下昨晨明府謂張曰爾年僅十有四歲己膽大若此諒行竊己非一次若不重辦恐釋出後仍忌憚全無遂喝令笞臀一百板○江北公所中人徐錦堂及侯大冐充包探向新昌泰報關行庖丁徐阿德勒索洋銀四元上月二十九日經包探查獲狎送公堂朱明府判令各責一百板枷號一月期滿再責一百板迄今加僅數日侯　章氏一再叩求從寛開釋明府訪得章氏本係烟妓聲名素劣叱令退下○華少卿在蘇州拐帶徐明照之妻吴氏來申偪令作野雞流妓經徐尋見於本年九月廿六日扭送公堂問官判令將華笞責一百板枷號三月期滿再責二百板兹朱明府以時近年關飭即帶案疎枷喝令笞責華哀稱小的腿上板痕未愈叩乞從寛明府著責五十下即行開釋○積竊劉阿登竊取王順泰木器鋪諸物經包探查獲人贓上月十二日朱明府判令笞責後枷號一月現因枷期將滿遂於昨日疎枷開釋○前日朱明府訪得寍波人某甲與土藥私販通同一氣走漏税厘因諭令包探隨時稽察昨晨甲以碭山土六塊分裝兩藩包出英租界雇坐東洋車至玉露春茶寮門首包探見而拿獲送入捕房明府著會捕局缐勇將人贓一併帶往總局 
[敬惜神模]  
　　○金君恊堂來信云道家言十二月二十四日灶神升天人家因於是日行送灶之禮惟是神模既己化成灰燼未免遺棄道途竊意宜焚化潔净銅盆或瓦盆中然後包以素紙送入善堂字藏或店家字窶云云本館接華人敬惜有字之紙尚猶愛護收藏而况神所憑依可令踐踏污穢乎歲將盡矣黃羊虔祀正在此時因附報端以告四方閲者 
[拾金行善]  
　　有無名氏者投書本館恊振所略謂寓居五茸晨起見書案上遺紙一裏内有　洋十六枚詢之僮僕則云見之三日矣　數三日中所來客開單走伻送交一周迄無受者歸仍置　案每逢客來則舉而詢之今閲三月矣仍無受者然則此洋竟爲無名氏所遺祗得仍爲無名氏所用而無名氏不敢私也請登報章以捐東賑如何嘻古稱路不拾遺如無名氏者拾得遺金同襄善舉較之不拾遺之君子不更勝一籌乎除緒就收條仍交順成局寄去外謹書數語　表欽遲 
[鰲戴鴻恩]  
　　謹啓者本年敝堂開廠施粥計每日就食貧民共有八百餘口自冬徂春經費之鉅可想而知全賴遠近善士二人惠助源來以資接濟庶無告匱之虞兹由全盛源局交來紹興曹娥江敬其事居善士慨助洋十五元函云因閲初十日申報知敝堂　己開廠施粥　念寳山又逢縣歲慮及人多欵絀而僕念切梓桑極　佽助所恨力有未逮然此心終難自己等語又蒙洋貨公所振華增諸紳董兩念敝堂全無資産歴年賜助鉅欵俾資措理昨蒙助來洋三十元又爲慧善友史胥江勉力子二户各助洋十元梁君海籌助洋七元張君明之助洋五元黃宅助洋二元朱君錦堂助洋一元均各拜領之餘莫名欽感仰見諸大君子樂善不倦見義勇爲駿惠頻頒餓殍咸沾再造鴻恩下賈寒　悉慶重生誠爲禮種無疆允恊德垂後裔心存救濟天必佑之除抄列簡單登報以昭徵信外謹誌數語用表謝忱上海虹口曰人橋元濟堂向人等拜啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖省官塲雜紀]  
　　　正主考徐太史致祥於本月初二日行抵安慶省垣拜會各大憲　即回舟　太史于黻闈後即具摺請假回珂鄉展祀先人墳墓兹假期己滿是以起節赴京華云○本任壽吞鎭任鎭軍祖文交卸後即束　　　初三日下午四點鐘　行抵省垣駐即湖南會館次晨拜會沈仲帥及在省文武各員○調署皖北鳳潁淮泗道本任安廬滁和道丁潛生觀察於本月初二日交卸篆務初六日赴白下謁見劉峴帥然後諏吉履新○候補縣郭大令繼泰奉嵩書農廉訪委赴皖北查辦要案於本月初二日首途卸辦巢縣厘務候補府樸太守綜清於本月初二日回省次第謁見各大憲禀陳一切 
[寓兵於礦]  
　　自基隆八渚以訖三貂地方迤邐四十餘里附近山林夙産金沙秋夏之問有精於礦學者履勘其處擬倣黑龍江章程禀請問辦事未果行民問遂携老扶幼如蟻附羶如蠅逐臭一時競往淘取獲利頗厚刻下竟聚有三四千人之多有在臺候補之王寳珊二尹於新任撫憲邵二村中丞抵任時上有條呈數則論及淘金一事恐民間愈聚愈多其中保無良莠不齊滋生事端擬請大府倣照寓兵於礦辦法將此數千人編放營伍另委大員統帶即將淘金所得曰息以作月餉暇時並由營中教習督率操練如是則無事使之採金有事亦可作干城之用是爲一舉而兩得者禀上刻雖未奉批示想中丞智珠在握能行與否自不難立時裁奪也説見香港報 
[罰欵移賑]  
　　浦東巡防局一案陳鳳山家新買兩鷄連同宅何阿榮失去一鷄使傭婦至陳家尋鷄滋閙相打將陳鳳山故母靈座打翻並壞什物魯局憲傅集房東鄰證質訊何阿榮不應使傭婦生事公斷罰英洋十元貼陳鳳山故母靈前經懴之費陳供母親經懴自能備辦願將罰　充公　憲與董事商議以爲百廢未興不如先將此欵移作賑項以昭共信特寄來囑解災區堂上有知當亦樂濟世之多方而潛消芥蒂焉局憲其善於斡旋哉[  上海北市絲業會館籌賑公所施善昌謹誌]  
 
 
