# 1919 - 130 - 4916610

 

Page 1

 
 
   
 
 

Page 2

 
 
   
 
 

Page 3

 
 
時評 
[准代表辭職（冷）]  
　　北京准議和代表辭職所以示决心歟抑别有所用意歟國家外交情勢至於今日荀政府而欲補救之者第一先在恢復國内之和平今國内和平反於此時破裂政府且有不惜破裂之表示豈眞不欲補救外交之失敗耶抑誠視國中之讓步重於外交之失敗耶 
　　各國之於外交也政府當其衝而國民爲之後盾今中國之國民先自盡力矣而政府反等閒視之惟知内爭之不可稍忽是其心果何如哉 
[專電]  
　　北京電當局電朱啓鈐等令赴寗候命又通電痛駁南方要求八條（十六日下午九鐘） 
　　北京電北代表寒電到府院後徐立召錢（能訓）段（祺瑞）李（盛鐸）王（揖唐）等會議宣布來電謂如此條件其無誠意言和可見段錢主嚴詞拒絶並將南方破壤和議罪狀通告友邦及各省各要人均贊同卽交院秘書譯發一面電朱暫留如無可挽回卽全體離滬（十五日下午三鐘） 
　　北京電唐請軍府朱請政府另派代表徐意不另派仍樂觀擬從他主促進和議决不戰（十六日是午三鐘） 
　　北京電院電朱奉諭無右進行准先辭職（十六日下午三鐘） 
　　北京電某要人云滬會仍有挽回望（十六日下午三鐘） 
　　北京電徐意如和局無恢復望應將維持苦衷明令宣示（十六日下午三鐘） 
　　北京電外團訂今午假英館茶話討論我國時局（十六日下午三鐘） 
　　北京電美國使館見滬會停頓認唐紹儀所提條件有不得已苦衷擬任調停政府對於滬會形勢除疏通外决不表示意見先看軍政府態度如何（十六日下午五鐘） 
　　北京電日使昨先訪叚繼訪錢詢對時局方針並爲前田氏作介（十六日下午三鐘） 
　　北京電今晨小幡因靑島事住往訪合肥晤談甚久（十五日下午三鐘） 
　　北京電留日學生謁錢請願三事（甲）草約勿簽（乙）速將否認二十一條及山東三路約向和會提出（丙）免究被捕生錢均承諾 
　　北京電外交協會代表十人赴府述四事（一）不簽字（二）局部簽字（三）附國際同盟（四）開國民大會秘長代見答云局部簽字有無先例國際同盟似無實力國民會容請示總統再復（十六日下午三鐘） 
　　北京電大學生郭欽光赴義身死各界定十八追悼（十六日下午三鐘） 
　　北京電李思浩回京述大借欵非和局成後不能辦到（十六日下午三鐘） 
　　北京電外交協會議决三項（甲）民國大會先開籌備會（乙）電止巴黎簽字（丙）抵制取廣義（十六日十午三鐘） 
　　北京電學生組全國聯合會（十六日下午三鐘） 
　　北京電謝米諾夫於满蒙各處密設機關又在哈爾濱定製軍衣經查明係東發合各鋪包做已查出充公（十五日上午三鐘） 
　　北京電學生聯合會决議（一）請全國公團署名登報不承認日本在山東權利（二）電巴黎專使勿簽和約或簽時注明靑島案誓不承認（十五日下午四鐘） 
　　北京電政府對外交另發表說明書（十六日下午三鐘） 
　　北京電留蔡指令已於公報發表十三校長辭書亦由部璧還 
　北京電大學生聞蔡在杭加派三代表携挽留指令馳往勸駕 
　　北京電章傷勢又轉機可無虞 
　　北京電政府對陜督又表示不更動（十六日上午十一鐘） 
　　北京電俄扣華船院部商定以兵奪回並派隊常駐（十六日下午三鐘） 
　　北京電延吉日領館被韓人焚燬小幡向外部要求有效之取締（十五日下午三鐘） 
　　北京電延吉琿春韓民獨立風潮仍熾日領事向朝鮮總督調兵兩團協防吉督力阻 
　　北京電曹錕王当賢來電催餉詞極急切（十五日下午四鐘） 
　　北京電曹錕張敬堯等索倉餉共一千餘萬院部無法應付由參陸處擬稿以總統名義覆商酌辦並希極力維持軍心（十五日下午四鐘） 
　　北京電游日回國喇嘛昨抵京與留日學生商組中華佛敎統一會蒙院任籌欵各要人贊成 
　香港電議員多人電勸南代表留職以待補救軍政府定明日會議討論代表辭職與時局 
　　香港電閩省南軍時自相攻擊陳炯明與方聲濤部下尤甚居民大受其累陳方已電軍政府請示（十七日下午二鐘） 
　　香港電粤人開始抵制日貨（十七日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　長沙公民大會曾廣鈞等電和會朱唐總代表幷各報館公鑒天禍中國疲於内爭今外侮抵隙而來全力對外尙虞不給應如何開誠佈公雙方退讓使和會早成得以全力爲外交後盾若猶相持不解内亂頻仍彼野心國再以强暴相加大好河山幾何其不爲靑島之續國之存亡惟二公是賴泣涕陳詞幸垂明聽湖南全省公民大會曾廣鈞等叩銑 
　　廣東蘇藉國會議員電唐總代表各報館轉江蘇省議會敎育會商會農會曁各團體均鑒近日北京學生對於賣國賊曹汝霖等近於義憤予以懲創正足維國脈而伸正氣應請唐總代表迅電北庭力保學生安全至曹汝霖爲吾蘇敗類玷辱全省務望各團體一面共籌處置之法一面聯電北京堅請盡法懲治不勝企禱之至江蘇國會議員吳涑石銘楊擇朱溥恩胡兆沂陳尙裔汪秉忠胡應庚丁文瑩靑 
　　福建學界來電和議會各團體均鑒靑島問題關係重大凡我國民决不承認日本主張均應誓死力爭以爲外交後盾曹章陸賣國證據確鑿請協電政府亟予重誅福建公私立法政綏學會農工商鑛蠶第一師範第二曁私立中學全體學生叩 
　　漢口江蘇同鄕會電申報轉商業公團鑒報載總商會爲靑島問題佳日致政府電内有交還清國字樣詞意閃爍關係極鉅羣情疑駭此電是否出於該會公意抑或爲人利用應請該會卽日明白宣布以釋羣疑無任盼禱漢口江蘇同鄕會銑 
　　漢口來電申報鑒曹汝霖貪利誤國與衆共棄特此通告旅鄂江蘇同鄕會銑 
[各通信社電]  
　　北京電院電朱啓鈐等全體代表一律赴寗以俟後命 
　　北京電連日府發密電多通囑各方調停滬上和議惟公言報謂已准朱啓鈐等辭職並通電駁斥南方所提八案 
　　北京電報載今申報公使團會議時局恐又將發勸告（以上十六日） 
　　北京電安福系主張撤回北代表再决裂現運動極力 
　　北京電徐派對於南代表所提認爲臨時大總統一條最不满意 
　　北京電錢能訓語人傅增湘蔡元培之辭職無挽回望 
　　北京電申時電致陸徵祥决簽字 
　　北京電陳樹藩來電謂由張瑞璣主張乾縣歸許蘭洲軍接防已决定（以上十五日） 
　　廣州電軍政府對於南代表總辭職决定挽留（十六日）以上平和通信社電 
　　北京電朱唐辭職政府已發電勸留共維危局 
　　北京電傅增湘已由湯山回京 
　　北京電將在内外蒙設屯墾專使副使各一員聞畢桂芳有希望 
　　北京電國會多數主張靑島案如是到院惟有否决 
　　北京電陸使電簽約前仍舉大會一次請示不能簽約形式以便聲明（以上十六日） 
　　北京電蘇督電請政府委曲讓步俾挽救和會萬一 
　　北京電王占元慮永祥均電請電陸使堅持靑島交還 
　　北京電丁義華電陜省種烟確實乞責陜督（以上十七日）以上中華通信社電 
　　北京電北代表總辭職之電到京未奉覆朱啓鈐今日以單銜電京期速邀准 
　　北京電將依民國元年官制裁警備總司令及步軍統領設衛戍總督以段芝貴充任 
　　北京電准傅增湘辭以袁希濤兼代 
　　北京電浙運使蔣邦彦電鹽署　（十七）日抵京（以上十六日） 
　　北京電南方要求八項徐謂若予承認直是城下之盟决堅拒聲明不變和平方針因此已准代表辭職另行謀和 
　　北京電巴黎電和約不簽字恐難辦到有人主張條件附簽字政府擬俟兩院議决後再定辦法 
　　北京電院電日代使莊景珂留學監督江庸慰留幷囑向日交涉釋放被逮學生 
　　北京電東海親電武嗚外交緊急正一致對外之時滬會再停殊妨大局希轉唐讓步俾有轉圜 
　　北京電錢閣允維持現狀已通電各省惟和會發生變化錢閣仍不穏 
　　北京電某政客云此次滬會雙方代表因國會問題辭職實所以逼出於新舊並廢之一途 
　　北京電巴統領報告黑河方面形勢日迫鮑督據電參陸處促再加源派防軍（以上十七日） 
　　香港電軍府對南代表總辭職主慰留惟國會對於章士釗郭松年曾有撤換之議因此有人主張酌換代表現尙未决定 
　　香港電南方要人以于右任張瑞璣等互相電詆擬發電調和（以上十七日）以上中孚通信社電 
　　北京電昨日午後徐總統錢總理在總統府各别招待兩院議員各黨代表二十三人先報告是日午前總統府對於上海和平會議之决議情形次說明外交問題中國如不肯在巴黎和會簽字則必因此發生種種之不利議員等對於上海和平會議主張此時將北方代表全體召還至於外交問題不願將靑島問題提出於國會且謂有多數議員不贊成簽字於巴黎媾和條約（十五日） 
　　北京電七日陸懲祥來電辭職八日顧維鈞來電辭職政府已於今日覆電慰留併告以不能辭職之理由（十五日） 
　　北京電徐總統今日致電馮河間黎黄陂求其向各方面斡旋俾上海和平會議不至决裂（十五） 
　　漢口電湖北督軍王占元省長何佩瑢及杜錫鈞等於今日至日本總領事館道謝日皇贈給勳章 
　　奉天電聞張作霖以就東三省巡閱使任後未曾親往吉黑兩省巡閱不日擬遣張作相視察該兩省之邊防軍隊各地民情及實業狀况（十六日） 
　　東京電日本外務省本日發表中國改正關稅率之經過（十六日） 
　　東京電現因内田嘉吉氏之斡旋擬創設備有資本金五百萬元之日美生絲股份公司該公司與日美兩國有力之資本家均有關係（十六日） 
　　東京電外交調查會今日在首相官邸開會審議對媾和問題（十七日）以上東方通信社電 
　　東京電對華借疑團之改組問題美國與聯合國間商議已漸進行决定以援助中國整理財政及發展産業之目的創設新銀行團十二日集會於巴黎日本以正金銀行爲代表銀行派理事小田切萬壽之助氏與會法國爲印度支那銀行之西門氏美國爲湯麥司拉門得氏英國銀行團代表則以英國銀行之沙嗟呂司亞迪司氏當其事該借欵團一新面目較向來之借欵團爲有力云日高橋藏相曰該團只對於鐵道資金及其他有中國政府之保證者全部引借對於民間企業之投資則將任各銀行家之自由竸爭現中國所望之善後借欵二億萬元以今日之狀態多數意見皆主不承借云（十六日） 
　　東京電日本委員言在巴黎和會人種無差别之主張雖不能貫徹然山東問題及其他等已悉貫徹主張當可謂之成功幷舉事實爲證作具體聲明 
　　（十六日）以上共同通信社電 
路透電 
[歐洲和會近記]  
　　三日巴黎電媾和條件展緩交付德代表乃因比國東部疆界波蘭基爾運河等數問題尙未議决意國對於阜姆問題之態度亦殊碍事聞和約條件德國最將反對者爲割讓殖民地彼等主張將東斐及土哥倫喀麥隆二地仍歸德國所有如被拒絶則將請許德國參與其前殖民地行政之一部分且無論如何不得阻碍德國出資各葡國購回殖民地 
　　三日巴黎電巴黎日報載稱德國前途之地位已切實决定此後德國不能藉與俄聯盟東向逞志奥地利亞將爲中立之共和國被禁與德聯盟 
　　三日巴黎電三國會議請奥匈代表於兩星期内至凡爾塞接受媾和條件 
　　七日柏林電國會媾和事務委員集議時鄧堡博士宣告委任大員提倡出口貿易事並謂德國仍有充分貨物運出且能繼續製造云歐士白格氏當稱戈爾資將軍已被召回柏林報告德軍佔領里巴情形 
　　十六日睪爾邦電華盛頓政界對於北京東京之激昂及中國之反對簽定和約極爲注重而中國與美國間之海電適於此時停滯更足增人焦念 
[比國與和會]  
　　三日北京電全國政治委員會代表會員數十萬人市區三百所上書比皇請勿簽定和約謂比國所求無多而和會皆加拒絶民情激昂日見其甚比國如脫離和會和會舍比國而簽和約則足證明是約之不合正義云云内閣曾因此事開會由比皇主席歷三小時之久决定俟星期日與和會比代表會商後再行作决首相語報館訪員謂大局殊爲嚴重 
　　四日比京電夜半開御前會議歷四小時之久一致議决簽名和約海满士氏當時宣稱和約條件依目下狀况所予比國者可謂尊崇而满意並議决申請協約國竭力輔助比國恢復其經濟地位儘速與荷談判解决希爾特河之自由權及比國與東部曁來因河水道交通之權 
　　四日巴黎電三國會議仍與比代表討論比國之要求比代表海满士氏昨日回比京携有切實之二條件（一）德國第一批賠欵比國先得佛郎二千五百兆（二）比國戰債佛郎五千兆暫停償付惟以前提出之條件均須撤銷 
[歐洲之過激戰事]  
　　四日倫敦電蘇里克電稱末尼克共産黨領袖藍陶爾氏爲政府軍槍斃於巴姆白地方斯巴逹團在末尼克附近炸毁載民軍之火車一套死三百人末尼克四郊仍有戰事 
　　四日丹京電維也納消息匈國難民入奥者日見其多匈京勞兵會代表二人行至邊界受阻折回 
　　五日丹京電德人在里巴所施之暴力政變使左翼爲之荏弱過激黨因得移大軍在愛沙尼亞該處已見血戰過激軍兵力甚厚雙方均用武裝火車與摩托車作戰拉伐鎭已爲過激黨軍砲火所毁但尙未被佔惟愛沙尼亞被逼委棄魯成鎭 
　　三日柏林電匈政府已受納協約國之條件即行降服交出軍械子彈並由協約軍佔據匈京 
　　一日丹京電政府軍昨晚激戰後佔據末尼克 
　　二日丹京電政府軍由北面攻入末尼克夜間火車站周圍仍有激烈之戰事工人交出軍械者頗多紅旗軍漸見解體居民大都歐迎政府軍且多協助以拒紅旗軍者聞斯巴逹團殺死爲質之有名人物多人 
　　三日柏林電郝夫满政府宣稱共産黨領袖在末尼克被拘者將待之如彼等待郝夫满之質然其中十人業已槍斃 
　　二日丹京電伏細斯區報載稱末尼克戰時紅旗軍司令藍陶爾博士就擒藍爲勞兵會領袖之一 
　　三日倫敦電陸軍部宣稱五月一日二日亞昌格爾消息亞愛恩將軍報稱我軍久料敵軍將猛攻特維拉河陣線與伐加河陣線今果開始實行過激黨砲船出臨特維拉河陣線之對面間斷轟擊我軍陣地我軍迄今尙無死傷敵砲船爲我軍砲火逼退　敵軍猛轟多時後攻擊伐加河陣線處處敗退大受損失我軍戰鬭甚勇特維拉河之氷已解預料我軍砲船於一星期内可以航行 
　　二日巴黎電波蘭國民議會宣稱四月二十四日鳥克蘭與過激黨訂定軍事協約此約之結果爲過激軍一萬八千人現向匈牙利進發鳥克蘭不加抗拒 
[各國近事]  
　　五日丹京電柏林消息德前皇請政府許其歸寓西普魯士加定安邸 
　　一日柏林電歐士白格氏致文福煦上將謂德政府得確實消息不日將有大　進攻　　　　西里西亞觀於波蘭軍厚集德國邊陸足徵此說匪虚如果波蘭軍攻擊德國土地則德政府不能擔保維持德波休戰之約且將不許哈勒將軍之兵續過德境因此種攻擊發生之結果德國未便擔負云 
　　二日丹京電興登堡上將致書愛倍爾總統辭總司令之職願退居鄕里愛倍爾總統准如所請並爲國人謝其勞績 
　　四日威靈頓電紐絲倫代理首相宣稱彼對於太平洋之發展殊抱恐慌日本苟非欲控制太平洋曷爲必要得馬歇爾羣島紐絲倫之海軍政策非俟得巨里柯海軍大將之孹晝尙未能宣布 
　　二日君士坦丁電軍法裁判所已開審統一進步黨幹事會領袖十二人前任内閣總理山特哈里姆及前任外交大臣哈里爾均在内預料安佛等三人將判死刑 
　　三日巴黎電法總理克勒满沙氏宅外捕獲少年一人名柯尼榮年十九歲執利刃黑旗各一並挾有無政府主義文字自認意在攻擊法總理但非欲殺之 
　　二日瑪德里電西班牙首相瑪加拉氏業已辭職西皇已簽定解散國會命令定六月一日舉行大選舉 
國内要聞 
[北京通信（桂生）]  
　　中行董事事之呈文 
　　某派陰謀攫取中國銀行財權爲將來運動選舉地步故匆匆將恢復二年中行則例案在衆院通過後即移付參院亦欲用同樣筆法即行通過立請政府公布施行此某派之原定計畫也不料各處股東反抗潮流甚烈政府亦許予維持此案雖早由衆院移付參院而參院之非某派議員惟有持消極抵制之法相約不到院使彼不能開會非特此案無從提議即其他案件亦多擱置某派中人所以敢懹此野心者半恃其在國會之立法權作用可以上下其手半恃其能溝通政府可以爲所欲爲今此案在參院擱淺不知擱到何時故已稍自覺悟其難逹目的矣日前中行董事會復有一極長呈文從各方面立論主張中行現行則例萬萬不能推翻其論政治與中行關係之點尤屬確切昨從某處覔得原文亟錄如下 
　　具呈中國銀行董事會爲變更則例關係重大懇予維持事竊本行自創設以來則例凡三易六年十一月以敎令修改之時原以本行名爲股份公司而股東會未立銀行基礎無所寄托以全國金融樞紐之機關乃日隨政潮爲遷動政府簡派之總裁兩年六易紙幣濫發墊欵無窮貽害國家社會甚大故改定要旨專在確定官商股本成立股東會且使銀行之總裁副總裁限於被選之董事中任命所以完成公司这組織俾銀行基礎奠定於股東會之上以絶從來之宿弊政府更保留種種監督權以臨之以愼重其爲國家銀行之特别任務意至密也現行則例頒布政府懸以爲招且先改墊欵爲實股使凡爲股東者一體獲得則例賦予之權利以爲營業之保障於是兩月之間應之入股者竟逹三百餘萬於是銀行之股本確定於是股東會成立而行使總裁副總裁之間接選舉權及其他各種權利而所謂股份公司者至此乃告實現故中國銀行雖辦自二年而合法完全成立實自六年公布之則例始也自是之後前弊漸清部墊之額及本行之流通幷存欵額皆大爲减少信用日孚股票價格亦漲至百元满額此固財政當局調護之功實亦制度上銀行對於政府能保持獨立地位之結果而其精神則於總持行務之總裁副總裁由股東會選出之董事産生見之總裁副總裁不至朝夕屢易大小行員乃能安於其職以求進步官權商權能得平均政潮之變遷乃不生影響於行務由今以往方冀事業漸進金融界漸復乃國會中忽有廢止現制恢復民國二年則例之案查該案主旨名爲恢復舊則例實則專奪股東會之總裁副總裁選舉權使之復歸於絶對任命所持理由或則謂命令不能變更法律或則謂中國銀行有代理國庫發行國幣特權故總裁當歸政府自由任命以明責任按民國八年以來國會停止之間所有法規以命令公布者何可勝數若皆以爲無效想議者亦知其不能何以獨於本行則例則急急而指　　　則法律稅似無甚深这根據矣至若政府　　　　　國庫國幣之代理及發行　　行務中所受一種　　　别委議之事務而總裁之職則總持全部行務者也何能以其有一種特任之　勝而遂幷全部行務之用人權而攫奪之且凡有宻此同種特任之銀行以此例之其總裁自當盡歸任命竊料在勢或有不能又按則例所載中行行務應受財政部監督者甚多如國幣國庫公債等尤爲嚴格而第二十七條更有部派監理官之規定其職權則監視銀行一切事務夫一切事務旣莫不歸監理官監視則國家特别委託之國幣國庫等項當然已在監視之中是皆政府對於銀行之監督權也政府職權之反在即其責任之所在何以必有總裁之絶對任命權乃能明其責任是議者之說又絶不可通者也議者或以中行則例爲法律之一種即以立法權臨之則不論如何銀行必當遇之而屈不知法者所以維持社會之平必衷於情理而當於事實當日政府續招商股時固以此種種之股東權利爲條件財政部呈文大總統敎令登之公報布爲法規此種要約之意思表示即契約上法律行爲之性質也人民應此要約而承認之遂投資而居股東之地位則契約上法律行爲之關係業已成立然則政府何可於法律關係成立之後忽撤廢其所由成立之條件是以國家雖有制法全權而法律中含有契約性質之部分如現行則例所載股東權利各規定者股東有主張之權即政府有遵守之義否則背約而損信所謂不情不理者是也竊意政府不宜蹈之此其一（未完） 
[南北和議决裂之險象]  
　　中美通信社云上海和議破裂兩方代表各向兩方政府辭職此種聲浪傅八北京聞者咸抱杞憂不置昨日曾詢諸府院兩方面迄下午四時朱總代表辭職之電並未到京今日（十五）所知則昨夜府院兩處始得朱總代表及各分代表聯名之電此電到後政府意見如何現尙未悉但聞北方之主戰派及安福派之議員皆欲乘此時機推翻和會重復於戰爭之狀態故近日主戰之聲又起且要求政府准朱總代表回京不再派代表並以不允恢復舊國會通電中外表示决裂昨今以來向政府陳說者已不一其人且揚言於外謂政府之計已决將來事實是否必至於此種地步殊不敢知但時局至此實有一大險象主戰派旣乘此活動勢必繼續前去年之所爲大借日欵大購日械成爲外人加入中國内戰之惡劇不止危機一髮之山東速其斷送而中國將隨之以亡矣續得消息北京政府對於南方代表提出之八條决定不承認今晨電致唐朱兩總代表解釋不承認之理由而安福俱樂部昨日午後開會討論昨晨總統府會議各節約二小時之久决議要求政府將北代表即行撤回總統及總理現正躊躇满志聞將採用安福派建議蓋安福派爲軍閥代表此次建議深得段祺瑞徐樹錚曹汝霖丁士源等贊同大約軍閥派利用此機會以握政權彼等以爲南方提出各條即無誠意言和除再戰而外别無方法段徐等正竭力籌欵一俟大宗欵項到手彼等便可活動也 
　　自南代表提出八大條件之消息到京安福派非常氣憤該派報紙除攻擊唐朱外力言當局必不容忍昨日（十五）該派某某等報載十四日懹仁堂特别會議首由錢總理報告唐紹儀之八項條件後東海慷慨陳詞述說自己就職後對於平和之苦心而南方代表今竟提出如此條件對於和平乃毫無誠意至爲可歎遂由錢叚等共同議决對於唐提出之八條件嚴詞拒絶並將南代表破壤和平之罪狀通告各友邦通電各省軍民長官中央對於此事殆已有决心又是日安福俱樂部議員三十餘人分謁府院錢總理在春藕齊接見由某議員陳述意見略謂自和平問題發生羣望和議早日成功關於政府之議和事件兩院議員向未干預正所以原諒政府之苦心也現在南代表提出此等無理要求欲舉總統國會政府一筆推翻將國家大局根本破壤請問總理如何辦法錢以極堅决之言答之謂今日上午總統召集會議已經議决嚴詞拒絶並通告各友邦及各省軍民長官聲明南方代表破壤和平之罪秘書廳現正擬稿逐條駁斥即刻拍發决計與其决裂某議員主張速將朱總代表撤回以促南方之反省錢亦承認之某議員又問總理對於此事是否已有决心　以　拍　　已有决心請色之　對於南方　　　　　　　　　　　　　　　　　力尙可自　　　　　此等要　云二　　　　　該報又　　　　　電昨日上午國務院已　收到當局以南方旣　　　意言和節勉强留朱在滬亦無辦法故即於下　　　務院覆電　國職同時　　　出通電　　　　　　聞内容係將朱啓鈐轉來唐總儀所提出之八條件　布周知且將政府駁覆該條件之原電附　　　並　明唐等提此條件實屬無意言和誠心破壤中奥樂　頗滋遺憾等語原電甚長就上項消息觀之時局之險惡蓋可知矣 
[山東問題之形勢和會無可設法]  
　　列强對德提案已於本月七日提交德國聞於提出之先形式上曾以其内容示知各國其中要求修正者頗多我代表對於原約附載之山東問題規定亦經提出抗議其結果均不邀聽納該草約卒於七日依照原文提交德代表弱小國本不在與議之列嗣因各方面反對甚力故臨時復增派小國代表無數我國亦被邀參列由陸王兩使出席儀式甚爲簡單又聞我代表以山東問題抗議無效又於六日之非公式全體大會中以簡單之辭作口頭之抗議和會僅允將此意存記翌日即將原約交與德代表商議至我國方面近日形勢亦尙無何種發展前日懹仁堂會議僅定將本問題應否簽字一節提交新國會表决聞新國會不日將再開會討論茲事外間所傅我代表已經簽字之說尙非事實昨日政界又傅陸專使於七日來電辭職謂靑島問題雖竭盡能力與協商國委員商榷均皆袖手如此情形挽回乏術徵祥奉使無狀鑄此大錯應請即予罷免以謝天下等語現政府已决定復電慰留 
　　山東問題英法美三領视在一日和會决定後曾以口頭通告我代表我代表當於二日提出抗議其内容昨已據中美新聞社消息揭載大槪茲由新聞編譯社發表陸使報告原文如次一九一九年五月一日英外部斐福爾君代表三國會議以議决山東問題辦法面告中國代表中國代表藉悉此次列入和約之條欵極爲寛泛德國昔時所有之政治上權利歸還中國而以經濟上權利給予日本即靑島設立租界及合辦已成之膠濟鐵路曁相連之鑛産與擬築造之其他鐵路二道又悉日本已向三國會議明確自保於行使此項畀予權利時必恪守門户開放主義並向三國痛陳利害其政策係將山東半島連同完全主權歸還中國且不在靑島港口施行經濟上囗囗囗之作用亦不在鐵路施行囗囗囗囗囗聲明願儘囗囗所能（此處電碼錯誤脫漏）從速將政治上權利交還中國並通知軍隊退出山東中國代表聞英外部所述解决之辦法卽表示失望之意幷據英外部轉請三國會議從速鈔示所擬列入和約之條欵與討論膠州山東問題之記錄旋以事機迫切仍宜俟接到記錄全文再行表示意見細思英外部所言之大要果如上述則中國代表與全國人民不能不表示深切失望之意亦不能不持公理之名義正式抗議查中國於一九一七年八月十四日對德奥兩國聲明將中國與德奥兩國間所有一切條約協約悉行廢止此事業經正式通知聯盟與共事諸國幷經各部鑒悉經此布告後凡德國昔時在山東所享權利特權皆已撤銷而中國旣爲該省主權所屬自然全行收回究竟依據何項理由可將此項權利給予日本殊難索解日本之要求似根據於一九一五年之條約曁一九一八年之換文然一九一五年之條約日本以哀的美敦書迫脅而成至於一九一八年之換文前因日本軍隊逗留於山東腹地復擅設民政署以致人民憤激將有意外政府舍此無法抗爭至於此次所擬解决辦法旣云將山東半島連同完全主權歸還中國則歸還之事何不一氣呵成而必分爲兩步又何必移交日本而俟其自願擔任歸還此種情形實不明瞭中國之來列席和會所倚仗者爲威大總統一九一九年一月八日宣示國會之十四原則及嗣後歷次宣示之各原則此等原則果嘗爲共内敵德之各國所正式承認者中國亦倚仗各國以彼此顧全榮譽之精神關世界之新時代而創設萬國和會而中國尤所倚仗者則以所爭之事無不平允公道今結果如此實爲痛切失望中國代表職務所在對於膠州山東問題解决辦法 
 
 

Page 7

 
 
不得不向三國會議正式抗議也 
[北京外交協會代表會議紀]  
　　國民外交協會昨日（十五）下午四時在石虎胡同本部召集各界代表會議北京各團體代表到會者共二百餘人尤以各商會代表爲多四時三十分開開公推梁家義爲主席各人演說極爲沉痛當經議决四項（一）擬定以國民大會代表會之名義定期仍在中央公園開會（二）對於此次歐會之媾和條約主張絶對不簽字（三）由各團體推舉代表二人至四人到會籌備開國民大會代表會議事宜（四）通電各省各團體北京開國民大會時同時開會並當場舉定陳定遠陳百明楊震華等八人定於今日上午八時前往府院兩方面陳述國民外交協會意見請求政府對於外交上山東問題俯順與情歐會條約不予簽字且希望政府允准再開國民大會討論外交問題茲錄留日學生代表陳定遠演說詞於下定遠此次原因蒙藏問題歸國行抵奉天始知靑島問題失敗京津各學校學生本愛國熱忱羣起爭執以盡國民外交之責任而是時各界尙表沉寂態度余甚懹疑蓋因國家爲國民全體之國家非一部份學生之國家靑島亦國民全體之靑島非一部份學生之靑島且國民外交之所可恃者原取衆志成城之義嗣後聞各界相繼而起者大有人在私心異常竊喜今日爲各界代表大會之期各界代表到場者如此踴躍足見國民愛國之心理本會之精神亦於此可以表見惟余今日尙有兩層意思須向諸君商榷（一）靑島問題其簽字與不簽字之利害輕重如何不簽字後之辦法如何均爲我輩今日所應細心研究之點（甲）所謂不簽字之害（一）不簽字則不能與各國同享受德國喪失之一切權利（如收回各處德國租界及免繳庚子賠欵之類）（二）不簽字則須與德奥别行媾和（乙）所謂簽字之害（一）靑島一失日人逞其得寸思尺之野心則山東之危可以想見（二）靑島果爲日人所有其他各國爲謀勢力平均起見亦難免無他種之野心則瓜分之象即在目前以（乙）較（甲）其利害輕重如何雖三尺童子亦能明辨日昨謁見錢總理時詢問政府對於靑島問題最後持若何態度總理謂現已電令駐歐委員力爭如不能逹到收回目的則當訓令各委員縱退出和會亦不能輕予簽字足見政府抱有不簽字之决心與國民所希望之意思並無甚相違之點惟總理曾言萬一無調停餘地我國委員退出和議後宜另謀收束之方法我等旣均爲與政府同負外交責任之國民對於此種辦法宜細心研究以供政府之採納如徒以難題責諸政府則殊失國民外交之本義此其希望諸公注意者一也（一）外交問題與内政問題不可混同看待東西各國凡有外交問題發生無論何黨何派决無表示歧異態度之理我國此次外交問題發生後反因而牽動各派傾軋之機並有謂學生風潮之發生係受某派之指使而爲倒閣之計者其實外交失敗内閣引咎辭職亦爲東西各國最平易之問題惟閣之倒不倒與我輩學生無私毫關係外間之風說祇可聽國民良心上之裁判吾輩今日極宜注意者須抛開内爭問題而專注意於外交否則内亂從此而興則吾輩以愛國之熱心反釀成禍國之結果此其希望諸公注意者二也再者我國國民外交尙在萌芽之時代以余所聞國民外交大會此次恐係第一次尙望諸公持最堅忍之毅力兼最穏靜之態度以期有實利於外交則非獨國家今日之幸亦國家永久之幸也 
[京學界之最近消息]  
　　敎育總長傅增湘上次兩度辭職經當當局慰留卽不復更露去意本星期起突然失蹤各處向傅君寓中問訊家中人對答言詞亦殊恍惚部中已四日未到次長又不能負責各校長向部辭職呈文迄未批出前日旁晚傅君又有辭呈遞送公府究從何處送出迄未能知前（十四）晚東海特召錢總理商詢辦法因决定照准以次長兼代部務昨已發表 
　　挽留蔡元培之指令雖已頒布而蔡氏能否返校則屬一大疑問惟蔡氏不返北京學界終難安心蓋近來各學校結成團體奔走呼號無非爲留蔡一事前曾推舉代表十三人赴津懇切挽留數日來未見回音昨日大學方面忽接代表來函謂初見蔡先生時諸同學卽痛陳學生渴念之切求蔡先生非回校不可蔡終不允回繼而諸同學情辭愈切期逹完全目的蔡先生被情所迫不得已乃語某同學曰（諸生試思今日之北京尙有容某立足餘地乎爲國家爲敎育雖肝腦塗地誠所不惜若無端而被人陷害將遺明哲譏且亦非某所甘也諸同學前途遠大可回校安心求學勿以蔡某爲念苟以一人之故自誤學業則某之罪更深而心更痛矣）云云觀乎此則蔡氏之不能挽回又可知矣 
　　北京中等以上學生聯合會昨致巴黎各專使電云外交失敗舉國痛憤公等受國重託務望始終堅持勿稍退讓儻和會不容我合理之主張卽請撤旗反國勿予簽字國人誓爲公等後盾與國家共欺存亡尺土寸地皆當死守一草一木不可輕棄寗爲暴力奪占不可拱手讓人或至萬不得已而忍辱簽字亦當加以但書關於山東權利由德國直接讓與日本中國斷不承認否則仍勿簽字以固主權而維國家之體面倘一屈再屈負國辱命公等固不能不尸其咎也北京中等以上學校學生聯合會叩寒又致北京報界函云日内北京發現一種傅單内以敝會名義鼓吹無政府主義閱之殊深詫異查無政府主義以世界爲指歸首先破除國家界限敝會發端於（五四運動）之後爲外交之聲援作政府之後盾實寄託於國家主義精神之中則是敝會與無政府主義根本衝突誠恐該項傅單含有别種用意特函聲明按北京某派報紙近正鼓吹學生事件係受過激主義貫輸之影響促起當局注意以爲一網打盡之計此種傅單之發現恐其來有自也 
[李學蓮質問膠約簽字問題]  
　　新國會議員李學蓮等對於膠州事件簽字問題提出質問書云昨見政府印刷膠澳交涉之經過於簽字與不簽字權衡利害主張就此簽字本員伏念外患與内亂往往相關連在前清專制時代人民以政府爲神聖然而天津條約尙引起金田之揭竿馬關條約更孕育武昌之革命况今號稱共和已經八年政爭頻仍國内之糾紛未已而山東問題關係領土又不止前清天津馬關兩條約之比故本員認簽字爲非常重大有不能質問於政府者（一）各校學生前爲山東問題追咎禍首幾閙絶大之風潮其時歐會不過有險惡消息而風潮尙且如是且風潮未息而政府所以處置之者又未當於人心於學生之義憤爲人民所欽注者則交法庭於曹章之賣國人民所切齒者則令慰留一若好惡故反於人情况學生之外尙有各界人民觀其通電激昂表同情於學生可見人心未死在各國方恃之以爲外交後盾故二十世紀之外交羣謂之爲國民外交乃政府前則任羣情之激昂如停止公園開會一味厭抑今又違反人民之心旦簽字實行斷送山東試問何以鎭撫人民此應質問者一（一）更就外交不簽字之數害關於德奥者彼喪敗之後即直接交涉十年内亦决無恢復之實力則所謂有害於國者莫如失英法之歡心此固政府所最戀戀而以爲恐不能加入國際聯盟者竊以爲中國之問題即世界之問題已不能强即使加入聯盟果爲列强競爭之燒點而東亞之危機亦可召全球之殺氣苟能從此淬勵即退出聯盟亦將有與我握手以制德意志第二者是此項戀戀有人謂政府非恐失列强歡心不能聯盟實恐失列强歡心無地借債以情度之非過言也至於對日本不簽字尙不能挽回一簽字是對國際承認放棄更加自身一層之束縛膠澳將永淪於萬刦不復政府若甘心斷送膠澳則比較的自以名義上之收回爲稍利若政府猶　爲痛心宜留此懸案以爲國恥藉以申儆國人若夫差之使人高呼俾一致對外免閱牆之内爭試問政府甘心抑猶以爲痛心乎此應質問者二謹依院法第四十條提起質問請咨政府於三日内答復提出者李學蓮 
[紀廣東之國民大會]  
　　本月十一日國民外交後援會爲北京學生事件持聯合各界在東堤東園廣場開國民大會藉資願付是日十二點鐘後各界卽紛紛赴會學界尤踴躍稍有名之學校均全體蒞臨綜計人數將及十萬會場雖廣幾無容足地會場前懸掛白色土布大　額中題（國民大會）四字伴以長約數丈之白布聯文曰（欲杜强鄰先去國賊）（不伸義憤曷號公民）場内满挿種種旗幟並派送傅單又有男女學生數十人手持國恥紀念土製兩　　　其間見者益增感慨塲之東蓋搭大棚一座爲演說壇由一點鐘開始演說衆咸肅容以聽各人演說大要則謂此事關係我國存亡現正一髮千鈞全恃民氣挽救如猶不自振奮國破家亡當可立見云云是日登壇演說者多爲國會議員及各團體之領袖下午二點鐘演說畢旋舉定宋以梅等八人爲代表由西便出發轉入城内直出大東門聯赴軍政府以國民請願之大頭牌先導該隊伍共分九十九隊每隊設一領班每隊人數原定百人嗣因人數過衆且沿途尙有人加入因之超出原額甚衆該隊伍各皆手執還我靑島誓誅國賊之小旗或五色國旗列隊而行極形整肅中有學生一隊皆穿多耳快鞋肩荷鐵鋤商舉誅鋤國賊旗幟隨行亦有沿途演說者當由該工表往謁外交部長伍廷芳及總裁岑春煊請願一切聞伍岑各鉅公均允盡力與爭至該代表請求之點共三大端（一）取銷二十一條件及國際一切不平等之條件而直接收還靑島（二）盡法嚴懲賣國諸人（三）請北方釋放被逮之志士是日人數雖衆且甚複雜惟自開會以致休會均秩序井然恪守文明規則斯尤難能可貴也至山東問題確已無可挽救昨軍府又接巴黎王專使來電云政務會議諸總裁鑒膠州問題三國决議仍如陷電所陳（卽交由日本還中國）即我擁政治虚名人握經濟實利現已提出抗議並設法向各國接洽以圖補救廷自維奉職數月徒竭筆舌之勞未獲桑榆之效負民辱命咎實難辭惟有電請開去全權並付懲戒以重责任而謝國人惶悚待命此電及陷電均請轉逹國會廷江 
[河南省立學校聯合會紀詳]  
　　豫省學生爲山東問題由法政專門學校發起聯合省會各學校開學生聯合大會大略情形已紀前報茲再將詳情錄下五月十二日上午十鐘先由法校開一學生全體會表决聯合各校共同進行即由各班代表分途赴各校接洽以法校大講堂爲會場各校中亦有接到北京學生通信者互相傅閱僉以外交失敗如此對於法政學校之發起自應一致贊同乃遂决定於十三日午後一句鐘開會法校學生先集推定各班代表爲招待員齊裕芑爲主席沙書春倪向辰爲速記先後到會者有第一師範農業專門礦務第一中學第二中學軍士甲種農業甲種工業甲種商業留美預備女子師範監獄濟汴育才館各校學生不下千餘人由主席振鈴開會報告開會宗旨略謂敝校鑒於中國外交之失敗與國家存亡攸關將來山東斷送南北隔絶可危孰甚故不揣冒昩特由敝校召集同志開一聯合大會今蒙諸同志不棄惠然賁臨敝校不勝歡迎之至但本會之目的雖以保我主權補救外交爲前提然進行手續總以不踰常軌爲至要各同志如有意見卽請登台演說主席宣告畢首由第一師校李宏毅第一中學武朝俊第二中學許逢熙礦務學校湯治中甲種商校葉民新甲種工校李守信法政專門楊儀山蒲祖芬留美預備學校王韞山甲種農校侯國楹法政專門慮羣化監獄學校王德超軍士學校王榆基濟汴學校王寅斗女子師校任煥坤軍士學校陳雲靑礦務學校胡汝奇甲 
衛君育才館侯一晋女子師範劉巽章法政專門楊絮君相繼演說慷慨激昂聲淚俱下時已五鐘由主席聲請討論辦法衆贊成旋决定發電數通（一）巴黎中國使館轉陸王顧施專使公鑒靑島問題存亡所關生等誓死爲外交後援務懇力爭萬勿自屈簽字（二）北京大總統國務總理鈞鑒靑島問題存亡所關生等誓死爲外交後援務懇電飭專使力爭萬勿自屈簽字（三）上海和會唐朱各代表公鑒外交失敗半由内訌除電專使力爭外諸公主持和議萬懇早日解决時局一致對外瀝血陳詞母任迫切河南省會中學以上十五學校全體學生同叩　自學在聯合會發起後警界有鑒於北京學生舉動之熱烈於文廟街一帶加添岡位並云學生將有游街大會露天演說等舉動防範更爲周密其實此次这舉動確守秩序與地方治安毫無妨害故散會後警察方面亦自知其小題大做云 
[晉鄂兩省關於外交要電]  
　　山西省垣各校學生因外交問題會致電政府及北京各學校茲探悉省議會亦准學生之請代電政府其原文如下北京國務院内務部外交部敎育部警察總廳鈞鑒本月七月省城各校中學以上學生有三千餘人手執白旗上書人心不死男兒救國一語聚集本會聲稱今日非學生干預政治之行爲乃人民建議議會之舉動現有緊急問題三件請貴會速逹政府爲民請命（一）靑島勢必力爭（二）善後借欵聞有人主張地丁作抵如此則斷送國命誓死不能承認（三）京師數千學生激於愛國熱忱致動公憤人心大快乃被捕三十餘人如愛國之三十餘人可捕則數千學生皆可捕如數千學生可捕則全國人民皆可捕如不可捕應請釋放以上三事請貴會代表人民之心理速電中央想政府以愛國愛民爲心必能採納言至此放聲大哭彼此墮涙各市民來觀同聲呼號當經本會議會再三勸慰各生堅執一詞並以大義相責備時求非逹到目的不止最後本會允其所請乃退出歸校查該生等此番舉動秩序嚴整言詞沈痛純粹出於愛國之熱忱别無其他之意思一般人民見之無不贊成聞者無不感動本會議員亦咸以對之生愧爲詞與論如此公意如此本會勢難壅於上聞擬請鈞院鈞部鈞廳俯順與情力予挽救並乞將靑島交涉借欵籌備及學生公憤各情形宣示國人以重民意而慰羣情母任引領待命之至山西省議會叩庚印 
　　湖北武昌中華大學等十五校學生因憤靑島問題之失敗聯合議定以極和平立法贊助北京學界並决定一面致電國外美總統曁我國專使一面通函國内南北政府國會部院各省督軍省長各機關團體學校其文如下（甲）致美總統電當一九一五年中國被日本之强迫接受二十一條要求茲且將佔據山東靑島矣中國加入戰團與德宣戰似不應遭此不平等待遇吾等懇切陳詞務求貴大總統大發願力主持公道協助此項特别問題以增進貴國與敝國至公無私之感情武昌學生團叩（乙）致陸專使電請盡力將靑島爭回現在全國國民已一致决定各盡天職以作後盾武昌學生團叩 
[皖省近事]  
　　省商會以山東靑島問題失敗非常憤慨昨特召集各業董董會議提倡國貨並通告各商嗣後禁販日貨藉爲消極抵制 
　　皖省敎育會昨日開常年大會各縣代表及會員到會者約百餘人行政各長官均蒞會參觀今日仍繼續開會討論敎育議案 
　　安慶六邑中學校長劉梧岡現已辭職董事會昨開會公推代理敎育廳長董亭衢承乏董以桑梓義務所在諒不堅辭 
　　馬鎭守使昨奉倪督來電謂據江浙皖絲繭公所呈稱皖南各縣繭行均由蕪湖大通兩口出入陽曆五月二十日起到六月十日爲現銀運送之期六月十日至七月二十日爲繭貨出口之期前後保護計六十天特呈請通飭各該縣軍警隨時隨處妥爲防維等語特電令就近轉飭蕪湖大通軍隊派隊保護以免疏虞 
[南京通信（重公）]  
　　九日游行大會後之情形 
　　因山東問題北京學生事件發生後全國國民憤慨同深南京學生全體已於九日舉行游行大會雖人數幾近五千而秩序之隹則爲從來所未有蓋已一變浮躁之習而爲莊肅之容矣大多數商民受此種直接之感觸亦知山東問題關係國家存亡不忍坐視急謀共圖挽救上書南京總商會請求召集大會討論辦法者已有多起此種行爲均出於各商人之自動總商會因正在籌備改選期中未暇過問刻新任會長蘇岳宗君對於山東問題及抵制日貨兩事已準備於日内開全體體董會商榷切實辦法以表示商民愛國之誠意近日此間西藥業公所曾開會討論抵制辦法致書南京總商會請爲提倡計辦法六條（一）已存之貨聽其自由不在形勢激烈貴在精神充足更貴堅持恒久以逹目的（二）從議决之日起凡是日貨一律停進如有陽奉陰違者認爲公敵（三）凡國貨有相當之代替者必須售賣國貨以資提倡（四）凡關於生活及敎育所必需之物其爲國貨及西貨所無者依便利辦理（五）非必需品如一切嗜好玩耍化妝之物縱爲國貨所無者亦槪從屏絶（六）日本之原料經我國製成者即認爲國貨我國之原料爲日本製成者即認爲日本貨然商界亦不盡人人有國家觀念竟有藉此假冒美貨或壟斷國貨而故昂其值如某某公司之草帽售價較前兩星期貴逾原值三分之一者於是引起學界之反對有而敬告書之發布爲營投機業者進一棒喝 
　　寗垣學界愛國熱忱已逹極點九日舉行大會第一女子師範校長呂惠如臨時忽不許學生加入意以女生不當抛首露面躑躅街頭與男校各生共同奔走國事旣已有男生舉行女生即應退後當由學生代表發言謂國家非僅屬於男子者女子當然有護國之義務若謂抛頭露面舉止不雅試問國亡而後吾輩女子復能行動自由乎生等良心具在此際表示愛國眞誠别無他意言次學生全體泣數行下呂知不能强始聽之列隊而出各女生歸後即將所有日用各日貨聚而付諸一炬其他各校亦多有效之者上海發起十人團後此間商界已仿照辦理並發送傳單通告各界地方士民近爲商學各界之慷慨激昂所感動如城北地方公益會亦已開會數次上請願書於省議會及督軍省長請求力爭山東問題此九日以後南京各界衛國表示之大概情形也 
[南京快信]  
　　和會破裂前日北代表施愚王克敏來寗與李督會晤後晚車即已回滬李督昨請王巡閱副使赴滬勸慰 
　　各界前日在下關大舞臺開國民大會到萬餘人議决四事（一）推代表至英美領事署請轉電各該國政府靑島於公理上究竟應否歸還中國請主張公道（二）請軍民兩長電陸專使誓死勿簽字（三）互相勸勉人人各盡心力抵制日貨（四）聯合省一致進行 
　　李督齊省長因巴黎和約簽字問題會銜復電北政府主張如靑島不交還應請專使毅然拒絶簽字忍辱求全終非國家之福 
　　徐東海昨復電李督謂際此内憂外患之秋當然維持内閣現狀望轉諭各界勿自驚擾 
　　商學界聯合組織國貨維持會不日成立 
　　南京學界聨合會已成立推定應尙德陶知行爲正副會長趙厚生許肇南爲參事長 
　　北京學生團派代表胡某朱某來寗聯絡各界調查日貨共謀抵制 
　　美國敎育家杜威氏昨由滬來寗定明日在靑年會演講學理 
　　南京總商會改選蘇岳宗當選連任正會長甘仲琴當選爲副會長桂望之當選爲公斷處處長 
　　省議會昨開合併審查會審查長儲南强辭職公推任桂森代理今日（十七）下午開大會 
　　李督派曲參謀赴徐協同徐州張鎭守使辦理清鄕 
[杭州快信]  
　　省城學生聯合會現又備入三校共計十七校公舉之江大學四年級生曹貴性爲會長今日（十七）午後一時在省立第一中校開會討論提倡國貨方法每校各舉代表四人到會集議幷由第一中校選派學生十餘人持函分赴各縣聯絡全省學校一致進行定明日（星期）在城站新市塲兩處焚燒校中原有日貨分絶對可燒（如玩具等類）可燒（如用物等類）不可燒（如儀器等類）三種辦法 
　　杭總商會受各界諄囑擬即日選派妥員分赴各商舗調查現存日貨種類曁數目多寡列册報告 
　　省議員徐成击周等提出加支公費旅費議案爲全浙人民反對函電交馳現徐自知公論難容已函請議長撤銷原案 
　　浙省免除桑秧捐稅建議案現經省議會法律股審查報告决定本省捐例桑秧本不收捐無所謂免除如各捐局非法征收應列舉事實另提查辦案無庸建議 
　　農商部通令籌設江浙皖蠶桑改良會日前經實業廳邀集官商赴署會議辦法現聞杭總商會以令文中有禁止蠶種蠶繭出口等語有無流弊定十八日下午召集絲綢繭各業開會討論 
地方通信 
[蘇州]  
　　女師範之運動會省立第二女子師範學校於昨日（十六）舉行第六次運動會男女來賓約一千餘人明德景海女子商小松　職業尚德大同等符女學校均蒞會參觀運動師目共分四十三種頗見精神係體操舞蹈游戲球術等等殿以餘與而散 
　　抵制聲中之官廳態度蘇常道尹王可耕昨日邀集中學以上各校校長蒞署面論略謂自外交失敗消息傳佈後熱心國事者莫不憤恨紛紛集會提倡抵制日貨並組織演講國以開民智深恐一輩血氣未定之靑年激烈對待致肇事端應請各貴校長善言勸導諸生不可過於激烈云云 
　　農校追悼留印學生省立第二農業學校校友會近因畢業同學　士英鑒於祖國衰弱非振興實業不足以方救亡特於去年結合同志數人逕渡重洋至印度錫繭研究橡皮事業不料天厄英才遽死異地靈耗傳來羣相駭借故邀集同志定於本月十七日下午聞追悼大會以留永久之紀念云 
[松江]  
　　商會反對靑島交涉十六日縣商會因靑島問題召集　董及全體會員開會討論力爭靑島决議以全體會員用本會名義電政府各商號對於國貨應舉提倡維持之貴刊發勸用國貨傳單俾全市商號一體周知公電於十七日晨發文云國務院大總統鈞鑒靑島問題民情憤激誓必爭回請先懲誤國庸臣以順與情而維國本松江商會 
　　金山學界之國恥舉動金山第一高等等九十五校於五月九日集衆開會電爭靑島事件並合全體學生游行各鎭市以激勵社會其電文云外交失敗羣情憤激務諸據理力爭挽救大局並宜懲治僉壬扶植善類以順人心 
[鎭江]  
　　商學界之對外舉動鎭郡省立第九師範學校第六中學校曁縣立高初等各小學校等對於靑島問題舉行救國團聯合會由各校自備旗若干面上書毋忘國恥勸用國貨等字樣定於陰曆十八日結隊游行商人亦有提倡國貨者調查出産品名印刷成本分送各大商號聞丹陽金壇商界已决定抵制日貨現已將日本出品貨物詳細調查印表分送俾勿誤購云 
[南京]  
　　學界組織聯合會日前南京城内中等以上男女各學校總計二十餘校各舉代表四人以教職員二人學生二人共七十五人於午後二時齊集省敎育會分事務所開南京學界聯合會先日已由高等師範學校陳主素陶知行河海工程學校許肇南法政學校鍾叔進金陵大學應尙德等擬定組織斯會章程本日開會逐條討論當塲舉定許肇南爲臨時主任議定章程十二條並决定十五日再開評議員會選肇會長及各部重要職員凡到會人員均非常激昂 
[嘉興]  
　　鄕村學校定期開校嘉興四鄕學校因時值育蠶均放給蠶假現驚事已畢各校長特於日昨集議定於二十日召集學生開校上課並决議遲放晉假二十日以便補課 
[杭州]  
省議員加費案之撤消省議員徐成周（字醒俊瑞安人）自提出增加議員公旅費議案後受各界之指摘興論之抨擊自知不容於衆十五日出席未一刻鐘即去十六日未曾出席十七日上午該會秘書長云此案預備撤回故午前大會終了時議員王廉詰問議長此案撤回何以今日又列程議長答徐議員確於昨日來信請撤消此案因尙須與連署者商榷大約明日可以報告大會云茲得徐請撤消之原因云本日提出所列日程之本會公費旅費之支給議案請即撤回云云一塲大問題可就此消滅矣 
雜評一 
[東三省（默）]  
　　各省對於外交事件之愛國表示可謂致所寂然無聞者東三省之人民耳東三省人民所受外交上之苦痛無異於山東且更有相連之關係則此次對於山東問題之激刺當必較他省爲甚而乃寂焉無聞者豈果東三省人民熟視而無所動蓋彼當局有以壓抑之也湖南張敬堯之對於山東問題禁止集會檢查郵電取締與論凡所以防宣洩而遏止人民之激越者其手段不可謂不周然而學界游行報界詰問猶不免有一二表示憤槪之舉動而東三省則併此區區者而無之張作霖輩之手段不更加人一等哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新闻 
[和會再停之第四日]  
　　聯合通信社消息十七日北代表已接到京電准許辭職即日返京此舉殊出人意料之外然則北京政府竟有破裂和議重開戰禍兺人心耶不然何以採如斯决絶之處置也吾立於主位之人民對於和平運動其不容絲毫怠忽頃刻俄延矣京津及留東學生代表團於昨日赴老靶子路謁見唐總代表對於外交内政有所訽問幷有所陳述唐君竭誠答覆加意慰勉唯對於内外前途頗抱悲觀云 
　　平和通信社消息南代表頃得軍政府來電懇切慰留並聞嗣後和議各案各代表可以全權辦理無論如何决定各總裁當與各代表共同負責云云按南代表此次提出八條爲北方拒絶而軍政府猶殷殷慰留各代表使勿去職足見軍政府誠意言和不肯輕壤大局當爲一般國民所共諒而北方某派乘機逼迫徐錢批准北代表辭職書阴撓和議希圖决裂以遂若輩種種之陰謀其不顧大局蓄意摀亂言之眞塂痛恨望我國民燭破其奸勸告雙方代表仍速繼續開議並望北代表切勿輕離上海以中某派拆台之計蓋北代表初原無意辭職嗣因南代表提出辭呈故亦不得已而辭職耳現旣和局大有轉圜之望雙方代表當力任艱鉅萬勿在衆心屬望之時而遽萌退志也本日全國和平聯合會開會柴春霖提出維持和會議案全體通過當即公推陳曾亮馬鄰翼李傑起草應發各電稿經柴春霖葉之喬王桂照君查後立時拍發（原文另見） 
[和平聯合會挽回和局電]  
　　（其一）火急北京大總統國務鈞鑒删電逹頃據報載朱啓鈐等總辭職照准令先離滬在寗候命等語如果屬實内部立見分裂外交益難補救四萬萬垂死之民於茲絶命政府何心竟忍出此用再哀懇鈞座外觀内察審愼周詳無論如何必將和會維持到底並嚴拒代表辭職對於政治各問題請卽表示容納南方條件之意思至於法律問题本會當從各方面極力疏通以期漸相接近區區愚誠是否有當伏候示遵全國和平聯合會公叩 
　　（其二）南京李督軍武昌五督軍南昌陳督軍衡州吳師長鈞鑒和局破裂舉國驚惶本會已迭電南北政府挽留代表互相讓步以維和局我公首唱和平全國欽仰此次功敗垂成國亡無日萬懇協電維持貫澈初志俾將絶之和機得以賡續垂亡之國命藉以保存臨電不勝迫切之至全國和平聯合會叩篠 
　　（其三）各省省議會商會敎育會農會公鑒和會因南北代表總辭職瀕於决裂經本會切電雙方挽留頃聞北政府已覆准朱代表等辭職幷令離滬是中外數月喁喁屬望之和局將絶命於此日外交失敗内和又裂循是以往國將不國矧不和必出於戰吾民何堪再膺鉅創本會以和平爲職志與貴會同命相依當茲國本垂危之際正吾人救死之時務懇協電南北當局一致主持挽留代表賡續會議存亡呼吸祇此須臾全國和平聯合會叩 
[旅滬各省公民挽回和局電]  
　　廣州軍政府各總裁北京大總統鈞鑒政爭兩載塗炭民生我各總裁及大總統俯念不民受禍之苦始停戰議和而和會成立數月遷延時日迄無結果推其故實因雙方各持極端而各代表又無能力制裁是以斷難收效今聞雙方代表辭職和會又陷破裂逖聽之下不寒而慄然外交日趨危迫豈容再事内爭當此存亡危急之秋正是竭力　外之日否則一髮千鈞稍縱即逝至大勞已去無計挽回諸公雖自覺悟亦歸無及公民等不忍坐視大好中華瀹爲異域特哀乞我各總裁大總統維持和會挽留代表并請雙方退讓委曲求全是爲切要諒我各總裁大總統爲國爲民當不惜犧牲一方之私利苟能畀代表以全權勿掣其肘順從民意虚衷退讓則和議不難早告厭成届時同心協力一致對外庶幾國家前途尙可延一線之生機也臨電迫切曷勝待命之至旅滬京兆公民劉影臣何綬慶戴洪剛蕭得印克爾多泰豐桂直省公民施桂林萬仲箎葉光度周光福蜀省公民楊年戴請劉　餘鄧三思蘇省公民徐苑臣鄭林泉陳天翂陳憶華意偉戲雋張振平張潤泉浙省公民邵禮賡周慈煇任俊張天助皖省公民洪承彝汪聲　徐石生王昌言蔡鴻均歐陽生同叩篠 
[挽留蔡校長之函稿]  
　　省敎育會代表敎育界函孑民先生賜鑒敬啓者自公辭職離京敎育界同人遍訪行蹤不獲消息部轄各學校校長遂相繼辭職學生全體罷課各處復分電政府請明令挽留並維持大學現挽留明令業已頒發各校長亦允暫任職惟仍以公一人之去留爲去留公果堅辭則敎育界必發生絶大危險並此學術一線曙光亦將絶滅國家前途更復何堪設想敝會特代表敎育同人　忱懇請我公顧念敎育前途之重要迅即回京任職以慰衆望敝會因至今未得公出京後確實消息特將此函送登各報務希鑒此愚忱慨允復職幷即賜復爲報專此敬請道安江蘇省敎育會代表敎育界同人謹啓五月十八日 
　　旅滬江浙皖公民函各報館轉蔡孑民先生鑒外交失敗正是媚日賊成功之時靑島歸日即爲我中華國亡之期日人已歡天喜地而華民尚醉生夢死京中學生爲國民之先覺討媚日之賊伐賣國之奴霹靈一聲全國驚醒民氣賴是以激勵國家賴是以圖存誠我國前途之明星也然考此明星之由來實因受先生之敎化訓導而民是先生不啻爲一輪旭日而各學生得先生餘光之返映迺成明星耳今也我國命運已入黑暗之境斯後有無光明之日胥惟旭日與明星之力是賴則今日先生與諸生之責任豈非重且大乎逎忽聞先生被暴力之逼迫辭職離京使諸生頓失所依而燦爛之明星失旭日之返光將失其光明矣若是則我中華豈非將長瀹於黑暗之境乎宜乎消息傅來舉國震駭矣然鄙人等素仰先生心同松柏志堅金石且又仁愛爲懹當不忍視此四萬萬同胞永淪奴籍也更不忍視素所親愛之諸生頓失所依而滅其光明也先生之行或出於一時之憤激吾知先生念及中華前途及親愛之諸生當早萌悔心矣若是則动歸乎來大學諸生引領以望久矣且更有進者逆來順受古有明訓先生旣抱救世之志即當毅然進行當此千鈞一髮之際豈是先生明哲保身之時况全國挽留同聲一致尙祈先生俯順與情即行返校俾慰諸生而安民心臨頴企禱不勝迫切待命之至旅滬蘇省公民劉景賢張振民陳天㤋陳億華浙省公民陳浩波邵毅皖省公民洪潤庠嚴杰同叩 
[上海學生聯合會開會紀聞]  
　　昨日午後四時本埠學生聯合會評議交際二部仍在靜安寺路寰球中國學生會内辦事處開會評議部除議長書記及前次列席之評議員外並有馬愼餘（淸心實業）謝用常（南洋中學）江建魁（浦東中學）吳瑞書（愛國）嚴良才（二師）列席評議所有一切議案以及各分會之建議均由全體評議員詳爲通過及答復並因有人建議重要案件故由全體贊成另組審查會由議長狄侃（東吳法科）指派譚憲瑩（省商）裴國雄（寰球）程學愉（復旦）李果（傅文）潘公展（市北）五人爲審查會委員於今午四時開始審查重要案件交際部除部長書記及前次列席之交際員外今日加入者爲毛顯球（淸心實業）濮逵（浦東中學）李松朋（南洋中學）王藝圃（嶺南）朱鴛　（兩江）胡松品（靑年會中學）錢吉人（民生）袁皖繭吳毓英（務本）張士明（二師）湯成梓（省商）等首由博文滬北二校交際員報告進行情形並有同濟醫工專門學校交際備徵章之用後由全體議决用地點分别法聯絡各校茲將已派定之各校列下華界（南市）則有中國體操學校城東女學大同學院清心實業學校清心女學南洋中學第二師範務本女學民立中學省立商業學校（閘北）愛國女學承天英華學校震亞中學（徐家匯）復旦大學南洋公學（公共租界）寰球中國學生會學校亞東醫專上海公學靑年會中學神洲醫學校南洋商業學校同德學校（法租界）民生女學博文女學南洋路震旦大學勤業女子師範（美租界）東吳大學法科市北公學文生氏澄衷中學兩江公學聶中丞公學嶺南中學美華書館神州女學滬北民福學校（吳淞）同濟德文醫工學校（浦東）浦東中學並聞英租界之交際員已約於今晨九時（新鐘）在寰球中國學生會聚集分道出發云 
[報界歡迎學生代表團]  
　　昨十六日全國報界聯合會就靜安寺路事務所開茶話會歡迎京津日本來滬之學生代表團聯合會會員到者三十餘人學生代表團到會十一人下午四時振鈴開會由書記長葉楚　主席即席宣布開會意旨幷報界對於留京留日學生之崇敬與繫念深以晤對一堂爲幸次留日學生代表廖方新演說留東學界之主張如不直接收回靑島和約不得簽字取消二十一條及中日間各種密約除去賣國奴等皆與國内相同另有兩事報告（一）國恥紀念日東京學生稍有運動各人所持國旗盡被日人撕毁踐蹈實國際上之奇恥（二）日人待遇中國被拘學生一切不與日人平等次北京學生代表方豪演說北京學生之志願除對外力爭實行抵制日貨外擬組織學生義勇隊以謀自衛對内以掃除賣國賊爲先務現决計採用法律制裁手段取得曹章陸等種種賣國證據用全國大多數人名義正式向法庭告發此舉已在進行中其次欲鼓吹眞正民氣以期貫澈主旨再次必挽留蔡校長以保持敎育界之生氣次留日學生代表凌炳演說吾人對内對外堅决進行必有相當效果又次北京學生代表張明網陳述北京學界鑒於國家遭非常境遇爲學生者斷非僅僅遵守校規所能盡其天職幾經考慮始具不惜犧牲之决心乃有五月四日第一步之表示幷言蔡校長之主留爲全國敎育界生死關頭並希望報界對於主張事件極力鼓吹實行勿徒以意思表示畢乃事又報告訪問南方總代表唐少川之情形至是留東學生代表鄒衛鄭重陳述謂在座諸君須記取同胞學生尙有十一人竊囚日本獄中不可不鞭策政府爲外交上之抗議尤不可不策勵人民實行抵制日貨更須提倡國貨以抵其虚關於工場管理職工保護等均爲今日亟宜研究之件北京代表王秉乾天津代表袁祥和亦均有所演說聯合會會員陳家　馮叔戀戴季陶沈卓吾邵仲輝均有言論戴君演說陳義甚高而切於實事沈君述上海商界之决心與共進行大槪邵君述上海敎育界之决心與其進行大槪均是以壯學生代表團之氣鐘嗚七下始由主席宣布散會 
[華僑聯合會勸用國貨]  
　　前日（十六）下午三時華僑聯合會邀請各工廠各商號派代表到會開提倡國貨討論會到會者有先施公司永安公司景綸汗衫公司華盛貿易公司維逹公司香亞公司南陽燭廠鼎豐皂廠南洋兄弟烟草公司振華汕漆公司啓成布號三友實業社科學儀器館中華書局商務印書館中國與業烟草公司賴益興和皮絲號汪裕泰茶號啓明染織廠愛華皂廠中法藥房山東魯豐瑊廠仁昌永山東料器店永興毛巾號利永陶器店華湘錫礦公司三育儀器公司厚生鐵廠瓷業陳列室王恒豐烟袋店泰豐罐頭公司同順長帆布莊常熟勤德布廠王俊記鏡架店東言織襪廠大新綢莊華興蔴線球廠鈐章火漆製造廠興華竹器公司德錩泳絲繭業各代表及該會幹事會員等一百三十餘人當由李登輝主席報告本日開會宗旨幷宣布提倡國貨請諸公注意三事（一）勿抬高貨價（二）改良貨品（三）多登廣告本會現擬組織國貨週報幷添設國貨陳列室及日貨陳列室俾華僑對於國貨日貨易於分别且可從事研究改良繼謝復初言鄙人創辦華盛貿易公司係專介紹國貨銷往南洋羣島一帶此次因國内各商家均注意提倡國貨所以鄙人與威逹公司經理傅溪水君在本會提議開提倡國貨討論會今天諸公正可從根本討論以收實行提倡國貨之效果繼葛伯誠言現在應請華僑注意組織金融機關爲振興國貨之根本繼朱卓文言我們現在抵制日貨要曉得日本人十年前就抵制我們中國貨了所以日本人的貨銷到中國最多中國人若再不提倡國貨將來的危險實在可怕繼陳仲强言須徵求國貨出口與日貨比較研究加意改良以爭勝利繼傅溪水言國内商務種種流弊華僑初回國購辦國貨偶有不愼往往受欺務望諸君對於各種流弊極力剔除以昭大信繼留學日本代表廖方新報告東京留日學生於五月七日因國恥紀念事受日人種種壓抑侮辱聞者咸爲之拍案南洋烟草公司代表季謩言提倡國貨應注意調查研究調查約分三種（一）原料品（二）半製品（三）製品幷擬調查研究法若干條當交主席李登輝存會備查李君幷聲明該公司完全係中國人資本且公司股東多係華僑所以今天華僑聯合會開會特將公司情形大略報告繼陳家　言此次全國商人愛國熱度極高所以抵制日貨與提倡國貨二事必能積極進行尤望各商家一致主張務除盡一般賣國賊我們商人方可免受種種痛苦繼朱壽洪言調查國貨應請各業會館各業公所協助辦理各代表演說畢李登輝復宣言今日諸君到會指敎甚多極爲感謝又承中國興業烟草公司贈送香烟鄙人謹代表華僑聯合會道謝繼由朱遐九宣布組織國貨週報辦法擬先在會中設一國貨調查部各大工廠大商家如胆賜敎即望向調查部接洽幷云不日本會當備正式公函邀請諸公擔任調查義務甚望諸公不吝敎誨衆鼓掌一致贊成繼華盛貿易公司遂將浙江陳列館駐滬徵品處簡章分送到會諸君鐘鳴八下始各用茶點散會 
　　南京華僑學生會代表陳漢明發以下各電（一）北京國務院鑒南京華僑學生要求立將大學生開釋取消各種中日密約歸還靑島嚴懲在任賣國賊（二）廣東軍政府鑒南京華僑學生要求取消各種中日密約歸還靑島嚴懲在京賣國賊（三）北京英公使轉各國公使鑒南京華僑學生要求巴黎和會秉持公道歸還靑島取消各種中日密約（四）巴黎中國公使轉中國和會代表鑒南京華僑學生要求立即無條件的歸還靑島取消各種中日密約否則不和全國爲君等後盾不逹目的萬勿簽約幷祈轉告威爾遜格蒙沙洛特喬治以外又用上海南京華僑學生會聯合會名義發電新加坡爪哇及南洋各埠請華僑完全抵制日貨 
[各界對外之消息]  
　　國貨維持會中華國貨維持會致函綢業會商處云逕啓者國事危殆杞憂曷極不特務本之士以樂用國貨爲人人應盡之天職卽販夫走卒亦有聞而風從者舉國一致可見一斑現在蘇杭湖盛等綢貨日新月暴　良不亞於　貨貴業握推銷之全權正可利用時機竭力推銷貴處薈萃同　一呼百應尙祈毅力主持成此美舉云 
　　志成公所漢帮志成公所因山東靑島問題於前日召集同人在公所開會議决辦法昨特通告各同業云現在靑島問題激動公憤本埠各商業團體機關僉經定議以不用日貨不用日幣不裝日船三大條爲抵制現已一致進行通知遵守查本公所漢帮雜糧同人均爲國民一份屯亟應聯合進行以爲協助昨經同人决議凡吾同業自漢口九江等處有由日船裝來之貨在該埠上棧而未運出及南昌等處有交小輪駁運九江之貨統限陰曆五月初五日爲止一律在限期之前趕運來滬蓋恐有不及駁運者不得不寛限通融自布告之後所有五月初五以前來貨准其出售如有逾期即係自誤爲特通告云云 
　　本業南北市木業同行相繼聯絡抵制日本國各種木植並拒却日本各銀行紙幣昨日午後兩時在南市生義等木商會館開會南北市各同行到者數十家除報告開會宗旨外復當衆提議公决（一）不用日本各銀行紙幣（各行號均宜表示張貼）（二）各行號將前存之白木麻栗柳板等均以售盡爲止以後槪不再　　煤炭業煤炭總公所公會通啓略云外交失敗凡我國民莫不奔走號呼力圖挽救惟有抵制日貨推銷國貨爲唯一之辦法各業團羣起進行吾業自當奮起直追以盡國民天職爲比邀集同業全體擇於本月二十一日即星期二下午（新鐘）三點鐘在總公所開特别大會徵求意見採辦國貨煤炭方法討論實行屆期務請撥冗駕臨公同决議無任昐禱 
　　骨器業邑附近及小東門一帶骨器店由黄森泰店主黄行全君發起同業報國會所訂辦法如下一會名本會以骨業同人組織之故定名爲骨器同業報國會二辦法本會專發傅單抵制日貨定每月發傳單三次十日一次每次發二萬張以逹到靑島交還爲止三會費本會會費由同業捐助不論多少惟最少以五角爲限四進行本會撰稿印刷及收會費發傳單等暫由發起人一力擔任同業有意見者可以報告發起人採擇施行會費出入均由發起人於月終報告一次 
　　救國團救國十人團章仁姜叔良張蘭吳恒馬毅陳容吳復唐陸殿臣謝一笑等忠告先施永安兩公司略云外交失敗人心激昂全國各界莫不奮起相約不購日貨以示抵制而贵公司亦有推銷國貨敬告國人之廣告且見熱心惟貴公司商場所陳列之日貨迄今並未撤除試問售罄之期究在何日若竟無人顧問貴公司亦將永遠爲日貨陳列所耶夫上海大公司首推先施永安旣爲商界領袖自應首先提倡請卽明白宣示銷售日貨自即日起以若干日爲限期满之後即將所有日貨一律撤除改售國貨以資表率若是則於營業上並無損害而貴公司之愛國熱忱亦當爲全國所共諒否則自欺以欺人我未見其可也 
　　工校附屬小學徐家匯工業專門學校（即南洋公學）附屬小學全體學生自聞靑島外交失敗非常憤激即組織救國同志團誓不用日貨志極堅决茲敎職各員復聯合同志爲救國十人團（沈叔逵吳叔厘張益三湯貽孫吳采人張仲田沈同一許佑之沈詠衢王能持）其宗旨組織一切與外面相同幷議定自後購辦校中用品必須問明該店確非日貨然後購買如在欵似之問須得該店發票上開明確係國貨字樣將來一經調查如係日貨即將原物退還用去者亦不繳價又該校師生議定自後不論親友邀請宴飲如邀柬上無今日筵席並無日貨字樣一槪謝絶以爲各界侣 
　　上海公學白克路上海公學昨日舉行星期六演講會校長楊德鈞主席謂今日之會係將昨日省敎育會召集中學以上校長談話經過情形述於諸生今請本校代表學監唐豪君報告述畢唐君登抬將敎育部僉事沈商耆　北京大學代表方豪所方各節一一詳述（見昨報略）並引座中某君之語謂此次杜威博士來華適逢北京學界激潮杜博士云此是貴國好現象設不幸而貴國政府將學生槍斃數人吾知貴國朝野其所受激刺所受印象尤較深切彼意大利今日得列於五大强國之一者省年造之也貴國學子其勉乎哉次由學生方曉初報告組織上海公學學生分會情形並述議决各項實行辦法（一）抵制日貨（二）發電歐和代表不簽字（三）組織演說團鼓勵國民思想（四）本校學生禁止購日貨察出要求校長將其姓名揭示於衆末由敎務長陳漢卿報告略云昨日工業專門學校校長唐蔚芝君提議各校學生演習打靶茲事亟宜實行所難等者槍械子彈及打靶場耳若該校肯將槍械操塲借爲各校學生練習之用則一舉兩得矣昨因散會時屆故未將斯意提出云述畢散會 
　　寰球學生會日校昨午寰球中國學生會日校學生由敎員裴國雄帶同學生二十人步行至江灣宣講途中由學生朱仲良江緋祖朱葆琪胡裕慶陳兆文等分發白話傅單並按家入内宣講勸用國貨沿途遇有茶坊則入内高立詳論東鄰之欺侮聽者靡不動容返時搭乘淞滬火車在車中亦由各學生分發傅單並演講須用國貨之原因返校時已燈光萬家矣 
　　兩江公學北浙江路兩江公學依上海學生聯合會議决案十六日由學生組織遊行宣講團公决以五人爲一團先組五團當場選舉團長五人每團書記庶務各一人分發印刷品二人即日實行宣講職員如下（第一團）團長趙大鴻書記吳福堃庶務周錫澄分發印刷品人林鐵剛李林（第二團）團長施芝亭書記陳欽照庶務曹慶餘分發印刷品人陳蘭生張如新（第三團）團長胡翼天書記鄧遂初庶務沈維新分發印刷品人林凌才周祖潤（第四團）團長李秀峰書記朱懋增庶務蔣國琅分發印刷品人徐徐仁曁楊健梅（第五團）團長劉樹璟書記蔣恒林庶務王七賢分發印刷品有顧戊康張錫蕃 
　　養性學校日昨（星期五）午後四時本埠養性學校開敎職員談話會由周學孟女士提議本校擬於星期一爲始所有修身科專注重於救國方面將此次山東問題發生以來各報紙所載有關係有價值之電稿紀事評語等一一剪下黏貼成册作爲修身敎授本俾時時鼓勵學生愛國精神不致日久疏忽俟靑島收回爲止此外對於學生敦品勵行立身問題則由敎員隨時訓勉云云次由李煜熙周聽天李鋤夷三君取出國恥寓意畫及某國出産品一覽表泣告同胞書等望同學各本良心一致實行惟切弗侵害他人自由及越愛國正軌爲要素衆亦舉手贊成散會 
　　工業協會法租界巨籟逹路華慶里中華工業協曾昨日下午三時召集各業工人代表五十餘人開臨時緊急會議主席蕭晉蕃首述開會宗旨謂現在外交失敗亡國大禍即在眉睫請諸君快發良心一致救國云繼由顧健武起言云調查上海一隅各業工人數逹二十餘萬愛護祖國之心當然與各界一致惟識見尚淺救國方法恐難盡曉望到會代表諸君分頭勸告次陸劍公起方亟須由本會組織一工界講演團並撰述一種白話印刷品携往各工廠等處講演然後人人能知道救國方法衆皆贊成即推謝申嶽起草講演團章程散會已六時矣 
[浙省駐滬徵集商品處通告]  
　　浙江商品陳列館駐徵品處昨通告省内外各實業團體曁製造廠出品家徵集國貨商品文云本處妆奉浙江實業廳雲廳長示函爲提倡實業振興國貨起見特在浙江省會西湖邀新市場建築商品陳列館不日工竣將於八九月開幕浙省商品業已飭由各縣知事徵集現擬徵集各省國貨商品委令設立駐滬徵品處於英界二洋涇橋西愛多亞路二十六號華盛均記貿易公司本處業已成立凡各省各縣製造廠出品家寶號等如有新式國貨精良商吕寄贈寄售及寄館陳列若請速交本處當付收條一俟彚運到杭再由陳列館給換正式收據欲閱陳列館簡章望逕至本處取閱函彚卽寄特此通告 
[内地不能行駛外國輪船]  
　　本埠商業公團聯合會前因防止外國輪船行駛内地不通商之口岸特函江蘇交涉員公署請爲維持昨日愛涉署已得外交部指令特通知該會原函錄下逕啓者前接貴會來函以近聞日商組織多數輪船幷租華商輪船擬行駛我國内地請爲維持以保航業主權等情當卽函呈外交部茲奉五月十日指令内開據函稱上海商業公團聯合會函稱近聞日商組織多數輪船幷租華商輪船行駛我國内地各口即如海州十二圩同爲不通商口岸之内地殊屬違背約章請咨飭江蘇各海關如有日商來關請發專照應力爲拒絶等語查民國五年間日輪擬援從前靑島德輪成案請准在靑島海州同行驶經本部與江蘇山東督軍往復咨商通融允行惟其停泊地點係在東海縣之新浦地方現在日輪擬駛海州據該特派員函稱係在灌雲縣地點旣非一處自不能准其照例行駛至海州十二圩均屬内地照章尤不能准其專行往來該特派員擬請飭知江蘇省各稅關勿發執照不爲無見除咨逹稅務處令知遵照外合行令仰該交涉員遵照轉知等因奉此相應函逹即希查照爲荷 
[國務院又一聲辯電]  
　　商業公團聯合會接楊交涉員轉來國務院電略開查靑島問題專使抗議於外政府堅持於内各報登載言之其詳學生聚衆示威出於愛國熱誠政府亦必略跡原情從寛辦理至謂借欵將以地丁作抵斷無此止渴飲鴆之舉其關於山東問題前奉外交部函送議和全權代表提出說帖到署當即轉函分送尊處事實理由至爲詳盡相應逹云云 
[縣商會之開會與發電]  
　　上海縣商商會商事公斷處處長選舉確定後昨日下午三時邀集各會董評議員調查員等會議以今日爲本會商事公斷處成立之期旋經各評議員討論按照商會法商事公斷處應行預備各種印刷證書對於該證書之說明事由及公斷處應行職權條例應即編訂以便實旋旋由正副會長報告近來外交失敗商學各界發起抵制日貨本會各會董對於此舉意思相同總以提倡國貨爲宗旨云云衆皆贊成旋又提議靑島問題失敗又值南北和議停頓商民無不驚惶本會應電呈 
 
 

Page 11

 
 
北京政府國務院請爲挽救當即擬就電稿拍發原電錄后北京大總統國務院鈞鑒靑島問題日形險惡國民惶惶不可終日又值南北和議停頓商民驚駭益甚務懇俯順民意力爭靑島廢除密約速開和議不勝迫切待命之至上海縣商會叩篠 
[關於總商會長辭職之函件]  
　　上海總商會正副會長同時辭職各議董開臨時會議仍主挽留已誌前報茲將關於虎事書函錄下 
　　沈聯芳之自辨該會沈副會長於前日開會辭職時油印宣言云謹啓者前日本會呈政府佳電因於二十餘日之前聞得外交界議論靑島與密約同時在和會提出多所牽制是以失敗和會對於靑島一案不甚協助日後必須堅持交還一語直接詰問或能收其效果等語旋見各報所載和會情形似乎以上所言非出無因迨後北京發現毆傷章宗祥之事忽憶及天津老西開一案閙至一月光景有代表五人來滬要求本會協助即由本會電請政府嚴重交涉一面由鏞與虞洽卿君屢次往見法工董局總董（即法商會會長）麥田君告以吾華人人心一致非將此案讓步不可卽由麥田君與法領事一再磋商電致駐京法公使重復開議得以圓满解决此後又有膠濟鐵路本由日本警軍保護而警署門牌竟加兼理民政字樣由濟南商民寄來印刷品多屬爲想法亦由鏞與日領事一再面商雙方去電即將兼理民政字樣撤除以上兩案皆由商界之感情作用而收效果因思此次索還靑島歐洲和會未能助我我國陸專使能力已可槪見不得不將民氣激昂之現象先行電請政府派員赴日直接索還俟電報發表後或再要求日領事亦去一電不料電文一經宣布各界即示反對之意本會手續遂即停頓此由於鄙人向從事實上研究之大槪情形也至於二十一條密約中國人民一致否認早經表示將來始終堅持彼亦無奈我何鄙見須將靑島與密約截然分爲兩途所以僅責章使不勝其任而不牽及其他也今各界以電致和會仍請公論爲主而本會以派員赴日趕緊索還爲言此乃國民之思想各有不同而索還之主張本無二致總之此電就事實而言幷不與各界相反應請諸公詳細思之鏞急赴皖南辦繭不及與諸君討論旣已具書辭職何煩詞費但辦事須求實效且觀和會結果卽知此電有無私見尙祈諸公切實評論爲荷率此布陳請與電稿同留卷中俾日後有所參考幸甚幸甚云 
　　各會董之挽留各會董挽留原函云會長先生台鑒敬啓者本日准大函爲佳電事提出辭職書又於午後六時開臨時議董會僉云我會長主持會事衆望允孚即靑島交涉主張向日索還亦無不合之處雖外間有反對之說由於辦法主張各殊用心則一所有正副會長辭職書應行郤還共同挽留等語全體一致合將尊書奉繳仍請會長主持擔任不避煩難至纫公誼會董總代表虞和德等謹啓 
[興發榮廠最近之擴張]  
　　滬南外日暉橋興發榮機器造船廠十餘年前由華商張榮泉創設造成川江公司之大川巨川等艦與津浦等路車輛成績卓著嗣由吳仲記號先爲接濟欵項繼乃介紹於日商上年改爲中日合組會社由日人經理廠中辦事人亦多用日人張榮泉即舍之而去於是其餘華人漸被擯退其間改章整頓迭起風潮該廠基地係泉漳會館之産刻因年期已届由該會館迭次嚴催遷移現聞該廠已在浦東東溝火藥庫附近沿浦購地百餘畝擬遷往該處工作並將擴張營業云 
[劉冠雄將南下說]  
　　前星期二日海籌軍艦由閩開駛來滬茲聞一二日内該艦即開赴秦皇島迎接海軍總長劉冠雄南下入閩表面上係言遣散閩省北軍與李厚基有所協商聞實際上預備和議破裂後由閩攻粤之計劃特與李厚基秘密商酌云 
[一週間之金融調查]  
　　調查本月十二日至昨日止此七日中各外國銀行銀洋與大條銀均無進出口而中交鹽業等銀行曁絲繭商裝銀洋於江浙皖等省者頗多今將逐日進出口數錄下（十二號）交通中國兩銀行從南京各來洋四萬元中國銀行裝南京去銀三萬兩（十三號）鹽業銀行由南京來洋四萬元交通銀行由天津來洋十萬元中交兩銀行又從南京各來國幣四萬元又兩銀行各裝去寳銀三萬兩中國銀行又裝寗波去洋三十萬元又裝嘉興去洋五萬元又裝南京去銀三萬兩絲繭商裝杭州去洋十萬元（十四日）中交兩銀行由南京各來國幣四萬元中國銀行裝寗波去洋十五萬元又裝南京去銀三萬兩又交通亦去寶銀三萬兩絲繭商迭次裝往杭州海寗等處洋一百萬元（十五日）交能由南京來洋十萬元中國亦來國幣四萬元中交兩銀行裝南京去寳銀各三萬兩交通又裝無錫去洋二萬元中國裝寗波去洋五萬元（十六日）交通由南京來新幣四萬元又裝去寳銀三萬兩又裝無錫去洋四萬元又裝蘇州去洋二萬元中國裝南京去銀三萬兩永亭銀行裝赴丹陽奔牛去洋十五萬元絲繭帮裝赴無錫去洋三十五萬元又裝平湖去洋二十萬元又裝常州去洋十五萬元又裝嘉興去洋五萬元（十七日）交通銀行從天津來洋四十萬元又裝南京去銀六萬兩中國銀行亦裝去銀六萬兩絲繭商裝赴無錫去洋三十萬元又嘉興去洋二十萬元又裝平湖去洋二十萬元 
　　國幣及鷹洋近日來源不絶絲繭帮之用途亦浩繁故此週洋釐尙稱平穏最小之價（十二收盤）國幣爲七錢三分八釐二五鷹洋七錢三分八釐最高之價（十六收盤）龍洋爲七錢四分一釐一毫二五鷹洋七錢四分零八毫七五昨日收盤略小龍洋七錢四分零二五鷹洋七錢四分但下星欺間無錫鮮繭開秤時需用龍洋四百萬之外雖有該處中交兩行之江蘇鈔票通用届時洋釐恐難壓平也 
　　此一星期之銀拆甚爲樂觀常在五分至七分間緣近匝月來出口貨值超過進口貨於日國外匯水步長且美國銀坯雖已驰禁然銀價昂貴金本位步跌買現銀來華尙非其時也 
　　大條銀價十號本在五十三辦士半十二號長至五十八辦士厥後升降無定昨爲五十三辦士八七五香港匯水已回至六錢七分七五 
　　鎊價此一星期内亦升縮無常最高之價十三日爲五先令三辦士最小之價十四日上午九時爲五先令二辦士嗣後改爲五先令二辦士半至今未變然各銀行結出之鎊價不一所以本月份標金最小之價十三號上午爲二百零一兩五錢此後漲跌無定但最小之價與最大之價相差日有二兩左右該業中人或做多頭空頭者咸躊躇不定頗不易獲利 
　　中國銀行之沙子金存積雖多不欲貶價開盤於是此數日内由恒孚與楊慶和久記購進此項沙金六七千兩泰享源等一千餘兩價均照烚赤大市 
　　現貨烚赤足赤條金之價上屆調查時爲二百七十兩上下至十五日上午毛盤烚赤開過二百七十五兩五錢午後收盤爲二百七十三兩此後因各銀樓進貨不多價稍疲弱昨日烚金收盤爲二百七十二兩五錢足赤二百七十一兩至七十兩 
　　昨爲星期六調查中國與英法俄美等國駐滬各銀行所存銀兩曁大條銀確數列下麥加利存銀一百八十八萬洋八十七萬匯豐存銀八百六十五萬洋七十八萬大條十三條道勝存銀二百四十八萬洋四十七萬通商存銀三十五萬洋二十萬東方存銀一百八十萬洋六十三萬花旗存銀一百六十八萬洋九十四萬華比存銀六十二萬洋二十萬荷蘭存銀十八萬洋八十三萬中國存銀一百十八萬洋二百八十八萬各錢莊存銀二百萬洋八百三十萬交通存銀四十一萬洋二百十二萬有利存銀三十六萬洋十七萬中法存銀九十八萬洋五十五萬友華存銀十四萬洋十九萬菲列濱存銀二十萬洋十二萬總計存銀二千二百九十一萬兩洋一千七百二十五萬元大條銀十三條然此次各錢莊街底銀洋較十日多存銀三十萬洋一百七十萬尙有華商聚興誠永享中孚金城興業中華商業浙江地方廣東鹽業等銀行所存銀洋不在其内 
[一星期之鎔銀數]  
　　自十二日至昨日止北市泰亨源等各銀號共鑄出寳紋九百五十八隻核計規銀元五萬一千三百四十八兩此種鎔品從天津客埠運來以及本埠廢銀合成 
[請放扣留川商貨件續誌]  
　　旅滬成都商帮由滬運往成都商貨經過川省之萬縣被新任統捐局長扣留等情已誌昨報昨日該帮又接萬縣轉運公司蔣洪順來電云有續到已完子口稅之貨繼被扣留大違稅則條例當經成都商帮全體在商帮協會開臨時會討論議决電請萬縣新關稅務司監督與之交涉聞所扣之貨成都帮多數商號皆有貨在内茲錄致萬縣新關電文於下萬縣新關稅務司監督鈞鑒據代運成都商貨蔣洪順電稱已完子口之貨被統捐局扣留請向交涉速予放行俾遵稅章而免商貨延滯損失旅滬商帮協會成都帮叩 
[珠家角新菜子上市]  
　　新菜子現值上場之際故滬地各行家皆已預備交易新貨昨日雜糧業中接得快郵知珠家角已有新貨上市身分八折之　者每石開售洋五元云云 
[滬杭路紀事兩則]  
　　裝運手槍赴京北京參戰訓練處電上海兵工廠飭撥白郎林手槍七百四十六枝除領有陸軍部護照外並令軍械課課員歐陽蔚及護兵三人來滬領取謝總辦奉　後立飭軍械處如數於昨日撥交該押運員歐陽蔚將陸軍部及盧護軍使護照向滬寗杭甬兩路管理局呈騐報裝該路任局長核騐照准當飭上海南站特備車輛裝運於本日四時由上海南站開往北站轉滬寗路裝運北上 
　　區間車又遲到昨日（十七日）由嘉興來滬之第一百零一次區間車駛抵新橋車站時緊要機件忽然損壤不能行駛即由新橋站長分電本路各處請派援機接拖後由新龍華車站撥機前往接拖其時由杭來滬之早快車開來故讓其先行致該車抵滬逾規定時刻至一點半鐘云 
[地檢廳長更調消息]  
　　上海地方檢察廳長林仲立昨接蘇州高等廳快郵略謂奉令着該廳長與江西九江地方審判廳長梅詒榖（字伯孫浙江餘杭縣人）對調云云林廳長接函後已預備赴潯接事矣 
[菜市街發生搶案]  
　　法租界菜市街寳裕里七十一號門牌大新香港公司於前日（十五號）晚九點一刻時突來口操北音之盜匪五人一擁而入各出手槍嚇禁聲張當被搶去大洋六十餘元鈔票一百餘元小洋二百餘角而逸事後事主開單報告捕房立飭探目黄金榮包探許福卿前往查勘一週據情回禀捕頭諭令偵緝該匪等到案究辦 
[三誌包探偵獲恐嚇勒詐人]  
　　庽居公共租界福建路蘇寗旅館五號房間内之江西人黄鶴臨（卽黄梅仙又名楊則甫歐陽哲夫）與湖南人張運坤袁項文因專爲恐嚇信函向租界内富户索詐鉅欵被特别機關中西探目將該三人拿獲搜出信稿等證據解送公共公廨諭令收押並經華探目陳雲忠查悉被告等近又投遞信函及危險物品向住居西藏路一百十六號門牌福州路寳羅藥房經理王孟修嚇詐洋三千元未遂禀明捕頭着通知王孟修赴公堂備質等情已兩誌本報茲悉張運坤因在押患病經管理押所華捕查悉禀明捕頭飭送醫院醫治以故昨晨由經辦是案之中西探目將黄鶴坤袁項文兩人押解公廨據西探目壳羅香上堂禀稱被告張運坤因病現在醫院醫治故未解案即本案調查手續尙未完備等語俞襄讞得禀商之代理西洋領事陪審之英包副領事判黄鶴臨袁項文兩人仍帶回捕房候再展期一禮拜研訊 
[方紀新解送檢廳訊辦]  
　　匪徒方紀新(即方新全）因糾衆攫取鳳寳銀樓鈔票銀洋由巡警追獲抄出原贓角由二區一分所由馬鳳山警佐諭送警察廳飭發司法科研訊判令收押候究在案前日午後該廳傅到事主王松山到案經劉科長訊問據稱在老北門穿心街口開設鳳寳銀樓於舊曆本月十五日上午十一時方紀新等四人來店侃取嵌寳成子一只言定工價洋八角方等以花色不合囑將大匣内各戒子取出揀選該匣中藏有鈔票洋四十元方等即攫取逃逸嗣由巡警帮同將方追獲抄出原贓押送到案求究質之方紀新供寗波人年三十二歲向爲珠寶生理失業已久不得已而出此下策但在民處抄出之欵除鳳寶鈔票銀洋外尙有一百十六元之鈔票並現洋二元七角金戒二只上有裘天寶楊慶和牌號皆是自已之物云云問官得供判將鳳寶票洋先給王松山具領其餘鈔票現洋金戒存案候偵查來歷再行發落方紀新還押候示昨日午後備文飭警將方押送地方檢察廳訊辦一面傅知王松山自投該廳候質 
[張銀寳解蘇復審]  
　　長康祥翻砂作主計文彩控紅木作夥張銀寶用斧砍斃伊作學徒李阿榮並砍傷計之頭顱曾經地方審檢廳訊判張銀寶監禁十年又二個月在案茲悉張不服判决聲請上訴業經該廳核准於昨備文飭派法警將張銀寶解送蘇州高等審檢廳訊辦 
[屍屬判處徒刑之不平]  
　　王學全偕其子王其元控婿唐四十子無故將妻王氏謀斃一案曾經地方審檢廳訊判唐四十子監禁十五年王學全等父子亦有不合各判監禁二個月均押候送監執行在案茲悉王學全籍隸江北江北旅滬同鄕會以王學全王其元父子爲屍屬禀控之原告司法官廳不應判處徒刑乃於昨日由該會邀請巢堃律師提出理由詣檢察廳具詞代王等上訴 
[靑年會中學運動記]  
　　四川路靑年會中學校昨在該校北四川路操場開春季運動會早晨九時由各敎員率同全校學生五百人共蒞操場十時開會是日適逢隔晚新雨天氣不甚晴朗而學生等家屬遠赴參觀者不下五六百人會場中由各敎員佈置整齊學生興高采烈是日游戲不下十種前列諸生當時由某夫人贈給金銀奬牌茲將各項游戲及獲勝諸生姓名列下（一）百碼賽跑王文華高日權潘定悌（二）擲鐵球王文華朱廉相高日（三）二百二十碼賽跑王文華高日權尤敦睦（四）撑高跳梅卓剛黄英傑（五）擲鐵餅高日權孫乃祥王文華（六）四百四十碼賽跑高日權柯提多孫乃祥（七）跳遠孫乃祥梅卓剛柯提多（八）自由車賽跑陳炎甫（九）跳高孫乃祥王文華沈沅（十）八百十碼跑柯提多談逹譁高日權 
[靑年普益社衛生演講會預誌]  
　　大東門外靑年普益社每届夏季有衛生演講會之組織本屆又經該社總幹事麻包二君發起是舉於五月十九號晚七時半起排日演講請富有衛生學經騐之士擔任演講並用影燈以表演之俾聽講者易於明曉茲將所訂演講日期及會場錄下十九日（星期一）南門外清心學校二十日（星期二）本社童子團二十一日（星期三）本社女界　二十二日（星期四）小西門外利涉橋東職業學校二十四日（星期六）本社日夜學校　二十五日（星期日）本社男賓上列各期除星期三外其餘日期男賓均可往聽 
[靑年會演說東遊之感觸]  
　　四川路靑年會會員科主任徐可陞前因公赴日於該國之近狀無不詳爲考察而對於吾留日學界尤極注意茲將其所受刺激於今晚新鐘八時詳爲演說題爲東遊之感觸届時有志靑年均可往聽無須人場劵云 
[湖北同鄕會開會紀事]  
　　湖北旅滬同鄕會會長劉萬靑等前日在大觀樓柬邀同鄕各界提議重修湖北會館事來賓甚衆首由前漢口商會總理李紫雲認捐洋一萬元又擔認經募洋一萬元並會齊同人演說團體之利益由劉會長等公推胡召南答復李君大致謂日昨開會經關炯之君及各界同人演說已發出捐册八十餘本今又得李君紫坛慷慨解嚢以身作則更不可及云云旋舉定各職員散會 
[廣慈苦兒院學生旅行]  
　　上海廣慈苦兒院爲水警第一區長沈夢蓮剏辦成立年餘學生已逾定額國民科外兼授工藝前日由敎職員等率領學生四十人旅行莘莊松江余山等處到松後晋謁李縣長頗蒙優待贈以牛腩茶點並派陸警巡船護送水警分隊長亦加派船隻護送一路參觀圖書館廣育院糼稚園等歌唱悠揚儀容靜肅日昨已返院矣 
[勸學所書記代理所長]  
　　上海縣勸學所昨致各學董函云本所所長吳馨於五月十一日因病出缺由本所總書記楊嘉椿呈報縣公署即請轉陳另委並派員暫代茲奉指令内開呈閱悉吳紳馨辦理地方敎育事宜實心實和不辭勞瘁遽爾長逝深堪悼惻所遺勸學所所長一職除遴員呈請敎育廳委任外應由該總書記暫行代理委任狀隨發等因仰即查照 
[敎育界來滬參觀之纷至]  
尙文門内省立第二師範曁附屬一二部學校近日外埠敎育界之至校參觀幾無虚日前昨上午有福建厦門鼓浪嶼養元學校校長周坤元海鹽縣立第一高小校長顧省之勸學員張仲華第一國民學校校長周仰松城區第二校長富良士培風學校校長宋彬士沈藹高小校長吳北明滬江大學之中學敎員研究會學生等三十一人省立清江第六師範校長周劍飛偕其職員並師範生等三十一人同至兩校參觀經楊聘漢先後延見分别導引至各敎室内參觀一切復至接待室暢談互述敎育狀况然後與辭而去 
[新式旗語練習員將次畢業]  
　　南京海軍魚雷營去冬附設新式旗語練習所敎授員兵以資應用已紀前報茲聞此項新式旗語業經敎授純熟擬定於五月内舉行畢業考試當由該營營長呈報本埠海軍總司令派員監考並請續派員兵到營學習藍總司令當即電復照辦一而呈報海軍部備核 
[火車搭客私帶烟膏]  
　　松江人沈銀海私帶鴉片烟膏三百小鐵盒又烟泡二十大包烟圭約重十二兩於昨日下午四點時由滬乘坐滬嘉區間車意圖運往松江私售詎至徐家滙車站被鐵路巡警韓全福查出當將人證一併解送路局警區轉解上海地方檢察廳訊罰 
[代運波斯士土之敗露]  
　　山東人董二在虹口平凉路代人運送禁止進口之波斯土七磅半被一千二百六十二號七百八十八號等巡捕查見將董連土一併帶入捕房捕頭諭着押候解廨請究 
[閘北救火會擬裝報警電鈴]  
　　閘北第二段救火會前於星期三下午開常會時隊長徐少棠提議裝置報警電鈴設遇火警俾可按鈴召集會員以速出發並經衆議此次應需之鈴線等料如無國産宜購美貨勿用某國貨物云 
[碾米業開會紀]  
　　本埠機器碾米公所前因訂立成單規則開便後函知仁榖公所及常昭南帮各公所商酌修訂去後已將半月昨日爲常會之期仍在總商會三層樓開會董事張樂君錢貴三外及同業到者二十餘家僉以成單亟應刊印實行未可稽延時日經衆商議後備函分知各團體催覆一俟復到即可發刊至下旬糠粞價仍照中旬不改 
[高行鎭商團近訊]  
　　浦東高行鎭商團近由團長席筱坛邀集全體團員集議進行方法公决開始野外操演分爲兩隊實行操演並聞該團將旅行南橋亭林閔行等處習練步伐云 
[旅館違背烟禁之科罰]  
　　英美總巡麥高坛氏以公共租界内大小各旅館仍置有烟具容留庽容吸食鴉片破壤烟禁因特通諭各捕房捕頭轉飭中西探捕嚴密搜查以清烟毒以故前日由老閘捕房捕頭派令華探居阿巧與九十五號西探協往界内各旅館調查旋查至漢口路八十八號門牌中新旅館及九十號門牌甬江旅館内均私設烟具容留庽客吃烟故違定章回訴捕頭請廨出單於昨派探將中新旅館内之吳學裘及甬江旅館内之李紀高併傅至公共公廨請究即據居探上堂稟明前情並將兩家抄獲之煾具呈案請察訊之吳李兩人供均推諉中西官核供以被告等違禁屬實判各罰洋十元育公烟具銷燬 
[各口巡工司之曉諭]  
　　各口巡工司額發出曉示云本巡工司查閩海關稅務司所屬界内閩江羅星塔靑洲東邊之沙灘東南邊創設紅色木桿警船浮一個其情形度勢開列於左計開一福州閩江羅星塔靑洲東邉之沙灘東南邊水深一丈四尺有奇之處創設紅色木桿警船浮一個自浮視江西礁椿爲北七十一度東相距英海里百分之四十三合即曉示各處船隻務宜留心詳記以免疎虞 
[巡邏警查獲竊賊]  
　　南市大東門外鹹瓜街史義大紅坊執事陶生財家住油車街四十六號門牌内前晚夜半時被賊撬門進内潛入臥室將衣箱兩只撬開竊取綢皮衣服十八件現洋七元鈔票十一元小洋二十二角布一百二十餘疋該竊將破衣換穿後復將贓物布疋打成兩大包時已黎明正欲出外雇黄包車推運贓物適有巡邏警劉尙勤經過瞥見門口遺有兩包心竊疑之當向聲喊俄而失主覺察設法掩　旣而該竊王福生蔣炳生同雇兩車到來運贓當場被警獲住並在身上搜出賊具兩件失主認明兩竊身穿之衣服均係原贓遂即帶至第一區警署由趙署長詰明該兩竊均係積竊飭一伥申解警廳司法科訊究令失主赴廳候　領贓 
[妓傭暫留濟良所]  
　　公共租界廣西路民和里四百九十號門牌妓院内妓女曹雲前日持柴　將值房問之女傭曹如意痛打以致遍體受傷並將其遂出門外深夜在馬路徘徊由捕查見詢悉前情將其帶入捕房稟明捕頭讑送濟良所暫留昨晨派探將曹小雲與 
曹小坛曾在無錫地方嫁與某龜妈爲妻現在曹小雲處爲傭屢遭毒貴求恩作主等語訊之曹妓延朱斯蒂台維司兩律師到堂代表否認責打中西官核供以曹如意所指曹小坛痛打護據尙欠充分判曹小雲開釋曹如意　留濟良所候核 
[畢脩方在滬字]  
　　畢君脩方頗善　法近庽公共租界老重慶路南着馬吉里第一弄底四百零二三號求書者盍往試之 
中華職業敎育社通訊 
[敬告全國實業界及工業專家]  
　　敬啓者近自靑島問題發生激動全國國民公憤羣謀以提倡國貨爲根本抵制之策藉此振起實業杜塞漏巵誠今日絶好之機會也抵制之實力要在使固有之貨自能改良輸入之貨自能仿造仿造而外兼能創製始可以謀推廣國久遠惟目前最感因難者實爲人材問題本社有鑒於斯思竭棉力爲國内實業界紹介各項工業專家凡各地商店欲自製商品或工廠欲推廣固有工業者需用何項人材請隨時詳晰開示本社當就力所能及代爲物色以助進行如有工業專家或自海外學成歸國願展其所長爲工業界效力者亦望通函本社俾便推薦區區提倡實業之意幸垂鑒焉中華職業敎育社謹啓 
來函 
[救國十人團聯合通訊處來函]  
　　逕啓者救國十人團報告成立者已在五十團以上茲定本月十八號下午二時(即星期日)在靜安寺路中國寰球學生會開議話會討論進行辦法務希各團推舉代表届期駕臨共襄義舉特此通告敬請各界同志公鑒中華救國十人團聯合通訊處謹啓五月十七號 
[焦易堂致國民大會函]  
　　逕啓者日前本會開全體幹事會公推易堂爲財政科副主任幹事爾時財政方面無甚多人易堂旣承公衆推許責任心重只得暫時擔認今財政方面人材濟濟即請另推賢能以應艱巨辭職以後易堂仍以個人資格贊助一切當此國家多事之秋絶不效凉血動物閉户潛修作自了漢也此致國民大會幹事部鑒焦易堂啓十四號 
[上海電話局通告]  
　　本局現定推廣本線電話及北線電話計晝須將閘北及南市各區之線路重行改造以便各處添裝電話在此工作短期間内將北線電話暫行停止裝設一俟設備就緖修訂章程另再通告特此佈聞上海電話局啓 
[畢雲程夾函]  
　　敬啓者昨日雲程之到紗業公會由於項惠卿先生之約並未受聞蘭亭先生之囑託不能作爲代表演說大旨（一）中日貿易大勢（二）中日貿易興中日借欵（三）日本國民之愛國（四）贊同紗業競智團之辦法（五）提倡節儉生活貯蓄資財爲振興工業之用與報載不符特此奉函希登入來函欗内以昭實在畢雲程上五月十七 
[大東米粉廠來函]  
　　敬啓者今閱即日貴報登載大東米粉廠失火一節惟是晚乃係隔壁八號蛋機失火幸得水車到塲快捷立即撲滅以致延及敝甚微是誠幸事但悉傅聞失實乞貴報更正是所至感 
雜評二 
[北代表撤回（庸）]  
　　據京電北代表已准辭職且留寗待命矣今後之時局將以何法解决乎 
　　其如先日所傅更易代表歟（朱未辭職前早有北方將撤朱代以安福某氏之說）軍閥派之不满朱氏固爲一般所深知然朱氏尙不能妥洽代以極端派之人物其愈難接近可知更換代表之後和會可决其無望也 
　　其將舍去和會而别謀解决歟局部妥洽之說固喧傅已久然陸唐非至愚者唇亡齒寒之義彼豈不知而謂坐受北方之操縱耶單獨媾和之策更可决其無成也 
　　可憐之國民方哀號勿准代表辭職而北京政府乃不待軍政府之表示態度毅然撤回代表以示破裂之决心數月來所謂誠意言和者而今圖窮七見矣國民其亦覺悟否 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（百）（三）] [  一之]  
　　記者所述七類小賣商以第六類爲最繁複以美京論五月之楊梅六月之櫻桃七月之日桃八月之香瓜形形色色應時而異香瓜之爲物爲我中國所罕見外形渾圓小者大於橙大者乃若大香櫞未熟時色綠味甚劣極熟則全黄亦復淡而無味故購此瓜其選擇法最難必取其凸面絲紋多而甚粗凹坎間各瓜稜線尚全綠者乃爲最甜美之時期記者因按原文Ｃantalorp之叶音參以此瓜所特有之意義而譯成漢文名『坎綠瓜』三字竊謂音義間尙能巧合也此後若當夏暑炎蒸之際回憶客窗蔭路間「坎綠」「坎綠」之聲則不啻置身美京寓廬猶值茂漪未亡時也古人云因鵝聲想白門因櫓聲相三吳因灘聲想浙江因赢馬項下鈴鐸聲想及長安道上甚矣聲籟之入人深有不可以遽忘者在也予則十年回首其感慨亦甚多矣因羊角車咿唖之聲想及江西之南昌因船夫呼風轉篷之歌呼聲想及贛江上流行舟之處因玉米餑餑之聲想古燕京因兒童溜氷鞋階前馳轉之聲想新上海聲籟間一有所感觸又若各城市各鄕區莫不有其應具之特點也 
　　惟彼美利堅賣水菓者大抵恒爲最下等之商人其中意大利人猶太人最古多數記者某年八月間旅美日記中有一節云有興坎綠瓜Ｏntalouf過門以求售者以三人並駕一棚車車中之瓜已聲其半矣予近車前彼輩即皇遽作色詢予物中錢數若干而匆匆以三瓜塞予懹索資逕去不少留䢔予歸室剖瓜則其味皆甚劣詢之居停告　擇瓜之難乃知我國俗諺『神仙難知瓜裹事』之說確乎其可信也西語有云『擇婦之難有如擇瓜』Awomnn,like　amelon,is　hard　tochoose因用其意戲於賣瓜人晚凉歸去之後以二絶句記之　火嬌痴老太憨中年情味自湛湛從今識得瓜中事未到全黄分外甘（上二語描寫對婦人性質觀察之方俾與下二句識瓜法相映射） 
　　蕒喚聲中日又斜楓林路外見篷車晚凉時節情如晝八月爭嘗坎綠瓜（美京八月極熱然晚景之佳頗足令人追憶曾寓彼都者類能道之） 
老申報 
[黑夜剪徑（見光緒二年六月二十九日）]  
　　前夜將近十一點鐘時有英國兵船上之官從下海浦探望友人回行至距公和祥碼頭里許遠見有三華人迎面而來是時星月無光但見其更迭私語中有一人肩負竹槓西官雖略有疑慮而尙不十分留意在後彼此走近三人乃排徐行負槓者出其左餘二人出其有甫相交臂幸西官即回首一願則負槓者已將擊下趕即因避得從肩背捎過即又有一人從後來捉其項際西官復即跳開將竹槓奪來一掃兩人均落溝中西官乃棄槓將行忽又來一人抱住其腰盡力一擺此人亦向水溝滾下立候良久見無動靜然後緩緩歸去 
[鐵算盤（見光緒二年六月二十九日）]  
　　慧業庵在洞涇裹勝塘橋庵不數椽亦無香火祇一老衲棲　其中前月十三日下午怱有一人進寺燒香拜佛畢向旁小坐老衲奉以茶詢其里居則口操北晉云在某公館者正問答間有街坊染匠自外入其人見之遽怱怱去染匠隨問老衲識其人乎曰不識也曰然則和尙當破財矣詢以故云此人是鐵算盤之黨曾在紹興犯案枷號余親見之適老衲積聚香金有本洋兩元靑蚨數百文藏在櫃中啓視之已化爲鳥有隨與染匠急出追尋而其人更不知所之矣 
 
[西城樓閣（古蹟圖九十三）]  
此幅是常熟縣阜成門（俗稱西門）附郭風景山巅有一亭名曰辛峯相傅謂齊景公之女葬於此（齊女適吳夫差之兄）考吳越春秋女因思念家國臨終有必葬虞山之巅以望齊國等語此亭因又名齊女墓有謂該處有神蛟蛰伏故建亭以鎭之否則必遭水患凡遇天旱鄕人竊往拆損以待時雨年代湮遠無可紀考故二說並誌之亭西爲乾元宮中供都天太尉其下爲嚴氏别業（即今之逍遥遊）證度菴（名俗地藏殿）致道觀崇樓傑閣與屈曲雉堞相爭峙故吾虞有西城樓閣之語十里虞山半入城西城風景大半在此 
雜錄 
[美國軍人之過去談（七）] [  楊潛]  
　　軍人戰况之與家庭此次美國第一批赴歐軍人數約七十萬人先至法國境内與德人戰於法之束南部Corbnrnewar地方爲美國健兒加入歐戰之第一次亦爲美國伜健兒與敵人相戰之第一次是役也激戰凡七畫夜驅敵八百餘里所獲軍械糧食不計其數法國軍人以連日敗北一旦大勝故其歡喜狀態不言可知而美國健兒亦以初入戰團即有此佳良戰績歡喜歌舞勢所難免且於戰事之暇即作家書詳述戰况報告家庭於是家庭间亦呈一種至樂至歡之狀態通常家庭間得此佳信後無論士農工商咸停工一日以誌慶祝親戚朋友來 
相訪問門庭若市熱同異常有開跳舞會以取快樂者有開叙餐會以娱來賓者縱觀形形色色莫不出之於愛國熱誠厥後咸默跪禱告求上帝保護使歐戰早息干戈各健兒得早還故鄕共叙天倫之樂旣畢各罷與而散 
[世界名人逸事] [  天醒]  
　　若納若納父亞瑪底熱德人氏時尼尼物城中居民沉迷作惡若納知不久將亡擬逃避至遠耳西地方乘便舟以行至中途狂風大作巨浪衝天同舟俱惶恐獨若納在下艙方酣睡衆人喚醒若納囑同舟共拈一團俾知孽由誰作不意掣出之國即若納名字不得已將若納投諸底遂入魚腹三日夜不死若納在魚腹中痛自悔過魚即吐在岸上身體髪膚無一毁傷及重入尼尼物城勸勉人民改過從善國王聞之亦力蓋前愆兼回天怒於是城中除老壯男女外有嬰孩十二萬餘得免其罰皆若納之功云 
小說 
[短篇偵探一封書載英國小說雜誌] [  君玉譯]  
　　觸及頂乃屈其身及撫足下則爲承塵之板亦有一窗方　聽之無聲窺之無光鬫潑尚自思此間果無柲密者則其秘密必在一零七號或竟在一零八號星中也然旣來此吾必一覘其究竟因出銅絲之鋸就窗板鋸一小洞以指貫洞將提之而起而於板下陡聞一種呻吟之聲聽之似爲婦人遂拭其履啓板縱身下則兩足方着氈上幸無聲息且無足印屏息聽之呻吟之聲又起顧在下唇乃於室隅索得一梯此時梯下忽現火光則一媼手一燈方自梯側一門入媼年老矣面色蒼白額上皺紋纍纍衣黑衣而冠與裙俱白蓋僕婦也兩目烱烱露其兇殘之氣媼入室即圖户室内似暗設機輪軋軋作異響而呻吟聲忽止鬫潑兩下數級向室内窥望則室隅有榻横陳一少婦偃臥其上似加束縛容色憔悴髮蓬蓬然委肩上兩眼惺忪涙點瑩然時媼手一瓷盂俯身立榻前少婦陡見燈光愕而回顧及見媼長嘆一聲即闔其眼媼曰痴婢子动食也少婦不對鬫潑爾覩狀復下數級則聞媼怒曰汝不食自有人來近汝食汝當知彼性暴躁汝身將無完膚矣聆媼吐屬似非英人也少婦聞媼言復長喟引其螓首京盂食頃之媼手盂燈啓户出室復黑鬫潑爾蹲坐梯次俟媼去遠乃緩聲向室中言曰女士汝毋恐僕即鬫潑爾即汝遺書之人言次已一躍入室少婦驚呼曰噫先生鬫潑爾以左手掩其口揮右手令默復低聲曰前日之夕女士非遺一書者乎書中非媵一金幣犒付郵者乎而與通信之人非鬫潑爾乎若然則僕即鬫潑爾也僕知女士遇難特來此以拯女士也少婦曰信耶然則先生何由來此曰由一零八號來此屋即女士與僕通電話處也有友告我以電話號數吾乃追蹤來此嗟夫吾覓女士茲已第二次矣少婦曰先生來儂心滋感彼萬惡之兇徒畏先生甚輒謀加害儂悉先生名乃冒昧上書一求援手嗟夫先生視儂遭遇知儂不自由甚矣鬫潑爾視之則全身束縛立出小刃解其縛復以一枕枕其左肩曰女士當少舒矣並望女士語我前後事少婦縛旣解血　陡漲面色怱泛慘白至無人色而疲乏且甚鬫潑爾出小瓶飲以白蘭地數口且曰僕已知此中屋略女士遺書於我非令僕阻止夏克之刧案耶顧彼瓷徒亞龍與女士何逹而彼意大利人及適才之老媼又何人也少婦歎息曰儂名瑪娜然人則稱儂焉亞龍夫人也嗟夫儂不幸乃嬪此傖儂初視此人實聰明而勇敢儂乃卒受其愚儂父母早世儂有妗氏死時遺儂五千金鎊儂以孤若伶仃舉目無親而於去歳正月間識得其人其人愛儂甚故儂襲得遺産託之不疑迨儂　後始悉此人實一無賴蓋結　之夕固同居此間一零八號屋中明日即託辭赴巴黎儂與裘里亞二人同居裘里亞者即適才老媼也兩星期後亞龍即返其後待儂之酷真無可爲喻仁儱判若兩人日幽儂於一小室中儂則終日慟哭至於血粘涙蓋亞龍不顧也且時與他人在另一室中密談意儂不之聞也每高其聲浪儂乃盡聞其事始知彼之娶儂非愛儂人愛儂財耳故幽儂之後絶不一顧但使裘里亞爲伴嗟夫裘里亞直獄卒耳然其初猶以裘里亞爲儂恩人然至今日始知其人實與亞龍通同在在察儂行動而與亞龍同當者復有兩人其一曰魯撒里即昨夕刺傷儂臂之一人其一茲在巴黎儂亦不知其姓氏之三人者專以殺人越貨爲生涯所獲輒不資而儂之言次忽改其辭曰彼自稱儂之夫君者實機械師也 
[自由談之自由談] [  不冷]  
　　准辭職北言講和代表辭職政诠准之敎育總長辭職政府亦准之政府何具茲决心耶返觀其他各人之辭職無有不留者大概和講與敎育是二事者已無可挽回矣噫 
 
 

Page 15

 
 
   
 
 

Page 16

 
 
   
 
