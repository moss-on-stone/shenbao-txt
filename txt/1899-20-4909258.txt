# 1899 - 20 - 4909258

 

Page 1

 
 
[杜絶招搖] [  申報館主人啓]  
　　邇來時聞有匪棍冐稱申報訪事人所雇之夥在外招搖本館自開設以來嚴定章程决不許訪事人私雇夥友代訪代繕或代送本館主筆房如或不遵照章斥去以後如有自稱爲訪事人代倩者必係匪棍無疑敬告諸君尙其留意特此布聞 
[閱報諸君惠攬] [  申報館主人啓]  
　　邇者紙墨一切逐漸翔貴其價幾倍於往年若不稍事變通卽不免入不敷出是以本館釐定自明歲新正初五出報之日爲始每張收取工料錢十二文敬祈閱報諸君鑒此下忱照常賜購至於劈箋濡頴甄綜見聞自當詳益加詳愼之又愼以仰副諸大雅之盛情也肅此預陳諸維垂鑒 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例緝皇朝經世文編凡講求經濟之學者莫不　爲圭臬風行海内幾乎家置一編矣厥後左右饒新臬别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而於海防礦務諸學尙付　如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏 
牘通人逸士之議論搜羅選别都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校警附手經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元續編連三編世本洋三元單買　編六本洋一元在上海三馬路申報館申昌蘇申南北掃葉山房發兌 
[嚴禁虧空帳以維市面說]  
　　店鋪葛爲而有倒帳曰以其虧空也夫商人操奇計贏最工心計苟非利之所在斷不肯輕爲嘗試故無論貿易之大小必須通盤籌算確能有鸁無絀始於闤闠中獨樹一幟卽使時運偶乖貿易未能興旺然主持其事者苟精心籌畫不過不能多獲盈餘耳更何至有虧空乎乃吾觀於近日店鋪倒閉之事而不能不興世風衰薄之慨也說者曰天下以詐虞相尙但知肥已而不顧損人者莫如商人故往往有開張之初卽存倒帳之念虚張塲面交易往來暗將銀錢貨物運往他處忽以虧本爲言倉猝收歇但將店中所存銀物抵償衆欵求講折扣並有僅存空鋪遠避他方者迨事過境遷依然旗鼓重張多錢善賈或畏人譏議則爲之托名他人於中取利此種鬼蜮技倆在謹愿者無不受其愚弄而莫可如何揆其欺詐之情實屬恕無無可余謂此說雖足明近日倒帳之弊然未必果服若輩之心蓋天下亦有實係虧欠莫可支持突然倒閉者惟一推其原雖非有意誑詐而其情實萬不可恕何以言之夫商人之運營貨物也無論貲本之多寡大率均須彼此通財庶得轉運靈捷故交易愈盛者往來亦愈多有移自同業者有貸之錢肆者亦有親知故舊冀得微息携欵存入者苟使稍明情勢以爲此係他人之財不過暫假營運宜如何綜核出入極意撙節俾不致貽隕越之差無如若輩旣擁巨貲心驕意侈任情撣霍顧盼自豪平日乘堅策肥妻妾曳羅綺僮僕饜粱肉醉生夢死方以爲郭家金穴鄧氏銅山固取無盡而用不竭也日復一日虧耗愈甚忽焉轉運不靈無可挹注則遂以倒帳兩字了之顧每倒一肆與有交涉者無不爲其牽動往往銅山西崩洛鐘東應至存入之欵倘富紳巨賈雖受其累元氣或不致大傷若零星欵項大半恃此息金養贍家室苟一旦付諸烏有其何以堪人則辛苦而積累之已則任情而揮霍之淸夜捫心何堪自問是雖意不起於誑詐而揆其情實與誑詐同一可惡也說者又曰倒帳之情旣决無可恕若此然地方有司每遇此等案件從未見嚴行懲究豈朝廷政存寛大律文所載固無嚴懲倒閉之條故不欲爲已甚之事乎則謹應之曰查例載鋪户因存借銀兩聚積過多遂萌奸計藏匿現銀閉門逃走者立卽拘拿監禁一面將寓所貲財及原籍家產分别行文查封追押該家屬勒限兩個月全數開發完竣若逾限不完無論財主管事人及鋪夥照誑騙財物律准竊盜論罪百兩以上　應充軍一千兩以上發黑龍江安置當差一萬兩以上擬絞監候夫藏匿於倒閉之後與揮霍於未閉之前其奸詐之情雖微殊而其爲誑騙則一故數至萬兩以上則科以絞監候之罪所以儆奸邪而維商務者固未嘗不慮周思密惟地方官大半瞻狥情面未肯按律而懲又或急於催科疲於酬應遇錢債事務雖亦逮案嚴追限期措繳往往曠日持久有始無終以致若輩益視虧倒爲尋常之事而不復有所顧慮今者皇上特沛綸音旣有禁止誑騙倒閉之諭浙蕃惲方伯仰體宸厪亦有嚴禁倒帳虧欠之文維市面而恤民艱聖主賢臣若合符節所望奸商猾賈革面洗心謹守本分自能生機日旺轉運靈通若但顧目前存心險詐則律例森嚴諒不能爲若輩寛也寄語　闠中人愼勿法網輕罹而自貽伊戚哉 
[本館接奉電音]  
　　昨日午後京師飛電傳來硃筆三道上諭四道敬謹譯登○十二月初七日奉硃筆榮慶補授通政使司副使欽此同日奉硃筆王序補授右春坊右中允欽此同日奉硃筆李昭焯補授詹事府少詹事欽此同日奉上諭于蔭霖著補授湖北巡撫卽行赴任毋庸來京請訓欽此同日奉上諭李經羲著調補雲南布政使福建布政使著李興銳補授周蓮調補福建按察使直隷按察使著廷雍補授欽此同日奉上諭　天府奏西城資善堂粥廠收養貧民衆多援案續請加米石一摺本年資善堂粥廠貧民就食孔多所有前次賞給尖米三百石不　散放著再加恩賞給秈米四百石以資接濟該衙門知道欽此同日奉上諭依克唐阿奏查明防營積弊據實叅辦一摺前奉字右軍後營馬隊營官藍翎候補驍騎尉裕繩於被控詐贓案内要證延不交出著先行革職如查有通同勒詐情事卽歸案審辦右軍右營步隊營官藍翎儘先把總張鳳雲於哨官等刑逼盜犯及携脊防所等情失於覺察實屬　束不嚴著卽行革職奉字右軍右營哨官補用千總馬支賡包庇會局收受月規著革職歸案審訊補用都司黃得勝携脊防听本干例禁惟逃犯周得勝係由該弁報信拿獲功罪尙足相抵業經摘頂撤任著免其置議該將軍仍當破除情面隨時查祭如有各項情弊卽行從嚴叅辦以肅營伍該部知道欽此 
[巡船試水]  
　　上月某日中國倩英廠新造之巡邊艦名海容者由管駕官李君自旅順駛至烟臺共計水程六十八海里有半開足機器每點鐘可行二十海里零二十三分祗三下鐘越二十三分時已抵烟臺海口聞定造時訂明一點鐘行十九海里有半今兹若此迅疾各宮皆喜上眉梢 
[俄擬添兵]  
　　叻報譯西報云現聞俄國澳禮沙埠柳營中人傳述西歴本年俄廷議再添兵一萬二千名前赴 
 
 

Page 2

 
 
中原駐紥以防意外之變傳聞如此未知確否 
[催製兵船]  
　　叻報館得美國來信云俄國政府前在美國某廠定製快船若干號兹者俄廷致書　中執事人請將各船從速製成以便派往東方爲防禦之用 
[三記依路依路近事]  
　　香港循環日報云某日德國燕地邊頓輪船由依路依路埠駛至香港船中人言及華十一月二十四日船離依埠時旅居埠中之歐洲人均寄居貨船下椗中流以防意外美國波路添摩戰艦偕運兵船三號泊在水濵並未遣兵登岸是以亂黨依然踞守城垣 
[君權有限]  
　　叻報譯英報云英國帝后維多利亞自卽位以來開疆拓土國富兵强超古邁今厥功甚偉然君權則依然有限也歴來宮中役使之人其薪水若干由議員議定勒爲定章按月均由庫中發給帝后並無加給薪水之權此用人之大槪也國家公欵未經上下議院會議卽屬毫厘帝后無擅自撥用之權此用欵之大槪也遠方貢物除帝后之至親外或屬國貢獻或友邦贈遺不論薄物珍品皆須外部大臣過目然後呈入宮中帝后無擅自收受之權此交涉之大槪也重犯輕犯皆由刑官科律刑官定讞之後帝后可向刑官議减議赦若未結案之前帝后無議减議赦之權此刑人之大槪也大官末吏供職外省帝后可以調回至應簡某人承乏則歸吏部斟酌帝后無隨意簡放之權此命官之大槪也然則英國所以名爲君民共主之邦也歟 
[古禮相沿]  
　　倫敦報云英國兵士見管帶官必舉手加目蓋亦行古之禮也昔者英國水陸各弁每歲戎衣持械合操一次英皇親臨簡閱擇最優者奬之以冠先期選一丰姿姽嫿之閨女隨侍君側俟邀賞之人長跪君前此女卽奉冠正立加諸其首受賞者舉手遮兩目以示敬謹之至不敢咫尺對天顔也 
[派兵剿匪]  
　　金陵采訪友人飛函來告云安徽渦陽縣境近有土匪倡亂揭竿斬木勢甚披猖皖中大憲遣兵剿捕勞師無功撫軍鄧小赤中丞爰飭高大令贊善來省請兵兩江總督劉師峴急遴選衡字三旗親軍兩旗護軍兩旗星夜前往助勦各統帶接奉羽檄卽於本月初六日拔隊起程 
[示平教禍]  
　　上月十三日浙江嚴州府屬桐廬縣民人與天主教爲難羣起將教堂焚燬幸堂中司鐸未遭辱侮旣而建德縣境七里灘某村人從而和之斬木揭竿毁壞教堂屋宇廖榖似中丞聞報卽飭省防統領派弁督隊前往設防一面札行各屬凡有教堂處所務須嚴加防範毋任莠民作浪掀波某日復出示曉諭曰西人傳教無非勸人爲善信從與否悉聽其便本無碍於民生現在建德桐廬教案疉出從中必有匪徒煽惑致釀事端現已撥兵前往查辦一經拿獲從重究辦法難姑寛凡爾良民自宜各安生業切弗輕信莠言滋生事端致羅罪戾不能曲予矜全本部院愛民如子深恐一經犯案難免玉石不分是以不憚再三勸諭各宜凛遵毋違特示 
[再述鄉民閙礦情形]  
　　浙江鄞縣奉化交界之銀山岡因開礦而致鄉民滋鬧前已錄諸報章兹得本館派赴寍波采訪友人來函云松岙人議開煤礦敦請柯紳主持其事鄉民惑於風水之稅遷怒於柯將房屋悉行毁去時奉化縣郭大令方親臨彈壓武生汪某見事不濟護之而逃鄉民遂將汪家房屋付之一炬現在官車在橫溪駐紥不敢進攻大令邀請孫林劉沈鄔諸紳士會商迄無善策祗得傳令兵士齊施槍砲以壯聲威附近各村中稍有身家者恐深玉石不分輙相對作楚囚之泣其頑梗者則仍張牙舞爪遇事生風也 
[粤撫受篆]  
　　廣州訪事友人云新任廣東巡撫鹿芝圃大中丞於上月二十四日乘安平輪船抵省暫泊天字碼頭次日淸晨兩廣總督兼巡撫譚文帥排導出城至舟次恭請聖安闔城司道文武各官皆迎　如禮旣而中丞命駕登岸迤邐至撫轅駐節隨示期二十六日接受關防 
[甬守履新]  
　　寍波采訪友人云府尊莊堅白太守於本月初六日淸晨乘舟過西壩是日適逢國忌遂遲至初七日九點鐘時入城假校士館暫駐擇吉初八日午時接篆以便取齊所屬文童於初十日開考 
[勸興團練]  
　　廣州訪事友人云兩廣總督譚制軍遵旨籌辦團練認眞整頓不啻三令五申日前頒發示諭云本年迭奉諭旨飭將團練保甲切實籌辦等因前經通飭各屬欽遵辦理不得虚應故事現准水師提督何咨報淸鄉之便督辦團練從東莞新安兩縣辦起衆情踴躍 
計東莞鄉局二十六處集團丁七萬有奇得練丁四千人新安鄉局八處集團丁五萬有奇得練丁二千五百人由各鄉自籌專給練費不給練糧保甲亦一律查辦費省功速可見事在人爲各屬均應仿照辦理除札地方官遵照外合行出示曉諭爲此示諭合屬軍民人等知悉當各仰體朝廷德意聽從憲諭實行團練兼辦保甲庶幾衆志成城匪徒歛跡上可報國下可保家教民亦同鄉共井之人無分畛域互相保衛共樂昇平本部堂有厚望焉勉之特示文帥猶恐各員之未能奉行維謹也復派委同通知縣四十六員分往高廉雷瓊惠潮嘉七府州縣境内會同印委實力振興稽查勤惰倘仍虚應故事不能切實辦理卽專摺嚴叅是以人皆不敢視爲具文玩忽從事 
[崎陽火警]  
　　日本長崎埠采訪友人云華歴十一月二十一日之晚五下鐘時廣馬塲居留地忽然火起訪之知粤人所設全記號小孩潑翻洋油燈以致祝融煽禍消防夫急舁消防器竭力施救至七下鐘許卽火滅烟消然已焚去樓房七幢矣按居留地卽和界消防夫係救火人役消防器者水龍也此皆日本通用語留心時事者不可不知 
[漢皋火警]  
　　漢口采訪友人云本月初四日寅刻百家巷某私倡家容留狎客賭錢以致悞遺星火吳回氏卽乘虚而入跋扈飛揚左右鄰俱以皮肉作生涯者姊妹花正與有情人好夢同圓忽惟斯阨芳魂驚碎顚倒衣裳燕泣鶯啼奔馳道路迨水龍畢集吸水圍噴而平屋二十餘椽已化爲瓦礫矣是役也上首焚至藥王廟畔正巷止下首焚至寗波會館對門止其後焚至湘妓朱巧雲家止翠館紅樓可隣焦土亦不可謂之非巨刼也 
[維揚火警]  
　　揚州采訪友人云本月初三日乳鴉啼曉曙色初開忽聞警鑼鏜鏜然與山寺鐘聲相應答披衣起　則疎檽破處紅光射入幾疑天半朱霞出户詢之始知缺口徐凝門外對河某姓柴逢陡遭回祿之禍火毬亂滾一霎時已延及三家迨午刻缺口門外城下某姓家又因午炊失愼致兆焚如拉朽摧枯勢甚猛厲一利那間茅　五户同化刦灰城内北河下居民多有倚城結屋者火星飛墜致延燒朱姓天篷幸卽汲水澆之得免波及 
[浙省官塲紀事]  
　　杭州訪事友人云辦理瓶窰保甲局徐大令寳晉經上憲委署　浦同知遺缺卽以撫轅收呈委員陳大令敬修接辦遞遺收呈一差委江大令錫齡辦理○徽州鹽局總辦現由運憲札委李小亭太守襄國辦理○紹興府照磨缺現奉藩憲札飭准調是缺之方叅軍誠赴任○浙江海運總辦滬局事宜許太守星其於上月二十五日禀辭赴滬開局收兌冬漕聞仁和錢塘二縣所徵漕糧業已裝船不日卽當起解矣○前辦温處鹽局李友梅觀察交卸來省於上月二十九日禀到 
 
 

Page 3

 
 
[皖省官塲紀事]  
　　安慶訪事友人云省垣東門外巡防局委員施少牧現囚叚内竊案未獲經上憲撤差攺委試用從九錫少尹接辦西門外巡防局委員余少尹到差未久卽縱丁擾害亦撤　記過所遺之差札委候補從九麻少尹森接辦日内均已到差視事矣○署理徽州府歙縣黃山司巡檢楊少尹象奎現經藩憲調署績溪縣濠寨司巡檢遺缺飭准補是缺之周少尹仁壽赴任○正任安慶府訓導章廣文寂建本任潛山縣教諭齊廣文毓璋均由藩憲李方伯札飭回任○候補典史舒少尉恭岐經藩憲委署南陵縣典史○新選巢縣教諭趙廣文培元現已由藩憲飭赴新任矣 
[無雙亭翫月記]  
　　昨日揚州訪事友人致函本館云新舊二城粥廠一律於十一月二十八日開杓當第一日施粥時人數雖多尙稱安靜詎意次日城外各飢民聞悉俟開城時咸擁入廠中爭先就食廠中印委官紳分投彈壓若輩自恃人多不遵功令致瓊花觀廠中踏斃小孩一口受傷者數人各官覩此情形恐釀事端隨飭廠中執事人卽刻停杓　今尙未開廠大約須另議妥章矣○淮北永豐壩任分轉刻已署事期滿例應委員接署運憲江都轉查有毛分轉昌駿堪以委署詳請督鹽憲劉峴帥批准隨卽牌示轅門飭卽遵照分轉謝委後擬於月之中旬束裝赴任 
[示防詐僞]  
　　督辦吳淞開埠總局二品頂戴監督江海關蘇松太兵備道蔡二品頂戴前廣西桂平梧鹽法道向爲關防詐僞事照興利以除弊爲先杜弊以關防爲重本道等夙荷國恩屢膺榷務今奉憲檄開埠吳淞惟以樸誠自矢淸白乃心所有開辦一切工程無不躬親規畫應給各項工料價銀尤必親自核實估計隨時按照做工成數支發淸楚斷不肯假手他人致滋尅扣朘削諸弊所派隨從各員亦知潔身自愛胥役人等只供奔走並不屬以事權祗以淞滬毗連華洋雜處恐有無賴之徒招搖撞騙除行縣嚴密查訪外合行出示曉諭爲此示仰軍民工匠人等知悉倘有不法棍徒揑稱本道等親友員役在外招搖滋事籍端勒索漁利許卽據實首報或扭送地方官審解以憑按律追贓嚴辦其首告之人並予重賞毫無拖累倘敢扶同弊混一經查出與受同科并干重懲不貸本道等言出法隨愼勿視爲具文其各凛遵毋違切切特示光緖二十四年十一月二十九日示 
[調差述聞]  
　　邇者本邑官摥傳述馬路工程局總辦兼法界讞員朱森庭明府與英界讞員鄭瀚生大令對調至工和局務仍由朱叨府兼管惟尙未見明文不敢據以爲實也 
[解役銷差]  
　　日前上海縣署奉藩憲聶仲芳方伯札提米犯張靜臣供出之羽黨張仲山縣主王欣甫大令立卽飭提起解昨日解差投縣銷差禀稱張犯於某日解到蘇州禀明藩憲大人當晚卽發蘇州府署審訊 
[照章出示]  
　　日前江蘇海運滬局照章頒發告示諭知各船户海運漕曰糧米須乾圓潔凈不得攙和糠粞雜糧如敢藐違禁令查出將船鋸截以儆效尤想憲諭煌煌各船户斷不敢以身試嘗法也 
[局員諭話]  
　　前日南市二十三七鋪巡防局委員邱友齡二尹到差後卽傳令地甲人等到局諭以南馬頭十二圖及陸家浜一帶素多流氓在街坊茶肆動輙向人訛詐或藉碰撞爲由乘間滋擾等情不一而是本委素知若輩兇惡均須嚴拿究辦爾等務須實力查拿不得稍存庇護致干重懲 
[公廨停訊]  
　　昨日禮拜四爲法界公廨訊案之期法總領事署何繙譯官别有要公不及到堂會訊遂飭丁禀知讞員朱森庭明府並咨照捕房停訊一期所有各案統於下期訊判 
[求志學堂冬季課題]  
　　中文擬上富强策算學今有圓木一叚底徑八尺體積三千零十五立方尺零千分之九百三十六問此木長有幾何城甲乙二城不知其距只云一人自甲向南而行每日走八十里一人同時自乙向西而行每日走六十里至第十五日晚二人恰爲相遇問二人之距若何英法文題諸生各自繙鐸名號履歴一分 
[議舉首董]  
　　法界公董局首董永興行主罷倫君回國後首董一缺尙虚左以待兹各董以局中工務殷繁且時有墊欵情事此席未便久懸特於前日柬請寓滬各法商至大自鳴鐘大廳聚議是日到者共一百餘人車水馬龍絡繹不絶迨鐘鳴十下始分馳而散至所舉何人則尙未定議也 
[美界火警續述]  
　　美界火警昨已略登本報兹悉起火之乾大雜貨店近來生意甚淸忽倩某洋行保火險銀一千五百兩上月某日又加保五百兩至前日天將破曉遽兆焚如之禍鄰近各鋪受累殊深皆疑其有意縱火嘖有煩言事爲捕頭所聞卽派某包探將店主某甲拘入捕房以便解送公堂禀請讞員鄭大令澈底根究後經其友某乙再三求保捕頭允之未知以後如何辦理也是日失火時鄰近同康槽坊夥王某正在睡夢中不及逃避竟至葬身火窟昨由坊主將屍身翻出業已焦頭爛額不堪辨認遂訃知屍屬備棺收殮吁禍人至此彼縱火者之肉其足食乎 
[失火可疑]  
　　粤東人黃鑑泉在英租界棋盤街開設某茶肆雇徐阿漢馮阿石陳阿才陳阿平分執各役前日遺火媒籮中以致死灰復燃竟有炎炎直上之勢幸經行人所見大聲呼救得卽撲滅而樓上木器則已焦灼不堪矣事爲五十號西包探查知以此茶肆曾保火險銀甚鉅形跡可疑遂將黃等六人傳至公堂禀請訊究署理讞員鄭瀚生大令諭俟翌晨會訊黃等求准交保大令著每人各存洋銀一百元始得釋之使出 
[火未成災]  
　　前日午後美界西華德路三千零四十五號門牌某姓彈花衣鋪不知如何遺火花衣内霎時問濃烟縷縷幾致不可收拾幸在日中經左右鄰人竭力灌救得卽熄滅不致釀成巨禍 
[未便取保]  
　　應文森應桂馨父子被人控告臨訊時咆哮公堂經英界公廨讞員鄭瀚生大令解送道轅發交上海縣典史署看管昨有某洋人乘輿至縣署拜會王欣甫大令爲兩應力保大令答以此事須道憲大人作主本縣未便擅專洋人乃唯唯而出 
[局案移縣]  
　　日前泊於滬南恒生馬頭之西二號松江航船户錢阿丙承裝松郡夏姓之白米九十七石五斗至滬倩裕昌米行銷售錢心懷不良私售與萬盛米行未數日夏函致裕昌催收米價行主以並無米石運來細加查察始知其事遂遣夥控諸馬路工程局總辦朱森庭明府飭差將阿丙之弟錢四榮提案研訊交保勒限尋阿丙來案覆訊前日夏赴局遞禀請追明府復提四榮研訊四榮供不知兄避匿何處查兆祥供在萬盛米行爲夥前者錢阿丙將米九十七石五斗求售計洋銀四百三十元當卽付訖並不知有此枝節明府謂此案已遲延多日錢阿丙在逃未獲碍難訊斷遂飭將原被告移送上海縣署請究 
[廟貎重新]  
　　南市大東門外潮惠會館諸董事因沿灘開築馬路恐於風水有礙公議將會館移近新馬路業已工竣衆商醵資徵召梨園於昨日爲始登塲演劇以答神庥至二十四日止聞明年正月十四日尙須開演以慶落成 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[通試尾聲]  
　　北通州訪事友人來函云順天學政張大宗師按臨通州舉行科試自文塲完竣後卽於十一月十一十二等日接考武童步箭十三十四十五等日考試武童技勇十六日牌示取進各武童各帶骲頭三枝進院覆試十七日奬賞十八日秉節回京闔城文武各員恭送如禮大城縣甲乙二武童一年十三歲一年十五歲又通州武童某丙年十五歲均弓箭嫺熟技勇冠塲榜發後悉取進前列英年得此洵可造之材也○薊州武生杜長蔭試竣後於某日黎明乘轎車回京行至距王家莊一里許突有强徒數人手執洋槍截住去路將所帶衣錢等物悉行刼去事後報諸州署許刺史除派差嚴密訪拿外並高懸賞格購綫緝拿 
[越試彚志]  
　　紹興訪事人云十一月二十六日山陰縣終覆文童向例作四起講此次添試帖一首起講題一家仁登東山龍子曰門人惑詩題賦得聲價十倍得登字是日與試者約百人任大令特備酒肴十餘席欵之童繳卷後皆歡呼暢飲而散○紹興府試前奉浙江提督學政唐大宗師飭於十二月初六日舉行惟浙省考童以紹屬爲最多例分四正塲兩初覆至二三四覆則各一塲共考九塲再加補考非二十餘日不能告竣若初六開塲考歲除方可試畢考童已不及回家度歲故太守體恤士情特禀請各提前赶早三日於初三日第一塲考試山會兩縣約計祀灶日可以出八縣正案矣 
[騐收營房]  
　　杭州訪事友來函云浙省招募武備新軍前由藩憲札委朱小笏太守總理其事暫　花藏寺操練嗣經防軍局擇地蒲菖苍建立營房刻已落成上月十六日上憲委徐大令致章前往騐收不日卽將此項新軍移駐彼處與武備學堂聨絡一氣庶操演時得以互相取益也 
[移請扣運]  
　　揚州訪事友人來函云兩淮運署接接江南　務總局胡芸臺方伯來文内開本總局前因經費支絀禀蒙督憲批准將鹽巡道庫儲發商生息以資接濟旋據省城江義和錢莊於光緖二十三年十月二十四日領存巡道庫二八寳銀一萬兩按月七厘行息立有圖摺兹於光緖二十四年八月提銀又據江義和以鄂岸商人花名交泰亨的名羅蓮臣第四百二十一號督鹽憲所發環運照一張暫爲質抵聲明九月間備辦現銀繳庫並於照内塡註還銀之日仍將原照發還現江義和業已收歇屢次催提延不措繳旣以運照作抵應請將其鹽引暫行扣運俾可早日歸結以重公欵除咨請湖北督銷局將其鹽價扣存外相應抄照移請飭局扣運等因運司江蓉舫都轉披閱之下隨飭淮南局員遵照辦理並查明該商交泰亨環運網分已未投咨卽日禀詳以憑咨復旣由總局洪分轉等查得鄂商交泰亨的名羅蓮臣環運鄂岸已丑秋網一千引業已投咨隨於本年五月初六日領運開江五百引又於八月二十四日領運開江五百引現網並無應運之引奉札前因應俟庚寅秋網開辦時再行遵飭扣運等情具復都轉遂據情咨復尙不識方伯作何辦理也 
[吞欵請追]  
　　本年七月工頭張阿和向某洋行承攬塡泥議定價銀六百兩將合同一紙向裕康錢莊抵借洋銀五百元言定領銀後如數歸還及工竣張將合同騙出向洋行領得工資逃至杭州避匿不見裕康執事人無可如何祇得留心偵緝邇者張以爲風波已息潛回滬上在虹口開設老虎灶前日偶至法界與莊夥某甲相遇致被扭送捕房捕頭詢悉情由著押候解堂訊究 
[欠租轇轕]  
　　王采南投英界公廨控陵裕德擔保許德紀租賃木器不肯付銀前晚署理讞員鄭瀚生大令提訊王供寗波人年二十三歲在震泰木器店執事與陸裕德卽念春素識今秋許姓來租紅木器物浼陸擔保立有筆據至上月許竟避匿無蹤被欠租價洋銀五十三元所租之物因許另欠房租由房主扣住小的無奈代付房租洋銀五十四元始得將木器搬回查檢之下尙少靠椅廿一張桌子三張茶几十張共値洋銀八十元向陸索取置之不理叩乞究追陸供開設德順維貨店與王誼屬同鄉許姓租物之事雖係小的作保迨許逃避後王並未將情告知小的及向房主取回小的亦不在塲究竟許欠洋銀若干及缺少何物無從查察碍難代爲理處大令謂陸旣經作保不能推諉著交保出外限五日内將許尋交到案覆訊核奪 
[上海縣署瑣案]  
　　前有葉長全者投縣禀報胞妹被妹夫沈金桂揢死王欣甫大令詣騐情形已紀前報前晚大令倩帮審委員馬明府提訊地保沈桂華供稱小的雖與金桂同族然相距甚遙其將妻致死之由未及詳知叩求鑒察葉長全供胞妹於今春嫁沈金桂爲妻素不和睦迨上月十六晚竟被金桂揢死已蒙大老爺騐明務求伸雪沈金桂供年二十一歲糼孤依母爲活嗣在某花行學業今春娶葉氏爲妻母親貧苦難堪常依親戚葉氏來家後初尙相安近每出外遊蕩上月十六晚小的回家檢查衣飾均已失去向之查問不但言語支吾反將小的毒駡扭毆故小的將伊掌頰三下及臥後又將小的髮辮扭住小的適因酒醉偶又其頸卽氣忿出門至行中歇宿翌日始知妻死房屋已被妻族拆毁小的實非有心致死確係酒後糊塗所致叩求恩典明府令差役收押候再核辦○韓晉卿控趙發茂盜賣田畝等情王大令倩馬明府提訊韓供小的前曾充當地保光緖二十一年三月十八日小的將祖遺及宋姓押下之方單兩紙抵與趙處得洋二百元後因涉訟卽於二十二年九月初八日措洋二百元繳案當日領回方單一張尙有借據一紙及宋姓之單被趙掯住不付今悉宋地被趙盜賣其半叩乞訊追趙發茂供韓雖繳到所借洋銀二百元尙欠十八個　利息計洋銀七十二元小的故不收受亦不給還借據所有宋姓田單係韓與宋天祿公共之產宋將自已名下一半托小的售去韓之方單半紙尙在呈求電鑒宋天祿供前與韓晉卿合買此田小的今將自已一半賣去與韓無于求察明府判曰宋之一半自願售賣毋庸置議韓借趙洋二百元應算利七十二元今姑减償利洋六十元俟韓繳到利洋卽將方單半張領去兩造遵斷具　明府又飭趙發茂將韓前繳之洋先行具領○西門外巡防局員函送違忤母親之馬和尙到縣請辦馬明府提訊之下馬一味求恩明府申斥一番飭收攺過所半年期滿察看如能悔過再行責釋 
[英界公堂瑣案]  
　　寍波積竊王阿林前因犯事迭經懲辦遞回原籍兹又潛來滬上被包探朱阿高查見解案請究王供久無生計不得已來此謀食不敢爲非署理讞員鄭瀚生大令著笞責二百板管押三月期滿後遞解回籍○包探胡瑞龍解徐栢林葉寳寳朱德和至案禀稱彼等均係著名流氓前日向王阿三索詐洋銀五元五角適被小的所見送案請辦王申訴前情徐等同供向索舊欠並非訛詐大令著各責一百板○馮全福冐稱某包探夥役在外索詐人皆畏其兇鋒不敢與較前日至四馬路西胡家宅扭住曹阿招强借小洋銀五角聲稱如不借給定須送入捕房大言炎炎多方恐嚇包探陳金褾見之遂拘入捕房昨晨解案請究曹申訴前情馮供窮極無聊不得已而爲此虚聲桐喝之計大令判令枷號一月○陳寳金竊取劉伯生家棉被經包探顧阿六緝獲送　訊究大令判責二百板管押三月○范富春闖入尤阿毛家圖竊當塲被獲扭入捕房昨晨由包探金阿三解案請究大令判責二百板○水巡捕唐寳榮解船户王桂生張巧壽沈阿虎孫桂林至案禀稱被等停船礙道有違海關所定章程送請訊罰大令判各罰洋銀十元 
 
 

Page 10

 
 
[金陵官報]  
　　十一月二十六日新科進士黃　到由京來帮帶新兵後　繆德華禀知到差祚雲輪船　朝泰解裝龍洋赴滬○二十七日洋務局候補道　　　均　平鏡輪船馬廷樹見謝委調帶鈞和輪船開濟兵船李田由江陰來卽辭送徐欽差赴朝鮮江寗縣戴禀知赴救濟洲勘案○二十八日翰林院庶吉士顧祖彭刑部主事　學　貢士元舒鴻儀均會委辦江西督銷候補道達斌辭赴差總兵王俊南銷統領淮北緝私差回帮帶蘇防中營顔瓊林由蘇來指分江蘇試用同知文鳳由京來知縣盧憼善由　來　　蚊船沈有恆由江陰裝自强軍兵來卽辭回和沿港飛霆輪船屠宗全由滬來禀知修船事竣均到周圩港厘捐通判劉人僑委辦周圩港厘捐知縣劉德元赴差均辭知縣黃在　禀知江西第二批積榖收倉畢又鄧炬謝發審年滿給予勞績班酌委州縣一次又曾紀樑巡檢　鑅文任福　均奉示寓履歴署浦口營都司葉德貴辭赴任江東司巡檢齊　奉示　看巡檢張式璜謝委阜寗冬防差出使韓國欽差大臣徐壽明親拜辭行回上海○二十九日委辦江西督銷候補道達斌奉北洋大臣京卿盛札委會辦招商局貿帶自强　工程　興　龍由江陰帶隊來委辦力乏橋厘捐同知周昌鳳謝委　署安徽定遠縣高贊善由皖來禀知交代淸楚候選翰林院待詔蔡副已上海來江蘇試用縣但功煦捐免騐看到省督轅牌示揚州營參將袁大升近來多病應卽撤省另候差委遺缺本部堂查儘先副將張國林署理仍兼南守營務○三十日新科翰林院庶吉士魏家驊到由京來水師左營趙　龍禀知巡江回知縣陳紀唐禀知頭批積榖交倉江南駐省提塘徐人驥禀知　事又朱永璜禀知交　縣永劉永濤由京來道庫大使黎建動起服回省均到○十二月初一日　　局候補道唐禀知騐收飛霆策電工程畢水師學堂候補道柯禀知第二管輪畢裝學生内埸廠藝一律考畢候補道魏秉蔚禀謝接准廻避到省部覆首府劉禀知本日　收　村學堂什物遊兵營遊擊莫長淸到知縣劉重堪奉府委查普育　又陳廷瑞到由蘇來縣丞又思永謝委上元冬防飛霆輪船屠宗全策電砲船史建中均禀知騐修事竣 
[蘇省官報]  
　　十一月二十九日代帶浙西蘇常内河水師緝私鑒捕後營遊擊王萬美禀知由黃浦會哨回直隷州應祖錫禀銷徐馬公幹通判許子珏禀知　　陽濟　　案回又榮勳由寗回禀謝奉委海運津通局差知縣郁保章禀知交缷署昭文縣任事回省縣丞汪德泉禀知奉飭派蘇差委巡檢黃承祖辭赴海運津通局差管帶太湖水師右　　兵陳正珀由無錫來卽辭又後營遊擊黃一桂由陳墓來卽辭又副中營都司劉祥吉由上海來卽辭○三十日知府譚泰來禀知奉撫憲札委仍回松滬厘局提謝差卽辭又黃家璋禀辭赴松滬厘局總巡差又周濂禀銷鎭屬守提丁漕平餘銀兩及昭信股票銀兩差○十二月初一日知縣楊炳震禀知奉府委赴新陽公幹卽辭又張燕昌禀辭赴寗見　憲理　張振檕禀謝奉委海運津通局差兩淮候補鹽知事何修鎰禀辭府經陳庚禀知到南路一叚冬防巡查差縣丞葛炳庚禀謝奉委淸遣北局差又傅錫璋禀知到楓橋稽查漕船差又沈丁文禀知到盤門旱關差又李楙禀知到閭胥門外二叚冬防巡查差又張文潤禀銷編查保甲卽辭赴金壇縣保甲差興史姚祖項到閶門旱關差指分江蘇試用巡檢何伯　浙江人由浙追憲騐看領咨來省禀到道庫大使許光熙禀謝奉委北路二叚冬防巡查差管帶太湖水師正前營遊擊許和生禀知巡湖雲騎尉世職馬恩綸禀謝奉委　門路巡查卽日到差○初二日同知銜准補徐州府宿遷縣知縣陳守嚴由寗來代理雲澤縣知縣楊家　禀辭赴任知縣汪文炳禀謝奉委發審局差巡檢陳壽眉禀銷松滬貨捐局查騐差並　奉委間胥門外水巡差又吳世昌禀謝奉委調辦山塘路巡查卽日到差 
[皖省官報]  
　　十一有二十四日利署霍山縣興史陳和鈞到通判李開藩到赴六英提潮折回巡檢沈昌淦謝奬給五品頂戴註册○二十五日候補知縣周麟述辭奉委赴宿松會勘　　縣丞　動王　吉均到赴騙城查小錢回巡檢余家　到赴泗天查　管回○二十六日首府方知交缷安徽道印事簽分安微大狣知縣柳元翹到貴州人號小丁辛卯科舉人本任霍邱縣陳瑜辭奉委赴宿松查騐松秧卽用知縣王從禮謝超委一次註册候補知縣陳　到赴含山提案回通判周僑到赴無廬查塘堰回主漌潘文　到由和州來縣丞許崇熙知奉臬台委查西門内街道差從九麻森知奉臬台委查西門外街道差並赴　涇查班管回○二十七日候補道錢錫賓號鴻士指分安徽試用巡檢錢　森到江蘇人吏目李登洲到四川人　補同知燓炳　到赴潛太查塘堰回並查宿松驛站回直隷州判寗彤蒸到赴宣寗查保甲回並謝委代理蕪湖河口司張宗翰府經傅滉均到赴潛山查牙帖回羅鼎華到赴　山查鋪司回縣丞　崇熙知接查西門内街道陳兆煊辭赴揚州探磺價缷辦吉水溝分卡吏目胡濟　到○二十八日候補知縣周麟述知赴宿松會　煤礦回俞炳章　酌委一次府經陳滭謝超委一次巡檢楊定遠到由籍來典吏陳治到赴含山查保甲回金士璜謝批　註册○二十九日習懷寗縣顧懷王知赴鄉查保甲缷署太和　山司湛元珠到章復祖到赴　縣祁門香班管回　綬榮到赴　　　差遣回○三十日代理蕪湖縣河口司寗彤蒸辭候補同知范啓璞到赴望江提漕折回布　廳藍薜到赴吁貽五河查保甲回興史鍾厚　到赴和州　山查保甲回 
[閩省官報]  
　　同知柴棠奉委水口厘　雲霄同知照　朱緩山京服　來閩禀到准補龍溪縣華　縣丞陳　飭赴新任委署邵武府玉貴禀辭赴任縣丞恆祖缷辨秀　禀到知府張徵奉委延平府厘 
[邗江官報]  
　　十一月十八日調署掘港塲錢鹺尹擊元謝飭回任許　尹星淦銷大伊山卡○十九日吳分轉用　由淮北查災回○二十日總局黎分轉禀知鳳橋　合龍戴分轉兆　禀知赴省　二十一日李鹺尹棨銷富安灘卡易鹺尹巍喬銷西壩卡○二十二日豐利塲陳鹺尹皓　飭知以知縣留省補用○二十三日譚鹺尹　　　知晉省李隘　鑫辭回淮北○二十四日郜隘尹鼎元禀奉儀棧委北鹽查倉差○二十五日戈分轉乃肅由淮北催運回孔分轉由泰屬公幹回汪鹺尹秉端起復回淮　鹺　　　由四浦來陳分轉鄭錢從省回分發巡檢曾鹺尉章松江西人禀到新科探花俞太史隍雲到揚○二十六日姚分轉近愷委赴湘岸差遣 
[助欵鳴謝]  
　　啓　敝所因本年錢荒米貴市而淸枯所收助欵不敷經費正將伯之頻呼忽善人之戾止昨荷茶葉董事俞小波善士賜函并洋一百元内開因其二令郎花燭承親友惠賜本當設筵伸謝因知數所經　支絀移欵助善爲　親友祝福云云敝所拜領之餘　製收據以昭徵信爲此相應錄請登報以鳴謝悃云滬北棲流公所司董　啓元無名氏三角五分無名氏一角陳玉霖銅　二元共收愿洋十三元四角五分銅洋二角○公乙氏施衣粥洋五十元李菊初施醫粥十二元李　氏三元陸根榮陳銀　一户各十元　名氏五元陳雲　招商滬　二户各十元金鼎　五元郭輝　嚴彭壽二户各二元董鶴田二元求速止咳嗽共收施醫粥洋一百廿一元統共收洋一百三十四元四角五分銀洋一元 
[上海北市絲業會館籌振公所施子英經收順直山東湖北安東淮徐賑捐十月初一至廿九日第四十九次淸單]  
　　初一日稽東小隱還願洋十元小金林二元漢口　　善堂男棉衣三百件女棉袄一百五十件小棉衣一百五十件○初二日　厘張良善潙孫惟孝完姻承申瀏諸親友賜儀筵資移助洋三十元○初三日德坤洋十三元棧器洋一元川沙司獄署王楊氏爲子來生完願求四季平安洋二元無名氏鲖洋四元吉對開四個銅小洋廿一角半○初五日松江無名氏洋五十元通州顧書樵募集十四元海昌水壺吟館十元　應李章市十元羅店松陽熙　　生產母子平安完願十元太倉修竹軒王爲母病求痊十元南匯張春樵完願三元松江酉星二元同里隱名氏悔過子各一元○高郵武　賑所丁玉軒募金門山人洋三十元李幹卿求子病愈五角相琳　達不黃成玉相萬　户各錢五百文　王氏四百文夏興茂盛爲發各二百文　隆　夏美錦夏達松萬成吉四户各一百文共十三户合洋三十三元七角○初六日源記　元三百兩包名氏因求病愈願助由姜堰恆生莊寄源吉莊來洋二百元合規元一百四十六兩四錢八分三厘無名氏由招商總局來規元一百零七兩　錢又規元四十　　垣　　子洋一百元烏瑞齡爲嚴慈九旬冥壽　懴　移助三十元○初七日葉河郡子言洋五十元○初八日陳杳帘由南京　朗　　恊昇莊來　三十元○初九日九　　祈候平安洋十元○初十日沙市黃元裳善士募　記求生意順遂水陸平安規銀一百兩善後堂求老幼人口淸吉規銀一百兩承厚堂求雙親康寗生　平安規銀一百兩三户由三晉源號來○十一日通州忍默生續　洋廿元胡志盛十元無名氏五元○十二日松江梅寯墨隱爲堂上六旬　　奉命以　　資移助　　元又爲　人身弱多病求愈十元　　先祈保合家平安廿元江　延陵子求保平安規元九兩五錢三分周王　　子敬菴敏卿恊卿求平安洋十元○十五日出使俄　大臣　曁叅贊　　　善士由盛習齋翁交來合捐庫平銀二百兩合規元二百十九兩南陽氏洋十元無名氏三元○十七日調補錢淸埸正　徐君彭齡　助洋一百元浙省　承志堂募如琢磨齋求父病速愈十元梅　　悟人二元○高郵丁　軒募姚盛氏太太洋廿元錢塘勉力子爲子生日節省移助四元祝壽堂節醫氏各三元夏向日園徐仰記各二元三　　　五千文　　圃現萬成各五　文趙　橋　午橋　洛圃金兆　　維卿趙　之趙淦之　永　范　　　士　王森記尹文珠十二户各二百文趙培恩趙漢川王德　尹顧合趙　聲趙翟氏李恆　蔣長　王　泰趙　泰　甫　　台尹　寳周　年未幼　　　興袁修齋　豫　王　瑣趙　　頭　明　元太董隆氏　　　工天成趙珩金久昌起今元　松　潘公　劉　林劉中劉沃相永成趙　　三十五户各一百文共五十六户合洋四十之元五角○二十　　　燈由壽康莊來漕平足銀一百兩令規銀一百零七兩王　　　子規銀七十五兩七錢一分五厘　　　　　　　堂馬　軒今秋十　完　　　友　　　　節　　移助爲　　造福由如　福　祥　大豐莊來洋一百元嘉定錢　耕堂募　　　　子平安　　十四元程心一堂四元　　府委員錢　　　生　主人求　病延籌二元無名氏　　衣三十件新棉褲十條○廿一日吳　覺非生洋五十元　棉衣二百件　　　一百　皖垣　　　　　臣由厚康　來洋　元　　　　　　　　安利十元○廿二日錢門沈　　十元○廿三日莊錫記求病體平安洋廿元品記求保平安五元會記　　平安一三　記求　平安一元　　　　　　一元○　　　　　萬　志堂募　　　求病全愈洋五十元江右王　　爲兒　歲將筵資移助十元張　汪鍾　求母　　痊一元○廿五日　　　吉　堂求病　　洋一百元○　　　　　　　　人英洋十八元　　三十二元○　七日松江朱國　求慈病速愈洋十元杭州恆豐順幼孩根官求身而痊患　愈十元　文龍求　　并三　　　　　元許　記　　　　元仁大正大　　二元○廿八日　　　　齋氏　洋五十元兌見英洋四十八元五角○廿九日王惕齋　　元○十　　　　規元一丁三　零五　　　　　　　　洋一千一　八十六元　洋三十二元　　洋　元　　洋四元小洋十七角　七三六合規元八百九十九兩　　零七釐以　共收規元二千一百零五　六　三分五銀大样　元銅　　　　一角　　　　　　　　百八十　又　　　又小棉衣一百五十件　棉衣二百件又挎一百　　　共收　元　　　　五百七十四兩二錢二分　　　　　元　　　　　　　　百八十一元八角半男女人小新棉衣　一百套一千一百三十件又　十　　　衣二百件　　一百　　乙　　　　　　　　　　　　　　　　　　 
 
 

Page 11

 
 
   
 
 

Page 12

 
 
   
 
