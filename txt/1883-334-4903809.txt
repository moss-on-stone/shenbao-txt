# 1883 - 334 - 4903809

 

Page 1

 
 
[新印對聯冊頁横幅屏條出售] [  點石齋主人啓]  
　　兹本齋有新印彭詠莪相國篆書七言禮帖鄧頑伯先生隸書冊頁　條並有著色上海靜安寺圖此圖係請名手吳友如先生結撰極爲精緻現巳石印工竣卽日出售該價　聯白紙未裱者每副洋兩角色　兩角五　裱成者每副加兩角冊頁未裱者洋兩角巳裱者四角屏條未裱者三角五分綾邊裱成者八角靜安寺圖未裱者每張洋一元三角已裱者一元七角售處仍照曩例諸君幸卽賜顧爲盼 
[新印直行中版康熙字典出售] [  點石齋主人啟]  
　　本齋縮印之康熙字典久巳風行海内爭來購閱近因原本印過數次是以復出重價覓到殿版初印者仍用石印照相法照印惟從前所印者均係　列三層兹則改作直行逐行到底而字亦較前放大　覺清晰不費目力每部釘成六本封面均用古雅綾錦外則仍用紅木夾板準於月底出書該價俊後再定然總格外公道也特此預布 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速　機器多副一俟屋宇造成機器運到立卽開工有願附股者務祈迅來預定此布 
[法軍必有大舉于越南說]  
　　法人之在越南目下久無交綏之事劉永福旣深藏不出而中國滇粤邊界辦理防堵情形亦無實在消息法人故得優游措置將東京海防河内等處應辦之事次第興舉昨報所述法人在越現辦諸事甚爲得手者盖越國無人既爲城下之盟惟法命是聽則法人自可執順化條約以從事而無慮有阻之者矣說者綜觀大勢謂法之於越可稱底定所未定者紅河界限尚須與中國爭之然當兵敗將亡餉匮軍疲之日法人亦有可巳則已之意但使中國不爲已甚迫以難堪和好之局自不决裂而兩國在越可無兵爭之禍噫此一說也保泰持盈者固所樂聞當今之世而欲維持大局其計亦必出此也雖然越事正有反覆思患預防在今日耳夫法人遭此大創自知不能逞志藉順化所立之約以爲掩飾之計則海防河内旣歸管轄東京一帶盡聽處分越南之地固巳十得其七置戍設官開關立埠無不照約行事竟謂取越之舉夙願已償告於同盟不弔而賀可他第不勦黑旗不能佔紅河不佔紅河不得窺滇粤前者流丕獻策所屬意者正在此處而今費餉喪兵經營一年迄不如願僅僅得富良江南境之地而據而守之約欵雖成究竟全越之精華水必在是法亦何樂爲之哉名爲大奏厥功實則一無所利故可以解嘲於他國而不足自慰其本心也大凡事勢可以中止而不止其終必敗今法人則有不能中止者數端泰西官商一體君民通財苟有利於商民則官出其力而商民輸其資初無出征之兵餉取諸宫中者初因流丕之譽國人鼓舞肯輸巨欵豈不謂得佔紅河兩岸漸通滇粤廣取礦産其利有百倍於五百萬佛郎克者今則餉已虚擲無所取償譬如開店原資己經折閱而家固有餘不憚變産典貸倍其本以求之亦猶博徒之輸錢搜括囊槖以作孤注故近聞商民又派出九百萬佛郎克以濟軍資也古訓有之師直爲壯曲爲老然以論事理之常而不論人情之變光棍行凶於市井羣情鼎沸起而攢毆半生威名一朝敗壞其忿且委也未嘗一日忘圖報也設有機可乘拚命而來必被其夷傷矣又有擊蛇者擊之不死後必遭螫晉侯以子玉而懼楚所謂困獸猶鬥者是也法之商民初不料越事至於此極屢聞敗潰未嘗不怨流丕之誑然其轉念固將切齒刺骨羣思滅黑旗而後快也以一國之怨毒叢於黑旗悉其精銳倍其軍資而來其聲勢必有大於前者矣法廷堅執前說甚不欲中國認越爲屬文移往來而不之許大臣面議而不之答今一旦翻然思退甘讓中朝國人之指摘外邦之姗笑將不能堪以歐洲雄武之國而自失其體統此必無之事也而况曾襲侯擬商之五條法廷固萬萬不能從乎竊謂法人此時正有寍亡其國不棄越南之意尋隙於中國而謂俘黑旗搜出交通中國之信且遷怒於他國而謂前與黑旗交仗見有西人爲兵弁此皆法人自以爲智而欲藉口問中國之罪以絶他國之阻撓者也何嘗有悔禍之心哉現屇初冬南荒炎瘴巳化清凉軍行不至疾疫暫時停頓以待援兵之來購　馬匹以備陸戰之用而外則故示從容將順化和約各條逐漸施行使旁觀識其志向以爲彼經營東京等處乃不復求逞於黑旂而後中國之軍心日就懈弛黑旂之戰備亦漸荒疏彼始得以居中行事而操必勝之權也夫歐洲各國智計萬變法人則更逞狡謀今處不得區之勢而有必欲行之心豈不顧前慮後謀定而後發者若前此之敗盖恃泰西用兵之常法而有輕敵之意且不得天時不得地利犯兵家之所忌故耳非不謀也然則由此觀之卽外務大臣之避位與波滑之自解兵柄夏文之意見不合未始非其狡謀故示人以疑竇也鄙人不識戎機但綜法人目前情事言之知其必有大舉甚願劉軍勿爲所算而中朝勿爲所賣焉爾 
[電音彚錄]  
　　本月十五日倫敦發來電音登諸字林西字報云馬逹加斯加有亂民肆逆首相爲其所戕又云塞爾維亞之亂民前巳爲官兵所驅散者今聞又形猖獗也 
[日事瑣聞]  
　　法公使德君理固本爲駐日公使嗣奉法廷調赴中國卽以參贊官代理日使之任兹閱日本報知日皇近賞該參賛以三等寳星以旌其勞云該報又言日人現集成輪船公司向英國定造船十六艘刻有三艘業經駛到又在本境購得五艘并租得三艘此十一艘巳往來運載據云統共二十一艘輪船有大有小計共可裝二萬八千零六十五墩并聞内有數艘尚須裝置砲位此外又有帆船二十二隻約共可裝七千墩本係他公司之業近亦歸併與該公司矣該公司資本共計六百萬元内有國帑二百六十萬元其餘則係各商糾集其往來均在東洋但該公司廣置　輪將來生意熾盛當亦不難更爲推廣也 
[高麗消息]  
　　東報載有高麗消息云穆君麟德爲高麗辦理稅關事務頗極勤能現聞擬開鐵路兩條務從速興作約於明年冬底必須竣工目下海關中共有西人華人十名但高麗與日本亦有進出貨件故亦擬添用日人尚在未定也又云現在高麗之西人有二人殊不安分一人在途欶侮小孩爲日人所見喝阻始止一人在某店用刀嚇人嗣經巡捕驅之以去一日有法國人坐轎而出不知何故突以鎗擊其轎夫傷而未死隨就近抬至日使公廨暫置未識高 
 
 

Page 2

 
 
廷將何以處之也 
[濟南近信]  
　　濟南友人來信述及該處被災情形現在賑濟極形忙迫有每人月給錢二百五十文者有給六百文者先則施散燒餅小米近則施放大米大口月給米一斗小口五升蓋災區人衆散賑殊不能多給也刻下爲堵塞計收民間高粱桿以作掃束而應者頗不見踴躍至被水情形南門現開一口以洩水勢北門則浩瀚尤甚以無法宣　故也若再加漲須防水益入城城門行將嚴閉製造局在城北欲至該局當以舟楫從事局屋頗覺舊敝局内計有六七十人辦事刻下鑄鉛爲彈一日可鑄成六千粒云 
[尼姑討帳]  
　　前報揚州怡源錢莊倒閉約虧銀七十餘萬兩嗣有人云只虧二十餘萬兩兹又聞江西瑞紅鎭湖北漢口鎭二處各有十餘萬兩統計有一百餘萬兩云然此皆由揚人傳說究虧若干要惟局中人能知其詳細本舘亦未能臆測第該莊倒閉則固眞實不虚也其中除鹽興各業匯兌外有富家之寡嫗并兩尼姑有二十萬之數前日將倒時衆女眷皆至葛誠齋家問此事如何歸結葛妻痛哭流涕伏地不起求諸　眷先徧自不負本衆婦女亦卽回去越日衆婦女及二尼又往葛妻忽手出凶器几列烟膏謂衆來威逼願拚一死爲夫解圍咆哮不巳衆爲之色沮不意突出一尼年約三十許袈裟一脫掣出短刀一柄直奔葛婦衆急解之巳將血流五步矣尼大呌云此欵我師原議存某家是汝夫婦何等巧言騙我作主始存汝處今我師日夜打駡我無　對答終是一死然汝夫婦奸謀兾壞衆人之血本拚此聲名面孔將來退作富家翁誰不知汝等肺肝今我同汝一死不得令汝獨享安富至汝之親戚本家夥計各有寄頓處今己開名令其上公堂對質汝夫須急將此銀吐還各人若我不殺汝此恨不洩言畢飛起一脚踢倒葛婢持刀又前衆復跪地攔阻始暫罷手聞此尼美而勇係某觀察之女因生有天疾遁入空門今已飛信入都歴叙葛之奸詐此事或將興大訟也蓋尼之　族多居要津人頗爲葛危之 
[獲犯邀賞]  
　　德化爛　坂張劉兩姓之搶案要犯張金提等經金邑尊出有賞格購拿　開月初有該處鄕人將張金堤長子選青在親串家拿在護解來城金邑尊卽升堂將該犯收監當堂賞錢三百千連日將張選青提出研訊而張金提則仍無着落云 
[蘇臺雜錄]  
　　蘇城各棧開倉早者以初九日爲始其餘大帮在十二日折價大約每石二千八百文然今夏蠶絲大損鄕間未能積蓄銀洋米價又短且連日隂雨米亦難糶稍無力者不免遷延觀望故各棧云今年開倉日收款較上年又减二三成不等然各棧一年所入全以開倉日爲主故讓價至五百之多或另給饅頭喜錢花紅等以犒賞誘悅之老棧口管業好田者此日所收往往至五六成過頭限以外無非頑疲等戸必須下鄕討取始能得其粒米也○酒爲蘇城出産之一燒酒之鍋聚於横涇燥酒之作盛於蠡墅蓋以石湖之水清而且腴挹彼注兹固甚便也近日酒價頓跌每做二千觔不過十二三元可謂賤極緣上年存貨堆積其酒水頭甚長難於久儲且舊壇不空必須另購新壇多加一番資本新米巳出釀酒伊邇故爭先濫價出售若以得歸空罎爲幸而賒帳尚可遲繳酒店零沽並未减價每斤二十八文計資不及一半宜乎利巿三倍而無店不言虧折者誠以世情窘迫有劉阮之癖者尚爲减酒之計則其他可知由是生意清淡小店每日不過數百文大者亦不過數千文雖利息甚厚而房飯夥修一切費用仍不敷開銷耳○有張李兩姓比隣而居張爲署中役李則經紀人也張訐業雖卑而進欵充裕其妻揮錢如土　　葱蒜遇着便吃日浪遊街上與羣不逞嬉笑怒駡習以爲常李每月长俸數千文　足蔬食李妻茹昔合幸本能守分惟女子心　未免勢利加以威姑在堂束縛甚嚴相形之下時有怨言李以濁富不如清貧屢爲勸解終未滿意月初張妻三十初度招朋呼類肆筵設席喧聞隣屋適李妻亦於是日生日寂若無事因思八字相同何炎凉景况判若天淵獨坐空房百端交集適李於抵暮歸見妻喁喁而泣訽之不語悟其故屢以甘言勸之終難破涕爲笑李素嗜杯中物是晚已半酣因憤怒酒忽上湧遂出門大肆駡詈張之朋黨有好事者始與之口角李駡益甚張妻出而指麾親朋咸爲效力遂將李揪打幸李酒巳半醒逃躱屋内羣輩敲門而入勢甚洶洶李之母本書家女賢而智爲鄕里所重出爲賠禮對衆呼斥其子衆憤始平轉致謝於其母而散李以頑妻未知大義此地非可久居遂急擇吉屋以爲一枝之借今已賦出谷之句矣古人云千萬買隣卜居者可不愼哉○京班淫戯狎褻之態窮形盡相幾於不堪注目而婦女偏樂觀之敗壞心術何堪設想蘇城外茶園每於廂房另設女座雖高掛竹簾仍朗若列眉徒爲掩耳盜鈴之計從前屢奉禁止無如開館者利其價之昻且粉黛愈多則附羶者愈衆可卜利市三倍往往陽奉隂違今因滋生事端奉憲　禁一概婦女不論紳民不准入園觀戲開舘者不敢以身試法凡婦女概行攔阻女座亦撤從此頽風永絶亦整俗之一端也 
[蘇垣官報]  
　　新授常州府知府桐太守澤自奉委代理蘇府後卽辭赴金陵謁見制憲刻已回省聞擇於二十日接篆視事并聞畢太守病體不支未能尅期銷假想卽委桐太守接署也 
[蘆洲没水]  
　　前報鎭江坍橋係輪船上友經過是處到滬所述者未免語焉弗詳兹接京口訪事人來信謂六濠七濠二口昔爲蘆灘屬瓜洲東境自軍興以後六七濠之洲灘遽成大集米船俱停泊於此光緒四年夏六濠地方曾有坍墮入江計毁民居數十戸乃今十月初十夜十點鐘六七濠口接壞之處又坍陷入江計長一里餘廣約五六十丈民居陷入水底者約三百戸所死人口不計其數卽在該處之停船亦有同時被陷殳者當傾圯之時厥聲甚厲江水亦爲鼓動次夜復坍數丈傳聞於未坍之數日前有鼉類者升於七濠之義渡扯旂見之者以香楮禳之又於夜間聞空中有呼江要塌者居人啓門出視見一白髮老翁往來呼喊人皆疑其瘋不之理會至是夜而果出是險雖事後之言好事者或過神其說然高岸爲谷之句良用瞿然又接續信云現經保甲局查悉淹死本地人口約三十餘名至外省人則以湖南北居多然難稽其數也聞有一湖北划船於初十晚駛過該處曾見一大黿昻首水面頭約七尺餘長惟時天已昏黑不甚了了船夥疑是大木浮於水面用挽篙打撈堅不能動復用挽篙鐵頭極力搠去適中黿首鏗然有聲旋卽縮下江水分開該划船亦隨之下去同葬水府矣是時岸上觀者甚衆云至前報永安圩富紳尹姓欲奪米碼頭在該處起造店房不下數百餘間而另有米客亦在八濠口造屋爲囤米堆棧之需兩下涉訟尚未結案刻因六濠由利運橋起至七濠天平街止有坍陷一事其未完工者均卽停止概作罷論因兩處地址與陷處相離不遠恐日後再有坍陷也故說者謂黿將軍眞善作和事老哉 
[營口近信]  
　　九月望後豆價飛漲各油坊一律停工不願打油轉願賣豆而銀價又復日跌巿面呆滯是以利順油坊雖數十年老店而上月念四日閉門矣○水晶宫西南馮姓客店日前來一客借住人極軒昻每夜必四五更方回諸客以其有擾清睡向店主嘖有煩言店主迫以衆怒善言辭客去客頗不悅當客來時有一錢搭連寄存店櫃是日怱怱失以檢出交還越數日清晨忽有蓋州散役五六人排闥直入謂店主私販洋鎗奉官差查及搜至櫃内見錢搭中有假寳盒兩具復大譁曰不特通盜兼常聚賭遂拖馮至東營小店上以刑具將圖逼供俄有乙丙丁三爲排解罰店主錢六十吊始罷諒卽客之所爲也○署理盖平縣賀筱泉明府於初四日已刻接印賀盖山東人前在海城任時卓有政聲云○津人侯某好游蕩落拓來營與光棍爲伍專事賭博無賭不精卽上海所謂牌九司務是也營口盡知其名無敢與博勝負而侯亦時易其名姓俾生客不疑得入其彀中也乃初五日突被喬營内查街巡勇鎖去侯問何事巡勇曰我營官知汝姓羅海洋上盜魁畏嚴緝逃來營口移名玫姓兾脫 
 
 

Page 3

 
 
羅網何尚假作痴聾耶侯聞之知不可以口舌爭幸旋有同鄕挽舖中具呈作保謂侯如實在爲盜八人願甘同罪始得保釋嗣查知有某甲賭輸錢數百弔知爲侯所愚弄無可洩忿乃在營官前揑告致有此事夫侯固咎由自取然因數百弔東錢而將陷人於大辟之罪甲亦毒矣哉○海晏輪船於初八日上午到營初九早卽載吳清帥所部之吉林兵赴津日内營口之吉林兵所餘無多或有續到則未可知也 
[水手受傷]  
　　招商局之保大輪船於本月初七日由上海開往天津途中忽生一事緣該船大副因事呼喚水手而水手不聽指揮大副含怒卽持洋槍至水手艙内轟然一聲擊傷三人其一人頭顱受傷勢頗危殆現在天津醫院療治其二人則傷勢尚輕該船回滬後卽將情形告知招商局未知以後如何辦理容俟續錄 
[賽力改期]  
　　寓扈西人本定於今日賽力兹因賽力會中有一人病逝故改於下禮拜四卽二十三日云 
[分派新捕]  
　　昨報載新捕續至一則兹聞該捕等現已派往虹口捕房尚未出差云 
[匪徒狡詭]  
　　前日黎明時有鄕婦携布數疋緊縛於身手携一洋瓶欲至虹口賣布買没及至下海廟地方突來匪徒一人搶刦其布而一時縛不得解該婦大呼救命匪徒卽奪其洋瓶擊破其頭該匪遂逸適過一小橋匪見橋上有鄕民數人亦係賣布者該匪乃自言自語謂如此青天白日前面竟有呼救命者眞奇事也鄕人不知其爲匪遂被兎脫及婦喊至橋邊衆始覺悟而匪徒己不知何往矣 
[英界公堂瑣案]  
　　開牛奶棚之西人某稱失花園内之木欄杆督同工人袁阿二搜尋至張杏村家起得原贓尚有花盆二个盆架二个均係我之失贓故將人贓交捕送案請辦袁阿二供與同張杏村供亦在西人花園帮工木料係鐵路大橋堍順大木行中買來者花盆及架不知如何在我處黄别駕謂該西人控竊有憑豈容抵賴隨商之談繙譯判張杏村管押二月贓交西人領去○粤婦梁氏稱出外泡水被寗人手持銅壺蘸污我布衫與論被毆失小金圈一只索償不依訴捕拘案寍人徐小元供開烟館手持銅壺出外泡水蘸污伊布衫實出無心向之服禮尚被痛駡伊又將圈藏在身邊扭我髮辫故打伊一掌伊誣我竊圈故令搜我身邊又同至德興樓茶館搜尋無有黄别駕謂該氏控失無憑碍難准理惟騐得面頰被毆屬實判罰徐小元洋二元給償該氏○王東生稱昨我妻在家突有後隣之粤婦黄氏糾同五六婦女到我家屋内搜尋向論則稱我褻竊伊單被然搜尋時不見單被我確失去銀鍊一條洋二元爲與爭論由捕拘到黄氏供將單被曬在後門口我在樓窓裏見王妻收去及下樓追尋伊巳入内因此叩門並未到屋裏搜尋伊如何失物黄别駕謂兩造控失無憑一併斥釋 
[棲流公所捐數]  
　　昨據滬北棲流公所來函云印度國王來滬時由陳太守請至公所飲宴印王慨助洋四百元蘇省冲記交洋四百元申園公司助洋四十元浴德堂張助洋五十元隱名氏助洋五无合請登報以志謝悃 
[海外懷人詩]  
　　舒春圃先生閒雲舒卷任西東對酒當歌氣尚雄回首梁園何限客祇留此老話流風○黄政卿先生朝朝買醉逞閒情叔度家風幾輩傾猶記臨歧一樽酒怱怱未盡别離情○萬仰五先生妙筆能摹没骨花多君才藝自成家齊紈一握瀕行贈喜挹清風到海涯○陳炳卿上舍冠玉家風渾不愧月中仙更助嬌姿生平愛弄醒伊笛不到花間誓不吹○姚敬堂明府留得循聲在具區故吾猶是慨今吾回頭慘把哀鴻顧幸抱泳心指玉壺○鄭鶴汀别駕翾然一鶴任盤旋不在花前卽酒前自是風流誤才藻何當振翼薄雲天○吳端甫二尹丰裁端合號端人樽酒論心見本眞才大於官渾弗稱應嗟生我不逢辰○吳蘭生縣佐難得官卑志不卑官卑更訝性偏慈若從近世論交道慷慨高風孰可追○閔正帆縣尉宛然一舸泛中流載得西施自在游風正羡他帆亦正雙雙不識别離愁○姚少蓮明經黄牡丹爲天上種何堪謪向世間栽珠江覊旅人如海獨讓先生擅雋才○臧冶夫茂才龍門聲價果然崇有酒盈尊氣更雄一醉何堪常駡座冶夫偏有　夫風○金少芝世講德門有子孝堪風妙擅銀鈎奪化工至行徧將餘事掩試聽桑梓論尤公○徐逸生先生不道吳中有逸民牛衣况味竟安貧儘多屈蠖求伸者傲骨難同媚骨倫○閔魯孫世講幹蠱羣將繪事推能叅庭訓逞新裁饒予别有傾懷處賭酒君家兩世來○章肖珊明經莫疑潦倒困青氈綽有才華稱木天枉借麻姑長指爪爲人搔背竟無緣○黄瘦竹世講家風兩世擅吟哦大阮歌終小阮歌老我不堪逢勁敵避君三舍意如何○皮惠之二尹甘載甘抛官不仕半生獨與酒爲媒嗤他嘔出心頭血猶自逢塲便舉杯○顧芷升上舍誰砭俗耳屏新聲酒地花天一笛横留得白頭遺老在賴將曲調播清平○洪辛之二尹怪他皮相富家翁樽酒常盈四壁空買醉合當稱大戸無慚姓氏量原洪○胡友三先生把酒論心見性情斯人畢竟恊公評閒來便向旂亭去一醉從知萬念平○周召臣世講愛蓮華胄人咸慕顧曲家聲世艷稱大阮風流傾海上喜君絲竹更呈能○張小琴二尹豪興當年壓等儔黄金消盡不知愁可憐一曲長生殿又誤斯人到白頭○韓稚雲甥一官抛去渾如蟻可覺廻風轉處奇此日優游尋樂意願從貨殖報明時○家薇生姪吾家詩派阿咸强潦倒卑官氣不揚回首釣游當日地同留恨事付滄桑 
[謝倉山舊主見懷兼步原韻]  
　　倉山紫竹家聲舊讀到傳經記得清何事不教梁夢熟曉鐘催醒夜初明多君海外投詩句就雪才華沁骨清各抱文章與經濟不如人處爲聰明慈烏待哺嗟衰老身世雖寒品自清辛苦斗糈還見奪此情底死不分明相憐省識詩人意心跡多因一樣清海角江頭勞悵望照愁惟有月同明[  夢蕪香舘主臧伯初草]  
[作客漢皋承雲間行三氏賦詩寄贈率成俚句聊以奉酬]  
　　昔在申江時高齋晨夕過花月同玩賞杯酒聽笙歌遠涉漢水來渺渺隔烟波一枰閒寄跡歲月空蹉跎羡君　天祿亥豕辨厥訛飽看中外事見聞日益多詩思含綿邈吐屬自清和蘭枝新撷秀伫看侍鑾坡謂險生世兄[  古魏塘程熙暘拜稿]  
[和行三氏贈羣原韻]  
　　盥誦瑶章憶故人憐余客舍寄閒身滔滔漢水東流去遥接申江烟樹春旅懷耿耿夜眠遲人世風波不可知敗局望君來指點尚堪落子着殘棋[  古魏塘程熙暘拜稿]  
[接錄上海陳家木橋金州礦務局内順直山東等處賑捐公所經收十月十二日第念二次賑捐清單]  
　　雪鴻社書畫潤共四戸英洋一員又錢六百念八文施曹氏求病連念二員鴛　許六水氏求保平安二員香山葉紫垣求文思聰敏二員香山鍾不留名求詩文思超敏一員張潤芝爲妻病許愿病愈完願十員○徽州府休寗縣屯溪鎭巡檢司張經募第五次各善士花戸屯溪鎭錢業九家合捐十員頂遊居士曹萬隆曹正隆三戸各四員洪利記茶號三員李國槓戴雨田寗益裕程飴新茶行汪集興茶行鄭大昌曹成記寗振豐寗義大永茂昌茶號永春茶號孫怡逹茶號公和茶號寳泰源茶號十四戸各二員賞桂軒心蓮氏隨心氏三畏居張繡記南皋草堂二次曹德和閏怡吉棧元盛謝會源寗松盛張立本茶行十二戸各一員曹永裕致和二戸各五角以上三十三戸共來洋六十六員○潛園居士一員無名氏五圓森源棧交來退思軒念員○沈竹亭經手餘姚劉慶升劉福升誠求祖母立起沉疴增壽五十員○同志氏四員無名氏求病速愈四員 
[接錄上海陳家木橋金州礦務局内順直山東等處賑捐公所經收十月十三日第念二次賑捐清單]  
　　蘇州後賢成記指助直賑規銀一百兩又指助東賑規銀一百兩○汪運緣經募温州衆善士英洋一百念九員○二甲鎭德隆典衆友積省節酒費三十員○甌頻聲道人爲妻及孫求病速愈念　○雲中君爲子病求安立愈酬願十員○王求朱妻傷塞及舊恙藥效速痊完愿十員○澄懷堂錢四員茂苑張陸氏祈平安二員羅懷德堂五員○劉河客經募泰昌莊泰和典各十員萬隆典六員元成衣莊二員程盛昌公正莊四爲居三戸 
 
 

Page 4

 
 
各一員以上七戸共交來产三十一圓○浙慈元方氏五十圓○愼餘堂姚小洋六角與高堂華求平安四賀八行書屋四員隱名氏十圓○錢子良經墓善士三十戸共洋五圓錢九百文○昇茂莊經收第六次桶捐英洋四十圓銅洋三圓虚足對開二個四開三十一個八開十九個十六開二個錢七千八百四十文鈔票二兩破銀一錢詩畫仿五本又第三次輪船桶捐英洋念九圓爐坯汪三圓銅洋一圓虚對開一個四開一個八開三個錢一千三百三十六文○上海電報局助發濟寧電報費洋三十四元一角六分 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月初四日京報全錄]  
　　宫門抄○諭旨三道錄前○直督李奏查明叅辦摺○又奏揀補知縣摺○十月初四日刑部都察院大理寺正紅旗值日兵部引見一百三十六名○陸潤庠謝授左贊善恩○盛昱謝授右庶子恩○儘先副將劉長春謝恩○載鶴續假五日○掌儀司奏初六日祭奉先殿謨公行禮○穆隆阿奏請開缺○召見軍機○皇上明日辰初升太和殿傳臚○○前大學士署直隷總督一等伯臣李鴻章跪奏爲山海關職官自戕呈訴多欵現經查究明確分别叅辦恭摺覆陳仰祈聖鑒事竊查接管卷内欽奉光緒九年五月十四日上諭謙德奏佐領在恊領私宅自懅一摺等因欽此當經前署督臣張樹聲遴派候補道廷彦馳往山海關認眞逐款詳查傳証訊問並令永平府知府福謙臨榆縣知縣陳誥隨同查　嗣據該道廷彦等按欵稟覆因音登安飾辨多端諉過謙德又經張樹聲咨准該副都統分晰具覆曁將音登安等解津臣卽派長蘆連使額勒精額津海闋道周馥前署天津道劉樹堂會同廷彦切實提審兹據審明具詳前來臣查謙德具奏福祿控告音登安原呈共列八欵一爲趙佳氏改嫁之案趙佳氏係山海關正白旗孀婦支食養贍錢糧嗣因不願守節經媒說合於光緒八年十二月間改嫁與廂藍旗馬甲永受爲繼妻趙佳氏胞兄廂黄旗馬甲德升額遠族夫兄正白旂馬甲布勒和恩找向正白旗領催報裁錢糧領催聲稱孀婦再醮栽糧向報瘋病走失德升額等遂於九年正月間照樣呈報由領催轉報正白旗佐領慶山左翼協領音登安轉呈副都統謙德業經批准畫稿旋以事關風化恐有不實駁飭確查二月十三日慶山查明趙佳氏現住永受家中開單呈報經謙德諭令音登安交下福祿等傳永受到司訊供發縣收禁音登安將永受加上全刑交旗看管次日撤去全刑連德升額币勒和恩併發臨榆縣訊辦該縣以德升額布勒和恩呈報不實請照不應車律擬杖八十永受並不查明趙佳氏係食糧孀婦冒昧聘娶照不應輕律笞四十均鞭責發落免其革甲謙德以縣擬未協飭左司一併革甲責懲交旂管束均令音登安開單將失察之佐領驍騎校防禦等官各記大過一年委官領催等罰充苦差惟此案係署佐領寛恩任内之事其時福祿巳丁父憂回家穿孝至今年二月初一日孝滿始銷假當差乃不議寛　而將福祿記過福祿遂不允服謙德來咨謂係音登安偏袒寛恩其呈遞記過單内不列寛恩之銜而轉列福祿之銜該副都統一時被其朦混所致等語福祿先因音登安强令看管趙佳氏於二月二十五日呈遞印禀分剖音登安未及呈堂旋經人勸解退回四月十四日廂藍旗兵景順與廂紅旂兵恩奎酗酒爭毆赴音登安處减控音登安傳到福祿申飭管兵不力聲言要回堂叅辦福祿忿恨難伸自做訴呈與前次退回印禀於十五日令甲兵講福投遞自赴音登安私宅用剃頭刀抹傷咽喉至是月二十九日因傷身死經謙德將福祿訴呈並取具音登安親供入奏以印禀係二月間所遞日月不符交印房存案尸親遂指爲隱匿在廷彦處聲請追究此福祿不甘記過於勸解後又被音登安申斥聲言要叅致萌短見之情形也又福祿原呈内直隷練軍拆毁邊墻音登安推諉不管一節查山海關濱臨海岸爲京東海疆緊要門戸前經臣奏派正定鎭總兵葉志超統率練軍前往擇要脩築營壘砲臺以資防守其砲台與甯海城邊墻接連之處新舊磚工不能合一必應拆動修改方臻隱固旣與防務有裨且於旗營無涉音登安自未便阻悞又原呈内音登安擅改陣式一節查演陣須因時制宜舊式未可盡用據稱係謙德飭令致演原可酌察妥辦又原呈丙音登安臨陣收妾一節據音登安聲稱前在奉省出兵並未收妾惟有河間府置買一妾劉氏本年三月病攷有醫生可証亦無威逼自盡情事又原呈内音登安將兵丁米折尾銀置買弓箭腰刀一節查兵丁米折有尾銀用以酬神演戲前值國服公議置備軍械係節無益之費以濟公用此後應否仍作酬神演戲應由該管官酌辦但不得另行攤派兵丁又原呈内副都統衙門親隨成安成興勾串家人鄭姓等索要關門規費音登安一味逢迎並不禁止節據音登安及成安成興家人鄭玉麟均稱並無其事惟飭永平府知府福謙臨榆縣知縣陳誥覆稱駐防營值關兵役曾聞需索過往商民錢文福謙密派員役改裝前往果爲值關兵丁攔阻需索又原呈前任永平府防守尉魁齡禀報署防守尉特和布尅扣兵餉一節查此案業經謙德派令音登安會同右翼恊領祥瑞訊辦未結其間人証衆多帳目繁瑣勢難紛紛提解拖累第與福祿自盡之案無干應由該副都統另派妥員澈查核辦如有尅扣情事認眞追究以恤兵艱又原呈内音登安密見副都統添派官員差使一節據音登安聲稱添派差使呈畫堂稿皆由副都統改正值日章京係按五日一班承當差使至站班值宿員役帶刀夜間遇有緊急公文派員持令開關我係舊章並無尋疵找隙索賄逢迎此又福祿原呈各欵是非互見之情形也其二月二十五日所遞印禀内有佐領慶山曾云趙佳氏一案副都統另有深意如今非錢不可要賄買上下管保無事等語經司道向慶山一再嚴詰堅稱並無此語據廷彦在關察訪亦無賄買証據印禀内又稱慶山於二月十三日曾遞密禀據慶山聲稱卽係查報趙佳氏存住永受家中之單其餘禀呈内牽控慶山懇求草創摺底播弄文墨設謀傾陷及防禦寛恩雙英揑報趙佳氏逃走冒領養贍錢糧各節屢訊皆無其事臣查福祿原呈原禀頗有疑慮臆度叅差矛看之詞除查無確據者無庸議外惟趙佳氏改嫁之案本非福祿任内之事輒被音登安開列單内朦混記過本屬誣枉其於兵丁景順思奎爭毆喊控之案雖音登安未肯供認將福祿申斥惟右翼協領英喜巳供明聞係音登安傳到福祿申斥要回堂叅辦福祿因被恐嚇次日自盡尸弟富山亦供福祿屢數音登安哃喝申斥遂至鬱悶在心嘆聲不止福祿原呈有音登安每遇堂期閒談之際動輒譏刺凌樂受辱不堪無有生路自保之語且死在音登安私宅其爲由於音登安凌逼自盡己無疑義音登安照例應杖一百係職官革職謙德來咨謂加上永受全刑係屬音登安專擅且旣偏袒寛恩轉將福祿矇混記過今又圖脫己罪挾制長官居心險詐等語足見該恊領平日顚倒是非擅作威福　請旨將山海關左翼恊領音登安卽行革職以示懲儆前署廂藍旗佐領寛恩應補記大過一年馬甲德升額等因趙佳氏改嫁報除錢糧供係領催法克興阿聲稱向報瘋逃是以照樣呈報提到法克興阿詰訊據供伊止管兵不管戸口向報瘋逃之說非出伊口是否狡賴應由副都統查明懲處其失察報逃之該管官佐領慶山等業經副都統分别記過罰充苦差並將娶孀婦之馬甲永受及報趙佳氏瘋逃之馬甲德升額等責革均毋庸再議至副都統衙門親隨委署驍騎校馬甲成興成安雖未認勾串家人需索關門規費但據該府縣查覆值關兵役實有索費確據訪聞成興等倚勢招摇從中分肥在所不免致滋物議應請將成興成安革去委署驍騎校差吏並革去馬甲其副都統衙門家人鄭玉麟應驅逐出境勿任逗遛至山海關係東三省往來大道商民絡繹乃值關兵役藉端攔阻有錢者始肯放行無則令其投戊該處店家通同一氣互相需索實屬擾累擬由臣出示勒石嚴禁並令該府縣就近協同稽查嗣後不准兵役再索分文違則嚴辦以便行旅山海關副都統謙德飭將娶趙佳氏之馬中永受發縣收禁與德升額等一併革甲辦理未免過當並任聽音登安矇混將福祿記過福祿遣講福所遞印禀其原奏並未聲明致屍親指爲隱匿又失察親隨家人招摇亦有應得之咎擬請旨交部議處除將解到人證案結發回並將福祿所遞原呈印禀各一件音登安親供一件仍咨送軍機處備查外所有此案查究明確分别叅辦綠由理合恭摺據實覆陳伏乞皇太后皇上聖鑒訓示施行謹奏奉旨巳祿○○前大學士署直隷總督一等伯臣李鴻章跪奏爲揀員調補沿河要缺知縣恭摺仰祈聖鑒事竊查靜海縣知縣陳以培調補天津縣知縣業經吏部覆准歸光緒九年六月分截缺所遺靜海縣知縣政務素稱繁劇且有南運子牙各河要工係冲繁疲難四項沿河要缺例應在外揀選調補向例各項要缺由選缺知縣内揀調如無可調之員准由兩三垻要缺更調三四項要缺等因臣督同藩司崧駿臬司松春在於選缺知縣内逐　遴選或人地未宜或與例未合一時實乏堪調之員惟查有吳橋縣知縣王晋藩　以調補該司等具詳前來查王晉藩年四十七歲安徽婺源縣監生由北河縣丞保歸知縣光緒三年騐放到省迭因勞績保俟補缺後以直隷州知州儘先補用並補直隷州知州後以知府用題補今職七年五月二十二日到任遵例捐免試俸歴俸在案該員樸實耐勞才長守潔於　事河工均有歴練以之調補靜海縣知縣實堪勝任　橋縣係煩難二項要缺靜海係冲煩疲難四項沿河要缺與准調之例相合人地亦屬相需應請准其調補以資治理　缺相當毋庸送部引見　任内並無承審案件經徵錢糧巳其降革叅限之案雖有承緝民婦王氏被刧二叅之案但題調要缺一切因公處分免核該員係屬初調無庸先繳罰俸銀兩除將其罰案件清曲咨部外理合恭摺具陳伏乞皇太后皇上聖鑒勅部核覆迤行至此缺應以光緒九年七月初一日起限前因遴員未定巳咨部展限在案所遺吳橋縣知縣要缺應俟王晉藩准調後核明開缺日期另行揀員請補合併陳明謹奏軍機大臣奉旨吏部議奏欽此 
 
