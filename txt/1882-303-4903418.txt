# 1882 - 303 - 4903418

 

Page 1

 
 
[增印新式字典] [  點石齋主人啓]  
　　本齋用石印照相法印成之　　字典羅巳不脛而馳聯老踵接惟字　　小在年輕人固喜其輕便老年人似費目力現故飭工重印將版口放大　　　 
花眼視之亦能一目　　　　仍訂成一本用采色綢面惟書樣放寛則紙張多費是以定價每部宣洋三元並有用外國裝訂法者每部價洋三元五　若前所印之小様康熙字典仍照前價但刻下亦有用外國裝訂者每部取價洋二元三角至是書紙色之潔白字跡之清晰裝潢之精工早爲藝林珍　無待贅言如欲嚴　新移玉至上海英界三馬路大禮拜堂南首　報舘間壁向申昌　畵室購取各外埠之　　申報者亦有出售此布 
[禁烟宜拔其本後論]  
　　今著一令曰禁食鴉片三日不能至五日五日不能至十日十日不能則是故違公令奸國之法也殺無赦箇中人無富與貧孰不畏死庶幾知所戒懼癮絶患除乎昔人有言左手授以天下之圖右手以刃儗其頸雖　愚亦莫之敢受何也天下雖富不及須臾享也第身外之物舍之猶不失其爲我若乃心腹之疾中於膏育受其害又賴以爲養一旦失之與性命爲存亡倘不察事理徒事刑威吾恐前者受誅而後者犯法自若也不然世之爲盜者豈不知盜竊百金罪當死辟之而莫能止辟迫於飢寒故况煙之困人有甚於飢寒者乎浸假令出惟行癮絶患除而立法必本於人情無是情卽無是法也當有明季世嚴淡巴菰之禁犯者論罪至斬絞而竟廣其流傳與茶酒並行葢爲政之道欲除一弊不拔其本而重法嚴懲是猶置美女　暗室而使曠夫守之列盛筵於華堂而使餓人監之導姦誘竊復按律以治其罪詎足以服其心乎夫烟之爲害以時言之莫甚於近年以地言之莫甚於上　烟燈烟鎗幾於家具户備邇來租界煙寮日勝鋪陳美麗踵事增華　膏不必陳且清具不必工且精有美一人意别有在前論己慨乎其言之矣說者謂租界烟寮所以日有所增者以嚴申烟禁無地可容遂藉洋場爲逋逃藪西人見其接踵而至願受一廛故有加收燈捐照增三成之議不啻淵魚叢爵所以爲西人計則善矣其爲禁烟計則非所敢知也而吾之意更有進於此者以爲城廂内外禁開烟館固屬掩耳盜鈴卽使并租界所有而統禁之亦非正本清源之策何也大小鴉片來自印度者英人歲收捐七八百萬磅每磅得銀四兩合而計之約爲三千萬之多中國歲徴烟稅亦稱大宗號爲洋藥避其名也此外復有台土徐土川土河南土雲南土種　甚繁不能悉　夫土爲烟患之本亟宜屏之不與同中國何難癮絶患除乃舍此不禁而阿芙蓉膏之巿買又不在禁例洵所謂殊色異味之在前而使曠夫餓人爲監守欲其不犯得乎且爲國家除患等於爲人己疾當審其緩速之宜其來速者去亦速其來緩者去亦緩彼吸烟成癮者自無而有自少而多欲癮之去亦必自多而還少自有而還無况有國者之徴稅也有一項之稅卽有一項之用稅可免而用不可免欲遞減土稅必别興利源而又未可以旦夕期也按田之宜種鶯粟者不燥不濕厥土宜茶種茶之利雖不若鴉片之厚而十倍十五榖歲取花田十一栽培茶植十年限滿盡易爲茶而利亦普乎無涯稅有所代矣當茶田遞增花田遞减時所產鴉片逐漸而少價必日增吸煙者旣憚其値之重又知數年之後土無所出自必預爲之計無論癮之新舊胥能遞輕遞减以至於無形格勢禁其癮自絶而患亦自除矣爲政者其審緩急之序而拔其根株也可 
[倫敦電音]  
　　本月廿一日倫敦發來電報言胡思禮元帥由埃及凱旋回國見之者莫不有歡欣鼓舞之意云 
[西信彚錄]  
　　字林報載有天津西人來信言天津法國租界近將營建大厦一所云係李傅相爲欵接各國使 
臣而設將來不日落成當有賓至如歸之頌矣又云李傅相將啓節前往保定府爲卒歲計又云刻下黄河隄岸復遭坍决欲渡彼岸者殊形不便也該報又載有牛庄西人來信言牛庄前造大碼頭欲運巨砲上岸迄今該碼頭尙未工竣也又云前曾有輪船載製造局機器前赴牛庄數日前又有船抵埠載到製造局機噐甚多並有製造火藥之機器亦一同運到矣又云該處華兵目下巳漸撤退據人傳說係移駐中俄交界之地未知確否又云牛庄近日天氣甚佳朝旭初升曉霜厭浥風勢亦不甚大咸以爲大約十月十三日將封河口矣 
[海參崴近事]  
　　客有自海參崴來者言近來華民之在該處者游手更多始則溺於賭博繼遂流爲盜賊或在 
海面搶刼或在租界埋伏伺商賈出門卽紏人劫至山内勒索重金稍不遂意難望生還大爲商旅之害巡捕稽查雖密無如鬼蜮伎俩防不勝防被害之商報官請緝而該處官吏意存畛　以華人搶華人痛癢不關無庸爲之代辨也是以該處商民日旰則杜門不出蓋恐爲盜所刦也前月有載貨之船往琿春忽　盜劫該船人少不敢與敵任其搜括而去聞該船所載之物乃琿春軍營向該處採買者現己報官派役訪拏未知能破案否杳此種盜賊多係山東人所謂紅鬍子卽黨中之混號也又云前聞中朝擬在該處設立中國領事以便管理華人迄今己閱多時尙未見領事之來故該處華商無不喁喁仰望云又云華人訟事向歸該處將軍判斷嗣因人衆事繁故選熟悉俄國言語之華人四名經理華人詞訟案件此四人皆受俄廷官職華人有事往該處投訴必先將各種規費講妥方能代爲剖斷倘被控之人肯出使費亦可轉曲爲直故四人者辦事數年己居然作富家翁矣又云該埠近來生意今不如昔皆因華商去者太多以致貨物停滯華商因此虧髦有因閉店而逃往琿春者矣又云五月間俄國　口小兵船在口外獲住盜船一艘並盜十餘名本欲解交琿春華官辦理因該盜黨羽甚衆恐在途兎脫故卽下該處監獄兹悉該盜己於七月間由巡捕押至一廠開槍　斃矣吉林將軍前經奏請朝廷在琿春新設知府一缺以資治理兹悉中朝因於例不合不准所請故刻下辦理琿春安撫事宜李太守金鏞己銷差回省并聞太守己委署吉林首府云 
[譯日本西字報]  
　　日本西字報言日本郵便總局刷印報章載日本通國大小鎭巿共一萬二千零七十五處 
大小村莊共五萬九千三百七十處又日本札幌地方有煤礦之處政府議創造一橋以通火車之路約計年杪可以竣工聞此橋造成後政府當撥重罪犯人至是處開掘煤礦也又云日本海軍省衙門因房屋甚少前議欲添造西式房屋因朝鮮之變中止今日高己和又因工程浩大經費不敷是以海軍卿議在上局後面添造數間暫辦公事巳於九月初九日鳩工庀材矣 
[譯日報]  
　　日本報云福岡縣下筑前國粕屋郡户原村内有名長五郎者專究製糖之法與其同業中十數 
 
 

Page 2

 
 
人立一商社名曰糖業集談會社每於工暇討論種殖之方收歛之法以及築竃薪炭販賣等事部辨得失互相詰難冀以擴見識而獲利權也又云日本所屬之秋田縣下南秋田郡五十月村三十番地有平民小熊小吉方家於八月三十日午前三點鐘突遭火灾幸風不甚大祇燒去屋宇二間其屋主小吉方之母年七十四歲弟九歲妹五歲起火之時正在半夜倉猝不及避走一老二幼均己葬身火穴查起火之由因睡時爐火未盡火裂於草蓆之上遂致延燒盖日本風俗室中皆舖草蓆家人席地抱爐而坐臨睡時稍不檢點便成大灾矣又云日本之漆器遠勝他國其描金漆盆繪畫文箱等物精巧無比向來著名通商以來往販西洋各國聲價十倍今有法國人倣造日本漆器有青出於藍之目其漆無剝脫之慮運住英美各國價亦甚廉人皆喜而購之日本漆　不免爲之减色是以日本農商務省工務局傳諭各漆店令其刻意求精毋使他人奪我利也 
[不祀忽諸]  
　　琉球開國之祖曰天舜氏歴傳至尙泰三十四代春秋祭祀從無缺略今者該國王旅居日京恐祖宗廟祀自我而斬爰在旅邸妥祭先靈嗚呼帝闕上書徒效包胥之哭故宫回首誰興箕子之悲問五廟以安存鬼猶求食墪九原而灑涙魂兮歸來語云瓶之罄矣維罍之恥我豈獨爲該國王惜哉 
[新貴領宴]  
　　浙省於十一日揭曉後許朱兩星使卽於十三日出闈拜客十六日爲領宴之期中丞與兩主考率新舉人向闕行三跪九叩首禮禮畢然後叅拜座師行師生禮是日新貴到者本城祇五六人而己十七日監試提調公宴星使於湖舫中是可於雲水光中一擴眼界也 
[羊城近事]  
　　香港西字報載有羊城信息云刻下粤省竊賊日多一日賭塲妓館亦復日增月盛較前多出三倍矣又云有美國牧師在廣東内地創立醫院以濟貧病忽一日有知何故該醫院爲人攻毁院内器物盡遭蹂躪將管理人逐出該院管理人現巳逃至省城矣又有英牧師在去省城一百五十里内地臨河埀釣忽聞槍聲覺彈子在耳邊飛過舉目四望並無他人惟見有船一艘以爲或係該船所放正在動念忽見槍機又發火光榮然向己直射赶卽滾倒在地而槍彈乃落於河邊牧師自思己欲得魚而人乃以我爲鳥於是棄竿倉皇而遁告之於官官則不遑置理牧師逕去現聞英領事巳訪知此事牧師及地方官之名姓並該船諸人皆巳查悉未識悉未識將來作何辦理也 
[客舟傾覆]  
　　東流人來信云月之十六日徽東流縣斜渡地方有下江客三人雇舟渡江行李係竹皮　　兩　開至江心遭船覆行李盡失幸有漁舟力救撈得三人其一巳死舵工與二客無可存身沿途哭乞刻下能否回里則未之知也 
[軍門關防示]  
　　浙江提督軍門歐陽爲出示曉諭事照得本軍門恭膺簡侖駐節浙邦署中嚴密關防自應通行曉諭以杜假冒而禁 
招摇本軍門籍隸湘南世傳耕讀幼承家訓文義觕通江上　戎十五年淮揚服官十八載事無鉅細莫不躬親幕友則慎延品端守潔之人差弁則遴選勤謹自愛之輩親族子弟咸居署中　業讀書各安本分惟念江海輪舟便利湘浙一水可通恐有外來不法之徒冒充本軍門親族同鄉招摇橦騙或稱謀爲必得或稱關說可通冀得貲財以肥私槖若不嚴行查禁必致流弊滋多除通行所部各營一體遵照外令亟出示曉諭爲此示仰軍民人等一體知悉自示之後如有口稱本軍門親族同鄉强買硬賒招摇撞騙等享准卽扭送來轅從重嚴辦其各凛遵毋違特示 
[化莠安良]  
　　奉天營口有王義者本姓馬祖籍山海關父某向業經營有聲闤闠閒王義幼時不務正業流爲匪徒然亦草莽中之好身 
手也屢經犯案就獲輙逸去今營口海防同知寳司馬見王義與差役通同一氣拘押在所不懼乃令攺邪歸正充當捕役亦以盜攻盜之法王義蒙官破格錄用感激圖報辦公較人勤奮期盖其前次之失如司馬者可爲善用人矣 
[盖平盜案]  
　　本月初九夜四更時奉天盖平縣東關福亨錢舖被盜四五十名明火執仗破門而入刦去寶銀十三錠碎紋二百餘兩當卽由事主報官縣令徐明府火速詣勘飭差追緝無獲該鋪距縣署不過三百步之遥而賊公然肆搶可謂胆大極矣聞徐君係浙江紹興人寄籍北京由幕而官筮仕奉省歴任岫岩寛甸等縣勤能素著盖平下車後命盜兩案巳數出矣豈造物欲見其才故以盤根錯節顯利器耶 
[津門賽馬]  
　　天津秋季賽馬定期十五六七等日第一日業巳賽訖仁記世昌新泰興等行各得彩一次六轡在手一塵不驚往觀之 
人亦不亞於滬地也 
[庸醫殺人]  
　　金陵某甲有田數十畝在江浦縣治兵燹後因移家焉累歲豐稔食指又不多銖積寸累儼然作田舍翁矣前日赴口鎭購布數端爲妻子禦寒之具購畢卽至茶社小憩忽遇醫生某乙素識也因寒暄數語且述近抱微疴乙因口授藥數品令歸家煎服甲大喜赴藥肆照購並促家人速煎以爲幸遇和緩不難立愈膏肓乃服後假寐未及片刻忽大瀉不止一夜數十次迨天明氣息僅屬正在危急該醫生忽施施從外來甲妻急令人陽爲好語以欵之未幾甲死其妻欲控乙於官而以未經立方事無佐証乃將乙縛跪屍前痛加捶楚並灌以穢物後經隣佑解勸始得抱頭鼠竄　去嗟乎世之業醫者目不覩素問靈經而輒詡詡自命以爲歧黄復生其草菅人命豈少也哉於某乙乎何誅 
[龜能報怨]  
　　江寍縣治北圩西南一帶塘港紛歧有甲乙等數姓倚水族爲生塘中烏龜甚繁咬傷菱根以致秋菱減色甲等大恨捉而屠之藉供老饕焉人或勸之不聽復將龜　燒灰雜以毒藥暗投上流次日見死龜之浮於水面者不可勝數甲等方酌酒相賀不意比來秋雨連綿江水暗漲九月之望水由隄洞沖入全圩俱没家室牲畜盡付洪流同居者皆鳬水而逸甲等以謀運什物不及先避遂與波臣爲伍人以爲殺龜之報云 
[津河漲水]  
　　天津西河於春時漲水數尺鹽船得以暢行嗣卽乾涸夏間河水不過寸許墊以磚石便可行走常年秋令水必增長重船得以暢行無碍今年八九月間因各河决口所漲過盛水與橋平船隻反不能來往云 
[惠卹窮黎]  
　　京師養濟院及育嬰堂定章每年順天府曁五城察院於春秋二季由户部領糧按月支放計額每月九百六名每名銀三錢米三斗照花册給領自乾隆間將銀折放每錢作京蚨二百文及京師攺用當十錢文户部仍遵每錢二百之例放給現經順天府兼尹畢東河尹憲周小棠奏請仍復舊規支放實銀以卹窮黎經部議准行倘從此更得廉吏認眞散放則受惠者寔無涯旣矣 
[袁江雜錄]  
　　淮北之鹽自板浦運至西壩然後由湖客販運出湖向年開秤後陸續售賣湖客之船卽爭先而至冀獲厚利各局亦有兠攬壟斷之弊現日立定新章視各局引數多寡攤售以十三萬六千包爲一輪須售至兩輪始行開票放令出湖是舉也頌者固多而怨者亦不少　 
盖有便有不便焉○淮徐海一帶農民向有逃荒之舉九十月間小船蔽河而下其意不在冬賑蓋兾來春裝貨回籍可免厘稅也桂道憲洞燭　隠乃出示諭禁畧言金陵現巳攺章資遣回籍並不設廠留養其實係貧苦老弱者則就地放賑其揑冒者則查拿治懲云云斯所謂恩威並濟矣○十二日爲霜降節漕憲親祀各河神並於大王廟演戯有所謂安瀾宴者向歸理河同知備辨此亦循舊例耳嘗聞父老言昔時最重是典一院三道二十四廰互相宴賀下至書吏兵弁罔不若是過此以往則畫閣圍爐竹窗賞雪文壇詩社舞榭歌臺臾有無數韻事以今視昔不禁感嘅係之矣 
 
 

Page 3

 
 
[倒然蠟燭]  
　　温郡新河街鄭某有二子長愚而次慧父母遂愛次而憎長是亦人情之常無足怪者乃近聞一事頗足令人解頤特錄之以資談柄長子年近三十父母以爲是訥訥者必非亢宗子遂不爲之議婚次子年甫及冠鍾愛特甚遂於本月初八日擇吉完姻懸燈結綵喜溢門楣及彩輿將發鄭某令長子各處燃燭長子積不能平遂將堂上大燭倒然之各親友相誚曰不辨菽麥者竟顛倒乃爾乎長子言我家作事大率顛倒然則蠟燭亦何妨倒然耶衆聞之相與鼓掌曰孰謂大郎癡大郎殊不癡也 
[命案疉見]  
　　温属永嘉西柟溪命案之多甲於天下推原其故蓋由地處山陬人多凶悍前者赭宼擾亂紳耆創辦民圑屢次殺賊故編户齊氓無不藏育槍械今雖承平日久而土民强悍之氣不免久靜思動强凌弱衆暴寡非一朝一夕之故矣石邑尊於八月初八日接篆至二十八日晉省不及一月而命案巳有二十餘起此後又有命案三起業巳轉請樂清魏明府代騐聞魏明府之在塲騐屍也兩造又有數百人手執洋槍呶呶置辨魏明府見衆勢凶惡大聲喝曰爾等作此舉動藐法巳極本縣當親往巖坦調發楚軍拿爾等治罪及魏明府言旋兩造又開槍攻擊立斃一人聞此次命案係以姪殺叔非尋常械鬥可比竊謂止水者當塞其源圖治者當務其本柟溪命案層見疉出雖由於民風之獷悍而究其有所藉手者未始不由於私藏槍械也欲矯此弊莫若行保甲法挨户清查勒交槍械犯罪者必依律嚴辦不准私自議和庶可懲一儆　又責成地方公正紳士婉轉開導如此則民風可革而地方官亦不致疲於相騐矣盲瞽之見謹以質諸當軸者 
[失足墮江]  
　　甯波老江橋上得向多地攤皆小本經營者藉兹覓利兩傍本有橋栅以防意外之事本月十七日因賽會將闌栅拆卸有鄉人樂嗣照向在橋上攤賣雜貨日前因病停歇近稍痊可於是日仍赴原處擺設圖逞會巿生意無如元氣未復足力不支忘却闌干巳卸將身斜倚翻墮橋下當經救生船撈救而潮流甚急無可爲力樂己隨波逐流不知所之矣兾博蠅頭之利遂埋魚腹之身豈不哀哉 
[升旗申慶]  
　　昨日爲日本國王壽辰駐滬之東洋領事公館懸旗二面其一色甚新艶其一係長式者三菱公司亦升扯旗幟盖同申敬賀之意也 
[賽馬再誌]  
　　沙平郊軟九秋罷雨之時電製星馳萬騎嘶風之會墜歡可拾何妨油壁重來舊樣新翻果爾錦標誰得昨日爲西商第二日賽期薄日烘雲朔風送冷中西人之往觀者較前日更形濟濟第一次七騎並賽西人勃來泰爭先第二次十七騎齊飛旗昌行洋人獲勝第三次只二騎分駛得雋者仍屬勃君於是諸商皆小憩芳亭飲酒爲樂至三點鐘復賽四次駿馳十二海珍馬捷足先登五次駕擬六龍旗昌行名駒早至第六次則彚豐銀行之小寫洋人控旗昌洋行之高頭駿乘藝旣特出衆愧不如其賽七次也霜蹄蹴踏八駿呈能日影平沉萬隆得彩尙有八次待賽螟色巳催仍如前日之未能盡興是時列炬星輝萬人雲散俠客歸車載美向酒家樓追取餘歡本館抽筆摛詞爲申浦上述兹韻事 
[冒充捕役]  
　　巿集中往有手敲竹板肩荷刀械抗聲而歌三五成羣持帖乞錢帖有地方官印謂之海捕據稱係緝捕某犯者百般滋擾遂慾始去滬上爲各省來往馬頭此項人亦時有之惟租界地方則少見盖巡捕禁不使前故也前日法西埔在小東門外獲到三人以其包中有鐵尺鐵鍊手銬並諭帖一紙覺形跡可疑因將其拘押昨晨翁太守臨捕房時通事禀明一切太守着將該三人傅出并取諭帖察閱見係揚州府與甘泉縣並出之諭其中句語有本大老爺字樣年月日上之印字跡模糊式樣非方非圓確係僞造又閱其沿途呈騐憑據所有加盖之印更爲荒謬江都縣者印中係寳應字樣甘泉縣者印中係崑山字樣丹徒縣者係高郵州字樣常州府名下則印爲甘泉縣崑山縣者又爲新陽縣其上海縣之印取告示中真印比之覺略小均屬僞刻無疑翁太守杳諭帖中有印差某某等語并有花名四個及訊三人名字供稱名秋丙曹雲亭陳長榮與花名又不相符據陳長榮供稱並未與彼同隊昨在小東門外見彼等遭捕拘拿因爲解勸悮被獲住并稱現在小東門内許長友　髮店爲夥可請訪查秋丙供稱同伴四人自蘇州到滬尙有孫標者因事留蘇到滬後有一洪姓者寓於打狗橋浜陳二房客店公事委係真情所有諭帖等件係在蘇城遇一老者所給云持此可以到處長行决無阻滯故藏於身畔等語太守謂一派胡言着管押候解公堂訊究 
[斷還欠欵]  
　　前報列趙桂寳控追皮坊王順興欠洋三百元一案經翁太守斷令還洋二百元了案而王順興尙思狡展太守怒止不知好歹限令年内分期全還着爲交保等因詎王順興保出後置之不理故趙桂寳復投案呈追太守着法包探傳原保人將王順興交案據保人禀　 
稱趙桂寳父死之後由王撫養五年故其洋應請折讓太守謂旣念舊交准予寛减着遵前斷於本月底繳還一百元其餘一百元姑從寛限十一月底歸楚着仍交保到期不得違延以自取咎戾也 
[墮樓被毆]  
　　前報述管炳榮控向朱錦生索錢因闖散賭塲被董四毆打經翁太守分别究辦一案兹悉爭閙之時尙有閒人上扶梯觀看失足墮樓復被樓下之人誤毆身受重傷現送仁濟醫館求治未識能無恙否也語云閙塲莫入此人之遭跌遭毆皆好趁熱閙所致足見古語之有可不遵矣 
[船户受傷]  
　　昨日本埠頭壩地方有撑駕小船之蘇州人張阿男自埠運洋鐵條下船另有廣東人在埠起貨以張礙其道路遂相爭論廣東人恃衆將張阿男兇毆並將張船内婦女推落浦灘滿身泥污阿男遍體受傷巡捕見而往拘廣東人復將巡捕兇毆幸旁觀之人不服帮同獲住四名解入捕房管押一面將受傷人送至同仁醫館救治醫生問之己不能出言回答未識能無恙否也 
[刦妓續聞]  
　　昨報列妓女被刼一節兹悉其詳特備錄之盖開長林堂者不知其姓人皆呼之曰春山手甚小故小手之名藉藉人口當晚阿囡被劫後女傭與轎夫卽囘該妓院報明春山毫無頭緒報捕請查捕房以通衢大道竟有刼人之舉此風斷不可長隨派偵騎四出緝拿春山亦探訪細情始知其拚識之婦有二一名阿五卽開長林堂者一名阿六　開長三妓舘者阿六有財借與春山今春山與阿五情如夫婦阿六懷恨向索　項春山則僞與綢繆阿六無計可施商之某甲陰使人僞作嫖客矣長林堂與阿囡結好因招之侑酒而門口預伏無賴數輩乘妓出門登轎卽拖上馬車以爲春山必當如數還洋以贖阿囡也春山旣知此中情節束手無策隨商之某乙約同某甲與阿六等至錦華樓茶館評理春山見阿六大怒謂我不知刼妓係汝所使業己報捕查緝恐將累及他人今己如此爲之奈何言畢卽掌阿六之頰甲見阿六受辱悖然變色謂乙曰爾邀我調停豈容若是春山不應作旗鼓相當之勢旋有人從中排解言明還洋贖妓一面投捕房請爲免究事始寢 
[催租生釁]  
　　沙遜洋行司帳人沈蓮洲至英界公堂稟稱有寳樹衚衕之房屋租與錢阿炳被欠房租洋二十元向索無着是以將門釘封昨有開萬成鹹貨店之徐阿來同吳阿三前來將門撬開圖搬物件報捕請究徐供到錢處索欠未獲見面故開門窺之並不知欠租封門之事吳供徐喚我同去向錢評論不知其他陳太守飭將徐吳二人暫押令交錢阿炳再行訊究 
[起贓給領]  
　　譚雅芳至英界公堂訴稱失去銅壳二馬車水煙袋報由捕房獲到人贓水煙袋己被換沙魚皮壳朱伯年供失去銅香爐錫茶壺報由捕房獲到竊犯茶壺香爐無着嗣據包探陳阿九禀獲到竊犯李阿三問悉所竊之水烟袋茶壺等件均被典押錢文又將押票轉賣 
 
 

Page 4

 
 
鍾文記舊貨灘上贖出各件惟香爐己經售去不能查究餘𧷢均己起索鍾文記供買押票之時實不知竊𧷢今𧷢己起案惟少香爐今願賠洋一元五角竊犯李阿三則稱行竊是實但求施恩陳太守判李阿三押一月鍾文記着賠洋二元給償朱伯年餘𧷢分别給領 
[贈李湘蘭詞史]  
　　挑燈瑣語碎如絲瑶瑟唯應鼓楚詞手把一枝思往事從來蘭芷解相思調高格好自然工渺渺靈犀一點通怕見主人長鎭靜帶些黯淡大家風藕絲無力繫偏長百結纒君一寸腸對影聞聲來又去第三神女玉巵孃窮途薄命汝知音舊事分明有舊因交遍天涯無此友湘烟湘雨感湘靈[  壬午九月二蘭舊侣集香草箋]  
[奉天營口恊賑同人第六次經募清單]  
　　天增棧世昌湧永泰號存義公記恊和信記五户助營平實銀各十兩蔚泰厚記巨興泰魁記巨興和記合盛元記大德興圯大德玉記志成信記八户各陸兩公順號富發利號天利德號順興有號裕豐祥號義和發號恊盛東號七户各五兩恊昌號三兩永盛泉號恊和德號褔增益號裕順成號四户各二兩○以上二十五號共營銀一百四十四兩一零七申九八銀一百五十四兩零八○海陽汪倬雲李梓庭李西有經募水災捐欵第一次清單隠名氏兩元鼎興典四元詒懷書屋兩元裕茂錢莊四元永利錢莊兩元桃潭居士一元許氏兩元無名氏兩元程萃溪軒一元曹正隆兩元胡資生一元味辛居士一元廣隆典兩元同裕典兩元源聚森兩元甯振豐一元恆昇典兩元梅花别墅一元曹萬隆兩元養一學人一元益和錢號兩元邱履端一元李勤業堂十元萬康錢號一元統共洋五十一元○附保安堂桶捐清單八月十七收英洋一元錢四十九十八收英洋五元八開一個錢一百六十文十九收英洋二元銅洋一元錢五十一二十收無名氏保佑雙親康健延年英洋六元平陵沈子嘉立心願錢六十三另助錢一百五十廿一收心與神知英洋一元四開一個錢三百四十二廿二收英洋一元八開五個錢六十一無名氏買吕宋票餘四開一個廿三收錢一百八十六廿四收錢三百十三廿五收錢六十四廿六收八開一個錢六十二廿七收四開一個錢五十七廿八收八開一個錢四十六廿九收錢七十二三十收四開一個錢三百十二十七至三十止共收英洋十六元銅洋一元作洋三角四開四個八開八個作實洋一元三角四分四厘錢一千九百八十八一千一一四作洋一元七角四分四另收八月廿五完心願人英洋一元二千一百另一號廿六無名氏求愈宿疾英洋一元二千一百另二號廿九徐耀山英洋三元二千一百另三號共合實洋廿四元三角八分八厘 
[浙省撫轅抄]  
　　九月十六日顏鍾　由京騐放回禀到念彭念宇禀辭赴衢郡厘局補用縣秦簧禀謝藩飭前署鄞縣准咨請議叙又銷記過烏程敎諭沈璋實禀辭赴任○十七日同知陳春曦由京引見回並銷解京餉差左元鼎禀見解餉赴都叩辭正任樂清縣丞金枚卸事來省禀到補用府照磨吳瞻辰由京騐看來省禀到 
[蘇省撫轅抄]  
　　九月二十一日候補同知徐元驥赴南匯劉敦義赴奉賢均禀辭奉委查勘禾棉豐歉差○二十二日候補同知温世京禀知奉委發審局差候選同知馬捷三廣東人由四川來赴天津通判曾熙鈞銷吳江帶查新荒差並禀知奉委赴華亭海塘工程差候補縣馬海曙缷署丹徒縣事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年九月十三日京報全錄]  
　　宮門抄○發抄旨五道○御史洪奏爲請旨罷斥樞臣摺子○又具呈說帖○惇親王等奏爲遵旨詳詢據實覆奏摺子○閩督何奏爲仍請調補知縣摺子○大臣宗室瑞奏爲請旨摺○九月十三日兵部太常寺太僕寺正藍旂值日無引見○繼格服滿請安○廣東碣石鎭總兵鄧萬林到京請安○恩福請假十日○召見軍機○發抄張樹聲奏謝賞宮銜恩並請收回成命奉旨覽奏己悉張聲此次調度有方朝廷論功得賞一秉公該督其無固辭欽此○梅啓照奏節交寒露黄河兩岸各　要工修守平穏奉旨知道了欽此○又神修埽工現巳盤厭穏　奉旨知道了欽此○陳士杰奏七月分海塘河水情形奉旨工部知道單圖併發欽此○又候補守傅澤鴻等期滿甄别奉旨吏部知道欽此○○掌雲南道監察御史臣洪良品跪奏爲星象示警請旨罷斥舞弊樞臣以清政本息人言而弭天變恭摺仰祈聖鑒事竊　閒天變之興皆由人事之應未有政治不闕於下而災眚屢兒於上者也去歲六月彗星見於北方今年各省大水人民流離頃彗星復出東方形如匹練尾長數丈直掃西南日將出時其光熒熒幾與爭曜　雖不諳占驗之術然博觀載籍皆云政失於此而後變見於彼是故漢廷水旱策免三公宋室宮灾罷黜首相良以職司夑理咎不容辭方今皇太后埀簾聽政皇上冲齡典學所與贊襄共治者賴此二三樞臣耳樞臣苟得其人庶政何憂不理臣雖不敢謂樞臣中盡皆負恩貪利之人然其中有一二負恩貪利者己足以叢弊於無形而大爲政治之蠹臣前閱邸抄見御史陳啓泰奏雲南報銷一案賄說者爲太常司卿周瑞清己奉旨撤出軍機章京聽候查辦矣然臣續有風聞有爲陳啓泰所未及言者近日外間閧傅雲南奏銷户部索賄銀十三萬嗣因閻敬銘將到恐其持正駁詰始以八萬金了事景廉王文韶均受賂遺鉅萬餘皆按股朋分物議沸騰衆口一辭不獨臣一人聞之通國皆知之蓋事經敗露衆目難掩遂致傳說紛紛臣竊思奏銷關度支大計數十年積弊相　全　主計之臣整頓以挽涸習景廉久經軍務王文韶歴任封疆皆瀑知此中情弊者使其毫無所染何難秉公稽核　破其奸乃甘心受其賄賂爲之挺節彌縫以主持國計之人先爲罔利營私之舉何以責夫貪吏之藉勢侵漁蠧　之乘機勒索者也况二人皆樞垣重臣樞垣者天下政令所從出也以二臣而筦利權且舞弊如此以二臣而筦政權則其叢脞可知故人事不謹于下遂使天象屢索於上變不　生此非皇太后及我皇上之過也以二　所爲揆之不二臣之是過而雖過哉含無請旨立賜罷斥以儆欺蒙以塞災咎枊或照周瑞清例撤出軍機一併聽候查辦伏俟聖裁　微臣所敢擅擬夫天道無常人事有憑前日之樞垣用倭仁文祥而大難可平今日之樞垣用景廉王文韶而災眚屢見感應之機捷如影響此微臣所不能不遇災滋懼披瀝上陳者也臣備位諫垣職司紏劾耳之所聞人言如此目之所見天象又如此此而緘默目容亦有溺職之咎故雖觸忤權貴召仇歛怨亦斷不辭誠以時勢艱難至此徒爲一身利害謀不爲國家成敗計非微臣所敢出此也愚昩之見是否有當伏乞皇太后皇上聖鑒謹奏奉旨巳錄○○掌雲南道監察御史洪良品謹呈八月二十四日奉上諭御史洪良品奏雲南報銷一案等因欽此聞命之下不勝惶悚竊惟賄賂之事蹤跡詭密良品不在事中自無從得其底藴但此案户部索賄纍纍現經刑部取有乾盛亨天順祥帳簿確據前御史陳啓泰奏崔尊彝潘英章交通周瑞清賄託關說外閒喧傅賄託者卽賄託景廉王文韶也關說者卽向景廉王文韶關說也巷議街談萬口如一是賄託之實據當問之崔尊彝潘英章關說之　據當問之周瑞清然則景廉王文韶受賄非　據也崔　彝潘英章　其據良品非無據而率奏也人人所言卽其據以樞臣而大招物議是　負恩聞人言而不以奏聞是謂溺職且御史例以風聞言事使天變不言人言亦不言亦安用此尸素御史爲耶良品與景廉王文韶素無往來毫無嫌怨使非因物議沸騰何敢無端誣衊實見時事艱難天象如此示變人言如此確鑿故不能不據質以奏請旨一併查游訊崔尊彝潘英章所存票號十餘萬金用於何處交於何人則此案自然水落石出矣謹具說帖上呈○○臣奕誴臣翁同龢跪奏爲遵旨詳詢御史洪良品據實覆奏事本月二十四日内閣奉上諭御史洪良品奏雲南報銷一案户部需索賄銀景廉王文韶均受賂遺鉅萬等語覽奏殊深詫異事爲朝廷體制重臣名節所關諒洪良品不敢以無據之辭率行入奏着派惇親王翁同龢飭傅該御史詳加詢問務得確實憑據卽行覆奏欽此　等當於二十五日行文都察院飭傳該御史於二十六日至宗人府署中面加詢問卽據該御史呈出親筆說帖一件内開户部索賄有乾盛亨天順祥帳簿可據又稱賄託之實當問之崔尊彝潘英章關說之實當問之周瑞清等語臣等問以景廉王文韶俱係大臣若果受賂當必有過付之人交納之地不妨一一指實以便入奏該御史聲稱此等詭秘之事豈有令御史聞知之理實因物議沸騰並非無端誣衊臣等又問以此等物議究竟何人所傅亦不妨確指數人以爲証據該御史聲稱言者極多或士大夫或係商賣萬口一辭不能指定何人所說臣等再四推求從容詰問該御史總稱一切情事己詳說帖中此外更無憑據並稱御史有風聞言事之責旣有所聞不敢不據實陳奏等語臣等謹將詳詢御史洪良品面述情形並該御史親筆說帖一件一併恭呈御覽伏乞皇太后皇上聖鑒謹奏奉旨己錄○○閩浙總督兼署福鏊巡撫臣何　跪奏爲揀員仍請調補省會要缺知縣以資治理恭摺仰祈聖鑒事竊准部咨閩縣知縣候補同知直隷州知州彭建准補永春直隷州知州所遺閩縣缺照例核扣係歸光緒七年八月分截缺當經撫臣岑毓英會同臣奏請以晉江縣知縣羅大佑調補聲明到任歴俸未滿年限檄飭照例捐免歴俸光緒八年五月二十五日准吏部咨覆以羅大佑由福建候補知縣補授晉江縣知縣光緒七年八月十六日赴任今請調補閩縣四項省會要缺知縣該督等摺内聲稱檄飭照例捐免歴俸等因當經行查户部去後兹據户部覆稱並未據該員赴部捐免歴俸等語該員未遵例捐免歴俸核與調補之例不符應毋庸議其閩縣知縣應令另行揀選等因遵照在案臣查閩縣係省會苜邑衝繁疲難海疆兼四要缺且時有發審案件兼辦通商事宜必須愼選明幹熟悉之員調補方克勝任現與藩臬兩司于通省知縣内復加遴選非現居要缺卽人地未宜一時實無堪調之員惟查有晉江縣羅大佑年三十四歲江西德化縣舉人同治辛未科會試中式進士奉旨以知縣卽用簽分甘肅親老告近攺掣福建領照到省委署建安縣捐加同知升銜准補惠安縣未經到任丁父憂回籍服滿起復於光緒四年正月回省委署永安縣篆准補晉江縣知縣光緒七年八月十六日到任該員强幹精明辦事勤奮在閩年久熟悉省會風土民情任内並無經徵錢糧處分以之調補閩縣知縣洵堪勝任其歴俸未滿年限據報現經遣丁于四月二十六日搭坐輪船赴京捐免卽屬合例且人地實在相需合無仰懇聖恩俯念省會目邑緊要仍准以晉江縣知縣羅大佑調　閩縣知縣實於治理有裨如蒙俞允該員係現任知縣請調知縣銜缺相當毋庸送部引見並免核計叅罰所遺晉江縣調缺俟准部覆另行揀員調補據潘司沈保靖代理臬司潘駿章會詳前來除咨部查照外臣謹恭摺具陳伏乞皇太后皇上聖鑒勅部議覆施行再閩浙總督係臣本任毋庸會銜合併陳明謹奏軍機大臣奉旨吏部議奏欽此○○奴才宗室　聯跪奏爲請旨事竊奴才奉命偕同吏部有侍郎祁世長恭修本年東陵另案專案各工先後　照欽天監選定開工吉期敬謹興修在案復於本年六月經承修西陵另案工程兵部左侍郎許應騤具奏承修泰陵東朝房等工援案請交上年承修大臣敬謹修理一摺奉上諭許應騤奏援案請派員　修工程一摺所有泰陵東朝房等工着改派上年承修專案工程之大臣瑞聯敬謹承修欽此遵移咨前來奴才當飭原派司員嚴督工匠妥愼修理惟查吏部右侍郎祁世長現巳簡放浙江學政所有承修東陵另案專案工程曁西陵另案工程僅有奴才一人現在工作正當吃緊之際恐未能兼顧擬請旨添派大臣會同奴才承修是否有當理合繕摺具陳伏乞皇太后皇上聖鑒訓示遵行謹奏奉旨巳錄 
 
