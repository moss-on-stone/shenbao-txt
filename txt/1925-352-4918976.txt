# 1925 - 352 - 4918976

 

Page 1

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *   
 
 

Page 2

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *   
 
 

Page 3

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *時評 
[現狀（冷）]  
　　就現狀而論北方之戰局將漸近結束歟抑更將擴展歟此極難必之事也以力量言張勝郭而馮勝李雖均曰勝而因大戰之後費力甚多張馮兩軍或不至於再戰此亦情理中事也然郭雖亡而李張猶在奉欲援李張不能不與馮再戰况奉已無内顧憂收集郭部又將成軍張雖於臨危之時曾有不問外事之説及一得勢豈不可變故李郭雖敗而北方戰事相逼益烈此又情勢所應有也 
是故今後戰局之如何全視直魯直魯而即停戰或則由戰事而速解决則北方戰局或可暫息若久持不决其擴展恐將不免也 
[國内專電一]  
　　天津昨晚李軍西北兩路大敗今晨八點止李軍均退津河北一帶途爲之塞九點時馮軍攻入天津四面槍聲不絶商舖居民均閉門不敢外出租界與華界交界處均用土袋電網堵斷交通直至下午二點槍聲稍息河北一帶沿途被馮軍擊斃之李軍觸目皆是華界商舖迄今未開市督署及手槍隊已爲馮軍所佔李景林昨夜已逃直馮戰事已呈結束（二十四日） 
天津馮軍梗（二十三）午佔北倉三時佔西車站李軍在西沽北洋大學抵抗但軍心渙散士無鬭志直軍某要人偕兩馬弁全武裝梗午後二時半登十五號日兵艦三時離津日租界各街道各胡同梗晚均布電網土袋置機關槍日兵把守斷絶交通救火隊汽車全體出發梗晚大隊退兵欲入義租界聯軍急用大砲機槍恐嚇幸未肇事軍糧城已被砲火擊毁敬（二十四） 
日華洋兩界全斷交通各鐵橋均拉開本埠電話不通全市大混亂總商會趕籌戰後辦法李景林梗晚避入英界二十號路張弧宅敬晨全市商民閉門九時未開者警察强迫閉門（二十四日下午十鐘） 
吉林郭夫婦等在喇嘛台被奉兵捕獲後途中卽奉密令槍斃部下現正繳械參謀隨從有數人中彈死逃出者生命亦危（二十五日下午八鐘） 
吉林郭夫婦及參謀二人被穆師王營長在喇嘛台民户菜窖内拿獲今日可解奉其部下劉振東范浦江霽雲高紀毅鄒作華均避新民日領館求降已准現正解械收容日内卽結束（二十五日上午十鐘） 
吉林奉電話敬（二十四）下午郭松齡由新民奔四台子匿居民户被奉軍探得併捕獲其妻張令迅速解奉（二十四日下午十一鐘） 
吉林奉軍戰報右翼張部于師佔敵後方柳河溝我以重兵三面包圍新民據飛機偵察敵祇有向西北退熱河一道駐吉日領亦得報奉勝證實（二十四日下午八鐘） 
北京國民軍昨晚未入津尙距津五里最前部隊陳希聖旅已過北倉韓復渠旅現到宜興埠門致中旅到西堤頭宋哲元抵韓盛莊孫建業旅已至清光鎭（二十三日下午八鐘） 
北京使團息國民軍陳部由北倉逼進河北李爽愷尙在督署 
天津北路漢溝蒲口一帶昨有最烈之劇戰馮軍向李軍猛攻李景林親率一旅猛戰數小時復將北倉奪回李軍大隊佈滿北倉劉家房子宜興埠一帶今晨仍有劇戰李軍復退出北倉楊柳青方面昨有馮軍一大隊向李軍進攻經李軍用大砲攻擊楊柳青現尙爲李軍把守大畢莊小馬莊等處之李軍把守大畢莊小馬莊等處之李軍大部已屯駐宜興埠南路唐官屯一帶戰事不甚吃緊該路李軍多調青鎭（二十三日下午七鐘） 
天津北路馮軍以十混成旅養（二十二）拂曉全線總攻擊戰至八時李景林軍正面退守距津十五里之穆家莊右翼退守距津十二里之宜興埠十一時李率一旅督戰下令衝鋒數進數退下午三時北倉不守李卽晚六時回津李軍傷亡約四五千人馮軍亦不少東路軍糧城南路唐官屯均在戰中但不激烈（二十三日下午三鐘） 
天津本埠養（二十二）聞砲聲震耳總車站西車站均可聞槍聲各國聯軍全出發市民紛避租界西沽到有退兵大刀隊把守紅橋不准入津日兵守北大關禁軍人通過 
 
 

Page 4

 
 
1;第一萬八千九百七十六號;中華民國十四年
西曆一千九百二十五年十二月二十六號
星期六 * *各租界緊急戒嚴晚五時商户閉門路絶行人入夜砲聲又作梗（二十三）晨至午不聞砲聲聞兩軍暫時休息再决戰（二十三日下午三鐘） 
天津楊柳青養（二十二）因砲火全村被焚損失百萬（二十三日下午三鐘） 
天津援直魯軍乘奉軍順天通州三輪來津養（二十二）晚十時抵大沽聯軍阻止進逼並令回魯現在交涉中（二十三日下午三鐘） 
北京下午一點國際車開到豐台後又開回今日京漢車僅售至固城止因保定車站有兵車十八列待用故不能通過原定今日到之二次車亦未北上　 
天津李令造幣廠改製軍火日出迫擊砲十二尊彈六百發（二十三日下午三鐘） 
青島陸軍三十二旅籌備軍需聞將北上一部援助奉軍 
青島東北航空飛豹隊李章釗帶飛機十架由連來赴濟（二十五日下午十一鐘） 
漢口寇師將舉行大檢閲寇已赴廣水布置張治公養（二十二）赴襄陽 
漢口第三師奉命裁汰老弱千餘名給資遣散宋大霈張建業兩旅有將成師説 
漢口荆襄匪首鄭家修在漢被捕 
漢口豫軍孫殿英部約二萬人爲胡憨舊部所改編原駐皖屬嵩縣現駐皖北亳州其部下王團長日前來漢購軍衣現尙在漢（以上二十四日下午二鐘） 
蚌埠有午徐州防守司令陳儀過蚌北上蚌埠陳總司令以冬防吃緊特規定臨時警備辦法十條交由駐蚌各軍隊分區擔任警戒以保治安（二十五日下午四鐘） 
徐州有（二十五）津浦北行車售兗州客票午刻陳儀自寗專車回徐陳文釗有已赴滬養疴説（二十五日下午八鐘） 
清江浦第九軍迥（二十四）抵淮安司令部暫設第九中學（二十五日下午一鐘） 
[國内專電二]  
　　北京關税會議中中國自動廢止此口至彼口值百抽五税及復進口税洋商稱便但關税每年少收一千餘萬政府正想挽救將聲明如照我過渡税率辦理方照上項提案辦理換言之即過渡税率之互換條件（二十三日下午八鐘） 
北京今日關會列國重要代表未到僅由次要委員及專門委員代表出席蔡主席提乙種奢侈品摘要修正表結果與列國主張不合决定暫行考量由各國委員携回詳細審核此會僅三十分鐘即散下次會期候主席召集（二十三日下午八鐘） 
北京孫傳芳覆熊希齡孫寳琦王寵惠贊成設聯省參議院（二十三日下午八鐘） 
北京熱河都統馮令譚慶霖暫代 
北京滬案三國調查報告公布前三國方有長時間之協商與原文語氣稍異與六委員之報告不同但六委員報告至今未公布國際上頗有抱不平者使團爲救濟此項公平輿論起見亦自認調查不完全並不據爲交涉根據僅允江部局董事長及總巡辭職對死者卹五萬元 
北京交部司長凌昭揭布葉任所核准之張作霖與南滿社安廣松岡等訂結吉林至敦化鐵路葉曾摺呈段閲看查該路似吉會鐵路之一叚吉會路雖有成約爲國人所反對日本乃一方進行天圖路一方進行吉敦路爲吉會替身（二十二日下午二鐘） 
北京德華銀行允借二百萬元於陳錦濤以德華回復經管鹽税權爲條件此一筆已説妥其餘美銀行及華銀行團亦允墊欵（二十三日下午二鐘） 
青島警廳長程鍰呈商埠局請改水警署爲三區陸地警署趙琪已據情轉呈省張（二十五日下午五鐘） 
漢口張孝若電吳齊准敬（二十四）到漢 
漢口滇唐代表齊榮北携唐親函漾（二十三）到漢與吳接洽寓日界松迺家定迥（二十四）謁吳 
漢口蕭布告辨正學聯會攻擊省政傳單謂顯有奸人從中煽惑望勿輕信 
漢口漾日起武昌又戒嚴軍警密布係敎會學校所呈請防制反基督敎大運動漢口省議會漾（二十三）日議决呈請省署電請中央蠲免田賦（以上二十四日下午六鐘） 
長沙趙馬通電各軍事機關一月份經費定本月二十五日在省署發給現欵所有各處税收在本年内非奉有明令或持有軍用抵解劵者一律嚴禁就地提撥長沙此間自得日派兵奉天消息後敎育界及雪恥會紛紛發起開會謀對付長沙賀耀祖已抵常德第五旅長劉重威將由寳慶請假晋省省親何旅長健養（二十二）由醴陵回防汝城 
長沙唐生智出巡湘南已抵耒陽日内即赴零陵沿途巡視並遍發傳單於民衆及團防大意詢問民隱與駐軍及當地官有無擾民受賄疵政並誥誡所部士兵不准拉夫及抑價强買（以上二十二日下午十鐘） 
重慶渝商業愛國團改爲商團經衞戍部批准并改制服爲灰色積極籌備購械 
重慶征滇總副司令金漢鼎盧燾昨由宜抵渝將赴成都謁袁祖銘 
重慶袁祖銘令重慶銅元局添鑄銀幣以維錢價（以上二十日下午二鐘） 
重慶民會覆選定一月删（十五）日在成渝兩處舉行限灰（十日）前齊集 
重慶渝共進會各街公益會及反對民食苛捐團擬下星期日大游行公益會印傳單二萬提出抵抗方法（一）警告（二）市民大示威（三）直接行動（以上十八日下午十鐘） 
重慶江潘在巴縣當選爲民會代表 
重慶渝新街口打鐵街兩處昨前兩夜相繼火災共燒約百家損失四五十萬 
重慶賴心輝原限渝財廳及官産處删結束均以過促請展限（以上十七日下午五鐘） 
成都駐省各將領整頓部隊連日均有師旅到省即在四門較塲檢閲將實行裁改編制 
成都督辦署財務會議决定屬於督署各部餉欵仍由督署轉發嚴禁自由提取黔袁軍餉欵現亦在督署轉撥 
成都劉湘日内將回大邑一行劉委李俊總辦兵工廠今日接收城外新廠機械又有損壞城内老廠鄧錫侯允定月内結束再交（以上十四日下午一鐘） 
香港汪精衞漾（二十三）電孫科謂粤中軍事统一初告就緒建設諸端亟待進行且二次全國代表會爲期已近務請回粤商榷一切 
香港韶關湘軍禡（二十二）將駐南門徐漢臣全旅繳械徒手兵仍駐原地候編 
香港政治委員會昨通過蔣介石條陳廢軍長確定軍制擴充兵工廠等項 
香港漾（二十三）早八時粤漢路由韶南下車在江村附近被刦搭客銀物盡失臨去擄八人 
香港民黨二次大會海内外代表童枯生等四十餘人漾（二十三）通電討段謂代表等誓號召全體黨員驅除此帝國主義及軍閥之工具建統一全國之國民政府 
香港國民政府令派楊匏安譚桂萼爲廖案特别法庭審判員 
香港廣州反敎總同盟决暫緩進行示威運動及演講恐引起交涉 
香港廣九路華段工人對路局同人不滿徑（二十五）總罷工并請機器界援助香港港華商總會定宥（二十六）開大會商解决工潮 
香港黄紹雄通令桂各屬嗣後以青天白日旗爲國旗 
香港欽廉林俊廷申葆藩兩部除降黨軍外餘三千人庚（八日）動員分兩路入桂已抵上思扶南綏渌三縣沿路無戰事現擬取道左江往投劉日福 
香港民黨二次會議决於元旦舉行二萬人閲兵式以朱培德爲總指揮各界亦參加祝典 
香港省罷工會徑（二十五）宴報界商解决工潮一般推測均謂工潮解决期已近 
香港汪精衞漾（二十三）布告政治會議决優待港懇親團（以上二十五日下午七鐘） 
廈門張毅迥（二十四）離漳州出巡長泰廈門陳國輝入安溪後以葉定國守善益板頭陳清祺守長坑上坑二人均反省軍者陳又向孔昭同報捷楊漢烈退守赤嶺向張毅乞援張有令長泰劉志達由遼洋進援説聞此役楊學良妻率楊舊部斥私財助陳國輝攻楊漢烈（以上二十五日下午九鐘） 
福州警廳禁止學生有（二十五）日游行並聲明先時派警到各校監視 
福州省槪算議會主釐金上游改加二分之一下游四分之一（以上二十五日上午十一鐘） 
開封本日爲辛亥開封就義諸烈士紀念日各界均詣烈士墓致祭（二十三日上午十鐘） 
蕪湖今日各校學生爲反敎運動游行示威並在十三道門開市民大會反對日本出兵滿洲（二十五日下午四鐘） 
安慶安慶國民黨市黨部發起市民大會今晨約數千人集公共體育塲開會法專敎員許炳松主席旋各街游行沿途大呼反對日本進兵滿洲等口號（二十五日下午四鐘 
[公電]  
　　北京廣東外交代表團電各省各特别區各機關各社團各報館均鑒自滬案發生羣情憤慨寗潯渝粤均受帝國主義者之慘殺而類此之慘案尙報不絶書廣東民衆深知謀慘案之澈底解决必須聯合全國民衆組織全國外交代表大會進而謀取消一切不平等條約曾於九月中合農工商學兵敎育自由職業各界組成外交代表團經滬寗潯武漢鄭汴以抵北京一月以來奔走宣傳函電交馳深得各地各界之同情與贊助北京遂有國民外交代表團之組織共同籌策一致進行頃者四川國民外交代表團亦已成立齊集北京而上海湖北河南亦曾遣派代表來京作一度之商洽同人等深感歷年國際交涉之失敗非實行國民外交不足以言勝利又感於帝國主義者之侵略與屠殺非實行廢隊不平等條約不足以圖民族之平等自由除依據民衆運動之主張與帝國主義者抗爭外更深望全國各界民衆本匹夫興亡有責之大義爲全國民衆聯合之先聲迅舉代表組織各省區國民外交代表團齊赴北京開全國外交代表大會使各地慘案得以同時解决我國不平等之條約得以早日取消民族存亡關係至鉅臨電神馳無任翹企廣東外交代表團北京國民外交代表團四川國民外交代表團 
中華留日學生同志會電上海申報轉各學校各敎育會學生會工會農會商會各法團海内外同胞均鑒日本侵略我國盡人痛恨視我滿洲等若朝鮮今乘我國内亂被政府竟公然下令出師奉天計除由朝鮮已急電派去日兵千餘名外昨日復由下關派出兵三大聯隊野砲騎兵工兵輜重兵電信隊汽車隊不下五千人此猶未已第二次大兵一萬不日亦將出動日人全國沸騰如臨大敵我國未亡同胞猶在是而可忍孰不可忍願我全國海内外同胞速起反抗以救急亡臨電憤慨不勝迫切中華留日學生同志會巧叩 
張家口國民軍總參謀處電各報館鈞鑒頃接前線電話報稱（一）我韓師長復渠今早六時完全佔領南王平潘莊大吳莊（二）陳旅長毓耀佔領藕莊漢溝鎭陳旅長希望佔領郎家莊刻正向北倉攻擊中（三）此役我軍全線攻擊敵方聞風潰退等語國民軍總參謀處養印 
鄭州留煥然電各報館鑒國民二軍養日下午二鐘將天津完全佔領奪獲槍械馬匹無算劉煥然漾印 
三原因民會議促成會電全國各團體各報館鑒奉張亡命段系瓦解凡我國民亟宜速起組織團體選派代表定期在京開眞正國民會議解决吾國一切事宜陜西三原國民會議促成會箇 
安慶市民大會電申報轉各界本日開市民大會反抗日兵入奉到萬餘人安慶市民大會有　 
六安州各團體電各報館鑒竊目豫匪踞亳皖北震驚我邑毘連商固人心尤覺驚懼幸蒙第二旅馬旅長文伯率全旅前來鎭攝人心得以大定其軍隊紀律嚴明秋毫無犯誠爲仁義之師且馬旅長謙恭下士雅有名將風度並以整軍之暇留心路政擬將合肥至六安六安至正陽兩條官道提倡兵工行見此舉告成不獨便於行旅其有益於我邑商務實匪淺鮮同人等懷德之餘無以爲報特電表揚藉以鳴謝六安縣財政局商會勸學所敎育會農會團防局督察處同叩瀁 
國外要聞 
[東京通訊（知白）]  
　　日人所傳之蘇俄赤化北滿策日人方面近盛傳蘇俄現欲乘中國時局不靖運動北滿赤化其方策約可分爲三段即第一收買中東鐵路之關係者當局者從業員隨蘇俄之意巧妙爲軍隊軍械彈藥等之輸入第二招集北滿之無産浮浪者與以軍器及給養使擾亂北滿更藉鎭壓之名出動軍隊以扶植蘇俄之勢力第三則對於北滿之某有力者供給以軍械彈藥資金等期漸次達到赤化之目的即蘇俄政府之意嚮係欲依據上述三段之政策將北滿化爲外蒙第二近來由赤塔方面輸入北滿之勞工與軍器甚多其目的即係欲北滿赤化这實現至其最明顯確實之證據可於北滿之呼倫貝爾地方得之呼倫貝爾介在俄領後貝加爾外蒙車臣汗及黑龍江省大興安嶺間爲適於畜牧之地帶本屬於外蒙車臣汗哈爾哈王統治之下爲一半獨立國一六四九年爲哥薩克隊長所攻略一時曾爲俄領一六九八年之尼布楚中俄條約俄復承認其地爲中國之領土然其後俄國勢力之侵入益甚至一九○七年乃布黑龍江省制廢自治制改駐屯軍隊令華人移往居住一九一一年各酋長會議决定要求中國兵之撤退宣言獨立與外蒙合併一九一五年中俄協定成立呼倫貝爾作爲特别區域直轄於中國中央政府一九二○年中國政府向中外聲明呼倫貝爾自治之取消其間俄國或供給呼倫貝爾以軍器或借與軍隊或煽動土民叛亂中俄之間曾發主交涉此次該地方因中國時局之不靖加以張作霖勢將傾頽大有乘機謀獨立之象原來呼倫貝爾在地理上與蒙古有密切之關係就歷史上人種上而言皆有可與蒙古合併之可能性且該地早已欲脱離中國而獨立者故此次張作霖若失脚吳俊陞或擁黑龍江而獨立則呼倫貝爾亦當然獨立現在各方面所得之消息蘇俄對於該地方之煽動與援助的風説時有所聞或有謂蘇俄之第三十五師長在滿洲里與中匣官憲盛行往來或有謂蘇俄政府投用六萬盧布收買中國官憲或有謂蘇俄將以軍隊威脅中東鐵路種種風説盛行流傳其眞僞如何固不能判定但試觀蘇俄之赤化策與外蒙之宣布獨立各種設施取法蘇俄已有將近爲蘇俄之聯邦之形勢更在外蒙北境創設勃里亞德蒙古利共和國以期符合蘇俄乏軌轍由上述各項事實觀之則呼倫貝爾今後之趨勢已不難想像也（十二月二十一日） 
 
 

Page 5

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *國内要聞 
[奉郭戰爭之結局]  
　　郭松齡夫婦被捕槍斃林長民亦中流彈死赴奉日兵即撤回留學生反對日兵助張東方社二十四日奉天電云占領白旗堡之黑龍江軍騎兵集團今日又占領柳河溝進迫新民府該處郭軍已陷於奉軍重圍之中郭軍一部旣繳械 
郭松齡改裝避難民逃至新民府東方十里之處由奉軍騎兵逮捕引渡憲兵現正護送奉天 
郭被捕地點係滿都户附近帶同夫人逃至該處午後四時由王營長所率騎兵隊發見逮捕即送至張學良司令部又殷汝耕下落全然不明或云吳俊陞占領白旗堡之時被捕槍斃但未徵實奉軍總司令部方面亦無報告 
投降奉軍之郭軍軍使至張學良司令部磋商降服奉軍副實上旣占新民府現該處郭軍正在繳械 
據奉軍總司令部發表云在郭軍總司令部之林長民斃於流彈殷汝耕仍不知下落 
在新民府之郭軍將領請此間日本總領事居間調停因此内山頒事黑田大佐里見中佐帶同衞兵十名憲兵三名偕鎭威軍軍務處長兵站總監部參謀長等已於今晚前往遼河附近戰線定於二十五日求兩軍代表之會見以圓圓滿之解决 
關於郭軍之敗北與郭軍聲請無條件投降之眞相據正在從事調停之吉田總領事之談話云日前當郭軍形勢不利之際在奉軍右翼張作相未至之前駐新民府之郭軍將領即吐露託該處日本領事分館居間調停之意但本總領事因勝負未决雅不欲涉及如此之問題至二十二日郭軍復託日本領事館斡旋妥協於日本總領事答以當以不干涉内政爲大義祗能代爲傳達希望得平之意志與條件至二十三日郭軍將領又託日本領事館斡旋以保證郭之生命財産爲條件二十三日旁晚本總領事乃親訪張作霖將此意傳達一面以私人資格向張氏忠告請赦郭之死以示寛量張氏云余本人無異議但部下不睛保證郭之生命因此遂不得已而中止談話乃經由新民府日本領事分館將此意傳達郭軍方面告以郭之生命難以拯救而家族及財産可以保體對於郭之部下有可以數免之意本總領事即謝絶妥協斡旋但至二十四日晨郭軍方面又再三請日本領事館勉强斡旋遂命内山領事於二十四日下午馳往前線詢間雙方之意見惟妥恊條件等當俟後日再訂現在本總領事不預聞其事 
二十四日下午一時各方面之情况如左新民府方面之奉軍對於新民府之郭軍更取包圍之陣形吉林軍正在攻郭軍之左翼張學良軍正從東面行總攻擊兩軍之距離僅達三四千米 
大民屯方面之黑龍江軍及第十一師從二十四日晨起繼續進攻郭軍用裝甲砲車數輛襲郭軍之左翼郭軍不支退至遼河右岸奉軍在二十四日下午一時奪回一半台平安堡附近一帶陣地現正繼續交戰中 
二十五日奉天電云現在出征中之黑龍江軍命一部守備熱河朝陽山海關方面一部整理盤山田莊台方面之郭軍殘部已於二十五日分二路開拔 
昨日爲吳俊陞軍所捕之郭松齡及其夫人於昨晚解往軍司令部時在途中被護衞兵槍斃其屍骸本日將運至奉天 
使二十三日之戰局受大影響導奉軍於勝利之地位其近因實由於黑龍江軍五千人爲大回繞而出於白旗堡焚燬市街脅逼郭軍之背後又有吉林軍極猛烈之活動在白旗堡北方之郭軍亦大陷於混亂其遠因則由於郭軍之懸軍長驅與不能一舉而使奉軍受致命的打擊且後方兵站設備不完全防寒設備不充足及傷亡兵之補充極困難等 
日本白川關東軍司令官於二十五日下午三時二十八分抵奉天因奉軍已得决定的勝利奉天人心稍安靜因保護奉天城内之日僑而派遣之日本補助憲兵已於二十五日出城復歸原隊日本之滿洲派遣軍不日亦將回國 
電通社二十四日奉天電云日本方面曾極力斡旋張郭間之和平郭氏戰敗後仍從事調停卒無効果張氏謂郭松齡先爲叛將繼又投降無論如何决不許其歸奉郭軍全部已無條件降伏郭松齡扮裝苦工由新民屯出逃途中爲張學良兵所捕已護送奉天能否得保首領尙難逆料奉天方面大戰至是告一結束 
二十五日奉天電云郭松齡變裝苦力逃走中途在新民屯西北爲張軍所擒已於昨夜槍斃郭之顧問林長民及許某亦皆中流彈死 
二十五日東京電云在東留學生以郭松齡之敗係由日本助張所致現籌畫開會反對 
[京津戰爭亦告结束]  
　　軍糧城亦被馮軍佔領李景林軍退入山東東方社二十五日天津電云李景林本欲將在馬廠方面之軍隊移至天津方面而取攻勢但已無及至二十四日天津完全爲馮軍占領一時李軍敗兵紛紛擁至天津非常混亂天津被馮軍占領後市内比較的歸於平穩軍糧城亦於二十四日被馮軍第九師占領李景林似將入魯省圖再舉 
電通社二十五日天津電云國民軍於二十四日清晨占領北倉後李景林軍即紛紛敗潰逃兵殺到天津市内混亂旅天津復入國民軍之手李軍漸退山東 
[天津通信（草夫）]  
　　國民軍愈逼愈緊李景林凖備最後决戰李景林始因種種原因不欲作戰繼因種種原因不能不戰旣戰矣而自審兵不若人且處三面受敵之下故將戰線竭力縮小南路馬廠距津百餘里北路楊村距津亦只八十里東路軍糧城李初不甚注意以爲視南北兩路之進退如何即决定戰事最後之勝負誰知馬廠督師小試其鋒而楊村忽然失守苦戰經旬旅進旅退未能恢復尺寸失地並南路馬廠唐官屯亦被國民二軍奪去李氏左支右拒煞費苦心其不甚注意之東路又告緊急旣欲防禦南北又欲抵抗東路十八日有兵車一列由北倉開抵總車站各國聯軍阻止下車否則解除武裝李氏遂下令開往小站車頭甫經掛上而王慶坨告急之電忽至李又令開往楊柳青增援乃兵車駛至面車站而東路之警告又來李令在西車站下車開往宜興埠築壕備戰該處距津十八里聯軍藉口辛丑條約出來干涉李氏祗好令此部隊伍前進駐防貫兒莊（距津三十餘里）其手忙脚亂情形於此可見一斑至於七路馮軍完全係攻勢故損失殊大自十五日至十八日戰况趨於沉靜馮將張之江調回北京休息派鹿鐘麟爲總司令李烈鈞爲總指揮將前線所有軍隊加以補充整頓並調李鳴鐘一師加入作戰至十八日布置就緒十九日上午五時正面以二千人由楊村前進引誘漢溝之李軍出擊同時以重兵向左右兩翼迂迴猛攻北倉李軍初本固守陣地不動嗣見左右兩翼危急遂拚命向正面衝進佔據一座土山居高臨下用機關槍迫擊砲向四面掃射馮軍衝鋒五次均不甚得手戰至停午自行退去午後由二時至八時仍用小部隊四出擾亂戰線李軍堅守陣地並未還擊今日（二十）黎明馮軍又以兩旅兵力猛撲褘家墅楊柳青此兩處李軍均建築極堅固之掩蓋溝馮軍衝攻已有十餘次均未得手東路馮軍第九師唐之道現已進佔新河東岸新河鐵橋被李軍第七師朱益清部用爆藥炸毁兩方隔河互戰並不激烈十七日唐之道派一旅兵力並機關槍迫擊砲繞道攻擊軍糧城左側同時豫軍一旅由小站攻軍糧城右側據路局消息國民軍頗佔擾勢郭松齡派遣魏益三第五師援馮業由蘆台開抵塘沽據軍事密探報告李烈鈞鹿鍾麟到楊村視察後决定變更戰略北路正面取守勢由王慶坨方面出奇兵進攻楊柳青韓家墅另派大隊兵力由楊村東面繞道引河進攻西堤頭宜興埠則軍糧城不攻自破然後猛力進枚天津一鼓可下李景林於十八日上午在督署召集重要軍事會議李爽凱張憲朱益清竇聯芳王賓等高級軍官均列席下午李爽凱馳往北路韓家墅楊柳青北倉一帶視察陣地並由北路抽調兩旅開往東路駐防宜興埠張貴莊一帶是夜回津即通令北路各將領嚴守陣地無論如何不准進攻昨日（十九）下午督署又開會議歷三小時始行散會李景林於即晚九時率衞隊百餘人乘汽車馳往康官屯聞其計畫係因張宗昌業派許琨率兵兩旅俄兵一千北上援直今已由德州打到滄州李特前往接應擬以二十四小時内將津濟間鐵路打通南路防務完全畀諸魯軍擔任李軍可抽出兩萬人加入東路作戰據前方戰報李昨夜克復馬廠今午克復青縣等語以理測之馬廠距青縣尙有八十里軍行未必如此神速但豫軍實非李軍敵手直魯兩軍併力貫通津濟線或非難事並聞張宗昌又令畢庶澄在青島僱用商輪數艘裝載敢死隊二千名由兵艦兩艘掩護在秦皇島登岸攻擊馮軍後路如果此路得手即回兵向北路進攻愚頃昭李軍司令部人云李軍確已將戰略改變前日傳知東北兩路戰區内居民一律遷移一星期内爲最後之决戰大約兩方勝負之數此三數日内必能决定也 
李景林支持戰事歷半月之久毫無進展駐津領事團已有責言謂長此相持不但戰地人民損失太鉅且火車電報一律停滯在津僑民頗蒙損失若再歷一星期不能解决則駐津領團及駐京使團即聯合制止戰事故李已將所有兵力完全調赴前線作孤注一擲以决最後之勝負日來街市之大刀隊手槍隊業已絶跡惟拉未之風又熾沿路捕人被捕者以長繩連貫繫之若稍杭拒則先痛毆一頓然後反縛其手鞭之使行其待遇直囚犯之不若此外一切米　草料舖板等軍需品均責成商會籌辦該會前已籌繳臨時軍餉十萬元近又令籌三萬元且限期十日逾期不繳即按貽誤軍機暗通赤黨論罪天津縣知事張仁樂亦代督署籌餉以民國十五年田房賦税向成城銀行抵借五萬元月息一分七釐津埠新聞界均爲威力屈伏噤若寒蟬華北新聞持論稍激華界已禁止售賈東方時報前在京被團民軍禁止出版於上月移津發行而奉天津貼兩月未發已欵絀停刋矣（十二月二十日） 
[京津戰局别報十九日以前之情狀]  
　　十九日津訊東路自蘆新河至貫兒莊爲李軍尹旅防地旅長尹立泰駐范家莊由貫兒莊至軍糧城爲第六師朱部防線十六日范家莊東北蘆新河一帶馮軍與第三混成旅賈團第二營開火後同時小站以東亦有衝突東路頓形吃緊昨日（十八）下午三時第三混成旅賈團派有騎兵二名回津報告據云前方馮軍又有動作形勢非常吃緊請後方司令部速派工兵連（該旅原無騎兵工兵現由工兵團撥給一連○携帶地雷電話機等軍用品及重載汽車二輛趕赴前方以備應用該工兵連送於四時携帶地雷等物裝載四輛騾車運往前方隨行連長一員兵士兩排及載重汽車兩輛至下午五時餘津埠又聞東北方砲聲隆隆想係該處已經開火矣 
南路自馬廠國民二三軍失敗後連日並無戰事發生駐唐官屯之榮師十七日有電報捷據查係國民二軍有一旅之衆於十七日突向燒窰盆（距唐官屯十里許）直軍散兵線攻擊榮師當時正面撤退國民軍遂進至直軍散兵溝内直軍乃由左右兩翼抄出反截斷國民軍後路國民軍因孤軍無援遂又衝出已退向西方約有二十餘里 
西路方面張之江部之别動隊十六日深放由楊村西暗渡皇后店繞向韓柳墅襲擊直軍左翼直軍早於此處堅布防務除第五軍王賓所部全數防守此地外其第七軍之朱同勛部亦駐防楊柳青等處與王部成一犄角之勢故馮軍此次暗襲並未得手次日（十七）拂曉馮軍又來襲擊直軍王部用迫擊砲應戰射擊非常猛烈馮軍不支仍向王慶坨附近退却其時直軍朱部聞訊亦從王慶坨左側夾擊馮軍相持約一時餘馮軍向東沽港方面退去 
北路自楊村直軍戰勝後雙方遂成相持之局口來雖無大戰但亦不免時有小衝突當直軍十四日佔領楊村後下午八時餘進抵張莊車站旋據第三師步兵第十一團間兵偵探報告馮軍有三個混成團一個騎兵團約七千餘人伏於落垡南右左兩翼距直軍前衞哨兵約十里以内直軍十一團團長接得報告後不敢再往前進正擬撤回原線時馮軍已施行反攻直軍一面退却一面以砲兵掩護步兵馮軍亦未輕追直軍遂退守原線十六日尤莊無戰事至十七日下午五時三十分鐘馮軍左翼增加一團生力軍猛向直軍尤莊散兵線衝鋒並以砲兵掩護直軍十一團正居尤莊正面（右翼爲十團左翼爲九團）遂極力抵抗勢幾不支幸右翼十團增援並還擊以迫擊砲及野砲相戰二小時許傷士兵數十人馮軍在此二小時之中放一百五十餘砲直軍還擊有二百砲至七時餘馮軍又退回原線現在馮軍之散兵線距直軍前衞哨兵約四千米達直軍之戰溝皆係蓋溝西自漢溝經尤莊成一弧形約長三十里迄南王平莊爲第三師之防線由南王平轉向東南至蘆新河爲第四師之防線此段左翼常輔助北路右翼則時加入東路補助尹旅聞馮軍自換李鳴鐘爲總司令將於日内再下總攻擊令今明日間此路形勢又將吃緊矣二十日津訊昨（十九）日范家莊及小站一帶之直軍積極預備工作大戰似即在目前查直軍方面駐在東路者蘆新河至貫兒莊一帶爲第三旅尹立泰所部軍糖城一帶則爲朱益清全部駐守各於險要地點布設地雷電網前（十八）日下午四時東路直馮兩軍已在四道橋以東新河村以北開始衝突約經二小時之久兩軍無大勝負即行退回原防以現在東路形勢言直馮兩軍日内當有一番劇烈之戰鬭馮軍第七師已取攻勢國民二軍雖猛攻小站但未入劇戰之時期東路戰線多接近村莊如戰事過於激烈則人民之損失必不堪設想也 
南路方面自十七日兩軍在燒窰盆發生一次衝突後十八日下午四時國民軍又向唐官屯方面襲擊於是幾日沉寂之南路又形吃緊據唐官屯來人云馬廠現在國民軍手中唐官屯在馬廠之東北距離只十數里則唐官屯之重要自不待言證之昨（十九）日駐王慶坨之第七師將師部移居靜海並有一部步兵開抵靜海以南第一師亦有一部開楊柳青則唐官屯形勢當甚緊急據昨日官方傳説姚馬渡兩軍又有戰事想姚馬渡位唐官屯之西國民軍當然由白洋橋向姚馬渡以攻直軍之左側也至戰事勝負如何刻下尙無所聞 
西路韓柳墅王慶坨方面日來雖小有戰事無大勝負現馮軍已下總攻擊令其攻擊計劃約分三路一方自楊村進攻嗋　兩路攻王慶坨小馬莊日内不免有一番惡戰 
數日來北路戰事時斷時續尤莊地當漢溝與南王平莊之中正爲梅廠鎭南下之要路故馮軍欲衝破直軍此地之防線以牽動左右兩翼全線自十七日衝突後直軍遂嚴守防線十八日據直軍偵探報告馮軍後方援隊增加頗厚將於明日（十九）拂曉下總攻擊令直軍團長乃命令七兵戒備十九日拂曉四時馮軍有一營之兵力向直軍十一團防線攻擊直軍抵禦約二十分鐘馮軍退去至五時二十分馮軍又以大部隊伍約兩千之衆斜向直軍右翼政擊同時並以别動隊抄攻直軍左翼直軍正面極力搶拈一高阜向兩翼應援馮軍連攻四次戰約一小時餘天已大亮馮軍自行退去直軍亦撤回原防至下午二三時馮軍又以小部隊用步槍向直軍放射直軍並未還擊馮軍亦即撤退至馮軍所謂總攻擊昨日並未實行惟馮軍新到之兩旅業已加入前線預料昨晚或今日必又開始攻擊也 
[王正廷談裁撤沿岸輸出入税原因]  
　　自本月十日關税第二委員會時吾國代表宣言裁撤不出洋之土貨出口税及復進口半税後外間以政府爲何如此慷慨頗多揣測國聞社記者昨爲此事走詢特别委員王正廷氏叩其意見兹記其問答語如下（問）此次中政府宣言裁撤此等税項究竟何意（答）此事極易明白不出洋之土貨出口税與復進口半税俱屬通過税之一種此次定期先裁對内所以蘇土貨之積困對外氏以示裁釐之决心也（問）裁釐以後税收上之損失究有多少（答）照去年關册所載復進口半税爲二百五十萬兩不出洋土貨之出口税約五百萬兩兩共約七百五十萬兩（問）聞不出洋之土貨出口税達關銀八百七十萬兩君謂五百萬兩此數何所依據（答）關册所載往通商口岸之土貨正税確有八百七十萬兩但正税值百抽五其税收應爲半税之一倍其所以超過一倍者因由此口運往彼口之土貨仍有一部分重運出洋即發還其半税而正税則並不發還今半税祗列二百五十萬兩可知眞正不出洋之土貨出口正税祗有五百萬兩其餘三百七十萬兩雖仍列在不出洋之土貨出口税内而其實已爲出洋之土貨出口税矣（問）此等税項裁撤後五十里内之常關恐站不住政府曾否計及（答）何嘗不曾計及豈止五十里内之常關一項即商埠一帶之釐金等項亦須受若干影響但裁釐旣爲吾國確定之政策則無論爲直接的裁撤爲間接的裁撤皆與原來之宗旨相符並無妨礙（問損失税收太鉅財政上不將感受困難乎（答）裁釐自有抵補財政上何至感受困難全部裁釐損失數倍於此政府尙不畏難此區區一部分的裁釐母庸鰓鰓過慮（問）但二五附税據算每年所增祗有三千萬元抵補此項損失後所餘無幾請問建設事業等用費將何所取給（答）此與事實上太不相符二五附税係根據華會條約今中國政府所提附加税率普通品爲值百抽五甲種奢侈品抽三十乙種奢侈品抽二十不應仍依二五税率計算（問）裁撤惡税從經濟眼光看來固屬正當但何不留作交換條件爲要求他種利益地步（答）君此問余殊無解釋之必要裁釐是中國自動的自無條件的政府業已再三聲明各國亦俱諒解豈能更換爲交換條件假如交換不遂便從此不裁釐耶（問）君宣讀此項宣言後某國代表曾起立道謝有無此事（答）此是外交上之應酬語别無他意吾人須知此等税項係課諸土貨係課諸不出洋之土貨外人道謝固應速裁即不道謝甚至反對亦斷無照舊維持之理也（問）聞原議祗裁去復進口半税其不出洋十貨之出口税一項係臨時加入者是否（答）此兩種税俱屬沿岸貿易税性質留此去彼木不澈底且洋貨入口後轉運他口進出口俱無税而土貨旣有出口正税復有復進口税阻害國貨太甚故全體委員主張同時裁撤之係於十月二十二日議决鄙人嘗然亦在贊成之列 
[謡言籠罩中之時局（蕭蕭）]  
　　吳張合作説之無稽豫鄂軍最近之異動漢口通信最近時局變幻已足令人目迷五色而謡言百出無一而不出人意想之外但造謡者偏能摭拾一二事實以爲其言之佐證謡言中之與此間最有關係者如謂吳佩孚與魯張直李新有結合業已訂就密約共同對付國民軍京津滬漢傳之殆遍愚前曾以此探之總部某要人已絶對證明其不確最近則傳之愈眞並謂靳雲鶚率師赴魯即係實行吳張條件之一端直李起用大批舊直系軍官及任用吳佩孚代表吳靄宸爲天津電話局長均足爲吳李合作之確證實則靳之赴魯督師爲豫岳所催促其所指揮之軍隊又皆先時攻魯之豫軍由王陳等數師不惟吳未派一兵一卒隨之入魯而豫岳且加派田玉潔一師協同作戰徐州方面聯軍亦有派兵援靳攻魯之議據總部所得兗州來電攻魯軍隊鑒於前此各自爲戰以致失利之覆轍刻已决定一致前進田玉潔任左翼田維勤任右翼王爲蔚任中路靳則總制各軍指揮奮進不日即可對魯實施總攻擊可見吳張結合議和之説已不成問題至舊直系軍除已由靳帶去三百餘人外　其餘則在漢組織軍官團二十隊每隊軍官百二十六人連同敎授各職官不下三千人所謂直李起用舊直系大批軍官即此可知其爲空氣吳靄宸因其父病早已返閩原籍並未赴津一次所謂吳任天津電話局長之説更不知從何説起就此數事可知吳與張李合作説之無稽惟張李受國民之壓迫計無所施未始不欲藉聯吳以自固雖曾派代表來漢接洽並水得有若何結果據吳左右所云吳對時局在直魯戰事未解决以前絶對取持重態度張李在魯直政績每爲吳所切齒吳曾通電痛數其罪何至自損人格與之携手對馮岳先時之坐觀成敗力阻鄂軍北進雖覺微有不滿然在此時决不至與任何方開釁亦不願與任何方結合惟一意團結内部徐待事機云云觀此可見吳與張李合作之謡完全係張李兩方所造出此一事也 
其次則爲豫卾問題豫鄂自上年聯防成立後岳　感情尙洽此次討奉軍興后以特殊關係未能如約允許鄂軍北進雙方已不無隔閡嗣經蔣百里赴豫疏通結果豫軍遂自動向直魯進展鄂省仍源源接濟械彈已無所謂問題矣最近盛傳靳雲鶚受吳　命赴兗視師决先解决李紀才部然後率田陳王等師回兵驅岳鄂軍同時出武勝關恊助因是豫方亦增兵豫南對鄂忽取敵視態度實則靳之赴兗其任務在規取濟南李紀才孤 
 
 

Page 6

 
 
1;第一萬八千九百七十六號;中華民國十四年
西曆一千九百二十五年十二月二十六號
星期六 * *軍深入全師覆没其新成立之補充旅尙在編制中並無實力可言亦無待乎武力之解决在造謡者不過以具有與靳爭取魯省地盤之資格特地加以一矢使李靳先自火併岳部國民軍必以全力攻靳同時又使鄂豫加入混戰團體直魯方可稍紓喘息其挑撥之計固甚巧也據自許州南下者云豫軍已爲謡言所惑確已增兵兩師於豫南其對卾防線分爲三道一在信陽迤南之范園一在確山山洞迤南一在郾城迤北之小商橋卾簫以豫軍態度離奇遂亦特令武勝關内卾軍嚴密設防寇英傑氏日前特召集第一軍旅團長到漢在第一軍司令部開軍事緊急會議支配防區辦法散議後賈萬興旅長即怱怱赴新店廣水一帶布置同日又解去子彈五十萬發以備急用差幸豫軍槪在關北鄂軍全在關南當不致發生衝突然猜嫌叢生已拜受造謡者之賜吳佩孚日前特召見豫岳代表周愚夫聲明卾軍並無窺豫意令即日赴汴向岳解釋蕭亦派代表張木喈赴汴晤岳疏解一切現周張均先後返漢此又一事也（十二月二十二日） 
[戰事停頓中之魯訊]  
　　組織兵災救濟會張氏維護膠路用意張靳和議無望時永勝獨立之經過濟南通信昨日盛傳前赴漢口接洽吳佩孚張宗昌之子豐樂偕吳代表某已抵青島及至晚間僅張豐樂一人抵濟並無吳佩孚之代表一般人遂又喧傳謂吳方要求山東省長與烟台兗州曹州濟南四鎭守使條件過苛和議已歸决裂但是否確實尙待事實證明南北南路截至今日尙未聞有戰事發生惟紅十字會職員昨由泰安來謂肥城方面砲聲隱約可聞駐博山青石關之預備軍長王翰鳴今日下午由泰安來濟據聞王部預備軍已出青石關向南進發援直軍總司令程國瑞昨日甫往德州今午又遄反省垣向張宗昌請示某項機宜聞今晚或明早即須返德此外泰安德州一帶飽受兵禍流離載道張宗昌除在省署設一賑災救濟會外日昨又公函本埠總商會令組織兵災救濟會設法救濟各縣災民商界今日遂假總商會開籌備會到會者五十餘人田泮生主席報告公函畢即開始討論組織辦法結果公推山東銀行經理曹善卿濟豐銀號經理丁鳳軒商埠商會會長劉蘭閣三人爲籌備員田泮生張景周爲起草員草擬章程旋即散會 
另一通信近一二日來戒嚴總司令朱泮藻去志仍堅其動機則係因爭車案受人排擠胡文通因是失職周慶滿亦連帶摇動當局除委趙藍田長膠路外並擬以常之英任青島警察廳長兼膠路副局長此中原有深意存焉蓋膠路於現時之狀態下不特爲山東全局之命脈且爲張氏一線生機之所繫乃不得不另謀辦法也刻張擬俟趙等次第就職後即舉辦膠路貨捐獨立（換言之即收歸省有脱離交部與路局之管理及日人之監督以免除種種之牽制但日人方面不易妥洽正在交涉中將來能否實現殊難逆料至魯省北部戰事近趨和緩豫軍一退直境南宫再退豫境順德張正調集大隊北進備與直軍一氣聯絡其南部戰事亦在停頓中推聞張靳和議無望兗方又掘壕備戰矣聊防司令張輝聯以尅扣軍餉在逃一説已被東魯知事扣留聞其原因不僅爲此張輝聯前以朦蔽當局報告張建功反戈而取得聯防迄張建功回濟事乃大白當局因木已成舟不欲多事更張詎張輝聯於移防禹城時不善佈置以致失守聊城爲國民第二軍十八混成旅劉司令佔領而魯軍第四旅旅長時永勝亦於該處宣佈獨立此實張輝聯撤戰緝捕之由來當東昌獨立後該道尹柯昌泗與時有舊得照常供職所有例行公文仍按時寄省請示按時氏係張建功舊部在東昌一帶二十餘年潛勢甚厚前在武定獨立之道尹翟佃林昨晚已押解到省如何處置未悉督署副官參謀兩處以軍餉支絀昨共裁員百餘名濟垣監犯多已釋放撥入軍隊近又令各縣倣行長清齊河等縣已首先舉辦奉天接濟魯省子彈三百萬發已於十九日到青島今日或能運濟（十二月二十一日） 
[張宗昌派兵援奉畢庶澄之談話]  
 
　　青島通信張宗昌自宣布獨立即與直李聯盟共謀抵禦國民軍之策與奉張方面亦藉斷絲連信使往來未絶日前奉張曾由海輪運來子彈數百萬發以及軍用品極多接濟魯張當由青島轉運濟南應用刻聞張宗昌以奉張爲郭松齡所迫已陷於危境不忍坐視特電令畢庶澄派渤海艦隊及陸軍二旅開赴葫蘆島輸關一帶援助長張襲擊郭軍後路畢氏奉令後已電知奉張届時派兵夾攻以資聯絡但該艦隊究於何時啓椗前往尙未知悉 
記者昨日晉謁畢氏當蒙接見談約一小時畢氏對於時局發表之意見頗長大略如下記者問畢氏對於時局之意見畢氏答謂現下中國時局混亂已極是非顚倒人民塗炭皆由各大學閥自私自利不顧國家所致余（畢氏自謂）自入軍界以來即拒定救國愛民主旨凡有與此主旨違反者即爲余之仇敵國民軍沾染赤化流毒中國現在佔據京師復思南侵以遂其顚覆國家之野心若不早加抵制中國前途何堪設想張督辦與李景林聯合抵禦國民軍純爲救國衞民起見絶無一毫私心現時張督已派兵北上援助直軍一俟有機可乘余即率師北上保衞京畿打倒赤化以達我救國愛民之目的記者又問外傳吳（佩孚）孫（傳芳）與魯軍聯絡共謀國民軍確否畢氏謂曾有此説但尙未至相當時機須待時局變化始能實現記者又問山東戰事如何畢氏謂德州方面已完全將預軍擊退直魯兩軍已聯成一氣兗州方面之豫軍雖未産除净盡但前兩次經我軍痛擊死傷極衆至今不敢越雷池一步言至此又有他客進見記者即興辭退（十二月二十三日） 
[豫匪軍被困亳州之外訊]  
　　字林報二十日亳州通信云近有大批匪軍在亳州肆行搶刦後皖軍趕至攻擊今匪軍被困城内已十餘日最近皖軍日益增多約有二萬人將全城包圍嚴防城内匪軍逃逸聞此輩大城内飢寒交迫染疾者纍纍紅十字會之藥品業爲匪軍取去故受傷及染疾者不能得相當之治療西敎士金博士及伯雷特女士尙安然無恙城内外信息不通已達半月電報局人員聞曾逃去二次今在職否尙不可知日前訛傳皖軍已入亳州城聞者色喜後乃知此訊不確數日内雙方並無劇戰今尚在相持中 
[鄧如琢不就贛省長]  
　　鄧部駐紥地點已指定較前防地减少一半南昌通訊五省聯軍總司令前委任鄧如琢爲江西省長長方可就職疊經派員向鄧磋商鄧有難色鄧以二者不可得兼權衡重决計保留師長不作有名無實之省長遂於十一日由潯乘專車來省親向方氏陳述一切結果方以鄧旣不能讓出師長則省丰一職萬難兼任至北京政府所頒佈任免之贛北贛東兩鎭守使之命令因頒佈期間在五省聯軍不承認以後當然不成問題於是波濤洶湧之贛政局又復暫趨平靖而贛北鎭守使一職仍由鄧繼續擔任據軍署某要人言鄧此次在皖挫折鋭氣不少即對方氏亦較曩日爲謙恭鄧於十七日晚領到軍餉十萬後即於十八日乘專車回灣至其所部軍隊駐紥地點亦經方氏指定計步兵第一二兩團砲兵團騎兵團曁混成大隊均駐九江第二旅第三團駐湖口第四團駐吳城補充旅駐九江對岸之小池口工兵營輜重營駐德安較之以前防地實減少一半（十二月二十一日） 
[蚌埠全鎭驚恐之槍聲]  
　　一説係匪徒意圖行刦一説有一小説軍隊不穩蚌埠軍警林立地方平日尙稱安靖惟至隂曆九月間姜登選濒行時突有土匪意圖擾亂秩序鳴槍挑釁軍隊爲自衞計亦鳴槍嚴防因之地方居民驚恐萬狀現甫經兩月詎前夜）二十二）十一句四十五分鐘忽於本鎭東南方面發現槍聲初僅二三響繼而連绵不絶勢如聯珠人民多已安眠於睡夢中驚覺無不驚惶失措一若大禍之將臨者比時又不知是兵是匪欲由電話詢問而線已不通幸各軍警機關嚴密戒備約有三十餘分鐘槍聲始止當槍聲正緊時駐蚌贛軍師長馮紹閔隨帶弁護數十人均手携盒子砲馮氏步行至車站大操場面令該處所部駐軍不許一人外出如有擅動者即以軍法從事隨陳總司令來蚌之蘇軍均全副武裝伏地東列成散兵線嚴陣以待安徽總司令公署曁第一旅部門首均向南支架機關槍劍拔弩張躍躍欲試警察廳長張以樸一聞有警即率同督察長丁榮賢督察員楊金寅指揮巡警保安隊全數出發沿途布崗巡哨二馬路陳司令新委之軍警督察處處長王藩慶督察員馬東初率同兵士憲兵警察數十人沿街口巷口荷槍把守保衞地方尤爲得力嗣後輩知有預備不易得手遂結隊向南逃竄事後細探傳説不一有謂係某軍一小部分發生不穩有謂係匪人意欲行刦詢之各軍事機關對於不穩説均加否認聞郵電已有人檢查亦未便妄加判斷總之槍聲震耳已無容諱若非主客軍警保衞得力市面恐不免要受蹂躪兹雖飽受驚恐猶不幸中之幸也（十二月二十四日） 
[閩系海軍與時局（禹衡）]  
　　杜錫珪與楊樹莊之寗契曾以鼎率艦逃港福州通訊自杜錫珪通電助直並就海軍總司令職外間對於杜與楊樹莊間頗多推測之詞兹據海界之某要人謂杜楊前此態度尙未一致此次因時局關係雙方成有一種密契杜乃通電表示服從直系並非攫取楊之地位目下林建章勢在必去海軍界甚望杜出長海部而楊仍爲總司令惟杜之直系色采至爲鮮明最近直系旣與直李魯張有所結合則内閣人物如係以馮玉祥之意見支配杜難獲選然杜與孫傳芳邇來頗接近新内閣如參用孫之意見則海長一席未始無望也 
曾以鼎前以乃兄毓雋之力攫得海容艦長少年氣盛與海界中人不甚睦陸戰隊旅長楊砥中死後林建章極欲以曾繼之以樹彼派之勢力顧以多方阻碍不果此次時局一變杜通電後第二艦隊司令許建廷即被拘許與曾爲林派之中堅人物許旣至此曾亦不安於位乃率海容艦逃至香港楊樹莊曾兩電促曾回滬曾不應命楊以時局未定暫不易人惟將該艦月餉停發迄今計已兩月其内部大有不能維持之勢（十二月二十一日） 
[閩垣軍警協捕赤化機關]  
　　顧證物一無所獲福州通訊本月十八日下午二時警務處長高文貴督署偵探處長張鳳梧等率軍警曁探捕多人到城内西門街西峯里口榕光學校内搜查畢將敎員二人學生十一人及籐籃等帶去一時莫知其故嗣聞警界方面日前已接有匿名函件報告指係赤化機關惟查無影響督署偵探方面昨又接到相類之報告謂連夜有馬車十餘輛坐口操上游音者十餘人入内行踪詭秘云云乃由偵探處長張約警務處長高親自出馬搜查據其第二第三兩進之住民言軍警入門時聲稱據報告有由水口運到綠色包裏數個恐係違禁危險物云云結果亦無所獲遂將敎員學生等帶往訊鞫至本日敎員尙未釋放唯其中不無疑問者即該報告中聲明第二進係民居勿擾及入查時須扼守第二進門口以免逃入二進登露臺逸去等語似非僅從門外窺探而得者現此案甚爲沈寂至於該校似敎會而非敎會校長姓名人鮮識之唯聞曾在南洋某校爲敎員其門首當事發後往查亦無校牌懸掛云（十二月二十一日） 
[川省議會與政府之歡宴]  
　　袁祖銘劉湘賴心輝均有演説十二月五號川省議會宴請軍民長官曁各將領各名流各法團各報館開歡迎會入座後由副議長郭雲樓提出三端代全川人民呼籲兩督辦劉督辦賴省長先後答詞均滿人意如果能在事實上達到完滿之目的則川民起死回生是在軍民長官矣演説均長未能詳記兹略誌大槪如下郭議長陳述三端一裁兵二軍民兩政須切實整理乃克副人民之望三不捲入時局變化漩渦次袁鼎卿云此次用兵謀川局之和平實出於不得已不但民苦兵亦是苦今後能抵於中和之道即前途之幸事也又次劉甫臣云裁兵自是現在急務前日在善後會議曾提議及之但將來裁兵即以核實爲裁兵之法自防區之制成而各地駐兵之長官不啻春秋戰國之諸候儼然自成一國然當時諸候不少修德行仁以要結人心者今則以籌欵預征爲天職此川局之所以不定也至於民政我輩軍人不但不干涉並且要帮助他長軍政者從軌道上做去自然順序至現在無謂之戰爭决非二三軍所能了事自當審愼不至貿然從事然總認爲是中華民國之事亦不至置之不管如單是打電了事無怪人家對於我們的電不看前篇及中間祗看後頭幾句如何耳又次劉文輝云郭議長提及三端兩督辦言之詳矣無待贅論個人意思以現在兵民交困時代人民要曉匹夫有責之義不要把主人翁身分忘却果能聯爲一氣切實進行不僅一時一方之利又次賴德祥云民政一端本非所長今承其乏自當勉盡心力古人開誠布公集思廣益願奉爲箴規事求有濟至郭議長所舉三端本爲切要之圖袁劉兩督辦劉帮辦已言之詳矣將來所言者能次第實行則前途幸甚以上演説僅記其大意而已 
[南京快信]  
　　孫召聯軍各將領及代表在軍署迭開軍事會議商决重要機宜陳陶遺李錫純亦連日至軍署恊議整理省政及籌畫軍餉辦法 
蘇省關税賑附提撥須有手續特由華洋人士合組關附委員會昨在總商會開成立會到者有省長代表方唯一金陵關監督謝傳安華洋義賑會代表成靜生南京總商會會長甘鋐下關商會會長葉家寳省農會會長徐瀛駐寗日美領事代表各一當推成靜生甘鋐及日美領事代表共四人爲司庫議决會章四條應得之賑附十五萬元先撥出七萬五千元餘待續撥 
省署布告關於人民陳訴事項無論親遞郵遞須按照程式備具正式呈文註明年齡籍貫職業詳細住址遵章貼用印花如不合程式槪不收受 
舊江寗府署内之第十師司令部現遷往江北南京衞戌司令部及聯軍第五軍司令部即擬遷入該署騰出奇望街之省立印刷廠房屋備敎育廳遷入辦公 
江寗縣知事曹運鵬今（二十五）日召集各市鄉紳董會議照章組織保衞團尅期成立恊助辦理清鄉 
滬寗滬杭鐵路税務總局總辦仍委王典章充任已於昨日接事 
兩淮鹽運使了乃揚商等檢察廳長周詒柯來寗謁孫陳禀商要公 
 
 

Page 7

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *   
 
 

Page 8

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *   
 
 

Page 9

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *國内要聞二 
[港粤罷工尙未解决原因（毅廬）]  
　　調停復歸沈寂之内幕港商懇親團赴粤任務調解省港罷工之聲日前已高唱入雲詎近日以來忽又歸沈寂此中原因聞係對於復工條件香港政府尙未完全承認因復工條件内有許多關於港方政治上者故港督始終未允答應其對於外間則聲言此種政治上之要求條件港政府無權答復須電英政府請示方能作答但實際上港督有無電英京請示辦法外間實無從知即日前所委之負責代表周壽臣羅旭和遮打爵士等亦始終未曾到省（日前報載周等已赴省寓亞洲酒店實係港商代表雷蔭蓀到省之誤傳）查此次倡言調解者實港商各邑商會之商量其餘華商總會等商釐則仍與港政府同一持冷靜態度各邑商會份子何以急於謀工案之解决則以罷工之影響利害關係比諸華商總會份子較爲深切因香港華商總會份子多係鉅商而兼任港中紳士而旅港各邑商會聯合會份子則多數係中等資産商人此次受罷工之損失獨深據某方調查自省港罷工潮發生以來香港商店具有資本三十萬元者迄今倒閉已不下一百五十餘家若罷工延長則香港此種中産商店不難全數閉歇旅港各邑商會聯合會則代表此項中産商人者香港中産商店旣有上述之危機故該會爲前途計遂不得不奔走省港間爲懇切之調停蓋此種中産商店雖有數十萬之資本然因銀根短絀週轉稍一不靈則頃刻間立見破産是以罷工以來此項中産商店首當風潮之衝而蒙損失獨鉅也至於港中第一級之鉅商雖蒙損失而資力深厚能爲較久之支持旣不至如中産商店懼爲工潮所震盪對於工案之調解自不如中産階級代表之懇切香港資本階級旣分爲兩派兩派對於調解工案之觀念又有冷熱之分步調旣不一致則中産商代表之獨力調停自然不能收完滿之效果而且此次復工條件含有多少政治意味香港第一級之鉅商旣不一致恊助港政府益有所恃而不甘爲退讓條件之承認因此阻力香港中産商代表之調停愈覺無能爲役矣該案停頓之原因實基於此至於連日楊西岩等在港組織之懇親團來省一事外間以爲與解决罷工案有關其實不然調停工案爲一事而港商懇親團來粤又爲一事查港商懇親團來粤之主旨在於調查廣東政治眞相因近來外間盛傳粤中行共産政策政府以爲政府中人自行聲辯非共産不足取信於人須由第三者爲之説話乃能明是非而且由資本階級之商人來調查政治眞相將來所得之報告自可愈堅人信故粤政府極歡迎此項懇親團來粤爲之剖白粤省政情查此項港商懇親團業由楊西岩在港辦理完畢團員名額共三百二十五人定期二十二日乘東安西安兩輪船由港來粤政府業已派定粤商代表簡琴石梁培基謝作楷謝心準李朗如蔡昌等六人爲政府招待懇親團專員籌備一切招待事宜想届時有一熱閙之歡迎也（十二月十九日） 
[粤省南路軍事消息（木庵）]  
　　欽州克復後之行政狀况鄧本殷敗軍逃往廣州灣廣南戰事自南征軍克復高州廉州後欽州一城由桂省派兵擔任收復因欽州地境與桂省毘連故政府假桂軍之力由欽州後方直搗其後駐欽之鄧軍申保藩進退維谷因廉州之南征大軍横亘其前遂不得不樹投降之幟故桂軍黄旭初部於五日業已抵欽城桂軍後隊胡宗鐸部繼至胡爲桂省之鎭南善後處督辦就地由上思入欽申保藩之崔經賢宋慶積兩旅投歸故部胡氏昨已來電報告收編申部情形原電云（宗鐸奉命討賊江由上思出發支始於欽屬峒利等處與敵接觸敵勢不支先後投降歸編有小部份散軍除令黄旅（即黄旭初旅）分赴防城截擊免令散竄爲害地方外擬於魚日進駐欽州已改委申部之旅長宋慶積爲第十二旅長崔經賢爲十四旅長謹電奉聞鎭南善後處長胡宗鐸呈叩於欽州發陽）頃據欽州消息現在欽州地方行政確仍舊貫欽屬各縣長亦暫不更動該處地方團體以申保藩部楊騰輝等先後投降擬請政府於申部未正式編配以前改爲欽防警備軍以申氏爲欽防警備指揮官自是欽城戰事已告一段落至廉州方面刻由南征軍陳銘樞部及桂軍俞作柏部駐守鄧本殷已困守瓊崖在海口一帶宣佈戒嚴現尙存北洋艦一艘爲之駐守海港瓊崖鄧軍僅存全部十分之三駐守雷州者爲黄志桓陳鳳起張午橋等殘部聞已有投誠南征軍消息現南征軍總指揮李濟琛已將達前線所有從前助戰之朱培德部及戴岳部均已先後撤回原防現南征事宜由李濟琛之第四軍會同桂軍擔任李抵前方後即已調所部第十二師陳可鈺張發奎部由陽江趕赴遂溪安舖其第十一師陳濟棠部自東江返省後亦已有一部份奉調開赴江門轉發陽江前進不日會攻雷州城現擬以吕春榮部及鄒武部爲攻雷先鋒鄒現受陳銘樞委任爲高雷討鄧軍司令鄒部計有降軍洪敦耀姚之榮兩旅前月二十四日已開抵遂溪廉江吳川等處頃又向蔴章圩一帶搜索前進與雷州鄧軍張午橋部不日接觸頃接鄒武由前方來電報告敵軍狀况如下（我部經於敬日追敵進抵遂溪不圖敵勢方在窮蹙之際賊軍陳翰華周桂森等竟以廣州灣爲逋逃藪盡將其槍械七百餘桿退管砲一門機關槍一挺繳存於廣州灣赤坎公局用特飛電奉聞迄迅即向法國領事提出交涉務將陳翰華周桂森繳存廣州灣赤坎公局槍械掃數交還政府以重國體而清亂源（中略）國民革命軍高雷討鄧軍司令鄒武叩）（十二月二十日） 
[徐州兵災及振濟情形]  
　　上四縣振欵已有定數徐州此次所受兵災損失以銅蕭兩縣最爲重大原該兩縣軍隊盤據旣久供給軍需品亦多而牛車槍械爲軍隊收繳者損失又屬不貲其次則爲碭山邳縣宿遷三縣因隴海路與運河之關係爲軍隊往來必經之道故宿遷縣城邳縣窰灣鎭碭山李莊車站皆殘破蹂躪不堪豐沛睢寗三縣因地位偏僻交通不便較上述各縣受災稍爲輕減現在江蘇防災會已派方頌如劉璩生二人來徐查放兵災急振方任蕭碭豐沛四縣劉任銅邳唯宿四縣方於昨日（二十二）業將所任四縣振欵數目定蕭縣四萬碭山三萬五千豐縣三萬沛縣一萬五千并於今日每縣派員四人分途出發查放劉因調查手續未竣尙未着手徐州兵災善後委員會以防災會所發振欵爲數太少深恐不足濟事又在從事勸募也 
[浙江國民大會紀反對日本出兵奉天]  
　　日本乘我國内亂之際藉口保護僑民派遣大兵赴奉消息傳來羣情憤激浙江省敎育會省農會總商會律師公會杭州中等以上學校職敎員聯合會浙江孫文主義學會浙江平民敎育促進會等各團體於昨日（二十五）上午九時在湖濱省立公衆運動塲舉行國民大會除發起各團體各省代表到會外學校方面有公立法政工專農專醫專浙江體育師範惠興女子中學商界方面有各路商界聯合會各業公會等不下六千餘人各人咸手執白紙旗幟一面上書反對日本出兵等字樣省會警察廳及保衞團均持槍實彈蒞場維持秋序先由許震寰主席報告開會宗旨旋即有到會者登台演説先後約十餘人咸痛論日本出兵之非是促民衆及早覺悟謀相當對付慷慨激昻淋灕盡致羊市街王順興飯店主王金寳演説云日本以遠交近攻之策蹂躪我民族蔑視我主權五四而後幾視我國爲彼邦之殖民地苟不起而反抗是滋長其侵略之野心尤當促軍閥及早覺悟弭息内亂一致對外否則亡國之禍立召本人愛國熱忱未敢後人前次民衆對外示威運動被拘警廳而耿耿此衷百折不撓願諸君衆志成城同心禦侮云云繼之者爲省立一中附小初中一年級十一齡學生陳繼蓀登臺演説對民衆五分鐘熱度痛下針砭亦頗肯切演説畢提議（一）發致日本國會宣言（二）請外交部提出嚴重抗議（三）此後無論何國不得增兵原有外國軍隊以正當方法交涉撤回同時外交後援會亦有提案復次議游行辦法原主分隊嗣多數主張全體出發始整隊經湖濱路迄石塔兒日本領事館爲止沿途高呼反抗日本出兵維持民族獨立保全國家領土主權停止内爭一致對外繼續努力對日經濟絶交驅逐張作霖等口號日領事館門口有警廳陳惟檢督察長李警彈壓游行者咸以旗幟向内抛棄乃散是日在場及沿途分發傳單者甚衆又因適逢耶蘇誕節並有非基督敎各種印刷品分布商店及人力車咸有各項口號旗幟懸掛情形與五卅案示威運動無復稍異云 
[浙江庚欵董事會紀事]  
　　浙江庚欵董事會二十四日下午七時半在省敎育會開第二次常駐董事會議出席董事旣代表許蟠雲陳嘉生第十六人由程庚主席報告討論浙江省庚欵董事會會務計畫草案第一條調查事項照原案通過第二條研究事項第三條宣傳事項均無異議第四條合作事項第一二兩欵照原文通過第三欵改爲（聯絡其他關於庚欵組織之團體）第五條照原文通過次主席云擬將計畫書標題改爲計畫大綱許蟠雲主張僅留計劃二字結果改爲（浙江省庚欵董事會會務大綱）全案公决通過次許蟠雲提議關於調查各省區應分庚欵數目歸調查股辦理對於會務大綱第一條第二欵應改爲（庚欵現狀及本會應得數目）字樣全體認爲條文上補充與原案不抵觸通過次程庚提議庚欵董事會會務大綱旣經議决所有大綱内應辦事宜如調查編輯兩種事件應提先分辦以便進行請大會討論許蟠雲嵇少梅均稱暫緩分股龔俊主張分股公决常駐董事會暫分調查編輯兩股辦事次又討論經費事件議决主任董事催促各縣敎育會從速滙來（額定五元）或由省敎育會代墊其遂安縣敎育會德清敎育會代表嵇少梅欵均匯到不必函催並定本月二十八日（星期一）下午七時爲下次會期遂散會 
[杭州快信]  
　　寗台洋面不靖時出擄刧重案省署迭據船商電請緝究現令外海水警來廳長趕派得力巡艦四出游弋從嚴查緝藉安商旅 
著匪俞金删（即裴水根）馬柏根（即胡國良）經警廳由滬緝獲呈解警備隊總司令部訊明纍犯綁票夥刧各重案判處死刑今日（二十五）上午驗明正身執行槍斃 
杭紳毛某採辦舊棉衣振濟徐淮海各地災民業已四次共五百餘件前日又購一百六十件並有存心子購一百五十件一併由杭總商會轉請蘇總商會代爲散放留守省垣第一師司令部（即第一軍）前奉電令移徐現又奉電軍暫緩移駐 
三師十團團長伍崇仁留省辦理後方事宜及訓練新募補充兵士頗著辛勞現有升任五旅旅長消息 
新昌知事張鵬奉省令調署平湖以吳興知事盛苕南調署新昌盛於三十一日蒞新接篆昨已呈報到省 
地方通信 
[松江]  
　　外交會請爭日本進兵全國各報館轉各界同胞均鑒日本因張郭興兵假保護僑民爲詞增派重兵竟由平壤龍山等處進駐奉天本會聞訉之下異常忿憤似此侵佔國土蔑視主權豈我中華四萬萬民族所能堪兹除電請外交部嚴重交涉外務祈全國同胞一致力爭以保國權而救危亡無任盼禱松江國民外交會啟 
雲南首義紀念彚志本月二十五日爲雲南首義紀念曁耶穌聖誕節除官署學校放假慶祝外私立松江初中等本定是日在體育塲開慶祝會後聯合各校游行爲反基督運動並反對日本出兵援助敎會設立之東吳五中校離校學生嗣因未得司令部同意故祗有松江初中學生數十人在嶽廟大街游行沿途大呼（勿入耶穌敎）（入耶敎即爲亡國奴）等口號同日下午三中校學生會亦利用慶祝假期補開成立會下午爲楊賢江等演講晚間舉行娱樂會其中有幻燈新劇魔術並接收無線電 
警察所議裁冗員縣警所爲節省經費計議定於下月一日始凡所内所有如助理員差遣等名目一體裁撤以節經費 
療養所辦理結束松江馬路橋中國紅十字會第五療養所主任陸伯鴻周學文等常聯軍討奉時即籌設收容所救護隊等藉資救護嗣因戰事偏重江北陸周兩君即令救護隊出發至蚌埠療養傷兵並於受災區内向馮夢成請發寒衣現已辦理完畢將救護隊撤回結束惟周主任以松地多貧苦居民爰擬散發白米俾惠貧苦 
[蘇州]  
　　開會紀念再造共和蘇州學生聯合會於昨日（二十五）上午九時在公共體育塲舉行再造共和十周紀念會警廳長袁季梅因學生會預請其届時到會演講特先飭區查明該會宗旨後遂於先一日通函各校於開會時每校祗可略派代表到塲不得全體參與至於到會演説則因職責負身不克如願故昨日開會時到會者祗工專樂益平林二中一師中國體育等六校學生代表及國民黨蘇州市黨部代表共約二百餘人開會後由各校總代表相繼演説大都爲推翻段執政打倒軍閥打倒帝國主義反對日本駐兵滿洲等語旋即散會當時警廳派有南區警察四十名保安騎巡隊一排水陸警備隊亦派兵一排在塲保護 
函請聯絡軍民感情蘇警廳及各縣公署因浙軍來蘇駐防恐商塲交易或不公平致生事故爰於昨日（二十四）會銜蘇總商會略謂軍隊之設責在保民東西各國市塵貿易對於軍籍官兵購買什物必予優待以昭誠敬而聯感情我國共和肇興文明舉動不落人後雖曩時駐軍偶有賣買仰價行爲致使商塲至畏查現在浙軍第六旅第一團來蘇保衞紀律嚴明决無前項情事爲特函請貴會隨時誥誡商民務宜推誠相見一切交易必須公平不得高抬市價致滋誤會云云一面出示布告 
[無錫]  
　　環城馬路開始興築無錫市公所爲便利西北又通起見决將北門外城脚及露華衖一帶開闢馬路前經派員測定路線並丈量馬路闊度以一丈二尺爲標準兩旁商店住宅均已依照勘定尺寸一律收進業由該所具函縣署請予給示布告並令知警所保護以免阻擾縣署准函允即照辦故昨日又派工程員携帶小工於下午四時到塲將外城脚磚堆爬清敷設灰線及釘立木椿以便興二開築决定先將北城門口馬路築竣然後再築露華衖一段如無阻碍則隂曆新年定可實行通車矣 
硫硝失愼之慘劇本邑開原鄉錢橋人陸文榮與姘婦朱鳳采賃居本城青菓巷徐景清房屋同居陸平日不務正業專事游蕩將朱鳳采之私蓄化用殆盡繼乃以房中衣服雜物典質變賣故二人時時反目陸近日忽異想天開在外收買舊槍子返家將彈藥敲出往往在街上遇見肥大之犬即向其投擲炸死然後以狗腿售於火腿店狗皮售於皮毛作如是者已歷多日頗屬有利可沾以故樂此不疲昨日下午五時半正在家中敲取炸藥詎用力太猛藥性暴裂轟然一聲頓時火光燭天烟氣蒸騰隣人疑爲失火即鳴囉報警將傷人舁送普仁醫院療治該處中區警察分駐所秦巡官業將肇禍情形呈報縣警察所核奪矣 
[常州]  
　　四鄉公所反對加征冬漕武邑縣署公布實行加漕羣情憤激異常二十四日下午各市鄉黄佐二十餘人在四鄉公所開會議决由白幹事長致電省廳請求停止實行其文云南京陳省長李財政廳長鈞鑒敝邑縣議會因地方預算收支不敷遽行議决本年冬漕每石帶征二角以資抵補咨縣公布實行各市鄉董羣情憤激爰於本月二十四日開全體大會公同討論僉謂近年四鄉迭遭兵禍民困已深加以本年秋災甚重户鮮蓋藏人民處此水深火熱之中若再責令額外帶征民力實難負担决議由縣咨請議會將預处蔬支各欵分别核實增删藉期　合等請合亟電懇鈞座迅賜飭縣停止帶征一面咨令重行復議母任迫切武進四鄉公所幹事長白鶴鳴叩敬 
限期破獲搶洋案武邑縣署爲北水關發生搶洋案昨日諭飭法警楊順限三日内破案原文略謂據警佐李寳凱金璋呈報客民係耀卿偕同瞽目王桂林携帶鈔票洋九百元到常雇坐黄包車行至北水關西被匪刦去票洋九百元所帶大衣一件及現洋五一元亦被刦云報請嚴緝究辦等情到署據此除庭諭外合亟令仰該警遵照立即協保認眞嚴密偵緝本案眞正贓匪限三日内務獲解縣以憑究辦母得縱延干咎 
[江隂]  
　　東南鄉發生盜案縣屬東南鄉祝塘北二段與璜塘鄉毘連有農民吳康鎭家頗殷實前晚（二十二）夜半十二時許被身穿灰色制服口操北音之盜匪十餘人執有手槍兩枝餘盜各執大棍鐵司的克等器毁門入内先將吳康鎭綑住婦女小孩另行趕人一室不許聲張有盜五人至各房搜索餘盜在外把風約一時許始飽掠而去當行刦時吳姪文佳因與盜抵抗被木棍擊傷尙無妨礙事後由吳檢點被刦現洋一千七百餘元衣飾約二千元左右沿途并遺下零星飾物單契盡被焚燬二十三日午後經該鄉助理員朱葵陽電話報告縣署因王知事晋省公幹當晚由一科主任沈鵬飛帶同六書記曹檢騐吏乘船下鄉履勘 
[南通]  
　　五縣借餉辦法未准南通如臯海門泰興靖江等縣官紳擬訂攤借駐軍餉糈辦法業經呈報省署核奪省署轉令財政廳核議聞縣署昨已接本省長指令呈悉旣據分呈仰候財政廳核飭遵照此令又奉財廳指令云會呈已悉蘇省財權統一此後軍政各用途由廳直接解撥辦法業奉浙閩蘇皖贛聯軍總司令孫艶日通電在案仰即一體遵照辦理並將已撥軍警餉項尅日截數具報查考云云縣署業已遵令轉函如海泰靖各縣查照 
盧知事因公赴寗盧知事鴻鈞因奉財廳李廳長之召飭赴寗列席財政會議於二十四日搭乘江輪前往公務派委科長沈寳綸代理又縣督承審員劉仁裕回籍請假一月其職由王邦鼐暫代 
[鎭江]  
　　錢業議决防盜辦法鎭江錢業公會因升泰錢莊前晚代蕪湖客裝寄現洋時忽有形似盜匪者多人滿佈門内外幸商團團丁聞警赶到始得免危險昨爲預防此種隱患起見特召集各會董討論辦法當經議决函請警廳轉飭各警每晚十二時以前不得擅離並函致商團凡遇同業報警迅即協助以維安寗又同業軋現應查照本會第四期常會議决成案以七時爲止一面函知各帮駐客如有現洋進出務宜提早俾免危險 
御隆鄉永興鎭刦案續誌丹徒縣新洲御隆鄉永興鎭前夜突來奤匪三十餘人搶刦該鄉鄉董周月樓家及同興盛雜貨店永興裕粳食行等五六家各節已誌本報兹悉該奤匪等共聚有百餘人均在新洲一帶遁跡故該鄉殷實之家時受搶刦前晚搶刦之時並先至該鄉保衞團搶得搶二枝然後始至各家搶刦現該鄉保衞團擬會同該處水警軍士合力剿滅以靖地方 
[揚州]  
　　十二圩添駐防軍十二圩爲鹽引運輸之中樞於軍事上並無若何重要已駐有緝私水師步隊專司巡缉之職前馬玉仁部曾派陸軍一連到此駐防已苦兵多兹駐場陸軍第七旅長楊鎭東亦派軍隊一連來兹增防該連係該旅一團一營之第五連本駐揚州天寗寺内者 
鄉間之兩刦案西鄉劉家集之大悲堂莊韓姓在該莊開設菸酒雜貨店故爲盜匪注意前日傍晚突來口操沐陽音之盜匪十餘人各懷利刃入門用火烤傷事主詐財得贓一百餘元呼嘯而去又天伏洲與丹徒御隆鄉接壞前日二更時分有持械盜匪二十饖人先至御隆鄉保衞團局搶刦槍械後至商店内刦去銀洋貨物繼至天伏洲水興鎭裕盛厚陸陳行同興盛廣貨布號打刦財物向西逃逸兹各事主已報由警察巡官胡紹安轉知縣署派員履勘矣 
[寗波]  
　　反對日本出兵運動寗波學生聯合會爲反對日本進兵滿州於昨日下午特召集各校代表開臨時太會到代表十餘人公决於本月二十六日上午八時半在小校塲集合市民舉行游行運動下午并分隊出發演講 
海神廟前火警寗波城中海神廟前盧江小學校於今日（二十四日）上午十時許樓上忽然起火延燒鄰居民房共十四間損失約四千餘金到塲施救者有永安機器龍及來安等各龍維持秩序者有警察巡防陸軍及青年會服務團文警救護隊等 
[紹興]  
　　市民大會反對日本出兵絶興市民大會副會長李士銘昨爲日本出兵南滿發出警告略云閲報載日本加藤内閣已决定保護滿洲居留民實行出兵一混成旅全數不下萬人不日出發云云滿洲爲我國領土詎能任他國之兵擅自入境况此種帝國主義者之用意雖名曰保護實則司馬昭之心路人皆知紹興市民夙號熱心前次五卅慘案募捐集欵出力尤多此次日本之出兵關係國畳主權甚大自當積極組織大規模之實力團體一致對外以示决心並分頭講演以警悟平民寫不盡言言不盡意時機危迫努力進行 
[滁州]  
　　皖軍痛剿股匪津浦南叚張八嶺站附近之自來橋半塔集古城鎭一帶素爲土匪出没之區目前丹事變以後匪乘軍隊多赴前線之隙俞聚俞衆並有奉軍潰兵百餘名加入其中共有四五百名之多盒子砲百餘架手機關十餘支其餘决槍二三百桿在古城鎭半塔集一帶到　肆擾無所不至皖軍第一旅長倪朝榮得報後急令所部團長吳大鷂帶領該團第一營之步兵全營七生的五山砲二尊機關槍兩架前往該處一帶與三團一營蔡鼎臣營長之全營合力痛剿前（十九）日行抵老嘉山之東半塔集地方即與股匪相遇吳團長分開隊伍圍攻匪徒佔據地勢開槍還擊兵匪激戰異常劇烈自十九日起連擊三日大小十餘戰匪徒雖衆然以吳團長及卜蔡兩奮長指揮得宜所部官兵尤異常驍勇匪勢不能支持向附近各山港中竄匿矣吳團長派隊沿山搜索一面收束隊伍計斃匪徒百餘名生擒十數史（已訉明就地正法）奪獲快槍二十餘桿男女大小肉票四五十名牲畜等項甚夥（倪旅長令佈告地方取保認領矣）官軍方面三團一營團連長朝棟陣亡一團一營鄒連長振勛負傷一團一營兵士楊金波劉開文李士魁等陣亡一團馬弁工永明一圖一營兵士魏金山等負傷 
 
 

Page 10

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *敎育消息 
[專電]  
　　成都昨午各校長開特别會議如下週經費再無辦法即總罷課（十四日下午一鐘） 
香港孫文大學預料百名額内决招軍人三分之一（二十五日下午七鐘） 
下闗寗有（二十五）非基督大游行到二千餘由公共體育場會集經各敎堂及學校均闖入散傳單并高呼打倒基督敎反對文化侵略取消敎會學校收回敎育權敎會同學退學（二十五日下午六鐘） 
要聞 
[全國國語運動籌備昨訊]  
　　總籌備處全國國語運動大會總籌備處於前日（二十四日）下午五時開第五次職員會議（一）陸衣言報告赴寗接洽各長官情形（二）通過編輯部編排國語特刋稿（三）議决一月一日上午十時半舉行大會議式又請遊藝幹事郭後覺與開洛無綫電公司播音台接洽於今晚預告全國國語運動大會的情形並請啟賢公學唱國語歌劇葡萄仙子以資宣傳 
紹興浙江紹興女子師範附小加入全國國語運動大會後即於日前致函當地各校徵求加入於昨日（二十五日）下午一時假試弄敎育會敦請各校代表組織全國國語運動會紹興籌備會蕪湖全國國語運動大會蕪湖籌備會自開成立會推舉會長董事及各股幹事以來開過全體職員會二次關於蕪湖境内國語運動事宜業已議定具體辦法（一）國語展覽會分國語圖書國語成績兩部定於十五年一月二日借旅蕪湖南公學洋樓内之大課室舉行（二）國語遊藝會基本遊藝已有葡萄仙子（二女師附小）麻雀與小孩（商埠第五小學）兩種現正向各校徵求預料當有十餘種之多地點暫定湖南會館（如有較好地點臨時變更）日期定一月二日晚間舉行（三）國語特刋已與皖江工商兩報接洽擬於一月三日同時刋行所需稿件除由編輯股担任撰述外并向各學校職敎員及對於國語素有研究者各方面徵求（四）請託演講已由總務股分函通俗敎育館講演部及縣敎育會通俗講演所主任在國語運動期内請其盡力宣傳對於鄉村方面格外注意（五）廣告傳單公推雷紹春陳式今楊伯勲齊曉庸張牖青分任接洽印刷及寫晝等事以上議决各事現在分别籌備以後每逢星期三下午六時均在青年會後進客廳照章開全體職員常會繼續討論進行事宜云 
[湘政府令禁反對舉行畢業覆試（痴）]  
　　學生違者開除學籍湘政府舉行中等以上學校畢業生覆試委員積極籌備各校學生聯合開會反對現顔敎育司長因上次計劃舉行爲學生反對中途停止此次務必辦到庶可維持政府威信而保自身顔面蓋顔接事之時即宣言對於學風切實整頓各種敎育力謀改良學生畢業攷試爲其計畫中之最要者上年頒布條例施行時雖曾用武力制止學生集合反對然終未能實行已爲大衆之所幾笑湘趙之不悦其地位亦幾隨之而倒矣若斯時再不能舉行誠無地自容故先常以誠懇態度面語各校長請對於各該校學生設法勸導居時與試詎各該學生不聽校長訓言竟公然集會反對敎顔聞訉恐慌萬狀乃一再設法集合各校敎員宣示所攷題名均就各該校範圍决不另出難題并將攷試標準油印分送各敎員其意係令其轉交學生閲看知易攷而與試也其標凖（一）各學校應試之學科目以各該類學校規程所定應習之學科爲限至應試内容依下列標準甲依同類同級各學校之敎本或講義擇其共同之細目所示程度爲準乙已經定有敎授細目者以該細目所示之程度爲準（二）各該類學校所定應習學科之一部分爲所設某學科之基本者或非該類學校主要目的所在者我無庸覆試者得分别情形酌免覆試一面令飭各校長凡有反對者查明開除學藉其文曰爲令行事照得本司舉辦中等以上學校畢業覆試原爲攷查學生之勤惰優劣藉示褒貶而資整頓起見於優良勤奮之學生不獨亳無捐害且甚有裨益業於日前懇切通令各校定於本年寒假時舉行在案乃閲報載竟有學生多人假長沙市學生聯合會開會反對并有組織反對畢業攷試委員會情事似此一味規避驕惰呌囂實屬不堪造就倘不嚴爲查禁何以重學業而遏囂風除分令各校外合行令仰令該校長即便查照該校有無參與此項皮對運動之學生如經查有盲從附和者亟應隨時傳集誥誡嚴爲制止倘敢故違或在外狂妄行動應即開除學籍以儆效尤而肅學紀并將查禁辦理情形詳明具覆是爲至要切切此令各校長奉此明令雖再剴切説明誥誡各該學生多不遵從欲將其開除而人數甚夥又犧牲其數年成績心實不忍是以欲辦不能不辦則無以覆命故對此難題眞無法解决各學生雖政府之嚴令禁止校長之婉勸均皆置之不理仍堅持議决方針作積極之反抗似此情形難免不又有一番大風潮也 
[北京大學舉行二十七週紀念禮紀]  
　　本月十七日爲北京大學二十七週紀念之期慶祝兩日午前九時在北河沿第三院大禮堂舉行紀念禮代理校長蔣麟主席全體學生二千餘人均到首由主席致詞略謂處今日干戈擾攘之時政局紛紜本校師生尙能歡聚一堂舉行二十七週開校典禮欣忭何如但北京大學自産生迄今屢經變革庚子拳匪之亂本校幾遭停辦民國以來亦無日不在風雨飄摇之中在過去二十七年以内政治屢經變遷學校亦隨之而屢受摇動自民國八年蔡校長長北大後極力提劃學生自動發展個性而尤以（讀書不忘救國救國不忘讀書）二語互相策勵在五四運動以前本校由國子監改爲京師大學堂旋又改爲北京大學校名雖經屢更而本校師生對於國家社會之改革運動常站在羣衆的後而而自五四運動以後本校同人則常站在羣衆的前面但北大同人將來之使命正大當勉力鼓起奮鬭之精神以爲羣衆之前驅云云次由該校敎務長顧孟餘演説報告兩年來該校設備方面之擴充情形次由學生會代表及乙丑畢業同學會代表演説次由范源濂演説略謂（鄙入在二十年前曾在本校服務當時還是國子監校址在景山東街四公主府即今之第二院全校學生同住一處不知衞生爲何物學校方面延日本某醫學博士講授生理衞生解剖一羊以示學生以明人生内部臓腑之位置然朝廷視爲殘暴國子監總監親至朝廷磕頭認罪方告息爭此一事也又開校後三年日本與俄國爭束三省地盤甚烈予見日文報紙登載其事乃召學生於一堂提出報告而朝廷視予爲肇禍者此又一事也舉此二事以與今日北大之情形相比較全校同人對於（學問）對於（政治）頗能發揮蔡校長讀書不忘救國之精神但鑒於旣往二十七年中之進步决不能以此故少自封尤望北大同人本全民領袖之資格努力爲中國文化開一新紀元能對於世界文化上有所貢獻爲國爭光即在北大同人之努力與奮鬭）旋由該校敎職員徐炳昶陳啟修等講演散會已十二時又第三院開放國學研究門又在景山第二院開放物理化學儀器室並陳列各種實騐報告等自上午起可以任人憑票入覽下午二時起在北河沿第二院開娱樂會 
[浙江公立法專發生驅長風潮]  
　　浙江公立法政專校反對學校舉行學期考試曾誌本報今則一變爲驅逐校長此事於十七日爆發十九日凌校長將十七日學生全體大會主席黄文容記過於是風潮擴大校門前大書驅逐凌士鈞五大字校内滿貼驅逐凌士鈞否認凌校長等白紙黑字二十一日下午全體學生五百餘人至省長公署省議會敎育廳請願撤換驅長宣言中述校長解散校友會減少書報濫用私人違背敎育原理違背部章任意留級記過講義殘缺八項 
[蘇省敎費管理處督促税收辦法]  
　　蘇敎育經費委員會商决江蘇敎育經費管理處督催税收辦法現已陳請省長原核准文如下（第一條）現在冬漕將届開徵督催員對於漕糧省税應特别注意於任事之日立赴縣署會商縣知事並與糧櫃接洽收起此項附税另欵儲存每日截收後由櫃將是日收入總數開單報告督催員該員應隨時查對縣署印簿以免舛誤每滿十日無論收數多寡或雖未滿旬而收數已達千元者立向糧櫃領出交江蘇銀行敎育金庫一面將正副庫收交由縣署分别存轉備案一面將交庫日期由督催員函報管理處查考（第二條）查十四年分及以後漕糧省附税劃充敎育專欵不得挪作别用歷經省長財政廳長曁本處通令遵照在案除本年四月令飭各縣以本年忙漕省税作抵息借省校三月至六月經費案内指明以本年漕附抵借及上月省令指定本年漕附低借及劃撥各校經費已解已撥有案可稽者應照原案歸還外其他無論何項借墊之欵以徵起省税抵還者上忙省税倘有不敷應遵財政廳三月漾電只准以下忙省税抵補或於收入十三年以前省税舊欠抵補不得牽涉十四年度漕糧省税以清界限而維校需（第三條）縣署經收之長短期牙行登錄營業各税及屠宰税現由縣署散牧或由本處委員經收者每月月終督催員應立即赴縣署或税所查明是月收入實數協同印委督令經辦員司趕造月表報册於五日内呈送本處查核所有應解税欵及屠税爲認商包辦地方按照比額每月應納之税欵均督令刻日催齊報解眼同交納中交銀行敎育金庫至遲不得逾次月末日之期一面將交庫日期函報管理處查考一面將正副庫收交縣署或税所分别存轉以完手續遇知事交替或屠税委員包商期滿更換之際應注意將截日税收實數查明催令報解清欵（第四條）督催員未任事以前縣知事或屠税委員對於徵起牙税或屠税有抑留未解者應由督催員查明各税欠解月份及實徵銀數與該印委商訂一最短捕解期限先行函報管理處查考一面如期認眞催解其縣署徵存税欵有因軍事或其他特别情形挪虧在前者應與該知事迅速商定於徵起其他國税項下首先提還補解以清案欵一面辦理情形會報管理處查核惟嗣後不得再有類此之事發生（第五條）各縣捲烟特税局經徵捲烟特税每届月終督催員應即赴局查明是月領銷各種憑證細數分類列表送處查核各該烟商是否遵章貼證有無遊税情事督催員並應負責稽得酌量緩設或酌委一人兼理兩縣以上督催事宜其督催方法該員得量度情形擬具變道辦法呈由管理處核辦（第七條）督催員察酌地方情形對於督催事宜有較本章程所訂更爲妥善簡易之方法可隨時條陳管理處核明辦理（第八條）本試辦章程由管理處擬具草案交由敎育經費委員會公同商决呈請省長核定施行如有未盡事宜管理處得隨時依照手續修改之 
[蘇省八中鮑校長到校後更易職員]  
　　江蘇省立第八中校長鮑芹士經人苦心調停始得於二十二日蒞校任職兹悉鮑氏已將庶務楊敬齋辭退以前有之會計宫白懷降充任宫缺委外甥吳克家繼任文牘應滌塵辭退以廳委王藩之戚張贊臣補缺宫氏因葉故前校長契約關係將正式起訴至學生方面亦不以校長爲然云 
[蘇省五中接收委員之行踪]  
　　周綱仁抵常後即去江蘇省立第五中學廳委科員周綱仁前往接收周須領到經費後再行到校二十三日常州敎育界中人忽遇見周綱仁詢之第五中學周君並未到校據聞僅至縣署一行以翁知事赴省公幹不得要領而出今日（二十五）消息周已離常返寗至周何以來去忽忽到常而又不至校中接收外間殊莫明眞相云 
[南京平校畢業生同樂會紀]  
　　南京自創辦平民敎育以來成立平民學校已及三百餘所此外推設平民讀書處則所在多有以故畢業生日見衆多南京平民敎能促進會爲與各生聯絡感情並促進知識超見擬先分區召集各生舉行同樂會以資着手日前該會即在西區仙鶴街市立小學内開一畢業生同樂樂到者八九十人機織工人居多首奏樂開會即由該會幹事報告開會宗旨第一點謀畢業生與平敎會間並畢業生與畢業生間之感情聯絡第二點介紹各項平民讀物請再繼續研求知識第三點請爲平民敎育服務如在同輩中宣傳平敎勸不識字人人平民學校其次該會幹事曁畢業生均有演説更次有幻術餘興等以佐娱樂最後奏樂散會盡歡而散聞該會不日更將在别區舉行同樣之集集云 
[邳縣兵事後之敎育現狀]  
　　邳縣敎育局將兵事後敎育現狀函復江蘇義初敎育期成會云查敝縣爲　海鐵路横貫之區運河自西北而東南斜流境内十月二十五日奉軍由徐東暹經過列車一夜達十數次之多其時蘇軍白部扼守邳東阿湖新安鎭一帶奉軍停駐八義集碾莊運河玷砲車草橋各站兩軍相距二十餘累勢將開火居民逃避一空以致該處小學二所因之停課四星期運河站尙有一校時有軍隊駐紥故至今未能上課至三十一日午刻奉軍兩營入城繳縣警械大肆刦掠監犯放逸一時秩序大亂城内小學四所師範一校均因停課兩星期四區窰灣貓兒窩兩鎭以沿運河奉軍南下清江及潰敗往返均經該處以致兩鎭小學四所停課一星期至敝縣敎育經費多由縣署代征本年水災奇重各項收入均經減少又加軍事突興所有敎育帶征各欵多被劉任挪用各校經費至今尙積欠三月而就學人數小學以通學較近尙未减少師範初中則大受影響人數約減一半云 
[參觀三省自然研究兒童圖書展覽會記（五）（知之）]  
　　（十）上海尙公該校展覽出品共分三大部分略述如下第一部自然研究槪觀一答客問二上課情形三實騐情形四自然敎室平而圖五自然敎室的設備情形六園藝塲攝影七採集隊攝影八照相班第二部敎學過程一題目研侒火柴作代表二年級六年上期三順序甲想的事（子）火柴的頭是什麽東西一火柴有幾種有什麽不同二紅火柴是用什麽東西來做的三黑火柴的頭是用什麽東西來做的（丑）燐在什麽地方來的一燐在石頭裡的呌什麽石二燐在泥土裡呌什麽土三動物骨裡怎樣燐四鬼火是什麽五燐有幾種性質怎樣六赤燐怎樣成功（寅）做火柴的方法怎樣一火柴爲什麽能够發火二紅火柴的做法三黑火柴的做法（卯）硫磺那裡來的有什麽功用一硫磺産在什麽地方二怎樣取法三橡皮硫的做法怎樣四硫酸的做法和功用怎樣（辰）白楊澤胡桃的形態怎樣用什麽方法栽培（已）二氣化猛養化鐵的産地和用處怎樣乙搜集參考材料（子）油印品（見講義）（丑）自然研究第六册（寅）工藝品製造法丙實騐一學生筆記（子）表解式（丑）問題式（寅）提要式戊搜集物品製作標本成績（子）燐的産地（燐灰石燐灰土）（丑）紅火柴的原料（寅）黑火柴的原料已發表成績第三部出品種類（一）中心的（以初夏爲中心分别各級去研的）（子）初夏之兆（丑）初夏之植物（寅）初夏之昆　（卯）初夏的居住（辰）初長飲的清凉劑（已）初夏的蠶桑（午）初夏用的扇子（未）端午的自然研究（申）初夏的清凉飲料（申）初夏用的帽子（戌）初夏吃的水菓（亥）初夏穿的衣服上海的馬路（卯火柴（辰）印刷（已）橡皮（午）交通（未）珐瑯（申）化裝品（酉）照相影戲（戌）煤該校陳列品組織頗新奇别緻爲全塲所最易注目者 
（十一）蘇一代師小（甲）自然研究該校陳列者有一各種儀器標本二自然實際敎學狀况各種敎學用品三（乙）兒童圖書該校陳列者有一關於兒童圖書方面的簡單報告二兒童方面的讀書記要及讀書記載表此種表格頗多精采可取 
（十二）蘇一師分小（甲）自然研究該校陳列者爲一自然研究敎學標準二各種自然設計報告三各種校外採集之草子四各種植物標本及筆記五三四年自然研究摹繪之掛圖（乙）兒童圖書該校陳列者爲一各種掛圖讀物二二三年課外揭示讀物三各種課外補助讀物 
（十三）通女師小該校陳列有木棉標本十餘種並注名願與各校相互交換木棉爲南通特産此項標本故亦精美 
（十四）太倉四中附小（甲）自然研究該校陳列者爲一自然敎學意見二各學年自然科敎材綱要三各學年自然科導案四各學年自然科筆記等閲該校各種筆記及敎材大綱該校自然敎學狀况已可得其大槪矣 
（十五）武女師小（甲）自然研究該校陳列者有一兒童自製各種標本頗精美二本梳箟箕怎樣製造的順序標本此係武進特産自覺特色陳列武進縣算術理科研究會出品十數種亦頗精美 
[崇明小學敎員加薪團將開大會]  
　　崇明小學敎員爲加薪問題定一月一日起在城内萬安倉開全邑大會討論一切議案如下一組織執行委員會案一選出加薪委員會代表案一議决促進徵收畝捐整理過投田增加學生納費等案之進行案一議决加薪辦法一産生永久成立之崇明全邑敎職員聯合會案 
本埠 
[小學敎育自然科審查會開會紀]  
　　上海縣小學敎育自然科研究會於前日下午五時開審查會審查員朱伯華范罕波鄭果齋朱有章李頌唐楊聘漁等十餘人均出席討論由李頌唐主席議决案如左議審查自然科敎科書標準及標式議定審查要項十條及表式一種與審查國文國語用書表同塡表説明六條（審查自然科用書要頃）（一）於人生需要否（二）有審美觀念否（三）注重國民經濟否（四）各科敎材是否有自然的聯絡和組織的（五）便於實騐否（六）適合兒童程度否（七）適合地方情形否（八）揷圖是否明瞭（九）合於明令否（十）名詞和術語統一否（塡表説明）（一）本表僅就缺點方面和應加增損處塡入（二）審查要項欄塡寫要項數字例如某課不合人生需要即塡餘類推（三）説明糧應塡寫事實和意見例如前項塡法本項不合人生需要的事實或更寫如何修改方合人生需要（四）關於全册意見及應行補充何種材料等塡入總説明一欄（五）審查敎材用書一册用表一紙不敷塡寫儘可用二三紙（六）審查初級小學常識救本中自然科敎材亦適用此表 
[上寳平敎會幹事會紀]  
　　上寳平民敎育促進會前日二十一日）下午四時在博物院路青年協會開會到　若愚郁瘦梅凌其瑞張文雅顧靜一胡叔異（郁瘦梅代表）傳若愚主席議决事項（一件）報告寳山縣平民學校有十八校學生九百四十二人（一件）議决下月三日之平校學生同樂會從速擇定地點（一件）議决編定平民學校校歌譜由凌其瑞君選定歌由顧靜一君撰定 
[敎費委員會委員昨日返滬]  
　　江蘇敎育經費委員會二十二日在寗開會現已竣事委員長黄以霖委員袁觀瀾黄任之楊衞玉及陸規亮等均於昨日返滬陸君今日返松江原籍 
[發給崑山童軍副敎練證書之函請]  
　　崑童子軍聯合會致江蘇童子軍聯合會函云頃據第六團函開本團於上月間添聘沈瑞良爲副敎練員請求貴會轉呈省聯合會發給沈副敎練員證書等因准此理合繕具該員履歷相應函達貴會希即核奪辦理無任公感再沈君前領之六團正敎練證書去歲兵災時已遺失合併聲明 
[蘇星隊與曁南隊比賽足球紀]  
　　四與三之比蘇星隊勝昨日下午蘇星隊與曁南大學足球隊在中華棒球塲作友誼比賽各界士女靈於二隊之盛名者莫不以一睹爲快於是棒球塲中人影幢幢四週座位幾無餘地極一時之盛三時裁判員蔣湘青君及二隊隊員均蒞塲乃分地列陣三時零七分裁判員警笛一鳴乃開始接觸蘇星前鋒得順風之助鼓氣前進頗占優勢在初起十五分鐘曁南區域内幾成爲二隊往來馳聘之所斯時曁南守門員蔡應運内衞温官黄懋任中堅梁官松以及前衞黄世乾李瑞軒等應付敏捷故雖在環攻之下亦成屢進屢退之勢三時二十四分蘇星左翼丁人夔由左攻門爲曁南守門員擊出蘇星右翼嚴祖齡又蹴球至塲中球落曁南球門前蘇星左内鋒馮家聲不及回身即反足向後踢出此舉出於守者意料之外難以挽救遂爲其長驅入内焉曁南負球後精神倍增奮勇前進斯時蘇星中堅曹保華足傷出塲其職由王靜代替蘇星内部防守嚴密其右前衞毛志恆尤有特殊之成績故曁南雖有矯健之前鋒一時竟不能深行入内四十四分曁南右内鋒歐陽傑星在蘇星前衞間踢出一球平地而前其中鋒鐘連基飛步前冲蘇星内衞亦返身挽救將至球門邊線處鐘乃舉足攻門蘇星守門員丁人驥雙手急出獲球但球已進線内於是二隊各勝一球此後蘇星前鋒許民輝丁人夔先後攻門均爲守門員挽救上半時一與一之比無勝負下半時易門再戰蘇星隊員稍行更動毛志恒爲中堅候紹輪陳保和爲内衞馮敎準爲左翼丁人夔爲左内鋒馮家聲退出毛康三爲右内鋒嚴祖齡爲右冀盛振華王靜爲前衞丁人驥爲守門員曁南方面李瑞軒退出由林有興代之二隊相爭二分間蘇星隊員在球門前二十二碼間忽違例由曁南中鋒鐘連基踢出球準且急幸蘇星守門員手足敏捷遂得出險五分後丁人夔又攻入一隊蘇星乃多獲一球不料三分後蘇星内衞違例乃罰十二碼爲曁南歐陽傑星踢入一球二隊勝負斯時又相等十分後曁南前鋒陳秉祥符和萱柯承源又互相聯絡前進内衞不及防守突又爲歐陽傑星攻入一球此後蘇星反攻頗烈或由正面直射或由二翼旁擊至四點二十七分右翼巖祖齡自右踢球攻門當時即爲左内鋒馮敎準冲入於是二隊又各獲三球三十一分曁南内衞手偶觸球亦罰十二碼乃爲蘇星丁人夔踢入下半時三與二之比蘇星勝比賽結果四與三之比蘇星勝蘇星昨日所表演之成績在塲觀衆同聲讚許其中毛志恆及丁人夔二君之球藝尤爲羣衆所讚美將來滬上舉行萬國足球比賽會時二君咸爲被選爲中國隊餘員之資格至曁南球藝之突然增進實出於意料之外若能再假以時日不難稱雄於華東焉是日裁判員蔣湘青君視察嚴密判决公正極得二隊之滿意云聞蘇星隊於昨晨來滬當晚即返蘇云 
[中華籃球會球隊今晚比賽]  
持志與曁南當有劇戰上海中華籃球聯合會今晚有兩組比賽均在天文台路籃球房舉行第一組爲持志與曁南准下午五時起賽請張國勛君爲裁判員本届持志球隊異常强盛球員如談達錄倪光祖李祖祺等均爲第七次達東運動會代表手法神妙早爲各界所贊許近更加入前東吳大學籃球健將歐陽旭輝担任中錄一職團結及戰鬥力益形堅固奪取本年錦標極有希望曁南隊亦人材濟濟技術超羣足爲持志之動敵届時二强相見一塲定有一番劇烈之競爭而引起一般人之注意第二組爲甲子與中國公學於六時起賽由蔣湘青羣執行裁判雙方勢均力敵棋鼓相當鹿死誰手亦難預料此外南洋與三育原定今晚比賽三育因明日與樂羣比賽足球能力難濟故已商得南洋及聯合會方面之同意展期舉行 
[中華足球會消息]  
　　中華足球會南洋與持二大學之甲組比賽聯合會方面本有提早於今日比賽之意但因今日持志與曁南比賽籃球時間衝突不克舉行故仍照以前原定日期於明日（二十七）下午三時在南洋大學舉行又南大乙隊本定今日與浦東中學比賽現浦東因出外旅行特致函聯合會申明自願放棄權利又上星期日（二十日）南方與嶺南乙隊假徐家匯復旦中學比賽雙方皆未到塲當由裁判員宣告雙方俱作失敗事後得南方報告缺席原因是以嶺南正式備函通知該校聲明放棄故該次比賽勝利應屬諸南方 
[昨日各學校紀念雲南起義]  
　　職業學校中華職業學校於昨晨八時舉行雪南倡義擁護共和紀念式先向國旗行禮唱國歌次代理校長潘仰堯報告次潘指行演説蔡松坡倡義之歷史及其勇往直前與功成不居兩點足爲青年模範次歡呼共和萬歲散會後開國文競進會學生全體參加計二百七十人第一組題爲軍閥相斫之將來第二組題爲求學與救國 
南市商中南方商科中學於昨日共和紀念日請江亢虎演購共和再造紀念日之歷史紀念日有兩大要點（一）紀念耶穌復活（二）紀念蔡松坡雲南起義兩人犧牲精神正若合符節 
潮惠商小南市新碼頭潮惠學校自校長鄭偉臣君長校以來成績卓著昨爲雲南起義紀念日舉行游藝大會上午九時起至下午三時止來賓千餘人 
民福學校民福學校昨晚舉行共和復活紀念同樂會七時國歌開會翁校長報告察旨後滬市公學國樂班奏樂繼放電影六大本分發該校自製日曆 
公立各校昨日爲雲南起義紀念日本埠文武各官廳均停止辦公一天公私立各學校亦於昨日停課放假上海縣小學敎育研究會日前議决之各項紀念日國慶日各學校應提倡公民敎育舉行謁旗唱歌演講會等各種儀式昨日紀念日各學校之試行儀式者有縣立一二三校及附屬師範等校試行純熟明年起各校一律舉行 
[政治大學二週紀念之籌備]  
　　吳淞國立自治學院開辦已有兩週該院員生因此次二週紀念日適新棱舍建築將竣又爲正式改稱國立政治大學之日特籌備大規模慶祝昨代理總務長張仲友與敎務長金井年特約敎提王璧如劉英士陳伯莊等曁學生代表討論籌備事宜　 
[亞東醫科大學之新計劃]  
　　亞東醫科大學經新敎務長楊紳切實整理業已恢復原狀現擬招插班生以推廣學額附屬醫院實行施診增加實習材料並已向外洋定購大批器械標本以爲學生實習之用各科敎授除現有德日兩派名家外並擬增請專家數人住校迫實指導月前風雨飄摇之亞東醫大目下已暫見恢復原狀云 
[中法工專學生參觀上海水泥場]  
　　辣斐德路中法國立工專土木工程科三年級學生於前日下午由敎授法人賴安樂率領赴龍華上海水泥塲參觀當由該塲張君慇勲招待先導至砸石部復經泥石混合部及吹乾部而達燒窰部次及裝筒部旣畢復由張君導至木工部及引擎間 
[約翰大學之約翰聲已出版]  
　　約翰大學發行之約翰聲現出至第三十七卷該卷第一號昨已發行内容甚佳本年總編輯爲宋家傑君頗積極進行同學會會員及社會人士欲訂購者可致函宋君云 
[立羣女學聘請校長]  
　　立羣女學自遷江灣後關於敎務訓育各方面均盡力振頓外埠及江灣本鎭之報名而明年入校者已有六十餘人又該校自創辦四年以來校長一席迄今虚懸兹擬敦請前商京國立曁南大學女子部英文主任現任吳淞同濟大學英文敎授及上海美術專門學院音樂敎授沈淑清女士擔任校長 
來件 
[武昌大學全體學生之宣言]  
　　湖北武昌大學全體學生宣言云竊念敝校不幸歷經險患去　中樞乏主奸人窺伺幸賴我　校師生竭力挽救公同維持校本於焉而安奸謀以之而敗耗千百之精力費三數月之光隂於無可如何之中勉允石瑛來長武大我同學方謂學校有主喪亂可平前途發展可立而待孰知事有大謬不然者長校一年倒行逆施摧殘破壞不可收拾同人等本良心之主張作公理之申討忍無可忍事在必行爰將其罪狀略述於左以供全國人士之評判幸各界亮察焉（一）侵吞公欵校命脈全繫運費保管收納責在校長石瑛到校以後宜如何上體國家興學之意下恤士子求學之心愼選會計防其侵蝕每月清查預杜流弊乃石瑛以發財爲目的視武大爲金庫會計一職界其親信遁居京門數月不歸收入支出聽其浮報坐擁金案退欵令學校呈斷炊之象而不顧迨函電交馳始以五千元應之授意會計席捲欵項至二萬元之多及知事機不密始交押法庭藉此塞責認追不追以查不查揚言節省實圖肥私此不能不驅逐者一也（二）黨同伐異興學要素不外二種一曰經費二曰敎授石瑛於經費則侵蝕於名流則排除蒞校以來厲行黨化敎哲系敎授余景陶先生似改組意不合有所建白石乃藉口掣肘行政詭居江漢聲言辭職逼令少數學生開師生聯席會議請其辭退余先生刦衆排私委過他人隂毒卑鄙至於此極又復衊無禮體開口便駡視敎授爲僚屬致使名師碩儒紛紛而去總計石氏到校敎授去者甚多黄任初黄季剛黄伯新王獻芻余景陶李幼椿方東美皆學問淵深非一地之所有非一年之所聚或望重當時或功在學校皆使不安其位排盡乃已又其所聘請者皆無學識之徒不滿人望學生終日無書可讀無課可上國文系已同倒閉地學系劇演獨角其他歷社敎哲各系亦皆喘息不保難維現狀堂堂大學已成逐鹿之塲神聖敎育祗作營私之器國家付託非其所問青年光隂非其所惜此不能不驅逐者二也（三）濫用公費石氏甫臨敝校聲言裁汰冗員减省經費視事以後大反所方新聘敎授課數小時者與舊敎授授課十餘小時者薪資相等甚或過之勞逸不均待遇殊體稍存皿氣寗不灰心近復於被辭退之敎授張王甫向未來校之敎授李仲揆等皆月給薪俸數百元濫用公欵位置私人此不能不驅逐者三也（四）大言欺人輓近以來士習虚詐吹牛之聲日聞於耳石瑛載名黨徒習爲大言到校以後即高談闊論揚言如何建築圖書館如何興造工厰如何延聘敎授如何購買儀器如何撥取地皮三世杰李劍農吳穉輝章厥生已應本校之聘財部之增費有着湖北之欠費可領種種吹虚令人心動孰知事後一無實騐一年以來半事無成凡所稱指盡成泡影籠絡人心欺騙狡獪此不能不驅逐者四也（五）濫用職權學校學生各有組織本部附中各有專責同學主君之相質問幹事形式挽留校長之議案２ 
石以與已無誠懇之挽留乃藉口詞連敎員誣爲攻擊予以開除附中有主任評議會職敎員石瑛以校長資格除委令主任外更得取附中一切之事而獨覽朕即天下濫用職權出題考試妄改成績一意横行獨制無理此不能不驅逐者五也（六）鼓動風潮石瑛性情剛復行爲野蠻以遇人接物衊無禮體之故敝校名流旣已排之於前附中職員又欲驅之於後植黨營私由内及外爭權奪利由大及小附中主任一年三易對敎員則肆口謾駡與人難堪侮人人格侮人體面敎職員乃有全體總辭職之舉學生乃有無形停課之慘貽誤青年釀成學潮不可收拾收不能不驅逐者六也（七）侮辱學生循循善誘古聖所稱石瑛於學生則指導無方遇事　講壓制拍案頓足咽嗚叱咤開口倒鬼閉口糊閙甚至破口大駡辱及先人我同學人格喪盡先人受辱重足而立側目而視專制皇帝未有此虐此不能不驅逐之者七也（八）無恥戀棧石瑛久居京門遥領校務總務長每日事函電請命石則表面辭職以退爲進詭言南下交缷將吞欵追清敎授聘就方即告退使此事石瑛可辦又何甘辭職使石瑛不願告退則吞欵可置不追敎授可久不聘其自辭自固之方可謂已極滑稽巧妙之致學生形式挽留校長不過面子敷衍遽意弄假成眞實行戀棧其人格之卑汚廉恥之喪失敎界未有古今希聞此不能不驅逐者八也總之石瑛罪狀罄竹難書慶父不去魯難未已同人等義憤所激務必驅逐出校誓不承認其爲校長尙望我全國人士主持正義予以援助則敎界幸甚敝校幸甚同人等不勝感激之至謹此宣言國立武昌學全體學生同啟 
 
 

Page 11

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *常識 
[愛國與賣國（人生觀）] [  覺]  
　　愛國美名也賣國惡名也愛國之美名非可不勞而獲忝然自居當先務其實賣國之惡名非可信口駡人隨聲附和亦當先考其實愛國之方法甚多苟人人各盡其分内之責任各就其職務之所當爲者盡力爲之皆可直接間接以培養國家之實力雖口不談愛國而愛國之眞義自在其中矣 
若夫賣國之界説至易明瞭要以是否直接間接取得外國之金錢而損害本國之主權及利益爲斷其直接由外人接與之金錢稍有良心者類能辨别之若由外人假手於本國之人授與金錢以供其驅使則閲歷稍淺經驗未深之人往往誤入其彀中而不悟甚或良心上自以爲愛國實際上已爲人利用而爲賣國之一分子此最可痛心之事也是故眞愛國者必先具有不爲威脅不爲利誘之道德而後可不受人愚然利誘之難防尤甚於威脅故愛國者必以不取一毫非分之金錢爲第一義 
[科學管理與勞働界（經濟）] [  楊昌運]  
　　科學管理（ＳＣＩＥＮＴＩＦＲＣＭＡＮＡＧＥＭＥＮＴ）這個名字從前大不聽見現在工商業發達起來這名字也漸漸的灌輸到中國來了在歐美各國有名的工廠裡都採用這科學管理方法因爲對於工廠自身有許多的利益約略可得到以下的三種 
（一）出品增加（二）成本減輕 
（三）免除工潮 
換句話説凡是工廠能施用科學管理方法就可使工廠内部變爲有系統的組織 
科學管理於工廠有這麽多利益他對於勞働界的關係更爲密切因爲工人和工廠好比我們和社會我們不能離社會營獨立生活工人也不能離工廠自謀衣食從這方面觀察出來工人和工廠的關係的確是重大無疑的了科學管理在工廠裡所佔的地位好比國家的一個行政機關倘使管理者（ＭＡＮＡＧＥＲ）用科學的方法處置適宜那麽不但在工廠方面有利在工人方面可以得着許多益處 
（一）工資增加（二）時間減少（三）工制改良我們曉得工人的慾望大都是求工資的增加所以工人對於工廠用科學管理是特别歡迎在腐敗的專制的工廠資本家不知道用科學管理的方法處處用專制手段壓迫工人工資祗求减少時間惟冀延長他的目的是求出品的多可以嬴利工人雖在資本家壓迫之下忍耐着工作但是出品一定不見得精良多而無用而且有時工人不能再忍而了容易激動工潮資本家在這時非但没有益處反要受着重大的損失倘使採用了科學的方法那麽工作有一定的時間工資的多少也以工人的本能來規定出品自然會多而精良工潮就可消滅美國愛默生（ＥＭＥＲＳＯＮ）他提倡一種酬勞制（ＢＯＮＵＳＳＹＳＴＥＭ）對於工人的工資問題有一定的標準工人工作的能力在百分之六十六以下給以基本工資（ＢＡＳＩＣＷＡＧＥ）倘使超過百分之六十六就額外給以酬資這種制度在美國各工廠實行頗多因爲一方面可以鼓勵工人提高工人的能力一方面使平庸的工人不致怨望因爲他至少可以得到基本工資 
在中國現社會工廠制度和組織尙未完備至科學管理自然研究的很少不知道管理的需要現在正是工商業競爭的時候要求工廠發達和出品精良非用科學管理的方法不可希望許多資本家應該注意注意呢（乙種酬） 
[面部敷粉之害（衞生）] [  曉滄]  
　　女子有極不合衞生之一事而習焉不察者即敷紛於面是也粉爲鹽基性炭酸鉛２ＰＢＣＯＧＰＢ（ＯＨ）２故俗謂之鉛粉不獨有毒遇硫化二氫即變成黑色用粉敷面有收縮毛孔之弊毛孔收縮汗不易渄泄血質受影響久之面部皮膚色黄微青則受毒深矣或謂現在女界所用敷面之粉價值較貴經化學之配置提去毒質可保無虞余謂此語何足憑且敷紛無他作用冀美容耳無論此非美之正誼也信曰美乎因積久受毒而致面部漸現青黄漸無血色不且求益反損乎今女校學生亦多染此陋習不知古所謂四德中之婦容乃指一身之端重莊雅而言原非僅僅指面部之顔色也况乎一研究化學又有違礙生理之大害在今欲望女界革此弊病必賴中等學校以上之女生提倡樸素之風面不敷粉旣合衞生又挽頽風則一舉而兩善備矣蓋中等學校以上女生皆應有化學之知識及準確之思想一經指點尤易覺悟耻（乙種酬） 
[拆人書信之造孽（道德）] [  爵初]  
　　拆人書信不特爲法律所不許亦且有傷道德乃今人不察往往見他人書信乘其本人不在私自偷拆在拆人書信者毫不爲怪曾亦知於受書信者有莫大利害乎兹有友人爲予述一事足爲好拆人書信者戒 
友人之言曰吾校有劉某者一高材生亦一美男子也平日對於校規殊遵守更不聞有其他失檢之行某日郵來一函適劉某因事請假外出其同房方某私爲拆看乃一情書也然方苛素妒劉某因以此函與同學互相傳觀事爲校長所知而校長本爲重禮敎者流於是以品行不端四字將劉某開除學籍劉某吤明知此事之發生由於方某之拆其書信傳播而起惟以事實無可諱言兼之同學譏嘲羞憤無地遂急急束裝而歸其父見如此亦大加譴責後其情人某女士之家長亦有所聞不勝憤怒以女之有玷家聲暗中逼之自盡從此劉某鬱鬱寡歡濅成咯血之症不半年亦死嗚呼以一區區拆人書信之事致死二人好拆人書信者可不戒歟（乙種酬） 
[組織保衞團之方法（法制）] [  龔栽卿]  
國家養兵所以衞民民旣得衞然後能安居樂業民國以來兵連禍結盜賊遍野兵旣不能衞民而殺賊盜又害民而思逞於是吾民失所憑藉不得不謀自衞之道欲求自衞惟有舉辦團練之法今上海一隅城市村鎭風起雲湧組織保衞團也商團也鄉團也五光十色煊爛之至顧其辦法苟不完善則費巨而效鮮事倍而功半鄙人不敏敢貢一得之見與邦人士一商榷焉 
（一）調查户籍以清内奸滬地五方雜處良莠不齊宵小奸細匿跡其間故近來盜刦之處多因内奸不清以致勾結外來匪徒之故倘由自治機關嚴查户籍留意訪查保衞團則輪流守望遇有形跡可疑之人送警究辦則内奸旣清外匪無由而入矣 
（二）團員之資格與審定凡屬市民之有職業者均有加入保衞團之義務到相當年齡學習普通軍事知識則一旦有警千呼百諾挺身而起勇往直前矣惟團員資格須嚴密審定倘以非土著之人充當則甚危險故確有職業之外尙須知其誠實可靠方爲合格（三）認眞訓練團員之知識技能訓練團員全恃敎練與團長故爲敎練者當有純正之品格豐富之軍事學識團長當以本地之幹練士商具有犧牲精神者擔任之如是則訓練團員必能十分認眞軍械精良操法嫺熟於相當時期舉行會操演習野戰苟能如此則非特防盜有餘以之阻遏清兵亦能從容應付否則徒擁保衞團之名而不切賣訓練設遇危急其不倉皇崩潰相率而走者幾希（四）嚴定團規保衞團之本務在恊助警力之不足防宵小之竊發倘挾勢以干涉外務包庇烟賭營私舞弊朋比爲奸則非特不能衞民反以擾民故必嚴定團規凡團員一律遵守不得逾越軌範 
（五）節省公家欵項保衞團籌措經費旣恃募捐而來實屬非易故團員一律應盡義務其餘辦公雜支等費務必力求撙節不得糜費藉以减省公民之負擔 
（六）籌集永遠基金籌費一事最感困難往往以經費不足發展無從者比比皆是竊意城市之費可由店肆認定月捐視店之大小定捐額之多寡鄉村之費可由忙漕帶徵附税如是則經費有着即可作永遠基金同時並惟舉若干委員保管而監督之 
以上諸端倘能一一實行則足爲救亂之上策自衞之良法即當承平之世亦須積極提倡况值此内亂未已地方危機四伏之時乎爲述組織保衞團之法倘亦不無小補云爾（乙種酬） 
[爲辦理平民敎育者進一解（敎育）] [  李邦棟]  
　　自朱其慧女士晏陽初博士等提倡平民敎育以來各地風起雲湧熱心之士奔走進行不遺餘力我國失學者多得此補救不啻遇良醫之濟世也無如近日辦理者或未明眞義徒騖虚名招收一班年齡幼穉已入學校之生徒聊以充數其去本旨也遠矣 
按平民敎育之眞義原在救濟一般年長失學之人使獲得相當之知能若幼年兒童應歸在義務敎育範圍之内焉能與平民敎育相混故熱心辦理者不可不認清此點 
眞義旣明有不得不注意者如下 
（一）有獨立精神現時平民學校類多附設於一般學校之内主其事者須負責任心不可以附帶性質目之其附設於小學校者尤須注意絶非該校之補習機關 
（二）有犠牲精神吾人憫不識字者之苦辦理平民敎育本具慈悲心腸對於個人精神經濟當不惜犧牲眼前雖無物質之酬報久後自有精神之快樂 
（三）有同情心理閉塞之地勿視若化外之民畏難不敎須更生憐憫心設法勸導入學即通都大邑已入學之平民亦應爲之解除困難使不間斷而底於成 
（四）有實際效率平民學生程度天資至不一律最好多採用個别敎授將最低限度之四千字須使個個識得倘能就各人職業分别予以相當知能尤易收事半功倍之效 
平民敎育原爲人類互助之象徵影響社會事業與夫人羣之進化者至鉅我人當忠實從事正可藉此盡爲人之天職（乙種酬） 
 
 

Page 12

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *   
 
 

Page 13

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *本埠新聞 
[商務印書館罷工已解决]  
　　今日一律上工昨日寳山路商務印書館仍未開工戒嚴司令部派遣軍隊前來一面傳令警區知照公司及工人兩方各派代表赴司令部商調解方法尙未成行司令部又派代表錢督察長劉營長長同五區區長調查情形并擔任調解上午在印刷所與公司方面接洽並約工人方面到印刷所會議下午二時間警察報告代表已在路上劉營長即擬自往邀同入内軍警隨同護衞羣衆誤爲拿人秩序大亂略有衝突當經軍隊向上放空槍十餘響並逮捕二十餘人嗣後督察長營長向各代表聲明此來全爲維持秩序業向公司方面盡量將未妥協問題商量雙方互益方法各代表亦聲明誤會緣由雙方代表仍復將種種問題磋商公司與同人均各諒解雙方簽字定本日印刷發行二所一律復工當衝突之際雙方各有受微傷者數人兵士由營長帶回自行醫治工人由該公司送醫院醫治至逮捕之人已分别保釋雙方解决辦法如下（一）公司給洋一萬五千元分派被裁同人（限於發行印刷兩所自十四年八月十五號後辭退者）其分派方法由同人自行支配（二）罷工期内工資四天由公司發三天（三）十二月二十六日發行所印刷印一律復工（四）同人此次（十四年十二月二十三日來信）請願各項除第一條第三條第八條外其餘彼此再行恊商十四年十二月二十五日 
[明日之市民大會]  
　　東南通信社云國民黨所發起之上海市民反對日本出兵滿洲大會因獲各方之同情加入者頗爲踴躍已達一百餘團體以上云 
[司令部禁開市民大會]  
　　上海市民大會籌備處爲日本出兵奉天事擬在西門公共體育場開市民大會該會業已致函警察局定於昨日開會嗣因籌備未妥改期舉行警廳方面奉戒嚴司令部令值兹地方不靖之秋禁止集衆開會故於昨日下午特令二區署長孟廣銘率領巡官馬毓麟袁德蘇游巡隊長鄒夢云保安隊巡官吳楚珍曁勤務督察處稽查員李道濫督察員于玉泉稽查員朱企周等帶領保安游巡警察百餘名在體育場四周嚴密防範以保治安由該場主任王壯飛招待一切並由王君聲明該塲爲提倡社會體育機關而非公共會場前年曾登報聲明勸告各界凡無體育旨趣之集會槪止借用聞警廳方面嗣後嚴密防範勿使市民集衆開會妨礙治安 
[各團體反對日本出兵之昨聞]  
　　日本出兵滿洲一事各團體連日開會通電表示反對情形極爲激昻詳情迭記前報兹悉昨日之開會討論者情形極爲激昻詳情迭記前報兹悉昨日之開會討論者有安徽勞工第一分會發表宣言者有大夏大學學生會拍發通電者計有中國國民黨上海市各區黨部聯席會議中華救國十人團聯合會各公團聯合會全蘇公會公民協會婦女協協淮屬公民會南陽橋商聯會中城商聯會法租界商聯會浦西同人會良心救國團等措辭均極沈痛云 
[日領將正式解釋日本出兵滿洲]  
　　國聞通信社云駐滬日領事因本埠工商學各界對於日本出兵滿洲頗爲憤激現擬派員出席山東路商總會等所組織之市民對日外交大會宣佈此次日本出兵眞相或將正式宣言解釋一切 
[昨日之雲南起義紀念]  
　　昨日爲雲南起義再造共和之紀念日本埠軍政機關如戒嚴司令部道尹公署交涉公署縣公署電報局滬杭甬鐵路局以及大小各學校均放假一日惟敎會學校則係爲耶誕放假 
[江浙縣聯會致各法團電]  
　　促進者自治法江浙兩省縣議會聯合會昨致江蘇省議會等各法團電云江蘇省議會江蘇省敎育會江蘇省農會南京上海蘇州進崇海泰總商會蘇州淮隂上海鎭江律師公會六十縣縣議事會縣參事會縣敎育會縣農會縣商會旅京蘇同鄉曁各團各報館公鑒中樞失馭藩鎭張權吾人民爲自衞計亟應速訂省自治法以定一省根本大計務望賡續前議聯合各法團制定省自治法籌備程序即日召集江蘇省自治法會議以完大法而因民權臨電無任盼切江浙兩省縣議會聯合會叩有印 
[陳陶遺復馮夢華書]  
　　蘇绅馮夢華先曾函蘇省長陳陶遺諭蘇政兹得陳覆書云夢老道鑒祗奉手書惠誨殷勤不遺駑劣非長者之愛鄉邦寤寐治忽其孰能責望兼至耶尋誦回皇良用感歎陶遺素未從政性疎習遠公義所迫俛焉所宵誠知民政之要在於得人凡屬現任差缺及聽鼓省垣者苟有來見罔不察言觀色審是别非而會面出於俄頃見剌始知姓字賢否得失何敢遽言從事激揚志焉未逮去其太甚爲始事之圖責無貸諉所言非法委任者自當遏絶其萌而統籌全局尤須嚴定甄别章程詢事考言擇期迅辦平時責成廳道綜覈自歸省署此誠長者不刋之論也經驗資格藩衞何能破抉亭林鄉官之議本縣習而易狎同道猶或可爲陶遺萬不敢以地方嘗試徇人之請漫爲委任二十日集會尊屬成君代表業經出席振務處勞良深感念附書卓識偉論軍民兩政當各歸統一不必多設機關陶遺亦嘗籌及終當設法裁併公言靜簡二字靜以制動簡以馭繁易之道也非極深研幾者其能及此乎非第治理抑通於養生宜公之耄齒嬰顔神明奕奕也陶遺心所嚮往尤冀假年以學肅復不盡一一 
[省署會議滬埠市政]  
　　中國新聞社云昨有省署秘書某君對於淞滬市政之談話云此次陳省長以淞滬市政問題認爲急不容緩之事特邀請蘇紳李平書洪沖仁黄以霖等到寗會議李紳等咸以滬埠受創太重再駐重兵力有未逮且每以駐軍問題發生流弊苟欲免除此項積弊非將市政妥善辦理不爲功云云間最後結果（一）任沈同午爲市政督辦（二）自商埠成立日起定若干日將所有駐兵完全撤退以符永不駐兵之旨（三）所有收入全歸省庫（四）開辦經費由省署先行酌撥若干（五）在正式政府未成立以前暫由省長節制此項辦法聞已得孫傳芳總司令之同意 
[浙人請浙軍回浙]  
　　浙江省軍一二兩師前隨孫總司令轉戰蘇魯頗著戰功現尙分駐徐州南京一尙無回浙消息浙江旅滬公民趙士元等二十四人特上書孫傳芳請令該兩師早日回防原書甚長兹撮述其大意略謂浙人費幾許則力成此二師要以自衞今乃轉衞他省且恐積久或竟爲他省所有浙江省債已達一千二百餘萬再無餘力編練師旅應請飭其回浙俾合浙軍衞浙之意云云 
[浙軍周部第三營昨晚過滬赴寗]  
　　浙軍第三師周鳳歧所部第十二團第三營兵士及軍用品槍砲馬匹等件昨日下午二時四十五分由拱宸橋車站裝鐵篷車二十五輛牲口車三輛邊車及頭二等客車各一輛共三十輛於下午二時四十五分專車由拱宸橋開出下午七時抵麥根路車站約夜間八　　由麥根路掉換車頭運往南京轉赴徐州並　尙有　四次專車約今日（二十六）續裝來滬赴寗 
[葉鄭已乘輪來滬]  
　　前交通總次長葉恭綽鄭洪年前日由津聯袂搭海輪來滬行蹤極爲秘密聞現寓某租界私邸 
[吳佩孚代表昨午赴粤]  
　　吳佩孚代表潘贊化由漢來滬與廣東國民政府方面有所接洽兹以廣東電邀潘因於昨日十一時乘海輪赴粤 
[李俊義來滬視察]  
　　第二師第三旅長李俊義以防務問題特於昨午由杭來滬視察一週當即返松 
[陳漢雄昨日赴杭]  
　　前聯軍上海兵站站長陳漢雄由寗來滬與嚴春陽有所接洽事畢於昨日午車赴杭 
[鄧本殷代表林繩武抵滬]  
　　廣州黨軍進攻南路已逼近雷州鄧本殷爲固守瓊崖起見特派代表林繩武來滬與杜錫珪接洽請其派軍艦二艘往瓊崖協助防守惟結果如何尙未詳悉昨日某君詢該代表以黄志桓投降黨軍情形經否認其爲事實云 
[川省派員來滬借欵鹽運使梁正麟]  
　　川戰頻年兵匪日增財政異常拮据當局者羅掘俱盡苦無辦法乃决定借欵藉以整頓一切聞其總額定爲一千五百萬分三期借入第一期三百萬第二期五百萬第三期七百萬第一期以重慶銅元局或成都造幣廠作抵第二第三兩期押品須待善後會議開會後方能决定現爲救急計將第一期借欵提前辦理特派鹽運使梁正麟來滬向銀團接洽梁氏現已到滬住惠中旅館聞正進行已大有端倪又聞梁氏并帶有購買軍需及捆運川鹽行銷楚岸之任務 
[電報局所接之部電]  
　　本埠電報局頃接交通部電令係爲下列之三事（一）部令派工程司沈福海監修上海至烟台新線應需旅費按月由上海電報局撥付二百元（二）電料局應付喴哩厘洋行十一年度電料價欵及七厘利息部電上海電報局向銀行商借本息一併付清（三）部電上海電報局即日撥付上海電話局經費二千五百元 
[吳淞商會電請淞滬通話]  
　　吳淞電話局與上海電話局通話一案迭經淞局戴主任與滬局周局長會商數次議定辦法正在進行間適江浙發生戰事遂即無形停頓兹悉吳淞商會以淞滬通話開係商業交通昨特致電南京孫總司令商通張季直先生電云（一）南京孫聯帥鈞鑒竊查淞滬電話交通曾奉吳淞商埠督辦張核准有案嗣因戰事停頓迄今尙未實行惟念淞滬通話不僅兩埠商業上感受便利即軍事方面消息相通關係尤爲重要現上海華洋通話不日接線淞滬電話交通急宜同時舉辦爲特公懇鈞座迅賜電令上海電話局長尅日籌辦實行以便商業而利交通至爲公便（二）南通張督辦鈞鑒淞滬電話交通前奉鈞座核定在案旋經戰事停頓迄尙未見實行現上海華洋電話不日即可接線淞滬兩埠通話不僅關係地方商業即軍事方面消息相通尤關重要擬懇鈞座賜予轉電孫聯帥令行上海電話局長即日籌辦實行以便商民而利交通除電陳孫聯帥外敬乞鑒察施行吳淞商會會長鮑維瑚副會長張瑞唐叩徑 
[遷廠事因宋雪琴感冒暫緩]  
　　浙江督署駐滬辦公處長宋雪琴此次聯軍發難極盡奔走之勞兹因體力憊倦染有感冒聞昨尙未痊愈因此關於兵工廠遷移問題不得不暫爲擱置而一般親友之往訪者槪不接見 
[自奉回滬之兵工廠工人近訊]  
　　由奉回滬之兵工廠工人數在千餘名迭誌前報昨據是項工人在阿成謝竺三云吾等由奉到滬均分向龍華高昌廟浦東各處投奔親友得有安身處所者多數惟有三分之一因兵工廠有遷移之説不克工作業已另謀生意或返原籍而去 
[太平洋國交討論會定期開會]  
　　星期一下午在總商會舉行太平洋國交討論會余日章昨函知各團體云敬啓者我國取消治外法權頃由美國得來消息至關重要而太平洋國交討論會總執行部中國代表人選問題並有其他要務均待討論解决兹定於下星期一（二十八日）下午四準假總商會開會用特奉達届時移希惠臨無任盼企專此即頌道祺余日章 
[法公董局定期改選局董]  
　　上海泰晤士報云據法代理總領事梅禮靄佈告法租界公董局局董定於一月十九日改選本届共有四人出缺計法籍二人即法諾氏及欒白里氏他國籍二人即史庇爾滿氏及希禮敦氏所有選舉人名單已於日前分送各納税人處投票地點在法租界市政廳於一月十九日上午十時至下午六時舉行此外地皮委員四人亦將同時改選 
[矢田日總領事回國尙有待]  
　　目前尙未確定行期駐滬日總領事矢田奉該國政府電召回國因事展至本月底起程曾誌各報現聞矢田領事因有種種關係尙須將行期展緩目前尙未確定離滬日期云 
[丹納氏談防癩事宜]  
　　字林報云美國癩人福音會書記丹納氏刻以周游世界促進防癩事宜道經滬埠昨語本報記者稱此行目的在喚起世人改變對於癩病之心理因此病良可畏懼今世人尙未知其禍之烈此病遍於世界美國四十八州中三十二州有此病以全世界患者二百萬人置帆布床列成兩行當可自紐約排列至芝加哥止菲律濱庫雄地方患者最多赴醫院受治者共有六千人檀香山島中曾有六十四人醫治二年而愈中國南部及日本高麗患此者亦甚衆治獺之藥以ＤＴＨＹＬＥＳＴＥＲ爲最有效驗 
[縣商會長催新會長就職]  
　　上海縣商會正副會長姚曾綬姚福同昨致該會董事會各董事公函云敬催啓者前爲本會會長交替問題特召臨時會董會當承議决函請顧朱兩會長尅日就職在案至今兩新會長尙無接任消息曾綬福同以早經任滿之人又復代理逾一年之久現已時局粗定萬難再爲延期之代理不獨貽戀棧之羞且實有違示之咎想會董諸君亦必不以違法爲然究應如何妥速籌議俾兩新會長即日就職以慰衆望曾綬福同得以依法交替俾免愆尤除由福同昨復向貴會董會提出辭職書外兹特再合商奉催務請迅賜答復不勝翹盼之至此致會董先生台鑒姚曾綬姚福同同啓 
[市公所催繳税欵]  
　　上海市公所現因陽曆年關伊邇一切收支各欵正待結束故對於各項税欵有商人擔認者已飭認商從速將所認税欵及尾欠數一併彚集措繳並着徵收各員司亦將地方公益税趕速挨户催收繳解來所以供支配 
[上海市納税人會四次籌備會]  
　　上海市國税人會籌備處昨日下午八時在山東路二百零二號事務所開第四次籌備會議出席各團體代表二十餘人首由主席報告規則業已印就應即分發各團體籌備委員至於白話傳單均已分發次經葉冠千朱潤斌等討論謂前次市公所召集會議時主張逐漸改良市政即公益税之修正施行亦應逐漸辦理吾人應請其先從新造馬路新房屋方面着手對舊屋應仍照前項辦法公决發表宣言對全市民解釋一切次由南市各商聯合會代表報告市公所連日正派人調查居户於各門首貼一（修正）之字樣公决務求達到第一步辦法俟正式籌備職員選出即召集全體納税市民大會討論末主席報告前議派各交際員往各團體接洽請從速進行議畢散會 
[法華鄉議事會今日開會]  
　　法華鄉議事會議長沈于賡依據市鄉制第四十條之規定開冬季常會業經通知全體議員徵集議案昨日已將各議案審查排列議程其最重要者爲該鄉法華鎭東市觀音寺住持僧增福盜賣寺田八畝得價八千餘元一案並匿寫契價妨礙國税已被楊鄉董查明准於今口開會將此案先行討論咨請鄉董轉呈縣署依法辦理云 
[公報報費列入交代之省令]  
　　江蘇省長公署訓令江蘇交涉員及各機關略謂查公報一項具宣傳政令之機能爲法制設施之先導是凡省政府所轄機關均負訂閲之義務即經費一項亦有一定之預算惟查近來各機關所欠報費往往積至數年之多一經催繳則諉缷於前任未曾移交殊屬不成事體兹特規定嗣後無論何種機關所有政府公報曁省公報費均應列入交代遇有新舊交替須將此項專欵會算清結倘有虧欠惟該出結之員是問以專責成而重公欵除通行外爲此合仰該員即便遵照辦理此令 
[昨日游覽蘇杭車客之擁擠]  
　　昨爲西曆冬節各界人士乘公餘之暇前赴蘇杭等埠游覽者頗爲踴躍兩路車務處爲優待行旅起見於昨日起由北站出發之兩路早中班快車上加掛頭二等車各一輛無如乘客踴躍後至者仍抱向隅之嘆 
[航業雜訊]  
　　西節航輪延開昨爲耶穌誕日海關封關三天各輪公司以客家出口貨報裝暫止故開赴各處之商輪除派定日期之長江船須照常開出外即寗波班中之招商輪新江天號船主等要求改遲於今日開行該局已允其請其他各外洋班輪亦遲延一二日離滬海關須二十九日方可報裝貨件 
德總領事還滬德國駐滬總領事西衞氏ＦＴＨＩＥＬ及某夫人前因事歸國現已偕同夫人乘坐美最時洋行之北德公司郵船柯勃倫士號業於昨日從該國漢寳向滬復任本職 
董駒丸展緩來華日本郵船公司之生駒丸今次由大阪神户開來應於本日進口昨得來電該輪因機器損壞須行修理須遲延至月杪方克進口抵滬云 
副總巡昨已到滬公共捕房副總巡摩登氏乘德輪可勃倫士號於昨日到埠 
[吳淞市河不日開浚]  
　　吳松東市張鑑浜市河爲船隻往來之中心年久未浚日見淤積去冬本有關浚之議旋以時局多故遂告中止現吳淞市公所董事朱水澄以現届冬季正值水涸提議開浚以利交通而重商業已請水利工程師察勘水路工程費估計三千餘元現决賽行以工代賑籌欵興工正式開工之期爲十五年一月一日 
[請釋熊克武電文一束]  
　　熊錦帆被廣州國民政府標錮石青陽林支宇及旅滬四川同鄉會等特電致中央執行委員會請予開釋以安士心兹錄原電如下（一）石青陽致廣州國民政府寒電（廣州國民政储中國國民黨中央執行委員會精衞介石組安益之平山諸公鈞鑒報載錦帆被禁聞之駭然此君萬里歸依精誠已見曩者討袁護國護法討賊諸役功績炳然中雖取舍稍殊卒能同趨一軌况自民十以還爲國爲黨身經百戰先大元帥曾深嘉許引爲藩蔽推其不避艱難遠役嶺嶠之本心何致逾越規則自貽愆各諸公主持政局平衡理事當不至以疑似之辭失此大將若猶追念七二先烈錦帆更爲碩果之存萬乞立予開釋以安士心至其隨行部隊久暴霜露備極辛勞尤望優過儲爲國用臨電不勝迫切之至石青陽叩寒（三）四川旅滬同鄉會致廣州電（廣州國民政府汪精衞蔣介石古應芬朱培德譚組安諸先生鈞鑒前四川督軍熊錦帆奔走革命垂二十餘年雖國是屢更而忠誠自矢百折不撓通國皆知此次爲湘所迫帥師入粤對於粤府不啻游子還鄉歸依慈母奈何遽信讒慝竟遭禁錮同人等雖疊於報端見公等披露捕禁熊公情形實則莫須有三字可以了之其最大反證即在熊公及其軍中主要將領均在廣州而反使其 
 
 

Page 14

 
 
1;第一萬八千九百七十六號;中華民國十四年
西曆一千九百二十五年十二月二十六號
星期六 * *軍襲擊廣州自身安全且不能保譬殺人者先自縛而授人以刃設穽陷人者而先入於阱請諸公試一思之有是理耶同人等萬懇諸公爲國惜材爲事求平立釋熊公昭信國人則幸甚矣旅滬四川同鄉會叩巧一（三）林支宇致廣州汪譚蔣電廣州國民政府汪譚蔣諸公中央執行委員部汪林諸公鑒熊錦公前在湘西開軍事會議决定不回川不聯唐繞道赴粤擁護國民政府實行革命工作昭明大義信及神明間關跋涉何從遽變且錦公出生入死功在國家即有一眚之嫌當蒙十世之宥務望鑒其始末保全勲舊以釋羣疑而弘大業林支宇叩 
[查辦閔行緝私營長]  
　　孫電已飭查辦閔行鎭商會喬會長覽禡電悉已轉飭該營統領查辦矣並希轉知顧鄉董爲盼孫傳芳敬印鄉董請求保障閔行鎭各法團以何統領承認之三條件尙未履行故由顧鷲雲鄉董來滬偕同縣參事員吳履平赴縣署面晤張知事詳述緝私兵士騷擾商民已非一次此次該營長胆敢棍責商民商人認受損失犧牲利益罷市無非欲得一確實之保障請即轉保何統領即日實行 
呈請撤換營長閔行鄉鄉公所商會等各公團爲緝私營長棍責商民激成罷市風潮一事聯銜公呈戒嚴司令部文云呈爲緝私第三營擅用軍棍慘打商民迫求迅予撤換嚴懲以救商命而維治安事竊閔行鎭徽州僑民張天水在新街開設鎭泰肉莊於十二月二十一日上午十時頃缉私第三營長派人向該店購肉六元照市價每洋五斤共給肉三十斤並對店主説送肉到營取洋隨即派夥送去該營長忽謂缺肉三斤肉價不付查閔鎭習慣通用會貫秤九折乃該營長以天秤稱計算缺少三觔勒令補足顯與閔商習慣不符該店主迫於無奈立時補肉三斤親自送去要求給付肉洋詎料一到營部非但不名一文竟致勃然大怒勒罰鮮肉百觔不遂將該店主掌頰無數胆敢喝令護兵痛責軍棍三百餘下以致兩腿腫爛躺臥不起該營長以爲未足并將該店主片送商商勒令出結一時激動公憤全鎭罷市又敢縱令護兵藍光福王得勝手持凶器四出搜查罷市主動之人以圖一逞如此濫用職權無端毒打將來效尤踵起勢必人人自危鈞座坐鎭淞滬除暴安良羣情感戴除快郵代電外用再據情備文呈請伏乞電鑒迅賜將緝私第三營營長智慶雲撤換并護兵藍光福王得勝嚴行懲辦以救商命面維秩序實爲公便謹呈 
[李買員案即將解决]  
　　淞滬警廳長嚴春陽對六區一分所署員李得貴案聞已奉有省令從輕發落故嚴將李交保候訊 
[赣團體昨日討論贛局]  
　　昨日江西旅滬公民會贛民自治促進會特開聯席會議到到代表彭澤甘新民廖權譚棪四十餘人公推甘新民主席提議屢接贛省工商學農各公團函電報告方本仁在贛迭開惡例搜刮民財（一）鑄造輕幣侵蝕國帑（二）江西銀行支票以十足發出以九折心入操縱金融擾亂市面次彭澤發言吾贛前受陳光遠蔡成勲二軍閥横征暴歛不堪其苦李定魁省長雖係贛人亦不過供方氏之驅使應請諸君討論應付方法公决（一）將方氏禍贛情形通電宣布（二）省長應即更換（三）聯絡運動自治（四）電孫傳芳請重視民意旋議决公推彭澤爲文電起草員議畢散會 
[内外紗廠增加工資]  
　　中國新聞社云小沙渡路内外棉紗廠自經罷工風潮解决後廠方對於工人則極力設法優待除於復工後先將工資增加外並創設水月華童學校及華工臨時診所等兹將該廠所加工資調查如下以前二角三分者現增爲三角零三釐以前三角者現增爲三角九分六釐以前三角五分者現增爲四角六分五釐以前三角九分者現增爲五角一分九釐以前四角五分者現增爲五角八分八釐以前五角者現增爲六角五分七釐 
[省令飭查國民公司出品銷數]  
　　上海糖業認税商人前以中華國民製糖公司所出品之精糖行銷各處地方者曾奉北京財政部令飭准予免納常關捐税及釐金十年以維國貨等因一案殊於糖業認税大受影響等情函致上海縣商會請轉呈江蘇省公所陳明此項精糖對於上海税率不能槪行包括免納以免認商多所虧累並查得機製洋紗等亦係國貨相形之下其性質雷同等由兹奉省署指令財廳長查核精糖一項常年出産共有若干運銷地點何處爲最多數仰即轉令上海税務公所查明該公司出品每年究有實數若干與糖業認商有無影響之事叶復候核等因刻經閔税所長遵令轉函縣商會確切查明具復以憑轉詳 
[中國機器工會二週紀念]  
　　上海中國機器工會昨日在新記浜路三百十九號開二週紀念大會到會者踴躍異常下午二時振鈴開會（一）主席張渭川致開會詞略謂承諸君光臨極爲感甚本會乃由各廠工友之心力搆成注重研究機械學增進道德以擴大生産力俾各方均受利益（二）全體向國旗行三鞠躬禮（二）宣讀祝詞（四）答詞（五）演説李瑞棠略謂機器爲百工之首須要努力研究以拓展前途云云（六）茶會（七）散會 
[銀業器皿公會議守行規]  
　　本月十三日起實行上海大件帮銀業器皿公會爲各作坊製造銀件器皿議定行價一律事於昨日又開第三次全體同業與工人代表緊急會議决定自本月隂曆十三日起一律遵守公議辦法所有銀樓家不出㧎光費各作坊仍送白貨交代如違公議將所做工資一律公充全體贊成簽名者共六十餘家代表 
[十月份警餉有定元旦發放説]  
　　中國新聞社云昨據警廳消息赴寗催餉之黄科長業有電知十月份警餉先發黄科長定二十九日返滬嚴廳長正辦發餉手續擬於元旦發給 
[各保衞團消息]  
　　商市保衞團上海南市保衞團函淞滬保衞團聯合會云敬啟者前因上海總商會保衞團團丁分撥一百名與敝團一節當以經費爲難據情轉商上海市公所設法支配去後兹准李君平書以上海十九市鄉行政聯合會名義開以此項保衞團團丁擬請分撥各市鄉應用以期保衞計蒲淞市閔行鄉北橋鄉馬橋鄉顓僑鄉曹行鄉塘灣鄉引翔鄉法華鄉上海市日　橋等十區每區十名並每區派定頭目一人准於十五年一月一日起由上開市鄉承認月餉以後如何會操隨時通知等因到團查此項團丁從前本係閘北調往現淞滬保衞團已有聯合機關轉出敝團派往似多周折現擬此項團丁一百名應由貴聯合會分派各市鄉應用於事實較爲相符除函復上海總商選送並函上海十九市鄉聯合會李會長轉函蒲淞市等十區趨前面謁台端接洽外相應函達敬希查照爲荷專此祗頌台安上海南市保衞團團長姚福同 
董家渡保衞團董家渡天主堂保衞團第一支隊總隊長高子雲於前晚八時召集全體隊員開一團務會議决定當晚九時出巡冬防共分三隊巡邏地址在十六舖小東門大東門之中華路及裏外鹹瓜街等處出防時由總隊長親自查崗直至天明始各收隊休息並聞每晚准八時出巡二隊巡邏隊守衞在隊本部休息 
又該團第四支隊除新招隊員已連日開始操演時嗣後冬防重要不敷分配出巡另行通行垎商號請一號中派店員一名到隊練習操法以資補充 
諸翟保衞團諸翟鎭保衞團於去歲江浙軍興時首先創辦合嘉上青三邑交界商民組織當時定名爲諸翟嘉上青聯合保衞團刋用木質關防兹依據團董部會議以前定名稱有不符之處議决改稱爲嘉上青三縣諸翟區保衞團刻已刋就關防定期啟用以前名稱業已取消昨日由團總侯積嵐分呈嘉上青三縣知事核准遵行外並通知各支團查照 
[傳令保護放賑人員]  
　　淞滬戒嚴司令部昨傳軍警保衞團各機關云案奉聯軍總司令部機字第六九號訓令内開案據上海義賑會馮煦篠代電稱敝會頃邀伍琢初義绅前赴皖北宿縣災區查放急賑比即首途請飭沿途軍警隨時保護至紉公誼等語據此合亟通令飭屬一體保護爲要此令又奉機字七一號訓令開案據江蘇防災會兼辦兵災義賑馮煦先生篠代電稱東海灌雲兵災主任朱孫蕃現已携帶賑友前赴災區查放急賑請飭沿途軍警及該兩縣官紳保護維持以利進行實紉公誼等語據此合亟通令飭屬一體保護爲要此令各等因奉此合亟傳仰軍警保衞團一體保護爲此傳 
[濟生會請保護放賑員]  
　　中國濟生會昨致南京孫總司令電云南京孫總司令鈞鑒皖屬固鎭夾溝任橋一帶經兵燹後人民待賑孔殷敝會現請劉君鍾麟夏君翊宸前往查放懇請電飭沿途軍警遇有敝會白十字旗幟袖章者一體保護至深公感中國濟生會長王震徐懋叩敬又致蚌埠陳總司令電相同從略 
[紅會消息]  
　　宿遷仰化鄉取消紅十字醫院中國紅十字會總辦事處前接宿遷仰化鄉朱紹康來函請組織紅十字會醫院該總辦事處當即函復謂照章應由分會經辦否則不得用紅十字名義今得朱君來函云因未知貴會定章故冒昧函請旣無此例當即遵示撤銷紅十字會醫院名義改爲公濟醫院救治災民特此函達更正等語 
贊同比國紅十字會之意見中國紅十字會總辦事處常議會接北京中國紅十字總會來函云准巴黎紅十字會聯合會函開關於各國紅十字會曁分會應如何與他國紅十字會及紅十字會聯合會接洽一事兹將比國紅十字會總務長及本總務長來往函件之譯件抄附送請登核貴會意見如何乞示知等因前來本總會對於比國紅十字會之函可表贊同相應照錄原函送請貴會核議辦理爲荷 
[各商聯會消息]  
　　法租界商聯會法租界商業聯合會昨致初選當選函云逕啟者本月初七日本會第五届初選揭曉計先生得幾票爲初選代表用特具函佈達務請俯從衆意共維會務又附上覆條一紙請於當選字上註明勉予或力維字樣在三日内速即寄回以重選政專此順頌大安又該會鑒於近日報載各處盜賊横行實於商業有礙特定於本星期晚常會時提出討論防盜方法並致函法總巡請予多派探捕嚴密梭巡以重冬防 
唐家灣商聯會城西唐家灣九路商界聯合會定於今日（星期六）開成立會昨日發出通知云敬啟者本會定於陽曆十二月一十六日）星期六）下午一時假西門外公共體育塲開成立大會敬備茶點恭請光臨爲幸 
閘北商聯會閘北商界聯合會昨爲共和新路仁大木行被竊事特致函四區警署函云敬啟者頃據本會會員仁大木行函稱敝號於前晚夜半（即本月初七日夜）被賊在門口竊去木料計楓板四塊又於昨晚續偷去柳安一塊深爲駭異查敝號自開辦至今四五年從未有堆在門口木料被竊事情况本料一物非比他項係笨重粗物白畫難於偷拿何况在夜　人靜之後且警察分駐所派有站崗在敝號門首照料而隔壁鄰座亦有通宵營業者如湯　麫店而竊賊竟能從容兔脱足爲寒心非唯如此恐此風一開盜賊慾望愈熾任意無忌誠有更大竊案發生亦未可知在敝號之損失尙少地方之治安實大素仰貴會爲吾閘北商業樞紐對於自身問題定蒙仗義執言敝號爲此不揣煩憚函請倫函總署轉知該派駐所就近查究以儆匪膽而維商艱不勝感企之至謹呈鑒察等情敝會據此理合具函貴署仰請派警迅予追究實爲公便 
[商帮公會開會記]  
　　上海商帮公會昨在漢口路會所集議到錢帮張紫石茶帮王之哲絲帮沈正芳等七十一人會長周權主席趙蓮貴記錄先由主席宣布開會宗旨次報告華茶出口展限一年及往來函電次議决（一）致函松江米公所請勿退出本帮公所（二）鄂皖貨運照常魯豫直及東三省停止裝貨免遭損失（三）凡合同訂明年底交貨者暫請轉限餘議會務至下午五時始散 
[昨日滬杭貨車慢車均誤點]  
　　貨車車頭出軌滬杭甬鐵路昨日（二十五）正午十二時二十分由閘口開滬之二十五次貨車駛至南星橋車站時在十二時三十五分該列車方駛進頭人分路叉道車頭忽然出軌輪盤二輛越出軌外幸所拖貨車尙未出軌而軌道亦未損壞惟車頭稍損當經南星橋站長急電閘口機務車務兩處趕派救險車前往施救當將出軌之車頭輪盤頂入軌道至下午二時半始恢復交通一面由閘口機廠另換車頭接拖來滬即於下午二時四十五分由南星橋開出約今晨（二十六）一時許抵滬 
慢車汽管損壞昨日（二十五）上午九時三十分由南站開杭之六號慢車駛至老龍華站該列車之龍頭汽管忽然損壞不能行駛當在龍華站扣留以待援機接拖嗣由北站開出之慢車龍頭在新龍華解下駛往老龍華接拖至新龍華銜接然後始行開出故昨日開杭之六號慢車抵杭站時約遲至一時半 
[捲菸局函告分征局繳税]  
　　上寳區搓菸營業特税征收局總務科昨日致閔行浦東寳山曹塘鄉北新涇等各分征所函云頃奉局長手諭試辦期將届各分征所下月份理應更訂正式手續限於三日内一律到局預缴原認税額更換手續並爲體念起見暫予免加比較倘過限不到即行另委接辦等因奉此相應函知即請於限期内到局接洽爲荷云云 
[南市第一商塲之進行聲]  
　　自民國路商塲收束以來聯合公司諸同人鑒於市上洋貨充斥國貨漸形冷淡僉以非繼續奮鬥不足爲根本救國之基礎特租定小東門地方經陳翊庭薛壽齡姜昌年等籌備進行橱窗亦已設備完全大加修葺三層樓另闢游藝塲招人承辦各工廠之加入者已有地三家之多一切規則定章有文牘王俠峯訂定由董事修正付印手續將次完竣聞昨日尙有五六家要求加入此次組織較前更爲完全且營業地點亦屬適當故工廠之加入者更形踴躍 
[飛星公司請派警調查失物]  
　　閘北來安里飛星黄包車公司主日斯商人柯亨因近來公司中遺失物件甚夥並有歹人時常損壞黄包車輛特禀知駐滬日斯巴尼亞領事請爲轉函交涉公署轉函警察廳派敬兩名至該公司調查一切以明眞相 
[救火聯合會挽留姚副會長]  
　　上海救火聯合會副會長姚慕蓮近因商業事繁公私交集無暇兼顧函請該會辭去副會長職俾得專心商業等情該會接函後即於昨日下午特開行政會議公决一致挽留以資借重議决後即由會錄案函復姚君請即取消辭意勉爲其難云云 
[吳淞東區救火會募費建屋]  
　　吳淞銜道狹隘民國五七兩年兩遭大火尤以五年秋間爲最酷爰由當地士紳募資賃屋置器徵員組織東區救火會歷來辦理消防成績可觀惟該會規模粗具尙待擴充去年又因江浙戰爭淞當要衝隊員出防臨警救護因而損壞器具不少因此添置德國新式帮浦機龍一架價值頗鉅經費益加困難當由會長俞惟鈺主任印書麟等集議籌欵補助訂立捐册呈縣蓋印後分投勸募上月又新增特别隊員舊處不敷辦公故在泰興路東另造新所業經建築不日告竣一俟欵捐得有成數再行整頓一切 
[前晚徽寗路刦盜槍傷二人]  
　　行刦未成追獲一盜槍傷二人邢阿貴傷勢甚劇前晚（二十四）七時五十分鐘大南門外馬路橋南首徽寗路十一號門牌陳龍生所開大順烟紙店正在收市之際忽來盜匪三人内有一匪即挨門入内以購香烟爲由袖出手槍嚇禁聲張當時店堂内僅有陳之妻父吳根福（常熟人年五十一歲從原籍來申甫經數天）認該匪所執爲僞手槍故意恐嚇因即趕出將該匪揪扭詎該匪即開槍射擊洞穿吳之右小腿受傷倒地該匪等情知不妙未及刦取即沿途開槍飛奔向東逃逸時有該店東首二號門牌經放黄包車之邢殿海家十四歲養媳阿桂適在自己門首致遭槍傷其子彈從右面側首小腹進由左面小腹透出人即倒地不省人事當經在新普育堂附近之第十六崗崗警鍾家成聞警趕上拘捕將執槍之匪抱住不料該匪又開放手槍二響子彈均從鍾警耳邊擦過被其用强挣脱由望道橋轉入大佛廠立興弄鍾警不捨恊同十四崗巡警王恩科十三崗巡警郭玉書等在後窮追直至中華路民立中學西首始將該匪擒獲搜出手槍一枝其子彈已經告罄其時該管二區二分署五六派出所巡長張振全盛國忠率警從後趕到當由張盛兩巡長協警將該匪押解到署由署員牛雲舫提案研訊該盜供稱河南人姓沈名玉林又名王玉林今年二十六歲前充第四師十三團兵士因事被革邇因困苦不堪出此下策詰其手槍何來供稱爲服務時所有斥革後未曾交出等語牛署員得供立命將該盜申解警察廳訊明律辦而受傷之邢阿桂即經家屬舁送新普育堂醫治聞傷勢頗劇恐有性命之憂惟吳根福之傷尙無大碍現尙在陳處延醫療治 
[淞口鹵簟船被刦]  
　　前（二十三）晚八時許吳淞口以南東補濱紹興鹵簟船四艘攏帮一處在彼停泊過夜以便翌日開駛回浙詎有小船一隻摇至鹵簟船船旁小船上站有身穿灰色制服形若兵士者兩人手持槍械持槍者竟不問情由突上船搜索旋被乘間携去大洋八元小洋百餘枚並將各船伙所購之布疋雜物等一并帶去該四鹵簟船則疑係軍隊中前來封船故皆不敢抗拒祗得任彼搜掠而去 
[小西門祥泰米店前晚被刦]  
　　前晚七時五十五分鐘小西門北首中華路朝西門面十六號門牌趨松溪所開之祥泰米店已經打烊突有身穿元色棉袍頭戴銅盆帽之盜匪三人推門入内口操北音各出手槍嚇禁聲張時適店主不在店堂内祗有主婦趙王氏並店夥朱輔虞徐志山等五人被該盜等攔至櫃檯横側不准移動當在賬檯上任意搜刦去大洋十餘元小洋五十餘角銅元八九千尙不滿意復將店主婦趙王氏手上約重二錢許之金戒二只及耳上鑽圈一付一併攫去復將該店夥友及趙王氏攔入後面灶披聲言不准出外聲張否則須遭槍擊等語言畢一哄而去事後即經開單遣店夥朱輔虞投報二區二分署請爲查緝當經牛署員會同宋巡官率警詣該店察勘一周詢問該盜等年貌服式允爲嚴緝 
[劇盜分别發落]  
　　山海關路六百零四號門牌唐玉林家於十月十七號夜被盜持械侵入搶刦銀洋一百元臨逃開槍拒捕擊傷一六五八號華捕陳景山及途人葉春江經新閘捕房探目王桂生包探花友山與西探目亨利拿獲盜匪吳成銀（即吳榮慶）吳正表（即王六）劉金洪石老三等解由公共公廨押候訉究在案兹經該探等查得滙山路四百六十九號邱永富鴨綠路二十四號阿二大通路七十五號嚴國與臨青路三十七九號周紀發吳山海華德路九百四十六號吳海全楊樹浦路一百三十四號沈生記南京路一百四十一號張義春漢璧禮路一百六十四號丁長春等九户先後被搶衣飾銀洋均係若輩糾黨所爲前日午後傳同各事主將該盜等解廨由關讞員會同英馬副領事升座研訉先由中西探員上堂禀明偵查情形將各盜在捕房簽字承認屢犯搶案之供詞單及抄出之手槍一支子彈九粒呈請察核繼由華捕陳景山上堂禀稱是夜八句餘鐘第二被告吳正表搶刦後執手槍從我背後竄過我即追拿被其開槍擊傷手臂我仍狂吹警笛並緊追其後旋由他捕到來將該盜擒獲云云又由九百三十四號捕證明帮同追獲吳盜奪其所執手槍情狀而葉春江亦到堂證明被流彈擊傷面部是實各事主亦相繼上堂證明被搶情形質之各盜所供均一味狡賴而石老三且稱渠因在法租界搶轎飯票被法捕房於八月初六拘獲至九月十一日由法公堂判决對於所控渠犯搶案之日渠尙覊禁於法捕房等語當經堂上飭探往法捕房查明石係九月初一日被拘禀復中西官磋商之下以案經證實豈容狡展判决吳正裘押候錄供詳解内地官廳按律懲辦吳成銀劉金洪各押西牢五年（英領判該兩名各押十年）期滿再核並逐出租界石老三押五年期滿逐出租界起案贓物給事主領回槍彈没收 
[十一月份租界死亡者之統計]  
　　昨據工部局衞生處報告十一月份租界死亡人口計華人七百五十三元人西人二十七人 
[汽車撞傷老叟斃命之騐判]  
　　俄人某甲於本月二十二號午後五句十五分鐘開駛五千六百三十六號汽車經過黄浦灘路廣東路口時有六十二歲之奚毛毛因穿過馬路致被該汽車撞倒碾傷經一百五十五號華捕查見送往醫院醫治以傷及要害延至前日身死總巡捕房得報派探將尸舁入虹口騐尸所此即禀請公共公廨陸襄讞會同美領何君蒞所騐明尸體並向該俄人及巡捕質訊當時情狀一過而死者之孫奚林華亦到案聲明其祖父被撞時伊未目覩云云中西官遂下諭云騐得已死奚毛毛委係生前因穿過馬路被汽車碾傷身死着尸屬具結領尸杭殮早主從優撫　 
[子誕日之昌世中學]  
　　昨日（二十五日）爲耶穌誕日虹口狄思威路救主堂上午爲大禮拜午後二時起在養生公社服務廳表演恭祝聖誕餘興各敎友及來賓到者約一千餘人先由邱啟華先生報告恭祝情形嗣由該堂附設之昌世中學各敎職員排演（敗子回頣）新劇情節頗佳後爲三廉學社社長馬守義及張克勤兩先生幻衞並有絲竹音樂等游藝至五時半分贈糖果與各敎友及來賓而散晚間六時半起仍在服務廳開演京劇及新劇觀者須購劵入塲劵資分特别普通二類特别座每位五角普通座每位四角京劇則蘭社票房周信福及徐介夫二君合演（汾河灣）一齣後由該校社會科新劇團排演警世新劇（不曉得）情節亦異常深妙令晚仍由蘭社票房演（全本戲迷傳）京劇及新劇等所售劵資悉充該校創辦圖書館之經費 
[唐温訂婚記]  
　　外交部顧問温秉忠之女景美女士昨與無錫富紳唐保謙之子星海君訂婚晚間七時由温君柬邀諸親朋觀宴於大東旅社温秉忠爲第一班留美生其舊同學如唐少川丁液仙陸錫貴容輝山等均趨賀由其内姪牛惠霖惠生兩醫生及過養默夏晋麟等殷勤招待席半温宗嘵君致賀詞賓主歡叙夜闌始散聞唐星海君於一九二零年畢業於北京清華一九二三年畢業於美國麻省理工大學現任慶豐紗廠經理温女士則畢業於英國倫敦美術專門科才學均優云 
尙有本埠新聞轉入後頁 
 
 

Page 15

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *本埠新聞二 
[蘭社票房兩週紀念演戲]  
　　公共租界六馬路越羣坊蘭社票房自本年改編後會務積極進行上月改選新會長會員等各串演拿手好戲以表歡迎兹以二十七日爲該票房兩週紀念特假寗波同鄉會大會串一天兹錄日夜戲目於后（日戲）袁鐵梅加官進爵趙時閘招財進寳孫醉儒八義圖薛志明張秉成合演梅龍鎭潘經芳救母陳武崗鳳凰山陳瑞徵孫醉儒合演捉放曹周星福宇宙瘋陳文美剌巴杰張浩周星福合演汾河濤張伯英白門樓王叔康趙時剛合演運花湖邱頌由逍遥津一夜戲（蔡文耀烏盆計揚漢山探隂山薛志明梅香節詹小　潞安州王占呆瞎子閙店張克勤黄金台潘經芳滑油山張伯英趙時剛合演轅門射載徐匯飛打棍出箱瞿雪痕寳蟾送酒陳武岡少年立志何無量戲迷 
[昨日之軍事運輸]  
　　浙軍第一師留守司令部於昨日（二十五）下午二時由城站裝運軍用品一車附掛於由杭開滬之七號中快車來滬轉運南京又松江第三旅李俊義所部昨裝運濟養品二車至麥根路分運龍華斜橋高昌廟之第一營各連需用 
[菜船在東溝口被刦]  
　　崇明施翹市河船户范大郎日前由崇裝運黄芽菜來滬售罄後於二十二夜乘潮駛出由滬空放回崇經過楊樹浦東溝口外浦面突來淌漿划船一艘直靠船旁即有年輕匪徒四人兩盜各執手槍餘分執木棍一擁登舟嚇禁聲張然後遍搜船中銀洋物件當被刦去大洋十四元銅元三千餘文短衫褲五身棉被二條曁零星雜物携贓下船面逸翌晨由該船户據情報告税行轉禀官廳飭屬跴緝 
[指控行凶證據不足]  
　　許順發前日投法公堂指控朱阿堂糾同在逃之金新根等持斧將民人連砍五六下逃逸無踪當即至院醫治痊愈出外直至現今始將朱及金之父親金雨生尋見扭案求請訉究等情被告朱阿堂廷巴和律師代辯稱被告係賣菜小販並無糾衆將原告砍傷之事實被誣控况查原告前曾在内地向人拆梢拘解官廳禁押三個月有案求請將案注銷准予保留私訴等語金雨生供稱兒子金新根由民人驅逐出外早已脱離父子關係是否向原告行兇不得而知中西官判以訉得原告所控證據不足將案注銷 
[口角行兇之拘究]  
　　陳毛囝前日在岳州路不知因何與江興芳口角起衅將銼刀戮傷煤之胸部受傷由探馬長書查見將受傷之江興芳送院醫治一面將陳帶入捕房候禀請　領核辦 
[濟民慈善會之勸捐]  
　　上海濟民慈善會昨致各機關函云敬啟者敝會自組織以來惟善舉事宜竭力進行夏則以濟湯藥冬則以給衣米歷辦數載幸　各方善士樂予贊助現已成立濟民義務學校設立香山路仁餘里再擴充施材一部經費浩大爰邀同志均盡綿力恐不足以臻其後登報勸告特派會員登門勸募乞仰慷慨樂助其荷匡全之力焉 
[居士林啟建佛七]  
　　海寗路錫金公所内世界佛敎居士林爲求國家和平永免刀兵特於今日星期六啟建佛七道塲七永日於阿彌陀佛聖誕日圓滿恭請聞道法師主七鄒梅生黄海山葉慧眞周尹卿等輔七歡迎各界善信加入並聞該林印有佛七道塲課程一小本分贈各道友以便按序持誦 
[新奇影戲社四週减價]  
　　自來水橋北首新奇影戲社專售歐美各種大小影機開辦以來日見發達除在四馬路設立分發行所外並在南京廣州北京等埠設有分銷處近因四週紀念舉行特别大優待一月　影機減收八折影片六折外並加贈各種中國影片 
[輪尾撞損碼頭椿木]  
　　昨日天明時甯紹輪船由寗波來滬於抵埠傍靠碼頭之際其船尾誤撞於碼頭椿木上因之椿木折損並波及碼頭畔所停之柩一具擊破棺板屍身暴露當經寗紹商輪公司得悉立即函請寗波會館給棺一具在碼頭上重行收殮以待運回寗安葬 
[十三團官佐致送嚴警廳長牌傘]  
　　淞滬警察廳總務科前日函知各區署隊云本月二十五日午前七時陸軍第四師十三團全體官佐恭送廳長紀念牌傘本廳外部全體職員應於是日午前七時三十分一律制服到廳集合預備參賀及歡迎送牌傘來賓萬勿延誤其各署所隊巡官並應率同軍樂隊及廳派巡警至小北門等候迎同來廳爲此函達云云昨日總務科又函各區署隊云昨傳參賀廳長受收紀念牌傘兹准司令部副官處通知改爲本月二十九日一切辦法仍照前定辦理 
[私設烟榻之判罰]  
　　王志榮張阿二馬紀順等邇在法租界私設烟榻容人燈吃現爲包探查知前往抄出烟具帶入捕房前日解送法公堂奉訉屬實判王張兩人各罰洋五十元馬罰洋七十五元充公 
[行人帶土獲究]  
　　常熟道士五恒昨日身帶烟土行經北河南路被一千八百二十一號華捕與一百八十二號西捕查見以其違章當連同烟土拘入捕房押候解究 
[私售烟土之獲究]  
　　潮州人周莊與王劉氏顧吳氏同在勞合路二十號門牌屋内私售鴉片烟土被線巡捕房車務處西捕查悉往將該男婦三名拘獲抄出烟土前日解由公共公廨中西官訉實判周押西牢三月劉吳二氏各罰洋五千元充公烟土銷燬 
[烟案主客併究]  
　　胡舜全王榮生張來在愛多亞路二百十四號門牌屋内私售烟膏並容人開燈過　被老閘捕房副捕頭偵悉協同六號西探往將胡等及烟客程小仁張順慶陳關榮等十五名拘獲連同烟具帶回捕房除將該售烟人三名收押外餘准各存洋五元保出聽候公共公廨訉辦 
[對買賊判押一月]  
　　對買賊下紀龍於前日先後至法租界兩家洋貨店内以購布爲由行竊綢緞等料當爲各該店夥胡文生徐速法等查見嗚捕將卞人贓並獲帶入捕房旋送法公堂奉訉屬實判押西牢一個月以儆 
[逃婦判交夫領去]  
　　住居法租界自來火行街楊子里三號門牌之錢根生妻王氏於上月間私行背夫逃逸當經事主報捕請緝現爲包探查知將王氏拘獲前日解送法公堂請究先由原告投訴私逃情形詰之王氏供稱因與丈夫口角出外不敢非法行爲中西官判王氏交原告領去管束 
[婦孺敎養院近訊]  
　　婦孺敎養院由剴王立明女士主幹在閘北張家巷路自立會内招集婦女工作藉維貧民生活開辦義校栽培赤寒子弟自王振綱君主持校務以來成績頗好昨午二時該院行慶祝聖誕禮座無隙地秩序有唱詩故事幻術絲竹等並請翁國勲用淮揚語演講題爲（患道不患貧）末由劉諶恩令慈給發喜果兒童恩品莫不興高彩烈 
[拐逃案之發落]  
　　住居西鄉之卞狗郎與范王氏姘識生一女名金妹三月間被朱小毛拐逃匿居張家宅金陸氏家前日被卞尋獲扭控六區一分所經署員吳世均質訉解科昨奉寳科員判該氏及女給卞領回朱押十五天並罰洋十五元以儆 
[招領迷路女孩]  
　　四區崗警前日查見迷路女孩一口帶回署内經劉署長訉據該女供姓楊名厚才湖北人年十一歲餘不明瞭奉諭送慈善團留養聽候出示招領 
 
 

Page 16

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *商業市况 
[北京專電]  
　　漾（二十三）交易所又佈告限制每一經紀人每塲買賣額五萬並須預繳每萬證據金現洋千元惟經紀人以旣係現貨母須該所負責而免除證據金手續均互相以憑信用交易不入該所場賬前場玖陸開盤四九元收盤四七五成交四十餘萬整陸開盤七九四成交三千後場交易所以前場雖有成交而均不登賬又佈告應先繳證據金方准交易經紀人推公會幹金蓋即以五千元保證金抵充如五萬外照繳現在交涉中（二十三日下午六鐘） 
[釐定拆鬆]  
　　昨日洋厘市况頗爲平穩午前收盤較上日小去三七五至午後回高三七五價爲七錢二分一厘八毫七忽五與前日相同銀拆市面甚爲鬆動聞外埠運來現洋約數百萬故近日市上現洋頗不乏市政銀拆漸趨回鬆上下午兩市收盤價均爲八分較上日又小去一錢三分小同行做開江角勿動廣角回小二五價爲五錢七分九厘銅元忽長三千文改爲三百四十四千文衣牌亦加二十一文價改二千四百八十三文角坯大二文計一百九十九文惟貼水勿動仍爲四十九文 
[國内匯兑市况]  
　　上海銀行十二月二十五日國内滙兑行市報告云今日津電仍無行化無市漢洋例漲起一兩二錢五分洋滙漢漲一元蕪湖跌一元其餘一槪未動今日耶誕交易極清兹將各埠滙價開列於下漢洋例爲一千零三十四兩二錢五分洋匯京爲一千零十三元津爲一千零零八元漢爲一千零零一元蕪湖爲一千零零二元安慶爲一千零零四元大通爲一千零零六元蚌埠爲一千零零五元臨淮爲一千零零六元九江爲一千零零三元長沙爲一千零零一元常德爲一千零零三元杭州爲一千零零一元五角 
[耶誕節標金平穩今日停市]  
　　昨二十五日爲耶穌聖誕節中外各銀行均照例休息外滙無電報告先令東美等匯交易停山標金祗一小時交易大條近期縮○六二五改掛三十一辨士六八七五遠期亦縮一二五亦掛三十一辨士六八七五銀價小三七五計六十八元半開盤勿動四十八元半日英小○六二五計掛一先令九辨士半收盤四十八元半仍無上落日美大一二五計掛四十三元二五標金於十一時許開盤爲二百七十九兩七錢較前日大二錢後略有小數買進故最高漲至二百七十九兩八錢又小至二百七十九兩一錢爲最小價收盤爲二百七十九兩四錢較上日回小一錢高低相差爲七錢今日休息無市 
[公債市况續清]  
　　九六先跌後漲上落頗烈餘續穩定昨（二十五日）各債期現貨市况仍無起色前市市塲人氣殊形閑散祗整六遠期貨及九六期貨稍有交易其他均鮮做開後市雖做開種類較我而成交仍見寥寥合計全日期貨交易一百三十萬元内九六公債七十五萬元整理六釐四十一萬元金融公債十一萬五千元七長僅二萬五千元現貨祗做開二萬七千元中七年長期二萬元整理六釐七千元至昨市各債市價趨勢金融七長全日均無變動整六亦僅有二三角上落惟九六漲跌甚形劇烈在前市時市價跌勢仍猛較前日續降達二三元其本下月份期貨最低市價均會達四十五元迨至後市忽受買氣激動市價陡轉漲勢陸續上漲甚速其最高價計達四十八元半許比前市初開計飛漲三元餘較之前日九六期貨一月份回漲一元三角半整六期現貨及九六本月份期貨各好二角左右七長本月期及金融期貨各續小二三角兹分述如後 
金融公債金融千元禀現貨全日無市期貨亦僅後市略有交易一二月期九十三元四角比前日續跌二角一月期九十四元較前日略小半角二月期九十四元三角比前日跌下四角 
整理六釐整六現貨祗後市成交一盤價八十元零五角比前日回漲三角半期貨十二月八十元零六角比前日好起一角一月期八十一元二角較前市大二角比前日亦漲一角二月期八十二元比前市漲高四角較前日略好五分 
九六及七長九六現貨無市期貨十二月期四十七元八角比前市陡漲二元八角較前日回漲二角一月期四十八元三角半較前市初開飛漲三元零五分比前日漲高一元八角半七長現貨惟前市開出一聲價七十四元與上調同期貨祗十二月期稍有交易價七十三元八角比前日跌下二角 
[紗花先漲後跌]  
　　期貨初隨外棉堅昻旋即跌小現紗成交千包賣價平平昨日星期五美棉初因空頭抵補及現貨商購進而漲後因出口減少而疲計期貨漲九至四十二磅音現貨漲四十磅音英棉期貨漲十九至二十二點現貨漲十六點印棉市况堅穩計孟加拉及白羅溪張三羅比奥姆辣漲二羅比三品期紗停市未有市况大阪現紗二十支藍魚漲六元二十支紅財神漲二元十六支福島及三馬漲五元本埠紗花初見外棉悉漲買氣尙盛旋因原棉脚地不同大户高價即抛零星買户觀望不前市價逐步跌小就現狀以觀紗花前途仍難抱樂觀兹將期現紗花市况分列於後期紗紗布人鐘標凖前市因美棉續堅買氣稍盛市價穩定近遠月均漲一錢至五錢後市因通標不振買户觀望各月回跌四錢至一兩一錢全日共成交二萬二千七百包收盤價列左 
十二月期一四四·六○跌·九○三月期一四七·五○跌·五○ 
一月期一四五·六○·二○四月期一四七·四○·六○ 
二月期一四六·五○·四○五月期一四七·三○·六○ 
現紗客帮方面川帮進二十支地球·天女雙馬三百三十包牛葿費進二十支雲　十六支金貨仙桃水月四百包江西帮進十六支雙喜文明十二支天官一百包其餘寗波汕頭内地野鷄等帮共進二百包賣價午前漲二錢五分午後跌二錢五分廠家未聞開出各牌市價列左 
十六支大發一四七·○○二十支地球一五五·五○二十支金鷄一五二·五○十六支藍鳳一五○·○○二十支天女一五七·○○十支大發一三八·五○ 
十六支金貨一五二·五○二十支豐年一六一·五○十二支雙喜一四一·五○ 
十六支仙桃一五二·五○二十支水月一四九·五○十二支天官一四三·五○ 
十六支文藍金魚一四七·二王二十支鴻禧一五四·五○十二支飛機一四○·五○ 
十六支文明一四○·七五二十支雙馬一五四·○○十二支富貴一四五·七五 
十六支日光一四九·五○二十支雲鵬一五四·二五三二支雙鹿二三二·○○ 
十六支胭脂一四六·五○二十支寳鼎一五四·五○ 
期棉通州標凖前市因外棉悉昻紗市堅固近遠月均漲五分至二錢後市因多頭了結市氣又疲各月回跌五分至二錢五分全日共成交五萬五千擔收盤價列左 
十二月期三一·三○漲·一○三月期三二·六○未動 
一月期三一·八○未動四月期三二·六五跌·一○ 
二月期三二·三五漲·○五五月期三二·六○·二○ 
現棉公會消息陜西花到二千七百包通州花至三百包姚花到一千五百五十六包 
陜西花三一·○○日信進二○○件棧交 
陜西花三一·五○申新進二○○件送廠 
姚花三○·四○横演帮進三○○包棧交 
姚花三○·○○横濱帮進四○○包棧交 
姚花二九·六○横濱帮進四○○包棧交 
[期粉現疲遠俏]  
　　昨日期粉市面仍無進展各客帮鑒於操縱者之忽縱忽擒不敢進行客胃仍行沈寂期粉交易亦仍清減上午開盤後市塲上又盛傳日内將有洋麥運滬於是人心轉虚散多頭現期售出較旺其餘各月期粉市面初甚堅定嗣因買氣清寂行市均疲收盤價本月份爲二兩三錢八分半十二月份亦爲二兩三錢八分半正月份爲二兩三錢九分半二月份二兩四錢均跌數厘午後開盤現期業外多頭繼續出售遠期等躉户與客帮續有收辦價稍轉漲收盤結果本月份爲二兩三錢九分較前日收盤價計跌二厘半十二月份二兩三錢九分二厘五正月份二兩四錢零二厘五均較漲半分二月份爲二兩四錢零五不動期粉成交額上午十三萬四千下午二十八萬三千收市五萬七千共計四十七萬四千包 
[糖市交清價賤]  
　　昨日糖市公會劃盤現貨呌價六兩一錢但現銷旣不起色又值耶誕封關因是更無走動而乏受主本月份被此影響出户雖扳六兩一錢之價而進户祗吃六兩零七分五故乃遷就成交正月份初爲六兩四錢後亦改爲六兩三錢七分五二月份六兩三錢七分五横濱廠到電明治貨日金十元零四角明華十元零八角各一萬包要手不多市象平弱青赫極鮮　盤惟泰源祗開六兩一錢地球五兩九錢統手五兩六錢廣冰雖未開賤行盤則鬆至八兩南規車糖售價若前三温半六兩三温七半六兩零五四温六兩一錢四温半六兩三錢 
[紐約植業公司歐美各種公債行市報告]  
　　駐滬辦事處上海九江二路Ａ號花旗銀行内名稱官利滿期時日十二月十七日賣價十二月二十四日賣價期滿時約得之利息 
捷克斯拉夫政府公債八厘一九五二年十月一日一○一·○○一○一·○○七·九○ 
古巴杜米尼根糖公司債七厘五一九四四年十一月一日九三·二五九三·○○八·二五 
芬蘭擔保地方公債六厘五一九五四年十月一日九○·七九·二五七·三○ 
智利公債七厘一九四二年十一月一日一○○·七五一○○·七五六·九○ 
巴黎里昻地中海鐵路債六厘一九五八年八月十五日七九·○○七七·五○七·九五 
阿根庭公債六厘一九五七年九月一日九六·五○九六·六二五六·二五 
法國公債七厘一九四九年十二月一日八八·二五八七·七五八·一五 
德國公債七厘一九四九年十月十五日一○一·二五一○一·二五六·九○ 
那威公債六厘一九四三年八月十五日一○一·○○一○一·七五五·八五 
德國蘭登銀行債劵七厘一九五○年九月十五日九四·七五九四·一二五七·五○ 
加拿大太平洋鐵路債劵四厘無限期八○·七五八○·五○四·九七 
比國公債六厘一九五五年一月一日八六·○○八五·五○七·二○ 
思特司銅　公司債七厘一九四三年一月一日九七·○○九七·○○七·三○ 
德國通用電氣公司債七厘一九四五年一月十五日九五·五○九五·○○七·五○ 
薩克遜公共工程公司債七厘一九四五年二月一日九二·八七五九二·二五七·八○ 
古巴大北鐵路公司債六厘一九六六年七月一日九三·○○九二·七五六·五○ 
道奇氏兄弟公司債六厘一九四○年五月一日九五·五○九五·七五　六·四五 
芬蘭公債七厘一九五○年九六·○○九五·七五七·四○ 
海地公債六厘一九五二年十月一日九六·五○九六·○○六·三○ 
丹捷區自由城債劵七厘五一九四五年十一月一日九六·二五九六·二五七·九○ 
右例各債劵之價目皆以美金爲單位如有疑點當以紐約總公司之報告爲準 
 
 

Page 17

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *本埠增刋侯　 
[讀者通信]  
　　北欲得上月十號至本月十號本埠增刋一份郵寄本埠王信義浜陳存仁寓當以商務禮劵一元五角爲易再隂曆八月二十七日及十月初十日自由談各一張願以新出小説雜誌爲易後至妥璧此啓陳存仁白 
團體消息 
[藝大將舉行繪畫展覽會]  
　　江灣路藝術大學洋畫科學生鑒於本學期行將終了所有平日繪畫成績擬公開展覽藉博定評刻籌備已有端倪敎授作品如關良王道源等亦復參加油畫水彩畫約有二百數十件日期已定於新年一二三號地點則假四川路青年年定名爲藝大洋畫習作展覽會參觀者不須入場劵云 
[復旦大學將出版白藍簿]  
　　復旦合作社新近編印一復旦白藍簿内容包括日記全體敎職員學生通訊處校歌校史學分表分數表功課表職員辦公時間表學費等一覽表假期表運動成績表師友題目錄金錢出納表火車時間表電車表身體長度重量表衣帽鞋襪尺寸表雜誌定單及照相乾片等種種號碼表賒買物品及點菜等賑目表舉凡日常必須參考之資料及應用之表格等應有盡有書用上等紙張精印裝訂則用皮夾式封面係藍底銀字頗具美觀計印三千本不日出版凡畢業之同學欲購買者須早日向該社預訂云 
[大夏劇社之游藝會]  
　　大夏劇社將於元旦日晚在大夏大學大禮堂舉行遊藝大會除該社社員表演（新人的生活一與（一隻馬蜂外）尙有西城女學之葡萄仙子景平女學之團體跳舞莫慕瑚女士之採蘭舞鴉躍舞馬惠珍女士之蝴蝶舞襲品娟女士之舞蹈及其他之京戲國樂粤曲等項云 
[東南女體師將行宣誓及授旗禮]  
　　東南女子體育師範學校童子軍定於本月二十七日星期日下午一時起在法租界金神父路一四六號校内操場舉行宣誓及授旗典禮并表演各種游藝任人參觀無須入場劵節目有（一）紥營（二）救護（三）旗語）四）操法（五）結紐（六）規律（七）土風舞（八）拳術（九）自由車（十）滑稽舞（十一）歡迎舞（十二）各種形意舞優秀舞（十三）籃球（十四）田徑賽等 
[華民學校懇親會預誌]  
　　愛文義路華民學校學期擬開一懇親會自前月即着手籌備刻正在趕製佈景等兹悉該校會其已决定於陽曆新年一月三號地點假定閘北大戲院届時除各種學藝表演學生成績外並有馮懊儂殷隱影二君排演之兒童愛美劇（一片麵包）並借定五彩電光於葡萄仙子劇開映更租定尙武影片（山中罪人）亦在餘興中開映届時並印有特刋贈送是項特刋及入場劵茶點劵已於昨日付印除分發學生家長外餘備各界索取惟聞須用團體名義云 
[宏才兩廣同鄉之交誼會]  
閘北宏才大學兩廣同鄉會於二十一日開交誼大會由該會長楊君拔致開會詞繼來賓孫妙英演説其開會節目如次（一）粤樂（黄文治）（二）廣東雙簧（陸君張君（等（三）六絃琴獨奏（徐美倫女士）（四）魔術（黄鈞）（五）西歌（倫女士）（六）口琴（陳學潔）（七）滑稽故事（吕美玉女士）（八）跳舞其中以吕美玉女士之跳舞姿態優美全場傾注倫女士之口琴聲韵悠搨婉轉有致最後茶點盡歡而散該會爲委員制其職員爲楊君拔倫錦發黄文治陳兆忠陳學潔梁清煖黄鈞等云 
[江北青年協進會之委員會]  
　　日昨（二十三）江北青年恊進會假西門勤業女校開籌備委員會討論進行事宜（一）徵求會員案到會籌備委員每人均領取徵求册及緣起草章數份分頭負責徵求同志加入其未到會之發起人及籌備委員已同該會分寄草章緣起十份徵求册一份於各人（二）成立會地點現已假定少年宣講團會期約在元旦左右届時除請名人演講外并有新劇音樂跳舞及其他各種游藝現正分頭接洽又該會於下星期一下午二時仍假勤業女校開籌備委員會該時各委員並分别報告徵求結果云 
[青年會乒乓隊消息]  
　　青年會日校乒乓隊與廣東中學乒乓隊於本星期三晚七時在該會童子部作友誼比賽公正人陳國春君記分員沈金圯君結果爲九與○之比青年會勝 
又聞該隊將於本星期六下午二時與中國檯球研究會比賽地址在青年會中國檯球研究會曾於去年奪得全上海之錦標青年會亦素著盛名届時棋逢敵手必有可觀云 
[華南學生寄宿舍行將開幕]  
　　粤西留滬學生陳劍侯陳民等鑒於華南數省在滬學子衆多寒暑假期無適宜住所故特於愛多亞路五福里内新大洋房設一華南學生寄宿舍分榻出租日常用具茶水永由供給以便此數省學子交通便利定價低廉故未開幕以前已接踵來寓現籌備已有頭緒定於一月一日舉行開幕 
[徽社徵求本會展期]  
　　徽社上海總部自上月舉行三周紀念徽求會以求各地同鄉人士頗多贊助如北京陶知行故適之杭州李錦堂王炎忱南京洪範五姚文采安慶黄夢飛蕪湖吳興周漢口胡桂森君上海吳蝶卿李達孚汪子周胡卓林胡卓鏞諸君均慨任維持社員或贊助社員尙有其他各處亦在接洽中昨經開會議决展期本月底截止目下各隊積極進行以期將來奪得錦標又該社出版微音月刋第二十六期準本星期内出版聞内容頗豐富云 
[廣益善堂新屋落成]  
　　北河南路廣益善堂爲滬上各大紳商所組織成立已數十年董事長爲朱葆三董事王一亭張賢清等主任馬鏡清平時對於施醫給藥育嬰養老義校恤嫠施衣施米等善舉莫不積極進行前以會所不敷分配特於原址建築五層高大洋房以便辦公頃工程業已完竣擇於隂曆十二月十二日行落成禮 
商塲消息 
[國貨鴨绒被推銷來滬]  
　　長沙華新羽絨公司用衡陽丁鵬翥氏發明之羽絨機器提製鴨鵝絨并經消毒所製各種被褥枕墊歷年來滬頗受各界人士之歡迎本年除陳列上海商場二樓外其他先施永安及各大商號均有代售 
[卡爾登將映一著名滑稽片]  
　　裴斯開登主演卡爾登影戲院將於本月二十七號起開映一著名滑稽影片片名（航海脱險）ＴＨＥＮＥＶＩＧＡＴＯＲ由著名滑稽明星表斯開登主演全片滑稽之處記不勝記半因動作而捧腹半因劇情而發噱聞該院將連映一星期圖即該片中之一幕云 
 
 

Page 18

 
 
1;第一萬八千九百七十六號;中華民國十四年
西曆一千九百二十五年十二月二十六號
星期六 * *[大陸圖書公司新出賀年片]  
　　四馬路畫錦里口大陸圖書公司自發售大減價以來營業頗爲發達兹聞本埠戕於隂曆二十日截止又該公司今年新出一種三色版印之（賀年片）獨出心裁頗爲精美每打大减價三角並贈絳色信封一打購者踴躍云 
[安樂園酒家新製餅食]  
　　安樂園酒家餅食部除承接製造龍鳳禮餅（粤俗娶親用）外并兼製粤式各種餅食紅綾白練美不勝收并有廣東香山咀香園杏仁餅發售美味可口每聽價洋一元四角送禮最佳云 
[最新式披肩及外套]  
　　永安公司二樓西衣裁縫部特聘高等縫師專製新式女界披肩式樣數十種定價便宜各種男莊厚絨外套每件由二十一元五角至一百二十五元不等 
[組織粹華駐滬發行所]  
無錫粹華藥廠因營業日漸發達特糾合前上海粹華新舊化學師各同事組織駐滬總發行所其地點賃定上海中華路（即前上海粹華分發行所原址）出品仍以杏仁精清血片補血汁三種爲主體此外關於病家之方劑無論大小均以中藥西法配合而成頗稱完善旣不耗費時間又可節省自煎煩勞該所内外刻正從事修飾約於半月後工竣即當舉行正式開幕 
[迎芳照相館今日開幕]  
　　雲南路大世界對面迎芳日夜照相館爲法國留學生王雪橋等所創辦王君對於攝影技藝頗有經驗現已裝設完竣内部攝影間及化裝室皆仿自西式佈置幽雅規模壯麗定於今日（十一日）開幕並廉價十天以優顧客云 
[萬昌長贈送日曆]  
　　新北門口萬昌長皮貨局客歲印送美女日曆詳載皮貨收藏法頗受社會歡迎今應主顧要求明年日曆亦照法排印并更換新式美女凡往該局交易者一律奉贈此項日曆云 
出版界消息 
[綠萼二期出版]  
　　綠萼雜誌已出兩期美人三色封面瘦鵑題眉内容有名家小説十餘篇秋社詩詞數十首函索每册附郵八分通訊處江灣復旦大學内第一宿舍二十一號陳君 
 
 

Page 19

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *藝術界 
[（劇場魅影）小説著者] [  李祿濤]  
　　李祿ＧＡＳＴＯＮＬＥＲＯＵＸ近時法國神怪兼浪漫大小説家也彼生平之傑作爲（劇場魁影）ＰＨＡＮＴＯＭＯＦＴＨＥＯＰＥＲＡ一書最近由美國寰球影片公司攝製成影片此片業已運滬定於下月初開映於奥迪安大戲院是此乃叙述法國最大之巴黎歌劇場之一段歷史情節曲折並揷入一段歌女及某子爵之情史至爲詳細此劇事跡雖近荒謬但其中子爵因愛一歌女與一極有一魅奮鬥因不惜犧牲在社社上之地位與在萬險中之性命此又可見西洋人之風氣矣 
李祿氏除小説家外又爲律師評劇者衞生文著作者游歷者以及戲曲家但在未成此諸家前則爲巴黎報界極著名之記者也初爲記者時曾失敗數次各報館皆拒絶其稿一次英國宰相張伯倫之旅舍訪問但在室長）蒞法時李祿爲某報赴張伯倫之旅舍訪問但在室外李祿等候至二時餘張之秘書出謂李曰今日張有小恙故任何人不接見也但李祿並不直接至報館交缷即刻撰成一文名曰（訪問張伯倫失敗之經過）文中每行問多趣味横生並多冷雋之言次日發表後李祿之聲名遂爲之一躍千丈矣 
李祿曾游歷世界各國一次至馬洛哥ＭＯＲＯＣＣＯ時適值當地革命李即扮亞剌伯人裝居亞剌伯屋得逃其生命在馬時李氏極接近當地人民故此劇中之魅關於其東方之習慣風俗皆於是處立其基礎者也 
李祿在爲新聞記者之初某次有當時著名之探險家腦頓司克爾特ＮＯＶＤＥＮＳＫＪＯＬＤ者蒞巴黎時李氏以記者資格訪問於腦氏洎在巴黎附近海中之探險船上正談話之間忽狂風驟起洶浪大作李氏不慣海上生活不免作暈但因談話正入港不忍失此機會故忍耐不露病態直至談話完竣急將此談話披露在報上較他報爲早故人莫不以先覩爲快也 
李祿除（劇場魅影）一書外所作之小説著名者有（黑衣婦之香水）（黄室之秘密）等書皆早膾炙於一時（劇場魁影）一書由巴黎米乃爾公司ＢＯＢＢＳＭＥＲＲＩＬＬ出版現已至十餘版矣 
[戲劇的原素] [  陳警心]  
　　戲劇底起源從文字記載上搜求實在没有一定的界説但巫覡一端却不敢就認爲戲劇的濫觴因爲巫覡的名稱在堯代時早已有的且爲實現靈爽式憑的結果這是神敎時代底産生品本不足異不過戲劇的産生未必歸納在這類的 
日本學者有説古代的塗鬼式跳舞爲戲劇的濫觴這句話與吾人相同不過他所説的僅指祈禱式的禮節似覺太隘這是什麽呢因爲古代是神敎昌盛的時期一切娱神的歌舞均所難免如非洲土人的拜日式以及對神作獻身狀統統是禮神的一節不過每逢春秋和吉凶事項又有祈禱式的跳舞且考我國古代習俗也有裝神裝鬼底舉動合以上二者推求是古代所説的跳舞不但限於祈禱可斷言了 
 
 

Page 20

 
 
1;第一萬八千九百七十六號;中華民國十四年
西曆一千九百二十五年十二月二十六號
星期六 * *　　古代戲字就是麾字所以持大廳舞蹈的統統可稱爲戲及後方才有候裝的戲我見日本學者所記戲劇的起源雖與吾人主張不同而可以互證之處亦多他們説道（戲劇本發生於歌舞底混合式然半由於附會神靈降世的典儀半由於驅除不祥所裝演的打鬼式這種起源是從迷信而産生的） 
　　周禮云（凡舞有帗舞有羽舞有皇舞有旄舞有干舞有人舞）左傳云（夫舞所以節八音而行八風又詩曰（我歌且謡）傳曰（曲合奏曰舞）試觀歌舞二字的眞義皆含有音樂底要素所以日本學者稱爲歌舞混合式就定名爲戲頗有見地 
　　惠爾泰氏説道（戲劇的産生雖不由於神話而起然欲描摹古代社會底生活狀態除了應用神話式歌舞而外實在没有别種方法况且古代人類係用神話爲生活之根據地無論跳舞與音樂等等統統參雜神話臭味的（這一段話論理詳明眞所謂先得我心的了 
　　克魯泡特金氏説道（人類底感情動作是由先天的傳播而來的所以對於歌舞或戲劇的嗜好和要求這並不是藝術問題完全是人生興味問題）今秋余游歷西北方面底野蠻部落看見經營原始生活的土人往往裸體而歌其他手拿長麾身披紅色衣服結隊跳舞者這完全是娱樂式的動作不能認爲純粹的迷信不過内中還有塗面裝鬼的人却是神權時代底點綴品若説這種印象就斷定是巫覡式的變相未免少見多怪了我又考查古代的樂器其構造頗爲粗惡而在没有歷史以前底原始人類就知道有歌舞的習慣也可以證明的了此外如非洲工人在秋收以後往往舉行盛大底跳舞這雖由於酬報神功的結果而其中仍含有娱樂的印影你看近人的酬神演劇也是這種現象因爲一方面是迷信的一方面是娱樂的而據古史家所説酬神演劇迷信居其一娱樂居其九但依我個人底觀察古代的音樂會和跳舞會爲一種事實媚神亦爲一種事實不過他們假借了媚神的舉動以實行公衆的娱樂罷了 
　　心理學家卑克氏説道（人類在勞苦或精神頺喪的時候必須用歌舞來治療這就是苦樂循環的定律並不關係於表面娱樂的） 
　　德國心理學大家澎脱氏説道（人類是精神和物質兩方面所結晶而所成的如僅僅物質方面滿足而精神方面飢渴那末和獄囚差不多）所以吾人對於物質方面以外常常要求精神方面的娱樂就是這個道理譬如小兒的性情往往喜歡和羣兒游戲公同取樂就是精神作用的結果不過精神娱樂的表現方法雖不同而最易使人發生情緒的或美感的娱樂祗有合於天籟底歌舞由此看來歌舞爲人生第二天性可斷言了 
　　我們旣明瞭歌舞底起源是由於人類自然的要求就可以知道戲劇的起源也是自然的要求了近代社會學家説道（人生是爲娱樂而生的）這句話就是指天籟底歌舞而説的因爲歌舞是戲劇底元祖他的構成分子極爲複雜）盧梭氏嘗説道（戲劇不限定供人娱樂的而以供人娱樂底原因就在迎合自然令人類精神上得一轉換的感動）如學者明瞭這個道理那就能知道戲劇存在的元素了 
 
 

Page 21

 
 
1;第一萬八千九百七十六號;中華民國十四年
西曆一千九百二十五年十二月二十六號 星期六 * *汽車新聞專論 
[對於各國自由車比賽之感想振]  
　　世界維新物益精巧昔有自由車之出現今有汽車之創舉兩兩相較則汽車爲機器組織而成每小時最速限度可行四十八英里之多（合一百四十四華里）計其速率已深可駭人脚踏車固有望塵莫及之慨而汽車涉歷遠途載商便旅爲商戰之利器自問世以來用者實繁購者甚夥而自由車深受其影響幾淘汰於無形之中自其表面觀之似脚踏車遜於汽車者甚夥然世人實有未細計其功效之處今先就其簡顯之事略錄數端以供有此嗜者之考察焉 
便利按汽車雖藉力機器而費用甚巨每車價值最昻者約美金二千元合華幣有四千元之譜若以之轉購五十元每輛之自由車可得八十輛之夥以八十與一之比相去何遠而汽車行時隆隆作聲發音甚巨其行駛也專恃汽油之爲功車身旣大佔地亦巨在未行或旣停之後均需加以視察或修理而自由車則旣便且輕巧小穩適佔地亦微其速率除汽車而外則無無有出其右者只須節愼用之可作畢生之坐騎以此觀之是脚踏車固有無尙之便利又非汽車之所能及也世人徒知購用汽車不知其價旣貴非中上之家所能辦而自由車又以信差或跑街用之爲夥故四民類多岐視之上中級之用者反寥若晨星或有一生未嘗一御是誠大謬蓋自由車并非專爲使送者而設士庶均可購用也何必存此階級之念哉 
游覽脚踏車可以供行旅之用荒野之游只須路寛一尺五寸即可通行其間每當風日晴和花香鳥語邀知己二三駕駛途中穿康衢經綺陌綠柳長堤烟痕滴翠温風嫋娜車行其間不啻身入畫圖行過村野則蒼烟雲樹蕭疏迷離山莊遼遠皆是風雅之象胸中塊壘盪滌淨盡或爲高山流水之歌或唱清越之曲心之所之足且隨踏車亦無往不前可以流覽風光遥囑景物覺天地之眞美耳人所未聞車過平曠之區如龍華道上盡興徜徉車頭束鮮花數柄疾行而去馳聘電掣習習風生而花香亦隨風吹至可以開拓胸襟發舒志氣頗有臨虚御風之槪其樂固無窮盡慢行可與途人并緩吾深愛之而知其樂趣有如此 
希望自由車自出現以來爲時不下數十年在其初造以前固風行一時全球重視及今駕者雖未減少於昔而其進步之遲滯更難以道里計之今者幸有各國自由車比賽之舉則提倡有人加入者必夥可以各國携手增進邦交藉聯友誼聞中法英日之長於此者均躍躍欲試此誠一時之創舉吾卜比賽之期必可轟動一時記者對於此道之研究亦不下三五年之多果賽期有暇亦當參與其盛也至其地址方面可假一長途汽車之路爲比賽之路線沿途可多設糾察人員或公正人等而紅十字會尤需加入以防傷損救護之虞也至設備之費奘品之資則公共集之於得勝之士更多加奬勉以資鼓勵亦藉此爲提倡之計吾至望其早日成功也 
吾國對於運動事業向不注意故每次運動會之加入者除莘莘學子外餘益寥寥是以屢遭敗北然專長於一技者固不乏大有人在恨提倡之無人人使一般人士均瞻望不前反使他人執其牛耳寗不可慨今者斯會發靭矣務望各界勇於加入幸甚幸甚 
消息 
[江北汽車公司整頓機務情形安生]  
　　軍興以來凡遇交通事業未有不受其影響者封船扣車均係爲運輸軍隊起見則必須停止營業待此無代價之顧客事畢之後損失數目亦無處去算惟江北汽車公司自開業至今漸臻興盛每月收入亦頗可觀奈可去歲蘇浙戰爭業已小受虧累而今秋直奉戰事變幻無窮江北以地當衝要且爲往清海者必由之所故該公司原有車輛計二十餘部因往來奔馳多半損壞迨至本月四日實以能開行之汽車只有兩三部餘皆缺乏配件不得不出於停業之一途聞該公司現已籌集鉅欵委托妥人赴滬購配機件價共二千餘元配就運揚逐一修理他如車身座位以及篷擋等件亦均添換完備氣象一新並將性情不良之機匠三人開除另換而其他機匠悉予仍舊不加株連但每日派員監工督率指示以免偷安一面增訂工匠規約限制頗嚴每日工作時間以九小時爲凖早晨需在開車前二十分鐘到廠工作至末次車全部回廠後十分鐘收工倘車輛在途損壞應立時乘車携件往修機務方面幸經此次整頓後已非若從前之疏懈矣 
[湖北樊城汽車路之發懚周志華]  
　　樊城居鄂省北境隔漢水與襄陽相對地勢平坦而扼要自古稱爲勝地民國以來對於交通事業迄無發展往返商旅咸藉漢水以爲之運輸故商業方面進步遲緩然近兩年來自樊城所築之汽車路已四通八達儼然有小漢口之稱而商業狀况亦煥然一新矣 
樊城興附近所通之汽車路其最著者共有四條（一）自樊城通至老河口老河口在樊城西北隅該路共長一百八十華里後復接到河南省之鄧州增加一百二十華里所謂樊城第一次所築之汽車路也（二）自樊城至沙市長凡三百六十餘華里沙市爲長江之商埠清光緒二十一年因中日馬關和約而開放者也商旅往返甚爲擁擠故營業最盛（三）自樊城至河南之新 
[飛霞汽車得勝紀嵩生]  
　　本年十一月爲匈牙利國汽車會之二十五週紀念會即在斯梵海地方舉行汽車山路賽路程爲三英里餘是日天氣晴朗觀客雲集當出發時咸鼓掌歡呼極形熱閙誠盛舉也兹錄成績如后 
[飛霞汽車出廠時之試騐]  
　　一五○○ＣＣ級中之十匹至十五匹馬力飛霞汽車占得兩次第一初次駕駛者爲西人ＢＥＬＡＮＡＲＯＺＳＮＩＫ疾駛山道曆時五分三十六又五分之一秒較第二得勝者更速十六秒第二次飛霞篷車得勝由ＢＥＬＡＤＯＭＯＫ君駕駛爲時五分四十又五分之四秒隨飛霞後至者爲曼搿麻别耳（ＭＡＧＭＯＢＩＬＥ）及雪鐵龍（ＣＩＴＯＲＥＮ）汽車 
是日比賽除飛霞外尙有其他三次及六次篷車賽三次中得勝者爲二○○○ＣＣ級中之ＢＵＧＡＴＴＩＯ三○○○ＣＣ級中之ＡＵＳＴＲＯＤＡＩＭＬＥＲ三○○○ＣＣ級中之ＳＴＥＹＲ篷車賽中得勝者一一○○ＣＣ級中之ＳＡＬＭＳＯＮ二○○○ＣＣ級中之ＭＩＮＯＦ二五○○ＣＣ級中之ＡＵＳＴＲＯＤＡＩＭＬＥＲ三○○○ＣＣ級中之ＰＥＵＧＥＯＴ（此車上海已有出售）三五○○及四五○○ＣＣ級中均爲ＳＴＥＹＲ汽車獨得優勝也野該路創辦於一年前長凡二百餘華里後因種種關係不克進行止於新野南三十六華里之一小村至最後建築者爲焚城華縣之汽車路長約三百六十餘華里總計鄂省北部之汽車路共有一千二百餘里 
譯聞 
[救濟汽車油之缺乏履冰]  
　　年來製造汽車營業蒸蒸日上其供交通上之運輸及道路上之行駛計全球增加每星期可超過二千輛之數製造家則殫精竭慮以謀改良而行用者亦樂於購備羣稱便利汽車業前途誠見其推廣靡已是固可以抱樂觀矣 
查汽車之最大消耗厥惟汽油汽車之數由製造方面言固可盡量提高産額但自他方面以觀苟汽油之來源不幸斷絶則將予汽車家一莫大打擊而汽車之用途亦將爲之停滯是以晚近一般從事汽車業者頗以車油之缺乏爲慮而思所以補救之也 
考全世界汽油之産量極有限制據專家調查地内所藏合世界統計亦祗五萬兆桶照目前汽車狀况而言僅足支五十年過此即有不給之虞故多數科學家羣起以謀解决辦法苟能發明他種物質以資替代則誠汽車界之無量幸福矣法之巴黎學院内設有汽油研究科由著名敎授科爾白鼐博士主持之成立已近一載專用他種之油加以提煉俾適合汽車之用據該院發行之雜誌所述製煉方法已日有進步尤以棕招油及椰子油爲最合應用不出一二年當有實用之代替汽油辦法出現是亦汽車界之新聲也美國汽車銷數最稱發達而汽油之消耗亦至鉅年來價路增高足見來源之缺乏煤油大王路蓋范勒氏近立願欲設立一汽油試驗廠定資本爲二十五萬金元延聘化學專家考驗汽油品質俾得發明一較廉之油質以救汽油匮乏之窮聞不久即將成立足見汽油問題日見重要將爲社會上之注意點矣 
[汽車界瀛聞鄺天雁]  
　　本年九月八日却弗洛脱車已出至二百萬輛故於二百萬號之車上標明車名號數以資紀念據該廠主人克納遜云其第三百萬號之車可於未來二年中出品云 
[美國機器脚踏車暢銷歐洲龔駿]  
　　美國汽車事業之發達早爲世人所公認出産之多輸出之巨大足以籠罩全球即以機器脚踏車言之自一九二○年以至於一九二四年五年間産額多至一九六八八六輛而輸出額又復佔産額百分之五十三一九二四年以來此項機器車之輸出仍復有增無減迄至今日美國運銷於歐洲之機器脚踏車大爲激增而英國德國捷克國奥國及意國等國家尤爲該項車輛暢銷之市場此五國購買之總量佔美國出口總數之四分之一於是可知美國機器車運銷歐洲之盛况矣英國爲世界機器車購買力最大之國家然其國内製造之機器脚踏車不特足供全國人之需要且有餘力以運銷國外故英國對於機器車之輸入爲數極爲渺小至輸入之車輛美居首位一九二四年英國由國外輸入者爲七百輛美國佔三百二十輛一九二五年九月英國總計輸入之機器車爲七百九十輛其間六百九十四輛來自美國焉 
德國自大戰以來對於機器脚踏車之需要大爲增加蓋中等社會往往無力購買汽車而代之以機器車至進口車輛以美國爲最多美國在一九二四年對德輸出額僅四百七十六輛至一九二五年前九月統計爲八百五十一輛云 
捷克國自歐戰獨立以來各種實業之發達頗有可述現全國道路均修築完備故機器脚踏車之需要亦與年俱增輸入車輛以美國爲最佔勢力美國輸入捷克國之機器車一九二四年爲三百八十七輛一九二五年前九月總計已增至八百 
 
 

Page 22

 
 
1;第一萬八千九百七十六號;中華民國十四年
西曆一千九百二十五年十二月二十六號
星期六 * *四十一輛現捷克國特開辦一巨大工廠製造種種機器脚踏車預定一九二六年可出車五百輛左右美國機器車之輸出額將因此而受絶大之影響焉 
美國機器脚踏車在奥國之市場亦復佔重要之位置德意等國雖亦年有輸入然卒以價格高昻爲數不多故美國在奥之市場迄能保其原有地位一九二四年美國輸入奥國之機器車爲一百六十二輛一九二五年前九月統計爲一百五十一輛惟有困難者即奥國對外輸入品抽税奇重而國内經濟狀况復不穩定故美國對奥輸出未可樂觀也 
意大利爲美國機器車最大之市場其每年之購買力爲一萬輛一九二四年自美國輸入者爲一千三百十二輛總值三○二七一三美元至一九二五年前九月其輸入之總數爲一千五百八十七輛總值亦增至三四七九五五美元云 
 
