# 1898 - 4 - 4908881

 

Page 1

 
 
[蘇州當日派報并赶遞蘇霸各大埠] [  申報館主人啓]  
　　蘇州爲東南富庶之區冠葢紛　官商薈萃本館所出　紙行銷甚　購者如雲兹特格外加工赶早刷印星夜飛遞前往風雨無　俾當日即　派送以饜先覩爲快者之心至蘇州隣近百里之遥就近購取亦較前早到一日想諸君子酒後茶餘當必爭先披閱也現在請友人在蘇　　　發閱報諸君及欲承辦代售者斯袳玉蘇城包衙前鳳　衖申昌分店購取不悞謹此布陳諸維鑒及 
[王氏潛齋書五種○脉學四] [  圖書集成局代啓]  
　　海寗王孟英先生所著潛齋　書五種首醫案霍亂論等縱　古今之同異百家之得失滔滔滾滾折衷悉當一案一方發明病源莫不崇論　　　晣條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三　經　椲文閣發售 
[報紀西人之言因推論之]  
　　中國之有鐵路自吳淞至上海西人小試其技爲鐵路之權輿當時正俟官沈文肅撫兩江費銀三十餘萬兩向西人購回路址及鐵軌等廢鐵皆運赴臺灣局而路址至今猶可認識焉在西人雖小試其技其欲開中國之風氣久矣毁路後西人有婉惜之有譏諷之者而中國持牢不可破之見亦祗付諸無可如何時華人皆以鐵路爲游戲之事利少弊多即有以築路之說進者莫不嗤之以鼻乃今傳相知時局之不能不變堅持築路之議惟一時經費難籌初則僅爲開平運煤起見後遂天津至大沽大啓規模往來之人無不稱使而載兵運糧以及貨物上卜倍見迅速所費雖大而利亦稱之於是人皆知鐵路之利刻已拓至山海關在中國垷在經費支絀如此工程殊難爲繼然自西人視之一隅之間往來僅此區區尚以爲無濟於事以西方星羅棋布之軌道較之眞不可以同年而語同日而語革人非不知之惜乎能言不能行究無確實之見以持乎其間故風氣雖開而因循苟且之習未除即奮發有爲之氣難振誠以鐵路之舉必使遠道環通庶可收其利益而限於一隅則築如不築耳中東事起士大夫皆知墨守舊章不足以有　於是草野皆以宜興鐵路爲議廷臣皆以建築鐵路入告皇上俞允命胡雲楣京光盛杏蓀京卿爲總辦大臣議　鐵路津盧之路　已告成昔之羣憚於跋涉者今則朝發夕至焉然此尚建築之見端未足以收大利欲收大利非建築數千里要道之幹路不可現已議建蘆漢之路雖有成議尚未舉行無論經費浩大籌措爲難而如此人工在在需人一時人才亦正難得西人咸知中國無不因人成事故一聞中國有建路之舉皆欲延攬中國鐵路工程且多爭奪之意不觀昨報紀西人之言乎俄國駐華公使　謁胡雲楣大京兆略謂開辦鐵路一事則分南北如南部鄰於缅甸者開辦一切必资英人之力工程宜用英員辦理豈不知東三省毗鄰於俄且奉中俄兩國朝廷之命東三省鐵路係接連西比利亚線路彼此聨絡一氣大工需員乃不之俄而之英豈謂我俄不足共事耶抑俄員不能勝任耶大京兆答以東三省鐵路需員所用者並非英之一國何庸顧慮朝廷既畀大權於僕用人自有權衡公使怏怏而回未幾俄使有公文逹總署據云東三省鐵路係聨络俄國非英人所能干預所用英員宜一律罷職改用俄員云云總署未知作何回覆以此觀之中國受鄰國之牽制極矣若使僅爲安插本國人員以謀薪水起見俄人亦斷不致如此爭執其中必有大權之可攬人利之可圖特借此用人以發凡起例耳俄人如此各國之人豈不盡如此故德人之據膠州也要求六欵之中欲攬山東全省鐵路利權已明目張膽而出之若賠費及辦理兇首雖借此以開端其意未必軍視也其欲攬中國鐵路之權實欲蠶食中國之土地耳或者謂各國雖欲蠶食而現究爲中國之土地中國自行建路即不子攬權各國其如中國何不知中國雖自建鐵路而實不能獨力自建也無論經費之大須與各國通商即一切材料亦須購自外洋而勘路建築皆欲取法於西人無一呈不能不仰西人之鼻息亦何怪西人之得步進步而欲大權之獨攬耶未完 
[日使調停]  
　　日本東京日日新聞雲德國占據膠州後俄英法諸國皆有運動之勢東歴去歲臘月中旬日本駐京使臣矢野氏文雄電逹外務省歴禀各國情形並請准向中德兩國調停其事外務大臣西氏允之矢野氏遂周旋於德國使館及中國總理衙門不知果有成議否聞一二日前外務省接得電報其文甚長並聞内閣開議之際有人求准派軍艦赴中國海面大約海軍省已准某某諸艦先駛澎湖邊或曰實赴威海衞也 
[尚非占據]  
　　日前中外官塲皆謂俄人已將旅順口占據或謂中國恐爲捷足者先得故按照去年密約暫時借付俄人傳說紛紛莫衷一是兹閱日本某日報略謂俄人雖有借旅順口設戍之約但未准備收領一旦膠州灣被备人所占俄船頓失冬天駐泊之所故不得不於旅順泊船云 
[虎視耽耽]  
　　香港循環日報譯　西報云某日有德兵艦兩膄駐泊閩省三沙口德統領派德弁四員乘三板船帶水師數十名往海口測量并有俄國兵艦兩艘亦在此駐泊不知有何意見也 
[俄高近事]  
　　香港循環日報登高麗來信言俄員亚力軒甫自任韓國户部顧問官以來首先由琿春調回熟諳俄國語言文字之韓人六名充當職役次即將所欠韓官薪水盡行支給惟庫中存項無多故目下韓廷欲貸銀以資用度逆料此欵必由俄國稱貸無疑至稅關之事俄員尚未干預大約因妥人難得故未敢遽將舊員開除也然俄員立意非俄人不用將來稅關員缺勢必盡用俄人補充又聞韓土任用亚力軒甫一事當避居俄國使署時早已定奪不過事機秘密外人無從知覺耳至俄使史皮也前此所以不肯多干豫韓國之事者蓋奉俄廷之命照常行事不動聲色免致事機早爲洩漏云 
[俄國水災]  
　　香港循環日報登俄京聖彼德羅堡來信言西歴去年十一月十六日狂風突自海外來捲地聲雄致尼華河水陡漲城廂外運河及大小島嶼多被淹浸有橋梁數處被水衝去自朝至暮水勢浩蕩俄官見此情形恐有大刼飭各砲臺迭燃大袍儆醒居民避難至晚上九點鐘風勢稍殺水亦漸退而居民之流離失所者已多至一千七百人矣 
[商務减色]  
　　香港循環日報云西歴去年十一月十三日倫敦來信言及爹利美路報迭著論說談及英國商務大不如前各工人製造之物比諸各國所出者日形短絀美德法三國則製造日興自西歴一千八百八十三年起至九十五年止此十二年内三國出口網物所值多增英金二千五百萬磅英國則於此十二年間出口貨物反减少英金九百萬磅其故由於船商載運各國貨物取費較廉而載運英國貨物則高擡水脚也 
 
 

Page 2

 
 
[咨文照錄]  
　　爲咨行事光緒二十三年十月十二日准總理衙門咨本年八月初五日准出使美日秘國伍大臣函稱美國各商於前二年設商務博物院距美都四百餘里之費城用欵　萬於本年五月落成院中房屋百餘間儲各國物産如礦質材木菽麥絲茶紗布陶器冶器之屬分門别類精粗畢具另設産目所編列目錄載明原委以使講求者一目了然學習者藉資考察爲衆商公建國家歲助數萬圓以爲經費每年聚會一次入會者每年輸美銀五十圓凡有需購即可令院中將出處價目一一鈔出指引採辦該商董等請十國於明年五月間派員赴會並於秋間遣其總辦哈巴至中國通商各口會同美領事博訪華商陳說利益搜求物産中國自通商以來大抵彼以貨來我未甞以貨往華商域於聞見不務講求以致好尚不知情僞不辨商務之敝至斯而極兹哈巴來華有意聨絡可飭令各商或由本行會館或由商務局或創設公司與之往還講求多備貨物式樣交其帶回美國來年開會即河派人前來　奈何物合銷何物未善可以知外人之好惡考工藝之優劣由是運出銷售利可操劵查赴會一事所以考究工藝增長學識爲通商惠工必不可緩之舉請咨商南北洋大臣暨通商口岸各督撫或派商務局員或諭令各商會館派人前來悉心考究其外省行銷外洋土貨亦可酌量選擇數種送交該院列賽既可廣求銷路亦可藉以比較優劣且所派皆熟諳商務講求有素之人不致虚應故事於國計民生實爲有益等語又准該大臣來電稱美總辦哈巴已抵香港擬由滬晉都等因該總辦如先來京必令其赴各口與官紳商辦爲此咨行貴大臣查照飭屬曉諭華商如美總辦哈巴到境妥爲聨絡講求並於明年開會期前酌帶土産列賽務期實力討論以裨商務而開利源等因到本大臣准此合行札飭各口遵照辦理此文見香港循環日報 
[招募健兒]  
　　金陵采訪友人云大憲自聞膠州被德人所佔深慮他族侵我南洋於是勘砲臺修武備籌海防運籌帷幄布置周詳兹者劉峴帥復以標兵前經遵旨撤裁省垣兵力不免單薄遂檄令大同鎭劉華軒鎭軍在下關招募健兒以資捍衞鎭軍捧檄後越日即樹旗開招矣 
[山長論兵]  
　　無湖采訪友人云中江書院由新安汪仲伊孝廉主講席已數載矣孝廉心存君國時以安内攘外爲要圖兹聞德人估據膠州遂慷慨激昻擬赴京師呈請總署允其帶兵前往决戰已谥本月初二日返新安珂里料理行裝矣又聞孝廉以各國有瓜分中國土宇之謬囈擬在蕪湖先練團兵一枝效曾文正公故事並自言箸有太公兵法逸文諸葛武俟八陣書李衞公兵法雲氣占候等書尤精於奇門劍術能禦槍彈使不傷人其然豈其然乎 
[起獲洋槍]  
　　營口采訪友人云東三省萑苻不靖宼盜横行皆持新式快槍以資恐嚇稅務司樂君知若輩暗令圇船帶運因之嚴密稽查上月二十四日親至某洋棧起獲洋槍數箱移送道署變價充賞 
[拿獲盜匪]  
　　紹興訪事友來函云前報清水閘陳姓富户被刧一則兹悉此案盜犯係山陰鄉間王城寺前人少時曾在陳姓服役現在本城某南貨　傭工因日前杭城捕獲數犯研訊時供出情由山陰縣某邑尊立即密拿到案其身上搜出金簪一枝珠子四十餘粒並供出盜夥共有五六十人皆散處各省各府想一經審實定須按律嚴懲也 
[匪犯蒙恩]  
　　廣州采訪友人云恩寗匪徒高阿牛犯案纍纍無惡不作　前佛山營勇前往拘拿阿牛發槍轟撃致斃勇丁一名重傷一名衆勇奮力拿獲解回佛山營辦理莫不謂此一役也得以除去一方之害矣不謂閱數日竟得釋回嘻異已又日前安勇在缸瓦氹拿獲逸匪某甲未幾即在獄脫逃 
[甬試三志]  
　　寗波采訪友人云某日程稻邨太守考試鎭海縣文童未點名時在西文塲考桌下拘獲槍手某甲發學管押旋又在塲外拿獲傳遞之匪人某乙交差看管俟考畢照例訊懲兹將慈谿奉化鎭海三縣正塲案前列諸君姓名照錄慈谿柳韶成馮學潮何毓恭葉秉良楊乘瑗袁瑞麟徐翊勳趙之任戴思讓周兆熊馬毓圻應頌清袁兆墀倪紹椿馮保祿張香堯洪翔盛日新王和之楊家琦奉休舒暢周崇恩吳楙森蔣藎清張孔彰方承儲凌康瑞董霈澤王鍔汪若波司徒教孫球環楊占鋆鄔學韶孫祖恩李錫廉何後銓陳炎阮偑鏘李肇唐鎭海張内旭周啓雍林景翰林炳文樂夔颺李厚祺朱思佑倪望寛沙厚榕劉寳紳施慶祥胡翼燕張有年袁循堯鄭志簉劉炎昶胡聿卿范紹箕鄭志遹楊聨鑣既而太守牌示查閱鎭海縣正塲童生華嶔俞往欽孫家瑴王才泗王心鑑金鼎南虞中烜李賡唐陳基舜倪廷卓曹頌清於思燦陳逹章徐鴻鈞任思齊等十五名之文均可前列惟因交卷太遲抑置二圖俟初覆時另調堂號以觀後效特示 
[大火傷人]  
　　沙巿訪事友來函云九十鋪地方有同興公棧者其大門牆高三丈餘中間安設石階約六七級歴階而上有沈恒和紙號丁宏昌茶莊匍面二家棧内只一進小房數十樓三面臨其上寓號客三四十家隸監利縣朱家河者居其大半天門者次之上月廿四夜寅刻不戒於火悉化昆明刦灰聞起火之由樓上某客吸烟昏昏欲睡偶遺星星之火遂致燎原不可撲滅計焚斃者五人一棧主二廚役二送信人一者烟者當火燒持水龍往救先挑置兩鋪面内極力灌澆不虞大門牁外圮兩鋪面遂延燒無遺黎明火始熄下午找尋屍骸只存骷髏五具亦云慘矣棧内銀錢鈔票多未携出所失亦頗不資即以散錢論拾之猶盈八簍所異乾對門倪氏婦生一子甫半月聞火起置懷中而逃迨驚定啓視已悶斃矣 
[銀價忽昻]  
　　沙巿訪事人來函云前聞漢口銀根甚緊本埠錢店有餘銀者悉附輪船而下以謀其利市上現兌價亦隨增現在每銀八錢二分即可換錢一千鄂省有銀元至沙者亦兌錢九百餘文 
[米價略平]  
　　浙省本年田稻收成雖不甚豐厚然通盤核計尚有五六分年歲惟市上米價之昻爲三十年來所未有廖中丞深恤民艱特飭縣出示嚴禁販運出口及奸商躉積高擡價值仁和錢塘兩邑尊遵諭查禁並出示曉諭懸貼通衢故湖野各米行均議减價向來頂高白秈每石需洋四元七八角近日已减至四元三四角蔀屋窮檐感德殊不淺也 
[示考算學]  
　　算學一道爲當今要務各省大吏竭力振興期成有用之學兹得常鎭通海道長久山觀察曉諭與考算學諸生云照得算學一課專爲講求時務而設業經吕前升道出示曉諭與道府縣按月輪課在案兹據監院鎭江府學申請示期月課前來本道定於十二月初十日開課肆業算生應即自備試卷先赴監院處報名屆時齊集試院聽候點名考試除札鎭江府轉飭丹徒縣及監院府學一體知照外爲此諭仰在院肆業算生屆期遵照毋違 
[文童用武]  
　　姑蘇采訪友人云鍾玉麟崑山廪生也查得本邑文童陳慰曾身家不清且係冒考因之不肯於結單上畫押陳忿甚邀集童子軍將鍾曳往西街某茶室任意毆撃以致體無完膚事後鍾繕禀赴蘇州府署撃鼓鳴寃桐子霑太守勃然大怒謂該童既係冐考理應扣保何得恃衆將該廪生辱毆殊屬不法已極立將鍾發長洲縣騐傷一面札飭崑山縣將該童照例懲辦 
[重整笙歌]  
　　前報曾紀無湖二街天儀戲園主因懼青皮滋擾雇用某西人作護花旛事經當道所聞勒令將西人斥去園主不遵因之封閉兹接本館采訪友人信云園主恃有西人出首遂於某日擅自揭封並懸英商乾信和洋行牌號凡欲聆霓裳法曲者必先由外櫃買籌而入且有甲乙二黑人守門是以青皮皆譁噪門前險致釀成事故地方官遂又加封扃鐍既而西人以園主曾與之訂立合同歸其保護一朝歇業未 
 
 

Page 3

 
 
免枉費經營因據情禀知領事官富美基富君雖代向華官函商然可否仍聽華官自主華官堅持前說富君爰宣言本領事不再認該園主爲西商詎料西人竟自赴縣署要求并稱不速開禁所虧厥本定當向貴縣索償縣宰吳明府聞之復拜會領事直告情形富君仍力顧大體始終不渝迨明府回署西人又遺書申請大言炎炎明府以西人既敢不遵該管領事之諭安知其不能别作風波爰復恩准開演但令將英商招牌收進並斥去守門之黑人另由縣署派護勇爲之邏守上月下浣園中遂重復魚龍曼衍錦簇花團矣 
[博士輕生續志]  
　　博士輕生一則已紀前報兹又接蕪湖訪事友人函告云丁二者姑孰人也冋爲勝鳳梨園茶博士自勝鳳菊部星散後即潦倒閒居因昔年曾費押欵此後無論何人續開皆仍其舊制今秋業主將園屋改賃與番姓開設丁頓然失業因遂　潘姓阻撓業主以押欵乃梨園之事何能霸阻屋産禀送保甲總局懲辦不服又移送蕪湖縣管押旋即釋放丁自念恒業既失復因潘而受牢獄之災忿不能平即於上月十九日向潘尋釁當經地保出場勸潘給以番餅十枚永斷葛藤潘尚吝而弗子後經湖北會館允令給洋三元丁又不能滿意二十日不知吞服何毒再向潘姓索閙潘初不覺盛氣相從俄見丁顔色慘變知必有異急雇人擡送回家詎行至吉祥寺西首棲流所門外即已毒發而斃丁有再醮嫂氏在蕪即以毆斃移屍等詞赴縣喊寃吳邑尊准詞於翌午親臨相騐耳門有傷一塊作紫黑色邑尊諭謂此係烟毒上蒸若果毆打其色必青紫再用酒糟敷𠼅良久仍無他異既而又命仵作用銀針從口插探不知何故僅至咽喉即不能進改探魄門拔出果係黑色即爲吞烟自盡確據諭令當塲收殮封釘屍嫂遂稱伊家尚有老母兄弟明日到後始可作主邑尊即將被告帶案訊究越日傍晚又有數人在縣鳴寃自稱爲丁二之兄弟行署内傳諭屍已騐明自行服毒身死與人何尤囑其回寓候批刻聞已彼此言和矣 
[諭禁吞烟]  
　　前日本館派赴鎭江訪事友人來函云近年民間婦女吞烟斃命之案層見疉出常鎭通海道長久山觀察有鑒於此出示勸戒其文曰照得民間婦女大都愚昧無知每遇小事與人口角輙自輕生吞服洋烟希冀圖賴洩忿或因父母翁姑稍子申斥或因夫婦妯娌偶啓爭端忿不欲生遽萌短見言之殊堪憫惜除將救治藥方遍貼曉諭外合亟剴切示諭爲此示仰闔邑軍民人等一體知悉爾等須知與人口角氣忿吞烟斃命係屬咎由自取斷不准圖赖他人被赖之人苟非用强毆逼亦無重罪可科若因釁起家庭尤屬例所弗論自示之後爾等務各痛戒猛省凡遇一切口角細故爭執不明務當忍性耐氣自相排解切勿因一時之氣妄思自盡致使骨肉分離後悔莫及各宜遵照勿負本道諄諄告誡之意也 
[沙市官塲紀事]  
　　私鑄充斥有壞圜法沙市巡檢李少尹德悅近接張雲生縣尊札著禁革私錢○候補府經歴康炳南叅軍奉道憲委帮辦沙市洋關因總辦魏大令遠猷署公安縣篆叅軍得承斯之○徐安生少尉聽鼓荆州已有年所兹因署江陵縣典史盛少尉寅懷前月赴鄂另求差委此缺即以少尉代理○時際殘冬宵小每易竊發本地居民集資將大小街道栅欄補葺一新以資防禦撃析者復徹夜梭巡城守荆江武岡三營時時排隊游行上下沙市分司暨保甲局委員每夜巡行一周冬防各委員亦分叚往查三六九日復在旃檀古刹會哨是誠可謂有備無患者矣 
[彝陵臘鼓]  
　　宜昌采訪友人云郡城南鄉人某甲夫婦二人年過五秩膝下一子已及冠矣自幼聘某氏女爲媳成婚數載不能得堂上歡心一日中夫婦怒而責子子遂將女痛抶之至夜半女乘人不覺竟吞阿芙蓉膏畢命所幸母屬素知女性桀驁不加苛求只請甲家從豐棺殮然已費去錢五六十千文矣○離平善壩二十餘里有某甲者夙與某乙相睦甲富乙貧乙專以武斷鄉曲爲事見甲懦弱每每藉故欺陵乙族有某内者患病已久奄奄待斃一日乙尋隙與甲口角適内病斃遂將屍身舁往甲家誣中毆死報官請騐地方官騐明後將甲及隣右鄉保帶回訊供不知如何了結也○邇　郡城内外生意清寥某日某錢鋪忽然倒閉正不知虧空若干也○快利輪船自換買辦之後諸事整頓一新邇者查得船中客位甚多是以飭茶房往各行棧接客附載亦招徠生意之一端也 
[京口寒濤]  
　　鎭江訪事友來函云某日上燈時有某甲持洋百元至日新街仁和錢鋪估看畢甫出鋪門突被某乙上前將洋悉數攫去甲大聲呼咕適團防局弁親帶勇丁巡查過此甲急告以故由局勇向前將甲追獲扭送水利廳署張少尹煥文訊問之下洋如數交甲領去乙則重笞一千板何以巨枷發仁和門示衆以爲懲一警百之計○七濠某甲素精穿窬術近來積資頗富顧不欲使箕裘家世自我而隳因以衣鉢傳之其子其子亦心靈手敏克紹家聲每當青天白日溷入人叢中裘馬輝煌無異翩翩佳子弟而不知其固空空妙手也某日由某縣破案株連及甲在家中搜出軟梯等物及積年巨贓遂將甲縶赴公庭飽受刑責或謂人之行竊因迫於飢寒耳今甲以温飽之家而亦效此殆所謂賊星照命者耶是眞難索解人矣 
[招捕章程]  
　　本邑南巿馬路刻已告厥成功曾由督憲劉峴帥派委陳敬如都戎來滬經辦馬路善後總局事宜假南巿先農壇左近沈姓房屋設局并欲招令捕勇人等在馬路一帶巡察刻下應召者已多至百餘名都戎定期初十日傳齊察騐以便選充明有章程抄錄於左照得本局現因馬路告竣亟應設立捕勇以資彈壓日來報名願充者已有百餘名之多著於本月初十日齊集聽候騐看其選充者即覓妥人出具保結以便入局供差毋違特諭計開一須身强體壯一年在三十歲左右一無論何省之人皆須熟悉本地情形并能操本地語言一須有妥當鋪家擔保一不准吸食洋烟嗜酒好賭一到局考騐須親身不准頂替一一人不准報兩名違者并扣一臨時不到著即於册内扣除不准補攷一本局僕役已經因事剔退者不准充補一另立捕勇章程一律遵照違者懲辦 
[局批照錄]  
　　日前有黄尚農在南市馬路善後局遞禀擬欲租地設立坑厠等情當奉總辦陳敬如都戎批示云禀悉十六鋪馬路界内尚無隙地可擇且此項厠所已有人承辦所禀應毋庸議此批原禀存 
[英界公廨批詞]  
　　爲批示事錦康等莊禀批該業等既舉董事四人並取具環保各結著即遵照前批各帶本莊出票圖章當呇簽子盖戳該董仍須取具殷實保結以憑分别示諭至所改章程尚有示盡事宜如出票之莊付給三成公所代給二成似仍欠平允今議改爲出票之莊付給四成公所代給二成照六成按期拔還又據呈明空票由洋商收執者亦照六成核給當照會各領事轉給各洋商一體知照俟遵照覆再行示遵又立公所之後設再有空禀事件如奉發所均照章辦理不准歧視董事辦事不公應惟環保是問又公所以三月爲限如屆期實難理結准其禀請展限已於章程内分别删正矣至拔還之欵既須開辦後會議即毋庸列入並即知照清摺環結各二紙附 
[歸案訊辦]  
　　著名流氓大刀張三與王金隆二人迭經犯案屢次懲辦怙惡不悛邇日縣署有案出票飭差送至法領事簽字捕頭飭探將張王二人一併拘入捕房押候過堂移送上海縣歸案辦理 
[略受虚驚]  
　　滬城新北門内空心街地方有陳培生者家有餘屋數間租與徽州府屬某邑人汪某居住前晚汪因晚炊不愼遺火積薪中延至九點鐘時火勢炎炎已經冐穿屋頂是處爲十二圖所轄地甲當即鳴鑼報警附近各居民竭力上前施救幸即息滅然左右隣居已受驚不淺矣 
[鄉人遇騙]  
　　騙子某甲不詳其姓字專在租界中逞其機械變詐之謀騙人財物誠馬扁行中妙手也有浦東人某乙者向在工部局所 
 
 

Page 4

 
 
設虹口菜巿貨牛肉前日午後收巿而返肩荷錢十千文章欲至頭壩某小錢莊換取洋銀行至中途忽遇甲手持如意簪一枚金光燦然曰僕窮途落魄久處異鄉現已典質一空祗此區區者意欲易得青蚨以濟然眉之急君其肯援手否乙鄉愚無識一見黄白物便有依依不捨之情中見其已人彀中即謂之曰此簪原值敷十圓君如有意僕願兼其值以售之乙曰君究欲得錢幾何曰十餘千足矣乙曰僕祇有錢十千奈何甲佯作躊躇狀既而曰不妨先付十千餘俟明日下午找取可也乙喜出望外遂將錢如數付之甲即交簪携錢而去乙歸告諸人以爲今日好利巿得此便宜之物其鄰某内聞之索取一觀忽啞然笑曰此銅物也十餘文可購之君殆受騙乎乙不信就石上磨之固現銅質然已無可如何惟有連稱晦氣而已 
[龜鴇遇騙]  
　　本邑人某甲住居滬城素無恆業專工騙術近來虧欠英界棋盤街么二妓院夜度資若干前日甲出城閒游爲龜鴇等瞥見上前扭住向之索欠甲允許入城歸還時天色陰陰欲雨因與龜鴇等熟商囑代覓肩輿乘坐入城龜鴇允之代爲雇就一同人城至縣署後面盛家弄某姓家門口甲即命停輿口稱此處係我至戚爾等在此稍待俟將洋措妥當即如數付給言畢大踏步而入龜鴇等候良久未見動靜急入詢問某姓聲稱此處係通别路並無親戚到來龜鴇聞言始知受騙　輿夫之資已經賠出矣 
[吞烟遇救]  
　　劉承光在本邑英界胡家宅開設野雞妓院積有造孽錢遂於左近開設茶肆一所平日以糾會爲事前日有向爲珠寳　客之許少卿往解會洋不知因何與劉口角以致互相扭毆劉恃人衆將許蜂毆許被毆後心懷鬱結即至某烟館開燈將盒内紫霞膏一吸而盡後又尋劉理論劉又欲毆打幸經旁人關照許已吞服洋烟劉始歛手並代倩人施枚始得一嘔而蘇 
[延年益壽]  
　　慈水費鴻生太守本月初旬爲其太夫人七旬帨旦親友或贈錦幛以揚芬或獻兇觥而晉頌梨園奏曲萱室開顔太守備承盛德深感私衷擬設華筵藉伸謝悃乃仰承慈命俯聽朋言謂與其作席上之周旋曷若施眼前之功德因父來英洋一百元以允本堂施本之費求爲堂上延年且爲同人益壽豈僅有敝堂感戴更有窮黎頌疇矣[  滬北廣益善堂嚴信厚葉成忠施則敬唐榮俊謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[文宗謁廟]  
　　杭垣訪事友來函云新任浙江學政陳大宗師於上月廿九日接篆後　期本月初七日親詣至聖先師廟行香畢赴府學明倫堂講書是日黎明杭州府林太守及仁錢兩邑尊三學教官均往大成殿旁官廳伺候宗師駕臨各換朝服趨入在丹墀下行禮畢即赴明倫堂恭設香案朝拜北闕旋退入後堂更換公服宗師及府縣各官均在左隅席地而坐命教官宣誦臥碑及訓士子文誦畢宗師升座府憲上前三揖宗師出位回禮次兩縣又次教官均恭揖如儀宗師一一答之然後三學廪生上前打恭每學各講四書一章宗師面諭諸生以敦學立品等語事畢即命駕回轅 
[巡查認眞]  
　　鎭江訪事友來函云郡城内各憲認眞查夜後烟能飯鋪以及各客棧盤詰極嚴閭閻户口尤必詳細核對　欲綏靖匪類必先分别良莠也常鎭道憲長觀察更命各叚巡員即　將舊發門牌挨户核對其有遷移換户妈著照章填注補給户口增减亦確　查明然後將底　分存於總局以便總巡不　抽查孰　孰莠一望了然如觀察者誠可謂關心民事者矣 
[反目輕生]  
　　鎭江西門外黄泥山王姓者向販菜蔬爲業春韮秋菘生涯亦自不惡本月初五日傍晚回家忽覺飢腸轆轆向其妻索　餐果腹妻答以時早未炊王怒口角數語妻含涙入房王遂自行執爨比飯熟至房中與妻則見妻仰臥牀上日吐白沬烟盒尚在桌旁始知已吞服洋烟立即灌救已經無效復召西醫療之　入門而氣已絶矣 
[販晶利]  
　　直隸人某甲向在京師定安門外開設店鋪與蒙古人交易并在口外設有分鋪嗣因連年主意虧耗甲視赴口外將所存之貨售得白金六百餘兩販回帶皮墨晶若干其意只冀稍得贏餘藉償盤費詎返都後雇玉人剖之則精彩射目略無綿絲洵稱珍品各玉器行中聞知爭先往購中竟獲利百倍得曰金六萬餘兩飽載而歸諺云塞翁失馬焉知非福信然 
[酒價又增]  
　　杭州大小酒鋪零售紹興酒每斤向來祇售二十八文零沽五文起價今年六月間因來貨騰貴公議每斤　價四文零沽仍照舊章垷因米價飛漲每石需洋五元一二角越郡酒作又復加價是以同行公議於十二月朔日起每斤又加四文零沽至少須六文酒社諸君向時嚢有三白青銅錢即莫漫愁沽者至此須稍加破費矣 
[控竊無憑]  
　　江寗縣附生韓如福扭已歇傭婦楊吳氏至保甲總巡局以行竊金銀首飾等情控訴由保甲總局委員鍾壽白明府解送到縣曾經帮審委員蔣壽林剌　訊供之下著候補提吳佛寳到案再訊前日原差將吳解案晚堂仍由剌史　座　訊韓供稱所失金銀首飾以及大小洋元向儲木盒之中安放母親房内此房獨有楊吳氏一人進出實遭氏偷竊無疑而且有乳傭王吳氏目覩作証剌史訊以王吳氏曾否來案供稱在此候示剌史即命傳案研究氏供稱現在韓宅爲乳母主人用楊吳氏爲傭祗一月有餘即於上月十八日停歇當未歇之前一二日每於清晨見氏與吳佛寳絮語並以各物袖父未識是否係主人之物求鑒剌史得供復問本委查得爾家主母於前月間曾取洋出外做貼票之事爾可知否答稱小婦人並不知悉韓又稱其時生員雖在金陸及回家之後一再查問實無貼票之事况楊吳氏實係吳佛寳之姘婦竊去各物查係由吳藏匿剌史提詰吳佛寳供稱本邑人現在鈕洪濤醫生處爲轎夫向來安分楊吳氏前者亦在鈕家帮工因此相識及氏歇出後往韓家帮傭與小的久不會面並無自曖昧之事實遭韓如福誣指叩求明察楊吳氏供稱小婦人前因度日維艱因此出外爲傭歴帮生泰木行及鈕醫生等數家並無作奸犯科之事大老爺可訪可查此次在韓家爲傭忽於上月十八日無端辭歇廿五日又來喚去硬指偷竊金銀首飾致被扭送案下又誣以不潔之名伏念小婦人自丈夫病故苦守至今已十有餘年今無端遭此污衊務求伸雪施仁發供本邑人在治丨天燈开開設小木作楊吳氏往韓家爲傭並非小的薦保求恩明察剌史再匹駁詰各執如前韓又稱楊吳氏如此逞刁若非刑責豈肯實供叩求公祖動刑剌史謂凡遇控竊之案須有証據方可動刑目今無贓無據頭緒全無豈可擅責爾既列名庠序遇呈必須三思韓堅稱牛員如果誣控願請詳革功名坐以誣告之罪剌史怒謂未便聽爾一面之詞遂判將楊吳氏吳佛寳施仁發一併交保韓斥退著出外自行緝訪實在情形再行禀覆核辦 
[售田案結]  
　　松盛米行主楊仰堂即楊讓堂投新閘巡防局控寗波人郭華卿有單無地等情一案經局員送縣訊供飭差查明禀候再訊前晚上海縣黄大令又倩帮審委員蔣剌史升坐花廳研訊原差禀稱奉諭往查楊讓堂扭控郭華卿一案輕小的查得池浜橋及新閘等處之地實與田單號數字玗相符爲此據情禀報楊讓堂供稱前堂奉訊之後刻經公差查明確有男地且云號圩相符實則郭華卿之移東補西神通廣大剌史詰以前堂來案这雷汲韓今日何以不到楊供稱雷係行中暫雇用故未到案現在此田雖有著落而其中田價吃虧甚鉅務求比追剌史謂曰價目漲跌事所常有爾不應田價有虧即以有單無地等詞來案誣控况查爾禀中載明田地共七畝有零今核對田單五張共有八畞數分此事究竟如何供稱某日郭來行口稱升科局現要騐單　職員在北誠信等候去不多時郭即回來聲稱現可不騐乃將田單五張歸還不料内有一張被其調換當時職員未知竟致受其愚叩求恩鑒郭供稱公差往查此案田單俱符顯係楊讓堂聽信訟棍雷汲韓唆使誣控今既　明求請究斷剌史得供怒謂郭曰前堂訊供時因此案原告具控價值三萬餘兩是以不得不將爾發所管　詎爾到怕之後不思感激反敢揚言謂本委判斷不公實屬不法已極因喝令拖下從重笞責嗣經郭伏地苦求供稱監生在押時不敢造言實係傳聞之悞求因息怒免責以全體面剌史遂從寛判將郭華卿交的實保人來案人銀並保限即日將田價銀兩赶緊清理明白禀覆候示 
[上海巡局紀事]  
　　胡金生張蓮生兩人均在製造局爲工匠日前至久大船廠中竊取釘料若干斤爲管廠入瞥見立即拘住解送高昌廟巡防局中請究經局員魯介彭二尹提案研訊胡張兩人供認行竊不諱惟求恩宥二尹判令各枷號一禮耳發局前示衆候期滿責放○南巿二十三七鋪汛捕夥在馬路中遇一衣衫藍縷之人上　詢問據稱姓顧名蘭生在長順鴨行中爲夥住居南會館碼頭日前曾行竊行中釘靴一雙以及零星衣服等類當即拘至二十三七鋪巡防局中請究經局員邵子怡二尹升堂研訊顧供本邑浦東人所竊之釘靴被繩索匠　奎咸取去無二尹即飭地中將張拘案訊問供認取去是實務求恩恕二尹喝賣三百下著將釘靴交案傳令失主具領一面將顧蘭生亦責一百下驅逐出境不准逗留 
[英界公廨紀事]  
　　王國恩扭洪燮　到廨訴稱洪以空票貼現到期往收無著情同誑騙故扭案請追張賡三直剌飭押候訊追旋有人出爲介紹折償了事具結　銷○姜昌寳扭殷廣有到廨控稱被欠貼票洋五十元屢次往收無著請追直　著押候訊理○華阿林向以賣菜爲生近有白菜若干擔計洋十餘元售與李姓由丁阿桂擔保向收無著以致互相爭閙旋復扭至公廨請究直剌著押候訊核 
[法界瑣案]  
　　新北門外萬源銅錫店主洪九皋投公堂控英界棋盤街同業李春茂圖賴貨欵洋二百數十元請提追鄭大令准詞出票飭提店主李根寳到案究追○中八仙橋萊園烟館有縫工某甲日昨與婦人某氏調戲適一號巡街西捕經由是處以 
 
 

Page 10

 
 
　傷風敗俗上前拘拿甲友某乙即矢口辱罵巡捕舍中而拘乙甲即乘間逃逸遂將乙拘送捕房禀知捕頭押候解堂訊究 
[美界捕房紀事]  
　　昨日薙髮匠楊得法至虹口某姓所開整容店竊得布被及布衣各一薙刀三枘事爲傅包探查知拘入捕房頭令　候解送英界公堂禀請讞員張賡三直剌究辦○昨晨賊犯錢阿三潜入百老匯路第一千一百八十辦門牌怡昌洋貨店意欲乘間竊初占夥某甲見而獲住交二百八十七號華捕解送捕房捕頭令轉解公堂禀請訊辦○昨日浙江寍波府屬某邑人某甲某乙相遇於外虹橋畔因索久欵互相扭毆一百十一號華捕喝阻不依因即一併拘入捕房捕頭令押候解送公堂禀請核辦 
[江西官報補錄]  
　　户部貴州司七品小京官張文瀾回廬陵籍知縣汪培代南昌下鄉相騐回南康通判伊清額武　收卷孫嵩年缷辦高北門卡回王啓列委辦高　　卡武光樽委往湖北查探機器局情形典史盧士璋委往上高辦保甲宗　露新城辦保甲回都昌縣丞韓　霖二次俸滿　例騐看宜黄棠陰司錢應顯　萬安　頭司事回前上海黄祖絡由金陵來省補用府洪鑾候補縣許寳蓮俱往九江公幹洪壽彭往永新公幹直隸州鮑國楨禀知部庫捐升知府現貴溪縣椱焜缸事清理交代回　成解地丁京　　克愼代南昌　鄉公幹回劉橒壽往廣信公幹張察往浙查深桑秧價值石城汛千總李金龍病故遺缺以標下黄耀斌拔補該員現有差委應緩赴任所遺事務以胡　　　　候補副將洪福勝遊府　寳山巡查街道上下叚知府麟光查順化門 
 
 
 

Page 11

 
 
[光緒二十三年十一月二十四日京報全錄]  
　　宫門抄○諭旨三道錄前○粤督譚奏查明廣東省抽收鹽厘情形據實覆陳摺○粤撫許奏藩運糧三庫照新章减平每年約扣銀數扭○學政龎奏文武考試一律完竣並交卸日期摺○倉督長奏家人勒索花户牽涉言官據實陳奏請旨究辦摺粤督譚奏揀　署理總兵片○十一月二十四日理藩院鑾儀衞光祿寺正藍旗值日宗人府引見二十二名吏部四十八名户部九名刑部八名工部十九名正黄漢六名正紅滿九名廂紅蒙二名兩翼十二名健銳營十七名内務府十八名○德公假滿請安○奎順服滿請安○廣東道吉順謝恩○惲毓鼎謝授侍講恩○肅王請假二十日○綿定請假十日○崇光續假五日○鳳鳴明安呼請假五日○熙貝勒玉書舒存名續假十日○吏部奏派騐看月官派出孫家鼐溥善敬信堃岫裕德徐郙文治載萼鄭思賀載恩溥陳其璋艾慶瀾宋伯魯富通阿如格德藩○侍衞處奏派稽察壇墻派出官詳明秀明惠敬昌灃深祥普○召見軍機吉順奎順○皇上明辦事後進内入齋宫○○太子少保頭品戴兩廣總督臣譚鍤麟跪奏爲查明廣東省抽收鹽厘情形恭摺覆陳仰祈聖鑒事案准户部咨本部具奏廣東各埠騐過分鹽經徵鹽厘叅差不同難保任竟開造請飭兩廣總督轉飭運司及厘金總局查明光緒十九年至二十二年北口等埠騐過某綱鹽引若干及叚引應徵鹽厘若干分年分埠造報並開報北口等埠是否及鹽法志所載之北櫃西櫃東櫃各埠坐落何處行銷某屬鹽引中櫃南櫃潮橋三處有無徵收鹽厘一併查明聲覆等因奉旨依議欽此咨行前來當經轉行遵照兹據廣東鹽務局司道會同兩廣鹽運使英啓詳稱查省河鹽引向係按包拆配分設東南西北中平六櫃行銷共一百五十九埠坐落廣東廣西湖南湖北江西貴州等省各廳州縣東口北口即屬東櫃北櫃中櫃各埠間有經田西口運道者又名西口咸豐年間軍需浩繁奉行抽厘係按埠地之遠近成本之重輕每包約抽銀一錢至二錢餘不等有因埠地毗連塲皂疲難尤甚向免抽收者有歸廣西省收報者潮橋近年竭力整頓僅復奏銷止餉　難遽加此抽收鹽釐向辦之情形也省河引課歴係次年歲底奏銷課餉乃維正之供無論其曾否拆銷須先按額清完抽厘係權宜之舉鹽未配運即難强令照額引豫繳故配銷一包之鹽乃收一包之厘銷巿旺淡不一配鹽遲速難齊厘即因之見多見少遞年厘數叅差良由於此第按有厘各埠引數匀算總在八九萬左右收數固不致虧短此又抽收鹽厘各年不同之實在情形也至造報清册曾於同治年間奉准部行飭令照兩淮鹽厘格式歴年循照辦理並非任意開報所有十九至二十二年騐收鹽厘請免另造以省案牘等情詳請奏咨前來臣覆核無異除咨户部外謹繕摺覆陳伏乞皇上聖鑒勅部查照施行謹奏奉硃批户部知道欽此○○太子少保頭品頂戴兩廣總督臣譚鍤麟廣東巡撫臣許振褘跪奏爲廣東藩運糧三庫照新章减平每年約扣銀藪恭摺陳明仰祈聖鑒事竊准户部咨議覆御史宋伯魯奏請添扣各項减平行令自本年七月起無論藩運道庫及各局處所額支正雜各欵凡可支庫平者每兩核扣六分專欵存儲並將一年約扣數目先行奏報等因光緒二十三年五月十二日具奏奉旨依議欽此咨行到粤當經分飭欽遵辦理兹據廣東布政使張人駿詳稱旗緑各營官弁俸薪於道光二十二年减平案内業已扣平支放現將藩庫應支旗緑各營餉乾米折養赡及雜支等欵每兩一律扣平六分每年約扣銀三萬六千兩另有祭品廪膳囚糧孤貧口糧等項歲支無多應請免扣又據兩廣鹽運使英啓詳稱遊庫支放養廉雜支等項道光咸豐年間已先後减平現將向支庫平之潮橋官運局薪費及外銷欵動支之雜費遞年需銀四千數百兩一律扣平六分每年約扣銀二百八十餘兩又據廣東督糧道延祉詳稱道庫應支旗緑各營兵馬糧料米折養赡口糧等項歲需庫平銀六萬數千兩每年約扣銀數千兩另有收養老廢民婦等項歲需銀二萬數千兩按日散給無告窮黎應請免扣以示矜恤等情先後詳請奏咨前來臣等覆查無異所有該司道庫應扣銀兩均令自本年七月起一律核扣專欵存儲候撥除咨户部查照並行催各局將應扣數目詳報另行奏咨外謹合詞恭摺具陳伏乞皇上聖鑒敕部查照施行謹奏奉硃批户部知道欽此○○湖北學政臣龎鴻文跪奏爲微臣本任文武考試一律完竣謹將交卸起程日期恭摺陳明仰祈聖鑒事竊臣於本年五月初二日將科試完竣情形恭摺奏報在案臣隨於七月中旬辦理文塲錄科事宜並並同督臣撫臣考試選拔貢生循照澳章分别取列一等五十名二等三十六名榜示後旋即會同騐看又於八月二十六日會同督臣撫臣考試優生按照定額共取四名九月二十五日接辦武塲錄科亦即竣事所取拔貢優貢均經恭疏具題並各項册卷亦已分晰咨部兹新任學政臣王同愈行抵湖北省城臣於十月二十七日謹將學政關防並册籍文卷委署武昌府學教授陳常江夏縣學教諭石琨齎送新任學臣王同愈接授訖臣於是日交卸即擇於十一月初三日起程北上恭覆恩命除謹具疏題報外理合微臣考試完竣交卸起程日期恭摺具陳伏乞皇上聖鑒謹奏奉硃批知道了欽此○○臣長萃臣李端棻跪奏爲家人勒索花户牽涉言官據實陳明請旨究辦恭摺仰祈聖鑒事竊據太平倉監督惠崇朱懋政禀稱據花户金楫量呈稱前於八月二十三九月十六等日兩次採買還倉米石拉運出城時均經實都老爺家人孫二劉二攔車索要比城使費銀每石五分花户誠恐有誤要差當即應允事後湊銀五十雨送佼寳宅門房劉二手内有寳都老爺名片爲據現在開放右翼四旗俸米孫二劉二又赴倉尋找花户傳寳都老爺口諭此季俸未進城使費銀兩每石需銀一錢二分如不速爲付給定將花户交坊加重處治花户聽之實在害怕赶緊將典房銀三百兩並湊借銀二百兩託小甲金明轉交孫二劉二孫二劉二因所付之銀太少立妈拉扭金明赴寳宅親自回話金明一時情急行至小街口外官廳喊寃當經送父提督衙門審辦現值開放俸米倉務緊要一經提督衙門傳訊誠恐有誤要差致干重罪不敢不據實呈明等語查職倉現經奉又　放督飭花户買補還倉在在均縣緊要今據花户呈訴前因難保無匪徒指官撞騙情事况值整頓倉務之際事關以財行求於倉務大有關係職等不敢不據詞上禀等因前來臣等查各倉霉鑾米石　令花户出價買補還倉於光緒二十年十月奏淮太平倉既經撃定以放代盤准其移知稽查俸甲米御史收買米石彌補虧折於二十三年正月奏准各在案是該倉買補米石拉運還倉均已奉有明文並無不合至於俸米進城尤屬照例之事何所用其使費乃竟有稽查俸甲米進城御史寳安之家人孫二劉二向花户勒索銀兩之事若如所禀果係該御史有意勒索實屬有玷官箴深負簡任即係家人撞騙抑或花户舞弊以財行求均屬有干法紀且花户行賄之財終必取償於存倉之米若不痛加懲創既無以儆貪黷而肅紀綱並無以杜漏巵而固倉庾相應請旨飭下步軍統領領衙門將此案人證解交刑部澈底根究按律懲辦恭候命下即由臣等札行該倉監督飭令花户金楫　　身赴部聽候審訊所有家人勒索花户牽涉言官請旨究辦緣由理合據實具陳伏乞皇上聖鑒訓示謹奏奉旨一道○○譚鍾麟片再廣東潮州鎭總兵劉世俊因病禀請回省醫治所遺潮州鎭篆務查有兩廣督標中軍副將吉瑞在潮有年情形熟悉堪以委令暫署遞遺中軍副將篆務查有署新會營叅將本任欽州營叅將黄培松堪以署理除分檄飭遵外謹附片陳明伏乞聖鑒謹奏奉硃批兵部知道欽此 
 
 

Page 12

 
 
[光緒二十三年十一月二十五日京報全錄]  
　　宫門抄○諭旨四道錄前○選單○楚督張奏爲要缺知州揀員升補摺○御史張奏爲整頓各省常平倉貯榖片○鄂撫譚奏爲拿獲强刼拒捕殺人盜犯審明照章懲辦摺○十一月二十五日吏部翰林院廂藍旗值日無引見○那王假滿請安○阿公興伯各請假十日○兵部奏派演放水師砲位派出八額駙富林布○召見軍機○十一月分選單主事吏部文選司趙鑾揚甲知府貴州思南勞啓捷舉知州雲南嵩明曾楫監知縣福建壽寗韓景琛湖北宜都李天柱俱監廣西武宣楊和塤舉甘肅　化孟瀅中湖北鄖縣曾囿藻監道庫大使雲南臨安開廣姜維嶽監吏目廣西象州董慶愷巡檢江西永豐金善廣廣　西會胡發榮俱監典史廣東歸善毓琪和平劉培勳陜西白水周紹昌俱監○○頭品頂戴湖廣總督臣張之洞頭品頂戴湖北巡撫臣譚繼洵跪奏爲要缺知州揀員　補恭摺仰祈聖鑒事竊照沔陽州知州丁國楨在任丁母憂當經題報開缺聲明所遺要缺容另揀員請補在案查截缺章程内開下憂之缺有本日可計者即以本日作爲開缺日期今沔揚州知州丁國楨係於光緒二十三年七月十五日丁母憂歸七月分截缺應由外揀員請補查定例州縣應調缺出俱令於現任人員揀選調補如無合例堪調之員始准以候補人員題補如候補無人准應升人員由歴俸三年以上揀選題升又題升知縣以上官員俱令送部引見又州縣以上應升缺令將卓異引見回任候升人員先儘升補不准於摺内聲叙人地未宜又章程内開凡保題升調人員於疏内將該員任内有無積案及欠解錢糧承緝未獲盜案詳細聲叙如承審案件並承緝盜案徵解錢糧已起降調革職叅限者慨不准其升調各等語今沔陽州知州孫繁疲難兼三要缺濱臨江漢地廣賦繁撫字催科隄防水利在在均關緊要非精明練逹才能出衆之員難期勝任臣等在於通省現任候補各員内逐加遴選非與例不符即人地不宜實無堪調請補之員惟查有卓異應升班内之漢陽縣知縣薛福祁年五十一歲江蘇無錫縣人由貢生就職直隸州州判報塤内閣中書於協助黔餉案内改捐知縣調赴山東派委機器局差保以知縣歸本班後不論雙單月選用光緒二年十二月十五日奉旨依議欽此五年投供候選七年四月籖掣漢川縣知縣在京報捐尋常加一級領憑到省八年三月初一日到任十一月調補漢陽縣知縣七月初三日到任在海防捐局加捐同知銜十二年大計保荐卓異十五年三月初四日吏部帶領引見奉旨准其卓異加一級回任候升欽此十一月初一日回省十六年在順直賑捐案内報捐花翎又於浙江寗紹台道捐輸海防經費項下移奬案内經部議准給予雙　知府在任候選十九年三月十九日回漢陽縣本任二十年七月復在湖北新海防捐局遵例加捐道員不諭雙單月在任候選並免離任查該員薛福祁老成隠愼辦事認眞歴在漢川漢陽縣各本任及署理興國蘄水滿圻等州縣辦理一切悉臻妥善歴俸已滿三年且係大計保荐卓異應升之員以之升補沔陽州知州要缺實堪勝任該員漢陽任内僅有承緝客民傅吉泰被刼盜案一起現已四叅限滿咨部議結此外並無承審案件暨承緝盜案徵　錢糧已起降調革職叅限惟調缺請升與例稍有不符但人地實在相需例得專摺奏請合無仰懇天恩俯念沔陽州知州員缺緊要准以卓異應升之漢陽縣知縣薛福祁升補實於地方吏治均有裨益容俟接准部覆照例給咨赴部引見再初升人員毋庸核計罰俸據湖北布政使王之春按蔡使馬恩培會詳前來除咨部查照外謹合詞恭摺具陳伏乞皇上聖鑒敕部核覆施行再所遺漢陽縣知縣係衝繁疲難四項最要缺俟接准部覆揀員請補合併陳明謹奏奉硃批吏部議奏欽此○○御史張兆蘭片再各省設立常平倉均係領官欵崐榖存諸如遇歉收之年减費平糶亦可酌成賑放洵爲有備無患之良法乃奉行既久各州縣移新掩舊挪東補西雖例有盤查多未認眞辦理迨至本　交卸　能掩飾始行查叅是以各省虧短倉榖之案層見迭比近聞各州縣多有　存創之榖變價發商生息年年存欵爲數甚多均有案卷可杳然掩飾騰挪亦在所不免迨該管上司指欵提用多不能如期報解可否请旨飭下各督撫通行各屬將倉榖賓在存數若十變質生息若干每年分别造册勒限咨報户部存案不准絲臺挪動一遇荒年奉文指撥即可尅期報解庶至有名無實矣臣愚昧之見是否有當謹附片具陳伏乞聖鑒訓示謹奏奉旨欽此○○頭口頂戴湖北巡撫臣譚繼洵跪奏爲拿獲强刼拒　殺人盜犯審明照章懲辦恭摺具陳仰祈聖鑒事案據宜都縣知縣陳長橿詳報亨裕大錢鋪被盜强刦拒殺鄰右並傷事主一案當獲盜犯四名訊供通禀經臣與督臣張之洞批司委員會審明確照章就地正法　案兹該縣比緝逸犯無獲錄叙全案供招議擬由荆州府知府舒惠詳　湖北按察使馬恩培核明轉詳前來臣覆加查核緣馬恒益胡沅新胡幗和林廣興分隸河南光山湖北黄安麻城等縣均先未爲匪光緒二十二年三月初三日馬恆益帶同伊子馮元至宜都縣城廂地方與素識已獲之胡沅新胡幗和林廣興在逃之應當章鄒發則先後會遇共道貧難馮恒益起意糾刦得贓分用衆俱允從即於是夜三更會齊一共七人分携洋槍刀械　捻偕抵亨裕大錢鋪門首馮恒益令胡沅新用斧撞開午門一齊入室至主龎永福驚起减捕鄒發則用尖擔拒　龎永福左肐肘嚇嘌聲振胡沅新等打開箱櫃搜刼錢文衣物分携逃走　右劉體泉等聞聲赶出帮捕馮恒益等各用刀棍拒傷劉體泉左　朐吳大龎左眉中右胳膊劃傷盧應榮額顱戳傷陳德喜右胳膞毆傷田煥庭偏左及右太陽穴詎田煥庭傷重旋即殞命因時在黑夜不知何人拒傷何人何處亦未查點贓數各自逃逸經該縣訪聞會督營汛及駐防該縣鎭南營各帶兵役勇丁追捕當獲馮恒命胡沅新胡國和三犯起獲原贓錢文衣物並飭兵役協同枝江縣兵役拿獲林廣興到案事主龎永福投保報縣會勘給贓認領訊供通禀經臣與督臣張之洞批司檄委本任建始　知縣姚學康馳會同該縣騐明事主暨　佑劉體泉等傷俱平復提犯嚴訊無異禀經批飭照章就地正法　案兹飭緝邈犯無獲應即擬結查律載强盜已行但得財者不分首從皆斬等語又光緒九年湖北奏定章程嗣後拿獲盜案如有執持刀械强刦聚衆至五人以上拒捕傷人者仍照歴次定章派員並往會審果係罪無可疑即就地正法又光緒十三年刑部奏定章程嗣後强刦之案但　一人執持洋鎗在塲　不諭曾否傷人不分道從均擬斬决梟示等因歴　遵辦在案比案馮恒益起意　約胡沅新等執持洋鎗刀械行刧亨裕大錢鋪得贓拒捕殺人實屬兇暴昭著同惡相濟贓經主認止盜無疑自應按律　擬馮恒益胡沅　胡幗　林廣興均合　强益已行但得　者不分首從皆斬律擬斬立决加以梟示已照章就地正法梟示應毋庸議該犯等均訊無父兄其在外　匪原籍牌　無從覺察應兇置議屍棺飭屬　理　贓給主認領未　各贓與逸犯馬元等獲日另結此案首夥七人已於疏防　内拿獲自移西人獲犯過半　獲盜　邀免開叅所有首先拿獲鄰境斬梟　盜一　　叙職名係枝江縣知縣陳富又協獲斬梟首夥盜犯三名係駐防該縣鎭南營後哨補用千總金友　相應隨案開報除供招送部外理合會同湖廣督臣張之洞恭摺具陳伏乞皇上聖鑒敕部核覆施行謹奏奉原批刑部知道欽此 
 
