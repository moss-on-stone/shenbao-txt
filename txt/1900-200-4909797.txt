# 1900 - 200 - 4909797

 

Page 1

 
 
P>新印大字本讀史方與紀要天下郡國利病書告成[  圖書集成局代啓]  
　　顧景范先生祖禹讀史方與紀要後附地總圖顧亭林先生炎武天下郡國利病書二林齋主人藏有精抄稿本請本局用大號新字排印局延名宿悉心校營二書業已告成用上等漯白連泗紙印釘裝成六十本外加𥚑本箱每部售洋十二元海内有志之士欲請求經濟學問則此二書不可備并請認明封面後有二林齊校本庶不悮購仍存上海文瑞樓蘇州綠蔭堂燕湖河南文苑山房訪君就近選購可也此饰 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[救時策]  
　　嗚呼我中國時至今日危矣殆矣從前偶與西人齟齬勢均力敵末必强弱縣殊也乃一戰英而緬甸業一戰法而越南亡一戰日本而臺灣失鉅欵償論者謂中國之兵未必不可用皆由執政者狃於和議漫無整備遂至爲敵所乘诚哉探原之論也夫以中國幅員數萬里人丁四萬萬而竟不能與他國抗衡且不能與藐小之島國爭勝更遑論聚衆强國耶與之敵𫆲乃拳匪之𠮓坐今環毬諸强國恊而謀我聚而攻我無論以一服八必不能勝卽倖勝矣而各國勢成騎虎各出其堅船利砲同心恊力以求逞其雄圖從此禍結兵連勢不至滅此朝食不已况德國自使臣克林德被害以來德皇積怒甚深日夜以雪恨復仇爲事每遣一兵艦必親臨最勉則其軍士之忠勇奮發可想而知今復助以羣雄之力大局岌岌其能倖保瓦全乎顧鄙人竊以爲中國之患不在德國亦不在英法美日諸國所可𢟜者惟俄耳俄自佔據旅順大連灣後處心積慮無日不思逞志於東方此次義和拳匪優及京津之始駐京各國使臣以中國政府不允鵰剿議尙本國微兵爲自衛之計俄使以爲時尙早却之而實則先已電達俄廷故當禍起倉皇俄兵到者獨較他國早而且多其心之叵測如此迨後日本以鄰近中國擬先調集大軍救護各國官商英政府方感其盛意作書褒美而俄人　阻之後雖聲明恐日本恃其兵衆不與各國同謀豈真由衷之語哉蓋自西伯利亞鐵路可通至吉林牛莊等處俄人常思席捲而東祇以中國無隙可乘故尙靜以有待耳一旦得所藉口而各國統將又以俄提督資格最優奉爲盟主顧歸節制俄人私心竊喜自謂可以惟所欲爲嗣見各國不欲瓜分中國土地末便獨肆狡謀乃復與黑龍江將軍壽軍帥開釁日前琿春來電謂軍帥領兵過江至俄國屬地開砲猛擊俄人亦調兵過江轟擊黑龍江附近之某城華兵復在江邊排砲多尊不准俄船行駛驟觀此信似軍帥難免卤莽之譏然安知非俄人有意激怒將藉此以爲口實以示與各國聨軍不能同一辦理之張本而其著顧乃可以償故至此而謂俄於中國無割地之意者吾不信也而或者乃欲聠俄以紓禍引虎入室豈不謬哉然則爲中國計將奈何日是亦惟聨合英日美三國以遏俄謀而平各國之憤而已美國素不以拓土關疆爲事五月二十一日大沽砲臺之戰獨向勸阻後卒不與其役是宜邀請調和戰事本報前論旣詳言之矣然事關衆怒恐非一國之力所能見功故莫若再結英日以助之近聞中國政府已有此意嘗頒發國書與英言經商之利與日言唇齒之誼蓋英國在揚子江一帶商務冠絶一時今自拳匪啓亂以來商務驟然滅色若復相持日久振與更覚爲難英人未必不見及於此誠使中國動之以情激之以義自必力爲匡助挽回危局以自保其利權日本誼屬同洲唇亡齒寒素知以虞錿爲戒平時於俄人一與一動加意防維且常憫中國不能自强思爲臂助今目掔俄方謀得志於中國而獨不忍區區書記被戕之憤坐視不救當無是情至謂英日美三國與各國本係同仇安肯貿然出爲排難則應之日是在當轴者因勢利導耳矧今者各國之兵名雖聨絡一氣實則未始不心志各殊故除剿匪雪恥之外可决其别無他圖惟俄人詭計陰謀躍躍欲試英日美三國知之其他各國亦共知之則與其效捕蟬之螳螂而今黄雀得乘其後何如留此交誼共保萬全乎略抒管見質之關心時事者以爲何如 
[國書照錄]  
　　大清國大皇帝問大日本國大皇帝好中國與貴國相依唇齒敦睦無嫌月前忽有使館書記被戕之事正深惋惜一面拿兇懲辦間而各國因民教仇殺致疑朝廷袒民嫉教竟爾攻佔大沽砲臺於是兵釁遂開大局益形纷擾因思中外大勢東西並峙而東方衹我兩國支持其間彼稱雄西土虎視眈眈者其注意豈獨在中國哉萬一中國不支恐貴國亦難獨立彼此休戚相關亟應撃置小嫌共维全局現在中國籌兵禦匪應接不暇排難解纷不得不惟同洲是賴爲此開诚布臆盹切致書惟望大皇帝設法籌維執牛耳以挽回時局并希惠示德音不勝激切翹企之至光緖二十六年六月初七日 
[覆書照錄]  
　　大日本國大皇帝復大清國大皇帝衫山書記生被戕之事前已傳聞未得磪耗可據頃接國電始悉其事的磪良深悲嘆邇來北方團匪日益猖獗妄動亂舉無所不至現駐北京各國欽差暨各署員等被其圍繞攻擊並聞某國使臣已被撃殺而貴國所派官兵不能救護使臣又不能彈壓匪徒殊不知公法有言外交官之身尊而不可犯之理如於使臣之身稍加冐失已違公法况於殺害使臣乎當此時貴國政府如果實力剿平匪徒救謢現存各使臣則餘事自應易辦此乃大皇帝目下對中处應盡之責斷不可躊躇自上月以來各國將大兵派往天津日本亦不得不調派兵員該地此係專爲彈壓匪類救護使臣起見並無他意是以貴國政府如能趁早將各國使臣等救出圍繞之中則足見貴國政府不顧與各國開釁之據自應减少貴國禍端日本政府與貴國政府素敦睦誼如有實爲緊要時日本亦不敢辭其效勞因而貴國政府如迅速力爲彈壓以表救護實據則日後與各國商議之際日本自應從中出力擁護貴國利益也兹特具尃電肅復惟大皇帝鋻之明治三十三年七月十三日 
[深願介紹]  
　　華歴六月二十八日倫敦來電云美國百理璽天德麥根利氏接奉中國大皇帝國書之後卽傳語駐美大臣伍秩庸星使云本總統深顧爲貴邦介紹俾此後依然仍中外聨歡惟須貴邦先應允數事然後出作調人耳 
[津門安謐]  
　　字林西字報云刻得天津電信略謂目下津郡拳匪不復用砲攻撃西軍矣城内及附郭各要區向有土式砲臺安置大砲頃已被西軍陸續奪回末次吳軍奪得大砲十八尊臺上遂空無所有當津城淪陷拳匪豕突 
 
 

Page 2

 
 
狼奔華軍槍砲齊施致拳匪死至萬餘人殊可惨也 
[天津守備]  
　　各國聨軍在天津鏖戰前已譯列報端兹閲日本某日報云當東歴七月八日卽華歴六月十二日午後遥見有亂兵無數糾合拳匪聚集賽馬塲乃機器西局之前翌日清曉鐘鳴四下英美日三國軍隧二千一百人約同俄兵四百人與之决戰歴五下鐘之久敵始稍却旋遁至城東踞守甲乙丙三砲臺英美德法聨軍築砲臺七處以困之日軍則營於東砲臺之前相隔一河與火車站遥對俄軍更築就砲臺六處守備綦嚴日軍司今部另居英德租界間各日報館訪事人在其左前則護以日軍一隧蓋租界已被聨軍所包圍矣以上係東歴七月十五日卽華歴六月十九日所得電音 
[日將瓜代]  
　　昨有友人由日本東京致書本館云津沽之役日本諸軍本由陸軍少將福島氏名安正者統率今者日廷忽今陸軍叅謀局副長寺内氏前赴津沽瓜代定於東歴七月十五日卽華歴六月十九日七下鐘時由宇品港乘千歳艦啓行或云寺内氏夙具韜略遠勝褔島日廷故有是命也 
[政府小心]  
　　字林西字報云日前中國大皇帝明降諭旨大略謂目下東西各國使臣仍安然無恙朝廷終當視力之所及保護周詳等因由電輾轉傳至東西各國各國政府卽發電來華請中朝傳諭各使臣自行致書本國政府方信王言如綍真實不虚免致疑以傳疑轉今人驚憂交集説者謂各國政府無端經此風浪宜其格外愼重小心 
[恐泄軍機]  
　　昨有友人由日本橫濵來書云日本各輪船向皆雇用華人服役自有拳匪之變卽由政府賃以載兵而將所雇鞾人一律辭去蓋防泄漏軍機也日人誡愼密矣哉 
[奏獻醫船]  
　　華歴六二十八日倫敦來電云印度瓜里兒王陳奏英廷願獻一船俾與中國拳匪交戰時受傷之兵在此療治英廷允之聞其船需英金十三萬三千磅可謂巨矣 
[俄將云殂]  
　　有由旅順至烟臺者語諸本館訪事人云六月十九日俄國有某將在津發引執紼以送者頗切哀思聞係在津力戰而亡或言其人由海山關調來不久卽病殁言人人殊究不知其孰是耳 
[總戎入衛]  
　　福州訪事人云漳州鎭總兵曹總戎仁祥湘中宿將也昔隨曾左諸公身經百戰卓著奇勲現因拳匪猖厥京師震驚閩浙督憲許筠帥欽奉上諭調兵入京捍衛因卽電調總戎到省今督帶虎勇二旗計一千二百名迅速北上總戎奉檄後卽募舊部名日福祥全軍擇吉六月二十二日起程隨管帮辦軍務者爲福建候補知縣何今大鼎候補巡檢陳少尹樹潘 
[鄂軍北上]  
　　安慶訪事友人云拳匪横行北事孔急湖北巡撫于次棠中承奉旨派兵入衛六月某日調齊管伍載以帆船十餘號用某輪船帶赴清江遵陸北上聞皖撫王芍棠中承亦不日將派兵北上矣 
[勁旅北上]  
　　揚州訪事人云北省拳匪突起亂耗频傳各省疆吏咸遣將統帥入都助剿揚城南北往來孔道貔貅之士絡繹而來六月二十五日浙江巡撫劉景韓中丞所派隊伍已有五管馳抵瓜州口預由地方官封雇民船百數十艘在彼守候大約二十六日卽可乘之過境矣 
[踴躍用兵]  
　　漢口采訪友人云月前湖北荆宜施道奭召南觀察由任所赴省謁見湖廣總張香帥禀商招募沙防管保衛地方一事兹聞官塲中人謂觀察因北方拳匪事急寢饋不逞禀請香帥借撥大軍入京剿辦香帥深爲嘉尙諭今回任招募數營然後湊合省防各軍擇吉就道日内觀察已乘舟返荆矣 
[抽捐助餉]  
　　漢口采訪友人云邇　北省拳匪滋事戕害西人各國紛紛檄調大軍驀開兵釁湖廣總督張香帥深恐兵連禍結後患難防已於月前會同兩江總督南洋通商大臣劉峴帥遴委幹員與駐浥各國領事官議訂互相保護之約旋又以練兵籌餉分所應爲當兹時事多艱庫藏告罄計臣束手莫展一籌不得已創爲勸遵紳富報効之議及商之漢上某商董則謂目下紳富已如强弩之末不若仿照甲午年中東一役抽取房捐想香帥洞悉民艱必能酌中辦理也 
[民之訛言]  
　　紹與采訪友人云本年三月二十八日及四月十二日台州土匪兩次竄入紹與府屬新昌縣境恣意爲非嗣經地方官請到練軍兩旗分紥縣城内外匪始懼而遠颺至邇者北方拳匪横行羣不逞之徒因之聞風附和到處遍黏揭帖意圖侵犯教堂六月二十三日傍晚時忽有人呼於市日台匪已𢋵聚會稽東鄉上灶地方矣居民聞之驚駭欲絶旋又呼日台匪約有一二千人將直入府城焚燬教堂戕殺教士矣上灶蹝府城僅二十餘里居民益驚駭夤夜挈家遷避城内外船舶多至千數百號立時實取一空平日每船日需錢五六百文者至此貴至洋银五六圓迨後有許給五六十圓而欲賃不得者一時各城門皆由地方官添派標兵嚴密防守各處團勇亦皆徹夜梭巡翌日偵者馳回始知上灶並無匪蹝市虎杯蛇殊堪一笑而民間纷纷懮懮迄未敉平有因避亂而失小孩者有因覆舟而失行李者現在府縣已出示安民大旨謂勿輕聴謡言勿再謀遷徙店鋪居民照常開張店住如再有造謡生事者定當拿獲嚴懲居民見之始稍稍綏輯 
[咎由自取]  
　　揚州訪事人云揚城風氣素稱浮薄選事之徒日在茶竂酒肆中作捕風捉影之談摇惑人聴現值北方拳匪肇亂若輩遂更肆其簧鼓造作無稽讕語駭人聴聞爲所惑者遂不免因之而纷纷遷徙日前有富戶某甲携其梅鹤由揚州至裏不河某鄉暫住舟行至仙女鎭附近忽來緑林豪客將資財攫取一空甲忿不能平奔至地方官衙門報案官雖允爲查缉然將報案者大加申斥甲深悔一時孟浪現聞其眷屬仍返邵城寓所矣 
[閩中荒政]  
　　福州訪事人云福州此次水災爲向來所未有百姓受災之苦惨不忍言幸藩司張潤生方伯關心民瘼將情禀明上峯力請發帑以振督中恊王佐臣恊戎閩縣劉復憔大今海防同知呂文起司馬則於水漲時督飭差兵雇船援救災民全活甚衆及水退籌辦平　餘力不遺更由鰲峯書院山長陳弢　閣學會同各山長函懇新嘉坡華商爲將伯之助省中各鋪户亦酌量捐助以便購米療飢以是受災雖廣而飢民尙得殘喘苟延也 
[皖水爲災]  
　　安慶訪事友人來函云皖省於六月十八日午後天氣陡凉入夜雷雨交加連宵逹旦十九晨雨勢尤猛至午後始止八卦門地勢甚低街衢積水二三尺城東狀元府街亦然居家鋪户咸閉門不出閲兩點鐘許水始漸消或云濳山縣某鄉出蛟衝破圩隄平地幾成澤國大憲已委王大今樹中馳往踏勘情形矣 
[揚郡官塲紀事]  
　　揚州訪事友人來函云調授貴州巡撫鄧小赤中丞華煕陛見出都遵陸至公路浦換舟南下六月二十三日午後駛抵維揚兩淮運司柯遜巷都轉以次文武各員均至河千迎迓中丞傳見有差隨於二十四日清晨起椗出江赴黔履任○江蘇糧儲道羅少耕觀察嘉杰於六月二十三日過揚繋棹河千命與至運轅投刺柯遜巷都轉迎入花廰茗談良久始興辭而出旋卽回舟小泊一宵翌日黎明揚帆東下 
 
 

Page 3

 
 
[烟臺組錄]  
　　烟臺訪事人云烟地自聞京津匪亂人心惶惑好事者又散佈流言以致收藏錢帖者皆持赴錢店支取現錢店中因之週轉不靈幾難支拄幸上年縣主會今各錢店覔殷實人互保方准行使錢帖嗣由某某等十六家各具保結在案故今雖錢根短缺尙不致有荒閉之虞也○巡檢倪少尹因事撤任接署者係前仛崔少尹近已接鈐視事矣○烟臺街道紛歧兵役彈壓難周近由公會招雇團丁四十名歸保甲局管轄日夕巡查地方賴以安靜 
[瀼溪櫂歌]  
　　宜昌訪事友人云入厦以來天時亢旱農田望澤孔殷四鄉好事之徒藉口求雨盈千累百蜂擁入城因而滋閙之事日有所聞地方官憂之飭傳各圖地保到案諭以時艱日亟隠患宜防豈容鄉民任意滋生事端著卽傳諭實力禁阻嗣後如有前项情事惟爾等是冋各保唯唯而退所幸六月十三日大雨時行至十八日復得大雨田壽沾足禾苗生意盎然人心遂得大定○日前土藥局總辦劉觀察之太夫人乘快利輪船抵埠駐宜各防營勇丁列隧江干鳴槍迎迓觀察旋以緑呢大轎迎入局中前遵有緝私營營帶胡守戎乘馬而行兩旁觀者皆艷羡不置 
[漢𦤎雜錄]  
　　漢口訪事人云夏口廰同知署有公役王洪者會以命案向人誣詐被人赴漢陽府呈控上月某日府尊施鶴笙太守提讯屬實判將王重責二千板枷號示衆是亦懲一儆百之舉也○鄂垣善後局邇因北事吃緊急須製傋軍裝連日發出雨衣雨帽雨棚之頪交各女工縫製剪刀聲裏栗六異常○邇日漢口俄商阜昌洋行主就蕪湖租得輪船一艘業已駛抵漢口裝載茶箱頗形踴躍俟滿載卽須開赴下游也 
[鍾山滴翠]  
　　金陵訪事友人云省垣地廣人稠貧民無資者居其大半一有疾病無不坐以待斃邑人鄭璧如明府宋文張紹山舍人世銓等惻然憫之於去冬籌捐經費在南城外三藏禪寺設立醫院名日育仁收養貧病之人定章極爲妥善禀經前江寍縣主戴子和大今常年捐助洋銀二百元並倡助經始之費二百元自去冬迄今病民賴以不死者殆以百計所惜經費不敷難免不中道而廢若得捐欵接濟則此院可垂之久遠而貧民受惠無窮矣○自中午中東有事之後银價日賤錢價日昻甚至庫平银每兩僅换制錢一千二百餘文至多亦不逾一千三百文之數雖經大憲設法鼓鑄而錢價會未稍貶邇因北省拳氛不靖紳商富户先事豫防各出其屯積之錢爭先兑换銀價於是日漸加昻刻不曹平每兩可换制錢一千四百五六十文日斯巴尼亚洋銀每圓可换錢一千二百二三十文墨西哥洋银及中國所鑄銀圓每圓可兑錢九百五六十文惟小銀錢每角仍僅换錢八十二文 
[准緩秋試]  
　　昨日浥上官塲接到兩江總督劉峴帥電音悉今届恩科江南鄉試因北地拳匪兹事奏請改期業蒙諭旨允准緩至明年三月初八日舉行通飭各州縣一體遵照 
[探辦軍裝]  
　　四川總督奎樂峯制軍派委候補知府劉太守來浥探辦軍裝太守到浥後卽倩某衣莊定製號衣一萬二千套一俟製就卽須運往四川供新募防軍之用昨日太守命駕入城分赴文武各衙門拜謁 
[遊戎謁客]  
　　駐紥浥南之安字營防軍統帶顔梓琴遊戎特於昨日命駕入城至上海縣署拜會縣主汪瑶庭大今晤商要公良久始一揖而别 
[筦錀森嚴]  
　　提右營叅將廖楚材叅戎訪悉邇日各城門守兵於落鎖後仍有得賄開放情事因於前晚親率城汛周鑑之千戎遍查各城門直至天將黎明始回署 
[兇犯起解]  
　　臣棍張順華刃斃小常熟一案經署江蘇泉司朱竹石廉訪批飭解省訊勘前晚上海縣主汪瑶庭大今提案順供飭在供單上印蓋指模仍還獄内旋昨日派出民壯兩名解役兩名押解就道 
[未便派捕]  
　　本邑南市王家馬頭對面張家浜盈盈一水向未設有渡船邇由二十三七鋪叚董張仁敏盛傳鑅等議設數艘禀經蘇松太兵備道余晉珊觀察批准定於七月初一日開駛恐届時或有無知棍徒藉端滋櫌函請馬路工程局總辦程雨村大今轉諭捕頭王經年每日派發巡捕四名妥爲照料大今以目下防務戒嚴各捕日夜巡邏尙苦力有未逮未遑兼顧婉辭覆之張盛諸董遂擬函致義渡局員請派巡了竭力彈壓 
[英界火警]  
　　前晚十一點鐘英界大馬路抛球塲轉北河南路蔡同德樂鋪對門聚永泰皮箱店樓上有人搜捕蜰蟲星火偶遺遽酿釀燎系之禍救火會西人一聞瞭望臺上鐘聲報警立驅皮帶車前往置諸自來水龍頭竭力噴射得卽救熄僅焚燬樓面半間然左右隣家已受驚不淺矣 
[美界火警]  
　　前晚八點鐘時美租界北四川路仁智里口第五十六號門牌某姓鐘表铺忽兆焚如霎時烈烈轟轟不可遏抑旣由捕房嗚鐘告警英美救火會各西人急驅皮帶車至吸取自來水竭力噴射約歴半點鐘時卽熄是役也延及右鄰廣東藥材店正和堂保和堂惟起火之家並未保火險未免徒呼負負耳 
[疑是種火]  
　　包探趙銀河投英美租界公堂禀稱前晚鄭家木橋順與小客棧比隣空屋内忽然火起經一百十七號巡街捕帮同救熄回告捕頭捕頭今小的查得順興客棧會保火險銀六百兩起火之前一日有人將空屋租定屋中祇置二棕榻顧係客棧串租爲種火地步故將棧主蔡石林及其夥徐光榮拘請讯究蔡供當空屋起火時由巡街捕今小的帮同救熄至何人所賃小的不得而知求恩鑒察徐所供相同讞員翁笠漁直刺商之梅繙譯著將蔡仍發回捕房押候查明再核 
[步武靈均]  
　　本邑人林阿元年已弱冠尚有童心前日夕照銜山之際散步至下海浦奮身躍　　得蕩滌胸襟不意水性未諳游泳移時竟爲屈靈均携之以去至今屍身尙未橯獲聞者憐之 
[英美租界晚堂案]  
　　楊州人林書兒控鄔阿六張有根因口角起釁割去髪辫等情讞員翁笠漁直刺以情節支誰諭候過堂核奞至前晚倩襄讞委員張柄樞司馬研詰林供六月十九日晚間八點鐘時小的在門首纳凉見鄰居鄔阿六等與車夫口角扭毆無端將小的牽涉是以與之辯論鄔貿然將小的髪辫割去不得已扭案請究鄔供是晚小的在提藍橋與車夫口角無並無割去林髮辮之事求鍳張有根供小的與鄔並不口角林之髮辮是否被鄔所割小的實不知情訊至此有唐張氏者投案訴稱林與小婦人素識前在小婦人處借去洋銀一百元屡索無著六月十九日小婦人又向索取因一時氣忿將其髮辮割下實與鄔張二人無干求恩省釋司馬謂察核所供情節支離顯有暧昧之事著將鄔張各責二百板唐張氏責手心二百下掌頰二百下一併斥釋○前者　衡伯潛至公廨科房竊去要案詳稿經讞員翁笠漁直刺訙明押缴在案前晚倩襄讞委員張司馬帶案比追掏供稱監生不敢有竊稿之事司馬厲色日本委久聞爾在外冐充報館訪事招揺撞騙復敢敲詐石姓妓院不遂所欲來案誣控且卽由爾父　志賢以不肖呈控今敢擅入辦公重地行竊要公實屬罪大惡極若不將原稿呈出定卽重辦陶復曉隢狡辯司馬喝今掌頰四十下陶仍不吐實司馬大怒命裭去長衫從重笞臀阿始懼崩角苦求司馬遂飭發押改過局一年以儆期滿再行核辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[招告劣監]  
　　浙江寍波府鄞縣正堂徐爲出示招告事本年六月十三日奉府憲札開本年六月初二日奉臬憲榮札開光绪二十六年五月十五日奉撫憲劉批詳府詳鄞縣監生郭拱詔唆訟不法請斥革由奉批如詳將監生郭拱詔卽金門衣頂先行裭革仰按察使會同布政使速飭該縣提集研讯錄供照例詳辦毋任縱延切切仍飭補詳督部堂朁候批示缴等因奉此查此案前據該府詳司卽經批示在案兹奉前因合行札飭該府卽便轉飭該縣作速出示招告並查明該革生實在唆訟不法劣跡酌傳人證研訊磪情錄取口供照例詳辦並卽補詳督憲朁候批示毋違切切又先於五月二十四日奉臬憲榮批本府詳同前由奉批如詳將該監生郭拱詔卽金門衣頂卽行斥革仰卽轉飭鄞縣作速出示招告並查明該革生實在唆訟不法劣跡酌傳人證訊取口供通詳察辦毋稍率延切切仍候撫憲暨藩憲巡道批示缴又於五月十二日奉道憲誠批本府詳同前由奉批如詳斥革顛倒是非混淆黑白皆訟棍所爲爲此擇尤嚴辦一二使此等奸徒知懼歛迹卽所以清訟源也仰卽轉飭該縣磪查案據並出示招告訊取供詞照例通詳察辦毋任狡獪飭仍候撫憲暨藩臬兩憲批示缴各等因奉此查此案前於具詳時當經札發該縣查訊詳辦在案兹奉前因除轉詳督憲外合併札飭該縣遵照作速出示招告並查明該革生郭拱詔實在唆訟不法劣跡酌傳人證研訊磪情錄取切供照例詳辦均毋違延等因到縣奉此查此案前奉府憲將監生郭拱詔卽金門發縣看管並札飭查訊詳辦在案兹奉前因合行出示招告爲此示仰阖邑軍民人等知悉爾等如有被監生郭拱詔卽金門唆訟貽害情事立卽赴縣據實呈告以憑質訊詳辦惟不得挾嫌妄告致千咎戾其各凛遵毋違切切持示 
[廬山瀑布]  
　　九江訪事友人云上月中旬旅居江省内地之各西人皆命儔嘯侶至廬山暫避炎威亦及時調攝之意也○六月十七日有日本兵輪船名八重山者鼓浪至潯旋卽上駛按八重山日語謂之雅依雅馬○上月中旬某日德化縣應莘臣明府詣致中和客棧查見旗人慶恩行跡可疑因於二十日飭差押解出境不准逗留 
[局員行夜]  
　　前晚二十三七鋪巡防局委員邱友林二尹督率勇甲巡至豐記碼頭附近見陳竹山王福生二人偃臥街頭因命提至輿前研訊陳王同供小的等異鄉人氏來此訪親未遇資用之絶不得已暫假一席地藉避風霜二尹著帶回局中俟天明開釋暨而復見東洋車夫江某等二人露宿堦下命地甲帶去交車寓主收留 
[上海縣署瑣案]  
　　張玉山控親家黄東昇凌虐其媳以致鬱久成痴前晚縣主汪瑶庭大今提案研訊張供女兒嫁黄東昇之長子爲室未久婿卽亡故僅遺一女矢志守節詎料黄溺愛次子時將女兒淩辱毎回家中必泣訴苦况及小的送回黄竟不容入門女兒因之氣忿成痴叩求明斷鮑松和供張黄聨姻係故父爲媒小的會勸黄數次奈黃不允張氏患瘋磪非虚語黃東昇供小的在祥生廠當工頭長媳張氏日帶所生之女出外遊玩一經訓斥悍潑異常是以不敢收留情願貼償伊父膳資或發清節堂守節大今日爾媳苦志守寡自應另眼相看察爾供詞凌辱無疑遂喝今掌頰五十下張阿弟供小的早已娶妻不敢凌辱寡嫂大今判黃東昇毎月貼醫費連膳資洋銀二十元兩月爲限張氏患痴能否醫痊來案禀明察核兩造均具結遵諭而退○吳秀方投縣訴請騐傷汪大今研讯之下吳供族姪阿大在某處紡紗廠作工日與流氓爲伍在外滋事小的嚴加訓斥非但不從反敢紏黨三人將小的擊毆受傷叩求騐明究辦大今立飭仵作騐得稍有微傷謂爾之所供亦難盡信諭候查明核奪 
[英美租界公堂瑣案]  
　　仱人夏月潤控傭人劉桂生竊去金臂釧金約指等約值洋銀三百餘元窩蔵傭婦張陳氏牀下讞員翁笠漁直刺研訊之下劉供行竊該死求施恩典張陳氏供小婦人不敢串竊直刺判今將劉發交捕房管押二月氏無干省釋○郤金林偕傭婦姚朱氏禀稱昨日小婦人被姚林和攔路調戯經巡街捕拘案請究姚供小的以後不敢再犯直刺判今枷號十天○包探趙銀河禀稱雉妓王小寳王桂林王二寳姚愛林及傭婦李阿四深夜拉客是以送案請究小寳等諸妓皆俯首求恩直刺判今各罰洋銀五元李阿四責手心五十下○某包探禀稱鎭江府屬某邑人沈洪生行竊公濟醫院布衣四件經小的查獲解案請究直刺判今枷號半月期滿遞解回籍○包探張天林禀稱流氓李金林朱連鄉用鐵尺毆傷范金松經小的拘獲解案請究范叩求騐傷究辦李朱供詞支吾直刺判今責李三百板管押捕房半年朱責五百板管押捕房一年○某包探禀稱西人必的爾雇坐梁有勤所御東洋東至某處遺失綢洋傘一頂報捕後捕頭今小的查獲送案請辦梁俯首求恩直刺判今笞責一百板 
[法租界捕房紀事]  
　　甲乙丙三偷兒同至來往寗波之某輪船行竊搭客某丁所携官紗短衫褲一副事後丁投報捕房旋由某包探查獲人贓解入捕房捕頭命押候解送公堂禀請讞員朱森庭明府訊辦○前日小車夫某戊至八仙橋左近某小烟館開燈過癮偶然假寐忽然失去烟槍值堂人某已向索無著疑其串竊送入捕房捕頭命押候解送公堂禀請訊究 
[美租界捕房紀事]  
　　某姓婦僑居北河南路第二百九十二號門牌屋内前晚不知何故忽然自縊而亡某號巡街捕聞知其事立卽投報捕房捕頭派包探劉光震查明有無别情再行核辦○著名流氓高明及阿東俱不知其姓賃居西華德路萬生烟店畔弄内第一百十四號門牌房屋前晚同向吳福生訛詐不遂所欲袖出利刃刺傷左腿血湧如泉吳忿甚奔至捕房聲訴捕頭派包探沈阿岳將二流氓拘獲押候解送公堂禀請讞員翁笠漁直刺訊辦○昨晨小竊某甲混入虹口某荷蘭水廠竊取玻璃瓶數百枚後經包探朱阿高查獲拘入捕房捕頭今押候解送公堂禀請訊究○粤人彭金金僑居乍浦路某號門牌屋内家有婢女一口小字秋香年剛十五昨忽逃逸無蹝彭追尋無著卽投捕房訴請緝查捕頭允之 
 
 
 

Page 10

 
 
   
 
