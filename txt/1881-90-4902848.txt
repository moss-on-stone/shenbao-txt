# 1881 - 90 - 4902848

 

Page 1

 
 
[論屯田之利]  
　　中國西北東北兩邊地多沙漢素稱磽瘠論者多以爲邊地無用適足以耗内地之財然北邊地方廣遠其不生水草之地亦容有之究亦非盡屬不毛諸葛武侯言五月渡瀘深入不毛而今者南中諸省滇黔等處亦多膏腴之地非若昔時之委諸無用矣伊犁一境向來亦賴内地各省協濟軍餉蓋以該處未盡開墾而地處邊界駐兵必不能少需餉頗鉅故不得不借助於協餉迨回逆叛亂其地爲俄人所取於是有議其地可棄者此言亦非盡無識也以前時伊犁歸入版圖所耗費殊屬不少當此國用支絀之時如必欲向俄國取回所費更屬不貲而取回之後又復將耗内地之財以濟該處之用其害將無已時轉不如棄而不取之爲得此正與唐人棄珠厓之議意見相仍第不知地利之多寡仍可以人力挽回而補救之也左侯以一旅出關恢復西陲舊地而督飭其下創爲屯田之法又復購辦耕織各機噐以資便利前者左侯摺中曾有所織之呢漸有生色之語則教織之效已有明徵而屯田之利猶未知其若何也昨閱邸抄見帮辦軍務大臣伊犂將軍金君所奏屯種軍粮秋收異常豐稔一摺而不禁爲之眉飛色舞以乎加額曰是非屯田之明效乎夫此時伊犁雖已有交還之議而尙未經劃歸金將軍摺中所言不過塔爾巴哈台並安集海所屬之南五工曁博勒塔拉三處之地耳統計一年内所種小麥已收至四萬四千餘斛高粱已收至八千七百餘斛大麥已收至二千九百餘斛穀子已收至七千四百餘斛稻子已收至一千六百餘斛其他如宛豆亦得一百餘斛糜子亦得二百餘斛一年所穫各色糧石均匀核計收成二十七分有奇除此次工作官兵等需用口糧並帮工犒賞及添補農具等項費用之外其儲之倉厫以供接濟軍餉之用者尙不乏也是豈曰雨啺時若天氣和平故有此收成耶抑曰地氣有時而轉磽瘠者亦可變爲肥饒耶未經屯種以前何嘗無此天時何嘗無此地利而置而不顧則天地之利亦不能自出焉耳據西友之曾到伊犁者言及該處之地極爲膏腴種植之物無乎不宜俄人之不肯輕易交還亦正深慕該地之實爲沃壤苟有良司牧勤其督率課以耕桑則該處土地之利有遠過乎東南諸省者觀於金將軍所奏粱麥稻穀無乎不宜則可知伊犂之地雖在西邊亦未必僅宜種麥而不宜於他種推而廣之則北方諸省麥稻並種亦必無不可矣中國大勢財源餉糈皆仰賴乎東南海運河運團輸頗爲不易苟得皆如近來西北數處之認眞敦勸力求農桑則安知北方風氣不由漸而攺而南北之利不相上下又何虞國用之不足乎且尢有進者滿洲旂丁所耗於國家者日甚一日而奉天各屬荒地亦屬孔多倘令滿洲旗丁各分以數畝之地導以耕耘之利俾能自食其力不至坐費朝廷養贍之資則其所裨於國家者更無涯涘矣夫滿洲旗丁雖日得朝廷給養而生齒日繁恒慮日食不敷致有作奸犯科以及習於汙下之事彼其意亦非欲自趨於下也苦於無業可執錢糧不足以自養故迫而爲此耳倘有數畞之地率其家人朝夕力作以爲仰事俯畜之計度未有不願者雖胼手胝足諒亦有所不辭一則國課有所充裕二則帑項不致虛耗三則滿洲旂丁皆有恒業而不致妄爲獲戾天下之至計孰有過於此者哉吾因金將軍屯糧豐收之摺而推廣言之如此行與否則聽諸當軸之權衡可矣 
[恭錄諭旨]  
　　三月初二日奉上諭長善奏副都統患病懇准原品休致據情代奏一摺廣州漢軍副都統經文泰着准以原品休致欽此 
[高麗購船]  
　　晉源報言高麗朝廷命某商人在日本購得帆船一艘計價日本銀一萬元此船值價不過七千元今高麗乃以重價購得之并在船上操演水手聞有人言及高廷尙欲購辦别項船隻可見高人近日留意通商行將日新月異矣 
[島主近事]  
　　火奴魯魯島主由津回滬昨已列報兹悉本埠關道憲於昨午後五點鐘敦請島主及隨從二大員赴署飲宴並知島主不日卽欲前往香港矣聞此次島主乘坐保大輪船赴津該船主等相待禮意極優島主頗爲嘉悅故以照相送給船主大副及第一管機噐人各一紙復以其后之相送與船主囑轉送其妻以明歡好之意其在天津時與李伯相詳言華人前往該島之事云華人現亦有在該島者皆能安分守已絶少滋事島人亦皆優待惟尙無挈眷而去者倘此後華人能携帶眷屬前往該島則更不勝望幸云 
[旗兵習藝]  
　　中國講求機器之利歴有年所規模日見擴充前議在盛京設局未果現閱由當道奏泒八旗兵丁赴天津機器局學藝二月二十九日有副都統銜叅領薩君益齋偕同部曹兩員帶領火器營旗兵三十人到津暫庽紫竹林同泰客棧擇於三月初三日入局各兵口糧在京時本每月七兩今以出門肄業各加一兩内有數人曾經在上海學習者則月給十四金都中起程每人給盤費銀十五兩車價仍由官發其三十人中關有三人已得驍騎校之職而部曹兩員亦皆旗人云按外省自殷機器船政諸局或招人學放水雷洋砲或延師指授駕駛兵船水師陸營均得月所取法若京營則尙未講及前盛京開局之議未始不係乎此今是舉移人就地亦無不可從此推而廣之 
 
 

Page 2

 
 
第二章行見旗管兵弁技藝悉精旣弓矢之熟嫻復西法之諳練國家干城之選於是乎益備矣 
[照號賠銀]  
　　揚城同益典先愼後一切情形疉登前報近聞甘泉縣桂明府又出示曉諭該典於三月十六日起照賠各戶其數遵奉制憲示　照票全賠概不扣利酌定章程在二十个月零五天之内者照票賠償此外雖過一天概不賠還該典向係一月一字號今自三月十六日起一日賠一个字號分日賠償以免擁擠滋事以二十日爲止結淸全數此乃何太守體恤貧民之良法也該典初被焚時人情洶洶幾致激成大案蓋以貧者之敝衣盡絶富者之存欵皆虛衆口一聲祇圖拚命合城文武靡所適從惟何太守從容靜鎭先則禀商洪都轉而諭江甘兩令向民間婉言慰勸以安衆心在後詳據情形禀聞制憲故得制憲恩準消患無形此眞曲突徙薪人所不覺也現在都人士無不感激涕零各頌太守之德有某紳見民之感戴述其事於公者公笑曰此守土者之責也何德焉其雅量又復如此兹聞大憲已據情入奏咨部成爲定例以後各地方典當如再有此事皆照此辦理又聞定以典東賠一半大小上下各夥攤派一半蓋以杜弊也此案一定想日後各典除天火外必不致再蹈覆轍矣 
[牛馬兇鬥]  
　　揚州各官憲禁宰耕牛故庖丁多居城外缺口門外半里許有一回人王姓素以宰牛爲業今則悔罪務農家有一水牛博碩肥腯愛之特甚牛亦耕耨不稍懈一日午後牧童繫牛於樹而假寐忽來一無韁馬對牛遙臥見者亦不介意須臾馬起對牛鼻互嗅牛首卽搖挣斷鼻繩奮角觸馬馬亦起蹄對踢牧童大號鄰衆齊來爭救勢不可解王回曾充馬販取長竿套索悉力從事而牛馬性命相持卒不敢攖先由莊口鬥至曠野又由田間鬥近城河勢將入城門兵大懼急闔城門牛馬又鬥出二里外焦家汪口將至角　莊鄉衆無所施其力只得袖手遙望約二時許馬先倒牛亦繼斃審視馬則洞胸穿腹一目落地牛則兩肋俱斷肚破腸出皆臥血洎中按牛馬互鬥實所罕見此豈戾氣之所觸歟抑佛氏所謂有夙寃歟此二月念三日下午事願以質諸博物君子 
[江西官報]  
　　二月十六日撫憲牌示照得銅鼓營外委劉光顯病故遺缺經本部院查有瑞州營額外吳文章堪以拔補遞遺額外弁缺查有該營馬兵陳松林堪以拔補十五日藩憲牌示署餘干縣黃政懋禀請攺就教職所遺該縣印務以補用縣邸鍾濬署理又署都昌縣尙廷俊現委接辦二套口釐卡所遺該縣印務以拔貢知縣劉至健署理十九日藩憲牌示准補南城縣朱升吉現已奉到部覆應卽飭赴新任其調署斯缺之廣昌縣袁汝雯着來省另候差季廿二日藩憲牌示准補南城縣朱升吉據報丁憂署理萬安縣武索司李咸宜病故大庾縣赤石司王立政請假就醫所遺南城印務以准補宜春縣唐肇祥武索汛務以試用典史曾廣墠赤石汛務以試用典史祝彬均署理 
[狐魅述聞]  
　　狐魅惑人小說家恒言之然是物係北地之產南中向不多見故蒲留仙所誌多屬北方乃近有友述及江右何姓婢被攝一事言之鑿鑿其情形與說部相類雖確否未知而錄之亦足爲述異之紀餘也先是江垣鼓樓前三忠廟間壁有廣厦一區五幢　底居之者每不獲安數易主皆然因共知爲兇宅招典招買賤其值猶無人問鼎已五六年於兹矣其右爲某甲住宅寬敞宏深規模相類中一磚墻間隔此界彼疆從不聞相侵擾故凶者凶而吉者仍吉也有何某者外省人去冬抵江僦居甲宅數月無他異詎日前偶於薄暮令一十五歲之婢至後園晒棚收衣久不見回而衣已在房中頗爲疑詫登棚察看該處緊靠隣園然　瞰墻脚深至二丈有奇以爲萬無下此之理况蛛網密布　 
依然不動更無可疑翌日令人敲鑼尋訪再越日音耗仍無業經絶望矣是晚忽僕婦走告謂頃立棚下　隣宅有嬉笑聲此中久爲狐仙佔住婢或爲所攝入曷弗啓視何猶不信其家人乃借鑰開門爇火把二三十枚入但見塵封階砌爪跡縱橫院宇深深寂無影響或告何須以來意喻之不然此舉無名恐惹後患何果焚香楮默告而返夜半婢忽見於廳事中何亟問適從何來曰自棚上問頃間覓汝汝在何處婢乃歴道其異稱前晚登棚見隣園有男婦數輩散步遊戲方驚訝注目已爲所見咸舉手相招遂如夢寐不知如何下去從之入内見一切陳設光怪陸離令人目眩有所稱姑子者豔麗罕有其匹持錦衣令我更換鮮華異常旋同晚飱珍殽錯雜芳沁心脾飲頃以次度曲衆吹笙簫爲和輪及我辭不能將罰巨觥幸姑子爲緩頰得免告以欲囘姑子怒謂不受擡舉衆亦色愠因不敢再言自是眠食皆與姑子俱復教我按譜吹笛如是者覺兩日一夜光景頃衆來覔我之先一刻見姑子顰蹙不悅忽變形如貓往後竄逸我一人呆立口不能言足不能動衆由身旁行過竟難相就其時各種陳設俱化烏有身所穿衣亦屬舊物嗣衆退出姑子復由後至囑我瞑目似將我托起一抛開眼已立棚上矣何聞懼其神通廣大再施狡獪伎倆乃市酒肉登棚禱祝致謝云或謂是必該婢有見獵心喜之念故狐因以致之未知然否要之見怪不怪之說誠弭怪之良法也 
[氣憤自戕]  
　　一朝之忿忘其身以及其親其卽江右某甲之謂乎聞甲本建昌縣人與母寄寓章門母爲人傭甲則流蕩自喜以横强得爲磨子巷棍首顧江省棍徒此疆彼界各覇一隅大概以坊叚之娼家多寡爲缺分之肥瘠磨子巷與火神廟地界毗聯而火神廟前後之曲徑斜巷尤爲姤污淵藪盖美缺也有本地某乙踞之已久甲則得隴望蜀恒欲以力征經營無如乙亦勁敵因未敢猝發然終不能忘情誠於中自形於外意氣之間不免偶露圭角乙固非能逆來順受者惟不知其爲侵佔地步慮一决兩傷在己所失更鉅故相隱忍用甲見其不較疑爲聲威所加彼已震聾孺子易與當更以恫喝劫之不難拱手而得也日前遂於某烟館故發大言直道其實乙黨聞而告乙乙曰前實不料其蓄謀若此偶一讓之詎　長其狂悖之風是可忍也孰不可忍明晨俟其出必集人辱之於廣衆之塲使畧受折磨俾卿我手叚庶可與畫疆而守否則彼將以我爲魚肉而自居虎狼也迨次日甲出不意行經火神廟并頭乙果率三十餘人突出圍之飽以老拳甲雖素以力著至此衆寡懸殊亦遂擺脫不開衣衫盡被扯碎遍體鱗傷繼來街隣解救乙始約衆釋手聽其自去甲以平生但挫人而從未爲人挫聲名固矯矯在外今忽受此豈復能爲好漢急回家挾利刃以出欲得乙而甘心乃乙已預防甲不得逞氣憤莫伸還至受辱之處拔刃自剌其腹一連三下大呼好漢不怕死者冉遂血湧昏倒腸亦暴出在地而氣尙未絶當由坊保報縣崔明府卽帶同刑忤馳到乙亦拘獲歸案甲母踵至瞥見血肉淋漓一慟 
 
 

Page 3

 
 
第三章幾爲跌斃隨有人將其母子擡去聞甲猶延一日始畢命去 
[松江近事]  
　　松郡營内馬匹向烜放諸郊外田地每遭蹂躪農人苦之嗣經王參戎示禁倘有前項情事准該鄉人捉解來轅從嚴懲辦因是此風稍殺日前有營馬又逸出東門外將麥食去少許鄉人遂將馬扣住擬卽解轅適營兵尋到衆議罰靑蚨七百文營兵無奈如數賠給馬亦交還次晨鄉人入城道經察院前途遇管兵兩人又相口角旋致用武鄉人飽以老拳而去出城後遂紏約二十餘人入城計圖報復詎營兵愈聚愈多鄉人大遭披靡各鳥獸散内有兩人落後被獲營員聞聲赶赴彈壓至則兩邊已經歇手刻聞鄉人擬具公禀請爲查辦云 
[出殯紀盛]  
　　管帶鐵甲輪船張雲溪軍門之繼配夫人李氏疾終滬寓昨日午後出殯送者濟濟執事整齊并有鑾駕洋鎗隊後先簇擁其銘旌亭香亭像亭詰命亭緑呢靈轎亞牌日月功布提爐仙鶴頂龍頭槓皆以十六人舁行可謂盛矣靈柩出老北門經由法界馬路故先知照法捕房領有照會并請派捕彈壓云 
[枯籐滴水]  
　　本埠新閘附近之盛家浜畔有葡萄一架閱年已深入不結實半邊枯萎生意毫無乃近忽枯籐上有水滴下日夜不止該處人咸以爲異或造言稱所滴者爲仙水可治一切疑難雜症由是取水者接踵而至幾視爲楊枝甘露噫此水勿問從何而生其由久年枯藤上滴下吾恐難免有毒正足害人而猥　療病乎哉甚矣愚人之愚也 
[竊篷責儆]  
　　法包探緝獲小竊張阿狗並起到船上所用風篷一捲昨晨經翁太守研問據供篷係他人所竊寄存我處不知來歴研詰至再執稱不知太守飭將該竊重責八十板其風篷暫存大自鳴鍾捕房候失主認領云 
[妓發官媒] 　　 
　　逼妻爲娼一案法公堂業將王壽錩王萬氏送縣經帮審委員王别駕訊理王萬氏供語如前官詢王壽錩在家素習何業因何領妻來申答稱在籍本係讀書曾經應試妻前在徐小寳家現不肯回鄉官又詢爾妻在徐處作何事答稱爲妓官謂好个讀書人廉恥喪盡今汝還情願自行回籍抑要遞解王供願卽自行囘藉求將妻斷與領歸官謂汝已將妻疉次賣娼還思領回糊塗實甚着卽回籍不准逗遛斥之退去王萬氏發官媒變　云 
[甥奪舅車]  
　　張寳寳赴英公堂控稱有東洋車放租與人前日被外甥袁阿海向車夫奪去一輛竟將照會至捕房攺號適我亦報捕撞見向索不還求爲訊追遠供張寳寳係我大母舅我出嗣與小母舅今已亡故此車係我小母舅者應歸於我故向收回張稱我亡弟確曾嗣伊爲子但伊不務正業所有家產蕩費已盡至東洋車實屬我物求判交還陳太守令袁還張車輛判押一月以儆 
[飭還銀鐲]  
　　前述中庸洋行之西人赴英公堂控稱出店金阿元歇去後其妻金陸氏時來吵閙官訊該氏稱因夫與行中傭婦陸楊氏有私久不歸家故往找尋云陳太守當諭該婦不得再往滋閙昨又據中庸行東投案禀稱金陸氏又來行中向陸楊氏尋衅是以扭同金阿元一併交捕送究金陸氏供丈夫現在公道洋行生理陸楊氏尙時去找彼所有我夫遺存中庸行之鋪盖又被陸楊氏扣住我往索取致相口角並非敢於違斷金阿元供並未與陸楊氏有私陸楊氏之夫陸三餘誣我姦通將我毆打陸楊氏供金陸氏造言誣衊致我夫將我及金某毆打前金與我同行時被借去銀鐲一副洋念元屢索無還故將伊舖盖扣住金阿元又稱借鐲是實並未借洋富捕頭禀在金身畔搜出押票約念張其洋東時報失物不知伊有無行竊情事太守謂陸楊氏所稱借洋無憑不准訊理惟金須將銀鐲歸還再取舖盖並餾捕房查其押票内有無洋東失物俟禮拜五再行核斷 
[房中樂歌賀靑浦胡季光上舍新婚并序]  
　　六年周官十有二日伊訓旣望洛誥越翼日武成其吉冏命胡蔡仲之命季弟呂刑思夫人顧命昧爽牧誓以車七乘蔡仲之命馬四匹文侯之命與百執事金縢涉于春冰君牙其新迎金縢禮亦宜之金縢惟其人周官有容君陳徽柔懿恭無逸和上下周官自時厥後無逸降之百祥伊訓其明洛誥頑民畢命乃賡載歌益稷詩言志舜典拜首稽首曰召誥 
厥初生民不識不知天立厥配恩斯勤斯自古在昔以迄于今蔦與女羅昏姻孔云禮則然矣樂只君子相其陰陽載用有嗣振古如茲莫不靜好伊其相謔我不敢傚維子小子自有肺腸遭家不造于以四方江漢之滸春間予客荆州懷我好音式遄其歸以慰我心征夫歸止秋仲返滬至于海邦不遑啓處寘彼周行勞人草草匪今斯今張仲孝友乃覯於京初冬入都於京斯依嵩高維嶽謂瀆山夏屋渠渠有容有容將予就之朝夕從事居常與許如兄如弟彼其之子邦家之光我儀圖之金玉其相中心好之覆狂以喜亦又何求伊余來曁宜兄宜弟胡考之休令聞不已世德作求經之營之克定厥家永言孝思無不柔嘉君兄伯厚仲純叔蕃均相友愛有美一人未有家室懷昏姻也古訓是式天作之合王配于京新人家本京迨其吉兮宴爾新昏大人占之吉日維戊維其時矣以介眉壽彼君子女君子好逑胡能有定捋採其劉新人劉姓百兩將之悠悠南行居南城外路車乘馬爛其盈門子以奠之雝雝鳴鴈之子于歸迨冰未泮樂旣和奏如鼓瑟琴彼姝者子笙磬同音燕及朋友食之飲之謔浪笑傲勿替引之女子有懷度其夕陽中心搖搖鴛鴦在梁惟此良人見此燦者于胥樂兮不可說也三星在天湛湛露斯今夕何夕顚之倒之彼美淑姬顔如渥丹洵有情兮魚躍于淵夜如何其雞旣鳴矣薄汙我私云胡不喜釐爾女士亦有和羹問我諸姑以事一人周原咨謀遂及伯姊叔兮伯兮黃髮兒齒其風肆好其新孔嘉並受其褐宜其室家歲聿云暮北風其凉掺掺女手爲公子裳錦衣狐裘並坐鼓瑟優哉游哉是以永日或來瞻女鬢髮如雲維其偕矣則不我聞人亦有言二三其德思媚其婦莫敢不諾夙興夜寐時靡有爭入我牀下誰今之人敬之敬之婦無公事無以下體終遠兄弟卭須我友聽用我謀式相好矣不剛不柔靡不有初自今以始教之誨之維君子使愼爾出話出話不然相在爾室無易由言不愆于儀而能後患如火烈烈取譬不遠朋友攸攝匪用爲教未知臧否勿以爲笑猗與那與百錄是何則篤其慶降福旣多降之百福克開厥後君子是識令妻壽母旣作爾歌告于文人錫兹祉福子孫繩繩子子孫孫長發其祥永言保之黃耈無疆來安孫點頑石甫稿時同客春明 
 
 

Page 4

 
 
第四章 
[二月蘇州張君亮甫曁上海代桃花塢經收湖北公所等處直省賑捐淸單]  
　　發字册常州府憲發宜興諸善士九十元一百九十二文又宜　縣憲吳勸募七十八册七十九册五十五元一千二百五十文藩憲發靑口厘局王勸一百千淸江浦揻局憲劉捐十千又募七十戶四十千九百○工字册汪君式如秦君偉生手泗涇茶米捐七十元趙君小浦手北坼茶捐廿八元五百七十二談君笑有手靑浦米捐三十元馮君樹卿手婁縣茶捐十二月十五起正月二十止一百元一百八十一千五十六○蘇字册李善士三元落蔭書屋十八元魏子軒三元謝氏祈愈一元汪鎬氏二元平湖魯秋裕廿元紹興無名氏二元信天翁室募江北氾水鎭十戶六元蕪湖秀野堂主人募三戶十二元力不從心子三元徐慶亷求子病痊五元知仁莊來隱名氏一元水齊生求病愈二元高陽居士一元武陵女士産安十元浙江候補知縣秦求子速愈廿元誠心子祈第五女愈五元徐曾珪愈二元言午記四元○邗册王君森卿手山東勝縣憲鄭捐五十兩又募汶上十三戶四十六兩五錢七分又募本邑四十五戶廿八兩一錢一分又募本邑十四戶三十兩○熟字册張寳靑一元○金字册薛仲吉一元談竹珊四百二十文○○上海代收○楚字册湖北公所第五次碩德堂一百兩韓海門募七千四百興發壽十三千補不足齋一千孫纒一千藩照廰孫五千無名氏一百文　月橋五千楊輔卿五兩無名氏一千又四錢至德堂吳三百奎臨堂募十四千搖嶽堂四千藩吏房找六百志濟主人四千生生氏二兩一錢六分在緣門四百述古堂一千皖南琬卿氏五串中和堂一千仙源黃一千無名氏二百叙倫堂一百文虞雨人募六千三百五十無名氏五十文羅欣然一千愛月山房二兩周健庵一千自知主人十千無名氏二戶各二千智大糟坊二千力不足者六錢高敬脩三千武陵氏七錢三分東海堂徐一千存生堂一千東海堂六房二千呂成需一千怡怡草堂八兩公順手無名氏三千無名氏一千又二千覲雲堂四千以上共合湘平它紋一百八十七兩三錢二分五厘○邗册王君蔚亭交來四百四十六册黃縣募六戶四百五十二册黃縣募九戶京錢五十二千八百收見規銀十七兩五錢以上均歸蘇州收帳理合申明○再敝處截至三月底止不再收解矣附以奉聞 
[光緒七年二月二十日京報全錄]  
　　宮門抄○發抄旨四道○上諭一道錄前○宗人府奏爲請旨摺子○廣西撫慶奏校閱省城營伍情形摺子○黔撫岑奏查明請飭部註銷屯田案夾片○廣西撫慶奏揀員請補知府摺子○又秦試用知府期滿請留補用夾片○粤督張奏調補知府各飭赴任夾片○又奏爲委署知府夾片○二月二十日工部鴻臚寺八旗兩翼值日無引見○許應騤前往西陵請訓○熙拉布等前往南苑請訓○六額駙假滿請安○尙宗瑞文秀謝准其抵銷處分恩○内閣奏泒騐放之王大臣派出惇王董恂錫珍王之翰○召見軍機○發抄色楞額等奏查辦黑黃兩夷案完竣並特保糧員奉旨覽奏均悉仍着隨時妥爲撫馭毋任再生事端周溱着以知府在任候升該部知道其餘在事漢番員弁等准其擇尢保奏毋許冒濫欽此○松森奏朝鮮解送遭風難民奉旨知道了欽此○岐元等秦崇善調補遼陽城守尉奉旨着照所請兵部知道欽此○涂宗瀛奏道員調潰選缺請留補奉旨吏部議奏欽此○○宗人府宗令和碩惇親王臣奕誴等謹奏爲請旨事光緒六年十二月初五日内閣奉上諭兵部奏遵議護軍統領等處分一摺護軍統領載鶴阗照部議卽行革職等因欽此查臣衙門例載凡世職章京於兼攝職任内有處分革職者未經奉旨指明將世職一併革去其世職應否存留請旨遵行等語今護軍統領兼奉恩將軍載鶴經兵部遵旨嚴議欽奉諭旨照部議卽行革職臣等查該員所兼之奉恩將軍世職係由伊歲滿時考封照例封授應否一併革去抑或仍留本身世職之處未敢擅便理合照例聲明具奏請旨奉旨已錄○○廣西巡撫奴才慶裕跪奏爲冬令校閱省城營伍情形恭摺仰祈聖鑒事竊維設兵衛民必訓諫於平時方能　　　　　　　　　　　　　　　　　　　　　　　　　張樹聲擬叅酌直隸練兵章程於省標抽練二營提標抽練二營左右兩江鎭標各抽練一營以求其精奴才到任照案督飭辦理抽撥放營認眞訓練業經奏明在案其未抽練之各協營並經一體通飭加意整頓隨時考察前因查得省標左營守備王家駿把總宋占春於辦　練兵事宜不知振作右江鎭標中軍遊擊陳榮標巡防疏懈已先奏叅革職示儆其投標候補各員經歴任撫臣仿照江南月課酌定章程訂期校閱奴才亦照章按月考課未敢稍任懈弛向例因省標左右兩營及桂林營爲通省各營標准於常操外每屇冬令調赴校場合操一次以校優劣兹於光緒六年十二月初八日將省標練營官兵並該三營常操額設弁兵校閱營務熟悉投標各員及各備弁人材弓馬均尙可觀隨營學習之世職武舉亦堪造就馬步戰守兵丁合操大陣步伐整齊槍砲發機迅速聲勢聯絡刀牌長矛等技開合亦靈查騐軍械馬匹額數尙無各缺當即分别優絀明示勸懲並將行軍紀律詳細申明俾知遵守奴才仍隨時考察如有怠玩廢弛卽行叅革以肅戎行仰副聖主修明武備之至意所有冬令校閱省城營伍情形理合恭摺具奏伏乞皇太后皇上聖鑒訓示謹奏軍機大臣奉旨知道了欽此○○岑毓英片再查前撫臣韓超於同治元年正月二十九日具奏黎平府屬紳民捐辦屯田酌議章程一摺業經戶部核議覆奏奉旨允准欽遵在案嗣准兵部咨所設屯弁曾否撓拔有員一切應辦事宜如何妥議分别癸咨報部核辦等因轉行去後迄今十有餘年辦理諸多窒碍查舉行屯田本備邊之良法而經營不善實病民之厲階前署黎平府知府多文倡議屯田正值賊氛櫌欀居民慘遭蹂躪極思禦防是以殷實各戶願捐田畝現在軍務平靖事過境遷迭據該府士民倪世楝等於歴任撫臣曁臣此次閱兵之時控訴不已訪聞其中弊端百出原捐民田係按十抽三已覺太重且舉充屯長屯丁類多無賴强豪藉屯田漁利以肥易瘠或指殷實勒充屯長蕩產傾家甚至因屯谷收不足數轉將所抽入公三成民田錢糧仍令民間完納者種種剝削民何以堪臣當經檄飭司道督飭該府確查核議兹據布政使林肇元會同善後總局司道轉據黎平府知府鄧在鏞詳請一律裁撤所抽民田概行退還原捐業户等情前來臣覆查黎平地方前因苗匪爲亂餉絀兵單就地屯田守禦現在黔省肅淸規復營制黎平營守兵業已招補如額又攺勇復兵設立練軍派委記名提督鄧廷忠統帶黎平朗洞下江等營分札該府足資彈壓所有從前議設屯軍旣無成効應卽裁撤以除積弊而蘇民困相應請旨勅部將黎平府屯田之案註消免其造報臣仍當檄令該府淸查此項民田退還原捐業戶不准稍有侵占是否有當謹會同督臣劉長佑附片具陳伏乞聖鑒訓示謹奏軍機大臣奉旨着照所請該部知道欽此○○廣西巡撫臣慶裕跪奏爲烟瘴要缺需員籲懇天恩俯准揀員請補以資治理恭摺仰祈聖鑒衙竊照鎭安府知府覺羅英銳於光緒五年十月二十三日在　　故應歸十月三十日截缺所遺員缺係烟瘴專難要缺例應在外揀補前經臣奏請以儘先補用知府熊壽山補授茲奉部議該員熊壽山係由候補同知奏補龍州同知於未接准福部文之先丁憂起復赴省仍歸同知候補因勞績保舉俟服闋後以知府仍歸原省儘先補用起復回省照章應行試看甄别後方准補缺覔該員自保歸知府班服滿到省後尙未甄别茲據 
 
 

Page 5

 
 
奏請補授鎭安府知府核與定章不符應令另行照章揀選等因自應遵照辦理查該府地處邊繳兵燹之餘治理維艱一切整頓撫綏籌辦邊防均關緊要非熟悉諸練之員弗克　任臣督同　臬兩司於内地知府逐加遴選非現居要缺卽人地未宜一時實無合例可調之員伏查定例應調缺出以現任人員調補如無合例可調之員淮以候補正途人員題補等因兹查有補用知府潘宗壽現年四十二歲湖南長沙府善化縣人祖籍貴州桐梓縣由優廪生考取咸豐辛酉科拔貢同治元年朝考一等就職敎諭在京銅局加損不論雙單月分發試用三年曾經選舉孝廉方正四年十二月丁父憂七年三月服關起復九年中式庚午科本省舉人十年辛未科中式進士欽點主事簽分工部屯田司行走遵卽到部八月請假回籍十一年十二月在湖南恊黔捐局報捐知府雙月選用因前在援黔軍營出力於克復丹江凱里案内奏保分發省分歸候補班補用十二年十月二十五日奉旨經部核准旋在恊黔局報捐指省廣西於同治十三年三月十六日引見奉旨照例發往欽此三月二十日領照起程是年十月初二日到省因前在祖籍辦圑出力於克復興義府案内奏保光緒元年正月十六日奉旨着補缺後以道員儘先補用欽此是年六月十五日聞訃丁母憂請咨回籍守制三年九月十五日服闋起復請咨仍赴廣西原省補用十二月初四日到省試看一年期滿甄别留省補用該員才具穩練辦事認眞能耐烟瘴以之請補鎭安府知府實屬人地相宜與例亦符據藩司范梁臬司崧駿會詳前來相應籲懇天恩俯念邊地員缺緊要准以補知府潘宗壽授鎭安府知府於烟瘴要區實可收得人之効如蒙俞允該員係軍務出力保奏奉旨以知府補用之員今請補缺銜缺相當毋庸核計叅罰亦毋庸送部引　見令併陳明謹會同兩廣總督臣張樹聲恭摺具奏伏乞皇　后皇上聖鑒訓示謹奏軍機大臣奉旨吏部議奏欽此○○慶裕片再未經筮什人員其捐過班分發簽發各省令該督撫詳加察看試用一年期滿如果才堪勝任卽據實奏明留於該省遇有相當缺出酌量題補等因茲查有分發廣西試用知府孫佩金尹錫綸試用一年期滿據藩臬兩司出具考語詳請留省補用前來臣查試用知府孫佩金年力强壯才具明敏尹錫綸年富才明辦事認眞均堪以本班補用應請留於廣西遇有缺出照例按班補用除各員履歴咨部外謹曾同兩廣總督臣張樹聲附片陳明伏乞聖鑒訓示謹奏軍機大臣奉旨吏部知道欽此○○張樹聲等片再選授亷州府知府蘇佩訓前經委署理廣州府篆務並附片奏報在案兹調補廣州府知府佘培軒已奉文覆准飭赴新任應飭蘇佩訓卽行交制前赴亷州府本任以專責成據　臬二司會詳前來除檄飭遵照外臣等　附片陳明伏乞聖鑒謹奏軍機大臣奉旨知道了欽此○○張樹聲等片再署惠州府知府張聯桂現飭赴潮州府各府新任所遺惠州府知府篆　應行委員接署查有現署韶州府事試用知府邵承慈穩練詳明堪以署據藩臬二司會詳前來檄飭遵照外臣等謹循例附片陳明伏乞聖鑒謹奏軍機大臣奉旨知道了欽此 
[蘇省撫轅抄]  
　　三月初五日知縣凌焯禀知奉委赴金山公幹卽辭籤掣省分補用知縣徐念馥貴州人由淸江來調署寳山縣主簿李弼辭赴任○初六日會辦金陵善後局江蘇候補道朱麟成辭行回甯 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
