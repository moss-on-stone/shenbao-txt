# 1898 - 197 - 4909073

 

Page 1

 
 
[匪棍索聲請嚴懲] [  申報館主人啓]  
　　本館所派各處訪事友人類皆潔身自好從不准向人藉端滋詐乃昨接金陵石欛街周公館來函云有匪棍朱端甫者冒稱本館訪事人無端索詐洋銀四十元閱之深堪駭詫應請公館主人將該匪棍立卽拘送地方官澈底根究治以假名滋詐之罪切勿稍存姑息致累本館聲名幸甚此佈 
[杭州提前發報告白] [  申報館主人啓]  
　　本館於蘇州無錫等處及長江各埠所發申報提前赶寄俾閱者可較前早一日接到兹又將杭州之報迅速刷印星夜由輪船寄往本日報紙限定明日卽當送閱雖遇疾風猛雨决不愆期是以邇者銷數日增人皆以先覩爲快如有遲遲送到者卽係外間拾取閱過之舊報混售敬告賜閱諸君子惠函查究愼毋被若輩魚目混珠也此啓 
[出售新學彚編○仍售中東戰紀初續編文學興國策等書毎套兩圓] [  圖書集成局代啓]  
　　上海廣學會講求經濟實學十年來譯著書籍獨具正法眼藏學者由是入手不致誤入歧途今裒集論說紀載之屬凡足以振興中國者成新學彚　四卷欽奉綸音廢時文而試策論是書適告成功大可爲先路之導毎部四本碼洋八角連前印之中國度支考時事親論中東戰紀等書皆在申報館申昌書畫室寄售其匯總處則在棋盤街廣學會總局上海如各書坊及美華書館格致畫室外埠各敎士售書處各書坊均有寄售 
[再論四明公所事]  
　　本邑西門外之四明公所法人欲改爲醫院公學甬人動於公憤相持不下昨日本館曾著爲論說然究不知其作何了局一時人心皇皇執筆人亦殊代抱杞憂憂則憂夫滬上莠民之多無事之時猶成羣結隊滋擾市廛一旦有事則必至多方煽惑乘勢搶刼值此米珠薪柱之時貧民正愁無可解忿無可洩各處搶米之事層見疉出滬上米價雖昻究爲聚集之處尙不至十分短缺且租界有巡捕之彈壓嚴查城廂内外防閑亦較他處爲密故得相安無事若事機一發附和者多卽巡捕亦且避之不遑遑論巡勇甬人固皆髮指眦裂奮不顧身使各省莠民乘機而動則不但法界之居民可危卽城廂内外以及英美兩租界之人恐亦不能高枕而臥矣于斯時也西人之興師動衆固不待言而官塲亦必　兵以資彈壓雖烏合之衆聚而易散而一時池魚殃及玉石俱焚滬上一隅不亦殆哉岌岌乎幸在决裂之時而尙未至於决裂及早轉圜化有事爲無事此固居民之幸也乃有逞血氣之勇而不爲萬全計者曰人言甬人衆志成城足以勵天下然以此事觀之不無徘徊觀望雖多亦奚以爲曰子但快一已之論而未計及善後之事也以甬人而與法人爲難法人其肯甘休乎現在交涉之事愈辦愈難人强我弱卽不授人以口實猶覺外侮之頻仍使法人一旦損傷必至有所藉口要挾多端吾恐所求者且倍蓰於公所而公所亦難保其永久甬人之所以徘徊觀望者非示弱也幸有官長之撫循衆重之勸解不然則法界之内已肉薄久矣而畏事者則曰甬人此舉可謂見其小而不能見其大朝廷以土地讓人近數年來已不可以道里計時勢所迫不得不爾此區區者眞如九牛之一毛且當時法人曾肯償價值官長欲求無事亦肯貼補何處無空地較大於此者而必守此一隅且限於租界之内無可展拓甬人亦何所取耶卽爭得在一時而究爲後日之累如同治十三年旣立碑永爲甬人之産何至今日忽然翻變乎旣有今日卽可以料將來甬人之不讓甬人之不智也二者之說各執一偏蒙意此地甬人不能不爭惟不能驟然决裂若驟然决裂不但貽地方之累而且貽君父之憂若不與之爭雙手奉讓則示民氣之弱將來西人予取予求更無底止如此區區公所而一郡之人心如此之堅足見國可弱官可制而民不可欺也外人亦知中國民心之固故處處存收拾之意不肯取怨於民法人此舉雖有取於公所之地然亦未始不以此騐中國之人心也乃甬人立志如此之堅聲氣如此之衆法人苟别有便宜之處吾知轉園亦甚易耳昨報紀傳聞法總領事與蔡觀察商議欲將十六鋪南新築馬路或西門外或八仙橋迤西地方擇一處讓與法人推廣租界允將四明公所仍還甬人以此觀之此事當不難就緒惟須妥爲辦理免得日後又多事故想當軸者早以前車爲鑒而必設法以持其平也 
[上諭恭錄]  
　　五月二十二日奉上諭前經降旨開辦京師大學堂入堂肄業者由中學小學以次而升必有成效可覩惟各省中學小學尙未一律開辦總計各直省省會及府廳州縣無不各有書院著各該督撫督飭地方官各將所屬書院坐落處所經費數目限兩個月詳查具奏卽將各省府廳州縣現有之大小書院一律改爲兼習中學西學之學校至於學校階級自應以省會之大書院爲高等學郡城之書院爲中等學州縣之書院爲小學皆頒給京師大學堂章程令其仿照辦理其地方自行捐辦之義學社學等亦令一律中西兼習以廣造就至各書院需用經費如上海電報局招商局及廣東闈姓捐頗有溢欵此外陋規濫費當亦不少著該督撫儘數提作各學堂經費各省紳民如能捐建學堂或廣爲勸募准各督撫按照籌捐數目酌量奏請給奬其有獨力措捐鉅欵者朕必予以破格之賞所有中學小學應讀之書仍遵前諭中官設書局編譯中外西書頒發遵行至於民間祠廟其有不在祀典者　著由地方官曉諭民間一律改爲學堂以節糜費而隆教育似此實力振興庶幾風氣徧開人無不學學無不實用副朝廷愛養成材至意將此通諭知之欽此 
[賓至如歸]  
　　天津國聞報云中國與東西洋各國交涉以來凡各國簡派駐華使臣其館舍均自行籌建且向未有宗藩貴介來華專聘者故欵賓之典缺焉未講自去年俄廷使王爵吳克至華本年德國親王亨利又至京入艱將來邦交益密凡宗藩貴介或奉命專使或游歴至京勢必絡繹不絶京師向無賓館以故俄王爵寓西國客店德藩寓德國使署因陋就簡殊不足以崇體制而壯觀瞻現聞政府擬特建西式寛大房屋一所專備欵待各國上賓屋中陳設器具均購自泰西廷旨特派慶親王及李中堂估工監造從此歡聨中外賓至如歸西人聞之無不慶中國朝政一新不復如從前之深閉固拒矣 
[暫緩陛見]  
　　天津訪事人云新簡直隷藩司裕壽泉方伯入都陛見上月十四日到津假浙江會館爲行轅現任藩司員梧岡方伯則於二十一日到津禀見制憲駐卽吳楚公所壽泉方伯本擬於陛見後擇吉履新兹以皇上恭奉皇太后於秋間臨幸天津藩司應有恭辦事宜遂由制軍奏請暫緩陛見 
[續錄京師大學堂章程]  
　　第六節學者應讀之書甚多一人之力必不能盡購乾隆間高宗純皇帝於江浙等省設三閣盡藏四庫所有之書俾士子借讀嘉惠士林法良意美泰西各國於都城省會皆設有藏書　日是此意 
 
 

Page 2

 
 
近張之洞在廣東設廣雅書院陳寶箴在湖南設時務學堂亦皆有藏書京師大學堂爲各省表率體制尤當崇閎今擬設一大藏書樓廣集中西要籍以供士林流覽而廣天下風氣第七節泰西各種實學多藉試騐始能發明故儀器爲學堂必需之事各國都會率皆有傅物院蒐集各種有用器物陳設其中以備學者觀摩事半功倍今亦宜仿其意設一儀器院集各種天算聲光化電農礦機器製造動植物各種學問應用之儀器咸儲院中以爲實力考求之助　第八節現時各省會所設之中學堂尙屬寥寥無以備大學堂前茅之用其各府州縣小學堂尤爲絶無僅有若不尅期開辦則雖有大學堂而額數有限不能逮下成就無幾今宜一面開辦一面嚴飭各省督撫學政迅速將中學堂小學堂開辦務使一年之内毎省第府毎州縣皆有學堂庶幾風行草偃立見成效第二章學堂功課例第一節近年各省所設學堂雖名爲中西兼習實則有西而無中且有西文而無西學蓋由兩者之學未能貫通故偶涉西事之人輒鄙中學爲無用各省學堂旣以洋務爲主義卽以中學爲具文其所聘中文教習多屬學究帖括之流其所定中文功課不過循例吚唔之事故學生之視此學亦同贅疣義理之學全不講究經史掌故未嘗厝心考東西各國無論何等學校斷未有盡舍本國之學而徒講他國之學者亦未有絶不通本國之學而能通他國之學者中國學人之大敝治中學者則絶口不言西學治西學者亦絶口不言中學此兩學所以終朱能合徒互相詬病若水火不相入也夫中學體也西學用也二者相需缺一不可體用不備安能成才且旣不講義理絶無根柢則浮慕西學必無心得祗增習氣前者各學堂之不能成就人才其弊皆由於此且前者設立學堂之意亦與今異當同文館廣方言館初設時風氣尙未大開不過欲培植譯人以爲總署及各使館之用故僅教語言文字而於各種學問皆從　略今此次設立學堂之意乃欲培非常之才以備他日持達之用則其教法亦當不同夫僅通西國語言文字之人亦不能謂爲西學之人才明矣西文與西學二者判然不同各學堂皆專教西文而欲成就人才必不可得矣功課之完善與否實學生成就所攸關故定功課爲學堂第一要著今力矯流弊標舉兩義一曰中西並重觀其會通無得偏廢二曰以西文爲學堂之一門不以西文爲學堂之全體以西文爲西學發凡不以西文爲西學究竟宜昌明此意頒示各省　第二節三西國學堂所讀之書皆分兩類一曰溥通學二曰專門學溥通學者凡學生皆當通習者也專門學者毎人各占一門者也今略依泰西日本通行學校功課之種别叅以申學列爲一表如下經學第一理學第二中外掌故學第三諸子學第四初級算學第五初級格致學第六初級政治學第七初級地理學第八文學第九體操學第十以上皆溥通學其應讀之書皆由上海編譯局纂成功課書按日分課無論何種學生三年之内必須將本局所纂之書全數卒業始得領學成文憑惟體操學不在功課書内英國語言文字學第十一法國語言文字學第十二俄國語方文字學第十三德國語言文字學第十四日本語言文字學第十五以上語言文字學五種凡學生毎人自認一種與溥通學同時並習其功課悉用洋人原本高等纂學第十六高等格致學第十七高等政治學第十八法律學歸此門高等地理學第十九測繪學歸此門農學第二十櫎學第二十一工程學第二十二商學第二十三兵學第二十四衛生學第二十五醫學歸此門以上十種專門學俟溥通學卒業後毎學生各占一門或兩門其已習西文之學生卽讀西文各門讀本之書其未習西文之學生卽讀編譯局譯出各門之書此章程未畢 
[川學出轅]  
　　重慶訪事友人來函云四川提督學政吳大宗師早經出省以次按臨各府刻由水路東下五月下旬行抵瀘州大約六月初旬卽可安抵重慶矣 
[移駐練軍]  
　　天津訪事人云直隷按察使司袁慰庭廉訪所練新建陸軍原駐小站兹以秋間皇上恭奉慈輿幸津檢閱行伍是以禀明制憲將於六月間移駐天津以便會操所有營官統領已於上月十九二十日陸續上轅禀見矣 
[都門試事]  
　　京師訪事友來函云本年丁酉科各直省選拔生朝考禮部先期奏稱請欽命題目又附片奏稱可否仍用四書文題及詩題抑或改用論題詩題旣而軍機大臣面奉諭旨拔貢朝考覆試兩塲均著改爲一論一策欽此○金臺書院五月二十日月課遵旨改試策論題爲問中日並處亞洲文字雖無甚懸殊而疆域之大小人民之衆寡則不可同日語也日本以受侮泰西議變新法不數年而成效大著轉危爲安我中國通使訂約設廠購械紛紛設施以圖富强者且數十年於兹矣而乃憂患迭乘禦侮無策豈疆域人民之不足歟何收效之難易相懸若是吾人服疇食德君國爲心取鏡非遥盍暢言其故通經術以達時務論 
[示諭平糶]  
　　鎭江訪事人云此間舉辦平糶以濟民艱上月某日常鎭通海道長久山觀察出示曉諭曰本道前因鎭郡米價昻貴後民生計日蹙頗有乏食之虞當經商由鎭江府札委候補府經歴董潭督董持照分赴漢口九江等處采購米石運鎭平糶以裕民食繼復由道撥欵給照另委候補按經歴王永祁會商紳董就近赴邵伯汜水一帶購運接濟並諭飭經董柳昕何恩浩等妥速查明戸口塡給米票擇日設局開辦去後兹據該董等以本年丹徒各鄉麥收歉薄民情不免拮据本擬推廣平糶惟查所穫二麥尙可餬口且此次董委運到米石爲數無多勢難普濟公同商酌祇能先將城廂内外極貧戸口逐細挨查現由城内查至東以城門口西以金山河東南以南門大街以北門橋爲止按戸塡給米票所塡米數毎戸毎日少則一二升至多不得過三升以示限制該貧戸得票後均應妥愼收存逐日持赴局内騐票蓋戳先照定價交錢領籌然後持籌量米不得稍有舛錯如清查後或者遺漏之戸仍許赴局告知復查果係赤貧亦卽塡票補給以免向隅兹擇於五月二十七日在城内縣據隍廟及城外冬賑局内設局開辦現定平糶米價毎升照原價酌减十文僅收足大錢四十四文若用小洋應照逐日牌價計算日後買進米價若能較廉冉行酌减牌示仍俟來源暢旺另圖擴充期於城鄉民食均有裨益禀請先行示諭俾衆周知等情前來除面諭該董妥善經理仍俟日後减價隨時開數報查一面轉飭鎭江府丹徒縣一體示諭並傳諭各米行速將米價一律平减勿再擡價居奇致干咎戾外合先出示曉諭爲此示仰鎭郡軍民人等知悉爾等須知此次查戸給票開辦平糶專爲周急濟貧起見開局之後凡有領票後戸務宜各帶現錢逐日持票赴局總候收錢給籌取米到手卽速回家愼勿恃强爭先任意流連致形擁擠如有遺漏之戸許卽報局復查補給不得藉此滋閙倘敢藐法阻撓必非安分之徒定卽飭拿到案從嚴懲辦决不稍從寛貸也特示 
[嚴懲劣役]  
　　天津訪事友來函云天津縣署差役除鹽快捕班外向有頭快頭皂頭壯二快二皂二壯等名目五日一班各按卯名值日週而復始值日期内所有控案無論戸婚田土均歸本役派夥傳泘他人不得與聞所得陋規亦非他人所能染指上月初六日爲頭皂班承值之第一日適有楊柳青某土妓控告本村石某一案石爲村中富戸若輩視爲魚肉原差因謂是案雖控告於初五日以後而出事實在初六日之前且難保無頭皂勾通本處地保捺擱情事因之忿爭不已旋在署前械鬥兩造各有傷痕聲勢洶洶達於署内邑尊吕秋樵大令以此風斷不可長一併傳案侒懲所有兩班滋事差役以及襄助門毆之人分别責押鎖平大堂其爲首者一曰萬四一曰王樹廷均站籠示衆站經數日各班頭役環求開釋大令不允嗣由水會首事代求始於十八日恩予出籠改爲管押說者謂奸胥猾吏必須治以重典邑尊此舉頗得其意若輩或可稍爲歛迹歟 
[津郡官塲紀事]  
　　天津訪事友來函云委用道傅觀察雲龍候選道孫觀察寶琦於上月初被召入都非常之榮遐邇艶羡吳調卿觀察懋鼎亦荷九重特達之知晉京召對近聞皇上擬設商務局以冀漸臻富强觀察熟悉商情故特垂詢機宜以便卽日開辦十八日吳 
 
 

Page 3

 
 
觀察由京回津傅觀察亦於前數日出都據聞被言官叅劾然尙未審此說確否也○直隸總督榮仲華制軍于上月朔日秉節到津在海防公所接受關防初三日前任直隷總督王夔帥入京其瀛眷尙住節轅須俟赴都後榮制軍始喬遷入署其夫人於十八日乘花車戾止津郡屬下員弁咸往恭迓如儀 
[閒雲潭影]  
　　江西訪事人云委辦樟樹鎭厘卡某太守刻已病故經牙厘總局札委洪太守鑾前往接辦○藩憲翁筱山方伯籌欵四千金修理省垣百花洲刻將告竣蘇翁亭冠鰲亭咸復舊制小堤添砌條石旣堅旣好沈文肅公專祠亦從新建造規模巍煥氣象堂皇仰瞻其下不勝棟梁柱石之思其梁上大書特書曰江西布政使司翁曾桂重建祠旁嵌石摹刻曹文恪公手蹟書法秀勁絶俗不日將行落成禮矣 
[續記公所被奪後情形]  
　　昨日清晨旅滬甬人又發傳單大致謂法人無端拆毁四明公所冡牆并用洋槍擊斃多人我等須靜候調停萬不可聚衆滋事聞南洋大臣已派藩司聶仲芳方伯曁沈仲禮觀察江蘇巡撫派羅少耕觀察先後來申向法人理論矣此單一出甬人之氣稍平然由南市以迄英法美各租界中凡甬人之設肆經營者仍靜掩雙屝停止貿易英界四馬路一帶除酒樓茶肆外卽馬車行亦各閉門輟業是以休沐之日烏衣子弟翠館嬌娃喜作靜安寺之游者無不愁鎖雙眉閒窓枯坐不特夕陽影裏無復帽影鞭絲卽張園愚園花柳亦大爲减色甚至曳雪圑雲之隊有來自十洲閣畔者一律　門謝客亦足見彼都人士萬衆一心矣菜市爲食物薈萃之塲設肆者以甬人爲最多前昨兩日類皆收拾攤塲無復有以蜃蛤魚鹽博蠅頭之利者長生便爲甬人之受役於西人者所設會中人咸髮指眦裂怒氣難降幸董其事者多老成持重之流相與婉轉開陳勸令不可釀禍是以前日之被法人擊斃者多外帮游手好顡之子甬人鮮有與於難者訪之深知　末者謂受傷之王正興係淮安府屬鹽城縣人是日隨衆至小東門外翹首顡觀不隄防彈丸深入腿灣痛極狂奔至泉漳會館前始仆地奄奄一息而湧如泉一時圍而觀者甚多有被衆擠倒於途踏傷手足者迨王之家屬聞信而來舁至上海縣署禀請騐傷旋舁往恒生碼頭請傷科醫生石曉山敷療石並不將彈取出輙用藥餌敷之延至四點鐘時卽弊命慘哉此外烏山船戸夏子雲係寍波府屬奉化縣人當時由同鄉人邀往議事行經十六鋪橋畔左腿突中彈丸洎倒地後復被衆人踏傷頭面手足又老白渡某姓孩子年甫十五齡足踝腰際均受彈丸其父某甲聞知扶回延醫療治未知能無害否當羣情洶洶時寄泊浦江之法兵船高揭紅旗竟欲開砲黄大令商之法總領事始免交兵繼又聞法總領事已電致閩江調兩兵船來滬大令又宛轉關說始由法總領事飛電止之保衛吾民大令不誠苦心孤詣哉至十點鐘時黄大令派令通班差役馳往照料法人恐尙有游民聚衆滋事飭人向浦江駁船上取得棉花衣數十包堆積十六鋪新舊兩橋上不准民人在此往來其北則有法兵擎槍鵠立十六鋪南北中三局委員鍾偉臣潘仲泉楊聘候三二尹各率局勇通宵彈壓梭巡夜間二鼓後蔡觀察由吳淞調到班廣齋軍門所統勇丁二百名在大馬頭登岸旋卽入城保護道轅昨日法人用照相鐘將小東門外捕房前及四明公所附近所斃八人各照一相未幾黄大令飭役薛貴查明各處共斃若干人報請同仁輔元堂備棺收殮用垃圾馬車載至同仁輔元堂分局招人認領旋由屍屬領去三棺此外受傷者二十四人送仁濟醫館療治捕頭傳諭各包探帶領夥役分班巡緝巡至洋行街某姓牆上揭得　名帖二紙語多不經顯係不逞之徒乘機煽惑蔡觀察聞之出示曉諭曰四明塚地一事連日官紳籌商法國已經應允可以從緩商量况有上憲體念必爲爾等主張務各彼此勸解各各安業如常聽候秉公辦理毋得聚衆逞强凡我良善子民必能理會周詳本道再三告誡務各遵照勿忘傳聞羅觀察旣蒞　卽至泥城僑畔北洋務局與蔡觀察互商良久旋命駕赴源通官銀號拜會公所董事嚴筱舫葉澄衷兩觀察法總領事白藻泰君則至英界茂生洋行與英德美各國總領事會議各領事均勸以姑且通融白君答以尙待籌商旋又至密采里接見中國各官互商良久當前日各帮無賴喧擾時八仙橋捕房玻璃窓多遭擊毁十六鋪北首捕房則毁去墻垣數尺於是人心惶惶咸思遷避法工董局深恐有關市面至昨晨傳諭界内人民不准移徙並派捕兵帶刀擎槍往來游弋十六鋪橋亦派人欄阻界内民人欲至南市須沿城繞越英界捕房總捕頭派出印度捕毎隊五人乘馬持矛督以英捕一名游行各處行至浦灘四馬路大馬路洋涇浜泥城外諸處則彼此舉矛爲號其時大勢雖略平靜而市面仍寥落異常法租界中不特甬人無開店者卽外帮各鋪亦不敢關門英界官銀號各匯劃莊各報關行亦均停止馬頭上衆扛夫一律不扛貨物行駛長江一帶及天津之各輪船均不開行惟往來寗滬之船照常出口晨問讕語遥傳謂已有船開至甬東載甬人來滬相助又謂招寶山砲臺統領吳吉人遊戎將次來滬諸董急傅各業爲首之人仍至安仁畢方鎭記商議以免再起風波其時甬紳嚴筱舫葉澄忠沈仲禮三觀察王松堂朱寶珊兩司馬及法界讞員鄭景溪上海縣黄愛棠兩大令皆在座甬人士躍躍欲試誓不肯以尺寸之地畀法人幸諸紳素得人心譬喻多方始得無事洎議畢而散六街三市已燈火如繁星矣或曰前英總領事升任刑司韓能君出爲調處令法人仍將公所交與甬人惟價買公所笔義冡之地約定年限將冡中棺木遷移或謂俟法人於此振興市面時始得遷棺交地然此皆道途傳述之詞至昨晚始得確音知此事實由協隆洋行主人斐倫君壳件洋行主人克老克君往勸法總領事其意謂甬人已倩美總領事作調人法國亦宜請一領事調停其際并由兩領事再請一素有名望之西員帮同商酌庶乎不致貽僨事之憂美商茂生洋行執事英人誦姆斯君亦爲寍人往謁法總領事曉以利害法總領事初仍堅持前說久之始略見轉圜大約必將法界推而廣之庶可免佔公所乎目下甬人之爲西人治庖及當細崽者咸欲停工美總領事以爲不便倩長生會首事沈洪來向之開導令工作如常洪來夙具肝瞻久爲會中人所信從一聞其言無不唯唯遵命惟甬人之意以爲四明公所係寗波合郡公地斷不肯讓與法人如法人欲爲善舉願由甬人出資另購一地贈之隨刷印傳單通知在滬各人靜候會議想聶方伯蒞滬後卽能辦有端倪一二日間南北市皆可照常貿易矣 
[上海官塲紀事]  
　　昨日午前吳淞防營統領班福齋軍門廣盛蒞滬命駕進城拜會各當道輿前護以親兵二十名至縣署時黄大令因四明公所事公出未回由家工擋駕○江蘇巡撫奎大中丞接蘇松太道蔡觀察電禀滬上四公所情形卽委候補道羅少耕觀察至申辦理昨晨觀察蒞滬午前卽命駕進城赴道營廳縣各衙門拜會面商一切 
[調兵衛署]  
　　江海關道蔡和甫觀察因四明公所閙事誠恐無業流氓乘間混入城中滋生事故因於昨日札飭駐紥九畝地之盛字左營淮軍數棚移駐道署轅門外以資保護 
[火未成災]  
　　昨晚八點三刻鐘時捕房忽擊警鐘咸謂英界又遭火患及出探視並無火光救火會西人驅水龍往西旋卽折回究不知火在何處細加偵探始悉西棋盤街某花烟館悞碎火油燈尙未釀成巨禍也 
[多言受責]  
　　前晚十一點鐘時忽有盜匪數人手持器械破扉入楊樹浦九圖内鄉民某姓家將衣服等件搜刦一空事後失主並未報案日前同鄉人王錫奎在楊樹浦小茶肆内談及某姓家被盜之事且言若輩作此不良日後終當水落石出適爲近處汛弁徐松山千戎所聞卽將王帶入局中盤詰再三王供實不知情不過無意中偶然談及千戎大怒曰爾旣謂終當水落石出豈有不知之理判令重責二百板王仍堅執前供千戎令交保釋出 
[斷理欠銀]  
　　乾大莊執事人何然卽乙笙投英界公廨控葉思賢欠銀糾葛前晚鄭瀚生大令升座提訊何乙笙供紹興人葉思賢與陳福寶同在中華銀行爲買辦與之往來被欠銀八萬八千兩嗣因陳福寶逃避遂推諉與葉今已將陳尋獲到案求請究追葉供洞庭山人與俞　 
 
 

Page 4

 
 
臣俞良臣兄弟並陳福寶四人合充中華銀行買辦欠乾大莊銀八萬八千兩由陳福寶私立公司販賣煤油虧折所致與職員無涉陳供寍波人與葉思賢俞傑臣俞良臣同在中華銀行爲買辦延俞藎臣經理帳目四人私立公司販運煤油與乾大往來欠銀八萬八千兩均在煤油上虧耗當時係葉思賢出面言明盈餘虧折均歸四人公派今俞良臣故世俞傑臣回紹興求請公斷俞藎臣供在中華銀行司帳陳供欠銀情節係是實情大令以所欠之銀係四人合做煤油虧折著公派料理陳葉二人暫行管押何乙笙俞藎臣仍交保出外 
 
 
 

Page 5

 
 
 [G 
[法蘭西銀行]  
係於一千八百七十五年正月廿一號又一千八百八十八年二月廿號疊奉大法國總統特諭開張○本行分　在腦米亞　本地支里　西貢　海防　河内　達龍　柬埔　濱角　香港○本行所通之各銀　在法國者公都亞銀行　克來地利翁南銀行　通商惠工銀行　巴黎銀行　工商總銀行　凡爾納銀行　霍丁葛爾銀行　瑪來弗來爾銀行　特暖勿里是銀行　高監勒銀行　○在倫敦者　倫敦合衆銀行　公都亞銀行　克來提利翁南銀行○本行今在上海開張做一切銀行往來生意妥實可靠者各大埠頭均可匯并收一切存項　其利短期作長年二厘算　三個月作長年二厘半算　六個月作長年三厘半算　十二個月作長年四厘算　大班挨郎日告白 
[懸奬緝諞]  
兹有餘姚人魏寳炎串同毛堯卿開設法界中八仙橋同茂煤炭號揑造震昌仁絲廠支久大莊期票誘諞行貨數至千兩探聞所諞之貨售於同業聚順等家僞票臨期挈眷逃避無蹤現雖存案嚴追并究窩贓然期速獲須給奬賞倘有知情報信因而拿獲者酧洋廿元如有將二賊旬内送到本號者酬洋百元如二人獲一送到者照酬五十元决不食言須知奬格者　鼎源煤號等啓 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[海上盧扁]  
范文正公云不爲良相卽爲良醫誠以良相之治國也燮理隂陽奠九州於安泰良醫之治病也調和臟腑活萬性之瘡痍醫之爲道深矣醫之爲功鉅矣豈尋常成見寡聞之輩所能涉其藩籬窺其堂奥乎吾鄉陳仲箎先生童年從學泰西志切醫學歴經美國諸埠醫學堂篤志潛修十年考究凡内外科一切奇難雜症無不隨師指授深得西醫之　旨又經考試醫學業蒙各大醫師賞識從千餘人醫班之中拔擢超等授以文憑回國又蒙　督憲賞給護照命出而壽世是眞由苦學而成有小刀圭神騐者乎　先生曾在美國問世緣歎本國醫道之弊今特來滬懸壺倘有來館就醬或相邀到家無論症之大小症之疑難一經按西法用機診視卽辨輕重及有無妨礙便能立時相告僕等素知先生精明西醫因舉其大略奉佈庶春申江上有此龍府仙方凡招疾者不難踵門求治得其回春妙手幸勿失諸交臂也可醫館設在四川路泰安坊口榮順樓上　韋文甫唐傑臣黄叔平葉雨田陳輝庭陳毓生陳可良費鴻生陳玉南謹啓 
[瑞樂辦理機器行]  
啓者本行開設上海四川路第四號門牌專辦汽鍋汽車自來火車火油車轉輪鐵條輪盤皮帶等物又專辦車上所用各種器物凡製　五金木質石質所用之品出售又專辨紡織機器造紙機器造磚機器造糖機器舂米磨麥機器製油機器造氷機器造荷蘭氷機器印書機器開礦所用大小各種機器查礦機器礦内所有抽水機器礦中起物機器用鐵繩拉坐人裝貨各車之機器又專辦水力汽力電力人力起重物之機器又代人承辦造鐵路所用各種機器及火車船陽各工程物料如有人欲知一切者請卽函問可也此布 
[江南江浦寳成煤礦公司]  
啓者本公司於上年禀請開挖江浦縣百條嶺煤礦曾聘請洋礦司大丹國克却夫大英國佩根登山勘騐確實復於上月禀奉　督辦礦務總局憲胡　批開着將資本繳騐後詳明　院憲給諭開辦等因奉此查本公司旣奉　憲諭騐資在卽且去臘在熙盛洋行購定機器准定五月底由英國運送來滬所有各處各股友應將認定股本迅於月内一律照繳前來其欲附股諸君亦祈速來掛號繳欵以便解送　憲轅騐明俾得迅速開辦以冀早見煤斤同沾利益幸勿遲延觀望有誤礦工是所盼禱　上海英界廣西路寳安里寳成煤礦公司同人謹啓 
[華俄道勝銀行告白]  
本銀行蒙　國家批准備足資本俄金六百萬羅卜合華銀六百萬兩總行設於俄京現定於華歷光緒二十二年元旦在上海黄浦灘二十九號開設分行卽前法蘭西銀行原底該行經手事件自元旦起歸本行接辦本行專作銀行應辦諸事 
本行備足資本俄金六百萬羅卜合華銀六百萬兩專作代客存欵每日往來者接日計算常年二釐起息存至一年或半年者來行面議並作押欵及零躉匯票等事匯票可匯至各國大城及各商埠若匯至俄國更爲利便 
[永年人壽保險公司]  
啓者本公司資本充足存在中國上海取携極爲便捷信實可靠保費公道而保者獲利較厚於他公司　海内諸君欲保者請至五馬路十三號本公司取閱詳細章程面定可也總董華商李雲書宋仲蘧經理人謝峙渟　總經理英商華田告白 
[上海香港匯廣抵欵有限公司]  
本公司現擬章程均在香港總督處存案所有創始諸君開列於後二天祥洋行大班盤搿先生　華盛紗廠總管丹福先生　豐裕洋行大班哈斯搿先生　祥生廠大班潑林得斯先生　瑞生洋行大班斯的佛力斯先生　高易洋行大班酣升先生　美國新來羅斯先生開辦之後卽舉盤搿爲總董丹福爲銀錢總管羅斯爲總經理兼叅贊高易洋行爲訟師匯豐爲銀行所有應做各事詳列於下　創開此公司意在會聚各欵由少而多一俟生意推廣本公司自有應得存欵抵欵各項利息此項利息及他人願將銀錢託本公司存放者本公司皆擇萬穩萬妥之處生息以免險失至本公司應做生意一代人經理各種進出銀洋之欵二代人做擋手三代人專收欵項四代人料理欵項五代人收付欵項六代人做掮客以上六項本公司皆可効力以便從中稍賺利益至代人作保及收捐收利收租收債並代人存儲什物銀錢等本公司皆可訂立合同照辦幷給付利息此外如有人起造房屋以及貿易等事欲本公司代籌欵項者本公司亦可代辦惟須量酬使費至各種值錢産業本公司或租或買或掉換祗須本公司有利可賺亦可照行再本公司股本執照係分ＡＢＣＤ四等共計股本銀一千萬兩分十期收足每期銀一百萬兩第一期定於西歴五月二號爲始凡予股諸君皆可按照後開執照章程量力而行　Ａ等執照每年祗收銀十二兩俟本公司賺欵及本人所付滿銀一百兩後執照卽可値銀一百兩　Ｂ等執照初次購股須付銀三兩其餘每股付二兩嗣後每月每股付銀一兩本公司賺欵及本人所付滿銀一百兩此執照亦値銀一百兩　Ｃ等執照當交付執照時先收銀五十兩此後毋須再付每年應得官利約派六厘此外尚有公司賺欵亦可照派至詳細情形載明執照不贅　Ｄ等執照每股付銀一百兩常年應得官利約派七厘逐年照給其入股已久者應得利息外尙有花紅　以上各執照皆可派付公司賺欵此等公司在别國已有做至二十五年者其賺利約可得一分二釐至一分八厘之數本公司開辦日久將來亦可到此地步其願入股者俟一年後本人亦可向本公司抵借欵項惟每股約至何時可以值滿百兩則時有久暫未能預定大約須七十個月目前本公司定章雖係房屋産業等抵欵生意然遇有貨物或係短期者亦可隨時照做當此中國振興商務之際本公司官聚股本第一可以抵借于帮助本公司生意之人如有人欲知詳細章程可問本公司代理人或請至四川路三十五號門牌本公司暫時寫字處　總董兼參贊羅斯告白 
 
 

Page 6

 
 
 [G 
[英商華昌火險公司]  
本行經理英國華記火險公司自西歴一千八百五十五年卽華歴咸豐六年分設在申備足資本計共英金四百八十九萬三千磅合銀三千九百十四萬四千兩正於今四十餘年承保中西岸上火險如　紡織廠　繅絲廠　棉花棧　絲棧　茶棧　各式房屋　一應行號　官商住宅　華式棧房均可認保該費格外克已如有不測卽刻賠償凡蒙　賜顧請至本行振記帳房面議可也此白 
[扶陽種子衍慶酒丸聲明假冒]  
請看種子靈藥聲明嚴杜假冒 
夫衍慶酒丸一方自本齋獨秘始創無論至親篤友是方向不傳外然扶陽種子騐若影響藥正方靈遐邇馳名惟縈懷嗣續者服此義能易子以致購試接踵門售如市不意無恥同行見利眼紅明雖不書衍慶暗中私刻仿單亦稱是種酒丸此等敗類只圖利益而不管主客之害未悉何等酒丸混充衍慶不目使　紳商購者眞假莫辨敝齋因接紳商查信始悉弊端百出受其陷者實非淺矣本齋心存良相不得不再聲明嗣後　貴商欲購衍慶酒丸請觀仿單上有海狗腎圖樣爲記方是的眞并乞註明地叚招牌庶不致悮分設上海二馬路中市西鼎新里庫門内京都天寳齋告白 
[鶴鳴茶園]  
六月初一夜演 
伐東吳　雙盡忠　白虎堂　算良代登殿　遺翠花　頭二本大姐　促强盗　巧拿宋錦詩案　雙
包案　閙東京 
[同慶茶園]  
六月初一夜演 
大齣頭 
西蓬擊掌平貴别窰 
今晚准演彩玉公脚疍合演首本西蓬擊掌平貴别窰其中橋叚情節早經揚名恕不贅及羅成七秋好畫眉妹等文武同演特此佈聞 
[天仙茶園]  
六月初一日演 
長生樂　蜈蚣嶺　殺四門　進侯府　黃一刀　二進寒宫　黃鶴樓　沔陽縣　楊家將 
夜演 
空城巧計　青石山　大捉妖　佘塘關　瞎子捉姦　新軿文武戲頭本玉夔龍　戰長沙 
[丹桂茶園]  
六月初一夜演大减價正廳二角 
大長春　全本洛陽橋燈戲　海潮珠　大取三郡　盜御馬　連環套　前本雙珠鳳　摇錢樹 
[禮拜二拍賣]  
准於初一日十點半在浦灘北京路角禪臣洋行棧房拍賣望平街馬敦和帽鋪失慎紅纓帽緯帽緞紗帽女兜帽結頂子紅纓呢絨綢緞緯駝金帽料並保險箱鐘鏡生財木器什物不計此佈　魯意師摩行啓 
[禮拜二拍賣]  
於初一日十點鐘在本行拍賣稍漬各色香皂十四箱方圓鏡盒九箱花馬口鐵四十箱白銅片四箱藥水四箱燈　磁早七箱燈二箱小洋刀四箱扣子八箱頭釵四箱疳積糖十箱洋藍三箱各色小听　四箱墨水九箱洋醋三箱馬車燭百箱綢洋傘白高布十五疋牛奶廿三箱餘貨不計此布倍發行啓 
[馬車出售]  
啓者今有維多利馬車一輛並皮帶等一切俱全出售如欲買者請至文監師路二十號門牌面議可也 
[遺失支票]  
昨晚途中遺失支升大卅一號票六月初十期洋卅元已向該莊說明作廢　各寳號切勿收用此佈　瑞　啓 
[拍賣車糖]  
本行准於每逢禮拜二五早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞　老太古帳房啓 
[拍賣告白]  
本行每逢禮拜三拍賣各貨今爲四明公所齟龉錢業不能流通拍與否尚難把握倘日内大事已定再將貨目登報禮拜三照舊拍賣先行佈聞怡和洋行啓 
[禮拜四拍賣]  
啓者禮拜四卽六月初三日十點半鐘拍賣照船路燈九老圖羽毛九老圖小呢輪船牌九老羽綾荷花狀元彩三多彩二喬彩九獅路路通劉軍羽綢十二磅九老十一磅彩三元十磅十二十八子彩荷花彩人槍十磅彩八士圖紅四美紅三元藍牛紅人槍紅萬壽圖市布八磅四十八子五子登科天姬圖紅萬壽紅三元烏金三元藍彩人槍藍三元藍四美藍人槍洋房雙人藍船綠九獅七磅藍四美藍人槍採蓮圖原布八磅彩三元七磅紅三元紅彩人槍藍三元挺市洋標八磅雙松鼠細斜紋十五磅老人頭粗布十二磅荷花吉慶圖人槍九獅細布狀元荷花劉軍圖彩四美紅五星紅金星七十二線紅雙路燈紅二喬白金三元六十四線烏金三元藍雙路燈藍洋房光毛市漂布等貨特此佈聞元芳行啓 
[夏季搢紳出售]  
京都新到夏季搢紳全録此　較前頗多新增甚廣原價出售文武計入洋一元全文計洋八角如　仕商賜顧者請至上海棋盤街飛鴻閣書莊購取可也 
[産業出售]  
啓者有上等洋房三座坐落虹口兆豐路今欲出售與人如欲知價目及一切詳細情形者請至四川路第卅六號門牌向戈登面詢可也此布 
[礶頭餅干批發]  
香港正隆號擅製各洋式罐頭送禮餅干咸爯精美久經南洋各埠馳名已蒙仕商鑒賞今特托本號在滬代理批發價目從亷以廣招徠本號自運吕宋名廠香烟批發公道如蒙賜顧請移玉英界二擺渡本號面商是荷　利源號啓 
[丁拜言先生請看]  
上年來對帖代押洋抵該本店之欵約上年終准贖迄今久擱避跡不來理抵爲此登報通知如至六月底再不來贖定欲託人消售若不如數將來見面追補爲先預聞兩宜堂告白 
[盤店聲明]  
兹因盆湯衖橋北首八十一號門牌廣源泰烟間盤賣與鄧姓爲業改換得興保記倘有各寳號一切往來向前途理直與本號無涉恐未週知特此佈聞　本店主人告白 
[盤店聲明]  
啓者英大馬路北石路口廣恆豐土店今盤與和記開張所有以前往來以及存欠等項均歸前東理楚與和記無涉恐未週知特此登報聲明　和記告白 
[找尋鑰匙]  
廿九日午後在東洋車上遺失銅鐵鑰匙一包共約八九十個如有人拾着祈送到八仙橋巡捕房對面黄泰興煤炭店内酬謝洋一元决不食言 
[仙源棧新章]  
上洋三馬路仙源棧五月朔日起另改新章不寓短客只住長裝起碼一月房間六小面議望貴客原諒 
[普太和三鞭種子酒]  
此酒以鹿腎海狗腎　腎配入上藥醖釀而成故功能補腎益精壯陽種子每大瓶洋五角上海棋盤街開張 
[頤養膏確能統治百病良方]  
聞京都敬修堂頤養膏之名如雷貫耳今春因二小兒迎養齊東道出上海曾至老閘橋北首該分局購辦十張計洋十元途中適肝胃氣舊症復發卽用此膏按貼未逾時許痛遂漸止迨扺省後幕中有王筤翁者患咳嗽咯血余亦以此膏兩張贈之開貼亦見痊好他如小兒之小腸氣陸姬之久年痞塊均用此就瘥用誌數語於報端以鳴謝悃　皖垣逸園老人謹啓時年七十有二 
[華興公司謹鈔來函]  
啓者貴公司所印燕窩糖精譜請賜一本交來人帶下爲盼該糖精前曾購服試過果有效騐益見名不虛傳也曷勝欽佩此　請　台安　抛球塲大豐洋貨莊泐 
[蘇州　新設保火險公司]  
本行經理太古火險公司承保岸上房産貨物生財衣服保費公道賠欵迅速欲保者請至南濠大街帳房面議可也延昌洋行啓 
[保火險告白]  
美查公司經理　永平保險公司１８０３ＬＭＰＥＲＬＡＬ 
啓者本公司今託美查有限公司經於一千八百零三年在英國倫敦開設迄今巳歴九十年計貲本銀八百餘萬兩理上海分行事務中國客商賜顧者請至申報館帳房面商可也其保險之費照大市一律特此佈聞　英國倫敦永平公司上洋經理人美查有限公司仝啓 
[CＨＡＭＢＥＲＬＡＩＮ'Ｓ　ＭＥＤＩＯＬＮＥＳ·曾伯廉各藥料]  
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯亷所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凍瘡皆可用此藥治之 
分寄各藥鋪出售每小瓶洋五角大瓶洋一元 
由上海新晉隆洋行總經理 
 
 

Page 7

 
 
 [G 
[廣東陳恒德堂良方濟世　婦女乾血癆良藥]  
此藥專治婦女衝任損傷以及腎虚血枯血少血閉而或憂鬱思慮過度而經不行則中氣益損隂氣益乾致成瘀血凝聚癆瘵險症本堂家傳良藥無論婦女老幼遠年初起一服此藥三日血脉調和功效大見重者服藥二盒足矣痊愈屢試屢騐因此藥十分靈效故敢出而問世非圖漁利也每盒價洋兩元先試半盒亦可不靈還洋○假冐甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹啓 
[山米多司固本肉液粉]  
此粉由化學法取煉飲食精華而成功力頗大效騐迴别盖人賴飲食以養生必藉身體强壯脾胃消化得宜庶幾無病山米多司性味和平不燥不熱一經入胃卽成津液無論男婦老幼無病有病寒體熱體服之皆宜故凡先天不足陰損陽虧年老乏嗣如服此粉定許精神充足固本扶元延年益壽功難盡述每服一小茶匙用茶湯合服日服三四次或和以飲食合服亦無不可小兒按年歲遞减批發大瓶洋四元小瓶洋二元○歐西斐來大藥房製上海託順全隆洋行經售或各處西藥房及法界臨平里潤昌號英界老巡捕房對門種德園蠟丸號均有分售 
[新開廣茂和]  
啓者本號擇於六月初一日開市自運京菓海味南北雜貨佳製中西餅食送禮品物蠟味燒味俱全鋪在三洋涇橋南堍卽茂和住趾本號係屬新倉並非盤舊但有前途往來帳項等件祈向茂和舊人自理概與廣茂和無涉此佈　廣茂和謹啓 
[賞格]  
跑馬廳後蘆花蕩馬好克路五號義記住宅内遺失金表金練一副又金表銀練一副如有尋着送還義記洋行帳房愿謝英洋五十元决不食言斷無牽累等情特此佈聞義記洋行啓 
[嫩面玉容散]  
此散治男女面上油膩黑氣烟色酒剌雀班暗晦等患每晨搽擦自然嬌嫩滋潤清秀眞整顔妙品也每瓶三角每洋照拆四瓶　上洋二馬路中市京都天寳齋便是 
[怡春茶棧]  
本棧開法馬路新到北洋種子黄唇大肚共有十數條大者三斤七八兩少有一斤六七兩仕商欲意者請至本棧面議 
[紡紗織布機器出售]  
啓者伯拉脫兄弟公司開設在英國法面亨地方專製紡紗織布機器其貨係頂上之絲故價較他家昻貴現在上海經理者係怡和洋行特此佈聞 
[新到皮酒]  
本行新到皮酒價極相宜貴客商賜顧者到來面議　謙信洋行 
[上海頭等　美昌機器打米局]  
啓者本公司歴年以來所打白米早經風行寰海遇凡行棧店鋪居家日用之米爭先恐後中外紳商貴客共稱精美素許本局機器之妙可爲粒粒明珠共然鵲起聲播遐邇如蒙　貴商豪客惠賜敎益自當格外愼選上上頭等機車精益求精以廣招徠而昭鄭重致副雅敎以彰敝局之名望矣 
[上海恊安]  
澳門票之設仿吕宋票章程開彩之日中外人咸往可觀供稱公道惟容易得彩刻已通流海外本號批發格外克已遠方購票原班回件并收廣東武進士闈姓特此佈聞 
[照像須知]  
現下天時炎熱諸尊之枉　駕耀華照像者請上午到拍因上午清凉能令人氣爽神清故也亨逹利對門耀華啓 
[華興糖精上海寄售處]  
鹹瓜街中市 
元昌參號悅泰久和俞泰記萬茂義隆五藥材行 
棋盤街 
萃豐萃隆兩莊張成康興昌祥蘇報館九昌綢莊 
英大馬路中 
京都同德堂利喴洋行鳳祥銀樓怡如義成洋貨號 
大小東門内 
鳳祥銀樓東來升赤金鋪楊天祥德昌成兩珠店 
抛球塲 
全亨華彰悅生棧有隆永安五洋貨號楊慶和銀樓 
英大馬路西 
時務報館震泰昌利康大春三洋貨號時務日報館 
[上海中西大藥房　辟瘟疫藥散]  
去年夏秋大熱時症極少今庚冷熱不匀乍寒乍暖以致貪凉致病由重痧而變癘疫每逢時疫傳染極速然思患預防養生家最爲要緊兹有辟瘟疫藥散只須遍灑門前隂溝坑厠以及堆垃圾處自能辟疫包不傳染西人家家俱用故無瘟疫痧症保身命者祈早購辦每盒價洋二角半賜顧認明牌號庶不致悮 
[明治火險]  
三井經理多年賠欵迅速如有房屋貨物傢私均可照保價極克巳如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[遠埠函購大洋批價九五萬福源]  
澳門彩票六月十八開票全張十條五元每條五角華來賜票六月初九開大張四元二元一元小張三角申鐵馬路 
[速來換根]  
蒙各友所投廣府黌宫闈姓兹接電報業已開考其銀根限至六月初四日爲止携銀出清如遲不候幸勿觀望是盼祥記號萬利生永順祥萬福來成記號萬利全萬利昌信興號萬成利兆昌永義安昌廣利昌仝啓 
[廣東普仁堂蠟丸膏丹略列]  
參茸衞生丸　治男婦諸般虧損提神養血　每丸洋二角五 
龍涎戒烟丸　此丸服後不思吸烟癮漸輕　每瓶洋五角 
扶陽乾健丸　治男子腎元虧捐陽事不舉　每兩洋二角五 
調經坤順丸　治婦人月信不調培補眞陰　每兩洋二角五 
參茸白鳳丸　治婦人百般虧捐調經種子　每丸洋一角 
婦科白帶丸　治赤白帶下及月經不調等　每丸洋一角 
經期腹痛丸　治經前經後腹痛服後卽愈　每丸洋一角 
赤脚大仙丸　治色慾過度又能煖腎壯陽　每兩洋一角 
金鎖固精丸　治腎元虧損夜夢遺精立效　每兩洋一角 
三鞭壯陽丸　能培補氣血兩虧皷舞眞陽　每兩洋二角 
龍涎哮喘丸　治哮喘氣發服後立卽止喘　每瓶洋二角 
九製蒼术丸　治痰喘水飲哮喘咳嗽立效　每兩洋一角 
舒筋活絡丸　此丸能宣暢氣血舒筋活絡　每丸洋一角 
參貝製陳皮　能順氣化痰生津止咳俱效　每兩洋一角 
立止牙痛散　治風火牙痛牙肉浮腫立效　每瓶洋一角 
茄楠氣痛丸　此丸治肝胃氣痛服之立效　每丸洋二角五 
腸風下血丸　治大便下血糞前糞後立效　每瓶洋二角 
立止白濁丸　治花柳酒濕熱毒氷管刺痛　每瓶洋三角 
花柳搜毒丸　能搜花柳傳染諸般惡毒等　每瓶洋五角 
紅毛墜金膏　治陰陽毒瘡貼後拔毒生肌　每兩洋一元 
萬應如意油　治四時感冒傷風頭痛等症　每瓶洋一角 
小兒回春丹　專治小兒萬病藥到定回春　每丸洋一角 
一寄鎭江洋街大福來號發售○一寄揚州敎塲順記號發售○一寄寗國府城内福興大街德大昌參號代售　上洋棋盤街普仁堂啓 
[大英醫院]  
疝氣一症俗名小腸氣向無善法治之西醫則用鋼帶如身材相合繫之卽愈今本院購備各種大小雙料單料甚爲齊全無論小兒成人均可向本院配用且一經試用定卽全愈賜顧者請向外洋涇橋大英醫院購取且價亦甚亷 
[洽昌土棧洋葯煙膏批發]  
在上洋三洋涇橋南堍坐東朝西石庫門自運大小洋藥精製清膏每洋八錢○陳公烟還灰每洋一兩四錢○宿膏一兩七錢○老陳膏二兩二錢○陳膏二兩五錢○公膏二兩八錢○冷籠三兩二錢收灰六成平頭外加蒙紳商賜顧祈認牌號 
[上海村井紙烟公司]  
本公司紙卷香烟馳名寰宇毋論何國港口俱有公司分行售賣兹復大加擴充貨色益求精美目下生意擁擠買客如雲上海公司分行房屋逼仄不勝延　主顧兹特於本月三十日遷至英界泗涇路第四號洋房深恐賜顧者未及週知故此刋發傳單以聞　賜顧者認明本公司孔雀牌方是眞品如松鶴等牌則非本公司之香烟也鑒之爲荷○村井孔雀牌紙卷香烟公司分行謹啓○兹將各號分售開列於後英租界北河南路　永泰號○英租界北棋盤街　全昌成號○英和界五層樓下　利生號○英租界南京路　福和號○英租界四馬路　榮大號○美租界西華德路　仁棧號○美租界西華德路　同泰號○法租界小東門外　乾坤和號 
 
 

Page 8

 
 
 [G 
[繡花新扇]  
本號元始製造外國繡花綢摺間紋洋扇上等嵌珠鑽繡綢扇三元繡花扇二元五角花色精雅格局大方又馳名寰海東洋信封信箋東洋眞正煉金印泥如蒙鑒顧者請至上海四馬路玉聲堂二馬路九華堂蘇州元妙觀前蘇九華庶不致悞 
[新譯醫方彚編出售]  
泰西醫學精益求精年年推陳出新英國名醫衞倫氏特著此編行世杭州廣濟醫局梅醫士更欲嘉惠我華又譯爲中國文字書凡五卷定價二元留心醫理者諒必以先睹爲快　上海四馬路老巡捕房西對門廣學會總局啓 
[慶豐錦杭莊拆股聲明]  
本號自端節止帳收歇所有進出銀錢貨物均由各東會議交與經理人各歸各了現已分割清楚並無拖欠内有股東議單有謂遠出他處業已函咨候收回塗銷别無擬宜猶恐與店夥私行進出與韓慶記不涉恐未週知特此聲明佈告杭州韓慶記告白 
[五月三十日錢銀洋並匯票行情列左]  
新匯劃收市　七錢五分一二 
銀　　拆　　四錢 
洋找頭　　　七錢五分一 
錢找頭　　　八百五十文 
市錢　　　　一百二十千文 
卡錢　　　　一百十九千文 
衣牌　　　　九百三十文 
足赤　　　　三百八十三兩 
遠期標金　　 
現貨標金　　三百七十五兩 
[頂上美國麵粉]  
啓者本行常有上等白洋麵粉到售其價格外公道貴客光顧請移玉至本行樓上進口洋貨寫字房處面議可也　二馬路瑞記洋行具 
[柄潮扇]  
本號精製名紙蔵扇花式陳出新因荷海内高雅士嘉許又新製𫋿角柄潮州式樣古雅尤惜乎爲如蒙鍳上海四馬二馬路九華觀前蘇九華 
莫不推今扇加出衆数不多頋請至路玉聲堂堂蘇州元妙同啓 
[上海自來水公司]  
啓者本公司今定於禮拜二卽六月初八日分派利息每股英金十五先令每二先令七辦士合爲九八規銀一兩付與上海本公司册内各股友由匯豐銀行付給其利息係西歴一千八百九十八年正月一號至六月三十號止本公司股分簿於六月初三日至初八日封起停寫特此佈聞本公司經理人林克啓 
[趙同春堂馳名衛生丸　同春堂馳名衛生丸]  
此丸統治男女老少身體虛弱先天不足後天虧損等症其功補先天培後天有病除病無病常服壯體延年婦人服之調經種子男人服之延壽補元本堂選料精良泡製盡善雖放十年之久其内尙軟入口面化氣味純厚直透丹田眞乃壽世金丹衛生調元之至寳也一品土本人參每丸洋一元雙料聽茸洋五角參茸衞生二角半參茸衞生小丸每兩洋五角廣東同春堂趙宗濟鋪在上海老巡捕房對門○分設杭州○鎭江○蘇州○無錫○温州○江西○江陰○蕪湖○等處發售内有正龍涎香出售 
[南京新開　老德記大藥房分號]  
本藥房開設英京倫敦久已馳名歐洲於道光年間在上海開設藥房爲通商創賣西藥之始久已遐邇馳名現分設南京坊口黑廊大街洋房内便是所有各種藥水藥丸藥粉藥酒以及香水香油香粉香皂牙刷牙粉等倘蒙仕商賜顧請就近至本分號購取還祈認明牌記庶不致悞上海老德記謹啓 
[洞庭三善堂董公啓]  
啓者堂中停柩例以一年爲期期滿者於清明冬至前催領今因時症流行報堂寄柩者絡繹而來殯房將滿查内有踰期未領之柩尙多請　各主家速來領去以讓來者兹公議以六月望爲期如到期仍不來領者當挨次抬葬義地此堂中萬不得已之舉爲特倩堂友先向各家關照並登諸報章俾同鄉共知之 
[義記洋行保險ＡＤ１８２４ＭＡＮＣＡＥＳＴＥＲ]  
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也　主人謹白 
[老太古告白]  
倫敦格崙西火險公司 
叭喇定火險公司 
阿德來火險公司 
勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客欲保者請臨面議可也特此佈告 
[吉房召租]  
兹有新閙廣肇山莊對面裕愼絲廠後首同昌里内新造石庫樓房數十幢每幢内均有披屋大天井自來水等俱全房租極巧如合意欲租者請至英大馬路望平街口同和昌東西洋綢緞號面議可也同和昌白 
[赤脚大仙魚鰾丸　廣東鹿芝館赤脚大仙丸]  
赤脚大仙丸者誠爲廣嗣之良方也自雲南大理府周氏九妾無子忽日偶出遊名山遇一赤脚仙人傳授依方製煉服至四十餘日自覺身體强健目明髮黑果有水火既濟之功隂陽兩益之妙久服連生數子專治腎元虧損身體虚寒酒色過度陽事不舉夜溺頻多腰軟膝酸腎冷精稀臨事不堅等症服之種子培元延年增壽每兩洋一角减附桂每兩洋八分　廣東鹿芝舘分設上海三馬路巡捕房對門 
[童蒙必讀]  
史可亭先生輯四書講義一書專爲童蒙面設講解明白不作艱深之語最利初學選用頭號毛邊紙印釘十二本實洋一元六角○何義門先生加批點胡克家文選抉精剔髓不遺餘力較之别本更爲詳賅裝釘廿四本白紙四元五角竹紙三元二角二書所存不多購宜從速寄江左書林售 
[京都新到各種捐例]  
籌餉事例七角新章大八程一角鄭工新例二角海防事例附簡明條欵四角又新修馬氏繹史八元三朝詞綜三元湖海詩傳二元駢體文鈔一元七十家賦五角詩古徵三元蔡氏廣輿記二元蓬萊仙舘駢體尺牘白紙六角竹四角蘇閶綠蔭堂觀前察院塲上海棋盤街文瑞樓三處發售 
[賠欵聲明]  
本棧已故金紹卿兄前在永明人壽保險公司保銀五千兩又在永平保銀三千兩刻均如數收到足見兩公司之誠實可靠也　隆泰昌茶棧告白 
[大清郵政收信時刻曉諭傳單]  
寄往何處　輪船名　某日　截止收信時刻 
吳淞　那門　初一日　上午十二點下午六點 
蘇州杭州　又　下午三點 
寗波　江天　又　又 
烟台天津　順和新裕　又　下午六點晚八點至九點 
香港廣東　北洋　又　又 
鎭江南京蕪湖九江漢口沙市宜昌重慶　瑞和　又　又 
[掛號信件應於所限時刻前一點鐘送郵政局]  
銀行電匯銀票　二先令六辨士八之七 
銀行現銀票　二先令六辨士八之七 
銀行三十天期票二先令七辨士 
銀行四個月期票二先令七辨士 
[五月三十日進口船禮拜一]  
湖南　輪船　由東洋　太古公司 
安慶　又　由長江　太古公司 
臺灣　又　由汕頭　太古公司 
[六月初一日出口船禮拜二]  
瑞和　輪船　晚往長江　怡和行 
江天　又　下午往甯波　招商局 
北洋　又　晚往香港粤省　禪臣行 
武昌　又　晚往烟台天津　太古公司 
怡生　又　晚往牛莊　怡和行 
順和　又　晚往烟台天津　怡和行 
新裕　又　晚往烟台天津　招商局 
富順　又　晚往香港省城　招商局 
江孚　又　晚往長江　招商局 
[六月初二日出口船禮拜三]  
益利　輪船　晚往長江　鴻安公司 
永生　又　晚往汕頭香港省城怡和行 
安慶　又　晚往長江　太古公司 
湖南　晚往厦門汕頭香港廣東　太古公司 
北京　又　下午往甯波　太古公司 
[六月初三日出口船禮拜四]  
南洋　輪船　晚往香港粤省　禪臣行 
天龍川丸又　晚往長江　郵船株式會社 
[六月初四日出口船禮拜五]  
亞厘比　輪船　晚往横濱　禪臣行 
美立佛利又往神户香港新加波比能利康啓 
布　吻者士　開往長崎神户横濱老太古行 
[六月初五日出口船禮拜六]  
神户丸輪船下午一點半鐘開往長崎神户横濱釜山元山海參崴　郵船株式會社 
[六月初七日出口船禮拜一]  
仙臺丸　輪船　開往福州厦門香港　郵船株式會社 
哀四脫來林　開往神户　仁記行 
 
 

Page 9

 
 
[農道成渠]  
　　揚州訪事人云自蟠陽得由後無日不火拿高張流金　石仰首長空欲得頭上片靈催詩解署　覺引　　勞直至　月十八夜過　始見兩師風伯挾　電以　　　　銀河無異千軍萬馬簷牙屋角徹夜聲　經兩晝夜至二十　分　　　檐部屋被雨衝壩者不知凡幾低窪之索　　成張如三祝菴東圈門東嶽廟　教寺等街皆水深没　若有　事前往須　二負之而過或以蕭笨車代步最異者教　街　　　多子術等　道爲通城菁華薈萃之所巨商碩賈店　如林出其途者自　　　　繼不絶而亦積水尺許以致行人皆裹足不前此數日中各店　照常啓門竟爾無人顧問直至二十二日始開叚　出可以　　如常　此等繁市之所倘有人焉出爲儘　捐資　此　　　匠將地溝疏通旣可車及行人又可照常貿易不致　水所阻有　　　　各鋪當亦樂於從事斷不吝此戔戔　一 
[芙蓉小刦]  
　　京師訪事人云五月十五日午後突有頒白叟與一十五六歲之孩舁某甲至施璃廠西南　小巷中附近人家見而阻之舁者已委之而去旋見甲氣忌奄奄遍　色青移時而斃報官後經北城司詳城會同東西南中五城相騐旋　　甲以執鞭爲業素私一婦近來貧困因向親串某乙索所欠銀四兩乙無以償遂致口角甲無路可投遂服阿芙蓉　在某乙門　長　乙知之扶至鄰家　叟恐受訟累舁至此處也騐後命役棺殮擡至北城義塚以待屍屬認領○椿樹頭條胡同某甲向充長隨五月中不知因何忽吞烟自盡其妻見之遂亦吞烟而斃　官相騐因家祗二人故不知其因何自盡也 
[金陵平糶彚紀]  
　　金陵訪事友來函云米糧缺乏民食維艱上憲關心民　設局平糶以濟貧民一切情形　詳本　　　東西南北中五處官米局毎日共糶米一千數百石　江西第二批米已經運到然亦不過供十日之需誠恐平糶一事未儘　　　持上月二十日招商局江永輪船下水經　省垣中　食米二萬石係蘇松太道蔡和甫因滬上缺米銀明兩湖總督在漢口坨方　辦運滬以濟民食者事經兩江總督劉　帥所聞卽遣某員登船運去五千石劉　省垣發局平糶一面電諭蘇松太道謂一俟　　充足卽當如數撥還亦一時權宜之計也○金陵自開設官米局　來毎日糴米飢民盈千累萬定例毎人以三升爲限本日所　米票　卽時前往取米若遲至次日其票卽作廢紙故發票發米兩處毎日必結帳一次月前某日南城官糶局查核帳目與所發之米數目不符細察所收米票中僞者多至二十餘石雖經江寗縣主訪出假造之人拿獲研訊然刻尙未得實供也 
[石棧雲痕]  
　　重慶訪事友人來函云重慶向有自來火廠二家禀准大憲專利二十五年不准他人添設兹因李傅相在日本馬關所訂條約有准洋商在内地用機器製造貨物之例英商同德立遂貨屋海棠溪開設自來火廠已禀由道憲核准出示　　不日開工矣○自來火一物最易引火五月初五日午刻蛋子石自來火廠不知因何失愼將廠屋盡行焚燬幸此處烟戸不多不致如池　之殃及○去冬重慶開設淪報毎旬一册僅歴數月經宋太史移至成都辦理改爲蜀學報重慶則另設通俗白話日　　月後又復改章飾以文言現在因銷塲不多暫行停止略俟數月再行開辦○前月法國員武君寶君帶安南兵十餘　赴　州建昌一帶遊歴隨路用　限儀測　山川形勢　者　　州礦質最二或亦爲法人所注意也 
[兇犯起解]  
　　昨日上海縣黄　棠大令派差役兩名協同壯役數名將南　縣過站兇犯顧阿四解赴松江　松江府張太守過堂刻已押解起程矣 
[逃犯卽獲]  
　　邇來天氣酷熱縣署待質所各押犯受苦殊甚黄大令憫之破格恩寛命放出中庭納凉以免染疫不意昨日午後押犯某甲乘人不備越墻而逃幸爲看役知　追至大堂外復經駐紥縣署之盛字營淮軍帮同獲住仍復押入所中 
[行兇宜懲]  
　　前日流氓周猢　王季芳在楊樹浦同雇小車至半淞園迨停車之時車夫向索車資周忽稱被竊官紗衫一件將車夫肆行毆擊車夫力不能敵磊　呼救廳爲駐劄是處之蘇松太道親兵哨官某千戎所聞立飭勇丁將周王二人及車夫一并拘解楊樹浦巡防局請姚殿卿二尹究辦 
[爭奪遺財]  
　　李阿海偕表弟楊順發控被吳阿大串吞遺財經裏讞委員李二尹提案訊問李供姑丈王姓無子僅生一女嫁後姑丈家之事皆小的代爲經管嗣姑丈歾化遺有資財一千餘元理應小的所得被表妹私自藏匿於同居吳阿大處分毫不給小的心有不甘是以控案求斷楊順發供與李同質之王氏供父親無子遺産應歸小婦人收掌且亦不過數百元亦未藏匿於吳　大處二尹得供判候提吳阿大到案訊明再核 
[嚴懲滋詐]  
　　常州府屬無錫縣人錢毛毛向在南市大關橋畔開設同順小錢莊不務正業專事揮霍前年閉歇後時向人騙詐恐嚇無惡不爲人皆呼之爲錢莊毛毛近竟串令匪人趙曉峯與洋人司泊來搿在南市一帶向人包索錢債小民之受其愚　敢怒而不敢言前日向十六鋪伍娘娘索取所欠洋三十元一能未能如願遂投二十三七鋪巡防局禀請提究局員邵子怡二尹以所欠洋銀祗三十元爲數甚微何必令洋人出面包拕然旣已到局著緩限六個月清還詎烊事被滬北寶太洋行主羅伊萬漢慕知恭卽偕舌人赴局聲稱錢莊毛毛冐充寶太洋行買辦並串通行中歐夥司泊來搿到處拆梢請爲重究邵二尹飭差至生義弄通　公所分局内拘拿不意錢聞風逃脫未幾有黄朱兩姓亦因錢索欠行兇扭至局内二尹命與寶太行主羅依萬漢慕對質錢一味　供二尹大怒命取竹梢鞭責一百下移送保甲總巡局請究　戴子　明府赴局商辦要公二尹延入將此案禀知明府太爲　怒立提至案訊取供詞錢仍混供與寶太行主相識明府以此種棍徒混居廛市　害民間殊非淺鮮送判令重責五百板號三禮　令地甲押往十六鋪等處遊街示衆期滿　回無錫原籍羅依萬漢　與邵二尹略談片刻旋卽握手辭别而回 
[英界公堂瑣案]  
　　陳阿根控　阿金藉端訛詐鄭瀚生大令提訊之下判責二百板枷號一月○過犯沈榮生遞解回今　又潛來爲捕頭所見送案請判大令命責一百板再藝回原籍○林永生行竊葉寶寶衣服數件爲失主送捕解案研究大令訊　　情判責二百板管押捕房三月○周小弟控陳阿四陳阿海陳阿法王小寶姜阿大陳阿二潘記仲七人結黨逞凶經大令提案訊　以陳等滋事屬實阿四係爲首之人判責二百板餘人各責一百板○王朱氏控陳阿巧乘間行竊金耳環經大令提訊　供　不　大令判責三百板 
[美界捕房紀事]  
　　昨日江北人某甲在西華德路大便爲五百零七號華捕所見欲拘送捕房究辦　逄甲之友人莊　　張阿二贍敢將甲奪回捕立吹銅號召集　　　莊　二人一并拘入捕房押候解送英界公堂究辦○前晚　　周長生　北四　路一百六十七號門牌某姓家竊得在服水姻袋等件爲馬包探查獲拘入捕房押候究辦○前夜偷兒楊振星在北河兩路二百　十二號門牌某成衣鋪内竊得水烟袋二　爲胡包探撞見拘入捕房押候究辦一 
 
 

Page 10

 
 
   
 
 

Page 11

 
 
   
 
 

Page 12

 
 
   
 
