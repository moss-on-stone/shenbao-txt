# 1903 - 207 - 4910878

 

Page 1

 
 
[敬募急振] [  申報館協振所啓]  
　　天災流行無歳蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黃河決口數百里内外室廬牲畜漂没無存而廣西又因匪徒　竿　行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯驛灾區源源接濟一念之善必能上迓天和所謂身其康疆子孫逢吉者此理可操劵卜也肅此佈陳惟希垂鑒 
[皇朝政典類纂出書截股啓] [  圖書集成局白]  
　　是書搜采官私諸書多至八百三十餘種編纂至兩年之久始克成書購書之價設局編輯之資數逾鉅萬股價十六元虧耗實甚現在二百卷已經印就裝釘四十八本應卽將股票停止所有各外埠經售處請將售下股銀及未售股票迅卽如數寄申以便核數發書與股諸君亦請卽向經售處找價取書爲荷全書準六月望日告成共釘一百二十册實價洋銀二十八元 
[恭讀上諭蘇元春拿交刑部治罪謹註]  
　　國家欲整飭紀綱必先嚴明刑賞刑賞失其當則有功者無所激勸有罪者無所畏懼紀綱廢弛而國勢遂日卽於弱矣若當軍興之際則刑賞二者尤宜措意趙括世也晉以其喪師而殺之非晉之不念故家也不殺不足以振國威也馬　才士也武侯以其失律而殺之非武　之不惜人才也不殺不足以警軍心也我朝劉建相承深明此意故當康熙乾隆時親貴如順承郡王勒　鏞統貝勒尚書察尼鄂鼐蒙古王額林沁及青滾羅卜等大臣如大學士經略楊應琚將軍策楞玉保雅可哈善總督勒爾謹提督馬得勝李時升等均不免失機之罪或削其爵或誅其人迨咸豐年間粤匪爲亂而何桂清青麐俱以師潰伏誅其餘之坐罪被譴者尚不可以僂指計用是統兵大帥知畏　退避之罪必不可以倖逃而精神乃無不爲之振奮偏校徒兵知逃亡潰散之誅必不可以苟免而勇氣乃無不爲之擴張奏膚功定大難武功震爍照燿古今設非由刑賞嚴明曷克臻此近數十年來朝廷優待臣工務崇寛厚甲申中法之戰張佩綸失守馬江師船悉付灰燼論其罪當罹大辟乃事後僅予以革職遣戍而今且得復原官矣甲午中東之戰龔照璵等失守旅順拱手以砲臺讓人論其罪亦宜卽膺顯戮乃事後僅下之刑部獄中而今且逍遥事外矣刑賞不明紀綱大墜志士由此而灰心奸臣因之而肆意議者因謂近日國家之日卽於弱未始非由前此之一誤再誤遂凌夷以至於斯也今者朝迁以廣西亂事歴久尚未敉平特簡岑雲帥總督兩粤雲帥蒞任後春參廣西巡撫王之春提督蘇元春布政使湯壽銘按察使希賢已革總兵申道發已革道員黃仁濟得旨王之春等革職申道發等發往軍臺效力天威赫怒幾將全省文武大吏一律更張蓋聖心燭照無遺知時事日非無非由於臣工之不肖設非大加懲創斷不足以振瞶發聾乃昨恭讀六月初七日上諭又以御史周樹模奏參蘇元春各欵諭經岑春煊查明電覆蘇元春縱兵殃民缺額扣餉實屬辜恩負國著拿交刑部治罪夫蘇元春如何縱兵殃民如何缺額扣餉姑弗具論第卽此匪亂不平而蘇元春已有應得之罪非僅革職足以蔽其辜也朝廷亦憬儋悟紀綱之不整肅悉由於刑賞之不嚴明故將蘇元春先之以革職繼之以拿交刑部治罪一再嚴譴不稍寛容俾知在廷有不測之嚴威凡在臣工宜如何洗心革面庶我朝全盛之庥風可以繼而時局得轉亂爲治轉危爲安乎雖然第拿交刑部治罪尚未知所治者爲何罪假使如龔照璵等之久覊刑獄一旦竟脫縲囚是非徒不足以示威轉將因此而更生輕肆矧首先肇事之丁振鐸高官無捐仍任封疆蒙蔽軍務之王之春祿位不終嚴刑未至此則猶未足稱刑罰之中普天之下恐尚不知所警懼而未克驟進於治平乎翹首九重毋以懲一爲足儆百而使厥罪惟均者得以幸邀寛典也 
[本館接奉電音]  
　　昨日午前九下鐘閱二刻時京師飛電傳來上諭一道敬謹譯登○六月初八日内閣抄奉上諭陸寳忠奏考核教職一摺直隸阜城縣教諭署滿城縣教諭趙宗遵化州訓導張體信均著送部引見定興縣教諭王恩藻著以知縣在任儘先卽選在任候選知縣延慶州學正周兆祺著仍以知縣在任儘先卽選深澤縣教諭蘇琪增大城縣教諭趙文楷均著賞加光錄寺署正銜欽此 
[電傳宮門抄]  
　　昨日午前九下鐘閱二刻時京師友人專電告知本館云六月初八日皇上召見軍機大臣及瑞良 
[經濟特科覆試題]  
　　周禮農工商諸政各有專官論桓寛言外國之物内流而利不外泄則國用饒民用給今欲異物内流而利不外泄其道何由策 
[經濟特科條欵]  
　　國家舉行經濟特科爲維新之嚆矢薄海内外凡在殷殷望治者罔不於此留意及之本館是以凡有所聞靡弗錄諸將紙兹承京友錄示特科條欵六則爲特照列左方一殿試讀卷大臣向例先期奏派於文華殿住宿閱卷兩日今經濟特科與尋常考試不同所有閱卷大臣擬請亦在文華殿住宿俾得從容校閱以照詳愼一殿試舊章向派監試御史四員今考試經濟特科卷數較少除監試御史仍照例奏派外所有受卷彌封收掌等官擬請各减二員以歸簡易一殿試讀卷向由進士出身之大學士以下副都御史以上開單奏派又道光十五年奉旨閱卷讀卷大臣除本身例因廻避外其本科正副總裁知貢舉均著一體開列欽此今考試經濟特科各部院由進士出身例派閱卷者均多保薦人員若概令廻避誠恐不敷奏派擬請遵照道光 
 
 

Page 2

 
 
十五年諭旨一體咨取開列一考試經濟特科試卷前經奏准照鄉會試覆試卷式酌增頁數查鄉會覆試卷紙質過於薄觤今擬用白摺紙刷印横直紅格酌定十六頁每頁十二行每行二十字卷頁加增卷紙亦厚俾不致屈抑長才其卷首應留空白四頁以便彌封一經濟特科正塲旣經奉旨於閏五月十六日考試臣等酌度閱卷進呈拆封期限擬將正塲錄取人員於本月二十五日以前恭請欽定一日覆試塲奏派閱卷大臣曁閱卷處所均擬照鄉會覆試之例辦理一殿試舊章讀卷執事等官每日供給由光祿寺預備今考試經濟特科旣擬請在文殿閱卷所有供給自應援照辦理 
[執法如山]  
　　香港循環日報云粤督岑雲帥抵潯之後以廣西之亂半由官吏之不肖所致因卽擇尤懲辦以儆其餘計撤任者七人一爲潯州協副將松某一爲督標中營參將劉某一爲守備李某一爲柳州府某守一爲鬱林州某牧一爲桂林府周守天霖一爲賓州某牧拿究者二人則安勇管帶宋上傑及桂平木樂司書某正法者一人則先鋒勇隊管帶周霜也聞宋之拿究實因販賣婦女强奪民婦爲妻營中文案譚某亦同時被逮周之伏法則因打單刼掠搶奪婦女迭被商民禀控雲帥按騐得實遂置諸法一時廣西吏治爲之肅然 
[欵州軍務]  
　　廣州訪事友人云欽州土匪猖獗加以廣西游勇互相勾結禍勢遂益復蔓延當李芷香刺史在任時設法招降始稍平靖近見刺史業已撤任此輩復四出劫掠各營弁勇之向隸直刺麾下者刻已由督憲岑雲帥電請馮子材宫保派員接帶以免滋生事端耳 
[靈山匪患]  
　　廣州訪事人云邇來靈山縣屬那陳新墟有匪徒千餘名糾合卓營逃勇四出驛騷縣主彭大令電請廉州府郭太守派勇勦辦月初某日太守已札調防營馳往在相機辦理矣 
[南雄水患]  
　　廣州訪事友人云前月南雄州境蛟洪忽發大雨時行北江九塹岡忽崩裂數十丈水由山洞噴出山下蓮塘貴村等處民屋悉被淹没男婦少幼數千人避上山巓州尊席直刺聞之馳往勘騐情形飛禀大憲聞清遠縣城附近鐵路地址亦汪洋一片迤邐直至佛山彼處路工暫行停止 
[梟匪解省]  
　　鎭州訪事人云邇有梟匪盤踞南通州泗源港下游大吏知之札飭南洋續備新勝水陸各營管管徐寳山都戎督率師船馳往剿捕及至則若輩早已聞風逃逸旣而都戎親率勇丁四出巡緝得以擒獲著名梟匪十七名禀奉兩江總督魏午帥札派登瀛洲兵艦解送白門交地方官懲辦 
[邗民滋事]  
　　揚州訪事人云此間河道寛狹不一近年小輪船暢行後三河一帶堤岸每被洄溜衝刷坍塌卸多邇又大雨時行江潮盛漲單堤一線岌岌可危各洲民因浼人向小輪船局懇請暫停候潮退時再行開駛庶居民得免其魚之歎而圩堤可固若金城詎料局中人恃有護符付之不理本月初三日適逢大汛楊子橋等處河水漫溢上岸各洲民情急遂於初四日在三河寳塔灣等處糾人攔阻時有某公司小輪船由清淮南下行經是處鼓浪直前衆遂四出鳴鉦俄頃兩岸民人蜂屯蟻聚各持器械聲勢洶洶江甘兩邑宰聞之立卽命駕前往府尊余太守參將袁參戎曁保甲總巡武衛軍亦陸續呵殿遥臨甫至南門鈔關而各小輪船局已被若輩擊毁過半兩邑宰隨將各坊地保帶回一面查拿爲首肇事之人嚴行訊辦 
[禀陳民閧]  
　　鎭江訪事人云署江都縣吳子儀大令邇因瓜洲三河一帶農民爲防護堤岸起見與各小輪船爲難深恐釀成事端特於月之初六日乘舟詣鎭江趨詣常鎭通海道轅道憲郭月樓觀察禀陳一切 
[請懲會匪]  
　　紹興訪事人云嵊縣西鄉前有游民結盟拜會腰擊黑布以爲識别横行閭里無惡不爲邇來年輕好勇之徒聞風入會暗懷利刃游行街市頭目則更携帶手槍人皆畏其兇鋒不敢與較兹山某紳密禀縣署請卽拘懲蓋恐日久釀成禍患也 
[爲民興利]  
　　紹興訪事人云浙東素擅蠶桑之利本年如諸曁嵊縣諸處鄉民售繭獲利甚豐所惜偏僻各州縣尚多曠土未能一律栽桑兹得宣平縣楊古醖大令詳覆大憲公文照錄左方亦足見賢有司爲民興利之盛心固非風塵俗吏所此也其文曰竊奉憲臺札開准兩江督憲咨送養蠶新法一本當飭書局查照刊刷飭卽會督紳董籌欵購器酌量仿辦仍將遵辦情形禀覆計發養蠶新法四本等因下縣奉此仰見憲臺利益民生之至意曷勝欽佩查宣邑地處山僻瘠苦著名人皆蠢愚地少沃土蠶桑種植夙不講求前升本府陳守購發桑秧民間均不能如法種植卑職蒞任已愈半載覩兹貧瘠日切躊躇常與紳董籌商非廣開利源不可雖山多悄薄不無宜種之區倘勸導得宜當能漸收效騐惟民以紳爲耳目紳以官爲向背官若深居簡出不特事多隔閡紳民亦艱於陳言故卑職於因公下鄉時遍加體察並於城中學堂餘屋内設一便民局遴選城鄉公正紳耆諭充局董卑職日至局内一次並卽出示曉諭凡地方利弊及一切應興應革各事許各紳民親至局中當面陳說察其可否立予施行一面商令各紳勸其於附近各村莊勤於種作凡茶樟各樹獲利均大且與山地相宜桑則屋角田邊均可栽植卽令一體施種並　紳民中之諳育蠶者令其於就近鄉民先行教導以期逐漸推廣此宣邑現設便民局勸辦桑蠶之大略情形也奉札前因伏查育蠶新法較江浙向來之法尤爲妥善果能照辦自不難藏富於民第核宣邑情形竊恐多有窒礙蓋宣邑民風之陋瘠積久成習初不知蠶桑之利現在甫經開辦勢不能卽進於良且以至瘠之區欲令籌措千金購備器具亦必有所未逮卑職至愚竊　爲因地制宜不妨變通辦理伏讀憲札飭令酌量仿辦固未强以所難現擬照嘉湖育蠶向章先行試辦一俟得有成效再擬會紳籌欵照亲皐購器舉行庶能漸進有功不致畏難而止是否有當除將育蠶新法分發各紳及存便民局以便將來仿辦外合將奉到養蠶新法及宣邑現設便民局各情由肅泐禀陳仰祈察核訓示祗遵 
[粤臬起程]  
　　揚州訪事人云升任廣東臬司前兩淮運司程雨亭廉訪卸篆復於本月初一日至各署辭行初二日清晨命駕至南門外登舟先赴江寍謁見兩江督憲魏午莊制軍然後赴粤履任 
[甌郡官塲紀事]  
　　温州訪事人云浙江瑞安雙穗塲大使徐明甫鹺尹因公赴省謁見各大憲事畢後於本月初一日由杭赴滬附招商局普濟輪船回甌○温郡釐局委員傅靄堂少尹前奉局憲委赴省垣總局請領聯單現已公畢於本月初一日乘舟詣滬附招商局普濟輪船回郡銷差○温州府王雲廬太守由省公旋中途感冐請假數日兹已喜占勿藥視事如常矣 
[京華瑣言]  
　　京師訪事人云閏五月初十日前門外迤西伯興胡同某妓院中偶聞施放洋槍聲旣復人聲鼎沸巡勇因在門外窺聽突由院内奔出數人巡勇奮力擒住其一奪獲所執洋槍解送北城公所研訊其人聲稱李姓山右人曾充武衛軍勇丁潰散之後專以訛詐娼寮魚肉良懦爲事刻已送交刑部治罪矣○順天府所設平糶局自閏五月二十一日一律改　京倉請領新米不復　米商購取矣閏五月中旬宣 
 
 

Page 3

 
 
武門外橋東　城河南岸赶驢市香爐營頭巷一帶經洋人將基址逐一丈量初不悉其何故嗣聞此處官河將仿照前門　　程展寛　　供車站起造房屋之用誠如所言則舊建民房當不知拆毁多少矣 
[山隂攬勝]  
　　紹興訪事人云越郡房捐係仿省　辦理兹屆閏五月俗例房金减半府縣尊俯順輿情示知捐欵亦祇收半月惟從　積欠未繳　限日繳楚不准稍延○紹郡中小蒙各學堂相繼興辦惟師範學堂尚付闕如兹由紳士議訂新章籌集公欵就大　仁寺創說　範速成學堂准於七月朔日開課期年畢業後充當各小蒙學教習○義橋鎭日有航船赴杭州月朔之晨某姓船滿載男女客三十餘人午後過錢塘江適　雨　作浪湧如山舟人力不能支遽爾傾覆當由他舟援起二十人餘均葬身魚腹誠可慘也 
[三泖魚]  
　　松江訪事人云華亭縣陳仲陶大令與金山縣蔣瀾江大令因平湖巨棍俞三戕斃沈麗生千戎一案互相推諉松江府許子原太守委南匯縣戴子邁大令馳往勘明出事處確係金山縣境陳大令遂將千戎麾下弓兵錢某遣送歸金山旋復派役馳往平湖協緝○南鄉華奉金三邑交界之各村鎭梟匪擄人勒贖搶孀逼醮之案層見疉出習爲故常張澤左近某鄉民有女及笄許嫁某姓子近日忽被若輩劫去某姓子聞之梟衆奪歸翌日諸無賴糾合後岡梟匪將某姓家所持陳某之子及某甲某乙三人擄去陳及甲乙家屬投訴華亭縣署縣主陳大令閱詞震怒許卽密派壯勇馳往拘拿○西門外某庖人之子素行無賴喜與梟匪爲伍並與某蕩婦私識某夜不知如何被人斫斃於西林塔左近棄屍福庵地保聞之遂投婁縣署報請相騐○松郡中學堂前經府尊許子原太守會同紳董度地府署東偏集貲創建邇日已由包謝兩工匠先建講堂三楹其餘齋舍房廊因需劃留體操塲故尚須將圖繪就式更改也 
[飭備供張]  
　　昨日上海縣汪瑶庭大令探悉簡任江寗藩司黃花農方伯將次由金陵來滬順道赴蘇垣公幹因飭辦差丁役在天后宮側出使行轅預備供張 
[司空謝步]  
　　前日爲欽命商約大臣呂鏡宇大司空嶽降良辰在滬各官次第詣行轅祝嘏昨日大司空命駕赴道營廳縣各署投刺謝步禮也 
[察騐圑丁]  
　　浦東保甲總巡謝岳松明府創興圑練已於六月初一日舉行前日明府親率勇役步行至張家樓及二十六圖二十二圖各處察騐所募土勇能否勤愼從公至各要隘之未設圑丁者定於月之初十日興辦 
[盗犯待鞫]  
　　昨日英美租界公廨讞員孫建臣直刺派差押解所獲盗犯史得桂一名並手槍藥彈等物至上海縣署縣主汪瑶庭大令飭收押自新所聽候訊供 
[誨淫宜禁]  
　　上海縣屬北新涇鎭近有歹人搬演花鼓淫戯事爲吳淞司巡檢沈稚泉少尹訪知禁阻不服因於昨日親至縣署謁見縣主汪瑶庭大令面陳一切情形大令立派差役前往拘拿一面飭傳地保訊究 
[大風覆舟]  
　　前日船戶曹某投上海縣署報稱日昨小的所駕之船由滬開往龍華行經周家渡突遇狂風以致傾覆船中載客二十餘人悉數顚入水中除救起十餘人並撈獲三屍外尚少八人叩求察核大令諭令値日差帮同打撈屍身至昨日所獲三屍已由甲乙丙屍屬認明棺殮矣 
[興學小啓]  
　　敬啓者立國以自强爲本自强以興學爲先僕等耳尚賢堂之名有年矣而未悉其所行之法及所得之益今細繹原訂章程迺知權輿於甲午出於大美國進士李君啓東之意培植人材講求實學偏私悉化畛域胥忘曾經京師士大夫傳觀奬飾遞呈譯署王大臣批示允准在案嗣復與各大國明哲之人公同商酌推重素負譽望者爲尚賢堂董事統計中外捐欵之數約八萬兩其業經交付之銀并三年利息存於銀行者僅一萬七千餘兩客歳李君謁見朝貴續籌辦法僉以上海爲中外總會布置較易且滬涘紳商華族樂善好施之士頗不乏人宜設立上海爲便今年四月中西會董齊集工部局議事廳其時呂尚書伍京卿曁各國領事等人均在座與議咸願設於上海並勸交付從前允捐之欵仍勸西國紳商加捐鉅貲充每年經費第此舉爲化育中國英才振興中外實學起見西人之輸捐者並非切已不得已之事若非本埠紳商誠心提倡竭力輸將不獨西人之未捐者無由再籌即昔年已捐者亦暫難交付以方創之善舉成爲畫餅固有負李君拳拳之苦心而於中國國體華人人格尤有關繫蓋尚賢堂迺中國之公德公利非李君之私業私計也查尚賢堂原定章程擬建廣夏一所爲中西之公所爲講學之大廳爲經濟功課之總匯連藏書樓博物院等開辦伊始非六萬兩不可至於購相宜之基址亦需另籌三萬兩此外常年經費約在數千金儻中國紳商允籌購地之三萬兩則建屋置器之貲西人可以協助常年經費不致大費躊躇上海爲輻湊市塲博施宏濟之事日有所聞集腋成裘在兹一舉爲此商務公所與尚賢堂辦事之董事會同具柬邀請各省寓滬之搢紳商富數十人先行聚晤公籌募欵之方亟盻大君子大志士飛鞚先臨不勝引企待命之至春申江上地博人稠耳目未周諸祈涵鑒嗣經訪知謹再訂會肅箋詳布恭請台安尚賢堂董士總稅務司裴式楷老公茂德貞耶松廠潘麟典司商務叅贊福開森商務公所嚴信厚周晉鑣唐榮俊朱佩珍謹啓 
[廣西振捐收解彚登]  
　　謹啓者廣西被災孔亟民不聊生今春南平縣紳士劉雲階先生到申求振敝同人勉力籌募分解四批聊以應急第一批葛蕃甫同轉助規銀一百二十兩洋四十元王子記銀八十兩隱息氏二十兩陳潤夫封翁壽筵　助洋六百元協和東西紗號洋三百元張朱氏洋二百五十元沈顧氏洋二百五十元吳志和洋二百元祝蘭芳洋二百元隱名氏洋二百元晉益升洋二百元周永吉堂洋一百元紅杏館洋一百元天昌祥洋五十元無名氏洋五十元何立卿大豐永源豐永三戶各洋三十元馥蘭堂和昌成無名氏同豐永興昌永辛太太傅春波七戶各洋二十元鄧陳氏隱名氏總友共助氏王植三嚴守臣施永記吳惠記孫太太王太太王張氏廣利生同和公合十一戶各洋十元共收洋二千八百八十元規銀二百二十兩由招商局裝運小麥一千包計洋二千二百七十元水脚銀二百十一兩二錢劉雲階隨帶來洋六百十元銀八兩八錢第二批韓孫二公經募洋二百元胡芝青洋八十元趙馥疇洋五十元三月二十七日由福聨昌匯解洋三百三十元第三批補孫氏助規銀二千兩四月二十九日由福聯昌匯解銀二千兩第四批申報館助洋一千元仁濟堂洋三百元陳潤夫封翁雙壽劉華翁朱拱翁等五十六位儀洋二百四十五元陳玉如助洋五十五元劉華亭經募義記銀一百兩隱名氏銀一百兩隱名氏一百兩共收規銀三百兩洋一千六百元七五申規元一千二百兩閏五月初三日由福聨昌匯解銀一千五百兩收付雨訖合併聲明上海老北門内正心善堂義振同人葛繩孝焦發昱張靜臣徐文述趙榮昌傅春波陳作霖謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[秦淮盛漲]  
　　金陵訪事人云春夏之際雨水過多午節後又迭降霪霖桃葉渡頭已不知漸添幾許迨上月之杪大雨頃盆逾兩晝夜未止山洪暴發江水頻添本月初二日已　岸平隄至初三日文廟及貢院前平地水深尺許沿河民舍之卑下者每有浪勇入門瀕江小圩宛在中央卽高圩亦有岌岌可危之勢所冀此後雨師返駕江水潛消庶小民可免其魚之歎也 
[京江火警]  
　　鎭江訪事人云本月初五日之夜四鼓時城外天主堂街某老虎灶茶肆中人潑翻燈内洋油致兆焚如之禍登時火光穿屋而出熊熊毒燄上燭層霄地甲急四出鳴鉦城内外各善堂水龍風馳電掣而來吸水狂噴閱一下鐘時始救熄計延燒某鐘表店某剃髮店二家餘皆無恙是處與天主堂及租界相離不遠當火熾時租界總巡周錦堂協戎洋務局總辦邵虎伯直刺深恐匪徒乘間滋事各率差勇到塲彈壓迨火熄始歸 
[紹郡官塲紀事]  
　　紹興訪事人云前署浙江嵊縣知縣徐紫璈大令元綬於期滿交卸時偶沾清恙請假就醫兹幸勿藥可否因特來紹結算交代然後赴開化履新○紹郡酒捐前由總辦趙太守與紳董照章創辦每歳可征洋銀四十萬元邇來大憲以其中尚多朦混另委韓太守來紹接替聞須將捐數澈底清查俾涓滴歸公不致再有弊竇○紹興府讞局委員華大令現届期滿例應派員瓜代府尊熊太守以邇來各屬解犯來府請勘者日益多苟非長於折獄之人恐不足以勝任爰特詳請臬憲飭大令暫行留辦以資熟手 
[上海縣署瑣案]  
　　前者姜蔣氏控其媳楊氏違訓等情縣主汪瑶庭大令飭差提到楊氏前晚升堂訊究姜蔣氏供小婦人向住鄉間去年兒子成婚後媳婦楊氏時與小婦人勃谿因今另居城内今聞兒子患病入城探望知媳婦置病人不到則托故歸寍尋至媳之其家欲與理論被媳唆使其兄弟突將小婦人毆受傷尚求將逆媳重辦以儆楊氏供小婦人嫁姜之後時被姑打駡且屏諸門外無奈隨夫另居上海前日姑又尋蹤而至肆行凌虐小婦人不得已而暫回母家日前丈夫偶患微恙已經痊可故小婦人又歸寍不意姑聽人唆使尋至母家任情打駡旣復役案朦控大令飭交官媒看管候傳其夫訊核○流氓王亦林前因與人行兇被控到案大令訊責之下發押改過局兹已期滿由局員李二尹送回大令向之研訊王叩求乞開恩在令著卽釋出如再犯事加等重懲○王忠泉控韓明洲天没田單等情大令提集訊究王供光緒二十六年十二月小的將田單一紙抵與韓處得洋銀三十元次年秋韓稱單已遺失須禀官請給代單其時小的囊内空虛祗得聽其自然並不向之追究今備齊本利向贖韓仍無單交還顯係圖吞求恩訊斷韓供田單向藏衣箱因被難民連箱攫去祗得請給印諭代單王堅不允許是以延擱至今中人王彩球地保郁蘭亭同供韓之方單確已失去小的等向王勸過另立代單王固執不從當求明鑒大令判令韓當堂寫立代單蓋印給王收領著王還韓所借洋銀三十元另加子金八元 
[浦東總巡局瑣案]  
　　前日招商局南棧夫頭楊佑生與美最時洋棧管理人陳桂林之夥傅玉山爭奪生涯以致口角總理人費某解勸不服反被肆毆致遺失對時表摺扇洋傘各一因將楊函送浦東總巡局總巡謝岳松明府研訊之下追賠洋銀十四元併管押兩禮拜以示之儆○昨日浦東二十二圖董事偕地保某乙投保甲總巡局訴稱某圖地保康寳金不遵憲諭抗辦圑練請卽提懲等情總巡謝岳松明府提案研訊諭令遵章辦理不得抗違 
[馬路工程局紀事]  
　　前日英租界某包探拘獲行竊某洋人家羢羶等物之竊賊陳友生解至捕房詰得贓物質在南市裕泰允泰元成三押鋪因禀請英美租界公廨讞員孫建臣直刺飭差協探投上海縣署禀請縣主汪瑶庭大令繕給公文隨齎投馬路工程局禀請總辦翁子文太守派探協吊原贓歸案訊辦太守允之○徐來發與工程局八十四號巡捕挾有夙仇前日在途相遇陡然爭毆旋互扭到捕房訴請捕頭察核捕頭以兩人各有不合一併轉解馬路工程局禀請總辦翁子文太守訊究 
[英美租界公堂瑣案]  
　　包探光順解龜棍羅增林卽羅桂林到案禀稱伊逼令雛妓王彩林在四馬路中將行人姚生章强曳至家姚堅不肯行遂攫取所持摺扇姚無奈給以小洋銀六角伊猶不將扇給還報由小的拘請訊究包探趙銀河禀稱邇來龜子逼妓拉客甚屬兇暴應請重懲姚投案供訴前情襄讞委員魏蒓塢大令商之德總領事署麥繙譯官判將羅龜責二百板枷號一禮拜發犯事地方示衆王妓罰洋銀十元○江萬元冐刊曹丙甲圖章鈐於字條向人騙取書籍售與福建錦記分號執事人席研生事發由包探連席解案席供書由江携來求售現已寄至閩號約一月可追回大令飭將江押候將所得書價如數繳出○車夫卡三德夤夜入沈阿慶臥房沈妻向之呵斥卡竟糾黨將沈兇毆報由包探顧阿六拘請訊究大令判責五百板枷號一月發犯事地方示衆○歹人紴羣之與某甲計騙祥泰烟紙店學徒屠生財洋銀三十元報案後由包探陳金標拘獲在身畔搜出鉛製僞洋銀三十元因之解案請究張供小的在新馬頭義順豆麥行爲夥實被悮拘大令飭押候查明訊辦○流氓陳阿金在馬路中攫取游娼周琴仙所持乘牙骨摺扇報由包探竇如海拘獲送案請究大令判責二百板枷示一禮拜○歹人李香林知有人在余炳千家賭錢大踏步入高呼捉賭乘間攫取洋銀報由包探劉森堂拘獲解案請究大令判責三百板枷示一禮拜 
[法租界捕房紀事]  
　　上禮拜三西婦某氏由漢口附某輪船來滬登岸後卽乘東洋車至蜜采里西客館遺下銀絲編成之小夾袋一枚内儲金對時表一枚鎖匙三枚鈔票二紙車夫某甲檢獲後告諸車寓主某乙乙欲瓜分正爭論間被包探查悉一併拘入捕房捕頭令吊出原贓押候解送公堂禀請讞員魏蒓塢大令訊明傳某氏給領○昨日有一年甫十齡之女孩学失歸途徘徊公館馬路中嚶嚶啜泣經巡街捕帶入捕房捕頭命留候家屬前來認領 
[美租界捕房紀事]  
　　前日傍晚時西人某甲醉態酕醄行至南潯路萬生南貨店前見櫃上置有鈔票一紙不問情由攫之而去店主急喚同七百零七號巡街捕拘入捕房捕頭令將鈔票歸還從寛釋出○前晚偷兒陸阿才掩入楊樹浦路某姓家竊取衣服若干件携之而出適爲某號巡街捕所見連贜帶入捕房捕頭令押候解送公堂禀請讞員孫建臣直刺訊辦○昨日亭午時賴劉阿奎在北河南路某茶肆中與同類張阿四作葉子戯不知因何互相扭毆某號華捕喝阻不依遂一併拘入捕房捕頭詰知釁起細微令各押乞丐牢半日以儆 
 
 
 

Page 10

 
 
   
 
 

Page 11

 
 
   
 
 

Page 12

 
 
　　月初六日任事起至十一月二十一日卸事止以上未完二分以上應請將未完二分以上之署梁垛塲大使馬長源朱剴勲丁溪塲大使尹融黃燦代理伍祐塲大使吳賜眞均照例降職一級代罪督催馬長源尹榮吳賜眞均係署事限内卸事應照離任官例罰俸一年完結金沙塲接征署任大使龔照琨自光緒二十七年四月二十一日任事起扣至二十八年二月止富安塲經征署任大使黃燦自光緒二十七年三月起至十一月十七日卸事止自東台塲接征署任大使吳啓澤自光緒二十七年五月二十七日起扣至二十八年二月止草堰塲經征正任大使繆世德自光緒二十七年三月起扣至二十八年二月止新興塲經征正任大使瞿世璟自光緖二十七年三月起至十一月二十一日卸事止以上未完三分以上應請未完三分以上之金沙塲大使龔照琨富安塲大使黃燦署東台塲大使吳啓澤草堰塲大使繆世德新興塲大使瞿世璟均照例降職二級帶罪督催安豐塲經徵正任大使　文傑自光緒二十七年三月起扣至二十年二月止未完四分應請將未完四分之安豐塲大使章文傑照例降職三級帶罪督催泰州分司接督徵正任運判宣兆熊自光緒二十七年三月二十五日任事起扣至二十八年二月止何垛塲經徵署任大使朱大良自光緒二十七年三月起扣至二十八年年二月止劉莊塲經徵正任大使李紹鑾自光緒二十七年三月起扣至二十八年二月止廟灣塲經徵正任六使鄧彝鏡自光緒二十七年三月起扣至二十八年二月止以上未完四分以上應請將未完四分以上之泰州分司運判宣兆熊著何垛塲大使朱士良劉莊塲大使李紹鑾廟灣塲大使鄧彝鐘均照例降職三級帶罪督催各等因均經分别轉行遵照在案兹查辛丑綱奏銷光緒二十七年壓徵二十六年分折價案内開報通州分局所屬豐利金沙塲原叅未完銀一千五百五十兩一錢六分泰州分局所屬富安安豐梁垛東台何垛丁溪草堰劉莊伍祐新興廟灣十一塲原叅未完銀二萬八千八十二兩一錢七分三釐内除光緒二十八年被風被潮勘不成災案内緩至丙辰年秋成後帶徵銀一萬四千五百十八兩八錢六分三釐外實該緩以前徵完銀三千五百六十三兩四錢一分二二共應完銀五千二百十三兩五錢七分已據各該塲照數完解到司除奉議未完一分以上之前署東台塲大使趙春元未完二分以上之前署梁垛塲大使馬長源前署丁溪塲大使尹融前代理伍祐塲大使吳賜眞係署事代理之員均於限内卸事應照離任官例各議以罰俸一年完結毋庸再議外所有未完不及一分之前署通州分可運　宣兆熊蔣志沂前署泰州分司運判凌樹模前署豐利場大使劉錫綸前代理豐利場大使邊年榮前代理富安場大使武同辰未完一分以上之豐利場大使陳家惠前署富安場大使瞿世璟世署新興場大使顧懋烈未完二分之署伍祐場大使龍納言未完二分以上之前署梁垛場大使朱剴勲前署丁溪場大使黃燦未完三分以上之兩淮鹽運使程　洛前署金沙場大使龔照琨前任富安場大使黃燦前署東台場大使吳啓澤前任草堰場大使繆世德前任新興場大使瞿世璟未完四分之安豐場大使章文傑未完四分以上之泰州分司運判宣兆熊前署何垛場大使朱士良劉莊場大使李紹鑾前任廟灣場大使鄧鏡彝各奉議停升罰奉降職帶罪督摧之案據留署兩淮鹽運使程儀洛開具清册詳請具奏開復並據聲明此案續完銀五千一百十三兩五錢七分内除湊解過部餉銀一千八百九十四兩七錢五分實在存庫銀三千二百十八兩八錢三分留備湊解京謂之用等情前來臣覆核無異除將清册咨送戶部吏部外理合恭摺具陳伏乞皇太后皇上聖鑒勅部查核施行謹奏奉硃批該部知道欽此 
[署兩廣總督岑奏報抵粤接印日期摺十八日]  
　　頭品頂戴署理兩廣總督臣岑春煊跪奏爲恭報微臣抵粤接署督篆日期叩謝天恩仰祈聖鑒事竊臣蒙恩調署兩廣總督業將由川起程日期奏報在案兹於光緒二十九年五月二十四日行抵廣東省城准前署督臣德壽將欽頒兩廣總督關防及鹽政印信王命旗牌文卷等項委督標中軍副將成廣州府知府沈傳義齎送前來臣當卽恭設香案望闕叩頭謝恩祇領任事伏念臣以一介之下材當兩粤之重任沿途偵詢就地見聞廣西則游匪負隅災黎遍野廣東則交涉外窘庫儲内虛其他吏治軍政之隳實爲兩省一致之弊臣旣檮昧復際艱難惟有勉竭愚忱與兩省巡撫臣和衷商榷實力籌維整頓則泯絶怨勞措施則分别緩急决不敢稍存飾功見好之意以上負朝廷之殊遇現在廣西事急定於閏五月初一日馳往查辦已經電奏在案容俟到彼通籌全局再行奏仰廟謨所有微臣到任日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此 
[江蘇巡撫恩奏認解新案賠欵摺十八日]  
　　頭品頂戴江蘇巡撫奴才恩壽跪奏爲陳明蘇省認籌新定賠欵自光緒二十八年十二月第一期起至二十九年五月第六期止均按月匀解清欵恭摺仰祈聖鑒事案查江蘇省奉派賠欵銀二百五十萬兩由蘇藩司認籌銀八十萬兩匀分十二期攤付每期應解銀六千六百六十六兩按關平交每關平百兩加補水銀一兩六錢四分三釐自光緒二十七年第一期起至二十八年十二月第十二期止均經按月解清奏報在案兹查二十八年十二月第一期起至二十九年五月第六期止共銀三十九萬九千九百九十六兩又按關平每百兩加補水銀一兩六錢四分三釐共銀六千五百七十一兩九錢三分二釐共銀四十萬六千五百六十七兩九錢三分二釐均按月放解江海關兌收備還現屆半年期滿據蘇州布政使陸元鼎詳請奏咨前來奴才覆核無異除咨外務部戶部外謹會同兩江總督臣魏光燾恭摺具陳伏乞皇太后皇上聖鑒謹奏奉硃批該部知道欽此 
[江蘇巡撫恩奏截留清賦銀米餘欵存庫備撥片十八日]  
　　恩壽片再蘇州鎭江二府所屬清賦增徵銀米及善後局裁節經費原係撥抵淮徐練餉嗣因裁併提督張春發所部馬步各營經前督臣將裁節餉項電請一半留用一半解部張軍所需餉項在解部欵内供支經部覆准旋經藩司聲請將截留一半各歸各省彌補無著各欵又經前督臣核咨並經奴才將截留備撥各數奏報光緒二十七年分止在案所有二十八年分蘇鎭兩屬清賦銀米因是年秋收歉薄不能不量予蠲减面米價較長合之折正銀數比上年均有加增計實徵銀米合銀六十四萬二千八百八十餘兩又 
 
