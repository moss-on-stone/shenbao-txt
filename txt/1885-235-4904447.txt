# 1885 - 235 - 4904447

 

Page 1

 
 
[四十九號畵報出售] [  點石齋主人啓] 　 
　　英属阿富汗山中多異獸奇禽近有英人遊其地遇兩鷹大逾人回翔飛舞思攫人而食幸英人有力執持其足摩盪　中事屬罕見圖之以供衆覽報首畵譜係任君阜長所繪一圖兎一圖鼠筆致之妙栩栩欲活准於十六日出售後附淞隱漫錄圖說一則此佈 
[金陵出售鉛版石印書籍處] [  申報舘主人啓]  
　　啓者申報舘與點石齋兩處所有鉛版石印等書及法帖名畵各外埠經理申報分舘俱有寄售若南京城内在夫子廟前右首東牌樓申昌號内發兌江南人爲文淵藪現在大場期近多士必齊聚省垣以應鄉舉如欲購買精本請移玉趾此佈 
[論西醫診視押犯] 　 
　　租界巡捕房之待押犯也不可謂非盡心凡遇犯人有病卽令醫生爲之診治不費犯人一錢西醫承捕房之命爲犯人看診亦無不盡心竭力顧何以犯人猶有在押患病而死者如皆委之於命則西人從來不信此說如以爲押犯多係華人西醫用藥多按西法故其藥性與病人有扞格不入之勢顧何以華人之有疾而就西醫院調治者亦多痊愈而去此其故殊不可解乃前日英捕房有押犯張阿華患病沈重棲流公所之華醫謂係不起之症捕頭令送至同仁醫院西醫察看調爲無甚重病乃仍由該捕帶回捕房至第三日捕房見其連日不食勢頗危殆再送入該醫院始允留院醫療至翌日而殞命捕頭詰以前言則云諒必誤服華醫之藥故至不救噫是可異矣每怪中國醫生凡遇診治病人開具醫案必云勢防增重或云勢殊不輕往往作此恐喝之語竊嘗欵之以爲其所以危詞聳聽者殆欲藉此爲索醜之地否則亦將借此以顯已之能然細思之病勢卽使非重而醫生作此危詞則病家可以格外小心加意謹愼飲食寒煖之間時時防其增重卽時時不敢玩忽而病勢乃不至有增無减故華醫之爲此言猶愈於玩視人命動輒以爲不難手到病除者也今西醫乃獨不然意者西醫之術其把握固勝於華醫乎夫使病者而屬居家無罪之人則有家人爲之扶持卽便醫者謂其病不甚關緊要而其家屬侍疾在側見其病勢若何亦能時爲防維若其在押患病則其苦更可知矣旣無家人在側而又慘然在縲絏中行坐眠食皆不如家中之適意管班房之捕役雖亦未嘗不以惻隱爲懷而究屬與犯人無關痛　但於其病也卽令西醫診治之醫生以爲其病可危則或者捕頭慨然動念爲之稍寛其刑禁或留院調治稍勝於在捕房受罪之時設該犯有十分之病一經鬆動卽可略減一二分若醫生診之有病而以爲無病重病而以爲輕病則捕頭但以醫生之言爲據旣稱無病卽仍當還押若有應件之苦工亦須照常工俆卽曰輕病亦不甚介意而在押如故此其責不在捕頭矣捕頭未始不以痌瘝爲念一見其有所不適卽令醫生爲之治療而醫生之口不能爲之超生則彼病犯復何所望其初病止一二分者至此而又增數分矣或者曰醫生之治病也無論中外未有不盡心者所謂醫生有割股之心其理一也今張阿華之病當西醫診治之際或尚未重迫回至捕房另服華醫之藥而後病轉增劇以至於死是非西醫之咎且病之變化亦正叵測西醫亦容有失眼之時安得卽以此故而咎及西醫然張阿華前曾由棲流公所之華醫療治而謂爲不起之症不肯下藥因而捕頭令送至同仁醫院其時病勢當已不輕何西醫猶以爲無甚重病乎西醫之術往往優於華醫此不特西人言之卽華人亦未嘗不作是說或者華醫未能决其死期者西醫一見而卽能决之奈何華醫謂其不救者西醫獨以爲無甚重病耶嗚呼噫嘻吾知之知西醫之術果勝於華人其爲他人醫也無不著手成春奏效如響今所診者係押犯彼西醫將以爲此等罪人不足以辱吾針砭故其視之也未免意存輕忽一有輕忽之意存乎其間則其見識卽不能如平時之洞明因是而偶有所失亦未可知也雖然有室家者侍疾有人養病有資醫生卽或疎忽而其家人决不敢從而疎忽之若在押之犯則所倚賴者全在醫生一人醫生而疎忽視之指爲無甚重病則還押捕房其苦更無可訴是不啻速病犯之死也視病犯之疾者雖不必如華醫之動以危詞聳聽爲後日索酬及顯己之長地步然亦當曲體捕頭痌瘝在抱之至意盡心於望聞問切與尋常之人一律看視或更較視常人之疾尤爲用心此亦仁術之一端所願與三折肱者婉約而道也 
[諭旨恭錄]  
　　七月十二日奉上諭上年恭遇慈禧端佑康頤昭莊誠皇太后五旬萬壽迭經降旨覃敷闓澤兹據兵部及希元等續查總兵鄭金華等老親均年逾八秩禄養承歡允宜一體施因甘肅肅州鎭總兵鄭金華之母陳氏古城領隊大臣魁福之母王常氏着各賞給御書匾額一面紫檀三鑲玉如意一柄小卷江細袍褂料二件小卷八絲縀袍褂料二件用示錫類推恩至意欽此○十三日奉上諭巡視中城御史本貴等奏遵保水會紳董開單請奬一摺着該部議奏單併發欽此同日奉上諭巡視中城御史本貴等奏援案酌保練勇局出力員弁開單請奬並請將正指揮等官疏通選缺班次及准照截取章程分發補用各摺片着該部議奏單併發欽此同日奉旨善慶着加恩挑在御前侍衛欽此同日奉旨長順倭恒額豐陞阿均着加恩挑在乾清門侍衛欽此 
[傳聞姑錄] 　 
　　字林報載有北邊消息謂近日中英日本三國已籌議良法將合力以保護高麗云按此說本舘並未得有確信未敢决其信否姑錄之以符新聞體例 
[福州風災]  
　　南琛輪船昨由閩洋回滬帶來福州西信謂十五六兩日福州南臺地方陡遭颶風港内船隻被吹覆溺者不計其數西人行舗房屋多有將屋面揭去者損壞什物甚多馬尾地方亦有船隻被壞海關上之小輪船竟吹上田間關上屋宇亦遭損傷有一西人之屋全被毁壞共他之物件被損者尤指不勝屈是誠非常之災至人口有無損傷則尚不知其詳也 
[左侯摺稿]  
　　欽差督辦福建軍務大學士左宗棠奏爲臺防緊要關係全局請移駐巡撫以資鎭攝而專責成恭摺仰祈聖鑒事竊臣欽奉諭旨妥籌海防應辦事宜已就現時情形謹擬七條陳其大慨第思目今之事勢以海防爲要圖而閩省之籌防以台灣爲重地該處雖設有鎭道而一切政事皆必禀承於督撫重洋懸隔文報往來平時且不免躭遲有事則更虞梗塞如前此法夷之變海道不通諸多阻隔其已事也臣查同光之交前辦理臺防沈葆楨躬 
 
 

Page 2

 
 
歴全臺深維利害曾有移駐巡撫十二便之疏比經吏部議准在案嗣與督臣李鶴年撫臣王凱泰會籌仍以巡撫兼顧兩地覆奏光緒二年侍郎袁保恒請將福建巡撫改爲台灣巡撫其福建全箥事宜專歸總督辦理部議以沈葆楨原疏奉稱别建一省若干器局未成閩省回需臺不臺餉向由閩解彼此相依不能離而爲二又有餉源人才必須在省預籌臨時呼應方靈各等語恐其欲專責成轉滋貽誤未　奉旨允行厥後撫臣丁日昌以冬春駐臺夏秋駐箥往來不便於臺防仍是有名無實重洋遠隔兼顧爲難因有專派重洋督辦數年之請臣合觀前後奏摺各督撫大臣謀慮雖同未免各存意見盖王凱泰因該地瘴癘時行心懷畏卻故沈循其意而改爲分駐之議而丁日昌所議重臣督辦均非久遠之圖皆不如袁保恒事外旁觀識議較爲切當夫臺灣雖係島嶼緜亘亦一千餘里舊制設官之地祇濱海三分之一每年收榷關稅較之廣西貴州等省有盈無維倘撫番之政果能切寔推行自然之利不爲因循廢棄居然海外一大都會也且以形勢言孤注大洋爲七省門户關繁全局甚非淺鮮其中如講求軍實整頓吏治培養風氣疏濬利源在在均關緊要非有重臣以專駐之則辦理必有棘手之處據臣愚見惟有如袁保恒所請將福建巡撫改爲臺灣巡撫所有臺灣一切應辦事宜概歸該撫一手經理庶事有專責於臺防善後大有裨益至該地産米甚富内地本屬相需然謂分省而接濟難通究不足慮臣查臺地未經開闢以前如福州興化漳泉各屬曁由廣理浙江兩省客商源源運濟我朝天下一家凡各行省回無遏糶之舉以臺灣與内地祇隔一水便於販運焉得有此彊彼界之見因分省而遂阻撓此固事之必無者也協濟餉項内地各省尚通有無以臺灣之　區唇齒相依亦萬無不爲籌解之理擬請於奉准分省之後勅下部臣劃定協餉數目限期解濟由臺撫臣督理支用自行造報不必與内地照商致多牽掣委用官員請援江蘇向例於各官到閩後量缺多少簽分發往學政事宜并歸巡撫兼管勘轉命案卽歸臺灣道就近辦理其餘一切建置分隷各部之政從前已有成議毋庸變更專候諭旨定案卽飭次第舉行臣爲臺防緊要關繫全局起見未敢緘默恭摺馳陳是否有當伏祈皇太后皇上聖鑒訓示施行謹奏 
[大興土木] 　 
　　杭垣巿井之稠密店棧之整齊車馬之喧闐街衢之衝要上城以清河坊爲最而下城則以孩兒巷爲最近年來各處火災每逢閙巿轉角處無不焚燒殆盍自河坊巷洋壩頭忠清單聯橋等處歴歴可數有習青烏術者言孩兒巷地勢極熱其四轉角尤甚一二年來必有一場巨災居民惑是說者久矣今歲其西轉角之醃臘店關閉另易新主聞張遂將店屋改造西洋樓式門面軒昂丹青炫目於是堪輿家言白虎抬頭勢更凶險各店户皆嘖有煩言其對門之羊肉店首先興工亦改作洋樓式高與之齊而上轉角之同昌南貨店亦接踵而起將三開間之店屋改作臨街樓閣朱漆攔杆八窗洞啓高陵霄漢俯瞰巿廛其隔壁之同泰藥號本係石庫門内無須改造亦恐池魚易及乃亦增高垣墉以自衛其餘若飯舘　店等皆以考巿將臨爭事裝潢一時土木雲興工匠霧集塵沙眯目瓦礫成場欲待壁壘一新想非旬餘不辦也 
[豫章新語]  
　　江西藩憲劉芝田方伯前接電信出使英俄已經列報惟電信簡略昨已欽奉上諭遵卽乘坐輪船迅速晉京陛見其　憲印務德曉峯中丞已委臬憲王鶴樵廉訪署理遞遺臬憲印務已委候補道繆芷汀觀察署理○南昌府　幼甫太守清德碩望卓冠寅僚上游深器重之前告病假一再陳請始行允准近因鄉試在卽所有供應等事應歸首府督辦各大憲婉向商搉銷假以期藉資熟手太守感激興起已於上月二十七日銷假任事代理之周太守翰如前奉部覆准補南安府已奉藩憲牌示飭赴新任惟江西海防報捐局原係周太守辦理兹旣當赴南安府新任所遣局務藩憲已委顔太守筱夏兼辦并提調善後局事務云○百花洲畔同治初勅建張文毅江　烈二公專禂用報咸豐初保全危城之功也上年潘偉如中丞設醫局於祠中以濟貧病之無力醫藥者是亦仁術之一端也入秋局散封鎖頗嚴不知如何失愼見兆焚如昨已奉飭興工日有數十百人從事於其中出月當復舊觀也○貢院現值大修百工舉集煥然燦然將來鋪設整齊羅陳壯麗當更有可觀乾隆中錢中丞爲監臨題一聯曰老桂常華敢忘先公曾此種章江再渡已看小子竟成翁眞名筆盛事也今聯語失修爲一缺憾又同治中劉峴莊中丞爲監臨題一聯曰棘院香凝無丹桂數株同沐九天雨露花洲瑞滿喜紅蓮並蒂預徴多士風雲亦佳搆也此聯尚無恙○劉芝田方伯新簡駐紥英俄兩國大臣遂於本月初四日交缷藩篆初八日德曉峯中丞設席八旗會館以伸祖餞之情嗣是各官之餞　者紛至沓來頗覺應接不暇間擇定二十七日入都陛見云○奉調各簾官羣將篆務卞務交缷一清禀見上憲上憲旋委從九品張君兆廣按司獄胡君鏻稽查關防可謂愼之又愼周宻無閒者矣○八月初一日爲秋祭期首府賀太守委張大令鳳齡張大令瀛及道庫向世清辦理禮樂局事務井先期調集樂舞各生演習禮樂○鄉試坐號例於郑面印定所有監印官已委從九彭君斌馬君清華○江西學政梁湘南大宗師刻已示期於本月十一日起錄取遺才及補歲考約月杪始可竣事○補用縣彭繼昆初八日到省繳照湖南監生分缺補用典史潘肇昌初七日到省繳照湖北監生藩憲牌示金谿縣興史翁壽昌據報丁憂所遺事務以試用道庫汪昌績署理○候補府某君由教職得捷春闈以知縣外放捐升知府分發江西當道深器重之委辦局卞各務歲八千餘金其座師聞之馳書道賀某君置之不答人咸誚其受恩莫報云○狀元橋左近一椽矮屋僅蔽風雨某候補携妻凭居其中宦途苦况筆所難宣上年計無復之乃留妻在寓隻身投親别省屢更裘葛音信杳然其妻困守寓中典鬻已盡炊烟冷落無以爲生數日前遂投東湖畢命年約三十左右旣無貲財又無親戚無奈由地保俻悺收險嗚呼傷已 
[先事預防]  
　　甯鎭各軍業經大憲酌量遣　所有遣撤勇丁補給欠餉派船載運待之不爲不厚其中安分之人趁此還鄉者固多而夙昔游手好閒之徒平日且不安營伍撤防　　地逗遛此輩惟鎭海南北兩岸爲尤多歐陽軍門深恐若輩滋生事端並慮飢寒交迫流爲宼盜除飭中軍會同地方官實力稽查嚴行龜逐並札行甯鎭海防營務處曁飭鎭海南岸巡查唐守備一體嚴查重辦外又出示曉諭軍民人等一體知悉如有游兵散勇在外滋擾立卽喊禀拿辦該遣散兵勇務當各自爲計回籍安業倘有任意逗遛游蕩不法定卽查拿辦云 
[宜陵錄事]  
　　宜昌海關有西人扞手某調往他口該西人在關多年關上内外人役均受其益前日搭江通輪船而去臨上船時鞭爆送行者數起放爆以數萬計一時轟聲雷動該西人亦在船頭歡呼致謝臨歧留戀不捨衆西人莫不欣羡○小南門城樓兵房久無人居四壁空闊有篾匠數人借居其中初一日早一匠人不知何故吞烟畢命衆匠急救不及一時男婦往觀者甚衆究不知因何事而自尋短見現已自行殮埋矣○大十字街二架牌坊街道頗執閙某綢縀店於上月底被竊去綢綾一包錢票數張迨鋪内人驚醒赶　而賊已杏不知所之矣○近日水勢略平赴試士子頭起雇搭輪船而去者已數十人大約赶錄遺才者也其不須錄遺者則於月半後再附輪船前往云○羅鎭軍前在水師營時每逢七月必做盂蘭大會或十日或半月不等今年循例擇於七月初四日在北門外救生局公館内開壇訂於十五日告竣云○雲南運到銅斤尚未附輪往漢蓋因水脚費一無所出須俟專人下省請得水脚到宜開銷後方能附輪下駛○近已新秋天氣凉燠不時以致人多疾病現在害火眼者甚多是亦時氣使然也○江水平定生意尚形清淡○中元佳節民間都作佛事或放燄口或夜間在河下放燈河燈順流而下直可達十數里夜半在江邊遠眺宛如火龍一條在中流夭矯蜿蜓亦足以娱目也○每逢大場年分凡屬東湖縣士子由荆宜施道諭招商局輪船附載只取船錢十之六是以往返船錢平人要七兩二錢者士子只須四兩零近日搭輪往省者紛紛亦盛舉也 
 
 

Page 3

 
 
[考試日期]  
　　廣東學政葉大宗師牌示本月十二日會同督撫覆試通省拔萃生○十四日考廣府屬并旗籍各生員遺才十六日韶府惠府肇府雷府廉府陽江各生員十八日潮府高府琼府羅定南雄連州嘉應务生員二十日四大書院並逋省五頁監二十一日通省并　籍俊秀例貢監各生二十三日前任現任未任各教官 
[穗垣巷議] 　 
　　月前有一武弁貿貿然至鷄翼城某賭館索取陋規被諸賭徒飽以老拳喪氣而返本月初七日該弁復糾率多人蜂擁至賭館中洶洶索鬥賭徒不甘雌伏嚴備以待鏖戰多時各有損傷始鳥獸散事爲縣署訪聞先將賭館封禁并飭差查明滋事之人拘案懲辦○某都戎管帶圖南輪船巡緝海道近日各鄉落皆有搶刦之案制軍以都戎查緝不周嚴加申飭都戎禀稱卑職有管駕之職無捕盜之司制軍怒其冒昧立卽撤委○每年七月各庵堂寺院皆設壇唪經哄動遠近婦女之欲超薦先靈者皆將本主供奉壇中謂之附薦習俗相沿成爲故事前日有婦女十餘人在城内梅嚼菴中附薦保甲局委員見其鼓惑愚民欲拘女尼懲責尼畏懼挽人說情始得無事○某廣文來省送考行至中途被匪行劫失去一衣箱值銀數十兩抵省卽禀請大憲批役杳緝未知可能獲案否也○皇華館已粉飾一新一切墊舗由科塲廳辦理其中檯椅係向商民租賃如有破壞例須照價賠償初八日沈方伯親臨閱視諭令辦差員弁等不得藉端需索擾累商民○三塲試卷例歸紙商承辦日前早經辦足由科塲廳騐收轉呈撫院盖印所辦各卷帋張不齊篇數亦有短少經中丞查出發回再辦科場廳立傳該商責令照數賠補 
[領事接篆]  
　　代理英總領事抵滬等因已列昨報兹悉領事名挨立排司向爲上海領事後經調往漢口兹復故地重臨昨赴道轅拜會邵觀察卽須接篆任事許領事則於今日下午一點鐘坐三菱公司之納格約麥魯輪船回國云 
[太守榮行]  
　　昨日下午三點鐘後黄芝生太守挈同瀛眷排導至垃圾碼頭登舟前赴川沙新任聞定於明日接印視事惟新任讞員羅少耕司馬尚未下紅諭故到任之期頗難預卜也 
[上海縣示]  
　　特用府在任候補直隸州江蘇松江府上海縣正堂莫爲出示曉諭事據棲流公所職董瞿開桐江甯公所職董夏如椿並圖　徐拱辰禀稱竊照滬北新閘地方舟車行旅往來實爲自省至申水陸要道兼毗連租界號商舖户亦復日盛街道已經一律鋪平惟是船隻抵埠苦無碼頭可泊登舟上岸殊形不便查大王廟前向有餘路一條直至吳淞江出灘係職拱辰已産情願捐作碼頭用木釘樁築駮四址均無關碍寛一丈二尺長二丈砌以石級踏步擬名北新碼頭估計工料需洋二百餘元在二處公所經費項下各半開銷擇於七月初四日開工誠恐不法棍徒藉端滋擾有妨工程繪圖禀求給示等情到縣據此除批示外合行也示曉諭爲此示仰地保及各色人等知悉爾等須知創建碼頭爲行旅方便起見如有棍徒任意阻撓藉擾有妨工程許該董等指名禀縣究辦該地保亦須隨時照料其各凛遵毋違切切特示光緒十一年七月初八日給 
[着保交人]  
　　去年吳倪氏在縣呈控徐奚氏之子竹君欠銀一千五百兩莫邑尊卽提徐訊明情節押令繳清經徐友蔡子卿歸少蘭江文炯等六人聯名具保出外詎得出押所一味宕延至今春二月間隱匿不面反李同保人蔡等報稱二月初十徐已因病身亡其母奚氏在蘇聞信大爲亳異卽來滬投縣具呈謂旣稱我子已亡故請着保人交出棺木邑尊飭提歸江二人集訊二人同供徐病亡之信由蔡傳來究竟何如實未盡悉故前次具保時蔡名亦經列首邑尊遂着二人交蔡候核邇日吳倪氏復赴松上控府尊時太过准飭發縣辦理前日邑尊接奉本府來文飭提歸江訊鞫原告亦投案伸訴前因並請追繳欠欵歸江同供奉諭着交蔡到案由蔡早已聞風避匿偵騎四出蹤跡杳然邑尊　爾等均屬保人豈容推諉旣稱徐已病亡亦須將銀如數措繳同稱求請寛緩出外理清邑尊謂案懸已久尚敢逞刁實屬可惡遂　押令交出竹君否則將銀一千五百兩事數賠償二人再三叩求免押情願交徐邑尊俯如所請限十日内將徐繳案 
[造模肇釁]  
　　前日巡防北局解送打架受傷之吳壽圖余阿全至上海縣署請訊下午莫邑尊訊鞫之下吳供冋爲洋鏡作生意與鈕扣工人余阿全素來相識前日出錢一百文訐伊做鈕扣模子一副旋因式樣弗合令伊重做伊非但不應且將小的毆擊致傷求請驗視余供吳託做模子時因連做　副均不合式因卽回伊另託别人去做伊竟不問情由將小的按住先毆小的因還擊悮傷邑尊騐得吳受傷屬賓飭佘爲吳延醫調治候傷痊再核 
[女犯發痧] 　 
　　昨日天氣炎熱異常午後女犯傳陸氏王林氏遊至老閘地方傅陸氏卽頭暈眼花艱於步履差保等恐其急痧致斃因押入茶舘暫歇赶延挑痧八到來爲之針刺再給發痧藥令吞片時卽愈或謂該犯憚於遊行因而裝病其說頗覺近似然益見虔婆之惡毒無所不至矣 
[研訊土案] 　 
　　又獲私土情形略列前報兹悉是土亦係中孚洋行之物昨據三百二十四號華捕禀稱是日下午巡至寳善街東首一粤人與日斯已尼亞人共四名互相毆扭地下遺一笆斗小的正欲向拘又有粤人來助因恐衆寡不敵急吹號呌又有一華捕到來帮同將兩粤人拘住并囑兩西人同至捕房旋見另一粤人掮取笆斗而去奮力追赶放下笆斗人已不知去向斗内有大土三只旋到捕房據西人言爲首行兇者卽取笆斗之人目見西人手臂受傷甚重捕頭旋命小的緝獲盧阿昇今將盧等三人一併解案受傷之西人現在醫院尚有一西人亦未到堂鄭章供廣康人在滬十六年現在洋藥周充當十八號巡丁日前同廿七號巡丁羅常在寳善街東首見有華人荷笆斗而行後有西人跟送知該西人係包庇走私爲卽阻住搜查豈知共有二西人卽持棒肆毆小的並未還毆西人由羅報知巡捕恊同拿獲腰牌呈閱羅供與同亦有腰牌呈電盧供粤人在滬已十餘年現在洋藥局充當十九號巡丁是日鄭羅等獲住私土小的並不在塲由巡捕在自己家裏拘來腰牌呈閱曷大令問鄭羅腰牌俱有中西文爲何盧牌祗有華文盧稱牌由局給不知何以並無西文麥總巡禀稱該巡丁等並未先行報捕由捕在路見彼扭毆拘　管押西人手臂固已受傷土則存在捕房夏正領事謂捕房查得盧向開妓院今爲巡丁查私之際豈容擅目行兇殊覺不是大令亦斤某辦理不善又商之夏領事將該巡丁等押候函致日斯巴尼亞領事會訊核辦腰牌存堂 
[助賑來信節登] 　 
　　蔣笑山大善士前曾助洋五十元今又績助五十元來書云閱報有獨捐千金者數百者心善之至弟無奈一家十餘口賴一人扶持日用之外所餘有限盡力續捐五十洋轎班亦聞善心喜捐洋兩元僕婦亦捐一洋可見人性本善上海各處有力量者甚多倘有好善而力不足者曲爲勸募功德無異於捐錢者○棉力乞命子來書云予母素患氣今舊恙復作醫藥鮮效束手無策默禱助賑陡然轉危爲安趕卽湊洋十元送上可見助賑愈病捷於影響乞登報章望有恙者踵而行之[  陳竹坪彚誌]  
[賑務末議]  
　　天災流行今年爲甚紛至沓來幾於無所措手今則揚州鎭江靖江常熟又見告矣凡瀕江諸處被初二三日之風潮靡不破圩灌田人畜傷亡廬舍田園頓歸烏有嗚呼慘矣夫越人視秦人肥瘠或宜漠不關心若同在梓桑存亡呼吸而不爲援手豈人情哉僕叩求大 
 
 

Page 4

 
 
江南北應試諸君慨然將肉餅之資全數充賑則所失不過二百文而可集成四千串又各屬俱有賓興卷燭之欵擬提一成助賑以每人十千而論捐賑一千卽可集二萬串雖極寒之士諒亦願捐倘富豪之家本不需此概行移助尤爲功德無涯其餘青溪逭暑桃渡尋春策蹇雨花之臺放棹莫愁之湖類皆産廢中人十家糧抵窮民半載苟一念及區災苦况當有爽然自失者尤望移此就彼以惠窮黎雖同一揮霍也而損益判焉矣噫我輩安居樂業事蓄有資外省景象苦於不見不間今日報如此詳明應試者樹幟嗚鑼泝江而上凡被災地方不但耳聞而且目擊人孰無情當不以余言爲河漢讀十五日申報首大著有感於心敢抒末議卽祈登報[  泖峯擊壤生稿]  
再凡有偏災諸省亦望照此行之以本省之欵救本省之欵救本省之災核實辦理滴滴歸公當無不踴躍輸將也又敂 
[墨梅助賑] 　 
　　鶴亦翁善畫墨梅年已七三素不取潤現因災區廣大謀賑孔亟意欲杯水之助苦於力綿所取畵資悉助災區斷不分文入已酌取數目開列於後扇面十二張一洋紈扇册同四尺條幅四條一堂洋一元五尺一堂一元五角六尺一堂兩元八尺一堂洋四元軸心四尺每張一元五尺每張一元五角六尺每張兩元八尺每張四元已託吉祥街錦潤堂主人收付不悮資先惠以便彚交籌賑公所現先有四尺中堂四尺條幅册頁扇面等寄售其資卽行繳同 
[上海三馬路與昌絲棧陳竹坪經募七月十八日第四十五次清單] 　 
　　嘉定縣正堂經募與字九十六册容德堂洋念元最樂堂洋念元蘭言室錢念千文合來洋十七元又錢一千零四十五文三陞堂洋十五元錢七十五文以上二户共錢一千一百念文合洋一元樹德堂積德堂尚德堂三户各洋十元隱名氏洋四元朱棣蕚堂徐懷祖堂戴禮存堂無名氏不留名隱名士六户各洋二元隱名氏洋一元以上十五永共募來洋一百廿元天益生堂經募與字一百四十五册七明堂徐沈宏臺仇榮記趙桂錫寳元吳張氏馬嗣海七户各洋一元永大震大兩户合洋一元震澤譚星堂善十經募與字十四册泰康行洋六元怡安居洋五元龔友于恆義典衆友省中秋酒資成泰徐世興續四户各洋四元振德堂讀味書屋吳桐蔭三户各洋三元拙宜書屋存心堂鼎新泰有心人倪愼餘燕翼堂益壽軒森和園龔承裕振德堂續十户各洋二元怡安居續信昌余仁記盛維榮四户各洋一元以上廿三户共洋六十元羅店泰昌典經募二百廿册泰昌典續洋四元又衆友洋四元江灣同人勸募同善堂天水郡嚴周翡石三户各洋二元慶槐堂王敦仁堂甘吳幹臣桐蔭居侯春生堂蔡承德堂吳南潯張客七户各洋一元汪仁記楊信盛鍾天和堂朱豫順堂徐遺厚堂張曲江草堂祝春源張寶善堂脩省軒嚴香雨山房李同義義記馬天水郡嚴十三户各洋五角張奎秀堂虚對洋一元朱子興高順興泰山堂三户各銅洋一元鍾山樵子捐畫潤洋一元小洋二角錢三百十文　灃記小洋四角洽記錢三百三十六文致和堂隱名氏無名氏三户各錢三百文釣姜記錢二百廿四文以上六户共錢一千七百七十文合來洋一元錢六百四十文崑山鹽公堂經莫與字一百七十四册施席議從善堂二户各洋二元吳克齋鄭集梧柱存之存耕堂知非子潘翼橋任畬堂七户各洋一元硯耕堂無名氏寳翰堂　錦湖四户各洋五角與字二百十二册溧陽寶泰典洋十元又經募寶泰衆友洋陸元木香子記洋兩元與字一百五十六册譚任之翁經募義記宏義兩户各洋二元陳同泰恆順魚行泰昌行三户各洋一元柳全廷永順二户各洋五角豐記仁記庄二户各虚對洋一元與字一百册譚任之翁續募胡朝攀吳朗亭二户合洋一元季鳳樓銅洋一元坦直橋傅金馥帳房寄來魁選洋十元魏姓無錫姚少山二户各洋五元范㑺求所謀如願洋四元川沙陸雪香蘇州寄來徽歙澹慮齋　求母病愈延年三户各洋二元楊碧記洋五角義成銀樓洋一元又交來邵太太洋一元小洋二角錢泰階洋一元有心乏力人病愈還愿小洋三角沈祖培指捐沙州洋二元○共收洋二百九十三元小洋十一角虚對洋三元銅洋四元錢六百十文合并聲明 
[上海廣肇公所經收捐賑粤災七月初六起至十六日清單]  
　　温處兵俻道温觀察助銀一百兩廣有餘搬塲謝酒移賑洋十元陳翰仙八元王三珠洋六元兆韵和四元亦云軒吳同茂陸同興三户各二元彭紹榮李記厚餘堂俞錦章祥豐棧益豐成張天福同豐棧八户各一元由黄銓卿經募辛璧城洋一百元黄銓卿三十元黄門鄭氏吉星公有利堂三户各十元廣泰豐六元張半隱李少銘敬恕堂李冕堂四户各五元太古東四元陳竹坪流光堂季梅生徐松嚴成益堂春源六户各三元蔡星浦同昌順伴温次石李　之利益堂興利堂兩勝堂司徒文亨裕茂和增和行廣和震和泰久和行十三户各二元黄宏軒張海得義堂陳傑生方晴暉姚子亷隱名氏司徒九如正和行懷愼堂敏裕堂通和行明本堂悟眞送　十四户各一元願安氏補不足王巨記三户各半元 
[一粟社字潤助賑規例]  
　　楹聯每副琴對洋一角七言洋二角八言洋三角條幅每堂有格另議琴條洋二角四尺洋四角五尺洋六角六尺洋八角紈摺扇每柄洋一角點品加倍杭秋扇再倍華彰日升兩處代遞三日取件其潤資仍由兩處彚解粤省災區并祈樂善君子廣爲招徠俾益災黎功德無量[  同人公啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿絲業會舘核奬籌公所施少欽經收山東賑捐六月廿一二三四五日第七百廿六七八九三十次清單] 　 
　　還讀廬主人减烟資助足銀五兩二錢九分合規元五兩四錢二分九厘四○江孚船來漢口電局李仲屏手淮鑒公號九八錢廿四串○興山縣韓錢十八千文江孚船來○江孚船來漢口春華祥茶棧募叚錦城一千文縹渺醉客太原公子碧螺俞記學痴老參晉陽生横雲山人六户各五百文彭城氏塞碧主人漢上庽公泗上後裔竹林庽客醉樂忏無逸氏知足齋幕古氏莫釐散人東閣氏梅花道人瘦梅花舘靈巖行脚僧香溪樵子十五户各四百文共二十户共來錢十千文○安痴道人募昌册四千四八十九號振泰仁染坊范和卿方萬盛王乾泰悟三子五户各一元張德隆吳似軒振泰行顧月坡林利川廬阜源楊品茂玉品行朱福利王源茂十户各半元十五户共十元以上廿一日○管帶凱字左營洪梓青鎭戎經募三百六十九户規銀八十一兩九錢九分○硤石沍受參號經募昌册二千五百六十八號食其山人六元○錢庠姚募成記還愿廿五元○李附侯老師八開五元以上廿二日○無名氏銅洋四元以上廿三日○無錫吳錫麟求四季平安一元以上廿四日○積誠子二百元逸山氏求平安三十元南臺慈悲子求謀遂願十元東山嚴朱氏求蠱脹速愈一元○仙源萃屛書屋因四十籌辰以親友賀儀塡人昌字昌一千六百八十號移助怡怡子求先人冥福四元劉子奎翁三元孫仿遽翁孫鎭南翁程立三翁三户各二元王春波翁　麗江翁崔澄川翁黄惠卿翁崔樹棠翁頃竹屏翁方慶堂翁七户各一元十二户共廿元○萬承志堂經募昌册五百零號永泰十元茂昌號五元元利行朱森炳震泰南恆茂義生馮恆記懋昌行榮昌行八户各一元李順昌半元怡怡軒半元又募昌册五百十二號酬心愿四元無名氏二元舘梅圃二元方增卿王立三二户各一元方福海孫心田汪庭貴李雲莊黄如松不書名六户名半元又募昌册五百十四號食舊德齋十元祈病愈八元大可山人六元西湖居士六元無名氏三元寄寄樓二元悟新堂一元嘉善堂一元又募昌册五百十五號求慈親康强八元敬修士一元守愚堂余錢七百文庥益堂五百文汪祥德五百文漸岸勉力子五百文姚載餘余芳桂孫上珍三户各三百文朱畹香二百以上共四册共八十六元○徐湘帆募昌册一千九百十一號無心道人一元蔣小帆一元沈少亭張子和揚蕊卿三户各五角徐曹鈞二角五分東海主人二角五分不留名二角五分九户四元東洋對開一元以上廿五日 
[上海四馬路浦灘文報局内協賑公所經收賑捐七月中旬清單]  
　　十四日收陳樸卿先生倪姓醫金錢一百又陳姓一百○甯波卓學川翁交來陸一資折藥貲一元媛金女一元信善堂存心堂日新堂衆善堂四户各一元紫電山房四元包尚熊德記張子惠包蓮生春記野蓬子心齋燮記鳴記代施人金記濬記恩記誠記合助四元陳曙記沈順記葉濂記施維記俞後記張維記阮鴻記楊竹記天記立記潤記蓮記友記業記餘記廷記古記朱家楨合助四元三十九户共收十八元○嘉興唐相瑞翁一元王瘦梅翁二元○川沙朱犀庵求合家平安一元○杭州同善堂經募關誠記二百元隱名氏五十元三錫堂周二百元學福堂范一十元樍慶堂沈二十元成記二十五元詒德堂王虎林涓滴子靜雅書屋徐寄逸草廬徐留餘堂干崇德堂周六日各一元春暉堂金荆花舘二户各十元無名氏二元杭省程積章銀一兩武林四樂軒五角錢江鋤經生二元十八户共收洋五百四十五元虚對開一個現銀一兩○揚州厚生莊募滬字八十九號册和義隆生生局二户錢各八千源茂局永益局有容局三户錢各四千福德昌局鴻慶局二户錢各五千豫帮錢六千　興祥記元泰局長春永恆泰永協茂周理記局瀛盛局七户錢各三千福興隆福裕元局二户錢各二千十七户八六串錢六十九千折足一五合收規元三十九兩五錢六分○杭州電局募難餘堂延伯　薇寄主人三户各四元吳科記一元恭友堂三人三十元平陵思補齋授經閣主人二户各十元匏庵主人三元留有餘齋許一元心田集金緘三募濟豫甫十一元宋琴如翁募朱子琴朱贅生施啓記朱興記施慕瘦朱順官六户各五角徐增官徐愛官二户各三角徐祥颺四角朱西訂虚對開一個餘慶堂嚴二元紹郡慶餘堂顧四十元月社第一集潤筆五元共收一百二十八元本洋一元虚對開一個○福州穆慶祺翁募滬字三百零二號册河南氏十元裕成號友同人番票十元系雲廬錢五千一百炳記番票二元林誠記梁連發瑞鵲堂盧承杳劉建謨陳仁記瑞利棧七户番票各一元不書名凑捐十八元一角一分十二户共收洋五十元○永豐號隱名氏二十元○蘇州文報局募十一十二批求父病速愈人補過子募杜邦成祈病速愈杜吳氏祈合家平安三户各二元王腹仁祈妻病速愈有心無力子二户各一元陳彬齋錢四百無名氏五百李　春錢一百謝樹山錢二百王葆堂一百動修堂錢三百金盛一百伴梅居士求四齡女病速愈一元江蘇如松　經募錢二百六十千曹蔚林先生經募蘇字三十五號册樂亭王興帮古歙桐蔭居二户各五元古歙補拙氏再生氏棉力氏素心人徴州吳勝元茶號膠州森盛荼號徽州吳愼卿湖南合興荼號又號爲萱室康健爲生孫清吉爲合家平安十二户各一元古歙求愈病人濟南源茂荼店二户各二元古歙十二童子對開一個古歙無力人八開一個渭　氏錢四百郁圖記錢一百共三十七户共敢英洋二百六十九元虚對開一個八開一個錢一千零八十五○松滬局交來宜鴛鴦室四元○慶元永號交來太湖救生局募俞雲洲五十千合洋四十五元太字二十六號册何陋居孔太字二十二號　鄒渭記郭子記太子七號薄命叟痴望子五户各二元張門李氏一元十齡女童張金何小洋二角八户共收五十六元小洋二角○福建興化府甫田縣徐姓祈求生意順遂合家平　十元又徐姓祈母親平安諾事利益十元○　進縣金經募清河氏二十元清河氏代募二十元又清河氏代募六十元○楊子翁交來洪子質翁募電字一百十五號册晋昌號廣泰隆萬通典慶安號朱益美永濟張信泰祝裕隆泰記郁恆裕鄭彝訓堂得閒處裕茂正記宣善閣裕成十五户各一元江贊卿二元榮大行源昌行振泰同仁泰祝恆泰鄭二陽六户各五角共二十二户共收二十元又朱方質君翁募電字一百零七號册江花嶼求母期頤堂二户各十元戚鴻卿潘于八氏兩宜室顔桂橋楊秋濤秦子高陶耀堂吳子爲八户各一元張榮昌　義泉秦文鏞秦學武秦文濤侯菊如高尚志七户各五角十七户共收三十一元又錢五百六十四○嘉善吳仰翁募電字一百九十二號册延壽居六元瑞禾堂周述濓二户各二元斐菉齋四元啓佑堂凝泰人和聊心齋張壽堂張侯氏季鶴居士七户各一元十一户共收二十元銅洋一元○杭州力不從心子募申一百六十九號單清河子粤東溤氏汪端甫求平安氏四户各一百高陽氏錢仲騰二户各二百六户共收錢八百○洙涇增盛庄節省中秋席費四元寄鶴居願合家平安四元馮錢氏求　疾速愈四元四齡幼女求病痊二元○松江十三齡童子求母病痊一元○本日共收英洋一千三百元本洋一元小洋三角虚對開三個規元三十九兩五錢六分現銀一兩銅洋一元錢二千六百四十九○附收沙洲捐蘇州潘仲翁經募一百元 
 
 
 

Page 10

 
 
   
 
 

Page 11

 
 
[光緒十一年七月十一日京報全錄]  
　　宫門抄○江督曾奏各屬水災籌辦情形摺○直督李奏請旨分别議叙片○浙撫劉奏請從優議卹片○陜撫邊奏明就地正法各犯夾片○七月十一日刑部都察院大理寺正紅旟值日無引見○邵曰濓謝授光禄寺卿恩○都察院奏派專司稽查之堂官派出奎潤○召見軍機張家驤○○太子少保兩江總督一等威毅伯臣曾國荃跪奏爲江南及兼轄之安徽江西雨澤過多水勢盛漲圩田堤岸多有被淹籌辦大概情形恭摺馳奏仰祈聖鑒事竊照本年自春徂夏南中連得雨澤各處河湖水已充足及交五月大雨時行動輒連日經宵沱滂不止晴霽之時甚少上游山洪大發下游頂托難消遂致江河漫溢五月下旬江寗城廂内外沿江近河各處均爲水淹據江寗府屬之上元江寗江浦六合句容高淳溧水揚州府屬之江都甘泉東臺寶應興化儀徴淮安府屬之桃源清河山陽蘇州府屬之元和長洲吳縣吳江震澤鎭江府屬之金壇丹陽丹徒等縣先後禀報低窪圩田多遭淹浸已熟二麥未能全行刈割聞有霉爛已栽禾苗根蒂未固爲水所浸亦多受傷沿江濱湖圩岸風潮冲擊已有冲决之處安徽則有六安州和州泗州無爲州懷甯桐城潛山含山銅陵東流鳳陽懷遠廬江蕪湖繁昌天長等州縣江西則有清江建昌星子都昌湖口德化德安彭澤鄱陽餘千等州縣均據先後禀報低區圩田堤埂俱有波淹冲潰情事業經隨時分别批飭督率農民妥爲加築竭力防護務保無虞並赶緊設法疏消積水免誤秋成其蕪湖銅陵德安彭澤鄱陽等縣被水較重窮困農民亦經飭令妥爲安撫江都所屬之瓜洲地方江潮泛漲江岸屢　冲坍該處有教場圩堤道係數萬民田之保障江潮已直逼堤前該營火藥局及瓜洲鎭遊擊衙門亦均逼近已由臣札飭新湘新兵各營近派撥營勇馳赴該堤會同勘明扼要加築圩堤堵禦並令駐扎沿江各營各率弁兵各就各處將　岸勤加梭巡妥愼防護力圖保全該營火藥局及衙署均關緊要亦經飭令江甯布政使曁籌防局委員前往會勘妥籌辦理江西德化縣内之封郭鄉與湖北黄梅縣驛路堤接壤該處居民田畝約計數萬驛路堤外兠圩被水冲破甚屬危險幸九江鎭總兵朱淮森派撥新勁正副兩營哨隊渡江購備樁木排釘堵救方保無虞現仍飭令督率弁勇嚴加防範遇有險工立卽搶救毋稍疏忽臣率同文武設壇虔誠祈禱幸六月初旬連日晴霽各路水漸消退但望從此暢晴圩田涸復尚可設法補救十之四五然秋成則已歉薄矣所有各處被災輕重應由各撫臣委勘明確循例奏報至於江蘇所屬各郡縣沿江濱湖被水較甚之區居民鮮食臣當會同撫臣飭令江寗江蘇兩藩司體察情形准各州縣動用倉穀量爲撫卹核實散放毋遺毋濫以期上紓宸慬而廣皇仁如或牧令中有玩視民瘼籌畫撫卹不實不盡者一經查出臣卽當據實恭劾以示懲儆而肅官常理合將近日籌辦大概情形恭摺馳奏伏乞皇太后皇上聖鑒訓示再江西湖北湖南同時發水淹及鹽倉銷數頓滯湖南尤甚均經批令力保存鹽一俟水勢稍退疏通銷路以重課餉合併聲明謹奏奉旨已錄○○李鴻章片再查光緒九年直順災賑案内迭蒙各省督撫及司道等畛域無分籌捐解濟四川督臣丁寳楨尤能力維大局首先倡捐銀二千兩又成都將軍岐元捐銀一千兩雲南巡撫張凱嵩前在四川藩司任内捐銀一千兩鹽茶道崧蕃捐銀二千五百兩成綿龍茂道王祖源建昌道寳森各捐銀五百兩川北道馬映奎捐銀四百兩成綿龍茂道丁士彬捐銀三百兩成都府知府徐景軾夔州府知府黄毓恩甯遠府知府于宗綬打箭爐同知李忠清郫知縣楊作霖鄷都縣知縣黄際飛各捐銀一千兩瀘州直隷州知州田秀栗捐銀七百兩雅安縣知縣祝士棻榮縣知縣吳師賢各捐銀五百兩潼川府知府廉恩順慶府知府苗頴章雅州府知府崔志道邛州直隷州知州李玉宣署眉州知州傅廉石泉縣知縣葛起鵬閬中縣知縣費秉寅各捐銀三百兩以上俱係川省官捐前由津局司道移會四川藩司核請奬叙尚未覆到又奉天府尹裕長前在天津道任捐銀四百兩廣東鹽運使瑞璋前在甯紹台道任内捐銀二千兩前長蘆鹽運使額勒精額捐銀四百兩三品銜江蘇試用道文弼捐棉衣一千件合銀一千兩保定府知府朱靖旬捐銀五百兩亦均未據請奬現　捐奬停止相應請旨飭部分别議叙此項官捐中如有按照銜封等項章程自行請奬者隨時由部更正除咨户部外理合附片具陳伏乞聖鑒訓示謹奏車機大臣奉旨着照所請户部知道欽此○○劉秉璋片再管帶楚軍正後營保升副將儘先遊擊黄朋厚投効軍營從征數省因功歴保補授遊擊上年調赴台防每戰必先斬獲首要各匪不下百餘名匪黨畏之寔爲防營出色之員經臣於彚保勦捕臺匪出力官紳案内奏請免補本班以副將留於浙江儘先補用奉旨欽遵在案本年三月二十四日該員在桐坑地方奮勇追捕被匪暗槍彈中小腹於光緒十一年三月二十五日因傷殞命又臺州協副將王天焱由武進士以營守備分發到浙時值粤匪竄擾該將身列行間屢著戰功歴保以副將留浙儘先補用同治二十年補授臺州協副將迭次督隊剿匪不辭勞瘁上年秋間冒雨督戰積受寒濕於光緒十一年正月十三日在任病故又署臺州營副將陳玉喜中行伍隨剿髮逆所向有功歴保副將銜以叅將留浙補用本年正月間委署臺州協副將兼帶練軍右營籌防剿捕不遺餘力時僅匝月斬獲著匪多名以致積勞成疾舊傷復發於光緒十一年三月初一日在任病故又管帶湘軍水師後營總兵銜補用副將羅永泰從戎多年轉戰數省歴保總兵銜以副將留浙補用同治初年來浙剿賊身受槍子重傷業已奏免騎射上年入冬以後傷發過重於光緒十年十二月月十三日在防身故又管帶楚軍水師後營補用叅將劉昆宗投管剿賊迭克堅城歴保以叅將留浙備用上年七月間調防鎭海小港督率弁勇晝夜巡防力籌守禦以致積勞日久於光緒十一年五月初一日在營病故又親兵左營後哨哨官補用都司林漢濱投効湘軍打仗出力歴保以都司補用歴年在臺捕匪不避艱險上年調防鎭海俻極辛勞於光緒十年十二月十一日在營病故以上六員或性成忠勇臨陣捐軀或身歴艱辛積勞致疾均屬殁于王事殊堪憫惻兹准浙江提臣歐陽利見及記名提督楊岐珍署台州府知府陳璚等先後咨呈請奏前來臣覆查無異合無仰懇天恩俯准勅部將保升副將儘先遊擊黄朋厚照副將陣亡例從優議卹台州協副將王天焱副將銜署台州協副將補用叅將陳玉喜總兵銜補用副將羅永泰補用叅將劉昆宗補用都司林漢濱均照軍營立功後積勞病故例從優議卹以慰忠魂而昭激勸除取具各員籍貫履歴咨部查核外謹附片陳請伏乞聖鑒訓示謹奏軍機大臣奉旨着照所請兵部知道欽此○○邊寳泉片再前因陜省盜風日熾經奴才會同督臣奏請於部議土匪馬賊會匪游勇等項之外將情罪重大各犯分别就地正法彚案奏報等情由刑部議覆奉旨允准欽遵咨行轉飭遵照在案兹查光緒十一年春季分據蒲城縣禀報盜犯宋見墻齊二毛聽從逸犯趙乃蠢起意糾約首夥十五人於光緒十年閏五月初八日晚分執刀棍油捻撞門入室强劫事主誠盛裕舖内錢布衣物宋見墻拒毆舖長邵維垣受傷與齊二毛一同入室搜贓嗣經獲案收禁該二犯復於九月十九日晚商同越獄被獲擲傷更夫平復又據邰陽縣禀獲盜犯華大漢周老大華改兒聽從逸犯華老十起意糾約首夥十人於光緒十年閏五月二十八日晚分執刀械蠟捻撞門入室强劫事主張德興醋房銀錢貨物毆砍鋪夥黄升安等受傷華　漢持械入室搜贓周老大把風接贓助勢帮拒華改兒臨時畏懼未行僅止事後分贓以上二案先後禀經批飭該管同州府知府文啓照章提審開具供招禀覆並據大荔縣具報華大漢寄監病故等情前來查該犯宋見墻齊二毛華大漢周老大糾夥五人以上持械夤夜行强或入室搜劫拒捕傷人或把風接贓助勢濟惡采見墻齊二毛兼有越獄重情均屬罪無可逭除華大漢業已在監病故毋庸置議外宋見墻齊二毛周老大三犯經督臣譚鍾麟與奴才批飭就地正法傳首犯事地方懸桿示衆以昭炯戒華改兒情節較輕已飭該縣訊供詳報照例擬辦餘犯飭緝獲日另結無干省釋所有光緒十一年春季分就地正法人犯案由謹會同陜甘總　臣譚鍾麟合詞附片具陳伏乞聖鑒謹奏機大臣奉旨刑部知道欽此○○譚鍾麟片再調補西甯道方鼎錄交卸平凉道晋省應卽赴新任以專責成除由臣檄飭遵照外謹附片具陳伏乞聖鑒謹奏軍機大臣奉旨知道了欽此 
 
 

Page 12

 
 
[日報照譯]  
　　長崎地方向例于每年七月十三日起十六日止家家上墳祭埽一至初更山上燈火密布其燈並無奇巧惟别家送來者色紅自備者色白點燈之後各執草花置坆前清供生人則歡呼飲酒醉飽而歸今年月初忽時疫流行十三日尤甚中國租界上廣馬塲一帶天花盛行兩日間中國小孩犯者均不治長崎日官遂諭民間飲食各宜清淡如中國齋戒之意並諭在坆上飲酒不准任意酣醉致患時症此固爲上者珍重民命也所異者民間患疫而死卽須用火焚燒在貧者尚忍爲之富者頗不願此然亦迫於上命只得一律遵行故夜間點燈不比往年之盛○日報載工部省所屬長崎立神地方大船塢在東南洋船廠中當可首屈一指自去秋讓歸三菱公司後適逢中法有事英俄齟齬遂使各國兵船均向該船塢修理因是利巿三倍兹故擴而充之復建鐵廣厦以備各國定造夾鐵木質等船隻此可見振興之一斑也○日本川村海軍卿於去年坐兵船親歴國内察看要隘回京後謂查得備後國三原地方形勢扼要可以駐紥兵船以資海防遂將此意面商政府請先就三原建海軍病院然後安頓水陸兩軍於此現已擇地興工日本之留心戰事可謂不遺餘力也○日皇巡幸情形已列前報兹悉西歴八月十二日駕返東京坐船進横濱口時由春日艦兵船先導於清晨駛進口子所有港内停泊英俄澳及日本兵商各船均於桅上扯五色旗恭迓至一點鐘日皇船與護衛築紫扶桑金剛等兵艦九隻同時而進于是各國及日船均升砲廿一門以致敬一時烟霧彌漫人聲鼎沸港中小輪船與杉板滿佈迎接保護上岸復電至王城皇后及各親王各大臣次第出郊迎駕還宫翌日卽召各大臣賜宴各大臣以爲皇上巡幸多日未免宵旴勤勞詎日皇温諭頻頒叙及巡幸各處事宜於是各大臣皆拜手稽首盡歡而散○新瀉爲日本新設通商口岸近有外國人謂日廷酒稅過重爰於該地創造各笙名酒其價極廉日本酒商生意因之大减不得已邀集同人禀請地方官酌　其說有二一請日政府咨會造酒人所屬之國之政府禁止二謂如其不能求政府減稅以蘇　困　方官告以爾等不必控禀此事日咨政府查辦各當靜候　奪○朝鮮政府已差問議官金明圭前往天津謁李傅相面商要事三端聞一爲英人佔據巨文島二爲俄人强荐教師以决去留三爲中日兩國撤兵之後民心惶恐若有朝不保暮之勢須得安頓之計○東京時事新聞舘其議論不避嫌怨近忽　日廷禁止不准刊發聞該舘痛詆朝鮮政務謂黨人林立不至於滅亡不休該國如此冥頑不自振作不若早滅之而爲快禁止刊發殆因是歟○刻下日本謂所屬海外零島稍不防範輒爲他國覬觎故對州琉球等地方須加意守禦且查得琉球東方之大東島向來人跡罕至該處人　稱爲無人島若再不于此時查察必致假手他人不爲日本所有矣於是特派共同公司輪船出雲丸載官員數名前往該島騐看矣 
[英界公堂瑣案] 　 
　　麥總巡禀稱有西商　函言有無領事管束之西人二名西婦一口小孩三口向各行硬索錢文爲特飭捕拘送請爲安插訊之該西人一名哈比帶羅司一名帶薄羅西婦名阿美司同稱流落異鄉無衣無食欲歸故里又乏川資夏正領事商之葛大令謂本埠無領事經管之西人窮途落魄向例由貴公堂提欵遣回香港再由港官遞籍大令然之飭捕帶回俟有開赴香港之輪船押送前去船資由公堂照給○天津流氓劉三向老丹桂園伶人王洪壽硬借銀洋由包探康阿順拘獲送案葛大令略加詰問飭捕查劉前案再行核辦等因已列前報昨由該包探將劉解案并呈腰刀一柄王未到堂劉供奉母來申謀食與王素識先有信往向借銀洋旣不允從卽作罷論並無逞蠻之事更禾帶刀恐嚇麥總巡捕頭禀稱劉在滬屢犯持刀行兇之案遞解回籍已非一次今又來滬訛詐由包探往拘時尚圖拔刀行凶幸急切不能拔出未觸凶鋒今將前犯之案由逐細開明呈閱令亦查劉前卷果經遞籍幾次惟現向王借錢尚無行凶之實跡夏正領事謂劉之凶横人所共知且疊經犯事遞籍豈容再來滬上逗遛行凶索詐怙惡不悛實屬可惡堅請判發捕房管押三年太令謂略可從寛夏君謂若不重懲不足以儆若輩大令始允如所請腰刀存堂粤婦凌梁氏從本買得二女一名瑞芳一名荷芳旋將瑞芳轉賣與同鄉蘇梁氏荷芳賣與劉桂蘭後蘇梁氏又將瑞芳賣與同鄉婦馮阿狗該婦皆是鴇母買以招接西客事隔三載二女皆改易華裝日前瑞芳奔投日本領事署訴稱不願爲娼懇請資遣回國并稱妹子荷芳現在劉桂蘭處隨由日領事安藤君照會葛大令派差協傳荷芳一併留候資遣馮劉向凌梁氏蘇梁氏索還身價不遂所欲指交包探楊阿炳帶至捕房昨晨解案馮劉各訴前因馮　稱曾出價洋四百三十元賣契呈閱劉稱曾出價洋二百七十元亦有賣契呈閱凌梁氏供三年前丈夫買得日本兩女子共出價洋三百元本欲作螟蛉女因家况漸窮以致轉賣蘇梁氏供凌梁氏將瑞芳賣與小婦人計價洋二百餘元欲作爲寄女嗣因無力轉賣與馮照價並不賺洋大令命將二氏暫發官媒着央人折償料理賣契存堂○包探楊阿病查獲誘賣孩子之陳愛林送案各情　登前報昨該包探禀稱梁順興刻已投案且又獲到烟舘主婦鄭王氏爲中之史阿四一併送請訊究梁供陳確是妻弟拐兒價賣務請究追王供是孩由白虹港人徐友生令小的出面買麩該氏供開永慶隆烟館伊等前來吸烟如何賣孩實不知悉史供伊等成交後囑令小的爲中小的並未允許大令命將陳王史等一併管　鄭王氏交保並限陳王二人交徐到案再行覆訊 
[法界公堂瑣案] 　 
　　前報列法蘭西輪船公司控郭德盛拖欠地租案昨由翁太守傳案公司洋人請追欠欵范德盛遣抱麗生偕太古元棧林湘軒顧松軒投案訴稱太古元曾租郭屋每年租金九百兩先付頂首九百兩存郭處郭又另借太古元銀一千兩所租之屋今已三年租契由林呈案且郭另有房屋租與鴻興每年租金三百數十兩現郭無人出塲應繳公司地租當由太古元繳出該地本十年爲期業已七載請爲備案嗣後三年改爲太古元所租太守謂地由郭姓租定郭尚有人今不到案未便遽爾過户遂着林暫代郭管業應繳地租由林措付鴻興租契現在郭手限禮拜四邀同鴻興到案諭遵旋據公司洋人稱地係范郭合租每六閱月一付地租計銀一千零四十六兩范名下之一半計銀五百二十三兩早經交付郭名下一半業已延宕多時叩請速追太守諭林　繳地租亦着於禮拜四繳案○十七日本報列遺物致訟一則前期俞乾川投案遞禀控稱徐茂林吞没車夫所得之物當時經徐分洋二元囑小的勿與他人說起翁太守以俞徐均非安分之人着包探嚴頌眉查明禀覆前日忽有趙吳氏至捕房訴稱女壻俞乾川被徐茂林糾衆毆傷捕頭着包探將徐拘押昨解公堂徐呈毛燕兩匣帳簿數本稱有東洋車包與乾川轉放去年底被欠車資向之索取乾川遂將此種毛燕送來作抵小的不願收受屢次向催詎伊非但不來取去反來案控告至小的並不曾糾衆毆伊實是謊說太守謂爾可不用狡展此事去年曾有失主報案旋據嚴包探禀稱去年十一月十四日報失白燕六包水烟袋一支皮褂一件洋傘一柄俱被車夫推去太守謂徐好好將物交出尚可從寛徐堅執燕窩由乾川交來祗有兩匣太守謂事隔半年始肯將物送交捕房實屬混帳乾川去年已分得洋二元今又想拆梢亦屬非是徐知俞遞禀晚敢行兇更加不法趙吳氏稱壻被毆傷現在外面太守亦着傳進詰問之下據供車夫張阿全現回江北原贓一物未取徐給伊錢二千六百文皮褂烟袋質於英大馬路太守着將徐帶回捕房不准交保當卽比追○昨報列講茶望釁一事捕房將所拘之四人解案丹桂樓茶肆司帳王元相樓上堂倌卞榮卿訴稱伊等先來二三人續到五六人十數人不等小的等辭以奉諭不賣講茶彼等不答因之走報捕房請卽派捕驅逐及捕至伊等已彼此奮毆相持不下當卽拘到四人餘均散去翁太守詰訊解案人據桂阿壽供在黑橋附近開水烟袋作因送烟袋至汪雲從適店主不在囑在丹桂樓煮茗暫睺伊等打架實不得知太守問啜茗者共有幾人答稱獨一無伴魏寳生供爲牛角生意住居喬家栅口太卿坊父親至新北門買定牛角嘱小的帮同扛回故至丹桂樓坐等伊等之事實不與聞嚴少卿供小的住城内仁巿安橋前習錢業現爲掮客法領事官要買小狗一頭小的抱狗前去適逢領事出外囑在丹桂樓暫等伊等休架之時連抱來之小狗亦被打失實不干涉可訪可查管阿福供小的住在大東門因至英界寳善街兄長店中路過丹桂樓小憩伊等猛將茶盌擲來致傷右眼巡捕見身上有而悮被拘拿實未插身多事太守謂照爾所供爾等均住城内各有生意打架都不相干豈拘捉者皆係盲子故打架者有百餘人任共盡行散去反將爾等無于之人拿來管押乎此案本分府早已查明事由桂起現在從直供招當可從寛發落究竟有幾人受傷四人同答不知卞亦含糊莫對嚴包探禀稱聞打架者共百數十人有一人受傷甚重扛進城中其餘傷者約有十餘人太守謂爾等雖無干涉然同在茶寮諒必聞悉伊等究竟爲何起釁嚴供聞伊等因婦人之事魏共兇毆人全未捉到太守着將三人帶出復詰魏曰爾知兇毆者不在其内然則究係何人主使魏供事由城内天主堂前水烟袋店中强盜龍生與硝皮弄口薙髮店對門水烟袋店中婦人相旘現該婦另姘他人以致吃醋爭風邀人打架傷者爲錫作中之謝錦生太守着將衆人帶進再詰桂曰爾旣開水烟袋店可知龍生姓甚答稱小的們白銅作内並無龍生其人實不認得太守謂不比焉肯供招隨着將管送仁濟醫舘看治傷勢後與嚴同交的保桂魏帶囘暫押○船户喬松林訴稱向爲船夥現無生意因同堂兄關全在沈雨田處當輪船小工前日江孚輪船抵岸雨田掮有茶葉一箱驀被潮人推跌壓斷脚骨潮人謂其詐死重復拳打脚踢現送仁濟醫館據云須閱兩月始得告痊現在食用全無潮人不知名姓不得已將沈送案翁太守訊鞫之餘沈叔奇龍供稱共有小工五六十人旣不知其名姓何處找尋推跌之人今自願將喬養傷松林仍舊做工待其兄病痊之後指誡潮人拘送請究太守以其言有理着喬遵照 
 
