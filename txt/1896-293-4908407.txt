# 1896 - 293 - 4908407

 

Page 1

 
 
[諭旨告成] 　 
　　本年夏季諭旨刻巳彚齊排印告厥成功每本收回工料碼洋六分正大哉王言如　如詩綍　海内外有欲敬謹莊誦者謂移玉趾至上海三　路申報館　房申昌書室及各埠經售處購取可也 
[闕書招補] [  圖書集成局啓]  
　　本局承友倩排韓文故一書是書爲福建高雨震先生所著未及排印原書爲鼠嚙去數帋如有藏書之家藏有是書本局欲借鈔以補借　之後　酬新書國酬洋元乞函致申報館是荷 
[四百五十九號畫報出售] [  點石齋啓]  
　　杭州東嶽廟朝審之期俗有審問瘋人之舉其夜將瘋人穿服囚衣并另紮一芻人跪嶽神前由案書代爲審判斷定後瘋卽痊愈一如平人亦　　也他若偷兒逞兇而殺人西士仗義以施賑鵝頭駢生於一體癲漢放火於高城圖財者醮嫂喪妻被刼者反身爲盜怪物在水張　難捕溺鬼　人臨流遇救及叢抄等圖說准於初六日出售此佈 
[論兩姓爭母事]  
人生不幸爲女子身卽或生長深閨奇擎嬌養他日于歸得所令妻壽母繞膝孫曾而女子善懷恒多抑鬱自憐難伏不克雄飛苦樂旣由於他人行止又豈能自主若夫紅絲誤繫夫也不良彩鳳隨鴉名花墮溷否或琴調瑟洽而一旦歌與别鵠恨起離鸞薄命紅顔千秋一例甚至事經百變腸斷九廻勢出萬難情非兩可蓋婦女所重者節而竟有不得自　其節者人生所難者死而亦有不可自謝以死者如本月初三日報紀佛山金蘭橋某氏婦其境彌艱而其志彌覺可　已當氏之喪夫也年未三十甲乙二子俱幼氏撫孤守節備嘗艱苦矢死靡他夫族鄰里有憐其窮困慮其終爲截殍者勸氏携子改適以延夫嗣氏意不可奪迨遭宼亂炊烟將斷夫兄弟復以存嗣爲重宛轉相勸氏迫不得已揮涕屬蹇脩言有能活我兩子者嫁之遂嫁許某卒賴許力兩子皆能成立弱冠婚娶後始辭後父歸宗經商居積家皆小康念母恩時時往省欲迎歸奉養而氏自嫁許後連舉四子亦皆賢而多財事母能孝不容母從前夫子兹因年逾古稀病將不　甲乙欲迎母歸終於其家奈氏之後夫子不允謂已營壽域於父墓爲他年合葬地因之互相爭執後乃從母遺言擇地另葬使兩姓子孫均便祭掃嗟乎觀氏所爲非人生大不幸之遭歟假令氏守從一之志抱硜硜之節與兩子俱以窮　斃人亦孰不以奇節稱之詎有譏其不韙者然而祖宗之血食以斬氏夫泉下有知能無隱痛婦惟知存嗣尤重於守節故不恤自改其操以延一脈此其見理明决視他婦之以節烈著者更加一等宜前後夫所生子俱能以孝養稱顧吾　謂氏之願雖遂氏之心則必抱戚終身旣死而猶有餘憾也何則昔見前人紀載中有母死旣葬而爲前夫之子竊棺致訟者與此事頗相類惟氏能於彌留之際處置妥善俾免身後爭端是爲前人所不及又聞松郡青浦當明季時亦有一婦事亦略如此婦惟遺言令以前後夫兩柩夾已之棺而合葬兩家子孫由左右二路來祭掃者各建一橋於墓側今其遺跡此邦之人猶有能指而言之者假令氏僅欲息前後夫子之爭則此婦事何不學步然卽弗論故雄新特偪處幽言非禮實甚且揣婦之心必因再醮非其本志故不願與後夫同穴而與前夫義絶又無顔相見於黄泉是以輾轉思維中立不倚生雖兩家爲婦死甘獨處無郎區區此心卽令無前後夫子之爭吾知其亦必計之决矣嘗考漢唐之世雖搢紳士族婦女不以再嫁爲嫌卽宋初猶然至宋儒餓死事小失節事大之說起而名門婦女多勉强守節此中名實難符或轉以宋儒之言爲詬病其實宋儒此言於理甚正與其偷生而失節何如全節而捐軀理得心安卽聖賢不過如是慨自近世廉恥道喪節義淪亡有不至於餓死而竟爾改節者甚有並不窮餓轉因飽煖而思淫慾者以宋儒之言藥之詎不足爲慾海之慈航迷津之寳筏惟是失節固較大於餓死而以存嗣與守節較則孰大孰小孰輕孰重想宋儒必當有以權之斷不泥殺一言責此婦以失節也且匪獨此婦賢也其子亦不易得近世孝道衰薄兄弟之間或以養親相推諉若氏後夫子而如此正樂其母舍此他去又何爭爲若氏與前夫雖已義絶而子無絶母之理故律於嫁母曓母及從繼母嫁均制齊衰杖期之服蓋夫婦以大義爲重而母子以天性相維身從何來禮由情起所謂處人倫之變而不失其正者歟晚近風俗偷薄有生身之母或出或嫁而視之同陌路者甚至子捉母姦視昔證父攘羊尤爲悖逆聞甲乙二子之風可不憬然悔乎自來潛德幽光多藉文章以闡發此婦處萬難全節之境其心不求人知故凡詩歌贊誄未敢妄爲惟是揭其苦衷以大白於天下後世云爾 
[神京郵簡]  
　　京都訪事友人來函云内閣接總理各國事務衙門知照考取章京於二十四日辰刻在内閣大堂考試麟中堂崑中堂滎中堂商酌出題題爲總理衙門考取章京所爲遇有交涉事件可以量材器使凡西學西法有裨益於中國政令者其各舉所知所能以對限六刻交卷與考者滿漢票簽滿漢本檔之滿中書七十餘員中堂錄取三十員漢中書定於廿六日再行考試俟考畢按名開單備文咨送總理衙門另行出題再考量材錄取以備引見圈出方能傳到當差○崇文門外頭條胡同羊腸作坊係英商某洋人所開設所有五城羊肉鋪之羊腸悉被收買不特價目因之昻貴而各城作坊皆生意蕭條坊中不無妨忌適署坊司官因該處臭氣薰蒸派役多名將英商所開羊腸作坊之人均拿獲收禁並將房屋封閉該作坊之夥有漏網者急托某縉紳之門丁求一名片欲將被禁之人保出而該門丁未經回明主人擅將名片交與因得轉遞東城坊官保釋旋被坊官查出知係僞托回明城憲將作坊之人分别懲辦現聞坊中又回明洋商已赴總理衙門遞呈總署卽劄知東城將東城坊所有差役解送到署以便究辦云 
[火災彚紀]  
　　寗波訪事友人來函云七月廿九晚城内巿心口起火焚至竹行弄爲止約計半里之長店鋪居民共燬去房屋二百餘間此處乃閙巿之區爲祝融氏席捲一空刻已荒凉滿目矣○八月初一夜五鼓時寗城桑園弄葉姓大門内有小屋四間内有一間係張姓堆柴之所間壁乃范姓孀婦所居該孀婦於甲午年在西門外曾遭回祿後遷至是處家惟幼子二人是夜柴房爲匪徒放火婦從睡夢中驚醒火已上穿屋頂急携二子從烟燄中逃出迨火熄後向瓦礫塲中大哭不止聞者皆爲之酸鼻 
[八閩風聞]  
　　據訪事人傳箋云浙紹朱雲帆封翁棠早歲官中改習申韓術清廉自矢能以經術决疑獄得其平反者居多一時官塲雅慕丰采下榻爭延歲無虚月前張笏臣方伯由黄堂而藩臬皆虚衷延納民間稱頌方伯政澤至今弗衰旋方伯奉調去閩督憲譚文帥卽羅致幕中爲上客今制府邊潤帥下車伊始虚左以待封翁受聘以來夙 
 
 

Page 2

 
 
夜奉公無在不以血誠相報奈年力就衰精神疲憊入春先有感冐近日加重醫藥罔靈其大少君隨侍左右次者能襲其業三則蘭田少尉纓補雲霄廳照磨者也奉委令在通商局學習文案少尉因封翁病危篤急請出署覓屋居住不料竟溘然長逝閩中官紳同深悲悼封翁現年逾古稀子孫林立門下百數十人皆沐其春風時雨據知者云封翁自奉甚約待人極謙平日喜談陰隲樂善不倦戚好中婚葬大事以及恤嫠撫孤無不勉力帮助西關外浙紹會館幽棲中停柩千數百具歴年旣贸朽敗堪虞封翁爲該館董事惻然憐之曾倡捐買地勸葬此中功德良非淺鮮宜乎福壽雙全子孫蕃衍也○南臺稅厘總局征收百貨厘金前經設立哨丁以便巡緝走漏詎料該哨丁等瞻敢假公營私欺壓商販甚有被其嚇詐自尋短見者督辦何觀察會辦陳觀察查知種種惡習擇其尤者先後革退并出示曉諭大略謂兹查有哨丁蔡升王成林光林福林春錢福孟祥陳德等八名業經革退誠恐在外招搖撞騙嚇詐商民爲此示仰各商販人等知悉自示之後爾等如遇該哨丁等在外勒索嚇詐情事准卽扭送到局從重懲辦等因閩人士無不額手稱快其最著者莫如王姓人呼之爲有翼虎自爲虎頭在大局長子弟弟爲左翼在尾墩茶稅次子陳安爲右翼在三夾道茶稅錢福爲虎尾陳吉爲虎鞭均在大局現均革退只留虎鞭陳吉而已 
[閩省官塲紀要]  
　　署漳州府李光第現已卸事到省○知縣丁寳英丁母憂○安砂巡檢胡頤齡撤任交卸到省○崇安縣弭翥禀謝試俸期滿飭知○新署臬司周子迪觀察上月十三日壽誕屬僚趨轅祝賀頗形熱閙觀察於十九日親出謝壽○督辦閩安關劉司馬錫渠辦理十分認眞比較上年長征一萬五千兩有奇爲歴來所未有卸事之日商民公製綵旗傘扇一路鼓吹迎送十分熱鬧 
[畫舫秋燈]  
　　金陵訪事人云日前南門大街何姓家長女于歸之期因重親迭眷均致賀儀於是大開東閣肆筵設席以爲宗族光寵正當燕飮歡呼之際有某氏婦携帶稚子幼女就堂前下輿其時適値新郎奠雁寗俗最重親迎凡新郎到門必派人持花燭在門外迎接由是一階一揖一門一揖直引至堂上行禮畢再引入泰水房中小坐始出就席其上下人等之伺應尤加倍奉承卽少年眷屬無論男女咸擠而觀階上下幾無立足之地嘈雜逾常婦固金枝玉葉當此已覺不堪其擾爰囑女价抱男孩先歸一面卽來迎己价諾之抱孩出而未卽行至户外逢相識者與之絮語遂將孩置道旁孩僅七齡是日裝飾華美項掛銀鎖金圈値錢甚巨价談久忘情竟不憶及藐躬有一髮千鈞之重任有頃與談者叮嚀欲去价始回首顧防則已失所在駭極急詢隣右皆未經意訪之途人亦云不知當卽四路尋找直至抵暮仍無影響婦以价未來接己意其必爲孩不肯釋手故在家撫視得間卽當前來繼又自念何不先歸乃倩人爲之雇輿逕去及到家詢悉价並未送孩歸知必有異不勝焦急正欲遣人往尋則价已踉蹌入門神色大變泣訴情由始知孩已被拐於是闔室驚惶赶雇捷足沿途鳴鑼并繕寫賞格遍貼街衢由通宵閙至次日偵駙已倦而飛鴻無迹聞孩父母極爲哀痛至不欲生拐匪之害人甚於蛇蝎吾以昌黎先生語斷之曰皆可殺○新橋大街震泰錢莊開設幾二十年近來塲面較前尤稱壯闊生意亦非常茂盛惟往來之家出多入少漸漸爲同人遺累不能爲長袖之善舞同事諸友知店事日壞虧欠甚鉅轉瞬卽有難支之勢於是各懷私見互相侵蝕半入私囊加以家與店兩處開銷非凡闊綽源短流自不長以故本店所出印票遇有來支銀兩之時無欵搪塞大損聲名不得已於日前倒閉居民鋪户一聞此信爭持票來店兌錢詎該莊一無發給衆俱惱怒一片喧嚷頓時彼搶此奪僅存屋柱矗立地上維時左近流氓附和其間登樓將所有行李等物捲取凈盡店内各人爭自店後河下奪船遁去其情狀甚爲狼狽云 
[書院課案]  
　　七月初一日融齋書院開課甄别課卷由府尊陳太守彚解蘇垣經撫憲趙大中丞評定甲乙札飭到府兹將錄取全案並府尊加取六名照錄左方　超等八名黄恩煦劉汝錫徐宗溥濮煥章顧鏞倪廷棟張錫謹朱悳淵特等十二名張士希張錫恭張葆元尹良彦沈和敬鄔堯春張葆馨錢鍾騏張世昌胡常德郁文盛徐廷璣一等二十名陳鴻翊杜炳鍔張藻馨朱壽朋夏景仁顧粮奎莊禮敬朱祥　林祖溍葉秉常朱屏藻徐世傑俟鎭藩將軾金詠榴韓繹綱奚文煥王謨沈希椿宋士祁備等六十名唐遇良錢同壽葉人録倪宇梁陳祚昌蔡勤恪尹士龍程瀛姜世綸朱廷揚鄭權杜元驤汪桂馨顧忠宣趙聯珠姜士維倪宇昌祝椿年張永祚顧承基朱念椿沈徵耆杜葆琳徐宗駒馬彝　　長清倪澐莊禮柔孫承克艾承禧顧爾梅吳朝楨張葆芬閔檝顧廷均沈致實杜葆璠顧保圻顧錫建王廷幹阮惟和謝起鳳桯錫桐洪樹聲范䍐王祖珏王豐曾黄慶瀾王平格王國偉趙履福王曾頤吳如剛夏觀瀾錢學乾耿善勛張際昌吳望曾張作徵陳修琦又太尊加取六名朱昌鼎沈宗祉王納善王維泰王建善朱運新前共庫平銀一百兩超等一名奬銀十兩二三名各奬銀六兩四五名各奬銀四兩六七八三名各奬銀三兩二錢特等一名至三名各奬銀二兩四名至十二名各奬銀一兩六錢一等二十名每名各奬銀八錢備等六十名每名各奬銀四錢外加取六名前二名各奬洋一元後四名各奬錢五百文兹於八月初四日又爲道憲甄别之期由黄觀察命題業已頒到并錄於後經學左氏義深於君父說史學宋元書院考算學割圓之法或以容圓六邊起算或以容圓四邊起算皆能屢求句股而後圓用其法孰勝投考者自行備卷限四十九日由府憲彚齊發解道署 
[照錄府示]  
　　宗人府爲曉諭事照得本年恭修玉牒新書所需一切經費業經奏明在於恩賞餘存項下開支奉旨允准欽遵在案今風聞謂本府招募謄錄事關撞騙大干例禁爲此示仰爾旗民人等知悉此次纂修玉牒所派均係本府人員並無招募謄錄情事致關撞騙例干重究各宜懍遵毋違特示實貼正陽門 
[伯牙臺秋景]  
　　漢口訪事人削竹云前就戮之匪首劉長勝當就擒時衣箱重件呈騐繳官嗣其婦詣大府禀稱小妮子本維揚籍流寓十二圩祗因父母罔識底藴遂陷作賊人之婦今渠巳死此身無依惟請上臺施恩將繳官原箱賜回俾小妮子藉此以資過活云云上憲允准所請派役遞解回籍洵恩施格外者矣○前報言拘獲方田二姓兹查田本山東籍小貿營生而方實係本地人名丞五年未及冠其父曾開雜貨行惟性不務正喜作狎邪游昨經臬司發交漢陽縣審訊縣主飭令將該犯李家和交出同供稱小人們實與初交不知來歴云云縣主亦不深究暫行收押一面行文各府州縣帮同查拿○湖北漢陽縣屬蒲潭附近某鄉邇日出一謀斃親夫命案據云死者彭姓姦夫孫姓大概若此至詳細情形容續布○前日襄陽飛來急電云水勢有增無已屈計約漲丈餘越日武漢江河水果漸增高且逆流甚厲招招舟子咸停棹渡頭相戒如此風波不可行○著名地痞余狗子方道人兹經坊委余獻臣盛少海捉獲嗣由漢陽保甲總局羅司馬會同在鎭上沈家廟訊問二痞直認不諱司馬喝令將佘責五千下方責三千下同予枷號示衆以儆將來○兹據道路傳言湖南岳州邇有散勇滋事省憲行將派兵彈壓矣 
[上海官塲]  
　　淞滬釐捐局提調王鹿峯太守毓苹乘輿赴上海縣署投剌黄大令迎入花廳大令立俟叩揖入座茗話良久送出○侯補同知何維楨司馬僑寓大方棧入堞至縣拜會候補縣袁蘭生明府國鈞亦至縣拜會大令均接入晤談 
[預備供張]  
　　升任安徽撫憲江蘇藩憲鄧小赤方伯華熙將於日内蒞申黄大令接到三首縣飛函立飭辦差幹丁傳齊篷匠在碼頭搭蓋轅門官廳并飭一應人等前往碼頭守候 
[派員解餉]  
　　江海關道黄幼農觀察派都司沈春山都閫押解蘇防前後營光緒二十二年第六關小建薪餉庫平銀五千四百十八兩六錢六釐九毫又水師新中營本年七月分小建薪餉並故勇三名埋葬銀共一千六百七十七兩八錢六分五厘六毫另蘇防前後營本年擦磨　洗鎗砲料物價銀三十八兩五錢九分六厘九毫於八月初一日起觀察飭各營酌派兵勇沿途護送 
 
 

Page 3

 
 
[司馬騐屍]  
　　昨報載押犯病斃黄大令卽禀請江海關道憲黄幼農觀察就近札飭署松海防葉大莊司馬臨恭蒞騐比騐畢司馬駕至縣署拜會茗談良久始出 
[大令騐屍]  
　　包探黄四福禀稱蟻棍徐秋山因王錦山糾同流氓李阿華等在茶肆爭扭後情急吞烟送入仁濟醫院醫治昨晚八半鐘斃命據尸嫂徐胡氏扭住張阿銀據言亦曾帮毆其夫故特送案張供寍波人伊等在茶肆爭閙適小的亦在然並未帮毆實被悮指别駕商之薩副領事亦著卽送縣兹徐胡氏恊同地保曹福卿投縣請騐上海縣黄大令於昨日午後五點鐘帶同刑仵人等蒞仁濟醫院騐屍旣升座據曹保禀稱死者徐秋山於初三晚因吞服洋烟由捕房送至醫院救治不料於昨晚身死今晨卽同屍嫂投報據西醫稱秋山並無傷痕實係吞烟身死徐胡氏供杭州人死者徐秋山係小婦人之叔現有胞姪在杭州眼見李阿華卽小箍桶及張阿銀在三馬路萬長回春樓將秋山掌頰數下並胸際一拳張雖亦在塲並未動手叩求大老爺伸寃李阿華供蘇州人因秋山拐帶清河里妓院王錦山之妓逃逸故帮同錦山向追原價洋三百元並未毆打求鑒張阿銀供稱亦在塲與此事無涉求鑒大令訊供之下卽飭如法檢騐良久喝報死者委係吞烟身死周身並無傷痕大令離座親視無訛飭令塡明尸格徐陳氏求請自行棺殮大令准之著具自行棺殮切結存案備查並著將李阿華張阿銀帶回縣署再行訊核殮畢乃呵殿而回報時鐘已鳴六下矣 
[所犯又病]  
　　所中又有薛秀堂一犯患病由看役禀明奉飭傳官醫王仿臣赴所診治 
[選換包探]  
　　法捕房三號包探朱春和被控辭歇克總巡循例於華捕内遴選年富力强之七號華捕王金福接兖是役 
[南巿秋聲]  
　　徐端生昨扭朱子茂至二十七鋪分局禀朱積欠租洋屢索不還求追等語黄衡堂二尹審訊之餘飭該處地甲傳中保談阿新到局諭令調處如不允自行投縣○胡阿金因積欠房租昨由房東黄某至二十三鋪局禀請押追陶子衡二尹飭甲傳胡審訊據供一時無力並非有意拖欠二尹諭令胡出外邀公正人向房東情勸陸續還歸如不允送縣押繳○大馬頭常熟某米船有鐵錨一只昨因斷練沈水被顧阿三撈獲船夥沈阿三向顧取贖顧欲酬洋六角沈不依將顧毆打受傷顧卽至十六鋪中局喊控李蘭史二尹審得確情判責沈阿三一百板交保其結了案○裏郎家橋北堍劉永興笆店夥朱阿六昨與水利局轎夫在路口角朱卽糾集多人將該轎夫重毆並打失英洋三元該轎夫回至局中向周委員哭訴周飭持片至十六鋪中局請究李蘭史二尹飭甲勇拿朱到局照辦詎朱已聞風匿避刻下尙未拿獲○浦東人葉阿發施雪華屠毛毛借塘橋鎭金毛毛茶館做花鼓影戲經局差訪聞禀之鍾守伯大令飭拘一干人証訊明屬實判屠笞臀三百板枷一月葉阿發鞭背二百笞臀二百判枷一月施雪華笞二百板金毛毛姑念年穉著掌頰一百枷一禮拜發犯事地方 
[再訊虧欠]  
　　元芳洋行已故買辦鄭程先虧空行中銀七萬餘兩洋東控追曾經屠别駕與薩副領事會審著程先之子光憲於兩禮拜内交銀二萬兩買辦由光憲接做其餘銀兩陸續拔還等情已詳前報詎料到期光憲依然無銀昨晨復訊元芳洋東仍倩律師小威金生到堂聲稱此事洋東巳十分情待鄭程先之子現在旣無銀兩可將所有産業抵銀交付買辦仍可接做否則産業亦旣查追别無體面矣别駕問光憲曰爾旣無銀兩當日如何應許徐稱當時有友人梁餘者允可借銀二萬兩詎料事後不知去向又問爾家住宅可抵銀二萬兩否答恐不値問有地若干答不知問道契在何處答在洋行帳房中旋經副買辦何碧稱道契並不曾見所有地基一方其中尙有榮之産若干中西官互商之下著查明基地究有若干再行核奪 
[英廨早堂瑣案]  
　　包探顧阿六拘解香作夥鄧錦官王阿桂到案禀稱伊等欲藉此香斗上巿之際停工把持增加辛俸在瑞馨齋杳作吵閙不休小的查見拘送請判瑞馨齋瑞生源蘅馨齋鼎馨齋景雲齋王太和聚源成太昌廣元昌等九家香鋪遞公禀稱鄧係工首今乘此香斗上巿把持停工定欲每日每人加錢十文今已允加五文鄧尙不肯顯係從中漁利昨日正在商議之際鄧忽吵鬧幸經顧包探所見請大老爺訊判鄧錦發供不敢起意把持實是衆見如此求問同事王阿桂王供工香素菲各人不敷開消故欲增加不敢把持求鑒别駕以各鋪旣允每日如五文卽照此辦理如再停工定干未便鄧遵諭而退○包探孔阿才禀稱過犯王三元前因屢次犯案遞解今又潛來仍在各處游行小的拘送請究王供寗波人不敢犯案可否求恩免遞戴德無涯别駕判責二百板管押二月滿日仍遞寗波○包探范進才禀稱昨有唐金和駕一葉扁舟裝載蘆粟八十三捆經過虹口港忽有船户王阿六起意揮令張阿隆張阿華傅正星强奪粟蘆致將金船撞翻幸經他船帮同打撈唐得登岸而廬粟僅剩二十八捆矣因一併解請訊判唐投案申訴所失之蘆粟値洋五元王阿六供見唐船傾翻小的帮同打撈並無强奪蘆粟之事求鑒張等供與相同别駕著將爲首王阿六笞責二百板管押兩禮拜張等三人各責一百板管押一禮拜○包探施奎江禀稱流氓邵松林係張桂卿之　黨專在楊樹浦一帶拆梢紗廠工人被害者已不乏人前日又糾同周寳寳向工人王生福始只借洋三元王不能如命伊卽由十元而索至五十元並欲拔王出外王無奈告知經理洋人函告捕房小的往拘送案請究王生福投案申訴前情繼有曾被拆梢之金阿虎劉彩金高阿全等均　案訴說鄭等兇狀鄭松林則稱並未向王拆梢求鑒周寳寳供與相同别駕判責四百板管押六個月分别遞解○包探陳阿九禀稱王阿根竊取劉伯全之綢布衣服棉被等類經小的查獲送究劉伯全投案供稱小的從蘇州來滬尋找胞兄在途遇見王阿根據言與史熟識明日卽可同往小的信以爲眞同往客寓詎天尙未明伊卽竊物而逃今旣查獲求准給領王俯首無詞别駕判責二百板贓還失主○新充包探韓翔甫拘解陳寳三到案禀稱此人前在客棧竊取同棧住客沈開法布衣四件經小的拘獲送究沈投案領贓質之陳寳三供認竊衣求恩别駕判責一百板衣還失主 
[法捕房瑣案]  
　　昨禮拜五大令蒞捕房會同謝副捕頭發落各案小東門寄園烟館堂倌張源瑞控小荷包顧海泉糾同流氓潘桂生等拆梢經大令訊供昨日命提案覆訊張投案伸訴稱先被拆梢洋兩元共開燈五次後偕潘桂生等又來開燈三隻需錢八百餘文又代付飯錢數百文潘桂生供詞狡展大令著拖下重笞一百板供稱向爲竹匠廿八日同小荷包及大頭全全同往開燈包探禀此等均係流氓專爲拆梢訛詐遇事生風大令再三研詰拆梢如何分用供稱並未分用實不知情命再笞五十板還押原告斥退明日投公堂候示○命提鎭東輪船竊取銅吊之蔣阿才照原斷笞責一百板釋出○又提竊糖之蔡阿松竊烟筒之姚阿二照原斷各責五十板從寛釋出○范德昌被控誘拐案内牽涉陳之金山著先行枷號十天期滿釋放○浦東新橋鎭鄉婦陳葛氏來滬帮傭與沈川林私識爲本夫陳介舟向論得洋六十元旋因索洋口角扭控捕房經鄭大令訊供各節責懲將陳葛氏發堂待母族具領領另行擇配昨日朱文元偕葛楊氏持新恊成烟館保單投保大令詰問朱供在該烟館爲司帳葛楊氏與捕役柴樛同鄉柴在四馬路開烟燈因此轉托擔保命提陳葛氏到案母女質對無訛交朱保出○錢瑞巖控朱伍君吞没田單一案迭次訊共並將廿七保十二圖地保張孝思押候覆訊追比昨日錢偕中人朱一山並被告朱伍君投案朱伍君供此項田單因鄧姓逃回江北屢次向不清理置之不聞去年十二月十四日經原主管姓出洋一千一百元贖回大令問地保在塲否供由地保經手交還大令謂爾之田單非管姓所押何得任伊贖去殊屬不合命提地保張孝思供稱管姓出洋一千一百元贖回田單確曾經手惟以前之事實係陳大榮經手大令謂爾爲地保根柢尙未查明率行經手贖回實屬辦事糊塗着拖下從重掌頰張連連叩首聲稱年邁求恩免責大令着還押限硏日内將田單父案 
 
 

Page 4

 
 
延干追比朱伍君着仍交原保原告斤退 
[美界捕房瑣記]  
　　本邑人木工徐鴻泉雇屋源昌路第七十九號門牌開設木器作一切廢料木花悉堆户外詐晨爲管馬路西人所見將徐拘捕捕頭令押候解送英公廨訊判○前晚有西人水手裝束行至百老匯路忽然倒臥於地四十四號西捕瞥見急往俯視見其形同瘋症卽喚車載至捕房捕頭令送公濟醫院施治○崇明偷兒某甲前晚投宿篷路六百另八號門牌周合興客棧翌晨日高三丈始徐徐起身見諸客皆散遂潜啓樓窓竊鄰居馬車行所曬之綢衣爲人所見該賊已深入重地不能兎脫當被捕獲扭交棧主喚走街捕拘押候送廨訊究○昨晨百老匯路百合里台州人某甲將穢物堆棄户外經四百七十三號華捕拿送捕房乙内二小工在四拷脫路扭毆經二百九十號華捕先後拘至捕房捕頭令一併覊押一天江北小車夫朱兆奎昨晨由燮昌自來火廠附近載送甲乙二女郎至楊樹浦繅絲棧　至下車突有紗廠王阿生唐酉福二人欲雇該車至虹口因論價不合遽卽用武經某號走街捕將拿至捕房旋二女郎亦投案訴稱王等調戲求請送究藜捕頭令押候送廨訊究○積竊施德羅由某處竊得布衣三件昨早經包探倪順泉查獲押候送廨訊辦○黄浦路十八號洋房甲乙二庖可爲錢鈔瓜葛昨日午後大動干戈扭八捕房控訴捕頭飭包探倪順泉押往該洋房令其如數結算不得多事 
[平安爲福]  
　　本館恊賑所接奉保幼安交來助賑銀十六兩平安堂父來助賑銀三兩九錢四分合元二十兩三錢四分七釐兌見洋廿七元八角一分當卽彚解災區俾飢民咸沾仁澤書此代伸謝悃 
[幼童濟世]  
　　今有婁縣籍天馬山鎭周幼童名處囊號頴麒年十三歲爲其令祖虹如先生文煥於五月間陡起寒熱寒勢雖輕熱象甚壯俄頃引動肝氣危險異常家中老幼驚惶幼童出於本心商諸令祖母願將自已積下歴年壓歲資湊集英洋一百元充作賑欵焚香告天塡註病緣叩頭默疇未及二時之久渥蒙天佑轉危爲安託楊讓堂兄將洋交來委解湖南拯濟以丱角之年將歲杪長者賜資慷慨救世事出肫誠亦由於重闈訓迪焉錐處囊中脫頴而出將來繩其祖武輝映門楣可爲幼童預操左劵天上石麒麟不讓徐修仁專美於前矣上海北巿絲業會館籌賑公所制施則敬拜誌 
 
 
 

Page 5

 
 
   
 
 

Page 6

 
 
[新輯仕商應酬便覽]  
新輯石印商應酬便覽出書啓 
自石印法風行應酬尺牘之書汗牛充棟惜未各法皆備皆不合時趨學者無全豹之窺爲憾是編求是齋主人搜輯羣書其有關於酬酢往來之事莫不選入分門别類各式俱全上自官幕以至士商婚喪喜慶壽文祭文輓言傳贊跋引銘叙槩文武衙門一切新任事宜奏摺信禀刑名硃墨筆之類軍營書啓帖式條欵律例精言咨移告示詳文以及官商往來信札家書應酬佳話晋接稱呼契券疏文讀祝贅禮分書關書姓氏彚考州縣異名應酬瑣事細目千餘無不詳載訂成二十卷洵爲應酬全書付之石印凡在仕商者便於取用每部十二本碼一元實洋六折劃一寄上海三洋涇橋緯文書莊發售 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[天福茶園]  
八月初六夜演 
黄金台百草山開山献佛月英偷情京都内城府初次回申眞正第一等定軍山新到頭等名角大閙八蜡廟南樓傳 
[天儀茶園]  
八月初六夜演 
金刀陣草橋關雙官誥煩拿郝演子玉金剛廟重排殺分尸七塊連台子三堂會審新戲報當塲出彩 
[同慶茶園]  
八月初六日演大套 
七腎眷 
粉粧樓上卷大閙景春園 
此粉粧樓由羅增被困胡奎結拜三氣沈廷芳羅家被害胡奎賣人頭鷄爪山起義自始至終連日續演三套務望諸君早臨先覩爲快 
[丹桂茶園]  
八月初六日演 
興周滅紂徐楊進宫小武擋山鐵蓮生望花兒樓豪傑茶居金冠 
[八月初六夜演]  
水漫金山黄三江口鶴代水戰樓蘆花蕩斷橋相會怕妻滾燈宿新安驛連檯頭本新戲並蒂蓮八百兩海貨頭等名角合演 
[天仙茶園]  
[八月初六日演]  
告御狀彩樓配生死板演火棍拾呌畫天水關借茶活捉新排文武霸莊全副新彩藥茶計 
[八月初六夜演]  
又昭關收關勝紅鸞禧接演四本新戲人頭當夜壺文武名角合串新安驛代宿店鍘美案並蒂蓮 
[禮拜六拍賣]  
啓者禮拜六卽初六日十點半鐘在本棧不限價拍賣各色海馬官牌牛牌鵭牌飛龍牌等呢尺三尺六尺九等元靑絨洋紅布灰印標等貨此佈義記洋行啓 
[馬姑靈算]  
專算官宦士商現年行藏後來終身洋五角小批流年二角遠埠信資外付仁智里第十衖一百八十二號樓下馬家識 
[收買火油罐]  
啓者本廠今要收買火油罐子如有者請至本廠面議可也此布　江蘇藥水廠啓 
[禮拜六拍賣]  
初六日兩點半鐘在浦東怡和公司棧拍賣俄羅斯鐵猫牌煤油數千箱稍有油漬貴客欲意者屆時請至四馬路碼頭同趁小火輪臨該棧面拍是荷　壳件啓 
[拍賣]  
今有新到外國乳牛八隻内中一隻是孕牛卽可生産另有小牛四隻又空心象皮脚踏車一部實心象皮脚踏車一部准於初六日下午五點鐘拍賣貴客如欲購者請至本行面拍可也特此佈聞龍飛馬房啓 
[拍賣車糖]  
本行准於每逢禮拜一四早十點鐘在本行拍賣Ｂ唛四唛車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓 
[禮拜一二拍賣]  
初八初九日每日十點半起在虹口黄浦路四十二號奥公館拍賣一應大菜間書樓房間廚房上等木器洋琴洋酒什物不計此佈　魯意師摩 
[憲批照錄]  
陳林氏騷擾嚴衙前顧氏一案奉　元邑尊批示據陳林氏禀批爾女顧陳氏如有身死不明當時卽行報騐澈究旣稱産後身死卽欲從豐棺殮僅可公同婉商不應逐隨惡習挾求已屬非是且顧曾壽係爾女之翁卽周氏范氏亦在庶母之列不知威逼二字從何妄加惟本日被告據地保禀復爾女故後該氏等前從騷擾咸稱罕見如果盡實死者無故此等重罪該氏等十難任一本縣曲爲成全姑念該氏等痛女情切所致與無故者有間權免深究仍聽原勸親友之言和好如前是爲至要 
[本廠新到]  
磚瓦機器每部每日可造磚二萬五千塊每塊長十寸闊五寸厚二寸且陰溝管子亦可製造如合意者請移玉面議可耳上海耶松船廠告白 
[小輪船出售]  
啓者今有小輪船一艘名元寳長五十尺闊十一尺高五尺四寸吃水二尺六寸全船以硬木造成機器之力甚大行駛甚速船内外俱臻完善與新造者無異如欲買者請至申報館面議可也此佈 
[大東新利洋行]  
内河輪船公司 
本月初六日起開赴蘇州　一本公司奉　大日本帝國國家允准創設蘇杭等處内河輪船公司經駐滬總領事官接准開辦所有輪船拖船均在總領事署掛號註册　一上海總行設在英界五馬路十二號門牌分局設在老閘大橋北首三泰碼頭蘇州分局設在閶門外太子碼頭　一本月初六日起先開蘇州每日下午準四點鐘開駛　一本公司輪船係耶松船廠製造堅固快捷往來蘇滬可以限定時刻搭客亦極整齊茶水飯食伺候週到在船在局均可買票　一現在艙位每客暫收八角篷位每客暫收五角附拖包艙格外便宜 
[洋房出租]  
張園馬路東隔壁洋房一宅卽新近卞公館住宅現在出租要者請至垃圾橋南首北京路口潤記號内面議可也 
ＩＡＯＣＲＡＨＣＳＣＣＨＥＢ 
ＳＥＧＮＥＺＯＬＤＮＡＲＥＤＷＯＰ 
[般樂克炭藥粉炭藥片]  
啓者此藥粉藥片在法國巴黎斯醫塾中考得甚爲佳妙藥性容易流行專治胸間各病或痛或酸及洩瀉霍亂胸腹受寒停食不化胸腹欠筋等病用此種藥粉藥片治之最爲神騐每瓶藥粉每盒藥片内均有仿單詳載用法由巴黎斯雅各路十九門牌弗來累出售上海寄存大英醫院出售此佈 
[果然靈]  
五年前明經子在滬僕問終身云甲午乙未兩年得功名添子息均經應騐欽　良殷今館胡家宅三山公所嘉應鄭獻鏞 
[取材於電]  
本行經理西門子廠專辦電報各種材料各種電機及水雷用電綫並兵船礮臺以及各廠各礦曁街路需用各種電燈並鐵路電氣車一切俱全貨眞價廉各省官商如須購辦請惠臨敝行看圖議價可也　上海信義洋行謹啓 
[頂上洋肥皂發售]  
啓者本廠自運外洋頂上物料自造各色上等洋肥皂發售如貴客欲定造牌子並各花樣均可定造倘欲辦者請至三馬路美查公司申報館帳房面議可也特此布聞　江蘇藥水廠啓 
[容易得彩]  
埊門新銀票 
本公司新銀票開設地門有年秉公誠實馳名中外諸君信服除付紅彩費用外所得盈餘儘數充作善舉茲始分設香港泰亨福建大亨厦門泰和天津紫竹林泰祥上海泰安祥嘉善泰亨祥杭州上珠寳巷益豐參號内泰和祥等處銷售以廣招徠額設三萬號得彩一千二百八十九號全張售洋五角半張二角五分頭彩得洋三千元餘彩詳章程單今售英九月份票在華八月廿三開彩外埠賜顧卽班回件 
[天仙茶園]  
初五夜請看第三本連檯新戲 
[人頭當夜壺]  
初六夜接演第四本文武新戲 
[人頭當夜壺]  
[戴生昌輪船]  
八月初二日起添開湖州南潯菱湖等處申湖每逢雙日開行杭州每逢單日開湖風雨無阻 
[郭少泉行楷]  
聖德千字文刻印工良紙張精美訂本三角裱本四角信例均請自給　上海一層樓後南畫錦清河里内本寓發售 
[清眞順源樓]  
本號定於初七日開張包辦酒席掛爐鷄鴨應時細點隨意小吃零拆碗菜一應俱全承蒙賜顧寳善街中　順源樓啓 
[經售絲廠機器]  
啓者本行經售各等絲廠機器應用一切器具倘蒙貴客賜顧者請至四川路卅七號門牌　上海福勒洋行啓 
[軋花鐵車出售]  
今有頂上軋花車出售另碎物件一應俱全貨高價廉貴客賜顧請至北泥城橋西首鴻慶西里對門方記便是 
[專釋沉疴]  
上海美租界德榮里世醫俞鐵橋大方脉又精針炙風氣吐血痔瘡癧　極許永保斷根更歎沉難怪病不妨前來評視 
 
 

Page 7

 
 
   
 
 

Page 8

 
 
   
 
 

Page 9

 
 
[機器軋傷]  
　　下海浦倫章造紙局司理機器粤人李阿杰昨晨被機器將左右手十指悉數軋下頓時暈倒於地同夥卽舁往　仁醫院求治 
[上海縣案]  
　　蘇鄉人張士行投縣呈控周鳳笙盤踞等情經蔣刺史研訊張供同茂泰南貨店本莊同岳所開　上因虧折盤與謝殿卿周鳳笙接開未久周謝又轉盤與小的接開一切生財雜物作價洋三百零五元存貨作銀二百二十九兩六錢付房東頂首一百五十元並付謝洋一百元周洋二十元又代償欠租飯錢三十八元執有收條爲憑現欲擇吉開張而婦女尙盤踞店中屢催不睬求請押逐周鳳笙供今年五月盤給張姓小的實收過定洋二十元以後張回籍不見面房東胡靜園將房另租劉兆九租住到六月底張來申就此扭控求鑒刺史判將周鳳笙交保帶出清理如果兩造不洽再候覆訊○劉子卿孫慶成在法界爭汲自來水爭釁毆打孫受傷斃命報縣請騐塡格詳報在案兹法公堂栘送兇犯到縣蔣刺史訊之劉子卿供揚州府江都縣人家惟寡母向賣五香豆六月廿二晨買豆回持木桶到菜巿街汲取自來水因人多擁擠孫慶成亦在取水驀將水桶擲來小的接住還擲將孫打倒旋有巡街華捕拘去孫在醫館斃命求恩吳桂仁供充四圖地保現在屍屬未到死者冋患羊癲瘋求鑒刺史判將劉收押自新所靜候屍屬來案如其勸妥求銷准子免擬○楊錦山控龔阿龍匿伊妻唐氏並涉八鋪地甲沈裕等情前經訊將龔等笞責著至蘇尋交去後復經蔣刺史訊沈裕供八鋪地甲奉斷後恊差及楊錦山至蘇尋著氏之母族向論無如並未到彼折回禀復楊錦山供該氏不知潜逃何處龔阿龍有心藏匿龔仍一味狡供喝笞三百板仍不實供乃命將龔還押一面著再詳細緝訪購線務獲○童心田孝廉迥等聯名列欵上控宣學師盜賣學田等情節經黄大令飭提張樂園等研訊分别交差候訊兹黄大令又飭差補提味蒓園内擋手汪姓去後該差等將汪拘獲並提被控索擾差甲陳松沙柏春及盜賣學田全案人証於前晚十下鐘時由黄愛棠大令提訊汪供名心箎蘇州吳縣人現住北巿會香里今年正月朔起與向在衆會内大餐司務趙慶山在張家花園内股開六其番菜館可帳一董姓一吳姓目下趙已拆股聞園主說前歲是浙江人紀君眉在園開過牌名君美上年王月亭獨開改牌陶然亭宣君美是否開過並不知悉求鑒大令謂旣未深悉著先具結仍著出外詳細查明紀君美現在是否在滬目下作何事業赶緊明白禀覆又訊沈聚興供充廿七保頭圖地保是日原差到圖唐承基已經逃走大令諭飭赶緊協同緝獲唐承基到案又訊聽事吏陳松供奉傳舉人童迥上年除夕去傳今年三月初一又奉票催傳詎童老爺說印票上寫二月廿八老爺於廿六公出顯見不符將票取去小的再三懇求幮對鄰歸錦衣勸給信函小的已送稿轉呈並無索錢之事惟聞沙柏村到過趙光第家並未見面亦未索錢沙柏村供是三鋪已革地甲雖到趙家去過未敢詐錢大令諭旣未得賄一併飭釋杜庭栽供呈案之地契十四紙計六十七畝尙有在民田内學田八畝餘當時因糊塗悮看亦是民田後因學田佃户因種不熟情願頂租由小的托嚴嚴轉托張由張尋出曹梅卿是實巖慶甫供買田由杜先生來托後到四馬路地皮茶會遇見張樂園說起人要買地因於九月初五到青蓮閣茶會商妥一同下鄉踏看張樂園供與嚴在青蓮閣茶會說成據云曹梅卿因佃户不能種熟情願頂租唐承基處曹梅卿供上年九月張樂園要領去看地曾說學田恐其不便杜庭栽以爲頂租並不礙事中金每人得六十元大令謂學田例不准頂租仍候歸學收管頂租契四套及價一併充公杜庭栽嚴慶甫張樂園曹梅卿等不應作中限將中金繳案所買民田仍令管業王才寳供租學田葉大人宣老爺兩造俱不得知全是中人作主小的得過洋六十元大令謂爾旣知學田不應蓋戳著罰洋一百元限三天交案著再重笞四百板胡永祥供所賣民田六分二厘三毫不干學田之事大令飭卽開釋姚長春供得價洋九十元羅羅　供田二畝二分得價洋一百九十八元姚金松供田一畝八分得價七十元羅聚金供得價二百零八元大令謂姚長春等五人不應將學田擅自得價租頂各笞二百板所有契價限交出繳案充公王林全供賣民田八分九厘租與王小二現已還錢求押拆王小二供租王林全搭蓋草房已三代此刻贖回願赶緊拆讓大令謂王林全旣賣民田無庸置議王小二限五天拆屋張東園交的保如有傳究立刻交到餘人統交的保繳洋如無的保收所押追案遂結 
[英廨晚堂案]  
　　楊如雲扭控陸金芳圖賴欠洋飭押前晚羅二尹提訊楊供上海人賣菜爲活陸金芳本係元和輪船廚司在小的處賒菜有一年之久積欠血本洋七十二元四角向索圖賴扭案求追陸親書揭欠錢摺呈電陸供蘇州人積欠菜洋數目相符惟小的已失業祇得陸續拔還求恩寛宥二尹以陸金芳旣認欠洋未便久欠判陸押候交保限一月清還穒取限狀送查林稱謝而去○妓院傭婦潘顧氏向狎客袁阿加索還借去之金鑲籐鐲在虹口餘慶里吵閙經包探石金榮將一併拘入捕房轉送英公堂飭押前晚亦由羅二尹提訊氏供蘇鄉人在娼婦花佩玉處狎客袁阿加借去金鑲籐鐲一只佯稱打樣向討避匿反聳令婦女將小婦人凶毆經人勸開報由包探送案求究袁有借鐲憑據呈電二尹閱畢袁供寗波人在泰豐里開設恊豐洋貨號同友至花妓處游玩潘娘姨曾向小的借洋四十元直至去年底無還商由小的同將金鑲鐲頭兌洋三十五元五角歸還前欠筆據係妻子因其吵閙不休將此搪塞求恩明鑒二尹詰氏有無姘識答稱實是騙借而去並無私識况該氏夫亦在上海乞追二尹以筆據雖袁妻所出洋應向袁追取判著押候交保限半月償還仍取限狀送查潘顧氏叩謝而去 
[邗江官報]  
　　七月廿三日朱鹺尹恩緒銷皖岸聽差彭鹺尹長慶由省回○廿四日江甘五岸籌銷梁分轉世禮公幹到揚○廿五日任鹺尹振聲委楚鹽查艙差分發知事許鹺尹立綱安徽人禀到丁觀察葆元抵揚公幹 
[接錄汴賑報銷]  
　　一查獲嘉縣被災三十村計二千一百零六户大六千二百十七口小三千七百零一口每大口給大錢三百五十文小口减半共放錢二千八日二十三千六百二十五文每錢一千四百十文合銀一兩計動支銀二千零二兩五錢七分又施送各藥合銀四十一兩五錢又製放棉衣褲九十三套合銀五十五兩八錢○一查懷慶府屬河内縣被災五十二村計極貧四千五百九十六户大八千零二十二口小五千六百八十二口每大口給大錢七百文小口减半共放錢七千六百零四千一百文每錢一千三百八十文合銀一兩計動文銀五千五百十兩零二錢二分又施送各藥合銀五十五兩又製放棉衣褲一千套連運費合銀八兩○一查武陟縣被災一百零四村計極貧七千九百五十四户大一萬四千零六十一口小九千六百九十卫口　大口給大錢六百文小口减半共放錢一萬一千三百四十三千九百文每錢一千三百八十文合錢一兩計動支銀八千二百二十兩零二錢二分又施送各藥合銀七十兩又製放棉衣褲一千三百十二套連運費合銀七百八十七兩二錢○一查修武縣被災六十三村計二千六百二十二户大五千五百五十九口小四千二百二十一口每大口經錢七百文小口减半共放錢五千三百六十八千六百五十放每錢一千三百八十文合銀一兩計動支銀三千八百九十兩零三錢二分又施送各藥合銀四十五兩○一查濟源縣被災十七村計一千六百六十八户大二千七百零七口小二千二百三十九口每大口給大錢七百文小口减半共　錢二千六百七十八千五百五十八文每錢一千三百八十文合銀一兩計動支銀一千九百四十兩零九錢八分又施送各藥合銀十五兩又製放棉衣褲一百套合銀六十兩○以上查放彰德衞輝懷慶三府十二縣屬被災户口共動支汴平銀四萬一千九百六十九兩三錢一分九釐除上海各恊賑所撥助銀四萬兩照數散放外不敷銀一千九百六十九兩三錢一分九釐由汴省周鼎臣婁壽之兩先生募捐湊賑合併聲明上海北巿絲業會館籌賑公所制施則敬子英甫抄登 
 
 
 

Page 10

 
 
[普太和始創戒煙一粒金丹批價格外公道]  
此丹乃本號始創戒脫萬人其功之速其法之妙久爲海内馳名矣但邇來冐效者頗多不特外省人冐效卽吾粤藥家亦多依樣葫蘆是誠魚目混珠有眞僞之難分焉　諸君賜顧者尙希認明本號牌記庶不致悮是丹品性和平不燥不熱每瓶百粒計重三分能戒烟一兩可見藥小勝多丸小力大服後不但癮除患消且能補元益氣種子延年誠戒烟之金丹幸勿輕視○每瓶價洋一角如批發者彼别家格外公道○分鋪蘇州紹興京都江西○分設金陵蕪湖常熟仁川○上海棋盤街高大洋房廣東普太和丸藥店啓 
[真老永隆土棧告白]  
佈告者今于無恥之徒假冐移徙店跡混碍本號老牌欺商昧利奸詐百出不存　天理誘騙客商爲害不淺但本號開設上海大東門外新碼頭小橋東者以來數十年遠近馳名四海共知毫無移動原照舊店舊底老牌號開張交易無異凡仕商賜顧者請認明新碼頭小橋東自永隆老店老牌號交易以免被欺務祈愼重庶不致悮專此佈聞 
[三井洋行]  
啓者敝行經理本國紗厰專辦洋紗棉布全用中國上等棉花分量包足價亷物美定期一切格外迅速以圖久遠貴商賜顧請至四川路本行面議可也此佈 
[歌功明德]  
震澤吳江縣之首鎭也近年有外來匪棍在鎭横行滋事無惡不作街巷鄉間居民受害無窮幸遇○趙中函到任後剿辦匪首者數人匪棍漸漸匿跡去秋蒙派湘勇駐防在鎭地方更覺清凈居民沐○恩非淺近蒙派蘇防右營簡放總兵兩江卽補副將陳帮帶名開富駐防在鎭營規約東頗醫作事勤愼精細輿情亦甚相洽七月十四五六三日鎭上向有觀音會相傳已久亦難禁止况此會較往年更形熱閙五方雜處之人均到陳帮帶親自帶兵勇數十名又派副哨官謝某亦帶勇數十名各執器械在街彈壓四處嚴緝晝夜不輟不僅伏莽望風而潰且茶寮酒館之間亦無聲揚爭闘者從可知地方之安靖端賴有司者之整頓耳是役也賢陳帮帶之材 
[招請買辦]  
啓者今欲用買辦一位於十月一號前往日本國神戶地方某洋行辦事每月薪水洋一百元並呆住在行内如欲知一切情形請至四馬路第十七號門牌機地士面詢可也此佈 
[耳聾復聰]  
小兒在上洋向英大馬路仁大當後泰和一弄廣東利濟堂分號購耳聾丸四盒需洋四元服之果然奇效予之耳聾將近十年亦能復聰實可稱之曰仙丹也亟登報章以廣傳揚湘鄉客保第李啓 
[上海分此]  
溧陽縣西大街 
本藥房在溧陽城内西門中市特設一鋪運售各項應運售各項應騐丸散膏丹俱全以便　賜顧者就近購取也上海華英大藥房佈啓 
[聲明]  
沈益生向爲本店經手近因納妾等情刻已辭歇但本店素不在外擔保銀錢貨物恐未週知特登報章卽請往來各寳號均鑒開泰洋廣京貨號告白 
[瑞記賠欵迅速]  
法界小東門失愼小號亦被殃及幸在瑞記行保險計元八百兩刻已如數賠償該行誠信可靠特此佈告　恊順館 
[白帶必需]  
久聞上海盆湯弄壽榮齋白帶丸靈余婦久患斯症服藥鮮效後購丸一元并膏藥四角用之立愈喜以誌謝　孫錦村啓 
[保火險告白]  
啓者本公司於一千百零三年在英國倫敦開設迄今已歴九十年計貲本銀八百餘萬兩今託美查有限公司經理上海分行事務中國客商賜顧者請至申報館帳房面商可也其保之險費照大市一律特此佈聞　英國倫敦永平公司上洋經理人美查有限公司仝啓 
 
 

Page 11

 
 
   
 
 

Page 12

 
 
   
 
