# 1893 - 151 - 4907227

 

Page 1

 
 
[希世之寳全帖已出] [  點石齋代售啓]  
　　希世之寳挖裱錦面加楠木匣晋唐小楷加錦套請繳半價　票取帖未入股者請速購鴻文局買票者由乾德奎發前印廟堂碑墨色不佳今全　去由本齋加工重印又印成宋搨夏承碑翁閣學攷證千餘言有豐道生楊繩　潘奕雋吳榮光宋葆湻諸公跋靜娛室好雲樓題七古潘題大隸於帖首宋搨多寳塔有靜娛室沈鳳王虚舟攷證王又題大分書　首宋搨化度寺有陸深胡讚宗瀏石庵王夢樓顧南雅靜娛室跋翁閣學攷證帖首飛白分書李東陽題三種挖裱錦面再者各帖裝池工繁時久遠方郵寄尤艱今擬變通除巳銷票外希世之寳裝潢者仍五十元未裱者减裝費廿元小楷已裱十二元未裱减四元夏承巳裱十元未裱减二元多寳化度已裝各六元求裱各减二元京都琉璃廠永寳齋上海太古昌棧乾德奎上海廣東蜚英晉記漢口小夾街積昌號蘇州山塘大街愼記棧江西書街天寳樓分　 
[說砲]  
　　嘗謂中國近年以來製作日新軍械漸備於何見之於前此解快槍至北洋見之快槍者江南製造局所新製一出五槍連環不絶命中及遠可以駕乎林明敦毛瑟諸槍而上傳相錫其名曰快誠行軍之利器也然而槍其小焉者也吾觀於前日之試放大砲而益爲中國額手矣前日演放之砲計兩種一爲八百磅彈子之後膛大砲一爲四十磅彈子之快砲大砲則長式者重五十二墩口徑十二寸長三十六尺短式者重四十八墩口徑十二寸長三十尺此次所試者食六角一孔栗色火藥三百磅彈出口時每一杪鐘行二千尺如於相去一千碼遠近可擊穿十九寸之厚鐵甲如任彈力所之可擊三十餘里設近海砲臺置一二尊無論何等鐵甲船氣必爲之先沮其快砲則重二墩有奇長十六尺二寸口徑四寸七分食黑色火藥十二磅食無烟火藥則僅須五磅半一杪鐘時可連放十二出彈出口時每一杪鐘可行二千零八十尺如任彈力所之能擊十八里之遠此項快砲最利於兵船蓋兵船所畏者水雷船而巳考海面水雷船每千碼行一分半鐘而兵船欲見水雷船須相離一千五百碼始妸瞭見如尋常之砲一二擊不中則水雷船逼近而兵船將成韲粉矣有此種快砲則於一二分鐘内能放二十餘出每兵船安置三四尊則水雷船萬不能近逼至砲之有彈猶刀之有鋒故製彈亦必彈心而竭慮前時中國所造之砲彈僅造至二百五十磅彈而止而鋼彈則從未造過自十七年春仿造鋼彈十八年春仿造八百磅大彈十八年夏用自煉之鋼造彈十八年秋仿造快砲彈銅壳並創造快砲數珠彈所謂八百磅彈者彈身長四十寸圍徑十二寸不足厥有數種一曰鋼質彈一曰硬質實心彈皆攻堅所用一曰開花彈彈膛内空徑六寸半深三十二寸有奇可裝火藥三十二磅專爲炸裂擊敵所用一曰平頭彈則兩頭皆平如大炭結然有重一千磅者有重八百磅者專爲試砲而設此次所試放者卽此是也至於快砲所用彈子鋼質彈硬質實心彈平頭彈皆與八百磅彈之用從同彈身長十四寸口徑四寸七分不足惟開花彈則與各種彈子迥乎不同各種開花彈銅碰火皆置於彈前其彈頭平式碰特雖卽開花然不能攻穿堅物假如擊鐵甲船時僅能於船外開花而船内仍無損也此項快砲之開花彈則置銅引於彈後不用碰力專用震力彈頭仍堅銳可以攻物攻穿後再行開花所謂深入而顯出誠爲利器中之巨璧又恐彈坯肉厚鐵塊大而不能碎乃又别出心裁造成數珠彈視外洋之子母彈卽譯言沙不乃爾彈内皆包小彈炸裂時無數小彈飛出者更爲快而便子母彈製法瑣碎彈旣平頭不能攻堅而工程又鉅今則因其式而攺造之其外仍用快砲開花彈式内則鑄成連珠小彈如手釧式疉釧十四層共小彈一百八十九丸命名　數珠殆取其如牟尼之一串也外則包以生鐵彈旣炸飛而彈身鐵坯亦較薄炸時易於擊碎前可攻堅後能炸裂以此制敵何敵不摧而其工程又省較之外洋之子母彈僅五分之一而已聞現擬由此四十磅彈推而廣之至各式大彈其彈内圓式小彈擬攺爲三角小彈蓋猶不敢以此自是也夫砲以快名實恃有銅壳預行裝藥連彈合而爲一如今之槍彈然倘使放砲者操習嫻熟卽能連珠不斷法國之霍斯盖斯不難駕而上之矣然砲則快矣巨矣彈亦銳矣便矣而火藥丸當合式也火藥之性有躁急而短於力者有和緩而力能遠者躁則易傷砲内螺紋而送彈不遠無以克敵和緩則彈於砲内螺紋優游旋轉後力且勁送彈較遠黑色火藥與栗色藥飭其力不同如此近來已置有造藥餅機器則火藥之用又可精益求精而此次所演者則惟有彈子用平頭而不用開花攻堅之類至砲之堅彈之利藥之靈放之便則無一不造乎其極夫是以靶木齊飛泥山深隠而中西官商之與斯盛會而目覩情形者莫不嘖嘖稱道弗去口謂非當事者之盡心竭　與夫羣策羣力之各競爾能曷克臻此而文匯西字報乃反大肆譏評是亦徒見其妬賢嫉能之意而中國則固巳能自造此第一等利器矣余曰此中國之創見也亦中國之幸事也於是乎泚筆而爲之說 
[本館接奉電音]  
　　昨由京友電傳上諭五道敬謹譯登○四月十九日奉上諭雲南迤西道員缺著張廷燎補授欽此○二十日奉上諭伊犁副都統岡勒銘額著接辦塔孟市哈台叅贊大臣事務欽此同日奉上諭伊犁副都統著鍾亮補授欽此同日奉旨保年著賞給副都統銜作爲錫伯營領隊大臣照例馳驛前生欽此同日奉上諭副都統額爲慶額于咸豐年間帶兵剿賊轉戰江南安徽湖北陜西山東河南直隸甘肅新疆各省迭著戰功洊升副都統旋接辦塔爾巴哈台叅贊大臣事務均能勤愼供職前　患病賞假調理兹聞溘逝軫惜殊深加恩著照都統軍營立功後積勞病故例從優賜卹生平戰功事蹟宣付國史館立傳任内一切處分悉予開復應得卹典該衙門察例具奏准其入城治喪賞銀五百兩由新疆藩庫給發伊子奎瀣著俟及歲時由該旗帶領引見用示篤念藎臣至意欽此 
[金闕曉鐘]  
　　欽天監爲知照事所有揀補本監五官正等缺於本年四月初四日帶領引見本日奉旨欽天監五官正員缺著擬正連華補授欽天監博士員缺著擬正許長霖補授欽此於初五日述旨本日奉旨是欽此欽遵到部相應知照吏部查照○新任兼署刑部尚書懐紹先大司宼塔布詹吉四月初十日已刻赴秋曹履任先期經司務廳示仰闔署官吏皂隸禁卒人等至期一體謁見○吏部爲知照事所有俸滿截取　知之太常寺博士史從鑑一員本部於本年四月初十日帶領引見相應知照貴寺傳令該員於是日五鼓穿天靑褂備帶補褂元靑褂並佩帶對子荷包手巾赴左翼門外本部朝　報到聽候排班帶領引見萬勿遲誤因用印不及先行白片後補印文○户部山東司示傳吉林請領防餉銀兩委員驍騎校忠常等知悉本庫現定於四月十二日開放爲此示傳該委員等務於是日辰刻赴庫支領毋悞○莊靜皇貴妃等位奉移東西陵寢例應於奉移靑時簡派禮部堂官於金棺前奠酒行禮至四月十八日金棺永安寢劵神牌塡靑時簡派禮部堂官恭奉神牌入殿行禮先期經禮部具奏由罼機處交 
 
 

Page 2

 
 
出奉旨仍著派出之禮部堂官行禮欽此○盛京内府兼攝金銀庫副關防員外郎一差現屆期滿例應由五部司員中遴選奏充現經裕壽山軍帥會同綿霈卿司徒遴得盛京兵部員外郎毓壽堪以兼充除循例奏聞外已分咨都城吏户部内務府查照矣○江西巡撫德曉峰中丞馨奏請陛見於本月初七日到京暫寓廣濟禪院繕備安摺緑頭牌於初九日子刻差弁齎入内廷呈請奏事官遞入旋於寅刻趨詣闕廷就景運門外茶房俟旨旋自内頒賜點心一盤中丞敬領後由軍機處發出傳單德馨頭起入見上御乾淸宮詢以江西會匪洋務及地方要情中丞跪對詳明隨卽退出嗣由軍機處口傳奉旨德馨著明日仍預備召見欽此中丞聆旨後與樞臣小叙寒暄乘輿回阜成門内苦水井故宅○吏部爲曉諭事現出有盛京户部管莊六品官一缺謹將盛京户部筆帖式文齡擬正永陸關防衙門筆帖式文敬擬陪又出有盛京刑部本處題缺主事一缺謹將盛京刑部筆帖式奎齡擬正廉卿擬陪均給咨到部相應出示曉諭該四員穿天靑褂備帶補褂元靑褂並佩帶對子荷包手巾於四月十二日子時赴左翼門外本部朝房報到伺候點名預備膳前帶領引見如排班時不到卽將該員緑頭簽撤下並先於初十日午刻衣冠赴部演習口奏履歴萬勿遲誤○吏部爲知照事所有俸滿截取同知之兵部司務臧著興一員本部於四月初十日帶領引見相應知照貴部轉令該員穿天靑褂備帶補褂元靑褂並佩帶對子荷包手巾於是日五鼓赴左翼門外本部朝房報到聽候排班帶領引見萬勿遲誤因用印不及先行白片後補印文○明歲舉行皇太后六旬萬壽慶典自頤和園歷西直門關廂以迄神武門至宮内沿途搭蓋採殿戲臺經棚及點綴各項景物應需椶毯鋪地刻已由總理慶典處咨由南省各督撫於產椶地方預爲採取分批解京於歲杪解齊五百萬斤 
[潞河夏汛]  
　　四月初一日通濟庫開庫放　兒錢○初三日吳直剌補行州考○順天府府丞李丞憲本定於四月初八日下馬吳直刺因十三日有陵差過境沿路橋梁白棚均須照料禀請展緩旋攺於十二日下馬○前日由津運到磨麫機器四具安置東關横街關帝廟内不日安設用此項機器出麫旣多獲利自厚想接踵而起者當不乏人也○藩憲牌示通州缺以候補知州榮恒請補尚未奉准部覆○尹憲發交振銀四千兩易錢一萬二千串又由官車局提錢八千串派書役會同鋪商前往平家疃東嶽廟等處散放○務關同知姚司馬楊村通判萬别駕三河縣賴大令武淸縣王大令先後來通謁見道憲○初四日晚天作淡靑色俄而雨雹不久卽止京西一帶被災較重初五夜陰雨檐溜淙淙至初七晚始止 
[津門雜爼]  
　　天津時有盜賊夤夜登屋嚇詐錢文五年前曾經拘獲數名或懸首藁街或站籠致斃竊以爲殺一足以儆百若輩當革面洗心矣詎料去冬死灰復燃盜風大熾鎭道府縣屢飭差弁嚴緝以肅法紀而靖閭閻至今春先後獲犯若干名解案訊辦祗以贓証未確不能一律明正典刑惟中有劉二者所詐票錢經事主將號數報明旋在某錢鋪捕獲解案嚴訊歴認各案如數家珍大憲以其法無可寛情不容恕援照從前辦王瞎雨成案處以極刑本月初九日由天津縣獄提赴本府過堂覆訊無異隨飭捕役綑縛調取三營兵士押解西門外法塲斬首並將血淋淋一顆人頭裝入木籠懸竿示衆○今春河間府屬雨水調和二麥豐稔刻屆麥秋天氣隴覆黃雲惟三月下旬曾經雨雹差爲美中不足耳○山東登萊靑道一缺欽奉上諭以劉含芳補授欽此按劉觀察字薌林前在旅順口總理魚雷局務及前敵營事宜刻巳乘傅到津禀見李傅相聞榴花照眼時當赴山左履任云 
[木船被刼]  
　　天津今年迭被火災土木繁興多　善買者曾由關東大山一帶陸續購木聨檣入津聞有條河人所駕木船行至半途被盜搶刼一空船中被殺一人受傷一人當赴該管地方官報案迨駛抵津郡又在天津縣呈報以便恊緝憶從前海盜充斥刦掠頻仍其盜黨均係海河以下人曾由傅相札飭練軍翼長已故候補道楊觀察嘉善會同文武各官一體恊拿曾獲盜犯若干人曁首犯王八旣王幗泰謝崑等就地正法海道得以安謐曾幾何時而死灰復燃弭盜賊而安行旅是所望於有地方之責者 
[人惟求舊]  
　　天津鐵路公司前經西人畢德格會辦用人頗有更張所需經費較之常年約多鉅萬畢君刻已辭差回國總辦伍秩庸觀察於人數大加删汰又守人惟求舊之說將從前逐客補充司事以收駡輕就熟之效 
[平治道塗]  
　　天津工程局修墊路途不遺餘力東門外南斜街向係石道車輛不便往來由局憲派員監工將石條起出攺塡碎石以利遄行現擬於西南兩門外徧修官道由閘口接小洋貨街經關帝廟北至大悲庵南至小藥王廟西穿坑沿斜入城濠南岸至南門口石橋折北循城根至西南角樓達西北角樓石路止現已擇日興工所有墊道應用土方南門以東卽掘小藥王廟西首大坑之土南門以西卽借城濠兩邊挑積泥土暫行培墊一俟濠水乾涸當濬河底之土補還業由工程局憲札飭天津縣出示曉諭阴撓以免生事 
[吳下雜言]  
　　高長壽不知何許人向在蘇州護龍街北首小王家恭開設小烟館霧鎖雲扃之地嘘氣如蘭竹笛横吹大半鳩形鵠面有混名機房長壽者與館主同其名而不同其姓蓋系出石湖與靑邱固非一本也本月初七日排闥而入高呼値堂者開燈稍拂其心遂相爭閙旣而揮拳互擊誓不肯休戰鬥移時機房長壽力不能支敗北而遁高長壽飛步追及扭住攢毆直至身受重傷始得釋手其母范陳氏見子大受挫辱奔至亨三圖地甲處細述情由偕赴長洲縣衙門大呼救命王大令准詞之下飭將受傷人舁騐經仵作唱報驗得身上有拳傷數處火速醫治尚可保其無虞大令遂飭氏好好延醫療治一面飭差拘高長壽訊懲○有陳某者手持包内洋銀八枚至臨頓路某烟館過癮俄而内急欲溺信手將洋銀包置枕畔謂合榻之某甲曰煩君略一照顧僕去去卽來甲曰諾及溺畢復入呼吸旣而癮過給資出門行至元妙館前某綢莊購取綢縐若干核計價値五元啓包如數交於櫃夥櫃夥估得銅質立卽退回甲大驚復以三元請估則亦化爲米元章之贋本河豚返身至烟館查問値堂人以不知對甲則已蹤跡俱無矣無可如何懊恨而返 
[巴山新緑]  
　　宜昌洋碼頭打包店共有七家去歲有四家獲利三僅能自立近日各店在南門外禹王宮演戲重立條規以後收徒只收下路人不收本地人店中人不准在外滋事一經查出若不革退亦當重罰免致有玷聲名○某號掛旗　裝載綢綾洋布及洋廣貨物約値二萬餘金駛赴川中至宜昌上面三斗坪地方觸於灘石以致全船沈溺各物雖有撈起者然已被水浸濕今在該處曬晾恐不免大受虧耗矣○近有三板船來宜内有徐姓者係提督銜又有吳姓亦在營務處當差小住旅邸卽往下路公幹又有鮑爵帥之公子道出宜昌暫作勾留卽行就道○制憲派員赴廣東一帶購辦桑秧分發各州縣栽種宜昌領得二萬株散給民間並示人以種桑之法今年養蠶者因此而多年復一年蠶桑之利當不减於江浙也○初一日美國兵船上之兵官患病猝逝卽於是日下午葬於南門外天主堂義塚執紼者約有五六十人西兵擎手槍洋槍軍容整肅兵官數人在後相送下窆後兵丁放槍三次始各散歸○南沱地方近出一謀斃親夫之案手足頭面不知去向惟剩身體一叚東湖縣已前往相騐不知作何辦理 
[邗溝緑水]  
　　原任浙閩總督卞頌臣制軍騎箕後由白米鎭運柩抵揚寄厝天寍門外崇寍寺中筮期開弔並賜御祭等情疉紀前報兹聞公子等擇於初八日卯時發引到劉家集吉塋下窆預於初六七日題主是二日揚郡印委各員及各紳商均以一束生芻冋靈前叩奠不僅舊日羊曇向西州門灑淚已也○揚屬各州縣以去歲飛蝗過境遺子田間間有數處已蠕蠕然動揚州府許太守通飭所屬赶急搜查復於初三 
 
 

Page 3

 
 
日駕一葉扁舟躬詣各鄉查勘相機搜挖聞解纜後先赴高寳一帶再至裏河視民事如已事洵不愧良二千石哉○本月十六日爲常鎭通海兵備道黃幼農觀察太夫人九秩帨辰揚城印委各員均於十二三等日各駕扁舟前往祝嘏通分司項分轉海分司徐分轉剪江南渡運憲江都轉因船私開辦在卽正擬赴沿江各隘口查勘遂於十三日午後命駕登舟俟查勘後再赴鎭江祝嘏○甘泉縣屬之邵伯司呂少尹逝世由府尊暫委會少尹庖代已列前報兹由上游檄委沈二尹蔭章前往署瑼已於本月初十日未時接篆視事矣 
[獲犯迅速]  
　　前報紀揚屬許家莊染坊被刦經林邑宰緝獲知情之陳大騾子供出此案係徐四等夥刦經邑宰懸賞緝拿兹聞十二日傍晚某地保協同江邑捕快在頭橋地方將徐四緝獲就近請駐防營棚派兵護解入城邑宰飭令覊禁候訊重賞之下必有勇夫觀此益信 
[懸賞緝盜]  
　　揚屬仙女鎭河北趙姓家被盜行刼經上游將該管管汛各員分别記過撤委兹由林邑宰嚴飭捕役緝獲案犯一名其首犯眞贓尚未弋獲遂出賞格一通略謂據仙女鎭河北地保周松禀據監生趙俊報稱在郡城生理家住河北伊妻歸寍惟老母幼女守户遽於二月廿八夜三更被匪垣越而入推開堂屋槅扇入房行竊老母驚覺喊捕匪卽行强搜刦衣物携贓開門而逸生聞信赶回查開失單囑爲轉報等情往查屬實叩請勘緝並據事主監生趙俊開具失單同報到縣業經會營往勘選捕嚴緝並照章禀報在案旋據捕獲案犯張三一名供認夥同在逃之張鳳山等行刼不諱當將人犯收押加捕緝拿誠恐該犯等遠颺合亟懸賞勒緝有能將張鳳山卽義成聶學義卽有得緝獲者每名賞洋一百元聞風送信因而拿獲者賞洋五十元 
[别有洞天]  
　　法界同安里野雞臺基無一不備有張三娘娘者慣引遊蜂浪蝶入迷香洞中前晚有浪子三人偕一女郎义麻雀女郎輸洋六角後欲索還浪子不允兩相口角聲聞於外二人恐爲巡捕所拘遂代還洋六角女郎始轉怒而喜不然其能免匍匐公庭哉 
[誘良爲娼]  
　　法界蘭芳里爲烟花藪澤粉白黛緑列屋而居有烟鴇名順金者與披蓑衣之淸明姘識該鴇向爲薦頭與蘇鄉婦女熟識前日引誘鄉間二女僞稱薦往人家傭工先給洋銀五元領至滬上卽逼令爲娼二女己入牢籠身無彩翼不能奮飛荏苒經旬被其族人所知尋蹤而至欲問誘良爲娼之罪後經魯仲連其人出爲調處令該鴇將夜度資盡給二女並另籌盤費洋二十元其事遂寢不料該鴇怙惡不悛前日又引蘇鄉女陷入烟花是心蛇蝎而行禽獸者也捕房聞之奚肯默爾而息耶 
[娼婦籲恩]  
　　烟娼王三寳奔投英公廨訴稱小婦人現在鴇子陸大阿姐處賣娼近以厭倦烟花急欲擇人而事鴇子故意留難旋被狎客張友堂嗾使無賴誘至高昌廟左近張德勝家刻始得乘間逃歸求恩超豁蔡太守研訊之下三寳供稱小婦人家在湖北輾轉來滬悞墮火坑友堂係湖南人在營當勇時來買笑曾留枕蓆之情前日忽有不識姓名人來喚小婦人至天福茶園觀劇劇散雇坐東洋車至德勝家德勝有妻潘氏當日卽令妻弟潘金寳將小婦人看守小婦人向之詢問始知友堂嗾使伊等覊留旣而向金寳哀求令偕至租界中取物始得奔投案下現在不能回鴇子處更不願至友堂家務求發入善堂苟延性命金寳刻在署前守候求大老爺提案訊懲太守立飭差役帶三寳出外見金寳果站立署前拘送公堂叱令長跪金寳供稱小的係湖南人年十八歲自幼在製造局砲隊營兵張德勝處三寳由南市劉駝子挈來寄與德勝處德勝囑小的看守後三寳央小的件至租界中取物行經大馬路某茶肆又囑小的質水烟袋以供零用及質錢而回遥見三寳向西狂奔驀投憲案現在小的不敢回去求賜宏恩太守備函至高昌廟巡防局請局員傳德勝及潘氏到案訊究 
[烟鴇被拘]  
　　昨報紀烟鴇肆虐一則嗣爲法捕房克捕頭所聞立飭包探至小東門戲館街十一號門牌將該烟鴇大屁股阿三及被虐之烟妓一并拘入捕房騐明該烟妓傷痕遍體瘦骨支離兩足腐爛不堪當飭送往仁濟醫館療治昨晨捕頭命王包探往視兼詢受虐情形該妓初不敢說再三盤詰始稱該鴇以鐵籖亂剌又令跪於硬柴上膝骨將破疼痛不堪包探回告捕頭遂將該烟鴇押候解公堂請曷同轉盡法懲辦 
[撈獲屍身]  
　　毛裕堂之划船由伊孫毛瑞華撑駕在浦東周家渡載鹽來申駛至中流被緝私船撞沈溺斃六人報縣後黃大令飭人打撈屍身此已列報兹聞前日下午在董家渡南碼頭一帶撈獲屍身四具暫置岸側晚間各屍屬聞信來認備棺收殮 
[押犯病斃]  
　　江灣醫生應蘭坪遭地棍徐振芳强借不遂持刀行兇應遂扭徐至英公堂轉送到縣經前任上海縣袁大令訊責枷號發頭門示衆徐二次棄枷逃逸旋經原差拿獲黃大令飭收所候辦至本月初旬徐在押患病兩足腫脹由看役禀明大令飭發善堂醫治延至前日斃命堂董備函請騐廿二鋪地甲金茂預備屍塲一面由差役催屍族來申遷延未到午後一點鐘大令帶同仵作書差人等蒞堂相驗地甲投案候示堂丁朱金元禀稱徐振芳於本月十一日奉發到堂據醫生言實患傷寒投以藥餌終不見效竟於昨日午後六點鐘斃命大令飭仵檢騐報稱委係因病身死大令卽著善堂棺殮發壇召領 
[覆訊拐妻謀命案]  
　　拐妻謀命一案屢紀報章前日午後原差朱榮將屍母阮徐氏抱呈阮小海並兇犯吳妙林吳桂華曹德標莊金堂馬阿二獨眼阿六及屍妻阮張氏解案四圖地保陳炳華九圖地保王順章等投案候示傍晚時大令升坐花廰研訊命原差將各犯帶開不准交頭接耳先提吳桂華至案問曰前堂爾已供認今日可再供一遍桂華供稱小的向賣靑菜度日家中尚有老母妻子素來安分不與妙林同伴此次實被誣指大令謂如係妙林誣指爾前堂何以供明桂華供前堂受刑不過信口妄供大令曰如係妄供爾不應與妙林在堂上試演毆擊情形桂華供實係妙林挾怨所致大令問因何挾怨答稱本年二月間妙林在西門外某烟紙店内聚賭抽頭是日小的出外購物行至西門外馬路見妙林與阿眞卽阮張氏同行詢問何往則稱往賭塲中小的亦向西前行未數步又與阮阿狗遇見問小的曰會見阿眞否小的告以被妙林領往賭塲阿狗卽前去找尋小的相隨在後覘其動靜及阿狗入賭塲果見妙林與伊妻同在一處阿狗欲將妻領回被妙林凶毆且問何以知爾妻在此阿狗告以前情見力不能勝卽由後門逃逸妙林以小的通信阿狗因此懐恨誣扳大令問可知在塲者爲誰答稱當時不知現聞妙林言阿六金堂阿二及不識姓名者一人在塲又問爾知阿六形狀否供稱阿六身長五六尺面無麻身體甚把年近三十問爾知金堂作何事業供稱金堂在西門外充當汛捕夥大令問爾知阿六雙目失明否答稱並未失明大令謂阿六一目已盲人皆呼謂獨眼阿六顯見爾供詞不符前堂爾已供明今日忽又翻供足見逞刁著跪大練約二點鐘之久桂華始供小的實在塲大令曰爾旣翻供不能含糊過去須將始末情形據實供明尚可爲爾超豁如再逞刁定當重辦桂華供二月間妙林與小的一再商議欲將阮張氏之夫阮阿狗謀斃至三月十八日下午四五點鐘時小的道經法大馬路妙林與馬阿二獨眼阿六莊金堂及不知姓名人在丹鳳樓啜茗喚小的入座唔談片刻妙林私謂小的曰今晚欲幹阿狗之事央小的同去許事成後每名酬洋五元小的允之後至左近萬三和酒店飲酒共計酒資五百七十三文由妙林惠鈔睹人復至八仙橋一帶游玩時在晚間九點鐘遂往阿狗家呼喚大令問何人入内呼喚供稱馬阿二獨眼阿六莊金堂三人入内呼喚又問以後如何供稱阿狗一聞呼喚信以爲眞隨小的等同往大令又問爾等如何呼喚供稱阿二等入内後卽大聲曰阿狗阿狗爾妻阿眞現在南鐵廠地方將隨外國銅匠逃逸問被爾等喚出之後阿狗願與爾等同去否答稱阿狗甚願問爾等從大路行抑從小路行答稱阿狗本欲從大路行小的等告以大路甚遠阿狗卽隨小的等從小路行又問爾等行走時何人在前何人在後答稱妙林阿二阿六三人行在阿狗之前小的與金堂及不識姓名之人在後阿狗居中大令謂阿 
 
 

Page 4

 
 
狗與妙林有仇妙林在前阿狗豈有不見之理供稱當初行時實係如此後來妙林由墳旁抄出兠在阿狗之後是以阿狗不見大令問曰究竟何人先行動手答稱先由妙林奔上拉住髮辫小的卽毆擊一下問毆在何處供稱胸前問爾毆後如何供稱小的一時畏懼立卽奔逃妙林亦聞路上行人聲奔至墳頂望風又問後來有别人到否答稱無人間阮阿狗究竟如何氣絶供稱由阿六硬奪阿二之帶套在阿狗頸項用力勒斃訊至此適英讞員蔡太守堂董朱君吟香汪君靜巖因公拜會大令命各差在堂伺候仍令吳桂華跪在堂上大令與太守等晤談良久及分袂報時鐘已打十二下大令因爲時已晚命將吳妙林還禁吳桂華等分虽收自新待質二所阮張氏仍交官媒聽候次日再訊 
[筵資移賑]  
　　凡人懸弧令旦所有宴客筵資悉從裁汰以濟賑需此誠兩全之策也南潯杞記善士六十生辰將壽筵資洋一百元委充山西賑欵花甲一周種德何庸洗盞苦辛萬狀匡災曷弗傾囊救世從權亦親朋所樂傚焉福壽緜延洵能償願矣上海北市絲業會館籌賑公所施善昌謹誌 
[善與人同]  
　　今春項峻九先生來滬多承諸契友惠送隆情拜領之餘本應早備酬筵因念山西災歉異常將鷹洋五十元移作賑需俾代諸契友祈福藉表寸衷以鳴謝悃又年例在申辦貨近年奉令兄命每件提費一分充善舉之用今將春夏之費預提洋五十元亦彚入山西急賑兩番濟世胥費經營浹治羣情彼瘠苦餘生當頌救時之多術矣[  上海北市絲業會館籌賑公所施善昌謹誌]  
[謝惠痧藥]  
　　啓者寒煖不時珍調不易時將槐夏多病堪虞敝所於端陽時日當仍照章虔合各種時氣要藥以便施送而昨日已承本埠全亨寳號惠到紅靈丹痧氣丸各六百瓶當經收到代爲分送除製奉收據外理合鳴謝幸乞登報以彰盛德此啓　滬北樓流公所司董謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學憲回省]  
　　安徽學憲吳肅堂文宗於初八日早八點鐘回皖德靜山方伯嵩書農廉訪丁濳生觀察及道府縣各官均至江于　　文宗飭文武巡捕擋駕鐘鳴十點命駕入城由東門走天后街高井頭二郎巷四牌樓梓潼閣迤邐進轅經過之處觀者爲之塞途蓋以文宗曾大魁天下故爭以望見顔色爲幸也 
[襄垣魚素]  
　　邇日蕪湖北鄉一帶蝻子忽然萌動如蠅如蚋跳躍田間雖不能鼓翅高飛然深恐羽翼一成卽難窮治王邑尊因視自赴鄉察勘飭書差協同圩董抽丁從速捕除連日農夫千百人各携竹帚稻柴分投排擊擊斃卽爇　焚　特未識醜類能盡殲否○有混名小鐵匠者不詳其姓氏自矜膂力每每作踐名花靑皮榜中居然一甲第一名及第矣一日行至陡門巷與同類某甲遇班荆道故携手同行自述某娼畏其威風每月奉銀若干爲壽某某諸賭窟則日饋阿堵繞牀頭趾高氣揚自鳴得意適保甲巡弁李叅戎尾隨其後一一屬耳大發雷霆立飭巡勇一併拘獲訊懲昔人言螳螂捕蟬不知黃雀在後其此之謂乎○蕪湖有所謂遊字號者蓋各鋪出店及輿擡走卒之通稱也其人大都來自江北維桑與　誼洽敬恭月貼錢與金斗帮每年三四月間置酒焚香設筵高會並雇鞠部演劇以樂良辰本年自三月二十七日起笙歌嘹喨袍笏鮮妍箇中人著短後衣穿犢鼻褌圑坐大嚼醉語喧呶有某甲者持傘立戲臺口諸人惡之雜以譏嘲勢將用武得和事老調停其際始免平地興波○老湘營譚軍門因統領王觀察騎箕西逝前往金陵弔奠初二日乘江永輪船返蕪 
[潤州宦轍]  
　　長江水師瓜洲總鎭謝鎭軍福田前赴邗江公幹於十四日淸晨坐頭號砲船啓行卽於是日下午抵瓜洲屬下各官均在大碼頭排隊相迎鎭軍卽命駕回署○兩淮鹽運使江蓉舫都轉於十五日早乘頭號南灣船以小火監拖帶至鎭暫泊六吉園碼頭鎭城文武各官員均至碼頭迎接都轉接見後卽乘輿登岸由西門橋入城赴道署恭祝黃觀察太夫人壽辰小住四五日卽當返旆○督辦揚河隄工總局歐陽觀察霖因有要公於十五日午刻抵鎭黃觀察王太守曁駐防各營官均至招商碼頭恭迓觀察坐四人大轎前導有親兵擡禮物數盒由小門口入城拜會黃觀察迎入花廳略談片刻卽至上房祝太夫人壽誕再與觀察面嘀事宜次赴各衙門答拜○揚州營彭參戎庭貴於十四日上午時抵鎭並不登岸卽乘原舟向姑蘇進發 
[壽域宏開]  
　　十六日爲鎭江關道憲黃幼農觀察太夫人九秩壽辰先期署中張燈結彩將壽屏壽軸懸掛滿堂輝煌奪目是日祝嘏者本郡自積統制以下各員水陸各營弁無不摳衣晉祝揚城及金陵各官亦先後鼓棹而來戟門之外輿馬喧闐冠裳薈萃前三日召寳鳳京班分兩處演唱一設花廳以欵嘉賓一設花園以備瀛眷觀賞太夫人最喜觀劇特於滬上招致名優數人紅氍展處一串歌喉眞不讓紫府淸虚小按霓裳三疉也太夫人顧而色喜所擲纒頭不下數百金演至十八日始止瑶池高會綺席傳觴苟非福壽兼全烏能臻此 
[湖山梅雨]  
　　杭垣爲東南大省萬商雲集北達嘉湖南通寍紹推而廣之各行省之舟楫往來莫不由南北兩途但地勢高下不同非壩不足以蓄水故仁和之臨平長安爲下游要路西興之百官曹娥爲上游要路或培以泥或壘以石每壩必有夫役凡遇船隻過壩必用盤車牽挽以上無如積久弊生若輩往往勾通衙署差役勒索巨資甚至扛擡人夫亦皆尤而效之所求不遂則故意遲延行旅甚以爲苦今歲恭逢慶榜士商之赴省者絡繹不絶崧振帥深知利弊頒發告示徧貼通衢曉諭壩役及埠夫扛擡人等不准藉端勒索倘有仍蹈故轍者從嚴究治○署定海鎭劉吉園軍門交卸晉省已列報端兹於初九日接省防統領鈐務李副戎成林仍歸統帶親兵新前旂營劉副戎道芝交卸親兵新前旗在省候補○近聞嵊縣諸曁等處博徒已有晉省者在貢院左右租屋爲鄉試時喝雉呼盧之所而產主貪其房價較考寓不啻十倍莫不樂從有守工之職者可不預爲防範設法禁止也耶 
[滬濵瑣語]  
　　滬城東街箍桶店主之子某甲年逾而立性甚兇悍喜與無賴爲伍前日午後五點鐘時有老學前街薛天順兠套店主某乙之子名三九偕壁鄰紙店主之子名阿八送貨至大東門行經沈家弄適甲呼羣嘯侣而至見三九等年幼可欺意圖訛索三九等正欲飛奔被若輩扭住將貨奪下喝令衆人毆打三九受有微傷旋有某某經過上前喝阻始將貨物交還三九回家向父訴知受辱情形乙怒不可遏告知十五鋪地甲向甲理說甲自知鹵莽願於次日備香燭服禮其事始寢○昨報紀滬城三牌樓某零剪店失竊縐紗一則捕役將朱金木汪阿法拘獲後盤詰餘贓何在則稱大東門外城根相近周康太所開成衣店内存縐紗八疋施相公弄陳阿有家存縐紗四疋該捕卽向陸少尉禀明帶同朱汪二人弔贓解案少尉升堂提訊失主洪振南投案訴稱係寍波人在三牌樓開設合源祥零剪店朱金木汪阿法前在店中爲夥嗣因作事不妥卽行辭歇伊等於前晚混入店中竊去縐紗十五疋當時查無蹤跡至昨日持往質店幸卽瞥見交捕送案現在吊到各贓核對之下尚少一疋朱汪同供原籍寍波前在洪處爲夥迄今失業無聊出此下策少尉問曰餘贓何在供弔案十二疋小的等手持二疋現亦起案尚有一疋在陳阿有處少尉將朱汪各笞一百板發自新所收押聽候黃大老爺備文遞解回籍起案之贓交失主具領仍飭捕役往吊餘贓○經金氏投縣控兒子頁根違忤昨經黃大令飭差往滬南製造局相近將頁根拘獲飭令看管候訊 
[英界瑣聞]  
　　蘇州人某甲僦屋四馬路開設萬福來烟寮其子某乙於十二歲時懼責脫逃迄今已三載矣昨忽貿貿然歸父子重逢喜出望外詢以行蹤所在據云出外後遇海鹽人某丙挈至大東門外附船至海鹽教之耕作後以不慣操勞作苦逃至新塲鎭囊空如洗無以充飢幸有一老嫗憫而收留小住三日嫗亦異常窮苦無力供我饔飱因向鄰人湊給錢一百五十文重回上海噫若此嫗者同在窘鄉而能賙人之急古者蘆中一飯豈得令漂母專美於前哉○蘇州人馬阿四年已七十有四龍鍾衰邁孑然一身貧不聊生形如乞丐前日下午奔投英公廨求發善堂蔡太守准之飭差送入城内普育堂留查○昨日午刻有一轎式馬車中坐衣冠濟楚者二人駛過三馬路南晝錦里前馬忽驚而跳躍旣而前蹄跪地無力支撑車中入駭極下車徒行他往其時觀者如堵中西捕恐滋事故飛步到來帮同將馬帶回馬棚車則由馬房中人曳之而去或曰此馬殆患急痧云 
[法捕房瑣事]  
　　昨招商局江孚輪船抵埠時有妙手空空兒乘間竊取搭客棉被一條當被失主拘獲並在身畔搜出當押票十四張内七張均係烟筒卽交巡街捕帶入捕房捕頭命押候下期解案究辦○法界自來火行後街有某姓姑媳同居寡鵠凄凉爲人　衣度日其媳　姑時有勃谿前日往姑處欲將簪環等件取出其姑恐其逃遁不卽給予爭閙之餘被巡街捕所見拘入捕房卽有祥豐衣莊主某甲具保捕頭以其姑年老龍鍾准其保去媳暫押候堂期一并解訊 
[江西官報]  
　　知縣左壽崇委辦神岡卡通判洪範委往德安測繪輿圖府照陳長齡往　平辦保甲典史姜兆松咨補萍鄉典史署市汉司陳潤林卸辭湘東卡回謝委指分典史徐家駿繳照係浙江監生上高縣丞林鳳岡解秋審人犯來省新建典史朱式雲卸署蘆溪司事回謝飭知代高安縣丁樹棠謝委赴任縣丞狄如椿往高安湛精往淸江府照朱建勳往南昌府屬按司獄陳開文往崇仁俱催地丁曹允之往鄱陽催屯糧湯樹銘往弋陽吳之雋往安福俱催稅契吳永年往宜黃劉國霖往鄱陽俱催减平黃鴻光咨補廬陵典史准補瑞金典史章森禀謝行知饒州府照王洪達秋審查府縣三監指分從九張景卿直隸監生張晉蕚安徽供事俱禀到 
[金陵官報]  
　　四月十八日候補道陶森甲謝委會辦兩江營務處並到差並銷支應局差湖南候補通判王錫極解長江水師經費赴卾由湖南來前署邳州楊激雲交卸回漕督營務處淮揚海道發審知縣戴德明由京引見回督轅牌示新選督左遊府金國治繳票到省應卽飭赴新任其現署督左營遊擊寔任常州營遊擊李永陞及現署常州營遊擊本任靑山營守備許和生應卽一並飭回本任藩轅牌示　選通州州同林泰啓現繳文憑到省自應飭令赴任江都縣萬壽司巡檢屠岳年撤任遺缺查有典史何漢堪以署理 
[浙省官報]  
　　四月初六日升授福建藩司臬司黃進見禀謝部文行知新選臨安縣吳慶祥江蘇人由京來省禀到○初七日准補定海同知趙禀知臨海任内交案銀兩補解淸楚候補同知繆鈺禀知臬司委兼江干保甲差禀見叩謝候補縣胡培元塘棲釐局專丁來省禀謝釐捐局飭知留辦一年記大功一次○初八日高治源禀銷黃道關釐局差富陽縣劉能繼禀知藩司飭知先行赴任禀見叩謝候補縣陸爾昭禀知藩司委解京餉差禀見叩謝高年瑞禀知糧道委催前烏程漕項銀兩差候補按經歴程恩謨禀辭回籍守制○初九日准補定海同知趙禀謝給咨赴都禀見叩謝禀辭○初十日餘姚中村巡檢蔣廷模禀知藩司飭知赴任叩謝新選衢州府經歴鍾連禀知藩司飭知赴任候補府經歴張兆鏞由京領照來省禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
