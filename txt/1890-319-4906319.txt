# 1890 - 319 - 4906319

 

Page 1

 
 
[勸募順直山左急啓]  
[申報館協振所同人拜手　]  
　　順直山左洪水爲災自四月迄今一片汪洋數千里盡成澤國災民逕地　徒死亡男女列骸蔽江而下其幸而不列者　此塞　　　　　　　　褐俱無難禁奇冷加以飢腸轆轆全無粗　下咽有不視息難延漸將告斃者乎伏念本館勸辦賑捐　後江浙　建　物俱　大君二慷慨　金　茲畿輔巖疆齊魯名境遭茲類沛何忍不復解囊特肅短箋附陳苦狀如肯玉成美事巨欵溉施則　善降祥福報可操左劵已 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論人才難得]  
　　國運之隆替視乎人才之盛衰人才盛則庶務咸理百度脩明山林無隱逸之人朝廟有郅隆之治於以黼黻休明幹旋運會五帝可六三王可四禮樂之興正不必俟諸百年以後也人才　盛則紀綱弛而不張政治　而莫舉晦盲否塞一任運會之遷流而莫能挽救天下事將有不可問者矣然國家之需才雖如此其亟而造物於此轉若鄭重各惜不肯輕易篤生必待禍變已極時勢愈艱庸夫俗子束手而無如何夫然後瞻顧徬徨躊躇再四生一才焉以爲撥亂反正之用又生一才焉以任禦災捍患之勞山川靈秀之氣至是而一洩祖宗養士之報至是而始償鳴呼造物之生才竟若是其難哉雖然人才亦未可一例視矣端拱廟堂之上雍容槐棘之間夑理陰陽論思密勿天子欽其德望寮　憚其丰裁是謂相才運籌帷幄之中决勝千里之外發縱指示料敵如神一方賴以保全三軍奉爲司命是謂將才催科政拙撫字心勞彈琴在堂謳歌在野桑麻沃若井里晏然是謂保障之才血氣剛强馳驅用命每戰必克臨陣爭先汗馬功高請纓志奮是謂偏裨之才保障之才易得而相才則難得偏裨之才易得而將才則難得誠以局量有大小責任有重輕固未可等量齊觀也運際休明六合之内靡然而從風喁然而向化以相才治之足矣若乃時値屯邅草澤奸雄揭竿而起生靈塗炭井邑爲墟國家養兵雖多一中以惰偷之氣往往空壁爭降望風先遁當此之時若無將才安望兵事之有轉機哉我朝龍興遼藩長驅入關從龍之士鸞翔而鳳峙雲集而景從足與望散比隆蕭曹嫓美自時厥後平三藩定西域征大小金川戡川楚教匪武功之盛超越古今得力於師武臣力者居多洎乎赭宼肇亂首尾十餘年蹂躪十餘省開國以迭經禍亂未有如此次之尤甚者也然而禍變愈亟人才亦愈多向時造物所不肯輕易篤生者至此乃不惜盡洩其菁英以爲河山成再造之勳而爲斯民解倒懸之苦則又未嘗不歎天心之仁愛有以衛國而保民也中興人才湘軍爲盛淮軍次之湘軍創始於曾文正公其時以書生從戎者如江公忠源羅公澤南李公續賓續宜昆弟皆能戰勝攻取摧强宼之鋒鼓士卒之氣此外立功之士開府兼圻擁旄專閫先後相望大率皆湘楚英才爲文正公所賞拔者也泰之初九曰拔茅茹以其彚豈不信歟淮軍人才亦不下於湘軍而爲之領袖者實推合肥相國朝廷以北門鎖鑰非準不可委以股肱心膂之任期以鹽梅舟楫之助於以宏遠猷而襄盛化宙合同風梯航咸集誠千載一時之會也天生李晟實　社稷豈苟焉而已哉朝廷優待功臣始終如一斷不使櫛風沐雨勞苦功高者有鳥盡弓藏之歎宜士之負奇才異能者爭自磨礪以自奮於功名之路也君子聞鼓鼙之聲則思將帥之臣今日者疆圉無事桴鼓不驚荷戈之士裁撤歸來有田可耕則仍爲農夫以沒世其無田園廬墓之可守室家妻子之相依者或不免轉徙江湖頻年落魄苟非恩信素著威望素盛之大員坐鎭其間何以使伏莽全消芃萑永靖哉赭宼削平迄今已二十餘年日月如梭河山猶昔諸將士歃血苦戰之所二三父老猶能於荒烟蔓草之中指點遺跡相與欷歔慨歎不置以爲後生小子幸生太平之世優游俯仰不復知有兵革之事誠爲厚幸而不知山川城郭皆由勞臣宿將辛苦百戰得來者也江南爲曾宫太保再造之地小民追思舊績歴久弗渝幾於兒童誦君實走卒知司馬而朝廷之假公以慰吾民者爲時亦最久深仁厚澤浹髓淪肌何意昊天不弔奪我長城慨時勢之遷流悲哲人之凋謝出西州門慟哭者豈第羊曇一人哉鳴呼人才消長關乎運會天旣生才以戡禍亂何必不再生才以致隆平崧嶽英靈千秋不泯乘雲雨而蟄蛟龍不能不有望於後起之君子 
[調署江督]  
　　兩江總督曾宫太保出缺後所有印信由江寗藩憲瑞茀俟方伯暫行收存兹接金陵電信敬悉廷寄以皖撫沈仲復中丞調署兩江總督謹按中丞曾綰上海道篆熟悉中外交涉情形此次恭膺寵命移皖江之旌節鎭南服之疆圻中外商民同深悅服而益歎朝廷之知人善任爲不可及也 
[觚棱愛日]  
　　泰陵總管一缺咨取揀選各節迭綴前報兹經値年旗將揀定五員於九月二十四日帶領引見本日奉硃筆泰陵總管員缺著正黄旂頭等侍衛富崑補授欽此當由値年旗恭錄知照侍衛處傳令該員於三日内自行具摺謝恩○神機營驤字威遠馬隊專操大臣御前侍衛正白蒙副都統明專操安以先人墳墓年久失修近因雨水過大衝刷益甚應卽修理惟欵項無措再四思維擬援案請由本營公欵項下借銀四百兩俾得修葺至所借銀兩卽由月支專操口分銀按月扣還以淸欵目等情咨由管務處核辦近經營務處據情禀堂批准由粮餉處照數借給並經慶邸批明所借之銀卽由明安月支專操口分内按月扣還銀二兩○兵部爲知照事武選司案呈現出貴州永安協右營守備貴州提標左營守備共二缺按照鍂選及變通章程三九月應用漢藍翎侍衛一人其餘一缺應歸本省查有科分名次在先之漢藍翎侍衛闕廷華福建永定縣人年三十四歲由癸未科武進士漢藍翎侍衛行走二年期滿咨部以守備選用應將該員掣定守備一缺相應知照侍衛處傳令該員於九月二十四日赴部過堂二十五日赴　天安門外朝房伺候簽掣不得遲延不到○吏部爲批示事據前選湖南藍山縣知縣徐士英呈稱江西監生由浙江長林塲鹽大使遵海防例捐知縣新班卽在任候選光緖十三年五月分簽掣湖南藍山縣知縣奉部調取引見未及到京丁母憂開缺服滿呈報起復理合取具同鄉京官印給呈請恩准投供候選再職前經選授得缺奉部調取未及赴部過堂丁憂服滿是否仍歸原班鍂選伏乞核示等因到部查徐士英江西監生由浙江長林塲鹽大使兼襲雲騎尉遵海防 
 
 

Page 2

 
 
例報捐知縣新班卽在任候選簽掣湖南藍山縣知縣經本部調取引見未及到部丁憂開缺兹據服滿起復投供候選再職是否仍歸原班伏乞核示查該員由浙江長林塲鹽大使報捐知縣海防卽在任候選十三年五月分輪選到班簽掣湖南藍山縣知縣十四年四月十七日丁母憂開缺今服滿起服海防卽原班已斷自應歸於應補知縣班内銓選相應批示○户部内倉於九月二十五等日放給雍和宫中正殿弘仁寺闡福寺等處喇嘛應領秋季口糧計放倉粟米一千七八百石此米雖係本年新收顆粒尙屬潔整每石可售松江銀一兩一二錢惟該喇嘛等領食者寡大率皆令碓房米局領去折付銀錢而已○户部爲片行事所有散秩大臣乾淸門侍衛等應得本年養廉銀一萬兩本部業已核明移侍銀庫於十月初一日辰刻開放爲此片行貴侍衛處派員於是日赴庫支領 
[金陵冬振]  
　　博施濟衆談何容易故質言之則曰善門難開文言之則曰堯舜猶病金陵之冬振甲於天下矣其法分城内城外爲兩總局名曰撫卹城内振土著之無衣無食者城外則振四方之流寓來就粟於江南者兩局向以十月朔興辦先委員就查户口人數編之於册再由總局按册查核不卽不離方給以領米之票據有票而後有米此定章也米自十一月起散至正月底止共三個月或推廣十天半個月則出自綜核者之有餘不盡未可恃爲党例領時每日大口計米六合小口三合五日一領領者往往一人領數人之米大担小担邪許而出不拘拘於一竿一影民尤稱便說者謂十年前城内外人數尙不盈萬自左文襄蒞任大有百廢具興之勢適兗豫歲飢捆載南來者其數惟倍乃就雨花臺設廠排軍仗以將事給票之日擁擠至無所措其手足不得已擬用馬隊衝開爲左右道詎鳩形鵠面者齊遮馬首馬不能進越數日始草草敷衍擇其極貧者撥入粥廠廠内設木樁以待滋事之無賴一悍婦孕數月矣以爭粥詈司事乃以繩曳之樁上曳未半孕忽墮婦亦遽殞一時壓者蹋者鞭扑者號哭之聲可聞數里而粥廠之作踐尤甚嗣後有懲其弊者創爲新法給票一張卽剃且眉之半又或聨五人之髮辮爲一行驅之如犬豕不知何人怪其有失政體爲之中止其明年曾宫保來督兩江見嗷嗷石頭城下者已不下五六萬人乃易粥爲米使得米者有一勺之炊卽可果一家之腹與人言又令甯濫無遺不欲甯遺無濫仁聲洋溢襁負者不遠千里而至於是又患其多飛咨鄰近省分曉諭窮黎無輕離故土又令沿江各關隘望風截阻無奈民之歸仁猶水之就下獸之走壙雖谷其勿來不可得已自是而後積至十萬三四年來並積至十三四萬城内仍循故事不准災黎進城城外則赤蚵磯以下白鷺洲以上包江東儀鳳兩門江岸數十里悉爲災黎所棲止蘆屝一層蜷伏其内一望皆是不可以僂指數上年嚴寒有凍僵者總辦劉觀察面禀宫保卽捐廉令爲建棚俾蔽霜雪未幾天竟和煦迄歲暮無　手患人皆謂至諴所感城外有一種舟居者船小人衆自鄂皖一路托鉢而來每帮總二三百號最易喧聒滋閙歴來司事視爲畏途卽舌敝唇焦甚且衣履盡裂亦不得法前年有某君智勇士也效其法亦駕舟在水中央令該船五號一班銜尾而進俟挨次查閱復卽移東泊西因此三千餘號日未中而查畢可見事在人爲凡不勝任者皆拆襪線才耳總辦劉觀察年過六旬之半猶强健每天曙卽親至局周視員弁司巡之勤惰旣卽遍歴各處倐行倐止隱察此中之誰歌擊壤誰抱向隅辦振以查振爲第一關鍵功過係焉故觀察於此時尤欲人任勞任怨不遺餘力忍飢耐俗以身先之當飭查時嘗懷餅以出日中不得食則對衆咽水呑餅殊不自覺其養尊處裕者然因此人都感激思自効上年在江東橋營牆内有耆老望其髯知爲劉道憲下拜曰使君活我黎庶有年矣今日纔　與衆同甘苦也因感泣曾宫保亦嘗語人曰劉道之誠樸耐勞非羣公所及今歲議者本擬易米爲粥以省經費且以橋身受者之有幸有不幸獨宫保不韙其議遂改米先是宫保知城外爲振卹之大宗劉觀察又辦振之熟手無論城外辦一次可抵尋常什伯卽歴來之不使一夫失所伊誰之力祗以議者以經費爲詞劉觀察亦不欲以經費仰勞憲慮因决計不預聞此議究竟宫保之散米牢不可破也迨莫衷一是之際宫保卽特札城内外兩總辦率由舊章無庸改粥鳴呼孰知我宫保特留此一握紅蓮之遺愛貽江南北嗷嗷者以深長思乎現在兩總憲已於初一日禀知開局城内委通判孫廷騵羅繼琛兪鳳琴管局務城外委知縣崇樸葛毓淸吳漢東管局務惟向來查户以保甲分局之門牌册爲藍本今歲特委中小班挨户淸查凡向來之呼翰音羹献爲昆仲行者至是一破除情面公事这認眞可不言而喩矣惟爾小民尙其知此浩蕩之由來哉 
[滇災詳述]  
　　雲南蒙化廳所屬地方近於本年七月間大雨傾盆山河並漲數十村幾同澤國田禾淹沒宛在中央房屋爲水浸淫頽圮　斜約二百餘間糧米器物率多隨波逐流以去婦孺艱於逃避溺斃多人小民蕩析情形不堪寓目該地方官赶動倉榖先爲急賑捐廉支棚俾資棲止滇撫得報後卽飭司籌欵撥　並委員會同該丞等履勘災區是否成災詳細禀覆並應如何賑撫接濟之處妥籌辦理毋任災民失所等情由譚序初中丞據情馳奏已於九月二十五日上邀睿覽矣 
[大帥閱邊]  
　　黑龍　將軍依大帥克唐阿以呼蘭愛琿呼倫貝爾齊齊哈爾墨爾根以及黑　子等處分佈各軍駐守卽宜前往查閱並將沿邊一帶地勢逐爲查閱有無應行籌佈酌改防扼之處俾得躬爲酌度總期邊防鞏固緩急可恃依大帥已於九月中旬帶印起程前往校閱其齊字營交涉事件亦得與定大帥晤商籌辦矣 
[東報雜譯]  
　　目下日本横須賀船廠造一軍艦能容三千七百墩名曰橋立其在法國定造之松島嚴島二艦因墩數形式相同呼爲姊妹艦又在英國定造容二千五百墩之千代田艦本約今年可竣工後因英廠協衆罷工致遲時日大約須來春始告成矣○冲繩縣今秋所出甘蔗　糧大獲豐稔故目下砂糖出數比常年有數倍之多云○日本今年開設國會擇於西歴十一月二十五號日皇先行祭神大典上下兩國會員均隨同叅拜隨由皇宫出和田倉門經日比谷練兵塲入貴族院門當塲發布憲法並行開會儀式禮畢由而出過新橋進半藏門還宫○總州富津儆臺試演巨砲其聲隆隆遠震山谷因西歴十一月十一號日皇臨報横須賀先觀是處所泊第一號水雷船所有臺上之兵卽須調往故先試演一番云○英國某親王擬遍歴　毬以恢眼界上月由麥尼蘭乘英柴兵船至日本途次遇險沈於南津　洛林島海中○日本漁户因濟州漁業與朝鮮釜山海產公司啓釁兩國政府照會不絶於途近始由在京之大浦茂產等數人從中調處大約可化大爲小不致斷斷力爭矣○秋間長崎泰昌號跑街夥張阿琬因病去世生時曾娶一日女爲妻遵例禀准外務省給憑帶返故鄉次及復到生有一孩嗣以女不守閨箴意欲離異女亦因有外遇不願隨張訣别之時曾立一據言明此子歸張撫養與婦無干事隔三年張另納他婦子亦長成不料日前前妻包藏禍心聞張計音將子奪回藏匿引友某甲不忍見故人之絶嗣急集三四友赴婦家索孩婦見勢不佳將子送交警察署聲言此子是我親生今因孤寡無依是以領歸爲日後倚賴之計衆人無奈回告泰昌號主一面禀請領事訊追楊星垣都轉查得前　鑿鑿該婦何得乘喪匿孩當卽照會日官日官令將孩交還再行結案○有某日人遠涉重洋用濳水機器搜索珊瑚珍珠之類近日獲古磁數具由鑒古者尋考源流謂係高麗之物白年前有高麗船一艘中載陶器及各種骨董至日本中途遇暴風全船覆沒僅存一人漂至伊萬里島遂居焉現在其子孫尙存在島中業漁網罟笭箵生涯頗爲不惡云 
[吟社風流]  
　　日本邇來崇尙西法後生小子爭習蟹行書然墨客騒人閨中翹秀仍不乏講求漢學致力於唐詩晉帖間者每遇月夕花　 
 
 

Page 3

 
 
晨往往歗侣命儔爲書畫詩文之會淋漓醉墨致足樂也長崎擷瓊江山水之秀老輩中如岡出如吉島夙以詩著名曾見賞於曲園兪太史後起之秀則琴石敬　二君尤工題詠每年書畫會祗數次若詩社則時時有之遇有文人航海而來者必特起騒壇邀之鬥韻詩成復圍坐小飲飛觴醉月逸興遄飛本月十三號九皋吟社諸君會於春德禪寺由琴石敬亭主其事住持慧契禪師亦與焉題共四道山房觀靑楓限東韻秋風限尤韻題山水小景限齊韻瓊江秋曉限庚韻有後至之垂髫女郎名阿娟者年僅十一齡見各題皆作七絶一首雖不依韻而頗得題旨衆人齊聲贊歎幾令笨伯爲之擱筆 
[吳客塵譚]  
　　蘇垣自譚序初中丞禁止小錢後市中一律行用制錢兹以禁令稍疏復萌故態奸商私購鵝眼錢水面漂等攙和大錢中兼之洋價每圓只換九百餘文閭閻受害甚深無不痛恨錢賈之從中罔利云○有甲乙兩人在元妙觀前啜茗忽然起釁拳脚交加乙之頭　被甲擊破血痕狼藉襟袖俱紅而甲仍振臂而前餘勇可賈經旁人向之勸解詢之乃手足也噫然萁煮豆聞者傷心而當局絶不顧天理人情徒逞一時之忿有心世道者能不爲之歎息咨嗟乎○本月初一日爲下元令節好事者各舁廟中偶像至虎阜邑厲壇名曰督祭旗鑼扇傘務極鮮明七里三塘畫船如織幸有巡查局派人彈壓得以安靜如常 
[虎林火警]  
　　本月初四夜十一點鐘杭州下城大東門弄内某姓扇子作坊不戒於火焚去樓屋兩椽幸隣近居民帮同掀去屋頂火勢始不蔓延云 
[東甌官報]  
　　新任温處道李建齋觀察光　於本月初一日午刻乘元凱兵輪船抵郡屬員齊赴東門外接官亭迎迓觀察隨進大南門内府學巷潘宅行臺擇吉初四日接　任事○前温處道苑秋舫觀察之瀛眷於初八日乘元凱兵輪船至上海小住數天俟觀察交　旣淸卽須挈之北上云○瑞安協劉協戎興邦前會署温州鎭總兵後奉飭仍回本任刻已量移甯波定海鎭大約十月中浣卽須交卸履新至新任瑞安協爲高子塘協戎日内已從福建來温矣○浙江學政潘大宗師於九月二十六日按試處州十月初八日自處州起節約計十一二日准可抵甌云○十月初一日德峻臣太守府試泰順縣文童 
[甬上雜聞]  
　　甯波訪事人云十月初三日爲甯紹台道吳福茨觀察之太夫人六十帨辰適逢幼孫彌月於是懸燈結綵大會賓朋特召梨園登臺演劇旣歌淸而舞妙復酒冽而殽芬裙屐簪裾頗極一時之盛云○城鄉各處火患頻仍水龍局董事集衆醵貲在災帝宫設壞禳禱並禀請縣尊出示於初三日始禁屠七天以人媚神殊無謂也○雨澤久愆鄉間荳麥菜蔬皆難卜種農人憂心如擣無不懸耜興嗟至本月初五夜微雨廉纎雖不能潤遍郊　然已稍慰茅詹望矣○東鄉高徐人某甲素有烟霞之癖近來愈趨愈下時效雞鳴狗盜之所爲一日竊取鄰人所蒔菜蔬被隣扭獲意欲送官無奈挽人求饒始得釋去 
[鄂藩履任]  
　　新任湖北藩憲黄子壽方伯於九月二十五日抵境二十六日進署擇吉十月初一日已刻接篆視事想薇垣政令又必煥然一新矣 
[鐵政近聞]  
　　湖北鐵政局設在大别山下今夏開辦之始卽造廠屋兩所刻下起重機器將次告成擬由廠前開鐵路一達晴川閣下江邊一達襄河卽在河邊安設吊架以便運物起岸日前機器火車已裝成一具試火行之頗覺靈便云 
[聖節祝釐]  
　　十月初十日恭逢皇太后萬壽節期在滬大小各員照例前後均穿蟒袍三日不理刑名今日黎明時濟濟蹌蹌齊赴西門内萬壽宫祝賀英公堂復照會英美德國領事並飭知捕房自初九日起停訊三日十二日又逢禮拜所有各案均歸下禮拜一卽十三日解候訊供 
[監司已返]  
　　江海關道聶觀察於昨日下午三點鐘時乘舟遄返當卽呵殿回轅 
[情有可疑]  
　　有某甲者年約三十左右口操兩湖音身穿茶靑甯綢棉馬褂二監甯綢棉袍意氣揚揚非紳非宦日在英租界中大搖大擺奏樓楚館暮樂朝歡間或徜徉於茶肆中見有富而多金者卽假作殷勤與之兠搭一日與某乙相遇據稱向來當勇與甲同營曾有小洋鎗一枝被甲取去嗣因撤遣各自天涯今始相逢喜出望外論及前事甲允償洋二十八元事已了矣乙又將情轉告他人有識者謂　在浙省撫標當兵鳥得如此揮金如土其爲不明不白可想而知昨經英包探顧阿六黄四福聞之覘其行爲殊屬詭秘又聞人言曾竊某達官鉅欵正在訪拿因向之盤詰來由甲言語支吾不肯實對遂帶至捕房請麥捕頭究問本館按滬上人類最不齊彼似官非官似賈非賈者觀其外大抵花天酒地一笑千金究之十萬腰纒夫亦誰得知其來歴哉寄語守身若子平時切勿濫交莫致横被株連有口難於分剖也　 
[歛錢宜禁]  
　　本埠四馬路西德人鳳臨諸里時有烟囱冒火之事管門人某甲竟糾同無赖某乙等手持黄紙緣簿各處斂錢稱爲建太平火醮實則飽其私囊不知捕房中人聞之亦將查禁否也 
[佔河被控]  
　　茅錫華茅錫春茅錫咸茅炎炎茅錦華茅炳銓投上海縣訴稱小的等皆本邑人家居楊樹浦是處向有官河俗名蕩溝民間水利全賴於此突有前充地保之周少良盜賣與人擅行塡滿向論不睬求賜提儀　陸邑尊親往履勘　周到案前晚升堂集訊諸茅投案環訴前情周供稱小的前充二十三保十二圖地保現已退夘是處新築馬路由小的包攬塡泥不料竟佔及河道現在願向洋人淸理邑尊飭差薜貴帶周往工部局訴明原委以便核奪 
[諭令具詞]  
　　石泰林扭張進山至英公堂控稱被張呑沒全泰治信局股分蔡太守諭令石明白具詞呈候訊斷張交人保出如逢傳喚卽須投質○楊名振向王怡和索取皮貨銀以致互相毆擊經一百九十八號華捕拘至捕房　訴明索欠緣由捕頭以錢債非捕房所管飭一併移送公堂蔡太守諭令楊具詞呈候察斷王暫行交保 
[破案細情]  
　　前昨兩日疉紀隆茂洋行鐵箱内失去洋銀由英包探沈金隆查獲竊賊張姓起到原贓等情兹聞所失現洋鈔票計共一千三百餘元該包探見有鐵錘鐵鑿遺棄箱旁顯係賊具遂携向各舊貨店查問來往查至洋涇浜沿某舊貨店稱同式之鐵錘原有二枚其一枚已連鐵鑿賣與前在某洋行收租之張槐山買時自稱現開土行用以撬土箱板今祗有鐵錘一枚矣囑伊取出果與賊所遺棄者相同因回告麥捕頭飭西包探紀林同往拘張初不承認繼見無可抵賴始稱胞姪在該行當買辦因有急需前往竊取現除存放家中之外尙有小箱一口内儲洋銀鈔票暫寄綺園烟館包探因押同吊到贓洋核其總數尙少一百餘元詰具自失竊至破案祗閱三天餘洋存在何處則稱付過堂倌十元某處存數十元因又往吊并對明堂倌果收十元計祗少五十元矣日内恭逢萬壽不理刑名須下禮拜一卽本月十三日始解案訊辦云　 
[約束游民]  
　　本埠城廂内外痞棍之多甲於他處往往過事生風藉端滋詐近日豫園中有江湖游藝之徒賣拳弄棍欺騙鄉愚又有設攤售物者一味恃强鄉人初入城市貿然問價卽受其欺忍氣呑聲含恨而去近爲　辦保甲朱森庭明府訪聞飭令地甲諭知各人嗣後務須安　　　 
 
 

Page 4

 
 
分營生倘再有前項不法　事卽當拘案嚴懲不稍寛貸明府之整頓地方保衛良善可謂無微不至矣 
[上海縣署瑣案]  
　　前日楊樹春控稱小的在裕昌米行營生本月初三日振隆福建號　高和觀來購白米一百三十餘石麥三百五十餘石共計銀八百二十五兩有奇言明送貨至金合勝金合裕等沙船卽付銀兩不料買去之後一味躭延今日探得二船將次放洋爲此扭高至案訴請究追高供稱號中向與瑞記往來日來瑞記忽然倒閉以致應付楊之銀兩稍稍延遲如今惟求寛限日期向之淸理陸邑尊着將高收入所中飭差協同原告將所裝之貨先行取回然後覆訊核辦○胡阿四因倫漏稅捐訊責枷號發閔行示衆前日枷期已滿由是處二十一保頭圖地保李春堂帶至案下陸邑尊飭提詰訊胡一味泥首求恩遂令將枷開去交李帶回約束○聞芝仁控信通洋行煞拉夫戴介寳欠銀一千五百餘兩一邑尊升堂訊鞫判令戴交保淸理此已列入報章矣前晚王秋亭投案籲求保戴邑尊准之將戴交王保去 
[上海北市絲業會館籌賑公所接到寳坻施子英來電照登]  
　　則敬廿二到寳災重欵少難放求各公所速解棉衣赶運盼甚則敬叩○當發復電天津電局憲鑒今施子英四小兒廿二日到寳坻禀稱災重欵少難放專來電報請各公所速解棉衣飛速赶運棉衣今日裝太古武昌輪船五十包和興公司裝希化輪船新棉衣一百十二包舊棉衣三十七件統共裝津新棉衣四百四十二包計二萬二千一百件阮公托解舊棉衣三十七件尙有三十二包一俟漢口赶齊卽當運津解欵刻在湊解山東四千兩下批集有成數速解不悞請將此復電專差送到寳坻放賑局施子英收悉上海絲會館少欽發十月初八日○發天津世昌洋行附去棉衣兩次提單信照登天津世昌洋行何景翁鑒昨又裝出太古武昌船新五十包和興希化裝出新一百二包舊三十七件提單昨今兩日由全泰盛局寄奉先行電致施少欽十月初八日　 
[戒烟募捐啓]  
　　天下有形之禍其禍小無形之禍其禍大知其爲禍誰復蹈之惟不知其爲禍而蹈之者衆矣鴉片烟無形之禍也自入中國以來受其禍者不可以僂指計而滬上五方雜處良秀不齊烟館之多尤甲於天下一榻横陳呑雲吐霧一若别饒滋味也者一經上癮有力之人不過耗費精血氣體虧若經紀小民則必至廢時失業其最慘者不恤妻孥不顧體面以有用之軀置無用之地苟能立志戒除不特轉無用爲有用並可以立業興家故戒烟一事實爲當務之急僕等捐貲設局三年於兹一切明效均登日報無待贅言局中經費雖　各善長慨解腰纒究屬　敷支應近年　來偏災迭告樂善諸君勢難兼顧敝局　捐遂寥落若晨星而本埠雲隱館主卽朱君少梅於去秋光降敝局見章程妥善實事求是慨然創爲月捐浙江曹娥鎭之敬其事居及靑　之經　書屋亦相繼而起逐月惠捐始終如一三君似此樂善不捲皇太后土實鑒此心正不特敞局同人感激已也顧經費雖絀　投戒者仍增無减墊　纍纍勢成弩末思維至再不得不作將伯之呼因禀請上海縣陸邑尊出示曉諭勸捐伏念諸大善士博施濟衆　善如流尙祈一視同仁不分畛域或惠月捐或輸半捐或隨時樂助悉隨尊意多寡隨緣則集腋自可成裘聚沙亦能爲塔敝局得以持久斯黑藉中人受惠不淺矣古人有言曰修德於獲報又曰勿以善小而　爲不禁爲諸大善士跂予望之如蒙頒欵余隨　　奉　單　並登申　兩報以招信實　　　告　叩德安統希惠鑒上海望平街平康里恒濟戒烟局司董　經馥何鋸鍾洪南啓　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海六馬路仁濟善堂籌賑公所施少欽經收九月廿一至廿九日賑捐淸單]  
　　第十一批順直賑捐淸吕單○吳新記交來無名氏洋一百元朱曉六求病愈洋一百元　園幸免火　灾洋一百元又交來南寄園險費移助洋三十元高竹亭洋五元麗川先生交來方厚載　病速愈洋五十元賓兪氏洋二十元無名氏洋十五元無名氏張諸司署于　麟求符冶　病以冀速痊馮止生求符消災杭城隱名氏第三批　聚辰五户各洋十元嘉定吳士錫爲孫請符卽異病痊洋六元崇明厚德書屋沈甬江聚康莊程泰玄求慈親病愈許陶氏禾郝　　義堂勉力子爲妻病愈六户各洋五元鮑潤生先生交來蕭山在六一無名氏蘇城汪廷芝求病速愈三户各洋四元廣東鄒天錫應子君求子病體全痊張廷華通州當春彰園少　主人在途拾遺候久無主移助延陵求安子硯潤氏病愈求平安溧陽程榮昌七户各洋二元無名氏吳梓森求府治病陳健勳求病卽愈無名氏香資移助淡記無名氏六户各洋一　元無名氏洋五角無名氏銅洋一元羅店　和盛太平公醮費移助錢三百五十文古黟守樸齋募范敦和堂洋五元無名氏二户各洋一元　口督銷准鹽局局交來捐册十六户楊　園主人洋十元隸南氏洋二元麻芝　揚金言汪叙詩基隆山莊張氏安道堂張仰之周麗泉塗川居七陽少甫蕭止敬江小芳劉仝陳朱雷林十三户各洋一元王樂樵銀五錢江西　史者羽雲先生寄來捐册七户梁繼志堂求免疾病洋四元紉蘭氏求免疾病洋二元多吾氏無名氏求福敦目氏求壽仲氏求永康　氏求　五户各洋一元太倉繆童二翁募來五　户徐振初患病服符敬求速痊洋一元繆榖壽洋一角徐如珪錢五百文唐夑謙書院花紅移　錢三百六十文桶捐一百十四文三户共錢九百七十四文合來洋一常州張洪茂寄　來四户張丁氏洋二元張翔曾慶曾魚曾合洋二元隱名氏洋一元不書名銅洋一元○以上共收洋五百八十八元七角銅洋二元紋銀五錢錢三百五十文正　 
[廣益堂今將第四次安捐諸大善士收數開登於左]  
　　我心安助十元德茂助五元無名氏程尙賢程秩如萬裕合助四元孫坤孫詠梅孫次鰲合助三元山西盛川助二元九角汪　祥周承馨堂師作山房　馨堂裕茂　永裕昌記布號拜作山房汪小春春謹茂莊汪興珍許文田龍溪　屋恆泰隱名氏不留名合助銅洋二元錢靑代募悅昌文記惟願氏無名氏　揚　華各助二元太興厘局助二元翁景記蔡裕記顧林記合助一元生記茂記成記退者記泳　耀記梧記蘆記椿記瞿記合助一元無名氏助一元五角映碧居土黎永慶堂南匯　永記恕記鹽公堂不出名潤記何散明馬宅永安堂各助一元王玉室陳順齋李子嘉金寶之錢裕生李樂善堂李伯卿李佐卿李少卿向禮堂合助銀三兩五錢存心堂助銀三錢二　分錢廿文楊鳳林助二角無名氏助五角無力子助一角李會德堂助錢二伯文九月初十起十月初三止共收銀兩八錢分洋五十元另二角又銅洋二元錢二伯廿文 
[馮殿邦善士經募順直賑捐各善士芳名開列清單]  
　　隴西隱名氏洋一伯元蘇　太道聶洋五十元碧螺書屋洋廿四元松濤率各勇洋十五元積善堂馮蔣督坪二户各洋十元　朱丙候王安泰二户各五元敦仁堂李敬息堂程貴我堂王羅鰲峰　善堂西凉釣徒懷遠堂顧棣華堂求定齋倪梅齋唐彤生兪叟堂十二户各四元隱名氏吾愛吾盧諸樾蔭堂梅　花精舍四户各三　虹橋轉舍善自愛齋五同樓遵義堂無名氏綠天小築碧琅玕舘無求安居西湖漁隱留餘書屋公仁堂樂義堂四勿齋夢衡舘周照桂雨華書屋　花書屋養話　書屋分善同人寳善堂誦芬室挹翠廬不留名意專舘棉力子懷澄張章和錢守初錢貴勳廿九户各二元　雨亭一元五角張子京守牆山房彭仁義堂讓德堂吳朱藕生桐蔭書　屋方陸小錫祥記號果善堂輙略堂劉程敗悟寥壽山張桂卿三志堂李性存素行堂元豐泰可羣居靑拜齋思賢堂二如居士　雲居寄鶴軒雙淸舘期遷　幕翠齋抱膝廬廿七户　各一　朱淸泉王淸如張保泰隱名氏明全氏錢榮欽朱文進仁善氏八户各五角秋月山房芝蘭書屋愼智書屋宏農散人英石書屋五户各四角潘平莊三角龔淸如二角○以上　共收洋三伯七十一元正 
[廣益堂籌辦順天賑捐公所九月十一日至十日初七日止經收賑捐第三次淸單]  
　　漢口秦硯香節省小兒滿周筳　助十元通州廣源助五元無名氏力綿氏各助二元陶景春翁　助洋一元鎭江謝藍波善士募來全昌仁助十元廣裕和立生祥森記盛椿各助五元廣泰祥盛裕相晋源莊各助四元廣成和助三元廣生和無名氏源泰船源順船臻祥船陳子雍　廣豐洽各助二元寳源蕭仁和吳合興同泰興義森泰福興泰同春泰瑞興泰同泰鎭隆各助一元王榮茂楊正泰各助五角漢口美最時帳房募來餘善堂賑四元張祥興甡茂恆仁　太永康聚興源瑞泰益源順興各助洋二元復泰信鴻源祥各一元李文卿善士募來傳宜違五元東賢恆賑洋三元包秀堂包秀鈞應詩咏傅宜泉各賑二元葉安發傅文錦王生才　　光恆戴四桂吳墨卿史悠德朱德仁戎阿仁林夏生陸阿多各賑一元曹洪福葉安桂周金生康生寳徐阿懷各賑五角費鴻生善士募來海定無名氏賑洋十元李國臣賑五元樂　安士賑二元朱文治張少伯劉品璋周賽金張阿高丁孟具湯阿四各賑一元以上各大善士共助賑洋一百六十三元五角[  戴嗣源等謹誌] 　 
 
 
 

Page 10

 
 
   
 
