# 1920 - 81 - 4916918

 

Page 1

 
 
   
 
 

Page 2

 
 
   
 
 

Page 3

 
 
時評 
[浪費（冷）]  
　　浪費爲今日中國最大之後患今日雖不大感其困苦而日後之現其害者决非淺鮮也 
　　夫我所謂浪費者非僅金錢一端而言如浪費時間浪費精力浪費產業與生民苟一統計民國九年以來之往事誰不同聲歎惜者哉 
　　蓋國家之浪費與個人無異使以數年之光陰而日銷耗於互爭意氣交相咒駡或興訟獄全不以家人生產爲事則來日之大難有不問可知者奈何對於國家而一不慮之耶 
[命令]  
　　三月二十五日大總統令派江天鐸兼代糧食調查會會長吕鑄袁永廉兼副會長此令 
　　又令任命路孝植爲湖北敎育廳廳長此令 
　　又令任命凌士鈞爲河南高等審判廳廳長此令 
　　又令任命吳家駒爲河南高等檢察廳檢察長此令 
　　又令財政總長李思浩呈武昌關監督李厚祺呈請辭職李厚祺准免本職此令 
　　又令任命卓焌爲武昌關監督此令 
　　又令内務總長田文烈呈准兼署黑龍江省長孫烈臣咨請任命何乃昌試署黑河警察廳警正應照准此令 
　　又令陸軍總長靳雲鵬呈請任命王盛椿爲暫編奉天陸軍第三混成旅步兵第一團團附梁泮爲騎兵營營長趙芷香爲砲兵營營長崔寳山爲機關槍營營長高尚志爲少校副官均照准此令 
　　三月二十四日大總統令任命王靜修署陸軍第十八師參謀長此令 
　　又令兼署參謀總長蔭昌呈請任命吳衡漳爲陸軍第十六師二等參謀官應照准此令 
　　又令内務總長田文烈呈准浙江省長齊耀珊咨請任命黃麗中爲天台縣知事譚家臨爲遂安縣知事陳邦彥爲縉雲縣知事陳景元爲宣平縣知事朱孚保爲慈谿縣知事盛鴻奏爲平陽縣知事袁玉煊爲奉北縣知事郭唾五試署上虞縣知事喻榮華試署龍泉縣知事馮秉乾試署定海縣知事均照准此令 
　　又令梁上棟給予二等大綬寳光嘉禾章此令 
　　三月二十日大總統令王郅隆王揚濱均給予二等大綬寳光嘉禾章厲藻青全紹清韓麟春金紹曾蘇錫第姜文熙沈郁文均給予二等寶光嘉禾章張堯卿陳錫武高在田均給予三等寳光嘉禾章鄭桓龔光明葉樂民方咸五張文均給予四等寳光嘉禾章此令 
　　又令王承吉給予二等大綬嘉禾章李春膏王丙坤王永泉方若馮善徵梁鳴治季天復齊振林李鍾岳龔維疆周鴻熙劉慶恩謝邦清宋振綱均給予二等嘉禾章張祖祐張國賓劉汝柏塔齊賢林志章凌重倫簡業敬孫光圻周行樂劉鴻逵卓焌均給予三等嘉禾章李永庚冷利南洪中咸瑶圃譚鼎和花錫穀吳士先傳長民侯汝承孫銘程夔熊一弼陳華岳均給予四等嘉禾章此令 
　　又令吳保珹周士傑劉景沂陳時利孫培舒賡勳宋子揚段啓勳金鼎勳均給予二等文虎章王伯恭鮑維翰汪韜周仲曾高崇姚濟蒼吳兆祺黃家濂王者師胡存忠祥壽林彥就石啓源胡國英龔聲揚均給予三等文虎章路邦道杜澐李源生姜炳焱馮景瀛張之興許福奎趙之騟達聰惲寳銘均給予四等文虎章此令 
　　又令劉之恩晋給三等文虎章張玉振晋給四等文虎章此令 
[專電]  
　　北京電閩案昨日又會議一次日要求阻止排斥日貨各層吾國聲明購貨排貨人民私人行動感情稍洽自能消除不宜作爲條件日使亦允不列入議案仍要求設法（二十八日下午二鐘） 
　　北京電閩案日使亦提出懲辦學生取締查貨賠償損失三項要求一時尚難議結（二十八日下午二鐘） 
　　北京電靳語陳次魯閩案兩案性質不同日應分别辦理不得牽在一起（二十八日下午二鐘） 
　　北京電當局對取消軍事協定用通電聲明派方樞回滬接洽 
（二十八日下午二鐘） 
　　北京電濟南省議會再電請駁回魯案通牒並明白宣布辦法以安人心（二十八日下午二鐘） 
　　北京電段侫日早車出京赴津外間頗傳又有政潮惟段今日誕辰聞爲避壽（二十八日下午二鐘） 
　　北京電工校學生已開除十名聞尚有十餘人亦將開除校址四圍有軍警看守洪校長及職敎員均全體辭職無轉圜望 
（二十七日下午三鐘） 
　　北京電李厚基電據粤軍與靖國旅長夏述唐開戰粤軍佔領德化（二十八日下午二鐘） 
　　北京電陜督將更動張作霖力保張景惠繼（二十八日下午二鐘） 
　　北京電財部幣局請辦九年内國公債額定一萬萬（二十八日下午二鐘） 
　　北京電崴埠電日人要求接代美軍保護雙崴路線各國均反對日人爭執甚烈尚未解决 
（二十七日下午三鐘） 
　　北京電徐鼐霖電伊城激黨没收華商貨物事由李家鏊與俄攝政面談允卽通融辦理（二十八日下午二鐘） 
　　北京電參謀部及邊防處擬派熟悉俄事人員仿國際聯盟會委員團赴俄實地調查（二十八日下午二鐘） 
　　北京電崴電俄新攝政願退還庚子賠欵並允取消密約還我裁判權等又向我要求將舊黨俄領一槪撤退霍氏缺須以新黨人承繼（二十七日下午三鐘） 
　　北京電院電豫督謂盧氏欒川等處被桿匪孟光彪等率衆焚掠紳民呈請援救希速派隊清剿趙覆電盧氏匪擾已派隊進剿惟欒川處盧嵩間萬山重疊此剿算竄不易肅清當嚴飭各軍速剿 
（二十七日下午三鐘） 
　　北京電管金聚電駐寳雞李團報告有甘軍變兵百數十人軍服持械竄入我赤沙防線經派隊擊散（二十七日下午三鐘） 
　　北京電黑督電哈滿沿線博克圖興安嶺富拉爾等站所有俄兵軍裝現已一律解除機關取消槍砲械彈等均照數收存秩序如常（二十七日下午三鐘） 
　　北京電軍界要人云魯屈來不易中央决不能不爲道地今靳約田中玉來與周自齊協商結果使雙方互相服禮了事（二十八日下午四鐘） 
　　北京電政府以滇桂交爭除令港探查報外並令閩贛加意防範 
　　北京電政府擬組織學術院將以梁啓超爲總裁（二十八日下午二鐘） 
　　北京電皖倪電保馬聯甲帮辦軍務將照准（二十八日下午二鐘） 
　　杭州電儉（二十八）午學生聯合會代表赴省署請願與衛隊衝突學生受傷（二十八日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電魯省議會來電中央對於魯案模稜兩可迫請决定辦法從速宣布以釋羣疑 
　　北京電陳光遠電林虎馬濟率隊二十營侵犯白鳥等處與李烈鈞　現正對峙 
　　北京電李厚基電略謂德化巧日被粤軍許崇智佔領蘇萬帮敗退永春許軍現正進攻 
　　北京電徐鼐霖電伊境激黨没收華僑財貨新攝政允通融辦理 
　　北京電當局去電查詢日軍突入滿洲里佔據車站詳情 
　　北京電閩案昨午後又會談賠償一項經彼此互相讓步已無問題餘待續議（以上二十八日） 
　　以上中華通信社電 
　　北京電田中玉來京聞與陸長有關將騰出魯督席位置吳光新 
　　北京電元首屬周樹模替靳安福亦贊成俟靳再辭或即提出 
　　北京電閣議贖回中東路俟俄統一政府成立後再談判進行 
　　北京電財政當局訂定按期籌還内債計畫書實力照行兾增民信而減外助 
　　北京電屈映光凂靳維持靳意畏同鄉責難一面向魯會疏解一面籌另調 
　　北京電屈映光有與徐鼐霖　調說 
　　北京電蔭昌將實授參謀總長一說唐在禮次長回國卽山唐兼代參長 
　　北京電財部覆巿政公所允即飭撥戰勝記念坊建築費三萬元 
　　北京電光雲錦等以質問直接交涉案未答覆向政府再提質問 
　　北京電直豫兩省人士以境内多駐客軍　地方之利决請奉軍由陜撤退逕回東省 
　　北京電當軸令東北邊軍事外交等官任何黨派之俄軍入境皆嚴與交涉令即退出 
　　北京電感（二十七）日閣議决准劉存厚以川督駐陜裁兩師爲一師由京給費勿再爭佔地方 
　　北京電閩案仍照前議進行 
　　鄭州電八旅靳雲鶚因撤換徐前旅長舊屬太多激成譁變現靳氏已到京陳述情形 
　　南昌電督令撥隊赴贛南大庾嶺一帶戒嚴區域内增防（以上二十八日）以上中孚通訊社電 
[公電]  
　　杭州行餘通訊電（快郵代）上海申報轉各團體鑒今晨杭州學生聯合會全體會員爲維待文化運動恢復第一師校原狀向省署敎廳請願竟被省署衛隊剌傷學生數人黑暗已極希各主持公道行餘通訊社二十八日 
世界路透電 
[德國政變之轉機]  
　　二十日柏林電今日午後政府以文告致各報謂全國時局已有轉機深信必能得和平之結果云云今唯愛森里姆斯乞特杜塞爾杜夫末爾漢數處有戰事柏林戒嚴令業已取銷國務員現先後回京 
　　二十一日柏林電據官中宣稱柏林與白蘭登堡省之戒嚴令業已取銷工業聯合會與民事會社均發表宣言書促請立即上工並稱暴力的政變乃因不自然之凡爾塞和約所促成該約必大加修改云 
　　二十一日柏林電勞工聯合合發表工人與政府各黨所訂合同之内容聯合會提出之要求多由政府各黨接受諸條件中有政府委任官員須得勞工機關之同意適當之實業如煤厅等類應卽歸爲公有遣散不忠誠之軍隊代以可恃之民軍尤以勞工爲宜據萊浦齊電稱共產黨已委棄城之中　惟扼守四鄉萊浦齊境之鐵路已照常開車海爾境情勢更惡行政員宣稱如建設勞農民國則彼等均將停辦政務共產黨現阻此工人上工 
　　二十一日柏林電愛白特總統與全體閣員昨日均回柏林 
　　三十二日比京電來因二區之時局未有變動杜斯堡附近美特里志北面有血戰旣而政府軍即引退斯巴達黨宣稱彼等之運動非反抗占領軍並請協約軍許其將受傷之同黨取道魯樸送回該地須視爲中立區域云海爾（撒克遜尼）消息該處時局大爲不佳政府軍與武裝之勞工交戰頗烈聞該鎭已爲勞工所圍 
　　二十二日倫敦電昨晚所接英員最近官報稱諾斯克政府與獨立社會黨之談判業已决裂因獨立社會黨要求甚奢共產黨在西部得利之故共產黨現占據杜塞爾杜夫·愛爾白菲爾特·斯汀·與愛森諸地愛森境内騒亂極甚萊浦齊仍有戰事 
　　二十二日巴黎電法員最近官報謂魯爾流域之斯巴逹軍共有精兵三萬人由哈登氏之戚白威爾特少佐統帶 
　　二十二日巴黎電此間接斯土加特最近官報謂西萊十亞之軍隊已抵魯爾區明日將與紅軍開戰德軍佔領魯爾區域實背和約但法政府關於應施之對付計畫須得其他協約國同意而實行之 
　　二十二日柏林電半官消息謂德總統已請前内閣外交總長穆勒氏組織新内閣 
　　二十六日倫敦電德内閣之辭職似因愛白特政府與武裝之勞工不能了解之故今各界皆以未來之風潮是慮勞工所至無敵尤以來因倫敦與韋斯特發里亞工業區域爲甚惟各處傳來消息謂兵隊現正集合擬與勞工一戰時局之安危全視多數國民之態度是决佔領境内之協約軍現正靜觀時變 
　　二十二日巴黎電時報警告文中謂德國敵對之各黨不日將圖破壞和約德國大亂之後或將繼之以德人之侵略該報主張協國應即談判實行解除德國軍備事宜並須請美國參與此項討論 
　　二十六日柏林電巴安内閣業已辭職 
[俄國激黨之近情]  
　　二十五日倫敦電據半官消息南俄台尼金將軍之兵現被逼退至高加索山不日過激軍將占領哥蕯克全境至高加索止並控制裏海與新高加索民國波斯有被過激軍政入之虞 
　　二十二日倫敦電過激黨復致牒捷克斯拉夫請開媾和談判謂兩國訂經濟之交際各有極大之裨益捷克斯拉夫政府現正考慮該問題 
[美國和約與對德關係]  
　　二十日日華盛頓電今日衆議院提出聯合决議案宣佈與德國處於和平地位德匣須承認美國照凡爾塞和約所應得之各項權利如德國不允則議院將授權總統禁止與德重行通商並禁止以欵貸予德人 
　　二十四日華盛頓電參議員哇文氏今日在參院提出修正憲法之計畫俾使和約在參院稍得多數即可批准不必如目下須得三分之二之多數 
　　二十王日華盛頓電民主黨議員赫夫萊斯氏今日在衆議院宣稱威爾遜總統應即宣布不復爲第三任總統之候選人民主黨與共和黨聞言皆爲歡呼 
[各國近事記]  
　　二十四日華盛頓電華盛頓州議會已通過女子參政權修正案今僅須再有一州通過該案則可得諸州四分之三分多數而全國女子即可得參政權矣 
　　二十四日華盛頓電參議院通過議案許以模特倫麵粉五百萬桶售與奥地利亞與阿米尼亞 
　　二十五日倫敦電近由愛里文抵倫敦之大敎正某氏謂韃靼人近在阿米尼亞新國境内屠殺阿人一萬七千名蓋由土耳其青年黨所慫恿並謂韃靼人曾於上年十二月間屠殺阿人四千名 
　　二十一日倫敦電南斐飛行家里恩凡爾特陸軍大佐及白蘭特陸軍少佐已飛抵開浦鎭告畢由英倫至南斐開浦之飛行此行先後共用飛機三架 
　　二十七日大阪電參與東京國際律師大會之中國律師六人已抵馬關暹邏印度菲列濱均有代表與會 
　　二十七日大阪電日本全國二百四十一工業協會之代表今日齊集於大阪公共會場與行聯合大會主席爲代表資本家前出席華盛頓勞工大會之武膝氏各代表演說詞皆不滿意於原敬行政詆爲袒農抑商之政策主張廢除營業稅並痛詆政府議改所得稅條例增收數百萬元之計畫後一致通過議案通告各協會會員請於大選舉時僅舉擔任打銷修改所得稅議案之候選人 
國外要聞 
[陸專使等參與歐和會報告（六）]  
　　二十六日順使往晤美國白全權談及山東問題彼謂昨日適晤牧野全權亦談及此事牧野謂事已成國際重大問題須日政府裁奪非日委員所敢擅擬辦法且謂日本對於交還膠澳一層已有宣言在前如各國認爲不足可由彼另爲宣言至美委員所擬限期兩年一層日本原擬及早交還未必須二年之久故此項規定似無必要云云八月七日報載是月二日日本内田外相對於山東問題之宣言「謂本年五月王日巴黎日本全權代表宣布正式宣言此項宣言於五月十七日本外相與報界代表之談話本外相完全承認雖經如是而日本對於山東問題之政策在外似少明曉稱許者查一九一四年八月十五日日本政府送交德國政府之最後通牒日本政府本求德國於一九一四年九月十五日以前將膠澳租借地全部無條件并無償送交帝國官吏其目的係欲使該租借地全部終歸中國中國或其他聯盟國或聯合國對於此項要求之内容未嘗爲何種之抗議今日本依守此同一政策爲媾和要件之一而要求膠澳租借地應無條件無賠償讓與日本同時恪遵一九一五年日本給與中國之聲明頗原將租借地全部歸還中國並頗願與北京政府開始談判訂必要之曾法俾佛賽伊條約經日本批准後將北項聲明從早實行至對於山東省日本於有礙中國領土主權之權利並無扣留或要求意思五月五日牧野男爵之宣言謂日本之政策孫將　東半島完全主權歸還中國僅留給與德國之經濟上特權此語之重要當爲人人所共覩其日本軍隊現時駐守膠澳曁膠濟鐵路者於歸還膠澳辦法經中日兩國商定時完全撤通至膠濟鐵路擬作爲中日合資營業辦理該路於無論何國人民不稍歧視又青島設立公共租界以易按照一九一五年中國條約日本有權要求設立之專有租界此種提議日本政府亦正在考量云」同時美總統之宣言謂「關於日本在山東將來之政策日外相内田子爵所爲之明白宣言美國政府閱之深爲注意緣此問題所積種種誤會得此宣言當可多所消弭但該宣言援引一九一五年中日兩國所訂條約現在倘不按照當日巴黎討論條約中山東各欵時經過情形將所援引加以解釋恐將因此而生誤解本總統因將内田子爵之宣言解釋如下本年四月三十日會議時聯盟國聯合國諸領袖將此懸案辦一結束其時日本全權牧野男爵珍田子爵答本總統之問稱日本之政策係欲將山東半島完全主權歸還中國僅留給與德國之經濟上特權曁依照普通辦法於青島設立居留地之權又鐵路業主祇爲擔保運輸上之安寗雇用特别警隊該敬隊不作别用而以中國人組織之其鐵路經理所選之日本敎練官由中國政府派充之云云當時所定政策並未提及一九一五年條約之履行爲斷而内田子爵云云似係指此因此本總統應聲明當時本總統承允山東問題之解决不得作爲美國對於一九一五年曁一九一八年中日兩國互換文件所定政策有可獸認當會議時僅謂中國於牧野珍田所述政策將來若不克完全協助俾得實行則該兩年所訂條約始得於彼時施行云云本總統深信内田子爵於巴黎會議詳情完全知悉今此宣言並非對於彼之宣言有意更正但以現在情形凡有不明瞭之點或可以致疑懼之處皆當除去本總統不過欲益加剖白云爾」以上所述關於山東問題自中國全權拒簽德約後所與各方接洽經過之實在情形也「山東問題報告已完」 
國内要聞 
[北京通信（澤）]  
　　北京大學内部改組以來所有一切行政事宜皆由總務處負責而取决於總務委員會該會規定每星期一日開會一次自本年一月二十三日起至最近止已開會七次對於一切校務多所整頓茲將其内部改組後重行修正總務處之各部分及其名稱列如下表（此表與前次所宣布者略有出入） 
　　北京大學總務處 
　　註册部詺問課編誌課註册課介紹課 
　　儀器部 
　　庶務部齋務課校舍課雜務課衛生課收發課 
　　圖書部 
　　出版部　義課印刷課售書課 
　　日刋課文牘課會計課 
該校第一院之總務行政歸總務處管理第二第三兩院則由各院總務處辦公處管理日刋文牘會計最爲重要故不屬之於各部而直隸於總務處 
　　該校平民講演團最近進行頗力向之不能作羣衆講演者即藉此以收交加入之團員約百餘人平時每星期日分往内外城各講演公所講演茲擬於春假中往城外作鄉村講演蓋欲以國家大勢外交情形輸之農民又該校出版之書報雜誌甚多除已出者不計外現又由文科學組一雜誌每月一册命曰致中學報籌備就緒不日即將出版 
　　中美兩國向有交換書籍之舉歷年以來皆由外交部通函各部院局處將出版書報彚送轉寄茲又层交換之期外部照便向各處徵求敎部已分函各直轄專門以上學校搜集各校中聞以北京大學爲多大約有十餘種其由商務書館所發行之大學叢書大學月刋皆在交換之列 
　　工讀互助團之事早有所聞已舉辦有成效者僅第一第二兩組其第三組爲女高師學生所辦專以女子充之選擇頗嚴故當選爲團員者無幾而風氣未甚開通報名者亦不踴躍該組所擬作之工爲織襪縫絍裝訂製墨水漿糊等經費不甚充足當創始時本擬由女高師開游藝會兩日以入欵作基金詎方着手預備而二月四日五日之學潮頓起遂以中輟至後遂改向各校募捐男校以蔡校長等爲募捐名譽領袖女校則以毛校長爲名譽領袖捐資者尚爲熱心不日卽將募畢在約春假後定可開始成立也 
　　陸外長此次赴歐將我國國歌譜入留音機回國時携片多種以之分送各機關俾謀普及其致各機關之函如次逕啓者近代世界立國文治首重國樂外可表揚國家精神内可集合士民心志法國共和始創之時國樂未定後來因軍隊之枳雄邁激昻引起士卒愛國思想傳播多時遂經採用我國國樂於共和成立之後即由外交部建議政府特别製成調意音節高深悠遠思往勗來旣已流傳當求普及徵祥此次赴歐特商百代公司將我國國樂託共和軍隊代爲奏演收入留音蠟片側面配以中國僑工之歌茲謹寄上一片懇卽留用並希廣爲宣揚俾率土之濱同沾聲化實爲至幸云云 
[中東路我國保管後近狀]  
　　中東路自霍爾瓦特卸任歸我國保管之後鮑督辦對於路務之整頓現正積極進行最近電致政府擬定三種辦法（一）該路係在我國境内宜完全收回護路權限（二）該路中下級管理人員均不更動以資熟手（三）疏解路上堆積貨物以利商務免各方面供給有缺乏之虞惟聞該路我國接管以後應擔維持費用預計約需百餘萬元迭經鮑氏向政府請求籌撥而政府祇允撥給十萬元相差甚鉅鮑因此頗形焦灼日昨來電聲述苦衷大有辭去該路督辦之意聞東海頃已令國務院去電慰留一面並囑財政部再行續籌撥濟 
　　海參崴臨時政府關於中東鐵路問題曾於前日提出說帖於海參威之中國委員其說帖要旨如下（一）臨時政府希望繼續中俄兩國之親善關係確認中國在中東鐵路地帶内之主權（一）中東鐵路地帶内霍爾瓦特之行政與俄國之利益相背馳而謝米諾夫部下之敢公然出以强奪之行　實發端於霍爾瓦特之處置失宜（一）臨時政府對於中東鐵路地帶内所有之同盟罷業等事將用非常之手段以鎭壓之望中國姑爲嚴守中立至其改良之方法則由臨時政府任命中東鐵路長官及業務監督官（一）罷免霍爾瓦特云云 
[日本在滿蒙之秘密行動]  
　　日本人自述 
　　大陸報昨載有日本後藤新平攻擊日政府在滿蒙行動之文件謂係日本前外務大臣現政界重要人物後藤新平（ＢarcnSnleiGoto）男爵推倒大隈内閣時所著秘密出版物之一其名爲「在滿蒙日本軍隊及人民之舉動」該書爲留日中國學生所得譯成華文茲由大陸報轉譯英文原書大旨謂日政府於中國各地大施倒袁運動之手段殆爲公然之秘密各種證跡皆顯然明白者也彼上海革命黨之奪取軍艦事件及山東舉兵之類皆我日本政府煽動倒袁運動之所致其證跡顯然可見以非予所直接調查者姑置不論若在滿蒙所行手段其證據皆歷歷在予心目中者也日本政府欲擁立前清之肅親王糾合宗社黨在滿洲舉兵倒袁其軍費以肅親王財產全部爲擔保由大倉氏借日金一百萬元以三十萬元交肅親王使肅親王及其黨徒直接起事餘七十萬元由日本政府保管以供接濟日本政府並自着手爲舉兵之運動派第五聯隊（團）長現役陸軍大佐（上校）土并（ＴouechＩ）率領多數預後備役軍人擔任組織討袁軍之計畫然以日本政府及土井大佐不通滿洲實情又與日本在滿洲浪人失連絡故日本官憲雖曾竭力爲之然終不容易起事至一九一六春（民國五年）始得招集宗社黨二千人於大連稱勤王軍然日本雖以金錢招致馬賊苦力之徒此輩終不可靠日本將校在遼東租借地内訓練此等宗社黨者數月之久其事實不僅爲中外人士所周知日本政府亦公然關與其事殆無揷疑之餘地袁氏旣死日本政府尚觀望徘徊不解散大連之勤王軍於是惹起種種問題其一·肅親王向日本政府要求大倉借欵之餘額七十萬元而日本政府於七十萬元中旣經消費之金額（武器及派遣將校浪人諸費）陷於不得不自負擔之苦境其二·勤王軍久不解散漸露出馬賊之本來面目在大連一帶到處騒擾日本警察無法處置遂調出駐紥柳樹屯之日本軍隊始得彈壓了事此卽日本政府自播甚破壞租借地之種子而招紊亂秩序之失態其失敗誠可笑也日本政府在袁氏生前欲與滿洲宗社黨策應更立招練蒙匪之計畫對於巴布札布（東蒙古之蒙匪頭目被中國官軍擊斃後日本羅致其二子在日本敎養以圖再舉）極力連絡交涉日本政府回顧巴布札布在日俄戰中之因緣欲再利用之嗾使舉兵交涉旣成遂供蒙匪以武器乃此項供給蒙匪之武器在哈爾濱忽被俄國官憲查覺爲所押收後日本費種種交涉之手續始得發還運交巴布札布然茲可注意者俄國官憲依哈爾濱押收軍器之舉對於日本供給武器於蒙匪一事有確鑿證據是也（未完） 
[光雲錦再質問魯案]  
　　靳内閣抑終不覆耶 
　　前此安福報紙載靳閣傾向直接交涉一段新聞後安福議員光雲錦等即提出質問案措詞頗爲嚴切此項質問書送交國務院後迄今已有一星期之久政府尚未答覆北京報紙日前頗傳當局已以並無其事覆之實非眞相昨光氏以政府久置未覆又提出二次質問其文如下爲逾期不覆再行質問事前因報載日將有政府主張直接交涉之報告當以事關國家存亡依法提出質問以明虚實乃逾期數日尚未接到政府答覆果使此中無不可告人之隱何以意圖延宕不以眞相示人耶豈政府以據實答覆則恐見棄國人不據實答覆又恐開罪日本頗覺左右爲難耶是眞令人不解矣自青島問題發生以來政府對人民之表示不曰尊重民意不失主權即曰事體重大愼重考慮模稜圓滑莫測端倪如是而欲取信於人適以自欺而已今茲所質問者簡單言之只有兩端一日將之所報告政府有無是事一政府對青島問題主直接交涉抑不主直接交涉片言可復無待遲迥謹再依院法提出質問限三日内明白答覆 
[航空處所購之英飛機]  
　　未來者將來已來者將用 
　　飛機借欵之說去年政府與英國接洽之際曾傳喧一時但皆非個中眞相蓋購機之事確曾有之所謂借欵之說尚無其事因去年航空事務處成立時曾由丁錦向英國斐爾斯飛機工廠訂購飛機百架所需欵項作爲暫時墊欵以後按期撥付歸還合同成立時並訂明由航空處聘用英國飛機技師一名當合同成立之後斐爾斯飛機廠僅先運飛機十架來華交付所餘九十架預定今年春季交付現交付時期已屆航空處曾行詢問英代使日前英代使據該國政府電令向當局質詢謂從前中國訂購此項飛機已切實聲明作爲商用品乃聞有改爲軍用之議英國本國現方禁止軍用品入口如中國果改軍用英政府之意亦不願此時運輸軍用品出口云云政府接此函詢以後已覆文重爲申明確作商品改爲軍用一節係外間謡傳並無此議等語英使當已據情電知該國政府據聞英使昨已得該政府覆電照會吾國當局聲明對於政府前此之聲明極爲滿意不久即將飭令該工廠趕將各機運華備用云 
　　又聞政府前向英商訂購之漢特蘭貝奇飛機六架内三架撥歸西北邊防軍應用其餘之三架存於南苑航空處至今未用外人頗有非笑現航空處以此項飛機價值不貲若竟置諸不用無以自解茲擬往來京津試行售票載客藉資收入且免該機日久銹敗 
[曾彝進條陳弛禁米糧]  
 
 

Page 7

 
 
　　糧食會設立之由來 
　　政府最近設立糧食調查會其條例及正副會長業已先後發表查此會實由於國務院參議曾彝進之條陳而設茲將曾所上條陳原文照錄於下讀者當知此會之作用矣查糧食問題關係民生至鉅處理失宜貽患無窮去歲日本因米價飛漲中下級人民挺而走險罷工搶米全國騒然幸日本警察處理得宜未釀巨變我國以農立國糧食出產甚豐若政府調節得宜可使糧價不至飛漲而每歲尚有餘糧數百萬石運輸出洋換回金錢數千萬元若無調節之法縱令顆粒不出洋而糧價仍未見其跌落方今交通便利政府平時宜有準備應就全國糧食通盤籌畫隨時宣洩挹彼注茲以有餘補不足使全國糧價大致平均各省糧食價格相去不甚遠而後可弛運糧出口之禁茲先將弛禁之利害分别言之如左（甲）弛禁之害糧價飛漲貧民困苦大亂之道（乙）弛禁之利糧食較昻農民獲利較厚務農者較多荒地可逐漸開拓一切施肥除蟲等事業可逐漸進步歲可收回現金四五千萬元（假定每歲運糧出口五百萬石每石賣價平均七元每石出口稅捐二元則我國人實可收入現金四千五百萬元）近日輿論極端反對弛禁但有倡此議者卽詆爲國賊直與三十年前之詆毁倡議修造鐵路者無異推反對者之心理不外左列三端（一）弛禁後糧價必飛漲恐因此釀成大亂（二）弛禁之利益享之者惟貪吏與奸商耳於農民固無甚裨益於國家亦無甚大利（三）弛禁後稅捐容可多收而此項入欵無非由中央政府提作軍餉而已於人民固無絲毫利益以上三端可以左列三策解决之（一）於農商部或内務部設糧食調節會專司調查全國出產糧食區域每歲產糧數糧價值及水陸運價糧食稅釐每星期造具圖表藉以周知全國產糧多寡以便决定調撥糧食方法糧食猶水但能流通其價自平所謂不患寡而患不均是也例如湖南米每石四元江蘇米每石六元若一面在江蘇地方放運三百萬石米出洋一贡又招徠（免釐稅減運價）湖南米安徽米各一百萬石入蘇則蘇皖湘三省米價皆必增長而此增長價值由三省分攤影響甚微絶不致令人民不能負擔引起大亂也（二）買賣糧食均由農商部及省長特派專員會同地方紳士辦理買賣均請審判官廳經理用拍賣法以杜中飽之弊並嚴申禁例嗣後無論軍民有私運糧食出境者處徒刑如是則奸商貪吏無所受其奸矣（三）放運出洋用拍賣法出稅捐最多者得領護照每石稅捐至少總在二元以上若五百萬石出口收入總在一千萬元以上此項稅捐以半歸中央餘欵由直接或間接放運地方按放運成數均分並指定此欵以十分之六辦學務十分之四辦慈善事業照此辦理現在貪吏奸商偷運之弊可以盡絶而中央與地方可獲甚大之收入農民可得極大之利潤感痛苦者惟居城巿之工商人等而已但有調節會挹彼注茲所感苦痛亦乃甚微穀賤傷農古有明訓持極端反對弛禁論者只知有城巿工商而不爲鄉間農民稍一計及殊失四民平等之義茲擬具糧食調節會章程及特許糧食出洋並發給護照征收照費辦法附呈鈞閱是否有當敬祈鈞裁 
[京華短簡]  
　　福州案件經雙方數次接洽之後日使方面得專待日本訓令到京再行談判聞該項訓已於前晚（二十五）到京日使即據訓令内容起草回文并於昨日午後五時親赴外交部訪晤陳次長接洽約兩小時之久内容極爲秘密微聞日本方面對於我國所要求賠償懲凶道歉三項頗有接近之意但口頭微露以開議魯案爲附帶條件陳次長當即據理拒絶最後尚無結果聞陳氏擬將談判情形報告於今日（二十七）國務會議徵集意見外交界消息此次國際聯盟會對於中國烟禁廢弛督軍運烟及日本輸入嗎啡等事將派兩密員來華調查一爲法人一爲意人並委託駐華敎士分别報告因之内務部方面已起草通電不日拍致各省限於三個月完全將毒卉拔除如縣有烟苗則縣知事撤任軍隊庇護則撤革其軍官一省之内有五處發現烟苗者則撤其省長一道之内有兩處發現烟苗者則撤其道尹此次禁令比前尤爲森嚴特不知各省武人能恪遵否耳北京學生自被拘同學送往法庭之後曾經迭次開議討論辦法各代表以愼重起見多主先行陳訴後再自首惟各校學生則主自首者實佔多數聞截至昨晚止簽名自首者已逹四萬六千八百十二人並聞北大平民學校學生及其他小學生均將簽名單彚齊自首呈文亦已擬就不日卽行遞上惟有一部份尚不以自首爲然擬於今晚再行開開討論他種辦法 
　　疏濬大沽口之議去夏發動於天津之英國商人繼爲天津領事團所贊同於是去年歲杪領事團乃有派員勘查之舉刻下此案聞已移送駐京公使團轉向政府提議其疏濬計畫卽先塡高河口而於白河浚渫並不發生影響但可使現泊吃水十三尺之深河口得以停泊巨大之輪船將來出口貨物即可由津直接輸往各國不必再運轉載至需費一層以工程師之估計約在四百五十萬元左右或組公司募集或由直省負擔要其利益定可相抵聞政府對於此舉俟籌議後當可决定辦法答覆使團云 
[開封通信豫潮波浪之起伏]  
　　豫中易督問題自王印川蒞任後就表面上觀察似已告一結束唯安系對於趙督肯否罷休吳光新軍隊肯否離豫趙王兩長能否推誠相見均在惝恍迷離之境故近日各方面之一舉一動頗足惹人注意日前有人印發傳單遍貼通衢定於三月二十二日假西大街南京巷汜水會館歡迎新省長王印川其名義則爲自治討論會該會爲本省政學界中熱心功名之士所組織於去年冬初成立初本擁趙倜與外藉官僚派宣戰其名譽理事多河南在京議員及豫中政界要人王印川亦名譽理事之一及易督事作王印川有長豫消息該會中之好趕風頭者曾赴京與王接洽然不過少數人之行動非全體一致也日昨預備歡迎王印川廣布傳戰明白揭露遂惹起一般人之法目余届時（二十二日下午兩句鐘）亦坐人力車前往參觀覺路上行人頗少心甚疑訝及馳至汜水館門首見貼有該會臨時告白大書『王省長頃有要公不克蒞會歡迎會緩期舉行此白』二十字其旁貼有公民警告一紙大書王印川本帝制餘孽賣國首領國人切齒己久此次來豫未能竭力拒絶已覺自曠天職今反開會歡迎開門揖盜認賊作父實屬無恥之尤云云乃知此番盛會竟被公民小小一片文字喝散可謂咄咄怪事後又聞該會中人言二十一日晚督署曾以電話詢汜水會館值年明日開會是否屬實次早即有東區警察署長向會館聲言『昨晚處長奉督軍面諭現值戒嚴期中無論何人不准自由集會適本日（二十二）許蘭洲由京至開封新省長遂借此爲名堅不赴會辜負該會雅意可謂大煞風景矣 
　　趙督已撤之南陽鎭守使吳慶桐確於數日前由京歸豫巡回南陽原任聞吳曾至武漢一次與王鄂督接洽其致趙督之電係由信陽拍發趙督　委暫行代理之鎭守使李某係吳舊部以軍心不穩實未接任視事現吳之先鋒隊頗躍躍欲試趙督對於吳之行動亦極注意曾對王印川言「吳子琴回宛如無特别作用盡可由他幹去若再不安分莫怪趙某對不起他」故近數日豫中大局之安危全視吳軍之態度如何耳 
[豫省土匪戕害敎士案]  
　　河南沁陽縣北關外福音堂英國敎士孟　夫居沁十餘年以醫名世此邦人士相與往來感情甚篤突於日前夜十二鐘時有由濟源竄來大股土匪五十餘人携帶快槍二十餘支前往該敎堂行刦先入孟夫人室内夫人大驚疾呼孟至孟卽向前將該匪扭住有匪自旁開槍先中匪臂尚未致命詎該匪又續發一槍始中孟之腹部隨即暈倒在地移時氣絶該匪等卽蜂擁而去并將受傷之匪移至某地槍斃以滅其口聞該敎堂此次被匪所搶去者僅女衣數件餘無損失次日孟之夫人卽電告天津領事旋由領事派副領事某君來沁調查並磋商了結之法刻聞趙倜王印川已會銜電京報告此事原文如左前因沁陽敎堂被搶梒殺敎士當將調派軍隊會縣協緝並委員接待英副領會查情形於皓日電陳在案茲據該縣知事會委先後電呈英副領事到沁後會同查明本月十七日晚有賊十餘人至敎堂越牆逸院孟敎士起捕當場斃匪一名孟敎士又扭獲一名不放致被他賊開槍傷身致死檢查换贓無多現在英副領要求出示自首指出首犯者准予免究已允照辦以期及早破獲孟敎士屍軀由敎堂自行棺殮該縣委即向英副領及各敎士道歉一面開會追悼英副領尚無異辭查畢後偕委員赴焦作然後再行回津等情隨飭特派員許沅赴焦接洽俾昭愼重一面仍分飭營縣懸立重賞購線勒限嚴緝並通飭所屬一體查拿務獲懲辦知關厪念合再電陳 
[滇桂交惡風雲記（平）]  
　　戰局愈逼愈緊 
　　此次滇軍之變實予軍府以致命傷蓋軍府之基礎乃置諸各省各軍團結之上今二李之爭其内容實即爲桂滇之爭桂滇内訌而縱橫之士又摇唇弄舌於各省軍之問則各省各軍之團結將解而軍府基礎摇動矣軍府一倒則西南大局發生根本上變化西林旣爲主席總裁故對於調和滇軍之事最爲盡心經營第一次之調停欲分割滇軍隷於二李旣以不愜於陸唐而中變第二次調停則欲收滇軍於軍政府陸軍部管轄而使協和爲總指揮此消息傳到雲南後唐繼堯即有電來表示反對又聞唐寒日曾致某要人電有决取必要手段等語是唐之聯結民黨排斥桂系已下决心斷非和平所能了結也而統一兩廣又爲陸榮廷之根本計畫對於駐粤滇軍第一步卽收歸節制第二步即實行解散以免客軍之實逼處此李根源雖滇人而附和桂系亦同此主張於是即行第一步計畫不料惹起反抗乃急行第二步計畫以滇攻滇　　上不過滇軍統率問題滇桂間尚無十分惡感不知鼓鐘于宫聲聞於外李協和竟投袂而起矣現在桂系方面旣成騎虎難下之勢不能不紛紛備戰聞日昨李根源開軍事會議邀集省軍各司令統領及本部滇軍將领决定攻守職任對於李協和一方面將行大舉攻擊計省軍之開赴前敵者有第一師長陳坤培所部一旅一團第二營二團第二三營三團之第一二兩營又砲隊一連逃鴻英所部游擊隊五十一五十三五十四六十一六十二等營第三旅一團第二三營機關槍一連邱渭南游擊共四營第四旅莫正聰所部共三營砲隊一連又陸軍新編游擊第十七八兩營均與李根源所部滇軍會隊分防布置極爲嚴密又將連縣陽由劃作警備特别區域以成桄爲警備司令風雲四合戰禍必不能免矣現在兩軍雖尚取守勢軍府仍派劉德裕吳介璋前赴始興與李協和磋商議和條件但兩方局勢如此恐非口舌所能奏功矣 
　　據廣州報載云在粤滇軍問題其一線希望在陸唐之間有一番妥協然後莫督與李部長乃有調和之可言茲聞滇督派遣其交涉員徐寶全兼程入桂先至南寗聞陸幹卿駐龍州乃轉赴龍州與陸晉接時陳述滇督意旨要求陸電粤督勿遽興戎否則滇軍爲正當防禦及自存不得已而出於戰雲南方面絶對不負破壞大局之責陸佯若不知徐固善於辭令者又談至責任問題陸斬釘截鐵答之曰「此事須要問莫日初」無結查而散陸旋致莫電云萬急迭據蓂賡日初協和印泉諸公來電具悉駐粤滇軍因更調問題發生糾紛廷比來足疾劇發臥病數月此事未能深悉内容惟念滇粤兩省同爲護法團體艱難榮辱實相依倚現在大局和戰未定仇我者方抵隙乘瑕冀我離析在我正宜注意結合同舟共濟萬不宜受人挑撥擀成誤會致有自相摧殘之舉應請雙方嚴飭所部勿得妄動自相衝突如有發生衝突之處電飭先行停止以免損我實力徒快敵意一面由唐莫兩公妥商辦法速圖解决事屬内部自可一言而决諸公顧全大局諒不以鄙言爲河漢希即卓裁實行是所切盼榮廷　印陸電雖如此說然亦僅表面之敷衍而已 
[浙江學潮誌（八）（畫）]  
　　杭州學生會全體請願詳情 
　　學生被省署衛隊剌傷 
　　杭州學生聯合會全體會　爲維持文化運動與恢復第一師校事特由評議會决議於今日（二十八）上午八時齊集省敎育會出發至敎育廳與省公署請願到者约七八百人隊伍甚整齊精神亦甚佳先至敎育廳門前警察密布如臨大敵各校代表入見廳長而廳長託故不見由某科長出與代表約作二十分時間之談話簡直可謂不得要領全體會員憤甚復整隊至省公署沿途分發宣言書及抵省公署衛隊聲勢洶洶阻不放行僅許代表入見齊省長問來意代表等卽以請願書進并口頭陳述一切旣而省長謂代表曰「撤換校長權在省長維持敎育本省長責任所在母庸諸生顧慮」代表問「省長究竟有無維持師校誠意」省長答謂「我先令該校學生轉學然後切實整頓」代表問「可否取消業令恢復師校原狀」省長答謂「我對於該校四大金剛（指四國文敎授）實大不滿意請遂怏怏而退出署報告全體當時復列隊將由東轅門穿過西轅門而省署衛隊竟攔阻不放代表等再三請求終未允諾因之口角衛隊竟持槍剌傷學生數人復用拳足學生面部受傷者有之腿部受傷者亦有之以省公署之衛隊而竟如是蠻橫亦可異已該會全體會員以寃無可訴祇得整隊至督軍署哭訴一切旋即散歸各校至於受傷諸人巳舁至檢察廳聽候檢驗聞將向法庭提起訴訟矣 
　　學生會上省長之請願書云爲請願事五四以來敎育者感於時代精神之激盪知非適應新潮不足以爲將來改造社會建設少年中國之準備於是有種種改革計劃發生溯吾國敎育素以故步自封稱不能揆情度勢迎合世界新潮以求設施改良敎育當局猶復寳其古律强人從同不予敎育以革新之機幾使中國將來之社會無復有改造之望生等處身此世能無戚戚於心不作一蛙鳴乎本省第一師範學校自去年秋季以來新機勃勃頗有革新敎育之機對於校内一切旋設如管理訓練各方面均有合於世界潮流而能順時不背者也其關於吾浙敎育改革與文化運動之機又何如耶吾浙當局應如何嘉遵是勸獎勵後進以闢中國敎育革新之紀元而予中國文化前途之幸福然而勸勵之書未嘗下聞撤調之讼何其厲且急也豈鈞長惡聞敎育改革文化運動之舉乎第一師校校長經亨頣兼任省敎育會會長其熱忱敎育望深資重非惟爲敎育改革之主持人抑亦爲吾浙文化運動之先覺者在鈞長不諒輿情一時過聽人言始則查辦以阻其志繼又調離以速其去革之去之殺之生之矢在絃上有不得不發之情然而吾浙敎育將何如乎文化運動豈非失此維護指導者乎邇者該校學生痛失良師如喪考妣屢向鈞長請願收回調任成命以俯順其愛戴傾慕之情鈞長旣訴情之未見納而又黠避解散之名妄下休業之令以絶該校學生求學之路近復武裝警察把守校門迫令該校學生出校鈞長操全省行政之權忍聽敎育廳長之任章播弄而不一顧乎生等遠道來杭志在求學豈敢非分喋喋以干尊顏特以兎死狐悲聞之寒心若不求一根本解决辦法不獨生等日夕不安即費寳貴光陰日與鈞長陳言所不敢惜茲敬將生等請願諸端簡述如下懇　明白示覆以安生等之心而維敎育與文化前途實深盼禱（第一）關於吾浙全省者（一）竭誠維持文化運動並協助本省敎育事之革進（二）以後關於各學校設施方面經各校敎務會議議决施行後如認其爲不背眞理者請勿時加取締（第三）關於省立第一師範學校者（一）即日撤退武裝警察（二）恢復二月一日以前原狀以上數端生等愚昩認爲浙江敎育與中國文化有莫大關係懇請鈞長體察下情賜予俯順並向生等明白示覆此不獨生等之幸抑亦浙江文化前途之福也杭州學生聯合會上 
[杭州快信]  
　　杭州學生聯合會全體會員今日（二十八）午前九時在省敎育會取齋舉定男女各校代表連瑞琦等四人列隊赴敎育廳省公署請願先詣敎廳由連代表等請謁夏廳長謂已赴省署經張科長延見未得要領十時許齊集省署聞省長派第三馮科長接晤各代表是時衛隊加派步哨暫斷交通 
　　一師全體學生昨日（二十七）赴敎育廳請願不逹目的堅不肯退紛紛預備在廳署前露宿齊省長於午後召敎廳長警務處長中行蔡行長（前曾出作調人）政務廳長本署秘書長磋商辦法六時由蔡行長詣廳署演說大旨謂收回金校長成命官廳方面萬難承認敬察爲保管校產並無他意不日即可撤回諸生不願休業省長亦極贊成至敎職員問題俟將來開校從長計議今日請仍回校明日（二十八日）午後一時鄙人當再來校報告一切衆始退去 
　　各縣敎育會因師校案紛紛來電詰責敎育會長經亨頤何以不設法維持 
　　黃岩縣立中學校長王連城因多塡校生陳裕吳榮貴操行分數朦請畢業昨下令撤任 
　　敎育部令浙各校成績考查法應由各校自行從速規定此項考查方法在專校以上者呈部備案中校以上者報廳備案 
地方通信 
[松江]  
　　中校紀念會省立第三中學校自本月二十七日起至二十九日止開十五週紀念大會所定開會順序第一日紀念式及運動第二日演劇第三日展覽成緉二十七日爲開會第一日上午在該校大禮堂行紀念禮并延吳稚暉君演說吳演說時詼諧百出掌聲雷動演說主旨係述明物質不滅之理并勸人致力於物質文明之研究午後在該校操塲舉行田徑運動各選手無不抖擻精神從事競賽茲將各類運動第一人之姓氏錄後跳高馮樹德持竿跳高管椿華百碼賽跑顧懋和二百四十碼賽跑顧懋和一英里賽跑馬錫祜四百四十碼賽跑顧懋和擲鐵毬沈國楨 
　　執行槍决盜犯去臘連刦級村廟周木生·賣花橋吳子和·顧雅生·孫桂生·及車十八圖范祥華·案内之盜犯王金生·姜少文張家珍·三名又夥刦柘林顧行修·湯銀泉·案内之盜犯張小和一名由縣逮案訊實後詳明高等審判廳轉呈督省兩長奉批除張家珍一名年齡尚幼減處徒刑外餘均按懲治盜匪條例判處死刑縣署奉文後業於二十七日午後將該盜等绑付西城月皇閣槍决矣 
[蘇州]  
　　女子職業中學之發展江蘇私立女子職業中學校開學後學生到者百餘人原借校舍幾不能容現已領得前藩司署爲校舍占地四十畝昨日該校開校董會到者如朱琛甫軍使蔣季和·楊達權·陸仲英·王企華·季銘又·諸君議定新校舍即日招工投標推王企華汪鼎臣等爲工程委員後園布種桑秧五千株前面空地布種豆廠推林俠農爲園藝委員所有應支經費由校董會籌畫朱琛甫君總其成平日職業科周轉費則由季銘又林俠農兩君擔任籌墊該校敎務主任爲王菼君亦富有經騐者 
　　煙酒附徵學捐吳縣勸學所長潘啓鵬以烟酒公賣附徵學捐三分之一一案已經全國烟酒事務署認可由財政部咨省署飭遵特函各縣勸學所一體查照矣 
　　基督敎視學員蒞蘇江浙皖基督敎敎育會視學員蔣倜卿於二十七日來蘇庽該會設立之萃英中學内聞指導各校進行事項根據美國最新敎育方法此外尤以管理注重學生自治·敎授提倡改用國語·爲主要畢後復往滸墅關光福橫涇等處視察各小學云 
[南滙]  
　　縣農會請減灶課南滙縣農會會長張景陶等呈請下砂塲秦知事云竊敝會前請減賦一案奉指令查此案旣奉司署指令應景遂照令飭辦理仰將各園被災情形分别輕重繪圖貼說呈候查勘並將縣署辦法隨時呈報以備轉請核辦等因本邑圖田忙漕團田蘆課等並經敝會請縣轉呈核減茲奉縣公署函聞轉奉財政廳指令圖田普减一成四蘆課普減三成五合行知照在案查灶課地點漕田在其西蘆田在其東諭地質肥　原有三則之分按今歲受災亦有重輕之别蘆草蕩地災情最重灶地次之漕田又次之灶課旣介蘆漕之間而忙漕已普减一成四蘆課普減三成五則灶課應請普減三成參酌適中最爲平允若各團　田被災輕重無甚懸殊辦理花災官吏不免手續浩繁人民未必同沾實惠爲特繪圖呈請鑒核據情轉請南邑八年度灶課普减三成以昭平允而卹民艱云云 
[揚州]  
　　河工督辦蒞揚江浙兩省水利會正長張李直副長韓紫石經政府任命爲江北運河工程局正副督辦就舊有之江北運河局改組其經費取之各縣之附加稅茲韓紫石氏由原籍乘大逹内河小輪於二十七日下午四時抵揚縣署曁警察總所及一二五警均派隊在東關外迎迓韓氏入城即庽前運河工程局總辦馬雋卿庽内張季直氏亦已由南通乘大逹江輪至揚屬霍家橋登岸取早道於二十八日進缺口門入城各機關亦派隊至該處迎接張韓兩君定於四月一日接事即實行導淮以興水利云 
　　借欵繳認棧虧十二圩揚子棧因北鹽停辦餘利無存以致積虧十三萬七千兩除由場食兩商公同認繳七萬二千兩外其餘六萬五千兩悉由鄂湘西皖四岸各運商按票攤捐茲四岸運商事務所以該棧亟須此欵本擬向錢莊挪借以銀根奇緊商借爲難遂於二十七日具情函請塲運局爲擔保人分向中國交通鹽業三銀行息借以備解繳該棧俟各商按票攤捐之欵收足即行歸還以期兩得其便該局據此已詳請段運使察核矣 
[安慶]  
　　招商局包運皖銀幣皖省造幣廠所鑄銀元現與中交兩行訂立合同無論銀幣生銀均由招商局輪船裝運惟裝運延期匪特鑄本不敷周轉與洋釐漲落關係甚鉅昨特呈由省長函致招商總局謂嗣後遇有該廠銀幣銀兩無論由滬至漢由漢至滬招商輪船毋得擱留以免延誤 
[開封]  
　　京漢車失火有友自京來汴者稱二十二號下午南下京漢客車行至黃河北岸濱臨車頭之票車突生火險該車坐客紛紛向後車逃竄幸未罹災管車人有聞　即設法撲救歷小時許將火撲滅惟火車被燒情形若何　搭客行裝損失幾何因時值夜間未能明晰 
[泰縣]  
　　組設同善分社泰縣陸心顏近設同善分社一所以講求道德爲宗旨故各界人士入社者頗爲踴躍云 
雜評一 
[再論浙學潮（訥）]  
　　浙一師學潮之鼓盪吾人早料其必有不可收拾之一日今果以請願之故重演京津間槍傷學生之慘象於浙江矣夫此次浙潮之起不遇爲一校長問題當局苟能徇學生之請則風潮可早平即不能留經而能速覔一相當之新校長亦未始不可轉圜更退一步言之即不主張新文化運動亦應加以剴切之勸導逐漸施行其所謂整頓之方策乃於學生之再三請願並未有切實辦法之宣布而一味以空言敷衍迨見糾纒不已則突下解散之令且隱以武力迫令離校是豈以誠意待學生者所應爾一般志剛氣盛之青年又豈肯俯首而屈服則今日一師之至此地步當局誠不能辭其咎也然事旣至此學生已陷於窮無復之之境各方請求維持之電又紛來當局苟非有摧殘敎育之决心者則終當思一收拾之法若仍堅持其無可挽回之態度而一任學生之紛紛擾擾結果恐將不僅此請願一劇而止也嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工部局之預算案]  
　　今年將募債四百八十萬兩 
　　工部局前日發表去年（一九一九年）决算案與今年（一九二○年）預算案去歲支出超過前年預算計不足銀七十五萬三千一百二十二兩捕房經費多支八萬八千三百五十一兩工程部多支七萬八千九百二十兩尋常經費多支八萬三千三百七十九兩書記部多支九千九百五十八兩火政部多支九千一百十四兩餘如團練隊衛生處藏書樓財政處則支出之額與預算無甚出入今歲各部預算經費較去年間有加增其故因外國人員待遇從優而中國人員薪金亦復增多故也今年預算計團練隊經費六萬四千二百兩較去年預算減一千七百六十五兩因操衣費預算可減八千兩之故火政部經費十五萬五千七百二十兩較去年預算增五萬六千四百十兩捕房經費一百四十九萬二千五百十兩較去年預算增二十七萬七千九百三十五兩衛生處經費三十二萬四千七百九十兩較去年預算增三萬一千三百十兩工程部經費一百十九萬二千一百十兩較去年預算增十三萬八千四百九十五兩公共音樂隊六萬九千七百二十兩較去年預算增二萬九千三百四十兩敎育經費三十萬七千三百二十兩較去年預算增六萬四千六百九十兩財政處經費十二萬四千零五十兩書記部經費二十六萬五千九百七十兩尋常經費十二萬七千七百八十兩今年預算出入比較表如下經常收入四百七十四萬二千八百七十兩經常支出四百七十一萬五千二百五十兩兩較餘多二萬七千六百二十兩特别收入（一）經常餘欵二萬七千六百二十兩（二）今年擬募新債四百八十萬兩（三）今年一月一日起至三月十二日止募集去年債欵三十二萬五千二百兩（四）雜項收入一萬兩以上合計特别收入五百十六萬二千八百二十兩特别支出（一）去年不足欵項七十五萬三千一百二十二兩（二）雜項支出連借與電氣處之欵二百八十萬兩在内共四百四十一萬零四百九十兩以上合計特别支出五百十六萬三千六百十二兩特别收入與支出兩較短少七百九十二兩 
[安稅務司對海關職員之演說]  
　　不准组合公會 
　　路透社消息云總稅務司安格聯氏今晚在新關總會召集本埠海關職員向之演說略謂海關入員組合公會形似工業協會此實爲中政府及總稅務司所不能容忍者除尋常友誼集會外凡結會者即不能復在海關供職若在海關產業之外集衆開會討論關於海關職務事件即視爲辭職之與動海關决不容留之嗣後職員如欲在新關總會開會須由若干人具名呈請稅務司核准方可云安格聯演說旣畢即行散會不許與會者加以討論 
[要求修改中荷條約之近訊]  
　　南洋荷屬華僑要求政府修改中荷條約事曾誌前報茲得華僑聯合會消息南洋荷屬華僑代表熊理韓希琦二君前次往京請願修改中荷條約奔走呼籲於當道各要人間旣經月餘適値内閣風潮以故進行停頓而兩代表急不能耐力催當局辦理並特陳請陸軍部秘書梁上棟代爲斡旋直至十一日有航空事務處長丁錦君銜段靳命詳詢一切後卽親往外部力催外部乃於十三日照會駐京荷使并致電駐荷唐公使提出修改案至十五日福建同鄉會代表李兆珍王大貞陳蓉光林鼎華四君同謁外部始知修改公文已經發出並聞陳次長言擬於部中組織一研究會討論條約應如何修改始可得保護僑民方法茲錄外部發出電文如下（一）「致驻京荷使照會」爲照會事案查中荷領事專約於前清宣統三年四月初十日即西曆一九一一年五月五日由貴我兩國全權大臣議訂業經履行在案現經本國政府詳加體察今昔情形旣有不同則該約條欵及所附換文應有酌加修改之處相應照會貴公使查照請將中國政府提議修改領約及附文之意見轉逹貴國政府查核見復以便彼此協商是所至盼須至照會者九年三月十三日（二）「致駐荷唐公使電」領約事二月五日電番現據各方面聲請早日修改以慰僑望業由本部備文向荷使提議希速向荷外部聲明政府即願修改領約及附文之意外部如何表示並電復外十二日 
[寰球學生會紀事兩則]  
　　歡送出洋學生昨日上午九時靜安寺路五十一號寰球中國學生會開會歡送赴美法德各國學生先經總幹事朱少屏君致詞歡迎并謂本會向設有游學招待部專代留學諸君辦理醫生執照護照船票服裝等其有關於緊要事件無不詳以告知而免在外受有阻礙又設有介紹部爲留學回國諸君設法介紹於社會諸君此去務與本會常通消息彼此聯絡云云次請江蘇省敎育會副會長黃任这博士演說大旨有三（一）留學者須抱定堅决这志願（二）研究社會必需之學科（三）保留留學界清潔之空氣勿爲社會上不良事件所引誘云云次請北京大學之敎授宋奉舫碩士以法語演講留學歐洲情形次復旦大學敎授張君謀博士演說赴歐沿途種種之感觸次留法儉學會幹事沈仲俊君演說謂諸君此去要求得最高之學問而歸莫爲不良之風俗引誘在未出洋前最要注意者有三端即金錢護照與時間也嘗有人對於此三事稍一疎忽而受極大之阻礙幾乎不能啓程故願諸君注意次赴德留學之王光祈君演說謂近來出洋日多其原因有二（一）自五四運動後知學識之不可少乃紛紛出洋留學（二）現在西國金幣價廉所費無幾得游歐美之機緣於是出洋者日增月盛吾儕今日應做之事共有三端（一）外人對於中國有誤會之處甚多吾人所聞所見當隨時用西文登各西報辨正之（二）在外留心新出各種書報爲本國人介紹代爲購買以備參考（三）宜往各學校各工廠及各種商業機關實地調查返告國人以上三事皆甚重要願同行諸君共勉之次赴法留學之陳寳鍔君演說謂出洋不難而難在歸國求學不難而難在行事諸群今日出洋求學均當預爲熟籌之云演說旣畢即共攝一影復欵以茶點至十二時始散 
　　學生參觀兵艦寰球中國學生會日校高小部學生於前日（二十七號）午後二時至南巿參觀『楚泰』兵艦先期與艦長接洽故備有小艇迎接流江登艦由艦長引至應接室欵以茶點次導入第二層及第三層參觀槍砲無線電報指南針等約歷一小時之久始渡江而返途中有敎員沈壽鵬李嵩生等照料故秩序井然 
[宋春舫在寰球學生會演說（續昨）]  
　　（一）劇本的構造法數年以前著名的新戲如「家庭恩怨記」「不如歸」到了今日差不多變了明日黃花了現在一輩新文學家所提倡的如易卜生的「羣鬼」「那拉」天津南開學校的「一念差」「新村正」幾本新劇胡適之做的「終身大事」雖不可一槪而論然都是研究人生問題的誡問吾們中國除了幾個學生敎員以外何人能懂得這種問題吾在北京的時候常常對人說「大凡劇本必定要博社會全部分的歡迎然後立脚得住編劇本的人宗旨是要迎合羣衆的心理斷不可專注重社會中一部分子人的照顧...吾等編劇本的時候眼光不可專注在學生身上什麽「妓女」「官僚」「汽車夫」「新聞記者」都要放在腦筋裏...」此是吾不主張提倡易卜生等著作的理由吾們應該提倡何種劇本編劇本的人應該從何處取法現在吾提出兩個人名來一個就是李笠翁一個是法國的Ｓoribe李笠翁的十種曲風等誤奈何天等稍有劇學的人是都知道的Ｓoribe生在十九世紀時代現在他是不時髦了人家都不去恭維他不過這兩位戲曲大家活的時候都狠受社會歡迎的他們的著作在文學上思想上雖是毫無價値但都有神出鬼没的手段結構的精密可以當得起「天衣無縫」四個字况且都帶一種「普通」性質好像白香山的詩能令老嫗都解這就是他們能迎合羣衆心理的地立可惜Ｓoribe的著作尚還没有人譯出現在我是竭力勸大家把他們譯了出來將來或者能於新劇上闢一新紀元也未可知（二）男女合演問題舊戲中男女分班吾也不去管他不過新戲中一定要打破這種惡習無奈我國人有一種牢不可破的理想以爲在公共地方男女混雜是一種極不道德極不雅觀的事所以内地的戲園子非但男女不能合班並且田女看客也須分座其實吾國風俗予盾的地方極多比方像北京地方警察對於戲園取締是極嚴厲的男女雜坐是犯法的但是北京飯店天天開跳舞茶會中西仕女抱在一起跑舞何勿去禁止一下呢諸君不要小看了這個男女合演問題因爲這是中國白話劇從浪漫派時代到寫實時代的關鍵英國現代戲曲大家Ｍasefield批評沙士比亞戲曲的時候曾經說過「當時劇中演旦角的都是童子......總覺得有點不滿意」這個關頭打不破中國戲曲程度的幼稚同沙士比亞時代永遠無甚差别了（三）伶人的組織前幾年新劇失敗的一重大原因是因爲經濟上智識不完備歐陽予倩現在在南通州組織了一個伶工學社這是伶界智識上組織漸漸完備的一個證據經濟上一方面伶界往往是不能完全獨立的必須要受政府的接濟巴黎大戲院ＯperadephGranvilleBarker做了一本書呌做建築國家戲院的計畫不過受了政府津貼以後就脫不了官僚的臭味所以現在歐美盛行小戲院的組織其目的無非要圖經濟上的獨立這一種小戲園組織及其内容等我有功夫的時候慢慢再來在雜誌上介紹一下子（四）戲園的建築上海許多戲院子費了許多寃枉錢據科學的眼光看起來實在配不上高明兩個字至於北京的新明大戲園中和園實在同歐洲十六世紀的戲院可稱伯仲可是要研究這個問題幾天幾夜也說不完吾今天祇能把緊要的幾處說出來罷（甲）佈景上海新舞臺的佈景的是歌劇白話劇的佈景因爲受了象徵派的影響漸漸的變爲簡單所以現在提倡新劇佈景這個問題到不十分要緊（乙）光學德國Ａppia說「光線是戲曲的靈魂」可憐中國伶人那裏知道光學的重要伶人演戲的時候何勿將檯下的燈光滅去也可使看客將全付精神聚集在戲檯上呢（丙）工程的一方面中國戲園中最討厭的就是茶房絞手巾賣甘庶鬧個不清楚要除去這種惡習祗須在戲園内另闢一所歐洲戲園中稱做Ｆoyer往往分爲（一）休息所看客在幕下後休息五分鐘的時候可去吸烟去散步（二）酒飯店Ｆoyer有兩種好處（一）在演戲的時候可以免去不再相干人來胡鬧（一）可以實行「休息五分鐘」的制度現在歐洲最新的戲園都没有包廂了所以戲園的形式大都是長方形馬蹄式的這個也是戲園工程上一方面的進步去年陽曆年底梅蘭芳不是到過南通州去演過一次戲麽他動身以前南通戲院對梅蘭芳提出了三條條件（一）演戲的時候不准人擁擠在台後觀看（二）在台上不可喝茶（三）不可抛擲墊子吾又聽得人說南通戲院現在實行「座位號碼」制度這幾種改革雖是極徵細的事然而要眞正改良中國戲曲不可不從此入手云云』 
[劉冠雄赴閩過滬]  
　　海軍聯歡社開歡迎會 
　　前海軍總長劉冠雄氏因公赴閩特乘津浦鐵路火車南下以便轉輪往閩海軍藍總司令得信後即派本署軍衡課課長吳光宗乘車往密迎接前晚九時許滬寗特别快車到站時本埠海軍界人員均到站迎迓藍總司令於昨日率同本署職員及各艦艇官佐在公共租界靜安寺路海軍聯歡社開歡迎大會到者一百餘人席間各有演說大致以海軍亟須聯絡融洽俾得一致云云至五時散會並攝一影以誌紀念聞劉氏在滬稍作勾留即當往閩公幹云 
　　聯合通訊社云前海軍總長劉冠雄氏來申數日酬應極忙靜安寺路海軍聯歡社日昨特開宴會歡迎懸燈張彩倍極熱鬧據聞劉氏定於明日赴閩表面雖係個人行動有知其内容者言劉氏此行對於閩中海軍之舉動實含有重大任務云 
[大中華紗廠第一屆股東會紀]  
　　昨日（廿八）午後一時大中華紡織股份有限公司假座愛而近路紗業公所開第一届股東年會到會股東約計七千餘股已逹總額半數以上因即摇鈴開會其秩序如下（一）公推臨時主席（二）公推臨時書記二人（三）總理報告經過情形（四）監察報告上年收支欵目（五）討論附股華豐紗廠案（六）討論修改章程案公推聶雲台君爲臨時主席並推張則民汪昱庭兩君爲臨時書記主席登台報告本公司經過情形略謂本公司自創立以來一切情形已略具前次報告書茲不贅惟最近又略有變遷（一）「機器」最近接怡和來函緣英國罷工須遲兩月到申（二）「廠屋」原定平房後因將來地價增漲之趨勢仍改用樓房現已繕具圖樣着手建築（三）「廠基」原定吳淞張華浜後再四斟酌以人工交通各種便利改定蕰藻浜現已購定八十餘畝又胡公祭田議租四十畝亦已付去定金（四）「股息」本公司未開業以前先發股息者實因去冬銀拆甚高所收股本日起至已未陰曆年底止以八釐年息算給云云各股東均鼓掌次由監察人俞行修君報告本公司已未年貸借對照表及損益對照表通過次討論附股華豐紗廠案否决再次討論章程修改案多數贊成通過午後五時散會 
[浦東電氣公司股東會紀事]  
　　浦東電氣公司昨日下午二時在西門外大吉路五十四號開股東會到會股東共一千一百七十一權公推趙晉卿爲主席即由總經理童季通報告公司進行事宜及八年度籌備賬略均經監察人逐一覆核確實無疑次議開業以前之利息分配案議俟第二期股欵收齊後截至本年陽曆六月底爲止按照常年八釐計算與第一期股息一併發給以省手續至六月以後之利息卽按照本公司章程第二十九條辦理多數通過次舉董事趙晋卿得一千一百二十權錢新之得一千零三十三權潘作臣得一千零二十三權張蟾芬得一千零五權童季通得九百七十一權厲樹雄得八百七十六權陳箴堂得八百六十六權江政卿得八百五十五權潘明孫得七百九十一權俱當選爲董事次多數單允公得七百三十六權葉惠鈞得四百六十六權俱爲候補董事次舉監察人劉頡雲得七百七十四權何靜之得七百六十七權均當選爲監察人次多數潘志文得一百八十六權爲候補監察人遂即宣告散會 
[電器工界歡送美工程師]  
　　中美工界之好感情 
　　法租界電器工界聯合會於昨日上午八時在弎弌堂會齊排隊至新關馬頭歡送美國亞克生君亞君現任愼昌洋行電器部總工程師爲美國電學家本埠電器界之工人受其指導者甚夥故感情尤厚今開歡送會各表素日感好之私衷到會者有胡崇堃·胡裕庭·張榮棠·李恒林·張茂生·汪孝康·周炳泉·趙全木·馬家木諸人均爲上海電器工界有名之工師及童子軍約三百餘人前隊手擎中美國旗及愼昌行旗電器工會之旗飄揚空際并僱有小舟四只停泊江邊舟上之人購有雙響邊砲數萬砲聲與歡聲相應益增歡興公推胡崇堃李恒林張茂生前往致歡送詞亞君一一握手道謝並轉祝中國電器事業之進步及工界同人之健康語多贊勉同攝一影工界代表將中國旗敬贈亞君以誌中美工界精誠友愛至九時汽船開發賓主始各脫帽遥揮而散 
[米業仁穀公所開會紀]  
　　行家取米店佣金已解决 
　　行家向米客扣佣須再議 
　　米業仁穀公所昨日下午二時邀集同業開會商議行家向經銷米客人扣佣及行家取米店家回佣兩案董事張樂君因病未到由北巿董事錢貴三代表米客方面係南帮公所嚴少泉莊桂清爲代表到者共一百餘人開會後經錢貴三及各行同業磋議行家向米客扣佣閘北同業已於今正起實行南巿同業未便兩歧且米客係代表内地行家此佣出自内地行家應照閘北同業一律每石扣洋一角二分旋經嚴莊兩客人代表起而抗議謂若須實行必須展期一禮拜俟内地行家同意復到信後 
又議行家售與米店家佣金案議决現洋交易每石取佣洋五分大小月底結清每石取佣洋七分倘大小月底不清則每石取佣洋一角二分因第二案係行家方面之事並無反對遂决定南北一律實行其第一案擇期再行會議至六時而散 
[實業儲蓄會開成立會]  
　　莊深聚邵芝卿等籌備實業儲蓄會訂於三月二十八日午後假南巿縣商會開選舉職員會已紀昨報茲聞該會發起者尚有五金業木業等商人宋瑞甫黃杏生王壽松俞俊熊黃釗奎李福昌朱永康楊仁甫陸文彬林秉彝周永清徐金生並莊邵兩君共有十四人已在南北巿設立籌備處迄逾七月集欵已有三千餘元之譜昨日届期開成立大會到者一百餘人推舉莊深聚爲臨時會長報告開會宗旨畢宣言今日爲籌備實業儲蓄會正式成立大會選舉辦法已詳通告無俟贅述茲欲奉告諸君者有二（一）本會自發起至今已經七月所收入之數已有三千餘元存入浙江興業銀行現在每月四百餘元可收若各會友再能一致進行熱心贊助照原認之數各加一倍則每月卽有八百餘元統年卽可成萬再能各逢知好竭力招徠則本會之發達正未可限量他日實業振興利益溥及可於今日預卜也（二）鄙人才識淺薄忝爲臨時會長毫無建白實覺慚愧但當時籌備之初收入無幾責任微細尚可勉强擔認今則會員衆多人才濟濟而欵項亦逐漸增多應辦實業事宜時須詳加討論共策進行此非有宏才廣見素孚衆望者萬難勝任今日請蒞會諸君於全體會員之中先行選舉職員二十五人再行擇日於二十五人之中用投信複選法舉定正會長一人副會長一人稽核賬務員一人庶幾職有專司責有攸屬斯會之克觀厥成不難計日以待也云云當卽舉行投票選舉職員後即揭曉所有各職員姓氏票數明日續紀 
[商界聯合會開會彚錄]  
　　南京路本月二十七日下午二時南京路商界聯合會爲討論義務夜校進行事宜開全體職員會公推余華龍爲主席當由主席報告開辦經費承認者已逾三千餘元此外續認者尚不少至所認捐欵經王才運·潘錫範與東陸銀行方椒伯面商允代承儲利息格外優待校中需用可隨時支取已訂定舊曆二月十五日起開始代收認至五十元以上者均推爲校董事務所已定本月二十九日遷移在新世界西首福源里二十九號三層洋房夜校卽附設會所倪念先謂會所雖遷日後開會應仍在大慶里較爲寛暢潘錫藩·周正煇·均謂仍在大慶里開會於名義上不合陳惠農謂開會地點不必拘定如因福源里附設夜校開大會不便儘可隨時斟酌衆附議主席提議三月二十九日夜校先行開學是否同日得開幕禮陳亮公謂二十九日行開幕禮恐設備不及開幕不妨稍遲公决「陽曆四月三日」補行開幕主席報告敎務長推定俞希稷敎員余華龍·陳亮公·姚晦厂沈甘霖·裴越雋·朱華德·齊劍虹·金　囗·周正煇·王寄鷗·諸君衆贊成管理員公推王才運·王廉方·何桂卿·余華龍·沈耐煩·倪念先·朱正明·李楚湘·周正煇·鄭礎庭·諸君均認可陳惠農提議夜校學生係補習性質對於課程應採用學科主義衆贊成王才運提議夜校應公推名譽校董數位衆附議遂公推王儒堂·余日章·聶雲台·程齡孫·宋漢章·簡照南·何積蕃·諸君爲名譽校董王才運君起言諸君所推名譽校董學問道德實業經濟固不待言且對於本會提倡扶持將來校務前途實有無窮希望全體鼓掌王廉方提議别路學生應否收錄周正煇謂校中如有餘額何妨一體收取潘錫範謂附近各路如夜校尚未成立者其學生能由本路商店保證方可報名收錄衆附議投票選舉校長潘勵紳得十七票當選全體鼓掌是時已晏遂茶點散會 
　　滬北五區昨晚七時滬北五區商業聯合會開常會蒞會二十餘人首由史觀濤提議本會每期開會往往不足人數今宜改變兩星期爲常會四星期爲交誼會嗣後務請各職員熱心早臨以俾會務進行又提議本會附設義務夜學之競育會設有三種團體每逢星期四晚各職員應分任負責勤加引講以養成青年智識蔣可權提議前函致潘明訓要求免加宜樂里房金一事現潘君並無答覆應再函懇以濟商艱議畢公共表决遂即散會 
　　法租界星期六（即初八日）法租界商業聯合會選舉正副會長由時大鈞唱名沈問師紀錄結果葉貺辰仍當選爲正會長汪醒齋及江錦春爲副會長周鳳詮爲會計長沈子元·李子楨·朱福基·爲第一段評議陳韻松·錢士湧·爲第二段評議王馥棠·方彝偷·爲第三段評議周錦華·潘則言·爲第四段評議袁銀坤·王靜言·爲第五段評議林仁紹·劉贊襄·李壽山·爲第六段評議傳錦雲·劉永康·爲第七段評議張錦園·孫琢璋·徐子彬·爲第八段評議沈士誠·凌承志·爲第九段評議戎承灝·黃湧·爲第十段評議舉畢葉貺辰起謂鄙人早經告辭緣法租界地方廣闊商號居户衆多斷非身弱多病之軀所能勝任云云一再固辭衆會員竭誠敦勸始允就職當囑書記即日繕發各評議員證書并另備通告邀請星期二（即三十號）下午七時齊集本會公舉主任遂散會 
　　中城中城商界聯合會鑒於商界同人多精神不振發起體育部延聘武術會敎員敎授拳術體操昨午後一時假小南門羣學會爲會場舉行開操禮各界前往參觀者一百十餘人女賓及幼童尤衆該會會員百餘人及體育部學操員三十二人分立於場之南邊秩序整齊該會長報告發起體育部之經過次述國民體育之興衰與國家之關係希望會員次第習練造成强健體材活潑精神對於個人國家兩獲其利云云於是卽依次行禮畢各界聯合會來賓均有懇切之演說末由武術會學員與敎師表演技擊刀光劍影極爲可觀表演畢主席并謝來賓同撮一影茶點而散 
[救國恒心團會議錄]  
　　昨晚七時恒心團爲中華職業學校私進琺瑯事特在事務所開會到者十七人趙南公主席陳耀華紀錄首由主席報告抵制劣貨聯合會來函徵求琺瑯是否原料原料是否抵制主席復說明抵制是一時的外交作用藉以促其國民之覺悟打銷其政府之侵掠行爲設山東問題能早得公平之解决抵制能否尚成問題吾輩審察中華職業學校琺瑯事當於此點着眼次由錢立琳陶樂勤陳耀華夏錫成次第發抒對於此事之意見主席付表决陶君主張多數通過當推陶樂勤草意見書分致各報並推定陳冀長·錢立琳·代表本團出席公判會次主席報告船務棧房工界聯合會來函四月二日開成立會請推代表與會當推定陶樂勤陳冀長又報告抵制劣貨聯合會來函請推定出席代表當推定程起陳冀長次報告本團會計陳耀華來函因事離滬請另推舉當推定夏錫成趙琦安二人擔任時已十一時散會 
 
 

Page 11

 
 
[上海學生聯合會消息]  
　　爲浙江一師事致敎育部函敎育部鈞鑒浙江第一師範校長經亨頣順應世界潮流適合時代精神對於敎授管理方面曾有根本改革之設施内部組織則職員專任學生自治感情融洽全體愛戴方謂新學已茁萌芽文化植其基礎普遍滋長可觀成效乃夏敬觀謀長敎育蓄意摧殘下車伊始即與一師爲敵旣於寒假期内撤換校長又於開課以後突發解散之令近則風潮激盪愈演愈烈派警至校如臨大敵學生何罪而至於此齊夏頭腦陳腐逆流而行師心自用無理可喻唯大部爲全國敎育最高機關責有攸歸豈宜放任倘不維持一師生命保全獨立精神則不肖官吏好惡任意皆得而驅遣軍警施其暴力勢非陷全國於無敎育不止事果至此大部尚有存在之價値耶公等尚有尸位之餘地耶務請責成齊耀珊收回解散之令嚴懲夏敬觀摧殘敎育之罪　命經亨頣復職毋使一師學生失學是爲至盼專此順頌公安下海學生聯合會啓三月二十八日 
　　交際科常會前日（二十七號）上海學生聯合會交際科開常會主席陳琮記錄潘卓吾出席代表十五人所議各案列左（一）主席報告出席參業公所討論本調查科查出同昌號私進日貨事及在會場交涉情形（二）顧祖銓報告上星期六出席公共體育場公判會公判中華職業學校私進日本琺瑯事（三）董克仁補述詳細情形（四）李峻華報告往本會之義務學校調查安放之日本參鬚情形（五）又報告本會於下星期一假馬玉山公司開茶話會請中華民國學生總會評議員以聯絡友誼本科應派員到會招待一切議决今日到會代表全體前往（六）李峻華提議擬於下星期六下午二時在本會事務所開緊急會議并於散會後攝影（七）補選書記兩人王信恩袁婉貞當選（八）派李峻華代表本會參觀上海船務棧房工界聯合會成立禮（九）討論轉運公所尤森庭來函爲關於抵制日貨事件（十）程仕勇報告出席少年宣講團討論職業學校私進琺瑯事及其他種種情形 
[烟酒聯合會常紀事]  
　　提議籌備開大會 
　　中国煙酒聯合會昨開星期常會首由主席陳良玉報告近接雲南平度武穴密電常德等各商會分會曁烟酒兩業來函對於烟酒借欵均一致反對而於國内公債則深表同情於本會其中頗多建議足備參考公决交審查部審查採擇次報告接京師來函云銀行團代表在京磋商大宗借欵實於國内統一問題大有阻碍應喚起國人注意云云金拜宸報告前次議决爲張裕釀酒公司電請政府免除雜稅一事該電業於二十二號發出尚未接有復電次俞葆康提議現在各省兩業來函均有請定大會日期以便討論改良烟酒公賣稅費等事應請公定日期當經金印侯孫瑞麟沈子卿等先後發言厥後公决先就上海一埠擇期開籌備會後再定大會日期次俞葆康提議近見各報所登烟酒局署名稱已將公賣兩字删去則現在所行之烟酒公賣稅費當然不成問題應請討論公决俟開大會時再行公同討論議畢時已五鐘摇鈴散會 
[中西女學學生患腦膜炎]  
　　憶定盤路中西女學某女生昨日忽患腦膜炎症今已送往某醫院醫治聞當初起時但覺頭昏繼而頸不得伸神經錯亂口中　語據某醫生云此症必爲一種微生蟲侵入脊骨（SpinalOnd）然後牽涉總神經故患此病者重者一如瘋狂輕者亦昏暈不醒此症之治法及藥料尚未發明故患此病者頗難求愈云 
[工部局補助時疫醫院建築費]  
　　本埠時疫醫院由沈仲禮朱葆三二君發起每歲夏秋之交捐資賃屋開辦專治急痧時疫成效頗著迄今已十三年之久去歲時疫盛行該院以天津路屋小人多不能容納因分送閘北公立醫院又假仁濟善堂大沽路洋房分住病人現經董事部公議决計購地建屋已買定大世界對面西藏路地產繪圖建築惟以經費無出由朱沈二君及西醫柯師函向工部局募捐已得該局允許補助五千兩茲將復函譯錄於下逕復者三月十五日來函收到不誤所請用鹽不注射法專治虎列拉（霍亂吐瀉）之時疫醫院新屋建造費之補助金照得是院救治中國居民確有成績准由本局於提交本届納稅人常年大會之預算表特别支出項下列入補助費規銀五千兩矣用特照復此致上海時疫醫院工部局總辦李迪爾啓九年三月二十五日並聞浙江盧督軍亦復來函贊成已函致慈善會撥助巨欵矣 
[各輪船之行踪]  
　　中國郵船公司之中國號自香港來申准於三十日晨抵吳淞大約上午九十時該船所儎之旅客入郵船可以抵海關碼頭赴美及長崎之旅客及郵件當由維多利亞及亞力山大兩渡船於是日下午四時儎赴吳淞 
　　昌興公司之蒙梯格爾號將於四月二日（星期五）離申往日本維多利亞等處俄皇后號將於四月二十四日（星期六）離申往小吕宋香港等處 
[鐵路近事二則]  
　　車務總管北上滬杭甬鐵路車務總管沈成栻奉交通部令派充本年第二次運輸會議委員已誌本報茲悉沈君本擬於今日啓行嗣奉部電以會議期迫促即起行沈君知難緩延特於昨日（二十七）束裝乘坐花車於夜間十一點鐘由北站出發經浦口轉車北上矣 
　　運銀請勿延擱本埠各銀行號及錢莊等運輸銀洋至天津等處均由匯通大通兩轉運公司向滬寗津浦兩路局訂約承運每日報裝運往者數十箱數百箱不等前日滙通轉運公司報運中國銀行之銀洋運往浦口轉天津當據津浦鐵路浦口站長函稱本路規定每次以五十箱爲限該公司接函後以銀箱延擱窒礙殊多爰函請運輸同業公會轉函津浦鐵路並請總商會轉電津清路局迅將汽閘之蓬車多輛揖送浦站以便裝運並飭該站取銷五十箱之限度茲將運輸同業公會致津浦局及總商會兩函錄下「致津浦局函」津浦鐵路局長鑒據匯通公司函稱上海聯運到津銀箱浦站長以五十箱爲限於各銀行滙兌阻碍等語銀箱運津中途延擱非但商家受虧即存浦口亦甚危險應請貴局多派汽閘鐵蓬車到浦以便裝運而免延誤立候惠音「致總商會函」上海總商會會長鑒敬啓者茲據滙通公司函稱上海運津銀洋至浦向由有汽閘之鐵蓬車裝運無論箱額多少總係一次裝出現因此項車輛延擱他站所有銀箱改由無汽閘之行李蓬車裝運每天祇可以五十箱爲限惟公司所運各銀行行號及錢莊等銀洋近日有數十箱至數百箱不等且各銀行所裝之銀常有解餉解庫重要現欵如不能一次裝出則難免有遲延之誤或在浦危險等情不但銀拆攸關兼且責行重大因恩風險至鉅殊難負責爲特函請貴會轉懇總商會電逹津浦路局迅將有汽閘之蓬車多備在浦並咨照該路站長取銷五十箱之限度以重要欵而便交通不勝迫切待命等因到會爲特據情轉懇務乞察奪情形俯准施行爲荷計該電費若干候示繳奉云云 
[試辦初級模範法庭之部令]  
　　江蘇高等審判廳近令寗滬兩地廳略謂奉司法部令以試辦初級模範法庭以爲廢除承審制度先聲刻已會同磋商定於九年席開始試辦（即本年七月）其辦法每縣係設初級模範法庭一所由高等廳委任監督推事一員即以各知事兼任監督檢察官對於民刑訴訟互相負責一切公牘均與初級廳同總須組織簡單以節經費 
[司法官員宴會紀]  
　　上海地方檢察廳檢察長梅伯蓀於昨假北巿某番菜館宴請松滬護軍使署軍法課長鄧振淦曁司法界要人聞係磋商處置漕河涇江蘇第二監獄内脫逃之已獲監犯辦法云 
[小孩玩弄舊砲彈之肇禍]  
　　傷三人毁玻璃窗及木屏風 
前日午後四時許滬南董家渡裏街某號門牌滬北某銀行買辦朱姓住宅中忽發生砲彈聲甚巨一時鄰里頗受震驚羣相往視始知由朱之幼子三四人將昔年遺存之砲彈玩弄在天井内用火燃放不料内有藥性一經着火登時爆裂其勢甚烈致炸傷其四子之手足外並又波及成衣匠丁心根木匠孫某等之手足並轟毁玻璃窗上下共二十餘方尚有天井内木屏風中間擊成一大孔後由宅中人將受傷各人一併車送新普育堂醫治聞傷者俱屬輕微尚無性命之憂事後爲淞滬警察廳訪悉前情特派員前往調查砲彈來歷以憑核辦 
[麥加利銀行去年之紅利]  
　　文滙報云本埠麥加利銀行接倫敦總行來電謂董事部擬照一分四釐年息發給過去半年利息每股並給紅利一鎊五先令免扣所得稅提公積金十萬鎊云 
[一週間之熔銀報告]  
　　本星期北巿泰亨源等各銀爐將上屆各銀行存底及是星期從歐美運到美銀幣并大條化烊共鑄出寳紋六千三百三十四只核元三百四十萬餘兩 
[運銷浙江樟腦之情形]  
　　浙江樟腦總局因在滬設局運銷上書松滬護軍使請求保護事已見前報現定在本埠江西路皮字五十一號設總運銷處處長爲劉石蓀·蔡仁初採辦主任竺梅先·俞國珍並設立分局於寗波（局長蔡乃珊）象山（竺梅先兼任）石浦（孫壽齡）舟山（竺禔卿）温州（俞國興）海門（陶仙普）六處其營業可望發逹云 
[上海物價指數表（二十三）]  
　　財政部駐滬調查貨價處本月第二週（八日至十四日）上海物價指數云本週指數爲一○五·二比前週又增千分之十五比前月本週增至千分之六十增長之故本表前二期業已詳晰言之存底枯銷路旺進盤迭漲銀根寛裕咸爲此次巿價暴騰之主因而日來東貨去路略見活動先令頻縮定價較貴亦於洋貨巿面不無多少之影響據報新到各貨除早結先令者仍可獲利外餘如先令更縮核算成本尚在現時價格之上故底貨較薄各家現正於本埠廣爲搜羅少做定貨以免滙水上之風險云本週指數表列下（本表以八年九月物價作爲百分） 
類别期間九年三月第二週前週前月本週 
糧食一一二·五一一○·四一○八·八 
其他食物一○五·五一○三·三一○四·六 
疋頭及其原料一○二·六一○○·三九五·二 
金屬一○九·一一○七·六九二·八 
雜貨燃料九七·○九八·○九九·八 
建築材料九九·三九八·六九四·九 
工業用品九二·二九六·三八○·八 
其他物品九六·八九五·五九三·五 
雜貨平均九六·三九七·一九四·七 
總平均一○五·二一○三·七九九·二 
[最近日貨進口表上海學生聯合會調查科稿]  
　　本科科員祖張祺君在三林滙山二碼頭查得日貨列表於下 
買號主物名件數價値 
東林顧海珍楊精川洋傘二十打七百元 
又鏡子八打六十四元 
大盛公嘉善燈頭一百六十打一百零四元 
又又四百十打一百二十元 
又料器一百二十条八十元 
和昌盛陸景明尉遲遥錫匣一百二十打二百四十元 
又腿帶一千二百七十条一千四百元 
震泰張杏卿烟匣一百二十条一百八十元 
又缐襪四百打二百二十元 
本科科員王希濂君在三林滙山二碼頭查得日貨列表於下 
買號主物名件數價値 
東林謝崇華金善鏕洋傘二十条七百元 
　鏡子八打六十四元 
和昌盛陸景明尉遲瑶香皂一千五百打九百元 
又髮膏八千匣一百五十元 
又玩鏡一千打一百五十元 
大盛公嘉善錫箱八十打一百九十三元 
又髮膏四千打七十五元 
震泰張杏卿皂紙二千四百打二百四十元 
又手帕六百打七百二十元 
舊曆新正以來各商店所進日貨較去年爲多 
[警廳取締屠業之批示]  
　　去年舊曆歲暮南巿華界發見呆猪（卽瘟猪）在巿售賣經淞滬警察廳長徐國樑查悉以其與公衆衛生大有關碍令飭該業代表整頓當經滬甯蘇三帮宰牲公司擬具整頓辦法呈請核示在案前日徐廳長發出批示云呈及簡章均悉所擬整頓情形尚屬可行自應准予備案給示申禁並候飭知該管警區隨時查看切實取締可也惟查該公作内一切設備尚未合式應責成代表會同該同業亟謀改良另具根本辦法並候核奪是爲至要切切此批 
[青年會今晚擧行褒榮宴]  
　　青年會徵求大會蕆事後各隊繳進行分數仍陸續不絶茲經該會會員科主任徐可陞君訂定今晚（二十九號）六時舉行褒榮宴酬謝各隊出力人員凡維持贊成贊助諸會員及各界名流曁隊員得四十五分以上者皆須列席昨已分别柬邀並於該會門首張貼佈告聞是晚設席於體育科之健身房除備精美西餐外特請王正廷博士主席海軍總司令藍上將分給各隊優勝人員奬品來賓演說各隊隊長報告本隊經過情形并有特别音樂歌唱等以娱嘉賓洵屬一年一度之盛擧聞宴會後習晨即乘滬甯專車抵津赴青年會全國大會云 
[救國十人團聯合會消息]  
　　今晚開會討論修改章程中華救國十人團聯合會會員以前擬章程多有未善如選舉百代表千代表等事皆未能實施引爲憾事特於去年在新民　召集緊急會議提議修改當經多數贊同並推定邱稼禾慮植卿崇淦泉童理璋朱睿豐汪奇笑任矜蘋等爲修改委員經各委員詳細研究切實增删全案業已告竣日前由邱君繕交幹事部幹事部即將該章程成草樣分送各代表並定今晚（二十九）七時假座法租界西橷橋弎弌堂開全體大會共同討論云 
　　平民義務學校開幕中華救國十人團所設立之平民義務學校於昨日上午十時在該校址行開幕禮到者有邱稼禾任矜蘋及各募捐人數十人其秩序如下（一）該校主任朱睿豐報告該校經過情形及將來之希望（二）引來賓等至各部參觀（三）任矜蘋對學行訓勉詳述讀書之益各學生應勤學敦品以圖將來之幸福（四）將糖果分送各學生（五）茶點（六）攝影散會 
　　第一國貨公司開創立會中華救國十人團聯會所籌備之上海第一國貨公司已於去年組織毛刷工廠試造各種毛刷迄今已將三月成績甚佳惟當該工廠設立時國貨公司所得股欵甚少設立試辦各費俱由創議各團員公認現欲擴充範圍特於前晚八時在八仙橋首安里會内召集國貨公司各股東開會徵求意見到者三十餘人由董天爵主席報告經過情形次由各股東互相討論結果改爲倡立會議决將國貨公司股欵陸續提出擴充毛刷工廠並推定任矜蘋汪奇笑莊劬庵馮松園崇淦泉五人爲臨時董事進行提欵及調換股單各事至十一時始散會 
[德安里火警]  
　　前晚十二點四十五分鐘時滬城小東門内德安里底第二十三號門牌方德新茶葉火腿店棧房後披不戒於火冐穿屋頂即由火鐘樓嗚鐘告警各區火會到場救熄共燬該貨棧樓房三幢餘未殃及昨晨一區二分所王清河警佐飭警前往傳該棧房主方順卿未到將該棧之庖人提案研究據供昨晚厨灶上正在煮炎腿民人出外購物遺火柴中致肇此禍迨民人聞警趕回已不可收拾云云王警佐得供判罰洋四元以儆 
[仁濟堂與無錫往來電]  
　　舊曆二月初八日仁濟堂接無錫唐氏國民學校康念植唐慕汾來電云武進丹陽災慘前經植面陳鈞聽現勘非賑不生者有三千餘户而賑欵僅由京籌來二千元杯水車薪深憂無濟我公義賑泰斗屢活羣黎務懇慨賜籌撥以廣仁慈至所感禱乞復云云當由該堂復電云無錫國民學校康君念植並轉唐慕汾兄電示武進丹陽災慘户多募欵二千不敷散放遵當設法籌濟仰慰慈厪惟滬上慈善機關羅掘幾窮即果有獲爲數必不多祈諒之則敬佳 
[貨船遭風失事]  
　　浙商永記洋貨號雇王巧生碼頭船承裝洋貨布疋一百二十箱赴浙前日下午駛至滬西杜家行相近遭風失事計被風吹去十餘箱餘貨均遭水漬由王報告貨主昨日偕同經保内地水險公司之經理乘坐拖駁小輪前往測勘矣 
[南滙謀斃親夫犯送第二監獄禁錮]  
　　南滙縣民人陳某前被伊妻康氏謀害身死當經陳之家屬控由該縣將氏獲案訊供判决監禁二十五年送監執行在案近該縣知事奉蘇州高等廳令飭略謂判决遠期罪犯應送第二監獄執行故該知事於昨飭警備文將陳康氏一犯押送地檢廳經梅檢察長諭送該監獄照判執行禁錮 
[鐵路小工病斃]  
　　滬杭甬鐵路小工趙泗近因患病由該路醫務處諭送上海醫院醫治無效延至前晚斃命當由院中報告地檢廳委派夏檢察官毛檢騐員等蒞院駖明趙泗委係因病身死並無别故塡明屍格令由善堂棺殮 
[新北門外之攔刦案]  
　　前晚一時許新北門外某洋貨店司賬陳某由某游戲塲游玩而出行經新北門附近突有匪徒多人上前軋住向之拆梢不遂當被將所穿棉袍及金戒時表等攫之而逸昨由陳某投報該管警署請爲查緝矣 
[浦東塘工局追悼謝酉山紀]  
　　浦東塘工善後局董謝酉山在原籍浦東陸家行病故由紳商學各界於昨日（二十八）在塘工局開追悼會各界來賓到者约二百餘人本埠各機關均有代表與會午後二時開會（一）奏琴（二）向謝君遺像行三鞠躬禮（三）朱董福田報告謝君行狀（四）來賓推舉代表宣讀誄詞（五）來賓演說（六）學生唱追悼歌末由謝君家族答謝而散 
[兩債案一了一不了]  
　　永興洋行前延逖百克律師代表投法公堂控大豐洽記號主王緒甫不理欠銀又謝微記不理欠銀二千七百兩　請求傳案併追現經中西官核准於昨日傳訊被告均未到案原告逖百克律師稱被告王緒甫已經托人向原告理楚請爲銷案至於被告謝微記仍未料理且又抗傳不到應請堂上改提外准予缺席判决等語中西官判王案准予註銷謝微記缺席判决候提到訊追 
[各被告交保候訊]  
　　英商自來火公司在公共廨呈控汪炳炎不付自來火費又婦人王韓氏控范德成引誘成姦育子後被逐請追贍養費及着交出扣留之子又婦人王氏控夫趙瑞生抛棄不顧又郁文俊控邱金泉不還木料價洋各案均經駐廨包探將各被告於前日傳案諭着照章分别交保聽候訊核 
[拘獲攫飾案關係人]  
　　婦人鄭湯氏前在新閘大通路新康里被匪人堵住刦去金鐲一副金挖耳一支經該管捕房追獲通州人王小寳一名解由公共公廨諭令收押候究等情嘗誌本報昨日周探偵知湯東西子亦與此案有關禀明捕頭派令九十五號西探協往某處將湯拘獲帶回收押候與王併案解究 
[匪徒攫珠花案兩起]  
　　前晚有匪人兩名在公共租界九江路太和園菜館門首將一行路婦人兜頭攔住攫取其髮髻上所戴珠花一朶携贓而逃該婦狂喊由附近站崗巡捕聞警追拿未經弋獲遂偕該婦至老閘捕房據婦言名龐汪氏家住城内被刦珠花計新光珍珠四十八顆價值一千三百元請爲查緝等情捕頭命退候准予飭探跴緝　　城内居婦馬陳氏本月二十五號下午在公共租界漢口路大舞臺戲園門首被匪人攫去價值一百八十元之珠花一朶當時即報捕請緝前日新閘捕房華探李明泉偵悉此項珠花係紹興人陳阿炳所攫將陳拘去經捕頭詢明攫贓已向押店質洋化用飭陳收押候吊到原贓再行解究 
[私賣鴉片之科罰]  
　　朱土良（即士良）在貴州路一百四十七號門牌屋内私設燕子　容留寗波人俞時生施仁生吸食鴉片經老閘捕房包探居阿巧偵悉往拿朱已聞風避匿將兩烟客拘獲業由公共公廨判各罰洋二十元充公並飭提朱士良到案究辦在案前日捕房將朱緝獲解經張襄讞會同義領羅斯訊明該被告故違禁令屬實科罰洋五十元充公 
[童養媳發堂留養]  
　　十歲幼女王一招在滬西小沙渡路紹興人王阿榮家爲童養媳遭姑虐待被打受傷前日王女逃出在聖約翰學校門首徘徊經該管捕房包探趙阿山查見詢悉前倩帶回捕房轉送公共公廨請爲發落中西官命送拯恤堂幼女所留養 
[西探調差]  
　　代理英美總巡張生氏諭調老閘捕房九十五號西探　鐵至新閘捕房當差虹口捕房九十八號西探麥道總巡捕房當差該兩探奉諭後即分别到差矣 
[船撞案兩則]  
　　船户張阿龍之黃沙船於前日午後駛近怡和碼頭適該公司和生輪船出口避讓不及致被撞覆舟子兩人同時落水經鄰船救起未遭溺斃當經該船户據情投報水巡捕房梅捕頭諭候函詢該公司核辦又戴天寳之碼頭船於前日傍晚在陸家嘴浦面被東洋兵艦撞壞櫓梢報請水巡捕房索賠損失梅捕頭諭著該兵船理處 
[綏遠工賑正券開奬紀]  
　　昨日爲綏遠工賑正券第一期開奬之期假南巿久大碼頭利濟公司舊址舉行自上午八時起至午後兩時止茲將五大奬號碼及經銷票號照錄如下頭奬一萬六千八百七十一號（天津鑫記公司經銷）二奬一萬四千零八十四號（紹興柯橋金天順經銷）三奬一萬五千零三十一號（漢口振華公司經銷）四奬一萬三千三百八十四號（天津鑫記公司經銷）又三萬一千九百五十一號（本埠萬利公司經銷）五奬二萬二千七百十一號（本埠萬利公司經銷）又二萬四千七百零二號（漢口振華公司經銷）又三萬零一百零四號（本埠善利全經銷） 
來函 
[中華工業協會曹亞伯來函]  
　　頃讀上海各報載稱上海縣沈知事致本埠工商學各團體公函謂各團體並公舉僕爲上海工界全權總代表僕全然不知有此舉動並未接到上海縣沈知事公函僕本係代理中華工業協會理事長敝工會從未干涉政治至謂山東問題乃關中國存亡凡屬中國國民應有救亡之天職無論何人以國土媚外藉保私權皆當與國人共棄之又何待上海各團體之結合今南北稱兵各爭權利南與南爭北與北戰一邱之貉亂我神州各據一方殘民以逞僕恐當道之滅亡不在外界之反抗即在心腹之内鬨也恐傳聞失實庸人自擾望稍爲更正爲禱曹亞伯頓首三月二十七號 
雜評二 
[今後之縣司法（庸）]  
　　民國初元司法獨立之聲浪甚熾卽就蘇省而論當時各縣初地兩廳一律成立形式上固粗具規模其後以司法經費之支絀而野心家又不便司法之獨立各縣民刑訴訟遂歸併知事兼理原設初地兩廳槪遭廢置所留者僅省城及商埠而己迄今縣司法公署及地方分庭之組織法雖頒布已久而實行之期尚遥遥無日蓋司法經費旣於預算上受軍費之影響無可擴張而各省之行政長官又無不欲將司法之權置諸指揮監督之下又誰願其獨立卽如浙江之齊耀珊蒞任未久即將各縣審檢所一律撤廢足見各省當局對司法態度之一斑矣 
　　司法獨立爲法治國必具之要件我國在歐洲和會所提希望條件亦聲明於五年内各舊府治所在地地方審檢廳完全成立是此後各省司法機關萬不能跼蹐於現狀之下固爲理勢所當然近傳蘇省高等廳有奉部令推設各縣模範法庭之說「按此或係司法公署之誤」如果實現則今後各縣司法現狀雖未能爲澈底之改革然亦足改善其一部分特不知此種計劃司法部與各省長官之間已否意思一致而推行無阻乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社會談 
[金陵閒話（下）] [  埜如]  
　　洋燈罩爲家庭間日用必需之物潛心製造蓋未有不獲厚利者民國成立之始有某國人僅以資本百元在城中府東街設一燈罩製造所規模極小所用材料全係收集破碎燈罩鎔化而製之人民貪其價廉皆樂購焉未幾營業逐漸發逹規模日益宏大自遷移奇望街以來資本大增雇用工人已逹三十餘儼然一燈罩工廠也嘗確實調查知該廠每日所出燈罩約在百打左右銷路甚廣獲利極豐五四運動該廠輟業實業界組織燈罩公司者按踵而起國貨前途似有一線曙光孰知日久玩生哄傳一時之燈罩公司寂焉無聞而某國燈罩生涯又漸復舊觀矣噫 
　　寗垣劇館在張辮帥督蘇時代生涯甚好業此者多督署中人看白戲者固屬不少然秩序井然向未受丘八之滋擾名角如孟小茹楊小朶王蕙芳等坤角如王克琴張桂林瑞玉峯等皆曾登台獻技博顧曲家之歡迎且辮帥寵妾小毛子時來觀劇必特點重戲數齣每齣賞金起碼百元唱者力圖振作觀者愈形踴躍時人比小毛子爲梨園商標言雖滑稽然而吾儕戲迷受小毛子之拜賜多矣詎自辮帥離寗梨園生涯日見冷淡丘八時來滋擾名伶不能久留劇館時開時閉月有所聞資本虧折更不待言矣以目前論永慶新劇社以虧本甚鉅已實行閉歇舊劇則有第一舞臺與同春大舞臺第一舞臺以吕月樵爲臺桂子同春大舞臺倚陳善甫爲泰山之靠吕伶年老嗓敗無甚出色陳伶尚可叫座惟吃螺螄（卽唱時漏句之謂）之舊病仍未脫去配角尤形缺乏不免美中不足耳新年以來兩舞臺看客擁擠異常其實看白戲者約佔十之七但見賓朋滿座而未聞有若何贏餘也 
雜談 
[名人風流史（九）] [  瘦鵑]  
　　哀倫白洛夫人（英國貴婦人下） 
　　白頓夫人又曰當吾初抵大麥司格司時琪痕哀倫白洛方居城内一屋中屋在城門左近頗雅潔可居如是半年許遂入沙漠居於阿拉伯皮度温族之巨幄中起居服用一一如阿拉伯婦人時彼年已六十有一而玉姿娟好殊無遜於妙年吾嘗見彼一次御藍色之衣與天空一色黃金之髮編爲巨綹二下委於地此其爲態幾令人疑爲埃及克麗巴特拉女王復生也 
　　琪痕哀倫白洛之委身於阿拉伯人密華兒也實爲嫁人之第九次而伉儷之情乃以此次爲最篤其於密華兒如奴隸之侍主人密華兒意有所欲無不立從日必爲之治餐乳駱駝密華兒餐　則旁立以侍恭順無匹卽密華兒　面濯足彼亦躬任之以常理言彼爲一金枝玉葉之貴婦而密華兒則阿拉伯野人耳即爲之縛履帶彼且不屑而今獨敬謹侍此野人躬執賤役寗非奇緣哉 
哀倫白洛夫人雖與蠻族同處而其舉止談吐仍不失英國貴婦人風格端居無事則以繪畫雕刻或音樂自遣此三者彼所夙習無不工妙復好蒔花終年不輟有時不耐帷居則以阿拉伯寳馬馳騁沙漠中目發曼光頰生媚紅雲髮　風若金幟見者嘖嘖稱歎謂爲神仙中人不啻也 
　　如是多年哀倫白洛夫人愛密華兒如故迄未少變而密華兒亦深愛夫人熨貼至於萬狀是時夫人年且七十矣尋常婦人已成爲鶴髮鷄皮之老媪而夫人則霞頰星眸仍使娟如二十許人即其堆雲之髮亦艶艶若黃金未嘗有一絲白髮一千八百八十一年九月夫人遂死臨死之頃尚依戀此阿拉伯之夫壻不忍遽舍并謂此沙漠中之光陰其樂無極似永永在蜜月中也 
新聞拾遺 
　　八仙不知何處去南京各商店每年二月間必擇良辰 
[依然頋我（漢元）]  
舉行發利巿堂前高供三牲菓品及各種古玩玉器店主率領夥友排班叩頭口中喃喃禱告生意發逹等語此等迷信之舉不足識者一笑所可怪者前夕某銀樓大發利巿堂前除供各種物品外並陳設銀質八仙八座每座高可七寸重可二十餘兩昨晨檢收忽失所在該店主嗒焉若喪意料並無外人入内必係店夥所竊刻已秘密搜查殊不知得合浦珠還否[  隱厂]  
　　孝女割股療親之可風寗垣東牌樓有劉姓者家道頗豐前清爲督院房科家中有一子二女父已物故遺有寡母在堂子年已經弱冠現在北京清華學校肄業長女業已出閣惟留次女一人與母相依爲命女年十八已畢業於本城高等小學性情賢淑品貌端莊平日事母至孝母年已届花甲本有痰喘病症詎入春以來舊症復發日益加劇女則親侍湯藥衣不解帶者二十餘日雖迭請名醫僉云疾深難治女聞悉之下憂心如焚兄又遵在北京若老母一有不測將如之何遂一面電知其兄促其從速返里一面於某日晚間俟婢僕就寢之後焚香禱祝並用快剪將左臂之肉翦下一塊置於藥内煎供母服及至次日母病果然轉輕女心不勝欣喜後因女僕傾倒藥罐時見有白肉一片始知割股之事由是喧傳遐邇鄰里咸知莫不稱道不置母疾之瘳未始非此女孝心感格所致也鳴呼當此叔季之世風俗澆　偷常衰喪男子之中克盡孝道者有幾人哉不圖一弱女子竟能深明大義毁體救親不可謂非孝女也可以風矣[  冠英]  
　　蘇州女車夫之出現蘇州閶門大馬路昨日一衣服時式之女郎自駕一馬車從火車站而來見者莫不注視時有一鄉老凝神良久始喟然而歎曰世風不可收拾矣竟有女車夫之出現於今日也[  吉]  
　　　貨聲中好消息自五四運動以來各界人民皆力抵某貨而婦女所用之絲絹等物某貨尤占多數故吳興湖郡女塾學生有鑒於斯特製各色繡花絲絹靴鞋等物寄存甲種商校所附設之愛山商店出售以期抵制某貨而資提倡國貨云[  天恨生]  
 
[法國戰後之慘象（十三）] 第愛里堡班登將軍街 
　　香灰當作仙丹 
嘉邑疫氣流行已近匝月近日蔓延又廣鄉愚之染疫者不知延醫診治輒至附近神廟内燒香點燭搗頭求佑其最可惡者竟用爐内之香灰當作仙丹携歸醫治病病致病者飲之口中乾燥津涎缺乏以致殞命者比比皆是要之香灰係燥烈之物食之者有損無益但願知其害者之轉輾勸勉也可[  針嗚]  
　　瓦匠堕屋慘劇泰縣瓦匠某甲素有心疾不操是業者歷有年矣近因已屋敗壞乃親自登屋修理甫一小時舊疾頓發登時由上墮下血肉模糊慘不忍睹當即延醫療治尚不知有性命之虞否也[  天恨生]  
　　恨氣戒烟之可風余鄉楊君家頗殷實近十年來緣吸食鴉片其家日落漸漸不支債台層築而場而依然一時實難縮小其範圍去冬度歲大露窘狀被人冷嘲熱諷且爲債權逼迫殊於面子攸關楊君發憤曰余家豈貧者祇是吸食鴉片以致於此遂立劈其槍立碎其燈誓不與阿芙蓉再結不解緣噫洵有志氣之士也余書此爲類於楊君者風[  逹莊]  
　　妖僧泰縣南山寺曩有一年逾知命之獃僧寡言語能終日不食以是好事者稱之爲活佛且謂其能治一切疾病謡言惑衆而無知婦女竟異常信仰遇有疾病多求診於僧僧於求診者則多方留難必須病人向之叩求始肯着手診脈診後則用黃紙隨意寫成風一斤雨半斤種種瞎話令人將紙燒灰冲水服之偶有僥伴獲愈者則更崇拜如神因此信者亦日衆巨家大族且延之至家診視僧至人家益故作痴獃飲食必擇令人家婦女喂之否則不悅欲去年前某紳憤其有關風化也聯合數紳共同驅逐之故　跡銷聲　已二年　現該僧又捲土重來坐信徒宫某家故態復萌然信仰者已不及當初之盛矣[  秉光]  
小說 
[誰之過？（美國惠廉福克斯著）] [  蔣夢芸]  
　　威廉台逹本來是有名的道學家他生平做的小說很多但都是陳舊不堪的說的話終脫不了道學範圍二十年以前他名聲很大到了現在却没多人去歡迎他的著作他的名望一落千丈台逹自已暗暗着急後來被他想起一個計策他就把從前的宗旨完全改變一心一意的去做那關於新思潮的文字這部「自由戀愛」是他聚精會神做出來的不過他對於新思潮從没下過研究功夫也没什麽心得完全是投機性質罷了所以說的話完全是信口胡　理想出來的這種話最容易使血氣未定的輕年盲從也最容易受害不過台逹先生是不管 
　　隔了幾天台逹的一部「自由戀愛」已經賣給一家書坊這部稿子的報酬是一萬五千元錢台逹非常得意十二分的高興書坊裏將他排印了一萬本没到三天早已賣一個空社會上對於這部書簡直歡迎到了極點一同添印了七板幾乎有年紀輕的男女的人家家家有一兩部「自由戀愛」一天到晚終有許多人捧着這部書在那兒看了再看這時候台逹先生的名望比從前升　子好幾倍年輕的人没有一個不讚他是一個新學家的泰斗没一人不讚他思想新頴不過可憐年紀輕的男女因爲浸淫他這部「自由戀愛」小說都着了迷做出許多不應該做的事來有的很美滿的家庭因爲讀了這書就弄得家人亡的也有很相愛的夫妻着了自由戀愛的迷去愛上旁的人結果弄得極悲慘的也有天眞爛漫的少年男女受了他的毒到痛苦絶境路上走的許多害一時也說不盡我但說台逹先生自已家裏的事 
[自由談之自由談] [  不冷]  
　　副座國會之權力曰選總統曰通過閣　二者爲唯一有勢力之事今總統與内閣不在其時故尚懸一舉副座之說以誘人而利用其卑鄙深可歎矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[論傳敎源流辨（甲戍四月十八日）]  
　　本館昨將華士致書西報論西國敎師事已擇錄其大略夫所謂中國之於泰西互敦和好與否與敎門事大有關係其理固可信也夫王主耶穌兩敎係一支而流分兩派者固天下之大敎也泰西與亞麥里加洲强富諸國無不進列其内而敎之所以足感化人者以泰西諸人有徵信也以故吾華人信者雖多而不信者亦不可以視之太輕其實得之神源與否可以不論也然平以心講究其長短之處而内實多有可取者即如十誡世人能執從以行之則品行實無所遺憾矣且敎門按時於會堂内積聚衆人行勉善戒惡之常制固大有裨益人民如中華之僧道皆所不勞延致者由此觀之則西敎之傳流我國誠可謂無所損於國與民也卽以國家之事觀之亦有所致慮而不必致慮者夫王主敎者敎師以其爲天封之使皆有赦免民過之權且稱有操降天責之力量是以敎内皆敬而聽其指揮且不特此也謂神父之封係得自意大里國之敎皇神父之封敎師皆自裁之國君不得與聞也是以遇國君與敎門不對而敎師旣有自立之權且於民間大得信仰國君雖尊貴要亦無如之何是故敎門與國家之大有關係以歐羅巴近勢而論固未有如此之甚者然敎門普及之處尚有其事天主敎之廣行於中國或亦偶然之勢所致至各國之遣發天主敎師來中國問果含有他謀與否吾敢斷言之曰該國實並無歹意其所以來中國者除招致信徒擴充敎義外無他圖也故來華之敎師大抵䖍奉其敎冀廣流傳可知彼敎雖徧國通行而於國家大計槪無阻碍可斷言也然華士謂敎士依已國之權以保護進敎諸華人此舉於中國國事似多牽掣吾以爲華士置論及此未免言之過甚查和約内並無有敎師可管干敎内人之條惟載有華官不得阻扼華人入敎事如入敎者有罪敎師當照約不能干預在官者遇有犯罪之人儘可執約而科以常例敎師復何言之有故所謂請外國欽差籌議者實無所用其籌議其一切事由地方官理之可也惟地方官之理敎事或未能一一平允和約雖未有使敎師保護其敎内華人然旣有不准華官阻扼一節於是敎師見華官或得藉他端以隱衵敎徒敎徒亦或揑飾求護聳敎師以抵抗華官此官之惡敎所以有更甚於他事者敎師見其一以致誤其二如是而嫌隙互生致中外和好之情爲之减損時或有之且中民之所嫌敎師者多由於易聽謡言如拐兒刀挖睛也種種無稽之談實爲地方官所宜嚴行禁阻也夫西敎之傳於中國以有盟内之條西人均以爲常事其實西敎無損於大局而將來且大得其益焉故欲中西之永敦和好計惟有執約辦事地方官不隱謀敎内之人敎師必無復生疑而被其敎徒所惑也如是而敎猶不行則吾未之前聞云 
國外舊聞 
[澳門販傭船被罰事]  
（甲戌年二月二十四日） 
　　澳門禁止販傭出洋限期旣定而灣泊該港之船原以載傭出洋爲利藪存泊者尚有七隻該船户等均於期滿日懸旗且放砲多門以示怒於該處之執政者然懸旗尚有在例禁之中而白畫鳴砲固已在例禁之内現經傳到各船主嚴究示警並令出銀示罰該船主等怒憤交集莫可如何但此等作奸犯科肆無忌憚者不爲之懲創亦不知悛改也 
[記日本革新政治]  
　　日本國前經同祿其成瓦礫之塲者不可以道里計茲奉朝廷示諭凡有經營土木建復舊業者須依西國規矩建造不得如舊制云 
　　日本國前經四處創設電報所以利便商民者實靡盡也奈愚民無知者竟屢次暗將電線割斷茲已設差爲之保守想無復如前滋弊矣 
　　日本國現設朝廷日報訪察民間利弊民間或有疾苦者朝延當無不織悉知之矣 
　　日本國王現擬有周游各國之舉西人聞而甚喜蓋喜其親覽西國政治則於布治出政自有所楷模也 
　　日本風俗向貴男而賤女凡於婦女皆視同婢妾茲此風已漸改革於妻者齊也之義漸有會悟蓋已爲西國風氣所移矣 
文藝 
[采蓮櫂歌龍湫舊隱寄庵氏]  
　　（甲戌六月初四日） 
　　蓮花灼灼映波妍蓮葉亭亭高出肩不是一聲孤糶響渾忘中有采蓮船 
　　采蓮女子貌如花生小風流住若耶指點輕舟來往路紅香深處是儂家 
　　姊妹相邀泛樂游阿誰艶福幾生修背人一笑知何事采得蓮花是並頭 
　　一望江南路不迷小姑打槳出青溪願儂化作鴛鴦去夜夜花間比翼棲 
　　花中現出綺羅身一曲吳姬妙絶倫愁向采香涇畔過清歌非復舊時人 
　　西湖小艇似瓜皮逐水穿花到處宜欵乃聲中人不見段家橋外夕陽時 
　　妾意宛如蓮子苦郎情可比藕絲長贈郎蓮子郎知否相憶相憐總不忘 
　　一雙玉腕最玲瓏瑟瑟紅衣墜露濃恰趁曉凉天氣好花鈿未整鬚雲鬆 
　　畫槳衝波一鏡開游魚馴熟不驚猜青莖翠蓋輕摇處疑是瓊妃出水來 
　　銀墉且莫起風波留得芙蕖十里多爲製田田新樂府水亭付與雪兒歌 
[聯語（癸酉正月二十七日本報）]  
　　憶戊辰年友不惹庵主人以「因火成烟若不撇開終是苦」屬對時座間有曉邨居士且値戒烟之際乃應聲曰自心是息入能回首便成人而余竊謂回道二字未經人道故錄之 
　　九九消寒四座賓朋吟七律 
　　三三修　一篇文字重千秋不惹庵主人 
　　池中綠水黑泥種的紅花白藕青荷葉 
　　簾外竹　石砌栽得金心玉蕊木芙蓉玉壼山人 
　　蠶豆雞豆羊眼豆豆豆幾禽獸 
　　魚膠龜膠鹿角膠膠膠膠鱗介毛武林嘯道人 
　　自鳴鐘鐘自鳴十二時時時自鳴 
　　擺渡船船擺渡千萬人人人擺渡吳申小灌園生 
　　葛布糊窓個個孔明諸葛亮 
　　雕盤着棋行行子若漆雕開羊山護花客 
軼聞 
[紀蘇省斬决少年婦女事]  
（同治壬申十一月初五日） 
　　世間最毒婦人心此言似乎大覺攏統後人改作最毒淫婦心方稱名實相符月前蘇城斬决揚州甘泉縣解省勘審强姦致命案内之婦女兩口併算年祇四十歲可謂少矣其因姦起釁而致嬌婦斃命情節言之殊堪令人髮指姦爲女看破該僕婦恐被曉揚遂被逼令亦與男僕通焉女正懷春竟同一起三人情好極篤女有寡嫂少年孀守冰潔自持是詩禮家之女也因小姑與僕通之後未免稍露形跡爲嫂氏留心目覩其私小姑以爲自亦懐春年輕之寡嫂必有同心三人互相商議意將逼令嫂亦通姦冀圖聯絡尋歡毫無窒礙初則於閒談時以言中略動春風露情挑撥豈料爲嫂識其奸詭反將正言厲色深責小姑大加訓飭並說破所以然之故女知非用强不能動其念隨允三人夜半之間突至嫂氏臥房將姦夫推進床中用强互相硬勸成歡德哉孀婦大喊呌駡女卽以被窩　其口仍欲强姦不料被壓過猛登時氣閉而絶可憐孀守半生竟遭非命乃姦夫等尚圖掩飾報以急病旋爲母屬查知官家亦有訪聞獲犯驗訊得悉前情解府勘轉到省大吏以事關風化决不待時題明槪予大辟孀婦之拒姦而斃命節烈可嘉知已奏准旌奬矣嗚呼此案小姑並非出自寒微何致聽從僕婦而與下人通姦其無恥可謂至極乃自旣不貞復欲陷孀嫂於不義當至釀命何大膽之若是耶年未二十命予大辟宜其身首分離典刑之日挷赴巿曹不知心中愧悔否耶至於姦夫僕婦下賤之罪不容誅固可弗論乃女之聲價千金而狠毒爲心眞爲淫而來乎其生前爲萬人唾駡即死後不知何面對先入最毒淫婦心其信然也傳者失其姓氏所聞大略如此案欽節烈題奏後必奉恩旨褒嘉將來閱邸抄可知實細情形耳 
[吳淞外風暴壞船（癸酉六月二十七日）]  
　　距吳淞約二百里有海山之隙地名克志拉凡往來之船皆過此山山上置有燈樓以爲引路之標且電信行又設有人在彼蓋以電音報各來往船之信息也其人前在山頂四望海面忽見有一木筏飄浮風浪之中筏上約有十餘人其勢甚危急須拯濟奈山上缺少小艇不能施救遂傳電信來滬云其木筏離山僅止三里逾一點鐘時又接該山電報云木筏已順浪西流至二二里之遠矣電信行告英領事麥公麥公遂告大英水師請派船奔救一兵船名未士氣多者遂燃火放海惜乎船到克士拉而天已昏黑無從措手至次日天明乃駛行各處并以千里錢掃望平海並無影蹤惟見該處漁船甚多遂料其必已得救焉迨兵船回滬則早接克士拉電信知筏上之人已登彼岸聞皆粤東人云未知係何船遭風也容再訪之 
 
 

Page 19

 
 
   
 
 

Page 20

 
 
   
 
