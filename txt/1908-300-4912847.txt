# 1908 - 300 - 4912847

 

Page 1

 
 
 [G 
[海門奉准保護航路公益]  
海門學商紳董以租借碼頭乃地方應有之權利爰集大生新寗仁和三小輪船公司將滸通宋季青龍茅家太平大新靈甸七港賃租與三公司停泊載卸訂立合同二十五年期内不再租借與他輪載卸三公司認繳海門學費每年一千八百元業禀　督商憲暨鎭滬兩道憲核准於中英約章相符立案咨部出示保護矣惟港口尚多如有所别項輪船公司行駛海門者亦須於七港外擇定港口向海門紳士議商租借共保公益特此聲明　海門學商紳董公啓 
[分設四馬路陳列所七十五號恊順祥皮貨分莊格外公道照生本批發]  
非爲圖利以卜名舉如不便宜退貨還洋　 
[聲明别族]  
本族世居本邑黃河堰蘇氏向多安分不意今理臣之子遠罄即九韶生成溺愛浸肆庸横身無專業胆敢胡爲悖禮逆情多行不法倘有案發宗族房親難免連坐因此爲避禍起見中元節後祖堂會議衆口一詞願與别族自今以始准作族外人論無論冠婚喪祭概不通問如族中人陽是陰非私行來往甘與爲徒并照此議婦孺無知責成門長事徑標紅註譜據爲定論恐遠游子弟不識顚末特此登報各宜自愛　鎭海東客鄉蘇氏族人公啓 
[中國品物陳列所廣告]  
本所自開幕以來承　貴客惠臨踵趾相接同人忻感之餘益加振勵現在採辦各省精美品物務求日新月異所内珠寳綢緞顧繡古玩磁器陶器漆器金銀銅錫紅木器具皮件布疋象牙香粉像生花果京廣雜貨碑帖書畫賤扇筆墨新舊書籍鏡架要貨竹刻鑲牙並各省名酒惠泉名茶南翔點心無不貨眞價實較之外間格外便宜每逢星期二開討論會集議改良之法務使精益求精以副四方游客雅意特此廣告 
[胡哲生啓事]  
啓者先君荇薌公在日代親友擔保生意事務甚多今先君去世哲與弟皆年幼無知故從前所保各事件均一律退保保單信擔皆作廢恐未週知特登申新兩報奉　聞 
[西商菊花盛會]  
寓滬西商蒔花會歷届春秋二季舉行花會異種奇花搜羅宏富蓋西人於種植一藝力事講求悉心研究不但灌溉得法且能枝葉繁茂兹者秋高氣爽籬菊盛開並有滬上華商各出家藏名菊薈萃一處以資品評定於十月十八日一點鐘起至晚間十一點鐘止仍在英大馬路工部局議事廳循例舉行菊花會一天寄語抱淵明之癖者尚祈　惠然肯來也　售票處　四馬路一品香　一枝香　跑馬廳旅泰以及議事廳門口　每人一元　孩童减半　西商蒔花會啓 
[江南籌辦地方自治總局特别廣告]  
啓者敝局於十月十七日午後一句鐘在甯垣總局内開特别大會邀集紳學商界籌議調查上江兩縣户口事件業經另啓詳布各界並具單邀請惟應行邀請之人耳目難周慮多遺漏用再登報聲明凡我上江兩縣紳學商界諸君有未及啓知者務請届期到會以便公同集議特此廣告統希　垂察 
[蘇路公司新股展期廣告]  
本公司因各處招股機關來函商展現議定暫殿至十一月初五日開會爲止 
[蘇路公司股東大會定於十一月初五日舉行會塲在本公司上海車站]  
本公司遵照二月股東會議案無論新舊股交足百元即有一權股多遞加入塲劵於開會前五日内隨時憑股據至本公司換取 
[白禮氏洋燭公司告白]  
兢立洋燭公司寳石牌洋燭包封冒用本公司著名船牌跡近影射經本公司令其具結不再用寳石牌以後無論何人亦不准再售此寳石牌特此佈告　担文公舘啓 
[浙紹永錫堂恊義會同人公鑒]  
月之十五日在永錫堂虔備牲醴演戲全臺慶賀　武聖帝君千秋誕凡我在會同人届期　早降牛香恐邀帖未週特此登報奉聞 
[粤路收二期股銀廣告]  
本公司由粤特派人來滬寓廣肇公所内訂十月初十日起開收二期股銀每股一元五角隨派第一期兩年息銀每股一角二分此佈　廣東粤漢鐵路公司註滬分局謹啓 
[蘇州府長元吴教育會勸學會廣告]  
謹啓者諮議局選舉事宜除城鄉各圖實行調查外其舉貢生員之宦游在外及就學各省或外國得有中學以上畢業文憑者請開示姓名年歲履歷住址儘十月底寄交元妙觀方丈内以便入册同受應享之權利是所至禱 
[城内新開和泰衣莊]  
於十月初八日開張 
本莊開設上海大東門内彩衣街口坐東朝西五開間門面發售各典原當估衣自選蘇杭名機頭號綢緞關外各種粗細皮毛雇用上等縫工精製時式男女新衣一應俱全　紳商賜顧定價克己照碼每兩一元劃一不二倘有不合包退回換特此廣告 
[大號快輪專走東洋]  
本公司刻調大號堅固快輪兩艘一名成都一名濟南該船以前專走新金山等埠現特調來上海專走東洋船中特備頭等房間艙位寛廠清潔該頭等房間從前祇搭洋客現在專爲中國東洋○紳商學界搭客而設買辦應酬茶房伺候均極週到向有之金華船亦照常開行如蒙○惠顧裝貨搭客無不格外克己以廣招徠每逢禮拜日船到申埠停泊法界本行碼頭准禮拜三晚開輪前往仍泊法界碼頭以便○貴客上落特此佈　太古輪船公司啓 
 
 

Page 2

 
 
交旨 
[十月初五日交會議政務處]  
　　本日御史俾壽奏請嚴訂官紳設立敎養局及工藝廠勸懲章程等語奉 
　　旨會議政務處知道欽此同日交會議政務處本日御史俾壽奏西北邊疆禁種罌粟花地方宜提倡種植生計摺又奏貴胄學堂等均宜兼習各國語言文字片均奉 
　　旨會議政務處知道欽此同日交吏部禮部陸軍部本日御史貴秀等奏陪祀參差不齊請嚴定處分繕單呈覽一摺奉 
　　旨該部議奏欽此同日交陸軍部本日御史俾壽奏請選派滿漢世職官員及聰頴子弟分赴東西各國學習海軍一摺奉 
　　旨陸軍部知道欽此 
來稿 
[爲諮議局事敦告湘省士紳（長沙徐公勉）]  
公勉再拜。遠離桑梓。五度春秋。不能步趨諸君子之後。有所獻替。慚悚交縈。然平昔每晤及鄉人。必殷殷歷詢湘中時政之得失。民情之舒　。欣戚怦怦。輒不能遏。近數年來。憲政規模。勃興吾國。君相運籌於上。士紳鼓吹於下。皆知除立憲外。國是無可奠定。今歲秋間。國會請願。奔集京師。書牘　紛。文章亹斐。和平激烈。筆舌交馳。政界民間。各饒風度。聲名文物。千載一時。朝廷知民意之不當阻格。隨已通飭各省督撫。設立諮議局。以監察各省之行政。與資政院之監察中央。遙收指臂。吾民雖未及猝覩國會之盛典。然據隴得蜀。指顧間耳。藉非君民一心。曷克奠茲偉業。廻顧數年前之時局。榮悴興衰。豈容比擬。鑒往知來。三五年後。前途之坦蕩。更可預賀矣。吾知將來世人編訂各國憲政比較史。吾國之事業。必充一最大簫幅焉。雖然。籌辦諮議局之上諭。已頒佈三月餘矣。而各省籌辦處之設。除直隷河南福建浙江江蘇之寗屬蘇屬外。各省尙無頭緒。而吾湘更寂寂無所軒露。不侫每閱報章。逐行凝視。不見湘省籌辦處之有動機。卽偶詢由湘至申之友人。亦尙未了解此事之辦法。豈湘省地處僻隅。一切實情。郵傳不及暢達耶。抑各報館不甚注重湘中之訪事耶。抑不侫知交拓落。見聞短陋耶。若出於以上原因則幸甚幸甚。否則竊爲諸賢不取也。不侫嘗聞外間一派之言論。謂國會旣不能開。無以監督中央。諮議局係補助地方行政。即開辦亦無甚効力。因此而多懷觀望。按此種見解。實太左也。雖湘省諮議局籌辦之遲滯。未必由此。然人類旣多。言論即難一致。今不妨藉此而略陳諮議局之意義焉。 
　　夫各國人民之所以必參與政權爭開國會者。不外欲握兩大權。一則立法權。一則監財權是也。一監督行政中以監督財務行政爲最重要一蓋人民如能握有立法權。則可以制定法律。使行政部服從於此。犖犖數大典章之下。不致以單一機關之權力。蹂躙全部之人民。如能握有監財權。則每歲財政之收入支出。政府不能不受國會之豫算决算。而杜絶其中飽與浪費之弊。以减輕人民之負擔。簡括言之。國會之作用。不外此兩大 
 
 
 

Page 3

 
 
原例。其他種作用。皆聯屬於此兩大原例之下者也。 
　　今返觀吾國諮議局新訂之章程。所規定議員職任權限中。其第六欵云。議决本省單行章程規則之增删修改事件。第七欵云議决本省權利之存廢事件。就此兩欵觀之。則諮議局對於督無。固居然有一大部之立法權焉。其第二第三欵云。議决本省歲出入豫算事件與决算事件。第四欵云議决本省稅法及公債事件。第五欵云議决本省擔任義務之增加事件。就此四欵觀之。則諮議局對於督撫。固居然有一大部之監財權　至如其第一欵云。議决本省之應興應革事件。則諮議局尤獲有廣義之監督行政權焉。夫各國國會所有之權力。吾諮議局大半得之。立法者。似對於民權。可告無罪。倘各省議。員有少數人其學問見。識可以妙用此種權力。吾知二三年後。各諮議局必可蔚成一不可侵犯之機關。人民之福利可以增。專制之威權可以殺。而國會開幕之期。亦必駸駸相逼而來。寗得謂此事非國家之一大慶典耶。 
　　或者謂各國議院之所以能鞏固其權力者。恃有上奏彈劾之權以爲後盾。今諮議局而無上奏彈劾之明文。倘督撫不尊重諮議局之職權。將以何術救濟之。夫此言也。不能謂非深明法理之言。但章程中。雖未明明規定議員可以上奏彈劾督撫。然第二十七條所云。本省督撫如有侵奪諮議局權限或違背法律等事。諮議局可呈請資政院核辦。此即抽象的彈劾權也。攷各君主國。議院與内閣。如有决裂時。議院原不過詳述事實之顚末指。明内閣之過失。聽候君主核奪。若空標一題曰。彈劾内閣無此體例。今諮議局對於督撫。旣可呈請資政院核辦。則呈請之實行。卽彈章之上達。也章程中之保護諮議局。祗能如是。法文貴有伸縮力。不能多着具體語。此不可不深察也。 
　　例如日本憲法中。亦無國會可以上奏彈劾内閣之明文。惟議院法中。僅有上奏之文字。蓋編訂憲法者。以爲如明明予議院以彈劾之權。則恐議院濫用其權。彈詞疊上。行政部將無展布之餘地。若絶不予議院以此權。則恐行政部無所顧忌。立法部又無展布之餘地。故斟酌其間。許其上奏夫旣能上奏。即可於奏議中彈劾内閣。此政治家精心結搆處也。今諮議局之撰稿者。其用意亦槪如是。（未完） 
專電 
[電一（北京）]  
◆◆◆◆◆◆　　政府因西藏多事特交諭禮部理藩部速議定封達賴喇嘛儀節俾達賴早日歸藏 
[電二（北京）]  
　　趙爾豐電告政府藏衆近雖安謐然後患堪慮請仍飭達賴從速歸藏 
[電三（北京）]  
　　軍機處奏萬壽日賜戲達賴坐位在王公上未經允准 
[電四（北京）]  
　　達賴因初九日未准賞戲頗失望遇事挑剔 
[電五（厦門）]  
　　美艦司令官向毓梁等道謝優待今早開往小呂宋等處 
緊要新聞 
[廷寄催辦各省商辦鐵路北京]  
　　某御史奏各省商辦各鐵路屢起衝突徒事紛爭於事未見實效坐失利權莫此爲甚應請通飭各該省大吏督飭認眞籌辦並飭郵傳部撥欵提倡俾早日興辦云云奉旨字寄郵傳部各省督撫遵照辦理 
[試行印花稅消息北京]  
　　御史石鏡橫奏陳舉行印花稅與商民諸多窒碍一摺由度支部堂官逐條詳議澤尙書謂舉辦印花稅爲時尙早頗有照原摺議覆之意 
　　又另一訪函却度支部澤尙書以各省屢請緩辦印花稅頗爲躊躇昨特電飭各省統於明年正月起舉辦試行三個月再爲酌看情形量爲增减俾商情國計兩不妨礙 
厦門歡迎美艦六誌 
[毓貝勒致上海道電]  
　　美艦今早開行弟擬明日未刻仍乘海圻北旋朗文印 
[毓貝勒等致江督電]  
　　上海蔡道台轉南洋大臣泰電敬悉昨日晚餐後於接待塲左側之上燃放烟火爆紙遺落左近之青年會附棚左棚上茅草焚去竹本什物均無損傷恐展轉附會誤傳特電聞朗彥壽眞印 
 
 

Page 4

 
 
[第一張第四版]  
　　文滙報載十一日厦門電云今日艦隊將士復行運動開恩脫其戰艦將士與路易西拉戰艦將士分班角賽棒球開恩脫其將士得勝獎臣觥一隻旋由毓貝勒給發運動獲勝獎品昨夜青年會天幕失火綜計被焚之雪茄紙烟郵片等件數以萬計又十二日電云美艦隊於今日啟椗離厦除路易西拉戰艦開赴香港外餘艦皆赴小呂宋昨夜華官開宴餞别美艦隊時伊瑪萊少將當衆宣言此次艦隊游厦仰蒙毓貝勒降趾歡迎足證中美友誼益見輯睦 
　　字林報載十一日厦門電云今日華官設宴餞别互致祝辭旋由毓貝勒代中政府贈送景泰藍巨觥數隻以作艦隊游厦之紀念品 
[十七誌達賴喇嘛在京情形北京]  
　　政府現已决定萬壽節後與達賴開議西藏各項要政因駐藏大臣聯豫屢次電告藏衆激變催促達賴回藏達賴亦不欲在京度歲一俟藏政議妥即當陛辭出京 
　　達賴學習漢文所聘之漢文敎授某君爲保陽學校之畢業生國文旣深藏語亦熟近將日人統治朝鮮政策擇其最足動人者譯以藏語達賴聞之仰天歎曰今而後吾知同敎之不足恃也言畢涙下 
　　俄國北堂若諾肯提大主敎日前拜謁達賴互以俄語問答約計兩小時之久聞其所談者多係有關傳敎之事 
　　十月初上萬壽達賴預備祝嘏貢品計佛像三尊一係　質一係金剛鑽石質一係珍珠質價値約有數十萬 
　　達賴自到雍和宮以來每日仍有外國人來訪都不請見唯午後來訪者常得面謁並聞初四日早八點達賴率多人往會安巿塲早餐至十時半 
[川督電調黄忠浩北京]  
　　京軍機處昨接到川督趙次帥電奏現在川省練軍管帶官中實乏久歷戎伍之能員請以廣西右江鎭總兵黄忠浩調赴川省差委統帶以資臂助 
[迤東道移駐曲靖府城雲南]  
　　　督錫制軍片奏雲南迤東兵備道向駐尋甸州城現因制兵裁撤添委該遭兼辦江防營務處自非改駐適宜地方不足以資控馭奴才督同三司查得曲靖府距尋甸不遠緊接驛站消息靈通精神易於貫注應將該道移駐曲靖府城以裁缺曲尋協副將衙署改作道署十月初三日硃批該部知道 
[吏部變通滿蒙漢軍分發人員北京]  
　　吏部奏變通漢軍京外分發一片略紀前報現悉原片稱滿洲蒙古及漢軍專缺京員如有老親停其升選保送外缺外官自藩臬以至州縣如有老親准其呈明改補京職並無告近之例查臣部奏定變通各官免廻避本籍章程内開同通以下無論有無老親准其呈明告近奉旨允准在案現値化除滿漢之際若滿員照舊例辦理殊不足以示公允擬請嗣後滿蒙漢軍升選保送外任人員同通以下如有願歸近省者無論有無老親准其具呈聲明與漢員一律辦理所有京旗人員應以直隸及界連之山東山西河南掣分各省駐防人員應以駐防省分及界連各省掣分至漢軍人員向例京官廻避刑部外任廻避順天直隸及北河員缺擬請併爲變通均准一律掣分以免紛歧九月二十八日奉旨依議 
[京師近事]  
　　萬年吉地工程將次告竣兩宮特派慶親王前往該處查驗工程擬于萬壽節後十五日起程初五日先派占詹郝品珩君赴東沿途預備公館以備臨時按站休息 
　　英國公使照會外部有本國畫師李德爾擬進頣和園繪畫該園宮殿須有數日方能畫繪完竣當由外部奏准奉旨于十月初五日進園繪畫由頣和園外部公所招待該英人住宿 
　　滇督電致外部稱維西八井寺番僧戕斃法國敎士案現派員與該國敎士等開議要索賠欵爲數甚鉅現已竭力交涉不日可望了結 
　　本年皖省大操其閱兵大臣廕昌及軍諮處正使馮國璋等定十月十二日起程搭乘京漢專車赴皖 
　　民政部肅尙書曾進呈此次由火車恭送玉牒之左右彩棚像片各一張已由軍機大臣代呈御覽聞原片係當日開車時隨由民政部拍照像片二紙預備進呈者也 
　　山東巡撫袁海帥奏保在山東道員丁達意朱鍾琪二員有守有爲練達使治均請賞給頭品頂戴奉旨着照所請 
　　政務處前因辦事人員不敷分佈曾於九月初十日考取内閣侍讀中書等員升人該處茲關與考人員共有九十九名已經軍機處取定中書海桂等十七員本定本月初五日懸榜今已改期大約萬壽後揭曉 
　　考試陸軍留學生名單已錄前報現悉考驗大臣醇親王頗稱日本留學生之成績並擬此次攷列優等者賜武舉出身補授副軍校中等者補授協軍校 
 
 

Page 5

 
 
   
 
 

Page 6

 
 
   
 
 

Page 7

 
 
京都天寳齋 
凡購此散○必須認明○京都天寳齋○方是的眞○醜陋男子變爲白面書生○粗頑婦女泛爲紅粉佳人 
本齋秘製嫩面玉容散己歷一十七年馳名遐邇中外皆知無論通商大埠鄉僻男女咸宜此散之妙不言可知近有牟利之徒虚言仿只擅自誇張深實可恨購者留心弗爲其欺况此方得自唐宫本主人珍藏秘密豈有易輕傅人者乎此散之功異常靈速用法極便專治造女面上麻點雀班紅粒黑氣油光暗晦男子烟容酒剌瘡疤汗班以及各種滯氣每日搽擦二三次無不應手而愈無論男女若用此散婦消旬日之間女貌勝如沉魚男容猶若　安老年不啻少年昔唐代貴妃亦用此散搽擦故而肌膚滋潤面容姣嫩唐皇寵愛甚篤全賴此散爲之一助眞乃閨閣必需之物有益無損方知予言不謬矣　每瓶大洋二角每打二元○另製隻料重用珍珠鷹粉取效更速獲益更大每瓶四角每打四元遠埠郵寄回件信資自給○分售處安慶四牌樓天元祥雜貨店○二馬路西鼎新里京都天寳齋啓 
[新開大觀茶園]  
十月十三夜特請京都内城府眞正超等文武名角合演拿手好戲 
茹玉林鎗挑安殿寳 
十三元子胥過昭關 
明海山法門寺代審 
徐金魁茹福官梅連喜合演拿手好戲魚藏劍剌王僚 
王金元李金茂龔云仙于一樓袁洪福四陣風一杆棋文武合演全本緑牡丹 
超等名角紫金仙劉順來煩演海潮珠 
内廷供奉李百歲煩演手拿手好戲拾黃金 
内城府初次新到郭仙丹劉永春名角合演拿好戲捉放代落主店 
内廷供奉崔靈芝草馬全禄邱勝汪德奎寳紳商煩演玉堂春三堂會審 
王永利草上飛應寳蓮常春恆雲中鳳龔云仙應月樵文武合演大興梁山收關勝 
[（丹鳳茶園）]  
十三夜特煩超等名角改良好戲 
白玉二進宫 
芝蘭花過新年 
張巧蘭硃砂痣 
白蘭花拾玉鐲 
金玲子游六殿 
牛桂芬紫子雲准演（浣）沙計 
桂雲峰小奎官盤腸（大）戰 
小福仙日月圖 
小奎官恩曉峰賽春奎洪羊洞（三歸）（義天） 
[春桂茶園]  
三十夜特煩超等兩齣拿好好戲 
李春虎河下剌駕 
蔣蕊芬三堂會審 
七陣風譚月明潘大（水）大女中傑 
小桂枝岳鳳翔金阿（慶）煩鳳儀亭 
汪笑儂劉璋讓位 
小旋風名角游龍 
三麻子合演戲鳳 
李福祥筱桂芬趙春庭　一陣風惡虎村（三绝）（雄義） 
小桂枝花花世界 
[（商辦新舞臺）]  
十月十三日演十六舗外灘便是 
薛瑶卿孝義節 
小小連生定軍山 
許奎官紅逼宫 
張順來李吉才全本（火）熖駒 
李祥麟馮志奎小連生七盞燈小子和夏月珊夏月潤賽魁冠九本鐵公鷄 
[（天仙茶園）]  
十三夜正廳四角新到名角好戲 
十五盞燈新安驛店 
賽活猴天娥旦童子紅全本美人計劉備回荆州 
萬盞燈何金壽津商（煩）蛇鑽七竅 
雙處子胥投吴 
筱榮祥趙小廉趙如泉李春利萬盞燈金牡丹重排連檯特别改良時事好戲七本（三門街） 
[（羣仙茶園）]  
十月十三夜大减價正廳洋三角 
小琴仙換金斗 
白文奎奉秋配 
小蓮英二進宫 
林月梅會稽城 
賽月樵小蓉仙郭鳳仙𧈢蜡廟（捉拿）費德公 
徐桂芬天水關 
紅菊花汴梁圖 
郭少娥九蓮燈 
林黛玉小來全准演紡棉花 
徐處監函令　 
[（丹鳳茶園）]  
特請京都新到天下馳名眞正超等文武名角 
恩曉峰十三夜拿手戲洪羊洞三義歸天 
[（大觀茶園）]  
（特煩新排異樣連台特色新戲） 
李百歲戲迷後傅 
本園名丑李百歲自出心裁編排戲迷傅兩次串演頭二三四正本承蒙海上諸君子極口贊美現又將五六本排就定於十四夜仍由頭本遞串此五六本比前四本尤好敬望屈　駕惠鑒是荷園主白 
（准於接十四頭十五二十六三十七四十八五十九六夜煩本）前後戲迷全傅 
[丹桂全記茶園]  
特請（山京姑陜都蘇）（海參威）全班文武名角擇於十五夜開演 
[美國影戲告白]  
啓者本園開設虹口北四川路第五十一號門牌與靶子路相近除開演影戲外尚有外國男女唱戲以娱貴客每逢禮拜三及禮拜六必新換影戲片以新耳目每逢禮拜六及禮拜日午後三點半鐘亦開演看戲價值如舊例如要定買影戲票可至英大馬路第十七號門牌羅辨臣洋琴行訂購可也 
[張園告白]  
本園自本月十一日起特請張筱棣等五位先生彈唱改良攤簧下午三點鐘開唱至六點鐘止入園者每位取洋二角茶資在内此佈 
[禮拜五拍賣]  
魯意師摩洋行始創自同治十三年即英一千八百七十四年 
准於十三日十點鐘在本行拍賣鐵床大菜檯三扒酒架衣廚鏡檯面湯檯書廚五斗廚椅子沙發小囡車耍馬寫字檯打字器小照傢生脚踏車畫鏡鐵裁縫洋琴門帘火爐一應木器什物不計此佈魯意師摩洋行啓 
[壳年洋行禮拜五拍賣新舊各色馬車]  
准於本月十三日下午二點半鐘在西藏路廿號瑞記馬車行内拍賣新舊四輪轎車兩輪皮蓬車東洋車各色象皮天心馬車等帶子皮車邊車花玻璃以及鐵木料等另物不計拍後當付現銀即日出清不悮此佈　壳件尖行啓 
[禮拜五拍賣净漬貨]  
准於本月十三日下午二點半鐘不限價拍賣花茶杯盆磁鐵黑洋燭檯洋磁人洋囝囡洋錢夾五彩皮球汗衫揩布平菓香皂毛被褥洋鐵衣箱鹽盅牛奶盆口琴成衣鐵車别針機器畫鏡元羽紗天青呢衣料樣子貨等不計此佈北京路十一號英茂洋行啓 
[禮拜五拍賣紅木嵌鑲檯椅織絨五彩地毯鐘表]  
亨得利洋行准於十三日十點鐘下午二點半在本行拍賣雙門打鳥鎗紅木嵌鑲檯椅花架小方檯寫字檯油木房間色三扒酒架全銅單雙人床來路奇子色捲頂寫字檯織絨五彩地毯門毡門帘打簧表十八開金表練條金錢表天文鐘掛鐘首飾磁料並一應上等貨物不計此佈　亨利洋行啓 
[拍賣貴重地皮禮拜五即十三日]  
瑞和洋行 
准於十三日下午四點鐘在本行内拍賣貴重地皮一塊座落成都路由己故錦名大班掛號英册第二千一百七十八號工部第一千九百九十一號照道契計地三畝七分四厘八毫除去馬路净計實三畝五分四釐三毫如各客欲拍者祈至小行閲看圖樣可也此佈 
[禮拜五拍賣北京地毯]  
瑞和洋行 
准於十三日本點鐘在木行拍賣大小時花各色天津北京地毯以及火爐毯等共百餘條各客欲拍者於先一日來行看貨可也此佈 
[奉公堂諭十月二十日即禮拜禮拜五拍賣地産房屋瑞和洋行]  
准於十月二十日下午四點鐘本行拍賣在新閘橋西首江蘇藥水廠隔壁文安坊英册道契第二千二百五十四號計地四畝四分八釐一毫地上街房十五幢衖内住宅單廂四宅雙廂一宅尚有被火未造者三樓三底雙廂四宅貴客欲拍賣請先至該先至該處預看或臨本行詳閲地圖惟拍後限隔日付銀過户可也此佈 
[禮拜六拍賣回禄木器瑞和洋行]  
准於十四日十點鐘在本行樓上拍賣由把子路第一百三十一號内搬來消漬木器書樓間式大菜間式房間式鐵床浴缸火爐鐵灶以及一應另星什物不計此佈 
[禮拜六拍賣]  
啓者禮拜六即十四日十點鐘在本棧不限價拍賣各色海馬牛牌鵝牌無牌獅牌黃褂等呢各種八仙旗女福壽　女洋紅標大紅嗶嘰等貨此佈　義記洋行啓 
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
東京通信 
[民報被禁詳誌]  
　　民報編輯人章炳麟自將命令書封還内務省後内務省又飭警視廳諭牛迅警察署長令其懇切曉諭必以收受命令書爲期章氏謂警察長曰我不收受任爾上詳長官言我反抗命令可也警署長曰縱使不受亦不認作反抗以前此已親手接受故章氏知封還無益乃致書内務大臣原書錄下 
　　内務大臣鑒前封還命令書貴内務者飭令警視廳傳告牛迅警署令其應切曉諭以復受命令書爲期警署本奉命之地署長特備投之人權不已操本編輯人兼發行人勿庸與之撐拒當將命令書仍舊携歸然今有爲貴大臣告者剛經牛迅警察署長當面告言以此事關於外交不關法律本編輯人兼發行人臣聞北京傳說據云□□□此次途經日本將以中美同盟之說脅日本又以間島問題之權撫順炭曠之權新法鐵道之權哸日本今與牛　警署長之言相校毫厘不爽本編輯人兼發行人私謂貴國自有歷史以來以剛毅明愷稱於天下必不茹柔吐剛以纖豪之利圭攝之害而俯首以就□□政府之覊勒以撓鄰圑士民之氣往者朱之頤（舜水）以光復中原不勝逃難貴國貴國士大夫至今稱之本報立論猶朱之頤之志也顧豈前後異哉貴國天性尊君親上世篤忠良若以此推愛於□□政府雖名實相違而言出由衷猶爲世所共訪若以威嚇利啗之故而以民報之宗旨與□□政府所贈利益交換本編輯兼發行人寗爲玉碎不爲瓦全貴内務省旣勒令本報改換簡章請以新假定六條主義疏寫呈覽一滅盡世界立憲國二破盡世界僞平和三以中華帝國統一東亞四以專制政府攘逐蠻夷五不與猷性民連合六不求賣淫國賛成若作是說語語與現在簡章反對未知貴大覧允許否也鳴呼圜與廣大何所無託身之地黄鵠一舉識天地之圓方本報刋行豈必局在東海必若操之過盤即人人能作□□□耳吾黨人在美國者已明言中美國民連合變本加厲或亦本報所有事自茲以後更不煩以同文同種酬酢之言辱我炎黄遺胄矣民報編輯兼發行人章炳麟白（十月二十三日） 
　　此書去後明日有一日本鐵道技師高橋孝之助者來作說客先以買報爲詞章氏告以已彼没收高橋應聲答曰此非日本政府意乃□□□所運動爲間島新法撫順而起也日本爲新製之國外交方針倉惶無定亦當見諒章氏心知爲内務省所使即以嚴厲之詞應之高橋猶勉留民報社勿離日本凡數百語且云僕知秘密事他日尙容報告遂去 
[盛侍郎離京]  
　　盛宣懷偕同家眷已於陽歷十月二十八日去京聞不日可到長崎 
[唐紹儀赴美]  
　　唐紹儀欽差到東以後辦理外交大致已妥現准於陽歷十一月十日由日赴美 
[胡公使聯絡鄉情]  
　　胡公使竺於陽歷十月二十七日午後七時至十時邀集留日浙江學生於使署開茶果總會是日與會者甚衆盡歡而散 
[西報譯要]  
[廣東亦有抵制日貨之暴動]  
　　泰晤士報載十一日香港電云廣東復有抵刷日貨之暴動澳門附近前山地方所有買賣日貨之商民均爲亂民搶掠一空並炙刺其面部以示羞辱新寗買賣日貨各舖亦被亂民搗毁香港華人　密會（即敢死會）復發函恫嚇各華商謂如有買賣日貨者當削去其耳以懲無恥 
[法報論道越鐵路之重要]  
　　泰晤士報云雲南鐵路告竣在即海防人士欲將此路展長至兩廣蓋海防爲東京要口不日可望與中國南部各省及揚子汪流域一帶中央各省大通貿易滇越鐵路旣成交通便利則海防商務上之位置將與香港先後相映此海防人民所蓄之深望也近日海防柯里愛爾報論云法國之攻奪東京其志蓋欲由雲南省以得通商中國之捷徑耳法人抱此宗旨雖已有年然終成幻想今則達志之日在指顧間缅旬英人雖亦築路以圖掣肘短見無識之輩戚戚懷杞人之憂然以予觀之亦何足爲慮哉蓋英人所築之路僅止於雲南邊界而法之路則通入該省腹地其不足以相敵也明矣滇越鐵路之發達可以預期其已開車之叚歐貨之由此輸運者歲有所增倘若運費適宜則雲南與東京海濱間之商業必將全歸此路夫雲南商業大要爲輸運鴉片及錫與棉織物數品一千九百零七年出口之錫約及四萬八千七百十担一千九百零六年僅四萬五千一百十六担耳其貨皆運至香港即在該處發售銷路頗廣綜計全省出口品錫居百分之八十一鴉片居百分之十八此外零物居百分之一據調查所得知該省頗合於經營商業土壤膏腴氣候適中歲收三稔地無廢區其不合種米之處則種相米玉蜀麥以代之且富有金銀銅鐵錫鉛煤諸礦其民人勤而安分全省人口共約十一兆散居廣土使滇越鐵路告竣而展長焉則揚子江流域人民之入該省者其數必夥惜法國財政家與政治家弱於雄圖不敢毅然投金錢以展長此線使自東京通入中國鄰近各省坐失之機會因此可爲浩嘆云 
分類新聞政界 
[咨請嚴辦土商朦混取巧南京]  
　　度支部咨江督文云笎摧司案呈准督辦各省上藥統稅大臣柯咨稱據山西十稅分局曹道受培詳稱查上年冬間據蒲解卡委員趙令國光查獲土商增盛祥等貼花違章一案業將辦理情形先後報明在案本年四月奉憲台札飭職局迅速擬結就近禀候山西巡撫核奪等因奉此當因該土商情詞狡執由藩司發交陽曲縣陸令守文審訊嗣據陸令詳稱該土商尙知悔悟再三懇恩請照上年慶豐泰充三補七辦法擬議到局據此相應咨部查照銷案等因前來查此案前由本部分電督辦土藥統稅大臣山西巡撫派員會同騐明 
 
 

Page 11

 
 
核結茲旣據將該土商等土包逐一查騐印花並未貼在土面有繩者亦未連繩黏住儘可開合自由是咎由該商自取業照上年慶豐泰充三補七辦法擬結自應從寛准予銷案惟查印花違章本係局卡各員應行查究之事乃聞自增盛祥等案出後各省刁商紛紛效尤誣控意圖抵抗殊屬不成事體若不認眞嚴禁恐將來於稅欵餉源均有關礙應咨行各省督撫轉飭各該地方官凡遇士商貼花違章朦混取巧者應卽從嚴懲辦倘卡員故意留難需索確有証據亦准其用印文禀報總局查明撤參原定統稅章程本極周詳務飭遵章辦理可也 
[蕪道加派巡警監督蕪湖]  
　　安徽巡警道擬加派蕪湖道監督巡警等情詳奉江督批云此案前據該道來禀當以一巡警而分隷於兩道員誠恐權限難分政令歧出故未照准茲據稱蕪湖華洋雜處凡遇交涉事件緩不濟急有蕪湖道就近監督指揮遇有交涉要事得以設法消弭其尋常交涉仍由該道從容辦理是不獨無掣肘誤事之弊且可收互相贊助之益自可准行除札飭蕪湖道遵照外仰候撫部院核飭委派 
[巡警總局招選警兵蘇州]  
　　蘇省巡警總局因各路區員平時無所事事議定各局巡捕派往各區分歸區員管理業經札飭遵辦在案茲悉該局總辦等因各路巡捕誠恐不敷分派特於日昨議定添招警兵三之巡捕分派各區管束照舊任事 
[敎官因案管押寗波]  
　　象邑敎職謝某因運米私糶案經夏太守提訊三次並無實供日前又傳原告倪紳與同面質情節更屬不符於是大守大怒飭將謝某發交捕署暫押俟委查明確再行分别核辦 
軍界 
[江督嚴懲貪黷營私之管帶南京]  
　　江安糧道等會訊砲標二營管帶葉頌賢侵蝕馬乾一案會禀江督奉批云查各營馬乾向有定額即使新馬不宜喂足亦應據實報告並將節存銀兩隨時繳呈方昭核實今葉頌賢减料喂養旣未報明節存銀兩又不呈繳迨經提究始藉口於彌補置備器物之墊欵希圖搪抵試思營中本有公費而所置器物又爲公費内應用之項謂非侵蝕其誰信之舊日防營腐敗是以改練新軍以爲自强基本江南徵兵經營數載甫有規模斷不容軍隊長官貪黷營私致蹈從前侵尅惡習惟陸軍軍律尙未奉准議定頒行若照舊例監守自盜擬以滿流一年限内全完仍准免罪未免過寛應將該員葉頌賢斥革發交第九鎭禁錮日年限滿察看情形分别辦理其侵蝕馬乾銀七百九十餘兩業經該標統帶王遇甲罰令繳洋一千元以洋合銀尙短銀九十餘兩應飭如數補繳以重公欵軍需長葉炤查馬長黄金昌雖於减喂麩料節存馬乾均屬知情惟稱係照該管帶指定數目辦理並無朋分情事應即將其撤差免予深究飭下江南軍界永遠不准委用 
[秋操南軍統監往皖武昌]  
　　本年秋操鄂軍列爲南軍統監張虎臣鎭軍原擬俟第九批軍隊起程後再率司令部各人員前往現因皖境連日大雨將小池口至太湖一帶新修之路衝壞淤泥數尺不惟各營車輛行走不便卽官弁兵丁乘馬徒步者亦萬分困苦張鎭軍因特提前於初六日晚乘輪前往設法佈置 
[長江提督防匪黨滋事漢口]  
　　長江提督程文炳罼門以現届江鄂會操長江一帶難免匪黨混跡昨特通飭漢陽鎭周鎭軍抽派巡官劉有才趙鴻禧兩員往安慶帮同各省巡警巡防護衞一面通飭長江各鎭將領督飭巡官巡勇嚴加查緝以免匪黨乘間滋事 
學務 
[斥革汚辱學界名譽之學生南昌]  
　　江西兩等模範學堂公舉代表生吳江清等以學生周鴻年行竊被獲報由校長革出請由林學使通飭各學堂毋令更名投考以重名譽而周鴻年被革尙敢聳令母嫂入堂滋閙具禀學轅現奉林學使批云周鴻年竊取李錫祺衣服現據該校長以該生行止有虧呈請除名並通行各學堂毋令更名投考在案乃周鴻年不自愧悔於楊敎員緒蕃查出贓物飭令贖還之後竟敢聳令母嫂來堂滋閙殊屬無賴已極茲稱楊敎員因横逆之來頓懐去志查該敎員辦理此事並無不合况與該生等平時授受悅服同深自未例准其辭差致違衆望 
[蘇藩撥解學費蘇州]  
　　蘇藩瑞方伯昨准提學司咨以學務經費經司籌定每年十七萬二千兩由江海鎭江蘇州三關及蘇牙釐局合籌銀十萬兩司庫籌銀七萬二千兩按月分解在案本届十月份應解學務經費六千兩當經瑞方伯飭於清賦欵内照數撥解 
[新任學憲察看學務蘇州]  
　　蘇垣新任樊介軒提學自接篆以後昨特命駕至高等學堂等校察看學務及學生一切功課當經學憲面諭各生專心向學勉勵再三　返 
[華婁敎育會定期開會松江]  
　　華婁敎育會會長决定本月二十四日仍在縣學明倫堂開秋季大會預籌明年一切學務事宜刻已刋印傳單徧邀各會員届期來會與議 
[實業]  
[棉捐收數奇絀漢口]  
　　漢口棉花一項爲出口大宗本年因各屬收成歉薄較之從前僅十分之二三故棉花商捐收數異常减色八九兩月僅徵捐銀三百餘兩不及往年二十分之 
[籌辦商品陳列所續誌蘇州]  
　　蘇省農工商務局以閶門外馬路一帶鐵軌旣通官商往來日見繁盛亟宜振興商務以興市面爰擬將上津橋舊有城守營房廢址禀奉撫憲改辦商品陳列所已誌前報刻聞該局擬將内進建高大洋房一座外面改造兩廊房屋以便商人租住貿易現已繪成圖樣雇工估價聞建築費約需二萬餘金 
[禀設木植公司湖南]  
　　湘省永州府屬素産木材該處鄉民多以森林致富現有該處職商鄧耀南等具禀大憲擬就永屬設立木植公司爲開拓利源起見惟資本若干合資股份有限無限未據聲叙已由大憲批飭永州府就近查明禀候核奪 
 
 

Page 12

 
 
[補祿會審巨匪孫克耿供辭南京]  
　　總辦江北巡防營務處沈佺淮揚　吳學廉會禀江督略謂竊奉憲合電開接提帥來電桃宿交界會匪煽惑現經派隊拿獲匪目孫克耿並孫得雲等多名惟該犯夥黨甚多除飭徐州道府並駐紥宿遷之陳龔兩統領一體查緝外希仍札飭李令會營嚴拿首要解散脅從以期盡絶根株等因奉此本月初七日職道佺到浦隨又會同職道學廉節提飭該犯孫克耿逐細研訊據該犯孫克耿供會名孫道統桃源縣倉家集人幼時讀書及長伊父孫德元因其不務正業逐出分居去年與在逃之胡坦然販酒南下胡坦然勸其入會未允後經其表弟邢壽春一再向説現在時光要亂如肯入會亂時可保身家相勸伊甫進會拜邢壽春爲引進師姜本正爲開示師姜本正口稱會名自陽會主係張妙松票上書寫元中會字樣並給予九藥服下及將妖書給閲邢籌春復交伊會票十餘張令伊同爲引進師伊即轉約曹玉成等入會凡有願入會者酌出功德錢一千至二三千文不等按日夜間燒香看書不致如何走漏風聲致被拿獲等語再三究詰矢口不移似無遁飾伏查該犯孫克耿聽信邪説拜師入會檢閲所禀妖書語多狂謬雖係出於迷信跡類瘋狂然以張妙松爲前在宿邑謀逆未成著匪盡人皆知該犯甘心爲之展轉放票收徒燒香惑衆居心殊不可問當此伏莽滋多人心不靖未便曲予姑容自應將該犯就地正法以昭炯戒旋奉午帥批云查該匪孫克耿即孫道統拜從逆匪張妙松爲師受得邪藥妖書輾轉放票收徒燒香惑衆實屬不法已極前據該道等電禀已經電飭解赴犯事地方就地正法以昭炯戒餘犯孫德元等即飭桃源縣迅速提訊明確錄供禀辦仍即明白示諭解散脅從准予繳票首悔一面會營上緊嚴拿逸匪張妙松等務獲究報 
[三縣紳商又控劣紳苛捐病商浙江]  
　　東義浦三縣紳商上控諸曁劣紳苛捐病商等情已誌前報兹悉日前又有桐廬富陽新城等縣職商袁明煥等聯名環禀撫藩各憲以諸曁劣紳吳忠懷樓敬熙等在蕭山義橋所前創立晶業公所欺弄鄉愚勒捐每件數百文之捐欵疊被控究今則改爲學捐每年各縣運晶過義不下三四萬件該劣紳等年可得三四串之私捐並未通詳亦非奉憲准捐一任顚倒把持貽害農商其屢控被阻之原因該劣紳等串通府鹽房吏張繼成撫憲鹽房吏俞梅亭諸曁縣鹽房張士俊上下聯絡一氣每年由晶業公所賄送府吏張繼成四百元院吏俞梅亭三百元縣吏張士俊則視收數多寡爲分肥之大小因此巢穴堅固呼應靈通如有人控告文牒未出官衙之運動已至不惟上下朦弊甚至抽捺卷宗毁滅原呈前任與後任無案可查因此屢控不直反遭挫辱該公所開辦迄今年積堆金爲預備訟費年可得二三千元旋奉農工商務局批云農民採運　晶培壅田畝乃山鄉十淡必須之品前經金華府屬東義浦三縣紳商陳兆棣等禀控義橋所前設所勒捐請飭嚴禁當卽批飭蕭山縣查禁在案據禀勒捐如故查閲粘抄縣告該公所抽捐助學有但捐諸曁並無捐及外縣農民等語何以前後禀控均係外縣人民殊不可解且稱比項　晶旣納義橋釐捐文鹽塲發給執照復經批驗所稽查該公所乃以不准商販一言爲勒索重捐之地步禀果屬實是該縣並未查禁亦無隻字貝復不知是何居心控關府縣鹽房亟應澈底根究仰紹興府尅日派委前往澈查實在情形并該鹽房等有無收受陋規確證禀由該府據實具復以憑核辦 
[楓涇開天足會嘉興]  
　　嘉善縣楓涇鎭女校雖已成立兩處而纒足之風仍甚月之初五日由該鎭士紳程振奇等發起設一天足會是日上午十時借座麗德女校開會先由程君佈告開會宗旨次由李禹門沈容光李漱泉諸君演説纒足種種厲害情表在塲諸女士入會者共有數十人聞該處麗德薇枝兩女校諸執事已議定日後交替開會演説以冀破除纒足積習云 
[襄水又漲電報漢口]  
　　襄河水勢本月初一日襄陽府來電水漲五尺初二日又來電報水漲一丈不漢關道齊耀珊觀察特飭漢鎭都司馬鴻卿都戎傳諭各船户小心防護以免疎虞 
雜談 
[風流鬼（忠民子來稿）]  
　　外患其如此亟矣。立憲其如此迫矣。吾江蘇紳士宜如何振刷精神。通力合作。爲國民立自治　關。而乃靑樓翠館。作醉夢之生涯。酒地花天爲風流之餓鬼。竟甘爲妓女隳名譽而不惜。爲妓女削官藉而不惜。嗚呼吾江蘇紳士之程度。如此如此。吾不禁爲中國前途一哭。 
　　楊崇伊者。非江蘇之巨紳乎。若出其揮霍之。 
金錢。以興辦實業。移狎妓之精神。以維持公益。未始非國家一分子之臂助。乃卤莽齷齪。形同淫棍。幾不知人間有羞恥事。當其奪妓女時。率衆工仗器械。振神威。儼然有正式戰鬥之景象。何其勇也。或曰楊紳之集衆搶妓實出於一時憤激鬱勃之氣。蓋揚紳之狎妓有爲導引之者。二妓之出院有爲唆使之者。逮至功成事定。而楊紳乃無一雛之獲。一指之染。固非事理之平然而幸矣。假使吳紳嚴拒爲家人攅毆以死。試問楊紳之死。死於國事乎。死於家難乎亦不過死於朝秦暮楚之妓女耳。死於朝秦暮。楚之妓女。名之曰。風流之鬼。誰曰不宜。 
　　雖然今之所謂紳士執新政權者。孰不要錢。謂之貪財鬼孰不倫安苟且。置大局而不顧謂之亡國鬼。吾獨於楊紳之風流鬼何尤 
文苑 
[竹枝詞（五續）]  
　　其二十四 
　　截路居然搶太爺。這班强盜速宜拿。豈期拿到皆差役。波累無辜數十家。 
　　註三十一年冬某令到靖各行公送火腿板鴨之類至圭溪遇盜全數搶去挑夫回禀某令怒立飭差連贜拿獲到案問係勸松唐梅唐顯徒弟某令但薄責釋放惟聞該處鄰右賠償被累者廿餘人皆破其家怨聲載道 
　　其二十五 
　　忽聞搶刦是親兵失却私書暗吃驚硬縱强徒蠻作主那知商賈不聊生 
　　註衡商黄玉琢甘繼經在離城三十里岩門坳被搶砍傷手肘經衆拿獲查係黔陽親兵執有號衣及某令名片楊師爺致宋師爺私書某令將失主收押經團紳公禀方將失主釋放仍言並非搶刦但係見財起意硬置不理惟追索私書名片而已 
　　其二十六 
　　堂上公然把盜拿。協台胆子大如瓜。堪憐某令眞無謂。去遠猶聞喚坐衙。 
　　註林老三會同朗江人在兩頭坳犯刦殺斃命案差役龍陞竟保爲徒弟經協標兵查知五月初四日從大堂外拿去某令傳喚坐堂意存袒護各差役亦大起風　意欲往刦禁兵聲言往禀協鎭官差始一齊歛手 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立江蘇寗屬]  
　　寗垣籌辦諮議局於十月十一日開局江督端午帥親蒞該局行開局禮並對衆演説其詞甚長略謂今日竊願在事諸君以先導自任分勸各地方人民者計有兩端一曰毋推諉凡愛國者必先愛鄉能愛鄉則必能任其鄉之事秦漢以來鄉官制微士居農工商之士有空文而無實用地方利弊之興革全賴之官平民程度日下一二任事之紳董所在率爲一善堂一局所之事自好之士甚者且以不任爲高亭林顧氏言匹夫有責蓋爲不任事者慨乎其言之也今日政府旣以言論之權屬諸地方又以公舉賢能之權屬諸各格紳民是睡府方責任人民人民受政府之委託即應爲地方研究利弊目達政府以爲政府盡責任如是則所在者爲一地方之事非一人一家之事而一人一家之生命財産亦未嘗不於此寄此而不任是謂自棄且棄國家此願諸君詳爲説明者一也一曰毋誤釋名義今日各地方之籌辦諮議局事務所爲調查選舉時期非選舉議員時期部章以五項資格定選舉權其以財産爲重者以於地方税則有關係其以名位學識爲重者以於研究地方利弊有關係其不能有選舉權者即由有選舉權者代表其言論意思是就名義言爲限制選舉就實際言何嘗不同於普通選舉第使人人不放棄其選舉權利即可自保其權利其所舉之議員必能得人若於調查選舉之時紛擾攻訐誤會條文不選舉權之爭惟被選舉權之爭凡其人不獨昧於議員之責任并且昧於議員之名義此願諸君詳爲解釋者又一也並謂本部堂今日備位江南則爲地方行政長官歸而家居亦即爲之紳官紳要旨無非期望地方發達以發達其國而已 
[廣東]  
　　粤省大吏自奉諭限一年内設置省諮議局後已經再三集議刻下擬定在省城適中地方先設籌辦處准十一月初間開辦先派一二等參事官一二等諮議員到所會同籌辦一切由總督督辦其藩學臬運勸業巡警各司道曁各局道府等均派爲會辦參事官即於各司道中選主任參事官常川到處辦事此外府縣各官亦併派令到處叅議事務至主議紳士則已派丁吳邱等八人會同商辦即於各紳士中由大吏選派主任議事員紳常到處辦事並由主任員紳公舉駐處辦事紳士數人專駐分任組辦事務其主任之紳亦擬推丁吳各紳主持一切昨已由司道等開單詳叶大吏核辦約在本月望日前後可將局務大定開始辦事云 
[浙江]  
　　籌辦處前定章程十一府曁駐防須延聘紳士十二人充當分參議職任業由增子帥札飭遵照辦理惟札文中所云該府各選派一人即指充當分叅議職任而言自宜由每府區域各紳士公同推舉一人辦理乃近日各府尊每多誤爲應由各府遴選故有由太守親自延請紳士爲分參辦之舉刻聞督辦總辦等已知此事係屬誤會已精飭改正辦理矣 
[士民實行調查]  
[江蘇（蘇州崑新）]  
　　崑新城内調查事宜於本月初三日開會集議分劃十三叚由各團體派員分任即日開查約初十日與四鄉同時竣事現届塡造原簿之期而鄉間已有將原簿交至事務所者惟程度不齊容有不能依限（本月二十日）送到者故事務所又備函催促矣 
[江蘇（蘇州長元吳）]  
　　長元吳諮議局選舉調查事務所紳董昨日爲召集鄉鎭各區董與調查員接洽之期以便實行調查鄉鎭各户惟三邑區董等均未到齊各該所紳董昨復分函往催矣 
　　該所紳董以舉貢生員住所籍貫每有互異之處誠恐各調查員調查時或有悮會特再補訂調查通告四則錄下　一調查時如遇住所與籍貫互異者若本人爲長洲生員而住所或在元境或在吳境調查員須注明原籍長洲造册時即將其人歸入長洲册内到投票時本人須至長洲區内投票所選舉之人亦須選舉長洲區内之人以清界限元吳照此類推　　二凡舉貢生員文武職官及中學以上畢業生（指文憑中注明籍貫者而言）皆有原定籍貫則皆以籍貫爲主照前條辦法不論住所　三營業在長洲而住所或在元境或吳境則仍以現在住所爲主　四寄居者無論本省外省皆以現在住所爲主如現住在長洲境内則即在長洲投票區内投票所選舉之人亦以同隷長洲者爲斷 
[士民動議調查]  
[浙江（寗波鎭海）]  
　　鎭海縣紳商學界諸君於初一日借商會開會籌議諮議局選舉事宜先由鄒大令演説次投票舉金允升君爲幹事長沈堯齡君朱敬夫君劉聯笙君鍾憲鬯君徐翔臣君爲幹事員公定邑廟爲事務所隨於初四日開辦議定先由各鄉調查員往各鄉演説然後挨户調查隨又分八區造册以爲入手辦法 
專件 
[浙撫飭各府籌辦選舉札文]  
　　照得省城設立諮議局籌辦處爲豫備憲政之第一要義其期限之迫職務之繁尤莫如初選複選各區之監督選舉一事查憲政館奏定章程初選舉以廳州縣爲選舉區同知通判知州知縣爲之監督複選舉以府直隷州廳爲選舉區知府同知知州爲之監督所列各該監督應盡之責任條理至爲複雜而明年正月十五日即届初選之期三月十五日即届複選之期奏限甚嚴各郡守丞倅牧令等旣無旁貸之仔肩而地方庶務又畢萃於其身則或以目不暇給爲諉過之地事屬創始無成例之可援瞻顧徬徨即慮時機坐失不知各省諮議局須同時成立設本省内有一州一縣組織未完即明年九月成立之期爲之愆誤上有　朝旨之敦迫下有衆謗之交加其能當此重咎耶現經費籌辦處提議及此特將初選監督複選監督應行擬定之章程規則及調查方法由處詳細訂定刊發各屬有一定之法程則不至茫無依據矣其選舉人名册投票紙投票匭等 
 
 

Page 19

 
 
件慮各屬籌備之需時品式之不畫一亦由該處分别製就頒發應用則亦可少省日力物力矣似此借箸周詳體恤備至有監督之責者若仍不知奮勉不能聯合士紳刻期集事則是有心玩誤忍一隅阻碍全局一經籌辦處指明禀揭定即分别撤參不稍寛貸其有實力奉行辦理迅速者亦由籌辦處擇尤詳請奬勵本部院將視其分數之最優者破格拔擢以昭激勸此係　國家立憲之基礎全省十一府士民幸福所繫時不再來一息不容稍懈嗣後凡遇籌辦處發行事件即係代表本部院命令亦即奉行　憲政編查館之法制務各殫精竭慮努力爲之其文件往來輕便者由郵局掛號重要者即專足馳陳毋得以驛遞稽延藉辭諉卸有驛州縣曁主管驛丞承遞籌辦處緊要文件按照硃限日期倘有遲逾定予換站查明嚴究本部院不憚諄諄誥誡深願各郡守丞倅牧令爭著先鞭勉副期望設有玩延令甲具在决不姑容爲此抄單明白札飭札到該府丞倅立即遵照一俟籌辦處各項規則曁名册票匭等件頒到依限加緊辦理並先嚴飭所屬各廳州縣一體懔遵毋稍違悮 
[浙江諮議局籌辦處辦事詳細規則（續）]  
　　第十一條　本處除遇有重要事件須繼續辦理外休假之日如左　一星期（休假一日）　二節假（休假一日）　三年假（期間臨時酌定）四萬壽日（休假一日）　休假日收發文牘兩所仍須有一人輪流在處辦事 
　　第十二條　本處科長以下人員有不得已事故者應具理由向總辦會辦請假若假期繼續在三日以上者須自請本科或他科人員代理其職務 
　　第十三條　本處經費由總辦存儲銀號需用時會計所科員開具數目請總辦發給遇條加印向銀號支收 
　　第十四條　本處人員薪水自總辦以下概於每月十五日發給 
　　第十五條　本處人員薪水不得先期預支及隨時向會計所借貸 
　　第十六條　本處人員每員火食費由會計所於發給薪水時照數扣除轉給廚役 
　　第十七條　本處人員概不得留客在處住宿有留膳者其膳費均由自給 
　　第十八條　本處公役凡看門號房及收送公文之役均歸庶務所科員筦理稽查概不得收索規費 
　　第十九條　本處茶爐每晚限十點鐘封火至燈燭除公用以外無論何室所用均限每晚十二點鐘息火責成庶務所科員筦理稽查 
　　第二十條　本處自總參議至各科所皆按所任職務有起單辦稿之責　　第二十一條　本處所辦通行稿件必用定式稿紙經督辦總辦會辦畫稿後方可施行 
　　第二十二條　本處起章辦稿所用筆墨科員以上均由自備書記則由公發給 
　　第二十三條　本處人員辦公時需用稿紙皆須開單向庶務所支領庶務所科員即照單登記以備查核（未完） 
本埠新聞 
[江督札滬道文（爲華工支取銀票事）]  
　　准外務部咨開准德雷使照會稱奉本國外部札開據本國理藩部文稱按照邇今牛金尼亞公司與德華銀行訂定合同凡在德悄牛金尼亞及薩摩島地方傭工之華人所得之馬克工銀之節省盈餘可以寄回本國原籍地方不致受虧其辦法係在牛金尼亞屬地者即由牛金尼亞公司辦事公所代德華銀行給與華工支取銀票該票可在亞洲各處德華銀行及其代理處取銀在該公所付銀領票時扣留百分之一以充經費其在薩摩島屬地者則由亞彼亞城德國總支局發給可在亞細亞德華銀行及其代理處取銀票據並不扣除經費所有銀票上之馬克數目在亞洲各德華銀行分行取銀時按照其地市價換給該地通用錢幣惟無該銀行之處由代理處取銀者扣除用費等因照請轉咨前來相應咨行貴大臣查照飭屬通知可也等因本大臣准此合行札飭札到該關道卽便分移各海關一體通行知照毋違 
[元源錢莊倒閉三誌]  
　　元源錢莊倒欠銀欵已兩誌前報前晚該莊經理沈上之自投道園面陳尙有銀欵寄頓蔣純之處蔡觀察飭將沈札發上海縣看管一面飭偵探楊金山拘蔣到案當在蔣處起出皮箱四只内有串寄證據一併送道蔡道即派衛隊管帶李廷叙於昨日午後將蔣押解到縣候訊 
[補錄委員查勘義塜基地之札文]  
　　滬道飭派譯員陳世光及李修梅等查勘水爐義塜堪地被工部局拆墻擅築馬路一事已誌本報兹將札文補錄於下　照得水爐公所塜地被工部局擅築馬路一事疊經照會租界領袖比總領事轉飭停工迄未照辦現據江寗七邑公所董事薄德明等以衆情憤激亟欲遍發傳單另圖抵制具禀前來經本道嚴加批斥令靜候商辦不得輕舉妄動在案查此案相持日久若不由官早爲議結竊恐難免意外之虞日前議結之法約有三端一租界定章開築馬路不能穿過義塜應請工部局照章停工以昭大信二工部局如堅執已見即告以衆怒難犯須先妥爲勸導未經勸定以前毋得恃蠻相强以免滋生事端三傳到該公所明白事理之董事將迭經辨論爲難情形詳細告知再與從長計議能否略爲通融相機開導以上辦法即責成該員會同先向工部局工部局執定虹口租界章程三四條相與理論如其未能就範再傳公所董事設法商勸倘辦法另有善於此者該員等亦即一併妥籌總以息事寗人爲主義 
[美領事寛釋兇手]  
　　鋸匠顧良卿王瑞生今春在新馬路鳳仙園茶肆内毆斃同業張根祥收押各情迭誌前報昨又解究美領意欲開釋王襄讞以案關人命未便擅斷判令還押候禀詳道憲示遵而美領不允仍判帶回捕房開釋不識此案將何斷結也 
[希博士參觀尙賢堂]  
　　希敦博士爲瑞典博學家曾至西藏蒙古西域回部游歷探險考古前後三次凡十二年英國皇家輿地會特延爲會員名重歐洲日前過滬小住定於今日（即十三日）上午十一句半鐘 
 
 

Page 20

 
 
至新法界尙賢堂參觀並演講蒙藏回部古蹟寓滬中國達官通人有欲聆其言論者請届時前往可也 
[法租界防務]  
　　法租界寶昌路聖母院路善鐘路金神甫路等處時有匪類搶奪情事捕房麥總巡於前日起特派探目一名包探五名並派各捕房落差暗捕十名每夜自十點鐘起分往各該處尋緝至黎明散歸麥君時亦親往巡邏云 
[更正]  
　　昨報紀巡士越界横行一節現悉陸家嘴一帶地方並非租界向歸警局管轄所有該處洋棧案件均送局裁判飯店主徐金狗擅雇王靑山等演唱木人頭戲私賣女座且未赴局禀報請領照會實屬敗壞風俗有違警章當經查察禁止非惟不服抑且聲稱租界故派巡士協同差保拘獲到局合行更正以昭核實 
城内 
[捉賭]  
　　北五區巡長查獲賭犯陳阿根曹阿金張阿虎王阿根等四名並賭具及小洋銅元解至一區訊供屬實判各罰洋五角賭具銷毁 
[領孩]  
　　一區巡警馬忠得查獲迷路小孩據稱年九歲姓王名心桂住城外鹹瓜街因進城迷路帶局招領旋據該孩王父王善堂來局投案並邀顧文祥出具保結請領 
[放賊]  
　　調包賊陳阿福用錫餅騙小錢莊學徒調換英洋二十九元曾經一路警局訊明判責拘押刻因患病禀知局官昨經游正巡官驗明患病屬實從寛開釋 
[官事]  
　　江蘇候補道程恩培　淞滬厘捐局督辦朱宜振　蘇省鐵路彈壓委員廣東試用縣丞張恩壽　昨均到道拜會禀見 
貨捐局總辦候補知府金兆萬禀請轉假三天　滬道傳上海縣到轅詢問要公 
南市 
[封店]  
　　昨報紀益大劉桂箴虧欠克魯森洋行定貨銀兩一案現總工程局接准英公堂來文請封産備抵當將益大號先行封閉 
[罰店]  
　　外郎家橋萬利南貨店起火未成昨傳該店蘇洪到案陳參軍判罰洋十元 
[獲妻]  
　　馬堂子前控划船蕩婦范小獅子與兄拐匿伊妻高氏訊供不認判將范與伊夫陳大牛押追在案兹由范之母屬同馬將氏尋獲解巡由孫明府訊據氏供實由小獅子拐出至鎭江後至江陰住宿范之姊夫魚船上并搶去金戒一只有信爲証判范押候嚴辦范夫陳大牛訊不知情從寛開釋高氏著覓保結領回 
[認妻]  
　　鄔得海扭潘阿三與妻唐氏至局控被拐逃來申尋獲求究到案孫明府訊得該氏先則再醮鄔兄曁又從鄔均屬無恥潘誘拐無憑一并斥釋 
[賊案]  
　　專竊奚蔭林林阿二陳欣生等由局弔贜責押再追餘贜在案昨日提案訊得陳未同竊判押候交保拍照開釋奚林兩竊判送改過局押五月 
閘北 
[局批]  
　　閘北巡警局批職員周應元　批據禀已悉候飭偵捕隊巡羅隊一體查緝可也　又批黄廷元禀云此案是何情節仰四路分局查明禀復候再核奪　又批婦人魏孫氏禀云雙喜是否誤拿仰裁判員提案訊明禀復核奪勿稍狗延 
英租界 
[馬許氏不認爲娼]  
　　福建路平安里妓院鴇婦王李氏誘拐杭州許氏女翠珠來滬逼令爲娼爲該女未婚夫馬善益尋獲控經捕房由探將女與王鴇一併查獲昨晨解廨訊究女供年十六歲杭州人已許馬姓由鄰人同舟來滬住於李氏妓院並不爲娼現夫已往杭州找父到案判女暫留濟良所候父夫來案再核 
[郭陳氏不願爲娼]  
　　濟良所昨解郭陳氏到廨請訊據供隨夫來滬逼令爲娼旋由陳來安投供寗波人向爲酒業郭陳氏係第四女兒被婿誘滬希圖副娼求恩給領判陳覓保具領 
[疑竊]  
　　厦門路居人葉幹臣因失竊金飾等物疑傭婦談徐氏劉徐氏所竊報捕將兩氏查獲昨解訊究據兩氏供稱實不知情求察判一併押候查明於下禮拜四再訊 
[串拐]  
　　宏源土棧主馬協德控楊華氏顧馬氏與蟻媒張慶郎串拐婢女巧雲賣於瀏河鎭水販陳阿虎家一案由探將張與兩氏查獲解訊判一併分别還押候補提人証再訊　江北人趙大雙王小秃子與楊許氏串拐應步高之小孩被控訊押在押昨日復訊判趙押西牢半年楊許交保王還押查辦 
[跪香]  
　　成衣匠周才生史泰繼昨晨率同縫工一百餘人至英公廨執香跪訴現值米珠薪桂價洋日長工資均照錢碼入不敷出向各衣莊熟商加添工頭不允環求轉飭各衣莊主加添工資向章錢碼請改洋碼等情中西官諭各退去毋得聚衆滋擾聽候會商曉諭衆各叩謝而退 
[欠銀]  
　　美商德昌洋行控朱乾忠虧欠銀兩並竊雪茄烟一案昨日復訊朱延聖文律師到堂求保判仍還押定於下禮拜四再訊　義商安利泰香烟公司控康寳甫欠銀一案昨晨由探將康傳案判交保候訂期會訊 
[奸]  
　　婦人王毛氏卽三香因誘令張長清之妻與馬夫小弟通姦被張偵悉控經捕房拘案請究判押候下禮拜四訊究 
[竊物]  
　　李雲生專竊各報館衣物由探拿獲昨解公堂訊明屬實判押西牢半年逐出贜交各失主認領 
[拆梢]  
　　周根元偕証控楊長寳拆梢洋二十元由探查獲解究楊認取洋五元判押兩禮拜 
[迷途]  
　　小孩張杏生迷途由捕解訊據供年十三歲蘇州人在老北門城内玉器作學業因遭師責逃出判暫留本廨懸牌招領 
[擲包]  
　　楊福昌控流氓王生才擲包騙洋由探查獲請究訊供屬實判王押三月逐出 
[瑣案]  
　　陳頌明控陳金林竊取衣物訊係過犯判押西牢一年逐出　過犯朱阿毛王和尙復入租界判各押西牢半年　出　計阿仁因拉洋人犯姦由捕查獲解究訊供不諱判押兩禮拜　女人王阿七控王金寳搶銀挖耳由探解究判押一月逐出　過犯楊錫元復來租界判押西牢半年逐出 
美租界 
[逐西妓]  
　　英美工部局前以四考脱一帶房屋專賃下流洋妓粤妓沿途拉客特將該路改爲鴨錄路已紀本報兹悉該處房東以工部局旣改路名如任該妓等居住拉客於房東名譽亦有關系且該妓等時有毆辱行人情事傳知各洋妓尅日遷往他處故各洋妓大半遷往有恆路營生矣 
[查老妻]  
　　朱仲德之妻於五年前逃遷無蹤現知匿居漢碧禮路十八號門牌虞大隆剪刀店内因即報知捕房飭探宋掌桂往查是否屬實禀復核辦 
[打婦人]  
　　前晚有蕩婦大脚三寳帶領女流氓多人突至元芳路瞿阿林家將瞿妻吳氏藉端兇毆瞿即報請捕房查究捕頭命該蕩婦等如敢再來准予鳴捕拘究 
[提車夫]  
　　人力車夫魯寳康等三名均有目疾由捕先後拘入捕房魯等各存洋五元保出候訊 
[換銅洋]  
　　某西人昨至百老匯路應培蘭錢店將鈔票兑換現洋有銅洋一元向換不認鳴捕將應拘入捕房捕頭詢得銅洋上獨無圖章斥不准理 
法租界 
[領妻]  
　　妓傭周王氏因與張阿根姘識被乃翁周小弟尋見送由公堂奉聶司馬判禁一月兹已滿期本夫周阿四昨投捕房求予領回當已允准 
[控夥]  
　　店夥張鑒厚私用客由帳洋二百元由店主扭訴捕房捕頭以事關錢債着向公堂控告 
[賊案]  
　　某客棧夥扭住客張福寳至捕房控稱張行竊棉被捉獲送究捕頭以人贜并獲命押候解辦　積賊王小王陳許生又來租界爲探撞見换捕押究 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[浙撫增奏留辦平糶漕米懇准分年帶運摺]  
　　奏爲光緒三十四年留辦平糶漕米察看情形仍難補運籲懇　天恩准將折價先行解庫分作三年於新漕項下添運足數以實倉儲恭摺仰祈　聖鑒事竊浙省近年災歉頻仍上年秋收仍復減色經前撫臣馮汝騤奏蒙　恩旨准於本年應運三十三年新舊漕米五十萬石内少運十萬石留辦平糶以濟民食飭即督飭印委各員核實經理務期實惠及民俟明年仍照數補運等因欽此欽遵轉飭核實經理地方賴此接濟於民食大有裨益本冀年榖順成卽可力籌補運詎意本年五月間上游衢州等府屬猝被大水秋間各屬復因缺雨苦旱迭據禀報受患情形其被水較重之開化壽昌等縣禀經撥欵查辦賑撫具報奏咨在案迄今新榖已登仍因歲收歉薄各處米價未能平減浙省本年冬漕已由度支部奏准仍運漕白米四十萬石察看情形所有本年留辦平糶應於明年補運米石必於年内預籌買補來春方能附入冬漕運兑浙省産米本少各屬均有運兑本年漕米若再益以補運十萬之鉅額派令採買市價勢必騰踊民食益艱近年各處匪徒滋事雖原因複譍脅從附和之徒大半出於饑驅以故上届截留之米雖竭蹶補運入春後終以米價昂貴再請截留與其頻年請截蓋藏仍虚何如酌予寛留民生有賴漕糧爲　天庾正供自應統籌兼顧擬請將本年冬漕四十萬石循舊起運其留辦平糶應於明年補運漕米十萬石卽按是届折漕奏定價值每石折銀二兩八錢先行提解道庫照案備撥要需其京倉少運米石應請寛展年限自光緒三十五年冬漕起分作三年每年於起運本漕米四十萬石之外另在是年折漕項下以折改本多運本色米三萬三千三百三十餘石以足原數似此分年帶運仍無損於倉儲而調濟得宜實有裨於民食據布政使顔鍾驥會同督糧道李傳元會詳請奏前來奴才查浙省産米本屬無多又自夏徂秋水旱爲患歲收不免歉薄米價因而難平本年冬漕轉瞬開辦如將截留辦理平糶之漕米十萬石同時採買補運深慮市價騰踊民食益形艱難該司道等詳係屬實在情形合無仰懇天恩俯准將是項漕米十萬石折解先行解庫謹自光緒三十五年冬漕起分作三年隨同新漕帶運歸還京倉庶仍上全天庾下顧民食實於地方民生大有裨益除咨部查照外理合恭摺具奏伏乞皇太后皇上聖鑒訓示謹奏十月初三日奉硃批度支部議奏欽此 
[甘督升允奏設官銀錢局摺]  
　　奏爲甘省設立官銀錢局以便民用擬請敕部立案恭摺仰祈聖鑒事竊查甘肅地處邊方民情樸固市上交易並無銀銅各圓惟將銀錢互換以爲流通而用錢尤較用銀爲便勢旣處於偏重數又無可增多以故近數年來錢價奇貴每銀一兩祗能換制錢九百文三十二年冬間年關緊急大有商民交困之勢奴才目擊情形札飭司局寛籌的本在省試辦官銀錢局三十三年又在上海購印套彩銀錢各票發局通用許以民間完納錢糧釐金與現銀現錢無異惟是票据之取信視乎成本之重輕應求無爽則寳若眞金輸轉不開則棄同廢紙此項官本非湊齊二十萬金不足以資周轉而司局兩庫支絀異常已先各籌銀五萬兩共銀十萬兩暫作票本嗣後設法再行續撥濟用至設立宗旨重在維持市面調劑盈虚與錢店主意不同故雖亦兑換銀錢而賠貼之事時一有之局中薪費各開支不能不妥爲籌畫擬將餘存銀兩准令殷實錢舖户短期拆息俾濟公用而免私虧其餘營業之事自准度支部來咨雖亦隨時議及而邊民瘠苦旣無寄欵之人存本未充尙少推行之力現擬在於西寗分局買賣生金生銀而試辦之初成效未著惟旣具有銀行性質自應遵照度支部章程一律註册仍將部定營業事項逐漸擴充冀與部設銀行及各省公私銀行呼吸相貫以上副　朝廷整飭財政之至意所有甘省開辦官銀錢局將及兩年規模觕定各情形據該局總辦署布政使陳燦署按察使彭英甲署蘭州道孫庭壽會詳前來合無仰懇　天恩俯准飭部立案以重官本而便輿情除飭造册表咨部註册外理合恭摺具陳伏乞皇太后皇上聖鑒訓示謹奏十月初四日奉　硃批度支部知道欽此 
小説 
[偵探小説意外之奇案（十八）]  
　　愛地玲旣釋之後。心至不懌。乃控勃雷博士。謂此博十即爲謀殺麗亞克之罪人。且指克倫爲求與麗亞克訂婚不得。乃懷恨而出此謀殺之下策。仍以葉德恩爲指證之律師。勃雷博士亦延大律師倍乃根爲之辯護。裁判之日。葉德恩與倍。乃根之辯論至烈。葉德恩以克倫求婚爲第一之證據。而又證其當麗亞克開開之日。麗亞克疾行遽入。而克倫亦疾趨步麗亞克之後。迨愛地玲發見麗亞克爲人殺斃之前。克倫已潜行而出。是謀殺麗亞克之兇手。非勃雷博士而誰。倍乃根則謂克倫之求婚不得。事固有之。然萬不能指爲殺人之證據。苟即以此而引爲殺人之證者。則倫敦之大。男子之向女子請婚。而不得達其目的者。累累然指不勝屈可一一謂之。殺人之凶手乎。至以克倫之出入。而以爲有罪之證。則尤荒謬至於極地矣。天下庸有一轉瞬之時間。而有殺人之隙者。又庸有無意之出入。而羅織其罪狀。以侵犯其自由之主權者。况麗亞克之死。身旁左右。皆有足迹。旣彼勃雷博士即爲兇手。何以絶無足迹之發現。試觀彼二人之足印。乃小於勃雷博士者。至七分許。彼一人之足印。雖與勃雷博士相同。而勃雷博士所御者。乃上等之靴。斷無如是損壞之痕跡。此二事之證據。皆可銷滅無餘。彼原告之女郎。直可謂之妄告。語未已。葉德恩大聲止之曰。止止。倍乃根君勿爾。安得出此狂妄之語耶。君謂原告之女郎。直可謂之妄告。且銷滅此兩重之證據。至於絶無痕跡。君安知非勃雷博士。恐受偵探家之查察。乃故著此下流社會之靴。以掩衆人之耳目耶。倍乃根不待 
 
 

Page 27

 
 
其言之畢。淡然微笑。而謂之曰。然則君曾見彼勃雷博士。易此下流社會之靴。以掩衆人之耳目耶。葉德。恩亦還詰之曰。然則君敢保勃雷博士不易下流社會之靴耶。倍乃根曰。吾敢證君之言爲妄語。而勃雷博士爲上等之紳士。葉德恩曰。君之證據安在。乃敢保此凶手爲無罪之人倍乃根亦曰。君之證據安在。乃敢誣此紳士爲法律之罪人。此二人者語不相讓力持不下。裁判官無從定其曲直。乃定於下星期重訊。案内之證人遂退。 
國外新聞 
[近東大變局二十八誌]  
　　字林報載十一日倫敦電云俄國已將對付巴爾幹問題之意見備文照會奥政府奥國政界謂俄國所定政策殊非親奥之道現逆料俄政府必有新現象故咸爲殷憂俄政府頒布公文謂俄奥交涉現仍守原旨磋議奥國備戰甚急之説已確實無疑德國外務部聯邦議員會惟遇國家有非常重要事件始行集議現已召集與首相蒲羅親王會商一切文滙報載十二日倫敦電云奥國已在約扶洛屯集大軍距離塞僅一十英里塞京聞此消息異常震恐奥軍並在邊境築壘鑿濠汲汲不暇且占據台吕勃河濱某島安置大砲六尊各銀行等已將庫欵移入腹地軍裝各品之入口者絡繹不絶　十一日栢靈電云奥國已在邊境防禦一切以備塞人襲入栢靈條約各國已命駐塞公使向塞政府詰責塞人騷動情狀俄國現已不允賠償塞國土地之損失 
[塔孚脱被選大統領之光榮]  
　　字林報載十一日倫敦電云塔孚脱總統所獲紐約選票之數約二十萬同日華盛頓電云塔孚脱於選舉舉大約可獲二百九十八票而據共和黨選舉運動會會長希區考克預料謂可獲三百二十五票塔孚脱於約紐新及塞曼賽乞山次三省獲票之數已過前届羅斯佛總統被選之時惟於西部各省之票則不及羅斯佛所獲之多民政黨各首領曾預料裴乃安必在哇哈愛哇與印提拉兩省操勝不意大失所望故咸默然而退羅斯佛總統已電賀塔孚脱希門希區考克並勞丹斯萊及諸君羅君之意不欲評論選舉之結果各處所致塔孚脱君之賀電源源不絶據現勢而觀下議院議員共和黨將獲一百七十七席民政黨將獲一百三十九席上議院議員共和黨將獲十五席民政黨將獲十一席現政黨首領皆不欲宣布民政黨在紐約大遭失敗之由許和斯之能獲選紐約知事各議員謂出於塔孚脱君之運動各報則謂係出於羅斯佛總統之政略選舉會票數共四百八十三張塔孚脱决可獲得三百十一張尙有二十二張未可定决泰晤士報載十一日紐約電云塔孚脱君所獲選票之數爲數甚鉅即塔君亦深駭此次之結果文滙報載十二日倫敦電云許和斯已復被舉爲紐約知事國會組織當無更動十一日柏靈電云塔孚脱獲選總統德國聞之異常歡迎 
[美將電祝日皇萬壽]  
　　十一日東京電云新任意國駐日大使葛須里已於今晨抵日美國海軍少將伊瑪萊昨日自厦門電請駐日美國大使奥平君代向日皇呈遞萬壽祝電 
[英印度大臣之政見]  
　　十一日倫敦電云印度事務大臣穆萊宣稱彼於目下並不欲興辦印度至拉薩郵電兩項政舉以上譯字林報 
[德皇談片問題續聞]  
　　十二日倫敦電云德國議院業已召集届時蒲羅親王並各大臣咸臨又聞德皇談片問題已改期十八日宣述十一日栢林電云德國各報内有多數不願首相解職 
[德國要求法國道歉]  
　　十一日栢林電云德政府現向法國要求須先道歉前此干涉茄塞勃倫開德國領事保護德民之舉始允續議斐洲交涉 
[德外務大臣尙須回任]  
　　十一日柏林電云德國外務部大臣斯曲恩病假滿後即須回任外務部次官斯台姆里現亦請假聞該員不復回外務部任事云以上譯文滙報 
路股報告 
[儲實學堂經招]  
　　于世濤二十股千世熊十股李生林四股縻炳生三股陸文杰曹翔海唐瑞波各二股周國賢蕭毓藻蘇庭脩各一股 
[羅店商商經招]  
　　天成二十股祥茂二十股億順和潘熙豐趙世志金湘泉德仁森東德泰同昌朱逸帆源順汪壽生以上各十股張煥成十股王永春馬錦如黄立峰朱綬章錢朔泉朱根生李海秋張文明汪少卿楊達秋黄履安楊義泰范春庭致中和沈大朋同興泰以上各五股唐永順藍夢舟沈蕚田韓殿息各三股介記文記樊學楨范元興葉元松金榮華以上各二股錫記一股 
[莘莊商會經招]  
　　萬恆豐汪巨源各二十股太原唐鐵花各十五股永大合興方記錢亦記錢桂記各十股顧吟香汪振昌嗣昌合興順胡靜涇翁松記楊義記浣補根鄭乾順會眞觀鄭六葉孫恒昌以上各五股湧吉三股金韜二股 
賑務 
[計附施衣捐併九月份月捐清單]  
　　無名氏洋三十元道署洋廿元怡情軒周湘翁兩户各户洋六元陳善翁洋五元泰昌號洋四元李雪翁徐俊翁贸孚義昌成綸華廠以上五户各户洋三元朱葆翁徐貫翁譚幹翁韓山翁李季翁南順記戴生昌祝源昌招商局大慶樓瑞昌順萃豐源昌廠巢仰翁邵志翁以上十五户各户洋二元蘇寳翁戴運翁陳志翁王陽翁汪萃利昇平樓第一樓大觀樓烟雨樓申茂錦章老悦生愼餘堂天餘元昌聚昌同昌鳴昌可熾順可熾樹德公司何錦豐怡泰昌葉天德燕慶園永豐以上念六户各户洋一元源豐潤洋一元八角莊源大洋一元六角章佩華小洋十五角中和賑房小洋十三角謙記小洋九角永裕成北天成九章久成施德豐鴻昌陳立功椿源共八户各户洋六角隆昇益昌李珊記龎竹翁思補齋梁煥翁易安居宏源共八户各户洋五角大昌德恆升怡園新新園共四户各户洋四角其萃樓徵昌怡昌晉昌恆茂咸章升和共七户各户洋三角同順大綸靑蓮閣義盛一壺春曹德大泰豐天祥通泰信昌泰豐記萬茂以上十二户各户洋二角木商會館錢三千六百文源通錢一千八百文存濟堂豐裕各户錢一千文介福嘉綸和康壽康存德協昇宏大源吉晉和愼餘餘大元甡寳和寳順承裕正大元祥衍大恆益永豐升大彚康崇餘永康瑞大晉大敦和義善源福康兆豐恆德仁大源利森康厚大源餘鈞康壽豐鎭昌會大鼎康志大巽裕同餘久源明德同福瑞昌洽餘瑞豐信大順康豫源會餘元豐正元崙餘寳大裕源長德森協豐怡祥謙餘賡裕敦源久豐庶康裕祥怡慶衍慶大慶壽昌元茂以上七十三户各户錢六百文安裕元春宏德聚生乾元愼和元興立豐五豐恆泰鼎昌德大源成正泰和豐敦泰順元義昌裕春通泰元成永餘慶裕大章九和裕綸元大亨元源安康厚泰立餘鴻餘立生晉元和祥承泰鼎興嘉惠元益以上三十九户各户錢三百文怡大莊怡大號二户各户錢二百文萬興永愼協成祥共三户各户錢一百文統共收英洋一百四十四元小洋二百角錢六十三千六百文[  滬北廣益善堂司董祝大椿朱佩珍葉貽釗等謹誌]  
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
