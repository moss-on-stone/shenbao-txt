# 1896 - 98 - 4908253

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○　園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華　錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○次科凖　六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[重印應酬彚選告成] [  圖書集成局代啓]  
　　應酬彚選一書爲雲間陸九如先生所箸而四明茹古齋主人所爲增輯者也前經介記書莊倩本局代爲排印購者紛至挿架頓空兹又重印告成毎部四本價洋三角賜顧者仍就原處選購可也此布 
[讀梨花雪傳奇紀上元黄烈女事]  
　　梨花雪傅奇十四折原名白霓裳嘉定徐午閣鄂寶山秦眉聲本楨兩孝廉先生感金陵黄烈女婉梨事而作也烈女名淑華江寍上元縣人父秉良諸生先卒兄乃珪亦諸生次乃璋外出次乃瑾習舉子業咸豐癸丑賊破江寍家陷賊中時烈女方六歲弟乃璧三歲兩兄治農圃自給家故多藏書烈女從兩兄學通大義能詩旣長擬許字某氏烈女曰吾屬猶燕巢幕上耳何以婚嫁爲乃止同治甲子烈女年十七六月十六日官軍克江寍越日亂兵至殺二兄於庭有寶慶降賊申姓入室掠烈女出弟牽烈女衣母跽乞留申怒曰從賊者殺無赦主帥令也遂殺其母若弟長嫂至又殺之仲嫂先已走免烈女憤痛哭詈求速死申笑曰吾愛爾不忍殺也遂繫烈女於其居尋遷諸舟泝長江而上屢欲犯烈女烈女死拒之徧縫上下衣同舟女伴有金眉壽者烈女舊識也一卒欲污之踰窓躍入江死申由是不敢偪烈女舟抵長沙申知烈女不從已將以屬媒氏未果初烈女入舟欲投江者數矣念不能爲母兄嫂弟復仇死無益也故甯忍死日謀殺申及抵湘潭舍舟而陸又遇一扶姓賊偕行蓋亦以降人而作逃兵者烈女自念一弱女子欲斃二丈夫殺彼甚難污我甚易事若不濟且求死不得死志雖久决究未知何術以死爰題詩十絶於潭市旅次以明志并序其姓名家世及被難事甚悉别書一帛繫於身時爲甲子九月十六日越日抵關王橋客舍以酒醉二賊因而鴆之并絶一賊吭烈女則自縊於梁周身衣服縫紉如故詰旦逆旅主人以狀報官僅命掩埋了事幸有峨峰老人者過其地奇其事及宿潭市旅次覩題壁詩并序始悉顚末特書數語於後又有裴氏卜仙者與烈女同里素相識遇難後適一湘中士人隨夫歸湘宿烈女殉節地亦爲之跋而烈女之事與詩序乃賴以傳播光緒壬午秦君應秋試得鈔其詩序與跋於白門道左乙酉秋日爲之刻印千本以廣流傳洎内戌歲秦君偕徐君客遼左同心商槯按譜塡詞行歌互答遂成此曲其首折曰墮刼自一折至十二折爲巢幕灌園合釵漏網盼捷慘罹磯沈舟夢寫憂雪恨埋香弔烈其尾折曰返眞與首折相應以絶妙之文傳至奇之行自屬有目共賞無庸更贊一詞此曲於十年前卽有石印本坊間售者不脛而走近且罄矣去歲又有某書局重印與原印無異編首冠以茂名副憲楊公序次卽秦徐二先生自序又次爲太撲山人等題詞數十首繼則載烈女原詩序跋又錄平江李次青先生天岳山館文鈔中書江南黄烈女事一首係据湘鄉新志而書知烈女之事已詳志乘在天有靈庶可無憾矣或者謂赭宼之亂蹂躪十餘省婦女之守節烈死者以億萬計顧人皆死於賊至之時而烈女獨死於城復之後脫非得烈女以暴寃雪恨則其母兄嫂弟之被惡名以死者方謂軍法宜然由此推之知當日城克之日玉石俱焚必非僅黄氏一門彼統兵大帥豈竟罔然無知耶不知若申某等之乘機淫掠冐兵之名蹈賊之轍軍中耳目豈能盡周且苟非長江上下巡船密布恐烈女早罹毒手否則僅潔其身與眉壽同沈耳烏能手刃仇人得償其志哉至舍舟就陸後以二壯夫挾一弱女子此其形迹竟無詰者則地方有司之失也所惜甲子至今踰三十年未聞金陵宫紳曾以此事上陳邀恩旌表豈事平之後烈女之仲兄及嫂皆無下落其家無復存者而其親戚鄰里亦無能述其事以爲證者耶夫旌别淑慝國之大典也世有膺采風之責者能表微闡幽俾烈女得享俎豆馨香之報而不僅以文字傳焉其爲風俗裨也豈淺鮮哉 
[本館接奉電音]  
　　昨日十二點鐘京師飛電傳來上諭一道敬謹譯登○二月二十七日奉上諭譚鍾麟奏特叅貪劣各員弁請分别革究一摺廣東廣州恊左營都司杜金衢縱匪開賭物議沸騰試用府經歴徐乃昌委辦西河口厘卡違例苛罰均著卽行革職以肅官方新興縣杈求村外委張亮有誣民爲盜索賄滋擾情事著先行革職提省審辦該部知道欽此 
[京華人語]  
　　據訪事人函云二月初十日前門外蝪子廟前中盛當鋪卓午時突來一太監持質劵一紙計付子母金十數兩取贖衣服三件詎此劵早有某甲於數日前掛失票贖去兌有鋪保當鋪告知太監太監勃怒口出不孫并稱我物何人擅掛失票如不我贖定將汝鋪拆毁言已復呌駡不止當鋪急覓鋪保轉尋某甲同來鋪内與太監面質則知甲乃某估衣店之掌櫃爲某宅定做新衣三件因年終拮据暫質了債不料新正遺失質劵故急忙掛票贖回以便物歸原主甲向太監詳述一過太監不但不聽反向怒詈并言爾與當鋪串騙我物將與爾等誓不兩立云云一時觀者皆爲勸解太監十分强項百般喧閙直至城門將掩時始含怒去臨行猶努目向當鋪曰明朝如無我衣爾等莫想生活也詎數日來渺無音信則太監之爲拾劵詐贖可無疑矣○近來京師私酒入城甚夥故沿街通巷多擺酒攤張帖招子出賣南路燒酒二月初突有海巡弁兵數人手提酒簍逢攤便將鐔酒倒去一時小本營生者罔不仰天長嘆云○二月十六日清晨前門外小馬神廟一家雇車裝載行李外坐僕婦如將歸家者行至煤市街被中西坊署役阻不令行略啓行李見内裹殭屍且係女子遂令人看守車輛立將車夫僕婦鎖交衙署訊究尙未相騐至死者爲誰有無傷痕及因何情節均未得知容續訪詳述 
[秣陵小火]  
　　南京訪事友人云上元縣治雞鳴閘地方於二十一夜魚更二躍時警鑼忽鳴詢知係李姓家婢遺紙煤灰於榻上棉花中燃及枕席牀帳當經鄰右人衆極力吸水灌救得卽息滅僅燬去該屋兩椽 
[閏州火警]  
　　鎭江友人來信云本月二十五日五點鐘時鷄聲罷唱蝶夢初回忽聞人聲鑼聲嚷成一片　窓 
 
 

Page 2

 
 
遥望見西北方紅光隠隠俄而各處水龍星馳電掣而去須臾黎明循途往視乃小閘口周姓柴篷失愼因炊夜膳遺火於灶下積薪霎時冐穿　頂鎭郡文武印委各官聞警督率親兵先後鳴騶戾止彈壓搶火匪徒雖各水龍竭力灌救奈祝融氏采烈興高不少退避延燒東首王姓瓦屋頓成燎原之勢少頃天主堂道署各洋龍畢集源頭活水噴激不停又幸施救者將東西路房屋拖倒數間拆斷火路因得漸漸救息計焚去蘆柴兩堆房屋十餘間各官乃呵殿而回迨水龍回時已日上三竿矣當火熾時某姓家從夢中驚醒卽喚家人急由後門逃避什物一切均未搬出有一男孩年甫八齡呼之不醒而火已及身遂遭焚斃次日午刻經人從瓦爍中檢出然已額爛頭焦矣慘哉 
[鳩兹春喚]  
　　據訪事友函云中和節後天氣驟暖宛似暮春長卿鷫鸘裘大半付諸臨邛酒家詎料初五晨興忽地嚴寒北風怒吼向午細雨霏霏次晨曉夢方回豐隆君遽爾發聲晚間又偕列缺激盪空中繞樹數十匝卽銀鞭一閃厥聲威震雨亦得意飛鳴是夜雨變爲雪繽紛飄拂一夜無聲翌早積素三寸有奇而料峭之威益砭飢而刺骨道上泥濘凍結如行於刀山劍樹直至初八日陽曦普放始轉温和麥苗經此惡凍不知有碍生機否○錢市奇荒民不聊生臘底經道憲請得鄂局新鑄小銀元數萬挹注於市錢價遂爲立住惟因泉源久涸非一滴楊枝所能回潤故臘尾年頭以銀兌錢毎元仍須低水三四十文至本月初旬始漸漸起色刻已通照牌市出入一律無所低昻計銀價一千三百四本洋一千二百英洋九百廿文從此各省局爐銀元與銅錢常年鼓鑄日增月盛數月之間或能仍前漲至一千四五百文則幸甚矣○去年蕪市各業獲利以土店爲最是以開歲以來市中添設土店多家外埠聞風欣羡亦多挾巨資來與爭衡如金陵之馬榮大鎭江元裕旌德裕順祥等祗因長街素鮮隙地不能恃其財雄推倒一世現聞陸續鑽挖榮大已就江泰和間壁覓得一椽元裕則因匯康莊遷移對面遂得就其舊屋而更新之惟裕順祥則仍懸寄於河街悵望市廛未免眼熱心焦云○本任蕪湖英領事福君格林新關稅務司班謨蒞任均歴年所辦理交涉咸能不偏不畸遇事與華官折衷至當因是入皆賢之去年日東之役地方防務戒嚴亦賴福班二君贊襄擘畫得以百密千周近日戰事敉平而該西官前此臂助勛勞自有不能磨滅之處因歴舉該西官在蕪賢勞政蹟詳請大府懇請奏達九重冀獲寶星之榮想大憲柔遠爲懷且嘉其忠愛之忱三錫恩榮當在指顧間矣 
[鄂中書院述問]  
　　湖北采訪友人云漢陽鳳山書院於本月初六日甄别清晨逄子政太守躬親詣院中命題李廣侯大令曁兩學廣文帮同照料闔邑生童之及鋒而試者僅二三百人生題公孫碩膚赤舄几几雙柑斗酒聽黄鸕賦以題爲韻賦得曲突徙薪得薪字五言八韻童題君子以自疆不息池塘生春草賦以題爲韻賦得賞雨茅屋得詩字五言六韻○省垣江漢書院係通省人材薈萃之區督憲牌示二月初九日甄别及期領卷者多至一千餘名文題知恥近乎勇詩題賦得褰衣獨到吳王臺得臺字五言八韻 
[鹿港香苹] 　　 
　　厦門訪事人云張文川司馬兆奎自光緒十八日秋季蒞厦防分府以來政洽聲循軍民紳商無不有口皆碑稱爲好官兹當三年報政於去歲大計案内蒙大憲保舉卓異加以海防勸捐出力保以知府升用現已進省禀謝各大憲於二月十五日搭南澳商輪前往矣○厦閂玉屏紫陽兩書院考試向於正月底或二月初由道憲甄别一次與考生童領卷後將文送繳著中評取甲乙超特等優給花紅留院肆業其次有一姓名卽可按月應試榜上無名則一年不能與考此院章也二月十六日周子迪觀察在玉屏書院親自點名考試泉厦五縣道憲面諭此次本道捐廉另送格外優奬故窓下知名士皆欣欣然有喜色以爲一登龍門聲價十倍無不竭佔畢之長期青萍結緑得長價於薛卡之門云○厦島前於光緒元二年日本曾派有駐厦領事吳春帆又派島田君充繙譯官住鼓浪嶼鹿耳樵地方嗣於三年分撤去兹因臺灣歸入日本又派來領事官上野專子君帶同舌人等於二月十七日抵厦假鼓浪嶼西國紅實丹老客棧洋樓爲庽想當租屋以爲領事公館也厦門計英國德國美國日斯巴尼亞國其外如和國丹國今又添一日本國領事云○厦門稅厘毎年十數萬兩皆由史巷提督路頭港仔口三分卡征收而收數以港仔口爲巨史巷次之提督路頭又次之總局提調雖有比較之責不過總其成而已辦理史巷分卡委員羅土尹自去夏到局接辦督率司巡秉公征收不准串賣走漏因之比較長征在二成之數計功應得拔委優差勞績云 
[臺城紙鳶]  
　　金陵訪事人云江安督糧道馬植三觀察恩培本届河運遴委領帮隨漕各員將一切公事佈置就緒尅期登程本擬乘三月桃花浪泝隋堤而上現因要公須先赴瓜洲一行前日躬詣督署謁見峴帥面陳公幹並卽禀辭就道翌晨排導出署迤邐由儀鳳門赴下關官碼頭乘坐崇安輪船鼓輪逕駛望觀音門一路進發幾縷濃烟倐忽不見知憲舟已遠去矣○半老春光頻逢佳日韶華烟景點綴多情省洹清明節前兒童爭在城外雨花臺一帶競放紙鳶卽俗所謂放風筝也其製類皆翦緑裁紅描摹物態當其扶摇直上飛舞半空所象蟲魚禽鳥眞材樹欲活别有一種人物以輕羅薄絹紥成施以藻繢加諸千仞之上翹首仰觀覺浩浩乎憑虚御風不知所止飄飄乎遺世獨立羽化登仙之句可以相况誠韻事也詎前日有甲乙二人同放紙鳶於石子岡上彼此均係惡少因爭騰空之高下不覺兩相口角舌劍唇鎗齟齬半晌乙忿甚卽以繩索付諸僕人磨拳擦掌聲勢洶洶甲亦負氣向前揪住厮打不料一舉手間適中乙鼻梁血流不住衣袖盡赤一時岡上下踏青游者累百盈千覩乙受傷甚重爲抱不平甲始神氣沮喪後經和事老排解再三命先舁乙歸延醫診視血當卽止得保無恙甲復爲之負荆其禍始寢夫風和日暖共樂陽春原不禁人賞心娛目然亦何至於肇釁若此哉蓋韻事非於韻人不可○金陵城内自署江督張香帥聘請洋員教習練軍講求西法省中洋務振興外國人先後踵至不一而足抵寗後大半寄寓城北遊府衙門間或租賃民房居住因此辦公人多以出入不便非長久計前督憲張香帥已擬在三牌樓地方起蓋營房旋以拓地營造非急切所能定議又以離任在邇事遂中止兹劉峴帥特委知縣秦明府炳禮勘買民地若于建造洋員住房至如何丈量如何議價想大府自有權衡現聞明府接札後當卽詣轅謝委遵飭辦理矣 
[秀語奪緑]  
　　嘉興采訪友人云清明佳節府縣城隍例有賽會之典在會各項司事於清晨咸赴郡廟進香旋卽准備一切儀仗除旗鑼傘扇外有銜牌十餘對大傘數頂鑾架香亭音樂各兩起隨以拜香提爐五道七煞以及勅印轎於午前迎神出廟繞經城内出東門由西河街塘灣街赴壇祭祀而後返過北麗橋入北門由大街回廟向來清明節會不甚熱閙往觀者亦不多惟禾俗執香扮犯者甚衆然並不隨會遊行到廟進香後卽先到壇拈香以了事云 
[搶親奇聞]  
　　世俗搶親之事大抵皆因坤宅索取重聘乾宅莫能應命不得已而出此下策串同媒人邀集多入乘間往搶比坤家得知則木已成舟不過略送聘禮備一酒筵以了其事從未有男女兩家說通而爲之者兹接杭州訪事友來函云杭之螺　門外李某蠶桑世業家本中資而性慳吝生有一女幼締於城中羊市街胡姓年已及笄其妻頗鍾愛預備粧奩格外從豐李素懼内凡妻所爲無不從命默計嫁資約須五　百金而又不敢顯違妻命因謂冰人曰胡子年逾弱冠迎娶想必不遠無如爲母所鍾愛必須諸事講究聘金二百不能短少衣飾一切亦非數百金不辦若不依從斷不能上轎因思胡姓本非富厚如何措辦養女須嫁今爲悍婦所制將奈之何冰人躊躇再四云可請一善爲說辭者反覆開導得使尊夫人回心轉意此事庶可成全李曰此事極難拙荆性極固執非言語能挽回祇有一法或者可行冰人急詢以何法則云效搶親之事約定日期令小女入城燒香乘間搶去雖不免吵閙一塲而彼以愛女之心轉而愛壻諒不至大動干戈届時再請一能言善辯者曲爲排解豈非大好事乎商議雖定而未得其間不料天緣湊合上年十二月間李妻忽患冬瘟病勢甚劇直至正月始得轉危爲安李因謂其妻曰去年汝病 
 
 

Page 3

 
 
我在小城隍廟内許下大願今病已愈須令女兒親往完愿遂擇於本月朔日備具杳燭令女僕陪往先行通知冰人告知胡處邀請多人用大轎一乘俟女出門後卽搶入轎中擡至胡家行合巹之禮使媼狂呼地方追赶不及奔回告知其事李佯作大怒口稱必不與胡干休妻亦痛哭流涕欲奔入城與之吵閙各鄰居前來相勸均以病體初愈總宜保重爲解况女已許配胡家卽控經官亦不過令其補送聘資而已於是令李入城調停其事少頃歸來携得茶禮洋百元云彼已成親無可追回妻亦無可如何至初九日壻偕女同來上門并備酒筵謝罪李妻見壻貎頗秀雅不覺轉怒爲喜詢之其女則云彼處享用一切頗爲豐厚愈覺喜形於色後有洩其事者聞李受妻重責十下跪香一炷然欲以厚奩贈女則已勢所不能李因省費故亦甘心受罰也 
[憲示照登]  
　　鎭江關道憲吕鏡宇觀察於日前出示曉諭因錄其文曰照得華商小輪船禀請由鎭江往來江寗蘇州清江一案前奉署　　南洋商憲張照會前禮科給事中丁紳總董其事飭道會商妥辦奉經商由丁紳督同諶自富等擬章送道並呈船價清單聲明股票概由總董給發毎股銀一百兩已有九船尙餘一船孫玉錫等是否備集資本造船准於何日完工速傳諭該商等從速辦理又據高一明禀造船三隻各等情是否各商尙未會集公議船價如均核實開報卽與現本無異各商均欲多造輪船可見報價不實彼此合股辦事自應恊力同心推誠布公豈可各懷已見前後歧禀致碍大局究竟共需小輪船幾隻何船實在值銀若干兩當將高一明白禀送請丁紳核明速邀各商公同估議復道核詳兹又訪有鄧鮑萬劉鮑五人合立星聚小火輪公司股票擬集百股毎股英洋一百元核與諶自富等前禀更不相同且票内書明禀奉常鎭道憲吕案奉署南洋大臣張札准字樣本道衙門並無廪淮星聚小火輪公司鄧姓等招股給票之案如此揑稱禀准私出股票實屬膽大妄爲藉端招摇可想而知亟應查辦以警效尤究竟票内鄧姓等係何名字已收到何人股本若干現存何處前據諶自富等公禀只設輪船十隻以期商本無虧誠爲妥善辦法蓋船多則利微自然之理若任其紛紛加添漫無限制必至折閱亦與原禀不合除照會丁紳一體訪查復道究辦外合亟出示曉諭爲此示仰商民人等知悉爾等須知股票由總董處發給不可輕聽人言被其欺朦所有願合小輪股本各商務速彼此邀集隨同丁紳仍酌定小輪十隻公估輪船價值查明何人股本若干現存何處何船較爲快利會議辦法合具禀詞交由丁紳核明送道轉詳勿再彼此歧禀致多延誤星聚股票係由何人發給已收何人股本若干卽准已出股本之人刻日來道具禀以憑核究切勿自誤 
[格致書院乙未秋季特課卷出案]  
　　乙未年格致書院秋季特課由南洋大臣命題首題爲振興商務議次題萬物皆由微點結成試引曁而早論之三題各國鐵路軌轍寛窄式樣各殊中國修造鐵路以何者爲宜試詳考之所有肄業諸生各卷彚齊後早經寄呈南洋督憲鑒閱分别優劣次第甲乙今已出案謹將名次先後開列於左計取超等十名陳翼爲藩敦先田養志項藻馨殷之輅陳時政楊毓輝張錫琪梁居寶楊裕光特等三十名戴克敦朱裏笙項思勳劉毅趙貞朱惟敬宛長鴻周文治王輔才胡飛鵬馬冠羣戴克恭張恩祺程瞻洛儲桂山薛莎徐受齡章宗元朱其鋆林季賢施世杰萬祖蔭吳毓奎樊葆鏡桯殿立耿覲文吳佐清凌溯純劉祖培王植善一等三十八名楊翰青張駿聲吳肇基梁揆平施景徽楊安治周元吉葉祖鼎朱文熊田葆珊顧淇黄志曾曹士琳徐蒸乂黄岡于宗鉞舒文釗汪光焱丁桂琪侯于東吳兆　吳世棟陳義珍朱光斗丁熾昌王蔭恩周光華詹沂周鳳鏘劉國泰王鵬飛程恩元董琪陳玉衡顧仰基丁寶晟楊承熙陸滌非南洋大臣署兩江督憲張香帥鑒空衡平選拔眞材務求實用愛才禮士素爲海内所欽特沛廉泉爲多士奬賞超等第一名奬洋十元書院正奬銀十兩二名正奬銀七兩加奬洋八元三名正奬銀五兩加奬洋八元四名五名正奬銀各一兩五錢加奬洋各八元六名至十名各奬洋六元特等一名奬洋五元二名至五名各奬洋四元六名至十名各奬洋三元十一名至十六名各奬洋二元其餘俱不給奬所有各卷存儲書院以備選刻自出案之日爲始凡院中肄業諸生名列前茅者俱至三馬路格致書室領奬閱卷可也 
[美界火災]  
　　昨晚九點四十分鐘時驚聞蒲牢怒吼急出訪之知火起於美界百老匯路西華德路近處某衣鋪少焉救火會中人驅皮帶車至竭力噴救得卽告息至被焚房屋若干容查明續錄 
[明府言旋]  
　　昨報紀本縣黄大令業於二十六晚乘輪返滬屈指昨日十點鐘可到是以縣署執事人等昨晨往虹口順泰碼頭伺候届時大令抵埠卽行登岸鳴騶進城先詣道轅謁見黄觀察然後遄回縣署　 
[巡局移案]  
　　本縣昨准新閘巡防局委員藍茂如二尹移送江北人張少谷扭控張長林劉殿揚引誘伊妻劉氏捲物潛逃一案合行一併送請訊辦等情到縣後值日差禀明内署當奉黄大令諭令分别看管張劉氏發父官媒聽候堂訊究辦 
[失火可疑]  
　　前晚十點鐘時北京路敦睦里第八號門牌某洋行買辦陳榮生家後樓窓外不知如何忽然失火當時陳榮生尙未回家由傭婦瞥見大聲呼喊有頃始由貼鄰第七號門牌關少平家廚子灌澆得熄未幾陳關各回同往視焦灼之處見遺有木柴數塊上有火油查起火處雖在陳姓披屋上首實走不通惟關姓則可以走上事由捕房查知恐有縱火情事因由五十號西探及秦包探將關拘入捕房昨晨解案陳榮生投案申訴關則稱當時尙未回家不知如何起火别駕商之薩副領事謂須親詣查勘始能明白薩君亦以爲然遂於早堂畢後偕同捕頭帶同陳阿九秦少卿杜雲卿三包探乘坐馬車前往别駕先至陳家勘視一周然後由關姓後樓勘視起火之處見屋柱及窓板均已焦灼窓外遺有木柴遂將關姓廚子及陳姓傭婦略詰之下卽著將陳關兩人仍交捕房帶回聽候復訊勘畢分道而回 
[縣差捉賭]  
　　本城近來賭風甚熾青龍曰虎喧嚷於巷尾街頭屢經官長飭差查拿從嚴懲辦無如懲者自懲犯者仍犯前晚大南門内花園弄廿鋪地方某姓家賃屋於賭徒朱葵生等開塲聚賭皆自恃衣冠中人毫無顧忌經縣署差役袁慶訪查之下帶領副役潛往四圍兠拿當傷拿獲九人解回縣署禀請黄大令訊辦奉諭看管候究再頭鋪王家弄底有賭棍名賣魚阿九者亦開賭局引人入勝雖一時倖免恐終難逃法網也 
[看會受傷]  
　　前日本城邑廟各會首排齊儀仗恭迎聖旨按叚皆有差役梭巡彈壓尙無滋閙情事惟行經萬壽宫東首戒珠禪院門前執事人某甲肩大旗一面偶一偏側致將該禪院屋瓦帶落一片適中某乙面部血如湧流乙負痛奔回求醫看治因彼此熟悉尙未口角然不知可無妨碍否 
[英早堂案]  
　　包探竇如海禀稱張楊江方阿全陸慶法洪清財等四人在販賣魚油之某洋人處帮夥現在洋東病故所有貨物由英公館暫封俟洋東之弟麥當路來滬再行給還不料張等私將油十聽售與開廣貨店之梁阿清嗣梁以貨無派四不肯付價小的查知油旣暫封豈容私賣爲特拘案送究梁阿清投案供稱魚油十聽係張方二人來店兠售次日卽經洪清財送來因無派四故不付價質之張楊江等供詞含混别駕據情商之薩副領事然後判將張等四人交捕房帶回於下禮拜一並梁一併隨堂復訊○包探張阿五禀稱寗波人王阿福向在某洋人處富細崽日前洋人失去衣服十四件疑係王竊報知捕房由小的往查並無實據送案請訊質之王阿福供向來安分不敢行竊况經包探查過求鑒别駕以王竊無據但係細崽卽不能置身事外著交保候查○陳正生串同小孩王如東於前晚掩入陳姓家圖竊由三百二十三號華捕拘獲昨晨送究陳正生供與陳本是朋友昨因有事往找不料誤爲圖竊質之王如東則稱陳正生糾令小的一同行竊以致悞信其言同入陳姓家致 
 
 

Page 4

 
 
被捕捉獲求恩别駕判將陳正生笞責一百板王如東掌頰一百下均押一禮拜○包探黄四福禀稱昨有黄子英持銀簪一支至某押店押錢正在估看間突有小流氓王和尙上前攫取而逸報捕後經小的往查見王與陳阿三同伴行走一併拘送黄子英投案聲訴質之王和尙供因窮苦所致惟與陳阿三無干求鑒陳阿本供此事實與小的無干求恩别駕判將王和尙笞責二百板遞解回籍○過犯胡慶元前因犯竊遞解今又潛來由四百零八號華捕瞥見拘解來案胡慶元供寍波人前却遞解惟小的今已改過决不敢再犯事端求鑒别駕判責一百板仍遞寍波○包探趙銀河禀稱錢阿林前因犯事懲辦久不在滬今又潛來適經小的查見拘解來案錢阿林供本地人不敢犯事求大老爺恩宥别駕判笞責一百板管押一禮拜○包探顧阿六禀稱方桂金在鄉間竊得布衣一包並大洋八元小洋數十角由小的緝獲送究方桂金洪本地人行竊該死求恩惟失主已難指出别駕謂失物旣無失主着將洋充公方責一百板管押七天以儆 
[美捕房事]  
　　日本人某甲前晚至英界晝錦里某店購買絲線帶十二條言明毎條價洋五角甲卽出英餅六　携帶而去店夥將洋銀估看豈知盡係贋鼎卽隨後窮追經走街華捕截獲拘至新巡捕房旋轉送至虹口捕房禁押昨晨捕頭派包探范進才二十二號西包探九號三道西捕協同將甲解送日本領事署請辦旋聞判語彼用銅洋並非有意况訛用銅洋亦非犯法何辨之有遽卽開釋○西華德路一千六百三十六號門牌軍械棧房執事劉青才卽馮青才竊取棧内魚油與該棧司事及車夫等四人同夥串竊經包探一併獲解英公廨昨日早堂屠别駕諭令帶回捕房查齊原贓然後訊核旋經包探竇如海查悉所竊之贓俱藏與該棧房地板之下立卽起出候解英公堂訊究○偷兒陸阿狗爲犯竊經包探獲解英廨判令遞回寍波原籍豈爲日未久又潛蹤來滬昨晨在天潼路圖竊經包探范進才緝獲拘入捕房押候堂期解送英公堂究辦○鄉人瞿全發前晚至吳淞路萬福樓飯店果腹值堂某甲未知緣何觸怒互相饒舌繼復揮拳同夥某乙助甲竭力兇毆致將瞿之頭顱擊破鮮血淋漓誓不甘休因喚某號巡捕將甲拘送捕房覊押至昨晨釋放○今歲禁賭雖嚴而虹口賭風依舊興高采烈晝夜不絶事爲縣尊黄愛棠大令訪悉以其藐法於昨日午刻飭差袁子皋帶領夥役咨照英公廨屠别駕亦派差役告知虹口捕房恊往兠拿詎若輩耳目靈通早有風聞差役到時衆賭徒已消聲匿蹟不知所適矣衆卽雇小工多名將所遺賭具蓬帳等物悉數毁壞而去 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英晚堂案]  
　　蕩婦黄王氏扭水販蟻媒戴阿二及龜奴顧錦堂趙韓氏至英公堂訴稱氏女小愛子爲戴等誘拐來滬售入娼寮現　　輾販賣不知去向眼見骨肉分離心實不甘無奈扭求伸雪當經值日差禀明屠别駕飭分别看管候訊前日晚堂别駕升堂研鞫王氏供小婦人原籍儀徵縣丈夫逝世遺下子女四口不料兒子上年亦夭先於光緒十八年九月十六日次女小愛子爲戴阿二誘拐潛逃至崇明當時小婦人四處訪尋無著旋來滬尋見戴阿二根究始知爲渠售入娼院小婦人卽尋至娼院瞥見女兒詎戴早已串同該院龜兒等亟將女兒移匿他　繼知戴阿二又串以顧錦堂趙韓氏等復將女兒價賣爲婢小婦人曾赴案下禀請備案此次小婦人適途遇戴反遭蠻横爲此扭求伸雪戴供小的江都縣人向在治下負販京貨十八年有同鄉人陳芝相卽王氏之姘夫說有女孩小字愛子年十六歲欲賣入娼寮旋經小的央某龜奴等爲中賣與某鴇爲義女嗣又由顧錦堂等復賣與文宦爲使女其實小的並無拐販情實遭王氏誣訴現陳芝相往金陵未回顧供小的原籍無錫向在治下某野鷄妓院爲龜奴前有路過文大人欲買使女當時確由小的與韓氏爲中將小愛子賣去至黄王氏與戴二有何糾葛小的實不知情求察韓氏供揚州人小婦人與黄王氏本不認識當由戴二說及有陳之相之女名小愛子因貧苦欲將此女出賣旋經小婦人與顧等爲中押與西薈芳里某鴇家後聞又有文宦將該女買去作使女餘不知悉别駕訊得黄王氏所控均屬空言飭不准理人証一併開釋完結○寗波人吳才壽控丁桂月誘拐姪女吳氏卽阿苗來滬賣娼及尋見非惟不服反遭糾集無賴多人兇毆爲此情急愬捕拘案請究别駕亦於前晚訊究吳供奉化人向以種田爲業胞兄上年棄世遺下子女各一一有鄰人丁桂月乘寡嫂外出之際突將姪兒成愼姪女阿苗誘騙逃逸當時寡嫂與小的尋緝杏然邇來始知阿苗爲丁賣至上海胡家宅某野鷄娼寮内爲娼小的隨卽附輪來滬尋至胡家宅瞥見姪女在某妓院内擬將領回詎丁桂月反敢糾集多人硬將阿苗搶去爲此愬捕拘案求究吳氏卽阿苗供上年被鄰人丁桂月哄騙來滬說薦至虹口某絲廠作工及抵滬將小女子藏在虹口今正又騙至胡家宅某野雞娼館内賣娼已將兩月光景今幸叔父到來始得拔出火坑重見天况胞兄成愼亦被丁藏匿求大老爺作主丁桂月供今奉訊明惟乞恩宥别駕得供判將丁重笞四百板具改過切結斥釋吳氏飭吳才壽領回交還伊母管束並派差役押同丁桂月速將吳成愼交出並交吳才壽帶回寗波吳　　而退 
[法捕房發落瑣案]  
　　昨禮拜五鄭　　　　八仙橋捕房會同謝副捕頭發落各案當將王玉山照原　笞責一百板還押過堂送縣遞解回籍○陳德豐棧夥陳阿來因吞没寓客物　　　　令訊供照原斷笞責二百板失主張正英同棧主婦陳蔡氏投案大令謂爾爲棧主不應用此劣夥致吞没客人物件陳蔡氏供求公斷　　　　失　衡情酌斷賠洋六元兩造各遵諭而退陳阿來還押繳洋釋放又飭包探傳　棧主著限三日内遷出如違重究不貸○永源店夥朱阿大奉飭傳到著交沈周氏兹據朱供實由店主令來案伸訴大令著仍交到沈周氏再行釋放○旋據耿炳奎投案遞禀聲稱受馬寶生之愚悞打圖章實出不知請將在押之耿和尙釋由包探禀此人實受吳桂貞馬寶生之愚大令斥退著交到桂貞准其釋出○前竊取鼻烟之林阿寶今因枷期已滿著開枷照原斷笞責一百板勒令回籍林叩首求恩大令著具改過切結釋放○王張氏投案禀稱逆子王阿根專事游蕩控經大老爺提案究懲今將　期求恩送入改過所永遠監标大令問爾有兒子幾人供有三人長次均不務正業三子幼穉大令命提阿根到案謂爾母求送改過所阿根叩首求恩大令不准著還押過堂送縣發改過所監禁○鴇婦劉周氏偕其媳劉王氏投案求恩將兒子劉有田重辦大令問爾子何業氏供開花烟間大令謂何事不可爲偏做此無恥生意供稱此係祖傳現在藉以餬口無可如何大令命提有田到案申斥再三謂觀爾顯是不安本分之徒著還押送縣遞回原籍○丁周氏偕其壻陸敬廷投案禀稱住浦東洋涇鎭四十三圖子名阿狗犯案重重因係孤子小婦人叩求恩典從寛究辦大令謂爾子用火油種火案情重大且迭次犯案未便姑容今送縣辦理著自行投案求免可也○昨報紀積竊洪中才董保才寍波慈谿人又馬阿美南匯縣人送遺脫備文分别遞解回籍今補錄之以醒閱者之目 
[江西官報]  
　　正月二十三日糧道劉汝翼禀期服假五天新喻縣李廷榮缷署永豐事清理交代回禀謝飭知張鳴珂禀回籍修墓郭立朝勘南壇工程張肇基解輕所銀往通州指分縣丞余本嵩就近驗看從九盛如松起服來江崔紹曾由浮梁曾世榮由萬安俱催墊欵回署饒州府照陳柏齡缷事回副將吳建昭由四川來江投文吳城鎭同知王儒　調署新淦縣事所有該同知印務以補用通判蔣啓昌署理○二十四日署廣信通判許應銑缷事回禀知丁母憂指分府照劉芳慈禀到係湖南人○二十五日補用縣章變　給予釐差一次洪壽彭拔委一次前安徽靈璧縣陳福源由江蘇丹徒縣籍來江指分從九羅錦文繳照係湖南人未入係　起服來江宗承露由廣豐俞永康由龍泉杜仲淦由安仁施汝榮由崇仁俱催墊欵回陳同祖往瑞金催墊欵許寶蓮往上海公幹 
[江督轅門抄]  
　　二月初九日織造文會金川營遊擊楊俊　辭同知余貞祥謝委帮辦洋務兼辦到韓供差江西直隷州　鴻齡到江西來○初十日藩臺瑞糧道馬總理兩江營務處候補道桂城内外保甲局候補道章袁洋火藥局候補道蔡善後局候補道懋軍械所候補道楊陸帥學堂候補道錢金陵書局候補道韋委辦鑄造銀元制錢局候補道劉前福建汀州鎭朱德明首府李九江新勁營遊擊劉宇世蘇州府太湖同知恩壽江寗縣翁均見徽寗道袁提督萬本華赴湖北統傾高字營唐高斗均辭籌防局候補道曾傳見行營支應局候補道唐際昌又提調知縣袁國鈞湖口鎭許雲發前江陰恊田明山由蘇來吳城營叅將趙三星川沙營叅將徐傳隆湖口中營遊擊王洪陞長江華陽營遊擊曾紀策九江後營遊擊劉長榮奉憲裁撤正字左營鹽城縣劉崇照均見前署蘇松鎭朱淮森帮帶新湘中營提督洪茂勝又左營叅將陳法清又右營遊擊李高益前帶奉軍副中營提督周文光直隸州彭治河選用知縣賀炳珏湖南來縣丞蕭湛恩由京來分發兩淮試用鹽巡檢陸泰臨禀知到省典史目輝嶽均到正任南匯縣汪知縣孫友萼游毅之馬瀛煥陳諴高振聲周懋謙王世楨黄金　張狀彩劉德元戴光均禀知閱卷又董汝誠謝委周圩港釐捐差上海輪船支應所煤廠委員陳梧辭○十一日總理兩江營務處候補道桂陸師學堂候補道錢均傳見籌防局候補道曾見自强軍華副營官張紹緒馬光友翁貴仁萬傳章　嘉勳周行恕張敬泰尙志高白恩榮均傳見川沙營叅　　　隆赴上海公幹吳城營叅將趙三星長江華陽營遊擊曾紀策湖口中營遊擊王洪陞辭理問　鳳　禀知奉巡道委查溧水醬缸差辭水　輪船馬超　辭赴瓜州拖軍　○十四日總理兩江營務處候補道桂陸師學堂候補道錢蘇省洋務局候補道羅傳見巡道胡委辦鑄造銀元制錢局候補道劉新授南澳鎭萬　本前署　松鎭朱淮森副將沐鴻恩缷統省城練軍已革提督周雲田知府沈敦和通花布釐捐直隸州蔣體梅署南匯營都司盛光新到委辦周圩港厘捐知縣董汝誠辭赴差山東知縣陳兆能江泰輪船　慶章辭送陶觀察赴湖南均見丁憂内閣中書况周儀到由京來太湖恊余萬興江西知府陸錫康帮帶新湘中營總兵洪茂勝右營遊擊李高　均辭知縣高振聲禀知閱卷畢試用巡檢孫紹文禀知捐免騐看到省舉安輪船劉德輝解送糧道馬赴瓜州 
 
 
 

Page 10

 
 
   
 
