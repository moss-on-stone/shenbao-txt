# 1919 - 322 - 4916781

 

Page 1

 
 
   
 
 

Page 2

 
 
時評 
[政客誘說（冷）]  
　　李督謂和議之不成爲政客誘說所利用故勸政府勿聽是言也不得爲非然余謂特一旁枝之因耳蓋和議不能進行之故自有其根本政府見根本之無從進行乃欲從旁枝以達之而旁枝之運動適爲政客所利用耳此乃實事也 
　　是故政府苟納李督之言則可省無數無意識之方法與金錢若於和議本體初無關係也何也其根本固不在此也 
 
 
 

Page 3

 
 
[命令]  
　　十一月三日大總統令王齊勳加陸軍少將銜此令 
　　又令兼署内務總長朱深呈准兼署河南省長趙倜咨武陟縣知事王桂壽現經直隸調用請免本職應照准此令 
　　又令兼署内務總長朱深呈准湖北省長何佩瑢咨請任命徐廣鏞陳雲岫梅至善試署湖北水上警察廳警正均照准此令 
　　又令陸軍總長靳雲鵬呈請任命吳士宏爲陸軍第九師步兵第三十三團團附應照准此令 
　　又令陸軍總長靳雲鵬呈請任命唐朝英爲陸軍第四師副官長應照准此令 
　　又令陸軍總長靳雲鵬呈請授囗連囗爲陸軍步兵少校應照准此令 
　　又令陸軍總長靳雲鵬呈准正藍旗漢軍都統奎順咨請以長銳補副參領增祥補印務章京鄭恩壽補公中佐領均照准此令 
　　又令陸軍總長靳雲鵬呈准鑲紅旗滿洲都統定成咨請以囗羅哩陞補副參領常志陞補印務章京均照准此令 
　　又令張勝璟夏超均晉給二等大綬嘉禾章李囗鄰晉給二等嘉禾章李曾麟王岱均給予三等嘉禾章安海瀾閻成德均給予四等嘉禾章此令 
　　又令闞毓澂晉給四等嘉禾章此令 
[專電]  
　　北京電蘇李督電南北和議隔閡半由在野政客别有利用多所播弄以致枝節横生嗣後關於和議請派專員擔任辦理勿再信任政客誘說益難着手各政客之來寗者純均拒絶不見卽本此旨（四日下午四鐘） 
　　北京電午後新參院開會投靳同意票以一百零四票通過（四日下午五鐘） 
　　北京電閣員仍未定安系爭内務甚力（四日下午五鐘） 
　　北京電閣員爭點祗在内務靳必欲以田調任不就畀張志潭安系非與吳炳湘不通過昨晚又使人接洽靳云責任内閣之閣員當然由總理選任不能聽多數黨支配今許曾升交通巳變例通融聞靳意將自由提出寗使否决不受要挾有虞日咨衆院說（四日下午四鐘） 
　　北京電徐電陸武鳴歐戰告終經濟競爭日甚國内若不速謀統一危險殊甚望迅籌解决方法（四日下午五鐘） 
　　北京電陸榮廷復靳冬電漾電敬悉拳拳故交殷殷國是虚衷藎畫感佩俱深實踐公誠端資鼎座全局蒙福豈惟私幸廷老而愛國渴盼承平苟利國家敢不竭誠盡力以副一日之雅謹此奉復諸祈垂察（四日下午五鐘） 
　　北京電烟酒借欵日將提出抗議内容以各國有約在先中國未統一前不得單獨借欵爲前提（四日下午五鐘） 
　　北京電軍府東電國會議員質問北方飛機借欵請取消（四日下午五鐘） 
　　北京電太湖工程經費内農两部决由蘇浙省自籌督會辦錢能訓王清穆陶葆廉由部呈派（四日下午四鐘） 
　　北京電錢能訓督辦太湖修濬令明後日可發（四日下午五鐘） 
　　北京電張作霖電保張弧長財政並由其秘書某電張勸駕張覆電力辭申言支配閣員中央自有主權疆吏不應干涉（四日下午四鐘） 
　　北京電陸錦控案國會質問甚嚴靳頃派陸部軍需員某赴參部澈查賬目以憑答復（四日下午五鐘） 
　　北京電吳光新赴衡州與吳佩孚接洽裁兵撤防事（四日下午五鐘） 
　　北京電川滇均擬派兵赴川邊滇兵巳發川亦將發陳遐齡電京請示辦法（四日下午五鐘） 
　　北京電廊房奉軍移駐湘南（四日下午四鐘） 
　　北京電册封活佛將派專使（四日下午四鐘） 
　　北京電寺内三日朝病故國院電唁（四日下午五鐘） 
　　香港電參院反對北方飛機借欵昨决咨軍府力爭並電英公使否認（四日下午五鐘） 
　　香港電廣州市擬在第一公園開博覽會（四日下午五鐘） 
　　香港電藏事由川員提議維持參院昨通過責成軍府交涉唐繼堯主西康攺省國員贊成巳提案（四日下午五鐘） 
[各通信社電]  
　　北京電今日參議院靳雲鵬任總理投票同意一百零三票不同意一票一致通過（三日） 
　　北京電靳電魯省長轉知議會謂青島問題决俟國際聨盟開會時提付公决不達索回目的不止望共體此意靜候解决 
　　北京電國際聨盟預備會各協約代表共推威爾遜爲主席 
　　北京電徐特派梅馨赴湘調查前線各軍眞相 
　　北京電政府電武鳴請先裁兵以示維和誠意 
　　北京電將軍府現議定分三級第一級上將軍二級冠威字或武字三級不冠字按資授職 
　　北京電七年公債定下月初抽簽還本仍在中央公園舉行 
　　北京電蘇紳仿浙塘工券請辦奬券修運河内部批駁（以上四日）以上中華通訊社電 
　　北京電郭則澐辭職靳巳挽留昨徐復加面慰囑爲靳閣帮忙郭辭意乃打消院秘長决不動 
　　北京電靳以閣員支配爲難昨謁段商决段云内務自以田爲最宜田旣不願亦未便相强不如提吳易通過 
　　北京電姜桂題昨謁徐談邊防事甚詳徐極贊許又論時局語多憤慨并曾當面辭職徐竭力慰留（以上三日） 
　　北京電參院今日投靳閣同意票出席者一百零四人同意者一百零三票不同意一票全體通過即晚咨公府明日可見命令 
　　北京電中央爲籌畫裁兵事宜將召集各省區軍事長官開軍事大會聞除邊遠省分派遣代表外其餘近畿各省督軍均將親到 
　　北京電靳總理决俟北方各省區同意裁兵後即組委員會請西南派人加入 
　　北京電參陸處電陳樹藩川軍窺陜正宜嚴防切勿孟浪從事予南方以口實 
　　北京電鄂督派員來京陳述該省西北两方佈防情形並請示應付時變辦法 
　　北京電福建電報連江駐兵譁變砲台不穩參陸處急電李厚基詢詳情 
　　北京電南北當局於事實問題大致直接商妥現巳議及法律擬在廣州憲會未開前决定 
　　香港電政學會爲緩和國會議員計現决定每月由關餘内提出十三萬元補助制憲經費不日即將此案提交政務會議（以上四日）以上中孚通訊社電 
中美新聞社電 
[美國政聞記]  
　　華盛頓一日電參院外交委員會所提議之修正案四十六條祇餘一條未投票加立芬尼州參議員强生氏之提案巳爲參院打銷 
　　華盛頓一日電據陸軍部報告美國軍隊之現額低於本年度定額百分之十十月二十一日將校士卒總數爲二十六萬四千七百八十七人 
　　華盛頓三日電據白宫公布威爾遜總統病情日有進步醫官格來生氏巳許元首辦理若干公務 
[德艦隊之結果]  
　　巴黎三十日電和會最高會議今晨議定協約國中祇有法日两國可接受任何德國戰艦按英美两國曾約定和會所派與之敵艦將沉没之故今决計以少許可用之敵艦給予法國日本亦保有德巡洋艦數艘意國則收受奥國戰艦當休戰約簽字後英海軍部即運動沉没一切德艦說者謂此係欲阻止美國海軍得敵艦而更擴大惟當時勃郎生海軍大將出而贊助此沉没德艦之計畫法日两國反對甚力後英國顯然攺變態度不汲汲於沉艦然勃郎生大將依然堅持聞曾示意於英謂英若保留所派與之艦則美國海軍建造案將行擴張後英美遂協定雙方皆沉没德艦並將餘艦從事分配彼時德人忽將拘留在斯卡巴弗路之全艦隊自行鑿沉祇餘數艘未沉後來又浮起大艦二艘毁滅艇數艘此等沉餘之艦如重行分配法英美將各得絶少而法國要求極堅决故協約海軍委員會决計仍照德艦未自沉之前原定之數派給法國卽凡在斯卡巴弗路或德國各港内之艦皆在内英海軍部代表富勒克司令報告於最高會議謂德人之沉艦英海軍部疏忽之咎應當負責英美况有預約沉毁派得之艦故决定以原議之數給予法國德之餘賸海軍巳盡於此至美國人民方面未必贊助勃郎生大將之沉艦計畫因此等德艦爲美國所應得况聞最新之德艦建築一切能率極高其大砲亦極準云 
[美國和議代表之結束]  
　　巴黎三十一日電美國國務次卿樸爾克氏將在華盛頓過耶穌聖誕亨利滑德及勃立司將軍亦將回美故克利林旅館方面人士堅信和會不論巳否告終美國代表團至十一月底必停止其職務樸克次卿今晨發表關於此事之宣言謂保加利亞和約簽約時倘匈國尙未設立堪以滿意之政府則對匈和約即將擱起交與法外部俟匈牙利設有相當政府時再行簽字至於新邊界問題將由毘連各邦間締附約以解决之和會對保加利亞之答復預期星期一日可以完備保約大約下星期末可簽字其時最高會議將清理一切事務不再久待匈牙利之設置政府惟關於換約解决邊界一層必須對付羅曼尼亞因羅政府堅不允對九角斯拉扶讓步且宣言除非塞爾維人之要求被承認則彼將不遵守對匈和約克利林旅館漸漸冷靜隨員顧問員等均陸續啓程每一船中均載有大箱之公文書籍文件等運回美國云 
[法國煤工罷工之影響]  
　　巴黎三十日電目下巴黎正值煤礦工罷工全城震動此項恐慌情形恐將至明年開春後始止因所需用之煤祇得百分之三十三又三分之一其感缺乏可知倘使紛紛歸國之美國要人能再勾留數日一觀此現狀則歸美後可述此煤礦罷工之惡影響於其國人或於美國煤工之罷工運動不無挽回之影響目下巴黎人士朝起夜眠以及朝夕辦事之時莫不在寒顫之中旅館均無法買煤飯店中所得之煤祇彀用於庖廚故火爐内絶無温氣電燈廠如再不得煤將斷絶電流咖啡店主聲言各旅館存煤祇彀十五日之用存有其他燃料者祇有數家各大商家祇於晨間開煤氣機關數小時各戲園皆向政府索煤否則必須閉門各工廠非縮小工作即停止活動且不特缺煤而巳法政府又禁止旅館或飯店供給牛乳且將禁公衆食鷄蛋專以充嬰兒及病人之用大抵巴黎目下苦於人口太多旅館有人滿之患館主則大漲其價旅費較一年前增三分之一有浴室之房間日需七十法郎至全部生活費之高爲從來所未有云 
世界路透電 
[德國之新活動]  
　　三十日柏林電今日國會通過三讀一九一九年預算案歐士白格氏宣稱歲費共達馬克七萬九千兆而歲入僅有九千兆豫計新稅可收九千兆國債巳達馬克二十萬兆其利息近九千兆 
　　三十日柏林電德國敢牒協約國要求取銷波羅的海之封鎖及交還里伐爾與里巴二港扣留之德船另有一牒文宣佈德國願與列强磋商滅除過激主義之辦法惟須以平等爲基礎德政府不以（鐵封鎖）爲適當之方法云 
[俄國之戰報]  
　　三十一日倫敦電過激黨無線電報云敵軍現沿全陣線退走柯爾恰克將軍之兵旦夕將敗北宇登尼克將軍將於两星期内傾覆白尼金將軍之地位亦屬無望據昨夜倫敦發表之確實文告謂台尼金將軍仍在前進宇登尼克將軍之軍現扼守隨時可再攻彼得格勒之陣線昨晚陸軍部之公報謂紅衞軍勁旅於十月二十九日在距羅泊斯加西南二哩愛沙尼亞軍與西北俄軍間之山峽中進攻旋由譬里基米將軍反攻逐退毁過激軍之先鋒隊俘虜一千五百人該將繼又向東進窺克拉斯洛伊塞洛公報中又謂宇登尼克將軍委棄加吉拉之說顯不確實 
[法國之工事狀况]  
　　二十八日倫敦電福斯特氏在下議院答某議員之質問謂目下在戰地收拾一切者共有英兵等八萬一千人華工斐工四萬五千人每星期需費英金五十三萬七千鎊陸軍部與軍械部現正計議此項工事何時可畢問題 
　　二十七日巴黎電華工在法取法婦者頗多法政府巳發通告謂法婦偕華工赴華者抵華後恐將降居妾位宜各自愼云 
[英國財政之演說]  
　　二十九日倫敦電國費問題今日午後在下院開始辯論衆大注意之財政大臣張伯倫氏出席發言以戰事發生後財政擔負異常重大工商業乃受其嚴重之影響請議院有鑒於此對於政府裁費減債之提議給予贊助繼謂白皮書所披露之地位雖甚吃緊然無恐慌之理由今日事勢較八月間豫料者爲佳稅項源源收入約超過豫算三千八百五十萬鎊茶烟两項亦增多四百萬與一千四百萬鎊不等此可見國民消耗力之富今可不作另籌新稅以保出入平衡之想張伯倫對於國用太費之批評謂戰費繼續支出直至和約簽定時爲止其故蓋以當時德國簽約與否尙無把握也目前世界大局中之最費英國財力人力者厥爲對土和約迄未簽定一事此約因待美國願否參與白人擔負之决定故未簽字張伯倫言及用度超過豫算事謂法意两國現欠英國債欵較豫料爲多議員有指責行政經費者張伯倫稱縱將戰時所成立之各機關一律裁除並恢復各部人員戰前之俸金亦不過節省二千二百萬鎊耳張伯倫聲明失業津貼定於十一月二十一日終止衆聞此語全場歡呼惟麫包津貼張伯倫以爲今尙未可立即停止至於海陸軍費即將大減國内軍隊減二十一萬七千人來因軍隊減十一萬六千人法比駐軍減十三萬人黑海減六千埃及與猶太减二萬二千美索汲太米亞減七千定十一月十五日實行裁減至十二月一日美索波太米亞駐軍連印兵在内可減九萬四千人海軍現將减去戰艦六艘而造艦合同多巳取銷省費一千八百萬鎊海軍人員將減少一萬六千人此舉可見英國爲世界各國減軍備之先導張伯倫後陳述減債計畫不以徵資本稅爲然謂此事殊不正當徒增奢侈之惡習而懷儲金之事業且且外資之輸入亦復有礙此事不能與因戰發財特别徵稅之辦法相提並論也資本稅之理論固未可厚非然困難殊大須組織委員會以備向政府建議張伯倫預計一九二○年當有充分餘欵以償贖債欵無待於續加新稅或另行借欵張伯倫之結語曰吾人擔負固重然吾人雙肩甚闊今有種種警勉之理由而無一恐慌之理由云云衆聞言大鼓掌陸軍大臣邱吉爾氏起稱佔領軍隊旣經裁減德國債欵巳減至四千六百萬鎊此欵今年尙未能收到惟德國巳付現金約一百萬鎊以供佔領柯洛恩軍隊之用殖民地因戰時維持軍隊致角陸軍部五十萬鎊澳洲財政困難故豫算案所列之欠欵三千五百萬鎊殖民地願付利息陸軍部未列豫算之虧空共爲一萬一千八百萬鎊内有六千七百萬鎊係近期未付之欵其餘五千一百萬鎊乃因兵士加餉鐵路罷工盧卜匯率　裁兵意外延緩而用去者今來因河有兵八萬至十一月十五日將餘四萬五千此後尙須裁去一萬二千估計駐守柯洛恩需兵一萬四千依據和約須開公民大會之區域應留兵一萬六千其駐守時期約須六七個月英軍刻在法境看守十九萬八千德人並遣散十萬華加邱吉爾後言及俄事述俄帥台尼金獲利之情形末謂英國將首先廢除强迫徵兵制並裁減宣備以符國際聨盟之精神 
　　三十一日倫敦電今晨各報一致承認昨日下院之財政辯論政府巳獲勝利泰晤士報下院休息室訪員謂政府現擬於秋委在全國從事運動以期恢復所失之威信後六星期内將開大會議二百次而尤注重於工業要區以在倫敦開大會結束之届時首相將蒞會演說泰晤士報並載右社論謂下院如此易於受惑衆咸爲之驚託凡堅信代表制度者皆爲民治前途危云每日新聞承認此次政府之勝利乃出於首相雄辯之演說 
 
 
 

Page 4

 
 
   
 
 

Page 5

 
 
   
 
 

Page 6

 
 
[太平洋路透電]  
　　一日沃木斯克電司令部報稱俄軍現沿全陣線退走 
　　一日沃木斯克電柯爾恰克　軍發表示文懇請沃木斯克居民執戈衞城 
　　二日沃木斯克電此間各團體及各政黨在最高執政者與内閣前開莊嚴之會議此爲各團體臨危結合之徵共濟會社代表演說勸告居民擁護最高執政者全體投效充義勇兵衆極感動 
　　二日沃木斯克電司令部報稱俄軍繼續退走 
　　三日哈爾濱電過激黨截斷波爾西亞與格洛維安萊亞間之鐵路赤塔與哈爾濱因以不能交通據尼布望消息過激黨在距海參崴三百九十九俄里處轟擊開赴哈巴羅夫斯克之一列車又在距該地一俄里處轟擊一次該列車之前六輛巳抵斯維亞吉諾車站餘五輛出軌傾覆日兵一列車馳往援救擊散紅衞兵晚間載傷客多人開回乘客死者十四人現正以急切方法清除路線恢復交通 
　　四日北京電徐樹錚星期六日抵庫倫後電告政府贊成取銷外蒙自治政策惟評詆陳毅之行政謂任令謝米諾夫之兵若干留駐大烏里而不提出抗議徐樹錚似反對陳毅欲去之以便施其計畫 
　　四日北京電近至京之喇嘛其一爲恰汗呼圖克圖乃活佛合法之承繼人外部曾開大宴會以致敬之 
　　四日北京電參議院今日午後開會出席者一百零四人以一百零三票對一票通過靳雲鵬任總理案 
　　四日北京電一九一二年北京亂時前門由美兵管轄此後迄未撤退惟每年國慶紀念及袁世凱舉殯時曾通融許中國用之中政府近請交還管理權經外交團許可巳於星期六日接收 
　　四日北京電北京商學界聞楊以德將調京任用力加反對 
國外要聞 
[世界商務及經濟近况]  
　　中美新聞社譯密勒評論報云近有日本運貨船伊達化號從温哥華（坎拿大西海岸之一港）出發赴日本裝有造酒機器一全套又一套之一部分將在日本裝置造酒 
　　日本行家現可定購加立芬米亞州所産之米有一家近曾購進薩克拉門多流域米一百萬磅 
　　一九一八年間輸入香港之煉製牛乳值價三百八十八萬六千六百四十元其中百分之九十二來自美國值價三百五十八萬八千五百八十四元 
　　香港政府近擬在九龍建造多分間數之小住屋若干所又旅館一所估價一百五十萬元 
　　中國廣西南雄向産於草每年九月間收穫今届收成約三萬五千包每包重一擔菸草分優等頭號二號三種收穫後運至廣州由華人菸草商經售收後必須先經太陽曬乾至少六十日方可運輸 
　　廣州租界内近來榨油機器引擎銷場頗好從四匹馬力起至六十匹馬力止各種機器均能開動 
　　今年八月份美國出口棉花及麻布共四十七萬二千八百七十二包一九一八年同月份出口二十八萬七千四百五十包 
　　倫敦麥加利銀行宣布一九一九年六月三十日爲止六個月内該行分派年息一分四釐免納收入稅 
　　日本郵船會社社長某男爵近在紐約對人言日本將與英美二國爭海上之商業最高權 
　　據大連美領事報告滿洲收成狀况（哈爾濱不在内）如下米榖照常小麥大麥高梁八成豆高田米珍珠米七成 
　　據星加坡美總領事報告馬來羣島總督新定章程以後凡非不列顚帝國境内所製造之染料若非經總督特許不得輸入該羣島 
　　美國製造商出口協會十月十六十七两日在紐約開會其主要論題爲美國對外貿易之切實計畫並規定一種方法以應付滙兌問題 
　　福州美人協會近己組織成立此新團體將保護福州租界内之美國商業代理美商會之職務因該處美人頗少不克組織商會云 
　　漢治萍公司現在漢口下游七十五英里沿江之萬新港建築一新式市鎭馬路電燈溝渠及術生設備皆在詳愼規畫中以備此後二十年内熔爐事業之發達 
　　紐約巴般郵船公司宣布將以郵船多艘來往於大西洋及東方之間經過巴拿馬運河及舊金山 
　　據華盛頓消息目下美國所有之最大商船隊爲阿特密來爾郵船隊該公司自有船二十三艘又代美國航務部駕駛四十艘頗能奪日人之航務營業 
　　據美商部所出報告目下東方缺米情形巳頗嚴重但恐明年更惡因今所許多重要産米區域夏季收成不過五成其在蘇門搭臘山區内所産之米祗有六萬以至九萬噸可以運出以食沿海饑民因缺乏運輸便利之故 
　　英國海外商業部書記格林胡爵士近曾宣言謂英國本爲世界最大出口國今美國駸駸駕而上之並警告英之商人必須多産生煤斤方可使英國商業復活又謂遠東英國商務亦爲日本所打擊 
　　依據威伯商律行動之美國製造家近巳組織一協會專務擴張活動於歐洲遠東澳洲南非及其他幼稚之商場務使全世界皆有美國商人之足跡此種相同之團體現尙有人紛紛發起 
　　巴西美僑近巳在其京城組織一商會其目的在使巴人信任美國商家又在紐約設一支會刋布巴西情形之報告使美國家有所參考 
　　加立芬尼州因近來舊金山菜油出口進口貿易均大增特在伊斯來河邊造一棧房造價四五十萬元該棧專供進出口商存儲菜油之用有某某四行家巳請租借毗連該棧之地一大區另築油池以便裝油之船一到卽可抽入油池之内約計造價需一百萬元 
　　近來美國鋼鐵産品專銷東主英國出口商在美國市場買鋼鐵甚多供印度之用並轉售於遠東日本亦大買美國鋼板日本及中國近均定購馬口鐵片各數千箱日本並擬購造船鋼板及厚鐵軌共五千噸又購去鐵絲一千噸中國則欲購釘及鋼五百八十噸 
　　大有橡皮公司近在小呂宋設一總部存儲各項橡皮製造品以分配於斐列濱羣島馬來羣島中國暹羅荷屬東印度海峽殖民地西比利亞日本法屬安南等處並擬在巴拿馬之科倫設一支部 
　　據濟南美副領事報告今年山東全省種落花生之畝數較前爲廣惟因缺乏雨水收成歉薄恐不過十萬噸之譜據土産會調查濟南市面落花生出五萬噸花生油出十萬噸據美副領謂此項調查極可靠其餘預算之産數皆産自其他各縣又據濟南華人商會報告山東落花生之産出一九一六年份在四十萬噸及五十萬噸之間一九一七年因有水災祇出二十萬噸一九一八年約出五十萬噸今年收成旣歉此後落花生之市價勢必增高云 
[美人之中亞門户開放談（續）]  
　　土耳其斯坦於棉業固極重要而以世界大勢言之則土耳其斯坦一片土不啻東方與西方連繫之鎖鏈尤關重要向者彼得格勒快車碾入中亞中心顧至恩狄琴而即止如溯其途更進則可達印度平原或以舊時旅車常經之道直抵四川之首府成都其地爲膏腴之鄉名尤藉甚此外尙有两途如蛺蝶之長鬚然足以直趨中亞人口繁盛之區其一越阿富汗界至科希加·海拉寛太·二城即在其後其一則自卡根（一名新白卡拉）至透梅士·卡蒲爾·及堪白爾两要道相去甚近僅數小時可達俄國似當留此餘地以待日後之發展者今俄國專制之盛巳殺皇族傾覆他口必爲民主之國當不復侵略他邦且國際同盟旣成弱小之邦亦將受大國翼衞波斯阿富汗两國非特可與文明之國相接近其國内一切陳舊之風氣亦必突然一變駱駝將退處無用而代以鋼製之快馬（按即火車汽車之類）天空之中亦且有飛機出現運輸旣便則商業大盛矣此國際間之敦睦如不能行於中亞而促其進步則大勢所至或將有他變因而突起印度北境本爲擾攘之源一二年前土耳其斯坦阿富汗及波斯俱以運輸不便商業衰而飢饉起非利其運輸不足以救之大抵貧必妬富飢必妬飽一旦揭竿四起復乘勢侵入他國則世界和平之局破裂矣英國之於印度本有休戚之相關故於米索波太米·南波斯·俾路芝·阿富汗等均特别加以注意而謀所以革新之者然此等事似不應專聽英國獨行其義如他國不爲之助則英國所占利益必遭人之嫉視爭端旣起和平亦不能保故於中亞問題要以各國共起相助爲得也俄於中亞所抱計畫本極巨然國事未定非一二十年不足以恢復原狀則於國外之事恐難顧及英旣無俄人掣肘則必於中央占一優勢而鞏其地位德國自戰敗後其柏林至白格達亨堡至海拉之二大計畫終成泡影則今後如欲活動於中國印度及黑海之間恐亦不可得矣至美國方面固有相助之能力特小亞細亞之銅與黑龍江之金均足分其心志未必更向中亞着想但欲助中亞發達事亦匪難有數大端請述之第一在通其水道令土耳其斯坦成一肥沃之巨園則旱荒之患可免塔希根之東北有鑛産甚富宜事開採塔希根城宜設法使與西米拍拉丁斯克城相接而通沃姆斯克之西比利亞鐵道透蒲爾與卡蒲爾間有青石岩爲梗宜設法溝通之於是倫敦與台爾希間六日之快車可達凡此皆發展中亞之要着也此外則巳有之鐵道均宜重行組織庶土耳其斯坦之棉可達至莫斯科西比利亞則北高加索之五榖可運至土耳其斯坦徐拉夫山谷之乾果及都特奇之香瓜可運至歐洲諸名都苟幾士之羊毛可運至北方諸國波斯名貴之小羊剪毛可運至全世界繁華之區以供女子之妝飾戴京齊可愛之毛氈可運至各國文明之都會中以供美術家之賞玩此等事尙易於爲力不待俄羅斯之復元或即見諸實行矣中亞名族率有剛健之風細析之可分數類土耳其斯坦人以挺秀勝薩德人以勤勉勝波斯及猶太人以活潑勝苟奇士之牧人及太奇克商人以耐勞勝凡此良好之民族均足以助一國之旺盛者此俄國當日之所以肆行其壓力也以吾意測之英法比德之工廠下世紀中必將與東方中日印諸國關係較切溯其連絡之線殆在黑海及喀斯賓海之南自巴爾幹至於波斯海濱而俄國方面其線在北自薩麥拉至喀爾喀他此两線者即爲通入中亞之門户世界未來之和平與否胥視各國能否捐其一方面之野心而與東亞洲爲善意的聨絡否耳 
國内要聞 
[北京通信（靜觀）]  
　　都門學界消息 
　　愚不以學界新聞充通信材料爲日久矣茲再以連日所聞見之事實較有關係者報告於左 
　　都中各學校自開課以來眴逾两月可算風平浪靜雙十節雖有游行演說分散麫包之舉動惟並未别生枝節不若天津罷課多日釀成官民絶大衝突之案此則北京官府所引以大慰者也北京雖爲官僚社會然能表同情於青年學生者亦不在少數官僚中之位置較低年歲較輕學識較優者無論矣即商工界中對於學生有好感者亦不乏其人有數次記者至估衣店及各飯莊每聽夥友之談論謂（學生愛國出於至誠吾輩宜尊敬之）云云而其人則不過中等店夥耳嗚呼孰謂民智之不進步哉 
　　北大高師工專農專等校近日互相聨合組織一歐美通信機關其主旨專在搜集國内種種事實通信於歐美各國之中國學生以資研究蓋鑒於前此留歐留美學生遠在外國所習者皆他國之學術欲稍稍根據本國之材料應用最近之學理博考互證每苦無從入手以致留學多年於外邦學術雖有所知而於本國事情則每多隔閡回國服務無異純以外國之人辦中國之事鑿柄難容亦所不免茲各校曾經游學歸來之敎員力圖補救斯弊乃發起組織此等機關可云意良法美直接有益於學子即間接有益於國家且在外留學之人不惟獲有本國材料可以潛心考究而對於京中各校亦負有隨時報告之義務是國内各校亦受其益可謂一舉而數善備聞巳經各校呈請敎育部立案批令奬勉不日組織完備即開始辦事矣 
　　胡適之博士自任北大敎授後對於攺造思想鼓吹新文學等事進行不遺餘力現在胡氏在北大所任之講座有哲學史西洋哲學史中國哲學史西洋哲學論理學多種每一登壇他門他班之學生相率旁聽座位不敷另行加櫈且有挾册而立者其學術之足以奔走一班青年有如此從前北京各校對於胡氏之主張多持疑懷態度若腦筋稍舊者且視之如蛇蠟以爲敱簧邪說叛道離經但近來亦稍稍平靜矣如高師且特請胡氏任白話文學專課女子高師及私立中國大學亦請其任授哲學史胡氏見此情形以爲和者漸衆吾道不孤因此精神格外振奮焉 
　　前北大學長陳獨秀氏被拘警廳時歷數月幸而吳鏡潭篤念鄉誼又瘦學界要人多方營救始得於前月由廳釋放完全恢復自由就中最出方之人爲姚恨吾氏姚係中國大學校長亦皖人也陳氏旣釋仍居京師姚氏特請其任授哲學陳因感姚之德聲言暫盡義務不受修金蓋中國大學今年新開大學哲學本科一班故胡陳两氏皆在該校執敎鞭也 
　　北京專門以上各學校除清華外對於體育皆不甚講求北大本科不設體操專課爲日巳久預科雖有斯課學者亦向不熱心近年則北京高師之體育巳稍稍進步前經北大敎授會討論僉謂體育缺乏殊非所宜特設法多方提倡因與高師聨合組織體育會業巳議定簡章不日開始實行 
　　北大近來因敎務長馬寅初有告假養病請胡適之代理敎務之舉又敎員沈尹默有辭職之說外間遂紛紛揣測謂該校内部有暗潮發生但經記者詳細調查則實毫無其事馬氏確係因患失眠症須赴醫院靜養两三星期敎務長一職原擬請俞同奎氏暫代嗣以俞氏堅辭乃攺請胡適之因胡氏才思敏捷且能耐勞也沈氏辭職說亦實不確外間且有謂沈氏之去係由於劉師培氏傾軋之結果不知劉氏現在多病時常告假氣象委靡態度消沉安有傾軋沈氏之事惟敎授敎師人數太衆現在開課巳久授課表雖經排好尙有未到校上課之人如授地理沿革史之張氏授金石學之馬氏皆是此殆爲實在情形不必爲該校諱也 
　　北京學生聨合會前次議决各校應自行組織學生會現在北大高師法專等校巳次第成立矣又北大學生所組織之平民講演團自本學期來因見前次羣衆運動講演之效用極大乃極力攺良設法擴充現在團員人數固較昔大增而講演材料又復異常愼重現己出發數次頗受社會歡迎近來並與京師學務局聨絡以期廣布其效力於社會俾平民敎育日有起色焉 
五四運動以後北京學潮澎湃影響所及幾於舉國若狂但都門各學校中亦未嘗無古調獨彈自命能砥柱中流不隨流俗者以記者所知有私立之正志中學及私立之豫中學校两處此二校者並非因學生别有見地實因辦學人之意志堅定故有此效果東海聞之乃大另讚賞以爲舉國學界如斯而該校獨能抗塵走俗養成如此馴良之學子純美之學風寗不難能而可貴因錫以匾額两方對於正志中學所題之額則爲（成德達材）四字對於豫中學校所題之額則爲（河洛英聲）四字两校中人得此榮褒自當勉益加勉以期仰副政府當局之旨意然而與羣衆之心理則大相背謬矣 
　　在北京敎育界服務之人年來飽受紙幣之痛苦幾於有寃無處訴去年薪金搭現僅二成三成今年上半年增爲四成現因票價大跌（前數日跌至四角五分但近两日又暴長至五角六七分）中等各校以上之敎員巳經聨合請願一次近日各小學校敎員又有聨合請求增薪之風說敎育部乃令會計科通函各校及學務局謂九月份薪金因節關關係搭放現洋五成現因票價跌落本月薪金仍照前月之例搭放五成惟函中一再聲明謂所有欵項並非由財政部領取均係由本部設法多方挪借而來云云不可謂非該部之熱心也 
[靳雲鵬之分配閣員難]  
　　無以饜安福之慾 
　　靳雲鵬之總理巳通過新衆院當經該院將同意案移付參院現新參院巳於昨日發出通告定於星期二（四日）開會表决大勢必可通過惟閣員目下仍在磋商之中内務農商敎育三部依然未定靳氏之意擬任田文烈長内務張志潭升農商傳嶽棻升敎育但安福派頗不以爲然擬令吳炳湘升内務張志潭敎育田文烈仍然不動現下两方之妥協尙未成立至各部次長之候補者尤爲紛歧今後種種曲折勢所難免據某政客所談靳閣閣員之不易决定尙有三大原因（一）倘郭嘯麓去職則曾毓雋充院秘書長其他各閣員依照預定計劃分配毫無問題如郭　聨曾則他就惟必須佔閣員中一重要席次而前此所定之分配方法根本上又須變更（二）張志潭爲靳得力之人無論如何必佔閣員中一席以資臂助張旣不願長敎育自當設法周轉方可達到目的（三）財長一席覬覦者大有人在張弧雖未能如願以償而暗中種種活動足以抵制他人事前若不疏通結果難得圓滿又聞安福方面最近又開出一單要求曾毓雋長財政朱深調交通姚震長司法田應璜當大理院長謂不如此則同意案頗無把握昨日靳氏方面挽出疏通者四人分頭接洽結果尙無所聞但有人問靳究竟如何靳曰予就原有閣員添補幾位若要我大更動我也可以不幹然則閣員之分配一時决難就緒也 
[外蒙内嚮問題近訊]  
　　外蒙取消自治一事駐京俄使業於日前提出抗議聞政府對於此案尙未答覆其原因則以此項對俄外交關係綦要擬俟新任駐日公使劉鏡人到京諮商之後再定應付方法因劉氏使俄有年前此訂立俄蒙條約劉曾參列其間一切俄蒙關係極爲熟悉也又外蒙所負俄債自應由政府擔任代償其總額究爲若干現巳電飭陳都護迅速查覆而此項債欵償還之後所有外蒙各處市面上之金融應否再由中央維持之處亦即責成陳氏核議具復以便决定 
　　徐樹錚此次赴庫雖爲調查軍隊然其裏面實因外蒙内嚮問題與陳毅有所接洽蓋徐以外蒙果輸誠傾嚮中央不可謂非國家之福且關於西北籌邊計畫頗爲密切是以逕赴庫倫一行與陳氏討論妥協後即可回京面陳政府 
　　庫倫都護使陳毅昨日來電略稱科屬杜爾伯特右翼貝子阿育札那右翼卓里克圖汗索特那木札木紫右翼盟長公爵阿育爾杰那派員賫函來署情詞懇誠歸附心切擬懇准予給爵頒俸暫由新省墊發將來由部撥還以示撫慰當巳由院轉電新疆省長照辦 
[最近對俄之三交涉]  
　　松黑江防艦被擊案我國赴江砲艦駛至伯力附近被俄軍開砲轟擊阻止前進現在尙無辦法東三省巡閱使張作霖昨巳有電到京謂俄軍砲擊我艦顯違國際公法迅希飭部嚴重抗爭限期解决如仍無效三省願合力爲謀以作後盾云云又籌防處長王崇文亦有確報抵京此事業經證實現當局計畫先與俄使嚴重交涉倘俄軍仍阻我前駛惟有通飭松花江沿江駐軍扼守要衝以斷其輸入藉示抵制 
　　俄舊黨假道塔城案政府前據新疆楊增新來電以俄境齋桑之舊黨有假塔城進攻薩瑪爾之舉特向駐京俄使提議禁阻茲聞俄使照復外部竟稱此次舊黨進兵係奉沃政府之命令協約各國並巳承認在先本使殊無阻止之權等語政府以俄國年來新舊黨爭屢有侵入我境情事迭經我國抗議俄使藉詞推諉似此違背約章不負責任實屬遺憾聞巳由外部電致范其光迅向沃政府直接交涉一面分電楊新督囑即嚴密扼堵勿任彼軍攔入 
　　中東路拒收克幣案中東鐵路拒收克倫斯基紙幣及鮑吉督向沃木斯克政府提出抗議各節迭詳前報茲聞哈埠公所參贊徐震迭向霍爾瓦特交涉多次霍請示沃政府巳得復電准按金幣折價一律搭收各種俄幣及美印新幣或按月定價或半月定價由中俄官商隨時會定以期公允昨鮑督巳將徐參贊交涉結果情形電陳政府並謂此事大體巳有轉圜哈市可望平復折價一層雖甚繁雜但旣主持中俄會議决定似尙有操縱餘地且俄幣在哈信用素低久之終難行使如果我有大宗國幣軍往接濟將來設法使鐵路搭收國幣自有水到渠成之功云云聞巳由外交部核辦矣 
[京華短簡]  
　　關於二千四百萬元之大借欵近經政府向舊銀行團一再接洽以種種關係未能成立日本藉此機會乃有單獨投資之說政府方面因條件太苛故雙方尙未訂定茲聞舊銀行團代表熙禮爾氏對於此事頗不滿意巳據情電達英使朱邇典朱英使亦以值此國際聨盟發軔之始舊銀團内部之主張雖不一致然在日本方面對於中國投資决不能完全獨占以故此項問題至今仍在　擱中 
　　山東濟南鎭守使馬良行動乖謬辦理失當致惹起種種風潮魯人殊爲慷慨屢請政府撤換迄今未見實行而馬良自受各方指摘亦知久戀無味因於日前呈請辭職聞政府巳准其辭職遺缺將派張懷斌接充 
　　吳炳湘日前呈請辭職現府巳明令慰留略謂該總監任職有年維持治安勤勞夙著據陳病體未愈著給假十日安心調攝一俟病痊卽行銷假視事所請辭職應勿庸議云云惟聞吳氏辭意頗堅外間紛傳繼任人物有江朝宗常耀奎尹朝楨白承頣諸人說 
　　新疆塔城間之輕便鐵路建築案據稱係借貸某國欵項政府巳有所聞於昨日密電新疆楊督令其從速中止並謂某方侵入東蒙又復注意西部以後凡有新省興辦各事務宜避免此種關係以保主權 
　　據中美通信社消息鮑貴卿來京後巳向政府報告奉天軍事會議之結果其議决各事如次（一）水上警察添設與擴充（二）警備隊招募足額（三）裁兵標準與經費（四）水陸聨絡之計劃（五）東北邊防之進行 
[中東路紙幣潮之救濟法]  
　　設立兌換所 
　　二十七日哈爾濱消息中東鐵路公司總辦又通電各路云本年十月十六日鐵路發表第二一二號命令關於恢復金本位魯布之搭客票價及運費之事今奉財政總長批准及鐵路總公司督辦命令所有鐵路各站皆設兌換所嗣後交運費捐費者如無舊帖（羅馬諾夫紙幣）及鐵路銀行發行之輔幣可用開連司政府之大帖及西比利亞債券照鐵路所定行市兌換如是則搭客運貨之人對於第二一二號命令之實行庶幾不至困難至兌換所之章程另行送交各站第二一二號命令仍爲有效此電原文可在各站顯明地方黏貼俾衆週知 
[西南將二次討論和戰問題]  
　　軍政府前因和戰大計曾發出歌電一通徵求各省各軍意見茲將軍府所接各省電復錄左（一）唐總裁電詳陳和戰根本計畫（二）熊督軍電北方無議和誠意應請速定大計明令護法各省一致備戰（三）劉督軍復北庭旣無誠意言和應請從速毅然决定積極準備此間將士磨厲待命（四）楊省長電和議難料非備戰無以爲最後解决（五）陳省長電旣不能和自當以戰惟戰非可空言參陸两部應先蒐集軍實有彈儘可一戰務祈注意至閩省部局作戰敵我比較寡衆攸分勞逸又殊尙無把握（六）柏總指揮電積極準備理應謹遵施建巫山頗爲重要饑軍抵抗毫無把握請飭川滇聨軍增新銳兵力可保不失（七）湘譚督軍曁趙恒惕電王氏悍然南下羣情憤激湘中將士一致主戰請統籌全局早定計劃 
　　軍政府前爲解决和戰問題巳於二十四日召集第一次軍事會議諮詢大衆雖經略有决定卒因事體重大未見實行現聞各總裁各部長意見以時局日趨危迫和戰方針不能日久不决特議定再行召集第二次軍事會議將各省軍主和主戰電文提出研究倘實行宣戰則關於西南之利害如何尤應詳加討論 
[攺組軍府案之起草會]  
　　二十八日下午三時攺組軍府起草委員會仍在衆議院秘書廳開會由各委賆對於大體發表意見先以韓玉辰主張（國會應用政治的手段鞭策軍府於組織大綱範圍以内爲澈底的刷新不宜用立法的程序謀軍府之攺組）付表决少數次以白逾桓王湘張知競劉彦李載賡宋汝梅吳宗慈之各認爲大體者付者决均通過定明日起草先是两院聨合會主席吳景濓欲貫澈攺組之目的乃多指定欲打破現狀者之一派議員爲起草員而五十號議員根本主意刷新不贊成攺組故昨日韓玉辰因其主張不能得委員會同情巳宣告退席李爲倫素來反對两院聨合會根本的不承認起草委員會者當亦宣告退席劉彦王紹敖等亦因吳王白等主張以两院聨合會爲監督機關認爲係對於約法革命與郭同大起衝突茲介紹吳王白等之重要主張如下（一）總裁制仍存在但其額數有增减并須再産生一次（二）各總裁代行大總統職務使之高高在上不負責任（三）設一負責機關或用内閣或用政務院總 
 
 
 

Page 7

 
 
攪一切政務（四）内閣關於两院聨合會負責任即以两院聨合會爲行政部之監督機關按以上所述尙爲敢低主張如郭同高振霄所提之攺組案則更進一步意在設一聨合會政府所謂總裁所謂閣員所謂行政委員無不聽命於聨合會而聨合會之本身無法定人數無法律根據此議員中之所以有欲取消此會也又聞上星期六攺組軍政府起草委員會在大沙頭衆議院秘書廳開會是日討論者係關於攺組之大體主張而意之所在即欲於不摇動西南根本及不與各省各軍之權利生衝突之限度内爲適當之攺組是也茲將起草各員所提出之攺組大體歷舉如次（吳宗慈）提出一此次攺組是否採用責任内閣制二採責任内閣制總裁制仍否保存三保存總裁制是否以總裁執行約法上大總統之職權四總裁總理等職權是否均對两院聨合會負責任五總裁制採寡頭獨裁制抑採多數合議制六如採多數合　制現總裁應否增減其名額反如何産生之方法七總裁可否兼任總理及總長八總裁所派代表之資格如何規定九各省代表之權限如何規定十國會監督政府之職權應採何種方法十一應否設不管部之閣員十二護法各省議會應否以條文規定令其參　意思於國務會議（白逾桓）提出一總裁是否存在如存在應賦予以何種職權二應否於總裁下設責任機關取責任内閣制精神三可否以两院聨合會監督政府四如何鞏固各省各軍之基礎（王相）提出一政府名稱二總裁進退及職權三增設對两院聨合會負責任之機關四對於各省各軍如何發生密切關係（張知競）提出一是否修攺軍政府組織大綱抑另定代行補充條例二草案是否採約法精神以不動西南根本能容納各方勢力爲主旨三指定各派起草員共若干人（劉彦）提出軍政府組織大綱第四條　敎育及農商二部第五條取消或修攺第六條第二項取消或修攺（韓玉辰）提出攺組之前提是否將軍政府與國務院合而如一舉全國統治權與護法戡亂之職責全納進某種機關之内如所謂國務會議或政務院之類（李載賡）提出一代行國務院依國務院官制組織之對於國會負責任二國務員由擬行大總統提　國會同意但總裁不得兼任部長（李建民）提出依照約法組織中華民國統一政府 
　　三十號攺組軍政府起草委員會又開會到二十一人主席宣布繼續討論二十八號所認大體各節先由王湘討論名稱主張稱聨省政府李建民主張用統一政府覃超主張與郭同覃振主張用護法政府白逾桓不贊成聨省說却無定見汪健剛不贊成聨省說因此次攺組認爲過渡時間郭君所說固爲正當但刻下爲修正軍政府大綱俟憲法成立再爲組織正式政府亦不贊成護法政府似宜仍用軍政府名義純爲事實的免與約法衝突吳宗慈主張用聨省說覃振申明應用聨省精神不宜變更名稱並主張於吳宗慈十一條大體除各省議會參加意思外並提議將各省農工商敎育會亦須參加意思郭同仍主張用聨省說高振霄主張用救國政府名義喚起全國注意爲一時權宜的以備將來打破東亞軍閥主義俟憲法成立我國自有名稱當然是中華民國政府覃振贊成此說李華林反對之張知本贊成聨省說因其上加以中華民國絶不容有分裂的誤解且爲永久的性質何以故在知本管見將來憲法成立北方賣國諸人及全國軍人未必無憲法戰爭惟聨省政府可以承上接下且包涵地方自治有西南先爲模範之意爲時四時半主張付表决先以李建民統一政府付表决起立者少數再以高振霄救國政府付表决起立者少數第三以王湘中華民國聨省政府表决起立者多數主席遂宣布延長時間先以白逾桓總裁名義存在者付討論衆呼無疑義請付表决贊成存在者多數又吳宗兹討論總裁職權應明白規定汪建剛亦主此說王紹鰲反對之以代行國務院職權曾經宣言當然有攝行大總統職權爲時五點二十分宋汝梅提出委員規則問適用何項吳宗慈請今日延長一點鐘至六時散會贊成多數張知競主張對於約法不得少逾分毫故主張總裁的職權完全行使大總統之職權依照約法劃清權限討論至六時始宣告延會 
　　另一消息云日來國會内各派議員對於攺組案各有主張彚錄要點如下（一）照霞樓民黨議員方面對此案曾開會議有主張攺獨裁制者有主張仍用合議制者有主張將軍府完全攺造者有主張仍留總裁而另組正式内閣者意見尙未能一致（二）褚寓方面議决三大綱甲攺組後之總裁代行大總統職權乙組纖正式内閣代行國務院職權丙採責任内閣制内閣閣員對國會負責據某派觀察云攺組軍府問題掁發生後黨派紛歧現計政學民黨中立各派人數初以民黨系爲最多次爲中立系再次則爲政學系惟自各派開始運動以來中立派人數頓形減少政學勢力日有增加現在民黨政學两派旣因主張互異各走極端相持不下自以折衷辦法爲最健全將來結果不信任案當可無形打銷而巳經通過之攺組問題將必實現云 
[粤警廳拘捕議員岑濤案]  
　　二十九日廣東警察廳長魏邦平派六區署長邀省議員岑濤入廳將其扣留查此事原因係由岑濤於二十三日通電參衆两院請將楊魏两廳長查辦故是日下午四時許第六區長何家光至廣居議員俱樂部見岑濤謂魏廳長請至警廳談話岑知來意不善謂請廳長往省長公署相見旋以電話告省長未有切實答覆而該區長即將此情形電告廳長廳長謂着伊即來不然則加拘捕該區長即將此意向岑轉述岑乃坐轎與區長往警廳由秘書長陳恭受接見謂日前發出之通電文内有自不爲楊魏之金錢武力所刧持之句請君完滿答覆并謂事關賄賂當受刑事處分如不能得滿意答覆則惟有扣留向法庭提起控訴而岑不能確答遂擬轉解法庭事爲議長林正煊所聞即電告警廳謂若果轉送法庭行政官與議員訴訟必鬧出非常風潮力請止息警廳云如能更正前電則爲息事寗人計儘可釋放故至昨日仍扣留於警廳之洋花廳尙未轉送法庭有議員關强伯等十餘人前往慰問岑一一道謝昨日省議會因此事開談話會林議長報告後議員伍嶽謂岑議員電文涉及魏廳長如魏嫌其侮辱自可向法庭起訴應否拘留權在法庭岑君非犯違警律又非刑事現行犯依法警廳無權拘留惟事旣如此請林議長設法先將岑君帶出再行商量江俠謂魏廳長濫權逮捕本席不認爲合法不宜向魏廳長請求釋放祗可向省長請求轉飭魏廳長將岑君送回李濟源謂魏廳長誘岑議員入廳拘留係濫用職權本席主張提出彈劾不主張向他請求釋放岑君釋放與滞另爲一事省會祇能依法提出彈劾陸孟飛謂魏廳長現犯私擅逮捕監禁罪名本席認爲不合與他交涉祗可向省長請求吊放議長林正煊謂見省長是否由議長一人去抑或舉出數名同去江俠主張議長爲省會代表應由議長一人負責陸孟飛主張由今日開臨時時全數同去彼此頗有爭執其結果祗由林議長一人謁見省長商量辦法并通電軍政府參衆两院督軍省長及各省議會等機關報告此事 
[英使抵鄂之歡宴]  
　　英國駐京公使朱爾典氏業於三十日夜由京乘專車抵漢軍省两長特派交涉員前往車站歡迎朱氏降車即由該國駐漢領事招待至領署夜餐當由領署電致督軍公署訂於三十一日午後二時晋省會晤王督何省長旋即預備歡迎令軍樂隊届時前往織布局碼頭等候并知照海軍升砲扯旗又令庶務處至普海春訂定上等西式大菜二十八分準備欵宴英使及該國駐漢正副領事并中外賓客此乃近來最盛大之宴會也又一函云英公使於三十一日上午到漢日本艦隊司令山岡少將二十九日抵漢王督軍特於三十一日派副官渡漢歡迎過鄂在署大開餐會並請各國駐漢領事作陪所泊鮎魚套軍艦升旗鳴砲致敬並派馬車迎送署首及餐室均設軍樂隊奏樂聞英使在鄂不多耽擱明日即須起程赴滬 
[長沙雜訊]  
　　防疫機關之撤銷湘省前以天時不下燥濕互蒸以致疫癘盛行蔓延極廣省會警察廳近據臨時衞生隊報告各區染疫人數較前巳漸爲減少又據防疫病院每日報告疫勢現亦稍殺復經召集防疫人員再三考究僉謂一星期内可告肅清該廳遂擬將防疫各機關於十月底撤銷以資結束至岳陽疫症近亦以天氣逐漸凉爽該縣城鄉一帶疫症巳告肅清所有因疫設立之臨時衞生隊等等昨巳一律裁撤矣 
　　籌設公典之會議長沙典業自金融緊急而後拆息日高不但周轉不靈且虧耗過甚故一律停當候贖作收束之計一般貧民向之藉典當以資周轉者至此遂生計益困湖南總商會以現在時及冬令恢復典當實爲最要之圖正擬斟酌辦法適省署亦有函至謂現有人條陳開辦公典但公家財力竭蹶非官商合辦不能舉行望即酌議辦法以憑核辦云云該會當即召集會議决議以組織公典爲現時第一要務紳商各界均表贊成惟章程所定招股方法未盡完美自應從長計議查公家從前原有存典生息一欵典商迄未繳出應先由典業公所召集同行議决辦法再陳由本會議决以促進行 
　　國庫證劵之發行自有利國庫證劵在湘發行後總商會以湘省商業異常凋敝曾電請農商部請在湘省免予發行以示體恤昨奉該部批令謂陸軍部以定期有利國庫劵一項係專爲搭放兵餉藉救目前金融之急在六個月以内祗可作爲期票至六個月期滿後儘可持此兌現該會所呈各節未免誤會云云 
　　徵收魚捐之設局湘財政廳長楊從權以湘省魚産最豐而收捐甚少爰呈由省長核准特就省河下游十五里之三汊磯設立魚捐總局另就湘阾沅江華容安鄉各設分局一所比照舊案徵收魚捐刻巳委任李振邦爲總局局長矣 
[浙人請撤不倫不類先賢祠]  
　　浙江餘杭縣公民章箴昨由陳議員宜兹介紹具請願書於浙江省議會云爲浙江先賢祠不倫不類請提議取消或酌撤事竊西湖三潭印月有浙江先賢祠一所祀黄宗羲呂留良齊周華杭世駿四人係民國元年臨時省議會所議决其原案稱應建設先賢各祠祀黄黎洲呂留良齊周華杭堇浦諸先生由民政司擇地攺設等語夫以一省之大四千年之久而所謂先賢者僅此四人豈不曰黄爲明室遺臣曾辭鴻博之徵修史之聘呂齊則皆被文字之禍杭則以對策論督撫多人褫職之四人者皆反對滿清者耶若然則有說焉黄宗羲雖稱遺老然後人多有訾之者如國初名人傳論云黄宗羲苦岔冰免請託敝車羸馬時駐權貴之門識者少之又傳山傳云大科之開以死拒者三人李二曲顧亭林而先生尤峻黄太冲則欣欣然食指動者也其居郡城時至有言燭籠上題召試翰林者（以上見近人金蓉鏡替廬近稿呂先生傳經）近人章炳麟說林上云黄太冲以明夷待訪爲名陳義雖高將俟虜之下問以死拒徵而令其子從事於徐葉間諒曰明臣不可以貳子未仕明無害於爲虜者以黄書種族之義正之則嗒焉自喪矣又非黄篇云黄宗羲守節不如王夫之（章氏叢書支錄一）章梫答金雪孫書云亭林南雷世所並稱以今細考亭林至老耿耿不忘南雷則晚年周旋人事恭維我清以其子得翰林之俸爲榮寵故朱竹垞輯明詩綜并絀其詩不以明遺待之（一山文存卷十）是宗羲不但不反對滿清且有贊成之意矣呂留良拒鴻博隱逸之舉於身前嬰戳愫屍夷族之禍於身後其爲反對滿清似無疑義矣顧自順治十年爲諸生至康熙五年始棄去其間十三年試輙冠軍見於其子公忠所爲行略（呂用晦文集附錄）此則尺布裹頭雖作桑榆之補漁磯失脚（留良於康熙師作詩首句云誰敎失脚下漁磯末句云無慚尺布裹頭成後病劇自知不起歎曰吾今始得尺布裹頭師矣並見行略）終漸薇蕨之歌者巳齊周華本天台諸生當呂留良事發清世宗十下嚴諭都數千餘言刋爲大義覺迷錄懸之學宮周華心不平上書切諫爲留良訟寃因繫獄後得釋入武當山爲道士子式昕迎歸爲讒者所中積與齊召南不相能刻其書呈巡撫熊學鵬並列召南十罪仍以呂案舊人誅死（天台縣志稿齊周華傅參齊召南傅）夫始則列名清庠繼則上書清帝終則獻書清撫曰切諫曰訟寃曰列罪皆自退處於臣民之列烏得謂之反對滿清耶杭世駿起家鴻博本文學侍從之臣故前清國史館列傅及李元度國朝先正事略皆入之文苑即乾隆八年考選御史對策云我朝一統久矣朝廷用人宜泯滿漢之見滿洲賢才雖多較漢人僅十之三四天下巡撫尙滿漢參半總督則漢人無一焉何内滿而外漢也部臣自尙書至主事皆滿漢並列請外省自督撫至州縣亦如此此文道古堂集不載今據東華續錄及許宗彦杭太史别傅龔自珍杭在宗逸事狀以此獲咎褫職亦不過直言也諫之臣耳若云反對滿清試問稱我朝稱朝廷是否反對况迎駕湖上之行歌詠太平之對（汪滌原湛蘭書屋雜記）買賣破銅爛鐵六大字之賜（龔自珍杭大宗逸事狀又大宗之死逸事狀謂不善終汪曾唯以年代不符駁爲傅述之誤要之即如逸事狀所言亦其僕迎駕所自取）與其所撰齊召南墓誌銘皆爲不反對之鐵證然此猶就四人分論也更合論之則呂留良與魏方公書謂太冲頭藉高旦中資力以存活故從臾旦中提囊出行又遣其子名百家字正者（原註後託貴人爲二子百家百學援閩例貴人假誤納百家正誼爲二人今攺百學名百家以應之非昔之百家矣）拜旦中之門學醫及其死也乃從而指摘之云又云藉講院爲竿牘之階飾丹黄爲翰苑之涇又云當道朱門枉辭黄　紈袴銅臭極口撫尊獨取此貧交死友奮然伸其無稽之直筆（呂用晦文集卷之二）而呂公忠爲其父行略亦以負塗之豕唐先君之潔身浣行而讐之天下皆怪歎其爲人等語（呂用晦文集附錄）陰斥黄宗羲又國初名人傳論云相傅晚邨以金託買祁氏莊書梨洲擇其奇秘難得者自買以其餘致晚邨又晚邨欲刻劉蕺山遺書致刻資三百金棃洲受之不刻而囑姜定菴刻之附晚邨名於後晚邨愠輒於詩文隱詆棃洲棃洲亦詆之爲批尾之學又楊圍傳云太冲多爲鄉里所譏石門呂子覘知之形於角駡譽望亦减（並見潛廬近稿呂先生傅註）是黄呂不两立黄是則呂非呂是則黄非二者必居一於此矣杭世駿撰齊召南墓誌銘云天台齊氏有圯族之逆子曰周華少溺於呂留良之邪說仲論黨護應置重典邀恩寛宥跳身遠走閱卅餘年然後歸歸而出妻屏子通族屏而不齒益復斥賣田宅盡刋其非聖無法之言巡撫熊中丞學鵬方閱視台州城工遮道獻其書并列其宗人前禮部侍郎召南十罪中丞上其書於朝其人磔死（道古堂文集卷四十一）是呂齊與杭不两立呂齊是則杭非杭是則呂齊非二者又必居一於此矣今乃並賢之而並祀之此孫鏘建陽明祠請願書所以有同室操戈之誚也查前時省議會原案於呂齊稱名於黄杭稱號是四人之名且不盡知更無論乎事實今事實旣如上述自應速將該詞取消必謂有舉無廢亦當撤去黄杭庶於建設之本旨猶近縱不能盡饜人心尙不至自相矛盾是否有當敬請貴會議决 
[杭州快信]  
　　省會昨選出審議長祝紹箕今日續選各股審查員 
高審廳前派赴紹籌備地方審檢两廳專員沈秉衡昨回省報告該縣前擬擇定養濟院舊址攺建現會同查勘不敷辦公另有該院後面隙地計三畝零以之建築廳署尙堪適用估計經費約一萬餘元巳呈報司法部核示 
　　平陽民警衝突案經李壽欽等電省稱激變者警刦民者匪盧督巳令甌海道尹切實查覆 
四師陳樂山師長昨因要公乘特别快車赴滬 
　　杭關監督沈爾昌省署第二科科員王濟組第一區烟酒公賣局髭蕭增浩昨乘午車聨袂赴滬 
齊省長委陸樹聲充本署諮議昨巳到差 
[南京快信]  
　　軍民两長昨日下午一時在省署公宴省議員李督因連日校閱軍隊勞頓派上校參謀劉玉珂代表齊省長親出陪席議員到六十餘人行政各機關長官到三十餘人酒過三巡齊省長起立致頌詞錢議長致合詞均極謙抑歡飲至三時撮影散會 
　　英公使朱爾典氏昨日抵寗住三牌樓英領事館李督今晨十時親往拜謁 
　　裁兵減餉各省軍民長官均復電贊同李督昨亦巳電津推曹銀主稿即聨銜呈請 
　　李督昨接張宗昌電告醴陵一帶防地尙安惟餉械缺乏乞電京催發以濟急需 
　　省議員龐振乾提議米價高貴應嚴杜私運以維民食案徐瀛提議電請中央撤換和會王總代表促開和議案鍾善道提議米糧出口雖一再申禁仍不免於偷運應嚴訂辦法咨請省長通令遵辦案均即日列入議事日程付大會討論 
　　江蘇水利協會昨電農部請速商運河借欵利進行 
省立第一中學校全體學生罷課聞因校長殷潞平時苛待學生現又購某國極劣之料製作學生操衣以致激動公憤胡敎育廳長巳派劉科長設法勸解 
南京學生聨合會日刋現又出版編輯主任張玉麟 
　　北京大學敎授蔣夢麟昨巳由寗北上（以上三日）李督昨午在署公宴駐京英公使朱爾典氏各機關長官均陪席下午五時朱使過省署謁齊省長旋乘晚車赴滬軍警政各機關長官均至車站恭送以表敬意 
美國共和黨首領貝爾籘氏昨抵寗住美領事館李督齊省長均親往謁見貝氏旋亦至軍民两署回謁聞貝氏此次來華與中美邦交頗有關係 
　　章嘉呼圖克圖昨偕公府翊衞使熙鈺乘津浦車抵寗住中正街交通旅館由警察王廳長派警保護昨晚李督在署設宴歡迎今晨李督派陳曾两副官陪同往游明孝陵雨花台清涼山各名勝 
　　李督派商埠局提調朱振儀赴京接洽商埠借欵事聞錢能訓復電齊省長允任太湖督辦巳與部商議發行七釐水利公債 
　　江北運河齊省長主張發行有奬券部駁不准 
　　南京電燈廠廠長貝祖善巳奉令撤差經齊省長攺委上海水電廠長單毓斌接充並以印刷廠長蔣宗濤繼單任 
　　財廳委任各縣守提旬報表册委員江浦蕭縣杜芳寳山太倉陳時泌川沙海門史樹璋丹徒金壇葉在泗又委嚴森赴鹽城清查官欠吏欠各欵王淦赴泰興海門秋勘周慶瑩赴浙江提絲繭滬捐齊省長委任用縣知事殷琦充本署第一科股員（以上四日） 
地方通信 
[蘇州]  
　　秋勘員公畢回省吳縣知事温棟坡於上月二十六號偕同省委蔡壵爔赴鄉勘荒先從車坊郭巷湘城光福東山等處查勘一周於三十號下午回署小憇復於本月一號仍偕省委蔡君乘坐汽油船駛至陳墓角直沺涇一帶詳加查勘畢於三日回署蔡委員以查勘災區業巳告竣即於今晨返寗稟復省長核示矣 
　　關於警政两訓令蘇州警察崔廳長吳縣温知事同奉齊省長訓令據警察傅習所長熊開先呈稱職所第二班學員巳經畢業請續辦第三班以廣傅習一案奉令照准在案查第二班扣至本年十月底考試畢業評定分數繕塡證書等一切手續約須一月計十一月底始能竣事第三班開學日期擬於十二月上旬實行擬請通令各廳縣保送文理清白品行端謹體質强盛之學員須於十一月二十五日以前到省等情據此合亟令仰即便照章保送合格學員依限到省聽候本署審查發所肄業又警察廳長崔怡庭奉齊省長訓令准内務部咨開查各省警制設置有年對於保障地方維持秩序尙稱得力現擬攺良辦法爲劃一警制起見請將各該省所有警察章程繕錄一份送交本部以便查核辦理等因准此除分行外合行令仰該廳迅即繕錄此項章程呈送本署以憑轉咨大部核辦 
　　田參謀來蘇檢閱江蘇李督軍現特派田參謀長來蘇檢閱第二師軍隊即經朱兼師長分行所屬各旅團營長一體查照預備檢閱矣 
[無錫]  
　　盜掘古墓之訴訟自火車站直達惠泉山之馬路近巳粗具規模人力車巳可通行該處一帶頗有興闢市塲之希望因此時有地産訟案如一七圖之惠農橋畔有趙氏古墓一所佔地四五畝邇年子孫謀食四方無人經管遂爲城中朱某串出謝姓爲賣主並因該墓自明朝迄今歷來免糧乃以鉅金向官産處謀得官糧執照巳據該墓爲私有數年以來逐漸平削冀消墓跡趙氏子孫久未掃墓殊無人知前月朱姓後人名崧生者賡續其父祖政策密雇工人潛於夜半前往發掘地屬荒僻行人鮮有涉足倖無人知致將楠木古柩十餘具紫石蓋壙石並鉅大壙磚一一掘出秘密運往别埠出售并擬俟掘清後動工造屋不料爲市公所司事鄒某所見以掘墳　干國法即上前盤詰並發現墓碑一方鐫有字蹟識係前明蓉湖趙氏之葬於梨花莊者於是馳告趙氏後人立開家族會議檢閱家譜確然無疑隨與朱姓交涉旋因無效提出刑事訴訟於縣署楊知事據狀令委警察巡官假傳跋查明眞相具覆到縣昨乃傳集人證開庭質訊趙氏則以祖墓證據確屬理直氣壯而朱崧生自以發掘盜謀两罪早巳成立托某水巡官某董事某科長等運動甚劇庭訊結果朱崧生仍得逍遥事外而趙氏祖墓官廳尙未承認爲確定以致趙氏　族大憤决計上控以博最後之勝訴云 
[鎭江]  
　　最近市况談九十月間冬貨當令各埠商業正在發展之際調查鎭城市况則頗平平赤金因客邦銷路不甚暢旺價格有减無增昨日各銀樓門市售出烚赤每两二十八元洋釐近日步步提升蓋值新貨棉稻上市用度頗旺昨日午市龍洋每元巳漲至七錢一分左右銀拆亦提至五錢小麥因銀根奇緊客帮均未採辦加之大小磨坊及各麵粉廠存積甚厚故甚爲果滯一時殊難起色江北高竇等處麥商聞而裹足故近一星期無大批麥船抵埠刻下江北高小麥每石僅售二两九錢尙無人問津近來當十銅元來源日湧洋價因之高抬昨今两日市上龍洋一元可易銅元一百三十五枚各業門市交易若以錢碼計算者均暗受虧折白糖因來貨甚湧價格平落昨早開盤三雲白糖每石巳跌至九两五錢 
[南京]  
　　蘇當局之請振電李齊两長致北京電云闢才胡同中國義賑會鑒蘇省入夏以來霄雨兼旬江南低窪各屬圩堤衝决田廬漂没嗣復風雹爲虐棉禾又多受損當將被災情形電陳中央發帑振撫一面籌辦義賑無如災廣欵絀普及爲難轉瞬嚴冬饑寒交迫尤深憫惻夙仰貴會熱心慈善饑溺爲懷擬請仁施普澤兼辦蘇賑源源接濟以惠災黎至深感禱並盼電復李純齊耀琳東印 
[揚州]  
　　旅長校閱軍隊駐揚陸軍第一補充旅長黄介丞於三日起舉行校閱所部軍隊李督軍特遣參謀田錦章蒞提監察以昭愼重 
　　加捐補助商會揚屬塘頭鎭商會經費向賴糧食捐（組糧每石捐一文細糧三文）肉捐（每斤三文）補助惟近來六陳交易清淡以致經費短絀加以冬防開辦在即特集會員公同議决各捐加收一文以資挹注 
　　請令縣視學佈撤換校長理由揚州善里市公民邵德松等以縣視學蔣受之撤換第二區第八國民學校長張應泰特呈准敎育廳令飭江都縣轉令該視學明白宣佈以明眞相 
[杭州]  
　　浙議會選出審議長浙省議會自開會後因不足法數連日延會三日下午又開會選舉審議長出席議員一百零七人一時四十分開會依照抽籤入席由書記分給選舉票用投票投剌两匭開票後因缺少二票宣告無效依法重選計一百零八人在席照章投票開票開匭後由秘書長報告祝紹箕七十四票陳樹基十七票何紹韓三票方孔修三票朱文丙两票宋吉成二票項岱年秦炳漢章五成鄭邁鄭凝王廉胡炳旒各一票以最多數祝紹箕當選審議長次即選舉各股審查員在席人數不足法定周議長宣告延會遂散會 
[湖北]  
　　疏通襄河航路之布告湖北水警第二區區長鄒超衝昨發布告云查襄河口爲中外船舶出入之公共航路每屆秋冬水涸上下輪航各船稍一壅滯即行阻塞實與河道交通有礙上年十二月内經駐漢陽水警署長周兆侯酌議防止阻塞辦法四條繕摺繪圖呈請湖北全省水警總廳轉呈湖北前兼省長王核准飭遵並函致江漢關監督公署通知各國領事轉飭各洋商知照並傳知各帮會首轉告各商船曁咨鸚鵡洲竹木局傳知竹木運商一體遵照各在案茲由本區長會同湖北全省水警總廳衞生科查議原定航路以六丈爲限似嫌窄狹擬請攺爲八丈庶上下船舶往來並駛免致阻塞更於龍王廟起上至百聖廟一帶航線两旁分設浮標十二個中間定爲公共航路地點俾易區别而免侵越等情呈蒙總廳長何轉呈湖北省長何核准飭遵並令嗣後如有不遵規則妨礙通船以及毁損浮標等情即按照違警罰法妨礙交通等條分别辦理以示懲戒等因奉此除會同衞生科將龍王廟百聖廟一帶浮標安設齊全並飭駐在各汛員切實執行外合亟布告仰中外商民人等一體知悉嗣後凡有行駛停泊船隻務宜遵照規則入口者宜傍南岸魚貫而行出口者宜傍北岸魚貫而行不得爭先搶快紊亂航路如有不遵規則妨礙交通以及毁損浮標等情即便按法辦理云云 
雜評一 
[挾持（默）]  
　　所謂挾持云者必有所挾而後持之也苟無求於人人又何從挾以相要故凡爲人挾持之人必其人先自予人以隙不待言也 
　　靳閣通過於新參衆之前卽傳安福有三長两次之條件使靳當日毅然拒絶之者則今日通過能如是之順利乎旣允以條件交換而後通過則其予取予求尙能毅然拒絶之乎然則今日支配閣員之爲難特其爲難之開始耳安福之婪索無厭不足責而靳則一入其牢籠中雖欲擺脫而無從矣進退之際不可苟也如是 
 
 
 

Page 8

 
 
[大舞臺九月十三夜]  
禮聘超等藝員准演傑作好戲價目注意包廂一元官廳八角二等四角三層二角 
趙竹卿佳楣陳嘉璘　浣花溪 
（趙如泉應寳蓮）　蓮花湖 
劉慧琴　紡棉花 
王祥雲白玉崑李勝奎　炮炸兩狼關 
張春海陳月樓張桂芬毛韻珂禮聘南北歡迎鬚生泰斗劉鴻聲姚俊卿于振廷殷春虎孫少棠　准演雙齣全本三國志 
[法界共舞台男女合演九月十三夜戲]  
（夜戲價目）月樓六角特包五角官廳五角官座四角特廳三角二廳角半三層廂二角電話七二六五 
趙月樓　▲花蝴蝶 
朱榮奎薛銀麟小寳義呂月來十三旦筱琴僊露蘭春木子君筱金鈴謝水福筱月紅王逢春筱香紅詹潤泉趙月樓　頭本天啟奇俠 
[丹桂第一臺九月十三夜戲]  
特别包廂七角頭等正廳五角上層包廂四角二等正廳二角三等正廳一角 
金蓮壽筱鑫培周月來　八大鎚 
高秋顰　拾玉鐲 
王蘭芳李少棠元元旦王金元王靈珠麒麟童羅小寳樊春樓馮志奎筱鴻奎　頭本三戲白牡丹 
王金元禮聘出類拔萃全材唱做鬚生高慶奎陳嘉祥　客帮特煩全本好戲代哭靈牌　連營寨 
[新舞台九月十三日戲]  
價目二等五分頭等一角特廳二角特廂三角月樓四角 
北市電話三千四百九十一號南市電話二百二十號北來車輛直達本舞臺門口免查捐照 
李俊臣　▲打沙鍋 
劉漢臣曹甫臣　計上加計 
陳筱穆　御果園 
張順來潘桂芳汪優游夏月潤夏月珊張德祿潘海秋夏月華許奎官　准演實事新劇捉拿康八 
鍾鳳林汪優游周鳳文趙文連潘海秋湯雙鳳　賣油郎獨占花魁女 
[新舞台九月十三夜戲]  
價目二等角半頭等三角特廳五角特廂六角月樓八角花樓每間五元 
北市電話三千四百九十一號南市電話二百二十號北來車輛直達本舞臺門口免查捐照 
倪金利張德祿李筱珊楊善華　大閙夜花園 
潘海秋趙文連夏月珊許奎官劉漢臣夏月潤汪優游　男女平權 
（陳筱穆張順來）　斬黄袍 
潘桂芳夏月潤趙文連夏月珊周鳳文汪優游夏月華　煩演頭本歐戰 
[天蟾舞臺九月十三夜戲]  
特别大减價花樓優廳七角特别官廳特别包廂五角頭等正廳三角三層頭等一角 
每逢禮拜日准演日戲全班藝員一齊登台電話中央三七○二 
周華亭　慶陽圖 
洒金紅　取榮陽 
董俊峯　斷太后 
林樹森王月舫　義旗令 
十慧童　奇寃報 
李桂芳沙香玉張宏聲　眞假皇甫剛 
吳彩霞　一口劍 
張德俊　三岔口 
李永利三麻子王益芳　關公斬顔良 
著名花旦白牡丹李桂芳何金壽　（貴妃醉酒） 
尚小雲譚小培　著名絶作南天門 
[大世界乾坤大劇塲已未九月十三日夜戲目]  
另售座資包廂每位小洋二角正廳每位小洋一角手巾小賬不取分文 
日戲 
小金玉馬金鳳　梅龍鎭 
金菊花　海潮珠 
小惠芬　魚藏劍 
陳蕙峰筱蓮英　烏龍院 
粉菊花李春來侯雲峯小金奎　𧈢蜡廟（妄想） 
夜戲 
汪碧雲　西廂記 
馬金鳳　柳林池 
小惠芬　雙獅圖 
侯雲峰李春來李人俊　金雁橋 
普佑安　洪羊洞 
杜文林小金奎李春來粉菊花陳蕙峰　十七本十八本八卦教 
日夜開演影戲　孤女遭逢　共七本 
[大舞台]  
鬚生泰斗重復登台 
價目注意特别包廂一元特别官廳八角二等正廳四角三層包廂二角 
劉鴻聲飾魯肅　飾關公 
十三夜准演全本　國志三 
[大世界]  
中國苐一俱樂部在上海西新橋堍門票一角 
共和廳　精雅茶室 
樓　下　彈子房　 
大新樓　精美中餐 
衛生室　衛生飲食 
樓　下　哈哈奇鏡 
小廬山　靈禽仙葩 
石秀峯　楊家將　宏碧緣 
張步曕　雙珠球　雙金錠 
吳小松　描金鳳 
吳小石　白蛇傳 
曹少堂　文明宣卷 
周珊山　改良蘇灘 
人人笑　特别口技 
曾振廷　單弦大鼓 
木板張謝大玉銀姑娘　梨花大鼓 
著名班　紹興好戲 
大長片　影戲 
乾坤班　京戲 
優美社　文明新劇 
劉翠仙　京音大鼓 
李雲卿李金標李玉顰　梨花大鼓 
馬佩環　文明大鼓 
韓玉龍　清口大鼓 
吳玉蓀　玉蜻蜓　白蛇傳 
錢幼卿　笑笑笑 
小蓬山　樹木清幽 
花園内　跑冰場 
樓　下　動物院 
西餐室　西式大餐 
春申樓　京蘇大菜 
共和廳　瓜會陳列 
凈素齋　素菜點心 
詳細鐘點及戲劇菜單目錄請看大世界報 
[新舞臺]  
預佈十三夜紳商煩新排頭本　歐戰 
▲刺客之俠史 
▲奥太子之趣史 
▲霍亨堡夫人艶史 
▲德皇之陰謀 
奥太子被刺爲歐戰緣起　所以飛蝶南一身歷史　有關世界大局　我人處於今日　腦海中應當知道一些世界大勢　新舞臺新排之頭本歐戰　詳述奥皇儲飛蝶南的歷史　及其被刺原因　其中復有許多軼聞趣事穿揷其間　演來頗覺熱閙有趣　此種極冷淡的歷史戲　而能演得熱閙有趣　是眞不容易　今夜演歐戰　乃過路紳商挽人向本臺經理情商特煩　誼不可却　愛觀諸君不可錯過機會 
[和平社笑舞臺新劇部]  
在廣西路汕頭路口電話中央二五一五 
（夜戲價目）月樓五角包廂正廳四角頭等三角二等一角（日戲價目）月樓三角包廂二角正廳二角 
夜戲七點半鐘開幕日戲一點鐘開幕每逢星期三六及星期日全體登台准演日戲 
十三星期三日戲准演好戲血手印 
十三夜准演双齣好戲　風箏悞　熱血 
先行露佈即日開演新編上海城内實事孔家弄血案　凌連生殺娘 
雙絶 
北梅醜姑娘　冶兒痴公子　實爲風箏誤中雙絶　今夜演來　必然好笑煞人　蓋美姑娘偏偶痴公子　醜小姐偏嫁佳公子　情節頗極有趣也 
愛國戲 
熱血雖祇四幕　勝似二三十幕之連檯戲多之　正秋笑吾　正一反　將愛國男兒及害國民賊之情形　刻畫盡致愁紅扮多情女　鸝鳴扮愛國黨人　雙宜爲其妹　志遠爲偵探　乃一本最最動人之劇也 
[上海石路太和大藥房總理發行]  
６０６六零六 
美國專治清血解毒 
哈蘭士祕製花栁毒門 
[却病延壽種玉膏]  
有病可以除病●無病可以强身●乏嗣可以得子 
此膏專治先天不足後天失調壯元陽固腎水和血旺止洩補精聰耳明目驅利止瀉藥性温和功效確著并能培養元氣振作精神其以腎水不足得子艱難以此貼之莫不立兆熊羆瓜瓞綿綿如響斯應較之一般内服固腎扶陽補精健血等等藥品功效實勝百倍舉凡小腸疝氣男女五勞七傷肝胃氣痛肚腹疼痛風火牙痛單蛾雙蛾喉閉喉風以及三十六種喉症與風火腫痛星脹雲翳迎風流涙以及七十二種眼科偏症頭痛三陰瘧疾與哮喘咳嗽濕痰寒氣壅塞及瘰癧痰串臁瘡脚氣及水臌氣臌血臌各種臌脹及噎膈食膈氣膈痛膈各種膈症並中風癱瘓麻木半身不遂風濕損傷骨節酸痛及無名腫毒疔瘡癰疽發背及各種惡瘡與小兒驚風眼皮翻上氣喘痰壅以及各種疳積腹大如鼓面黄肌瘦等症或貼臍眼或貼患處莫不立見奇功病患若失若腎竅不固夢遺淋濁以及婦女經水不調子宮寒冷赤白夅下諸症以貼臍部功效尤速不論老幼無問男女均不可不用之妙藥也○外埠函購寄費加一欵交郵局滙下或買郵票封入信内掛號寄下以免遺失本藥房接信後將回件付郵保險寄奉價目乾坤二種每對二元每種單張一元二角上海卡德路山海關路口善昌里電話西一三九六號造福齋大藥房發行 
[不愧就是我丸]  
不愧不愧不愧不愧不愧不愧不愧不愧不愧不愧不愧不愧不愧不愧不愧不愧 
鄙人發明戒烟就是我丸發行以來一載有餘仰蒙各埠諸君信服而重視之經戒絶者已達一千數百人然一年之中爲吾同胞除害有此多數眞可謂不愧乎還望未戒諸君宜早回頭同登樂境勿再觀疑自悞則鄙人有所厚望焉然此丸服之非但無吐瀉之患而且日見飲食增進身體强健若是不信請嘗試之方知言之不謬也外埠函購原班回件批發每盒大洋一元格外克己郵票代價九五計算每包大洋六分上海二馬路石路陶朱里大隆西藥公司經理 
勸營商諸君放大眼光 
[鳴謝周文卿醫生白濁靈藥]  
余患淋濁者纏綿兩月受害無窮初則臨溺刺痛繼而紅腫破爛其苦難言延醫診治殊鮮效騐繼購市上普通藥丸服後一變而成血淋重症危城日座寢食不安嗣承我友指迷六馬路朝陽樓茶館斜對面存濟局周文卿先生包醫即服湯藥覺稍愈並服先生秘製珠黄止痛止濁丸每料一元最可奇者服丸僅一點鐘而血淋立止其痛亦瘥再服立止白濁丸單料一元雙料四元未及一星期症竟斷根久未復發定徴存濟之藥丸可推滬上第一也該局秘製珠黄下疳散每罐一元珠黄花柳掃毒丹每料二元横痃魚口立消膏每張一元均皆靈騐無比也糖業陳少亭謹謝 
願愛國諸君堅忍有恆 
[御相林正清]  
正清先生大風鑑家也清庚子之役各國聨軍陷京師清帝后去留無定時先生庽京帝耳先生名因召詢以决行止見帝兌宮氣色明亮謂宜西巡兩宮從之且命先生扈駕西行俾隨時召詢癸丑夏見帝驛馬宮突然紫氣貫頂謂宜還京後果和議告成兩宮安抵京師且享十餘年太平之福此先生稱御相之由來也鄙人等皆曾就先生處問前程而先生按部論斷陳述旣往預言將來百不尖一先生之術亦神矣哉雖昔之麻衣柳莊不是過也今先生漫游滬濱庽新世界南部對過大慶里名相近在咫尺因樂爲之介紹俾欲下前程者以便問津焉張雲搏　謝惠塘　韓紫石　朱佩珍　徐固卿　蔣伯器　同啓 
[老白濁可醫]  
白濁初起時用最新科學醫治不過一星期均可痊愈斷根往往治法不良加之注射器皿不潔將前尿道病移至後尿道而成老白濁矣此病並無拾分痛苦惟尿中含有膿絲早晨封口有一點白膿褲上常有膿跡每逢天氣更煖或身體疲弱飲食不愼膿水尤多此症積久不醫不但陽具倒痿見色流精而且尿管變窄小便不通致成尿毒損害已身貽禍妻子危在旦夕矣本醫院有鑒於斯特聘歐美專科畢業之醫學博士精醫白濁倒陽等症無論新舊輕重均可限期包愈治法全無痛苦功效極其神速永無後患就醫者請駕英大馬路泥城橋東首勞合路對過大慶里口愛仁醫院使是醫例普通門診一元二角出診五兩二錢電話四七一八愛仁醫院啓 
願愛國諸君態度鎭靜 
[新發明完全國産最王道補品百補全鹿汁]  
本堂自去歲發行遠近歡迎爭相購服均讚美爲最合補身而穏妥力速最有功效之大補品洵非尋常補品所堪比擬一月之間銷數達萬餘瓶之鉅早已功效卓著有口皆碑不煩贅述夫神靈純陽之動物配以珍貴養陰之植物悉心製煉提取精華其培補人身之功用誠有不可思議故能通督脈保命門壯元陽塡精髓養血液强筋骨肥人身悦顔色安五臟健脾胃補腦力益智慧及諸虚百損五勞七傷並能治之老年精衰亦能壯陽種子婦人子宮寒冷亦能受孕長精神益壽年固精育嗣返老還童烏鬚黑髮一切妙應另詳仿單每打大洋十元每瓶大洋一元分銷另有章程分銷處杭州五洲大藥房常熟介福藥號寗波新寳成銀樓總發行寳善街分號法大馬路王大吉藥號廣告 
願愛國諸君態度鎭靜 
 
 

Page 9

 
 
   
 
 

Page 10

 
 
　　湖北水災圖（十三）當時之水勢（一） 
　　本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[紀中華實業大學籌備會]  
　　中華實業大學籌備會緣起巳紀昨報昨下午五時該會在公共租界大馬路外灘二十二號前德國總會開會門首國旗交义階下爲簽名處到者朱葆三唐露園聶雲台宋漢章謝蘅牕袁恕菴鄔挺生袁履登朱庭祺胡甸蓀趙晋卿陳文鑑張雲江錢雨嵐張讓三卓健伯（楊小川代表）張蘭坪應尙德勞敬修曹亞伯楊錫珍女士朱賡石朱少屏張竹平戈公振戴藹廬沈卓吾等一百零四人會場設於議事室演壇前懸國旗並置小黑板上書開會秩序（一）主席報告開會宗旨（二）報告本會經過情形（三）演說（四）討論將來進行辦法（五）分送入會願書（六）宣布閉會鐘鳴五下到者尙祇七八十八故稍延長時間至五時二十分始各入席由朱葆三主席摇鈴開會後主席正欲宣布開會宗旨電燈忽滅約待分餘鐘即復明亮朱君遂請鄔挺生君代表報告開會宗旨略謂今日開會係討論實業大學籌備事宜承諸君惠臨指敎不勝榮幸至經過情形請應尙德君報告云云應君即起立登壇略謂頃間電燈黑暗現在復放光明誠如目下所籌備之實業大學可使中華大放光明至本會發起歷史係美國加里福尼大學農林科敎授吳偉夫博士去歲在金陵大學時與鄙人同任敎務言及中國各種問題吳博士即擬設立實業大學作意見書都數萬言出示鄙人復得各方贊助曾在南京宣傳數次嗣後吳博士歸國時亦曾在滬演說至該大學組織係將實業與敎育併合爲一因空言攺革無補於實際不如使人人作工兼求學爲實地上之練習庶不蹈學非所用用非所學之弊吳博士曾言中國人中可分两等一爲有金錢無智識者一爲無金錢而力行之勞動者但須倚賴後者方能生活此乃中國社曾組織之不良救之者其惟實業大學乎試言夫實業大學之利益（一）攺良社會（二）發達實業（三）振興敎育云云次袁恕菴演說略謂中國目前最要之事一須普及敎育二須提倡道德三須振興實業以現在中國學生而論因生計上之關係旣不能補助自巳又不能補助社會此所以民窮財盡也而推其原因亦因學非所用用非所學之故現在所籌備之實業大學即洞察中國現狀而救濟以特種之設施所謂實業者非專用敎科書係注重實地練習即一般得半工半讀者亦因才以施敎焉至實業大學之利益約略言之（一）可以打破學非所用用非所學之弊（二）可以提倡國貨而抵制劣貨（三）可以免借外債（四）可以弭盜賊之患具此四者則有家給人足之望而生計問題巳可無慮不待提倡道德而道德自高是以實業大學前途大有希望者也云云次聶雲台演說路謂大學可分两種言之一即中學校升級之大學校一即爲特種之職業學校姑不論其爲何種而須愼重將事者一也美國敎育界大都趨重於職業敎育因社會上羅致人才亦從敎育與實習界中得之鄙人曾爲職業學校之計畫擬設立棉鐵工業學校其主義亦注意於實地練習而使之半工半讀前曾辦紡織學校於紗廠嗣以三年生悉數送至中華職業學校使之工作而兼讀書也更須尊重勞動精神打破資本與勞動之階級故擬定計畫中設一紗廠即以之爲學校置備各國機器使各生從事練習不僅紡織一部卽鐵工修理等亦可附設分二十四班使學生工作六時讀書三時此爲前三學年嗣後則並修理機器等而授之則均可在實際上得益怡和大班克福特自十二歲即進紗廠日工作六小時晚讀書二小時十八歲巳成職工至二十一歲遂爲紗廠大班非由大學出身而致此者實際敎育之力也云云次鄔挺生起言今日本請四人演說茲因爲時太晚未能如願苟對實業大學有疑問者請隨時質問應君尙德時應君復要求發言聲明此次所籌備大學非形式上之大學乃實際上之大學在美則謂爲IndustriaUniverityMisaion即大學會本會所謂大學者亦即此類譬之寗湘鐵路開辦至今未見成效無他辦事不得法耳苟以之爲實業大學之基礎則一切所用之工人賣票人均得實地練習至該大學之組織係完全爲利益分配制PrkfitSharing使工人得分紅利非若有一種特别之職業敎育專爲資本家培植人材而勞動家與資本家仍無調和希望也且此大學决不致侵害他人職業簡言之其主義在使大家多發財不可使資本家多發財云云次有袁履登起立言今日本會通告言不籌欵不募捐而應君報告中有發行四釐信用證劵之說又所分送之願書上記有購證券預約事項似與通告不符又應君言應分紅利於勞動者則購信用證券如何能圖發展希即說明云云應君復起言購買證券本爲吳博士計畫吳博士現巳在美進行巳設有籌備會但此係我中國人之事凡中國人均宜竭力帮助所以欲在中國亦發行者無非爲中國人爭體面耳至大學中所得利益當提成分配若干分作爲擴充大學而若干分給勞動者也次湯君松起言應君旣言在華發行證劵係爲維持體面則各人均宜盡力一方面可邀集多人簽名表示贊成斯舉使吳博士在美進行較易一方面致函吳博士詢其在美籌備情形主席謂此舉因時過促俟下次開會再議卽分送入會願書與入會人最後報告該會通訊處暫設於三馬路中國銀行樓上時巳六時三刻遂摇鈴閉會 
　　中華實業大學籌備會草章附後（名稱）本會定名爲中華實業大學籌備會（宗旨）本會以協同美國實業大學會IndustriaUniverityMisaion）籌備中華實業大學爲宗旨（會費）本會組織完善後發刋月報一種專載本會進行之事務郵寄本會會員會員於每年陽曆二月繳納會費一元以作報資（會員）會員分普通特别两種凡贊成本會宗旨曁納會費者爲普通會員購買本會信用證券者爲特别會員（利益）普通會員所享利益（一）選舉權利（二）購買信用證劵權利（三）函授利益（大學成立後始有之（四）大學銀行之便利（同上）（五）躉價購零貨之利益（同上）（六）分銷貨物之利益（同上）（七）入學之利益（同上）（八）敎授之希望（同上）（九）參與大學成績展覽會之利益（同上）特别會員所享利益以上九種利益均有之惟另有被選舉爲職員之權利（信用證券）本會備有信用證券一種專爲集資開辦實業大學之用每劵定價十元年利四釐現定欵額國幣五百萬元凡購買者皆得享本會職員之被選舉權（職員）本會設會長副會長書記會計各一人均盡義務不取薪金（執行部）購買信用證券最多之三人與本會職員合爲本會之執行部執行會中一切事務（選舉指名）每年陽曆二月各會員於繳納會費時對於下屆之職員須指名寄至本會（上海通信　暫設寗波路一百九十一號）以便通告選舉惟惟舊職員得指名最多者即作當選（選舉通告）陽曆三月内由書記通告會員各缺職指名最多之三人以便選舉（選舉）各會員應於通告發出後二十五日將其所選舉職員之姓名寄至本會到期開匭過期無效得最多票者爲當選决選後立將堂選之職員通告各會員（附則）本章程應行修攺之處須首經本會之執行部或全體會員十分之一提議復由全體會員按選舉職員法多數通過方生效力 
[電拒煙酒借欵與補簽德約]  
　　上海學生聨合會致北京政府電云北京總統府國務院均鑒最近報載徐恩元與美國大陸通商銀行磋商烟酒借欵三千萬元以全國烟酒作抵及補簽德約將山東問題與日本直接談判事果非虚直將國家主權人民命胍一舉而斷送之何倒行逆施一至於此也公等表面言和陰實備戰亂國八載厥罪匪輕私黨巳多武人遍地財政困乏則舉礦山鐵道森林雜稅零批躉賣盜竊殆盡武力不足恃公等必窮兵黷武民意未可違公等必殘民以逞國人對於公等祗有忠告未加峻責夫亦優容極矣山東問題即中國存亡問題前經顧王两使力爭全國人民誓死反對方能保留公等自外生成爲虎作倀是何肺肝必欲斷送敢告公等民治主義昌明之日民賊無久安於位之時烟酒借欵與補簽德約两事有一見諸實行吾民必以死抗有利於國犧牲不辭唯公等及早鑒之上海學生聨合會叩 
[全國各界聨合會籌備會紀]  
　　前日（三日）全國各界聨合會開第十七次籌備會到者十六人公推馮驥駿主席馬少奎紀錄主席報告（一）石家莊各界聨合會來電報告代表起程日期（二）赴粤代表來電報告廣州巳着手進行情形（三）施代表由甯來函報告與南京各界接洽進行情形（四）蘇學生聨合會來函報告籌備組織各界聨合會情形（五）安徽來函報告巳一面着手進行一面電滬先派代表蒞會（六）中華國民策進救國會來函請維持國貨覆俟大會籌議次討論臨時會章草案馬駿程學愉陸濟邱稼禾黄宗漢馬少奎均有討論馬少奎提議時間匆促草案下次再討論攺議籌備開大會事宜衆贊成遂由主席提議（一）會址由庶務股擔任尋覓適宜地點（二）請中外來賓外賓由黄宗漢夫人擔任中賓由馮驥駿擔任時間定十日下午一時最後馬少奎又提議對於將派或未派代表各地分别遠近函電催派遂散會 
[上海各界聨合會致各團函]  
　　本埠及各省請願代表被北京拘禁巳匝月矣日前（一日）上海各界聨合會議决派員慰問被拘各代表議案一件由幹事部執行茲將幹事部發出致該會各團體通告錄下逕啓者案准評議部議决由本會特派專員北上慰問請願被拘各代表並由本會各團體籌集捐欵若干以濟各代表需要藉減痛苦聊表微忱用特函達台端希即商諸貴團體籌定若干於三日内通知本會並彚集繳來以憑立推代表北上無任禱盼 
[英公使抵滬紀]  
　　駐京英公使朱爾典氏昨晨由寗抵滬本埠軍警政各界如松滬護軍使署代表馬參謀長徐警廳長江蘇特派交涉員楊小川與陳震東楊小堂等率同音樂隊又公共捕房派有印度馬巡與各西捕等均到站歡迎聞星期六係英國商會歡宴公使云 
[瑙威新委之駐中日公使]  
　　英文滬報云前在駐倫敦巴黎等處瑙威使署供職之米奇萊特氏巳被任爲駐中國與日本公使將於耶穌聖誕節左右行抵遠東先至東京後赴北京現充駐滬代理瑙威領事克魯特崇氏巳被任爲使署秘書兼充駐北京東京領事上海遺任由駐香港代理瑙威領事斯台克美斯特氏繼之两星期内可以抵滬屆時克氏將赴東京瑙威使署履新 
[運歐水脚之增減]  
　　大陸報云自華運歐貨物之水脚每噸巳增至英金六鎊惟有六種物品不在此列竹棉廢料減至每噸八十先令銻銅亞鉛三項減至九十六先令鑛質減至六十先令以四十方呎或二千二百四十磅作爲一噸 
[電器工界開會紀]  
　　上海電器工界聨合會於前晚八時開第三次職員會公推李恒林主席報告開會宗旨及經過情形後提議印造清繳各會員常年會費通告單並報告上海各界聨合會邀請本會加入一事議决加入又議定年會由各職員主任爲委辦員次主席提議商家同業提議加入本會經多數否認遂即取消又議推任證書辦法决定由文牘部起稿次會計報告收支數目除支用外凈存大洋八十八元小洋四百十六角錢二千一百文次介紹華洋電話局接線總管劉久華入會全體歡迎又據陳月夫報告儲蓄情形旋推舉劉久華爲總務部員又推舉英美電車公司總頭目朱筱賡爲工業部主任時巳十時閉會 
[四川烟禁廢弛之外訊]  
　　字林報云中國基督敎敎育會秘書長甘威爾博士近從四川歸來曾由重慶遵陸赴成都行期十日今將所見公然吸烟之情形與所得栽種罌粟之報告告知字林報訪員種烟時代係在年初事雖得諸傳聞然證以所見頗爲翔實甘威爾博士與四川之關係由來巳久三十五年前博士第一次游蜀此後亦常因事入川該處情狀知之有素故其所言頗確鑿可據也此次博士到蜀稍晚未及親見罌粟但據其可信者云蜀省各處種烟甚多惟不在大路旁耳博士並得滇黔亦種鴉片之消息姑就四川而言烟膏無地蔑有價值極賤幾有當時費制錢十六文即可吸食鴉片之情况當厲行烟禁時烟膏頗不易得但在今日烟禁廢弛事勢日趨惡劣公然吸食不稍隱諱亦足見官場對於烟禁之態度矣博士之言曰余在客店中見人吸烟旣不秘密亦殊無畏人往捕之狀見者輒發生官場不欲厲行烟禁之感想各客店中皆陳列烟具供人吸食三五成羣一榻横陳亦乃習見不鮮者余出重慶之夕捨舟登岸行於矮屋之間烟味觸鼻余即趨入一屋室中人毫無驚象余問之曰汝等食鴉片乎答曰然汝欲一吸乎余曰否僅欲一觀耳余入其内屋見吸烟者七八人此輩皆係曳船纜夫以赤貧者而能自由購烟吸食則鴉片之多且賤可知巳博士深以蜀人又將墜入鴉片陷阱爲慮雖有自愛者不願爲黑籍中人然烟毒復熾受害者恐日見增多也此事應由官場負責使四川有雷厲風行决除烟害之長官則不須許多時日烟毒即可悉清矣 
[警廳斥革查煙敲詐之偵探]  
　　淞滬警察廳署近因查有托稱警探名義以查禁烟土爲由嚇詐商民情事密飭第一區警署調查巳两紀本報茲悉徐廳長查得詐擾者並非他人假胃實係本廳不法偵探施蔭庭許得標張金海朱順泉陳長喜等及探夥陳錦章劉炎（即劉文明）劉德清（即劉廷安）等朋比爲奸專事詐擾得賄者代爲包庇土販恃爲護符名曰認繳保險費一年以來所得賄洋甚巨前因巳革地保喬芝山販運大批嗎啡潛藏家内被該劣探等得悉向喬詐去現洋七千五百元今南市關橋堍裕泰米行主亦遭探夥甯波阿方詐去現洋五百元以上各節現均調查明確自應分别嚴辦以儆效尤故於昨日除將不法偵探施蔭庭張金海許得標等三名先行斥革聽候查辦外所有各該探夥均應按名拿究當即密令查緝惟朱順泉一探昨日巳調往閘北警署差遣以觀後效 
[南滙縣農會請求减賦文]  
　　南匯縣農會長張景陶陳佐漢昨呈縣公署轉呈省長公署請予減賦文云竊本年舊曆五月二十三迄六月初二十一十二等日之水災七月初六至初八之風災以及六七月間屢次發現之蟲災節經陶漢調查災况三次呈奉轉報在案查南邑自夏徂秋淫雨之後繼以颶風颶風之後繼以蠧蟲天禍南沙三害並至四民欷歔相顧失色報荒之案層見迭出災區或有輕重之殊而良農確含同一之苦應徵賦稅若悉數請蠲則國家收入未免窒碍倘照額全收則地方民力實係不逮今擬折中減徵辦法以災情之重輕定籲減之多寡故漕糧請減三成蘆課草息請減六成似於國計民生兼籌並顧除灶課呈請鈞署減微外是否有當伏乞縣長鑒核轉呈准予分别減賦以蘇民困 
[四師購米請照之往來公文]  
　　松滬盧護軍兼使因陸軍第四師採辦軍米咨江蘇齊省長文云爲咨請事案准近畿陸軍第四師咨呈開案據正軍需官高崇信呈稱本師駐防松滬各部隊及衞隊一二两團本年十月至十二月應需食米四千七百四十包擬派馬弁徐永祥赴淮陽两舊府屬一帶採購請咨呈松滬護軍兼使轉咨江蘇省長發給護照两張一塡軍米二千包一塡軍米二千七百包又四十包由所派馬弁徐永祥依照表列地點分批押運并請江蘇省長飭下財政廳及經過各稅關一體騐放以利遄行等情據此相應咨呈并附需米數目表二紙卽請查照分别存轉施行等因并附表二紙到署除留表一紙存署備查外相應檢同附表一紙咨請貴省長查照發給護照两張并飭財政廳及經過各稅關一體騐放實紉公誼附需米數目表十五團第三營四百五十包砲兵第二營四百二十包工兵營四百五十包輜重營四百二十包衞隊第一團一千五百包又第二團一千五百包合計四千七百四十包 
　　旋接齊省長復文云爲咨送事案准貴兼使咨開（同上從略）并附表到署查陸軍部規定購運軍米辦法凡駐紥各省内地軍隊得在本省内地購辦本省前因江南各屬紛紛告災雖經電呈中央磋商停運然在本省境内當然可以流通且事關軍餉自應發給護照以便購運除照抄需米數目表令行財政廳長轉飭經過各稅所遵照一體騐放外相應咨送護照两紙即希察收轉行應用 
[滬南工巡捐局董事常會紀]  
　　滬南工巡捐局前開董事會邀集該局名譽董事公議决定每月間以第一星期二日爲局中常會期如有特别會議臨時知照等情經紀前報昨日（四日）爲本月間第一星期二日例開常會午後三時由姚石蓀局長於開會時將關於局中進行事項應須提議之各案由交議屆時名譽董事莫錫綸姚文枬顧履桂姚曾綬穆湘瑶等先後蒞會與議將各案由當衆討論良久然後宣示公决茲將案由及議决情形錄下一議法華鄉徐家匯航船領照案公决本局路權警權均直達徐家匯卽蒲肇河工亦在本局權限之内歷年繳收船捐並無異議此項船照自應飭令一律照領現應函致縣長聲明與原領縣照两不相妨以後本局仍繼續給照以符舊案一議法電車電燈公司設綫交涉案議决定於十四日两時開特别董事會專議此案並於開會前隨時先來閱卷將各種意見逐條開列再行討論 
[盜刦米船後之縣商會呈文]  
　　上海縣商會呈江蘇督軍省長文云呈爲盜刦米船拒捕傷人據情轉呈仰乞通飭嚴緝事竊據本埠南帮米商公所報稱舊曆九月初三日二時有船户張桂生張紹寳孫阿土楊老桂等四船裝載米糧由上海開行駛至青浦縣屬之澱山河關王廟地方突來盜匪多人手執槍械蠭擁上船大肆搜刦船户等見來勢洶洶盡皆伏匿該處駐防軍警聞警赶救奮勇追捕該盜匪膽敢恃衆拒捕軍警以勢孤不敵被傷二人查澱山河地當衝要商船來往絡繹不絶盜匪垂涎常於此處出没現值冬令正米船湧旺之時船中携帶貨欵爲數甚巨該處係必經之地莫不懷有畏心若不嚴密防範爲患何堪設想爲特請求貴商會據情轉呈江蘇督軍省長飭下駐防軍警在澱山河一帶扼要嚴緝常川梭巡以保商旅而杜匪患無任公感等情到會據此查蘇浙交界地方汊港紛歧盜船易於出没澱山河爲商船經過要道盜匪剽刦商旅難安現屆冬防尤須嚴密查緝據報前情理合備文轉呈伏乞鈞署俯賜鑒察飭下駐防軍警嚴行查緝務獲懲辦以寒匪膽而保治安實爲公便 
[卸任知事交代未清之截留]  
　　浙江東陽縣知事胡味蘭（字遠芬安微人）現奉該省長官訓令調任天台縣知事於交卸後即行啓程履新昨日道經滬上擬攺乘寳華輪船至海門再赴天台午後將次啓椗時有新任東陽縣知事李某特派本署書記傳紹裘會同甬江戒嚴司令部駐滬稽查員趙經武來滬報告南市第一區警署聲稱前該縣胡知事於任内虧欠公欵三千餘金未曾交代清楚擅自起行現悉在滬換乘輪船是以追踪來此請爲扣留等情趙署長准即派警前赴寳華輪船阻止啓行將胡知事帶署問明原委飭一併申送警廳司法科訊辦 
[警廳寄押新疆查緝之土人]  
　　新疆楊督軍前電各省查緝充當參謀之土耳其人啊斯伯（譯音）現由湖北王督軍緝獲派員押乘華大商輪送滬解交滬海道尹公署昨日轉送淞滬警察廳暫爲收押以便電致新疆派員來滬守提 
[德僑由潯抵滬之迎護]  
　　松滬護軍使署前日接李蘇督卅電云頃准安徽呂省長艶電内開現有德僑北掯及庾批阿妻子男女共四名口巳乘寗紹商輪由九江赴滬請爲接護等因電請派兵迎護等因昨巳轉令憲兵營迅即派兵前往寗紹碼頭迎探如該德僑等抵滬即當妥爲安插 
[海軍司令隨員由京回滬]  
　　海軍司令公署藍總司令於上月初偕參謀葛保炎副官高憲申輪機課長王齊辰軍醫課長許世芳軍法課長葉龍驤書記池漢明等前往長江上游駐節湖口校閱艦隊事畢晋京謁見總統面陳要公所帶隨員藍總司令諭飭先行回滬供職聽候定期隨往閩厦一帶校閱葛參謀等奉諭後巳於昨日由京返滬卽詣司令公署謁見何參謀長陳明校閱艦隊情形各歸本課照常辦事 
[法官律師不得來往及同居]  
　　江蘇高等審判廳近令寗滬地方廳云奉司法部令以法律所以維持人道保障人權關係至爲重要非實行整理亟圖攺良不足以臻盡善查律師所以閘明法律維護人民自應遠嫌避忌嗣後凡法官人等不得與律師公會有來往亦不得與律師同居云云合行令仰該廳指令律師公會轉令各律師遵守云云 
[航務消息三則]  
　　大陸報云昌興公司輪船日本皇后號原定十一月十五日由滬開往温哥武今因須在香港略加修理故攺期十一月二十二日開行又花旗輪船公司哥倫比亞號下星期六日可由滬開出較諸原定時期攺遲六日又姜國航業部貨船西塞瓜那號現歸花旗輪船公司管理者五日清晨可由馬尼刺抵滬將在上海裝貨一千五百噸於星期四日出口直往舊金山云 
[滬杭路近事两則]  
　　卸空貨車切勿停留滬杭鐵路車務總管以近來两路聨運貨物擁擠調遣貨車恒虞缺乏而各站復將空車留滯殊與貨運有碍故於昨日通飭全路各站云本路掛到滬寗聨運各貨車應隨到隨卸空車有貨裝貨無貨即將空車掛回滬寗路北站勿稍耽擱遇有該車軸熱等事應即停留仰該站長於日報單上註明呈報以便查攷切勿使空車停留各站有碍貨運是爲至要云云 
　　嘉興車站新裝電燈滬杭鐵路任局長以開行夜車以來嘉興站客貨上落日形發達惟祇燃油燈光線未足商旅往還頗感不便故特飭知工程處在該站裝設電燈以便行旅工程處奉飭後即日夜趕工裝設巳於昨日告竣計站長辦公室月台貨棧等處共裝八十餘盞燈線等件由鐵路自備接線等情概由該處永明電燈公司承辦昨夜起一律放光並聞此項電流係向永明公司按月納費租用云 
[浦東電氣公司招工投標]  
　　浦東電氣公司自經發起人童世亨等呈准交通部立案後即着手招股訂立章程購置地基機件頗費經營現又呈准農商部註册給照一體保護所定交流機與煤氣發動機等詳細圖樣亦巳由美匣勃魯士廠郵寄來滬廠屋圖樣並由建築工程師顧樹屏君詳細規畫妥定辦法聞日問正在該公司事務所招工投標由副經理張蟾芬執行其事正式開工即在目前大約明年二三月間可以落成矣 
[孔家弄命案兇犯送監禁錮]  
　　西門内孔家弄婦人凌洪氏去年正月十二日晚被螟 
 
 
 

Page 11

 
 
蛤千凌連生糾　王春林殷阿三等謀斃經地方審檢廳訊明判决凌連生王春林各處無期徒刑殷阿三俟獲案另結在案茲悉凌王两犯奉判後並不上訴扣至本月四號上訴期滿昨日午後一時梅檢察長備文飭派法警嚴漢九李漢樑張澄肖包延佩等四人到押所將凌王两犯提出解赴西鄉漕河涇鎭江蘇第二監獄收禁執行 
[寰球學生會徵求消息]  
　　寰球學生會第九次徵求會巳開始進行本年組織法徵求隊共得二十九隊近日來唐露園巳得二百八十餘分總團長錢新之甫自京歸特介紹天津李組才爲該會永久會員宋漢章亦有一永久會員陶蘭泉介紹到會歐彬昨日交到新會員分數三百餘分開幕未久而各隊如是踴躍爲從來所未有其他如李登輝巳徵得會員不少吳和士謂今年分數可多出往年數倍劉大鈞劉景山均有函報成绩頗優並催補寄志願書以備應用沈叔玉因公赴亦將於下星期返滬第九次徵求情形巳如上述茲紀其分數如左歐彬隊三七四唐露園隊二八一宋漢章二二○聶管臣隊二一六俞希稷隊二一二錢新之隊二○○周緝庵隊一七八李善元隊七四李登輝隊七三金心粹隊五七韓有剛隊四九朱友漁隊四九吳和士隊四○葉責三隊三二共徵得二千零五十五分 
[五次勤工儉學生調查表（四）（續）]  
姓名　　　年歲　　籍貫　　　曾在何校畢業　　　　住址　　　　　　　現往何國 
朱乃華　　二十　　浙江吳興　浙江省立第三中學　　　　　　　　　　　法 
鄧同賡　　廿三　　安徽鳳陽　安徽省立第四中學　　安徽省鳳陽縣　　　法 
李國垣　　廿三　　山西渾源　山西實業學校　　　　山西渾源城内　　　法 
梁鴻裁　　廿二　　山西渾源　山西第三中學　　　　山西渾源成内　　　法 
馬溥恩　　　　　　　　　　　　　　　　　　　　　天津德華學校　　　法 
楊蔭宇　　廿三　　直隸東鹿　保定育德高工預班　　直隸東鹿　　　　　法 
覃遠猷　　十六　　廣西武宣　潯州中學　　　　　　桐嶺盤古　　　　　法 
江學軒　　廿五　　江西萍鄉　萍鄉中學校　　　　　萍邑北大鹿下　　　法 
張補新　　廿五　　浙江鎭　　北京工業專門學校　　寗波霞浦張　　　　法 
林兆宗　　廿一　　四川綿竹　南洋中學　　　　　　線竹城内　　　　　法 
謝川常　　二十　　四川壁山　南洋中學　　　　　　四川江江津縣城内　法 
陳驥程　　二十　　山東德縣　省城第一師範校　　　德縣城隍廟街　　　法 
程繩武　　廿五　　湖北棗陽　湖北省立第一中學　　棗陽　　　　　　　法 
蔣祥鵬　　廿四　　山東長清　山東省立第一師範　　長清縣六律莊　　　法 
孫壐鳳　　廿三　　山東　　　山東高等師範　　　　高苑縣　　　　　　法 
曲敬修　　廿四　　山東長山　山東省立第一師範　　長山縣三元莊　　　法 
梁彬文　　廿一　　四川長寗　北京大學　　　　　　長寗縣安寗鎭　　　法 
盧瑞　　　廿四　　廣東東莞　東莞中學　　　　　　東莞環巷子　　　　法 
宋光務　　廿三　　湖南寗鄉　寗鄉縣立中學肄業　　寗鄉宋家舖　　　　法 
[青年會今晚之演說]  
　　中美交誼素稱輯睦上年美國加爾法尼大學敎授吳偉夫氏來華遊歷以我華地大物博現值攺革時代諸待振興若無偉大之計畫循序而進難以圖存故歸國後即草就救華之大計畫一書利如何興弊如何革言之詳盡茲倩其友應尙德碩士將其計畫周遊傅播俾吾國人知所遵行以跫固中華民國之國基而立於富强之地位應君乃定於星期三即今晚八時一刻在表圻會演講講題即爲（美人吳偉夫氏救華之大計畫）愛國志士届時盍往聽之聞該會並聘有全球歡迎之俄國著名音樂大家四人先於八時至八時一刻在大演說廳奏樂唱歌尤爲不易得之機會云 
[約翰獲得六大學網球錦標]  
　　東方六大學每秋有網球比賽之舉角力之法分南洋滬江約翰爲一組金陵東吳之江爲一組今秋比賽巳經匝月上海方面約翰最爲勝利内地方面首推東吳前日（一號）爲該二校奪標之期地點公議在約翰校内公證人係司馬德華克卜德三氏比賽於是晨十點即行開始上午計單拍二耦雙拍一耦輩拍第一耦係約翰刁慶歡與東吳王君約翰勝單拍第二耦係約翰楊錦銓與東吳李君約翰勝雙拍係約翰孟慶微刁慶歡與東吳王李二君約翰勝雙方比賽至十二點稍行休息至下午二時重始比賽計單拍二耦第一耦係約翰刁慶歡與東吳李君約翰勝第二耦係約翰楊錦銓與東吳王君約翰勝迨至告終約翰完全得勝除銀質一具外約翰又永久獲得司勒就幹綢球公司所贈之大銀杯因該公司贈予六大學後約翰巳獨勝三年云 
[羣學會籌辦商學校]  
　　滬上學會中以羣學會爲歷年最久現會友巳有四百七十餘人今届攺舉高硯耘爲執行部長日前評議部又投票選舉沈潤挹爲議長周采臣爲副議長前日開評議會集議進行事項並議提倡特殊敎育創辦商學校即席擔任開辦經費當由高硯耘認籌洋五百元沈潤挹趙芹波各認籌洋二百元胡益甫程幼甫張楝雲郁屏周各認籌洋一百元共得一千三百元當經推定高硯耘爲籌備主任俟再召集大會决議開辦方法分籌經費積極進行 
[旅滬粤人籌備汕頭職業學校]  
　　旅滬粤人林木卿君近擬創辦汕頭職業學校商之旅滬同鄉郭子彬鄭培之郭振鳴鄭麗泉均然其說嗣後贊成者更衆遂發起斯校於本月三日在潮州會館開始捐欵計郭子彬捐銀一萬两鄭培之捐銀一萬元郭紀生捐銀五千元郭振鳴陳冕卿郭碩朋鄭春波四君各捐銀一千元聞尙有郭某君亦願認捐至萬元以上尙有樂捐居欵者皆因事未到有此熱心興學諸善士則將來此校規模之完備實有可預斷者此潮州敎育前途之福也 
[民生女學藝術會預紀（二）]  
法租界貝勒路民生女學因擴充義務額募集經費定於十一月十五日即九月二十三日商假靜安寺路夏令配克影戲園學行藝衞會加入是會者除昨日所載各團體及張鳳雨夫人外尙有精武體育會寗竹亭及新劇家鄭正秋二人寗君爲精武體育會有數人物拳術頗精鄭君毁家興劇集友辦報爲社會敎育實行家聞是日俱爲單獨表演寗先所選者爲醉溜堂鄭氏所選者爲隱痛云 
[商界救國宣講團宣講記]  
　　八仙橋商界少年救國宣講團於二日晚在新北門内小世界前舉行第七十五次游行宣講首由姚士箴講五分鐘之解說次倪森根何福春對講作熱心人勸導寻商使奸商立行反悟繼講烟酒嫖賭之害再次爲吳夏畦姚士箴作鄉愚與議時者問答熱諷冷嘲詼諧百出繼由譚馥祥講女子纒足之害最後汪蔾青郭漱岩均有演說是晚雖經天雨而聽者尙多當場有汪廣衡照料陸洪謨葉少卿分發傅單 
[中華化製貿易公司成立]  
　　化學工師張貽志曾留美六載於今秋歸國聨合同志剏辦中華化製貿易公司設總事務所於愛而近路二十號分所於美國紐約及支加高两處張君爲上海總經理駐美經理亦皆化學工業家及熱悉商務者以謀推廣國貨於海外并代客採辦機械藥品化騐鑛質該公司業於十一月一日成立矣 
[又將有新開金店出現]  
　　自六月三號美國俄國運來大批盎金到申後新開銀樓及金舖巳有數家該項營業頗稱發達現在三馬路中又有俞天泰開設竇裕金店正在佈置一切擬於本月十九日即陽曆十一月十一號正式開幕 
[三年公債第五號息票過期止付]  
　　江蘇財政廳訓令各縣知事捐稅局所云案奉財政部訓令開案查内國公債經理規則第十三條内開公債發息之期持票人如不將息票依期支取此項過期息票得自到期付息之日起至滿三年以内續行支取過三年後則作爲無效等語現查三年内國公債第五號息票係由民國五年十二月三十一日起開始付息扣至八年十二月三十一日三年期滿凡持有三年内國公債第五號息票者限於本年十二月三十一日以前持赂各經理付息機關領取息銀過期作廢不再支付除登報通告並通令各經理付息機關外合行令仰該廳迅即通令所屬各經理分機關一體遵照辦理並將本年十二月三十一日以前收回之三年公債第五號息票近省限於明年二月底遠省限於明年三月底悉數彚解本部核銷俾資完結是爲至要等因奉此合行令仰各該縣所遵照將前項第五號息票止付日期先行出示布告俾衆週知以免自誤一面將本機關抵繳稅欵項下所收到期息票務儘明年一月底前悉數持赴就近中國銀行換現歸墊逾限作廢幸勿滯誤至要此令 
[審廳法官會議記]  
　　昨日午後二時上海地方審判廳長張子鄭邀請本廳民刑庭全體推事會商民刑事訴訟進行並上跅及結束等辦法至四時許始散 
[定海法警提獲捲逃委員]  
　　浙江定海縣馮知事昨派法警吳光基帶同眼線高瑞杏來滬投閘北偵緝隊報稱有該縣屠宰稅委員張和生近捲去稅欵七百五十元逃滬賡居貴境北火車站三元里二號樓上請爲協提等情郝隊員據報當派隊士劉廷標前往將張捕獲解送司法科晳行寄押候該縣備文提回歸案訊辦 
[陳憶德被控案又定開審期]  
　　卜内門洋碱公司夥吳怡石等控滬南工巡捐局路政員陳憶德等詐欺取財一案經地方檢察廳示期陽曆上月三十號公開辯論屆時告訴人不到諭候傳吳怡石到案再審在案茲經陳憶德具詞聲請以此次吳怡石實係有意不到請求出票往傅梅檢察長遂於昨日午後發出傅票飭派法聲往傅吳怡石嚴子良席金生施阿炳陳子寳等一干人到案定於本月六號公開審理仰被傅各人屆時一體到案候審 
[巳閉船公司之股本糾葛]  
黄恭壽前投法公堂控倪仁宰不理股本洋一千七百六十元有零又支票銀七百两請求傅案訊追經中西官核准於昨日傅訊原告由伊子代到稱商人之父前與倪股設中華汽油華泰輪船公司後因難以支持於上年間閉歇核計被倪虧欠一千七百六十元又支票銀七百两今有清單呈鑒惟賑簿被倪取去請求訊追詰之倪仁宰供該公司閉歇後賑目迄今未曾結算外面所欠之賑均未收齊豈能由商人個人負責况商人與黄股開該公司之時一切賑目均歸原告一人經手照商人核算並未欠伊銀洋請察中西官判各退去着原告於七天内自行投案再訊 
[巡捕控訴阻止辦公案註銷]  
　　虹口北四川路天潼路附近某五金雜貨店夥方永伯萬源傅之於上月二十號在外雇令塌車裝運木箱返店經過北四川路天潼路與該處站屬之一百零九號華捕衝突經該捕召到三百七十五號九百六十八號一千四百六十號等華印各捕將以上三人扭控糾衆二十餘人阻止辦公行兇毆打扯毁號衣警笛等情業經閔行路捕房將三被告解送公共公堂訊供諭着存洋保出候究在案昨由捕房傅齊人證將方萬傅三人解廨續訊據捕房律師譯稱被告等車貨經過其處經一百零九號華捕以該地不便車運過重貨物照章阻止被告等即糾衆行兇云云並令一百零九號華捕證明被告因見阻止而起行兇情形據見證信昌洋行夥顧凝甫及永怡昌五金店經理潘耀伯二人證明是日經過其處目覩原告華捕將被告拘入捕房時情形被告亦延律師爲之辯護李襄讞與美約副領事核供以此事雙方皆有誤會致起衝突且事屬微細判將案註銷三被告併釋 
[原告不到被告開釋]  
　　泗涇路六號門牌泰記公司指控司賑劉吉人與在逃經理人王大生串造虚賑知用洋一萬二千元等情由捕將劉提解公共公廨訊供押候補提人證質究在案昨晨由廨復訊即據被告代表律師上堂譯稱被告巳在押多日而原告三人與其代表律師均不投質應請將案註銷中西官得稟以原告不應臨訊不到遂判將案註銷被告開釋 
[被告交保候訊]  
　　日商大橋謹吾在公共公廨呈訴張煥庭不理損失銀一千四百八十餘两又賈祥甫控程滌生不理抵欵銀四千六百五十两又裕記地貨行控陸根生不理貨洋二百二十八元又洪杏錦控太乙藥房經理周運財登報誣稱將僞票騙貨請追名譽損失洋五百元等案昨晨由廨准飭探捕將被告名人先後傅至公堂中西官諭令分别交保過堂候訊 
[拍賣生財抵房租]  
　　蘇德康昨投法公堂控房客陳石泉曹阿狗尹青山等三人各虧欠租洋九十元三十元不等向收均游約不付前日一併逃逸棄下物件所值無幾請求核示又某木器店主蔡宏茂投稱前有尹青山向商人店中租去全房木器現旣逃逸請求准予將原物發還詰其有無保人答稱並無保人中西官以旣無保人不能作證着令退去三被告生財一併拍賣抵租 
[大世界控伶人案之和解]  
　　大世界游戲場主前延律師代表投法公廨以刑事控伶人李德山違背合同鮑順義領取包銀停止演唱等情李等亦延律師代辯一切判原告控告刑事證據不足將案註銷堂費歸原告擔負准原告另以民事起訴在案昨日原告律師投案聲稱現今雙方在外和平解决請求銷案中西官判准予將案註銷 
[兄控弟案證據不足]  
　　林兆鏞前投法公堂控胞弟林文藻私將故父遺下之林魁記顔料店照牌加添秀記字樣此乃公共之産安能擅自私加顯見圖奪權利等語被告延巴和律師代辯一切判候復訊再核在案昨又傅訊先據原告林兆鏞稱父親逝世八載胞弟怱於上年在牌號上加添秀記字樣希圖獨得店産應請堂上訊斷當經代理讞員陳君問曰此店旣係汝父遺産有無遺囑答無又問汝父死後該店向來何人管理答向由胞弟經手又問是否與爾弟同居答巳分居各炊又據被告律師略辯數語中西官以原告所控證據不足將案註銷 
[再誌娶親無着之奇聞]  
　　昨報所紀娶親無着一則茲悉住居浦東吳家廳之婦人張章氏此次實爲伊子張據　授室由孫阿土孫陳氏等爲媒聘定洋涇鎭附近王姓之女前日彩輿臨門並無新娘踪跡張章氏母子知被哄騙將孫阿土孫陳氏並牽涉之姚阿仁扭人三區二分所解送三區警署昨午移送地方廳午後經檢察官提案研訊張章氏母子上堂伸訴當文定時送去六禮並聘金及此次迎娶新娘無着情形質之孫姚等互相推諉問官諭將孫阿土等分别收押原告退去聽候查明實情再行核辦 
[虐姑致斃說查詢地甲]  
　　日前外間咸傅滬南小南門救火聨合會後面東俞家弄中穆姓之妻違忤其姑以致其姑氣忿自縊而死成殮時倩人將死者拖出之舌頭剪去等語事爲上海地檢廳梅檢察長所聞飭傅該處十月舖地甲來廳問話調查實情該地甲貝文祥奉諭後昨日午後到廳稟稱杳得物姓之母此次斃命外間議論雖衆口一詞謂後縊斃然究意因何致死地甲實難指實梅廳長正擬核辦間下午適穆姓之同族某紳士乘坐汽車到廳謁見梅檢察長唔談一切是否關係此案外間無從得悉 
[誘匿養媳之控訴]  
　　住居閘北姚家石橋之車夫江北人楊兆槐昨邀同證人朱徐氏投四區二分所訴稱民人所領養媳劉二留子現巳十七歲將近成婚詎近被其姊陳劉氏誘去藏匿由證人目睹請爲提究經倪警佐飭傅被告到案預訊一過轉解司法科核辦 
[屠桂生准減刑期四年]  
　　前爲大餐司之屠桂生昔因虹口小菜場牛肉攤主楊杏生被人刀斃案内牽涉當時由捕將屠獲解公共公廨訊明判屠禁錮西牢八年並提被逃案中要人徐永和到案再核在案昨晨由屠之家屬延代表律師投廨譯稱被告西曆一千九百十六年四月十七號在虹口小菜場因楊杏生受刀傷倒地旋即身死案内牽涉被捕當時在旁觀看之人衆多均未見被告行兇迨至七月十四號經公堂判决並無實據但憑間接憑證現被告在押將屆四年且無直接證據應請復核准予省釋云云關讞員核供將案卷察看一過商之美丁副領事會判被吉屠桂生減去刑期四年期滿釋出後如再犯刑事提案併究不貸 
[德婦指控西崽行兇]  
　　僑居滬西麥特司路三百七十五號門牌之德國婦人指控西崽張阿利無故行兇等情昨由捕房將張拘解公共公廨請究原告投訴前情訊之張延律師到堂代表否認行兇並請准予交保中西官核供判張交五十元人洋並保候禮拜四集訊 
[電燈不明時之搶珠花案]  
　　前日傍晚五時許英法两租界電燈忽然昏黑不明有開設棉紗號王一亭之妾即前同春坊金寳玉住居西門外楊梅橋適由大世界歸家乘坐黄包車行經南陽橋相近爲匪徒搶去珠花一支約值洋一百餘元該處爲華法交界之區匪徒搶得贓物後即向新租界逃竄現巳由事主分報捕房警署請爲查緝 
[指控串搶紙幣]  
　　貝永章謝子廷同投虹口捕房指控粤人陳仁樵糾黨在虹口西華德路搶去日本紙幣一百元新加坡及中國銀行鈔票各五元現洋三元共計洋六十元等情捕頭立飭包探周耀廷與粤探江標往將陳仁樵拘獲帶回捕房押候查明解究 
[印捕失槍之研究]  
　　滙山捕房五百五十六號印捕於前晚上差至楊樹浦黄浦碼頭巡邏後不知如何將所負之鎗失去無踪經該管捕頭凌處得悉除派中西包探嚴密偵查外並向該印捕盤問上差後一切經過情形以資研究 
[汽車傷人两則]  
　　昨日上午有某號汽車駛經福州路撞倒行人朱雲欽受傷由老巡捕房二百四十七號巡街捕到來抄錄汽車號數另歷車送朱雲欽往醫院醫治一面歸稟捕頭核示又有某號汽車於昨暮駛經長浜路撞倒馬立斯路徐德記木作木匠葉仲益碾傷腿足頗重當經新閘捕房一千一百十四號華捕前來喝令汽車停止押同載送受傷人往醫院醫治旋即將該汽車號數及坐車某西人姓氏抄錄歸報捕頭請示 
[手持烟膏押十四天]  
　　無錫人王順林前日下午手持鴉片烟膏八包在北蘇州路被九號西捕杳獲拘押捕房昨晨解請公共公廨中西官訊據王供烟膏係一不知姓名之人託爲暫携等語堂上以王所供頭係飾詞判押西牢十四天示儆 
[輪船搭客私帶烟土]  
　　水一山由香港乘綏陽輪船來滬私帶烟土三十二两昨午該輪抵埠爲水巡捕房探捕查獲人證除烟土送往海關候燬外水送地檢廳訊辦 
[淞滬警察廳批示四則]  
　　周德祺批准予展限七日仰速函追高倍良到案訊奪可也 
　　麵業公所均德堂同業萬瑞源等批呈悉侯令行一區二分所隨時派警到場彈壓可也 
　　張翼甫批呈悉查夫頭陸小弟等唆使陶阿督等奪貨阻運前經行區查辦在案據呈各節如果屬實殊爲藐法巳極候再飭區查究核辦可也 
　　張章氏批呈悉薦頭店引薦傭工向有無保不薦之規則此次爾夫張福全引薦在逃之陳氏至陳兆林處服役當然負有擔保之責成無論陳兆林失物之多寡如何即該陳氏不别而行巳足證其爲行竊之據業經當庭諭令覓保出外限日交人所呈純係狡飾之詞不准特斥 
[誌謝]  
　　昨承商務印書館贈第十卷第十號小說月報一册謝謝 
[來件]  
　　留日學生代表陳文擬請敎育部通令全國學校仿美國學制行朝會時實行救國宣誓儀式意見書　　救國學潮風動全國民氣之盛於斯足徵不可謂非千載之一時也顧吾國國民性之弱點滋多（一鬨無永續性）（推諉無責任性（有虚氣而乏勇氣（貪近功而忘遠圖）皆其顯而易見者學生爲一國優秀份子乃亦不免現此弱點母乃不可乎閒嘗參考歐美學制以美國論查（美國小學中學每日皆舉行晨會Morningesxercixe每晨校長或敎員率全體學生人禮堂對國旗行禮同唱國歌對國旗發（赤誠衞國）之誓詞）可見彼富强若美猶以衞國爲誓故此次加入歐戰而踴躍從戎之爲國犧牧者之多也吾國現狀何如美國而敎育競言功利馴至知有私利而無公德爭個人地位而遺社會國家此敎育者不知實行衞國宣誓之過也顧或者曰敎育重精神不尙儀式不知儀式爲精神所寄精神固不能離儀式而獨立者且先入爲主倘於入學之始不先爲之定一趨向而各私所學即或學成致用在社會則搗亂在權勢則賣國夫亦何所不至是豈敎育之本意哉爲此擬請敎育部通令全國學校仿美國先例於行朝會時實行宣誓以（赤誠救國）四字爲誓詞此議果行將來莘莘學子萬衆一心救國前途其庶幾耳不然若五四以來於茲僅五閱月青島問題依然如昨而救熰之聲浪巳較低漸呈暮氣前途茫茫來日大雖不有繼起者其何能濟乎是否有當諸希指敎 
[國民合作儲蓄銀行簡章（續）]  
　　九組織分股會會監理會執行部（甲股東會）（一）股東會以本行全體執有票據之股東組成之（二）股東大會由監理會召集之（三）每年開股東大會一次由監理會報告本年營業狀况及通過年結（四）遇有特别事故可山監理會隨時召集特别股東大會（五）倘有全體四分之一要求開股東大會監理會須立即定期召集之（六）每開股東大會必須於三日前通知各股東（七）股東會議投票時不以各人所占股票額數之多寡爲比例每人一律祗有一權（八）修攺章程必須得到會股東三分之二以上之同意（乙監理會）（一）本銀行設監理十一人至二十一人由股東中推選（二）監理會代表全體股東監理一切行務（三）第一次監理會逕由股東互相推選自後每年候選者須先經監理會擬定再交股東大會公舉（四）候選者之人數必須較當選者多一倍但滿任之監理不在此例（五）監理未足額時應否增加亦須先山監理會議决（六）監理選定之後當即互推會長一人書記一人辦事監理一人（七）監理以三年爲一任每年輪選三分之一初两年以抽籤法攺選之（但監理會長不在抽籤攺選之列）續被選者祗得連任一次（八）監理會遇有必要時得由會長召集臨時大會（九）監理會各職員皆盡義務不受酬勞（丙執行部）（一）執行部由監理會委任下列之職員組成之（子行長一人總理一切行務各行員應聽其指揮負本行營業上完全之責任（丑）副行長一人或二人襄理一切行務行長缺席時得代行職權（寅）司庫一人管理本行一切出納事務（卯）司賑一人管理本行一切賑目（辰）書記一人管理本行文牘（巳）庶務一人管理本行各種雜務（二）執行部各職員可隨時由行長請監理會酌量增加 
　　十營業規則由執行部隨時議訂交監理會核准 
　　十一本簡章爲本銀行組織大綱其詳細章程當由監理會擬訂交股東大會通過之監理會會長李登輝行長下燕侯 
雜評二 
[淞滬警廳之偵探（庸）]  
　　淞滬警廳前因有人假託該廳名義向住户查烟索詐特飭所屬查究乃不謂調查之結果索詐者並非市井無賴竟係該廳所恃爲耳目之偵探與探夥不特獲贓敲詐且嘗得賄包比以自稱模範警察之滬廳而有引不肖探警亦何怪上海烟禁之廢弛哉 
　　且藉烟索許之探警旣不祇一人被詐之案尤不祗一起若輩憑其偵探之頭銜要救賄賂行之有素何以警廳平時絶無聞知直至今日乃因根究冐名訛詐而始發覺徐廳長素稱察察爲明而有此失察夫亦信任部屬太過所致若旣受其朦蔽而又顧恤不澈底嚴究則此後上海之禁烟眞不可問矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每每星期調換一次今日係孫樸盫先生手書 
新談 
[電話佈滿中國全國之先聲（下）] [  尙志]  
　　譯密勒報HollingtonKTong原著電話管理員倉語記者國立新電話公司表而之機械用鉛所裹之電線半安放於地下半安放於電杆上徧裝上等的隔電之物則德律風完全組織之模型及其構造等於美國德律風最發逹之巨城與吾所愛之人傅遞消息毫無所苦止摇轉電機之接音器而再所招張互相接談之人巳與接音器接合是時打電話者轉電盤之燈號記其所呼唤之名足矣打電話者欲獲代爲接綫人之注意勿須一再摇電鈴而佇候多時也 
德律風要否取費之問題頗惹起一般人之注意據有經騐的專家之宣言謂創辦德律風果築造之工程合式成效卓著則十載期中可於通常之入欵外另行收欵若干藉資挹注或謂天津德律風公司每歲凈賺之洋二十萬元北京德律風公司歲凈賺之洋幾達三十萬元至於上海華界德律風之公司經濟之狀况亦獲維持漢口之德律風公司似亦獲利以私立之電話公司而論無錫有電話公司一所接線之人以女子任之其營業異常發達據諳熟德律風者之推測謂政府所設立之德律風乃發展經濟之新計畫也 
中國人喜打德律風惟京津打電話之費較歐美消息靈通之城邑未免取費稍昂耳夫德律風乃傅遞交通直接之方法與遠方之友朋談話不論何種之方言均適用之與遠隔二百餘英里之人接洽緊急之事件者重視可達遥久的路程之德律風換言之即滬寗間相隔之路程數分鐘内德律風可達今則寗滬間之消息以電報傅遞之至少需五小時始達車中旅行歷時尙不如是之久不便甚矣 
　　中國所創行之電報號碼及電碼之收費較德律風爲昂北京及天津間之談話用電話只五分鐘收費不及一元雙方打電話時胸中所言者雖極簡單而彼此所接洽之事件巳一一就緒京津間電話線之盛行職是故也倘北京廣州間亦設立電話之線勢必日不暇給以交通便利而值價低廉之故也 
　　諳熟德律風之人確語記者謂可達遥久的路程之德律風不宜使两造間之談話不甚明晰雖然紐約舊金山間之談話恰如紐約城中两造德律風用户之互相接談並無不明瞭之點果爾爲何中國不宜有德律風之線及無線之電機以接連各城邑乎夫無線之電機可達四千英里之遥考歐西之無線電成立於一九一五年紐約及巴黎間可接談焉 
劇談 
[東籬軒雜綴] [  柳遺]  
　　民國二年友人朱佩弦秋吟籟劉弢伯張夢詞輩組織白社於燕京以詞兒（白牡丹）爲社長騷壇健將咸屬而和之時人稱盛焉顧爾時之詞兒爲秦腔花衫師事龐姓性極蛇蠍常不使之有片刻歡後雖荷朱秋劉張諸公之垂青得稍見天日而每出必以三秃（龐氏子習丑蠢如鹿豕偶與詞兒配演小放牛是猶以金盌玉杯盛狗矢也）偕三秃貪貪狼多與之錢則可減少詞兒之磨折故朱秋劉張諸公皆不惜以阿堵物爲詞兒謀幸福也學戲時代之困苦大率類是個中黑幕實有不忍言之者矣嗣詞兒病嗓啞不成聲皮相者頓現其火冷之態獨朱秋劉張諸公之憐惜不稍替乃商之龐氏（時詞兒未出師伶界慣例未出師前有所舉動未得師氏允許不可）而爲詞兒謀重振之方易二簧之轍龐氏至此不得不允其求乃由朱秋劉張諸公鳩質延聘陳桐雲不數年而　大進小嗓亦頴脫而出此蓋彼蒼之有造於詞兒也然苟不遇朱秋劉張諸公則詞兒之爲詞兒未可知矣比得滬友函述詞兒在滬極爲滬江人士所歡迎天蟾方面且有與之訂立晨年合同之消息余爲之喜甚用是推之朱秋劉張諸公之心理其喜當倍於余也惟有一言不能不爲詞兒告天下事積久必生厭畹華應聘出都每不肯久留於其地者明乎此道者也賈翰卿之前車可鑒毋貪目前之安逸而遺噬睛之悔幸甚又滬江情形與都門不同最易沾染時習余素主張恪守繩最之說尤望詞兒弗以投世俗所好爲急而務求其是之歸則詞兒爲眞可敎矣玉珊西去桂鳳巳衰余於詞兒賞抱有無限之希望者也詞兒勉之哉 
雜錄 
[名人風流史（五）] [  瘦鵑]  
　　擺倫（英國大詩人）（中） 
　　天下别離固苦而二人於情深一往之候忽唱　歌尤爲之黯然消魂伯爵夫人登舟時中心滋痛暈絶者凡三次然日必以書寄擺倫玉璫緘札不絶於郵筒用表其相思之忱擺倫索居威匿司一月如渝於地獄之底日夕洪飲藉以忘憂巳而不能復耐因亦首塗赴拉佛那途中賦詩無算掬其靈魂注之行墨之間殊呻窈吟咸爲琪雪胡麗伯爵夫人也 
　　擺倫旣之拉佛那亟謀與伯爵夫人相見而惡耗傅來謂夫人　　美國學校生活之二 
　　炭畫 
　　留美女生作畫時須用一種特製圍裙如圖所示半截裙即其最通行之一種 
　　方病病且篤於是中心劉慄似喪其魂欲趨病榻慰問又不可得則呻吟埅曰嗟夫天吾寳此如花有若生命天殆欲攫吾生命去耶悲極則復作詩自遺而詩中之語亦靡不爲伯爵夫人而發居两月夫人病始　又一月而復元慘白之靨仍紅艶若玫瑰星眸巳失澤至是亦燁燁而明擺倫心乃大慰知天心尙仁愛故留此絶代佳人恣其用愛也然彼姝有夫則二人之間仍界以汪洋巨海不能相合必去此障礙而後可伯爵夫人亦有斯意顧終不知計之所出擺倫以偕逃請夫人不可謂不如佯死以紿伯爵迨一人墳穴即抉土而出相將遠去從此天涯海角可容鴛鴦穩住芳塘矣擺倫然之詎此計畫尙未實行面伯爵又携夫人他去至蒲洛那擺倫獨處寡歡悲憤萬狀日惟蹀躞空室中至於數小時之久中心津津然追思影事凡夫人前此纖手把握之物一一加以摩挲復取夫人所讀書讀之而寸心飛越似亦縈繞於蒲洛那與夫人相見矣 
擺倫索居愁歎幾於自噬其心閱一月餘夫人復從伯爵返拉佛那擺倫似亦由地獄中返於天堂之上樂乃無極越日伯爵以事他去留夫人守别業於是二人長日把臂得享數星期黄金之光陰两魂膠合似栩栩然飛入情愛之宮胡帝胡天不復知有憂患事蓋彼二人者但知情愛忘此煩惱之世界久矣 
小說 
[馬喜（三）] [  鳳生譯]  
　　曰此易事耳時尙足也吾即見之曰汝必弗言汝將起程曰善吾可不告之顧吾亦不能多坐明日爲吾姊試飯之日吾必於今日行曰噫吾兒顧汝一聽我言定汝心坐於汝夫之側勿露躁急之狀曰予將若之何火車不予候也安那斯於十分鐘後將返予待其至即行曰汝果若是予斷不能允汝之請汝夫行將脫離世界而汝猶不之諒願汝記今日至於汝之末日世間有一上帝世間有一上帝汝必有領悟之一日曰馬喜汝不可咒我若是曰吾之至愛汝何樂而久居人世罪惡無窮吾又弗能阻之 
　　頃之馬喜回病室希望曹丁巳熟睡不料曹丁猶輾轉床側馬喜遂大聲曰試觀渠所行哉曹丁曰何如曼瓈未來耶馬喜汝外出何如是之久曰渠泣耳渠爲汝治牛乳火猛而乳焦矣予慰之曰牛乳不尙有歟曼瓈自以不愼焦急萬狀予又再三慰之使之憇榻上故今日未來能使其略臥最佳曹丁聞曼瓈不來雖不免小有苦楚而聞馬喜之言此心亦即安然又恐曼瓈之來其芳心轉多悶損因煮牛乳而令曼瓈惶急至於無地曹丁思至此樂乃無藝曰馬喜曰其何事歟曰吾念吾死期將近雖然吾死亦無悔恨汝勿爲我悲哀過甚曰否吾不悲傷但吾不信生則善而死則否之說曰馬喜吾告汝死誠甘耳曹丁仰視沉黑之天若曼瓈著死神之服而至其前者衆星則皆賜福之花藉天神之力照射於曼瓈黑髮之上而曹丁則於此面網初揭時得覩其妻之亭亭玉影（按印俗行婚禮時新郎新娘由人各揭丢面網两人始得初次見面故著者云然）昏夜之中有曼瓈之明眸注射光徹遠近曼瓈以一嬌小女郎倐變爲世界影像坐衆星神壇之位爲生死會合之處曹丁乃合手自謂曰面網揭起此沉黑中之遮蓋巳賃去矣美哉汝常摇動我心汝其永不棄我而去歟 
曹丁謂馬喜曰馬喜吾殊困苦然殊不若汝所設想者吾之痛苦乃似漸離生命而去譬之載重之舟日曳之使前進繩折而舟飄流無定所矣我雖能目覩是舟而舟巳不爲我有嗟乎馬喜此两日中吾未晤曼瓈一次矣曰曹丁吾授汝一枕曰以吾觀之曼瓈離我而去不猶是重載之舟飄泊他方耶曰兒試略啜石榴汁汝喉必乾涸矣曰吾日昨寫我遺囑曾以示汝乎吾不能憶之矣曰曹丁是焉用取以示我曰當我母下世後我一身一無所有汝撫我鞠我以至成人此我所以言曰兒汝毋是言吾僅有此宅及資産若干其他皆汝之物也曰第此宅曰此其小焉者耳且此宅經汝點綴有年巳難辨我舊宅之所在曰吾知曼瓈之愛汝必曰然然曹丁吾知之汝且速睡曰馬喜吾所遺下與曼瓈者實皆汝之物渠固不能背汝也曰吾愛汝日耿耿於此者何爲曰我所有者皆欠於汝者也汝視我遺囑之時汝其勿以曰曹丁汝言何謂豈汝以汝身之物遺與曼瓈而我有所可否耶吾尙不至卑鄙若是曰但汝亦必有曰曹丁汝試觀之吾將與汝負氣汝欲以金錢慰我歟曰嗟乎馬喜我以何物報汝有勝於金錢者乎曰曹丁汝巳報我多多我幾不能容汝非爲我巳裝點我之破宅耶數年以來我巳獲有多金汝酬我之隆報我之厚予何能再有怨言汝之住宅汝之金錢汝之車馬汝之用産令我重不能載曰我固知汝於一生未嘗稍享樂然曼瓈年穉曰否汝勿爲是言汝遺家産與曼瓈是也 
[自由談之自由談] [  不冷]  
　　馬良辭職政府之待不理於衆口之人可謂厚道矣若馬良必俟其辭職而後始准若楊以德必亦俟其自辭而後准之若禁制集會封閉報館則神速無比 
 
 
 

Page 15

 
 
   
 
 

Page 16

 
 
   
 
