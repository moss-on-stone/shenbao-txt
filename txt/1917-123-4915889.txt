# 1917 - 123 - 4915889

 

Page 1

 
 
   
 
 

Page 2

 
 
時評 
[激烈（冷）]  
　　世人但知激烈爲反對平和者而言而不知人之性情本無大異各平其心斷無不和如事相激必至愈烈此乃我之平和與激烈之解釋也 
　　今者外交之宣戰案贊成與反對不過見解之不同耳苟能平心靜氣各以誠意切磋其見解誰與國有仇必使其國受將來之禍害則其見解未有不歸一致者乃不此之務而互相攻不僅相攻而且相激故其事至於今日而愈見其烈 
　　嗚呼我聞北京議院外有所謂公民圑者乃生此感 
[命令]  
　　五月九日大總統令國務院存記之張超着分發財政部任用前政事堂存記之齊耀珺着發往黑龍江國務院存記之汪守坻着發往福建交各該省長酌量任用此令 
　　又令司法總長張耀曾呈檢察官違背職務請予停職交會議處等語京師高等檢察廳檢察長楊蔭杭檢察官張汝霖均着停止職務交司法官懲戒委員會依法懲戒此令 
　　又令陸軍總長叚祺瑞呈請任命羅鳳鈞爲陸軍第八師步兵第二十九圑第三營營長李文林爲陸軍第八師步兵第十五旅少校副官應照准此令 
又令陸軍總長段祺瑞呈請任命郭錫三爲陸軍第二十師騎兵第二十圑第三營營長應照准此令 
　　又令陸軍總長叚祺瑞呈請任命宋永安爲陸軍第六混成旅步兵第三圑第一營營長應照准此令 
[專電]  
　　北京電此間有公民圑出現擬今日集衆院門外面各議員要求投同意票某名流謂適招反感告當局設法勸阻 
　　北京電頃至衆院見有手持白布小旗自稱公民請願圑者蟻聚而來聞尙有大隊未到今日宣戰案如不投票解决議員恐難突圍而出 
　　北京電兩日來雙方對宣戰案運動極猛烈但至昨晚止尙勝負相當今日或不至投票早晨又有各圑公民分布傳單語多恫喝言如有不顧國家存亡假外交爲搗亂之武器者則紙上警告以後不能不對諸公個人爲實際上之警告聞此舉係某所爲輿論頗憤慨或將生反響　　北京電谷總長呈請辭職謂今日衆院事莫知由來違背憲政於准免職 
　　北京電公民圑三時許舉張瑶卿等五代表面湯化龍求入秘密會旁聽湯拒絶而去嗣段總理以電話答復俟派人將門外聚集之徒解散後即到院出席至六時半段未來而五代表又入見湯要求二十四小時内將宣戰案通過予發電正七鐘此交涉尙未解决 
　　北京電衆院一時開審查會門首即有請願圑二千餘人各有學界商界軍界公民等旗幟圍繞院外見議員來則分以傳單有不取者即羣毆之議員受傷數人田桐受傷尤重吳總監京兆尹等均到解散仍不去内務司法等長蒞商辦法調集軍警排列院外至頃七時尙無一人得出聞議長遍打電話元首聞信頗爲動容據院内傳出消息至頃仍未議及本題惟籌商如何解决今日新發生之問題形勢極危險 
　　北京電衆議院致電話元首後黎即請段速處理之段乃命吳炳湘前往又議院請總理及司法内務長出席范即到段未出席司法亦不出席現范與吳炳湘等在院内商辦法而請願圑中願舉五代表與議會接洽其代表有某部差遣諮議及衆院書記毆打議員即書記所指示該代表等聲稱限數小時内與以同意否則不散司法方面認爲騷擾罪但未便活動現巳七時三十分尙無辦法今晚情勢極危 
　　北京電頃衆院外有人散傳單經門警力阻闖入院内胡閙議員被毆者十餘人激成公憤當開緊急動議决定停審查會改開大會促段總理與内務司法兩長出席質問現狀即由電達休息以待今日外交案恐無結果 
　　北京電段偕范七時半到院衆質問公民何來答不知詢以辦法答人衆惟和平勸散召吳炳湘來諭令遣散各圑體提出三項（甲）限當日投票（乙）不從請解散國會（丙）政府不順民意聽民燬院現叚范尙在重圍中被傷議員已由檢官驗明傷輕起訴頃有日本記者出誤爲議員被毆傷重抬入院内衆見肇禍稍散 
　　北京電内閣就現有者改組或根本改造兩方相持未决張國淦赴津雖爲私事亦會與梁啓超談及改組頗爲贊成惟叚意以宣戰案未通過以前倘先改組内閣則表示見好於國會即足明政府之無能尙猶豫未决　　北京電倒段派丁郭汪等日來分投遊說外交圑各督軍力陳宣戰案斷不容主自段内閣必欲提出非先改組不可 
　　北京電段總理昨晚派靳雲鵬曾雲霈爲代表假東安飯店招宴懷疑派一部分議員疏通意見 
　　北京電國院提議組織對外四機關（甲）倣美例立戰事評議會（乙）設審檢總局於中央（丙）設輸運總局於滬（丁）各省設預備戒嚴事務所 
　　北京電昨（九日）憲法審議會八十一條關於副署加但書任免國務總理時不在此限九十二條法律案交覆議時仍用過半數之表决九十三條議决案適用法律案之規定一百零七條及一百零八條審計院長由參議院選舉以上均無討論通過係受外交問題之影響 
　　北京電衆院預算受賄查辦案提出後政府迄無表示不得已乃由鈕出名向本黨報紙更正惟輿論卒未消釋 
　　北京電昨午葉恭綽假傳心殿宴在京各督軍及協商國各使聞關時局交換意見 
　　北京電張勳應召明日來京 
　　北京電譚鑫培巳病故 
　　成都電省議會以亂事爲戴戡釀成將提彈劾案 
　　成都電滇軍前在省城殺警士數十名人民在五千以上拘禁之四川新聞警華報編輯六人顧品珍棍責釋出 
[外電]  
　　北京電總統與總理屢派員赴津勸李經羲來京就財政總長職李未允謂俟政府宣戰政府策解决後方可就職但昨日天津來電稱李巳允下星期來京（九日） 
　　香港電德華銀行之房地刻由香港政府諭令變賣定於八月十三日拍賣（九日） 
　　東京電遠東運動大會足球比賽華人得利日人失敗（九日）以上路透電 
　　北京電張勳今日可望抵京係由國務院招致而來聞張巳變其對於宣戰政策之意見　　（十日） 
　　北京電昨晨協約國公使在法使署會商中國宣戰後處置德人産業之問題午後法使赴外部部與伍總長商議此事（十日） 
　　北京電公言報云今日衆院委員會議後　將非正式投票以察衆院對於宣戰案將來投票之結果（九日）以上德文電 
　　北京電政學會於九日午後八時續開協議會對德宣戰贊成反對兩派論戰約　四小時谷鍾秀張耀曾交起說明不得巳宣戰之理由力　融洽反對者之意見然終無效其後票决贊否之結果以數人之差終歸反對派之勝利政府方面有一線之望者在政學會今旣絶望遂愈陷於窮境據通消息之某氏談段總理爲欲過此難關或襲袁世凱前年選舉大總統時之故智派遣多數常服軍警配置議會門前威嚇議員迫使同意宣戰亦未可知云（十日） 
　　北京電本日九時有騎馬巡查九名協同在（此間電文不明疑係議會）警戒之巡警拔劍迫逐羣衆谷總長以今日羣衆圍繞議會壓迫議員殊非立憲的行動甚爲憤慨有向大總統辭職之說（十日） 
　　北京電北京聨合通信社長中野江漢氏在衆議院門前負傷（十日） 
　　北京電因衆議院門前騷擾段總理出席議院然只有騷擾事件質問而巳宣戰案遂不主討議民黨將彈劾段總理云（十日） 
　　北京電宣戰願圑代表者多係國務院方面人物（十日） 
　　東京電今日爲遠東運動大會之第三日非 
 
 

Page 3

 
 
律賓與日本開足球戰日軍昨日旣爲中國軍一蹴而創今日復爲非軍以十五對二之大差所破遂不得已放棄足球之權利次日本對中國之網球戰由態谷氏與中國選手關氏試合是役最惹觀者興味開戰之始虛實實未幾態谷氏猛烈出球關氏大爲所惱第一次六對零第二次六對一第三次六對三中國軍敗北（十日） 
　　東京電遠東運動大會第二日之競技非軍能發揮其特色如短距離競走及擲鐵餅等均獲優勝中國軍亦極奮力大戰冀雪第一日之敗然僅得三點日軍於四百四十碼及二十英里馬拉遜競走均獲大勝日非兩軍均各得十八點見是日得點表計非律賓十八點日本十八點日非兩軍之得點又復相同（按日内電線小有故障故到電非常之遲）（十日） 
　　以上東方通信社電 
[戰電]  
　　倫敦電海格將軍報稱今日侵晨敵軍在佛萊斯洛瓦附近猛力回攻初在該村東北英軍戰壕得一立足地即爲英軍逐走德生力兵兩師現在該村東面力攻其在右面者爲英軍加以重創在右面者迫令英軍退出佛萊斯洛瓦村及叢林星期一日英飛機擊落瞭望汽球七具英飛機於天空戰事擊落德飛機六架英炮隊亦擊落二架英飛機失蹤者八架（八日） 
　　倫敦電德國公報云德軍枮據佛萊斯落瓦村後力禦回攻之英軍俘虜百人英軍在羅曷與布勒柯爾進攻均爲德軍所敗法軍在温特堡與柯比尼至貝里約巴克路間進攻德軍以短兵與之猛戰法軍不支而退（九日） 
　　巴黎電今晚公報云蘇瓦松東北與歇滿台達美之德步隊殊欠活動惟其砲隊仍猛轟塞尼等處法砲隊亦回擊甚烈伏開倫東有榴彈戰事陣線他處均有砲火自本月一日至七日德飛機被毁者二十五架尙有五十一架受損落於德軍陣線（八日） 
　　倫敦電俄京電稱京内諸均安靜臨時政府致牒協約國引起之誤會似已消滅政府之堅决已使其在全國之勢力因以鞏固工軍代表會行事之正當出於和平派之意料人民現均遵守該會命令不復開會示威可見該會諸代表頗有權力云（九日） 
　　倫敦電今晚倫敦盛傳駐俄英國大使現在回國途中惟路透電社得有消息謂此說不確（八日） 
　　蔭洛尼加電希民四萬人開大會由市長主席要求廢希皇及傾覆皇朝（八日） 
　　紐約電羅斯佛氏招寡義勇隊赴法盡役巳得十八萬人其中多屬有職務者年歲自二十五至五十不等前駐法大使裴康氏前塔孚脫内閣陸軍總長史蒂姆生氏均在其列 
　　（七日） 
　　華盛頓電政府擬請國會准撥美金洋一千元元以遣商船抵制潛艇主義航務部提議政府應接管各鋼廠各廠所訂私人合同應一律取消該部估計兩年之内可以造成鋼船木船五六百萬噸（八日） 
要聞一 
[宣戰問題之討議]  
　　衆院之秘密會參院之全院委員會 
　　益友政學兩政圑之全體大會 
　　前日閣議結果將對德宣戰案卽日提出國會已誌昨報茲悉當日閣議散後段總理親携咨文率各國務員赴府請總統蓋印事畢巳在七點鐘送到衆議院時已在深晚十一點鐘咨文寥寥六行簡單說明理由要求衆議院開秘密會議予以同意其原咨云大總統爲咨行事　國與德絶交以來德國政府仍侵犯中立權利損害吾民生命財産破壞公法違背人道本大總統爲促進和平維持公法保護吾國人民生命財産起見認爲與德國政府有宣戰之必要茲依據約法第三十五條咨請同意並據學法第二十一條要求秘密會議此咨衆議院國務總理段祺瑞 
　　昨日衆議院本開常會開會後由郭議員同陳議員家鼎提議變更議事日程討論政府提出之宣戰同意案表决多數贊成遂改爲秘密會先是議員以開議外交要案出席者異常踴躍旁聽者亦陸續早到正門前面一時以前即巳車馬盈門更有武裝巡警數十名警衞極其森嚴其間有人散布俄德單獨媾和之不確對德宣戰淺說等印刷物又有分送國民公報大中報（載有梁啓超外交方針質言）者門外光景亦大異平日議場周圍有武裝巡警警備嚴理又議場自四處便門至旁聽席由身配手鎗之警吏嚴行警戒議員就席後卽由湯議長宣告開秘密會請段總理出席說明當由議長電請段總理段總理即同全體閣員出席伍總長亦到惟范總長昨日雖銷假一詣國務院竟未出席段總理到院以後即登台說明對德第三步之必要所持理由大致與平常談話會所發表者相同段說明畢即有許多議員質問總理一一答覆最後有議員質問前所宣言附加條件之利益究竟靠得住否段總理言如我國有加入之决心無不可以商量惟此次中國加入戰圑實於國際地位上大有關繫等語答畢即退席此時議場形勢甚爲洶洶因急進派利於從速投票頗欲借勢表决即時投票穩健派則欲延緩時日以舒其氣然於人聲嘈雜之中刦於反對派洶洶之勢欲覔一出而提議者甚難其人經某某數君在議場内奔走運動多時始有人出而提議先開全院委員會討論表决之結果贊成者多數反對者又提起疑義再用反證表决最後之勝利仍主張先開委員會於是急進派中某君又主張即日開全院委員會而反對卽日開會者亦有之相持甚急後經多人婉告提議者以現在巳届散會時間勸其取消提議某君允諾遂散會以昨日情形觀之贊成反對之人數相差不遠當討論中兩派議員各打電催人出席兩方皆將兵馬訓齊以備作戰急進派利於遠穩健者利於急者欲乘迅雷不及掩耳之勢使人無猶豫之餘地利於緩者則恐尙無把握不如稍爲延宕之爲佳也觀於變更議事日程之動議有多數之贊成似乎反對者占勝利而提交全院委員會之主張又能多數通過似乎穩健者之勢力亦不弱其中若有懷疑者之數票頗能有左右重輕之勢到底之結果何如尙不可知又聞該院以此事關係緊要極爲國民所注重已定於十日繼續開全院委員會 
　　同日參議院議事日程列明自一時至三時開議森林法案司法官考試法案中國銀行兌換劵條例法案三時至五時繼續開全院委員會及二時始足法定人數主席報告後有人提議現在外部問題緊迫對德宣戰案不日即提出到院本院同人不容不預先討論研究請變更議事日程將全院委員會提前開會主席諮詢大衆附議多數付表决多數主席宣告全院委員會開會遂退席委員長趙世鈺登台主席請大衆討論宣戰案最先報號發言者爲吕志伊反對宣戰演說三十分之久詞甚激烈繼之者湯漪大意謂政府對於外交問題始終無明瞭確實之報告使我同人贊成反對皆無所依據所持以爲理由者不外友邦要求加入爲唯一之方針諸君試思外國政府之要求何能認爲我之方針乎本席之意應俟宣戰案提出必須全院議員邀同國務員詳細討論費數日光陰得有確當之見地方能定贊成反對之計繼之者朱念祖大意謂國務員議决宣戰之日不應容各軍人到院參議大政即此足見政府對於外交實如大海茫茫全無主見不外借武人之議論爲從違我同人對於此案必先詳加討論然後贊成明知此案如不贊成國家不堪設想然贊成必確知實情乃無貽誤繼之者丁世嶧議論甚長專攻駁梁啟超外交方針質言之文章其時手持國民公報立演台上一面看一面批評正在興濃之時忽席間傳言衆議院巳經投票於是議員紛紛退席向衆議院探聽消息以至討論有不能終局之勢於是某君起言衆議院投票將有結果參議院即可無須表决多數均以爲然遂散會 
　　前晚益友社政學會同時開全體大會益友社反對其形激烈其反對之理由以爲政府對德絶交時曾對國國宣布種種條件現均不能履行外交已完全失敗此種無條件之對德宣戰非反對不可又言現在外交上之趨勢亦有變遷如俄國革命以後情形與絶交時已大不相同此時行此政策異常危險云云表决之結果多數反對並發通造與各社員爲一致之主張但益友社雖有如此表决然其人數究不甚多尙未必能佔勝利政學會開會時首由反對者發言其勢頗汹湧從九點鐘起至十一點半鐘止皆反對者繼續發言於是始由楊永泰王侃韓玉宸發表贊成之論調相持不下者甚久反對者必要表决張耀曾謂時巳十二時半而報號發言者尙有六七人之多此種問題未能如此輕易表决恐未發言者其心不服也遂主張繼續討論而散照大勢觀之政學會如果表决則反對者必佔多數 
[國務院茶話會情形]  
　　昨日（八日）午間段總理又在國務院特設茶點酌邀各派議員談話屆時到者約近百人段總理復就對内對外一般反對派所懷疑之點解釋首謂昨日尙接駐俄劉公使來電述及俄國堅持戰爭到底情形其電文曰轉國務院二十九日電悉尼古拉大公爵當俄革命前其兵權本限於高加索一方面革命後俄皇遜位彼係皇族有連帶關係即爲臨時政府免去本職已詳三月三十一號致外交部報告彼去與戰事無影響前日俄外部令駐聨合國各使照會該國大致謂近來敵人播謡誣我准備單獨講和意在離間同盟但我國大勢必與協商國及新連合之美國同一本旨戰至全勝　保永久和平决不放棄責務云云再前電中不背二字電傳誤爲不肯合併聲明鏡三日云云次謂外間對於此事有種種之疑點第一疑點即以爲政府於日本之外交或有何種秘密余（叚總理自稱）可以保證並無絲毫之秘密凡所交涉情形大抵均已表示並無保留第二疑點以爲宣戰以後當施行軍法普通法即失其效力余敢保證决無此事蓋此次號稱對德宣戰實無戰事之可言决無宣布軍法之必要第三疑點以爲宣戰以後恐協約方面要求中國出捕助戰余以爲不必有此事發生縱令有此事發生决非中國不利益之事以余個人之意見觀之尙爲一種甚有利益之事可惜不能表示於衆耳第四疑點以爲德國若得最後之勝利當蒙不利益之影響余以爲德國當宣布潛航艇政策之時已足證明德國在陸地上能力已不充足不得已而出此破壞公法之下策且此策並未收得效果從前協約國祗能堅守德國則純取攻勢現在情形巳變更德國只能退守而協約國巳取攻勢故恐德國勝利之說實爲過慮以上解釋種種疑點務請諸君多與同人說明總之政府於外交上并無何等秘密也至於實行政策則現在内閣頗與時勢不相應必須改組使其形成一種國防内閣以收舉國一致之效之政府正在籌畫之中辦法必求其持平云云叚總理說明畢湯君漪出而質問略謂總理所辨解種種之疑點在余觀之並非疑點余所疑者即在政府無一定政策之一點耳對德宣戰一事係各國對於中國有此一種要求政府因此要求間接提交國會要求同意此不得謂之政策也總理平日所表示外交之政策有兩層一爲抬高國際上之地位一爲避害但僅說到國際地位應行抬高害應行避此亦非政策也所謂政策者必有一定之如何方法可以使之抬高國際地位可以使之避害並須將戰後各國勢力之分配如何中國在平和會議所佔之地位如何及其主張如何於此等處面面皆有極周密之計畫方算得一種政策政府旣不於此等處着眼空空洞洞說要抬高國際地位說要避害此乃大可懷疑之處也湯君言畢叚總理似未聽得十分明瞭所答之詞甚爲簡單似乎非所問於時王正廷君謂此時已届兩院開會之時今日亦無他話可談遂散會 
[又有兩起請願宣戰圑]  
　　自宣戰同意案提交衆院後京中上書請願宣戰　紛紛出現有署名軍學商各界者昨報已經述及茲又有署名五族公民與陸海陸軍人者發表誠五光十彩燦爛一時矣爰再錄其請願書原文如次 
　　五族公民請願書文云衆議院議員諸公鈞鑒竊自歐戰發生全球震動此誠世界之變局抑亦我國存亡呼吸之危機也我政府對德旣毅然由抗議而絶交亦足微碩　遠謀救國圖强之苦心矣乃因懷疑者衆當機不斷以致閱時五旬尙未宣戰豈即以絶交爲止境乎則絶交之後德感以惡而又不能即以此見好於協商諸國雙方皆失孤立已成他日之危何堪設想若謂宣戰不免爲孤注一擲則大勢所趨未必能容我長此不戰而守此中而不立之現相彼希臘之前車可鑒也語曰兩害相衡取其輕與其畏葸不戰徒供他日之魚肉何如沉舟破釜尙可爲死中求活之計乎况昔神聖同盟意大利加入而興同盟聨合軍德意志加入亦覇前徽不遠我奈何因循苟安而失此千載一時之機乎公民等血誠所激不揣冒昧公懇我議嗣員俯順民意一致贊成宣戰以捐鬩牆而同禦侮則國家幸甚五族人民幸甚專肅伏維埀鑒五族公民請願圑李嘯三等一百六十九人公叩 
　　陸海軍人請願書文云大總統總理參議院衆議院均鑒竊我國對德問題自絶交後因懷疑者衆覊延至今已歷五旬尙無宣戰之期夫我國今日餉缺械乏言戰實難秉政者受民寄託豈敢以國家爲孤注然春霆等外覘世界之大勢内審己國之情形確見夫我之於德實有不能不戰者三機之可戰者二勢亦宜戰者二焉茲敢次第爲我總統總理諸公一詳陳之此次戰雲已遍歐亞苟利所在即公認永久中立之比利時亦不惜悍然而滅之况我國久爲列强所埀涎者乎與其不戰而已亡何如戰而猶可以圖存此我之不能不戰者一也青島歸日德已恨我今復絶交恨我自益甚矣即今加入戰圑將來進戰發言有權且可得協商之助我國權利可無損害然欲僅一絶交以博協商國之歡則實難也此我之不能不戰者二也對德方針久已宣言與美一致各國共聞今美已對德宣戰矣我其食言而肥乎若然則國交信用掃地盡矣此我之不能不戰者三也兵飢則潰遑有鬭志外電屢載德糧告匱同盟罷工内亂交棘我雖貧弱以當强銳之衆固不足以敵饑疲之卒或有餘也此機之可戰者一也德雖善戰半恃同盟今奥將疑二土復内訌路透之信豈盡無因敵之失援我之利也此機之可戰者二也我國改革頻年多故首事軍人半投閒散挺而走險亦正可虞且如川如粤如東省驕兵内鬨時有所聞一旦有事則驅赴前敵外患急内訌熄亦政治上之原則也此勢之宜宣戰者一也甲午庚子以還我國軍聲久餒不振若趁此時機一戰而勝不獨已失之國威可恢卽國際之平等亦復矣此勢之宜戰者二也總上數端千慮之愚或有一得故敢冒昧直陳公懇我大總統總理曁議院諸公一致贊同尅日對德宣戰以捐鬩牆之隙而同禦係之心春霆等分屬軍人捍衞國家是其天職如因宣戰有所驅策卽赴湯蹈火亦不敢辭專肅敬請公安陸軍中將趙春霆等三十四人同上 
[梁啓超之外交質言]  
當與德絶交之初梁啓超氏曾有宣言書發表茲者宣戰案提交國會梁氏又有對於外交方鍼之質言一篇發布其原文曰我國曷爲忽然而有參戰之議耶吾儕曷爲銳意贊成此議耶請質言之所謂公法所謂人道普通義耳所謂條件抑附屬之後起義耳其根本義乃在因應世界大勢而爲我國家熟籌將來所以自處之途第一從積極進取方面言之非乘此時有所自表見不足以奮進以求厠身於國際圑體之林從消極維持現狀言之非與周遭關係密切之國同其利害不復能蒙均勢之　必深明乎此兩義然後問題之價值乃得而討論也請申言積極進取之義蓋今日國際關係複雜之世界雖至强之國猶不能籌立以自存英人以名譽之孤立自夸耀者垂三十年自入本世紀以來遂不得不棄擲其所信首聨日次聨法俄造成戰前對抗之局勢美國素以們羅主義自坊對於歐洲各國合縱連横向不過問至今亦毅然出於參戰而當絶交之初又竭力糾合中國爲同調而詢謀首及於我凡此皆足說明今日之時局凡國於世界者皆不能不求與國譬諸個人古代山居谷汲可以老死不相往來若求立身於近世都市之中謂邈然無侣而能生存安有是處我國自海通以來雖亦與各國使節往還然一切皆甘自處於被動之地位非受纒擾受壓迫至無可奈何决不肯與人開襟袍以相交際質言之則我數十年來對外之政策皆有應着而無發着且非至極狼狽之時萬不肯應譬之奕家諺所謂專下後手棋者是已夫專下後手棋則安往而不敗屢敗之結果則愈怯於與人對奕然欲罷絶奕事又勢所不能我國外交始終陷於窘絶之境地皆由是也夫我國今日不能齒列於世界國際圑體中此無容爲諱者也謂由他國擯我不容其齒列乎以偌大一國迎擯何至由人實則我自始未嘗欲舉吾國加入此國際圑體中而爲其一員且並不感覺取得此國際圑體員資格之必要苟我國人而有此覺悟且有此勇氣者則十餘年予我以可乘之機正已不少惜乎機屢當前而我屢逸之耳今茲之事吾儕所認爲最後絶不容逸之一機也而反對之聲所以囂然盈耳者其大原因實由多數人狃於數十年來專下應著之習慣成爲一種惰力性而一旦不能自拔而吾儕則確認此種惰力性爲絶不適於現代國際之生存苟長此因襲不變則國家非終歸洶汰焉而不止也或曰吾弱國也無進取的外交之可言吾以爲不然强國可以兵力增高其國際之地位弱國舍利用外交機會外更無術以增高其國際之地位五十年前之德國三十年前之日本以云强也其强幾何其所以獲有今日者雖曰内治方面幾費經營然曷嘗非由炯眼敏腕之外交家結納得一二邦以爲奥援乃一躍而自致於青雲之上者此不具論其與我國今日情勢最相類而爲吾儕所當效法者莫如加富爾所手創之意大利意大利之前身爲薩的尼亞實阿爾頻山下之小王國其面積人口曾不能當吾一大縣也時加富爾實爲薩相當哥里米戰爭之起加氏攫此機會加入英法聨軍遣七千人參戰因以求列席於千八百九十六年之巴黎會議奥人側目而以英法之助莫可如何其後意卒賴英法之助以成統一之大業爲第一等國以迄今茲問薩之與俄當畤有何種宣戰理由吾苦不能知之以蕞爾之薩慴伏于强奥肘之而貿然與歐洲一大國爲敵其冒險之程度何若至今尙可推想也抑區區七千人其足爲輕重于英法聨軍者幾何當時有與加富爾同稱建國三傑曰瑪志尼者反對加氏政策不遺餘力謂其必以國家爲孤注國之亡將無日加氏毅然行之英法驩然親之卒以創建新國家而左右歐洲之國際圑體以至於今日嗚呼機會之來洵一髮耳善乘與否存乎其人吾固非謂吾國今日宜完全蹈襲意大利當時之藍本然竊　彼我昨今所處之形勢所遇之機緣何酷相類我國能否有埃瑪弩亞（當時之薩的尼亞王卽後意大利開國第一代君主也）與加富爾吾不得而知焉惟深望我國之與瑪志尼自命者梢一深長思耳要之吾之所謂積極進取的外交政策以結納友邦獲得奥援增高國際地位爲前提而以孤立退龔爲大戒謂德可以爲友可以爲援耶親之可也與之同盟可也兩造外之中立國而有可以爲友可以爲援者耶親之可也與之同盟可也夫旣無有矣夫旣不能矣則我之求友求援勢不得不求諸德國之敵國中一舉而獲六七强以爲之友此後若能善因應之則國家對外之關係遂廓然開一新局此吾儕主持參戰之根本理　也（未完） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[一週間錦城慘劇之别報]  
　　字林報四月二十五日成都通訊云滇蜀軍隊交訌發生以來已一星期今日似已結束今晨雙方依照議定辦法各離省城蜀軍由西門而出滇軍則出東門而赴滇省羅佩金已將督印移交戴省長故就表面觀之暫時可得安寗矣但居民在此一星期中飽受驚惶苦不堪言羅督所居之皇城位於成都城之中央蜀軍已圍皇城四面進攻遠近不一彈丸之向城上施入以期擊倒守城兵者往往不能中靶而落於人烟稠密之區守城者被困於皇城之内急欲覔一出路遂以焚去附城民房爲第一要着煤油亂澆烈火大作許多平房悉付一炬可憐居民不知所措不獨室家所有盡成灰燼即逃生亦復大難蓋各街皆由蜀兵堵斷防滇軍之衝出也葬身火窟者究有幾何目下無人知之亦從估計或言數千此說未免過甚但燒死數百人則無疑義其中當然以婦孺居多數受災之地多爲回敎徒所居故産業上之損失以回敎徒所遭者爲最大外人産業無甚損失皇城西南之美以美敎會與醫院當火勢大盛時幾有波及之勢幸火勢止於小河之旁而對岸之大回敎堂亦慶保全西面火勢沿燒及於法人醫院距平安橋之大天主堂相去不遠法領署在城之東大受鎗彈之擾有一砲彈落於英領署餐堂之内幸外人無一受傷且不存彈丸之墜出於有意之念美以美敎會女學校適在火線之中故女敎員不得不率領女學生退出校舍避入南門外大學校中兵警等對於外人尙能竭力扶助加以優待英法領事於事變之初即經人請求出而講和往來於彈丸之下不避危險維持亂局卒成功洵可嘉已有一次領事等甫出皇城砲彈突墜爆烈於相距不過數尺之外得免傷害實稱萬幸戴省長處境雖極不順其維持秩序之心未嘗或懈排難解紛有足多者吾人深望滇蜀軍人間之風潮今日似方過去者他日不向黔人而復生也聞雙方皆有暴行對於間牒尤不輕恕滇軍以砲位所在爲蜀軍偵知遂疑及他人凡見稍有可疑者輒捕而以鎗刀刺殺之擲諸堵牆之外警士且有時爲雙方所疑致被攻擊當滇國奪取東門時警察多人死於鎗刀之下焉數日來各街寂無行人往來其間者惟兵士耳日間伏於街中障礙物之後窺視敵人夜間亂放鎗砲聲震天空今日街中人民往來不絶彼此道賀各慶生存小店舖巳逐漸開張營業飯店生意尤佳暫時停閉之學校一俟時局大定卽將開課亂事甫息華人即相率力圖恢復原狀其恢復力富足亦一特色也後事如何未能逆料但成都似有來日較爲安甯之氣象至於他處滇軍是否安然退出蜀境則須俟日後始能知之 
[憲法審議會記事]  
　　國會常會會期不信任權與解散權 
　　昨日（七日）下午一鐘餘憲法審議會審議長王正廷主席參議院出席一百三十八人衆議院三百四十七人主席宣告審議第三十二條原案爲國會常會於每年三月一日广會易宗夔王玉樹陳堃黄贊元等提出修正案或主張八月一日或主張四月八日郭涵反對修正案贊成原案主席付表决贊成八月一日者二百七十一人不足三分二之數易宗夔提起疑義主席付反證表决反對者二百一十六人超過三分一之數主席以四月八日之說付表决贊成者二百三十一人亦不足三分二之數又以原案付表决贊成者二百四十七人亦不足三分二之數丁世嶧議於三十五條後增加一條云國會閉會後參議院爲行使憲法上特别委任之戰權常年開會前項參議院開會仍得行使四十五條四十六條四十七條之職其理由蓋因國會委員會旣經取消不得不使參議院常年開會以監督政府行政也王源瀚以爲丁議員修正案提出太晚致與第三十五條衝突吕復主張俟地方制度解决後再將丁議員修正案提出丁世嶧湯漪均贊成吕說主席以吕說付表决贊成者少數又以丁之修正案付表决贊成者亦不足法定之數主席宣告審議第四十三條原案爲衆議院對於國務員得爲不信任之决議仇玉珽李慶芳二人主張第四十三條全條删除李述膺修正爲衆議院對於國務員全體得爲不信任之决議對於各國務員之失職得爲譴責之决議主席先以仇玉珽李慶芳等删去全條之說付表决贊成者少數不足三分二主席以李述膺君修正案付表决贊成者亦不足三分二主席又以原案付表决贊成者三百七十七人在三分二以上主席宣告審議第七十五條原案爲大總統經參議院列席員三分二以上之同意得解散衆議院但同一會期不得爲第二次之解散大總統解散衆議院時應即令行選舉於五個月内定期繼續開會駱繼漢修正案爲大總統當衆議院對於國務員不信任之决議時得解散衆議院但同一會期不得爲第二次之解散秦廣禮李載賡主張第七十五條全然删除陳光　修正案爲大總統得解散衆議院但同一會期不得爲第二次之解散葉夏聲修正案爲大總統於國務員受不信任之决議時非免國務員之職卽解散衆議院解散衆議院須經參議院之同意鄒魯修正案爲大總統當衆議院對於國務員不信任之决議時經參議院同意得解散衆議院但同一會期不得爲第二次之解散丁象謙修正案爲大總統於國務員受不信任之决議時非免國務員之職卽解散衆議院但解散衆議院須經參議院列席員三分二以上之同意同一會期不得爲第二次之解散主席一一付表决均不足法數復原案付表决亦不足三分二以上之數遂無結果而散時三時五十分 
[漢口社圑之反對宣戰]  
　　宣戰案政府已咨交國會要求同意武漢商民得此消息極爲懷疑當由漢商界領袖某某等發起組織外交研究社業已發表意見通電政府議會及各省長官省議會詳論宣戰利害其文約二千餘言對於參衆院議員並懇切患告望其毅力主持勿爲所懾 
　　漢口各圑聨合會爲數十圑體所結合勢力較總商會尤强近接兩院宣戰反對派來電請協力爭持特於星期日（即六日）召集全鎭各保安會正副會長各界代表開全體大會討論辦法到會者三十餘圑體共一百餘人下午七句鐘開會相繼發表意見大致均不以政府方針爲然討論良久羣以政府旣巳抱定宗旨非發一電上一書所能挽回宜聨合全省法圑一致力爭一面電告政府一面推舉代表請願於兩院務須順從民意遂當場推定代表四人往商會省議會及各項法圑接洽但聞商會近曾接王子春督軍由京來電諄囑其勿再固執日來該會長俞清臣等似已稍變態度而省會又巳閉會不能有所主張此兩大圑體於請願事尙未知是否贊成也至其餘各圑度必可得同意也 
[湘省近訊]  
　　近月以來湘人所視爲極重要之事件者爲湘省設立中日銀行中日合辦白鉛煉廠曁湘政府抛砂借欵等數事雖經省議會及各方面一再設法阻止然均未發生效力茲有公民魏振邦丁雲龍等發起全省公民大會定本月六日假座省敎育會爲開會地點業已發出通告並標明是日應行討論者即爲以上三問題將其必須解决之點錄下（一）應以何種方法抗爭（二）督策政府嚴愼辦理（三）吾人應負之責任與决心（四）貫澈目的必要之準備 
　　中日鐵行之設立此間人士反對後譚省長已屢電中央請即向日使嚴重交涉昨得中央覆電示以解决之辦法數則惟警察廳以人民反對未巳或不免發生不規則之舉動故於日昨派警察二人全副武裝至該行駐守保護以防意外 
　　湯淺借欵已由日人方面派探礦技師高木等四人赴水口山勘察曾經保礦會電致水口山分局請設法阻止在案該分局局長羅仰煥得電後於高木等到山時即用婉言謝絶高木等往返電商守候數日終未妥洽頃聞高木等巳於前日由常寗起行日昨抵省復與久原興亞等籌商聞已擬定辦法將於昨内再派他人前往察控矣 
　　湘籍參議員歐陽振聲之弟振瑚與日人合辦白鉛煉廠事已於日昨呈請省長立案當經省長批令財政廳核覆茲聞廳長以該廠命名白鉛不惟水口山白鉛在其專辦提煉之列且與財政民政不免亦有關係故即呈覆省長未允所請就目下各方情形警察恐其交涉一時尙未易妥洽也 
[黔桂烟禁之前途]  
　　嚴刑峻法而販土如故 
　　字林報四月九日興義通訊云通入廣西之大路目下行人往來甚爲熱閙聞沿途旅店頗有客滿不能再容之勢其故有二一爲商旅結隊而行以防盜匪一爲赴桂販烟者異常衆多旅店刻以蘆蓆竹竿搭成房屋以容過客販土者至桂省後先付定錢坐待罌粟成熟取漿而還聞今年鴉片收成不佳以雨水太多之故吾人觀於販土者之膽大妄爲而不敢謂中國人民盡非服從法律之人此間知事辦事認眞名譽頗好境内鴉片巳被掃除淨盡並出示禁止復種詞極嚴厲乃民間紛赴廣西私購鴉片如故也有一人竟敢在縣署附近開設烟室當爲知事查見重責一千板繫之獄中定以以監禁十年之罪身體上之痛苦可謂甚矣而民間赴桂販土仍如故也破獲者受重罰往往典田産賣房屋或重利借債以繳鍰金財産上之損人可謂大矣而民間赴桂販土又如故也知事怒極曾語烟犯曰爾輩或有一二人竟能携帶鴉片偷過邊境之河但能逃過吾之耳目者恐無一人凡不能逃過者將來永不能再赴廣西或赴他處官場警告之言可謂深切矣而民間赴桂販土復如故也知事今巳派兵沿河守候以待土販之歸來民間乃稍稍震動待看烟客與知事之衝鬭而作壁上觀者其中固不乏乘機購買私土之人或問貴州南境之人何時始不赴桂購土乎記者答曰其最後食品爲鉛丸而非鴉片之時則民間庶幾可不再赴桂購土矣苟不然則無以止之也廣西鴉生今年未克肅清巳可由此知之目下桂省鴉片將届收割之時使中國而果清除烟毒也則桂省將爲減去鴉片之最後一省就記者見聞所及桂省所不能掃除鴉片者因有三種大阻力（一）高山峻嶺罌粟多種植其間（二）地荒人稀官吏尤稀（三）烟之苗民野性難馴記者私意設捕獲土販百人殺其九十九人而留一人則民間猶存僥倖之心必被捕者無一得逃鎗斃之刑則民間聞之或不敢輕爲嘗試附近某縣近曾鎗斃烟犯三十四人或問同一烟犯而各縣辦理不同何也答曰此中原因頗多其主要者則爲知事辦事寛猛之互異近有一人來自貴陽自稱省長派來爲查烟委員在鄉間大肆滋擾爲知事所知捕得其人笞一千三百板荷以木枷此種重刑興義素不多見知事竟用之亦可見其嫉惡之决心矣 
[皖省近事]  
　　省公署文件向例郵寄蚌埠畫行蓋印此次倪丹忱氏入都怱促並未委員代拆代行故近月以來公署各項文書擱積至二千餘件聞政務於長昨已電請省長迅速回皖 
　　安徽省議會上年議决議案行政方面均置之不理故此届常會各議員多持冷靜態度重要事件均未提議 
　　省議會連日秘密討論取消裕繁公司礦權案仍無結果 
　　倪省長提議鹽斤加價案因各縣反對甚力聞將不咨交議會擬自行撤銷 
　　省議員何國祜在籍病故（英山縣）昨日議會特休會誌哀預備下星期開會追悼 
　　皖省各界青年現組織青年同志會以研究學識振興實業爲宗旨刻正着手進行 
　　宣城縣書吏糧櫃張秉春陳書田等二十餘人舞弊營私虧挪公欵一案現經袁知事拿獲一律拘禁 
[杭州快信]  
　　嘉興迎燈肇禍案知事張昌慶與水警署長俞肇桐彼此諉過雙方先後來省互辯聞俞將不安於位 
　　峽石各靛行串合統捐局浮收靛商分運捐財政廳以向無此項名目嚴飭禁革并將該局長記過一次 
　　賄賣統捐局長案内之李文周（上海人）昨由高等廳判處徒刑三年零四個月 
　　警務處委王化爲樂清大荆警佐 
　　本年蠶汛甚佳較上年收成約多二分 
　　楊督軍通令各縣勸種小米以補糧食之不足富陽徵收主任沈逸波侵吞舞弊經省長飭查屬實巳發交該縣按律擬究并勒追贓欵 
　　省公署准内務部咨嗣後各省任命縣知事時應由各該長官先行咨部轉咨銓叙局審核後再由部呈請任命以明統系 
　　各縣城河類多淤淺每届夏令河水乾涸居民飲料大有妨礙現省中擬令一律開濬所需經費每縣酌撥五百元不敷之數就地籌撥現正在籌議中 
[江北近聞]  
　　昨今兩日縣知事公署捕獲潛撒烟子之徒甚衆統計不下六十餘人 
　　五月四五日浦垣續得微雨運河亦漸增長 
　　邳縣人民李明廷等因積水不洩有害收穫特呈請省長飭縣繼續疏通巳奉批由邳縣知事查明具復再行核辦 
　　江北各縣烟酒門銷捐向由各該縣知事徵收現由財政廳省烟酒公賣處定於五月一日起撥第七區烟酒公賣局管理 
　　第七區烟酒公賣局局長李崇鎏限制釀酒之户於五月内報告各縣稽核所或支棧以便查明發給營業檢驗證俾資稽考 
　　徐州省立第十中學校籌備員武同舉已抵該處現正購地籌畫建築事宜 
　　省立第三農校近奉省令農商部咨送種藍辦法計分（一）種法（二）土宜（三）收則（四）留種（五）計利等數項當飭遵照試種 
[無錫最近商市狀况]  
　　無錫商市久呈麻木之狀號稱最大之米埠幾有一蹶不振之勢自上月有西商採運米糧出洋之訊營糧食業者始有轉甦之象及今數星期中各業狀况莫不層層飛漲大見活動茲彙錄其貿易大者數項於下 
　　棉紗廠家困邨已兩年前年出入尙微去歲祇振新一家折耗至二十萬兩開歲以來陰曆正月份棉紗每箱價值一百三十餘元自入二月歷閏二月以來市面接續提起上月尤見大跳現在如振新廠之圑鶴球鶴兩牌業勤廠之昇平紗每箱漲至一百六十八元新開廣勤廠織女紗出品獨精價在一百七十餘元前後不出兩月高下至三十餘元此等市况已數年未見據業此者云因東洋棉花收成不佳來華大批動辦棉價忽昂兼之各路紗消場甚暢有以至此云 
　　麵粉廠去年營業無不虧折實緣廠家日多原料不敷廠商缺乏公德心圑結力各負意見不相爲謀甚至彼此傾軋是以去夏迄今每遇市面稍振不轉瞬即又跌賤此皆廠商心志不齊此張彼賤有以致之春間發生出洋希望人心踴躍市况蒸蒸日上而號稱麵粉大王之某廠經理仍狃於習慣墨守舊法以爲出洋非事實大賣特賣抛空四五十萬包不出匝月果然每包自一再六錢餘漲至一兩九錢一出一入淨耗十餘萬我國商人無新知識不能應付世界商業潮流可以想見内地麵粉批價亦由二元三角提至二元六角至如粉廠所出下脚即麩皮爲猪食之料今亦飛漲矣 
　　米市自裝運出洋之說傳佈以來陸續抬高近雖出洋一事尙未實現但上游一帶來錫動辦甚多價因飛漲高糙粳每石前本四元八角今售五元六角白米亦提八九角今爲六元二角糙秈四元九角白秈五元六角各米行有存積者莫不利市三倍大異正月間米業雙鎖眉頭之景象矣 
　　小麥在上年爲歉收之歲加以機器粉廠發達逐日用數浩大春間卽傳說小麥有斷擋之虞及今河水涸轍船貨無到新舊不接勢成事實錫市各棧存數統計不足兩萬河下每日到麥數百石安能抵廠家每日五千石之用數即有宿存不出兩旬必有宣告停工之廠至於麥價比諸上月每石昂起七角高麥六元中段五元七角嘗攷十年前麥價與米價相比例作七折近年小麥往往較米爲貴而農人素稱小麥爲小熟不甚重視若照最近價格似頗值得栽培推廣其産額也 
　　各業好消息之中獨乾蠶市况仍是不好上年收存夏蠶堆至現下售出每百斤祇值七十餘兩僅敷成本之半數折耗亦稱鉅矣 
[蘇公債票逾期作廢之理由]  
　　江蘇齊省長答覆省議會云案准貴會咨以朱議員祥紱等質問江蘇第一次公債不應逾期作廢一案咨行查照答復等因當經飭據財政廳查復聲稱遵查蘇省元年發行短期公債原定三年十二四年七月由寗滬兩處江蘇銀行分兩期各還半數本息節經先後如期照付嗣因四年七月間第二次償期一月届滿後尙有少數未領之票由廳呈奉鈞署及財政部核定截止日期以五年七月底爲限先於是年二月間登載上海申新時三報聲明逾限不再補發並刋入三月七日八百七期省公報通行飭遵迨七月限滿之前又續登寗滬各報催領一次是廳署對於此項公債因慮妨害信用計前後登報四次之多今奉令截止距第二次償期已逾一年距第一次償期且及一年有半早經呈報結束奉有指令各在案現距最後截止之期又逾九月雖或因留學遲歸致抱向隅之憾但票面明載償還月日似可先期通函問訊抑委托他人代領茲過期將及兩年案早結束委難通融且查上年冬間據松江縣李知事呈稱該縣公民馬三畏旅歐留學回國後始知逾期請予補發等情當以前項　債本息已遵奉部令截報無可設法令由該縣知事轉行知照此次情事相等更未便先後兩歧况查民國二年有利國庫劵本息由部於四年十二月底通告截止付欵刋登一千三百四五等號政府公報至部定八釐軍需公債第十次付息辦法第三條内載到期息票儘六個月内換 
　　過期作廢等語是付息旣有定限將來償本限期當亦另有規定至三年内國公債經理規則於發息償本均有年限並註明逾期不再補付據此三因似乎中央債票本息尙有過期作廢之例未必儘數收回可爲蘇省短期公債逾期止付之證明等情前來相應備文咨復貴會轉達查照 
[蘇省選舉訴訟二次開庭紀]  
　　（續） 
　　徐供楊石於陰曆閏二月初八日派人來敝館呌拿照相器具至大中橋楊公館拍照證據當派店夥關某去拍推事問汝看過證據照片否徐供看過惟所書何字因未關心故不能記憶但字句約兩行不過二十定上下推事問吳紹文到館取證據照片店夥剛要交付而汝趕出謂此片關於選舉不能糊亂給人將片奪回非楊石親自來拿不可此語是汝所說否徐遲疑久之始答或有之推事問汝旣知關於選舉何以又說不知所書何字徐供每日事忙故不關心推事乃厲聲問曰汝係商人不過居證人地位拍照乃營業直說無碍汝若爲虛僞之陳述將來偵查明確必科汝以僞證罪徐供仍推脫推事問楊拍證據照需價幾何徐供印五張共計八元推事問何以賬簿未批 
 
 

Page 7

 
 
明錢數徐供因臨時忘記批註推事問前後數月眼俱批有價目何獨忘此看汝情形顯係受楊賄買不肯吐實吳紹文上堂聲訴是日至該館取照徐沛亦在場推事令徐退下命傳徐沛上堂徐供與吳紹文前後相符推事問楊石自首狀係王朝幹起稿汝在場曾修改數字遂將楊自首狀底給徐看徐答在檢察廳曾看過此狀底非原稿係有人向檢廳將原稿調出此事關係貴廳名譽可不多說推事問狀稿不對文句相符否徐答措詞語句俱與原稿相符推事謂那就不必追究推事又問吳紹文辛潘與楊石賄和究係何人經手吳答此事若要根究則關係更加重大多有未便推事謂汝係告發人若不說即就是湮没證據吳答辛潘與楊石賄和何人經手報紙登載全國皆知推事問究竟何人經手說出亦可資本案之研究吳答係某要人囑某從中賄解推事無言乃傳被告潘鍔上堂潘供與吳紹文素不認識吳所供在交通旅館情形俱係憑空揑造然當時吳紹文旣在場親眼看見買票情形何以當時現行犯不拿到法庭起訴乃事後根究楊石之自首狀現楊不認曾遞狀自首則此案根本打消推事問袁希洛劉伯昌認識否潘供袁劉前在東京時即常見面惟無深交推事問汝與葛夢樸仲頤郝儒琳楊石時常往來否潘供楊石葛夢樸郝儒琳俱係江北議員故不常往來惟仲頤係蘇屬同鄉故常見面但亦無深交推事問辛漢請假來寗運動參議員汝必常與接洽潘供與辛已數年不見面推事命潘退下問潘之律師馮國鑫對於本案有何意見陳述馮律師起言無論何項案件重在證據今告發人祇有吳紹文片面之詞袁希洛劉伯昌等通電或得之報紙登載或得之道路傳聞證人證據俱不完備應請貴廳認爲證據不充足將案註銷陪審潘檢察官起言本檢察官對於貴律師之辯　絶對否認本檢察官對於此案偵查月餘現提起公訴有充分理由（一）楊石自首案本廳認爲確實（二）惟肖照相館所拍證館所拍證據亦經偵查明確（三）上年舉行選舉報紙即登載辛漢潘承鍔以金錢運動選舉今春開會續行選舉袁希洛通電亦指名辛潘金錢買票曾聲明係有責任之言報紙登載逐日連篇累牘乃辛潘始終未有一字更正在法律已有默認之意味（四）案懸月餘傳訊十餘次或抗傳不到或畏罪潛逃若不情虛規避何爲時鐘已六下袁推事起言本廳已援省議會暫行法二十八條之規定請求省議會許可依法逮捕今日重要證人王朝幹等俱未到俟人證到齊再訊潘承鍔之律請求將潘仍交原保推事謂錢副議長在開會時間事忙前次保出各人至今不能交案且今日錢又未親自來廳可另請妥實店保一家再由馮律師另具保結潘退下推事派司法警察二名隨潘到泰來棧具保遂閉庭當閉庭時推事命吳紹文徐沛徐體泉暫留嗣聞袁推事帶書記一名與吳紹文徐沛親到惟肖照相館調查旋即回廳傳徐體泉上堂徐知事已敗露無可諱飾遂一一吐實出具證明楊石所抬之照確係關於選舉重要證據切結推事遂命將徐釋出訂期再訊 
地方通信 
[蘇州]  
　　請願查辦後之警界消息蘇紳蔣廷幹等提出警察廳崔廳長犯法瀆職案請求省議會轉咨省長查辦後聞崔廳長昨已飭傳南區署長張竹坪到署當面盤詰一番并諭令自行上禀辭職交卸後一時尙不得遠離現張署長已將辭職書送廳所遺之缺大約先以該區警佐吳某代理然後另擇相當人員接充云 
　　東吳滬江比賽網球蘇垣天賜莊東吳大學網球一藝素所擅長去年六月學聨賽網球東吳奪得大銀杯上月十四號杭州之江大學遠臨亦東吳獲勝日前滬江大學致書東吳健身會要求比賽東吳允之於是滬江網球隊董承琅董承璵朱搏泉談俊英四君及敎員開路佛君等乘車來蘇於五月七號九時兩方在東吳大學新網球場比賽環場圍觀者有七八百人上午比賽單組雙組下午再比賽單組均東吳勝十欄計勝其八每次賽畢兩方握手示歡以敦友誼四時賽畢校中並備茶點用饗嘉賓滬江網球隊卽乘七時二十分快車返滬東吳網球隊員爲李駿德梁官榴謝頌三李駿耀黄召棠等數人 
　　瘋人解回原籍日前蘇鄉蠡市鎭警局拿獲身穿異服之寗榮一名解送吳縣訊供各情已誌前報茲悉縣署承審員提訊寗供吳江人前在營當過兵士所有八卦衣係將各舊軍衣做成更加盤詰則語無倫次似有神經病者除將八卦衣及有字之鞋襪等件存縣備案外卽於昨日派警將該瘋人押解吳江縣署飭傳其家屬領回管束以免出外滋事 
[松江]  
　　補救鄉校農忙輟課松屬白沃鄉國民學校校長唐仁堉於上星期日請縣敎育會提議補救鄉校農忙輟課案略云各鄉農忙時學生家族之率領子弟督促耕田或趕車或放牛或刈草料不論男女在家族意中謂子弟自幼帮同工作以免放棄農務因此農忙時各鄉校學生大半輟課要圖補救誠非易易若得熱心敎育家於每日課畢後設一校外露天敎育方法先以唱歌感動繼以國算指示不但可補學生輟課課程即巳學未學者亦得隱受其益否則於各鄉另請敎育家巡廻演講以補課程之不足兩說孰便敦請公决到會會員會議之後謂鄉校農忙期内學生從事田功即是實業敎育所缺課程即由各學校敎員熟籌補課方法並隨時勸告勿令缺課過多云云遂作爲議决而散 
　　張澤鄉控目案續紀浦南張澤鄉民吳阿照因邱阿祥姦拐伊姊糾人挖去雙目一案巳詳誌本報茲悉邱阿祥之姘識吳氏不但生有男女各一且於回鄉後被弟强脅轉嫁於周木然時腹中尙有身孕是以該氏卽一意嫁於邱阿祥不料乃弟不以爲然訴請該鄉董陳某作主奪志再嫁被邱探悉其事卽求陳董願出聘金洋一百二十元娶回吳氏陳氏吳氏之出嫁他人祗須聘禮六十元如爾欲娶彼須出洋一千元云云邱遂不能成其好事吳氏雖被迫出嫁亦不願居再醮之名是以憂鬱成病夫婦之間漸生惡感現邱阿祥冀續舊好前往被執致釀成此挖目慘劇云 
　　印花稅票須蓋縣印印花稅票一項商家有向上海蔓購貼用以致票上並無松江縣戳記現李知事爲顧全本縣稅收起見特出示通告謂如有不蓋縣署小印之印花稅票須於十日前來縣調換過期不來調換查出槪作無效云云聞商人之在滬購買印花稅票係有折頭而向本縣購買須十成繳足是以對於此舉間有表示不滿意者 
　　警署失竊旋破前日城内警察總避被内勤巡士馮蔭乘那龔二警佐出外時將局内貴重飾品捲竊一空從容自正門逸出正門崗警因馮亦衣警服故未盤詰事後警局即派探四出跴緝業於今日在西門某客棧將馮拘獲解局究辦 
[鎭江]  
　　商會認銷印花鎭江商會勸令各業認銷印花一事自經印花稅分處擬定規則函請即日實行後即於昨日墊解稅欵派員赴寗請領稅票一面刋發通告通知各商即日開明定購稅票數目報明註冊並定於十號邀請各業代表董事開會集議勸導辦法以期早日竣事 
　　勸學所長被控鎭屬溧陽縣勸學所所長王某自任事以來對於所務異常放棄學界中人有學務赴所商榷者往往不晤柍柍而返現有公民周某等向省署控告批令縣知事據實查明禀復 
[揚州]  
　　濟良所遷移揚州濟良所本在左衞街租賃民房前因妓女漸多經費不敷分配由所董陳繩之商准運署借用東關街兩淮中學舊址刻巳修葺完竣今日（八日）遷移進宅矣 
　　圍牆下發現鐵箱安徽會館間壁小花園巷内運署稽核所洋員寓所近因圍牆傾欹特雇工拆毁修造昨日忽在牆脚下掘出大鐵箱兩只高闊約二尺封鎖牢固内貯何物尙未知也 
　　劉運使由京回揚兩淮鹽運使劉文揆上月中因要公晋京刻巳公畢日前由緝私差輪往鎭江迎接已於今晚（八日）八時返揚視事矣 
　　派員履勘命案栘居集之竇某日前在外因飲酒斃命昨由該家屬來城報縣現周知事已派陳承審員前往驗勘矣 
[嘉興]  
　　蠶事近訊嘉興本爲飼蠶之區現下四鄉蠶汛早過出火（即三眠）遲則二眠因天時寒煖均匀蠶汛尙屬平穩南北門曁各鎭之葉行約共十餘家現已開市近數日葉價無甚漲落每擔價格出二元二三角進二元左右官廳以各葉行有買空賣空等弊妨碍蠶事特於前日出示諭禁 
　　海鹽防務海鹽東南濱海西南接近海寗西北隣嘉興北與平湖乍浦接近地處偏隅匪徒易於混跡故澉浦等處屢被海盜連刧該縣曾奉楊督軍劃入第一區警備區域内該縣知事陳祖望蒞任伊始由嘉湖王鎭使指令爲城區衞戌指揮官陳知事特將全縣劃爲三區（一）城區西塘區由駐縣警圑與西塘水警擔任防務（二）沈蕩由沈蕩水陸警擔任防務（三）澉浦通元由澉浦警圑聨絡駐澉警備隊與通元警圑擔任防務此外又將城區分爲東南西北四路均派警士駐守以期周密共計全縣陸警八十名水警巡船六艘保衞圑丁八十名 
[安慶]  
　　力爭牲畜屠宰稅安徽省議會第二届常會期内辦理案徽五年度地方預算依照二年財政部劃分兩稅草案將牲畜及屠宰稅列歸地方收入嗣據省公署咨復謂牲畜屠宰兩項現奉財政部來電謂暫未便撥歸省有惟省會議員之意以自清季舉辦新政以後該項雜稅或充學校及自治機關之費或爲辦理地方警察及他項公益之用今若收爲國有則地方財政將益支絀頃特據情請願參衆兩院於稅則未經議决以前先行將安徽省所有牲畜及屠宰稅議决歸地方收入以資維持 
　　請查休寗財政局休寗縣地方財政局設立初本以著手清查學産爲主旨乃三年以來非惟學産不歸學用且並未揭曉一次其對於官廳或有循例之報銷對於地方實無一字之表示現經該縣敎育會長黄開祥具呈省長請派員會縣督同該局認眞清理依法公布其納入性質支配範圍凡屬於學欵學産者縣敎育機關得隨時審查藉杜冒濫不知省長知何處理也 
[廣東]  
　　禁衞軍之編遣與接防粤省警衞軍裁汰軍額一事經朱省長在軍司令部議决五月實行茲以期限將届特電各統領着手預備以免周章聞各統領奉電後經將所部編遣經費數目列冊呈報請予發給昨由省長飭下軍需處彙集核算共裁額一百零三連計發五月份全餉需十萬零三千餘元又清給底餉約需十五萬零三千餘元共需二十五萬五千餘元方敷編遣之用朱省長以此宗款項兩星期内即須籌足勢難延緩業已兩電中央請將鹽欵借債一案通融核准以應急需又恐此欵仍不足恃擬於本星期内召集各統領及嚴財政廳到署列席磋商妥善辦法至陸軍游擊隊近因軍事當局命令調省改編朱省長准調撥警衞軍前往接防除潮軍惠軍肇軍不更動外其餘警衞軍各營均已分往外屬接替計王德慶所部接防香山新會魏邦平所部接防東路各砲台胡漢卿所部接防鶴山恩平李實所部接訪東莞寳安李炳榮所部接防花縣清遠李福林所部接防三水順德袁帶所部接防新會唐維炯所部接防番禺李次旱所部接防江村高塘一帶關國雄所部接防赤溪佛岡王鑄人所部接防附城各鄉其謝昭勞國材等營仍舊駐紥暫不更動至四邑游擊隊張炳湯勛湯奕吾余貞甫等四營則槪調省編遣 
雜評 
[混合内閣（一子）]  
前數日之觀察以爲外交而通過内閣或可維持外交而不通過内閣必至於改組今日則無論通過不通過皆有不得不改組之勢矣外交不通過之改組情形尙不可料外交通過之改組則目前已在兩說一爲改組國防内閣一爲改組混合内閣國防内閣爲戰事而設目的在對外混合内閣爲平均各派勢力而設目的在對内以理論之旣爲宣戰而改組内閣自以國防爲要然觀今日各方面之情勢則又不暇爲國防計而亟亟爲調和黨爭計也殊不知内閣非調和黨爭之具從前之内閣何嘗不混合何嘗不各派並容而何以呈此零落不全之現象况乎内閣之位置有限安能容納此多數之領袖而此多數之領袖又安能一入閣中而盡化異爲同然則所謂混合内閣者吾見其愈混而愈不合直可謂之混亂而已當局爲外交之故急欲調和黨爭而不知根本之策在彼而不在此耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[查勘烟苗之緊急]  
　　江蘇齊省長前派俞委員來滬會同上海縣公署委員分赴四鄉查勘烟苗後俞君巳返省報告茲齊省長以英員陶樂爾日内即將到滬是以於前日生委陳時密君來申抽查以重烟禁而免疎漏陳君奉委後當即乘車到滬面晤沈知事於昨日起分赴四鄉嚴密抽查 
　　上海縣沈知事因據北新涇鄉董沈紹江來署報告謂本鄉三十保等處時有外人乘馬經過在衣袋内摸取花子散播田間未幾萌芽發生形似毒卉惟究竟是否烟苗難以指實請速派員勘察以重禁令等語沈知事以事關重要若不詳細勘視恐與烟禁有碍是以特飭本署所派之查煙委員會同省委陳君前往該處勘查有無毒卉發生聽候核辦 
　　寳山縣屬之羅占市廣福鄉與嘉定縣境交界寳山張知事以英員不日到境會勘烟苗昨又派員賚文到申報告滬海道尹謂現派張警佐元燮馳往該鄉查勘請飭嘉定縣知事會同辦理以免貽誤云 
[三誌嘉定鄉民報荒之風潮]  
　　嘉定縣屬因氷雹爲災發生報荒風潮已由上級官廳派員馳往調查核辦茲聞嘉定北鄉各公民以此次發生風潮係因縣警開鎗激成衆怒所致禀請省道各署秉公查辦以重民命而嘉定姚知事同日亦有報告則謂匪徒煽惑聚衆滋事幸防禦得力始得無事現已從嚴澈究查拿爲首滋事之人再行詳擬核辦等語滬海道尹以雙方言出兩歧殊難憑信除候派員查復外已先詳省請示矣 
[通緝殷汝驪]  
　　滬海道王道尹淞滬警察徐廳長上海縣沈知事均接江蘇齊省長訓令云案准總檢察廳咨開本月二十三日案據京師地方檢察廳呈稱前財政總長陳錦濤次長殷汝驪要求賄賂一案奉大總統令交法庭辦理業將案中陳錦濤吳乃琛虞熙正陳廷銘等四人拘獲看管切實價於查惟殷汝驪一名以向政府請假爲名先行藏匿脫逃應即上緊嚴拿俾無漏網除已函京師警察廳通電嚴緝並在京設法搜索外理合呈請令行京外一體通緝務獲解究以肅官常而維法紀等情前來除通令京外各高等檢察廳遵照協緝並分咨外相應咨請查照轉飭所屬一體協緝該逃犯殷汝驪務獲解究等因爲此通令仰速一體協緝務獲解究此令 
[洪述祖在滬被控十誌]  
　　暗殺前農林總長宋敎仁案内要證洪述祖由公共 
公廨訂於陽曆本月二十九號起至六月一號止接連研訊四天已詳前報茲經上海地方廳林檢察長查得一年二月間宋敎仁未經遇害之先刷洪述祖函致應桂馨一信並照片一紙此信與宋敎仁被害一事極有關係當應桂馨被捕後此信與照片均經抄出嗣經公共公堂將應桂馨武士英等引渡到廳研訊明確武士英即在六十一圑營倉押所服毒自盡至是年二次革命起義後本廳即將全案卷宗申送交涉公署存儲鐵箱妥爲保管在案現洪述祖旣經扭押滙四捕房聽候會審本廳亟應將各種證據提出以便研究昨午特派本廳書記官程冠吾持該鐵箱上之鎖匙前往交涉署禀知朱交涉員开箱檢取携回備考 
[日本視察圑聨絡華商]  
　　此次日本各實業家組織之來華視察圑自到申後卽轉赴杭垣遊覽茲已於八日返滬該圑中有專製洋布之服部廠主因該廠出品滬地頗能暢銷足以商由三井洋行大班轉托某號主向二馬路太和園酒館包定正廳設席二十桌並延貴仙戲園全班演劇於前晚六時遍邀滬上各洋布號經理人等赴冥直至十時許始行散席聞今日即須乘滬寗火車前往寗垣轉赴漢口與漢商聨絡云 
[第三批赴法華工改期起程]  
　　道信洋行總理梁耀卿代法國政府在滬所招華工兩次出發已有二百名其第三批華工一百名原定本月十四號起程赴法茲因法國郵船奥大利號須於十五號抵滬故梁耀卿昨日傳諭各工人定十二號發給安家各費十八號由滬送登該郵船放洋赴法現已將此次赴法華工姓名照片呈報總領事轉致新關稅司驗放矣 
[破獲夏月潤家盜案四誌]  
　　常州人吕寳仁台州人翁士濟青江人張瑞廷南京人沈鳳記江陰人苗振元揚州人周鰲鎭江人李少山北京人趙子庭江北人蕭生楊春友安徽人王芝祥顧桂友余少山等於上月十三號夜持械夥刦共租界長浜路南成都路轉角七號門牌新舞台藝員夏月潤家值洋七千元之鑽戒金珠飾物逃匿英法兩租界業經法捕房中西包探將吕等各人先後緝獲解送法公堂訊實判吕等一併永遠逐出法界後經老閘捕房捕頭派探陸桂山與西探奎兒將吕等十三人一併提回收押候究在案昨由捕房傳同事主夏月潤將吕等押解公共公廨請究據中西包探投訴此案經法公堂訊明提回現經事主認明周鰲陳瑞庭沈鳳記苗振元吕寳仁翁士濟等六人均在場搶刦所有鑽戒當票係在顧桂友身畔搜出等語會審員王肇之君商之美柯副領事以此案人數衆多早堂時間侷促不及訊理判將各被告帶回捕房候特别訂期研訊 
[日本參謀次長來華游歷]  
　　本埠各機關頃接齊省長來電略謂接奉外交部儉電開日本參謀次長田中於五月三日自東京起程前來中國游歷由南而北希卽轉飭沿途地方官妥爲照料以敦睦誼等因合亟電飭仰即遵照等情各官廳奉到電飭遵卽分派探警俟該參謀次長抵埠時妥爲照料 
[鐵路工人之不平鳴]  
　　滬寗鐵路分給民國五年營業項下餘利五十餘萬地曾誌各報茲悉此項餘利除該局司員工頭外所有工人槪未分潤昨日吳淞鐵路工廠全體工人推舉代表致函中華工黨總部略謂工人等向在滬甯鐵路機廠供職有年而修理機器車輛之外遇有分段路軌損壞出險等一切工程緊要者莫不日夜兼工嚴寒酷暑不避艱苦雖係我工人之天職然較之員司職務勞逸懸殊此次滬甯鐵路預算給發餘利酬金員司工目均已報名登冊得沾分潤惟我儕工人不與其列殊堪詫異若以年限論工人中在廠工作有十餘年或七八年不等員司工匠同是滬寗鐵路用人保以厚視員司賤視工人輾轉思維莫明其故今日共和恢復工商士庶一律平等此次被棄或係遺漏工人等智識淺鮮未能直接向局長詢問理由第工人旣屬工黨一份子不得不請求總理先生代訴公論以慰衆望等語聞工黨領袖韓復元君接函後特將此事開會討論擬即函致滬寗鐵路局諮詢情形云 
[採集鞣皮材料之訓令]  
　　上海縣沈知事接齊省長訓令云據本公署實業科轉陳農商部工業試騐所函開竊維興實業必須先事故良欲求改良則必先調查全國各種出産分類採集詳加研究以爲先導查皮革一業關係國計民生至爲重要吾國出産生皮素稱豐富徒以不知製造以致利源外溢殊爲可惜現廠所爲改良革業永塞漏巵起見擬先調查採集本國鞣皮材料逐件試驗以爲進行之準備但我國幅員廣大交通阻滯集材料手續繁多欲求普及尤非易事用特函懇貴科並轉飭各縣知事代爲採集各種鞣皮材料如橡樹皮橡碗石榴皮桐樹皮（採桐油之桐樹）無花果皮樺木五倍子花樹果槐樹子栗木楊梅樹皮檜皮及其他各種澀味之植物皮葉果實等各郵送一二斤以資試騐而便改良並將産額産地價值土名等詳細開示所需郵費容即奉上事關公益諒不憚煩等因准此合行令仰該縣知事查照前开各種鞣皮材料各採集一二斤送署並將産額産地價值出品分别開明以便彙送該所試騐此令 
[推銷國貨之進行]  
　　國貨維持會爲推廣國　銷路徵集華商新出之絲織棉織化粧日用諸品郵寄國内外商會請爲設法推銷已誌前報茲悉該會自將國内閩粤諸省及國外高麗俄邊諸埠先後兩批寄出後昨又將各種徵集貨品交由郵局分寄澳門越南文圻馬律島舊金山日麗棉蘭暹邏仰光等處華商總會查收代爲設法推銷矣 
[命案牽涉之辯護]  
　　流氓林嘉康於本年正月十六號夜在新閘成都路被同類用刀戳斃當經捕房拘獲關係人陳仁才解至公共公廨經中西官訊明判陳押西牢四年旋經捕房續獲案中牽涉之張寳卿（卽鷹爪鼻寳卿）及其妻張丁氏解廨經中西官訊判張丁氏交二百五十元人洋並保張寳卿押候傳各人證質訊在案昨晨由廨復訊據張寳卿之代表律師上堂譯稱捕房憑陳仁才一人之供詞將張拘案惟陳仁才前亦由敝律師代表憶陳當時在堂所供腰間被戳一刀故奪刀還戳一下不知被戳之人是否張阿友等語被告此次被逮因扭張阿友至新閘捕房聲明致被拘留云云繼由陳仁才之代表律師投訴敝律師俟堂上將張寳卿案訊明後尙須要求將前案復訊經王崧生襄讞商之美領索君判張丁氏仍交原保陳仁才張寳卿還押候解請原審官王肇之襄讞與索君會審核奪 
[再誌僞造錢票之敗露]  
　　住居法新租界愷自邇路首安里五十三號門牌之傅開春袁四明私造湖南銀行及湖北官錢局每張銅元一百枚之僞錢票兩種秘密行使當經法捕房探目沈德福包探許福卿姚金福偵知前往該處將傅袁二人拘獲抄出皮箱一隻内儲僞錢票一千餘張解經法公堂訊供不認押候覆訊核辦在案昨又提訊傅供有住居同里七二一號門牌之吳經軒於二月二十七日持來皮箱一只據稱内藏鈔票若干張因上海不能通用故未兌去今伊欲往蘇州携帶不便故暫行寄存言明三四日内即來取去當時民人等等並未開箱撿看故此不知眞僞不料吳一去無蹤至今未來取去實非民人等僞造袁供與傅同居此票實由吳經軒持來寄於民人等代藏餘供與傅相同聶讞員問爾等能將吳經軒尋交到案否傅袁二人即互相推諉語多支吾復經再三嚴詰始俯首求恩遂判各押西牢半年以儆僞票焚燬 
[壕地房主反對徵收牙稅]  
　　上海自拆城塡壕改建市房以來有在民國路開設之各業行號經調查牙帖稅委員查明均未納稅領帖乃報告沈知事擬諭令照章繳稅領帖各該業房主聞之即出而反對其所持之理由謂我等昔時承買壕地契上載明將來不論作何事業俱不納稅遂聨名具禀縣公署聲明沈知事以所禀是否屬實尙難憑信惟查拆城塡壕事務所撤銷後一切案卷曾移歸工巡捐局保存因此一函請該局朱局長調查案卷再行核辦 
[創辦蒙地烟酒銷場稅之反動]  
　　中國烟酒聨合會昨接綏遠總商會公函云查烟酒公賣禍國害民實已無可諱言各省商民正在力求統一之間乃歸察兩屬烟酒公賣局長魏業銳猶恐兩業商民不能即時絶滅復在歸察創辦蒙地煙酒銷場稅實屬異想天開搜括毒辣除原文照抄附閱外查外蒙係自治區域中央能否設局收稅事關國政非局長所能擅專况徵收法理從未有徵收國權不及之稅務又視前後兩函一則曰烟類緩加再則曰烟類緩辦而徵收如故尤屬藐法殃民損害政體案關法律除通呈外相應函達貴會請煩查照主持公道依法恊爭無任感盼之至附照抄原文一件具建議書綏遠烟商義成昌大德生元盛德爲可鎭重烟稅懇請貴會質問竊緣敝號等於本月十七日托義和榮轉雇蒙古脚夫運貨赴新疆科城銷售義成昌貨内發生烟四櫃大德生貨内發生烟八櫃元盛德貨内發生烟十櫃出城由塞北關納稅請領烟酒公賣局照票路經可鎭清源局騐票不管票之有無非重征稅不許放行停駃數時交涉無法必得照數交納然後放行義成昌生烟四櫃重征銀四兩二錢大德生生烟八櫃重征銀八兩四錢元盛德生烟十櫃重征銀九兩八錢各領該局執照爲憑商等伏思此乃路過並非正稅如此重徵商力微薄何能擔負而征國稅必有定章未經百里似此加征誠恐久後路壅塞病國損商遺害無窮是以懇祈貴會質問以陽和商病則敝號等感恩無旣矣 
[英國郵局遺失郵件之通告]  
　　本埠英國郵政局通告謂頃接倫敦電示上海英郵局於三月十四日夜十七日夜寄往倫敦等處與三月十五日晨十八日晨專寄倫敦之郵件想悉已遺失又三月十九日夜寄往英國各處除倫敦外之郵件想亦遺失云 
[張人傑等致北京南京電]  
　　北京大總統總理參衆兩院南京副總統鈞鑒民國以來蘇省人民疊遭兵燹益以水旱災沴頻仍迨總統繼任副總統膺選内閣鞏固蘇民方慶更生忽聞對德宣戰羣情惶愕莫識所由就蘇省現狀而論民食堪憂亂機猶伏若宣戰之後食價驟增深恐外患内憂騷然並報吾儕小民惟有稿餓待斃而已大總統副總統愛民如傷兩院諸公代表民意利害所關當不至有所恝視迫切泣陳尙乞俯納輿情勿徇外人之迫逼自陷危亡國家幸甚江蘇公民張人傑謝强公黄元培周新民袁新之王振申周乃浩李敏哉陳秉權王則民等叩 
[國恥紀念會彙誌（二）]  
　　前日下午五時青年會中學校全體寄宿生在童子部會集廳開國恥紀念會其秩序如下（一）開會主席舒厚信君報告開會宗旨（二）唱國歌（三）徐少范君演說首將二十一條條件詳晰講解繼勉勵青年專心向學以雪此恥（四）唱童子部頌（五）寄宿生演說首田丁嗣賢登臺演講大意謂吾青年首貴立品次則研求學問强壯體魄苟吾人德智體三育旣修不患此恥不雪次朱傳績演講意謂吾儕學生欲雪此恥在校時宜奮其精神以求學出校後則用全力以奔走社會云云後張福銓楊葆慶王頌萼陳定聲相繼演講（六）由謝武衡君領袖各生三呼萬歲（七）謝武衡君勉勵辭大意謂不可虛度光陰不可有始無終不可妄議他人（八）閉會散會時已鐘鳴七下矣 
　　寰球中國學生會前晚開國恥紀念會先由主席報告謂今日何日得非五月九日乎前三年之五月九日爲吾國外交失敗之日所以致敗之由實袁氏一人釀成之吾人今日追思能不痛心疾首而今而後人人當謹記腦中勿忘斯國恥大紀念以貽後人之羞請諸君一聆戈朋雲君之偉論遂請戈君演講略謂一國猶一家家無野心之人近鄰决不敢加侮譬如有素不相識者在余家門前徘徊窺探余若置之不問彼必漸進而登堂入室至此而欲阻其行動則甚難矣一國外交何嘗不然從前滿清時代對於外人多敷衍讓步致有今日民國建設後本可回復主權不幸袁氏當國野心帝制竟擅許外人權利資爲援手故吾國外交之失敗半由於執政者蔑棄公德有以成之也又吾國國家與各種圑體每每以貪忌二字失敗貪則忘本忌則不顧事之曲直務逞意氣以壓倒他人即國亡家破亦所不惜若斯人者不啻害羣之馬雖有學術適足以濟惡不能謂之有人格諸君英年好學後日涉足政界務宜先去此弊今日爲追思國恥之日將來如何能使國恥不再發生全恃諸君之心力當好自爲之云云詞畢由主席道謝而散 
　　法租界愷自邇路中華高等小學校於前日上午十時開國恥紀念會首由校長程　碧君報告略謂五月九日爲吾國歷史上未有之奇辱本校因於今日開會紀念以誌不忘繼由中華國民勵恥會主任黄奠華君演說歷述吾國外交之失敗及國恥之由來繼由該校敎員汪復方范孝蓀二君演說亡國慘狀聞者動容遂散會 
　　眞茹乙種商業學校亦於前日下午四時就該校大禮堂舉行紀念式由校長徐百宜報告開會宗旨繼由淞滬四區三分所警察署員藍祝三滬寗路眞茹林站長等相繼演說并有該校學生演講圑李宜恕等演說許鏡垣對衆揮毫（母忘國恥）末唱國恥紀念歌而散 
[陳英士舉殯程序]  
　　（一）出發時間五月十三日午前九時（二）路由由打鐵浜蘇州集義公所出發經白爾路貝勒路霞飛路敏體尼蔭路愛多亞路出黄浦灘至招商局金利源碼頭（三）行列次序（一）捕房馬巡（二）音樂隊（三）花圈馬車（四）救火會并新舞臺同人 
 
 

Page 11

 
 
（五）寰球學生會日館（六）復旦公學（七）浦東中學（八）市北公學（九）博文女學（十）女子工藝學校（十一）女勤業學校（十二）　雄女學（十三）學生圑（十四）進德學校（十五）培德學校（十六）務本小學（十七）務實學校（十八）振興學校（九）新民小學校（二十）孤兒院（二十一）惠兒院并音樂隊（二十二）益智學校（二十三）正心學校（二十四）普益習藝所并音樂隊（二十五）城内中西學校并同社（二十六）商圑并商圑籌備處（二十七）浙江旅滬公民會（二十八）浙江旅滬學會（二十九）寗波同鄉會（三十）紹興同鄉會（三十一）青年敎圑（三十二）岳熊二君送樂隊（三十三）工黨（三十四）商餘研究社（三十五）禁烟大會（三十六）民國日報同人（三十七）送殯友人（三十八）主喪友人（三十九）家屬（四十）靈櫬（四十一）送喪馬車 
[洋釐頻頻增長]  
　　本埠各銀行各錢莊因絲茶將次上市均須預備銀洋故兩口問龍洋墨洋之價頻漲昨日收盤七錢四分六釐二五觀此情形洋釐在夏曆四月之内恐難減小 
[天時不正之影響]  
　　昨據杭嘉湖一帶飼蠶鄉民來滬述及今届天氣亢旱且時過立夏尙如此寒冷以致桑葉與蠶身不易生長加以屢下黄沙蠶易致病以故陳絲之價連日有增無減目下細絲每百斤尙售六十一元生經八十元桑葉之價已漲至二元有零田間春熟亦因亢旱歉收農家大爲憂慮該處米麥之價旬日間已漲五角有零云云 
[財政廳改派催征員]  
　　上海縣知事公署奉江蘇財政廳訓令内開照得各縣忙漕雜稅以及稅契騐契等項事宜前經委派王棟分赴各縣催征茲緣該員因病辭職查有朱梓堪以接任除令仰該員前往上海金山二縣催征外合亟令仰該知事遵照俟該員到滬之日尅日會同辦理等因現悉朱君已於昨日來申與沈知事晤商進行手續云 
[目的巳達手指尙痛]  
　　中華國貨維持會長王文典前因潯關免料加稅一案徇贛商之請親赴北京面謁政府代請停辦已誌前報茲悉王會長因此案已　大總統面允停辦目的已達本可尅日回滬惟因晋京時在津浦火車上被車門軋傷手指其勢頗劇現在醫院療治尙未痊可故擬暫緩數日遄返云 
[兩學校先後運動]  
　　基督敎滬江大學校及麥倫中學校定於十一號十二號午後二時在各該校體操場舉行運動大會業已柬邀同志及各界士女届時往觀以彰盛舉 
[紀馬利亞書院女生之跳舞會]  
　　馬利亞書院每年五月十日舉行跳舞會雖陰雨綿綿亦不敢期聞此次該院費二閱月之操練始於昨日下午四時在約翰大學草地開演來賓極多郭主敎及校長卜舫濟亦均到場觀覽與會女生計有三百餘人所着衣服有紅黄藍白綠不等首先跳舞者係在草場中䜿一木竿上端繫無數之各色布帶先由全體女生排列陣勢環走一周次則分隊跳舞再次各女生手挽木竿之帶錯綜跳舞如穿花蛺蝶盤旋上下環轉自如觀者咸爲拍掌最後有蔡秀齡朱文梅殷翠蘭蔡桂齡四女生合跳一齣其身段之柔軟步履之合度即西洋著名跳舞家亦無出其右惜天雨漸大孫校長見隊員僅着單衣未使任其冒雨爲之故跳舞未畢即屬停止回憶去年該院開跳舞會亦逢陰雨何天公之好煞風景竟如此耶 
[考試警察之題目]  
　　昨日爲華界警察第一次考試之期上午九時半第一區一二三各分駐所均撥派一二等巡長率同一等警察七十餘名同赴第一區署排齊由董警正當場點名畢即命題考試題爲本埠警察如何方得商民悅服說旋令當場書寫對答文字後又將第二題發出云華界遇有匪徒越入租界租界匪徒越入華界時應如何辦理說各長警察當面對答外亦有書寫文字交呈畢時已下午三時始各排隊而回 
[海軍醫院由淞遷滬]  
　　海軍總司令部之海軍醫院向設吳淞已歷多年茲悉薩總司令以該醫院設在吳淞凡海軍兵士患病者須送吳淞診治諸多不便故於前日命將該院遷設於高昌廟西栅外租賃民房爲病院以便海軍員兵就近醫治 
[應瑞艦修竣赴烟]  
　　海軍薩總司令前以北洋烟台等處各要口防務重要當令肇和應瑞兩練習艦駛往游弋嗣因應瑞艦尙在修理先飭肇和練習艦開赴烟臺在案茲悉應瑞軍艦業於前日修竣出塢由該艦長　足煤斤砲彈即日開往烟臺洋面駐防 
[自由黨預備送葬]  
　　自由黨總部通告云本十月三日爲故滬軍都督陳公英士歸葬之期凡屬本黨黨員務望於是日上午七時齊集寳康里本黨總部前往恭送以伸崇拜元勳之至意特此通告 
[追思美國敎士]  
　　創辦同仁醫院之美國敎士湯藹禮牧師年登耄耋於前月二十四日作古安葬靜安寺西墳塋等情曾誌前報茲由本埠聖公會同人訂於陽曆五月十三日三時在愛文義路聖彼得堂舉行追思禮中西男女各界届期均可蒞會以誌哀思 
[重頒違警處分調查表]  
　　淞滬警廳昨奉省長訓令准内務部咨開查本部於民國二年頒行内務統計表式列有省道商埠曁縣警察處分違警律犯者人數惟前項表式係一般的調查所定體例義取簡括現在法律變更内容較有不同茲由本部另定違警處分調查表六種咨送查照卽希轉令所屬各警廳所將民國五年違警處分事項按照表式確實塡列報由貴省長於文到三月内彙報本部以憑查攷等因並表式到署除分行外仰即遵照辦理 
[駁船與小輪碰撞]  
　　美租界虹口粤商協太和號有猪油五百六十箱於前日上午三時雇裝駁船運往藍烟囱輪船裝赴新加坡地方銷售詎該駁船駛至北黄浦祥生廠碼頭附近與海關總巡處之走班鏡湖小輪碰撞致該駁船所裝猪油翻落三百零二箱該粤商以所受損失爲數頗鉅特禀請新關河泊司要索賠償 
[閘北華盛路火警續誌]  
　　閘北華盛路詠仁里俞顧氏家日前因炊飯起火由各段救火會救熄已記前報茲經四區姚警正查得俞顧氏賃屋一撞同居者多至三四家故於天井内搭蓋蘆棚作爲公共廚房是日風大火星吹至棚頂致釀火災延燒隣居樓房六幢因將該氏傳案交保候再傳訊 
[柏油着火]  
　　昨晨八時半停放牛莊路龐姓附近修理馬路所用之柏油鍋爐因鍋底煤火猛烈以致燃着鍋内柏油霎時紅光冲天經瞭望台瞥見疑係火警鳴鐘警告救火會西人立驅皮帶車馳往施救已早息滅矣 
[洗衣作未捐執照]  
　　甬人湯良華近在虹口梧州路七百四十二號門牌開設洗衣作未向工部局捐領執照前日被衞生處西人查見當即摘錄門牌號數函請公廨出單傳究 
[西捕截留被拐小孩]  
　　粤人某甲拐得女孩馬松林及男孩四口擬乘廣利輪船出口販賣爲十九號西捕查見該匪即乘隙逸去當將嫌疑人徐義桂王阿榮徐金堂三人連同小孩解送法公堂請訊據馬蔣氏投稱女兒松林於五日前失去今蒙獲案請求給領松林供被粤人誘拐至伊家中前日携至輪船卽被巡捕查獲是實其餘四明孩年均幼小無從取供訊之徐義桂　同供民人等在碼頭上照料旅客西捕見民人等久在碼頭故向民人等詢問曾否看見拐匪民人等答以不知即被拘案求察旋有方子生林阿福李堂堂王庭香四華捕投稱巡捕等均乏後嗣可否請將四孩分給巡捕等爲螟蛉子中西讞員判徐義桂等三人無干開釋松林給伊母領去男孩四口暫准四華捕領去各拍照相一紙懸掛公堂招人認領如一年之後無人具領准予該捕等作爲子嗣 
[拐賣婢女之追究]  
　　張濤卿誘拐新閘白克路五百七十九號門牌廣是士家十六歲婢女春喜得洋二百十元賣於常州婦人劉吳氏爲甥媳經席得悉控由捕房將張拘獲昨解公共公廨經中西官略訊一過判張押候查明於下禮拜四再訊 
[雉妓與狎客偕逃]  
　　十五歲湖南女子李梅金前被其翁帶來滬上賣於　家園咸德里雉妓院爲娼近被龜鴇虐待不堪其苦乃與狎客沈阿大於前日相約偕逃擬乘滬寧火車離滬當爲巡警查見以其形跡可疑一併拘送上海地方廳昨午經檢察官略詰一過判分别收押候再核辦 
[追獲攫取首飾之匪徒]  
　　匪徒陳炳元前日午後在福州路（即四馬路）攫取松江婦人黄張氏金挖耳圖逃經氏之夫弟黄洪林與三百二十三號印捕追獲搜出原贓一併旣入捕房昨解公共公廨經中西官質訊屬實判陳押西牢半年贓交原告領回 
[搶匪兜消贓物]  
　　匪徒吳元順與同黨十餘人至虹口元芳路碼頭搶取程達記之牛油四包分得贓物携至百老滙路方才寳所擺之牛肉攤上求售富被包探陳金揚查見將吳連贓一併拘入捕房禀明捕頭押候解廨訊究 
[烟犯分别判罰]  
　　私販烟膏三十五盒之汪阿大楊雲泉宓壽卿並私食洋烟之金錫齋等先後由巡警在火車站拘送地方廳昨經趙賀推檢兩官開庭飭提汪阿大等至案研訊之下判汪罰洋三十元金罰洋十五元楊罰洋二十元宓罰洋十元烟證存案聽候消燬 
[兜售導淫圖畫]  
　　無賴朱阿根王阿二前晚同在福州路兜售淫畫被十二號西捕與七百零六號華捕查獲一併帶入捕房昨解公共公廨經中西官訊明以朱前曾辦過判押西牢十天王押五天淫畫銷燬 
[茶館違章聚賭]  
　　北浙江路新团對過二百十號門牌聚興茶館主陳阿四容留茶客聚賭圈的混被四百十四號華捕與三百五十七號三道頭華捕划見當將賭具帶入捕房禀明捕頭請廨出單傳訊 
[妨碍公衆衞生]  
　　糞夫周榮生擅將糞穢倒於陰溝内被捕查見以其有碍公衆衞生昨將周傳至公共公廨經中西官訊明判周罰洋十元充公無洋改押十天以儆 
[婦人吵閙烟紙店]  
　　蘇州婦人時王氏住居閘北滿洲路前日向元大昌烟紙店兌換銅元與夥方貴生論價口角該氏即邀同沈時氏等至該店吵閙由四區崗警一併拘入區署留候訊辦 
[隣人干涉夫妻衝突]  
　　江北車夫周世祥住居閘北永祥里與妻王氏時常衝突前日又因細故口角隣居劉仁劉俊兄弟二人以周妨碍安寗出而干涉以致扭毆被警拘入四區留候訊辦 
[再誌繅絲女工之蠻横]  
　　許陶氏控胡家木橋雲成絲廠女工曹阿招行兇毆傷十三歲女兒翠愛由五區三分所拘送地方廳昨經趙賀推檢兩官開庭研訊之下以曹阿招輕微傷害罪當然成立判處拘役七天 
[台州人大砍斧頭]  
　　昨午十二時有住居浦東之小工戴方才至尙文門（即小西門内）城基東首鞋底作主台州人陳阿喬寓内約陳出外吃茶（聞戴陳前晚在某飯店因事爭論）詎陳突取劈柴斧頭將戴頭部猛斫倒地經人瞥見鳴警陳即逃逸祗將其弟仁才拘獲連同受傷人舁解二區二分駐所報告經孟警佐訊詰之下即將陳仁才及受傷人解送地方檢察廳訊辦聞戴尙能開口或無大碍云 
[索借不遂之兇横]  
　　橡皮店主石惠泉至法公堂控稱胞姪其才不務正業專以索詐爲生前經公共公堂管押懲辦已有七次詎釋出後時來强索稍不遂意動輒行兇昨日又來强索不遂將切皮刀搶奪在手店夥石根才囑其放下非但不允即持皮刀向根才頸部猛砍一下以致受傷無奈報捕拘案求究並由根才投訴被砍情形請來驗傷訊辦又由陳光興投稱石其才取刀時民人亦在店中工作見其持刀行兇奮力向奪致被劃傷手指亦求驗究訊之石其才供認前經英公堂辦過多次此次向伯父强借行兇不諱判押西牢年半期滿永遠逐出租界 
[婦人竊取地毯]  
　　浦東婦人瞿徐氏因將蓬路三百十號洋房某西人家曬在門首之地毯一條竊取圖逸被七百零二號華捕查見拘入捕房押候解廨訊究 
[藝徒遞回原籍]  
　　保定人劉三剛向在公共租界長浜路十五號門牌李廷章線毯作内爲學徒前日私取值洋十元之地毯携至北山西路某押店求質被探查見詢係竊來當將人贓帶入捕房昨解公共公廨請究經中西官質訊明白判劉函送上海縣知事署遞回保定原籍 
[竊案尙侍澈查]  
　　浦東祥生廠西人控黄長福竊取呬𠵘叮八桶銷贓於虹口斐倫路江北人江洪樹昨由捕房　黄江兩人拘解公共公廨請究經中西官向被告及見證人胡德勝張秋木等研訊一過判見證各人退去黄江兩被告押候查明再訊 
[偷竊脚踏車]  
　　朱金桂在西華德路日本郵政局門首竊取遞信日本人所乘之脚踏車一輛乘至某車行圖賣被美捕房包探王桂亭查見詢係竊來當將人贓帶入捕房昨解公共公廨經中西官訊實判朱押西牢二年贓交原告領回 
[收買失贓之查究]  
　　住居北蘇州路五百七十五號門牌之陸阿三因收買西人所失之鐵圈等物被探查獲昨將陸拘解公共公廨經中西官略訊一過判陸交五十元人洋並保候訊 
[誌謝]  
　　寗紹商輪公司訂於陰曆本月二十三日下午二時假上海總商會議事廳開股東常會昨承柬邀届時前往旁聽又麥倫書　訂於陽曆本月十二日午後二時開運動會昨以入場劵二紙見貽書此併謝 
來件 
[中華民國之政治機關（陸孑）]  
　　五月五日江蘇省敎育會沈信卿先生在青年會中學校演講中華民國政治機關蒙亦忝列聽講之席爰記其大略如左 
目下憲　猶未公布殊不能作切實之演講惟舉其大槪言之約略可分二種說法曰中央曰地方 
　　中央大槪吾國爲三權分立之國三權者立法行政司法是也今請分述三　之機關（立法）立法機關即爲國會國會由參衆兩議院組合而成凡有議案先經衆議院通過再由參議院通過於是始舌成立由大總統公布之效力乃生（行政）行政機　之首領即爲大總統其所另設之副總統不過預備於大總統有意外事故時代理之平日則無絲毫權力按美國制總統獨攬其權故總統　事故時由國務總理代之吾國爲責任内閣國務總理之權重於總統大凡權力重大之人易招衆人之怨故吾國國務總理代理總統時必不能邀人民之認可也是副總統之設有由來矣所謂國務總理者國務院之領袖　國務院由外交内務陸軍海軍財政司法敎育農商交通等九部組合而成每部均有總次長參事僉事主事等官之設此外有審計院以監督財政有參謀部於戰爭時參謀軍事計劃（司法）中央之司法機關爲大理院總檢察廳及平政院是大理院爲最高級法庭訟事之上訴者至此而止平政院爲審斷公罪之處各種私罪則屬審檢二廳 
　　地方大槪吾人咸以爲由一國而分若干省殊不知省之名義初非屬區域言不過一官署耳其意謂凡來此之官吏均須自省也人不察遂認爲區域之稱足發一噱今亦分述三權於下惟不能如中央之明晰耳（立法）每省有省議會其職權爲監督地方自治間或會議省中之一切事宜惟不足名之曰立法機關（行政）地方行政官爲督軍財政司外交司省長道尹知事等是實則均由中央任命非地方選舉故皆與中央有連帶關係者也督軍之職權爲管東軍隊由陸軍部直接管轄財政外交二司實爲中央財政外交二部之特派員省長爲一省行政長官管轄全省民政各官並巡防警伽等隊有監督財政權署中設政務廳置廳長一人其下設總務敎育實業財政等科亦各置科長一人省長以下爲道尹隷屬省長乃一道行政長官再下爲知事隷屬道尹乃一縣行政長官（司法）地方司法機關爲檢察審判二廳檢廳專理刑事審廳專理民事審檢二廳均有高等地方初級之分高等屬省地方屬縣初級屬縣之各區 
　　以上所述不過舉其大略耳凡有志研究法政者可購行政法學及國家法學二書參考之將來憲法公布之後則我人有所憑藉矣比散會時已正午 
雜評二 
[今日尙有所謂商艱耶（庸）]  
　　年來商民困於重稅有所呼籲訴之於地方則曰此係中央特飭之件事關全　准否權在中央非地方所能擅主也訴之於中央則曰應否照准應由該地方察酌情形聲覆核辦也是故人民之疾苦雖不能謂無訴願之門而究其實際則受訴者往往此推彼卸鮮有爲之主持幸而當局者激發天良覺不如此無以蘇商民之困苦而毅然容其請願然准於此者又必駁於彼見聽於中央者或竟被梗於地方如近日小麥免稅一事稅務處財政部已破例允許而江蘇之財政廳乃獨持異議致内　釐稅仍未豁免以麵粉廠之困於小麥重稅原料踊貴至營　上時有不能支持之勢（聞倒閉者已有六家）其困苦宜爲當局所共諒且蘇省機製麵廠向來祗有二十餘家小麥即使免稅於全省稅捐收入當亦影響甚微未必遽與各捐局比額有碍然而財政廳竟不允照辦者無他上下交征之世筦榷政者久以聚歛爲天職固不知有所謂商艱與政體也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游獻文章 
[自由談人名新酒令（五）] [  翟振亞]  
　　閱獨一嫉俗兩君新酒令或用毛詩或用唐詩或用詩餘各適其適無任欽佩振亞不敏輙欲效顰即取天虛我生詩詞曲稿中成句仿嫉俗君之體拈得數條如左 
　　入山笑我成孤獨（獨一）一種幽情無着 
　　辜負踏青鞵子小（小蝶）蝶使蜂媒都阻 
　　伴人絮語話家常（常覺）覺來清涙濕羅裳 
　　鳳頭鞋子纎纎小（小翠）翠珥挑　享　了才子佳人雙福 
　　開遍一亭紅杜鵑（鵑魂）魂兮歸來和涙　 
　　不是日長惟我覺（覺迷）迷魂欲化花間蝶 
　　依依深鎖一谿烟（烟橋）橋頭賣杏 
　　裁得金箋三寸小（小青）青青楊柳高樓下 
　　打着人心笑不休（休笑）笑鄰娃空費好吳綾 
　　催我五更先飼鶴（飼鶴生）生怕黄昏 
　　此去花叢須覓醉（醉生）生生被雨摧折 
　　卸得晚妝嫌道倦（倦鶴）鶴兒厮守 
　　試向當筵乞紫雲（雲夢）夢不到櫻桃簾户 
　　嘯聲應透九重天（天聞）聞道猿鶴宵驚 
　　芰荷風裏冷於秋（秋夢）夢魂偏短日偏長 
　　　爐姊妹爭雙陸（陸一）一日相思十二時 
　　兩邊消息一枝梅（梅夢）夢魂杳渺影兒也自無尋處 
　　小隱黄山無是非（非我）我欲乘風大羅天上去 
　　映入湘簾總弗如（如我）我來却好斜陽暮 
　　書城坐擁安吾素（素公）公早得我心矣 
　　中壁酸聲類碎琴（琴薰）薰籠脫下舊衣裳 
　　如此眷宵值萬金（金聲）聲浪一齊而起 
　　嬝嬝婷婷是也非（非夢）夢時微聽喚郎聲 
　　可憐楊墨互相逃（逃虛）虛盡看花心事 
　　來往船多水不氷（氷心）心頭眼底幾件留存 
　　眞珠簾外海榴明（明南）南北東西枉尋遍 
　　栩按此類投稿收積甚多容隔數日一登以誌作者雅誼 
家庭常識 
　　臭蟲入耳緊閉口目以一手掩鼻孔一手掩其餘一耳力屏其氣蟲可立出 
　　落水落水時切勿心慌祗須口鼻暫勿呼吸將身勢放輕手脚伸直立卽上浮如不諳洇水之人落水時手脚亂動則愈沉愈深必致不救蓋落水者往往誤以光者爲水面黑者爲水底殊不知水中之光線適反是也 
　　新笛新笛最傷肺若先置醬油缸中浸數月後吹之即可免此患 
　　胡琴胡琴不可掛近灰壁否則蛇皮縮而音變矣 
　　銀器銀器用桴炭屑洗之甚白 
　　錫器錫器用乾草燒灰洗之自白 
　　刀割刀割及破裂之處以新郵票有膠水之一面貼之可以收口[  青陵居士]  
　　燃溼纎燭蠟燭置之永久則不易燃即燃之亦不明亮可將原燭浸入青水數分鐘後拾起燃之即明亮如初 
　　試菌之毒菌味極鮮然頗有毒食之不愼即易致命法於煑菌時加以燒酒兩許或二兩不等和入釜中及沸則以銀器擲其内煑後銀色不變可食之無恙否則銀變黑色即棄之勿食以免受毒[  吳畏庵]  
詞話 
　　曩自友人案頭獲讀其所選詞稿清辭麗句美不勝收予最愛長洲宋志沂詠春暮調寄惜餘春慢云倦蝶偎烟嬌鶯吹絮鎭日香裯寒嫩一番對鏡半晌窺窗却道海棠開　愁煞湘簾萬重不掛斜陽掛將春恨料殘紅庭院明朝還有倚樓人問依舊是高燭巡花深杯量酒這樣淒其誰停鵑呼夢去燕帶愁歸只怕意兒難穩雙眼無多涙珠禁得羅衫幾回偷揾但低低分付天邊蟾魄再休　近又如夢令一闋云窗外一層簾櫳簾外一絲烟動烟外更無人何處藕花香送風弄風弄驚了隔花鴛夢亦幽靚有致[  黑子] （二） 
集益錄 
　　第八問江北農家無不畜雞故終歲所産之卵不可數計往歲其價甚廉近有小販運至上海出賣或有就本地設廠收買剖分黄白裝運出洋者故近年較貴每枚須十文左右竊不解此黄白究供何用嘗聞人言可爲假象牙假悲翠及假玳瑁等之原料未知信否若然則其製法如何博物君子亦能詳示其法以惠工業界乎[  泰縣劉辰甫]  
長篇小說 
[寫情小說柳暗花明錄] [  常覺小蝶天虛我生合譯]  
　　第三章（一）（陰曆三月十四刋起） 
　　少年以手徐徐自撫其膝樹杪斜陽漸漸匿入山背口中言曰姑娘之語亦殊不確蓋吾常見惡人擁有巨産陶然自樂而賢者轉憂心忡忡不安反側此又何耶薏德笑曰噫洵如君言則世界之上甯爲惡人矣言次雙回乃展爲深渦美靚無藝少年亦笑曰姑娘母嗔吾言亦戲耳然使我爲小爵得此厚産亦當勉爲善人薏德曰然乎汝言乃大類吾父少年曰尊甫亦云然乎薏德曰然吾父實爲世界最善之善人其接人也未嘗不笑故吾甚望先生亦得與之一見少年曰此固所願特今且赴倫敦祗能期之於日後矣薏德至此忽似憶得一事乃起立曰噫吾乃太憨致令君躭延多時先生如憎我者則我亦當别但望君此後再遇有女郎自學校放假歸者勿再如我無艮天下乃有人代其出車資而貿然不一謝者乎言次率然伸手以授少年少年亦不躊躇即握之曰姑娘行再相見此來得識姑娘亦爲不虛此行今别矣且圖後會然此亦未能定蓋吾未必再來此村矣少年言時聲浪至低而語語皆刺激女郎心坎即女郎自思亦不知爲何故則自俯其頸但覺少年目光實注己額其重乃逾鉛石而兩手相握脈息互躍面乃不期而頳紅霞兩朶直暈至粉頸而止至少年第二次言别時薏德乃始縮手亦不告辭逕跚跚自去少年回首送之顧爲椅背所蔽乃不能見其來也至突而去亦瞥然大似安琪兒之飛行碧落飄忽無踪也少年凝想久復燼其烟一斗始懶然起立信步而行亦不自知其所適方出樹背　薏德適所見之男子亦自爵邸而出昂首適見少年則即趨而前其人面貎本不惡此時乃頓變爲奇醜似有無限怨毒之氣一一自其臉肉之内迸綻　出起爲怪物嚙唇　自語曰汝來耶乃使我在邸中足恭俟汝而汝乃倘佯於此不謂數年不見而汝舊　惡習曾未少改吾誠恨煞汝矣其入語適近少年則又頓變爲笑容直前面迎少年呼曰羅倫爵主亦知吾人俟君久耶少年聞語一驚頓現詫色曰蘇惠恩　言時聲至冷峻亦不與伸手爲禮蘇惠恩則曰貴爵别來無恙否君當不料復與我相見於此吾蓋已爲季父之助理人矣換言之亦即貴爵法律之代表人也言次齞唇而笑笑乃益詐少年聞語仍冷然無動凝眸以望空際視浮雲片片相逐若有遐想讀者亦知此少年爲誰蓋卽紅瑶爵邸之新主而此華服之男子則其律師之猶子也 
　　近接來函詢問棟樹果及辣茄子爲何物者甚多按棟樹果卽苦楝子一名金鈴子以川産爲良故又名川楝子樂店中有售辣茄即紅色之茄子亦稱辣椒其實乃茄類非椒實也秋冬之際菜攤上有售連皮帶子風乾後用栩白 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　　四十年前之釐金 
　　中西商問答（見本報癸酉年閏六月二十一日） 
　　有西士問於中士曰貴國之有釐金未知創自何時予昔聞諸父老云僅有關稅未有釐金何故中士曰然昔者中國亦向無是舉也咸豐年間粤逆擾亂兵餉不敷國家不認加賦以累農民不肯預征以爲借餉不得已始聽軍務　辦雷侍郎以誠之請方有是舉名曰釐金不過百中取一而已其始也有損於商也輕有益於國也重厥後處處設卡以抽釐而商始詖擾累矣迨至粤逆旣平曾文正官文恭以及當事諸公體恤商艱將所設諸卡漸次議裁所存者十中之一耳故商亦不至擾亂也曁士曰以予所聞則不然昔雖卡　其累民也尙輕今雖卡少其累民也更重予常見商人每過一卡而司事巡丁百計刁　千方訛詐始至則曰今日無暇查驗也迨商人與舟子萬分哀求始往一看否則或扣留一日甚至數日不等繼看則不合貨之多少物之重輕旣不憑前卡所抽之數又不據商人所報之單惟任巡丁高下其手以估較商人不得已先私賄巡丁求其核減司事避不見商一任巡丁需索從中分肥少不如意則報委員以行罰無論富商巨賈之貨偶有舛訛竟至罰萬罰千甚則有全罄其貲本者矣即或肩挑負販之民偶爾經過亦或取其菜菓甚則有折半其貨物者矣每日在卡之司事巡丁無不飽食煖衣尙有餘貲供其嫖賭烟酒之浪費過卡之大商小販無不埀頭喪氣毫無人色似乎疾病顚沛之足憐委員方恃以爲能上官無從而過問卒至私囊愈滿公帑愈虧而商民之受累較之從前奚啻十倍是以少可通行輪船之處客商貨物無不附載而行以求免釐卡之累惟無輪船之區其苦不必言矣中士曰據子所言惟有盡裁釐卡而後可乎西士曰何必裁也變通其法不但可行並可少增又可永久耳余見中國貨物會聚之區如上海漢口諸處各業各省無不設立會館抽收釐金以應各帮之費用多者每歲至數萬金少者每歲亦數千金今若將沿途釐卡裁撤某省現設釐卡若干所即擇其省貿易最大之地若干處每處仍設一總釐局司事巡丁毋庸多用即責成各業各省之會館司事於伊等所抽釐金之外另抽官釐一分以歸總局或日一繳或三日五日一繳則國家有實得之益商賈　騷擾之害分肥之私人旣減徵收之公項必加若能行之而善更可行之長久面不必停止予西人也每見西國朝廷有一大事興一兵制一大器費用不敷往往借貸　商賈及至事成之後不但歸還本資而且加償以息無他惟深知富商卽以富國累商即以累國之道也蓋國之所恃以立國者四民耳士與工則耗財者也能生財供奉國用　則農與商農則歲貢錢糧商則歲納稅課然錢糧有定稅課無定而商之有益於國也又在四民之首　子試思之貴國粤逆捻匪之　若非抽釐之舉　以供此項軍需豈非明效大驗乎今旣得商之利而反增商之害揆之天理國法人情似俱不合惟有下恤商情少加變通則各商安有不心悅誠服爭先報完也 
文苑 
[申江雜詩（苕上野人）]  
　　（見本報壬申年八月十一日） 
　　春申江上落帆多簫鼓聲喧徧地歌如此繁華如此樂幾忘人世有干戈 
益慶門邊請未遥行人尙憶陸家橋可憐斫　埀　樹不見飛花送落潮 
　　潮來紅日一竿斜閙煞棋盤十字街不道江兩烽火後花花世界更繁華 
　　窗隔琉璃百扇開夜深燈火有人來招凉七碗松風閣看月三曆麗水臺 
　　亦費辛勞亦費財塡平道路起樓臺無端地火通宵照勝却蘇杭景緻來 
　　南桂馨連北桂馨兆榮里面四時春文安富貴兼同慶不換春光只換人 
　　腰細裙寛面障紗飛塵影裏駕輕車誰　　域多情女能看江南二月花 
　　楚楚　娃别樣粧羅衣熏就水沉香維然博得西人笑未抵蘇州窈窕娘 
　　一隅幾國共依稀旗幟分明判畛畦居貨半多英吉利稱兵爭說法蘭西 
　　擾擾鶯花共一癡未來身世夢誰知舊畤丹鳳樓前客又向西風唱竹枝 
神話 
[搗鬼（見本報甲戍年二月初四日）]  
　　粤人多尙鬼巫覡蠱惑而外復多淫祀廟宇甚且家庭中所奉祀者亦有非其鬼而鬼曷勝縷指哉俗以正月十九日爲媧皇補天之辰世說共工氏兵敗以頭觸不周山撼崩天柱女媧氏煉石補之斯言雖屬無稽而寄意甚大蓋奸佞之逞其毒不至傾倒天柱不止不至頭腦綻裂亦不止使得一人力挽柱石之危而奠倉倉者於泰山之安其功固足以埀祀萬世而不朽者也婦人女子不知其所以然因創爲某日補天是朝以黍粱爲粉製餐窩以祀於粤自穗城至村落相尙成風沿習旣久年湮事古不可稽其所自始有南海泮塘鄉梁某之妻麥氏于歸數載未獲弄璋而舅姑皆逝粱適港傭食麥獨處未免岑寂因招得同居者寡婦何氏其女小蛾聊作侣焉補天之旦麥思備物致敬以爲神享惟不諳作粉窩且試爲之詎章畫虎類犬竟成粉圑娥善詼諧嘲之曰女媧昔遺一頑石棄於南洲是石感天之精卒地之英歷數千百年化爲娘子身然鈍根未鑿依然冥頑不靈故作事多違於粉窩見之方其釋之叟叟蒸之浮浮不謂竟將米麥滾作一圑變爲若此怪誕物也麥爲之汗顔欲尋報復奈無隙可乘薄暮麥謂小娥曰諺云正月十九鬼䑛口凡閨閣之秀麗者鬼必鍾愛尤宜愼之今汝年將破瓜艶回郁李鬼見之有不埀涎吐舌者乎娥問曷可免曰鬼亦有所畏因其畏而拒其欲莫蒜若也蒜性辛辣能通神　去穢惡通神明則若大巫見小巫矣去穢惡則鬼原穢物去之何慮其不速者故於睡時口啣一蒜則魂自不敢　先是娥最畏鬼聞說鬼則毛髮聳竪漸夜深患之遂信以爲然啣蒜假寐而心存惕懼反側不安及燈昏欲蕊寒氣侵膚麥窺之胡盧而前拔髮作厲鬼　拔其蒜䑛其口娥大驚失色不敢審視轉身跳出却走却顧若有鬼隨其後者繞室而呼娥母從夢中驚起疑訝不已喝止之娥始驚定拭目始知隨後者乃影之隨形故無在而不鬼也麥潛退入己寢室從容復　佯爲不知狀與談半晌各退皆寢時夜過半矣當娥驚呼之際有逾垣盜覬觎久之乘忙亂中因得入室至是將竊財物先作鼠耗聲麥方深入黑甜鄉何母女相抱以寢雖聞有聲疑其爲鬼故隱帷覆衾不敢鼾息而盜大　比夙興檢視財物皆罄然無存娥曰昨夜余心驚悸疑鬼疑賊今而後　知無賊不鬼有鬼皆賊也麥曰汝焉知其故鬼者自鬼賊者自賊矣因鬼以致賊而賊　行其鬼豈非天所以警我哉世之險說破鬼膽諂笑懷鬼胎鬼頭鬼腦更有甚於賊者宜迸絶之則泰然　所畏耳 
 
 

Page 18

 
 
   
 
