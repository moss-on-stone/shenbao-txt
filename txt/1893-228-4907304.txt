# 1893 - 228 - 4907304

 

Page 1

 
 
[珍物助賑] [  申報館恊賑所謹啓]  
　　本館恊賑所承遠近善士擲下珍物囑爲變價以充賑欵今將各物臚列於下文徵明山水人物册頁五十元草虫花卉册頁二十元伽楠香朝珠　頭記念全五十元又三十元鏤空朝珠二元香料朝珠三元花翎三元藍翎二元古銅大香爐二十元翠鐲一對四元白玉扣帶七元十三經註疏三元二角米南宮手卷羅將希世之珍與火齊木難而鬥異藉作拯災之舉俾困鱗嗷雁以同蘇當亦諸君子所踴躍歡欣解囊不吝者乎如蒙購取請移玉本館帳房爲盼 
[新印經解萃精二集出售] [  點石齋啓]  
　　已丑年本齋所印經解萃精海内研經家無不奉爲圭臬故不脛而走惟挆取僅在五經名作如林不免遺漏士林憾之茲復廣爲搜輯二集各省書院名家窻作凡十三經各題靡不兼賅以備士林研經之助定以先覩爲快也每部實洋一元六角在三馬路北申昌棋盤街本分局及文瑞樓蘇州緑蔭堂書坊均有出售 
[新出鉛板南雅堂陳修園廿一種醫書告成] [  圖書集成局代啓]  
　　長　陳修園先生精醫道自負長沙後身治病必騐其醫書二十一種爲岐黄家所必需坊間初僅十六種後增至二十一種其間魯魚亥豕版多錯訛本局自去歲擺版至今秋始告竣字式照圖書集成其問校對精工有目共賞母待縷述今已出書由五馬路文玉山房及古香閣煥文書局千頃堂代售每部價洋三元書甫訂成購者接踵而至已消其半遲恐消完爲特登報緣此次僅印數百部版已拆卸倘荷賞鑒家賜顧以速爲妙 
[婦女不宜輕出閨門說]  
　　本報曾記某日下午五下鐘時有一少年挾其婦乘四輪馬車至泥城外游於某氏之園行至荷池畔馬驚而躍以致跌入池中園主見之呼諸馬夫爲之援救甫由池中曳出一欹側又墮下迨援登彼岸則雖不致香消玉殞然已花容慘淡面色若紙錢灰矣噫婦女也而可輕出閨門哉輕出閨門而有不無端肇禮者哉顧或者謂人生不幸作女子身終年閉置閨中幾似鳳之在笯虎之入柙幸而父母锺爱夫婿多情抑鬰憂愁猶可曲爲寛解否則含情對影默默無言銜石闕以生悲掩齊紈而歛怨有懷誰白夫亦大可憐矣使當此秋月春花良辰美景不爲之及時游覧以暢心懷有不悶損閨中懨懨成病者哉且男子終年在外任意所之飲酒也看花也圍棋也賦詩也甚至菊部娱情勾闌遣興朝馳紫陌夕宿青樓而獨令婦女恨抱向隅夫亦不情之甚殊不知他處婦女或可於中饋之暇出外遊行獨上海則澆薄成風萬不可使婦女偶然遊玩上海之遊玩惟啜茗耳飲酒耳觀劇耳評花耳妓院中例不令婦女入門評花可不必禁至於觀劇則廂樓列坐似較雅觀而無賴少年一見有粉白黛緑之流卽肆意譏評任情訕笑甚且照以雙眼千里鏡使之毫髮無遺而臺上優伶又描摹雨意雲情作爲種種淫褻之狀甚至有秘戲圖所不能繪出者公然搬演於大庭廣衆之中而謂婦女其可寓目乎飲酒則向無此例近始稍稍有之然履舃駢闐笑言閒作在知者固以爲大家之瀛眷不知者幾疑爲酒糾觥録事之流遂使過其門者皆偷眼以觀駐足不肯去曾謂千金身價而可若是䙝尊乎則飲酒亦非所宜若夫茗樓則野雞淫娼飛翔徵逐淫聲浪態入耳不堪而又費數十青蚨卽可小瀹龍團鳳餅是以人類錯雜盤辮短衣之輩幾於满谷满坑較之酒肆戲園尤非善地以婦女而與若輩聨坐試問值得乎不值得乎而尙謂以啜茗爲雅事乎於是有稍知顧忌者謂以上數者皆非婦女所應爲之事因之挈麗偶乘飛車遨遊於各花園自以爲天上神仙不啻矣不知滬上各花園名雖爲園實則爲店且店多富商大賈所設公平交易局面堂皇獨此園店則合茶坊酒肆烟館而一之生意旣不倫不類主顧亦往往多輕狂子弟不識不知终年游手好閒寛辮黑衣效天津相公之裝束康莊馳驟時爲娼婦執鞭絲趾高氣揚自鳴得意見有名門閨秀則評頭品足肆口雌黄然則卽不至馬劣墮河已覺自失其身分况加之方塘一鑑四圍未設阑干偶一疏虞卽易蹈其覆轍或日子言誠是也婦女輕出閨門固爲古人所深戒然獨不聞泰西風俗婦女與男子無殊幼讀詩書固爲分内之事及長而有學爲船主者有學爲醫生者有學爲畫工者當其從公之暇則並肩携手信足閒行細草如茵長袑蜿地夕陽影裏無異畫圖從未有裏足閨中遮遮掩掩者何中國婦女而獨令其畢生閉置無異罪囚子平日喜於洋務研求何此事尙昧焉罔覺乎則應之日唯唯否否子之說辯矣然猶知其一而不知其二也泰西以婦女爲重凡途遇友人妻女必脫帽致敬友人招飲席間婦女不坐不敢坐婦女不起不敢起婦女在座男客不戲語不吸烟飲食不得有聲隨處爲禮法所拘尙何敢有所輕薄試問中國果能之乎中國而能之則雖携手並肩徐行陌上效泰西之風俗亦無不可更無論偶至茶坊酒肆戲館妓樓與夫高坐馬車遨遊各處花園之店若其不能如此則寍畢生閉置無異輫囚莫使浪蝶狂蜂輕覷此千金之體也或不能復辯乃作此說以列之報章 
[本館接奉電音]  
　　昨由京友電傳上諭三道敬謹譯登○七月初七日奉上諭裕祿等奏查勘大政殿院内應修工程請擇吉興修一摺著欽天監於本年七月内選擇吉期先行知照卽著裕祿鳳秀届期會同敬謹興修餘著照所議辦理該部知道欽此同日奉上諭裕祿等奏查勘永陵昭陵應修工程請擇吉興修一摺著欽天監於本年七月内選擇吉期先行知照卽著裕祿鳳秀届期敬謹興修餘著照所議辦理該部知道欽此同日奉上諭劉坤一奏已故總兵戰功卓著懇恩賜卹一摺已故記名提督瓜州鎭總兵吳家榜於咸豐年間投效水師隨剿沿江各省賊匪馭軍嚴整大小一百數十戰身受巨傷迭克名城勳勤懋著補授瓜州鎭總兵在任二十餘年盡力操防兵民悅服嗣因傷發病故深堪憫惜吳家榜著加恩照提督軍營立功後積勞病故例從優議卹生平戰績宣付國史館立傳並准於湖南原籍及安徵采石磯地方附祀彭玉麟專祠以彰藎績該衙門知道欽此 
[統制過津]  
　　鎭粤都統興統制於上月下旬抵津在春元棧暫駐袛帷當道往還絡釋不絶小作勾留卽當晉京陛見 
[誤中詭計]  
　　喬慶增及喬瑞增兄弟兩人向充天津縣署快皂兩班頭役跡其平日行逕固自無所不爲今則有家有室廣厦千椽良田萬頃顧惜羽毛不復如前之肆無忌憚矣喬有姊妹行于歸張氏其所自出日張七固喬氏之甥也張七爲津郡混星與帝君廟土棍甲乙素有嫌隙互相械鬥張七不勝呼朋引類報復前仇喬氏曾否襄助旁觀不得而知而甲乙則謂喬左袒宅相喬瑞增家室寓於天津道署之後甲乙遂於六月下旬某夜毁其門樓而還津城風氣凡混混鬥毆受傷成訟兩造親友有財有勢者彼此必任意牽連蓋將擇肥而噬也喬氏昆李固衙役中之錚錚者甲乙 
 
 

Page 2

 
 
遂反客爲主注意於喬臚列喬之劣跡並現被兇毆情形控於天津道署委員寳蘭村大令以事屬細微禀於道憲方勉夫觀察仍飭發縣辦理時值萬壽花衣期内不理刑名甲乙黨羽復撥草尋蛇向縣署頭門尋喬詈駡是殆若輩所謂賣味也喬不能耐而喬之夥役尤躍躍欲試棍棒交施拳脚雨下某大受夷傷而喬氏弟兄遂罹犴狴矣某之賣味也實有人主謀謂喬如隱忍則受辱實甚如不隱忍則可借此以實其罪訟將　直而喬更被禮難堪不謂喬果入其彀中某遂唆使老婦兩人復控於道署道憲飭騐傷痕屬實飭委員寳蘭村大令立提慶增瑞增兩人到案釘鐐收禁姑俟花衣期满再行訊辦張七則嚴行鎖押嗣聞喬已有街隣紳董爲之籲保矣 
[浮雲變幻]  
　　津城之稱富户者動日東韓西穆而長源號楊氏湧源號鄭氏亦以財世其家鄭氏之力雖不敵楊然家産亦值數十萬金且無敗家浪子安常處順當繩繩繼繼傳之奕禩不失爲富家翁不知何故去歲竟不能支持擬以房産地業以及典當數家商借洋欵四十萬金迄無成議今歲遂以各業抵歸楊氏楊氏典當向以中字冠首現在鄭氏原業閘口之湧慶當已攺中育牌號而大沽某典攺日中通鹹水沽典當一所亦以中字名之歸楊管業於七月初二日懸牌交易矣富貴不常繁華如夢能無感慨繋之 
[蘇城火警]  
　　本月初七夜魚更三躍閶門内大儒巷陳　生家失愼一時警鑼亂鳴各叚水龍飛馳往救馬卒往各衙門禀報長元吳三縣總捕府魏司馬各路總巡先後到塲彈壓時適狂風怒吼祝融益肆其威東衝西突如入無人之境各水龍竭力狂噴濺玉跳珠幾似長河倒瀉閱一時許得以漸漸告熄是役也除陳姓外左右鄰之遭殃者計有七户共燬房屋二十餘椽其起火之由咸謂陳姓家人以蚊虫過多燃艾條以驅入夜忘却息滅致肇此禍又聞陳姓之長隨某甲睡興方濃火勢逼近致被灼傷一臂然於倉卒中得逃性命不可謂非三生之幸也 
[惡僧釀命]  
　　蘇州齊門内臨頓路獅林寺巷之獅林寺爲著名梵宇其地叚之寛敞房屋之精幽田産之緜延僧衆之繁盛直與靈鷲寺齊驅並駕小沙彌不下二三百衆游方僧之過境者每至該寺掛單日必有一二十起誠藏垢納污之淵藪也本月初五日寺中出一命案聞者莫不髮指緣寺之鄰近有一壽器鋪亦著名老店也鋪主某甲年逾半百膝下僅有一子年甫十二出就外傅聰明俊秀逾於常孩父母鍾愛之以爲此固我家千里駒也每至下午散學歸恒往寺中隨喜初五日傍晩攻書旣罷挾册回家禀知父母出外游玩逾時不見其歸直至露下黄昏仍無蹤影父母焦急萬分偵騎四出迨天明忽憶及獅林寺尙未尋到遂至寺中問詢香火某乙沉吟日公子昨日曾在此游玩但　其入而不見其出也甲遂央乙同入尋覓法堂佛殿僧院鐘樓遍處搜尋仍無所見迨覓至掛單僧房見牀後墻下横臥一人視之果甲子也撫摩之下尙存一息急詢其故口不能言惟含涙指下體視之血液狼藉知被惡僧姦污方欲舁歸詎已奄然斃命甲夫婦撫屍大慟直欲與之同赴黄泉旋經人勸止向住　僧理論住持遍查之下知是晩掛單之數僧已於早晨逸去一時無從查究甲定欲交出惡僧鳴官究辦住持含糊以應現聞孩屍尙未棺殮住持擬倩魯仲連其人向甲緩頰免赴公庭但不知有地方之責者肯作阿家翁之痴聾否也 
[京口官塲紀事]  
　　署理鎭江府譚太守泰來自蘇至滬旋於初五日薄暮乘怡和洋行元和輪船溯江而上卽於初六日下午六點鐘時駛抵鎭江少選就躉船下椗在城文武員弁均至江干恭迓太守並不登岸卽於是晩展輪駛赴金陵詣督園謝委約遲數日卽須來鎭履新想隨班逐隊者又多迎迓之勞矣○提標瓜洲中營戴遊戎華貴於初五日午後三點鐘坐大號紅船渡江在六吉園客棧小憇半日旋於是晩乘太古公司鄱陽輪船赴金陵公幹標下各舢板砲船及營兵等在江干站隊槍砲之聲隆隆不絶○署理鎭江營守府何守戎開元前因焦守戎瀛　尙在舊署守戎遂在萬壽宮暫駐迄今蕉守戎瀛眷已於前日遷至藥師菴祁宅守戎特雇工匠將衙署修理一新諏吉初六日午刻鶯遷印委各員均往道賀輿馬盈門初七日標下千百把總及各處汛官均整肅衣冠詣署叩賀如入山陰道上有應接不暇之勢○蘇州府魁文農太守元日前由蘇過鎭赴金陵謁見劉峴帥已紀前報兹悉太守在省事畢旋於初七日早仍乘官舫用先鋒輪船拖帶卽於是日午刻駛抵鎭江官舫由小闸口而進運河停泊皇華亭碼頭丹徒縣王伯芳大令預飭辦差人等在接官廠懸燈結彩俄而道府廳縣各官齊赴碼頭　接太守一一接見晤談片　興辭而出太守命駕登岸端坐緑呢大轎前導有親兵四名頂馬一員由小門入城先至道署拜會黄觀察觀察迎入花廳欵以茶點各叙寒暄一揖而别次赴文武各衙門謝步繼至丹徒縣署王大令飭家丁擋駕遂回舟次道府縣各官擬在焦山設席以盡東道之情太守雅不欲作無謂之周旋卽於是晩啓輪由内河向姑蘇進發各官仍在碼頭恭送 
[力回聰聽]  
　　金陵某孝谦等請將書院一月膏火助山西賑欵上憲批准撥解江寗府李太守恐肆業士子或有不願者面禀制軍謂衆人之事而以七八人專之迹近武斷亦似沽名倘該生等有心爲善候録取時各將銀兩送交賑局豈不甚便何勞長官之力耶制軍以爲近　姑頷之孝廉等知事不諧復陳公禀情詞剴切雖鐵石人見之亦將下涙六月杪奉督批著照所禀辦理該府卽便遵照可也有志者事竟成晉省災黎當以狀頭宰相默默禱之矣 
[整頓厘務]  
　　厦門稅厘每年徵收約有十數萬金近因商務不能興旺貨物進口較少而司巡又多舞弊與奸商串通一氣走漏　放因之收數大减在局司事無不由幕而官三卡委員亦加捐過班坐收名利朘商民之脂膏以供若輩之中飽此釐捐之所以日形短絀也本年自春季以來收釐日短省憲因馬儀廷太守宏賓前曾提調厦門總局稅厘特由泉州調辦厦局孰料巡丁司事蟬聨者重來者皆有駕輕就熟之勢奸商走漏更其未届半年已短數千兩之多省憲察悉情形將太守撤差遴委陳司馬鴻運到厦提調稅厘總局事宜至三卡委員及局中支應委員等均有失察之咎一概撤差另選前在厦門局卡或當支應或充司事現已報捐職官加捐知縣各員分委到厦辦理史巷提督路頭港仔口三卡稽查差總局支應遴委前辦支應去歲丁艱回籍加捐知縣之侯海村大令㴻棠到厦接辦想大令墨絰當差自必格外趨公以副委任也提督路分卡陳仰莊少尹國衡前在總局司事收兌稅銀尤稱熟手甫於去歲由幕而官奉委斯差尤能措置裕如史巷分卡港仔口分卡均攺委陳二尹郭少尉來厦接辦此次闔　釐局委員自提調以下均一律攺委探聞英觀察有七月十三日履任之信云則督辦又將易人又聞省憲以督辦提調薦用官親幕友在局允　　巡雖與奸商串合賣放而分卡委員不敢過問甚至猫鼠同眠不能駕馭遂攺訂新章三卡稅釐比較責成三卡委員三卡司巡亦由委員遴派提調督辦不准倚勢薦派以杜藉端舞弊稅厘總局設在廟後街與洋關及各洋行相隔甚遠照料難週擬在番仔街一帶另賃房屋以爲總局庶幾稽察易周經此次認眞整頓厘務當日有起色矣 
[蘭盆勝會]  
　　漢口武昌漢陽三城每年七月間盛設盂蘭盆會或在岸上搭臺招釋迦弟子施放𦦨口或在江面泛舟集羽客黄冠同放河燈鐘鼓之聲遠聞數里萬枝蠟炬照澈波心每晩道塲總以數百計其尤盛者當推香山會館之盂蘭勝會首屈一指自七月十三日起　十五日止清梵之音與梨園子弟更唱迭和更以紙竹紥成十殿閻君鬼卒刑具及其他諸故事擺設古玩皆係希世之珍觀者蟻集每年花費不下數千金合武漢三城計之不下數萬金勞民傷財作無益以害有益是亦不可以已乎 
[牌夫鬧事]  
　　上月二十八日之晩有木牌夫役十餘人自鎭江附招商局江裕輪船往漢口晩間　鼓時駛抵安慶檢點之下見皮箱内所𫏎銀數百兩衣物若干化爲烏有遂互相喧嚷將通船搭客一一搜查有旁觀者謂輪船水手往往與扒兒手通同一氣竊得銀洋照股俵分於 
 
 

Page 3

 
 
是木牌夫役益肆咆哮擁入各水手住房爭相搜檢搜至儲信袋處管袋水手不服以致互相鬥毆旗鼓各張拳脚交下買辦竭力排解置若罔聞兩造各有一二受傷者其時輪船已傍躉船買辦遂商請躉船司事梁姓乘輿至洋務局禀陳俄而某公子飛騎至躉船查詢情由多方勸散繼又查出有八人爲首滋事卽送交有司訊究買辦亦未便輕縱在此候質直至二十九日午刻始行展輪上駛未識以後如何也 
[彛陵櫓唱]  
　　某日招商局江通由宜昌開往漢口有某甲者乘小划船送某號客就道洪濤一湧船卽激沈致甲墮入水中漂浮不定幸由他划船户用挽鈎搭住雖不致傷性命然肌膚已損鮮血涔涔矣○上月二十四日午後有罪犯二名裝入囚籠中由宜都縣解至宜昌詢之知其事者云係謀死親夫之案想不能免於極刑矣○節近中元洋碼頭各鋪户議集錢啓建盂蘭盆會又以今歲河中淹斃人口甚衆欲就河干施放𦦨口兩臺蓋亦神道設教之意也特不知水底游魂果乘此燐青月黑之時來嘗甘露味否○四川某板主於上月廿八日領裝宜昌某號貨物運往川中行至南津關上首風逆不得前乃催水手合力曳縴無如衆水手束手坐視反索神福神福者係川船行至半途買酒肉犒勞水手之名也船主以此處無酒肉可買俟到市塲再行犒勞衆水手不依始而爭論繼竟用武將水手頭目凶毆板主見勢不妙手袖鐵尺至船頭救護衆水手見之又將板主痛毆一頓船上太公往救又被用鐵尺打傷板主急倩人回宜請號客前去調停及號客雇人馳至衆水手已逃逸無蹝本欲禀官請究經該地主出爲調停立一甘結包運貨物到川一付號客手執一付板主手執另雇水手運貨往川其事始了地主者係管束水手之人凡雇水手必由地主舉薦因恐水手中途倔强挾制板主故立甘結爲憑也○近有掛旗船由川來宜帶重慶關稅務司告示一紙分送各號其文日欽命四品銜重慶稅務司夏爲諭禁事照得本關稅項國課攸關夾帶走私大干禁例約章早經申明豈容恃符藐玩乃查近日掛旗船隻間有在中途夾帶鹽斤等弊殊屬違背約章有碍關政合亟諭禁爲此諭仰該船主等知悉嗣後務須遵照約章嚴禁水手人等不准稍有夾帶致干罪戾如敢故違一經查獲除將貨物罰充入官外并將該船主及水手等送交地方官從重懲辦决不寛貨其各凛遵勿違特諭○彛陵船抵埠時每有小划爭先恐後攬載搭客有某棧接客在划船上方欲一躍而登不料船小力微登時欹側人卽落水又一小划用竹竿挽住輪船不料輪船尙未泊定往前一駛波浪翻騰遂卽翻覆旋經别划援救皆慶無恙○東湖縣周大令履任後迎接眷屬來宜藉叙天倫之樂其夫人素患弱症醫藥罔效延至六月二十六日仙逝詠義山悼亡之作能無黯然○三伏天氣凉爽出伏後轉覺炎熱河下水勢又漲鮮魚絶少老　不能爲解饞計亦從來所未見者 
[少尉顚狂]  
　　某少尉聽鼓金陵宦囊頗裕慕秦淮燈舫之盛招邀賓客泛乎中流某公子亦在座燕妓越女侑酒徵　蘭麝餘芳沁人肺腑此時一石亦醉座中諸客無不東倒西歪各携意中人舍舟而陸繡幕低垂銀牀斜倚惟少尉與公子尙在木蘭舟上向芙蓉洞中别尋樂趣忽對面鷁首飛來粥粥羣雌令見者目迷五色中有麗人年近二十許著藕色衫皓腕臨風酡顔映水眉目間饒有蕩意少尉不識爲誰家眷屬評頭品足信口詼諧未幾拍掌日倘與若箇女郎消魂眞個僕將終老是鄉不復攀凡葩於塵世矣一語未終忽雙頰鏗然作響蓋公子不以麻姑爪搔之而以巨靈掌撃之矣少尉不解何故亟以老拳回敬公子愈怒一肱麾來早將少尉推倒按其胸而捶其臂詈駡聲號呌聲直達兩岸招招者不敢勸慰飛告諸遊侶爲之解紛良久始釋手而罷細詢顚末乃知向所見者非他卽公子之瀛眷著藕色衫者金屋中之阿嬌也以千金購於邗江爲　彼之星尙未盈月疑少尉有心輕薄故惱羞變怒也夫洛水神妃尙不許劉楨平視况唐突閨眷乎有此顚狂之少尉固應遇生辣之公子也 
[作育人才]  
　　湖廣總督張香帥新設自强學堂分算學方言格致商務上門已於五月初六日在督署小箭道搭蓋蘆棚甄别算學十一日甄别格致商務十二日甄别方言俱係蔡觀察點名發卷限申刻交卷不准繼燭至六月初三日掛水牌兩塊每塊取方言四十名初五日委史太守會同該學堂教師顧君面覆方言前四十名初六日又面覆後四十名覆試時祗書履歴核對筆迹而已十八日四門統發全案懸掛自强學堂門首並將各門第一名原卷貼出旁批頂批不厭其詳算學取内課十三名外課二十五名並不覆試格致商務各取五十名無内課亦不覆試方言前取兩牌共八十名此次出案去其大半祗於兩牌之中共取三十名住院學習一月再於三十名中有口齒不清性情不馴者删去十名以二十名爲額前已定期於本月初二日由督撫司道考試算學内課十三名方言三十名因香帥偶沾清恙攺期於十二日考試 
[麻市再誌]  
　　漢口頭麻市面已列本報兹聞二麻於上月底到漢業已開船武昌之天字一號每石值銀六兩六七錢浦圻之天字一號價與武昌相若嘉魚之天字一號每石值銀六兩二三錢至三路之地字人字兩號較各路之天字號其價漸低三路到漢之二麻自上月底至本月初四日約計不過千石之譜將來到齊比頭麻當少千石也 
[粤東試事]  
　　廣東學憲徐花農宗師今春出棚巡試高廉陽江各屬現已一律竣事探聞上月下旬由陽起節回省接辦録科各事一切供張已由兩邑宰飭差備辦學院考棚及頭二門等處亦皆洒掃潔凈粉飾一新○科期伊邇各屬士子紛至沓來客館試寓無不擠擁異常城廂市面因之暢旺凡日用柴米魚菜各物價值亦日　加增貿易中人無不利市三倍○撫憲剛子良大中丞訪知歴届科塲有拜房買薦之弊此次調考簾差皆在初到省人員及久任遠府州縣中揀選蓋取其於省城人地生疏難以暗通關節也若在省年久常與此邦人士相往還者文理雖長概置弗用又設立公所一間凡調簾諸員一經到省卽入公所居住照例關防倘或在外逗遛住歇客店一經查出定予叅辦○學院提調一差例由廣府辦理張太守因政務殷繁未遑兼顧禀請另委賢員代辦以免貽悮大憲俯如所請已札委候補府德載之太守承充是差 
[儲憲南來]  
　　浙江糧道世觀察由天津乘招商局新豐輪船於昨日十二點鐘時抵埠由小東門外金利源碼頭登岸往小南門外浙江海運局暫駐襜帷上海縣黄大令預飭辦差家丁陳設供張迎迓如儀 
[虹口火警]  
　　粤人鄭錢錢者在外虹口百老會路東某里口第一千六百五十三號門牌開設廣裕源水菓店前晩鄭有事外出祗有阿盛劉某等三夥棲息樓上至一點餘鐘樓上忽然火發冐穿屋頂阿盛等俱未知覺幸經鄰人瞥見大聲呼救阿盛等在華胥國驚起手足無措烟焰迷漫不辨出路遂由樓窓躍下阿盛手臂左足均已跌損劉某及學徒某甲亦受重傷經巡捕舁送鬥雞塲某粤人處安置俄而捕房鳴鐘告警火會諸西人各架洋龍星飛電掣而來開自來水龍頭灌救閱三刻許雨師稅駕祝融氏始棄甲曳兵而走焚去水菓店剃頭店裁縫店鐵店等房屋四幢其二幢稍受損傷惟起火之水菓店已盡行燒燬其起火之由聞自火油燈碎裂延燒他物以致不可收拾云 
[花枝狼藉]  
　　昨日午後有飛輿一乘内坐一婦年約三十餘衣服麗都裝飾齊整行過倉橋時適新雨初過道途甚滑轎夫失足而踣致將婦掀出赶卽扶起則頭額已破血流满面所戴翡翠押髮翡翠環等早已碎如虀粉迨傭婦追上勢已無可如何遂另雇他轎踉蹌而回棗花簾底重理殘妝當自悔出門之惘惘矣 
[塡河轇轕]  
　　陳成章等投上海縣呈稱監生等充治下廿二保十六圖董事圖中西新塘被耶松船廠挑泥塡满有碍居民水利求卽示禁黄大令據情禀明道憲聶觀察照會德國總領事旋接總領事覆文内開耶松所塡者係兩旁漲灘並非官河亦未碍及居民水利所有漲灘價銀若干兩如數繳呈觀察察閱之下卽委大令親臨勘視大令奉文後定於初十日前往 
 
 

Page 4

 
 
[米店被騙]  
　　滬城西門外某米店昨來一人自言係某處作頭適欲買米二擔言明價目囑送至作中卽付現洋店中卽喚小車一乘命出店押送當裝車時其人向身畔摸出鈔票放在櫃上檢點旣而自言日此中只有洋十七元欲付某欵尙少二元數角如待回時湊足往付又恐經手人他去反多周折明日尙須往浦東丈量地畞以便打様喃喃臬語若有不勝躊躇者繼而又向店夥日可否向尊店暫借俟送米至作當與米洋交押送之人帶回店夥念水木作消米最多倘能仰扳亦一大主顧也遂以洋付之其人與押米者同行旣至門首乃大呼日阿桂阿桂有事相談門以内並無人應又謂押米者日爾且將米送進我欲往追阿桂立卽回來押米者不以爲疑其人卽飛步而去及將米送進作塲内則言無人喚米押米者言此處作頭至小店喚米一同送來現往追阿桂何謂無也作中人言我家作頭現在裏面點貨安有喚米同來之事押米者不　在外守候良久不見回始知被騙乃將原米載回惟頓足搥胸詈騙子之狡獪而已 
[壽福同登]  
　　謹啓者敝堂接奉翁蒃卿沈子梅嚴芝楣楊子萱謝筱珊葛蕃甫朱森庭宣琴山虞漁坪沈少塘謝琴孫許楚卿鈕曉峯戴仕良張炳華王葵軒萬厚愚李挺英張藕衫諸大善士及小兒子英來函以六月二十九日爲黄春甫先生六秩大慶所有親友祝儀早請移助晉賑二十八日同人等擬備一樽爲先生壽先生固辭且於是晩設讌相待同人等未盡戔戔轉擾盛饌殊抱不安爰再集貲助振以盡微忱而誌雅誼云云交來英洋六十元彚解山西又奉陳望生大善士以誕育麟兒親友餽賀固辭不獲特將湯餅筵資除分助寗郡同善會三十元夏海廟二十元善舉外樂助晉振洋五十元先後領到具見大君子軫念蒼黎祝壽佛之長生同人有慶占震男之一索造福無疆登報揚仁並誌佳話　上海六馬路仁濟善堂籌振公所施善昌等謹誌 
[上海北市絲業會館籌辦順直新災賑捐滬局瑣記五]  
　　初一日接寳坻張大令電囑籌欵解濟當覆貴治被災甚慘已登報勸捐不日起解當指賑貴縣初五接續電奉初二電示卽刊示宣布城鄉以安民心上年急撫道福社一萬許宅一萬本届災甚於昔奉督憲撥三竿小米二千石尹憲撥三竿現通永道憲加撥一千史賡雲王吉甫陳孟威三公立願善社籌三竿較上届少萬多不敷散放求速籌解寳民多病並懇酌寄藥丸云則敬披閱再三卽經商請各賑所湊集規銀六千兩另募藥丸二萬二千服於初六日批解運津禀請局憲飭發寳坻交三公會同大令核實散放一面移請大令立卽備文派友到津請領以期妥速惟寳邑全境計共九百九十九村擇其災重者查給義賑約有三百餘村四五萬口區區六千之數每人所得不過百數十文實不足以資全活經佩卿善長奉局憲電請赴津助賑十一日准可抵滬擬再湊集大批帶赴災區及時　救世有好行其德者乎竊不禁與畿境窮黎禱祀祈之[  七月初六日錢塘施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日午後江北人陸金榮倩人舁胞弟陸全扣弟婦陸馮氏至縣訴稱胞弟夫婦被馬夫張梅華毆傷請爲提究黄愛棠大令准之傍晩張亦投縣訴稱小的被全扣平空毆撃至二鼓時大令在花廳研訊四圖地保吳桂仁投案候示全扣供稱小的係江北人現住西門外今日上午至四明公所南首空地上大便張牽馬而來在小的身邊擦過馬尾横掃撃痛小的面龎小的向之理論張竟將小的毆傷妻子馮氏到來解勸亦被撃傷頭面小的因此請兄長舁案控陳馮氏訴稱丈夫全扣於今晨出外大便被張兇毆丈夫極聲呼救小婦人聞而往勸張竟持木棍將頭額毆傷金榮訴稱全扣被毆時小的並未在塲旋卽聞知是以舁案請騐張供稱小的係蘇州人現在治下當野雞馬夫家住西門外寗波會館左近與陸相離不遠今日在家午飯全扣突至門前大便小的斥其不應如此全扣非惟不服且出不遜之言小的理論之餘全扣夫婦同來扭住小的攢毆小的不敢行兇尙祈鑒察陳彩供稱小的係寍波人亦在治下當馬夫今日張被全扣等兇毆小的確曾目見張實未行兇叩求明察大令飭仵作騐視傷痛旋報騐得馮氏頭上稍受微傷並無緊要全扣毫無傷痛大令判令將全扣笞責二百板馮氏從寛開釋陸暫行記責張亦笞責二百板陳笞責一百板均着具安分切結呈案然後交吳保帶回如再犯事定當重辦○閔海中約同汪德標之妻在白大橋某茶肆啜茗汪往尋見閔情急持刀將汪剌傷解送英公堂轉送到縣黄大令訊供之下將閔笞責枷號此已見諸報章前日枷期已满葉司馬提案訊供閔一言不發俯首求恩司馬著開枷收所聽候備文遞解回籍○鹽梟彭大朋在閔行鎭持械行兇經鹽捕營獲送至縣黄大令判令笞責枷號已記報章矣前日期满經差役解案葉司馬略詰數語著開枷收所聽候備文遞解山西原籍○前日徐公館解送竊犯周大林到縣葉司馬察閱來函稱周行竊半淞園中木植售與王壽全家旋卽升堂研訊周堅不承認司馬著收入所中候提王到案再訊○前者虹口人瞿梅生投訴稱小的本邑人務農爲業有祖遺田數畝被著名賭棍瞿桂寳强估擺設賭檯　論不還不得已投案呈控黄大令正在批示間忽有戴史南者具詞控稱祖遺顤上被梅生開設賭塲並將祖顤毁壞大令飭差往提差卽將桂寳之夥吳四保仔拘拿解案前晩倩帮審委員葉司馬升堂集訊梅生訴稱前日小的投案呈控後桂寳忽揑戴名投案朦控今桂寳雖由捕房究辦但此總求訊究吳供稱小的係江北人本年六月來申先當小工後至桂寳處帮忙每日得工錢七十文司馬飭將梅生收所候簽差往查是否毁壞戴之祖墳及有無戴姓其人禀候再核吳笞責二百板枷號一月發頭門示衆 
[法界捕房紀事]  
　　寍波人戴阿東父子控黄仁順將弟婦戴葛氏誘出串同蟻媒秦長發胡子香售與浦東廿一圖陳家行附近黄綱宅周桂發爲妻葛同轉備函至上海縣請黄大令提齊人証解歸公堂訊辦○某甲在玉露春茶館轉角處擺設水菓攤以餬其口生有一　　姿綽約楚楚可憐瓜字初分期愆嫁杏致與菜市街馬夫某乙有染兩情繾綣幾同比目之魚前日好事者就寍興街與菜市街等處啓建盂蘭益會晩間九點三刻乙與甲女並肩携手爲秉燭之遊私語喁隅互相嘲謔路逢某姓女笑謂同來女伴日此種蕩婦不守閨箴我輩巾幗中人亦將爲之氣短矣乙與甲女聞之老羞變怒大起爭端穢褻之言不堪入耳適某號華捕至戒甲女弗羅唣甲女以華捕爲辱已喃喃然效山膏之駡華捕怒拘入捕房捕願命押至翌晨九點鐘時釋出 
[萬家頂祝]  
　　謹啓者敝堂接奉福州述善社善堂陳梅溪仁翁經募晋賑洋五百元合規元三百六十一兩二錢五分又奉新加坡林林光銓仁翁經募第四批陳大善士樂助花洋五百元合規元三百六十兩又王必發大善士經募洋一百元合規元七十二兩五錢蒙振興號陳慶端仁翁如數匯來又奉楊鴻度大善士樂助銀一百兩由製造局成子晉仁翁交來又仁昌金號交來臺灣道顧觀察經募鶴馴堂大善士樂助銀一百兩江西牙厘總局緑䒶精舍樂助銀廿八兩並代募心遠堂大善士廿四兩同安堂大善士廿二兩合共升見規銀一百兩以上均係山西賑欵又奉閬中從善堂大善士樂助山西順直合共銀一百兩葛養之大善士求父病愈助直賑洋一百元仰蒙衆善共濟時艱盡人力以救災迓天和而造福廣菩薩慈悲之願抒朝廷宵旰之憂敬爇心香望雲頂祝[  上海六馬路仁濟善堂籌賑公所施善昌等謹誌]  
[助賑摭要]  
　　災區需拯亟矣　口仳離苦莫能訴所賴修德者量力出資俾溝中之瘠藉遂生機較之尋常善舉不可同年而語矣准陰志道齋主人淮平二五寳銀一百九十四兩二錢五分合規元二百零六兩五錢八分五釐居俟齋主人因女病求速愈由壽康莊來規元一百兩湖北武昌縣劉種德堂鄂平銀一百兩批見規元一百零一兩七錢零四厘敬素齋善士一生茹素於十二年仙逝遺命節省移助求資冥福洋一百元又第四孫十齡童子自生至今蒙親所賜押金移助洋五十元兩户由通州金沙周正安兄寄來退齋主人洋一百元武林吟梅仙館洋一百元錢塘計善士崇光寅祖爲尊章氏高年患恙叩求挽回延齡洋一百元吳寄陀善士求病速愈由源豐潤來洋一百元無錫顧子卿仁丈爲令郎求病速愈洋一百元浙杭慶福綢莊丁曉芳善士募第六次十五户合銀十一兩一錢洋三十四元又募第七次十一户合洋四十七元平湖同人奉陳大宗師頒到賑圖四頁勸募廿八户合洋三十五元兩淮運憲之少君經募四十六户由傅厚堂翁來合洋八十元江西南豐縣署募由信昌隆來廿六户合規元七十三兩一錢三分越郡京兆於寓得子承親友贈物作價第三次移助洋廿八元委解災區以資散放正在彌縫乏術而實惠迭來彼顚沛無依者當感帡幪於弗置焉所勘善户列入清單備覧[  上海北巿絲業會館籌賑公所施善昌謹誌]  
[湛恩不竭]  
　　蓋聞起一念之慈悲神明默契登萬民於仁壽史册同傳敝堂蒙諸善信陸續助捐藉資接濟今開第九起收回原册十一扣計共收英洋三十七元四角又錢二千二百文祗領深感想見痌瘝在抱畛域胥融事屬積功幸荷恩施普及數鄰强仕定占寵眷頻邀謹誌報章用伸謝忱[  上海虹口元擠善堂同人等拜啓]  
[福建官報]  
　　六月十六日同知黄樹珍禀銷發審差禀明接辦保甲局提調事務委署石碼通判余振芳禀辭赴任大挑知縣柯亭卸辦沙埕厘防分局禀到通判丁鈞義卸辨汀州府盧市稅釐分局禀到府經朱運鴻禀辭赴厦門港子卡差府經李烺卸署水口縣丞事禀到巡檢倪人鴻禀辭赴厦門何厝厘卡正主考文巡捕巡檢陳樹藩副主考文巡捕從九李南金俱禀辭赴浙江衢州迎接正副主考從九陳國衡禀辭赴履門提督卡○十七日同知黄家鼎禀辭赴厦門炮捐局○十八日委代永春州何宋感卸辦尙幹保甲局禀到禀辭赴任委代建寗縣柴棠禀辭赴任課厘局支應委員鹽塲沈汝修禀明奉委兼辦官運省局支應○十九日知縣揚崇銓禀丁父憂丁憂知縣侯澍棠禀辭赴厦門厘局支應鹽塲趙汝璋禀辭赴調辦光澤官運局署建安縣典史王念慈卸事禀到○二十日通判畢大錞禀明委福寗府稅厘局差知縣陳銑禀辭赴漳州詔　鹽厘局知縣李綺霄禀明委書局分校差准補水口巡檢委署浦城縣典史周禹疇卸辦永慶巡檢事禀到禀謝委○二十一日知府囊元龍禀明奉委解京餉並禀銷稅釐提調差知府張慶鈞禀明接辦稅盧提調禀銷官運課釐提調寗德縣寇宗華卸專禀到知縣李敬卸代安溪縣事禀到鹽埸宋尊望禀明奉委接辦官運課釐兩局提調 
[廣東官報]  
　　六月二十七日委署歸　縣丞林含青禀謝委禀辭赴任○二十八日侯補同知張宏運禀知委營務處文案候補縣何維醒補用縣丞蔡維　祺威俱禀知萎解京餉禀見候補通判榮勳禀到由京起服回卸歸繕平政司李宗烈禀到卸事回候補鹽巡檢曹政譯　謝委梧局駐省督配○二十九日候補　巡檢潘國琛禀知委平櫃帮辦差禀辭 
[卾省官報]  
　　六月三十日代理黄罔縣倉子埠巡檢李鰲禀辭代理漢陽縣仁　巡檢孫歪業禀謝候補從九王廷銘留查仁壽二上鋪差○七月初一日　恆富奉臬憲委赴蒲圻縣查騐堤工禀知辭大挑縣劉震嶽奉臬憲委赴蒲圻縣提案候補縣丞湯熊赴京騐看禀辭署沔陽州沙鎭巡檢貝錫恩禀辭藩憲牌示江夏縣魚鮎巡檢員缺飭准補之曹澤春赴任江陵縣典史員缺飭本任之范錫祺回任 
[江西官報]  
　　六月二十三日候補縣呂懋承汪鴻俱禀謝拔委一次行知通判邵循名卸辦九子石卡回縣丞楊增德寗都催地丁回李世智禀謝拔委本班一次行知典史　鼎盛禀知丁母憂○二十五日萍鄉縣顧家相輿圖局委往浙江補用縣包國瑚委往健昌府公幹崇泰往瑞昌查案回余銑解地丁銀進京王易署袁州同知翁寳仁充當文闈幕次府照朱建勳内供給所彈壓府經李達義外供給所彈壓道庫劉啓元查順化門縣丞劉春溶代德勝門稽查從九劉瑞聰查惠氏門福建補用同知羅承祖由閩來催恊餉左營守備曹任應卽撤任該守備事務以左營候補守備唐棣署理又左營把樬徐連勝病故遺缺以左營外委馬福煊升拔遞遺外委弁缺以記　馬兵蘇長齡拔補銅鼓營存城把總殷得魁病故遺缺以該營操頭塘外委劉國賢升拔遞遺外委缺以記名馬兵盧殿標署理○二十六日署上猶縣章乃正卸辦許灣卡回謝委候補同知陸錫康查勘新建鄉堤工回通判王葆鋆鉛山公幹回麻瑶騐收南昌鄉堤工回李克　禀謝准其起服行知未人方鼎勳調查進外保甲韓經衡遵新海防捐過縣丞班補用指分從九何延年禀到係廣東監生分撥知縣羅家福禀謝保舉委署饒州通判安鳴鸞飭查卡　袁州繳銷委牌以候補通判樂業輪委署理候補縣何其坦解額木晋京回 
[泰州署經募各善士樂助山西賑捐清單]  
　　逸德堂大善士助洋二十元有心無力十三人合助洋十元朱厚卿六元無名氏五元無名氏樂善堂二户各三元李子　李少實李小實無名氏薄心居楊少泉無名氏明道氏東陽氏合陳光奇劉本泉合蒲花堂至德堂潘陸善士十二户各二元張本立于源大成同和楊厚甫趙榖如李于李張合德楹堂趙鑑泉無名氏無名氏無名氏無名氏無名氏無名氏無名氏十五户各一元李陳胡合七角五分葉樂園朱錦三王瑞昌王天昌薛同茂薛達夫王作舟陶靜山無名氏無名氏無名氏無名氏無名氏無名氏無名氏　　氏無名氏無名氏十八户各五角無名氏二角五分無名氏　七百文程大生耿敦叙堂王青箱堂葛無名無名氏無名氏六户各五百文劉義武四百文無名氏一百四　　　　共洋九十六元錢四千二百四十文[  上海六馬路仁濟盡堂籌賑公所施善昌等謹誌]  
[江天輪船帳房經募此山西賑捐清單]  
　　程公館大善士助洋十元江天帳房六元朱公舘韋奶奶二户各五元江太太三元譚四太太譚大小姐玉姐唐太太四户各二元柴公館一元五　　姐修姐曹松壽湯姆楊太太楊奶奶金姐韋太太穆太太潘連生周棝生包姜氏王公舘十三户各一元湖北太太八角又六角又二角韋姆五角吳周氏四角以上共收洋五十四元[  上海六馬路仁濟善堂籌賑公所施善昌等謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
