# 1919 - 12 - 4916492

 

Page 1

 
 
   
 
 

Page 2

 
 
張敬堯之殘酷　政府之昏瞶　若不速去民賊　湘民無瞧類矣國家設官以衛民也今所謂官者不但不能衛民且殘民殃民屠戮民種種舉動無所不至世或以予言爲不然乎請看張敬堯禍湘之慘状一　緃兵殃民張敬堯禍湘之最慘酷者厥惟緃兵殃民從前其所部第七師在平江岳陽湘陰等處强姦擄掠殺人放火日必數十起其殺人也或姦而殺之或剝而殺之搜而殺之或槍洞其腹刃穿其股刃斷其頭刺臠其腿種種慘酷情形衆目昭彰不容飾諱然此猶得藉口戰爭時代所難免厥後張旣被任爲督軍兼省長前方戰事亦經呉佩孚師長主張停頓張所部大半散處長沙株醴間而其强姦擄掠殺人放火之手段仍不少减凡第七師駐紥之地苟遇有行商游客櫵子農夫經過者必搜括其銀銭鈔票衣服雜物有拒之者不遭毆打即遭鎗斃一遇婦女不論老少妍媸必輪流姦污之多有被其姦斃者亦有事後因羞自盡者各縣鄕間遭其搶劫無論矣即長沙附近距城二三里小康之家無不搶劫一空不但城外己也即城内商家如商銭局被劫去光洋九千餘元皇倉街某眼鏡店北門某富室小呉門某典當東長街某洋廣貨舖悉被第七師兵搶劫此確實可查者也或有胆大者具禀訴於張敬堯張每置之不理或連上數禀則不得已批云省城軍警嚴列匪徒焉敢刦搶某一再凟訴候嚴拿究辦被難人只有徒唤奈何而已又第七師兵天天結隊横行街市見商舖中有悦目之物任意擇取文銭不付尤可怪者老四敬湯前爲娶范青蓮堂某妓及賀乃兄敬堯四十大慶凡木器店繡花店磁器店綢緞店洋貨店古董店之著名者均蒙惠顧其交易大者數千元小亦數百元槪屬記帳或往公館索問其衛兵必厲聲叱曰四大人豈少汝銭者汝再來鎗彈相餉矣商人出言抵抗該兵等即拔出刺刀向人猛戮多有因此斃命者張敬堯弟兄殃民而又緃兵殃民此其禍湘之慘状一一　大開烟禁張敬堯未入湘以前吾湘烟禁雷厲風行幾有全省肅清之象自張竊據湘督後終日在暖閣中横陳一榻吞雲吐霧督署人員自参謀秘書顧問諮議副官以迄衛兵僕役大小老婆無不人人吃烟有人確實調查全督署共有烟鎗八十七枝張一人每日須大土陳膏二兩客至無不兩肩高聳烟容满面甚或骨瘦如柴形容似鬼兵旣吃烟所得餉糈何能敷用於是串通輪船水手茶房在滬漢各處販士入湘以致人民之已經戒絶者現亦復行沾染而紈袴子弟之染有新癮者亦復居連户接省城如此各縣亦然一般無業流氓復從事大開烟館長此不已死剩之湘人勢必盡變烟鬼而後已張敬堯之肉尚足食乎此其禍湘之慘状二一　斷送實業湖南實業以水口山鉛礦爲唯一利藪人盡知之張敬堯百計攫得湘督原擬大括地皮以肥私囊詎知民窮財盡已達極點於是張堯卿謝淵等獻計將水口山礦秘密押于某國商人事將成矣迺好事多磨忽爲譚組安程頌雲李懋吾周道腴陳鳯光及旅京湘人留東湘籍學生等所聞函電交馳揭破而反對之北京政府亦有詰問之電張知此事不能倉卒成功只得暫從緩議此外如湖南紡紗廠本極大工程極大規模之巨廠機器均採自歐西之最新式者其資本係地方公欵定案租歸商辦者約値五百萬元張乃閣置商租案不批秘密賣于中日銀行張索價現洋二百萬元聞中日銀行只允出百五十萬元大約即可成交再銅元局亦有被押消息其押欵數目雖未能探悉而其事則甚確實又日前京電張豈欲將省有礦務局所管最旺之七大礦區押日金二千萬元此其禍湘之慘状三一　重征苛歛湖南兵燹之餘水災火災接踵而來满目瘡痍應在免賦减稅之列迺張敬堯重征苛歛任意敲剝市面皆是紙幣而賦稅必須現洋各處厘金局員不由財政廳委任而由張敬堯任用緃彼爪牙額外加捐稍一不遂全數没収人目厘局爲貨棧其貪暴可以槪見商家旣入商會驚廳亦有調查旣多註册於農商部又經所謂十家聨環保乃張異想天開忽令驚廰長佟國安布一新令限商人從新領取執照每資本五十元須納捐大洋二角以揚歴十一月爲限過期重罰或以多報少亦加倍罰商人呻吟於兵燹災荒之餘其奈張敬堯之横征暴歛何又湖田已領之官照張忽欲調騐每畝須納現洋二角湖田約計不下一萬萬畝張限兩個月騐齊逾限充公計可得搜括現洋二千萬元此其禍湘之慘狀四一　箝制與論湖南報紙本甚發達辦法亦極完善自張敬堯入湘聲援護法軍之國民民國日報均随聨軍遷至零陵郴州繼續出版省城報紙完全消滅厥後杜某創辦一正義報傳某創辦一公言報與恢復之大公報鼎足而三此三家報紙本競競業業深恐得罪張敬堯詎知正義報前因登載馮玉祥獨立消息被張封閉其經理杜某監禁三年又六月而公言報前月因登載茶陵失守及熊希齢督湘消息又被封閉其經理傅某亦判徒刑其仇視輿論可見現又新出二報一湖南日報一正聲日刋張敬堯皆派有檢查發稿之時先呈請檢查員詳閲稍带絲毫正論即行抽去時評社論小說詩文亦往往被其抽去故報紙每日必有空白多處報紙爲代表與論機關張敬堯箝制輿論如此湘民所以寃屈無伸也此其禍湘之慘狀五一　擾亂金融前言張敬堯從兵殃民爲有形之搶刦此言其擾亂金融爲無形之搶刦蓋張敬堯在湘旣設裕湘銀行復私設日新銀號専以濫發紙幣吸収光洋爲事惟其濫發紙幣也綜計湖南銀行去歳在滬訂印銅元票四千五百萬串原爲収换舊票之用今舊票不惟不换更將収存未燬之爛票及滬印之新票一併發出計新舊銅元票一項數已逾一萬萬串惟其吸収光洋也於是光洋暗盤逐漸飛漲自七八串九十串以至二十三十四十串而未有己今聞光洋一元將値五十串矣至造幣廠自鑄銅元爲數甚鉅販漢漁利令各縣解欵改用現洋無非吸収光洋之一條鞭辦法紙幣愈賤物價愈高人民無形破產稍治經濟學者類能言之日前湘垣石米需銭百串中等之家每日多有改食粥或雜糧者民不聊生至此己極尚得所謂非張之無形搶刦乎此其禍湘之慘狀六一　破壞警政湖南警察嘗有模範警察之穪蓋其站崗之警察精神充满爲各省所僅見也今年聨軍退出長沙警察廳長林支宇随往湘南各警察恐不容於張敬堯亦自行走散但張苟出令召集之不難立致張偏令第七師補充隊中撥若干名爲警兵而命其團長佟國安爲警察廳長又有所謂警察處長及警察監者無非緃任爪牙蹂躏民間且是項補充隊皆係北方土匪不知警察職務爲何物且多吃鴉片者披一黄裳彎腰凸背立于街頭蠢如鹿豕間見北兵强買貨物與店夥爭閙時或打車夫時必助桀爲虐目前湘垣竊案拐案盗案層見曡出固不待論而街市汚穖便溺觸鼻爲吾湘從前所未嘗夢見者此禍湘之慘狀七一勒加鹽價湘岸榷運局長劉誠信張之妻舅也任事纔半年搜刮已有百餘萬其搜括之方法如賄賣差缺需索陋規姑不具論即論其勒加鹽價一層食鹽每包原定售價九元自劉氏接事迄今漸漲漸高竟至十三元以外其所塡發票則每包仍祇九元據鹽商言每包併一切雜費計之須洋十五元之譜胡爲一切雜費如此之多則以鹽商到局買鹽除繳納正價外尚須繳納小費若干詢其詳情則扯票有費開倉有費起鹽亦有費至秤碼諸人更無論矣販價旣漲批價亦随而增高是受其實害者仍爲此可憐無告之貧民厥後鹽務稽核所有所察覺派員來湘調查實况劉氏聞風業已逃避不知張敬堯又將如何應付此稽核員也此其禍湘之慘狀八一　惨殺無辜張敬堯到湘以後即出所謂通緝名單羅列人名竟有二百餘人之多脱避者固多遇害者爲數亦夥爲人誣陷而遭逮捕者每不問罪名即槍斃了事如陶孝宗之父張則嗾兵毁其居而殺之粟戡時家居被逮幾遭鎗斃最近在湘横暴日甚流通禀案竟將廖緝光以非刑拷打勒令用朱菊尊陳怡臣章勤濟李鵬欣四人名義具結遵繳罸欵光洋二百萬元限十日繳清否則將廖鎗斃又張雇偵探二千餘人限定每探每月最少須報告有銭者三人不足即斥退是可推知張敬堯在湘勒索及殺害無辜之殘暴矣又緃令清鄕隊到處騒擾殺人放火受禍者盡係良民此其禍湘之慘狀九一　摧殘教育湖南教育最爲發達自張敬堯入湘後惟以摧殘教育爲能事其第七師兵任意駐紥學校停止授課無論已即已授課者其應頒發之教育經常費延至半年尚不撥發前月省立各校校長以校欵虚懸辦理棘手至聨名一再呈請繳印辭聨張氏置之不理大約省立各校均將改爲兵房駐軍矣傷心慘目天日爲昏此其禍湘之慘狀十張敬堯在北洋軍界中莫不目之爲張土匪博得一湘督職銜殘民以逞亦固其宜獨不解政府當局者方應世界潮流銳意提倡文治日言救國救民而於殘民以逞之張敬堯置若罔聞是果堂高廉遠不能周知湘民疾苦乎抑知之而懾於張土匪之淫威無可如何乎今敢正告政府當局諸公曰今後若再機續任張禍湘反不如正式劉吾湘爲化外用巨砲全滅吾三千萬同胞猶較吾民呻吟憔悴于張氏虐政之下爲痛快也鳴呼　湘民泣告 
[南洋烟草公司啟事]  
敬啟者敝公司前於民國四年在農商部註册營業爲無限公司今爲推廣營業增添資本起見特在農商部照股份有限公司條例定章註册改爲股份有限公司已於民國七年十月二十三日經農商部批准註册並給有執照在案茲特通告各界嗣後敝公司定名爲南洋兄弟煙草股份有限公司資本五百萬元全爲華人股份凡與敝公 
司來往交易者祈爲　察照至公司營業照舊進 
行恐未週知特此奉告　民國八年一月一日上海　南洋兄弟烟草股份有限公司總理簡照南協理簡玉階謹啓 
[張一鵬啟事]  
茲定一月八日上午九時起在怡和棧房查騐存土所有政府指定機關及各界士紳業經分别通知並函送徽章合將監視騐焚存土規則登報通告 
●監視驗焚存土規則　第一條　爲便於將存土悉數焚燬起見就原存棧房先行分日查騐　第二條由一月八日起自午前九時至十二時午後二時至四時半爲查騐時間　第三條　存土現分儲怡和沙遜兩洋棧先騐怡和次騐沙遜　第四條　查騐時除特派專員部派員交涉員關監督科務司外由政府指定江蘇省議會省教育會上海南北商會青年會及函請各公署並中外公正士紳公同監視　第五條　特派專員部派員交涉員關監督税務司均得聘請技術師隨同到塲　第六條　税務司應選派工匠分别充當開箱剖土封鎖等役　第七條　第四條第五條各員由特派專員分送徽章第六條各役由税務司分給號衣以憑入場　第八條　開箱後查騐之次序如下（一）特派專員（二）部派員（三）交涉員（四）關監督（五）税務司（六）其地各員　第九條　查騐方法先用手術目力如有疑義則用剖騐更有疑義則用化騐　第十條　每箱騐畢仍貯原箱用鐵絲纏繞並由特派專員部派員關監督税務司簽字封固　第十一條　定浦東汽窰爲焚土場所俟全數騐畢分日押運過浦公同騐視原封並無移動痕迹人窰焚燬所餘灰燼投入大海　第十二條　焚燬時除查騐各員公同監視外無論何人均得在欄外參觀　第十三條　不論查騐焚燬除定期外雖星期亦不休息 
[上海先施公司冬季大减價二十天新到大帮貨物]  
羊毛織品　精良土貨　本公司營業以來幸蒙　各界惠顧　銷貨日多故定各國貨品　亦較他家爲鉅　以致歴年定下天歐美各國貨品　堆積不能運來　今幸天心厭亂　歐戰和平　化干戈爲玉帛　薄海臚歡航業已復舊觀　交通故形利便　本公司現陸續運到大帮貨品　及各種羊毛織品　尤爲各界應時之需茲特大减價二十天定於陰歷十一月念八日起至十二月十八日止一則志在乘時推銷各貨　二則亦爲酬答各界週年光顧厚意時機勿失盍興乎來特此露佈幸祈垂照爲盼 
[南京江蘇省教育團公有林總局分讓樹苗廣告]  
本總局爲提倡造林起見就本林場所産洋槐柳杉梧桐油桐烏伯冬青楓楊白楊桑槐樨柞茶各優良樹苗選擇百餘萬株廉價分讓凡欲購本林場樹苗者請於八年一月三十一日以前逕向南京儀鳳門内鹽倉橋本總局接洽本局並附印樹苗種類價格及裝運栽植養護方法簡説函索即寄特此廣告 
[上海中國銀行廣告]  
本銀行本年修正則例股東會成立公股商股實在已收足資本一千二百二十七萬九千八百元歷年盈餘公積金達一百二十九萬八千五百五十二元六角特别公積金達一百八十九萬八千九百三十三元六角八分總行設在北京各省埠設有分行號所一百十處上海分行定期銀洋存欵利率存一年者週息六厘存半年者週息五厘存三個月者週息四厘活期銀兩往來存欵週息二厘銀元往來存欵週息二厘如蒙賜顧請移玉漢口路三號本銀行爲荷經理宋漢章副經理胡稑薌襄理嚴成德啟 
[大洋房住宅召租]  
茲有坐落英租界静安寺路一百廿一號門牌三層樓洋房二宅門臨大道汽馬車出入均便空氣甚佳餘地極廣汽馬車間門房浴室厕所應有盡有深合公館及洋人住宅之用又英租界浙江路清和坊一弄對面七百七十五號門牌市樓房住宅一所五開間三廂房走馬洋臺石板天井後面披樓五幢晒臺厠所一應俱全以上兩處倘合意者請至四馬路外灘向本局庶務處王竹齋先生接洽可也　招商總局告白 
[遺失蘇路息單廣告]  
今有夏全木在家遺失第六千五百五十九號二十股息單一紙計洋一百元已向蘇路清算處掛失作廢倘有拾得作爲廢紙特此聲明　夏全木白 
[蘇路股欵清算處廣告]  
第十二期股欵仍奉　交通部撥給北京鈔票即日照發 
[北京京報館啟事]  
本報自出版以來風行一時近更刷印精良取材宏富以副歡迎本報諸君之盛意所有在上海全埠愛讀本報及欲惠登廣告者請逕向上海三馬路望平街申報館接洽爲荷再本報由快郵寄申例如一號寄發之報二號晚間即可到申倘火車或有延誤於三日清晨必能遞到也茲將本報内容及訂報廣告價目列左（内容）　持論正大消息靈通叙事確實商情備載另附小京報一張有劇評文苑筆記叢談等文辭高尚旨趣雅馴（上海訂報價目）　零售每分銅元四枚每月銀元七角五分半年四元二角全年七元八角廣告價目第一日至第三日每字銀洋八釐第四日至第七日每字銀洋四釐第八日至半月每字銀洋二釐五半月以後每字銀洋一釐五長期議訂特此佈告 
 
 

Page 3

 
 
時評 
[原因何在（冷）]  
南北和信遲遲不見動靜其原因究爲何故耶陜閩之爭究竟已否解决議和地點究竟已否選定南方代表究竟已否啟行事均在似有似無之間而情又在若即若離之際此其間必有眞確之原因在特其原因如何局外人不得而知耳 
不然苟其可商以上云云者不難一朝而决苟其不可商則亦不妨明告天下使人勿再有希望和局之心 
命令 
一月十日大總統令兼署財政總長曹汝霖呈稱全國菸酒公賣局事務繁重請仍設立專署等語應即改設全國菸酒事務署另候派員督辦以資整理而專責成此令 
又令任命張壽齡督辦全國菸酒事務此令 
又令兼任鹽務署署長稽核總所總辦李思浩呈請辭職李思浩准免兼職此令 
又令任命張弧兼署鹽務署署長稽核總所總辦此令 
又令兼署財政總長曹汝霖呈兩浙鹽運使袁思永請免職另候任用袁思永准免本職此令 
又令任命蔣邦彥爲兩浙鹽運使此令 
又令兼署財政總長曹汝霖呈署理福建鹽運使劉孝祚請免職另候任用劉孝祚准免署職此令 
又令調任馮國勳爲福建鹽運使此令 
又令任命姚煜爲江海關監督此令 
又令耿錫齡加陸軍少將銜此令 
又令齊鼎授爲陸軍步兵上校此令 
又令陸軍總長段芝貴呈請授王獻臣爲陸軍步兵中校並加陸軍步兵上校銜應照准此令 
又令陸軍總長段芝貴呈請將張景雲加陸軍步兵中校銜郭景隆傅志愷穆鴻起均授爲陸軍步兵少校譚家駒授爲陸軍工兵少校唐華亭加陸軍步兵少校銜均照准此令 
又令巴西國前外交總長李諾白桑阿給予一等大綬嘉禾章此令 
又令比國駐津總領事陶師給予二等嘉禾章此令又令費毓楷孫啓泰均給予三等嘉禾章羅昌章景楓均晋給四等嘉禾章此令 
又令唐存義晋給四等文虎章此令 
一月十一日大總統令外交總長陸徵祥内務總長錢能訓陸軍總長段芝貴海軍總長劉冠雄司法總長朱深敎育總長傅增湘農商總長田文烈交通總長兼署財政總長曹汝霖呈請辭職陸徵祥錢能訓段芝貴劉冠雄朱深傅增湘田文烈曹汝霖均准免本職此令又令特任國務總理錢能訓兼任内務總長此令 
又令特任陸徵祥爲外交總長龔心湛爲財政總長靳雲鵬爲陸軍總長劉冠雄爲海軍總長朱深爲司法總長傅增湘爲敎育總長田文烈爲農商總長曹汝霖爲交通總長此令 
又令外交總長陸徵祥未到任以前著次長陳　代理部務此令 
又令財政總長龔心湛未到任以前著次長李思浩暫行代理部務此令 
又令特任蔭昌爲衛侍武官長此令 
又令特任張懷芝爲參謀總長此令 
又令特任呂調元爲安徽省長未到任以前著李維源暫行護理此令 
又令任命郭則澐署國務院秘書長此令 
又令任命許則　署國務院銓叙局局長此令又令張士鈺授爲博威將軍此令 
又令陸錦加將軍銜此令 
又令任命徐承錦爲平政院評事此令又令内務總長錢能訓呈甘肅涇原道道尹王宗祐因病懇請辭職王宗祐准免本職此令又令任命歐陽溥存爲甘肅涇原道道尹此令又令陸軍總長段芝貴呈准護軍管理處都護使紹英咨請以繼泰文林陞補前鋒侍衛全祥增緒陞補委前鋒侍衛瑞光扎懺芬陞補護軍參領文泉烏林保陞補副護軍參領常有成善桂隆陞補委護軍參領均照准此令 
又令陸軍總長段芝貴呈准察哈爾都統　中玉咨請以色普珍額補公中佐領應照准此令 
又令陸軍總長段芝貴呈准察哈爾都統田中玉咨請以敏珠爾多爾濟補公中佐領應照准此令又令湯鐵樵徐彭齡王文豹均給予二等嘉禾章楊允升給予三等嘉禾章吳源曹壽麟廖維勳均給予四等嘉禾章此令 
又令潘元敉給予四等寳光嘉禾章此令 
又令夏堃培給予五等寶光嘉禾章此令 
補十二月三十日大總統令應芝授爲陸軍步兵上校張治堯授爲陸軍砲兵上校劉培元授爲陸軍一等軍醫正此令 
又令陸軍總長段芝貴呈請授李儀吉王纘緒爲陸軍步兵中校朱靈治程廷棟盧豐年楊中科張鳳峙爲陸軍步兵少校王思敬爲陸軍騎兵少校張振萬爲陸軍砲兵少校安秀瀾爲陸軍一等獸醫正均照准此令又令陸軍總長段芝貴呈准護軍管理處都護使紹英咨請以雙德廣順陞補護軍參領德純札倫布祥瑞松阿哩常秀廣蔭奎林陞補副護軍參領奎成春保長春清泰開泰札勒杭阿鳳鳴紀德松秀松林德祥陞補委護軍參領均照准此令 
補十二月二十八日大總統令派載濤江朝宗麟光色楞額瑞豐治格志錡張德彝管理值年旗事務此令又令派羅振方充京畿河工處坐辦此令 
又令陳乾汪韜郭則涑華世中均加陸軍少將銜此令 
又令陸軍總長段芝貴呈准正藍旗漢軍都統奎順咨請以致順陞補參領恩壽陞補副參領鄭恩壽陞補印務章京長鋭陞補公中佐領均照准此令 
又令陸軍總長段芝貴呈准察哈爾都統田中玉咨請以達米林旺扎勒補副參領應照准此令 
又令陸軍總長段芝貴呈請授曾應選爲陸軍步兵中校吳光傑爲陸軍工兵中校胡毓璋爲陸軍步兵少校吳葆元蔡錫雄爲陸軍砲兵少校梁强查人澤爲陸軍三等軍需正均照准此令 
又令傅彊晋給二等寳光嘉禾章來家　馬忠駿均給三等寳光嘉禾章此令 
又令高和晋給二等大綬嘉禾章王淮琛晋給三等嘉禾章此令 
專電 
[北京電]  
　　聞院電李純囑轉西南二月十五前務必開始和議（十一日下午十鐘） 
[北京電]  
　　新内閣員定月矅就職（十一日下午十鐘） 
[北京電]  
　　陸使沿途躭擱今日抵法（十一日下午十鐘） 
[北京電]  
　　政府請外交團於删（十五）日前交付去年關餘九百萬兩已允百八十萬作外交費餘尙未復（十一日下午十鐘） 
[北京電]  
　　閣員已任命外交陳籙財政李思浩代理部務廕昌衛侍武官長張懷芝參謀長呂調元長皖（十一日下午七鐘） 
[北京電]  
　　張懷芝長參謀廕昌調侍從武官長呂調元長皖未到任前以李維源署外財部務由陳籙李思浩代院秘長郭則澐銓叙局長許寳蘅與全體國員任命已同發表（十一日下午九鐘） 
[北京電]  
　　探報鄂西軍事轉緊武漢宣告戒嚴（十二日下午三鐘） 
[北京電]  
　　留日江監督電請轉飭章使代借日金二十萬維持學費（十二日下午三鐘） 
[北京電]  
　　昨晚十時許府外交委會走電焚屋兩間幸未傷人（十二日下午三鐘） 
[北京電]  
　　參陸兩次長改將軍遺缺參尙未定陸以羅開榜繼（十二日下午三鐘） 
[北京電]  
　　吳鼎昌被推來京與各方有所接洽（十二日下午三鐘） 
[北京電]  
　　西伯利亞華商兩遭俄兵巨刦奉黑二督電請與俄使嚴重交涉並催奉軍開拔費俾早日出境防護（十二日下午三鐘） 
[北京電]  
　　政府向外團提出總提用關餘提案開列用途八項需洋千二百餘萬請予特别通融十五號前交到（十二日下午三鐘） 
[北京電]  
　　贛陳督來京商撤防事俟墊欵有着即行回任（十一日下午四鐘） 
[北京電]  
　　參陸處通電各軍長前方撤遣軍隊籌備車船接送（十一日下午四鐘） 
[北京電]  
　　院覆張一鵬准將焚土之箱全數撥歸中華職業學校工場之用（十一日下午四鐘） 
[北京電]  
　　浙省長齊電告十日起程來京請覲（十一日下午四鐘） 
[北京電]  
　　錢致龔（心湛）電有瞬届舊曆午關諸政籌畫希卽來京以慰衆望等語（十一日下午四鐘） 
[下關電]  
　　熊秉三今晚車赴滬丁佛言因丁憂已遄回濟南（十二日下午八鐘） 
[北京電]  
　　陳樹藩電顏德基竄擾紫石各屬郭葉等南竄圖聯絡子午鳳留一帶常危險除飭張旅扼守子午外並電管使扼守鳳留益門嘴頭和要隘以斷敵軍南北聯合（十一日下午一鐘） 
[北京電]  
　　津浦爲南北交通幹道魯省尤當津浦要衝昨特電飭張樹元會同直蘇皖各督嚴飭清匪妥爲保護（十一日下午一鐘） 
[北京電]  
　　姜桂題電所部毅軍赴豫剿匪者餉項全發現洋而留防口外各營氷雪交衝異常勞苦月餉仍搭紙幣未免向隅懇加發現洋按月以八成搭放（十一日下午一鐘） 
[北京電]  
　　曹錕電據駐防臨湘各營曁聶市清鄕局報稱匪首余然南余新秋等糾合股匪數百在該處開會搶掠擊斃鄕董陳懷清並刦去財產數萬當派隊擊潰獲匪首譚平生等二名夥匪數名交執法處訊辦（十一日下午一鐘） 
[北京電]  
　　劉存厚電前敵軍攻陷鎭巴時之連長車耀先及周彭叛變時之營長王翥均被迫陷於敵軍此次克復鎭巴該員等從中協助擊敵得以迅復各城厥功甚偉懇從優給奬（十一日下午一鐘） 
[北京電]  
　　陳樹藩電敵軍屯駐渭北與我渭南駐軍密邇屢次乘隙進攻均經擊退惟渭南一帶地廣兵單防不勝防懇飭張旅就近分兵協堵（十一日下午一鐘） 
各通信社電 
[北京電]  
　　政府　曾要求外交團交付關税剩餘金一百八十（此處電文不明）萬元當時外交團决議拒絶此項要求但在未答覆之前政府又向外交團聲明此欵係充媾和會議等費用者要求照付外交團之意已允通融最近政府又向外交團另行要求一千萬元外交團擬於明日集議後答覆（十二日） 
[北京電]  
　　熊希齡等昨日電錢總理云若先在南京和平會議爲局部的討論然後再在上海開正式會議則南北兩方之體面均能顧到云云（十二日） 
[漢口電]  
　　王金鏡已復原官擬不日來卾接任但因保定猶有未了事宜且擬向曹經略使面謝斡旋復職之好誼特於昨晚附京漢車赴保定一星期後可回卾就任（十二日） 
[漢口電]  
　　蘇省第六混成旅由湘省撤退至漢口者已有一團餘之譜俟旅長張宗昌全部隊來此後　將於明日歸還江蘇（十二日） 
[東京電]  
　　日本各報云近有日本商人對於中國私運烟土進口之説但日本政府曾於去年下訓令於駐華各日本領事館命取締此種不正當之商人有違反之者即命停止營業故自此以後私販烟土之事殆已絶跡聞日本外務當局擬再以澈底根究之方法取締此種不正當之行爲目下正在研究此種方法云云 
[東京電]  
　　日本内田外務大臣昨日午刻設劢宴欵待中國媾和委員葉恭綽等及中國章公使參事官等日本富豪三并氏亦於今日午刻設盛宴欵待葉氏等彼等定於十三日列席於澀澤男爵之午餐會於十四日離東京十六日上横濱啓程赴美（十二日） 
[東京電]  
　　横濱正金銀行董事小田切萬壽之助爲西園寺侯爵之隨員於本日與三浦愽士松岡新一郎等共由東京啓程前往歐洲（十二日） 
以上東方通信社電 
[東京電]  
　　印度孟買市内及其附近諸工廠之工人强要增加二成半之薪水且一齊同盟罷工因之諸工廠皆爲停歇（二二日） 
[東京電]  
　　日前外務大臣後藤新平男爵將於本月杪首途到美國游曆而後再赴英法（十二日） 
以上共同通信社電 
[北京電]  
　　廣州消息軍府决採强硬主義派遣代表不求國會同意日内即將宣布原擬名單一無更改 
[北京電]  
　　陳樹藩電告匪軍集合大寗仍圖反攻院昨電陳督指示機宜并令與張錫元許蘭洲協商 
[北京電]  
　　政府擬派張鳳　赴陜辦理劃界事宜電告西南接洽 
[北京電]  
　　參謀處電張奉督催速派兵赴黑協防 
[北京電]  
　　京奉搭現决計取消曹汝霖已向英使聲明 
[北京電]  
　　韓賓禮調充國防軍團長改派李鴻祥爲駐港委員（以上十一日） 
[北京電]  
　　元首派人與黎黃陂馮河間有所接洽據聞一爲鄂西軍事一爲南京和事 
[北京電]  
　　公府以裁兵問題遣散消納統籌辦法事極繁重將任專員詳細計畫 
[北京電]  
　　農部派屬調查國内棉業列表呈報預備棉業處成立後會同周督辦謀積極振興 
[南京電]  
　　浦口方面將由湖南攸茶等處撤退之張軍開回駐紥（以上十二日） 
[香港電]  
　　國會近對派遣代表一事緘口不言似將讓步其實監視甚嚴逆料代表不經國會同意即對於護法不能自圓其説擬俟提出時再予否認如軍府自由行動即是違法將提起彈劾説者謂軍府即採强硬主張派出代表亦恐不能有效（十一日） 
以上中孚通訊社電 
公電 
[廣東敎育會通電]  
　　　　平和期成會敎育會總商會各省省議會敎育會商會各報館和平期成會鑒本日敝會遵章改選其瑗當選爲正便長會澄當選爲副會長即日就職尙希時錕南針以匡不逮廣東敎育會陳其瑗金曾澄叩川署印 
 
 
 

Page 4

 
 
[人工美容術]  
是書爲梁溪錢瑛女醫士所編溝通中西參以心得及實騐諸法共分二編前編曰疾病門療治諸病奏效如神後編曰化妝門備言修飾之法人巧可奪天工附以種種秘方聖藥誠女界不可不備之書愛美好者幸勿失之交臂也　全書一册價洋三角外埠郵費三分上海文明書局發行 
 
 

Page 5

 
 
頃運到特别新式衛生鞋與跳舞鞋一批每雙僅取價洋七元二角五分價廉物美幸速購之華革和服鞋行　南京路二十四號 
華革和服鞋 
[文章之寳庫　學子之宗師隨園全集]  
全六十四册中國連史紙印定價十四元上等有光紙印定價十元上海文明書局彂行 
 
 

Page 6

 
 
路透電 
[倫敦電]  
　　官場消息云英相對於迅速解除動員事現已予以審愼之注意英相之意以爲第一責任乃使犠牲極多生命而得之勝戰結果勿使因議和緊要時間英國表面上兵力之單薄而受妨碍故亟應在來因河維持强大陸軍及法境陣線後與國内之必要軍役今戰事雖停但未結束德國現尙未曾解除動員其力猶偉吾人不能决言德人將有何爲亦不能决定德人必受吾人所欲提出之和約中賠償條件也數年英武犠牲所得之結果未嘗不可因稍不忍耐而於數星期内喪失之吾人必須堅固團結方可在議和大會中各國之間運用適當之勢力今已免除軍役者三十萬人政府方設法參照英國在世界之最重利益及德境内英軍之安寗以增大解除動員之速率政府已發訓令必使兵士所發之合理請求得同情之垂聽但若兵士任便行動則决不能促進解除動員事之進行近日之示威舉動雖輿論不深責之然國家之尊嚴與陸軍之名譽已受其損是以軍紀必須維持（八日） 
[倫敦電]  
　　首相關於解除動員事之明告宣言與勞伯森將軍對於兵士之同情舉動已發生良好效力及於兵士今兵士似已自慰昨無示威舉動（十日） 
[倫敦電]  
　　據可恃消息英相已於今夜支配新内閣之閣員但關於就職之正式報告一二日内方可發表内閣人物無甚變動但職位略有更易據有責任者預料波拉勞氏將爲不管部之大員俾可專力爲下議院之領袖邱吉爾氏將入陸軍部米勒氏爲殖民事務大臣華特朗氏將長海軍部而吉特士氏則專辦輸運與解除動員事宜夏爾特氏將爲内務大臣克萊因斯氏爲恩俸事務大臣班恩士氏爲愛爾蘭事務大臣 
[倫敦電]  
　　今晨各報載稱英國戰時内閣業已派定媾和代表如下喬治氏波拉勞氏貝爾福氏班恩士氏此外尙有殖民地代表休士氏波爾登氏波蕯氏與麥雪氏凡與殖民地有關係之事務殖民地代表皆列席與議每日捷報云殖民地代表列席於會議如小國然此乃英國之重要决議也（十日） 
[倫敦電]  
　　丹京電秀稱過激黨之軍已佔據里加目下巷戰正在進行中英國輔助巡艦一艘載里加難民四百人駛抵丹京（六日） 
[亞姆斯特丹電]  
　　德國丹齊消息英巡艦古德胡號載海軍委員團駛抵港内查視船廠及建造未成之潛艇與其他軍艦美國巡艦兩艘亦由斯温孟特駛抵 
[倫敦電]  
　　共同作戰國政府已設一高等議會專理供給脱除束縛之土地及敵境糧食問題並協籌方法以廣協約國與中立國之糧源里定貴族及比爾爵士將暫時代表英政府列席該會（十日） 
[倫敦電]  
　　喬治氏與坎拿大澳大利亞南斐洲紐絲倫首相等明晨將赴巴黎與協約國及共同作戰國政府領袖開預備談話會（十日） 
[巴黎電]  
　　巴黎日報載稱自布國休戰後麥剛森竭其全力危害協約國之勝利且固占羅境大約直至奥國休戰條約簽定後二十日始離　國惟此後活動如故云（六日） 
[巴黎電]  
　　泊拉格消息捷克斯拉夫首相克羅瑪資博士昨爲人狙擊未中剌客計開手槍八響（九日） 
[亞姆斯特丹電]  
　　維也納消息國務院已定二月十六日舉行國會選舉（九日） 
[倫敦電]  
　　十二月份拘禁英國之敵僑釋回者共六百三十人或爲殘廢者或爲已逾軍役年限之人軍事當道决議不再覊留敵國平民故已開始放逐本月六日復有七百五十人啓程回德（十日） 
[巴黎電]  
　　波蘭代表四人至巴黎晤克勒克沙氏與畢勛氏請其承認波蘭國並予以軍力之輔助與糧食之接濟（五日） 
[瑞典京城電]  
　　社會黨領袖白倫丁博士已請各中立國在勞桑召集國際工人大會與議和大會同時舉行並以此舉通告德奥俄社會黨（四日） 
[倫敦電]  
　　英國察視報論戰時造船業謂一九一八年英國造成商船與軍艦共一千二百四十五艘都一百八十七萬六千四百十一噸（五日） 
[倫敦電]  
　　航務部大員麥克萊對客言戰事旣停航業地位乃大鬆動英國所可用以運貨入境之船隻噸位大增約一年内可裝貨一千萬噸不久政府即可撤除許多船隻之軍役俾噸位與運費得有自由之市面目前亟需者爲煤之輸出吾國航業與財政情形咸唯此是賴今之船隻輕載而出者一俟陸軍中鑛工免役而後即可滿載貨物出口而財政現狀與輸入貨價亦即日可呈佳象（五日） 
[倫敦電]  
　　英國調查破壞戰事公法事之委員會於兩月前成立後即分爲數組進行調查今第一組已有報告言法庭裁判權事此外又另繕一報告謂衆意咸以起控德前皇事屬可行咨商諸著名法學家彼得森氏與基爾氏第二組事甚爲煩重因須調查敵軍苛待俘虜在火線後逼令俘虜工作施用非法戰術濫用紅十字旗轟攻醫院殺死加菲爾女士與福萊特船長諸事也關於虐待俘虜一層調查證據已及十萬尙有十五萬起證據未曾着手第二組調查海上與天空暴行事如轟毁商船傷害遇難船人擊沉醫院船隻等類皆在如查之列第四組調查故意砲轟城鎭與醫院事今各組委員尙有極多證據須一一審查然後可發表最後之報告聲叙罪狀及各人應負之責任（八日） 
[倫敦電]  
　　據官場報告戰事期内飛船共襲擊英國五十地次平民死者四百九十八人傷者一千二百三十六人陸海軍中人死者五十八人傷者一百二十一人飛機共襲擊五十一次平民死者六百十九人傷者一千六百五十人陸海軍兵士死者二百三十八人傷者四百人敵軍艦砲轟英海濱十二次平民死者一百四十二人傷者六百零四人陸海軍兵士死者十四人傷者三十人（十日） 
[倫敦電]  
　　軍械部之國會秘書基拉威氏語察視報訪員謂英國因戰事而發展種種新實業即舊有之實業亦多因戰事而愈精如磁石一項在一九一四年英國僅有一家能造磁石出產之數僅一千一百十四且係尋常之品今則有十四家每年能出十二萬八千六百有餘且爲世界最佳之品輕而可恃視德國戰前及最近磁石有過之無不及再戰前英國製造軟木者僅三家一九一四年產額不足五千今則有五家在十月份以前一年内出產增至二百十四萬八千七百有餘且爲世界精品從前輸入之物今多自行製造英國於戰中獲有極貴重原料來源之地甚多此項原料前爲德國所有此後將爲英國留用故英國實業今方日新月異云（五日） 
[倫敦電]  
　　麥剛森上將由匈國加羅里伯爵之邸解往蕯洛尼加覊禁一節業已徵實法國高級軍官一員曾至該邸告知該將謂協約國政府决將彼送往蕯洛尼加麥欲抵抗無能爲力但謂彼必須屈從武力云 
[巴黎電]  
　　愛克塞索報云協約軍原定十一月十二日開始在勞蘭取大攻勢德軍偵知之故不得已而請休戰是時法美軍六十萬人歸法將加斯台爾勞將軍指揮集於白萊與夏陀蕯蘭之前裝備極佳計有大小口徑砲三千尊湯克戰車三百輛陣線長七十基洛邁當而德軍則僅有十六萬人砲千尊且多非精兵苟協約軍果施此攻勢則定可攻入與來因河普魯士境接壤之勞蘭境卒必截斷德軍之在比境與亞丹萊境内作戰者之根據地德帥自知莫可抵禦乃請休戰 
美國無線電 
[巴黎電]  
　　先定星斯四日美總統與英法意三國總理開會議今日已展期或在下星期内舉行 
英國外相雪西耳公爵已抵此間爲英代表團第一批中之人物雪公爵表明報紙協會之意見以爲欲謀久永之和平必先組織一定不易之萬國聯盟以爲爲步云云但公爵自言此係彼個人之見解云（十一日） 
[華盛頓托可馬電]  
　　華盛頓全國商會今日組織目的爲提倡工商實業之中心點擴而充之發達全國富源各州商會代表皆與會焉（十一日） 
法國無線電 
[里昻電]  
　　瑞士京城消息現值柏林現狀絶無變更政府黨與斯巴達克斯團繼續交戰之際革命風潮延及各省自特萊斯特至亨堡經由哈爾摩爾赫姆及愛森現傳斯巴達克斯團黨人正引起罷工示威襲擊之舉動攻擊政府機關報館現風潮延至德國南部亨堡及未尼克發生擾亂斯德脱加爾之形勢似甚危急現有一確鑿之事實實業中心點之贊成休業者殊有增加乃係斯巴達克斯團實行其事前合謀之計劃而希圖大舉云（十一日） 
[里昻電]  
　　法國國務總理克萊滿沙氏於星期六日晨招蒲石爾氏會議後即將彼欲提出國際同盟問題於協約國國際會議第一次大會之意見通告蒲氏克氏關於此節將請求設立預備研究委員會此項提議如能通過蒲氏將爲該委員之法國代表（十一日） 
[里昻電]  
　　瑞典京城消息數星期前魯登杜夫將軍改換姓名行抵瑞典魯氏將其眞正之身分通告當道後要求瑞典政府許彼偕其妻居留瑞典惟瑞典政府僅許其居留一月云（十一日） 
[里昻電]  
　　華盛頓消息據稱中立國之船舶三百五十七艘其中荷蘭及斯坎第那伏（即瑞典挪威等）之船舶亦在内租與美國商船部者一俟現訂之合同期滿即將交還申言之其中大多數船舶在七八月之内即將交還是也現正研究去春所租荷蘭船舶之用於戰事中者之特别契約是否可能（十一日） 
[里昻電]  
　　瑞士巴斯勒消息波拉格（捷克斯拉夫 
共和國京城）社會黨機關報泊洛摩里特報館之前發生劇烈之示威舉動因希圖謀剌克拉瑪爾西氏衆以爲乃該報之過激派所煸動軍隊不得已出而干涉俾免報館房屋完全拆毁云（十一日） 
[里昻電]  
　　自一九一九年正月起德國國會議員拿芒氏已將中歐羅巴雜誌停刋該雜誌爲在戰事中創立者（十一日） 
[里昻電]  
　　正月十一日巴黎倫敦間匯兑率英金一鎊合二十六佛郎法國公債劵市價如下三釐公債六十一佛郎八○一九一七年四釐公債七十二佛郎六五一九一八年四釐自由公債七十二佛郎三○一九一八年五釐自由公債八十八佛郎八五（十一日）要聞 
[德國内亂記]  
[九日丹京電]  
　　昨日柏林消息謂政府援兵仍絡繹抵京内有基爾海軍之兵若干柏林戍軍官全數願輔助總司令洛斯克氏現正組織軍官大隊今日柏林消息鐵路理事宣稱鐵路仍在政府之手有火車若干輛照常開行佛蘭克費特報載稱政府將用三軍團克復波森保護西里西亞 
[十日倫敦電]  
　　柏林巷戰之兵數與死傷之數均未詳知故未能推斷斯巴達克斯團目下實力之程度最近消息皆徵實柏林有劇烈巷戰之説惟稱政府之兵澈夜戰　奪回公署多處後昨晨柏林已較安靜政府現復逐漸佔優勢政府發出無線電報謂因水廠與電氣廠被佔致柏林多處無水與電燈糧食庫亦被攻擊致兵民糧食爲之不繼政府並稱斯巴達克斯團之巢窟如不降服則政府將用砲隊與飛機毁之愛區杭氏之衛兵三千人已降政府斯巴達克斯團佔據印鑄局得紙幣甚夥大得其利而政府之兵克復鐵路總局亦爲絶大之勝利斯巴達克斯團領袖李勃克萊區博士本月六日爲手擲榴彈微傷 
[九日巴爾電]  
　　昨日佛蘭克福消息謂斯巴達克斯團於柏林巷戰時大受損失斯巴達克斯團雖佔據柯泊尼克路之軍庫及港軍麵包所然以缺乏運輸車輛故軍糧局辦司不能應手據柏林私家消息埢戰事大約將支持一星期之久愛倍爾政府必可完全獲勝 
[九日亞姆斯特丹電]  
　　柏林消息當道宣布柏林於圍城地位政府之兵希圖奪回胡爾夫電社不果 
[九日巴爾電]  
　　柏林各方面消息皆言愛倍爾政府顯於柏林中央佔有優勢惟斯巴達克斯團今佔據城之東部及四郊恩特定林登仍有戰事惟政府現正陸續得援可望有忠勇之兵八萬人内有禁衛軍三千人此外尙有解伍願告奮勇之兵及柏林戍兵若干戍兵因入京之兵惡其抱中立態度故今皆决定主張擁護政府愛區杭氏之衛兵紛紛逃亡斯巴達克斯之根據地已四面受圍該團之行動已大露窘象豫料政府必能完全恢復權力 
[南北和議進行近况]  
會議地點有在滬説 
南北會議地點以西南人物不願赴甯始終未决現經錢内閣與唐少川屢次磋商結果爲速成和議起見政府已擬爲極大之讓步如西南趕將代表派出可允許以上烸爲議和地點惟南京方面前者籌備招待購置木器用欵甚夥故政府之意將來議和地點即爲上海亦令李蘇督承辦一切又據日人消息議和地點截至昨日政府所接電報多數主張在滬舉行而以唐紹儀胡漢民爲尤力聞江蘇督軍李純亦來電分致府院内有西南首領旣願在上海開會中央宜俯從此議等語聞朱桂莘亦不堅持在寗大約地點問題必須依南方之要求矣 
前日府院兩方面接到朱桂莘來電略謂此次會議中央於代表中未嘗派一軍人西南極表欽偑將來開會斷不容有軍人置身其間以免西南發生誤解轉多周折又李督軍昨亦電達府院内稱桂莘少川業已接晤嗣後雙方商洽事件由桂莘少川隨時商同辦理較爲直接勿庸代轉免致躭延時日發生誤會聞昨晚錢總理已電朱桂莘指示會議方略謂事實問題今由内閣規定通讓程度至北方軍界毫無異議爲止法律問題可由議席上完全解决應用何法組織制憲機關電末尙有重要意見未詳 
全國和平聯合會前日通電云南北和平會議瞬將開議本會依宣言第三條即當南移已公推呂均陸定萬福華三君先赴議和地點組織事務所不日南移貴會務祈迅派代表俟事務所組織就緒再行電請前往特此電聞庚 
[在俄華工之慘狀]  
被過激黨迫充兵役 
英文導報云本報近載俄國有多數華工被紅衛軍（過激派）迫充戰役曾經政府向駐京俄使提出抗議各節吾人今日對於此事請爲詳盡之討論揭露其眞相以喚起我政府之注意與恊約國之同情焉本報於法國華工之情形嘗數有紀載法國之華工於協約國經濟與軍事上有重大之價值彼等殊得安居樂業兼爲自身及祖國爭莫大之光榮至俄國之華工則不能與之同日而語矣蓋俄國雖地大物博而連年禍亂相尋自過激派之勃然興起更無寗日華工之生活無論在何地操作固已無足動人歆羨今在俄國情尤可憫當一九一六年九月記者自倫敦首途經西伯利亞鐵道歸國時沿途在各站停車見許多華工三五爲羣景象極慘與招募赴法者逈異此輩多山東人詢其籍貫則言之如他有所詢問輒現不欲置答之狀且有佯作不解者記者覩此情形覺其茹苦含辛自知前途危險故不願宣之於口耳今日在俄華工之確數若干不得而知然據可靠揣測當不下四五萬人多從事於工廠田畝菓園礦區之工作問有在要塞交通防衛界線之内挖掘戰壕者自俄國革命起經濟組織一旦瓦解華工之困苦頓增糧食缺乏交通阻斷輸運機關供政府之用尙虞不給故華工無從歸國而俄國工人均流爲政客工廠停滯欲覓工作亦不可得於是流離失所之華工遂陷於過激黨之誘迫然華工與肆威作虐之過激黨毫無感情可以斷言其所以附從紅衛軍者徒爲飢寒所迫爲苟延性命計耳此輩出於不得已被過激派迫充戰役爲協約國之敵其數若干不能確定大約不出一萬至一萬五千之間據聞過激黨領袖列寧氏之衛隊中有華工二百至五百人而被紅衛軍誘迫從事於屠戮無辜良民爲肆威流毒之舉者亦約五百之數華工過激黨有領袖一人爲俄京大學華文敎授華人某君刻駐俄京然於有知識之華工中爲過激黨運動者尙不止某君一人聞亞細亞中部亦有華人過激黨領袖一人前次曾設法辦一華文過激派報紙該處爲種植鴉片之地製造催眠藥供俄軍用之鴉片多取給於此華人由新疆及土耳其斯坦赴該地從事於鴉片營業者頗不乏人云上述之事實誠足令人驚駭然非張大之詞此種情形實我政府亟當注意而協約當表同情施以協助者也據歐洲電訊所傳協約國軍隊已占領巴爾姆去俄京僅三日程不日當向彼得格勒與莫斯科前進此説果確紅衛軍必爲前驅阻協約軍隊之進行然則協約軍隊將何以對待被紅衛軍迫充戰役之華工耶此輩或爲威力所迫或爲飢寒所驅求苟延殘喘不得已爲敵人充戰役良非意願自不得以過激派一例視之此等華工所處之境遇至爲艱苦協約軍隊長官有對付之之時機固當表同情以拯拔之而在我政府對於此等將來歸國之華工亦須立即設法對付否則過激派之思想藉此輩傳播全國或使中國受流血恐慌之禍甚於今日之俄國也吾人深望此種思想之毒尙未深中於華工然此四五萬人苟稍爲擾亂法律秩序之惡習所濡染則非同兒戲吾人深願我政府察見其危機早爲先事預防之謀剷除惡根務期凈盡勿復因循貽大患於將來也 
[同意案通過新參院]  
内閣問題完全解决 
閣員同意案通過新衆院後即日送付參院昨日（九日）該院開會下午一時振鈴由副議長田應璜主席議員陸續出席至一時四十分足法定人數計出席議員一百人宣告開會先由秘書長報告文件復由主席報告請假議員無異議逐依議事日程宣告開議第一案國務員同意案先由錢總理出席説明各國務員歷略與前日在衆院所説者同惟最後有云以上諸閣員業於前日經衆議院投票多數通過移付貴院務請諸君迅予同意以期内閣早日成立俾政務便於進行錢總理退度後主席命秘書發票宣告用無記名連記投票法指定劉星楠鄧鎔等爲檢票員先行投票議員相繼唱號投票自東堦上西堦下投票畢封匭開匭唱名檢票畢主席報告投票結果計票一百張名刺亦一百張名剌票數相符得票結果外交總長陸徵祥同意票一百張内務總長錢能訓同意票九十六張不同意票四張財政總長龔心湛同意票九十八張不同意票兩張陸軍總長靳雲鵬同意票九十九張不同意票一張海軍總長劉冠雄同意票一百張司法總長朱深同意票一百張敎育總長傅增湘同意票一百張農商總長田文烈同意票一百張交通總長曹汝霖同意票九十七張不同意票三張均超過四分三大多數通過衆鼓掌於是擾攘月餘之同意案始完全解决矣 
此次閣員所以忽得一帆風順通過於兩院者實有種種原因據參院某議員語人云閣員之中雖儘有不滿人意者然（一）以顧全東海之面目二以表示北方和協（三）以内閣壽命是否持久尙是疑問四以即除此數人其他亦未必能滿意故議員中亦不欲堅持反對云云所言似與事實尙不甚遠也參院昨晚已將此案咨復政府大約明日（十一）即可正式見之命令龔心湛現尙在皖昨已有電來云正在趕備啓程惟曹去龔來中間尙有一相當之距離政府初意本擬照例令次長先行代理部務無如張弧已有决不代理之表示因此頗覺爲難現正向張疏通如必不肯或即以張弧調任鹽務署長仍留李思浩爲財政次長令其代理至陸軍部次長張士鈺日來對於部務亦非常消極已許久不到部視事並囑部中人員清理公牘以備交卸此亦新舊交替問應有之現象也 
[新參院補選議長]  
李盛鐸當選 
昨日（九日）參議院通過閣員之後繼續投票補選議長是時在場人數爲九十五人主席宣告用無記名投票法發票指定蘇毓芳鄧邦述等爲檢票員先行投票議員以次投票（並將互選議長規則榜示於衆）畢封匭開匭檢票主席報告投票結果適才檢查在場人數祗剩九十五人今查票數爲九十四票與名刺相符諮詢是否有效衆謂有效於是報告李盛鐸得八十六票大多數當　爲本院議長並謂此外段書雲得五票孟憲彝得一票本席（即　應璜）得兩票均爲少數李盛鐸君旣然當選爲議長應請李議長就職於是李盛鐸就演壇致就職詞略謂盛鐸猥以菲才謬承諸君推舉爲本院議長自維知識　陋年力就衰實不敢擔此重任惟以際茲時局尙未大定之時本院應進行之事甚多如果再事推諉必致遷延時日轉恐貽誤大局以故盛鐸不能不勉爲擔任此後對於鞏固國家保障人民權利以及本院應盡一切職務當極力進行勉從諸君之後以副厚望之盛意抑盛鐸尙有聲明者盛鐸現尙患病未愈本日仍請田副議長主席是所至盼云云致詞畢主席逐宣告散會時三點三十分 
[努力圖存之新國會]  
進行制憲提前常會 
新國會之憲法起草委員會日前已經成立所有辦事人員與需用經費均定按照外交財政委員會成案辦理昨已函請財部先籌兩萬元以應需要又該會所推之憲法起草員業將憲法大綱主要條欵標題草定大致如下（一）憲法之精神是否適用國權主義或民權主意或社會經濟主義（二）國土應采列舉主義或概括主義（三）人民權利義務是否有對等規定之必要（四）國敎有無規定之必要（五）應否規定强迫敎育（六）人民捕獲保證狀應否規定之問題（七）國會應採兩院制或一院刺（八）選舉是否採用戶口比例或參加人才與賦税之比例（九）國會應否採用議會政府制及不採用此制時其職權比現行約法應縮減或擴張之問題（十）總統制與内閣制之問題（十一）總統選舉機關及連任之問題（十二）副總統應否設置之問題（十三）國務院存廢問題（十四）應否規定不管部之國務員之問題（十五）國務員能否兼任議員（十六）審計院之設置與否及其組織之問題（十七）平政院設置與否之問題（十八）地方制度應否加入之問題（十九）法院是否應受議會之彈劾（二十）憲法修正及解釋之機關之問題 
新國會議員中有主張以三月一日爲第二届常會開會之期者其主張者則衆議員王葆鋆也茲覓得其提議案原文如下兩院常會會期本宜俟憲法之規定然在憲法未制定之前不得不斟酌情形明定開會日期以便職務之進行查立法監督行政之職權莫要於議决預算案而預算案之議决恒在會計年度開始之前考日本會計年度由每年四月一日始至翌年三月三十一日終故議會開會之期每在會計年度開始之前其餘文明各國多以會計年度之關係而定會期爲上半年者也我國會計年度旣始七月初終於翌年六月末故兩院會期以議决預算之關係會計年度之限制而舊憲法草案第三十二條亦定三月一日爲每年常會開會之期茲據上述理由因請仍以三月一日爲我兩院第二次常會開會期是否有當祈付大會公决 
[京華短簡]  
昨日（九日）星期四國務會議除段陸軍外均到重要議案（一）振興中國棉業案議决即日擬令公布（一）烟酒公賣局改設專署案討論結果通過准設專署（一）鹽務署長李思浩呈請辭職案議决照准另以張弧署鹽務署長即日發表一（一）北洋鐵工廠請開採太陽溝鐵礦案議决照准約十二時散會 
全國烟酒公賣在鈕傳善任督辦時原係獨立機關不隸於財部及梁啓超長財部始隸歸部屬茲又恢復獨立制度（已見命令）内設三廳各置廳長以張壽齡爲督辦張氏曾爲財政次長 
政府决定下令振興棉業已經閣議通過此項命令即將蓋印發表其内容略謂棉業需用甚廣種殖之法世界各國悉心研究日求進步我國夙稱產棉之區爲原料輸出之大宗而乃衣被所需多取給於舶來之物輾轉製運外商獲利倍蓰徒以民業未興坐令利權外溢近日海内人士以振興棉業爲要圖亟宜提倡著於京師設置整理棉業事務局派周學熙爲督曾所有組織事宜及整理棉業計畫統由該督辦會同院部籌商進行用挽利權而培國脈 
農商部田煥廷總長擬設銀行提倡實業前日特開部務會議决定以全國鐵捐礦税漢冶萍等處紅利各項收入爲基金並發行第一期有奬宖業債劵先設北京總行再行推廣各商埠分行所有農林工商礦務各實業貨欵利息一律减輕以資提倡現已擬具草案一俟脱稿即咨國務院提出國務會議議决施行 
南北戰爭以來北軍南下援卾援湘援贛援閩共計前方軍隊約及二十師上下而各路軍隊又有臨時招募之輸送隊每師約有二千名目下收束軍隊自應規定裁遣辦法聞昨日參陸辦公處會議已决定大綱約分二項（甲）將輸送軍卒先行曾理遣散每名發給恩餉兩個月（乙）將前方各師旅團營仍行退歸各屬節制惟須先行籌畫運輸經費及將來清理費又聞關於 
 
 
 

Page 7

 
 
裁兵事宜當局初議照民國元年成例每兵以五十元爲標準嗣某要人以爲太鉅擬减爲三十元但各軍事長官則謂現在物價糧　比元年增高萬不可再從核減故仍照原數决定然因財政困乏即此輸卒之遣散費亦頗費羅掘也 
京奉搭現問題前幾惹起政潮嗣經政府决定奉人用中交鈔購車票格外優待辦法風潮始略平定但張作霖對此尙不滿意前日仍派員來京力請政府取消搭現聞政府對奉省來員已允於本月十三日爲始取消收現惟京奉收現係出於債權方面之提議政府果用何法使之取消尙未明瞭 
美國前大總統羅斯福氏逝世凶耗傳至北京中外人士莫不哀悼考羅氏前任總統時對於我國表示種種親善之意中美邦交自羅氏而益見親密我國獲益非淺故當局聞信之後已電令駐美代辦公使容揆親往吊唁贈送花　又羅氏在任時退還庚子賠欵設立在京之清華學校故該校聞羅氏之逝即由校長率同全體學生電美表示哀感 
全國禁烟會對於此次焚燬烟土曾電詢特派員何日舉行以便前往監視日昨該會接到特派員張一鵬江海關監督馮國勳來電定於八日先行查騐騐畢在浦東新造汽　舉行焚燬現該會已公推會長安銘於九日乘京浦通車赴滬與上海各公團協同監騐 
[濰縣嗎啡難禁之西訊]  
　　大陸報七日濰縣通訊云此間日人以嗎啡售與華人事吾人知之已一年有半雖曾請官場會同調查但官場不之應故由私人發起調查今已告畢查實濰縣有日人所設之店舖四家皆售嗎啡藥針内有二家係藥舖一係玩貨舖一係專以售嗎啡爲生涯者去冬一般貧民因寒衣已付典舖換取現資以購嗎啡故届嚴冬無以禦寒而毒癮又作致多死者此種貿易旣違反中國法律且爲有害人類之大罪惡深望當道早有以嚴治之勿使其滋蔓難圖也傳聞美國釀酒家擬來中國設立酒廠美人聞之多起反對此間美人大半已聯名呈請當軸設法阻之以免中國再染酒害想在中國之眞正美人必運用其勢力以阻釀酒業之輸入中國而保全美國在華之令名也 
[美國新發明之磚船]  
　　東方新聞社舊金山消息云美國第一艘水泥船駛行極有成績船長三百二十六尺六十日竣工三月二十三日在紅木城下水今已出行四次中途經二次大風浪均無恙近自古巴運糖二萬五千包來紐約祗行六日又遇大風而行駛極妥不稍受阻今又有人主張以磚造船謂可以勝過水泥船者此人名老生爲造磚匠已二十八載經騐豐富擬造一種特别之磚須較水輕十分之四刻政府已令輪運部採用老生之議試造磚船三艘脂定舊金山與橡地二船廠爲建築之所 
[西南對和議之各面觀]  
　　舊國會議長請堅持地點電密　者諸公仗義執言志在護法茲更因勢利導共致和平始終爲國同條共貫國與民同受其賜森等尤爲感佩惟此次和平會議關係國本主張固難輕忽而開會地點料宜審量再三公允妥適無逾上海徵諸輿論亦甚贊同又總代表唐少川先生才望經騐中外同欽疊次來電亦力主在滬意志甚堅爭以去就其所持理由森等認爲絶當特節述之一此次會議旣屬公開復爲對等則會議地點允宜超出雙方勢力之範圍滬濱爲輿論集中之區中外觀瞻所在託庇於民意公理之下與周旋於警蹕樽俎之間其孰爲適無待熟計二若以解决内政必在國土之内則上海京津性質相同如謂上海非國土則根本錯誤不敢附同三會議要點在避干涉壬子二月十八日之變思之慨然前車之覆後車之鑒云云緣是會議地點宜在上海理由旣極正大事實变難變更森等對於少川先生所見固完全相同即諸公以希望少川先生之盡力與冀會議之有良果亦必出而贊助敬希力拒莠言一致主張不議則已議必在滬以杜干涉而免後患和局幸甚國會議員林森吳景濂褚輔成等同叩陷 
　　軍政府覆四省聯合會函閩陜湘鄂四省聯合會諸先生鈞鑒展誦華函提撕備至藎籌所及實獲我心尊函論列各節實足以折服北方望將此意通告全國使天下知曲直之有在閩陜問題非得切實解决之法萬難開議業已分别電商至於湘西鄂西方方事同一律戰苟不停議於何有寗爲玉碎當與諸公共勉之耳特復政務會議三十一印 
　　陸總裁致國會議員書諸公議席敬覆者代表李白諸先生賁臨接奉賜函備承明敎　誦之下無任佩紉此次西南興師原以護法爲職志目的一日未達我輩責任自無能解除比來和議倡行不過爲息爭起見但使能依法解决在我亦無事苛求要在宗旨不渝固無慮浮言搖惑也諸公遠識閎謀力持正誼意在納國家於正軌謀全國之久安藎畫深詳敢不敬勉廷一介武夫未聞大道衰年多病薄植自慙流泊明心久思引退惟是愛國愛法夙志未渝苟利國家斷無漠視尙冀箴言時賜俾有資循是所切盼耑此佈覆即頌公安不具陸榮廷拜啓 
[廣東世界和平共進會]  
發表宣言書推定赴歐代表 
世界和平共進會業於去年成立並推定宣言書審查員馮自由朱鏡宙等六人已經番查會修正其文如下戰爭慘劇也和平盛事也世界人類之演進社會文化之發達無一不基於和平顧和平必有其道其道維何亦曰去不平者使之平而已世界不平之事亦夥矣有國際間權義之不平一國之内又有民族階級之不平與夫少數暴力壓制大多數人民之不平不平則爭爭斯亂亂則殺機勃發人羣演進之功於是乎息善夫威爾遜總統之言曰此次大戰爭所以剷除世界不負責任之君主及蠻横之武力可謂洞燭幾微深切著明者矣當此人道立矣未臻極域之時人羣理性每不自敵其欲望一二野心者復乘間肆其軍國主義日爲殘酷慘忍之行爲彼固自嗚得計初不知勝則奴人敗則奴於人要皆爲未來暴裂之導火線人羣仍無日不在恐怖黒暗中以度其可憐之生活世界永久和平之望直鏡花水月而已本會同人緣是而有斯會之發起夫醫者之於病也必先知其受病之原而後立方施藥方能有當言世界之和平亦然　者歐戰未作巴爾幹問題久爲世人所顧慮果也絶世專制魔王威廉第二逞其武力甘爲戎首開世界亘古未有之大戰局今幸歐戰告終大普魯士主義一敗塗地不可收拾民治主義勢將膨脹巴爾幹問題旣告結束此後足爲世界和平之障碍者厥爲遠東問題此問題一日不解决則世界永久和平之望亦殊不可保遠東問題云者質言之直中國問題耳故欲解决遠東問題不能不先解决中國問題苟中國問題一日無正當之解决即遠東問題無一日不在醖釀暴發中世界和平安有希望嗚呼巴爾幹已矣年來各國人士嘗謂中國爲攪亂世界和平之種子且希望中國人之早自解决我海内志士對於世界和平旣同負有重責則此攪亂世界和平之中國問題獨能袖手旁觀自卸其責不思一爲挽救而忍令翻天覆地之大戰爭重見於莊嚴燦爛之東亞乎本會組織無國際畛域之分無國内黨派之别一惟順世界潮流所趨以求永久和平之福苟有爲此日的之障碍者皆有提撕及糾正之責則解决中國問題固本會又不容辭者也雖然解决之道多端其將爲目前姑息之謀乎抑將謀根本之解决乎姑息之解决長禍有餘圖治不足非眞愛和平者之所願聞本會對於遠東問題固甚望其爲正當根本之解决則爲遠東問題之禍根之中國問題自非先有正當根本之解决不可正當根本解决之道亦惟順世界潮流所趨維民治以奠和平之基尊法律以去和平之障抑强權以期和平之永久而已區區之意願邦人君子其共勉之此文聞係朱鏡宙所草 
世界和平共進會又致國會函云參衆議院議長曁議員諸公鑒歐戰告終國際和平會議行將開幕環球人才薈莘一堂將以解决今後國際問之紛糾前美大總統威爾遜宣言力主尊重人道主張公理欲世界人民均受人類同等優待之福利誠萬載一時絶好機會所有吾國吾民歷史國際上不平等之苦痛當於此時逐條件一一提出公推代表前往歐洲相機陳述或上請願或用其他適當方法以求達共享平等之幸福現本會推定王文典君代表赴歐行將就道素仰諸公宏才卓識對於本國向在國際問所受不平等之待遇必有從長辦法之研究用特函懇如有賜敎訂於一星期内彙寄本會以便轉交王君帶赴歐洲參照辦理實紉公便順候日祺世界和平共進會啓 
王文典赴歐臨行之宣言云文典因世界國際和平會議將近開幕基倧旨純以世界人民同等主義故無論何國無論何人得享平等之幸福惟我國外交素仰鼻息於外人深恐我國國際交涉以及一切國定税法各項又不能完全達到我國對外商權上平等之目的因此集合世界人民代表渡歐應世界人民同盟會議提出在國際上種種不平等之議案公同請願於世界國際平和會者文典不敏願隨世界人民各代表之後同時赴歐其所抱定之宗旨願與我國最親愛之同胞共商榷焉（一）應世界人民平和會議將由該會各民族之會員就其本國民族在國際上所感受之痛苦以及一切不平等之待遇由各代表提出各案於該會經該會全體會員互相討論後彙後總案向世界國際平和會議請願（二）設立世界人民大同盟會於美法兩國（三）預備世界平和會議中各國意見不一時調和方法此次人民代表之開會或將冠以世界人民平和會議之名稱而其開會地點在美在法刻尙未定文典主張裁釐加税業有數年其目的總欲達到國定税法而後已嗣爲滿清政府所誤凡一切國際交涉以及種種商權上之協約均由外人指定畫諾不敢抗議而一種最不平等之協定税即於是乎成是以主張裁釐加税不得不根據滿清政府所規定先以每百切實抽五再加七三五合共加十二五者此固條約内載明無可如何者因此我國商界所受之痛苦更不堪問矣歐戰告終美總統首倡尊重人道主持公理使萬國人民均受人類同等優待之福利則我國商權前因外交失敗而受國際上種種不平等之苛待應於此時提出國定税法各項議案先在世界人民平和會協議後再公同向國際平和會議請願務期達到萬國商權平等之目的文典今正將痛陳我國商權上進出口最要之條約並希望國定税法以及裁釐加税入手進行方針一一貢獻諸公之目祈隨時賜敎以匡不逮 
[程璧光之紀念籌備會]  
前海軍總長程璧光在廣州遇剌後國人爲之紀念者如追悼大會修史建像等事次第進行前日又由海軍同人曁軍府重要人物兩院議長議員等發起一程公紀念籌備會專爲建修史等事期其速成昨日假座東園議員俱樂部開成立大會到者數百人由岑總裁代表張羣主席海軍次長湯延光宣布開會理由及此會成立之經過後由衆公推伍總裁爲會長海軍湯次長爲幹事長幹事員定爲十四人一致贊成後復由歐陽榮之宣布所收助程追悼大會費剩有萬餘元即日可移交爲紀念籌備會用修史一事聞已脱稿不日可付刋建像地點擬在海珠公園東角亦擬日問開工建築從此海珠月夜又多一偉人銅像點繼矣 
[紀廣東之家禽展覽會]  
嶺南學校四日假座東園開家禽展覽會由農林試騐場牧畜主作敎員鍾寳璜及香港家禽試騐場西人嘉美二君爲裁判員場内分列土種鷄鴨鵝共七種凡三十餘對最特色者爲汕頭鷄雄鷄重十一二斤洋鷄十種凡五十餘對最特色者爲柏謀樂種之雄鷄重十三四斤其餘特色者有嶺南學校出品之化鷄卵機器并養鷄器具鍾寳璜出品之大形化卵器并養鷄書籍　誌十種是日入場者不下三四千人西人之來觀者亦以百計十時由裁判員起首評判下午三時發表等級獲全場第一奬又全場個人出品最多奬又洋種土種鷄每種類中之雄鷄第一奬共十一份者爲西人龍錢圖澳平頓洋鷄第一奬爲西人巴士竹絲鷄及雌鴨第一奬爲農林試騐場之廣州鷄羣雄鴨第一奬嶺南雌雄鵝第一奬東園下午五時嶺南牧畜主任譚錫鴻引各出品中西人至壇宣布此次開展覽會理由及各行熱心出品狀况由農林試騐場長黃遵庚將督軍省長及各人員所捐助之大銀杯給發獲第一奬者而龍錢圖竟獲奬杯至全數三分之二此時中西人滿座鼓掌至六時閉會按洋鷄種之輸入廣東以鍾寳璜爲最早民國六年三月當農林試騐場開農品展覽會時曾有三種類共十餘隻出陳見者莫不稱美此次展覽會中西人所輸入者蓋第二次也洋鷄之生產能力極富廣東應如何設立機關輸入洋鷄繁殖以圖改良也 
[川省會贊成彩票]  
　　十二月二十三號爲四川省議會第一届終了舉行閉會禮之日在省議員全體到會行政官蒞會者有總司令黃代表政務財政高等地方檢審各廳長成華兩知事交涉署職員等議員及財政政務兩廳長先於集合室并茶話會唐議長云彩票一案曾經本會否認昨接政務廳公函請本會追認各位意見如何財政蕭廰長云貴會行將閉會政府不能早日交議此誠政府之錯誤此案係省署交財政廳核議本廳以彩票與儲蓄票之性質不同儲蓄票政府當償還本銀彩票則含有賭博意味固無可諱言者但不獨四川爲然廣州軍費全恃賭捐現在私賭隨處皆有此不過變私賭爲公賭之意祗要於事實上有濟未始不可行兄弟意思請貴會從速追認某議員云此事於法理事實尙無不可之處惟因要會閉會期迫故經否認今旣據財政廳長説明理由不妨一面先請執行一面俟本會開臨時會時再爲追認全體贊成後即到議場行禮而散嗚呼議會當閉會之際而復留遺此賭禍於全川之民可慨也 
[湖北和平會之要電]  
　　北京天津上海南京杭州廣州和平期成會各省省議會各報館各團體鑒南京和平會議行將開幕我輩期望目的在永久之和平不在一時之敷衍若會議結果或致决裂或會議時偏重權位支配於國本安危未能注重則我輩生命財產不久必又有損失之危險同人等本此理由再四會商議决由各和平會選舉代表二人齊赴南京組織各省和平會代表聯合會於議場以外爲嚴重之監督所列議案條欵如有過於偏重之處本聯合會對於雙方皆可進適當之勸告即不幸而會議决裂本聯合會亦可將决裂眞象及其是非曲直通告國人如荷贊同請即聯電主張速派代表赴寗組織並盼賜復湖北和平會會長馬中驥副會長王明文吳幹丞叩 
[湘省惠民票擔保問題]  
湘政府爲整理金融起見特發行惠民票省議會因此問題昨特咨行省公署云案據公民李玉崑張士超等函稱現湖南創辦惠民票爲整理金融收回票幣計法非不善公民等亦欲購買且願盡提倡之義務惟查省公署佈告中以湖南省有礦務局水口山礦利按期償還惠民票本金並連同湖南銀行現有產業爲惠民票給奬還本擔保品等因夫水口山礦利每年能獲若干未經宣示吾民已有疑慮然此猶謂人民可查知大略也若湖南銀行現有產業果有動產若干不動產若干亦未宣示人民尤爲惶惑貴會爲民意代表機關且查貴會已派員加入惠民票監察委員會用特函請主持速請政府將湖南銀行現有動產若干不動產若干明爲宣示並將水口山礦利每年若干能宣示大略更善等語敝會初接該函時以惠民票設有監察委員會即函請該會者照見覆去後十餘日未得該會回答竊查該公民等所稱各情於希望擔保品確實之中仍庽維持惠民票進行之意且敝會以爲該擔保品宜宣示實數外並宜附帶聲明該項產業如何保存更足以昭大信而利進行抑查人民對於湖南銀行產業不無疑慮者蓋因湖南銀行旣已倒閉尙發行新幣未已倒幣之責任仍將由湖南銀行擔負也夫旣已倒閉之銀行本無再發紙幣之餘地縱政府因事實上必不得已而發行應請劃分界限明白宣示將清理處成立後所發之幣數目若干作何用途不由湖南銀行負責由國家或地方政府負責庶足達收回票幣整理金融之目的以上各點本會受人民之付託不敢緘默相應備文咨行貴省長煩爲查照見覆施行 
[南豐發生鼠疫之報告]  
　　江西民報載南豐縣郵局汪祖恩函云南豐二禮拜以來發現可怖之疫症彷彿似百斯篤（即鼠疫）傳布甚速患者症狀先頭痛眩晕煩渴繼咳嗽哮喘肺出身虚脱三數日間竟至於死現已流行城廂村市無藥可救蓋兩月前本省警務處通行各縣抄發之普通衛生方法佈告雖已張貼街市然其時南豐猶未發現此症人多怠忽現在疫發而前項布告醫方早已澌滅矣深望各地仁人善士及賢長官一注意此事勿徒爲紙上之愛惜保護則吾民受賜實多查七年春肺疫盛行於北省而各處官民函電交馳且特派大員江朝宗西醫伍連德等分途防疫今江西亦發現此症想賢長官與各地仁人善士必不忍束手坐視吾民之死於疫也并請一面電飭縣知事與警佐分所長於所轄各境有疫必詳報勿圖省事一面派能員選西醫馳至被疫之區設法撲滅毒菌隔離交通以免流傳他境一面陳報中央使知上帝示誡早息兵戈以迓天庥云云按鼠疫之可怖人所共知故無論其是否確係鼠疫抑爲疑似之他症均須趕速注意之也 
[杭州快信]  
　　楊督昨開單通令各機關密緝黨犯高爾登王飛虎等十餘人 
此間自得袁運使更調消息省議會敎育會商會等擬聯電挽留稿甫撰就已得正式發表命令故又打銷杭嘉兩關稽征兼總稽查花緝甫現奉沈監督調充本關總核科科長遺缺委孫紹熙接充 
諸義浦三縣調查私硝專員朱蘭孫違章勒罰激動公憤已由商舖俞恒興等聯名來省提起控訴 
地方通信 
[蘇州]  
　　肉業訟案之結束蘇城肉業自今夏杜五房在臯橋頭違章開設後屢起爭執舊理事倪松坡則主張遵守舊章新理事魏耀卿則主張重訂新章雖經商會一再邀集該業會議無如到者寥寥毫無結果現悉已由魏　卿出爲調處援照道前街老陸篙荐成案由杜五房認繳公益捐洋一百元准予仍在原處開設惟不得援以爲例嗣後仍照向章辦理並令與倪松坡所有訟案一律撤銷業經同業承認函請商會將該捐欵分撥各粥廠並轉呈縣署詳請道尹核示 
　　兩廳長之行踪江蘇高等審檢廳林王兩廳長於前日因赴滬晋謁特派監視焚土專員司法次長張一鵬十日已連袂返蘇 
[松江]  
　　浙省長過松誌浙江省長齊耀　於十日午後由浙赴滬北上當車過西車站時本邑李　之知事那　年警佐等均往迎送 
　　肉業依然罷市肉業因增征屠税於九日起罷市當已由縣電省請示辦法一面揭示布告聲明此種擔負出之食戶於肉商無損諭令照常納税營業並將首事之王泳盛經理拘案管押詎各肉商均未遵令開市並由王泳盛約集同業多人於十日午後在嶽廟内開會集議共謀抵制 
　　林塲開始布置舊左營校塲基地前經縣立各高小校長呈准督省兩長　充本邑縣立學校公共林塲迭經各校校長開會集議籌　進行日昨各校長復假勸學所開會公推縣農會長吳步蟾先將苗木建屋購械三事分别種類價格開交勸學所分頭購辦以便布置 
[宜興]  
　　儲議員主張贈土江蘇省議員儲南强上總統陽日電略云鈞座徇輿論而焚存土具徵英斷今更有贈土勝於焚土之輿論鈞座尙能採納乎夫擲費至二千萬之鉅至應愼重也舉以贈世界慈善事業大紀念也政府焚亦徇民贈亦徇民大順也乞鈞座更毅然斷之以供世界之美評及人民之景戴如以變更前令爲縑不妨更徵集輿論詳愼出之電令張特派員改照辦理則外間盛傳掉換之　亦自然昭揭破露 
[台州]  
　　臨逐流娼海鬥近年來滬　甌江來此之流娼多至八九十戶私娼尙不在内淫靡之風甚熾青年子弟被害者時有所聞會經省議員張鴻才提出質問省長派員馳往查明（已誌本報杭州快　）得實飭令臨海縣知事勒令驅逐出境現臨海縣公署嚴飭海葭警佐遵照辦理并將妓捐即日取消並令知該處開設旅客棧人等所有滬甬甌江往來寄頓流娼務令一律即日出境不准任意容留 
[安慶]  
　　國防軍來皖招兵北京國防軍現已成立該軍第一師師長曲同豐以該軍隊尙不敷用擬在皖之渦蒙毫壽潁臯霍等七縣添招軍隊現已派軍官程長發來皖招募特電請皖省軍民兩長飭各該縣知事出示一律妥爲照料 
[武昌]  
　　鄂北破獲機關昨　襄陽消息上月下旬襄樊兩埠紛起謠傳謂又有某派黨羽潛入内地密謀内　外合并有某夜侵襲老河口之説風聲鶴唳恐佈大作趙榮華逐頒令特别戒嚴届期尙無舉動迨至二十七日果在雙溝集（距襄六十里）破獲機關一處搜獲手槍炸彈印册多種内有司令一員及下級官三名當即交團部就地　首示衆現地方安謐如常 
[杭州]  
　　查抄陳肇英財產章師長於前日呈楊督軍云前第一團四五六三個月領去預算分配洋共六萬一千五百元又開差臨時費洋一萬七千三百元又劃付留甬官兵薪餉洋二千三百四十九元二角共計洋八萬一千一百四十九元二角先後偕去週轉費洋七千八百元又本年七八兩月劃餉及偕餉洋一萬一千七百零七元一角四分又計算餘額洋一千二百九十八元零一釐共計洋二萬零八百零五元一角四分一釐以上各欵内週轉費係該前團借欵七八兩月薪餉旣未發出所有劃餉及借餉亦應該前團長自行負責與算餘額均應一律如數追繳以清欵項惟該前團長陳肇英現已附南無從緝追查浦江原籍尙有該前團長財產擬請飭縣將該前　長家產查封抵繳楊督軍已委第一師師附錢臯赴浦會同陳知事將陳肇英財產悉數查封估價備抵矣 
　　浙路股欵搭現消息浙路股欵清算處自第五期起改發交通京鈔股東虧耗甚鉅迭請照給現銀以資彌補現聞交通部已允會商財政部自第十期起搭放現欵三成惟陰曆年内國庫支絀須俟正二月間方可籌措又股欵未償總數除第九 
期已開付外尙有二百七十餘萬元云 
[齊南]  
　　似是而非之敎實兩廳省署前奉國務院電詢魯省敎實兩廳情形省署爲此問題昨日特召集各員會議張省長以本省財政困難勢難再添此兩機關擬將本署之敎育實業兩科略爲擴充即在本署設置與政務廳鼎足而三昨已將此情形電告中央矣 
　　龍口碼頭將成龍口爲山東數府要途惟輪船戛岸有二里之遙若遇風雨乘一葉杉板上下諸多不便而當此隆冬之際海邊水淺冰結里餘上客下客均用苦力背駄履冰胃險性命堪虞聞碼頭工程現正打　大約今年五六月可以完工且龍口常關向時收數寥寥者近則每年有鉅萬之多龍口海關於民國四年成立歲入逐增海輪船隻與貨物之增多可以概見將來碼頭造成不獨龍埠一隅商業之利可知矣 
[哈爾濱]  
　　道外之大火災哈埠道外北三四道街於本月三日黎明三點二十分鐘糧業信託斜對門娼　起火至下午七鐘餘始將火撲滅被燒斃者三四名當警察消防及商會兩消防隊聞報馳救時各商營業各出一人持洋鐵桶提水爲助惟天氣嚴寒水龍機器所蓄水分凍凝成冰不能放射幸道襄俄人消防機器車以暖水施救火勢始滅被焚者爲申英堂糧業信託公司迎春院東福樓福德樓福德第一樓福德第二樓日本澡塘心發客棧日本剪髮舖日本鮮貨舖中國鮮貨舖東興荃羊肉館藥舖客棧以致娼　小舖統計約有數十家據某保險公司及商務會中人云被焚之房產等貨約須羗洋三百萬元之譜雜評一 
[人與機關（默）]  
有人而後可以辦事有機關而後辦事之人有所附麗故無論振興何業改革何政無不以人與機關爲着手之初步然而中國之所謂振興所謂改革則又無不以初步爲止境也凡百政治舉辦之初未嘗不有意刷新然其所刷新者不過紛紛調動人員紛紛設組機關人派定而其他不論矣機關設定而其他又不顧矣異日結果不良則再調人員再改機關於是中國政治之成績但見其易人與組機關而已除此人與機關外尙有一篇洋洋千餘字之宣言其他又何有哉嗚呼此中國之政治所以有紛擾而無進步也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[查驗存土之第五日]  
　　昨日（十二）爲查騐存土之第五日到場者除辦事人外來賓約三十餘人美國敎育會會長賈腓力偕其夫人亦到場參觀上午十時許有普益禁烟會所雇用之潮州人蕭同榮乘剖騐之際私將土肉三小塊藏在衣袋經衆察破當場查出由張一鵬專員及副税務司令蕭出外並扣留其一○三號之入場劵一面致函該會云逕啓者本日上午貴會羅師先生代表蕭同榮借監視爲名偷竊土肉經大衆當場破獲爲尊重團體起見僅將入場劵扣留應如何處分之處當由貴會自行酌辦辦後仍希具覆云云下午該會會長葉景僖與羅師帶同蕭同榮及薦保王月明張杏生到場請張專員辦理張謂辦法可由貴會自定由羅師將蕭交保帶去下午邵仲輝詰問張專員云昨所發表馮監督致内務財政部二電云存土共一千二百零三箱今怡和沙遜兩棧共存一千二百零七箱兩相核對多出四箱未識何故汪振家云一千二百零三箱係收買時付欵之數内中小土有每箱不足百斤者如十二箱共一千斤以每箱足百斤報部應以十箱計算實則箱數仍十二箱也張專員謂此等答覆尙在片面須俟騐畢詳對方知確數張又報告云上午騐大土六十箱下午騐五十二箱共一百十二箱此間（怡和）尙有大土五十箱定明日（十三日）上午騐竣下午至浦東騐　星期二騐小土駐滬美領事蕯門斯君鑒於此次騐焚存土之重要特函致交涉員陳貽範發起組一監視團體張專員亦頗贊成聞已組織完全團體中人物爲西人梅益盛該拇還．王夏斯．費吳生．及聶雲台．穆藕初．梅華銓蕭智吉．等八人由張專員發出微章八枚明日起可實行到場入繩圍内與部派員等同處監視化騐師郤兆鴻郤兆　發出試騐存土後之報告云前兩日間所用反應方法以鐵綠證明土中含有充份之密康尼克酸可知此中並無攙入雜質茲恐監視諸君不甚明瞭特於昨日下午揀一色似黃泥之土用初步分析方法分取各質如下法先以此土一小塊研成細粉用醋酸依Etdyiactate浸透之加熱至法倫表百度少頃過瀘去其渣滓而將濾得之清液加熱蒸發使乾然後浸入濃度之稀醋酸Ageticacid 
沸之待冷過濾取此濾清之漎用亞摩尼亞水Aininonia點滴攪入使顯醶性而大部份之那爾苛丁Narcoine沉澱矣然濾紙上餘下不化之渣滓即　粟中天然之蠟質並種類似Oauchauc軟象皮質及易散汕等（説明）以此法化之足證土中全無雜質攙入倘有疑其雜有别種蠟質與象皮等質可不難以嗅覺辨别也 
又聞昨日邵仲輝詢問多出箱數問答詳情如下邵仲輝向張專員訽問前據宣布兩棧存土共一千二百零七箱乃昨日發表馮監督十二月一日致財政部電謂結存一千二百零三箱二十四斤是反多出四箱究因何故張專員就懷中取出存棧清單及剪下之當日報紙比較後即謂兩者數目確有不符惟有人謂存棧箱數或有差誤俟查騐畢後自知實在邵云存棧箱數關係甚重當不至寫錯張云此事應問馮監督即由部派員汪君向馮訽問馮云現存棧之箱其中存短少個數者呈部則按照實數故存棧箱數多於呈部邵云呈部電文中凡缺少之箱均已陳明如一箱十三個一箱三十八個等則與存棧箱數無涉馮似苦於記憶即云皆有細賬存海關决無錯誤部派員汪君云此爲查騐以外之事可不必在此質問邵云我於查騐旣畢始行問訽即恐誤查騐時問但多出箱數實不可解汪君云君儘可作函向馮君詳訽彼自當爲負責任之答復邵唯唯又訽馮君七月騐收存土何以至十二月始將箱數報部馮云查騐甚費時間故遲遲未報邵云究至何時騐收畢馮云最後者在十月騐收邵云呈報終嫌太遲馮云此亦常事旋又涉及箱數問題謂小土報部以秤足百斤爲一箱存棧則有不及百斤者故箱數或因此多出部派員汪君亦申明此説邵云小土箱數以應秤足百斤之故共少去七十餘箱如云存棧之箱因有不及百斤者而多出則不應只多四箱張專員向邵汪二君云君等所言各得其半俟查騐旣畢總結箱數個數斤數自可分嘵目前我亦不敢斷言爲何如云 
第一日（八日）查騐存土後張特派員曾電京報告電文略謂本日查騐怡和存土美法瑞典領事並中外名人曁各機關代表均到按照規則辦理秩序甚佳請紓鈞厪因第一日手續較繁計騐四十四箱每箱剖騐自五個至二餘個不等有可疑者當場化騐衆目共覩並無流弊特電聞張一鵬叩齊云云 
[王文典行將赴歐]  
國貨維持會前會長王文典嘗以發起要求各國退還庚子賠欵事蜚聲國中又嘗同伍廷芳遊歷南洋羣島慰問僑民提倡國貨爲中外人士所重法京巴黎有一團體名人會者爲世界各民族知名人士所組織以研究世界人類之福利爲宗旨王君亦其會員之一近因世界和平會議行將開幕該會亦擬同時有所建樹特電請王君赴會其開會之目的有三（一）請願於世界和平會議此事將由該會各民族之會員就其本民族在國際上所感受之痛苦及一切不平等之待遇各提出議案於該會由全體會員互相討論之後併爲一總案由該會向世界平和會議請願（二）設立世界人民大同盟（三）預備世界平和會議中各國意見不一時調停之方法此次開會或將冠以世界人民平和會議之名稱開會地點或在法國或在比國刻尙未定至王君目下正在徵集各方面意見準備將來在該會代表我國民族提出之議案並聞並日内即將首途云 
[絲市尙難希望轉機]  
華絲之對外貿易自歐戰告終以來仍未起色價格每元反跌銀四五十兩不等緣俄國内亂未已英法等國對於恢復國内各工廠與實業雖積極進行然對於華絲一項尙未大宗收買且國外滙水較三年前仍須倍蓗之故吾國蘇滬錫鄂等處各繅絲廠上年之出品除裝運出口外目下無錫一埠尙存廠絲一千六七百包滬地仍存四千五六百擔蓋上年出繭豐富滬上共存乾繭四萬擔大半已做押欵其無錫所存之乾繭約二萬餘擔邇因該處無受主適值夏曆年關平日所吃莊欵均須結清故連日由滬寗火車運滬向各錢莊做押欵者甚夥錫地之業外乾誤傳此項乾繭爲洋商所購其實非也據該業中人云設鎊價縮至三四先令東滙長至六錢以外絲業方有希望云 
[組織商船公司之計畫]  
甬商　洽卿謝天錫等請組織商船公司以闢航路呈文曾紀前報嗣政府令其擬具意見茲聞該商等已將詳細説帖擬呈農商交通兩部其計畫爲官督商辦性質至經費一節開辦時約先籌一千萬元商股定爲過半數如不足時附以官股四成以資提倡該公司並擬將發殿歐美航線云 
[德華清理員接任有人]  
　　大陸報云匯豐銀行總理史蒂芬氏已接辦清理德華銀行事宜前清理員盧加斯氏已於今日起程回京 
[美銀行代表調查商務]  
　　大陸報云美人烏爾滿氏爲紐約公平信託公司之代表昨乘愛瓜多號輪船由美抵滬調查此問商務情形報告紐約按紐約公平信託公司乃美國最大銀行之一烏爾滿氏昨語人謂該公司或將在滬經營銀行事業云 
[經濟調查會調查細目]  
（續九日） 
第二茶葉（一）中國產茶情形（一）產茶之省分（二）本國各處銷茶額及種類（三）本國各處銷售地點（四）銷售之方法（五）各省產茶量及其價值（六）全國種茶區域之畝數（七）各省種茶區域之畝數（八）各省產茶適宜之地點（九）各省採茶法之異同（十）各省製茶法之異同（十一）每年各處採茶次數（十二）每年採茶之時期（十三）每百斤生葉能製乾葉之量（十四）產茶之費用（十五）茶市時之金融（二）製茶廠（一）產茶區域之茶號數目（二）商埠之茶莊數目（三）商埠製茶廠之數目（四）商埠製茶廠之製茶法（五）製造機器及種類價值及機器原製之地（六）每日之製茶景（七）每年開工停工之時則（八）茶廠之資本金（九）新舊製供機與製茶法之比較（十）茶末茶梗之用途（三）茶之輸出（一）茶葉輸出國别（二）茶葉輸出額（三）茶葉輸出法（四）各國需用華茶額及其種類（五）各國銷售華茶歷年之消長（六）戰時輸出情形（四）茶葉輸入（一）茶葉輸入額（二）茶葉輸入種類（三）茶葉輸入國别（四）茶葉入口之地點（五）茶税茶釐（一）每年收入茶税之數目（二）每年收入茶釐數目（三）各處茶釐徵收法（六）茶業之改良（二）出口茶葉减税後之影響（二）華茶會之影響（三）農商部模範種茶場設立之影響（七）外國茶葉（一）印度（二）錫蘭（三）爪哇（四）日本（五）台灣（仍未完） 
[和議籌備所啟用圖記]  
本埠各公署機關昨接南京和平會議籌備事務所正副主任齊爕元俞紀琦公函云案奉督軍李訓令内開和平會議關係國家大計業經委令該師長該道尹籌備一切茲隨令發去各圖記仰即祇領啓用以昭愼重而資信守所有應設人員除由本督軍隨時委派外該主任副主任應就該管職務妥選相當人員開單呈明分别函約委任及自行選派兼充報明備案並分别義務名譽車馬費薪津等項呈候核　總期足以集事母得濫冒虚糜有厚望焉此令等因奉此附發會議辦事處籌備事務所木質圖記一顆到所　經就省城大倉園地方設立籌備事務所即於八年一月十日啓用圖記除呈報分函外相應函達查照云云 
[蘇督致促進和平會函]  
　　江蘇李督軍致國民促進和平會函云逕啓者關河雖逈誠素時通相印已久邇者時局接洽漸有端倪中央代表業已到寗彼方代表亦將派一俟商定即當開始會義惟茲事體大欲期貫澈目的尤賴居問團體相與籌維純有見及此爰經廣約朝野名賢加入此項組織藉冀以應求之聲氣促效果之完成夙諗同志當荷贊許卽希推舉代表蒞寗參預不勝企盼際此千鈞一髮時不再來揆以愛國情殷當必慨然允諾也茲派本署李顧問廷玉白顧問堅武趨前接治祈賜敎益即希示復是幸不罄忱悃順頌公祺李純敬啓一月九日 
[歸善里之越貨傷人案]  
　　住居公共租界西華德路師善里二千七百零六號半門牌向業電燈生意之俞金榮家於前晚九時許突來盜匪十餘人碰開大門一擁入内直達樓上俞之臥室各出手槍利刃向事主及其眷屬嚇禁聲張翻箱倒篋搜刦值洋一千三百元之金珠首飾及鈔票洋一千元現洋三百元携贓呼嘯而逸頻行沿途開放手槍三響示威以致流彈擊傷俞之學徒胡平安眼角並住居附近二千五百五十八號門牌之行路婦人鄔倪氏頭額迨該管匯由捕房聞警立飭通班中西探捕馳往兜拿盜匪早已遠颺該探等逐將受傷人車送同仁醫院醫治一面據情歸褱捕頭轉禀麥總巡通飭各捕房中西探捕一體跴緝贓盜務獲解究惟胡與氏傷勢無礙不致有性命之虞云 
[楊樹浦發生搶案]  
　楊樹浦楊家碼頭居人呂沁園家於前晚十二句鐘時被匪多人破扉入内闖入空房間中將綢皮衣服十七件攫取携贓逸去後呂投報該管捕房立飭中西包探馳往追拿匪已杳如黃鶴矣 
[岳州路之搶案]  
　　住居虹口岳州路三百五十號門牌某姓家於前晚十時許突來盜匪五六人擁入臥室各出手槍向某之眷屬嚇禁聲張翻箱倒筐搜刦現洋數十元而逸後經事主據情飛報匯山捕房捕頭立飭通班中西包探前往兜拿盜匪早已去遠矣 
[包探偵獲盜匪同黨]  
新閘白克路五百十八號門牌居民趙增范家於去年陽曆三月八號夜被盜匪紀少樓　黨持械刦去財物後經捕房中西探將紀緝獲解由公共公堂訊供各情迭誌本報茲經老閘捕房特别機　華探目陳雲忠偵得紀匪同黨王子雲匿跡滬西安南路五十四號門牌全興小茶館内因即禀　捕頭協同西探目壳羅香密往將王拿獲抄出　彈手槍一枝拘入捕房經捕頭略詰供詞諭着押候星期一解送公堂請究 
[糾衆刦父衣箱案上訴]  
　　陳階蓀之子和卿因與繼母不睦糾同高子榮等前往强攫衣箱六隻經階蓀控經地方審檢廳訊明判决陳和卿監禁一年三個月高子榮等五名各監禁一年六個月並各追私訴洋十三元已迭紀前報茲悉陳和卿高子榮與張榮生金桂發謝阿鈞王阿五等均不服判决先後提出理由投檢察廳具詞聲請上訴業經林檢察長核准備齊公文預備中解蘇州高等廳覆訊 
[薄子明排日審訊]  
　　薄子明被拘後迭經公共公廨審訊均紀前報茲聞此案昨又定期本星期一（十三日）起至星期五止接續開特别刑庭訊理並聞薄已加延律師到堂辯護云 
[南京路大竊案近訊]  
　　二俄人解赴海參崴 
大陸報云南京路日商御木本珍珠行竊案嫌疑犯二俄人已由俄領署公堂審訊四次捕房呈出證據頗爲充足此案尙須續審俄領署以非其權力所及故判送海參崴候訊昨日已附本蕯號輪船解赴海參崴云 
[藍烟𠧧輪船之抵滬期]  
　　此後一月中多至六艘 
大陸報云太古洋行昨稱在二月十三日以前藍烟𠧧� 
公司輪船到滬者當有六艘之多此爲一九一四年以後第一次事内有五艘係從倫敦開來定於一月十六日二十一日二十六日二月六日十三日到滬其他一艘則由紐約經巴拿馬運河而來約二月四日可到云 
[訊理兩德僑欠欵案]  
　　本埠德華銀行清理處代表律師在公共公廨控德商瑞記洋行不理欠銀七萬八千八百九十一兩九錢一案前日又經公堂傳訊先由原告代表律師上堂譯稱據被告訴禀内稱有某種證據抵押但此乃被告反控案不能涉及本案且該項證據不能以金錢作用應請訊追詰之被告瑞記洋行由大班德人申訴良久（未譯）經李襄讞與英卓副領事核供會商之下判候改期宣判又清理處控德人其立克不理欠欵一案由廨訊據被告供稱控數不符因判兩造對清賬目再核在案前日又經中西官復訊即據原告代表律師上堂譯稱賬目業已對清實欠銀一千九百十九兩零五分被告亦經承認應請斷令原告勝訴云云堂上得供向被告略詰數語會判其立克按照原告控數償還暫緩一月執行堂諭 
[蕪湖人電爭加賦]  
　　旅滬安徽同鄕接蕪電云上海同孚路十三號余壽老轉同鄕諸公均鑒青日開會電京請除三害不罷不休餘函續詳查秉鈞等三十六人偕紳商　學各界同叩云云其致京電文如下皖民不幸苛政日加一五未除忽於十日之内省會議决警備隊隨田賦每元加七分鹽税每石加一元殘民以逞竭澤而漁官吏議員朋比肆虐殊不知兵多則盜賊愈滋鹽貴則私梟愈衆賦重則田畝抛荒目前之生機旣絶將來之弊害無窮乞明發命令豁除三害爲皖民稍輕擔負即爲國家稍留元氣泣血陳詞伏乞垂憫查秉鈞李振標吳政修崔　棠沈鴻儀呂志元翟鳳翔濮文波周銘忠彭萃文翟鳳儀俞炳煃陸廷楨朱霞陳惟庚李碩吳正　李　榮沈謙譚秉鑑三十六人等曁紳商農學各界同叩 
[烟酒聯合會常會紀事]  
　　中國烟酒聯合會昨開星期常會首由主席陳良玉報告此次農商部委員湯幼諳曁南洋三寳壠中華商業學校校長石嗚球蒞滬同人在國會維持會特開歡迎會良玉當時將吾烟酒兩業邇年所受痛苦及税則不良之開係於商業國税者詳細陳説湯君抱維持商業之熱心有裨於我兩業者必非淺鮮次報告得京師來函京中烟酒公賣現又另設專署任命督辦此問風説實爲抵偕外欵之預備特囑注意云云俞葆康起言此即從前鈕督辦特設專署之故智鈕已身敗名裂避匿無踪我兩業商人至今猶抱隱痛如果仍循故轍抵偕外欵則我業前途更不堪設想矣王　敷起言此事應致函京師秘密探訪再籌維持方法次金拜仁報告接山東臨沂分會函報該縣東莊村新開恒源湧酒店早經呈報縣局開張近忽被自稱公賣局委員朱姓者率領多人指爲私燒將經理　去等情公議如此情形實屬暗無天日惟旣經分會電陳省長當必有公正辦法俟有續報再核議畢時已五鐘乃散會 
[瓜清汽車公司招股函]  
　　上海縣沈知事政本埠南北兩商會函云逕啓者頃接瓜清長途汽車公司發起人盧紳殿虎等來函同人等鑒於江北交通阻滯創辦瓜清長途汽車公司業經呈奉軍民長官批准官督商辦現正從事招股尅期通車惟念茲事體大非羣策羣力不足以收圓滿之效果我公熱誠碩望　輩同欽必能慨予鼎援玉成斯舉用是不揣冒昧肅函奉瀆並附上招股章牘五本招股册一本認股證十紙敬祈察入俯飭代募股金如蒙集有成數即請滙交南京中國銀行感荷高誼實與地方人士共之同人等現暫以南京儀鳳門内公有林總局揚州中國銀行爲公司通訊處所此次招集股欵全歸第一期訂於八年一月二十日截止收欵附以奉聞等因到縣除分函外特檢送招股章程曁認股證函達台端如有熱心交通事業願認該公司股欵者務請代爲募集先期見復至爲盼荷 
[浦東公所開預備會紀]  
　　浦東公所昨日開預備成立會到者三百餘人午後二時開會首由傅佐衡報告歷年籌備情形及收支賬略並將來慈善事業之設施次公推上海醫院院長王彰孚君爲臨時主席演説辦事程序以商人經商之事譬喻公益團體之組織及進行方法次張伯初君演説團體之效果述發起同人會以來之歷史今得觀公所之落成更希望基團結力堅忍等語次周少葵朱叔源丁正藩等相繼演述旋經衆討論再定期開職員會並公推輩事旬譽董事各業代表調查員起稿員（修改章程）等事畢宣告散會已鐘鳴五下矣茲將臨時推定之董事起稿員姓名列下（董事）穆　初葉惠鈞曹廉遜朱福田陳憶德羅守賢沈鏡周張伯初王彰孚黃星階朱子灝顧蘭洲丁潤濤張效良張裕田呂鶴泉馬伯森阮子衡沈夢　陸竹坪朱南田李國卿張曉卿雷汲韓孫　璋朱潤生張竹溪凌雲洲趙增濤以上所舉者其願否擔任再行酌定（名譽董事）劉紫升李平書黃任之王一亭穆杼齋劉頡雲（起稿員）張伯初楊無我倪菊裳宋友禪 
[牛莊油市價低落]  
　　牛莊荳油爲各路荳油之冠是以凡百油價均視牛荳油爲轉移去臘封河後市價大漲每擔至十五兩之外本年年關將届雖稍有銷路究因銀根之影響及本廠油各種小　存積過多未能暢銷昨日采菽堂開出一千五百件每擔價八兩八錢反較上次市盤跌落一兩二錢據老於斯業者謂十餘年來所罕有云 
[煤炭船被撞沉没]  
　　昨晨七時船戶劉明郎之煤炭船駛經關碼頭外浦心適有匯得豐小輪駛過不及避讓致被撞壞後梢立時沉没計損失煤炭五十三噸事後由劉報告水巡捕房並向該公司索賠損失 
[護軍使派員赴魯招兵]  
　松滬盧護軍使前次呈奉陸軍部核准添招補充一旅曾於上年十一月問募足一團現擬續編第二團須募二千名昨特派委沈副官及某參謀赴由東平原禹城等處設立招兵區域一面電請山東督軍飭屬保護 
[緝獲行兇之已革鹽警]  
　　已革蘇屬緝私營巡警馮福堂前在閘北新民路將該部稽查（前報誤爲副官）兼　飛小輪船管帶閻玉振抓傷面部曾誌前報茲悉馮脱浸後匿居法租界入仙橋業經緝私統領部派警查獲在身畔抄出小刀一柄昨日扭控法捕房捕頭以案出華界派探押送四區警署張署長諭解司法科訊辦 
[閘北慈善團將開醫院]  
　　閘北慈善團董事趙灼臣在該團餘地上獨建醫院一所計洋式樓房三幢工程早已完竣惟因開辦及經常等費尙未籌妥以故迄未開幕茲悉閘北經董錢貴三見旅居境内之客民貧窘者多一遇疾病無力醫治且四五兩區各署所每日受理之毆打受傷案件往往將受傷人輾轉移送紅會醫院或新普育堂未免延誤時間增重傷勢故該醫院亟須開辦爰擬於陰曆年内召集董事會議特籌經費尅期開診云 
[審判廳長預備交卸]  
　　新簡上海地方審判廳長張允桐由京南下將次來滬履新現任廳長陸守經以張廳長來滬接印在即除趕辦移交外前昨等日又派員將廳中内外大小公家器具編列號碼以便臨時點交 
[學校近事兩則]  
　　旦華學校九畝地東旦華路上海市立旦華學校現有學童三百名對於訓練頗爲注意曾將其訓練實况刊成一書贈送同志本學期又試辦學校市頗有成效聞其組織大　約分爲市政廳警察廳裁判所控訴院立法院等其市員有市長市書記警察長官巡長市判事市檢事主席判事副判事等除主席判事由校長擔任外俱由教員學生共同選舉其手續頗爲完備與從前各校之學生自治會大不相同并聞該校定於本月二十六日寒假明年正月十四日開學尙須廣招新生云　　神州公學北京路老閘西新保慶里神州公學定於一月十九日假北京路顧家弄茶業會館舉行第二届畢業式上午展覽成績下午並開游藝會刻已分送入　券於各界請爲届時參觀 
[禁止與敵通商條例之週轉]  
　　上海縣公署至徏縣商會函云逕啟者本年一月四日奉江蘇實業廳訓令内開案奉省長公署訓令開一年十二月二十日准農商部咨案查禁止與敵通商條例業於本年五月間奉大總統敎令公布並該條例施行細則亦經本部逐加修正於十二月四日公布自應刷印通行以便周知相應將條例曁修正施行細則令發該廳長即便轉行遵照辦理此令等因并附條例細則一份到廳奉此除分行各總商會外合即抄錄條例細則令發該縣轉行商會布告各該商民一體遵照此令同日又奉滬海道尹公署令同前由各等因計發條例細則一份到縣奉此除布告外合將條例細則抄送一份即希查照轉致各商號一體遵照爲荷計抄條例細則一份 
[救火會請放路面]  
　　南市董家渡大街　泰昌紙店於陰曆十月間失愼焚去店屋兩進約計四五間事後由房東天主堂雇工建造新屋開工以來已經月餘茲悉救火聯合會據第六區救火會報告謂該處火燬房屋未照路政定章將屋退讓以致是處路而仍難寛闊殊於前市政廳規定章程不符爰特致函滬南工巡捐局請姚局長派路政員勘明情形轉知該業主令匠頭照章收縮以重路政而便公益云 
[催報七年份訴訟案件]  
　　上海地方審判廳接高等審判廳電令略謂奉部電以民國七年度現已告終所有各屬地方廳兼理司法縣知事對於一年内受理華洋訴訟案件共若干起飭令自上年十二月止無論已結未結各案限令即日先行錄由電詳所有表册亦應於本月十五號以前如限呈報以資備考等因奉此合亟電令該廳迅速詳報以憑核轉云云陸廳長當即遵照先行錄由電詳一面並趕造表册報候核轉 
[來春將開之木行與米行]  
　　南市各木行近年來生涯頗爲不惡現聞有湖州富商黃某備集資本十餘萬創設木行牌號仁記因董家渡一帶沿浦碼頭已無餘地可用擇定南碼頭某姓沿灘基地一方　價購買定於明正開幕又聞該同行人云尙有某某等組集股本亦十萬以外在南碼頭相近租賃地址惟牌號尙未發表云 
　　本年米業營業雖因市價頻跌不能盈餘而生意活動則爲百業之冠因是預期明年正月上塲做雜糧轉口貨者有德和一家行東爲甬江方氏家產富厚資本必有可觀又發起米行一家　本帮米業所開牌號未悉股本旣定當在明年燈　時上市云 
[藍建樞令運海軍靈柩回閩]  
　　海軍藍總司令近以海軍已故之軍官學員兵役人等　柩寄厝於閩僑小莊者計有百數十具均已停置多年無力搬運回閩者深堪憐憫爰特派靖安軍艦將各柩裝載至福建馬江停厝傳知各該家屬認領安葬俾亡骨得正首邱茲靖安軍𨊔已將各柩裝運入閩分令各該家屬領葬事竣於昨日開駛回滬停泊龍華港内禀復銷差聽候調遣矣 
 
 
 

Page 11

 
 
[保人賠洋了案]  
　　侯寅知前延律師爲代至表至法公控潘子裕虧欠米洋十六元三角一案經公堂訊　判潘交保限繳詎潘保出後避匿不面　日將保人黃來法傳案詰訊黃供商人情願如數賠償將洋呈案官判交案之洋給原告領去完案 
[拍賣抵地還欵兩則]  
　　日商阪木洋行延代表律師控嚴漢章抵單不贖一案由廨飭傳被告不到業經公共公堂照章缺席判决在案茲因原告請求將被告所抵之地給諭拍賣故前日經張襄讞會同日副領事林出君傳訊據原告代表律師上堂聲明前情請求給諭拍賣串日官得供判准給諭拍賣抵償 
　　新大洋行控曹永敏不理欠銀一案由廨訊判曹交保料理無保押追在案前日又經公堂復訊原告代表律師上堂聲稱本案經堂上判决後被告迄未遵諭是以原告要求給諭將被告之擔保　單拍賣抵償云云質之曹永敏供稱方單可以拍賣惟我一家大小數口靠我度日要求從寛開釋中日官得供會商之下判曰茲據原告律師請將擔保　戰拍賣　即照准並候函致上海縣知事查照辦理被告　押候再復訊核奪 
[騐收橋工]  
　　徐家　東首肇家浜自開浚後該處原有西廟橋一座年久失修經滬南工巡捐局興工改建開工已有數月現已完竣於昨日（星期）行落成禮派員騐收此橋用鐵板造成面用水泥三合土柏油石子等并用水泥新式攔杆並更名爲謹記橋云 
[投浦遇救兩則]  
　　前日傍晚七時許有一年輕男子在浦東爛泥渡口投浦圖盡當經渡船去夫救起交由崗警帶至三區曾警正詰據聲稱姓王名玉山紹興人前在原籍做絲行生意因時運不濟虧欵倒閉來滬尋友未遇謀生未成無顏回籍不得已出此下策等語曾署長判送警廳發落又前晚六時許黃浦灘道生碼頭有某西人雇七百四十二號杉板船渡浦駛經中流該西人忽投浦自盡幸由停泊浦心之英軍艦急放小艇施救得免溺斃事後該杉板人投報水巡捕房梅捕頭防探查明核辦 
[少年失足溺斃]  
　　其昌棧擺渡碼頭船戶陳錫華之擺渡船於前日清晨有一年約二十餘歲之少年搭船渡浦駛至中流失足溺斃其人無人認識旋由該船戶投報水巡捕房請爲核辦 
[切麵刀砍傷手臂]  
　　客民錢根發之胞弟小弟年十二歲前日午後在新　橋北塊日昇樓茶肆門前與羣孩遊戲該茶樓門口餠攤夥王長恩以其吵閙將羣孩驅遂小弟不服被王掌頗適爲錢兄目覩向王理説致起衝突王順取切麫刀确傷根發右手臂等處由警到來抄出兇刀即將雙方押送四區警署移送地方廳經檢察官騐訊之下判王收押錢傷自醫聽候查明再核 
[烟土案三起]  
　　徐祿秀昨在北市私購烟膏五百盒藏於鞋籃之内擬乘大和小輪往崇海一帶販賣當爲水巡隊將人證拘送地檢廳該廳諭飭收押候究烟膏存候焚燬又朱永生私購烟膏二十五盒在北火車站爲警拘送地檢廳經檢察官研訊一過判令收押候罰烟膏存案張玉泰身懷烟槍行至西門外爲警查獲解入二區警署轉送地方檢察廳押候訊辦 
[派警照料糧櫃]  
　　民國七年份上海縣冬漕已經縣知事沈　石示期設櫃徵收分發易知由單着四鄉各圖地保散給各花戶諭令自行投櫃完納惟西南鄉之十六保十八保各圖離城較遠照章仍在閔行鎭鄉公所分櫃就近完納現在陰曆年關將近各花戶赴縣公署總櫃完納者日多昨日起經沈知事令飭縣警察警佐領袖王敬常及縣警第一區各派長警分赴總分櫃自晨至　彈壓照料 
[開會追悼朱鑑塘]  
　　西門外斜橋南洞庭三善堂同人爲已故該堂堂長　總商會議董普善山莊董事朱鑑塘君開追悼會與會者爲周金箴朱葆三陳潤夫並各團體代表如三善堂席徵三東山同鄉會張知笙出口公會呂耀庭聯義善會陸子丹束山會館席錫蕃普善山莊王駿生惠然軒徐復初孤兒院王一亭魯豫帮旅滬　綢莊戴熾翔等共二百餘人午後三時開會先由救濟會孤兒院兩軍樂隊奏樂由周金箴主席述朱君在生概略與同人等開會追悼意旨遂讀祭文次張知笙演説謂自吾山旅滬同鄉先立三善堂繼以同鄉會復建設會館皆係早年旅滬前輩先後發起羣策羣力根本斯固朱鑑塘先生乃吾堂一份子本届公舉爲堂長主持一切先生生平事績遇有公益事項無不歷涉艱辛竭忱慨助如同鄉會三善堂洞庭會館及商界之出口公會聯義善會廣益中醫院普善山莊等先生無不力輔進行歷觀先生行狀視人事如己事絲毫無徧見不期天不假年遽歸道山同人等追念之餘不勝悼惜云云詞畢由來賓相繼表説並各致　詞旋即閉會攝影而散 
[汽車傷人兩則]  
　昨日正午有一五三九號二西人所乘之汽車由法租界大馬路向西疾行至後新街轉角老廣昌彩票店門首適有一年約五十餘歲之老婦經過不及避開被車撞跌車輪碾傷腿部經崗捕報告將車號數抄記並將該婦車送捕房轉送醫院療治又昨晚八時許有湖州人葉伯生行經南京路西藏路口被一千零九十二號汽車撞倒碾傷腿足由老　捕房七百七十三號華捕查見前來將汽車扣留押令汽車夫扶葉伯生入汽車載送仁濟醫院醫治一面帶該汽車夫周阿福至捕房禀請捕頭發落 
[控訴德人用空賬洋之復訊]  
　　美商怡昌洋行延代表律師在公共公廨控德國人披脱牛　（譯音）前在該洋行内充當職務時用空洋一千零六十元一案前日由廨復訊即據原告代表律師上堂陳述案情並向見證陳阿根詰問被告挪用賬欵後當時雙主核對賬目衝突情形繼由被告代表律師到堂聲稱今日原告見證陳阿根所供之詞敝律師可以邀證到堂證明其所供一切全係　妄請着該見證交保展期再訊云云王襄　得供商之美丁副領事判候殿期復訊再核 
[請領濟良所幼女]  
　　浙江路清和坊四十號門牌李文彬　開之妓院内因容留十四歲幼女徐阿根十歲幼女王阿二學習戲曲被捕房查悉派探將李　兩女一併拘解公共公堂訊明判李罰洋二十元充公徐王兩女均發濟良所留養在案茲經徐王兩女之未婚夫家屬得悉延請律師於前日投廨聲稱徐女等均於幼年由其父母主婚憑媒許字與聲請人（其姓氏均未聲明）爲室因皆幼稚未曾過門有婚據呈案要求將兩女各交其翁姑具結領回團聚云云而捕房代表律師到堂反對經俞襄讞得供商之義羅副領事判徐王兩女仍留濟良所候年長擇定結婚日期方准聲請人來案具領 
[虧欠貨欵缺席判决]  
　　　　席廣文前至法公堂控王行芳虧欠貨欵洋三十七元一　經中西官核准迭次飭傳被告不到昨日原告投稱被告有意避匿不理請求准予缺席判决今有賬簿摺子呈案判准予缺席判决還洋 
[欺騙公攤銀兩之辯論]  
李耿齋前延達商律師至法公堂控倪祖菴欺騙銀洋一案判原被交尋常保出外候核在案昨又傳訊先據達商律師聲稱此案前蒙堂上傳訊恐原告控案不實故判原告交保今將原告確實理由逐一説明原告前在上海開設店舖嗣陸續虧欠六倆權人銀一萬八千餘兩不能支持將店閉歇後由各債權人在公共租界同芳居茶樓議妥將原告所有隆茂錢莊股本洋四千六百元交出公攤每人應得二成二當由債權人夏寳仁在寗波地方倩伊友倪祖菴來申爲公正人後於八月間由原告偕倪等同至吳淞隆茂錢莊將股本洋四千六百元提出交與倪祖菴詎倪收到此洋後即回原籍將洋公攤與伊親友夏寳仁王長友孫連昌等三債權人尙有三債權人分文未攤故此仍向李耿齋索取後李一再函致倪祖菴置之不問直至日前始行來申遇見報捕扭案顯見被告犯有欺騙行爲應請堂上訊究今有未收公攤銀兩之三債權人在堂可以傳案質訊訊之倪祖菴亦延巴和律師代辯稱倪祖菴自八月間收到原告洋四千六百元回至原籍後於九月間因有朋友夏寳齋之子娶親夏即李之姐丈倪亦來申帮忙住居夏家十餘天代理賬日與原告日日相見原告並未向倪詢問公攤之事據原告律師稱李耿齋與倪祖菴有三月未見顯見原告揑詞具控應請堂上注意倪並未犯有欺騙行爲對於債務一節乃係另一問題云云詰據李耿齋稱延請倪爲公正人六債權人均各同意倪祖菴稱當由夏等請商人爲公正人時祗有三債權人並無有六債權人之多質之隆茂錢莊經理繆洞甫稱李耿齋之股本係伊父親名下當由李耿齋及倪祖菴夏　岳王新齋等四人同至莊中將股本銀四千六百元如數拆去究有若干債權人不得而知訊之債權人王長友稱李自將店閉歇後由商人及夏　仁李耿齋倪祖菴等五人在茶肆内公議並無另有債權人聶讞員詰問未曾收得公攤銀兩之張賢坤陸嗣基陳賢能三債礶人均未到案由他人到堂故諭各退去着三債植人親自投案質證繼由原被律師互辯良久中西讞員會判原被仍交原保候再覆訊核奪 
中華職業敎育社通訊 
[許鴻翥君捐產贊助職業學校之盛舉]  
　　本埠商界許鴻翥君以史良才君之紹介願以家產之一部分預定捐助職業學校越昨本社同人公宴許君於大東旅社到者朱子橋陸達權任鴻雋郭秉文陳光甫許肇南尤懷臯顧蘭洲賈季英史良才沈信卿朱少屏蔣夢　顧蔭亭諸君席問黃任之君致歡迎詞謂許君此舉不唯職業敎育前途之榮幸且爲世之擁有家產者示以最好之處置方法實不媿爲社會模範許君起立致詞謂余少孤失學壯歲從事商業無日不在艱難困苦中今聞史君述諸君子創辦職業學校實獲吾心余因體弱欲早日支配薄產不願遺與子孫古人云賢而多財則損其智愚而多財則益其過所惜職業學校之發起余聞之已晚但余已將捐助職業學校之意預定於支配薄產方法内區區之誠不過紀念吾少年孤苦實不足稱道也合座聞之皆爲動容致敬 
來件 
[金業對於上海交易所應主分辦之意見書（續）]  
　　　上海交易所報載合辦章程及營業章程定資本總額五百萬元又規定經紀人五十名每人應繳一萬元以上五萬元以下之保證金再加各業無限數之買賣人所繳存之證據金合計銀數何止盈千　萬將如此鉅欵委託於二三理事之手各業血本關係亦當　　從事還應計及理事之財產能否保證共信用究不若歸各業分辦而自負其貴較爲妥善此在貴任重大上不宜合辦之理由九 
日人取引所之所以將證劵物品合辦者係俴奪華商剩　一　在國外之例外特别辦法其在國内所辦之取引所大抵將證券物品分别經營我華商本無侵奪各業利權之觀念何必取法日本取引所合辦之辦法在智識　陋之華商必將謂業外人與日本人同樣侵奪其營業當前清末造官廳不諳商法每指定期交易謂買空賣空動輙被其干涉致華商翻賴洋人爲保護此項事實意至　以爲常現在滬上華商聞交易所亦將合辦共所以有預先投入取引所之事苟能分辦則各業自盡應負之貴任以維　本業權利起見未有不急起直追以求抵禦即一時不察冒昧而入取引所者亦當回復於本業所辦之交易所此在抵制日人上不宜合辦之理由十 
據以上種種之理由分辦有利而合辦有害毫無疑義至虞和德等呈部皓電其所持合辦理由謂分爲三交易所各不相顧勢必不能支持同歸失敗等語此虞與事實適相大　不然之　查其皓日原電明明又謂惟金銀及花紗有定期交易布疋糧食等項只有現物交易則交易所未辦之前原有定期交易之金銀花紗本屬各不相顧並不失敗尙能自立一朝倡辦交易所之後將本來可以自立而不失敗之業以補　難以自立當然失敗之業則從此將同歸失敗矣顛倒事理尙復何言總之原有公會市塲素　定期交易之業除共自願放　責任悉聽别業代爲籌辦交易所外則願併者合併之不願併者貞共速即依法籌辦以交易之大小而定股本之多　本業認有不足然後再招外股况其公會市塲已具交易所之模形一經改組容易成立何必改　更張主合辦至無預定買賣之業不但毋須合併抑且毋庸籌股交易所之必要若不察事理是否相符徒因據張勢力而　合辦有何益哉 
雜評二 
[和議地點之變動（庸）]  
　　南北和議地點以近日消息觀之北方有徇南方主張而在上海開會之勢 
特是上海方面尙有租界與非租界之分頗聞北方之意地點即可在滬而租界則仍非所宜夫南方之要求在滬本認租界爲唯一安全地點今舍租界而不提則不如堅持在寗爲愈在南方旣可在租界以外之上海又何不可在南京政府而眞誠意讓步者吾望勿爲此無謂之爭執也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
莊論 
[爲杜絶淫亂小説事告海内敎育家文] [  王中和]  
　　立國之要首重民智民智旣　則工商政治莫不隨之而進步焉故東西各國以敎育爲立國之要素小説爲教育之佐輔因其雖爲消遣之品實有轉移性質之功敎育界視爲必需而亦深爲提倡者也我國近來亦採仿東西之法今未能奏效反入於歧途致使敎育前途受莫大之障碍所謂畫虎類犬刻鵠非鶩者是也試觀他國小説皆尙實理或可輔助學術或能進化道德我國小説則不然近日所出者非本諸淫亂即涉及鬼神若求有關於科學首德或能醒發人民愛國思想者十難得其一二夫童年之性最易移動試令其覽忠義之書則其氣必爲之一振亦思所爲有以效之令其覽科學之書則其志必爲之一堅亦思所學有以成之要知人之生也性質本善要皆受外物之感使之卑汚使之下賤今旣閲鬼神淫亂之書則必入於迷信入於邪途矣現之教育界方有振刷之精神而一二著作生種種之障碍鬼神之作或借口爲文人游戲之筆然無理之談亦爲識者所不取也而淫亂黑幕等書則非潔身自好之士所爲皆係喪心病狂者流之作作者之道德可謂喪失無餘矣然而此種著作受歡迎於男生久已垂著報紙且聞一二女校以爲課餘消遣之品淫亂之書風行閨秀其害尙堪設想耶夫子女在校父母不與聞焉全恃師化之良否今學生有不正當之舉動敎師爲保全生活計不加禁止敎育前途竊甚悲觀將來則不但有害於敎育關係於社會也至鉅而關係於小説界之名譽也尤鉅若以官廳禁止皆爲表而文章私相售買到處仍然今欲實行杜絶之法必須斷本窮源先請小説界諸君挽回一二著作者之天良不作欺心滅理之談新木不生則舊枝易去再望書業公所將其存書舊版設法銷燬其策較敎育部之禁令官廳之禁示稍爲實在若能禁示子弟不覽是書則彼雖著作彼雖刷印而購買無人銷場無處自受天演之淘汰而湮没無聞矣是法較上設之策更爲完善盡美又爲最簡單最易行者也障礙旣除而後提倡有益於敎育之小説佐輔進行則敎育前途易悲境而爲樂觀矣管見甚微還望海内敎育家有以足成之 
老申報 
[夜遊敗興（見光緒元年七月二十八日）]  
香港新聞云該處雙樹灣之塔燈業已工竣十六晚五點鐘三刻港督與按察司輔政司律正司及職官多人同乘小火船前往登眺祗以堤岸前爲風水所衝激半皆傾圮故火船碍難　近祗有用防虞小艇數艘陸續渡登岸　時則星月交輝水天一色魚龍互戲　鵲無聲微風西來動搖襟袖中西官俯仰之間意殊甚得無何巡閲旣徧覺工程極稱完固緣即仍下小艇告歸督憲與輔政司等先後回船最後則按察悮律正司及西官兩員駕一葉之扁舟入層波而輔棹回望塔燈璀燦照耀空明殊覺心曠神怡歡喜無量不意突覺馮夷怒號箕伯肆虐小艇顛簸不已同舟者俱面白如紙舟子竭力駛行將近火船而所懸之梯見巳隨風擺蕩正圖　附而登小艇已力莫能支旋即傾覆兩西官手眼快捷俱抓住懸梯飛身直上律正司素諳水性雖遇危急猶能泳游自若鳧水登舟惟按察司則出没洪波查不知其去就蓋性命爭於呼吸死生决於俄頃也幸有舟師名褒剌者知事迫切乃躍入水中將按察司救起得不罹滅頂之凶於是各官皆互相慰藉水手等亦隨即將小艇拖起直至一點鐘始行回港十八日按察司例應升堂訊案因是夜受驚故副臬憲代爲審事云　雅興未闌危機旋觸天下事其大抵如斯歟想臬憲清夜追思當亦啞然而失笑也 
新拾遺 
[曾德女士臨終記（下）] [  朱鴛]  
　　孟檨先生謂譫　無不凌雜而女士病中遣言有物有則翔實似義林之記載警策似尊宿之語錄若木屬信徒以念佛持齋爲職志者臨命終時神志專一湧現勝境事或有之而女士入學校肯新智識平日有以神怪仙佛進者輒辭而　之於内學秘帙從未　涉乃一病以後判若兩人殊不可解 
女士初肄業上海愛國女校能通大義婚於沈氏子即其季　忻齊次子亦佳子弟也婚期垂定不幸　疾卒家人秘之不令女士知一夕女士至劇塲遇其姑姑揾涙避之女士悟急歸擁被而飮泣母氏知不可隱盡告之并勸之乃收涙而强笑自是嬉笑如常不復及一字偶及婚事則變色父母猶誤爲羞澀也女士平日以婚媾故避嫌不至外家病前則堅請隨母歸至即病病所臥牀即其未婚壻易簣所也殁後與其未婚夫合葬徇其志也自來天女受身必兼福　女士雖未以享用酬答苦修亦能以智禁焜耀濁世守貞不嫁尤遵世敎非生有自來曷克臻此聞孟樸先生持楞嚴至謹其所生者能宣流至教亦分身證果之因也 
唐小説多言自知亡日之事近世亦有之余友沈君晋之之祖約齋先生病中臨禮器磚一通貽其孫楮末媾某日當逝逝之日果如所書余雖不及見先生而臨字果見之臨没又自書挽聯語頗通達惜不記也奉賢郁君焦甫能詩善謔風趣無兩没年五十有六未嘗有疾没前寓書友人亦言亡日友人以其謔也不之異已而果得耗奔至君所書楹聯未竟猶在几案視之則爲屋瓦自驚天自笑美人如餘爲玉劍如虹蓋集龔璱人句也家人言君書及如字忽埋首於懷推之冰矣兩君未嘗誦佛惟學養有得始得去留無礙近松江張君石潛病經年病中令家人辦集後事喪簿之端開列十一月惟留時日待塡殁時果十一月某日靈前白緯君自畫山水甚精雅其達甚矣脱然無戀即功德也事與曾女士臨終悟道事相類故併記於此 
常識 
[糖與筋力工作] [  谷僧]  
　　人體筋力工作時必耗糖質蓋爲生理學者所公認尋常血液千分中恒含一分糖質肝臓中亦含糖質成爲肝液蓄爲强壯筋力之用常應體中所需要而神其分配之功用實爲人體中所弗可闕者 
雖然筋力所需之糖非蔗糖爲香橙及其他之菓汁不可不察也菓汁中之糖最易被吸且能速振人之精力啖菓物後常覺精神爽樂職是故耳 
蔗糖入體後必先消化變成菓糖然後始能被吸而神其功用經此消化及改變之階級須需數小時之長時間然則爲供給筋力工作計菓糖或鮮甘菓汁實較懮於蔗糖彰彰明甚 
顧就實騐所知即蔗糖於赴敵兵士及勞頓事　亦珠有利益及價值昔日俄之戰日本步兵遠行之能力令人　愕當時論者以爲歐洲各國之步兵於耐苦一端無有可與日兵頡頏者意大利步兵聞之不平非特實行日兵同長之途而　惓容且超越之而精神如常問其何爲而有如是之能力則曰當軍之出發也各供給以重量之塔糖較他物易於果腹且消化殊易故精神煥發云 
近年則有一種良美糖質製自　類其法以消化之麥芽爲　酵物而成曰麥芽糖此糖較無刺激性且當壯建筋力工作之能力也其弱點則在增加體之重量有肺疾者不宜用耳目今多以麥芽糖代蔗糖供給兒童蓋以麥芽糖略有漡　之功用多用之於消化無所阻碍也 
四五年前法軍操練中一軍官亦次作此同樣試騐旣得其長官之允諾逐於每日黎明振軍出發衷糖爲糧所行殊　而　疲狀他軍莫能及焉自是糖爲法軍糧食中一要品 
數年前德人曾歷作糖能供給筋力工作之試騐於兵士並及犬馬與他獸其結果以爲此物確有奇異之支持功用惟逾量則有激刺胃臓之弊病意大利考察家烏格脱嘗以百分之十三芳糖溶液使犬類患充血症及胃臓發炎疼痛病 
雜錄 
[世界小新聞] [  呆正未艾譯]  
　　○葡萄種子之新用途葡萄之種子大概廢棄鄙爲無用之物而科學日昌以來廢物利用之法大加提倡而葡萄之種子遂有研究之人亦有利用之法日本萬朝報上載曰葡萄之種子可以製造石　因種子之中脂肪甚富而石　含有脂肪刻下南美之某葡萄酒製造所已準備大規模之器械而從事製造脂肪噫製造如能見效則不獨葡萄種子廢物利用爲有利且工業界上受惠亦不少洵破題兒第一回之利用廢物法也吾望早日見效云 
○水銀酸化物之新用途日本萬朝報曰凡軍艦或汽船之類其下船底若使長期有海草介殼之類附着其上則不獨有汚於該部且大足以減小其速率而最近之發明謂欲此等寄生物之寄生最良者宣用水銀赤色酸化物蓋水銀之赤色酸化物爲毒性之物塗於船底之上則海草介殼之類必不能再行寄生且已寄生者亦必終至於死洵絶妙之方法也 
小説 
[滑稽二男爵（二）] [  英國馬丁氏原著（雄倡）]  
　　老婦曰我誤矣然以貴閥如君日引升斗之皮酒自酌不其樂耶公人胡爲者忽又顧其女曰愛仙汝掣若母何爲女聳肩答曰娘毋喋喋作此可厭語彼勳爵將擬母於何等施曰我意公人亦固尊貴謝天帝天乃未降罰我躬令長日蟄居𢋨肆外史氏曰實則其言一一屬實皆適合其分際爰書所定乃正令之長日奔走𢋨肆間也言次忽又作惰聲曰語及尊貴令我憶得一人與晨餐時同席之新客伊誰女郎曰君非謂彼斐栩君乎斯人頗佳席間乃適坐我次施曰密斯葛設我爲卿當不與多談彼似劣品之賤貨何是掛眼女曰彼儀觀甚美施蒂菽夷然不屑意至輕藐曰我則未甚計其垢汚之皮骨今密斯能與我小小同遊乎女夷猶曰否謝爾盛意我句我句其母代答曰彼新履乃太窄足痛彌甚不良於行女聞言色頳對其母顰眉施蒂菽作猾賊態曰噫是爲婦人積習我恒思我每見有數女子入我肆句噫幸見恕我似遙見迭更勳爵在彼非我趨迎與語彼且盛怒餐時圖與君輩再晤我行矣語後逐匆匆入人叢中去逾二小時後施蒂菽於席次偶爾引目見新客斐栩方貢媚於密斯葛則心滋厭惡不覺妒形於色而女似羞怯時時以妙目注射二人似欲令之共談已而斐栩方滿咽堅韌之牛脯女乃叩施曰勳爵海佛爾曾而爾友迭更勳爵未答曰否未也若人乃非是苟得與面當引之至是爲紹於卿女曰噫我今又憶得一事意君尙未與此君識而語次即顧謂鄰座曰斐栩君容我爲君介紹見此海佛爾勳爵斐栩咽其餘　後以目視施點首爲禮施蒂菽仍氣慨岸然如王侯言曰遇君滋悦凡爲密斯之友猶吾友也斐栩則叩女曰卿云此誰氏子女答曰彼爲海佛爾勳爵斐栩曰惡有是哉乃以冷眼　測施之爲人施目光亦不爲縮曰誠然誠然女又曰海佛爾勳爵聽之今日别後兒謂阿娘吾家宜以明晨奉邀貴人引我輩划艭出游亦見允否施曰匪不樂從言時心竊默計能否及明日晨餐之前習鼓　之技 
[自由談之自由談] [  小孤山人]  
　　試用催眠術爲决議法南北議和不可以威林也不可利誘也祗有疏通之一法耳至疏通之不得則如之何無已則有一種催眠術乎施衛者命曰開口則被術者必開口施術者命曰舉手則被術者必舉手若是則一切難議難决之事不知不覺悉議决於如醉如夢之中豈非吾國民一大快事 
今日徵得文榮泰君　　漢　影片一張上等 
 
 
 

Page 15

 
 
   
 
 

Page 16

 
 
   
 
