# 1905 - 9 - 4911400

 

Page 1

 
 
[勸捐萬國紅十會經費] [  申報館協振所謹啓]  
　　俄日興兵生靈塗炭曠日持久尙無已時順國受傷之兵例由泰西紅十字會救治獨我東三省黎庶連天烽火骨折心驚去住兩難死生莫小昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特貨輪船載之出險特是事關重大所費不貲刻雖集有五萬餘金而來日大難亟　補助所望寰中義士海内仁人各　囊金拯民水火較之散財助振其功德更舞可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[俄日近事論]  
　　俄日搆怨累月經年至旅順俄守將降服日人戰事乃成一大結束從此可望兩國韜戈釋甲依然玉帛雍容乎曰未也旅順雖乞降全國海陸軍固猶是敵　同仇躍躍欲試也不觀申報所載俄君臣籌議之事乎俄京自聞旅順之變朝野上下駭愕驚惶俄皇特於前日召集内閣及諸部院大臣會議應付之策盈廷一致咸請維持戰局務期克奏膚功於是添派陸軍二十萬人歸苦洛拔托金節制海軍則召令統帥洛斯狄斯文同基回國而以某君代之觀其堅忍卓絶之情形斷不因旅順一隅致隳全局所患者國中革命之黨蔓延無際爭思背叛朝廷未免於兵事多所牽連而舉動不無窒礙耳苟内訌不致驟起夫安肯俯心低首聽日人之得意凱旋哉難之者曰前聞我中國朝廷以禍結兵聯非民人之福亟思聯合英美諸大國排解其間英美政府中人皆謂刻尙未及其時迨時至而後調停方得迎刃而解兹者旅順旣失非所謂調停之時乎何絶不聞有魯仲連其人勸令兩國寗人息事也則應之曰所謂未及其時者特英美諸國推托之詞豈果欲調停其事哉今夫俄虎狼之國也其氣勢之大幾於並世莫與比倫自西伯利亞鐵路告成由亞西亞以逹歐羅巴絶迹飛行未兼旬而已到以較輪船航海可减二十餘日程途旣免轉運之艱且乏風濤之險以故歐人航海之利日久必盡入俄人掌握之中歐人心焉忌之所苦無術以阻其勃發之勢深幸日人奮起　擊大衂其師一與議和俄燄仍熾風輪火琯依舊飈馳各國商人勢必因之坐困故非俟其筋疲力盡一蹶不復能興必不肯從中轉圜使重與日人棄仇修好若日本則地與不及俄人之廣博魄力不及俄人之沈雄而其留意工商幾如瀉地水銀無孔不入凡各國地之所産人之所成巨細精粗能合華人之用者日人岡不悉心仂妓物旣精美價又從廉與販來華日新月盛從前歐人之經商中國者皆能獲利而歸近則利咸歸之日人而歐商幾有日下江河之慨歐人大將以商立國安有不因妬生忌因忌成仇者會逢俄日　兵曰本　饟徵兵財力將竭歐之商務可望重興不嗾使搆懇興戎斯己耳更安有排雖釋紛使之弭兵偃武者我是以謂調停之說英美諸大國實皆托之空言也然則俄人倘可望轉敗爲功國威重振乎曰是亦未必以地勢論日祇海上一彈丸黑子人民遠遜俄之衆財賦遠遜俄之充船艦遠遜俄之堅兵甲遠遜俄之利然距戰地甚近朝發夕至甚利挽輸俄則相距數萬里之遥無海口可便轉運僅恃西伯利亞一路而又有貝加爾湖之隔紆迴環繞不便行車轉　添兵皆需時日爲戰爲守靈捷廻不如日人此誠俄之相形見絀者也以兵勢綸日本民氣固結萬衆一心不若俄之虚無黨中人密布如林爭思叛逆然全國戶口不及俄十之二三卽使驅常備豫備後備國民諸兵胥赴前敵稽其總數亦屬無多以　俄之數十百萬大軍及勇悍無敵之可殺克騎兵咄嗟立辦者相去已不如遠甚若海軍則合通國新舊大小諸軍艦尙不足抵俄之波羅的海第一第二兩艦隊今者波羅的海第三艦隊又將編制成功傾國之師萃於東海水陸並進如火如荼誠有如昔人所謂逐鹿中原未知鹿死誰手者此則日之較遜於俄者也雖然我恐俄之終非日敵也夫兵貴一鼓作氣俄之海軍鋒銳自去臘仁川一戰已被日人挫折殆盡陸則戰於得利寺戰於遼陽戰於南山戰於二百三諾脫高地雖裹瘡喋血誓互衝鋒屍積如岡有進無退而地終被日人所得師終被日人所熸銳氣消磨已非一日今欲於大遭挫衂之後重加策勵振奮武威設非軍士數倍於日人軍　數倍於日人堅艦利砲數倍於日人則喪敗之餘士氣斷難鼓舞試問俄人能乎不能乎我因是知反敗爲勝之决非易事也或曰今觀歐洲來電謂波羅的海艦隊中帥艦克尼阿斯蘇哇羅夫已在途中觸礁覆没此事果信而有徵乎曰其說恐難盡信觀夫前日諸電或謂帥艦已在途中失事或謂廷旨已如回洛斯狄斯文司基另簡某君爲統帥或謂俄皇電飭在途暫停以待後命或曰此項艦隊已由俄皇飛電撤回諸說不同互相矛盾揆以鄙意前者俄皇曾有旅順若失諸艦不必東下之言今者半途驟聞變端統帥必暫擇一合宜之地停輪電奏朝廷以取進止因之謡言四起局外互相猜疑要之失事一說固在可知不可知之間而陸師旣添二十萬人决無撤回海軍使陸路諸營孤立無助之理欲知究竟姑與子靜以觀之可也於是挑燈而成俄日近事論 
[電傳宫門抄]  
　　昨晚九點鐘時京師友人專電告知本館云十二月初三日皇上召見軍機大臣及章嘉呼圖克圖是日並無明降上諭 
[俄將到日專電]  
　　昨晚九點鐘接日本東京專電云旅順日本軍所收俄俘至華　十二月初二日午後爲止合計將校士官八百七十八人下士卒二萬三千四百九十一人俄將司徒西爾及其夫人以下一千人約明日可至長崎 
[日皇誓衆]  
　　日本東京某日報云明治三十八年正月一日日皇臨朝降勅日上天眷佑皇圖鞏固萬世相承之大日本皇帝今與爾忠誠勇敢之有衆誓朕兹與俄人戰朕之海陸軍宜各奮忠忱同仇敵　朕之庶司百執事宜各 
 
 

Page 2

 
 
勤爾職以保乂我國家恪遵立國憲章竭力盡心無俾隕越朕實有厚望焉朕之所期者惟是國運文明民心安謐列邦友誼教篤逾前俾維持東方時局和平垂之久遠威名權利毋或捐傷上下一心確立將來之基址朕夙以外交爲至要之務旦歹厪念罔敢有違朕之有司咸能探體朕意輯睦友圖親厚益加不幸俄人肆其鴟張朕不得已而興師伐暴然宣朕之初心哉朕意我帝國之所重者首在保全韓境此意未嘗一日或忘蓋以日韓累世交親韓之存亡我帝國實有關繫也俄人明明與大清及各邦約盟誓昭然乃竟進佔滿洲旣獲喙息之方卽肆兼併之志日後滿洲土地歸入俄版籍之中尙能韓國力爲支持亞東可守平安之局乎朕故乘兹機會商諸俄人甚冀歴久相安保全和局迭飭有司與俄會議折衝樽俎歴半載餘俄人陽願輯和隂繕完武備海陸爭持爾時朕尙思屈己以從而俄人終始游移全無誠意朕見韓國瀕危迫漸將侵及帝國利權用是大興撻伐之師與之戎衣相見深精忌然朕之素志仍甚望保障堅鞏國勢平和豈好戰哉朕今千汝有衆尙其各奮忠勇努力從戎以增帝國之光用奏綿遠無疆之績實勝所深爲依賴者 
[俄艦觸礁]  
　　華歴十二月初一日英京倫敦路透電局來電云俄京聖彼得羅堡日報有名紐約新聞者登訪事人所傳電報大旨謂俄國海軍提督洛司狄斯脫文司基之坐船名克臬愛治蘇滑洛夫者刻已觸礁沈没註按克臬受治蘇滑洛夫爲新製之戰艦載重一萬三千五百一十六墩西歴一千九百零二年波羅的船廠製造速力每小時行十八海里置砲六十四尊魚雷管六具全船人數共七百四十員名 
[處置俄俘]  
　　華歴十二月初一日日本東京來電云上月三十日日軍點收之俄俘共計將弁一百八十六員内中八十六員已設誓踐守决不再從戎尙有五千四百五十一人則爲兵士及一切人等又電云虜俘五千人已於昨日離去旅順將弁及不關戰事之人將由大連灣送往長崎然後起程回國 
[法人答問]  
　　華歴十二月初一日英京倫敦路透電局來電云日廷以馬逹嘠斯嘠島以煤糧接濟俄國波羅的海艦隊事遣使詰問法人法國覆稱决無違背中立事情因彼處地方官己嚴諭實力遵守也 
[續錄谳洋大臣據滬寗鐵路工程購地局申呈購地章程轉飭江寗藩司移行遵照札]  
　　一滬寗鐵路應用地畝除購明立定界址外任憑地主墾種如所賈地畝尙餘畸零不及一畝不便墾種情廠歸併鐵路收買者准叚員核辦　一地價旣有定章又由地方官會同委員開誠曉諭毫無假勢抑勒倘該地主尙有委曲未盡事宜准邀同地鄰二三人面禀委員查核酌辦倘敢聚集多人及婦女肆行攪擾等事照章送縣究辦○房屋顯　一無論巿房民房祠堂廟宇善堂公所均由委員會同地方官公平估值禀候路局總辦定奪該業戶應隨帶老契或新契或加找社絶契或讓契或典契或轉典契到局呈騐全購者收回分割者批明發還仍照田地摘單辦法應領房價仍以聯票爲憑　一瓦屋草房分别辦理有願拆遷者酌給搬家費聽自拆遷不願拆遷者由局折價如抗不領價亦不拆遷一經動工即由縣會局督率差勇押遷拆平以應塡築一業主外出應由經理人或租戶函告來局呈契領價屆動工之時仍未未趕到卽將應購之地先行圈入公用該價發縣存儲以待隨後憑契具領 
一公産領價或不止一人出名者亟應細心辦理常有契據雖歸一人管執而遠房外出亦應公同領價者統歸出名領價之人就領狀書明如有轕轇歸書名人自理字様仍須覓殷實保人方准具領以杜冐領之弊○遷墳類　一墳地無論等差每畞均接毘連地價給發委員隨同勘諭工程司於標誌之時先將標内應遷之塚督飭司事另簿登記隨後於測量購地時卽確切查詢墳主姓名一坏土共有幾棺卽據墳主口述然後將棺具數目塡寫號單兩紙加蓋經手委員圖章一給墳主收一黏木牌插於墳首四圍加灑灰圈以爲標誌甲如當時無人知墳主姓名卽另記待查字様乙如墳主外出或不及到塲卽將號單由局代存俟發給領價遷費憑單時一併補給丙無主墳塋將號單另行由局編册存案一每棺遷費若干圓及開塜點驗附葬棺數每棺應加給若干以及磚塚泥塜之如何分别幼墳骨罎之如何减等均由總辦擬定數目與購地上中下官價一併呈由督辦大臣核准後發貼簡明告示使附近周知其墳上應砍樹木塚内拆出石碍均歸墳主自行移去不再給償各叚委員眼同地保及墳主照號單點騐如果相符卽於發給遷墳費編號三聯單上註明棺具數目甲一暗移浮厝及别處棺木二冒認墳地及擅領遷費三處堆浮士四此處已領遷費之棺仍埋彼處以希圖冐領之弊俱應嚴加查察犯第一條者送縣照律嚴辦其棺仍尋覓原處掩埋犯第二條者送縣重懲仍將地保治罪並飭地保知照原主具領犯第三條者不給價犯第四條者勒令自行將棺搬去倘不遵辦送縣懲治乙墳主外出其地價及遷費由親族代領或由同鄉紳士代領須有本墳主信函爲憑並應加結聲明如有轇轕惟代領人是問如無人代領或不願代領者限一個月親來領價起遷逾限卽由局代遷局地浮厝有石碑者仍代栽石碑起棺之日會同地方官及保人等查驗棺面仍以石灰照石碑寫明人名無石碑者編號所有棺數人名及號數另行造册加蓋路局關防並由縣加印存儲以待墳主隨後禀請自遷該項地價及遷費存縣有可具領補給丙義塚由堂中首董自遷不計棺數每畝總給洋若干圓無主墳及荒墳不給遷費由局另購餘地掩埋作爲義塚古墓棺木朽爛者購棺改葬局地零星屍骨另行檢貯小木匣點送局地代埋惟必須委員司事等督役裝匣務須檢清切勿遺漏丁僅存窟地而屍骨銷化棺木無存無可改葬者槪不給費實係年遠土堆已傾墳主能確指男女棺數者須由委員察視四圍草根土色毫無虚揑情弊乃准於啓封遷葬時點棺給費此文未畢容再登續 
[贛路籌欵]  
　　江西訪事人云前護理兩江總督江寗藩司李薌垣方伯自奉督辦江西鐵路之命卽擬先築九南然後推廣至南贛以接粤漢幹路惟欵鉅工艱非易集事因議鹽局售鹽與各販戶每引加庫平銀一兩九錢六分合巿銀二兩鹽店售鹽與各食戶每斤加制錢四文通計每年可得銀二十餘萬兩實爲進欵之一大宗刻已擬就章程禀請撫憲咨商兩江總督周玉帥並通飭岸照行矣 
[贑改軍制]  
　　江西訪事人云贑省續備左軍統領瘳縉近奉憲檄調統常備中軍所遺左軍統領一差不復派員庖代駐紥何處卽歸何處地方官節制以一事權計常備軍五營吉安府駐二營袁州府駐二營義寗州駐一營改以府州縣爲管帶營官爲帮帶所有其訓練約束彈壓剿捕諸事宜卽責成管帶帮帶會同辦理 
[請懲閙教]  
　　江西訪事人云上月某日前署江西撫憲夏菽軒中丞准法國主教郎守信函開近聞拿獲會匪數名業已正法或有指爲與高安新昌相涉者似此懲辦匪犯安靖地方足爲貴部院賀然敝處所最關緊要者係棠浦龔姓閙教阻止建堂殺斃五命重案此案辦妥餘案均易就緒是以敝處所重先辦棠浦之案而印委各員舍重就輕專辦高安等處之事宜其不就也然以實論之各處謡言風起繼棠浦命案之後新建教民亦被人殺斃南昌教民鄧國和被人剜目而瑞昌又有重傷燓司鐸之事追究其根皆因棠浦要犯未辦以致如此是以棠浦之案亟應 
 
 

Page 3

 
 
嚴辦龔姓要犯亟應重懲舍此而言相安未可得也今附上龔姓眞犯名單一紙其中不惟全未就獲且龔姓不辦則教民仍無一人能至棠浦而免殺害者敝處甚望和平然不敢以不辦要犯僅以撫卹賠償結案卽爲理禮之平也云云隨卽行知派辦政事處轉飭瑞州府督同新昌縣迅將棠浦一案限於一月内安實磋磨議結并飭新建等縣查明各案詳細情形刻日禀覆 
[勁旅撤防]  
　　安慶訪事人云前者江西樂平之亂皖撫憲誠果泉中丞以徽州婺源縣壤地毗連恐被鼠擾派令續備右營管帶張守戎得全帶勇一百名馳往防堵今者事己安謐因由守戎帶勇回省十一月二十四日詣轅禀請銷差 
[皖梟復熾]  
　　松江訪事人云蘆墟鎭迤西有地名北庫者係江南提標左營汛境近日忽有巢湖梟匪分駕槍船三四十號駛泊其地聲言欲得董事柳姓而甘心柳聞言大懼避匿不知所之梟船仍任意逗留堅不肯去汛弁蘄君恐滋事故急遣弓兵曹某齎文投左營及守備署禀陳請卽兵往剿或謂彼處向有蘇捕營駐守保梟衆揚威耀武置若罔聞殊可異也 
[鎭郡試期]  
　　鎭江訪事人云調署鎭江府知府德乾一太守奉江蘇提督學政唐春卿大宗師札開本屆舉行科試統限來年二月初一日縣考三月初一日府考飭卽遵照等茵刻已轉飭所屬各縣各學一體出示曉諭俾多士周知矣 
[鄂省官塲紀事]  
　　漢口訪事人云邇聞官場中人傳述粤漢鐵路已由粤督岑雲帥會同鄂督張香帥檄委黄小魯觀察嗣東總理其事矣○武昌府知府梁集菴太守全省學務均資督率昕宵擘畫不無顧此失彼之虞因將中學堂督學一差竭力辭退督憲張香帥尙再三慰留未允所請也○湖北漢黄德道華洋交涉政務殷繁飛精明幹練之員莫能勝任愉快兹者湖廣總督張香帥擬以武昌鹽法道繼蓮溪觀察調補已專摺奏逹九重矣○武昌府同知歐陽司馬麟現已開缺所遺篆務由藩憲李少東方伯札飭武昌通判祥别駕泰兼署○候補通判王别駕璠前奉督憲張香帥札委入京恭齎皇太后萬壽賀表兹已回鄂銷差矣○日前欽差查辦事件大臣鐵寶臣星使蒞鄂時江南機器製造局總辦魏蕃實觀察會辦方硯甫觀察隨之而至蓋須與星使同赴萍鄉查閱遷局地址故也 
[贛省官塲紀事]  
　　江西訪事人云署藩司周瀚如方伯前接京電知欽差大臣鐵寶臣星使不復稽查庫欵卽將所派造報册籍委員札吊銷嗣接派赴金陵委員電稱星使雖不查庫仍須將册籍送呈方伯因飭各員赶緊查造如不及造則先造庫表分作兩次送查○前署江西巡撫夏菽軒中丞以釐局委員胡乃鈞於應收木釐册報不實以致收數頓不如前湖口釐局委員吴毓庭二套口委員王生選經收木釐僅以八成歸公局中司巡更需索陋規致商民怨聲載道因卽具摺奏參一面仍飭省局清算經收帳目以便澈底根求此外各局卡委員有無蠹弊仍當隨時稽考以杜中飽而恤商民 
[白下官場紀事]  
　　金陵訪事人云此間城廂内外凡有馬路之處均經分叚設卡派弁督勇日夜梭巡其辦法雖仿照上海租界章程無如經理不得其人往往有名無實現屆冬防喫緊之際巡緝更不容稍寛警察總局總辦龔虞賓觀察因奉督憲周玉帥之諭嚴飭加意防維爰委府經歴余參軍庭笏爲馬路總巡查以資整頓○江南銀圓局自邇年兼鑄銅圓後弊端在出幾令人防不勝防當欽差大臣鐵葆臣侍郎初抵白下時卽商諸前署督端午帥將局中總辦張觀察撤差另易道員經理迨周玉山制軍蒞任亦以清查局務爲急前數日札飭新委銀銅圓局總辦潘芸蓀觀察赴滬上轉運鑄錢機器未及返省卽檄委分寗知府徐太守棠廣廣東知縣羅大令之彦赴局稽查一切以期弊絶風清是亦整頓圜法之要道也 
[上海官塲紀事]  
　　江蘇試用州判夏半齊别駕江蘇候補縣鄧小亭明府同於昨日詣縣署拜會縣主汪瑶庭大令○十二月初九日爲俄歴一千九百零五年元旦蘇松太兵備道袁海觀觀察須率同縣主汪大令前往俄總領事署道賀○昨日午後　任出使韓國大臣曾經詒星使廣銓乘緣呢大轎入城赴道轅拜會與蘇松太兵備道袁海觀觀察茗談良久繼至縣署投剌縣主汪大令飭丁擋駕 
[撫軍莅滬]  
　　卸署江蘇巡撫調補湖南巡撫端午橋中丞於本月初一晚由蘇起節前晚行抵滬江泊舟新閘大王廟左近蘇松太兵備道袁第觀觀察以下各官咸登舟請謁中丞接見後卽命駕至斜橋畔洋務局晚餐旋卽折回舟次聞行旌小駐卽須赴湘履新也 
[星軺蒞滬]  
　　前晚九下點鐘時簡任出使朝鮮國大臣曾經詒星使廣鑾由金陵乘江寛輪船抵滬在法界招商局金利源馬頭登岸駐節泥城外行轅 
[棍黨入柙]  
　　前署江蘇巡撫端午橋中丞訪悉上海馬路工程局捕頭胡瑞龍及水巡捕頭陳向榮與窮兇極惡之土棍范高頭通同一氣無惡不作且有抑勒窮民賄和人命等情札飭蘇松太兵備道袁海觀觀察轉行上海縣汪瑶庭大令查拿到案訊明管押申詳撫轅兹奉批回著先斥革卿名然後禁押改過局一年俟期滿後另行核辦前日已飭差押内改過近收禁矣 
[滬城火警]  
　　昨晨八點鐘時本城天官牌坊朱信隆香店之後某姓家不戒於火致兆焚如幸十鋪北三鋪各洋龍近在咫尺馳往施救始得熄滅僅焚去房兩間 
[法界火警]  
　　昨日四點鐘時天將破曉法租界公館馬路八仙橋東首某茶葉店不戒於火烈燄熊熊幾與晴霞爭麗旋延及左右鄰順興泰牛皮店廣同興烟膏店德昇泰首飾店某姓羊肉麫店對面萬興飯館共焚去樓房七幢始經救火會西人救熄事　捕頭派人將茶葉店主某甲拘入捕房交人保出著候堂期聽候讞員陳楚生大令訊罰 
[爭辯驗屍]  
　　英美等國公共租界工部局董近在虹口沈家灣左近建造醫院一所並在院側另造驗屍房現已工竣定章嗣後爲有中西人之路斃及被人刃斃者舁往此處由局董備文照會公廨讞員會同官醫生察驗讞員黄耀宿司馬答以驗屍一事歸上海縣主持今欲改章須禀請蘇松太兵備道袁海觀觀察核辦 
[實惠均沾]  
　　朱哲甫以敝堂施粥經費浩繁代募善士二十四戶交到洋二百三十六元又源明居士洋二十元久康源和莊合洋十五元方子厚洋二十元李門沈氏求病速愈洋二十元無名氏洋四十無名氏求病速愈洋二十元朱兼士求病速愈洋五十元江北糖雜貨衆商戯資移助洋五十元十五角怡大參號洋十二元武林昭德堂助棉衣二十五件丁子馨棉衣捐洋三十元陳儀泉洋五十元丁夢蘭洋二十元來福生洋十元寶泰棉衣褲二十套歡臚黔首旣銘推解之恩誠格蒼穹定獲安全之福乞登報牘叩謝仁施上海六馬路仁濟善堂董事嚴信厚楊廷杲陳作霖朱佩珍焦發昱施則敬張韋承等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖山夕照]  
　　安慶訪事人云皖省警察自經臬憲濮紫泉廉訪釐定章程又得李大令維源竭力整頓戢奸察暴法極周詳日前江西大吏委候補知縣惲大令金堂來皖查攷以便仿行○濳山縣典史張少尉籍𨽻湘中自去冬到任後至上月某日因病　缺彌留際夫人某氏曾　股和藥以進無如膏肓深入卒難挽回然其烈已可嘉矣 
[京江寒浪]  
　　鎮江訪事人云常鎭通海道郭月樓觀察以商部奏定商標註册試辦章程已牽上憲頒發到道當卽轉行所屬各州縣體曉諭俾衆周知○荷花塘江邊順記馬頭一帶坍陷傷人之後附近正康德新元昇昌新等貨棧二十餘家均將貨物從速遷移以免後愚○商務局憲擬設商學會曁商業學堂以資考鏡刻已議定章程將次開辦矣○郡城德星宫官粥廠每有家堪温飽者乞取以喂牲畜殊於善舉有妨道憲郭月樓觀察爰飭署丹徒縣知縣張星五大令出示申禁如敢再蹈前轍一經察出立提嚴　復派員弁駐廠查察務絶弊端○烏峯山爲南北要衝行旅往來時虞暴客近由署丹徒縣張星五大令商准江南武威全軍統領龔協戎炳魁撥派麾下弁勇度地設立冬防巡查局以　鎭懾 
[康山眺地雪]  
　　揚州訪事人云十一月二十一日午後花園巷姚姓家遽兆焚如各善堂水龔飛馳赴救約歴一小時始熄計燬平屋二進聞是日姚姓皆赴親戚家酬應屋内闐無其人不知火從何起也○運河歸江各壩向　冬令水小則由總局遴委熟諳工程之員監工堵塞以利舟行本屆仍照向章運司恩新甫都轉添派武員某君駐工會辦不意日前璧虎壩將次竣事忽爾走脫三占以致工敗垂成在事諸人異常　急現雖重復購料堵築然已糜費多金矣 
[上海縣署瑣案]  
　　前日石茂蘭扭二鋪地甲夥役混名歪嘴和尙者至縣至晚縣主汪瑶庭大令升堂研訊石稱小的向業成衣前日有一小孩喚至西門内成衣途被歪嘴和尙扭至宏園烟館誣誘匿張姓釁婦訛索銀錢小的無奈邀人理勸賄以洋銀六元旋查知小孩實仞指使今日遇見扭案求懲歪嘴和尙供張子其之寡姪媳姚氏被石拐匿張查悉浼小的向追並無訛詐洋銀之事張供姪媳姚氏夫故後不安於室本擬送回母家忽被石誘逃乞向追究大令判令將歪嘴和尙責一百板○孫會卿控王松林騙去洋銀等情大令訊究之下孫供小的由靖江原籍來申訪尋母舅路與王遇向之詢問致被騙去洋銀九元今日途遇爲特扭案求追王供小的係某錢莊之夥今日至某莊劃付洋銀孫忽誣指騙伊洋銀大令判令掌頰五十下○陳狗大前控陳叙生兇毆未蒙大令准理越日復求驗傷大令向之訊鞫狗大供稱故父在日向叙生借錢七千今伊勒令小的交出地基五分向論被毆求恩提究大令諭押候吊到田單然後察奪 
[上海保甲總巡局紀事]  
　　本邑城廂内外保甲總巡朱森庭明府自兼清道局差每見居民鋪戶將垃圾傾潑當街殊屬不成捐體爰備就木桶分置街頭巷尾以便就近傾入其中並諭令地甲押同挑夫遵照所限時刻挑除○昨日保甲總巡朱森庭明府　馬頭上押運垃圾内有駁船延不肯裝因飭拘拿船戶四人訊責枷號○小南門外佛閣近有流民設攤誘賭昨日保甲總巡朱森庭明府行經是處立飭差役查掌各賭待逃避不遑并拘獲某甲一名帶局訊究 
[英美等國租界公廨紀事]  
　　有鄭翠珍者珠海女兒也昨日午前在途啜泣適爲七百六十一號華捕所見帶入捕房頭著送至公堂禀　妥爲安插讞員黄耀宿司馬飭交官媒收留○前日二百八十九號華捕送病民某甲至公堂禀請妥爲安插司馬飭送棲流公所　　閱日病故有所　棺殮瘞埋○前日小孩王木林迷失歸途往來啼哭由二百八十三號華捕抱入捕房捕頭令轉送公廨次日其母王魯氏聞信往領司馬覓人具保始准領歸○七百六十號華扔見瘋人胡秋江在途胡閙拘入捕房捕頭令轉送公廨司馬飭送棲流公所及至所忽已神識清明乃仍帶回司馬准卽釋去○三百七十五號華捕見瘋人閔永泉面塗粉墨高唱狂歌因卽拘入捕房捕頭令轉送公廨司馬飭送至棲流公所醫養○新閘同益生來店主夏岐生控其夥朱福生盜用洋銀等情司馬准詞將朱拘案候訊○某姓家婢女張蘭英因被主人凌虐投訴捕房捕頭派包探邊槐洲送至公廨司馬著暫交官媒看管聽候訊核 
[英租界捕房紀事]  
　　三馬路西首福臨里烟花淵藪也每至黄昏時候小流流氓必成羣結隊溷跡其間向妓家滋生事端鴇子龜奴莫不畏之如蛇蝎近日愈聚愈多不勝其擾爰由鴇兒麻皮大阿姐者糾集七十鳥及老元緒之類投訴捕房捕頭斥不准理惟告以如遇若輩藉端滋事准卽交捕拘拿○前晚賃居日新里之龜奴朱阿狗乘間至石路瞽署吳鑑光所開錦華洋貨店火塲中攫取燼餘之羽綢火油等物適爲包探竇如海所見拘入捕房捕頭著押候轉解公堂禀請讞員黄耀宿司馬訊辦○昨日天津路九十二號門牌太古輝記主某甲查得以前晚歹人將火油潑門上意圖縱火遣人投訴捕房捕頭派某包探前往查明認眞跴緝○偷兒何小弟竊取鄉間某姓家衣物持至租界中求售適爲包探陳金標所見拘入捕房捕頭著押候解送公堂禀請究辦○賊犯馬連芝不知在何處竊得馬衣油布衣帽等物持赴某押店求質適爲包探劉銘芝所見拘入捕房捕頭著押候解送公堂禀請究辦○前日賃居公共租界派克路五百五十八號門牌之岳駕高投捕房報　前晚比鄰錦文書局火起時遷移器物遺失紅板箱一口内儲衣飾約值洋銀數十元請爲查緝捕頭允之○温州路順泰鐘表店失去播威牌皮殼鐘一具投報捕房捕頭允爲查緝 
[法租界捕房紀事]  
　　甲乙二人將未經宰牲公所蓋印之猪肉出售與人經公所中人查悉拘入捕房捕頭命押候解送公堂禀請讞員陳楚生大令訊究○昨日包探查悉某甲家有窩藏竊賊情事急往拘拿賊已聞風逃逸只將甲及乙兩二婦拘入捕頭房候解送公堂禀請大令訊明懲辦 
[美租界捕房紀事]  
　　數日前北蘇州路葡萄牙國總領事署忽失去手槍二枝遍尋無著至昨日始獲諸字紙簏中欵係細崽沈金三陳裕謙二人所竊因卽報知捕房捕頭令某包探將沈陳拘回押候解送公堂禀請讞員黄耀宿司馬訊辦○昨晨江北本邑人小工王二子陳四子混入日本郵船株式會社馬頭貨棧中乘間行竊紫銅數爿携之上街不　爲包探陳三林所見連贜帶入捕房捕頭著押候解送公堂禀開讞員黄耀宿司馬懲辦 
[奏辦湖北籖捐彩票頭彩五萬元十二月十六日開彩]  
本局奉　湖廣總督部堂　奏明開辦第卅六會額設票五萬張每張售洋六元中彩共六千五百零七號計七張有零中彩一張以八成零派出彩銀之高比各公司爲優准定期十二月十六日在漢口開彩得彩紅票憑本局對號單核兑銀元本總局設在漢口鎭上海分局設在南市久大碼頭吉祥弄○外埠往來信力票力本分局一概不付統歸自給○再得彩紅票如無本分局騎縫圖章及長方上海分局小印者概不收兑因無票根可查也特白乙 
 
 

Page 10

 
 
   
 
 

Page 11

 
 
拙學術迂拘旣無樞密之繫援更少公卿之保荐獨以懇直上結主知拔自常僚畀之重任非凡硃遇即鞫躬盡瘁未足云酬豈宜貪戀身家輒圖引退無如負薪之疾積有　年勿　之占難期量夕若再委蛇尸素措置難免失宜屬兹籌防吃緊之時萬一猝有疏虞則奴才之辜恩溺職必有甚於今日者展轉焦思欲求不負聖明不誤邊要竟無兩全之術現幸經手事竣自應欽遵請旨合無籲懇慈恩准如前請懇　特賜成全俾奴才得於枯朽之餘仰瞻天日之表然後安心休息設法治療庶幾可起沈疴仍圖效用奴才不勝感激待命之至所有奴才假期又滿病益增劇經手事竣欽遵請旨緣由謹恭摺陳奏伏乞皇太后皇上聖鑒訓示遵行謹　奏奉硃批另有旨欽此 
綏遠城將軍貽奏爲綏遠城牧廠屯墾漸次擴充需欵不敷擬請推廣屯墾捐輸以裕經費而利耕作摺十七日 
督辦墾務理藩院尙書銜綏遠城將軍奴才貽穀跪奏爲綏遠城牧廠屯墾漸次擴充需欵不敷擬請推廣屯墾捐輸以裕經費而利耕作恭摺仰祈聖鑒事竊奴才於本年二月間因綏遠城屯墾需用牛具無欵可籌奏請援案開辦牛捐休銀三萬兩以資接濟奉硃批戶部議奏欽此嗣經該部議准覆奏令按照現辦直隸山東等省振捐章程銀數奬給虚銜封典翎枝貢監等項其寄居商民祇准捐輸實銀不准捐助耕牛等因行知奴才派員開辦收捐在案又於九月間因兩翼馬廠留墾地畝及二十佐領公領籌補借用駝馬價銀並奴才倡率八旗官兵認領津貼中學堂公費各地均須親往周歴奏明携印赴邊履勘亦在奴才奏請開捐初意所行屯墾要政現已籌有端倪旗庫艱難無從挹注一切房屋牛具農器籽種凡在應需皆刻不容緩而耕牛一項尤爲大宗蒙旗畜牧爲生因地制宜集捐較易是以援照舊案重在捐牛迨部議以牛捐成案流弊滋多令照振捐辦理查近時各省開辦振捐均係照例銀减成核收與牛捐辦法廻不相合奴才旣遵照部議辦理自應與各省統歸一律惟振捐無收牛之例而捐生圖交銀之便利卽亦不復交牛旣不能兩項並收則原定之數實不敷現需之欵推原其故上年冬間牛患瘟疫大半倒斃今年口外荒歉牛價益昻春季收買每頭已在三十五兩以上鶪秋更又加增按定章每牛一隻折銀十四兩核計收兩牛之捐尙不能償一牛之值第就兩翼一隅而論地一千一百餘頃每頃需用一牛已一千一百餘頭加此房屋農具人工費亦甚鉅以捐例繩之則三萬之數旣遞减以時價考之卽三萬兩所核尙多此時改令捐牛其價已數倍於例在部議謂其取巧在捐生轉覺其大受虧此兩翼原辦屯墾已有待廣者也加以八旗二十佐公認之地爲各旗生計所關奴才率領官兵認地爲中學堂經費所自出均奏准免其升科綏遠人盡因循若非設法經營實力督催一鼓作氣及早全開少一遲延則彌望開荒必至畏難生歇無復振興上辜朝廷免賦之恩下負官兵急公之舉指地一如無地仍於實際毫無補裨以二十佐公費論似可從緩獨至學堂經費本已懸釜待炊若竟聽其置爲緩圖將來安望有興學之日奴才抵任以來熟察綏事俱廢固係無人然亦因欵無從籌遂致心有餘而力不足百要舉迄無一成每覽當時興革之端往往前任舉行後任竟存畛域而思爲繼至有不數年事廢半途弊仍故轍者奴才愚見趁此西墾方興墾員率皆熟手將此兩項公地偕捐餘資同時並舉使之一氣以成否則以綏城之人力財力過此以往未之或知矣此又綏遠官兵認地有待推廣者也口外一帶今年雨遲霜早歲收不過一二成牧廠尤甚奴才履勘所至目觸傷心塲圍一空田廬多棄已墾熟地因年來缺乏耔種尙多不肯翻犂至新領生荒置而不營者更無論矣自皮嗷嗷待　歲前凉餒已不可支來年更可想見自來教荒之策非平糶卽設賑以綏庫萬分支絀兵餉尙自費躊躇遑能他顧切實體察糶則暗虧振則全撫艱窘如綏而於不敢虧不敢捨之外妥爲籌畫計惟有借給籽種之一法尙能春發秋收於民有益而於國無損以重官欵者濟卽以裕民食者興地利口外向無土著一遇年荒民皆逃棄故大青山一帶廢地不可勝數奴才身任墾事意重在民寶重在地蓋三年經營牧廠剛有轉機民逃可虞地棄尤可惜如此辦理地無逃民民無棄地庶種熟者不至輟耕而歎開荒者尙可接踵而來益墾多矣然論事機則不能少緩論庫儲則不足取償計無可施無如何也若屯捐正辦坐視民去地荒而不救是亦忍人而已矣朝廷安用此牧民之官乎且牧廠與後套毗連災情無異套民籽種已由西路公司接濟相形之下不能一視同仁此又籌措民戶籽種尤宜推廣者也以上三端奴才熟計兼籌無論原定三萬兩數本减收卽實能集捐至三萬核之各項需用不敷尙鉅地利本自難闢天年又從而歉之奴才人事力爭惟仰懇聖慈俯念旗屬窘乏民生困苦准將屯墾牛捐俟原定數目捐足三萬兩後再行展捐實銀三萬兩以之接續而便分布出自逾格恩施如蒙俞允俟奉旨後奴才卽飭勸捐各員欽遵辦理所有緩遠城屯墾各項需欵懇請推廣殿捐緣由謹會同歸化城副都統文瑞恭摺具陳伏乞皇太后皇上聖鑒訓示再奴才赴邊履勘於十月初五日回城合併陳明謹奏奉硃批戶部議奏欽此 
[調署四川總督錫奏爲恩准該孀婦王苟氏王彭氏在籍自行合建一坊並給予樂善好施字様片十七日]  
　　錫良片再查士民人等捐助地方公舉值銀至千兩以上者請旨建坊兹據布政使許涵度轉據綦江縣知縣劉廷陳禀稱該縣孀婦王苟氏王彭氏承其故夫王珏祥遺志願將業田二十畝計租六十四石有奇捐作該縣工藝所經費估值銀二千餘兩等情詳請奏奬前來核與建坊之例相符合無仰懇天恩俯准該孀婦王苟氏王彭氏在籍自行合建一坊並給予樂善好施字様以昭憿勸出自鴻慈除咨部外理合附片具陳伏乞聖鑒訓示謹奏奉硃批著照所請禮部知道欽此 
調署四川總督錫奏爲請旨將武舉郭安南卽行斥革以便飭縣嚴拿務獲訊明勒交照例究辦片十七日 
錫良片再查仁壽縣在籍丙子科武舉郭安南平日不安本分其子郭平波開設烟館容留匪徒本年六月間該縣民吳純一家被劫一案獲賊王二娃供有郭平波郭二娃弟兄在内迨經該縣傳訊勒交郭安南竟敢庇縱任意抗延現復畏罪脫逃據仁壽縣知縣周慶壬禀由藩臬兩司詳請叅緝前來奴才查該武舉郭安南縱子爲匪抗不交案實屬恃符妄爲未便姑容相應請旨將武舉郭安南卽行斥革以便飭縣嚴拿務獲訊明勒交照例究辦除咨部查照外理合附片具陳伏乞聖鑒訓示謹奏奉硃批著照所請該部知道欽此 
 
 

Page 12

 
 
[甘肅新疆巡撫潘奏覆古城滿營原撥地畝已經民墾匀給兵丁耕種實多窒碍懇恩准原銷以免擾累摺]  
　　甘肅新疆巡撫西林巴圖魯而潘效蘇跪奏爲覆陳古城滿營原撥地畝己經民墾匀給兵丁耕種實多窒碍籲懇特恩准將原撥奏案撤銷以免擾累恭摺仰祈聖鑒事竊臣前據古城城守尉以古城滿營原撥地畝該管兵差操緊要不能兼顧墾種呈由臣奏請將原撥奏案撤銷奉硃批戶部議奏欽此旋准戶部議覆應仍責成城守尉將原撥地畝匀給兵丁耕種妥定章程認眞屯墾等因於光緒二十九年十一月二十九日具奏奉旨依議欽此欽遵咨行到新當卽轉飭古城城守尉遵辦去後兹據該城守尉雙林覆稱伏查部議古城滿營原撥地畝仍應匀給兵丁耕種實於講武之中兼寓務農之意其餘以爲該官兵謀生計策長久者至周且切當此時局艱難新疆各路標營尙擬改練土著興辦屯牧况滿營兵丁本係朝廷世僕旣經撥有地畝豈敢任其惡勞就逸反不督飭實力屯墾以期成效漸收惟體察情形揆度事勢實有窒碍難行者古城滿營兵燹之後靡有孑遺現存兵額七百餘名多係由新疆各城遷併鋒鏑餘生情殊困苦撥地之初人力經費兩絀未及屯墾故兩次奏請展緩均蒙俞允是該兵等種地爲難情形早在聖明洞鑒之中今若責令屯墾不惟耕作之事素所未習斷難服事田疇且農家作苦必須田廬相依該兵丁等駐防滿城新撥地畝均離城數千百里不等相距窵遠尤難兼顧此窒礙難行者一也查新疆識略内載嘉慶九年前伊犂將軍松　奏請分給八旗滿洲田畝欽奉諭旨分給地畝係爲旗人生計起見惟新疆重地武備最爲緊要祇可專交閒散餘丁代爲耕作不當令官兵親身力作等因欽此古城地處衝途形勢扼要五方雜處人類不齊彈壓巡防均關緊要兵丁旣須種地卽難保其不誤差操若令閒散餘丁代耕則自遷併成營僅止千餘丁口除挑補兵額外餘丁無幾且多老弱難堪休養尙恐未暇何暇責其力田此窒碍難行者二也所撥東灣中渠大版河西岔等處地畝向有戶民耕種前任撫臣劉錦棠原奏因戶民尙少本擬遷徙匀歸滿營嗣因滿營未及往耕不獨舊有之民未遷且有陸續新增之戶現在地多墾熟業經奇台縣具報升科納糧永爲定額現若撥給兵丁則戶民必須遷徙事近紛擾不免有拂輿情此窒碍難行者三也滿營官兵歲需糧料雖須動撥正供然前項地畝旣經升科徵糧仍可以之抵補實子國賦無損若歸兵丁屯墾則原有額徵糧石旣須開除而修渠蓋房以及牛具籽種一切屯本經費均不能不由公中籌撥將來成效尙難預期轉恐所得不償所失此窒碍難行者四也有此數難與其徒託空言有名無實不如仍請將原撥地畝奏案撤銷庶于兵民生計兩有裨益等懚呈請奏咨前來臣覆查屬實合無仰懇天恩俯准將滿營原撥地畝奏案撤銷免其匀給兵丁墾種以免擾累之處出自逾格鴻慈除咨部外謹會同伊犂將軍臣馬亮陜甘總督臣崧蕃恭摺具奏伏乞皇太后皇上聖鑒訓示謹奏奉硃批著照所請戶部知道片併發欽此 
甘肅新疆巡撫潘奏爲揀員請補叅將要缺以重操防摺十八日 
甘肅新疆巡撫西林巴圖魯臣潘效蘇跪奏爲揀負請補叅將要缺以重操防恭摺仰祈聖鑒事竊照新疆撫標中軍叅將蔡義興前在署精河叅將任内病故經臣附片奏明在案所遺撫標中軍參將員缺亟應揀員請補以專責成兹查有留新疆遇缺儘先推補副將庫爾喀喇烏蘇營遊擊依博德恩巴圖魯徐積誠撲實勇敢心地光明在新彊効力多年邊情最爲熟悉歴任叅將遊擊都司守備各缺於營務操防均能認眞整頓實爲邊疆有用之才以之借補撫標中軍叅將員缺銜缺旣屬合例人地亦極相宜合無仰懇天恩俯准以該員徐積誠借補撫標中軍叅將以專責成如蒙俞允並懇飭部先給劄付俟防務大定再行給咨送部引見以符定制除飭取履歴清册咨部外謹會同陜甘總督臣崧蕃喀什噶爾提督臣焦大聚恭摺具陳伏乞后太后皇上聖鑒訓示再所遺庫爾喀喇烏蘇營遊擊係屬題缺應請由外揀員請補合併陳明謹奏奉硃批兵部議奏欽此督辦雲南礦務唐奏爲委解二十四起二批京銅運員考語及起程日期摺十八日 
二品頂戴督辦雲南礦務臣唐炯跪奏爲委解二十四起二批京銅運員考語及起程日期恭摺仰祈聖鑒事竊據雲南布政　陳燦詳稱二十四起二批京銅現當起運自應遴員委解准署糧儲道郭燦轉據雲南府知府鄒馨德申稱查有試用知府金煥榮老成練逹辦事敏愼堪以委運由道覆查該員安詳穏愼加考咨司該署布政使查騐屬實詳請委解前來臣覆加查看尙與考語相　業經遵照定章先行咨部在案兹據該運員禀報於光緒三十年十月十五日自滇起程臣己檄飭赶緊赴瀘兌銅雇船開運毋得耽延至委員鈐結隨解様銅俟該運員到瀘兌收禀報至日另行專咨報部合併聲明所有委解二十四起二批京銅運員考語起程日期除咨部查照外謹會同署雲貴總督臣丁振鐸雲南巡撫臣林紹年恭摺具陳伏乞皇太后皇上聖鑒謹奏奉硃批戶部知道欽此 
署江西巡撫夏奏爲九江關常稅稅務司代徵一年期滿徵收正耗銀數摺十八日 
頭品頂戴署理江西巡撫陜西布政使臣夏詈跪奏爲九江關常稅稅務司代微一年期滿徵收正耗銀數恭摺具陳仰祈聖鑒事竊九江關奉外務部札常關各進欵應歸新關管理經該關監督於光緒二十七年十月初一日移立新關稅務司代徵上届截至二十八年九月二十九日一年期滿業據將徵收銀數詳經奏報在案兹據九江關監督瑞徵詳稱九姑兩關常稅自光緒二十八年十月初一日起至二十九年九月三十日止又經新關稅務司代徵一年期滿運閠十三月共徵正稅銀三十一萬四千九百四兩八錢四分二釐耗銀二萬五千三百八十九兩二錢八分四釐二毫伏查九江關例徵稅課僅收船料材木茶竹五項並不徵收他項貨稅長江通商以後輪船商舶暢行各口添設新關侵佔常稅光緒初年過關輪船尙止四五百隻近來幾增一倍有餘此外風篷夾板等船每年過關亦總在二三百隻自内港通行小輪商務往來取其便利於是外江内河民船生計大减現在川楚木植多被夾板等船跨帶於江漢關報完洋稅潯關木稅僅恃江西所産而銷滯價貴來源頗絀茶葉一項自錫蘭印度裁製以後茶商年年虧折　有江河日下乏勢九姑兩關稅課自改歸稅務司代徵稽核格外嚴密上届關滿共微正稅銀二十七萬五千餘兩詳奉具奏旋 
 
