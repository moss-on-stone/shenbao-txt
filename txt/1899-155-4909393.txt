# 1899 - 155 - 4909393

 

Page 1

 
 
[中澤哀] [  申報館協振啓]  
　　皖北各屬連　慘被奇災小風蕩析離居　　情形雖鄭監門　民　亦不能彷彿萬一加以牛匪　　　戈　　　　聊生本館協振所從諸君子後承辭幾　　捐之牘乞振之書旣已　登　端蒙海内諸大善士惻　爲　　　　　　欵生死人而肉白骨其功德何可取世　　　區過廣來日方長杯水事　終難濟事若不源源　濟誠恐　　餘生　免流爲盜賊言念及此可爲痛心所望　君子節日用之資爲行善之舉慈暈所布自能感召天和　日福壽總長公侯萬代匪特百萬哀鴻所　祀以求亦水協振所所馨香拜祝者也肅此布陳伏維垂鑒 
[廣學會證著新學編中國幾支考英興記正續中東戰紀本末學興國策時事新論國售剡重]  
　　明詔送下方學　　吏治儒脩　　　言不蒐新籍戞豁靈　上海廣學會諸君挏　外情周知華故著書十載信足　　　　杜　言天下大國此其左解合　宏　貽通才○每　　　　存裒西瀛旅客名篇開東十聽師先路理明法備言簡　　八角○中國淺支考二　詳　　　報　　出納言外　其　排使君於此不凡一角半○英興記二卷英后在位花甲一周政通人和雲烝　　　就英廷財賦　　中國支　主善爲　有德則樂農旅務　敬告司徒三角半○中東　　本末一圓半續編七角文學興國簽二角三書俄　二圓均與先　之　舊新史　獲　事　論等書傳講士林　勞　　○時事新論六角○上海廣學會總局申報舘及各書坊出售外埠書坊及教士舊書虚亦可向購　　　　　盛 
[論治斃民宣先教義]  
　　自來國運之盛　關乎風俗之厚薄俗而厚焉則熙熙攘攘無競無爭地方安謐國不　治而自治　而薄焉民各爲　必起爭心爭之不已釀成禍亂故聖人之治天下以化民成俗爲第一義後世化導之善漸不古若而法則日備說者　非法不足以治天下不知法者所以濟教化之所不及斷不能盡人而懲之以法也不能盡懲則一　未平一渡又超　見地方有鬥毆之事官憲非不彈壓查辦而閱時未久鬥毆依然盜賊搶刦非無破獲正法之案而盜賊之風終不　　非但不息而益加甚現在各處搶刼之事報中亦書不勝書行路之難不啻荆天棘地非但盜賊之案爲地方之而又有非盜賊而無異於盜賊者各處無頼　　之民爲害閭里動輙持刃訛詐視性命爲兒戲卽以上海一隅而論流　之多不能更僕數說者每以治之不嚴致流氓之　愈大顧自吕鏡宇星使權關道時治張桂卿以重法咸謂上海流氓之肇禍可以稍息矣而其黨　至今横行不法且不獨張桂卿一黨然則法亦有時而窮上之不能盡恃夫法於此亦可見一斑大抵流氓卽盜賊之漸盜賊皆流氓所爲欲治盜賊是宜先治流氓然治流氓必思其所以爲流氓之故方得要領夫民之人於下流也少由於無教繼由於無業終不能謀食遂至無所歸束與匪類爲伍旣已爲匪則流　忘返明知所爲之犯法然舍此無以爲生與其守法而爲餓殍何如蹈法而得苟延於是遂永爲流氓而更漸爲盜賊治之者當先使貧　子弟皆有所學有所學卽不患其無業有所業卽不患不能謀食苟得食又誰肯爲流氓盜賊而罹於法剩哉素贈　國廣設學校子弟至八歲而尚未入　者罪及父母故西人無不讀書旘字之人且書塾分門别類各就所長故學成無不北執業之人不必論其高等就　路　　以及各　所需工人以數千萬計不惜工費之多猶慮工作之少所以西國無游民而國勢日以富强也中國四萬萬人除去婦女無業者約居十之二三雖未必盡爲盜賊流氓然爲民　爲　蠹已權　難數久之又久生愈繁食愈衆禍　之機已基於此若不早爲籌及將來國勢何可問耶自宜信照西法廣設各　學塾俾子弟皆得入學肄業若學成無所位置勢必驅而之外國以資敵用則又須廣興鐵路礦政以及製造各廠庶民皆可以謀食自無爲亂之人地方得以案靖一善也地方安端兵力自强可以專爲禦係之計二善也鐵路旣興礦務旣成製造旣多則國家可以收無窮之利三善也目今外侮頻仍皆以中國兵力之不足故生窺同若利權一大則籌餉自易籌餉易則兵力無慮不足兵力一足則要求婪索之事不難冰消瓦解種種富强之術要不外富民教民二者若　騦焉僅以懲亂民宜用重典是猶齊其末而尚未揣其本也鳥足與言富强哉 
[本館接奉電音]  
　　昨日午刻京師飛電傳來上諭三道敬謹譯登○五月初一日奉上諭本日召見之浙江候補道劉祖桂著交軍機處存記該員在湖北有經手事件著仍交張之洞差遣委用欽此同日奉上諭長萃等奏京倉開放秈米竭蹶情形請飭會議章程一摺各倉所存稉秈米石除梗秈各半開放外嗣後八旗應領甲米著一稉一秈相間輪放如倉存秈米放竣新漢未到卽一律開放稉米總之無論稉秈均須乾潔一色不准贊厫攙雜卽著該侍郎等督飭監督認眞辦理毋庸交户部八旗都統另議欽此同日奉上諭端郡王載滿等奏虎　營訓練五年著有成效請將出力員弁擇尤保奬一摺虎神營自成軍以來經該王大臣督飭全管翼長認眞訓練現在已屆五年確著成效該王大臣公忠焉實倍著勤勞深堪嘉尚端郡王載　著交宗人府從優議叙　辦大學士兵部尚書剛毅户部尚書敬信均著交部議叙所有該營得力員弁准其擇尤酌保毋許冐濫欽此 
[扼守巖]  
　　金陵訪事友人云意人婪索三門　調集兵艦數艘游弋長江一帶肆行　喝南洋大臣劉峴帥思患預防電請長江水師提督黄芍巖宫保扼守江陰江南提督李壽亭軍門督同自强軍駐守吳淞口並飭沿江沿海各要隘砲臺嚴加防範而以南洋兵輪船總統陳印波軍門督率各兵輪船往來長江以資策應 
[籌辦團訪]  
　　紹興訪事友人云近來　　之案層見疉出其故皆由於宵小繁多府　貽太守因念意人索祖三門灣時有兵艦游弋浙江洋面深恐一朝有　内地土匪乘機竊　爰與山陰縣寗大令會　　錢大令熟籌防堵擬卽招募團勇百名勤加訓練晝夜校巡所需經費由太守與兩大令首捐賑俸以爲之倡餘向富家大鋪等月勸捐若子上月二十四日由山陰會糧二大令舵邀紳宦謝葵蹊司馬徐福卿太守謬發香訓爲振　亭鹺尹同至山陰縣署會商良久經二大令發出納捐印簿二十册傳令勸募俟集有成數然後招募成軍以資防　 
[藎臣碩畫]  
　　武昌訪事友人來函云自意人索取三門灣後各國紛紛效尤皆思染揩湖廣總督署中連接京都天津浙江金陵等處來電日有數十起之多惟甚機密外人無從探知張香濤制軍運籌帷幄藻密慮周連日傳見各營統領面授方略并檄飭管帶田家鎭砲臺鄧軍門漢陽鎭總兵周鎭戎將江防事宜妥爲布置長江天塹當可高枕無憂矣 
[出山續述]  
　　紹興訪事友人云浙江巡撫劉景韓中丞以邇來寍波洋面時有意國兵艦往來游弋奏派在籍 
 
 

Page 2

 
 
紳宦前雲南鹽法道鍾厚堂觀察辦理浙洋前敵營務處已誌前報兹悉觀察奉委後卽在杭省招募親兵一營擇吉上月二十二日拔隊起程次日道經珂里泊舟城内東雙橋順道至寺池府第駐宿一宵二十四日藜明時鼓棹東行約於二十六日抵甬暫駐延慶寺與寍紹台道李幼梅觀察晤商防務然後赴南田島駐紥聞觀察此行除新招之親兵一營外凡向駐寍波台州温州及嘉興之乍浦沿海各防勇共計二十一營旗統歸調遣亦可謂任大責重矣 
[薇旌北上]  
　　武昌訪事友函云湖北布政司善星源方伯升署福州將軍奉旨迅速來京陛見方伯欽承恩命卽於本月二十三日交卸藩篆擇期二十七日啓程是日午刻排齊全副儀仗命駕登舟屬下各官皆趨詣皇華館恭送 
[星使文告]  
　　欽差查辦事件大臣協辦大學士兵部正堂軍機大臣剛爲示諭軍民人等知悉照得本閣部堂奉命前來查辦事件所有地方軍民案件自有該管衙門審理本閣部堂例不放告一切呈詞槪不准擅赴行園瀆控爲此示仰爾軍民人等知悉自示之後各宜凛遵毋違特示 
[頒給防]  
　　江西訪事人云上月某日江西巡撫松鶴齕大中丞奏明新練洋操各營改編營伍名爲威武新軍兹復頒給關防以昭信守統領全營申軍門道發管帶前營馬遊戎寶山後營王都戎經綸各領鈐記一顆卽日開用並禀知中丞移知文武和衙門一律查照云○咸豐初年兵事八起江西創設善後總局辦理軍務支應軍需當時奏請頒發銅質滿漢篆文關防迄今四十餘年不無模糊上年總局詳請奏咨改換刻已奉部頒到上憲遂飭辦理局務林太守袒炘領取開用 
[斬决火犯]  
　　天津訪事人云今春河北三太爺廟後某姓家被人放火旋經更夫拘獲火犯沈貫三由保甲局員解縣研訊直認放火十有三次問身帶火柴是否吸烟所用供稱專爲放火而備又問放火之家是否與汝有仇供並無仇隙專爲搶物起見縣主遂飭釘鐐收禁至上月二十二日清晨申禀督轅裕壽山制軍飭卽就地正法遂於午前解府覆訊當堂畫供發回縣署如法綁縛會同城守營解至巿曹梟取首級裝入木籠飭役舁之遊街然後解至犯事地方懸竿示衆 
[彝陵火警]  
　　宜昌訪事友人云四月十一日平明時忽聞警鑼亂鳴人聲鼎沸急出探之知洋碼頭河坡下某姓棕繩鋪失火時鋪主婦方作早炊因購菜蔬怱怱出門以致遺火積薪立兆焚如之禍及婦見火勢已逼奮步入房得將二孩抱出其餘衣物悉付刼灰旋經鄰人竭力救熄共燬茅屋三間尚稱幸事 
[揚城火警]  
　　揚州訪事友人來函云上月二十八日九點餘鐘大東門内大街四望亭東首某欄杆店突然失愼左右居鄰急卽鳴鉦告警各善堂水龍均如飛而至地方印委各官亦陸續臨塲彈壓指揮各龍夫奮力灌澆之移時得卽樸減計燬欄杆店平三楹比鄰燒餅店巿房半間聞餅店由某處遷移至此尚無多日一旦竟罹是厄殆亦有數存乎其間也同日黎明時馬巿口朱某所設之錢店内其臥榻上蚊帳被褥忽然焚燒火從何來店中人均不知悉經人汲水澆灌僅焚去絮被一條或言所燬之欄杆店與此錢店同一東人殊可異也至十二點鐘時小東門内大街某藥店棧房又報失火各堂水龍甫從大東門折返又聞鑼聲鏜鏜乃復舁之而往是處距某泉縣署及城守營較近邑宰及袁守戎首先到塲指點撲救得以卽熄計燬藥店棧　及磨坊等平屋三四家餘各無恙至起火之由尚未得有確耗也嘻一日之間三處失火是皆由大氣乾燥所致居家者可不愼益加愼哉 
[鄂城望雨]  
　　武昌訪事友來函云鄂中自入夏以來天時亢旱氣候燥烈異常農家者流無不望早沛甘霖俾所揷新秧得以及時秀發武昌府逢子政太守關懷民瘼會同江夏縣陳少石大令設壇祈禱并出示嚴禁屠宰以期感召祥和但未知蒼蒼者果能粒我蒸民宏施甘澍否也 
[韓事叢談]  
　　日本長崎埠訪事友人云韓國首相甲君箕善尊崇孔教凡教育人才及所擬詔敕大都以聖訓爲宗旨並設司鐸爲之領袖廷臣及地方各官如協辦侍郎及觀察使剌史之類一律酌仿中國官制略爲改易兼設六曹衙署蓋駸駸乎有望治之心焉○前日本出使韓國大臣加藤君現屆瓜期由日政府調回本國所遺之缺簡林君權助前往接任○全羅道一帶百姓蠶然思動連合五縣勢甚洶洶仁川日官聞之以彼處日民之旅居者甚衆恐受其殃立卽派出日兵一中隊前往保護 
[津門客述]  
　　天津訪事人云自有火車以來被碾而斃者時有所聞上月某日午刻河東季家樓王姓子由塾中出外閒游鐵路中適火車經過奔避不及竟被碾折兩臂立時斃命嗚呼慘已○前報曾纪新建陸軍調赴山東德州防守現以地方安謐仍調回小站至督辦袁侍郎則於上月十九日督隊到防仍留二成隊駐紥德州境内○榮中堂前因袁侍郎訓練西陣著有成效特令代招新勇四營暫駐小站上月二十一日開赴南苑編入武衛中軍統領者爲補授廣東高州鎭總兵張鎭軍士元○津檜鐵路由唐沽抵天津以新河爲初站過此卽軍糧城站上月某日兩站中間所架鐵橋忽爾塌去以致火車停輪一日 
[蜀岡遠眺]  
　　揚州訪事人云上年兩淮塲運等商人認借昭信票銀一百萬兩分限呈繳田淮南總局彚解運庫抵撥要需兹屇償還本息之期兩淮各商以淮鹺改票以來迄今已三十餘年受益甚多願將利銀報効禀經運憲江都轉轉詳督鹽憲劉峴帥據情出奏近日行知到司略云兩淮運塲宫岸各商認借昭信票銀情殷報効出於至誠並懇照章給奬等語經本部堂於光緒二十五年三月初九日恭摺具奏除俟奉到硃諭再行恭錄行知外合抄奏稿札行到司卽便轉飭查照都轉接閱後已轉札淮南局員照錄曉諭矣○金山江天寺壽慈塔近以年久失修漸漸傾圮住持僧募貲重建并禀求各大憲佽助江都轉批云據禀金山壽慈塔傾圮由僧募捐業已開工修建誠如撫憲批云名勝之區理宜修復惟當此時世艱難運庫非常支絀平日支放各項公欵尚在不敷墜無餘欵助此功德本司自行捐廉一百兩隨批發由淮南局員轉給著卽具領可也 
[五茸近事]  
　　松江訪事友人云調署華卒縣劉謙三大令自到任後修城垣濬水利編保甲辦團防事悉躬親聽訟明决去年夏秋之交鄰邑亂民搆釁紛紛搶米勢甚披猖大令會營親往拿辦恩威並用寛猛適宜良善安居四鄉戴德東鄉士民以安輯閭閻匾額恭頌德政南鄉繼之匾曰爲民除害北鄉又繼之匾曰懷德畏威城廂匾曰僉曰衆母德政牌則有綱開三面澤及萬民榖我士女明其政刑等十數對皆鼓樂送往先後登堂大令謙遜不遑再辭而受兹聞大令將膺遷調民　求幾聚而訴諸紳士乞借宼君一年郡紳遂聨名禀求府尊濮太守轉詳未識大意能俯順輿情否也○上月某日之夜前任蘇松太道蔡和甫觀察公館中被竊衣物約值二百餘金署華亭縣劉大令按日提比捕役並派親信家丁每夜督同遍歴街巷嚴密訪查適有人言府學宫西偏某姓家形跡可疑因由典史陳少尉會同營汛前往搜出當票　米袋若于然與此案無涉大令以眞贓未獲欲將捕役管押嚴懲各役一再顧求並由家　禀　觀察鄉聞　　若　言　　卽都　　　大令遂　諭一番並誨以破獲後賞洋一百元○郡之東北鄉陳家行陳姓係鄉間著名富户久爲匪類所華涎上月二十七夜結伴往刼遵陳雇莊丁在倉運米匪類遂不敢動手折往附近邢姓家毁其竹籬而入毳開大門刼去洋銀衣飾並擊傷一童之臂事後邢投華亭縣署禀報劉謙三大令立卽帶役馳往踏勘○函 
 
 

Page 3

 
 
門外妙嚴寺後壽安街逼近巿廛居人櫛比上月二十六夜二鼓後某姓家不戒於火延燒草屋兩　附近居人異常驚恐幸妙嚴寺東獄廟各水龍聞聲馳至汲水狂噴移時始熄滅○郡城東南一帶濵臨大海與金山縣接壤處所築海塘歲須修　上月二十七日府尊濮紫泉太守率同華亭縣劉謙三大令金山縣劉赤帆大令親赴塘上徒步循行逐叚勘視海　委員某二尹先期征彼　　太守勉以塘工爲百萬生靈身家性命所係務須不憚辛苦按叚察核禀報庶得免於意外之災迨事畢回舟劉大令復入金山衛城拜會金山營某遊戎聚談公事迨回郡已六街三巿　火輝煌矣 
[上海官塲紀事]  
　　本縣帮審委員馬清渠明府前因抱恙回浙江珂里養疴今已痊愈於前日到申仍蒞縣署　理讞案○署理江海關道憲曾經郛觀察下車伊始定於昨日拜會駐滬各國領事清晨英廨讞員翁笠漁直剌偕同譯員楊君燕貽隨侍前往　　午時回至英廨午膳兩點鐘復命駕同往睦鄰修好揖讓雍容迨鐘鳴四下始分道言旋尚有未及往拜者定於今日再行請謁禮也 
[督運北上]  
　　昨日江蘇海運局總辦遜述庶太守督運漕糧起程北上上午上海縣王欣甫大令偕同縣丞劉耀廷二尹主簿孫立竿少尹典史周頴伯少尉先後赴局謁見旣而太守命駕至海神廟致祭禮畢命駕登舟本埠各官皆恭送如禮 
[喜報鶯遷]  
　　前上海縣襄讞委員蔣壽林剌史前奉四川蕃司王方伯之春咨調到鄂委辦要差旋卽隨同川督奎樂峯制軍入蜀委署巴縣今春三月初二日交卸又委赴飢銅梁會辦教案不一月辦妥奎制軍專摺保奏刻又委署大足縣昨日滬城官塲接到來函無不稱羡 
[收捐杜弊]  
　　欽加知府銜辦理滬南馬路工程局江蘇卽補軍民府司徒爲出示曉諭事照得立法旣貴防微興利尤須除弊本局案奉道憲飭辦船捐以充馬路經費自開辦以來所收各船捐洋均給鈐記聨票以昭憑信近聞有種不法匪徒膽敢私掣捐票濳行冐收實屬藐法妄爲可惡已極除飭收捐司巡等嚴密查緝外亟應出示曉諭爲此示仰沿浦各船户知悉爾等須知本局勸收船捐均有鈐記聨票掣給收執卽認捐各帮亦於五月分起一委改章由局飭發鈐票轉給以杜弊混自示之後倘再有此種匪徒私掣捐票並未加蓋本局鈐記者卽係冐收許該船户指名控告或扭禀來局訊明從嚴懲辦决大寛貸各宜凛遵毋違特示 
[公所落成]  
　　本埠中國自來水公司係曹君寄耘等經理於前年租買南巿大關北首勸補里民房爲辦公之所去秋又在大東門大馬頭新馬路建造三層樓洋房二所今已落成前日亭午曹蔡兩董事率同司帳司事局丁人等遷入辦公 
[暫停發落]  
　　昨禮拜五爲法界捕房發落之期緣讞員朱森庭明府隨侍關道憲曾觀察拜會駐滬各國領事飭丁持片咨照捕房暫停發落一期 
[定期祝聖]  
　　新簡江南全省主教蘇大司牧繼章今春奉到羅馬教皇諭旨後尚未行祝聖之禮現定本月十八日恭請外省主教至董家渡天主堂舉行想屇時必有一番熱閙也 
[誘姦送縣]  
　　周浦人王春根投八仙橋巡防局控妹夫馬阿海姦佔伊妻誘領來滬匿跡八仙橋西首局員孫剌史提訊之下以馬阿海之妻亦被其母藏匿諭令交保出外將馬妻交案刻聞無人具保業已移送縣署矣 
[毆傷免究]  
　　昨日小車夫高二羣栢銀蘇唐朋壽等在董家渡裝運米石推厔至茅山殿左近適與提右營砲船竇哨弁所帶丁黄起良碰撞黄大怒突持扁擔將高擊傷旋互扭至二十三七鋪巡防局禀控局員邱友齡二尹提訊之下騐得高之傷勢尚無大碍隨諭楊曰此事本應送縣究辦姑從寛典交人保出著高自行醫治一併斥退 
[病犯發堂]  
　　去年戳死吳成林案内要犯陸海坤到案後屢次訊供詞甚刁狡收押自新所尚須覆訊兹者陸犯忽患瀉血等症病勢沉重看役禀請王大令核示乃飭發普育堂延醫診治 
[南巿捕房紀事]  
　　寍波府屬某邑人名阿喜者不詳其姓氏在本邑南巿新馬路祥記馬頭開設南順興雜貨店曾糾同朱友生賭博以致輸去洋銀六十餘元朱心有不甘前日投捕房聲訴　頭遣包探韋三德查明實情再行核辦○前日唐德順驅一裝貨之車至南巿南馬路九號巡街捕見其車上所懸洋鐵牌並無隻字顯係冐充捐照意圖朦混因卽拘入捕房捕頭盤問何來知在小東門外洋行街寶裕北貨行執役遂令將車存局照章禀官究罰以儆效尤○昨日上午南巿包探唐關泉巡至鹽馬頭見竊犯張阿二戕滬北公和祥棧房所儲舊鐵售與楊小狗當卽拘獲人贓帶入捕房押候解送工程局禀請會辦司徒司馬訊辦 
[英界公堂瑣案]  
　　包探趙銀河朱阿高解名玉樓書塲主徐東海及說書人謝少泉丁少坡至案禀稱彼等彈唱玉蜻蜓小說杳係江蘇藩憲黄太人示禁之書原名芙蓉洞情詞淫穢故捕頭特倩小的傳案請究徐供小的開設書傷不知禁令以致悞犯誓當痛改前非尚求恩宥謝丁同供此書雖係犯禁然其中關節並不淫蕩今已知過叩乞施恩襄讞委員張司馬商之梅繙譯官以書中不論有無淫語惟黄潘台旣已妹禁何得再行彈唱判罰徐洋銀二十元謝丁各罰洋銀十元各具改過結存案備查○甬婦劉趙氏生有子女各一子名侣鳳尚未成婚女則已示同鄉人周順德爲妻前日女歸寗省母遂止宿焉不料其兄淫蕩性成竟將胞妹曳入臥室欲行强暴妹抵死不從大聲呼救鄰人畢集大肆喧諱周聞之卽投報捕房由包探石金榮前往拘獲昨晨送案請究周偕妻劉氏投案申訴前情求請究辦劉趙氏供小婦人生有子女各一此次兄嫁以細故口角以致鄰人疑有暗昧之事劉供小的素知禮法豈敢作此禽獸之行實被誣指尚求明察司馬以其中顯有别情著押候過堂復訊○包探竇如海解售賣祥茂牌假肥皂之徐如生及李茂堂到案請究祥茂洋人投空申訴前情徐供此項肥皂係向茂記洋貨號主李茂堂處購來不知有冐牌之事李供小的悞聽人言致有此失後當洗心革面尚乞恩寛司馬判罰李洋銀一百元徐無干省釋○包探劉林堂禀稱竊賊應阿五竊取嚴阿大顧福林等家水烟袋兩枝經小的緝獲人贓送請究辦嚴顧投案領贓應認竊不諱司馬判責二百板遞解回籍○包探沈阿鶴禀稱馬夫王阿二拉韁不愼以致撞傷某洋人頭面情醫療治稱須兩禮拜方可告痊今特解案請訊王王供偶疏忽致洋人遭此无妄之災求恩鑒察司馬判罰洋銀二十元以儆 
[贈書鳴謝]  
　昌言報館惠贈茶花女遺事及包探案長生術三種翻閱一過事蹟新奇筆墨精妙如一粒粟中現大千世界不能以海外之尋常小說目之也誌之答雅貺 
[申報館恊振所經收山東淮徐海賑捐四月廿一日至四月廿九日止第十一次清單]  
　　四月廿一日聶芸台洋九十四元賜福堂洋一元○廿二日補過子洋一元鼎新糖行交來求安氏洋十五元花洋十五元○廿三日大豐洋貨號交來隱名氏洋三十元正大憑來寗波船商求平安洋廿四元柯兆奎洋二角王文卿洋四元五角汪潤莊洋一元二角五分章友湘洋二角五分陳實夫洋二角五分四安林仁記來武林勉善人洋十二元○廿四日隱名氏三君票元七十六兩一錢○廿五日復善堂洋一百廿六元三角二分趙童氏保佑身體康健洋一元○廿六日錫山虚谷敝人洋五元謙益堂養龢草堂還　　屋洋六元蕪湖全泰盛來棉力人洋八元○廿七日問經堂交來楊志宏等十七户洋五元江西太古晉交來譚溪朱洋七元江陰全盛來章寶圭洋二元○廿八日耀華主人經募施吳氏五户小洋一百九十角筮仕東山客洋二十元永義昶交來疁城求可居士舊去錠灰小洋二十角東海散人售去錠灰洋一元小洋十角銅洋一元季札後人求久　速愈洋十元以上總共收洋三百九十六元七角七分票元七十六兩一錢花洋十五元銅洋一元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　寡婦朱莊氏前投縣署控被方慶錄尅扣工洋王大令准詞於前晚提案訊問方供親戚沈姓翻造房屋由監生薦朱莊氏之夫朱正林包造言明工料洋銀一千八百元舊料抵洋二百元餘洋一千六百元陸續付清承攬上均註明惟工竣結帳又抵洋二百五十元一欵未註朱雖身故尚有朱弟金生可問該氏受人唆使誣詐求察朱莊氏供去年方薦丈夫包造沈姓房屋八月開工先收洋一百元被方硬扣洋三十元年終完工又被欠找洋二百五十元向索無著丈夫因急成病至本年二月去世今向方算帳不付往索被毆求請究追朱金生供上年與從兄正林包造房屋至年終算清方實無扣洋情事氏供稱金生受方賄囑串供大令以氏蠻横訛詐聽唆誣控喝掌頰四十下方供查有徐仲梅陸來峯二人唆使大令著氏具結飭差提徐陸到案訊究徐供青浦縣人在署前聚盛南貨店爲夥與朱莊氏親戚氏夫被方扣去洋銀小的曾經理勸方挾恨妄攀陸供川沙人與氏亦親戚在朱家訓蒙並無唆訟之事大令大加申斥姑念唆訟無據從寛斥退完案○南巿三泰長義裕豐等三家米行雇船駁運黄豆被貨捐局巡丁查出未經騐看用小輪船扡帶徑赴輪船卸貨報知貨捐局總辦函請縣主王大令拘提行夥到縣研訊各行夥同供向例黄豆轉運出口應赴厘局報捐自設洋關裝載輪船以來北地先已完捐到滬若轉運出洋赴關報完半稅例不納捐此次三行各雇駁船一隻載豆八百餘石已在北關繳納半稅惟關單註明整包今乃散艙稍有不符並非違章漏捐大令謂所供卽係屬實當日亦應聽候查騐捐局斷無額外苛求何必串出洋人雇小火輪船拖帶今格外從寛今原差押同至貨捐局禀候議罰如敢抗違帶回定子嚴懲○高昌廟巡防局委員馬午橋叅軍從法公堂帶回上月二十八夜搶刦趙明府家案内形跡可疑之馬錫友到局又復獲馬妻楊氏一併解經保甲總巡局轉送到案昨午王大令倩帮審委員馬明府升堂花廳研訊起出腰刀鐵錘由捕役呈案明府謂爾係此案盜犯無疑可從速供明免受重刑且騐得刀上及馬衣上均有血跡因詰血跡何來馬供湖南長沙府人向在鐵廠爲小工後在砲隊營當什長與妻寄住滬南現以小生意度日趙老爺家刦案實不知悉刀錘是防身之用血跡因臭虫咬傷瓜破明府大怒以其刁狡喝上挺棍良久仍不供認其事楊氏鸺不知情明府喝將馬釘上脚鐐飭捕役分别看管候晚堂再訊 
[英界晚堂瑣案]  
　　安徽文生畢丹山被賭棍倪殿奎串局陳和齋黄潤山騙去銀洋反投捕房誣控拆梢經讞員翁笠漁直剌訊供屬實判將倪責六百板押交認騙分用洋銀二百六十元一面飭提陳黄二人到案訊辦各情已紀本報詎倪刁狡異常一味挺押昨日又經襄讞委員張司馬提案究追倪供身被覊押無從籌措現已囑妻往無錫原籍移借英洋求再寛限兩禮拜繳案如再延遲願甘重比司馬准之限於十四日内繳洋二百六十元逾限重責一千板仍命還押并諭原差赶緊緝拿陳和齋黄潤山至案從重究辦○曹春煦控巨騙黄吉雲程鳴岐串騙銀洋嗣經曹將程扭案請究讞員翁直剌判程押交黄吉雲至案覆訊並派原差至南巿總巡局照會戴明府協同地保往黄吉雲家拘拿未獲以致案懸未結曹所付黄吉雲銀一千兩並洋八百三十元内有吕怙棠轉托曹謀江永輪船生理亦付銀一百六十六兩前日在某茶肆内吕向曹索取此銀兩相口角後復用武曹被吕擊傷頭顱因扭至英界公廨喊控昨晚經張司馬訊究曹供訴前情吕呈出合同供稱曹許薦小的等三人在江永輪船當副帳房當卽付銀一百六十六兩曹雖受黄吉雲之騙小的應向歸取此銀司馬以黄在逃未獲未便令曹獨還一併斥退候提到黄吉雲再行核斷○本地人陸文炳卽渭竇又名蔚伯控妾洪雪英卽林月英又名妙文姬捲逃一案經讞員翁直剌訊供之一判將洪妓交官媒看管陸補詞復訊昨日下午襄讞委員張司馬命將洪雪英提案供稱昔年小婦人在薈芳里爲妓時名洪雪英與向操米業之陸文炳認識被欠酒菜洋銀五百餘元向之索取則稱願出洋銀四百五十元娶爲簉室並言妻性甚善且有田産若于小婦人爲其所愚因卽允許在垃圾橋附近與其大婦賃屋同居未及半載陸卽令小婦人搬出付洋八元白米五斗謂小婦人曰爾此洋用罄後不必再來爲娼從人任爾自主小婦人無奈詆得在惠秀里仍理舊業因生意清寥復遷白花里底改名林月英去秋遷于兆貴里又改名妙文姬前月小婦人與客趁火車往吳淞途遇陸文炳不問情由將小婦人掌頰數下並欲挖取雙目經洋人勸開小婦人卽回兆貴里妓院陸跟蹤而至投報捕房控稱捲逃經捕將小婦人拘案求請明察司馬以一面之詞未能深信原告陸文炳未經到案俟傳質訊方可核斷姑著洪雪英倩的實人保釋出外候訊 
[美界捕房紀事]  
　　昨日清晨甬人袁阿寶闖至虹口某姓家圖竊當被事主拘獲送入捕房捕頭略詰數語命押候解送公堂禀請讞員翁笠漁直剌訊辦○昨晨偷兒程阿毛竊取裏虹口某鄉人家布衣數件携之而出適爲包探劉阿炳所見拘入捕房捕頭命押候解送公堂禀請翁直剌訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年四月二十三日京報全錄]  
　　宫門抄○諭旨四道錄前○侍郎溥奏爲續查山東十五州縣振務情形摺○桂撫黄奏爲辦理積榖摺○蜀督奎奏爲甄别知縣留省補用片○四月二十三日刑部都察院大理寺正黄旗值日吏部引見二十九名侍衛處一名詹事府一名廂紅滿十四名内務府十二名兩翼二十二名○那王等考騐八旗兵丁軍政覆命○豐陞阿謝授庫倫辦事大臣恩○榮中堂請假五日○富侯續假十五日○李經羲李沛恩慶祺預備召見○吏部奏派騐看月官之大臣派出徐用儀徐會灃曾廣漢葛寶華許景澄明桂儒林李昭煒鄭思賀富亮潘慶瀾宜烈徐士佳葉慶增黄均隆韓培森○召見軍機李經羲李沛恩慶王○○奴才溥良跪奏爲奴才續行查看山東歴將等十五州縣振務實在情形恭摺覆陳仰祈聖鑒事竊奴才前因在省查辦事件未能卽時親往歴城等十五州縣查看賑務當經分派司員二人先往查看俟奴才查辦事件畢親往各州縣覆行查看等因奏明在案嗣奴才在省查辦事件完竣拜摺後卽行督率司員自歴城以西以次分路抽查振務今於四月初一日行抵德州共計查看過歴城長清肥城平陰東阿東平汶上鄆城濮州范縣壽張陽谷在平齊河禹城十五州縣振務此十五州縣災區以東平府最重鄆城東阿濮州范縣壽張陽谷平陰次之歴城長清肥城汶上又次之茌平齊河禹城爲最輕東平鄆城平陰等處尚有積水未消者其上年辦理振務則惟齊河一縣有冬振而無急振餘則東振急振兼而有之急賑自七月初十日至九月十五日先後放竣冬賑自十一月二十四日自十二月十七日先後放竣奴才督率司員兩次抽查各該州縣放振村莊詳加質問據該民人等所述領過急振冬振鈔文棉衣數目均與該印委各員放賑底册數目相符各該首事有於賑鈔内攤扣盤費不由公議及擅行扣抵舊債者均經奴才隨時飭令地方官傳提追繳分别懲辦惟各州縣被災較輕之區往往有均攤匀散之弊如一村原有民人百户委員清查户口分别極貧次貧准賑數十户而該村首事等領振歸來則將委員所准數十户之賑鈔按照合村百户均匀攤領故有每大口只分賑鈔一二百文以至五六百文者不能悉符原定極貧每大口賑鈔一千二百文次貧每大口八百文之數一經駁詰則該民人等或以合村義氣相答或以皇恩均霑爲詞此則出自鄉愚無知勢難深究至奴才前次奉旨飭查山東振務各弊如原奏所稱山東急振近省隄岸僅給饝餅未放銀錢距省較遠州縣並未放振及辦理冬振委員與首事勾通分肥十户之中領者一二逼令合村具領振甘結等語查臨邑等十八州縣内已有十四州縣放過急振錢文並各州縣辦理冬振委員均無與首事勾通分肥情弊業經奴才據實覆奏在案此次新查歴城十五州縣内除齊河一縣未請急振外其餘十四州縣亦均放過急振錢文各該州縣辦理冬振委員亦均無與首事勾通分肥情弊惟鄆城縣查放冬振委員趙增槱散放振票任意浮冐被該縣知縣程文葆於未放賑以前查明更正並由督放冬賑委員上年禀經前任撫臣張汝梅奏叅革職其餘各委員並未有如趙增槱之所爲者總之上年山東辦理冬賑三十三州縣一塲印委各員清查户口分别極貧次貧或未能十分清晰而散放賑欵則均係實惠及民並無弊混且本年春賑辦法又較往年爲優各村莊男婦老幼莫不感戴皇仁同聲稱頌其積水已涸之地麥苗亦漸次抽穗均足仰慰宸厪謹將奴才此次續查歴城等十五州縣所放急賑冬賑義賑錢文棉衣等項數目及放賑月日另繕清單恭呈御覧惟各縣本年春賑當奴才過境之時尚有未經放完之處未便開列應請飭下山東巡撫卽將該省上年急振冬振及本年春振收支各數造具清册據實奏報以重振欵所有奴才續行查看歴城等十五州縣賑務情形理合恭摺覆陳再奴才此次拜摺後卽率同兩次奏調隨帶司員等由德州雇船沿運河而下取道天津換坐輪車入京合併聲明伏乞○皇太后皇上聖鑒訓示謹奏奉硃批另有旨欽此○○廣西巡撫臣黄槐森跪奏爲遵旨辦理積榖恭摺具陳仰祈聖鑒事竊臣疉次欽奉諭旨舉辦積榖並奉皇太后懿旨飭辦保甲團練積榖各事宜等因欽此均經欽遵轉行認眞舉辦所有保甲轉練事宜現在通省一律辦竣臣已中摺具奏其積榖一事廣西地瘠民貧户鮮蓋藏尤爲當務之急臣查各屬常平等倉額儲榖石自咸豐初年軍興以後或撥濟兵糧或毁於宼亂鮮有餘存嗣經疉飭勸辦義倉以備緩急謹就省局勸諭販運米榖之殷商公同捐濟交籌濟等倉存儲由局員經理借資平糶至今尚有實濟其餘不免多託空談復經臣諄飭實力勸辦去後兹據藩司游智開詳稱各屬倉空虚頻年餉需短絀未能籌欵買補惟各地方官勸辦義倉閒有存榖而經理之紳董不得其人以致霉變耗失亦有民間借出久未歸還者祗省城舊設籌濟預備豐盈三倉儲榖數百萬斤得以平糶接濟稍救民艱該司於光緒二十一年冬間抵任值是歲秋旱歉收次年早稻收成中稔亟思圖匱於豐自捐廉銀三千兩並酌量籌欵派員赴湘省產米之區採辦稻榖回省特建恒裕倉儲之以爲諸郡之倡通飭各屬查明從前義倉存榖耗失虧挪者赶緊追補一固廣勸紳民量力捐積隨據各屬禀報勸積之數惟就地方大小貧富出自樂輸多則四五十萬斤少則一二十萬斤間有邊遠瘠苦之區民力拮据難以捐積因不相强卽鬱林州屬甫遭兵燹之後亦從緩辦惟不敢以養民者轉擾民而鄰近羣邑積儲尚多自不難挹注以濟缺乏至有勸辦未齊及出捐未收之欵上年經臣嚴飭認眞舉辦又經該司疉飭各該管知府直隷廳州督同所屬州縣催辦齊全一律交收查積存實數各具印結繳司備案並爲明定章程責成公舉正紳管理不假胥吏之手凡有平糶及出陳易新均定於是秋照數購還存倉地方官隨時查察遇有交替由該管府廳州縣督飭接任之員稽察禀報一次庶官紳互相維持不致日久消歸烏有合將各屬新舊積存榖數列册詳報核奏等情前來臣按册查核省城各倉積存榖一千零三萬八千九百餘觔桂林府屬積存榖五百五十一萬六千餘斤平樂府屬積存榖五百一十三萬一千八百餘斤梧州府屬積存榖三百二十五萬一千六百斤潯州府屬積存榖一百四十四萬一千一百餘斤南寗府屬積存榖二百三十六萬八千六百餘斤太平府屬積存榖一百零九萬八千三百餘斤柳州府屬積存榖一百五十五萬四千八百餘斤慶遠府屬積存榖九十萬八百餘斤思恩府屬積存榖一百二十一萬七千五百餘斤百色直隷廳屬積存榖二十六萬八千五百餘斤鎭安府屬積存榖二十四萬餘斤泗城府屬積存榖一十六萬七千六百餘斤歸順直隷州屬積存榖一十五萬七千七百餘斤合計通省共積榖三千三百三十五萬四千餘斤廣西地方素稱貧瘠能捐積此數尚見紳民踴躍好義皆由藩司遊智開自捐鉅欵倡率並殷殷勸導以激勵之辦理始有成効臣已飭將積儲之榖查照藩司所議章程妥爲經理以期垂諸久遠嗣後遇豐收之年仍飭督同公正紳士接續勸捐俾愈積愈多匱乏無虞仰副聖慈垂念民艱豫籌足食之至意理合恭摺具奏伏乞皇太后皇上聖鑒訓示謹奏奉硃批知道了卽著督飭藩司隨時認眞查察毋任日久生弊欽此○○奎俊片再查通行内開嗣後道府州縣無論何項勞績保歸候補班補用人員以到省之日起予限一年詳加考察分别繁簡補用等因歴經遵辦在案兹查有同知銜奏調四川補用知縣徐越自光緒二十二年四月十四日在江蘇禀到早已一年期滿未經甄别卽調來川仍應接算前咨補行甄别據藩臬兩司造具該員履歴清册註考會詳請奏前來奴才查該員同知銜調川補用知縣徐越才識並懋志趣端方堪以留川照例補用除咨部查覈外理合附片具陳伏乞聖鑒謹奏奉硃批吏部知道欽此 
 
