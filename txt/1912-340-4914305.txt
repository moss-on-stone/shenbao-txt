# 1912 - 340 - 4914305

 

Page 1

 
 
社論 
[俄蒙交涉檔案（三）（無）（名）]  
[七蒙古之富源]  
　　俄人并吞蒙古之志處心積慮巳非一日其所以欲并吞者蓋見其富源甚厚蒙人旣不能自闢而中國人之振興蒙古又均有名無實徒託空言因之野心日熾竭力經營茲特略述其最著者言之可知蒙古非荒漠地也（甲）墾務蒙地除一小部砂磧外餘均肥沃宜於耕植張家口附近五百里及赤峯開魯一帶業經墾闢成績照然田價每畝值銀五錢所産除油麥小麥外若稻榖若雜糧均能成熟油麥每畝可出六斗至一石小麥每畝可出五斗至八斗稻榖每畝所産在一石左右惟榖粒較小不及内地農事甚簡僅五六七三個月四月南風始至堅冰初解五月驟暖苗生盈尺六月而花七月而實一歲之功畢於此矣八月以後肅霜殺草九月起即有冰雪綢繆牖戶爲禦寒計直至明春才能耕作塞外農功簡於内地故耕田而外能兼牧事則一歲之間無廢時矣現在口外開墾者多晉北土民薄備資本隻身遠出錢商糧行從而剝蝕之疆吏戍卒從而侵陵之終歲所得尙有盈羨刻苦積累數年之後率族偕來居然成村成落（乙）牧畜蒙古地皆牧草遍野靑蒼牛羊散放草間生機旣暢滋殖彌蕃千匹之羊經歲生雛明年併計可得二千子母相權富可立致若更就皮毛骨角加以利用利更無倫蒙古土人不善治生而衣食無缺各能自存則全賴天然牧畜之利有以富之極貧之戶畜牛羊數十頭終日戲遊無虞凍餒（丙）載運業蒙古實業不興阻於交通此盡人能道者張恰鐵路需費太鉅觀成不易求其費省而工簡足以代鐵路之用者莫如無軌汽車前歲庫倫曾經試辦由張至庫一往平原間有邱陵溪谷或避或修均非難事每日平均行六百里三千之程五日可達如得貲廿萬以五萬元修治道路以十五萬元購客貨車各十輛蒙古全境無復阻滯就營業一方面言其收利之豐厚確實已無倫比蓋蒙古出口物産以食鹽羊毛爲大宗内蒙巴林烏珠穆沁二旗産鹽最盛運銷近口數十州縣每歲自八百萬至一千萬斤均由牛車載運每車載重三百斤運價每百斤兩元羊毛駝毛由各地彙運至張家口歲自四千萬至五千萬斤均由駱駝運載每駝載重三百斤運費自庫倫至張家口每百斤銀四兩行緩而費鉅深以爲苦如汽車開通以後胥歸汽車包運僅食鹽一項歲可得運費十六萬元减其三分之一亦得十二萬元如得車較多則羊毛駝毛無一不可承運獲利之豐且確未有逾於此者（丁）食鹽内蒙各旗多鹽池一經晒乾即成鹽塊色雖較黑味極精良現在開採者祗近口數處其餘尙未取鑿如製煉得宜并可行銷内地（戊）金砂庫倫烏里雅蘇台阿爾泰一帶盛産金砂金在兩山之間鉅川前流高山後枕形勢佳絶掘地取砂即用土法淘取無機械之費無煆煉之煩招工數千驅入山中分叚淘洗計其所得授與工資得金旣易需資無多俄人逐年開鑿巳及九處歲得四百萬之夥（另詳下章）烏科阿爾泰等處礦尙無算（巳）森林庫倫汗山及肯特山爲蒙古　大林業西接三音諾顔東通黑龍江約有三千餘里其大者拱圍四五六尺俱係松木可爲棟樑現蒙人不知林木之可跚2任意斬伐以爲柴料又有俄人在車臣汗及恰克圖地方設立公司收買木材每大木一枝祇給洋四角良可惜也（未完） 
時評 
[政府今日之大病根（無）（名）]  
　　政府今日之大病在多畏余昨謂政府無責任心者即此畏首畏尾之心使之然也 
　　俄蒙交涉畏俄大借款交涉畏六國銀行團又畏克利斯浦在内畏參議院又畏各政黨又畏報館又畏民國功人又畏各省都督又畏各方面之有力者又畏兵隊 
　　夫政府苟秉赤心以爲國盡我之所能以任國事固無所用其畏若必人人而悅之事事以使人滿足則是金錢有限而勳位無窮卽使胥中國人而盡爲富翁貴族焉而國事之不堪問如故也 
　　是故多畏則多敷敷敷衍即不求實在夫一國之政府而不求實在國家之前途將復何所希望哉 
　　嗚呼政府政府只問良心勿存此多畏心 
[敬告陸總長（訥）]  
　　外交之困難至今日而極矣全賴有一二熱心毅力者支撑於其間而後國家可以不亡故今日之爲外交總長者當以國家爲重以能否盡心力自問而外人之責言不問也　外人之責我而當乎我當感之佩之而急改之外人之責我而不當乎則我當一笑置之今陸總長因參議院責其外交遲緩而稱病不出致中俄交涉又生阻力嗚呼誤矣 
 
 

Page 2

 
 
專電 
[北京電]  
　　參議院以外交陸總長辦理外交遲緩頗生訾議陸乃稱病不出故中俄交涉刻又阻滯 
[北京電]  
　　大借欵之倫敦會議十四日又開會議尙未解决星期日停議星期一（卽今日）繼續開議據外人云西俗星期五爲忌日不開重要會議惟此次中國借欵不避忌日照常開會可見各資本家急於解决之意 
[北京電]  
　　財政部消息克利斯浦銀行最近磋商情形計有二端一將明年二月十五交欵之二百萬磅提前於年内交付其餘五百萬磅全行取銷二中國以十萬磅賠償該銀行損失聞克利斯浦代瑶要求賠欵二十萬磅刻尙未議妥 
[北京電]  
　　北京發起新聞團派人與各部接洽尤注意財政外交陸軍三部昨日該團致財政總長函謂此次大借欵聞總長得有回扣若干是否屬實周得函後答以借欵交涉困難萬分現在尙未定議安有回扣可言實無其事等語 
[北京電]  
　　英國政府因雲南片馬問題久懸未决近以俄蒙事起改變方針延長緬甸鐵路經雲南省境而達四川之巴塘又以該路經過野人山等地地方不靖借名鎭壓匪徒爲由派兵開拓道路又該路擬從巴塘分支一西折而入西藏一從成都省延長以與川漢路線相接 
[北京電]  
　　得廣西報告法兵現已佔領河内鐵路之終點之龍州其佔領之原因借名雲南省西南部之土匪横行秩序紊亂官吏不能鎭壓之故 
[北京電]  
　　法典編纂會與司法部爭權限問題事昨經趙總理允許不將部擬各法案提出聞司法許總長因此有辭職之請 
[北京電]  
　　奉天鹽運使將任命鄧邦述署理鄧現爲東三省財政調查員 
[張家口電]  
　　達哩崗崖蒙兵又將阿巴噶王及其侍從廿餘人搶掠赴庫阿巴哈巴爾王於十一月六號隨帶衛兵三百人亦已抵庫尙留千餘人在達哩崗崖東境駐守 
[天津電]  
　　南皮盜匪充斥紳富多遭搶劫該處敎堂洋房幸有官軍保護無恙 
[天津電]  
　　俄國銀行兌現者漸少市面似稍平靜 
[成都電]  
　　鍾頴急電政府請發餉銀三百萬兩接濟軍需袁總統已令財政部議撥 
[南京電]  
　　程都督應省長會電國務院在寗設立國稅廳籌備處擬以金鼎充籌備處長聞金堅辭不就 
[南京電]  
　　寧垣中正街卞姓家前晚七時突來盜匪二十餘人搶刧一空由巡警局當塲拿獲李得勝等六人解送都督府訊供不諱昨巳將該匪等一律正法 
特約路透電 
[倫敦電]  
　　據斯丹達報載六國銀行團代表復於星期六日在倫敦開會公允草合同所開各條件可爲談判適當之基礎惟某某細則尙須修改 
[北京電]  
　　據倫敦消息六國銀行家大會已於星期六日休會展期續議並未有所解决今一般人皆料巴爾幹媾和會議之結果與中國之借款將有重大之關係惟據銀行家聲稱六國銀行團無論如何必以中國必要之欵先爲墊付惟發行債票須候歐洲金融市面轉機始能實行耳而據專門家之意見巴爾幹問題如能和平解决則中國借欵發行之期恐將稽延蓋巴爾幹戰事旣終商業必致大爲發達將爲資本家闢一遼　安穏之投資地則本年年底注入巴黎倫敦兩處巨數之金錢勢將復行流入巴爾幹矣設該地接續開戰則資本家决不致冐險投資于此而必以中國爲投資安地云 
[北京電]  
　　中央政府已令閘北當道從速調停閘北界務交涉 
[北京電]  
　　中政府已請法人台考特君爲外交部法律顧問 
[北京電]  
　　蔭昌姜桂題馮國璋均由袁總統授爲上將 
[北京電]  
　　據最近消息華軍此次在開魯附近與蒙匪交綏期勝利有逾於意料外者蒙兵死傷之數殆不下六百人 
[香港電]  
　　此間雅片商人與英國各銀行已呈港督與駐京英使朱爾典君請卽出而維持以免發現危機且使各烟商之因受中政府禁吸禁售影響勢將一律取消定貨合同者不至實行収消又謂現在亟宜向英國殖民部與印度事務部申訴以保商人利益此事所關甚鉅合香港上海兩處實在存貨與印度來貨計之總值不下英金一千二百萬餘磅之譜末謂現聞澳門地方仍有運入大宗無照鴉片情事當道亦宜注意現在廣東省中康（譯音）等四絲與汕頭附近地方仍在廣種鴉片云云 
[倫敦電]  
　　聞土政府已致電倫敦本國媾和代表取銷勿見希臘代表之訓令 
[東京電]  
　　明晨九點三十分鐘日皇將開御前會議簡舉新掌璽大臣以代桂太郎公爵繼將下詔簡任桂公爵爲内閣總理大臣現任駐英大使加藤男爵將爲外務大臣 
譯電 
[北京電]  
　　倫敦銀行團會議似巳議就辦法惟尙須與某某數領袖闹酌辦理本星期内當有確實消息現在各銀團雖未奏凱似巳滿意 
[天津電]  
　　據確實消息克里斯浦借欵合同業已取銷中政府將按照商定條件付以賠欵 
[天津電]  
　　有蒙古兵一萬五千名於本月十二號攻入察哈爾境内止上正在交戰 
[北京電]  
　　綏遠將軍張紹曾電告蒙兵内犯者共約有五萬名綏遠城今頗岌岌可危云云可見北部之華人頗以蒙人爲懼故有此危辭也 
[北京電]  
　　蒙古問題消息日亟各處現均戒嚴以備戰事熱河司令崑源巳將西北部一帶防衛計畫電告袁總統國務院决議令各省各派代表一員至京討論設與俄國决裂應如何調集軍隊又所用兵費均須各省擔任 
[北京電]  
　　國務院昨日（十五號）開會討論蒙古問題袁總統亦參與該會决議以全權授與外交總長陸徵祥辦理中俄蒙事談判 
[北京電]  
　　駐俄華使劉人鏡電告袁總統謂中國留俄學生因蒙古問題日亟要求回國効力已由袁總統覆電拒絶 
[北京電]  
　　唐紹儀已由津赴粤 
[北京電]  
　　國務院决議自十二月三十一號晨起始至正月四號晚止政界一律舉行新年慶典停止辦公商民休業與否悉聽其便 
[北京電]  
　　此間定於本月十六號舉行國會初選舉 
[北京電]  
　　華法協會北京支會於昨日（十五日）開會國務總理趙秉鈞及法使康底演說各節頗關重要法使謂該會之宗旨在聨絡兩國政治與財政之關係及進行敎育各事 
[香港電]  
　　政府因華人現仍抵制電車已宣布法案阻止無理干涉或損碍合法之事務與商業犯者處以重罪並授權議會長宣布實行抵制之區域而向區域内之居民徵取特别稅俾政府可以此欵賠償損失之人　聞政府並已出示實行維持安寧例之各條欵 
[香港電]  
　　俄國飛船家柯明斯基昨今兩日在石塘嘴（譯音）駕乘飛船昇空數次華人因排俄之故無一到者 
[東京電]  
　　政治大局現仍阻滯毫無活動之象每請一人組織内閣輙經辭絶今非寺内侯爵就任首相或桂太郎公爵挽救大局則國會必將解散據目下之情形觀之反對黨欲提出朝鮮增兵兩師團議案之決心及政友會反對該政策强項之態度終必因體念日皇之困難而各幡然變志云 
要聞一 
[俄蒙交涉之現狀（二）]  
　　（北京特約訪員一葉子） 
　　俄蒙交涉外間傳說不一而政府中人又好守秘密因之難得確耗昨遇外交團某君其述俄蒙交涉現狀有可信者特略記其語如左 
　　中俄交涉開始以來俄國對於其所要求之條件中　政府承認與否有似絶不介意者其意以爲承認之可也卽不承認亦無所障礙承認與否一任中國之自擇交涉絶無讓步之意若中國不肯承認彼所要求之三要件更當進而承認蒙古之獨立中國若出於征蒙之舉則俄蒙當結攻守同盟以助蒙古與中國干戈相見若中國速承認俄國之要求蒙古當爲在中國宗主權下之自治區域此即俄國之讓步亦俄人之本意也然觀民國今日之地位若不肯承認則北疆藩屏必折入强鄰之庇下將來北勢南下壓迫之虞殆不堪設想承認之則列國藉口均勢亦不堪設想且國内之民以政府舉　不得其宜又必痛駡攻擊以推倒政府中國政府於是憂悴慘怛乎放棄一切政務專心於此項交涉然至今尙無良策也蓋無論何國國事達於此際當局者艱於應付必然之勢也茲就此事發生後交涉之經過情形略述如左外交總長陸徵祥與俄公使會見一節前已詳述至俄公使齎2其本國之訓電至外交部與陸總長會晤其要旨如下 
　　俄國政府因蒙古之懇請代爲要求之三條件當時民國政府雖有更改之機然要求以後至於今日其間所經過之情形實有不能更改之勢故中國政府再欲更攺之三條要求實爲必不能行之事 
　　交涉之中曾有互不進兵蒙古之協商然此事中國政府未能明白表示其允否然俄匣政府之意民國如但派兵於内蒙則俄國可以不問若民國以一兵入於外蒙則俄國决不能默視云云 
　　以上所述乃俄國政府訓電之大要而俄公使更覆述前所要求之三條催促中國速行答覆 
　　外務部接俄國之通告後至十二月一日在總統府開秘密會議總理趙秉鈞陸徵祥叚祺瑞周學熙及國務員外尙有數員均蒞會二日又接續開議 
　　開議之情形不能知悉其果决定如何方針亦不能推測據外間所喧傳者則謂政府以不甚損失體面之某方法更與俄國交涉俄國承認之則該國所提出之三條亦能承認 
　　外間紛紛揣臆之說本不可遽信然四日參議院請求政府以近日所經過之交涉蒞院報告政府卽在參議院開秘密會報告其大略聞其要旨如左 
　　民國政府因俄國政府要求三條件擬答復如左 
　　民國政府對於蒙古之關係依前清政府之例 
　　民國政府不駐兵蒙古 
　　民國政府不移民開墾蒙古 
　　民國政府在蒙古不别派官吏 
　　此三條答覆後大致俄國之答覆如左 
　　一俄國承認中國對於蒙古之宗主權 
　　二中國對於蒙古承認自主 
　　三中國不得駐兵於蒙古 
　　四中國不得在蒙古爲開墾移民 
　　五中加不得遣派官吏於蒙古 
　　此五條之要求也俄國因民國政府對於此問題未爲正式之答復故再四要求之然則前日在參議院所擬答復案或已交付於俄國則可爲第一次之正式答復矣（未完） 
[克復開魯蒙匪續誌]  
　　（奉天特約訪員問天子） 
　　内蒙用兵記二 
　　我軍克復開魯一節巳詳昨報頃接前敵來電較前電爲尤詳據稱二十八師馮師長德鄰（馮麟閣）於二十八日督兵進駐瓦房二十九日兼程馳抵胡魯蘇台廟地方與張史吳鍾各旅團營長先後取齊預備進攻當留江旅長郭團長等暫駐河南加心子屯以爲聲援三十日親督各旅團營及機關槍隊先渡老河節節分佈以防匪襲我後正在進行問詎該匪已將四野房屋焚燒井水則以土石塡之兵士至此多裹氊露宿捧雪爲飲困苦情形不堪言狀幸各將士矯健善戰並藉有洮南勝利之聲威勇往無前愈堅持愈奮發本月一日（前電初五係傳聞之誤）進駐開魯附近之查桿套力改廟扼其險要旋由史團長帶領步騎四營分路進攻一而四出偵探並遍訽被難蒙漢各商民期得實情各商民僉云該匪等一聞我軍突至已先期望塵而遁並云去時將所擄之牛馬駝羊及各項糧食等均用火車運赴庫倫計前後約有四五百輛之多馮師長探悉後當於是晚率兵進駐開魯兵不血刃收復縣城仍督飭所部整師以待並在開塘飛騎四出搜捕務清餘　以靖地方至所遇被難蒙民及各喇嘛廟宇僧俗人衆均經馮師長力任保護絲毫無犯隨遍加查勘各街及附近廬舍焚燬殆盡人民流離失所慘不忍聞辦理善後至爲急務已飛請熱河崑都統遣派文武各官赴開接守以慰人心而資保衛查開魯旣經收復東四各盟似己可保無虞惟庫匪專以侵掠爲目的來去無常此次預爲遠遁並未大受懲創馮師長擬趁此時機繼續前進爲根本之防堵云 
[大借欵條件草案之内容]  
　　大借欵條件周總長與六國銀行團代表初七日已磋商就緒訂定大綱四條由駐京銀行團代表電達倫敦會議通過茲探紀其内容大致如下 
[一監督權之變通]  
　　監督權之嚴酷最爲中國所不願今該團因中國審計院巳經成立實行監督之權對於借欵用途稍釋疑慮允由六國政府祇派一尋常人員參預其事不極端干涉 
[二貸金額之審定]  
　　借欵額數暫定爲二千五百萬磅如克利斯浦團承認之五百萬磅不能取消則定爲二千萬磅 
[三抵押品之要求]  
　　抵押品仍以鹽稅收入充之其鹽政監督權則由庚子賠欵有關係之各國政府辦理如各國政府亦不欲干涉則由中政府另指定他項收入以爲擔保大約不外通行稅茶課印花稅地丁各項任擇其一以爲保證 
[四借欵金之交付]  
　　允於年内先付一千萬磅爲墊欵以供給中政府急切之用 
　　以上四條件係由該團代表與周總長雙方議定不用公文 
[英人干涉皖省焚土案交涉近狀]  
 
 

Page 3

 
 
本年九月間安慶查没中國商人違章擅自私運烟土英人率兵輪入皖干涉情形已詳載前報茲悉此案自經外交部駁覆後英使復於上月下旬提出抗議大致謂皖省欲知此宗煙土是否私貨不難向海關及招商局等處查明何得以無運單之故即便焚燬况且運單完全現均存在本大臣處幸而當時未及呈　得免焚燬不然至今全無把憑抑且據灣沚厘卡委員之公布及安慶警廳之文牘或稱禁運洋藥或指擅自運售顯見違背約章仍須要索賠償并附抄厘卡　廳原文到部陸總長以此次安慶查收烟土確係中國商人貨物旣未同時呈驗運單卽屬單貨兩離雖欲調查亦無從根據以無根據之調查卽海關亦不勝其煩况據下等營業照之搪塞益信私運自應照章没收按之中英通商條約載洋藥一經離口卽屬中國貨物之條文并不發生國際交涉况就英使照會亦自認該藥未同時呈騐運照可見此案原因純是稽查問題旣是稽查問題即爲内政絶無外交之可言尙何有干涉之餘地更就事實論洋貨旣己經賣過華商之　洋人卽已得過利益當然與該貨斷絶關係以斷絶關係之洋人出而干涉中國之私貨殊與法學所稱權利巳經讓渡之公便不合且據蕪關最近之月報清單自四月以來安徽洋藥照舊入境而土藥全無並有稅務司簽字可憑尤足証明皖省土藥禁絶未禁洋藥之確據至於朱委員所扣之廿箱有不符之運單可証其公布固無法律之效力若警廳公牘指擅自運售者卽係未領運單擅自運售之義均無違背約章妨礙條件之處擬仍據理駁覆以杜外人干涉内政之　　詎本月九號英使朱爾典突率駐滬總領事法磊司及繙譯至部交涉當經陸子興總長及顔次長召集安徽駐京代表徐子俊君四面會談據英領報告近十天來中　　　　　風　雲合關係洋藥影響甚大上海現存洋藥兩萬箱價值六千萬兩因中國禁烟之故致英國煙商與各銀行交易停滯損失洋商資本妨害金融大局不淺至於土藥未凈禁運洋藥尤爲違背約章應由中國政府重申訓令并要將前外務部解釋條件之文一併通告各省以維條約并言安徽焚燬烟土柏都督對本領事業巳承認賠償只須中央政府命令即便遵辦陸總長謂此事關係重大中國人民現正猛省鴉片之害急欲袪除亦屬人道主義政府未便重　輿情强迫阻撓至於關係條約之處自當通告各省適當履行以重邦交但據貴領事一面所指本總長須報告大總統派員確查再定辦法英使接謂英商損失一刻千金派員調查緩不濟急應請立時用電通告各省嚴守條件陸總長答云此事本總長實不敢自專必須與國務會議乃能答覆徐子俊君接謂按照約章土藥絶種隣省禁運顯有確據則印藥卽亦不應進入他姑無論茲就皖省而言貴總領事曾躬履斯地親眼目覩皖省官土各膏店吸賣各烟捐早已一律取銷此豈非土藥紦種之明驗更如海關最近月報自四月以來洋藥照舊入境而土藥全無并有稅務司簽字可証此豈非隣省禁運未禁洋藥之確據可見外省禁烟并無絲毫違昔條件英使卽詰皖省何故焚燬洋藥徐代表答云查收私土另一問題與禁烟之案無關英使問何理由徐代表云安慶查收烟土時初由商人告密於水巡輾轉報至警察廳迨正式盤查後因確無運單始照稅章收没然收没後猶追問運單比經呈驗下等營業照以爲搪塞恰值督府宴會衆目共覩制定私貨僉無異辭如非禁烟盡絶時期則所收没私土應由官膏店發賣今旣無官賣只有銷毁英領更詰係在何處查驗答云安慶復詰在安慶何處答云安慶碼頭英領謂旣在案慶碼頭查驗則運單固不在商人之手徐君駁以單貨不能兩離英使英領同謂運單固完全在此徐君駁以何不同時呈騐英領答云皖吏並未索驗徐君駁云旣云並未索驗何以又呈有下等營業照英使英領復同謂恐呈驗運單反被鎗斃徐代表駁以二十箱不符之運單固呈騐在先並未鎗斃然則槍斃之說何所據而云然英使復謂二十箱之情形尤爲不合隨將灣沚朱委員之公布及警廳之文牘檢給陸總長查閱並向總長要索賠償陸總長云容明日答覆英使不允謂證據完全在此毫無疑義何待明日徐代表駁謂此案本屬内政何有賠償柏都督因恐誤會始派本代表來京若貴領事言業已承認賠償之語殊不信實語次陸總長謂此案本總長視事未久本不接洽須稍容時間以便研究必須明日始能答覆徐代表更謂朱委員之公布本無法律之效力不得執爲依據至警廳之公牘稱擅自運售者亦指無運單而言正擬申說輙被阻止時英使英領均聲色俱厲咄咄偪人相持久之始允將運單留下俟明日解决興辭而去 
[大學預科生組織中央學會]  
　　參議院議决中央學會法外間己不甚滿意議案旣成在京各種學會咸思起而組織近忽有大學預科畢業生二百餘人欲任組織學會之事日前有吳景濂司徒潁李璧城劉盥訓等受預科生之託爲之進言於敎育總長范源濂范亦不問章程如何預科生之資格如何遂函復吳等認預科生有選舉資格允其通融辦理惟參議院議决之章程須有高等專門三年以上畢業者方合會員資格今乃以大學預科生當之故都中學界之輿論咸議其爲不合於章程云 
[中央司法會議第九日紀聞]  
　　初十日下午一點開會延至一點五十分始能開議議長報告請假者四人又報告本日第三案加入楊宗彩提議一案遂開議第一案司法歲計辦法案提議人沙亮功說明理由後劉恩格反對原案黨積齡謂本員對於此案大體表示贊成但對於内容所說理由與本員所經騐過種種方面研究比較有逈然不同之處故本員對於此案不敢表示絶對贊成議長宣告討讑終止謂贊成本案成立案付審查者舉手多數第二案司法經費急宜獨立案會員孔慶餘周祚章提議首由提議人說明理由後沈寳昌謂本席對於此案雖甚歡迎然觀此案於實際上毫無裨益蓋因財政統一乃財政部應有之權非關於司法部故司法經費獨立萬難辦到是以本員對於此原案又不敢贊成駱通反對沈寳昌說劉遠駒謂本員對於沈駱二君之說皆甚贊成然在財政未統一之前此案宜成立於財政旣統一之後則此案宜取消田荆華又贊成原案沈寳昌又謂本員對於此案大旨甚爲贊成所反對者關於收入計畫乃財政部權限此實侵越範圍也吳承仕又主張此案成立馬德潤請表决議長謂贊成本案成立並付審查者舉手多數第三案豫審不應屬檢查案此案共三人提議三案一爲周澤春提議一爲孫熈澤提議一爲楊宗彩提議首由周澤春說明其提案理由謂本員對於此事純以公心劃分權限並未計及審判檢查界限不過研究豫審之性質辦法純屬審判廳權限萬不能歸檢查廳此本員之所以提議此案也周澤春報告畢議長謂現在時已將至次二案理由與此大略相同請省略報告蔣芬謂此說旣由於岡田氏發明則此說發現已久若其說可行則我國早卽採用何待今日沈寳昌謂本員對於此案絶對反對正當發言之際李杭文謂貴員乃此案贊成人何又反對沈無言衆鼓掌笑良久沈乃佯推不知繼續發言畢時已至有主張延長時間者有主張明日繼續討論者議長謂贊成明日繼續討論者舉手多數遂散會 
雜評一 
[大借欵之前途]  
　　大借欵之能否成立以巴爾幹戰事能否和平解决爲斷今巴爾幹問題倫敦會議已無和平解决之徵則大借欵前途又將陷於悲境矣 
　　夫使歐洲市場重受戰事之影響大宗債票不易發行則連日以來所謂讓步讓步者將悉成爲泡影即使勉强成立而銀行團之要求條件必將翻然一變嚴刻過於從前而我國之財政權遂不可問矣嗟我國民尙亟起以圖之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[廣德樓戲園肇禍詳記]  
　　北京廣德樓園主俞振廷毆人一案聞警廳竟有袒護兪等之意殊爲詑異茲分紀其詳情如下 
[一起釁原因]  
　　本月八號廣德樓開演夜戲標有兪振廷之長坂坡金玉蘭之探陰山游西湖孫一清之汾河灣等以故客座大形擁擠不料金玉蘭探陰山演完後竞不出臺孫一清亦竟改扮殺狗於是座客大譁紛紛要求退錢當有征蒙會勸捐員出頭調停勒捐五十元並令孫一清補演汾河灣座客氣巳平矣不料俞振廷忽站在後台門口破口大罵並有巡警多名幫兪訓飭座客謂其罰捐有侵警察行政權至是座客全體憤怒遂有國維報王君國光新聞許君等出場復罰園主百元園主已認可忽站在台左之巡警盡避入後台而長板坡之兪振廷遂持械自右門蜂擁而出 
[二毆打情形]  
　　當時座客見風色不佳正欲脫逃不料前後門戶盡閉巡警無蹤而如狼如虎之兪振廷率領花臉非花臉等數十人有執槍刀者有執棍棒者並有執眞刀者躍至台下逢人便打園内嚎哭之聲喊打之聲連成一片更有從樓上將茶壺亂砸以示威者計受傷最重者三人許王兩君在内其餘手足胸肩雜傷不計其數而被椅棹絆跌爬窗受損遺失物件者更無慮千數迨兪等打得痛快時始見有巡長出台厲聲謂被打者曰你們不要偷跑我還要帶區呢當有被打客人周某抗聲答云們我受打正要控訴豈有反逃之理巡警遂將一干人犯帶區而罪魁禍首之俞振廷則已悄然兎脫 
[三事後情形]  
　　兪本南城著名淫棍在前清時託其父兪菊生威勢到處横行罪案纍纍山積而前清某親王曾受業於兪菊生故遇事袒庇兪益無忌憚勾結地方靑皮土棍並結納軍警以爲後援此次毆人時兪已改扮武生穿戴袍盔至事畢兪竟不知去向其爲故縱不言而喩座客被敺後次日卽在兵馬司街組織臨時紏正會以謀對待並向檢察廳起訴不料警廳對於此案始終袒護俞犯始終不肯認眞辦理出事後至今四天迄未緝獲到案許王等多人抬送梁家園醫院調治而園主更設法串通謂被打者傷勢不妨一若不毆死人命卽不算行兇者垷時一般輿論均謂北京爲民國首都優伶等竟敢毆人况俞等持械傷人卽係刑律之現行犯而警廳甘心縱容檢察廳檢舉法律掃地竟至此乎 
[載今亦被騙耶]  
　　是所謂悖入悖出 
　　有巨騙張慶麟者山西人前清時代曾任河南知縣因案革職去歲武昌起事後張往湖北謁黎副總統自云將報效軍餉三十萬兩實則手中並不名一錢黎副總統見其行跡可疑疑爲北方偵探囚入獄中今年二月始行釋放釋放之後張又來京師寓打磨廠十條胡同往來京津之間專以詐騙爲營業凡京津一帶人受其害者不知凡幾前清慶王之次子載　不知從何介紹與張慶麟相交好張見載　年少無知又施其敲詐手段最初與載　言將於靑島一帶設立墾務公司此事將來如何獲利等語繼又請載　入股五萬金並云此五萬金無須現欵但書一入股字據將來得利後即可分派紅利若干各股東不能說話設使公司有虧折情事亦與載　無干載　深信其言以爲此等便宜事非至交戚友誰肯相讓當即允諾立書一五萬金入股字據交給張某事巳逾月恰巧載　有一三萬圓銀票係西號蔚盛長字號去歲曾去提取該號執事人謂現在市面銀根緊急一時提取三萬金須先期通知由外省匯寄到京後方能交給往還須一月光景載　因亦未取日前忽憶及張某本山西人自云在各票號勢力極大遂與張某商議懇其代爲提取張某慨然應允謂三日内一定取出載　因將銀票交給張某乃事隔多日尙未見交欵載　不解因往張某處詢問張即云此欵己然如數收到載　向其索銀張云從前所入五萬金股本尙未交下除此次交付三萬金外尙須付交二萬金請從速付下以便開支各項載　至是始知被騙卽向之理論張云天下入股之事安有不要現金之理現有爾親筆字據爲憑安能抵賴須知公司内現在各項開支已逾數十萬倘爾不即日交付餘欵則公司内之損失及我一人之名譽均須由爾賠償言時聲色俱厲載　氣結不能作何語次日張遂於天津租界内控告載　謂前與載　合辦公司有親筆字據爲証現在載　賴欵不交公司因之大受影響除現設法扣有三萬金抵欵外仍須向其追索二萬金云云聞載　自被控後異常惶恐特託人向張某處說項願壯三萬金奉送但求發還原字據卽作爲了結張某謂公司虧欵甚鉅甚鉅三萬金不能贖身堅拒不允亦一異聞也 
[江蘇民政府之新人物]  
　　民政總署已照官制草案編制在案茲將其委任各員錄下　内務司長馬士杰　財政怀長龔傑　敎育司長黄炎培　實業司長黄以霖　一科僉事金祖澤　二科僉事楊蔭樾　三科僉事吕長鏞　四科僉事毛瑞清　一科秘書沈恩孚　二等秘書伍輝裕　三科秘書蔡寅　四科秘書陳蒙　龔傑未到任以前以金鼎暫代黄以霖未到任以前以實業科長李新益暫代 
[粤議會議决烟絲鹽之征庫附加稅]  
　　本月九號廣東省議會提議煙絲附加稅章程楊其棟謂烟絲爲消耗品之一與酒相類本會議决酒捐附加五成烟絲似不能獨異應比照酒捐加五之例征收崔憲璋謂烟與酒俱係消耗品應一律附加五成但沽酒牌費旣不附加則買烟牌費亦應一律免加旋互相討論議長謂此項煙絲捐政府所以招商承辦者自有爲難之處不然何必招商承包而分利於商人乎致若儘收儘解恐商人未必樂從因商人擲鉅資以承辦無非欲圖利耳若於承商絶無利益安肯負此責任耶竊謂此項正稅政府旣經准商承包則附加稅亦祗知能由該商帶收不必以限制也又福建條絲係另商承辦烟絲旣擬附加則條絲當一律照加方昭平允並可表决第一讀會通過再行逐條研究付表决多數贊成隨開第二讀會逐條討論略有刪改分次表决均通過又開第三讀會亦表决通過又議附加鹽稅章程議長謂照　財政審查股所規定原擬附加四成本議長昨在鹽政處談及此事據說廣西不願行銷粤鹽迭與磋商仍無結果雖有派員來商之說恐未必就範現擬將南櫃平櫃銷鹽每斤加價十文商民尙欲抵抗若再附加四庇誠恐商力或有未逮只可附加二成或能勉强辦到查廣東鹽餉歲入在五百萬元左右即以附加二成計算巳得有百萬之譜是亦餉項之大宗云云鹽政處所說如此究應附加多少請衆討論李藻雲謂鹽爲日用之必需所抽原難過重似宜卽照附加二成表决但無論省内外均須一律附加方得持平旋付表决第一讀會通過隨開第二讀會逐條討論略有修改分次表决均通過又開第三讀會亦表决通過時已五鐘遂休會 
[附徵收烟絲附加稅章程]  
　　第一條全省烟絲附加稅用途指定爲征庫軍需不得移作别用 
　　第二條本附加稅按照現行正稅原額加收五成條絲烟亦一律照加 
　　第三條本附加稅由財政司責成承商帶收彙繳籌餉總局 
　　第四條本附加稅自廣東征庫軍隊出發日征収至俄庫協約解决後卽行停止 
　　附加鹽稅章程 
　　第一條附加鹽稅專爲籌備征庫軍餉而設不得移作行政費及其他經費 
　　第二條本附加稅按照廣東現行鹽稅原額加收二成 
　　第三條本附加稅由都督飭鹽政處轉飭各局員帶收彙繳籌餉總局 
　　第四條本附加稅自廣東征庫軍隊出發日徵收至俄庫協約解決後即行停止 
[贛都督府禁烟議案]  
　　江西都督府於本月七號政務議會通過煙禁議案 
　　（甲）禁吸辦法一吸食鴉片烟者限民國元年十二月内一律戒絶若逾限確未戒絶或戒絶而復吸食者依新刑律第二百七十一條處五等有期徒刑拘役或一千元以下罰金二戒絶期限以前如有違本省土膏專賣定章不領表照私自購吸者依禁烟條例第四條處二十元以上五百元以下罰金三戒絶限滿以前照專賣章程暫准購吸者係有職人員均令免職學生出校兵士退伍凡國民應享公權均停止不得享受四因吸烟停止公權者必於本年實行戒淨取有三人的實聨環保結呈由該管長官或縣知事查驗屬實給與戒絶証明書方准回復如未戒揑稱戒凈除本人應依照第一項從嚴懲罰外并處保人百元以下罰金五限滿未戒及限内違章購吸者經人告發得實應酌賞告發人其確係故意誣告者亦應照律辨誣六各屬應設戒烟查驗處由知事選派佐治員二人兼理其事所需經費准於禁烟罰欵内撙節動支遇有疑似烟犯經人告發狡賴不承認者送交該處留置限於三日内驗明並將調騐情形呈報知事以憑核辦七各屬於戒烟限滿以後内務司遴選幹員分往密查如該縣再獲烟犯該知事應以禁烟不力從嚴懲處委員徇隠不報一併撤委懲辦其藉端騷擾訛詐者查實從嚴治罪八委員分赴各屬密查如該縣實能遵限勒戒無一吸烟人犯報由内務司呈請都督將該知事從優核奬委員揑報戒絶者查實並究 
　　（乙禁種辦法一各處煙苗依本省土膏專賣章程第八條久應禁種如尙有違法栽種者應勒令一律鏟完倘敢不遵依新刑律第二百七十條處四等有期徒刑拘役或三百元以下罰金二各屬應將從前有無種烟及現在犂拔各情形分别列表開單呈送内務司查核限本年十二月底送到邊遠縣分准展限十日如故意延玩將該知事記過撤換三各屬烟苗雖經紳董呈報淨絶者届種煙時令該知事仍應親赴各鄉會同各公團紳董查勘一次如虚報淨絶或犂拔後再行補種者一經查實除將種戶依刑律嚴辦外業主知情者地畝充公不知者不坐如該鄉董及村族各長徇隠不報由知事酌予懲處種戶不服調查至聚衆抵抗暴動者准知事酌量情形電禀都督調兵彈壓嚴拿懲辦四現擬定由内務司分配地段遴委幹員分赴各屬切實調查遇有煙苗未淨者並協同縣知事認眞犂拔以絶根本限三個月竣事如種戶有抗拒情事准照前項辦理五犁拔烟苗以後由内務司隨時派員分赴各屬密查如曾經呈報淨絶或逾限不報者一經該委員查有烟苗未拔確據呈報到司應將該知事及前委員禁烟不力之處從嚴懲處如密查委員徇隠不報查實併懲六明年烟苗發生時各屬境内經省委查明確已禁絶栽種報由内務司呈請都督將該知事從優核奬 
[瑞金兵變詳記]  
　　贛省瑞金縣兵變略誌各報茲得詳函云十一月二十號晚二更時有駐紮瑞金縣城隍廟之步隊第四旅第七團第二營七連某排兵士素恨連長徐世斌軍紀太嚴適值徐連長赴贛旅部領餉未回該連某排兵士日間互議搶銀逃走等事又適爲該排長及司務長所聞立卽飭令繳回槍彈詎該兵等不惟不服立時鳴鎗起事該連司書生謝遠湘聞知此事立赴縣知事署報告未及片刻當有該變兵四五人奔赴縣署縣知事張卓立同會計員一人護兵四五人用好言勸導並勸諭回營正勸諭間該變兵巳陸續全到縣署不由分說强索三千元否則槍斃縣知事縣知事無可如何該變兵遂一齊上前將縣知事擁入内室以致將未解及前任移交丁漕並國民捐以及司法訟費各欵約共一千餘元悉數搶去私人財物首飾亦搶刦一空仍聲言非三千元不可縣知事只得飭　計員赴同聚錢莊摺取寄存漕洋詎該匪早己分佈派人往同聚錢莊搶刧一空並搶上元齋南貨店此時警察亦來該變兵有人把守縣署頭門見警察來時卽鳴槍打傷警察及巡長頭部並槍傷縣護兵蔡某變兵見取錢未回復押縣知事出署同往同聚錢莊該莊人俱走散又押縣知事至楊祥亨洋油行此時居民商民己動公憤率同百餘人於洋油行將縣知事搶出該變兵見商民動憤卽四散逃匿縣知事回署通知各鄰縣加意防範徐連長聞信亦趕來縣署變兵巳逃徐運長即帶餉動身往寗石兩處恐該二處兵士被其煽惑縣知事立卽邀集紳商興辦團練現在地方安靜市面照常惟此事係由該連排長司務長辦理未善激成變端該排長司務長現尙不知逃往何處司書生謝遠湘仍匿縣署未敢出門一步云 
[鄂湘禁烟之阻力]  
　　鄂省現在厲行烟禁擬於六個月後禁絶已從省垣試辦官膏專賣局然尙未推及外縣各屬烟禁因之不免鬆懈頃由湘都督電咨黎副總統云湘省自陰曆九月初一日起特訂禁煙條例現復分區委員查辦　達禁絶目的并通電各省嚴申禁令停止運土入湘均荷協助進行而湘鄂一家查禁尤貴聨貫茲查鄂屬監利縣轄之白螺磯楊林磯等處土店甚多而螺岸烟館林立與湘省臨湘　隔一水以致湘中煙犯槪由該處販賣吸食似此奸徒牟利流毒蔓延湘鄂並受其害應請亟飭監利縣立將土店煙館一律封閉痛加懲辦並令與湘　界　縣嚴行煙　隨時協助以期掃清餘毒等語刻巳轉咨民政府飭内務司遵照辦理聞内務司以鄂境尙未至禁絶烟舘同可嚴懲土店則礙難封禁昨已呈復民政府核示祗遵矣 
　　鄂垣禁烟局總理張漢因開辦官膏專賣業巳達到目的枵爲欣幸現以漢口土商反抗頗力甚於專賣有碍且一江之隔政令如此紛歧不惟大礙烟禁抑亦有損政體特運動省議會提議將該禁煙局獨立不屬於内務司直隸於民政府以統率全省禁烟事宜俾　有整理漢口及沙宜各大埠禁烟之權力而達其官膏專賣之宏願刻正極力斡旋未識能遂所欲否又張總理以禁絶之期轉瞬卽屆若徒恃禁止一面着手卽或禁盡　民無非以嗎啡等物抵癮是僞藥害人亦不可不嚴爲之防爰擬開辦戒煙醫院切實取締市售戒煙丸藥以期雙方進行早收實效業已擬具辦法禀請内務司立案矣 
[黄鶴樓頭籌庫會]  
　　卾省各界日前假黄鶴樓開會特請由京回鄂之孫大將武蒞會發表對庫一切意見是日到會者一千餘人首由李宗義報告開會宗旨云孫堯卿先生因庫俄交涉回鄂諒必胸有成竹敢請孫先生指示一切孫君遂登台略示謙讓然後發言曰俄庫協約危及大局舉國人士皆抱救亡主義今諸君熱心國事組織救蒙會誠所敬佩但民國肇造百端待舉一切規模尙在幼稚如財政困難槍械不精海軍未興等類若一旦以武裝解决危險尤甚兄弟意見不如無形征戰如能注重敎育研究實業人人有自强之精神則外患自然可禦大總統聞湖北學界因俄庫事有組織敢死隊者有編練暗殺炸彈團者大爲嘆賞極力稱贊誠不愧爲首義之邦故此命兄弟回鄂代表此意言至此忽有一着軍人服裝者起立大呼曰孫堯卿錯了孫堯卿錯了吾國自共和告成後外患叢生欺凌更甚於前清時代若主張和平則中國必亡於我輩之手矣以兄弟意見非戰不可現在所應籌備者不過五端一倡辦國民捐二速選將才三趕速造械四安撫内蒙五抵制俄貨果能照此籌畫靡有不能勝俄之理兄弟馬革裹屍亦所弗惜也言詞之間甚形憤怒後經穏健派某君起而慰解之遂宣告散會 
[皖垣警匪激鬭]  
　　安慶西門外第八區管轄地方素稱遼闊向爲匪徒麕集之所本月十一號晚間該局巡士正在巡邏街道之際突遇土匪六人手持快槍利刃迎面而來舞刀亂斫當有巡士多人傷及面部另一巡士刀傷眼珠傷勢更重比經他巡士急吹警笛召集巡士多名當場拿獲土匪二人餘四匪已不知逃往何處現聞警廳已禀由都督派人查拏究辦矣 
[察木多實行改流]  
　　自察木多恢復後黄宣慰使卽帶隨員數人護兵數十由德格起程前赴該處辦理一切善後及進行方法已於十月下旬抵察隨卽親往各邊地調查測勘現已擬劃改察木多附近之碩般多拉里江達等處地方分設府治以控制蠻民而固我邊圉業已具呈鎭撫府并擬定辦法數條略云查碩般多之地距恩達四百七十里北通黨古州九族南達工布波密二土司地當衝要人烟稠密僧俗各半番漢雜處民情頗覺　悍其疆域東南皆抵絡隆宗擢恥塘界西至難阿多北至　達隆宗界又查拉里距碩般多七百九十五里居達隆宗之西北察木多與西藏交通之咽喉林拉一山爲哈喇烏蘇大道直達靑海且距桑楚河上游下達緬甸憑河守險彤勢天然其疆域東至夾貢塘西至當多塘又查江達在拉里之西南相距三百六十里爲西藏往來通衢依谷憑山最爲險要氣候温暖物産豐饒地　　壞其地東抵拉藏之常多西至壘磊達以上各處　爲邊藏要隘而皆安設粮站臺員今請一併改設府治於各地點　設府縣知事一員以敷冶理而資控制聞己奉鎭撫府批准并飭從速辦理矣 
地方通信 
[蘇州]  
[墾植學校之擴充]  
　　蘇州閶門外墾植學校自剏辦迄今已逾半載規模宏遠辦理得宜值茲蒙藏風雲緊急之際凡我國民　願研究該地文言宗敎風俗政治俾謀發展實業以興邊務該校同人有鑒於此爰議竭力擴充推廣學額擬添招蒙藏兩科乙班四百名其專門學科注重蒙藏文方地理農學而以法政經濟算測軍事學爲附課不日將登報通告云 
[盜刧善堂]  
　　閶門外黄埭鎭附近之何山太平庵善堂現值收租之期鄉民來堂完納者尙稱踴躍致爲盜匪偵知突於陰曆十月二十八夜劇盜數十人各持刀械破扉而入將該堂持住僧捆綁庭柱上遍施毒刑勒逼積藏將所有銀洋衣服搶掠無遺始各呼嘯而去惟該善堂相近處駐有步兵一連不識該處兵士抑何充耳不聞　 
[平糶善米]  
　　往年冬令各善堂皆煮粥以惠窮黎茲因經費支絀相率停辦茲金閶市民公社洪君特發起籌欵向外埠購到白米千石寄存柳衙公益社内定以極廉之價計每石收回洋元五五角以備各慈善家之定購云 
[鎭江]  
[國會揚曉]  
　　楊邦彦　耿子清　丁啓湧　張秀升　王容甫　項　全　吳樹桐　徐補山　吳桂林　朱爾彬　梁鴻卓　朱定山　丁文炳　于樹深　陳慶年　仇炳生　鄧寄梅　江廣泰　繆星伯　朱翼雲　夏嘉棠　楊漢池　張懋林　戚　英　黄振聲　莊錦温　周政齊　王德基　朱仁宇　朱錫培　鄭萬靑　仲　洲　馬佐卿　胡邦綸　趙德均　莊長沛　仲介眉　湯汝舟　吳慶雲　李鴻庥　王紀芳　李肇文　趙鴻鈞　魏聖煦　田向餘　朱田松　王文奎　傅衍蕙　王鴻昌　張鹿鳴　江永發　蔡士福　朱鼎臣　王錦堂　龔于澄 
[鄉民被殺]  
　　東鄉鄉苦竹村農人趙四前夜不知被何人砍斃床中頭顱亦失所在翌晨家人以趙過午不起趨往視之始悉被殺血流滿地惙膛忍覩當卽投檢察廳報告經廳長陳君前往驗明緝兇懲治　 
[莊鏡蓉開釋]  
　　莊鏡蓉之媳莊張氏身死不明一案業經吳縣地方檢察廳開棺檢驗後斷定莊張氏係屬吞金自縊斃命莊鏡蓉即應援照赦例免其起訴現莊已開釋於日昨由蘇返鎭至承審官前清丹徒縣王得庚嚴刑逼供及　作趙石庵檢驗不實其犯罪均在民國大赦之前亦皆免予追究云 
[浙江]  
[選舉揭曉]  
　　杭縣衆議院初選當選人四十一名　高壽增余鶴鳴　祝　震　倪　成　馬秉寅　金溶熙　沈祖蔭尹志舉　蔣玉麟　鄭在常　徐宗洛　周祥齡　陸人塏郭宗禮　丁文炳　丁文鍾　王仁溥　徐恩溥　陳品增馬振聲　錢宗翰　鄭祖元　沈以忠　趙理定　郁守璋蔣　銑　馮世敬　吳恩元　孫江東　鍾　璜　陳敬第陳星煒　張兆銘　汪　希　胡學海　張廷霖　朱壽南茅　仁　沈兆楠　吳奎楊　陳　棠　　平湖省議會當選人十八名　兪卓民　徐霖望　兪元清　黄如信　王其　吳樹銘　葉純厚　崔泰基　盛邦傑　徐定祥　高清鍔時　正　陸邦基　馮思永　兪　光　丁詠泝　朱仁積 
 
 

Page 7

 
 
　　沈　本　　　議　當　　十　　　　　　　　　　　　湯元動　陸邦爕　戈升銜　徐霖望　朱仁積　朱鳳岡兪卓民　時　正　沈　本 
[商團紀念會]  
　　平湖東城商團西城商團南貨業商團均於去年光復時組織成立迄今一載爰於本月五號三團聨合公開一週紀念大會先期由邑中各團體徧贈花圈匾額楹聨以光盛典是日下午一時開幕先由團董陸芩生君報告開會宗旨各團員合唱紀念歌次由官廳及各團體代表先後宣讀祝詞後由陸君代表三團全體答詞並致謝詞直至五時閉會 
雜評二 
[讀一葉子之借欵譚]  
　　讀昨日本報筀約員一葉子之最近借欵譚從各方面推測知欲打消克利斯浦之優先權頗不易易然又據他訪員電告則謂該優先權確可取消此果我財政總長手叚之能耶抑僅我辦理借欵交涉者一方面理想之　言也 
　　蓋克利斯浦團取消優先權之要求一面欲得相當之賠償金一面又欲得與各銀團之均等機會賠償之權固我政府所操而能與該團以均等機會與否則其權操在倫敦會議之六國團夫果能逆料其必予乎 
本埠新聞 
[禁烟局長諄諄勸誡]  
　　上海禁煙局長嚴濬宣君擬派調查員逐戶勸戒並擬在局設立戒烟病院又組織禁煙警察己誌昨報昨日嚴局長又刋布通告云照得本局長前奉民政長照委辦理上海禁煙事宜業經呈報任事在案查本省鴉片禁絶期限截至陽曆本年十二月三十一號即陰曆壬子十一月二十三日爲止爾等沉溺鴉片者其速猛醒否則一逾限期如被人告發或由本局查悉立應飭警拿解司法官廳照律懲辦决無寬宥本局長不忍爾等遽罹法網愿再爲詳晰言之鴉片流毒小言之則損人神志害人生命耗人財産爾等吸食成癮者亦何嘗不深明其故徒以因循玩忽日久而未能袪以致網罟在前蒙然不省是則大可悲也今距十二月末日禁絶期限僅一轉瞬間若逾此時期再吸鴉片卽爲違反禁令違反禁令則爲犯法犯法便爲罪人同有身家何苦躭此鴉片試作階下囚乎此吸食鴉片煙者急宜於期限未届前力戒也吸食鴉片旣有罪矣其販賣鴉片及鴉片器具者亦當亟思改圖蓋販賣鴉片及鴉片器具實具一種營業性質然以吾人之心思才力挾資本而圖生活何事不可爲所謂三百六十行皆可喫飯着衣裳　必　鴉片爲　一之生計乎且一至鴉处禁絶時吸無人購無人則此種營業自不能存立於社會爲爾等審時度勢亦宜從速改變方針别謀遠大之事業况國家禁律之嚴厲若此耶此販賣鴉片及鴉片器具者急宜於期限未届前注意也再進則有種植罌粟者種植罌粟罪有專條即所獲利市三倍究竟能有幾何况十畝之田蔬菜米麥種無不宜瓜荳桑麻利亦不薄偏植此毒卉爲損人不利己之事殊不值得此種植罌粟者急宜於期限未届前改業也此外尙有收藏煙具及烟膏者試捫心思之旣不吸鴉片則所剩烟具及烟膏灰等尙有何用宜速消燬之常見有一般無知識之人以爲鴉片實可治病其有癮而己戒絶者且恐癮之復發私行藏匿是則類乎象之有齒災害及其身矣此收藏烟具及煙膏灰者急宜於期限未屆前銷燬也本局長諄諄勸誡言盡於此深恐爾等尙未周知用特不憚煩勞再將新刑律中凡關於烟禁各條開列於左一併示知其各凛遵愼勿觀望自誤特此通告 
　　第二百六十六條製造鴉片烟或販賣或希　販賣而收藏或自外國販運者處三等至五等有期徒刑並科五百元以下罰金 
　　第二百六十七條製造吸食鴉片烟之器具或販賣或希圖販賣而收藏或自外國販運者處四等以下有期徒刑拘役 
　　第二百六十八條稅關官員或其佐理自外國販運鴉片烟或吸食鴉片烟器具或縱合他人販運者處二等或三等有期徒刑并科一千元以下罰金 
　　第二百六十九條開設館舍供人吸食鴉片烟者處四等以下有期徒刑拘役并科三百元以下罰金 
　　第二百七十條意圖製造鴉片而裁種罌粟者處四等以下有期徒刑拘役或三百元以下罰金 
　　第二百七十一條吸食鴉片烟者處五等有期徒刑拘役或一千元以下罰金 
　　第二百七十二條収藏專供吸食鴉片烟之器具者處一百元以下罰金 
[關於漕粮烟禁之諭話]  
　　上海縣知事吳君昨傳各圖地保到署面諭略云本年冬漕糧價每石定價洋五元此外並無絲毫浮費爾等身當地保亟應從速催繳如有首先繳清者本知事應當照章奬勵若有玩戶抗粮准指名提究並將易知由單按保發給畢吳知事又謂現在正當禁烟進行之時省中己派委員嚴君來滬設局專辦此事不日當派調查員分赴各鄉調查爾等回至鄉間着先傳諭吸煙之人凡遇調查員前來調查應當切實報告由調查員當場面給執照一張設或隠匿不言限滿之後一經查出定當拘送有司照章擬辦至該調查員至各處稽查時則並無分文需索云各地保皆唯唯而退 
[各團體歡迎萬福華]  
　　本埠拯華會昨日聨絡各團體假座南市新舞台開會歡迎萬福華會場門首用松柏紥成歡迎萬福華君大會八字遍綴花朶至下午二時奏軍樂開會到者約有千餘人先由主席于右任君報告歡迎宗旨旋奏軍樂由招待員導引萬君登檯全體起立行一鞠躬禮萬君答禮畢即由包君道平詳述萬君生平之事蹟次由汪洋君宣讀歡迎詞畢即由萬君答詞致謝略謂鄙人當時不幸事敗　　受押人載　得　見天日皆出諸君之賜辱承開會歡迎愧不敢當惟鄙人在押時最可恨者始終不得見一字跡以致對於時事茫無所知今自出獄後所聞所見無非議論庫俄問題但聞我政府仍欲以和平對待我恐和平二字不能完全解决惟今日爲時巳晚不及稍抒意見俟後函請各報代爲發表倘有未盡之處尙望諸君子原諒云云繼由梅竹廬農竹諸君相繼演說並有汪人傑女士登檯略謂自萬君被逮後鄙人即與同志組織拯華會其目的專在救護萬君今目的巳達應卽取消惟是庫俄問題尙未解决故所有拯華會一應文件及圖章自今日始卽由鄙人交付萬君執管應請萬君爲該會會長積極進行演說畢合攝卫影散會時巳鐘鳴五下矣 
[嚴禁私運軍火]  
　　上海縣知事吳君近奉江蘇都督指令以民間私藏軍械例禁綦嚴當此征庫事機鼓動之際恐有不肖之徒勾通匪黨在滬私運軍火暗中接濟自應嚴查按照新章從嚴辦理等因除出示申禁外昨復移知上海商埠巡警局長轉知各區區員一體查察並令水巡區區員於各項船隻進出之時嚴查挾帶一經查獲定照新刑律治罪不稍寬貸 
[輿論折衷社開會紀要]  
　　滬南輿論折衷社昨開第三次年會到者甚衆首由會長王敬常君報告會中一年成績次由袁頌豐君等相繼演說旋經照章更舉職員如下　正會長王敬常　副會長吳叔田　全拜宸　書計員顧翕周　戴　遜　瞿伯申　顧霖周　會計員孫筱亭　宋　蓀　幹事員張景甫　陳積棠　奚晴餘　王心泉　交際員張蓀淵　孫馥研　調查員談幹臣　沈楚岑　奚賡虞　袁頌豐 
[增訂稅率之通告]  
　　上海稅務公所所長孫君昨日出示曉諭云案查省議會議决裁厘抵補方法内載未經定價之貨物得依照時價值百抽二隨時訂定加入稅率等語查　皮市價每担約售規元一兩四錢零照值百抽二應征稅洋三分蕉糖漿每擔市價約值洋四元零應征稅洋八分破舊絲棉每擔約值洋五元應征稅洋一角現奉都督通令各稅務公所一體加入稅率遵照辦理曁訓東西路總稽查知照外仰卽知照等因奉此合亟出示曉諭爲此示仰各業商人等一體遵照 
[閘北防務加嚴]  
　　閘北警務總所長蔣夢九君因現届冬防吃緊之際昨特諭飭騎巡巡邏兩隊長每隊派長　兩排常駐天通菴虹鎭等處並聨絡四六兩區商團會員每晚出防以防盜賊並諭各課員輪流查崗 
[通俗宣講社宣講記]  
　　通俗宣講社於十五日在東區宣講所開第二十五期宣講會二時振鈴開會先由袁頌豐君宣講戒吸鴉片不可緩之理由纟將軍由梁幹臣　旭侯王立才三君宣講俄庫交涉與吾國存亡之關係聽者莫不感動旋即分送各種印刷品散會 
[嚴金昌途遇暴客]  
　　昨晚六時半有英租界大馬路永同昌烟紙店主嚴金昌由滬杭車站乘黄包車至黄家闕路忽來兇徒一人手持七响手槍一支並身懷繩索一條先將嚴猛擊一掌並力奪皮包嚴立即呼救當有六百另二號落差巡士等上前即將兇徒捉獲送至西區警局請爲懲辦 
[補助孤兒院經費]  
　　上海孤兒院創辦以來歷有年所今因時局困難無從捐募商准新新舞臺主人及全體藝員於本月二十一號准演特别好戲所得劵資茶資悉數充捐一切開銷均由該舞台擔任 
[考取禁煙調查員]  
　　上海禁烟局連日考驗調查員業巳取定　　　　霖陳鼓琴王文濤徐士文曹繡君祝鑫金大恒吳公謀王增壽陸令奇喬漢章王裕梓等十二名於昨日揭曉開即日由局長給發証書次第出發逐戶調查 
[審判廳研究盜案]  
　　本年陰曆三月十二日晚間西北鄉曹家渡潘妙根家曾被盜匪十餘人破扉而人肆行刦掠繼又到南居之王小弟家搶刧而去該處居民自此　有戒心守望相助至三月二十八夜該盜匪等又至曹錫堂家圖劫曹係種菜鄉民時適值班守夜在籬笆内窺見當即鳴鑼集衆追捕至蘇州河畔詎該盜等備有小船在彼守候皆一躍上船而逸惟周得勝王二兩人鳬水被獲手中刀械抛棄河中常將周王兩盜解送地方檢察廳収禁在案昨經檢察官起訴審判廳經刑庭庭長鄭寶菁會同汪推事等研訊事主潘妙根之妻龔氏及王小弟投案龔氏供稱被刦之晚丈夫不在家中祇母親與小孩及婦人在家被盜用刃砍開大門入内將婦人及母親紮縛用棉絮塞口遂將皮箱砍開搜去洋二十七元衣服三四十件繼至同住之王小弟屋内用刀背擊王之肩背搜去香雲紗一丈五尺紡綢褲一條事後近鄰皆準備防禦是以於三月二十八晚各盜又來圖搶時拘獲兩盜並証明周王兩盜當時均一手持刀一手執洋燭照覓財物質之周王兩盜狡賴不認選任律師沈君聲稱此案見證確實本律師無庸辯駁遂由鄭君判令還押擬罪判决 
[再紀鏢師姦佔婦女之禍胎]  
　　前在陸軍第三旅充當護衛鏢師之劉錦山紏衆毆傷薙髮匠趙金實即趙銀寶之妻顧氏由三區警局移送地方檢察廳派員驗明顧氏懷孕受傷勢甚危險判送上海醫院醫治劉押候補拿同黨併究在案茲悉劉錦山業已央求友人向趙解勸償給趙顧氏醫傷費洋二十元如一月之内因傷致死再償給衣棺費洋一百五十元限外身死則不承認昨巳雙方允洽立據簽字由趙金寳投案求銷矣 
[城内]  
[地方審判廳牌示]  
　　照得承發吏朱景明因事回籍呈請辭職應予照准遺缺　有備取承發吏褚湘洲可以挨補仰卽於本月十八日午前來廳面試如合格者可卽覔周殷實舖保來廳塡具志願保証各書以憑委派試用如逾限不到當卽挨次傳補幸勿自悞 
[第一初級檢察廳批]  
　　（陸泰孚聲請明白批示批）狀悉查審判廳與本廳各有權限此案旣准初級審廳以發生刑事問題將卷宗移請本廳核辦現正在偵查預審中當然有命令該商呈繳簿據之權限該商對於本廳亦當然有呈繳簿據之義務不盡此義務本廳當然可以實施強制處分何得謂使人行無義務之事更何得謂　用職權該商於本廳迭次搜查之後抗不將簿據呈繳竟以原告名義逕送地方審廳而置本廳案件於不問無怪地方審廳以不便受理批令該商領回乃該商對於本廳及地方審廳批示均不遵照使本案因之延擱竟受何人之愚來狀謂此案刑事問題消滅與否卽在檢查帳簿有無僞造之形跡查該商旣未遵繳簿據本廳何自檢查刑事問題何能消滅至謂簿據已呈存地方審廳應由本廳至地方審廳檢查等語尤爲謬妄查本廳對於此案尙未終結如何偵查如何預審權在本廳豈該商所能干涉誠如該商主張則以後本廳遇有此等案件一經搜查凡屬被告且將以証據逕送他處官廳而以申請了事試問有此辦法否該商受人之愚欲藉此等理由申請本廳將刑事問題消滅本廳實難照准業經飭傳着即投案將簿據呈繳以憑核辦如再延宕自當依據刑訴律第二百七十六條請求地方檢察長之命令實施强制處分仰即知照 
上控結果 
　　楊子林朱小五子陳根發等前與岳阿六徐阿三劉德生等因索欠起衅互相打架控由地方檢察廳起訴審判廳訊明判决嗣因兩造不服均投蘇州高等檢察廳上訴業已判决昨將案証楊子林等六名發回地方廳照章執行分别收押矣 
[南市]  
[私遞丸藥]  
　　十二圖地保夥陳春波卽矮子春波因阻止司法警察許佐臣發封梅文奎財物並唆令梅妻王氏吵閙攔阻咬傷許之手背業經第二初級檢察廳長訴由同級審判廳訊實照五等有期徒刑判决監禁三月在案茲又因陳之家屬私遞違禁物件致被察出昨日由廳牌示云查在押陳春波於接見時收受烟丸私行吸食實屬有違定章着於三日内不准接見親屬如再有來所遞送烟丸之人定行拘留究辦 
[閘北]  
[第三初級檢察廳批]  
　　（李梁氏辯訴曹盛齋痤指伊子行竊請求釋放批）查該氏之子李炳培因行竊王德記木作竹料人贓並獲准警務所解送到廳本廳又據曹盛齋狀訴以李炳培曾越牆侵入伊家竊去多件開單請求查追當卽按律實施檢証是偵查中應有之手續本廳斷不以毫無証據者故入人罪又難以確有証據者故爲寬縱究竟該氏之子行竊幾次抑係僅僅受人贈與贜物當俟詳細偵查該氏若能首白本廳亦可原情減等來狀徒事抵賴殊屬不合所請保釋之處未便准行　（陳二辩訴伊妻王氏因拐案悞拘請求釋放批）查閘北地方拐案疊出非照律嚴辦不足以示懲戒查該民之妻王氏與周皮匠等同謀誘拐郜鴻三收受藏匿當經警局查獲移送預審亦自供認証據業巳確實無可抵賴來狀飾詞卸責毫無理由所請着不准行 
[匿名揭貼]  
　　昨日新閘橋堍有人粘匿名揭帖一紙其文曰我漢士商速移免戮八字用白紙以本板印紅字當經崗巡查見歸稟區長轉報總所長蔣君立飭通班偵探分投查禁 
[公共租界]  
[居心不良]  
　　寓居山東路六十二號之陳連奎向代伶人趙春庭敎授學徒唱戲近忽串同趙之用人胡錫銀（卽小無錫）及林彩堂吳小四至北海路一百六十八號趙家布梯窻口誘令學徒張雲亭張阿四王來福入内竊取趙之大衣一件及袋内鈔票洋二百零五元避匿法租界同茂客棧内擬往雲南嗣因雲亭濳回自己家内由其父張輝讀詰悉前情並知陳等均匿申江旅館因即報請捕房於昨日將以上各人一併拘解公堂請究先由張孩等供明屢由陳唆令逃走不從即逐日尋事令師趙春庭責打近又被陳恐嚇是以隨逃至大衣係由小無錫囑取質洋作爲川資云云並由張輝讀趙春庭及申江旅館帳房范純甫相繼上堂訴明前情質之陳胡供明陳係主謀誘逃着押西牢一年胡串拐屬翰副領事以各孩供明陳係主謀誘逃着押西牢一年胡串拐屬實押西牢三月林着交保候查吳無干開釋三孩各交其父領回 
[須問媒証]  
　　龍泉園弄十九號雉妓院鴇婦陳王氏因容留七歲幼女陳阿囡由探查獲送留濟良所鴇婦送廨收押昨晨解訊先由濟良所中西女執事禀稱該女　在所聲明原籍寗波母已故世由其父得洋十元賣於該鴇訊之王氏堅供該女係是親生並非買來旋據鎭江婦人劉李氏投稱此女於五歲時憑媒周長發等許與婦人爲媳曾出茶禮洋廿元有婚據呈電中西官核供判陳鴇罰洋十元充公女暫留濟良所候函致閘北官廳飭傳媒証到廨再辦 
[拐案訊實]  
　　住居東有恒路一千五百五十八號之潘林桂控胡祥順串同在逃之吳長奎拐匿八歲男孩小兒子一案昨經公堂復訊屬實判胡押西牢一年半並補提同黨再核 
[工人受罰]  
　　木作頭汪寳山控工人徐寶生覇阻停工等情昨由捕房將徐拘解公堂訊究據供因原告開食飯菜不公向論並非唆衆罷工請察判罰洋十元充公以儆 
[聚衆賭博]  
　　無賴張阿棠因在韞朋路四百十五號屋内聚賭被探查獲昨解公堂訊實判罰洋十元充公以儆賭具銷燬 
[混用銅洋]  
　　杭州人蔣和尚前日將銅質小洋十五角至虹口吳淞路彚源烟紙店内混用當被店夥羅順德察破鳴捕將蔣拘入捕房昨解公堂經關讞員與英領康君訊實以混用銅質小洋有碍商市着押一個月以儆僞洋銷燬 
[尋獲騙子]  
　　陳阿桂前日在山西路向常熟人米二郎以代荐紗廠生意爲由騙取現洋衣物逃逸旋被米尋獲扭入捕房昨解公堂經中西官訊明判陳押三月以儆 
[車夫奸計]  
　　陳志清控車夫王阿生吳金生在戴生昌小輪碼頭爭運行李扭毆乘間串吞拷籃一只内儲值洋一百元之金練等物昨由捕房將兩車夫拘解公堂經中西官訊得失物已由信昌車公司担承賠償遂判兩車夫各押三天以儆 
[婦人遇暴]  
　　寓居鴨緣路之甬婦金王氏前晚出外尋夫不見經過梧州路附近荒地被無賴兪小四子抱住求歡並許給小洋兩角該氏不愿大聲喊救當由一千一百零五號華捕到來拘獲昨解公堂訊實中西官以攔路調戲不法已極姑寬判罰洋十元充公無洋改押兩禮拜 
[男女聚賭]  
　　住居東嘉興路一百九十號之傅長利因私設總會容留王毛毛陸長記陸阿長王施氏等聚賭抽頭被探查獲昨解公堂訊實判傅　洋十五元餘人各罰洋五元一併充公賭具銷燬 
[傭婦流血]  
　　密勒路侯朱氏家傭婦王趙氏近因患病忽於前晚血崩身死報由捕房請中西廨員蒞所驗明並經捕房飭傳侯朱氏到案略詢一過諭飭屍屬具結收殮 
[髮匠服毒]  
　　剃髮匠何阿五住西華得路前日與人口角歸家後吞服砒礵由二房東何奚氏報捕車送同仁醫院詎又乘間逃回身死昨由中西廨員蒞所驗明查無屍屬卽着地保收殮 
[少婦自經]  
　　昨日哈而賓捕房後面坆山旁樹上有一年約二十左右之婦人用褲帶自縊身死捕頭以該處係歸華界飭探報知警署候騐 
[私售洋酒]  
　　徐長根在蓬路某號私售洋酒昨被一百九十號西探查悉將徐拘送捕房候辦 
[法租界]  
[拐賣小孩]  
　　拐匪陳小揚拐得沈長法之男兒小甘子小三子二口托李德標張楊氏二人經手售賣當被包探緝獲一併解廨請爲訊究沈亦投案禀訴被拐情由並求給領卽經中西官訊明屬實判陳押西牢兩年氏李兩人各押一年兩孩給沈領回 
[所託非人]  
　　本埠各大客棧所雇長江北洋各輪船隨船接客向先借給洋銀若干然後供職前有楚人陳漢卿預領大安棧洋一百六十元祇出洋一次即往他棧帮夥昨被太安棧主控禀公堂提案訊明判交人銀兩保限兩禮拜還洋 
[僅追借欵]  
　　傅萬記前控金竹亭不還往來欠洋迭經公堂審訊迄未定讞茲經商會斷理以傅所控之往來銀兩與金所控之小麥欵項俱無証據而金之借欵則有確據無可推諉因此移復公堂由中西官判金交人銀兩保限十四天還洋一千一百元了事 
[就此無着]  
　　李阿二前將徐管氏之女兒經手價賣所有身價洋四十元悉數吞没被氏控經公堂提案押限交洋在案迄已日久挺押不理昨日復訊李供洋巳用罄無力遵交求宥聶讞員判押捕房二月以儆 
雜評三 
　　匪徒私買軍火如虎傅翼最爲地方治安之憂今蘇省已嚴飭水陸機關嚴密稽查矣尙望販賣軍裝者於出售之際更加意愼重以顧全各地方之治安也 
來函 
[神州送診所函]  
　　啓者本送診所成立後每日登門乞診者不下數十起茲以診務繁忙特添請義務醫生二人佐理治病給藥諸務凡關於醫療應用器械藥品等無不力求完備近承各界函詢送診規例勢難一一奉答茲摘錄送診簡章如左 
　　一送診時間每日上午九時起下午三時止 
　　二診費分文不取每人止收號金六十文 
　　三病人應服藥劑如由本所代配照價收費 
　　四外科病應用手術者酌收手術費 
　　五皮膚病花柳病等如願包醫以求速愈者診費仍不收取藥資格外從廉 
　　六貧苦之家病人臥床勢難就醫者得邀請出診診金史收惟視路裎遠近酌收車費 
　　本送診所專爲救治貧病起見故診費一槪免收事關公益務乞貴報登入來函門以廣流傳是所切禱　四馬路靑蓮閣東間壁合興里神州旅館内神州送診所謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[名醫民頌中先生來滬廣告] [  師石]  
　　先生熟讀湯頭歌訣診治奇難諸症無不藥到命除自懸壺以來死人無算眞殺人之大國手也現寓陰界九馬路分開洋行隔壁坐地朝天門面便是午前十三點鐘門診午後廿五點鐘出診先生耑治老年疳膨食積小兒腰竣背痛男人調經種子胎前産後帶下癥瘕及女子陽痿疝氣遺精白濁等症一經診治其命若失凡抱恙諸君欲尋死路者速來就診可也恐未週知特此廣告二 
[百壽圖] [  冰徐弢]  
　　上海新馬路昌壽里有一壽翁生三個壽頭兒子長名全壽在人壽保險公司當跑街次名雙壽開一　壽全齋藥店三名三壽在仁者壽戒烟丸店司帳壽翁日在家中捧壽星頭烟鎗鑲以壽州斗呼吸益壽膏有時至高壽里小房子内作樂一日爲壽翁七十大壽壽子壽孫爲壽翁祝壽假壽聖菴設壽壇門外以松柏冬靑搭成牌樓綴以萬壽菊中廳懸一軸福祿壽三昨配以紅縀金字壽聨焚一爐壽字香左右供壽桃壽糕排無數壽字蠟臺燃無數壽燭呌一班福壽堂清音唱八仙慶壽卸甲拜壽等劇壽翁偕壽母躡雲頭圓壽履披五蝠捧壽袍就壽筵吃壽麵飲壽酒壽子率壽婦效萊衣舞獻兕觥介眉壽諸親友詠壽詩獻壽序進壽頌壽頭壽腦博壽翁歡祝壽翁壽比南山無何壽門外來一壽丐左手持壽杖右手挈壽籃唱壽曲討壽飯壽翁一見生壽氣呼豪奴阿壽揮壽壽一霎時壽丐斃壽翁懼逃歸昌壽里生壽病三個壽頭兒子着急請壽鏡澄醫生診壽脈開壽方服壽藥延鶴壽道院道士求南北斗借壽無如壽命難延數日問竟壽終寫壽容呌裁縫做壽衣買壽木合壽柜落壽材開壽穴葬於萬壽寺内二 
[時事謠] [  舊閣　責梁如浩]  
　　舊内閣舊内閣鐵聚九州鑄大錯朔方庫倫買賣城黄砂慘淡風雲惡兇狡羅刹欲噬人痴頑活佛廿籠絡蒙旗中國隸藩封鄰敵安能肆吞攫居然欺侮伸强權一紙宣言坐相索分明哀的美敦書冐說和平稱協約伊誰秉軸掌外交外交須要爭先着吕端大事竟糊塗楊雄守元翻寂寞掀天揭地湧波瀾君雖掩飾人驚愕雷霆湯激鳴不平笑君罵君君内怍可惜笑駡奈君何人有長舌君有脚天津十里洋場寬鴻飛冥冥入寥廓貽災釀禍棄　逃自幸巧卸蒼生託似此誤國眞憸壬立正典刑豈爲虐富局解決胡遲疑不忍置理烹鼎鑊巨魚漏網目太疏庸奸那足褫魂魄迄今彈指四旬餘頭顱未斫階未削梁氏梁氏應　揄同胞何苦感情薄口誅筆伐枉喧豗　樹蜉蝣終力弱看我法外極逍遙掉臂津沽樂復樂 
海外奇談 
[西班牙皇后] [  頌斌譯]  
　　西班牙皇后自上年患大病後性質大變喜與孩童遊戲時常招集小學校十一二歲之男女兒童詣宫遊樂以破岑寂各學校深體其意每日課畢後敎員偕同學生行抵宫中與后同戲諸孩中有一年齡最幼之男兒白晳如玉知識靈敏楚楚弱質大類好女皇后珍同供璧愛若掌珠詎料造物忌才竟於今年八月中患病醫藥無效竟死皇后哭之慟痛不欲生幕下再三解勸始止迨兒將入棺時后摘取兒之頭髮數莖以極小之水品匣密藏之並於匣上書兒之姓名及摘髮之年月日以爲親愛之紀念品 
澄廬筆記 
[彈筝丐] [  瘦蝶]  
　　彈筝丐不知何許人其往來不常飲之酒立彈一曲而去有某氏者奇其人邀於家飲之醉乃理調成曲爲秦聲能使喜者墮淚戚者起舞不啻雍門調也後朞年某氏道出虞山遇前丐則狡童數十輩擁蔽前後輕裘寶帶顧盻偉如見某氏大驚喜便邀之至家共居處壯麗擬通侯品題丹靑位置尊彝又似名士丐引滿一巵復理前曲意氣激揚甚自得也出以語人莫有知者而此後丐亦不復見其殆佯狂避世者歟 
[兩頭龜]  
　　清嘉慶二十四年六日市南徐士芳於屋後獲一龜大五寸一首如常一首出尾下差小俱能伸縮飲食以爲怪擲諸水次日仍於故處獲之殺而投於厠亦無他異按龜有六目兩翼三足六足九尾之異而兩首者殊少聞惟宋史五行志大觀元年都水使者趙霆行河得兩首龜以献蔡京曰此齊小自所謂罔象見之而霸者也鄭居中曰首豈容有二而京主之意殆不可測帝命棄龜金明池云云然不詳其首之爲並生壹竅仰分着兩歧也 
[李嘉譽]  
　　李嘉譽躭弄琵琶冬月每穴被出臂習之不倦崇明賈公達琵琶亦稱絶技欲與偕遊京師以親老辭乃授以移宫換羽撇捩勾挑諸法而别嘉譽嘗於中秋夜泊虎阜歌者雲集嘉譽移舶柳陰故洞庭秋思一曲行雲不流明月搖搖若將堕水各舫聞聲俱相顧太息察之則聲出舴艋間問姓名不應裂帛一聲刺船逕去三 
自由談話會 
　　多說多話　我們中國百姓多可惜身浪洋貨多利權喪失實在多　旱災水荒窮人多游兵散勇搶刦多　安分百姓吃得苦頭多　偉人游歷歡迎多　供應浪費金錢多　一省開銷總要二萬多　上海租界繁華多　華商店舖野算多　洛俚曉得舶來品物多　靑年子弟西裝多　開出口來時髦多　阿曾想想金錢外溢多　樓外樓上景緻多　哈哈亭内笑話多　電梯上下大家省力多　新新舞臺看客多　喝采之人聲音多　招待朋友可惜火氣多　鴉片香烟臭氣多　屢勸不悟下流多　到底人民程度高不多[  子震]  
可怪　吳鑒光看報可怪　國貨維持會會長開洋貨店可怪（想不致此）　近年來各業凋疲獨戲館生意反見興旺可怪新新舞臺曾凌辱坐客而日來坐客轉多可怪[  瘦俠]  
劇談 
[紀十四夜之第一台（續）（昨）] [  玄郎]  
　　桑園會　達子金娃以秦腔唱之音調詞句既異　京調所唱情節又有不同之處戲妻時說（這女子生得倒有幾分姿色待我投以馬蹄金試他的貞節如何）中間無交書一節直認作他家婦女而夫婦意各不相識戲情極合蓋秋瑚此舉不過借以戲試該女之貞節與否初非有他意也如京劇則往往演成秋識妻而妻不識夫直至相見始悉竊嘗疑之秋瑚羅氏究係結髮夫婦秋旣識羅羅安有漫不相識之理歸家相見羅責秋以三大罪此段京劇所無金娃此場白口聲亮字綻如并剪哀梨潔爽可喜達子唱工亦哀艶動人做工窮形盡相酣暢淋漓惜有太過火處如避妻第二次掌頰時說（這一回你可打不着我了）意甚輕猾究屬戲謔太甚不近情理 
　　孝感天　幼芬飾衛氏貌甚娟好唱亦婉轉纒綿惜頓挫處中氣不足丰神殊欠搖曳座客對之感情頗冷淡 
　　大劈棺　小如意素以跌打著演此等戲最爲出色當行嗓子亦較前清朗許多劈棺時從兩只檯上盤膝　下又從地下連作鶴子翻身兼翻綉球觔斗殊屬難能被詰時神色驚惶語語囁嚅而不能出口傳神頗好惟咬巾撩衣淫褻太甚於立品上尙宜注意之 
小說 
[哀情小說筠孃小史（八）] [  秋庭]  
　　第天亞之意趣時抱國利民福四字爲指歸室家之感兒女之私實不敵其愛國之熱况與之以如是之激刺更有臥薪嘗胆亟謀改革國體之志愈厲愈奮無如事機未順萍鄉河口之役疊遭失敗志干之　伏海外者有動觸羅網之懼天亞悲憤焦急咄咄書空鬱之極者發之暴熱血沸騰坌涌而决賴薇雲極意慰解適筠孃書至以大義相勗使生讀之汗涔涔下立自引咎以寶愛生命努力前途爲念薇雲閱其書亦雅相敬畏深歡中國志士之多巾幗中自如許卓識正不得以白種天驕目命中國前途十年内必可振起握亞東牛耳揚古國聲靈此後幸福正無涯滌印度埃及斷非等倫翻笑歐美大陸列辟眼光之短僅知有三島之東　爲足哂也而私心慶幸天亞固人中之杰得爲之配亦不負自己湛湛雙眸且閨中得一良友尤有同心如蘭之樂天亞見薇雲閱此書有敬愛之色無幾微之恚亦信惺惺惜惺惺爲千古英雄　抱之襟度不可以尋常女子相待也於是力疾而起或在監督幕中分理案牘或與儕輩小作遨遊或與薇雲作玉屑清談一切憤懣不平之氣悉予捐滌惟果其心思與同志策畫大事堅忍進行所惜華僑心理半爲保皇黨莠言所　惑或抱消極主義不示反對亦不贊成故基本金之籌集良非易易同人又　舉事粤東以振國民之氣而源泉竭涸挹注維艱掣肘之事每每生於意外天亞本急激派之一流覩茲困難重重幾迫舊恙再發時墨西哥釀革命風潮無端戕害　每蚩蚩者氓不知合力自衛惟拱手以待公使爲軟弱之交涉召外侮而貽伊戚實有授刃於人以企自殺之槪天亞爲各團體代表以與墨外部抗議雖云迫於公理略認週卹其　際損害莫可究極天亞外感列强之凌侮内痛國體之腐敗淚眥熒熒有恨莫訴於是猩紅點點染綴吐壺遂復有病入膏肓2之象矣雖有薇雲之剴勸第客旅蕭條誰爲細意熨貼之調治秤藥量水不過付之蠢劣之傖僕而已冷月曉霜欹枕聽鳴雞之警斜風微雨擁衾離夢蝶之魂生氣奄奄有日即尫頽之象　所以警電飛傳促筠孃來美之駕也然天亞自接筠孃箴言固日日以遠大自勗寗爲馬革之裹屍不肯草草置一身於草腐木敗之地一疾不起生亦頗自咎悔繼接筠孃來美之電此心更爲一慰慓悍之病魔不戰而退漸有生趣盎然之意故生連續致電筠孃以示近日之安狀免彼姝道路奔馳更載萬斛之愁以與來不意事變紛　風雲日緊有迫生以萬里遠役者故不即待筠孃之至孑然遠去思酬其夙昔之抱負匈奴不滅何以家爲然生之去也出之以秘密故監督署中未之聞知卽密切如薇雲亦未遑與之訣别第珍重一緘遣小伻一告薇雲並倩薇雲轉之筠孃詳示以個中曲折使之母生悲慟而已薇雲雖爲一代之英雌然接此驚心動魄之貽書未免有情誰能遣此涙揾鸞　妝殘鴛鏡徒爲奈何之喚未開贈别之樽願言思伯使我心痗卽此日薇雲之心事也第筠孃來否尙待問訊况萬里萍蹤曾未謀面薇雲此日心中固知有一筠孃未知筠孃曾否知有薇雲爲天亞第一知　固與卿深　同夢時錜天亞二字於疇昔之心版也况以色相姑者女　子之恒情吾薇雲誠不致有些須意見高尙如筠孃亦當不致有流俗之行所慮人心不同有如其面避而尹邢或有不免歷碌芳心又生幾多荆棘薇雲薇雲幾折回腸蓋已深陷於嗔痴貪　之關矣猛憶日乍有來校之女　生乘維時號之郵船至者筠孃或即與之偕乎俟明晨一詢其蹤跡再定就見與否之行止於是輕拭涙痕倚榻假寐復念天亞此次遄赴粤東未識能達其推　滿族之目的否大功告成固足酬生平志願拯　四百兆民衆再登平治之天否則碎首糜軀犧牲生命雖屬丈夫應盡之責然中國前途從此當更黑暗卽自己生世亦誓不忍見列辟肆行其臠分支解之辣腕也輾轉沉吟華胥之夢未酣而曉色迎窻晨曦巳透乃草草束裝一訪愛華輩於哈爾大學愛華等亦深耳薇雲名知爲本校中學識才品卓著之人物尙未謀面接見之餘諗知其操華語甚熟吐辭伉爽温潤中饒敏决之氣深爲折服薇雲亦詢三人邦址並雅道欽慕意兼詢及中邦風土及女界有何重大人物同行中亦有磊落英奇之人士否愛華一一展答並具述同舟之吳氏筠孃學識淵懿風度高華而智深勇沉尤有超邁羣倫之槪今爲其夫天亞先生遘病不憚冐萬里之險攜其弱息而來現聞寓於奇多街之中華旅館遲日當往過訪也薇雲聞言疑沮之心爲之氷釋乃略述天亞爲其畏友今聞因故遠適有函託轉致筠孃請爲先容以便他時之晤對愛華等唯唯應之薇雲乃興辭而去並訂午後二時相見亱中華旅館三 
 
 

Page 11

 
 
   
 
 

Page 12

 
 
   
 
