# 1905 - 311 - 4911704

 

Page 1

 
 
[電傳上諭]  
　　十月十八日奉 
上諭現在天氣漸寒京師兵丁當差勤苦殊深軫念所有八旗及綠步各營官兵均著加恩賞給半月錢糧以示體恤欽此同日奉 
　　上諭現在天氣漸寒所有食餉之閑散宗室覺羅人等生訃維艱殊深軫念著加恩賞給一月錢糧其宗室覺羅孤寡除加恩賞錢糧外著再加賞半月錢糧以示體恤欽此同日奉 
　　上諭直隷總督袁世凱加恩著賞穿帶素貂褂欽此 
宫門抄十八日召見軍機堃岫 
[論米禁]  
　米穀出口之當禁與否自來解决此問題者不過二語曰穀賤傷農穀貴病民而已夫農固不可傷民亦不可病是則二者之間必折衷於其一途而行之然其利害之倚伏原因之複雜有非僅據一方面觀之而能决者故嚴禁與弛禁各有其利亦各有其害惟統籌地方之情形而熟權其利害之重輕以定米禁之當弛與否庶乎其或有當乎今之爲弛禁之說者曰米爲土貨之一大宗輸出多則可以增進地方之歲殖而厚其生訃此據斯密氏之原理以爲言者也今之爲不當弛禁之說者曰米價飛昻則士工商之不耕而食者咸受其累將釀成搶米之虞且自去春以來米價多在四元以外未可謂賤此據通商大埠之情形以爲言者也二說相持各有其言之成理之處而未易破之雖然虚衷平心以論之則據斯密氏生計之理以爲方者固不免徒讀死書而未必有當於實事而據通商大埠之情形以爲言者亦不免目囿於一隅而不足以概全省之利害也故今欲斷定此問題不可不就四民生計之現狀確實研究而論列之而不當徒據理論以免膠柱鼓瑟之譏尤不可不就内地各府縣四民生計之現狀博觀而通籌之不當狃於一方隅之利害以下此不適當之斷語也 
　　今試先就上海一隅之情形而論之租界内外之居民近乎百萬其職業大率非工商卽士無一人不仰米爲炊米價賤則羣沾其利益米價貴則羣以爲不利常人論事之利害莫不卽其身受之利害以爲衡故一聞米禁將弛竊以米價昻貴爲憂至有聯名禀阻以妨民食爲言者若是乎民情之不願弛禁蓋確有可徵而並非臆說浮言可比也雖然試再就蘇省内地情形而論之江蘇之戸口約二千餘萬其士與工商之在都會城鎭者多至四分之一耳其餘皆在野之農也故論内地民人 
 
 
 

Page 2

 
 
生計之利害必以農爲主我嘗就老農而訪以近年之景况則無不以米賤爲苦據其言曰小戸之農大率能耕田二十畆肥料糞壅之費約二十元穀種畜牛修理田器之費約十元自犂田播種耘草戽水以及收穫每畆至少以十工計二十畆須二百工工食之費四十元此外購置器具耕牛以及田舍頂田之費常年歲息約十元共計歲出八十元秋收之時以中稔每畝收一石五斗計得米三十石以十四五石繳業主之租尚餘十四五石去年糙米之價最高時每石不過三元四五角八十元之費須糶米二十餘石始足償之雖盡罄其餘米尚不免於負債明年一家之餬口已無粒米之存矣幸而遇豐年畆收二石始可餘米數石然亦豈可常遇乎未完 
[本館按到准派許星使爲義國賽會監督專電十八日午刻到]  
　　北京發來專電云初九日外務部奏請派駐義大臣許珏爲義國秘拉諾漁業賽會監督奉旨依議（劍） 
[商部擬奏派監督滬甯鐵路之消息北京]  
　　日前江蘇京官黄思永等五十餘人公舉張殿撰謇爲滬寕鐵路會辦公呈商部請代奏派而張殿撰等二十餘人又聯名公舉王清穆惲祖祁爲正副監督亦請商部代奏　派江蘇督撫又據張殿撰等公舉之人電逹商部請奏派王惲二人現在商部正在集議探聞此事大約請派王惲爲多不日卽須併案出奏請旨施行矣（劍） 
[外部咨明各國仍不照允商標章程北京]  
　　商標章程自德英法奥義五國改訂後疊經商部指駁磋商昨又經五國照會外部各條仍難照允現經外部轉咨商部核奪矣原文照錄如下外務部爲咨行事光緒三十一年九月十五日接准咨稱查商標章程本部擬改之第十五舉第二十第二十一條均係查照各國通例力主和平希卽轉行各國駐京大臣酌核照允等情當經本部轉行去後兹准德英法奥義五國駐京大臣照稱商部因此章程率提與此事無涉之治外法權並擬與所有條約甚相違背各條本大臣等均無不詫異在未奉各本國政府命令以前本大臣等無從論議此項事宜至來文及復論所提擬改各節本大臣等碍難應允惟有轉逹各本國政府等因前來相應咨行貴部查照酌核並聲復本部可也須至咨者 
　　按第十五二十二十一三條皆係商部指駁會審一事不能照允今五國駁復者仍爲治外法權上力爭也（號） 
[商約大臣電請德約辦法北京]  
　　德約磋議日久尚未就緒德領事要索過甚吕盛李三大臣不能草草應允德領事以未能如願卽需回國日前已由商約大臣電逹外務部請示辦法矣（光） 
[出洋隨員己准留部當差北京]  
　　日前商部片奏請將前調出洋考察政治隨員商部主事田步蟾章宗祥仍請留部當差己紀本報兹悉此片業己奉旨依議（光） 
[咨請保護考察法政人員北京]  
　　日前外務部發遞出使日大臣公文一件略謂現據修訂法律大臣揀派刑部候補郎中董康候補主事麥秩嚴王守恂前往日本考察法制刑政裁判等項事宜擬於十月二十間起程赴東應行咨請貴大臣俟各該員到時妥爲照料並希照會日政府查照辦理云（龍） 
[保送外務部司員名單北京]  
　　外務部以職任繁要供差人員尚多缺乏前特咨行各部酌保熟悉外交司員到部聽候差委兹訪將保送司員名籍照錄如左滿六員保貴恩廉長紹金梁長福徐致善漢十八員俞壽滄順天崔師范順天羅迪楚四川李昌宜四川夏循坦浙江王杜浙江孫榮枝浙江黎宗嶽安徽徐巽安徽王光祖安徽曹元忠江蘇陳宗彝江蘇朱邦獻江蘇孫昌烜江丁震福建沈覲圭福建劉元任福建鄭其藻河南（吕） 
[札查九龍山煤磺有無比股在内北京]  
　　順天府屬之九龍山煤礦前經職商李培雨禀准商部集股開辦日前順天府接到商部札文畧云李培雨禀辦之九龍山煤礦現在風聞有比股在内希卽澈底詳查是否屬實卽日報部以憑核奪（光） 
[咨定山西鐵礦名稱北京]  
　　山西鎔化廠前以標題舛誤由外務部改爲合辦山西鐵礦字樣嗣經晉撫以山西二字太寛未便照改咨請商部轉咨外部核辦昨經外務部復咨商部略謂原訂合同係指定盂平澤潞四屬所改山西兩字當無誤會之處應仍按照原訂合同辦理希卽轉知晉撫云云（光） 
　　按合同指定盂平澤潞四屬則此外各屬礦地必不包括在内晉撫以山西二字太寛咨請改定名稱自是正辦外部不以爲然吾不知其義何取 
[咨飭開辦硫磺礦北京]  
　　政府王大臣與商部堂憲議商現因火柴盛興硫磺銷路極廣應咨各省督撫不得但重他礦致有偏廢務卽派員查明磺磺處所前往勘探設法籌欵開辦并勸紳商集股自辦以免利權外溢（火） 
[警部飭查在京洋商營業北京]  
　　京師自庚子 
之變各洋商違背條約往往擅入内地開肆營業現聞警部物飭工巡局將城内外所有洋商係何國人作何營業一併查明具造清册以憑核辦（吕） 
[美公使覆外部照會]  
　　（爲電阻江甯屯積煤油事） 
爲照覆事九月初五日准貴親王照會以接南洋大臣電稱美國人劉如海於並非商埠之江寗漢西門外私買地方作洋油棧屯積二萬餘箱居民震恐誠恐釀成交涉請速飭該商先將火油他徙等因本大臣己按照所請電知江寗領事官查照辦理相應照會貴親王查照可也（月） 
 
 

Page 3

 
 
[學務處咨催學堂詳細表册北京]  
　　學務大臣會議因前咨取各省學堂章程表册多未送到現正推廣學堂振興敎育豈容任意因循著於日内咨催各省督撫迅將各屬師範武備實業農學及高等中小學堂詳細章程並提調監督敎習等員銜名履歷塡寫表册作速咨送本處以憑考核其學堂各員如有更換亦須隨時咨報立案如不報明届期概不准請奬云（帝） 
[本文部現定華人入學新章]  
　　日本爲華人入校關於公立私立學校之規程將於明年一日以文部省令布之如左 
　　第一條凡公立私立各學校於清國人之入學將許可之時其入學願書必須附有清國公使館之紹介書 
　　第二條公立私立學校對於清國人生徒依本人之願望其學校所定之學科目中得闕一科目或數科目 
　　第三條爲華人入公立私立各學校宜備一關係敎育之職員名簿清國生徒之學籍簿出席簿及往復書類於前項之學籍簿記載生徒之氏名原籍年齡居所入學前之經歷　紹介入學之官廳名稱官費私費之區别賞罰入學轉學退學之年月日及其學年卒業之年月日轉學退學之事由等　　第四條公立私立學校將許可清國人生徒之轉學又退學之時其願書必須附有清國公使館之承認書 
　　第五條有華人入公立私立學校每年一月及七月二回將其前六個月間許可入學之清國生徒員數申報文部大臣於清國人生徒之轉學者退學及卒業者准用前項之規定 
　　第六條於公立又私立之學校清國生徒之卒業或命其退學之時於一個月以内須將其氏名及命其退學之事由報告於紹介人入學之清國公使館 
　　第七條爲清國人入學凡在公立又私立之學校中經文部省認爲適當者特行選定通告清國政府 
　　第八條凡在公立又私立之學校欲受前項選定之時管理者及設立者須將左列事項申請於文部大臣惟依特别之規定前已開中而得認可者此事項卽可從略（一）關于清國人敎育之沿革（二）學則中規定清國人之敎育（三）學堂長或學校代表者之履歷（四）敎員之氏名資格學業經歷及分擔學科目（五）清國生徒定員及學年學級現在員數（六）清國生徒校外監督之法（七）清國人卒業者之員數及卒業後之情况（八）充清國人生徒之校地校舍及寄宿舍之圖面（九）經費及維持之方法（十）敎科書敎授用器具器械及標本之目錄前項第二號第八號如有變更當受文部省之認可 
　　第九條已受選定之公立私立之學校有爲清國生徒之寄宿舍者須受學校之監督其宿于旅舍等則爲校外之取締 
　　第十條已選定公立私立學校後其他於性行不良之學校當使令退學不得再令清國人入學 
　　第十一條文部大臣認爲必要之時選定吏員凡於公立私立學校之試驗可爲立會查閱其試驗問題及其答案於前項之塲合試騐問題及方法中有認爲不適當者之時該吏員當得命其變更試驗問題答案及成績表最少亦當爲五個年間之保存　　第十二條已受選定之公立私立學校於每學年終事後一個月以内將清國生徒敎育上之經驗報告文部大臣 
　　第十三條己受選定之公立私立學校若違背此規定或經文部大臣認爲成績不良之時卽爲取消其選定 
　　第十四條依本令之規定文部大臣提出書類可經山地方長官　　第十五條凡關于小學校及類于小學校之各種學校則不適用令自明治三十九年一月一日施行久保田讓 
[瓜哇學堂由粤督經理北京]  
　　旅居瓜哇職商李興廉等禀請商部所設瓜哇學堂請由部派員辦理現商部批飭該學堂已由粤督妥爲經理所請由部派員應毋庸議（光） 
[蘇撫通飭趕辦小學堂蘇州]  
　　蘇撫陸春帥通飭各州縣趕辦小學堂略云照得振興學務爲目前至急之圖而初等蒙小學堂卽東西洋所稱爲强迫敎育者於國民義務尤關緊要亟應廣爲勸設竭力振興以養成全國人民之體格嚴切通飭各州廳縣諄諄勸導趕速遵辦禀報察核云云（基） 
[蘇撫能知興學要綱蘇州]  
　　蘇撫陸春帥以近日科舉既停興辦學堂自是亟務一曰裒集地方公項以充經費二曰注重初等小學以施敎育三曰趕緊推廣師範以養成敎員等情已札飭學務處通飭各州縣趕緊遵照辦理矣（業） 
[會議開辦直隸學堂北京]  
　　十月初八日鹿滋軒徐菊人兩大軍機曁劉博泉侍郎邀集直隷同鄕京官在宣武門外嵩雲草堂會議籌欵開辦直隷學堂其宗旨以敎授天文輿地歷史算學測繪體操爲主逐漸添課東西洋各國文語課程務求完備鹿大軍機聲言請衆同鄕各抒已見繕寫說帖擇善而從俾收實效是日到者二百餘人並議及籌辦津鎭鐵路事宜至下午五點鐘後始散會（官） 
[炸彈冤案公呈北京]  
　　黄中慧世榮張煥柏等六人爲公呈作保請雪冤獄事竊於九月初五日天津巡警局在京師保安寺廟内拿獲形迹可疑之西裝俞葆元及張伯航二名次日又獲賈仲翔一名當均解赴津局監禁彌月迄今不釋職等查俞葆元實係張榕改名張榕本係盛京廂黄旗漢軍人店住奉天省城於光緒二十九年六月考取譯學館學生分學俄文旋因日俄開釁東省戰界内民生塗炭不堪張榕因有老母在堂身居戰地異常焦灼寢食俱廢遂於三十年夏間因學暑假回旗省親不意行至營口日軍盤詰綦嚴知張榕向通俄語疑爲俄探張榕爲時勢所迫遂改姓俞名葆元字木彊歷盡艱險徒步而行出入兩國前敵槍林彈雨冒死 
 
 

Page 4

 
 
省親僅得聚首識者義之繼以日軍全勝張榕以未習日文遂又擬遊學東洋於今夏來京正在典理行裝挪借資斧聞凡八外國學堂者必須改易西服張榕遂又改西裝此張榕所以改姓易裝之緣由也而不意竟以此見疑無辜被逮久禁不釋其同獲之張伯航賈仲翔尤屬冤誤職世榮等與張榕同鄕至戚誼難坐視卑職煥柏係張榕胞兄聞信馳救確知其實非匪徒並無不法之案職道中慧識張榕不及年半識賈仲翔則僅十月然見學界被誣志士受辱恐從此天下新黨寒心全局解體用特不避斧鉞奔馳京津設法求救職道中慧謹案張榕賈仲翔均屬有志變法之士絶非匪徒情甘以身作保倘有他案不法之處請治中慧忘保之罪雖死不辭特此公同具皇伏乞鈞恩立飭釋放以全大局而慰士心實爲德便（外） 
[政府電飭嚴剿賊匪北京]  
　　日昨政府王大臣會　近來南省沿江各處匪氛猖亂海賊時出滋擾不惟與商民有碍實爲地方之害擬卽電致湖廣江浙両廣等省督撫嚴飭地方官弁及水師各營實力搜察認眞防勦净絶根株勿使蔓延成患云云日内當卽電逹矣（官） 
[商部擬聘律師北京]  
　　商部以現值振興商務之際而各省路礦事宜尤多交涉擬欲聘請各國著名律師來華充當商務敎習博採各國路礦法律派員學習俟有成效卽將此項人員派充各省路礦事宜俾交涉不致棘手云（露） 
[黄陂教案難結漢口]  
　　漢陽府屬黄陂縣天主敎民與福音敎民因事涉訟糾纒不休業己上控黄陂令董幼維明府深恐釀成交涉詣漢面稟關道籌商了結之法（周） 
[商會公舉總恊理]  
　　昨日本埠商會邀集各帮商董用秘密投票法公舉總理恊理午後二點鐘各董齊集照式投票由商部王丞堂丹揆監視開筒曾君少卿得二十六票舉爲總理朱君葆三得二十票舉爲協理舉既定曾君起而言曰猥承公舉敢不仰承衆意第才非肆應識欠明通近已勉從邑紳雅令辦理總工程局正虞隕越何敢再總商會力辭不就王丞堂曰照章經衆舉定不得辭讓曾曰然則非有操守可信熱心辦事之員常川駐局以爲坐辦不可王曰俟朱君回滬妥爲商定蓋朱君往漢尚未回滬也（容） 
[直督電令招商局放輪救難]  
　　直督近以海參威亂事特電致上海招商總局駛輪至海參威裝載被難人民招商局以商輪北駛從未穿過對馬海峽航線生疎且該處水雷未起恐遭不測爲辭直督袁宫保旋卽覆電至滬謂救人重要不能託故規避（望） 
[海參威亂耗]  
　　十六日海叅威電云近日此間忽有革命舉動街衢中常有衝殺之事鎭市之被焚者爲數頗多居民之生命財産異常危險旅居此處之西人己發電回國請各該政府派戰艦保護十七日電云此次革命之亂係俄國水陸軍所致現在市中已盡成灰燼商人皆遠離市塲避於各商船中該商船等已駛往海灣停泊譯文匯報 
[日專使抵京]  
　　十七日北京電云日木專使小村男爵已於昨晚八點鐘抵京 
[日本國會定期聚集]  
　　十七日東京電云日本國會定於西歷十二月二十五號聚集 
[伊藤侯在韓情形]  
　　十七日東京電云使駐韓日提督來信謂伊藤侯此次來韓於消解韓人之誤會及給與重大之信任等事韓人皆極歡悅 
[韓皇不預]  
　　十七日東京電云韓皇近以操心過甚政躬稍有不豫 
[東鄕大將將游英國]  
　　十七日倫敦路透電云得東京倫敦日報訪員來電東鄕大將現已决意率領艦隊往游英國起程之期大約在明年三月（西歷）間 
[升擢駐日美使]  
　　十七日倫敦路透電云駐日美公使館將升爲頭等欽使館 
[俄政府不允波蘭自由]  
　　十七日倫敦路透電云得官塲消息俄政府因現在民黨往往以要求自由爲目的而多無意識之暴動以汚蔑政府决意不再寛容波蘭人民受人煽感擾亂不己萬難再下與八月十八號及十一月三十號（西歷）同等之詔敕故現在已頒戒嚴令事事遏亂 
[德人遏亂]  
　　十七日東京電云有德人二萬名現已預備遏阻波蘭之叛亂 
[俄督辭職]  
　　十七日倫敦路透電云克倫斯逹總督現已辭職 
[德願助俄]  
　　十七日東京電云栢林倫敦傳來消息謂德皇願派戰艦若干獻於俄皇助其遏阻克倫斯逹之亂譯字林報 
[日本新公偵]  
　　十八日倫敦路透電云現已探得日本將於本月内發行新公債英金五十兆磅常年四釐起息其二十五兆磅則爲外債德國擔任最多 
[運回日俘虜]  
　　十八日倫敦路透電云日皇現已下詔收回在俄俘虜約於一月後在後口岸下艇其數則官員百名兵士二千名譯文匯報 
[德國干預波蘭亂事]  
　　十七日栢林電雲德國於波蘭亂事並未與俄協商惟於俄國與波蘭之交涉則擬實行干預而不使其兵隊擾亂俄國邊陲 
[蘭姆斯度夫之位置]  
　　十七日栢林電雲俄外部大臣蘭姆斯度夫現在仍居外部各大臣之首 
[西班牙皇離德]  
　　十七日栢林電云西班牙皇游歷德國時頗承德皇優待兩君交際之間頗形親睦現在西班牙皇已往奥京維也納譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬江官事]  
　　淞滬釐捐總局管庫委員周參軍沃金由蘇公畢返申昨至道署禀銷○本邑萬航渡巡局委員楊聘侯二尹建珍到道禀知銷差○新委稽查沿海保甲委員武少尉維周又萬航渡巡局委員蕭二尹樳又龍華保甲局員徐二尹福謀昨均先後到縣禀見（近） 
[製造局記事]  
　　本埠製造局炮隊營自奉練兵處札飭改練新章以來已將數日兹經總辦魏觀察定於二十日偕同會辦方觀察蒞營閱看操演新法昨日諭飭該營帮帶張千戎届期傳令各隊官督率隊兵伺候○製造局舊料所廢鐵等件己由總辦魏觀察禀准江督變價抵欵故管所委員高劍夫司馬拱辰現將所中事務交卸清楚禀請銷差（欣） 
[河南彩票准一體在滬分銷]  
　　河南協捐彩票在滬行銷江甯藩司以有碍南洋官票銷路具詳督憲兹悉周玉帥批示畧謂河南彩票在滬設局分銷有碍南洋官票銷路誠不能免惟查閩粤等省各票從前皆經咨阻現仍紛紛在滬出售且湖北票業己准其售賣朱便准此拒彼所有河南票在滬行銷應准行知上海道一體保護分銷（宜） 
[總工程局裁撒印捕及水巡捕]  
　　滬南總工程局自接辦後經各董事議定將前局所用之印捕五名一律撤去禀准道台每名發給薪水三月於前日遷移出局並議將水巡捕裁撤特於前日榜示局前畧謂現將前用水巡一律去以後如有冒名水巡向浦中各船勒索滋事之人許卽扭局究辦（欣） 
[諭禁航船夜行]  
　　上海縣汪大令以現交冬令匪徒最易竊發有等内河航船往往貪利夜行致有過險被盜情事故於連日飭差諭令各船埠頭轉知各航船主務於卽日爲始不得黑夜開行以免不測云（近） 
[覆驗效招華捕]  
　　報紀總工程局董事前日添招華捕一則兹悉共留劉蕙臣張阿龍等五十八名榜示局前昨晨同赴小南門内警察學堂復騐如果不吸洋烟克守局規畱堂學習（欣） 
[斥革劣捕]  
　　南市總工程局董事查得前馬路工程局移交之各華捕内有八十二號捕張祥林不守局章前日解至裁判所訊明斥革以儆效尤（欣） 
[飭查縱火]  
　　前晚美界四考脫路三百零一號外國饅頭店樓上失火旋卽撲滅僅燬樓板數塊事後由房東梁姓聞有縱火情弊當卽報知捕房飭顧包探前往查辦（古） 
[互控被逐]  
　　張阿多余元青昨日互扭至上海縣禀控張稱髮妻王氏被余誘匿余稱向索會洋行兇汪大令核供之下以兩造均甚支吾判令一併逐出不准（近） 
[上海縣案]  
　　粤人許吉珊同弟仰喬驥孫在滬開設和豐士棧潮陽原籍及嘉湖等處均有支店聲譽頗著滬棧向由驥孫掌管忽於本月初二日舉室潛遁棧卽倒閉虧欠祥豐等錢莊及洽泰等土棧欵項甚巨先後投縣禀請緝拿祇獲幼婢阿金一口汪大令前晚訊究婢供年十五歲在驥孫住宅胆侍女主每日主人往土棧管事初二日一去不返女主旋亦率同乳媽傭婦聲稱有事出外僅留小婢看守門戸不知棧中之事求察大令以該婢年幼拘押無益判卽開釋密緝許氏弟兄訊究○徐陳氏將方單半紙計地一畝六分向夫姪永兆永春抵洋一百六十元刻因地價飛漲向贖欛呑反遭兇毆控奉汪大令訊明判　永兆一千板釘鐐永春責二百板押令交單在案兹由紳士王介伯明府函禀到縣請將永兆兄弟交保出外赶緊理處大令准之飭提永兆永春至案申斥判交妥保將單繳案放贖違干嚴辦○前開米店之徐樹琦虧欠萬生等行米洋一千餘元控縣訊押繳過洋三百元昨奉提比徐供已央米業董事張姓向各原告商勸並交張姓票洋若干須至十八日到期可收如有虚飾願甘重辦大令判仍還押俟覘虚實再核（近） 
[二訊誣控拆梢牽涉通匪案]  
　　朱海郎王妙紅卽王毛毛應桂馨等串同誣控錢毛毛拆梢一案訂於昨日午後會訊届時英繙譯官寳述德君蒞廨會同讞員關司馬曁襄讞金大令升座捕房將應等解案應桂馨延費烈愛理思兩律師陸頌和延威金生帮辦郝門律師咸到堂聲辯先由費律師聲請被告免跪堂上准之錢毛毛所延之穆安素律師聲稱今日本律師到案呈控應等第一係假造見証有心陷害第二串同誣控錢毛毛拆梢第三被告明知范高頭犯法之人接濟匪類請堂上併成一件訊辦費律師謂第三件乃是新案不能歸併一起穆律師謂第三件因前二件牽涉而來故可併訊查范高頭之報關行閉後卽由陸頌和接開牌號源來用人大半范黨尚有義記報關行一家陸與范高頭關說通同一氣所做生意提給四成時店中尚有陳根其顧百千等人范以女兒與陳爲妻異常親密錢毛毛前由陸用爲行夥於本年八月二十八日停歇後因陸不付工資錢曾至上海縣控告未准又至捕房包探頭目處具控捕房得悉卽至陳根其顧百千等家搜取憑據顧卽逃逸至今未獲上年訊沈根福案時亦曾供出陸頌和開設報關行供詞現陸等以錢毛毛控告生事故特串出應桂馨誣控拆梢是實并言捕房拘錢之晚錢妻未曾知悉次日其妻尋至祥園晤應桂馨應云爾夫作事利害爾能尋一公共租界店鋪保爾丈夫不做棉紗生意並不許與朱王等尋釁語至此費律師欲索所立保單穆律師謂單尚未立費律師言既未立單無須供及於是互辯良久穆律師傳錢毛毛至案詰供錢稱又名鼎盛原告王毛毛現做洋紗及各貨掮客陸於上年十一月做源來洋紗報關行在南市大關碼頭初在祥園說妥後在聚豐寫立合同陸係出面股東其餘二十餘股乃羅彝甫劉利堂等王朱皆係行夥自上年十一月起至今年四月止小的因陸不給工資曾至縣署控告未蒙允准故至捕房控訴後陸欲將此行歸應桂馨接開故請人來說將四月分之錢交付前欠折去行中帳房係王仲叔宋春生各夥係王毛毛朱海郎顧百千宋小金馬老大等陸與范往來一切由顧百千經手正月間曾送過洋二千元與范高頭詎知范貪心不足有每件欲取五角之說今年沈根福案發之時陸等曾在源來樓上議事其時我亦在塲訊至此被告律師請將應陸二人交保復訊堂上不允後經司馬與寳君互商之下判陸應改押本廨朱王還押捕房候禮拜四午後再訊（兩） 
[英美公廨晚堂案]  
　　胡曹氏偕夫胡善建控胡松林胡翰香等吞没股銀迭訊各情己詳本報前晚又奉關司馬覆訊氏供案徽人二十九年盤永生祥茶葉店出洋五百餘元用胡松林經手詎被百般舞弊將餘利等項吞没不付前經徽董理處不明爲此仍求追究胡松林供此店盤時亦有洋一百元在内有帳可稽求鑒司馬得供之下判胡松林仍交原保俟各檢簿據驗奪○袁愼生控高榮卿吞没紅林器具亦奉司馬覆訊高仍求展限交還司馬判押限七天内向原告理處如延千比○李茂生控陸藴山冒取官紗前晚亦經司馬研訊李供前被衡康莊騙取官紗後經報捕起贓詎被陸冒名私取求究質之陸供認冒取不諱司馬判陸押候將官紗歸還原告備齊當本取贖由陸貼償虧耗洋三十三元○寡婦汪陳氏控陳阿 
 
 

Page 10

 
 
二借洋不還奉訊判押追繳在案前晚司馬提案帶比陳仍堅求展限理處司馬著還押限七天先繳洋十元其餘交保出外理楚（兩） 
[英美公廨早堂案]  
　　美商豐泰洋行控成豐瑞洋貨號主翁敬傳及前股東殷湧記郎孟記倒呑鉅欽一案前訊各情迭詳本報昨晨美安副領事蒞廨會同讞員關絅之司馬襄讞金鞏伯明府升座覆訊郎孟記及司帳陳杏初翁敬傳之保人張竹仙殷湧記之家丁孫雲卿投案候示據洋貨公所所延之穆安素律師投稱被告本欲上控公所中亦預備禀帖現奉道批仍請公堂秉公訊奪被告所延之侯魯公律師將前情申說數語中西官衡情之下判郎交保餘人分别開釋俟下禮拜四覆訊再奪○美署古太太控史子斌經手呑用洋元一案昨晨傳史及徐貴祥訊追徐供小的托史向古太太借洋一千五百元還於史手計五百元又利銀七十五両又繳案洋一千元當還史時有嚴瑞卿作保詎史私自呑用求鑒質之史供詞含糊司馬商諸安君判史徐均各交保限半月内徐繳銀一千一百五十一兩史繳洋五百元以清借欵如延提究不貸○工部局控小工張阿狗竊鐵鏟両把由捕解辦判枷示三天○錢阿五竊麥倫書院竹笆由探沈阿岳解辦判押捕房五天（兩） 
[法租界捕房事]  
　　某西人宅内失物將司閽人吳阿金庖丁陳永林細崽顧金寳及丁洪餘等送究丁供前日至西人宅内托友尋覓生意因言語不通當時退出陳供曾墊火食洋五十元未收陳大令著一併押候查明復核○劉長根沈阿福竊西人物件送案請究大令判各押一禮拜○積竊陳恒昌金阿二窩頓城内某各棧中前日潛至租界爲包探拘獲在身畔抄出當票十餘張解案請究陳金同供去年犯案蒙恩責釋不敢再犯大令判陳枷二月金枷一月○對買賊陳阿元至企泰恒洋貨店購物乘間竊洋綢一板爲店夥當塲拿獲送辦大令判枷半月贓交失主○王阿四在太古山西輪船竊搭客綢縐衣服十餘件爲包探拘案解辦大令判枷二月贓存待領○周維新至鐵馬路電線工頭彭先臣處訪友乘間竊衣服一件至法界求質爲包探緝獲解究大令判枷二十天○陳根生竊烟鎗一支由失主送辦大令判押一禮拜贓給失主○流氓陳阿二在途强搶洋八十四元由探獲辦大令判枷三月期滿再押一年○張裕堂在太古碼頭竊白糖一包由巡丁送辦張供在碼頭大便與巡丁口角並不犯竊大令以原告不到當堂開釋○趙月泉在某姓家爲傭辭歇後又至厨房圖竊爲飯司拿獲送究大令判押五天（索） 
[美租界捕房事]  
　　婦人陸余氏與陳李氏在漢璧禮路因小孩起釁五扭至捕房控告捕頭以兩造各有不合申飭一番逐出○姚金福竊復順祥洋貨店大呢水烟袋等物昨由包探陳三林拘入捕房押候吊贓送究○小販龔阿小在西華德路與許順金因購物肆毆由捕將許拘入捕房判押乞丐牢一宵以儆（古） 
[善舉可風]  
　　昨蒙與時堂大善士助新棉衣六十件棉褲四十條拜領之下不勝感謝爲特登報以揚仁風[  滬北棲流所謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
届以後徵數至五萬九千九百両以上均經奏准免賠是鳳關稅難足額部中久已深知故歷届均蒙體恤今戸部以奏准整頓有案議令將本届短徵稅銀依限賠繳係爲杜關虧裕餉源起見當此籌欵維艱關道職司榷務蒿目時艱敢不力圖報稱無如鳳關僻處偏隅非沿江沿海商賈輻湊者可比每年稅課向以糧食爲大宗而年歲無常收數靡定矧沿淮兩岸關卡相望稅厘併徵商人無利可圖往往裹足加以南北雜貨歸洋票者殆十之七八比來各省開採鑛産創設公司開辦統捐紛紛運貨到關均在免稅之列而各處採買官物奏准免稅者每年亦復不少兼之商人貪圖便捷上海鎭江等處與豫省往來各貨向之取道淮河歸鳳關納稅者現多改道長江由漢口鐵路轉運層層分佔勢無底止關道極意招徠幸天助其緣歲事又皆中稔所有經徵壬寅癸卯兩屇常稅連同茶糖烟酒等稅均得徵收銀八萬數千兩而甲辰一屇竟得徵收銀九萬二千七十兩有奇雖核諸原額尚多短絀而較諸以前各屇已加增太少設遇歉收之歲能否徵足此數茫無把握此鳳關稅額難以規復之實在情形也伏讀上年部奏以關稅原固有之利徵收遵一定之額如果認眞稽徵實收實報何至徵不足額而無溢收意在重議賠欵藉杜取巧立法至爲嚴明杜弊洵稱扼要然使徵不足額果在胥吏之中飽商販之繞漏監督之稽徵不力則上干嚴譴自無可辭惟鳳關稅務節經認眞整頓復關已三十年關道歷過多任豈盡全無天良而稅課卒未能復額者實因利權種種旁落人力難施未可與往時相提並論且商人請領洋票已在海關納稅卽鑛産統捐等類及改由鐵路販運貨物亦在起運處所完過稅厘通盤籌畫絀於此者固盈於彼若但責關道重賠則關道業經竭力稽徵毫無弊混從何籌欵彌補自愛者惟潔身而退不肖者必别籌生財之方恐有不堪問者况復關以後徵至五萬九千九百餘両卽邀免著賠十二十三兩年均係如此倘恃有免賠成案希圖取巧每年照此銀數報解當不致上干部詰乃逐年加增上届徵至九萬二千有奇佔稅之處日廣徵稅之數日多此殫竭駑忱儘徵儘解不敢恃有免賠成案之明證也又如鳳關每年解司清厘一項原奏聲明歲可提銀二萬餘兩自光緒二十二年起初次報解之數祇一萬三千餘兩此項既非額徵之欵解多解少無關考成而近年解至三萬三千有奇蓋因清釐一項係解司凑償洋欵要需能盡力多解一分卽多濟公家一分之急天良難昧當不敢隱匿絲毫何况正項稅鈔敢蹈徵多報少之弊此又經徵關稅實收實報未敢稍有取巧之明證抑更有陳者假使鳳陽關務仍照從前定額每年祇稅課一項此外别無解欵則因整頓關稅責令照額認賠似尚易於爲力現查鳳關除稅課外每年籌解恊濟司庫之欵尚有節省外銷雜稅公費撥還洋息銀六千五百九十餘兩又二十九年起籌湊新案賠欵銀一萬兩又上年起認解報効歸公助餉銀三千兩連同清釐三萬餘兩每年解司約共銀五萬兩以外是正稅雖未足額而以解欵合計每年共解銀一十四萬有奇較諸正額盈餘銀數實溢解銀三萬數千兩其海分司每年代徵鹽船料稅三千兩上下另欵存儲備湊京餉尚未併計在内以鳳關一隅之地解欵如此之鉅固已力盡筋疲不留餘步現如執原額着賠委實難於措繳禀請據情奏咨俾不致因公受累等情前來奴才伏查鳳陽關常稅正額盈餘二項合計數在千両以上自光緒二年復關以來收數未能足額前經部議徵至五萬九千九百餘兩卽免著賠而歷屇收數頗能增益上届徵至九萬二千兩有奇爲從來所未有現在部臣因整頓關稅將短絀之數按歷過月日在新章以前者准免着賠在新章以後者如數飭繳辦理原有區别無如該關常稅爲洋票等項所侵其勢已成弩末全恃關道核實稽徵故收數年有起色從前各項規費迭次清查歸公歲至五萬兩以外其爲釐剔盡净亦復共見共聞今若不問該關之始末不究短絀之緣由往年侵稅之處較少徵稅之數亦較少得邀全數免賠近時侵稅之處日多徵稅之數亦日多轉今如數照賠似無以示核實而昭平允况按所徵九萬二千兩有零之數視定額固屬不足合計解司歸公五萬餘兩之數視定額業已有餘卽論此節與他關之實短者又有不同奴才考之案牘徵以訪查該關道現在禀陳尚係實在情形惟有仰懇天恩仍准按照歷届成案免其賠繳出自鴻慈奴才仍當隨時督飭設法稽徵實力整頓以期漸復原額如關道恃有免賠之案漫不經心奴才卽行從嚴叅處以重稅課除咨部查照外謹恭摺具陳伏乞皇太后皇上聖鑒飭部覈覆施行謹奏奉硃批戸部議奏欽此 
宫門抄五月二十日理藩院光祿寺八旗兩翼值日無引見堃岫請假五日召見軍機皇太后皇上明日辦事後覲見畢還海 
[安徽巡撫誠奏爲遵旨查明安徽省各屬徵收丁漕錢糧數目摺]  
　頭品頂戴安徽巡撫奴才誠勳跪奏爲遵旨查明安徽省各屬徽收丁漕錢糧數目摺覆陳仰祈聖鑒事竊准戸部咨開光緒三十年六月初二日奉上諭方今時事多艱民生重困而官吏壅蔽下情不通甚至地方錢糧浮收中飽以完作欠百弊叢生大負朝廷恤民之意著各省督撫將各屬經徵錢糧限三個月内開列簡明表册該州縣錢糧正額若干現在實徵若干向係收銀者註明每賦一兩正耗各收若干或係收錢折銀或係收銀圓作銀均註明每銀一両折收若干每漕糧一石收本色者正耗各收米若干收折色者每石收銀錢若干此外有無陋規雜貨逐一登明據實聲叙務令和盤托出不准含混遺漏俟該省奏報到後着戸部核對由政務處刋入官報俾衆共知藉以察官方而通民隱各該督撫務卽認旨辦理勿得徇飾宕延倘敢敷衍搪塞定將該省藩司糧道從重懲處欽此咨行到皖當經恭錄分行司道通飭各屬一體欽遵將經徵丁漕正額實徵正耗本折各數若干此外有無陋規雜費等項逐一登叙據實詳報由該司道核明彚齊開列表册詳候覆奏去後兹據布政使聯魁署江安糧道穆克登布會詳稱伏查安徽省各屬徵收錢糧經兵燹後于同治年間由司會司善後局詳定章程每征地丁正銀一兩共收庫平銀一兩二錢零至一兩四錢不等漕米一石折收錢自四千文起至六千四百文不等應解正耗以及辦公平餘傾工火耗解費紙飯等項一切在内又于光緒二十七年籌議賠欵案内詳奉奏明每地丁正銀一兩漕米一石加收賠款錢二百文及三百文不等民間以洋錢完納者按照時價折收此外並無陋規雜費歷年以來遵守定章並無移易各該州縣征收丁漕所得辦公盈餘本屬無多前于光緒二十三年奉文提解各屬丁漕平餘銀三萬九千餘兩撥抵鹽貨二釐之用又于光緒二十五年提解各屬丁漕盈餘銀二萬一千餘兩歸還匯豐 
 
