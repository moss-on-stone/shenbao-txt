# 1889 - 290 - 4905932

 

Page 1

 
 
[已丑江南闈墨告成] [  申報館啓]  
　　大江南北名士如雲炳炳麟麟才華蓋代盖地大物博故文風亦冠絶當時焉本科慶榜特開李曹兩主司銜命而來衡以玉尺其所識拔類皆名儒宿學根柢閎深故其爲文要皆奄有衆長光堅響切骨力詞藻兼擅勝塲本舘於榜發後亟倩手民將闈墨照排問世雖昕宵枉作迅疾如飛而校對裝潢略不有所簡率至首列題名全錄後附五言八韻詩則定例恪遵亦無更易刻己告蕆每本碼洋七分世有如景星慶雲先覩爲快者請向本埠申報舘帳房申昌書室及外埠各申昌各售報處購取均無不可 
[新印順天浙江江西闈墨] [  申報館啓]  
　　普天同慶恩榜特開多士皆爭自舒翹以應熙朝之瑞本舘於揭曉後亟託友購取各省諱墨印釘成編其所告成者計有順天浙江江西三處類皆扶質立幹埀條結繁花樣嶄新宜於今而不悖于古洵乎投時利矢足供芸案揣摩焉其價計順天每本碼洋七分江西浙江各六分諸君子有欲奇文共賞請移玉至本埠申報舘帳房申昌書室外埠各申昌各售報處就近購取可也 
[己丑湖北闈墨告成] [  申報館啓]  
　　漢陽黃岡之間名士挺生代有作者其爲文也大抵根柢六經網羅百氏才華恣肆風骨高蓋蓋熊劉諸大家之流風迄今猶未泯焉本科秋試揭曉後本舘專托友人購求闈墨讀之喜其骨力可繼天崇而設色敷詞則又不背乎近時花樣鴛鴦繡出洵乎可度金針因亟付手民以公同好首冠同官　名諸錄後附五言八韻詩則曩例恪遵斷不稍存苟簡刻已印釘蕆事分存本舘帳房申昌書室待售每本收回工料洋銀六分至各外埠則可就近向各申昌及經理申報人購取云 
[重建蘇城玉業彚巿公所記]  
　　自古在昔交易之道日中爲巿以其所有易其所無如是而已矣洎錢幣行而巿物乃必有價値之數價之不齊或相倍蓰或相什伯或相千萬物之情也然何以倍蓰何以什伯何以千萬端有人焉品題評隲而後可定尤必視夫時勢以爲準則或紛至而沓來或麕至而蝟集則賤矣或絶無而僅有或少二而寡雙則貴矣旣不堪固執夫已月又當務大合乎時宜大抵必平而必公自不畸輕而畸重惟是彚集成巿則矞矞皇皇貨物必夥紛紛攘攘人數必多此彚巿之所由稱公所之宜特設凡物皆然而玉器珠寳一業尤其著焉者也姑蘇地方向不産玉而玉工則出於蘇垣故海內之販售玉器者皆以蘇州爲歸宿之區猶之荷蘭國並不產金剛鑽石而鑽工則出於荷蘭故求金剛鑽石者皆以荷蘭爲趨向之方其理一也以蘇州之玉器珠寳一業而論在國家隆盛之時合九州四海之人于于然戢戢然爭輦金幣趨之如雲賞　析疑評黃論白羅而致之流而通之盛矣哉固南邦之一大宗生理也其時集議之區彚巿之所若何恢宏若何　備年湮代遠懸擬無從自遭粵匪之亂蹂躪三年同業中人奔走四方不復成巿迨土師恢復以後雖陸續遄歸重理舊業而交易頗淡財力不充卽謀食之不給遑恤重整夫舊規故一切因陋就簡隨遇而安始則假諸山塘品園茶寮中繼則遷於城內穿珠巷周宣靈王廟中藉以集衆藉以評物然茶寮則我嫌其雜廟宇則神厭其囂積年以來勉强從事固已人各有志力務振興矣加以交易日廣則貨物加繁貨物日繁則人手愈盛廟宇中實有大不堪容之勢正不僅　闐擁擠之不可少耐焉創其事者金陵楊君恩洪金君士發首倡遷地之議邀集同業共醵捐資計若干人分若干股得番銀六千圓　蘇州閶門內天庫前地方價購地址若干畝營建本業彚巿公所一區堂構崇宏軒窗明爽集議旣不溓侷促鑒物又便於精詳額其堂曰韞輝仍其稱曰彚巿輪奂聿新美備奚讓計肇造於光緒十有四年戊子九月落成於光緒十有五年已丑八月工旣竣卽於八月廿二日良辰为開巿之始除將重建公所始末呈報地方有司文武衙門一體立案例宜然也業中人猶欲記其事勒諸石以示後人以埀永久爰介沙君雲程來滬屬余秉律余衰老不文辭弗獲命乃就具所述而直書之不事鋪張不少揚厲亦如玉之在石中者曰璞而願諸君子之有以鑒别之也余又按老子二與物且者其身不容言君子不可與物爲苟且也是以叔孫昭子所至雖一日必葺其墻屋今兹同業中人類皆有志之士奮然思所以創建重新者盖已非一朝一夕矣特以絀於財而不足以營新造短於力而不足以復舊規隱忍遷延直於今二十餘年之久幸而悟及獨力則難支衆擎則易舉所謂集腋成裘聚沙成塔罕譬而喩何莫不然卽以目前泰西諸邦所圖各業而論往往有以公司成事者職是之故故毅然决之殷然效之有志竟成當仁不讓諸君子其庶幾乎况乎所呼將伯卽是同人並無藉資他族之恥是誠有心人而能識時務者卽其索記之意亦豈專務夫名哉實冀留此規模傳之久遠俾後之人知此時重整舊規之非易從此謹而守之也可擴而充之也亦可而並無一毫自矜功伐之心存乎其間焉故樂得而爲之記時在光緒十有五年歲次己丑九月下浣倉山舊主錢唐袁祖志翔甫撰 
[賢王壽誕]  
　　九月二十一日爲醕親王五旬大慶二十日辰由內頒賞壽禮醕邸派護衛十二員蟒袍補褂乘馬恭迎並雇鼓吹手四十八名奏樂導引皇太后賞给長壽佛三尊白玉整如意一柄慈筆匾額一方楹聯一對福壽字蟒袍龍褂百福百壽尺頭活計珍物古玩絶大磁瓶磁盤計長短方寬大小木匣計百餘個內皆盛以珍襲外皆遮以黃綾計用黃亭三座彩亭五十九座皇上亦給長壽佛三尊如意一柄御書匾額一方楹聯一副硃紅壽字衣服尺頭古玩器皿盛匣者六十許亦以黃綾遮盖計黃亭一座綵亭二十七座皇后亦與長壽佛一尊紫檀玉如意一柄尺頭活計磁瓶珍物並有豆青地五彩大缸一對計黃亭一座綵亭九座每亭以四人恭舁皆穿藍布衫上罩紅青褂鼓吹皆衣緑篤衣沿途作樂聲音清脆由內迤邐山西安門沿大街進石駙馬大街以抵醇王府前有各地方官兵六人持鞭引行攔管閑人廣厚田翼尉吉服乘馬彈壓兩旁步營四旗技勇兵八十名隨行攔管濤公等衣冠於邸外門左跪迎醇邸於儀門左跪接懿命遂將賜物陳設於銀殿內邸駕向皇太后賜物行禮拜收赶備摺件於次晨於皇太后前呈遞謝恩連日在廷王大臣等祝嘏献壽者實繁有徒車馬絡繹不絶傳昆弋徽班分日在府演劇以祝純嘏 
[估計大工]  
　　天壇祈年殿工程欽派大臣前往查估曾列前報兹聞福大協揆潘大司空率司員人等至祈年殿基逐一勘丈將應需柁柱檩椽板片木框磚瓦石塊顔料尺寸數目核算繕寫黃册並令樣子房繪圖貼說進呈御寛至應需木料例由工部咨行各項提取應用據廠商云統計工料各項非三百萬金不辦 
[赴鹿鳴宴]  
　　二十日浙撫崧振帥牌示仰所屬官員　新科舉人一體齊集本部院衙門排班望闕謝恩是 
 
 

Page 2

 
 
日大雨傾盆勢若銀河倒瀉赴宴者僅二十餘人方當柱子秋風榮邀恩榜未與杏花春宴濕竟沾衣一時觀者如堵墻而新貴諸君拖泥帶水亦覺意興索然矣 
[杭垣氣候]  
　　杭垣自　七日禁止屠宰設壇祈晴四五日來晴曦未放時而細雨如絲時而大雨如注廿二日上午十一點鐘忽然蔚藍一抹雲翳全捐大有放晴之意禾在近數日來陰晴若何也 
[鄉民報荒]  
　　松郡陰雨連緜已逾一月華亭東北鄉十字莊新橋莊數處鄉民二百餘人各執紅腐出芽之稻赴縣禀報婁縣西鄉天馬山等處亦有百餘人投縣報荒兩邑尊俱慰以好言諭令各安農業及早設法救護翌日當躬臨勘騐容再申詳大憲云 
[司徒過烟]  
　　翁叔　大司徒由坷里入京供職本月十八日晚十點鐘時道出烟臺東海關道盛觀察率屬迦於江滸大司徒並未登岸蓋不欲重煩供張之勞也當啓輪出口各兵船燃礮鳴䖍隆隆之聲聞於遠近 
[己丑科順天武會試題名全錄]  
　　陳國璧直隸李夢說山東鄧廷忠河南趙庚颺廣東徐海波四川榮厚正藍趙國士直隸金輔宸直𨽻謝定邦直隸祁以德江蘇高成弼順天林捷鰲直隸郭鳳鳴安徽安振邦直隸符茂凱山東韓恩慶直𨽻張洪喜河南陳天命山西周振江廂曰常先榮山東姚朝英廣東劉竹書直隸虜保勳福建王林彰安徽徐芳蘭江西龔先第湖南王慶麟浙江張廷升陜西羅長林雲南唐國璋廣西馬洪飛廣東紀堪榮直隸姚承恩福建南清華直隸許壽昌江蘇馬錫藩四川韓殿元山東原殿鰲山西南德奎安徽高瑞雲河南顧增康廣東耿兆稜江蘇范憲武順天張儒誠山東趙其昌安徽周振鰲廣東高葆光福建榮耀正紅王花國河南王占元廣東郭騰霄直𨽻林壽椿福建黃瑞祺廣東孫之元山東袁池德甘肅楊春林四川李平西廣東史永祺陜西黎瑞綱廣西托金阿廂黃武定國河南趙錫祿山東陳洪章廣東趙安邦江蘇楊洪鈞山東丹奇雲直𨽻葆眞廂黃馬德芳江蘇鍾之英廣東郭振青直𨽻張騰蛟安徽楊其楨湖北王兆朋廣東王澤安微朱樹祝江蘇莊家荃廣東許其福福建楊志洪浙江徐安平四川侯士奎直𨽻楊仕田江蘇施化麟浙江王見賓河南區龍光廣東周楚清江蘇王國恩河南桂芳正紅張中元陜西羅長華雲南聶　山四川李洪鴈山西姚世恩河南姚兆熊安徽岳峻高山西黃紹瓊雲南陳炘虞廣東劉斯榮廣東馮明德山西楊潤生湖北趙花鳳陜西練星直隸郭增嶺直𨽻鄭葆霖福建曹雲臣湖南王廷耀四川洪殿魁安徽李添貴山西趙春甲奉天温東昇江西程崧高貴州謝瑞麟廣東于登湖北朱逹璋浙江吳后堃江西寗洪章山西呂鳳　浙江郭銀河山西黃天愷四川陸鳳章雲南周后志湖南萬人傑江西李發春雲南張輔安徽于定魁湖南何登熊浙江柯定三湖北祝國泰江西劉化鯤湖北歐陽淞江西朱濤四川黃殿魁浙江樓彪浙江趙明昆貴州劉國棟湖北嚴登龍江西 
[已丑恩科山西鄉試題名全錄]  
　　殷成章襄陵張棨崞縣王佩瑤寍鄉吳觀亨介休寗繩武永濟李鑑堂永濟傅履祥壽陽賈供麻崞縣李廷華永寗谷如墉神池李宜銘盂縣吳廷傑靈石陳汝明陵川秦龍光汾陽許廷珍曲沃史麐昭盂縣張于漢趙城張秉倬保德趙洪猷平遙曹潤堂太谷楊淑亨寍武通泰歸化李華炳武鄉劉子浚襄陵張覲丹盂縣董克寬忻州吳命辛臨縣張步青平陸王澂稷山王素懷洪洞倭什本綏遠孫汝元代州侯代經介休武瑛五臺吳文吉萬泉李春浦翼城張景增交城張楨太原楊得春臨晉武錫齡汾陽王麗介休趙昌彥太谷李洪逵介休韓學成臨縣史漢昭盂縣王藻漢廣靈張貴文曲沃王登瀛平定任浩年榆次張文煥沁水岳華峯孝義喬聨昌安邑張澄太谷張斯鈺應州王崇典臨汾張明遠徐溝史雲錦平陽武平文平遙李翰英汾陽梁志仁臨晉程鑾章平遙王炳琨萬泉郭寳清長治季廷颺渾源李琴聲洪洞王克一盂縣孟清爕太原潘親禮滎河劉秉權太原王覲廷介休李滋昌洪洞楊丹山翼城周福全曲沃王翰壽陽王建官蒲州杜錫恩五臺史宮箴翼城韓富大同馬布授祁縣馬白仁朔州白承頤永和足瑞榆次員彝榆次陳福臻平陸張一陽城劉溥寍武丁士廉靈邱吳卷和盂縣孫荀經平定吳德燦稷山王青選　平李滋榮平定 
[副榜]  
　　梁晉三清源李映楷永濟王漠平魯王樹屏臨晋丹桂潞安李廷弼鳳臺馮浚卿萬泉兄讓太谷于步敖壽陽王汝碪盂縣張培元代州都桓年靈川 
[袁江雜錄]  
　　山左飢黎轉徙至淮上扶老携幼千百成羣菜色可憐幾不忍覩○某中躭於嫖賭致罄其資深入窘鄉束手無策妻子又以米鹽無著交謫時聞遂　某日仰藥自盡雖曰可憐夫亦咎由自取也○有某薙髮店被賊穿窬而入竊得衣物一束錢數百文甫欲出門而孫大聖竟變作磕睡蟲剌入鼻孔不覺隱儿而臥直至天明店夥醒來以其似曾相識不加窮詰賊遂乘其關門之際携物而逃○府試時某文童憎客籍人之冐考羣起毆之悞中他童受傷甚重無奈深深賠禮婉婉懇情同自認旡妄之災隱忍而罷○淮上棉花價値甚賤每斤祗售錢一百七十文小民雖盡啼飢然號寒之聲或不致終宵不輟已 
[三山雁字]  
　　鹽道前存美鞋店後某甲開塲聚賭經督辦保甲局孫蘭江觀察澐會同周洪二協戎前往拘拿甲初時　敢抗拒繼從後門逃逸有二人被局勇扭獲搜出賭具兇器多件將房屋標封已登諸前報聞房主某乙係當地紳士　自倩人將封條洗去孫觀察杳知回明上憲親詣加封此亦秉公辦事之一端也○省會育嬰堂自某糾接辦以來認眞整頓積弊一空堂有公業若干從前多爲豪强所佔某糾逐件釐剔刊立章程以埀久遠洵大有功於育嬰也現因敬節堂之人主持地方官憲又舉某糾董其事人謂委　得人云○　前有小輪船一艘從大橋下開駛行至閩安鎭搁淺其時風浪甚急船身爲之搖撼搭客異常慌亂莫不起立觀望俄而船遂傾覆搭客一齊入水溺斃者约一四十吁慘矣 
[照錄餘上紳民致寓滬同鄉乞振書]  
　　某某善長人人閣下恭維德祉安祥籌祺叶吉爲頌逕啓者久温之民難爲寒久飽之民難爲飢少所經而多所怪勢使然也竊吾餘上兩邑農民承上年之薄熟自餬口而無難廼七月二十七八日正値秋收忽遘厥凶雨師肆虐盈連溝澮蛟洪爲害裂遍山川農乃駕舟刈稻旣莖腐而穀芽築埂護棉更花枯而鈴落日下水勢汪洋霖霪匝月晚禾久淹而無望春花屢栽而見傷矧日用所需者菜今則蝕葉而霉根家常之要惟薪今幾仰槐而析桂因而難民充斥人情驚惶嗷嗷之哀鴻遍野洶洶之餓殍盈衢甚至敲户撞門强分河潤無論窮鄉僻壤都被鯨吞某等旣憎其擾復憫其遇爰爲出糧散給略救燃眉然此實權宜之計究非完善之謀竊思申江商　雲集樂善素 
 
 

Page 3

 
 
多年前秦晉告災尙不憚數千里爲之援手今兹餘上遭殃諒必聞而心惻爲敢馳函奉求還望遍訴同人多多益善汲汲是求倘果俯如所請祈先時咨會以便某等預爲措置俾傳諭飢民各歸各堡靜聽挨户清查以安啼飢號寒之心庶他日按册振濟事半功倍至於諸君子爲善必報呂文穆之往事可證公而忘私顔中丞之前型具在回生起死是在仁人書不盡言謹陳大略肅此飛佈敬請德安餘上在籍同人百叩九月廿四日○附錄復函諸位鄉台尊兄大人閣下昨奉手函詳示本邑災况屬爲籌欵協賑等因祗承種切不侫生同閭閈斷無袖手膜視之理廿一隨賑所同人專函馳陳諒邀均鑒查各所自承乏收解以來歴年太久勢已漸成弩末不特山左沈災未澹江蘇與浙髣髴且近今見過報章邸抄者安徽江西湖北四川陜西甘肅等箥亦徧遭水患他省尙未盡知籌捐之路日絀發棠視苦較難不侫誼關桑梓無論欵之能集與否事之有濟與否一息尙存不忍不大聲疾呼挖心嘔血以竭我愚誠惟是天之降厄於斯民也反躬內省必係人心澆薄有　釀成之今貧者已啼飢號寒危在旦夕我儕共處一方稍可温飽豈應獨全之理祗有委心任運同受天罰以度此浩刼其道惟何快快盡力解囊恤隣是亟或者藉善氣之鼓盪天心仁愛化沴戾以感召祥和爲目前最要之著滬上雖已兼籌浙賑第災區寛廣卽使賑捐猶能漸集而各府衡情匀撥派到紹屬能有幾何現在除諸公所悉心統籌外復糾約寓滬同鄉之籍隸餘上者專募兩邑之人以濟兩邑之賑所謂求人須先自求救人卽以保已溯道光已酉歲江浙水荒於是羣情感動秀水一縣集欵至二十九萬之多今禾郡姚訪梅觀察之尊甫荻秋封翁家僅中人之資首先倡捐二萬金閱廿三日滬報刊載會稽徐仲凡觀察邀集典商出資散放新昌嵊縣賑濟更能不分畛域顧及隣封可師可法伏願任籍諸君子皆好義急公不遺餘力夫浙省夙號上腴人物繁庶今歲被災雖巨殷富尙不乏人此時此際不宜惜財見小專恃外援倘蒙採納請速會同兩邑官紳設局勸募各各當仁不讓踴躍輸將或散財產十分之一二或捐常年入息之四五卽委心任運同受天罰之謂此間公所人款一集卽行迅赴省垣酌量次第分等襄助所有專募餘上之欵俟捐集若干先行匯寄以應急需似此通力合作衆志成城賑務庶幾有豸愼勿效浙西郡邑有等巨室殷富多財善賈者至今一毛不拔天道循環日中則昃終恐不免噬臍莫及之悔耳處斯境而執迷不悟殊屬可哀于於爲善必報誠如尊諭非第呂文穆之往事可證卽本朝桐城張氏諸城劉氏繼世相業彪炳旂常者何莫非從賑務中來稗宮具在斑斑可攷也先此肅復敬請德安寓滬思求闕齋主人頓首九月廿六日 
[烘稻善法]  
　　昨有嶺南隱憂子投函本館云匝月以來晴曦甚少新稻登塲之際一經雨濕勢必萌芽玉粒埀收全將抛棄甚可惜也僕產嶺南素諳農事每遇水濕萌芽之穀卽以爐子熾炭六七斤覆以濕透竹籮一具旁放濕稻十二三担烘之如是則能延七八天而不生芽且米色不虞霉變又法每濕稻一担以鹽一二斤攪匀亦可惟米或變色耳敢佈告遠近請試而勿疑焉 
[榜信釋疑]  
　　本届湖南鄉試題名錄前已由漢友抄寄錄登廿一日報中前晚忽來電信譯見全錄姓名與前登者不符甚多究不知孰是孰非故再爲錄登昨報當譯電信時夜色怱怱不及附誌數語兹故補述之於左方 
[賽船誌略]  
　　前昨兩日爲寓滬西商賽船之期第一日雨點暫停風力甚勁昨更風雨交加諸西人於午刻起賽至薄暮始止或多或寡人數旣異或先或後勝負遂分蘋洲蓼岸鼓枻鳴榔局中人興復不淺惟觀者殊覺寥寥盖以天雨泥濘江干甚難駐足也 
[恭勘大工]  
　　本邑西門內劉公祠前新建萬壽宮將次落成前日午後江海關道龔觀察上海縣裴邑尊及王司馬親往詣勘諭令匠頭在後面席地爲花圃鑿一方塘俾肅雍將事之餘如覩御園韶景云 
[浪子下梢]  
　　有某者幼習金線業洎長而入於下流母死後將遺金揮霍一空以致流而爲丐前晚蜷宿老北門外厠中以避風雨不知如何墜入厠內渾身臭穢淋漓至昨日凌晨有人登厠方見中已奄奄待斃遂情丐者援之使由設法救甦 
[共適樂土]  
　　浙紹災荒情形疉經列報兹聞招商局之江天輪船太古行之宜昌輪船往返寍滬自本月下旬起每船抵　有紹興府屬民人搬家來者甚爲擁擠箱籠物件甚多因該處田疇荒歉米珠薪桂貧民無以餬口紛紛向富户借貸稍不遂意卽肆搶刦紳富不得安居故作移家之計云 
[押犯送縣]  
　　煤棧夥黃煥章因虧欠棧主銀洋被控暫押捕房有老押犯天津流氓劉三及陳阿順周洪發等串同向黃訛詐其詳已見前報昨日解訊劉三等仍執前詞蔡太守商之易副領事以劉三等本犯訛詐之案發押捕房尙不改過向同押之犯訛詐銀洋不法已極杖枷不足以蔽辜理合移送上海縣盡法懲治所有搜出之時辰表僞金戒衣服等件一併送縣 
[上海縣署瑣案]  
　　前日義渡局以渡船失事淹斃人口遂將舟子張桂林送縣請究裴邑尊訊供之下張稱小的向在董家渡駕渡船今晨駛至中流忽遇暴風船卽傾覆小的鳬水而起檢查渡客方知淹没一人並不知其名姓其人有雨傘一柄搭連袋一具內貯錢數百文亟卽撈取屍身則波浪滔天毫無蹤跡尙求恩鑒免予責　邑尊飭交義渡夫頭王阿榮帮同將屍撈獲再行訊核○王東生控馬阿土馬坤全馬阿大楊兆榮串同地保楊裕福誣竊圖詐昨日裴邑尊升堂集訊王訴稱小的素業耕田本月初十日馬等忽來搜尋失物小的大爲驚駭祗得聽其所爲事後問以贓物何在伊等不由分說將小的拉往僻處吊起毒毆逼令承認行竊小的自問清白良民如何肯認行竊是以抵死不承裕福等又勸小的出洋了事小的並無銀洋爲此投案控訴叩求昭雪馬供稱小的家中屢次失物蹤跡毫無今始訪知由王行竊是以向追不敢吊打裕福供稱小的訪知王曾竊馬姓之物是以勸令償洋邑尊以馬指王竊物毫無憑證猶敢私行吊打實屬兇橫異常地保並不據實禀案反令王出洋了事實屬糊塗遂判令二楊笞責二百板枷號餘交差看管候補提人証覆訊核辦○祝長庚控李慶誘　甥媳劉楊氏一案已紀報章前日裴邑尊升堂訊究視訴稱小的籍𨽻無錫在治下爲冶工甥媳被匿今幸尋見叩乞究懲李供稱小的向在某營當差劉楊氏醮與小的爲妻小的曾出洋銀七十元有媒說合並非誘匿劉楊氏供稱小婦人被人所誘以致再醮與李心中頗不愿意家中尙有邁翁小婦人情願回去邑尊乃飭將原被一併送歸無錫縣訊辦 
[英界公堂瑣案]  
　　金阿心稱到汪阿蘭粥店內食粥缺錢一文不允暫欠被其毆打踢傷腎囊由捕拘汪送我至西醫院據醫生言三日後方可决定有碍與否今請騐傷究辦汪供爲粥店夥金來食粥硬要欠錢我不依致相口角不敢行兇蔡太守飭將汪管押七天俟金醫治痊愈再行覆訊○顧阿金稱在茶館爲夥昨有胡阿五康阿海等前來啜茗旋卽爭毆致被毁壞椀盞等件値洋一元半向索無着交捕送案毁物呈騐請爲追償胡供昨在茶館遇康伊爲婦女事妄指我不是將我毆打毁壞椀盞我茫然不解其故康供以後不敢滋閙蔡太守判康管押十天以示薄懲並令賠償打毁物件○包探江阿三稱見董桂金手持洋烟膏一匣求售情狀可疑盤問來源支吾以對再三窮詰始認在王氏所開小烟館內竊來今已傳到失主送案王氏供失竊烟膏由包探將賊拘獲知照前來請領董供合肥縣人向曾當差現在流落患病初次犯竊尙求寛宥蔡太守察得董患病屬實飭送棲流公所留養醫治贓交王氏領去○姜維高稱與張阿坤倪金甫同處做工因細故口角被其毆打由捕拘案張倪同供以後不敢胡閙求恩開釋蔡太守判張倪各押兩天以示薄懲○巡捕解送在路爭毆之劉宜昌朱長發劉元林請訊劉宜昌供與朱劉皆是 
 
 

Page 4

 
 
相識因與閒談口角如今不敢爭擾朱長發劉元林同供因細故爭閙起見以後不再滋擾叩求釋放蔡太守以釁起細微槪予開釋如再滋擾定于取咎 
[法界公堂瑣案]  
　　餅師土阿榮訴稱夥友施阿夫當上工時言定每月工資二千四百文及工作三十七天支去工錢三千二百文至二十四日乘小的不在店中向妻子騙去洋銀一元言欲買油不料竟一去不回旋在虹口賭攤尋獲搜出押票二紙內有一紙係小的所買蔴布一梱已被質取洋銀一元錢二百文因爲扭案請訊葛同轉研詰情由施供詞狡展不肯招承同轉將當票給土領去自向押鋪贖回施押候笞責二百板以儆○顧計生訴稱小的橋　治下藉放租東洋車度日車夫魏阿龍屢欠租錢并竊去照會二紙旣又行竊車上油布抵押烟資向論逞蠻是以送捕拘案魏供稱小的係無鍻人將油布抵押烟資自知不合尙乞恩寛曷同轉着笞責一百板○包探禀稱積竊顧彰寳曾竊某姓家小車照會二張旣報捕房今始拘獲爲特解送案下請賜訊懲顧供稱所有照會二張係祥泰舊貨店中之物並非小的竊取尙求大老爺法外施恩葛同轉惡其狡展判令笞責二百板荷枷一月○通事禀稱法醫生所用馬夫王小寳行竊馬鞍等仵私向虹口某押鋪質錢經英包探偵知拘送英公堂由蔡大老爺移送案下王供稱馬鞍等物由其馬夫梁巧記囑小的持往令鞔工修理適被仇人所見揑報捕房葛同轉向祁繙譯官熟商已定　後判將土押候傳梁　巧到案再訊德興飯店夥高阿榮訴稱昨日王帶邵等六人來店千餐共需飯資二百零八文付下銅洋一枚店中不收王囑同往取錢閱時二三點鐘錢仍無着因之交捕送來王供稱銅洋係友人張阿二之物本擬持向錢庄兌錢現願將布衫質錢以抵飯値曷同轉着押候傳張核辦○裕興湖羊行夥金鼎勳許梅卿控應得才託買蚶子被欠洋銀一百八十九元一角九分等情曾登本報矣昨日豐昌報關行夥某甲持保單銀票各一紙求保應出外結帳葛同轉允之 
[加惠梓鄉]  
　　啓者浙省十一府屬霪雨爲災秋收無望江蘇毗連之處亦復災歉互形賑撫刻不容緩業經會同各賑所設法勸捐并電請楊君殿臣經君培卿楊君棟卿馳返滬江安商　辦無災廣欵微辦理頗難措手仰觀俯察焦慮莫名今承浙江不書名大善士因求子病速愈捐助江浙賑洋一萬元仰見梓桑誼篤利濟情殷善昌祗領之餘不禁與各屬災黎同深感頌除恭篆靈符寄請如法䖍服以期早日霍然外謹登報鳴謝并告賢有司之關心民瘼與諸鄉台之坐視爲難者上海北巿絲業會館籌賑公所施善昌謹誌 
[衆擎易舉]  
　　本館開辦賑捐以後凡有以整欵慨捐者無不箸錄報端奉揚德惠仁漿義粟蓋皆藉大衆擎焉昨又承浙湖某君交來鉅欵三宗一爲程邑成章氏助洋八元一爲安邑稚松氏助洋十五元聽來中澤之鳴無非哀雁憫彼故鄉之困慨擲飛蚨廣種福田誠哉餘慶可卜矣所尤難得者有七齡童子頻年積得壓歲錢二千文亦願悉充賑項在竹馬繞牀之歲卽切已飢已溺这心苟非夙慧過人而能若是乎因彚紀之以爲世之樂善好施者勸 
[憲恩下逮]  
　　兹蒙道憲大人龔助洋一百元仲毅堂張軍憲助洋二十元適届冬令散給衣米需欵浩繁廼承惠及窮黎則德臻百福科第連綿瑞溢十祥升遷　慶不禁拭目以俟焉虹口公善局謹啓 
[爲土雨湘先生題黃宜人焚香煮樂圖并請朶紅仙侶同政]  
　　異矣哉君之前身莫是荀奉倩薰香取冷人爭羡又似秦時童男女曾隨徐福採藥求仙去不然病軀何以能延年比中默默盖有天宜人賢孝神所佑雖遭離亂卒无咎身經百鍊骨益堅松柏豈屑儕浦柳今我盥薇讀此圖肅然懿範親形模斯圖斯記與君之詞俱不朽安見夢以今昔殊古越高昌寒　生拜手 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[秋日雜咏二首錄請習之大哥教王]  
　　蕭騷景初倍凄凉落葉紛紛覆石牀祗有階前數叢菊孤高還自傲寒霜清霜寒逼九秋天園　蕭條鎖暮烟读罷新詩隨手錄雁聲嘹唳畫樓前楚北徐毓秀呈稿 
[面容題壁]  
　　　　簷溜聽淙潺剥啄無好閉關有客倚樓閒讀畫一天烟雨米家　悅庵主人 
[雨兼詩以誌感錄請夢生政刊]  
　　瀟瀟日夜苦淫霖蒿目時艱思不禁壓樹濃雲沈瞑色滴階殘溜碎鄉心慘聞澤國有鴻唳盼斷晴簷無鵲　太息東南昏　處救荒何　橅災黔惜紅生稿於侍梅閣 
[秋夜漫書]  
　　餓寒逼人來天涯無逃處　乘萬望舟且向管城住空齋秋意深黃昏自風雨對燭話牢騷淚盡亦無語蔣菊坨未是草 
[上海北市絲會舘籌賑公所施少欽經收山東奉天賑捐七月初一二三日第二千一百五十九至六十一次清單]  
　　海門劉應璄善士爲長子病求速愈由陳竹齋兄交來洋五百元江西袁怡記由三晋源　規銀二百兩又揚州瀿氏洋五十元唐德溥善士求保父病全愈洋一百元頓邱傳氏平安心愿由源昌莊來三十元鄭葆楨求病速痊十元招商局花棧洒椿謝罪於大隆煤號　禮移助由綺園來十几行素氏六元寸草春輝尘求幾母陳氏心神安定晚門熟睡六元有心力不足氏一元清卿桂女求母郤病延年一元杭城　　興吳午樓求消除災　由恊源莊來五元吳月蘭五氏浦過齋　元黎懋昭以焰以銘以輝四元無名士求三女退災四元蘇垣補故子來病愈胎產平安四元福建王懷西求目　早愈日洋四元章　培三毀　慶元朱皆祿二元楊少峰一元　洋九元武威氏馨兒英洋一元崑山四勿堂一元四民湛正昌求妻速產母子平安一元以上初一日湖北牙厘局惲松雲觀察續募由招商局　漢平銀一百三十二兩八錢批見規元一百三十五兩六錢八分四厘福州陳源生號募江西南城保嗣堂由恊昇莊來規元六十七兩九錢五分卾賓筵陵氏漢平銀五十兩批見規元五十兩零八錢九分八厘寗遠縣無名氏求足疾速愈又蔚豐厚來洋五十元令規元三十五兩六錢五分蘇州吳縣署孫敬齋病愈完願洋四十元　城　泉居士募霞峰氏求病速愈寳和莊來三十元又題氏求病兪雀顧求子各二元榮昌鄭俄卿十二元緩求名子移舟資十元問心居酬願巨康莊來十元　嘉會堂求妻病愈十元歸化縣趙由源豐潤來九元七角七分桐鄉邵祥叔求四兒病速愈六元九如書屋爲三子病愈完願五元羅洪氏病愈還願五元吳山刼餘生爲子十齡席移助五元水共氏余姓五元桐鄉學署吳　　因兒女甥姪葷病求速愈合家平安丑元　故子爲妻患痢疾求愈二元朱涇余天元本農氏募無力子四元乍浦朱來安募鴻盧軒主人求妻沈氏病愈九峰陳綵記求父康健蛟川函養朱求毋費氏康健多壽三户各　元湖州永利局王彬堂募德大烟號一元銅洋一元福建夢蘭吏募爛板洋廿元無怪我心齊銅洋三元買季良兄來眞州徐少卿善士德本性和號各十元祝福記盈聖記號各五元盲記二元隱名一元閩省樓衛甫翁募修德堂李重番一元王俊孫大錢八百子錢氏七百西湖布衣四百臥龍山人積堂　各票錢二百清愼堂盧一百共七户合蘭板三元以上初二日金華葉粹之募葉黃氏求父肝病愈飾金一兩兌洋三十元零七角裕德號楊境塘爲自號遷移居謝資賑由王文榮兄　三十元袁姓求病愈廿元張少雲由啓昌行來十三元陶元初求母病愈由夏心兄來十二元銅洋八元臨平永泰康文燕祈保妻病愈速全十元力綿子愿合家平安十元尙志堂六元陸小寶求母病愈四元不書名由源豐潤來三元心遂未足生由　和信來二元無名二元胡師罄由潤和莊來二元無名一元王順章一元蘇省金鼎一元有意無力人祈保合家平安一元常熱劉謂基求病愈一元求病愈一元求病愈人一元鄭兄錢二伯自愧無力求合家平安疫病無憂五角沈勳傳蘭板一元蔚泰厚來陜西長安縣西廳陽湖盛毓甫氏募强恕堂盛再生盛各議平元廿兩吉仁堂高十六兩西安省東關各行店共議平銀十五兩承業堂彭八兩西江散人六兩星田氏楊立夫各四兩盛愚夫代募三兩查關委員昇三兩蔡怡堂胡鳳祥史薛養疴齋世德堂周景賢堂徐程少皆徐保三九户各二兩龍眠山人金陵愼思堂陸容德堂三各乙兩共廿二户合規元乙百廿六兩一錢八分以上初三日 
 
 
 

Page 12

 
 
[光緒十五年九月二十日京報全錄]  
　　宮門抄○諭旨一道錄前○發抄硃批四道○湘撫王奏審明擬結摺○又奏調署知縣片○湖督裕奏揀補遊擊摺○又　奏揀補水師各員弁照章聲明請旨定奪摺○湘撫王奏請將守備賞還原職原銜片○又奏拿獲脫逃重犯片○滇撫譚　奏叅革叅將片○九月二十日吏部翰林院廂紅旗値日無引見○廖壽恒等塲差完竣覆命並呈進武塲試卷○恩全謝　操大臣恩○馮爾昌謝署光祿寺卿恩○召見軍機廖壽恒徐中堂許應騃○發抄黃彭年奏塲事試竣回蘇交卸撫篆奉　硃批知道了欽此○張曜奏試用道蔡濬源等期滿甄别奉硃批吏部知道欽此○又惠民令蕭啓祥續完錢糧請免議奉硃批户部知道欽此○吳太澂奏道員衛桂林仍懇獎奉硃批吏部議奏欽此○○新授雲貴總督湖南巡撫臣王文韶跪奏爲盜犯越獄脫逃百日限滿無獲審明刑禁人等並無賄縱情弊照例擬結恭摺仰祈聖鑒事竊照前據湘潭縣知縣陳嘉榆詳報該縣因公進省監犯湯一乘間越獄脫逃等情當經批司將該縣典史聶任騤先行撤任行提刑禁人等來箥發府審辦一面據寔奏叅奉旨這所叅疏防越獄之管獄官湖南湘潭縣典史聶任騤着卽革職拿問提同刑禁人等嚴訊有無鬆刑賄縱情弊按例究辦等因欽此欽遵轉行去後兹據長沙府知府翁曾桂取具聶任騤親供並訊明刑書謝煥章禁卒唐華等供委係一時疏忽並無鬆刑賄縱情弊照例議擬解由兼者按察使呂世田會同署布政使崔穆之審擬具詳前來臣覆加查核緣唐華謝煥章均籍隸湘潭縣唐華充當該縣禁卒湯一係聽從周四木紏邀行刦楚鍾澍家銀錢衣物在外瞭望到案後供獲夥盜遵照通行擬斬監候秋審緩决三次之犯光緒十五年正月初四日該縣陳嘉榆因公晉省初五日傍晚典史聶任騤帶同刑書謝煥章進監收封騐明刑具完固將湯一收入東厫栅內並將監門封鎖帶同謝煥章出監諭令禁卒唐華小心看守並派更夫尹桂在監外支更巡邏是夜四更時分大風雨雪唐華因天氣寒冷一時睡熟詎東南監墻坍塌壓倒厫栅湯一乘　扭斷鐐銬由倒口逃逸唐華聽聞聲響驚醒查知喊同更夫尹桂追尋無蹤維時該縣陳嘉榆行次善化縣屬之東湖港途次接據典史聶任騤禀報馳回會營親詣監所勘明勒緝湯一無獲詳經批飭將該典史聶任騤先行撤任一面據察奏叅奉諭旨將典史聶任騤革職拿問行提刑禁人等來省審辦兹據長沙府知府翁曾桂訊明各供照例議擬解司兼署臬司呂世田等提訊無異嚴詰並無鬆刑賄縱情獘詳請核辦到臣查例載監犯越獄獄卒果係依法看守一時疏忽偶致脫逃並無賄縱情弊者依律减囚罪二等治罪等語此案禁卒唐華看守斬犯湯一並不小心防範致令越獄脫逃百日限滿犯未弋獲自應照例問擬唐華合依監犯越獄獄卒果係依法看守一時疏忽偶致脫逃並無賄縱情弊者依律减囚罪二等治罪例於湯一應得斬罪上减二等杖一百徒三年刑書謝煥章係代管監獄典專充提牢在監値宿者不同惟未能先事預防應與尋更不力之更夫尹桂均酌照不應重律擬杖八十該犯等事犯在光緒十五年三月十六日恩赦以前應均援免仍革役管獄官湘潭縣典史聶任騤專司獄務疏脫擬斬重犯咎無可辭業已奏叅革職應照例辦有獄官湘潭縣知縣陳嘉榆先期公出申報有案委無揑飾規避情事例得免議仍勒限緝拿俟限滿有無弋獲再行核辦逸犯湯一飭緝獲日另結除將全案供招咨部查核外所有審明定擬緣由理合恭摺具奏伏乞皇上聖鑒勅部核議施行謹奏奉硃批刑部議奏片併發欽此○○王文韶片再常寗縣知縣劉朝焜年力正强惟於是缺人地不甚相宜查有麻陽縣知縣呂懋恒謹愼老成堪以調署所遺麻陽縣篆務卽以劉朝焜調署亦堪勝任據藩臬兩司會詳前來除批飭遵照外理合會同湖廣總督臣裕祿附片具陳伏乞聖鑒謹奏奉硃批吏部知道欽此○○頭品頂戴湖廣總督臣裕祿跪奏爲揀員請補遊擊員缺恭摺仰祈聖鑒事竊准兵部咨湖南提標左營遊擊方振鵬革職遺缺係陸路題補第二輪第五缺應用儘先人員行令照章揀員請補等因移咨到臣遵卽在於湖南省儘先遊擊班內詳加遴選查有化瓴儘先補用遊擊周明德年四十八歲湖南湘京報第三千一百六十七號已丑九月廿九日申報附張不取分文 
 
潭縣人由武童投効軍營疉次打仗出力薦保以遊擊儘先補用凱撤回籍飭發湖南撫標右營差遣該員年富才明營務諳練以之擬補斯缺洵堪勝任伏查部章請補員缺應以到標人員儘先名次先後爲斷如人地不宜以名次在後之員請補仍將在前之員按名指實兹按部行官册湖南儘先遊擊班內除未經到標人員無從指實外其已經到標儘先名次在周明德之前者尙有盧榮陞一員與此缺人地不甚相宜未便遷就擬補周明德雖儘先名次稍後而在營歴練有年且距籍在五百里以外與例相符飭查該員在本省及他省均無叅革朦保情弊合無仰懇天恩俯准以儘先補用遊擊周明德補授湖南提標右營遊擊員缺實與營伍有裨如蒙兪允俟部覆至日給咨送部引見以符定制除飭取該員履歴咨部外謹會同薪授雲貴總督湖南巡撫臣王文韶署湖南提督臣周瑞龍恭摺具陳伏乞皇上聖鑒訓示謹奏奉硃批兵部議奏欽此○○頭品頂戴湖廣總督臣裕祿長江水師提督臣李成謀跑奏爲長江水師湖廣所轄各員弁因事出缺揀員分别升補並照章聲明請旨定奪恭摺仰祈聖鑒事竊查長江水師員弁出缺向係開單會奏請補兹出有陸溪營遊擊荆州營右哨都司荆州營前哨守備巴河營前哨守備簰洲營前哨一隊千總各缺經臣成謀遴選資格較深熟悉水師之王鴻年韓春高萬之遴雷承基謝開元五員遵照奏定章程分别升補咨商到臣裕祿查王鴻年韓春高萬之遴雷承基謝開元均由又經借補官階遞請升轉相應照章聲明可否准其升補伏候欽定理合繕具清單恭呈御覽如蒙兪允俟部覆至日王鴻年韓春高萬之遴雷承基四員應照例給咨送部引見謝開元一員勅部頒給札付以昭信守除飭取該員等履歴咨部外謹會同兩江督臣曾國荃恭摺具陳伏乞皇上聖鑒訓示謹奏奉硃批兵部議奏單併發欽此○○王文韶片再恭奉光緒十五年三月十六日恩詔內開自同治元年以來曾經任用現已革職官員除大計貪贓及居官不職以于失守城池各員外若有事係寛杜被革果有才力堪用者聽該督核查明　開緣由奏明請因欽此兹據都司銜前四川通江營守備邱錦榮禀稱現年三十七歲常德府桃源縣人同治癸酉科本省鄉試中式武舉甲戍會試中式進士欽點侍衛派在乾清門當差期滿以守備用光緒七年選授四川通江營守備十月到任因前在侍衛　當差於五城水會紳董出力案內保加都司銜八年九月調署川北鎭標左營守備九年十月仍回通江營守備本任十三年奉調換防前藏交卸晋省因母病瀕危乞假歸省未准禀請開缺回籍終養經四川總督劉秉璋以規避遠差會題勒休開缺旋卽回　兹因母　就痊不甘自棄縷情禀懇請奏明請旨前來臣查四川通江營守備邱錦滎前因母病瀕危乞假未痊禀請開缺尙屬情有可原且曾在內當差有年並無貽誤其才力似尙可用今恭逢曠典普天率土共荷鴻慈可否仰懇天恩賞還原職原銜改留湖南本省効力之處出自逾格生成理合附片陳請伏乞聖鑒訓示謹奏奉硃批着照所請兵部知道欽此○○王文韶片再湘潭縣斬犯湯一越獄脫逃百日限滿無獲現已將禁卒唐華等應擬罪名恭摺具奏正拜發間接據湘潭縣禀報該逃犯湯一業經拿獲到案　批司飭府提審明確另行照例擬辦外犯係限外弋獲禁卒等例不免罪合併附片聲明伏乞聖鑒謹奏奉硃批覽欽此○○譚鈞培片再據雲南羅平州民王銅生具呈在籍叅將李德泳雇該民胞弟王铜春崔收米捐被李六等斧傷斃命李德泳復將李六之父藉屍弔拷磕詐得贓等情臣查控關在籍武職藉捐釀命私拷詐贓亟應革審以憑澈究當經批據善後局可道會同藩臬兩司查明李德泳由勇目投効本省軍營歴保花翎留滇補用叅將詳請奏叅前來臣覆查無巽相應請旨將花翎留滇補用叅將李德泳先行革職以便提同人証澈審究辦除咨部外謹附片具陳伏乞聖鑒再雲南巡撫係臣本任毋庸列銜合併陳明謹奏　奉硃批着照所請該部知道欽此 
 
