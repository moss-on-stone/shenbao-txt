# 1896 - 34 - 4908189

 

Page 1

 
 
[珍物待購] [  申報館協振所拜啓]  
　　本舘恊振所言經解賑欵以來屢永　大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種　玩羅列於下倘蒙仁人君子槪擲產泉旣能廣積陰功且可增輝　圃誠一舉而兩得也計開朱漁珊帖一部高擔游山水一幅米南宮字手卷一軸天靑緞馬褂料一件 
[張氏醫通告成出售] [  圖書集成局代啓]  
　　醫通一書爲長洲張君路玉所撰會集前人方論精而且詳挈領提綱分門别類康熙朝○南巡至吳家以書献深當○上意尋○命醫院　勘置之○南薰殿於是流布日遠然肆間坊板朱免魯魚亥豕之誚本局覔得原刻精本用新式鉛字以潔白連四紙印成裝訂二十本出售每部碼洋三元欲買者請向蕪湖文苑山房及本埠博文書局購取可也此佈 
[自强首宜變法論]  
　　天不變道亦不變千古不變者道而已矣道之外未有不變者也立天之道曰陰與陽立地之道曰柔與剛立人之道曰仁與義故日月星辰之麗乎天山嶽河海之載乎地綱常倫紀之著乎人歴今古而無殊貫中西而一致此道之本乎不變者也若夫政教禁令則皆視時與勢爲變遷初無一定不易之制度惟聖人知時達變故能成天下之務通天下之志苟泥古而不知通今守經而不知達權膠柱鼓瑟刻舟求劍譬猶正牆面而立卽其至近之地而一步不可行士君子以之立身猶不可而况於治天下乎自古以來無百年不敝之政卽無百年不變之法茹毛飲血何以變而爲火化熟食皮衣卉服何以變而爲黻冕冠裳椎輪何以變爲大輅茅茨何以變爲象魏井田何以變阡陌封建何以變郡縣揖讓之天下何以變征誅之天下傳賢之天下何以變與子之天下五帝不相沿三王不相襲自秦漢以來世更代革凡禮樂兵刑理財治賦諸大端莫不一代有一代之典章一朝有一朝之法制紛紜交錯萬變不窮要皆於時勢有不得不然之故我朝斟酌損益執兩用中法度大備遠邁前古自中外通商而天下之局爲之一變不獨於我朝數百年中爲之一變直自開闢數千年以來爲之一變乃時局旣變而中國政教禁令不與時局而俱變墨守舊章拘執成法有人民而不知教育有土地而不知墾闢有物產而不知製造上下相蒙泄沓成風外逼於悍族内蔽於闇政兵挫地削藩籬盡撤土地之大人民之衆高出於列國之上而反見屈於列國之下者皆不知變法以自强之爲害也夫變法云者豈謂異於人者之盡不足恃而必變乎已以求同乎人哉異於人而有以高出於人制勝於人不變法可也異於人而無以高出於人制勝於人而且受制於人不變法不可也環地球數十國無大小無强弱莫不各極其變以求合乎時勢之所宜獨中國欲以不變馭至變其枘鑿而不相入齟龉而不相投有斷然者且彼數十國之變之不一變非莫之爲而爲莫之致而致也蓋有天時人事迫之使不得不變者焉中國而欲以一國之力與天時人事相爭衡雖聖人復生有以知其必不能矣夫中國今日固未嘗不變也弓矢戈矛中國命中擊刺之利器曷爲而變爲洋鎗洋砲乎長龍舢舨中國舟師水戰之長技曷爲而變爲鐵艦兵輪乎舉凡電線傳信於俄頃商舶紛馳於海上何一非創中國之本無乃雖變而未足以語變之要且未足以彰變之效者蓋徒知變其器之制而不知變所以用其器之人徒知變其物之用而不知變所以精其物之法此互市五十年以來所以敵國外患交起迭乘民貧國病而獨承其敝也易有之曰窮則變變則通通則久中國數十年中載更多故備遭挫衂可謂窮矣然則變而通之孰有急於今日者哉雖然天下大矣政事繁矣設施有緩急措置有先後果何以爲變通盡利之道乎曰國之所以治者人才也而人才之所出惟在乎取士國之所以富者地利也而地利之所生惟在乎務農製造精而推行可望廣遠則又在乎講求工藝有無通而物產無虞不足則又在乎振興商務於此四者而變通之握其所要而圖其所急將見人才衆而鉅細畢舉地利盡而財賦自充工藝精而制作日新商務盛而貿易日宏振將衰之國勢建維新之懋績挽已去之利權開未盡之利源此乃爲中國富强根本之要圖彼鰓鰓侈語洋務而惟留意於浮文末節語言文字之微者烏足以　之哉 
[本館接奉電音]  
　　昨日午前京師飛電傳來硃筆一道敬謹譯登○十二月十八日奉硃筆貴賢補授太常寺少卿欽此 
[揚城火警]  
　　揚城近來雨少晴多風物乾燥以致火患頻聞本月十三日上燈後流水橋南首某姓家遽然失愼鳴鉦告警各水龍咸風馳電掣往援約炊許時卽行撲滅據聞儘燬平屋兩家左右鄰雖受虚驚尚稱無恙至起火之由傳述不一容續聞再佈 
[姑蘇火警]  
　　本月十六夜九下鐘蘇州閶門内合春坊巷馬姓金箔作不戒於火霎時間烈𦦨狂飛不可遏抑時馬適從他處歸立卽擎鉦亂擊各所水龍夫舁龍往救馬又飛馳各衙門報警府尊總捕府長元吳三首縣以及各路文武總巡等官咸先後鳴騶戾止彈壓搶火匪徒適時風姨怒吼祝融氏更覺采烈興高東衝西突幸施救者異常出力將東西路房屋拖倒數間拆斷火路因得漸漸救息計焚去馬姓家房屋四幢左右鄰雖得無恙而虚驚已飽受矣聞馬甫於是日進貨計價洋一千元竟被回祿君如數捲去惜哉 
[琉球火警]  
　　日本報云本月十號之夜琉球那霸港東村縣屬近方國吉某家失愼延燒一百六十户亦巨災也 
[小兆焚如]  
　　據訪事友人云金陵駡駕橋地方某姓草棚内於前日不戒於火幸鄰右均係一片菜園種菜人等七手八脚聞警立至極力灌救得卽撲滅僅燬去草屋兩間燒斃剛鬛君兩頭並未殃及左右鄰舍尚爲不幸中之幸也 
[不願斷髮]  
　　高麗采訪友人云韓王一再下詔令人民斷髮易服地方官亦奉詔出示勸諭無奈人心思舊非惟不肯斷髮且内地人民皆有蠢然思變之意現在韓王及近臣髮已種種人民則僅於通商口岸偶一見之 
[遼客談邊]  
　　營口采訪友人云每届隆冬盜賊橫行肆無忌憚今年經管帶道標派出各隊分紥二十卡倫以時巡緝大街小巷得以安枕無憂惟荒僻之橋南一帶仍或有竊發者某日咸安堂義莊旗竿被賊鋸去迨更夫赶捕已無及矣○海防廳委趙水如少尹會同營弁稽查保甲塡寫門牌換户點名認眞查騐分營口鬧市爲八叚每日約查四百餘户須一月後方能完竣也○東興玉號本爲營口著名殷實前年閉歇後各債主願分爲三帳歸結至今年執事人 
 
 

Page 2

 
 
劉秉棟孫寳山先後病故遂致一敗塗地現在清理各欠祗得二成五釐此外如同興聲亦數十年老鋪今因所欠爐銀需現付二成力不能支亦遂荒閉同興宏主人有股分在亦致外城誤認聨號邊外大帮油車不肯存卸深恐或被池魚之殃也○湄雲小兵船當日兵進攻時正在塢中修理船主卽潛避至關内及開河後日人將此船帶往旅順修整完竣仍還中國惟機器一切早被土人偷取一空矣現在劉薌林觀察委鎭海兵船大副孫君智熊管帶來營尋覓各項機器 
[潯陽紀事]  
　　九江采訪友人云九江鎭中衡遊擊周梯山遊戎奉文裁撤額兵遂將情形禀覆上憲其詞曰九江地方形勢緊要原設制兵遽難裁减遵文妥籌辦法據實呈覆事竊卑職等恭讀户部原奏摺單奉上諭有裁减制兵一條擬令各省挑留精壯三成其餘老弱一槪裁汰著該督撫各就地方情形悉心妥籌覈實裁汰奏明辦理等因奉前江西撫提部院德行司咨奉憲臺取造各營額兵存城分汛并需餉各數目清册到營當卽轉據三營守備等造送前項册籍各在案又於本年九月十三日奉憲臺札准布政司咨查照前移摺開裁减制兵各條尅日體察情形務攄卓見妥議章程辦法星馳移覆彚核詳奏等因奉飭妥議呈覆亦經轉行在案是凡有職守者皆當認眞妥辦仰體國家庫欵支絀之急第地方情形各有不同兵丁强弱亦屬難齊且差使之繁簡人烟之稀密伏莽之重輕轄境之寛狹均應斟酌損益悉心籌畫以期有裨大局不致滋釀事端查九江旣屬通商口岸又爲七省衝衢楚皖毗連華洋雜處各路之人去住靡常良莠不一兼之郡城鄉市教堂林立會匪伏莽暗中窺伺亦難期其必無故較他處尤爲吃緊此九江之實在情形也復查前營額兵五百二十三名尚須分撥德化德安瑞昌各汛塘之責解犯護餉由前後二營輪流差派潯郡七門城禁倉庫監獄由前營左哨千總耑司管理至城守營原係九江水歸營改立其額兵二百名分防湖口彭澤兩縣曁流漸橋蕭家嶺大孤山各汛亦居其半綜計前營分防塘汛制兵一百二十五名挑入選鋒練軍二百九十名實存防制兵一百零八名後營分防塘汛制兵一百零五名挑入選鋒練軍二百四十四名實存防制兵一百十五名城守營分防汛地制兵一百名挑入選鋒練軍六十六名實存防制兵三十四名前因省餉解京由省至潯沿途經過恐有疎虞曾派練軍六十名駐紥各要隘協同護解餉鞘兼以保衛地方行旅並因各省滋閙教堂迭奉制憲明文電飭挑派弁兵於凡有教堂處所妥爲保護又經加派練軍八十名前往各處設立卡房加意防範每值隆冬之際更須添派弁兵在於所管汛屬接壤地方換旗會哨晝夜梭巡且自立選鋒練軍後遇有老弱均經隨時開革並無貿易營生游手坐食等弊伏讀户部奏定章程内有擬請飭下各省督撫將原有制兵認眞簡閲除丁壯可用者酌量挑留編作練軍外其餘老弱一槪裁撤等因是部議欲將制兵丁壯者酌量挑留編作練軍其原立練軍不在裁减之内顯然可見惟三營額兵一千一百八十七名除挑入選鋒左右兩營練軍六百名不計外實存防並塘汛制兵五百八十七名卑職等斟酌至再如其必不得已謹擬將此制兵五百八十七名按照三成裁减以二年爲期其中無論老弱及因事因病開革者槪不再補皆以截存曠餉糧米彌補其頂脚銀兩蓋此頂脚一項係衆兵因事出營藉如謀生之本因病退伍倚作殯殮之資立營以來遞遺照行而非由近年始者也不拘馬戰守糧均約需三閲月發足頂脚後卽成裁汰空糧至裁去兵數隨時资報藩司查核其截存曠米卽請照糧道原發折價請領到營與截存曠餉一併發歸革兵頂費如此陸續裁汰二年之内必有成數可觀裁去之丁又可另圖生計庶不致滋生事端而行以稍節餉項矣所有卑職等遵文妥籌辦法緣由理合據實具文呈覆憲臺俯賜核奪可否轉咨之處伏候批示飭遵爲此備由具呈伏乞照騐施行須至呈者 
[寗郡得雪]  
　　寗波於十二日得雨十三日放晴已錄前報兹於十五日下午北風其凉大有晚來欲雪之意夜半鴛鴦瓦上琤瑽有聲天明披衣起視果見滕六君從空而降正在搓絮扯棉紛紜空際至下午約積二寸許尚未停止想從此四野田疇高下均霑灌園之叟播種之儔宜額手稱慶爲來歲豐年之兆也 
[海嶼述聞]  
　　據厦門訪事人函稱西歴一千八百九十六年元月十八號卽光緒二十一年十二月初四日乃德國南北日耳曼合衆邦國王公立布魯士國君主爲德意志國大皇帝之日溯自同治十年迄今爲二十五年吉期寄泊厦門德國阿格納兵船高懸五色彩旗以誌慶十二點鐘時升大砲二十一門領事各署亦懸大旗祝賀是卽中國五禮中之嘉禮也今惟海外各國有此盛事○道憲周子迪觀察頃據商紳公禀大略謂水陸盜賊敢於靑天白日僻港海汊攔路刦搶汛防哨船虚有其名際兹歲逼收帳之時各行號赴鄉收帳之人視爲畏途觀察卽於本月初五日坐利濟小火輪船親臨各鄉巡勘又水師提督楊西園軍門亦於初六日特派練軍營勇百名哨弁數員往駐各鄉要地帮同地方守助以弭賊盜而安商旅詎官府正在整飭捕務之際而本月初六夜庵兠鄉忽來海盜三四十人明執火把刀鎗擬搶某姓番客家財適有某乙在厠遥見該賊入鄉卽飛報賭塲知覺當卽鳴鑼持械齊出詎盜黨竟敢燃砲相拒鄉民受彈傷者五人盜亦受傷不少遠近聞鬥畢集賊膽究虚始漸退去初八日角尾鄉有番　之婦乘轎回母家僅隔一社之地半途被剪徑强徒刼其衣裙首飾並該婦身穿之綢褲亦令脱下而以盜自穿之布褲擲換一嘯而去據轎夫云盜皆漳州口音共五人各持短刀手鎗似此光天化日文武衙署森嚴之地賊盜出没縱橫如入無人之徑古人云諸君何以答昇平不禁爲之三歎 
[刼案述聞]  
　　漢口采訪友人云某夕更魚三躍鄂王江上突有一盜船鼓棹而來潛泊漢陽門外碼頭羣盜旋登岸偵得筷子街某富户壯丁旣少鄰舍亦稀遂頓忘顧忌破扉直入拔出利刃示以聲威家中婦孺如大敵當前觳觫不敢出一語幸主人頗有膽識告之曰君等惠臨寒舍者將以求遂所欲也某室儲得靑蚨十餘貫敬爲諸君壽愼毋驚及四鄰也言畢舉以畀之羣盜遂鬨然散去主人尾其後以探其穴比至岸船上人已預待羣盜一躍而登主人急喚鄰舟起而環攻羣盜見勢不佳鳧水逃逸僅遣一老叟龍鐘衰邁行步艱難經衆拘拿縛送江夏縣署旋在艙中搜出短刀手槍火蛋諸物一併齎呈翌晨署江夏縣恒敷亭大令飭將盜船焚毁並嚴督三班幹捕分道查拿 
[鴛湖寒汛]  
　　嘉興訪事友云本月十一夜四鼓時忽聞淅淅瀝瀝大沛甘霖迨十二日猶復時行時止入晚始霽久晴得此廉纎沾土毫不覺察安得六出飛花同來助興爲明歲來牟預作豐年兆也十三日仍然放晴如故入晚則雲氣漸變半夜時突發大風撼窓户如雷七十二鴛鴦前有飛墮者今晨風稍小寒冷更甚貶人肌骨第未知有雪意否耳○前報壇弄内某姓失去小星一事今悉當時飭人四出追尋無着後遂限令其母尋交旋女母果卽恊同差保至北城根刻字作喚出刻字匠某甲著爲交出否則送官根究甲畏罪及己亦卽許爲物色不數日遂將原物奉趙現在事已結局矣 
[醋海風波]  
　　蕪湖訪事友函云米行夥某甲由三合堂眷得一妓盟山誓海繾綣情深每夕必往返妝閣一夕籠燈再過雨聲甚惡遂就妓宿轉瞬東方旣明乃披皮回行所携燈籠卽遣於妓所次夕復往行至二街三聖坊橋口適潮帮米客某乙甫由花下訪艷而出因風高月黑泥濘載途妓卽以甲之所遺畀乙照道而歸不期寃家路窄爲甲撞見以爲吾之遺物何得入他人手不覺醋味冲天驀向喝問乙尚未及答甲卽狂飛一掌摑其面乙亦以老拳奉敬致甲跌落泥溝渾身臭穢淋漓幾類小狐濡首挣命爬起扭乙抵死不放拖泥帶水一路扭至米業公所評理潮帮米號聞之以公所依勢欺人糾集同帮前來問罪幸董事知覺急掉三寸舌勸令米行置酒兩席賠禮服罪兩造始得氷消瓦解否則蠻觸交爭正恐非片詞所能結也 
 
 

Page 3

 
 
[煤礦述聞]  
　　天津采訪友人云京西饅頭溝一帶煤礦林立由土人雇工開採車載騾馱銷諸京外各地其採法旣與機器難易不同而轉運又無鐵路以致遲速難齊考此處所產均係石煤又曰硬煤僅中供居人炊爨以及取煖之需不若烟煤之銷於輪船局廠之廣而且遠也現有人探得烟煤之礦據云煤脉甚深煤綫甚遠煤質亦甚佳可與開平煤五槽頜頏其地距蘆溝橋約計一百一二十里北方紳富以津蘆鐵路業已奉旨開辦擬厚集股分購辦機器並開築鐵路直接蘆溝橋以便轉運煤斤無往不利刻已派人至天津咨商一切並擬具禀北洋大臣云 
[捐廉清道]  
　　厦門訪事友云月令曰司空以時平易道路毋有障塞目下連此等具文亦都不講以致大街小巷出入路口蕪穢不治有碍行人而城邑尤甚厦門則西人目爲臭途可見其遺臭不知始自何年矣現在周道憲自捐鶴俸三百元發交三叚巡查六委員分派各地保雇工沿途清掃自初三日開工刻下已將内街提道各轅前並各要道潔除乾凈一片爛污頓成清凈世界過者無不賡王道平平且頌道憲之無黨無偏焉計目下已次第修及外街沿海水仙宮賣雞巷口各大道一帶惟該處各有水菓攤擺出街心佔住官街行人往往駐足以相讓將來此等水菓攤想官府亦必一律勒令遷移方能畚鋦從事也屈計年内當能工竣觀察蒞任未久民間早已仰望丰采卽此一端足見關心民瘼不惟貽百姓以坦途而且省却多少熏蒸鬱爲疫癘此種功德及人人多不覺萬家生佛觀察當之無愧矣所恨細民無知意謂委員打掃街道必如上海工部局一般每日一次代人糞除是以反將屋内灰礫垃圾任意傾出街心巷口不數日而又堆聚如阜作何善後是在立法者否則暫且責成地保根查爲首傾倒之家科以重罰以儆其效尤隨後再嚴定清道章程俾各凛遵庶乎可垂永久 
[封印大吉]  
　　昨日爲文武各衙門封印吉期午刻江海關道黃幼農觀察循例就大堂上恭設香案將印信供置正中望闕行三跪九叩首禮然後得拜印禮旋復升坐公案書吏當堂呈上紅箋書成封印大吉四字觀察硃圈蓋印然後將印固封改換公服受本轅書役叩賀須臾輿馬喧闐文武僚屬紛紛趨轅叅謁彼來此往熱閙異常黃大令由道轅回署立飭發梆朝冠朝服循例封印書差人等排班叩賀如禮縣丞呂二尹主簿孫少尹典史蔡少尉亦詣縣署賀禧英廨讞員屬興之别駕亦於午時敬謹用印畢卽將鈐記封入印箱以昭愼重禮也 
[調辦厘局]  
　　本邑南市糖捐局委員彭明府文明奉淞滬厘捐總局督辦福和笙觀察札令調辦瀏河釐捐蓋以瀏河前委員某明府病故也彭明府奉札之下擇吉本月二十一日前往接差所遺糖捐局差由竇甸膏明府接理 
[捕役酬神]  
　　山西人李阿林被王家金砍死一案經上海縣差薛貴蔡金柴樛趙金恊同地甲李升偕事主王錦如之夥張希源拘獲兇犯解案訊實收禁各差遂擇期本月二十一日在邑廟演戲一日以答神庥 
[難民過境]  
　　朝鮮漁户九人在浙江秀水縣境捕魚遭風舟覆遇救得生經地方官移送婁縣請爲安置婁縣林衡甫明府派差押送來申請江海關道憲核示黃幼農觀察轉發上海縣黃大令飭送西門内關帝廟側暫住聽候道憲給發船票俾得資遣回國 
[棧客捲逃]  
　　日前有主僕二人負笈來申借居英界新椿記客棧舉止豪華棧中視爲上客不料前日之晚同棧某甲出外未回彼卽跳窓而入將房中所有洋銀六十四元及杭寍綢一疋綢皮衣等件竊負而逃比甲回棧見房中空諸所有立卽開繕失單投報捕房捕頭立飭包探杜雲卿到棧勘視允爲查緝但不知鴻飛冥冥能爲弋人所獲否 
[日人無禮]  
　　前日將晚時有某氏婦手携衣包行經英租界芝罘路忽有住居該處之日本人從後抱住肆行無禮氏駭極狂呼行人畢 
[馬倒受傷]  
　　昨晨有某少年騎駿馬由英大馬路泥城橋轉灣向北正在揚鞭自得之際不料街道泥濘以致所騎之馬忽爾倒地少年之足被壓受傷幸有同伴赶至將少年舁送回家不知能免殘廢否 
[流氓宜辦]  
　　本埠南市有種小船帮流氓專事拆梢訛詐屢經巡防局員拿獲懲辦終不能絶此根株前日午後摇船户朱二觀身帶洋銀三十四圓欲往虹口購貨行經陸家石橋忽有流氓某甲故意與之碰撞致朱跌仆及扒起被甲扭往某酒肆百般恐嚇任意敲詐旋有同黨混名漆匠阿和及黑皮阿福等四五人助之爲虐迫令朱給酒資數百文又欲索洋銀二圓朱無奈將所穿皮馬褂脱下給彼付質而後散事後朱投巡防局喊控未知局員如何辦理也 
[收殮病民]  
　　昨報紀病民路斃一則其人並無親屬因經人報請同仁輔元堂給棺收殮發壇標記有見者謂屍足穿黃皮釘鞋實因街道不平雪後檐溜淙淙舉步滑澾以致一跌而斃云 
[控欠志略]  
　　包祥林投上海縣署呈控林國耀虧欠押櫃洋銀五十元准詞飭差提案前晚由帮審曹明府訊詰包訴稱小的係本地人在聲園烟館執役由梅金祥荐保自去年九月至今年六月停歇有押櫃洋銀五十元按月二分起息至今本利不還求恩斷給林供稱監生係浙江人在治下開設烟館去年五月開張本號東園至九月改換聲園與許麗川合開監生以生財作股本包支欠錢十八千應由許清理許供稱小的並無股分且已於今年正月分手包之事不得而知明府查核兩造已呈帳簿繁瑣異常均不符合判令交差役帶去帮同算清再核 
[英界瑣事]  
　　昨有王升祥扭楊良卿到廨控稱與楊鄰居近日楊家起造房屋適有七齡姪孫兒在旁嬉戲不料竟被作塲中之木植倒下壓傷斃命扭請訊究值日差據情禀知屠别駕旋卽有魯仲連其人出爲排解以此事雖係楊姓作塲之本植壓傷王升祥之姪孫斃命究係自不小心所致不若令楊良卿略貼棺殮等費免致涉訟王爲首肯遂卽具禀求銷了案矣○李忠良扭王耀波到案控稱王積欠房租房屋被封王竟敢私自將封條揭去故扭請訊究屠别駕著將王耀波押候訊核○前有楊阿發扭控盛李氏誘拐伊妻一案旋經胡玉亭者將該氏具保出外帮同找尋不料氏保出後不知何往楊阿發又一再催訊因由原差將保人胡玉亭解案别駕著暫行交差候訊○一百三十等號華捕先後解送病民沈關康陳有生到廨稱伊等因病臥路無處安身因特送請安揷前來别駕飭令送棲流公所留養 
[分發人員騐看名單]  
　　新海防例掣籖分發郎中高令喆直隷花翎志森正藍主事陳汝康浙江國子監典簿吳煦順天知縣國基廂紅○籌餉例掣籖分發同知鄧爾耆四川○新海防例指省分發道高元錫浙江江蘇同知薛邦龢江蘇浙江羅晉恩江西南河廣啓正藍陜西知州胡成立貴州廣西通判劉檢湖南湖北藍翎向世清湖南江西知縣盛鴻燾廣東浙江徐元治順天福建解開奇直隷四川倪學寛雲南貴州楊樂修雲南江西劉芳四川江西鹽大使鍾志沆顺天兩浙張治江蘇浙江鄭鴻綸四川兩淮按經歴孫曁川江蘇浙江鹽經歴沈祖懋江蘇浙江府經歴徐鈺順天江西劉寳鏞山東直隸楊厚裕湖北浙江周楫湖南直隷向傳梓湖南廣西莫汝藩湖南四川趙世駟江西浙江呂根敬江蘇陜西盧棟良江蘇直隷張清江蘇四川蔣正南江西湖南沈家熙浙江直隷汪承瑛河南福建縣丞王孝亮福建浙江何瑛順天福建李春華湖北湖南王貴銘山東江蘇陳思藻湖北四川左學勳湖南甘肅杜煥淦湖南浙江蕭湛恩江西江蘇孫家鈞安徽湖北殷誥貴州直隷王潼植四川北河朱祥元浙江江蘇劉兆霖四川北河鹽知事彭長慶陜西兩淮　府知事黃方鴻浙江江蘇縣主簿許殿臣江蘇北河盛澍霖浙江江蘇藍翎劉慶齡湖北江蘇州吏目陳琦廣西雲南汪秉樞江蘇直隷章仁傑浙江山西楊景善浙江直隷范炎浙江直隷府照磨楊秉衡順天江西王鴻壽順天江西黃仁澍湖南浙江同知照磨歐 
 
 

Page 4

 
 
陽植四川貴州鹽巡檢朱朝鏡河南河東巡檢何式琦福建浙江周繼昌湖北四川王槢山西四川聨祥正白陜西夏仁澍江蘇安徽李華柱貴州四川劉汝鐸雲南四川蔡綬榮江蘇安徽王興四川湖南李琢之河南湖北陶謨光浙江江蘇鮑增榮浙江直隷王普恩浙江安徽從九品金秉彝順天浙江齊治廂紅北河羅崇嶽江西廣西王允阜貴州湖南陳銑浙江直隷吳繼孝浙江江蘇臧清揚浙江江蘇趙宗璜浙江江西吳藝果浙江山東典史丁順天福建王芷順天山東方朝樸湖南福建安定臣山西山東歐陽翔湖南甘肅徐祖培江西甘肅方兆熊安徽山西金鑑澂江蘇山東阮鳳儀江蘇直隷徐可琮四川江蘇黃鴻綬浙江直隷劉蘭棻四川直隷姚祖頊浙江江蘇張廷宸浙江福建未入流席祖同植隷四川周鼎順天江西李紀勳湖南四川周綬采湖北江蘇顧承歡四川湖南黃嘉鈺順天山西○籌餉指省分發知府花翎兼襲雲騎尉胡傳　湖南廣西巡檢李錫功山東江蘇龔賢齊湖南安徽未入流閔福保順天山西○勞績指省分發道二品頂戴陳同書安徽福建花翎三品銜扎勒哈哩廂紅湖北知府鹽運使銜董受祺江蘇山東孫傳兗安徽福建知州周文藻浙江直隷知縣張廷權順天安徽李駿棻山東山西花翎同知銜涂景濤湖南奉天吳錫官陜西江蘇吳錫洛浙江山東閻駿業山西直隷吳傑江蘇浙江○截取指省分發同知程鹿鳴安徽直隷李湘順天東河○議叙掣籖分發知縣趙思誠直隷縣丞白　山西○議叙指省分發府經歴王藻安徽浙江徐世亨江蘇安徽吳元春四川湖北縣丞陳紹箕江蘇浙江樊希訓湖南湖北羅景雲湖北四川馮汝璋浙江江蘇○進士掣籖分發知縣楊炳震河南○教習指省分發知縣曾沛霖四川貴州○應補呈請分發知縣郭肇金直隸山西鹽大使鄒樹森順天山東鹽經歴張汝炘順天山東府經歴張煜安徽雲南陳應泰浙江廣東縣丞王貽慶江蘇浙江按司獄李孔洙湖南貴州從九品劉祖植陜西廣東未入流孫奎浙江江西吏寳模浙江江西史寳模浙江直隷潘思江四川雲南 
[飲和食德]  
　　謹啓者敝堂施粥乞食較多需費實鉅兹蒙沈芝庭善士經募吳興恒奕記助洋二十元潯溪穗聚居士十五元震昌絲棧寳泰祥棧吳興劉不劉名苕溪芝蘭交契烏程敦厚堂徐怡安居士遂初居南林煦記知止居徐硯記計十户各助十元怡柯小築六元施紥記南林覺非生海昌德潤堂烏程勉力子善不留名喜雨亭記徐誠記徐仲記誠善氏鴻豐棧陳潤記十一户各五元金華玉堂三元吳興壽銘氏六歲小孩節省點心錢助洋一元馮文波善士經募無名氏助十五元又鄭程先善士鄭黃氏各助十元陳麗明善士五元又蒙經募全亨寳號十元利亨九章　鶴琴善士三户各五元依眞居士四元廣泰祥杏花樓全信質廣實記黃坎勞瀚泉潘豫庭善士七户各兩元吳務本堂一元無米難炊惠助正呼將伯發棠普濟恩施咸拜仁人除分掣收條外請誌報章藉伸謝悃[  上海虹口元濟善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界瑣事]  
　　長江一帶著名鉅竊程德元桂德勝上年五月間在江裕輪船扒竊廣東候補府孫太守玉器值銀三千餘兩投法捕房報失經法包探拘獲解經前讞員葛蕃甫大令訊供追比陸續用到原贓至八月間送縣遞籍該竊怙終不悛此次附江寛輪船乘間圖竊適有甲乙丙三客由漢口同船來滬駛抵江陰口三客同時被竊狐袍金表玉器手卷衣服等物約值千金内手卷四幅價值最鉅需銀六百兩該竊卽在江陰起岸失主告知帳房及抵滬上甲係法商播　洋行分設漢口執事告知行主立刻　致法繼領事轉飭捕頭派探查緝當時獲到同伴甲乙二竊帶回捕房問案供出同黨甚多陳竊等現在七澡口並供出另案某金表皮馬褂等物當在南市某典捕頭得供飭探先行吊到原贓將該竊押候堂期解請問官研訊○法界餘慶里西街第四十八號門牌有許氏收生婆以無子息倚女爲活其壻吳在海關司打旗之役娶媳某氏名龍珠年方二九貌頗可人水性楊花生成輕薄與隣居蕩子有染明來暗去匪伊朝夕矣前日忽然不見四出找尋杳無影響不行已投八仙橋捕房告知捕頭請爲查緝鴻飛溟溟未識能珠還合浦否○蕩婦周何氏前與流氓吳錫慶姘識因事逮案經讞員鄭大令懲辦之後發普育堂留養待其改過自新交其母領回擇配不准再與吳姘識詎吳神通廣大時至普育堂與該女密約旋又浼託有力者繕就禀詞求法捕頭轉懇鄭大令准予領回擇配詎大令洞燭其奸諭以如果擇配須欲討主原媒及女之父母一并到堂著出具里鄰連環保結當堂婚配鄭大令慮周藻密彼　有拿天手叚恐亦無所施其伎倆矣 
[美界捕房紀事]  
　　寍波商人某甲在東瀛長崎開設義昌洋貨號日前由舟山帶回洋　四箱靑蚨二十串交閔行路義和泰洋货號收取迨舟山抵埠買辦陳寳生遣夥嚴阿惠送往義和泰嚴預知陳將辭歇因將此貨藏匿　圖乾没旣而前途函　義和泰執事得知原委因於前晚將嚴尋獲扭入捕房捕頭詰問之下令送至英公堂請訊○前晚粤東人　阿林彳亍於漢璧禮路往來不定似欲行竊者然三百四十五號華捕見之拘送捕房押候究辦○前晚二點鐘時　工徐阿五行到篷路巡街捕疑是偷兒拘至捕房禁押昨晨捕頭查明實係安分工人因卽開釋 
[閩中官]  
　　將樂縣缺現委同知沈兆桂署　通判柯茂靑禀知起服回省連江縣　子俊禀知初六日赴任候補道孫芝江觀察澐前奉委赴湖北一帶採辦谷米現已回省銷差從九鍾鼎彝奉委南槎巡檢事同知潘仰熊接辦讞局提調養長汀縣江若　初十禀謝委鹽　徐中錫　委良成當運局福建藩憲牌示照得現署閩縣准補詔安縣方朝渠應卽飭赴調任所遺閩縣缺委現署候官縣翁侯鍾調署遞遣侯官縣缺以現署詔安縣本任　官縣　樹敏　回本任又長汀縣缺以試用班知縣江若樑署理又仙遊縣典史任玉材本年計典核叅遺缺以試用巡檢花占春署理特示 
[皖省官報]  
　　卽用知縣顧仲安大令候補知縣兪炳韋明府候補直隸州石直刺　　謝　　一次交缷休　縣葉大　明府到霍山縣程仲昭大令寗國府通判錢應豐别駕鳳陽府馮太守煦署滁州熊祖詒直刺委辦運漕釐卡候補聒府祺太尊厚委辦巢縣釐卡　巢湖保甲候補知縣熊瑞生大令以上均辭候補直隸州王王敞直刺到赴績黟提錢粮回府照　沈念曾辭奉委解長江水師餉銀赴金陵委辦華陽釐卡候補知縣李維源大令　淮北牙釐局　　候補府經　叅軍解餉來省宿松縣張樹建大令到調署天長縣缷署宿松縣石成之大令到另補知縣惠明府恩辭奉委解京餉缷署禀沈縣蔡光裕大令辭赴陳流　　　代候補同知　道灼司馬赴太平縣騐收工程廬州府通判劉春海别駕來省候補知縣徐景鏕大令銷假 
[邗江官報]  
　　十二月初六日饒别駕應　奉鎭江府委會同江都縣勘　劉場從九熊少尹易乾　　　　　○初七日金鹺尹上迪委運滁來全北鹽○初八日吳鹺尹勤脩赴省公幹胡　尉坤茟鹺尹其鑫均辭解北監起程 
[謹將十一月分所收各大善士各寳號月捐列後]  
　　唐茂枝翁洋六元陳善亭翁五元霬耘翁黃　卿兩月各四元興春翁李光琴戴綏翁義昌成四户各洋三元復泰洋二元五角徐棣山譚幹臣朱葆翁老順紀南順記戴生昌寓和祥和昌成大吉慶九户各洋需元　通銀　　一千八百源豐潤洋一元八角莊源大一層樓謙記四個月三户各洋一元二角沈裕春錢九由萬豐　生兩户金年錢各一千三百文五層樓洋八角　　塘柳鶴亭徐俊良韓山　何　　何　　　来友吳子良張金和陸全木　源昌新順記順　福泰錦章老悦生存濟堂眉濤吉慶堂十八户各洋一元裕盛和嘉　　福壽康延康晋和餘大　餘　　　甡元茂　大厚康永豐存德利亭恊昇宏源寳和泰源鴻順宏大正　承裕寳順升大彚康崇餘同豐廿九户各錢六百文天成永裕成北天成恊記泰記泳記恆記劉　和九　　述堂十户各洋六角　竹卿隆茂盛瑞昌益昌四户各錢五百文可　順梁煥南可熾同昌泰信記　餘愼宏生隆昇　　全　　記文　　　來源和源源生永昌祥豐大永　公萬成益記十九户各洋五角純泰莊靑蓮閣四海昇平樓瑞珠書屋林恆升德元永盛大隆七户各洋四角萃源　同太恆合祥三户各錢三百丁　記亦新園元泰其　樓曹裕　春園九　　和泰允章施德豐福來洽謙益祥何恆昌啓泰升和復記王敦本十七户各洋三角廣盛大昌金合順元利五　日昇樓五户各錢二百鴻運樓怡昌樓大通裕　　　　記　　　愼鴻昌復泰成盛曹德大恆生義森和寅記翁愼記恆元永一壺春三元同慶樓十九户各洋二角永愼恊成祥　　三户各錢一百文鄭　堂范恆甫二户各洋一角　　　三租界一文捐共收洋卅四元二角　　　　　叶千另四百五十三文統共收洋一百卅七元三角五分又收錢五十七千三百五十三文 
[北鐵路益善堂董事]  
 
 

Page 10

 
 
   
 
 

Page 11

 
 
[光緒二十一年十二月四日京報全錄]  
　　宮門抄○諭旨七道錄前○　撫陳奏報到　　篆日期摺○開缺湘撫吳奏報交卸日期摺○又奏扣留匯　片○又奏籌給湘軍恩餉緣由片○浙撫廖奏甄别各員片○又奏報息借商欵銀數片○都統壽奏奬給值班官兵銀兩片○十二月初四日刑部都察院大理寺正黃旗值日無引見○慶王等前往東陵請訓○克公假滿請安○啓秀謝管三庫恩○薩廉謝管覺羅學恩○曾廣鑾以五品京　候補謝恩○　　謝授廣東督糧道恩○　貝勒椿壽各請假五日○巴克坦布續假五日○提督衙門奏拿獲盜犯徐二傍子等三名請交刑部○召見軍機慶王端王李鴻藻榮祿延祉皇上明日卯正二刻至奉先殿壽皇殿行禮○○頭品頂戴湖南巡撫臣陳睿箴跪奏爲微臣到任接受關防日期謹專摺具報叩謝天恩仰祈聖鑒事竊臣於光緒二十一年九月初二日交卸直隷藩篆謹遵前旨起程入都行次安肅欽奉諭旨著卽赴湖南巡撫新任毋庸來京請訓等因欽此當將欽遵折回天津航海赴湘緣由電請總理各國事務衙門據情代奏在案兹於十月十一日行抵湖南省城十二日准前任撫臣吳大澂委署長沙府知府裕慶撫標中軍叅將景元恭齎王命旗牌書籍文卷並湖南巡撫關防一顆移交前來當卽恭設香案望阙叩頭謝恩祗領任事伏念臣猥以凡下洊被殊施愧無尺寸之酬遽荷封圻之任私衷感激彌切悚惶竊維湖南自咸同以來爲勝兵之地勳哲之流徽未泯貴賡讀之有人瘠土之民庶多材在撫綏之得術近日徵軍遣撤旱暵頻仍時事方艱圖維匪易非嚴飭吏治無以奠民依非捐除俗情無以振士氣如臣駑鈍们懷冰淵惟有於察吏恤民勸學練兵諸務漸次經營愼持綱紀勿以地形僻遠昧立自强之基勿以事習因循坐遺固有之利以期仰答高厚生成於萬一所有微臣到任接受關防日期謹專摺具報叩謝天恩伏乞聖鑒訓示謹奏奉硃批知道了欽此○○頭品頂戴開缺湖南巡撫臣吳大澂跪奏爲恭報微臣交卸湖南巡撫篆務日期仰祈聖鑒事竊臣於光緒二十一年九月二十二日准吏部咨開光緒二十一年九月初三日奉上諭陳寳箴著卽赴湖南巡撫新任毋庸來京請訓吳大澂著俟陳寳箴到任後卽行回籍毋庸來京候簡欽此當經繕摺叩謝天恩兹新任撫臣陳寳箴行抵湘省臣於光緒二十一年十月十二日謹將關防文卷等件飭委齎送撫臣陳寳箴接收任事臣卽於是日交卸起程回籍伏查湘省地瘠民貧素多伏莽本年各路散勇歸來經臣設法資　均甚安靜惟入夏以來雨澤愆期長衡二府所屬多有被旱成災之處醴陵一縣受災尤甚前有災民紛紛來省就食臣籌欵資遣回籍飭交地方官妥爲賑撫其餘各處亦經撥欵購糧平糶飭令查勘災區分别蠲緩並於省會勸紳廣儲榖米預備來春接濟湘中民情浮動賑撫最關緊要刻下雖幸安謐屈計來年接新爲日方長臣不敢以不經交卸遂存膜視所有賑撫未盡事宜已面商撫臣陳寳箴妥爲佈置以期仰副宸衷厪念民依之至意理合恭摺具陳伏乞皇上聖鑒謹奏奉硃批知道了欽此○○吳大徵片再據湖南糧儲道但湘良布政使何樞會詳户部議覆順天府兼尹等奏請撥江浙河運漕米爲順天備荒之用擬令將湖南採買米價運費等銀委解部庫以爲備荒經費一摺光緒二十年六月二十日具奏内閣奉上諭所有湖南每年應辦京漕三萬石嗣後毋庸辦運卽將米價永脚等項共合銀七萬二千三百餘兩按年解交部庫以備緩急著自本年起如數報解另欵存儲專備順天賑撫提用餘依議欽此欽遵咨行到湘當經欽遵查照將光緒二十年應辦二十一年京漕米價水脚等項分次發交湘省號商蔚泰厚承領匯解户部交納在案惟是匯解經費道庫向無閒欵可支上年創辦之初未經議及雖暫時設措彌補究未能恃以爲常若非預先籌備的欵勢必按年辦理掣肘伏思奉提前項辦運京漕米折等銀七萬二千三百七十二兩三錢六分六厘六毫本年運脚及一切雜費在内今旣全數提解折色核計每年共需加一匯費湘平銀七百二十三兩七錢二分三厘六毫各於應解折價尾數内提扣匯費每年額以七萬一千七百兩解部將所解庫平銀六百七十二兩三錢六分六厘六毫申歸湘平銀六百九十九兩二錢六分一厘三毫自本年起以之存留支銷匯水短絀無幾且所取正欵尚不及十分之一等情詳請奏咨前來臣查此項漕折本有水脚在内今請扣留匯費爲數無多常欵有著賞於辦公有裨相應籲懇勳部准於折價内扣留庫平銀六百七十二兩三錢六分六厘六毫自本年起以作匯費除咨户部立案外謹會同兼護湖廣總督臣譚繼洵附片陳明伏乞聖鑒謹奏奉硃批户部知道欽此○○吳大澂片再據總理湖南善後局司道詳稱案查前奉札准總理各國事務衙門電開奉旨劉坤一奏記名總兵鄭連拔堪勝統領請令招勇北上等語著王廉卽傳諭該總兵招勇五營迅速北上所需軍裝行糧由湖南給發欽此等因當以局欵支絀所存軍械無幾設法挪墊銀三萬兩發交該總兵自行赶辦軍械並發給行糧等項請俟加抽二成厘金集有成數歸還作正開支詳請奏咨在案嗣奉札准電轉奉旨鄭連拔所募五營著卽飭令裁撤欽此經本任兩江總督劉坤一電奏於正餉外加賞恩餉奉旨鄭連拔五營著賞恩餉一月以示體恤欽此旋據鄭連拔帶勇回湘請領補發口糧經費並由局派員監同散放一月恩餉共計備籌湘平銀一萬九千七百六十餘兩惟局欵艱　如前所墊銀兩擬請仍俟加抽一成百貨厘金集有成數開支現據鄭連拔造具寳捷五營哨勇花名清册及用項數目查核相符所有各項細數將來附入兩省本年善後防勇口糧報銷案内另册附案核銷相應將寳捷營勇由湘備籌饟項及鄭連校造具花名清册並用項數目具文詳請奏咨前來臣復核無異除册咨送户兵部外理合會同兼護湖廣總督臣譚繼洵附片具陳伏乞聖鑒謹奏奉硃批該部知道欽此○○廖壽豐片再准部咨道府州縣保歸候補班人員應於到省後扣足一年察看甄别分别補用又丞倅佐貳雜職照道府州縣甄别之案辦理各等因歴經遵辦在案兹查有候補同知姚文桂候補班補用知縣郭潤畬畢奎均試看一年期滿據藩臬兩司照案會詳前來臣查候補同知姚文桂誠樸穩愼候補班補用知縣郭潤畬妥實安詳畢奎留心公事均堪照例留省補用謹會同閩浙總督臣邊寳泉附片陳明伏乞聖鑒謹奏奉硃批吏部知道欽此○○廖壽豐片再浙省息借商欵前由藩司飭據湖州等府屬勸借銀十萬八千二百兩由寗紹台海關道飭據寗波府屬勸借銀十萬兩經臣將辦理情形曁寗屬所借之欵應還本利擬就關税項下分别動支先後奏明在案兹查司庫借欵先後繳收湖州等府屬借銀十萬八千二百兩嘉興府屬嘉善縣續繳銀一千六百兩石門縣繳銀一千六百兩桐鄉縣繳銀九百兩共供到銀一十一萬二千三百兩俱係隨時繳收塡給司印票據至按月應給七釐息銀以給票之日起按日計算連閏各扣至六個月期滿初限息銀均應支發卽請在於司庫地丁項下動支給領以後應還本息並請一律照辦所有支銷銀數按期截清數目歸入各該年春秋兩季奏销册内分别造報以便考核據署藩司聶緝架造具借户花名銀數起息日期及塡發印票數目清册詳請奏咨前來臣復查無異除將清册咨部外理合附片陳明伏乞聖鑒勅部查照施行謹奏奉硃批户部知道欽此○○壽蔭片再奴才檢查舊卷熱河宮牆外圍堆撥駐守官兵曾經前任都統謙禧擬定新章每届年底值班兵丁等果能始終奮勉均無貽悞按堆撥一處奬銀四兩等因奏奉諭旨知道了欽此歴經遵辦在案奴才到任後所有值班官兵按期派員逐一巡查有值嚴冬該兵丁等衝寒輪值當差尚屬勤奮自應遵照新章分别奬勵除官弁由奴才衙門記功外兵丁等按堆撥一處奬銀四兩共計堆撥三十九處應需銀一百五十六兩交該管恊領等具領按名散放務期實惠均霑不得稍有尅扣嗣後值班兵丁等果能始終奮勉仍照前章給奬其當差稍有怠惰者隨時責懲此項銀兩係由公用項下動撥按年咨部報銷所有　章奬給堆撥值班兵丁銀兩緣由理合附片陳明伏乞聖鑒謹奏奉硃批知道了欽此 
 
 

Page 12

 
 
[光緒二十一年十二月初五日京報全錄]  
　　宮門抄○諭旨二道錄前○户部尚書敬等奏遵旨議奏摺○蘇撫趙奏叅革主事片○將軍裕等奏升補知州摺○又奏調署州縣片○粤督譚奏飭道員赴任片○又奏甄别各員片○署晉撫員奏甄别通判片○十二月初五日工部鴻臚寺正白旗值日無引見○溥侗假滿請安○陳兆文謝授侍講學士恩○湖北道郭承舉謝恩○道府羅錦文等謝恩○奕年續假十五日○工部奏派查核錢糧派出熙敬張蔭桓溥善○召見軍機郭承舉羅錦文○○經筵講官户部尚書臣宗室敬信等謹奏爲遵旨議奏恭摺仰祈聖鑒事陜甘總督楊昌濬奏各省關籌撥光緒二十年協甘新餉依限掃數解清請將出力各員援案奬叙一摺清單一件光緒二十一年十月二十六日奉硃批户部議奏單併發欽此欽遵由内閣抄出到部據原奏内稱前准部咨欽奉諭旨甘肅關内外餉銀關繫緊要經户部分别餉數請飭依限報解著該將軍督撫嚴飭各該司道按照部撥數目掃數解清如能依限完解卽由陜甘總督奏請奬叙等因欽此歴經欽遵辦理在案兹查光緒二十年甘肅新餉户部指撥銀四百八十萬兩各省俱已掃數完解經臣疉次分咨各省查取應叙職名前來臣維甘肅防營星羅棊布計口授食刻不可緩全賴各省源源接濟該將軍督撫臣顧全大局畛域不分悉能竭力籌畫宏濟艱難應如何加恩奬叙臣未敢擅擬其各藩運司道等當庫儲支絀之時移緩就急依限一律解清俾關内關外邊防得以妥爲布置實屬著有微勞應卽援照成案奏請奬叙以示鼓勵各等語臣部伏查甘肅新疆軍餉前經奏定章程自光緒十一年起彚總指撥由甘肅藩庫統收分支各省掃數解清卽由陜甘總督奏請奬叙歴經遵照辦理嗣因所保員數逐漸加多經臣部奏明嗣後解清甘餉請奬人數除承協省分之藩司運司鹽道糧道有籌撥欵項之責者准照吏部保奬例章辦理仍不准違例濫保外其餘無籌欵之責者一槪不准給奬卽有鹽道糧道省分而籌解餉銀内無動支鹽課漕務欵項亦不得濫予奬叙其有違例濫請者卽行奏駁以示限制等因又經行知遵照上年該督請奬單内仍有不應列保之湖南糧道但湘良臣部已奏請毋庸給奬奉旨允准各在案兹據該督將解清光緒二十年甘肅新餉之藩運司道職名開單奏請奬勵臣部查單開各員内除湖南糧儲道但湘良湖南鹽法道李經羲署鹽法道莊賡良等三員並無籌撥欵項之責該省報解餉批並未聲明與糧道鹽法道撥有專欵者不同仍不應給予奬叙其餘藩運司道及原奏内所開督撫共二十九員均在應給奬叙之列謹另繕清單恭呈御覽所有單開之督撫八員布政使二員應如何奬叙之處請旨定奪此外應准奬勵者十九員是否與吏部例章符合臣部無從查悉惟歴案均由臣部請旨辦理此案應予奬叙藩運司道各員可否仍照該督所請奬勵抑或飭下吏部核奬之處恭候聖裁所有臣等遵旨議奏緣由理合恭摺具陳伏乞皇上聖鑒訓示謹奏奉旨已錄○○趙舒翹片再據新陽縣知縣蘇品仁詳報訪聞縣屬武城潭李姓　祠内有鄰邑紳士開塲聚賭地保理禁不遵情事正在飭拿當塲拿獲窩賭之李漢秋及同賭之吳定溎二名並起獲賭具　　　碼　摺等物到縣另有賭犯王裕昆聞拿逃走致被巡勇張得勝任正才追毆身死由府委騐訊詳經前署臬司黃祖絡批飭提府審辦據報任正才服毒自盡一案提訊李漢秋供認偶然聚賭屬實查李漢秋原名李景淮元和縣人同治元年在上海籌餉案内報捐候選主事三年克復蘇城案内保舉花翎員外郎銜該員身列荐紳輒敢恃符在於墓祠内窩賭捕頭實屬衣冠敗類兹據藩臬兩司詳請奏叅前來除飭取捐照奬劄繳銷一面催集要證提同張得勝研訊如何追毆王裕昆致斃確情分别按擬詳辦外相應請旨將花翎員外郎銜捐職主事李景淮先行斥革歸案審辦理合會同署兩江總督臣張之洞附片具陳伏乞聖鑒訓示謹奏奉硃批著照所請該部知道欽此○○奴才裕祿松林跪奏爲升補要缺知州以資治理恭摺仰祈聖鑒事竊照寗遠州知州賀　遵例報捐離任開缺奉部核准行知在案查甯遠州係衝繁疲難題調要缺例應在外揀選該州地處邊要爲奉省入境通衢幅員遼闊政務殷繁非老成諳練之員弗克勝任奉省現無揀發應補知州及卓異應升應調知州内准補遼陽州知州黃毓森現署通化縣知縣岫崴州知州咸斌現署開原縣知縣義州知州高欽現署安東縣知縣現居要缺均未便准補本任部選復州知州許彭齡甫經到省應升知縣内有懷仁縣知縣兪承卿因辦事草率先已撤少同知在任候補准補承德縣知縣陶守愚現署興京撫民同知直隷州用准補廣寍縣知縣王安中現署康平縣知縣均於此缺不甚相宜並無堪以升調之員奴才等於應升班内逐加遴選惟查有勞績保舉升用同知直隸州知州開原縣知縣祥瑞年五十一歲係山海關滿洲駐防景善佐領下人由附生中式文舉人甲戌會試挑取謄錄送國史館當差光緒元年五月來奉投効因勦滅大東溝賊匪出力案内保奏奉旨舉人祥瑞著以知縣分發省分補用等因欽此三年十二月奏留奉天省補用報捐同知升銜領咨赴部五年七月初十日蒙欽派王大臣騐放堪以發往奉省差委補用領照回省七年八月丁憂回旗十年三月服闋回省十三年正月奏補廣寗縣知縣嗣因查明原籍與任所在五百里以内復奉請調開原縣知縣奉部核准十四年二月到任十五年二月試署一年期　甄别是年十二月十一日奉文覆准歴次拏獲馬賊出力案内先後保奬升用同知直隷州知州並俟歸同知直隸州班後加四品頂戴均經奉部核准十八年十月調省差委十九年二月委署圍塲海龍廳撫民通判二十年二月交卸回省十年十月委署金州廳海防同知奴才裕祿查該員才具穩練辦事勤明奴才松林到任未及三月例不出考該員係勞績保舉應行升補人員並無叅革降調處分核與定例相符惟查該員係山海關駐防旗人與寍遠州係屬毗隣例應廻避原籍如蒙兪允俟准補後再於知州班内酌量對調合無仰懇天恩俯准卽以開原縣知縣祥瑞升補寍遠州知州該員係實缺知縣升補知州俟奉部覆准飭令請咨赴部引見所遺開原縣知縣係繁疲難中缺奉省現有應補人員應請扣留外補俟奉准部覆後容奴才等另行請補所有揀員升補要缺知州緣由理合恭摺具奏伏乞皇上聖鑒敕部議覆施行謹奏奉硃批吏部議奏欽此○○裕祿片再現署義州知州軍糧同知耆齡現飭回軍糧廳本任所遺義州員缺查有現署承德縣候補知縣鄭錫華堪以調署遞遺承德縣一缺查有候補知縣張晉明練勤愼堪以接署又前委署理懷仁縣知縣候補知縣吉利尚未到任據報病故所遺懷仁縣員缺查有在任安東縣知縣徐本愚堪以委署除分檄飭遵外謹附片具陳伏乞聖鑒謹奏奉硃批吏部知道欽此○○譚鍾麟片再新授廣東惠潮嘉道聨元現已抵省應卽飭赴新任以重職守除檄飭遵照外謹符片陳明伏乞聖鑒謹奏奉硃批知道了欽此○○譚鍾麟片再勞績候補捐納試用知府同知知縣等官到省一年期滿例應分别考察面試甄别具奏歴經遵辦在案兹查有候補班補用知府何匯仁年富才明候補班前補用知府黃恩煥心地明白試用同知趙從芾穩練精細候補知縣胡承緒才堪造就候補知縣何維桓留心吏事新海防試用知縣李馪人尚穩愼新海防試用知縣黃雲飛安詳明白新海防試用知縣鄒蘭生年强才明新海防試用知縣董元慶才具開展均經詳加考察分别照章考試堪以各按本班序補據藩臬兩司會詳前來除將各該員詳細履歴開單咨明吏部外理合附片具陳伏乞聖鑒再兩廣總督係臣本任毋庸會銜合併聲明謹奏奉硃批吏部知道欽此○○員鳳林片再試用通判李世運前經原任撫臣張煦以該員試看一年期滿甄别奏請留省照例補用在案旋准部咨該員係由恩廕呈請分發人員例應扣滿二年之限再行甄别等因兹据署藩司恩霖臬司劉鼒會詳稱該員李世運自光緒十八年十月二十到省之日起扣至二十年十月二十日止業已試用二年期滿等情甄别前來臣到任未及三月例不加考當考以律例尚能通曉旣據藩臬兩司查得該員安詳穩練應請留省照例補用除將履歴清册咨送吏部外理合附片陳明伏乞聖鑒謹奏奉硃批吏部知道欽此 
 
