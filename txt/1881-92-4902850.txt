# 1881 - 92 - 4902850

 

Page 1

 
 
[新印各種書籍出售價目] [  本舘發售]  
　　啓者本舘所排印書籍俱各精雅可喜除在上海發售外其餘各外埠卽由賣申報人經手如蒙諸君子欲購閱者祈惠顧可也所有售外埠之書價與在上海一律如經手人或有私自加價等情祈買客信知本舘以便查究茲特蔣各書實價附列如左 
　 
 
[續論屯田]  
　　本舘前以伊犁金將軍奏報屯糧豐收一摺知西北地脉頗爲膏腴屯田之法實足爲中國之利故推廣言之以爲北邊各省當無不可墾種之區而東北諸地爲滿洲旗丁錯處若令開墾種植卽以所收爲各旗籍日食之粳除國賦正供而外所餘當數倍於常給之錢粮若是則北邊地旣無曠旗丁亦不至坐耗國帑日給廪糧而仍仿古時庽兵於農之意按時勤爲操練不害其耕耨之期則兵益强而國日富一舉而數善皆備天下之至計無逾於此矣雖然從事於屯田尢不可不先從事於水利說者謂北邊之地所以不能如南方之膏腴堪以播種五穀者正以北方之水利不及南方故也天氣西北多寒東南多燠西北多風東南多雨地利東南多水西北多山東南多潦西北多旱此古今所同然也然近來天氣亦似漸有所異去年京中冬煖未見積雪轉不若南中之冷入春以後仍復未沛祥霙至勞至尊之宵旰時復齋戒祈禱則天時尙有易北而南之勢况地利之可以人力補救者乎今來言北邊水利者紛紛不一大淸永定等河常有决口之虞北方之時慮旱荒者今則時遭水厄雖由於河道之變遷無定其實則人事亦有未能盡善之處故論治水於今日北較南爲易而近來反覺北較南爲難者何也北方之水道向來無人講究故也津沽爲衆水所匯地勢最爲吃緊尙且治之不得其法而况奉天黑龍江等處自來無人議及於此又豈易於爲力乎然水利不講則屯田亦必無功此事要在人爲耳東北之地雖與西北情形不同然西北屯田之利已有成效想亦必由講求水利而來若論地勢西北水利尤難於東北西北旣可因勢利導以收屯田之利焉有東北反不可以施行者該處水利雖未能周知但就形勢言之東北各處之水亦必有可以宣洩蓄瀦之處古人井田之法皆於中原平衍之地施之今之所謂中原如山東河南之地亦復苦於亢旱僅可種植豆麥而不能成爲稻田殆亦由於治水之法不能講求凡古時所謂畎澮川瀆豈近日皆湮没而不知其處遂致田多水少而地利因之而竭觀於東南各省繡壤相錯魚米之利甲於天下其原皆由於水利之得法則彼土地之產不及東南者其故蓋可知矣古人水利溝洫等事勒爲成書亦未嘗專詳於東南而忽於西北奈何今人而反忽之考東北邊省其地氣實較東南爲厚土厚者地脉必腴所以易於乾涸者水泉不滋則土性過燥不足以收樹藝之利耳東南地土甚薄而得水泉滋養尙可以盡種植之功苟北邊高厚之區畧得水以潤之其利當遠過於南方矣西人言種樹可以吸取水源多致雨澤盖以樹之根深則地下之水皆吸之而起觀於樹多陰茂之地其下土必滋潤非由於枝葉蔭蔽日色之故實因根柢吸水之力吸之旣多自足至雨西人此言絶非無稽之談可以補水利諸書之缺北方雖曰多山而山多童然種之者少伐之者多又何足以資其吸水之力而致雨澤之來今試於疏通濬治之外更行種樹之法種之不嫌其多護之必盡其力茂樹交蔭佳木葱蘢數年之後土脉愈滋地氣益順北方磽瘠之區將悉化爲沃壤水利旣興居民益復無恐屯田利廣士氣益見其充國家無虛耗之粮而更有日增之賦旗丁無枵腹之苦而更有恒業之橾中國之富强當可廈日而待矣 
[譯錄電音]  
　　本月初八日倫敦電報云好望角地方英國意欲派一萬二千兵在該處駐紥是亦防患之道 
 
 

Page 2

 
 
 [ >H第二章也又云法國刻下大爲預備戎務未識何故豈曰安不忘危耶抑别有釁端也 
[高日近事]  
　　字林載高麗來信云日本欲令高麗開靈生口岸高麗許以七年之後始准開埠而日本使臣則欲於十五月之後卽行開岸嗣高麗允以兩年爲期而日使重與商酌言定二十月爲度高麗想可允許矣刻下聞相近靈生地方之高人已多滋事意欲驅逐日人高人中亦有意見不合者或願與外國通商或執意閉關謝客此兩黨人現亦屢有齟齬爭毆之事其高人之願通商者刻竟欲逃至日本以避兇鋒然則高日通南之事目下尙費周章也 
[日本世子至英]  
　　英國新聞紙言日本國皇世子於華正月二十六日至英緣欲在英京學習水師技藝也聞世子於水師規模早經粗知大概今乃欲窺其全豹故先在學堂中學習之後將再至船上操練云夫以世子之貴而猶不憚勤劬究心於水師之事而中國水師學堂招人往學尙慮無人應募則甚矣中外之風氣不同也 
[曾侯的信]  
　　俄京發電報至英京言中俄新約於華正月十十六日欽使業經簽名曾侯現欲前往法京經理中法事件矣然中俄之事曾侯尙未能置身事外必俟兩國朝廷蓋寳簽名之後方可以稱蕆事也按此事前經列報未識確否今電音如此鑿鑿想非誣矣 
[盛會動人]  
　　香港西字報言上海地方明年設博覽大會刻下歐洲及美國地方已有二萬二千人欲先定陳設物件之地然則聞風興起者已如是其多且速則上海博覽之會其成功也又何難哉 
[閩撫回轅]  
　　傳得閩撫勒中丞於二月初五日在臺祭神初六日啓行適值大風陡發故初七八等日船泊澎湖候風初九日破浪前進顚簸異常初十日下午始抵羅星塔卽打電報囑各官不必來迎以省酬應十一日入船局與黎星使晤談十二日乃從容進城云 
[匠徒出洋]  
　　駐劄德國星使李丹崖觀察咨請福州船政大臣派匠徒出洋監造鐵甲船疉經列報兹悉前在超武輪船充當大車之陸雲山帶領粤匠六人　匠一人出洋福州學生魏季柱陳兆敖亦與偕往查陸雲山係廣東人粤匠則黃大程好譚秋黎賢陸昭黃靖海也寍匠則陳和磬也聞數人中之材藝以黃大陳和磬爲首出譚秋程好次之餘俱平平特未知此次往學能否精益求精也 
[靈柩回里]  
　　閩督何制軍之夫人靈櫬已於華三月初三日由福州運至馬江借船政局之十四號琛航輪船載返東粤僚屬設路祭者不絶於道洵可謂生榮死哀泉壤無憾矣 
[節會增盛]  
　　淸明日致祭厲壇城隍例須出巡此固到處皆然獨蘇城城隍土地踵事增華兵燹以前至有三十餘起之多年來有舉有廢時减時增未能暢厥大觀獨此次出巡共有十五六起在會報事皆振作精神整齊儀仗以助昇平景象惜是日錦簇花圑艶說繁華之地而雨絲烟縷轉成惆悵之詞故跟會者未免勞形而觀便者亦殊多掃興也 
[制憲行程]  
　　江督劉峴莊制憲乘坐兵輪船於初八日前赴鎭江憲旌所過沿江各砲臺皆聲炮致敬聞在鎭江色留數日卽欲巡閱長江並吳淞口然後再回督轅也 
[升掛新鐘]  
　　英巡捕房新鐘告成之後試擊一禮拜已列前報兹於昨日十二點鐘又聞大聲徒發噌吰片刻始止探係因該鐘升掛鐘臺重復試鳴亦以一禮拜爲期每日十二點鐘搏擊一次聞者幸勿誤會也按租界居人每聞捕房鐘聲多疑火警今巡捕房新鐘旣成之後一再試擊聞者頗受虛驚雖西報中已登有告白然該西報亦係昨日早晨始行排出其熟諳西文者或可知其情由而租界華人之未識西字者何由知之捕房不早行知會致聞聲者屢受驚嚇亦不無疎忽之咎矣 
[控妾案提訊聞畧]  
　　本埠駱姓控妾一案原被已先後提省兹聞是月初經蘇府發審委員楊太守提張姓女研訊女供被駱脅勒成　 
奸逼良作妾言之鑿鑿矢口不移駱則情虛理屈無由强辨現聞府憲擬卽照供上詳聽候叅革科罪故將駱發押長洲縣署云 
[行竊詭異]  
　　昨黎明時有王常書者投法捕房報稱住東興聖街同和棧該棧於本月初四日到一紹興客名鍾福山自後各客銀洋疉遭失竊有一全某因失洋竟斷川資不能回籍而鍾福山却邀伊到妓館遊戲全姓以憂悶不從鍾謂些須銀洋何足介懷　若缺資我可爲爾設法卽令取出洋一元放於椀底戟指畫符片刻揭開竟變作八元翌日又令取出一洋復爲變成十元又全之眼鏡一副亦爲變作兩副均屬當面試看並無作假昨令棧主華秋泉取洋六十四元分爲八卦要空房一間香燭一副空箱一隻聽其施法可令變成四千元華如言備齊鍾進空房將門緊閉我從門隙偷窺見其抖數頭髮額紥紅巾說咒書苻口中喃喃不辨觀此行徑明係鐵算盤之流恐其肆擾卽尋到包探夥令看詎鍾已知覺欲遁隨卽鳴捕拘解當經捕頭略爲詰問飭令暫押而鍾在押所知毆鬥小案内人某甲卽將放出私與洋一元託其到同和棧囑棧主保伊出去而某甲不敢隱瞞卽從實告知包探旋翁太守臨捕房傳及此案王常書照前聲禀鍾則供語支吾搜其身畔有兩包物藏於褲内又兩包懷　胸前打開見有金鑲籐鐲一對英洋十數包共計六十二元簪圈荷花簪不計其數詢其何來不答據王常書稱此等物件聞是英租界聚秀堂之妓巧福所失太守飭傳失主具領鍾福山并棧主華秋泉暫押于今日解公堂核辦 
[買產案結]  
　　前月三十日本報所列買產轇轕一案前日又經縣署帮審委員王别駕飭差將原告莫熙被告趙蔣氏并其夫趙桂全傳到覆訊兩造各執如前王别駕詢莫熙曰趙蔣氏取去門窗共計若干件約值幾何爾之岳母今尙在否答稱門窓取去共三十多扇每扇約扯值錢六百文岳母尙在官謂然則共計錢二十餘千矣看爾爲人一無親情祗爲些須錢文先控舅嫂於巡局繼又控於本署致使女流到官質對抛頭露面亦尙能對岳母否現在本委員亦不便判斷爾今自度能給趙蔣氏錢幾何莫熙答稱身係爲夥不能多出錢文願給伊二十千别駕謂聞爾家况頗裕旣前經親友調處令爾出洋百元今可出錢一百念千當令彼交還門窗似此窮親戚亦可不必往來當諭彼具結嗣後 
 
 

Page 3

 
 
 [ >H第三章不再到爾處如何莫熙聞諭叩稱實情力薄官謂本係勸爾今竟不遵堂斷便當押繳着每七天繳錢三十千文以四期完結莫熙見要押繳卽稱遵斷趙桂令趙蔣氏叩謝而退夫賣產總因拮据置産終屬有餘誼屬至親縱買主稍有吃虧亦所應得况究不知曲直如何而悻悻焉兩處控其婦女判蜀亦不爲過别駕前月判令莫給趙洋十元今必洞鑒隱情故有此斷可謂公明也已 
[控欠傳保]  
　　沙遜洋行買辦陳蔭堂扭控吳阿楷于英公堂訴稱前由協記土行主張某担保吳阿楷銷售洋藥豈吳欠銀二千餘兩避匿不面曾向協記追問初則延約繼則支吾今得路遇吳阿楷是以扭送求追吳供所欠銀兩屬實然我與恊記有帳未算云陳太守略爲訊詰諭陳蔭堂明白具訴一面飭將吳阿楷押候補傳恊記行之張某到案再行核辦 
[勒令具結]  
　　江北婦人陳馮氏遣抱瑞福投縣控稱女名金寳被人誘拐在英租界富興堂爲妓攺名彩珠探悉係錢　姐爲中價賣與彼求爲提究莫邑尊准詞移提經英公堂發差愶捕往拘旋據富捕頭查得陳馮氏揑詞誣控希圖訛詐陳太守備文覆縣請諭原千投公堂候質答情已列前報兹悉邑尊令該氏投會審署抗不遵諭反屢次投縣禀催邑尊怒斥飭將該氏與瑞福一併押送昨早公堂傳到富興堂妓館婦吳王氏及錢秀姐庭訊陳馮氏與瑞福申訴前情吳王氏供並無攺名彩珠之金寳在我處錢秀姐供三年前陳馮氏同阿三領一幼女來欲賣與我已議價洋一百七十元旋悉彼等慣爲蟻媒詭計百出故爾囘絶今被控告殊堪駭異云太守謂陳馮氏旣知女在該堂儘可往認或指交巡捕送究緣何平空控告可見不實隨飭將陳馮氏瑞福押令具勿再生事切結始准釋放 
[拆梢責押]  
　　王阿六赴英公堂禀稱係往來蘇滬之航船夥昨鄭阿大硬欲借洋一元不允遂糾同徐雲龍何南甫將我扭打致被扯碎馬甲扭落髮辫大半適巡捕經過抑送求辦鄭供前與王同船爲伙今向索欠錢五百文無還爭執並未肆毆至徐雲龍何南甫不過從旁解勸徐何二人供與鄭同惠捕頭禀鄭慣于拆梢曾經解辦二次陳太守騐得王阿六髮辫扭落屬實隨判責鄭百板再押一月徐何二人均押一月以敬 
[綢鐲並繳]  
　　飭還銀镯一節陳太守以捕頭禀在金阿元身畔搜出質票而中庸行東時報失竊其質物不知有無竊贓等情爰飭將各件吊到細查已列前報昨包探徐阿才赴公堂檢閱質物係洋綢二疋確是洋東之件押洋五元半卽由金妻金陸氏備本將綢贖出交案陸楊氏之銀镯一付一併贖繳金供洋細二疋係傭婦陸楊氏借我典押者太守問西人之綢在何處失去稱置房中箱内被竊太守謂内房之物難免爲傭婦所偷西人稱陸楊氏在我處已有二年素無差錯且出店人早晚洒掃亦入内房隨傳陸楊氏對質該氏堅稱並未竊綢借押賈副領事請判押金三月太守謂竊綢之人究難定爲金某惟押綢實金所爲隨判押金二月綢交西人鐲交陸楊氏領去云 
[違禁薄罰]  
　　水巡捕赴英公堂稱浦江之陸家嘴角係輪船出入要道民船向例靠西行駛以免碰撞昨有無錫米船五艘過彼不遵定章駕駛喝令避道不從故將該船水手七人送案請罰朱七觀錢九大高阿長顧阿和高六大吳仁福錢瑞春等同供船由無錫裝運糧米來滬實不知浦江禁例是以誤犯尙求施恩陳太守判每船罰洋半元共二元半充醫院經費完結 
[歲暮懷人詩并序]  
　　光緒六年太歲在庚辰冬十有二月予重入都主長白嵩犢山學士半歃園中風雪滿天旅懷坌集鴻鴈罕到别緒彌增殘夜孤燈不復成寐偶成懷人十韵藉當晤言諸君子進教而之是爲大幸廬江吳劍泉學廉遠遊始南閩海風吹颯颯求友得道子相與歌簪　縱談愛良夜敲詩坐官閣酒吸鼓山泉晶盤陳蜃蛤别後每不忘雙魚時裁答今春晤秦淮深情尤周匝知我去荆楚帳飲擕芳榼後會知何日再下陳蕃榻○桐城方煦初旭方十倚馬才書記推獨步接物不恃傲春風似和煦賣文走天涯記共荆南住相對各自憐役人供詞賦轉徙迄無定歡會乃不固嶺海去迢迢時隨倪丈豹岑赴粤東思之隔雲樹亦欲追高蹤風雪已歲暮冰泮會有時予擬明春南旋重洋看飛渡○望江　壽平誠格大雷有烈士滿腔贏熱血余情不徒芳信是人中傑餘事及詩詞淸言霏玉屑健筆尤古茂有藝皆奇絶相士有巨眼意氣不輕結與余獨同契只恨輕離别勞燕慨分飛兩地徒悲切安得賦偕隱共踏江關雪○望江倪萊山世熙結客少年塲浪游及楚郢雅愛雲林子汪汪波萬頃回憶共讀時跬步不離影遠送荆北郊自崖空引領挅菊去梁園探梅又粤嶺豹丈甫任大梁觀察旋升粤臬倐忽走萬里驥才羡馳騁相望不相見中宵獨耿耿願與步後塵笑談過夜永○長沙鄭宗山業崇監門湘中人意氣何慷慨早具經世略壯游歌出塞曾入左恪靖幕親歴嘉峪關外作檄半馬上功成急引退江漢一相見同心結沆　衡文共旦暮時共校荆郡試卷把杯澆磊塊同是打包僧去來無定在南向眺九嶷孤雲白靉靉眷言共尊酒此樂何時再○元和顧廉軍之義虎頭具慧才翩翩多蓺事金石嗜成癖刻畫自適意渚宮賸芳草赤日尋碑誌迤邐盡東皋爰訪章華寺寺在荆州東郭旁有古沈香并感慨在今古陳說無名利久客不知苦少飲得徑醉秋風送别時殷勤見交誼行與子相期明春容把臂○衢州張銘又新昔我遊洞庭作歌弔屈宋平子爲嗜痂幕府欣傳誦而翁顧之喜文讌羅賓從導登岳陽樓極目相豪縱臨别復徬徨壯行分鶴俸之子送江干旗鎗鶆雅供謂君山茶相感不在物情深良足重寄言勸努力奇材儲國用○上海王梓生維杰王郎篤内行秉躬守淵默僑寄東海濵少長未相識一自賦同舟去年夏同舟北上乃共吐胸臆離合匪所恩去來易南北君留京年餘予始重來聚未彌月君後南歸將余送子時不作凄凉色神交且萬里何必同鄉國人生若泡幻達者常自得願言贈知音此中有消息○秀水盛怦芝愷華宏之產鴛湖獨具如椽筆煙雲落紙上蓋世疑無苑生平不泛交與我特膠漆早充觀國賓公車富縹帙我來君適去相違僅一日未遂促膝愿空恨交臂失聞道客三齊盛名更洋溢何時共籧廬風雨聽蕭瑟○婁縣李幹甫廷楨隴四才出衆跌宕號詩伯峯泖烟雲深是有幽人宅負筴海之濵曾與共朝夕得酒卽狂飲折花共笑劇人事忽變遷同作燕郊客君時隨金苕人觀察辦理天淸河工程饑駈不可止出處悲今昔所餘 
 
 

Page 4

 
 
 [  來安孫點聖與甫稿 
[光緒七年二月二十二日京報全錄]  
　　宮門抄○諭旨三道錄前○河督李奏黃河凌汎安瀾摺○廣西撫慶奏換替護送越南使臣片○東撫周奏起運粮米實數摺○大臣金等奏揀署領隊大臣摺○黔撫岑奏查明請照成案蠲免片○閩督何奏循查未結京控案數目片○晉撫衛奏調署知縣片○黔撫岑奏請頒發印信片○二月二十二日理藩院鑾儀衛光祿寺廂黃旗值日無引見○奎潤等各謝署缺恩○鐵祺假滿請安○全志謝放山東濟南府遺缺知府恩○宗人府奏攺派致祭孝陵之王公派出鋼公○召見軍機○○頭品頂戴河東河道總督臣李鶴年跪奏爲黃河凌汎安瀾恭摺其陳仰祈聖鑒事竊照上冬凌汛期内臣將督飭道廳防護情形具奏在案查去年十一月中旬大河南北瑞雪盈郊氣候已極寒冷迨節交冬至朔風司令凛冽倍常河内冰凌逐漸凝結下游兩岸臨黃埽壩間有冰塊擁集水勢抬高之處先經通飭各廳營將卑矮殘缺段落酌用存工料物頭爲廂修高整藉以擋禦並多備打凌器具船隻派兵看守遇有冰凌近埽立卽敲打推行不使壅遏爲患兹已節逾立春陽回凍解察看河溜循順東趨工程悉臻平穩安瀾誌慶堪以仰慰聖懷惟此後春水將生河源日旺歲料爲修防根本雖年前辦有成數尙未一律堆齊且歲蔴甎石同爲儲備之需亦應乘時採購以貲應乎臣現惟分飭兩道七廰撒手分投䟎辦勒限一面催司撥欵源源接濟俾裕修守而重河防所有凌汛安瀾緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○慶裕片再本屇越南國王遣使呈進貢品先經臣飭委補用道員張桐熙補用知縣林隆安帶同補用巡檢朱森溪曁咨提臣馮子材遴委提標右營遊擊國樑前往接護奏明在案嗣張桐熙因感冒患病請假暫在南寍調理一面飭林隆安等赶緊護送前進詎林隆安等彈壓未能得力船戶沿途躭延張桐熙病體漸愈赶往督同催䟎來省據藩司范梁請將林隆安朱森溪國樑一併撤換飭委補用知縣况章美試用縣丞顧樸誠並由提臣攺泒融懷營叅將左殿甲接替仍飭張桐熙督同小心護送前進理合會同兩廣總督臣張樹聲附片陳明伏乞聖鑒謹奏軍機大臣奉旨知道了欽此○○山東巡撫臣周恒祺跪奏爲東省本年起運光緒六年分漕粮實數恭摺仰祈聖鑒事竊准部咨光緒七年東西陵官兵及密雲保定等處駐防應食粟米仍應循案均在山東省光緒七年起運六年分漕薊糧内截撥令將應徵漕糧奏報等因當經轉飭遵照去後兹據督糧道陸仁愷詳稱光緒六年分漕糧除秋災蠲緩外實應徵大漕及薊糧攺運京倉共米三十萬一千六百六石三斗八升六合八勺又淄川縣帶徵光緒二五兩年漕糧共米二十四石八斗六合三勺統共應運米三十萬一千六百三十一石一斗九升三合等情詳請具奏前來臣覆查無異除將細數淸册咨部查照並催令赶緊飭帮兌運開行外理合恭摺具奏伏乞皇太后皇上聖鑒謹奏軍機大臣奉旨戶部知道欽此○○督辦軍務大臣伊犁將軍奴才金順烏魯木齊都統奴才恭鏜謹跪奏爲遵旨揀員署理古城巴里坤領隊大臣員缺恭摺具奏仰祈聖鑒事竊奴才等於光緒六年十月十六日准兵部咨光緒六年七月二十八日奉上諭喜昌出差烏里雅蘇台參贊大臣著桂祥署理額爾慶額着署理科布多帮辦大臣古城領隊大臣著金順揀員署理等因欽此又於十月初四日承准軍機大臣字寄八月二十四日奉上諭金順奏邊防緊要請仍准暫留領隊大臣一摺等因欽此奴才金順遵於行營記名人員内遂加遴選與奴才恭鏜往返函商意見相同查有頭品頂戴記名副都統吉林烏拉正白旗佐領訥恩登額巴圖魯魁福戰功屢著操防素勤堪以署理古城領隊大臣員缺又查有頭品頂戴記名副都統荆州駐防正黃旗蒙古佐領恩澤諳熟旂務人尙明白堪以署理巴里坤領隊大臣員缺恭候命下卽由奴才等飭令迅卽赴任以重職守　將遵旨揀員署理古城巴里坤領隊大臣篆務緣由恭摺具奏伏乞皇太后皇上聖鑒訓示謹奏軍機大臣奉旨看照所請兵部知道欽此○○岑毓英片再黔省貴筑縣經管紅白二岩及白馬洞水銀厰每年約解抽課水銀變價銀一千四百八九十兩不等又興義府經管廻龍灣水銀厰每年約解抽課水銀變價銀一千四五百兩不等又入寨同知經管羊伍加河水銀厰每年約解抽課水銀變價銀二百二三十兩不等文册亨州同經管坡㘭板階原砂雄黃各厰每年約解抽課變價銀五百八九十兩不等自軍興以來苗敎各匪作亂道路梗塞商販不通各廠均無人開採一律停辦所有貴筑縣興義府八寨同知册亨州同各屬應徵白馬洞等處厰課自咸豐四年起至光緒二年止均未徵收業經前撫臣奏請寬免奉旨允准在案兹查貴筑縣經徵厰課自光緒三年起至五年止共應解銀四千五百七十二兩零興義府經徵廠課自光緒三年起至五年止共應解銀四千四百四十兩零八寨同知經徵廠課自光緒三年起至五年止共應解銀七百八兩零册亨州同經徵稅課自光緒三年起至五年止共應解銀一千八百四十二兩零現在全省雖已　淸而地方元未復尙無殷實商戶採辦以致課項無徵並非各員經徵不力亦無已徵未解情弊據藩司林肇元查明歴任各員未徵數目開單詳請奏報前來合無仰懇天恩俯准勅部查照上屈蠲免成案一律寬免之處出自逾格鴻慈除開單咨部查核外謹附片陳明伏乞聖鑒訓示謹奏軍機大臣奉冒着照所請該部知道欽此○○何璟片再閩省京控奏咨交審未結各案向係半年彚奏查叅嗣准部咨如實因要証未到未能依限完結准予展限等因節經奏咨展限在案兹屆半年彚奏之期查奏交案件除南靖縣民張龍光一　業經審明奏結南安縣附貢生楊鼎泰一案由司訊擬具詳另行辦理外尙有未結彰化縣職婦林戴氏彰浦縣民陳風烈海澄縣武生藍忠庸南靖縣民謝發及續准步軍統領衙門奏交詔安縣鍾森共五案其咨交案内詔安縣民婦林吳氏一起已由司審明詳辦尙有未結彰化縣革員林　國長泰縣民張講鄭烏定南安縣監生　國勲晋江縣　婦王蔡氏及續准步軍統領衙門咨交同安縣民婦何黃氏馬巷廰貢生許經邦龍溪縣民周興平和縣民婦張林氏晋江縣民蔡菊良永春州監生陳驣恩嘉義縣文生陳春沂閩縣民林陞杰曁都察院咨交武平縣童生曾敏共十四案或傳提人証未齊或行查尚未復到致稽定讞委非無故遲延亦非提解不力由司詳請展限並聲明彰化縣民杜應時黃連蒲洪壬厚及例貢林文鸞京控四起應歸林戴氏林尊國案内辦理等情前來除分咨吏刑部暨都察院步軍統領衙門查照並飭分别催提解審查復外臣謹附片具陳伏乞聖鑒再福建撫臣勒方錡帶印渡台所有巡撫衙門題奏事件奏請由臣代辦至閩浙總督係臣本任毋庸會銜合併陳明謹奏軍機大臣奉旨知道了欽此○○衛榮光片再臨晋縣知縣艾紹濂治理通達堪以調署山陰縣知縣所遺臨蝁縣知縣一缺係屬煩缺在在均　竪要未便稍涉遷就查有山陰縣知縣成熙　斷精明堪以互相調署據藩臬兩司會詳請奏前來臣到任未及三月例不加考前護撫臣未及具奏旋卽　事移交到臣臣復查無異除分飭知照外理合附片陳明伏乞聖鑒謹奏軍機大臣奉旨知道了欽此○○岑毓英片再荔波營遊擊關防於同治五年因賊陷荔波縣城　失經前撫臣張亮基刋綸本質關防暫行應用茲據該營遊擎俞士瀛呈報由藩司林肇元查明詳讀奏懇頒發前來臣查各屬城池失守遺失印信例應另請頒發令無仰懇天恩敕部另鑄荔波營遊擊關防一顆頒發來黔 
 
 

Page 5

 
 
俾得轉發啓用以昭信守謹附片具陳伏乞聖鑒訓示謹奏軍機大臣奉旨禮部知道欽此 
[浙省撫轅抄]  
　　三月初三日同知夏之時禀知藩司委石門縣騐倉廠並盤查積穀差叩辭同知銜分發試用通判貢廷楨由京騐放來省禀到啓經歴莊鳳雲禀見叩辭赴龍山茶捐厘差○初四日補用同知陳恩受禀見辭赴安昌接辦厘局差鎭海縣于禀見叩辭赴任鹽運使銜候補班前補用道正任台州府徐士鑾禀知交缷篆務曁厘局交代淸楚回省差人禀到請感冐假兩天 
[蘇省撫轅抄]  
　　補二月初六日同知鈕承筵禀知丁母憂知縣范壽棠謝委署陽湖縣事○初七日未入陶壽變缷署丹徒司巡檢事回牌示照得佐雜月課定於本月十二十三兩天考試摘略本司示以在省佐雜各員每逢傳見不齋今照江甯例明定章程如遇措資等因必須預爲禀明如一次傳見不到者記大過一次二次不到者記大過二次三次不到者永停差委四次不到者詳叅等諭○初八日知府存壽禀謝甄别加考留省以繁缺補用布庫大使楊文炳辭赴吳震寳提漕項差分發江蘇分缺先補用道庫大使樊恭振浙江人禀到從九張金寳缷署松川沙司獄事回 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
