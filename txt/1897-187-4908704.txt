# 1934 - 187 - 4908704

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡請求經濟之學者莫不本爲圭臬風行海内幾乎家置一編矣厥後江右錢新泉别駕有續集之刻近年上海葛君子源又以饒氏之舊祇采自道光以迄同治雖名臣奏疏私家著述已有美必收而於海防礦務諸學尚付問如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繒議院史學官制兵政諸門多至四十八卷分門知類詳愼校讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋四元續編卅本四元三編八本一元六角并購者碼洋九元六角在上海三馬路申報館申昌蘇申南北掃葉山房發兌 
[振興女學議]  
　　嘻我壹不知中國之視女子何以竟與男子迥殊哉猶是血氣猶是靈明而獨不令其博通典墳熟諳經史坐令深閨鎖閉日惟與傭嫗使婢雜居所職者惟縫紉所議者惟酒食卽有之無稍識者亦祗粗知帳目解閱通書而已古所稱詠絮頌椒淸才淑望迄今已不可多得而欲求如男子之窮年矹矹惟日孜孜菲史枕經上下千古者千萬人中曾無一二焉豈女子果不堪造就歟夫亦無學塾以爲之涵育薫陶耳若泰西則不然女子自幼卽入塾攻書富室大家往往不惜金貲悉心培植故有學成而爲船主者焉爲律師者焉爲醫生者焉爲主筆者焉此外則天文師圖繪師以及學塾教習公署譯史亦無不有女子參錯其中甚且有不甘以巾幗自拘求入議院爲議員或請當出使大臣之任者見諸日報具有明徵噫以彼則才識獨長以我則聰明自囿我中國四萬萬黎庶豈不因此而一半成爲廢材乎聞之西國名儒謂彼中女子年及五六齡未有不送之入塾者蓋女子才能本與男子無異男子須學道以明義理讀書以增識見豈女子而獨不能此女子之宜學者一男子在家時少女子在家時多子女成行端資母教母苟未嘗學問子女曷賴以陶成此女子之宜學者二女子不識字則所司者惟中饋耳曷以知中饋之外天壤間尙有義藴無窮乎天旣畀之以靈明而我自汨没之是逆天也逆天者不祥此女子之宜學者三女子苟心如頑石目不識丁他日或適通人相對漠然安所得幃房之樂惟幼旣入學斯畫眉餘暇討論古今相友相師别饒樂趣卽桑弧逢矢男子志在四方而繡罷紅窗一編相對亦足以消永晝而遣離情此女子之宜學者四顧僕則以爲中國古之女子亦何嘗無學問哉周禮九嬪掌婦學之法以教九御漢班昭著女誡唐宋若昭著女論語長孫皇后著女則博至三十卷是非深明禮義爲學閎深烏能下筆成文垂示後世乎近世桂林陳文恭公輯訓女遺規漳浦藍鹿洲先生輯女學之二書者亦頗淹貫詳明大旨謂女子惟識字知書而後能明大義明大義而後能正心誠意以齊其家先正名言誠哉不磨之論也自鄉曲老學究有女子無才便是福之語於是爲之父母者咸不令女子解詩書藏之深閨幾如珍玩他日者及笄而嫁惟是驕其心志縱其性情悍者或且視舅姑如路人叱丈夫若奴隷生有子女亦沾其習染洎長成而乖戾驕矜豈非女子不入塾階之厲耶如謂女子一知文義每喜觀淫詞艶曲以致吟風弄月時露閒情屏角燈脣偶傳綺語越禮之事卽自此而興殊不知此惟略涉文墨之女子則然耳我輩文人亦豈少有才無行者是必牖之以禮義範之以規矩導之以德言勉之以倫紀而後乃能繩趨矩步四德兼全古稱王化始於閨門女教所關不綦重乎况今者風氣亦較從前大變矣自天足會女教士勸人家不可令女子裏足於是一唱百和多有以女子大足爲合宜者意蓋謂足大則行步從容與男子無異凡男子所爲之事女子皆可任之然僅效男子之大踏步出門而胸中仍無些須文墨氣豈不將縱成强矯幾與海濵挑鹽婦無殊哉靜焉三思夫亦可發一噱矣抑又聞之日本一海東島國而女子無一不識字通文國中學校如林就僕所知者有華族女學校高等女學校尋常女學校女子師範學校外此而爲民間私立者更不可以僂指終以故彼國男子多剛暴性成獨女子則無一不於柔順婉愉中微露方家舉止豈以我堂堂大國而教育女子之道反可以遜於日人乎願與留心陰教者一商之 
[蘭池淸馥]  
　　京師采訪友人云醕賢親王陵寢在京北百里許與黑龍潭接壤陵前古柏一株黛色霜翠大可蔭數畝月前忽有工人操斧斤以伐詢之知其事者謂醕賢王週年大祭皇太后皇上將親臨賜奠此樹週當饗殿之前有礙行禮故内府大臣奏請懿旨伐去也○五月十七日值户部開庫之期不知因何領餉諸員弁至午後皆未領而散○前者奉旨交刑部審訊私刊鐵路章程招搖撞騙之已革武舉李福明兹經刑部擬定流三千里之罪具摺入奏奉旨依議欽此刻下兵部已核定發配江蘇於五月二十日起解○五月十九日宣武門外西草廠胡同某宦家僕婦以珍珠百餘顆託比鄰某氏婦代售適一男子自鄰婦家出鄰婦卽將珠包遞與男子啓而略視怱怱携之以去久之不見男子返詢之鄰婦鄰婦故作驚駭堅稱不知僕婦忿甚與之相爭鄰婦堅不肯承且云不識男子爲誰蓋意僕婦竊自主人家不敢聲張故設局以騙之也殊不知珠係某宦太夫人之物僕婦據情回禀太夫人卽告知某宦將鄰婦及僕婦一并送交北城坊署究詰情由當推鞫之餘不難隠情畢露也 
[臺疆近事]  
　　日本東京日日新聞云某日臺灣總督函達東京謂邇日宜蘭民心不甚穏固東歴上月初九日混成第一旅團長派守備野戰砲兵一小隊由臺北赴宜蘭防衛初十日淸晨錫口分遣隊與憲兵包圍三張犁誘得土民十五名以其跡涉疑似也○某日諜者報稱有賊潛伏罩山及四十九給附近搶掠土民因之派一小隊赴四城一部隊赴十闔附近剿之○土民首魁柯龍波張呂赤率其黨羽三四十名據守頂新莊山中混成第二旅團因派雲林守備隊中三小隊前往到則若輩已遁逃不知所之矣○日本欲設海底軍用電線於澎湖島漁翁島之間爰派冲緼丸載一切器械由長崎前往刻已安抵澎湖矣○臺北縣境内自今年正月至五月土人之被生番所殺者多至七十七人負傷者五人據云日本人無罹此者嘻豈生番而亦憚日本人之勢燄乎是說也我未之敢信 
[觀察還轅]  
　　鎭江訪事人函云署理常鎭通海道曾經郛觀察前赴姑蘇謁見撫憲趙中丞面禀要公事畢由蘇乘舟蒞滬於初二日附招商局江孚輪船上駛初三日午後四點鐘行抵京口鎭城文武各官聞信之下咸赴江干恭迓觀察旋卽登岸乘輿回署 
[巡勇捉賊]  
　　蕪湖訪事友人來函云近因地方宵小不靖查夜弁兵異常戒嚴上月二十一日晨光微動保衛營饒守戎督勇巡至徽州碼頭河沿忽見四人形跡可疑上前喝拿其人卽向西飛奔幸駐紥河南之保衛勇恰自江口喚籌從寗淵觀巷口穿出迎面而來遂將四人一律兠獲搜其身畔有小刀兩柄供認由繁昌三山行竊來無至此尙未 
 
 

Page 2

 
 
得　等語當卽解至保甲總局經饒芷薌剌史訊出向爲積竊不諱各贈兩部鼓吹移送縣署收入囹圄想須加重懲辦也○又二十三日緝捕線勇巡夜至河南村雞聲已喔喔矣忽從第三百零四號駁船内緝獲匪類一名解局研訊供稱徐姓名大馮春間在蕪曾穴壁逾墻行竊數次後因巡防過嚴遠颺别埠今早始返因見線勇前來無可躱藏避入駁船並稱歴試空空妙手於各埠皆經懲辦有案云云局員訊明後卽飭地保持帖連犯一併鎖帶蕪湖縣收押途次並派局勇二名護送不料該竊素善泅水行至江西會館門首忽地將辮線挣斷向西飛奔地保等以前面大江僅救生局與仙姑廟兩條出路急飭人分頭兠捉已則躡足狂追詎竊奔至接官亭卽向江面聳身一躍茫茫大江蹤影全無地保方懼溺斃呼人打撈俄竊已由江底露立水面放划追捕竊又泅去不知所之如此數次始由江心露出上身從容踹水由南岸逸去時蓋黄昏人影蒼茫渡河追查則已不知所在回局禀告局員大怒謂總由汝等疎忽之過現已轉禀道憲不識該地保局勇能否懇恩免責否 
[加惠士林]  
　　杭州訪事人函云浙省各書院向有例奬係劉仲良制軍撫浙時籌欵生息每月每院發給百元以三十元歸望課七十元歸官課按數奬給已閱多年上年廖中丞振興西學特設求是書院因經費不敷將此例奬移作西學之用望課仍照舊例朔課由主試官憲捐廉給奬本月敷文朔課係運憲世都轉主試照章奬詳七十元崇文係關道憲王觀察主試因本月係五六兩月夾課特加倍發給奬洋一百四十元肄業生童莫不頌上憲之嘉惠士林有加無已也 
[歡騰細柳]  
　　揚州采訪友人云今春江蘇巡撫趙大中丞奉旨出轅大閱分别奬賞各營大約以技藝精嫺與否爲等差某日揚州營奉到中丞犒物叅將袁叅戎查照單開發給聞現任實缺各員弁所犒爲袍料褂料荷包扇套候補千把以及世職投効曁馬步戰守各兵則係洋銀一時麾下三軍歡聲雷動聞藤牌隊獲賞最優云 
[邗江盜案]  
　　揚州采訪友人云距郡城西南約數十里有名新集者一大村落也本月朔日夜已過半忽有盜匪多人擁入集中某姓家擊破其門肆行搜攫事後某姓喚同坊保開具失單入城報案地方官卽會營前往履勘遴派捕役四出跴緝說者謂日前行刦邵伯某姓家之盜犯四名方奉文斬决傳首犯事地方示衆辦理不可謂不嚴矣胡彼等若罔聞知依然作此緑林事業斯眞等性命於兒戲視法紀如弁髦者矣噫 
[秦淮消夏]  
　　金陵訪事人函云秦淮以水得名裙屐少年每以不近水爲未能免俗而於緑葉成陰時尤以落日放船爲識時務之俊傑蓋以垂楊兩岸水面風凉蕩漾中流爽人心目非此不足以銷夏也雖河僅一衣帶水不足半里而桂檝蘭橈每銜尾相接直至玉兎東升羊燈回照不啻賈似道之滿湖燈火耀同白晝就中鶯燕咸執紅牙唱楊柳岸曉風殘月爲客侑酒以致良家婦女亦相率上瓜皮艇子偷聽霓裳一曲以爲繡餘歡樂卽至鼉更數轉而管絃簫鼓之聲猶與風水相吞吐此景殊覺怡情○石壩街有某甲者坐承先業家道小康其堂上只一六旬老母甲素有登徒癖終日無所事事惟於花天酒地作千金買笑之舉甲母廉得其情屢以婉言勸阻而甲以爲不入耳之談來相勸勉不聽近日家中落典質一空而甲猶不知悔其母賭此情形鬱鬱不樂遂患瘋症日前狂奔至某妓院將室内陳設搗毁淨盡院中不敢與較然病已深入無可救藥爲子者將何以爲情耶○南門外河下地方有一十二齡童子忽於某日失足堕水旁觀者大聲呼援時適泊有柴船舟子急解衣入水移時將童子托出送至岸邊其家人欣然接去并許謝以青蚨一千詎料舟子救出童後忽又入水良久不起同件心知有異設法打撈得其尸於十數武外耳目鼻口均被泥塞俗以此爲遇鬼然則舟子殆以救人之故結怨於鬼故卽攫其命以爲報復歟 
[浙省科塲保甲委員名單]  
　　杭州訪事人函云每届大比年分各府士子雲集省垣外來赶考各商多賃屋市肆中開張店鋪以博蠅頭而匪徒亦多混迹其間滋生事故歴届每於六月間添委科塲保甲各員以資查察現臬憲丁濳生廉訪已查照成案給札下委矣銜名鈔錄於後上城總巡王稀中城總巡趙長保下城總巡朱其珣各叚分巡府照靡姚裕均縣丞賀眉良趙堃巡檢吳世培潘昌增從九品吳翔麟趙炳煇李鴻遠未入流毛順鴻又艮山門外委府經歴藩鋐先鳳山門外委驛丞顔鍵翼拱宸橋卽委分巡從九品徐宗藻兼理○秀水縣金大令廷棟於本月初二日因公進省禀見各憲次日卽辭回署○杭地開埠通商興築馬路刻已次竣工而淍未成市橋西則店鋪林立生意頗繁現有吳下妓也雇舟來杭擬在該處營築香巢以牟利市船泊某處河畔而尋花問柳者已絡繹於途總巡程大令飭差驅农不准在彼停橈亦維持風化之意女 
[西湖逭暑]  
　　杭州訪事人函云去冬浙江奉化縣監内有越獄逃犯周化生一名當由畢大令購綫訪緝不日卽行拘獲解省審訊後臬憲詳請咨部核辦兹於本月初一日接到刑部釘封文書飭將該犯照例處絞丁廉訪爰札委仁和縣蕭大令監視行刑大令奉札後隨於次日會同城守都司張都戎將犯绑赴市曹處絞訖循例先至土榖祠拈香然後赴各上憲衙門禀報銷差○前杭州府知府馬太守昻霄於咸豐庚申年二月二十七日粤匪圍陷省城不屈殉難克復後上憲奏請賜卹而祠宇未立以致祀典闕如去年浙省紳士以太守任杭府時興利除弊而又臨難不苟爲國捐軀爰臚列政功事實禀請撫憲廖中丞奏請附祀於吳山葉公祠内蓋葉公諱堃係前任杭嘉湖道與吳太守同時殉難者也現已奉旨允准因製成栗主於本月初一日由府憲親送入祠是日官紳之衣冠往祭者不下數十人亦可謂生榮死哀矣○浙江提督學院徐大宗師考試六月分書院加課現已札行各監院傳知肄業諸生定於初四日在本署考棚扃試監院奉札後已轉飭各書斗知照矣○浙省應解地丁京餉刻由藩憲撥發第六批餉銀六萬兩委候補縣俞大令宗淵管解至京 
[鴛湖放棹]  
　　禾郡鄉民講求蠶桑之事而於耕種則不甚措意故或耔或耘咸雇東帮鄉民代爲從事日前已多約伴來郡晚宿郡廟及諸寺院頭門外每晨分往城外北麗橋魚行橋等處以待土民雇用每日工價約二百五六十文賤至二百二三十文惟痴龍善睡不肯興雲以致南畝西疇土如龜坼鄉民望切未知碧翁翁果何日以尉吾民之願也○城廂内外各店鋪居民醵資傳菊部諸伶唱演太平神戲紅男緑女結伴往觀端木氏所云舉國之人皆若狂者不啻謂此也 
[試事肇事]  
　　租界中行駛馬車工部局向有定章不准爭先恐後巡街各捕如遇有任意飛駛者拘解捕房轉送公堂議罰無論官商有犯必儆一秉至公並無偏袒蓋深恐肇事也有浙江人陳某僑居本城西門相近家道豐厚自備皮逢馬車一輛令馬夫在西門外斜橋迤西教演冀其六轡在手一塵不驚駛往租界一試奔風逐電之能如飛而去行經徐家匯相近突將行人某甲撞倒大受損傷臥地不起經鄉人道獲陳見已肇事當卽逸去衆鄉人遂將受傷之某甲載諸車中勒令馬夫同送至陳處吵閙不已事爲陳母所知給以洋銀十元爲中養傷費令人將馬車拆毁並逐去馬夫以免將來肇禍是誠防患於未然之意也　 
[舟子沈淵]  
　　前晚十一點鐘時有會德豐之第四十六號駁船駛至兆豐路碼頭將欲停泊舟子石金郎以立足不穏翻身墜入浦中急卽撈救已毫無影響從伍大夫遊矣 
[研訊命案]  
　　二十二保十二圖地保楊周齊禀報陳三喜吞服洋烟身死經黄大令親臨相騐昨已紀諸報章矣前日大令升堂傅訊楊保禀稱在大純紡紗廠做工本年五月某日由棉花簍中拾出金約指一枚工頭某中見而取去售得洋銀八圓旋被巡丁高梅林索詐洋銀五圓已如數付給至本月初　日又强借一圓陳不依從高遂百般恐嚇聲言欲送官懲辦以致陳情急吞烟自盡屍妻陳殷氏訴稱小婦人年二十有二揚州府屬江都縣人丈夫於去年來滬就大純紡紗廠執役本年五月某日從棉花簍中檢出金約指售與工頭得洋銀八圓未幾卽由廠中同 
 
 

Page 3

 
 
畢十一人嬲令置酒以饗用去二圓旣而高又勒索五圓二角其時丈夫所得洋銀早已用盡不得已將自己衣服質得洋銀二圓又向人借洋一圓給高取去本月初八日高又向勒索聲言如不應命定須送官究辦丈夫因此情急吞烟而死伏乞伸寃高供稱小的亦江都縣人在大純紡紗廠代充巡丁陳前竊王正寳所薦工人小劉四之衣物後王在家信致小的令向陳索償大令𠮟令從重笞責二百板 
[五訊租船案]  
　　租船一案已經四訊昨晨十點半鐘時前署常鎭道蔡觀察與譯員鳳太守英總領事韓能君副領事薩允格君又復傳齊鳳被在天后宮行轅覆訊先據小威金生之代辦律師納爾生問白納處曰支應局如何派兵輪船看守武寗輪船答派有兵船停於武寗輪船傍邊不准行駛間租銀究竟付過否答彼時已付過銀七萬三千兩計租銀已付至四月三十號惟内有銀一萬二千兩係徐總辦自許給我納律師曰現須將禀詞申說禀詞中第一第二第三第四欵與被告禀詞一一附合而被告則言不對第五欵亦相脗合問第六欵中收到支應局銀兩有否白納處答稱有之惟此爲保險之用係屬私欵並非公用問共多少约在何日答共銀一千六百兩約在八月中分二次收下當時曾出借據旋卽檢呈借票底二紙一係六月二十七號收銀六百兩約期二月後拔還一係八月七號收銀一千兩約在交還輪船五日之後結淸船上水手人工辛俸時淸還問此欵曾否淸還答未曾故借據尙存在支應局未曾收還問彼時是否已與徐商定還船答稱是問爾如何無銀答因租支應局輪船墊用各欵及修船購辦物件爲數甚鉅以致無銀納律師又謂第七第八兩欵亦無不合第九欵内所開各項修船價銀被告禀詞中則言或有未曾知照或有不應修理或有應修而嫌價太大究竟若何答稱凡修理輪船無有不往知照者况所修者並無不應該之件其價亦不昻貴問如此辦理支應局承認否答不肯承認問被告禀詞中言信隆殓彼銀兩有否答並不欠銀问第十欵爾欲索銀一萬二十兩何故答係支應局允許認償各欵之用且皆面許問被告言扣留船隻因知信隆行將欲倒虧究竟如何答彼時虧欠不大問如何無銀答因租船之後各項墊欵甚大支應局不肯承認以致虧空支應局不照合同做事致行中虧銀五萬九千九百餘兩問被告言爾自己不好以致虧本答並非因此之故其實被告大有不合後求上憲飭令支應局照合同做事嗣因不照欲向索賠銀五萬兩卽所虧之五萬九千九百餘兩亦應支應局賠償問被告言爾之力量不能承租四船答豈有不能其實因船上機器損壞各物不全之故豈我力量有所不能問被告言武寗船機器是爾自己弄壞答並無其事納律師謂彼言是用人不妥當第十一第十二第十三第十四第十五等欵亦無不合第十六欵被告言船上有老軌並未領過執照之人答有英國所領之執照且有德國所領之執照問寗州輪船駛至燕臺後私自開至香港如此辦法洋關上有無言語答無問彼言爾在香港欲將寗州船賣去有無其事答租下之船豈能擅自售去問有人知照爾在香港涉訟如訟得直原告不肯承認訟費許爾將寗州船賣去有之乎答係有人寫信知照第十七欵被告言爾擅自將船上物件賣去有無其事答未曾賣過問支應局向爾說過還船後略貼銀兩之說有之乎答有之我不肯允問有無他項憑據答有卽檢呈致劉峴帥電信一封上云督帥鑒事經半月曾總辦尙不收船淸理墊款又多半月虚費萬分焦灼求大帥催曾速了等語後徐又由南京來信一封其上則言總督責備曾郭徐三人如何船未收回反肯借銀與洋人如不將船收回須奏知國家照四船造價嚴追等語至此小威金生向武寍輪船主言曰爾是否在武寍船爲船主答是何日做起答自始至終向在武寗爲船主後惟調上新福建船一次問在何時答在點淸物件之後卽行上船問在何日答在去年二月十九號或二十號問同何人點物答徐總辦及尙有一船上大夥候徐至兩三日始來同點無有淸帳惟尙嫌太少恐不足用純索亦少故不能開行此係船面之物至船艙中應有不有者甚多純索一條可用餘均舊壞不堪當從船塢拖出時尙扯中國旗號惟洋關之文憑無有約緩一天接到文憑於二月二十六除開船船上司機人卽言汽門壞恐汽不足後開往長江出口有七十邁路程船卽損壞時天氣不好船上又裝有客貨當卽拆回問此船究係他人弄壞抑係自壞答實是自壞被告言武寍船是信隆洋行囑船上人弄壞無其事答並無其事因定於禮拜午後兩點半鐘再行覆訊三 
一 
[英界公堂瑣案]  
　　包探韋阿友禀稱前晚野雞倡婦楊顧氏喬裝男子游行四馬路中手持雕翎扇身穿官紗長衫顧影自憐臨風搖曳適經二十六號西捕看破拘入捕房今者捕頭令小的解案請訊楊顧氏供稱小婦人係蘇州府屬某邑人屠别駕著交官媒管押一月然後遞解回籍○包探沈金隆禀稱賊犯李昌紳潛入吳淞口某營中竊取洋銀十二圓携之來滬經小的拘獲告知捕頭送請究辦某營中失主王阿桂投案領贓李供認行竊叩首求恩别駕判令笞責二百板○包探徐榮珊禀稱賊犯張小三陳阿庸串竊新閘江蘇樂水廠内舊鐵若干報捕後捕頭令小的緝獲人贓送請究辦江蘇藥水廠洋人投案聲訴情由張陳同供稱小的確曾竊鐵今贓已弔去不知辦理可以稍寛否别駕判令各笞責二百板管押一月○包探趙銀河禀稱賊犯陸和西竊取陳愛林家綢布衣服及銀首飾報捕後捕頭令小的緝獲人贓送請究辦愛林娉娉嬝嬝投案領贓陸供稱小的窮苦不堪以致行竊别駕判令笞責五十板○包探倪順泉禀稱賊犯陳安卿屢經到案受懲昨又竊取某姓家皮褉布衣報捕第捕頭令小的緝獲人贓送請究辦陳供稱小的係福建福州府屬某邑人以後不敢再犯矣求恩姑恕一遭别駕判令管押半所然後遞解回籍 
一 
[法界公堂瑣案]  
　　計小漁訴稱某日由寗波附招商局江天輪船來滬旣抵埠雇小車裝運行李野鷄挑夫張心才出而阻撓强將行李挑至小東門外泰和客棧中途失去一衣包因之開單訴請追究張供稱計喚小的挑運行李行至中途有伊所挈之十餘齡孩子將衣包接去計稱並無其事實係張設心吞没務請嚴追大令著將張押候交人保出限三日内將衣包繳案○招商局金利源棧房所雇印度人口操華音訴稱某日偷兒陳阿大紏同李阿仁周正甫徐阿三等割開麻布包竊去檀香數枝當場獲住人贓送請訊辦陳周徐同供稱檀香遺棄於地小的等見而拾獲交還管棧之廣東人李供稱小的袖手旁觀悮被拘押大令與何繙譯官會商之下著將陳李各枷號半月期滿後笞責二百板周徐各枷號十日發碼頭示衆○浙江寍波府屬某邑人李呂氏被湖北某邑人萬貞桂誘之來滬旋經夫弟子炳生尋獲控經大令訊供笞責押候過堂送縣昨日李投案禀求免送並呈失軍請追各物大令問李呂氏所帶衣飾現藏何處供稱小婦人來滬後借住永興里只有隨身衣服並無首飾帶來李堅請究追大令與何繙譯官會商之下著還押所候傳某水烟袋店主某甲到案訊核○太倉州屬嘉定縣人趙沈氏被無賴鄧阿三誘之來滬鬻入蘭芳里鴇兒徐氏所開花烟館經捕頭訪拿送案大令判令將鄧枷號笞責趙沈氏暫押捕房待其夫趙銀河具領案懸日久趙之蹤蹟杳然昨日大令命帶案略訊飭送上海縣請黄大令備文遞解回籍○太倉州屬嘉定縣女郎王金寳被歹入陳璞齋誘之來滬寄寓某處小客棧内連宵姦宿旋復押於某鴇所開花烟館賣娼未幾又欲轉賣至浦東某姓家金寳中途啼哭經包探帶入捕房捕頭令解請大令訊供判令將陳枷號三月期滿後從重笞責五百板金寳暫押捕房著函致家中速來具領事已隔數日矣昨日大令命提到案飭送上海縣請黄大令備文遞解回籍○前製造局生鐵廠委員陳江峯之妾陳張氏投公堂控已歇工人楊金福借去洋銀八十圓圖賴不還大令提訊之下著將楊交人保出理處旣而楊妻倪氏投江海關道轅以陳索賄等情上控劉觀察批示後將案發回飭大令秉公研訊昨日大令傳原被到案檢齊卷宗飭送上海縣署請黄大令辦理并諭令原告自行投縣備質 
[美界捕房紀事]  
　　昨日午前有許子仙許子雲妙春春三人在西華德路爲索錢起釁互相兇毆經五百二十三號華捕拿送捕房捕頭略詰情由以許等在阻界吵鬧理應懲究飭捕解送英界公堂請訊○隖笙初者僦居武昌路第三百三十三號屋内日前爲售地紏葛與陸道生 
 
 

Page 4

 
 
齟齬隖倩甲乙丙丁四人從中解勸事得粗平後甲等屢索酬資隖竟置諸不理昨日上午甲等又登門索謝隖以其纒擾不休喚五百零四號華捕拘入捕房捕頭詰問之下命將原被一併解往英界公堂請辦○衣漢山者整容匠也原籍江寗府屬之句容縣來滬有年設肆於北山西路領某姓女孩乳名阿招者爲童養媳阿招秀慧頗得翁姑歡今已十有三歲矣前日忽被匪徒拐去四處找尋杳無下落因投報捕房求請代緝捕房頷之昨晨經包探石金榮查獲送至捕房捕頭遂傳衣領回 
[善與人同]  
　　兹有張蒙初善士堂上七旬萱壽諸親友餽送桃儀楫承優渥張君擬設筵宴以伸謝悃同人謂與其炎天暑月重開北海之樽何如浥彼注兹益晉南山之壽張君乃仰承慈命俯聽朋言因節洋一百元以助本堂醫藥之資移酒席以濟貧獨善可期同善惟仁慈而及物悅親更見悅人爲母氏益壽卽爲同人造福洵一舉而兩得也[  滬北廣益善堂嚴信厚葉成忠施則敬啓]  
[開局施醫]  
　　本局歴年於夏秋間延請内外諸科醫士施診給樂今仍循舊例於六月初一日開局期隆單日午前貧病給樂其有重症不给就診者可卽到局報明請醫往治車輿之資由局酌給不取貧家分文敝局僻處城南因之西南各鄉貧病不遠十餘里紛至沓來至城南貧户甚多需費甚鉅奈敝局素無恒産放生恤釐義塾施棺一切全賴同志諸善士踴躍樂輸俾得衆擎易舉爲敢凟請以期共解囊金源源接濟庶壽人無非壽世疎財卽是生財行見富貴壽考天之報施有不期然而然者矣[  放生局司董謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案瑣錄]  
　　婦人楊沈氏前日投縣報稱伊走楊聚興撑駕磚瓦船在楊樹浦上貨突被小火輪船　　而至以致相邀夫立足不住落河溺死黄大令升堂訊問先據楊周齊供是地保本月初六日有楊聚興之窑貨船在大純廠外碼頭卸貨被怡和小火輪船撞沈楊落河身死現爲救生局將屍撈獲求核楊沈氏供小婦人震澤縣人丈夫楊聚興　載窑貨於本月初六日在大純廠外卸貨突被怡　　　船撞沈溺斃爲救生局撈獲屍身求免詣騐楊留寳供與楊沈氏同李桂生供浦東人楊聚興船上共有夥伴三人本月初六日在大純廠外卸貨被怡和小輪船撞沈致將船主楊聚興溺斃撈獲無著由輪記中人前來說過　撈獲屍身後再行料理現由救生局將屍撈獲故其妻楊沈氏來　求請免騐十六鋪地保裘寳森供本月初十日救生船撈獲楊聚興屍身經其妻沈氏認明大令得供謂原告旣求免騐准如所請著差役人等往輪記查明緣由核奪○英界公堂送受傷人陳阿素陳阿雲二名及行兇人戴阿三等三名至縣請訊黄大令升堂提問陳阿素供江北人與阿雲爲弟兄行戴阿三是小的之外甥曾經借去洋銀三元今又借去一元因口角被毆受傷求究陳阿雲供與阿素同戴阿三供亦江北人阿素阿雲都是母舅前者曾冋小的借去錢五百文向索不還反誣小的毆伊大令飭仵騐得陳阿素並無傷痕有意朦控著各責一百板戴阿三亦非善類著責二百板押候解回原籍阿素阿雲著赶緊自行回籍不得逗留○葛小弟行竊華順廠洋紗亦經黄大令訊理沈中英供在廠爲出店分廠在浦東裘家木橋前由葛小弟看管去年因失去棉花卽行歇出報知巡防局查緝失物至今未獲五月廿四日葛又來廠住居四天而去至三十晚被葛掩入竊去八二號紗經八十四件並有零星物件藏在某京貨店中爲小的查獲扭局禀控餘贓均在夏火全家亦曾起出現求給領葛小弟供嘉定人在廠中看門此次實係張了頭起意串竊棉花六包會洋五十元與張對分大令得供飭還押候核沈暫退候示○周春三扭控顧晉康誘佔其女前晚黄大令倩蔣剌史升堂訊問周供嘉興人前因觀燈携女阿根出外被顧誘去是以扭案請訊顧供並無誘佔伊女之事求察阿　　年十七歲母親與周姘識並將小女子姦佔是實求察竊史得供着將周責三百板顧等大加申斥各具切結了案 
[上海巡局紀事]  
　　鄉人沈海家居浦大洋　鎭附近前日駕一小舟至楊樹浦華順廠後面浦灘邊掘取沙泥爲廠中巡丁所見當卽扭獲告知總辦送往巡防局訊究李二尹當卽升堂訊問飭責手心五十下從寛釋放○江北人沈虎生以小工度日賃屋於楊樹浦中和　茶肆後第九十八號門牌因以餘屋轉租與葛蘭泉居住未經言定租金旣至一月沈向索甚奢葛又賤其值以致大啓爭端前日互扭至巡防局控告李二尹以兩造各有不合飭各責手心二十下令出外自行料理○著名流氓謝　華向在浦左一帶藉端生事魚肉鄉愚曾由上海縣黄大令訪拿到案訊明惡蹟發往改過所覊禁未幾越墻而逸作舊横行前日突謂南市周合順號内金義順沙船夥某中曰爾船今已進口矣日前我寄爾洋銀一枚托帶天津五茄皮酒奈何不交來甲茫無頭緒謂與爾素昧平生安有托帶五茄皮酒之事謝忿然曰爾竟思吞没我洋銀乎遂大肆咆哮無理取閙旋由船中耆　解勸出洋銀一圓給之謝竟得寸進寸堅索十元不得已訴知合順主人周某遣家丁赴十六鋪巡防中局控請究懲局員蔡蓉卿二尹正欲飭勇往提忽接浦東洋涇鎭董趙仁齋手函略謂謝掌華無端被累已由周公館主人說妥請免究追二尹知其中　有不實不盡因往昭趙董詢以此事趙董啞然曰僕素不干預閒事何嘗爲謝投函二尹頷之回局後立傳地甲協局巡勇將謝拘解局中升座斫訊周遺家丁投案禀訴淸由謝供稱小的係本邑浦東人以　舟爲業前因犯法經縣主大老爺訪拿刻已安分營生一　從前惡習矣二尹謂　所投之信究　誰人　寫供稱此事小的並不知悉二尹喝令笞責始供稱此係小的請妻弟顧金生繕寫二尹判令掌頰八十下提顧嚴訊顧供稱小的亦本地人前日謝浼小的轉請人繕一信函是否冐趙董之名小的不知底細二尹謂屬轉請誰人繕寫　一味含糊二尹喝令從重答責五十板復加詰同依舊支吾二尹命提張問和至案謂本委派勇拘謝　何得從中包庇爾平日作何生理須從實供明張供稱小的住處治下毛家弄碼頭開設張萬和　桶店雖與謝爲友平日實守本分不敢爲非是日見有局勇來　是以爲之排解二尹判令責手心四十下著具呈改過切結交人　出謝申送總巡局請鍾受百明府訊辦○昨報紀張阿二新婚其友湯阿二乘醉閙新房張惡其無禮控諸高昌廟巡防局局員亦素惡爾新房之惡習立卽拘湯至案旋又獲得陳阿二一名查知當日亦在閙新房之列至前晚升堂研訊陳供稱小的係江北某邑人向以拉東車爲　是晚赴張家喜筵由湯爲首乘醉闖入新房以致互相打架然小的惟助興而已二尹判令笞責二百板押候拘墜到案覆訊核辦○湖南某邑人夏喜元存高昌廟左近十四圖中開設烟館局員恐其爲害地方特傳地保到局諭令協同勇丁馳往將夏拘拿研訊然後函送上海縣署請懲 
[白官報]  
　　六月初五日候補道王澍蔭叩謝十八年安徽辦勸順直賑捐出力直隷督王奏保二品頂戴奉部議准知　唐光照禀知奉　写委代辦江燕學院提詞差通判劉　年　知奉委　十叚保田差正任鹽城縣劉知縣楊觀圭戴光葉意深王樹鼎禀知在府署間鍾山尊經兩壽院　卷劉沛霖禀知奉委解准餉差從九吳裘昌禀知赴淮投資　陵參將陳麟書禀知接長江提臺回六令縣失湘前奉憲示調省差委昨知二十六日來憉禀知六合縣任内交代會算　楚前任安徽按察　張學　於二十四日由蕪湖來寗禀日同知鄭者胥禀銷洋務振調差卽辭赴上海　辦商務局差委知縣萬毓淸禀知江都縣任内正雜及積榖　除各欵　尸　　 
[省官報]  
　　六月初五日　補道沈玉麒辭　赴滬同知黄琪禀知奉委文問巡察差　埋禀知奉委文闈差知　張　迪　委代理崑山縣事又郭重光問委代理常熟縣事又楊士　謝委代理南匯縣事又高守訓禀銷鎭江公幹回又孫鼎禀辭赴滬又汪鴨鳳禀銷常縣内河釐局差汉王壽華由滬夾禀銷虹口係甲差前署吳　項兆　禀知吳縣在内交　算結請咨回籍直州判臧毓麒禀辭回上海出口捐局太湖同知孫禀到陰恊鎭李至彪到卽辭行管帶新中水師飛划營遊擊銜儘　都司胡昌　禀知出巡查囑 
[邗江官報]  
　　五月二十九日鄭分轉賣赴省公韓王鹺尹彦存起復回淮分　　事廖鹺尹鴻升禀到○三十日鹽捕營趙都戎由下河巡硝回○六月初一日運卷升座製總局洪分轉　　五臺山船私開局彭鹺尹熙臣起復回淮陶鹺尹福齡委仙六巡護差分發知事劉鹺尹景森禀到○初二日杜　尹思銳　省公幹 
 
 
 

Page 10

 
 
   
 
