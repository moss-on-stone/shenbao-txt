# 1914 - 492 - 4914975

 

Page 1

 
 
   
 
 

Page 2

 
 
時評 
[中國人之對於時局（五）（冷）]  
　　國何以爲人所侮以衰弱故也國佑权衰弱以無力故也何謂無力言財則無財力言兵則無兵力言一葘事則無一切力何以無力力以積而成個人無力故國家無力也個人之財不足故國家之財不足也個人之體力不强故國家之兵力不强也個人之能力智力學力不及故國家之一切力量不及也故欲使國家之不受人侮不終衰弱唯在國人各自增其力也可矣 
　　力何由生動而後生不動决不能生其力也故欲增個人之力必先增其個人之動度何謂動度勤之謂也勤於作事則財呼自增勤於操練則體力自增勤於學問勤於思想則能力智力自增國民之財力體力能力智力旣增則國家之財力兵力一切力自無不增故曰今日救國之要義不在遠也唯在人人自勤 
戰事要電 
[其一（本館特電）]  
　　北京電昨和蘭使署消息九日德軍攻盎凡爾聯軍棄城西退後路比軍二萬餘英軍二千入和境均照約受禁 
　　北京電濟濰鐵道沿線惟博山靑州張店駐有日兵餘詀現由華警看守日兵駐處均張貼布告○勸用軍用鈔票○招用從前鐵路員役對於站外民人交涉均由華警辦理日兵不多騷擾亦減交通部特派員權量現在該處極力聯絡尙得手十四晨日軍由濟開專車往靑州交通部特派員商同車考察沿線情形由日軍工兵隊長自行司機極其重晚三時回濟靑膠線内濰河及七里流兩處大橋被德人破壞現在日軍派工程隊修復七里流不出一星期濰河橋約須一月方可通車金家口一帶鐵道已經修築攻城大炮由此運送 
　　北京電順天時報載日軍應允膠督十二午一時至七時停戰一次在日軍線内運去德兵死者二十人 
　　天津電二十二省聯銜電口口破壞中立進佔不已應速由外部交涉倘日益侵越國本胥危望大總統昭發威信明示方畧某等合膺閫寄職守所在死生以之云云 
[其二（英人字林報專電）]  
　　倫敦電據巴黎公報宣稱法軍已佔據伊泊爾左翼戰事照常進行我軍於培里牙巴克進步一節業已徴實他處均無變動（十四日） 
　　按伊泊爾在比國西法蘭特斯省土爾柯橫西北十五英里乃一要鎭也 
　　倫敦電據亞姆斯特丹電稱昨晚德軍要求比荷邊界愛斯成之鐵路車站降服今晨德兵已佔據該地德國界務委員昨晚曾抵羅森達爾與荷員會商行車事務（十四日） 
　　按愛斯成在比國北邊距盎凡爾東北十七英里羅森達爾在愛斯成之北荷蘭境内 
　　倫敦電據西班牙及葡萄牙京城電稱葡政府已向德國宣戰惟尙未得官中確電又據遲到之十二日葡京電報謂葡政府定期星期五日召集國會解决下動員令問題間駐西班牙德國公使不日將啓程囘國（十四日） 
[其三（德人德文報專電）]  
　　紐約電俄軍已在東普魯斯省邊界附近華沙之南維萊狄斯拉伏夫爲德軍擊敗被俘一萬一千人失砲四十五尊維萊狄斯拉伏夫之南佛巴倫今仍在鏖戰德軍佔有優勢俄軍受創甚重（十五日） 
　　舊金山電東部戰地俄軍處處敗北現正在維斯土拉河東波蘭南部退走且棄離奥國加里西亞省（十五日） 
　　紐約電比國德軍之一部分現向哇斯丹進發該處聯軍處境頗危尙有一部分向西南法邊進發德軍已佔據不魯日（哇斯丹之東十三英里）德軍在列里俘敵兵五千德軍現况處處甚佳（十五日） 
　　舊金山電德國陸軍現局甚佳（十五日） 
　　舊金山電法境德軍右翼之戰事旦夕將决勝負（十五日） 
　　舊金山電德軍在盎凡爾獲各種軍需夥（十五日） 
　　舊金山電英比軍逃入荷蘭境内卸去軍裝者共約二萬四千人（十五日） 
　　舊金山電斐人起事之後埃現亦大爲不靖（十五日） 
　　北京電英文京報載稱日人圖借津浦鐵路工廠修理山東鐵路機車中政府大約不至許之（十六日） 
　　北京電大阪每日新聞載稱日本外相加藤請日政府在濟南府設立日領事署（十六日） 
　　北京電内務部及陸軍部奉總統特諭已聨合發佈一宣言書内述國民三年内所受之困苦並警勸國民勿輕信孫文黃興等黨人之謬說彼等政策必使中國分裂而後快前報謂黃興囘華今悉黃興仍在美洲駐美華使已奉政府命請美國注意黃興之秘密行動（十五日） 
[其四（英人特約路透電）]  
　　亞姆斯特丹電德軍已於星期三日佔據不魯日（十五日） 
　　愛姆斯特丹電今日德兵大隊從盎凡爾向西方行動（十五日） 
　　倫敦電巴黎公報謂德軍從盎凡爾出發已抵不魯日與蒂爾特之間敵軍在我軍左翼者已離里斯河之左岸拉巴塞運河及里斯之間情形如舊我軍在關斯及在亞拉與愛爾培中間之進步頗可注意（十五日） 
　　倫敦電據公報宣稱松姆河至瓦斯河間戰局並未變動敵軍現僅開砲轟擊未以步兵進攻我軍在瓦斯河及末斯河間向克拉盎進發並在泊呂萊之北前進我軍在班因獲德軍戰壕多道我軍於十三日夜間在凡爾登東南擊退進攻之敵軍後十四日進至凡爾登之南通美的之大路（十五日） 
　　巴黎電據晚間十一時公報宣稱我軍今日復在數地點得有進步一爲在里斯河北之左翼已佔據愛斯台爾一爲在萊姆東北兩面之中軍已前進二十基洛邁當此外數處乃在末斯河旁之高地華愛佛境内米葉爾之南瑪爾乞維爾附近（十五日） 
　　巴黎電公報謂聖狄愛左近班特薩地方有一部分攻勢之行動已被阻止（十五日） 
　　倫敦電據公報局在英軍司令部辦事員報告本月九日至十二日之戰情謂此數日内兩軍仍照常疎散開砲損失不大十日之夜敵軍進攻我軍陣 
 
 
 

Page 3

 
 
線彼等佔優勢之地位助以砲隊我軍之炮大爲得力敵軍此舉全然失敗死亡頗衆且謂英軍隊線現如踞齒形有面東西者有面南北者敵軍犧牲人命甚衆卒不能擊退我軍（十五日） 
　　彼得格勒電德國先鋒隊曾抵距華沙七英里以内激戰之後業已敗退距華沙西二三十英里之處仍在交戰居民逃出者今已紛紛囘城（十五日） 
　　彼得格勒電官塲宣布東普魯斯戰地未有更變俄軍曾在泊里齊米塞爾之南擊敗奥軍擄獲將士七人兵五百人快砲數尊（十五日） 
　　西汀其電塞孟軍隊昨在土斯拉獲一完全捷戰詳情尙無所聞惟知奥兵死者及被擄者皆極多（十五日） 
　　北京電英外交部十五日發來官電如下海軍部宣稱英國巡洋艦雅茅資號在蘇門答臘附近擊沉亨美公司之輪船瑪柯曼利亞號並拘獲希臘汽船本土帕洛斯號兩船前傳曾偕德國巡洋艦愛姆丹號同行雅茅資號載有德國俘士六十人（十六日） 
　　北京電澳洲政府謂曾拘獲德國帆船考曼特號該船裝有完全之無線電報器具（十六日） 
　　倫敦電開浦唐來電謂據陸軍大佐白里斯報稱彼之斥候與梅里資之兵一隊在拉特德那交綏俘敵八十名（十五日） 
　　里斯本電安戈拉總督已宣佈戒嚴令頒行於葡屬康戈全境（十五日） 
　　倫敦電泊里茅資歡迎坎拿大急備軍其熱閙爲前所未有漆成海軍灰色之裝兵船隻惹動全鎭人民擁至埠頭觀看歡呼疊作終日不止埠頭岸旁觀者擁擠不堪其景象誠可令人感動台維爾地角砲台於裝兵船入口時放砲迎接步隊船先入騎兵船繼之兵士登岸者絕少晚間船上燈光輝煌音樂悠揚泊里茅資人民及兵隊均有表示愛國之行動澳洲議决籌集英金十萬鎊送與比國以示承認比國對於人類首盡豪勇之職務（十五日） 
　　巴黎電比政府在法境處處受人歡迎卽至貧賤之國人亦以保全比國圖籍爲榮（十五日） 
　　倫敦電德國某報載稱德國現有失業者數十萬人賴賑濟度日冬季之内失業人數必將大增而更可憐云孟政府宣稱孟軍曾在薩拉桀伏附近大勝奥軍一萬五千人聞華沙附近之俄軍獲齊泊林飛艦一艘（十五日） 
　　白加勒斯特電英國地下議院巴爾幹委員會會長白克斯登君偕其弟乘汽車參與羅馬尼亞國王葬禮時爲一土耳其少年開鎗擊傷兇手當場就逮（十五日） 
　　北京電英國外務部十五日官電工黨議員及黨魁署名之宣言書業已發佈黨書標題爲英國之工黨與戰爭謂近有謬說傳布於各國厚誣英國工黨對於戰事之態度工黨極希望和平但此希望已爲德皇所消滅書中痛斥德國破壞比國中立並承認英國於竭盡外交上和平方法後爲榮譽及條約所束縛不能不抵抗德國之侵略行爲德國之勝戰即爲歐洲民政主義之喪亡故工黨决計扶助政府非擊敗德國後無和平可言也地方自治局之總董謂商業凋敝之恐慌全無根據除去極少數營業外失業之較諸預料者爲少 
刻有多數地方報告商業確有復振之象（十五日） 
　　巴拿馬電克里不來港有劇烈之山崩船行爲之阻滯（十五日） 
　　東京電據官中宣稱十四日晨日艦隊之一部分與英兵艦一艘轟毁伊爾的斯及開薩砲臺之一部分同時並有飛機在空中抛擲炸彈交戰之際死英水手一人傷兩人日兵無一死傷者（十六日） 
[東方通信社電（日本人組織）]  
　　東京電日軍飛行隊之報告云伊爾基斷砲臺南方火藥庫之屋頂以及其他重要之地均揭紅十字旗以避我軍攻擊其手段可謂卑劣（十六日） 
　　東京電我飛行機擲爆彈於敵軍砲台之上（十六日） 
　　東京電本月七日有懸紅十字旗之民船一艘現於流亭方面日軍重砲隊瞥見加以威嚇砲擊該船遂逃入滄口即經日軍參謀官臨驗見有偑帶紅十字章之中國人二名據言係來救護日本兵然其神色恐怖且無衛生材料故知其爲德探（十六日） 
　　東京電山東鐵道經日本鐵道隊趧緊修理豫期本月之杪濟南以至攻圍軍地點全線可以開通（十六日） 
　　東京電袁總統派遣章（譯音）中將巡察戰地業已事畢回抵濟據言人民初對日軍頗抱懷欵之念嗣見日軍迷軍紀嚴肅各地人民均甚親賴而與日軍之間圓滿融和殊爲可喜之現象又云此際日軍管理山東鐵道係屬當然之事云（十六日） 
　　東京電商業會議所聯合會討論續行整理行政財政擴張定期航路振興國產產業獨立諸案並决定設立誘導貿易機關及他數項之建議案（十六日） 
　　東京電布烈氏（日本海軍收賄問題即西門子事件有關係之英國通信員）有在法國馬耳塞上陸之際被捕之說聞控訴院已出形式的召喚狀云（十六日） 
　　東京電文部省展覽會自本日（十六日）起公開以便公衆觀覽（十六日） 
要聞 
[法境英軍司令戰報（續）]  
　八月二十四日上午約七點三十分鐘時亞蘭排愛將軍接第五師司令佛格森爵士消息謂敵軍進逼甚力急望援助乃即調集騎隊直接援助之兩軍交綏之際騎兵第二旅司令特里塞爾將軍以爲以騎兵襲擊敵之側翼則可止敵軍步兵更向前進乃實行此策不意距其目的地約五百碼之遙爲鐵絲綱所阻退走之時第七騎鎗隊第十八驃綺隊均受重創步兵第十九旅乃衛守交通線者二十二三十三兩日以火車載至伐蘭西安二十四晨復調駐加洛白爾之南以爲策應第二軍團左翼斯密司杜林爵士所統之軍有敵兵兩軍團攻其正面尙有一軍團逼其側翼故退走之時損失頗大然賴騎隊之助卒能退至新地位巴凡以西以第二軍團守之其右以第一軍團守之右以摩堡巨砲台爲護左以步兵第十九旅駐降蘭白萊間爲聲援且以騎隊在外翼游擊此二十四日薄暮時事也維時法軍仍在退走我我軍除摩堡巨砲台外不能得法軍之助敵軍則力圖抄出我軍左翼余知其志乃在逼余退入摩堡巨而困余于此故覺仍當急退不可稍失光陰余信敵軍已稍疲憊且受重創私敵軍或不致緊追而下阻余實行此策惟此番戰事危險困難同時交迫蓋由敵軍人數衆多我軍戰鬥過勞有以致之也我軍復於二十五日晨間開始退至勒加圖附近上午五點三十分鐘時命後隊迅離摩堡巨巴凡愛特大路且以騎兵兩旅偕第二軍團之騎兵一部分掩護之第二軍團其餘騎兵及步兵第十九旅全歸亞關排愛將軍統帶掩護西面側翼二十三日第四師乘火車開抵勒加圖二十五日晨間步兵十一大隊砲兵一旅及參謀若干人已能聽候調遣余乃命史洛將軍率兵佔一地位以其右翼駐於沙萊塞姆其左翼則駐於勒俠泊里南坎白萊至勒加圖之大路該師駐紥是地第二軍團第一軍團乃得安然退至新陣線我軍曾奉命退駐坎白萊勒加圖蘭特勒西故二十五日全日我軍曾於是處從事築壘掘塹以備應敵然余得悉敵軍進逼我軍者數已大增故對於應否據此陣線作戰一節極懷疑慮（未完） 
[德機飛擊巴黎之自述]  
　　大陸報云據美國前總統羅斯福軍事副官弗特斯鳩九月十二日在德國通訊車中作一報告（該報告爲通訊檢查員所阻故致稽延）略言德國飛艇隊軍官華尼爾係空航家中翔遊巴黎之第一人此次適與吾儕同車開往前行華尼爾身材短小面貌清秀性近沉靜衹帶獨眼鏡一箇前此飛往巴黎之時乃隷屬德將開虜克部下奉命前往法都抛擲炸彈於法境最重要之地如伊甫勒高塔及其無線電機關尤當特别注意惟作此項翔行爲擇處安穏地位起見飛艇距離地面應在五六千尺之高鞾尼爾自言大城之上往往烟霧濃布高遊空際即僅辨認建築之大槪已屬難事况欲指定地點瞄準轟擊乎又言最後略見路上行人成羣結隊引領仰望遂將報紙上所載俄軍逼近柏林不足爲信一段墜擲稠衆之中蓋是時巴黎方以此項消息傳播四方也後又凝思一時始抛炸彈兩枚據言兩彈似應均有诳果旋見某屋已在火焰之中惟其他炸彈生何效力未及探悉蓋忽見有敵軍飛艇兩艘衝出烟霧之上前來追擊不得不鼓輪高避也 
　　敵軍兩艇一爲布雷利奥單葉式一爲保里司都雙艙式後者爲英式飛機華尼爾深知其飛力薄弱斷難高追惟前者乃法人所造其能事如回究未深悉華氏自信德製飛機之速率當較法製者爲强遂盡力而進卒得脫險兩方飛艇至近之時空航家各也手鎗相向互擊第無一中者法艇至巴黎防備軍砲台時已遠落德艇之後遂轉而返　日德艇再至抛擲炸彈一如日昨而敵艇已渺然不再出現矣 
　　蒙司（比境）之戰華尼爾全日翔行空中俯瞰敵軍據言英軍堅忍可嘉各守指定地信毫不退縮直至德枹轟擊死而後已英人當兵特長之性質殊令人欽羨不已也 
　　華氏末言德軍前此之勝利過出常人意料之外推其原因大約有四（一）野炮極夥（二）行軍糧食之部署極爲週密（三）皲士有長行不倦之能事（四）飛艇隊組織之完善云 
[歐戰雜訊（譯華德日報）]  
　　九月十七日柏林函稱德與英法俄三國政府業已締結交換俘虜姓名單之條約德國福郎克埠特報據九月九日阿姆斯特丹電稱比國干特鎭供給德軍安息香一萬立特爾嗬囒水一千立特爾燕麥十五萬啓羅格拉姆雪茄烟十萬枝此外尙有自行車及汽車之豫備件基多但戰事捐稅因有此舉一槪寛　矣洎夫該市市政廳長與德軍統帥商妥後方歸至中途旣遇有無知市民用汽車載機關砲向德軍官轟擊當經擊斃一人擊傷多人幸該市長見其市民已釀巨禍立刻復回德軍統帥處說明愚民無知之故以免誤會其事方寢息否則又不免謠諑紛乘矣 
　　比國里愛巨之格爾得庫蘭特報載有該市之現狀一則據稱里愛巨自經德軍全鄣佔領後一切秩序均已愀復街市電車道先前已停嗣經德軍干涉已照常開車茲有四大工廠亦全部開工如舊營業今日德軍司令官乘星回之睱邀請荷蘭紅十字會本鎭地方官吏及馬斯特里克之婦女等參觀一切 
　　民信新消息報載一英人與一德人談論德英戰事一則其中有二語最有情趣英人握拳擊桌憤钉作色而言曰吾英巴力門非金錢盡而後戰爭不已德人答之曰吾德人民至最後之血點滴盡而已 
雜評 
[戰事盲談（四十）] [  （無名）]  
　　今日之歐洲戰電兩方面又相反對矣不特俄境之戰德興俄各曰大敗敵人也即法境之戰聯軍興德亦各曰大敗敵人夫兩者固不可以並立者也大抵决戰之初未至力竭之時兩方必　有勝負故兩方之消息亦必互異若至一方力竭而勝負大定則其消息必又歸於相似矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[山東戰區之實况（四）]  
　　（本館戰地特派員）（件遣） 
　　膠濟鐵路之大問題 
　　膠濟鐵路（德文稱）山東鐵路日使照會亦襲用其名頗覺含混宜　正之今已完全入日軍手矣日人所藉爲口實者不外數瑞（一）膠濟鐵路爲附屬於膠澳條約之一部分膠澳旣不可存於德人之手其所屬之鐵路當然不能再歸德人管理（二）膠濟鐵路爲德國國家之產業而非普通營業之公司照戰時國際慣例當然可以没收之（三）膠濟鐵路肐爲德國之軍事運輸機關未當受中國中立之制裁日本佔有之不能目爲違犯中國之中立以上三說吾　旣威受中立之痛苦何可不一研究之茲將膠濟鐵路之性質與中立期内經過之事實及日軍此矣西進之情形路述如下 
　　光緒二十四年二月十四日中國總理衙門與德國海公使訂立膠澳租界條約其第二端第一欵載中國國家允准德國在山東蓋造鐵路二道云云此即爲日人誤認膠濟路爲膠澳之附屬品且爲德國國有之原因然原約第二欵即載明蓋造以上各鐵路設立德商華商公司或設立一處或設立數處云云則本路之爲商辦非國有並與膠澳之租借截然爲兩事均　辦自　且吾山東曾入股數十萬元公司董事會照章選舉華董至今按月致送俸金則本路之爲華德所共有而非德人所獨有亦可不辯　　日人所持　第一第二兩論點均毫無根據無席多述惟第三論點係責我不能嚴守中立之問題須以事實證明之 
　　吾國宣布中立在歐洲奥塞俄德法英比七國開戰之後日本向德國宣戰之前所定中立條規二十三條皆係根據海牙協定之陸海戰中立條規對於交戰國爲嚴格之取締如揚子江一帶解除各交戰國軍艦之武裝淞滬各處拆卸各交戰國之無線電站未當絲毫假借此固世界所共見共聞者及至日德宣戰政府對於靑島方面及膠濟鐵路仍取同一之態度毫無偏頗之行爲據記者所聞如德人在直隷長辛店起運大宗軍火擬由間道輸入靑島爲政府所偵知即飭朱將軍在獨流鎭截獲就近送交德州兵工廠存儲德商擬在内地販運牛隻接濟靑島及在訂蘇山東交界處設立無線電站與靑島通消息均經地方官吏嚴密禁阻　靑島戰事將發生之際外交部卽與德公使磋商儉查膠濟路搭客及行李與津浦路一律辦理德使亦即承認記者往來濟南事站　政府所僱變查員中有一美國人辦理極屬認眞華洋人皆一律待遇扣留德國連禁物不少此固靑島避難之中外人士所目睹而身受者日人乃謂德人利用此路爲軍事機關先破壞中國之中立有已誣乎 
　　吾今將紀載日軍佔據膠濟路之歷史矣而德人對付之手段不可不先述及之先是日人旣以　的美敦書致德德人知戰事之終不能名先將靑島附近之大橋轟毁在八月下旬濟南向東之車已衹能開至膠州及　日軍在龍口登陸我國畫定戰區德人知濰縣以東之不能保也又乘大雨損壞軌道之際將膠濰問之鐵橋毁去數座然省濰間之開車如故迨至日軍佔據濰站德人復毁壞濰西橋路數處欲以阻日軍則已晚矣至日人方面亦知濰東軌路旣毁無所可用且非軍事所必需故亦不急急佔領直至九月二十五號大兵已至卽墨後始由昌邑分兵二道一趨坊子以取煤礦一趨濰縣以據車站第五師張師長與之嚴重交涉日軍始暫止進行不意二十八號日歙使忽照會外部謂將押收膠濟全路政府雖嚴詞拒絕日軍竟於本月三號西行矣出發之兵約二百人因昌樂以西路線已斷多係步行沿途佔據各站及長山金嶺鎭淄川黌山各礦六號晚最初到濟之兵不過二三十名商埠德人初欲抗拒後經官商力爲勸解始得無事日軍遂將各站和平接收聞日人急欲通車營業現已將濰縣以東至膠州車路修復省濰間損毁不多接通尤易想不日文有膠濟車開行矣 
[江蘇之縣知事] [  岐逸]  
　　江蘇地方居官僚社會之首位前清候補知縣號稱　餘員極一時之盛元年光復後在職者胥聽命於地方團體之指揮國基粗定官權漸張縣知事稍能展其手腕不意時局變轉日有更張官權之伸乃無比倫縣知事之權力爲計算官權數字之（無盡大）而縣知事之官職愈增寳貴在去歲國慶之前無資格無考試親諸今已其難易與利權爲同一比例此懇求免試特保送試阒行投試之踴躍狀况之所　來江蘇之政界古者無諭洪楊後爲湘人獨占者幾七十年至光宣之交湘漸失勢民國暴興江蘇政界爲江蘇人所有者積百年希望而竟實現詎轟花一瞥不二歲而悉返舊觀江蘇縣知事在元年爲六分之五二年爲六分之三今僅殘餘數人稽其籍貫浙人最多計江寗縣知事樊溥霖等十七人次所殘江蘇本省九人安徽六人直隷山東各四人江西上川各三人河南順天湖南各二人餘黔閩鄂粤各一人未詳者四人聞内有一旗籍新委常熟縣知事趙鴻猷是也 
　　爲知事之途只有應考及免考二種江蘇六十縣中第一届第二届考取知事中署缺者二十三人保免試及已准免試者二十六人（保免在審查中）所餘十一人中有在他案保免者數人　　　知事資格者不足五六人比較部首之合法知事數人者大有逕縣江蘇之奉公守法無往而不見優殊之證據是亦其一端各縣知事壽命最長者二年而已元年到任僅二人爲　榆縣王佐良如臯縣　王於五月就任劉於十一月王山東人爲全省知事壽命最長者二年到任者九人本年新更換者至四十九縣之多則遵照新令驅逐臨時知事更以經免試考試之員也又已見總統命令實補者十員試署者十六員省委而未達部者三十四員江蘇縣知事分類調查之統計如是 
　　齊巡按使到任更動四員爲銅山縣王炎辭職改委唐家源常熟謝保鈞辭職改委趙鴻猷南匯縣嚴僚辭職改委馮成揚中縣徐文　辭職改委劉燿東又睢寗縣梁羅元病故改委于景清前星期政務廳查取未經保免及分發人員清單并江蘇本省籍貫員名單將爲末次之大更動至是江蘇縣知事改革事業完全告終此後更換全係合法之員江蘇治理之隆指日可待吾蘇如斯之福何幸何緣而得此 
與縣知事有同等利權威力而具縮小模型者縣佐是已江蘇宦海中多六七十之縣佐員缺官僚地位得廻旋之餘地關於設凿地點之調查尙未齊全多以前清縣丞典史巡檢之官職視之民國施行之新法令務與清制神似而名爲共和求治之基縣知事最能仰體斯旨之官也第三届考試知事得改分發爲縣佐候補知事之無缺者咸　本届考試知事之意外奇緣爲天降之福也 
　　江蘇分發候補之縣知事兩屆共百員無缺者六七十人有就臨時短差侍旅費程　以爲活者有在各道尹署　　　多苦不可言視彼已得缺者升堂一呼小　　　位高而多金誠有天上人間之别唯自怨時運不齊命途多舛而已傷哉 
[江蘇省現任縣知事一覽表]  
　　縣名　姓名　籍貫　資格　　　　到任年月日　　任命江寗　樊溥霖　浙江　保免　　　　　三五一日句容　唐受潘　四川　第一届分發　　二六七日溧水　管雲金　江蘇　　　　　　　　三四十九日高淳　應祖錫　浙江　准免　　　　　三二十三日　　准補江浦　靳大鵬　江西　第一届分發　　三七九日　　　准署六合　童佐良　江蘇　保免　　　　　三元一日江都　謝元洪　浙江　准免　　　　　三三　　　　　准補儀敬　郝炳章　江蘇　　　　　　　　三三四日東臺　嚴綏之　山東　第一届分發　　三七十日　　　准署興化　胡煥宗　河南　保免　　　　　三七泰縣　白廣厚　直隷　第二届分發　　三八　　　　　准署寳應　李曾麟　江蘇　准免　　　　　二十二高郵　姚祖義　浙江　第一届分發　　三三十四　　　准補吳縣　孫錫祺　浙江　第二届分發　　三七　　　　　准補常熟　趙鴻板　浙江　　　　　　　　三九崑山　何壽朋　廣東　准免　　　　　三七十日　　　准補吳江　周　　　湖南　第二届分發　　三八　　　　　准署松江　周仲庠　河南　保免　　　　　二十一上海　洪錫範　江蘇　保免　　　　　三一一日南滙　馮　成　浙江　第二届分發　　三九靑浦　史悠　　江蘇　　　　　　　　三三三日奉賢　雲　韶　順天　保免　　　　　三七金山　金猷環　浙江　保免　　　　　三七十二日川沙　李彥銘　江蘇　　　　　　　　三三二日太倉　胡承　　四川　保免　　　　　三六十日　　　准補嘉定　張錇　　匯隷　准免　　　　　三二　　　　　准署寳山　茹慶環　浙江　准免　　　　　三一廿三日　　准署崇明　劉光登　四川　第一届分發　　三八　　　　　准署武進　王　蟲　浙江　第二届分發　　三七　　　　　准署無錫　丁方榖　安徽　第一届分發　　三八　　　　　准署宜興　陳常　　福建　第一屆分發　　三八　　　　　准署江陰　謝崇禮　浙江　　　　　　　　三五十八日靖江　范變榮　湖南　　　　　　　　三三八日丹徒　劉鳴復　江西　准免　　　　　二十二廿五　　准補丹陽　胡爲和　貴州　保免　　　　　三二廿六日金壇　楊光憲　直隷　第一届分發　　三七廿日　　　准署溧陽　張宗儒　浙江　第二届分發　　三八　　　　　准署揚中　劉燿東　浙江　第二届分發　　三九南通　儲南强　江蘇　准免　　　　　二三九日海門　王紹曾　直隷　准免　　　　　三一　　　　　准補如羣　劉　煥　安徽　第二屆分發　　元十一七日　　准補泰興　瞿世琥　順天　保免　　　　　二十一淮安　杜芝庭　浙江　第二届分發　　三八　　　　　准署淮陰　周光熊　湖北　保免　　　　　三三十一日泗陽　單　麟　安徽　　　　　　　　三四十日阜寗　李輔中　江蘇　保免　　　　　二十二十二鹽城　沈　俊　浙江　第二屆分發　　三七　　　　　准補銅山　唐宗源　　　　　　　　　　　三九豐縣　孫多祺　安徽　保免　　　　　三三八日沛縣　于書雲　山東　第一屆分發　　三七　　　　　准署　縣　游毅之　江西　　　　　　　　二入九日碭山　謝宗夏　江蘇　　　　　　　　二八十三日邳縣　李時亮　山東　第一屆分發　　三七廿八日　　准署宿遷　嚴　型　浙江　保免　　　　　二八六日睢寄　于景清東海　段士璋　安徽　第二届分發　　三八　　　　　准署贛榆　王佐良　山東　准免　　　　　元五沭陽　　以莊　安徽　保免　　　　　三五廿九日灌雲　陶士英　浙江　　　　　　　　三五廿二日 
[亞東風雲中之北京觀]  
　　國際法將來之判定英文北京京報云觀於此次戰事則知國際規約（按指海牙會所規定等等）國際公法均不足恃將來能守中立之國家即爲有寳力抵抗他人侵犯權利之國家所謂侵犯中立與否全由非交戰國眼光所定若交戰國之政府則在心理上不能有正確不偏之解釋如德曾請比利時守友誼之中立允德人之假道而比利時目爲違反中立以武力抗拒海牙第二次會議規定（中立國即以武力抗拒人之侵犯不得視爲啓　之舉比人之意見若是而德人一方則不然遂與比宣戰某著作家曾云（交戰國若與中立國啓　則爲戰之行爲不僅侵犯中立也）此言可適用於比德之事今進而論中國則按照國際公法中國尙有應行未行之事而交戰國則有不當行而行之事第一層中國領士不應有德國守衛地然此人皆目爲德國之罪非中國之咎也第二層戰端旣調之後按照國際公法中國不應使交戰國軍隊通過其領土一國之軍隊旣可通過以最惠國條欵而論中國即不能干涉他國軍隊之通過也自歐洲戰事發生後英法德奥日諸國兵士曾由中國　道或投身遠東之戰事或取道以赴歐洲於是日本出而責備中國以山東鐵道爲敵人運載軍火糧食之用在德人一方復提出抗議責備中國之許敵人上陸中國與比利時不同者比以武力抗拒面中國則不然德日二國所持國際法之解釋其最終判定惟有俟之將來歷史家耳 
　　參政院質問之答復政府對於參政院之質開書聞已答復其答復大略分爲五層（一）日本政府對於中國抗議有不滿書之答復時政府處置問題（二）中國政府保障中立確定辦法（三）奥英國提起抗議問題（四）交戰區域内責任問題（五）謂於日軍發行軍用手票地問題 
　　籌議内務之問題現在日德交綏於靑島東省方面外交上固極其衝繁而同時關於内務問題亦有倍覺吃重者第一爲逃出戰區内之難民應如何安挿第二爲金融現狀應如何維持第三爲黨人應如何防範故近來中央當局深爲注意除討論外交方面應付方法外對於以上三問題亦隨時妥爲籌畫云 
　　安置避難之德人濟垣德人日來多有避至美國敎堂者蔡巡按使亦以德人避難來濟者實繁有徒深慮日久橫生枝節貽人口實日前已來電請示於政府謂此項避難之德人將來顧作何安挿以資源辦 
　　商允戰地之施賑新簡督辦山東賑務中國紅十字會會長呂海寰君以所籌救濟施賑事宜均在靑島相近戰地應與駐京日使協商擬在戰線附近各縣地方放賑請電在魯之日軍司令部妥爲保護日前（九日）已以紅十字會會長名義往謁日使談論至二小時之久始興辭回寓昨聞呂君就商各事日使已允去電令該日軍維持一切矣 
　　魯省解欵之請緩日前山東巡按使蔡儒楷君以友邦在境戰爭本省當局部中立之衝舉凡調遣防軍措施籌備在在需用鉅欵加以官民財產之在戰線以内者損失之數不下數百萬元元氣頓襄壽欵更不易易前所認解中央協欵目下實無籌解之能力因特電呈總統備陳該省財政近狀請將該省應解中央協款暫行從緩以蘇此困云云聞已奉總統令抄交財政部核辦矣 
[大理院公開王治馨案紀事]  
　　王治馨案第三次公開審判情形已誌前報昨日（十二）午後一時大理院復行開庭審判長先傳順天府財政科科員王沛到庭庭問勒索牙紀報效營業捐一節你知道否王答征收牙捐係實業科所辦之事與財政科並無關係究竟有無勒索情事我不得知審判長又問三次公開王治馨曾供沈金鑑於到任後派你向史久延討要前項捐欵果有其事否王答有之審判長又問你見史久延如何說法王答沈府尹派我往見史久延第一次未遇第二次見看我即將沈府尹所交手摺與史一閱該摺内所開係各牙紀家數約十餘家及交納欵目約千數百元當與史久延說今天沈府尹派我前來與你討要此項捐欵你應照數效出史答我並無收過捐欵何以與我討要我說牙紀報効營業捐你曾全數拿去現有手摺可對可得說未收過史答此項係各牙紀送我的酬勞費並非捐款且牙捐一項向由糧廳辦理每年各牙紀照例應交陋規與經手人員作爲酬勞等費此係根據舊日習慣並非格外勒索與沈府尹至府尹均無干係且我亦將此欵全數花去如果沈府尹實欲討要應請備具正式公文與王府尹我方能設法籌還否則作爲懸論後因此案發生史即逃走云云審判長令其具結退下於是傳王治馨岳魁潘毓桂三人到庭由眷記長宜　王沛供詞令其司聽並未詢問明復由檢寒官宣讀裁判文告讀畢由王治馨所請之律師鄧鎔起而辨護洋數千言分辨王治馨對於賄賣縣缺及勒索牙捐兩條確無眞正之憑據說畢復由岳魁所請之律師偷聘三陶潤波二人先後辨護均以平政院及預審並三次公開張湘波等所具供詞前後多有衡突矛盾之處且借欵日期在後而交欵日期在先種種欵義足以證明岳魁并無行賄情事說畢由檢察官起而按照各律師辯護各節詳加答復亦係依照法律逐條馨辯其結果仍由鄧鎔接續駁論嗣因時間過遲遂由審判長宣告中止擬定於十四日再行繼續公開審判 
[洪都近聞紀要]  
　　南昌内國公債會於十月十一日午後開幕由財政廳長王純南昌知事吳亮勳新建知事袁延闓商務總會正長曾秉鈺副長龔士材章福宗以及會内董事諸君先後到會宣布開董事會由熊文叔君將公債章程利益淺言遞衆傳觀韴議遍請地方殷實公同勸募惟須先就在會董事擔認債務確數以爲之倡再行分日柬請各業到會認債與會諸君頗爲贊成於是董事陳幹庭認債二萬元毛若哉認債一萬元舒子濤認債三千　元余金山認債三千元熊文叔認債三千元羅文靑認債一千元曾秉鈺認債一千元共募得四萬一千元預備次日再請各業蜚事到會籌議募債辦法 
　　贛省前小議會議員燕世經附和黨人查訊有據業經軍法裁判所擬罪關禁現經燕氏援照胡廷校成案禀請轉呈從寛赦免並懇先准保釋在外醫治等語由戚巡按使批飭警察廳騐明患病情形撥送診治務獲全愈云云 
　　前宜春縣知事黃蘭芳於李烈鈞亂贑時發電鼓吹甚力在汪民政丰采任内被解省監禁將及一年迭經軍事裁判所研訊尙無確實證據僅有晨鐘日報所載該縣附和黨人電文四句云袁軍壓境聞之髮指我心不死願赴同仇末署宜春知事名義問官尙未擬定罪名現奉當道批准保釋聽候呈請赦免 
地方通信 
[南京]  
　　改良檢查行旅蘇垣士紳因蘇州車站檢查行旅客商之軍警行爲不甚正當無論男女檢查之際均須任其遍體摸索以故頗爲不平事爲齊巡按使所聞已飭令在彼軍警改良檢查不准許勢凌人並致函各紳遂歡以息與論 
　　韓使定期赴皖前韓巡按使因遇避本省奉命調往安徽外 
 
 
 

Page 7

 
 
間多謂渠决意與辦實黨不就皖任昨據韓公來試致友云准於本月十八日出京來寗　留兩日約於二十五日赴皖履新云 
　　偵探貪功誣陷日前將軍署東街捕獲李鴻基孫餘甫等四名業經馮上將軍發交執法處訊辦並飭長江調查處朱帮帶將眼線人朱三元交案對質在案昨聞執法處審訊據李鴻基等供稱向與朱三元知已其所搜獲之僞委任關防等均係長江調查處偵探陸春保唆使朱三元楊友福二人製造授予伊等希圖藉端報功貪賞云云現執法堪以此案牽涉重大仍飭押候鐵供詳請馮上將軍核辦 
　　整頓銀行計畫聞中國銀行　總裁擬發行大宗紙幣以救金融之缺乏惟如何進行非將各省銀行妥爲整頓離期盡利昨已將組織方針及推行辦法通咨來省以懸照辦 
[蘇州]  
　　烟民之誤會蘇州蕩口鎭吸烟之人尙多前月省派檢查到鎭破獲數處若輩心理以爲敎會中人無不以鴉片爲仇敵此次省城檢查之來必係敎徒報告因此誤會而生惡感遂屢向敎友郭某等尋釁幸該處聖公會敎士潘玉龍素主和平苦口勸導不致决裂云 
[南昌]  
　　幾乎樂極生悲贛省前清候補通判夏濟安歷辦脤捐頗獲巨欵現寓塔子巷地方七十三號門牌於十一號與第二子完婚是夜大讌賓朋於樓上正在猜謎揖戰興高彩烈之時忽然大保險燈從空落下當將燈碗打破洋油四溢滿地着火以致黑　上騰甚爲猛烈幸經坐客衆多即用椅按坑墊分手摬減未兆焚如亦云險矣 
　　柩中有聲之怪聞贛垣藜洲頭地方有槐某者因得急症於本月八號斃命已備棺木封殮兩日其柩停於堂中妻與女日夜伴棺守之忽於十號晚間聞棺中有嘆息聲俄而棺中大爲響勳不勝惶恐隨召集鄕人告以此事僉謂爲死者而復活非有他異當即報告就近警署開棺驗明詎料延時已久響聲停絕遂經官署不肯開棺令其照常出殯擇地掩埋 
[安慶]  
　　榷運局取消課店皖省桐城縣屬所售食鹽均運自棕陽分銷局去年該分銷局委員辦理不善當道遂將棕陽一岸引鹽改歸課店經手詎各課店希圖重利每洋一元須照市價折短九釐致遭商民怨恨迭經該縣紳商禀請大通榷運局飭各課店革除陋規旋經省垣商會出爲調停每洋一元照舊折短兩釐其餘七釐爲該店各　開銷費用但所減有限該縣紳商仍有煩　頃聞榷運局文局長不欲課店折價重果商民即將各課让一律取消所有鹽觔銷售仍歸分銷局執行 
[杭州]  
　　添設　報機關甌甬中立分所梁道尹自兼任中立分廳長以來對於中立事務非常審愼凡關於水陸防務檢查輪埠保護各國僑民各事宜均親自籌備以期完密今擬甌甬各屬關於設防重要　點添設電報機關藉通消息已將應設電報各地並將應設電報之必要　　附設祥報屈巡按使　核轉咨聞浙電政鹽督核辦 
　　互訂聯防辦法前由江蘇馮將軍以江浙聯防最爲重要業經迭電朱屈二公商訂辦法茲悉日昨已由馮將軍將所訂數則先行照會來浙洋洋千言規盡蓋善聞朱屈二公准電後當即電致贊同並　定聯防地點聯防兵士範圍及一切調遺軍隊互用偵探各綢要電請馮上將軍討論施行 
雜評二 
[江蘇知事] [  （默）]  
　　江蘇知事界之變動至今日而大定矣據調查者言自今而後江蘇一省幾全爲合法之知事夫所謂合法者不遇合於民國所定任用之法也合於任用之法未必合於政府所懸之格合於政府所懸之格未必合於國民期望之心貪贓枉法如覇縣知事政府所深惡者也然而任用合法之知事中未必遂無貪贓枉法之人經徵得力而屢寵以動章者政府必視爲合格者也然而國民且斥爲損下以羅上江蘇自經迭次兵災而後元氣凋喪已達極點首在得休養生息善恤民隠之知事以故貪贓枉法者姑勿論即專爲政府理財之知事亦豈足與謀江蘇幸福者耶竊願全省之知事思之知事爲親民之官我國民所韾香祝　者不在嘉禾單鶴纍纍然滿胸際之知事也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[研訊范鴻仙被害案]  
　　八月十九號晚有住居法新租界葛羅路三十九號門牌之范鴻仙即范光啓被人暗殺當場拘獲陸開金一名後又續獲嫌疑犯陸開金之胞兄陸開發李鑑泉華明玉等迭誌前報茲聞陸開金逃逸時曾跌傷下頷現已上醫院爾痊於昨日由捕房在押提出加上雙　飭令探捕持械押解至法公堂由聶讞員會同法副領事德君研訊先據屍弟范光君供稱我住新民里内胞兄被害時並未自覩迨至天明有人來報始知其事前往觀看見胞兄已死在房内是實劉煥文供住在范鴻仙處祇有兩天范睡前樓我睡在披樓上至四時聽見前樓響聲從睡中驚醒見范房内有火光入房看見范已被殺在地我即出外喊捕劉天鴻供我的眷屬與范之妻子均另居新民里我住在范之寓處睡在范隔壁房内是夜聽見樓下　　呌喊起身入范房中觀看范已身死張海洲供睡在樓下聽見開鎗聲音始知范被暗殺遂即出門嗚捕陸小文供住樓上聽見有人喊捕剌客當即追拿到樓門口該兇徒共有四人均開手鎗拒捕逃出三人逸去後由探捕等到來拘獲陸開金一名是實楊斌供係范之用人聽鎗聲上樓觀看見主人已被戳在地身死陸開金供無湖人年三十六歲前在碼頭上充當糧米小工約在陰曆七月一十七八日有住在城内九畝地之江老小即江裕庭之弟邀我至江家中與吳守才及吳老四即吳錦華等會面商議暗殺之事九月十九號晚十點時偕同吳老四從江家出外先至范貼鄰空屋内至四點時我持刀入范房中將范右肋上猛戳一刀恐被人知即行出外後來又來兩人我即從窗口圖逃跌傷下頷即被獲住刀係我所帶至抄出之手鎗實非我物今我據實供明求堂上寛宥供畢下跪求恩經中西官喝起又據陸開發供雖與陸開金同胞兄弟仁與伊早已分開胞弟出門多年普信下通小民來申已有十六載向在小東門外開設花烟間亦有十五年之久從不爲非與此案毫無干涉此次實因開金與小民不睦致被誣扳求恩查察李鑑泉供國民黨籍與范光君素來相識與范鴻仙則並不認識因我至范之住處探望以致被拘范如何被殺與我實無干涉華明玉未訊又訊英界送來與此案有關之吳守才供姓陳名懹玉並非吳守才中西官問曰前次汝到公堂移提劉成章時供明吳守才今何改名吳堅稱並未到過公堂亦無移提劉成章之事中西官大怒以吳刁狡已極判令還嘸候懲陸開金申解鎭守使署照律鎗斃陸開發訊無干涉准予開釋李鑑泉華明玉押候查明核辦 
[押解誣陷朱瑛之要證]  
　　江蘇馮軍督飭行上海鄭鎭守使調查閘北長警因何拘捕前江寗第五師長朱瑛（即朱芸）由鄭鎭守使飭傳閘北第五區長警到署詰詢等情已誌昨報茲悉淞滬警廳長徐君查有黃泰生王恩榮二人亦係誣陷朱芸私藏軍火案内之要證故於前日將黃王二名派差押送鎭守使署研訊 
[于三與湯鎔之關係]  
　　黨人湯鎔前在滬地與黨魁季吉芝密謀起事曾由前駐浦第三營廖營長將湯拿獲解送鎭守使署發交軍法處訊明湯係該黨通如崇海靖等處總司令之副官判候緝拿季吉芝到案再行變辦在案日前寳山縣查獲于三一名訊明與湯鎔認識共謀起事茲爲上海鄭鎭守使查悉以于三旣與無案有關自應提案質訊業於昨日飭行寳山縣迅將于三解送來署以憑提同湯鎔質訊矣 
[黨人果代購軍米耶]  
　　我國對於此次戰事嚴守中立前困米糧有關軍食迭經馮上將軍韓前巡按通飭江海關監督上海鎭守使等嚴令關吏軍警一體嚴禁出口在案茲悉馮上將軍近據駐滬稽查員報告偵有海外黨人改裝易名潛來上海等處代購米石偷運出口接濟軍食請飭嚴行查禁情馮上將軍以如果確有其事不特有礙民食且於中立有妨昨特飭行鄭鎭守使轉飭所屬軍警嚴行查禁並飭江海關施監督函知稅務司於出口各船格外注意毌任偷漏云 
[察悉車站探夥之奸謀]  
　　上海鎭守使鄭汝成君近拉浙省朱將軍咨文略謂浙焑問題早已嚴厲進行一般烟民已知顧忌不料近來又有貪利之徒仍敢在滬購販烟土暗運來浙遺毒迄未盡絕推原其故實由車站探夥勾串北市土行中人將土藥暗地偷運名曰保險或遇販運之人亦在彼開設租界之旅館内先行棲住接洽包運以致岅户日多破獲甚鮮請速從嚴取締等語現鄭君已飭警廰曁本署稽百員等在車站嚴加查察如有挾帶烟土及包運等弊一經破其奸謀獲有證據定予優賞云 
[巡官英捕起程回國]  
　　英美捕房代理總巡張生君向在英國原籍帶領軍隊自庚子年聯軍到華即在東三省統軍嗣於西曆一九零六年奉調來滬爲管理華捕正巡官迄將十載茲因歐洲戰事日亟奉該國政府命令回國統軍業已商准工部局總董交卸職務於昨晨八時半偕同回國効力之英捕三十五人由總巡捕房啓行至新關碼頭乘坐東洋公司郵船回國旅滬西商及英美各捕房捕頭率同通班中西探捕送至江干脫帽行禮歡呼而别至代理總巡一職則由工部局總董選舉印捕正巡裴立脫君暫行代庖 
[取消假名攘利之學校]  
　　江蘇巡按使公署咨行各省巡按使云據滬海道尹詳稱奉飭開准甘肅將軍巡按使咨開據上海寰球函授文官應試學校校長戴之鈞詳稱竊本校所倡辦者仿上海萬國函授學校辦法查函授之設爲萬里出洋本非易事兼之在職人員與寒儒求學尤極艱辛往往爲經濟職務而阻没平生大志者指不勝算環顧全球實堪痛惜此英之熱心者所由特倡一至簡至捷之規則爲各國矜式本校仿而行之亦以我國此時經清困難達於極點若令寒儒入學恐終身永無一得之圖現在各省普通文官試騐將次開辦倘令未　入學者而與試入場勢必不學無術徒勞跋涉之嗟即偶爾徼倖亦必爲各國所贻議且於民國前途亦大有關係本校爰與各校董會議再三謂窮鄕僻壤雖有錢而難覔科學之書况文官現行試騐規則誰其詳知若非設函授之校斷難急救我遠鄕子弟并難達到咨及敎育之目的茲特於上海閘北實山路義字四百零二號設立一函授學校定三月六月爲畢業期間以冀速成我普通文官試騐材料地步亦是未雨綢繆之計蓋中學已具根柢者領其大要即可洞澈全書觸類旁通原不待口講指晝請選送尊重道德之合格各生定每縣六各或四名爲預備將來應試計即不應試能覔保求學者其心術之端向可知民國得此多數純儒可從此永無革命之謠言想大使熱心興學素肯提倡人才爲敢備具呈文緣啓與章程廣告呈請鑒核准予轉飭各知事出示分貼按額保送以扶公益並請送登公報及各新聞報以廣爲栽培實紉公　等情據此查近來各種學校多出學校系統以外甚且陽假辦學之名陰行攘利之實稍一不愼流弊滋多該校内容如何曾否詳請立案相應咨請查明見覆施行等因准此卷查上海寰球函授文官應試學校向未經本公署備案其内容如何殊難揣測該校旣近在上海應即由該道尹就近派員確查詳復以憑查核轉咨等因奉此遵經派委道視學余沅確查去後茲據覆稱馳往閘北資山路義字四百零二號調查門首懸有寰球函授文官應試學校在内字樣並中華法律學校尊孔總敎會牛痘傳習所等牌入内探詢祇見僕役二名據稱該校尙未開辦無辦事職員校長戴之鈞已往他埠現時亦無學生報名詰以校長籍隷何處現往何埠均答不知已詢以有無委託辦事之人答稱惟有代收信件之沈某現亦赴外埠當索閱章程規則該役導至一室塵埃滿地似久無人居者在紙堆中檢出章程二紙並見鉛字排印之呈文該役云此係禀各字廳所用不可取去索閱一遇與呈甘肅將軍巡按使文無異委員復詳加詰詢悉該役所答尙未開辦等語似非朦飾遂出校此調查時之實在情形也伏思該校仿行萬國函授學校辦法養成普通文官應試材料不特事屬創舉顯與部頒敎育宗旨有違且未禀經所在地長官備案准可擅請遠省選送學生亦爲不合現時雖未開辦内容如何末由預測惟旣越乎學校系統範圍證諸所訂章程名稱又均欠妥適欲得良果似難上海一隅夙號文明凡百興革爲内地社會趨向所歸似此徒愗虛聲未免淆惑觀聽設非予以限制流弊堪虞謹將調查情形略貢愚見理合具揩并附該校章程陳請鈞鑒等情前來伏查該學校旣據委員親往查明均越乎系統範圍之外且未禀准所在地長官立案所訂章程名稱又均未妥誠如甘肅將軍巡按使來咨所云陽假辦學之名陰行攘利之實擬飭寳山縣知事产予取消以杜流弊理合將委查緣由譿復核轉示遵等情前來查該校旣未開辦亦並無戰員一人在内竟敢假託名義外出招搖實屬荒謬已極惟旣詳請甘省選送學生難保不通詳各省除批飭該道尹准如所擬立飭寳山縣知事將該校取消並咨復甘肅將軍巡按使查照外相應咨請貴巡按使飭屬一體查照此咨 
[珠寶業大動公憤]  
　　滬城邑廟花園内義昌珠寳店於前日午後有蔣國祥帶同婦女一人至該店購買珠翠正在將貨挑選之際忽指出珍珠九粒謂係已之遺失物該店夥聲稱此貨係買自同業有賑簿可查不能朦混正在互爭問即由自稱偵探之二人上前將店夥及珠九粒一併帶至老北門内計家弄蔣之家中威嚇勒逼繼則同至警察廳司法科訊問之下將兩造及珍珠一併移送地方廳當由張檢察官預審後判該店夥交保候查明核辦昨日珠寳業同人得悉義昌遭此寃誣大動公憤因於午刻在侯家浜藴懹珠寳公所特開全體大會集議到會者共八百餘人討論對付辦法僉謂義昌店夥無端遭蔣姓捕入私宅意圖呑没珠件如此行爲與我業前途有碍亟應提出反證按律起訴由衆公决分别簽押散會現聞已提出簿據向地方廳起訴矣 
[奉賢縣報告拿獲土棍]  
　　松江上海鎭守使楊鄭二君得悉奉賢縣境之南橋鎭及胡家橋等處有土棍潘八者日前以國慶爲名招集戲班搭台演戲并抽頭聚　干犯禁令當飭奉賢雲知事查　懲辦去後茲由雲知事飭警在奉邑新市地方將潘拿獲已於昨日呈報楊鄭二鎭守使請示辦理矣 
[鎭守使嚴禁聚賭]  
　　上海鄭鎭守使訪聞裏日暉橋一帶小茶館内近來時有聚賭抽頭情事查該處距離龍華藥閳及製造局軍廠較近賭博一事最易引誘匪類現當防務戒嚴時際亟應嚴禁爰特飭行淞滬警廳迅飭該管區員嚴加禁止以安閭閻 
[查禁聚鬥蟋蟀]  
　　淞滬警察廳徐廳長訪悉西南鄕日暉港附近現有已革偵探曹某等紏集土棍多人在彼開場招集一般賭徒聚鬥蟋蟀輸贏甚鉅業已飭知二區三分署署員余炳文限即查拿解究勿稍姑容云 
[强姦幼女之眞相]  
　　甬婦吳伍氏寓居北西藏路華洋交界處二十九號門牌其十四歲童養媳阿妙向在垃圾橋某絲廠内打盆前日因逾上工時刻不得入内做工歸家恐姑見責故在途游行被無錫人沈金祥所見誘至北四川路附近黃維路三號洋房出店陳春和房内强姦次晨沈借女出外被司閣人牛同山查見向女詰悉其情訴知洋東用電話報告此四川路捕房派探嚴阿慶協同西探前往將沈陳與女一併拘獲經捕頭詰知强姦幼女即將女送請西醫騐明下體確受徴傷於昨日傳同女姑吳伍氏將沈等一併解送公共公廨請究先由中西包探與司閣人牛同山上堂禀明前情並據女供是日上工稍遲絲棧大門已關不得入内回家尤恐見責因之沿途游玩至午後四時行經東嘉興路與沈遇見被誘至陳春和房内至晚沈陳同榻女子獨臥繼而沈潛至女處週身摸索當被女推開忽又潛來與我同睡致被褫去下衣遽行强暴女因痛極呌喊彼始停止迨至天明同行出外被管門人見而查問女即實告由管門人訴知洋東報捕拘案是實訊據陳春和供稱沈係表弟前晚挈女同來據稱該女係基親屬因遭姑虐待逃出向我商明借宿一宥不知底藴乞鑒訊之沈金祥供詞支吾俞代襄讞商之英領卓君以沈强姦幼女受傷屬實判押西牢半年女交其姑領回管束其餘人證開釋完案 
[防碍公堂名譽]  
　　婦人李馮氏前因背夫李玉書私逃出外削髮爲尼經其夫得悉控經公共公廨迭次研訊判准離異並令原告將贓奩等物發還嗣因馮氏以原告所還各物缺少尙多復具禀請追並請貼給贍養費業經公廨將李傳案交保在案昨日上午由關讞員會同美領博君升座民庭復訊兩造均延律師上堂代爲辯獲並據馮氏之代表律師聲稱李玉書並不遵諭將馮氏所開各物全數發還乃托人各處運動希圖呑没應請訊追關君以李托人運動有碍公堂名譽自應澈究判李仍交原保仰馮氏之代表律師搜齊證據呈案改歸刑事訊理並傳李之保人倒案訊核 
[嫌疑犯未便交保]  
　　前由保安隊拿獲之祁坤山張開臣二人以其有通同黨人嫌疑解送淞滬警廳經司法科長分别研訊押候核辦一面將訊供情形禀明徐廳長請示辦理在案日昨有婦人丁藍氏投廳具禀請求將祁坤山保釋出外候示徐廳長據禀後以祁坤山是否通同黨人現正派員飭查未便交保昨已飭該氏知照矣 
[錢業杜絕後累]  
　　南市錢業中自禁止夥友宕帪之後曾將薪資加倍酬給不料仍難杜絕近來發生捲逃案兩起皆由操持錢房者所爲如五月間某莊夥沈某用空銀一萬餘兩無計彌補即行潛逃現經該莊派人至漢口尋見偕同回滬沈將借出各欵對明共有九千餘金自已虧空者四五千金已由薦保擔任料理未致成訟又秋間某莊學徒某甲升職錢房暗宕多金遂竊取現洋鈔票並銀行往來憑摺共計萬金之譜私逃無蹤近經該莊派人至斬省尋獲盤問所捲各欵已用去千餘金餘均轉存銀行等語刻經存保某木行執事從中調停尙無端倪事爲錢業董事查悉以錢業厘被夥友宕欵殊多危險是以邀齊同業籌商預杜後累之法並擬就妥章禀請商會轉呈農商部立案云 
[催續蒲淞市盜案]  
　　淞泥警察廳長徐輔洲君昨飭偵緝隊文云准上海地方檢察廳函開案查蒲淞市民人諸修棟等各家被盜搶刦一案業經本廳函請　廳通飭協緝尙未破獲茲又據該民狀稱竊民姪燃靑曁叔握山弟腿生書生等一門五家於本月二十五日夜半十二句鐘時被盜搶刦當即偕同地保陸正卿赴絲報告荷蒙於翌日派委宗檢察官蒞鄕勘騐將一切被盜情形緒明存案伏查吾鄕未及旬日而刦案之起層見迭出其膽大藐法已達極點若不嚴行密緝拘案重懲則盜風愈熾閭里難安且自勘騐之後民嫂所受内傷日益沉重除將被刧物件得能記憶而確實者詳細開明粘呈失單外續求廳長俯賜鑒核迅飭密探嚴緝以期贓盜並獲而靖地方等情前來除批示曁飭警從嚴偵緝外相應抄附詳細失單一紙函請貴廳查照希再通飭各區一體嚴密查緝等因查此案前准上海地方檢察廳來函業經飭行各區恊緝在案茲准前因除分行外合再抄單轉飭仰即查照一體嚴緝務獲解究 
[拘獲搶刦甡隆押店之匪徒]  
　　本年三月間法新租界敏體民蔭路甡隆押店被匪徒四人各持手鎗搶去大小洋銀一百餘元現由包探拘獲吳小二子一名昨解法公堂經聶讞員會同法副領事德君提訊事主馬桂雲投稱是晚該匪等突入店堂先開手鎗兩響嚇禁聲張幸未傷人今已拘獲求請重究吳供清江人是晚係由張德才王德甫吳德華偕往搶刦後約小民同乘火車至鎭江由吳德華分與小民洋十三元分散回籍至本月十九日復到上海即被包探拘獲是實中西官判令還押候商明辦法再行定斷 
[巡捕追獲搶匪]  
　　陳榮桂抽爲洋鐵匠近因失業流爲匪類前晚在新閘愛文義路弄内　取沈菊根所携現洋十餘元當被八百七十五號華捕追獲昨解公共公堂訊明以尙有同黨在逃判陳押西牢半年期滿帶堂再核並飭補提同黨解究 
[流氓不復抵賴]  
　　流氓王阿大在迎春坊弄内攫取妓傭張方氏値洋一百六十元之金鐲由探將王拘解公堂訊供不認收押候查在案昨經中西官復訊屬實判押西牢半年期滿帶堂再核 
[自認挾嫌報復]  
　　山西路一百四十六號門牌某店夥友朱梅生昨日清晨被項季良將穢物抛擲頭面朱即鳴捕將項拘入捕房旋解公堂請究項供因被議歇業是以報復王襄讞商之英領康君以項實有不合判罰洋五元充公無洋改押七天 
[通俗宣講社定期開講]  
　　通俗宣講社定於十月十八日即陰曆八月二十九日午後二時假座南市大東門内火神廟（即中區宣講所由邑廟萃秀堂遷移於此）開第五十四期宣講會請洪詩庭君宣講知足乃人生幸福王志公君宣講戒吸烟捲以充國債王立才君宣講衛生要旨袁頌豐君宣講中立條例單貽孫君宣講社會敎育之必要屆時各界聽講者槪有印刷品分送云 
[南洋路礦學堂舉行謁聖禮]  
　　昨日爲孔子誕日北四川路南洋路礦學校舉行謁聖禮由敎員徐松侯君贊禮校長率職員學生向孔子位行三鞠躬禮首校長林兆禧君報告開會宗旨并演說孔子之應尊崇次監學胡伯承君演說孔子以一揣集大成凡政治學經濟學及一切有用之學無不備而其最有關於日用者莫如崇尙道德次敎員葛耀良君演說孔子爲時聖時重君主故有三綱之說然亦主張民權引尙書天視自我民視天聽自我民聽以證之次敎員朱貢三君演說孔子集羣聖之大成弟子三千亦分科敎授天文地理無一不通次學員時霖君演說孔子五倫之說並非陳腐新學家謂其尊君權太甚殊不知上君字是主字之代名詞亦是尊崇之意故政體雖改而五倫終不可麽云演說畢由校長宣告散會該校學生有三百人之譜濟濟一堂可謂盛矣 
[郭鴻聲演說紀要]  
　　前晚八時寰球中國學生會請郭鴻聲君演說略謂敎育進步與國家之關係甚鉅今言其大槪（一）敎育可增進人民之道德（二）使國民有愛國之觀念（三）敎育國民合一精审以禦外侮（四）栽培外交人才（五）造就强有力之軍人（六）助工業進步擴張商務（七）化愚魯爲良材（八）學業完成著書立說啓通後人無論何種事業皆不離乎敎育故一國之盛衰全以敎育之興廢爲斷未有不重敎育而能强國者亦未有不敎而成偉大事業者願吾同胞亟起提倡毌保守一已之利益置國家根本於國聞以至貽害後人間歸於蓋悔無及也詞畢復由主席董君東蘇代表全體向郭君道謝合座鼓掌而散 
[關於洋商租地契紙之傳諭]  
　　上海會丈局長梁冠勳君昨日傳諭租界内外各地保云爲諭知事照得洋商租地出立租契改由本局發給契紙當堂蓋戳業經通飭在案茲已於本月十五日實行合再諭知凡十五日以前所立租契限於十日内一律開單呈報備案倘逾限不報即作無效仰各現充地保傳諭各舊保一體遵照毌違 
[紹興同鄕會今日開會]  
　　旅滬紹興同鄕會於本月十一號在西門外永錫堂開第四週年大會改選議員五十九人其被選名單及開會情形均詳前報茲悉今日下午三時又須由被選議員公共推舉正副董事並組織議事會日昨特發通告於被選各員並附送選舉票及名單各一頁請届時藩臨該會事務所（泗涇路）親自投票以便進行 
[煉金廠不准延遷]  
　　大南門外新普育堂附近之泰興煉金廠鎔化金銀氣味甚惡該堂堂董以其有碍衛生禀請滬海道尹轉飭警廳押令搬遷在案前日該廠經理姚明正投禀警廳請求維持勿遷昨奉徐廳長批示云禀悉查此案現奉道尹飭開以新普育堂留養孤兒中毒致斃事有明徴自難再容煉金廠延遷貽害等因奉令飭區遵照辦理在案該商所稱爲難情形仰逕赴道尹公署伸訴可也 
[副捕頭游歷内地]  
　　昨日美捕房盤副捕頭請假一月乘船赴内地游歷遺缺由亞土副捕頭暫行庖代 
[冒名作保案展期辯論]  
　　林連生冒用虹口振泰牛肉莊主名義於前日午後至公共公廨具保被控欠洋案内之金桂福當經交保處二號西探察破即飭將林拘押捕房昨解公堂請究林延安德臣律師爲辯護士因安律師另有王庸　控莫訪梅丁葵生等案擔任不及兼顧故到堂聲請改期中西官准緩至下禮拜三研訊 
[下次不可再犯]  
　　吳高氏控季小弟前日在南京路提取金挖耳等情昨由捕房將季拘解公堂訊明初姑念犯從寛判押一月以儆 
[公堂訊究竊案類誌]  
　　甬人陳阿根在五馬路外灘小火輪上竊取吳開生銀表又江北人魏良國行竊蘇州河船户沈金福活鷄三隻均經包探查獲昨解公堂分别訊明判陳押一月期滿帶堂再核魏押兩禮拜示儆又乾記弄全昌洋貨號出店馬慶序控王如芳圖竊等情昨亦由探將王拘案請究判押候下禮拜二解訊 
[究竟是否號主]  
　　英商興利洋行因已閉天裕洋貨號定貨不出控請公共公廨飭傳該號主夏子明到案請追虧欠貨欵及損失銀一萬七千四百三十餘兩前日午後由廨傳訊被告延代表律師具禀辯訴不認爲天裕號主並於原告代表律師上堂譯訴案情後即偕前在天裕號學業現在恒祥洋貨號爲學徒之顧甫庭到堂質證訊據供稱去年舊曆二月間由姑丈餞杏生介紹至該號習業經理名陳履康號主何人不知至夏子明不過時常至號内閒談蔌又麻雀消遺不知是否號主中西官再三研詰堅執如前復經被告代表律師上堂辯護至鐘鳴五下聶襄讞商之央領康君判夏交五千兩人銀並保候再訂訊核奪 
[應歸審判廳訊理]  
　　陳明福陳守功等同控顏九臯不理虧銀一案昨晨由公共公堂復訊兩造均延律師上堂互辯良久中西官以此案已在審判廳涉訟曾奉判决且顏久居華界着仍歸該廳訊理判顏交人銀並保自行投廳候示 
[出店騙米]  
　　船户諸金榮日前承裝珠家閣某米行之新米來滬出糶當由萬裕碼頭元生米行出店朱阿六雇就張王氏之划船駁去米六石計價洋四十元之譜事後向之算帪該行不認後將張王氏及朱一併尋見扭至一分署控請追償氏供認受朱之雇將米駁往關碼頭起岸訊之朱則一味狡賴飭送警廳司法科訊究 
[追索會欵]  
 
 
 

Page 11

 
 
　國清在閘北審判分庭訴王炳行拖欠會洋一百二元請爲追繳前日經孫推事開庭集訊判王押候繳洋釋放 
[放白鴒]  
　　楊發寅前日邀同媒證呂楊氏扭朱得標至四區二分啫控稱前娶朱之姪女小丫頭爲室詎此女並不姓朱實係得標施放白鴿等情當由該分署移送檢察分庭將朱收押候辦 
[無日蔑有之烟土案]  
　　前日閘北檢察分庭將訊實烟圭犯分别起訴審判分庭經孫推事判决李金榮帶土十一兩半罰洋一百二十元顧明根帶烟四兩半罰洋三十元周榮帶土八兩罰洋八十元李平福帶土三兩半罰洋五十元林春福私吸鴉片罰洋四十元又張壽山帶土二十二兩半王阿根帶土十四兩趙德乾帶土十二兩黃小根帶土十七兩一併解送地方廳核辦 
　　四區三分署前日又查獲私帶烟土犯盧文奎一名五區警署亦查獲葉仁章楊昌元王阿三張根堂楊少卿等五名共抄出土膏九十餘兩先後移送檢察分庭預訊收押候辦 
[工巡捐總局批示]  
　　渡夫張阿海禀請另給新照由禀結均悉候傳知市船所查照該渡夫逕赴市舶所報明註册領取證單來局換領牌照可也結存此批 
[誌謝]  
　　昨承江東書局惠贈江東雜誌三本又浦東中學校今歲適逢校主興學十週紀念期因擇於本月二十五號開一紀念運動會昨承惠贈入場劵五紙書此誌謝 
雜評 
[愈出愈奇之學校] [  訥]  
　　自文官攷試章程出後於是各書肆發行應試必讀等種種書籍以爲謀利之計今則益階之厲竟有創爲學校名目以欺人者我國人作僞歛財之術每每投人所好攷試做官我國人唯一之所好也彼投人所好假託各國函授之法以攘利者我不暇責獨惜我國創此文官攷試之法亦未管不言仿行各國良法然其本意則與各國不同實欲驅一世之人以趨於利祿之一途該校所謂從此民國可得多數純儒且可永無革命之謠言此種口　直揣摩政府意旨而也斯與大可浩歎者也視學員謂該校流弊堪虞殊不知致弊之源尙不在該校也耶 
 
 
 

Page 12

 
 
   
 
 

Page 13

 
 
自由談 
游戲文章 
[記孔夫子與孔敎會會員之討論] [  我笑]  
　　丘自光復以後血食幾絕幸神聖英武之大總統爲我恢復之并定祀孔大典聞信之餘喜而不寐要皆會員諸君提倡之功爲多惟丘固聖之時者也當此共和時代又安得不稍學時髦茲有關於革新之五問題尙請諸君議决而實行之 
　　一廟舍問題丘之廟舍時有風雨之侵破壞已極非重行建築不可惟建築之事當聘外國工程師爲之借外債一百萬磅以充各處廟舍建築之費廟内大中間及外國花　均宜設備因丘從前周游時所結納外國聖哲如蘇格拉底柏拉圖雅里士多德等　多不無往來酬酢也再從前　廟中素　使所尤屬荒謬丘旣未犯便秘症安能禁止大小便新廟舍内必添設西式衛生便所一處以便洩溺則大便於丘矣 
　　二設置問題丘所服用器物均係丁製形式上旣不美觀寳際上又少利用新廟舍成當購置最新式器具以舗張之室内上之燈火均宜裝用電燈舊時所用庭燎等一槪删除外國花園亦宜設備園中宜多種掉鎗花泮水垢汚溲溺皆堕其中亞摩尼亞臭令人揪鼻飲之屢犯虎列拉腸加答兒諸症東洋醫生處治療發所費不貲現尙欠該醫生日金三百圓二十五錢新廟舍成必裝設自來水庶幾飲料清深疾病不生矣 
　　三　請問題世人均歆美丘之廟食不知春秋二祭雖屬食前方丈而竹豆木豆中所盛荣餶類皆半生不熟硬難入口且丘年已二千四百六十五歲門齒曰齒脫落淨盡非銀嵌金牙决無咀嚼硬物之能力若　圇呑下則又冐力欠强不能消化卒至邊豆滿前徒埀饞涎而已其尤中惡者則后羊猪皆係全體陳列丘尙憶破天荒第一　受亨時行至大成殿前見此龐佒怪物頓時駭到腰間正　在石登上痛幾暈絕至今恨之以後致祭亟宜改良牛則以浙江之金華腿及五洲大藥房之牛肉汁代之羊則用罐頭品或易購亨得利之牛奶餅乾俾可留爲平日之用此丘不尙虛文採取實用主義之苦心還望諸君子諒我 
　　四樂器問題原用之鑫石絲竹匏土草木等樂器年代已久非礦攘即殘缺鼓則爲吾黨小子終日鳴攻已成敗鼓琴則自鍾子期亡後俞伯牙迄未來一調此外簫竽之類則早爲伍子胥南郭先生等所　去至今未歸而所存者非吚唔吚唔之音即吉閣吉聞之聲不特不　悅耳并足使人厭慮今當去舊從新舊樂器　槪删除另用銅鼓喇叺等組鐵完全軍樂隊爲正式之樂以示雄壯此外如大風琴留聲器亦須酌量設備譚鑫培之京調林步靑之灘實亦不妨臨時加入舊有樂器丘願捐入博物院作陳列品以供衆覽 
　　五舞意問題僧舞之事早成具文科舉時代則以呆頭呆腦之私塾生徒爲之橫七監八不知所舞云何嗣後學校與遂以小學生任其事步伐進退稍具尙武精神好勇之子路見之亦頗嘖嘖稱其活潑但丘之意干羽之舞總嫌古舊必須從事改良擬改用兵式體僺與普通體操惟榮式操宜以男女中學生合演之普通操則以男女小學生合操之所以必合男女共同操演者一以倣西洋男女跳舞之例一以開中國男女交際之風此又丘之微意焉㈢ 
[殷葆森劉鼎錫合論]  
　　六安知事殷葆森因匪臨脫逃而鎗斃覇縣知事劉鼎錫轩貧贓違法而鎗斃鎗斃知事殷葆森開其先劉鼎錫步其第猗歟体哉莫爲之先雖美卯彰莫爲之後雖盛弗傳殷劉二公所謂後先輝映者也至論二人之死殷葆森當時不脫逃則送死脫逃則鎗斃前後終是一死不能逃死之範圍也若劉鼎錫則自討其死耳然殷葆森旣不能逃一死無寗死於匪手則大總統必將優加恤典人民或爲鑄像立祠殷葆森三字永永留爲歷史上之美名是則雖死猶榮今則遺臭千載回是一死相去幾何雖然殷葆森臨事失算猶可原也至於劉鼎錫固可以不貪贓者也即欲貪賊何不以貪賊之伎俩施之於徴收契稅捕拿黨人則可無性命之虞政府且必賞給金質單鶴章傳諭嘉獎頌賜年金使劉鼎錫三字張揚誇耀於知事界不亦善乎不此之圖而僅貪區區之賊欵手段不靈遂致送掉性命是劉鼎錫之知事程度更在殷葆森下矣㈣ 
海外奇談 
[百歲老嫗] [  蛩廬]  
　　美國米索利州卡而塞委市中有老嫗馬羅拿鈞孫夫人者誠爲世界主稀有之老嫗也身長六尺二寸五分體重二查零八斤本年百有一歲健康無異壯年人其每日所爲之事家中有少女二人又有借宿之客一人以及自已共有四人一日中三次執炊且每一禮拜必一次掃除屋字及洗灌衣服二次爲縫紉之事一次詣寺禮拜及訪問友人鈞孫夫人生於蘇格蘭千八百五十五年時美國虎列拉病大流行夫人志願加入四十人之看護婦隊來美南北大戰時夫人又任看護婦從北軍夫人之父活有一百二十八歲故夫人自信尙有二址七年之生存云 
[秃頭植毛術之成功]  
　　奥國匈牙利首府之布違拜司脫市中有著名醫家司塞硜博士發明秃頭植毛術屢試均騐均得有非常之功效博士於是在市之司代尖列病院施治秃頭者五萬人一時牛山濯濯未幾均變而爲蜷髮蓬蓬且與善通之頭　並無小異其植毛術之妙誠不可思議矣 
詞選 
[一剪梅題陳佩萓女史紅情綠意圖] [  瘦蝶]  
　　紅是仙郎綠是儂夢妥香叢吟徧芳叢幾生脩到占春風情也相同意也相同黛色脂痕一卷中腕底春濃筆底花濃傳將佳話播婁東酒滿郫筒詩滿郵筒 
[检閨調寄謁金門] [  少蘭]  
　　春滿院忙煞驚駕燕燕試着畢衣寒尙嫩東風雙袖頭靜掩紗牕半　不管落紅片片正是相思腸欲斷至今人不見 
醫話 
[耳之衛生（四續）] [  丁福保]  
　　㈥中毒損害耳腔最甚　毒物爲鉛砒石水銀硝酸銀烟草酒沃度加里莫兒比湟　囉仿謨規尼湟撒里失爾酸等醫生用藥而致病者中毒厥咎固在醫生而爲女子者亦宜時常注意今就鉛之中毒言之鉛質多混於白粉之中婦人用白粉敷面久則起慢性鉛中毒與其他復雜之症候相併而誘發耳鳴繼則重聽終遂聲閉硝酸銀可以染白髮使黑西婦亦喜用之中毒之後必患昡暈耳鳴等征且耳内兼起疼痛 
　　砒石之中毒也因俗傳砒石能柔潤肌痛且生光澤用之者頗多往往中毒毒質入耳乃生潰痬幸吾國人用之者尙少 
　　烟草害耳亦有直接間接之分直接者因吸入烟草中所含之尼哥類而致重聽問接者因吸　過度而起咽頭炎喉頭炎增加粘液之分泌此粘液侵入歐氏管即患中耳之加答兒症故嗜烟草之人當擇尼哥顚較少者用之庶免此害 
　　酒之害與烟草相似醉則頭部充血兼患耳鳴朝酲旣解厥疾乃熮若惟慢性中毒則所患耳病甚不易治 
　　㈦與他部疾患之關係關於此者不遑枚舉僅就直接者略述一二則如誘齒之人有患耳之神經痛者罹胃病及婦人月經時妊娠時有起極劇之耳鳴者是也由於胃病者當先治胃病由於月經或妊娠者當延婦人科醫生治之 
小說 
[花木蘭傳奇] [  天虛我生]  
　　第十五齣壯别（再續） 
　　（旦）呵林老　　看他兩籣壯士英氣逼人敢有似個天神模樣諒他武藝定是高强况更帶有莊丁前來助陣早知道便有用向　商邱地面挨户抽丁招民怨恨的了我想老丈年已耳順衰老堪憐今有二壯士來前充職你老丈可便豁免了從軍之役回家前去罷者哪 
　　（普天樂）你龍鍾衰且老處家鄕尙虞温飽着上征袍怎禁得莽關山風雪飄况家有糟糠老你從軍去後將誰靠更又是孑生生無兒伯道去天涯多分鄕普查算有定那歸期遲早爭如在家裏伴我年高 
　　小生去後便煩老丈常來合下閒　替我爹爹遣愁排悶幼弟　頑小妹嬌弱總煩照拂些則小生威且不朽（末）　蒙將軍傳哪况在鄰居自當吩咐山妻隨時照順令妹則是在下呵（千秋歲）荷恩高念我年衰老免從軍執鞭前導只我身屬皇家身屬皇家負深深毛土恩如何不報避鋒鏑圖安樂避鋒鏑圖安樂敢向蓬門棲隠早負平生懹抱枉習了弓刀 
　　（末）在下還索從軍前去的好（旦）老丈話雖不差但已年老又當别論小生亦因爺爺年邁　請代父從軍蒙主上寛恩俯如所請則老丈更加我爺爺十年亦當有例可援請恩免役否則難道獨俺家爺爺則年老可憐如老丈便該當作别論不成橫豎有小生躭待責任一發傳下令去凡在四十以上的軍民槪行免役（授令介）哪將令一枝便煩老丈宣傳出去（末接令介）難得將軍鴻恩普被一視同仁在下則索奉令（出介）諭爾衆等知悉今奉將軍令下凡爾軍民人等年在四十以上者槪免從軍前去（内内起歡聲介）（雜扮諸父老上）（羅拜介）感謝將軍願將軍馬到成功公侯萬代某等願將所領安家銀兩盡數繳完請助餉需（旦）則個不消想爾等領去銀兩多分未必原封存貯更有爲着家貧供役博餉安家的着一體毌庸具繳以示體恤（衆歡謝介）旣承將軍俯䘏我等不敢違令謹具壶漿校場奉醆（衆下）（未完） 
[滑稽紀事知事夫人之木偶警察] [  桐陂乙燃子]  
　　某縣知事某性迂而傲爲人貪且鄙下車後一意抱定　金主義豪不爲地方謀公益一日奉舉辦警察之令中心忸怩不自安　似重有愛者某妻以其色然不豫深慮其抱採薪疾相顧　曰君素肥滿面團　似富家翁何近日飯最腰圍頓減常度得無患河魚之疾乎某凭几支頣良久莫對及再三問故始應聲曰汝婦　何由悉乃公事我之所以悒鬱不適者正爲棘手事棖觸於懹耳乃備道鞭巓末兼籌所以應付之法其妻聆　不假思索脫口而出曰君太昏憒不曉事是何慮不有城隍東嶽諸廟之木偶在乎方今講求新政夷棄神權舉凡一切迷信事胥將破除之不遺餘力旣奉令辦警察又無欵應付奈若何妾敢不嫌越俎借箸一籌何如將諸廟中木偶按部分配悉數充警察用不較節賭省事耶不圖君之老髦龍鍾毫無振作一至於此某聞言首肯者再顧謂其妻曰儆卿高見眞急煞廢郎哉此舉可謂實獲我心者矣於　帖請衆紳聚談其所以創辦警察不費地方分文之故衆紳皆地方之慳吝夙著不拔一毛者均深然其說並願盡純粹義務襄助搬運木偶配置崗位各事如所議某即一面具報警察成立請委檢閱发自炫其辦事之敏捷經費之節省煌煌大文媉媉動聽意謂一省知事蓋無不出其右者省垣距縣僅數十里許航行一日可達省長據報後委員前往檢關詎抵該縣時已薄暮日落崦　下矣登岸循例通謁知事寒暄後即尾同知事逐一檢視時値上弦月光閃爍眞　莫辨草草藏事深贊其辦事明敏所募警士體格崗位布置得法精神形式兼而有之可見成續十分優美允俟禀覆上峯優爲超　某自此後以得茲優異之衷嘉皆出自賢妻之贊助無時不深感其妻之能力之卓鐵以故寵若上寳對若神明誠不凛乎不可侵犯之色就意矜龍途分　　而　積　而放辟邪侈無所不至某知事亦竟因是　憤成疾斷送其生命云（不受酬） 
 
 
 

Page 14

 
 
   
 
