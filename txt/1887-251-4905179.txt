# 1887 - 251 - 4905179

 

Page 1

 
 
[新印曾文正公書札出售] [  申報館啓]  
　　曾文正公勛業文章彪炳寰宇觥觥大集久付棗梨本舘前將向未刊出之家書一種印行海内鴻儒爭先購致兹又經景賢書屋覓得公之書札以新鑄鉛字印成中皆以名公鉅卿之函或講戎機或闡理學或洋漕政或考鹾網要皆確切精詳原原本本而校對之心細印釘之工良尤爲有美畢臻衆目共賞計二十七卷都二千八百四十一首又續鈔六卷都二百九十二首現已告竣定於八月初四日出售每部分裝二十本價洋一元六角諸君子有先覩爲快者至本埠申昌書畫室各書坊及外埠各申昌購取可也如欲躉購則請至本舘帳房面議 
[五車樓五釘四書告成出售] [  點石齋代啓]  
　　高頭講章貽害學子不一而足惟平江蔡九霞先生著有四書纂序説約一書雖用講章之式而所採錄者皆先儒心得之言所開發者皆聖賢欲言之藴斬釘截鐵下語如鑄毫無影響之説圈點精當尤易醒目書成於康熙庚戌歲凡經五訂校核最精後值三藩之變屡遭兵火流傳遂少今時敏齋主人藏有五車樓真本不敢自秘繕寫宋字託本齋石印因思時下文風返真歸樸看題若漫無分寸斷難見賞於有司此書出知有不脛而走者盖先生宏通博逹非小儒詹詹　也價洋一元八角向南北申昌買可也 
[敬印雍正硃批諭旨告白] [  點石齋主人代啓]  
　　雍正硃批諭旨一書凡百十有二册武英殿刊板初印本民間向不多見自經兵燹尤相吉光片羽彌希彌珍而四海臣民轉無以窺建極之論心而郅治之謨不著今有友人出其家藏初印本付點石齋石印仿巾箱直行本大小面凡三擡雙擡單擡諸欵式悉仍舊貫不敢輕易體義致淪功令敬印硃字赤黑分明絲毫無悮非比鉛板梨板之字跡模糊易於差謬本齋隨股附發樣張明眼人自能辨别也現已開印定本年九月底出書預定每部價洋二十八元先交八元掣取書票書成找洋二十元憑票取書一部其未輕附股者綫定四十元發售每部計六十册外加文木箱子一只提　鎖匙悉用雲銅隸字顔蓋精緻絶倫凡在同志幸單賜顧售股處上海點石齋　局帳房清遠里新寨絲棧杭省薦橋街晋義莊蘇城各錢莊閶門外鄭義大布莊護龍街麗和衣莊鎮江鹽公棧京都源豐潤票　 
[友于萹]  
　　君陳曰惟孝友于兄弟此卽友于二字所由昉書意以爲惟能孝於其親斯能推其愛親之心以至於兄弟而友愛之念自此油然而生也降至今日而友于不復講矣嘗見世家大族兄弟析產豆釜箕帚時起爭聲爭之不休家族不能處戚友不能勸乃相與折衷於官彼高坐堂皇者卽又不能準情酌理隨時斷结則互訐不休而原告用錢若干悉以供奸胥之取携也被告用錢若干皆以資蠹役之誅求也其實則原告所用者卽被告之錢被告所用亦卽原告之錢蓋兄弟雖各用其錢而無非爲其一家之錢而已語云鷸蚌相持漁翁得利兄弟之爭其鷸蚌也胥役其漁翁也此其理人人能知之人人能言之而卒不得自平其氣自息其爭又何爲乎昔人有詩曰祇因花底鶯聲巧遂使天邊鴈影分意者兄弟之不睦由於此未可知也顧妯娌本非同懐而兄弟則本爲同氣何以婦言是聽者乃若是其多也一家兄弟忻忻自樂最爲家廷興旺之氣象而無知者往往以細故而啓爭端必令和氣變爲厲氣而後快是豈則有肺腸者哉其初由於不能忍其繼由於不能思思我之身與兄弟受於父母則一而二二而一者也而友愛之念爲之一動思兄弟皆爲父母所愛一或不忍恐致有傷於親心而友愛之心又爲之一動漢昭烈有言兄弟如手足妻子如衣服衣服破尙可縫于足損豈能續藹然孝友之言處今日而欲以此等語繩人固屬迂闊然以巨家大族而因析產之故以至對簿公庭此其辱有甚焉者矣昔有兄弟因爭產涉訟者官逮之案間这曰是爾兄耶而曰然又問是爾弟耶而曰然令其彼此互唤則此曰哥哥應之曰唯彼曰弟弟應之曰唯官乃不與判斷令其對跪案下互相呼應不止數聲之後天性觸動不覺聲涙俱下於是間以今猶欲訟乎俱含涕而對曰不願訟矣揮之出兄弟和好如初此正所謂仁術也又有三代爭訟者各有其黨黨計八人官則悉拘以來令跪堂下而令三代涉訟者跪堂直一一問之此爾何人則曰祖母也此爾何人則曰父也又問則祖母亦認以爲孫父亦認以爲子乃曰爾等三人皆一家人而堂下八人皆外人也此三人者本無釁隙釁由於帮訟唆使之人人遂將人人者責而逐之而後命僕入内取二千餘金以出置之案上而指三人者曰此某人鑽某人之門户而饋余之千金也此某人以某人作介紹而賄余之幾百金也此某人託某人爲説合而餉余之幾百金也此等銀錢本皆汝一家之物而今乃入余手倘遇贓官則悉入腰彚矣余念爾等無知聽彼八人之慫恿而同室操戈至於如此是亦由於余平日教化不善所致今當堂還爾金爾等携之以歸當念一本之親祖父當慈子孫當孝毋爲外人所利更毋爲公門所魚肉則本縣之所厚望也於是三人旣慚且感言下悔悟欣然叩謝而出噫此等作用與聖人何以異耶然而天下之官若是者有幾人哉若兄弟相仇互相控愬兄送一千則詞氣之間略抑其弟弟送二千則詞氣之間略抑其兄輾轉拖延永無结案之日而兄弟之產將盡矣卽使官不若是而胥吏之輩則以此等案子爲奇貨一經到案卽一生吃着不盡而愚夫猶以爲我有奥援我有内助而孰知其助之者適以刦之援之者之適以奪之哉書曰世䘵之家鮮克由禮竊尙心焉疑之以爲世禄大家家教必嚴何至若此孰意近來時勢竟與書言若合符節我觀析產爭訟之案大都世禄之家千名犯分越禮棄義其所爲竟有田舍郎所弗忍爲鄉曲子所不敢出者世道至此尙何言哉吾則以天下之人情雖不同而其根於天性者則一苟家主平時能先善其齊家之道俾子弟輩不得沾染惡習則一堂聚順何忍言分之一字卽或爲家主者慮及合久必分之勢析箸分爨則亦當按股均分至於弟兄於親亡之後自議分析則亦當以均平無偏爲第一要義如其家有孀婦則尤當格外看承弗使向隅而後乃爲平允而後乃無愧乎孝友嗟乎誰謂孝友之道必不能行於三代以下也乎 
[冠裳晉接]  
　　澳門新聞紙云數日前澳督接到廣東撫憲來文云將來澳遊歴順道拜會澳督迨七月十六日下午五點鐘粤撫駕到帶同兵船七艘内有一船爲撫憲所坐到時兵船上升砲三門甲西郎砲臺亦升三砲以伸敬迓至七點鐘登岸携同隨員人等往拜澳督彼此禮讓相將極爲和藹暢談至一點鐘之久然後辭出下船十七日粤撫上岸周歴各處十八日澳督至舟次回拜到時兵船上皆懸西洋旗幟升砲二十一門娘媽閣砲臺亦放砲二十一門　之欵接之餘極形歡洽良久始辭出比澳督登岸娘媽閣砲臺升砲二十一門兵船上又懸西洋旗幟亦升二十一砲答之　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
而粤撫遂帶同兵船一齊起椗遄返穗垣矣 
 
 

Page 2

 
 
[馬戲口蹤]  
　　車利尼馬戲在香港開演觀者甚衆香港西字報已屢言之該戲班本擬前往廣東英領事與粤憲商議業經允准令其在沙面地方開演嗣以工部局慮及開演馬戱來觀者男女雜遝勢必擁擠恐有肇祸等情力阻其議遂止不前現擬改道至澳門開演矣 
[礦師得人]  
　　譯外洋新聞紙云出使日本國隨員于績臣司馬德楙從公日本六易寒暄辦理各國交涉事宜精明允當於該國語言人情亦甚熟習諳練兹聞欽奉特旨飭外洋礦師伴送赴滇交唐鄂生中丞差遣委用司馬於奉旨後卽赴日本腹地親歴各礦于生野山金銀銅官礦詳訪選聘上等礦師山田欽一藤野聿造二君曾經該地礦務長官力保學術優長又經欽差出使大臣照會日本外務大臣詳酌考騐始許應聘查山田藤野二君均爲日國考列大學前列人材領有文憑早獲工學士官階按外國於礦務乃專門之學考取格外認真能列入大學者殊非易易該二師旣考取之後復派至生野礦山歴事多年聲名久著且曾歴泰西各名礦游學考騐後方始回至日本者而於查看五金礦山苗脈及開挖并用機器煆煉曁繪圖分化一切極稱精幹現聞已爲中國聘訂立約三年司馬已促該師等赶將經手公事交代清楚購齊要用機器卽赴雲南開探從兹吾華天財地寳源源而出乃我聖朝之福實爲生民之幸也譯畢當浮三大白以賀 
[破案神速續述]  
　　昨報紀嘉興顧家浜顧姓盜案迅速立破一節今又聞始獲之兩犯經邑尊刑訊供明底細釘鐐收禁旋請張守戎帶同汛兵并縣署護勇通班差役并内外各房書僕從等共約一百五六十人據盜供餘黨有四五十人之多邑尊猶恐走漏故當時密傳闔署人隨去其時諸人皆不知其故出署時正値大雨傾盆無異銀河倒瀉各人祇得冒雨前行邑尊祗乘小轎并帶防身軍器出城後棄轎步行冒雨直前不顧衣服濕透先至聚順茶店吊取寄包時在四更邑尊傳諭祇許一差開口呌門不准衆聲齊發以免左右近隣受驚卽此可見邑尊之慮周意密故能不動聲色而立破巨案也 
[笛步秋聲]  
　　出駐防城之西有天津橋卽古邀笛涉地也東晉時爲出都者登舟飮餞之所可見唐人之烟籠寒水月籠沙止非今日秦淮景象近有在該處具大願力稱檀越修毗盧庵者規模壯闊　某仃脚僧爲住持僧久歴湖海豪氣未除旣卓錫便不耐空寂寗俗婦女喜佞佛聞昆慮庵係一要人功德又爲福地别開生面稱逢　方　意　頭陀必生公誌公後身人人爭欲皈依冀得慈航普濟六月間有某官以工程未竣入寺查閲瞥見襌床上有袖角裙邊僧傾身障之神色不定某官不肯傷忠厚不顧而走惟牒保甲局提僧嚴鞫僧轉恃施主有蕭瑀門第指其名而呼之爲親家翁意在挾制間官間官怒笞僧二百○近日更深夜靜道上往來者皆操南楚音遂有一種小竊冒其名緣人家墻壁入者踰其垣小亦穿其竇或摸索暗中熟聽釧鐲所置處或拔常關之門鍵使出入無阻或趁小兒女嘈雜時自囊而出賊胆賊智令人防不勝防又有清晨昏暮伺候補人这衙叅客宴者旅處也則胠其篋衍之質餘歡居也則攫其床頭之金盡甚或門庭深䆳閽者爲池魚之殃及因此家家如臨大　 
敵城北尤一巷數驚一夕數起然捕者自捕而竊者自竊又若有并行不悖者真天地荊棘也或曰子不聞此乃秋鴈來賓秋燕如客時乎　者必贐過此當勿爾爾因念東粤近有盜道一案據稱某係劇盜捐新班道因分發例得原籍文書部令遄歸辦取遂不覺爲馮婦當攘臂時適捕役傷其足而被獲到官反指役以需索不遂相誣爲盜此上月事也可見此公若聽老子知止知足之戒則不殆不辱又誰敢問監司大員之　身何似者然則此等小竊殆未聞竊鈎則誅竊國則候耳如知草竊非無英雄吾料鼠竊輩必有奮袂而起者矣奚必藉竊爲生涯哉○官塲因有新制軍裕壽帥自奉旨後改於本月二十二日出京自通州至天津准坐海晏輪船莅滬之電信頓覺旌旗在眼棨戟遥臨匏久繫而不得食者尤思舍其舊而新是謀向例奇望街行臺爲襜帷暫駐之所刻因章觀察借爲牙厘總局須俟總局喬遷清楚方能黝者彩之黯者新之日來兩百縣飭庀供張惟勤惟謹如果一路福星直照江南則本月初又是一番新氣象矣 
[邗江瑣事]  
　　邗上某甲操易牙術在某公館爲傭上月二十三晚烹飪之暇偶至街市閒游行至某宅門首見放瑜伽焰口甚爲熱閙有以彩色紙紥成人物精巧異常衆人圍而觀之甲亦趨視不防人多擁擠忽將紙人撕破某宅傭人等見而大怒疑甲所爲上前揪扭甲不服信口詈駡傭等人多遂羣起攅毆甲寡不敵衆狼狽奔回于主人前泣訴主人謂滋事鬥毆皆有不合隨飭僕持片仍將甲送至某宅聽候主人一併懲辦説者謂惡奴倚勢凌人其主人往往不覺迨人興師問罪事不能掩始行知悉則已受其累矣爲之家主者曷不於平時預爲防範哉○邗上某典於七月廿四日午刻來一老叟持銀索戒指等質錢業已言明價值正在書券忽覷出破綻詳加審視果是贋鼎隨將老叟戒指交坊保管押并盤詰來歴飭保同往查詢按此等情事時有所聞屢經嚴懲若輩尙不悛改殆亦無頼之尤歟 
[皖中雜誌]  
　　巢縣厘捐總辦彭受臣太守禄於上月二十一日行抵省城因有要公面謁撫藩各憲小住電報局内不日卽當回局也○府縣城隍神向例於五月下旬左右出巡城内外街道近蒙勅加封號匾額故展期至今聞會中人已定於八月廿六七日奉神出巡各處藉以袚除不祥想届時爭奇賽異采烈興高城鄉士女又當欣然偕來一擴眼界也○皖中亢旱已久田疇坼裂禾稼枯槁農户以旱災已成紛紛赴縣署禀請勘騐是以首縣范映泉明府於上月二十二日親赴各處查勘被災情形一俟閲畢回署卽當詳報上憲以便酌量辦理○皖垣自五月間放晴迄今兩月有餘未得兩澤南城河沿一帶尙有江水接濟北城一帶池塘盡行乾涸無從汲水幸北關外有泉井一口名曰大井深通江潮雖逢亢旱亦不乾涸於是四處之人紛紛往井中汲水每日出水數百担可謂多矣担水者徹夜通宵往來不絶又有住户等邀約附近幾家合爲一起在涸塘中淘成一井只準近處幾家供用不準他人來取違者公同議罰可見覓水之難亢旱如此實近來所罕有也 
[棨戟將臨]  
　　兩湖督憲裕壽帥聞已陛辭出京由津沽乘招商局輪船南下憲駕約於日内卽可抵滬上海縣蒯大令於昨日已飭辦差家丁在鐵路天后宫旁預僃行轅供張一切矣 
[幸未及溺]  
　　本埠小南門外陸家浜地方有某氏女者碧玉年華頗有風韵每與游蜂浪蝶徜徉於洋塲十里間前日傍晚在小東門外僱小車沿城脚而南將近小南門車夫偶不小心車輪一側竟將某氏女掀入城河女卽狂呼幸在潮落時更爲沙石所梗尙未入水車夫亟援以手女乃大駡車夫該車夫自知理屈不敢索取車錢作揖賠禮女乃忿然另乘别車而去 
[修鞋起衅]  
　　禮拜四法公堂曾據江北高郵州人楊周氏遞禀聲稱丈夫做皮匠於二十五日在洋涇浜某洋貨店中爲修舊鞋起釁打　 
傷手腕筋絡已斷經捕送在仁濟醫院難以就痊恐有性命之虞王司馬准詞着候傳案昨晨司馬莅捕房將情告之謝副捕頭以此事在洋涇浜三十九號房屋所開洋貨店中巡捕走過見之曾將偒手人帶到捕房然後送入醫館曾據該洋貨鋪訴及修鞋計錢二十五文爲修好愛脚寸略小不給錢文爭執相駡皮匠將玻璃窓及茶盤打毁手上之傷實是打玻璃被割所致因之放去現旣欲訊着法包探李雲發立往傳到甘永發一人據供紹興人在福昌洋貨店爲夥東家胡桂全吴淞人店中夥計三人内有汪炳榮要做鞋子做好之後嫌小兩相爭執不肯給錢如要錢當另做皮匠卽將鞋與我看説爾看小否我答以要問做鞋者彼卽開口詈駡伊旣可駡我卽可掌伊伊用拳將玻璃窗打碎手上諒被割傷巡捕眼見伊打現在碎玻璃及茶盤等俱在店中王司馬正在研問據楊周氏到案求請伸冤司馬詰其可曾到醫館答稱去過據夫云伊等三個人拉住痛打手上之筋係被刃割司馬謂爾且於明日將丈夫送案看視偒勢如何再爲核辦楊周氏稱丈夫不能到案因醫生説要避風之故司馬着該氏 
 
 

Page 3

 
 
退去謂甘永發爲些小事問到如此　　　　　　　　　　 
别人身上着將甘永發交保一面僃片函詢仁濟院究竟是何物傷筋查明再爲核辦 
[飭縣訊辦]  
　　王松泉投上海縣控陳阿計誘匿胞妹巧林求請提究而陳阿計遂具詞伸訴并無誘匿情事實遭誣控求恩明鑒經蒯大令簽票飭提到案請帮審委員宋莘樂二尹集訊之下以王所控無憑飭王將巧林限於十日内自行尋到交案以便澈究曾記前報嗣王未將巧林交案歴經二尹比追乃王於日前具詞投道轅上控刻奉道憲批飭上海縣訊辦 
[移請提人]  
　　前報列閘北巡防局送填築吴淞江北灘之謝有木等請上海縣訊辦經蒯大令訊押候提石仁孝到案澈究一節前晚大令飭差提謝有木研訊謝供小的等由陳阿大雇令挑泥陳向石處包填餘不知情大令飭令還押候照會英公廨將石陳二人提案訊辦 
[先行薄責]  
　　萬盛染坊主沈榮正控源利大靛青行張清源欠去代付銀兩一千四百九十九兩一案曾據張清源司帳汪瀚稱經董事介紹先還現銀三百兩餘俟收帳作抵迄今多日尙未理楚是以原告於昨晨投案聲稱所有汪張兩人認先繳之三百兩未見繳案而崇明之帳亦不開出請爲究追况此是代出現銀并非往來帳目王司馬看沈退去詰之張清源據供汪仁儀來繳前日行中去請沈榮正伊不肯來司馬謂前次爾云有字條進來可卽交銀現又多日依然如此實屬疲玩着自已寄信出去赶速將銀交案今日須先薄懲着將張清源掌頰二十下還押下期到案若再如此定當笞責 
[查私竊衣]  
　　往來吴淞之大道常有洋藥局巡丁在此往來查緝私土而冒充巡私者亦不乏人每致擾責良民兹聞一事殊堪詫異前日譚青崖車門祗帶家丁一名乘舟來滬登岸步行惟家丁持衣包隨在後面至鐵路舊址雇坐馬車欲到吴淞拜賀曹軍門太夫人壽誕忽有口操江北寍波等處口音之人蜂擁而來稽查包内有無私土家丁告以大人并不帶私若輩定欲搜查旋被取包檢閲并無私土始各釋手紛紛而去家丁檢點衣包已少外套一件幸當時向索腰牌閲看有某號巡丁字樣因卽禀明軍門軍門到吴淞祝嘏畢卽行返滬旋令家丁持名片至英會蕃公廨請蔡太守查究太守立卽派值已差前往查覆該差奉命卽同該處地保查得徐家花園過去果有查私失衣事惟當時人皆不識是軍門又不知是否真巡丁等語照覆太守又僃函至洋藥局查究云 
[英界公堂瑣案]  
　　昨晨宋莘樂二尹到公堂同英副領事賈禮士君會判捕房移解各案共有四十餘件賈君於午刻先行告辭餘由二尹獨斷至一點鐘始畢二尹又命將應責應枷之犯卽行發落兹擇其要者照錄如下○徐金奎稱松江人同妻來滬治病寓居寳善街大亨棧前日午前十點鐘時同妻出外購物當將房門鎖好匙交帳房及十二點鐘回先到帳房命茶房劉阿金取匙開門與妻登樓入房後見梳頭籃之銅鎖已壞趕卽檢查所有銀飾等件均歸烏有開單報捕拘劉阿金等到案請追包探戴金寳禀徐報失竊往查并無外賊入内形跡且閲梳頭籃之　 
銅鎖確被拉斷後行竊又據茶房劉阿金言銅鎖見已斷該棧茶房尙有郭阿六祗此二人出入客房今一併傳案劉阿金供徐客出外回明經我開門不知失竊郭阿六供應酬各客茶水時到過各房徐客失竊毫不知情宋二尹問棧主何在潘壽生上堂稱是開棧者二尹謂徐金奎失竊銀飾甚多雖疑茶房行竊無據然爾爲棧主理合爲之查明姑飭將劉郭保去赶緊查究○包探陳阿九稱徽州人管元陞扭湖南人郭鍾林交我帶至捕房聲言同鄉人向開江裕昌茶棧之江某曾向管言與郭股開吕宋票鋪需本向借洋千元照付後詎被郭呑没正欲追究郭寫信與江言因行竊吴統領之赤金三百兩事發已被報官拘押彼知與江股開店業恐累及江望先避匿江年幼無知遂卽避匿及我尋江惟見此信明知遭騙今得尋見將郭鍾林送案管元陞申訴前情并將郭寫與江之信呈閲郭鍾林稱并無騙洋之事宋二尹廉得其情飭將郭鍾林押候覆訊究辦呈閲之信存堂邇來有向爲局賭害人之徒花樣翻新改爲合股生理行騙是案之是否行騙不難澈底根究定可水落石出然貿易中人當慎之加慎勿被若輩所欺也○陳阿尺稱爲木作頭昨在李阿三烟館見王成桂等將李毆打我言打死人要償命詎王卽將我拳打脚踼報捕拘案李阿三供爲烟館堂倌王等酒醉已極要開燈我以爲時已晚須待明日王藉此要罰我洋不遂遭毆陳阿尺喝阻亦遭毆打王成桂供我往吸烟不開燈因與理論并無索詐行兇之事陳阿尺出頭硬覇是實宋二尹察得王成桂身穿短衣窄袖决非善類判發捕房管押十四天以儆○朱阿寳稱在永昌洋行爲侍者金阿福曾學習侍者因貪懶辭歇今伊闖來行竊布衫當獲人贓交捕送案金阿福供年十三歲取此衣服質錢欲爲小本營生又有蔡阿中上堂稱與金是親戚前由我荐到永昌行乞恩免辦交其父母管束宋二尹姑念金阿福年幼准如所請○戴仁友稱在西人處爲傭昨晨鎖門出外買蔬菜及回見鎖已被賊扭下竊去鋪盖報由捕房緝獲人贓送案鉛捕頭禀王阿炳係老賊王阿炳稱以後不敢再犯宋二尹判笞王阿炳三百板再發捕房管押六个月贓交戴仁友領去賈副領事謂判王笞責之下再押三个月足矣二尹向王曰西官施恩與汝改押三个月○包探秦少卿稱昨見陸少全手持鐵尺二桿在街行走爲此拘案請究陸少全供擺舊貨攤收買下來今欲變賣并無他故二尹謂陸少全非安分之徒卽使擺舊貨攤亦不准收買兇器判笞二百板鐵尺存毁○熊子亭稱開錢莊有王念南黄霞谷等持四開八開等洋來要换大洋因察得小洋分量不合平之四開每个少二分八開少一分疑是铜質王等與我爭執旋察明的係銀小洋用藥水浸輕混用漁利爲此報捕拘案王念南供在藥水廠帮夥小洋是用下者不知分量不符黄霞谷供在製造廠爲夥不敢犯法其父黄某稱兒子素來規矩求釋有美教士上堂願保　 
王黄等賈副領事商之宋二尹旣有美教士具保請俟下禮拜二美繙譯會訊定斷二尹然之隨飭捕房將王黄及小洋帶回再行解訊黄某飭退○包探王阿二稱西人雇用俞狗郎爲包車夫被將綢洋傘呑没交捕送案該西人今未投質俞狗郎供不敢呑傘實係西人自己遺忘宋二尹飭將俞狗郎押俟該西人投案再行訊辦○陳阿春稱失竊衣物等件報由捕房緝到王永春邱阿雲并起失贓今蒙送案請辦質之王永春邱阿雲同供初次犯竊以後不敢宋二尹判王永春邱阿雲均發捕房各押二十八天起案之贓交陳阿春領去○粤鴇滕氏稱同鄉人郝竹香前來尋釁毁物不少報捕拘案郝竹香供與伊素來相識因經過伊門口邀同暫坐詎被辱駡與論口角不敢擾釁宋二尹隨着郝竹香以後不得再往違十取咎○一百零八號華捕稱昨有瘋僧在租界見中西捕則吐痰在捕身上連遇三捕皆如是爲此拘案該僧供名林泉四川人向在原籍削髮來滬朝山餘供不倫不類宋二尹隨飭值日差將該僧交陰陽學驅逐出境○包探王阿二稱印書局夥陸友祥行竊機器需用之銅梗出外變錢雖所值無幾然機器上不能缺少此桿昨被我撞見獲住人贓送案開印書局之西人投案申訴前情請辦陸友祥供銅桿因無用携出原是不合宋二尹隨判陸友祥管押十四天以儆贓交西人領去○包探顧阿六稱西人馬司報失大衣一件查無外人入内行竊形跡惟管事人秦松原僱係益南爲替工尙有杜松林亦爲傭盤詰不認送案請訊馬司因事未到秦松泉申訴前情孫益南堅不承認行竊杜松林供早已辭歇出外失竊之事毫不知情宋二尹隨飭將孫益南交保俟西人到案再訊杜松林開釋○妓女朱月卿稱住居寳和里現已從良前有鮑坤祥竊物恃蠻交捕送案奉蔡大老爺斷令具結不許再來尋釁詎鮑又來擾衅故又交捕送案前事曾列申報呈閲華捕禀昨據朱月卿呼喊有人攫其銀飾爲往拘鮑搜無贓據鮑供前與伊相好有檯凳茶几寄存向伊索取并未尋釁宋二尹閲申報謂鮑已具結不再前往何敢再往擾釁本當懲辦從寛斥釋如再多事定于重處　 
 
 

Page 4

 
 
[法捕房瑣事]  
　　昨報列張虎全卽張富全周掌榮兩人爲唤小車到高昌廟車夫以三人不肯推行爭論打傷該車夫曹茂雲鼻梁一案昨晨王司馬提案復訊兩人仍照昨供周掌榮在押驟發寒熱右膝灣紅腫起塊恐有外症是以從寛着將兩人各笞責四十板釋放○川沙人徐子蓬控姜珠寳卽張繼忠王毛毛卽王仁良拆梢一案訊理情由詳登前報昨晨司馬在捕房時提案研詰爲何憑空拆梢旋據法包探王榮培禀稱彼等兩人稱放一人出外可以將事料理司馬又將張繼忠卽姜珠寳詰問爲何將車拖住張稱彼欠錢是實爲王呌我將伊車子拖住實係中伊之計王司馬謂爾何以知伊是索錢着先將張繼忠先笞一百板又詰王毛毛爾無端拆梢着亦責一百板一併還押覓保○前有協記烟葉行主林某因司帳人沈果庵私挪帳内洋六百數十元據云寄回寍波原籍家内請將沈暫押已遣人至伊家内待取到再爲投案等情是以將沈果庵管押在案前日林復投案禀稱已收到洋五百五十五元尙少數十元荐保人肯爲賠償請將沈果庵交保釋放王司馬昨晨蒞捕房將沈提案謂做夥計人豈可將東家洋元寄回家中林某代爾求免責罰實爲顧全友誼但爾已經犯法着將沈果庵掌頰一百下釋放○昨報列開老虎灶之陸阿虎爲間壁之靛行學徒吴寳生説伊痴子因將吴打傷等情一案王司馬昨日復爲提案研詰陸供家中有老母爲當陰差故不能做生意司馬謂此等卽是痴語着爲掌頰二十下釋放出外不准閙事○法包探王榮培於前日下午在法馬路見一人衣服整潔身坐包車惟東張西望似有胆怯之狀因卽扣住盤詰言語支吾旋於車上搜出新砂小錢九千文當卽拘入捕房法捕頭研詰之下據其人稱任老丹桂戯園對面開升元錢莊小錢送往十六鋪法捕頭着將其人管押於今日解案○有名阿松者住居城内南門本在營中養馬前晚在小東門外某花烟館吸烟不知因何齟齬被小東林及鐵匠阿囝等將伊打破頭額鳴報捕房將兩人拘到於昨晨轉解大自鳴鐘捕房謝副捕頭研問之下着將兩人管押以候解案 
[學法有基]  
　　上海龔佩卿先生撰法字入門一書前曾將其大意錄登報首刻下是書業已告竣昨蒙以一册見惠繙閲一過并細讀馬眉叔觀察大序知此書之有裨於學法文者實非淺鮮將來定見不脛而走而自此華人之善法文者日增月盛矣詎非先生之嘉惠哉敬書數語以誌謝悃 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[金剛石婚]  
　　秦與各國凡夫婦偕老多年者人皆晉贈祝詞其儀者木婚銀婚金婚金剛石婚之名中惟金剛石婚最難得近聞日耳曼國有一老將年已九十五歲妻則八十九歲當妻十四歲時成婚迄今已七十五年生子十五人孫九十四人曾孫三十五人此誠亘古所未聞天下所未有也故除國王賞齊外人俱爭賀以爲祥瑞紱名之爲金剛石云 
[時疫指南]  
　　霍亂之症起於倉卒行道者各有師承固不敢謂誰非誰是僕於去年嘗著霍亂管見載諸報端略陳梗概知我罪我一聽斯人顧與日旣病而求補救之方孰若未病而思保全之策道咸之間無論他處不數見卽滬上亦不常有何以比年以來不過多少之殊幾於無　 
歲無之豈皆天時不正地氣失節以釀成歟竊謂人事不齊實足以致乖戾飲食男女人之大欲存焉第須持之有道行之有度使冲和之氣常往來於十二時中陰陽遂生長之機臟腑受和平之福卽有疫癘亦莫能相干無如明知過犯比比皆是俄而酒緑燈紅杯盤狼藉俄而沉瓜浮李水陸雜陳本宜凉館乘風揮汗而登場觀劇不顧夜行多露御車而古寺遨游喝雉呼盧精神焦灼呑雲吐霧鬱熱交蒸苟逢越艷吴娃不厭通宵狎褻甚至開花野草競圖片刻歡娱凡此下迄與臺上自紈袴雖局面各自不同而疾瘁幾於相似加以營謀之操心奔波之勞力喝中於中凉觸於外而穢濁之氣又足以閉其臟腑之靈夫人身所最難涵養者莫如肝木至此而其性鴟張霎時潰堤決岸犯胃則嘔尅脾則瀉目眶陷者肝絶也羅紋　者脾敗也聲音嘶者金損也其得輾轉反側者惟頼此方寸靈臺耳迨至心陽外越腎水不得上承陰陽交脱雖鞭之長不及馬腹經不云乎聖人不治已亂治未亂不治已病治未病平時調攝之道如慎起居　飲食等事必當加意講求所謂毋摇爾精毋勞爾神精充神足不啻本固邦寍如其肯服藥餌嘗用清金神水之品俾木有所養而得所制順其調逹之性不獨霍亂不至傳染卽中風等猝暴之病亦所必無竊於此症悉心叅究用甘露定亂者固徵卓識用理中四逆者亦未可厚非全辨小溲之有無煩渴之如何以别病之寒熱要之盛行之際必在夏末秋初感召之由慧心人不難默會是故熱者十常八九寒者十惟一二箇中出入生死關頭所望司命者辨别精細勿爲游詞所惑勿爲俗論所矇師古而不泥於古應無不效奏十全明哲之士倘能效前説以保身固屬幸甚卽不然而學後説之立命當不至悮於毫厘熙來攘往仁壽同登敢爲滬上諸君祝正不徒爲滬上諸君祝也[  春酣花醉詞人陸硯鋤稿] 　 
[助賑摭要]  
　　巨浪掀騰愴奇災之迭告仁風披拂霑實惠於頻來拯飢底是多方節用除非權變七月十四日朱九翱仁丈爲令叔病許愿現已逝世仍將洋助賑祈保合家平安由鎮海靝順信局來洋四十元十五日永遠會祈寳號同人眷屬平安由協泰洋貨號來九八元七十三兩十六日汪孝臣翁經手如臯太原堂穆記爲令郎病愈完願由王梅溪翁來洋一百元十八日譚仁丈廷楨爲尊堂姚氏求病速愈由生昌泰廣號交來洋一百元十九日元由沈善士國琛求闔家平安由張樂君翁交來洋一百元適其適軒主人求病愈由揚州元亨利託協源莊來寳銀五十兩合九八元五十三兩六錢四分六釐常州潘善士訥安完愿由張韶徵翁交來九八元五十三兩七錢九分二十一日啓善堂商船公所積欵移助由瀏河周善士鍾麟寄寳順局來洋一百元吴門竹影軒善士求平安由春華祥棧交來洋一百元二十二日蕪湖敬畏齋善士洋六十元無名氏善士洋三十五元不書名洋十五元三户由朱大全茶號交來二十二日無錫雙盛號丁善士藕舫求病速愈由通裕局來洋五十元二十四日安定氏錫元錫銓賢昆玉爲慈親七旬壽辰奉命將壽筵資移助洋一百元長崎葉善士鴻英今喜得哲嗣蒙諸親友賜儀爲諸仁丈造福由王星樓兄交來洋二十元二十五日綺園朱少梅翁爲令郎病愈完愿洋五十元二十六日虞陽聽濤山館求令堂病速痊由常熟永義昶局來洋六十元慈谿童善士庚生仝尊閫顧氏保佑病危轉安闔家平安節藥資移助由恒興隆號來洋五十元杭州許善士之晉求病愈由謙吉申杭莊平友漁兄交來九八元一百兩錢圩映雪　由馮馨山翁交來洋二百元壽萱室主人因生辰蒙諸親友賜儀并續僃酬答席資移助連初十日來洋四十元共一百四十元由春源洋行交來竹林空侍仍濟世以無愆萱草長榮迺躋堂而有術捨藥籠之品物伉儷誼敦汰桃席之錯珍朋儕情洽常存敬畏益漙仁慈商舶救災頌安平其靡已同人恤患徵永遠於奚窮追映雪之遺型讀書積德慕聽濤之逸致傾槖扶危或爲母恙以禱祈或爲母痊而感悟或希闔門之集慶或幸令子之復元喜實溢於弄璋謝尤伸於洗盞對高堂以種福憐瘠壤以行權凡兹妙厥轉旋可以增其感發焉[  上海北市絲業會館籌賑公所愚弟少欽施善昌謹誌七月二十七日]  
[鉅欵助賑]  
　　姓字不詳行善莫求共曉倫常無媿扶危惟恐不遑今有珏生大善士爲尊人祈壽保安俯助漕平銀一千兩合九八元一千零七十一兩八錢一分委解直東拯濟趨庭是謹聆誨子之義方救世孔殷沾愛人之大德際此艱於勸募渥蒙漙厥仁慈廬并騰歡門楣錫福矣[  上海北市絲業會館籌賑公所愚弟少欽施善昌謹誌七月二十七日]  
[送意琴室主之人閩卽次留别元韵錄請郢政]  
　　客中何處足忘憂酌酒評詩共倚樓風月無邊題勝蹟鶯花如夢暫勾留記曾擲果傳佳話相送臨岐又早秋預祝鵬程飛萬里長安市上快遨遊久義君無内顧憂停車載酒上江樓鷄林聲價隨時重鴻雪因緣到處留怕奏陽關三疉曲正逢桂窟一輪秋何當萍絮重相聚話却前游續後游[  毗陵醉墨生拜稿]  
[客窗無事得雜感一首兼以留别錄請問梅惜紅兩吟壇指謬卽希玉和]  
　　三十餘年度歲華談詩説劍是生涯徑斜偏遇鈎衣樹福淺難消絶代花春月鶯兒休唤我秋風燕子欲還家心旌不逐浮雲蕩留放江南八月槎[  嘯滄生甫吟草]  
[六月中旬自滬赴蘇舟中書感并留别驪睡軒主西湖花隠卽呈武陵漁隠粲正錄請高昌寒食生方家點鐵]  
　　鼷鼠飲满腹鷦鷯樓一枝卅年爲客慣今日倒綳兄悔不十年讀雕蟲悮此身文園本多病况又作勞人聚首曾幾時分手在今夕臨岐渾無語同是天涯客一舸蘇臺去此行仍不歸鄉心兼别恨雙涙落征衣兩岸蕭蕭柳五更喔喔雞孤篷正酒醒昨夜記分携舊雨共今雨相思憑尺一開到黄花時便是重逢日[  東臺少山崔寳善初稿]  
[郵和驪睡軒主立秋書感元玉卽希高昌寒食生法家教正]  
　　底事新秋到處知梧桐今日葉離枝一天雲物蒼凉景大地園林緑減時蟋蟀無情啼夢破鶺鴿有恙報書遲鄉關迢遞歸何日旅况蕭條郤訴誰[  丹徒蠡湖顧彭元呈草]  
[崔君少山之蘇後久無音問客有自蘇來者傳言少山抱恙詢之洪君竹漁亦云然今奉手書知已就瘳喜而有作錄請高昌寒食生大法家正之]  
　　前月送君别余方憂采薪出門一揮手嗟君勞風塵别後病小愈違君逾一旬思之不可見寤寐通精神新秋送消息音書盼故人望雲復臨水杳杳鴻與鱗借問洪崖客蹤跡知有真謂君意不適使余懷莫伸迢迢隔江水形影難相親不識文園病何以纒其身願占勿藥喜囊槖何憂貧忽承素書至和神如當春旅居良不易我躬當自珍殷勤念吾子世味諳苦辛我生亦同調鬱鬱覊滬濵與子重相約把酒嘗鑪蒓[  崇川驪睡軒主未是草]  
[太憨生屬題紀游紀豔兩詩草率賦應命錄塵桂丈意琴同政]  
　　關山闊無際長嘯賦遨遊萍絮風塵感雪泥詩句留金尊黄浦月畫舫白門秋閲歴胸中富騒人正黑頭紀游○憑仗江郎筆粧台寫妙辭東風花解語南國定相思鏡影春情盎簫聲月夕吹旗亭醉尊酒低唱有紅兒紀豔[  沙羡綺襌庵主拜草]  
[喜晤東武惜紅生賦贈一律錄請方家政和]  
　　尊酒論文歇浦濵凉烟雨瘦吟身名高蓮幕才華富客去榕城感慨新時意琴將游八閩入出無多真賞識論交幾見古精神相逢江左風流士好藉鴻泥証夙因 
[沙羡綺襌庵主初稿]  
[月夜寄懐東武惜紅生錄塵粲政]  
　　把袂無由望眼賒新詩𨿅誦艷於葩箋題北里才人筆夢繞西湖處士家酒醉辰杯傾白墮歌聽子夜按紅牙清超品格真殊俗消受風情解語花[  沙羡綺禪庵主未是草]  
[意琴室主同客滬上時相過從今將遠游閩嶠不禁感觸河梁敬步留别元均率成六律聊當驪唱藉誌鴻泥奉贈行旌録請點鐵]  
　　淋漓翰墨寫奇憂妙手爭誇造鳳樓懐抱直同江海壯爪痕猶認雪泥留畫橈靜泛西湖月酒榼閒尋甪里秋洞庭山漢角里先生故居遂名角里村熱血满腔消未得東南到處任敖游雲樹蒼茫繫遠憂晴山一角續書樓君家有晴山一角樓香分蟾窟科名早價重鷄林姓氏留放眼乾坤空四顧等身箸作壽千秋他時策馬長安道得意春風閬苑游絲竹中年未解憂臨風同倚仲宣樓鶯花旖旎供吟嘯勞燕東西感去留素芳素甤先後池適言之可慨香挹關池宜佩夏芳尋菊圃愛延秋記曾酒緑燈紅夜詩陳縱横踞上游關山一笛動離憂靜夜懹人獨凭樓紅袖頻將詩句拂青衫剩有酒痕留匣中剣氣終騰漢指外琴聲易感秋贏得因緣文字在好憑斑管紀清游浪跡天涯我亦憂豪情齊付酒家樓胸中塊磊澆難盡眼底韶華去不留曲聽梨園同踏月筵開蓮社却逢秋殷勤後約花前問觴詠何時續舊游會固稱歡别更憂乘槎南指戴星樓福州永福有戴星樓宋令沈亞夫建江雲浦月應同感撍劍囊琴且暫留萬頃鯨濤盤谷曉閩清鍾南山上有嚴曰盤谷一聲清唱滬城秋此行好展平生志莫作尋常汗漫游[  丁亥巧秋東武惜紅生拜稿]  
 
 

Page 12

 
 
[上海四馬路文報局内恊賑公所經收賑捐七月下旬清單]  
　　廿五日本埠惠泰庄交來蘇城醬業公所潘仲溪先生續募交第七十二次賑欵祝幼村先生募不留名五元汪徐氏程仁銓二户各一元潘桐蓀先生募救災免災單無名氏古劍齋養氣居三户各二元古月軒蘭室貽經堂三户各一元四和尙衡記二户各二百不居名募救災免災單大吉祥二百文李千金陸氏二户各五十文病速愈三百四十文實收洋十七元又成壽銀烟盒一雙計重一兩七錢○鄧氏五元○璇記善士求無病二元○救災免災　常昭鹽公堂諸同人九元銅洋二元○又單揚州鄭公舘交來肖琴居士八老人合助二元○又單餘杭胡裕盛坤遞募胡少記一元五角沈益記一元高桂香七角禄涶無名氏不揚名無名氏費沈氏姚高氏無名氏高左泉八户各五角再生姚培元二户各四角金玉忠金張氏沈大昌三户各三角無名氏一角○急單浙杭張同泰號募葉介庭求家中諸同事平安五元夏墨林求家中平安一元陳彩方周渭炳合助一元○本日共收英洋五十一元銅洋二元銀烟盒一雙計一兩七錢重 
[上海四馬路文報局内協賑公所經收賑捐七月下旬清單]  
　　廿六日總辦營口電報局朱叔梧明府薵墊賑欵營平銀一百兩申合規元一百另三兩二錢○黎里鎮毛且安先生募交允明福子爲發願放生完心愿以冀病體速痊助洋五十元不留名求合家平安十元申星槎馮文高包馮祥三户各一元○浙台海門厘局募游何氏求病速愈二十元苓記寳記二户各二元○受福册公字六十五六號并使君受福册震澤保赤局徐雲卿先生募有心無力人十元剜内補瘡十元勉力三元又銅洋一元荻塘儀友二元勉善力不從移缓就急樂善居四户各一元求病速愈銅洋一元保平安二百文○作善降祥　賡字下沙場時蘭逸史交來顧雪堂募顧薰南二元不留名顧頌眉顧敬業堂福記三户各一元愛蓮居蔭竹山房二户各二角顧經元錦力子王厚生三户各一角湊满數三角○救災免災單清村港頭橋汪德記布莊募范蘭堂張義和繼儀汪衛德音堂李隆昌五户各二角永和太陳錫元舒聚茂方永昌衛掌全范花舟陳關廷七户各一角義松茂三角有心無力五百文趙琢如二百交○又單新場正順園募顧二圃三百文楊鮑氏謝長生二户各二百文李竹筠陶趙氏二户各　百文申吉一百四十文董張氏虚對開一元實收到洋一元虚對開一元○本日共收英洋一百廿五　規元一百另三兩二錢虚對開一元銅洋一元錢九百 
 
 
