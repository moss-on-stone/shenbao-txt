# 1909 - 319 - 4913221

 

Page 1

 
 
   
 
 

Page 2

 
 
代論 
[都察院奏代遞主事胡柏年條陳憲政利弊呈稿（五續）]  
　　夫讀法者中國之故事也。宣講者本朝之大法也。通俗教育又日本之所已行而已效者也。復中國之故事。申本朝之舊法。襲日本之成效。以爲開通父老救急之圖。今日行政之綱要。蓋無逾於此者矣。然後詳定學堂升學之規則。編發科學統一之課本。使公立私立之學堂。皆爲一律之教授。皆爲一律之考升。最爲簡徑。易於普及。行普通國民教育。教少年之子弟以爲繼起之國民。而維持於將來。且行特别人才教育教精深之學問。以造專門。之人才而支撐夫大局又。於工廠附近之處設。立半日學堂使失學之工人。得以工隙求學而長其知識。於四鄉務農之地。徧立半年學堂。使失學之農人。亦得以農隙求學而養其程度。則持久之法。固可從容而條理之也。夫民可使由。不可使知。古聖王非眞愚民而矜獨智也。由者僅知其當然。而率由之也。知者知其所以然而精求之也。譬於道路。苟不知東西南北之向。遠近水陸之程。將何所由也不過其間人户之内容。土地之肥瘠。非所知耳。卽如法律。苟不懸示通衢。家諭户曉。俾民皆知。何者爲守法。何者爲犯法。則何以自由於法律之中。不過其原理何在。其精義奚若。則非法學專門之士不能知也。至今之言自治自治云者。對治人與治於人而言之也一國有一國之自治。一邑有一邑之自治。一家有一家之自治。一人有一人之自治。蓋自治者不待人而治者也人人各求之已而已。一家之中。人人能自治。則可合爲一家之自治。一邑之中。家家能自治。則可合爲一邑之自治。此即所謂人人親其親長其長而天下平者也。是故農人必先知所以自治其農業。工人必先知所以自治其工業。商人必先知所以自治其商業。而後能自治其身家。士人更勿論矣。各人能自治其身自治其家。而後合之成地方之自治。更合之成廳州縣之自治矣奚。必設自治研究所爲哉。設自治研究所則能入所研究者幾人。以少數研究之人。歸而辦其地方之自治。則未入所研究之人猶是受治於人之人。而非能自治者也。卽此已入所研究之人。猶是治理衆人之人。而非以自治者也。由此言之。直各地方更添佐治官耳。非所云自治也。且此數人者未必其品行學問。皆能自治者也。已如不治。何能治人。萬一陽假自治新政之名。隂行魚肉鄉里之術適足爲擾害治安之人。沐之冠而附之翼也。何也。以鄉間父老尚無知識。而易爲所欺也。故必重宣講之條。頒演說之書。徧布林立。日濡月染。開通全國之習俗教育一般之父老。使其皆有謀生之知識。而財源以開。各有養生之能力。而財力以厚。各有私德之知識。而後個人有自治之能力。皆有公德之知識。而後社會有自治之能力。於斯時也。雖有不肖之士紳。無所售其欺詐。而肆其魚肉也。雖有不明之官 
 
 
 

Page 3

 
 
府。亦無由失於因循而至於隳敗也。然後分區而治。舉一區長。而區長必善。足以代表其一區。即或不善。人民亦有監督其區長之知識能力。而處之有道焉。舉一議員而議員必賢。足以代表其一邑卽或不賢。人民亦有監督其議員之知識能力而處之有道焉。是故區長有所規畫。人皆知其爲地方公益也。而經費易集。規則易行。地方之事易舉議員有所論列。人皆知其爲國家公益也。而經費易集。規則易行。國家之事易舉。雖有繁複難辦之端。亦决無暴動擾亂之事。信如是也。則所謂憲政籌備之條件。舉而措之。不過三年畢具矣。又奚待於九年哉。是故籌備憲政。有宜籌備於籌備之先者。教民養民是也。明乎籌備之籌備。則憲政皆易舉辦是得法前之法。法外之法。有精神根本而枝末形式皆易行也。不明籌備之籌備。則憲政皆難措手足。不得法前之法法外之法無。精神根本而枝末形式皆無用也。夫法前之法。使人易於發生易於組織者也。法外之法用力於此而收效於彼。用力一端而收效無窮。者也卽如學校所以教人也。今日學部之章程。則皆有學堂後辦理之法。而無使人易於發生組織學堂之法也。農工商業所以養人也。今日農工商部之章程。則皆有其財力而後有用之法。而無使人易於發生組織各種事業之法也。是皆未能用力於此而收效於彼。用力一端而收效無窮者也。故雖云教養而教養實未備。教養未。備而欲憲政之成立議員之有效有不可得也。憲政雖成。議員無效。則今日議員徒爲將來上下任過。之人耳尚可爲哉。柏年用是再四籌維敢暫辭議員責任而縷陳憲政之利弊焉。伏祈大院俯賜察核准予代奏爲幸。不勝急切待命之至。宣統元年九月十七日奉旨（已錄） 
專電 
[電一（北京）]  
　　電諭駐藏大臣聯豫温宗堯達賴喇嘛擬游俄國該大臣等已否勸止著即聲覆 
[電二（北京）]  
　　美國公使向外務部催議粤川漢鐵路借欵 
[電三（北京）]  
　　魯撫孫奏查覆德人居留内地情形 
[電四（北京）]  
　　皖撫朱電奏皖北匪亂已平 
[電五（北京）]  
　　直督端制軍定十五日回津 
[公電（漢口）]  
　　各報館鑒四川商辦川漢鐵路公司准於十月二十八日在宜昌舉行開工式各報新聞訪事有願入塲旁聽者本公司極爲歡迎届時備有入塲劵派員招待但須由各貴報館元書介紹以憑接洽川路公司駐宜總理李稷勳謝啓佳 
緊要新聞一 
[軍諮處指定沿海軍用鐵道北京]  
　　軍諮處因修建海陸運輸鐵道前已將會同海陸軍兩處議訂全案計畫詳單分寄各省内稱各省應修陸軍用輕便鐵路臨時借用各通商鐵路海軍用專達軍港鐵路沿海直通幹道前經議定分由籌辦海軍處陸軍部專勘建辦經將會議事宜分行咨告在案此次會同續議興建軍道係專指出陸至海交通運輸之要道有屬於間接各幹道者有屬於借用交通各道者將兹議定修建路線詳開分寄查照一由奉天直達營口海口之軍道一由奉天直達錦州海口之軍道（間接）一由山海關直達沿海要口之軍道（間接借用）一由天津直達大沽海口又其餘三處之軍道（間接津蘆各道）一由萊州直達烟台並其餘二處之軍道（間接濟道）一由無錫直達江隂海口及其餘各處之軍道（間接蘇道）上海吳淞間軍道（待議）一由杭州直達海口之軍道（間接）一由杭州直達寗波之軍道（借用）又其餘湖嘉二處軍道（間接）一由福州口之道接達馬尾口汀漳海口通鳳海口之軍道（間接）一由潮州直達汕口之軍道（借用）一由歸順直達大鵬港口之軍道（間接）一由廣州直達虎門海口之軍道君（間接）一由廉州直達北海之軍道（倍用） 
[外人集議干涉中國要政天津]  
　　天津英美德比法和奥各領事於上月廿六日下午三點鐘會議於日本領事府舉日本小幡領事爲駐津領事團體通常會會長决議五問題彙錄如下（一）天津元寳銀時價漲落一節久與中國官塲商議未决今即以本會决議照會海關道（二）在津外商運貨海關所發之三聯單已經有弊故由津海關照會領事團改良辦法已經允諾核議再覆（三）海河工程局所訂之海河水道規則第八條意義不明本會可解决此問題（四）天津各國領事所送之民刑案件至審判廳以後須允各領事會同審訊以保裁判之平允（五）孝欽顯皇后梓宫奉移各國均懸半旗誌哀 
[電飭薩欽使直接中俄交涉北京]  
　　外務部梁尚書以内外蒙古與俄國交涉未了之事日見繁多若統歸本部與駐京俄使交涉不惟頭緒紛繁實有鞭長莫及之勢因於上月二十八日早十點鐘特發長電一道飭駐俄欽使與俄政府直接交涉並將詳細情形迅速電覆以憑核辦 
 
 

Page 4

 
 
[奏定貴族爵章制度之命意北京]  
　　聞日前奏定之皇族爵章異常寳貴非有督理軍事之責者雖係皇族例亦不賞其制用赤金製成内圓形繪白茅並配以枝葉外五角分五方土色取胙土分茅之義四週則鐫作桐葉形取周室桐封之義自親王郡王貝勒貝子以至奉恩將軍共分十二級其所分等次則照會典朝冠之制鑲嵌紅寳石珊瑚藍寳石青金石等並綴以東珠或十粒或八粒以次遞减亦如朝冠之制另擬民族公侯五等爵章其制亦仿皇族惟將桐葉改作牡丹花蓋取唐宋時朝冠制度兼寓富貴極品之意日前欽賞某某兩貝勒爵章卽係用此制度不獨有壯觀瞻且實行提倡軍界之意 
[限制無約國運入鴉片辦法北京]  
　　鴉片入口逐年遞減之辦法早與有約各國商定惟波斯等國向未與吾國立約而每年輸入鴉片頗多聞外部擬會同税務處度支部訂定稽核之法免致漫無限制待查明從前所運數目并擬定特别税單凡無約國運進洋藥須預領此項單據呈騐納税方能作准以憑按年考核而杜影射業已咨行各省關照辦 
[譯學館乙級學生畢業之奬勵北京]  
　　學部咨行譯學館此次乙級畢業生最優等龔積楨優等黄康年等十四名中等楊曾翺等四十八名各生情願内用外用著分别注明以便照章奏奬而不及格之劉際芳聶惠鈞陳榖芬黎誠李咸升李樞佑等六著於本月二十日以前到館補習 
[川督奏請改定審判廳區域北京]  
　　川督趙爾巽奏云法部咨行外省省城商埠之各級審判廳籌辦事宜第四欵内開省城商埠初級審判廳之轄境應酌量形勢户口劃定該廳管轄之界凡界内訴訟事件地方官不得受理其界外詞訟案件仍暫歸府廳州縣官照常收受審理地方審判廳轄境内之鄉鎭其詞訟雖暫歸府廳州縣官受理有不服時仍可依照試辦章程就該地方審判廳上訴其應以本廳爲第二審者卽照章歸本廳審判應以高等審判廳爲第二審者民事令自赴該廳起訴刑事移交高等檢察廳辦理各等語又查編制大綱第三條内開凡省城商埠之地方審判廳設推事長一人暫設民科一庭刑科一庭每庭各設合議推事三人第六條内開地方檢察廳設檢察長一人檢察官一人各等語是地方審判檢察兩廳共設五六品官九人而於一縣轄境之内又僅能審判已設初級審判廳區域民刑重大事件之第一審及鄉鎭民刑輕微事件之第二審其鄉鎭第一審大小詞訟事件仍歸地方官受理不獨一縣内有治理兩歧之嫌且事少員多朝廷亦何必虚糜此廩祿至於初級審判廳現雖不能設及鄉鎭然其管轄區域不妨及於鄉鎭是以奴才原奏籌辦川省審判廳摺内即擬以城治初級審判廳酌增推事員額轄及縣治全境於人民向來訴訟必至城治習慣亦不相妨且司法獨立不獨欽定憲法大綱許爲臣民權利亦爲預備收回領事裁判權以保我國家完全主權之基礎若當創辦之初改一邑而不收一邑完全之效恐司法獨立之精神旣因而頓阻即完我主權之提議亦從而相妨此尤不能不早爲慮及者也又當此民窮財困之秋百端並舉之際若能擴大司法區域减少司法官吏旣可省國家無窮之經費又早促司法獨立之觀成經升任山東巡撫臣袁樹勛所奏陳奴才亦夙與爲同意可否請旨敕下館部諸臣從速擬議早事變通庶於籌備憲政前途不無裨益伏乞皇上聖鑒訓示謹奏十月初一日奉硃批該衙門妥議具奏欽此 
[川省籌辦農林工藝情形北京]  
　　川督趙爾巽近將川省現有農工業情形具摺奏報略云一曰農業川省土壤沃美地本宜農前經查照部章設立農務總會復飭各屬籌設分會現已陸續禀報成立農業中小學堂設有二十餘堂農業試驗塲省城東門外原有一處因地勢濱江且嫌狹小又於南門外添設一處各屬已設塲試驗者亦有二十餘區皆廣植五榖桑棉及有用樹木蔬果復經咨購各省各國佳種頒發布種本年收穫尚稱美好絲茶爲川省出産大宗民間素食其利上年通飭籌設蠶桑傳習所今夏成立者七十餘處近日續報開所者又十一處呈驗春夏蠶絲成績頗佳而保寗彭縣合江等處飼放山蠶收繭尤豐均飭繅作細絲期合洋莊銷路各屬凡有柞樹之處皆令勸導傳辦以輔家蠶之不足通省蠶桑師範講習所業已開班授課絲業品評會農業品評會現均開辦川省産茶頗良向來行銷邊藏祗以焙製未精恐難永保權利屢督官商籌議組織邊茶公司已於雅州府設立公司籌辦處集股本五十萬大約明年可以成立繼絲茶之利者爲棉川省除潼川府屬之射洪遂寗等處外所産甚微需用棉花向資於江鄂綿紗則來自外洋本年烟畝一律禁種前於江南通州及美國購來棉子均已分發各屬試種將來出棉日多再行籌設紗廠至於林墾畜牧各商民禀請開辦者已有樂山汶川卭州雷波等處此川省籌辦農業之大概情形也一曰工業查川省工業分官辦民辦兩種官辦者有省内外各屬之勸工局共計七十餘處各就土産分科製作如製革肥皂火柴印刷等項現皆一一籌欵擴充兵工一廠建築已竣機料將次運齊年内可望開工而勸業公所試造之川瓷又爲最近之發明品近因試驗有成招令商人仿辦中等工業學堂已將染織陶瓷列爲專科工業化學試驗所亦經派員選購器械赶緊籌辦至於紳商招集股分設立工廠者則有造紙公司火柴公司川瓷公司電燈公司罐業公司甎瓦公司織布公司電鍍廠玻璃廠繅絲廠機器工廠等資本少者數千元多者十餘萬二三十萬不等惟是川省各屬原料雖多而困於交通塞於風氣購機則經年莫達招股則智計俱窮以故年來急起直追而爲效祗此嗣後民智漸開自當力圖精進以興實業而 
 
 

Page 5

 
 
挽利權（硃筆加點）此川省籌辦工業之情形也除督飭各屬認眞勸辦（硃筆加點）再行陸續奏報外所有川省籌辦農林工藝情形謹恭摺具陳伏乞聖鑒十月初一日奉硃批卽當認眞妥速籌辦農工商部知道 
[張袁兩督會奏粤省籌辦憲政情形北京]  
　　調補江督張制軍署理粤督袁制軍會奏云竊臣等恭讀光緒三十四年八月初一日諭旨逐年應行籌備事宜必須秉公認眞次第推行各部院領袖堂官各督撫府尹遇有交替後任人員應會同前任將前任辦理情形詳細奏明以期各有考成等因欽此欽遵在案臣人駿於本年六月二十六日抵江寗調任受事維時臣樹勛已交卸東撫篆務奏明由青島航海南下紆道至寗與臣人駿晤商一切及到粤以後稽之案牘證以實行於本年籌備事宜業已得其梗概應即謹遵會同詳奏之諭旨逐一爲皇上陳之查憲政編查館原奏逐年籌備事宜係以光緒三十四年爲第一年各省督撫應籌辦諮議局一項已由臣人駿奏明於本年正月設局開辦其第二年期應辦者六項一曰舉行諮議局選舉粤省自設立籌辦處後當經通飭所屬各設選舉事務所酌派員紳經理並選法政畢業者分赴各屬司選曁演講章程辦法復飭地方官多派明白士紳赴所聽講以便分任調查嗣由各屬將選舉人名册繳齊飭據籌辦處復核尚與定章相合綜計全省選舉人十四萬一千五百五十八名以議員定額九十一名除之計一千一百五十人選得議員一名廣州駐防選舉人三百六十九名照章酌定議員專額三名悉令其按區分配支配旣定即舉行投票於六月初一日初選七月初十日複選先後一律蕆事刻已催令諮議局工程尅期八月内完竣當不誤九月初一日開局之期以上辦理情形曾由臣人駿於五月内具奏在案此籌辦之已竣者一也一曰籌辦城鎭鄉地方自治設立自治研究所粤省自治之籌備已遵章飭由諮議局籌辦處兼理於省城設立自治研究所爲推行之本各屬城鎭如韶州府東莞三水龍門等縣及嘉應州汕頭亦均禀明議設而此外紳民自設者尚多惟核其章程規制旣不合於部章且失研究之義節經臣人駿分别批飭以爲設所宗旨在於講求治理並非即事執行且自治具有範圍尤須詳審令其禀明地方官妥議舉辦並飭各廳州縣選送士紳入所肄業至少者二人多者聽之以八個月爲畢業其考驗及格者給以畢業憑照飭令各回原籍傳習以歸畫一而杜歧趨此其籌辦者二也一曰調查人户總數查民政部調查户口章程内開各省以巡警道爲總監督又章程第十四條云本章程之施行細則由總監督擬定通行仍報部立案等因已據該道將細則分别擬定詳由護督臣胡湘林核咨在案此項調查事宜爲内部行政之大端一切要政無不從此入手且粤東案稱多盜户籍釐然則良莠衆著尤可以清盜之源現據各屬禀報有已經分區開查者其未報之處應由臣樹勛飭道查明嚴切督催不任延誤此其籌辦者三也一曰調查歳出入總數粤省清理財政局經臣人駿於本年二月奏明設立隨由該局司道等按奏定章程先將各署局出入欵調查以便彙編季報並擬定按月報告册式一律仿照編訂計自開局起至六月十七日止已據該局將本年春季分司局等庫出入欵分别編畢詳由護督臣核明具奏並將各項總分册咨部查核聲明府廳州縣之收支等欵俟該局調查明確另行奏咨在案查粤省財政關於全省統計者名目𤨏碎爲數極繁經理之權本不統一此次奉行清理前無可師惟有逐項澈查力祛欺飾之風冀有澄清之日此其籌辦者四也一曰籌辦省城商埠各級審判廳查此項審判事宜明年即須成立惟措置苟有未當方枘圓鑿阻碍必多恐不合於獨立之性質前經臣人駿飭據升任臬司魏景桐會同司道等籌議於該司署内特設廣東審判籌備處以冀提綱挈領權限分明並調法政畢業人員入省城讞局帮審實地練習又於法政學堂内附設審判研究所就同通以下需次者揀調入所講求審判檢察之制度及中西法律學說仍令其入局叅觀審判俾受切磋之益明年各廳成立或不至委用乏才至省城應設高等及地方審判兩廳至商埠各設地方審判廳南海番禺新會三水合浦澄邁瓊山等七縣爲各商埠所在應就分防之二十八處各設初級審判廳所有建築之費及審判檢察各員通年應需公費等欵已據該司道等分析預算詳由護督臣覆核具奏並將圖說章程咨部查照在案此其籌辦者五也一曰廳州縣巡警年内粗具規模粤省各屬巡警其地方繁盛之區多已次第籌設商埠如潮汕佛山等處巡額尤多間有偏僻州縣財力不贍至今尚未舉行者業經臣人駿飭令巡警道嚴爲程督責令邀集紳民迅速設法籌欵一律依期禀辦惟是警學不明難任警務巡警教練所之設自不可緩省城巡警學堂已於上年遵通行章程改爲高等由臣人駿奏明在案並先經設有巡警教練所以資試習而各屬遵章設所者尚少廳由臣樹勛通飭速辦總期服務警界者人人受成於教育庶免有形式而乏精神此其籌辦者六也以上六項除諮議局選舉現經辦竣又資政院選舉章程尚未頒到廳州縣簡易識字學塾已由提學使通飭議設俟學部課本到日即當舉辦不在此數外其餘各項雖措置未能完備而計畫已有端倪臣人駿經始於先勉策愚柔以從事臣樹勛忝承其後謹當賡續以圖功所有臣人駿曁護督臣任内籌辦本年憲政情形由臣樹勛會同詳奏各緣由理合恭摺具奏伏乞皇上聖鑒訓示再此摺係臣人駿主稿會同臣樹勛辦理並查憲政編查館定章各項籌備事宜按半年奏報一次前半年至六月止應於八月内分别奏咨現適届八月之期旣由臣等會奏在案應請免再奏報以省繁複合併陳明九月三十日奉硃批該衙門知道 
[京師近事]  
　　京師商務總會自設立以來屢經遷徙今于西珠市口路内另建洋式磚庫門房屋一所並設馬號以爲會期息車之廐門楣上嵌京師商務總會六字係琉璃瓦燒成極其堅固一俟全功告竣卽須遷入 
　　前門外廓房頭條胡同之勸業塲以被災之陳列所改設三層巍焕高矗雲霄房屋計數百間仍由農工商郡撥欵共用去銀四萬四千餘兩現租金所進每年約三萬數千元二年之後盡是利益未知果涓滴歸公否 
　　大學堂總監督劉廷琛决計辭退政府擬用梁鼎芬明年開印後即行開學昨已通飭各省提學使轉飭保送經科投考各生于今年十二月底來京赴部報到 
 
 

Page 6

 
 
　　近有某國商人由該國到京終日應酬忙碌意欲借給中國辦理海軍之欵某運動家現正代爲鑽營謂有一千萬兩可以出借並又揚言擬開製造輪船公司以營商業云 
　　近來各區巡警等改换軍帽腦後多有劉海髮民政部以形式不雅特飭内外城總廳傳諭各區凡巡警人等一律將劉海髮剃去如有敷衍遮飾者一經查出卽革除不用 
　　西直門外火車站前路北由督練禁衛大臣擇定該處修建存糧倉一所共分十層約二百餘間其中一切樣式均仿泰西並於京張路綫内另築支路一叚直達署中以備運糧現已將次工竣 
　　日前監國邸内接到郵禀一件歷陳時事艱難各大臣尚荒淫無度羅列清單計都統尚侍以及丞參司官共五十餘人有云某大臣等日携所屬司官在六國飯店酣飮招引外妓某大臣等日在私第隨同所屬豪賭挾妓每日到署不過照例吃點心畫黑行等語攝政王甚爲震怒已派員密查 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湖北商辦鐵路協會舉定職員漢口]  
　　湖北商辦鐵路協會於初六日在漢口四官殿開選舉職員會諮議局全體議員武漢兩商務總會教育總會諸職員均到會其餘紳學軍商四民人等來會者須繳會費一元領選舉劵一紙到者數及千人首由假定正副會長劉心源方伯吳心階侍御宣告開會宗旨畢來會之人魚貫至投票所投票先舉正副會長次舉赴部力爭廢約代表當舉定劉心源爲正會長劉人祥萬昭度爲副會長赴部爭廢借欵草約之代表則舉定吳兆泰密昌墀二君旋經衆議以吳密二君雖直聲素著此行必克盡厥職惟年力較衰諸事尚需人輔助因以東京留學生所舉代表張伯烈君學富力强善於應對且此次拒欵築路爲張君所發起奔走呼號尤具熱心爰續舉張君同往以資臂助至會中書記庶務會計評議勸募各職員聞須俟初七日開會决定 
[津浦北叚總站巳定天津]  
　　津浦北段總站紛議多時兹聞直隷諮議局接到津浦鐵路北叚總局公文及圖畫各一件略謂該路總站業經督辦大臣徐附片奏准設在河北辛莊并歸併於京奉鐵路天津總站（卽河北新車站）不惟常年建築各費大加節省即於來往行旅亦極妥便云 
[請懲倚勢凌辱站員之搭客北京]  
　　京漢路局禀郵傳部文云昨據前門車站郭巡官曾淦禀稱本早九點鐘快車將開時有搭客民政部陸姓者買有二等七號臥房票一張嗣有他客亦買是號之票二張陸姓欲以一人佔房一間不允二人入坐看車人往說又自稱是郵傳部官員將看車人毆打經嚴稽查李站長告以快車房間章程每房應坐四人現共有三人尚有一人餘地若欲單住一人不妨另開照章程以包房辦理伊不但不聽其勸說反將該稽查站長破口大駡普總管意雅在站目擊情形囑卑職詢其姓氏卑職恪守警章以禮相詢伊復肆詈並稱汝不配以我名氏相告遂大罵而去據普總管云是人似與前京奉陸站長相識令卑職往詢又令警兵尾隨至吏部衙門直入大堂之後無從探問今將普總管目擊是人在站逞兇違章等情先行禀陳伏祈賜察等語查快車房問向章每房應坐四人所有往來搭客均應遵照章程辦理如該巡官所稱陸搭客欲一人獨佔一房間又不服理論反行肆詈似此倚勢作威於車務大有防碍旣不能聽其違章復不敢與之爭執進退兩難實屬窮於應付若不設法整飭恐人人效尤以後借官凌詈更有甚於今日者應懇局憲俯察爲難情形迅賜籌定辦法俾車站巡警員役等有所遵循實爲公便 
[浙江諮議局籌給議員旅費杭州]  
　　浙江諮議局於上月十七十九兩日迭開審議會决議旅行費一項計旅費之中復分爲二一曰日常一曰川資日常一項自九月初一成立之日起至十月十一法定閉會之日止比照常駐議員公費之例定每日庫平銀二兩折爲英洋三元九月初一日以前自七月二十四日假定成立之日起至八月三十日止共三十六日則以有籌辦處之招待議决减爲每日一兩除將來延會日當另計外兩項共銀一萬三千五百七十二兩折洋二萬零三百五十八元川資一項則不計水陸之難易交通之便利與否每華里一里往來川資議决共英洋一角計需英洋四千三百零五元八角日常川資兩項總計英洋二萬四千六百六十三元八角業已呈請增中丞核定札行藩司如數籌給 
[西報譯要]  
　　中國海軍專員覲見英皇字林報載初九日倫敦電云中國海軍專員昨赴温特沙宫覯見英皇蒙賜茶點 
　　奉天中學堂學生剪辮又載初八日東京電云奉天中學堂各學生日内擬一律剪辮 
　　哈爾濱俄員强徵捐税文滙報載初九日柏靈電云據聖彼德堡消息哈籌濱俄員已接訓令着向各外人嚴行徵收市政捐税 
分類新聞政界 
[電商印花税推行辦法浙江]  
　　浙省顔方伯致蘇皖贛三方伯電云印花税票部限三個月後實行聞貴省業已舉辦部章有無變通開辦後情形若何務希詳晰電示爲盼鍾驥東印南昌劉方伯覆云東電敬悉承詢印花税辦法敝省雖按照部章酌擬試辦規則詳院通飭招商承售各屬猶未來請領以後開辦情形若何尚無把握霖江安慶沈方伯覆云東電祇悉敝處印花税於九月朔開辦事屬創始非由官爲之倡難期踴躍當經電請部示凡公家所用簿册等項一律貼用奉部覆准此外無甚變通開辦後銷數雖未暢行幸尚無異議植支 
 
 

Page 11

 
 
[行知各屬互選納税多額議員山東]  
　　魯藩朱方伯以資政院議員選舉章程業經奏定咨行内有納税多額議員每届互選由資政院於前一年九月内行知各省督撫查照章程舉行即以布政司爲監督等因查宣統二年爲資政院議員互選年分今歳九月即届行知之期遵照定章妥籌辦法凡關於互選詳細規則悉由司先行擬定詳請撫院分别行知並札飭各州縣查照遵辦 
[鞠觀察條陳振務之批詞武昌]  
　　鄂督陳制軍批候補道鞠成沛條陳云該道所陳第一條節省糜費查前據督辦襄河各屬振務盛道春頤禀請撤截留飢民各局業經行局酌辦在案現值災重各屬均已放振所有截留局委員大都無事可辦應即次第一律裁撤以節糜費第二條資遺流氓查前准鄰省來電稱有鄂省災民在外卽經隨時電咨請飭屬墊欵押送來鄂由鄂點收遣回原籍振撫在案此時勿庸再咨第三條多設粥廠查粥廠之設宜於救過境之飢民或於户口較少未辦振糶之處行之亦自有濟若監利沔陽等州縣災民數十萬口設廠殊有爲難且旣已振糶兼施又復以工代振再設粥廠亦恐多所窒碍應由籌振局通盤籌劃擇其宜辦之處酌量舉行第四條官專責成自是正論前已札飭督辦荆襄振務馮道嘉錫盛道春頤等轉飭印委凛遵辦理如有侵吞即行就地正法仍當隨時派員明查暗訪以示勸懲除說帖存核外仰籌振局分别酌辦具報並飭鞠道知照 
[澈究財政局司員舞弊浙江]  
　　財政局科員陶驥串同外人朦混入局意圖改匿處州某縣報告册被收發處宋景祁大令查問輒敢老羞變怒肆行毆辱事爲監理官王京卿所聞大爲震怒立行撤差一面函告增中丞發交杭州府看管從嚴澈究在案昨日該員飾詞具禀撫院謂確受青田縣之委託代爲造辦報告册等情兹奉帥諭查此案前准監理財政官來函該科員陶驥串通朱筱梅混入局中希圖改换青田報告並敢毆辱庶務收發科員等語當以情節甚爲重大發交杭州府看管研訊確情錄供詳辦在案迄今未據復到無從察核據禀前情仰杭州府迅遵前札從速秉訊查報 
軍界 
[桂省常備軍兇暴之一斑廣西]  
　　懷集常備軍郭桂林營勇丁叚某於九月十一夜擅入署側老婦梁林氏家迫誘强姦氏拒不從卽用刀劈傷面部并拳毆多處鄰右聞喊解救亦被毒毆迫將叚某拿獲并林氏禀縣驗傷金令訊悉將該兇杖責一千喝令收押拒該兇暴性難制大肆咆哮反向刑差拳打足踢莫之敢攖金令爲之退堂施帮帶竟牽出軍營託言候辦觀者嘖有煩言次日羣集自治籌辦所提議此事所長劉錫聰面會金令請示辦法金令謂該軍與差役爭風昨已痛責一千劉謂林氏老婦非娼倘稍徇情糧捐斷難籌辦金面有慚色始云本縣定不姑縱劉出再咨呈請辦至今未見發落想必設法周全矣 
[兵目學生自請投効之結果杭州]  
　　各省陸軍學生畢業後無論客籍本籍均准一體投効業經陸軍部規定頒布在案日前湖南兵目畢業生黄輝祖具禀浙江督練公所要求發營投効當奉批查考驗投効學生章程係爲將校而設該生係由兵目畢業與定章不符所請投效之處礙難照准仰即知照 
學務 
[鄂省學界拒欵集股之踴躍武昌]  
　　鄂省學界人員於初一日在鐵路協會申明願抽提薪水十分之一以充股本業誌本報現聞各學堂學生均組織天職會無論何級學生俱須量力入股聞法政學堂别科一班已認有股欵一萬餘元方言學堂文普通中學堂各生亦各認有股欵二萬餘元即初等小學每堂亦派認有數百元各堂咸以監學爲代表分五次交清 
[籌設高密工業學堂山東]  
　　羅學司以東省工業未見發達端由提倡不力之故擬就高密實業補習普通學堂酌量改升中等工業豫科業將辦理情形具禀撫院奉批實業學堂迭奉部咨限期催辦自係刻不容緩之舉亟應照准所有常年經費一萬兩已據情札飭布政使指定專欵立案並將開辦經費如數撥發仰即遵照妥爲辦理 
[籍紳獨力創辦中學之維持寗波]  
　　鎭海在籍紳士翰林院編修盛炳緯獨力創辦中學堂近因常年經費不敷由李紳等聯名禀請酌收契税奉增中丞批云李紳等籌辦鎭海縣中學堂先由盛紳獨力勸募建造費洋四萬元具見熱心教育深用佩仰據禀常費不敷兼以開辦勸學所歳需鉅欵固屬實情至所請加收契税每兩三分以一分撥充勸學所以二分作爲中學堂常年經費其前收契税每千加錢十文作爲學費者即包括此二分之中不再另抽等情係爲統籌常年學費起見事屬可行仰布政司即飭寗波府遵照辦理 
實業 
[官商設立毛革公司之踴躍伊犁]  
　　前任伊犁將軍長少白留守招商集股設立皮毛公司派額魯特領隊大臣穆特春總辦公司事務商股不足以官股助之計入官股湘平銀十五萬兩卽在借撥甘省封存銀四十萬内提撥與商股十五萬兩合爲三十萬兩不入洋股其營業則專收本地出産各項皮毛販銷俄境並聽中外各商業公司同來訂購惟蒙哈日川以茶布爲大宗亦有領價而願交牲畜者准其變通辦理如蒙哈各部落有變賣牲畜或需用茶布等物公司亦可互相貿易以通有無纒商玉山係喀什噶爾回籍家本殷實新疆各城均有商業兄弟數人行商俄國已歷多年情形極熟見伊犁創辦皮毛公司亦願出資合集官股創辦製革公司專製各項皮張運銷中俄各處議定成本銀二十五萬兩官股一半該商自認一半仿照商律合資有限公司不招外股禀蒙長將軍照准分期撥發官本俾資開辦並因皮毛公司總辦穆特春通曉回人言語熟悉商務情形卽照請妥愼兼管該纒商先在伊犁寗遠城外修建廠房與德國機器房商人依什盤訂購製革機器鍋爐全副並一切什物七月内運到伊犁並由該德商派匠到伊代爲安置仍留一人充當教習以六個月爲限 
 
 

Page 12

 
 
[禀請查辦錢儈壟斷病商浙江]  
　　寗波紳士前雲南祿勸縣知縣鄭崇敬等日前聯名具禀撫轅大略以現届冬令銀根日緊加以商情困難週轉不敷市面本已岌岌不料錢儈范子盛等壟斷現欵高抬洋折每百元貼水自七八角至二三元不等重利盤剥全市恐慌商會膜不過問事關大局環請查辦嚴禁等情增帥卽札行該府謂該郡爲商務薈萃之區夙稱發達錢業係滙通各省樞紐關係尤爲重要據稱錢商范子盛重利盤剥高抬洋折等語禀果非虚殊于市面大受影響該商會自應竭力整頓顧念商艱豈容袖視惟原禀僅指范某一人貪得無厭此外並不提及且各商號如果均受其害何無一人出面禀控甘安緘默殊爲不解本難准理姑念事關大局仰寗波府查照禀叙各節會同商會調查明確詳候核奪 
[對付違犯奬進會規則辦法武昌]  
　　勸業奬進會所定章程每逢三六九日爲女賓叅觀期雖跟丁僕役亦不得隨入自開會迄今奉之肅然頗爲輿論所稱許不料本月初三張虎臣統制之東床携帶眷屬同入遊覽招待員屈於勢力不敢方命以致輿論大嘩該會總辦黄高卞三觀察已定初六日在該會開特别會議對付辦法並停止參觀一日 
雜記 
[遂安鄉民預備械鬭浙江]  
　　遂安縣鄉民姜余兩姓前因口角啟衅釀成命案經縣令拿獲姜姓三人管押後姜姓不服蓄謀報復現竟私雇工匠鑄造大炮洋鎗等項預備大施械鬭昨鍾大令已飛禀上台派兵 
前往彈壓矣 
[黄巖黑獄記聞浙江]  
　　台屬命盜等案甲於全省卽以黄巖一邑論每歳不下百餘起而由官訊結者百無二三其原因由於尸親擇肥妄列劣紳强勒說和及至結果尸親所得者十之一二而劣紳等所得者反十之八九萬一尸親强硬咬定正兇不妄誣引並不允說和則一般劣紳憤無染指必反戈爲兇手交通關節捺擱遲延或竟藉局所團體之名而干涉之使尸親無所控訴不得不轉向若輩乞情求和此種事實幾成習慣去冬營兵張文麟被王若淵與胞弟烏烟行兇毆斃一案若淵賄仵報毒致尸妻張焦氏停尸不殮上控撫臬各轅本年四月間始奉批准仰台府提訊嚴辦詎若淵運動某巨紳爲之關說致延擱至八月下旬始見府提明文而啓太守碍於原審官之處分（王令志鶴卽前蒙報因傷服毒經浙撫嚴斥駁回）又碍於舊僚屬之情面（啟前署閩省某府王令係其屬縣）僅令兩造取解省集訊甘結爲不了之了又恃某巨紳之關節故迄今又將兩月提省無期訊斷無日聞張某寃死經年棺尚未蓋入市者慮屍氣外溢類皆掩鼻而過云 
[川江人瑞彙誌四川]  
　　五世同堂例准旌表現聞合江縣夀民戴映奎現年九十歳生子六人孫十二人曾孫二十三人元孫一人璧山縣夀民江尚岷現年九十二歳生子四人孫二十三人曾孫二十九人元孫一人南川夀民徐裕林現年八十一歳生子三人孫十人曾孫五人元係一人均係親支嫡派業由各該縣禀請藩台詳院咨部彙奏旌表矣 
[畏威與懷德與浙江]  
　　衢屬龍游縣巡官余廷棟到差一月妄恣威福裁判濫用笞杖權侵行政官廳經人控發查辦撤差詎有該縣紳商學界余文垚等聯名電禀層憲率請留差業經增中丞札飭批斥不准日前余文垚等復又晋省具禀巡警道謂該巡官被控寃抑等情兹奉楊觀察批謂查該巡官濫用刑責有違定章撤差所請未便照准云 
[獲鹿地震成災直隷]  
　　上月二十九日直隷獲鹿縣地震聲若迅雷周圍計百數十里歷時約三十分鐘倒塌房屋甚多幸在日間傷人不多惟民間惑溺異端謡言紛起日來民氣頗不靖云 
清談 
[嗚呼不平之世界]  
　　天下之物。當其初無不平也。忽有一物焉激之揚之。顚倒其常度。障礙其進行。則不平矣草木之無聲風撓之鳴。水流之無聲。風盪之鳴。撓焉盪焉者。皆所謂不得其平者也。此謂物之不平。 
　　萬物無不仰賴於天者也。然天時與地理。實至。不齊。幽雍地居高原。患無水。乃歳時往往苦旱。吳粤地本澤國。患多水。乃歳時輒又苦潦。夫使蒼蒼者而果雨啺以時。水旱無患。相彼小民。不胥蒙其福耶。此謂天之不平。 
　　人載於地而養於地。然有時養人之地而反足以害人。地震海嘯之不時。而居民之罹災者無數。冰山瀚海之離奇。而旅客之被阻者無數。甚至壯流之波濤。列峯之噴火。果何往而非害於人者。批謂地之不平。 
　　庶彙之生。同資雨露。一自有得地獨厚者。叢生其間。則優者未必常勝。而劣者亦未必果敗。倬彼甫田。維莠驕驕矣。松柏之下。其草不殖矣。此謂植物界之不平。 
　　盈天地皆動物。實盈天地皆殺機也。弱肉而强食。狼噬而鯨吞。戕賊同種。幾幾視。爲天演界當然之公例。獺水族也。而資魚類以爲生鸇禽族也。而逐鳥雀以自樂。此謂動物界之不平。 
　　推之於人事也亦然。上下五千年。縱横九萬里。舉所謂是焉非焉好焉惡焉毁焉譽焉榮焉辱焉者。夫亦何獨不然。記者曰。此屈靈均所以幽愁憂思而作離騷。賈長沙所以痛哭流涕而陳政事。 
文苑（續） 
[儗漆室女上魯君書（瞻廬）]  
　　且侍君之側者。讒謟面諛之臣。入君之耳者。矜夸道譽之語。媚臣諧子。還玩君於股掌之上。而君固樂之。以爲三王不足道。五伯不足侔也。然而四境之外。彊鄰以六七計。連靷結駟之士。掉三寸舌。以游說於列國者。無慮歎十人。竊竊焉。方將傾覆我國家。割剥我土地。毁裂我冠裳。隷役我人民。而君不之知。左右莫以告也。方城之内。彊楚之所憑藉。漢陽諸姬。蕩焉無存。方將轉其馬首。以肆志於東封。若不闕魯。將焉取之。而君不之知。左右亦莫以告也。妾聞吳大夫王孫雄有言曰。危事不可以爲安死事不可以爲生。則無爲貴知矣。君若鑒妾之言。撤左右之大蔽。引四方之　俊。懸高位以激勇士。備刑戮以辱其不厲者。則宗社之甯。不待蓍蔡。我先公之鐘鼓。實式憑之。若猶泄泄杳杳。以苟安旦夕爲得計。妾恐閟宫之地。泮水之區。非君所有也。彊敵壓境。禍生不測。君臣父子夫婦。將同受撻於敵。人之鞭策。妾誠不肖。計惟有蹈東海而死耳。安能伈伈睍睍。降志屈膝於車塵馬足間戢。情隘辭迫。惟君熟察之。 
　　膽廬曰。我國女子之抱國家主義者。首　漆室女。誦其對鄰婦數語。深矉太息。塙知個人與國家有密接之關係。雖以方之伊尹范文正。無怍色焉。因衍其意。儗爲上魯君書。以諗今日女界之無愛國思想者。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局報告書 
[江蘇諮議局學務審查會第一次報告（二續）]  
　　一江北農工試驗塲宜改辦中等農業學堂設農林蠶桑三科江北農工試騐塲坐落清江浦郊外開辦多年名稱屢改成績殊尠查塲地廣約二百畝種桑樹多株旣未能切實辦理而專憑實驗不究學理自亦難期進步查中等農業學堂章程分農業林業蠶業獸醫科水産業五科原聽酌量設置不必全備今查該塲情形於農林蠶業甚爲相宜不如就此基地及原有經費改辦中等農業學堂設農業蠶業林業三科延聘長於此項專科之員切實辦理旣立振興實業之基並收因地制宜之効 
　　一寗垣四十區小學蘇垣二十區小學應各設法改歸地方接辦此項小學在興學之始先於省城設立以資模範自不可少今日江蘇情勢小學堂應責成地方辦理方爲正當若省城取給於官欵外州縣如何城廂取給於官欵各鄉鎭又如何明知地方教育費有限目前無接辦之力宜分年逐漸接辦或改數校爲師範附屬小學均無不可 
　　丙關於各學堂之整理 
　　一官立各學堂監督宜予以完全用人權學堂監督無進退校員之權不足以專責成官立學堂各項職員教員照章由提學使分别聘用委派惟延訪之權應專責之該校監督其不稱職者亦由監督禀經學使辭退以一事權 
　　一嚴汰各學堂冗員省城官立各學堂庶務齋務等職設員太多如蘇垣師範學堂管理員多至十數人高等學堂職員有並不到堂任事跡近乾薪者設員愈多縻費愈鉅而校務愈以不舉是宜嚴加裁汰必使一員得一員之用庶幾欵不虚糜 
　　一寗蘇兩省垣法政學堂宜卽發講義招收校外生准其至堂試驗而給以憑照各處年在二十以外識趣開通願習法政者不少惟牽於生計欲就學而不能若編成講義隨時於法律名詞加以註釋更附以質問劵則好學之士未嘗不可以自行研究倘由各教員或添聘專員編輯此項講義散之全省按學期至堂考試而給與分數文憑則備具法政上普通知識之人日多於地方必有裨益 
　　一蘇垣師範學堂急當注意初級認眞辦理此校一誤於專用日本人再誤於辦事者教育上之知識太短今優級已成殘局恐難補救若新招之初級生更不注意則終無振作之日矣師範教育費斷不宜惜以後停招優級專辦初級不患經費不足不延日本教員優待中國教員不患教師難得其人亦視任事者之何如耳至附屬小學不妨擴充原有初等之五年者更以所餘經費增設四年三年及單級教授者使一律完全則試教有實習之地參觀有研究之資亦師範設備所不可少也 
　　一蘇州府農業中學宜注重於園藝及農産製造此校現撥官欵三千兩又九縣捐銀二千七百元其種植成績較尋常爲優然欲得鄉農之信從則終不易也園藝及農産製造鄉農講求者少使多得補助之利則生計裕而傳習者多若論因地制宜又宜别設蠶業一科惟實業學堂初興應不限畛域他省來學亦當許其肄業無論於同省也 
　　一寗屬初級師範兩淮師範應統歸寗學司管轄此兩校均在寗學司範圍之内應由學使派員監督以專責成 
　　一寗垣四十區小學及模範小學四所應各撤去總辦歸學司管轄以小學而派監司管理體制無乃未合四十區小學論正當辦法應歸勸學所管理今旣一時未能接辦應暫歸學司管轄自無庸另設總辦如謂四十區教員數十百人之多應有總滙處以爲綱領可請學司於學務公所設立一處以爲聚集四十區教員之地並許上元江寗縣視學隨時調查至模範小學四所旣向隷初級師範監督應卽正名爲該師範附屬小學更無庸另設總辦 
　　以上各條應呈請兩院札飭施行 
本埠新聞 
[補錄出品協會開幕頌詞]  
　　上海出品協會前日開幕所有蘇撫瑞中丞頌詞滬道蔡觀察演說詞均錄昨報兹將南洋大臣委員勸業會事務所總辦陳蘭薰觀察頌詞補錄如下廿世紀之競爭不在兵戰而在商戰此盡人而知之者矣立憲國之先務不尚逐末而重厚生此亦政治家所公認者矣顧生計之盈朒求之於山陬海澨則寥落難稽求之於五都之市則菁華自見集内地事事物物置於通商大埠第其高下等其良楛優勝而劣敗可以法矣勸業會定章於各府各省物産會外得於各埠籌設出品協會者職是之故上海爲我國第一商埠中外物品皆於此轉輸居世界第七之位置而其地實轄於南洋鄙人前此謂勸業會之完全與否以上海協贊會之完全與否爲之基蓋我國商界偉人富有學識經驗者大都留寓其間復能團結一心擴張公共事業邇年以來製造局廠先後林立吾國他日工商之轉機必以上海爲之先河此天下公言非鄙人之阿好也今者貴會適届開幕而裝飾之美備搜集之豐富殆已具勸業會之形體顧自發端以來爲時不過數月而籌備之善且速如此是知監督蔡觀察之竭力提倡非一日矣李總理則創興教育慈善事業設立工藝陳列等所成效早已卓著而於此會則尤其精神之所專注熱誠之所膨脹也是會之成立自今日始而會之所以成立實不自今日始矣他日上海實業之歷史具絕大光榮膾炙人口稱頌而勿衰者其李總理之功乎雖然登高而呼果有其人卽合羣智集羣力苦心孤詣時促功倍則諸君子之功又烏可忘耶我敢爲之預祝明年審查之結果上海必在最優之列且上海一埠爲東南大都我國銷行外洋之物品所薈萃嗣後輸入超過國一變而爲輸出超過國者實此會爲之原動也於此敢爲組織此會之諸君子祝内地實業借此觀摩羣焉有改良之思想漸躋於盛域於此敢爲我中國實業前途祝 
 
 

Page 19

 
 
[教員恐嚇賴債之手筆]  
　　李張氏控利濟學堂教習顧藩圖賴借欵昨日由縣集訊氏供顧欠借銀二百七十兩屢索不還前有信來内稱如再往索定到婦人家吞烟畢命兹將原信呈案請爲察閱顧供此項借欵係父親所欠文生願于本月二十日先還五十兩自後每兩月還銀五十兩田大令准如所請著立摺據交氏收領 
　　按顧藩即與沈亮棨被樊提學禀奉督憲撤退私塾改良會會員者 
[圖翻二十年前之舊案]  
　　滬道蔡觀察批馬長松禀云爾父以一差役而積産至七八萬金殊駭聽聞其爲平日藉差訛索侵害良民概可想見身死之後遺産盡入螟蛉之手而嗣子轉無分文承受悖入悖出理所必然經縣委會同訊判迄今已及二十年被控諸人多已物故何得妄思翻異不准 
[服毒與毆斃之疑團]  
　　滬道蔡觀察批方耀庭禀云此案飭據廨員申復方小旺與店夥張月才等賭博口角互扭經人勸散方因賭輸忿極吞服砒礵身死提同環質供出一轍並據上海縣驗訊通報方小旺委係生前服毒身死屍飭棺殮給屬領埋等情業已批縣移提張月才研訊詳辦在案兹據稱爾侄係被兇毆致斃並請著交屍棺核與廨申縣禀均屬不符著靜候該縣移提到案訊明辦理可也 
[强盜刺傷捕役]  
　　葉榭航船在龍華港南江涇地方被盜搶刦曾由鹽捕營拿獲萬金生一名解送松江鹽捕中營核辦已紀前報兹又由滬南鐵路巡警局拘獲是案盜犯王德才一名解送上海縣審訊王供此事係由山東人李金標即李老么爲首李在小東門外法租界一枝春茶館擺設餅攤田大令當即飭派捕役徐文孫駿前往該處拘拿李即逃逸奔至滬南白玉樓茶館後面始被擒獲而李仍倔强不服袖出剩刀將捕夥刺傷手臂後經巡士帮同拘住解由工程局送縣訊辦 
[巡船有碍河工]  
　　本邑西鄉蒲肇河定於本月十二日築壩開浚已誌前報兹悉辦事官紳以該處虹橋河内向由貨捐局設立分卡停泊巡船一艘諸多窒碍故由本縣田大令於昨日照請貨捐局總辦金太守飭令暫時撤去俟工竣後再行停泊 
[法領將次回國]  
　　駐滬法總領事巨籟達升調駐紥美國公使已紀前報兹悉巨君業已將經手一切公牘分别交代約西歷十二月一號遄回故國再行赴美接任 
[演講森林學]  
　　美國森林學專家羅純伯君曾在小吕宋森林局辦事有年此次奉美國政府之命來華考察中國森林事務道經滬上青年會同人請其於十一晚八時蒞會演說并用影燈將關於種植森木影片當塲指點此於研究森林學實大有關係也 
[防範匪徒縱火]  
　　英美捕房總巡卜羅斯君以入冬以來屢報火警飭據包探查覆大半係由匪徒擊碎玻璃窓將引火之物抛入待其火熾彼等即乘機攫物故昨特出示略云嗣後界内居民務須將後屋堆柴處所之窓櫺雇匠修理勿使匪徒將引火之物抛入致遭意外著即遵照毋稍疎忽 
[城内]  
　　借重西探○前充二十七保南十二圖地保之吳雨甫將程謝氏所借張秀卿方單盜抵鉅欵挺押不理昨日由縣復訊張秀卿投供吳弟根生現仍運動西探到家吵閙求鑒判吳還押限七天將根生交案訊奪 
　　選充偵探○本縣田大令因邇來迭出疑案擬雇偵探一名已紀前報兹已選定李順福一名於昨日諭令辦公 
　　被告到案○公共公廨昨日備文飭差解送被控之賈品嘯到道當奉蔡觀察諭飭押發上海縣看管候訊 
　　貼償傷費○朱殷氏昨將姚任英扭至一路巡局喊控氏供在曲尺灣開設剪刀店曾雇姚任英爲夥前月停歇存有工錢一千三百十一文前日姚偕伊友陶小根來店向氏索討工錢硬稱存錢十千婦人向伊理算姚竟不聽將氏兇毆店中學徒曹阿品兪元吉李炳模陳阿元等見而不平出爲相助因此毆傷姚之頭額求鑒姚供索取存錢被該氏店中學徒毆傷求驗游巡官以姚受傷屬實判姚殷氏罰洋二元給姚養傷 
　　累及老父○吳錦生昨將伊妻王氏及王鼎彜扭至一路巡局喊控吳供王氏不守婦道與王鼎彜之子春波姘識致被騙去衣飾前日正將春波扭案請追被王奪去因此扭王請究判王鼎彜交保限交伊子王春波到案質訊吳王氏暫行發堂 
　　笞責學徒○一區副巡官楊少尹前日在三牌樓查見成衣匠陳卿富手携洋緞洋布等物形跡可疑拘交崗巡解送一路巡局審訊陳供在觀音閣盧義莊所開之成衣店爲學徒洋緞等物係在師父店内私自取出求宥判責二百板押候交保旋有張桂泉投局保釋 
[南市]  
　　不甘賠繳○生泰荳行客商陸潤齋控船户吳阿莊盜賣黄荳經工程局判吳收押勒令賠繳在案兹吳母具禀上控當奉滬道蔡觀察批飭上海縣會同裁判官到縣研訊昨孫裁判已遵飭赴縣會訊矣 
　　日人受侮○日人蔭山森一前日在南市豐記碼頭雇車被車夫多人圍繞爭奪生意乘隙搶去帽子一頂旋由巡士追獲朱鳳翔一名解至南區帽給日人領回該區查得朱曾於八月間吞没坐客什物迄未到案因即移送工程局押候訊究 
　　將租作息○長元泰茶葉店主張元培昨至總工程局控稱蔣純之即蔣招生去年挽周連生張柏琴爲中將滬軍營後面之平房三十九間抵去銀一千三百兩今已逾期尚未贖去且付來之支票一百元到期無著請爲追究判張找給洋二百元管業收租作息以後仍准隨時取贖各具遵結而退 
　　交保理欠○衡源鹹貨行控同業黄裕興店主黄裕泉欠洋九十八元昨由工程局陳裁判提訊屬實判黄交保理處 
[閘北]  
　　妨礙衛生○鄭木海未領造屋執照私蓋草屋開設硝皮廠經金副巡官禀明總辦勒限遷徙在案兹悉總辦汪觀察業已飭據警保科長查覆該商所開之硝皮廠係在人烟稠密之處且廠屋甚爲窄狹四面均用竹笆並無圍墻以致臭氣四溢於衛生大有妨礙 
　　變通辦理○泰源永鎔銀爐前經巡警總局勒限遷徙迭詳前報前日該商復至總局禀稱現在改業翻砂不用藥水實與衛生並無妨礙云云昨汪總辦已派委警保科長前往勘查並飭四路各區隨時查察如有陽奉隂違情獘立即拘案懲罰毋稍寬貸 
　　恐難辦到○四路一區黄正巡官因境内竊案疊出從未破獲故將汎捕夥陳兆（即八金子）及王奎傳案拘留候辦昨日提訊陳王二人一再苦求諭限六天將境内竊案一律緝獲解案訊辦如違革辦 
　　控追欠欵○戴月和扭張正弟陳桂生至四路一區控被欠錢九千屢討不還判張還錢二千陳還錢一千交保開釋 
　　掮客被控○草紙作經理人某甲控掮客顧阿福積欠貨洋四十六元昨由四路一區黄正巡官覆訊判顧交保限期拔還 
 
 

Page 20

 
 
[英租界]  
　　認領軍火○虹口匯四捕房十八號西探與華探楊掌生於西歷八月十一號在松江路四號客棧内查獲手鎗七支鎗彈數箱單刀二把解存福州路總巡捕房待查曾誌前報前日有王瑞岐者持函至捕房聲明並非私販求准給領卜總巡察核非虚即將原物交王領去 
　　遺失銀票○南市元茂花行執事邱鼎如昨在廣東路怡園烟間門首遺失小皮袋一只内有鈔票洋一百五十元升大莊票一紙計銀一千八百五十兩邱即投報捕房請爲查緝捕頭允之 
　　騙取土藥○王曦嵎昨被嚴蘭生騙去雲南土藥等物當即投報捕房派探查緝 
　　毆傷狎客○寳和里四百五十八號門牌雉妓小月紅前晚與狎客姚金山口角串出龜奴王阿三等將姚毆傷頭額姚遂報知捕房派探沈阿岳將王等一併拘入押候解究 
　　流氓就獲○流氓張阿福即殺猪阿福昨在湖北路被暗差華捕查獲拘入捕房押辦 
　　怙惡不悛○劉阿虎行竊某姓泰西緞一疋携贓圖消被日本包探查獲當將人贓解入老閘捕房捕頭察得劉係過犯押候解辦 
　　巡捕獲賊○王立生昨在河南路竊取東洋車夫韓喜子布衣當被七百九十七號華捕拿獲拘入捕房押候解廨訊究 
　　因何失竊○甯波路承裕莊有白絲二包計值洋二千四百元寄於蘇州路廿四號棧房内被竊昨由經理人吳元全投報捕房捕頭着自行查明如無下落准再報緝 
　　脚車何往○某洋人昨乘脚踏車至南京路十三號門牌將車停於門外迨事畢出外車已被人竊去該洋人因即報捕派探查緝 
　　茶棧被竊○北京路六十八號森盛恆茶棧失竊金銀首飾各物昨報捕房派探查緝 
　　被告避匿○住居英租界之楊營之因不付法商渤掄奇票銀昨由法廨讞員聶司馬派探持文至福州路總巡捕房請爲移提捕頭即飭包探周志仁往提未獲禀復核奪 
　　馬車肇禍○龍飛馬車行馬夫王新根前日駕車出外撞壞東洋車由捕拘入捕房經捕頭詰明開釋業已請廨出單傳訊 
　　雉妓違章○雉妓顧愛林前晚在途拉客由捕查見拘入捕房經捕頭詢明該妓住址暫行釋出昨復派探查明請廨出單傳訊 
[美租界]  
　　幸未燎原○前晚一時北四川路一千六百四十九號倪姓外國成衣店後披柴堆内起火經隣衆帮同救熄昨日捕房特派中西探往查起火情形禀復核辦 
　　學徒被疑○日本人某甲前晚行經斐倫路被匪徒從衣袋内措去洋十餘元適陳姓成衣店學徒張阿松站於門首該日人疑之扭入捕房捕頭因詢無証據交陳保釋 
　　各有不是○周胡氏昨至吳淞路沈阿計水募攤上購物論價扭毆由捕拘入捕房經捕頭詢悉各有不合一併斥釋 
　　姘婦捲逃○住居吳淞路之陳阿福昨被姘婦某氏捲竊衣傭潛逃陳即投報捕房請爲查緝捕頭以陳非正當夫婦斥退不准 
　　小孩被拐○姚順興之九歳男孩名長根前日被匪拐失昨報捕房請查捕頭准之 
[法租界]  
　　忌辰停訊○昨爲孝欽顯皇后忌辰公廨讞員聶榕卿司馬先期咨照西官停訊一期 
　　遷延多日○鐵匠徐仁生前年誘姦丁薛氏之女阿林避匿浦東該氏始于上月將徐尋獲扭送公堂據供阿林又與住在南匯縣境竺家橋地方之楊順生有染被楊領去等語當奉聶讞員判令押候示核在案迄已月餘薛氏復于前日具禀催訊聶司馬諭候備文移提楊順生到案訊奪 
　　曾否拐匿○某甲之妻忽于前日逃走四出偵尋蹤跡杳然兹聞實被同居王張氏拐匿故即禀訴捕房飭探將氏拘案詰訊不認押候查明再核 
　　竊賊收押○李小三仔行竊碼頭上各物被探拘住送入捕房押候解送公堂訊辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　初六日記 
[公决互選資政院議員詳細規則]  
　　議長先布告閉會期近議案尚多不能不節省時日爲收束地步此資政院互選細則須先决定呈報督撫請互選監督蒞會諸君讀過如無甚更改不必逐條公决卽作爲通過 
　　四十五號言先期發票有無流弊議長答此係資政院章程規定 
　　七十九號言院章有無先一日發票明文似於關防二字之意不符 
　　十五號二號均請議長將資政院章關於此項票紙者宣布 
　　十五號又言院章第七條係言互選人有疾病時轉托他人之辦法 
　　三十號言初十發票須本人親接是初十不到即不得票必初十接票十一日臨時疾病方可轉托他人似係最少數 
　　四十七號言現已生兩問題一則是否當期發票一則初十十一之關必先决是否當期發票然後再言初十十一之關係問題 
　　七十九號又言將票携至寓所恐非愼重關防之意 
　　四十七號言院章又病者可以親書密封托人代投試問須當日領票則親書密封之票何處得來 
　　五十九號言關防法兩條中第一條規定本人親接迺與院章似不甚合因院章可以密封致送則是否必係親接者 
　　五十四號言此關防非考試時之關防可比不必爭愼重惟丙條二項似當寬限至十一日上午尚可補發票紙 
　　六十六號言此章似無須多費研究他項章程須頒發出去拘束他人此係自己規定之件何必多費討論 
　　議長問兩條二項下是否依五十四號改爲儘十一日上午九點鐘前本人親到補發票紙五十七號贊成一百二號亦贊成照五十四號修改 
　　七十號言十一九時已投票期間似不能再發票當提前七時或八時 
　　五十四號言此條似不必細爲推敲至次日九時領票必係最少數之人七十九號又言兩項二條係防流弊若規定此二條後而仍有流弊恐非章程關防之本意起草者若因躭擱時間則預備選舉者可上一日先將選人預計至寫票時亦並不多費時間 
　　四十七號問七十九號意是否須當日親接乃可投票 
　　四十七號又言因省時間而變通章程此理由本不成立今所欲研究者惟是否必欲親書抑可以代書代投如必須親書試問疾病委托者能有人監督其必親書者否如不能監督卽可不認資政院章之第七條　　八號言請將關防二字删去卽無此種紛論 
　　議長言是否改爲今定辦法如左贊成者數人 
　　一百十號忽又言關防爲愼重起見選舉必愼重故關防二字不可去 
　　四十七號聲明本意係言院章七條是否適用如以爲不適用則必規定須臨時發票如可以適用迺生今日如許議論 
　　二十六號言今日議論大半爲防流弊恐將票發出則有人代寫但如有受人囑托者何如又如議員皆有疾病皆有事故則又如何辦法總之依今所臆逆則議員若何不欲作弊者更不敢贊成故實不必推敲無大更改即可通過贊成者甚多 
　　議長言現當先决丙條下是否改爲今定辦法如左贊成者請起立起立者四十五人是日到數八十七人爲多數 
　　議長又問丙條第一項以爲當留者請起立多數主留 
　　議長又問丙條二項是否須改至十一日上午 
　　六十一號言不必更改恐其期限更寬 
　　五十七號主張改因院章並無親接字樣而局中反限以一日之限而奪其選舉權 
　　七十號言當改爲初十日上午十時則蘇屬人至者亦可赶及 
　　五十四號言如有事故則當以十一日上午爲便况如臨時接票則十一日上午九時正其本應給票之時定本應給票之時而反靳之不給耶 
　　一百十號言昔時考試斷無先日發卷之理今日書人名票總比做文章容易此事須再討論 
　　議長言原草丙條二項儘本日下午八時是否須展至十一日如主展至十一者請起立多數起立 
　　議長又問如主張十一日上午九時者請起立多敷起立遂定改爲儘十一日上午九時前 
　　一百十號問唱名者是否兼唱選舉人 
　　四十七號言請於表决案内丙條投票紙下改增數字爲照定章第七條衆贊成 
[宣布馬良提出請設法律專修公學以養成辯護人才案]  
　　馬君陳述右案之理由略謂憲政籌備表内三年後須一律設地方審判廳行政上旣設審判廳則社會上不可少辯護士辯者辯明法律正當之辦法護者保護公道保護兩造曲直是非使無寃抑就事實上言辯護士實爲審判廳之要素審判廳係秉行法律之地而涉訟者實聽法律之裁决然兩造之中必各執一詞而其心目又必各倚其是所謂當局者迷旁觀者清辯護士以第三人地位方得正當之報告故今日預備辯護士實刻不容緩之事也旣又述辦法之旨趣詳見議案中 
　　八十六號言審判廳已籌辦若無辯護士則從前之訟棍反可爲害故急宜設立以養成辯護士 
　　議長請先决此議題成立與否如贊成此議成立者請起立全體起立九十九號言辦法中學生資格是不宜但以二十歳或中學畢業似太疏須問其曾有控案否此亦爲愼重資格起見又畢業後須先入審判廳參觀 
　　八十八號言至此學生資格則可加入有地方自治選舉權者一語 
　　七十號言現此議案中辦法並非章程今日不必討論 
　　四十八號請交審查會詳細修正衆贊成遂公决交法律審查會全體起立 
 
 

Page 27

 
 
[宣布補救淮北運河案]  
　　議長言第三節以下至第六節皆淮揚水利案是否併案宣布抑逐條討論 
　　五十一號請省去朗讀且可併交淮揚水利特别審查會衆贊成 
　　遂决議省去朗讀將四案併交特别審查會（未完） 
小說 
[社會小說自由女（八）]  
　　第三回唇鎗舌劍約法三章倚玉偎香温柔一晌 
　　且說那女子對著許星彩疊著指頭。說出那三件事來道。我的約法三章。並不是什麽難事。第一件自從今日以後。不許你再把愛情。移在别人身上去。第二件我若有什麽費用。要你躭任我的經費。第三件我的一切舉動。是我的自由權。你不能事事過問。就是這三件事情。說起來也不算什麽。不知道你的意思怎麽樣。許星彩聽了這樣的三條法律。心上也未免有些鶻突起來。定了一定神。想了一想。方才說道。你這個約法三章。雖然不是什麽難事。但是這裡頭有自相矛盾的地方。你要禁止我的自由。不許再用愛情在别人身上。你自己的一切舉動。又不許我過問。照這樣的看起來豈不是你得了自由。我倒失了自由麽。况且你們的宗旨。原說是男女平等。如今這樣的一來。豈不是我失了平等的權利麽。江鏡波聽到這裡。不覺哈哈一笑。這一笑把那女子嚇了一跳。回過頭來。瞟了江鏡波一眼道。你笑的什麽。你的意思以爲我的話說錯了麽。你那裡知道這裡頭的道理。你想你們男子的專制。幾千年來。總算是達於極點的了。如今正是我們女界。恢復女權的時代。自然也要把以前所受的惡氣。出他一出你們男界中人。那裡能和我們女子同享平等的權利。這才是天道循環。種因得果的公理。那女子正還要說下去。許星彩接着說道。算了算了。不用說了。我都答應就是了。那女子聽了。方才横波一笑。口中說道。也不怕你不答應。江鏡波聽了那女子這樣的一番新鮮議論。心上大大的不以爲然正想還要和他辨駁。忽地門簾一啟。一陣氤氤氲氲似麝似蘭的香氣。直透進鼻觀裡頭來。春雲乍展。蓮步初移。早進來了一位麗人。喜孜孜的欲進還停。嬌怯怯的含羞帶笑 
國外新聞 
[日本新鐵道告成]  
　　初八日東京電云肥後省八城至摩薩省鹿兒島之鐵路已於今日舉行開車禮該路由九州道之南直達北海道之東北境封建時代自東京至鹿兒島之行程需時五十二日目下僅須四十六小時耳 
[俄財政大臣抵京]  
　　初九日倫敦電云俄國財政大臣柯科塞夫已由遠東回抵俄京聖彼德堡 
[飛艇升高之特色]  
　　初八日倫敦電云英國飛船家賴賽姆君近乘飛艇升至一千三百五十尺之高實爲從前所未有 
[德國海陸軍預算之增减]  
　　初八日倫敦電云一千九百零十年德國海軍預算較之往年增多英金一百二十五萬磅陸軍預算則减少英金一百五十萬磅 
[葡皇求婚不確]  
　　初八日倫敦電云據温特沙宫發出之官塲文告載稱葡皇曼吕愛爾議與英國某郡主聯婚之說並無其事 
[鈕約税關員舞弊被黜]  
　　初八日倫敦電云鈕約税關各員因通同作弊自西四月以來撤差者共一百零四員内有代理監查一員降級者一百二十三員 
[越南總督回法]  
　　初八日柏靈電云越南總督克洛皮可扶斯基君已由政府召回巴黎 
[行人之門面語]  
　　初八日柏靈電云英國駐美大使勃利斯君近在紐約商會赴宴大韙德國大使鼓斯托夫君所述之言並力闢英德將啟戰禍之說 
[英國軍艦小災]  
　　初九日倫敦電云昨日樸資茅港口有某海底潛行艇忽然炸裂該艇内部因而損毁並傷艇員兩名 
[美國解散美孚脱拉斯問題]  
　　初十日倫敦電云美國米沙里邦法廷以美孚煤油脱拉斯爲不規則之公司已諭令解散該脱拉斯抗不遵斷業已上禀控訴 
[南海大風報告]  
　　初十日香港電云德國郵船泊林斯納特維號於星期日由南方抵港謂中國海内現有大風英國巡洋艦開恩脱號近奉調赴哥倫波途次受傷甚重人皆爲其憂慮 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
