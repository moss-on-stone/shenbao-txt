# 1919 - 82 - 4916562

 

Page 1

 
 
   
 
 

Page 2

 
 
   
 
 

Page 3

 
 
時評 
[望（冷）]  
　　今日時局之不能進行其故究何在哉不能進行而欲使之進行其力果誰恃哉夫和平人人所欲也不能和平之故又人人所不能深究也不能和平而致之和平之力又人人所不知盡也於是全國之人僅有望而已余以國内之和平國内之人皆有盡力之責視其職分之所在而盡其力之分際則和平必可得也若未知盡力而但望於人則其所望終歸失敗而已願我上下同勉之命令 
　　三月二十五日大總統令任命關寶祥署陸軍第二十八師參謀長此令 
　　又令汪肇澄趙世澤均加陸軍步兵上校銜張杰加陸軍騎兵上校銜張耀郭光洽張鴻耀均加陸軍砲兵上校銜歐陽震金昌宇張開宇張策平均加陸軍工兵上校銜趙協彰加陸軍輜重兵上校銜此令 
　　又令司法總長朱深呈請任命吳經銓署奉天高等審判廳推事朱頤年署安東地方審判廳廳長李元熙署安東地方審判廳推事蔣廉正署營口地方審判廳推事均照准此令　　又令司法總長朱深呈請任命賽沙敦張志嘉章坤爲奉天高等審判廳推事王荃薌爲奉天遼陽地方審判廳推事均照准此令 
　　又令陸軍總長靳雲鵬呈請授劉桐手李光恒爲陸軍步兵中校何葆瑞爲陸軍騎兵中校李東銘崔鴻臣爲陸軍工兵中校孟文運曹國斌齊兆麟加陸軍步兵中校銜陳鏡清授爲陸軍輜重兵少校王炳奎王侑章王宗漢潘松年劉毓珊虞漢邢鰲立胡春霈加陸軍步兵少校銜江滙梁鳳翔加陸軍騎兵少校銜沈作新授爲陸軍二等軍醫正索愼修加陸軍二等軍需正銜白其洞加陸軍三等軍需正銜均照准此令 
　　又令參謀總長張懷芝呈請任命柯恒蔭署贛南鎭守使署少校參謀應照准此令　　又令陸軍總長靳雲　呈請任命賈煥章爲陸軍第二十八師砲兵第二十八團副軍械官應照准此令　　又令王繼曾周傳經陳恩厚均晉給二等大綬嘉禾章朱應杓張肇棻祟鈺均晋給三等嘉禾章朱鶴翔蔣嚴福趙沆年黃承壽均晋給四等嘉禾章此令　　又令桂植晋給二等嘉禾章此令　　又令能貽榖給予三等寶光嘉禾章此令　　又令仵墉晉給三等嘉禾章陸長廕茹臨元呂鴻綬忠芳李樞查美咸均給予四等嘉禾章此令　　又令袁家驥給予三等嘉禾章此令　　又令俞人鳳張競立均晉給三等文虎章此令沈覲　給予四等寶光嘉禾章此令　　又令潘德荃晉給四等文虎章此令 
專電 
　　北京電本日令世界大同之恉惟在指導和平本大總統軫念民艱亟思弭息内爭共圖匡濟前以滬議停頓迭據各省議會商會及公共團體等先後電呈以時局未平人心浮動諄促賡續開議呼籲迫切情見乎詞並據陜西督軍陳樹藩電稱奉令後通飭前方將領均已一律停戰切實遵行請轉知代表迅速續開會議又據張瑞璣通電覼述陜省停戰詳情並謂戰事旣停和議卽當續開務請繼續開議又據陜西敎育會總商會電稱各路均已停戰一切自易解决惟望和議卽日賡續進行以奠全局而蘇陜困各等語和平願望舉國從同在在議各代表愛國熱誠亦必早謀幹濟以慰喁喁之望舉凡有益於國有利於民遠大之圖經常之道數言旣定立解糾紛况當此世局日新亟資文治必使秩序安全羣生康阜國民之程度日進社會之風俗益敦然後眞正之和平乃可維持於永久政府具茲宏願始終不渝全國人民皆吾胞與其各安生業共謀樂利同心同德以弼成我中華民國維新之治是則本大總統所昕夕企望者也此令（三十日上午十二鐘） 
　　北京電催開滬會明令因某代表來電此次南北係取對等式若由一方以命令行之恐轉引起反感遂由府將原文撤回修改發表（三十日下午一鐘） 
　　北京電龔心湛辭職昨乘車赴津原因係與靳衝突近來内外蒙獨立之聲日緊靳擬將前線撤回隊伍挑選一師開赴蒙邊以資鎭懾向龔索開㧞費龔不允致起爭執（三十日上午十二鐘） 
　　北京電二十九閣議席上因討論邊防經費陸靳謂祇少先發三百萬財龔稱無此巨欵可籌堅執不允兩人大起衝突閣員中多不直龔遂不歡而散（三十日下午一鐘） 
　　北京電陸靳與財龔在閣議席上衝突時最後靳言汝幹我不幹了龔云然則我便不幹出院並未到部卽晚赴津誓不復返臨行電其參事速辦交代聞徐錢尙擬一度挽留然後許其給假以徐恩元代一說徐尙須部署先派李次長代理部務（三十日下午三鐘） 
　　北京電龔財長决自引退東海已定徐恩元繼任因徐自承有外債兩萬萬可借故擬先用暫代字樣由命令發表視彼登台後發展如何再交國會同意（三十日下一鐘） 
　　北京電新衆院彈劾龔財長案昨已由杜棣華等十四人提出連署者四十人罪狀預算未交國會審議前漫然發行公債紊亂財政辜負職責（三十日下午三鐘） 
　　北京電某國公使對我外部聲明此次外蒙獨立傳有外界關係請由中國詳查以明眞相（三十日下午一鐘） 
　　北京電黑河電奇烏對岸俄屯現無亂黨惟日軍復佔伊萬諾夫屯復焚燬民房約四五百户華商損失甚鉅（三十日上午十二鐘） 
　　北京電黑督電日軍追激黨首領伊萬諾夫屯時燬華民房産甚多已派員往查（三十日下午一鐘） 
　　北京電恩華電告外蒙自治政府决設外交司與我國辦理交涉有妨主權已據約否認（三十日下午一鐘） 
　　北京電參戰處昨開緊急會議段親主席議題三項（一）改編國防軍計畫（一）援蒙及籌備西北邊防事務（一）設邊事委員會聞第二項决定邊防總司令部移往地點適中之張家口（三十日下午一鐘） 
　　北京電參戰處會商交通部將該部現有之張庫汽車改爲蒙邊陸軍汽車隊（三十日下午三鐘）　 
　　北京電西安敎育會等電張瑞璣蒞陜各路均已停戰望和議卽日賡續進行（三十日上午十二鐘） 
　　北京電陜陳樹藩電張瑞璣宥日赴興平與許司令接洽後再赴三原又三原桿線壞飭西安電局修整不日通電所有明密往來電報擬免檢查又據張旅稱乾縣敵軍向我防線轟擊防不勝防如何對付請示又據阜司令稱葉荃西竄郭樊願投誠擬暫編兩混成旅以資覊糜　　北京電張錫元電我軍於沁日退駐田市等處敵軍同日退至小青河以西（三十日上午十二鐘） 
　　北京電公府昨宴阿卜脫並邀使館人員作陪（三十日下午一鐘） 
　　北京電陸使電請政府開送各國在華駐兵數目機關名稱及南滿中東路護警編制以備提出和會（三十日下午一鐘） 
　　北京電衆議員互毆案現由參院長李盛鐸調停提出之懲戒案可撤回（三十日下午三鐘） 
　　北京電日本請運濟南鹽出口已經閣議照准現將取締沿路運輸辦法由雙方協定（三十日下午一鐘） 
　　北京電山東運使王鴻陸爲保持膠濟路緝私權許日本鹽自由進口爲交换條件現竟會訂運輸草約來京請鹽署批定條欵要點沿路綫居留日人每人供給三觔由日領給予護照自由輸送若無照得以私論没收之現官商兩界極端反對聞稽核所亦以影響鹽稅表示否認（三十日下午三鐘） 
　　蕪湖電王郅隆代辦米六萬擔眞盛丸先裝二萬包今日開（三十日下午三鐘） 
各通信社電 
　　哈爾濱電西比利亞公報云政府軍已在哇倫堡全陣線續取攻勢敵軍退走甚速我軍偵察隊前鋒不能與之接觸柯爾恰克海軍大將之地位日見鞏固過激黨活動力漸弱多因前敵歸來之傷兵詳述過激黨虐待農民與俘虜致衆爲寒心之故聞哥薩克兵司令加爾米柯夫將軍自請派往前敵効力霍爾瓦特將軍已赴海參崴不日將由該處赴哇姆斯克 
（二十八日）路透電 
　　北京電許蘭洲電張瑞璣宥日抵興平俟赴三原與于右任晤面再商定劃界事宜　　北京電龍濟光軍編成一旅加入西北軍 
　　北京電院電張瑞璣囑自向南代表聲明所發各電係自由意思 
　　北京電明令將改去對南代表促議口吻但慰告各界安心 
　　北京電陳樹藩電北路之兵已退五里靜候劃界　　北京電李厚基電陳炯明仍練兵請嚴詰軍府（以上二十九日） 
　　北京電陳樹藩電囗囗（電碼不明）侵高陽即電唐紹儀詰問 
　　北京電美使館得陜訊乾縣仍有戰事城内糧食甚豐右支持五年之久（以上二十八日） 
　　以上平和通信社電 
　　北京電蒙古内外各旗　日在大烏里開第二次大會議决七條組織政府惟内蒙主要尙未表示贊成　　北京電張瑞璣來電聲明號梗有　等日電均親自所拍確非僞造嗣後遇緊要事件改用瑜密拍發以昭愼重 
　　北京電徐電朱唐謂擬將參戰軍撥助各地鎭守乞贊成即行開議　　北京電巴黎電俄在歐會報告謂過激派中有　匪鄉導各使請速協逐出境 
　　北京電國防軍决定在張家口設西北邊防總司令部 
　　北京電龔財長辭呈昨晚送府 
　　北京電張瑞璣電西路仍有匪患可否令許葉二人雙方會剿 
　　北京電元首諭錢段保荐邊事人才 
　　（三十日）以上中華通信社電 
　　北京電鮑貴卿萬急電請將參戰軍悉移蒙邊政府覆准令邊防軍赴蒙參戰軍不便開往 
　　北京電徐樹錚蒙防計畫主張恩威並用派重兵分駐熱察綏三特别區示威不必深入一面由中央派員宣慰政府採納决派三混旅防蒙並派大員赴蒙藏宣慰 
　　北京電防蒙軍費無着有先提參戰借欵應用說　　北京電西安三原間電綫已通院電張瑞璣到三原後即將與于接洽情形直接電滬 
　　北京電湘西清匪軍與南軍感情素薄參陸處電湘督轉令朱澤黃王正雅當此南軍預備决裂時格外鎭靜免爲藉口 
　　北京電巴黎陸電請修正法律以免提議收回領事裁判權時外人有所抗爭批交法部照辦 
　　（以上二十九日） 
　　北京電財龔决辭徐錢均以和議停頓時閣員不宜摇動竭力挽留并代運動國會打消彈劾案 
　　北京電赴蒙之邊防軍有調用褚其勳張亞威鮑德山三旅說院命印鑄局趕製邊防軍總司令之關防備發啓用 
　　北京電政府定議赴蒙宣慰各員先行防蒙三旅後出關已由徐樹錚準備開差手續 
　　北京電徐以湘奉軍官迭有運土情事陜省私種尤時有所聞諭内部錢兼長迅將督禁烟藥局組成嚴訂條例通令實行 
　　北京電政府以參戰軍暫不改編擬不設邊防督辦僅設邊防總司令一席以徐樹錚充任　　北京電陸部電復張湘督陸軍中將唐蟒褫職處分業於五年十月内明令開復（以上三十日） 
　　以上中孚通信社電 
　　漢口電吳光新到漢口與王督軍商議收束武漢軍隊决定將混成第一旅暫留鄂西從事防務將補充旅及輸送隊二千五百名　行遣散吳氏今晚或明晨擬乘軍艦江元赴定昌聞吳氏受段祺瑞之意旨與王督軍協議維持北洋軍團體之方法並託王督軍爲紹介與吳佩孚馮玉祥等疏通意見云（二十九日） 
　　東京電現已决定於三十日午前九時在首相官邸開臨時外交調查會（二十九日） 
　　北京電東北帝國大學敎授日下部理學博士今日奉前往中國之命（二十九日） 
　　以上東方通信社電 
公電 
　　廣東軍政府優卹劉人熙電上海世界和平共進會廣東策進永久和平會中華國民策進永久和平會湖南旅滬同鄉諸先生均鑒虞電誦悉劉艮生先生道德學術爲吾國泰斗求之近世罕與比倫茲聞在滬長逝悲悼良深追仰遺徽宜隆禮卹當經政務會議議决尅日明令優卹派章士　前往致祭並飭總務廳籌銀洋一千元匯滬治喪所有生平事實宣付國史館立傳以誌哀忱而崇耆碩政務會議有印 
 
 
 

Page 4

 
 
   
 
 

Page 5

 
 
   
 
 

Page 6

 
 
美國無線電 
　　二十九日華盛頓電美國又借與法國一　元連前共十十六億一千七百四十七萬七千元又借與希臘三百八十五萬八千元連前共四億三千四百十一萬九千元美國借與協約國之債總數達九十億三千五百二十六萬九千元　　二十九日華盛頓電星期四日美國新移民案已草定將於下期國會交出關於准許外民入境之條件大加修正此新條律經數月之研究而告成云 
二十九日巴黎電威總統克雷蒙沙勞合佐治與瓦蘭達於星期四日十一句鐘復行會議聞首先開議者爲邊界問題再工業諸問題均已解决云當選意相瓦蘭達日代表牧野英大將司麥芝與美大佐好士爲歐和大會之邊界問題委員 
路透電 
[歐洲和會近記]  
　　二十四日巴黎電威爾遜總統喬治氏克勒滿沙氏歐蘭都氏福　上將今日討論波蘭兵在丹齊登陸問題現因匈牙利時局大變故須徑速角决此事和會要求波蘭人與烏克蘭人停戰後今尙未接覆　　二十五日巴黎電威爾遜總統喬治氏克勒滿沙氏歐蘭都氏今日繼續會議至晚始已秘書與速記員無一在場聞和約事務已大有進步 
　　二十四日巴黎電和會代表因歐洲時局殊爲嚴重故力圖將和約於一星期内擬成各項條件已全規定威爾遜總統喬治氏克勒滿沙氏歐蘭都氏今正合力商訂和約正稿 
　　二十四日巴黎電和會瘊定除公報宣布者外其他會議詳情槪不發表下届十代表會議日期並未示明法國外交家聲稱高等軍事議會嗣後會議均爲秘密談話會性質且不在法國外交部開會法國各報痛詆此項决議 
　　二十五日丹京電柏林消息英國委員團已請德政府派經濟委員六人至凡爾塞 
　　二十四日巴黎電高等軍事議會已商定禁止德國於休戰期内運輸出口之物品表並規定以出口品抵付糧價之辦法又允以更大之自由權給予德國漁船在其本國水面捕魚胡佛氏現將卽運糧食一批至亭堡内有二船乃運濟捷克斯拉夫者且更設法使糧食易於運抵愛沙尼亞與波蘭 
　　二十三日華沙電協約國委員團現赴萊姆堡磋商波蘭烏克蘭休戰事宜萊姆堡軍事現局自波蘭軍逐退薩杜伐維斯尼亞格羅台克鐵路之烏克蘭軍後大有進步惟烏克蘭軍今仍圍攻萊姆堡城中糧食甚缺日受砲火轟繫烏克蘭軍以重金聘德軍官指揮砲隊 
　　二十五日倫敦電德國應交出之商船其第一批已駛抵英國口岸 
[匈加利近記]  
　　二十五日丹京電柏林消息星期五六兩日匈京有槍聲不絶死傷多人糧食店與珠寶店多被刦掠維也納消息俄國喬治將軍率勞兵政府大軍向匈進發之說實屬不確 
　　二十五日倫敦電泰晤士報維也納訪員電稱據官場宣稱協約國委員團已離匈京星期五日革命暴發之時外國軍官之武裝與勳章皆被奪除星期六日英法兵一小隊亦被解除武裝邊界現已封閉故傳出之消息甚少 
　　二十四日柏林電匈京消息城中殊爲安謐政府已宣布戒嚴令擄搶及以武裝拒抗勞兵會者均須處以死罪政府並禁止售賣烈酒除勞働衛軍外槪不得携帶武器星期六日中等社會之各報照常出版未受檢查各處中等社會皆無抗拒之象勞兵政府已下令召集五級兵士入伍 
　　二十五日丹京電匈京今日消息國會徇從總統建議决議解散又加羅里伯爵之黨亦自行解散並决議贊助革命政府 
　　二十五日泊拉格電匈京消息法國陸軍委員團主任維克斯大佐受傷被拘英國委員團中之佛里滿少佐逃脫加羅里伯爵有被刺之說但未經微實 
[德國近記]  
　　二十四日丹京電柏林消息羣衆示威反對分裂德國愛士白格氏向衆宣稱德國决不簽定割讓丹齊西普魯斯及上西里西亞一部分之和約俄國外交總長齊吉林氏致無線電報與匈政府歐迎可貴之聯盟國蓋今日過激黨大軍處境正困也 
　　二十四日丹京電柏林消息日耳疉奥地里亞新國勞働議會開全體幹事會會議議决現因日耳曼奥地里亞國全恃協約國接濟糧食故未便應匈牙利同志之請與俄國勞兵政府結合惟將準備一切且將從速發展其勞兵制度 
　　二十四日倫敦電管糧大臣美克第氏今日在下院答覆某議員之贊問謂今運德之糧食皆運往協約軍所佔之區域者此外諸地須俟德政府履行媾和草約關於船舶與財政條約後再行運往今已有糧食運抵葆蘭洛特丹以待德國履行此項條件又稱運抵日耳曼奥地利亞國之糧食共約四萬五千噸 
[俄國近記]  
　　二十五日倫敦電哈姆斯韋斯氏今日於下議院質問之時宣稱烏克蘭之時局混沌惟聞貝魯拉政府已爲過激黨壓倒過激黨之軍現於數地點進發俄迭薩一時尙無危險協約軍不欲委棄之指揮該處協約軍之法司令現正籌施應付時局之必要方法 
二十四日倫敦電路透電社探悉倫敦接有消息俄迭薩之協約軍至必要時將守衛該城以拒過激黨之軍 
　　二十五日倫敦電路透電社探悉英政府因有英國軍官兵士若士爲過激黨拘禁特派委員團携勞兵政府所給之平安證狀赴莫斯科現正依據交換俘虜辦法謀使諸人得以早日開釋 
[西班牙之戒嚴]  
　　二十四日西班牙京城電巴斯洛拉昨日發生大罷工今日該處宣佈或嚴令該令或將推行於全國二十六日西班牙京城電西班牙全國已宣佈戒嚴令 
[埃及亂事記]  
　　二十四日希爾新福電彼得格勒現盛患紅疹天花病醫院爲之人滿死者日見增多棺木不及趕製故輒以巨棺盛數屍至墓出屍掩埋後復携回病院以盛他屍 
　　二十五日倫敦電據埃及最近官電蘇丹發兵一支隊占據亞索安埃及時局日見佳好 
　　二十五日倫敦電哈姆斯韋斯氏今日於下院質問之時宣稱埃及時局漸有轉機據代理長官報稱當局所取嚴厲行動已收效果開維亞力山特里亞二地現仍安謐比哈拉省之農務除某某區外似仍照常進行該省西境之游牧種族或將續圖侵擾 
　　二十四日开羅電開羅街車夫罷工續起騷亂羣衆希圖攻擊政府印刷所爲軍隊驅散又　攻擊希洛安鐵路橋及拆毁路軌電線亦未如願 
[英國工人問題]  
　　二十四日倫敦電朗違礦工罷工者雖共有四萬五千人而工界現局漸有希望因政府與鑛工代表之大會已有得最後解决之象也又白羅萊氏昨晚言彼對於調停鐵路二人之擾攘一事殊抱樂觀今日之大會雖尙未得最後之解决然雙方意見已相接近故彼益信談判可於數日之内獲滿意結果 
　　二十五日倫敦電鑛工聯合會幹事部今日與政府開會時波拉勞氏發表關於鑛工提議修改桑基氏報告之宣言長而且婉謂政府未能承認逾越桑基氏主要建議之各節今料生活價值將於年底这前减落如　採納桑基氏之報告挽回罷工風潮必與鑛工有利且煤事委員會將繼續集議隨時發表改善各鑛牀况之報告云云鑛工聯合會會長史密理氏答稱彼將於明日詳報鑛工大會並謂煤事委員會之繼續集議殆可開一新紀元其能使鑛業安頓而發達必較 
所行各事爲有力云云 
　　二十六日倫敦電二月二十七日工業大會所派之臨時聯合委員會考慮工界不靖原因及鐘點工値失業問題並促進資本界與工界和　共濟之辦法後提出報告主張法定每星期工作四十八小時並工値最小之率速施政府改善居住計畫由國家發展新實業及　籌方法位置失業有病衰弱年老之工人建設全國永遠工業議會以便進言於政府置議員四百人山各工業聯合會及工業主人均分選舉此外尙主張其他諸事該報告如由四月四日之大會採納則臨時聯合委員會將促請政府立即實行之 
[各國近事雜聞]  
　　二十四日華盛頓電海軍部不日將以大飛機飛渡大西洋聞第一次試飛參與者共有飛機三架 
　　二十四日丹京電維也納消息奥前皇及其眷屬 
已赴瑞士 
要聞 
[軍備上之對德和约條件]  
　　大阪每日新聞得巴黎二十三特電云協約國對講和條件中關於陸海軍及空中之條項凡五章五十六條茲探得其最可憑信者要綱如下（一）講和條約簽字後兩個月以内德國陸軍人員回復其平時狀熊（二）德國陸軍不得過十萬人將校四千人在内（三）軍隊及兵工廠只用於維持國内秩序及守備國境（四）解散陸軍之參謀及參謀本部今後不得以任何形式爲類此之組織（五）軍需庫所在必通知協約國除所通知者外不得設預備之軍需庫（六限制軍需）之製造（七）兵工廠所在須通知協約國協約國保留限制兵工廠廠數之權利（八）除上開兵工廠外其他兵器工廠砲兵工廠軍需庫限和約全部簽字後三個月以内封禁之其使用人員限條約簽字後二個月内解散（九）所餘軍需品及製造兵器機器引流渡於協約國由協約國指定地方拆毁之（十）軍需品以大砲一門爲標準口徑十生的半之大砲一門配彈二千五百枚大口徑之重砲一門配彈二千枚以此爲最大限度（十一）非德製之軍費品及大砲全數引渡於約國（十二）講和條約簽字後三個月以内在來因河岸五十英里以内之防禦物悉數拆毁並嚴禁建設新防禦物（十三）德國南部及東部之要塞爲防禦過激黨而設者得保存之（十四）槍機關槍曰砲及其軍需品之數量於講和條件中規定之（十五）潛艇救助船船塢及基爾之管形船塢全部引渡於協約國其處置之法俟後商定（十六）拆毁之軍艦材料得用之於商業（十七）除一萬噸以内之裝甲巡洋艦艦齡達二十歲時及六千噸以内巡洋艦需補足時以外不得建造新軍艦（十八）禁潛艇之建造及保有（十九）軍艇上所餘軍需品引渡於協約國（二十）海列哥蘭島之要塞以德國之費用德國之工人拆毁之 
[東京通信（心危）]  
　　柬報對於吉會借欵停頓之悲觀日本政府有加入第二次勸告之意思　　章宗祥辭職說 
　　吉會鐵路借欵交涉自去歲冬間至今尙未解决前寺内内閣固自謂爲成功即原内閣亦認爲須繼續進行者原内閣一方面停止借欵而一方面仍事進行其自相予盾余已屢言之矣目下交涉停頓若能自然取消誠爲吾人所希望然而日人之觀念則與吾人全然相反前内閣機關報云自明治四十一年以來日本得借欵優先權後屢促中政府敷設該路而迄未應允嗣後大隈時代中日交涉餘波所及中國人士對於該路之借欵惴惴然懼及至大正六年交通借欵相繼成立七年四月電線借欵告成而吉會鐵路借欵亦因此而重提中政府要求準據津浦鐵路辦法交換意見數次遂於是年六月訂定草約先付墊欵一千萬元此空前之時機乃於無意中得之而多年之懸案因之解决日本興業理事岩佐氏爲交涉該項借欵委員乃以吉長四鄭等路借欵條件爲基礎自是過於碎瑣且不顧準據津浦辦法之精神漫然爲利已之心所驅遂至有今日之停頓於創案者之苦心及　　之　　　　　　功敗埀成爲我日本對華外交失敗之規範若該借欵停頓則滿蒙四鐵路及濟順高徐兩鐵路之正式契約亦將阻止進行且更有憂慮者所謂排日的鐵路統一計畫若一經成立英美資本團淅次侵入則首自吉會綫以至滿蒙山東等鐵路或將目爲有政治性質而全欵收回是以吉會之停頓事件重大日本委員宜撤回其貪婪過當之要求無失草約當時之大旨庶日本或可確保其旣得之權利而努力伸張之云云觀此可知日本對於鐵路借欵惟冀其速成蓋與目下鐵路統一問題至有關係者也 
　　南北和議停頓此間盛傅英美義法四國將發第二次勸告而日本不與焉當初日本新聞界咸謂日本恐涉内政干涉之嫌故不贊同更有一說則謂歐美諸公使欲排除日本而爲四國之勸告因之輿論頗表示不滿意伹亦未嘗不欲參加今日報知新聞云内政干涉之解釋其說不一當初日本與四國意見不能一致緣國防軍問題而起茲日本以欲貫澈第一次勸告之主旨則干涉内政亦殊有不得已者蓋所謂促進和平之内政干涉與單純的内政干涉未能同論故目下已不固持其反對干涉内政之理由十九日閣議採積極行動與否暫爲觀望云云 
　　駐日章公使自陸特使經過此間時即有辭意怏怏已久而此次聞將實現日來眷族已歸客來訪問亦已謝絶不久即將就道日前曾至東京警廳考察一切參觀至犯人指紋檢查室章使印一指紋以留紀念東報俱詳細記載焉東報更有章使請假歸國之記事而大贊其爲中日親善之先驅者蓋章使駐東時期適值寺内内閣得意之秋其關繫之深固不待言也惟繼者何人此問消息無從捕捉有謂江翊雲者（留學生監督）有謂莊璟珂（使館參贊）代理者有謂劉崇傑者有謂汪大變者究竟誰屬殊難臆度惟前二者爲日本所歡迎而後二者爲日本所反對也 
[外蒙被誘之新風雲]  
　　外蒙風雲日來益趨險惡昨聞李佐理員垣又電到京略陳庫倫哲布尊丹巴呼圖克圖現在决定編練新軍四師并聘某國人擔任敎練將於四月一日召集全蒙王公貝勒札薩克等會議一切辦法應請政府加以注意 
　　外蒙都護使陳毅　因活佛密謀獨立曾電請來京面陳一切嗣經政府囑其仍須調查事乃中止聞日昨陳又電致政府謂　塔會議後外蒙尤有至大變動請准晉京面陳否則亦須離庫暫觀動靜（據傳外蒙將有驅逐華官之說）政府當即去電阻止囑其萬勿輕離外蒙問題政府對之極爲注意聞前日（星期四）閣議已决定派兵赴外蒙已交令財政部趕爲籌欵至如何派兵派兵若干籌欵若干事屬軍秘密無從探悉 
　　巴黎陸專使曾來電詢問外蒙情形政府已有復電謂外蒙獨立不至成爲事實縱使成爲事實我國亦以内亂對待他國不得協画及接濟餉彈等事可將此意在和議席上鄭重申明云 
　　外間傳說政府爲外蒙亂事擬組織一邊防委員會以那彦圖爲會長但此項消息尙未證實據聞參陸辦公處現已議决先行派員馳往外蒙切實宣慰並援照從前辦法即擬以帕勒塔那彦圖兩蒙王爲慰使 
　　呼倫貝爾向無國會議員專額政府近日注意及此擬行增設業已提出閣議一俟閣議决定即可交由内務部查照辦理 
[粤漢路撤銷德權之問題]  
　　粤漢鐵路在條約上原名爲湖廣鐵路乃前清宣統三年盛宣懷與美德英法四國所訂定前數日美法英三國公使各有同式之文書送上交部原書大意謂據萬國公法規定國際宣戰後所有己國與敵國之條約當然一律廢止即和議成立亦非經兩國同意不復有效根據此種理由以爲宣統三年湖廣鐵路合同係中國與美德英法所訂歐戰旣起合同中所有許與德國之利益當然消滅現本公使奉敝國政府訓令請代表貴國政府說明和約成立後不使往日許德之利益瑞有存留之餘地此外並希望將此項利益暫爲懸擱以俟其餘各國資本家妥爲磋議俾德國永遠脱離湖廣鐵路之關係更願由三國彼此協商定可共投足敷修築湖廣鐵路之資本以底　成云云美法英等國此項文書送交外部之後外間多以文書中措辭之意味與統一鐵路案有密切之牽連昨日下午四點半英使朱爾典特往交通部訪問總長曹潤田外間傳其即係商此 
[敵艦用途之爭潮]  
　　海交當局主張各異 
　　海軍部日前請將没收敵船仿照義勇隊章程編爲運艦平時組織公司戰時收回軍用以擴充艦隊之噸位此項說帖曾由國務院交由各機關詳爲核議聞各機關對於海部此項計畫認爲無充分之理由蓋各國雖有義勇艦隊平時編作商船戰時改爲運艦然各國皆有大隊之軍艦故須籌備若干之運艦以備戰時運送械糈之用今中國海軍軍艦寥寥若將没收敵船改作運艦其數幾與現有之軍艦相埒軍艦少而運艦多殊屬無此辦法且平時編作商船中國官營業無一發達若由海部組織將來養船費恐無所出轉不如賃與商人較於國家有益云云又外交方面以此項敵船若歸海部編作義勇隊則各船船主須用華人將來平時改作商船與海關洋員及各外國船舶公司必不能提携融洽故亦多不以爲然當局鑒於各方之情勢將有駁回之說 
　　另一消息海軍劉總長因病請假但假滿之後是否銷假仍是問題蓋劉之請病假另有緣故劉原主張將没收敵艦編成海運隊而交通部主張以此軍艦組織商船公司閣議席上多數左袒曹氏之主張劉意怏怏乃請病假故預料劉一時未必能銷假也 
[陜西尙有戰事消息]  
　　昨日（二十八）午後二時許錢幹丞因東海電邀在集靈囿辦公室談論和局良久並將付予朱桂莘某項特權事研究多時議畢後遂飭專電處電朱詳告一切又東海因接到唐總代表來電謂截至皓（十九）日乾縣興市等處戰事仍未停止特電張瑞璣迅將陳督部隊劉世瓏姜宏謀王飛虎張丹屏等所統者現在究駐何處有無與南軍挑　情事查明電告萬勿稍有隱諱以憑核辦 
　　據中美通信社消息有美國人由陜來京自稱於三月十七日至乾縣十八日至西安十九日至渭南親接南北將校言論而覩該地情形其言曰陜之西南大抵爲雲南四川軍隊自停戰令下北軍亦未進攻惟乾縣附近猶有戰爭該縣在西安府之西距鐵路以南約十餘英里其號稱南軍者乃由三千土匪而成以與陳樹藩之兵相持蓋乾縣所諸備之衣被糧食油烟草鴉片足以支持三四年而無虞南北軍咸爭奪之而北軍前數週欲攻城死亡一千三百人其距乾縣二十餘英里之地名醴泉者陳軍埋伏地雷若干並用克魯伯攻城大砲二尊　城據陳樹藩親近之人所言則陳之欲克復乾縣實爲保全面子起見一俟乾縣攻下彼之軍隊大償所欲陳督即實行一律停戰也西安渭南之間早無南軍蹝跡而張瑞璣劃界之舉似亦母　不過于右任所駐三原之地尙須張君爲之籌畫耳大約四月初一後陜西定可一律停戰 
[正金墊欵展長還期契約（續）]  
　　民國八年證券改借契約依照中華民國七年一月十六日日本大正七年一月十六日中國政府與橫賓正金銀行（以下稱銀行）在北京民締結之日金一千萬元墊欵契約中國政府在日本所發行之民國七年（即日本大正七年）財政部證券（以下稱舊證券）於中華民國八年一月十四日（日本大正八年一月十四日）即届償還之期中國政府根據該契約第九條通知銀行擬請延長右證券償還期限銀行允爲引受新發行一個年期之財政部證券以爲借欵之手續特由財政總長代表中國政府銀行代表日本銀行團在北京締結契約其條項如左第一條中國政府在償還舊證券期限三日前對於銀行應在日本發行中國政府財政部證券計額面日金一千萬元並以此項證券中國政府之實收數連同第七條所定之資金爲充當償還舊證券之資金銀行依前項規定於舊證券償還期日及此後證券償還完了之時即將舊證券交由駐日中國公使付還中國政府本條第一項之財政部證券其發　　財即定爲大正八年一月十一日其名稱即定爲中國政府民國八年（即日本大正八年）財政部證券第二條此項財政部證券於自發行之日起滿一個年間償還之第三條此項財政部證券在日本按百分之七利息預付之（即按發行額面每百元實收九十三元）第四條此項財政部證券除中國鹽稅收入業已指定爲從前各債務之擔保未經清償者外即以中國鹽稅收入之全數爲優先擔保第五條中國政府自中華民國八年八月日本大正八年八月起至中華民國八年十二月日本大正八年十二月止五個月間每月五日從鹽稅收入以與日金二百萬元相當之上海規銀或國幣交付上海銀行撥付橫濱銀行以爲此項財政部證券償還基金之用上項兌換行市應以交付日或一個月前與銀行協定之日本電滙行市爲准横濱銀行接得上項償還基金匯電後即爲登記並自當日起至財政部證券償還期限前十日止按年五釐行息第六條銀行於此項券發行之日得以舊證券額面平價作爲此項財政部證券之代價收受之第七條中國政府應將本合同第三條之預付利息曁第九條之經手費及此項財政部證券印刷費約計三千元合計日金八十萬三千元於舊證券滿期十日前與以上欵相當之上海規銀或國幣在上海交付其兌换行市應於付還日或一個月前與銀行協定之第八條銀行旣發行此項財政部證券償還舊證券之後應將此項財政部證券中國政府之實收金額與第七條所定之撥還金額以及關於償還舊證券之各項賬目迅速開送中國政府第九條中國政府應以總券面額百分之一即日金十萬元爲發行此項財政部證券之經手費於證券發行之日交付銀行第十條財政總長代表中國政府依本契約第一條於財政部證券發行之日先發行額面一千萬元之財政部證券一紙交付銀行之北京分行此項證券一俟在日本所發行之財政部證券全部印刷定畢由銀行交還財政部在日本所發行之此項財政部證券樣式及各證券額面金額銀行當參酌從來在日本所發行之外國財政部證券成例與駐日中國公使協定此項證券由財政總長駐日中國公使署名並加蓋官印以證明發行此項證券係得中國政府許可并負其責任再以銀行總裁爲此項證券經理人亦須於該證券署名蓋章中國政府於本契約蓋印之日當以實行本件之訓令電達駐日中國公使第十一條此項財政部證券於第二次善後借欵成立之時當以該欵實收金額内優先償還第十二條本契約中之各條項當由外交部以正式公文照會駐北京日本公使第十三條本契約應用中日兩國文字各繕疑義之時憑日本文解决之中華民國七年十二月十日財政總長曹汝霖日本大正七年十二月十日橫濱正金銀行代表副支配人武内金平 
[新衆院武劇之餘波]  
　　二十七日新衆院因要求龔心湛出席質問一事安福與已未俱樂部兩派衝突演出一場惡鬭事後鄭萬瞻以被人掌頰羞憤難平昨日（二十八）擬即携帶家丁大興問罪之師適有某議員等登門婉勸謂萬一雙方仇結怨深於院中名譽大有關係且閣下結果恐終難望好院外毆人不在院法制裁之内議場毆人則爲違法現彼方尙在預備提出懲戒案全院議員對閣下感情亦不甚好設此案成立豈不吃虧鄭萬瞻經此解勸只得將問罪之舉暫行作罷但已未派則以鄭在議場毆人已提議懲戒其原文云爲議員不法提議懲戒事竊維議員爲身分高尙之人議場爲神聖莊嚴之地在場討論意見容有不同但當和平商議信法取决斷不能自恃武力任意行兇今鄭議員萬瞻於本月二十七日开會討論請財政總長出席答覆違法發行八年公債及維持中交京鈔方法時明知龔總長一經出席萬無理由而龔總長之敢於違憲本由鄭議員所聳動（見又新日報所載）故爲維持龔總長計竟違法阻止周議員棠之發言卽此已失　員身分迨劉議員果發言質問議長時鄭議員又於阻止發言之外突用武力將劉議員之議員徽章當場擊落時幸議長介在中間又經同人極力勸阻未將劉議員毆擊成傷然其不法 
 
 
 

Page 7

 
 
行爲行於神聖莊嚴之地衆目昭彰無可飾辯若不嚴行懲戒其何以維紀律而保莊嚴議員等目擊怪狀難安緘默爲特依法提議請付懲戒至鄭議員退出會場時沿途辱駡並於第三休息室旁復取牆旁棍子毆擊劉議員幸經同人勸阻劉議員未被其辱且在議場以外是否應并案交付懲戒護求公决 
[京華短簡]  
　　據新聞編譯社消息昨晨（二十八日）外交部送呈公府密電一件係陸專使由巴黎發來該電内容略言二十二日已抵法京照常任事惟體力尙未復原昨日公府已去電慰勉 
　　政府屢次以振興敎育實業爲標榜至最近敎育部乃决議有全國敎育調查委員會之組織於前日（二十七）晚間在部中開會議一次聞已决定以蔡元培范源濓二氏爲正副委員長設委員三十人全國敎育家多在綱羅之列嚴修氏亦委員之一部中參司人員之兼任委員者五人在部中設别室請委員長及各委員到部辦事籌商進行 
　　聞新參院議員張元奇曾於日前謁見敎育傳總長謂該院將對敎育部提起彈劾案因北京大學敎授有叛道離經之鼓吹傅總長並不過問之故傅總長因此已致函於北京大學校長令其謹愼從事但聞大學中新派之熊度極爲鎭定並未因此有所變更按學術思想之自由早爲世界人類所公認雖新舊歧趣見解不同原可據理辯駁仍用思想學術爲對抗之具萬不可軼出軌道假借不正當之勢力以圖摧殘而快胸臆該院如直將此案提出適成爲學術思想之公敵而已　　財政部提出官俸搭放公債一案本定自三月分起一律實行惟聞是月各機關多未照辦即龔財長自爲督辦之幣制局以有直接主管之總裁在對於此案不甚滿意亦不得行新國會方面聲言此項公債未經該會通過萬難承認財部即亦不敢遽以施諸該會已另擬搭放二成國庫券代之各員仍多反對僅財部一署龔氏可完全處置其中且有視原案加搭至三成者亦惟忍氣吞聲暗中叫苦而已 
　　野戰重砲我國向付缺如現聞參戰軍在日本購運數尊來京在黃寺設立重砲敎練所日軍官阪西氏擔任敎練由該軍已成之三師各派下級軍官十人送所練習三月然後抽調兵士編練成軍該所業已佈置就緒日内即可成立 
[閩南備戰之消息（厦門通信）]  
　　漳厦自停戰而後無甚軍事可紀乃近日漳州陳競存總司令接廣州軍政府來電謂北方無誠意議和當準備防戰云云陳乃電令前敵各軍嚴密防備日昨由汕頭運送子彈數千箱山砲十餘尊到漳昨已分發前綫各軍以備不虞一面檄令永定上杭武平連城平和詔安雲霄東山等縣知事速籌餉欵現永定知事楊葆球已派員到各鄉勸募軍債須籌足四萬元其他各縣或一二萬或三四萬不等以厦門方面觀之對於軍事亦大有準備日前駐厦之浙軍師長童保暄及厦門警備司令臧致平聯銜電省謂厦門軍火庫所存子彈無多前敵防務又緊請由閩輸運子彈補充李厚基督軍即令福康軍艦艦長陳鏡瀾將軍署所存新製子彈輸送厦地福康艦昨已到厦又浙軍童葆暄以在厦軍米缺乏日前特派員回浙購辦軍米二十號已由浙省運到數千包由提督路頭登岸現據南北軍駐地之人來厦者云漳州南軍已添撥一千名駐江東橋厦門北軍添派八百名駐於蔡店兩地相距僅一里許附近居民日形惶恐計厦門軍隊自去年汀州漳州詔安東山等處退回後有童葆暄一師臧致平一師其餘若奉軍皖軍龍濟光所招之新軍共三萬餘人自去年停戰後先後調往福州者數千人遣回上海者亦數千人迨今春以來兵士因氣候不適類多患病計健全者不足一萬人昨臧致平師長遣兵一部分往戰線矣閩省清鄉會辦黃培松已於去年來厦日前以泉州安海爲民軍張楨盤踞黃認爲土匪率隊往攻張楨不敵急遣人往長泰告急駐長泰之許卓然即派兵往援中途又被北軍截擊茲黃培松軍隊已侵入安海許昨電請軍政府電滬質問是否實行開戰云云此項交涉未知若何結局也 
[沙面中國電局長被拘紀聞]  
　　香港晨報云星期四日沙面中國電報局長吳楚生忽奉省中總局總辦邀至局中算欵該局長應命前往迨抵局後即被軍署派人拘捕解入署内聞此事之發生實因吳常以西南消息報告北方軍政府探悉後即飭軍署拘捕而軍署以吳身居沙面不能派兵往捕故轉飭總局以算欵爲名召吳至局而捕之現吳之親友等致電北京交通部請要求駐京英公使飭沙面英領事爲之保釋續報云吳楚生被軍府扣留後總局即派黃勝祥前往沙面接任該局事務英領派副領事往局請黃到署云現南北尙未統一將來北京交通部或派員接充則實令本領事爲難子姑回覆貴監督暫緩接任俟將來有正式結果本領事無不從命云云黃遂退將始末詳禀監督現省政府已派員向外交方面交涉矣 
[雲南發現鼠疫說]  
　　雲南素稱瘴鄉然以省城而論冬無嚴寒夏不劇熱氣候甚爲和平惟人民對於衛生不甚講求數十年前曾有鼠疫發現死人無算近二十年來均未有聞不料近兩月來先則維西縣地方發現鼠疫死亡枕藉悽慘萬狀據維西代理楊知事報告云民國七年十二月十五六日間瘟疫流行受病者均是頭痛咳嗆發熱之症適商號傳來油印通用藥方兩單均屬清凉之品病原亦甚相符張知事審察合宜即傳知地方慈善會捐資配藥分送並傳藥方地方人按方服藥亦甚有效至二十五六日病症傳染遍城内人民已至無家無人莫可倖免者署中辦事員書均已病臥不能入署辦事法警各役以及監押人犯均無不病張知事亦於二十六日染病初時亦自以爲無關緊要照方服藥並未見效其時收發員亦在病中維城醫藥兩缺方擬派員到麗延醫購藥乃至三十日夜病勢均各加重舌焦氣喘不能語言至三十一日張知事竟已長逝正殯殮時間收發員亦遂病故自是民間亦有死亡或八九人或十餘人逐日相繼其有一家之中死至三四人者盡問各街行人十分减少不似城市景象至黃昏後市上更寂無人影氣象愁慘莫司言狀至一月初七八日病勢漸退惟鄉間亦尚流行查城區居民四百餘户死亡約在一百八十餘人聞之地方人言此等刦數爲從來所未有云云近則楚雄縣亦有鼠疫發現死者難以計數聞某小村共有男女九十餘人未三日卽死亡八十餘人眞有令人目不忍覩者而此數日中此種不祥之鼠疫又忽傳染至廣通縣（楚雄距省六天廣通距省五天）患病者較楚雄更衆死亡尤多現聞楚廣官紳雖已設局防衛而距小較近楚廣又爲迤西通省大道來省之人甚多現在省警察廳陳廳長對於此事認眞防衛已派員前至距省一站之安甯縣設立防疫檢察所對於迤西來人須認眞檢察并恐將遮斷交通云 
[贛省鑛業維持會之發起]  
　　江西省議會因城門鐵鑛曾提議由該會組織鑛業維持會以爲抵制之計今日業由該會會長出名公函本城各公團發起其文如下逕啓者九江城門山鐵鑛關係省有産權近有王揖唐等串通李盛鐸朦准農部立案開採攫奪吾省公有鑛權密押外債斷送鄰邦贛人萬難默認業經敝會電部力爭惟茲事體大非羣策羣力一致協爭恐難收圓滿效果茲擬發起鑛業維持會聯合各界共策進行如荷同意即請尅日賜覆以便訂期擇地開談話會商籌一切辦法事關維持全小公産想諸公熱忱必不減於海等也專肅佈臆並頌公綏龍欽海饒正音胡廷鑾同啓 
　　省議會二十五日又開特别股委員會是日决定三種辦法（一）公推謝鴻藻陳祖怡黃爲柏劉眞四人往實業廳詢問鑛照是否到省務請該廳扣留緩發（二）推陳祖怡補擬實行由公家繼續開採計畫書（三）推謝鴻藻檢查實業司案卷有無精細鑛圖散會後謝陳黃劉四人偕往實業廳接洽夏廳長申明鑛照確實未到並謂將來寄到定當扣留又力辨此案與共個人並無關係四議員再三敦囑而出但近日外間哄傅鑛照本已到省夏恐議會與之爲難遂將該照寄回農部請其就近發給矣 
[蘇議會紀事（十）]  
　　蘇議會否認八年公債及請懲徐樹錚電前已披露茲悉該項電文係秘　廳挺稿請　員公决者二十六日原定開大會以雨　陰寒到者才三十餘人乃改開談話會將各電稿通過（各電文已錄二十七日本報）並决定請開第二臨時會以三月三十日召集之（二十九日爲第一臨時會閉會期三十日開第二次臨時會即接開不間斷也） 
　　二十七日又開大會仍不足法定人數此數日之不足法定初無暗潮關係在寗人數實在不夠也二十八日開財政内務請議審查會財政審查始得成立互選楊東嚴爲審查長盧瀚蔭爲理事隨開財政内務合併審查會將小長交議吳縣等十二縣帶徴二分畝捐辦理太湖測量案審查訖提出大會又將無名案審查訖定名爲追加本會七年度預算案其報告云（追加本會七年度經費案）審查結果僉以本會經費雖於七年度預算改爲月給實則仍照上屆支給規則辦理每年約分常年會一次臨時會一次支給是以去年常會議員公旅費每人照支四百八十元本年臨時會應支二百四十元若照原預算案現只餘每人一百八十元尙缺短六十元已不敷此次臨時會公旅費之用現距法定閉會日期已迫而五年度决算及八年度預算案尙待分别審議必須續開第二次臨時會惟七年度預算經費不足以敷開支自屬實在情形擬仍回復上届支給規則並援照五年度兩次常會追加預算先例應加第二次臨時會議員公旅費曁會内增支各費並補給第一次臨時會公旅費共計四萬八千八百五十元咨請省長查照成案令行財政廳如數撥給以維會務是否可行應候大會公决附追加七年度預算清册一補給第一次臨時會公旅費九千四百二十元（說明）每人補給六十元以一百五十七人計合九千四百二十元一應給第二次臨時會公旅費三萬七千六百八十元（說明）每人支給二百四十元以一百五十七人計合三萬七千六百八十元一會内增支各費一千七百五十元（說明）臨時職員薪膳十四人各月支二十四元計三百三十六元速記員薪膳十二人各月支二十五元計三百元臨時僕役工食十二人各月支六元計七十二元借撥守衛津貼十二人各月支三元計三十六元臨時印刷工食二人各月支十八元計三十六元紙張筆墨二百四十元郵票電報四百元茶水煤炭燈燭四十元電燈五十元雜支二百四十元以上三項會計四萬八千八百五十元云 
　　二十九日開大會議程列題二十六至三時十分到者方滿八十人乃摇鈴開會錢議長主席照議程宣布（一）財政内務審查會報告吳縣等十二縣帶徴二分畝捐辦理太湖測量案孔昭晉有意見書分配各議員席大致謂此案並無預算計畫未便逕加人民負擔應撤回審查會重行審查咨行省公署將計畫書預算書送會方可討論孫劍虹謂當以經費爲主體費盡則止孔昭晉謂當以工程爲主體場中稍有討論多主孔說黃守孚謂當由水利局開具詳細預算方可討論且原案須增畝捐三年亦背議會辦理預算原則預算案止可以一年爲斷也旋經表决付審查會重行審查（二）財政内務審查會報告追加本會七年度預算案由秘書長朗讀無討論二讀三讀聯接表决均多數（三）徐宗鑑提議建議督軍省長急速處分浦口扣留米石以杜奸商覬觎緊急動議案無討論以逕咨督軍省長表决全體起立（四）沈維賢提議縣敎育經費在縣議會未回復前不得議加畝捐緊急動議案（五）朱世瑾對於沈議員提出縣敎育經費在縣議會未回復前不得議加畝捐修正案兩案合併討論張援謂畝捐固宜制限但如上海無錫丹徒南通均有畝捐如照此案辦理殊多窒碍應交審查商兩全之法孫劍虹謂敎育會係目的團若加畝捐則商會農會亦可加畝捐遺患甚大自宜禁止張援謂孫議員誤矣畝捐係辦學校非敎育會所徴收請注意孫劍虹謂此乃經敎育行政會議决吾誤言之耳張宏業謂各處情形如江北有許多地方不得不賴畝捐豈可制限慮瀚蔭暢其說黃守孚謂體恤民艱固好但須無背民國二年本會議决附稅不得過户稅百分之三十之規定若在範圍以内當然不宜制限至議題以縣敎育經費爲目的則經此嚴格制限縣敎育經費以外均可任意　畝捐矣殊屬不妥應　審查仔細審　旋以付審查表决多數至此而滑稽劇又　幕矣上案表决之後黃守孚起言今日到會僅八十人此刻有　席者請議長檢點人數劉文　起　黃　　請　　　何意黃答言須滿法定人數方可議耳劉文輅言第六案係我所提擴張省立公共圖書館案係爲共衆謀利益黃議員必欲點人數便是破壞敎育便是主張加費衆大笑黃守孚起立此案我極贊成請君勿慌俟人數足時自可通過而議員之已出者不復入未出者當劉黃問答之際又走了數人議長無法維持宣告散會於是此第一次臨時會遂奄然物化矣　 
 [P江蘇二次商聯會要訊（七）（重公） 
　　江蘇全省商會聯合會第二次常會開會迄今已近兩旬各代表提出議案不下六十通其中以請裁撤駢枝稅所關卡爲最多因各地情形與地理上關係各别一方面須爲商民維護利益一方面又須爲省稅顧全比額定以各代表審慮周詳不惜犧牲黃金時間加以精密之討論止下尙無結果土産土銷一案前廳委出席於討論會時曾提出抗議雙方爭執頗爲激烈後經廳會分電稅所商會查復再行核辦近來商會方面先後復到者如鎭江松江宜興丹陽常熟嘉定溧陽均謂土産糧食入市求售經過稅所第一機關向不納稅上海總商會函復以該埠爲通商口岸糧食在半由外縣輸入或車裝或船載大都於起運時已經報稅執有稅票至本地零散糧食流通本境則無需報稅惟蘇州總商會函復情形則與以上略有不同據云農民入市糶米前清蘇屬釐金向不收稅光緒季年庚子防務餉煩米糧始議抽釐然農民糶米完租經過局卡但須執有租由證據亦得免納釐金牙局成案諒有可稽民國以來裁釐改稅糧食一門列入百貨稅率蘇城六門米業行商以鄉農畏稅裏足不前又前於本地民食攸關不得已由各米商酌量認繳總稅以利商銷而蘇農困此蘇州米稅由商認完並不直接徴自農民之大略情形也財廳對於此事雖已電飭稅所查復據報所載上海稅所擬復以糧食經過稅所第一機關不論農户商民均須投稅但此案廳會雙方尙未接觸將來能否融洽得互利美滿之角决殊難斷定也又財廳對於省議會議决之商會協助稽徽簡章十條曾提出四種疑點兩種意見迭經聯合會答復仍不滿意必須改稽徴爲稽查商會讓步允其呈請省長轉咨省議會重行修正不過商會方面已以協助稽徴爲協助稅所稽徴非商會自稽自徴相解釋財廳儘可根據此說實行其稽徴權限以協助二字讓諸商會又何不可而財廳必欲多費手續推其用意一則可以藉此延緩實行協助稽徴之期二則鑒於商會團結力不甚堅固冀藉延宕手段以减商會之勢而復未改稅以前之狀况縱不至此亦必以脫離商會之　絆爲止至全省各商會則因地利各有不同富庶與貧瘠又不同於是利害關係問題遂起故江北各商會提出之事件未必適合蘇滬商會之心理蘇滬商會提出之事件又未必適合江北各商會之心理（如協助稽徴江北與荻蘇滬主張不同）此在情勢上言之誠或不免但各能顧全大局亦决不致自撤藩籬而爲官廳所乘也 
[南京快信]  
　　李督軍昨又派參謀長何恩溥赴滬敦促雙方總代表斷續開議 
　　長江巡閱副使王廷楨昨日早車由滬回寗即謁李督晤談甚久聞和議必俟陜西劃界事妥協始能開議徐東海代表吳籛蓀改今日早車赴滬 
　　施愚今日午車偕軍署顧問白堅武赴滬 
　　省議員徐宗鑑提出建議督軍省長急速處分浦口扣留米石緊急動議案即付大會公决又朱翼雲等亦提查獲私運大宗米榖不加罰辦質問書由會咨請省長於三日内答復 
　　寗垣各公團以王克敏吳鼎昌及上海無錫下關各稅所長私運米石出洋擬聯請北京政府澈查昨已開談　　話會一次商擬電文 
　　省署昨已咨復省議會即接開第二次臨時會日本駐津屯軍司令金谷少將昨日抵寗李督今午在署歡宴 
　　前任蘇敎育廳長符鼎升已由贛料理喪事畢來寗清理交代 
　　軍民兩者爲各機關人員下月薪水搭發八年公債票事運日迭法開會議未有結果 
　　江蘇水利協會因導淮各問題迭開會議惟經費無着現擬仿照新華儲蓄票開彩辦法預備呈請内務部核准在蘇發行 
　　昨日津浦車續送第三批敵僑男女八十餘人卽轉車運送赴滬 
地方通信 
[蘇州]  
　　　飭軍事吏治之文字蘇常鎭守使奉李督軍令頒整飭軍隊計劃云（一）各營連官兵空額一律呈請補足（二）各屬駐軍地點另行規劃呈報（三）軍械子彈除訓練服動出防外各該管長官須暫令收藏軍裝庫房（四）自三月起每日規定上學術兩課實行打靶又蘇常道尹奉省長令頒考察吏治辦法云（甲）各縣知事如有經人控告案件無論虚實該道尹應於十日内查明密報（乙）各縣知事每三個月須由該道尹考察一次密陳成績以憑去留（丙）如各縣知事發生徇私舞弊溺職殃民之重大案件事前未經舉發而經人控實者該道尹負失察之咎 
　　市民停用電燈之會議四隅市民公社因振興電燈公司查燈滋擾一事昨日在新安會館開會集議到會者百餘人先由張副社長報告開會宗旨次由金　公社韓稼梅宣述該公司違章查燈種種不法情狀并同馬路公社徐浩然宣佈籌辦新廠情形以及舊廠之激動公憤人民爲自衛計不得不討論善後方法云云當經全體議决停燃電燈一律剪線當場自行簽字者計七十餘户共燈五百餘盞尙有各店僅有店夥到塲聲明回店商明經理再行報告 
[松江]  
　　林塲將次成立城北左營校遺址自經督省兩長准予撥充縣敎育團公有林塲後由縣敎育各機關在勸學所開會數次籌備一切並已公選縣立第一高等小學校校長錢魯詹爲總理勸學所長張彬士爲協理現經錢張兩君劃分林塲爲四區並在塲内建築守望所今歲先從第一區試種樹苗已向省縣兩苗圃購定美國大葉白楊洋槐楝槐楓桐風楊等苗樹七種共一千二百株定本届植樹節行開幕禮已呈請縣署於是日派員觀禮並監視樹立界石一面致函市公所請將塲内無主尸柩轉囑同善堂擇地遷葬復由林塲迤東一帶每有駐防軍隊在彼操練函請防守王司令另擇地點以免蹂躪樹苗　　函請任用學生省立第一農校校長過探先致函本邑勸學所張所長稱有松籍學生金端溶新從該校畢業現値各縣試辦農塲正需用農業人才之際請代爲留意如乙種農校或縣立各高小有需用農學敎員時亦不妨爲之薦舉俾得學以致用現經張所長轉函各校知照矣 
[揚州]  
　　令購八年公債八年内國短期公債政府令所屬認購兩淮運使已奉到鹽務署令謂淮商素稱殷富前數次公債均爭先認購此次還期縮短利息加優當可踴躍購認着即勸認具復以憑頒發段司長業飭塲運食三商遵照矣 
　　省令追繳柴欵縣署奉省長訓令謂據八卦洲柴薪委員呈以曹玉記等欠繳鎭江旗民生計柴價請飭押繳等因查曹玉記隸籍江都仰即提追云云佟知事現已查照辦理 
[南通]  
　　槍斃盜犯通興鎭日豐和花和及大有晋公司連被盜刦業經事主報縣偵緝在案日昨捕獲此案内盜犯徐秀興一名訊據供認行刦得　不諱按照懲治盜匪條列處以極刑禀奉軍署核准昨晨縣署將該犯提出騐明正身押赴城北行刑塲執行槍斃 
[鎭江]  
　　業漁業旗語之通知鎭江關督奉省長令聞准農商部咨以漁業技術傳習所沿用旗語恐有誤會請分飭各軍艦水警廳曁常海各關妥爲保護仰監督函致稅務司一體飭屬知照 
[嘉興]  
　　王店鎭已通電話嘉興通利電話公司成立以來異常發　裝户已達三百左右新　南滙王江涇等鎭亦次第裝置各界稱便現該公司爲擴充營業起見已接至王店鎭業已　事於二十九日通電矣 
　　拘獲盜犯之判决北門外日　橋落　農民陳姓家於前月被盜刦掠經事主報縣飭屬嚴緝在案現悉此案盜匪已由水警拘獲王永興鄧萬海二名解縣研訊供認結夥行刦不　　由問官判處王永興部萬海三等有期徒刑各五年俟上訴期滿即行送監執行 
[杭州]  
　　曠日持久之通志局浙江省通志局原係延長一年定於本年六月底撤局聞該局又呈稱此項志　有關全省文獻决非倉猝所能　事特擬具理由請予展長限期三年以便從容　訂聞官廳已准編入八年度預算交付省議會核議　　絲茶市之動機杭餘二縣　桑素稱發　已設有　行十一家惟向無公所三年前曾經海寧縣　商許某發起在長安鎭建設杭海二縣　業分公所嗣杭屬　商交通不便倡議自立惟杭屬　行無多經費有限事乃不果近因杭餘接壤較爲便利遂由杭縣湖墅大豐餘杭開窰公益等各　行聯合發起合組杭餘　業分公所於杭之拱宸橋並公舉唐以楨爲公所總董由總公所總協理沈聯芳黃晋紳等據情轉呈浙省各公署現已奉准設立又紹興錢業同行因限制涵水問題迄未解决延不開市現杭垣頭茶上市商用已起銀根不敷調度擬向紹市借欵未經開市以先所有滙水掉息以杭市爲標準庶幾商欵流通彼此有利現正在商榷中 
[奉天]  
　　續紀查獲軍官運土案奉天軍署稽查在車站查獲大宗烟土四千餘兩當將該犯交軍法課訊辦據該犯聲稱係綏遠副官奉令赴漢口辦理事務並有護照當經騐看眞僞莫辨遂即詳由張使電詢綏遠將軍有無此事俟答覆再行核辦並聞該犯李子香確係京師軍警督察處副官其破露時有偵探傅奎五王海山二人見彼等形跡可疑上車盤查某排長心虚膽怯形色倉皇傳乃加意盤問而彼竟大施　横勢欲動武傳與于當出手槍逼迫並要求搜查彼見不能抵抗始垂首無詞李則乘機潛逃比即派人追至城西某小站獲回遂解交運署呈報張督張督同張總參謀長檢騐其烟土計重二百四十二斤餘更有某種皮裘一身價値頗巨張以賜張參謀長張氏謝而受之所有烟土業已封起各犯供稱販土不諱遂押入模範監獄以待法治督察長並將是案出力人員開單呈報候獎不料單上將首先查獲之傳于二人列後而事後共事之官均列於前傳于二人大爲不服聲言非見大師不可以故同事等刻下正在搗亂也 
來函 
[留法學生來函]  
　　國人公鑒我國自攺革以來驟躋共和用人行政動輒齟齬新人物圖進過急忽於國民之情勢舊政客運籌稍古昧於世蜀之政潮各行已是不稍容讓遂致捨和衷共濟之正軌爲鬩牆傾軋之危行庶政因以停滯民生因以擾亂彼貪權圖私者流乃得乘機鼓簧愚貪之洪憲兒戲之復辟遂相繼發生歷年來戰爭三四次軍兵疲　地方蹂躪濫借外債踰十萬萬半歸中飽半擲浪費凡百事業廢弛不舉國民日處水火之中强隣乘機患逞於外推原禍始莫非吾人之同根相煎有以致之也歐戰以來我國實業本可乘時活動伸足海外假使數年内自相殘殺之欵盡用於發展實業改良政治其獲效於國利民福應何如哉當局諸公苟能捫心自思亦必痛悔其非矣方今舉世大戰已見息滅經濟競爭瞬即開始若不急起直追早事佈置恐和議解决日即中國覆敗時矣自勃土降後德奥日危無限制之投降已經一度磋商協約各國無日不集會討論籌策將來之國利民福各聯合國代表亦已於巴黎集議若干次惟我中國使者未聞有若何之表示誠以現在毫釐之忽略即遺將來無窮之禍患若更以秦越無關漠然視之即友邦有意助我恐亦將從此灰心也生等寄身異邦見聞較近而焦急亦愈切是以略陳數詞藉資呼籲願我國人各捐成見共圖大局庶幾文明古國不淪亡於吾人黃帝遺民免奴隸於異族噫勢利爲良知良能之强寇貪私爲敗壤覆亡之原力邦人君子其深思之學生余光超吳省三王天龍同叩 
雜評一 
[疏通民意（默）]  
　　南方有特别要求則疏通之督軍有强硬主張則疏通之代表會議有相持不下之點則疏通之此疏通之往例然也至於民意惟求早日和平而已其他一無所求無所求不必用其疏通也惟求早日昨平則除順民意以行之外更非疏通所能爲力也眞民意旣不必有所疏通抑且無法疏通然則所可疏通者必非眞民意非眞民意之疏通疏通亦無益也　　民意祇論是非是非所在即民意贊否之所在也民意祇論誠僞誠僞所在即民意從違之所在也是故今日祇以誠意示民事之眞相示民可耳疏通無所用其他一切敷衍無謂之空言更安所用哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息（三）（十）]  
　　朱總代表昨致唐總代表函敬啓者前准太原閻督軍有電稱彼方軍隊乘虚逼進郃陽一節曾經據情轉達台端旋准第二九號復函以此間與三原依然不能通電台函轉據一節是否屬實苦於無從查實等因經已轉復閻督審愼防止矣頃又接北京電開據陜西郃陽縣人民電呈我國戰事宜告停止無論何方而軍隊當然不能越境滋擾詎有高匪竣先於本月十八日率匪黨趙步蟾蔡姓王果金王懷斌等約有四百餘人在郃之黑池同定村等處拉票索財姦淫婦女渠又於二十三日親率馬步六百餘人由白到澄在澄郃交界王村等處排砲轟擊似此任意横行法理難容而晋軍恪守約法不敢擅動全境糜爛即在目前爲此泣籲轉電南方議和總代表俯念民命同是中國赤子勿任土匪肆行魚肉感戴更生靡有涯涘等語應請轉致唐總代表迅電于右任妥爲約束勿令肆行擾害良民爲盼能訓艷等語昨晚并據上海電報局轉到西安電報局來電謂今日本局已與三原局通報云云合再函達即祈查照迅電于右任君從速制止免生枝節實所企盼並希見復爲荷 
　　錢能訓致朱總代表電朱總代表鑒密准張旅長錫元電稱前議雙方退兵各情形業由張君端璣於號電陳明在案茲於二十七日我軍已退駐界市華次廟硬房街之綫後方則分駐吉門上漲等處彼軍亦同日退至小青河以西之綫合電肅聞等語特達查照再頃　陳督電稱張瑞璣於宥日離省先赴興平與許司令接洽後即赴三原與于右任商辦法并以附聞能訓艷　　雲南唐　賡來電特急上海唐總代表鑒民國肇造以來軍閥相繼攬柄厲行武斷政治以致舉國騷然近因内外情勢所趨始有上海會議之舉我公提出陜西停戰及撤廢段軍兩事爲先决問題原欲除擾亂國家之禍根以立永久和平之基礎主張極爲正大乃北廷屢翫停戰而陜戰迄未實停至對於參戰軍更强詞以爲之辯護此寗復有議和誠意現會議已經停頓而其曲實在北方就是孰非中外共見即至和平决裂我西南亦可見諒於友邦但能戮力同心終必操最後之勝利尚冀我公堅持初議毅力進行繼堯當結合同袍以武力爲公後盾若此時稍一鬆動内則授北廷以隙外則爲列邦所輕恐護法功敗垂成則國事不可問矣特陳愚悃乞公察之並乞轉達代表諸公爲禱繼堯艷　　聯合通信社消息昨三十日星期爲南代表發布二次宣言後之第十四日抵下午六時張瑞璣于右任仍無來電惟聞南代表熊度自星期六日在唐宅集議後已决定一致抱定兩種主義（一）和戰不能并行苟不得陜戰全停之確切證明當然無開議之餘地（二）議决案須有效力如八年公債暫緩發行等爲和平會議兩方代表公决之案當然發生效力今北京反積極進行直視和會議决案於無物循此以往縱會議百年議决百案亦毫無用處苟和會已决之案北京不能照辦使其發生效力則亦無開議之必要觀此則吾人所希望之繼續開議除北京先將陜戰確實停止并將和會議决案分别施行外殆無實現之日也 
　　平和通信社消息昨日南代表協商情形傳至北代表方面甚覺滿意現北代表急盼早日開議儻開會後如證明陜西尙有戰事發生即與南代表一致堅持罷免陳樹藩决不放鬆而南代表之意則須俟張瑞璣抵三原有密電發出方能繼商開會查張瑞璣於二十六日即抵興平迄今已有五日當已安抵三原而此間電報局昨稱三原電線已通諒日内張或有電來滬亦未可知云今日星期北代表全體偕赴龍華寺賞玩桃花此亦消息沉悶中之一韻事也 
　　國民通訊社消息今日（三十號）星期日愚園南代表辦事處照例休息聞旅滬陜人以陜局急迫特於昨晚（二十九）開會商議其主因係由各代表有俟張瑞璣自三原來電即可繼續開議消息陜人甚爲憤懣羣起質責李代表述　備述前後困難情形聲淚俱下後决議分舉代表向南方各代表處單獨質問今晨旅滬陜人馬張二君往訪南代表某君詳詢昨日唐宅開會情形并聲言陜事只俟張瑞璣自三原來電尙不足證明停戰且歷述陜西各處危困情形叙談之餘令人感動某代表答稱兩君所述外間傳播南代表昨日開會各情僅得片面之眞相昨日商議實在情形一方面主張俟張璣璣自三原來有密電即可順從輿論繼續開議其他一方面則主張由唐總代表將前次所提關於陜事各問題（如撤換陳樹藩等）再嚴重向朱總代表交涉并由南代表全體質問北代表對於陜局究竟如何是南代表自始至終對於陜事從未輕忽蓋陜西問題固與西南有直接關係而於大局關聯亦甚重要匪特南代表特别注意想北代表亦不能漠然置之專事敷衍也張馬二君復言張瑞璣來電言已停戰昨又得三原急函言二十二日尙有激烈戰爭究應如何辦理某代表答此層所以須俟張瑞璣自三原來電方足以證明耳談畢張馬二君辭出旋又遍訪各代表同一質詰據北京來客談此次北政府烟酒借欵其監督抵押品辦法均照鹽稅辦理尤有甚者則在合同中訂明督辦菸酒長官其地位須予以十五年之保障云　　于右任致南北代表書少川桂莘總代表曁各代表諸公鈞鑒三月十日一函計時已登典　此後九日中陜西東西各路戰况日函告陜西代表李龍門先生請其代陳左右想能入察唯出詞倉卒未能詳盡用持彙集詳細報告起自十三日訖於二十日逐日備載藉資參考唯代表諸公垂察是幸計報告如左十三日（一）相橋張嘏民旅長通函謂得北京蒸電劃界員文日由京首途相約停戰無事（二）交口無戰事與相橋同（三）關山係陳部姜鴻模在進攻中（西）興市係陳部劉世瓏包圍砲攻甚烈（五）乾縣陳部張金印白鴻儀兩旅曁其他隊伍包圍中運炸藥運炸彈築沙壘鑿業隧備攻甚亟（六）岐山據本日報告奉軍包圍中築壘已成高於城垣大砲轟擊甚烈（七）鳳翔據本日西路密報告近來劉鎭華管金聚全部曁奉甘各　軍包圍中十四日（一）相橋無戰事（二）交口無戰事（三）關山姜鴻模仍在進攻中（四）興市劉世瓏仍圍攻甚烈（五）乾縣張白兩旅曁其他隊伍仍行包圍並驅民以蔴袋裝沙畫夜築壘不上止（六）岐山本日無報告（七）鳳翔劉管許各部於縣城逼近處掘戰壕工作甚亟十五日（一）相橋無戰事（二）交口無戰事（三）關山姜鴻模仍在進攻中（四）興市劉世瓏仍行包圍（五）乾縣城北築起砲臺一座並有向城内掘地道之工作（六）岐山據本日報告奉軍圍攻岐山於十號專用大砲射擊十分激烈（七）鳳翔本日無報告 
十六日（一）相橋無戰事（二）交口無戰事（三）關山姜鴻模增兵進攻該地附近之界坊被敵佔據（四）興市劉世龍圍攻甚烈並於富平佔領地中將我軍人之家屬大肆屠戮（五）乾縣陳部張金印白鴻儀使兵士拉民夫若干聞城内掘隧道並於東南西三面築砲台城北砲台聞已築成（六）岐山據西洛密探本日報告奉軍確於十號將岐山攻下（七）鳳翔據西路密探本日報告郭樊二部同葉軍久被圍困有葉軍於九號破圍衝出消息十七日（一）相橋無戰衙（二）交口無戰事（三）　山姜鴻模在進攻中（四）興市情形（五） 
乾縣張白兩旅仍在築壘掘隧道（六）岐山本日無報告（七）鳳翔據西路本日探報葉軍前由鳳翔衝出今日已到涇陽界之口子頭據其軍中人來函謂鳳翔已被許軍攻下郭樊二部被迫投降十八日（一）相橋無戰事（二）交口無戰事（三）關山據東路前方本日報告進攻關山不止（四）興市劉世龍砲射甚烈並拉民夫掘隧道（五）乾縣張白兩旅於乾城附近村莊搜索蔴袋用民間大車搬運裝沙築壘（六）岐山無報告（七）鳳翔無報告（未完） 
[旅滬贛人之呼籲]  
　　旅滬贛人羅家　等近悉王揖唐等以九江城門山鐵鑛抵借外欵異常憤激業已分投呼籲一致反對茲將其請願文電錄下 
　　請願和平會議爲攘奪公産擅訂契約抵借外債徒滋亂源懇求提議取消事竊江西九江城門山鐵鑛前於李烈鈞督贛時由實業司購買確定爲省有産業列入預算在案現王揖唐呈部開採而徐樹錚李盛鐸曾毓　李經芳夏棣三孫寳琦饒孟任及盛宣懷之子盛澤臣等均爲合辦人業經江西實業廳長夏同和出席省議會報告并聲明此係北京政府主持地方官吏無力挽回查王揖唐徐樹錚等爲主戰派之首領舉國皆知今乃擅以商辦名義將九江城門山鑛山向日本三井洋行抵借一千二百萬元事關本省鑛權贛省議會决不承認已有哿養敬三電請求貴會議阻止敝省旅滬同人以此案不特爲地方鑛權所關且爲此次和戰問題所係實與參戰借欵八年公債鳳凰山借欵等案同爲和平之先决問題若不先事預防共　抵制一旦借欵成立戰禍恐不免因之再起此則全國人心所痛惜亦决非貴會議之所願聞務請嚴電北京政府明令取消以保和局 
　　公電贛省議會南昌省議會議員諸公均鑒九江城門山鐵鑛向爲省有公産乃由王揖唐徐樹錚李盛鐸饒孟任等擅以商辦名義向某國銀行立約抵借一千二百萬元旣奪省有之鑛權更蹈賣國之覆轍不特爲吾贛同胞所必爭抑且爲全國輿論所共憤幸賴諸公集議取消屢次電爭熱心毅力敬佩莫名同人等深悉此案各方旣多牽涉當局飾詞卸責然　奪公産斷送鑛權者旣爲國法所不容思假外力徒滋亂源者尤爲國人所共棄公等此舉愛鄉即所以愛國尙希一致進行堅持到底務達取銷之目的進籌善後之良謨同人等願竭綿薄勉爲後盾除要求南北總代表就和會提議取銷並會商旅滬同鄉力謀補救外特電佈聞惟希諒察羅家衡謝遠涵鄒惟良徐元誥湯漪賀贊元郭同陳榮廣許森蔣羣湯祚賢謝曉石陶家瑶王侃張家珩鍾子林邱漢宗劉之綱楊爾襄等 
　　公函贛省議會（上略）昨奉一電諒邀鑒及茲更即陳者（一）該鑛之重要與漢治萍水口山鳳凰山相等故吾人爭回此鑛近足以弭續戰之禍遠足以免亡國之慘務須内外同心堅持到底（二）王李等欲奪該鑛原根據所謂特許法所謂國務會議議决然所謂特許法所謂國務會議議决於法律上之無根據是李王等對於該鑛之取得根本上不能承認（三）贛人欲達爭回之鵠一須諸君齊心合志二須全國輿論帮助三須外交方面設法二三兩層衡等力所能及自當設法進行尤望諸君同時注意唐總代表昨已函請朱總代表轉電北庭取消贛商亦將開會公電北庭反對云云（下略）列名同公電 
[烟洒聯合會電爭烟酒借欵]  
　　中國烟酒聯合會昨因各報登載烟酒借欵事於午後二時開臨時會議首由主席陳良玉報告烟酒借欵喧傳已久旅滅旅起近日報載北京政府派徐恩元張壽齡向美國財團代表阿卜脫商借美金八百萬元息六釐以烟酒稅作抵又稱此項借欵專供軍費之用業已議妥即須簽字云云由此觀之我烟酒兩業始終無存在之餘地應請到會諸公詳籌辦法金印侯起言政府始終不能记情於我烟酒兩業到此地步惟有力謀自救俞葆康宓啓祥王闓敷裘景芸等先後起言烟酒抵押則權操諸人是记我烟酒人民者不在外人而在主持借欵之人裘如邦等起言一經抵借不獨商業受其牽制抑且國家稅權亦已旁落金拜仁言現在南北和議停頓大半實爲軍用借欵蓋借欵不成便無軍費軍費無着則參戰軍與陜西軍事便易結束今烟酒借欵仍爲軍事之用是南北和議之續開更屬無望矣嗣經衆討論許久公决公電政府呼籲取銷此議以維和局次籌議兩業自救方法至五時餘始散會茲將該會呈政府電文錄下北京大總統國務院財政部農商部煙酒公賣局鈞鑒報載烟酒借欵近又發生已與美商談有成議抵美金八百萬元專充軍政費等語兩業聞信恐慌萬狀近來外烟外酒充斥更甚兩業生機僅存一線一經抵押則權授諸人壟斷束縛任人操縱絶兩業生計失國家稅權後患何堪設想况南北和議中止半爲軍用借欵今烟酒抵額仍充軍用則和議前途更多障礙想政府渴望和平决不出此苟有成議務乞立賜取銷以定人心而維大局不勝惶迫待命之至中國烟酒聯合會陷 
[招商局股東會預紀]  
　　招商局輪船公司訂期四月十十七號（即陰曆三月二十七日）午後假北市總商會議事廳開股東大會昨已束邀各股東請於届時一體蒞會與議並磋商要事茲將該局董事會報各第四十五届結賬情形節略摘錄於下茲自民國七年戊午夏曆正月至十二月止爲第四十五届結賬本年輪船水脚共收六百八十八萬七千餘兩三公司水脚公攤收入十四萬一千餘兩除支船繳保險修理辛工煤炭物料各力雜用等項三百五十萬零六千餘兩外結餘船利三百五十二萬三千餘兩又收棧房産業雜項息欵等三十九萬二千餘兩支出地租地捐修理繳費各欵六十二萬七千餘兩股息酧勞一百四十九萬五千兩淨計結餘規銀一百七十九萬三千餘兩此利項大略也本項内上届結存船棧等項銀一千四百九十八萬六千餘兩今届加耶松船廠定造新大海輪一號銀六十一萬一千餘兩公平大修鍋爐船身銀十六萬六千六百餘兩江孚江通江天江裕海晏圖南廣大廣利新濟大修銀二十四萬一千餘兩各躉船小輪大修銀一萬七千餘兩上海南棧中棧碼頭船大修銀四萬四千餘兩漢口塡築灘地工料銀七萬三千二百餘兩蕪湖塡築灘地工程銀三千六百餘兩安慶建造碼頭棧房工料銀一萬一千兩除收折輕成本銀二十二萬九千餘兩銷去江寬致遠失事成本銀二十八萬七千餘兩粤政府發還江通碼頭建築工料銀二萬一千八百餘兩外今屆淨加本項銀六十二萬九千二百兩此本項大略也今届計收水脚六百八十八萬七千餘兩比較上届多收一百四十九萬兩者爲歐州戰事洋商在華船隻抽調回國南洋羣島運船缺乏本局又爲南北戰爭交通互阻故將海輪七艘先後租與閩粤商行駛新加坡等埠租價增漲收數是以見勝而船繳煤炭修理保險等項又復增加較之上届又多支三十二萬兩北中華棧以外洋船隻少來連年虧耗今届棧租較上届多收五萬兩上年向耶松船廠訂造新大海輪今年二月告竣船身堅固裝貨亦甚相宜無如一船甫經補造不料江寬輪船於三月二十五之晚上駛至漢口丹水池地方突被楚材兵輪下水猛撞立時全船沉没船上搭客及船員人夫僅獲遇救二百餘人其餘均遭滅頂之凶其慘痛莫此爲其現經政府設立審判訊問尙未結案又致遠船租與粤商駛至南洋仰光地方貨艙失愼全船焚燬人員無傷船本洋商保險三十七萬五千兩自保十四萬兩均已如數賠償收訖本局近年失事之船五艘僅補新大一船先經議决趕速添造大號江輪一艘海輪二艘現在歐戰業已停止鐵價已漸平復外洋鐵料不久亦當弛禁擬俟訂定三船之後接續再訂三船預備擴充航路地步至自保船險今届計收保費三十萬零九千四百餘兩又收新康船被中華郵船公司碰傷賠來船期拖費等三萬一千二百餘兩除賠出致遠船失愼全燬成本十四萬兩江寬船被楚材兵輪撞沉成本十四萬七千六百兩又料理費用三千一百餘兩廣濟船撞損吳淞鐵路碼頭修費八千六百餘兩普濟船撞沉撫卹船員華洋人等一萬一千七百餘兩各船碰撞修理二千一百餘兩外實存公積銀二百三十四萬零九百餘兩今年積餘公司第五届結帳彙總核列計收各項租金股息銀十九萬七千九百餘兩支出地捐保險銀二萬四千五百餘兩修理薪水等項銀一萬三千二百餘兩并連上届餘欵結餘銀十九萬一千四百餘兩派發股息酧勞銀十五萬六千五百兩外實存公積規銀三萬四千九百餘兩總結告成照章請查帳員一律查核無訛由董事會公司議定本届航業股分每股發息銀十四兩二錢五分共計一百十九萬七千兩産業股分每股發息銀三兩五銀共計十五萬四千兩仍照航業兩股産業一股連帶併發規銀三十二兩總共合計股息規銀一百三十五萬一千兩照章於舊曆三月初一日起憑摺發息另刊賬略分送股東公覽並繕總結大賬上下兩册分存滬津渶閩厦粤港各局以便股東就近查閱焉 
[寗紹公司訂期開股東會]  
　　甯紹商輪公司訂於四月二十號（即陰曆三月二十日）午後假北市總商會議事廳開全體股東大會業已預函各股東請届時　臨該會與議一面函致總商會接洽一切 
[浚浦局工和計畫]  
　　大陸報略云浚浦局不久將詳細調查發展上海爲第一口岸之工程上計畫此舉有兩事須注意者一爲工程一爲經費兩者互有關係經費固屬最後之要圖而工程尤不可不先行調查發展上海口岸以容海船之議言者不止一人辦法不止一端何者最善是宜一一加以研究也各方面所擬計畫略如下述一開挖揚子江口神灘但調查不限於此且須調查北峽與揚子下游情形二揚子下游如可整理則在吳淞砲臺附近或在吳淞江内建築海港是否築壩俟後再定三揚子下游旣經整理則仍用黃浦爲港增其深度其法在（甲）開浚或（乙）在江陰擴張潮流之湧入或（丙）狹其港道或（丁）用爲築壩之港四在杭州灣建築開　之口岸而設行船之運河通至黃浦五在揚子江角設立開放海港有無運河通至黃浦俟後再定六在上海之東掘一船港有一運河通至杭州灣七揚子與黃浦如經開浚則沿黃浦設立船塢八揚子下游如紅開浚則在葛夫島之東開一黃浦之新道而將現有之黃浦口改爲船塢之港九將黃浦引入杭州灣而將黃浦現有之下　作爲港域十南峽如經修治則揚子右岸在黃浦口之下設一圈圍之港十一就現狀加以改良面無急進之改革上述諸計畫皆須就地測量詳加研究將來調查之結果將交國際工程師會議以决從違 
[遣送局開辦後第一日休息]  
　　遣送敵僑事務局自開辦以來已將兩月昨日星期係開辦以來第一日休息各辦事員以第二批遣送敵僑改期四月十號放洋所以應辦各事稍爲鬆動並聞第二批遣送後各分辦處將一律撤銷惟免遣敵僑仍須按期註册至第三批遣送期間預計須在各患病敵僑一律全愈以後大約在六月内方可遣送云 
[美商收買科發藥房]  
　　大陸報云本埠南京路科發藥房已由美商收買改名美藥公司照常營業華德路藥廠亦歸該公司接管按科發藥房以德國資本開設至今已五十餘年美商今購有之可謂已得中國泰西藥料業至大之利益該公司已發電至美聘請有經騐之藥劑師三人並辦事人員令儘速來華目下暫在原址營業 
[第二批留法學生出發]  
　　勤工儉學會第二批留法學生前日（二十九）法總領事及寰球中國學生會開歡送會情形已誌本報昨日上午十一時寰球中國學生會又邀該生等在靜安寺路五十一號復開一茶話會由朱少屏詳述出洋應知之事項並公舉英日法繙譯及庶務等午後五時由勤工儉學會幹事彭濟羣及學生會朱少屏等送至賀茂丸直至晚九時始返該船定於今晨八時起椗 
[昌興公司兩輪船來往日期]  
　　昌興輪船公司之亞西亞皇后號由香港開來來今晨（三十一日）十時半抵吳淞所搭船客及郵件由維多利亞渡船運載約於今日下午一點鐘可抵外灘工部局碼頭而今日同滬開往吳淞運載離滬客人行李及郵件等登亞西亞皇后號之渡船除上午八點三十分五點三十分二次外因船客行李郵件甚多又添加下午四點一次共爲三次均由維多利亞及亞立山大運載及該公司之俄羅斯皇后號定於四月二十三號（即星期二）由滬開至香港 
[過激黨潛逃來之偵查]  
　　松滬盧護軍使迭接陵軍部電略謂准外交部咨稱以俄國過激黨騷擾東亞勢甚猖獗近因蔓延難保無潛赴各省擾亂情事希即電飭各軍警機關愼密防範等情盧護軍使接電後除密令淞滬警察廳曁憲兵營對於車站遇俄人乘車來滬者密爲偵察並須詳細盤詢有無護照現往何處住居何所外一面派員在各輪埠於輪船到埠時一體辦理并隨帶譯員襄辦 
[和平聯合會選舉紀事]  
　　前日（二十九日）全國和平聯合會舉行選舉幹事會該會去歲在北京發起伊始所有各省法團代表尙未全集爲辦事權宜計同各發起人共同議决暫行指定臨時幹事當開籌備會時由彭寶惠開單逕以全體發起人名義請主席蔡子民指定字迪生等爲臨時主任幹事彭解爲文牘正主任呂均爲會計正主任張玉崑金世藻等爲會計科副主任王乃康等爲庶務科副主任當第一次代表團開正式大會時幹事萬福華等曾聲明全體辭職經各代表慰留故並未另選正式幹事嗣前日開會時到會者有十五省區二十八法團代表四十二人開會後京師商會代表兼總務科主任安迪生動議變更議事日程提出討論舉行正式選舉幹事會之動議遂付表决有贊成者惟吕均彭解謝石欽王乃康等數人反對離席嗣經在場之三十餘人代表二十八法團施行選舉主席彭兆璜遂指定李傑陳曾亮爲檢票員選舉權以團體爲單位用無記名連記投票法並同各代表自簽浮標當場開匭點查人數票數相符卽時宣告安迪生當選總務科主任黃恩隆聞蘭亭各當選爲副沈敦和當選爲交際科主任梁純仁柴春霖爲副彭兆璜爲文牘主任葉之喬陳正亮爲副萬福華爲庶務科主任陳鶚張玉昆爲副馬鄰翼爲會計科主任凌雲包庸爲副吕均爲編輯主任李傑張崇基爲副後同陜西商商代表張繼宗提議推定郝登五聞蘭亭安迪生等擔任籌措本會經費事宜至七時散會該會於選舉畢後接高登鱸等質問書云爲質問事查本會章程第二十二條本會經費由會員共同擔負收支各欵以會計科圖章爲憑並經評議會於北京開會時議决委託會計科先行借墊再由各省攤還在案又查刊布會章評議會細則標題有臨時字樣幹事部總則及各科他則標題並無臨時字樣且評議會由京南移時刊布議案到滬後須有省區過半數代表列席始得開會並經到滬後正式評議會通過議事規則第五條切實申明各等因乃三月二十九日評議會突於法外發生選舉籌欵員及選舉各科幹事之　實當時討論糾紛鄂贛等省代表相繼退席照章已不足法定選舉權且議場並聞有人欲以禁止代表發言之手段武斷一切正在根究不知究竟依據何條法規貿然違法選舉况選舉關係公權主席並未先期知會又於退席代表不予通知復席卽行選舉實不啻主席剥奪各法團代表之公權且蔑視會章以阿所好除已登報聲明外特提出質問專案即希明白答復提出者福建省議會代表高登鱸江西省敎育會代表周九齡連署者湖北省敎育會代表謝石欽嚴山謙熊瑞棻四川省農會代表曾濟寬 
[民議聯合會今日開會]  
　　民議聯合會昨有函致本埠各界略謂茲因和議停頓日久舉國惶謹訂於星期一日（今日）下午二時在本會開團體談話會籌商挽救方法届時務請早臨共策進行云 
[西商提早辦公時間之實行]  
　　大陸報云本埠洋行一大部份定於星期二日起實行每日辦事時間提早一小時其他洋行則定於五月一日開始照辦届時除爲時勢所迫不能照行者外各大洋行無不提早辦公時間至於海關大鐘是否將照工部局之提議撥早一小時今尙未曾决定蓋此事仍在海關當道討論中也英商會今年對於提早辦公鐘點之辦法提倡頗力美商會亦極贊成此舉有美商行數家前未提早辦公時間者今已允照此辦理而英商行之宣告日後辦公鐘點晨間同八時至十二時午後二時至四時者尤居多數工部局與海關亦將採行此制美人最大商行三家實行此制已有二年今夏仍將繼續行之此三家即美孚　愼昌茂生是也英美烟公司亦行此制兩年頗以此法爲善去歲美孚油行辦公時間乃從上午八時連接至午後二時今年該行復以此事商諸辦事諸人贊成去年辦法者居百分之七十八惟與午餐頗不便利且不什衆一致故該行决計改用午前八時至十二時午後二時至四時之辦法其他美商行之贊成此事者爲大來美興華美公利德泰等 
[工商研究會常會紀事]  
　　北河南路中華工商研究會昨日午後二時開　員常會到會者三二十餘人提議事件如下（一）謝復初　議浙省陳列所擬在上海徴求出品請通告各會員預　　品前往陳列（二）許錦芳提議肥皂援浙成案免稅（三）王漢强提議工商會報定下月一日出版催促會員前允擔任之文字及廣告早日送交王君以免延誤出版　期以上三事均經到會職員通過一律照行四時散會 
 
 
 

Page 11

 
 
[春茶行將上市]  
　　本年春茶現將上市故茶行公所於日前開會布置一切温台甯屬天潼等産茶之所已迭有報告出熟及預定收買時期故各茶客先向行家領取欵項預備下月初出發新貨至遲在三月望間可以到申云 
[安東公估局辦事章程]  
　　總商會接安東總商會來函通告該埠設立公估局整頓銀色其原委及銀色比較辦法已紀昨報茲將該埠所組之公估局辦事章程十七條錄下（一）本局同總商會組設以整頓銀色輩固金融爲主旨故定名爲安東商辦公估局（二）本局設在本埠財神廟街財神廟内（三）本局由總商會出資設立局中一切用欵槪由總商會開支所有公估收入即槪歸爲總商會應得進欵（四）本局聘用總經理一人以下局員由總經理支配其俸給酬勞另以合同訂定之（五）公估局係公共事業不得以少數人私自設立以淆亂市面（六）無論本埠爐化及外來寶銀不經本局估定不准流行市面（七）本局估銀每錠取手續料小洋一角補充局内公費（八）本局估銀以足色寶銀爲標準倘有成我稍低者以每錠低色二錢爲限再低限將原銀退還爐房另行傾鎔（九）本埠進出寶銀以公估之平爲準惟各商號來局估銀本局不無忙中有錯之時倘回號復平或有差池即請來局更正以免遺誤（十）本埠足色寶銀照鎭平必須重逾五十兩二錢方能伸色足數（十一）本埠爐商須覓殷實妥保交存總商會以備本局查出該爐所化寶銀有烊吊銅撑鐵揰銅揰沙揰黝等弊報告總商會追保辦理（十二）外埠所來足色寶銀經本局估定後若有吊銅撑鐵揰銅篿沙揰黝等弊即同本局按照損失數目擔任賠償（十）（三）本局已估之寶銀倘有不法之徒將此銀挖空灌鉛本局不能擔任賠償（十四）外來低色寶銀以及碎銀寶塊等件自向爐局直接交易傾鎔足色寶銀來局批估（十五）本局已估之寶銀倘有僞改平色假造銀碼等弊一經查出請總商會辦理（十六）本局每日估銀以上燈爲止以昭審愼逢星期日午後休息停止估銀（十七）本章程如有未盡事宜由總商會隨時修正以臻完善 
[症流行勢漸衰]  
　　大陸報云本星期之後數日　症流行病勢已漸衰惟醫界因天時不正仍戒公衆起居飲食務須謹愼據本星期工部局衛生處報告華人患各症而死者共三百人較前一星期數已减少近數日内外人患　症死者僅有一人且非死於租界之内死者乃來自内地暫寓閘北之德人 
[大塲鎭鄉民大閙屍塲紀]  
　　寶山縣知事張允高在任數年尙無重大案件發生近同齊省長調署崇明行將去任不料於臨去時忽發生大閙屍場被民毆辱之巨案茲將所聞情形紀下張知事因縣屬大場鄉葛否元家釀成命案據該處董保赴縣報告隨於前日上千帶同警役檢騐吏錄事人等前往勘騐甫至該鎭先有鄉民數人攔輿聲請免騐嗣又有鄉人籲請伸寃張知事當即諭話謂本知事今日下鄉本爲勘騐命案而來爾等靜候核辦可也於是遂往葛杏元家不料即有多數鄉民鳴　聚衆張知事隨派警役竭力彈壓無效嗣後愈聚愈多不能制止多數鄉民聚集後羣呼打　　　不要他（指張知事）相騐遂名執農嚴毆打并有以汚穢物亂擲者張知事雖隨帶警役因寡不敵衆聞當時受傷并聞警役亦有受傷者張知事見此情形知難理喻當即逃回署中又聞鄉人亦有受傷者張知事回署後以鄉民聚衆阻撓勘騐要案敺辱長官實屬不法除已飛派警探捉拿爲首聚衆數人外昨已將情形電禀軍道各署請爲派員查辦一面又以葛杏元家命案關係重大尙未勘騐明白除電報各長官外并電請江蘇高等廳迅予派員勘騐以憑發落 
[續誌大雨中之搶案]  
　　本月二十六號晚大雨時有盜匪數人持械槍刦法租界民國路愼興里十三號門牌鄭叔良所開之中興發洋貨號内銀洋等物適探目黃金榮等巡緝到來當場擒獲一名餘均逃逸等情已　前報藥悉所獲之人名張大崇明人昨由捕房將張解送法公堂請訊先據捕頭上堂禀稱尙不張之同黨未曾拘獲請爲展期訂訊中西官判張還押准予補緝同黨到案併究 
[滬南馬路工程之近况]  
　　龍華馬路展寬路面一事曾誌前報茲悉該路築寬面積工程自龍華新橋東堍起經江境廟南洋中學過外日暉橋至泉漳會館達西栅口爲止所有塡平兩旁小浜及築路工程均歸滬南工巡捐局經辦現同該局工程科將沿途小浜招雇鄉民在附近田中取泥塡滿已塡至泉漳會館自該會館至西栅一段浜溝無多此一星期中即可塡竣塡竣後將全路鋪塡五六寸高之煤屑俟其堅實再以黃砂小石子雜以四門汀泥加鋪於煤屑上庶幾路面不致低陷路基得以堅固昨經工程科主任諭令馬路工頭照此辦理矣 
滬南高昌廟兵工廠大局門至廣東街口之半邊橋舊址一段馬路曾同護軍使署馬參謀長函商工巡捐局飭員查勘擬欲展寬以四丈爲限茲經工巡捐局勘得半邊橋之西路面闊二丈而巡警局門首一帶僅寬一丈許若須一律加至四丈路旁房至均應拆讓收進雖展寬路面祇有十數密達然工程甚繁且因局中路欵支絀現應如何籌辦應請軍署核示故由該局於昨日函復馬參謀長請示遵行 
[訂購廢鐵案展期集訊]  
　　武進人汪坤瑜用永茂五金公司名義向江蘇李督軍齊省長訂立承購江蘇全省値價洋一百萬元之廢鐵合同逾期不照條約履行被李齊軍民兩長電延穆安素律師控經公共公廨將汪及牽涉永茂股東嫌疑之總商會會員謝　牕邱渭卿並同康運大兩倒閉錢莊股東李炳生等一併傅至公堂訊判汪李兩被告無保管押謝邱照章退候續訊在案茲悉本案原訂於四月七號開審因原告穆安素律師有北京之行恐届期不及到堂故於前日投廨請求展期十一號再訊而被告方面之律師博良氏到堂反對李襄讞與美領丁君核禀以穆律師請求所展之期與原定相隔尙無多日故已准予論知檢察處將本案改排於四月十一號集訊 
[控追訂購輪船價之集訊]  
　　巴西商中國航海公司在會審公堂呈控金叔平汪誠達違背訂購輪船合同請追船價本利香港洋五十一萬六千餘元一案前日午後由關正會審官與英卓副領事傳訊即由原告代表律師上堂譯稱被告於去年八月間將船離滬按照合同所載船離滬十天内即須付欵迨至十一月被告忽稱船身損壞不將船價付清請追被告亦延律師辯稱此項船隻係言明開到香港交欵今至中途其舟已漏被告係代人所買故買主不肯付欵云云堂上核供會判金汪兩被告仍各交舗保廰候續訊 
[警務生學習之成績]  
　　公共捕房聘請京師巡警畢業生趙辛樵關善亭張潤州葉月波邢紫恒白信如等六人來滬爲華副捕頭業在敎練所習練公共租界一切警務純熟於前日借敎練所西捕頭赴公共公廨參觀公堂規模廰候派赴各捕房當差等情屢紀本報茲悉趙君等昨日均奉英美總巡麥高雲君諭於四月一號（即明日）分赴各捕房供職尙有北京巡警總監吳炳湘派至工部局學習指模印之夏纍伯惠心可二人現已得其奥妙電告中央預備將來設所傳習俾各省警務人員一律効用而司法部亦須訂立應用指紋印條例交由國會通過呈請公布並悉夏惠兩君中西文理俱優現正遍搜各國關於指紋印法之著作擬編輯一指印法論說以資研究 
[積聚敎育基金之部令]  
　　上海縣勸學所昨致各市　經董學務委員函云逕啓者案奉敎育廳訓令内開案奉敎育部訓令内開案查地方辦學無確定之經費則敎育之基礎弗能羣固故東西各國對於地方敎育事業咸以籌集基本財産及設法增加積聚金爲惟一之計畫本部年來考察各省辦理地方敎育事業秉此方針竭力進行者固屬不　而未能注意及此者亦復所在皆有或設學之始純仰給於附稅及公欵之補助一受時局之影響來原告竭學校因之中途廢輟或辦學人員當經費充裕之時不千撙節開支一旦取入支絀遂致無以支持亦有辦學不名一錢僅憑徴入學費或東挪西凑以集事者而地方官對於敎育漫不經心將地方固有學欵移作他用或任意支配甚至動用基本財産引起爭執者更時有所聞致使敎育永久事業發生朝不保暮之現象若不加以整頓敎育前途何堪設想查籌集敎育基金辦法本部已於地方學事通則第六條第九條内明白規定關於處理敎育基金及財産積存欵項各事已亦分别訂入該通則施行細則第七章各條當此地方自治尙未成立以前　知事應按照地方學事通則附則第一項規定督率勸學所負經管處理之責就已有基金力圖保存並勸導各校設法積聚俾各校漸得依此基金爲有備無患之計庶敎育事業可期遂漸推行不致有停頓之慮合行令仰該廳長轉飭所屬遵照辦理此令等因奉此除訓令該縣知事外合行令仰該所長遵照辦理此令等因奉此除分致外相應備函通知即希查照辦理 
[國技研究會第六次開會紀]  
　　省敎育會附設體育研究會國技部昨日上午九時在西門外公共體育塲開第六次研究會由民立中學體操敎員吳志青介紹新從直隸南來之國技專家劉君蒞塲參觀對於表演各種武術頗加稱許演畢由主任唐豪周啓明邀請入室討論至十一時許始散聞劉君於北方各派武術述之頗詳足爲將來研究參考之一助云 
[羣學會常年會預記]  
　　羣學會例於每年二月開常年會選舉正副會長本年因該會所暫容遣送之敵僑故展遲至三月初二日舉行茲錄其通告秩序如左（一）投票選舉正副會長（下午一時）（二）報告會務（下午五時）（三）開票（下午五時三十分）（四）會長推舉職員（下午六時）（五）叙餐歡迎名譽會員新會員（下午七時）（六）餘興　 
[洞庭山同鄉會開春季會]  
　　洞庭東山旅滬同鄉會昨開春季會到者百餘人因前會長朱鑑塘故後應選舉會長當用選舉法投票席維三得票最多當選爲會長聞該同鄉會在橋路購地建築惠旅醫院一所俾同鄉養病該院係席錢蕃經募計告價約五萬金現正進行 
[新世界游各猝斃]  
　　昨日下午二句鐘時有一年約三十餘歲形如商界中人之不知姓名男子在公共租界泥城橋畔新世界游戲埸内小便處溲溺不知因何忽爾倒地猝斃旋經該塲用人覺察報告新閘捕房捕頭立派包探往將户體車送虹口斐倫路騐尸所候報請公共公廨中西官蒞所相騐並着查明尸屬前赴尸塲候示 
[姦案移送地檢廳]  
　　嘉定人譚榮全之妻張氏與諸鑑芳私姘被本夫在姦所捉獲扭控五區一分所轉解司法科已誌昨報茲悉此案前日經段科員命移地檢廳訊辦矣 
[迷路男孩待領]  
　　閘北五區二分所崗警前日查見迷路男孩田少江一名年九歲身穿藍布長衫黑布棉褲面長頭有瘡疤查無爱屬轉送司法科發慈善團留養候查 
[匪徒攫取金戒]  
　　昨日午刻十一時許有一少婦家居西門曹家橋附近因事往親戚家行至小西門内尙文路勸學所東首忽有匪徒三四人上前將該婦軋信用强嚇禁聲張捋去其右手指上金戒一枚向中華路一哄而逸迨婦大聲喊捕同崗警趕來匪已去遠矣 
[匪徒攫取金挖耳]  
　　匪徒紹興人曹子明前日下午串黨在北福建路攫取婦人蔡吳氏所戴値價洋十二元之金挖耳一支飛奔逃逸經氏大聲喊捕由五百七十七號一千零八十六號兩華捕與包探陸連奎聞警趕來將曹攔獲抄出原贓帶入捕房押候解廨請究 
[衣店主棄店逃逸]  
　　南市十六舖楊家渡天源估衣店係潮陽人翁栢舟所開迄今多年邇來不知如何虧負各同業衣莊貨欵及同鄉人會欵等共三四千金無計彌補前晚翁忽萌捲逃之念先　店夥余允芳胡根友往北市觀劇遂乘隙將店中所有銀洋及綢衣服等打成巨大之包同其妻子等人棄店潛逃迨夜半時余胡兩夥回來呌門良久不應始知有異後破門進内始知店主已逃逸至昨晨由各債權明興鉅源等各同業得悉即將兩夥扭控第一區警署請追欠欵千餘金經趙署長詰明前情飭暫留候派警將該店看守並緝拿該店主翁栢舟務獲究追 
[汽車撞傷行人類誌]  
　　南成都路陳生記木作主陳華璋昨日下午四時許行經南京路虹廟對門被某號汽車撞斷大腿骨跌倒於地由老閘捕房九百零四號巡街捕督見前來抄錄汽車號數將陳華璋車送醫院醫治又有泰州人曹阿三前日午刻行經南京路遭某號汽車撞傷倒地由四百六十九號印捕到來抄錄汽車號數雇人力車載受傷人投醫院醫治前日下午有某號汽車駛經河南路將江北人丁安湘撞倒碾傷腿足由老巡捕房一千零四十四號華捕　見抄錄汽車號數另雇車送丁往院醫治 
[私出購買洋碱定單之續訊]  
　　英商信記洋行在公共公廨刑事科控訴跑街夥杜銘初於去年九月十五號至本年二月一號兩次冒名出與鼎豐　及漢口恒昌肥皂廠購買洋碱各五十噸之定單兩紙欺騙漁利等情業經公廨出票發交總巡捕房派令包探姚寶生西探堯克將杜拘解公堂訊押在案前日午後經俞襄　與英卓副領事續訊先由漢口路鼎豐恒瑞記號主劉姓及漢口恒昌駐滬莊客楊姓分别上堂不認與被告有定購洋碱情事繼由原告洋行副買辦吳榮昌與寫字之劉安　等四人相繼上堂證明假定單係被告私出等語詰據被告杜銘初供稱鼎豐恒生意係管理藥材進口之西人派勒令我寫成條子交舉劉安卿打就定單與我無涉恒昌定單係該莊客楊姓允許後我寄往漢口該廠蓋就圖章等語中西官判杜押候再訊 
[錢莊控案候詢無錫商會]  
　　長盛久和正和三錢莊同控乾源錢莊股東兼經理唐祖蔭不理往來欠銀八千五百兩一案前日經公共公廨傳訊先由原告律師上堂譯稱被告前次不到登報通知後始延律師呈遞訴禀其禀詞又以該總莊係在無錫業經該處商會着手清理上海係屬分號亦應併與總莊清理殊無理由繼由久和莊夥王姓投稱無錢派來代表張姓呈案之該處商會文件非眞且無錫清理該莊賬目之清理員實已辭職云云被告律師上堂譯稱見證在堂誑供應請將無錫商會文件簽記以便將來作證李襄讞與美丁副領事核供會判候致函無錫商會詢明該乾源莊理賬情形復到再訊 
[控欠證據不足]  
　　住居公共租界浙江路洪德里内之何子芹在公共公廨控江陰人譚延宏不理借洋一千三百元一案前日由廨續訊據被告譚延宏上堂供稱尙有烟土存欵一百七十餘元在原告處豈有向其借欵之事經摺上所列均係付我烟土之别名惟箇中人所知云云並延達商律師到堂代爲辯護聶襄讞得供商之美領卓君判原告控追借欵證據不足將案註銷 
[西崽毆捕之科罰]  
　　法捕房二百七十三號華捕陸永興日前在法租界長浜路站崗見有不車兩輛並未向工部局捐納執照上前拘捕詎爲某洋人家之侍者江紅元阻止並糾同伴俞能德周阿四等將該捕行兇致將號衣扯碎嗣由他捕到塲帮同將江等三人拘入捕房昨解法公堂請究先據該捕上堂禀稱是日巡捕拘獲小車夫時江前來令巡捕釋放巡捕以該車夫違背章程豈能擅釋詎江竟將巡捕批頰一下旋即邀同俞周兩人欲將巡捕扭至伊洋東處兇毆嗣由他捕到來始行拘獲請究詰之江紅元供因該小車係洋東侅僱用車泥故人相勸該捕釋放實係該捕先行行兇故民人還毆是實俞周兩人同供因江與巡捕衝突故民人等上前相勸不敢帮兇求宥中西官判江罰洋二十元外再賠華捕損失洋十元俞周兩人各罰洋十五元外各賠巡捕損失洋五元儆 
[傭婦行竊之押儆]  
　　汪國才昨至法公堂控傭婦潘葛氏竊取價値一千餘元之珠翠金飾衣服等物而逃嗣悉該氏將贓物交伊姘夫王阿寳藏放故報告捕房由探周寶生將該氏王一併拘入捕房中吊出原贓若干請求訊究並請追還少　詰之潘葛氏供認行竊後交與姘夫王阿寳今已如數交案並無他贓是實王阿寳供民人向爲厨司前雖曾與葛氏姘識現已脫離關係此項物件實由葛氏持來寄護民人處是實中西官判葛氏押四月王押三月以儆 
[道尹公署批示兩則]  
　　崇明外沙各界代表施滋培等呈爲外沙糧旣分應請令縣飭書將内外沙　册趕　限期分造以資利民而易清賦由據呈已悉候令崇明縣知事體察情形妥爲辦理此批朱雲生呈爲杜防假冒請求給示保護由呈及附件均悉旣據呈縣註册有案所請給示保護之處應予照准布告隨發 
[縣署批示五則]  
　　滬寗蘇三帮肉商黃錫良等呈爲同業公舉經理遵照前數攤派認稅以重國課而恤商艱環求核准由據呈請以黃文龍認繳上海全縣屠宰稅欵查黃文龍在浦東楊家渡開設黃茂盛肉莊曾於民國六年將稅額不足之滙票郵寄到縣又與胡榮生等以公記名義迭次　禀意欲短繳稅欵情形刁妄並無信用所請不准附件存銷 
　　蔡成鎔爲呈請加增認辦上海全縣屠宰稅額懇予批准核轉由據呈請認繳上海全年屠宰稅額二萬二千五百元等情查認稅取給於屠户以屠户確能完納爲定稅之所出並非認辦之一言該商與另呈之張福根均非屠業情形隔膜未便准予試辦 
　　張福根呈爲加增稅額認包上海全縣屠宰稅仰祈鑒核批准遵辦山已批蔡成鎔呈内着知照 
　　青藍淺批染　公所業董顧藩等爲公所改組議定規則呈請備案由呈及粘件均悉來呈有規復舊章等語此項舊章係何時所定曾否禀准有案仰再明白聲叙並檢同原刊行單另呈核奪 
　　瑞豐海運鹽業公司呈爲義催　帆船違背合同請備案將船扣留由案關民事訴訟本署毋　備案所請將該船扣留之處未便核准 
[淞滬警察廳之牌示]  
　　淞滬警察廳昨發牌示云案奉松滬護軍使署訓令據民人李詩伯呈訴劉老四串同大喜子强佔妻子請予提案訊辦伸雪一案飭即查明原卷移送上海地方檢察廳辦理等因奉此查具呈人李詩伯住址不明無從傳訊合亟牌示仰該具呈人知悉務即尅日投案候示以憑傳集人證移送法庭訴辦毋得延緩自誤須至牌示者 
[淞滬警察廳批示六則]  
　　蔡成發批呈悉查該押店櫃友黃善達張葛明收押　川　金質挖耳不給當票輙以當晚　取爲詞冀圖吞没而吊閱簿據劉又書寫銀質又無分兩其爲侵佔詐欺兩罪俱發近來押店營業之不規則日有所　若不澈究嚴懲將何以儆奸商而維法紀業已飭科補傳經理人候究所請保釋着不准行余韶年批呈悉查爾女阿秀捲物潛逃是否爲潘阿四之 
學徒所爲該民並未能提出確實證據案涉嫌欵似未便遽両無辜仰再自行偵查如有確據可憑則和誘罪成立應赴法庭起訴可也 
　　周鳳山批據呈郭相庭等行兇拆梢各節是否屬實仰候發交偵緝隊查明禀復再行核奪 
　　陸李氏批據呈各節事屬暗昧未便准理所請着毋庸議　　周芭泉批據呈已悉准予保釋仰仍於訊問時隨傳隨到爲要 
　　李趙氏批呈悉候再復議核奪 
來件 
[中華職業學校職業儲蓄銀行章程]  
　　（甲）存欵章程 
　　第一條本行存欵分往來存欵及定期存欵二種　　第二條往來存欵年息四釐定期存欵三個月五釐六個月六釐六個月上八釐 
　　第三條以上各項利率本行得照市面金融之變遷可以隨時更改通知存户 
　　第四條主存欵數滿五元者得爲往來存欵定期存欵不滿五元者爲儲蓄欵 
　　第五條凡存欵人經介紹人來行存貯往來存欵本行即爲之開立户名隨付收銀簿及支票各一册收銀簿爲對帳之用支票爲存欵人支取存欵之用 
　　第六條存欵人應將塡寫支票時之印鑑　跡預先塡一樣張交付本行以備查對 
　　第七條本行付欵但憑印鑑筆跡相符本行即行照付一經付出如有轇轕與行無涉 
　　第八條起息之期在收欵後一日止息之期在付欵前一日　　第九條往來存欵每半年結算一次定期存欵於到期之日計算之 
　　第十條定期存欵須於存欵時預定支取期限本行塡給存券一紙交存欵人收執到期憑券向本行收取本利到期後尙欲續存應即來行轉期換取新券過期不取慨不給息 
　　第十一條定期存欵之未到期者可向本行轉抵現金其辦法由貸欵科定之 
　　第十二條本行所給之存券等如有遺失等情立將失去原由報告本行如於一星期内别無他項糾葛妈可補領 
　　第十三條存欵人除遵照本章程辦理外並應遵守收銀簿支票簿内載各條及面訂各件 
　　（乙）貸欵章程 
　　第一條本行貸欵分押欵保證借欵二種 
　　第二條押欵利息隨金融之伸縮擔保品之性質期限之長短條件之有無隨時面訂 
　　第三條保證借欵注重人的信用須有妥實之保證人並須經經理之允許 
　　第四條各種借欵應將利息先扣 
　　第五條無論何種借欵不得過六個月以上 
　　第六條押欵保證品分有價證券及有價物二種是否可以押借須承經理允許 
　　第七條押欵由經理核准後須由借欵人邀同保證人繕具借欵契約並須將擔保品點交本行收存 
　　第八條保證借欵由經理允許復須由借欵人繕具借據交本行收存 
　　第九條抵押品如價格低落本行得咨照借欵人令其加添抵押品 
　　第十條押欵如到期不　逾十日以上本行得將其抵押品拍賣 
　　第十一條押欵如未到期而須贖取者須得本行經理之允許惟已扣利息概不給還 
　　（丙）儲蓄章程 
　　第一條儲蓄存欵均係活期可隨時支取存入之數目大洋 
一角起 
　　第二條儲蓄存欵月利六釐計算每逢寒署假前一週各結算一次其應得之利息如結算期後存户不來支取數滿一角即併入存欵利上生利凡非結算之期不得支取利息 
　　第三條儲蓄存欵存入支取均憑本行所發之儲蓄簿收付 
以便登記 
　　第四條存户初次來行儲蓄時須將其簽字或圖章式樣交與本行以備付欵時核對 
　　第五條每收一欵須由本行收欵員蓋印於儲蓄簿上每付一欵須同存户簽字或蓋印於付欵單上爲憑 
　　第六條存入之欵均於存到之次日起息付還之欵於支付之前一日止息 
　　第七條儲蓄簿關係緊要必須妥藏如遇遺失立將原簿號數存欵數目及失去緣由報告本行一面登載廣告自行聲明如於一星期内無他項糾葛即可覓一妥保補領新簿照 
常收付 
　　第八條凡以角洋銅圓來行存儲均照市價合作本埠通用銀圓計算 
雜評二 
[聯合會選舉風潮　（庸）]  
　　和平聯合會昨日之選舉會臨時旣有鄂贛等省代表之退席事後又有高登鱸等之書面質問雖是日會埸情形吾人未明眞相不能斷任何一方之曲直然聯合會内部之不一致致有此次之破裂則固不能掩也 
　　聯合會組織之標幟固將以第三者之資格調和南北之爭點也今南北之爭尙未見該會有調和之效而内部已先自不和且由暗潮而至於明鬭以職員選舉會之糾紛觀之恐聯合會这自身尙須第三者調和耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（五十六）] [  一之]  
　　綜述上列五種原因華僑所以啓人鄙薄受人揶掄誠不能離一（怪）字但彼美民之誤認此（怪）字似尙不能脫離一種根性蓋即（舍難而就易）也韓非子　齊王畫客語謂大馬人所知旦暮罊於前不可類似故　之也最難鬼魅無形不罄於前故畫之也甚易避難取易人之恒情亦即人性天然之弱點也美民旣不免有此弱點我華不妨窺察情弊洞中竅要而補救之庶他日不肖之徒無隙可乘不經之談無由發生其效力云我國最足取法者厥惟旅美之日僑日僑注重印刷物美術品尤爲我華所弗能逮一千九百十五年巴拿馬太平洋萬國博　會陳賽期間記者親往攷察至日本館得精美小册無算大抵　圖作詳解引人入勝並令人知日本風景之佳山川之秀人物之　物産之多我國若能踵而效之不出數載不獨可以永絶前述種種之揶揄且可令我祖國榮光照耀新大陸爲普天下人所共仰也惜乎我國董理其事之人大抵虚與委蛇終局即有少數達者明知不足上人亦祇可默爾而息袖手而旁觀焉 
　　我中國館之在賽會塲中最足令人嗟嘆陳設不得其法且視土耳其暹羅各館爲尤遜會塲揭示旣不能如日本館之表格鮮明統計精審而旁室所陳各類商品復　鮮較精較美之說明書印刷物大抵粗陋可分贈者誠不易　且即以分贈於人人亦棄之如遺因我中國商家廣告上美術思想之缺乏幾不能望各國商界之肩背也前　商部司長嚴慈約君爲彼時赴賽代表之一偶與記者縱談及此亦復深致慨借云 
即退而言美國各地之中國餐館其所印菜單所用商標尤覺拙劣可笑記者曾歷第一流中國餐館若干家見其所用商標大抵不約而同謂係一人所開則菜單格式舖號名目彼此絶不相類謂係一處之所承印則紙張油墨鉛模新舊又未見悉數從同異而詢之館主乃知此等圖形係從中國烟包紙上隨意翻出並無何等特殊之意味也反而言之美國大旅社菜單儘有　印日本名繪其上者若中國之名繪正不知何從識之美民心目中殆亦不復想及之矣此中國不能以印刷品美術品以袪除美民惑異驚奇之一念也 
老申報 
[法國奇巧物（見光緒二年正月十一日）]  
　　西人之巧巧奪天工今上海亨達利洋行余見有二物焉極奇極巧爲法國巧工所製其一爲花鳥箱箱長二尺有奇高如之罩以玻璃其中有花有樹有石有草有苔有瀑布有　蝶有羣鳥細視之萬花齊放極向背低昻之致發其機則瀑布爭流戲蝶往來交舞羣鳥相逐飛鳴有小雀聲有異禽聲聲出鳥口張口而鳴翼則鼓足則躍天趣盎然與眞無異此一奇也索價朱提百五十兩其一爲大八音匣與二寸許一尺許之八音匣僅如琵琶聲者大異此大八音匣大如衣箱約長三尺許高二尺許蓋之内爲鏡其銅轉輪銅齒銅刺之外有小鼓有木器發其機有吹笛聲有品簫聲有擊鼓聲有打綽板聲有敲梆子聲有　月琴聲有拉胡琴聲有彈琵琶聲八音迭奏恍如有十數人彈唱焉能奏曲調凡十有二調如斷枝　十八摸之類皆工尺朗然板眼井然更似有美人之歌聲在焉此生平未覩之奇也索價洋蚨五百元有予以二百元者不願售也西人製物之巧眞巧奪天工矣 
常識 
　　○藏書之消毒法藏書如何消毒世人知此問題者甚多因書之在　書樓與學堂間者不論大文集也敎科書也均係一種極易發生傳染病之媒介物若結核病喉症霍亂痧症等餘外極可怕之症無論矣故當隨時消去書中之毒噫欲實行其事非易言也蓋置防毒劑於書中使遍布於書頁與極小之空　間並使書紙與包皮恢復舊觀毫無損壞豈易事哉因此日光也蒸汽也及不論何種流質均不宜用惟用一種消毒香氣流通於空氣中使閱書者常嗅此香氣庶爲妙法耳 
 
[四川峨眉山（古蹟圖四十七）]  
雜錄 
[世界小新聞] [  悲素]  
　　○玻璃造橋世界这本橋磚橋石橋鐵橋等已數見不鮮以玻璃建築者竟聞所未聞而美國古賴特地方别開生面建全地球破天荒之橋焉橋梁橋面橋攔等件均以極厚玻璃磚爲之是處適當洛拉山中風景絶佳遊者幾疑身入水晶宮裏矣　　○世界最大之電燈美紐約江干車站屋頂裝球置形玻璃徑直六尺許内有電燈四十九盞共計一兆五十萬枝光光亮如　一般好奇之徒均往乘車藉覘異彩而狗偷宵小則以光線充足難施伎俩皆銷聲匿跡矣 
　　○取魚新法　威人捕魚曾用小德律風藏之鋼筴中置於海水中聯以聽簡魚來則激水以撞鋼筴頓然作聲漁人聞之即可决其爲何魚預備往取無一漏網者 
　　○紐約岑樓美之紐約有大樓一所以鋼爲屋架重二萬四千噸以上自來水管連接約有十六英里之長蒸汽管長可二十九英里門窗各五萬牆内所裝之電線屈曲約一百十三英里升降電機統有四五十具云 
　　○降雨可用人工法澳洲　蘇司威地方白爾西利氏會用水蒸汽充滿屋内俄見四壁露滴淋漓欲下於是按法裝置汽球舁至六七千尺之高而繫留之則使空中水汽騰雲化雨由此得以操縱天氣且得防遏暴雨之發生矣 
　　○影戲業之發達今日影戲之風行全球已稱極頂在美國爲尤甚據美國影戲界大會之報告統計每日在影戲院或影戲埸者平均約一千一百萬人之夥焉 
　　○隨意遷移之花房各種植物之性質不同需要温度亦自各别玻璃花房久置一地似屬不便近自英國普倫佩蘭君新製花房一所長一百英尺寬十四英尺中貯汽鍋與熱水管全身重二十噸裝以輪旋機如遇天氣　變施行適宜保護之時祇須用一人之力即可運轉其機需時僅二十分鐘而已自有此花房後植物萌芽無稍損傷産品較多百分之二十云 
　　○奇井美國明尼梭達省中有井一口深四百七十英尺其 
底純係沙石每逢東北風發天將陰雨之候則水較平時漲高百分之二十五間有變有爲白色黃色深紅色者亦云奇矣 
[愚日] [  李秉琮]  
　　歐美風俗以明日（四月一日）爲愚者之日THEFOOL，S 
DAY社會中輒作種種　　詐僞舉動引以爲樂曾在英文報見紀事一則頗堪發噱云英國某鎭有一人於是日乘汽車過大橋　懷中僞兒急流内見者以爲謀殺案全鎭擾擾警察則乘汽油雙輪車追隨汽車至數里後經人在下流撈起騐視之始恍然受其愚弄法官本欲治以擾亂台安之罪卒以爲四月一日而止此亦習俗之特異也 
小說 
[市車秘手] [  雄倡]  
　　秘書乃續言曰力吾車緩　徐行以轉入彼方塲忽爾復有一市車轉角迎面直衝而來吾御者大呼乃力自收其　彼車御者則大肆咒署紛亂間二車已互　吾車燈立壞二車互有毁損吾乃探首車窗之外以觀其狀正於此時忽自道周猝出一手探入吾車窗之内吾方起於座間而眼角側瞭已斗見此手此手竟已執吾公文箱之柄握吾自爾迴身將捉取此手陡　痛絶乃大呼負痛立縮吾手今試觀之言次遂出示其左手掌心上嚮旣解其縳則見一新創頗深入可寸許柏累堪視已但暔暔自語曰黠哉此賊復面秘書曰其後尙何事日當是時二車旣互　吾手又負痛紛亂間迨吾捫索車門啓之而出則費時已數秒鐘吾奔出時乃與一人迎而相觸柏曰其人即前此摇手嚮爾者乎曰或然吾當時意亂神昏乃未深察其人以手拊吾肩似云呵毛天慈君胡句即又似忽悟其誤者乃道歉吾遂推置一旁令行即復循道周狂奔而前意將追取彼奸猾然少奔亦遂止則自鄰街及此中間並不見一人影且爲時如彼爲地若此亦斷無人能逃奔而去者即迅越如飛亦且莫及吾受此詭始乃莫從跡詰束手無措遂聽彼二車互鬭急馳至查理士街乃知勳爵外出未歸亦初無以電話傳語之事則吾驚　悲愕至萬狀矣柏點首日良然秘書怒日君云良然自爾蕭　吾則但計吾事乃大壞爲從來所未有者因立用電話傳呼蘇格蘭塲警署告之故惟亦未敢語其詳旣已遂遄歸部中迨勳爵旣至吾遂缅述其事白勳爵勳爵聞言初無怒色仍甚温　然爲狀亦極焦煩因立以人至而諮詢足下欲以茲案奉屬柏日勳爵固　　人也今且請足下深思此種隱號解識者舍勳爵及足下二人外顯然尙有他人足下亦覺有可疑者乎日吾亦方將言此計有一人吾輩知爲塞爾維亞政府所債之密探名日亞蘭德實爲英産爲行險徼倖之徒然固儼然一上流人也與勳爵及予咸稔然吾　咸至不信其人邇來恒託故造吾部中請謁數數不已即不見禮接亦似初不退沮柏日吾意此種文牒固塞政府願出重價以得之者非歟日然彼固不恤竭其帑藏求得此物蓋若果得者即可統御全歐之政局設吾不承其欵者則且挑釁列邦因以陷吾國於戰爭之漩渦中柏曰彼行竊之人君乃未之覩乎日吾但見手而不見人且亦特一暼之間已奉告矣然當此一暼間尙見紅光一道燦然射目亞蘭德者左手第三指上恒御一紅玉戒指甚巨舍是外則吾不能言矣柏日善設果爲其人者君試設想彼策且安出日密司忒柏累堪恕吾不能直揭其外交中隱秘語汝惟所能爲君告者大抵此一禮拜中是類文牒得之尚屬無用至下禮拜者則其炸力且立爆將直轟全歐矣柏日吾明矣彼奸諜果明　者於此禮拜中將密藏其攫得之文牒秘書日此案滋難辦彼頗　警即尾彼亦無益徒自費時而已 
[自由談之自由談] [  不冷]  
　　古人有云不激不隨隨者激之對也故世界懼過激而中國懼過不激者即懼過隨之謂也何謂過隨隨便也隨人俯仰也即隨字之解釋也 
 
 
 

Page 15

 
 
   
 
 

Page 16

 
 
   
 
