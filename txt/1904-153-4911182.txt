# 1904 - 153 - 4911182

 

Page 1

 
 
[延請杭州訪事人] [  申報館主人謹啓]  
　　本館杭州訪事友人業經辭歇如有文壇碩彥幕府通材熟悉官塲一切情形及近時各種紧要事務願就斯席者請先郵寄新聞教則并示姓名住址一俟選定卽當專函奉訂不合式者恕不作覆此佈 
[四書五經義大全] [  圖書成局啓]  
　　坊間四書五經義汗牛充棟日互相剿襲十九雷同本局有見於此特請名夙廣收古今名人經義之作彚爲一編題有未僃埃次擬補共五十七卷爲文五千餘管類皆獨運匠心編嚴義正本届鄉會試各題無一脱漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[練鄉團以禦梟匪論]  
　　梟匪之爲患於江浙也非一日矣始之爲梟者不過游勇耳今則兼有土著始之爲梟者不過販鹽耳今則兼聚賭兼擄人封疆大吏地方有司類皆庸懦無能而不敢剿營中將弁麾下勇丁類皆得賄勾通而不願剿於是梟黨乃愈聚愈衆梟勢乃愈久愈張吳越之間徧地荆棘殷富之戸尤不自安日不敢出諸途夜不能高其枕惴惴焉惟梟之是患而常恐或攖其鋒大之喪命小之喪資呼籲無門抵禦無術我民愁苦萬狀而所謂文武者皆恝焉置之而不顧嗚呼是民固無望於在上者之勦梟矣雖然有一術焉足以絶梟之患其術維何曰莫如練鄕團夫鄉團卽民兵也民兵不必待上之召募不必費上之芻糧祗各出其身以保全其境地家室而成效之著已覺彰彰試爲稽之於古南唐淮北與周接壤世宗侵唐已與江北而小民相與聚山頭立堡壁以農器爲兵以楮爲甲周師屢爲所敗唐地多爲所復當時咸稱之爲白甲軍宋之河北西路被邊州軍百姓自相團結爲弓箭社不諭家業高下户出一人带弓而鋤佩劍而樵賞罰嚴明甚於官府分番巡邏鋪屋相望有警擊鼓立致千人器甲鞍馬常若宼至人自爲戰敵深畏之而何有於梟匪之烏合乎更試証之於今則咸同間以鄉兵殺賊者如湖州之趙忠節紹興之包立身澧州之五福團岳州之平陽團安徽之廬州團四川之中江團江蘇之溧陽團金壇團常熟團皆爲粤賊所憚更何有於今之梟匪勢雖盛而尙未至如髪逆之劇悍乎今春二月間金山縣蔣湖江大令勦鸿　梟匪亦得力於本地之鄉團與浙省平湖之鄉團用能敗其黨檎其目匪之斃者傷者數十人而所請馳往援救之飛划營弁勇則始也逡巡而不遽進繼也竟至掠奪農家之雞鴨以去是則梟匪非不能剿者也特不可以官兵剿之而當以鄉團剿之泖灣已事有足爲我江浙衆庶告者而何尙不知自爲計乎或曰軍火不易備一難也經費無所出二難也人數不能衆三難也有此三難故今四鄉之創練鄉團者甚少則告之曰軍火不易備　　 
則可禀請官府繳價給發之經費無所出則可就當地鋪户勸募捐集之人數不能衆則可聯絡附近互相策應之假使任梟匪之蹂躏而不亟亟焉爲捍衛之謀則性命身家多不能保其所喪失者正多矣抑何不思之甚耶且吾更有進焉兵者國家之滎杌民人生死之所繫也故西人視之至重教之至周養之至優我中國則右文輕武積重難返將則督撫輕之弁則州縣輕之兵則士民輕之非游惰無歸慓悍無籟鮮有應徵召而入營伍者此武功之所以不競而國威之所以不張也今誠能以各處倡辦鄉團開其風氣使我民一洗從前怯懦之情性而咸悖焉興起俗皆尙武人盡知兵久之則將以軍籍應徴調死沙塲爲人生至榮之事而人人皆可殳前驅是不徒安内而兼可以攘外矣强國之基或卽在是也夫 
[硃筆恭錄]  
　　四月初十日奉硃筆圈出宗室阿查本稽查廂黄旗漢軍旗務欽此同日奉硃筆圈出常瑞稽查正白旗蒙古旗務欽此同日奉硃筆圈出儼忠稽查右翼前鋒統領護軍統領事務欽此　 
 [P本館接奉電音> 
　　昨日午後京師飛電傳來上諭一道旨一道敬謹譯登○四月二十日内閣抄奉上諭前據御史黄長年奏參江南文武各員劣欵當卽諭令魏光憲確查兹據查明覆奏除賀弼等員查無實在劣跡無庸置議外道員兪明震總辦釐局紛更差委雖無賄賂實據究屬辦理不善著交部議處試用知縣郭希度年少氣浮辦事亦欠穩練著以府經歴縣丞降補都司彭書麟居心貪鄙刻薄勇丁著革職永不叙用並不准投管効力以示懲　　 
儆餘著照所議辦理該部知道欽此同日奉旨這疏防監犯越獄之管獄官安徽旌德縣典史虞金焱著革職拿間交誠勳提同刑禁入等嚴訊有無賄縱情弊按律定擬有獄官旌德縣知縣調補霍邱縣知縣李邦慶旣據查明實在先期公出仍勒限嚴緝逸犯袁得莉等務獲懲辦俟限滿無獲再行照例參辦餘著照所議辦理該部知道欽此同日奉　　　 
上諭前據御史儼忠奏參江蘇銅山縣知縣姚杜銘諱盗殃民任用劣紳各欵當經諭令魏光　恩壽據查兹據查明覆奏該員平日尙知自愛惟于劣紳牛之祺輕信任用不能覺察著交部議處捐指山東通判牛之祺倚勢招搖聲名甚劣著卽行革職與劣紳周有道均交地方官嚴加管束以示懲儆該部知道欽此 
[電傅宮門抄]  
　　昨日午後京師友人專電告知本館云四月二十日皇上召見軍機大臣及張亨嘉 
[日軍捷電]  
　　昨日之夜十點三刻逾五分鐘時日本東京來電云華歴四月二十一日午前大本營接遼東半島陸軍電報内開十六日正午時我軍在屈家屯偵知敵騎兵駐紥九里子附近當卽奮勇前往擊破先是我歩騎兵一部隊在田家屯攻擊敵騎兵約三中隊敵兵退却我騎兵追擊之又在張家屯破敵騎兵二中隊直追至龍土廟見敵步兵五六中隊騎砲兵一中隊營陣之處復進攻之至午後三點鐘時又在得里子將敵國西比利亞調來之可殺克駒兵第八聨隊部屬悉行擊退是夜我騎兵隊卽駐於得里子 
[電述日俄兩軍元山戰事]  
　　昨日午後日本東京來電云本日午前得韓國京城電音述及日本偵探兵行抵元山迤北相距四日里之地忽遇俄國偵探兵二十餘名鏖戰之餘俄軍敗績陣亡五六人餘遂棄屍而逸日兵則毫無 
 
 

Page 2

 
 
損傷 
[再述日俄兩軍李家屯戰事]  
　　昨承日本駐滬總領事官小田切君函示華歴四月二十日午後四下鐘越四十五分時東京來電云頃　　　　　　　　　 
由監督潦東軍務之某大帥電奏日廷略稱華歴四月十六日我日馬軍開赴李家屯遇俄國步兵一哨騎兵五六哨砲兵一哨註其地距普闌店七十五華里鏖戰至兩小時俄兵往北方敗退事後查得日兵死二十六人傷二十七人 
[電告俄國可殺克兵殲敵情形]  
　　昨承俄國駐滬辦理軍務大臣德希諾君函示華歴四月二十日之夜七下鐘越三十三分時盛京所發官電云四月十七日我俄馬隊在王畈谷左近遇日本步隊二三營及馬隊兩營鏖戰之餘西伯利亞部之可殺克馬兵舍命直前漸與日兵偪近將日本馬隊一營悉敷殲滅無一存者旣而可殺克兵見尙有日本馬隊一營因卽下馬狂追發槍轟撃亦復陣斃多人 
[俄備進軍]  
　　華歴四月二十日英京倫敦來電云某日寄居盛京之路透電報訪事人電稱俄國大帥苦洛拔托金氏刻已準備進攻日軍矣 
[日已封海]  
　　日本東京某日報云東歴五月二十六日我日海軍艦隊總統東鄉平八郎傳諭所統諸軍艦封閉遼東南部海程并出示曉諭日本總統頃奉大日本帝國政府之命定於明治三十七年五月二十六日調集軍艦將中國盛京省所轄遼東半島南部由貔子窩晋闌店直南沿岸一線竭力封閉自此之後如有故意抗違我封閉之令者本總統定當按照與國交涉公法及與局外中立各國所訂章程强爲壓制特先暁諭俾衆咸知 
[電告日兵死傷之數]  
　　昨承日本駐滬總領事官小田切君函示華歴四月二十一日午前九下鐘越二十五分時東京所發官電云四月十二日日人進攻金州南山時戰死七百四十九人中有武弁三十三人傷者三千四百五十五人中有武弁一百人都計死傷之數四千二百零四人深幸各統帥一無損害 
[電告俄兵死傷之數]  
　　華歴四月二十日英京倫敦來電云頃得俄京聖彼得羅堡電信知金州之戰俄人或死或傷約共八百名左右沙蟲猿鶴良可悲已 
[記俄日八道河堤之戰]  
　　日本東京某日報云東歴五月二十六日大本營得陸軍大將黑木氏告捷電音内開二十五日我軍與俄人戰於大堡附近之後敵騎退至八道河隄一帶守衛甚嚴以防我軍由大甸子前進是夜我馬步兩軍編成一小隊於一下鐘時潛師入襲敵軍敗退紊亂不堪奔至鐵佛寺前始得有駐足之地我軍兩次鏖戰祗傷馬三匹事後詢之彼處土人言敵兵死三名傷十有八名翌晨我輜重隊中派出偵探兵馳赴湯山城西二日里許之後小東溝與敵之烏愛路夫内辰司幾第一營中第一哨相遇戰鬥之下據獲千總息路披誇夫氏及兵士一名戰馬一匹先是二十三日我偵探步兵行至王家溝被敵營武弁氣因司基所殺兹在第二隊其諾皮何伊夫兵結營之處尋獲屍體遂舁之而返以禮葬之 
[詳譯日報記鳳皇城劇戰獲勝情形]  
　　日本大阪某日報云我日馬歩二軍于東歴五月二十四日向鳳皇城東北相距五日里之大甸子進發擊破俄國馬歩隊千餘名敵之戰死者五人負傷者七十八人我軍略無所傷隨偵知敵人馬隊之屯于靉陽邊門者祇二十餘騎此外四門子則有四百騎高麗子則有歩兵三百名是夜敵兵來襲陳家堡子旋向北方退去其前隊中哨在距鳳皇八日里之遼陽市中遺棄外衣三件布篷三頂刻方以岫巖西北方大田嶺爲駐足之地 
 [P彚譯日報所記攻占金州前後情形> 
　　日本大阪某日報云東歴五月二十一日午後東京大本營得攻擊金州之某統領電報内開敵人之在金州附近者時時發砲遙轟一若誘致我軍前進者然南山砲臺上置有十五寸口以上之開花彈砲十尊十二寸口之快砲四尊九寸口至十五寸口之舊式卡能砲十尊此外尙有極大之野戰砲臺置砲若干未詳其數山上砲臺至少十座其砲營迤邐向北方復折而向東方蜿蜒一綫外布鐵絲網山之北麓東麓皆埋設地雷察驗敵之碎彈知所用者爲十寸口砲及八寸五分口之舊式砲其八寸五分口之砲中彈丸能及八千五百諾脫之遠二十四日午前得第二電云我攻擊金州之軍於二十三日依豫定之計在九里莊陳家屯砦子家聚集隨由參謀部將校偵探敵人列陣之處由是夜至翼晨已將砲兵來路偵探詳明是日中午得第三電云二十三日偵探之事已了敵之右軍現在和尙島执有重砲約八尊傍海砲臺所置之砲未悉是何形式亦不知究有若干惟見砲彈之力可擊至東北方馬家屯其總糧臺設在柳樹屯更于南關嶺之東高原上掘作散兵濠九里莊之南後營右營洋砲營諸處均高置電光燈時時照我列陣之地是日細騐敵人碎彈知所放者爲二十寸口巨砲及十五寸口短砲十三寸半口卡能砲八寸半口卡能砲七寸六分口卡能快砲旣而偵察隊行近徐家山砲臺敵人發砲以擊驗其碎彈似是九寸口之砲自南山之東閻家屯附近山之北麓繞由西北以達劉家店之東北凡一千諾脫内一面遍張鐵絲網以護軍中工作金州境内屯有歩砲兵少許二十六日午前得第四電云我攻擊敵人之軍豫定由龍王廟陳家屯王家屯前進者爲第一綫昩爽四下半鐘至午前九下鐘向金州發砲以與占據南山之敵兵交綏時金州附近敵情忽然更變其砲兵咸猛力轟擊以禦我軍我軍當之大遭損害大約須俟翼日清晨方在南山接戰其助擊金州附近之我海軍艦隊已於本日鼓浪而來二十六日午後得第五電云今日侵曉彼我發砲互戰約歴五小時許我軍艦三號駛偪金州灣協力前進敵人揮令屯泊大連湾内之砲艦一號擊我陸上右軍是役也砲兵愈戰愈酣至五下鐘越二十分時金州遂爲我有二十七日黎明　　　 
得第六電云自二十六日兩軍狠鬥之後南山已由我軍攻占刻方追擊敗殘敵軍 
[馬賊奪礦]  
　　日本東京某日報譯登海參威俄文報云西歴五月十四號得我俄殺哈洛夫將軍公電悉十三號有馬賊三百名來襲烟臺煤礦註此係奉天省屬之烟臺非山東芝罘也我俄保護兵第二十二營調出歩兵一隊前來抵拒鏖戰之下陣斬馬賊三十名餘遂向遼陽潰退詰朝復派令游擊步兵躡蹟窮追至遼陽迤西六十俄里見有馬賊倐忽來往爲數頗多 
[俄入北韓]  
　　高麗元山來電云頃有俄國馬軍七百餘騎携帶大砲十餘尊來自吉州隨分出四百餘名向城津進發其餘馳赴甲山自言尙有步兵四千名陸續可到是日端川到有俄之偵探馬隊約十餘名 
[俄又購船]  
　　英京倫敦來電云此間太唔士日報訪事人電稱俄人近又竭力購取重七千墩之鐵甲巡洋船四號并擬向德國價購水雷艇及運兵船各若干艘此項運兵船係鵬拔苦埠矮力利卡臘因公司之物　 
 
 

Page 3

 
 
[漏師見法] 　　　　　　　　　　　　　　　 
　　奉天山海關來信云華歴四月初七日俄營所雇舌人某姓私啓俄政府寄遞某統領之秘密信函任意將軍機洩漏因於訊實之後在夜間處以死刑書中略謂俄皇旣聞鴨綠江敗耗始信日人果能收戰勝攻取之功且言本國武備衰頽内亂蜂起按照目前形勢未易派兵東來深望及早與日棄仇俢好云 
[德藩出都]  
　　京師訪事人云德國皇子普魯親王來京游歴定於四月初四日出都是日清晨在前門外迤東津蘆車站登車駐京德使帶同兵士送出正陽門工巡局派巡捕隊兩哨護衛曁慶邸之親軍小隊列隊擎槍送至車站地方營汛預至車站伺候東西各國軍隊則由東交民巷出東水開鵠列河干慶邸王中堂那尙書以及外部諸員俱親赴河干握别迨火車開行日已卓午矣　 
[降人獲盗]  
　　重慶訪事人云四川瓐州與滇省毘連之處有名郭家墳者盗藪也盗魁羅海亭尹煥章積案如山且曽拒傷岳協戎培高各處防營懸賞購緝若輩懼被邏獲分竄滇邊日前續備軍左營管官陳參戎忠良飭哨長鄧忠信密捕忠信降人也知之最稔一日遇於滇之温家㘭急開槍將海亭擊斃并獲其悍黨李崇高郝春亭以歸督憲錫清帥厚奬之　 
[備迓軍麾]  
　　松江訪事人云前者江南提督李壽亭軍門奏請賞假四个月回籍省墓所遺提轅篆務由兩江總督兼南洋大臣魏午帥奏委楊鏡巖軍門來松代理日前提轅接金陵來電知楊軍門已奉午帥檄飭赴任將次起程遂派令差弁馳赴白門恭申迎迓大約戎旌戾止卽在指顧間矣 
[示定軍衣]  
　　松江訪事人云新任江南提標中營參將何雪門參戎日擊營勇土棍服色混淆無從區别因明定規制會同松江府知府田紹白太守出示曉諭略謂營勇土棍好穿黑綢襖褲薄底響靴混雜淆亂滋生事端業經示禁在案兹明定各營官衣色辮記號各營勇有事上街均飭各照所定官衣色辮分别穿著以昭區别而便識認除飭縣遵照外合再出示諭禁爲此示仰軍民人等知悉自示之後倘有游手好閒之人仍穿黑色襖褲薄底響靴及有仿照營勇裝飾旣無色辮記號又無號衣者卽屬土棍無疑立時拿案嚴辦决不寛貸均各凛遵無貽後悔特示計抄黏衣袖式五營千把官衣袖口小金辮三道五營額外官衣袖口小金辮二道提署差弁官衣袖口小金辮一道中副營哨弁官衣袖口小金辮三道副哨官衣袖口小金辮二道各營領旗官衣袖口小金辮一道中營當差官衣袖口黄辮一道左營當差官衣袖口藍辮一道前營當差官衣袖口紅辮一道後營當差官衣袖口紫辮一道城守營當差官衣袖口無錫花辮一道提標右營當差官衣袖口綠辮一道 
[雨雹誌異]  
　　松江訪事人云本月十七日傍晚忽聞雷聲隆隆狂飇捲地俄而急雨如注李左車翩然而來翠瓦紅檐聲如撒荳所雨之雹小類珠顆大若含桃猶幸移時卽止田中牟麥不致大受損傷 
[上海官場紀事]  
　　湖北候補道李佛翼觀察因公來滬昨日命駕至蘇松太兵備道轅拜會道憲袁海觀觀察繼至上海縣署投刺縣主汪瑤庭大令飭丁擋駕○署南匯縣知縣張玉泉大令因公來滬昨日趨詣道轅謁見道憲袁觀察繼又至縣署拜會縣主汪大令延入花廳互談良久而别○昨日太陽廟巡防局員章次荍二尹乘輿詣縣署謁見縣主汪大令良欠始退 
[御史示疾]  
　　淮安巨匪曹萬忠等人僞造上方寳劍七省巡查御史關防及誥軸文憑等件冒稱某親王所賞在滬招搖事經上海縣主汪瑤庭大令訪知立卽拘拿汛鞫以其形跡詭誕禀知蘇松太兵備道袁海觀觀察請示遵行前晚曹在押所忽自稱咸患重症看役據情禀知大令大令飭官醫前往悉心診治毋稍疏虞 
 [P整頓差捕> 
　　前日本邑南市馬路工程局總辦翁子文太守督同差役周升地甲劉喜三畫華捕王春臣巡街捕朱華武徐炳勝熊春褀毁阿三及捕役林德在境内各叚巡行行至中途遇所識某氏婦互相謔浪穢褻不堪太守見之勃然震怒立卽回局飭捕頭查取各人卯名昨午倩襄讞委員黃衡堂二尹升堂研訊周役自知不合崩角求恩二尹判責一百板王撤云三畫袖記降充巡捕朱等各人分别記過少選太守復面諭捕頭遴選辦公勤愼之巡捕一名賞升三畫帶領巡捕四名赴所轄境内嚴密巡查以免匪類混跡局差地甲均毋庸隨往 
[嚴究火頭]  
　　包探劉阿炳解徐寶田高長春至英美等國租界公堂禀稱前日石路第八百零七號屋内起火殃及鄰右十餘家實由伊　　 
等二人捉姦遺火所致故由小的拘請究懲張慶堂投案訴稱小的在彼處設攤拆字曾將樓上餘屋轉賃與徐當徐初來時自稱操整容業有妻某氏須閲數日一歸迨前日徐妻上樓後高突如其來大呼捉姦不知如何火焚蚊帳伊等並不撲滅致肇此禍並延及左右鄰十餘家務求重辦高供小的妻子不安於室被徐誘姦是日小的追蹤至此實圖洩忿不料竟釀禍端尙求寛宥徐供高妻前爲烟妓時與小的相識迨適高後未免有情時至小的處續舊襄讞委員王松丞刺史商之德總領事署繙譯官麥令豪君判將徐高各責一百板管押三月以儆　 
[請示訊期]  
　　前有鍾寳鏞者投英美等國租界公廨控協源信局吞没寄往松江之洋銀二百九十七元等情襄讞委員王松丞刺史斷令如數賠償協源局夥心不能甘浼律師哈華托爲之聲辯昨日哈律師親詣公廨請示覆訊之期刺史著於下禮拜六訊核○德商泰來洋行主控華商義昌懋號主倪芝香定貨不出等情昨日刺史飭將倪夥包方舟傅案研訊包供稱倪於本月十九日赴寗波大約下禮拜五可回滬泰來洋人請示會訊之期刺史諭以須俟下禮拜六訊核 
[英界火警]  
　　前晚二點半鐘時英租界寶善街桂芳里内某姓家不戒於火忽兆焚如是處均係妓寮客棧人皆從睡夢中驚醒倉皇奔避狼狽異常燕泣鶯啼聲聞遠近迨經救火會善士竭力撲滅已焚去樓屋四十餘楹矣至昨日傍晚七點一刻時老閘大橋南畔厦門路某號房屋又以走水告警鐘旣鳴卽經救火會西人馳往救熄大約所失尙無多 
[坍屋傷人]  
　　英租界四馬路迤西胡家宅有三層樓洋房一所前曾有人開設茶烟館顔其楣曰花萼樓迨閉歇遷延卽由文明學堂及福和嫁妝店稻香村茶食號某號烟紙等店分别承租昨日清晨八點鐘時忽聞砉然一聲第一層樓之洋臺驀墮于地餅司某甲不及奔避以致壓傷尙未知能保全性命否 
[萬國紅十字會來函]  
　　啓者本會昨承墾務大臣綏遠城　　貽軍帥捐銀二千兩合上海規元二千零五十兩黄愼之學士捐洋銀四十元陳潤夫封翁交來相羲氏捐銀二百兩又鎭遠府謝秀山太守捐銀一百兩丙辰丁酉已酉甲戌求子合助銀二百兩又求身體康健捐銀四十二兩六錢一分三釐除分掣收照並函復外謹乞登報伏希公鑒[  上海萬國紅十字會同人謹啓] 　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄] 　　　　　　　　　　　　　　　　 
　　四月初十日理藩院光祿寺八旗兩霬値日無引見江西知府王乃徴謝恩劉錫疇預備召見召見軍機大臣及王乃徴劉錫疇徐會灃遞封奏一件○十一日外務部欽天監侍衞處値日無引見宗公灃紳各假滿請安周開銘預備召見召見軍機大臣及周開銘外務部遞封奏一件○十二日商部鑾儀衞廂黃旗値日無引見丁達意預備召見召見軍機大臣及丁達意商部遞封奏二件○十三日吏部翰林院正黃旗値日吏部引見六十四員欽天監六員廂紅滿二員廂藍滿六員琦侯假滿請安車王續假二十日掌儀司奏十七日祭奉先殿振貝子行禮召見軍機大臣及崇山 
[甬江火警]  
　　寗波訪事人云本月十五日之夜鼉更五轉將變蝦蟆郡城開明橋左近徐姓家忽報火然迨家人從睡夢中驚醒早已錦帷綉幕化作灰飛未幾遠近各水龍聞警而來吸水噴救無奈火勢猖獗一轉眴已殃及左右鄰房舍三十餘椽直至旭日東昇始得漸漸熄滅翌晨江東岸小戴家弄某姓家又兆焚如之禍雖卽救熄已焚去房屋一二椽矣　 
[上海縣署瑣案]  
　　前日陳少卿控恊來質鋪櫃夥朱星山騙吞珠寶等情當晚縣主汪瑶庭大令升堂研訊陳訴稱小的以販賣珠寶爲業與朱相識日前來賒貨物共値洋銀四百六十元當由小的送往逐一交時鋪中總執事人方東波在座目擊情形不料朱共欠各珠寶店貨欵多至洋銀八千元隨卽逃逸無蹤小的向方理論方一味恃蠻爲此投案控求提究大令諭令退去聴候派差提朱嚴訊○邱阿妹偕其弟阿連控姜金昌藉端勒詐等情前晚大令升堂研訊阿妹供小的向以造船爲業胞弟阿連則藉駕舟餬口去年購得一船用以載客姜誣爲奪伊生計竟於十一月初九日扭至姜三觀所開小茶館妄稱光緖二十三年小的之父與伊涉訟費去洋銀一百二十元勒令償還一半旋經尤茂堂一再婉勸給予洋銀二十元至本月初八日小的遇姜於途又稱此欵尙需找付四十元小的無奈付伊一元次日仍央尤商勸再找九元似此纒擾不清後患靡已叩求究辨以儆凶頑阿連所供大略相同尤供小的與阿連同業前年姜倩阿妹造船業已支透工資嗣忽抛工不造不得已另雇他匠完工去年姜將此船賣去擬另造一船阿妹聞之仍圖包造央小的商勸願找還前次透支之洋銀九元並無付過二十元之事姜供嗣與尤相同大令判令姜還邱洋銀九元阿連抗不遵斷大肆咆哮大令怒喝令笞責三百板○江北某邑人張柏氏扭控小王誘拐小孩等情大令研訊之下氏供小婦人年三十有一丈夫已故賃居十六鋪内三代孀居僅一孩子小王日在小東門外喚賣山芋前年十一月某日小孩忽然不見尋至小王所設攤上向之詢問伊云曾見一婦抱持而去懇伊尋覓一味支吾今聞同鄉某女郎言及當時曾見小王抱孩方知此事卽伊所爲叩求追究小王供張柏氏係小的之舅嫂前年矢孩後曾倩小的訪尋小的用去洋銀二元尙未尋獲不料今忽誣控叩求明鑒大令以張柏氏事隔三年並無証據何得憑空妄控斥令退去小王無干省釋 
[上海保甲巡防局紀事]  
　　本邑南市各街道時有流氓成羣結隊索詐逞兇昨日二十三鋪紳董秦燮亭詣二十三七鋪巡防局拜會局員李伯屏姚谷蓀兩二尹面陳一切情形請爲究辦兩二尹允之○前晚輸應南市二十三七鋪巡防局會哨之期局員姚李兩二尹預設茗點以待時交兩鼓十六鋪南北中三巡防局員次第戾止二尹延入客廳暢談良久旋繞往各叚巡察一周而返 
[英美等國租界公堂瑣案]  
　　包探何阿春解吳寶生潘夫全至案禀稱前日石路第八百零七號屋内起火時吳奔至王長源小客棧内攫取棉被二條潘奔至成康押店攫取洋傘八頂均經小的拘獲合請究懲襄讞委員王松丞刺史商之德總領事署繙譯官麥令豪君判將吳枷號三日潘枷號一禮拜○包探趙銀河解陳阿毛至案禀稱前日石路失火時此人搶得某號内磁面盆三十八枚故由小的拘請訊究刺史判令枷號一禮拜贜存捕房候失主認領○包探趙銀河解沈阿根至案禀稱此人乘石路火起時搶取鄭瑞清家小木箱一口内儲洋銀六十五元綢褲四絛適爲小的所見拘解請究刺史判責二百板管押三月贓給鄭領去○包探王寶生解王永福黃豹生至案禀稱當石路火起時王搶取王阿長家棉被黃搶取周元記家衣服故由小的拘請訊究刺史判責王一百板黃枷號三日○三百三十九號華捕解乘火搶取某姓家水烟袋之張金寶六百八十九號華捕解乘火搶取張蓮桂家鋪蓋之孔洪發至案次第禀訴情由刺史判將張枷號三日孔管押三日○包探陳金標解搶取某號洋鐡蕩磁面盆四十八枚之火匪張永昌請究刺史判責二百板押一月○包探倪順泉偕五百三十三號華捕解馬夫譚榮生至案禀稱虹口西華德路大英醫院門前近由工部局新定章程每日祗准停車四輛昨日停至數倍故由小的將譚及陳耀生王阿三孫有林拘入捕房旋各存洋銀十元爲質得暫釋歸今陳王孫未到獨譚投案合請究懲刺史商之麥君判將陳王孫三人所質洋銀悉數罰去譚罰洋銀五元尙餘五元當堂給還○包探顧福祺禀稱前日小的手執象牙骨油紙扇行至某處突被周劉把攫去正在躡跡窮追已由六百八十八號巡捕拿獲今特解案務請究懲刺史判責一百板枷號三日○水巡捕陸阿九解張阿苗周錦生張金生至案禀稱伊等三人串竊禪臣洋行白糖三十一包報由小的拘請訊究刺史著押候弔齊原贓定於下禮拜六訊判○陳邊氏被匪人陳品楨竊去金戒指三枚報由包探陳錦標查獲送案刺史判令押二月贜給氏具領 
[法租界捕房瑣案]  
　　龜子沈阿順被三十六個黨流氓挾仇戳斃報經上海縣主汪瑤庭大令臨場相騐飭緝兇手在案昨日法界捕頭查見捕房左近粘有匿名揭帖一紙略謂沈阿順被戳綠由須向陳鳳林查問當知底藴因卽派令包探將陳拘獲解請讞員陳楚生大令研訊陳供小的實不知情如果知而不言自甘重辦大令著暫交妥人保出聽候查明核斷○蟻媒阱錦記前因誘拐小孩控經大令訊責交人保去邇以某甲家又有失孩情事因著保人陳阿祥將陳交出阿祥一味枝梧玩延日久昨日大令飭提至案著覓的實人具保限五日内務將錦記交案懲辦○流氓王富寶攫取途人所携衣料報捕緝獲解經大令訊明著責二百板○歹人沈福林混用銅質小洋銀經包探拘獲解奉大令訊明著責二百板○偷兒陳阿堂蔡阿榮行竊某魚行中脚桶鮮魚等物爲包探拘獲解奉大令訊明著各責一百板○車夫王紀香朱阿榮發運已餒之牛肉經句探解奉大令訊明著各責一百板 
[美租界捕房紀事]  
　　前晚八點鐘時寄居密勒路第十四號屋内之某西人持金戒指至捕房報稱刻由女孩拾自乍浦路請存候失主認領捕頭允之○昨日怡和紡紗廠工人陳木生將　踏車沿途求售包探朱桂生詰知竊自廠中工頭邵鴻鄉處因卽拘入捕房捕頭令押候解送公堂禀請讞員黃耀宿司馬訊辦○昨日賃居北四川路第八號屋内之某西人以細崽陳老三不辭而去投報捕房捕頭令包探陳洪德將陳拘獲押候解送公堂禀請訊究 
 
 

Page 10

 
 
[江蘇省官報] 　　　　　　　　　　　　　　　 
　　撫轅牌示同月出缺之贛榆縣典史沛縣典史二缺於初十日督同藩梟兩司掣簽又於初十日早堂着同藩臬兩司提勘解到之應入本年縣事　　各犯江甯藩轅牌示贛榆縣徐樹鍔因案撤任輪署到班缺查有候補知縣陳玉斌堪以署理又江庸縣處推　因業悉車遺缺查有唯甯縣葉保慶堪以調暑暑溧水縣李當期滿遺缺查有補斯缺之陳鳳蔚飭令赴任署沋陽縣葉元鋆期滿遺缺查有准補期缺之張恭彝飭令赴任候補道徐業由上海來通知　院上禀知奉督辦鐵路大臣　宮保礼委隨同辦理路礦事務差知州應祖錫巡檢韓炳堃均禀知裕蘇官銀錢局本日開局同知閃圖賢禀謝奉飭廿八年分辦理保甲案内蒙給記功四次四品銜另補知縣夏輔成禀 
知赴遍催兑前在震澤縣任經辦漕米署婁縣知縣黎耀森專丁來省禀知本月初一日接印任事辦理上海布捐爲知縣潘升棧禀辭回笼委署震澤縣縣丞係尙寛委署武進嚴小河司巡檢龔應圖均禀解赴任初八日督轅牌示督標中軍副將王幼山升授遺缺查有儘先副將海州營叅將李祥椿堪以請補又撫標右營守備張長煊開缺遺缺查有漕標中營千總王炳昌堪以升補淮揚中營守備金作鼎恭革遺缺查有泗州衛守備張鳴謙堪以請補同知聶宗慕禀知赴常屬公幹辦理密進船捐捕盗局通判陶鳳威由滬專丁來省禀謝奉飭留辦知縣趙夢泰禀謝廿八年分冬夏雨防蒙記大功六次州同廖祠鑫禀謝奉委押解如臯逆犯首結差縣丞嚴師蒸别辭赴武陽絲捐差巡檢金耀禀兩赴銀金絲捐差縣丞鈕上逹禀謝廿八年分冬防案内蒙給劳績班前先委署一次記功一次巡檢林先植禀謝奉飭廿八年分冬防案内蒙給記功二次委署包港向巡檢司徒汝禀辭赴任典史朱士模禀謝奉飭文闈劳績委署一次初九日長洲縣蘇禀知赴鄉查勘國練保甲回漂水縣陳鳳蔚禀辭赴任正任　縣屈轟清寿丁來省禀知交知晝縣任事卽赴滬催兑漕米差府知事李榮幹禀知奉商部楊參堂調赴滬差　巡檢許交冓禀謝廿九年分押解與化秋香人犯差蒙給劳績班委署一次從九超縣禀謝廿九年分押解金匱秋香人犯蒙給予記大功一次知縣陳玉斌由寶来禀謝委署贛　縣事又孫光衛禀辭赴委提鎮屬地丁等欵差理問許實穗禀謝飭廿八年孫叅防　内蒙給歸劳績班前先委署一次記功一次初十日知縣季逢辛禀謝奉委赴蘇松太各屬公幹 
[上海萬國紅十字會捐欵三月初一日至三月二十九日第二批清單]  
　　三月初一日隠名氏保壽英洋一百元○三月初二日外灘楊子行沈英洋一元七寶知新主人英洋一元○三月初四日怡盛絲棧王仲箎英洋一元漢口斾鶴屏英洋一百元翼州存心堂規銀二百兩○三月初五日吳松口顧隱名氏求消災延壽愈乳酬愿英洋二元劉少峯觀察規銀二百兩○三月初六日程玉記龍洋三十元陳潤夫封翁交來代募包蒲孫規銀一千兩德生　規銀五百兩平安堂規銀一百兩二户合元一千六百兩九江治得鐲心氏英洋八元江甯將軍永軍帥副都統奎都護捐助龍洋六百元又代募江　八旗駐防龍洋四百元二户合洋一千元兑見規元七百廿八兩四錢二分○三月初七日許公若英洋十元許君美英洋四元○三月初八日會稽孫子久祝冥福英洋二百二十二元宋子材龍洋三元英洋二元耕福氏英洋二元鎮江關道郭觀察捐助規銀五百兩○三月初九日耕記英洋七元龍洋三元陳潤夫封翁交來代募厚儒祥各　號英洋二百十元聚福厚英洋一百元德與元英洋五十元德發榮英洋四十元德義元英洋二十五元𡊗泰和英洋二十五元張子貞英洋八元德厚祥英洋一百元八户共洋五百五十八元合元四百十兩六錢八分八厘漕運總督陸漕帥捐助清江庫平銀一千兩合來元一千零八十七兩又籌墊庫平銀二千兩合來元二千一百七十四兩○三月初十日杭州常將軍英洋一百元劉敏齋觀察英洋元百元藥業公所龍洋十元邵周氏求病愈龍洋十元蔣守冬先生規元五百兩○三月十一日施實青英洋五十元施銘青英洋五十元○三月十二日錢維豐草堂英洋五十元黃虞記英洋五十元黃恩記英洋二元錢淑記英洋五元錢錦記寶記英洋各二元○三月十三日恩慶堂規元一千兩○三月十四日陶鳳山英洋一百元鎮江府祥太守英洋一百元又籌墊一百元○三月十五日湯禮房英洋二十元河南撫台陳中丞籌墊二六汴平足銀五千兩合來元五千三百五十兩湖廣總督張制軍湖北撫台端中丞籌墊估平寶銀一萬兩合來元一萬零五百十九兩六錢七分○三月十六日春祥英洋一元裕源英洋一元鼎成英洋一元恒裕英洋一元余隆泰英洋一元浙江學臺陳宗師英洋三百元山西撫臺張中丞藩臺吳方伯壽墊庫平銀八千兩合來元八千七百六十八兩浙江撫臺聶中丞籌墊庫平銀一萬兩合來元一萬零九百六十兩大順和英洋一元胡公瑜英洋二元舒愼餘英洋一元舒雲驢英洋一元○三月十七日福建財政總局奉閩浙總督李制軍飭籌墊解英洋五千元合來元三千七百十兩江蘇藩臺蘇州善後總局蘇州牙釐局奉江蘇撫臺恩中丞飭各警墊庫平銀二千五百兩共七千五百兩合來元八千二百二十兩吳華堂爲妻病求速愈英洋六元福建學臺秦宗師交來補訊籕室秦英洋一百元秦雯記龍洋二十元積善記英洋十元沈君進英洋一元○三月十八日端木馨英洋五百元○三月十九日無名氏英洋三元南記英洋一元龍洋一元西記英洋一元龍洋一元東記英洋一元宏昌行英洋一元德記二洋一元龍洋一元新市釐捐總局王大令英洋四元○三月二十日松滬厘捐總局奉江蘇撫台恩中丞飭籌墊解庫平銀二千五百兩合來元二千七百四十兩○三月二十一日靖江縣翰　令英　五十元又代募靖江紳民公捐英洋二百五十元汲齊壽筵移捐英洋三十元共三百三十元寶昌號英洋五十元虞光廷英洋五十元二户合規元七十四兩三錢○三月二十二日饖校　觀察捐助規銀五百兩又撥助規銀百兩浙江温處道童觀察英洋三百元又籌墊英洋二百元桂薌亭觀察交來代募隱名氏鼻烟一瓶雄肚事上虞陳肇記英　二十元務本堂孫藹記英洋十元○三月二十三日浙江撫台聶中丞捐助曹平足紋一千兩合來元一千零七十三兩五錢堯仁士英洋二元○三月二十四日江西撫台及中丞箸墊規銀一萬兩○三月二十五日留學日本山市學生何佩文等三十九户交來英洋三十七元四角内有銅洋一元太倉門推川英洋五元龍洋五元○三月二十六日久大莊英洋二　 
十元○三月二十七日長川懷德堂張英洋五十元揚州周夢蓮英洋二十元掦州周屠氏英洋十元揚州周寶媛小姐英洋二元鄭陶齋英洋一百元○三月二十八日荆州將軍綽軍帥籌墊荆平銀五百兩批見四百九十九兩一錢二分二厘宜昌兩湖土膏總局籌助洋例銀三千兩合來元三千零九十二兩七錢八分三厘惠心堂邵英洋十元○三月二十九日駐日長崎領事卞太守交來自助及代募長崎各帮商人日金一千零二十五元合英洋一千一百零二元一角五分吳徴亭英洋一百元山東藩台胡方伯籌墊庫平銀一萬兩合元一萬零九百六十兩○三月分共收規元八萬五千三百六十七兩四錢八分三厘洋四千五百四十七元五角零扯七四零七五合元三千三百六十八兩九錢九分八厘龍洋五十一元安徽龍洋三十元廣東龍洋三元扯七三七合元六十一兩九錢零八厘以上共收規元八萬八千七百九十七兩九錢八分九厘銅洋一元鼻烟一瓶雄肚一事○連前共收規元十三萬零九百十一兩六錢五分九厘銅洋七元并錢舜舉手卷一軸新菴繕鐸二十部扇面八頁新山白玉班指一枚江南大學堂課　七十部鼻烟一瓶雄肚一事[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
知道欽此 
[兩江總督魏奏爲懇恩敕部查照將本年江北採買米石仍遵辦運以後遵章折解片初一日]  
　　魏光燾片再江北奏准將節省米價運費採運　米十萬石由海運京本年正月二十九日准户部咨行飭卽停辦騰出米價運費全數解卸等因當卽飭令江安糧道遵照辦理兹據該道胡廷詳稱前項秈米十萬石已發銀委員購齊並買蔴　用剥船運赴鎮江交收團棧於上年十一月二十六日委員前往鎭江開局兌收現在米船紛紛到鎭候輪裝運三四月間卽當　運北上况所購米價以及委員薪水運鎮水脚各項均已發給無可追回合將本届停運爲難情形據實詳覆等情察核該道所詳尙屬實在情形合無仰懇天恩敕部查照將本年江北採買米石仍准辦運以後遵章折解除咨户部外理合會同漕運督臣陸元鼎江蘇撫臣恩壽附片陳請伏乞聖鑒訓謹奏奉硃批户部知道欽此 
[雲南巡撫林奏爲請免鄧川州屬被災條糧緣由摺初一日]  
　　林紹年跪奏爲鄧川州屬被水成災請免條糧以蘇民困恭摺抑祈聖鑒事竊查鄧川州屬上年秋間八月初九初十十一等日晝夜霪雨不止河堤潰缺五處至十四五等日洱海之水復行漫溢將州屬元保和山崇仁等里沿海低窪田禾槪被淹没錢糧無著業將委勘情形附片奏報並督令農民赶將沖决河堤設法堵築疏消積水挑濬淤沙補種雜　以資接濟在案兹據署鄧川州知州秦定基會同委員補用知州朱鑫將被災田畝等則分别村莊區圖花户姓名請免條糧銀米等項數目造具册結申由該管府道層遞加轉詳經布政使劉春霖署糧儲道郭燦核明詳請具奏前來臣查鄧川州屬元保和山崇仁等里青索雲溪兆邑南北國東馬廠村等處被水成災共計成熟田七十三項一十畝五分應徴秋糧米二百四十四石九斗四升八合零條公奏平官庄等銀四百零一兩五錢六分零旣據該印委等會同查　明確所有被災田畝顆粒無收委係十分成災若仍照常徴收民力實有未逮合無仰懇天恩俯念受災輕重民情瘠苦准將應徴光緒二十九年分前項條糧銀米各欵悉子全數豁免以舒民困而廣皇仁除册結分送部科查照外理合將請免鄧川州屬被災條糧緣由謹會同署雲貴總督臣丁振鐸恭摺具奏伏乞皇太后皇上無鑒訓謹奏奉硃批著照所請户部知道欽此 
[直隸總督袁奏爲所有甄别留營兵丁優免差徭曁提扣贍餉各事應卽照章辦理片初一日]  
　　袁世凱片再北洋創練新軍前經臣擬定募兵章和丙開各兵丁入伍三個月後查明堪勝操練卽飭知各該州縣照綠營馬兵例每名准免差徭三十畝以示體恤又兵丁應募之後卽各給其家屬執據一紙入伍三個月後頭目每月扣餉銀一兩五錢正兵扣餉銀一兩由餉局按六個月一次派員會同原籍地方官牌示各該家屬執據親身赴領等因業經奏明循辦在案查此次常備軍第二第三兩鎮添募新兵係由河南安徽山東等省招募一切章程格式悉照成案辦理現在均已陸續成營瞬届三個月期滿所有甄别留營兵丁優免差徭曁提扣贍餉各事應卽照章辦理以符定制除分咨外理合附片陳明伏乞聖鑒敕部查照立案謹奏奉硃批該部知道欽此 
[商部大臣載奏爲革員創辦工藝局頗著成效懇恩奬勵以勸商業摺初二日]  
　　臣載振等跪奏爲革員創辦工藝局頗著成效懇恩奬勵以勸商業恭摺仰祈學鑒事竊臣部於光緒三十年三月二十一日接據已革三品銜翰林院侍讀學士黃思永呈稱竊思永自光緒二十六年六月間由已革莊親王載勛奏請革職交刑部監禁旋於是年十一月荷蒙恩旨開釋感激涕零其時思永已爲地方公舉辦理恊巡公所事務目睹四民失業游手過多盗賊充盈辦不勝辦於是有工藝商局之設維時在辛丑五月聨軍未盡撤退辦理較難而見稱於中外人以爲善後第一要務亦在於此凡泰西官商游歴來京者無不入局觀覽購數事而去壬寅冬法在安南開設東亚賽珍大會特來邀請赴賽當飭親子分省補用道黃中慧携帶工匠十餘人前往當塲製造以景泰藍裁絨毯二種經會塲評議員考察多次各給超等交憑一紙其餘繡貨磁器亦獲銀牌從此工藝之名著於歐美故美國今年賽會亦來延請按泰西賽會通例其獎格共分三等一金牌二銀牌三銅牌而金牌上又有一種最榮最優之交憑譯爲超等交憑以中國地大物博從無講求製造運赴外洋得其優奬者有之實自今日始今外洋交憑到京合將超等文憑二紙呈部驗明存案至應如何保護鼓勵之處在商部有考工專責自有權衡再商局創始於辛丑年五月集股十萬元每百元爲一股共一千股工藝分電學化學　藍織毯西器洋皂洋箱洋車銅鐵雕刻漆器等十二門已經卒業自去餬口及現在工作者先後凡四五百人津滬另有分局採辦轉運推廣工業不在其内將來再能擴充大舉係在欽定商律以後自當謹遵先行呈報註册惟此已成之局在商部未立之前合將章程附呈伏乞察覈奏明存案等語臣等伏查振與工藝爲商務之初基故通商惠工事本相因而致自庚子以後近畿一帶元氣未復閭閻生計維艱游手因之日衆正賴提倡工作俾小民餬口有資庶地方藉以安靜該革員黃思永創設工藝商局前年赴安南賽會經會塲議員考察給有超等文憑臣等覆覈該局章程大致以開通民智挽回利權爲宗旨是不特殫精製造獲優獎之榮名抑且教養窮黎寓無形之實惠現在臣等正當悉心籌畫推廣工藝之際祇以籌欵爲艱尙未能大加展拓該商局倘能就已有之規模廣招商股實力擴充日後收養貧民爲數較多尤足輔官力之所不逮兹據該革員呈請奏明立案臣部有考工之責自未便壅於上聞其應如何獎勵之處出自天恩非臣等所敢擅擬除俟擬定公司註册章程飭令註册並照章保護外所有革員創辦工藝商局懇恩獎勵緣由理合恭摺具陳伏乞皇太后皇上聖鑒訓示謹奏奉旨一道欽此 
[四川總督錫奏爲前准户部咨開以京銅需欵孔殷所有原撥川省墊解銀兩先行籌措如數解滇片初二日]  
　　錫良再前准户部咨開以京銅需欵孔殷所有原撥省墊解銀五萬兩無論如何爲難先行設法籌措就近迅速如數解滇等 
 
