# 1909 - 79 - 4912981

 

Page 1

 
 
   
 
 

Page 2

 
 
上諭 
　　監國攝政王鈐章　閏二月初五日奉 
　　旨蘇州織造仍着棫興接管毋庸更換欽此　軍機大臣署名奕劻假世續張之洞鹿傳霖那桐假 
宫門抄閏二月初五日　召見軍機　俞廉三　勞乃宣 
交旨 
　　二月二十八日軍機大臣欽奉 
　　諭旨農工商部奏議覆御史王履康奏請振興絲業飭由上海商會籌擬章程一摺着依議欽此又奉 
　　諭旨郵傳部奏覆陳查勘西　鐵路路綫股資大槪情形一摺又片奏新易鐵路改歸京漢鐵路管轄等語均知道了欽此 
　　二月二十五日經内閣奏派大臣驗看二十六日覆奏奉 
　　旨廕生世杰著以文職用陳昌豫着外用協理遼瀋道漢監察御史員缺著蕭丙炎補授欽此軍機大臣欽奉 
　　諭旨此次驗看之開缺廣西太平思順道馮相榮着發往廣西以道員補用欽此 
　　二月二十五日經内閣奏派大臣騐放改用知府盛京裁缺禮部員外郎永惠堪以知府分發省分補用保舉知府用奏署河南開封府上南河同知黄家駒堪以准其實授熙例用卓異江西南昌府同知倉爾楨堪以准其卓異加一級仍註册回任候升二十六日覆奏奉旨依議欽此 
論說 
[論本埠西人贊成推廣租界事（續昨稿）]  
 
 
 

Page 3

 
 
　　如謂光緒二十五年。推廣租界時。本擬將是處包括界内。不知寳山非約開口岸。斷無包括圈入之理。當日爭論兩年。劉大臣祇准擴地二萬一千五百餘畝　以爲各國公共貿易之所。而鄰近之寳山。則堅不允畫所以然者。以爲擴地已多。外人之居住者綽有餘地。而凡非約開口岸無論寳山。無論非寳山。不得圈入。以示永遠之限制。雖其時無永不再展字樣。而永不再展之意。已昭然若揭。即以字樣論。彼領事所稱當時曾向劉大臣聲明。如將來各國以爲此叚各街市應歸工部局管理。則各國領事仍應重爲提議云云。試問此項聲明。誰聞之。誰證之。誰存此可以再展之案據。如其有之。何不公然證明。而江。督之飭承徧查。又何以查無案據。如其無之。則雖無永不再展之字樣。亦無必可再展之明文。旣無必可再展之明文。則今日許否之權。仍應屬我。乃在人則必索字樣。在已則不須證明。而設爲不知誰聞之虚語。以肆其侵略。以背其約章。理由之不足據此其四。 
　　如謂該處洋商。未得捕房衛生治安及公益之利。則條約未經修改。雜居制度未經采用以前洋商不得在内地經商載在條約近年洋商時有擅往内地經商者。屢經外部照會南洋大臣轉飭滬道照會各駐滬領事飭令遷回。並經照會駐使轉飭遵照。有案可據。是該處洋商。即其所受利益。遠勝於租界。亦應遷回彼國長官。即不爲該商利益計。未往者理應禁束。已往者宜令遷回。遵守協定之約章。准照華官之文告。明理者自當如是乃未往之洋商不特不自禁束已往之洋商不特不令遷回而轉以不得受租界之利益。爲推廣租界之理由。然則違約之結果。該洋商可任意雜居。雜居之結果。又得計該商等之利益。而推廣其租界之地。擴張其治理之權。天下有如是之公理乎。理由之不足據此其五。 
　　如謂華界警察。常與租界巡捕互相衝突。則近年來租界巡捕越界捕人之事。日盛一日。自閘北開辦警察。不得不有界線及權限上之衝突。自工部局撤去界碑。任意侵權。華界警察尤不得不有保持權限之爭執。苟使工部局不行其權於租界以外。則此疆爾界。自無衝突之虞。且所謂衝突者在華界警察不過在界線以内爲權限之保持而租界巡捕則任意闖入華界。甚有擅拘巡士。而置諸捕房者。其孰是孰非。凡庽滬稍久者。類能見之。類能知之。果如彼云。則租界無論如何。不能不接壤華界。華界無論如何。不能不辦警察。警察無論如何。不能不守權限。而一守權限。即爲租界巡捕之障礙。即爲推廣租界之材料。其結果又必胥中國之土地。而圈入租界。胥中國之警察。而改用巡捕。理由之不足據此其六。 
　　如謂華官管理警察衛生等事。無不因循。則試問因循二字。究作何解。謂警務措施之未善歟。則閘北巡警開辦未久。容有未盡滿意之處。然租界巡捕不受教育。不重人權。華捕之恃勢作威。印捕之淫凶不法。報章所載。時或有之。其他　局賭。若密賣淫。若種種不法事。巡捕之得賄故縱者。亦或有所聞。而捕房以耳目難周。付諸不間。是因循二字。未可專責諸華界之辦理警察者。謂華界衛生太不注意。而發生疫癘之際。恐被殃及歟。則華界之污穢不治。誠不足諱。然市面繁盛之地。恆爲疫癘出産之區。是故疫癘之發生。不特各國所難免。即英國經營之香港。據西報所載。幾爲年。年患疫之地。彼英人於衛生一事。自詡注意。香港又爲彼所極意經營者。而患疫時見。豈亦管理因循。有以致此歟。理由之不足據此其七。 
　　其他推廣之理由。江督滬道駁之甚詳。姑勿贅述。要之彼之所求。無非爲得寸進尺之計。而一切之理由。非眞相也。皆設辭也。吾之所拒。無非爲保全主權之計。而一切之駁辯。非排外也。不得已也。無理之求。萬難相讓。蜚語之加。萬難承認。雖然。事急矣。彼旣索挾其侵略之野心。而又託於議董之賛成。則無理取閙之要求必益急。彼又因江督滬道之據理力爭。絲毫不肯讓步。則移京提議之狡計將實行。然則我寳山將失未失之主權。我中國將割未割之領土。實懸於外部諸公之手。苟外部諸公。稍示遷就。不特舉江督滬道所力爭者。付諸泡幻。即他日之得隴望蜀。舉中國之土地主權。而淪胥以盡者。不可謂非外部諸公階之厲矣。我明達之外部。倘亦鑑彼憑陵。而急籌對付也乎。 
來稿 
[南洋勸業會說畧]  
　　南洋勸業會。奚爲而發生也。自世界競爭。最烈之。點即各國於中國相互爲競爭之點。又同時爲中國與各國。相對爲競爭之點觀察而發生也。十九世紀世界所競爭者。爲種族問題。二十世紀各國所競爭者。爲帝國主義。曁夫最近所競爭者。生計問題而已。美之變們羅主義而縣非律賓者。欲攫商權於太平洋也。俄之修西伯利亞鐵路者。欲收法國之資本。貫注於東方。以實行彼得大帝之遠略也。德之必取膠州灣其政府不惜巨萬之資金以經之營之者。欲使其東方商務。再躍而居於第一位。以實行其防黄禍說也。日之力戰强俄。而必得朝鮮以伸足東三省。者即實行明治維新三大政策之一也。故昔日各國之競爭有形。兹後各國之競爭也。則變而無形矣。昔日各國之競爭也。以國家與國家競爭爲單位。兹後各國之競爭也。則變而爲國民中個人與個人競爭爲單位矣。夫其競爭也。即其進步也。其進步也。即其伸張國權也。推其競爭之原因。實出於各國之比較。要其競爭之結果。則使社會日即於文明。故無比較則世界亘古無競爭。無競爭則世界亘古無進步。無進步。則社會亘古不能進於文明之域。中國之與各國競爭而輙敗也。非精神文明之不至也。實在於物質文明之不進物質文明之不進也。實在於比較事業之不發達。然則發達比較事業之道奈何曰斯則在賽會而已矣。賽會之爲物。即合一地方或一 
 
 

Page 4

 
 
國之技藝及農工業。品次第陳列。以供公家之觀覧。藉以表示一國或一地方之生産力與技能。同時又爲競爭廣告之最大機關也。故賽會者。即商工農各業之證明場。又爲實業界之高等學堂也。自一千七百九十八年。法國開工業賽會於巴黎以後。迄今世界所開之萬國賽會。其重要而可數者。計四十三次。各國國内之小賽會。幾於無國不會。無年不會。日本自明治十三年以迄今日。計開内國勸業賽會已六次。惟吾中國。則前乎此未嘗聞也。以吾國擁三十四萬物産之種類。帶二千餘里鍾靈之淑氣有四百餘兆優秀之人民以人口地域物産與各國比較則固可以自雄矣。即以南洋所屬之地域論之。東可比日西可鄰德。而物質上文明不獨南洋不及日德。即全國亦未有一地能及者。其道無他無比較故無競爭無競爭故鮮進步也。雖然天下事固有造因小而結果大者。今日之南洋勸業會。造進步之因也。他日中國所開之萬國賽會。即其進步之結果也。若以造因簡而不爲。則結果永無收得之一日。是自棄也。夫自棄又安可忍也。此南洋勸業會之所由發生也。（未完） 
專電 
[電一（北京）]  
　　寄諭護理滇督沈秉堃該省匪亂初平善後事宜在在均關緊要交涉練兵事尤重大務宜督飭認眞辦理毋得疏忽 
[電二（北京）]  
　　實錄館决議不用錄事供事給資繕寫以免濫保 
[電三（北京）]  
　　慶邸因有微恙暫請假 
[電四（北京）]  
　　御史李灼華塡入計典因請復科舉故 
緊要新聞 
[軍機處奏調章京之先聲北京]  
　　張相建議謂近來樞府事務日繁且值籌備憲政均非尋常之事滿漢章京所司不僅繕寫擬即改爲調考並重俟此次所考章京傳齊之後即添奏調一班不論官階大小是否正途但論其才能否勝任云云嗣因贊成者少暫從緩議按此事前年袁世凱入樞後曾倡此議當時鹿中堂亦頗賛成近日鹿相因貽穀一案甚爲不悅故未置一詞大約奏調一事遲早終須實行 
[貽穀與信勤之關係北京]  
　　貽穀自獲咎之後即逗遛晋地及至起程仍遲遲吾行無非爲彌縫檔案及謀爲洗刷之地聞自去年迄今共費去十五六萬金之巨現已達其目的雖云尚須由信勤就近確查然信勤去冬查覆榮昌參案摺内已有爲貽穀洗刷之語將來信勤覆奏到日必能免其追贓治罪矣 
[粤漢鐵路債欵最近聞]  
　　文匯報載初四日柏靈電云倫敦泰晤士報北京訪事迭次發電謂德國所允借與中國粤漢鐵路之債欵將撤銷前議云云其說盡屬子虚推該訪事發電之意顯欲借此擾亂中政府心然其電之效力僅使德政府簽約益速耳　按由此觀之該訪事對於此事所發之議論全爲私利起見則其詆諆滬杭甬鐵路之言其謊誕槪可知矣 
[派員查勘蘇皖魯禁種土藥北京]  
　　度支部以江南安徽河南山西五省定議禁種土藥曾於上年冬間由部奏准俟烟苗發生之時奏派專員前往切實察勘設有地方官敷衍欺飾照章議處所有各該省統稅分局應否裁撤俟查勘後再行分别辦理奉　旨允准在案現當春令烟苗將出應卽派員周歷查勘查有候補四品京堂幫辦土藥統稅事務方碩輔曾在河南山西兩省辦理土稅情形最爲熟悉而江南安徽山東三省亦相距匪遙特附片奏請派令前往切實履勘又以上年限定吸烟牌照捐章程係屬一律通行現聞各該省辦理多未一律應併令該幫辦隨地稽查如有違章重徵或徵及過境之土者即照案將承辦地方官查取職名送部嚴參至福建雲南黑龍江等省則奏請由各該省自行派員周歷查勘據實奏報 
[京師近事]  
　　恭修實錄諸總裁與監修世中堂議商實錄告成尊藏辦法擬照穆宗毅皇帝實錄告成尊藏例案辦法劃分藏五處一部恭呈御覧一部尊存大内一部尊藏皇史一部尊儲内閣一部尊藏盛京 
　　資政院總裁倫貝子因貢院舊址改建資政院一事據天德等木廠繪圖估修計需欵四十三萬金所費甚鉅兹與孫相國籌商已飭該廠商改變形式另行繪圖核實估計開單呈堂再行酌奪辦理 
　　吏部各堂以邇來各省捐封人員多以實收空白照赴部呈驗殊屬非是特曉諭嗣後捐封各員應持空白執照赴度支部換照再赴部呈驗如有仍持空白者一槪駁斥 
　　法部各堂以改良監獄尤以人才爲先特飭各省添設專科監獄學堂以期造就獄政人才 
　　陸軍部鐵尚書札飭駐紥南苑第六鎭統制趙國賢調該鎭兵兩營開往頤和園分派各門巡守以防匪徒行竊等事現聞趙統制已調派步隊兩營於初一日赴頤和園駐屯矣 
　　禁衛軍王大臣日前在訓練處會議以現在組織開辦各事雖已略有 
 
 

Page 5

 
 
端倪而軍中應用之軍官將佐爲數不敷尚鉅應由本處奏請飭下陸軍部及各省督撫由現已成軍之各鎭内拔　程度最優之士官或曾經留學東西洋武備人員咨送本處考驗合格請旨錄用 
　　陸軍部收發處因查取革職人員赴該部投遞履歷及被革之事由呈件者已抵三百餘名其外省人員率皆託委金店商人經理赴部投遞 
　　學部近因屢次有人條陳整頓學務或請酌復科試已經分别妥議准駁覆奏近查各省提學司彙報各學堂表册與學堂逕呈之表册種種不符其中不免滋弊於學業至關緊要前途如此何堪設想現通飭各省提學司務令平時於學生程度教員管理任事勤惰悉心考察嚴加整頓遇有學生畢業即當切實查明年限程度以重學務 
　　大學堂因福建等省咨送預科學生到京稍遲未及與考懸牌於十九等日補考現又懸出牌示錄定正取曹福鈞徐學培葉可樟等二十六名限期取保繳費塡寫願書入堂修業 
　　御史黄瑞麒奏興築鐵路征收各欵宜明定期限作爲股本一摺經奉旨由軍機處片交郵部現該部查原奏内稱各省鐵路往往加征各欵以充路用有見之奏章者有並未陳報者應請各省鐵路加征各欵路成即行停止其所收之欵悉令塡給股票照商股給息等語當通行各路公司究竟有無别項征收名目均應詳查覆奏 
　　農工商部溥尚書以南洋開辦勸業會關於中國實業前途擬届期奏派丞叅上行走人員前往與會 
　　粤督咨覆郵傳部擬挽回該省各商埠航利聞其辦法擬先由汕廉瓊三處着手俟辦有頭緒再行推廣 
　　度支部與外務部會商俄國現有商人在蒙古地方私售　鹽情事議先派員前往調查明確再請外務部照會俄公使設法阻止 
　　日本公使伊集院照會外部以中國沿海漁民因越界捕魚時與韓人齟齬商請訂立專約以保和平當經外部分飭沿海各省查覆據云華民向無越界情事各守領海毋庸訂約以免别生枝節 
　　赫德電致陸尚書謂北京醫學腐敗非極力造就不足以副先皇太后慈善之心近在英倫曼森公所會議宣告擬籌捐十萬磅擴充北京醫院規模另設立醫科大學堂一所以便教授華人醫術 
　　吏部陸軍部查各省文武人員之名與御名下一字相同者實繁有徒而册報更名者寥寥無幾近復電催更名限於月底截止違者即行奏參 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西安將軍奏整頓旗營情形北京]  
　　西安將軍文瑞奏云竊維陜省駐防久形貧弱查滿營洋鎗隊兵一千名洋鎗馬隊五百名備練馬隊五百名砲隊一百廿八名均由前任西安將軍大學士榮祿前任西安將軍國俊歷次添設改編奴才詳加校閱步伐陣勢均尚齊整一切器械仍用舊式前膛洋鎗盤查庫欵均屬相符點驗原存各項軍械仍令存儲勿失馬一千匹俱膔將堪用間有疲瘦隨時飭令更換第是歷年經營僅有此數現在財力支絀亦不敢漫言擴充祇有嚴醒缺額禁絶侵冒並隨時親赴教場督飭操演以冀練一兵得一兵之用費一餉有一餉之益按照新章切實講求庶幾克成勁旅此校閱旗營之大槪情形也滿城巡警共三百二十名按區分段輪流站崗規矩肅然漸有成效惟查巡警學問範圍至廣義藴精深現在兵弁中曾入學堂者爲數無幾擬仍商同撫臣查照前議多選身體健壯文義明通者送入漢城巡警學堂俟肄業期滿視其程度深淺分别派充巡弁巡長以資訓練俾其各盡義務去腐生新此擬辦理巡警之情形也至於學堂之設原爲造就人才滿營駐防現設中學堂一處小學堂二處公立小學堂四處八旗原有官學四十餘處奴才詳細調查中學堂小學堂七處課程規則管理教授均尚合法其各佐領下所設官學皆以欵項有限與民間私塾無異奴才一再籌維與其務廣而荒不如循名責實現擬酌量歸併就原有之經費稍加增益相度房舍寛曠處所改設蒙養學堂十二處繙譯學堂二處一切辦法均照定章遴選賢　認眞教授又非徒襲其名或冀得所實獲而固本根此擬辦理學堂之情形也禁烟一事經陜西撫臣恩夀在兼署西安將軍任内遵照禁烟章程剴切曉諭認眞調查凡駐防官員兵丁人等沾染嗜好者均調入禁烟調驗公所勒限戒斷掩飾者照章懲處現復由奴才督飭八旗協領再爲嚴密訪察各令出具切結如再查有隱匿未報或已戒復吸著即行據實叅辦以期除惡務盡力挽頺風此擬辦理禁烟之情形也奴才猥以輕材膺兹重任固不敢妄言更張尤不敢安常守故惟有殫竭血誠就人力財力所能盡者黽勉圖功隨時會同兩翼副都統加意整頓以期仰答我皇上振武圖强恤兵愛人之至意二月二十四日奉硃批知道了欽此 
[蘇撫咨憲政館籤註新訂刑律草案文（十）（一）（續）]  
　　第八十條　凡未决中監禁之日依左列算入刑期　一　監禁三日抵徒刑拘留一日　二監禁二日抵罰金半圓　按本條規定兩項之抵算可遵 
　　第八十一條　凡稱乘輿車駕御及蹕者太皇太后皇太后皇后同　稱制者太皇太后皇太后同　按本條與現行律同惟等三項無皇太子令字樣我　朝家法擇賢不豫立太子删之亦宜 
　　第八十二條　凡稱尊族者爲左列各等　一　祖父母高曾同　二　父母　妻於夫之尊親族與夫同　三　外祖父母　稱親族者爲左列各等　一　夫妻　二　本宗服圖期服以下者　三　妻爲夫族服圖大功以下者　四　出嫁女爲本宗服圖大功以下者　五　外姻服圖小功以下者　六　妻親服圖　麻以下者　按本條所列各等均仍舊律服圖應遵行 
　　第八十三條　凡稱吏員者官吏公吏依律例從事於公務之議員委員其他職員皆是　稱公署者吏員奉行職務之衙署局所皆是稱公文書者吏員及公署應製成之文書皆是　　按本條所列各項自可遵行 
　　第八十四條　凡稱議會及選舉者依律例所設立中央及地方參政上議會及其議員之選舉是　按議會選舉爲現時新政自宜有此規定 
　　第八十五條　凡援用别條所揭之罪其罪應　未遂豫備或隂謀者本條併援用之　造意犯及從犯亦同　按此項條文語意殊欠明顯細譯似謂分則所列應罰未遂豫備或隂謀者如遇别條料罪皆可援照用之是以又云造意犯及從犯亦同然與第十七條未遂犯之爲罪以分則各條定有明文爲斷又覺牴牾文太抅晦宜請再加明晰以便遵循 
　　第八十六條　凡本律稱以下以上以内者其起訖俱以本數爲限　按本條文義已明旣有數之起訖自可遵行 
　　第八十七條　凡稱篤疾者謂左例傷害　一　毀敗視能者　二　毀敗聽能者　三　毀敗　能者　四　毀敗一肢以上或終身毀敗其機能者　五　於精神或身體有不治之疾病者　六　變更容貌且有重大不治之傷害者　七　毀敗附隲者　稱廢疾者謂左列傷害　一　减衰視能者　二　减衰聽能者　三　减衰語能者　四　减衰一股以上之機能者　五　於精神或身體有至三十日以上之疾病者　六　三十日以上可廢業務之疾病者　稱傷害者除二項所揭外其餘之疾病損傷皆是　按本條所列篤疾廢疾各項之傷害較之現行律似爲賅備議者以視能聽能語能機能等名目新奇非盡人能解固也然中國舊律亦非一覧便知所以特設講讀律令之條夫視能者即兩目所視之能力聽能者即兩耳所聽之能力語能者即唇舌所語之能力機能者即一身轉側運動之能力一經解說亦無不可共曉似無損政令之大體歷代名詞隨時更新如我　朝刑法中名目之易新者亦所時有此條似可遵辦至篤疾中所列毀敗隂隲之隲字恐是陽字傳寫之訛毀敗人隂陽本是中律舊文應請將來頒行新律時詳細校正可也　以上均係總則 
（未完） 
分類新聞 
政界 
[議復整頓鄞邑缺况寗波]  
　　奉化縣王令奉道府會札委查鄞縣缺况兹經王令禀復各憲略謂遵即馳抵鄞邑會晤該處各士紳調取該縣每年征解及署用各簿悉心查核逐一比對其鄒令列表各欵尚相符合惟鄒令聲言尚有一欵漏未列入緣去冬列表時甫經抵任征數無多並未與庫書結帳怱怱查開致有罅漏蓋不知鄞邑征收糧稅向准民間搭完銅元一成以年征錢二十五萬餘串核計應收銅元二十五萬餘枚照市一百二十六枚合洋僅換洋二萬元年須折耗洋五六千元實爲缺中大累等語知縣復即訪察並吊查提給印簿原有此欵核諸目下市價數亦不相上下均因近年銅元充溢寗屬各縣征收錢糧稅米皆須搭收一成以此受累誠非淺鮮若不設法補救咸視此缺爲畏途勢必貽誤實非我憲台整頓地方之意惟原禀所列短縮洋價一節商據各士紳議云鄞邑征糧洋價向照典當挂牌由來已久現各以洋價彌補缺累每元須 
 
 

Page 11

 
 
短六十文事關合邑難强盡人所願緣智者知爲彌補缺累即所以整頓地方無不樂從愚者不察以爲官紳通同舞弊浮收于民設有一部分稍生阻力即窒碍難行再四商酌查向來契稅一項率皆紳富之户明白大體者每兩可帶收公費錢十文年可得錢三千餘元又書吏辦公釐耗鄞爲獨多似可每兩减給錢二十文係去年前縣黄令羡欽新加本屬無謂現應減去可節省洋一千六百元共可彌補洋五千元左右其餘不敷尚鉅當時紳議於捐提及署用各欵内核减三成並再另爲設法以資補救等語迨知縣回署正在具禀間適接鄞縣來函以各士紳復議籌補之法咸謂當今銅元價大搭收一成縣中受虧實甚議自本年爲始改爲搭收三釐又可减耗洋三四千元云云轉祈接洽等由足見寗紳盡能熱心公益明白事理實爲不可多得則亦鄒令平日與地方士紳融洽乃有如此感情所有契稅項下帶收公費減收銅元核減釐耗各節或出諸紳富樂從或减諸無碍似可照行惟議減捐給欵項如練兵興學等有關緊要誠如憲飭未便短缺至其餘各衙門津貼及節敬各欵爲數無多減仍無益亦且有傷寅誼現典中洋價時有漲落倘能嗣　典價縮短數十文即可周轉管見不若於署用内隨時察酌情形撙節支用 
[琿春設關調查吉林]  
　　東督徐菊帥前接督辦稅務大臣咨開係謂琿春扼要地點與哈爾濱有旂鼓相當之勢凡土商俄商販運南北洋貨物均必由此經過若於該處添設海關旣可維持稅務又可杜絶偷漏聞欽帥現擬派員前往調查以便實行開辦 
[導淮入海之先聲揚州]  
　　江北提督王聘帥以徐海水漲成災皆由洪澤湖及沂泗濟汶之水建瓴下注全賴瓜洲一口宣洩莫及最易成災爰派文觀察會同嵩守查勘引水入海之源使下河一勞永逸現據禀復擬將車邏埧改爲滾水石埧水漲即從滾埧分洩諸河建築東水隄導溜使歸中泓就原有之隄接續增築會於格子口以省隄工支河紛歧添築涵洞石閘俾資農便農田旣無旱澇之憂鹽艘亦無壅滯之患農商兩利賦稅日增等情爰飭淮揚海道吳觀察查明究竟有無窒碍復禀核奪 
交涉 
[南潯鐵路車埠之爭回江西]  
　　贛省南潯鐵路龍開河爲車埠必經之地由汪章槐等串賣日商三菱公司官紳議向索回日本人不允幾至交涉復由路局名譽總理陳伯言吏部赴漢與高橋領事磋商議結將全地索回作價四萬金日前潯局電致南昌各股東云頃得午帥電復三菱地全退作價四萬金現該商（葉勉卿）已到立契俟定稿後當由潯道電院准行 
[日工頭毆斃吳秀貞之交涉奉天]  
　　千金寨煤礦華工吳秀貞於去年被日本工頭兇毆傷斃一案兹聞交涉司以此案與日領事屢次磋商因無證據不能定讞轉行咨請鄉鎭巡警總局派員嚴密確查究竟有無見證吳秀貞被毆之時有何人在塲目覩均請確查去後兹准巡警局覆稱此案懸宕日久因千金寨地方中日雜居我國巡警無查察之權是　　　確查 
軍界 
[欽邊建設兵房廣東]  
　　欽邊防務關係重要自非酌度情形建設兵房切實駐守呼應不能靈通現經欽防各統領相度沿邊形勢擬定應建處所詳禀來省飭行司處善後局會核詳復 
[新軍人員之遷調廣東]  
　　粤省新軍現已籌畫成鎭經督練公所稟請調回新軍第一標統帶趙聲充當運籌科提調所遣標統請以陸軍速成學堂監督張哲培充當遞遺陸軍學堂監督則以王體端承乏業經張督分别札委飭將接事日期呈報查考 
[防範逃軍之批示江西]  
　　贛省陸軍混成協統領官商都戎德全以一標一營左隊司務長張文驥携欵潛逃禀知贛撫奉馮星帥批云據申已悉一標一營左隊司務長張文驥携欵濳逃實屬大千軍紀經該管帶一再飭派弁兵前往該司務長原籍捕拿未獲其携逃目兵伙食錢五十千文湘平銀六兩及應繳十二月分薪餉湘平銀十四兩經其母交到英洋五十元按市價以七錢合湘平銀三十兩除提還應繳前項薪餉銀十四兩外尚餘銀二十一兩以之歸還該隊目兵伙食錢五十千銀六兩所有不敷之數應即勒令該隊官照數賠償以爲漫無察覺者戒仰兵備處分别移行遵照辦理仍飭將該管帶繳到該司務長充公禮服刀繐價銀並十二月分薪餉各銀兩一併照數解由該處存儲備用具報再近年外省軍界人員來贛報效者甚多難保無曾經犯事斥革及素不安分者　雜其間應如何酌取保結隨時詳咨原籍及開設學堂省分備案俾資查考之處並即由處酌議詳覆察奪 
學務 
[稟報開辦師範學堂浙江]  
　　淳安縣吳令通禀省台文云淳邑被毀學堂由知縣提欵修復當將兩等小學遷移進堂重訂規則遵章開課業經稟報在案其師範學堂亦經出示招考原期同時並舉重復舊規兹陸續考取師範學生二十名均係挑選合格先行開堂後再隨時收考肄業現暫以額滿六十名爲度將來如經費充裕再行推廣辦理其應用書籍儀器一切動用各物槪由知縣於收存學堂捐欵内提撥教員延訂三人皆係品學兼優足孚衆望科目修身教育讀經講經國文歷史地理算術格致圖畫體操東文十一科堂中監督校長旣無合格之人暫由縣中兼任其餘庶務會計各執事人等卽由兩等小學堂之人兼管不另派充藉可節省經費並由知縣隨同督率認眞教授冀收成效不敢敷衍塞責以仰副憲台培植人才之至意 
[禁烟宜嚴學董南京]  
　　奉賢南匯職員朱家驊秦始基等稟禁烟宜嚴學董等情當奉江督批云查前定江南變通禁烟章程第六條有紳董吸烟者不准辦理地方公事等語學務亦地方公事之一當禁烟嚴厲之際豈容有素染烟癖者混跡其間據稟各屬辦學之人吸烟者仍屬不乏往往號稱已戒其實以藥代烟而私室退間燈吸如故所稟如果屬實尚復成何事體仰擬學司通飭各屬認眞查察凡辦理學務紳董有烟癮未斷者一槪斥退勿稍瞻徇 
 
 

Page 12

 
 
[高等豫科改辦中學之批示江西]  
　　贛省高等學堂丙丁兩班學生禀請遵照新章豫科展限三年不必改辦中學奉提學司批云本省高等學堂前由監督咨稱遵照順天高等八旗高等辦法將丙丁兩班改爲中學業於去臘詳院咨部在案惟未經部覆前來本學期自應按照續辦該生等請照新章再行咨部立案之處必士駁詰無疑總之豫科肄業三年祇准升學旣入本科之後據該堂監督原咨亦須延爲四年中學則五年畢業先准給奬將來升入本科自更毫無窒碍爲學問計延年限者所以資深造爲營業計得奬勵者所以資進身孰得孰失當能自辦如謂年齡已長意欲於三年科畢業之後即將舍此而去恐此後學業競爭非有眞實工夫斷不足戰勝於學界且自封一得揆之設立高等學堂所以養成專門學術之初意大相刺謬則亦何貴此淺嘗輙止之學子爲也本署司愛惜人才惟恐不及相期遠大不惜爲諸生苦口而陳如果學部有豫科一律嚴爲三年不必改辦中學之語本署司亦何必過爲苛求惟此案前經達部不能以意爲轉移應俟奉到部覆之後再行核辦該生等但當潜心向學力求其在我者如徒沾染惡習藉爲要挾之端學規具在斷難姑容貽誤前程咎由自取毋謂言之不預也 
實業 
[上集廠之林業黑龍江]  
　　綏化函云距綏城一百三十里上集廠左近山林深茂取材宏富木把頭仰給而倚賴者不下百數十家其林木則紅松其柴木則柞柳木廠傍河運木不煩單放該河通綏城北河正流直達呼蘭哈埠支流亦可通海倫蘭西並能轉運至肇州等處故銷路甚廣該處林木延迤數百里出林則爲索倫各部落曩時索倫人游牧往往至此狡黠者輙以酒食少許購換其多數皮張鹿茸怯弱者則馬牛恒被搶掠故入山之人相率裏足近一二年間改設行省使犬使鹿之部率皆歸化索倫之素以刦掠戕殺爲生計者伏刑甚多編入行伍列於軍實者亦實繁有徒如能集貲振興林業當爲江省實業上之最發達事業云 
[實業教員養成所武昌]  
　　鄂學司詳准督院就省城貢院開辦實業教員養成所以教成各農工商學堂及實業補習普通學堂藝徒學堂之教員爲宗旨其學額爲三班現暫招農商兩班每班定額六十名凡在簡易師範高等小學預備中學畢業之本省人均可報名投考不收學膳各費畢業以二年爲限 
[嚴催各屬興辦農政浙江]  
　　杭州農工商礦局前奉撫憲札飭以整頓全浙農政首以清查荒産設法招墾播種柞樹試養野蠶爲入手緊要辦法飭由本局轉行各府廳州縣竭力勸辦以利民生各在案兹聞湯味梅觀察日前又奉中丞面諭以此項農政係地方興利之要務亟應切實興辦未便任聽玩延等諭故該局再行嚴札特飭各屬限催毋得視爲　圖 
雜記 
[李女士赴日攷查女監南京]  
　　王君春生留日學習監獄畢業歸國後即與同志創辦江南監獄傳習所學員達至二百餘名其夫人李女士前亦留日專學工藝美術兹以夫君注重監獄而女監取締尚無其人男女兩界未免有偏乃自備資斧由督憲咨送赴日攷查女臣該所全體學員爰于上月三十日下午開會歡送初由全班代表陳君樸宣讀祝詞所長王君代夫人致答繼爲來賓及所内教員以次演說時届三鐘搖鈴散會旋往曾公祠合撮一影以爲紀念 
[浙撫擬設西湖保存古蹟所浙江]  
　　浙撫增中丞以西湖爲名勝之區近聞時有私開山石圈佔湖身殊於古蹟名勝大有妨礙擬於濬湖局内附設一保存古蹟所如有採取巖石以及建築别業者必須報明該所核准特致函杭府卓太守云西湖爲名勝之區山水清秀古蹟至多居是邦者自應善爲保存現聞湖上山巓水涯日益開拓相度形勢從新搆造者亦日增多或開鑿土石或圈佔湖身任意取用勢必至湖山日漸侵損靡所底止查奏定自治章程内有保存古蹟一項鄙意擾在濬湖局内附設一保存古蹟所派員經理嗣後如有採取巖石建築别業等情需用湖中山水物料必須報明該所查明核准方可照辦至各處古蹟之有無坍損應否及時興修應叅考部定章程亦責成該所時常稽查庶幾湖中勝境歷久彌新即希執事妥籌議復 
游戲文 
[爲興海軍事要求海龍王借寳書]  
　　海軍處大臣拜手頓首。致書於四海老龍王殿下。肅啓者邇來海氛不靖。海寇披猖。渤之北。嶺海之南。海線綿長。海防吃緊。領海之主權莫保。公海之界線未分。雖有海量以汪涵。惟恐海波之揚沸。曾問談瀛海客。僉云恢復海軍。再詢過海神仙。亦謂速開軍港。誠以。海面遊弋之威。有海軍而雄眞無匹。海牙和平之會。無海軍而等降爲三。不獨關繫海疆。而且牽連海宇。當此海嘯波揚之日。望奏河清海晏之功。除設海軍。難綏海道。惟是沿海之省分。支絀難籌。各口之海關。撥提不足。山海關難贏車利。未可挪移。津海關縱獲囊豐。也難報効。有如航海失渡。幾同大海撈針。是以遣蹈東海之魯仲連。逕趨水府。問水程之夏德海。穴謁晶宫。懇　海底之珠。都助海軍之費。如蒙允納。當奏旌一品之榮。銜倘或抗違。須顧閙八仙之慘劇。悟空之棒可畏。龜鑑勿。忘魏徵之劍猶存。龍頭保重。肅此敬達。順頌睡安。 
　　一海底神珍鐵。可充鐵甲槍砲之用。請向孫悟空借還。遣蝦兵蟹將。護送至漢陽。解交漢陽鐵廠驗收。 
　　一海中寳物正多。如海底珊瑚龍珠蚌珠等。多係無價之寳。請即報効。由　魚軍師呈交海軍處。每年以價值三四千萬爲度。不得缺欠。 
　　一海錯海味等。係貴處著名出。産俟海軍成立後。應每日繳交運糧艇以。足供軍之用爲度。惟不准軍員額外需。索致涉騷擾。 
　　一軍人須講衛生。使身體强壯。乃有尚武精神。請貴　於海錯外。并每年繳納海狗一百萬之數。以爲軍人滋補身體之用。 
　　一每年由貴處獵打海虎。分發宫女。組織成絨。　供軍人衣服之用。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行初選舉開票]  
[江蘇蘇屬（松江華婁）]  
　　本月初四日華婁初選舉開票華在府學明倫堂婁在縣學明倫堂張劉兩大令各蒞所監督兩縣均以實到人數除算華總數一千二百九十餘人實到八百九十五票廢票三十五張以二十九票爲合格婁總數一千六百十三人實到一千零九十四票以三十一票爲合格華合格者六人　雷奮（七十四）　周越（五十二）　謝荷鈞（四十八）　顧堃（四十）　周曰庠（三十四）　盛之驥（三十二）婁合格六人　周作孚（五十五）　朱繼常（五十）　馬超羣（四十八）　戴鳴鳳（四十五）　程福基（三十五）　杜炎（三十四）是日各票有字畫参差或不成字體及寫别號者華亭檢票時凡遇書寫别號者仍作有效論婁縣初將書寫别號者票除去後援華例將退列次數之張開圻張溥泉二人升入當選此外尚有二人升入惟姓名未詳或云其一爲林增鑑確否續報　又是日婁縣開票後會場議論蠭起有謂朱某前曾極力運動竟達上的其杜炎一名年未滿三十照章不得有被選舉權聞該縣士紳有即日起訴之說　又華亭次多數如下　顧烺奎　錢維桂　吳銘鐘　顧元昌　楊兆椿　陳鎔經　趙清望　顧　蓮　錢同夀　張廷傑　王運新　潘穀韶　朱文彬　楊春霖　吳前楣　金佐宸　潘光能　張樂韶 
　　現聞兩縣均定初七日各就原投票所重行投票初十日再行開票 
[又（松江上海）]  
　　上海初選監督李大令申蘇省諮議局籌辦處文云上海選舉事務遵於閏二月初一日分區投票城鄉十處計投票二千一百九十張以四十四除之得四九又四十四分之三折半應以二十五票爲滿額當選業將投票情形具文申報在案兹於初四日知縣親蒞學宫明倫堂遵章監視開票共得二十五票以上二十二員奉飭於初七日重行投票昨奉本府轉發前項票紙僅止二百九十張不敷應用應請補發一千張以資分發塡用理合備齊紙工洋三元專丁具文申請仰祈憲囊鑒核迅賜發給來丁領回實爲公便 
[又（松江金山）]  
　　松屬金山縣選舉人確定名册計六日七十六名應出當選人八名閏月初一日爲初選期全邑分三投票區共到四百八十人以滿三十票爲合格初四日在明倫堂開票合格者得四人　俞秉鈞（五十一票）　黄端履（五十一票）　高煌（三十九票）　陳貽芬（三十三票）　餘均不滿三十票照額尚缺四名即以次多數之　黄繼曾　沈嘉樹　葉秉常　彭元鼎　曹汝康　葉心嚴　倪廣心　高堪等八人開列名單定於閏月初七日重行投票 
[又（松江川沙）]  
　　川沙廳初選開票所即設在應署大堂初四日下午一時半開所首由監督陳司馬開筒驗票應選五人合格者三人陸家驥四十二票黄炎培四十票顧懿淵二十六票皆當選尚缺二名應以次多數十八票之陸炳麟包志澄十五票之張志鶴十三票之趙學詩重舉足額是日規則秩然觀者如堵咸推爲海濱未有之盛舉云 
[又（太倉嘉定）]  
　　嘉定初選舉於初四下午三點鐘開票完畢以二十三票爲當選兹將當選人姓名票數照錄如左 
　　戴思恭七十八票　顧瑞六十三票　夏曰琦五十三票　黄守孚四十九票　郁文燕四十一票　李汝恒四十票　許朝貴四十票　王周祚三十七票　李樹勳二十七票　沈祖同二十六票　陳清芬二十五票　以上十一人當選照額缺十三名定於初八日在原投票地方重行投票但下次所舉人姓名限於左列二十六人之内兹將姓名列左 
　　金文翰　陳慶容　童以謙　錢江　陸錦林　周傳詔　黄世祚陳乃鈞　嚴㻬　陳鎬　徐懋勳　夏曰琖　李汝堃　張世雄　錢昆裕　葛以浩　高蓉第　錢履奎　徐曰珍　錢元轍　沈麟　甘祖洽　張寳煥　潘元善　黄增禧　俞慕賢 
[又（常州武陽）]  
　　武陽初選舉遵章於初四日開票武進仍以府學明倫堂爲開票所十七票爲當選應選三十二人合格者十六人　陳書年　惲用康　于定一　薜英　蔣勳　沈紹元　曹炳　傅遴　趙煊　朱溥恩　章可欽　張子良　奚臻　陶汝器　蔣馳譽　卜學淵　陽湖仍以縣學爲開票所十三票爲當選應選二十八人合格者十五人　孟昭常　錢振　黄迥　姚大椿　沈世鈺　孫其人　莊殿華　莊鍾蔭　戴彬　惲祖祁　唐際盛　馮希賢　趙衡　高景憲　叚鴻謨　當時開出次票武進三十二人陽湖二十八人准於初七日重行選舉 
　　按此次當選者以鄉董爲多數陽湖次票中最少者五票計有九人應用抽籤法除去三人而九人之中六人居鄉多係鄉董三人居城爲陸爾奎孟森楊敏當由初選監督陳令仲陶親自掣籤適將居城之陸孟楊三人抽去亦可謂會逢其適矣 
[又（常州錫金）]  
　　無錫應選二十九人以二十五票當選計當選者十四人金匱應選三十人以二十一票當選計當選者十五人兩縣各須補選十五人照章將次多數加倍列名補選時投票專以次多數列名人爲限兹將當選及次多數姓名錄左 
　　無錫　賈桐珪一二三　汪本絡一零三　温榮鑣六四　孫鳴圻五二　葉芬四五　高瑩四二　袁宗沂四二　孫靖圻三六　薜永銘三五　陸紹雲三四　唐汝文三二　孫覲墀三十　胡麗榮二八　蔣士松二五　次多數　秦瑞玠　薜翼運　蔡文森　華文川　華申祺　蔣士榮　王鏡藻　侯鴻鑑　周廷弼　孫肇圻　朱炳麟　王維坪　吳起鳳　錢應運　薜葆沅　薜葆銓　榮宗銓　陳煥章　倪家鳳　陳國章　陸夀禧　陶汝中　孫鍾偉　胡啟迪　周渭 
 
 

Page 19

 
 
　周錫縉　魏廷經　陸瑋　吳讓　王光炎 
　　金匱　俞霖五一　裘廷梁四一　徐葆樹三九　沈祖約三八　李應祥三五　顧寳鈺三四　須敏珍三三　華錫琦二七　張鑑二六　顧寳琛二五　陳保齡二五　陳國興二四　顧鳴岡二四　華鴻模二四　章曜二一　次多數　孫思贊　華文匯　俞復　華振　華堂　蔡文鑫　唐渠鎭　華秉鈞　錢晋康　朱正元　陳紹本　蔡學煇　華宗善　顧紹可　鄒文雄　劉贊南　蘇商鼎　張濟時　嚴金清　諸宗源　楊楨　翁錫夀　過錫昌　浦靜波　過鍾唐　程述　過秉圭　强世康　畢鴻模　過志績 
專件 
[上海諮議局調查事務所復商團公會函]  
　　（上略）惟姜昌祺等二十人確係編繕遺漏敝所應任其咎但此項遺漏錯誤照章須於宣示期内呈請更正弊所接奉縣尊告示補入者曾有九人業經刋布現奉到尊函已在名册確定兩旬之後若由敝所備文請補勢必以逾限駁復若不先請擅自添入投票簿内將來人數不符致碍選舉全局敝所更不敢擔此重咎惟念貴會會員熱心公益成績昭著且深知寳貴公權尤堪敬佩倘得由台端逕達省籌辦處電飭特别補入則敝所實深忻幸也 
[商團公會復函]  
　　頃奉大札并附單照悉所云補入名册一節貴所以格於時日未便逕行惟敝會開單在調查之初抄送前來孰意逮至發表率行漏去敝會同人初以名單早經送入當照塡註册貴所又未經將表册送下俾此間復查是以早未覺察亦以深信貴所辦事之縝密也及各會友由他處閱得表册始尚以爲偶一遺忘至縣示印張發出後始確信爲貴所於敝會抄送之名單盡行删去於是競行投函弟處爭來詰問此二十日之會所由來也兹繹來單所抄如顧錫祺等雖經塡或而於公益一項缺焉未載至何玉良等又抺去公益而以資産不合格删去照章公益一項原無省界資産之分若照來函所云則力辦公益而資産或不及格者將屏而不錄乎想貴所長必不以爲平允也至於姜昌祺等又盡行漏去在貴所雖初無成見而自局外視之鮮有不疑其别有見解者何以於敝會之名單竟一槪不經意耶敝會同人以是詰弟等弟等雖深知貴所目下跼促補行之難然亦無從覓一詞以解釋羣疑焉繼思貴所爲地方紳士所組成雖受成於行政長官而彰幽拾遺本爲貴所之責當民權萌孽之初苟爲地方上應爭者尤必力任請命也照來函所云知貴所實已公認敝會爲地方公益之一矣則應請於顧錫祺等已塡名者名下加註公益字樣於何玉良等未塡名者查照公益項下補入至遺漏編入一項更應由貴所聲明緣由專電詳請方不負辦理提倡之實即或請之不獲萬不得已應請將遺漏情由宣示存册俟下届補入似此辦法較爲正當即弟於此亦可將貴所辦法對於敝會同人宣慰竊以鄙人等與貴所諸君生同里閈若照來函以駁復爲諉以由弟等逕達省籌辦處爲說是貴所之不肯爲敝會力非不能爲弊會力也弟等同在一地方均爲公益而責任所歸各有攸寄與其由敝處赴省訴理何若由貴所自行檢舉請補之爲愈乎君子之過何傷盛德公益所在若須弟等附名所不敢辭肅復 
本埠新聞 
[調查種烟地畝稅則]  
　　滬道禀江督電　禁烟會議員詢及中國種植罌粟地畆稅則較五穀孰輕孰重如烟稅重於穀稅究增若干查所指烟穀畆稅似指内地錢漕而言現徐州及滇黔川陜等省地畆有無因種罌粟加重錢漕之事按畝比較得增若干擬請分電調查飭知以備答復 
　　江督復電　頃接次帥電川省地畆不論種穀種烟所完錢糧均係一律並無加徵又徐州各屬並無因種罌粟按畆加重錢漕之事向收土稅亦非按畆加徵望轉告會員 
[騙子與總會聯絡]  
　　清鄉公所調查委員李來臣控著名賭棍葉新寅行祥雲等局騙一案昨日由廨復訊李供被葉任誘至廣西路小花園華英總會内騙去洋一千四百二十元請追葉等延律師到堂辯護中西官以葉係道憲訪拿要犯未便從輕發落判押西牢四月期滿解堂再送道轅核奪惟查任當時並不在内姑寛斥釋一面諭探查明該總會主禀候傳訊並飭緝拿在逃之同黨王某等解辦 
[查獲私鑄銅圓續誌]  
　　美租界漢璧禮路任阿四銅作私鑄銅圓已誌昨報昨晨由探將任鑫鏞任阿四任葛氏陳阿發李靜香解至公共公廨先據包探楊連生禀稱光緒三十三年有紹興人俞鑑波俞桂方父子與沈國金任維鎬等私鑄銅元由公堂訊實判俞父子各押西牢六年沈任各押三年請爲查案嚴辦中西官判任等五人分别還押機器暫存捕房候下禮拜三訊明核辦 
[滬道提訊元源莊倒欠案]  
　　滬道蔡觀察昨日傳諭本縣李大令飭將元源莊主沈上之倒欠一案應訊人證於初六日已刻解轅由本道親提訊問所有值堂傳招紅禁人等届時隨堂伺候毋得遲誤 
[日領催緝贓盜]  
　　日商吉隆洋行去年因有貨洋二千元交於船户張金茂寄送南橋購買花衣嗣因該船駛至華涇港地方被匪搶刦當由日本領事函請滬道飭緝在案兹因日久仍未破獲又經該日商稟由日領永瀧君照會滬道札行地方官從速查緝 
[考驗預備巡士]  
　　總工程局警務長前與局董商明添招預備班巡士三十名以本月朔起報名至初五日爲止取齊考試已紀前報兹報名者共有百餘人即於初六日爲始著投報者齊集警務處聽候警務長親自考試三天以定去取惟錄取後仍須覓具的實商家保戳送局存案然後練習警章遣派站崗 
[醫界會議處遷移]  
　　上海醫學研究所前在英租界積福里設立會議處今因該處房屋狹窄遷至六馬路仁濟堂内仍於每月初十二十晚七時會集研究 
 
 

Page 20

 
 
[城内]  
[牽涉革保]  
　　吳沈氏前在縣署控告方沈氏佔奪方正大草貨店産業經李大令提訊交保出外邀人商勸在案兹方沈氏具禀道署自訴寃誣並　鄰居各店吳祥泰丁大昌陳同椿謝順興協泰祥丁萬興等環禀伸訴吳沈氏之誣告並牽涉已革七舖地甲園地長春帮同詐擾蔡觀察閱禀後即批飭上海縣將此案原被及聯名環禀之各店主一併提案訊明詳辦李大令遵即飭差將一干人証提齊解訊昨由該差稟復稱吳祥泰店主吳瀛業於去冬病故謝順興協泰祥兩店主長現均出門辦貨今將原被及丁大昌陳同椿丁萬興三店主及園地長春遵諭提案李大令諭飭看管候訊 
[夫婦爭閙]  
　　蘇省鉄路彈壓委員兼裁判官朱益增前晚函送崇明船户喬郎及松江婦人翁戴氏到縣云翁戴氏本係烟妓喬郎娶之爲婦今已一年現忽反目在鉄路車站爭閙拘局審訊已將喬郎判責四百板該氏供稱被喬郎攫去衣服爲此送案等語李大令諭飭值日差收管候訊 
[道批三則]  
　　公共租界會審官禀批禀悉現經函准會商轉諭源利繳到票銀一萬兩仰即諭飭韓孫氏迅將沈張兩姓租地合同契摺並楊慶和小議據等件刻日親身呈道當堂具領銀票完案來往函隨批抄發并即查照此繳　商人金振泉票批此案准下禮拜日早堂由本道親提訊斷着即遵照届時來轅聽候質訊毋違　商人張有恒禀批該商等有無受虧自當一併據實陳明何容緩禀着即明白禀奪毋稍合混 
[官事]  
　　京沽海運局會辦江蘇補用直隸州知州陳龍昌　蘇省巡防隊飛划第三營右哨哨官補用都用張春林昨日到道禀見 
[南市]  
[定期開操]  
　　商團公會定於閏二月初七晨開操以後延長時間每星期六點半起至十點鐘止每月内三期操演一期打靶惟須三期全到方得打靶或有一期不到者即不得偕往昨該會已通告各會友早爲預備凡未領槍枝者亦先期補領 
[查禁淫詞]  
　　南區長前因訪悉聖賢橋南堍合和軒茶肆開唱淫書有干例禁當飭地甲往傳嗣據該店主楊連生自言改唱白蛇傳故未傳案兹區長查得該店於每日午後先唱白蛇傳接唱玉蜻蜓淫書並有派人望風倩事業已派令巡員密往查拿矣 
[船户送縣]  
　　恒興洋貨店前控脚划船户戴八金積欠貨洋一千餘元並由同業正昌順附控欠洋二百四十八元由工程局訊據供稱去年在嘉善縣境遇盜行刦判令押限交保候查在案兹在押日久無人具保昨由恒興執事許春瑜扭伊兄戴七金到局孫裁判因此事七金並未干涉遂即釋出一面備文將戴八金送縣訊理 
[逐年拔還]  
　　已閉肇隆猪行主倪秋露扭北市肉莊主周桂泉至工程局請追欠洋四百八十餘元經孫明府訊據供稱前將票據抵洋一百元餘以會欵作抵倪供伊已得會仍置不理判周交保每年拔還洋一百元具結存查 
[閘北]  
[嚴懲巡士]  
　　巡士惠廣良因犯賭案業已斥革昨由四路一區解送總局經孫裁判訊明屬實判押悔過室一月期滿勒令回籍 
[盜案送縣]  
今正二十六夜搶刦浦東某洋棧夥鍾福堂家衣物之周四徐正元苗長餘等由浦東二路分局解送總局昨經孫裁判提訊周徐供由樊章爲首起意苗供悞被拘拿判一併移送上海縣訊辦 
[僅押一年]  
　　盜棺賊王雨堂王阿根由四路分局解送總局昨經孫裁判訊明判發改過局一年 
[英租界]  
[是否匪黨]  
　　李余山侯俊及張少卿因在租界扭毆由捕查見一併拘押昨解公堂請究李供在飛划營當兵張少卿即吳少卿在川沙地方通同梟匪專以擄人勤贖搶孀逼醮販賣私鹽爲事曾奉江督札飭川沙廳移知曾哨官查拿小的與張遇見向之詰問被捕一併拘入捕房轉解憲案求察訊之張少卿供並不爲匪判一併還押候查明再訊 
[人証未齊]  
　　顧文彬控葉桂章騙吞田單昨經公堂會訊葉供此事係錢海生錢萬祥等所爲現錢等在川沙南滙兩處求察判葉押候移提人証到案再訊 
[圖姦寡嫂]  
　　楊樹浦寡婦王張氏昨至公堂控稱夫弟王掌坤圖姦不遂肆行兇毆請爲究辦中西官諭飭補禀控究 
[調戲行兇]  
　　絲廠女工朱阿寳控無賴陸松全調戲不遂打失金環昨晨由探將陸解廨訊明屬實判陸枷號一禮拜示衆 
[留養幼妓]  
　　濟良所昨解違章幼妓王金寳王妹妹到廨請示判一併留濟良所候核 
[曾否紏搶]  
　　流氓張立甫紏黨搶取周雲甫木作場内洋松由探拿獲昨解公堂復訊原告延郝門律師代表請究訊之張阿堅不承認判押滿十天仍飭緝拿同黨解辦 
[案須對質]  
　　前美副領事白葆羅君控祥森火柴公司經理洪益三佔地一案昨日午後由廨會訊原告律師聲稱白君因有小恙是以未到由本律師代表請究被告亦延律師到堂謂此案須原告親自到堂質訊中西官會商之下判洪退去候原告病愈再訊 
[欲罷不能]  
　　英商華章造紙公司控林俊耀舒海潮不理貨銀昨日午後由廨會訊原告延愛律師到案請追林等延穆律師聲稱此項生意係原告用人劉炳章一再兜攬是以交易所有貨銀均交劉手現林舒不願再與交易劉以訂有合同不允更改此案須傳劉到堂質証始可明白中西官以人証未齊判林等仍交原保候明日午後再訊 
[弔查細帳]  
　　長泰木作主李繼塘偕保人裘明甫控顧兆祥不付造價一案前晚由廨提訊李顧請追造價洋九百餘元訊之顧供該作頭因半途抛工是以另雇他人接造照帳核算並無造價可領求察判兩造各邀公正人估計並開明細帳呈案候核 
[自願繳還]  
　　姚學文控俞竹亭捲吞資本一案前晚由廨集訊姚供與俞股開衆源魚行被吞資本逃往漢口今已提案請追詰之俞供認屬實判押候繳銀再核 
[來函更正]  
　　啓者今閱貴報公堂案内載敝廠管車人楊福生將打盆女工燙傷頭面經公堂判給傷費一則查敝廠並無此事亦無楊姓其人想係傳聞失實請即更正　乾康絲廠啓 
[美租界]  
[葬身魚腹]  
　　前晚有一西人二華人同乘杉板船至日領事署碼頭上岸詎三人立足未穩同墜浦江盡行溺斃屍身尚未撈獲 
[索酬過奢]  
　　李顧氏遺失田單等物由沈關關拾獲向氏索酬洋數十元該氏不允互相口角由探將沈拘入捕房押候查辦 
[請緝逃妻]  
　　趙金桂昨至捕房訴稱其妻李氏前晚逃走請爲查緝捕頭准之 
[法租界]  
[火案待查]  
　　永安街泰豐海味行失愼一案昨由捕房將棧主胡福元司帳王德祥跑街出店方雨香范阿順等解廨訊究胡供商人家眷住在棧房後面是晚忽聞外面人聲鼎沸及喊醒各夥火已上熾莫可施救實不知火從何來棧中連生財共保火險銀五萬三千兩質之餘人供詞相同判一併交保候查明核辦 
[不認同黨]  
　　捕房拘獲行竊立大輪船銀洋七十元之王鴻由收押在案昨又將同黨楊德生陳秋生楊文彬董周氏　在英界某客棧内提獲解廨氏稱來申尋兄在船與王遇見並非被拐楊供現已改過因向王索欠被拘陳楊同供在船與王會面同住一處並非同黨判王枷一月押三月楊德生亦押一月陳秋生楊文彬逐出租界周氏給川資一元着令回籍 
[仍須罰洋]  
　　松鶴樓茶館主董阿慶因演唱花鼓淫詞經公堂判罰洋三百元又因冐掛洋商牌號判押捕房一月業已滿押昨日解案董求從寛免罰問官不准判人銀並保限一月措交如違押追 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（二十八）]  
　　第五回　巡捕房包松濤吃虧　一家春施雨田請客 
　　包松濤發了烟癮。懶得講話。只對他點一點頭。車夫又道。我們做生意。規規矩矩。講明白了價錢。是不能少的。包松濤聽了。心上更覺生氣。大聲說道。那個要少你的錢。你中要給我快些跑就是了。那車夫聽了。一面拉起車子。一面口中還咕咕噥噥的道。我的車子說快勿快說慢也勿算。慢要赶馬車。是赶不上的。包松濤聽了這許多囉囉囌囌的話急得滿心火發道。走罷走罷。不用多講了。那車夫聽了。方才拉起車子。慢慢的跑老巡捕房到鼎陞棧本來不多一點路兒。他却拉着車子。直走出黄浦灘。兜轉大馬路去。又從石路口倒兜轉來。轉了一個大大的圈子。方才到鼎陞棧門口停下。包松濤連忙在身邊摸了一個四開。交給車夫。自已勉勉强强的扒下車來。一步一步的挨上樓去　剛剛走到自已房間門首。忽然那東洋車夫又從樓下直赶上來　手内拿着一個四開。遞在包松濤手内。口中說道。先生。請你換一個好的。我們拉東洋車的。推扳勿起。包松濤聽了。急得火星直冒。急急的又在袋内摸出一個四開。望地下一摜道拿去拿去一面開了房門。趕進房去。忙忙的點起烟燈。横下去。一連吃了十幾口。吃得滿屋子内烟霧氲氲。連環不斷。那一縷一縷的白烟。直噴到門外來。包松濤直到這個時候。方才透過一口氣來。頭上的冷汗也收了。眼眶裡頭。的眼涙鼻子裡頭的鼻涕。也都没有了。坐起身來。就覺得精神抖擻。想着剛才的事情。自已終究有些不信。暗想我明明看見上等人坐的上等車子。下等人坐的下等車子怎麽我就坐不着上等車子呢。想起來。畢竟還是他們欺生。想着。便呌茶房出去雇一輛上等車子。講明白送到銀行。茶房聽了。便對他說道。我們棧裡有自已的包車。你坐了包車去好不好。 
國外新聞 
[日本國會閉會]  
　　初四日東京電云日本國會已於今日閉會政府提議各案俱已通過 
[巴黎罷工餘聞]  
　　初四日倫敦電云巴黎電稱法政府已與郵電罷工人切實訂定契約 
[英外務部大臣宣言]  
　　初四日倫敦電云英皇出游外國外務部大臣並不隨行政界頗有非議外務部大臣葛雷近在下議院答稱英皇自有特别能力以吾人之嘉意傳達其所游之國若於外交上施行此事轉使價值有損云 
[英海軍大將之言論]  
　　初四日倫敦電云海軍大將貝萊斯福致書斯丹達報謂海軍情形關係重要彼必需時精籌其辦事方策云 
[美員評議稅則議案]  
　　初四日華盛頓電云美國下議院民政黨首領克拉克君近在國會演說謂裴萊君所呈修改稅則各欵殊欠斟酌 
[美總統主徵入欵稅]  
　　初四日鈕約電云塔孚脫總統現贊助入欵稅議案據稱此事爲本年入稅上之要舉 
[美國稱美探險家]  
　　初五日鈕約電云英國歇克爾登大尉南氷洋探險之成績美國各處無不稱美 
[近東大變局百二十一誌]  
　　初四日倫敦電云英國調停奥國交涉之舉迄今未成目下仍在磋商大局顯已轉危　同日柏靈電云各國擬止奥塞戰務之交涉目下仍在協議俄國主見現漸與德國相似奥政府於星期六日前　致有所舉動塞國太子已失繼祚之權利現已離去塞京伯爾格萊特聞酷御屬下之故 
[德國海軍預算案通過]  
　　初四日柏靈電云德國海軍預算案已在議院通過並無辯駁此實德國歷來未有之創舉 
[德國政界近事]  
　　初四日柏靈電云德國議院保守黨與自由黨近因議事起有誤會外間遂有解散勃洛克黨及首相辭職之謠旋經詳查始知俱屬子虚 
[俄簡大西洋海軍統領]  
　　初四日栢靈電云俄海軍少將宇斯平司其已簡爲俄國大西洋海軍司令官 
[日俄戰役之尾聲]  
　　初五日倫敦電云聖彼德堡電稱俄國高等捕虜品裁判所已將一千九百零五年日俄戰時擊沉召太托斯汔船一案判定允賠日本天鹽公司羅卜三萬九千以下之數 
來件 
[敬告學界同胞（續）] [  （靖湖鄭誠元稿）]  
　　其尤可異者祖庚每對人言以僕之此舉謂爲私自挾嫌以僕之請廳尊蒞鎭爲挾官勢以凌人而廳尊之出此示諭謂僕曾先醉以酒而後與之密商夫出此荒誕之言以肆具含血噴人之伎倆其心誠不可問矣不怨乃倒恩良亦僕之同族僕果何嫌之可挾耶况客臘僕將返里曾往蘇垣晤其兄　恩良之兄恩富在蘇藩署學幕）託其致函相勸冀其勿爲迷信所誤則僕之心事固可大白於天下私心挾嫌云乎哉殆以小人之心度人耳即僕之請廳尊來鎭誠恐無適宜之教室有妨青年求學之目的明知雲深堂爲適合又不欲以私意决之然獨斷不可遷延亦不可故必集鎭中父老速爲一决則事出至公衆意所願庶辦理無棘手之虞也挾官凌人云乎哉殆以猘犬之口噬人耳且廳尊之來鎭先蒞雲深堂時恩良方往鎭夏拜年（鎭夏距甪里約十餘里）及廳尊自雲深堂出乃蒞僕處試思際此新正官長來此出肴饌以欵待亦情理之常也果何以不倫之語相誣耶且是日席間甪頭司張學務總董戚蒞焉七八九　之父老亦蒞焉醉後密議云乎哉殆以虎狼之心毒人耳更有進者雲深堂中昔某君可設私塾七八年今羅公獨不可設小學一所其可怪者一雲深堂之改設小學有甪里士紳十八人之許可而彼竟以一人反對之顯背法理而不知諒其可怪者二現彼自設求賢小學强迫羅公助洋百元之外分第七區學額之半並校具之爲與之豈有已將開辦一學校而强欲攘取他校之學額及資産以破壞其成立乎其可怪者三又彼見第七區小學已立案乃將規劃未定之求賢學堂亦虚上稟於學憲立案而不由勸學所報告教育會循次以詳上憲抑將藉上之勢以凌下乎其可怪者四嗚呼祖庚前後之所爲其用心果何如吾不必言之吾猶聞人道其咎羅公之言曰（甪里子弟其蠢若牛只宜耕田不宜讀書君之興學誠如諺云木樨花喂牛也）讀者苟味此言則知其設立求賢學堂之徽旨焉 
 
 

Page 27

 
 
   
 
 

Page 28

 
 
   
 
