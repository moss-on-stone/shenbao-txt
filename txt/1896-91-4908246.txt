# 1896 - 91 - 4908246

 

Page 1

 
 
[中日戰輯出售] [  三馬路申昌書室啓]  
　　是書爲東莞王煜初先生所輯縷紀中日戰事自同治癸酉韓日齟齬以迄去歲李傅相在馬關定約原原本本洽見殫聞而唐薇卿民主扼守臺灣改稱伯理璽天德諸事亦附見焉外有水陸戰圖春秋地圖十八省圖地毬圖臺灣圖六幅界畫明細五色相宣刻已印釘告成毎部實價洋一元二角諸君子有留心時事者請惠臨選購可也 
[珍物待購] [  申報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寶旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅天青縀馬褂料一件 
[論齊家之道不徒以能忍爲貴]  
　　慨自世風不古天性日漓利欲之蔽漸深愛敬之良愈汨歴觀報章所載或變故生於骨肉或釁隙赶於家庭或以同氣而相殘或以連枝而搆訟語同習見事不勝書甚至如十六日申報所記沙渚春禽一則之第四條有子旣路死而父臨其屍草草成殮其心若漠然者雖其子不肖固自有以取之然其父之心腸抑何同於鐵石也客有素善詼諧者因閱此事猝然問曰昔張公藝九世同居唐太宗問其齊家之道公藝書百忍字以進若此父者殆亦能忍矣乎執筆人語之曰否否考尙書云必有忍其乃有濟孔子云小不忍則亂大謀朱子集註謂小不忍如婦人之仁匹夫之勇皆是由此觀之忍字實有二義夫智仁勇爲三達德豈有人而可以不仁可以無勇者特恐仁非所當仁或以姑息而養奸則仁而近於婦人勇非所當勇或以躁妄而僨事則勇而等於匹夫於惻然動念之頃存其心而使不摇是謂忍性於勃然晨遏之時制其心而使不亂是謂忍氣其用剛與用柔不同而其爲强忍也則司知小不忍之爲小仁小勇卽可知能忍者爲大仁大勇自來齊家之道不患不忍性特患不忍氣張公藝之百忍或者專指忍氣而言若此路死者之父絶父子之恩斷天親之愛其爲人固大不仁矣顧平日失教其子病正由於小仁是他人之持家患不忍氣而此人之處家患不忍性惟小不忍以至於大忍豈得以公藝之言爲藉口乎若夫忍氣云者亦非一於忍而已也大率家庭之氣不外二端或詬誶起於耰鋤或讒間生於婢妾能忍氣者可使大事化爲小事小事化爲無事然此僅疏其流而未清其源設也人以横逆干我而我僅以大度容之彼不生其感愧而反以我爲易與矣人以虚誣嘗我而我僅以摸棱處之彼不覺其懾服而反以我爲不明矣極乎其弊卽魯之相忍爲國但圖苟安目前初非正本清源之道彼張公藝之所謂忍者或於小事則然耳否則忍於一時而必思所以善其後忍以定變而必思所以守其常要之齊家之道必如大學所云而後可大學者孔氏之遺書也其言曰古之欲明明德於天下者先治其國欲治其國者先齊其家欲齊其家者先修其身欲修其身者先正其心欲正其心者先誠其意欲誠其意者先致其知致知在格物物者何身以外之家國天下有形之物也身以内之心意無形之物也有形之物宜辨其是非以分去取無形之物宜辨其邪正以定從違辨之奈何其道在格格之爲訓古有七十二家格字从木从各證以孟子所云格君心之非要以辨别區分之義爲近内之在心與意格其似正而邪似邪而正邪正分而正不涉於邪矣外之在家國天下格其似是而非似非而是是非分而非不淆夫是矣所謂物格而后知致知致而后意誠意誠而后心正心正而后身修身修而后家齊也由斯以譚齊家之道自有其本而豈一忍字所可賅哉若孟子所云人皆有所不忍逹之於其所忍又云先王有不忍人之心始有不忍人之政是皆以忍字爲痛戒而又云所以動心忍性增益其所不能則卽孔子小不忍亂大謀之說也末俗好勇鬥狠以忍字藥之固是守身保家之上策而於儒者之道則或未盡然兹因客問沙市之事而推論及之若夫格致之學今世所尙姑畜餘義以待重申 
[諭旨恭錄]  
　　二月十四日奉上諭國子監司業瑞洵奏各衙門保送滿洲御史請仿照漢御史一體考試一摺著吏部議奏欽此 
[本館接奉電音]  
　　昨日午後京師飛電傳來旨一道敬謹譯登○二月二十日内閣抄奉旨江南織造仍著常山接管欽此 
[旗幟生輝]  
　　西字報云美利堅國所用國旗向繪星像毎增一屬地卽加一星今又得尤太一州爰擇於本年六月起在旗上加繪一星合計四十五星前者旗長五尺闊七尺今則改爲長四尺四寸闊五尺六寸 
[椒聊繁衍]  
　　西字報云天下皇族中子孫之多者當推英國爲首計英皇維多利臣生子九人現存七人孫四十一人現存三十三人曾孫二十三人皆健在其長者已一十七歲爲夫愛獨矮女王他日再生子卽爲皇之元孫矣豈非世界中莫與比倫之盛事歟 
[蜀督文告]  
　　四川總督部堂鹿示爲正雜各員舉行課吏事照得仕途壅滯至今而已極不有以考察而策勵之人才何由興庸劣何由振乎今之筮仕者曰科第曰保舉曰捐納曰廕卹文章與經濟似合而實分吏治與軍功時殊而勢異至於輸粟入官以集資而倖進因官任子託餘蔭於先人其才具器識無從知也聖人云仕優則學學優則仕凡服官奉職者均宜講求實學非徒爲榮身肥家之計本部堂知宦途之無雜思有以考察之宦習泄沓思有以策勵之文員無論何途出身自直隷州同以下候補正佐雜職定於開印後舉課吏治按月分期考試榜示精通者列於優等酌予奬勵差委粗疎者刻期學習徐觀後效但期按毋時務經世之實事不務浮言不矜奇異因革損益各抒所知但能了然於手了然於心自不難了然於立政行事也時事多艱人才難得有治法尤賴有治人正雜各員出而問世民生國計早當究心異日視事一方正以藉資展布也本部堂實有厚望焉先此通諭知之 
[吏部奏稿]  
　　吏部謹奏爲遵旨議奏事内閣鈔出奉上諭御史陳其璋奏吏部選補例章未盡畫一請詳加釐定及捐納到部續經中式進士人員保送京察扣俸年限請分别辦理各摺片著吏部議奏欽此欽遵鈔出到部臣等查原奏所陳各條或以京員員先捐後中論資深班次之不同或以應補比較日期補比較先後之不公或爲州縣服滿到省分别煩簡或爲復設教諭訓導疏通選班或爲教職變通舊制查臣部辦理選補事宜有例本例無例照章例章所無查照成案事無虚擬必求實證近年勞績捐納層見迭出今昔情形不同難保始終一致其間偏枯向隅之處亦在所不免如該御史所陳各節揆之例章成案詳加考覈有舊例本極周詳且奉行已久未便輕議更章者有例未備載成 
 
 

Page 2

 
 
案未恊應請再加釐訂者有国鼓勵捐輸礙難援照辦理者有補班遲滯可以比照疏通者有定例本優仍須申明舊例者按照所陳各條分别准駁謹繕清單恭候聖裁一資深先之班次未易更章也查原奏内稱捐納分部人員遇有留補選缺應按行走資格序補謂之資深班分部續中進士奉旨之本衙門員缺卽補者因有卽補字樣名曰資深先謂其由資深而得儘先也旣歸資深先一班其資深原班已斷自應按卽補奉旨之日先後序補乃吏部仍論行走日期是以已斷之班爲憑而中式後奉旨卽補之日竟置而不論查選班中有捐納一班續保儘先花樣謂之捐納先定例按儘先奉旨後擬選並不論從前捐納日期卽外官補班亦如此辦理而獨於資深先一班則不以卽補奉旨之日爲斷而論從前行走之資深中者早經頂補未經補缺而後此中式接踵而來設或論其資格均深於先中之不則先中而得卽補者永無補缺之期矣各等語查定例捐納分部續經中式進士奉旨以本衙門員缺卽補者祇准以本項選缺儘先補用不得奏補題缺又奏定章程内開候補人員續經中式進士奉旨以本衙門員缺補用應歸於資深先班内按其行走日期儘先補用一人不積資深班次之缺如行走日期相同再按其科分甲第名次序補等語今該御史請以捐納到部續中進士仍按中式後行走日期不計從前捐納到部日期并稱捐納一班續保儘先字樣卽論奉旨先後日期並不論從前捐納日期各節臣等查捐納到部人員學習三年期滿計其實在行走日期按班序補續經中式進士謂之資深先仍不離資深本班資深到班之前先用一人此項人員中式進士後始行食俸類皆資深俸淺若如該御史所奏僅較中式奏旨之先後不較捐納　部之資是其從前行走日期全不計算則在部當差有年一經中式反致前資盡棄俸淺者得缺轉先資深者得缺轉後揆之資深先名實殊不相符至謂捐納人員續得勞績卽論奉旨先後不論捐納日期查捐納一班不過按上兌卯次在部投供候選並無資勞可計與在部當差按資序補者廻不相同礙難比照辦理且此項人員但論中戒後奉旨之先後日期則中式後告假等各項中故均不計算科分輪到卽可序補其間流弊滋多不惟與例章不符且與補缺次第有碍是以屢經臣工條奏臣部皆恪守舊例均以碍難辦理議駁此次該御史所奏臣等再四酌核仍未便另議更章所請應勿庸議一小京官與應補留人員比較序補章程應行厘定也查原奏内稱小京官分部作爲主事例准題選統補故中式進士奉旨以本衙門員缺卽用遇有題缺卽行補用選缺輪用資深時亦准先補較之僅補選缺續中進士歸於資深先者多佔一題缺是以補缺甚易其實亦祇題選統補之資深先也乃吏部前次條例將此項題選統補續中進士之員與曾經補缺服滿奏留人員比較先後補用查宗人府主事等項由京察一等調部者遇缺卽准先補若由二等調部者雖係曾補實缺仍先儘服滿奏留人員是同係曾補實缺尙無准其比較先後明文今以未經補缺之員反與曾經補缺者比較序補理旣不合例亦不平各等語臣等查此項人員如何序補例内本無明文惟查光緒九年成案内開准兵部片查本部候補主事曾樹椿於本年癸未科中式進士奉旨著以主事卽用欽此該員本係題選統補之員現在奉旨以主事卽用應如何序補之處查明咨覆以憑核辦等因當查曾樹椿四川拔貢由七品小京官三次期滿奏留候補主事本年癸未科中式進士五月初四日奉上諭著以主事卽用欽此該員原係題選統補之員中式進士以主事卽用遇有該部題選主事缺出卽行補用如有服滿奏留人員按其應得題選各缺以該員中式進士奉旨以主事卽用之日與服滿奏留奉旨日期比較先後補用如係同日先儘服滿奏留之員不積各項班次之缺片覆在案今據該御史奏稱以未經補缺之員反與曾補缺者比較序補例卽不平各等語臣等查凡曾任與候補人員選補本有區别照京察調部除一等人員先儘補用其二等調部者仍先儘服滿奏留之員原以此項人員本係實缺以禮去官服滿奏留後自應先儘補用如與小京官中式進士人員比較日期先後辦理似未允恊臣等公同商酌擬以嗣後服滿奏留人員除各項京察一等調部者遇缺先准補用如遇小京官中式進士人員勿庸比較奉旨日期先後序補卽先儘服滿奏留人員補用不積各項班次之缺如此略爲變更而服滿奏留人員不致有偏枯不平之患矣此稿未完 
[燕市餳簫]  
　　都門訪事人云客歲孫公園開設中外記聞報館被人指劾曾經封禁究辦刻悉此案已結撤去該館封條新正杪動工修補房屋聞不日將改設官書局歸總署兼轄并欽派孫燮臣侍郎家鼐管理其事云○鐵路行止都中人傳說不一然皆市并之談不足深信其見諸事實者如蘆溝橋附近處所購買地畝修蓋房屋揀拾石子開闢基址之類已屢登報兹又悉右安門外西南九里之管頭村左近之處有富商購地亦將修蓋棧房以備卸車馬頭之用該處地盡荒沙不生禾稼每歲收成柳條而外出産祇落花生一物地值基廉聞購地者毎畝價僅九兩較蘆溝橋減至數倍故購地造房者紛至沓來爭先恐後由是觀之則鐵路之興修在卽而無停止之說可無疑矣○前門内迤西半壁街某甲稅屋三椽設立弓房教習八旗子弟弓箭毎日功課畢諸生散歸甲獨居處頻年以來小有積蓄客冬有乙丙二人知甲充牣勾通一染上客往竊甲覺而呼梁上客斫曰刃甲猶喊呌不已乙等乃解弓絃勒甲而死慮其復甦更以兩釘貫甲雙手於炕檐之上攫其積金而去次日丐來乞食喊呌多時内無應者逡巡入屋見一人俯炕際疑其睡熟竊一弓而去至宣武門内小市售於打鼓人某正交易間適中鄰某走至瞥見丐售之弓識爲鄰人甲物因扭丐曁打鼓人同赴官廳廳官正在搜捕兇犯無緒之際遂禁打鼓人而刑拷丐者丐認竊弓是實不知害人事反覆究詰迄無確供一日某役在正陽門外遇一醉漢與人途語曰我害人得財花費何惜役聞言捉醉漢去一鞫立服并扳出乙丙到官蓋醉漢卽梁上人適自娼寮痛飲大醉歸途醉語微露眞情竟被官役聞而擒獲全案刻由刑部定案因情節慘重擬三人斬立决丐晉人擬遞解原籍交地方官管束已於二月初九日將乙等三人處死市曹矣天網恢恢疏而不漏寄言惡賊當以斯人爲鑑 
[銅梁山色]  
　　重慶采訪友人云正月初二日傍晚重慶地震已紀報章兹得上游來信悉此次地震由富順縣自流井起漸及資州内江降昌叙州以次震動房屋有倒坍者蓋自流井鹽廠甚多井中有火想由地火鼓動所致也○日本總領事珍田君帶同繙譯官楢原君僑寓何氏花園某日被賊將僕從所携衣物竊去若干嗣經坊捕拿獲正犯起出原贓正擬訊辦間賊乘差役偶不留心扭鎖逃去次日國大令提出差役嚴加懲責以戒其疎忽之愆○近有法國某日報館執筆人曁紳商二人從下游遊歴來渝暫寓眞原堂内將來擬順道赴滇以抵安南國境某日又有法國人十名由安南入滇繞至叙州府並聞法國總領事官哈叶君駐劄重慶不日亦可抵渝矣○重慶中營遊擊某游戎於新正病故遺缺經重慶鎭張鎭軍電清上憲札委孫遊戎署理已於本月初旬接印視事矣 
[漢上竹枝]  
　　據訪事人函稱湘省安化等屬所産之紅茶極形暢旺質色亦佳素爲西人所酷嗜歲例正月底四方茶販麕集漢皋料理一清遂盪舟直上爭攬頭盤利權今以錢價過昻携銀換錢吃虧太甚兼之鄂省禁錢出境而茶商需錢甚夥至是無法可施裹足不前日前有人禀懇省憲恩施格外准錢上行未知能邀批准否至鄂省産茶各地本大者觀望徘徊本小者拼股未遂所以入山舉辦者至今尙寥寥無幾也○安徽太平縣人在漢上開設鋪戸者多至一二百家據其會館中人云長幼男婦多至六七千名口昔年該館紳董曾就漢陽高朝左近購買荒地加築土垸以爲義塚俾旅死者得歸丙舍又立公堂一座爲掃墓人憇息之所兹因清明節近各以一甌麥飯千萬冥錢相拜於白楊衰草間魂兮有靈當亦共含笑於地下矣○客歲安徽人在漢鎭黄陂街開設匯川墨莊莊主詹某因欠被控在縣押追日前忽似瘋疾購火藥一包欲乘不備放火冀圖跳出火坑縣尊薛誠伯大令查悉此事提詹訊問詹承認不諱大令以其似魔似痴未加刑訊惟據情以瘋魔申詳省憲刻聞卽照此定案矣○漢鎭大碼頭一帶河岸崩塌經府憲逄子政太尊申詳撫憲撥欵興修其修法以巨船沈底飽儲鐵沙等物上加紅石層層累高外鑲木椿 
 
 

Page 3

 
 
藉資保障論者謂如此辦法甚善然而談何容易現在極力加工期於春水未生之前將基築固第恐轉瞬襄水又汨汨而來水底撈月無從著手奈何渺渺洪杞憂倍切 
[潯陽雜紀]  
　　九江采訪友人云本月十五日天未黎明九江關道誠果泉觀察率同江防同知曾葆農司馬府經歴黄藻濵叅軍親詣文昌宫武廟城隍廟拈香九江府尹西庚太守率同德化縣慶西垣明府典史熊雲峯少尉親詣文廟龍王廟拈香禮畢復至文昌宫宣講聖諭廣訓及御製勸善要言○學憲將次按臨士子先期雲集尹太守及曾司馬慶大令各出告示遍貼通衢大旨謂潯陽素稱名邦人才輩出士習端謹自應景仰前型值此多士雲集隨從甚衆愼勿結黨成羣遊蕩街市及租界等處滋生事端務宜砥礪廉隅束身自愛○德化係小他司巡檢陳雨農少尹占春經藩司檄令調署姑塘司巡檢遺缺以候補從九張叔膺少尹錫祜署理 
[五茸春雨]  
　　松江訪事人云松郡自驚蟄後半隂半晴天氣寒沍春分時節加以朔風凛冽積水成冰因此坦途皆成消路旣望之日雖晴光大放而天氣蒸悶地滑如油居民易重裘而衣薄棉猶覺異常燥熱延至次晨隂雲四合簷溜淙淙竟日滂沱大有建瓴之勢昔人所謂雨絲煙柳此情此景正是清明天氣第踏青人望天公早爲做美耳○茸城錢市毎洋一元僅兌換制錢九百及八百九十文不等府縣尊節奉憲札迭於客臘出示嚴禁不得任意抑勒當經諭令毎洋至少易足制錢九百六十文各錢業雖未必確遵憲諭尙不至抗違詎届臘尾年頭則居然漲至九百三十文及至近日則短之又短刻下他業毎洋一元尚可掉換九百惟錢鋪中偏較短十文奸商市儈壟斷居奇至今　官府示諭亦有江河日下之勢安得雷厲風行爲居民一平市價也耶○前任婁縣張筱蓉明府於新正初二日在原借黑橋張姓公署作古已錄報牘兹由其公子輩扶櫬回籍筮期本月十八日在署開喪本郡官紳無不親臨吊唁是日午後二下鐘卽排齊全副執事導以銜牌中有香亭影亭誥命亭魂轎主轎數座緇流羽士相輔而行絲竹嗷嘈泠泠入耳執紼而送者除同寅紳董外又有各圖耆民不下數十輩柩用三十二人舁之罩以緑哆囉呢道出西關各店鋪咸供設香案以伸敬送沿途路祭有五六起○金山縣境胥浦塘富室阮姓去秋被盜刦去物飾值至數萬金之多由縣移緝當經先後捕獲盜匪八名由劉大令訊明實供刻於本月中旬派差押解來松過府佐以營兵十六名已於十六日由砲船護解到郡城西關起岸行經普照寺東首宏臖酒館該盜犯强入館内大嚼一頓竟爾大醉差等恐罹不測急倩脚班十餘人半拖半拽逐出店門旋卽投入婁署請林明府騐明刑具將八犯分禁華婁兩監獄中亦慮遠思深之道也 
[滬上官塲紀事]  
　　本埠松海防同知劉乙笙司馬現奉上憲檄委調署川沙撫民同知定於本月廿五日交卸海防廳篆前日有本城邑廟内保嬰局及滬南商船會館董事王宗壽盛傳鑅吳錫奎張韋承陳鈺陳銓衛鍾俊沈嵩齡王錫正等製就匾額一方其文曰父母斯民德政牌四扇文曰敬爾在公愼乃有位仁育子民澤流申浦等句其匾恭置彩亭中備齊執事衣冠濟楚鼓吹恭送至署司馬迎入花廳謙讓良久而後受之禮也○新任松海防同知葉臨恭司馬定期本月廿五日接篆已列前報兹已發出紅諭擇吉廿五日寅時在敬業書院接印届時書吏人等一體謁見云云○本縣黄大令前往金陵謁見督憲劉峴帥面禀要公已誌前報兹經縣署探悉大令定於廿五日附輪返申届時整備迎接○昨日禮拜五係西國節期今日又係清明佳節明日又值補拜例須停訊故所有一應公堂案牘須俟二十四日卽禮拜一解案訊判云 
[示禁會景]  
　　本縣黄大令昨日出示禁止會景大旨謂爲查案示禁事案照定例毎逢令節致祭厲壇牒請城隍神出巡民間毎有增飾儀從迭經示令清道恭迎在案刻下又届出巡之期當此時事多艱自應力崇儉約不得踵事增華致多無益之費至執事馬匹亦宜緩轡徐行不得任情疾馳碰撞傷人爲此示仰在會諸色人等知悉如敢故違定予查辦計開隂皂隷解餉會逍遥傘大鑼班婦女扮犯沿途彈唱等名目一概禁止　海關道黄觀察亦札本縣主簿孫少尹以賽會時有等無恥婦女抺粉塗脂赭衣鐵練扮成女犯乘坐無帷小轎隨會遊行最壞風化飭差甲按叚巡查嚴禁以絶澆風 
[碰船肇禍]  
　　昨日天明時太古公司北京輪船由寗波至滬其時瑙門的輪船適開往長崎一來一往相遇於黄浦東畔不及避讓以致瑙門的將北京船之前面在邊碰壞北京急退至怡和洋行對面活碼頭旁碼頭亦因之受損瑙門的肇事後仍開駛出口北京則擱於淺處有見者謂碰壞處成一大洞其上鐵木欄杆皆已七零八落事後雇四五駁船將貨物駁出衆搭客亦爭先携行李上岸船中之水另以水龍戽去碰損之碼頭由捕頭派華英印諸巡捕照料聞信往觀者竟日絡繹不絶大約貨物運完後卽擬駒入船隖修治然日内適逢潮淺恐船身高擱一時不克遽出於險也　 
[恭祝神誕]  
　　本城邑廟香烟鼎盛甲於他處昨爲城隆神曁懿德夫人千秋雙慶内園點春堂洞啓重門任人遊玩假山高聳曲折盤旋春色宜人花香撲鼻牽裾聨寥似水如雲各會首舁冥屬四司至廟祝嘏並召清音數起分在各園奏唱戲劇雲璈仙樂響遏行雲而善男信女裝束而來焚香禱祝者殿庭上下竟無挿足處也巡防局委員誠恐有滋閙情事飭令勇甲梭巡彈壓是以安然無事云 
[少尉代騐]  
　　前日有鄉婦馬姚氏偕同胞弟姚品林投縣喊請騐傷已列前報兹因本縣黄大令前赴金陵公幹未回昨日午後署中請曲史蔡季卿省尉至縣署升坐花廳代訊馬姚氏供住居本邑西鄉耕種過度丈夫故民多年沈氏是夫弟婦比屋而居本月初九日小婦人隨一小孩偶至伊家織而見牀問有人驚慌而起視之乃素識之沈貢升送小洋十六角囑勿聲張沾婦人答云我係隻身此等瞹昧之事决不與聞亦不聲揚不受小洋而回不料小孩不知輕重說破機關沈貢升聞知挾恨糾合多人欲來報復小婦人聞悉之下立卽訴知新涇鎭董事沈子樵沈蓮生出塲勸散至十六日小婦人在田間割草馬沈氏弟沈再三走來撞見大喝曰爾誣害我胞姊揚人短處定不干休不由分說揮拳便毆至受重傷幸氏姑聞聲赶來勸解亦被拳足踢傷尙無大碍故未投案請騐姚品林供是馬姚氏胞弟因是女流小的偕來願作抱呈餘供相同少尉得供飭仵騐看姚氏額角頭面腰肋等處果有拳傷三處報明後少尉判令回去醫治應候本縣大老爺公回再行簽提訊明核辦 
[上海縣事]  
　　賭徒丁某在本邑東北鄉沈家港地方開塲矣賭昕夕喧騰不知官差爲何物前日經本縣縣役遵飭前往御枚兠捕一鼓成擒拿獲賭徒甲乙等十一人解至縣署禀明内署嚴爲看管候黄大令回署禀請訊辦 
[法界捕房紀事]  
　　昨日禮拜五爲捕房發落之期適因西節停公繙譯官祁君咨照讞員鄭大令所有各案俟下禮拜四會判○招商局行駛長江之江寛輪船抵埠時搭客某甲帶有顔料被賊竊去三十盒值洋銀二十圓并竊錢三千文當塲獲住人贓解送捕房請辦昨日克捕頭詰問之下命將原贓給甲領回賊則押候解送公堂訊究○跪灘賊某乙竊取杏仁十餘斤經失主某兩拘住送入捕房捕頭查悉緣由著將賊押候解送公堂請辦○菜市街某客棧租出棉被一條屢索不還昨日棧主某丁途遇租被人某戊立時扭住交某號巡捕拘送捕房捕頭著押候交出棉被始准開釋○八竊某已在洋涇浜某庚柴船上竊取稻草數捆經庚拘送捕房捕頭以事屬細微著將已械至十點鐘時開釋○某辛向某壬借得洋銀五十圓屢索不還前日辛欲附舟回籍被壬偵知扭入捕房請辦捕頭著將辛押候覓人保出限兩月内還清如無保人押候追繳 
[美界捕房紀事]  
　　虹口著名流氓王寶寶前曾犯案經捕頭加意訪拿旋遁往浦東高家行未久卽設檯聚賭地保向之驅逐竟被聚衆兇毆地保遂奔投上海縣署禀控黄大令准詞飭差往捕王復潛回滬上依舊身藏器械遇事生風旬日之間又犯數案誠流氓之魁首也事經捕 
 
 

Page 4

 
 
頭訪悉嚴飭各包探訪拿務獲重辦前晚王在蜜勒路清芬堂烟館開燈呼吸高談闊論意氣甚豪包探施奎江見之卽約同包探張阿五前往拘獲解入捕房○甲乙二又東人由原籍誘拐某氏婦來申僑居虹口互相姦宿旋復薦婦至元芳路第一百五十一號門牌温詶人某姓家傭工月得洋銀一圓歸甲乙輪流收用前日下午復往收取忽然爭奪遽爾揮拳事爲四百六十七號華捕所聞將甲乙及婦一併拘送捕房捕頭詢悉緣由令將婦釋出甲乙則押候解送英公堂請屠讞員訊究○日前寗波積竊某甲竊取閔行路第九號門牌某姓家洋韤二雙經事主控諸捕房前晚捕頭倩包探范進才將甲查獲押候解送公堂請辦○昨日午後甲乙二江北人在北河南路索錢以致互相毆鬥經一百十八號三道華捕拘送捕房捕頭見甲受有微傷卽行釋出乙則押候核辦○鄉人某甲家於虹口迤北薛家浜向當小工以餬其口近則學爲竊賊不復從事於扛挑前晚竊取華記路某姓家皮襖一襲經包探倪順泉查獲解入捕房捕頭令押候送請英讞員究辦○某號華捕徐阿心因犯賭禁押捕房四月邇者其母被二豎所擾勢甚阽危前晚其妻投捕房求釋捕頭不允未幾徐母溘然長逝昨晨徐妻復投捕房籲懇捕頭疑其詐也倩包探張阿五將徐帶出措洋銀五十圓爲質限三日内料理喪事畢仍還押所如不遵依除所質洋銀充公外再送公堂重究 
[善緣雙結]  
　　前日本館協振所承隠名氏助湖南振捐本月三十期匯票銀五百兩又埭溪繆山氏惠書云敝寓由日用節省紋銀十一兩以七錢八分申八錢合上海規元十二兩八錢三分七厘交本鎭全盛信局奉上祈察收彚解湖南災區散放聊表微忱專泐奉懇敬頌善安百益當夫七澤三湘哀鴻遍野呼庚呼癸籲告無門得二善士大發慈悲腰纏共解我知嗷嗷待哺者自必拜手而頌仁恩矣除掣付收照外書此以表敬忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨瑣事]  
　　女棍趙朱氏卽曹操阿大專在英界胡家宅一帶野鷄娼院等處評斷是非兹據吳縣凌邑尊移文來廨稱有婦人張陸氏控稱被陸阿順將伊女瑞林拐帶至滬由阿大等從中押娼等情謂將曹操阿大提移送往以憑訊核等情屠别駕准文之下立飭差將阿大提交官媒押候移解不料伊夫朱某年已花甲臥病不起忽於前晚身死嗣經親友據情具禀求請交保以介爲夫棺殮别駕准其覓的確可靠之人來案具保並飭保出時赶緊找尋瑞林到案俾得一同移送吳縣歸案○昨有潘子岩扭章炳文到廨控稱被角貨洋屢索無著是以扭案請追等情值日差據情入禀屠别駕飭令押候訊奪章求請交保出外候訊别駕准之○婦人毛張氏昨在途中與毛炳炳口角爭毆由一百十五號華捕拘送到廨值日差向問情由據言炳炳屢次無端尋釁刻在途中遇見又加辱駡心有不甘故扭住欲與評理幸有華捕到來拘住今旣到此是非曲直請老爺判斷可也炳炳則謂並無與氏爭閙之事當經人從中理勸兩造亦不願多事當卽具禀示銷矣○昨有無名瘋子一人在途吵鬧由三百三十號華捕扭入捕房捕頭飭轉送到廨值日差向問情由語無倫次當卽入禀屠别駕著驅逐出境○病民柳寶山沈阿才兩人僵臥通衢苦無棲身之所嗣由巡街華捕舁送到廨請爲安挿别駕著一併派差送入棲流公所留養 
 
 
 

Page 10

 
 
   
 
 

Page 11

 
 
[光緒二十二年二月十三日京報全錄]  
　　宫門抄○諭旨一道錄前○江撫德奏爲遵旨查明據實覆陳摺○二月十三日理藩院鑾儀衛光祿寺正白旗值日無引見○榮祿續假五日○正白漢奏派致祭明陵派出裕興○召見軍機○○頭品頂戴江西巡撫臣德壽跪奏爲遵旨查明據實覆陳恭摺仰祈聖鑒事竊臣承准軍機大臣字寄光緒二十一年十月二十一日奉上諭有人奏江西新淦縣知縣沈壽龍貪暴妄爲息借商欵勒派甚多批解不實復有因案索賄等情大庾縣知縣劉光煥貪酷異常盜刦重案不報不緝反將事主責押詐贓此外因案索賄不一而足蓮花廳同知崔祺昏縱貪虐信任官親家丁遇事訛詐致有逼斃人命等情又前代理鄱陽縣知縣鄭榜詔因交卸在卽私改案卷得贓二三萬金等語着德壽按照所叅各節確切查明據實具奏毋稍徇隠原片著鈔給閱看將此諭令知之等因欽此欽遵當卽分别遴委幹員改裝易服馳往各該縣按照所叅各節嚴密確查兹據委員南昌府通判閣賡良候補知縣王衣彝試用同知林祖炘確切查明先後開摺禀覆前來謹將查明情形爲我皇上縷晰陳之如原叅新淦縣知縣沈壽龍貪暴妄爲息借商欵府派祗五百兩沈壽龍藉端勒派城外王恒聚五百兩各行店九百餘兩一節查得王恒聚五厞兩係該前縣沈壽龍因徵收不旺解期緊迫向該王恒聚借銀墊解現已歸還實非息借商欵之項傳訊王恒聚所供亦屬相符其所叅之各行店九百餘兩徧查各處行店概不知情及查至縣城始據各行店言及息借商欵該行店概未攤派前縣沈壽龍在任時以錢糧急需墊解該處與縣往來之錢店又獨力難支遂由錢店概懇各行店合力借墊或幾十金或百餘金不等統計各行店所借約共八九百兩之譜沈壽龍卸任時仍交錢店按欵還清並未短少所叅九百餘兩之數殆指此項其實並非息借商欵又所叅委員勒派永泰三湖等處八百餘兩此外各典鋪五百三百兩不等統計四千餘兩僅批解一千五百兩餘均入已一節查此欵尤多轉折當去年籌款緊急府派息借商欵實二千兩並非五百兩隨後又札飭勸辦籌防新捐責以多多益善此刻各處勸捐久成弩末本非易易沈壽龍以息借緊急尙屬易辦派員派紳分途勸借事誠有之維時隨借隨解祗期增多亦未計及成數及奉首府函諭息借商欵停辦除借縣城鼎新典卽敦善堂三百兩三湖寶豐典五百兩源茂義成兩店共一百兩恒昌合興記共一百兩禾埠寶聚昌典五百兩共一千五是兩已作息借商款先後批解外其餘允借之欵或銀或票合計仍復不少沈壽龍以息借商欵已停而派勸之捐仍急一時難以勸辦卽商之前作息借尙未報解各戸有願報者立給藩司印發收票按照銀數准其請奬一轉移間允借各欵又多改爲捐欵者如永泰三湖堆背禾埠各圩皆有之共勸捐銀九百五十兩已於門五月批解到庫皆係自願并非勸捐原叅謂委員勒派八百餘兩或卽指此今查原叅所指息借商欵各數均大略相同卽解一千五百兩亦與解案相合但其時或沈壽龍借墊錢糧或作息借商欵或先作息借後又改爲捐欵同時舉辦局外人無從分辨然借墊已還息借商欵已解捐欵亦非勒派此外又無别項欵目所叅除解一千五百兩餘均入已之處自是傳聞之悞又原叅謂黄秉彝控監生皮品華一案該縣拘皮品華黄聶氏各詐贓數百兩勒兩造具結完案廪生胡懋修董蘭馨過付一節四處密訪傳聞異詞毫無實據旋傳訊所指過付廪生胡懋修董蘭馨皆堅稱與皮品華素昧平生不知因何牽涉　不干已等語詢之該署縣倪廷慶亦謂此兩生向無惡名旋閱卷宗係黄秉彝卽黄秉裕藉事圖詐並未到案旋經三湖鎭紳士聶育聶永源等和息胡懋修董蘭馨遠隔縣城息呈又無其名據供牽誣似屬可信復查黄聶氏在三湖開設黄源興零星小店資本甚微無可詐索無庸傳訊皮品華卽皮元芝在三湖開設皮源茂錢店家資殷實難保無因案詐贓傳訊皮品華據供被黄秉彝卽黄秉裕誣控蒙前縣沈差傳黄秉彝不敢到案遵中處息自願認誣亦無經官審斷勒結詐贓之事胡懋修董蘭馨亦不知情至另案捐錢三百千修理衙署委係事後樂輸并非勒索等語原叅謂各詐贓數百殆因捐欵傳聞之悞又原叅謂屢向屬下鋪戸婪詐銀洋久則勒充捐項由縣丞桂炳焜經手一節查該縣丞到任數年向不好事鄉民皆稱爲好官卽據屬下鋪戸傳述沈前縣因徵收不起託錢店酌量墊解事常有之然必有利可圖方肯代墊斷不肯聽其婪索其餘各店亦皆云借貸前固有之皆已全還婪索勒充捐項實未聞有此事且聞程縣丞因人受累聨名具禀力白其寃並表其居官清正潔已奉公素未與沈前縣經手事件所叅向屬下鋪戸婪索久則勒充捐欵由縣丞程炳焜經手各節概係影射應請無庸置議又原叅借王恒聚五百元作爲捐修縣署一節查此節有之當傳王恆聚訊據供稱先前本係沈前縣借墊解欵後因縣署及待月樓名勝之地急須修理籌費甚難遂自願將沈前縣借欵請以三百元作捐修縣署以二百元作捐修待月樓實出自願並非勒捐現在修待月樓二百元當存州署庫房等語提訊庫書所供亦符查此項欵目雖係先借後捐稍有未合然該王恒聚自供急公樂輸并皮品華所捐三百行亦自稱樂輸均當堂自呈親供切結沈壽龍又禀府估修有案待月樓雖未修理捐欵尙存自係因公起見並非營私可比又原叅鄉徵設局盡責百姓供應一節查該處傳聞異詞推求亦無確據惟該縣鄉徵局皆離城數十里夫丁不愼該書差等遂因徵無起色肆意婪索假公濟私事或有之該前縣沈壽龍才具稍短雖不時輪在未能覺察而處此錢糧極疲之地民情又多獷悍治理本難沈壽龍於用人行政又未能措施悉當輿情未洽人地恐不相宜至所叅貪暴妄爲卽詢之該處鄉民亦無指證此查明新淦縣知縣沈壽龍被叅之實在情形也又如原叅大庾縣知縣劉光煥貪酷異常盜刼重案不報不緝祐源村朱泮龍家被刼用洋鎗擊斃其子因失單内開有契紙該縣不查署内契尾輙將事主責押詐贓數百兩而刦案置之不問一節查得大庾縣西鄉祐源村乃祐源村離城八十里朱泮龍年五十餘歲家在白坑離祐源村十里生有四子長子朱壬娣務農爲業光緒十八年十月二十六日夜突有盜匪六七人撞門進院朱壬娣聞聲喊捕卽被盜匪迎面放鎗登時擊斃朱泮龍合家見匪勢兇狠均各躱避當被搶去洋銀八十三元大錢五千文衣被銅錫器皿等件又田山屋宇契據四十餘張契價共約一千餘兩於十月二十八日報縣卽經移營協緝未獲朱泮龍遂將所失山田屋宇等契另寫簿據請官蓋印存案該縣查閱内有未曾完稅白契二十七張卽將朱泮龍責押勒令補稅一面委鬱林司巡檢前往查核山田星宇數目與簿相符嗣據朱泮龍繳洋七十餘元補完契稅始將簿據蓋印給領釋回管業光緒址九年四月初一日由安字營拿獲另案匪徒劉尿桶一名供認祐源村之案當時在塲爲從五月二十日又拿獲李幅巢一名供亦在塲爲從均聽從謝亞發糾刦餘犯贓物現尙未獲又原叅鄧炳珠控陳匯江掘塚抛骸受屈上控發回覆訊該縣往勘卽宿陳家收受多金將鄧炳珠迭次酷責朦詳拖案一節查得鄧炳珠年五十餘歲住大庾縣北鄉獅子腦離城四十里有祖遺西嶺排墳山一府離獅子腦二里許山上葬有祖墳五六支均無碑石餘地栽種竹松等樹陳匯江年三十餘歲捐納監生家離西嶺排山二里許造紙爲業先是鄧炳珠之叔鄧文有將西嶺排之山當與陳匯江之父陳海清得錢八千文准其斫竹爲紙嗣因鄧炳珠之兄鄧炳才病故商懇陳姓仍欲在西嶺排山埋葬業已掘穴是時陳海清已故陳匯清竟先允後阻要其回贖致未葬成鄧姓等因此懷恨於光緒十八年七月間將鄧文有之父鄧茂詳之骸骨由董姓山埂挖起私葬於西嶺排山上原掘之穴内過後見穴已空骨骸無存查知係陳匯江掘塚抛棄赴縣呈控該縣以無據不准當經鄧姓中人武生藍帥成職員藍耀陳姓中人石鍾明張顯榮蔣傳葵陳佑庭等從中調處勸令鄧炳珠等將山找賣與陳匯江以免爭訟鄧炳珠被衆口勸逼成契計價洋八十元鄧炳珠祇得洋四十元被中人石鍾明等侵吞四十元蔡傳葵又代寫言明該山并無骸骨字據一張附入契内鄧炳珠見骸骨旣未追回墳山又逼絶賣含寃莫伸被訟棍謝姓綽號冒牙老崇義縣人主令復控十八年十一月十五日該縣赴上山踏勘卽住宿陳姓村上次回衙提訊陳匯江呈騐言明山上無骨字據該令憑此嚴責鄧炳珠誣告鄧炳珠負屈十九年八月初三日赴臬司上控發回該縣將鄧炳珠責押提訊兩堂鄧炳珠不肯認並求追回骸骨十一月二十三日在押患病釋放十二月初一日據府詳銷至此案該縣曾否得受多金查無實據又原叅禀生張家劍控謝鴻恩盜賣伊祖墳一案該縣勒謝鴻恩繳洋銀千六百元入署而置案不辦諸如此類不勝枚舉一節[  此稿未完]  
 
 

Page 12

 
 
[光緒二十二年二月十四日京報全錄]  
　　宫門抄○諭旨三道錄前○接錄前稿○二月十四日吏部翰林院正紅旗值日吏部引見三十名兵部十八名都察院三名正白蒙二名鑲白漢十四名正藍滿四名兩翼十八名火器營十四名○銘公瑞洵各假滿請安○盛京刑部侍郎英煦假滿請安並請訓慶王明桂各續假五日○八額駙續假十日○裕興請假十五日○内務府奏派拴婚之大臣派出恩榮○如見軍　熙敬英煦○皇上明日卯初二刻升中和殿看版○查得禀生張家劍乃張家釗年五十餘歲在大庾縣城内開設恒豐豆子行有祖遺墳山一座離城二里許山上自乾隆年以來均葬有祖墳謝鴻恩乃謝隆恩係南康縣武生年五十餘歲在大庾縣南門外開設合利瓷顺布疋雜貨店光緒十九年八月間聽信地理中國順言張姓山地吉利起意謀買當有中人蕭陳叔邀出張家釗之族弟張家秀出面言山是已産立契買山四丈與謝隆恩得錢二十千文當由張家秀將山上已葬張家釗之母馮氏叔祖來松督祖母鄧氏馬氏之墳又無碑石墳三支共計骸骨七副挖起用棕包裹另葬他山次年清明節張家釗等上山祭掃見墳被掘查知係張家秀盜賣與謝隆恩當將張家秀綑獲送縣呈究該縣將張家秀訊供責押一面飭傳謝隆恩等當經兩造親友從中調處勸令謝隆恩出洋一百六十元作爲絶賣山價並爲被掘骸骨遷葬之費兩造均已依允和息該縣以此案自應聽官究辦不應私和令張家釗將洋繳案當經張家釗繳出期票洋九百三十元又現洋七十元尙有六百元因張姓合族分散屢追未繳至光緒二十年十月初三日該縣將案訊結繼令已繳一千元充公留作地方善舉之用其未繳六百元令張家釗收領作爲遷葬之費張家秀所立山契塗銷墳山仍歸張姓管業謝隆恩張家秀均免深究兩造具結完案此查明大庾縣和縣劉光煥被叅之實在情形也又如原叅蓮花廳同知崔祺昏縱貪虐信任官親伊繼耕潘松亭家丁陽占魁常京山等魚肉平民鄉局徵收亦以官親爲之毎月督帶親兵差役數十人按戸通催所索規費多於正供數倍一節查崔祺平日催徵雖極認眞然所用非人信任官親伊繼耕曹秉禮幕友落仲麟家丁常京山潘松亭等分赴各鄉局催追該官親家丁藉公營私需索供應規費甚多所索之欵多由櫃書經手該櫃書等亦藉此漁利從中分肥朋比爲奸互相隠諱以致怨聲載道衆口一詞家丁陽占魁充當門丁亦常下鄉遇事勒索聲名尤劣迨崔祺覺察於去歲今冬將該親友家丁先後開除而各都平民已大受其累矣原叅伊繼耕訛詐謝敬齋不遂潘松亭訛詐王景瑞不遂該同知皆立發兵鎖拿謝敬齋及姪敷恩王景瑞先後刑弊其財物均被抄没一節查王景瑞因抗欠錢糧紏集男婦毆差打局據圖差李恢等指禀於十九年八月間崔祺差拘到案訊供責押二十年七年初六日在押病故其子王德勝領棺歸葬又民人謝敬齋因包抗朱家湖一村錢糧糾衆打局於十八年十一月初間崔祺拘訊責押是月二十一日患病甚重由民人賀生源保出是月二十八日在保病故騐明棺殮屍妻謝王氏不肯領棺以刑押斃命等情赴府具控旋經崔祺錄案牒呈本府銷案嗣經其姪謝五仔之工人謝化仔搬柩埋葬至謝敬齋之姪謝敷恩亦當日物故俱有案底可核查無抄没財物刑斃證據又原叅官親曹秉禮偪斃郭倫初之父范仲麟偪斃賀祿生禀卽刑押勒寫休結一節查五都童生郭倫初卽郭炳暄於光緒十七年十一月二十三日以伊父郭應茂充當鄉　被局書李璨臣索詐偪斃等情赴廳控請騐究是月二十四日該童郭炳暄以伊父實係患瘧疾身故遞具悔呈攔騐並具切結存案惟崔祺以其原控不實戒飭收押責令將所欠光緒十七年錢漕完清於十八年二月十九日開釋赴鄉該查均與廳卷相符此案實與曹秉禮無涉至范仲麟偪斃賀祿生一節在鄉訪查未有實據赴廳實爲查檢並無賀祿生親族赴廳控請騐究之案亦未查見休結無憑核實又原叅彭王氏與王子紅姑姪互控曹秉禮陽占魁知彭王氏家富唆令崔祺將原抱刑押恨彭乘風上控帶兵上門開銷至千餘金一節查光緒十八年七月間彭王氏控姪王子紅卽紫鴻吞騙會榖王子紅亦控姑母彭王氏著子監生彭占魁主使彭啓贊糾衆抄搶光緒十九年五月間彭乘風卽占魁控禀署臬司裕昆批府轉行到廳因兩造具結休息於十九年十月間由崔祺呈本府轉詳銷案訊扭彭乘風卽占魁供稱此案未銷之先崔祺曾於十八年十一月間帶官親曹秉禮門丁陽占魁及親兵差役多名下鄉拿伊未獲躭擱四月開銷千餘金又拿九弟彭定魁女婿劉寶行内姪李洪魁三人回廳收押十二月二十五日放回又被陽占魁曹秉禮等索去洋六百元均係與人劉中柱經手過付等語訪之鄰村僉云事出有因并非子虚惟飭傳該舉人劉中柱據其親友王華彩賀介三聲稱已於十九年九月間病故報廳有案無從傳訊質證又原叅其親兵皆用刺配軍犯尤爲擾害地方一節訊據軍犯關四常春兩名供認均充當親兵下鄉現據革退查該軍犯本非安分之徒在卿需索亦所不免又原叅常京山在鄉偪淫婦女經生員王之璠面斥常京山揑禀發兵焚抄院司有案一節在鄉訪問皆謂曖昧無據之事未敢指以爲實至崔祺發兵焚抄王之璠一案查光緒十八年十二月間崔祺曾會同剛字營往三十一都查拏嚴姓會匪經過革生王之璠村内住宿順便催糧是夜王之璠門前草屋失火被焚王之璠乃以家人常京山懷恨禀發營兵上門焚抄等情控經前撫臣德馨批司行府轉飭於十九年七月間府委吉安府通判劉朝墀前往勘明係失火致焚訊無放火抄搶得贓情事牒呈本府轉詳銷案二十一年三月間該革生王之璠具詞翻控經學政臣黄卓元批府訊詳旋經該府于本年八月間錄案詳報該革生王之璠因拖欠錢糧被革現在仍欠十八年地丁銀六兩六錢四分又米五石三斗九升是以尙未開復又原奏茶陵匪徒歐陽寒山率衆焚刦偪斃鄒發興之父後拿到案家丁受賄釋放控院控京有案一節查光緒十五年鄒發興京控歐陽寒山等焚毁抄搶等情一案經臬司委提人卷至省札發讞員審明擬詳經臬司轉詳前來撫臣德馨咨達刑部覆准有案其歐陽寒山在蓮花廳因病取保脫逃查無得賄釋放情弊又原奏生員顔鑪監生賀慶祥武生王庭桂等皆因控家丁被笞多者至萬四千一節查光緒十八年十月間據生員顔鑣控陳姓家丁藉公營私富經崔祺傳案訊無實據保釋了事該生員已於光緒二十年八月十六日患病身故曾否被笞無從傳訊又據武生王庭桂卽王亭貴童生賀寅升卽賀炳南供稱伊等及賀慶祥三人均於光緒十八年冬間因崔祺下鄉催徵回禀曹秉禮等需索規費崔祺不信及查出該武生等戸内各有蒂欠錢漕十餘串隨帶赴廳收押迭次比追笞責多板於是年十二月始行開釋等語訊之蓮花廳訓導雷如震據稱武生王庭桂均未詳革輙被笞責係屬實有其事此查明蓮花廳同知崔祺被叅之實在情形也又如原叅代理鄱陽縣知縣鄭榜詔因瓜代在卽設法將縣署案卷屍格受賄私改一二句内得贓二三萬金一節查得鄭榜詔代理鄱陽縣在任未久各處訪察毫無影響調查代理縣任内已結各案卷宗刑書劉文彬等聨名禀稱前代理鄭縣主於光緒二十年十二月十八日接篆二十一年二月十五日交卸任内並無新收命案其前任移交命案鄭任内亦均未審結並無當堂呈悔私改卷格情事檢閱卷宗亦屬符合查原叅鄭榜詔旣無實據改格並未指明何案已屬恍惚無憑訪之該縣商民亦未聞有因案受賄且旣未騐有命案亦無呈悔寢息案據所叅受賄私改卷格自係傳之非眞此查明代理鄱陽縣知縣鄭榜詔被叅之實在情形也查以上四員被叅各節均經分别查明或事出有因或查無實據檢查大庾縣民朱泮龍家被刦槍傷事主之子朱壬娣身死並蓮花廳民鄒發興京控伊父鄒遠山被燒斃命各案均經前撫臣德馨咨准刑部照覆在案查代理鄱陽縣知縣鄭榜詔被叅受賄私改案卷屍格查無其事應請無庸置議新淦縣知縣沈壽龍查無貪暴妄爲因案索賄情事雖借欵旋改捐欵微有不合然事出因公毫無私意惟輿論不洽人地未能相宜應請開缺俟遇有相當缺出另行請補大庾縣知縣劉光焕被叅盜刦重案不報不緝查無其事因案詐贓亦無實據惟於所屬控案赴鄉勘山輙寄宿於被各之家以致物議實屬不知遠嫌相應請旨交部議處以示薄懲蓮花廳同知崔祺雖查無逼斃人命重情惟信任官親友丁遇事訛索實屬有辜職守相應據實奏叅請旨將蓮花廳同知崔祺卽行革職以肅官方是滞有當所有遵旨查明據實覆陳緣由謹恭摺具奏伏乞皇上聖鑒訓示再所遺新淦縣知縣蓮花廳同知二缺江西省現有應補人員應請扣留外補合併陳明謹奏奉硃批另有旨欽此 
 
