# 1892 - 347 - 4907064

 

Page 1

 
 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶樓糊兹本局代錦古書屢用新式鉛字排成印以上品洋墨紙則精選　白連史校　諦當裝釘精工盛以木箱式亦古雅茲已告竣因將股票停售每部四十本連箱核定實價洋艱七元正由申報舘帳房出售所有從前入股者再　申報舘繳洋銀三元卽可取書一箱特此布陳伏維雅鑒 
[新印通商約章纂要告成] [  圖書集成局代啓]  
　　是書將道光季年能商而後與各國所定約章及交涉成案　繁就簡别類分門羅羅清疏有條不紊誠請求洋務者不可不　之　也兹已由本　印成分裝四册後部碼洋八角諸君子有以先覩爲快者請移玉棋盤街平和里黄熙記及各書坊購取可也 
[論催科滋擾] 　　 
　　前報登廈門來信云閩省泉漳兩府所屬州縣上下忙地丁糧串均由戶房書吏承領頒給糧戶按串收銀其銀價亦由戶書訂定派差下鄉坐收名爲包徵包解泉州府安溪同安惠安等屬大略相同而安溪同安糧房差總下鄉徵收滋　尤甚直可令人聞而髮指蓋戶書旣以包徵包解爲事獨攬利權視爲常産凡州縣官到任之始先須呈進銀若干名曰點規若無點規官則卽可另點别房書吏承充彼此點規之多寡則視錢糧这多寡以爲衡一應報銷墊解均仰仗於戶書是以戶書益得逕行其志鄉民之被擾者卽欲赴愬於州縣官亦苦於不能伸雪其尤堪痛恨者糧差下鄉收取錢　之時其所到夥役至少亦有二三十人旣到鄉間卽以富戶人家爲公館日用飯食由鄉老輪流供應糧串銀價則視其鄉社之貧富以爲上下臨時擬定每兩折錢至三四千或五六千不等又有串條費油硃紙費等各項名目大率以供　書中飽其在公舘時輒令民間新嫁娘服役左右獻茶侑酒任其調笑糧差顧而樂之始目之爲恭敬否則以爲慢已多方纏擾民不堪命安溪有糧房戶總浮收致富家貲十數萬其縱差殃民較他邑尤甚聞經合縣紳耆聨名赴道轅呈控蒙批飭查禀覆核辦云云閲竟不禁爲之眦裂該處地方豈竟闇無天日者乎夫包徵包解之弊不獨該處爲然浙省亦莫不然意者閩浙屬一總督所轄故制度相同歟然他省亦多有尤而效之者則又非僅閩浙兩省而已也一有包徵包解名目則官無權而戶書反有權而戶書之所以有權者正以州縣官下車之始先以點規呈進故也曾聞數大令聚而言屈指浙江州縣若于某處到任卽可有若干進項某處僅有若干某處又止有若干以是爲缺之優劣而彼求充糧書戶書者則又多方鑽剌百計寅緣有官尚在省垣未曾啓行而該邑書差已先到省尋門路求謁見或與官親交結或由家丁斡旋先行致送若十而預定其職役夫候補人員在省隨轅聽鼓或已多歴年所公舘食用歴年虧累已覺不貲一旦得缺則各債戶皆須清理而後可以成行而一時安所得銀以還人卽使有知其得缺而樂爲借貸者又必須計利結算正在躊躇之際忽有該管吏書呈送銀兩以濟燃眉此情此誼直可令人終身感激未有不欣然笑納者而該書吏乃得以行其計矣此時下手先着他人所不得而占夫而後可以獨擅利權自作威福顧亦有爲人所謀挖者後至者增其數則官之意或爲所奪以後之所入償前之所收又可取盈焉故甚有一增再增如上海洋塲中之拍賣呌貨也者彼其所費愈大卽其作惡愈甚所譞官出於民民出於土彼收受點規之時所增之倍之者皆其下鄉徵收之時所敲之拍之以取償者也說者以爲官則受其利民則受其害其實官之所受者未必穩而書吏之取償於民不啻取償於官其取償也不但於官之本身或并償之於其子孫爾俸爾祿民膏民脂下民易虐上天難欺清夜自思有不冷汗浹背者乎此其弊皆由於包徵包解一語誤之旣能包解自應聽其包徵而旣聽其包徵卽不得不假以事權而子以威福而若軰遂得以子之矛剌子之盾而官之被人唾駡遭人參劾甚而至於吃盡子孫之飯者皆若輩爲之也然他處糧書　惡雖亦不乏究亦不若厦門之横至大戶爲公舘由鄉老爲供應并令新嫁娘爲之服役此則官差之下鄉竟較之强盜之盤踞而尤甚矣官惟以收受點規之故陑遂不能行其權於若輩有控訴之反庇而護之有以此等妄爲告之者或且疑爲莫須有之詆排是則所謂利令智昏者矣豈南面者皆夢若此哉 
[三韓問俗]  
　　龍山領事唐君於九月十七日由天津來鮮次日回署○漢城華商毅有數家被盜搶刼由道　派委差弁數名輪班巡夜而巡捕亦愈形勤愼穿窬爲之歛跡○婦人之赴私約者非愛財卽重色乃竟有舍妍就媸出人意料之外者有李某年二十許貌整潔家亦小康娶妻美而艶琴瑟頗調比隣鄭某年五十餘面貌黑醜可憎貧無立錐地炊烟屢斷往貸於李適李他出其妻　之鄭偶向調戲竟成私會自此以後伺李出卽赴陽臺婦恆竊錢粟周濟之鄭雖貧苦而得有儻來物卽任意揮霍久之醜聲四播李亦略有所聞僞出以覘之鄭果乘隙而至李潛入掩執送官究冶○博徒某甲敗北而歸阮囊旣空債臺遂築次日其黨往索甲學泄柳之閉門不納其黨數人號呼謾罵中不能堪持杖而出勢將用武又慮力不能敵逡巡而返託鄰人以衣物付債家料理賭欠始得無事○緑林暴客男子居多巾幗則罕聞也咸鏡某甲因事入京途遇一婦出自林中年約三十許手持白梃索買路錢甲以其女流並不介意贈以謔語婦怒以梃擊甲中肩而踣所有囊資悉被刼去盜風誠猖獗哉○張姓家幼女年甫五齡忍然失去嗣訪知　匪人拐去售於日商乃以錢贖還追究拐女这人終不能得其蹤跡○某宦家買一妾貌麗如仙蓮漏三商與同衾枕始知其釵而弁也尋視賣者已遁去矣不得已遣去之何騙局之多耶○九月廿五日王妃生辰各官入賀街市懸燈結彩鮮民扮成戲劇入内廷演舞王妃顧而樂之賞賚甚厚○通商道員袁觀察升補海關道其下隨員亦各升遷有差○日本商號歇業將所有貨物在本街拍賣往買者雲集自已　午已告罄矣○西門内某姓家於廿八日遭回祿之災棟宇變爲瓦礫延燒左隣茅舍三間○某甲與官妓深相繾綣所費買笑資不下巨萬近日甲家漸落不能揮霍任意妓漸厭傅之甲亦不甘受閉門羹由是蹤跡漸疎一日甲與友人會飲及散歸已入醉鄉經過妓家之門昻然直入妓厭其貧又惡其醉麾令出外甲借麴秀才之威大逞雄風搗毁器具甚多龜鴇聞聲而出號召蝦兵蟹將拽甲出門鞭撻交加至不能起事後甲控於官判妓出錢十千爲甲養傷其事乃已○華商公源興號一日晨起開門有鵝二隻飛集院中以爲祥　未幾鮮人之失鵝者尋至以八千錢付鵝主買而畜之○有小竊持衣物一裹在日本典當質錢爲差所拘解送公堂番辦○上月 [ 
 
 

Page 2

 
 
初三夜鮮人某氏家有賊入室竊取衣物其婦驚覺裸體而起緊抱賊腰大聲呼救迨隣里畢至賊已遁去而婦身中數刀血流如注昏絶地上次日鳴官其比隣某甲素行不端衆皆疑之拘送至案嚴加拷訊尚未招認也○鮮人王某吞阿芙蓉膏至李某家尋隙口角之餘李見王神色有異命僕拽之出甫及門外已倒地氣絶由漢城府往騐著李棺殮了事○初五夜狂風驟起龍山民船撞壞沈沒者甚多○大南門内有鮮人馳馬而過觸一老嫗仆地登時氣絶○初七日明洞李姓家失愼燒燬草屋三間幸未延及隣舍○鮮人新得官者以墨塗面遊行市中謂之誇官其習俗然也花面逢迎世途一轍於鮮人乎何尤 
[黄陂盜案]  
　　江蘇某大令河南光山縣人也某日命其弟伴送靈柩旋里率帶傔從六七十人上月初十日道經湖北黄陂縣西南鄉道士店夕陽西下倦鳥投林正欲止宿郵亭以消長夜突來巨盜將行李刦掠一空傔從與之撐持多有刃傷垂死者次日赴縣報案並稱盜黨俱由漢口隨至不與本地人相干想又須煩百里侯緝捕矣 
[雲間雪意]  
　　茸城觀音閣橋西首王姓今春出有事故被小流氓藉端挾制至十月十八夜更深人靜糾集羽黨七八人踰垣而入將門反扃任意搜括王姓母女兩人在黑甜鄉驚醒急欲喊救該流氓多方恐嚇謂如敢聲張明夜當以匕首見贈女等聞言惶恐任其呼嘯而去事後檢查失銀八翼並銅杓布衣等件禀報縣署適吳邑尊因公晉省由捕廉蔣少尹派差數名前往查辦○府城隍廟道紀司李藴修原名長治不守清規爲公論所不容同治季年因姘識寡婦周張氏被該氏夫兄周某控告經前任邑尊批示驅逐吊取鈐記在案光緒某年復仗某府書爲護身符串囑僧綱司具保改名矇充今夏四房道末沈某被逐廟隣以三房嘉生素無物議堪以兼管四房廟務具保到縣當冡批飭給諭接充詎李得隴望蜀串同沈某將西房廟産田畝盜賣至五百千之多求某紳等作函襄助欲據四房爲已有職員馮某等以李仍佔居姘婦家中聲名狼藉且清净道房容留婦女殊屬不成事體遂聨名遞禀府署當蒙恩太守批示據職員馮光俊等呈稱郡廟道紀司李藴修前曾奸佔寡婦周張氏吊鈐驅逐有案嗣復賄囑僧綱司寂塵改名矇充仍前佔居周家氏家内甚至廟中留宿婦女並串同道士沈藩將廟産田畞物件盜賣花銷如果屬實亟應查明追吊究逐仰華亭縣迅卽確查辦理具覆察奪毋任輕縱切切○時交冬令宵小易於出沒城守營曾游戎不辭勞瘁每在城廂内外嚴密稽查捕廉蔣少尹披星戴月徒步往來某夜巡至楊家橋堍以擊柝者疏於職守立傳地保阿金申斥數語喝令在當街賞以竹肉煨筍數百片更夫亦被笞數百諭令以後不得偷惰如敢再犯重懲不貸 
[九江寒汛]  
　　時值隆冬宵小容易竊發道鎭府縣等官於保甲一事認眞辦理以安閭閻涂仲昉觀察札委府經廳黄藻濵叅軍維恩縣捕廳林子豪捕廉福頤委員王鳴軒二尹鐮將純甫少尹葆銜寸蘭軒少尹桂芬郭子範少尹模崇濟川太守札委林輔臣少尹志忠五子壽少尹祖蔭凌棣青二尹盛瑶林子豪捕亷福頤會同德化縣羅少垣明府辦理何采臣鎭軍亦飭各城門各卡房員弁認眞盤詰邱兩亭高小圃兩遊戎率領楊丁熊三守府及千把外委等於城廂内外大街小巷晝夜梭巡不稍懈怠氏賴以安○盛宗師按臨在卽德化縣羅明府飭差將貢院洒掃潔净以便文旌蒞止崇太守委派各員伺應差使内巡委府經廳黄恩維外巡委縣捕廳林福頤彈壓委員林志忠搜擒委員朱煒啓閉龍門委員郭模巡查街道委員金丙楨○吉安府許清臣太守道培大計卓異引見旋自春明南下乘坐江孚輪船於上月二十三日抵潯拜會道鎭各官各官均答拜如禮○督銷西江淮安總局李觀察家驊由金陵乘輪而來小作勾留於次日回省○署德化縣捕廳林子豪二尹福頤瓜期已屆補授斯缺之沈幼泉少尉志炘於十月二十二日奉檄抵潯卽於二十四日接鈐任事 
[基滬觀潮]  
　　基隆一帶所出金沙向爲理民同知黎伯蕚司馬兼辦今者司馬以署事期满交卸篆務金沙局事卽歸一手經理以一事權惟定章向係賣牌抽厘以所入之多寡爲報銷出入經費未能預定近聞司馬擬禀明上憲每年不拘所抽厘金若何概歸司馬包辦富繳善後局銀六萬兩作爲定制其銀以春夏兩季爲大月秋冬兩季爲小月視捐數旺弱按期繳納未識能否批准照辦也○今秋臺地屢起颱風以八月十六日一次爲最巨附近基隆之八堵地方有鐵橋一座約長十餘丈被封家姨吹落水中臺北至基隆一帶鐵路火車爲之中阻邇經總辦黨幼雲　刺星夜僱工暫搭木橋一所以便往來一面另飭洋匠向外洋定製裝連來臺從新建造○桃仔園鹽館一差前歸某商包辦近由藩憲另委江蘇候補縣丞陳鴻英二尹辦理二尹接札後已於日前赴轅謝委一面稟知到差○新補臺灣府陳仲英太守前經潘憲牌示飭赴新任嗣聞太守以要公未了請假一月乘輪赴閩禀見制軍頻行時屬下各員恭送如禮○保甲總局劉子威大令以臺北人烟輻輳良莠不齊禀明撫藩兩憲　派斯美快輪將閒員閒勇分别籍貫按名資遣旣免飄泊海外又於地方不無裨益是誠一舉而兩得也○基隆營務處徐榮齋大令國柱前奉機憲委押解宏銘兩軍遣散老弱勇丁五百餘名乘輪内渡雨經回臺銷差上游嘉其辦理妥協札委仍乘斯美快輪押解各閒員游勇一百六十餘名前赴厦門上海一帶妥爲資遣○飛捷兵輪因事開赴福建公幹上月十七日遄回臺北滬尾口内管駕林文和協戎赴撫潘兩轅禀見○臺北商務總局駕時輪船前往滬上修理迄今工程報竣總辦黨幼雲直刺遴委員丹池二尹前往駕駛回臺之期當在冬月初旬云 
[鄂垣官報]  
　　藩憲牌示應城縣長江埠巡檢員缺飭准補之孫貽謀赴任委辦樊口釐局候補府黄仁黼著沔陽州俞底慶署崇陽縣鄭敦祜俱禀辭委辦宜昌川鹽局候補道錫見辭委辦沙市釐局候補同知羅金壽禀辭委辦祭甸釐局候補同知陳世　赴兩院禀辭漢通判孫奉飭知山東賑捐保加四品銜赴兩院禀知謝候補府唐準經赴宜昌釐局黄邦俊赴荆沙電報局俱禀辭調署德安府同知顧允昌禀見赴兩院禀謝准補襄陽府唐華國回寳塔洲釐局候補通判文桂回金口厘局候補縣黄建潘赴河溶厘局俱見辭在任候補縣漢陽縣縣丞黄新鍔禀見奉督撫憲會札飭辦散發各府州縣桑秧赴兩院禀謝候補從九何炳奉委辦湋源口厘局禀見謝委辦漢川厘局候補府蔣斯松禀辭候備縣任彤光奉武昌府委赴嘉魚會勘被災情形赴兩院禀知辭藩憲牌示興國州知州印務詳委署大冶縣本任沔陽州知州陸祐勤大冶縣知縣印務詳委補用知縣林佐俱署理黄岡縣團風巡檢員缺飭准補之夏延彭赴任管帶楚强輪虧補用千總王恩十禀辭赴宜昌魯欲仁赴沙洋厘局署黄州府岐亭同知黄長齡候補同知羅金壽赴沙市厘局俱禀辭讞局承審委員候補縣朱有寛　皋憲委兼充臬署督審差使赴兩院禀知謝候補縣曾紀雋解四批京餉回請假三日大挑縣洪錫庚自咸寍催漕回省銷差又奉藩憲委武昌府讞局帮審差赴兩院禀知藩憲牌示應山縣平靖關巡檢事務詳委儘先前補用從九品周鎭藩代理 
[嶺南晴旭]  
　　廣州府屬試事已畢徐花農宗師原擬十月十五日秉節往潮州巡試旣而憲躬稍覺弗豫遂改於二十四日乘某輪船航海前往○南海縣屬某鄉落高鄧兩姓因爭水灌田互相械鬥附近各邑恐成禍患來省禀陳番子久大令立帶兵役馳往彈壓但未知能息事安民否也○省垣南門人陳某爲其子完姻賓客满堂觥籌交錯突有緑林豪客蜂擁入室手持利刃恐嚇喝令不許聲張隨搜取衣服簪環　唣一聲而去約計贓物爲數甚多刻已赴各文武各衙禀報矣○某日清晨西門外洪安里某姓家因爇香屬於神前不戒於火一時紅光高燭回回熊熊幸人手衆多不難施救僅焚去房屋一椽○肇慶府屬高要縣金利墟戲塲火起焚斃多人一切情形本館已兩登報簡矣查是役焚斃者約共初 
 
 

Page 3

 
 
　子餘人事後省垣愛育善堂運棺木數百具殮屍尚不敷用後蒙府尊捐廉添購一千具始能將骸骨收殮净盡剛子良大中丞聞而不忍飭地方官查明被燒之戶妥爲撫卹毋令露宿風餐○某日下午香港某輪船批省將近埠頭早有挑夫預僱小划船伺候輪軸稍緩卽一躍而登划船内只餘蛋婦某氏及十齡幼孩鼓櫂波心隨風飄蕩適封家姨大張威燄蛋婦把持不住以致沈弱波心及經救生船捄援則婦無恙而子已一命嗚呼矣吁慘哉 
[江右籌捐]  
　　江西訪事人云省垣勸辦順直山東振捐局甫經停止上月李傅相又行知方佑民方伯福餘菴廉訪派委幹員設局官巷子南昌電報局中開辦順直賑捐並按府派出候補人員分投勸辦而山東巡撫福少農中丞又札令前任東撫陳中丞之哲嗣現任新建縣鶴春明府在縣署開局籌捐明府書牘四馳使筆如舌想不日當集成鉅欵源源解往災區也 
[寍波火警續聞]  
　　寍波塔水橋火災已詳前報兹悉是日某姓有一十餘歲之男孩偕鄰孩在屋中架石爲灶燔之炙之以相嬉戲不隄防火星飛墮柴堆適朔風怒號以致登時上熾家有老嫗一見火起不圖樸滅先將物件搬移少焉屋卽倒坍嫗孩同遭壓斃嗚呼慘矣 
[寍波清節堂章程]  
　　寍波江東岸清節堂現已落成經紳士釐訂章程數則有友抄示云堂中分列字號用膳時必發梆答話請人則擊雲板遞送飯餚用傳筒探親問事須掛號内堂茶水打掃自有傭工外堂傳話買物派定專司疾病則有診視所做工各歸便當處神堂高潔祭祀例合春秋池水雙渟取用自分清濁總宅門常時封鎖禀白方開有大事嫠婦出門派傭陪去約明時日事畢卽回幼穉可識字之年卽令入館讀書嫠婦合請　旌之歲具詳彚奏邀榮嫠婦年在二十歲以上三十歲以下或有孩或無孩係正派人家其夫在日有體統門面故後其婦勢難出去傭工而苦导堅貞無親戚照顧不能存活如此者准連小孩進堂帶養俟七八歲卽在堂中義塾讀書晩間書房旁屋住宿另有專管小孩眠起之人照料朔望准進内堂謁母至十三歲視其材器或讀或商或工卽令學業由堂備被鋪一牀業成則迎母歸養平日嫠婦在堂各做針線等工不得閒曠工價歸其自用進堂之後無事雖親戚不宜頻來探問有事儘可到堂面說有大事須出去則禀明董事開總宅著女使陪往事畢卽回 
[吳中近事]  
　　前報紀著名流氓金全福等百數十人將緝捕管哨官張王二人毆傷一案兹聞張王二哨官傷勢甚重醫者爲之束手該營統領郭軍門聞知禀知撫憲奎大中丞以該流氓等如此猖獗不可不從嚴懲辦遂諭王大令須將此案澈底根究照例重辦大令奉諭後旋卽升堂提金全福將各流氓姓名開單呈案共有八十餘人大令飭差照單拘拿一面飭將全福釘鐐收入外監如二哨官因傷斃命卽當擬抵○西美巷某甲之婦與鄰右某乙之婦以孩子打架啓釁大興唇舌各率娘子軍背城一戰乙婦漸不能敵勢將敗北乙突出助陣將甲婦猛擊一下當卽倒地又被乙婦飽毆一頓旋經旁人竭力勸解甲婦受此大辱無以自容至某烟館購　芙蓉膏三錢背人吞服俄而毒發呻楚牀頭家人知其有異卽倩人爲之醫治幸灌救尚早得以嘔吐不致魂遊地府迨中歸家詢悉情由以乙欺人太甚邀至某茶肆評理乙自知理屈央人調處願備香燭登門服禮其事乃寢○葑門内太平巷有某甲者使君有婦式好無猜上月廿二日午後産一小孩猫骨人身面有叢毛齒牙森列兩目灼灼有光四顧而啼一時觀者如堵中以爲不祥飭人携赴荒郊掘土埋之以滅其跡○某甲年甫弱冠性喜狹邪游每遇小家碧玉踽踽獨行必百般調笑有某姓女郎家住倉米巷偶赴護龍街親串家探問於上月廿四午後歸家中一見魂消相隨不捨女行至門前嫣然一笑而入甲狂喜欲絶以爲佳人愛我少待必將復出遂躑躅街頭街徊不忍捨去良久不見女出甲不能冉耐試叩其扃女父某乙聞剥啄聲喝問何人女將甲輕薄情形具以告父不覺怒髮衝冠啓戶而出喝問爾何人斯取來纏擾中不肯認過出言挺撞乙怒更甚將髮辮扭住敬以老拳甲力不能敵跌仆塵埃當喚地甲至同至某茶肆評理旁人咸謂甲不應輕薄咎由自取於人何尤甲見衆怒難犯遂不復言地甲亦勸乙不必饒舌甲則自行醫傷始各分散 
[除暴安良示]  
　　欽加二品銜湖北提刑按察使司兼管驛務陳爲嚴切戒諭事照得漢口爲衝繁市鎭民居稠密理應整齊嚴肅俾商民各安生業訪聞有等遊手無賴之徒成羣結黨日夜遊行街巷藉事生風闖入人家撩人口角逞兇滋閙毁打器物甚至毆人成傷或目行裝揑傷痕肆行圖賴或揑稱遺失物件任意訛詐或假託營署官現幕客或作世族紳士考生隨意招摇大言恐嚇動稱告官拿究糾黨復仇守分商家小戶單門畏其兇焰忍氣出錢賠禮總求無事爲安此輩氣焰日張幾不復知有法紀若不嚴行拿辦良懦何以安生此等棍徒我有綽號混名本司一一訪查確實本不難按名鎖拿治罪因念此輩多屬少壯之年亦非執迷不悟若能從此改過各謀生業何至終身淪爲下流自甘刑獄爲此出示戒諭一切　手人等知悉爾等須知光棍罪干斬决一切棍徒擾害地方罪應邊遠充軍次亦永遠枷號監禁自示之後如有前項不法遊手棍徒結黨横行生事擾害者無論何等之人一律鎖拿到案盡法懲治决不稍從寛貸除密派員弁兵役隨時嚴切巡查並札行漢陽府縣及同知衙門遵照辦理仍督率保甲委員併查拿究辦外仰卽一體遵照愼勿故違致貽後悔切切特示 
[皖垣官報]  
　　十月廿三日新選壽州州同張紳辭委署桐城縣宛策名辭候補知縣滕起龍知奉臬臺委辦核對差候補巡檢李内楠奉臬臺委辦核對監印差候補巡檢屠義珩到赴懷桐查保中回宣城縣陳兆慶辭廿三日候補知州錢文驥知奉委赴天長公幹知縣郭建勳轉假五天劉彦奉委赴盱眙公幹廣德州祝煥勛辭典史梅魁春到赴滁州提　回湖南候補道錢壽榮禀辭赴湖南 
[浙江官報]  
　　十月十三日撫轅牌示藩司交代例應盤庫兹本部院定於本月十五日按臨藩庫察盤爲此仰管庫員役一體遵照毋違糧道世進見中協白禀安候補同知繆鈺禀請展假五天前直隸深州江槐序仁和縣伍錢塘縣朱俱禀見臨安縣楊押解盜犯鄭明付一名來省禀到卽用縣紀驤禀安劉珊璸人挑縣李思敬候補縣程贊清錢增勳張炤吳忠炳雙斌陳正榕王朝俊胡元溥高年瑞倪望重俱禀見盧維鈺禀銷藩司委閲卷差杭州府教授陸禀請感冒假數天會稽縣縣丞向煦禀知藩司飭知赴任叩謝准補錢塘縣縣丞淇禧禀謝飭知准補叩見候補府經歴海齡稟見新海防試用巡檢余廷夔捐免騐看來省禀到 
[薦江寒汛]  
　　委辦保甲竇鏡侯二尹因事撤委經道憲遴委葉蘋澄二　範總辦保甲局務二尹老成練逹辦事實心此次委辦保甲想能稽查匪類以衞閭閻也○厦門三十六崎頂轎店口地方有小屋一間土娼某氏在此開設臺基上月十八夜九點鐘後有福州人甲乙丙三人與某洋行傭婦赴陽臺之約被著名匪棍李阿素偵　冒充武弁率同數人蜂擁而至甲乙丙三人未知眞僞卽由屋頂逃逸不料乙失足跌下昏暈多時李阿素初尚不知一味湯威用武搗毁物件並將傭婦之頭擊破而流淋漓後聞乙跌下之信恐釀命案始揚長而去嗣經甲丙雇　一乘將乙擡回灌救逾時得慶更生然亦險矣守身如玉者其可於淫汚藪澤由輕於嘗試哉○斯美駕時兩船道出厦門折赴各口行蹤無定因之厦門商務局亦無定軌或由瑞記洋商或由文報局或由捐局代攬客貨近日又由福義號代辦商務局事懸牌招客斯美於上月十九日抵厦二十二日開至滬上載貨搭客實繁有徒若能常川往來自有利劵可操也○近日忽有遊勇數十人往來厦島於夜間攫取行人小帽手巾包　燈等件本地匪棍亦沿路搶奪辦理保甲者如能認眞梭巡豈非商民所仰望者哉○淡水茶例於冬至節前掃數售罄不足四十萬箱有馬孻祭阿七素業苦荈生涯前月由淡水返厦言淡水茶本年僅有三十七萬餘箱如多愿罰各茶棧不信　總有三十八九萬箱各湊洋銀一千五百元互角　 
 
 

Page 4

 
 
勝負各書字據爲憑不出一月由淡運來之茶又增二萬餘箱計數已逾三十九萬箱蔡無詞可辯遂出洋銀一千五百元給與茶棧各夥此可謂絶大東道矣 
[遊匪幸獲]  
　　南潯南栅新開河中於上月二十二日突泊形跡可疑之船數艘居民正深駭異適司官耿君梭巡到此督差盤詰該船答以販鹽當搜出洋砲火藥苗刀贓物立卽嚴拿獲住遊匪六名匪船三隻卽於次日黎明解縣請辦 
[銀行賣屋]  
　　麗如行之屋坐落浦灌畫棟雕梁嵯峨璀璨現已售與麥加利銀行執業其價英金一萬六千磅 
[瀛眷言旋]  
　　江蘇藩憲鄧方伯之夫人由粤東乘輪來滬換坐官舫移泊英界鐵大橋已列前報兹悉夫人已於前晩回蘇矣○上海縣黄愛棠大令之夫人前往杭州晉香兹坐大號官舫於前晩抵埠停泊大碼頭地方縣署差役人等卽赴碼頭迎接夫人遂乘輿回署 
[甘爲野鶩]  
　　浦東人某甲向習鞋業性甚懶惰且有烟霞闢遂致歇業株守家中生計日拙不得已復至滬南賴軋花以餬口其妻年僅二十稍有姿色以藁砧貧困見異思遷遂至滬北抺粉塗脂倚門賣俏狂蜂浪蝶逐臭偕來嗣經其叔某乙所知邀令某甲尋訪昨在法租界遇見將女及母一併扭住送交大自鳴鐘捕房管押候有堂期送案請究 
[滬事雑誌]  
　　小流氓阿大前日在南市董家渡相近某烟館領略烟霞滋味正在悠然自得適有賣水果之某甲貿貿然來阿大揀梨一枚詢價若干甲對以二十文阿大祗還七文甲曰爾各破腰纏何必說長論短阿大聞之不覺怒髮衝冠將梨籃擲在地下甲不肯干休扭住阿大衣服令其賠償阿大將甲擹倒在地肆行毆擊旁人見之代抱不平欲與阿大爲難阿大見衆怒難犯然後釋手旋有和事老令阿大賠錢二百文其事乃寢○浦東人楊阿煥向以操舟度日生有兩子次子憑氷上人說合娶沈梅亭之女沈氏爲室結褵以後式好無猜至前年楊次子病故沈氏卽在夫家守寡邇來時回母家楊知之屢次訓戒該氏置若罔聞楊亦無如之何前日駕舟遠出該氏又乘間回母家至傍晩沈梅亭糾同楊章秀等多人奔至楊家破扉直入將該氏房中箱籠器具搬運一空寄存章秀家中迨楊回家見人財兩失卽向梅亭理論梅亭一味倔强楊不能甘卽投爛泥渡巡防局喊控未知局員如何辦理○滬城西門外有某甲生一子年將七齡珍愛逾常前日甲携子入城行至小東門内在人叢中忽失所在甲情急萬分多方尋緝蹤跡杳然甲子自走失後卽在該處小弄内啼哭旋有某乙經過見孩失路詢其住居何處甲子以實告乙遂領孩至甲處甲喜出望外稱謝再三酬以洋銀不受而去此誠好行方便者矣 
[協緝盜匪]  
　　朱德利沙船於上月二十二日晩停泊吳淞口砲臺附近夜半時突有盜船飛駛而來臨近時盜匪各携槍械一躍而登刼掠銀洋大土羔皮衣物呼嘯而去耆舵人等聞其操湖南廣東崇明等處口音次晨派人來滬報知船主行經江灣鎭見有形跡可疑者四人皆負衣包向滬進發心以爲疑然不敢阻問旋由船主以被刼地方在寳山縣境卽赴寳山縣報案當經馬漁珊明府飭捕凌正緝拿盜犯又備文至上海縣及英法兩公廨協緝上海縣黄大令飭捕柴樛英廨讞員蔡太守飭捕趙金法廨讞員葛同轉飭會捕局線勇分别緝拿毋任漏網 
[令節停公]  
　　初三日係長至令節英廨讞員蔡二源太守照會英領事並飭知各捕房停訊一日所有各案統歸初四日清晨解候發落 
[英廨瑣案]  
　　張善生投捕房訴稱娶再醮婦陳氏爲妻赴鄉後遷延不返現已查知匿跡滬上由陳郭氏爲媒嫁與别人爲此將陳氏及陳郭氏扭交捕頭飭將一干人移送到廨蔡太守飭候訊辦○許某投捕房訴稱妻林氏同妹愛林被人引誘捲物逃遁現得尋獲捕頭飭二百三十三號華捕拘誘拐之某甲暫押捕房先將許林氏及愛林移送到廨蔡太守飭將該氏等暫發官媒俟捕房將誘拐人解案訊供○魏祥熊控稱被王夏順朱阿增串吞柤船價洋蔡太守准詞飭差提王夏順到案暫押俟補提朱阿增訊供核辦 
[法補房瑣事]  
　　前晩有一女孩年甫十一二操江灣口音因迷失路途在法租界號哭經巡街捕帶入捕房捕頭著暫留待失主認領○某甲在飯店内飽啖菜飯因堂倌應酬不善毁壞洋油燈一盞經店夥鳴捕將甲送交捕房管押昨晨經謝捕頭訊知事屬絀微著　至十二點鐘時釋放○小竊某乙在金利源碼頭竊得某小工之棉襖一件爲小工所見追獲人贓送入捕房管押 
[麫資移賑]  
　　本館協振所昨接庾樓主人惠函云月杪爲家叔五秩壽誕理應捧觴祝嘏緣家叔素以節用愛人爲念預期　囑無益之舉一概屏除特以麫資洋四元移助振欵雖爲數無多亦聊以盡悃忱云爾敝所雒誦之餘無任欽佩除掣付收條外節錄來函　　儌勸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　德安縣朱士林騐收軍裝所添造碓房李徵由山東賑捐奬加同知銜周文潮帮辦順直振捐局　　　　福建卽用　王室藩由京回南昌籍卽禀辭往閩典史沈志沂禀謝准補德化典史巡檢范維齡往樂平辦保甲壬辰翰林院庶吉士藍　由京回高安籍經訓　院掌教皮錫　回湖南籍補用府邵夢善卸辦義寗茶厘局瀘溪縣王顯揚署上猶縣馮永年俱卸事清理交代回省王鵬海回籍就醫毛文　　解地丁進京同知史屏善委辦住岐卡准補袁州府經胡嘉璧飭赴新任玉山把總楊際春病故以閲兵存記廣豐外委何春林升補遞遺該外委缺以存記馬兵姜興周拔補新選新淦縣沈壽龍禀到係浙江辛卯舉人吳大惇順直振捐奬加藍翎從九徐震東委往廣信府勸辦順直振捐　丞余茇禀到係安徽監生署吳城主簿章增森期满回省以贑縣典史　大英調署所遺該典史事以正任吳城主簿陸疇調署 
[廣東官報]  
　　藩轅牌示歸善縣知縣缺委候補知縣張炳麟署理龍川縣老隆司巡檢缺委試用未入流高家政署理調補順德縣馬寗司巡檢姚錫綸飭先赴調任 
[邗江官報]  
　　十月二十二日潘鹺尉寳瑩委辦南掣查空差二十三日湖北候補道李觀察謙公幹過楊洪鹺尉溶委解金陵餉銀起程二十四日譚太史啓瑞抵揚 
[鎭江徒邑旱災貼養耕半集泰和收揹處十月中旬清單]  
　　殷翥卿經募七百五十號册五戶錢三千六百文○胡鯤伯經募丁禮民英洋十七元○朱永熙經募五百三十四號册八戶錢六千一百二十文○五百三十二號册三戶錢二千一百六十文○五百零三號册五戶錢三千六百文○五百三十五號册五戶錢二千一百六十文順聚英洋一元○五百零四號册四戶錢一千四百四十文○晉源經募三百七十九號册八戶錢十二千二百四十文○福和經募一百零九號册四戶錢二千八百八十文○湧興裕洋十元○于立三經募三百四十六號册十戶錢三千六百文○三百四十七號册八戶錢二千八百八十文怡怡堂洋一元○三百四十八號册田蔚文洋一元王謙菴洋一元王紹南洋一元○曹大先生一百九十七號册二戶錢七百二十文○一百九十三號册二十戶錢十五千文○葉丹翁二百零三號册長沙百忍堂規　二十兩○二百零五號册方壽徵洋一元○張雪堂經募英洋五十元○邱履安經募十七號册有餘堂洋二角積善堂洋二角四勿堂洋二角日昇昌洋二元恊和成洋一元八角三晉源洋一元八角蔚豐厚洋一元八角大德通洋二元存義公洋一元八角一林豐洋一元八角○又十八號册修身堂洋二角克已堂洋二角忠信堂洋二角積厚堂洋五角敦厚堂洋五角福興堂洋一元恆興號洋一元顧杏記洋五角敦陸堂洋五角新泰厚洋一元八角○姚雲翁經募三百十二號册無名氏錢三千六百文○三百十三號册無名氏五戶錢三千二百四十文樂善氏錢三百六十文○天津募來學易堂逹銀二兩畊硯堂聶銀七兩二錢紫陽堂朱銀二兩八錢桂叢堂麟銀一兩八錢謙益堂孫銀四兩長泰號銀四兩務本堂李銀二兩味蔗堂顧銀二兩謙亨當銀二兩八錢和同泰銀八兩遵義堂何銀二兩紹濂堂周銀七兩二錢靜遠堂雷洋四元白麝堂朱洋四元榮蔭堂郝洋四元毓山堂毛洋四元餘慶堂卞洋四元大樹堂馮洋二元居子飛洋一元至和堂徐洋一元劉銘齋洋一元退步想齋洋二元恆昌升洋一元谷議堂孫洋一元梁夢宣　洋一元梁衍澤洋五角梁衍棠洋五角潞河積善堂張洋四元萬興棧東錢二千文售煤公所東錢四千文恊盛號東錢二千文德成號東錢二千文全興德東錢二千文○　綬卿經募五百零六號册無名氏錢七百二十文○五百二十五號册五戶共計錢一千八百文○五百二十四號册無名氏洋五元○五百三十六號册袁召棠袁雨生袁述先共合洋一元○五百三十七號册莫恆興洋一元○于德甫經募洋十元○蘇詶郭經募洋十元○蘇瑞手經募錢三十六千文 
[上海鐵馬路廣益善堂今將十月初七日起二十四日止第四次安懷捐清單]  
　　韻翰堂大善士樂助洋十元百忍堂洋五元信德堂五元志義堂五元三省堂五元歸南陽郡五元歸南陽郡五元餘慶堂三元勵志堂二元以上九月洋合折足平銀三十一兩五錢正邵家浩翁助洋五元京都裕記隱名氏助洋二元零五分隱名氏洋二元遂心人洋二元恆基堂洋一元山陰姚亷生洋一元陸德盛洋一元謙盛荃棧無名氏一元無名氏助東洋對開銅洋三元程竹齋岩君氏金敏求撫秀居士四戶合助錢二千八百六十文又無名氏洋一元周門沈氏助嬰堂小洋　布綿襖十六件以上共收洋十六元零五分又足平銀三十一兩五錢又銅洋三元錢二千八百六十文 
 
 
 

Page 10

 
 
   
 
 

Page 11

 
 
[光緒十八年十月二十日京報全錄] 　　 
　　宫門抄○諭旨三道錄前○發抄硃批三道○湖　張吳訊明已革副將　控各　按律議　　○東撫　　　　　　　　　欵摺○又奏補署府縣各政片○又奏查報光緒十七年經微　　未完一分　上各員　　督　奏　道員赴任片　　　　二十日吏部翰林院　號旗值日起居注引見二名月　七名　督衙門二十二名　　衞十八名正白旗九名正　　　名正紅漢二名○钯清額由山東回京請安○孫公請假二十日○周德潤　　　○召員軍　　　　往　　　　　　　抄陶模奏署庫　喀拉烏蘇同知駱恩綬代理伊犁守奉硃批吏部知道欽此○又　車州水災　　　硃批知道了　　　　妥爲撫恤毋任失所欽此○又候補直隸州陳純治　　庫爾喀拉烏蘇等缺奉硃批吏部知道欽此○○頭品顶戴湖廣　　　張之洞跪奏爲訊明已革副將被控營私妄爲侵扣曠鍑各節按律議擬恭摺具奏仰祈聖鑒事竊照前　署湖南永州鎭總兵馬朝龍呈稱據邵陽縣職員賀澤民等赴湖南撫臣處呈控寳慶恊副將詹定邦兵民交怨劣蹟多端列欵黏呈待情當委右營遊擊于敬徵前往寳慶確查被控各欵並收紳民刊刻印單該協弁兵公呈訴罰回至永州該署鎭　　查諭各情均　有因禀請　任以息　怨而儆效尤等情當經臣將詹定邦撤任奏明請旨　職欽奉硃批詹定邦着卽行革職交張之洞提案　訊按律定擬具奏　依議該部知道欽此當卽欽遵札委湖南臬司會同藩司提集人証確查嚴審擬辦去後兹據湖南按察使王廉會同布政使何樞詳稱委員馳往守提列欵訐告之職員賀澤民等旋據查傳並無其人按照所控各欵逐細查明開摺禀覆並提中軍都司張開武及外委方士清隊目李壽眉等撿同卷宗簿册解司隨提同詹定邦曁一于人罰逐一質訊如所控新太營守備開革兵丁夏世祥等五名延不　補一節調到該營花名底册夏世祥等均於十五年四月開革直至十六年四六十等月始行募補核與呈報蕃司衙門開收名册月日不符共截存曠餉並米折銀一百一兩二錢四分四厘詹定邦於撤任交卸時始移交後任並未解司卽屬侵蝕入已又如所控奉飭將新寗汛兵三十餘名歸汛並未遵照辦理以致要地久空一節飭據現署寳慶恊副將黄志高查明新寗汛兵前經先後奉調兵丁三十五名至郡城練爲洋槍小隊至光緒十五年經本地紳士禀准批飭發還防守汛地詹定邦至十七年始陸續發回辦事實屬遲延又如所控撫臣閲兵考騐弓箭有准記名之蘇良能應拔補劉賢禹降戰之缺詹定邦另補嚴鏡華一節卷　劉賢禹降戰留守所遺之缺係以嚴鏡華挑補蘇良能係接補羅星耀所遺戰兵之缺同時拔補戰兵其中尚無弊竇又如所控營中以餘欵蓋修鍾屋數間每年收租以備公事津貼詹定邦到任儘數提入私囊未租之屋勒令衆兵賠補租錢一節委員赴營調查簿據載明每年實收租錢六十餘千文由隊目收繳備充公用詹定邦並無入已亦無勒令衆兵賠租之事又如所控隨帶家丁冐食虚名錢糧又令兵丁擡轎充役一節委員查有周耀榮等九名隨同詹定邦在行伍有年技藝熟習陸續補給糧缺與衆兵一同操練並無隨帶家丁冐食之事惟曾令兵丁周雲貴等擡轎實屬有違定制又如所控賑賣竹布衣帽等重價售與兵丁勒扣餉銀作抵一節據詹定邦供每逢巡閲整頓軍裝循照向章借欵發交隊目製備號衣轉發衆兵由餉銀扣抵實用實銷並無重價勒售情事質之隊目李壽眉等　亦相符又如所控囑新平營守備張長俊代買婢女未遂卽將其撤任並令外委方士清買騾一匹掯不給價一節卷查光緒十五年張長俊署理新平營守備經詹定邦以營務廢弛禀請撤任調至永州察看旋經臣調署左營守備由司咨會永州鎭傳詢張長俊聲稱詹定帮　　婢女屬實因新寗地方素禁販賣人口並未代買是詹定邦以喜怒爲舉錯業已信而有徵又訊據詹定邦供曾托方士清買騾一匹價錢二十三千文當付銀十兩質之方士清稱因不敷騾價當卽退還未收又如所控馬兵咼雲卿辭退改報逃丁勒扣餉銀不發一節查咼雲卿應領餉銀詹定邦如數發給取有領狀仔卷並無　報逃丁揹勒不發情事以上各節或實或虚均確有卷宗供証可據復閲馬朝龍飭委遊擊王敬徵赴寳慶確查所收紳民刊刻印單末書闔郡公貼及抱不平謹譔實係匿名揭帖所收弁兵訴詞卽係奉查各欵屢次由司飭縣查拿詭揑賀澤民等姓名訐告之人無獲應議結以省拖累查例載管軍官吏冐支軍糧入已者以監守自盜論又例載監守自盜倉庫錢糧數在一百兩以上杖一百流二千五百里勒限一年道完如限内全完流徒以下免罪各等語此案已革寳慶　副將詹定邦辦事遲延並任意將守備撤任用營兵擡轎囑託屬官代買婢女騾隻均罪止满杖惟於開革兵丁延不募補　將扣存空曠銀一百兩二錢四分四厘侵蝕入已罪應擬流自應從重問擬詹定邦合依管軍官吏冐支軍糧入已者以監守自盜論監守自盜倉庫銀糧數在一百兩以上者杖一百流二千五百里例仗一百流二千五百里業於交卸時交出與一年限内全完無異應照例免罪　出銀兩飭令後任副將解交藩庫彈收歸入曠銀報撥該營兵丁開際募補各日期另行據實造册送查詹定邦所欠方士清騾價飭令付給揑名之人飭緝獲日另結等情其詳前來臣查此案應訊人証甚多均在湖南重湖遠隔旣據該司等集案嚴審情節相符應卽擬結臣覆加查核已革湖南寳慶恊副將詹定邦被控各節除勤賠租錢改報逃丁重價勒售兵丁衣帽扣抵餉銀各節或事出有因或查無確據應卽勿庸置議外如私役營兵擡轎囑託屬員代買婢女未遂悏嫌禀請撤任併令屬員代買騾隻短給價值調來外汛兵丁並不遵札卽時遣還汛地遲延至兩年之久已屬違例營私專擅妄爲至開革兵丁延不募補空虚營伍圖將扣存空曠銀兩侵蝕入已情節尤重自應按律問擬旣經將侵扣曠銀繳清業經革職應照例免其治罪揑名訐告之人仍飭查緝獲日另結所有訊明已革寳慶協副將詹定邦被控各欵按律擬辦各緣由除咨部外謹會同湖南巡撫臣吳大澂湖南提督臣婁雲慶恭摺具陳伏乞皇上聖鑒勅部核覆施行謹奏奉硃批刑部議奏欽此○○尚書銜山東巡撫奴才福潤跪奏爲知縣虧短交代銀兩延不完解請旨革職　追恭摺仰祈聖鑒事竊據布政使　聘珍按察使松林會詳稱前署昌邑縣知縣白書林交代案内除抵短久藩庫正欵銀七千九百五兩二錢二分四厘雜銀四千八十兩五分屢次飭催迄　完解若不先子處分再行勒限嚴追深恐完繳無日於庫項殊有關碍等情詳請具奏前來奴才查庫欵絲毫爲重該員虧短止雜兩項共銀至一萬一千九百餘兩爲數甚鉅交代算結已久尚未完解清楚實屬任意宕延應請旨將前署昌邑縣知縣候補知縣白書林暫行革職勒限一個月完繳逾限不完再行從嚴叅辦除咨部查照外謹恭摺具奏伏乞皇上聖鑒訓示謹奏奉硃批着照所請該部知道欽此○○福潤片再新授兗州府知府王蘂修領憑到省已飭赴任供職泰安縣知縣楊倬雲因病請假所遺篆務委代理平度州事本任益都縣知縣毛澂者理該員任内並無三叅限满已起四叅命盜案件及錢糧未完有關降調展叅處分據藩臬兩司會詳前來除批飭檄遵外謹附片陳明伏乞聖鑒謹奏奉硃批吏部知道欽此 
○○尚書銜山東巡撫奴才福潤跪奏爲光緒十七年經徵錢糧未完一分以上各員繕單恭摺具　仰祈聖鑒事竊照州縣徵收地丁錢糧前經戶部條奏應將未完一分以上之員先行開單奏報以嚴稽核等因歴經遵辦在案兹據藩司湯聘珍詳稱光緒十七年各屬經徵起運存留錢糧除全完及未完不及一分者仍歸奏銷案内另行造報外所有未完一分以上之臨清直隷州知州陶錫祺等五員二分以上之署觀城縣事候補知縣逯蓉一員四分以上之代理濮州知州候補知縣彭錫瑞一員　册詳請具奏前來奴才覆查無異除仍飭設法傕徵如有續完另行詳辦並咨部查照外理合繕具簡明清單祗呈御覽冉此案奴才於本年九月十五日據藩司詳報合併陳明謹恭摺具奏伏乞皇上聖鑒勅部查核施行謹奏奉硃批戶部議奏單併發欽此○○劉秉璋片再新任川北道張成勳於光緒十八年八月二十一日到省應卽飭赴新任以重職守除由臣檄飭遵辦外理合附片具陳伏乞聖鑒謹 
奏奉硃批知道了欽此 
 [ 
 
 

Page 12

 
 
   
 
 

Page 13

 
 
[光緒十八年十月二十一日京報全錄] 　　 
　　宫門抄○發抄硃批四道○分缺單○湖督張等奏訊明會匪分别懲辦並保奬出力員弁摺○十月二十一日戶部通政司詹事府八旗兩翼值日值年旗引見二名兩翼十六名厢白满八名廂紅蒙八名○嵩山張百熙各假满請安○英璣调福建遺缺道員恩○值年旗代奏八旗兵丁謝賞半月錢糧恩○澤公請假五日○祥霖請假十日○召見軍機英璞陳學棻壽昌○發抄陶模奏請將虧挪勇餉之儘先千總宋榮格革職奉硃批着照所請兵部知道欽此○又記名總兵張清和暫緩引見奉硃批着照所請兵部知道欽此○楊昌濬奏督標守備徐占鰲凉州鎭後營守備梁來鳳對調奉硃批兵部議奏欽此○又記名提督劉連升借補定邊協奉硃批兵部議奏欽此○光緒十八年十月分缺單小京官大理寺右評事韓寳章丁内閣典籍吳震升鹽運同廣東文炳升同知江西南安胡耀斗未過堂通判廣西平樂顧景璐升知縣廣東遂溪汪椿恒修墓陜西雒南蕭聚星調長武夏之森近直州同江蘇通州曲沼故典史四川榮昌孚世宜故廣西柳城陳登第故浙江嘉興朱家霖革○○頭品頂戴湖廣總督臣張之洞頭品頂戴湖北巡撫臣譚繼洵跪奏爲湖北省續獲長江襄河一帶著名會匪首要及鄰省解到歸案質訊匪首訊明分别　辦遵旨將出力員弁彚案擇尤保奬恭摺仰祈聖鑒事竊照上年長江一帶會匪萌動疉經臣等嚴飭地方文武併揀派員弁　　購保沿江上下分路查緝先後拿獲匪首多名訊明照章懲辦業將在事出力各員遵旨擇尤保奬並聲明襄陽鍾祥荆門隨州等處所獲各匪俟覆加質訊懲辦後查明出力各員再行彚案奏奬等因仰蒙俞允在案查湖北自上年拿獲沿江沿漢各匪自懲辦後逆謀漸阻匪勢稍戢惟著名渠魁尚多漏網未獲仍復到處勾結意圖藉端煽動如長江會匪大頭目龍松年吳有楚張慶亭龍海騰襄河會匪總頭目陳先知等皆尚在逃經臣等詳開各該匪年籍行蹤咨照沿江各省通飭湖南湖北兩省查拿務獲前經奏明在案又賀良果一匪向在田家鎭開堂係李典高德華一夥單内緊要頭目亦經咨行通緝在案臣等嚴飭各員弁懸立重償期在必獲勿得鬆懈並咨會湖北提督臣和文炳一體飭屬嚴拿自上年冬至本年秋間先後據統領襄河水師記名提督劉鶴齡督飭襄河水師前營記名提督謝得龍並督楪中營副將蔣澤斌分派都司王學魁守備張彪帶同弁勇眼線乘駕輪船先後在湖南湘陰縣會同該縣將吳有楚拿獲復在江西德化縣會同該縣將陳先知拿獲署漢陽府知府沈保祥督同署漢陽縣知縣陳夔麟縣丞韓徵俊在漢口地方將賀良果及司夥匪目唐春亭張春山拿獲又先經江西撫臣德馨飭九江府文武將張慶亭龍海騰拿獲因無証狡供嗣經派委沿江巡緝各匪之守備王得勝守備楊運洪知縣謝元祖拿獲該匪夥黨質証由卾咨會江西解歸湖北提集質証訊辦並據千總羅心溶守備周玉林拿獲襄河匪首陳大才統帶升字營副將常遠藻會同署漢陽府經歴董治勛拿獲漢口匪首郭生雲監利縣城守把總李祖魁拿獲湖南岳州匪目謝盛愛署通城汛把總蔡啓發會同分省補用縣丞蕭煥南截擊格斃岳州汪殿臣夥黨竄擾縣境之匪首李以才並拿獲夥匪李際勝李嘉賓建始縣知縣姚學康拿獲該縣匪首張學祖龍堂選施先春署浦圻縣知縣陳樹楠會同營汛防營拿獲武穴匪目張毛山鍾祥縣知縣徐嘉禾拿獲金占魁候補知縣吕賢笙拿獲吳洪發廖海山黄書見陸平安廖鼎甲安陸營豐樂汛把總王連陞拿獲韓學發張光祿韓學成湖北提標差弁汛弁拿獲譚子逹張其合張炳富葉萬若又據提督劉鶴齡派弁拿獲胡德海朱萬成提督謝得龍飭派都司王學魁會同漢陽協漢鎭領哨千總彭紹美拿獲李洪才朱華山委辦漢口緝匪事務候補道李廉派委員弁知縣周耀崑千總徐堂把總王恩平等拿獲長江上下游積匪徐炳奇柳老么陳德元吳有才王玉山吳大貴王三子姜煥魁姜本海姜本清周玉亭夏春山等又查照江西撫臣德馨來電拿獲田家鎭匪首王幅堂當經批飭臬司分别發交武昌府讞局曁各該道府詳加嚴訊據吳有楚供湖南湘陰縣人前因李世貴開寶華山堂經陳四海荐入會中嗣開飛龍幅寺等山堂由新輔大爺推升龍頭上年七月龍松年等在三夾做會該匪到過國世明蔣雲等該匪均認識陳先知供係陜西洵陽縣人在襄河駕船經程國貞邀約入會又入甘孚貞大乾坤山會推爲大爺放飄不計其數公議執掌萬福龍頭山印起獲該匪僞示悖逆已極自稱總統　襄等處夥黨皆稱　官　慶亭卽張金亭供係江西德化縣人前在營當勇後因另案正法之潘登科開雙龍山公義並派爲新輔大爺龍松年等在三夾　會開堂議事伊因患病旋卽走散龍海騰卽龍海亭供係湖南臨湘縣人經吳有楚邀約入會後與水師營勇陳幅林開五龍山堂　无首　大爺光緒十年在福建與匪首翦煌匡世明相識賀良果卽賀起恒供係湖南清泉縣人前被伍雲聞邀入五龍山會　與陳幅林　天順堂稱爲副龍頭在武穴印飄三百餘張邀人入會並據唐春亭張春生供指該匪目陳幅林故後已升爲正龍頭陳　才供係　川縣人先與程國貞開萬福龍頭山後因萬福山印係陳先知執掌遂與曹先春重刻萬福龍頭山印散飄八十餘張又經陳先　　入小乾坤山會旋又與石占春等在仙桃鎭開九華山堂郭生雲卽郭耀彩供係湖南益陽縣人經龍海騰邀約入會前在湖南開楚金山稱爲副龍頭後到武洪散放飄布又在華容縣開英雄山堂散飄一百八人所稱口號最爲悖逆謝盛愛卽謝榖怡供係湖南巴陵縣人　從逆首汪到各家催頁名曰催頁殿臣邀約入會派令將軍並隨同放火搶刦據李際勝李嘉賓供李以才係汪殿臣部下　四名匪首最爲兇悍供以上吳有楚陳先知時常下山催頁各等張慶亭龍海騰賀良果陳大才郭生雲七匪均經批飭正法　　其謝　愛一　把掃岳州之洞批飭正法梟示其府質訊明確亦經臣上年已經奏明鍾祥縣知縣徐嘉禾拿獲之匪目張必瑞李澤湘隨州城汛把總武定雲拿縣吕賢笙拿獲之匪首獲之匪首楊華亭知李得勝千總羅心溶拿獲之匪首鞫老五經安陸府德安府武昌府覆　據張必　供係鍾先知李長銀肅開勳各祥縣人與陳大才陳頭目認識往來升爲龍頭大爺開堂放飄係萬福龍頭山並替蕭開勳陳大才放　多次上飄布該匪匪其勸散夥年紳首賀鳳岐收繳黨意欲紏衆殺害該紳旋經營　緝拿始將匪黨驚散擒獲該匪歴供放　紏衆及謀殺紳供係鍾祥縣人入會五首等情不諱李澤湘次先後黨名不一得受僞職放飄糾夥六十餘人親鈔海底簿熟習口號惕華亭供係襄陽邀入會凡入會之人俟縣人聽從盧先銀紏福建九龍山竪旗起事一同接應該匪接充坐大爺開立西華山公義堂有英雄豪傑定家李得勝係江夏縣人供邦口號放飄十餘次情前奏業經聲叙該匪與著名匪首陳先知均爲大乾坤山頭目常在襄河一帶搶刦行族質訊明確鞫老五卽鞫前因留待質証現已長貴供係漢陽縣人與趙萬有等在漢口該匪家開木蘭堂放飄收徒掌管飄板趙萬有是龍頭大爺該匪係桓侯老三李得勝陳先知都同與相好以上張必瑞李澤湘楊華亭李得勝鞫老五五匪亦經批飭正法梟示此外如王幅堂唐春亭張春生朱華山金占魁熊大丙張毛山及上年拿獲之長江匪目章金魁袁老么襄陽匪目敦五斤襄河匪目金龍菴九匪或已供認會中頭目或兼有掳刦滋事之案情節甚重惟其中尚有牽涉他案須等質訊之處應俟確訊再行酌核懲辦其餘各犯或供詞狡展或名次在後情節較輕均分别監候質訊及限年監禁其各匪指供未獲各要匪仍飭密拿務獲究辦此外各營縣拿獲之匪尚多查係被匪誘脅尚未爲非者概子保釋准其自新查長江上下大湖南北各省會匪近年聲勢已盛禍機已發自上年奉旨飭拿以來各省一律嚴緝昨接安徽撫臣沈秉成咨函龍松年亦經皖省拿獲是著名渠魁多已就擒惟此項匪徒夥黨太多各省游勇奸民效尤接踵驟難絶其根株臣等仍當督飭文武會商鄰省隨時認眞查緝不容稍懈以弭亂萌除江西拿獲張慶亭龍海騰二犯之員已由江西撫臣保奬外此案出力員弁自應欽遵諭旨隨案請子優奬臣等仍核其情節分别異常勞績酌請奬勵所有尤爲出力之記名提督謝得龍請交部從優議叙督標中軍副將蔣澤斌請以總兵記名簡放湖北儘先補用副將常遠藻請俟補缺後以總兵　記名簡放署漢陽府知府沈保祥請俟補缺後以道員儘先補用候補直隸州知州調署漢陽縣本任蘄水縣知縣陳夔麟請旨送部引見鍾祥縣知縣徐嘉禾請以同知直隸州知州在任候補[  此稿未完]  
 [ 
 
 

Page 14

 
 
[光緒十八年十月二十二日京報全錄] 　　 
　　宫門抄○諭旨一道錄前○接錄前稿○桂撫張奏請將已故撫臣功績宣付史館立傳摺○川督劉奏展辦新海防三十次及卅一次收捐銀數分造請奬清册摺○又奏匯解京員津貼銀兩片○十月二十二日禮部宗人府欽天監侍衞處值日無引一見○長萃謝授太僕寺卿恩○恩公耆齡各請假十日○阿公請假五日○掌儀司奏二十五日祭二奉先殿慶王行禮○召見軍機崑岡錢應溥○接錄前稿知縣吕賢笙謝元福周耀崑均請俟補知縣後以同知直隷州在任候補補用都司王學魁請免補都司以遊擊留於湖廣儘先補用湖廣儘先守備補缺後補用都司張遽請免補守備以都司儘先補用並加遊擊銜湖北補用守備楊運洪請免補守備以都司儘先補用儘先守備王得勝補用守備王玉林均免補守備以都司留於湖廣儘先補用漢陽協鎭領哨千總彭昭美請在任以守備儘先補用湖北儘先千總羅心溶請免補千總以守備儘先補用並加都司銜督標儘先千總徐堂請免補千總以守備儘先補用准補鍾祥縣縣丞署漢陽府經歴董治勛請以知縣在任候補指省試用縣丞韓徵俊請免補縣丞以知縣仍留原省補用分省試用縣丞蕭煥南請免補縣丞以知縣仍分省補用儘先外委喻鴻舉六品軍功陳代山均請以把總歸湖廣督標儘先拔補並賞戴藍翎候補直隸州知州江西彭澤縣知縣調署德化縣羅廣煦請俟補直隷州後以知府在任候補湖南湘陰縣知縣韓受卿請在任以直隸州知州候補據湖北按察使陳寳箴會同布政使王之春查明詳請奏奬前來合無仰懇　天恩俯准照奬以昭激勸出自逾格　鴻慈除飭取各員弁履歴咨部查照其千把以下各弁查照咨部請奬外謹合詞恭摺具奏伏乞皇上聖鑒謹奏奉硃批着照所請該部知道欽此○○頭品頂戴廣西巡撫臣張聨桂跪奏爲已故前任撫臣功績卓著謹將事跡據實　陳籲懇天恩宣付史館立傳以彰忠盡而順輿情恭摺仰祈聖鑒事竊據廣西紳士在籍吏部主事雷祖迪等呈稱竊原任漕運　督前任廣西巡撫臣蘇鳳文由舉人教習知縣分發廣西試用道光三十年到省正值洪秀全等逆氛初起遍地蹂躪羣盜如毛該故督臣才路過人立志滅賊歴任羅城象州全州等州縣所至之區萑苻迭警　撫兼施本境旣獲保全鄰封實賴援助不惟蒞官勤事亦嘗墨經從戎楨功荐升府道晋授臬潘　迄推任封圻在粤二十餘年　除土匪數十股當兵燹流離之會四民失業吏治多闕兵單餉竭庫儲蕩然該故督臣盡心經畫知人善任内修政事外壽兵餉用能宼氛漸戢流亡漸復荒蕪漸闢糧賦漸完而吏治遂日有起色實粤西治亂之一大轉機其搘拄挽回之功不勝細數然身爲疆吏凡所設施彰彰在人耳目固通省紳民所共見聞而自其爲州縣時卽已勳勞懋著聲施爛然如初任羅　值殷匪　人盤踞縣境　旣無兵撫又不就範遂單身匹馬直入賊巢示以威信余八感服投誠其後用之勦匪卒能得其死力至今羅城紳民　　弗衰洎夫署理全州正當洪逆大股由粤竄湘之後州城爲匪所墜蘇鳳文察看形勢首治城垣穿濠浚池加築外垣其後攻城之賊多　十餘萬或號稱十萬迭次圍攻賴以固守其大股來犯之賊咸豐四年洪匪由平樂竄恭城越淮陽直撲州境勢甚猖厥蘇鳳文率勇集團大戰於新墟再捷於馬渡橋力遏兇鋒此股甫遁而黄金亮馬盈科等股又相繼來犯檄營官潘其泰内外夾擊擒斬渠魁餘黨潰散五年髮逆僞翼王石逹開擁衆二十餘萬猝至城下百道環攻屢瀕於危蘇鳳文登陴守　激　绅民隨機應敵誓之死城旋陷堵密遣部將盧爵唐應瑞閣關武赴湖南永州乞援楚勇合兵大獲勝捷賊解圍宵遁而土匪另股如陽得高楊七仔曾昌梅蔣邦大馬十六唐永茂等絡繹竄擾州境咸殲除之蘇鳳文在州四年賊勢猖悍楚粤兵冲每值援給糧盡志氣彌勵當軍書旁午日不暇給之時籌兵餉籌團防籌保甲籌捐輸地方一切政務靡不躬自擘畫井而有條又請增加學額考課書院雖干戈擾攘中士民不廢絃誦石逆困鉞之日汲道斷絶又值亢旱兵民驚惶蘇鳳文於城南焚香告天指地掘井甘泉湧出人心始安每聞宼至堅壁清野從容布置慮定而後戰恒以二三千之衆制賊數萬當斯之時灌陽興安靈州一帶賊壘如林横亘數百里全州與省城文報不通蘇鳳文身治州城心注省垣石逆未犯全州之先圍困桂林蘇鳳文迂道發探知岌岌有不可終日之勢目擊時艱拊膺痛憤統籌全局以粤地兵餉並竭省城爲根本所關非乞援外省斷難保全灑血寫書遣部將盧爵等三次赴楚告急哀請援師詞意激昻慴慨其忠勇奮發之情溢於言表前任湖南巡撫臣駱秉章鑒其血誠立派蔣益澧江忠濬兩軍入粤援剿及抵州境糧米告罄蘇鳳文鋭身自任多方糴貸以濟車食蔣益澧江忠濬與商進兵之策蘇鳳文熟悉情形派蔣俊敭率勇練爲之嚮導立解重圍省垣危而復安蘇鳳文之力也然而有功不居悉以讓之客軍人咸多之說者以爲此舉乞鄰援我尤未若其以偏師越境馳救永州之爲善也先是粤賊竄湘進薄永州府城時蘇鳳文至全州未久而事草創勇練甫集一聞驚報謂欲全本境必先治賊於境外密遣蔣俊敭等率衆千餘人出其不意竟至永州拊賊之背三戰三捷解圍而旋永人初不識粤軍後知爲蘇鳳文所遣濚感之及賊圍全州永人亦馳兵赴援以報前德蘇鳳文以一州牧而能救應鄰省厥功尤偉其時軍務倥偬未及奏報遂令隱而不彰而駱秉章勞崇光諸臣由是皆深器之厥後不次超櫂簡任封疆粤地土匪次第芟夷著名臣憝悉就擒戮從此軍務底定旋卽人都陛見補授漕運總督去粤之日士民共切攀轅綜其平生功績以在全州時爲最著粤民感戀亦惟全州爲最深靖宼安民輿情愛戴至今追思不忘據該紳等呈請援照前任撫臣劉長佑成案公懇建祠報享並將功績宣付史館等情具呈前來臣查該故督臣蘇鳳文在粤年久戰功政績卓然可傳德澤入人甚深粤民情殷尸祝雖馨香之供祀本無愧顔而祠宇之追崇格於成例查禮部奏定崇祀章程必其人身故三十年後方准題請其未屆年限者先由史館立傳臣詳譯例章默察民隱旣不敢爲之越請亦不敢壅於上聞惟有仰懇天恩俯准先將該故督臣蘇鳳文事跡宣付史館立傳仍俟例限屆期再行題請建祠以彰忠藎而順輿情出自　逾格鴻慈謹會同兩廣總督臣李瀚章恭摺具奏伏乞皇上聖鑒訓示謹奏奉硃批着照所請該衙門知道欽此○○頭品頂戴四川總督臣劉秉璋跪奏爲展辦新海防三十次及三十一次收捐銀數分造請槳清册恭摺仰祈聖鑒事竊查展辦新海防事例自光緒十六年正月二十一日起已將初次至二十九次收捐銀數曁各捐生年貌籍貫三代先後造册奏咨在案兹據布政使龔照瑗詳稱自十八年閏六月二十一日起至七月二十日止屆满一月作爲三十次收捐祗收從九職銜一名僅收庫平色銀二十二兩飯食銀四錢八分照費銀二錢又自七月二十一日起至八月二十日止屆满一月作爲三十一次收捐共收廪貢生一名監生一名從九銜一名附貢生一名實官一名實收庫平色銀二百九十四兩八錢飯食銀四兩四錢二分二厘照費銀一兩國子監飯食銀三兩照銀六錢除將收捐銀兩存儲備撥並將部監飯照銀兩存俟搭解外所有新海防三十次曁三十一次收捐銀數分造各捐生姓名年貌籍貫三代清册詳請奏咨前來臣　查此兩次收捐銀數均核與新海防事例相符合無仰懇天恩勅部迅子分别核議給奬頒發執照來川以便給發用昭激勸除將副實收清　分咨部　查核外所有三十次曁三十一次展辦新海防收捐緣由理合恭摺具　奏伏乞皇上聖鑒冉三十次僅收從九品　銜一名銀數無多未便專　奏請奬致繁案牘是以附入三十一次併案辦理又此次所收貢監職銜係在未經開辦順直賑捐停收銜封貢監之先應請照案核准合併陳明謹奏奉硃批戶部議奏欽此○○劉秉璋片　再查前准戶部咨京員津貼銀兩改爲另欵加復律餉仍令按照原定銀數每年籌撥銀一萬四千兩七月解半十月解清不准延欠等因所有十八年春夏季分應解銀兩業已　解奏咨在案兹據布政使龔照瑗鹽茶道延煜詳稱十八年秋冬二季分加復俸餉現湊得節省籌備經費銀一千五百兩厘金公費銀一千五百兩官運局銀四千兩共銀七千兩按照部頒新砝平兌定期於十八年九月十八日發交匯解京餉之西商存義公票號承領限於十二月内解赴戶部交收並聲明此項銀兩向由京餉委員搭解因本年應解京防各餉業劃已解清欵無員搭解是以發商匯兌等情詳請　奏咨前來臣覆查無異除分咨外理合附片陳明伏乞聖鑒謹奏奉硃批戶部知道欽此 
 
