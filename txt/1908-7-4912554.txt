# 1908 - 7 - 4912554

 

Page 1

 
 
   
 
 

Page 2

 
 
十二月初三日召見軍機肅王毓朗趙秉鈞 
今冬米價昻貴之問題 
　　吾國危險之前途。誠多端矣。禍患之迭出於外交上者。近而銅官山之争執。鐵路之借欵。西江之捕權。若政府循現今之失民政策以行。則外交之禍亂方興未艾矣。近而事變之發出於民事上者。嘉湖之梟匪。嵊縣之土棍。廣西之草寇。若政府遵現今之失民政策以行。則揭竿之禍亂。繼起無窮矣。顧此其顯焉者也禍有似緩而實。急變有似細而實鉅。者莫有如米貴問題之一事若夫食爲民天。最關於民之痛癢。升斗不備。妻子蹄饑隨之矣。爨無烟火。倒逆施行作之矣。而吾國之米貴恐慌己歷二載。丙午米貴之恐慌。則在青黃不接之時。今春。米貴之恐慌。則在莫春播植之際。而今則歲尚豐。稔新穀登塲。而米值之昻貴己若此。則來歲米值之騰漲。必逾於丙午丁未二。年而恐慌之現象。亦必有過於丙午丁未二年者。此不可不綢繆未雨一。爲小民計者也。無己請得以借箸之 
　　一考察米貴之原因。夫米貴之恐慌。每於青黃難繼之際爲多。今秋收既稔。新穀方登。而米價之昻。與春夏等。其故曷在請試言之。一由於私販夫奸商狡賈。只知一家温飽。安知一路啼飢。故巧猾奸刁。既成本性。有口可出出之矣。嚴法有所不顧。奇貨可居居之矣。大局有所罔知。此原因於私販者一也。一由於乞糴各省近年。均有災荒之患。蓋藏無多。而加以允許日本乞糴六十萬石。則蘇浙焉得不受其影響。并且奸商狡賈。乘此潮流以攫厚利此原因於出口者二也。一由於屯積去冬米值頗賤。而今春奇貴。故富家之遲糶者享莫大之厚利而早糶者生失利之悔恨。富户因此視爲龜鑑。而米石之在市者少。即行商坐賈。亦於此糴賤販貴操其奇赢此原因於屯積者三也。 
　　一米貴恐慌之惡果。夫衣食而知榮辱。作奸犯科倒行逆施之事。大抵皆起點於貧乏者爲多故去夏今春米貴恐慌之時。各處刧米擄掠之案筆不暇載雖其中不免有惑於梟匪土棍之煽動而要之其所以能煽動 
 
 
 

Page 3

 
 
　　之由來。則未嘗不在於米貴之恐慌也今歲出米之時。其值尚昂貴如此。則來歲之米價。必逾於今歲可知。來歲恐慌必過於今歲又可知。夫梟匪之禍遍行省矣又加飢民之歸納。若輩雖未必有劉項之心。面刧掠擄奪之禍。已可慘矣此因米貴恐慌而惹起草竊之禍者一也夫近日革命風潮之未甚爆烈者。尚不忘去年七月十三日預備詔令也。而自二十二十一日諭旨出。則希冀立憲之心己屬絶望逾足以張一般革命黨人之翼。而堅其執行之宗旨。此因米貴恐慌而惹起革命之禍者二也。 
　　一籌平米貴之辦法。夫米值漲落之大原。一在於食多食少之比律。一在於百物貴賤之等差。一在於豐稔歉札之大率。而今日米價之昂貴。盡出三大原則之外。則欲籌其持平之法。惟有許内地之流。通絶奸商之不販而己夫。我國素稱重農之國也。以一國之所出供一國之所求。其勢尚綽乎有餘。夫米既綽然有餘。則其價自賤。即奸商巨賈。亦無從施其屯積之手段。而其值自平如是則米貴之恐慌絶。而一切盜賊竊據之禍可因之消滅於無形故以今日之。勢策之非嚴禁奸商私販米石出口。更無從着手矣。然大利所在千人逐之。况加以米商刁猾巧僞之手段。欲絶私販非立嚴刑。則必不足以絶其弊竇。而塞其私販之途。此亦治標之術也。夫中。國險象之紛呈若是。而加以米貴之恐。慌則將潰敗而莫可收。拾且值預備立憲之際。人人當有普通知識。是以失宣講所。開半日學堂。以謀開通下等社會之知識。倘若飢寒交迫。卒歲難謀則安論知識之普通與否。立憲之能成與否。而一切裂冠廢冕之行出矣。此亦爲行新政之一阻碍也。然則米貴之問題關於匪亂之竊發若彼。而關於立憲之前途又如此。此當局者不可不稍爲注意者也。 
專電 
　　電一（北京） 
　　外部與英使商議路事外部云民情須順請廢草約英使云我早己函告此事不能廢議如俯順民情只須允許江浙獨立當與直接交涉外部無詞以對 
　　電二（北京） 
　　政府因路事歸咎蘇兩人浙三人電責督撫　　電三（北京） 
　　陸軍部議覆張鳴岐電調直江鄂新軍二恊爲數過多礙難依議 
　　電四（北京） 
　　都察院代遞曹克祇條陳教育普及地方自治辦法奉旨政務處議奏 
　　電五（北京） 
　　陸軍部密陳海軍辦法硃批覽 
　　電六（嘉興） 
　　嘉防營在海鹽勦匪獲勝奪匪船十七號初三日梟匪竄入乍浦廟橋擄圑董盛光中並刦軍火紳民己電省請兵 
　　電七（嘉興） 
　　嘉湖統領改委李振槱接辦 
　　電八（杭州） 
台州荒歉電請浙撫撥庫欵五萬兩購米接濟 
　　公電（徐州） 
　　申報館鍳本堂集成江浙路欵千四百股祈登報徐州中學 
路欵要聞 
　　倫貝子之面奏廿八日京函云倫貝子自日本回京廿七日召見貝子面奏此次到日日皇殷勤之意形諸顔色足見中日兩國睦誼日后亦屢問我老佛爺好呈進親筆花草等物日皇后亦異常歡喜及回國時日皇並諄囑寄語我皇太后皇上極力圖强聨爲唇齒云云然奴才之意日本雖情意殷殷觀於近來種種交涉亦須隐自防微庶免後患又奴才此次路過南省。體察民情。於蘇杭甬路欵一事異常固結。均守定商辦拒欵四字宗旨。相持日久人心漸形惶惶無論外交上如何爲難必須竭力商量稍爲變通以順輿情只須辦到此項借欵與路無涉民情庶可稍安盛宣懷爲原訂議之人并爲商議廢約之人。現在責令與英磋商不識能否就範奴才之意如派盛進外部庶幾事權相屬。辦事較易爲功云云慈諭我亦極想變通借欵以順輿情早己諭令盛官懷竭力商辦 
 
 

Page 4

 
 
第一張第四版 
　　特恐英使堅執耳少頃軍機上去兩宫諭及倫貝子面奏各節張中堂面奏現在外交實以日俄爲最要誠宜格外謹愼醇邸云盛宣懷如進外部似於路事有裨慈宫頗爲動容 
　　英使催議路事英使朱爾典函致外部略謂路事延遲多日未經議商辦法現據銀公司屢次電催用特函請貴部轉致政府速揀專員早爲商辦務使和平了結以固邦交云云當由該部送呈軍機處閲看　　旅滇浙人致浙路電杭州浙路總公司鑒旅滇浙人雖少聞路權將失頗激實力抵制莫如集股昨己設立勸股會先集五千七百三十五零股祈將股票章程速寄如果借欵辦路股分概不認繳禇祈總恊理始終持之雲南登亨街浙路勸股會公叩沁 
　　駐滬浙路公司致諸暨勸學所電勸學所吴徵老英 
監督會何教士前函公司不直勒借深明公理現土人與有口舌涓涓江河既貽地方之巨憂亦關國民之程度乞聨合正紳切實喻勸己電府縣保護矣濳 
　　諸暨學務所復電蟄公遵諭重加切實勸道相安無事勿念 
澂同學會叩 
緊要新聞 
[沈蔡兩道徇庇奸商之叅案北京]  
　　二十一日廷 
寄東督直督確查營口東盛租倒欠官員隐庇情形己誌昨報兹悉此次參案係由御史孫培元揭發其原摺措詞畧云營埠東盛和等號關閉短少外欵多至五百餘萬市面岌岌可危大有不可終日之勢直隸江吉等埠均大受影響雖經度支部派員携欵前往接濟並經東督派員查究仍難挽回各爐房竟紛紛歇業復經直督派司道大員前往籌辦亦毫無眉目以臣所聞其故由於關道沈桐本與東盛和舗東葉姓合夥有意迥護及蔡紹基到任尚思認眞究辦其幕友某受葉姓之託爲之説項蔡本與葉同鄉遂大改其初心至今帳目未結市面因之牽動人心惶惶恐激事端惟有飭下直隸東三省督臣確切秉公核辦或另簡大員前往之處伏候聖裁云云（影） 
[蔡參議奏陳民智之進步]  
　　郵傅部參議蔡乃煌片奏近來民智日開程度增進東西各報均加贊歎竊願我皇太后皇上即利用民智或可爲挽弱圖强之一助總之民氣不可使囂而民志不可不逹其要尤宜曲順輿情俾合預備立憲之至意奉旨留中（）響 
[軍機處覆核報律北京]  
　　民法兩部會訂報律擬定草案二十餘條經兩部核閲後即於上月二十六日備文咨送軍機處覆核定奪律中對于言論一門異常嚴厲如各種未定事件均不得妄議聞軍機處核定後將咨送駐京公使核准再當推行各埠租界云（捷） 
[政治結社規則内容北京]  
　　此次憲政編查館議限制政事結會大約分爲二種一曰政治演説會一曰學事演説會政治演説己在禁止之例學事演説會只准演説學事研究藝術不得涉及政治集會須由發起人前期具禀俟内外總廳及該管衙門批准所有章程均叅照日本治安警察行政執行法想不日將頒布各省矣（青） 
　　果爾則人民無講談政治之時矣政黨乎會乎夢想而己 
[粤東西江緝捕問題]  
　　外部電飭地方官巡緝外務部日前致粤督電稱粤省盜風素盛西江刧案層見疉出地方官緝捕不力本足貽人以口實亟應迅籌整頓之法分别水陸嚴飭各師船肅清水面責成沿江地方文武認眞稽查嚴靖匪巢懸賞勒限將擄刧各案務獲懲辦以免外人藉詞干預事關大局務希嚴飭地方官認眞巡緝母得稍涉大意並將辦理情形隨時電部云　　李鎭電邀桂撫會議李直繩軍門因西江緝捕事近日駐節鴛江特發電咨請西撫張堅帥到梧曾商辦理俾期整頓一切 
　　商船公會之大會議廿三日商船公會開特别會議到者數百人廣府陳太守農工商局徐委員亦與會兩點鐘開議江少荃君宣佈各商條陳陳府尊極力担任興利除弊復由公曾余總理等代呈請札飭給示實行三事（一）龍旂小輪向繳補抽局每季噸鈔費銀三錢六分蒙准札免仍請從何日起免札飭補抽局遵照并給示諭本公會俾令傳知龍旂小輪各商遵守陳府尊親批照准（二）龍旗單行載客向納善後局牌餉銀每艘每月五十元經蒙准免仍請從何日起免一札善後局一札飭税務司遵照并給示諭本公會俾週知各商（亦照准）（一）驗船現經舉定魏京卿請給示實行並札飭税司遵照仍請示諭本公會週知各商得隨時請驗以剔舊弊陳府尊答以回明督憲辦理 
[駐英李使爲銅官山事致皖撫函安慶]  
　　（前畧）銅官山案到任後凱約翰並未來館晋謁探詢現居鄉間去英京尚遠亦無來耗弟此時若就彼磋議又恐示之以弱爲所挾持正躊躇間目前忽接同鄉公電令與議廢約並力拒合辦取贖兩層該約逾限作廢實 
 
 

Page 5

 
 
至當不易之論惟彼既不來我不能往相持益久終無了日來電未經具名故逕復鈴轅請爲從速分致京外各同鄉鄙意仍須令駐北京英使電凱約翰速來方能開議弟誼關桑梓敢不恪恭將事特使臣雖有與彼開議之權而無令彼必來之力朝夕延望足音闃然仍求速電京外各同鄉合力維持令凱約翰早日開議以免久延横生枝節（下略）（政） 
[旅保皖人熱心路事]  
　　保定函云旋保安徽同鄉會近因勸集浦信路股刋發公啓畧謂浦信路一日不築即外人覬覦之心一日不泯欲築浦信之路會集股而外更無他法吾皖仕軍學各界旅保定者藉此發起各埠必將同聲響應并擬浦信鐵路集股簡章十二條大致仿照江浙辦法以五元爲一股分年繳清云 
[西報紀雲南路事]  
　　初二日北京電云雲貴總督錫良奏報老開至蒙自之鐵路工程甚爲進步自河内至蒙自一段約年終可以開車現雲南紳士組織一鐵路公司欲自行建造全省鐵路并欲向法國贖回建造蒙目至雲南府及雲南至揚子江兩條路線權利譯文滙報 
[議築西北鐵路北京]  
　　郵傅部現議修築西北鐵路次序 
擬定迤西者由正太經潼關蘭州迄伊犂迤北者由京張接庫倫迄恰克圖己咨行各督撫將軍辦事大臣預爲籌畫矣（子） 
[松府電復嚴禁勒短櫃價松江]  
　　松江府戚升淮太守昨奉蘇撫電諭略謂頃據該郡七邑職舉貢監廖傅書等百餘人公電 
（己見前報從略）等情所稱是否屬實望即迅速澈查明確據實電復一面嚴行飭禁不准抑勒等語戚太守當即禀復云奉宥電並奉督憲電飭確查及提舞弊櫃書等因查櫃價應照典價向有通送旬報頗聞各屬短抑業經知府嚴飭照章並奉藩司示禁在案廖紳等所禀當不盡虚容再轉飭不准勒短並查提究明據實另報（齊） 
[大理院議勸鹽商捐助經費北京]  
　　大理院以常年經費不足無處籌措經該院正卿定成提議擬就長蘆暨各省場運鹽商勸諭輸將每引酌提若干恊助該院經費并仿照捐助學堂經費章程酌訂獎勵奏請施行擬於明春勸辦（自） 
[日人對于中國之言論]  
　　初二日東京電云日本諸无老大臣近方磋議利用英日盟約之効力以正當之法喚醒中國并謂英俄日俄兩恊約未免與英日盟約有自相予盾之處謂其力祗能夑易俄人之度態未曾除去其他隐憂云云此説殊不然設中國一日不感覺則遠東之和平仍不能得完全保證云譯字林報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要件 
[度支部奏擬印花税則十五條]  
　　第一條凡人民之財産貨物當授受買賣借貸之時所有各種契據帳簿可用爲憑證者均須遵章貼用印花方爲合例之憑證 
　　第二條各種契據帳簿分爲二類税額如左 
　　（第一類二十一種）提貨單發貨單銀錢收據収存貨件文契之憑據租賃各種物料鋪底生財之憑據承頂各種舖底生財之憑據租賃地址房屋之字據抵押貨物字據頂定賣買貨物之單據鑣局包運貨物銀錢攬票佃户承種地畝字據當票保險單收存欵項之憑據公司股票延聘人員雇用工匠之合同各項承攬字據各項保單舖户所出各項貨物憑票以上各種價值合制錢十千文以上每紙貼印花二十文支取銀錢貨物之憑摺每個每年貼印花二十文各種貿易所用之帳簿每册每年同上 
　　（第二類八種）滙票期票借欵字據田地房屋典押契據舖户或公司議訂合資營業之合同以上五種紙面銀數不滿一千兩者貼印花二十文一萬兩以下貼印花一百文一萬兩或一萬兩以上貼印花一千文至次爲止不再加貼田地房屋買賣契據以上一種除向例税契之外另貼印花照上五種貼法析産字據以上一種照立據時産業之市價估計二百兩以下貼印花二十文一千兩以下貼印花一百文一萬兩以下貼印花一千文以上每加一萬兩加貼一千文承嗣字據以上一種每紙貼印花一千文 
　　第三條凡關係國家或地方公益善舉事業所用之契據帳簿均可不貼印花 
　　第四條凡契據應貼之印花責成立契據人於授受前貼用川蓋圖章或畫押於印花票與紙面騎縫之間如係合同兩造各繕一紙照章各貼印花蓋章畫押然後交換收執 
　　第五條凡帳簿憑摺應貼之印花責成立帳薄憑摺人於使用前貼在開首向寫年分之處將某年字樣半寫於印花票面再行照第四條加蓋圖章或畫押每本每個以一年爲限如過一年仍舊接寫應再貼印花作爲新立帳薄憑摺 
　　第六條凡開明應貼印花之件如立契據憑摺人並不照章貼用印花或不蓋章畫押者受者應即退還言令照章辦理倘任意收受遇有訟案牽涉官不爲理如受者臨時自願遵照第八條罰章補貼印花蓋章畫押者不在此例 
　　第七條凡應貼印花之帳薄如不照章貼寫蓋章畫押者遇有訟案牽涉呈官查驗時不足爲憑如立帳簿人臨時自願遵照第八條罰章補貼印花蓋章畫押者不在此例 
　　第八條凡開明應貼印花之件如不遵章貼用或貼用之時未曾蓋章畫押遇訟經官查出按照偷漏數目加罰五十倍補貼印花帳簿則加 
 
 

Page 11

 
 
　　罰百倍補貼印花倘前項應貼印花簿件己貼印花蓋章畫押而所貼之票不足定數者照應補之數加罰三十倍補貼印花 
　　第九條印花票種類如左一赭色二十文二緑色一百文三紅色一千文 
　　第十條業經貼用之印花票不准揭下再貼違者照偷貼之數加罰二百倍補貼印花票 
　　第十一條僞造或改造印花票者照私鑄制錢例從嚴懲辦 
　　第十二條應貼印花之件如不遵章貼用遇訟經官自宜照第八條懲罰但不准旁人挾嫌告發地方官亦母庸派人查驗以免騷擾 
　　附則 
　　第十三條此項税則奏定後由部製造印花頒發各省行用各省地方以奉到部發印花後三個月爲施行之期 
　　第十四條財物成交在此次定章開辦日期以前者從寛免貼印花 
　　第十五條現擬貼用印花各項俟後如須改用印花官紙應隨時斟酌辦理 
分類新聞政界 
[皖撫批斥縣令之虚飾安慶]  
　　天長縣錢大令人龍近將清理訟獄情形禀陳皖撫鑒核當奉馮中丞批示云地方辦事總以誠樸不欺爲主空言粉飾最爲惡習即如該令所禀月餘以來將諸務認眞查察實力整頓試問該令所陳各要政豈月餘所能整頓乎謂無欺飾其誰信之又該令清查圑保則曰各董保唯唯遵辦試問各董保遵辦之言又可信其無欺飾乎又該令於學務則曰各集鎭設法建設日漸推廣於墾荒則曰興辦林業以厚民生言言頗覺動聽其實籌辦尚無頭緒該令猶謂不敢稍涉欺飾本部院斷不受該令之愚也（孔） 
[札催講求地方自治鎭江]  
　　江督蘇撫近日先後札飭丹徒縣王緯辰大令遴選正紳講求地方自治大令奉札後當即照會恒源厚糖行主張君金門爲總董并准由張君另舉議董十名以分其責皆以商人資格充選聞俟議定章程即行該局開辦云（庶） 
[懷甯縣監獄之黑暗安慶]  
　　前調署懷甯縣知縣方永昺禀潛山縣孀婦儲葉氏禀伊子逃兵儲冠軍入懷甯縣寄禁後爲衆犯敲逼出貲一案並奉浙撫批云此案前據儲葉氏禀控伊子儲冠軍寄禁懷甯縣監經衆犯敲逼索洋二十七元由張爺們過付交犯目朱佩琳散給等情當經批飭安慶府督縣確查在案兹據該前縣方令禀稱供證確鑿毫無疑義該前令於審實後僅將吴湘儩等責懲辦理究未盡善且儲葉氏控索洋二十七元縣詳只二十元尚有七元係爲何人所得應由新任懷甯縣勒令各犯將前次所索儲冠軍之二十元并未經查出之七元根究明白悉數退出俟儲冠軍起解之日當堂發給至稱張爺們即陳典史所派之張升平日人尚謹飭此次三面環質實無過付串詐情弊查該家丁既管監獄衆犯等敲索錢文應禀知該縣等立爲禁止提犯嚴辦方爲稱職何得形同聾瞶任其敲索是該家丁雖無過付串詐等弊其知情不舉亦有應得之咎應將該典史所派之家丁張升立即驅逐仍遵照前飭不得再派家丁是爲至要該前令該典史均有稽查之責失於防範咎亦難辭仰按察司移知藩司將該前縣方令記過一次懷甯典史陳嘉謨記大過一次以示薄懲（孔） 
[札核征收錢糧辦法安慶]  
　　皖撫馮中丞札行藩司核議當塗縣征収錢粮辦法略謂據前署太平府任守面稱當塗縣錢粮一項向由鄉書經管或董事經手代完並不投櫃銀米價值聽其核算給以由單爲憑印串之或給與否悉聽書董之意花户不能過問以致侵蝕中飽征收愈無起色欲籌改良策惟有設鄉征免由單革除經管鄉書圖差庶可挽回積習等情據此查錢糧爲國家維正之供焉能任若輩把持侵欠致貽害鄉民合亟札飭札到該司即便按照各情妥爲核議札飭該縣遵照至鄉征一節亦須體察地方情形是否相宜或即改爲當堂設櫃令民間自行投納隨時掣串亦尚稱便總之錢粮以裕課便民爲本該司即督飭該縣酌訂妥章變通盡善以期於國於民兩有裨益云云（孔） 
交涉 
[照請禁止日僧傳教福州]  
　　日前福州洋務局接到閩督札開據興化府梁守長樂縣劉令詳稱訪聞有日僧某某招貼告白勸諭華民人教該告白己址破無從抄呈聞之駭詫但此事關係國際條約向無日人設堂傅教之議該日僧不諳約章任意妄爲亟應札局迅再飭屬禁阻等情當由該局遵札飭屬嚴密查禁一面照會日領事迅傅該日僧嚴加約束按約辦理（子） 
[英美領事照會禁阻演戲福州]  
　　洋務局接英美領事照會内開福州平講小戲班開演駁教扣工及古田教案洋人慘戮各新劇形同玩侮請飭嚴禁等因該局己分飭閩侯兩縣一體嚴禁（嚴） 
[洋務局繳還曰領事公文杭州]  
　　杭州自拱宸橋闢爲通商塲後交涉甚多惟向來各口岸領事官與内地各局署文移在來皆係漢文日昨駐杭日本領事吉岡彦一以東文公牘照會省城各署局洋務局總辦王省三觀察覆以本國政府向無收受洋文公牘之命令所有貴領事之洋文公牘各行繳還云云（彼） 
[東省近事彚誌]  
　　初二日東京電云東督徐世昌于上月二十六日回奉觀覽厘定完竣之法律頗主司法獨立之説奉天鐵道馬車己于昨日開行得大連電稱近時俄國烟草及他項貨物取道哈爾賓而入滿洲者均得免去關税致日本宫賣烟草大受影響現大連日商方集衆要求如俄官不允商定關税切實施行于北滿則日商亦將不納税云譯字林報 
[究追俄商茶本福州]  
　　俄商阜昌行向在南台開設磗茶棧生理各茶客往往向該商措本辦茶乃有田礑仁安茶棧蘇某又壽甯福鼎甯 
 
 

Page 12

 
 
　　德各縣茶客某某先後措資辦茶均延不交貨由俄商禀請福防廳及洋務局傅拘各茶客到案查封産業抵償云（年） 
軍界 
[派兵剿辦梟匪鎭江]  
　　江北臨澤下河一帶近來匪勢甚熾上月二十九日六安橋地方突來梟船數艘各匪登岸持鎗排隊到處騷擾現由該處地方官禀報省憲札派兵隊馳往剿辦以靖地方（御） 
[標營調駐江陰鎭江]  
　　駐鎭南門外三十六標一營現奉江督札飭調駐江陰該標標統杜淮川業己來鎭預備一切所遺南門外營房改派甯省三十五標前往駐紥（庶） 
[查拿聚賭滋事勇丁安慶]  
　　皖省巡防二旗右哨勇丁在江姓家聚賭當經巡警分局飭派巡兵會同縣差前往查拿八名該勇丁等膽敢聚衆搶回並毆傷巡兵縣差各一人實屬目無法紀現己禀報撫院除札飭緝捕營杜管帶春林暫行兼帶巡防二營並飭將該營右哨劉哨官交縣看管着交滋事勇丁究辦並飭懷甯縣赶速查拿以肅營紀美 
學務 
[諭飭預科畢業生研究中文蘇州]  
　　蘇省游學預俻科各生己届畢業經毛提學考試後校閲各生試卷類皆偏重西法廢棄中學因此概不給憑一面傅諭諸生務將中文悉心研究必須中西兩文互相擅長再行覆試然後奬給文憑派赴各國游學云（命） 
[札委甯學司兼理實業學堂監督南京]  
　　江督端午帥札飭江甯提學司略謂江南實業學堂監督田道吴道丁優回籍所有遺差亟應遴員代辦惟查深明教育之員一時實難其選應即由甯學司暫行兼管以資整理除札行實業學堂遵照外合行札委該司赴堂認眞經理將教員管理員之不得力者分别撤換課程規則之未善者重加更改經費之可節省者極力裁減以期改良進步云云（商） 
[札委圖書館典守員南京]  
　　江督端午帥札南河候補同知王道農訓導丁國鈞文云照得甯垣籌設圖書館業經本部堂派員採購各種書籍六十餘萬卷庋藏館中藉資瀏覽自應派員典守以重責成且書籍浩繁尤宜分别部居編輯目録并仿紀文逹修纂提要之例採其精粹都爲一編俾讀者開卷即得要領查有南河同知王道農訓導丁國鈞覃精典籍熟悉體例堪以派委王丞每月支薪水銀五十兩丁訓導每月支薪水銀四十兩均由財政局發給除分行外合亟札委該員遵即到差秉承總辦坐辦將該館書籍認眞典守并迅即編輯自録修纂提要繕寫呈閲母得疎懈致負委任（商） 
實業 
[船會劃定權限南京]  
　　江督端午帥咨行皖撫略云嗣後凡設有船會省分本省區域均歸本省公會辦理他人不得侵越以昭劃一至各處局卡與船會亦時有齟齬自應遵照部咨通飭各該局卡將捐章榜示局門以便航商一體週知既可通逹商情且免需索留難之弊洵屬一舉兩得即煩轉飭各船會一體遵行云云（非） 
[商界不允加捐開辦習藝所九江]  
　　九江習藝所因經費難籌迄未開辦前由德化縣陳典韶大令邀集各商界勸令於警察費中酌加二成以期早日開辦乃各商均不認可日昨又會同該所委員汪令承豫傅集衆商到官銀號再三開導聞各商仍不贊成此説云（生） 
雜記 
[紳商不以裁撤妓捐爲然鎭江]  
　　常鎭道劉觀察抽警局以收妓捐名目不正俟關征稍旺即與酌撥税餘以充警費一面可將妓捐裁撤現各紳商以妓捐一項南北洋均經開辦并非鎭江獨創之例際此梟匪充斥之時與其裁捐不如添勇故擬禀請觀察収回成命云（廡） 
[示諭整頓妓捐之辦法鎭江]  
　　鎭江警察總局前因經費不足擬抽收妓捐以資津貼曾誌本報現因各妓女互相容隐不肯據實呈報由警局出示曉諭凡房屋租給妓女居住者必須問明姓氏來歷呈明房屋坐落地址限十日内開單赴局禀報如違照窩娼例從重治罪并按房租加五倍罰繳充公云（射） 
[密查江防委員蒞鎭鎭江]  
　　長江一帶冬防最關緊要而尤以鎭江江陰上海三處爲最須注意之處現江督端制軍據偵探隊報告頗有會匪梟匪希圖肇事特飭許直剌省詩馳往密查復核剌史奉札後業己先抵鎭江矣（眞） 
[夜路難行松江]  
　　松郡東門外鄉民吴桂榮前夜在東城口丁宅夜膳旋携燈回家道經白骨廟迤北約離城三里許忽迎面來三人踢毁其燈强禠其皮馬褂並抄其身畔略無錢洋隨釋手逸去該處荒僻無居隣吴亦以衆寡殊勢不敢聲張云（公） 
[沈祖壽毆斃何健眉詳誌蘇州]  
　　蘇垣通和坊沈蕙田之孫祖壽毆斃何健眉等情己記前報兹悉此案現經吴縣金令訊明實係沈祖壽即沈五少爺先將衛鴻興房租契摺押與張瑞卿轉押與何健眉處何往衛鴻興銅匠店查問店夥即往沈宅通知沈祖壽即帶僕役多人至店與何理論沈祖壽喝令僕役等將何健眉掌毆跌地痰壅氣閉身死沈祖壽己畏罪逃匿昨經大令先行通詳各憲立案矣（一） 
[典業請辦圑之原因鎭江]  
　　鎭屬各典業近聞高郵州陶公泰典於上月三十日被盜搶刧致起戒心日前紛紛禀請丹徒縣王大令發給快鎗若干枝舉辦鄉圑以資保衛（應） 
[閩藩賙卹同寅福州]  
　　福建糧道恩潤於上月十九日出缺尚藩司前往弔唁見恩道身後蕭條隨送洋銀五百兩並請於松督委福州府張星炳署理仍兼署府篆其糧署進欵盡歸恩道眷屬爲運回眷柩之需云（主） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[時事小説人面獸（念九）]  
　　第八回 
　　立銅像流芳百世鑄鐵形遺臭萬年　　却説小子有一天。神思不凝搦了一支筆。要想尋些新鮮事情。做部小説。竟一個字也做不出來連忙丢開了筆立起來披披衣裳。出門散步。想換些空氣。擴擴胸襟。信步行去。也不知東南西北。只看見前面背後。同我一路去的人甚多。也不知是我在這裏領他們呢。還是他們把我引了去的約摸走了一里路的光景忽聽得嗚嗚嗚汽笛響了數聲。小子抬頭一望原來前邊有一個火車站走到切近一看。見火車站的門口。立着一人却是小子至熟的一個朋友。手裏拿着一大疉火車票。逢人便送。他看見了小子。便連忙招呼。説你也去麽。小子同他點了點頭。就也在他手裏拿了一張。一邊看那票子。一邊就跑上火車。看出那票子是滬嘉鐵路直接到杭州去的心裡覺得不對我好端端爲什麽要跑到杭州去呢。正想跳下車來無奈那車子己經開行。又來不及了。虧得同車的人男男女女。異常衆多。毫不寂寞。聽他們言三語四。好像都是同到杭州去。的至於那些人跑到杭州去做什麽事却摸不着頭腦。有的道。今天的開會。纔是生平第一樁快事哩。有的道。伍唐二公眞是。今日的英雄哩。有的道。是要這樣。纔能夠雪二公的恨哩有。一個年紀稍大的説道。那五個奸賊。惡貫滿盈。纔有今日好笑我們從前只當他們無顔對人。自己去尋死的。却不曉得竟在那裡丢醜説罷。哈哈大笑。小子就心裏一動連忙對着那老老拱拱手説道。老先生。你們莫非都到杭州去赴會的麽。老者道。是呀呢。兄也是去赴會的麽小子含含糊糊答應了他一個是。又問道。老先生。你們今天赴的還是拒欵會呢。集股會呢不然還是浙民公會呢鐵路恊會呢。小子當時説了一大節那老者側着耳朶把手指一個一個的着扳數着數到末了。覺得一個也没有説著摇了。摇頭對小子冷笑一聲。 
國外新聞 
[美艦隊赴東後之謡言]  
　　初一日紐約電云法國萊巴脱利報載稱檀香山島附近有日本艦隊出現海上輿情頗爲激動駐法日使粟野男爵聲言美艦隊之出巡非懷好意云 
[波的賽埠罷工續聞]  
　　初一日倫敦電云蘇彛土河口波的賽埠運煤工人罷工後有煤商數家即往内地雇人承充頃己到埠約四百名己開始工作矣初五日倫敦電云波的賽埠運煤工人業己照常工作 
[日美移民問題之交涉]  
　　初一日倫敦電云華盛頓郵報稱美政府因日人近來入美益多故向日本和平抗議屈立彭報得美京訪員報告謂美總統羅斯佛授意於國務大臣魯德通知日本謂設立國會果將拒絶日工惟議案通過後渠將設法廢弛云該報又得消息謂日本人之自火奴魯魯入焚古武境者日形增多 
[駐德英使將次退職]  
　　初一日倫敦電云英國駐德公使籟斯塞來將次乞休 
[坎拿大日人自相閧鬭]  
　　初一日倫敦雲云坎拿大之焚古武埠有日本救火夫三名遊行街市其一人觸物而仆致損某日肆之窗旋即有日人圍攻三人受傷甚劇其一恐有性命之虞現己拘獲滋事人四日多矣 
 [P私運華人入境 
　　初一日倫敦電云澳洲美爾蓬某報載稱澳洲 
管理外人入境委員近查出有等白人專行設計私運華人入境違背限制外人入口條例聞獲利甚巨云 
[澳洲人之種族主義]  
　　初二日倫敦電云澳洲雪梨報詳論亞人入口問題謂澳洲决計堅持種族主義任以何等價值均不能和商互讓云以上譯字林報 
[籌議開鑿河道]  
　　初一日栢林電云意大利國近方討議建築一河道接連支納瓦與康斯登司湖意王衣孟紐爾極注意此事云 
[普魯士發行債劵]  
　　初一日栢林電云普魯士現發行一種債劵以四釐起息隨後并將發行他項債票利息三釐零四分之三其發行價值每百作九十八零二分之一 
[法國大臣更動]  
　　初二日栢林電云法國學部大臣孛立安德現改充法部大臣現任商部大臣陶墨格則補授學部大臣另以下議院副長克魯比接任商部大臣之職 
[德王貽書康諾公爵]  
　　初二日栢林電云地中海毛爾太島德領事德顯男爵近以德王親筆所書之信轉致於康諾脱公爵即新簡之地中德總司令官也以上譯文匯報 
本埠新聞 
　　滬道復法領函（爲阻止電車公司修橋事） 
前接來函以法電車公司欲將萬生橋邊之馬路橋改造堅固等因當以此項工程應由工程局查明酌辦法電車公司不便代爲改造分别函復飭知在案兹接工程局總董函稱曾據西區分辦處報告法電車公司於萬生橋北堍安放木植恐有工作等情往勘確有木埴在彼並據西區分 
 
 

Page 19

 
 
　　辦處稱有工匠至區請給照會且須於橋下加釘樁木並木給查該橋向由中國官紳經理修築法公司不必越俎且橋下加釘洋樁木以後船艘不能出進斷難照行請再函致貴總領事立飭阻止等語用再函致務祈轉飭該公司知照切勿擅行工作爲荷（企） 
[滬道致巡防各隊官函（爲約朿勇丁事）]  
　　前因浦東鄉民滋事行文尊處派隊馳往駐防繼因各隊奉文歸淞滬防營徐統領改編另派隊官來滬接辦當以防務吃緊禀准暫緩交卸所有派去各勇丁自應仍由執事嚴加約朿謹守紀律認眞巡防勿稍疏虞是爲至要即希查照辦理（妻） 
[製造局張總辦復江督電（爲浙省訂購鎗彈事）]  
　　東電敬悉浙省鎗枝遵撥千枝連皮件共庫銀一萬九千八百兩子彈雖有存儲惟甯軍械局通籌撥配各處鎗枝爲數甚鉅閩省亦正擬撥浙需百萬係每鎗配千顆現擬减半共撥五十萬操需戰備均可無缺隨後需用仍可造撥查鎗枝五十萬合庫銀一萬九千兩連鎗價共二萬八千八百兩除先交一萬仍欠二萬八千八百兩職道士珩禀冬（琴） 
[浦東同人會請兵防護]  
　　滬道昨據浦東同人會董事李鍾珏報告上月三十晚一時塘橋鎭胡家木橋黃金華之子被匪徒戮傷頭面店夥被砍落水近隣張丙之子亦被擄去並有拆毁小學堂之謡請撥勇丁三十名過浦駐紥等情梁觀察立即移請提右營派撥水師前往防護一面札行上海縣嚴拿究辦並飭將被擄之人設法救回免遭匪害（琴） 
[地方公益研究會開紀事]  
　城内蓬萊路地方公益研究會於昨日下午一時開周歲大會首由會長報告全年事蹟次由公衆會議修改章程旋投票選舉蔡山泉姚志樑曹潤甫爲正副會長郭聘之王引才周菊屏毛子堅姚子讓葉醴雯吴畹九莫子經郁屏翰葉鴻英陸崧侯郁頌芬賈叔香蔡子茀李平書楊伯龍范麟書張惕銘趙芹波汪季航朱福田潘友梅吴芹甫蘇冶生等二十四人爲議員葛翼甫金蘭蓀爲書記員沈步瀛曹伸甫劉中孚姚孟塤爲幹事員並定初五日星期三下午時再開職員會集議此後應辦事件五句鐘散會（泳） 
[查辦法華司巡檢]  
　　法華司杜巡檢有濫用刑訊收受陋規縱容開燈情事現爲上憲訪開特札飭上海縣李大令前往密查禀復核辦 
[移請督造公廨押所]  
　　前滬道詳報上海公廨修建男女押所一事現經蘇署撫陳伯帥批飭藩臬兩司轉移滬道梁觀察督飭建造一俟工竣即行派員驗收具報（琴） 
[縣署啓征漕粮]  
　　本廳李紫璈大令昨日示諭定期地十二月初三日開倉設櫃征收漕糧所有糟價每石定錢六千二百文外加公脚費一千零五十二文總共每石計錢七千二百五十二文（哲） 
[催傅京蘇玉業聽候訊斷]  
　　蘇京兩帮玉器業争奪公所一案屢誌前報兹巡警總辦汪觀察奉江督札飭會同滬道查訊公斷昨觀察等特催京蘇兩帮金吉雲等到案聽候判斷（戎） 
[總工程局歡宴官塲]  
　　總工程局各董於昨日午刻在局設筵恭讌滬道梁觀察並邀上海縣李大令海防秦司馬英法兩讞員寳大令聶司馬與正副裁判官等陪座至兩點鐘散席（夏） 
[示諭保衛地方]  
　　昨第一路四區警局發出示諭略云現在冬防吃緊奉督辦諭飭會同一區正巡官勘定界缐每日夜加派巡士並馬巡士一體在偏僻小街各處加意巡邏務使盜賊歛跡宵小遠颺並定功過格以資鼓勵暨飭各偵探恊力帮助俾地方常保治安云云（衣） 
[洋人冒充德領少爺]  
　　賭棍蔡四良周毛毛（即飯桶毛毛）由道發縣訊押等情迭紀前報昨李大令又發出硃諭云賭棍蔡四良周毛毛係由英廨片送乃奉道憲指提賭棍之犯訊不承認亦無指証之人本可從寛詳請保釋惟蔡四良等膽敢央出洋人塞耳力來縣要索保出塞又自稱爲德領事之少爺等語當向德領事公館詢明並無其人囑爲獲送蔡四良等既供出塞耳力住址應候函致會審公廨核奪該二人均應還押另候詳明道憲聽候示遵可也此諭（軌） 
[提台回松]  
　　江南提台劉華軒軍門因公來滬與滬道梁觀察面商浦東閙事善後事宜刻己事畢於昨日回松（夏） 
[姑媳不睦]  
　　顧仰之之妻丁氏前因與姑不睦控由前縣汪令斷 
令拆居在案兹復同居依舊吵閙由東二區查悉飭巡士將顧丁氏姑媳帶局解至巡警一區經游正巡官研訊判令丁氏善事其姑並諭函致湖北囑令顧仰之回申料理家務姑媳均遵諭而退（尾） 
[法界小火]  
　　法租界周涇浜宰牲公司左首之小車寓前晚失火當即救熄（舟） 
[鐵路巡警局成立]  
　　滬嘉鐵路第一段巡警現就滬軍營旁租賃房屋設立局所由警務長派令畢業各生站崗防範（杞） 
[營兵條橋]  
　　製造局迤北望道橋年久失修由製造局張總辦飭令拆去改鋪石子現橋北一段己飭砲險營兵修葺完工矣（夏） 
[南市建築戲園]  
　　南市十六鋪太平碼頭地方現有某商糾股開設戲園一所刻己開工營造矣（杞） 
[續獲盜犯]  
　　浦東十六圖金否泉家被盜一案己詳前報兹由巡警偵探課員汪禹臣二尹帶同眼綫在西門外續獲盜犯楊小牛一名帶回總局由正巡官略詰數語判押送上海縣歸案訊辦（衣） 
[捕房失竊破案]  
　　老巡捕房副捕頭臥室被竊古玩甚多昨由包探孫岳林拘獲積賊俞金林盤出竊物當即禀明捕頭飭吊原贓再究 
[押犯守法]  
　　法捕房押犯韓阿三察破同押各犯挖洞圖逃當即通知巡捕禁阻昨由包探將韓解至公堂請示中西官檢查案卷原係判押三月令念其守法判從寛减押兩月以示鼓勵（浩） 
[拐案破獲]  
　　朱德光前在法界公堂控同居羅裕林誘拐男孩判押飭查在案昨由包探禀稱兹有新街某甲投報捕房稱二房客許寳生拐匿男孩一口當即前往吊出並將許獲住解請訊辦訊之該孫供在小菜塲被許拐回許亦供認不諱讞員聶司馬商之西官判許枷號兩月管押三年羅無干開釋男孩給朱具領（舟） 
[誘拐女子]  
　　昨日蘇滬火車開行時有某甲帶同女子二人買票赴蘇行至中途被車中人察破誘拐向之盤詰甲即從車上跳下逃逸當 
 
 

Page 20

 
 
由巡丁人等將兩女帶回上海禀請鐵路公司總辦核奪（業） 
[拿獲棍徒]  
　　棍徒胡德榮在西門外日暉橋一帶專事訛詐日前有製造局司事張某行經該處被胡等詐去銀洋五十元廠中各匠亦時被索詐昨日禀由本縣李大令飭捕徐文恊同夥役將胡拿獲押候訊辦 
[官事]  
　　滬道梁孟亭觀察昨至滬北濬浦局調查濬浦事宜安徽鐵路總辦孫觀察傳鼎昨至道署拜會知縣王雲章到道禀見稽查西鄉烟館委員姚鵾到道銷差本邑城汛周監之千戎禀知赴松公幹請假五天滬道梁觀察昨傅天津巡警監學員胡宗楨到署問話哲 
訟案 
[縣署紀事]  
　　住在楊樹浦之甬婦錢史氏因與夫口角出外帮工詎被拐匪殷德華誘拐至松江章練塘鎭附近地方圖賣當爲圑勇拘獲送至婁縣備文將錢史氏解回上海前日到滬李大令即著收押候訊昨氏父史阿三投案求領大令諭飭候示○崇明婦人姚大郎即姚王氏潛逃來申與人姘識前日經氏夫姚二郎尋獲一併扭送到縣押收訊辦（車） 
[公共公廨早堂案]  
　　流氓王三海子等上年在租界内戳斃王阿三逃避己久昨由捕房將王三海子緝獲解究王供詞支吾王襄讞商之英巴副領事判押候函請上海縣將前次送縣之兇犯夏阿三交差帶回再行質訊○甬人孫黑桂上年與戴阿榮争風將戴某毆傷戴即吞烟斃命兹由捕房將孫拿獲於昨解究孫供戴阿榮實係吞烟自盡與小的無涉求察金仁壽供驗傷時死者兩助有傷求究王襄讞謂上海縣函復實係吞烟斃命驗無傷痕未便憑爾一面之詞判孫押廨交保開釋○陳斡臣設計向劉懋卿騙取銀洋一案昨解請究劉投案請追並稱另有緞子三疋亦被騙去訊之陳供求恩典判押三月追還洋一百五十元如違加押三月○王馨桂與王黃氏在租界内開設台基引人姦宿昨有高王氏等三人到伊處游玩王即指爲圖竊互相口角由捕解究王襄讞以彼此均屬無恥判各罰洋兩元再犯重究○流氓金蓮壽在美界强攫李王氏金挖耳一案昨解復訊判押六月○朱言生竊某洋商廠内銅管多件判押三個月賠贓洋四十元如違加押兩月○砲廠工匠王阿林之學徒王阿根强攫尹步高家項圈報捕拿究判從寛交王阿林管束○邢明生因掯贖郁華卿方單控奉提究判押候過堂○流氓侯生生攫取杜應氏金圈判押六禮拜○郁玉金積欠電燈公司賬銀六十八兩九錢控奉訊追判押限初十日繳銀○搶取行人物件之流氓孟鴻方即顧生生由捕拿獲解究判押西牢一年逐出租界○鄧阿揚前用秤桿將計阿龍左眼戳傷報捕送醫在案昨解請究判再押十四天開釋○趙玉其蘇喜春迭次串竊脚踏車昨日將趙解究王襄讞以蘇保出著保人黃鼎甫交案趙押候核奪○兪阿琴誘拐劉阿祥妻子張氏報捕解究俞供女父阿明知其下落判押候獲案再訊（衣） 
巡警局紀事 
　　總局阮長清控倪明寳串同踏布坊主張瑞林吴桂榮騙去布疋因倪己逃避請將張吴二人追究經巡官提訊判交保限十天繳清布價違干提究○徐江郎竊賈銀山東洋車一輛被包子明得悉扭人訊究判徐責二百板車交失主領回○昨有一丐婦至閘北壩基地方産下一孩棄之路側經巡士查見拘局巡官飭送善堂撫養 
　　城内第一路一區李雲成竊洋燈責四百板斥釋○彭阿林竊某姓衣服責三百板遂出浦東第二路一區鴻源紗廠函送行竊棉紗之秦才林到局奉沈巡官訊明判責二百板○羅阿林王阿子在途聚賭判責二百板枷示三天（衣） 
[法租界公堂案]  
　　張才保　馬夫阿六又名張國英前開戲園借去洋四百元兹向索圖赖請追昨拘國英訊究據供欠欵是實一時無力措還求宥聶司馬判交保限月内先還洋五十元明年正月再還五十元其餘每月攤還三十元如違押交○陳履安向某客棧夥何蓮升索還失物持刀恫嚇由捕拘押解訊陳供失物是實行兇是虚司馬謂刀從何來供係阿三之物判押候補拘阿三到案再訊（舟） 
[新租界捕房事]  
　　甲乙二印人昨在泥城外恃醉胡閙由一百三十號印捕拘入押候解究○陳毛生行竊成都路魏清記木植昨夜包探陳雲忠查獲押候解辦（業） 
[美租界捕房事]  
　　前晚有一酒醉西兵在斐倫路一帶滋擾毆人由捕拘入押候酒醒核辦○馬夫朱松林投稱被西華德路某西人積欠馬料洋數十元向索行兇請究捕頭飭赴領事署控告○馬麗章投稱婢女勝意於前日午後出外不知去向捕頭允飭包探查緝○王如意闖入百老匯路日升里某洋房内匯竊由捕拘入押候核辦○劉金山投稱前晚失去三歲小孩名阿才請爲查訪捕頭准之○東洋車夫某甲昨在南潯路與某西人馬車碰撞西人喚捕將甲拘入押辦（西） 
來件 
[省視學侯葆三在崇明開會演説稿]  
　　人皆稱犧牲犧牲二字頗難實行中國學校林立眞熱心辦事者有幾黃君雅平爲學捐軀我雖未面其人對於殉學一節亦潜然涙下如此人物學界中不可多得况與諸君有桑梓之誼乎諸君明知黃君之死於學務有不得不死者方今國步艱難斷不能令全國國民都受教育有一二熱心教育者組織私立學校以爲學界前途計是中國無窮的幸福公力不足則出之以私力私力不足則繼之以身家性命其重視學務固非口上熱心浪得空名者比矣鄙人實敬佩之愧不敏亦組織一二學校於錫城每當經濟竭蹶之時輒念及黃君雅平之死如狐死兎悲之小影子此我所以不得己於言者亦有不得不爲諸君言者否則鄙人對於競存對於崇海有隔府之界限何必興起感情發如許之議論乎諸君勉之視黃君雅平之死當顧全同鄉之名譽勿各存歧視之意見今鄙人奉學司命調查競存情形教科及辦法甚爲完善教員亦頗具熱心是競存學校校幟常掛於滬瀆則崇海人與有光榮焉（下略） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
