# 1883 - 136 - 4903611

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[放生局蓄犬說]  
　　犬之於人非無用也人息於夜而犬爲守之食人之食任人之事人寍棄犬犬不棄人不素餐不背德重於去就自如此者故君子有帷葢之施與馬均惠淮王有釜樂之異偕雞而仙是以圖報者必曰願效犬馬勞乞恩有必曰願隨雞犬後審是犬固不負人人亦無負於犬也數月前海上相界內有瘋犬噬西人因傷致死捕吏欲殺之而甘心焉遂大索界內斃犬纍纍積屍邱如將封之爲京觀以誅不勝誅也又生獲多頭招主給領頒免死牌若踰招限承領無人其爲喪家之犬不問可知斃之未晚意至良也乃先犬主人多懹疑不赴走領者十無二三於是敦生局以收養爲言爲犬請命築犬棚十二以居之全活甚衆捕史亦不復以犬爲意得慶更生近聞瘋犬又見噬及旅獘西人斃獘以銃恐其傳染瘋疾轉相噬人其存心可謂恕矣而犬禁因之復雖凡被　之犬盡歸放生幾致無地可容復增造十六棚現存犬數三百四十有七後來者無虛日局董懼經費浩繁難爲其繼也惟布告蓄犬之家毋輕使出外免遽此厄而已然而來日方長法綱加密犬具四足性復善走豈能終秘吾恐二十八棚之外勢將更有所增不幾成狗國乎皆晏子使楚楚人欲形容其軀短爲小門以延之晏子辭焉曰嬰聞使狗國者從狗門入今辱使于楚不應入此門楚人無以難乃攺道都門以延之竊意狗國之說晏子託以諷楚不圖果見於今日是豈不足以爲國耶槃瓠民之苗裔何至於今而始大也雖然狺狺者徜徉其間固爲得所而駢居牢食無異幽囚違其性矣被犴狴之逮罷門戶之司失所用矣明湖子爰爲之謀曰除惡者可謂務盡愛物者可謂能仁兩得之而又兩佚之何也捕犬者非惡犬也惑其瘋也惡其瘋而噬人被噬者往往致死也但當捕瘋犬而斃之且窮追犬主科其縱犬傷人之罪等於故殺比諸首惡罪有所歸矣并著爲令揭示遠近以後界內商民諸戶蓄犬有病瘋者卽自行處死倘敢故違許鄰里舉發舉發者賞故違者罰如鄰里知而不舉致瘋犬傷人犬主固罪有應得鄰里與黨惡同科其法嚴其義簡簡則易從嚴則不犯易從則民不擾不犯則吏不勞如是而謂人猶縱瘋犬瘋犬猶致傷人吾不信矣收犬而蓄之者非愛犬也以不之蓄則頻於死也救其死而閉置之苟延旦夕之命斯可矣若無以善其後惟豢養是勤將見不瘋之犬因瘋犬而受累者亦將自病瘋之虞何也風以鬱而鳴水以壅而潰人以憤而狂因驚而成癇者有之因困而致癲者有之犬雖異類而適性則同並盡人之性卽能盡物之性所謂困獸猶鬥也爲今之計宜遵循環之理隱寓操縱之權則犬之由散而聚者復由聚而散按海上租界之地不能當城內外民居十之二三盍請于長官以二十八棚之犬分給城內需犬之家庶不致以有用之經費用諸無用之地彼犬也旣不違其性又不失所用不違其性得遂其生矣不失所用安於所事矣二議若行財瘋犬之害除而不瘋之犬連坐而死與夫前後被執擊頸以組輙勤善堂爲之請命其勞費亦可省一舉面三善備焉聊獻芻蕘用希一得體好生之德以爲心者或弗河漢斯言乎 
[諭旨恭錄]  
　　○三月二十日奉　旨棍楚克林沁現在請假所管正黃旗漢軍都統着克蒙額署理其所署正藍旗漢軍都統着穆隆阿署理欽此同日奉　上諭廂曰旗滿洲都統伯彥訥謨祜等奏前任總兵年屇百齡一摺前任甘盡肅州鎭總兵萬福前在軍管曾著勞績咸豐年間開缺回旗奉　旨賞食全俸現在年屆百齡精神強固洵爲熙朝人瑞萬福着加恩賞給頭品頂戴所有例應旌表之處仍着禮部核議具奏欽此同日奉　旨此案者交成孚督同臬司親提人証卷宗秉公嚴訊確情按律定擬具奏原告民人胡文選該部照例解往備質欽此 
[港底開路]  
　　○英法兩國分界之地有港一條前有人擬於港之下築鐵路以通往來其地計有七十二里然議之已久卒未舉辦茲閱西報言此事現有人議及核計工程每里需銀十六萬六千六百餘共需銀一千二百萬元因言宜築者有人言不宜築者亦有人故尚未能定局第言宜築者多且經費亦有人樂於解囊大約此舉將來可底於成也 
[帆船救客]  
　　○廈門西字報言三月十一日有英國三枝桅帆船由天津開往廈鬥將近福州海面見有中國小船一艘蕩乎中流中坐華人五名其時東北風甚大殊爲危急該帆船駛近詢具欲上帆船否五人者皆首肯該帆船卽將繩索拋下而該五人皆急欲上帆船不復顧及自已船隻一轉側間小船遂翻四人墮水死一人則攀住帆船之索但苦無力不能緣之以上帆船復擲救命圈輿之並放小艇救之上船問其細情則云我等本在沙船緣風色不佳乃分乘二小船欲急駛至福州在小船中己五日不食矣浮海之行險矣哉 
[粵中虎患]  
　　○有遊歷西人致書於香港西字報云遊歷至廣東內地鄕人爲言該處近來多虎統計一年之中人之遭虎咥者數十名牲畜被噬者數百隻有虎所食殘之牛隨水氽下實所目擊一日有姑媳二人同居虎忽突入其室啣其姑以去媳大聲呼救鄕人聞係虎敬皆閉戶不敢出次日其戚族等五人入山尋覓則見殘體手叚尚在莫間虎己無跡其子奉殘體而葬於是鄕人皆謹閉門戶以防虎患越數日虎復至見家家閉戶無所得食大嗥數聲而去有集衆捕虎者大約十餘人共斃一虎尚有四五人爲虎所傷故鄕人皆惴惴焉不敢捕虎惟延羽士設天醮七日冀以禳之乃正在打醮之時驟來一虎負一豚而去竊謂虎患豈清醮所能解不如請西人之獵獸者由鄕人導之入山使之獵虎庶幾可以捕從漸盡若星冠鶴憋仅劍拍牌口喃喃作步虛聲是豈虎之所畏者哉 
[汕事述聞]  
　　○近開英國新聞紙言有寓居德京之西人致信於英國報館云德廷近己致書於中朝言汕頭因地啓爭發兵登岸以看守該地一節德皇殊爲不悅汕頭之德領事官已由德廷召之回國矣又閱子林西字報載有汕頭信息則云献地於洋行之人爲德克洋行之買辦郭某現在業經逃走不知往香港抑往新嘉坡該洋行東人卽德國 
 
 

Page 2

 
 
駐汕頭之副領事忽於十九晚間自將手腕割斷意欲尋死至次日有人見之急命醫生調治未識能保性命否此兩說究未知孰是姑兩存之 
[奇珍赴會]  
　　○和國今年開設衒奇大會上海關道憲搜聚各物派員送各物往該國與會派員三人一係叅贊一係通事一係管理各物者乘坐太古公司之斯敦篤輪船出洋計有奇珍數百箱并中國船兩艘玆閱外國新聞紙悉該船已於正月初行抵和國矣至李丹崖欽使則尚未駕臨也 
[吳門失火]  
　　○本月二十四日晚十二點鐘蘇閶西百花巷後面金姓宅內不戒於火霎時紅光燭天各路水龍紛來馳救計有數十架幸是處取水尚便奮力灌救至兩點鐘時始行熄滅然金姓後面住房兩進及倉厫零處均巳盡付一炬惟存牆門大廳巋然無恙聞該姓素號殷實是役被燬所喪實多幸鄰近均未殃及人口亦均逃出爲可喜耳 
[漢皋近聞]  
　　○本月初拖路口河下有一小駁船停泊由德安府售煤放空而回該船約計存錢二百六七十串不知何時露眼是夕有盜十餘人坐划子船三隻一齊上船搶掠小駁船夥與之對敵當被盜刀傷頭面者一人傷足者一人經已落水旋卽救起錢仍被搶該船主次日報案並稟知衡州會舘首事騐傷柳邑尊委禮智司查看情形該會舘首又稟請嚴拿案犯如數追給云○十二晚間捕快在礄口外獲盜三名係正月底行劫葛店鎭錢舖之案蓋打臉掛鬚之盜非尋常小竊焉同日晚間該捕又在沈家廟河下德泰棧獲搶犯五名又在福建菴巷內某妓館獲一名其餘知風被逃所獲者綿操南音似是遊通搶煤船者殆卽此歟○黃鶴樓之住持道士專以香錢爲利市本月十二日道人之姪與賣瓜子花生之彭姓兒同出整夜不歸道人訓責之狂奔而逸十三日兩兒復在黃鶴樓第二層嬉戯彭姓兒騎於欄桿上道人之姪戲踢一脚彭姓見遂滾跌瓦簷墜於樓前之百步階上滿頭鮮血至十四日身死屍親向道士量論旋卽報知江夏縣陸邑尊委員代騐業將道人姪帶案審訊戲之爲禍也如是夫○後堤外蕭家垸地方叢塚纍纍時有屍骸暴露近由公善堂飭工挑土埋掩惜地勢低窪每遭水厄聞試堂董事議請堡工周派八大行捐錢在垸之下首數十步築橫堤一道高約二丈零長二十七丈脚寬八十四尺而寬十二尺庶可保荒塚水漲不淹且不特枯骨銜恩卽上首居民以及諸菜園亦保全無數只須將循禮由義兩城門堵斷馮夷其猶能爲患乎現已築有一半指顧間當可蕆事矣城外之保舟避浪墩亦添築二座長三十丈面四丈底寬十丈老墩加高八尺此誠善舉也○前次北京輪船自漢開行有秦中某孝廉附船東下關上西人知該客有私土二百兩欲取以充公豈孝亷攔阻不惟以致互相爭奪西人力有不勝同來之二三西人咸來帮助仍不濟事綠該舉人架格便利膂力亦大於是西人呼衆小工數名齊來擒捉方將孝廉擒住送關拘緊一夜次日經稅務司畢君念基介讀書人但飭納稅而釋之去○二月十澣新任都戎胡君明發接印任事後卽雷厲風行親自查街見有壓詩韻者喝責馬棒或二十或三十下有自稱爲文衙之差役者都戎謂旣是差役顯係知法犯法着重責四十開釋又以兵丁救火須換穿號衣齋執火鈎以備拆斷火路云○月之初一日接駕嘴地方有一招牌店徒背錢四千三百文將晚時因天雨人稀踽踽獨行忽來一賊將其錢如數刼之而去從田家巷飛奔該徒狂呌搶錢不意該賊與人一撞更有行路之人順手抓住髪辮當卽交於守卡兵勇拘禁諒必送官懲治也又有某首飾店徒提黃布包在堤街購得曰鉛十餘斤包負而行至剪子街口正街上亦被賊搶去雖所値無多而此風亦烏可長哉 
[嚴查奸宄示]  
　　○新授湖北布政使按察司使蒯二品頂戴總理湖廣營務處卽補道惲爲出示曉諭事照得湖北省城形勢似蛇山前地方遼闊山後戶口繁多偶有匪徒混跡輒至無可稽查前經興辦保甲局諭令印委各員實力奉行旋因城墻外面間有缺損處所樹木業生宵小攀附扒越視同捷徑於防務尚形疎漏業飭工程所一律補修完善並將依城樹木斫伐盡兆斬絕根株第修葺雖已域工巡防亟應舉辦現已詳奉督撫憲批示咨准武毅南字兩軍將城外分叚泒勇循墻查夜計自平湖門以下起至大東門之蛇山尾止給油燭徹夜支更輪歸式毅營承管自平湖門以上至緒東門止歸南字營承管各飭哨弁一員勇丁一百名由善徑局酌給油燭徹夜支更輪班梭緝並相度地勢搭盖卡棚十三座爲勇弁會哨公所俾得交察互警與保甲相助爲理以期周密倘拿獲賊犯送縣訊供從優給賞如他處拿獲之犯訊知汃城而入者立由各營統領將該段弁勇從嚴責懲務使省城內外奸宄無地容身盜賊從此絕跡以副大憲保衛民生愼重防務之意爾居民人等仍當各愼啓閉自衛身蒙庶暮夜得以安眠閭閻永臻靜謐本司道實有厚望焉合行出示曉諭爲此示仰軍民人等一體凜遵毋違特示 
[邗江瑣述]  
　　○月之十四日辰刻揚州南門外烟墩巷口雷擊一婦年約五十許雙膝着地手棒紋銀兩錠雙目大睜令人生畏先是日出時天氣晴朗至辰刻四面作聲殷殷隆隆並無雨意乃忽然大震一聲大雨一陣旋又天晴而此婦死矣路人有識之者云此婦姓王以收生爲業生平專爲人斃私孩墮私胎以獲重利隱惡多矣所生二子一啞一瞽婦猶不悔今日之捧銀伏誅正不知又作何惡上于天怒也須臾二子俱至乃啞者扶瞽者號哭而來路人無不咋舌也○揚州城內有文風河兩道一在大東門內一在大東門外此河狹而淺不能通舟楫惟有罱泥摸魚捉蝦絞艸等小舟往來其中有鄕人王甲顧乙二人前日共盪一小舟於儀徵新城口售碎銅於銅作廉其値衆見其一舟皆碎錢疑之盤問再三始言於去冬在大東門外小河絞草忽得錢甚多掬之不盡遂盡力掬取蓋以水草載　此王甲事也夜半遂招顧乙次日再往共視其錢皆太平天國僞錢別無他式用乙二人遂操小舟沿河沒水搜取三日約得四百餘千文二人旣不敢用又不敢留只得力春爲碎片賤售於各銅匠店城店俱已遍售故售諸城外售完將他徒矣市人有欲執之者父老解而釋之噫此事不奇所奇者此河去歲新挑何以土工徒役綿不見此錢而兩三月後爲二人得之豈眞錢財有命耶異矣○揚州東關街爲監巷內有韓姓者六合縣人父子販布於外惟姑媳及一老嫗居室家小康十四夜間所蓄之犬忽吠聲如豹三人皆醒疑賊也揚聲以驚之犬竟大嚎以頭觸房門三人夭驚開門出視則見黑煙布滿急視之乃廚下草中不知何時遺火業已燄高尺許窻櫺盡着嫗急撲艸上之火二人用水澆窓須臾始熄回視此犬已伏地哮喘力盡蔣斃幸哉韓姓義哉此犬也 
[南漕開兌]  
　　○江蘇海運津局聞於月之十五日開兌糟糧十九日開兌白糧王會辦帶同委員已赴通局矣浙江海運津局先因糧道總辦未到未經開兌及十九日劉總辦到津又以接倒電音聞訃丁艱未能人局辦公借住招商局候船奔喪幸龔總辦同來卽於二十日開兌漕糧二十二日開兌白糧廖權道瞿總辦亦均乘豐順船到津故兩省漕船己有八起放關連墻北上至開壩情形容侯續錄 
[白門近事]  
　　○金陸友來信去客有自蘇來者盛稱前日史觀察家殯儀之繁侈爲近數十年所未有於是耳之者必使其形容盡致載之以芪歷歷如列陣圖遂咸以未及快覩爲憾是日適爲希將軍太夫人靈輀上船之期意謂將軍以天潢而官極品宜必有以傾動觀瞻者乃儀仗則僅官牌數十對騶從則僅仗馬數十匹孝棚靈幄俱極尋常並無如史姓之裁綾剪綵也者惟將軍顏色之戚哭泣之哀實足令途人望而生感正不僅觀者如雲送者如雪爲道太夫人之福壽雙全不置也○抱關擊柝風氣各殊金陵每於柝聲閣閣之中繼之以喑嗚咤叱意謂使邏者號 
 
 

Page 3

 
 
召于途不致昏香欲睡也乃前夕有更夫在某僻處遇一羣典負贓纍纍賊惡其作聲也置贓子地簇而毆之更夫益爲豕鳴狗嗥以兾聲援乃一巷於睡夢中僉聞其聲殊不介意盖不料其負痛而呼也可見有一法卽有一弊○通濟門外閘工局本議五月間可以告竣乃春潦頻仍戽乾不易兼之河底排椿事勤功倍皆前日估計時所不及料故刻議須於七八月之間方可蕆事云 
[資遣營勇]  
　　○江西雄字一營計勇五百名日前經潘中丞查閱知有臨時新招者一百六十三名中丞大怒欲將營官叅革經司道求情祇令將營撤去每名勇發給三个月口糧其本地人卽在省繳還軍器號衣而散若勇係外省人卽委該營官帶至湖口縣按名給發口糧云 
[江西官報]  
　　○江西糧道賀元彬於二月十六日卯時接印水師統領王德權同日接辦李紹衣奉委騐修東湖石岸工程○李嘉賓接辦總查七門城外保甲差藩憲牌示德興縣縣丞歐陽珊據報患病開缺所有該縣丞事務以分先從九馬永鏜署理署鉛山縣蕭國瑞調省差委所遺鉛山縣印務以准補斯缺知縣張輔宸飭赴新任署新喻縣將煥雲調省差委所遺該新喻縣印務以補用縣甄貺署理崇義縣典史遐齡據報病故所遺該典史事務以試用未入儸慶龍署理奉新縣羅坊司巡檢陳雲慶因案被控撤任所遺巡檢汛務以試用從九黃光弼署理臨川縣温家司巡检劉承緒據報病故所遺巡檢缺以試用從九方学謐署理永新县上坪司巡檢林燦據報病故所遗巡檢缺以試用從九范杞署理崇義縣金坑司巡檢羅經史據報丁憂所遺巡檢缺以試用從九黃培緒署理署新喻縣甄貺患病繳委所遺該縣印務以補用縣陳乃機酌委署理署蓮花廳德馨患病回省就醫所遺該印務以現署寍都州事正任蓮花廳潘懿飭回水任所遺寍都州印務以南昌二府崔國榜調著所遺南昌二府印務以補用直隸州彭芝署理戶部主事汪寬由樂平縣籍起服來省請咨於三月十四日起程赴京 
[電局近聞]  
　　○聞電報局總辟諸公絡鐸赴寍商辦要公所商之事傳係英國大東公司欲請中國電局設立吳淞旱綫以接大東海錢而總署適有咨文咨請南洋大臣拆去丹國大北公司吳淞旱錢以符各國管轄地面植物自主之權因擬稟明俟相由局買回以接大東大北海綫或云上年攺歸商辦時曾察明總署添設長江電錢由津滬一局辦理不得另分門戶現在粵綫辦料開工已有頭緒卽擬預備續設江漢電綫因與南洋大臣所設之江寍電報局會商一切耳又聞浙閩粵設綫道路復已詳准自上海經蘇州　州蘭溪浦城建寗福州泉州漳州潮州嘉應惠州以達廣州正綫一道計長五千七十里設局十二處又自蘇州至南潯自杭州至紹興寍波自潮州至汕頭支綫三道共長五百七十里設局四處現在工程初開營勇充工未盡熟手每日僅能設綫二十里屈指計之年底方可竣工因擬俟外洋材料全數到齊後將工程分劃地叚兩路赶辦以期迅速竣工云 
[賽爲三誌]  
　　○昨爲寓滬西商賽馬之第三日午後開賽時陰雲密布大有雨意第一交九馬怡和洋行勝第二次六馬勃來泰勝第三次十七馬沙遜洋行勝諸西商暫憩及三點鐘時復賽細雨如絲濕人衣袖第四次十馬又係沙遜洋行勝此時雨勢愈大諸西商仍在雨中角逐第五次五馬旗昌勝第六次十一馬又係沙遜洋行自香港來之西久戤而司勝第七次十馬又係怡和洋行勝其時巴四點半鐘雨仍不止賽馬塲中一片泥漿人馬不能馳逐是以第八次賽馬及跳浜躍架等事諸西商擬俟禮拜六天晴時再行補賽是日也華人之往觀者頗衆或裙屐少年同車有女或倡家姊妹挈伴偕來當其憑軾而觀固覺興致勃勃及乎遇雨歸來則坐轎式馬車者尚不致拖泥帶水其皮皮篷馬車及凉篷馬車者則皆衣履沾濡情狀瑟縮與俗語所謂雨淋雞者無異則益信賽爲之遇雨在蒼蒼者固不肯自破其例也禮拜六爲各馬夫此賽之期未識雨師肯返駕否 
[異地同雷]  
　　○念三日邑廟玉泉軒茶肆內之銀杏樹爲雷所擊已列前報玆聞江灣鎭西首回倉橋地方有古樹一株歷年旣久樹老而心空亦於是日漕雷擊分樹爲二治雷過雨止鄕人往視則中有大蛇一條已斃矣並聞浦東之川沙航船上有弟欲謀兄財將害其命而朱發也是日雷寸交作其船忽被大風吹至淺難霹壢一聲遂將其弟擊斃船底亦有一孔此兩事皆在一時易曰震驚百里豈不信歟 
[西董回滬]  
　　○前日英公司輪船來滬英工部局董事西商團練兵官義記洋行東何君理代附輪言旋按何君此次往返極速絕無躭延西人之急公於此可見矣 
[蘭會定期]  
　　○小雨嫩晴値暮春之天氣評花鬥草哥騷客之閒情此邑廟內園所以有蘭花會也聞會中人定於本月二十九日起至四月初一日止行見磁盆羅列擅架紛陳移來九畹之根壓倒萬花之品伊誰相賞風香露葉之中盍往觀乎迎夏送春之侯 
[窮工極巧]  
　　○人心之巧至今日而極四馬路紳富樓烟館設有小火輪船兩艘小帆船一艘制度雖小而規模粗具運機轉軸悉能自行承以板板傅於楹之半轉圓七八丈板上分三格置三船於上開其機卽行動不止其機可行一點鐘時四百均可臥視享烟霞之供者又得飽此眼福想往觀者定不乏人樓下又設彩額鏤空玲瓏粧點雜劇人物皆能自動頗亦足以娛目是殆所謂別出心裁者歟 
[船夥行竊]  
　　○有馬麗記同陸阿棠投法捕房稱被船夥林天祿偷去洋二十三元水硍兩竹桶計二十斤錫罐一個水片一包四斤用蔴袋包者偷去後伊與劉高林至小東門外花煙舘聞將所偷之物寄在烟妓處當經法捕頭飭法包探傳到該搗婦周萬氏昨晨翁太守臨捕房時馬陸兩人伸訴前情太守詰之周萬氏稱錫罐却寄在我處並無洋元劉高林稱水硍寄在南市大守着將周萬氏交保林天祿管伡令法包探帶劉前往南市將水硍取到再核 
[請提人証]  
　　○寶順洋行東控有恒洋行東金世美及孫晉堂爲中將法租界黃浦灘之地賣與魏梧記卽魏琛計價銀十二萬兩言明先交定銀萬兩當時祇收現銀三千兩期票銀七千兩到期不付至今不曾交銀劃地請爲提訊着令銀地兩交經陳太守提訊等情均列前報昨由有恒洋東投案請追司副領事謂前據孫供魏姓約一禮拜便可返滬今已逾限顯係有心避匿請爲關提太守謂魏琛係浙江紹興人俟究問孫晉堂魏琛原籍何縣居於何處冉行稟請道憲關提云 
[英界公堂瑣案]  
　　○林阿三稱在中庸尖行爲細崽有素識之沈阿裕沈阿小常來吵鬧昨日又來沈阿裕手持短棍沈阿小袖裏藏刀被同行之女傭所見交捕送案有大司務爲見証沈阿裕供在電報行做廚司因被林阿三欠去賭錢五千八百有零屢索無着昨同我弟沈阿小同去索欠我所帶者並非短棍沈阿小供與同并稱我未帶刀林供並無欠伊路錢之事捕稟獲二人時沈阿裕手中確有短棍呈閱沈阿小並水有刀陳太守判二沈各押七天短棍存毀○巡捕解送在路爭毆之湯竹亭陸愛金請訊湯供以薙髪爲業昨與同店夥陸愛金到酒店飲酒大醉伊竟擲磚傷我頭顱致與爭毆由捕拘案請爲騐傷陸愛金供與相同惟稱擲傷伊頭顱原是無心陳太守騐得湯竹亭受傷屬實判罰陸洋一元給湯養傷 
[海上四伶詩　曩在丁丑戊寅間與皖江孫君頑石同輯梨園聲價錄今閱數年名優星散逢塲偶顧後起有人戲詠小詩聊當月旦] 　○ 
 
 

Page 4

 
 
月月紅迎人笑靨瞥相撩底事傾城讓中嬌黛影波光飛舞處吳儂魂溥不禁銷○蔡桂喜　難得風情出大方尋常燕　肖閨房生成北地胭脂好碧玉何須小樣妝○吳蘭仙　昔日蘇臺擅盛名嬌憨態度想年輕風光海上更番換珍重腰肢太瘦生○李長生　纔解歡情未解愁十分春思上眉頭若教秘戲當塲演最好羅襦半掩羞 
　　薈紅巢方人江南最不奇生來稿 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第四百零三號]  
[光緒九年三月十八日京報全錄]  
　　宮鬥抄○發抄　旨八道○府尹畢等　奏爲遵　旨確查覆奏摺子○又　奏爲陳明請　旨夾片○黔撫林　奏爲委署道員片○三月十八日內務府國子監正紅旗值日無引　見○睿王等塲差覆命○徐桐等塲內專摺請　安○耀年前住南苑請　訓○成公等由口外賜奠回京請　安○六額駙請假五日○定昌請假十日○掌儀司奏二十三日　奉先殿規行禮節○値年旗奏派專操之大臣　泒出和琨○又奏派管理新舊營房　派出棍公○召見軍機○發抄　涂宗瀛等奉補用牧陸祐勤補沔陽牧奉　旨吏部議奉欽此○又湖北省運津剝船中途阻滯懇請展限奉　旨該部知道欽此○又請以截取同知王毓芑補襄陽府同知奉　旨史部議奏欽此○彭祖賢奏委荊州守蔣銘勳代防萬城大隄奉　旨知道了欽此○譚鍾麟奏審明階州民張步銀謀死胞兄張步雲故殺周氏身死案定擬奉　旨刑部知道欽此○又拿獲會匪陳寶仁等審明正去奉　旨知道了卽着勒限嚴拿王林等務獲懲辦毋任漏綱欽此○又審明己革副將劉應綸糾夥行劫拒傷事主案定擬奉　旨刑部知道欽此○又拿獲迭刼殺斃多命之匪犯李汶賢正法請將知縣黃政勤等優叙奉　旨該部知道欽此　○○臣畢道遠臣周家楣跪　奏爲遵　旨確查覆奏仰祈　聖鑒事竊光緒八年七月十六日奉　上諭誠端奏瀝陳並私收地租革退陵戶等情係知州宋文等揑詞妄稱請泒員查究等語等因欽此臣等查昌平州明陵附近地畆應議分別宮墻三丈內外禁墾各節及衿民呈控誠端需索等情業經直隸督臣李鴻章張樹聲會同前兼尹臣童華等遴派知府陳樹滋覇昌道恩良查明由督臣張樹聲及臣等會同具陳由戶部議奏于上年六月二十日欽奉　上諭遵照辦理今誠端奏陳以革退陵戶勒交私租皆屬知州宋文縱串役民誣控瀝辨並無其事並牽涉陵內饗殿夫去楠木抱框樹株等項拿送賊犯黃九兩陸戶交州看押之事臣等札委署北路同知張邦慶候補知縣葉常慶前住昌平詳查誠端有無私收地租革退陵戶各情及雍正年留給香火地畆各案據提驗各項租批字據傳集各陵戶官役切訊有無縱串情事逐一核對明確旋據該員等查明稟覆復經傳知誠端呈騐各據現經查明如原奏所指光緒七年陵內饗殿失去楠木抱框榭株一節據查光緒六年正月五月献陵先後失去抱框門整二月永陵內饗殿門坎被竊陵戶宋得幅孟天祥等查知先後報州差緝二月二十日據獲黃九卽黃奎到案前任知州吳履福未及訊明交卸宋文到任傳同案証謝二等訊明被竊之日黃九在州城謝二家未回實無行竊情事質之陵戶宋得幅亦無確據可指旋因黃九在押患病保釋三月間誠端將陵戶王得成周說詐孟天祥祁得洞等四名送州宋文提訊管押復訊開釋此次又經提訊黃九等詳加研鞫並無行竊爲匪自應飭州另緝正賊以昭核實又原奏各陵戶養身地三十五畆每年陵戶養身地租仍歸陵戶收租養家一節傳訊陵戶陳富元等供各有承種養身地畆普不交租惟據李得寬等供出每年春秋兩季交過捐輸銀錢不等或由辦差人取去或經吳升楊順之手亦有供自交誠端並無過付者均各取具供詞抄呈又原奏所收地租由雍正二年遺留祭祀香火地十六頃二十二畞六分向由昌平州出具印文遣派長役收租現有印文可証一節飭州查無雍正二年案據惟該州吳出光緒七年陵租徵薄一本查閱薄尾註列李玉麟也十六頃二分此頃係陵戶頭徵收又有地六頃二十六畝二分每年由州徵租銀一百二十七兩一錢七分三厘歸州書備辦各陵祭品之需所稱向由昌平州官出具印文等語不知係指何項地畞而言經各該員稟覆後復由臣等飭令治中鄭沂傳令誠端交騐前項印文僅據交到印票一件查係光緒六年七月間昌平州知州宋文爲催納糧租以備祭品叙明香火地畝租銀春秋二季祭品之需茲屇秋季之期仰役催令佃租各陵地畝之佃戶速將秋季租銀交納以備發價備辦祭品等節此外並無他項印文應卽係催前項香火地租之票而此票旣在誠端之手應係由州領興後卽向陸戶頭催取無疑其歸州書收租備辦祭品之六頃有餘地畝臣等復經札查昌平州究竟所備係何奈品復據詳覆開列實備祭品各數目詢訪治中鄭沂前任北路同知時知其所備屬實前項香火地數前經會員勘丈未據查有册籍此次由臣等飭令昌平州詳細搜訪據呈到舊簿一本並無印花係屬地戶私存之件其畝數係十頃二十六畞三分與誠端所奏大略相同內註有撥歸陵戶某戶若干畞據詢論喘亦謂此項地畝已少數十畝之數前項地畝業經督臣張樹聲會同臣等奏明准由誠端自行經理從前之是否自行收租及由官派役向陵戶收租應請毋庸置議而李得寬等所供捐輸銀兩顯非應得租項詳該各陵戶供詞其稱充陵戶承種地畝不交租並無訛銀者祇十之二三其謂有捐輸花費及因訛銀未遂卽行革充者則纍纍有供尚謂係一面之詞而提騐各租批有用硃書誠端畫押每稱以巳地若干畝租與某陵某人名下得押租解若干每年每季租銀若干者無論是陵戶養身之地及香火之地或係自墾之地均有不合謂並無勒交私租之事殊難憑信訊據誠端承認丙有押給劉得倉之地本係陵戶於附近宮墻開墾時經查出適値歲收遇歉各陵戶乏食求濟權令出銀作爲押租藉資分給仍擬隨後清理因循未果餘各件誠端未肯承認令其面寫誠端及押字筆蹟約畧相符而租批所指城畝則係香火之地此次印委各員查核該處地畝或稱旂地而祇數畝或稱陵戶升科與宮墻相近其未必無香火取租遺失之地及不應開墾之處所指私租牽涉各節或由此起是與者受者均難辭咎今若將一一澈查根究旣虞紛擾若不問地戶而專咎誠端恐亦難資折服至其革退陵戶一層據查孔昭祥呈出諭帖一件係同治九年七月誠端發給以孔順病故派孔昭祥爲陵戶頭管各陵事務有看守不嚴始勤終怠查出斥革並諭令呈報地方官等語此外各陵戶並無諭帖可騐查明代十三陵乾隆二十一年六月禮部奏裁司香太監責成地方官管理陵戶事宜如有缺出報州揀補給照供役隨時傳騐年久另換新照以資稽查而杜弊混立法之始本極周備其後舊章漸廢至歸延恩侯放充始自何年飭州詳查終莫詳其根據現在陵戶有同治七年以前放充者誠端於同治八年接襲侯爵是革充陵戶一層並非始自誠端閱核陵戶各供雖有屢革屢充之事第非誠端一人之咎事由積漸因循且不得專咎延恩俟卽地方亦有不合歷任知州陳陳相因未能查遵舊章難以指名察議惟此次查出誠端不合各節並無較重於前經查出情節之處前奉　上諭交邪議處應請將此次核查情節一併由該部酌核擬議至原奏宋文縱串役民揑詞誣控一節據訊朱藝范書紳同供伊等置買陵戶同墾升科地畝誠端奏請封禁恐致失業是以情念上訢知州委無縱串情事究詰不移查原奏內並無指出縱串實據揆之事理此案係由誠端奏奉　諭旨查辦並非因朱藝等先有控案且案情並未牽涉官役所取各供人數旣衆供詞不一該州亦無從與之串合其爲並無縱串似尚可信至原勘應禁應種地畝仍應欽酡前奉　上諭責成覇昌道督同該州按照戶部議定界限章程辦理界限以內一律騰出封禁以資保護並將陵戶由官揀補等節悉遵議辦理至戶部奏稱府尹前送圖册升科地畆祇有數頃與該督等所稱若一律封禁計有地二十七八餘頃之數前後懸殊之處因前尹臣所奏係指宮墻左近而言督臣所稱係按墻外百步而言並無歧混亦經臣衙門咨覆戶部以昭核實所有臣等遵　旨確查緣由恭摺詳陳並因往復查核卷據是以覆奏較遲合併聲明伏乞　皇太后　皇上聖鑒謹奏奉　旨該部議奏欽此　○○畢道遠等片　再臣等竊以成周忠厚開基而虞夏殷之後若陳若杞及宋三恪藩封各有土田收其租稅以承祭禕祀飛馬紥詩歌比諸嘉賓秦漢而後休風難繼惟我　朝優禮前代度越千古封其遺裔列於通侯有明諸陵　欽派大臣歲一查修定有發欵著爲會典襲侯誠端蒙　賞差使俾侍　禁近現以明陵左近地畝積久弊生業經定議整飭以善將來惟思明裔日斬周零襲侯夙乏資產所入俸銀俸米並應按章折給香火地租爲數無多偶遇歲歉减收卽虞難敷供祭卽如此次以事經查辦租戶觀望不前北路同知面稟謂有幾難備祭者似此情形當差承祭之資實難瞻足如其志節自勵原不應稍墮清操茍係中材以下則推旣富方榖庶幾易保其廉節誠端從前所爲不合未始非境之所迫他無憑藉遂於此專意取求今旣申明定章令其前洗舊習誠端倘知自愛當能永保有家否則另擇妥人承襲爵秩亦必足以自給方能責以廉隅供其識事所有誠端瀝陳各節臣等旣遵　旨查辦擬議詳陳切思毖後懲前之計仰體　聖朝仁至義盡之經合無籲懇　天恩准照蒙古王公俸銀向給十成之例將延恩侯俸銀俸米一體　賞給十成事因我　朝優禮前代俾供一脉香火　見非他員所能援例或請　加恩每年賞給津貽費銀八百兩數與全俸銀米大約相符由臣衙門所屬旗租項不撥給是歲人旣有欵項春秋亦足備粢盛俾現襲者得敷當差承祭之資未襲者亦有向學讀書之籍勉勵廉節恪備班聯勝朝世世子孫長承　恩澤我　國家深仁厚德與天地無疆矣謹此附片陳明請　旨奉　旨吏部議奏欽此　○○林肇元片　再署粮儲道事候　道陳昌運因病出缺應卽委員接署以重職守查有布政使銜候補道鄧善燮老成穩練辦事實心堪以署理除檄飭遵熙外謹會同暑雲貴總督臣岑毓英合詞附片陳明伏乞　聖鑒謹　奏軍機大臣奉　旨知道了欽此 
 
 

Page 10

 
 
[京報第四百零四號]  
[光緒九年三月十九日京報全錄]  
　　宮門抄○發抄　旨四道○黔學政孫　奏恭報接印日期摺○署黔臬松　奏恭報接署臬篆日期摺○署總兵吳　奏恭報接署鎭篆兼統練軍日期摺○湘撫卞　奏請查明改獎片○滇撫杜　奏審明定擬摺○湘撫卞　奏請褫革審辦片○直督張　奏爲知縣稟請開缺修墓夾片○三月十九日理藩院鑾儀衛光祿寺廂白旗值日無引　見○棍公謝管新舊營房　恩○和現謝專操大臣　恩○明魁請假十日○召見軍機○發抄　銘安奏請添設吉林各城繙譯考試奉　旨禮部議奏欽此○劉秉璋奏杭州府龔嘉嶲開缺留省另補奉　旨着照所請吏部知道欽此○丁寶楨奏補用牧孫開嘉補天令牧奉　旨吏部議奏欽此○游百川等奏東省被災各屬現在普放春賑情形奉　旨知道了欽此　○○貴州學政臣孫宗錫跪　奏爲恭報微臣接印日期叩謝　天恩仰祈　聖鑒事竊臣荷蒙　恩命簡故貴州學政於光緒八年九月初一日跪聆　聖訓後遵卽束裝就道十一月二十六日行抵貴陽省城准前任學政臣林國柱委貴陽府學教授駱澍遠贗送學政關防並文書卷籍前來臣當卽恭設香案望　闕叩頭謝　恩祇領任事伏念學政一官職司風化固以校衡爲重更以勸勵爲先黔省近年塵氦甫靖經地方人吏振興省城備設書院文風日起嚮學頗多惟遠郡猶囿於方聞學官尚疎於督課臣于下車蒞事之始先復月課季試之條飭教官以實力奉行俾諸生以依時肄業以後按臨各郡益當體察認眞總期鼓勵士心嚴防弊竇不敢操切以資多事之弊亦不敢因循以開廢弛之風謹竭涓埃報稱之愚上副　樂育邊庠之意所有微臣到任接印日期除恭疏　題報外謹繕摺具幸叩謝　天恩再臣經過地方豫楚等省均屬綏安黔省秋豐糧價極爲平减堪以上慰　聖厪合併附陳伏乞　皇太后　皇上聖鑒謹　奏軍機大臣奉　旨知道了欽此　○○布政使銜署貴州按察使糧儲道奴才松長跪　奏爲恭報奴才接署臬篆日期叩謝　天恩仰祈　鑒鑒事竊奴才于光緒八年十二月十六日接奉貴州巡撫臣林肇元檄委署理貴州按察使印務於十二月二十一日准升任山西布政使易佩紳將臬司印信文卷委員移送前來奴才當卽恭設香案望　闕叩頭謝　恩祇領任事伏念奴才滿洲世僕知識平庸由工部郎中於光緒三年十二月初一日蒙　恩簡授貴州糧儲道去夏權綰藩條愧涓埃之莫報今冬甫回道任正隕越之時虞茲復委攝臬篆倍切悚惶查黔省地當邊要臬司職掌形名詰奸禁暴察吏安民在在均關緊要奴才自維愚昧深懼弗勝惟有矢愼矢勤任勞任怨隨事隨時稟承撫臣會商藩司認眞經理不敢以暫時署篆稍涉因循以期仰答　高厚鴻慈於萬一所有奴才接署臬篆日期並感激下忱謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○記名總兵署理直隸通永鎭總兵奴才吳育仁跪　奏爲恭報接署鎭篆兼統練軍任事日期叩謝　天恩仰祈　聖鑒事切奴才蒙署理北洋通商大臣李鴻章署理直隸督臣張樹聲會同檄飭　奏派奴才暫行接署通永鎭篆兼統北塘海口防軍事宜認眞操防工作等因遵奉在案兹據總兵唐仁廉放本年二月二十四日將通永鎭篆務並淮練各軍水質關防各一顆文卷等件飭委署中軍於擊沈大鰲齋送奴才當卽恭設香案望　闕叩頭謝　恩祇領任事伏念奴才江皖武夫毫無勇畧久經前敵濫列行間歷蒙　宸慈薦　記名總兵旋充通永練軍翼長正愧涓埃未報復蒙權篆總兵並統防軍事宜荷　聖思之稠疊實感悚之交併查通永爲近畿扼要之區總兵有禦侮整戒之責况駐海口舉凡練兵設防督備砲臺營壘整頓營伍綏靖地方在在均關緊要自維庸怒深懼弗勝惟有實力講求勉圖報稱隨時隨事稟商督臣妥愼經理不敢以暫時權篆稍涉疏虞以期仰答　高厚生成於萬一所有奴才接署任事日期並感激下忱理合繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○卞寶第片　再武陵縣紳士兵部主事楊彝珍捐置資產共値錢一萬三千七百餘串爲講社束修獎賞以及義渡等項之用其子江蘇試用道楊琪光助父行善好義可風由地方官造具册結詳請獎叙經前撫臣李朋墀奏請　飭部核議嗣准吏部議覆以該員捐資買產錢文並未核計共銀若干兩亦未聲叙是否爲楊彝珍請獎抑或給其子楊琪光獎叙行令查明覆奉再行核辦等因當經轉行查覆去後玆據湖南布政使龐際雲詳稱據常德府知府高萬鵬申據武陵縣查明場彝珍捐置資產共値錢一萬三千七百餘串按時價每串合銀六錢共應合銀八千二百餘兩應請給予楊彝珍一人獎叙以昭激勸而勵善行等情詳請覆核　奏獎前來臣覆查無異除咨史部查核外理合附片具陳伏乞　皇上聖鑒敕部核議施行謹　奏軍機大臣會　旨吏部知道欽此　○○雲南巡撫臣杜瑞聯跪　奏爲審明越獄盜犯按例定擬恭摺仰祈　聖鑒事竊查祿豐縣盜犯陳在元等九名結夥反獄傷斃禁更脫逃一案當經臣會揩奏叅將署祿豐縣事卽用知縣對琪棻革職留任勒緝祿豐縣典史楊在元革職拿間隨據先後緝獲逃犯陳在元劉澄洪劉澄禾王小喜黃洪發卽王掛麵陳洪發張開元並外監待質之周起汶等八名均經審明分別正法議擬奏准部覆及將承緝不力文武職名分別咨叅並仍飭勒緝逸犯曹汶鈺究辦在案旋據該署縣劉琪棻督飭兵役同已革典史楊在堃家丁於光緒八年五月二十一日將該犯曹汶鈺拿獲訊供詳報批飭審解該犯帶病進監於六月初二日病故復據報經委員安寍州知州陳漢鎭騐訉明確批飭併案議擬兹據接署縣伍懋邭詳經署雲南府知府鄧華熙議擬由藩司唐烱臬司李德莪覆核具詳前來臣覆加查核綠曹汶鈺籍隸四川劊理州寄住該縣游蕩不務正業光緒三年六月初一日曹汶鈺起意糾允在逃之張老大朱么大搶劫張開順家得贓拒傷事主平復報案差緝拿獲同另案正法之陳在元劉澄洪劉澄禾王小喜張開元在監病故之陳洪發拒捕格斃之黃洪發均收禁內監同籠在稟派役謝洪升陳潰看管並派兵丁馬升防監更夫陳小潰巡更光緒六年三月三十日該典史楊在堃騐封回署四更後風雨大作監內圍墻頃圮謝洪升等趕往防護陳在元起意乘間脫逃卽糾允該犯曹汶鈺及劉澄洪劉澄禾王小喜陳洪發張開元黃洪發各將鐐銬扭斷拆毀籠栅走出禁卒謝洪升等瞥見攏拿該犯隨同陳在元等各持栅木拒傷謝法升陳潰陳小潰並勒傷陳招弟均各身死營兵馬升驚覺截拿該犯等蜂擁拒捕遂與外監待質之周起汶一併越墻逃逸報勘稟經奏叅鈄該署縣劉琪棻革職留任勒緝嗣據先後拿獲陳在元等八名分別擬辦詳奏及將承緝不力文武各職名咨叅在案尚有該犯會汶鈺在逃未獲茲據該著縣會派兵役於八年五月二十一日將該犯曹汶鈺緝獲訊詳飭審該犯旋卽病故委員騐訊議擬由府可轉計前來臣覆核無異查律載強盜已行但得財者不分首從皆斬又例載罪囚監內結夥反獄如有持械殺傷獄卒首從各犯不論原犯罪名輕重悉照刼囚分別殺傷一例科罪又糾衆刼在獄罪囚如有待械殺死獄卒者爲首及預謀助毆之夥犯俱擬斬立决梟示各等語此案曹汶鈺起意紏夥搶劫　贓拒傷事主張開順平復原犯罪各已干斬决復在監聽從結夥反獄釘死獄卒脫逃實屬愍不畏法曹汶鈺合依罪囚由監內結夥反獄殺傷獄卒首從各犯不論原犯罪名輕重悉照劫囚分別殺傷一例科罪劫囚殺死獄座預謀助毆之夥犯俱斬立决梟示例擬斬立决梟示業已在監病故應仍梟首示衆禁卒人等訊無凌虐情弊應毋庸議疎防越獄之兵丁等已於前案擬結該犯在外爲匪原籍牌保無從覺察應免傳訊另案逸犯張老大等飾緝獲日另結犯係帶病進監管獄官例無處分再此案越獄九名該員劉琪棻已於三年限　全獲究辦雖係疎防於前尚能奮勉於後所有原叅革職留緝處分照例應准開復相應隨案聲明除供招咨部外所有審明擬結緒由謹會同署雲詈總督臣岑毓英恭摺具陳伏乞　皇太后　皇上聖鑒勅部核覆施行謹　奏軍機大臣奉　旨刑部議奏欽此　○○卞寶第片　再湘陰縣都司銜儘先補用守備陳其祥由勇丁投効軍營歷保今職遺撤　籍輟敢逞刁健訟遇事生風甚因向黃禮耕等索借不遂強挑社谷砍伐公樹被控傳訊狡不承認實屬恃符妄爲又龍陽縣附生湯又新由捐納教職保舉候選知懸同知銜平　住居湖濵結交匪類遇有遭風船隻撈搶貨物坐地分贓現經常德府知府高萬鵬訪聞飭縣查拿到案猶敢在押教唆詞訟衆供僉同均慶　革審辦以肅法紀據該地方官分案詳請奏革前來相應請　旨將都司銜儘先稱用守備陳其祥同知銜候選知縣湯又新一併斥革以便分飭嚴審究辦埋合附片具陳伏乞　聖鑒謹　奏軍機大臣奉　臣着照所請該部知道欽此　○○張樹聲片　再據藩司崧駿署臬司劉盛藻詳　宣化縣知縣王家瑞安徽夥縣舉人該員因服官直省祖墓年久失修稟請開缺回籍修墓由司詳奏前來除飭交代清楚給咨回籍并咨安徽撫臣查照外理合附片具陳伏乞　聖鑒勅部開缺施行所遣宣化縣知縣煩缺應俟接准部覆再行照例揀員辦理合併陳明謹　奏軍機大臣奉　旨吏部知道欽此 
 
