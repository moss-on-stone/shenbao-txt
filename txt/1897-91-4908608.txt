# 1934 - 91 - 4908608

 

Page 1

 
 
[小輪船出售] [  美查有限公司啓　　本公司有小輪船一隻名元寳泊在新閘藥水廠前船身堅固機器靈捷現復重新修葺與新造者無異吃水甚淺内河小港易於作駛且亦迅速欲購者至申報館帳房面議 
[第三次印二十四史告成] [  圖書集成局啓]  
　　二十四史一書上旨　史下迄廣雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑挿架頓空茲復第三次印成墨色紙張較　益爲稱美分裝三百九十二本盛以文木箱三口仍核定實價洋銀五十圓諸君子有欲葄史功深者盍選購一編以　　日之讀乎售處在三馬路　報館帳房申昌書室此外則各書坊及各埠申昌皆可購取此布 
[振興鐵路芻言]  
今者川鄂之災可謂重矣本報所紀蓋幾已慘不忍觀矣川則𧃍之巫山大寍鄂則荆宜諸郡不特羅雀掘鼠蓋藏搜括一空卽草根樹皮亦皆藉以果腹其兇而狠者揭竿起事嘯聚至數千人刼掠邨莊闌入郡邑或且日臠割死人之肉藉以充飢甚至與人互易其孩殺面供食嗟乎嗟乎此皆鄭監門流民圖元次山春陵行中所描繪未盡者何不幸而時丁凶歉竟一一寓諸目前興言及斯有不跌足呼天放聲一哭者哉顧鄂中素稱富庶川省更饒於魚米平日幾取之無禁用之不窮何爲一遇凶年竟致情形若此之慘執筆人晴窗枯坐靜言以思不禁恍然以悟曰此豈天之虐待斯民哉其殆欲默佑聖淸使及此時而遍開鐵路耳猶憶二十五年前印度奇災洊告生民蕩析幾於靡有孑遺事後當軸者思民間之餓殍盈途實由無鐵路以轉運米糧之故於是毅然籌欵築路行車數年以來通都大市之間遍設軌路火車之轍交錯縱橫不特貨物可藉以流通人民可增其識見卽偶逢旱澇而移民移粟亦且便易良多今者印多又告洊饑矣在僻壤窮鄉仍不免死亡枕藉若夫火車所到之處卽米如山嶺不憂庚癸之呼若是乎鐵路固荒政中切要之圖建之實不容稍緩者也中國籌建蘆漢幹路已歴多年需費至五千萬金迄今尙不能集事更無論各處枝路誠不知其至何時而始得興工說者每謂今兹川鄂之災實由於各省之遏糴而起彼湘中爲産米之地除供民食用外尙能以其餘運出易錢蕪湖亦素富於糧頻年運至粤東輪舶交馳於江海兹皆不准裝運出口坐令彼中人囤積居奇以故川鄂交界之區雖富户如林金貲充牣亦惟是坐以待斃無從設法購糧殊不知大吏豈存畛域之私但得舳艫銜尾而來豈眞有阻不使購者特以輪船所能達之處尚不致不便轉輸一至水道不通卽不免束手無策使有鐵路以濟輪船之用更何致胸懷珠玉斃於溝渠乎在阻之者輙謂中國苟有鐵路以駛火車其弊實有數者曰礙墳墓也糜度支也病小民也啓訟端也貽後患也故東三省已定議興修歲撥帑金三百萬兩而此外各省仍閼遏而不得暢行然嘗攷之泰西當創建之初亦皆衆謗羣疑交相泹格及告成而後無不推行盡利獲益靡窮年盛一年密如蛛網如謂礙墳墓則可以繞道之地無不繞道以避之如謂糜度支則運貨載客之貲卽可爲養路經費如恐小民之因此受病則火車經行之處肩挑背負舟子車夫藉以謀生得貲必較豐於平日至於啓訟禍貽後患更過於拘泥無異杞人之憂天矣總之鐵路興而無事時運漕穩載貨捷行旅便消息通有事時益骨節靈通瞬息千里戎機迅速徵調非難至時値災荒則千萬億石之糗糧雖隔數百千里而遙不難朝發夕至奈何中國於造船製械建壘設臺一切經猷次第悉從西法獨此至要而至不可緩之鐵路今雖屢經籌畫尙不思尅日舉行耶僕以爲天而不欲興聖淸則已天而欲興聖淸也必牗啓其衷使一旦豁然而覺悟故先於荒僻山縣降之以數十年來罕覯之奇荒俾知鐵小苟成下民必不致困苦顚連若此庶在上者力圖振奮及早籌謀於蘆漢則依期興築之以次漸推及於各省腹地由近及遠節節設施毋使如印度之大邑通都遇饑饉之年得藉鐵路以飛芻挽粟而向無鐵路者依然道殣纍纍則幸甚矣於是乎作振興鐵路芻議 
[本館接奉電音]  
　　昨日午後京師飛電傳來硃筆一道敬謹譯登○三月初三日奉硃筆李殿林轉補翰林院侍讀學士華金壽補授翰林院侍講學士欽此 
[飢民作亂]  
　　有寓居𧃍城客致函本館派赴沙市采訪友人云𧃍州府各屬去秋收成告歉哀鴻遍野咸不免啼飢號寒而以大寗縣屬爲尤甚窮民見有餓莩卽剖而食之有五六百人轉徙至𧃍州城外劉幼丹太守令就校塲壩及白馬寺兩處棲息開倉平糶分米一升作十筒人各一筒收錢二文復示諭府屬各米店不准高擡市價有榖之家一律貶價發賣然人多米少依舊不敷周濟旋又籌銀七千兩交商人王海濤赴沙市宜昌購米此正月下旬事也二月初災民陸續到者多至二千人有地名王家坪者離𧃍城百里之遙形勢天然山徑欹仄中有一洞能容萬餘人洞口僅一小路必攀藤附葛始能至此游民唐臯曾隸鮑春霆爵帥麾下現方家食因之乘機號召一時雲集響應者計二千餘人負嵎洞中自稱天保大元帥旗上書搶富濟貧四大字總兵鮮于總戎急督勇防守竹園坪不使越雷池一步唐聲稱索取劉海山家良田一分以劉係城外富紳也唐二尹文績往晤不允洎鹽通判黃别駕親往唐始排隊出迎别駕許贈銀六百兩唐少之風聲傳至七星壩馬鞍山居民風鶴皆驚紛紛遷避太守見北門依山置樓櫓不甚堅牢爰分守城兵百餘名駐紥此處另飭數十名駐馬鞍山以扼亂民來路一面禀請鹿制軍派勇彈壓又令城廂内外起辦團練以收守望相助之功連日四鄉之经搶案報者經奉節縣某大令站斃六人某日小東門外團練隊拘獲洞中諜人三名械送府署太守研訊之下直供不諱遂賞銀二十兩令回洞說唐解散别駕及唐二尹亦先後往說唐稱若能免予治罪并給五品頂戴從重犒賞銀錢則當面縳輿櫬束手歸降太守允齎送冠帶及銀七百五十兩錢二百五十千令繳出軍器始准入城不知因何仍未息事一日亂民四出搶奪團練隊拒之格傷亂民數十人中旬某日壽字左右營五百餘人由渝州至夔屯紥竹園坪以備對敵翌日亂民潛出刼𪧲經壽字營團會同練隊合力撑拒擒獲三人綑送入城太崇訊確後令在衙前照壁下處斬懸首城外示衆數日間洞中逃出者絡繹不絶太守善爲解散并庽懸賞格略謂有人能拿獲唐臯者賞銀百兩想網底之魚籠中之鳥授首當在指顧間矣又以各屬苦旱春麥乾枯因率同邑令設擅叩禱冀沛甘霖特不知蒼蒼者天能憫此下民施以春澤否也 
[白下軍容]  
　　金陵訪事人函述云江蘇巡撫趙展如中丞出轅大閱由京口瓜州泝江上至金陵駐節次日黎明時駕蒞小教塲親閱大操但聞號砲三聲鼓樂大作中丞公服升坐演武廳中旁坐陪閱者爲江寗藩司松方伯維時 
 
 
] 

Page 2

 
 
督中恊王協戎有圭城守協楊協戎金龍統領老湘等營劉軍門光才以及文武員弁序列兩旁文員皆翎頂公服武將則頂盔摜甲佩帶刀劍以壯軍容階前有文武巡捕曁戈什哈雁翅排立此外又有親軍小隊環衛演武廳下劍戟如林戈矛耀日仰觀帥臺大纛一經招展卽大吹大擂聲動天地四下騎兵小隊霧集雲屯所有督標親兵中左前後等營並老湘新湘兩軍與向駐城外之新健營健勝營分隊擺開先演一字長蛇陣二龍戲水陣離合變化五花八門繼操雜技諸健兒手執藤牌短刀距躍曲踊無不勇氣百倍角勝呈能嗣由副叅以下統帶各員領隊開演快砲舉放洋槍打靶命中呐喊搖旗轟轟烈烈之聲益覺震耳迨至操畢報時鐘已鳴四下中丞起身遄返各官列班恭送如禮是晚駐節行轅聞定於次日接閱水操畢憲節卽當鼓輪渡江按閱淮揚各屬矣 
[荆州試事]  
　　沙市采訪友人云提督湖北學政龐思絅宗師按試荆州二月初一日謁聖講書閱闈放告初二日考試駐防及闔府生童經古生題馬融論通鑑以魏爲正統綱目以蜀爲正統說論史記牴牾三事申韓老莊合傳說宋玉宅賦賦得客子光陰詩卷裏官韻俱未詳童題絳帳臺賦賦得二月春風似翦刀官韻亦俱未詳初三日生員科試文題善政不如善教之得民也合下一節詩題賦得銅爐香潤覆春衣官韻其詳問歴代學校異同初四日補歲考欠兩届者題爲趙魏老則優欠一届者題而爲過孔氏之門者欠本届者題爲君子務本初五日旗童正塲首題從之則孝弟餘題未詳是晚發生員經古案上取二十名次取二十四名批首邵裕榛江陵廪生初六日覆試生員古學揚眉吐氣賦官韻及餘題未詳初七日松枝宜三縣童生正塲松滋首題以松殷人枝江折枝語人宜都宜其家人次題未悉詩題賦得家留圖籍手編遺行留字是晚發生員一等案荆州府學批首陳克燿江陵廪生江陵縣學朱膺爵廪公安縣學陳祖詢廪石首縣學張光耀廪監利縣學李耀南廪松滋縣學黃永保廪枝江縣學張叙藩附宜都縣學劉沛之廪初八日覆試文題小不忍則亂大謀詩題賦得賣花聲裏有鶯啼官韻未詳初九日公石監三縣童生正塲公安吾何畏彼哉石首爾焉能浼我哉監利彼惡敢當我哉通塲次題舍正路至而求諸遠詩題賦得碧窗宿霧濛濛濕得樓字是晚發旗童調覆牌初十日調覆旗童題樂多賢友小講仁人之安宅也二句後比日哺卽發案向例旗童無學額就五人中取進一名前高文宗按臨時駐防旗人公禀請以六人取進一名以正文風而杜倖進文宗准之奏明立案今届入塲者一百五十人内有未完卷及被墨染者三十名宗師照例扣除實得一百二十人照例取二十名爲弟子員十一日江陵童生正塲首題而皆去其籍次題莫如齒輔世詩題賦得春鷗嬾避船得船字是晚發松枝宜調覆牌十二日調覆松枝宜文童題行義以達其道小講貎思恭二句後比當晚發松枝宜案十三日考試拔貢生第一塲首題君子信而後勞其民一節次題得之不得曰有命詩題賦得小雨輕風春已半得春字是晚發公石監調覆牌十四日調覆公石監文童題乃所願則學孔子也小講學不厭智也二句後比日入時卽發案十五日考試拔貢生第二塲題通經致用論包茅縮酒解理財策是晚發江陵調覆牌十六調覆江陵文童題地利不如人和小講伯夷隘二句後比二更時發案十七日牌示調考拔貢生經世文編書後賦得經世還須政事科官韻未詳旋發拔貢榜駐防袓蔭廪生荆州府學陳克燿王華國俱江陵廪生江陵縣學鄧裕榛公安眇學陳祖詢石首縣學張光耀監利縣學向光泰松滋縣學雷以震宜都縣學劉沛之俱廪生枝江縣學張叙藩附生十七日闔府文童大覆文題以徼倖十九日貢監錄科題未詳是日發落新生二十日傳見拔貢生二十一日啓行 
[南巢盜案]  
　　客有自皖省來者告於本館金陵訪事人云安徽巢縣拓膏鎭李宅被盜一事頗駭聽聞事主酏叅戎鏞邦現在山海關統領練軍馬步砲隊等營萬里從戎故鄉遠隔一节家政由胞兄在宅經管其家殷富甲於鄉里忽於二月十二夜更魚三躍時有大盜四五十名明火執仗破扉而入家中人聞警立遣幹僕率領佃户由後門踰垣而出鳴鑼聚衆恊同掩捕盜自恃人衆聲勢洶洶先將搶得衣物令其黨十餘人押舁先行餘則一字排開悉力拒捕槍械齊舉如臨大敵賴遠近更練鄉鄰聞鑼麕至奮力上前斃盜四名鄉鄰中亦有三人受傷頗重對壘逾時盜勢不能支始行遁去查點失物計値數百金卽於次日赴縣呈報禀請查追嗣卽電達叅戎以便催緝不圖承平世界居然盜賊橫行恃强抗拒幾若兩軍相見者然亦可異矣 
[鄂渚碧雲]  
　　漢口訪事人致函云西商近多收買牛皮無如久雨之後四鄉皮販裹足是以皮價大漲每百斤須銀廿兩之譜凡囤積居奇者可经待價而沽矣○前二年漢鎭有林某者因隙栽誣指會匪投匿名揭帖於官署近經臬司瞿廉訪傳提到縣薛大令飭典史楊少尉督役將犯由監提出當堂點名重加刑具舁入囚車歸案聽候訊辦○蔡甸一帶係由楚北進川沔之驛路豐草茂林易藏宵小刻下上憲思患豫防業經派勇專駐途人得此防護可無意外之憂矣○上月某夕漢鎭橋口外某厠屋中有少年男子投繯畢命由近地人出資備棺收殮據聞死者張姓異鄉失路流落漢臯朝饔夕飱常形不繼重以烟霞有癖因之生計日艱客囊告罄借貸無門不行已而出此下策也○新沙洲一帶隙地向有川沔流民結廬棲止時届暮春各宜回鄉耕種漢陽府余堯衢太守月前已飭坊委局紳查數登册以便資遣回籍亦善舉也○烟酒兩項亦貿易之一太宗也近聞國欵支絀由部行知楚督轉飭所屬除常稅外另加三成業已遵照辦理出示曉諭矣○上月中旬某日漢川縣對岸索子口地方有一不識姓名之男屍倒臥於地年約三旬上下衣履修潔狀如商販當由地甲禀請邑尊何大令蒞騐騐行屍身帶有傷痕亟飭幹役多名就近查察凶手一面棺殮挿標出示招認 
[閒雲潭影]  
　江西采訪友人云孝廉堂及豫章書院皆由撫憲示期二月二十二日甄别是日五鼓德靜山中丞親詣龍王廟致祭龍神畢卽命駕蒞南昌試院甄别豫章書院肄業生童孝廉堂則由翁筱同方伯甄别計孝廉堂文題以鐵詩題賦得驊騮開道路得開字豫章書院生監文題速於置郵童生文題是亦爲政通塲詩題賦得陸生於此寓棋局得生字各題末字恰合鐵路郵政局按切當今急務誠哉巧不可階已○上月某日有胡姓昆季行手持豫順祥錢鋪花票十餘紙向塘捲上豫豐典鋪支錢蓋鋪中與豫順祥素有來往本可通融者也接票者騐行紙板筆迹不甚相符乃轉交别夥細核别夥出他票比對則此票用銀硃印色而他票則硃砂爛然心知其爲米元章之贋本河豚詰以票從何來二胡語甚枝梧反肆兇閙夥恕搜其身畔得僞票二捲計二百餘張紙色斬新尙未得用爰扭送保甲總局訴請究懲豫順祥夥聞之亦具禀呈案總巡魏太守裕光親提詰訊供出棍黨十餘人僞造花票數千張困叱令各笞責一千板荷校遊街 
[潯弦春韻]  
　　九江訪事人來書云上月廿五日官塲接金陵來電桥新簡江西臬司張廉訪約於三月初由天津啓程南下赴任○兩江總督劉峴帥之公子由金陵節署回湘南原籍乘坐官舫用官輪船拖帶上月廿三日酉刻抵潯卽泊龍開河口駐紥是處之水師守備王彩庭守戎率領李把戎兆廷等各帶砲船傍官舫護衛夜間更鼓愈加嚴謹○廿五日爲德化縣梁蔭南明府六旬弧誕官親　友僚屬有備儀祝嘏者明府一笑謝之 
[丁簾花影]  
　　金陵采訪友人云近日天氣連陰春寒徹骨加以旬日之内東北風大作家居者多御重裘閉户瑟縮惟途中行旅依然不避風雨往來蹀𨇾喚渡江頭下關沿江一帶艤泊小划不下數十艘每日輪帮攬載渡江生意或輪船到埠爲之轉運貨物某日狂飇怒吼至夜分未休上月某日南岸救生局各處懸旗止渡無奈操舟小民貪利忘害仍載渡客計小划四五艘向前開駛行至半江風狂浪湧水入艙内猶復勉强前進忽覩前船桅桿橫折船身隨覆轉瞬間後船亦遭淪没餘船始畏不敢進轉舵而回其失事之船當經救生義渡兩局遣人撈救幸而搭客 
 
 

Page 3

 
 
俱得援救各慶更生所有行李物件齊付東流於是局董等將船行頭大加申斥擬送官究辦後經人爲之緩頰著照衆客失去之物三折賠償始准免究行頭叩頭如搗蒜情願遵議照賠其事遂寢○江寗府屬七邑童生本届丁酉年科試已奉江蘇學院龍大宗師行文來省飭知府縣尅期開考當經首府行知上江浦六句溧高等屬縣遵照并由上元江寍兩首縣咨移外縣公定考試日期旋出示曉諭應試童生一體知悉定於三月十三日取齊所有上元縣童生應赴上江考棚江寍縣童生應赴下江考棚聽候考試想童子軍中自當爭自濯磨以待及鋒而試矣○有某甲者家居城東向與人司帳一子年逾弱冠娶某氏女爲妻入門數載屢産不舉本年春初育一女孩甲夫婦意中謂如俗語所云將有先花後果之望囑媳加意撫育珍逾拱璧上月某日忽有感冒不思乳食亦不啼哭闔家焦急萬分延醫診治醫謂辊勿足憂命服蘇合丸一粒逾時不效復以自製丸藥令服仍有效乃言此病必須鍼砭甲謂孩小恐不任受醫謂無妨不料針甫數下孩竟手足帛掣而斃甲因將醫唾駡飽以老拳麾出户外醫始抱頭鼠竄而去 
[麋臺烟柳]  
　　姑蘇訪事人函告云前報所紀拐匪朱某向閶門内某綢莊騙取綢縀約價洋八十餘元由馬公館後户逃逸翌日在學士街元興客棧内拘獲因知　匪去年曾在道前街萬年樓騙取金飾當卽會同萬年樓主人繕禀解送吳縣署請辦一事兹悉該犯名星齋浙江人年甫二十餘歲常住元興客棧去年萬年樓之事曾經棧主楊松濤包庇反以萬年樓誣良等相詆并至萬年樓盤踞吵閙纒擾不休嗣經人再三排解罰萬年樓出洋若干元併備盛筵數席香燭鞭爆登門服禮事始寢現在此匪被獲楊始語塞而萬年樓主及地甲人等不肯任其逍遙事外擬欲禀官請究楊急倩人乞憐未知能無事否至此拐匪經吳縣賴大令研訊三堂判掌頰四直下荷校發吉利橋示衆限一月後再行懲辦詎料枷未三日竟於二月廿二日上午撬開枷鎖飛步逃逸地甲赶卽尋緝杳無蹤影不得己將情禀知賴大令大令勃然大怒喝令將地甲重責六百板限五日内將該犯緝獲違干血比○百善橋上向有觀音堂一所香烟極盛住持僧某於上月廿二日蚤起啓户驀見大門外橫臥男屍一具不覺大驚失色急卽報知地甲前來看守地甲候至一畫夜並無屍屬來認爰卽報知某善堂備棺成殮暫庴義塚挿標待認一面投報縣署存案 
[雲間霽色]  
　　松江訪事人云華亭邑廟毁於髮逆至今尙未復舊規葛江村明府重蒞是邦兢兢以興復爲念爰於去歲秋收時候特傳南北兩鄉各莊董令量力勸捐妥爲籌辦除明府自行捐廉外計共集成銀二千餘兩爰於臘尾春頭擇吉興工月斧雲斤朝夕不輟屈計桃紅柳緑時可以告厥成功矣○署松江府陳蓉曙太守札飭華婁兩縣尊會銜出示勸辦種桑前經疉志本報刻下城内已由甘沈二茂才等極力興辦西門外王茂才等亦相與集股倣行今桑秧已陸續購載天松城中栽種者共有三處不下萬餘株聞西郊亦將載到其數較多於城中也 
[備迎使節]  
　　出使英義比大臣龔仰蘧星使任滿回華將次過滬上海縣黃大令預飭辦差丁役在招商局馬頭搭蓋彩棚各營勇皆列隊江于恭申迎迓 
[詳紀小車夫閙事情形]  
　上海之有江北小車起於同治初年初時西人所設工部局徵收捐欵無多至數年前始一律增加責令每輛月輸錢四百文另以錢三十文購捐照彼時各車夫不願出虎以致滋生事端中西官整理多時始得帖然無事今者工部局董以每年修治道路之費多至十餘萬金小車載馳載驅磚石易於損壞蓋以此項車旣無法條以爲之軒輊且載貨至數百斤这重極力推挽地旣受壓必致凹陷不平兼之車數年盛一年大有在坑滿坑在谷滿谷这勢查得西歴本年正月報捐者祗四千數百輛迨三月中工部局議事時已增至五千數百輛之多似此月異而歲不同將必多至不可紀極爰議定此後第輛月徵錢六百文連捐照費每月共納錢六百三十文局董瑪利孫君以爲捐欵太重未免損及貧民若欲將車夫淘汰之貧民又何從謀食每見其於炎夏之際任重致遠恐汗珠滴入目中則以麻製長條勒於額上徒行烈日内殊覺可憐回憶數年前曾因加捐而肇事今宜曲爲體恤不復續加而在局諸人則皆以加收車捐爲是意謂租界中人之賃屋者前已節節加捐倘再加若干以資修路之費未免事不公平是以議定車捐幾如鐵案之不能攺鑄矣洎四月一號小車夫照舊章輸捐領照司捐者則欲照新例徵錢小車夫多不依者相約一同輟業有私出載物者羣起而毆以拳巡街各捕見若輩勢甚洶洶隨時緝捕解送會審署有管押者有荷枷者至前日而浦灘總會前車夫閙益甚糾集數百輩擊去某西捕之帽西捕力不能敵奔入總會就德律風傳語捕頭請添派各捕往助西人之在總會者亦成羣而也襄同拘住肇事之二車夫餘遂紛紛散去未幾卽解送會審署請懲而車夫益忿不能平逐於昨日午前十下鐘時結隊成羣多來自西門之外自外洋涇橋一帶綿延至五馬路無止數千人喧嚷之聲間於遠近衆流氓更從而阿附棼若亂絲將法租界浦灘東北隅及英租界浦灘東南隅各西商家窓上坡璃肆行擊毁英法兩界巡捕出爲彈壓各西商家執事西人亦聞聲齊出各携帳簿上劃綫所用之小棍作兵器總會中西人更約伴相助紛紛擾擾端緒全無延至十一下三刻時捕房鳴鐘告警蒲牢吼處人皆疑是火災趨而觀者如蟻之聚旣而並不見有火起回視鐘樓之上旂影全無驀聞浦中兵船上放砲四聲水師分兩隊登岸西高各團練兵亦秣馬厲兵如飛馳至其時車夫已被西人格傷二名印捕英捕各傷一名西商則傷二名紛更擾攘之餘恐未易知是誰下手也車夫見有兵至卽四散逃歸團練兵官隨指揮各兵分守要隘橋上復排列洋槍隊示以威　適遇午餐時西人多有未及回家進膳者團練兵　腹從事未敢撤回西人爭具酒果饅頭犒之先是淸晨美租界西華德路豐裕米店自備小車載米途經北蘇州路車夫一擁而上强行阻止御車者稍與爭辯若輩卽不問情由立將車及所載之米推入河中御車者亦溺焉一時人聲嘈雜大肆喧譁三百五十八號華捕聞之上前驅逐車夫竟敢恃衆抗拒捕急吹號呌招得三百九十七號四百九十三號五百十二號各華捕將爲首之張毛芝張阿福張阿二張阿三張福羣蕭羅來任海三等七人拘解捕房而英界亦由此肇禍矣至於法界則同時嘯聚車夫二三千人擁至大自鳴鐘捕房籲告捕頭告以此非本捕房事例不得擅專爾等亦勿聚衆逞凶自貽伊戚車夫乃羣奔至外洋涇橋畔并入英界恣意驛騷法捕頭恐本租界中終多不便爰派探捕分投巡緝適見車夫董紹先隨衆滋事因卽拘入捕房解經鄭大令訊供念其愚鹵無知取具攺過切結存查從寛開釋迨下午一下鐘時施德順小車行主施錦仁爲首率同衆車夫投上海署呶呶瀆訴黃大令飭明白補詞呈候核奪施卽倩代書繕成節略呈案大令閱悉立卽飛函至英界公廨請會審委員屠興之别駕互商二點半鐘時别駕命駕赴縣互談良久旋見公堂之下萬頭　動羅唣不堪遂揮令好爲解散祗留略解事務者數人詰問數人將所攫團練兵隊中佩刀一柄及某號印捕裹頭之紅布一條呈案大令見若輩仍復擁擠爰禀請道署派勇丁數名在署中駐守當肇事之際江海關道劉康侯觀察亦命駕出城行至租界中見車夫已銷聲匿蹟乃呵殿而回按車夫之所以必滋閙者其意蓋謂我輩數千人未必日有一定主顧幸而有人包定雖加捐尙無所傷至於沿途食力者一日無人顧問卽一日無計謀生設遇天雨連綿或抱病在家勢必致飢腸轆轆安所得囊資充牣照付捐資而房飯有需妻孥有需購車納捐又有需日得二三百文决不敷用是以挺而走險誓與西人爲難問以何不訴之於官則曰官吏並無管理工部局之權無從籲訴惟有告以攺圖　業而已噫車夫之苦若此不知有人焉心存憫惻能設法以使之樂業安居否乎 
[節會餘譚]  
　　淸明節日本邑城隍及四司等神循例出巡施食迭誌前昨各報兹悉是日會至城外仍有無賴人等挿身入會沿路吹彈經　　家橋正在采烈興高抑揚中節突有甲乙等多人以其藐視禁令心懷不服一聲暗號蜂擁上前將諸無賴手中所執絲絃各器攫取而去諸無賴見甲乙等理直氣壯不敢與較咸抱頭鼠竄而散會經西門外維時觀者人山人海幾無容足之地有某姓小孩在人叢中觀看被擠仆地 
 
 

Page 4

 
 
被衆人踏死家中人知之舁回收殮亦慘矣哉 
[墮厠殞命]  
　　有徐某者家住本城小南門外鈎玉弄體素肥胖人咸呼爲徐呆大前日至附近坑厠中大便偶一失足身墜坑中比及有人知覺援起業已氣絶旋由其家舁回棺殮 
[上海縣署瑣案]  
　　本城西南鄉虹橋鎭人王長發被衆毆傷後落河身死一案前經黃愛棠大令屢次訊問迭紀本報前晚大令倩帮審委員蔣壽林刺史升堂集訊十九圖地保顧生禀稱陳百香家離虹橋有二里許去年七月十八日糾衆行兇由陳百安鳴鑼糾衆陳百香爲首共有一二百人之多至毆死王長發據鎭上人言的係陳百香百安二人動手陳書堂供稱年四十六歲充當二十九保二圖地保陳百安係小的之長子陳綱係小的之弟七月十八日王長發身死時小的不在家中後由法華回聞人言及始知其事曾向百安問過伊不肯說明至二十一日小的奉提後又向各處偵探據言有二十八保七圖人宋蘭卿被丁桂和等因事捆綁以致釀成此事陳百安供稱此事小的實出不知並無鳴鑼糾衆之事徐福山供稱去年七月十八日小的在田間工作由陳百安鳴鑼陳百香爲首共糾數百人顧炳生之偒實係被小的用扁擔所擊惟王長發被何人戳死實出不知顧炳生供稱武生實被徐福山用棍棒擊傷現已平復此事由陳百香陳百安爲首糾人陳百香供稱武生去年七月十八日在親眷家因事回來被丁桂和捆綁此外並無糾人之事刺史著仍還禁候覆訊核辦○野鷄妓女王蘭卿被王許氏打胎身死一案迭經黃大令訊問前堍又倩蔣刺史提訊張王氏供稱王蘭卿小姐懷孕打胎小婦人實出不知現在押所患病求恩准保王許氏供稱蘭卿小姐懷孕實係小婦人設法打胎現求恩典毛秦氏供蘭卿小姐實係被王許氏打胎身死刺史飭將王許氏仍交官媒毛秦氏交保出外張王氏旣稱有病著發善堂醫治○英界公堂移送流氓閔阿虎顧阿全二人到縣黃大令倩蔣刺史提訊顧阿全供蘇州人在天后宮寽擺小菜攤度日素來安分惟不應貪利放印錢以致被捕拘送閔阿虎供本地人手廿七歲向當小工素來安分此次被拘實係探夥阿榮挾仇所致蔣刺史飭押候一并核奪○英界公堂移送李德虎到縣蔣刺史提訊之下李供江北人家有父母在上海當庖丁已二十餘年前小的之母與開花烟問之包大奶奶有仇時常吵鬧此次小的被包探拘送公堂移送案下聞說是府憲訪拿未知所犯何事刺史飭押候傳原告到案質訊核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[移提案犯　　寳山縣大塲鎭居民郁王氏投縣署喊控郁春林糾同郁松林沈岐三沈錫江等人將孀媳郁蔡氏誘逃縣主沈明府飭提一千人訊取口供分别枷責交保出外郁等心不甘服復羣擁至氏家攫取棉花等物明府得禀後重復拘獲嚴辦以錫江匿跡上海法租界移請公廨協提鄭大令卽飭會捕局線勇協同包探至同樂樓茶肆將錫江拘入捕房交原差帶回歸案辦理 
[上海縣署紀事]  
　　有潘錦章者係上海縣錢糧櫃書前日在大東門外看會突有十六鋪汛捕麻皮阿金之夥李桂榮及自稱英界某包探夥役蔡阿福卽蔡小辮子人上前軋住云爾係羅少山光緖十八年分在英界犯竊送案責二百板現有某某家失竊各案諒係爾之所爲可同赴茶會商說否則送案請辦潘聞斯言駭出意外旋悟伊等悞認遂不與分說隨之而行途經十六鋪中局突將蔡等扭赴局中申訴李蘭史二尹飭將蔡等一併送請上海縣訊問値日差據情禀明黃大令飭分别看管候核○昨由英界公堂移送積竊王阿木一名到縣請爲遞解回籍差役據情禀明黃大令飭押候備文解回奉賢縣原籍○江寗府屬某縣移文至縣請將窩贓之謝高其謝徐氏謝海氏等三名口移提歸案訊問旋由法界包探將謝等三人拘獲昨日送至上海縣禀明黃大令飭卽備文起解嘉定縣按站押赴金陵歸原案訊問 
[英界公堂瑣案]  
　　包探趙銀河禀稱竊犯包裕文專在長江一帶來往各輪船上竊取搭客所携行李衣箱迭經解請大老爺懲辦後遞解回籍今又攺稱包桂五潛來滬上適經小的查見在身畔搜出匙鑰鐵絲斧鑿小刀諸賊具並寗綢皮馬褂一件向詢失主不能指出今特解案請訊包供稱小的係湖北某邑人叩求恩典屠别駕據情商諸薩副領事官然後判令笞責二百板管押兩個月期滿後遞解回籍○包探黃四福禀稱竊犯朱阿金前曾屢次犯案解經大老爺懲辦遞解回籍昨日小的見其手持釘鞋兩雙詰知竊自某處因特送案請究朱供稱小的係浙江寗渡　屬某邑人向爲釘鞋店生理後因犯事以致失業此項釘鞋係製以出售者並非竊贓别駕判令笞責二百板管押兩月期滿後由捕房遞解回　○包探孔阿才禀稱昨日婁思銀以僞金嵌寳約指二枚持至某當鋪質錢櫃夥陳永福察知其僞直言斥之婁反辱詈不休因卽扭至捕房後以洋銀五十圓爲質得以暫時釋出今未來案是以將所質洋銀呈請核奪陳訴稱婁來質金約指兩枚小的估係銅質婉言却之婁堅稱是洋金以致互相爭論别　判令將洋銀如數充公○包探徐榮珊解周阿會金錦生至案禀稱黃家厙某洋人家失去皮相一口内有皮衣一件洋銀十圓報捕後捕頭令小的在周金二人家查得皮箱惟衣服洋銀不知所在今特送請訊究洋人遣細崽趙小弟投案禀稱衣箱係小的主人所失　後責令小的賠償今旣查獲請爲給領周金同供稱皮箱在途拾行至其中洋銀衣服並未見過别駕判令各管押一禮拜○二百二十四號華捕解野鷄游倡王月仙至案禀稱此倡慣在途中强拉狎客至家穢語游詞不堪入耳是以獲送究懲王倡供稱小婦人係揚州府屬某邑人貧無聊賴忝顔賣倡以後决不敢再拉狎客矣别駕判令發交官媒管押三日○十五號西捕解小車夫戴德昌及車寓主張阿三至案禀稱昨日伊等在鐵路左近見有人將鋪蓋載在東洋車上卽上前攔阻且與巡街捕爲難故特拘送請辦别駕著帶回捕房押候再核○包探倪順泉禀稱竊犯王阿寳前因犯事解經大老爺懲辦察其左耳不知因何被人割去近又糾同施根海竊取顧子仁家夏布帳一頂報捕後捕頭遣小的查獲起出原贓詰之詞中牽涉徐長郎故一併送請訊究顧投案領贓王供稱小的係太倉州屬崇明縣人施供稱小的係太倉州屬寳同縣人又同供稱此帳實是小的等二人所竊與徐無干徐供稱小的雖與王施略識然伊等竊物之事小的實出不知别駕判令將王施各笞責二百板管押二月期滿後分别遞解回籍徐無干省釋○包探施奎江禀稱公發洋行已歇出店人王毛毛竊取行中木質報時鐘一架報捕後捕頭令小的查獲王誣指現當出店之包正元交伊故一併解案請究公發洋人投案訴稱有匙鑰在王處身畔搜出何得妄指他人包供稱王竊取行中之物小的並不知情王供稱此鐘實由包竊出轉交小的小的不敢平白地誣人别駕判令枷號一禮拜包無干省釋 
[美界捕房瑣事]  
　　積竊李芝平屢經拘辦怙惡不悛昨又不知自何處竊得綢衣多件持至某舊賀店銷贓適爲竇包探所見人贓並獲拘送捕房押候查明失主送廨懲究○裏虹口第四百四十三號門牌居民蔡阿巧前晚因事外出被竊賊王仁林挨門而入正在肆其胠篋之技蔡適回家撞見立時扭獲交三百號巡街捕拘入捕房管押候辦○廣東人黎姓前晚手持古磁花瓶一對向吳淞路鎬興押鋪質錢正論價間鋪夥偶一失手致瓶墮地而碎黎不肯干休索賠口角將夥扭送捕房捕頭以夥太不小心飭賠半價洋數元給黎了事○鄔阿六係浙江寍波府屬某邑人昨與友人某甲壚頭沽飲分路而回行經西華德路玉山頓頽蜷臥路側旋爲三百三十二號華捕所見雇車送入捕房捕頭見其沈醉未醒飭押候醒時再核○某作塲小工張阿生楊阿三昨因工資糾葛在漢璧禮路唇槍舌劍繼復足踢拳揮蠻觸相爭固結不解巡街捕喝阻不依一併拘入捕房捕頭詢因索欠起釁揮斥不理 
 
 
 
] 

Page 10

 
 
   
 
