# 1913 - 187 - 4914505

 

Page 1

 
 
   
 
 

Page 2

 
 
時評 
[母忘國（無名）]  
　　今人於一己之事動曰母寜死於一國之事動曰寜亡國夫　爭之事重於死母寜死可也所爭之事重於亡國母寜亡可　若具不然則母寜死者所失不過個人母寜亡國者其責任决非一人一黨所能擔任也今之所謂母寜亡國者非賣國者之言也愛國而不能逹其志者之說也使爲賣　者之言我何責焉愛國而不能逹其志豈亡國之後反能逹其志乎此其說之本不可以通也雖然其說不可通然而實有暗合其事者於何見之見之於藉外人之力以助國内之爭是也昔人有言兄弟鬩於墻外禦其侮未間有引墻外之人以與其兄或弟相鬩昔國内之爭無論何等劇烈爭於國内可也若引國外之人以相助自破其國之藩籬　眞愛國者豈當國是耶 
我聞暗殺之危險物多與日本人有關係又聞民黨與政府多借日本以爲重不覺有慨而言此 
[専電]  
　　北京電昨己傳有拿獲日人携帶危險物人京消息細探實係二十一日二時東直門稅關有日人吉田正男由哈逹地方載箱子兩大車入城因可查驗謂有護照而照中僅有沿途保護字樣因向索稅不服昻然加鞭入城遂命多人將車扯回一面電總局此時各機關偵探均到伊　稱係帶往川田醫院之藥物電詢川田醫院乃又不知此人遂將箱搬下大小共一十八箱啓騐後僅認得硫强甚多伊欲逃被阻卽由警廳派西醫龔錫之試驗騐　有無烟火藥電口（電碼不明）發火金口（電碼不明）具新製二號火藥各項立令看守前後共開十五箱餘三箱伊謂係友人物鑰匙未帶故加封未看現己將伊並物藥交警近日日本人不知根柢到京者甚多　　北京　禁衛軍各營時接匿名函謂袁因該軍勾結宗社黨將行重辦王軍統廷考查係破壞黨所爲　呈請查辦 
　　北京電憲法起草員兩院各三十人選舉規則皆經提出國民黨主張用限制連記法每人投票列記不得過全額三分之二進步黨主張以三分之一爲限三分之一如通過國進兩黨可各得十人餘十人分配各黨較爲平均 
　　北京電亲共和黨近己與國民黨提提携政友會及超然者似與進步黨接近新共和黨與進步黨破裂並宣言脫離黎副總統惟人數無多進步黨不至動搖 
　　北京電新共和黨近日極攻擊黄羣楊廷棟孟森陳敬第蹇念益林長民諸人林長　巳在進步黨政務部宣言極力擔任諸務 
　　北京電財政部及各署以領欵稽核領時須於法定前五日請領 
　　北京電何宗蓮請假一月己委蔡成勲代拆代行 
　　南京電省會議决馬路工程處提歸省有　咨請省長查照辦理 
　　南京電交通部電咨程都督兩淮鹽航業會不准立案 
　　南京電都督府屬官垷有取締消息 
[特約路透電]  
　　哈爾濱電立憲黨領袖米羅柯夫君聲明外務大臣因有病不能親臨之歉意致不得解釋關於遠東政策之外務情形按遠東一地巳發生重要事端或發生於日後其關係甚重蒙古西藏旣訂有協約俄國一面與蒙古訂有條約一面復與中國進行談判俄國於遠東政策以彼個人之意見而論見精確畫一俄國旣自呈其過度之勇敢呈其過度之懦弱當知蒙人對於俄人之感情近巳大變若輩近羣起詆責俄人謂有併吞蒙古之志故現復求助於中國云繼由伏爾伏夫君演說極言蒙古俄國工人之卑下彼等均無權利且不得領事之保護照目下之領事制度斷難增高俄國在蒙之權勢該員議論頗受大衆歡迎外交預算案己按股員會報告通過俄國克羅班斯基君在國會報告外務部預算案計羅卜一萬零二十萬六千二百九十七元並將股員會請外務部注意僑寓外國之俄民未受外交代表相當之保護及陳明領事制度多有缺點當急整頓又請須簡特别經騐之員充任領事之報告同行呈會繼由萊托夫君答稱外交部現正在籌畫整頓此制本年之内當可提出議案該員並反　縮减預算案 
　　東京電山座君之任爲駐華公使外間頗爲歡迎雖山座君與華人之友誼厚於南方而伊集院君則厚於北方惟日政府不認更動該使有攺變對華政策之意 
　　東京電日本陸軍省大臣木越男爵業已辭職軍術考驗局長陸軍大將口口己簡補此任 
　　東京電日政府己准横濱正金銀行在南滿洲發行金紙幣至多以日洋三百萬元爲額 
　　北京電衆議院審查豫算案股員會之報告主張將原案退還財政部繼乃討論新疆議員在庽物故一事某議員謂該員旅行五十餘日始抵北京或在途中感冒風寒致疾故當按死於國事例厚卹其家屬討論多時乃付特别股員會審查 
　　北京電參議院今日開會時接吳木蘭女士呈文請政府施行男女平等敎育 
　　北京電參議院昨日一讀組織憲法起草會章程議案繼乃决議於日開二讀會然後付股員審杳請政府派専員赴美申謝承認民國一案己三讀通過議院法一案己接關二讀會未得進步 
　　北京電鹽稅稽核所顧問英員丹恩君通告中政府擬　到任視事 
　　北京電前駐美英使白乃斯君忽展其奇能操持關於中國政　務極錯綜之諸問題都人士殊爲驚異 
　　廣州電中央政府更動都督之舉除政黨中人外平民咸不爲注意黨員之舉動間有不規則之處蓋未經本黨許可遽行發電反對陳炯民或陳昭常現疑彼等發電係用本黨名義云 
　　廣州電陳炯明要求之三頂僅由袁總統非正式承認惟陳現仍不肯接都督及民政長之任故粤省無都督者己四日之久惟其餘各部均照常辦公故無慮發生騷亂輿論以爲革命會社所欠海外華橋之欵理應償還惟胡漢民不經議會議准擅専自爲難　咎有謂此欵前己由南京政府允還無論議會願否皆須照付云 
[譯電]  
　　北京電衆議院今日（二十三日）開會接審杳預算案股員會報告聲明並不贊成該案故己將原案退還政府繼將組織憲法起草委員會議案付股員會審查 
　　北京電參議院今日决議在院二讀組織憲法起草委員會議案 
　　北京電組織新内閣之舉因各政黨意見不合業己無效袁總統現僅疑另任國務總理及敎育財政内務三總長 
　　北京電孫寳琦赴日將與李盛鐸同行此行目的乃圖抵制卸任都督之黨與運動日人反對北京政府聞日本之急進黨頗贊助若輩 
　　北京電昨日所傳日人運炸藥一案前充内務部警察學校之日本敎員某氏亦在其内 
　　北京電英人丹恩君己接鹽務總稽核員之任 
　　北京電德國新任駐滬總領事克里平君赴滬之前曾順游北京昨日往謁袁總統 
　　倫敦電殖民部大臣哈考特君今日在下議院答統一黨議員郝爾邦君之質問謂英屬南洋羣島總督限制出口至薩拉華鴉片之數係防私運至白魯萊起見又謂該督之志専在保護殖民地之入稅並未違背英政府與印王訂定之約云 
　　巴黎電法總統卜横卞爾君由巴黎啓　赴歇爾巴時送行者頗衆卜君擬在該處乘法兵　赴英 
　　土京電軍法裁判所巳將暗殺内閣總理希夫開特一案之同謀犯二十人悉定死罪内有八人因藐視法庭避不到案不故 
　　奥京電亞斯配近舉行萬國飛船大會有飛機兩具在一百二十尺之高處互撞機均碎裂飛船家重傷者二人輕傷者一人 
　　柏林電法國各報報載開姆龍斯土人擊敗孔戈德兵一隊消息德國殖民部尚未接有報告 
　　倫敦電布塞希三國牴牾己逹極點邊界軍隊罕有一日不起衝突繼卽由當道嚴詞否認或能釋理由或以詬言相報總之輿情今似漸逹狂熱之點 
　　塞京電塞國内閣現復辭職 
要聞一 
[日人論孫李東行事（譯日本新支那報）]  
　　孫寳琦李盛鐸兩君受袁總統之命赴日本將以謀兩國之親善準於二十四日由北京出發至滿洲（或由大連灣海程或由朝鮮鐵路均未定）卽在奉天與張錫鑾會見然後决定或由大連而出或由安奉鐵路前進預定留在日本約一月之久 
二君此行其目的雖在疏通兩國意志而其最切合之旨因先時孫中山赴日本日本國民之輿論頗有偏向國民黨之狀說者謂政府欲取對抗之運動以是派遣二君焉孫李二君就此行欲先與駐京日本官紳締訂親交特於十七日招待在京日本新聞記者及士紳十八日招待日本公使館員及日本人之各顧問在日本人中以爲兩君去日本於兩國親交上頗表贊成日本新聞記者及各紳士於十九日上午日本公使館員於十九日晚間相將招待而張祖道之宴 
此一行之要件果如前述爲極單純者乎或者含有他重大問题乎蒙古問題交涉甚爲棘手之時忽有舊時外交官二人相携而赴日本外間自不能無揣摩之臆說况此行先去奉天與張錫鑾會見而後再赴日本此中頗足耐人尋味者 
外間之傳說不一有謂孫李此次東行對於蒙古問題政府旣與俄國爲最後之交涉六條條年旣提出於現國會國會承認之當卽與俄國簽押然其結果關於東蒙問題甚屬困難因是須與日本協議欲使有經驗者　此次之任云月有謂二君此次赴日並不含有他種之意味祗因孫中山在日大吹法螺欲與之爲對抗之辨明不使日本與論偏向於國民黨在孫寳琦亦希望爲駐日之公使云 
二者之中何者爲可信或二者皆虚而不寳亦未可知其非全無　味之使命自不待肯惟果含有重大問題據現在之情形不可謂無更優於二君之外交家若果無重大問　則二君此行殊不可捉摸且孫寳琦　有目的物而李盛鐸則無何等目的自無同行之必要此則外間不能釋然而無從推測者也 
[庫蒙方面之警信（北京特約訪員一葉子）]  
　　守備張家口外爲第一鎭之兵自五月十五日在蘇尼土敗北以來士氣大阻全不有戰心而蒙古兵則反是常出没於蘇尼土西南部擄奪中國人之移民標掠財物畜類頗見横行第一　之兵無如之何袁總統以張家口爲北門之鎖鑰不可但置士氣阻喪之軍隊故自駐東三省以當宗社黨及其他不逞之徒之第二十師中分一旅之兵由京奉京張兩鐵路赴張家口至本月九日輸送之軍隊始終將以謀第一鎭士氣之恢復焉 
駐多倫諾爾副都統傳良佐因蒙古兵恒出没於蘇尼特西南部肆爲標掠派遣騎兵八十名至距蘇尼特東南四白里與蒙兵鏖殺全隊不餘一騎此敗報逹多倫諾爾其地防備兵皆非常恐怖雖風　鶴唳亦頗可驚云 
蒙古兵中有俄人在内此盡人所知據所聞則俄國就中俄兩方交涉之蒙古問題現外交總長陸徴祥提出於國會之六項條件就俄國之要求稍讓步而承認之矣惟以對於蒙古中國未與爲何等之協定於是暗使蒙古南下决計取由是而占第二利益之方針以故屢屢煽動蒙人使出没於内蒙且其軍隊有俄國之士官在内爲之指揮進退施巧妙之戰術且武器精銳地理熟悉到底華兵不能敵之此說確否雖不可知然俄國希望蒙古問題早有着落與蒙古兵中有俄兵混入則殆皆確鑿或者此傳說將漸成爲事實歟 
[六月二十日之衆議院會]  
　　二十日下二時衆議院開繼續會議題約爲中央機關二年上半年預算案憲法委員會案到會者四百五十人議長湯化龍君主席是日國務員外交總長及代理財政總長梁士詒出席 
　　大借欵咨文報告議長宣告足法定人數後命秘書長將前次表决借欵咨文報告秘書長朗讀一過王敬芳君提起修正案大致謂善後借欵合同有效惟政府辦理手續不全應負其責等語谷鍾秀謂與其各員提起修正不如由議長指定委員重行起草稍有爭論汪榮寳君提起委員七人之數議長付表决起立者四百零九人遂由議長指定王敬芳谷鍾秀李國珍褚輔成孫洪伊孫潤宇黄懋鑫七人爲委員報告之始張伯烈君質問議長何以不將借欵案列入議事日程經議長數言解釋始息 
　　梁士詒說明預算案梁士詒說明預算案遲綏之由謂等候各省現在財政部假定會計年度從七月至次年六月爲一年度故此次預算限於六月爲止也議員甫欲質 
 
 

Page 3

 
 
問適外交陸總　至要求秘密報告中俄交涉情狀議長遂命旁聽退席至四點鐘又開會國民黨如王葆眞李根源邱冠棻皆登台痛詆預算之不正當之不成預算案或主退還或主審查進步黨王敬芳胡汝霖劉崇佑所質問各節頗爲　領一問預算二字何解垷在六月快完尚得成爲預算乎一問七月以　預算案何時提出一問此預算案是否可以删攺如能删攺己用之欵何人擔任梁士詒答詞未能中肯繼日本員是次長不能列入國務會議不能答復最後由議　宣告討論終局以陳邦燮范熙壬鄭萬瞻三君動議當卽退還政府付表决得少數由議長指定特别員十五人審查起草退還政府將决算案暨下屆預算案從速提出如李國珍彭允彝王印川王源瀚郭人漳范熙壬殷汝　汪彭年劉恩格曹振懋徐秀鈞袁榮𡨼劉　鄭萬瞻李增皆與選焉按此條前専電作退還合行更正於此 
　　憲法委員選舉之辯論何　君提起憲法委員員案谷鍾秀易宗　皆提起動議謂前次與參議己有三十員之商現在可以研究選舉方法國民黨提起有記名限制本分之二連記選舉然派郭人漳夏同和進步黨汪榮寳皆主張俟參議院確定辦法後再爲一致辦法國民黨大噪以時至延長時間無結果散會 
　　張宏銓褚輔成之動議當梁士詒受質問時張宏銓謂湖南省己將全省礦産向某國押借千萬磅有無其事梁士詒答以不知褚輔成謂下次開會須請叚總理　席謂有三事須口頭質問一爲奥國借欵案一爲下届　算案一爲保定軍官學校校長自戕案經院議贊同議長命秘書長擬文咨請於下次出席届時當又有一場大文章也 
[六月二十日之參議院會]  
　　六月十日下午一點鐘開會副議長王正廷主席出席議員不足法定人數延長一點鐘仍不足人數再延長三十分鐘於是出席人數爲一百五十六人始足議長宣告議事日徎（一議院法案斷續二讀）現在應議第十一條秘書長宣讀第十一條條文議長謂請修正者報告賈濟川君謂條文請假期間在七日以上卽爲二次應將但連續三字删去焦易堂謂若一次請假不足七日而又續假三日或五日正爲連續似不可删去蔣　燠謂請假情形甚多有一日假卽行消而第三日又復請假如此隔運不可不注意陳銘鑑謂隔斷請假及連續請假各節均爲繁冗以開會四個月而論若隔斷在六十日卽爲連續请假但既爲議員决不能無故不出度議長以删去但連續三字付表决少數又以原文付表决大多數第十二條原文付表决多數第十二條焦易堂修正（原文議員有缺額時由院通知國務院以該選舉區候補當選之人依次補之前項補缺議員之任期以前議員之任其爲限）今以此項并爲一條（以該選舉區候補當選之人依次補之其任期以前議員之任期爲限）付表决　大多數第十四條楊增炳謂依各院所規定選舉之修正删去選舉之三字付表决得多數第十五條原文付表决多數第十六條議長宣告二百二十四號提出修正案惟該號議員今日未出席故不修正吳炳臣謂修正議長任免監督秘書長及其所屬各職員付表决得多數第十七條原文付表决多數贊成第十八條原文付表决多數第十九條章光鴻動議以十九條爲二十條以二十條攺爲十九條陳善謂十九條係根據十八條不得更攺韓玉辰修正議長或副議長（應加一或字）又其任以原缺任期爲限應修正其任期以原任期滿爲限付表决得多數時至散會議長謂延長三十分鐘衆贊成第二十條蔣會燠動議照各國國會上下兩院均同律今議長副議長任期參議院二年衆議院三年請修正參議院亦定爲三年王家襄謂議員旣係兩年卽選三分之一則議長亦應隨之故原文定以二年陳善謂若更爲三年與約法及國會組織法均有衝突向乃祺適欲發言而延長鐘點己到議長前宣告散會 
[交通銀行代理金庫之質問]  
　　參議員韓玉辰蔣義明彭邦棟高仲和蔣曾燠王正廷孫光廷李漢丞楊永泰盛時陳焕南等日和昨提出質問書云查中國銀行則例第十三條載中國銀行受政府之委託經理國庫及募集或償還公債事務又本年正月二日大總統批准先行試辦之金庫條例草案第五條總金庫分金庫支金庫由財政總長委託中國銀行掌理之第六條中國銀行得酌量情形委託其他銀行代理分金庫支金庫事務所須由財政總長核准綜觀以上各條中國銀行在法律上獨具有管理金庫之資格並有委託其他銀行代理之權現在中國銀行旣巳成立政府卽應遵照法律辦理迺本歲五月三十一日財政部布告地第三號以代理金庫委託交通銀行與上項法令不符事關國庫政府辦理歧出疑點甚多特揭如左卽請政府於三日内明白答覆（一）中國銀行依則例取得管理金庫職權政府依批准之金庫條例草案實行委託中國銀行管理金庫又何以用部令變更刖例及條例草案之規定轉而委託未經法律承認之交通銀行代理金庫（二）交通銀行在法律上有無代理金庫之資格財政部未得國會承認有無將金庫委託交通銀行代理之權（三）中國銀行成立己久現時不能實行則例第十三條之職權究有何種具體的窒碍（四）中國銀行照金庫條例第六條有委託其他銀行代理庫之權此次財政部第三號布告并非由於中國銀行之呈請是否侵越中國銀行上項職權而財政部部令又何以與大總統批准金庫條例草案之命令相衝突（五）財政部委託交通銀行代理金庫暫行章程第四第五第六第條顯以部令認交通銀行與中國銀行有同 
等管理金庫之權不惟使國庫不能統一而金庫條例第七條所載中國銀行於總金庫分金庫之金庫之現金保管出納事項對於政府負完全之責任又將作何解釋（六）暫行章程第十四條之規定文議含混流流弊甚多萬一其結果搖動市面損及國庫究由何人負東（七）各部官制通則第七條各部總長有事故時除列席國務會議副署及發部令外得令次長代理其職務此次財政部第三號布告與各部官制通則第七條有無違反（八）現代理財政總長令交通銀行總理委託者與被委託者意思甚不明瞭政府有何方法得證明其無曖昧情事 
[副總統對贛之近事談]  
　　特派員之先驅黎副總統之辭兼贛督原因江西爲國民黨之勢力圈各機關皆係該黨盤踞凡百措施必被掣肘一有不愼攻擊君起轉與令譽有碍故以贛省現無設都督之必要爲辭若護軍使遇有重要事項儘　商鄂協助但中央各省皆設都督江西未便缺如雖黎公九保歐陽武代任終恐其不與政府親近妨礙統一以故數有電來堅請黎公兼任而贛省商民團體又舉代表來請任事謂贛人望公若大旱之望雲霓黎公以究竟民意如何須派親信人員前往觀察昨特委參謀長金永炎秘書長杜光佑赴贛與商民團體接洽以覘民意之向背再議接收李前督交代 
　　汪瑞闓之希望前汪瑞闓長江西民政己赴贛預備任事因李烈鈞以分治舉渠不利竟有武力逼走汪氏政府與李之惡感於兹發生矣兹李解任以黎公兼領督篆賀國昌護理民政長中央之意原欲與贛人協商除籌二妥人以分理軍民兩政乃黎公則辭兼任賀國昌亦不肯就是必須速爲簡任查汪瑞闓雖被拒拒於李烈鈞贛之人民尚多表歡迎刻下趙從蕃遲延觀望亦無赴任之意故擬重任汪爲民政長卽日之任黎公亦表同情昨日汪己由京來鄂與黎公會商矣贛人方面商妥卽以命令發表 
　　僞代表之發覺贛省各界近日紛舉代表來鄂歡迎黎公乃有自稱贛軍界代表王啓泰林道琛二人到鄂之時頗蒙優禮與各代表同居招待所詎被人查悉該二人係攺進團巨魁季雨霖部下參議吳啓運張逹冒名一以窺察徐公對贛意見一以謀乘機行刺日前在都督府讌會時遂被拿下解交軍法處窮究主使刻己訊明於十八日夜七時鎗斃矣 
[雜評一（無名）]  
　　煽亂者之卑劣反對政府之國民黨今己宣示不願擾亂重要人物處以鎭静免官都督不聞反抗而彼無端煽亂之徒尚進行不己或求助外人以暗殺或煽禁衛軍以反叛其手段何卑劣而與國民黨之意何相反也 
　　日人與南北日本與中國一鄰國耳無所謂其於南北若何然而今日日人對於中國之事必牽及南北若日民黨助南政府助北若日孫中山至日而日人助面今孫李往日而將使日人助北若日新公使山座助南舊公使伊集院助北我甚不解其所謂南北者與日人何涉也嗚呼　爲此懼 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[耿春晏减少議員公費之意見]  
衆議院耿春晏對於院法草案議員公費一事特提意見書其文如下頃閱院法起草委員會提出議院法案第九十二條兩院議員公費一節既定歲給兼定日給又於日給之外兼定委員會日給種種名目駭人聽聞且歲費旣定四千元矣日費又定二十元薪俸之鉅較臨時叅議院突增數倍卽歐美極富之國亦無此先例際兹財政奇絀度支仰屋國家僅頼借欸以爲存活而議員竟坐擁厚俸於心殊覺未安在起草委員諸君提議此項或係别有用意但身爲或民代表應當爲全國謀幸福不宜爲一己謀利益若如委員會之提議直以議員爲發財之捷徑並非代表民意之代價啓社會趨利之風遺國家無窮之患本員對於此項實不敢妄爲贊同查各國議員俸給有無給主義與有給主義之區别依中國歷史習慣似應採有給主主義但不可過於豐厚予人以口實耳以本員意見月給仍照前參議員二百元之數歲給以一千二百元爲率至多不得過二千元之數至欲懲戒缺席自有正當辦法不應以金錢爲勸懲也謹依暫行議事細則第二十五條之規定提出意見以便開會時公共討論議决第三百六十三號耿春晏提出 
[嗚呼蔣方震自殺之原因]  
保定軍官學校校長蔣方震君自戕一節己誌前報兹悉蔣君以手鎗轟擊後連日由日本使館靑木少將派來醫博士野峙平河兩人爲之診治據兩醫云一星期内如無變動方保無虞惟二十日早間蔣君口吐鮮血奄奄一息巳瀕於危能否挽回尚不可知昨日總統府特派慰問使姚寳來李士銳二人陸軍部並派調查員吳昭麟梁廣廉劉鴻恩並醫官二人來校二十日九時吳姚二人在該校後大操場召集全校官長及全體學生發表來意並慰問學生學生舉代表二人泣訴校長自戕原因始末痛斥軍學司長魏宗瀚及科長丁錦種種掣肘言時聲涙俱下並言校内官長何人熱心何人敗事全體痛哭官長亦無不落滬李吳答云此次係奉命而來一切事情皆不敢干預如有陳訴事件不妨開具清摺當帶回面呈總統及總長校中各職員當卽繕一呈文𤃉訴此事請各委帶回呈遞總統學生並云此次如不將魏丁二人免職則千五百人將效田横之五百人以報校長云云吳李諸員現己回京兹將各職員文節錄如下 
職員等修學中外東西各國節短補長近十餘載竊嘗以國軍與列强比較程度相越不啻天淵誓心攺革己有歷年然舊宿嗤爲操切部屬陰爲抗違棘地荆天奈何徒唤此皆滿清時代經驗之苦痛不能訴白萬一於民國者也天佑民國革命成功意以爲政體嶄新軍事方興未艾職員等熟思再計以新造之民國復獲雄才大略之大總統片長薄技皆足貢獻於國民矧軍事爲立國之中堅總統又爲軍界之泰斗用是約其同儕力任敎育自入校以來其所以對於攺革之决心與夫校長所以對於校中經過之千折萬挫論者無不指爲大總統之因循政府之腐敗疾心痛首敢　　言然究尋其馬　　絲寳非我大總統我政府之所及知者一指蔽目不視邱山彈丸塞耳不聞雷霆其所以致此者蓋有一二僉壬朦蔽玩弄於其間也職員等身爲軍人越職言事自知非分顧思爲民國計爲界計雖身鼎鑊面頸刀刃有不能不樓晰爲大總統陸軍部　者校中自開辦以來籌備者時歷半年而所謂馬匹兵器材料器具俱與軍事爲命脈者或應設而全無或己設而不備此關於根本敷衍者一也校中用人行政自爲軍部學司所主持連月以來良莠雜投賢奸倒置命令之下有行者有抗者計畫之事或成之或破之此關於敎育不能齊一者一也風潮之後校長以堅苦之熱心嘗集合同校决定攺進之方法當其時以爲事必稱職者任之方有成效之可言心官長黜陟以校長之職守論之自有舉爾所知之責而學司則執以其所私者任之然任之而盡職固無畛域之見存乃或數月長假或放棄責任試驗重典曠不臨場學生之希望甚殷而主任之曠職不顧在校長之苦統御之術窮在主任偏以有所恃而不恐兒戲職守破壞官常此關於威嚴難振者一也馬匹保管律有責成前清倒斃之例想通人類能言之然校中自有馬以來不及五月倒斃三分之一以法治國論之彼馬術敎官長有絶對保存馬匹之責本應罷斥處罪而該敎官長則獻私洋銀五百元賄賂公行廉節不顧經校長面斥並將其金充公且欲以軍人之道德勉其悔過而該敎官長曠職三月久假不歸厥後雖上書辭職以大總統嚴禁賄賂之令及軍部職員請假規則之例律之應如可斥責懲罰以肅軍紀而學司反面獎其能嚴批飭留批確可查此關於風紀難振者一也保持中央部令之尊嚴凡隷軍籍人人有責步三連排長劉克原爲學司之所委任該排長以由速成學堂派送留日振武及聯隊卒業之資格熱心整理校長甚爲倚重前砲兵科長見其盡職亦物色其程度相等者趙以寛呈請轉學司委任而學司乃以未習士官不許派充排長且並遷怒於劉克原並撤差嗣後趙以寛竟由軍部委爲第八師團附由前觀之則學司之任用毫無一定之標準由後觀之則學司之黜陟全與軍部相齟齬此關於破壞部令而純用意見者一也軍隊之生機恃學生學生之生機恃連長苗連長到差以來敷衍取巧他無所長任以學課而學課茫然任以術科而術科不解其無狀如此旣而天良焕發不欲久誤子弟之前途長假乞休而學司以意見故反極力維持之此關於用人顚倒者一也典範令各書部發専書以謀軍事敎育之統一其己由總統公布者甚多而校中屢次呈領學司擱置不問坐令各連敎育困難自爲風氣此關於藐視公令者一也學生賞罰自有定章休假亦然校中學生李森春趙仲瑛張鴻藻唐英等均己逾限照章開革校長曾以德化薄弱引爲己疚且我國今日之風氣羣競自由辦事更爲掣肘竊欲以無形之感化維繫人心當宋案激潮之日校中千餘人不聞有所搖動此中艱苦想亦軍部之所知乃學司故意刁難謂開革四生於部令不合批詞嚴峻凌辱並加不思校長之賞罰承部令一秉至公不寛不刻學司漫不加察過責玩忽試思士可殺不可辱校長以渺然一身爲全校之長遵部令而反獲申斥然則道抗部令者又何如此學司不存校長之體面而故意侮辱者一也職務以得人而舉砲科科長譚學夔熱心敎育無微不至前由姚雨平請求該員同遊西歡而部令暫留校中不允所請足見該員熱心校事及職務重要部中亦有權衡頃者該科長以督責本科較勤砲科連排長聯名請假以爲要挾該科長躬親敎練朝夕不稍怠荒以軍事秩序言之該排長應與懲罰無可縱容徒以學司遇事刁難之故雖經科長禀呈不敢有所進退以致譚科長蕭然張去不可挽留此中艱難可以知矣譚科長之赴吉也校長循學生之請親至學司代爲挽留然以校長之尊至部且不得司長之一見不得巳與科長丁錦討論丁錦語云去休去休吾司長與譚學夔意見甚深誓不並立也嗚呼軍事敎育關係國家何等重大炮科科長關係兵器何等緊要司長志意關係學風何等密切而純以意見爲云去留幾何不以意見而斷送軍國前途乎此學司専以破壞軍校排斥異己爲日的者一也（未完） 
[粤東金融隨胡漢民以俱去矣]  
　　二百五十萬元之革命費胡漢民自奉今解職後卽電致美洲南洋各埠華僑略謂庚戌以後弟與黄克强趙伯先諸先生設南部統籌部於香港計劃革命事業進行海外僑商籌借欵項甚鉅前屢承函電促令清償並派代表回粤惟因大局未定不及籌還現弟行將放洋經手事件應迅行清結所有香港統籌部前借華僑資助辛亥兩次革命各欵有會計李海雲及陳雲英簽有收條者均將本金償還財政支絀利息擬不開支己委鄧澤如黄隆生經理設局在省城珠光通衢請速持收單到領并轉知駐粤代表云云一面並令行財政司在粤庫撥港紙二百五十萬以資償還 
　　十萬元之游學費粤都督府中幕僚及軍界各員自開胡漢民調離粤省卽相率呈請辭職請欵出洋計秘書古應芬請給游歷費五千元審計分處長朱執信請給五年游學費一萬元（均港紙）憲兵司令長楊剛請給赴法游學費五年（數目未詳）陸軍速成學校校長林震請給赴法游學費三年（數目未詳）參謀林樹巍副官黄萝熊請給赴日游費七年各日金三千一百五十元李朗如請給赴美游學費五年美金四千八百元胡漢民均一一批准令行財政司照發並照章給予川資治裝等費各員業己赴司請領聞總數在十萬元以上云 
　　十萬元之補助費汪精衛此次回粤與胡漢民密談國事機謂擬俟到巴黎之後决意創辦國民大雜誌第經費浩大欵項難籌經與胡漢民商議由粤政府担任經費胡漢民以該雜誌關係甚大理應扶持立允其請巳於昨日指令財政司發給港紙十萬元以爲補助 
　　四萬元之賠償費英華公司商人黎孝淵承買藩府兩署旋由粤政府將案取銷特呈請當道賠償損失刻經胡漢民核准由省庫撥給四萬元藉　彌補并將保證金十萬元發還行司查照辦理當經廖司長飭令理財課卽日如數給領矣 
　　一萬八千元之醫院費港商陳賡如等發起在香山灣仔地方建設廣善醫院一所以爲施醫施藥之善舉經在港澳及省城香山分别募捐并函請胡都督撥欵資助胡漢民以香山灣仔地方接近澳門我國商民在該虞設立公益社團於地方上寳有　益　准酌撥公欵捐助經行司撥給捐欵一萬八千元以成斯舉 
　　八萬元之紀念費鄧慕韓等發起革命紀念會經奉邵督核飭將會内辦事人員舉定從速開辦再行撥欵現該會經將辦事人員舉定會内一切分别組織特呈請都督照省會議决給發補助費十萬元並撥東堤舊官絶局爲辦公會所胡漢民以前經先撥建築新阡費二萬元尚應撥給入萬己令司照發並撥舊官紙局給作會所 
　　廖仲凱之仰屋財政司長廖仲亂自接胡漢民撥二百五十萬元之令以連日發給各員出洋游歷學費及川資曁撥助各項經費己不下三萬元司庫幾至爲之一空值此財政困絀異常此項經費爲數過巨倘全行撥出恐各處請領軍餉無以支付致釀大故特入謁胡漢民面訴爲難情形請將此欵暫緩發給胡漢民以交卸在卽一經緩撥必致無着堅持不允該司長甚爲爲難又不敢過拂胡意聞擬電請中央政府核示 
　　省議會之憤激省議會自得胡漢民提撥巨欵之信卽提出質問云逕啓者連日報載貴都督調任西藏宣慰使向省庫提撥償還從前革命費百餘萬撥給各僚幕游學費數萬金閱之不勝該異查粤省豫算不敷二千餘萬紙幣充塞無法挽救財政困難可謂逹於極點貴都督在任年餘方與本會設法籌措爲吾粤財政共　補救之方迺成效未著猝逢瓜代己深抱　忽然提撥巨欵以應不急之需人言謂我輩何議員等心竊疑之多謂　載失實以貴都督之賢明未必出此則各報造謠之處務請更正以免亂淆是非否則法理輿情似未盡合而我輩亦不能無疑於其間如何之處尚祈示復再報載商人承變舊藩署又由貴都督飭令賠償損失四萬元聞之更爲詫異查該商承變此舊署本會旣未承認而財政司轉自訂立合同商人自不能要求政府賠償况商人剛立合同一無舉動又何至損失似不能撥償應飭司拒絶爲盼 
[白狼肆擾豫南之一斑]  
　　禹州之浩刧白狼匪在豫南各屬滋擾情形迭誌本報兹悉該匪於本月中旬率黨千餘人竄至大營鎭（距汝魯各六十里寳豐三十里）一帶携有巨炮四尊襲寨攻村勢極猖獗十五日直撲禹州由奸人啓門迎人白匪乘入人綠呢肩輿指揮衆匪先刦西大街各大商號畢乃付之一炬旋卽挨户搜掠該州新由省購領之快槍五百支及舊有槍械全被刦去所有各機槪行搗毁死傷甚多無辮者受禍尤烈州知事陳毓秀先從西門逃去糾合偵緝隊及團防勇丁差役人等會同張　長立分兩　連夜馳回張團長帶馬步一支隊繞抄越山過金山寺於是晚六點到禹匪卽驚竄該團長督隊把住城門並飭韓營長帶一排進城搜勦畢卽出城追匪立將禹城克復毓秀自督步炮由正路直剿是夜九鐘先鋒剛到晏窖西南距禹二十里卽與匪衝突當派包董兩管帶爲左右側衛掩護前進並通報成團長截堵但地勢甚險夜行因　迨至拂曉前進卽見悍匪五六百名向我軍對敵卽被我軍擊敗旣而白匪大股千餘名直繞我右翼向東南逃竄我軍主力亦遂向右斜擊匪用死力抵抗我軍勇氣百倍乘勝追擊時己十六晚四鐘矣是役也斃匪六七百名生擒八九十名並擒巨匪李鴻賓之東詢問匪數謂二千餘人全被擊散大股係白狼自帶餘一桿約千人係宋老年自帶竄入神后此外並擊斃兩桿未曾問出姓白狼被傷兩處率衆潛逃各軍猛力追剿沿途血痕四十里又獲山炮三尊轎車大車大十六輛鎗百餘枝步隊兵亡四名受傷五名馬隊窮追尚未凱旋現聞該匪由禹州竄去後復於十六日率黨羽二千餘人聲稱應襄城巨匪丁萬松之約合攻襄城云 
　　白狼之歷史白狼爲魯山鉅匪泰椒紅餘黨客歲秋泰椒紅敗亡該匪與牛天祥等逃命竄匿裕州東山一帶今春陰曆正月末該匪又嘯聚百餘人肆行無忌搶掠擄刧無日不爲與駐獨樹防營李某在賈砦對打時僅一百四五十人該匪冐充官軍狡詐百出防營共有五六百人竟以少數匪徒勝多數官軍李某部下傷二十餘人被匪奪去快鎗數十支迨該匪由賈砦去後巳嘯聚三四百人矣自是而後或騷擾泌陽或騷擾桐柏衆聞白狼之名到處驚　最後乃竄入湖北隨州境内及被鄂軍追剿复竄入桐柏死據天王山寨前月劉風同全錫福包炳耀等合力剿辦與該匪在桐柏境亥河一帶相持該匪己嘯聚三千餘人卽出其不意繞出官軍後路一夜馳抵唐縣如入無人之境而城遂陷矣本月九日該匪遂率三千餘人携帶機關鎗過山炮圍攻魯山西城城之小部分被炮轟毁幸陸軍在城嚴守未遽陷落十日該匪分爲兩大股一股由張金蘭牛天祥率領帶大炮數尊由楊老莊進攻寳豐沿途各大村寨悉被龔掠一股由白狼率領仍圍魯山附近如大營狼店逢窰等處俱爲匪有殺斃鄕團長勇數百人房屋焚燬無算號器之聲震天迨十四日晚又有匪一股約千餘人直撲禹州矣 
　　衆議員之質問衆議員丁騫張善與賀昇平胡汝霖岳秀夫王敬芳耿春宴魏毅郭光鱗郭桂芬袁習聖王印川張嘉謀張坤王廷弼彭運斌梁海霆日前爲豫匪猖獗質問政府文云頃接豫省電報謂本月十五日白匪率衆兩千餘人攻破禹州焚燒刧掠全城邱墟又聞白匪竄至襄城南召一帶沿途假偉人名義號召黨羽聲勢漸大且軍隊坐視竟獲重賞政府若長此敷衍恐將養　成患貽害全局本員以事關國家安危不敢默爾爰據約法第十九條具書質問卽希政府分别答覆一白匪前次襲掠唐邑豫督曾電稱該匪竄至源潭鎭地方經統領田作霖督隊窮追斬馘甚衆等語田統領旣督隊窮追白匪又得攻破禹縣其中有無蒙蔽情形此應質問者一一查六月十三日大總統命令豫督督飭軍隊跟蹤搜剿務絶根株若豫督能遵依命令督飭軍隊跟蹤搜剿該匪何得愈形猖獗豫督對於剿匪是否輕視此應質問者二一豫省各處經蹤潛伏又兼旱災巳成若剿撫無方勢必蔓延全省且河南居中國腹心若膓心受害全體必爲之牽動事關全國安危政府事急　换救政府對於豫匪以後剿撫之方究竟如何籌畫此應質問者三一白匪因持偉人名刺號召黨羽遂致聲勢日漲且該匪新式軍械甚多旋仆旋起情形可疑其中有無從别處接濟情事此應質問者四一白匪刦掠唐縣後卽自行逃竄而王毓秀田金霖何以身邀重賞劉鳳桐所統之軍隊隨匪刧掠者一營不遵命令者二營政府何以不嚴加申飭任其放弛此應質問者五地方通信 
[松江]  
　　廓清烟毒之預備禁煙政策遂漸進行華亭謝知事特派金蘇孫顧文甫張香山張若水聶勤唐周兩樓六君爲禁烟分會會員兼調查之　爲郭清烟毒之預備 
　　飭查軍官學員下落保定軍官學校各學員多有不滿於速成敎員請假出校者學員周某華亭籍亦托稱赴病院醫治一去不返該校遂咨請江蘇應省長飭下華亭謝知事查明該學員住址追取學費並吊中小學文憑惟周去年己因從軍烟台挈母他去故迄今不知下落也 
[杭州]  
　　秘密黨一鼓成擒浙都督前因二次革命鐵血團發現經憲兵營破毁機關捕斬徐瞿二匪並派軍探渡江追緝首要王國春在案不料巡警探訪隊前日偵悉下城竹竿巷地方又有匪徒開會勾結自稱奉大總統特派來浙組織支部命名共和氣會宗旨奇詭兼锂間被誘入會者城廂附郭多至六七百人每名繳會費五角得三錢重銀牌一塊（估價須在五角以上）每月又可得月　數百文且有軍界中人在内主持者其會中　員另發大銀牌中刋共和氣會旁泩第幾號會長立福字樣及會副立魁會目立辛種種經探訪隊長謝某僞稱人會窺察内容獲到証據多件請示廳長立命拿辦前日捕獲會長文海等二名昨日又會同憲兵將重要領被關係人全體擒獲送交都督府俟開軍法會審澈究矣 
[雜評二（我）]  
　　衆議員之良心前有參議員張烈今有衆議員耿春宴對於議員公費增均持異議是皆於一般議員中比較的有良心者 
議員日訾政府之濫費而議院之濫費乃不下於政府議員日訾政府之不事事而議員之不事事乃更甚於政府開院兩月許無一案之决議而議員公費乃歲給之外有日給焉日給之外又有委員會之日給焉濫費之罪不事事之罪不與政府等耶 
濫費之罪議員己知之不事事之罪竊願有良心者更進而痛言之其有造於民國尤非細也 
　　粤議會之責任胡漢民去而數百萬鉅欵隨之俱去庫藏一空餉需無着此何種景象害中於粤者何等重大而可以一質問了之耶商人之呼號軍界之詰問均不如省議會追究之爲正當而有力我將觀議員之能盡職否 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[廣肇潮三帮追索借欵]  
政府前以經濟困難曾向本埠廣肇公所潮州會館息借銀四十二萬二千五百兩大借欵成立後除由該公所向財政部索還十萬由中國銀行滙滬外其餘三十二萬二千五百兩函催無着各情迭紀本報昨日廣肇潮三帮領袖陳可良譚幹臣陳星帆郭竹樵諸君齊集廣肇公所討論辦法僉謂政府息借此欵原約俟大借欵成立後卽行如數清還並經各領袖向商界一力擔承今大借欵業己告成前次電催僅還十萬餘則旣無歸期並以借欵雖成用途己入合同附件勢難攺動爲詞竟置成約於不顧際此商業停滯金融恐慌珠非體恤商艱鄭重信用之道當經陳君等議决辦法仍行電催財政部務請照約悉數歸還衆論僉同隨將電稿擬就即付電局拍發兹將電稿照錄於後 
北京財政部鈞鑒敝帮息借之欵迭承電示俟借欵成後如數付還是此欵早在大部籌畫之中今來示忽有借欵雖成用途己入合同附件勢難攺動等語傳示敝帮羣相駭異僉以借欵成立卽行撥還尊電具在獨可攺動耶值此市艱商困急待拯援乞踐前約速將此欵如數清還以恤商情而昭大信立昐電覆廣肇公所潮州會館陳可良譚幹臣陳星帆郭竹樵迥 
[函請協緝徐案嫌疑犯]  
　　法公廨讞員聶君昨接上海地方檢察廨函云案准江蘇陸軍第四師司令部公函内開案查徐前軍長被害一案昨據前湖北兵工廠第一標標統李之雲卽李人庶蘇州高等學堂畢業生夏奇傑即夏滌生等報告謂係陸惠生主使盛碧潭行兇等情據此當查案内要犯多有僑居滬上旋經敝師長電呈奉大總統電飭外交部轉流交涉使照會駐滬領事飭傳在案兹特派偵探長傳心田顧問官章夔一吳桂林旅長申正邦營長羅榮發等赴申隨同辦理相應抄錄報告函請貴廳查照希卽一體飭傳該要犯等到案訊究實紉公誼等因到廳准此除由廳派警偵緝外相應函請貴廨請煩查照派探一體協緝此案嫌疑犯陸惠生盛碧潭等到案移解過廳以憑訊辦 
[查緝徐企文同黨]  
　　糾衆圖刧製造局之徐企文自押解入京之後近又供出同黨二人均巳更易姓名匿居租界業由陸軍部電請程都督令飭淞滬警察廳長穆君嚴密偵緝穆君除照會英法各捕房外並委司法巡官俞君督同偵探於前日起會同各捕房探捕分投密查務獲解究一面仍令各警署員會同長警在華界内隨時查緝勿使漏網 
[李華田解寗後之推究]  
　　淞滬警廳騎巡隊隊長李華田在被人在都督府告發私藏軍火經穆廳長撤差查辦委警備隊長周鳳岐解赴南京迭詳前報兹悉周隊長己於前日下午回流銷差穆廳長亦己接奉程都督回批據聞解往南京之炸彈一枚業經都督派員考騐彈中機件完全極有效用其餘十二枚雖係空壳如將藥料裝入卽是完全炸彈是以令飭穆廳長該查有無别項證據再行呈報以憑核辦 
[盗賣軍械之牽連]  
　　閘北老虎灶主徐老頭子及徐老二等收買製造局工匠竊出鎗械子彈販賣濟匪曾經拿獲訊供承認各情迭誌本報兹經製造局朱副官研訊徐等復供攀抽在閘北充當碼頭工頭並開小錢店之徐某亦曾收買徐某亦係江北人並稱我等收藏此項槍彈専備潛運如臯地方售與帮匪或由各處派人來購每桿可售洋四十元左右等語朱副官立卽派令偵探長周景溪君於前日密往閘北偵緝詎自徐老頭子等被拘之後徐某己避往租界周探長當卽報請英界各巡捕房派探協拿務獲澈究 
又聞製造局工匠佘復成楊菊蘆郭春林李正七等盜竊本局槍彈一案現又由江防軍偵探營長黄新泰查悉工匠王餘慶楊春林二名亦係同黨避匿南碼頭地方當於前日飭探將王楊兩人緝獲連同佘復成等解歸製造局訊辦聞王餘慶係涉嫌疑昨己由陳督理准其保釋矣 
[王豐鎬保全西鄕水利]  
　　本邑西鄕法華鄕地方曾由公共工部局建築馬路一條名曰華倫路此路跨過西奥塘河工部局不設橋樑擬設陰溝遠近鄕民因其有礙水利羣起反對屢次具呈上海縣知事轉呈陳交涉使據理力爭事延半載尚無效果現由王豐鎬君以私人資格商允工部局建造橋樑取消前議亦足見工部局辦事未嘗過拂輿情祗在我國辦事者之能力如何耳兹將王君致工部局原函及工部局總辦雷佛生君復函照錄如下 
　　王君去函敬啓者余爲法華鄕一份子現鄕人屢次來告爲新築華倫路經過河道之處工部局現擬築陰溝必致阻礙水利於農田大有關係請問貴局現鄕民反對情形貴局曾否注意如貴局能體念輿情應從速建設橋樑橋樑造成鄕民自然安静必無反對矣况貴局此事辦妥鄕民意見彼此融洽益形交好也 
　　雷君復函逕復者接奉來函爲華倫路造橋一事余奉諸總董命答復造橋本係要事所稱將河邊泥墩拆去攺築橋樑以慰鄕民之望不致反對情形業經悉照閣下之請求不至阻礙水道於農田有害也此復 
[澈查充公地産]  
上海縣知事吳君接准征收洋商年租事務所報稱查得浦東二十二保二十四圖有洋商租地前因虧欠年租將地充公數十年乏人接管呈請查明核奪等因吳君查得征册並無此項公地檢查前清滬道衙門檔案於前清同治元年有英國商人名位來租地十四畝八分七釐五毫列八六百二十九號英册嗣因該英商拖欠年租甚鉅無力歸楚自願將地歸公檢閱承租契據亦批註明白前清光緒十年由駐滬英國領事許君函送該地契據請爲註銷在案後奉滬道委派前清上海縣知縣莫祥芝委員謝國恩等同往會勘祗丈見實地四畝四分一釐七毫缺少十畝零四分五釐八毫究其缺少原因實遭潮水冲坍然其四址尚在查該地實坐落二十四保十四圖中曾飭縣立界歸公核與原報二十二保十四圖係屬錯誤吳君以此事延宕到今閱時巳久因諭令二十四保二十四圖地保陸培生二十二保十四圖地保王根全等查明實情具復核示兹據陸王兩保禀復一切語多含糊且陸保禀内有六家嘴地方會有充公洋商之租地昔有謝總巡劉委員等接收佃租在案等語吳君得報後以此案究竟若何尚須確查遂於昨日照會洋涇鄕自治所董請即查明詳復以憑根究 
[取消福州路車輛東行禁例]  
　　公共租界遍處熱鬧而福州路（卽四馬路）地佔中心最爲繁盛終日游人如織午後更形擁擠以故工部局定例每至午後三時各項車輛槪不准由石路從四馬路往東蓋恐人衆肇事己歷久奉行兹悉各西董以廣東路（卽實善街）較之四馬路尤爲狹窄兼之行駛電車加以馬車往來殊多危險集議通融辦法嗣後四馬路亦不拘時刻一應人力車輛槪可自由通行以資利便業己實行矣 
[偵緝僞造匯豐支票之西人]  
　　前在西飯店爲寫字之西洋人愛而維司年約二十餘歲身瘦眼小黄鬚黑髪約長英尺五尺七寸裝有假牙右脇右腿均有疤痕能講英語近因僞造滙豐銀行計銀三百五十兩之假支票被人控請該管領事出票拘提未獲業由該領照請捕房卜總巡開明該西人年貌於昨通飭各捕房中西探捕一體留心偵緝務獲解究 
[電車公司定期開車]  
　　南市華商電車公司於前日先從南叚試車巳紀昨報兹悉該公司現己會議妥貼訂期陽曆七月一號即陰曆五月念七日開車故刻將北段工程日夜催赶以求速竣 
[電飭第一廳調回兵輪]  
　　江蘇水警第一廳前日令調策電安濤兩兵艦駛赴製造局浦面停泊防護兹爲蘇都督查悉以蘇省水警第一廳管轄地點係在　江外海等處黄浦江一帶係屬内河應歸第二廳範圍今第一廳派輪駐防實屬不明界限業己電飭第一廳劉廳長迅將策電安譸兩兵艦駛回淞口以符定制矣 
[蘇州關請派炮船防護]  
　　蘇州關監督以本關查騐辦公駐紥地點甚爲荒僻且又港汊紛歧盜匪易於出没故於前日函請水警第二廳　廳長飭撥炮船數艘駛蘇駐關保衛以重稅務現李廳長己飭由第二専署長劉映彩轉派第三區區長甘得勝巡官李國均各率炮艇一艘於昨日駛赴蘇關駐防矣 
[海軍部核定新艦名稱]  
　　海軍部前令上海江南造船所製造炮艦兩艘巳於去年夏間開工釘造刻下船身機器鍋爐均巳置備由造船所呈奉海軍部核定一名飛龍一名飛虎於前日飭匠照刋矣 
[律師公會又將集議]  
　　上海律師公會前因楊景斌律師爲宋案要犯應桂馨担任辯護與地方審判廳爭執高等審判廳認爲違法將處以懲罰曾經各會員集議以律師公會名議電請大理院維持在案兹因高等廳己援照律師法草案第三十三條第二項之規定决定開始懲戒將楊律師職務先行停止故又擬於日内聚集衆會員籌商一切以謀對付云 
[烟猖麕聚看守所]  
　　本邑烟禁自嚴厲搜查後捕獲烟犯日必數起旬日以來解交法庭訊罰者己逹一百餘人之多看守所中大有人滿之患故日來典守者不無辛勞云 
[拘獲男女烟犯]  
　　禁烟局各調查員昨日先後拘獲烟犯邱竹生汪順來馬仲溪張六春談新泉陳榮生陳培榮陳阿二杜學甫傳品山張燿龍並婦人楊張氏吳倪氏等抄出烟具併解到局轉送地方檢察廳訊罰 
[吉林調查學務員來滬]  
　　吉林省敎育司派至蘇省調查學務之詹珏等二十二人己於昨日來滬由知事署學務課李頌唐市政廳學務科賈粟薌兩君導引至各學校參觀詹君等一一筆記以備返吉取法 
[王穉虹在意實業]  
　　昨有姚君自日本東京師國述及駐日領事王穉虹君頗注意祖國實業謂吾國商業不振由於商情涣散應由中央特設機關爲商戰之後盾凡有正當損扔卽由機關設法籌償如此則商界中人自能勇往直前與各國競勝务國華僑經驗旣深苟有是舉定必聞風興起踴躍襄助王君並謂人日期滿師國擬在滬地辦一農業試驗場更由工而及商願本國同志先有以創導云 
[城内]  
　　地方審判廳刑庭批○（樊心田請求公判批）狀悉應静候示期公開辯論至所委輔佐人核與定章不符未便照准仰卽遵照（嚴德光請求保釋批）狀悉爾之犯罪行爲旣經檢察廳預審得實起訴前來自應静候定期公判母得率請保釋（王金標請求保釋批）狀悉查此案己經檢察廳審訊明確並該被告供認在案起訴到廳安得揑詞聳聽希圖取保釋放所請應母庸議（嚴永興請求發還保證金批）狀悉應將被害人死亡情形及發還保證金原因逕向同級檢察廳呈訴仰即遵照辦理（莊誠豪呈請撤銷批）查試辦章程第五十七條刑事訴訟無撤銷之規定所請碍難照准 
　　地方檢察廳批○（仇陸氏訴仇邦忠匿妻再娶請求提究批）據訴仇邦忠與爾成婚始則詐欺繼則虐待果爾則撤銷婚姻條科業己成立但此等事件應歸民事範圍着自赴審廳呈訴所請本廳提訊之處碍難照准（袁周氏爲夫阿財在押再求保釋批）訴悉爾夫與該竊同居己非一日該犯素行何得諉爲不知惟串竊窩賊尚無確證准其覓具妥保暫行保釋候本廳飭查明白再行核辦可也（王邦揚請求贖罪批）狀悉案己起訴所請易刑處分聽候移送審廳核辦可也 
　　姦拐女子○夏安寜偕見證施阿忠控陳辛如誘拐伊女凈吉出外姦宿請爲提究等情當經淞滬警察廳將一干人拘獲於昨日備文派警將陳辛如夏凈吉併送地方檢察廳訊辦一面令夏安寜携證投廳候質 
[南市]  
　　添設崗位○滬南十舖外灘至滬軍營爲止地段綿長刻因華商電車己定期開駛故由第一區分署陳署員商之第一區警察署署長龔君轉報穆警廳長核定在該處添設崗位四處分撥巡土按叚巡護 
　　獎勵勤能○第一初級檢察廳司法警察姜木沈桂生顧蘭生及巡長許佐臣王桂生第均因辦事勤能由檢察官函請巡官轉報警察廳長穆君分别記功一次以示鼓勵 
　　妨礙衛生○大南門外新普育堂協理陸伯鴻君查得該處附近向有孩尸積骨塔一座值此夏令穢氣逼人殊與衛生有礙以故函請穆警廳長派令衛生科員前往看明設法遷移免釀疫癘 
[閘北]  
　　訓勉長警○江灣鎭六區第一分署署員徐贊熙昨出牌示云照得警察職務無分晝夜按時出勤異常勞苦且行將中夏署氣侵人倍覺難堪然職務所關旣願列身警界當水以是爲苦也第查本分署各長警謹守警章敦品盡職者固屬不少而違背規則放棄職務者亦在所難免爲此合行牌示仰各排長士一體知悉務須體會廳長訓示警察爲民服務爲國盡忠等語實力奉行庶幾保全警界名譽本署員有厚望焉 
　　寡婦受欺○大統路開一興樓茶館之寡婦張金氏前晚投四區警察署報稱去年冬間有陸姓向婦人轉租樓下店面三間開設長興麫館纔届半載己拖欠租洋三十六元今又串同地保夥宋蘭亭董阿福將店面賣與他人攺開肉店並紏集無賴來店滋擾請爲提究張署長諭令該氏退去聽候查辦 
　　拐賣婦女○都月泉偕見證顧曹氏扭控王李氏張金氏王根虎張小貴等串拐伊媳都顧氏來滬賣洋八十元昨由三區解至司法科預審一過判移檢察廳究辦 
[公共租界]  
　　縱火案訂期審訊○寗波路七十六號源記棧内附設華綸綢號因保險縱火業經捕房將該號内之徐志偉徐炳如王芹生梁鼎榮獲解公堂訊供押候會勘火場再核在案兹經中西官前往勘得華綸與文記祇隔一壁且查板箱内所存花衣均有火油氣味其情不無可疑故昨關讞員飭令捕房將各人帶案即據徐等延律師上堂辯稱於此案有關係之魯亨洋行買辦徐彩臣應請飭令到堂候示而徐彩臣亦延律師投案代表並由九號西探禀明調查各情形關君以捕房瑣案甚多不及詳訊商之美領强君諭將徐等還押訂期下禮拜二午後再訊 
　　發落一君煙鬼○鴉片煙鬼周阿三孫阿四陳金全王四寳孫福榮華德寳等因在七浦路七百三十一號屋内設有煙窟由探查獲一併拘解公堂訊供押查在案昨奉中西官復訊得周係過犯判押西牢九月孫阿四與陳王二人各押三月華與孫福榮各押一月期滿均逐出租界烟具銷燬 
　　汽車接壞行人○汽車夫屠安和前日開駛念三號汽車因在四川路疾馳致將行人徐福岩撞倒受傷由捕查見拘入捕房昨晨解奉公堂訊明判屠罰洋十元内提四元給原告醫費 
　　聚賭罰錢○戈登路米店主張琴香因聚衆賭博違章由捕查獲於昨將張傳至公堂訊明判張罰洋八元充公賭具銷燬 
　　誤帶刀械行走○湖南人龍孟初鄒小鄕毛鴻生毛芝興前日帶有馬刀刺刀各一把在蘇州路行走由捕查見以其形跡可疑等處當軍奉裁來滬不知租界定章等語孫襄讞商之代理美領陪審之英領康君判將龍等併釋刀械充公 
　　錢債案○榮詠泉控薛潤時不付煤洋又黄藴瑜控周阿芳不理貨欵等案昨由捕房將該被告等傳案請示奉判分别交保候訊 
　　流氓攫小孩銀鐲○匪人王阿四前日因在愛而近路弄内攫取小孩韓錫龍銀鐲當被暗差華捕拘獲昨解公堂請究該孩偕其母陳氏投訴前情訊之王供詞狡賴旋經華捕上堂証實王始俯首無詞奉判押三月以儆 
　　販土涉訟○粤人郭轉廷以販煙土爲業獲利頗豐近有同業姚賜元見而埀涎仿其牌號致在公廨涉訟經問官諭候再核在案前晚由廨復訊兩造律師到堂到辯移時王襄讞核供以烟土一業行將絶滅該原被不思另圖正當營業甘自暴自棄徒爭命運將終之貿易殊屬不知自愛因與美强副領事判各退候核示飭遵 
　　予限繳清○德發號林九卿控汝文軒不理定購咈布虧銀一百六十餘兩前晚由廨提　汝供定貨均由唐秉生經手且所開之賬亦有不符云云孫襄讞核供與奥領克君判汝别案還押限兩禮拜繳清 
　　德員北上○北京德國銀行團代表龍浦君業己病故德政府電委上海德華銀行帮辦魏法君以繼其任己於前晚乘輪北上　　律師返國○駐滬美領事署國家律師韓格理君請假回國己於前晚乘輪出發由莊生君暫承其乏 
　　監犯瘐斃○華特路西牢内押犯劉四德前晚患病身死昨報捕房着地保相明收殮 
　　索僨被毆○木匠李福生昨至百老滙路施阿三家索取欠欵被施毆傷腹部由李鳴捕拘入捕房暫行收押李送同仁醫院醫治再核 
[法租界]  
　　法副領事卸任○前報載法公堂會審副領事李畢利君升任廣州正領事一則實係升調廣西龍州正領事現李君己將篆務移交新任副領事德　沛君於昨晚乘輪起行前赴龍州新任 
　　店主婦自認吸煙○捕房派人到廨禀稱挑膏店私售燈吸有違禁令令今起獲烟具傳到店夥周玉田究周供小民専管店中生意樓上之事並不預聞須問店主婦趙沈氏質之氏供係自己吸食不敢私售求宥聶讞員判罰洋二十元充公 
　　爲小失小○車夫蔡長記赴廨控稱戴蓬元雇小民等小車六輛推送貨物言明車力小洋十二角送到後祇給小洋十角向之索討非但不加反被毆傷頭面今在醫院醫治未痊求究戴供因額外需索口角誤傷是實判罰洋十元提出五元給蔡養傷另再償還醫院醫費 
　　屢戒不悛○捕房派人赴廨禀稱朱阿毛家深夜聚賭曾經罰過兩次今則故態復萌向阻不服起獲賭具解案請究朱供係自家人叉麻雀消遣並非抽頭聚賭求宥判罰洋十五元充公 
　　截留小孩○救濟會偵探在碼頭上查見陳王氏帶有男孩一口欲登輪船交捕送廨請訊王氏供丈夫巳故帮傭度日孩係李大姑托送至船並非拐販婦人被拘後李己逸去難以交案訊據孩供年六歲餘不能答判送堂留養候失主認領王氏交人保釋 
[雜評三]  
　　李匪與徐匪滬上自徐企文案破獲後秘密機關日有所獲近日徐企文己解京而李華田亦解省矣窮究根株嚴緝黨羽神奸巨慝物無遁形意者自此以後滬上一隅其可以晏然無事矣乎 
然而滬上爲羣宵集合之地又爲捕風捉影之場甲破壞而乙偵探乙破壞而丙又偵探一匪甫擒一匪又來其果人性之惡歷刧而不復與母乃破壞與偵探適相乘除而亦適相倚伏耶 
記者曰夫亦孔氏子所謂道以政而齊以刑者非歟（萍） 
　　再說上海之烟犯多上海檢察廳看守所旬日以來收受吸烟犯至逹百餘人之多直可謂烟鬼世界矣 
幸而看守所之收受不過城廂一部分之發覺者幸而此一部分之發覺者科刑不過數元以上百元以下之罰金不然不但看守所不能容卽監獄亦不能容矣 
我謂查煙查吸尤重查販少一販烟者即少無數之吸烟者或曰否少無數之吸烟者卽少無數之數元以上百元以下罰金之收入故與其查販不如查吸（我） 
専件 
[中華民國世界語會消息]  
　　紀元二年六月廿四第三八號中央事務所在上海西門林蔭路　　會員題名（十六） 
　　姓　字　　名　　號數　　姓字　　　名　　號　數 
王鍾遠君　兆塤　二一九　林紹弓君　學箕　二二○ 
張佩蒼君　廷璧　二二一　屠殿丞君　兆桂　二二二 
陸春霆君　震聲　二二三　蕭立齋君　中　　二二四 
蔡星樵君　烺耀　二二五　喬養源君　頣　　二二六 
黄彝山群　光汴　二二七　孫怡丞君　樸　　二二八 
通訊處均開封東棚板街本會開封事務所 
　　本會紀事 
　　六月十日 
吳江審判廳姚海帆君湖州華京君常州楊蕴奇君方柏春君等均八函授部 
日本何適存君暨新加坡高昌明君等索閱函授章程計共四十件 
杭州王瑞常君長沙左公逹君松江吳振聲君均補講議 
（答王君）講義己於本月九日寄出 
漢口葛寳鬯君函訽天津有無地方事務所 
（答）函授報名不必由地方事務所轉 
福州陳羣君函詢學校招生日期及投考資格 
（答）校章攺定後當卽宣布 
按以上來書均遲至十七日分别答復 
　　本曾中央事務所啓事 
　　願貧苦子弟 
　　母失此半工半讀之好機會 
敬請閱報諸君轉告貧苦子弟知悉本會事務所以事繁人雜擬添招貧苦子弟數人敎以世界語兼執僕務爲將來派赴各處招待同志之用願就斯職者望查照下開各條於每日上午十時後下午四時前到本事務所考騐可也 
（甲）資格曾讀書識字體貌堅潔無疾病嗜好者 
（乙）年歲十五歲至二十歲 
（丙）津貼考驗合格准招保試用一月後給予津貼銀一元至三元不等 
中央事務所懇啓六月二十三日 
[陳再生控姚錫光文]  
　　爲長官戲言屬吏幾爲冤鬼訴懇查辦以肅民國官方事竊再行向抱共和主義前清時圖謀推翻専制因謀不密事機敗露始與柳大年遇難於甯遠州繼遭危險子奉天長春開原鐵嶺營口等處九死一生僥倖苟免迄共和成立再生與柳大年同處京師以作息肩之計適姚錫光任命口北宣撫使職以柳大年爲行營參議處再生奉柳委爲總務第一司警備科科長其委任狀内稱奉姚宣撫使照會轉委充任等語委任各據訊呈電鑒再生遵卽到差任事當荐劉毅伯爲科員陳立爲書記員襄辦事務又奉參議處手諭隊長司書准其自派招集護士念名馬弁十名以備差遣軍餉軍械亦經參議處批向行營各司具領及柳參議辭職回湘事忽變易再生見此情形卽電科員劉毅伯速由奉天溝帮子將護士司書人等調京設法遣散一面電姚宣撫使辭職繳還軍用各件本司司長沈鈞卽來點名允給月餉令其設法速行遣散再生當派隊長查護士離家遠近除發給月餉外擬酌給川資俾易遣散以免滋事巳墊發員司津貼旅費護士川資餉銀等費共計大洋五百四十七元除收下應領大洋三百三十六元八毛一面具領墊欵不料經手事竣分釐不給沈司長亦不獲面今正月十八日赴津因前合資承辦安州等處魚鮮公司經農林部批准有案可查組織八月耗費一千五百餘元時值直省勸業公所將全省漁稅劃歸一律登報招商包辦理生因此前往承領再赴張家口與錫光交涉孰意甫至車站不知巡警廳長楊以德因何事故派隊捕拘致將金質徽章銀物洋元嗣又查出有參議處手諭護士名册保結魚鮮公司底案賬簿等物全行失去當開失單存案被捕之際如獲巨盜其暴虐情形甚于専制越日楊廳長將再生押送北京軍政執法處拘留四十七日並不審判竟行開釋忽焉任意捕拿忽焉任意釋放操縱自如究未識理由何在嗣經報界張我華知悉向靑年會征庫會報告公推代表孫佐之王茀萱晏起等以再生無故彼拘質問陸建章總長據云罪犯私招軍隊殊不知招集軍隊曾有姚宣撫使委任參議處手諭至軍需各件槪由參議處批向各司具領奉公辦事確鑿有據何得謂之私招旋經陸總長據情函詢姚宣撫使究竟是否屬實姚竟置之不理姚假參議處轉下之委任狀視同兒戲以再生之生命目爲草芥姚 
 
 

Page 11

 
 
之爲人存心陰險己逹極點查人民人身體非依法律不能逮捕拘禁載　約法再生遭此危險雖由楊以德逮捕所致其釀禍之原實係錫光産出無事則指揮劃一有事則置身事外再生之財産名譽難損失甚鉅而生命幾爲冤鬼加以魚鮮公司亦逾限被人承領而墊欸又無着落各股東紛紛質問無詞以答祗云與錫光交涉後再行設法賠償各股東故未追及致種種損害共計二千四百餘元查錫光直接間接委任各員受其害者不知凡幾有鎗斃于東省者有逮捕于赤峯者津門被捕拘留于京軍政執法處者僅再生一人耳所有遭險名員錫光皆不承認莫非長官之對待屬員理應用是手叚耶抑法律有如是之規定耶噫嘻錫光之天良喪盡公理何在法律何存共和國家之誤國殃民者莫若錫光也堂堂大吏尚且如是吾爲法律哭吾爲民國危再生本擬以箇人對待因國法所在未敢妄爲故依法具訴謹呈國務院大理院參衆兩議院地方廳分别懇傳錫光到案質訊懲罰並請嚴究賠償損失以肅官方而維風化如有特辦之處敬乞酌奪施行實爲公德兩便迫切上呈待命之至 
[來函]  
[晋和莊來函]  
　　謹啓者陰曆五月十一日貴報本埠新聞欄内有混用羅卜一則又十二日自由談内論某錢夥向俄婦混用假羅卜一則緣事由五月初二日有俄男婦二人持己打過假票印之俄票百元向小莊掉换據稱前一禮拜同兌去小莊遍查兌簿一禮拜從無整票兌給洋人之事爭論之下當鳴捕至捕房兌簿亦交存捕房後飭探調查始於初十日解堂傳訊俄婦傳不到案小莊人洋保出攺期十五日再訊屆期俄婦又不到案小莊託丁榕律師代表堂上又要攺期丁律師根據法律堅請將案注消堂上互商之下准卽注消然小莊於羅卜進出動以千數萬數豈有此整數羅卜忽略若此進出口號捕房均調查明析然貴報係傳聞失實而小莊名譽攸關不得不函逹請貴主筆先生登載來函一門以昭核實不勝感激之至晋和莊上啓 
　　招認屍棺 
　　竊本團於六月二十三日據同仁輔元堂救生局報告在陸家嘴浦中撈來男屍一具年約三十餘歲藍竹布長衫白洋布小脚單褲黑鐵線紗單套褲白洋布襪黑緞帶扎脚蓬頭無鞋在身上查見藍裯肚兜一只内有腰式牙章一個刻逹卿氏三字一頭繫銅鑰匙一個又銅錢三文楷片二張一係袁逹卿三字一係湯絲二字旁有盎如湖南益陽六小字又住址一紙係湯盎如兄住杭州城裏吉祥巷火弄口柳如兄住茅衙弄等字樣卽經本團備棺收殮倘有該屍家屬望至南市老白渡救生局認領可也上海慈團善啓 
 
 

Page 12

 
 
   
 
 

Page 13

 
 
自由談 
游戲文章 
[戲名五更調按此文好在七錯八搭令人噴飯] [  粉蝶]  
　　一更一點月初升大閙嘉興城呀呀得而噲法國拿坡崙三娘敎子收關勝金刀陳蝴蝶夢呀剿滅惡虎村呀呀得而噲張綉戰皖城 
二更二點月漸高全本殺子報呀呀得而噲陳官捉放曹宫門挂帶雙冠誥洛陽橋賣橄欖呀打鼓駡曹操呀呼得而噲妻黨同惡報 
三更三點月正中頭本警世鐘呀呀得而噲行者鬧天官父子同歡晋陽宫宇宙瘋金錢豹呀應龍打嚴嵩呀呀得而噲全本紫霞宫 
四更四點月己斜大鬧三門街呀呀得而噲高冲挑華車桑園寄子鐵蓮花陰陽界翠屏山呀頭本新茶花呀呀得而噲還有戰長沙 
五更五點月光收血濺鴛鴦樓呀呀得而噲雨要潞安州替夫報仇潯陽樓閙江拾玉鐲呀文武雙珠球呀呀得而噲再演小放牛 
自由談話會 
天下不患有眞小人而患有僞君子吾謂天下不患有吳興陳而患有山陰湯民國不患有刀鎗擾亂之盜賊而患有鼓吹煽惑之報紙眞小人人所知者僞君子人所不知盜賊者害人少數性命有形而可抵禦者報紙者壞人多數心術無法而不能拒絶者願報館執筆君子存心須正不可亂言惑世俾可挽救世道人心其功德誠無量矣 
近十年來中國商界之競爭不可謂不有進步然滬上爲通商最早之地所以廠棧林立若繅絲廠也紡織廠也織布廠也機器廠也碾米廠也榨油廠也麵粉廠也造紙廠也織呢廠也毛巾廠也凡人間食有所必需者均有廠矣竊觀洋傘一項近年銷場愈廣無論城鄕老少幾乎人購一項所購之物皆舶來品尤以東洋貨爲夥而吾中國巨商獨見不到此其故何也 
夏令雷電交作之時或有被其擊斃者華人謂之雷殛西人謂之觸電遭其擊者必有謀財害命之舉或曰其人之心必定發狂變常所以極易觸電然則滬上謀財害命者無論冬夏時常見之又在此電線電證電車網羅圍繞之際從未聞有欲謀財害命者被電燈等物擊斃矣或者滬人視謀財害命爲尋常事並不發狂變常所以不易觸電此說亦似近理究竟何說爲的當敢請自由談諸君子於飯罷茶餘之時自由談談或能談得出最的當之精義也 
蘇人攺食蘇鹽案浙商爭之甚烈而財政部又以浙商爲是不准蘇人食本省自産之鹽以大總統命令壓制之又聞浙商派有進京海鹽朱紳爲之電部力爭浙商獨不請願於浙省議院請議而蘇省議院議准攺食蘇鹽財政部密電都督幸勿公布等語現在勢必須待國會解决矣蘇人攺食蘇鹽目的何在浙商力爭蘇食浙鹽目的何在浙商不請願於浙議院目的何在財政部始終壓蘇媚浙目的何在朱紳電部力爭者目的何在此中複雜原無價值一經研究本相自現頗堪嗤之以鼻請自由談話會中人試猜其目的所在[  棲梧]  
自由談之爽豁則竹籬茅舍成芳隝桐帽欔鞋作野夫之類是也自由談之整麗則蝦鬚簾外迎新旭麂眼籬邊趁好風之類是也自由談之圓秀則一灣最愛香來遠兩岸何嫌目送勞之類是也自由談之風華則道人結束偏宜素處女梳妝不取濃之類是也自由談之清空則尋來萬壑千峰外并在孤雲片石間之類是也自由談之朗淨則遠脈引來泉二二近林開出徑三三之類是也投稿者海　 
張仲敏一字敏齋年三十五歲山西汾陽縣人 
自由談之繁縟則歴歴似從清漠掛層層疑有彩雲生之類是也二我日日讀自由談日日與諸君相見於自由談話會中由是乃作讀自由談感言七則[  嘉定二我]  
劇談 
[紀廿三夜之中舞臺] [  玄郎]  
　　中舞臺自減價後賣座頗形發逹該臺黑頭鬚生靑衫等久己膾炙人口滬上實少其匹舊劇亦多攺良之處近又大跌價目以廣招徠價廉物美所以座客趨之若騖惟手巾小帳一項秕政久不革除尚有未盡善之處旣稱舞臺不應再有此等陋規以累盛名况茶房人等勢甚兇悍時出不遜之言屢屢開罪座客單上之刋出牌上之標明如同虚設與營業頗有影響尚宜攺良及之馬崑山一盞燈之烏龍院平板甚平平以二老當之殊之佳趣惟惜姣說（宋大爺你做什麽）宋江說（花錢的老爺們就歡喜這個調調兒）時止並坐一旁革去交股之惡習則甚可取粉菊花之紫霞宫嬌小玲瓏綽約可愛秦腔多出自鼻中與小桃紅同一腔調跌撲工夫應有盡有尙還不弱惟金鑲玉去小姑呆若木雞常常失規脫律宜小秃扁之以木板痛擊其股也長板坡露宿開場中加駡文聘純係北派與小樓同一做法沈華軒飾子龍處處模仿小樓架子旣雄壯做工又精細惟身段稍呆笨姿勢欠緊鍊穏鍵有餘而天矯不足與張邵等並未大戰獨擋曹將俱輕輕了之嘗見李春來演此起首卽與飾張　之武二花打三連環南派武生須於此等處賣中力量放足精采華軒落落大方止有做工毫無打工未免失之太鬆不合南人之心理得靑釭劍說（啊呀妙吓）文理不通蓋啊呀驚駭之詞妙吓欣喜之詞語意截然反對上下不接豈可連合說之於此可見京劇詞白之不講究白文奎之劉備有腔無調狂喊直叫索然后味駡文聘一場亦太簡路江夢花之糜氏唱做甚輕無長可顯 
小說 
哀情小說 
[玉田恨史（十九）] [  天虚我生]  
　　俄見深林之内月光照處秘有纍纍之塚我念塚中之人必爲鬼也無疑從而訪之諒不屏我既而又思塚中不知何如人心擇一女鬼之冢叩而詢之乃不唐突我因細察諸塚銘誌中有一塚題爲玉田侯夫人之墓找思是乃與我同里而與予姑同姓要不致於見外顧此一坏之圭封固無痕安有所謂墓門者可造而入試於碑陰扣之則予指着石杳然無聲坐而待之以期塚中人之或出比及東方旣明亦無所見少焉日出朝陽之光灼熱如火我本怯熱而當此之時尤覺勿勝乃於碑陰少憩俄見有人提榼而至以爲鬼也呼之勿應觀其舉動乃識爲人其人乃爲頽然之老嫗陳列俎豆拜於墓門喃喃至禱繼以慟器吾因念及予姑不禁和之而哭旋見此嫗出榼中冥劵可數十紙識爲多心經也引火而燃悉化灰燼吾聞多心經者在鬼用之等於陽世之金錢然而旣化爲灰隨風飄散曾不見其化爲冥鏹而塚中之人亦日毫無知覺樽爼羅前未嘗來享奠彼杯中之酒亦不過土痕小濕己耳嗟乎人死而後竟無知哉然則我之有知又曷故歟豈我精誠所注魂魄遂以弗散然而我之澄郎又何如哉地豈澄郎之心竟巳忘我亦且忘其父母冥焉寂焉汨焉以終然我澄郎又必不能忘我觀其瀕死之際注目向我猶有千萬語言欲說而不能說者則知其死又必不能瞑也天下抱恨而死者其魂魄必弗散但以我例澄郎可知澄郎之魂必有所在特我不能訪而遇之耳嗟夫我苟不能遇我澄郎者則我之魂魄亦且千古不散受此孤悽之境將無復有己時則奈之何哉奈之何哉 
我於此時又復念我澄郎安知不覓我於室中我乃倘徉於此渠又安得而知則我不如師我室處静而竢之然而我之來此乃爲西風所吹我旣不識路途而風又不能送我而返將奈之何則不禁悽惶痛悔洋下如雨旣而思之昨夜之風乃自西來則我但使向西而行倘遇途人詢之我家要必可尋而至我乃逡巡就道瞻望落日以當方針不知行若干里歷幾許時餐風吸露不食不飢依草附木不眠不倦若非抱此鬱鬱之恨殆將飄飄乎而欲仙然我不爲無憂之仙而爲多愁之鬼不亦大可悲哉（二） 
滑稽小說 
[鍾馗（二）] [  瘦蝶]  
　　這裏鍾馗和衆鬼一路閒逛地理鬼道我們去到天外樓逛一躺罷衆鬼也都願意大家　到天外樓就用電機升到樓上坐定吃茶瘟鬼笑着向鍾馗道鍾先生去年在申略染小恙回了山自然是就康健的鍾馗搖着頭道不要說起便順手指着色鬼道却是這個小鬼頭害得人不死不活去年端午在他相好枯樓家吃了一檯酒又翻檯到你的愛人哭影軒處後來又到叫月閣吃酒這時候巳不早了怨君勸我住在他的相好家罷他也情願讓位我因有些醉意也就胡亂的住了一夜不知被那個叫月閣怎樣的擺佈弄了一身的楊梅瘡那話兒爛得七穿八洞幾乎把我痛死了回山之後幸虧得陰間秀才來替我醫治了幾十次好容易用了什麽一掃光咧搜毒丸咧居然被這醫皮郎中醫好了足足睡了九個月光景如今還不曾復元哩衆鬼聽得都笑了起來鍾馗便道你們諸位現在上海却做些什麽事呢衆鬼笑道我們也不過鬼混混没有什麽正事朝吃獅子夜吃象就是我們的本等上海吃空心飯的正多着哩鍾馗點點頭正說着場子裏吳西金的書早開了便一面吃茶一面聽書說的是義妖傳正說到白氏醉後現形的一段故事眞是天花亂墜信口開河却也滑稽得很鍾馗聽了半晌便起身帶着衆鬼四面散步看看屋頂花園中的花卉到得哈哈亭中衆鬼對鏡一照不禁哈哈的拍手拍脚一齊大笑起來那冐失鬼直笑得在地下打滾鍾馗看了也自好笑因向衆鬼道你們看見了自己的奇形怪狀笑得這般前仰後合你們可知道上海地方社會上鬼頭鬼腦鬼聲鬼氣種種的怪狀倘然在這鐘子裏照出來正不知你們笑到怎麽樣呢恐怕這鐘子裏頭裝不下這許多怪現狀哩說着大家又都笑了鍾馗遂命衆鬼仍坐了電機降到下面自己算了帳也就下來走出天外樓隨意閒逛鍾馗看那馬路上甚是潮潤知道剛纔下過雨心想我去年到此却遇着傾盆大雨今年怎麽又遇雨了恐怕是大年初一吃了湯泡飯麽報得天公照應却就放晴了不然把我的遊興不是都婦盡了麽正在思想忽見那邊人家門首立着五六個小孩子煞是作怪那小孩子額角上都是冩着黄色的王字鍾馗指着問道那邊這家可是姓王麽怨鬼道鍾先生你那裏知道鍾馗道你看他這些小孩子的額角上不上明明寫着麽促狹鬼笑道鍾先生你眞忘記了這是老規矩呀人家小孩子用雄黄冩了王字在額角上說是可以辟邪的鍾馗笑道恐怕不是這個講究罷或者他們都想做王位所以冩這標識共和世界中王字帝字己覺陳舊不適用的了小孩子的心裏依然如是怪不得要個個想做起總統來了（三） 
 
 

Page 14

 
 
   
 
