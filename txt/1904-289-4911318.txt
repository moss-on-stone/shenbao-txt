# 1904 - 289 - 4911318

 

Page 1

 
 
[重印十三經注疏○五經備旨○十七史商摧出售  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一幟而其發精義類皆詳無遺本齋將此二讐校精詳悉心石印以惠士林海内風行早已不脛而走兹更用頭等潔白連史紙印或計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論經卓考据詳明論世知人折衷照常有志史學者不不知意講求兹亦用頭等潔白連史紙印成每部定價洋銀五角卽日出售 
[裁差役議]  
　　衙署之有差役所以供奔走傳命令也故有官必有差役無差役不足以壯官之威嚴亦不足以昭衙署之體制我朝大小各署歴年沿用未嘗輕議革除豈不知若輩藉勢憑權大爲民患哉蓋使貪使詐此中固自有權衡也顧差役之惡日久愈熾其弊亦日久愈深官稍仁明尚不敢恣情欺蔽一遇闒茸顢頇之輩孳孳爲利則若輩上下其手擇肥而噬更得時肆無厭之求甚至民怨沸騰聲名狼藉本官方干嚴譴或竟褫職以去而彼差役轉得安然無恙此雖由南面者庸懦無能所致而差役之鬼蜮伎倆横行無忌則固盡人皆知矣前年明詔特頒責成各省疆臣通飭所屬各府州縣俾與書吏一體裁减一時風行雷厲幾有刻不容緩之勢宜早已分别去留何待今日鰓鰓過慮矣不意當軸者羽書旁午聚議紛紜而吏旣窟穴已深役亦盤踞如故雖當令下之日間亦有酌裁若干者實則皆係浮開額數未嘗汰去一人如松江府治著名要缺某縣令竟藉口公務繁劇力護差役非惟不肯議减反增設若而人而彼上司亦竟曲徇所請不以違旨相詰責一縣如此他縣可知無怪裁吏旣徒託空言裁役亦未收成效也今者部臣如醉初醒如夢方覺先將部中書吏次第裁革一切皆易以司員並以司員之於案牘不甚熟悉特假以歳月寛其處分俾得悉心練習於是各省督撫知朝廷之力革弊政不敢再事因循除酌裁冗員外亦各議及裁吏之舉推之各府州縣必將通飭遵行豈非以書吏骩法舞文最爲民害故去之不憚嚴厲務使盡絶根株乎然抑思書吏卽甚譸張究竟略知文義尚能稍顧廉恥且洞明各種例案亦頗足爲佐治之資今且以弊竇叢生除之惟恐不力而彼差役如狼似虎魚肉良懦無惡不爲人皆稱爲有百害而無一利者而轉付之不論不議之列不亦與古人弊必去其太甚之義大相背謬乎或謂差役之害前人言之綦詳官亦知之甚稔而今之議者乃知裁書吏而不及差役其意非有所偏也殆亦以若輩小信小慧自有足以資幹濟而快人心者故曲意保全不忍遽絶其衣食之路夫使差役之長技誠多於書吏吾何必過事苛求乃吾證以所見所聞則差役種種不法之端竟有令人髮指毗裂者前月本報登福建同安縣差役某甲因通盜事發經官逮案詳請上憲明正典刑近日松江府屬金山縣差役姚晉甫姚杏雨兄弟二人又因勾通梟匪被縣主蔣瀾江大令查明親解府署禀請府尊田紹白太守訊實立將晉甫正法而科杏雨以監禁二十年合觀兩事情節雖異而其作奸犯科則同同安縣差役如何通盜情形報中旣未載其詳姑弗深論金山二姚之事旣已羣目爲通梟必有確實證據用能服其心而正其罪然無論爲通盜爲通梟而要之皆爲國法所宜誅王章所難宥彼在官人役豈竟懵然無知哉其敢萌此嘗試之心者蓋皆視本官如木偶以爲線索在手提之撥之惟命是聽而孰知同安某大令金山蔣大令之卒能盡發其隂謀也吾因之重有感焉夫地方重要之案莫梟與盜若擒而治之官出其令役宣其力斯地方安謐而民咸得高枕無憂今以緝捕梟盜之人而反與之通同一氣官卽有盡法懲治之意其可得乎此邇來各州縣盜案所以蠭起而金山各處梟患之所以難平也縱人情不可概論駕馭各自有方而防患未然除惡務盡差役之宜裁有較書吏而更亟者若必拘拘於供奔走傳命令以爲使貪使詐必如此方足示威嚴而昭體制也則非予之所敢知矣 
[本館接奉電音]  
　　昨晚十一點鐘時京師友人飛電傳來上諭一道敬謹譯登○九月初十日内閣抄奉上諭順承郡王訥勒赫現已補内大臣加恩著賞戴三眼花翎欽此 
[電傳宫門抄]  
　　昨晚十一點鐘時京師友人專電告知本館云九月初十日皇上召見軍機大臣 
[日軍遇敵]  
　　昨晚日本東京來電云華歴九月初九夜日本大本營接滿洲軍報稱山田少將所統一部隊於初八夜助左翼軍擊退沙河北方之敵獲敵砲二尊彈藥車二輛卽乘黑夜而退在途中遇敵一師團猛烈前進我兩翼均被包圍戰鬥甚猛後雖擊退正面之敵軍然未能阻此時我砲隊爲敵彈擊倒兵馬甚多有野戰砲九尊及山砲五尊不能携帶遂遺棄之 
[日本軍報一]  
　　昨日駐滬日本總領事官小田切君以華歴九月初九日東京所發官電見示内開九月初八日得大山元帥軍報言刻下我中左兩軍均甚安靜惟左軍之前敵人尚發砲猛攻陸續不絶先是初七晚我陸軍少將野高氏所統之兵進攻三道關子鄰近敵軍所據山頭奪獲大砲一尊及彈藥車二輛 
[日本軍報二]  
　　昨日駐滬日本總領事官小田切君以華歴九月初九日東京所發官電一通函示内開頃接大山元帥來電報稱九月初八日高關塞註距彭石河東北十英里鄰近見有敵兵一小隊向北却退我軍追之即將其地佔據是日我左軍右翼被敵人六次來攻均因砲擊而退傷失無算當晚敵人復增步兵五六隊砲兵三隊來攻我軍刻下正在將其驅逐至昨電所報俄軍遺棄屍骸之數見於我左軍一帶者今查悉尚不止此蓋共有四千具焉此外我軍左翼前戰塲中亦棄有屍骸高如山積惟其數猶未確知 
[俄俘之言]  
　　昨日駐滬日本總領事官小田切君以華歴九月初九日東京所發官電媵函見示内開頃得大山元帥軍報謂前日我中軍所獲俄俘中有一俄官將俄軍内情自行宣告大旨謂刻下俄國陸軍提督苦洛拔托金所統之兵在奉天左近者約計九隊八月十八日俄皇曾降諭著苦洛拔托金切莫再向奉天北境退走一步倘遇有機會 
 
 

Page 2

 
 
須卽進攻以冀將日軍驅回滿洲之南而舒旅順俄軍之困苦洛拔托金奉令後立將所統全軍分作中左右三部向南進發計其配合之數如左歸色耳培衣夫提督領第一第四第五三隊爲中軍司搭克而褒克提督領兩隊爲左右軍向前進發以與日本右軍對壘右軍約有三隊亦卽前進以迫日本左軍中軍之後尚隨一附隊此外更有拉痕維區提督所統之兩乎蘇拉兵數隊向遼陽南境從東繞道前進以阻日軍後退之途至若密司勤瓜提督所統之屈拉岡痕騎兵六隊則傍拉痕維區提督右翼迤邐而進此次之役其第一軍中第三及第十七兩小隊均傷失甚巨而於第一隊爲更厲若第一百四十五隊中之一小隊則已於三塊石山地方全行戰殁卽西比利亞軍中步兵第三隊亦傷失良多先是此軍每隊有戰士四千人自遼陽一戰後已减至二千六百人或二千五百人目下更不如前其第十二隊甚己减至八百人矣 
[詳述俄日大戰情形]  
　　日本東京某日報云東歴十月十二日大本營陸軍幕僚得遼東報捷電音大旨謂十月九日清晨敵軍由威寗營沿太子河左岸向橋頭進發自橋頭迄本溪湖左岸綿延弗絶約有步兵五百名騎兵二千名携帶戰砲二尊其别隊則於本溪湖迤東太子河右岸鼓行而前約有馬步兵各五百名携帶戰砲八尊其在大嶺地方者由馬步砲工兵合成一隊在棉花八家子者約步兵一營俱望南前進用望遠鏡測之似尚有在後尾隨者迨午後二下鐘時有敵軍二隊進抵上柳河子同時有騎兵一隊沿下柳河子入燒達勾另有一軍直薄我日大軍列陣之地先是清晨敵隊蜿蜒如綫由黄花甸而板橋堡而柳塘溝緩緩而行牛後分出一枝由柳塘溝沿鐵路南進直達五里街繼以駐柳塘溝之步兵約共三大隊綿長至二日里許其後似有繼續啓行者旣而有步兵一枝見於板橋堡迤東高原之上若夫敵之左翼運動頗甚靈捷揆其形勢大約以全力專注柳塘溝及孫家臺一帶地方右翼則覆於橋頭爲應援隊其向在本溪湖之枝隊又於本日添軍一隊以壯聲援目下戰鬥方酣細情尚未詳悉中軍及左翼亦正在鏖兵以意度之我軍主帥似欲乘敵之兵力未集渾河左岸時奮勇進擊然後攺易攻守之策定於翼日破其正兵至十二日又得續電云我正兵旣與本溪湖枝隊相連卽於九日清晨與敵軍格鬥至鐘鳴十二下尚未休兵其戰於本溪湖濵者最爲激烈决意將地占住不使敵人輕越雷池斯時威寗營駐有敵軍五百名大嶺地方則於昨夜有敵軍馳至土門子駐有敵軍一哨通宵接戰幾於肉薄血飛我主帥派兵應援於午後四下鐘時馳抵火連寨隨分爲二隊一隊當九下鐘許進逼本溪湖一隊攻佔土門子嶺時敵兵方麕聚於平山溝及大魚堡至於烟臺堡附近自十日以來晝夜酣鬥無稍休息戰於鐵路迤西者尤爲勇猛同時奉天敵軍握定進攻之計陸續前行我全軍亦賈舅以迎風馳北進十二日戰於遼奉之間敵軍西自寳相屯東南迄十里河岸横截鐵路沿十里河右岸袤延至康寗營康大人山併力以攻互决勝負說者謂較之遼陽之戰尤銳不可當焉 
[詳紀富平輪船被獲事]  
　　日本東京某日報云東歴十月十二日午後三下鐘時我日第三艦隊總統細谷氏電告海軍省略稱本日上午十一下鐘時我巡哨船名音羽者用無綫電機密告白鷹哨艇謂有敵之莫大軍需似將乘隙運入旅順口白鷹急出巡綽知載送者實保富平輪船乃卽設法扣留帶回本國 
[俄皇訓土]  
　　德京柏林來電云某日俄皇臨幸列滑路地方召集波羅的海艦隊中統領以次人員諄諄誥誡先勉以振奮精神爲國宣力然後玉音徐吐曰朕之編此艦隊意蓋爲滑利耶苦及誇列之二軍艦復仇註滑利耶苦及誇列之當日人宣戰之前擊沈於高麗仁川海上者夫子朂哉尚其敵愾同仇奮揚威武毋臨陣退縮以貽帝國海軍羞所願迅掃敵氛凱歌共唱以副朕殷殷希望之心焉 
[易守爲攻]  
　　英京倫敦來電云此間某日報備述俄將苦洛拔托金誓師之語大旨謂本帥今已决定計策易守爲攻擬沿鐵路兩旁分道而南克復沙河火車站並聞副將米司氣恩誇電告本國政府稱日帥黑木氏部下大軍刻已退至拔尼尤蒲若之後矣 
[俄艦避砲]  
　　日本東京某日報云東歴十月十二日東京某處得有電音悉旅順口内俄軍艦刻皆避在白玉山之隂以避我陸軍砲火港内已無一艦留存矣 
[雇人引水]  
　　英京倫敦來電云邇者俄人向丹國訂雇引水人八名導引波羅的海諸軍艦西歴十月十一號之夜由列何矮出口赴利拔烏地方將煤裝足然後於十四號鼓浪東行或曰波羅的海諸軍艦航海之具不甚完全是耶非耶非門外漢所能明晰也 
[俄襲堿廠]  
　　高麗漢京來電云屯駐鴨綠江右岸之俄軍於西歴十月八號與日本守衛堿廠之兵互相鏖戰沙塲喋血奮不顧身迨九日之夜三下鐘時復乘昏黑中銜枚來襲日軍拒之甚力俄兵遂敗赴北方是役也俄人有馬步兵共二千名砲六尊 
[俄讞敵船]  
　　日本東京某日報登德京柏林來電云有呆利坤薄公司輪船名迭耶者被俄人所獲曳入海參威西歴七月二十七號經海軍讞署訊明撰成讞語申請外務部轉飭呆利坤薄公司其讞語曰七月十二號俄國巡洋艦一隊在日本東京灣附近將德國輪船名迭耶者扣留訊鞫之餘秉公判斷如下一迭耶輪船扣留一案適合海上捕船律第一第三第十五第十六第十七諸條二迭耶輪船於戰爭時確係敵國之物一無所疑其賃船合同上載明此船自本年三月十二號始九閱月内賃與日本北海産業合股公司定期往返日本沿海諸港得享日本商船之特權三迭耶輪船已不在中立國船籍之内故得依海上捕船律第十條充公四此船所載豆餅及魚油全係敵國之貨故得充公五遵照以上諸條之理此船及船中所載正應扣留判定之後如尚有下情申訴準於一月之内投海參威海軍讞署控呈 
[帥節蒞閩]  
　　福州訪事人云調署閩浙總督魏午莊制軍交卸兩江督篆秉節起程九月初五日行抵馬江初六日午前十點半鐘抵水亭道頭時適大雨傾盆文武各官皆在南臺釐局迎迓制軍諭令至八旗會館接見 
[使星照潤]  
　　鎭江訪事人云襄辦練兵事務兵部左侍郎欽差大臣鐵寳臣星使良奉命南下山滬而蘇而江隂而鎭江九月初五日節抵圌山查勘砲臺駐防鎭郡之南洋續備新湘全軍統領徐瀚臣軍門江南武威全軍統領魏榮斌鎭軍武威新軍分統兼管鎭江各砲臺事宜劉虞生太守均往陪侍初七日午後鐘鳴五點星使由圌山乘鈞和兵艦駛抵潤州水陸各防營勇丁均列隊鳴槍長江水師砲船則齊泊東馬頭高揭彩旗升砲誌敬有頃京口副都統奇寄健亭統制詣舟次跪請聖安常鎭通海兵備道郭月樓觀察瓜洲鎭總兵高藎臣鎭軍淮揚鎭總兵馬麗生鎭軍下游釐捐總辦胡志遠太守署丹徒縣兼護理鎭江府知府張星五大令各官均投手版禀謁初八日清晨傳見郭月樓觀察周錦堂恊戎邵虎伯刺史垂詢一切良久始退鐘鳴十下星使舍舟登岸隨侍者徐魏二統領及郭觀察等十餘人往象山焦山都天廟各砲臺閱視一周試演巨砲打靶隨向弁勇細詢砲力遠近復令逐砲拆祱内膛機關日墮崦嵫乃命回舟次通飭各防軍將各營額數及勇丁姓名年貌 
 
 

Page 3

 
 
籍貫入伍年分速具清册呈報各員進謁時星使不准僕役在旁竊聽言語關防可謂嚴矣 
[閩令賢明]  
　　福州訪事人云上年上海英商圖書集成局經理售書人倪錫山運書五十箱由閩回滬交劉永和報關行代裝輪船劉交洋駁船户陳萬興運至船上詎料到滬後祇存四十六箱當向究問始知運上輪船時有書四箱墮入於水倪遂禀控閩縣而劉妄思諉過駁船抗不到案事將一年案懸未結日前閩縣主王大令國瑞提訊陳萬興隨手書堂諭云爾乘風浪大作天昏地黑之時將書箱交與輪船夜工盤鈞以致觸碰落水少去四箱是爾冒險盤貨不惜商貲今欲諉過於輪船水手而水手以書未上船不認咎也若以不保水險應書商吃虧則凡不保水險之貨該駁船可任意作踐失少耶總之當時爾不小心祗圖利已不顧損人今書局夥倪錫山來閩守候已有數月耗去川貲不少爾欲分文不賠斷難照准本縣不予收押欲爾在外商議賠償以了此案乃爾恃老堅執毫不通融堂供六十九歳呈稱五十三歳前後矛盾若是候催傳劉永和到案提同覆訊斷追云云蓋以大令公正廉明詰知此案陳萬興不自謹愼咎無可辭而劉永和旣代報關書亦由劉交與陳船駁運詎能置身事外妄冀卸責與人今已催傳劉到案訊追想此事不難了結矣 
[上海縣知縣汪大令浦東保甲總巡謝明府覆陳安置俄艦艇軍士情形禀詞及道批]  
　　竊奉憲札以俄以俄國巡洋艦奥斯科魚雷艇格羅蘇福兩艦艇員弁不手人等擬以東省鐵路公司馬頭相連之道勝銀行空地作爲該艦艇水手人等體操塲分札縣局飭將道勝銀行空地於離鐵路公司馬頭遠近若何畞分若干地之四圍應否編以竹籬尅日會同勘明禀復核辦等因奉此卑職等遵於八月二十九日傳集董　亭耆人等會同前詣勘得浦東楊家渡川千四百五十一號由長利洋行出名道契五畞七分九釐卽係道勝銀行空地東至承善堂地南至公路西至黄浦北至招商局地週圍築竹笆界之南向有附近行棧居民起貨出入公路一條路之東南及沿浦南北二面開有笆門當與俄員商明將各笆門一律關斷以示限制並飭該圖地保傳諭該處附近行棧居民嗣後起貨出入繞道南面不走原路並隨時禁止幼童不得閒遊並囑俄員約束俄兵不得出此界外以免滋生事端至東省鐵路公司馬頭與道勝空地係屬毗連計地十畝零該馬頭造有棧房及堆積煤墩並無隙地不作操塲理合將會勘緣由繪呈圖說聯銜禀覆旋　蘇松太兵備道憲袁海觀觀察批云據禀已悉現已函致俄總領事轉告帶兵官約束水手人等一體遵守仍由該總巡隨時就近查察不准華人閒遊聚觀生事爲要 
[警學訂章]  
　　上海求志書院自奉憲檄攺爲警察學堂卽由蘇松太兵備道袁海觀觀察札委江南機器製造局提調李平書大令充當提調而以南市馬路工程局總辦翁子文太守總其成業已妥議章程招人報名考選聞將來馬路工程局捕務須一併歸入學堂云 
[總巡鞫盜]  
　　木邑浦東爛泥渡民人楊春華向駕土船略有積蓄久爲土匪所垂涎上月初二夜突被刼去洋銀衣飾并將其婦刃傷經楊開單投報保甲總巡局總巡謝岳松明府比捕勒緝迄未破獲至本月初七夜復有匪徒十餘人明火執械闌入其家將室中器具搗毁無遁隨劫去衣服十餘件次日投局禀報明府立飭差捕查拿一面商請上海縣主汪瑶庭大令選派捕役陳金協緝當卽拘獲匪黨兪丹揚解局研訊兪供小的係湖北黄陂縣人向在某防營當勇今已斥革僑居北市垃圾橋左近日以負擔爲生前月某日途遇素識之范三毛卽野三毛言及伊向浦東人楊春華借貸不允意圖報復商令小的糾約客帮數人偕伊所糾本帮人前往行刼小的一時昏憒誤從其計上月初二夜約得同鄉人數名隨往楊家劫得各贓刃傷事主前日范又商同小的往毁器物同黨某某等人均與小的同鄉刻已不知何往范則當時塗攺面目隨同行劫明府飭差捕拘范研詰供稱小的係浦東孫家弄人現在公茂花行包裝棉花藉資度日雖與兪相識並未隨伊爲盜楊家劫案實不與聞明府怒其刁狡喝令鞭背五百下復加研詰仍不承認命跪大練良久堅執如前乃飭提兪質對兪歴訴前情范仍瞑目熬刑略不吐露明府令鞭背至八百下嚴加管押及傳其妻某氏研訊亦無實供因飭差捕帶至公義馬頭家内搜查旋卽押回禀稱小的等查得其家並無原贜惟箱内有羽綢女皮衣一件與失單所開相符並獲質劵數紙呈請察閱明府著留候失主指認少選命駕詣蘇松太兵備道轅向道憲袁海觀觀察禀陳一切昨日午後在南市平陽茶樓續獲匪黨楊寳麻子及渾名無眉毛和尚等三名帶回局中押候訊辦 
[驩生挾纊]  
　　安徽人陳維彬製備寒衣褲一百數十套浼招商局江裕輪船運往安慶轉送太平府散給貧黎爲禦寒之計昨日禀請蘇松太兵備道兼江南海關監督袁海觀觀察給予免税單咨關騐放 
[上海官塲紀事]  
　　日前蘇松太兵備道袁海觀觀察因公赴蘇昨日道轅接省垣來信知觀察業已禀見撫憲將次回轅因卽預備迎迓○稽查上南寳奉川漁船委員陳良玉二尹仁琅五庫釐卡委員楊襟山明府紹時太湖水師留防副中營管帶鍾堯階營主鴻鈞青浦縣田春亭大令寳榮江蘇候補縣汪仲青明府如蓮候補都司羅少堂都戎長華寗滬鐵路收支處委員翁演丞明府順孫均於昨日至上海縣署拜會○昨日兩江督標奇兵營管帶羅楚材游戎江蘇撫標滬軍營管帶龍葆三鎭軍先後詣上海縣署拜會○江蘇巡撫端午橋中丞札委候補縣鍾堯階大令爲駐滬太湖水師副中營管帶大令奉到札文已於前日來滬擇日到差矣 
[述尚賢堂集捐購地緣由後附捐數清單]  
　　今之策中國者莫不曰開民智培人才誠以民智開則畛域之界泯而外患不自我招人才培則富强之基立而中興可以漸致此美國進士李君佳白所以有尚賢堂之設也堂中章程辦法係合中外人之力以求中外人之益故原議外人捐建造之費約需銀六萬兩華人捐購地之費約需銀三萬兩自客歳之夏聚中西董事開議於公共租界工部局以來承諸善士不棄先後共捐銀二萬六千餘兩而所購地基十四畝坐落法界價銀三萬五千兩除賣主捐銀四千兩嚴曾二觀察捐中費銀一千兩外尚短銀三千餘兩是當此垂成之際樂善君子曷解囊協助俾底於成乎今爲堂中半年報銷之期特將近半年來所收購地捐錄之以供衆覽孫觀察直齋捐規元一千兩上海土業公所捐規元五百兩上海保安堂捐規元三百兩陳觀察可良捐規元二百兩周觀察湘雲捐規元二百兩李觀察雲書捐規元二百兩李方伯季高捐規元一百兩上海金業公所捐規元一百兩阜豐麫粉公司捐規元一百兩趙君馥疇捐規元一百兩陳君志雲捐規元一百兩韓君山曦捐規元一百兩徐君會順捐規元一百兩愼記號捐規元一百兩袁君恒之捐規元一百兩席君錫蕃捐規元一百兩何君芷紉捐規元一百兩顧君敬齋捐規元七十四兩三錢沈君燦如捐規元七十五兩陳君焕之捐規元五十兩周君昭桂捐規元五十兩席君雲如捐規元五十兩潘君毓卿捐規元五十兩虞君薌山捐規元五十兩張君石君捐規元五十兩長盛號捐規元五十兩遠昌號捐規元五十兩胡君方鎰捐規元五十兩屏號捐規元五十兩胡君耀廷捐規元五十兩以上共捐銀四千一百九十九兩三錢其前項捐欵及已捐未繳者不錄另有龎君清臣捐殿本二十四史一部爲堂中藏書樓之用合銀一百兩在堂肄業生范君枕石捐銀二百二十一兩七錢爲本堂經費之存欵 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　英美等國租界公廨讞員黄耀宿司馬移解盜犯張生林單孝芝及盜婦單顔氏到縣未幾單陳氏所以病告縣主汪瑶庭大令飭發交某善堂療台旋於前晚升堂訊鞫單供小的係安微阜寗縣人近由姪子明芳之囑伴送姪媳額氏至滬時另有一姪名新寳者購得舊船洎在新閘擬定本月初載伊母棺木回籍不意八月二十九日忽有楊三張生林及徐姓等四人將船借去駛至離新閘六七里相約登岸竊得衣被銅錫器携至船上隨卽駛回翌日張將贓付質遂被拘拿小的及姪媳併解案被株連楊徐及姪均已逃逸小的並未行竊亦不知失主姓名尚求赦宥張供是日同鄉人陳四梅在某茶館中賭負命小的同一幼童持衣付質致被巡捕所拘小的急向陳告知陳卽逃遁迨後捕頭押令小的指拿單及顔氏大令著押候復訊核辦○唐祥村控姪壩贖田單逞兇反被毆傷等情前晚大令升堂研訊唐供小的有墳地一方與兄各半嗣因妻子病故無以爲殮浼兄作保將小的應得之地賣與羅姓今已歴十三年日前借銀往贖突被姪兒强壩並肆兇毆擊以致遍體鱗傷叩求騐明究治大令騐得唐稍有微傷令將田軍呈案聽候察核○前晚大令命提續獲丐黨小江北卽左德奎研訊左供前引翔港某店主吳順南控郭阿四冐稱丐頭向各店索擾等情今郭已獲案明係小的無干大令判責一百板押攺過所八月 
[浦東保甲總巡局紀事]  
　　浦東六里橋老公茂某行收買棉花人某甲函送鄉民周連生及李某二人至保甲總巡局總巡謝松岳明府訊之下以周李混售水濕棉花反敢行兇殊爲不合判各責二百板枷號一禮拜○浦東龍茂洋棧失去銅器數件報知保甲總巡局總巡謝明府飭捕拘獲竊犯張明卿訊供之下認竊不諱隨卽起出原贓給棧中人具領張禁押攺過局一年 
[英美等國租界公堂會訊案]  
　　英商打靶總會執事人延律師瓊司控華人談裕成購地不交等情迭經讞員黄耀宿司馬會同英總領事署繙譯官德爲門君訊供在案前日午後二下半鐘時德君乘輿詣公廨偕司馬升堂復訊瓊律師聲稱請問談自保出後此一禮拜内作何勾當談稱向各賣主商量交地之事尚無就緒因居間人皆不肯盡力互相推諉也談延律師侯魯公聲稱各居間人初尚悉心商榷後反混亂是非談係鄉間忠厚人何堪各地販任情播弄請提此案各居間人責令帮同了結司馬商之德君准談指名控告以憑提究瓊律師又稱默觀談於此一禮拜中並無舉動如此要事乃敢遷延數月迭經訊究延玩至今請仍照前次堂諭而行並著談再償一切費用至談所稱已尋得地數畝之說本律師詳騐此地卽在前次三十畝之内單已交來不應一味榶塞今者本律師不願屢至公堂瀆請務求悉照原斷將談押追若被告律師所請指提居間人究辦云云本律師亦甚愜意侯律師又稱本律師自由被告委辦此事深願和平了事豈知總會中人計付定銀五百兩已被中人某甲取去並未轉付與談今談已管押月餘請堂上不復將伊管押因談實係鄉愚理應保護且伊産業均在工部局中此案應先究中人再議罰欵司馬隨與德君退堂商榷旋復升堂諭令談遵照前次堂諭所有中人應另案控求提究 
[英美等國租界晚堂瑣案]  
　　前者日清洋行主人控華人殷星燦欠交雜骨銀九千餘兩等情案懸至今迄未了結前晚讞員黄耀宿司馬提殷至案詰以現在事情若何前次本分府將爾房屋啓封日本總領事大人頗不滿意屢次函請比追爾總須設法料理殷供稱現在日商仍欲禀請將店標封拍賣小的告以若是則事更難了曾許付銀一千二百兩以了其事務求寛限繳呈司馬著速向日商理明毋再延宕○日前集成紗廠巡丁頭目某甲送陳進元至案禀稱陳行竊機器上零件藏於箱内經小的查出訴知總經理解案請懲陳供小的並未行竊曾與同廠女工孫顧氏之女爲妻後氏意圖賴婚以故栽贜誣害司馬著押候查明前晚又提研訊孫顧氏供稱小婦人並未與陳聯姻司馬以陳所供不實判枷號五日發集成廠前示衆 
[英美等國租界公堂瑣案]  
　　前者薛根記控船户丁川寳吞没税銀布疋等情經襄讞委員王松丞刺史訊明斷令丁賠洋銀一百五十九元在案前日由保人將丁交案并由丁友代延律師侯魯公到案聲稱此案係薛托丁帶布至蘇因未完税被洋關巡丁取去控其行竊實係寃誣讞員黄耀宿司馬謂公堂之上並未作竊案辦理侯律師曰丁實貧苦無力况貨由關上取去應請從寛免賠司馬商之美總領事署繙譯官白保羅君將案註銷薛稱案經斷定務請照賠司馬謂貨被關上巡丁取去可向蘇州控追薛乃怏怏而退○某帋烟公司執事洋人控隆泰祥主羅榮德收買包烟錫紙等情司馬訊知陳卿云挾仇唆使特於昨日提陳訊供隨告諸白保羅君以陳仇累多人斷難寛怒判責三百板管押捕房六月隆泰祥主羅榮德源興盛夥李德盛交保開釋○新閘新大繅絲廠夥沈福祥訴稱廠中不時失去蠶繭前日查得女工嚴竇氏行竊若干當塲拿獲送請究辦司馬判責手心一百下○二百四十號華捕送王阿發至案禀稱陳夏成行至西華德路與王相撞被王扭住毆傷當由小的拘入捕房捕頭著送陳到某醫院求治醫生云須歴七日方能全愈今特將王送案請究司馬判責一百板○寳善街祥美洋貨號被火時經包探李星福拿獲搶取茶壺之火匪劉永洲解案請辦司馬判責一百板贜給失主領去○天寳洋行主人送行竊洋瓶之王富榮至案司馬判責一百板○怡和繅絲廠執事洋人訴稱廠中常失絲斤前日訪得小工朱金大李聽福有行竊情事是以送案請究朱李互相推諉並無確供司馬著押候查明訊核○偷兒姚雲高劉餘天串竊陸錦山家金對時表洋傘洋縀等物共值洋銀一百二十元報由包探石金榮拿獲吊贓送請究辦并禀稱小的詰知其黨某某等人刻尚逗留法界司馬著押候拘齊一干人然後訊斷○積竊金阿慶掩入羅阿二等五家行竊烟槍衣服洋傘棉被棉衣等物報由某包探拿獲解案請究司馬判發捕房管押六月 
[法租界紀事]  
　　前晚法總領事署繙譯官魏武逹君乘某輪船赴甯波公幹大約勾留數日卽可回滬○工部局首董濮爾那君因事回國所有應辦各事暫託東方匯理銀行某君庖代○前晚竊賊方阿四不知在何處竊得皮箱一口昨日携至某押店求押適爲包探所見拘入捕房捕頭命押候解送公堂禀請讞員陳楚生大令訊辦 
[美租界捕房紀事]  
　　本邑人孫阿康在西華德路蔡增全所開豆腐店執業日前將蔡媳某氏誘匿無蹤由蔡投報捕房昨日捕頭派某將孫拘獲押候解送公堂禀請讞員黄耀宿司馬訊明懲辦○昨日午前法界天來珠寳店夥陳四福投捕房訴稱前日某氏婦來購珠二百餘粒令送至吳淞路某號門牌屋内收取價銀及至氏卽持珠上樓約半點鐘許始躡梯而下告以銀須翌日付清不料次日復往早經蹤跡杳然知已入其彀請派探捕查緝捕頭允之 
[猶解倒懸]  
　　昨承宓起瀚善士求病速愈樂助敝堂施藥洋一百元又紅十字會洋一百元清河子代隱名士求尊闘病愈助山東振捐洋一百元劉福房施衣欵洋一百元電報局撥助洋一百元穆湘珪洋五十元延陵氏求嚴親身體康健助紅十字會棉衣洋五十元宋廣平堂規 
 
 

Page 10

 
 
元二十一兩七錢二分當此災祲迭告慘刼頻仍東邦之待振旣殷北地之倒尤急時艱勢迫補救爲難且值天氣漸寒棉衣尤爲緊要乃蒙諸君子念繫灾荒情深利濟仁囊慨解厚惠頻頒天鑒匪遥必蒙眷佑除各掣收照外復綴數言以資觀感[  上海六馬路仁濟善堂董事嚴信厚楊廷杲陳作霖朱佩珍焦發昱施則敬張韋承等謹誌]  
 
 
 

Page 11

 
 
   
 
 

Page 12

 
 
具陳伏乞皇太后皇上聖鑒施行謹奏奉旨欽此 
[陜甘總督崧奏遵旨查明辦理陜西官運各員違章召禍擬請分别叅處並請停止官運仍抽加釐摺廿一日]  
　　頭品頂戴陜甘總督奴才崧蕃跪奏爲遵旨查明辦理陜西官運各員違章召禍擬請分别叅處並請停止官運仍抽加釐以恤商艱而便民食謹恭摺具陳仰祈聖鑒事竊奴才於光緒三十年四月初八日承准軍機大臣字寄三月十八日奉上諭有人奉陜西鹽攺官運害鉅利微亟宜停止另籌辦法又奏陜西鹽攺官運横徵暴斂疆臣朦蔽瞻徇及文武各劣員釀成重案擅殺無辜請派員查辦各一摺鹽政爲籌餉大宗所定章程必須利國而不病民方可推行無弊著崧蕃按照所陳各節確切查明妥議覆奏原摺均著抄給閱看將此諭令知之欽此遵旨寄信前來奴才遵卽遴委甘肅補用道李璜候補知縣程德音縣丞李潤藩等馳往陜西鳳翔邠州漢中興安各屬按照所叅各節詳細查訪確實並檢查陜西創辦官運卷宗逐一覆核情形已歴歴如繪請爲我皇太后皇上分晰陳之查甘肅産鹽之處甚多以靈州花馬池爲最著該州鹽池與陜西定邊縣接壤苦無引地可銷兵燹以後經前督臣左宗棠設立花定鹽局招商販運官抽税釐奏請同蒙土各鹽行銷陜西興漢鳳邠延榆綏各屬相沿三十餘年商民稱便上年陜西撫臣升允議辦官運電牘交商奴才當以販户大都兩省漢回窮民並無富紳巨商一旦開辦官運窮民頓失生業恐釀事端維時撫臣許以官商並運陜西印委候補知縣王榮綬在花定鹽局與甘肅委員同惟鹽釐陜省官運每片認納甘釐八文甘商運監至陜行銷納甘釐八文之外再納陜釐八文在撫臣之意以爲官商並行不悖有益于陜無損于甘知官商銷鹽同一引地官暢則商滯此盈則彼絀勢所必然兼以甘省販户本小利微有由鹽池捆鹽徑赴陜省行銷者向有耗鹽執持釐票又查有陜省鳳邠各屬販户以相距窵遠卽向甘省邊界各囤户零星轉販者此鹽雖完過甘釐而釐票不能分給陜省承辦局員每以無票及耗鹽均指爲私多方勒掯悉數充公此猶指收釐之局卡而言也他如李顯誠禀設查驗分卡曁設立脚櫃修路各名目處處皆有每馱索騐票錢自二十四文至二百數十文不等層層盤剥商不聊生甚至困鹽商而波及食鹽之民意在禁絶商銷而官運始暢此皆李顯誠倡首率領局卡各員仰承督辦延榆綏道嚴金清之意並不遵章辦理固非撫臣意料所及言者謂病商病民誠非過論奴才屢據商販呈控札飭陜西官運總局司道嚴飭查禁堅以官商並運無弊販户刁狡爲言壅遏日久遂肇鳳翔局卡焚殺之案此陜西辦理官運花鹽商民失業釀禍之實在情形也如原叅陜西候補知縣王榮夀卽王榮綬巧于鑽營自謂生長鹽鄉悍然以熟悉鹽務自負遂創官商並運之議與民爭利撫臣升允被其所惑提帑銀三十萬兩爲成本一節查王榮綬藉隸山西報捐知縣到陜以條陳潞鹽加價著有成效遂委訪員隨嚴金清赴延榆道任創辦花鹽官運雖該員到局未久旋報丁憂囘籍而官運定章皆該員仰承嚴金清意旨也至成本銀兩以陜局報運鹽斤核算似無三十萬兩之多此外招募鹽勇並購買駱駝以及各局卡費用均屬不資惟官運尚未截算有無虧耗無從查悉卽官駝倒斃亦係實情又原叅委候補直隸州李顯誠係捻首李兆受之子總司局事素爲撫臣升允暱信前辦葭州釐局槍轟傷山西運糧委員及侵吞釐欵私造小票七百餘張被委員禀揭並注重官辦將鹽商一律勒停招局勇二百名憑權藉勢到處滋擾甚至巡勇捉獲小販將人股割開實以鹽汁遂釀出匪衆焚燒總局之案各節查李顯誠前在葭州釐局轟傷山西委員及私造小票有被候補知縣趙思誠禀揭之事如何結案無可查詢推在鳳翔總司鹽務刁難商販徇庇包商收鹽則用加二大秤發鹽則用九五小秤復派鹽勇四出搜查凡遇小康之家稍有存鹽及脚户零販皆指爲販私勒罰凌虐活剥馱户驢騾變幻百出以致商人飮恨裹足鄉民疾首痛心竟至相率淡食者原叅謂剖開人股實以鹽汁當即指剥殺驢騾之事而言當上年十月二十六日羣匪聚集欲得李顯誠而甘心忽被鹽勇槍斃一人匪衆憤怒遂先焚駝廠次及鹽局殺斃劉司事譁然四散李顯誠家眷住省並未來局言者謂被匪衆搶去確是傳言之訛惟李顯誠於二十六日焚局之夜先於二十五日傍晚調集各城門巡勇回局搬移物件次　避赴寳雞臨行囑司局内小心是該員不容於衆早已自知惟禍患將臨並不知會文武預籌准備設法解釋徒以一身趨避貽禍局衆事後又報被搶銀兩萬餘官鹽無數迨署鳳翔府知府尹昌齡接辦鹽務盤查鹽倉尚多出一百四十餘萬斤鹽斤如此銀兩可知其辦事狡滑欺罔情節顯然言者江之廠房雖被焚燬而鹽廠則巋然獨存司事已遭慘殺而居民則絲毫無損確係實在情形又原叅劉琦以末弁不數年保至恊鎭帶隊缺額扣餉聲名惡劣上年同郭人漳查辦平利教案妄殺多命此次與李顯誠結黨營私自設駝廠以專其利包鹽與劣紳任炳等每肆皆有股分閙局之後派委彈壓該員下鄉揚言勦洗　聲一起三縣之民扶老挈幼捨命逃生勇丁淫掠控營不究投河自盡被槍轟斃者不計其數各節查劉琦由末弁保至副將並無異常勞績帶隊有無缺額營務早撤無從查悉上年查辦平利教案該員在郭人漳之先尚無妄殺多命之事惟與李顯誠同辦官運行同市儈私修駝廠購買駱駝均有其事包商任炳所開鹽店劉琦皆有股分亦係實情該員帶隊下鄉捕匪營勇搜查騷擾株連蔓引波及無辜百姓驚逃有李年喜之子王江之姪被營勇槍傷撲河身死屍身漂没無存並敢擄掠民間衣物首飾在岐山城鄉市鎭出賣鄉民銜恨刺骨無可如何當局卡被燬之際人心惶惶匪徒亦懼拿辦麕聚不散冀圖復舉撫臣升允以此案係嚴金清建議開辦卽委該署臬司馳赴鳳翔一帶彈壓開導撤换委員裁遣局勇更定鹽章緩辦匪儻地方始漸安輯惟案情重大祇革從九張士棊一人肇釁釀禍之李顯誠營私害民之劉琦等僅予撤差民怨未伸衆情不服言者爲疆臣朦弊瞻徇意蓋指此查此案已經撫臣奏請暫停官運仍收加釐是官運積壓成本引銷難期得力局卡各種流弊撫臣未嘗不知無非因事絀時艱亟思補救朝令夕攺用人爲難詎承辦各員誤會撫臣之意妄事揣度變本加厲藉遂私圖以致定章之外科索百端不但販户居民均受其害卽公家成本亦恐不無虚耗此撫臣所以委曲求全而請停官運也爲今之計欲求恤商便民兩省皆利莫若從此停止官運兩省派員在花定鹽局照舊每斤各抽釐錢八文馱户每百斤酌加耗鹽十五斤不抽釐税馱户在鹽池納釐之後給與票據聽其所之再不重抽祇要池上委員稽徵得力陜省卽毋庸多設局卡免滋糜費或再于入境設一分卡查騐花鹽蓋收入陜蒙鹽釐金將興漢鳳邠各卡分别裁撤並嚴飭各地方官不得再 
 
