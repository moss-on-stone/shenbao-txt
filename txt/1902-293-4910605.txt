# 1902 - 293 - 4910605

 

Page 1

 
 
[江南闈藝出售] [  圖書集成局啓]  
　　本届直省鄉試爲奉詔攺試策論之第一科闈藝傳來莫不爭先快覩江南爲人文淵藪英才俊彥較他省尤多本局預倩白門友人於榜發後將衡鑒堂原刻飛速遞來其中論策經義類皆精心結撰各　勝塲爰用本局新鑄鉛字赶緊排印已於今日告成每册價洋一角六分躉批另議欲購者請臨申報館及各書坊選取可也此佈 
[江西闈墨出售] [  圖書集成局啓]  
江右文風素稱極盛科舉攺章後魁碩之士尤接踵而與此次榜發預倩友人將闈中原刻飛速遞到急卽付諸鉛印已於昨日告成每册價洋一角二分躉售格外克已肅此布達諸維雅鑒 
[江督奏覆查明知縣被參各欵摺]  
　　太子太保頭品頂戴兩江總督臣劉坤一頭品頂戴江蘇巡撫臣恩壽跪奏爲遵旨確查知縣被叅各欵據實覆陳恭摺仰祈聖鑒事竊臣等承准軍機大臣字寄光緖二十八年七月十一日奉上諭有人奏江蘇阜寗縣知縣上以寀貪婪嚴酷豢盜殃民贓私鉅萬並娶部民之女爲妾縱令其子在外訛索請革職查　等語果如所奏實屬異常貪劣著劉坤一恩壽按照所叅各節確节查明懲辦據實具奏毋稍徇縱原片著鈔給閱者將此諭令知之欽此遵查該員王以寀業經交卸阜寗縣署篆當卽密飭兩淮鹽運使程儀洛　照原叅逐欵確查去後兹據查明如原奏東溝店家訛騙客銀六百元客控到案賄銀二百許以責店家二百板店家賄三百元遂反責客二百　客無力上控忍氣呑聲而去節查光緖二十六年十二月間有鎭江商人順泰永派夥到東溝買牛皮因爭買未能到手誤控客行沈玉林高昆一案外間傳言王以寀到任後受賄擬結而調查縣卷並無皮項案　無從得其實在又原奏邑有兄弟二人兄富弟貧弟時向兄索錢兄不堪其擾呈控到案將兄押下責其不能友弟暗囑董事授意以銀千元爲壽兄不得已勉如所請及訊依然責打意欲加增其子飛帖至乃免責一節查上年七月有　生兪堯煥因得妻財致富其兄兪堯仁不務正業常向索借兪堯煥不堪其擾聞由董事向王以寀關說请爲懲治免提原告及至提訊王以寀又欲提同質訊同押兪堯煥大懼託董賄免或云五百元或云不止此數事無確切證據礙難懸斷惟查核卷宗兪堯煥呈詞批飭提究而提稿祗提兪堯文兪堯仁並無傳同原告字様七月二十九日訊供亦祗兪堯仁一名堂訊收押復訊八月十二日兪堯仁騐　取保堂諭又云赶傳原告兪堯煥訊明等語词訟不傳原告本爲罕見且又前後兩歧此中　有情弊至伊子飛帖免責之言阜寗商民僉稱王以寀之子王文田往往站立堂後觀審因此訛傳亦未可知又原奏八　地界有安慶帮　聚多人搶牛勒索王姓紀姓糾集村民對敵傷斃安擾帮十九名經前縣盧姓通詳該縣暗唆匪首家厨控告王紀草菅人命藉此需索一節查上年正月有匪黄連生等强搶宋家尖張蘭茂家牛三隻練丁齊集兠拿拒斃練丁二命復　當塲格殺匪徒十八名前任阜寗縣盧維雝騐訊通詳在案内有陸志昌一名同時被練丁拿獲訊供未認盧維雝以訪訽陸志昌聲名亦甚惡劣堂諭還押候再研訊王以寀到任並未訊供七月二十九日陸电昌患病交保外間傳聞王以寀有十八命中各有寃枉儘可來案伸寃之語八灘董事王以昭紀子雲家道殷實深恐節外生枝遺累生畏曾經來城打點原奏謂藉此需索不爲撫因黄連生積匪稔惡練丁格斃人心大快事閱半年忽於九月黄連生之妻黄范氏挺身呈控于浩等搜搶衣飾王以寀批飭訊究票差稿内註明先傳原告禀到字樣以後並無堂訊案據離奇閃爍殊不可解原奏謂暗唆匪首家屬控告殆卽指此[  此摺未畢明日續登]  
[本館接奉電音]  
　　昨日午前京師飛電傳來上諭一道敬謹譯登○九月二十三日内閣抄奉上諭本日召見之儘先選用道延慶著仍以道員儘先選用欽此 
[酉婦覲光]  
　　京師訪事人云九月十二日皇太后在頤和園接見各國公使夫人曁各洋員眷屬共五十一人賜以盛筵并傳各梨園名優演劇自公使夫人以次均諭令入座聽戱 
[績錄京師管學大臣張大冡宰奏定小學堂章程]  
　　第三節尋常小學堂課程十二日一週時刻表第一年第一日修身讀經習字史學算學體操第二日修身讀經習字史學輿地體操第三日修身讀經習字史學輿地體操第四日修身讀經習字史學算學體操第五日修身讀經習字史學輿地體操第六日修身讀經算學史學輿地體操第七日修身讀經習字史學體操第八日修身讀經習字史學輿地體操第九日修身讀經習字史學輿地體操第十日修身讀經習字史學算學體操第十一日修身讀經習字史學輿地體操第十二日修身讀經算學史學輿地體操第二年第一日修身讀經史學習字輿地體操第二日修身讀經史學作文算學體操第三日修身讀經史學習字算學體操第四日修身讀經史學作文輿地體操第五日修身讀經史學作文算學體操第六日修身讀經史學習字算學體操第七日修身讀經史學習字輿地體操第八日修身讀經史學習字算學體操第九日修身讀經史學習字算學體操第十日修身讀經史學輿地體操第十一日修身讀經史學作文算學體操第十二日修身讀經史學習字算學體操右表每十二日一週課畢至十三日爲停課之期設從下月二十日開學起至二月初一日止學過一週則初二日爲停課日期至初三日又習第一日功課至十四日止又 
 
 

Page 2

 
 
學過一週則十五日爲停課日期以此類推凡表中所標之第一第一等日期皆從停課之後一日數起第四節高等小學堂課程門目表修身第一讀經第一讀古文詞第二作文第四習字第五算學第六本國史學第七本國輿地第八理科第九圖畫第十體　第十一或加農工商實業之一科目或科目而除去讀古文詞　就地方情形隨時酌定第五節高等小學堂課程分年表第一年學科階級修身註授以性　通論倫常大義宜選先哲前言往行平近切實者教之讀經註爾雅春秋左傳讀古文詞註記事之文作文註作記事文短篇習字註楷書兼習行書算學註授度量衡及時刻之計算史學註唐五代大略輿地註本省各境理科註動植物淺理圖畫註簡易單形畫體操註柔軟操兼器具操第年　學科階級修身註同上學年讀經註春秋左傳讀古文詞註說理之文作文註作日記淺短書札習字註楷書行書兼習小篆算學註分數小數史學註宋遼金元大略輿地註本國各境理科註器具製造淺理圖畫　實物模型畫體操註同上學年第三年學科階級修身註同上學年讀經註春秋左傳公羊傳榖梁傳讀古文詞註詞賦詩歌作文註作說理文短篇習字註同上學年算學註比例史學註明大略輿地註同上學年理科註物理初級圖畫註同上學年體操註同上學年仍未登畢容俟排日續登 
[求才若渴]  
　　漢口訪事友人云本任湖廣總督調署兩江總督張香濤宫保近以將次起節赴白門幕中碩彥鴻儒除總辦文案之諸肖菊太守將補實缺例須留鄂外餘皆隨節啓行兩湖經心江漢各書院某某等高材生素蒙賞識亦擬邀入節轅襄理庶政先是金陵人程冠山明府鰲以拔貢知縣分發鄂省宫保深器之今夏因丁母憂回籍讀　自宫保恭奉量移之命卽電調來鄂垂詢一切併留在幕中求才若渴於此可見一斑矣 
[宮保閱廠]  
　　漢口訪事友人云本月十四日辰刻本任湖廣總督調署兩江總督張香濤宫保乘小輪船蒞漢皋旋命駕至無烟火藥鑄磚鐵政槍砲諸廠詳細查閱蓋各廠爲宫保手創經營締造煞費苦心故於臨去時一察其功效何若也 
[振災韻示]  
　　昨得梧州友人手晝云粤西各屬兵災未弭繼以年饑民不聊生餓殍盈野撫憲王芍棠大中丞關心飢溺曾於月前籌欵購米振之并出示曉諭曰照得柳州一帶今春大水爲殃近來江左江右又苦久旱成荒米價各處昻貴飢民日見逃亡幸蒙天恩振濟特頒二萬帑藏本院籌欵十萬委員採買米糧分發各屬平糶設局減價定章統在梧州轉運源源接濟如常至若偏遠州縣水陸道阻且長飭卽開倉糶振速救僻壤窮鄉惟期日食無缺百姓共樂安康特此先期曉諭分貼市鎭城廂俾知皇仁廣逮各宜食德毋忘 
[悞認販私]  
　　宜昌訪事友人云上月初六日有一巨艦駛抵寶塔河附近小泊威儀肅穆聲勢赫然不知如何爲東湖縣某大令所聞督率差役及防兵數十名前往搜查當獲來福槍數枝砲一尊驻刀矛等件指爲私運軍械將船上人十餘名拘回研訊僉稱主人劉氏四川重慶府下木洞人因富於財人皆以劉財神呼之又稱劉百萬納粟捐一顯職此次領憑到省自備此船招集僕役各帶槍械沿途護衛以備不虞不意旣抵省垣不久遽爾仙逝兹者家屬扶柩回籍道經治下不知何罪被獲到案云云大令自知鹵莽乃卽檡回然已寃遭笞責矣 
[鄂省官塲紀事]  
　　武昌訪事人云湖北鹽法道凌卿雲觀察充當秋闈提調旋因患病禀准出闈現已告痊乃於本月十三日仍入闈視事○湖北藩司瞿賡甫方伯以各州縣錢糧關繫緊要特於月初某日出有示諭發貼通衢大旨謂開微以後爾軍民各將應完下忙錢糧及上忙未完者并帶微歴年積欠銀兩赶緊赴櫃完納統限十月内掃數完淸倘刁紳惡監包攬把持奸胥蠹役浮微勒索一經告發立即嚴拿從重究辦切勿視爲具文 
[潯郡官塲紀事]  
　　九江訪事人云王雲笙鎭軍於本月初六日赴金陵弔奠劉忠誠公十一日附江孚輪船遄返標下兵弁咸赴江干迎接○總辦九江各關稅務元博生司馬請假回旗遺差由道憲瑞莘儒觀察札委王子掄明府接辦○九江官塲接南昌電音悉署袁州同知龔司馬宗每經藩憲飭回　樹通判本任所遺袁州同知事務以候補通判鄭通刺伯瑞署理新授贛州府經歴劉叅軍敬山准補新昌縣縣丞汪少尉立本均飭赴新任署建昌縣典史林少尉品珊無力赴任以試用巡檢李少尹祐祺署理長甯縣新坪司巡檢龔少尹志霄丁憂以補用縣丞張二尹繼曾署理署萬安縣典史孔少尉昭楝無力赴任以補用府照磨何少尹曾慶署理 
[彝陵近事]  
　　宜昌訪事人云入秋以後客貨寥落日前洞庭輪船抵宜祗裝貨物一千餘件若快利固陵二輪船則不過數百件而已市景之衰於此可見○近日輪船來往洋關查察甚嚴某日在某輪船上查出信封數件旣非郵政局所遞亦與民間信局無關因卽扣留並將帶信人送官懲辦○上月二十九日有德國兵船名否威雅士者駛至宜昌次日卽遄回漢口九月初一日又有一美國兵船在宜小泊不日卽往他處○釐金總局憲孫觀察於去冬任事兹忽由上憲攺委松太守代庖聞因觀察解欵短絀故也○河下米糧來源頗旺因之價値從廉上好者每石約須錢四千以外次者不過四千而已○前宜昌府陳太守其璋卸篆後由齊太守繼其任兹聞省中大憲仍飭陳太守回宜昌本任不日即可到宜矣○上月某日有客自四川重慶府屬雇舟運貨來宜甫經下椗不知如何櫓忽被水流去鄰船上人拾得將鋸以爲薪未幾爲失櫓者所見大興問罪之師旋以勢力不及反被鄰舟上人縶縛毒毆以致受傷斃命當經地方官臨塲相騐將兇手拘回署中押候照律懲辦 
[鄂垣小志]  
　　武昌訪事人云自交秋令終日驕陽杲杲從未見雨師惠臨四野農民翹盼雲霓幾穿秋水日前署武昌府梁集庵太守代理江夏縣李石泉大令在龍王廟設壇虔禱並出示禁止屠宰未知能感動天心否○邇來天氮亢旱省垣火患頻仍代理江夏縣李石泉大令毖後懲前特出示曉諭曰照得天氣亢暘火　最宜謹防水池水缸水桶務各一律滿壯裝當街凉蘆席赶緊拆下收藏現在各種火油其性猛烈異常倘或失於防範彼時禍起蕭牆不但身家莫保而且連累衎坊前日城外失火查係皮油所傷諭爾售賣鋪户切勿堆積多箱如有所存多貨急運空塲地方保正隨時查禁如違立禀公堂自此示諭之後愼勿以身試嘗 
[鍾阜秋雲]  
　　金陵訪事友人云此間市廛向用洋銀迨近年龍銀暢行竊以爲洋銀當權時落後矣不料中秋節後價値忽昂俗所謂本洋者初時每元作銀九錢今竟加至一兩一錢而鷹銀龍銀則均減至七錢以内價値參洋如此誠三十餘年來所罕聞也○七八月間僅得微雨兩三次雖禾稻早已刈割不致因旱歉收而豆果菜蔬則均黄萎枯槁兼之河中水淺舟楫難通倘再隔數旬甘霖仍不下沛恐　麥不能播種難免荒歉之憂矣 
 
 

Page 3

 
 
[吳儂話雨]  
　　蘇州訪事人云每屇冬令上憲必遴委各員分叚駐防巡緝奸宄現在冬防將届臬　效述堂廉訪已下札委定各員計東路唐正祥汪紫瀾何震堃東路葉祖善鈕上達熊飛南路龔應圖葉元超王廷光西路周漢淸羅鼎龍燦雲北路馬惟濬兪應望鈕家鏞高士寅　胥門范　　陳觀武　匯李鎭端陳時濟劉嗣敬錢乘聰胡啓光婁門汪怵齊門許寶穗葑門劉文浩婁齊葑水巡丁浚昌閶胥水巡上叚陳錫蕃下叚金慶鴻○元和縣金苕靑大令訪悉齊門内平江路汪姓家祠近有匪徒私鑄小錢情事因於本月中旬某夜飭差前往掩捕時正紅光上燭爐火純靑縣差協同勇丁排闈而入拿獲甲乙丙丁四匪連爐灶器具及已鑄成之小錢若干千解回縣署大令訊供後飭卽釘鐐收禁聞四匪中有某甲者係某學生員想不能免於褫革矣○本月中旬某夜齊門内某錢鋪被賊竊去錢籌數十千越日鋪夥某甲行經過駕橋瞥見一人手持錢籌　各鋪户求售薄而視之固失贓也因尾隨至元橋畔見河中泊有巨船其人即一躍而上甲遂喚令地甲上船搜查船中有一少婦急取贓物抛葉河中爰將婦及甲乙丙丁四賊連船解至長洲縣署縣主蘇大公飭分押候訊供 
[赴奥有期]  
　　出使奥國大臣吳煥其星使定於本月二十八日乘某國公司輪船起節赴奥擇吉履新乘長風破萬里浪眞大丈夫非常之壯遊也 
[星使辭行]  
　　簡任出使法國大臣孫慕韓星使陛辭南下小駐滬江兹已擇定本月二十八日起節爰於前日午後命駕入城詣各當道處辭别 
[星使節]  
　　出使義國大臣許靜山星使於昨日午前九點鐘時由滬上行轅命駕登法國公司某輪船起節赴外洋受篆視事瀕行在滬各官弁皆赴江干恭送如儀 
[節麾小駐]  
　　卸任四川總督奎樂峯制軍於前日行抵申江已紀本報兹悉制軍挈同灜眷在泥城外洋務北局暫駐行旌大約不日卽須航海北上也 
[定期往吊]  
　　駐紥本邑南市之江蘇撫標滬軍營管帶龍葆珊游戎督標奇兵營管帶羅楚材遊戎均定於本月二十六日赴白下吊唁原任兩江總督宫太保劉忠誠公 
[吊客盈門]  
　　盛旭人封翁壽終本邑斜橋左近杏蓀宫保行轅中已登昨報今日申刻爲大殮之期滬上印委各官皆必親臨吊奠素車白馬自當塞巷塡衢也 
[上海官塲紀事]  
　　昨日分省補用道惲敬叔崔錦夫兩觀察因事來申先後命駕至道縣各署拜會○昨日前貴州貴西道桂香雨觀察前江西布政使翁小山方伯均命駕詣道轅　會蘇松太兵備道憲袁海觀觀察觀察延入花廳茗談良久而别○昨日浦東保甲總巡局委員謝岳松明府乘輿至上海縣署拜會縣主汪瑤庭大令晤商要公 
[請橃軍火]  
　　本邑南市二十三七鋪巡防局員高姚兩二尹以歴屇辦理冬防時每晚必督勇出巡經過荒僻之區例得開放洋槍以懾匪類所需火藥領自蘇松太兵備道轅本届已定於十月初一日開辦預於前日具禀道轅請道憲袁海觀觀察查照向章如數給發以重防務而備不虞 
[嚴禁馳馬]  
　　蘇松太兵備道袁海觀觀察訪悉邇來南市馬路中時有少年選事之徒高騎駿馬逐電追風蹴踏行人爲害無極爰飭馬路工程局總辦翁子文太守從嚴查罰以儆效尤 
[漏捐宜罰]  
　　前晚南市倉橋塊茂泰紙店執事人遣挑夫某甲至英租界虹廟弄某錫箔店購取錫箔二十塊挑至南市馬路中被錫箔認捐公所巡丁兪嘉查知漏報落地捐因之扣住甲不服互起爭端巡街捕見之一併拘至捕房管押昨日籌餉貨捐　總辦文糼峯太守函致工程局請將一干人及錫箔移局核辦總辦翁子文太守接准來函准如所請 
[佔地被拘]  
　　裏虹口二十三保二圖鄉民張小毛近因修建房屋占及隣近英商新瑞和洋行產業被新瑞和洋人控諸英美租界會審公堂氏理讞員魏蒓隖大令准詞飭差至美界捕房恊同包探顧　其將張拘押聽候訊懲 
[橋工小志]  
　　四川路曰大橋年久失修木質朽壞邇經租界工部局董雇工修葺就橋之兩堍圍以竹笆阻止行人來往大約須歴數十日方可告厥成工也 
[慘斃可憐]  
　　昨報紀美界厦門路某冰廠工人某甲跌斃一事兹悉甲在機器製冰廠服役前日方遷往虹口中有水櫃一具重約數萬斤衆工人於搬運時略一失手壓及甲身以致慘斃並非從高墜下以致損傷也事後地保奉捕頭之命查得甲有親屬在申因卽前往其家傳令備棺收殮 
[幾釀火災]  
　　前晚十一點鐘時吳回氏忽稅駕於美界吳淞路猛將堂後某姓家幸卽竭力救援得以烟消火滅然左右鄰已均飽受虚驚矣 
[上海巡局紀事]  
　　本邑保甲總巡朱森庭明府前以市上各鋪所搭凉棚横亘街頭恐易肇禍諭令一律拆除無如各鋪陽奉陰違置之不理明府大怒督勇將南市順昌館等主人一併拘入局中押令拆除方准開釋旋傳十六鋪地甲裘鎭到案惡其藐玩公事喝令重責裘一再苦求始得寛免○前日南市小普陀橋左近魏姓家忽有甲乙丙三人聲稱欲賃房屋潛至樓上竊取衣服而逸迨魏覺察業已杳如黄鶴遂開个失單投二十三七鋪巡防局報請緝查 
[馬路工程局案]  
　　前日蔡長慶在南市太平碼頭陳陸氏家尋獲逃妻胡氏指交巡捕解至捕房捕頭令轉解馬路工程局總辦翁子文太守倩襄讞委員黄衡堂二尹研訊蔡供小的係興化縣人自糼聘胡氏爲妻至十七歲完姻本年八月初三日忽逃逸無蹝旋偵知被同鄉人王姓領至滬上售與鴇兒陳陸氏所開花烟館内因卽來此尋見求恩明斷胡氏供小婦人由王領至滬上佯許薦出傭工現方借宿太平弄鍾姓所開小客棧内陳陸氏供小婦人亦係興化縣人向在治下開客棧胡氏來棧借宿並不知有别情二尹令將陳陸氏管押蔡等交保候提王到案復訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署案]  
　　有楊讓堂者前倩郭華卿興販地畝被郭虧欠甚巨控蒙縣主汪瑤庭大令提郭研訊交人保出諭令變產以償迄今日久置若罔聞楊因之虧欠鉅源等錢莊銀兩無可彌縫被控到案前晚大令升堂訊究鉅源等莊主遣抱呈劉升投案求追楊供　員向在南市董家渡開設松盛米行歴三十餘年前年悞信郭言合股販地由職員向各錢莊貸銀八萬餘兩付郭不料伊居心叵測略購無用之地及經售出虧耗不貲並被虧欠三萬餘金當王前憲在任時控蒙訊供斷令郭還職員銀一萬兩押候追繳日久無著矇混保出職員屢次呈催荷蒙諭令變產歸楚閱兩月仍置之不理至職員所欠各莊欵除售去田房將價付去外餘欠候將郭處之銀攤償無奈郭日久不繳分文求恩提案追給大令准之諭令劉升傳諭各錢莊主靜候提郭比追 
[英美租界公堂瑣案]  
　　包探劉森堂解王小卿至案禀稱張道道持洋銀向王兌換王濳以僞洋銀互易故由小的送請究懲王稱小的先曾誤收銅質僞洋銀深恐店主責備是以將張所兌洋銀乘隙調換藉以彌縫叩求恩宥代理讞員魏蒓塢大令商之德總領事署繙譯佛爾克君判將王責二百板枷號一月游行示衆○包探何阿春解王金標至案禀稱王行竊東信洋行軋花輪軸四具報由小的查獲人贓送案請究大令判責二百板押捕房七日○包探倪順泉解孫壽法至案禀稱此人竊取族人孫掌生家洋銀二百九十元嗣由其母認賠一百三十元未符原數是以送案請核壽法不認行竊大令判責二百板○包探張全林解李阿四常丫頭至案禀稱伊等二人在德兵營内充小工前日營内失去鈔票及洋刀等物報由小的在李常身畔搜出是以送案請究李常同供鈔票及洋刀等物均在某處拾來叩求明察大令判令將李責二百板荷校七日常責一百板○偷兒陳阿榮行竊王阿榮家花布門簾經包探張寳成查獲人贓送案請辦大令判責二百板贓給失主具領○包探劉阿炳解鄺錫元至案禀稱此人私刻傳單在水木公所前發給衆工人嗾令停工經所中董事葉道廣報由小的拘獲送懲大令飭押候傳葉質訊○包探王長桂解楊朝春至案禀稱此人行竊福州路某茶肆中茶客所携皮夾一枚經小的查獲送請訊究大令判責二百板皮夾存候失主具領○包探顧阿六解殷雲仁至案禀稱此人行竊朱新甫所開烟館内烟槍報由小的吊到原贓送案請辦大令判責三百板 
[法界述聞]  
　　著名流氓高和尚犯案重重迭經上海縣主汪瑤庭大令及歴任英美法租界公廨各讞員重懲飭發攺過所監禁旋卽破　　出依然到處横行近知會捕局出有線勇遂化名朦充事爲法界克捕頭所知以此人前將三畫巡捕張湘寶兇毆幾致殞命嚴辦有案爰備　　來惡跡禀明法總領事署代理繙譯官夏君請知照讞員孫建臣大令核　蓋以大令兼辦會捕局事務故也○洪泰洋行主前投法界公廨　朱秦氏售田悔議經前讞員杜枝園大令研訊以朱秦氏之夫弟朱鏞先赴道轅存案以致洋商不能請換道契當將朱鏞傳案押追旋准交保出外勒限一月赴道署禀銷朱保出之後玩延不理洪泰行主屢次控追大令著保人將朱鏞及朱之清交案朱秦氏仍交原保人保出赶緊清理今又逾限日久二朱仍不理明昨日捕頭令包探傳諭保人速將朱秦氏交案以便禀請讞員孫建臣大令訊理如延一併押追○昨禮拜六爲法界公廨訊案之期法總領事署代繙譯事務之聶君别有要公爰咨照捕房將各案暫停解訊 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
○ 
[光緒二十八上九月初八日京報全錄]  
宫門抄諭旨均已錄前○浙江巡撫任奏爲剿匪廓清並籌善後摺○雲貴總督魏奏爲知府告假修墓請旨簡放摺直隸總督袁奏爲報銷圍差收支摺○貴州巡撫鄧奏爲匀派賠欵匯交兌收　○陜甘總督崧奏爲抽收糖釐批解藩庫片 
頭品頂戴浙江巡撫臣任道鎔跪奏爲剿捕大嵐山匪徒一律廓清並籌善後事宜恭摺具陳仰祈聖鑒事　維大嵐山爲四明山分支綿亘鄞縣慈谿奉化上虞餘姚五縣之地界連寗紹台三府周廣八百里山密林深向爲盜賊淵藪自前數年海疆多事台匪游勇勾結本地奸民盤據　内黨羽幾至千人肆行劫掠出没不常漫成地方巨患光緖一十六年前撫臣劉樹堂惲祖翼先後會商署提臣余宏亮以該匪根株已深非痛加懲創不足戢匪𦦨而遏亂萌遂調派防練五六管與該管文武合力兠剿先令各縣於近山村鎭淸查保甲舉辦民團並探明山口各要隘派營堵截其迤南之栅墟嶺關嶺班竹爲台匪往來要道均以重兵遏共去路即令管帶鄒鎔劉賢斌等會合印委各員購覓眼線於十月間帶隊入山搜捕所歴皆　巖絶壑人跡罕至該匪憑高據險抵死抗拒往往鏖戰連日槍彈雨下我軍傷亡甚多當經激勵弁勇奮力猛進直搗賊巢迭在黄巖墩雪巖等處拿獲要匪姚佩玉徐滋生陳元水龐阿蓬陳培元張方得等及夥匪多名並格斃大肚阿三　二十餘名又在南風岡　　續獲小癩頭項得獸徐亞順葉方元施利潮王如旋又帶線於上海租界内擒獲匪首老龍麻卽陳阿寶一名又於台州訪獲羅老五王小先五王漢凉等數名嗣匪徒二百餘人竄入新昌境内連搶十餘家經該處營團圍剿擒斬匪目小周謝鐵隴並扶回被擄人口先後搜揰洋槍藥彈刀　並起出被銀洋珠玉綢綾衣飾各贓物數百件歴訊犯供該匪有新舊三幫分據各山迭出搶掠陳元水小癩頭均係匪首而尤以老龍麻　魁業將首要各匪交地方官訊明嚴懲脅從黨與悉予免究現已一律肅淸准前署提臣余宏亮將在事出力員弁開摺咨送核辦並據營務處司道詳請具奏前來臣查大嵐山久爲匪徒窟穴夥黨衆多屢出重案幾至勢成燎原經前撫臣與署是臣派隊搜剿奏奏批旨著匪首老龍麻等嚴拿懲辦等因欽此遵經設法購獲該匪首老隴麻及各要匪先後訊明正法餘黨解散地方敉平惟該處重巒疉嶂最易藏奸而地介數縣之間鉅各縣治所均拯窵遠控制難周匪蹝飄忽無常往往兵至則散珍去復聚前此屢經拿辦迄無成效者正是此失亟宜妥籌善後思患預防兹議於山内設立鄞慈奉餘上五縣保甲局籌給經費派員專司編查駐紥適中之周公宅地方俾可連絡五邑策應四路又調撥練軍一營於山口要隘如鄞縣之鄞江橋兪山廟奉化之如溪溪口餘姚之梁弄等處擇地駐防往來巡緝誠使辦理得力清内地之窩頓卽可杜外匪之闌入庶期永絶亂源至前　擬酌設營汛以專責成原爲懲前𪫷後起見惟事關更制尚須詳細核議另案辦理在事各員弁督率剿匪深入窮山親冐鋒鏑不辭艱險俾積年巨匪悉行殱除實屬著有勞績可否仰懇天恩俯准擇尤保奬以資激勸而勵將來所有大嵐山匪徒一律廓清并籌辦善後各緣由理合會同閩浙總督臣許應騤浙江提督臣吕本元𢚈摺具奏伏乞皇太后皇上聖鑒訓示謹奏奉硃批准其擇尤酌保毋許冐濫欽此 
雲貴總督臣魏光燾跪奏爲知府告假開缺回籍修墓請旨簡放以重職守恭摺仰祈鑒事竊據署布政使劉春霖按察使全楙績會詳光緖二十八年七月初七日據卸任曲靖府知府謝杭禀稱現年六十二歲山東福山縣拔貢生中式光緖五年已卯科順天鄉試舉人庚辰科會試中式貢士殿試二甲朝考一等攺翰林院庶吉土九年散館授職編修十一年充湖南乙酉科鄉試副考十二月充國史館協修官十三年奉旨記名以御史用十五年充山西已丑恩科鄉試正考官十六年奉旨補授湖廣道監察御史五月奉旨稽察西倉事務十二月捐免歴俸截取記名以繁缺知府用十八年充壬辰科會試内簾監試官四月轉掌福建道監察御史十月奉旨巡視東城十九年充順天癸已恩科鄉試同考官二十年京察一等奉旨記名以道府用二月奉旨巡視　城二十一年二月奉旨補授刑科給事中十二月奉旨補授吏科掌印給事中隨於二十三年二月二十四日奉旨補授曲靖府知府領憑於十二月十八日到　二十八上二月初六日在行接閱家書知祖父墳墓乏人照料日就坍塌例得請假回籍修理當卽禀蒙委員接署交代淸楚於二十八年六月十六日卸事遵例出具親供邀同鄉官出具切結禀懇轉詳開缺由司查明該府任内並無展叅降調處分及經手未完事件亦無規避營私情事　與定例相符應准給假回籍修募等情詳請具奏開缺給咨前來臣覆查無異除給咨該員並將供結分咨送部查照外所遺曲靖府知府員缺緊要相應請旨迅賜簡放以重職守所有知府告假開缺回籍修墓緣由謹𢚈摺具陳伏乞皇太后皇上聖鑒敕部核覆施行再雲貴總督係臣本任毋庸列衙合併陳明謹奏奉硃批另有旨欽此 
太予少保北洋大臣直隷總督臣袁世凱跪奏爲恭辦圍差收支各欵繕單報銷恭摺仰祈聖鑒事竊查本年三月𢚈逢皇太后皇上祗謁東陵應需經費前因直隷庫欵奇絀經臣奏請由部籌撥銀二十萬兩如果不敷由司庫無論何欵酌量挪用事竣開單具奏免其造册報銷奉旨著户部速行籌撥餘依議欽此旋經部議由山東撥銀二十萬兩解直備用在案查從前恭辦圍差一切用欵或取諸公項或借資民力用繁費鉅流弊滋多此次欽奉諭旨槪從簡省可减者减可裁者裁乃力求撙節一洗從前浮濫積習卽在事當差各員薪水車輛均由公欵給發絶不攤派民間其向由州縣捐廉津貼之欵亦經免去現在綜計出欵實用共銀二十八萬七千七百七百七兩八錢八分較諸歴年减省一半有餘總局司道開單詳奏前來臣覆加查核均係實用銷毫無浮冐此項經費内以山東解到銀二十萬兩抵用外尚不敷銀八萬七千七百七十七兩八錢八分在於直隷司庫地糧項下動支謹將收支各欵繕具淸單恭呈御覽仰懇天恩俯准照單開銷以淸案欵伏乞皇太后皇上聖鑒訓示謹奏奉硃批該部知道單併發欽此 
鄧華熙片再世准户部來電奉旨各省所派賠欵應按月分匀赶緊籌措先期交由上海關道轉付不得稍有遲誤等因欽此遵卽轉行司局遵照辦理已據將上年十二月本年正二三四五六七八月應解第一批每批銀一萬六千六百六兩六錢六分七釐交商號先期匯交上海關道兌收轉付在案兹覆據該司道邵積誠等將應解第十批之欵由善後局借撥銀一萬六千六百六十六兩六錢六分七釐繕具交批交百川通商號限於二十八年九月二十日以前匯交上海關道兌收轉付詳請核奏前來臣覆核相符除咨政務處外務部户部查照外謹附片具奏伏乞聖鑒謹奏奉硃批户部知道欽此 
崧蕃片再前准户部咨甘肅省微收紅自蔗糖於照章完釐外每斤加抽二成釐金另案彚存造報等因當經轉行遵辦在在案兹據　金總局司道詳鞶甘肅省自光緖二十七年正月起至十二月底止各局卡收獲糖釐欵目彚爲一宗計新收二成糖釐銀三百六十兩已照數批解藩庫造册詳請奏咨前來奴才覆核無異除飭將淸册另咨送部仍飭司按年列册報查並令各局卡嚴稽偷漏實收實報以禆　務外　附片具陳伏乞聖鑒飭部查照謹奏奉硃批户部知道欽此 
 
