# 1892 - 343 - 4907060

 

Page 1

 
 
[恭印秋季諭旨告成] [  申報館主人啟]  
　　本館恭印秋季諭旨業巳告成每本碼洋四分想中外臣民咸樂整襟莊誦也此佈 
[新印通商約章纂要告成] [  圖書集成局代啟]  
　　是書將道光季年通商面後與各　所定約章及交涉成案剛繁就簡别類分門羅羅清疎有條不紊誠講求洋務者不可不讀之書也兹巳由本局印成分裝四册每部碼洋八角諸君子有以先覩爲快者請移玉棋盤街平和里黄熙記及各書坊購取可也 
[九朝東華錄减價出售] [  圖書集成局啟]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡　盡美髮憾毫無矣三載以來購者甚衆所有工本早巳收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披　如瞻列聖鴻謨乎 
[論士]  
　　有客造於余曰敢問士余曰客何士之問也客曰字形推十合一爲士一者數之始土者數之終言其綜貫乎三才而爲天下古今所共尊也堯舜禹湯文武周公之道傳之者士也周衰輕士孟子弟子嘗以不耕而食疑士孟子曰君子之居是國也其君用之則安富尊榮其子弟從之則孝弟忠信豈虚語哉試以近事徵之粤匪之亂蹂躪者十三省大小陷七百餘城其削平禍亂建中興之業者則有如曾文正胡文忠左文襄沈文肅曾忠襄彭剛直與今之李傅相皆士也雖披堅執銳斬將搴旗亦藉嗚喑叱咤之武夫而其運籌帷幄則非士不可今之日月重光四方平定農工樂其樂商賈利其利伊誰之力哉然則士烏可不重而士尤不可不自重獨怪今之士人通籍後往往以試卷分送商賈謂之通聲氣而人之疑士由此始夫國家以科目取士中禮部試者謂之貢士貢士而得與館選者謂之庶吉士旣貢矣而美其名曰吉亦如王制命鄕論秀士升之司徒曰選士論選士之秀者而升之於學曰俊士卷阿之詩曰藹藹王多吉士非以其品優學粹體立用行此日儒林傑出之材卽異日廊廟經綸之選乎果其獻緺贈紵有古儒林之風亦似枉尋直尺宜若可爲無如近日世風不古不知尊士理士遂反以爲士之不能自重自尊彼商賈惟利是視患得而惡失而又有文丐之流冐名誑騙者錯出其間於是乎投卷於人皆輕之爲秋風之客甚有將試卷置之高閣猶復悻悻然暴諸人曰昨日某翰林拜我今日某部曹拜我我輩久居滬上如應接之不暇何天下之負虚名而無實濟者莫此爲甚雖三年一會試膺館選而爲庶吉士者七八十人以一省同鄕而論多者十許人少或三四人三年所費亦止區區何足掛齒無如滬上生計日蹙持籌握算者饜梁肉乘車馬問其所業自苦自知僕久居滬瀆目擊時艱奉勸通籍諸公各自體恤道經滬上除親戚年家向有交往者而外愼勿分送試卷庶朝廷愼重之科名弗爲市井所姗笑夫而後士之品重而人亦不敢輕焉先生以爲何如余乃軒渠而起曰客休矣客之所以論士者乃止在此區區乎居吾語汝夫所貴乎士者先器識而後文藝今之爲士者則先求富厚而文藝猶其後焉者也余嘗見今人讀書而得一衿或僥倖一第諸事不問先議刊刻試卷屈指計及某某爲年誼世誼某某爲親誼鄕誼又推而至於某某爲因親之親某某爲因友之友愈推愈廣按地叚分遠近無一處不分到無一處不送及曰此一網也可得若干是直借此以牟利也夫士人於進身之始先計牟利則先不能立品矣至於再僥倖而成進士入詞林便以爲秋風有具於是乎到處勾留無地不到昔聞廣東局面最大秋風客去往往滿載而歸近年以來則亦不似從前矣至於滬地寓公各省皆有以故得意諸君咸以此爲樂土之適聞前此各業尚有定章舉人每卷送儀若干進士每卷送禮若干翰林每卷送禮若干今則各業此事久廢其故雖由於市面蕭疎生涯冷落之故而其實則亦由乎士之自取得意諸君一至滬上每多流連不返日日花天朝朝酒地迷戀在於烟花恣情在乎徵逐竟有秋風所入悉付花柳之資而於分内應爲之事轉置諸腦後有初來時與商人極意言歡訂金蘭　弟兄比行而故紙堆中檢出蘭譜蓋其意祗在乎借彼以罔利利之旣得則交情盡付東充或他日居當道居要津而前日所稱至好弟兄爲之竭力張羅者偶以事相干眨眼若不相識此其足以寒俠士之心灰旁觀之意者盖不少焉子言欲勸士不妄干商人以自取辱吾則以爲士先宜不負商人以致人之辱然此不過論士之一端而非論士之全體也夫所貴乎士者果居何等哉 
[諭旨恭錄]  
　　十月十六日奉硃筆這考試滿洲繙譯著愛廉長麟去欽此硃筆著文郁王傚監試和福龐璽點名欽此硃筆這塲内彈壓著左翼副都統明安右翼副都統吉恒去欽此十月十七日奉旨内閣典籍員缺著劉嵩齡補授廣東乳源縣知縣員缺著馮端補授山西河曲縣知縣員缺著魏學恒補授截取舉人王樹屏著以知縣用理藩院筆帖式員缺著廷惠補授光祿寺筆帖式員缺著承綸補授詹事府右中允員缺著格哷鏗額補授國子監助教員缺著恒謙補授擬補内閣中書永魁國子監學正高凌雲刑部司獄余受田俱准其補授題補浙江杭州府東塘同知在任候補知府高英著准其補授照例用保舉甘肅候補知縣蕭慶祥湖北候補知縣張嘉畹俱照例用分發福建補用道王嘉善直隸補用道晏振恪甘肅補用道胡宗溎浙江補用知府彭獻庚南河試用同知邱文純直隸補用知州袁世廉兩淮試用鹽運司運判程承濂江蘇補用通判吳瞻文山西補用通判楊毓嵩山西補用知縣吳錫田陜西補用知縣雷天裕浙江補用知縣李秉衡江西補用知縣蔡汝嘉貴州補用知縣吳成熙直隸試用知縣李文燿福建試用鹽大使陳光誠俱照例發往兵部　中員缺著成昌補授盛京刑部郎中員缺著嵩嵋補授光祿寺司庫員缺著景康補授欽此奉上諭現在天氣漸寒京師兵丁當差勤苦殊深軫念所有八旗及緑步各營官兵均著加恩賞給半月錢糧以示體恤欽此上諭現在天氣漸寒所有食餉之閒散宗室覺羅人等生計維艱殊深軫念著加恩賞給一月錢糧其宗室覺羅孤寡除有恩賞錢糧外著再加恩賞給半月錢糧以示體恤欽此 
[本館授奉電音]  
　　昨由京友電傳人上諭一道敬謹譯登○十月廿六日奉上諭顧璜現已補授通政使司 
副便着仍在軍機章京上行走欽此 
[京郵語]  
　　寳山錢鋪掌櫃劉某前經北正司署捕役高某解赴城署中途逃逸司主姜君禀知城憲另派幹 
 
 

Page 2

 
 
役將高某押帶出外探訪劉某下落初七日提高至城訊問探訪逸犯有無下落答以尚無下落遂飭役重笞四十仍令加意探訪務獲逸犯到案否則下次城期仍當提比○孀婦樊馬氏前因争產將孀居姪媳樊沈氏控告蒙派差役拘傳樊沈氏家人于某到案看管多日由坊帶城審訊飭令取保出外告知樊沈氏赶卽托人說和不料于某從此滅跡銷聲而樊沈氏已將沙土園住宅售與某京官居住己則收拾細軟回山東原籍樊馬氏依然呈控兩城憲飭北内坊署捕役等探訪于某下落如將于拘獲則樊沈氏是否逃赴山東抑仍在京師自必知其底藴也○椿樹三條胡同北内坊署迤西小胡同有一人倒斃於途有知者曰死者劉姓素爲更夫貧不聊生近得瘋疾與妻某氏移寓小外廊營丁某院内丁因其居未半載已欠三月房租且劉瘋病發時抛磚擲石吵閙不安遂令其作遷喬之計劉雖應之而未果也丁問之答以遷移無力丁遂給以京錢十千作遷移之費越數日劉將錢用盡仍未遷居丁忿甚上前揪扭經人勸散劉自知理短卽於是日挈妻移居他處次夜四更時瘋病復發念及丁將其逐出欺壓太甚奔赴北内坊署控告時坊主業已退堂各捕役亦俱散歸門皂告以爲時已晚可於翌農來帶入冩供劉申申怒罵多方勸慰始悻悻而去至丁家見雙扉緊閉奮力撞擊不逾時訇然洞開劉飛奔而入聲色俱厲欲待天明一同赴坊涉訟丁挽院隣緩頰劉始去復往北内坊署見署門扃閉撞擊如前門皂等啟錀開門視之則劉也遂併力推出扃門寢息翌晨署門甫啟劉已掩入帶赴科房冩供禀知坊主出票拘丁劉以凍餒交加跌仆在地遽爾魂返泉臺經正指揮姜君兩次檢騐死者面上有擦傷兩塊上下身無致命傷委係凍餓斃命死者之妻見屍身有青痕兩瑰謂係打傷不肯畫供漢城憲馮君因移請中南東西四城正指揮會同檢騐詳城審訊被告丁某現在坊署看押如何定讞尚待續聞○永氏一案已由都察院承審官員拘送孫氏到案復添傳人証多名審訊因供詞狡展行文刑部移送鐵索數盤並令慣盤索之皂役四人赴院伺候以備嚴訊○刑部陜西司審訊青廠兒毆鬥傷人一案現據承審司員擬將蕭某顏某按照滋事不法例枷號三個月限滿實責發放尚有于秀卽于二很交該旗嚴加管束不准逗遛城外龜子黄某等當堂責釋○香廠紅土店間壁有馬姓生有二女長名翠兒年十一歲次名丫頭年三歲日前出門買物杳如黄鶴馬姓托人尋覓尚無蹤耗想已入拐匪之手矣○世家後裔某甲於夜間偷竊經華堂書籍由練勇拘獲此已列報現聞甲素識之某乙知甲被逮卽赴甲家謂其妻曰爾夫因犯案解局審訊恐將來尚須查抄家產累及賢嫂不如乘機逃逸免受官刑甲妻聞之頗以爲然草草收拾衣物隨乙雇車而去行至中途始悟乙非安分者難保不藉端誘拐立卽下車馳回所有衣物已被攫取一空不覺神魂沮喪若若得眞無賴之尤也甲所友不端亦不能辭其咎矣 
[津水氷紋]  
　　天津於本月初一日開辦冬防派出三營兵丁在城内梭巡城外則由五營練勇分叚看守此係遵照向章惟今歲較前嚴密所有練勇窩鋪幾於十步一堆五步一撥以致賊匪登屋借錢之案不復有聞此亦閭閻所深幸者也○今年天津府下七屬仍被水災雖爲日無多而田禾已碍難補種小民半年勤動一旦付諸洪波巨浸之中飢凍交加苦難言狀以致目下赴郡城粥廠求食者扶老携幼相屬於途津河道吳贊臣觀察兼辦籌振局務素來民瘼關心日内見若輩屯聚轅前籲求活命遂飭令西沽女粥廠先於本月上澣開杓俾婦女幼孩得入廠以資食宿其男廠則照章仍假西關各小店每日放粥兩次○勾欄中並無情好所以與客綢繆者重其爲錢神耳及至金盡牀頭未有不加以白眼者乃痴人不悟證以山盟海誓責其覆雨翻雲不聽則以死相要嘻何其視性命若鴻毛甘殉此烟花下賤耶河北人張某向操淮南王術辛勤操作蓄有微資近則飽暖思淫時動狹邪之興與侯家溪高臺階娼院某娼繾綣情深囓臂訂以白頭娼固有义桿把持不能自主以致纒頭浪擲終不能比翼鶼鶼刻已妙手空空猶不知及早回頭仍復藕絲牢繫义桿與鴇兒聚議日索夜度之資惡語傷人六月寒到此情幾難忍受某苦無以應娼又無術彌縫某已有死之心無生之念於本月初九夜暗藏鹽滷赴娼院服之旋卽宛轉畢命事經地方所悉奔投縣署禀陳縣宰隨於初十日親往騐屍並將妓鴇帶去 
[古潤紀聞]  
　　鎭江府王可莊太守訪拿痞棍魏法奎等十七名已詳前報兹保甲總局又示拿著名青皮十一名計史長榮王瞎子李小項天張春徐二麻子卡連兒孫桂高馬麻子王扣子小張二如居民鋪户受其擾害者許卽扭交總局從重　辦亦除惡務盡之意也○三官塘側有圓通菴焉老屋數椽僻居山曲一老尼焚修其内龍鍾衰邁年近六旬某日因事出門深恐宵小生心鐍以了鳥及歸則左壁已被人鑿破竊去衣物若干遂奔投縣署禀陳未審能否破獲也○某甲在某教士當小工一日教士見其做工疎懈責之不服適手中持有　刷因向甲猛擊用力過重致破其顱中大怒謂教士以慈祥爲本不應動輙毆人遂扭至美領事署伸訴教士對領事萌悔意領事因將甲移交洋務局洋務委員見甲首上雖有傷痕無大妨礙著教士將應得辛工如數付訖諭以不得向教士滋擾 
[文宗抵寗]  
　　江蘇學政溥大宗師按臨江寗已　前報兹聞二十日司道府縣等官赴漢西門皇華館恭迓文旌待至日暮探得憲舟尚在京口各官遂鳴騶　返廿一日已刻宗師排道入城導以全副儀仗乘八人緑呢大轎迤邐而入考棚各官相隨而至手版脚靴頗形擁擠至四點鐘門前車馬方漸漸散去俄而懸牌廿二日謁廟行香廿三目放告廿四日開考並諭諸生童點名須魚貫而入不准又差錯落否則嚴加申斥云 
[修壩續聞]  
　　前報紀淮南總局李分轉往歸江各壩勘估工程兹聞分轉業巳回揚勘得各壩均有塌陷亟須修築加廂旋經運憲江都轉札委施少畬分轉修築金灣河鳳凰橋兩壩巡政廳馬子良鹺　修築攔江東西灣兩壩分轉等奉札後當卽帶同河營兵弁鼓　前往大約日内卽可興工矣 
[觀察蒞揚]  
　　江蘇候補道胡芸臺觀察家楨現奉兩江督憲劉峴帥檄委總辦順直賑捐蓋因觀察曩年辦理賑務捐數甚有起色上游因復委是差以資熟手觀察禀報開局後特於月之十八日由白門鼓棹來揚與運憲江都轉往返晤商小作勾留卽行回省 
[舊案翻控]  
　　奉化宋鄔二姓爲爭奪山地在縣互控案懸日久現聞宋又赴甯波府衙門攔輿禀控胡太守因其禀詞懇切准予覆訊批示錄下前據縣詳該貢生願將山地兩股讓歸鄔姓等情是以批准銷案今據該貢生再三來府翻控並稱縣書以白紙勒令畫押無論控情虚實其不願讓山則顯然可見買山以契爲憑該貢生所執買契已據照例投稅而鄔錫榮分立賣契如何冩載中見何人是否吊騐明確縣詳並未叙及該貢生所稱鄔錫誠妻棺爭買盜厝而縣詳又稱安葬已久情節亦我不符旣據貢生以母命難違攔輿禀求應准復訊以昭折服仰奉化縣立卽遵批吊騐各契傳集契中訊明鄔錫誠妻棺是厝是葬秉公定斷詳復察奪並先查明縣書徐阿狗等有無白紙勒揮情弊禀復察究母稍狥延切切 
[孤山梅信]  
　　仁和錢塘二縣開倉徵收漕米日期聞已定於十一月初十日想届期鄕民之負擔而來者玉粒金穰自足上供天庾也○某甲宦遊江南在中城金衙莊賃屋數楹藉棲梅鶴某日忽有男女四五人自稱難民直至廳前乞食申妻憐其貧苦給以錢不受適午膳後將所餘飯及菜與之食盡而去至晚鏡奩中忽失金飾一件徧處尋覓蹤跡杏然抽　内番餅五枚亦不脛而走急向箱籠中查檢局鎖依然其中已空無一物約計所失共值洋一百餘元因疑乞食之難民卽鐵算盤一流也惟有自深悔恨而已○時值冬令宵小乘間竊發十六日夜八下鐘豆 
 
 

Page 3

 
 
腐巷某姓被空空兒從廚下穿壁而進竊去衣箱一口十七日鼉更三下上城某公館被賊越墻而進家丁某聞聲起視形影全無有頃滅燭登牀翌晨見門户皆啟廳前失去自鳴鐘一具銅壽星一座古磁瓶一個花廳陳設古玩亦不知所往而大門仍封閉如故墻垣亦無損壞處飭該地甲查騐據云此賊如飛將軍從天而下現在各處探訪不知所失之物能還故主否 
[失物可疑]  
　　金陵顧樓口有聚豐廣貨店開設多年獲利無算惟店主質樸少文甚於野老人爭以鄕瓜呼之鄕瓜者白門諺語蓋取鄕人不諳時務之意其名雖鄙而其人亦大略可知矣前日忽有華服翩翩者二三人購洋傘一柄及零星玩物數件從容付價而去俄頃復來東瞻西望神色頓異似尋要物而未得者一人突謂衆夥曰爾等貿易人何敢竊取客家銀洋可速交還免送縣提究有傷顏面我等只索回原物不汝罪也衆夥相視駭然不能道隻字一年長者曰諸公遺失何物且不腵細問但問入門時將手巾包交付櫃内否如對面交清卽少一草一芥當如數賠償否則在我櫃臺裏遺失夥計等亦難辭責今諸公人未進櫃事前未經說明有無手巾是否遺失均難據以爲信與本店絲毫無涉諸少年矢口不移必欲該店賠還且云英洋五十尚有數可稽此外大珠一粒形如龍眼非重價不可相持半日仍無頭緒迨日暮始悻悻而去次日清晨又來揚言欲將店主送縣且請封門閉歇勢頗洶洶鄰人爲之理勸反唇相向店主莫識其爲誰何不敢以惡言相抵後有人道其蹤跡始邀約親友與之理論而諸少年之威亦少殺矣大約此輩見風色不利必有回帆轉舵時不數日當偃旗息鼓而遁耳聞失物之人一爲武生一爲已革武弁一爲已故候補縣之子設此圈套固將視爲魚肉也 
[八閩瑣記]  
　　福州訪事人云譚文卿制軍之公子率同瀛眷於本月十三日附琛航輪船至閩午刻命駕入督轅次日司道各員禀見制軍後并拜會公子咸謂器宇軒昻不愧克家令子云○客民之流落閩中者無食無衣流離顚沛譚制軍見而憫惻飭營務處資遣回籍俾免異地飄零旋由營務處札飭陳副戎尚新鄧副戎斌儀盛副戎照魁劉大令恕設法護送分乘伏波琛航兩輪船於本月十八日開出口聞此次客民遊勇不十千餘人其中以湖粤兩省之人爲多每名各給碗筷并帶魚豆豉等物其單寒瑟縮者又贈以棉衣洵善政也 
[派員觀審]  
　　通商碼頭凡有中西交涉案件如係西人控告華人卽由華官飭差提人到案會局西官訊問如係華人控告西人惟英國人由英刑司傳訊蓋德法奧等國均由正領事傳訊華官不相聞問此固定章如是嗣由英廨讞員蔡二源太守詳請道憲聶觀察照會駐滬各國領事凡華人控告西人之案須照會道憲派員觀審以昭公允兹有奧商元豐洋行西人控買辦秦梅生勒扣顏料等貨棧單由奧正領事夏士君照會蔡太守請傳秦會訊秦梅生則謂被元豐洋行西人欠銀一千九百餘兩向索不付將不值如許銀兩之棧單扣留反被控告心不能甘請律師担文至奧國領事署控告夏領事循例照會道憲委宋莘樂二尹於昨日下午至奧領事署觀審 
[滬濵瑣誌]  
　　滬城西門内近有流氓滋擾廛市爲之不安前日有某作坊學徒甲乙兩人糾合無賴十餘人躑躅中途一見婦女卽任意調戲旋因調戲某姓婦女適有某丙經過代抱不平大聲喝阻甲等遷怒於丙欲以老拳從事丙孔武有力攘臂而前十盪十决甲等大受損傷披靡向北而遁○昨爲滬城敬業書院師課之期生題子貢問曰鄕人皆好之兩章詩題賦得木落又添山一峰得添字五言八韻○徐家匯人某甲昨晨入城購買木器携帶洋銀十四元行至三牌樓地方向袋中摸索所帶之洋已不翼而飛甲神魂沮喪向南痛哭而去後不知所終 
[火警餘聞]  
　　前晚八點一刻鐘時虹口東北楊樹浦地方失火卽息已列前報兹悉係楊樹浦附近福利酒棧後面平屋因煤爐遺火炎炎直上冐穿屋頂英法美洋龍聞警飛馳而去行至中途聞火已息滅遂各折回 
[懲辦賭棍]  
　　松江府恩太守訪得虹口地方有希阿小卽江北光棍及曹阿大二人開塲聚賭因卽札飭上海縣提訊詳辦黄大令奉文後飭差往提前日經原差將希曹拿獲晚堂由帮審委員竇明府研訊希供係泰州人向作小本經紀並未聚賭惟在虹口賭臺上兠賣貨物曹供係寳山縣人向爲水果生意不敢糾人聚賭明府謂爾等係著名賭棍迭次犯案現由上憲訪實豈容抵賴判將希曹各笞二百板枷號二月發頭門示衆 
[縣案彚錄]  
　　浦東人王玉如偕子蘭堂控族人王錫堂偕　王錢氏及孫王長生藉詞逞兇將蘭堂毆傷黄愛堂大令騐訊之下飭差下鄕提人前日該差將錫堂及錢氏並族人王明德提解到縣晚間由帮審委員竇奠高明府研訊王玉如訴稱係浦東人家住廿二保四十七圖楊家弄地方向以務農爲業兒子蘭堂牽牛一頭回家經過族姪錫堂門口不料錫堂糾同伊媳錢氏伊孫長生等不問情由指蘭堂所牽之牛食伊家黄荳扭住毆打身受重傷旋向理論置之不理爲此來案喊控已蒙驗明傷痕叩求究辦蘭堂所供與父略同王錫堂供稱與玉如同宗　住一村是日蘭堂牽牛而過食黄荳甚多有小孩喝阻蘭堂反將小孩毆打小的向伊評理不敢行凶王錢氏供稱小婦人並未與聞此事不知玉如何以投案誣控兒子長生有事出門故未到案王明德供稱小的係王姓族長玉如與錫堂爭執小的當時曾爲解勸明府以事起細微顯見王玉如等有意興訟　念王蘭堂受有微傷判令錫堂當堂向玉如服禮錢氏亦　蘭堂服禮仍飭兩造各具切結完案○陳良玉　伊　　至巡防西局喊控違忤由高小雲二尹移送上海縣訊辦黄愛棠大令委帮審委員竇明府提訊判令鎖項發大堂示衆已紀前報近由陳之母舅陶子香投案求釋明府升堂覆訊陳俯首求恩並稱小的業巳知悔不敢再犯陶訴稱求恩將陳良玉交小的領回管束明府曰今日本應貢懲姑念一再苦求著具切結交陶子香領去 
[英界公堂瑣案]  
　　包探顧阿六孔阿才等禀稱有張鏡坪住在啟源客棧被朱夢和誑去血　朝　一掛抵押洋鋃五十元吊案請訊宋鳳樓投案聲稱友人張鏡坪被醫生朱鏡涵卽朱夢和誑去血珀朝珠一掛有披霞記念翡翠鑲頭已被押洋報知捕房包探查拿到案張鏡坪在棧患病不能投質囑小的到案候訊朱鏡涵卽朱夢和供稱係嘉定縣人向以行醫爲業張鏡坪托小的銷賣朝珠因有急用擅自押洋容俟措洋繳案蔡太守得供令將朱鏡涵押繳洋五十元朝珠准宋鳳樓代領惟仍須張鏡坪自行到案質對究竟是否誑取抑或托伊銷售以便核辦○顧陳氏訴稱失去棉被一條大錢七百文已由包探查獲人贓投案請領李東林供認初犯行竊蔡太守判管押七日贓交該氏領去○包探唐寳榮禀稱地保林華卿以捉賭爲名將劉雙鶴擊傷今在西醫院療治不能投質先將林華卿解案林華卿供係地保之子奉差巡查不敢行兇蔡太守飭將林華卿交捕房帶回俟受傷人到案再訊○西人露斐路訴稱時時失竊零物恐係傭人周長生于阿生等行竊報捕拘案周長生于阿生同供洋東有意將洋肥皂放在外邊小的等見之卽交與洋東現忽稱失物小的等並未行竊蔡太守謂疑竊無憑本難准理飭將周長生于阿生交保俟查有証據再行究辦○西人小加婆訴稱被馬車夫王金生撞壞鋼絲輪盤蔡太守訊供之下飭候會訊在案昨據小加婆申訴前情並稱應令王將車交龍飛車行估明修價著令賠償王金生繪呈碰撞圖樣並稱當時所以碰撞實因西人並不照章駕駛及將撞時西人在車上躍下以致鋼絲損壞同至捕房小的願爲修理鋼絲二根又被攀折一根聲言須償洋百元殊出情理之外蔡太守商之佩副領事飭將壞輪盤交龍飛馬房　明修理費若干着王金生賠償○包探秦少卿禀稱張金福冩匿名揭帖黏貼會德豐洋行各駁船上欲加工資否則停工已將揭帖及張金福解案訊供不認現有見証陸子仁到案請訊陸子仁供曾見張金福手携紅帖與貼在駁船之紅帖相同惟未見伊冩字張金福供雖買紅帖業 
 
 

Page 4

 
 
巳抛棄並不冩字往貼蔡太守判張金福管押一月匿帖存案 
[補錄法公堂讞案]  
　　法公堂因公停訊數日積案甚多前日清晨葛同轉未遑提訊遂於下午兩點半鐘會同繙譯官再訊今將各案補錄於左○招商局工頭李瑞林訴稱有林子雲本在金利源碼頭爲小工因作事懶惰本月十八日經正士頭辭歇林疑我唆使於二十晚散工時手持扛棒守候新開河地方待我行過猛然奮擊致傷足骨等處幸巡街捕至將林拘獲送案林供稱生意實被李瑞林播弄以致辭歇是日薄暮時在新開河相遇李先動手我將扛棒回擊不敢暗地行凶同轉謂辭歇生意咎由自取豈能遷怒於人新開河係熱閙之處爾竟敢似此横行可惡已極商諸魯繙譯官判將林押候笞責一百板枷號一個月發金利源碼頭示衆○航濟木輪船水手李德裕郭富巖沈畢周吳兆泰等聨名具控利濟船局水手頭目劉阿金圖吞各工人辛工是以扭送到案求請追究劉阿金供稱上次開船時該水手等不肯下船由船局另雇别人將船開去李等工錢被局中扣除與小的無干同轉問船局中係誰人經手劉稱有李師爺等經理所有水手辛工被李扣除同轉著將劉管押諭令寄信出外邀李到案質訊○通事稱吳阿玉張金甫醉後行兇毆傷某甲已送醫院療治約一禮拜可愈今將吳張送案請究吳張供稱與甲素不相識是晚在老虎灶内因事口角不敢毆傷同轉以原告未到著將吳張管押候傳老虎灶主質訊○公興小客寓主章東明訴稱本月二十一晚鄰家失愼小的失去棉被兩條今查得被面爲陳長生拆去尚剩棉花胎拘陳請訊陳供稱棉花胎係一老者囑售前曾售去一條得錢六十五文小的祗得點心錢八文同轉飭包探帶陳出外指尋老者到案再核○包探王榮培禀稱跑灘積竊李國友屢經送案奉諭不准逗留租界今又來滬在租界内典押衣服想係竊來送案請究李供稱衣服在泰和輪船上竊來以後定當改過同轉判責二百板解回丹陽原籍○太古碼頭工頭王三訴稱流氓蔣東山借錢不遂被其毆擊又被抓傷陰囊送案請究蔣供稱王先動手同轉謂爾總不應行兇强借判責八十板管押七日○太古洋行黄捕輪船夥鄭協興訴稱本月十八日船抵滬上當卽上岸經小東門外洪義園浴堂洗澡肚兠内有洋十二元並鎖匙小洋刀交與堂倌待浴畢回取原物檢視之下兠肚已被掉錯其中有洋四元八角該浴堂不肯理還故與同來案下旋據堂倌傅錫光投案供稱鄭客來洗浴解下兠肚一個由小的送交櫃上由司帳吳渭斗經收在後掉錯與否小的不知其詳且此兠肚内亦有小洋刀鎖匙並押票三張同轉謂鄭曰爾旣有洋銀自應點明數目交與櫃上方免疏忽著各認一半了事 
[法捕房瑣事]  
　　胡錫卿控被顧阿生陳生林等毆傷肩骨一案同轉判將顧陳枷號三個月期滿各責三百板釋放已列前報日前顧阿生之母由蘇來滬投案訴稱本月二十日爲兒子顧阿生授室求請從寛釋放同轉念其母不辭跋涉爲子求恩情殊可憫准將顧阿生具保釋放陳生林在押日久身染瘡毒屢不醫效經通事禀明同轉著帶案察看屬實免其笞責從寛釋放○恒合祥公司收租人陳子貞控開烟館之劉子勳虧欠租洋八元二角乘機逃避同轉以訊明屋中尚有玻璃窗等物准其拍賣已詳前報昨日陳子貞又投案訴稱奉諭後已將玻璃窓等拍賣祗值洋二三元劃抵欠欵尚少洋五六元求請追究劉子勳供稱小的向鎔銀錠至開設烟館實受友人愚弄友人王德懷現在新街地方所欠租洋祗可向伊商借同轉准將劉交陳帶去向王德懷商懇若無現洋可卽冩票限期交還兩下遵諭而去○鴇婦楊阿巧卽陳楊氏控王阿虎前將親生女兒金珠憑中價賣爲娼今忽捲逃反敢揑詞誣控圖賴身價等情同轉著陳楊氏尋王阿虎到案質訊其詳已登前報昨日王阿虎投案供稱小的姓俞寳珠卽官寳係小的之女並未價賣爲娼陳楊氏亦投案供稱金珠實被狎客周南觀哄誘與王阿虎串通一氣同轉問阿虎曰爾言女兒並未賣娼如何在陳楊氏家兩年供稱本與陳楊氏爲鄰該氏將女兒領出言明爲大姐每月得工洋兩元先後共收洋四十六元在後小的因工洋不寄卽於十月初八日來滬見女一味哭泣查問何故據云被鴇婦逼勒爲娼問爾向爲何業供稱在蘇州婁門外爲竹匠陳楊氏稱伊女來時有施三阿姐羅大成等爲中嗣因王阿虎拮据屢向小婦人索借錢文同轉問阿虎曰爾女逃逸時爾知之否供稱不知問爾共有幾女供祗此一女謂爾不應任其在娼家爲大姐供稱小的因有烟癮不能作事欲倚女兒度日同轉著帶金珠至案問爾如何至花烟館供稱居鄕時與陳楊氏爲隣前年伊回蘇哄小婦人至滬爲大姐今欲逼令賣娼心實不願於日前逃逸又至捕房控告問爾父於本月初八日由蘇來滬曾至花烟館與爾曾否會面供稱來滬兩年有餘未與父親見面問爾與誰人逃逸供有姨母張奚氏向在英界自來火房某西人處爲傭是白在花烟館門首經過小婦人卽問姨母住處後卽逃往姨母家將情告知由洋東代冩西字信故敢投捕房控告同轉以兩下各執一詞判將金珠及陳楊氏分别管押候解公堂傳中人等到案核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十八年十月十六日京報全錄]  
　　宫門抄○　旨三道錄前○直督李　奏永定河漫口大工尅期搶堵今龍摺○粤督李奏揀員請補叅將摺○閩督譚奏遴員請補都司摺○十　十六日刑部都察院大理寺正紅旗值日吏部引見三十五名值年旗三名正白漢六名廂白滿三名正藍蒙四名○禮王等仰山窪八旗合操覆命○文秀謝管理幼官學恩○吉林副都統沙克都林扎布請訓○　年　　請安○景灃假滿請安○禮王請假十日○景公請假二十日○嵩山續假五日○張百熙請假五日○禮部奏派繙譯文童搜檢派出睿王懷塔布陳學芬壽昌容山恩普海緒灃深彭壽花尚阿○召見軍機麟中堂阿克丹沙克都林札布○○大學士直隸總督一等伯臣　鴻章跪奏爲永定河漫口大工尅期搶堵合龍恭摺仰祈聖鑒事竊永定河南上汛灰壩於本年六月二十四日漫溢成口經臣專扎奏叅並自請議處欽奉諭旨趕緊堵築臣卽嚴飭該河道萬培因盤築裹頭無任續塌遴派候　道桂本　馳赴工次勘籌堵築並派　補道張蓮芬前往會同辦理旋據桂本諴等勘得南上水口寛四十九丈在灰壩之北　台外因進占無處生根應在灰壩之南老堤進占繞越灰壩共長一百五十餘丈引河上游應挖長二千七百四十餘丈又北二上旱口長二百三十丈北三旱口連殘缺長一百九十五丈均應補還原堤修完掃叚土性純沙鬆浮易潰應酌量進占以固根抵又北三與南二三四各工河身偪窄兩岸坐灣大溜横注堤根非砌坎栽灘不能得力應栽輭灘九百餘丈挑挖引河栽灣取長二千餘丈伏秋雨水過大下游兩岸堤掃迎溜　所均坍　殘漬或冲成深塘應一律修補堅實乃足禦合龍下注之水經該道等核實勘估臣卽督飭司道　撥銀兩飭令迅速購料集夫併日赶辦嗣於八月初十日開工南上水口進占之初河面寛闊大溜湍急忽南忽北朝夕異形兩壩　占均極吃重兵夫踴躍隨蟄隨廂層土層料密簽長樁兩　之内士櫃遠覔膠土趟步填實壩外跟築後戧養水盆一律堅實東壩料遠西壩士遠晝夜挑　尚能應手又兩旱口進占　　層築層廂刨槽五尺綑由簽樁以資捍衛禦水各工自蘆溝司以下至北六汛以上尹做掃九百八十五叚正值秋穫農忙之際兩岸四百　里同時興做料物人夫極難購覓先期分派員弁四處招集購買凡應加鑲拆鑲加土加　之處隨時督催期於工堅料寔二游引河底純沙隨戽隨挖並下游引河挑挖寛深出土至十丈以外各員弁恊力催赶　限報竣至十四日已將大壩盤頭金門收至五丈水勢抬高八九尺洶湧湍激直冲兩壩當卽加簽頭號長樁數十根緊拴騎馬深壓到底該道等於十五十六等日親往各汛監收旱口禦水土掃工程皆照估如式上下引河寛深丈尺有盈無絀十七日馳還水口分駐兩壩卽於九月十八日寅時挂纜合龍搶辦　水盆填實工櫃啟故引河建瓴直下瞬息間引河鋪滿洪濤順軌全歸故道復竭一晝　之力撒手搶辦遂於十九日酉刻全行閉氣毫無滲漏隨下關門大戧培築後戧一律穩固臣先派臬司周馥查勘石景山壩工程就近覆騐無異各據禀　前來臣查本届六七月間連句大雨山洪異漲石景山水誌竟漫過三尺水勢之大且多實爲歴届所未有兩日之間連漫三口堵築水旱口門工程長至六日丈向來河决下游禦水各工尚少此次缺口係在上游其下游迎溜掃叚無不冲刷殘缺添做新掃幾至千叚尤爲煩鉅而旱口純沙淤積進占旣難立基兩岸河形坐灣砌坎尤費工力種種殊形棘手自開工以來幸叨聖主福庇連旬晴霽在工員役得以併日程功又得欵項應手遠道購運料物多招人夫一氣搶辦毫無停待前後三十八日卽已合龍堵築之速更屬從來所無隄外各州縣被水地面得以早早涸復種麥堪以仰慰宸厪在事員弁履危蹈險胼胝經營妥速竣事實爲異常奮勉自應按照河南山東奏准合龍章程酌擬奬叙候補道桂本諴督　全工深協機宜候補道張運芬會同籌辦認眞耐苦除桂本諴一員另片具陳外張連芬應請賞加二品銜並隨　加三級其搶辦尤爲出力之道員用候補知府劉盛瓊擬請以道員留省補用道員用石景山同知竇延馨擬請開復摘頂處分併開同知本缺仍以道員留省補用在任候補知府永定河北岸同知孫鍾祥擬請以道員在任候補補用知府北河候補同知　應駒擬請俟補缺後以道員用並請賞戴花翎知府銜永定河北岸通判署南岸同知蔣廷皋南岸同知署北岸通判陳汝勛均擬請賞戴花翎侯補都司永定河營北岸協　守備字明德擬請加三品銜五品銜在任候補知縣　州州判署涿州州判唐照擬請以復摘頂處分並開州判本缺以知縣留　補用革職府　銜前淶水縣典史裘德潤擬請開復原官銜免繳捐復銀兩仍歸原省補用仰懇天　俯准給奬以昭激勸其餘出力各員俟該河經手各工完竣再行擇尤開單酌保應給千把以下照章咨部　册道廳各員於　叅　　力籌辦應父賠欵亦均繳清尚知愧奮例得開復處分永定河道萬培因前署南岸同知夏人傑朝州州同周榮第原叅革　留任處分　北岸同知周起濤良卿縣縣　韓傳琦原叅摘去頂戴處分擬懇恩均予開復周起濤並請開復降三級留任處　其全河善　事宜仍責成程本諴會同萬培因安籌辦理所有永定河漫口大工尅期搶堵合龍　由恭摺由驛馳陳伏乞皇上聖鑒訓示謹奏奉硃批另有旨欽此○○頭品頂戴兩廣總督臣李瀚章跪奏爲揀員請補外海水師叅將員缺以重海防恭摺具陳仰祈聖鑒事准兵部咨廣東平海營叅將賴凱勳病故遺缺係外海水師題補第三輪第二缺　用儘先人員旣據扣留應卽迅揀儘先合例人員請補等因兹會灿廣東水師提督臣鄭紹忠在於經部覆准註册序補之外海水師儘先叅將班内揀選祇有奏留廣東水陸補用之儘先叅將麥鳳標一員該員現年五十六歲廣相柳州府馬平縣人由勇目　廣西勦匪及出關援剿越南克平巨憝遞保儘先都可嗣因攻克越南諒山出方案内保奏光緒十一年五月十五日奉上諭看免補都司遊擊以叅將儘先補用並賞給協勇巴圖魯名　欽此　前督臣張之洞奏留於廣東遇有水陸缺出分别借補補用光緒十三年十二月十一日奉硃批着照所請兵部知道欽又於全瓊肅清案内奏請加副將銜光緒十五年十二月十三日奉旨依議欽此咨送履歴經部覆准註册序補該員營伍　練　敢强壯前　外省軍營並無叅革朦保情弊以之補授平海營叅將洵堪勝任合無仰懇天恩俯念員缺緊要准以麥鳳標補授平　　叅將俾營伍海防藉資裨益如蒙俞允請俟部覆到日再行給咨送部引見以符定制謹會同廣東水師提督臣鄭紹忠合詞恭摺具陳伏乞皇上聖鑒勅部核覆施行謹奏奉硃批兵部議奏欽此○○頭品頂戴閩浙總督臣譚鍤麟跪奏爲遴員請補海外陸路都司員缺恭摺仰祈聖鑒事竊照台灣嘉義營斗六門都司凌定國革職　缺係台灣陸路題補之缺准到兵部咨第一輪第一缺應用儘先人員行令揀員請補等因查定例台灣武職缺出先儘台地所屬人員内揀選題補如無合例可題之人再於内地各營内揀選熟悉風土之員題請調補又部定章程儘先各官按奉旨日期先後序補又准部咨台灣現設行省與從前情形不同並申明舊例按奏定九缺輪補章程分省請補各語臣查台地各營現無合例可補之員隨於閩省陸路儘先補用都司内詳加遴選如名次在前之都司林新於是缺人地未宜范志潼飭查不知下落均未便遷就清補惟查有藍翎遊擊福建儘先補用陸路都司李祥勝年四十七歲浙江仁和縣人由武童投効湘軍　匪著績遞保守備銜儘先千總於克復金陵案内出力保奬同治四年四月初三日奉旨著以都司儘先選用並賞加遊擊銜欽此旋經赴部投供呈明親老掣發福建省候補光緒七年六月到閩收標造送履歴咨部覆准註册序補諺員在閩年久於海外風土民情尚能熟悉儘先名次亦屬在前以之請補是缺都司可期　任合無仰懇天恩俯念台灣嘉義營斗六門都司員缺緊要准以李祥勝補授於營伍海防均有裨益如蒙俞允俟部覆到日給咨赴部引見恭候欽定除飭取履歴咨部外臣謹會同台灣巡撫臣邵友濂福建提督臣孫開華合詞恭摺具陳伏乞皇上聖鑒勅部議覆施行再臣到任未及三月例不出考新授福建水師提督臣楊岐珍尚未到任未經會銜合併陳明謹奏奉硃批兵部議奏欽此 
 
 

Page 12

 
 
[光緒十八年十月十七日京報全錄]  
　　宫門抄○諭旨四道錄前○護晉撫胡奏知縣循例廻避揀員對調摺○又奏甄别知縣片○直督李飭道員赴任片○　福　督周奏舊部武軍因公借欵並修祠卹賞銀兩久無的欵不得已自行捐廉修祠並變產分年承還借欵作爲報効謹　　辦　田摺○粤督李奏請准總兵給假百日回籍葬親届滿回任片○十月十七日工部鴻臚寺廂曰旗值日無引見○烏　　　　　滿請安○啟侯請假十日○召見軍機裕德志顏○○護理山西巡撫布政使臣胡聘之跪奏爲知縣循例廻避揀員　調恭　仰祈聖鑒事竊查例載候補官員原服官省分毘連遇有缺出該員輪補到班仍按班請補俟接到准補部文或到任由該員詳細查明本任地界如距原籍在五百里以内於三月例限内詳明上司由該督撫照例指缺對調等語兹據署布政使張汝梅署按　使俞　三會詳稱長治縣知縣白昶現年四十七歲河南武安縣進士由歸班銓選知縣遵例截取分發山西光緒五年閏三月初十日　銀派王大臣騐放覆奏奉旨依議欽此領照起程五月二十二日到省十一年丁父憂接丁母憂回籍守制　滿起復十四年十一月二十六日回省遵新海防例報捐分缺先補用補授今職十八年四月初九日到任因原籍河南武安縣距任所僻徑小路在五百里以内循例於三月限内禀請廻避飭由潞安府查明造具程途里數清册移准河南查覆相符實係應行　避委無揑　清事自應照例指缺對調該縣係繁難中缺查有缺分相當之洪洞縣知縣馬鑑堪與對調等情請奏前來臣查長治縣知縣白昶才具明晰講求治　原籍河南武安縣旣距任所在五百里以内自應照例廻避揀員對調覆查洪洞縣知縣馬鑑現年五十一歲廣西臨桂縣進士朝考後引見奉旨以知縣卽用欽此光緒二年十月十四日到省補授永和縣知縣調補今職十三年四月初四日到任該員心地明日　事安詳以之調補長治縣知縣所遺洪洞縣知縣卽以長治縣知縣白昶調補均堪勝任該員任内並無違碍處分與例亦俱　符合無仰懇天恩俯准將洪　縣知縣馬鑑與長治縣知縣白昶互相調補如蒙俞允該員等均係中缺知縣因接　廻避對調銜缺相當毋庸送部引見所有知縣循例廻避揀員對調緣由理合恭摺具陳伏乞皇上聖鑒勅部核覆施行謹奏奉硃批吏部議奏欽此○○胡聘之片再定例道府州縣凡由勞績保歸候補班以及各項試用人員俱於到省試看一年後由該督撫嚴行甄别等因歴經遵辦在案兹候補知縣張官雲大挑試用知縣李印潭到省均一年期滿例應甄别據署布政使張汝梅會同署按察使俞廉三詳請核辦前來臣查該員張官雲才具明晣李印潭心地樸實考以律例均能通曉堪以知縣本班留省照例補用除履歴咨送吏部外理合附片具陳伏乞聖鑒謹奏奉硃批吏部知道欽此○○李鴻章片再調補天津道方恭釗現已到津繳憑　飭即赴新任以專責成除將文憑咨部查銷並檄飭遵照外理合附片具陳伏乞聖鑒謹奏奉硃批知道了欽此○○甘肅提督奴才周逹武跪奏爲舊部武軍因公借欵並修祠卹賞銀兩迭經奏准請領籌撥的欵久懸無着不得已自行捐廉修祠並變產分年承還借欵作爲報効謹將籌辦緣由恭摺縷陳仰祈聖鑒事竊奴才於咸豐三年投効從軍轉戰湖南湖北江西安徽廣西四川甘肅等省同治四年奉旨補授貴州提督何天恩之優渥實感激而無涯當策勵武軍續將川省積年股匪殲除罄凈松番建昌叛番剿撫安帖全省肅清越境克復甘肅階州並派軍肅清陜南一帶九年遵旨入黔接辦貴州軍務欽奉上諭遇有軍務緊要事件准就近　巡撫會銜奏事等因欽此迭將黔省軍務各情奏明在案奴才原帶川軍十二營益以道員唐炯舊部並陸續添募各黔軍共計一百二十餘營旗月需正餉　詎川軍舊食川餉其初源源撥解尚堪撑搘黔軍食各省協餉往往懸釜待炊緩不濟急不得不於川餉内通融散放未幾川餉亦甚掣肘當此攻剿吃緊難到萬分之際何敢以危苦之詞上煩宸慮惟以忠義激發諸軍爭先用命百折不回仰仗威福將士同心未逾兩載而首惡盡除全黔底定每蕩平一路卽歸併數營嗣後肅清將諸軍大加减撤各弁勇亦以百戰餘生久役思歸奈餉源枯竭遣撤無欵衆勇懇求情難緩待奴才遂倡率各將領弁勇攤捐銀二十四萬五千二百餘兩又各分統在各商號貸息借銀六萬兩遣散假勇以顧餉需除攤捐報効不領外實欠息借商號銀六萬兩又川黔各軍陣亡瘴故各將士奏請於貴州四川各省城及湖南寗鄕原籍建立武車忠義祠奉旨俞允旋以籌款維艱請卽以卹賞餘項銀四萬六千八百四十五兩三錢八分八厘内除無人承領銀一萬六千八百四十五兩三錢八分八厘外尚欠銀三萬兩作爲建立四川武軍忠義祠並湖南貴州二祠歲修經費二共實銀九萬兩歴經奏明請領在案前因借欵積欠年久耗息滋多各分統輾轉賠累勢不能支皆索賞於奴才一家除已變產墊還銀一萬六千兩其餘四萬四千兩並修祠卹賞銀三萬兩此七萬四千之數實屬一時無力籌墊各處催索復於光緒十二年專摺籲懇天恩准將江蘇浙江福建山東江西欠解黔餉各省分仍飭撥的欵以資清理雖蒙聖慈允准由部分行籌解奴才亦具文切催迭准各省關咨覆均以庫款支絀無可籌解空文登答各債户知領欵一時不能指靠催討愈緊至有來甘坐索者百計婉轉終不容緩祗得陸續變售產業分年墊還計自光緒十三年起至十六年止始悉數還訖此自行籌墊借欵先後艱難之實在情形也至川黔各軍陣亡瘴故將士奏請於貴州四川湖南寗鄕建立忠義祠奉旨後除貴州寗鄕湖南二處祠宇奴才早已倡率諸文武分統捐廉建立尚乏歲修之欵十數年來奴才續次捐廉補葺齊整計共用過銀四千餘兩惟四川一祠迄今年久尚未修建回憶昔年該將士裹創血戰奮不顧身加以瘴疫連年死亡枕籍爲國捐軀情實可憫幸沐殊恩許修祠祀緣領欵禾獲懸擱多年忠魂義魄無所憑依不得已於去年復捐銀八千兩商同四川候補道周振瓊在川省較塲街置買地基卽飭周振瓊著人鳩工赶速修理本年六月二十日完竣據報置買地基購辦木料磚瓦彩飾油漆工價夫價共用銀一萬一千六百五十九兩有奇併將祠宇規模房間數目繪圖呈送到甘旋派員往查八月初十日回稱逐加騐看工堅料實併無偷减浮冐等情查前項工程用銀一萬一千六百五十九兩有奇除捐廉匯給銀八千兩外尚欠銀三千六百餘兩已由奴才加捐如數墊訖至祠中歲修祭祀之費由周振瓊捐出自住公舘一所作銀四千四百　兩每年可得佃銀二百七八十兩計可敷衍得來此自行捐廉建修祠宇之實在情形也以上二項均係奏准請領之欵顧念奴才疊沐生成涓埃莫報值此餉項支絀之際惟有竭力圖維以期高厚於萬一查向年息借商號銀六十萬原係墊發軍餉前已變西墊還銀一萬六千兩外今將餘銀四萬四千兩還訖又籌墊四川建祠工程銀一萬一千六百五十九兩一錢六分四厘並連年補修貴州湖南寗鄕二處武軍忠義祠續次墊用銀四千一百三十兩通計銀七萬五千七百八十九兩有奇均作爲奴才報効之欵至周振瓊所捐公館作爲祠中歲修祭祀銀四千四百兩迭次札詢據稱情願報効並不敢仰邀奬叙應請旨飭下户部轉行江蘇浙江福建山東江西等省一併立案以後毋庸補發俾清欵目又此次修祠動用工價及歲修祭祀銀兩係奴才商同周振瓊捐集仰懇天恩准免造銷並請飭下四川督臣著地方官春秋致祭以廣皇仁而卹忠魂除分咨各部查照外謹將籌建祠宇曁承還借欵並奴才等報効情形恭摺縷陳伏乞皇上聖鑒謹奏奉硃批周逹武捐還墊欵著該部核給奬叙餘依議欽此○○李瀚章片再廣西右江鎭總兵張春發於光緒十七年八月初四日間訃丁父憂臣因黔苗滋事邊防緊要援案奏請改爲署事聲明俟事定懇請賞假百日回籍治喪現在黔苗首犯巳獲餘匪就撫廣西地方亦均平靜據該鎭禀請回籍葬親並准廣西撫臣提臣咨會前來相應仰懇天恩俯准賞假百日以遂孝思其右江鎭總兵印務暫委中營遊擊張宗培代理張春發價期届滿卽行回任謹會同廣西巡撫臣張聨桂廣西提督臣蘇元春合詞附片具陳伏乞聖鑒訓示謹奏奉硃批着照所　兵部知道欽此 
 
