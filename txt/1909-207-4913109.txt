# 1909 - 207 - 4913109

 

Page 1

 
 
   
 
 

Page 2

 
 
上諭 
　　 
[監國攝政王鈐章] 六月十七日內閣奉上諭前據給事中高潤生奏叅呂海寰等容隱私人敗　壞路政各節當經諭令那桐確查茲據查明覆奏津浦路局總辦　記名道李德順乘便營私不顧大局激動公憤清議不容候選道　張鎰阿附違迎卑污無恥蠅營狗茍有玷官箴均著革職永　不叙用候選道曹嘉祥善於營運結交官府惟利是圖著卽　革職分省知縣永祺倚勢凌人贓纍纍着革職永不叙　用並發往軍台効力贖罪候選如府錢錫霖一聞提傳希　圖脫逃迨到案又復供詞閃爍該員聲名甚劣貪婪狂悖無所不爲著　革職驅逐回藉交地方官嚴加管束商人高錫九借地　納賄李蓮溪奔競營謀均著遞解回藉不准再向路局句運　包工呂海寰身爲督辦於一切支欵用人事前既不能防範事後　又失於覺察著交部議處幫辦大臣孫寶琦視事未久知　有弊端告知前督將李德順撤差尚非始終受其蒙蔽著毌庸置　議前直隸總督楊士驤既失知人之明難辭濫保之咎著撤　銷太子少保銜餘依議欽此上諭呂海寰著開去督辦津浦鐵路大臣著改派徐　世昌督辦津浦鐵路事務並著派沈雲沛幫辦欽此上諭雲南雲南府知府員缺緊要著該督於通省知府內捒員調補所遺　員缺著左霈補授欽此上諭甘肅蘭州府遺缺知府員缺著李廷飏補授欽此上諭奉天錦州府知府員缺著豫敬補授欽此軍機大臣署名奕劻世縷　張之洞假鹿傳霖那桐差宮門抄　十七日　召見軍機　澤公　端方　朱益濬交旨 
　　六月十一日軍機大臣欽奉諭旨農工商部奏酌擬　分到部各項小京官暨奏咨剳調人員分別辦理一摺著依議欽此　　六月十二日軍機大臣欽奉諭旨理藩部代奏喀爾喀札薩克圖汗部落闔盟汗公告吉等差人於梓宮前呈進寶物可否　准其呈進一摺教欽顯皇後梓宮前著於本月十六日呈進德宗景皇帝梓宮前著於本月　二十日呈進欽此又奉諭旨憲政編查館奏該　遷移日期一摺知道了欽此論說 
　　 
[對於湖南諮議局之感言] （續）[  徐公勉稿]  
例如今日鐵路借欵一事。其關係一省之安危。與全國之利害極大。既不能合全國人獻。替於一堂。則萬不可不合全省之有智識者。以精詳討論。若夫同鄉京曹。其於中央之消息。甚爲靈通。非伏處鄉中者可比。若日後此事對於政府有大建議之時則。　鄉京官尤。當互爲援聲。倘湘中議員鹵莽議決。則日後遇有窒碍時。若欲取消其議案耶。則大隕諮議局之體制。若堅持到底耶。則又生路政上之危險。此最　慮定後動者也。不佞前 
 
 
 

Page 3

 
 
聞湘省初選入會議此事時。其發議多趁一時之熱度。空談拒欵。謂吾湘地大物博。不難籌此路股。力陳借欵之爲賣國賣路。鳴呼。此數年前之開通言。論也。若實按國中之。情形。則當有他種。精密之智識焉。夫曰拒欵。則必當集欵。此固人人能知之能言之。然欲集欵。則首當細察湘中社會經濟之狀態如何。與將來主持路政者。於經濟上之信用如何。支配經濟之能力如何。激昂慷慨之詞鋒。未必符於慘淡經營之事業。願當局之毌輕易其言也。若以鄙見推之。縱湘人能以死力拒退外債。而湘人實力。仍萬難膺此。重負雖云有血忱志。士呼號奔。走紛紛勸。募其各湘人有認股之熱心。而無繳股之實力何。觀他省之前事則可知矣。夫他省鐵路之首倡集股自辦時。認股者何嘗不爭先恐後。然屢開股東會。屢次折束催收。而繳股仍寥寥。則公司之技窮矣。若欲再議借欵耶。則此風一揚。而報紙喧傳湘人痛罵以盾其後。此不佞所目擊者也。夫他省尚如此。則湘省更有艱苦之處。蓋湘省並非財富之地。純恃農產以爲生。若欲提倡路股。則細流土壤。何當高深鳴呼。此路已遺誤數年於前。使國家受無窮之害。若今後再有數年不能集事。則湘人之罪。眞無可　。恐國人將羣起而攻。鄂粵尤首倡發難矣。然則湘人將如何解決此紛難乎。曰今日最當與政府力爭者。爲完全商辦也。若對於拒欵一節。則當言明政府無借欵之程度。不當偏執借欵卽爲賣路之膚論。以號召國人。蓋湘人如握有完全商辦之主權。則自有集股之信用。縱云。巨欵難集。如前文之所言。然亦當由公司設法挽救。政府祇能督促湘人以開工竣工之期限。不能吋干涉其籌欵之法。則湘人始進退均有餘地。無論採何種。籌欵之法。不至陷鐵路於危險。倘湘人劈首即嚴厲拒欵。而以完全商辦反置爲第二義。則試問主權既握於政府之手。又何能禁其借欵。且今日若既備陳借欵之危。又試問湘欵萬難畢集之時豈。即束手以待斃耶。抑狐埋之而狐猾之耶此。不可不留餘地者也。夫輸入外資。本係振興實業治標之策。使其所經營者。果爲生產事業。其主持此事業者。又果有商學家與企業家之智識與能力。則輸入外資。決無危險。觀前日之南美諸洲。與近來之日本。即可知之。吾故曰湘。人當至急爭完全商辦也。如能獲此則以全省人與股東會。以監督公司。公推總理。則無官場中種種之弊竇。而路政自能尅期奏效。否則湘人橫議於下曰拒欵。政府堅執於上曰借欵。兩相爭持雖最後勝負。不知何若。然堅壁久持。大事去矣。言念及茲。中心如擣。深視湘人能曲諒不佞區區之用心。而更出以精深博大之籌畫。不附和道路悠悠之口。亦不嚴慴政府赫赫之威純以路事速成路權不失八字爲宗旨。茍不至背此宗旨。其他種變通辦理之法。皆可節取。則湘省議員。乃不愧爲四民之秀。不佞遲日亦當再佈拙稿。以表微忱。鄉人其允垂聽否乎。按以上所言。湘省諮議局責任之重大有如此。則身當議員者。聯絡京內外同鄉之法。爲最緊要之事。保全諮議局之信用。擴大諮議局之規模。皆於此繋之稔知八十二人之議員中。必有採及蒭言者。海澨孤懷。其稍抒乎。 
[專電]  
○電一（北京）桂撫張奏沿邊設立電線共三千三百裡鑿孔越嶺工甚艱鉅每百裡需銀四千五百兩請保數員奉　旨照准○電二（北京）樞府電致東督吉撫革黨煽動鬍匪乘間起事亟應嚴密防堵勿使與外人挑釁○電三（北京）皖撫朱電奏袁大化稱因患病不能來京○電四（東京）日本外務次官石井等。十六夜爲清國考察憲政大臣李家駒錢別讓大臣約下月初回國緊要新聞一 
　　 
[美國運動五路借欵] 北京　　○美國代表古林氏遵循美國政府之方針向我國政府運動西潼（自西安至潼關線）洛潼（自潼關至洛陽線）開徐（自開封至安徽徐州府線）清徐（自徐州至准安府清和線）海清（自清徐鐵道之宿遷縣至海州線）五鐵道之借欵故美國前副統領菲耶榜克氏本定西歷七月十五日（中歷五月二十九日）抵北京現因古林氏運動借欵。即暫駐山海關之北戴河。審觀形勢再行來京以助其成。又聞唐侍郎紹怡早已洞悉其事。唐未抵京時梁左丞如浩會赴天津謁唐卽爲此事云　　 
[皖人爭論銅官山案之進步] 北京　　○銅官山案外務部本擬籌備重資向凱約翰贖回嗣因屢接皖人來電誓死力錚深恐衆怒難犯擬責令凱約翰。轉飭麥奎。賠償以前所毀害之民產。所佔據之民地。並以麥奎會鎗傷皖人張杏書等。照會英使處以相當之罪。至籌欵贖回之說已作罷論並聞凱約翰亦因皖省代表全力搞爭不稍退讓擬承認皖人收回該礦。並應允賠償麥奎所損害之民田民產。以免遷延時日云。 
 
 

Page 4

 
 
　　 
[皇太後厪念災黎] 北京　　○聞內廷人云皇太後前因甘肅旱灾會飭發帑賑濟惟饑民衆多能否均沾實頗繋慈厪茲又聞湖北水患陡。發黎庶被難。皇太後諭卽電飭湖廣總督。將被災地方情形。奏明核奪。現經陳小帥查明詳細被災地方電奏前來謂由漢口租界內。以及天門縣夏口廳宜昌宜都枝江董市江口延至湖南沙市等處。情形甚慘。並聲明俟將傷斃漂沒人口查明再行具奏皇太後覽奏後甚爲繋念。　　 
[澤公孫相襄賛樞務消息] 北京　　○攝政王近以樞廷政務繁多張鹿兩相之疾恐非一二日即能銷假擬添派軍機大臣。襄賛樞務。日前興慶邸世相商議擬派孫爕臣相國。貝子銜澤公充任軍機大臣以資賛助並聞慶邸自准其開去陸軍部事務後會面請恩施開去軍機重任。是時世相即請實行添員幫辦軍機當蒙攝政王允許並面慰慶邸竭忠輔弼。勉贊綸機。且有國家大政多賴賢王。（稱慶王）等語但慶邸退志。仍未稍泯也　　 
[海軍處擬徵籌欵說貼] 北京　　○洵貝勒薩國門日前談及籌辦海軍之事謂籌欵一事最爲煩難。若歸各省攤派。則貧瘠各殊。深恐不能照辦。即分省。份爲一二三等照派。亦屬未爲平允。再四籌思當以不論省份指定大宗欵項。酌量提取爲最宜。惟此種欵項。亦復難指。因擬廣徵說貼。無論何人均得繕具條陳呈送海軍處以備採擇　　 
[外部念及紐錫蘭之茍例] 北京　　○一外部以千九百零八年紐錫蘭所訂禁止華人入境例太茍。如約中無論何船行抵紐錫蘭何埠祇准每二百　載華人一名則通常商船每艘所載不過數名華人爭先往紐人多額少見遣者衆以致商人裹足。商業日衰。且中英邦交。向稱鞏固。中國無禁止英人之事。而英人竟留然從事。未免有傷睦誼。又如每華人入境須納稅百磅。即尚未豋紐岸亦須一律完稅否則除應行完納之稅銀外另罰英金五十磅無力付欵或有欵不付者須監禁十二個月。皆有害於邦交且有損於商務因擬與英朱使磋商酌量刪改。務使華人得以自由出入紐境　　 
[警員求保被斥之詳情] 北京　　○民政部尚書肅邸申斥求保司員已紀前報茲聞此事係因各員營求太甚並有五品警官全某。原擬免補警官以知府用業蒙肅邸允准乃該員得隴望蜀。復禀求將前擬註銷。請以道員用　邸震怒除通斥各員外并將全警官保案撤銷以爲貪得無厭者戒並聞此次該部辦理德宗景皇帝奉移保案摺稿獎單日前本二就緒行將入奏適某邸交下條子數紙。迫令插入。故此次保案勢力微弱者即列入獎單亦被撤銷其內外廳所呈獎單雖有合例者多被刪改　　 
[浙撫奏報各州縣水灾情形] 杭州　　○浙撫增中丞奏云竊據紹興府知府蕭文昭詳據諸暨。縣知縣楊泰階詳稱本年四月上旬雨少晴多本苦亢旱忽於四月十八至二十四日大雨連朝。山水暴注一時宣洩不及。致南北鄉埂沖隄決。彌望汪洋。沖塌房屋數百家淹斃人口二十名。浸沒田禾十餘萬畝。小民蕩析撥欵體恤等情當經委員馳赴會勘分飭藩運兩司撥欵洋六千四百元並由該府蕭文昭捐洋四千元飭縣會紳妥爲振撫欵有不敷再行接濟淹斃人口亦由該縣查明屍屬給資殮埋正在具奏復據杭州府屬之海寗富陽。嘉興府屬之嘉興秀水石門桐鄉海鹽。湖州府屬之鳥程歸安長興德清。紹興府屬之蕭山嚴州府屬之分水遂安建德等各州縣先後禀報均以梅雨過多河水漲發田秧悉遭淹沒。失業災民量散倉　積水稍退卽分飭補種等情奴才查被水各屬據報情形石門鳥程桐鄉富陽較重。海寗嘉興等州縣次之幸。值節候未遲天色放霽尚可及時補救當已委員會縣分報復勘勸諭農佃消除積水補種晚禾將來能否盡卜有秋應由各該縣於秋收時分別察看再行禀辦除各屬被水輕重情形委員會勘後再詳細陳明外合先恭摺馳奏　　 
[魯撫奏請興學育才獎勵之奏牘] 北京　奏陳創設簡易識字學塾　魯撫袁海帥片奏云據署學使羅正鈞詳稱沓國民程度取決於識字人數之多寡學堂課程繁重普及良未易言惟簡字學塾之設。爲事易舉。而收效亦速。然非推暨於僻壞遐陬則立教不溥非先之於通都大邑則取法無由業經擬就簡字學堂試辦章程刋印多張札發各府州縣飭令分投勸辦先於省城設立十處以爲之倡已於本年五月初一日開學。併附閱報所。應需簡字課本擇其淺近簡明者。約三千餘字暫備講授。藉庶急需俟學部頒布簡易識字國民必讀各課本。再行遵用以歸一律。現計省城官立之小學堂有高等模範一處高等小學一處初等模範二處初等小學四十處其公立民立各學堂及以私塾改良者均不在此數而目前所注重者尤在乎整飭課注齊一學風現在每屆星期邀集各堂教習至署研究教授管理諸法惟形式具之章程。而精神關乎學術特令討論王學每人各給陽明集一部。勗以身體力行隨時啓發良知能　國民之所同具。初無貴賤貧富智愚緊不肖之分等情並繕具章程詳請奏咨立案前來臣覆核無異除將章程清冊分咨憲政編查館學部查照立案外理合附片具陳伏乞訓示謹奏六月初七日奉　硃批該衙門知道欽此　籌設模範監獄情形　魯撫又奏云再臣於本年閏二月間奏請以新刑律實行之先非有切實之籌備則新刑律終不可得而施擬在東省擇地先辦一寬大之監獄爲新刑律實行之預備。等情奉旨欽遵在案惟是經營伊始難在籌歡尤難在得人查有試用道。魏業銳幹練周詳。熱誠奪 
 
 

Page 5

 
 
發經升任撫臣楊士驤派赴日本調查監獄頗有心得此次臣復札派該道經往奉天保定天津等處調查各地模範監獄辦理情形並携帶妥員分赴武昌　寗上海各處參觀以資比較兩月有餘始據回省報告舍短取長大約保定習藝所之管理得宜。奉天習藝所之工業發達。皆足以資取法。東省籌辦伊始固不必踵事增華亦禾可因陋京簡節經該道繒圖貼說禀呈前來臣詳加披閱尚屬周妥並度地省城南圩門內坐落星宿廟地基一區計官地民地共三十餘畝。以之建造各屋甚屬相宜核實估計大小房屋三百五十餘間。需銀五萬五吉六百。餘兩。地價銀二千兩。開辦費四千兩。常年費二萬四千八百餘兩。較之他省有減無增惟茲事體大有形式尤貴有精神除典獄官非有專門科學不足勝任外至看守一職。必先事預備。東省此項人才尚虞缺乏擬先設看守養成所一處。附設濟南習　所內一面擇日開工一面招生入學。先招五十人爲一班。半年畢業俟後續招新班爲各屬分布之籌備。應需上項各費已檄藩運兩司分別籌撥六月初七日奉　硃批該部知道欽此　奏請已故道員釗入祀典　魯撫又奏再已故統領綏鞏等軍道員戴宗騫。前因中東之役防守威海礮台。力竭身殉。經前撫臣李秉衡於光緒二十一年三月間奏奉諭旨准其建立專祠欽遵轉行在案茲據在藉紳士前刑部主事孫葆田。等聯名呈稱該故道死事地方旋成租界故時逾一紀祠祀猶虛現由故道舊部集資在山東省垣西關建立專祠一所業已落成請。具奏前來臣查該故道當日盡力台防功深屏蔽其死事情形尤足爲士民觀感茲據捐資建祠省垣工已告竣相應竊懇天恩俯賜敕部列入祀典。春秋由地方官致祭俾彰忠藎而垂久遠六月初七晶奉硃批允行該部知道欽此　　 
[京師近事]  
　軍諮處暫擬在嘎嘎胡同禁衛軍公所爲辦事處仍在四處尋覓地基惟尚無相當之地　中央官制聞已由憲政編查館粗定大綱。所有吏部禮部步軍統領衙門。均未列入。果爾則此三衙門之結果可知矣。　日前法部堂官葛紹王三大臣召見實因貽榖一案三大臣擬定以辦理不善。欵目虛浮。八字罪案應得戌邊之譴已蒙允准　政府以近日京師禁賭祇行於酒館娼寮等處至王公大臣邸第。巡警權力有所不及勢不能一律禁止因擬不時派人入各邸第。暗行偵探如查有終日聚賭。不理政事者。無論官職大小立予革職。以警來茲　駐京英使以福公司案在外務部宣言此案關係甚大今經迭次磋商。久無成議。擬請定期面見攝政王。妥商了結辦法聞外部對於此事已據理堅持不允所請。刻正籌商對待方法　禁止裸體已由內外城總廳出示錢諭在案日前有內城總廳某委員承旨條陳此事略謂既有明諭即當實行且不但禁止赤背即小兒赤體亦在應禁之列。除懷抱嬰兒尚可寬免外其稍長者如有赤體則罪其父母現聞廳丞頗爲許可已經討論將有實行之意　豫省同鄉京官日前在該省曾館兩次集議籌畫洛潼路招股修築辦法。當已決定每屬各舉京官一員回藉勸募。并調查本地公欵。酌量撥充路股以資挹注聞被舉各員定於月內出京。已電請豫撫代奏免扣資俸　憲政編查館統計局會辦楊度前。因該館王大臣調充該館統計差務視任以來所有辦理之事務悉皆由總辦勞乃宣經手主持辦理。而楊雖有會辦之名卻如虛位。並與提調帮辦意見不洽。故撥向王大臣辭退憲政編查館差務。擬即回南　農工商部近以中瑞商約業已訂立兩國商人均得在法律範圍之內互相貿易查中國在瑞典之商店。寥寥可數。而瑞典商人之在中國者。將有日新月盛之。勢擬通飭各省商務總局徧貼白話告示勸諭華商。運送物品赴瑞。設店銷售。以爲抵制之計 
[西報譯要]  
○香港歡餞卸任粵督　字林報載十六日香港電云新任汀督張人駿由粵啟程赴寗履新時。粵省士民歡送頗。盛張督並順道抵滬星期五六兩日內經港督羅茄特中國澳門勘界專員高爾謙。設宴餞飲張督。並往閱看太古公司船塢旋復豋日本郵船地海九赴宴。又往加脫君私邸謁見馬台君馬君深謝該督所與香港大學之助力。該督已於昨晚乘招商局新銘輪船首途赴滬○日本預備重建安奉鐵路　又載同日東京電云南滿鐵路總裁中村君宣稱安奉鐵路重建時。應行各舉現已預備告竣。一俟命下即可開工○俄擬取消中俄市政條約　日本每日新聞載十一日倫敦電云俄政府因美國及其他各國。均反對中俄市政條約。現擬將該條取消。並賛成設立外國租界之議○美新使討論對華政策　泰晤士報載十五日鈕約電云新任美國駐華公使克蘭君。近與美總統塔孚脫在白宮。討論美國對華政策。歷數小時之久○英捕擊斃余發程案開審　文滙報載十七日九江電云被控擊斃華人之西巡梅爾斯。於星期六日被拘卽經英領事威納君審訊原告延上海禮明律師被告已經英領諭於二十二日提訊。上海愛禮思律師。已由被告延請辯護。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[贛撫奏陳籌辦審判廳酌擬情形] 北京　　○贛撫馮汝騤奏云竊維司法獨立爲立憲各國通例朝廷預備立憲籌辦各級審判期以七年下至州縣鄉鎭均一律成立而省城及商埠各級審判廳則以本年爲籌辦之始明歲爲成立之期臣忝膺疆寄自當急起直追擬於省城建造高等審判廳一所。地方審判廳一所。所有高等地方檢察廳各附設於內並附設檢騐學習所。贛省財政困難籌欵維難且近年來軍學兩界建築宏多實無餘地可以購造惟有於舊有公廨官基酌量改建以節經費查有按司獄衙署及舊有司監地基寬敞可以改建高等審判廳。並檢察。廳又陸軍測繪學堂本係友教書院改設今該學堂另移他處即以該書院舊址改建地方審判廳並檢察廳。其應設之拘留候。審所則有南昌新建兩縣新修之內外監足以備用無俟改作至初級審判。廳卽日本之區裁判所照章應分區設立。現當創辦伊始暫擬每縣各設一廳。查初級爲每一審判衙門刑事民事之輕微瑣細者隸之夫詞訟多起於細微受理之件最爲繁雜而民間訴訟又各依其縣籍習爲固然南昌縣民尚難迫之赴愬新建若驟欲強而之他恐民情疑阻不無窒礙似宜略予變通所有初級審判。擬於縣署附近擇立廳所。目前暫以兩首縣兼充該廳推事。而仍設初級檢察官。監察而糾正之。俟試辦一二年民智大開各級規模亦漸完備然後專設初級審判官離州縣而獨立以清權限省城高等審判廳。擬暫設廳丞一員推事二員典簿主簿各一員錄事二員省城高等檢察廳。擬暫設檢察長一員檢察官一員錄事一員省城地方審判廳擬暫設推事長一員推事二員典簿主簿各一員錄事二員省城地方檢察廳。擬暫設檢察長一員檢察官一員錄事一員省城南新兩縣。初級審判廳。擬設推事各一員暫以南昌新建兩縣兼充照章不設錄事省城初級檢察廳二所。擬暫設檢察痯二員照章不設錄事贛省商埠惟九江一處。交涉繁多雖不必建設高等審判。亦應照章建置地方審判廳。並以德化縣暫兼初級審。判與省城辦法。一律同時並舉共底於成第司法獨立必須有專門人才。將來各府廳州縣鄉鎭審判成立需員甚衆始收得人之效宜爲蓄艾之謀擬就法政學堂另設司法講習一科。會同提學使考試本省候補州縣。佐貳雜職各員。取錄文理清通者一百名。分作兩班。添延教員專門講授民事刑事中西法律以二學期爲卒業舊班畢業再招新班更番培養至宣統五年後人才當可敷用。現在外府州縣審判尚未一律成立成有京控省控案件仍由臬司督同發審局訊辦其刑事招解勘轉及秋讞大典亦仍照舊制辦理據按察使陳夔麟具詳前來除咨法部外理合將江西省城及九江商埠遵章籌備各級審判廳情形恭摺具奏伏乞　皇上聖鑒訓示謹奏六月初七日奉　硃批法部知道　　 
[粵督奏陳辦理清鄉地方安謐情形] 北京　　○粵督張安帥具奏云省多盜自昔已然於今爲烈臣於光緒三十三年八月抵粵時值廉欽軍務吃緊實切隱憂仰託朝廷威福廉欽用兵得手乃有爾清之日此外各屬清鄉緝捕亦日起有功總核上今兩年據各州縣禀報搶刦擄殺之案較前已減其半或減十之六七殊爲臣初意所不乃惟羅定州屬近接西省。又與陽江陽春處處接壞向多匪藪派防兵力較單不敷查辦以致分幫結股益肆擾害上年冬間廉欽事平遂酌調營隊委革將何元山統帶前往會同統帶西路防營隆世儲管帶賀蘊珊李耀漢等切實剿捕本年正月復委廣肇羅道蔣式芬親往羅定駐紥督辦蔣式芬統籌調度分路進兵各營轉戰於帽子嶺石仔坑等處生擒擊斃收降。共計數百名三羅股匪。已殲除幾盡。收效之速爲近年來辦匪所僅見。又廣屬著匪吳照連陽屬著匪余兆慶均稔惡多年韶屬著匪許企山在贛省起事並已調營先後勦除現在逃首要廣屬尚有陸蘭清羅定尚有陳孟要隨時密拿偵緝終有就擒之日至各屬清鄉已責成各文武員弁接續查辦迅速竣事一面妥籌善後教養兼施以期長治久安現在地方一律安謐六月初七日奉　硃批知道了欽此分類新聞 
政界 
　　 
[劃分洙洲廳界區域] 湖南　　○湘省新設之激流洲廳所轄廳界前會委員履勘已就大勢約略劃定日前復由大憲物委本任湘潭縣杜蓉湖大令暨現署湘潭縣王陶卿大令前赴洙洲會同該廳三八節司馬詳細復勘將縣屬所轄一都洙洲封河之九十兩甲及該廳原轄之一都一甲至八甲合成全都改歸廳屬管轄其原管三都之上七甲及八九十甲在縣城對面僅隔一河仍改歸縣屬管轄所有該一二三四五六甲及下七甲其向歸縣屬者亦改歸該廳管轄業經印委各員將復勘情形繪具圖說禀覆核奪　　 
[自治局調查戶口辦法] 鎭江　　○鎭郡自治局以城鎭鄉自治章程發布後各處均應籌辦下級自治團體現在已奉蘇垣籌辦自治研究所頒發按年籌備清單先從調查戶藉入手以便按照人口之多寡籌辦城鎭鄉自治事宜昨已委任各調查員分叚調查矣　　 
[太鎭自治公所續舉職員] 太倉　　○太鎭籌備城鎭鄉地方自治公所於前月十六日公舉職員惟尚有未盡完備之處因於本月十三日召集城鎭鄉士紳再開大會續舉職員到者一百二十餘人用投票法公舉所長二人參議員十人文牘庶務各二人調查員擬分區担任業已呈由地方官廳立案開辦　　 
[首縣審判廳依限開辦] 武昌　　○鄂省應設高等地方各級審判廳已經勘定停辦之礦政局舊址目下正開始估工建築須年底方能告成惟部限應於七月內成立亟應變通辦理爰將江夏縣二堂上年改建之試辦審判廳暫作爲地方審判廳另將署內西花廳修飾改爲初級審判廳准於七月朔日開辦以符部章 
 
 

Page 11

 
 
　　 
[同官憲政研究會舉定職員] 武昌　　○鄂省候補州縣查刺史雙綏等組織同官憲政研究會已經禀准鄂督立案日昨在黃鶴新樓開成立會公舉辦事職員當舉定董令治勛查牧雙綏鍾令幼賓三員任會計科何牧熙年吳牧本義王倅伯恭瞿倅長齡張令賡陛五員任文牘科金令崇爵沈令師愈方令毓桂嚴令師愈陶令繼頁程令翊孫令多懿任庶務科於按經漸逵楊令其昌樊令金聲鄭令業概裴令柟萬令良銓任編輯科李令梓藩任印刷科至開辦費係由各員捐集自百元以至念元不等交涉 
　　 
[西澤自詡經營東沙之成績] 廣東　　○日商西澤氏前赴東沙引勘評價返港後西報訪員面詢一切情形西澤言一千九百零一年初到該島曠無居人祗一小廟及一舊池迨零七零八兩年重到而廟已毀於火並非我毀之也遍行調查並無人蹤惟見馬甲海頸處存半叚爛船細視之則英炮舶理刺也其餘尚有三洋船遺跡又在沙灘掘獲小舟中有一尸視之則日人日物也卽將其改葬使當時見有華英人在此必不在此營業吾意日後必能獲利之故不惜鉅資裝造舟艇雇集工人六百餘名從事各業計此二年間吾所費已數十萬元日前二國官員乘坐海籌明石二艦往勘見陸地開有四並詢悉初開時水色黑幾經整理方清潔合用又有輕便車路環過該處之半有貨倉又有工廠有醫院有機廠有鐵廠并有小輪船大駁艇各項小舟有十五隻係以新法捕玳瑁每日必有所獲而岸上存積屋宇車路之材料甚多并鳥糞約一萬五千噸燐質約八九萬噸蓋二年來所經營至此方欲運銷各物即被華人奪回也又有拖船一艘載有膠菜約重百噸而岸上有琉球工人約一百七十名均携有家眷居此故每次輪船運來糧食約值二千元則吾所索償並非過濫雖華官亦以吾爲開道之驊騮宜優與賠償也防員問曰經營就緒猝爾喪失君能無慊乎西澤答曰吾尚尋得三荒嶼未加經營一俟中國賠償議妥吾即顧　之他仍可展我長才不虞再有掣肘吾何慊之有　　 
[旅港溳商電請堅持界務] 廣東　　○北京軍機處外部王大臣鈞鑒澳界疎失殃及他埠請力堅持以杜效尤而維全局旅港滇商全體代表何自勷等叩　　 
[美國頭等巡洋艦過鎭] 鎭江　　○月之十四日有美國頭等巡洋艦一艘駛抵鎭江下椗後艦中弁兵相約豋岸羣至金山鳥洲山一帶流覽風景聞小泊數日即須開往漢臬游歷軍界 
　　 
[粵省新軍成鎭之計畫] 廣東　　○粵省前經擬定五路開徵因管舍不敷復擬稍緩刻以成鎭期限異常迫促且屢由大部嚴催不能再涉遲緩酌核情形特將應辦各事分別變通一面先行將五路布置妥辦一面將高廉調防地址刻日勘建一面趕將各營舍督催竣工即行同時并舉開徵庶不致因噎廢食現經編定徵兵地域連屬爲第一雷屬爲第二肇羅爲第三潮嘉爲第四附城爲第五路卽由公所揀派一二等委員胡肇環等率同員弁分路體察情形迅將分局支局布置籌設其高屬現辦徵局擬卽移設雷屬以省周折業將一切計畫分行遵照　　 
[護督注意軍政之一斑] 廣東　　○粵督所管事項向以營務爲最繁近則裁撤綠營添練新軍擴充巡警增設防營所辦各事較前益多故一律提歸各文案分辦現胡護督以署內各科文案雖經分別派定惟賓日新軍正值擴充會黨盜匪分路清辦軍政營務責任更重亟應派員管理兼理擬將防營制營歸一員承辦新軍巡警歸一員兼辦俟權限規則詳加釐定即派劉沈兩員兼管并揀熟識情形妥員承辦以專責成　　 
[皖省陸軍小學之近聞] 安慶　　○皖省陸軍頭班肄業生自四月底考試畢業後放給暑假當由該堂總辦汪瑩飭令各生於六月初齊集到堂以便擇期申送北京陸軍中學堂聞該生中有藉隸皖北者道途遠近不一恐未能一律到齊現經該堂汪總辦改定於月之十三日令諸生束裝就道如果再有延誤期間者決不展限　又聞頭班畢業生送入中學後亟應查照部章再行添招四班學生擬通行各州縣出示招考約於暑假後一律送省云學務 
　　 
[寗省視學易委之原因] 南京　　○江南省城學堂林立其中實事求是辦理認眞者固不乏人而因循敷衍有名無實者亦在所不免前經江督端午帥札派朱觀察其懿充省視學員在案現在觀察另有差委端午帥以此項差使極關緊要非洞明學務不辭勞怨之員隨時調查不能得其眞相日前查有江守德宣甄明教育辦事認眞札委接辦矣　　 
[考試五屬優生草案揭曉] 蘇州　　○蘇垣樊學司日昨將考試頭塲優生試卷分別校閱於日昨先佈草案計取一百二十九名定於十九日復試茲將蘇府長元吳崑新六縣先行錄下　蘇州府　韓雲章(已取拔)　顏士晉(已取拔)　程義議　鄒純福　王丙祺(已取拔)　汪應元　管尚榮　方炳勳　王廷琛(已取拔)　長洲　陳庭銓　費廷璜　黃朝鑒　包慶章(已取拔)　元和　孫春雷　長洲　陳庭銓　費廷(已取拔)　龔鼎　盧文炳(已取拔)　吳縣　汪廷沐(已取　)　李廷華　申璋　程祖冕　張士衡(已取拔)　崑山　李治仁(已取拔)　朱裕源　新陽　沈榮祥　陶煒實業 
　　 
[祥析指示種桑方法] 山西　　○山西河東道札發桑子飭屬播種文云晉省民貧地瘠亟應講求蠶桑以興實業而臻富強況鴉片永遠禁種更宜實力提倡藉資抵補節經本道發給桑身桑葚飭令如法栽種在案近來逐細調查去年所發之桑葚栽培得法一律長成者雖係多數而北地土性乾燥間有澆灌失時以致出身甚少亦有已經發芽因冬天受凍仍形枯萎要知培養桑秧全賴人力灌溉務須停勻不宜過乾濕一入冬令即用稻草或他項煖性之輕質物嚴密遮蓋使寒氣不易侵入分秧日期尤不可太促譬如今夏下種之桑子須俟後年春天始能分栽來春播 
 
 

Page 12

 
 
種者至後年春察看枝幹如已茁壯亦可及時分種茲田虞鄉縣講買桑葚三千斤洗得淨子一百斤解送前來除分發外札到該府州縣立即轉飭遵照查收趁此雨後土潤刻日選地先種二分之一餘葚妥愼收藏留俟來春再行布種務督飭加意灌溉看護此物購買不易幸勿毀棄是爲至要　　 
[部准布紗四局添損毀新股　　○湖北織布紡紗繅絲製蔴四官局歸商包辦已經數年現因擴充辦理由承辦粵商韋尚文具禀鄂督添招新股銀四十萬兩將從前官本一律作爲股份正名應昌有限公司已經與勸業道訂立合同由陳小帥批准咨部立案昨接農工商部咨復已照允矣雜記 
　　 
[警察教員強佔民婦之訟案] 武昌　　○湖北高等警察學堂體操教員喻長卿強佔崇陽縣民人某甲之婦王氏爲妾經氏母及其夫偵知至喻宅將氏尋獲具控巡警道署奉飭發交江夏縣審訊昨經王棠軒大令提訊喻稱係氏之親夫得受財禮憑媒嫁賣王大令復勸其再稍出財禮寢事兩造均不願認遂將喻交捕廳看管氏等收押候傳齊媒證再訊　　 
[浙藩對於杭湖災民之政見] 杭州　　○海寗士紳朱寶瑨等二十四人聯名分禀省憲略謂州境水患數十年來以道光已酉光緒已丑兩年爲最甚詎本年自小滿後狂雨兼旬五月十四日勢尤狂驟平地水深數丈非但城鄉一片汪洋統成繹國即高阜之桑秧木棉瓜荳等概遭淹沒災情之重實與已酉已丑等歲相埒查州境三百八十一圖地勢高者不及三分之一又以旱作居多種秧者少以少數之苗分植全州勢不能遍若購之鄰境苗性柔脆值此炎暑隔宿即根株腐爛補種則爲時不及分種則購留爲難詢之父老咸謂秋成無望僅請緩征徒稽國課災黎嗷嗷頗有坐食大戶之謠情形岌岌爲敢　叩援案奏請賑卹等情當奉藩司批云州境被水情形殊深軫卹應候委員確勘實情農民自爲計亦應設法補種或即改種雜糧冀收桑榆之利毌自坐誤道光已酉　今六十餘年當時災情若何司案無可稽考近證光緒已丑中秋以後連月淫雨失之垂成即雜糧亦不能種本年較早三月情形稍有區別國計民生亦須兼籌並顧也仰海寗州傳諭遵照　十五日晨刻湖屬程安等縣鄉區農民紛紛來省赴藩轅跪香每人執香一炷環跪甬道約計三百餘名鶉衣菜色見者惻然其時憲駕適公出本署委員及經歷金　軍等極力彈壓而人多口雜勢難理喻方人聲鼎沸間方伯聞報回轅立命停與每區傳一耆農至前溫諭撫慰謂汝輩暫且各自囘鄉設法補救本司自當即日回明撫憲設法賑撫必不使汝等失所也鄉民等紛紛退散　　 
[殺妻案推諉之原因] 松江　　○俞耀卿妻張氏被殺一案疊經婁邑劉大令刑訊俞均熬刑不承初到案時漫指縫工徐增祥詎隣右均爲該縫工部辯而俞所姘佔之褚桂貞則又歷供俞會起意斃婦大令以俞極刁狡又年老不能過事刑求乃以供詞支離情節可疑詳請省台核示遵行　　 
[自來水定期開機] 漢口　　○漢口既濟水電公司自來水管及水塔刻已修造竣工已於日昨試水各街巷水管均通行無阻爰定於二十日開機先行送用一月概不收費所有牌照及賣水章程業經該公司總理朱煒臣君訂定呈請夏口廳備案出示保護清談 
　　 
[升允也是痛快]  
他人不喜新學。肯顯居其名。而升允之不喜新學。則直認不諱。他人之反對立憲。每多陽奉陰違。而升允之反對立憲則明目張胆。以頑固鄙陋之思想發。爲牢騷不平之文章。人謂升允之頑錮。我謂升允之爽直。人謂升允之違旨。我謂升允之卒眞。然則升允者。亦足以愧一般假維新立憲之名。而陰行其鼠竊沽名之實者其言亦是痛快。小說 
　　 
[夜花園]  
　　一名極樂世界（六）五小姐聽見老四夾七夾八許多暇話。心中十分難過。把胸中一把無名火。直升到三十三天。欲恃發作。老四又是對著那個看門的說話。無竭又不好插嘴。倘裝龔作啞。不替老頭兒包荒。又恐老頭兒爲我受不許多閒氣。心中懷限。露出了些口風。大有不當穩便。是以聽到還要二字。胸中便按捺不住。仗著父母平日愛護之勢力。便衝口而出道。你還要怎樣。那個看門的偶然有些不小心。你說話也已經多了。他雖吃了這碗飯。究竟尿也要解的。飯也要吃的。難道一日到夜釘在那只死板凳上不成。你說他不小心。自他進來。迄今已有六七年了。我家也沒有聽見偷去了許多金銀實貝。就是園中一草一木。也沒有被人碰曲了幾根。老四冷笑道。也眞是笑話。我在罵看門的。又不是說你。要你幫他則甚難道吃糧不管事。還算他好麼。設使現在不預先警戒他。以後被賊子偷去了東西。還赶得及麼。五小姐道。你終日同了三朋四友。在外花天酒地。到了此刻。剛剛走進了門口。就要管頭管腳。瞎三話四。我耳朶裹有些聽不進。其母坐在樓上起初聽見老四發怒鬧看門的。後來不知爲了什麼。又與五小姐口角。就走下樓來。剛剛六小姐亦從房間裹走出來。便問六小姐道。阿囡。你曉得你的哥兒又在吵些什麼。六小姐道我亦不知。兩人走到客堂中。老四正欲告訴。被五小姐搶口道。阿哥在外玩耍得昏頭昏腦。方繞遠進門口。就要碰　碰凳。與看門的吵鬧。我聽聽著實有些聽不進。老太太道。阿囡。你休得動火。你昨日有些傷風。還未好全。與阿哥爭執則甚。他一定又是吃醉的了。你裹面去罷。五小姐道不去。今朝吾要與他碰個你死我活。老四一聽氣得目定口呆。 
[調查] （鶴隱來稿）　　 
[常昭考優拔考職一覽表]  
言家鼐　思文學校管理員教員袁景韶　明德學校堂長徐之澂　中區勸學員長元吳初等小學教　　　　員教育會宣講員趙元綬　自治官職員諮議局初選當選員　　　　教育會審訂員俞承枚　儒英兩乖學校教員季亮時　中區勸學員思文學校堂長教育　　　　會宣講員宗　威　石梅塔前公立學校教員教育會　　　　宣講員朱尚絅　西南區勸學員邵福　　鹿苑兩等學校教員徐之湛　開智中區學校教員席慶雲　南區勸學員 
 
 
] 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　電商選舉事宜　湖南桂東縣江令禀籌辦處電　桂東縣再投票得當選人李鑒才王國模李係日本速成師範畢業廩生辦過學務現因誣控師長挪用公欵經本州禀奉藩憲批飭革退應否撤銷選舉權作爲無效再候補無人當選人非額定議員如無成效可否無須補選專差守候電示距衡遠奉電遲如應臨時改選求展限期籌辦處復電　電悉李鑒才既因案革退當選應作爲無效立與撤銷迅就次多數開列兩名再重投補選一名趕於複選期前送州江令再禀籌辦處電　奉文電知卑縣前報當選票數誤會合算惟皖辦法可以當選額數除投票人數照每次各算縣區二次投票實在二百六十六人以當選兩名除算額應六十六票王國模二次得七十票仍可當選李鑒才經本州批飭撤銷缺額一名赶辦三投票補足武陵縣王令禀籌辦處電　批示祇悉武陵四區重行投票後當衆開票查無別項弊端至當選足額會於刪電陳明報告及名冊均申送　按該縣四區初次投票有管理員私開票匭之事故此電如是云云　　 
[預備舉行複選舉]  
　直隸順天府凌大京兆因京師初選舉一切辦法尚未盡善而京師選舉爲各省之表率自應力求完全故於日前論飭委員等將所有複選舉一切事宜愼重預備勿得貽誤專件 
　　 
[湖南議案研究會條目]  
第一條　地方自治　（甲）籌集地方自治經費如地方固有之公共產業及向來爲公益事　月捐歲捐各欵今此可以因仍者或無以上各項新籌欵項必取不擾　閭閻而實能集事務乞調查確切著爲論說　（乙）地方固有之團體如積榖義學育嬰救火施醫修路等向來已有　之義舉其利弊若何今此歸人自治範圍可否因仍抑須大加改良　（丙）自治應以何項爲先如教育農工商業衛生交通慈善事業等皆　在自治範圍之內乞各抒意見對於全省今日自治應以何者爲尤急　對於一地方今日自治應以何者爲尤急　（丁）警察如地方向有之保甲緝捕公共更役以及栽種畜牧各鄉禁　約今此可否利用又如關於衛生森林礦業保安各類特別之警察今　此當以何者爲先第二條　財政　（甲）地丁徵收如制錢洋元折銀上兌若何計算銅元官幣有無折找　是否時是牌示每銀一兩收錢之數是否遵是否遵照定價各屬情形不同是　否自封投櫃或書吏或糧戶包徵包解完納有無定期過期有無加價　及劵票有無加費之類皆可就見聞所及切舉利弊　（乙漕糧徵收湖南漕糧雖經改收折色然現在徵收之際書吏一面　是否按照定章毫無侵　完納有無期限過限是否加價及有無地棍　土豪分取漕規包攬病民之處　（丙）南米徵收湖南兵米以前均改徵折色其中有驢腳等項早已免　解者現在仍否徵收南米與北漕價值不同徵收之時有無加價侵漁　等弊　（丁）雜稅各屬雜稅於往年地丁歸一條鞭徵收之時皆已統徵分解　但後來間有新起之雜稅（如墟塲稅牛稅豬稅等類）各屬不同共有　若乾名目是否包征包解有無實去名存浮收冒濫之弊請逐條詳論　（戊）採買兵米各屬有採買兵榖者地方官本由藩庫歲有領欵乃相　沿既久州縣多係按糧加派且於加派之中又更浮收數倍地方紳士　稍有力者或已提成辦學及作該地公益之事偏遠各屬則皆仍其侵　漁無敢異言應如何設法挽救使之概歸公益　（已）釐金改革釐金之設原爲咸同軍興抽釐助餉暫救一時之急本　擬軍事一平即行裁撤乃四十餘年相沿征收不惟不裁而且以意增　加應如何改革始免重爲民病　（庚）鹽斤加價實卽口捐之別名庚子賠欵我省每歲驟增　七八十萬之出欵議加口捐慮駭民聽不得已暗就鹽斤加價以償外　人自後復加江海防各欵以及學務鐵路相繼踵起今此利害之及於　地方者果屬若何　（辛）現行貨幣如銅元充斥紙幣濫發均與地方生業有密切之關係　請酌量情勢亟籌矯正之法　（壬）各項雜捐向來村市墟塲特別捐納之欵及舉行新政各軌土產　加收各捐如榖米捐屠捐紙捐各類行之地方利弊若何第三條　教育　（甲）教育習及地方蒙小各學或缺乏師資或缺乏費用在城在鄉情　事多殊應如　設法始能年擴充　（乙）興辦女學女學不興家庭教育多缺中小學家即無完全之好生徒　試酌量風氣財力應如何開辦始無滯碍　（丙）興辦各種專門學校如農工商礦政治師範醫學就現在力所能　為與勢所尤急者首先創辦應如何籌欵聘人之事第四條　實業　（甲）農業種植如何急籌改良旱潦如何設法預防禁絕鶯杰後應如　何改種他物勿損利源洞庭爲湖南各水匯之區自南洲淤起歲增　榖數百萬石濱湖各州縣廢地其多棄之可惜然貿然修築圩隄往往　有曲防壑鄰之害應如何實測地平深諳水性使各圩應修者修之應　廢者廢之收水之利而不受水之害　（乙）工業就湖南天產品及人民性質所近籌辦各種工廠如造硫酸　（硫酸爲工業中用費最廣之物此種原質吾湘最富）製苧蔴（瀏陽 
 
 

Page 19

 
 
　僅出夏布如能就其原料仿湖北澼麻廠造出拉密線織成洋服地襯　及棹毯地衣洋襪之類爲利不可勝言）造紙　工竹器窰業各類應　如何設法仿辦及改良　（丙）商業如茶業應組織總公司牛皮銻礦亦應聯合華商議定營業　規則彼此互相救助始免被人掯勒播　第五條　交通　（甲）鐵路如公司集股應如何始能推廣各縣境內所經之綫各縣自　辦是否能行　（乙）航路漢長潭長常諸路人人攙奪殆盡其國家因商人等財力　不給歲爲津貼鉅欵意在盡攘華人航利而始止華商現有之開濟兩　湖一二公司勢小力薄敗壞卽在目前應如何設法始能挽救洞庭爲　湖南航路出入要道湘陰以下至扁山每多淤淺應如何設法自行疏　濬以免外人攙越沅湘兩水上流皆富物產而轉輸不便貸棄於地應　如何設法就原有之　灘公局加意擴充實力開　　（丙）修理城鄉道路鐵路而外如城鎭此後改修房屋讓寬街道鄉間　籌集公欵修治車路以便輸運之類本埠新聞 
　　 
[塘工善後局禀滬道文] （爲籌資築圩事竊浦東沿土塘光緒三十一年秋潮沖湍爲災次年由二十二保內八圖農業均田均役禀准修築完固傍浦計圖四共長二千八百餘丈所有橋梁水櫃以及局用經費均由董等籌勸義賑餘欵撥充濟用惟該處適當吳淞海口之衝日漸坍損壓次移築自奉准籌辦善後目擊民力不勝先後禀請札營隨時修葺以慰憲厪查浚浦工程界洪以北爲寶山境漲有小沙業與沿浦江岸塡築接壤而界浜以南爲上海二十九圖境沿江水灘照浚浦界綫統築圩岸俾將泥漿通灌與裡面土塘接壤均平則腹地廬墓農田永無水患受惠甚廣該叚塘工亦毌庸時防若僅就江邊灌泥塡築不與土塘貫接則田間一遇天雨無從洩瀉形同溝壑勢難耕種其間民地或有耕種或多荒棄均屬零星小戶董等再四籌維熟權損益所損　　其利甚溥爰籌築圩之資請免灌泥之費聞濬浦局工程處雇工築圩每丈銀四兩二錢以一千丈核算需銀四千餘兩與其時刻提防不若費此且資爲一勞永逸之計事關公衆利益似應塡接土塘核之公地植蘆取息每歲僅得百餘元本屬不敷營兵賞號經此籌畫以區區有限轉生爲無涯之利此項工程本爲地方謀遠大之利益工竣之後並擬就沿江留出十丈闊作爲馬路不准建房造屋以備華人興闢商塲之局面由董局種樹管理隨時修築並請札行高陸行工巡局稽查其迤南毗連之五十三圖直至東溝口爲止計岸長九百餘丈該圖出浦地大都掛號洋商亦宜一律整理趁此定章藉以防範董局自辦理善後清理公地以來凡修塘浚河築路各項工程及事之有裨地方者無不竭慮殫精力求完善以副仁憲保民之心以符地方自治之義所有築圩經費銀兩尚能籌備仰懇憲台俯念公益鼎力維持轉商浚浦局工程局免繳灌泥之費以利公衆查東溝以下照章由浚浦局灌泥塡築二十九圖塘外距灘最遠者百餘丈最近者只有二十餘丈董局籌辦各事本無常費挹注此項灌泥裨益非淺總須設法辦妥倘必認繳工費勢必籌借巨欵實非容易能否邀免之處伏候批示遵行謹將籌畫利害情形繪圖陳請伏乞電鑒察核先行出示曉諭俾衆週知實爲公便一面呈縣諭飭該圖地保傳知速將沿浦內外暴露棺木遷移妥葬凡遇無主之棺代理義塚合併聲明　附上海縣照會塘工善後局文　奉關道憲蔡批前縣詳塘工局董謝　源深等呈報沿浦築圩請免灌泥之費詳請示遵由奉批此案前據塘　工局董謝源深朱日宣來禀籌費築灌並用浚浦所挖泥漿通灌與裡　面土塘接壤等情當以灌泥之費能否免檄移商浚浦總局核復茲准　復稱商之總營造司奈格據云禀內所開各處地叚名目多未明晣未　便即行核復務請該董等親自或派員來局會同前往勘明地叚果與　挖泥之處相距不遠方可灌泥塡高再界浜口沿浦王姓地一方擬向　浚浦工程處商議灌泥塡高將來應出灌泥之費等語移請轉飭會勘　等因到道仰即轉知該董等查照辦理此繳等因到縣奉此合行錄批　照會爲此照會貴董請煩查照辦理須至照會者　　 
[新江督今日抵滬]  
　　○調任江督張安帥由粵乘新銘輪船起節定今晨抵滬以泥城外洋務局爲行轅滬道蔡觀察昨委汪大令龍標鍾千戎鼎爲文武巡捕並季李令善徵爲碼頭照料委員一面分移滬軍巡防炮台等三營屆時各派弁勇二十名前往金利源碼頭迎接　　 
[紗廠總辦被刺案近聞]  
　　○又新紗廠工人駱榮即駱再祥刺斃該廠總理陳景濣一案茲經盛杏蓀宮保訪悉該兇犯現匿湖南城步縣所屬之西巖市鎭客寓內已由城步縣劉令拿獲迭次刑訊堅不承認因特電請湘撫飭令該縣嚴行禁押俟上海縣派差往提歸案訊辦　　 
[印捕驅趕病人]  
　　○某號印捕於昨日下午一時巡至梧州路界口見一患病江北老嫗蹣跚而行似將仆跌因即上前驅逐不料該嫗　人華界遽爾倒地三路四區站崗巡士以該印捕不應驅趕向之爭諭印捕即跳入胡家木橋浜內泅水脫逃哈爾賓捕房捕頭聞報立率中西包探前往調查巡士亦歸局禀報由該區副巡官帶同長警人等至附近一帶查詢其時該嫗尚臥道旁奄奄一息並無親屬認領不識若何了結也　　 
[巡船仍擬停泊原處]  
　　○籌防捐局之巡船原泊十六鋪外灘上年因大達公司建築碼頭今年五月間又因挖泥機器施工由工程局商令移泊大碼頭外茲籌防局羅親察以本局巡船原爲稽查進出貨物而設今輪埠工程現已完竣自應仍泊原處因於前日移請滬道轉致工程局迅於大碼頭以北擇一相宜地段以便停泊　　 
[請辦藉報招搖者]  
　　○民呼日報館禀蘇州瑞撫台電云聞有人在蘇揑稱敝報人員損毀搖索詐務乞嚴辦以儆刁惡 
[城內]  
　縣令施藥○本縣田大令近日酌合諸葛行軍散暑藥分給監獄押所官媒以及錢糧櫃又閔行高家行分櫃以備就近居民索討　自取其咎○滬道批陳善臣等禀云具禀人自稱職商乃輙與開妓院之張蘭生貸欵往來卑鄙已　自取其累　復何言惟蘭生央中該商借洋置產既有期票爲憑若因其病故任該妻子狡延圖　適長刁　仰會審官寶令迅即傳集兩造秉公訊理仍具復察　勿延抄黏並發　叔嫂涉訟○朱延煦與嫂朱卞氏互訟由縣提案卞氏供故夫遺有絲廠等各股分三 
 
 

Page 20

 
 
各餘股夫幫後夫弟朱延煦取去銀二萬餘爾謂料理夫債復將伊子觀羣硬欲繼嗣婦人因觀羣係姘婦所生不允朱延煦供兄於去歲四月病故欠債二萬餘金將各項股單推抵且有表兄蔣姓到場幫理大令謂卞民既不願嗣觀羣准其另擇承繼股單已償債欵毌庸置議　孀婦喊寃○畢王氏到縣喊稱夫名順雲去歲四月由漢口到申婦人在漢守候至六月有劉姓來告稱夫在上海小東門外開烟館婦人到此找尋日久後悉夫被王克亮董金喜推落浦江身死王董二犯業經公廨移押案下求究大令以案關人命著覓確實憑証禀候察奪　欠繳漕糧○胡沈氏欠繳漕糧錢九十餘千由縣提訊氏稱夫當地保收下錢糧被子私用今欲將保投歸併夫弟綠夫弟未允是以無著判交保限十天繳清　故態復萌○積竊王小三犯案纍纍近在英界釋出未久前日文在邑廟圍竊被偵探查見拘至一路巡局判實三百板送改過局收押三個月期滿再核　扭獲竊賊○陳柏蔭扭獲剪綹賊楊成生解至一路巡局經游正巡官訊得楊係積竊陽寶三百板收押限交同黨　官事○江西陸軍測繪學堂總辦分省補科道陳旋樞　吉林官書局駐滬委員中書用中書傳瑢昨均到道拜會　委辦救生局小輪委員陶鳳威禀知頭號四號艇船入塢修理　張江柵巡局委員姚鹍請假三天　　 
[南市]  
　水手強橫○賣瓜鄉人姚壽三昨在大達碼頭大生小輪船旁賣瓜與船上水手多人論價口角被用竹篙刺傷右腿血流如注後即投控工程局飭探查明將行兇人及水手頭目一併拘局諭飭罰洋十元以六元充公四元給姚醫飭免予究辦　佔用空屋○西門外多吉裡車寓主縣愼卿將車料堆於對門空房內被經租人孫耕漁查見即率看房人沈阿和向阻不服反被紏人行兇即行扭控西區解至工程局訊明判孫交保限即日遷去　限期理楚○重古某米行主　思明被金竹亭拖欠菜子找價洋六百元近因金禁竱西牢當將伊弟金小弟扭控西區轉解工程局訊追金小弟供胞兄被禁西牢不能料理惟據客秦國香處有洋二百元即可付給判金交保限一禮拜理楚　嚴禁造謠○總工程局訪得邇來有種流民在外造謠謂開闢小西門以後不利小口居民信以爲眞遍製紅色肚兜中書八卦甚至有人製賣因即飭派巡長嚴密查拿並飭各叚閣巡隨時禁阻　局批照錄○總工程局裁判所批廣東恆豐彩票公司禀云查此案前據該商將胡瑞卿扭局訊據供稱此項彩票係由該司賬託代前往兌彩旋傳該司帳又稱買自據各綱加訪察胡瑞卿等的係體面商家已飭交保出外務將掮各尋獲交案迄今未據交到至稱事前並有流氓多人強取招牌逸去租界抑知搶牌與搶貨物情形亟應推敲收彩而不兌彩外人莫悉掮客從中舞弊票無二式僅於邊縫加蓋數目字樣最爲混目宜其忿恨指爲騙賴也且租界地方過寬未據明指其姓名住址向誰追究若遷怒崗巡不代協拿要知該處係華洋交界茍越雷池一步即成交涉該商豈無所開何竟但知責人究竟該分局前項票式應否改良湖北簽捐江南安徽尋牌不被人搶獨廣東恆豐之牌被人搶去礙難辦理業已禀得道憲核示矣仰即知照　　 
[閘北]  
　不顧瞻養○江北人　雲套投四路二區控稱其子首高入贅與張學川家爲壻言明按月給養瞻錢一千五百文已有三年不付向之索討反被逐出昨肉蕭副進官將一干人証移解一區經黃正巡官提訊判首高笞責三百板着具改過結交保開釋養瞻費仍著按月照給如違提究　不進判斷○沈蘭芳控朱芝祥包租房屋欠租一百九十餘兀復將房屋抵明王　文經巡警總局汪裁判提訊押候查核在案昨口覆訊以朱欠租屬實本應究追姑念合同年期未滿著將房屋　澤沈姓免追租洋具結了案詎朱一再刁搞不肯　結　仍還押候禀憲法科長請示核奪　擊壞車輛○包車夫某甲昨因腹痛往坑廁火便將車停放楊家宅倘王阿任家門前詎王惡共凝路將車輪擊壞當被巡士查見拘至四路一區巡局判實手心二百下車給該車夫頜回自修　外孫滋擾○趙徐氏投巡警總局禀控外甥孫唐根發屢次來家滋擾昨經汪裁判提訊判唐具改過給交保開釋英租界 
　恩斷義絕○張王氏即王洪寶控夫張春山將伊押娼一案昨由捕房將張解廨訊究張供情願離異判張具結存查王氏暫留樓流所候其母來案具頜　銷燬銅牌○賣報人仲招福徐菊生胡舜卿等控同業姜仁卿汪小弟何桂德周阿健袁文奎等勒收規費一案昨日虫廨復訊明白以姜不瞧爲首私立銅牌爲歛錢之計判姜押捕房兩月餘人從寬開釋銅牌銷燬　保人脫累○英商馬海洋行控王義梅欠銀不還因王避不到案由廨將王之保人楊子祥收押在案昨晨由探將王傳訊判將繳案之銀二百念兩洋一百三十四元送呈英領事署轉給原告著王交保限二月將餘欠清理楊開釋　拐匪就　○江北人王阿三因拐沈馬氏之女孩及洪張氏之幼子由探查獲昨解公堂訊究判押限一禮拜交兩孩到案再核　招領女孩○女孩吳阿妹迷路由捕查見送留公廨昨日解案判仍留廨　懸牌招領　行人猝斃○江陰人蔡根全現年四十三歲前日行經蘇州路忽然倒地不省人事由捕車送捕房轉送仁濟醫院醫治無效昨日斃命因查無家屬由堂館殮　姦拐婦女○西崽衛炳心奸拐陳仁金之　王氏由探一併查獲匪解公堂訊明判氏交其夫領回管東衛押一月　未能寬免○張順　控陳阿全私搬什物一案昨日由廨復訊據原告訴爾陳已　物交爾請爲免究中西官以陳不廣私取人物姑寬判押一　拜　馬夫爲賊○馬夫王巧雲顧阿春竊取陳姓主人鑫練等物付質被探查獲昨解公堂　明判王押西牢二年半期滿驅逐出境顧押半年贜交失主領回 
[美租界]  
　因阿衝突○陳阿品在華記路開設小茶館昨與茶客李阿友不知何故忽起衝突李以茶碗擲傷陳之胸前陳報捕房飭送同仁醫院醫治再核　何謂私逃○繆阿二昨投捕房報稱姘婦徐氏日前私逃其弟徐根榮忽來尋　並被兇毆捕頭諭令退去候查懷辦　索欠互毆○陸俞氏昨向丁阿喜江裕連索討車租起　互相兇毆扭控捕房捕頭命氏投廨控追 
[法租界]  
　盜匪送縣○法包探在小客棧拘獲巨盜已誌昨報昨日捕房將該匪吳時卿犯婦史蔣氏及徐如也等三八解廨客訊吳供搖船爲生本月初有海松阿昭害四人紏小的至華亭縣境毛塔地方搶刦碼頭船上之銀洋小的分得洋四元當時所帶後膛鎗係海松阿昭等之物至　斃人口之事寶不知悉小的手背刀傷係破事主所砍是實史蔣氏供係被吳姦拐來申不知渠是強盜求宥徐供在本地種花爲生因有花各與吳同住一屋小的向該客算帳致被誤拘中西官以此案今晨已奉蘇撫及松江府電飭將該盜送縣訊辦遂即飭採將吳及史蔣氏一併送縣徐如也既非同黨交保候核　淫棍行兇○蔡雲亭即楊榮林偕弟楊榮甫控周金寶紏何張阿寶胡　三調戲妻子行兇毆打等情昨晨由廨提訊兩楊役案禀請嚴訊質之周等供詞交吾判周枷號一月張胡各枷一月以儆兇暴　贓物未齊○達裕光陳雪榮串竊京江棧坐莊客賈寶生之皮衣及水晶紅翡白玉印盒等各物昨由捕房吊到原贓解廨訊究判各贓給賈具領尚少之賊判兩賊押候將收賊人陳阿順等交案再究　幾兆焚如○吉祥街泰恆玻璃店前日因店主患病焚化冥錠以致遣火火油箱內幾肇焚如昨被捕房查知將店夥王當卿傳至　廨　　洋十元充公 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
　　 
[美人虹] [  英勞敦斯著] 瘦狷譯意（二十）一日埒根方與西脫雷史夫人在旅館中之餐室內。就食。朝餐。時已旁午。日影中矣。然以俾書作夜侈靡成習之埒根及西脫雷史夫人視之。此時殆僅向晨也。旋聞西脫雷史夫人曰。菒實佳矣。仰乳餅何不類。意者城鄉之隔。乳質亦有不同乎。埒根曰。楷羅。寗獨乳質。卿一至鄉間。亦且將易孀而爲新婦矣。楷羅曰。吾儕夙所听夕注意者。今詎忘之乃爲是反唇相譏耶。埒根急握手　過。謂戲言母怒。俄頃食畢。携手閒行。楷羅思今日約翰安索。會約同餐。業以明日踐約覆之。寵眷正深。必無他變。埒根則以自來倍梨村後。秘計阻截譯。無人窺破。亦欣慰有自得色。旋共至叢擇一旁枝而坐。埒根坐章中而爲之衛。燃雪茄自吸。閉目凝神冥想曩日與梅黛嶺共處之情形。神魂飛越。狀如老僧之入定。楷羅見之。驀問曰。君見安索之私遁女乎。埒根於艷夢迷離之際。驟聞斯語。腦線瞀亂。罔知所對。急以手搯身旁之草。倏焉臘掬。倦若聞。楷羅復厲聲呼曰。埒根。　埒根欠伸答曰。楷羅。汝何言。楷羅述之如前。埒根曰。渠父家教嚴。玉容深鎖。鄙人安克輕見。惟時聞村中人道其貌甚美耳。顧美且無逾於卿。胭脂隊長。見者屢矣。到眼殘花。會有一仙姿麗質。足與鄉相並者耶。楷羅曰。聆君言。吾滋不懌。宇宙間動人之物。莫甚於美色。然他人之美。吾聞之若飄風過耳耳。獨於安索之女。神經激刺。覺必與之一較妍媸而後快。埒根曰。卿誤矣。其父尚在。奚暇及彼。楷羅曰。乃公事。易與耳。吾儕行且奏凱歸矣。埒根曰。事繼成。奏功不易。楷羅其好爲之。楷羅諾之。且屬埒根時量力相助。語已。相將出林去。國外新聞 
　　 
[大孤大火續聞]  
　　○十五日東京電云大孤於今晨失火火勢極大至今未息現已燒毀房屋二千戶廟宇多所火識後即有聯隊兵兩隊並警察救火隊二千餘人馳往撲救無奈當時風力既大復無足水致各束手無策當晚各兵隊均從事阻斷火路火塲之情表紛擾異常現猶不能逆料該火何時可息而大風狂楊坐其火勢　十六日神戶電云大阪之火誠一巨刦北區之地佔全城五分之一現已悉付一炬內有控愬裁判所米業匯兌處古剎數所市政局商品陳列所天文臺醫院高等商業學校及銀行數家均成灰燼惟聞傷斃人口無幾該火肆虐至三十三點鐘之久雖有步兵一師團警察救火隊數十名召赴火塲拯救人數固衆奈無首領指揮且乏救火之智大足令人悲歎云　　英國礦丁罷工已止　○十五日倫敦電云英國煤礦工人罷工爭端業已調停妥洽各礦主已允照各工要求給付最大之工資　　英運生豕回國　○十六日倫敦電云英國頭批由華運往倫敦之豕約五千頭係宰剝之後用冰凍藏現已運抵此間惟須由衛生局員詳加考騐始准售諸市間大約須數日始能竣事云　　波斯將舉攝政王　○十五日栢靈電云英俄兩國會商選舉賢員充當波斯攝政王業已定議　　墨西哥地震　○十六日倫敦電云墨西哥欺爾配新哥及欺拉拍兩鎭近悉毀於地震阿茄浦爾哥鎭亦遭毀過半罹災者綜計共有數百名伊哥那及格納洛兩處漕殃頗巨　　美國稅則議案近聞　○十五日紐約電云美國上下兩議院所遞稅則條呈經兩院協議會曾商後現已編就報告呈交下議院核奪兩黨領袖均信該報告必可激國會採納　　西班牙內訌續聞　○十五日栢靈電云西班牙巴塞洛那之革命黨業已降服西政府現仍竭力痛懲焚毀寺院之各亂民　同日倫敦電云據巴塞洛那避難人稱述革命黨已將境內寺院全行焚毀芒其區砲台會砲　郎勃那及其他游憩塲估計死者約在四百名至一千名之間　十六日栢靈電云西班牙各處亂事現已漸見安謐駐巴塞洛那省意英奧總領事均各電請本國政府委派軍艦前往保護　十七日倫敦電云巴塞洛那省現已漸次安靖據官場宣稱卡拉洛利亞阿拉罔及維卡約三省各亂區均已恢復治安　　西摩戰事八誌　○十六日倫敦電云有西班牙巡洋艦一艘現以大砲縱擊格納格山此山爲摩人所據險隘米里那一區悉受制於此星期二日之戰摩軍死者共有百名傷數與此相等　　法擬設立萬國飛船會　○十五日栢靈電云法國創議設一萬國飛船大會　　美國注重中國商業　○十六日栢靈電云美國上議院准撥美金洋十萬圓振興中國及南美之商業賑備 
　　 
[長督致甘振公所電]  
甘肅籌賑公所劉觀察李部郎鑒來電閱悉甘省旱災昨已電懇盛宮保代籌捐助茲接來電又電託各省督撫設法廣勸所屬官幕紳商暨各善會量力捐助矣即由貴局代收轉寄惟庚德薄能鮮補救無方又因道遠到任需時深恐無以慰民望耳庚青印 
 
 

Page 27

 
 
   
 
 

Page 28

 
 
   
 
