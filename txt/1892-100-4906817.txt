# 1892 - 100 - 4906817

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[中國宜設醫塾論]  
　　泰西之醫與中國截然兩途西醫皆有醫塾由墊中習業而後歴幾經考試果其可以出而行道則給以憑據而後成其爲醫生中國則不然其學醫也祗就一人而學之學之數年其師謂可以行道則製一招牌上書某某夫子授懸之門前卽可以享請封受輿金而附於醫生之列以故中國醫生往往有妄投藥餌誤看病症以致殺人者雖初非先有殺人之心而始行醫而一帖誤投三更命盡清夜思之當亦有伯仁由我而死之歎而滬上之所謂名醫者則又多剛愎自用盧憍之氣逼人眉宇輿金請封有定規也拔號路遠須加增也昏暮始至曰請視者多也看症草率曰忽忙不及也夫請封之類不過病人家多費資財猶小事也彼有病之人症候緩急本難逆料而醫者偏遲遲吾行設或病者係急症刻不待緩死生須臾而翳來已遲無從挽救雖非有心故殺而亦與誤傷人　情同一律然此等所謂醫家之陋習苟官府能高懸禁令有犯必懲尙不難於禁止　惟其中之所學則實不知其如何熱症也而投以寒凉寒症也而投以　　　　而反瀉之實者而反補之且無不自以爲是執而不化卽使旁人有指其誤者而彼雙自稜稜然或　以言或怒以色如有病家延請數醫共相斟酌則此以爲宜用參彼以爲宜用桂彼以爲當用表此以爲當用温聚訟紛紛莫衷一是　可以一人一方絶不相同病家全無主意補瀉雜投病吏易於加劇求其有一意見相同者而不可得何其雜也是皆由所學之本無把握故也美國醫生瑪高温先生以醫行於中國者垂五十年前者因美國政府已定驅逐華人之例　爲　　登諸西報　曾譯其語而推廣論之其人殊有公道日昨又爲余言曰申報論上其間有富國之意前數日論上又有依西例設醫學之說此事殊關緊要非尋常人所能見到僕在貴國將近五十年頗知中國之人情風俗故敢發爲狂言夫天下最值錢之物莫如人設醫學以教醫較之富國尤爲關要尤爲鄭重假如有一對時之表偶有所壞欲行修理則必付與善修者修之善修者必其曾經修過者也醫家曾經幾次考試身出行道臨症日多此則修過表者也若但知書上所載虚空摩擬未曾臨症則又安可恃哉故西人之學　者與修表同必剖視人身之中五臟六腑如何生受何病自年少以至年老凡於人身之病無不知乃可以醫人之病中國亦當仿而行之庶幾醫生咸知人身内外之病而可以下手也余曰君之意則善矣而中國决有所不能也中國之人雖旣死之後豈肯　此皮囊聽信醫生割看者卽使死者自願剖視而其妻子家屬亦必力阻妻不阻卽以爲不義子不阻卽以爲不孝父不阻卽以爲不慈故欲仿西人割視之法則中國斷不能行惟所謂設立醫塾則最爲有益於中國之舉余前者曾著一論謂中國醫生當由官傳考考之而取入上等者方准　牌行道否則不准出醫此但就現今已成之醫生言之而精其甄别也若能設立醫塾卽以　　醫法授之於人藥則猶是中國之藥也診則猶是中國之診也而症必考其原委脈必辨其精微藥必知其底藴入塾數年學之有獲乃考試數次可者可之否者否之如此而中國之醫道必且蒸蒸日上夫割視之法中國數千年以前亦有之自見垣一方之後絶無繼者而乃以望聞問切四字爲看病之法今使人尙未精透診脈之法而譁然以剖視爲實診脈爲虚竊恐旣死之後臟腑巴變卽使剖視亦未必下次無同病而死之人君故謂不必變華醫爲西醫而其所以教華醫者則不可不學　西醫也諺云醫生有割　之心此言醫生望人病好無殊於孝子　割股豈曰割視死者之謂也哉 
[諭旨恭錄]  
　　三月十二日太常寺題四月初一日孟夏時享太廟奉旨朕親詣行禮後殿遣載勛行禮東廡遣　瀛西廡遣恩慶各分獻欽此同日又題四月初十日常雩大祀天於圜丘奉旨朕親詣行禮四從壇遣兆珏立瑞鍾秀德壽各分獻欽此 
[本館接奉電音]  
　　昨由京反電傳上諭一道敬謹譯登○三月十九日奉　旨正白旗滿洲副都統著崇禮調補鑲紅旗滿洲副都統著奕功調補正黄旗漢軍副都統著啓秀補授欽此 
[瀛洲草色]  
　　吏部爲咨行事文選司案呈本部議據直隸總督李奏以直隸候補知縣饒裕請補無極縣知縣等因查無極縣係屬選缺業經扣歸外補今請以該員補授之處核與定例相符應准　補授是缺於二月二十七日具題奉旨直隸無極縣知縣員缺著饒裕補授餘依議欽此欽遵到部合將原奏抄黏直隸咨行總督查照辦理○新任山東登州府知府端太守謹係蒙古正黄旗貢生補兵部員外郎掌車駕司印本屆京察一等奉旨交軍機處記名以府道用適山東　州府知府吳太守祖椿報丁外艱出缺經湯護撫專摺請簡奉旨以端太守補授是缺赴任之期大約在清和時矣○侍衛處爲知會事初四日奉旨朕於明日由勤政殿乘禮轎出德昌門西苑門進西華門熙和門出午門端門天安門大清門正陽門進先農門由内先農門至具服殿少坐步行至先農壇拜臺致祭畢詣太歲壇拈香畢　具　殿少坐詣觀耕臺行耕耤禮畢至具服殿少坐乘轎出先農壇門進正陽門關帝廟菩薩殿拈香畢進大清門天安門端門午門出熙和門西華門進西苑門德昌門還瀛臺更衣辦事用膳召見大臣寅正伺候欽此○奉恩鎭國公載遷蒙特旨簡派西陵守護差所有補進王六班一差應卽另行奏充經宗人府開列王公銜名清單請派於三月初四日具奏奉硃筆圈出補進王六班著奉恩輔國公溥齡充補欽此○禮部爲咨行事儀制司案呈本部議據雲南巡撫　奏以年逾百齡之雲南　明縣壽民劉海請予旌表等因　咨到宗圖册結核其年歲與請旌例案相符應准給旌表一本於二月二十九日具題奉旨壽民劉海　照例旌表加恩賞給上用縀一疋銀十兩餘依議欽此欽遵到部合將原奏黏抄咨行雲南巡撫查照辦理○大理寺爲咨覆事准事部咨開盛京戶部司庫達　阿病故遺缺咨取各部 
 
 

Page 2

 
 
院於京察一等現任筆帖式出具考語保送一員如一等不得其人准以二等人員保送等因查本寺京察一等筆帖式長壽人甚謹飭當差勤愼堪以保送入揀盛京戶部司庫達　阿之缺相應咨覆吏部查照○吏部爲咨行事文選司案呈本部議據浙江巡撫崧奏以浙江卽用知縣羅配章請補富陽縣知縣等因查富陽縣係屬部選中缺旣經扣歸外補所請以該員補授之處核與定例相符應准其補授是缺一本於二月二十五日具題奉旨浙江富陽知縣員缺羅配章依議補授餘依議欽此欽遵到部合將原奏黏抄咨行浙江巡撫查照辦理○醕賢親王園寢添設八旗官兵守護已紀前報兹悉守護園寢八旗營額設三品翼長一員佐領二員防禦二員驍騎校二員委驍騎校二員領催五名馬甲四十名委馬甲二十名業經總管内務府大臣於八旗撥送各官兵分别揀定挑補仍仿照兩陵成案所設守護園寢官兵由官照章撥給隨缺地畝其應設讀祝官二員贊禮郎三缺已由太常寺奏明毋庸另練卽由本　　習讀祝宫贊禮郎中如數奏補撥往所有各項官兵統限於四月初一日　眷遷往其内務府緑營應設官兵現尙未悉其詳容俟續錄○八旗孤寡養育兵應領光緒十八年分小甲米業由戶部奏准將折色米銀易米支放　孤寡孀婦每分年支倉米一石六斗除原定實支倉米八斗仍照常開放其餘八斗應給折色銀卽自本年起按照定價一兩四錢核計折以粟米秈米二色開支養育兵每分年支一石六斗除原定實支倉米六斗照舊開　外其餘一石應給折色銀卽自本年起按照定價一兩四錢核計折以粟米秈米二色開支已由戶部分劄太平海運北新富新興平儲濟舊泰祿米等八倉按旗支放行文各固山查照辦理　本年壬辰科會試題派總裁同考監試内外簾收掌受卷等所官及彈壓副都統各本由禮兵二部繕本送由内閣於初四日進呈○御覽題請欽點封固於初五日掩門時發交内閣存堂旋派大學士一員於初六日五刻在午門前拆封宣旨派出各員遵旨卽行入闈所有本年壬辰科文會試拆封内閣大學士奉旨派出協辦大學士吏部尙書徐桐欽此 
[漢皋火警]  
　　本月十三日十二點鐘漢鎭藥王廟旁某甲家取蘆梗煮麵熾火於灶甲忽因事與隣近某乙絮語移時蘆梗墮落灶外延燒蓬壁火勢大張間壁某内聞火爆聲趨而視之其光熊熊然向甲疾呼曰爾廬焚如矣爾猶與人曉曉不已耶甲卽回顧果見烈焰冲霄其時火已殃及隣家甲以禍由己肇恐被捉將官裏去望望然趨而避之衆人紛紛馳救一面鳴鑼報警文武印委各官臨塲彈壓遠近水龍亦屋馳電　而來祝融氏始捲旗息鼓而返然已焚去房屋三十餘家矣嗚呼曲突徙薪可不防之於早哉 
[漢陽春樹]  
　　黄陂縣某姓家道殷實畜一豚已歴年餘　大無朋命屠人宰之屠　刀力刺刀尖忽折如此三四次屠遂釋刀告主人曰此豚皮厚　常堅於鐵石非得昆吾切玉刀不能置之死地我術巳盡盍招别人試之言已拂袖逕去主人以慈悲爲心遂遣人將豚送至漢陽府城西門外歸元寺畜之給以靑蚨十餘貫作爲餵豚之費此豚以皮厚之故得緩其死且更放諸寺中得以逍遙歲月剛　公固有奇遇乎宜今之顔甲十重者遇事獨得便宜也然非主人慈悲則皮雖厚終必有刃焉以剸之是知豚之遇固可一而不可再也○漢鎭沈家廟上首彭某家有婢年近花信素典隣近開烟館之子某甲有私兩情繾綣頗有得成比目何辭死願作鴛鴦不羡仙之意遂相約偕遁又恐浪跡他方資糧告匱舜遂竊取主人金釧五隻元寳三隻洋銀六十餘元曁散銀珍珠瑪瑙等件交與甲手婢僞扮男裝同趁輪船迷離樸朔見者不辨其爲誰未幾主人呼婢不應查檢　篋見貴重物已不翼而飛急遣人在要路搜尋幸輪船尙未開行將婢立時拘獲彭嚴加考問緘口不言乃將婢送往縣署怵以嚴刑仍不值告遂拘甲到案方欲從　究辦而彭心有不忍作函致人令　祗須追還原物無他求矣大令如其言盡將失物追還惟散銀巳被衆人分用二十餘兩萬難歸趙彭曰區區者亦可不計較遂將甲重責數十板　放婢仍父彭領回無事似此背主捲逃若儘法懲辦亦不爲過而彭尙代爲乞恩寛宏大度實兩人之再生父母也○某申之婦年二十餘頗　姿色因家道貧寒在漢鎭郭蒙巷河街某廣貨號傭工遂與爨夫某乙有私以好夢難長不如另尋樂地婦遂辭主歸家不數日乙亦辭去先在漢鎭小巷内租就房屋以便野鶩雙棲婦先歸蒙半月然後潛逃至乙處中到處找尋杳無蹤跡忽聞乙與婦先後辭工料婦爲乙所拐遂至乙兄家佯謂曰爾弟與予爲莫逆交今某洋行需用一廚夫工價極鉅于欲爲之汲引可令其一見乙兄曰弟出　歸客爲誰可留姓名弟歸便相告也甲云予某姓現暫寓某處令弟歸可令速來遂辭去未幾乙歸兄以中言告之乙甚喜趨往甲處相逢並不相識談久甲知是乙遽怒曰爾拐我婦可速還如敢遲延當或爾命乙口雖不認形甚慌張甲更以威勢怵之乙不得已和盤托出甲卽將乙交保正看管未知以後若何了結容俟續錄 
[甄别滋閙]  
　　鄞縣文風雖盛士風日下積習相沿牢不可破卽如考試　山書院甄别點名給卷在堂上點畢然後封門出題考試及交卷時每名分送饅自四枚以示優待大略情形與縣試頭塲相彷彿不謂竟有因此肇釁者亦可見士風之壞矣月之十五日鄞縣楊邑尊甄别鄮山書院是日適逢道憲吳觀察親戚之靈柩回籍楊邑尊於清晨時至江北招商局碼頭奠送因柩尙未到邑尊在江干守候未能卽回而葬業各生童共有千餘人齊集校士館自黎明候至十點餘鐘尙未見邑尊　臨内有躁妄狂悖之某某等謂官將試事視爲兒戲荒唐已極我等何必作斯文模樣於是一唱百和約有百餘人擁入宅門吏役人等不能阻止各生先至廚房廚司見其搶奪饅首遽以惡語諷刺衆遂譁然大噪拳毆　踢不考文而考武副司抱頭鼠竄而逸各生怒猶未已踢臬翻凳搗　擲盞勢甚凶悍將所備官菜肴饌抛乗滿地狼藉不堪煮熟白飯盍行送　塲内賣飯人吏役人等見勢不佳只得婉言相勸亦被毆辱旋又擁入上房將所設案臬牀廚門幃被褥或被搗毁或被蹂躪竟無完物正在大逞威武之時忽聞門外鳴砲三聲始知邑尊已來衆遂奔至宅門外則見邑尊轎已進門遂將轎扶出大門之外謂汝何等人此時尙不自知非禮猶敢耀武揚威直進中門邑尊聆其言語不解所謂見其狀類顚狂一時無暇與辯在轎中拱手請罷各生仍聲勢洶湧或有言不願考者有欲令邑尊重入東角門者邑尊含怒回署急請學官學官亦畏首畏尾不肯卽來再請之始至一面飭令禮房請縣命題一面勸令各生童于次日赴禮房領卷衆猶不允甚有索還册錢者後經恪守本分之生童自相規勸怒如漸平然猶先索　首到手而去時日已過午嗚呼士風之壞乃至此乎　有題目錄下生員有子曰其爲人也孝弟全章童生登太山而小天下詩題賦得下筆春蠶食葉聲得聲字 
[第十二福地仙踪]  
　　温州訪事人云甌民夙喜媚神上已芳辰例必殺猪羊延羽士宣揚經卷街頭巷尾到處鐃鈸叮噹俗謂之春許又曰攔街福今歲三月之朔爲大街春許之期是日也宿雨初霽晴輝　天紫陌泥香鞠　微搧每有簪花嬌女詠絮才人相約憑欄閒觀盛會而狎邪浪子輕薄少年卽逐隊嬉游注目湘簾之底評頭品足猥褻不堪眞惡俗也正在游人擁擠時　有某中者煮得猪臟猪肝猪頭猪耳荷之而出高聲喚賣兾博蠅頭驀被諸惡少　翻盆盌湯鍋紛紛滿地甲貲本盡失忿火難降見罇中尙滿貯油湯突取潑之不隄防王芷亭守戎携件出遊油湯潑汚身上斬新衣服濡染淋漓遂盛怒勃然言欲扭中送究幸旁人代爲緩顔令甲當街叩頭謝罪守戎如　悻悻而回然衿上酒痕猶似杭州太守也翌日餘怒未息復飭差役拿中懲辦衆人見甲係小本營生之輩此次事出無心急向差役求饒始得彌縫其事○本月初八晚更魚三躍信和街石坦巷潭某中家突報火災幸人手衆多登時撲滅尙未成災○入春以來雨多晴少至本月初八日始露晴曦仙樓東嶽廟中人卽於是日舁忠靖土偶像出游緑女紅　爭先快覩衣香扇影　映於夕陽芳艸間古時長案水邊恐亦無此繁盛○上巳芳辰春光正盛踏靑士女連袂成幃奸事者就東門外蔣橋頭搭造　　左右横跨兩橋以通來往河中則製成蝦蟹魚　諸燈點綴水面均能活動如生以致遠近游人絡繹 
 
 

Page 3

 
 
如織柳外　鞍公子騎水邊仇影麗人行可謂勝日之芳游承平之樂事矣 
[扶桑攬勝]  
　　北海道與庫頁毗連爲日本最後開闢之地箱館一埠民物富庶久許各國通商邇者内地之傍海依山者亦漸漸見爲繁盛某年磐梯山居民遭災流徙遷住北海道咸視爲樂土樂郊兹聞日皇親出閱操無不喜而雀躍北海廳長官渡邊氏因力請日皇臨幸一次以邃小民瞻雲就日之忱○本月五號鐘鳴二下天未黎明郵船會社出雲丸自朝鮮仁川港望長崎進發時適風雨交作霧鎖遙天次日晚間十二　鐘時駛至高麗全羅道所安島大洋忽聞船底有聲船主知觸暗礁急戒備搭客止在間不容髮之際匪有巨浪横擊船腰致船沈没船中上等艙位有搭客三名連下等艙位及船主水手獲救者祗四名計其溺斃五十七名内朝鮮人四名中國人二名餘供日本人刻下獲救之船主及水手尙留島中每日打撈屍首會社中聞信立派敦賢丸前往查察情形又寄　北海道釧路國之雷電丸驀遇冰牌隨波湧至以致船身碰裂船中人之死傷者共四十餘名亦意外之災也○去年俄羅斯太子遊歴鹿兒島時公爵島津君欵待頗優　人感之此次俄皇贈以第一等白鷲勳章　贈東鄉重茂二家臣二等勳章各一按勳章卽歐人所謂寳星　 
[厦門捕鼠]  
　　厦門匪棍遇事生風常勾通海關革退巡哨勇丁向鄉愚訛詐以飽　囊奎藥峯中丞分巡厦門時將著名匪棍黄金鼠拿獲發同安縣永遠監禁在後中丞升任以去金鼠始得釋放外死灰復然謀充廳著快役鼠變爲虎又附以翼傷人更多結黨愈衆游行市肆不敢攖其鋒其黨都係少年窄袖短衣胸前鈕扣數十個望而知非善類　　在娼寮烟館中訛詐搶刼無惡不爲許秋槎觀察宦閩多年深悉匪棍爲閭閻之害下車後卽以剪除匪棍爲首務鼠乎鼠尙其晝伏夜行無爲狸奴所捕也 
[定期開弔]  
　　本埠提右營周象臣叅戎因病出缺早已見諸前報叅戎之長公子及次公子在安徽等省公幹聞訃之下奔喪來滬料理一切現擇於本月十十一日在署開弔想屆時白馬素車定必異常熱閙也 
[辛卯年格致書院春季特課出案]  
　　格致書院春李特課例請北洋大臣命題課士辛卯春季所命之題三道其一周髀經與西示平弧三角相近說其二西法測量繪圖卽晉裴秀制圖六體解其三俄國西伯利亞造鐵路道里經費時日論各士子肄業課卷彚齊之後寄呈爵相鑒閱甄别優劣評定甲乙今特郵付前來命榜示諸生垂作模楷奉爲矜式訂取超等八名朱正源林李賢葉瀾葉瀚項藻馨柯來泰吳壽萱黄志曾特等十三名李寳鑄朱其骏李昌祺葛道殷馮澂董琪車善呈蘇潤生孫維新陶師韓張天爵全祿趙金鼎壹等十五名王鉞孫廷璋韓醒儒陳培壽林朝爵施寳熙戴燮元舒文釗孫乃延兪贊汪錫祺朱澄叙顔其昌黄潤璋周頤年此次爵相給奬洋數計二百六圓特從優厚用示鼓勵凡在院肄業士子無不同聲感頌以後必當爭自濯磨益加砥厲以仰副爵相期望之盛心計開超等首名書院正奬銀十兩加奬洋十六元二名正奬銀七兩加奬洋十西元三名正奬銀五兩加奬洋十二元四名正奬銀二兩五名正奬銀一兩自四名至八名爵相加奬洋各十元特等一名至六名各奬洋八元七名至十三名各奬洋六元壹等一名至六名各奬洋四元以下九名不在奬賞之列自出案之日爲始凡名列前茅者乃至三馬路格致書室閱卷領銀可也所有各卷俱存儲院中不得領歸　者由山長選刊傳示遐邇格致之學所包者廣苟能悉心揣摩從西學入門習練擴充漸能施之實用實足以轉移風氣在院士子肄業有年當必能進而益上庶幾毋負爵相之朂勉焉 
[西國節期]  
　　本月二十一爲耶穌受難之期教中人於昨晚起不食大葷三日咸往堂中誦經禮拜法界天主堂中鋪陳五彩絨毬鮮明奪自氣象一新門外車馬喧闐異常烹訕 
[稽查竣事]  
　　稽查保甲委員朱修庭觀察會同松江府恩詩農太守上海縣袁海觀大令乘坐官飭用小火輪拖赴西南鄉稽查保甲本報己屢記之矣兹悉觀察等於前日查畢卽坐原舟回申於上燈後抵大碼頭停泊觀察乘緑呢大轎回敬業書院行轅俄而大令亦命駕回署　恩太守行到吉途卽與觀察分道遄返茸城矣 
[老屋坍倒]  
　　法界餘慶里内第一號房屋有某宦賃居其内前日携同灜眷赴龍華進香祗留傭婦之幼孩數人看管門戶下午四點鐘忽聞披屋内有咧拉聲幼孩驚往探視蓋此屋造時本不堅固加以年深日久日炙雨淋至此遂不能支架所有披屋三間同時倒不幼孩不及奔避被壓在内幸有横木數株屹然拄住得以無恙迨屋主聞知當卽雇人將坍屋扒開見三孩受有微傷餘孩皆得保全惟杜受虚驚不免魂飛魄悸耳 
[對買破案]  
　　英租界東棋盤街祥豐合豐等衣莊邇來時被對買賊以買衣爲名乘間行竊單夾綢縐衣服甚多初不知覺兹由包探秦少卿查有潮州人材阿友陳阿三庽居法租界名利棧出則鮮衣華服揮金如土察其蹤跡實有可疑先獲林阿友繼獲陳阿三帶至捕房盤　初不認竊冉四盤詰始認曾至該衣莊以買衣爲名乘間行竊各式衣服陸續在南市十六鋪及城内租界各質鋪典押當在身畔搜出洋銀八十餘元該包探往該衣莊詢問始各報失各種綢縐衣服值價八百千之多核計該賊所認失贓缺少甚多該包探先在租界吊贓後稟請英廨讞員蔡太守備函至十六鋪巡防局協吊竊贓並至城仙質鋪查問再行解送公堂發落惟該衣莊等被賊竊去如許衣服毫不知覺實所不解意者該竊本領固有超出尋常者耶 
[命案報縣]  
　　金陵人張林奎僦居滬城小南門外曾與同鄉人楊孝利朱有泉等在英租界寳善街地方合股開設復興　小酒館諸事由張經理旋因張不欲開此酒館而楊朱等不肯中止與張商量欲將店接開適張有事回籍及復來滬上向楊朱等言不願將店業任他人接開遂相口角回家後少在如何身死張妻王氏卽於昨日下午至復興樓尋楊朱等理論謂丈夫實遭爾等毆擊受傷斃命因之吵閙不休楊朱等謂並未打架安得有傷旣有此等言語非報官不能明白卽與王氏同至捕房各訴明前情捕頭命包探黄四福往查有無打架情事該包探至復興樓詳查並無打架事回禀捕頭又問該氏則稱丈夫在復興樓門外遭伊等毆擊該包探又去查問據四鄰言未見有人爭毆捕頭又問該氏何以知爾夫被毆則稱據外人所說捕頭命該包探將該氏及楊孝利朱有泉一倂移送英公廨值日差禀明蔡太守太守謂旣據報稱案關人命無論是虚是實應移送上海縣聽候相騐訊供飭卽備文解縣 
[屍屬喊寃]  
　　丁松泉投上海縣呈控木邑西鄉岡橋人喬雪香圖赖欠洋務求提訊袁海觀大令准詞飭差蔣春下鄉往提未能弋獲蔣遂將三十保四圖地保楊克乾　案大令提訊之餘楊供稱求限容小的五日將喬雪香交案大令准之著具限狀呈案迨楊回鄉屢查無着至本月十六日由救生局巡船在新閘直西廿七保南十二圖潭子地方左近吳淞港内撈獲男屍一具卽由該圖地保王錫炳往查親屬遂由喬妻陳氏喬之族叔蘭亭同往認明死者的係喬雪香於次日恊同楊王二地保來申向蔣查詢蔣以不知對喬陳氏等不問情由將蔣扭至縣署喊寃並求詣騐適大令下鄉稽查保甲事畢於前晚回署聞悉前情立卽升堂提訊喬陳氏投案訴稱係本邑人今年二十九歲家住岡橋丈夫雪香今年二十九歲向在鄉中耕種度日生一子已三歲本月初六日丈夫出門一去不返四處尋訪蹤影全無至十六日救生局船在潭子左近吳淞港撈獲一屍小婦人與夫叔蘭亭前去認明實係丈夫雪香旋聞人言初六日雪香被蔣拘獲解案行至中途丈夫奔逃被蔣追赶倉卒墮河遂致溺斃 
 
 

Page 4

 
 
小婦人一家數口全賴丈夫養活今遭慘死情何以甘叩求伸寃喬蘭亭供稱係本邑人向來耕田度日姪兒雪香實被蔣追墮港中至十六日由救生局船將屍撈起現求相騐楊克乾禀稱小的充當三十保四圖地保喬雪香確住小的圖内至如何溺斃小的實未能知王錫炳禀稱小的現充二十七保南十二圖地保本月十六日喬雪香屍首由救生船在小的圖内吳淞港中撈獲叩求明察大令命提蔣春至案蔣供稱係本邑人現在案下充當差役本月初六日小的下鄉往提喬雪香先在小茶館啜茗雪香亦在座小的本欲拘拿因本圖地保楊克乾並不在塲未便擅自拘大因之中止迨小的往喚地保而雪香已乘間逸去不得已祗將楊克乾解案審訊之下限令交人今雪香不知因何溺斃小的實不知情叩求明察大令一再研誥蔣執定前詞大令判將蔣笞責一千板暫行　鎊收禁外監令喬陳氏等退去候次日本縣詣騐後再行核辦昨日午後四點鐘時大令帶同仵作書差人等前往相騐所有細情容俟續錄 
[烟館違章]  
　　滬南十六鋪南局委員鍾偉臣二尹於前夜帶同局勇地甲稽查各烟館行至王家碼頭裏街有某甲所開小烟館尙未閉門有四五人正在吞雲吐霧二尹見之大怒喝令地甲將該烟館門牌携回局中聽候押閉 
[縣案彚錄]  
　　嚴長榮投縣控稱族人嚴增咸盜賣租地求請究辦袁海觀大令准詞後飭提到案訊供之下斷令增咸交洋銀二百元以便給償長榮地價增咸供稱無力繳洋願將田單二紙計田三畝六分繳案藉以抵償大令准如所請限卽日呈案迄今巳閱多時增减竟置之度外前日經大令飭差著保將增咸交案請帮審委員宋莘樂二尹升堂訊比增咸供稱小的不敢有意逞刁將田單藏匿實因家中窮　異　　將田單抵押與人目下寛限容小的措齊銀錢　贖田單卽行交案二尹得供著限一月將田單交案仍飭交保違干比究○張寳全被吳　雨持刃訛索由閘北巡防局派勇拘獲於前日解送至縣旋由帮審委員宋莘樂二尹升堂研訊張訴稱係本邑人向爲小本生涯今日小的被素不認識之吳東雨持刀攔阻任意訛索被拽至聚仙園茶館旋有聚仙園茶舘主姜阿林及談福等從中解勸小的始得突圍而出至巡防局喊控蒙　局勇將吳拘獲轉送到縣求恩訊究吳供稱小的與張寳全雖曾識面實未交談此次不知張從何處誘得一女名素林張欲令小的送往他處小的不允致被挾怨誣控求請鑒宥二尹判　吳收所張交保靜候查明核辦 
[英界公堂瑣案]  
　　包探沈金隆禀稱　獲屢人犯竊之胡阿狗起到衣物等件係丁少琴趙崇言等失贓今將人贓送案請訊下少琴趙崇言均　案請領贓物胡阿狗供係本邑人屢次犯竊自知咎英以後富攺過自新惟求恩宥蔡太守以其怙惡不悛豈容輕恕判笞責二百板發捕房管押六個月期滿從重笞責二百板　給各失主分　認領○　探　福　禀稱積竊嚴阿華前曾逮案懲辦今又連竊徐洪昌等各家衣服起到贓物知照失主認明屬實今將人贓送案請辦徐洪昌劉耀海關阿泉等均投案聲稱失竊衣服已由包探將賊拘獲并吊到贓物求請給領嚴阿華供係本邑人行竊屬實惟求施恩以後不敢再犯蔡太守判將嚴阿華笞責一百板管押三個月　滿再笞一百板驅逐出境起案之贓給各失主分别認領○寍波人毛娘子訴稱在公和祥碼頭掌司更之役見　金松行竊舊鐵一塊立卽拘獲人贓交捕送案巡捕某禀稱王金松前曾犯竊此次又蹈覆轍務請重辦王金松供係本邑人失業無聊致犯行竊求從寛典蔡太守判王金松笞責一百板以示儆戒贓交毛娘子領　○包探黄四福禀稱方觀狥至大興客萬住宿乘間竊取夾被一條今將人贓拘獲送案請訊大興客寓夥投案請領先贓方觀狗供係徽州人　落滬江出此下策求恩寛宥蔡太守判方觀狗管狎七日期滿勒令回籍贓給失主領去○包探何瑞　禀稱王阿三借住余田福所開客寓中　人不備行竊水烟袋鐵器等件拘獲人贓送案余田福投案求請領贓土阿三供稱寗波人初犯行竊尙求恩恕蔡太守判王阿三管押七日　　薄懲贓給余田福領去○二百四十八號巡抽禀稱昨見陳全全駕駛馬車在靜安寺地方揚鞭飛駛　違租界定章拘案請罰陳全全供係本　人駕車餬口因坐客欲快偶爾加鞭以後自當緩緩行駛蔡太守判陳全全罰洋銀五元撥充西醫院經費○三百十七號巡捕禀稱昨見王　　駕駛馬車停在路旁瞢騰睡熟違犯定章是以拘送案下王阿二供係江北人實因日長人倦以致深入黑甜以後自當格外警醒不敢瞌睡　　太守以馬車夫在車瞌睡最易肇禍　王阿二罰洋兩元撥充西醫院經費 
[法廨停訊]  
　　今日爲西教中讚禮之期法領事官以及繙譯等均往天主堂禮拜商之葛蕃甫同轉停訊一期所有捕房應解各案均　下禮拜二卽二十三日一倂解訊 
[兩美必合]  
　　前日豫章恩於辦　私祝加餐子投函本館協振所曰春初鄙人舉家患病許助賑捐兹已獲痊謹奉番佛十四尊乞　　重之區寄往散放昨日厦門楊君　卿來函云接到勸募小清河以工代賑册卽分募諸君　洋銀五十元合成上海規銀三十六兩六錢請　　往山東本館接奉之餘莫名感謝卽塡寫收照分投寄呈并撰里語頌之曰昊天不弔飢饉洊臻解衣推食端賴仁人嗷息哀雁轍蘇困鱗心香　瓣敬爲君陳　只君子福自天　 
[助賑要]  
　　災區需賑　殷不但善上量力佽助卽處乎深閨者閒有毅然匡時出資補救　瀕厄窮簷靡不頌聲交作焉浙西小吏爲尊堂求福壽田龍游寄來洋二百元溧陽寶隆莊募謙　堂善士由厚　莊來洋一百元浙江無名氏保十安洋一百元李善士求病　愈洋一百元陽邑求　永遠平安先助由恊成乾來洋一百元蕪湖崔承記　同愼祥　來洋五十元蘇城任仁文承祐爲右手足麻木求速愈由惠泰莊來洋五十元者港安泰保險公司由普源公來規元三十六兩善女陳鄧氏續助完愿洋五十元委解災區瞻濟困之多方宅心孔厚俾療疴之益　置腹彌誠其善於救災者　善於種德也用請表彰藉增觀感[  上海北市絲業館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　三月初五日通判蕭福清禀蒙憲恩題補寍波通判缺叩謝卽用縣李棻禀謝飭知讞局記常功一次黄大華禀謝飭知讞局記大功二次吳鼎華禀知釐捐局委稽核聨票票根兼帮文案差叩謝本日到局楊祖五禀辭赴龍山茶捐差張濬硤石海昌典史李緒賢柴橋俱禀知釐捐局委茶捐差叩謝巡檢姚恩瀚捐免騐看來省禀到初六日候補府余庭訓父卸硤石釐局回省禀到府經歴賴際堯禀知釐捐局委富陽絲捐差禀見叩謝初七日候補道黄禀奉委署金衢嚴道進見禀謝正任龍游縣馬芳田交卸回省稟到並銷假禀辭回衢候算交代候補縣金廷棟禀奉飭知發審尤爲出力蒙予儘先拔委優缺一次禀見叩謝雙斌禀知京餉釘鞘寄存外庫准補桐廬縣丞曷錫爵禀知厘捐局委嵊縣絲捐差叩謝初八日候補同知陳懋采服滿來省禀到丁憂金華通判王掄秀交卸　省稟到稟辭回籍守制山陰縣唐禀見禀辭赴任奉化縣何文燿專丁來省禀知臬司飭知十七年分督審局蒙記大功二次酌委優缺叩謝初九日前署温州同知　紹榮專丁來省禀知交卸並銷東門釐局差大挑縣李思敬自途中接奉臬司飭知前辦遷善局蒙記大功三次常功一次專丁來省叩謝候補府經歴馮天瑞禀知釐捐局委諸曁絲捐差禀見叩謝從九品趙承恩禀奉臬司飭知科塲保甲案内蒙記大功一次叩謝任東海禀知上年保甲准記大功四次叩謝初十日運判胡瀚禀知運司委錢江緝私禀見叩謝梁克昌禀知藩司委監印差府照磨焦鍾澤禀奉臬司飭知科塲保甲記大功一次 
[鄂垣官報]  
　　三月初一日候補縣唐殿華赴兩院禀赴嘉魚提京控案件候補府魯欲仁奉委辦沙洋釐局赴兩院禀謝藩憲牌示黄梅縣知縣員缺飭淮補之王翼赴任羅田縣知縣印務詳委補用知縣洪誥保康縣知縣印務詳委本任當陽縣知縣李元才隨州知州印務詳委本任漢川縣知縣陳豪恩施縣縣丞事務詳委候補府經歴方述猷漢陽縣沌口巡檢事務詳委試用從九品陳雲階武昌縣金子磯巡檢事務詳委本任江夏縣山坡巡檢張明才羅田縣典史事務詳委分缺間用典史戴慶林俱署理准補應城縣高培蘭赴馬鞍山開工分發湖南試用縣王紹鈞赴湘俱見辭候補典史戴慶霖奉委赴馬鞍山辦煤礦差禀謝任彤光奉委給予儘先提前拔委優差一次赴兩院禀謝羅天縣典史事務　委補用從九品覃育仁署理 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年三月十二日京報全錄]  
　　宫門抄○諭旨二道錄前○發抄硃批五道○護東撫　奏請简放知府摺○直督李奏請巳故降調尙媾量予恩施片○侍郎晵奏請飭查辦催頭片○湘撫張奏千總疑賊妄韋刃傷平民致被控告訊明議擬摺○三月十二日禮部宗人府欽天監侍衛處值日無引見○睿王等塲差覆命○壽蔭等由東陵西陵回京請安○呼蘭副都統倭克金泰到京請安○山東巡撫福潤請訓○裕德前往西陵請訓○松溎請假五日○宗人府奏派充族長派出齡公○召見軍機福潤倭克金泰裕德張蔭桓○現換珍珠毛褂○發抄裕祿奏同知孫壽昌等留奉補用奉硃批着照所請吏部知道欽此○又朝陽剿匪事竣隊伍分别裁留奉硃批兵部知道欽此○又驛站苦累請援案借支馬乾奉硃批着照所請該部知道欽此○繼格等奏馬匹無缺奉硃批兵部知道欽此○定安奏三省練軍十七年分收支各欵奉硃批該衙門議奏欽此○○護理山東巡撫布政使誠勇巴圖魯臣湯聘珍跪奏爲知府丁憂開缺請旨間放以重職守恭摺仰祈聖鑒事竊臣接據蓬萊縣知縣胡煒禀稱登州府知府吳祖椿之母劉氏迎養在署於光緒十八年正月二十六日病故祖椿係屬親子例應丁憂等情查該府管轄十州縣地處沿海彈壓撫綏均關緊要亟應委員前往接署兹查候補知府葉潤含堪以署理據兼署布政使按察使松林具詳請奏前來除批飭檄遵並將該府吳祖椿丁憂開缺日期另行恭疏題報外所遺登州府知府員缺係要缺相應請旨簡放以重職守恭摺具陳伏乞皇上聖鑒訓示謹奏奉硃批另有旨欽此○○李鴻章片再據順直紳士御史孟繼壎編修華金壽及在京在籍官紳並舉貢生監等四百五十人聨名呈稱已故降調工部尙書原任都察院左副部御史賀壽慈於同治六年督學順直屏絶陋規甄拔積學嚴防槍遞宿弊一清七年正月按試定州正值西捻張總愚全股北犯偵定州空虚欲據爲巢穴藉以東窺保定北擾易州居民一夕數驚紛紛竄避時有勸回駐省城者該故員書謂使車所至義共存亡况定州扼南北三衝保定涿易各城恃爲屏蔽無定州是無保定也遂招致紳富捐資募勇數禁逃徙部署甫定而賊大至見城上軍容壯甚疑有重兵逡巡未敢銳攻援師旣集解圍南竄是役也以十餘萬之悍賊窺危弱之孤城微該故尙書誓死堅守非特一州塗毒近畿東北一帶將不可問事定歸功將吏口不言勞尤爲人所難及去官後因其長子巳故貴州按察使賀良楨在長蘆鹽運使任内迎養來津遂寄寓郡城遠近人士執經請業者甚多該故尙書年逾八旬猶訓迪不倦於光緒十七年十一月間病殁伏查該故尙書降調處分本係因人獲咎溯其裁成多士力保危城之功德未忍聽其湮没不彰謹合詞籲請奏乞恩施優加褎卹等情臣查降調工部尙書賀壽慈早歲通籍渥荷先朝知遇荐歴台省垂四十年在順天學政任内卓著聲績力守定州尤爲大局所繫至今人士稱念弗衰晚歲就養其子升任長蘆運司賀良楨宫舍後遂寄寓天津閉戶著書時與多門弟子講習經義耄耋不倦而於地方官吏從無往還臣本與舊識在津數年未嘗干謁守道自重心竊敬之其降調因書賈李鍾銘被叅案内牽連罹議業經刑部都察院訊明李鍾銘並無干預公事情弊賀壽慈僅以承辦要務不應順道翻閱書本是其獲咎甚輕兹於身殁之後　直官紳感其舊日勤勞合詞籲懇奏乞恩施具見輿情愛戴未敢壅於上聞惟係降調一品大員應如何量予恩施之處朝廷自有權衡非臣所敢擅擬理合附片據情具陳伏乞聖鑒訓示謹奏奉硃批另有旨欽此　○○啓秀片再查道光十五年存册地畝數目實較　　九年奏定畝數浮多四十三頃六十餘畝查其憑何浮多實無確據以年代久遠無憑究詰自應仍歸禮部照舊收租然不能历有此浮多無據之地卽不遵奏准有據之案則此外斷無再聽催頭任意誣指之理况嘉慶九年查辦時若將禮部應有之地遺漏分毫彼時各催頭等焉能衆供如一並無異詞是奏定畝數之外不應再有禮部催頭承領宫地卽此可　現在丈得淤復各地無論有人控訴抑係情願退交以禮部現有收租地數與嘉慶九年奏案核計均非禮部應有之地何以一任現今催頭妄報卽舍奏准成案不遵遽將地畞攘爲禮部所有倘此項地畝或係無糧黑地或係别項官荒均應由地方官查明實係無主照例升科亦非禮部催頭等所應倚勢詐取總之此案承辦司員前後朦混辦稿具奏實係起自該催頭等欺罔誣報致令堂司各官易視奏准成案此等　役未便稍事姑容應請飭下查辦大臣提集該催頭等訊明種種情弊予以懲處以肅紀　附片具陳伏乞聖鑒謹奏奉旨已錄○○頭品頂戴湖南巡撫臣張煦跪奏爲千總疑賊妄拿刃傷平民致被控告訊明議擬恭摺仰祈聖鑒事竊臣於光緒十六年查閱南路營伍訪聞宜章營花翎遊擊銜儘先都司左哨千總歐陽泰有不守營規縱兵殃民情事正查辦間據郴州監生李光瑩等以歐陽泰抄搶嚇詐等情赴臣行次具控當經臣批行衡永郴桂道隆文行提人証審辦隨於查閱南路營伍完竣摺内請將歐陽泰革職並聲明該弁被控有案侯訊明另行辦理奏奉硃批著照所請兵部知道欽此欽遵轉行去後兹據該道提齊人証訊明咨由署按察使吕世田核明議擬具詳前來臣覆加查核緣歐陽泰籍隸桂陽縣拔補宜章營左哨駐防郴州城守汛千總李光瑩白成台均係郴州人向在該州所屬之劉家塘地方開設石砂窪廠雇集人夫採挖石砂熬鍊成灰以作肥田之用歴年已久光緒十六年五月初六日郴州城外半邊街怡致祥錢店被盜匪搶刦銀錢報經該署州叚辛昭詣勘移會營汛恊緝該千總歐陽泰准移查緝稔知劉家塘石砂窪廠人夫衆多恐有盜匪混迹其間於是月十二日帶同兵丁鄧順元等前往查緝該廠高踞嶺頂廠内人夫望見歐陽泰帶兵上山　各畏累躱避並有身背包袱跑走者歐陽泰愈疑爲匪當卽拿獲彭有旺李宗澤駱友生彭普子等四人並包袱等物挖夫彭台保跑走落後歐陽泰赶向喝問彭台保不服盤查上前抗拒歐陽泰用身帶佩刀向其恐嚇致　傷彭合保左肩甲彭台保逃走歐陽泰當將彭有望等四名押帶轉回行抵嶺下秀風墟凉亭内因恐兵丁私取窪廠銀錢什物當令脫去及服逐一搜查並　夾帶錢物隨將彭有望等解送州署維時廠内人夫大半携物奔逃李光瑩等到廠查看因見廠内失物甚多疑係兵丁乘間　取又聞謝曰琬傳說歐　　有嚇詐情事隨卽赴州具控經該州叚辛昭騐明彭台保傷痕註單飭醫提訊彭有旺等均係平民並無爲匪情事卽行當堂釋放並將包袱等物分别給領一面移提兵丁鄧順元等集訊未結李光瑩等復以前情控經臣批行衡永郴桂道提審並　查閱　路營伍　内將該千總奏叅革職兹據該道提集人証訊明由司核明議擬具詳到臣查此案旣據該道訊明歐陽泰委無抄搶情事詰據原告李光瑩等供稱所失之物實係一時人多搬散現已陸續查獲其被控嚇詐一節據歐陽泰及兵丁鄧順元徐良興等均堅供並無共事李光瑩供係聞自謝曰琬傳說該原告並未眼見等情查傳謝白琬業經物故無憑質訊並查騐彭台保傷痕巳於是年七月内醫治平復案無遁帥應卽擬結查律載刃傷人者杖八十徒二年等語此案巳革千總歐陽泰身任城守本有　捕之責惟不查明虚實輙行　賊妄拿並用刀砍傷彭台保左肩甲平復雖訊無藉端搶詐重情究屬罪有應得查彭台保係屬平民該革弁用刀將其砍傷自應照刃傷凡人本律問擬傷雖醫痊係在辜限以外毋庸議减歐陽泰合依刃傷人者杖八十徒二年律杖八十徒二年解配折責拘役兵丁鄧順元徐良興訊未抄搶嚇詐其緝拿彭有旺等解州亦由本管官歐陽泰使令應毋庸議李光瑩等所控搶詐各情係因失物心疑倂聽問謝白琬傳說所致到案俱已供明應與傷經平復之彭台保及已故之謝白琬俱毋庸議佩刀供棄免起李光瑩等廠内所失之物據稱現已查出郴州怡致祥錢店被刦一案巳據該州獲犯另行禀辦無干已據省釋未到人證免傳省累除將全案供招分咨兵刑部外所有審明議擬緣由理合恭摺具陳伏乞皇上聖鑒勅部核覆施行謹奏奉硃批刑部議奏欽此 
 
