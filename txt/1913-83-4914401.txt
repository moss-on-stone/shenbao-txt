# 1913 - 83 - 4914401

 

Page 1

 
 
   
 
 

Page 2

 
 
時評 
[時局談] （十五無名） 
　　中國之大患在人衆治中國最要之政策在處置閒人人衆而無敎育故所謂閒人者盡爲無能之人無能之人而欲處置之也極難前清之處置此閒人也以政界於是政治日紛亂政界不能容及其末季乃處置之於實業公司局所半官半商之職盡充此輩於是實業亦紛亂革命以來又處置之於軍界南京至今日所謂副官者有一千餘人之多講武堂至不能容而計安揰而其餘可知矣於是財政大困 
　　人民者國家之原素人民衆多國益當强然而無惁處置使流而爲閒人者此數千年專制之毒也處置一不當强納之政界强納之實業界或强納之軍界則於人無所益而於事有大害此中國之所以不以人民衆而富强反以人民衆而貧弱也若今之政府至無法處置而以錢以錢養之蓋亦難矣 
[命令]  
　　三月十一日臨時大總統命令任命趙從蕃署江西民政長此令 
黑龍江呼蘭等處鬍匪肆擾吉江兩省飭派旅長許蘭洲團長毓麟等協力搜剿均已撲滅綏北一役匪首正法餘黨殱滅殆盡尤屬奮勇可嘉許蘭洲着給予二等文虎章毓麟等給予三等文虎章以彰勞勛其出力及陣亡官弁由該管都督查明分别呈請獎恤俾昭激勸此令 
[專電]  
　　北京電此間探報南方退伍軍人與青紅帮結合乘機蠢動團體甚堅 
　　北京電王芝祥本與袁總統約汪不回任故來電謂贛民歡迎趙從蕃爲民政長中央卽允但王本約勸李督來京蔡陳離贛今僅及民政長事恐已中變 
　　北京電馮國璋倪嗣冲以京滬某報載彼等勸進文毫無影響已延律師及派代表起訴 
　　北京電甘肅排外急故歷次辭職之趙督今已决去據甘人言固原回人馬元璋創新敎曨者漢來耶專與舊敎之虎弗郎爲敵馬安良電袁總統謂元璋創此禍將等於庫倫袁派金掄无往宣慰幾被殺甘軍等尙有董福祥升允舊部勢甚大財窘人雜内禍正難設想 
　　北京電總統府議决關係蒙藏事件計開（一）遣調大軍前往擇要屯駐（二）選調得力偵探隊前往探視一切隨時報告（三）遣調警察隊保護地方治安（四）設立無線電以通軍情（五）速築軍用鐵道以裨軍務（六）設法保全各屬礦地（七）選調熟悉蒙藏語言人員前往辦理各事（八）設法保衛寓居該處外人以免交涉 
　　聖彼得堡電俄外部日與日本駐俄公使議阻日本政府與孫中山訂立中日協約 
　　奉天電綏化匪熾兵寡不敵地方官紳均逃閒有被戮 
　　南昌電省議會電京拒汪民政長並請緩分治並頒命令李督暫兼　專責任俟國會成立後頒布官制再任省長 
　　南京電應省長擬將省有産業招人承買估價可得銀一千五百萬元以上款卽存儲江蘇銀行准提用作爲資本金省有財産之性質及變賣之方法現已列爲議案將交省議會提議 
　　南京電現有恒興和等呈控王潤身素行無賴創辦肥料公司違法擾民等情當經省長批令警察廳核辦 
　　南京電第四第五兩混成旅旅長均因反對章梓辭職未邀程督允准 
　　南京電全國兒童藝術展覽會定於本月二十三至二七止在韜園開幕 
　　南京電吳紹璘有實任要塞消息 
　　南京電昨（十一）又獲到嬌龍山匪徒五人已送軍法處訊辦 
[特約路透電]  
　　北京電現悉瑞記洋行爲奥國某公司出面復貸欵中國英金五十萬磅合同已於昨日（十一）簽押内容與該洋行前此所訂各合同無異奥國某公司遵循最近與中國訂立之借欵合同已在天津繳欵 
　　北京電中美聨合會規定進行事宜頗堪注意中有設立中美國民銀行及中國各處商會與未來之巴拿瑪博覽會協力進行兩事 
　　北京電全國禁烟會致一長函於英國國會申述最近决議之各要點並鳴謝下議院前此協贊烟禁之盛意復聲明中國禁烟之認眞並未違背條約 
　　貴陽電貴州發行之紙幣雖經當道出示聲明於本年二月間兌現而貴州銀行至外未曾開兌故價已大跌目下每元僅値洋四角每兩僅値銀六角九分恐日内尙將續跌顯因該銀行無現銀可付之故 
　　武昌電當道出示令民人一律剪髮其髮須修西式或全行剃去不得留半剃 
　　南京電愛狄君今晨抵此將在青年會演說定星期六日夜車回滬 
[譯電]  
　　北京電一千九百十一年英美德法四國銀行團與中政府所訂之粤漢鐵路借款英金六百萬磅交付在卽中政府允以本路爲擔保品其詳細辦法已由財政總長及交通總長允可 
　　北京電熱河都統熊希齡電請政府准其卽行添設新電報局六處購置汽車三輛以利交通 
　　北京電周總長令各部支取巨欵之前須將所需經費從省核算報告財政部 
　　北京電政府新任之視學員八人日内將赴各省調查學務 
　　北京電袁總統已委梁士詒於隆裕太后梓宫運往西陵時代表恭送 
　　美京電中美洲茄特瑪拉之茄其姆克拉派鎭星期六日毁於地震死人甚衆 
　　倫敦電英國陸軍元帥勞勃特君現仍從事運動求逹全國入軍服役之目的本月十四日擬在華爾佛哈姆登開會演說已將演台之上位留備工人坐聽是日米特倫各鎭將開特别火車場内備有樂隊且於市場要區設影戲機將勞勃特君之演說撮要現諸布上以供衆覽防土軍督辦皮森將軍昨（九日）在足球總會演說請該會運動踼球者及旁觀者入防土軍爲國宜力 
　　柏林電德國新陸軍議案規定每年增兵六萬八千名並要求於後二年内增軍官四千員下級軍官一千員兵士十一萬七千名且將組織騎兵馬軍聨隊六隊計馬三萬匹東部邊界之防務尤爲注重將駐野戰砲隊六大隊附以獨立之機關槍隊 
　　倫敦電德國某報載有社說題曰和平破壤者其言論殊可注意内謂政府今欲證明新陸軍議案之重要殊不爲難惟須明白宣布危險由來之地而已其地爲何卽法國是也吾人與西鄰之邦交從無如今日之牴牾里望區主義從無如今日之光明法國欲藉英之助恢復亞爾拉斯勞蘭斯州從無如今日之顯著今無論貴界何隅發生變端吾人必致與法國交兵而後已惟其時日不能豫料耳 
　　倫敦電　恩特登及考洛克斯格林兩處之火車站均爲火燬前一處發餐字條一紙上書女子選舉權焚此以求選舉權等言要求女子參政權之黨人曾在倫敦某處開會黨魁金萊女士宣言謂英皇召集國會演說詞中並未提及女子參政權一舉故黨人决意不變宗旨照舊進行武力運動云 
　　倫敦電英皇今日（十日）蒞國會演說時有要求參政權女黨五人欲圖呈遞請願書均爲警察拘獲書中謂該黨因聞政府擬提出處待女子之强逼議案衆情忿忿並陳述女子應有選舉權之理由及懇於國會演說之時允許提出此項議案潘克赫斯特夫人在某處演說極言女子請願之合憲法並否認有侮辱英皇之意 
　　倫敦電英國皇太子擬於本月十三日赴德游歷 
　　倫敦電據秦晤士報薩洛里卡訪事電稱西里斯近里格里太之希軍近不許布軍入境布軍大忿卽開野戰砲轟擊該鎭希軍以來福槍回擊此電乃本月七日所發當時兩軍猶未停戰據官場消息里格里太希布兩軍之衝突極爲劇烈兩方面死傷甚傷甚衆兩國政府已派員前往議停 
　　布京電據布國半官報米爾電稱巴爾幹各邦决意依據倫敦條件承認列强之調和另加賠償兵費一欵一而仍擬進行戰事云 
　　柏林電巴爾幹各邦通告强謂所提調和之議數日之内當可答覆因有數邦現正提出新要求尙未同意之故 
要聞一 
[誕怪之俄領遇險事件]  
（北京特約員一葉子） 
　　本月三日駐齋齋哈爾俄國領事旅行近郊突爲華兵襲擊（華兵凡八名）幸未命中遂逃歸 
此報傳達到京俄公使卽赴外交部爲强硬之抗議該華兵實際果爲華兵或爲士匪而假托於兵裝皆未可知總之在中俄之間生此糾葛其爲中國之不利因此而竟至横生枝節不可料也或亦有以襲擊事件爲俄領預伏將來交涉之地步者北風漸暖四方皆進於活動之時期此等問題今後或將繼續而出也 
　　據俄國方面之所言則俄領事奥夫那斯於三日午後四時自領事舘將歸於本宅突有華兵八人現於街上卽迎領事之車以手槍擊之一彈中車盖而未傷及領事華兵僅放二彈後卽逸去駐京俄使接此電報卽赴外交部報告其事提出要求條件焉 
 
 
 

Page 3

 
 
然在俄國公使館未嘗挡接有詳報中國政府亦未接黑督報告其事之眞相如何不可確知總之俄國欲以爲派兵之口實則固有蛛絲鳥跡之可尋也 
　　按此事本舘專電已由黑督辯明爲土人行獵誤會矣想無重要交涉也 
[六百萬磅鐵路借欵合同]  
　　一千九百十一年五月二十號（宣統三年三月）前清政府（盛宣懹代表）與四國銀行團（匯豐德華匯理花旗）所訂立之六百萬磅粤漢鐵路借欵（又名湖廣借欵）合同載明以釐金作抵其第十四條所載應以借欵之半提存於當時中政府擬設之兩銀行以備鐵路公司隨時支取此外另有匯豐與清政府訂有測繪該路之合同由滙豐介紹工程師格林森君應聘測繪經費悉照合同規定在匯豐支用亦已簽字乃自武昌起義各省次第反正迄今臨時政府成立財政分裂釐金大都廢改四國銀行團以抵押已無著落因此不願照約交欵而清致府前所擬設之兩銀行至今亦未設立惟該路自漢口起至湘粤交界之路缐則已由格林森君勘測繪圖帖說已經告竣交通部以該路旣經勘測亟須開工建築而路欵無著銀行未設屢與四國銀行團磋議提欵數月以來迄無成議日前兩方面始經議决照原訂合同附加條件如下 
（一）各省釐金一時未能規復以粤漢鐵路爲原訂該鐵路借欵之抵押物以代釐金 
　　一照原訂合同清政府擬設之兩銀行民國政府仍擬設立未設以前照原訂借欵合同所載應提存於該兩銀行之借欵半額現以該漢粤川鐵路公司名義暫移存於匯豐德華匯理花旗四銀行以備該鐵路公司隨時支取俟民國政府擬設之兩銀行設立後仍應將暫存於四國銀行之欵提交該兩銀行收存 
　　一此項暫存於四國銀行之欵以週年三分計息一該路開工建築時必須　用路工此項路工鐵路公司應照本約先儘民國政府已裁之軍人承僱 
[中日協會草章]  
　　中日協會發起一事已由王揖唐吳蓮伯二君兩次招待中日各界人士籌商此事前晚六國飯店之集會已詳誌其事矣惟前晚散會甚晚末後公議請吳君當席指定中國籌辦員五人日本亦當席推出五人茲將人史錄下 
　　中國籌辦員五人王印川林長黃爲基李肇甫朱淇 
　　日本籌辦員五人嚴谷豐島桑田松本實相寺 
　　籌辦委員長公推吳景　委員推定之後並公議今日下午七時在大和俱樂部開委員會修訂會章預備開成立大會茲將原擬之草章錄下 
　　中日協會草章第一條本會定名爲中日協會第二條本會以聨絡中日感情維持東亞平和爲宗旨第三條本會設本部於北京設支部於各地第四條凡與本會宗旨相同經二人以上之介紹爲本會會員第五條本會設正會長二人副會長二人中日各居其半由本部全體會員以記名投票法公舉以得票較多者爲當選第六條本部設幹事若干人由正副會長協議推任第七條本部設評議員若干人由幹事會决議推任第八條本部得設書記事務員若二人受幹事之指揮辦理一切事務第九條本部事務分總務文牘會計交際四科由正副會長協議指定各幹事分任之第十條本部每月開職員會一次每年開大會一次遇有特别事件由正副會長通知均得開臨時會職員會由正副會長及幹事評議員而成第十一條本部職員以一年爲期但得連任第十二條本部經費以入會捐常年捐特别捐充之入會捐一元常年捐二元第十三條本部會計每年决算一次報告於大會第十四條各支部得自定章程設支部長及幹事評議員若干人處理各該支部事務第十五條各支部至少須每月一次報告該支部情形於本部關於本會進行事項得隨時提議於本部第十六條本章程有應行修改之處於開大會時提議公决 
[河東張李小歷史]  
　　張士秀張士秀世居蒲之臨晉南營村家資素裕性無賴爲人佻陸多詐酷嗜鴉片沉淫樂故樂與優人樂戶同居處稱謂周旋甚襄有侫口頗捷於言丁寳銓撫晋時以數百金運動選舉爲諮議局議員益驕悍示洽於衆日與二三朋淫閧醉芙蓉城揮霍都關與妓女大鳳二鳳狎無忌憚常以爭風故毆人被人以種種不法行爲告發之丁微有所聞思懲辦之以肅風紀以蕩檢踰閑挾妓逞兇二語除議員名行逮押解原籍下之獄卽交革命方起時也晋軍起義閻都督蒞晋放之出獄然野心狼子乃走西安私許潞鹽餉銀百數萬請來秦軍攻運城克之自爲晋爲軍分府總司令日以不關緊要事故殺人人民股慄古稱屠伯當不是過矣嗣自改稱民政長與李鳴鳳狼狽相倚頓籍創辦實業銀行爲名勒令河東各縣分任捐欵侵漁富戶掠大清銀行並鹽課銀兩計數百萬侵入私窖曁分潤一般私人設廻瀾公司大通銀行悉爲私産又組織河東日報　二三數小輩爲之鼓指大肆譏訕出言全無意識復以所餘自領戲一班招與舊日同侣者串脚敎演稱共和新戲而所演皆誨謠爲樂有小旦三復者色藝俱佳猶特别賞識常不時出入觀察署與同榻寢處遞吸鴉片交口呑吐偎嚢備至而開場時三復輙累不一出出則張士秀必至一時喉歇絲希則當台高呼謝民政長大人賞秀色舞眉飛拍掌稱快自其爲民政長至觀察使時常納妾民婦女之有姿色皆惟恐一見見多不免恒以色厭愛弛故或稍不投所好棄而予人再納再棄以故所佔納十數餘而常蓄者一二其饕淫有如此者自出八尋常放砲排號尤甚於滿清官吏之惡習其子年甫十歲往來署中必排隊張鼓如小天王之出山寨若所幸差官名合見老四則在臨晋獄時同難友任爲爪牙肆行無忌求差者緣以爲階賄囑公行又其餘事耳 
　　李鳴鳳李鳴鳳河東安邑縣西渠馬村人也素無賴爲鄉黨所鄙棄其父業牙鳴鳳常與人爭毆里人譏之曰雜種生不出好犢兒初　緣張士秀爲廻瀾公司司事因吞欵事發押拘安邑縣署半年後乘隙逃逸與其友同到陜西販土李甚詭譎以計騙土五六百兩潛同運城致其友在陜囚押數月由其友衆寄銀贖回此時鳳又與本村張某之妻通事覺被控潛逃省城　緣入鐵路學堂性乘張不悛又嗜好成癖屢犯堂規被革入同蒲鐵路工廠包工築路因刻扣小工被告與總辦衝突又潛逃入泰省遇史宗法之父販騾數頭遂同來省城售騾後以資販運煙土往來秦晉間及民軍起楊籛甫練敢死隊伊遂投効隊中善聨絡會匪利用一切累升爲參謀官司令官民國成立張士秀一力主持舉爲旅長自此狼狽爲奸橫行無忌刻扣軍餉多報馬匹私呑空額種種不法實肆行無忌矣與張士秀謀藉口創辦實業銀行勒捐富戶銀三十餘萬有不捐者即嗾土匪搶掠之或指爲勾結土匪抄没家資田産充公如是者不下數十餘家復暗助土匪糧餉軍火使之横行以遂其藉口不解裁軍隊擁兵逞欲之奸楊芳圑之死實李鳴鳳忌其屢困土匪而敎之剌之也又以金錢運動勢力以故士紳國民黨曁各界散布謠言喝其盛德僱買參議員省議員報館等爲之鼓吹運動竟久假要挾煽軍心而亂大局其窮兇積惡有如此者至去年所搶掠之首飾金銀寳物等項則埋之地窖内不知意向所在又承張士秀意旨將所吞併銀餉勒買糧麥數萬石幾斷糧莊市價大漲現屯於南路各縣内小民因之凍餒又開一濟公長麵廠磨舗設於北鄉鎭抬高市價勒令軍隊爲商均用其麫名爲濟公實皆分入私壑又大興土木將方圍數十里廟社折毁幾盡如馬村北松富村東松富村李村楊大市村堯廟村小村東付馬村南窰窰村廟宇一無所餘取其木料與張士秀分之建築私宅房間巍巍擬於王者宫闕而民人田地之或不能完糧與比鄰者不强覇種之卽賤買之以故李之田地驟增數十頃人民受其欺凌側目而視婦人孺子相迫凍餒則飲泣不敢作聲老弱轉溝整强壯散而之四方連羣結黨流爲土匪河東之匪患屢平屢起者皆由李鳴鳳與張士秀狼狠爲奸激而縱之有以使之然也 
[雜評一] （無名） 
　　團體中國其餘之團體皆易破而衣食之團體最堅蓋衣食者人生生活之所繫也去其衣食之原則生活將絕而不以性命相搏得乎此團體之所由堅也 
　　九龍山九龍山之匪徒何自來也而躉延至於長江一帶其數非寡其所主張者皆怪誕可笑之　然而入竟不惜生命以從之甚矣中國人民之無識可惘而無聊亦可憐矣 
　　北方之所恐北京人向來神經甚鈍獨至近來則過敏北方人所謂退伍軍與青紅邦所結之團體其或聞九龍山之事與不然南方實未聞有他種乘機蠢動之團體也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[田中守平之内蒙談]  
　　咄咄日人之肺肝如見矣日本前派田中守平赴蒙古作游說客昨已旋國該氏抵大阪與人談内蒙古近狀略言内蒙王公中吾人所最注重者爲達爾罕及賓圖二王達爾罕親王那木濟勒色楞年方三十六雖無過人氣魄其人甚樸實且爲元太祖成吉思汗嫡裔在蒙古王公中頗有勢力賓圖王年壯氣盛具有一種不凡氣槪曾娶肅親王女爲妃與滿清皇室有姻婭關係故其對於共和民國是否眞心贊助尙未敢遽决至於喇嘛等則勢力偉大凌駕王公之上現在内蒙古某地聞有一喇嘛對於民陰謀反抗恐英武雄略如袁總統亦未必易於對付也我日本對内蒙政策應執若何方針此時尙未决定實吾所不勝慨嘆者也雖關東都督福島中將夙有一定計畫然因國内近日風潮激烈不遑外顧故對於内蒙古亦姑作壁上觀此亦事勢所不得已者世人皆視蒙古爲中國之一部吾謂不然應作一種聨邦觀耳至内蒙各王公近皆財資匱乏經濟困難若達爾罕王在蒙古王公中首屈一指之巨藩乃一年收入不過一萬六千元而已餘更可推而知蒙古人口近世日見衰減蓋蒙古習慣長男以外諸男子皆凈身出家爲喇嘛敎之僧侣以故喇嘛勢力隆盛而人口卒無由繁殖也現在全蒙古有活佛名號者計一百五十六人内蒙古一部已有五十人羣以庫倫活佛爲此等活佛之首故吾謂日本之對内蒙政策不必由政治方面宜自他方進行冀以扶植日三之勢力耳 
[律師與都督之大激戰]  
　　一個是地方主義 
　　一個是人權觀念　　直隷馮都督日前發布訓令以法律固應維持地方亦宜兼頋凡兇暴臬桀之徒結夥多人執持槍械擾亂閭閻佔據鄉村搶掠殺戮爲所欲爲剿捕須動兵隊情迹近乎内亂非有嚴刑不足以寒匪膽若以平時法律相繩水懦易玩甚非計也嗣後若州縣如有土匪刧掠曁情迹重大積案累累之犯均應劃歸軍事範圍一經拿獲訊明卽行電呈本都督核飭遵辦毋庸分報司廳致稽顯戮其尋常盜犯曁民刑訴訟案件仍應歸審判廳覆判以重法律各州縣如能認眞辦理本都督自當力予維持母庸遊移合行訓令各屬一體遵照辦理等因於是保定律師公會以司法獨立保障人權若行政官横加蹂𨈆則官吏之威福日增斯人民之生命日蹙於� 
日昨全體議决提出建議書于司法總長懇請按法懲治以保法權而尊民命略稱方今我國共和伊始行政官不明法律幕府無人出於誤解者固多而由於積習甚深專横已久欲擅威權肆其壓制者亦所在多有若非按法懲戒各省效尤民國之基礎將傾專制之餘毒復熾侵司法獨立之精神危國家成立之根本凡爲國民孰不痛心而司法界諸人尤有維持匡救之責就直隷都督二年一月十九日之訓令先述其形式上之違法按行政命令應登載公報俾衆週知上以防官吏之專私下以示人民行爲之標準法至善也乃此次訓令查閱直隷公報各號並未登載豈槍斃人民侵害生命之行爲地方行政長官竟可出之秘密查臨時約法第六條第一欵人民之身體非依律不得逮捕拘禁審問處問此憲法上之法律文字應從狹義解釋是爲各國通例蓋必依立法之程序由立法機關議决而公布者始得謂之法律也第六條第一欵之所謂法律者明明指刑律而言乃該都督竟以命令代法律大總統所不能有之權而都督有之擅將强盜竊盜内亂累犯各罪劃歸軍事圍均由州縣官訊明電呈該都督核辦勿庸分報司廳是該都督一人而兼有立法司法行政之三權矣州縣官逞其威壓濫指良民爲盜賊卽立予鎗斃吾恐人人自危所謂閉門家中坐禍從天上來之諺語將復見於民國矣共和若此專制何如是其形式上之違法也試再就其内容逐句指摘以辨明其違法之實質原訓令中法律固應維持地方亦宜兼顧二語是該都督明明以保全地方爲念矣不知保全地方卽在維持法律不分爲兩事豈可借保全地方爲名而蹂𨈆法律遽行鎗斃人民乎設州縣官遵其訓令辦理冒昧誤據揑扳濫逞私意立將良民就地正法槍斃該都督何以爲救濟之途將使死者復生乎抑或自認爲間接正犯甘受殺人之罪名乎則所謂兼顧地方者正所以蹂躝地方也所謂維持維持法律者正所以破壤法律也原訓令中凡兇暴梟桀之徒結夥多人執持槍械擾亂閭閻佔據鄉村搶刧殺戮惟所欲爲剿捕須動兵隊情迹近乎内亂云云是合騒擾罪内亂罪强盜罪殺人罪等包括爲一抑此數罪俱發始歸軍事範圍或有一罪發覺卽可立予鎗斃乎且此等罪名均有刑律規定豈該都督之命令卽可廢止刑律不然法律命令而相抵觸又將何所適從歟阜平縣行文請示定州知事早已鎗斃二人查定州知事孫家鈺决過之犯爲李杏和尙等案爲强竊盜累犯罪竟不按照司法程序送高等審判廳覆判擅行就地正法實係誤於該都督前指令中有盡法懲治之語乃該都督猶以爲未足又復發爲訓令遍飭各屬竟將普通刑事犯罪劃歸軍事範圍且云若以平時法律相繩水懦易玩甚非計也中直視直隷全省爲戒嚴地該都督平時之訓令卽可作爲戒嚴令矣其違法孰過於是其危險又孰過於是原訓令中嗣後各州縣如有土匪刦掠曁情迹重大積案累累之犯均應劃歸軍事範圍一經捕拿訊明卽行電呈本都督核飭遵辦母庸分報司廳致稽顯戮其尋常盜犯曁民刑訴訟案件仍應歸審判廳覆判以重法律云云所謂土匪刦掠者明明爲强盜罪所謂情迹重大積案累累之犯罪者則爲一切刑事之累犯罪夫累犯加重刑律高等審判廳覆判乃所以重法律也乃竟訓令名屬一經拿獲卽行電呈該都督核飭遵辦毋庸分報司廳是行政面兼司法之任都督卽爲審判之官人民四級三審之權利以命令剥奪之國家立法司法之機關以命令改廢之將議會置於何地將審判廳置於何地將司法部置於何地將大總統置於何地何其蹂𨈆法權至於此極乎原訓令中各州縣如能認眞辦理本都督自當立予維持母庸游移云云試問各州縣之所認者果眞與否該都督執何標準以盡維持之力且所謂維持者非維持法律也乃維持各州縣之地位而已借該都督維持之力州縣官可肆其淫威借州縣官認眞之名該都督得行其意志官吏之威權愈盛人民之權利益危政體共和以流血而成立民國專制將貽笑於列邦不但此也現値過度時代東西各國咸集視線於中華一有貽誤瓜分不難立見必合全國官吏人民均有尊重法律思想乃可邀列强之承認而固民國之根基我國國體之辱法權之失全在腐敗官吏失列强之信用非我四萬萬人民之咎方今改建伊始官吏專橫猶昔破壤共和之法制回復專制之淫威信用不復國體安在人權掃地外患必乘勢至危禍至烈也本會爲司法要素之一原有維持之責任天良俱在何忍坐視職分當然難安縅默爲此按照律師暫行章程招集臨時大會全體議决謹具建議書提出貴總長台下應如何取消前項命令按法懲戒之處出自鈞裁不勝　切待命之至 
[唐瘋子大閙徵收局]  
　　崇文門徵收局委員唐士清其人毫無學識惟小有口才動以國民黨資格到處生事實則其人在國民黨中不過由他黨合併僅掛一黨籍虚銜在黨中久爲其黨人所排斥盡失信用不能在社會上活動於是又轉入官界中得爲徵收局委員唐本熱心利祿從前聲名狼藉不爲人齒窮困多年遂得有精神病時發時愈人呼之曰唐瘋子卽其人也自得徵收局委員後心中忽發奇想欲謀得局長一席對於同事言語無稽忽明忽暗局中人每見其到局無不望而却步本月六號伊又瘋疾大作到局中索取信紙大聲疾呼頓失常熊適値委員周克昌在局不知其有瘋疾見其如此無禮與之辯白唐登時大怒上前用手毆辱周克昌措手不及竟大遭其毒手然見此情狀知是瘋人無理可講便思逃避時唐有友人謝某到局相訪唐即命謝某將周委員看守不許逃避自已仍胡言亂語剌剌不休局中人聞聲齋至始行住手又經多人勸解各自解散現聞各委員對於此事人人皆有畏心大衆集議謂局中同事有此瘋人倘此後瘋疾發時則人人皆在可打之列公署之中旣不能與之互相用武長此忍受實所不甘討論結果聞已於日昨禀知局長要求將唐撤差矣 
[鄂省人物誌]  
　　姚彦長調侃英雌鄂省敎育司長姚晉圻以老道學自命見有女學界之服裝新奇華麗者每斥爲人妖男女平權及女子參政等之流行說尤爲姚所厭聞凡女校學生姓名之不合其意者必爲代改聞有劉超雄女士前曾充某校敎員茲恃其父與姚司長有年家誼時常謁姚要求位置昨復謁姚因座有多客久未與談劉不耐頓足大呼曰年伯這麽將我之事抛在腦後乎闔座爲吃一驚姚聆其言縐眉怒眼應之曰你且稍安勿躁容緩自有道理及劉告辭出姚卽駢二指指劉背面曰我的個同年那裏生出這様一佃女子他且勿論其名曰超雄是欲陰勝陽天蓋地也此與沈佩貞目其夫曰敝外同一軌轍聞者皆笑不可仰 
　　劉糼丹清理路欵前清時鄂人抵制川粤漢路借欵特組鐵路協會勸集商股以拒外債而爭自辦當時前民政長劉糼丹君主持會務頗稱得力茲以川粤漢路賡續前清借欵條約辦理該協會所招商股究竟附股抑另作别用須待解决劉自組解後伏處林下優遊自如然此事非渠前來清理與各投資者從長商議不能收完善效果故昨日武漢紳商特公請夏之傑君代表往嘉魚縣迎劉來漢卽在商會開會研究聞有大多數人主張將該路股移辦漢口市政亦有議以辦理毡呢廠藉抵外貨者衆說紛紜均須待劉取决惟連日雨雪霏霏嚴寒異常劉氏以老病之軀恐未必卽來也 
　　趙鐸楨省釋後交涉前充揚州軍務司長之趙鐸楨於軍政分府取銷後經黎副總統電委爲長江五省總稽查奔走南北頗著微勞乃趙君來鄂之際適値二次革命風潮因都督府參議唐仲寅挾借貸不遂之嫌誣陷其爲亂黨主動假傳命繫於軍獄數月未聞一訊趙上書質問被逮原因並使其妾控訴均被阻不得上達頃軍法處長程漢卿因迭有人具呈請保未審其有何罪狀特向都督請示黎都督云趙某旣無罪狀指復無受害人控告自係嫌欵入獄着卽開釋可也故趙已於昨日出獄欲與唐大起交涉其友人輩咸勸以唐之爲甚爲崛强今幸省釋何必重與結趙不之信詎迭往求見黎公果爲門者拒絕 
　　饒鳳璋到任前糾葛鄂省新任施鶴荆宜觀察使饒鳳璋乃内務司長饒漢祥之兄漢祥兼充軍府秘書長總司命令故雖民政長亦低首下之鳳璋係一初級師範卒業生伏處鄉里敎讀未嘗涉足政界今一躍而爲觀察使鄂省各政客功人等咸起反對懇請取消之呈多如朿筍民政長莫可如何惟有置不理而已刻遠而在京鄂人近而施鹤荆宜四屬紳民紛紛以文電申明决不承認大致謂觀察使一職乃大總統以命令頒佈之官制未經議會通過鄂中輿論咸不承認則是職當然不能設立况任用文官必須限定資格經騐饒鳳璋旣未肄習法政亦未名列仕版從何取得觀察使資格專制時代政府用人亦未有如此濫竽豈共和國卽可援牙倖進云云又有人致饒通告書云如爾敢到任定以手鎗炸彈相餉以免荼毒四郡人民故饒畏懼不敢卽行履任聞夏民政長昨已將反對各文電彙送黎公查閱似有取銷改任他人之意 
[贛垣政界近事]  
　　民政長案近狀贛民政長議案業經李督咨交省議會提出宣布定於八號開會審議公決後卽呈復都督與王上將酌定辦法惟黎副總統派來查案之秘書官梁柏年黃訄兩君抵贛已久調查一切得有端倪日前面見王上將時將水巡總監蔡鋭霆巡警张監陳迁訓挾迫汪瑞闓離贛事洗刷殆盡以致外間一部分人頗抱不平而梁黃兩君又因黎公已續派黃祖徽君抵贛商辦故定於八號乘輪還鄂 
　　李都督開迎送會贛省參衆兩項議員不日北上經李督諭令選舉籌辦處在庫領欵置備赤金徽章多枚分贈議員佩挂胸襟冀其易於識别並於六號在講武堂開歡迎省議員歡參衆議員大會到者一百多人首由李督演說謂今日此會爲歡迎歡送會本省一年以來所開之迎送會甚多要皆不若今日此會之最有關係自臨時政府成立以來内訌迭起匪勢躉延外人對於中國久存覬觎之心其躊躇而不敢驟然瓜分者畏吾民氣耳故國人及他國人莫不引領企望正式政府之成立以冀組成完全鞏固之國家今正式政府將告成立矣本省選舉業已竣事當選諸君類皆一時俊傑將來發攄政見必能爲桑梓造幸福烈鈞敬拭目以俟之隨有參議員朱念祖衆議員劉景烈省議員楊慶笙相繼演說搖鈴散會就歡讌席 
　　曾宗魯行賄受没趣贛省財政司長魏斯炅昨接曾宗魯投函夾帶銀洋票三百要求差缺魏氏閱後不敢陰受特行揭出捐助女學經費茲將答復曾函錄下宗魯君鑒來函謙抑太過自署受業莫知所云迴憶鄙人昔曾講授於本省豫章法政公學繼主講於北京高等巡警學堂及其他法政學校而足下又自署爲法政畢業生斅學淵源諒非虚語第思學問因緣高美何似乃足下　以卑污口吻並夾銀元票一紙計洋三百元以云朿修則鄙人俸足自給胡用厚資以云報施則曷若投諸公益催促社會之改進寗不勝禆助個人似此行爲殊無足取鄙人對於此項儻來之物本欲移送公庭抑或退還原主惟念足下家資富裕慷慨樂施旣能厚施私情必不薄於公益不揣冒眜謹以足下名義移助義務女學洋百元女子公學洋百元勵羣女子中學洋百元特此答復順詢近安 
[破獲九龍會匪案再誌]  
　　蕪湖龔鎭鵬旅長前日拿獲九龍匪首領邢蕩湖等搜獲僞印後因事關重大隨卽電致中央國務院及皖督核示旋接覆電着將該匪等訊明後按照軍法從事安慶軍政司顧司長特派執法官孫群味滋於初八日午刻乘江新輪來蕪住旅本部於初九日上午十時在本旅部提訊各犯張鳳等供與前同惟邢蕰湖始則不肯承認繼由龔旅長傳齋搜查員及見証某某等十人細陳搜獲僞印情形邢無詞可辨當卽自認龔旅長乃命各見証人簽字邢亦簽字龔孫兩君得供後隨卽電禀都督一俟奉到回電卽右重懲　（按現已奉到覆電立卽槍斃矣）蕪湖逢邢被拿後人心大快查邢亦蕪湖人爲本埠社會黨交際幹事警察協會副長又充諷報經理劣跡頗多邢常自稱爲皖南地方黨之黨魁國民黨之炸彈隊長去臘會糾衆衝打皖江日報館自邢被捕後本埠某黨幹事申梀丞黃伯笙等向與邢莫逆者連日在本黨開職員會要求全體保釋並電滬請范鴻仙設該黨黨員皆謂邢蕩湖此次舉動跡近宗社黨保釋一節大半不表同情初九日馬路公團聨合會又據團民報告請開會研究派代表赴旅部旁聽皆云此事關係重大兼之邢已認供故亦未待解决紛紛散去茲將龔旅長接省電兩則錄左 
　　蕪湖龔旅長鑒邢蕩湖係屬會匪自應列八軍範圍呈請核辦如該處檢察廳前來索犯毋得擅自解交切切都督兼民政長柏佳 
　　蕪湖龔旅長孫課長鑒望將所辦各匪細錄供詞電知都督以憑辦理軍政司顧琢塘佳 
地方通信 
[蘇州]  
　　無鍚反獄案毋庸歸軍範圍高等檢察廳長陳福民昨復都督省長電云支電敬悉無鍚反獄案據該廳沁電呈報當電令該廳援照刑律第一百六十九條迅速起訴請求卽日公判電部復准執行在案并有勘電知會貴都督省長昨接該廳來呈并供單確無外匪附和之據已令行該廳仍遵前令核辦并另函知貴都督查照竊查同條第二項載其聚衆以强暴脅迫脫逃者首魁及敎唆者處死刑或無期徒刑本條法文與大府所稱應予嚴懲之意相符且電部復准照行亦甚迅速似毋庸歸入軍事範圍致起權限爭議希轉令該縣查照辦理無任公便 
　　電復城内刧案情形觀前街施相公弄曹步青家被刧一事經程都督電飭嚴緝已紀前報茲將軍政司會同警察廳電復原文錄下南京都督民政長鈞鑒魚虞電敬悉三號八時施相公弄曹步青家有匪四人託名查煙入内行刦經區督警往捕匪已聞風逃逸市面尙無驚擾事後據報失去洋一百三十餘元金飾二件次日由區偵獲嫌疑犯四名送檢察廳訊究除一面嚴密防範加緊偵緝並將詳情另文呈報外合先電復盧世儀石人俊呈齋 
[ 鎭江]  
　　鎗斃逃兵紀聞駐紮江北寳應北水蕩之四十八團第一營四連兵士前因缺餉有十人携械潛逃爲連長所知將餘兵調至他處查出四人却係同黨隨卽禀知團長一律鎗斃其餘並未敢深究後團長連派六人赴海州一帶探聽現有人回報謂有二名已賣去鎗械逃匿餘則投入匪黨團長爰卽派人查詢該兵等家屬勒令賠補鎗械費以便歸公 
　　赦生局長呑欵發覺鎭江救生局長張道生呑没道署存息一萬兩會爲舊道吏某甲偵知一再向其敲得賄洋將案劵銷滅不料尙有統計表未曾銷去現爲周麟祥察出並將張敲詐某茶葉行及尅扣丁役薪工等劣蹟和盤托出報告縣知事想此案必須澈究矣 
[雜評二] （默） 
　　保定律師爭軍事範圍現旣非軍政時代則軍事範圍僅於大帮土匪謀亂事適用之其亿盜犯累犯等罪均有普通之刑律在蓋一以防行政官之濫用一以保全司法之獨立無鍚之反獄案雖有外匪牽涉嫌欵猶不適用軍事範圍况盜犯累犯等罪乎宜乎保定律師之斷斷以爭也 
　　咄咄日人又將繼英俄而起矣向嘗謂俄佔外蒙英伺西藏而日領内蒙之風說或者幸其言之不中而今竟何如我讀田中守平之游歷蒙古談呑併狡謀歷歷如繪雖其政府或尙未及爲借箸之籌而輿論沸騰已若以内蒙爲几上肉者然斯亦異矣 
　　鳴呼輿論者事實之母愼勿以内蒙尙未燃眉而遂苟幸日本之無事觀其致怨于政府者深知其覬觎我内蒙者切矣 
　　老師不敢受門生厚禮陳　以銀票行賄金廳長而受大辱曾宗魯以銀票行賄魏司長而被訓斥所謂無獨有偶然魏旣自述歷任法政校長而曾又爲法政畢業生淵源有自則老師受業之稱謂非腰冒者曾之品學夫子敎我矣何太不留貴門生之體面 
　　年伯不敢向姪女發作以深惡男女平權女子參政之老道學而忽有超羣拔萃之年姪女來相糾纒宜其縐眉搖首然旣惡之何以又允代謀位置致屢來請敎年伯姚謂同年何以生引這様女兒吾則謂姚何以認此這様年姪女旣認之矣自宜略盡年伯之義務非但宜代謀位置并宜盡心敎訓旣不悅年姪女之芳名而又喜改女學生史字則何不將超雄兩字改去旣不近之而又不敢遠旣不喜之而又不敢怒徒於背後作調侃語發歎息聲老年伯亦太苦矣 
 
 
 

Page 7

 
 
本埠新聞 
[小販要求維持生計三誌]  
　　公共租界内各小販因近來英美工部局取締過嚴連日至總商會曁公共公廨要求維持詳情已兩誌本報茲悉各小販於前日在總商會守至黃昏後經各董苦口勸導始行角散昨晨各小販重行集議繕具公函推舉代表吳寳福於午後二時至總商會請求設法維持其時適公廨關讞員及上海縣吳知事之代表朱福田蒞會共同討論旋招吳寳福入内告以此事業由商會總協理選派代表與工部局磋商請其准許爾等自由贸易可望應允惟水果一物於衛生上關係甚大故於霉爛水果及切開瓜果不得不從嚴取締爾等母得恃衆胡閙致妨治安吳答稱此次取締新章分東西南北四段東段各弄口水果攤先據工部局西人發給簽字單限三月底爲止不准售賣乃今並禾屆限即勒今停閉生機頓絕不得不求請維持關朱二君與各董集議之下卽由關君今吳退去着於今日午後二時至廨候示吳唯唯而退又聞前日午後有小販朱長發等多人在虹口一帶囑令各水果店一體收歇共謀抵制適被衛生西人亞登查見喚捕將朱拘押捕房請廨發落又小販吳厚甫張金福等亦在南京路漢口路等處囑令德豐祥李順興等水果店暫停營業均被包探拘獲於昨日併解公共公堂請究先由衛生西人亞登與包探李星福見證日本人上堂證明工部局因愼重衛生起見不准小販售賣霉爛水果並無他意今朱等集衆逼令各水果店收市殊碍治安請爲核辦並由水果店主張廷春等訴稱昨日午後確有多人來店知照暫停交易惟人衆不能指明何者爲首訊之朱長發供稱此事已由南京路水果店主吳寳福禀奉各商董及關先生諭令靜候示遵因隨往觀看不敢迫令閉市訊據吳厚甫張多福供稱同業約於今晨入時半在五鳳樓會議辦尖因家中存貨堆積深恐霉爛特往探聽消息並不聚衆滋事乞鑒聶王兩襄讞商之英領康翰兩君以該業如有爲難之處盡可具禀請求不應聚务知挾日查張係過犯判押三禮拜吳押七天朱罰洋五元充公無洋改押五天以儆 
[嚴究江孚輪船命案]  
　　上海地方檢察廳致招商局總辦函云報載此次不孚下水内有船客楊正標係湖南湘鄉縣人由南京開行十餘里因無船錢被該船帳房張惠江掌頰剥衣拳打足踢威逼跳江身死一案當時同船人眼見不平羣起公憤取有該船各帳友事實切結並鎭江分局坐辦朱秉鈞致函貴總辦證明書現聞已由湖南同鄉會中遣派代表將前項鎭局證函面交貴總辦請將江孚買辦陳雍叔帳房張惠江扣留等情閱悉之下不勝憤懣事關人命重大本廳爲國家代表機關當然有保障之責用特函達台端卽祈將江孚買辦陳雍叔帳房張惠江刻日送交來廳或暫覊貴局迅即賜覆由本廳派驚迎提俾得集訊起訴以重道而維法權是爲至要 
[組織商事公繼處之預備]  
　　滬北總商會昨日通告各業云准上海縣吳知事函送司法部工商部協定商事公斷處章程卽於本月一號常會决議先舉評議員二十人調查員六人處長一人候補當選職員九人茲將部定章程被選人名單選舉票辦事細則草案共計四種函送台察卽將應選人員塡列選舉票内於三月十五號以前投入本會選舉筒内本會卽定於三月十五號爲開票之期屆時務請蒞會監視開筒並卽研究辦事細則以便早日成立 
[報告閘北禁煙之入手辦法]  
　　上海禁煙局長嚴君昨日呈報吳知事云本年一月八日接准閘北市政廳移開查嚴禁吸食鴉片疊奉大總統並江蘇都督命令節經縣知事曁嚴局長申明刑律曉示在案閘北所轄各區域處處毗連租界應爲内地之表率租界之先聲更宜依限禁絕斷不容再留污點貽我國羞惟境跨兩邑分劃十區幅員遼闊户口殷繁難保無干冒禁令之人現在已逾期限亟應遴派專員隨時會商上海寳山縣禁煙局照章認眞辦理以期早除痼毒查有錢君松林操守廉潔辦事熱心堪任斯職除照會該員隨時會商上海寳山兩縣禁煙局照章妥辦務期早除毒害而不擾居民並分别呈報移知外相應備文移知爲此合移貴局請煩查照等語正擬呈請核辦間奉縣知事交閱二月十日議决事件四條内開（一）閘北地跨上寳界接畢洋煙禁重要非特設機關未易收聨絡進行之效由上寳兩縣會同設立上寳閘北禁煙調查處隨時會同巡警局辦理（二）爲事實上便利起見調查處由上海禁煙局主政其辦法悉歸一律（三）（甲）調查員出發時如須搜查煙証或煙犯須取得憑証書協同巡警會查如查獲煙犯或煙證隨報警區交由調查處轉送檢廳（乙）如由警沿途查獲證或煙或煙犯應報警區交由調查處轉檢廳（四）勸導戒烟係自治範圍由市政廳主辦設所勸戒名曰閘北戒烟所以補助煙禁之進行各等因准此遵卽派員在閘北市政廳左近商得公屋四問略加修葺置備器具肯設立禁煙調查處於本月九日開辦隨時派員會商巡警局調查煙戶所有閘北市政廳委任之錢君松林卽延請爲本局顧問員藉資指導而便進行伏乞迅轉寳山縣知事及閘北市政廳查照實爲公便 
[知事署又須改組]  
　　江蘇省民政長制定縣知事公署組織條例十二條業已公布通令各知事按照廳設科數迅速改組儘於三月底前一律具報昨上少吳知事已奉文遵辦矣（條侀錄入專件欄） 
[調查官荒土地]  
　　上海縣知事昨奉省長通令云案奉内務部令内開案查官地之管理屬於内務行政範圍所有全國官地收放事項本部有總攬處理之權惟官地種類繁夥非分類調查不足以備稽考而便整理茲擬先以調查官荒爲入手辦法查此項官荒呼省所在多有或片叚甚廣或地勢零畸每有商民人等呈請承領懇種等情事自共和改建以來此類呈請日見其多本部深維朦混之請求固應嚴杜而精當之整理尤待妥籌自非從事調查無以收提綱挈領措置裕如之效茲編定官荒土地調查表式一紙應由該民政長飭屬按照表格詳細塡註並須將荒區形勢繪具圖說以資考證如肥詳密尤爲完善俣行令知該民政長通飭年屬各縣　照辦理彙齋報部是爲至耍此令附表式說明各一紙等因查蘇省幅員廣闊官荒所在多有亟應調查以便整理茲准前因除將表式及表式說明附刋外合卽令行各該縣知事百照表列各項逐細調查遵式塡送兩份限文到後二十日内一律呈報以備彙核送部（下略） 
[催造聘用洋員統計表]  
　　上海縣知事奉都督省長三月六號通令云案准外交部咨開本部擬編京外聘用洋員統計表前經電達貴都督調查在案現各省已陸續咨復到部相應再行咨請貴都督將全省各局所學校所聘洋員數目及其國籍姓名所辦職務月支薪數合同年限詳細列表從速見復以憑辦理等因准此查此案前於元年九月准外交部咸電卽經分别令知並刋登第五十三期伖報通令各縣知事在案現除第一混成旅江防水師第一協上海製造局南京陸軍醫院及江寜等縣遵照造送查復外其餘均未具報殊屬延緩准咨前因合亟訓令各該縣知事查明縣屬各機關無論有無聘用前項洋員務於本令達到三日内立卽查復以憑彙報母得稍延 
[楊營長約朿軍人]  
　　陸軍混成第三旅步兵第一團第二營營長楊錦堂君昨出通告云照得近日謠諑蠭起人心驚慌是項匪徒大抵狂悖不倫謀爲不軌無非以擾亂秩序爲事我軍人原有維持地方責任自應嚴加防範以保治安雖逆匪迭經明正典刑仍慮餘黨涽蹝到處煽誘以致風聲鶴唳日夕數驚本營丰所部士兵程度頗高固不妄聽謠言致爲該黨所惑第防地雜處良莠不齋竊恐墮入彀中追悔莫及用特諄諄誥誡以資檢朿而儆將來除分飭各連並嚴密訪查外合行出示通告爲此示仰闔營一體知悉爾等須知國基初建外患方殷且自反正以來其優侍軍人可謂有加無已理應各盡天職萬勿誤陷同胞卽居民無知有被煽惑者亦可善爲開導如有甘心從匪以及無端造謠之人一經查明定即拿解究辦决不姑寛其各凛遵 
[杳究朦保萬國樑]  
　　閘北巡警局長龔玉灰君昨致地方檢察廳長陳松生君函云頃閱報載請保萬國樑不准一則有自稱閘北警局司務長劉恩元偕同商界陳耀卿等三十九人聨名具禀貴廳等情查敝局向無司務長職務亦無劉恩元其人顯係揑名冒禀實屬胆大妄爲應請貴廳查明嚴辦以昭烱戒 
[盤問卿女之細膩]  
　　法華鄉民陳竹生之妹嫁於王耕餘爲室陳因王之陰莖有異難以生育禀陳地方檢察廳求請斷離業已由廳將陳妹傳案於前日上燈時經危檢察官提案研訊當因在庭觀審者異常擁擠由陳廳長諭令屏退大衆自詣預審廳與危君會審先據陳妹訴稱陳竹生是我之胞兄前憑媒妁將我許與王耕餘爲室此次王糾人到來將我搶去草草成親後因胞兄得悉王之陰莖與常人有異所以來案請求離婚問官曰爾願嫁於王耕餘爲室否陳妹答稱若與我終身無碍豈有不願之理但王是異種難以生育確與我終身大有關係問官曰爾與王成親之後究竟同房幾夜供稱雖與同宿半月之久實無他事問官曰旣已同宿半月豈無夫妻情愛是否爾另有别情拒却不允陳妹供女子並不拒却實因王耕餘無此能力問官曰爾有無私人女供女子尙是處女不敢說謊並訴稱今日王之叔父王在福送我鈔票洋十元囑我到堂承認在王家之好處並許俟訟事完畢送我金飾珠寳等物今將鈔票呈案請察問官命傳王叔到堂謂曰王耕餘不能生育爾硬留陳女與爾有何利益爾竟臨訊行賄實屬可惡王惟俯首求恩陳應長與危君又傳王耕餘到堂令其脫去布褲命檢驗吏復驗良久據稱王之生殖器確與尋常之人有異難以生育陳君等親視無誤判令退去鈔票暫行存案俟結案時發落陳女是否處女候送上海醫院請女醫生驗明再核刻聞該廳業已於昨午備函派警將陳女送往醫院請驗矣 
[章介眉聲訴被逼詳情]  
　　紹興人章介眉控姚勇忱收受强迫充公之房産前晚由公共公廨傳訊先由原告代表律師上堂聲明案情繼據析告供稱前年舊磿九月間紹興光復時曾由前清紹興府知府程贊卿組織軍政分府我於此時充當治安科科長嗣因人心不靖兵力單薄不敷鎭攝故禀請杭州都督湯壽潛派兵彈壓委派王逸（卽王金發）帶兵至紹詎王抵紹後卽將前軍政分府推翻重行組織自立爲軍政分府都督我等各科科長亦卽解散詎至是年十一月二十五日（即陽曆正月十三號）由軍政分府總務部長王家慶函招前往議事去後卽誣我承辦南京銅元局及運米出洋二事獲利各數十萬金逼令至少以三十萬金助餉否則查抄鎗斃我因以上兩事均未承辦且亦無上鉅欵故不承認伊等卽不由分辯强行拘留旋由總務部部長王家慶一再脅逼不遂忽於數日後將我所有家産及現洋一萬餘元悉數查抄據王家慶聲稱業已查清共計約八萬元之數逼令以六萬元助餉留二萬元爲我度日之需我亦未承認後忽逼我書寫自願毁家助餉之禀稿復由伊等將禀書就逼我簽押不允則以手槍恫嚇且旁立荷槍之兵士我於此時無可奈何勉强簽押始獲於是年小除夕釋放出外我因恐遭暗殺避居寜波與妻子不通信息者有半年之久乃紹興軍政分府因申地房産係由我姪章鼎裕經手代置又派代表任子芬來申將逼我簽押之禀與我姪觀看逼令簽押將房産交出其時因我避居寗波音問不通我姪遂將坐落海寜路由高易麥尼爾掛號註册之道契六分九釐及房屋十一幢交出迨至去年舊曆七月間紹興軍政分府奉諭取銷我因心不甘服徧登中西各報廣告聲明威逼訛詐並聲明無論何人不得收受此項産業復又晋京具禀内務部控訴有案今姚擅自收受應請追還旋據被告代表律師盤詰食久因爲時已晚聶襄讞諭令被告仍交原保候再復訊 
[談汝廉自陳窘况]  
　　本邑人談汝廉前清時在雲南省署理阿迷州事因開辦商場虧欠經手欵項洋二千二百元除已繳七百元外餘欵未清潛回故里前經滇省蔡都督電致蘇督飭令赴滇清理在案茲悉上海縣知事據談汝廉禀稱家貧親老加以籌欵艱難現托寓滇鄉友凑抵得銀一千元囑友在滇代繳務懇鑒原因公負欠豁免五百元准飭完案並請呈明大總統公布免生枝節等情聞吳知事已據情轉覆矣 
[中央商學會滬分會成立]  
　　北京中央商學會由工商部向次長瑞琨及項君驤等於去年工商會議時組織成立茲以上海爲全國商業之中心點遂由駐滬幹事趙君保泰王君震及朱君家俊鄭君忠鉅等假江西路鐵道協會内先事籌備特於昨日在跑馬廳商學公會開滬分會成立會會員到者甚多公决會所地點暫借上海商學公會内房屋並舉定孟君昭常爲幹事代表常川駐會朱君家俊陸君濚鄭君忠鉅陳君其仁擔任庶務會計文牘事宜以促進行 
[工商部徵求賽會物品]  
　　江蘇應省長昨致總商會電云阿穆爾賽會章程前由工商部直接發給各商會查照在案茲准部電業在該會陳列場内指定地點各商如欲赴賽須將出口物品及需地幾何於四月十號以前報部等因會期已迫希轉飭各商依限辦理民政長應眞 
[金石書畫展覽會之開會期]  
　　邑廟豫園書畫善會定於陰曆二月十二日舉行金石書畫展覽會先於十一日在會所佈置一切任人觀覽矣十二日上午十時正式開會凡購有展覽劵者均贈送書畫聞此次開會備有書畫五百餘件會員高邕之陸廉夫倪墨耕黃山壽王一亭諸君無不興高采烈云 
[褲襠内之土藥]  
　　禁烟局調查員昨日會同水巡區偵探及市舶課等在老白渡浦中查見閔行小輪搭客李某私購圭藥四十餘兩藏在褲襠内向之查問李卽冒稱我亦禁煙局中人出言挺撞旋被搜出大土六包立卽帶回禁煙局送請第一初級檢察廳訊究 
[科罰聚賭賣煙]  
　　賭徒徐南奇前晚糾合同類王杏山張阿林沈炳法等十二人在楊樹浦路四百八十二號屋内聚賭抽頭兼售燈吃又韓釗英陳小餘胡長元潘子卿潘子各邊二等在虹口茂海路五百三十五號屋内賭博又范炳泉在引翔港一百八十五號屋内私賣洋烟均經捕房查獲昨由包探將各人併解公共公堂經聶襄讞會同英領翰君分别訊明判徐罰洋三十元王杏山等十二人各罰洋三元范罰洋十五元韓等各罰洋二元一併充公烟賭具盡行消毁 
[丹寗鐵路事務年成立]  
　　昨日午後三時爲丹寜鐵路駐滬總事務所開成立大會之期到會者係該路綫所經之各縣代表與發起人曁來賓約五百人首由主席徐固卿君請發起人張堯卿君報告發起建築丹寗鐵路各情形畢由主席演說大旨謂該路成就五縣必享無上幸福且利益所及無論商務實業兩項發達迅速而於軍政敎育尤有影響苟五縣踴躣從事不二年該路可完全竣事支路如此幹路如此不二十年鐵路已遍布中國吾國亦何患不富强反是則不塂設想云云次由來賓任知循君演說淋漓盡致滿場歡迎末由瑞士國商務大臣温特勒君以友邦之情誼献忠告之熱誠尤爲難得演說畢公舉張堯卿爲總理曹霄先爲協理徐固卿爲名譽總理五時散會聞明日午後二時仍開續會公舉幹事員並討論章程 
[尙賢堂開會預誌]  
　　法界寳昌路石牌樓尙賢堂學務聨合會聞於今日下午五時開憲法研究會請宋鈍初君演說中央行政與地方行政之分劃國會不日召集憲法卽將産生一般政學界盍往聽乎 
[城内]  
　　縣知事批○（墨業工人查旺丁查貴生等呈批）呈悉論工計値各業各有行能否變通須得各店三之同意本知事祗有勸導之責無代爲允許之權應候定期傳集各店東察核商情飭令議復再行飭遵爾等務各安分營生靜候核示母得多所疑慮道聽途說以致别枝節是爲至要 
　　地方審判廳民庭批○（李韻芇呈請依民訴律三百十條辦理批）查此案前陸泰孚呈稱同德泰簿據業經地方檢廳調取處分解决請求縮短辯論期間以保債權等情業經批示片訽去後查同級檢察廳片稱該商簿據廿五本並未决定處分當發交原初級檢察廳辦理旋據該廳呈復仍將該簿據移送第一初級審判廳核辦卽經任知該廳將此案原卷連同簿據呈送核辦在案據呈因證據保全之程序正在進行證據調查聲請照民訴律第三百十條辦理仰候行查第一初級廳該案是否在訴訟拘束中再行核辦再查來狀内如有傜造則查六字字句未完併卽明白聲復（武登瀛提起確認批）呈悉據稱應翹年於前清光緖三十四年將田單抵押言明一年之内贖回逾期聽憑變賣過戶應翹年於回贖限期内物帮查自光緖三十四年扣至宣統元年卽爲回贖届滿之期何以不立時呈請直待逾期兩年始行提起確認之訴又未將押據抄呈無憑核辦來呈稱黃根香爲中仰速抄據呈核并邀黃根香明白聲叙以憑酌奪 
　　星星之火○昨日下午五點四十五分鐘時地方審判廳典簿所後面帳房内所裝之電燈忽然走電延燒屋面平頂時適辦公各員已經出外當經地方檢察廳司法巡警前往撲救旋卽熄滅 
　　召領屍棺○地方檢察廳出示云本月八號據十六舗地甲喬忠報稱大達碼頭於本日有倒斃無名男屍一具查無親屬出認理合報請相驗等情據此當經派委檢察官率同檢驗吏等馳往該處先勘得該屍年約四十左右頭戴破帽身穿破藍布棉袄破元色布馬甲下身穿破褲一條赤足無鞋勘畢飭令去衣如法相騐據檢驗吏報稱騐得該屍委係生前因病身死並無别故親驗無異當場塡格飭令地甲暫行領屍棺殮發封厝壇標記待認外合行出示召認爲此示仰該屍屬遵照如果查明年貎衣服相符者卽行來廳呈候飭領歸蔡母違 
[南市]  
　　集議警務○商埠巡警廳長穆杼齋君定於三月十四號卽陰曆二月初七日下午在廳開外區常會先期令知城廂内外及浦東各處區長區員等屆時一體蒞會議商一切 
　　僞造印信○鹹瓜街衍慶堂膏藥店昨日遣夥沈阿二王春生持廣告數十張沿途張貼被三百五十九號巡士查得所蓋之市政廳稅印式様不符向之詰問支吾以對遂拘解至第一區報告市政廳捐務處驗明實係僞印當卽備函送請商埠巡警廳訊究 
　　定期會議○市政廳總董陸文麓君定期本月十五日卽陰歷二月初八日下午兩時開董事會會議春季議會移交議决各案之執行手續昨已通告各董事及各區董屆時一體蒞臨會議 
　　預備操練○紙業商團定於三月十七日卽陰曆二月初十日星期一晨六點鐘開操接操兩星期嗣後每逢星期三六及星期日操習昨已通告各會友謂去年本會畢業殊屬勉强程度甚低恐他日各團會操不免貽笑大方此兩星期内切弗無故告假是所至禱附呈領鎗據一紙惟須覓保蓋印不得如前次之在會同志互相保結以昭愼重而免紊亂並定於十六日下午二時騐據給鎗以備操演云 
　　限制請假○第二區區長昨出條諭云爲令知事照得請假原係有不得已之事方可呈請茲查各長警往往有細微之事率行濫請甚至一班之中請假數人於職務上頗有關碍本區長爲此特行令知各班長警以後如班内或有銷差缺額未補而人數不足每班祇准假一人間或缺額數人則槪不得請假仰各班長警等知悉 
[閘北]  
　　誘拐捲逃○前日有戴元春戴戴氏偕租界華捕章桂松扭一千一百十三號華捕崔阿四至一區控稱去年十二月阿四與六百十七號華捕崔彩和誘拐戴之孫女雲囡姪女福妹捲取銀洋衣物而逃現由章在新閘橋遇見阿四扭案請究卽由張區長解送司法科轉移檢察廳究辦 
　　改傳爲提○張汝成在第二初級檢察廳控告養子王仁碧不 
顧赡養王檢察屢次飭傳王抗不到案昨日諭候改提訊明嚴辦 
　　欠租圖逃○張嘉善程一飛在西街合開萬瑞豐光粉行積欠有益公司房租洋八十餘元張於晚間僱駁船運物圖逃由經租人錢振江查見扭控初級審判廳判張交保限三天將程交案昨已逾限該公司復請催繳推事准之 
[公共租界]  
　　藉端謊騙○揚州婦人蘇白氏控同鄕萬陳氏以代尋姪媳爲由圖騙尋費昨由捕房將陳氏拘獲公堂請究先由原告偕證羅廷春投訴姪媳在原籍背逃後業在甘泉縣涉訟今來滬尋訪遇見被告卽姪媳之寄母據稱須洋四十元可以找到當付洋八元餘約尋到後再付迨經知照姪子來滬向催陳氏竟頓食前言是以控請究辦訊之陳氏供稱此事係據浦東餅攤主婦大塊頭所說實不知寄女下落求察判陳氏押候查明有無誘拐情事再行訊核 
　　是否本夫松江張堰鎭人王鴻龍控妻張氏私逃等情昨由捕房將氏拘解公堂請究原告投訴前情訊之張氏供稱丈夫業已病故由姑得洋二百元再醮於張子良鴻龍係是前夫之弟婦人並非私逃乞鑒中西官以兩造各執一詞判氏交保着原告邀同原媒及其母檢齋婚據呈候復訊核奪 
　　被告待訊○連竹樓控尙潔廬浴堂股東吳紹美毁據吞洋又俞李氏控姚關實抵單不贖又吳如生控方補帆不理欠欵等案昨由捕房將被告各人傳至公堂分别交保候訊 
　　尋獲弟婦甬婦徐陳氏於去年逃至滬上與李長發姘識匿居新閘長沙路梅福里一百三十八號屋内旋由氏之堂嫂得洋一百餘元出立賣據詎氏前日在途被夫兄徐小狗撞見鳴捕拘八捕房昨解公堂請究徐偕其弟即氏夫徐國年投訴前情並稱婚書已被該氏捲去請爲澈究訊之陳氏供稱實因丈夫不顧家用向論遭毆是以走出並由官媒投稱在氏身畔抄出洋刀一柄呈請察閱王襄讞商之贡領康君判氏押候下禮拜一再行訊核洋刀充公 
　　學徒私逃○男孩李長春因在麥根路附近迷路由捕帶入捕房昨送公堂請示據供海寗人年十四歲父母俱亡在閘北袁金春銅匠店學業因瞌睡被師用銼刀擊傷頭面逃出尙有祖母在跑馬廳范公館爲傭往尋不面以致迷路判暫留棲流所候認並候移傳人證再核 
　　人證未齋胡吳德因用假提單向江海北關騙貨並行竊屈臣氏藥房進口單被探查獲昨解公堂訊供不認判押候傳齋人證再訊 
　　受傷致死○前晨有形似小工之某甲倒臥西華得路慶餘里内由捕軍送同仁醫院經醫生驗得左右額上均有傷痕醫治無 
 
 

Page 8

 
 
效而斃昨送驗屍所由公廨中西官蒞驗委係因傷身死諭飭地保收殮候查 
[法租界]  
　　男孩待領○男孩向彩生前日在法租界迷路由捕帶至公堂盤問據供年八歲父故後母已再醮於王江涇鎭某姓此次被人帶來上海在途失散聶讞員判送婦孺救濟會留養候伊母具領 
　　分别發落○婦孺救濟會司事何連保昨至公堂禀稱在碼頭上查見粤婦李馬氏吳玉聲帶有小孩楊榮生楊桂生陳和尙等四口欲乘圖南輪起行形似拐帶拘案請究楊榮生供父親在廣東原籍胞兄楊長生向在蘇州三多橋開烟膏店現因禁煙由胞兄偕我及胞弟楊桂生返粤逃出上海在途與同鄕人吳玉聲相遇胞兄因須購物故托吳伴我兄弟兩人先行下船實非被拐與李馬氏並不相識桂生供詞相同吳供實係楊長生托我伴送到船現長生亦到公堂可以質對旋由楊長生自行投案禀稱胞弟兩人實由商人托吳伴送並無别故求恩給領陳和尙供年五歲上海人父母現住城内某處被人拐賣與馬氏尙有一孩年約三四歲無從取供質之馬氏供一孩在清江出洋買來尙有一孩實非婦人所帶聶讞員見兩孩衣帽相同顯係拐帶判押候查究孩送救濟會留養候父母認領楊榮生楊桂生着楊長生覔保具領吳玉聲無干開釋 
[雜評三訥]  
　　工商部通告阿穆爾賽會賽會者所以比較物品之優劣而圖改良者也近數年來各國之賽會日多工商部接得照會後以一紙空文徵搜物品爲盡職各商會亦以照例運貨應賽爲應酬絕無因賽會而興起比較改良之觀念徒耗往返運用之費而已此後各商界於賽會事業加之意哉 
　　现論水果業之風潮水果業小販以聚衆罷事相要挾誠爲無意識之舉動然其生計艱窘迫而出此其情亦屬可憐當局者宜矜其愚而有以安其業蓋習此水果業之小販人數亦至衆一旦失業必仍爲地方之隠患似當於霉爛不潔及一切不宜食之瓜果從嚴取締違者重罰而於此外之不妨礙於身體者不妨任其自由販賣則各小販自不能再有所藉口而該業以安此愼重衞生與維持生計兩全之道也 
專件 
[江蘇省各縣知事公署組織條例]  
　　第一條各縣知事公署依據大總統公布畫一現行各縣地方行政官廳組織令縣設知事一員爲地方行政長官依現行法規之例辦理其行政事務及本省行政長官委任之事務 
　　第二條縣知事公署設佐治員分科治事以縣知事名義行之各科應設員額及其所掌事務規定如左 
　　第一科設科長一人科員二人掌本縣内務行政及省行政公署委任之内務行政事務並本公署收發文書及不屬他科所掌事件 
　　第二科設科長一人科員二人掌本縣財務行政及省行政公署委任之財務行政事務並本公署會計庶務　　第三科設科長一人科員一人掌本縣敎育行政及省行政公署委任之敎育行政事務 
　　第四科設科長一人科員一人掌本縣實業行政及省行政公署委任之實業行政事務 
　　第三條縣知事公署除應設四科者照前條規定外其設三科者以第四科所掌事務併入第三科設二科者以第三第四兩科所掌事務併入第一科但科員得増設一人 
　　第四條各縣知事公署設科之多寡由民政長量其事務之繁簡以另表定之 
　　第五條縣知事公署依事務之必要應設技士時由縣知事叙明必要設置事由並酌擬技士員額呈請民政長核定但技士員額至多不得過三人 
　　第六條縣知事公署爲繕寫文件辦理庶務得由縣知事酌用雇員設四科者至多不得逾二十人設三科者至多不得逾十六人設二科者至多不得逾十二人俱呈報民政長查考 
　　第七條科長科員技士及雇員運識權分别規定如左　　科長承縣短事之指揮率同科員技士及雇員辦理本科事務 
　　科員襄助科長辦理本科事務 
　　技士承縣知事之指揮並依其技術關係之科襄助該科科 
　　長辦理事務 
　　雇員承縣知事及佐治員之指揮辦理指定事務 
　　第八條縣知事公署因地方未設審判廳得設幫審員管獄員 
者由縣知事呈請本省司法籌備處長委任之 
　　第九條縣知事公署公署辦事細則由各知事自定之仍呈報民政長查考 
　　第十條本條例規定事項以外凡别以法令規定各縣應辦之事項仍照各項法令辦理 
　　第十一條本條例以民政長命令行之 
　　第十二條本條例有應增删修改之處由民政長提議或由縣知事呈請均交省行政公署會議廳擬具修正草案仍由民政長核定以命令行之 
　　依本條例第四條之規定另定各縣設科表列左 
　　縣名設科數縣名設科數縣名設科數 
　　江寗縣（兩縣併商埠）四科句容縣三科溧水縣三科 
　　高淳縣三科江浦縣三科六合縣三科 
　　江都縣（兩縣併）四科儀徵縣三科束台縣三科 
　　興化縣三科泰縣三科實應縣三科 
　　高郵縣三科吳縣（商埠）四科常熟（兩縣併）四科 
　　崑山縣（兩縣併）四科吳江縣（兩縣併）四科華亭（兩縣併）四科　　 
　　上海縣（商埠）四科南滙縣三科青浦縣三科 
　　奉賢縣三科金山縣三科川沙縣三科 
　　太倉縣（一州一縣併）四科嘉定縣三科寳山縣三科 
　　崇明縣三科武進縣（兩縣併）四科無鍚（一兩縣併）四科 
　　宜興縣（兩縣併）四科江陰縣三科靖縣三科 
　　丹徒縣（商埠）四科丹陽縣三科金壇縣三科 
　　溧陽縣三科太平縣二科南通縣三科 
　　海門縣三科如臯縣三科泰興縣三科 
　　山陽縣三科清河縣三科桃源縣三科 
　　安東縣三科阜寗縣三科鹽城縣三科 
　　銅山縣三科豐縣三科沛縣三科 
　　蕭縣三科碭山縣三科邳縣三科 
　　宿遷縣三科睢寗縣三科東海縣三科 
　　韥榆縣三科沭陽縣三科灌雲縣三科 
　　（説明）凡縣治在商埠舊係二縣或州縣合併者均設四科其餘各縣均設三科惟太平一縣事務最简暫設二科 
來函 
[江北寓公邁從君來函]  
　　申報館主筆先生台鑒近日上海各報因許鼎霖被舉爲省會議長多表示不滿之意此足見人心不死鄙人籍隸灌雲與許鼎霖爲親同鄉許鼎霖之穢史鄙人飫聞而習見之誠不能爲这解說但每有報紙每因反對許鼎霖而有波及淮徐海之詞或登載挑動江南北惡感之信札此則鄙人期期以爲不可許鼎霖與淮徐海不能併爲一談許鼎霖这被舉議長蘇屬人亦有舉之者不能專以此責之淮徐海人况許鼎霖之稔惡准徐海人無不知之無不恨之現在省議會議員少數人士受沈雲沛許鼎霖之運動眜然舉許爲議長此議員之并爲一談恐徒挑江北人惡感激動分省風潮各報館不能不擔此責任也素稔貴報主持公道無黨無私用特專函奉達希貴主筆力持正論并著爲論說規勸各報勿將許鼎霖與淮徐海併爲一談實我蘇省全局之幸邁從謹啓 
 
 
 

Page 9

 
 
   
 
 

Page 10

 
 
自由談 
游戲文章 
[梅花傳] [  天白] 　　 
　　梅花山中人也其先當燧皇時命羣臣掌火而梅以不肯附炎見擯遂隱焉及夏之盛也不知幾何葉矣有幹者以直重於時幹生枝枝生條條生萼花乃萼之弟也其生適當商風之衰長卽與松大夫竹君相友善皆貞心勁筠與冰霜相激厲梅獨含英吐華能後天地之习青帝嘉之遂苴以白芧胙以赤土封梅爲寄春君女以玉妃亦裝朿有出塵姿清艷尤絕至李唐來牡丹以第一人主香國稱百花王相以芍藥羣卉皆艷美富貴仰承芳澤梅則超然引去偃蹇於郵亭驛館之中宋廣平遇这歎其有鐵石心薦於朝除花御史尋以孤直謫大庚遂家於嶺南有趙師雄者亦以事遷羅浮遇之於松林間即之不笑亦不語乃知爲世外人也及宋中葉餘杭林逋隠於孤山之村時星月皎潔忽遇一人絳裳縞衣乘風徐來忘言默賞逍訂交焉厥後南宋其族有梅大夫與岳武穆王同死於獄王葬於棲霞嶺側林木夭矯皆南向而梅亦怒氣盤鬱勃勃如生及明季史公可法殉揚州葬衣冠於梅花嶺側天下拜公墓者亦輒歌詠梅花以想餐公之忠義自是梅氏之族寄根江南者英　相接而幕芳尋函之流竸以安車蒲輪　致庭榻且酌以太羹灌以清酒梅亦不爲榮辱高韻古傲各適其性者亦不知年然後取華者衆辨實者寡或代以桃或疑以杏梅懼失其眞而爲世物混也逍子然長往復舆厥友相遨遊入山旣深遂不知其處 
贊曰玉山之精珠川之靈抱神仙骨含天地英松則有心竹則有筠相彼梅友悠然足音 
 [L滑稽廣告　　 
[介紹雙料遮面散  公哲]  
　　自民國肇興一般無恥之徒類皆騙掠巨資廣蓄姬妾及探其何以依然人面不畏醜名始悉購用陳製雙料庶面散所致鄙人心竊慕之當卽用購一料不意一用月餘居然廉恥喪盡大失廬山眞相功效大騐誠超出假面具之功用萬萬矣愧無他報謹登申報自由談聊申微悃並告天下同胞如有恐面目有關不肯爲無恥之事者請勿交臂失之卜效廉謹啓（三） 
[續瘦俠好了歌] [  袁琴鹤]  
　　世人都道革命好惟有報界倒運了廣告責任向不擔長沙竟被搗毁了 
　　世人都道革命好惟有訴訟倒運了從前不必請律師如今不請不得了（二） 
尊聞閣詞選 
[閨情集楚傖限五十字得三絕] [  率]  
　　畫樓晝日覺情痴影裊簾波入綺思春困催他如睡柳睛窗深護柳絲絲 
　　睛日畫樓春畫護風扶花影入簾來情思裊裊心深影嬾掩雲窗燕語催 
　　畫樓夢覺情思嬾花綺柳絲護枕屏語燕入簾痴未覺睛窗春　日亭亭 
[癸丑人日有作屢高太痴韵] [  淡明]  
　　興亡刧運到支那　首呼天可奈何亂世親朋存閣省中年文字感懹多書生自詡能謀國壯志空餘欲渡河富貴勳華總銷歇未能騙遣祇詩魔 
　　鎭日溪邊一釣垂竹籬笆外夕陽遲清泉白石饒生趣羽服黃冠不入時空自研經兼習典倐驚物換復星移靜參人世乘除理畢竟天心未易知 
自由談話會 
　　社會有三敎師焉一學界二報界三伶界學堂之問門墻桃李師道尊嚴植人生初學之基爲兒童必由之徑宜可首屈一指焉不知去報界遠甚去伶界更遠甚蓋其滿座春風祇及兒童之一部分不能作化雨之均沾也報界言同斧　筆挾風霜爲社會向導之師司人民喉舌之職宜居太上之尊矣不知猶不及伶界也伶界現身說法向導無形敎化天然以古爲鑑實萬世之友師亦周天之雨露也蓋一學堂之惠日沾其化者自數十人至數百人而止一報舘之惠日沾其化者自數百人至萬餘人而止一舞臺之惠日沾其化者雖自數百人至數千人而止然輪日更換一歲而計較學堂報舘奚止千倍於以知伶界敎化普及之功爲可獨居魁首也然益輕害輕益大害大學堂敎師如非飽學之士也識斗大數字濫竽充數害人子弟誤人終身受其害者祇如以上所云之數報社如非代聖賢立言之良作家也則受暮夜之金作違心之論混淆黑白倒置冠裳受其害者亦如以上所云之數伶界如非有心世道之人也敎奸誨盜訓淫導邪或竟爲賣淫之像姑弔膀之蕩子好爲神仙鬼怪之劇入入迷信猶其次也受其害者尤如以上所云之數由是觀之人無論執業之良否全在各自爲謀自别於人禽之域也鄙人初爲塾師繼入報界惟尙未入梨園作高級之敎師雖欲爲之但未知各舞臺能否使我童愛樓於生旦丑淨中位置一席也耶哈哈[  愛樓]  
　　自庫逆叛亂以來迄今已數月而西藏之惡風雲又相繼以起吾人於蒙古初叛之時固怒髮衝冠一意北伐者也何今日之心灰意懶乎吾國人橇事之虎頭蛇尾竟有若是之甚者耶嗟嗟蒙古亡西藏必隨之西藏亡滿洲必不保由是而德據山東法佔雲南日本由台灣而進割福建英人由缅甸而進奪𪑇蜀吾恐本部十� 
八省皆將爲虬髯碧眼兒之殖民地矣吾國民其尙有乾淨土足以容身乎今庫逆已分兵南犯矣英人已添兵西藏矣邊氛日惡大履將傾健兒健兒盍不急起直追振刷精神力圖挽救爲聞雞起舞之劉琨擊揖中流之祖逖乎[  仲衡]  
[勸用國貨歌用唱歌集中陸軍譜] [  萝生]  
　　二十世紀商戰場優勝國乃昌試觀西歐與北美百貨來海航更有東瀛慣仿造耽耽伺我旁不有土貨廣銷售黃金漏重洋欲廣銷售須廣用此理試推詳勸吾國民重國貨努力圖自强 
　　自强非徒托空言全憑願力堅舶來品物縱精巧母寗保利權吾董平居言愛國愛國此其先認定宗旨廣勸導乘時快着鞭登高一呼衆山應風氣自轉旋有始無終民之羞同胞其勉旃 
[劇談] [  玄郎]  
　　滬上之建築舞臺劇中之加入佈景自新舞臺始初開鑼時座客震於戲情之新頴點綴之奇妙衆口喧騰趨之若騖每一新劇出肩摩穀擊戶限爲穿後至者俱以閉門羹相待初演新茶花時甚至有夕照未沉而客已滿座者其賣座備極一時之盛股東等靡不利市三倍後北市大舞臺新劇場歌舞臺第一臺新新舞臺相繼而起影響所及勢力未免稍見分殺然人才之搭當新劇之優長各臺俱不敝而營業上仍得佔優勝之地位自馮旭初與毛韻珂齟齠而去搖動其擎天之柱而許多著名專長之新劇遂大受影響有時卽以韻珂代充其職然如雙涙碑妻黨同惡報等戲韻珂雖多材多藝長袖善舞終不敵旭初之風光　　丰韻宜人近潘月樵又隨西林而去重要角色又弱一個雖得菊仙洪壽以承其乏而人各有長斷難强就且月樵新舊劇之做工無一不出神入化淋漓盡致孫王二人於舊劇固屬老手而新劇上擬之月樵則火候違甚也聞月珊近以事冗力弱擬辭退經理一席跳出伶界營莬裘以終老月珊之作此語其殆以有才之風流雲散憤而出此也韻珂亦有不耐久居舍而之他之消息此說若確則新舞臺之臺柱盡空行將一蹶不振而不可收拾矣 
劇本考實　　 
[除三害] [  便便]  
　　除三害一齣乃本於世說編成者世說載周處義興人少凶强使氣爲鄉里患後自知不爲人所齒乃問父老曰今處承不之世何猶有不豫色父老答曰今有三害未除何得而喜處問所害爲何父老曰今長橋下水中有蛟南山中有虎與子爲三患處乃殺虎又入水殺蛟蛟或浮或没行數十里處與之俱三日三夜竟殺蛟而出遂自砥礪卒爲忠臣孝子按處即三國時截髮賺曹休之周魴之子也仕晋爲中丞隨夏候駿西征孫秀爲朝臣所忌兵斷糧絕力戰而死滬上素重視此劇故名伶鮮有排演者（二） 
小說 
政治小說 
[鐵血男兒（七十三）] [  常覺　獨鹤]  
　　今晚僕方在旅舘就餐突來一人類西奥司産以一緘授僕啟視之書中並未署中但於寸楮間作數語云（如君願協助西奥司者速隨投書人行所至當有佳遇）梅曰君果隨來人同往乎曰然僕固好奇甚願窮其究竟乃從之至城外一酒肆中其地甚僻今即重往亦不復記憶路徑矣人肆後又一人服商人服候室内見僕至起立爲禮僕一見卽知爲陶米洛甫之詭裝也 
　　梅大驚異白續言曰僕初意必陶故設疑陣冀害僕以報前隙此去適墮陷阱　　詎細聆陶語始知其狡獪伎倆實有令人莫測者蓋陶方謀傾覆烏王乃百計說僕欲令入其彀中也梅曰陶曾告君此事與吾兄妹亦有關係否白曰渠雖宣言此時尙無須萊司史妹之助然謂事成之後必以令兄王西奥司則與姑娘固有絕大關係渠復云烏王一日在位則西奥司一日不得安全以故俄政府爲維持大局起見去之惟恐不急飾詞聳聽一至於此可恨亦復可笑梅曰君旣非軍人又身爲寓公手無寸柄陶乃汲汲焉求助於君殊難索解白曰毛瑟三十不如一筆居今之世報紙貫輿論之母充其力足以左右時局操縱人心僕邇來刋登日日新聞之西奥司報告書每竭力揄揚烏王英才鼓吹貴國獨立實觸陶忌因卑禮甘言曲求臂助深願僕將此項報告書停止登載或竟改變宗旨易褒爲貶大肆抨擊藉以淆各國之視聽而遂其陰謀其用意雖周固淺而易見也梅曰陶在外交界中素以精明幹練稱然今日之事殊太孟浪君爲烏王至友豈肯忽生異心陶乃舉其狡計陰謀和盤托出獨不慮君向烏王盡發其覆事且立敗乎白曰惟然而陶賊乃愈可畏烏王乃愈可危蓋陶計劃已定手續已備志在必行固不懼事之洩露也惟陶旣知僕堅執不從復向僕要求一事業已許之梅目灼灼視白亟詢曰許之乎所要求者何事曰臨别時陶諄囑須於未入宫前先來姑娘處一談白語至此覺梅顔色頓異始恍然知梅於此事非絕無影響回陶之遽令來此必别有用意乃默然靜候梅語有頃梅始沈吟曰陶令君先至儂處乎異矣白昂然曰僕與烏王肝胆至交患難相助今因不背陶約特先行來此詳述一切僕言已盡事無可遲擬即乘夜走告烏王令設謀對付也（二） 
愛情小說 
[自由花彈詞（四）] [  天虚我生]  
　　列位可曉得這楊若華是个何等人物他立起這个女子學校又是何等居心在下不說列位那裏明白現在聽我道來哪 
　　若華本是个小軍機纔向年前解組歸堂上龍鍾還有母 
　　膝前烏哺却無兒夫人陸氏嫻詩禮便與塓寄一枝 
　　此们郎公風雅甚文章丰貌兩無疵夫人視若親生子 
　　也是計聽言從事依祖母高年尤愛惜含飴情重過 
　　來衣郎公一表原非俗但不過惹草粘花一念邪舉宅 
　　丫環皆妾媵滿城桃李盡夫妻却嫌才貌難兼得還少 
　　个專房與並棲他鬼計多端開女學無非是安排珊綱網 
　　西施勞計晝費躊躇待手種名花一萬枝聞說儷簫 
　　才貌好願將重幣聘爲師若然眞關書退可不是枉 
　　費心機壤了伊不識秦公來此這邊心事可曾知 
　　說書人此刻喉間渴且索葡萄酒一巵四座勿喧停片刻 
　　再調絃索續新詞（二） 
社會小說 
[慈善童子] [  浮塵客]  
　　朔風怒號彤雲密布河水爲氷輕裘不暖夜深就寢寒氣砭人晨起視之門外已雪深三尺但見遠山堆玉遍地皆銀一二雪鳥相鳴於樹而已時有白髮老翁托鉢求施手指凍裂氣息僅屬沿途呻吟無一應者忽有童子五六脸奔馳呼嘯而來羣見此老惻焉憫之内有一年稍長者含涙謂此老曰老人乎爾曷隨吾至家一飯乎吾家有火爐可以暖若有綿衣可以衣若老者喜出望外向天禱祝曰余之得生小友之賜也余無以爲報惟願蒼蒼者鍚之以福言畢隨此童于而去 
　　外史氏曰今之擁厚資者出則車馬食則肥鮮貧人之苦不問也甚或有不願出一文錢儿慈善事業寗揮數千金於嫖賭場者吾截不知其是何居心矣若此童者余願買絲繡之（二） 
 
 
 

Page 11

 
 
   
 
 

Page 12

 
 
   
 
