# 1890 - 298 - 4906298

 

Page 1

 
 
[附送捐册]  
　　本年夏霪雨爲災順天府屬均形荒歉小民流離瑣尾慘不可言茲經翁大司農諸君在梁家園圓通觀两次設立粥廠以濟民食惟經費浩緊募化頗不易易且外省諸善士卽發慈心樂爲飲助或恐郵寄周章因而中止是以上海黄春甫葛藩甫施少欽諸紳董特刋捐册託本舘於今日隨報分送凡善男子善女人慨解膄纒可就近交麥家圈仁濟醫舘代收轉寄心不致悮 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直　地圖十三經廿大史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁四成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘東隔壁又設分局在二馬路横街三層樓紅墻洋房内此佈 
[論中國崇尙文學]  
　　中國開闢最早聲名文物實爲五大洲之冠所以然者良由教化興於上人材萃於下彬雅之風足變伾榛之俗詩書之澤可免譾陋之譏也循蜚疏仡邈矣難稽孔子删書斷自陶唐帝之命契也則曰百姓不親五品不遜汝作司徒敬敷五教在寛聖人之殷殷於教化也如此誠不忍天下滔滔出洪水而入禽獸也學校之制至有周而始備國學所教者自王世子以及民之俊秀皆得與之師氏教以三德三行保氏教以六藝六儀比年入學中年考校一年視離經辨志三年視敬業樂羣五年視博習親師七年視論學取友謂之小成九年知類通達强立而不反謂之大成鄉學所教者人生八歲入小學教以室家長幼灑掃應對之小節二十八大學教以六德六行六藝其師則歸老而有道德者爲之其在詩曰於論鼓鐘於樂辟雝王國之化也思樂泮水言采其芹侯國之化也十步之内必有芳草十室之邑必有忠信苟無以薰陶而漸染之雖有美質亦終湮没勿彰耳今也設以黨庠術序之型重以論秀書升之典則智而賢者固藉磨礲拂拭以自顯其才能卽愚不肖者亦皆觀感奮興有以自勉而不致自甘廢棄國運之消長視乎人才人才之盛衰視乎教化成王定鼎郟鄏卜世三十卜年七百國祚綿長雖曰忠厚開基食報固應如此然說者謂其棫樸作人菁莪造士人才輩出有以扶運會而佐休明厥後轍迹雖東玉步示攺未始非養士之報也漢武帝始立學官元帝有廪餼之典東漢光武帝幸太學與博士論難明帝臨雍講學圜橋聽者以億萬計皆國學也若鄉學則文翁在成都延壽在頴川皆能興起禮樂轉移風俗唐初立六學以造天下士曰國子學曰太學曰四門學曰律學曰算學曰書學其時教澤遠被新羅吐蕃高麗諸國並遣子弟入學爲三代以後所僅見明建國子監詔天下府縣皆立學國朝仍之生員有廪餼學官有常俸便之飽食煖衣得以優游絃誦而不致興彈鋏歸來之歎而通都大邑以及偏城僻壞無不建立書院藉以樂育人才主講一席以士大夫之退歸林下學術淵懿品望卓著者充之每月除師課外由地方官輪流考校膏火之外奬以花紅凡所以激揚士氣振與文教者可謂至矣雖其所以考校者不外制藝詩賦旁及經解策論雜作然自古迤今載籍之繁文詞之博浩如淵海童而習之白首仍不得其涯涘非若四國文理質直不以繁縟爲工令人易於索解也要之三代立學之規本末兼綜鉅細靡遺漢唐以還雖漸失古意專尙文藝然於興賢育才之道型方勸學之規未嘗不再一致意耳食之士抑中揚西謬謂中土之學者專尙聲華西國之學者惟尙樸賢中國之學校徒騖其名未能收得人之效西國之學校必究其實故能收造士之功不知聖門設教僅有四科未聞於德行言語政事又學外别設格致一科也若必舉數千年來相承之文學一旦廢棄以從事於彼之所謂格致舍本逐未抑亦大背聖人之教矣人情喜新而厭故見異而思遷中土學者自幼讀聖人之書聞聖人之教以爲平淡無奇見西國書籍則喜之見西國術藝則學之庸詎知西國聰頴之士購中國書籍譯作西文以教授其子弟者巳不乏人數百年後安知中國文學不大行於西土耶宣聖有靈固當爲之默慰而執抑中揚西之說者其亦可廢然返爽然失矣 
[諭旨恭錄]  
　　九月初九日太常寺題十月初一日孟冬時享太廟奉旨朕親詣行禮後殿遣隆懃行禮東廡遣載遷西廡遣銘勛各分獻欽此又題初十日萬壽聖節致祭太廟奉旨遣魁斌行禮欽此 
[本館接奉電音]  
　　昨由京友電傳上諭四道敬謹譯登○九月十六日奉上諭李鴻奏永定河漫口大工合龍一摺本年六月間永定河北上汛二號大隄漫决成口經李鴻章派委臬司周馥道員吳廷斌督同員弁挑挖引河築壩進佔晝夜搶辦於本月初十日合龍全河復歸故道辦理尙爲妥速在事出力各員自應童子奬叙直隷按察使周馥着賞給頭品頂戴北岸同知張起鵬看賞戴花翎署三角淀通物候補同知孫鍾祥着俟補同知後以知府在任候補通判潘義貞着以同知補用知縣姚爲霖張鐵珊均着俟補直隸州知州後以知府用夏人俟着以北河同知儘先補用署武清縣縣丞候補州判潘煜着以知縣在任候補永定河道萬培因石景山同知竇延馨均着開復革職留任處分武清縣縣丞張映宸着開復革職留工處分另片奏請將道員吳廷斌破格優奬等語吳廷斌着交軍機處存記遇有道員缺出請旨簡放至所請此次大工用欵歸於振撫項下開單彚報分别造册報銷之處着該部議奏餘着照所議辦理該部知道單併發欽此同日奉上諭吏部奏遵議處分一摺祿米倉監督户部主事容恩都察院都事孟守箴均着照部議卽行革職倉塲侍郎興廉游百川均着降一級留任不准抵銷欽此同日奉上諭張曜奏建造河神廟宇請頒匾額等語山東盩城地方建造大王河神廟於本年五月竣工現屆霜降安瀾着發去御書匾額一方交張矅祗領敬謹縣挂以答神庥欽此同日奉上諭張曜奏黄河上下游防守平穩霜降安瀾一摺木本年山東黄河两岸迭出險工經張曜督飭在工員弁竭力搶護現在節逾霜降各處要工一律穩固仰賴神靈獸佑獲慶安瀾寅感實深着發去大藏香十枝交張曜祇領虔詣大王廟敬謹祀謝以答神庥餘着照所議辦理欽此 
[金殿爐沓]  
　　考試漢廕生事經吏部繕單於本月初八日具奏請派奉旨派出閱卷户部尙書翁同龢禮 
 
 

Page 2

 
 
部左侍郎徐郙通政使司通政使岳琪監試御史鳳英張嘉祿欽此得旨後卽由翁叔平大司徒等恭往軍機處領題齋赴上諭館先將漢廕生四人點入拆封出題全四點鐘時繳齊試卷旋閱得一等二等各二卷父吏部具摺於翌晨進星御覽欽定後發由吏部核辦以便帶領引見候旨分别内外用○會典館前經録取測繪謄錄官正取十五名備取三名界畫謄録官正取三十名兹將測繪前列勝林王臨金界畫前列王樹銘三人先後示傳至館至測繪備取之王肇俊等三名界畫備取之王賡廷等三十名擬禀請總裁訂期面試以定去留○廂藍蒙印務等向本管榮仲華都統禀稱本旗應領九月兵丁甲米户部劄由南新倉支放本旗滿洲將次支領完竣自應由本固山訂期接領甲米等情都統訂於初十日赴南新倉支領甲米並派正叅領啓賢善志　參領蔭德和恩保麟昌印務章京文華榮恩稽察軍米彈壓倉務○上駟院應需馬乾麩料草芻等項除行取各項外每月向由廣儲可支領經費銀六千两從前雖有積欠例必年清年欵邇來内庫支絀不能按章支付積欠旣難速清催領依然罔應若不量爲變通恐有貽悞擬將銀两攺由户部支領以重要差俟内庫充裕再歸舊制經上駟院掌印郎中德生禀白堂憲據情入奏奉旨依議欽此遂行知户部查照辦理○本月初十日由内傳抄皇上明日辦事用膳召見後出德昌門福華門西三座門西安門阜成門紫竹院小坐進荼廣源閘乘船由長河至頤和園王廟拈香玉瀾堂用晚膳畢仍乘船至廣源閳換轎進阜成門中舊路還海所有應行執事各項人員均穿常服挂珠預備○鑾儀衞鑾駕外庫係恭藏五輅車輦法駕鹵簿之所今夏大雨連朝外庫内庫房班房率多毁壞近擬興工修葺估見工料銀二百數十两派永盛木廠承修刻巳　工集料破土興修矣○山西巡撫委員領解地丁京餉銀五萬两及飯食銀八百數十两分裝木鞘五十有一具解抵户部雇夫舁置大堂令護解兵在彼看守俟將文批齎赴山西司投進方移付銀庫兌收○方略館示傳吏部送到漢謄録李方慤李重熙張正諒曹掄凌文濬楊文鼎韓啓酉陳又新翁昭泰何慶輔等知悉本館業經三次示傳在案迄今尙未到館目九月初七日限一月赴館騐到倘再不到定卽知照吏部另行更換毋得自悞○吏部爲三次曉諭事據都察院咨請揀發委用兵馬司吏目一員查上次揀選捐納止此次應揀應補在部投供應補兵馬司吏目無人應於應補正從九品廪增附生出身及應補正從九品各項出身人員揀選業經二次示傳在案相應三次出示曉諭前項人員如願赴揀者限五日内取具同鄉京官印結赴部呈明以便列入揀選勿悞○本月十三日辰刻廂藍旗漢軍花副都統尙阿在宣武門内堂子胡同寛街本旗公署挑補五個甲喇領催二缺馬甲及敖爾布各五缺養育兵三缺先期巳由該印房備文咨請稽察旗務端侍御屆期進署會同挑補 
[甬江大火]  
　　月之十五晚初更時甬江雙街朝東門面大懋水菓店不戒於火紅光高燭霄漢警鑼亂鳴遠近各水龍及洋龍皆先後馳至在城文武官員均來彈壓督救無如赤熛怒煽勢甚披猖東西两街對焚雖竭力噴灌火勢終不稍殺各龍遂退出公墻外保護是時火鴉亂飛直燒至十點鐘時祝融氏始興盡而返東至沿江西至天妃宮墻南至水弄口公墻北至第二道公墻而止共焚去門面一百三四十家樓房三百餘間天妃宮適富下風幸墻坦高厚得保無恙猶如魯靈光殿巋然獨存聞寍紹台道吳觀察首先到塲拿獲搶火者數名飭縣訊辦並聞火起時坐江各行鋪均從後河搬運貨物適後墻坍倒未知有無壓傷人口也 
[錢塘火警]  
　　月之十三日早十一下鐘佑聖觀巷將近水亭子地方街北岸一帶失火焚去二十餘家總計樓屋平屋四五十間東至尹公館止西至佑聖觀内仙禄居茶店止街之南岸係育嬰堂圍牆雖未延燒而經火薰灼宛如赤壁傳說起火之由尹公館廚房油鑊沸騰一時措手不及冐穿屋頂遂致燎原故公舘住屋左首花廳三楹亦爲祝融氏收去云 
[東海新聞]  
　　寓崎廣帮董事馮鏡如同轉工書畫尤喜吟詠十餘年前日人獲其片紙寸幅咸什襲珍藏索書畫者不惜重貲遠近畢至因遂推爲董事曾邀保奬爲人忠厚謙和今年巳古稀精神矍鑠上月杪爲其次公子完姻親迎之日亦用銜牌旗鑼傘扇高燈提燈四人轎等執事新郎頭戴金花身披紅綾坤宅季姓係同鄉人僑居大浦迎過新地廣馬塲沿途燃放花砲租界日人罕見如是熱閙相率來觀途爲之塞入閂後新郎向轎三揖手擊轎門三下堂前備火盆一具新娘出轎務須跨過以冀興旺廣東俗禮也賓朋趨賀者甚衆自領事以迄江帮建帮紳董各商號均到中外士人知主人之喜吟詠也由領事署中之幕友脫君首唱七律一章餘皆步其元韻爭相投贈於是洞房粉壁滿貼花箋馮君一一答和備極一時之盛說者謂通商以來婚禮之盛繼前年黄氏之後者此爲第二起也○今年土耳其艦來東土王命啞司孟侯爵持使節并帶勳章以奉日皇今爲土艦巳沈啞司孟侯遇難特派兵艦二艘搭載土艦中逃出之船主以下數十人送回故國日皇亦備勳章一枚着比叡艦長海軍大佐田中綱常敬謹安置船中以便到彼時上贈土王並令登岸時務使將校等守衞以防疏失二艦奉命後卽鼓輪駛至長崎文武各官均下船晤土國之士官申意更與艦長話别本月十六號午後四點鐘解維出口之際港中停泊之日本兵艦名日進有水兵數十名升桅揚聲送别又英國東洋艦隊四艘德國兵艦一艘共計士官與水兵數百名排列甲板以表别意有自大波至大浦止岸上或來送别或來觀瞻如山如海從此遠適異國萬里波濤當局者不免賦斷腸詩也譯日人所謂勳章卽西人之寳星○朝鮮元山港居留日人近日回崎述及咸鏡道北部有韓人成羣結隊相率而逃入俄羅斯境乞俄國保護俄有要結之心如響斯應朝鮮政府聞之着特簡該道北部地方官嚴行防守其現任之地方官責其疏失勒令罷官另選幹才以充是任 
[廣南叢話]  
　　織造彩花金彩两行工人互相械門一節日前大憲憲委候補道劉少臣觀察帶領官兵數百名駐紥西門外查拿懲辦並發出令箭一枝如敢再有逞兇卽行就地正法初時若輩憚於官威稍知斂跡詎近日又械鬥如故營兵出爲彈壓多被打傷附近機房地方又復不能安靖觀察賦性慈惠奉委以來惟以情理相勸未嘗以刑法相加不知若輩冥頑不靈有非可以情理勸服者若再姑息巿恩恐或釀成巨禍也○順德縣某廪生因被訟牽累於學憲開考後始行來省學憲考試文童經古見該生所保各童均未畫押遂謂其任意延悞心滋不悅次日卽牌示轅門着將該廪生斥革以爲玩視公事者戒○天時亢旱異常自八月初十日後涓滴不見據老於農者云現時禾稻十枯八九縱獲甘霖亦難補救米價日見增高柴價油價亦相繼增長每洋一元只購柴两担許油則每斤需銀一錢有奇不特貧民覓食維艱卽小康之家亦有長安居大不易之歎云○官塲消息云省中某大憲被言官糾叅劣跡多欵内一欵係有一堂叔爲巡檢之官者同官一省未經廻避又委署某缺此欵確有案據可稽最難洗脫聞欽差來查不日到省又聞交學靈查曾傳言如是然究未知確否○候補遒陳觀察霞林奉委赴福建查引地觀察初二日向院憲禀辭起程就道矣○番禺縣慕德里司地方鄉民因爭水灌田起釁互相械門两造號召數百人以開花砲遥擊傷斃十餘人受傷者無算大憲聞報卽飭番禺縣楊大令廣協黄副戎帶領兵差馳往彈壓大憲以開花砲係外洋行軍利器民間何得購用勒令繳官銷燬以杜後患○藩憲牌示防城縣知縣缺委候補通判陳文垿署理感恩縣典史缺以候補典史胡光裕詳補 
[設奠盛儀]  
　　松郡耿思泉封翁之夫人係張温和公之女於今八月内作古本月十二日爲開吊之期譚軍門以下文武官員無不前往吊奠輿馬紛紜絡繹不絶隣里見之咸嘆爲幾生修到計官紳所贈楹聨不下三四十副其間佳作林立惜限於萹幅不及備錄 
 
 

Page 3

 
 
[九日吳山登高紀略]  
　　九月良辰重陽佳節誰續題糕之句兎頴携正當落帽之風龍山小约杭城有吳山者層巒削翠飛閣流丹東望江潮西連湖水其北則鳳凰城近雉牒叅差其南則鷄犬聲聞民廬櫛比天開圖畫人樂登臨每逢緑樹千章不數僧房道觀况值黄花九日更宜遊目騁懷是日也天氣晴和秋風飄發此地盡繁華之境滿城無風雨之嫌嘯侣命儔呼姨約妹訂得二三知巳居然四五成羣帽影鞭絲影摇摇而不定弓鞋繡襪步珊珊其何遲載酒囊詩或向石梯而競上攀藤附葛或尋古蹟於前朝紫陽山八卦横排辟火災而壓石環翠樓一門獨闢塑神像兮當關一派崇嶐两街熱閙醫卜星相館曾設乎通衢書畫琴棋攤乃舖乎沿路照相摹來西法爭傳倉頡祠前隱戲演自東洋盡在藥王廟外觀乎拳勇弄槍棒於山坡别有歌姬聽笙篇於柳蔭茶博士園開四景分紅緑兮從心麴秀才春熟一壺覺芬芳之撲鼻由是或前或後或往或來永日徘徊儘人憑眺迨到夕陽旣下夜月初生滿山之樓閣糢糊尙遊山而未巳一路之燈光照耀望熟路而重經身旁萸子囊來如是如是頭上菊花插遍歸歟歸歟 
[太守賢勞]  
　　九江府鮑伯熙太守往德化湖彭等邑履勘水災巳紀前報兹悉太守次第勘畢於初十日回潯清釐積　又於十二日起程往瑞昌縣勘災屬下印委各員連日鵠候迎送極形忙碌 
[盤詰妖道]  
　　近日長江一帶常有匪類溷跡城廂引誘愚夫愚婦持齋茹素禮懴諷經逞其如簧之口煽惑民心洵爲風俗人心之害九江有新到黄冠客連日在潯城各公館持簿化緣言多誕妄形跡可疑德化縣張玉珊明府訪悉各情某夜帶同幹役多名在東門内玉皇宮將該道拿獲搜出書籍多本比符籙術數等類帶至署中研訊雖無作奸犯科實據然異言異服亦屬盛世之莠民也聞明府現將該道管押不久當逐出境外云 
[地痞枷示]  
　　邗上青皮地痞不知法紀擾害地方實堪痛恨其一種欺凌良丑魚肉鄉愚情形尤令見者髮指聞者眦裂近更明目張胆毫無顧忌成羣結黨每日在教塲南頭某茶社欄軒外圍座啜茗呼兄喚弟謔笑狂談遇有可欺之人卽時見景生情相與詐贓分用不虞近爲保甲總局郭觀察訪聞密飭城内總巡委員會同甘邑宰出其不備陸續拿獲小黄毛等十餘名研訊後各子嚴責並令荷校至教塲示衆内有數名更荷以聨大枷見者莫不拍手稱快曰今獨席皆備可無須再至茶社茗談矣 
[滬北火警]  
　　昨夜十一點一刻鐘時捕房鳴鐘四下查係英租界西新橋相近新造樓房失火英法美洋龍捕房藥水龍紛紛馳集開自來水灌救麥捕頭督同包控巡捕分投彈壓法摘房中西捕亦來照料至如何起火及焚去房屋若干容俟查明續錄 
[恭請筵宴]  
　　調任湖北藩憲黄子壽方伯由蘇來申巳列前報兹悉方伯並不起岸日内卽當乘坐輪船赴鄂履新聞今日本埠印委各員公請方伯在滬北天后宫飲讌以盡地主之禮想屆時珍錯紛陳冠裳齊集必有一番熱閙也 
[米船失事]  
　　前日有當熟米船一艘裝載白米一百餘石駛至滬南楊家渡浦面偶不經心撞在某沙船錨練上以致翻覆當經救生局巡船瞥見立卽赶上將人船救起惟所裝之貨巳漂失無存矣 
[明係縱火]  
　　英包探陸阿祥禀稱廣東人鄭阿忠嗾使同鄉甘阿林孔勝仔陳李洪用火藥等引火物堆存某客棧門口潑以火油乘間縱火當卽知覺獲住甘等三人帶至捕房捕頭詳加詰問甘供明受孔陳之托是以爲此其實由鄭起意今巳逃脫盖鄭先與某氏婦姘識此婦積有二千金現又與他人有私同開客棧鄭恨之是以縱火洩忿細查縱火之棧並非此婦所開諒是黑暗之中蒼黄悞認今巳將火藥及罐内火油起案矣甘供稱鄭嗾令孔陳轉囑小的同去縱火孔陳供詞狡展該包探又將捕頭詰明縱火實在之供單齎呈察閱朱明府商諸易副領　以孔陳縱火害人不法巳極判令各笞二百板發捕房管押二年甘旣巳供認略予從寛笞責一百板管押一年火藥等縱火之物暫存捕房候提鄭至案照例科以應得之罪 
[索欠爭毆]  
　　無錫人某甲家住本城西門地方今春甲向同鄉人某乙借得青蚨八千翼至今本利尙未歸還前日乙往甲家索討前欠两相口角繼而爭毆甲將乙之頭顱擊破乙欲扭甲至巡防局喊控後經旁人勸解不知能免到官否 
[英界公堂瑣案]  
　　前報紀馬九高控女兒玉桂被裁縫紀阿討卽居正和誘匿犯姦朱明府令移縣訊懲玉桂交馬領去查馬家居會香里本月十四夜見有人將火油潑諸門上遂報捕房捕頭派包探顧阿六唐寳榮前往詳查均稱平日並無仇怨及縣訊後馬將玉桂交妻翁氏帶至楊興隆船行乘周阿二之船載返蘇省旋又投捕记訴稱恐女兒另生枝節囑妻挈之回鄉不料下船時忽有火藥轟燃燒壞船棚蘆席隨迭至野雞墩而返憶及將動身之日有馬媽媽者來言伊前次經手借用之洋銀一百元巳經還楚尙有借票未還云云旋卽赶至船上送行或者紀使其來暗弄神通亦難逆料捕頭謂旣於送女下船時有火藥焚燒蘆席何不立卽報知捕房直待船去後始來聲訴且前據報稱有人潑火　於爾門上問爾有仇家否則爾並無今又指紀恐有不盡不實之處馬堅執火油火藥皆紀所爲隨飭包探提紀詰問紀稱毫不知情平空誣陷两包探查明並無火藥燒壞蘆席之事昨遂將紀馬解送公堂紀供稱平空誣陷求恩察究馬供訴前情朱明府飭將紀馬交差收管俟晚堂訊供核辦○包控顧阿六禀稱小的見山東人孟青雲帶有寳銀二錠小銀錠八枚元絲錠一枚洋銀二十餘元盤詰來源支吾以對及帶至捕房始言向在山東馬頭鎭當車夫有布帶庄人呂五乘車收帳將銀洋放在車中乘呂他往時頓起不良之心驅車逃逸究不知其是否實情今特解案請訊孟供稱呂在山東沂州府郯城縣馬頭鎭豐亨豫號爲夥朱明府商諸易副領事飭將孟及銀洋帶回捕房查明失主再行解候覆訊○包探何瑞福拘獲對買賊王海山李德富夏雲亭巳詳昨報昨日該包探禀稱小的查得王等同住泰昌棧中每日借購辦貨物爲名乘間行竊捕頭謂該棧不應容留匪類令將棧夥傳案各店鋪派夥張壽生趙舟益陳維來王阿三王金富范春蘭王錦山毛彩雲許雨林朱峯興張子佩沈品賢陳竹明馮成生周賢雲關裕田投案報失并請領贓泰昌棧夥某中供稱不知伊等是賊以致誤留在棧客人亦有被竊者王劉同供稱小的等皆江西人犯竊該死惟乞施恩夏供稱小的係湖北人朱明府謂爾等屢犯不悛情殊可惡判令各笞責一百板發捕房管押一年該棧罰洋銀十元以儆贓給各失主分别認領○傳炳生訴稱女兒年祗十二歲昨日持衣包出外甫至門口突被陸阿詳搶奪大聲呼喊由捕阻獲人贓陸供稱小的原籍粤東失業無聊流落在此不敢奪物乞賜恩寛朱明府飭傳將衣包領去陸押候遞回原籍○日前陶質甫控姪潤庠私取錢庄銀二百两兌得洋銀二百七十餘元與張子仙秦友甫等爲儔將洋花去朱明府訊供之下張巳繳出洋三十元遂押令秦繳洋再訊昨日陶申訴前情請爲訊辦秦供稱小的再四措辦得洋十元此事實被潤庠所誣求青天大老爺鑒察朱明府飭將潤庠及秦押候各責手心一百下與張等同具攺過切結交人保釋所繳洋銀給陶領去 
[法界公堂瑣案]  
　　包探王榮培禀稱前晚一點鐘時積竊朱阿三卽興化阿三潛入北京輪船意圖行竊經船中人拿獲送案請懲葛同轉詰阿三曰爾屢經犯竊曾由本公堂　縣重懲何尙不思攺過自新胆敢仍蹈前轍乎遂商諸祁繙誶官判令笞責一百板送縣遞回原籍○該 
 
 

Page 4

 
 
包探又禀稱鎭江人張友生前曾借住長豐客寓两宵乘間竊取鞋子被單各一一去不歸不料又往新街竹來棧借宿竊取寓客楊任卿袋中鷹洋一元九角事爲長豐棧夥陳阿四訪悉遂於清晨赴竹來棧將張尋見扭入捕房今特連身上所穿醬色甯綢坎肩藍縐紗夾衫及質劵數紙韓士林華雙玉禀稿呈案請核葛同轉問張曰此種禀稿諒由爾繕人但知爾行竊殊不知實係老訟師長豐所失鞋子被單藏在何處供稱小的祗竊鞋子並無被單禀稿由他人繕就交與小的小的惟知行竊而巳安敢掀風作浪唆人訐訟不休同轉謂爾若此行爲諒非一次若不重辦不足以戒將來遂判令責二百板枷一月洋一元八角給楊領去鞋子質劵給陳領去○前報紀王德明串同黨羽在泗涇鎭大主堂内竊取銅鐘一口來申變賣經某包探拘獲葛同轉判令枷號示衆昨日英包探送黨羽趙和尙顧雙喜两人至案同轉問爾等與王如何相識是否同黨中人顧供稱小的向在泗涇鎭駕小船爲業日前有天主教中人託趙喚令裝銅鐘一口言明到上海後給以舟資一千五百文問裝鐘時爾曾問明來歴否供稱據云送往虹口天主堂問王銅鐘是否趙顧帮同行竊王供稱行竊者卽前次所供之陳玉琴及倪姓旣竊得卽僱顧舟裝來上海並非與顧等同竊同轉謂顧卽非同竊亦不應裝載賊贓着連趙押候各掌頰八十下以爲不分皂曰只圖包攬得錢者儆○包探王榮培禀稱竊賊陳阿生攺名蘇阿才在某花烟舘宿娼乘間誘妓女二寳脫逃冐稱夫婦在六馬路寳興客寓同住十天旋復挈往蘇州嗣以衣食不周竊取二寳衣箱一口濳逃來滬仍住寳興棧中垂涎棧夥陶萬隆之衣又思竊取經小的查獲搜出押禀十餘張今特送案請究陶及花烟館龜傭華顧氏投案領贓葛同轉着將陳暫爲管押俟卜期吊贓再行核究○季竹亭牧買舟子陸阿虎所竊藥材經裕記報關行查明控究葛同轉飭某包探將季妻陳氏拘訊前日陳氏經表兄保出限半月内尋季交案此巳詳登昨報者也昨晨包探王榮培禀稱小的巳將季拘獲送案請懲同轉問爾收買賊贓有幾年矣供稱小的並不知係賊贓是以收買問爾收買藥材若干供稱五月廿四日陳之叔父携來甘草廿斤六月初十日携來玉竹三十斤計共洋銀二元六月十七日携來鹿角九斤計洋銀四元餘無别物問裕記被陳竊樟腦共一百餘斤及他貨甚多是否售與爾處供稱並無此物求交保出外料理可也謂爾一面之詞不能憑信着押候與陳對質再行核辦 
[竹譜助振]  
　　昨有無名氏以小耕石齋竹譜五十部送交本館協振所屬變價以助振捐是書爲吳門金保三先生所鑒定規模理法井然秩然初學得之最易學步正不第淋漓醉墨揮灑爲豪也每部價洋三角世有如老可之爲竹寫眞者盍留置案頭以供模倣乎 
[行善同心]  
　　小東門内十鋪衆姓公醮餘資移助由夏心香先生交來大尖八十四元小洋三十二角銅洋一元錢六十二文委解災區 
孜孜行善誼篤匡災其識見超卓足以勵俗矣[  上海北巿絲業會館籌賑公所施善昌謹誌]  
[浙省撫轅抄]  
　　八月廿六日候補同知包鳳章禀見銷承修鎭東樓工程差○廿七日新昌縣郭禀知聞訃丁母憂並銷防軍局文案差卽期縣楊鏞禀聞訃丁父憂○廿八日新選餘杭縣吳士愷由京領憑來省禀到○廿九日左元鼎禀見厘捐局委義橋厘局差叩謝南潯巡檢聶渚禀奉藩司飭知赴任叩謝○九月初一日候補同知余乾耀由京分發來省禀到桂冬榮禀知厘捐局委江干船局差禀見叩謝並銷鎖提宣平縣丁庫差南潯巡檢聶禀見禀辭赴任周傳煜交卸西安縣丞回省禀到巡檢于儉禀知藩司委署鎭海長山巡檢禀見叩謝○九月初二日縣丞張紹齡交缷桐廬縣丞回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　前調補南城任國銓九江文報局來省冋文光卸辦安仁石港緝私卡同知桂陞委辦南城硝石厘卡縣丞饒變勳查順内從九項麟調查德外孫貽榖查惠民門保甲事務　遠縣板石司鄭先琛飭赴准調義甯八疉司新任所遺板石司以從九姜震南署理 
[邗江官報]  
　　初十日許鹺尹誦敦委泰州南門差熊鹺尹文策委姜埝吳鹺尹瞻廷委曲塘均緝私差角斜塲劉鹺尹由省公幹回十一日陳鹺尹儒璋由西壩卡吳鹺尹明鉅由中富局均來揚 
[助賑彚登]  
　　順直被災悽慘巳極當此風霜凛冽之時但聞號救之聲惟求早施拯濟庶幾免塡溝壑頃奉于天順祥票號交來四川鄷都縣何明府奉慈命助湘平銀二百十一两六錢批見規銀二百廿二两九錢二分天水永澤堂求合家平安助賑捐並棉衣規銀一百五十两宋培之大善士交來祝修性信女賑洋一百元爲孫元綱求病速愈普陀山女弟子朱蓮明爲母資冥福助賑洋一百元爲夫資冥福助賑洋五十元安徽無名氏由全泰盛交來賑洋一百元嘉善錢華求大善士求母病速愈助賑洋五十元殷綬嵩大善士續助賑洋四十元又永成棧交來隱名氏助山東賑捐規銀三十六两六錢五分仰蒙駿惠遥頒鴻嗷被澤行見恩波所及苦海旋塡報施更捷於響應降祥自同乎操劵敝同人拜登之餘同深感戴臚列報章恭頌生佛[  上海六馬路仁濟善堂籌賑公所董事施善昌等謹誌]  
[贈言彚工錄序]  
　　海鹽徐古春先生以岐黄嗚於世年近古稀而精神矍鑠嘗爲余述其生平歴游齊魯燕趙皖豫閩粤留京邸奇有年所至輙與賢士大夫遊人亦聞風響應先生出其枝以治人無不治者迄於今日閱世深而閱人多故能見垣一方而春回肘後暇曾見其彚録諸君之贈額約不下數十方類皆感德酬庸以先生之實副先生之名非溢美也先生猶以爲盛名之下其實難副益兢兢焉愼之又愼則又所謂滿而不溢高而不危先生之謙謹正先生之學問亦先生之福量也贈先生以言者本不止此數髮　以前之所贈半巳失去今之所存者四十三方以此傳世以此壽世先生其勿辭是爲序光緒十六年歲次庚寅秋仲古越高昌寒食生桂生何鏞 
[贈言彚録自序]  
　　盛名之下其實難副凡事皆然而於醫爲尤甚盖醫所以寄死生偶焉不愼名之所至謗卽隨之嗚呼名豈可以常享乎哉余廻溯生平自少而壯而老以醫奔走四方者五十餘年間嘗之齊魯燕趙歴皖豫閩粤留連京邸與賢士大夫交均蒙齒芬奬借各賜贈言一爲循名責實輙不禁皇然驚惕然懼　爰將匾語彚録如左以當棒喝[  光緒庚寅中秋日海鹽古春徐圓成謹識]  
[蘇浙賑捐清單]  
　　中恊屈二十两補用副將韓國秀五两中衡岑十六两盧得志三两城守叅府張八两岑應麟三两撫右遊府鄒五两任本昌一两督右遊府王五两王天長十两記名總兵楊發貴八两錢之福五两補用副將王家彬三两李自西三两王用梅三两武定營叅將譚美十两補用叅將李如標三两中營都司馬殿選一两方子香五錢錢良臣二两廬敬臣十两馬季麔二两陳育齋一两粟殿臣五錢楊藜齋一两叚耀南一两王两亭一两陸懋修一两楊廷弼一两李雲山一两王少廷二两韓春樵二两張蘭亭二两田邦昇一两張朝君二两李森一两董小峰二两楊青雲五錢撫轅各房八两王璋一两無名氏一两羅實夫二两丁培菴二两周魯世二两陳次球二两蘇矅三二两陳楚帆二两鄭施寅二两李靜吾二两楊丹舒二两沈倚高二两廖楙庭二两榺颺廷二两張月樵二两譚堯夫五两金梅溪一两共雲平銀一百八十九两五錢江陰蔣順青自愼募寄董箎軒五錢有軒章二两任贊臣八两两共雲平銀二百两正此欵本勸蘇浙賑務巳經辦竣　申報　順直福建又遭水災茲特寄上請以一半賑直一半賑閩數雖微或亦不無小補耳收到後所分繕收條以便特給並望登報以徵信實爲盼此講到位善長先生台安江陰蔣至棱自滇撫署上庚寅七月晦 
[上海四馬路高易公舘内籌賑所陳詠南經收山東順直福建八月初一至初五日第一百七十六次賑欵清單]  
　　初一日義成昌交來王鶴齡翁交來江西南城危子垣善士助規元一百两○常州濟源典惲永大各二元永成善昌恆天生堂丁張氏各一元共洋八元○漢口荼業公所寄來同豫恆晋昌昇各紋二两福來同源豐永各一两共紋六两合規元六两一錢八分三厘又册同豫恆晋昌昇各紋二两福來同源豐永各紋一两共紋六两合規元六两一錢八分三厘○揚州裕和號募葛王寳錦記各錢五百文九枯道人周乾一各三百文聽鶴衡峰新野吉記隱名殿記蓬萊松號各二百文魁記三餘萬銓子章未松錦春寂寞保記雲記子翁愛梅痴道愛月進滋萬順鶴梅陳記朱記竹稱各一百文共捐錢五千一百文合洋五元李陳氏十元南昌梅汝瓚翁募李寳善堂洋三元胡松柏堂一元知不足齋同和泰王丹書各錢一千文舒嘉祥六百文宋致遠石門居梅衍數堂義泰信各五百文譚氏致中堂竹亭居士梅菊孺春恆茂各四百文怡吉堂趙梁生沐恩子各三百文共捐洋四元錢八千五百文合洋八元○揚州懷德堂六元成記吉記各二元共洋　子杭省洪奇麟求病愈洋十元葉啓德洋五元李周氏求病愈洋十二元梁貴記墨痴道人各一元江遜記品蘭逸侣各半元無名氏洋二元樂善堂銅洋六元棣鄂軒浦右間民耕讀堂西園散數人各半元筆墨生三角童子二角共洋二元五角清江謝南浦花洋八元鄂江方允符翁募不書名祈安山人隱名氏厚德堂無名氏五福堂白嶽各各一元三畏堂四知堂求是齋順安居吉祥舘黄山士各半元共洋十元嘉和莊交來裕記玉記聶冠禽永懐堂均達耿氏新厚堂琛記昆記祥隆福無名氏六行堂驥恩瑞和敦叙堂輝炎鄭元太松盛駿記隆記瑞記言記各一元共洋廿二元卾垣小蓮花吟舘助順直銀三两八錢合規元三两九錢一分八厘湖北督署小隧募仁壽堂張百忍堂仁福堂張虎臣無名氏薄濟堂劉竹齋各錢五百文仁壽堂一千文左哨一二隊六隊各各四百五十文四五七八九隊林記各四百文三遂三百五十文羅記胡記玉堂百忍堂周接三徐正興王永清王芝椿三槐堂餘慶堂各三百文恆益堂無名氏許三茂一家吉陳蘭亭全福張虎世張爕臣各二百文省吾一百五十文榮齋保初英齋福翔其順明泰金山啓貴春林祖忠各一百文玉同五十文共捐錢十四千四百文合來洋十三文另五分錢七百文○初二日無名氏洋六元高華氏楊寳華各四元有心無力二元共捐洋十六元李受禄四元吳福清沈福方各二元舒醴泉楊聖銘各一元共洋十元南通州祥裕號募仁慈堂報恩氏石忍堂仁仁堂錦餘堂樂善氏周德良各一元易講憫憂子各半元專講安樂堂合半堂有餘堂二角慈命氏一角共洋八元八角○鄂無名○皖省鼎盛坊錢四百文崇書堂德桂金順各二百文秀川雲卿秉釣麗生鑫金大熹景嚴堂鶴年詹氏增餘南權作之各一百文共捐錢二千二百文合洋二○寗波方彤記一元無名氏銅洋一元漢口小補過室洋五　無名氏英洋一元銅洋一元恊和信寳號交來冀廷詔樹滋堂各銀一两樂善堂永樂堂同德堂各五錢勸善堂積厚堂延青堂眞思堂存德堂福蔭堂各一錢共捐銀四两七錢合規元四两九錢五分○無錫署中張敦和堂二元○賀少泉畫資六角○初三日招商局交來歐陽康寧桂四娥各五元凌煦庭徐行素居陸隨緣馮柳孫各三元何姨珊二元就允堂梁裕庭各一元共洋廿六元　江萃昌號汪壽堂胡俟良余松記無名氏各一元共洋五元杭州豫和莊一元及善宋子求除災悔二元孫姓一元鎭江老仁和號募無名氏二元隱名氏洋一元錢三百六十文金問之隱樂仙各一元無名錢六百文無名姚育之各五百文汪沛生徐鐘美無名氏七户不留名四户各二百文善記一百五十文嚴見如無名二户各二百文共捐洋五元錢五千文合洋五元杭州無名武陵氏森記不醫名王實翁陳亥各一元滌竹氏金宏記各六角金之壽胡松亭邱谷樵胡黻文無力子各半元彭紫記三角共捐洋十元松江夢蝶生病愈助洋三元丹陽愼行堂募公積洋三元銅洋五元凌錫麟祈弟錫鶴病愈助洋一元初四日金佑銓保人口平安洋十元拾遺一角趙姓祈病愈洋五元丹陽潤源行募李春芳無名各二元王亷泉一元無名氏二户合一元無名二户合錢一千無名二户合八百文無名氏二户合五百文大昌陸記無名氏五户各二百文張良芳先洪無名三户各一百文共捐洋六元錢四千二百文合洋四元泰州姜笪局趙午橋翁募樂善助堂好善堂曹少垣淩鼎臣李海平五鳳堂鑑湖主人西堰村人文益堂三益堂趙午橋各洋半元徐俊弼周學均合半元共洋六元高立齋仁泰號各銀一两共廿二两合洋二元九角溧陽吳大成號募無名氏二元五角王沛泉二元陳鍚昌求安氏陸　信益豐潘祥發大有各洋一元錢集麗丁晉達各半元賈逢源翟成昌各三百文共捐洋十一元五角錢六百文合洋五角另錢九十五文求女病愈助直東洋二十元敬業堂存仁堂合二元廣和糖行扆欽堯翁交來江北興化待募氏洋十五元洪繼善堂十元不留名合德堂恆和手各六元隱名氏降福堂各五元隱名氏求病愈各四元朱來鶴不留名各三元黄同茂吉恆豐同興號各二元春手摹書帶草堂楊復興蔡恆和義和源顧佩三義泰號厚生潘義鶴山堂春茂萬長德種德堂厚望氏不留名根善堂不留名許永隆許復聖喬芝記羅杏芳存善堂各一元共捐洋九十五元無名氏洋一元漢口招商局寄來施朱氏洋四元不書名半元張瑞林二角賀少泉畵潤洋一元二角初五日無錫輔仁號募不書名二元李恆泰一元三角五分晋生興順興成各二角植記大觀雲亭錦源迎春仲泉修堂無名錦堂包三東記燕記英記朱三泰姓庭記源興吳圓錦帆裕盛金生松泉鏡初湧大源泰翠軒二寳恆昌晋記菊官各洋一角武官五分共洋七元杯水車薪子洋七元泰源莊交來漢口倪鋤經堂錢七千文顧敬愛堂五千文費崇洲堂贓樹德堂述古堂王景藝堂餘恰堂各二千文補過子孫映雪堂王洪氏陳太邱堂吳屐順堂育新記正誼堂不留名四户各一千文吳易安堂勤樸堂各五百文共捐錢三十四千文合規元廿四两七錢六分三厘海昌蔡德涵半元蔡文記衞宅瞿少白玉記佳記仲音雲記慶記各一角共入角湖北宜城縣署余家麟清和堂毓麟居士綉麟子各一元共洋四元以上總共收規元一百四十五两九錢九分七厘英洋四百廿三元一角五分花洋入元銅洋十三元錢七百九十五文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年九月初七日京報全錄]  
　　宮門抄○發抄硃批四道○御史崇等奏坊官防範疏虞請旨交部議處摺○蘇撫剛奏請紳士專祠列入祀典片○吏部麟奏遵旨議革撫臣摺○大臣長等奏琿長炮台改修完竣摺○又奏遴署同知片○又奏備開礦經費片○又奏遴員借補驍騎校片○又奏領隊大臣請假修理祖塋片○又奏員外郎留營差遺片○九月初七日理藩院鑾儀衞光祿寺正白旗值日無引見○大額　崑岡明安各假滿請安○英信請假十日○清安續假五日○召見軍機崑岡曹鴻勛○發抄　李鴻章奏三河營守備張錫隆調補天津鎭守備奉硃批兵部議奏欽此○又東明令徐銓仍照原保給奬奉硃批着照所請吏部知道欽此○又巳革主事崔澄寰才力可用請送部引見奉硃批崔澄寰着交吏部帶領引見欽此○又請免停燒鍋酌令捐賑奉硃批着照所請該部知道欽此○○巡視中城陜西道監察御史臣崇齡巡視中城掌山西道監察御史臣唐椿森跪奏爲坊官防範疏虞請旨交部議處恭摺糾叅仲祈聖鑒事竊八月初三日欽奉諭旨御史慶祥奏棍徒小覇王魏七南覇天張二在各處誘賈婦女並招聚匪徒設立賭局請飭拿辦一摺着步軍統領衙門順天府五城御史嚴密查拿懲辦欽此遵飭司坊查緝旋據副指揮酈炳奎呈報因案拿獲魏七藏匿之妓女李氏張氏王氏發交該坊看守並飭嚴密防範乃正在查辦問突於十五日亥時據該坊呈報有兇徒紏約聚衆執持刀械乘中秋節胆敢將李氏張氏搶走抵餘王氏未搶伏思輦轂之下豈容此等不法兇徒隨卽勒緝迄今尙未破獲副指揮職可看管曾經剴切告戒宜如何加意嚴防乃事前守衞旣疏事後緝捕不力除先將副指揮酈炳奎撤任外相應請旨交部議處並請飭下步軍統領衙門順天府及各城御史一體查拿以靖地方爲此據實紏叅臣等愚昧之見是否有當伏乞皇上聖鑒謹 
奏奉旨巳録○○剛毅片再巳故吳縣紳士布政使銜記名道潘曾瑋乞師剿賊有功　梓於光緒十一年在籍病故經大學士直隷總督臣李鴻章於十二年九月初四日附片奏請在籍捐建專祠奉旨着照所請該部知道欽此抄奏恭録諭旨移咨到蘇卽經前撫臣崧駿欽遵在案兹據紳士前工部主事蔣德馨等呈報故道專祠經該紳等在蘇州府元和縣治半十九都地四圖嚴衙前地方購地捐建現巳落成公懇奏明列入祀典由地方官春秋致祭等情並准直隷督臣李鴻章據呈咨會核奏前來臣覆查無異相應奏懇聖恩俯准將巳故布政使銜記名道潘曾瑋專祠列入祀典由地方官春秋致祭以彰藎績而慰輿情除咨禮部查照立案外謹會同两江督臣曾國荃附片具陳伏乞聖鑒訓示謹奏奉硃批着照所請禮部知道欽此○○吏部尙書臣宗室麟書等謹奏爲遵旨議處具奏事軍機處交出光緒十六年八月十五日奉上諭户部總理各國事務衙門會奏台灣煤礦招商承辦章程種種紕繆請飭停辦一摺劉銘傳以特旨飭令另議之件並不奏明請旨輒卽議立章程擅行開辦尤非尋常輕率可比劉銘傳着交部議處欽此欽遵到部查律載制書有違杖一百凡官員違制者係私罪革職等語此案福建台灣巡撫劉銘傳於特旨飭令另議之件並不奏明請旨輒卽議立章程擅行開辦欽奉諭旨交部議處應請將福建台灣巡撫劉銘傳照違制律私罪革職例議以革職所有臣等遵旨議處緣由理合恭摺具奏伏乞皇上聖鑒訓示遵行謹奏奉旨巳録○○奴才長順依克唐阿恩澤跪奏爲琿春砲台攺修完竣砲位安齊派員騐實緣由恭摺仰祈聖鑒事竊查琿春前修砲台安砲較爲拘緊運用不靈奴才依克唐阿自備經費助修責成靖邊中前两路統領督飭營哨等官變更修造曾於上年四月間奏明俟修補完竣炮位安齊由奴才長順派員騐實再行奏報並由吉林每年籌欵三百金以作歲修之費永爲定章奉旨該部知道欽此欽遵在案兹查琿春攺修砲台工程完竣砲位安齊據靖邊中路統領二品銜記名協領花翎佐領永德前路統領頭品頂戴記名簡放副都統雲騎尉世職花翎佐領莽阿巴圖魯王寛先後呈請派員騐收奴才長順咨由奴才恩澤就近派委佐領春陞候選知縣曲泳勝候補知縣王國楨等會同勘騐該两炮台工程委係工堅料實並取具承修各員印結加結呈報前來奴才恩澤親加覆騐無異奴才依克唐阿查此次改修砲台經費係屬自行捐廉助修應請毋庸報銷奴才長順查歲修欵項擬自明年起每年由邊餉項下籌銀三百两作爲歲修之費以期久遠而資堅固所有砲台攺修完竣炮位安齊及籌撥歲修款項各緣由謹合詞恭摺具奏伏位　皇上聖鑒訓示再此摺係奴才長順主稿合併陳明謹奏奉硃批該部知道欽此○○長順片再五常廳同知李鶴亭呈報　憂所遺之缺應卽遴員署理查前署該廳同知伊通州知州彭明道甫經卸事核算交代尙未回省五常廳同知一缺仍委彭明道暫行署理據吉林分巡道瑞霖具詳請奏前來除檄飭遵照外理合附片陳明伏乞聖鑒謹奏奉硃批吏部知道欽此○○長順片再三姓礦務前經奴才長順將委員勘明礦苗及予限暫時試採情形於本年六月二十一日詳細奏明次日接奉廷寄着李鴻章會同長順遴委幹練之員前往三姓切實履勘議章覆奏等因欽此當經電准李鴻章飭令督辦漢河礦務候補道李金鏞派員往勘在案兹據試採三姓金礦委員恩齡等禀稱試採金礦限期屆滿所有金夫遣散巳盡有業者諭其歸業無業者飭令回籍不准逗遛仍嚴行封禁俾免進溝偷挖等情並據將所抽課金自行解交前來奴才長順查此次採礦两月有餘共抽課金六百四十四两八錢二分五厘除解呈海軍衙門五十两北洋大臣十两考騐並開支經費銀一千七百六十七两一錢六分六厘核計用金一百二十九两八錢二分四厘外實存金四百五十五两零一釐以備將來開採經費除咨部查核外謹附片具陳伏乞聖鑒再此項開採經費委係實用實銷應請免其造報合併陳明謹奏奉硃批該衙門知道欽此○○長順等片再烏拉正黄旗驍騎校富祿休致遺缺係第四缺例應送軍營補放現在軍營概回奴才在於曾經軍營出力之員逐加遴選查有五品頂戴監翎開缺拜唐阿瑞齡係吉林滿洲廂黄旂恒春佐領卜人同治五年出征直隷山東河南等省打仗出力經統兵大臣官文何奏奉旨賞戴蘆翎欽此十二年挑選三音哈哈奉旨賞給上虞備用處拜唐阿差使光緒四年經神機營奏派隨奴才前往新疆効力六年復經曾辦吉林邊務喜昌奏調來吉九年上虞備用處以拜唐阿差使緊要未便久懸將瑞齡開去差使在案復查寗古塔左翼廂黄旗德音佐領下人訥蔭與瑞齡同時挑選三音哈哈及拜唐阿補缺開缺並同赴新疆吉林等處實屬事同一律現在訥蔭巳於十五年借補阿勒楚喀右翼廂藍旗驍騎校瑞齡邊防當差有年久無相當可補之缺未免向隅相應請旨以開缺拜唐阿瑞齡借補烏拉正藍旗驍騎校一缺俟該旗自有驍騎校之缺再行轉回以符定例如蒙俞允再行送部引見除將該戏履歴咨部查照外是否有當謹　片具陳伏乞聖鑒謹奏奉硃批着照所請兵部知道欽此○○長順片 
再查伊犁錫伯營領隊大臣果權到籍成服日期業經奴才附片奏聞在案兹據該領隊大臣果權呈稱本年七月初五日服闋假滿理宜銷假赴任供職祗　從戎二十餘載祖塋失修過久半多坍塌目擊心傷難安枕席惟有瀝情懇請代奏再行續假三個月俾修祖塋等情前來奴才覆查該領隊大臣自同治四年奉調出師久未回旗所稱祖塋坍塌委係實在情形自應據情代奏合無仰懇天恩俯准賞假三個月俾資修理以盡孝思理合附片具陳伏乞聖鑒謹奏奉硃批果權着賞假三個月欽此○○長順片再工部候補員外郎鄂齡係原任荆州將軍巴揚阿之子前因其故父蒙恩賜祭先期由部請假馳回黑龍江原籍敬謹迎候事竣依限回部銷假道出吉林禀懇報効前來當經奴才長順咨部將該員留辦三岔口屯墾事宜在案兹准以吉林屯墾與東三省練兵事宜不同咨駁前來奴才等當將該員撤委另行委員前往接辦惟查該員精明强幹勇於任事現值邊地需材若留於邊防當差必資得力合無仰懇天恩俯准將工部候補員外郎鄂齡留歸防營差遣之處出自逾格鴻慈謹附片具陳伏乞聖鑒謹奏奉硃批吏部議奏欽此 
 
 

Page 13

 
 
[光緒十六年九月初八日京報全録]  
　　宮門抄○諭旨一道録前○發抄硃批五道○御史胡奏整頓捕務摺○總兵楊奏出洋統巡日期摺○大臣薩奏派赴番族會盟事竣摺○陜督楊奏副將等留陜補用片○粤督李奏調署府縣各缺片○九月初八日吏部翰林院正紅旗值日無引目○良伯景善各假滿請　　○山東按察使曹秉哲請訓○桂公續假十日○吏部奏派考試漢廕生派出翁同龢徐郙岳琪○提督衙門奏拿獲祿米倉花户郭起泰等十名請交刑部○召見軍機曹秉哲孫詒經皇上明日用膳辦事召見後至　頤和園龍王廟等處拈香○發抄王文韶奏審明巳革遊擊黄天喜因被索債穢詈釀命案定擬奉硃批刑部議秦欽此○又候補同知李昌運補中甸同知奉硃硃吏部議奏欽此○又候選府經歴章定勳保案更正奉硃批吏部議奏欽此○張之洞奏請以方恭釗調補漢黄德道奉硃批吏部議奏欽此○又病痊銷假奉硃批知道了欽此○○稽查中倉事務掌廣東道監察御史奴才胡俊章跪○ 
奏爲京城地面捕務不力亟應整頓以嚴冬防恭摺仰祈聖鑒事竊查本年雨水爲災迭蒙皇上軫念災黎頒賞銀米廣爲賑濟凡屬良民感戴聖恩自可餬口安業無如不逞之徒卽樂歲尙不能守分時逢飢饉益將藉以爲非近年冬令畿輔搶刼之案巳多本年順天所屬地方被災又重目下天氣漸寒尤屬可慮奴才風聞七月二十八日鼓樓大街鈴鐺胡同領催英綺家八月初四日全絲縧胡同兵部主事鳳凌家及其同院居住之連陞家皆於二更時分相繼被盜搶刦銀两衣物多件時未深夜事主　中遣人知會地面官廳乃竟互相推諉致令盜匪肆意飽掠從容而去近日夜間各住家鋪户大半放槍自衞聲震四隣殊屬不成事體並有自辦團　相爲守助者盜蹤似少而未設團防之處及偏僻地方搶案疉聞竟有夜間搬運自鳴鐘等物在巿面行走無人問及者捕務之懈弛　可槪奴才愚以爲水火盜賊古人恒連類言及向來遇有某處失愼遞傳警報各叚激筒聞風趨　嗣後遇有搶案可否亦令地面推撥接連傳信各叚不分畛域由地面官督同兵役四面兠拿雖盜巳携贓遠颺仍令彼此傳呼追蹤跴跡想爲時未久弋獲當不甚難相應請旨飭下步軍統領衙門及五城地面廣稽成例妥定新章實才舉行認眞查察庶萑苻可靖而閭巷相安矣奴才愚昧之見是不有當爲此恭摺具奏伏乞皇上聖鑒謹奏奉旨巳録○○記名提督署理廣東北海鎭總兵强勇巴圖魯奴才楊安黄跪奉爲恭報奴才出洋統巡日期仰祈隔鑒事竊奴才恭查道光二十三年十一月初七日奉上諭嗣後水師提鎭着於每歲出洋時　奏一盜俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此欽遵在案伏查新設北海鎭奉行洋巡章程龍門協水師左右两營洋面每年向分上下两班出洋巡緝上班自正月初一日起至六日底止仍以龍門協副將統巡下班自七月初一日起至十二月底止攺以北海鎭總兵統巡現值光緒十六年下班期屆奴才遵於七　初一日出洋據署龍門恊副將潘瀛禀報上班巡過所屬洋面尙覺安靖將在洋兵船呈交前來奴才卽日接帶統巡嚴督值巡員弁認眞巡緝不敢稍涉鬆懈以期盜戢民安仰副聖主綏請海疆之至意除將出洋統巡日期呈報两廣督臣查核奴才仍俟出洋事畢　將洋面情形據實奏報外所有奴才下班出洋統巡日期理合循例恭摺具陳伏乞皇上聖鑒再奴才節次奉到硃批奏摺三扣　併恭繳謹奏奉硃批知道了欽此○○頭品頂戴西寗辦事大臣奴才薩凌阿跪奏爲循例派赴玉樹番族會盟事竣委員旋回緣由恭摺奏陳仰祈聖鑒事竊奴才前據派往玉樹番族會盟主事錫拉綳阿等禀報各族應辦一切詞訟案件逐一清厘完結玉樹二十五族千户百户長等懇留委員查辦川屬德爾格土司管家番衆西藏迭哇雲番目連年搶掠勒索各案完結始准旋回等情奴才復行分咨成都將軍四川總督西藏大臣派委熟悉番情在員前往玉樹番地會同奴才另派委員馳往該處傳調查辦以期早靖邊圉並傳調委員先行回寗各緣由業於本年閏二月二十日恭摺奏聞旋准兵部火票由四百里遞到原摺欽奉硃批另有旨欽此同日承准軍機大臣字寄光緒十六年三月十五日奉　上諭薩凌阿奏玉樹　族屢被川藏番匪欺凌懇留委員查辦一摺據稱主事　拉綳阿等前往玉樹番族會盟查辦詞訟事件該番各族千户等訴稱近年屢被川番搶刼藏番需索並川番强派支應等情該主事等查傳該土司對質乃抗不到案玉樹番族苦留該季員等將欺凌前案查辦了結該大臣巳令該委員等先行回寗請另派大員查辦等語玉樹番族疉被川藏番匪搶掠勒索亟應嚴行查辦着岐元劉秉璋長庚升泰遴選委員確切查明分别懲治以弭後患原摺着給岐元劉秉璋長庚升泰閱看將此由四里各諭令知之欽此遵旨寄信前來奴才跪讀之下仰見　皇上綏凊邊圉懷柔遠番無微不至當卽恭　　諭旨分行成都將軍四川督臣西藏大臣並玉樹各番族千户百户長一體欽遵在案嗣准四川督臣劉璋咨稱現在　對叛藏欽奉　諭旨飭令川藏會同妥商籌辦檄委署阜和協副將徐聨魁前往會商辦理應俟瞻案辦結屆時再行委員馳赴玉樹會同查辦等因前來奴才查該督臣次稱川省現時派員前往會辦瞻對叛藏要案應照來咨俟瞻案辦結再行會同委員馳往玉樹番族查辦以期周妥兹據主事錫拉綳阿守備蔣占魁差旋禀稱該主事等於接到奴才批示卽傳集各族千户百户長等面加開導諭令安靜住牧互相保衞毋許散渙自受其禍聽候另派大員前來會同川藏委員查辦俾早安業並宣示天恩賞給筵宴縀疋小刀荷包等物該千户百户長等無不感戴歡呼望闕叩頭各歸原牧該主事錫拉綳阿等卽將徵獲玉樹各番族呈交馬貢銀一千三百一十五两四錢並帶領漢蒙兵丁書識通丁人等自玉樹起程回寗奴才面詢辦理各案均屬妥協核與前禀無異惟查主事錫拉綳阿守備蔣占魁駐紥玉樹番地往返巳歴二年奔馳沙漠露宿霜餐艱苦倍嘗不無微勞可否仰懇天恩俯准將主事錫拉綳阿守備蔣占魁一員交部奬叙以示鼓勵之處出自鴻慈逾格再主事錫拉綳阿現巳班滿理藩院早經派員來寗更換未便遷延奴才籌給津貼銀两飭令赶緊起程回京供差以符定制外謹將循例派員馳赴玉樹番族會盟事竣差旋緣由理合恭摺具奏伏乞皇上聖鑒謹奏奉硃批着照所請該衙門知道欽此○○楊昌濬片再在營出力武弁堪任使者疉經奏明分别攺留以備差遣奉旨允准在案兹據河州鎭總兵沈玉遂署寗夏鎭總兵湯仁和督標中軍副將鄧全忠記名遇缺簡放提督管帶武毅前旗陳星沅呈稱查有儘先推補副將張錫光副將銜儘先叅將周貴詳副將銜儘先叅將楊宗賢花翎儘先叅將王有德錢定國二品頂戴花翎儘先卽補遊擊王正堃藍翎補用都司陳松泉儘先都司任先槎八員均隨征陜甘有年疉著勞績且於邊防情形最爲熟悉若以原官原銜留於陜甘按班序補於實邊疆營伍大有裨益等情先後呈請具奏前來臣覆查無異合無仰懇天恩俯准將張錫光周貴詳楊宗賢土有德錢定國王正堃陳松泉任先槎八員一併留於陜甘按班補用以裨營務除查取該員等履歴清册咨送兵部外謹附片具奏伏乞聖鑒訓示施　謹奏奉硃批着照所請兵部知道欽此○○李瀚章片再署韶州府肇慶府知府吳澍霖現巳調補湖南永順府知府所遺韶州府知府篆務查有海防試用知府陳望曾明練老成吏治講求堪以署理又署海陽縣知縣沈麟書另有差委所遺海陽縣知縣篆務查　署香山縣事准調又海縣知縣李徵庸才具開展足理煩庶堪以調署其所遺香山縣知縣篆務查有德慶州知州楊人駿精明幹練歴著循聲堪以調署南廣寗縣知縣楊崧年據報丁憂所遺廣寗縣知縣篆務查有奏明留省學習之部選花縣知縣李其寯謹愼明曰堪以署理該員李徵庸楊人駿各任内並無盜刼巳起四叅之案據蕃臬两司會詳前來除分檄飭遵外理合附片具陳伏乞聖鑒再两廣總督係臣本任毋庸會銜合併陳明謹奏奉硃批吏部知道欽此 
 
 

Page 14

 
 
[光緒十六年九月初九日京報全錄]  
　　宮門抄○發抄硃批四道○東撫張奏被災地方應發賑濟摺○又奏議叙官紳片○閩督卡　奏查明襲爵年歲送部引　見摺○又奏請賞假片○大臣唐奏五六两月各廠雨大停工據實陳明摺○又奏飭委員赴選片○協副李奏出洋巡緝日期摺○署豫撫廖奏飭捕蝻孽片○九月初九日户部通政司詹事府廂曰旂值日無引見○翁同龢等考試漢廕生覆命○張中堂吳樹梅各續假五日○恩慶延秀良培各請假十日○召見軍機○發抄潘霨奏石阡營都司常山等補安義鎭中軍遊擊奉硃批兵部議奏單併發欽此○又本年上半年並無京控案件奉硃批刑部知道欽此○德馨奏查閱臨河等處營伍起程日期奉硃批知道了欽此○志元奏黄新莊等處行宮坍塌滲漏請飭查勘奉硃批該衙門查勘具奏單二件併發欽此○○太子少保頭品頂戴山東巡撫臣張曜跪奏爲本年被水地方應發賑濟恭摺奏請恩施仰祈聖鑒事竊山東黄河凡南岸地方濮州轄境起以至長清之韓家壩頭此六州縣三百餘里向無民埝及下游自齊東起以至利津南岸此三百里間因河身區窄民埝早經廢修凡瀕海村莊水漲則氾濫漫淹汛漲過後始能消涸低窪之區則終年被淹此亟應賑濟者也其北岸濮范陽榖壽張四州縣臨河一帶連年被水又齊河禹城臨邑商河惠民濟陽陽信等縣係被黄水漫淹其中齊河惠民濟陽三縣沙壓地畝尤多又德平樂陵海豐三縣爲黄運二水同時漫淹其中海豐一縣被災最重又臨清武城清平恩縣德州等五屬爲運堤漫溢近河數十村莊被災各有輕重又聊城迤西地勢極窪本年陰雨日久被水爲患又泗水曲阜滋陽濟寗等州縣均因山水陡發泗河汶河以及湖水同時氾濫各有被淹之區當經藩司飭派印委各員勘騐災情分别辦理又高苑博興樂安章邱等四縣居小清河下游因秀江孝女等河山水暴注諸泉併發河湖交漲低窪村莊多被淹及又東平州旣被山水又爲運河之水漫淹且北接黄流外高内低致被倒灌受災最寛亦最重以上三十七州縣應賑村莊多者三百餘處少者四十餘處雖災情輕重不同均須分别賑濟臣伏查本年春賑事竣賑撫局尙存賑款銀十五萬两有奇乃自五月杪於被水較重之區由賑撫局司道派委員紳分赴各屬查放急賑局存之款散放一罄現在應賑地方據賑撫局司道詳加核計約需賑款銀四十五萬两方敷匀濟惟本省司庫支絀異常南省義賑接濟有年集欵日難臣目覩窮黎倍加焦急惟有籲懇天恩俯准截留山東本年漕米五萬石糧道庫存各款銀十萬两先資散放約計不敷賑銀二十萬两再由　與藩司福潤及東海關道盛宣懷竭力籌畫以資賑濟所有本年山東被災情形應發賑濟籲懇天恩橃留銀米緣由謹恭摺具陳伏乞皇上聖鑒訓示謹奏奉硃批另有旨欽此○○張曜片再山東災黎待賑孔亟賴各省官紳情殷推解雖捐數多寡不同而於賑務不無裨益上年各省典試諸臣均節膏秣之資遠濟賑撫之用在諸臣利濟爲懐本不敢上瀆天聽臣實欽佩古誼示便没其悃忱謹臚列捐數銜名繕具清單恭呈御覽可否勅部分别議叙之處出自天恩謹附片具陳伏乞聖鑒訓示謹奏奉硃批户部議奏單併發欽此 
○○頭品頂戴閩浙總督臣卡寳第跪奏爲查明准襲三等男爵世職年巳及歲照例給咨送部引見恭候欽定事竊照原任浙江提督邱良功因殲除海盜蔡牽被賊槍傷欽奉諭旨封爲三等男爵照例承襲欽此先經該員嫡長子邱聨因照例襲爵歴升河南南陽鎭總兵進剿捻匪陣亡所遺三等男爵經邱良功嫡長孫邱炳忠接襲給咨送部同治十一年七月二十八日引見發回本省收標學習於船工告成案内奏准以副將留於閩浙水師儘先補用委署督標水師營叅將篆務於光緒六年六月十五日在任病故呈經核咨註册旋據該管地方官查明該員邱炳忠親生嫡長子邱世藩係原立官邱良功嫡長曾孫年未及歲呈請接襲三等男爵世職取具宗圖册結詳經前督臣何　核案奏咨由部議覆准其承襲給予半俸等因於光緒九年八月初七日奉旨依議欽此咨行到閩卽經轉行遵照在案兹據署同安縣知縣王金城查明准襲三等男爵世職邱世藩現年一十九歲生長海濵練習槍炮熟諳水務例得給咨送部訊取族保鄰佑圖册供結加具印結遵照新章逕詳到臣隨考騐得該世職邱世藩年青力壯堪以給咨送部引見恭候　欽定至該世職原領　敕書先於年未及歲請襲案内送部添註尙未發閩給領除將送到圖册供結分咨部臣查核外臣謹恭摺具奏伏乞皇上聖鑒勅部查照核覆施行謹奏奉硃批兵部知道欽此○○卞寳第片再臣於七月二十日感冐風寒徧體酸痛發熱至两晝夜之久胸膈飽悶不思飲食近復化爲暑疹非急切能以就愈督撫两署公事每日文牘必有數十百件臣力疾辦理批判時久殊覺精力不支合無仰懇天恩賞臣假期二十日俾得稍事調理所有日行尋常事件暫委藩司代折代行至緊要公事仍由臣自行辦理所有臣患病請假緣由謹附片具陳伏乞聖鑒謹奏奉硃批着賞假二十日欽此○○巡撫銜督辦雲南礦務臣唐炯跪奏爲五六两月各廠雨大停工據實恭摺仰祈聖鑒事竊據礦務公司禀稱本年自五月十五日以後至六月三十日止各廠畫夜大雨山水漲發橋道斷絶炭薪無從轉運鑪座潮濕以致礦砂僵硬不能煎鍊　硐多半坍塌民間取開　硐甚有壓斃人口情事加以疫癘盛行砂丁悉皆染患實難施工現在天氣尙未十分睛霽巳一面整理　硐鑪座一面修治橋道赶運炭斤前鍊不敢遲延等情前來臣復派員周歴查勘雲南各廠向來五六月大雨時行停工多不過十日半月從未有四十餘日晝夜大雨如本年之久現在仍復陰雨連綿公司所禀各節委係實在情形又查各店册報并店存銅甚多亦以水漲灘險不敢裝運似此情形九起二批運員恐須九月内始能在瀘開帮除仍嚴督公司赶緊辦解不准藉口躭延外理合將五六两月各廠雨大停工情形據實恭摺具陳伏乞皇上聖鑒謹奏奉硃批户部知道欽此○○唐炯片再臣前奏調海防先候選知縣澲文曦來滇差遣該員到滇將及三年周歴各廠不辭勞瘁並未請領薪水現在各廠陸續巳見成効公司於尋櫦辦礦事宜均巳諳習而該員親老家貧自應令其及時赴選以謀祿養而示體恤除給咨赴部外理合附片陳明伏乞聖鑒謹奏奉硃批吏部知道欽此○○署理廣東　州鎭總兵官篆務留粤補用總兵借補廣州協副將奴才李先義跪奏爲奴才出洋巡緝日期恭摺具奏仰祈聖鑒事竊照道光二十三年十一月初七日欽奉上諭嗣後沿海水師各鎭着於每歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此伏查瓊州洋面每年分上下两班統巡上班自正月初一日起至六月底止輸值海口營叅將出洋統巡下班自七月初一日起至十二月底止輸值總兵出洋統巡光緒十六年七月初一日屆當奴才下班統巡之期據上班統巡署海口營叅將王孝良將拖民各船禀交前來奴才卽日出洋督率值巡員弁管駕拖民各船在於所屬洋面遍歴梭巡嚴密查緝總期有盜必獲以仰副聖主綏靖海疆之至意除將出洋日期禀報督臣查核容俟奴才洋巡班滿再將巡過洋面如何情形據寔陳奏外所有奴才出洋巡緝日期理合恭摺具奏伏乞皇上聖鑒再奴才奉到硃批三件合併恭繳謹奏奉硃批知道了欽此○○廖壽豐片再本年六月三十日並七月初六等日據彰德府所屬安陽縣禀報該縣境内附近湯河之黄山等村因五六月問連遭大雨積水涸復以後濕熱薰蒸河灘魚蝦等子化生蝻孽當卽督飭鄉保實力撲除一面設局收買又據内黄縣禀報該縣楚　鎭豆公集沿河一帶並臨漳縣禀報該縣濵臨漳河之楊楊家村胡家口等處亦因水退潮濕魚子化生間有蝻孽萌動均隨時撲滅並未損傷田禾等情先後具禀前來臣查蝗蝻爲害最烈一經蠢動卽當認眞撲捕立時刨挖淨盡免致貽害田禾隨經飭司委員分投恊捕並飛飭該管彰德府督同印委各員迅速撲除有鬆土墳起之處徧加搜挖設局放價收買務期盡絶根株弗留餘孽以仰副聖主軫念民意至之生所有安陽内黄臨漳等縣沿河地方間有蝻孽萌生業經各該縣隨時撲滅並委員分投查勘認眞搜捕緣由由合两岸陳明伏乞　聖鑒謹奏奉硃批知道了欽此 
 
