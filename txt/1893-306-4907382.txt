# 1893 - 306 - 4907382

 

Page 1

 
 
[新科順天江南浙江廣東江西闈墨出售] [  圖書集成局啓]  
　　時文雖小道而士子進身必基於此每科闈墨出揣摩家於此覘風氣焉今歲慶榜宏開多士之負異懷奇者先後名題雁塔榜花旣放友人咸以闈墨郵寄木局速付手民印以潔白連史紙刻已印成順天江南浙江廣東江西五省闈中傑作首弁題名錄後附試帖詩校讐精審圈點分明每本碼洋七分諸君子欲覩時新花樣請至本埠三馬路申昌書室及各埠申昌或發售申報處購取若欲躉買則移玉申報帳房面議此布 
[新科福建闈墨出售] [  圖書集成局啓]  
　　閩省爲人文淵藪士之卓然自立者類能覃思經籍發爲文章宏其中而肆於外今歲特關　慶榜多士雲興揭曉後閩友以闈墨郵寄急付手民印以潔白連史紙首冠題名全錄後附帖括韵語加以圈點益覺觸目琳琅每本禡洋七分卽日出售如欲簡練揣摩請至本埠三馬路申昌書室及各埠申昌或發售申報處購取若欲躉買則請移玉申報館帳房面議此佈 
[論照相認孩之善]  
　　照相之法來自泰西而漸行於他處近年以來中國亦旣盛行然其爲用則不過用以拍照或映照書畫碑帖以付之石印使之神氣絲毫不走如是而已大都視之爲玩具而孰知其用有神焉者矣昨見本報載有幼孩待領一節係二濟堂施少卿封翁屬登報牘者盖以福州盧善孫善士來函言及八月中浣在閩省憑中價買童男一名年約六歲夫閩省買孩子事本所常有余比年嘗論及之並欲苦口勸閩廣人勿買螟蛉之子庶幾拐風可以漸息然而其勢有所不能則盧君之買孩固亦無足怪也然該孩旣年齒幼穉詢以氏族茫無所知則其可憐也孰甚幸而尚有口音可辨然亦不過依希爲江浙人據經手人言係從温州道中買得者其賣契由杭州府仁和縣人徐元馬具名註明是孩係屬親生名曰阿弟似乎鑿鑿可據然此等拐匪揑造契據隨意假名僞姓要無不自認爲親生之子卽其籍貫一切俱不足深信者也乃盧君察看該童體態頗具大家模範深恐被人掠拐而來大動其惻隠之心暫時妥爲收養一面招其親屬認領乃盧君又慮迢遙道路未及周知卽知之亦將疑信叅半不知是否係所失之孩間關跋涉或恐空勞往返則將有裹足不前者而是孩永無骨肉重逢之日於是想出照相之一法將該童面貌拍成大小照相二十張寄交施封翁請爲分别懸掛招人識認如果親屬認明無誤實係被匪拐賣但須該童親屬覓一妥當店鋪作保卽可赴閩領回團聚此其用意有逈異乎尋常之爲善者已夫圖與書古者本屬並重洛出書卽河出圖而以圖求人則自殷高宗形求傅說始厥後盛行漸至於濫至畫圖省識春風面則其圖也不如其不圖矣顧此皆指圖畫之圖非照相之圖也照相之來中國祗以爲拍小照之用自英商美查先生以此法通之於印書兼印書畫碑帖而其法乃更見其妙照相之生意反不及照書畫之大而日久仿行者旣多又覺數見不鮮卽照相之法近來亦愈出愈巧有照於綾絹之上者有放成大軸者有照於手帕中者有照於茶壺酒杯上者奇思新樣日出不窮其初出一新樣生涯必爲之一盛邇來則亦不以爲罕蓋業此者衆故獲利未必能豐且其所需者不過遊戲玩具之類則人將視以爲不足重輕之物而不之貴不貴斯賤矣前者某輪船失事其被溺諸人撈獲屍身無人認領而又不便久擱施封翁創爲先行收殮而每屍各拍一照相懸以爲誌以待將來屍屬往認聞者莫不稱其思慮之周密用心之懇至厥後該輪船上所撈獲各屍雖爲日旣久而諸親屬各得其屍以歸一無錯悮至今猶嘖嘖感頌不置又由此而推廣之因創息影公所凡有沿江一帶偶然遭風失足落水而橯得其屍卽爲拍照以待屍屬認領此法尤爲極妙由此觀之則照相之法不當僅視爲玩具卽正月之而其妙亦無窮焉然而吾於盧君之用照相法尤覺不勝欽佩夫盧君之意因見該孩頗有大家模範不似蓽門圭竇之子故有動於中恐其爲拐匪所誘而欲曲全其骨肉此其存心仁厚已屬不凡况又巧思層出忽然想到以照相寄交施封翁請其分别懸掛以便失孩之家就近往認此其勤懇肫摯之至意更有度越尋常者已兹施封翁已照書辦理懸之仁濟堂前又函寄杭州蘇州温州等處代請就地懸掛以招親屬識認又恐遠處尚有未及周知乃屬本館爲之登報廣傳此則又係施封翁體盧君之意更推而廣之者也指顧之間該孩必能骨肉重聚而盧君爲善之食報正未有艾兹姑不之論專論照相之法雖玩具而可爲正用云 
[雲中雙闕]  
　　吏部爲知照事所有詹事府右中允伊克坦升任侍講遺缺前經揀定翰林院編修瑞洵擬正花翎五品升銜翰林院編修熙元擬陪今本部於九月十六日帶領引見相應知照貴院傳知該二員穿天靑褂備帶補褂並佩帶對子荷包手巾於是日五鼓赴西苑門外六項公所内吏部公所書到聽候排班帶領引見萬勿遲延○郡王銜多羅貝勒奕絪薨逝所充廂黄旗宗室總族長一缺應卽另行奏請派充以資鈐束經宗人府開單於九月十四日具奏請旨派充奉硃筆都察院左都御史宗室敬信著充廂黄旗宗室總族長欽此○鴻臚寺爲咨行事本寺現在辦理啓疏預備奏請皇上陞殿所有陸續升遷調補加級紀錄降級留任開復處分分部奏留各項奏獎官員均應一體謝恩相應咨行貴衙門卽將前項應行謝恩官員詳細查明彚造淸册務於文到十日内咨送過寺並令赴寺投對職名以憑繕入啓疏事關大典勿遲勿漏○兵部爲知照事武選司案呈所有期滿漢三等侍衛鄧廷忠等七員於九月初八日帶領引見奉硃筆期滿漢三等侍衛鄧廷忠榮厚仝輔宸林捷鰲張鴻喜常先榮劉竹書均以游擊用欽此欽遵到部相應知照貴領侍衛内大臣處查照○吏部爲知照事所有揀補陜西道漢監察御史一缺本部於九月十六日帶領引見相應知照貴衙門傳知記名御史名次在先之四品銜户部員外郎曹榕刑部郎中李念兹四品銜工部員外郎宋承庠等三員於是日五鼓穿天靑褂備帶補褂並佩帶對子荷包手巾赴西苑門外六項公所内吏部公所書到聽候排班帶領引見萬勿遲延○新調工部左侍郎鳳竹岡少司空鳴詹吉於九月十七日未時進署又新任署理工部右侍郎英菊儕内苑卿年亦擇於九月十七日未時履任經司務廳分黏紅諭除移付四司等處外示仰闔署書吏皂役人等知悉至期一體謁見○管理太常寺事務禮部尚書臣宗室崑岡等謹奏爲循例具題事恭照十月初十日慈禧端佑康頤昭豫莊誠壽恭欽獻皇太后萬壽聖卽應行遣官讀文致祭大威靈公於都城隍廟查照臣寺祀則應由散秩大臣中題遣一人恭往主祭准侍衛處將散秩大臣銜名開送前來臣寺繕入題本進呈恭候欽遣一人俟命下之日再由臣寺知照屆期將事謹此題奏請旨九月初十日奉旨遣委散秩大臣一等承恩公德壽行 
 
 

Page 2

 
 
禮欽此○管理正藍旗漢軍都統崑筱峯大宗伯訂於九月十六日辰刻在西苑門内大臣值班處揀選正藍漢佐領一缺驍騎校一缺並考補隨印筆帖式一缺已由該印房傳知應揀人員務於是晨前赴該處預備揀選○住居宣武門内太僕寺街盛承綬現官鑾儀衛冠軍使家道小康本月十三夜二更後把酒自酌忽聞有人破扉而入踹落屋門昂然入室共有六七人手持刀棍有以顔色抺臉者有以白布包臉燒孔露眼者大呼盛七討取財物盛自知寡不敵衆以好言相慰匪衆徧加搜括並無貴重之物僅將銀酒壺一把新洋縐皮襖一件所失約值二十餘金誠恐其復回坐以待旦將看街喚至囑其報知本廳步軍校得報往勘允爲嚴緝盛告以所失之物不足介意但盜黨呼我爲盛七若非左近居住之人何能若是廳官唯唯而去○新任吏部左侍郎壽武卿少冢宰蔭諏吉於九月十七日未時履任經司務廳示仰闔署官員吏役人等知悉至期一體謁見○禮部爲通行事祠祭司案呈本部具奏十月初六日仁宗睿皇帝誕辰此一日虔誠齋戒禁止屠宰不理刑名照常辦事等因奉旨知道了欽此欽遵到部相應通行各衙門一體遵照○年例春秋兩季王公百官支領俸米應行奏派旗漢御史各二員稽察俸米出倉入城一切事宜本年秋季俸米所有王公文武官員經户部照章分劄通京各倉支放咨由都察院開列旗漢御史銜名請派九月十六日具奏奉硃筆圈出這稽察俸米著掌四川道監察御史宗室托佛歡江西道監察御史訥淸河掌陜西道監察御史高燮曾掌貴州道監察御史王傚去欽此 
[館甥佳話]  
　　常鎭通海道黄祖絡觀察之第六女公子華年二九秀慧絶倫旣描鸞尤工詠絮玉臺新詠序所謂清文滿篋非惟芍藥之花新製連篇寍止葡萄之錦以此當之殆無愧已幼年許字雲南臨安開廣道湯筱秋觀察之公子綺年玉貌髣髴羊車中人璧合珠聯洵推佳話詹吉本月廿四日行合𢀿禮觀察在雲南任所先期令公子乘輪抵鎭小住江西會館張燈結彩陣設輝煌先一日擡運妝奩金箱玉軸間以牙籖萬卷村嫗里婦夾道縱觀詫爲得未曾有迨吉期旣屆新郎乘八人緑呢大轎儀從烜赫鼓吹喧闐前導有辛卯科舉人庚子科進士翰林院編修已亥恩科陜甘鄉試大主考國史館纂修賞戴花翎安徽鳳陽府正堂蘇松太兵備道監督江海關等二十餘對又頂馬對馬數十匹繞行各街入贅署中府縣以下文武各員均詣署中道賀車馬闐咽洵極一時之盛餽送禮物者則一概璧謝體恤下情無微不至惟趨轅道賀之人不可不有以欵之遂於廿五日午刻在署盛設喜筵邀請保頤菴統制瓜鎭總鎭謝福田軍門鎭江府譚少柳太守叅將鄭國祥叅戎丹徒縣王伯芳大令赴宴並招寳鳳茶園諸伶登臺演劇絲竹嗷嘈酒肴芬洌直至薄暮始盡歡而散是日合城内外轎行輿夫幾於招雇一空茶社及小本營生者爲之利巿三倍猗歟盛哉 
[太守行程]  
　　鎭江官塲於本月二十三日接京都發來電信知新簡鎭江府彲太守秀定於十月初十日由天津乘輪南下履新之期約在暖擁紅爐香傳金橘時矣 
[儲憲過鎭]  
　　新簡江蘇督糧道吳廣涵觀察承潞由蘇蒞滬已紀前報兹悉觀察於本月二十一日薄暮自滬起程乘招商局江永輪沿溯江而上卽於二十二日金烏西墜時駛抵鎭江迨輪船下椗寳蓋山新兵各營弁兵均在六吉園碼頭排列隊伍升砲鳴槍聲如珠貫俄而道府廳縣各官均詣舟次呈遞手版觀察接見後遂命駕登岸在佛照樓暫駐襜帷次晨觀察端坐緑呢大轎前導有戈什哈數名頂馬一員由大街迤邐入城往文武各衙門答拜直至午刻始回行轅旋於是日傍晚乘太古公司安慶輪船前赴金陵謁見兩江總督劉制軍後卽須擇吉履新瀕行時在地印委各員均在江干恭送水陸各營兵丁亦升砲致敬聲如雷震 
[遠迓文旌]  
　　江蘇學憲溥宗師行將按臨蘇郡已紀前報兹悉蘇垣官塲連日飭辦差人等在胥門外接官廳懸燈結彩陣設一新學轅文巡捕司徒二尹己於廿四日赴江陰恭迎憲旌 
[重懲流氓]  
　　前帶撫標副前營之賈都閫長龍於本月某日爲其戚串開磨坊之某甲作月下老人紅絲旣繫有著名流氓湯在敏等糾合安慶帮數人擁至甲處向都閫饒舌藉端索詐聲勢洶洶甲束手無策央人邀若輩至通貫坊錦鳳臺茶肆啜茗都閫正色曰我非受詐之人汝等請三思若輩聞言大肆咆哮繼竟摩拳擦掌將都閫毆擊都閫忿恨交併卽至撫轅巡捕官某君處歴訴前情某君謂目下府尊查拿流氓何等嚴密若輩不思歛跡反敢猖獗如此大爲地方之害不可不有以懲之當飭家丁持片往中路總巡局請爲拘辦王明府國振立飭局勇恊同該處地甲將湯及繆姓王姓等三人拘獲明府提訊之下判各責八百板荷校示衆限滿月後再行　縣發落旋爲府憲王太守所聞以此等流氓不可輕縱立卽備文飭差往總巡局請將三犯解府候訊廿三日早堂太守請發審委員王司馬椿蔭代鞫三犯俯首無詞司馬飭將專責流氓之大板將三犯各責三十板責畢著釘上鐐銬收禁外監太守之嚴辦流氓如此無怪吳下士民頌德弗諼也 
[詳述刃傷斃命緣由]  
　　前報紀揚州有刃傷斃命一事當時人言藉藉未得其詳兹又接訪事人續函始悉揚城興教寺街有某姓甲乙兩昆季日在街北巷口設攤售熱山芋早來晚去習以爲常本月初六晚間忽喧傳興教寺街浴堂巷有兩男子被人砍倒一時往觀者甚衆睨之卽某昆季也其時甲已受傷而斃乙亦傷勢甚重噤不能言隨經地保奔告其家一面派人看守時適縣中試士門尚未開至初八日淸晨地保始行禀報少選甘邑宰李明府帶同刑仵人役躬蒞屍塲飭仵詳騐一周卽唱報死者身受刃傷多處脇下一傷最重深入九寸許屍弟年尚未冠腦後背心亦受刃傷尚不知能否無碍明府令塡格收殮當將地保喚至研問緣由此處係兩坊交界處兩保互相推諉堅不擔承明府大怒令各責二百板立飭幹捕四出緝兇於是巷議街談紛紛傳說據聞兇手某丁冋驅小車度日與甲乙本鄰居前數日忽携妻居城外初六日上燈後驅車出城路經此處見甲乙尚未收攤遂邀至本街小飯店晚餐甲乙欣然同往旣醉旣飽甲乙舁煮山芋鍋爐而返丁御車隨後行至浴堂巷巷本冷僻罕見行人丁忽呼甲名曰稍住有要事相商卽停車挨近甲身驀出利刃刺之甲大呌一聲猝倒於地乙見此情景向前護兄一面大呼救命丁卽順手將乙犯刺乙知不能敵負痛狂奔沿途喊救比家人聞信奔至第見甲屍臥血泊中旁靠小車一輛兇手已不知何往地保聞悉當夜卽派人出城跴緝則丁夫妻已影響毫無矣似此兇惡之徒天綱恢恢想不難弋獲也 
[刼案彚誌]  
　　粤東黄沙海旁某藥肆某日適有客付下洋銀一千元存諸櫃中詎被匪徒偵悉是晚初更時糾率多人前來行刦明火執仗兇悍異常店夥不敢與爭任其飽掠而去翌日投訴街隣赴縣聯名禀報求請追緝未知卽能獲案否又第三鋪某茶葉店於初二晚被匪多人一擁而入手執利刃恐嚇倒篋傾箱任情搜括因該店生涯冷淡銀兩無多匪等慾壑難盈遂將衆夥衣服一併掠去迨匪出門後始鳴鑼喊追見衆匪踰越城垣而遁幸城上旗兵知覺富塲阻獲一人解縣審辦該匪供稱有某甲爲之包庇在城基上接應先以繩索縋下使之猱升縣憲得供後卽移請旗官將甲帶案備質如何定讞尚待續聞 
[蕪米巿]  
　　蕪湖米巿自中秋後日有起色聞因宣南廣建等邑疫癘漸止鄉人遂振作精神碾米出售兼以皖北無和含巢三河廬州等處秋收豐稔是以載運而來者帆檣如織牙　爲之品評價目計有十餘類請得而詳載之盧州麻秈一兩八錢三河占一兩六錢八分湖南秈一兩六錢零雍家鎭一兩四錢運漕一兩五錢無爲州一兩五錢襄安一兩五錢零方村一兩七錢零灣沚一兩七錢寍國一兩六錢六分魁頭一兩五錢五南陵一兩六錢在頭秈一兩七錢江北秈一兩六錢零以上各貨目下廣商收買頗形踴躍鐵艦 
 
 

Page 3

 
 
往還絡繹不絶計此一月來已有五六次若黄荳糯米小麥秈稻等類亦爲粤商所購刻下行情計黄荳上者一兩八錢稍次一兩七錢内外或一兩六錢糯米上者亦一兩八錢次則一兩七錢左右小麥則一兩至一兩一錢零秈稻自六錢五分起至七錢零數厘止皆視優劣以判低昂惟不過數分或錢許而已統核今年貿易惟新正在去臘極盛之後消巿尚旺此後卽漸漸淸淡若非潮帮獨樹一幟幾致無人過問蓋因粤商連至羊城幾無一次不虧折也今幸自八月下浣以來各路來源暢旺粤商亦鼓舞奮興潮帮更大張旗鼓桑榆之補在此時矣錄之爲業此者作先路之導焉 
[何地無才]  
　　江寗府高湻縣土厚民樸比户小康一邑之中商賈居其半農工居其半而讀書者寥寥無幾故數十年來登賢書者不一見論者咸謂此帮無老師宿儒成就後學致令靑靑子衿習爲淺陋其所奉爲圭臬者一部高頭講章數篇庸濫時文而已今科揭曉居解首者爲王君嘉賓高湻縣鄉人也鶴立雞羣平時已有俯視一切之概果爲兩主試所賞識豈非文章有價耶採幽蘭於蕭艾之叢揀精金於泥沙之藪兩主試之目力洵非尋常人所能幾及矣 
[語兒鄉語]  
　　嘉興北門内張家弄胡姓有一女年已十九忽然失去偵知被朱少卿所拐拘送縣署經秀水縣劉邑尊提訊朱供習姑布子卿之術籍隷紹興薄游携李去年賃屋胡姓對閂兩意相牽有俞姓女傭及測字之兩枝香汪姓等撮合欲締婚姻爲女之父母所阻由是暗中往來後因他事奉諭被逐出境今春復來賃屋弄口約期八月杪偕遁買舟託汪姓及俞姓女傭來迎先至石閂灣繼恐追赶復往蘇州緣汪姓借洋未遂被伊乘間開船逃逸邑尊謂去年驅逐出境今春何敢復來况醫卜星相往來甚衆豈非爾之不安本分誘拐人家閨女喝令重責一千五百板當堂加銬管押並諭胡某須拘俞姓女傭到案以便根究胡姓遵諭訪知該女傭住西塘鄉間遂設計誘來於十四日傍晚扭送縣署經邑尊詰問供詞支吾喝令掌頰二百復責籐條五百朱亦責五百板還押再訊○嘉興縣王邑尊仍回本任擇於二十日接印黎明時署任金邑尊將印箱封固飭家丁送往報忠埭公館王邑尊遂排導而來在本署大堂陳設香案望北謝恩六房書吏等以次叩賀王邑尊仍回公館俟金邑尊遷出然後擇吉進署薄暮之接電信其公子應江南鄉試已掇巍科喜氣聚於一閂不知幾生修到也○浙闈榜發嘉興獲售者二人一爲周君紹洪不意喜電傳來病魔遽擾其夫人亦爲二豎所困淹纒牀褥延至前日先後逝世周君之封翁係在南徐州總辦礦務旣得喜信撥冗回家不料佳兒佳婦同日遊仙頓足撫膺不覺老涙之汍瀾也○有唐姓貨船由禾裝載烟紙南北雜貨開往嘉善旣抵其處一夥在船頭躍下船小貨重偶一傾側水已汩汩而入頃刻沈没約計賠欵須洋千元未知何以了之○省中解盜犯首級兩個裝以木籠投交秀水縣卽由秀水縣轉解嘉善縣發犯事地方示衆聞卽搶刼大雲寺鎭染坊之案犯也 
[柏臺新政]  
　　杭垣設立保甲以來每逢冬令城廂内外各叚添派員弁嚴密梭巡其札委之權均歸臬憲主持今屇紫蟹肥時黄花天氣正值紛紛派委之際凡佐貳雜職往往終年坐守不得一差一委宦囊羞澀債積如山遇此冬防雖薪水無多三月生機難補一年不足聊爲卒歲之計在上憲亦知仕途壅塞藉此冬防爲調劑冗員地步然引領而望者接踵而來人多差少幾如山陰道上應接不暇孰得孰失頗費躊躇趨廉訪設立新章十人中派委一人分日分班當派委之日廉訪升坐堂皇可得冬防差者一班六十人進見並不行禮案桌前置大籖同一具内貯竹籖六十支中有小花押者六支飭其各抽一支若得押籖卽委冬防抽得無押者皆不派委以昭公允而絶鑽營之弊也 
[拾金肇禍]  
　　杭垣菜巿橋直街某姓老嫗年已六十餘路經靴兒河下拾得素金和合四連戒指一枚至家中適有内姪孫某甲探望祖姑母而來嫗喜極欵留之際出戒指相示告其所由來甲曰此贋物也旁有鄰人某乙由外而至聞甲言不語嫗以贋物不足重輕置几上俄而乙去嫗入内備夜膳以待甲中將歸告嫗曰此戒指與我家孩子戲耍如何嫗唯唯次晨乙謂嫗曰戒指何在答稱值錢幾何與我家姪孫矣乙驚曰黄金也何謂不值錢非十餘元不辦嫗聞之飛奔至竹竿巷向甲索還戒指甲曰昨晚孩子不知抛在何處嫗旣悔且恨大哭而歸購紫霞膏吞服自殉其子作綢機匠聞母服毒急歸灌救大吐而愈復向甲索取甲不承認於是邀機匠十餘人與之評論幾至用武後經和事老解勸使甲出番佛六尊爲嫗醫藥費其事始寢 
[文章有價]  
　　粤闈已於初九晚揭曉凡榜上有名者悉係積學多聞之士兩主使老眼無花衆論翕然稱服而第八名康君祖貽文名尤著係原任廣西布政司康方伯國器之姪孫少有神童之目抱負極高不屑應童子試于經史子集靡不貫通學問之淵深素爲賢士大夫所推許今果脫頴而出可爲康君幸更可爲得人慶焉 
[新貴溺斃]  
　　粤東新科第十名舉人顧君雲龍係肇府新興縣人出塲之後在省小作勾留於八月下旬某日始買棹回鄉途次遇風遂遭溺斃而其家人猶未知也迨榜之後報喜者紛紛而至而顧君仍不見回家家人疑之來省訪尋始知其被溺噫名雖登於虎榜身已葬諸龍宫彼父母妻子聞之將何以爲情哉 
[失愼卽熄]  
　　本月十八日夕照銜山銀燈初上忽報鎭江西門外柴炭巷順昌餛飩店有回祿之災登時紅燄飛騰不可嚮邇隣舍齊來竭力灌救迨水龍聞警馳至則已烟消火滅矣事後該店主不謝救火之人反向衆人駡不絶口復手持磚瓦亂擊斯時衆人見勢不佳不敢與之計較詢知該房屋係天主堂所造卽於次日淸晨糾集廿餘人至天主堂告以顛末堂中司事人慰以好言始各散去午刻將該店主傳至堂中大加申斥令赶緊將物件移出二十日飭英巡捕二人將房屋關鎖另招别姓開張該店主誠可謂咎由自取矣 
[覆舟獲救]  
　　二十日午後三點鐘時有某甲者行至鎭江義渡馬頭駕一葉扁舟赴瓜洲口將擬行至七濠口詎料狂風忽起走石飛沙江中白浪滔天彷彿銀山萬疉舟子支持不住被浪撞沈幸有救生船急來援救得慶更生所有舟中用物則已隨波逐流舟中人由水中救起然已淋漓若雨中鶴矣 
[總巡調缺]  
　　上海城廂内外總巡張牧九司馬於七月間奉蘇藩憲委署柘林通判本當卽赴新任嗣緣開河未竣正資臂助經本地紳士禀請道憲轉請藩憲暫留三月兹聞瓜期巳屆而河工亦一律騐收司馬不日卽當俶裝到省禀辭履新矣 
[美界火災]  
　　昨晨十點一刻時本埠美租界鐵路舊址天后宫後寳順里第六弄第六百四十四號面南石庫門内某姓粤人家失火積薪中頃刻冐穿屋頂延及露臺以致不可收拾某姓見勢不妙扃户脫逃經比鄰大德生藥　中人告知巡街捕由天后宫畔德律風傳語美捕房立刻鳴鐘告警火會中西人各駕水龍馳至開取自來水噴救順泰碼頭小洋龍亦飛駛到來爲之襄助約焚一點鐘之久祝融氏始興盡而回計焚去正屋五幢廂房二幢披屋五椽據云係粤人李姓唐姓及筱竹山房所居其屋爲葉澄忠之産云 
[荼火軍容]  
　　提右營廖楚才叅戎示期二十八日閱操已詳昨報昨日七下鐘時叅戎委城守營李采臣千戎督同右營馬步兵列隊至大校塲升坐演武廳傅令先試步射旣而號砲一聲排成方陣隆隆聲起各放排槍旋有右營兵五十餘名手執單刀籐牌跳舞而進陣上以排槍禦之忽有大刀手吆喝而至與籐牌手互擊此以刀劈彼以牌遮各逞雄威不相上下正在興高采烈驀聞演武廳鑼聲震耳各軍遂唱凱而回千 
 
 

Page 4

 
 
戎亦策騎入城回署時報時鐘已鳴十一下矣 
[查詢起火]  
　　滬北機器織布局被火焚燒後由南北洋大臣札委蔡和甫觀察來滬查辦已紀前報兹聞上海縣黄大令亦奉憲札詳查究竟如何失火大令卽於前日夜半時飭差傳齊招書傳話差役人等於翌晨進署伺候次晨各書差紛紛到縣亭午時大令率同各書差命駕出城先至四馬路招商局會同蔡觀察赴機器織布局提集各小工研詰起火情形 
[節會先聲]  
　　明日係下元令節本邑城隍神循例率同西司出巡賑濟孤魂昨晚已由各會首恭請神駕排堂點夘所有會中之陰皂隷花十景逍遙傘大鑼班臂香會及婦女扮犯沿途吹彈等名目預由上海縣黄大令出示禁止 
[荒郊飲刃]  
　　有鄉人行至本邑西南鄉龍華灣見一無名男屍年約三十左右身穿短衣頭上有刀痕三處身上一處當卽告知地保各處訪問莫得主名道路傳言或云似是鹽販模樣或云疑是鹽捕營勇丁然亦不能起死者而問之惟是互相猜測耳延至昨日未得屍親乃報請善堂給椬收殮 
[收殮浮屍]  
　　昨日太古馬頭撈起浮屍一具年約二十二三身穿大呢夾馬褂竹布長衫足套外國襪頭戴縀子瓜皮帽身畔藏有派司一張及外國號頭一張面色模糊難以辨認知照南巿救生局雇舟將尸拖去照章收殮發壇標誌 
[蹧蹋河道]  
　　本邑人張子論在滬南太平弄口開設俞仙園小茶館用陸阿美爲夥前日淸晨陸手持煤屑一籃至大東門外護城河中淘洗被開濬河道之營勇所見上前拘獲以其蹧蹋河道解送保甲總局請懲張牧九司馬以該處係十六鋪巡防北局所管飭將陸送往北局祝翼雲二尹立飭他甲將張傳到謂各處開河將次竣工由縣憲一再曉諭爾等居民不准蹧蹋爾夥陸阿美竟敢不遵是何意歟著將陸掌責四十下具結張亦失於覺察大加申斥一併叱退 
[招工糾葛]  
　　美租界天潼路協源米店主劉某於本年五月間與地亞士洋行軍裝買辦何瑞棠招集廣東寍波及本邑浦東爛泥渡小工二三百人乘輸船赴小呂宋義夾拉司稱是製造鐵甲船每月工資共計三千七百元選三人爲頭目將工資分爲三股每股計一千二百三大三元立有工摺由劉何擔保以一半給小工一半匯至上海分派各家屬至七月各家屬收到一月工貲嗣後往收延約不付上月之杪有廣東小工九十八人回滬咸言此處苦狀及水土不服大半因病而亡各家屬聞言咸赴劉處吵閙劉置若罔聞一味推諉各家屬遂將桌上所置錢文攫去復至劉所開之粥店内飽啖一餐而去 
[求追欠欵]  
　　孫佐亭在上海縣控唐梅鳳爲鄔詩員擔保米洋七八十元屢索不還一案經縣尊將鄥收所補提唐梅鳳到案再訊嗣後迭次差提因唐係洋商工人迄未到案目下孫又投縣求追大令准予訂期會訊 
[具結釋放]  
　　王永卿者不知何許人向與滬南震大米行主某甲有一面之緣近以衣食難繼迭次向甲借貸甲不堪其累於前日投十六鋪保甲中局禀控局員李蘭史二尹提案訊問王俯首求恩二大念其貧苦斷給大錢五百文甲遵諭交錢二尹著土領去並著具以後不再前往吵閙切結呈案始准斥釋 
[查無其事]  
　　滬南萬瑞馬頭外街薙髮匠金光海投上海縣喊控同業方有才糾合多人來店滋擾求請提究黄大令得禀飭差往查前日原差恊　十六鋪地甲前往詢諸鄰人皆以不知對差甲遂回縣據情禀覆 
[吊贓無者]  
　　有某氏婦居於本埠鄭家木橋南首開設成興小烟館赴法捕房報稱廿五日上午有事出外令伊女看守門户迨回時檢點鏡箱内失去金約指一枚金線圈一副共值洋銀十一元有奇詢問伊女知有詹某來此乘間竊取開單呈報此前事也前日該氏將詹扭獲拘送　房翌晨捕頭命包探帶同詹某至英界五福弄所住之處搜吊原贓杳無所見據情禀復捕頭飭將詹某押候堂期解訊 
[萬家生佛]  
　　浙撫中恊白海珊叅戎五十生辰并三四兩公子同游泮水同寅稱賀固辭不獲特由黄蓬仙司馬交來儀洋一百六十元移助順直急賑且謂如天之福携家宦海温飽無虞睠念鴻嗷豈忍補觴行樂荷承諸君雅愛福造蒼生拜賜更甚身受云云祗領之餘不特白公樂善可風定徵福壽綿長科名鼎盛卽諸君子量宏飢溺具徵功德無虚敬代災黎乞登報叩謝諸君芳篆另列淸單上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公豈瑣案]  
　　江北車夫　　空訴稱今晨粤人石阿　　坐小的之車至長　言明力　四十文旣到祗給三十文向之索添疉被拳毆小的忿甚敎扭至捕房伊突出小洋　欲戳小的旋由某號華捕到來拘送案下華捕禀稱小的巡路時伊等爭扭之際石持小洋刀作恐嚇之勢包探秦少卿禀稱此事有王阿三陳阿溪二人爲見証　等稱小的等目見車夫與粤人爭扭粤人出小洋刀欲刺石供稱小的並非粤人實是西洋人公差喝令跪下石岻屈一足供稱小的在　洋領事署服役昨日雇坐董車至長浜言明三十文及到索添十文小的加給二文董非但不　反矢口辱詈小的與之理論卽被扭住髮辫小的並不拳毆更無用洋刀欲戳之事董又稱小的胸受拳傷請在老爺騐視訊至此有美國人上堂稱商人目見車夫將坐車人髮辫扭住按置於地蔡太守問石爾　西洋人爾母何處人答稱母係粤人薩副領事謂石雖稱是西洋人旣作華裝應照華例訊辦太守閱得石所呈照會上載姓名年歲籍貫面貌略有不符請蕯君復閱薩君閱得確不符問石能識西文否答稱能識問照會如何不符答稱此係前三年之舊照會太守隨飭副捕頭帶石至西洋領事署查問是否西洋人以待禮拜三覆訊核斷○某號英捕解王大益至案禀稱昨日巡至某處見王持刃戳傷蕭阿二之頭面手臂請卽訊懲蕭訴稱小的係靑口人在治下當小工昨日工頭喚令工作王出而覇阻小的與之論說卽被用鐵器戳傷王供稱小的亦靑口只蕭借錢不遂以致口角小的並不行兇况小的頭面亦已受傷請爲騐視蕭又稱小的並無借錢之事英捕又稟稱王用鐵器戳蕭後卽將鐵器抛棄蔡太守騐得蕭受傷屬實飭送請某西醫院醫生施治王押候蕭傷痊冉訊○副捕頭禀稱王春福持菜刀砍傷金小弟頭顱由某號捕拘拿送押一面送金至某西醫院醫治醫生察得須醫治兩禮拜今日不能投質故先將王送案王供稱小的係松江府靑浦縣人不敢行兇叩求鑒察蔡太守飭押候再訊○某號華捕禀稱昨夜戴玉書至祥春里野雞流娼王大寳處作狎邪游沈順卿見而撚酸持菜刀砍傷右足踩二處戴訴稱小的係蘇州人自幼學習唱攤簧藉以度日與王娼相識已久後知沈亦與之繾綣不的遂不敢復去昨夜偶經是處順便一訪甫坐定沈突持刀而至將小的右脚力砍二刀沈供稱小的亦籍唱戲餬口並未行兇王娼扭扭捻捻細步上堂訴稱戴沈均是小婦人之狎客小婦人並未見沈帶刀忽聞戴狂呼急起視之右足踩已被砍傷鮮血直注蔡太守問沈刀何來均以不知對龜奴某氏供稱小婦人確見沈帶有菜刀不知其欲行兇故未奪下及傷戴後已將刀抛棄矣太守飭將沈押候戴傷痊再訊王娼交人保出○包探秦少卿禀稱粤人梁祥在阿化威洋行服役竊取紅茶五十磅緑茶二十五磅裝成二箱售與唐培生店内經小的查獲人贓解送案下據稱此項茶葉值洋銀四十元唐買時祇出十元有奇阿化威洋行某西人訴稱從前時時缺少茶葉今始破案梁供認竊茶書供稱收買茶葉實不知是竊贓薩副領事　蔡太守辦梁罰唐太守曰諾遂判令將梁管押二月唐罰洋銀五十元撥充某善舉贓給西人領土　包探何瑞福禀稱李仁元前因犯事送請大老爺遞回蘇州今又來滬手持鍍金表求售經小的拿獲查知吳蘭齋倩伊售去今特送案請訊吳訢稱李現在某舊貨店爲夥此表交與店主出售李供稱小的前在花烟館打架蒙大老爺遞回原籍現在某舊貨店安分營生乞求恩恕蔡太守判令笞責一百板仍遞解回籍表給吳領去　包探王阿二禀稱張阿寳竊取西人兠佳恕家門簾攺爲棉被經小的拿獲人贓解送案下張供稱小的窮苦無聊無棉被可以禦寒以致犯竊蔡太守判令管押四禮拜贓存捕房以便給還失主○包探黄四福禀稱薛阿三前曾犯事送請大老爺遞蘇州今又來滬是以拘送案下薛供稱小的在家不能度日是以來此惟乞施恩蔡太守判令笞責一百板押候仍備文遞解回籍○包探顧阿六禀稱孔發大前因犯事送請大老爺遞回崑山旋又來滬是以拘送案下笞責再遞今復來此送請重懲孔供稱小的現雖夾滬不敢再犯矣蔡太守判令笞責二百板押候再行遞解○包探黄四福禀稱小的緝獲積竊龔全福吊出衣物詰知竊自王懷仁等三家今特送案請辦王及周祥長金阿妙三失主均投案領贓龔供稱小的係崑山縣人連次犯竊罪不容辭祭太守判令笞責二百板管押二月期滿遞解回籍贓給各失主分别認領○某玉器作主華連生　稱俞賢培私將玉簪三枝付質經小的備錢贖出說伊不應如此伊妄稱小的欠伊工錢八百餘文口角之餘竟遭毆擊妻子見而解勸亦被兇毆其妻訴與相同俞供稱小的被欠工錢適有急需伊將玉器付下囑質錢二百文向之找取仍不肯付以致爭閙並不行兇蔡太守飭華交還俞工錢六白文著俞不得再向華饒舌華又稱俞兇横異常動輒持刀恐嚇太守飭將俞交人保釋○某號華捕拘拿冐充包車夫之張金川解送案下包探黄四福禀稱小的已傅坐客陸阿寳到案陸供稱伊兠攬小的坐車言明車貲洋銀五分及坐上伊又言倘有巡捕查問須告以自已之車張仍執定前詞蔡太守判令管押三日○東洋車夫郭正洪訴稱昨日小的停車路旁適有婦人行過另有他車夫向之兠攬不知何以竟互相口角突有馮阿榮者妄指小的罵伊婦人卽將小的毆擊傷及頭顱由捕拘馮并送小的至醫院敷治今蒙送案請卽騐傷究辦馮供稱小的陪姊出外車夫兠攬坐車竟遭辱駡小的忿極毆之今日姊姊在此請大老爺訊問可也其姊訴稱小婦人以叔母患病挈孩前去探望央胞弟伴送行至三义路口見停有許多東洋車郭問小婦人欲坐車否回伊不要伊卽大聲辱駡曰不受敬的賤娼根我曾得你姘識多年兒子已養得這樣大如今竟不認得我了麽胞弟聞言怒而毆擊蔡太守著一併退去諭以如再有前項情事定干重處○一百六十三號印度捕禀稱昨日在裏虹口巡邏兒顧阿四偕二人行走華捕知爲賭攤上人意欲拘拿伊等懼而奔逃隨卽阻獲顧供稱小的係上海人家在朱家木橋祖母及母親胞弟咸以做工度日昨日母親喚小的去搖會路逢印捕拘拿小的並非賭攤上人叩求明鑒蔡太守問然則因何見捕奔逃答稱小的見二人奔逃後有巡捕追赶恐遭波累是以狂奔印捕又禀稱另有二人似是賭客見巡捕而逃伊亦同逃的係引領賭客者太守判令將顧管押二禮拜飭值日差前往查問是否家居此處家有祖母及母弟否禀覆核示○某號印度捕禀稱昨日見宋雪卿在裏虹口引二人行走明是招徠賭客者是以追獲送案宋供稱小的係龍華人患病就醫需用至虹口友人處借棉襖其時爲巡捕拘賭攤上人印捕卽將小的拿住華捕言此人不相干涉印捕不信致被送案印捕又禀稱並無華捕言不相干涉之語蔡太守謂宋所供殊難憑信惟察得患病情眞姑飭差送回龍華不許再在賭攤附近行走○某號華捕禀稱昨日小的見朱阿南設二十一門賭攤是以拘拿送案朱供稱小的喚賣落花生兼設二十一門賭以後不敢再犯矣蔡太守判令管柙一禮拜賭具存案銷毁○某號華捕禀稱小的見張阿狗擲骰賭錢拘拿送案張供稱小的以後不敢再犯此次尚求乞施恩蔡太守判令管押一禮拜賭具存署銷毁○包探顧阿六禀稱竊犯胡阿金前者管押虹口捕房穴壁逃去今得緝獲送案請懲胡供稱小的隨人逃去原是不合如今惟乞恩寛祭太守判令管押一百零五日○金生記董恒紀同訴稱家中失去衣物由某號捕阻獲竊物送案請辦華捕禀稱王德桂係積竊王認竊求恩蔡太守判令笞責一百板押候備文遞解回籍贓給各失主分别認領 
[行善宜時]  
　　謹啓者每歲霜降節後病症漸稀各善之施醫給藥者大半停止敝堂雖常年施診然經費亦可稍减惟今歲夏秋之間淫雨炎蒸以致近日　病等症比比皆是而於奔走謀食及鄉間耕作之輩爲尤甚今屆各堂停診後敝堂號數益覺增多但堂中素無恆産僅恃各善姓捐欵源源接濟乃是七月間記申報館分安懷捐册以來己將雨月而捐助者仍覺寥寥伏念無善貴手及時施惠須當其厄總祈諸大善長俯鑒愚沈慨施大德或捨銀錢爲老稚謀禁寒之具或助藥物爲貧苦作却病之方謹附報章不勝轉切滬北鐵馬路廣益善堂謹啓 
[浙撫中恊白海珊叅戎壽分移助淸單]  
　　劉吉　林鑑泉兩鎭軍○張子儀黄子畬兩觀察○潘竹巖常靜光許蘭友鄧笏臣潘子宜莊建伯壬欽山李鼎臣錢梓　李筱亭萬悅西十一位太守○高白叔中翰○李湘亭鄭可齋郭馨山鮑仲愚劉鳳增蔡益齋劉建堂趙蘭亭李雲軒何子惠呂朋齋徐樹堂吳錫九羅東舁陳煥廉湯少菴陳榮甫喻紫飛沈秋亭劉迪菴王勉齋陸惠芝沈子葊宋月泉諸恊戎叅戎遊戎都戎○孟秀甫葉鳳池鍾湘帆夏行齋過筱竹程峯之余郁齋黄蓬仙諸司馬○高笏堂副轉○徐竹生李東有余雍庭李筱丹　　駕○胡雨民分轉伍芝蓀朱小笏唐師竹俞振巖徐翔墀邵楚白陳伯平黄耕心程子良熊印丹徐　竹紀子榖盧少瑚任雨泉魏獻臣李寳芝邊竹潭廉仲盼馮輔臣王榮卿强春亭蔣級之吳炳臣王炳堂姚寳善徐少華各明府鹺尹參軍○以上八十位每位　分二元統計洋一百六二元　工海六馬路仁濟善堂籌賑公所施善昌等謹誌 
[蘇州馬大籙巷直東義賑公所桃塢同人彚報蘇復昌滬信昌杭公信寗文茂粤會館各收欵九月中旬淸單]  
　　藩署交來保安堂十元五吉安四十元福隆堂一百元培字册無名氏求親壽一元隠存堂論文主人無力子宋梁氏壽儀助賑四户各二元恆裕陳奎記三元金禮記求病速痊吳和尚吳二官合二户各十元歸安十齡童子添壽移助保佑聰敏二十元張頌眉銅洋一元桐蔭堂朱五百廿文十二户合二千九百文心善居銅洋三元錢二千八百三十五文以上十六户共收洋二百二元銅洋四元錢六千二百五十五文共合規銀一百五十四兩四分五厘○蘇州中巿復昌莊徐君乾齋經收復字册吳大寳求病安一元愼齋居二十元無名氏求病愈五十元福昌莊病洋二十元以上四户共收洋七十一元病洋二十元共合規銀五十六兩五錢六分六厘○上海晝錦里信昌珠號陳君養泉經收信字册魏采之陳文炳韓桂生三户各二百文朱鼎成三百文徐小岑四百文孫德成一千文羅爾伯一元誠修閣六元周莊十元電字册江容大霍逢年江穏簡寳臣謝國良温子芳陳炳葉春溶陸文奎九户各五角務本堂鄭思德堂李載福堂甄載福　陳務德堂鄭燕貽堂陳善餘堂黎玉燕堂張謙記號温文根十户各一元厚德堂張貽德堂黄義和堂艾玉樹堂謝華章號楊昇如楊席如長發統常泰號九户各二元積言堂張吉昌堂游永興堂魯楊藴山四户各三元集成堂裘何餘慶堂二户各四元慶德堂方梁子垣二户各五元敦厚堂鄭陸元陳六舟文宗八元恊濟堂劉温世德堂二户各十元從善堂唐五十元以上五十户共收洋一百六十三元五角錢二千三百文共合規銀一百十九兩三錢一分○杭州公信號廣東金陵會館南京宋文茂號經收下旬併登○本旬共收規銀三百二十九兩九錢二分一厘連前共收規銀九千三百八十三兩三錢七分○共解過東直賑規銀九千兩 
 
 

Page 10

 
 
   
 
 

Page 11

 
 
   
 
 

Page 12

 
 
   
 
