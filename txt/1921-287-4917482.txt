# 1921 - 287 - 4917482

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[武力與腕力（冷）]  
　　武人用武力於是文人亦用腕力其義一也武人多一軍械故名爲武力文人無軍械而用手臂故云腕力假使文人而有軍械即是武人武人而無軍械亦等於彼於此是一是二莫能分也故昔也我甚痛武人以爲藉武力以行横暴也今乃知其不然舉全國之人而無文無武皆有此根性我痛其有盡乎 
　　古人有言以暴易暴言易之無所易也今若盡去武人而易之以今日之所謂議員與學子其好勇鬥狠當亦與今日同也雖然更有進焉者武人除武力外他無所能其濫用武力不足怪也豈彼文人除用腕力外亦無他道乎 
 
 
 

Page 8

 
 
   
 
 

Page 9

 
 
   
 
 

Page 10

 
 
[命令]  
　　十月二十一日大總統令　財政次長代理部務兼鹽務署署長潘復呈試署厦門運副洪忠愷另有任用請免本職應照准此令 
　　又令　財政次長代理部務兼鹽務署署長潘復呈請任命鄭汝霖爲厦門運副應照准此令 
　　又令　財政次長代理部務兼鹽務署署長潘復呈請任命查濟元爲兩淮濟南場知事應照准此令 
　　又令　吴佩孚晋給一等文虎章此令 
　　又令　茲修正東省特别區域法院外國諮議調查員任免曁辦事章程公布之此令 
　　十月十七日大總統令　特授陳兆鏘以勳五位此令 
　　又令　陸洪濤加陸軍上將銜此令 
　　又令　杜錫珪授爲海軍中將此令 
　　又令　外交總長顏惠慶呈請任命陶彬兼吉林延吉交涉員應照准此令 
　　又令　陸軍總長蔡成勳呈請任命張光榮爲陸軍第二十六師步兵第一百零四團第三營營長方墨林爲陸軍第二十六師步兵第五十二旅少校副官均照准此令 
　　又令　陸軍總長蔡成勳呈請任命傅延祜爲湖北陸軍第三混成旅少校副官應照准此令 
[國内專電]  
　　北京電　日本覺書分送駐京各使英法意使均盼中日早日了結甚望第三國出而斡旋並信中國再將申辯一次（二十一日上午十一鐘） 
　　北京電　顏擬三十日赴美昨閣議席上已有表示（二十一日下午八鐘） 
　　北京電　院分令軍政各機關不得帶兵携械出入部庫及銀行免滋事端（二十一日上午十一鐘） 
　　北京電　銀行公會代表謁府院聲明公决財政非公開銀行不允墊欵（二十一日上午十一鐘） 
　　北京電　使團息九月滇提鹽欵十九萬七千餘川北八萬餘粤五十六萬餘平南櫃六萬七千餘合規洋六十六萬一千八百三十九兩銀團决定在本月鹽餘内照扣 
　　北京電　交部覆外部丹麥公使函稱粤漢債劵其面額利率與湖廣借欵均不相符請逕函詢財部 
　　北京電　趙恒惕覆部湖南礦務局案牘遍查並無美國太平洋拓業公司煉廠借欵六萬元事未便賠償（二十一日上午十一鐘） 
　　北京電　蘇督電院急賑辦竣冬賑春賑工賑平糶亦籌有端倪巧日奉令省長督辦賑務欣幸主持有人俾卸重責（二十一日上午十一鐘） 
　　北京電　曹錕轉吴電施南敵軍計湯子模三營現派隊與商解裝趙榮華部進至馬水河一部已抵三岔口敵軍退蓮花寺連日敵軍均用剌刀彈藥無存刻正計畫七屬善後（二十日上午十二鐘） 
　　北京電　蕭耀南電催八月欠餉二十萬九月欠餉四十二萬 
　　北京電　劉承恩電保黄永熙爲烟酒局長（二十日下午九鐘） 
　　北京電　馬福祥保段永升爲綏遠實業廳長（二十一日上午十一鐘） 
　　北京電　葡使今晨（二十一）赴滬往澳領袖使輪小幡（二十一日下午四鐘） 
　　北京電　田中玉哿（二十）早赴宫家壩巡視决口情形（二十一日下午八鐘） 
　　北京電　田中玉赴宫家壩勘决口寬至六百餘丈請免堵合材料運費（二十一日下午九鐘） 
　　北京電　内交各部贊成稅務處設揚子江水道討論會 
　　北京電　許世英委員赴無錫購棉衣五萬件散賑（二十一日下午九鐘） 
　　北京電　敦煌俄黨陸洪濤已分起遞解回國每起二十人每星期遞解兩起（二十一日下午八鐘） 
　　漢口電　聞吴哿（二十）已離宜赴岳 
　　漢口電　軍省署傳知各機關各團體吴二十外到省届時一律出城歡迎鮎魚套站及文昌門外江岸均紥彩 
　　漢口電　吴電蕭着將臨時軍費减縮十分之四俟回漢後卽全收束 
　　漢口電　泊宜外艦美法各二日三均駛回漢（以上二十一日下午九鐘） 
　　香港電　葡領昨與交涉員談逾一時未得要領而别江鞏等三艦仍駐銀坑一帶常川升火備調 
　　香港電　旅法華僑廖某等數百人曾參歐戰昨抵粤投效北伐服裝自備已編入福軍 
　　香港電　川要人吕超石青陽盧師諦等篠抵粤將西上與孫陳晤商 
　　香港電　昨日國務會議伍廷芳主席曁林程吕廖伍蔣等次長謝秘長共十餘人除批准各部呈文外本日無甚要案 
　　香港電　梧訊皓（十九）孫由梧赴邕 
　　香港電　省會取銷交易所案昨已審查通過 
　　香港電　粤絲業豐收爲百年所僅見（以上二十一日下午八鐘） 
　　南京電　蘇議會今日選舉會禁旁聽學生擁入松屬公庽搗毁器具毆傷議員陳同倫散會時又扭議員周凱痛毆辛長警救護未受重傷（二十一日下午十鐘） 
[國外專電]  
　　檀香山電　世界新聞大會之正式會議今日告畢此後酬酢招待至十一月二日止美國韋廉士復被舉爲會長史良才黄新被舉爲中國副會長中國赴美代表團昨抵此明日赴美（二十一日） 
　　倫敦電　國際聯盟會長顧維鈞舉行修正一八五六年巴黎修約會議之開幕禮與會者有英·法·德·意·瑙威·瑞典·丹麥·芬蘭·里特倫·立陶宛·愛沙尼亞等國之代表討論阿蘭羣島永守中立不設砲壘事（十九日） 
[公電]  
　　南京張福增來電　上海申報館轉全省各公團六十縣父老昆弟曁旅京法蘇全體同鄕各省江蘇同鄕會公鑒本届議會召集選舉議長發生金錢問題幾欲使吾蘇人格完全破產幸社會尙有公論同人各具天良福增追隨於各屬同志之後極力與金錢抵抗不過爲吾蘇爭存人格然一念省政之重要會務之廢弛未嘗不痛心疾首其所以甘冒不韙者良以民國十年政治罪惡無一非金錢所造成必先將金錢罪惡剷除然後政治罪惡方可打破議會監督官廳不容政以賄成若議長可以貨取不獨已不正不能正人更恐議案亦以賄成流毒所至將母底止且議長爲執行議决案之人直接令官廳接受間接令人民服從上届議决彈劾案繭行案因一部份人不滿尙釀成官廳與議會對抗機工毆辱議員若使帶有金錢色彩則將來議案稍有出入皆可藉詞推翻况妄報年齡根本違法反唇相譏勢所必至前途危險良用殷憂與其貽患於將來孰若及時而制止此福增直接間接爲爭長者盡忠告而不聽遂明白反對者也今者輿論之記載每多以僞亂眞金錢與良心本難勢均力敵此中眞相言之孔長證物證人斑斑可考祗以大局之風波無限何忍自撤藩籬若至不得已時會當盡情宣布所賴邦人君子鑒此苦心公是公非願聞明敎江蘇省議員張福增叩號 
　　南京王朝幹等來電　申報轉六十縣父老昆季鑒本會今日開選舉大會王師曾首先佔踞演壇不許職員散票朱紹文趙雪陳亞軒等和之搶票撕毁陳謨勸阻被王朱等羣毆受傷旁聽席上有形似學生流氓者多人鼓噪助威擲物擊人秩序大亂經守衛長鳴笛招呼警察入會鎭壓幸免鉅禍勉强散會暴力把持成議無日敬此電聞江蘇省議會議員王朝幹錢鼎王國謀章崇治周凱戴谷墟張樹典周榖陳等八十四人公叩哿 
　　南京學生聯合會電　申報新聞報時報曁江蘇全省父老兄弟公鑒現有議員陳謨劉文輅陳琛等爲張孝若包辦議長賄賂公行喧傳報紙通國周知議會尊嚴名譽掃地凡屬蘇人無不痛心疾首敝會同人屢次旁聽眞相已明得錢者急於投票正誼派爲防衛名譽計一再宣言唇焦舌敝陳謨等怙惡不悛公然在議塲毆打正誼派之王師曾無法無天至斯已極同人等目擊心傷用敢通電請求我全省父老兄弟主持正誼速開公民大會撤回代表解散議會保全江蘇全省之名譽同人等不勝盼禱之至南京學生聯合會會長沈慶成 
世界路透電 
[英相與華府會議]  
　　二十日倫敦電　首相今日在下院宣稱政府曾定造巨艦四艘議員請首相聲明英國將協同美國在華府會議主張安定遠東之時局首相宣稱不列顚帝國代表團當然將竭力協同有關係之列强以求公道待遇各國及謀遠東之和平又稱彼於代表團啓程之前不欲在下院發表該問題之宣言 
　　二十日倫敦電　首相喬治氏確定乘愛葵台尼亞輪船赴美參與華府會議 
[日代表與華府會議]  
　　二十日舊金山電　參與華府會議之日代表加藤男爵由此赴華盛頓時對客否認日本趕速造成軍艦之說謂日本匪特未有此舉且已遠距其造艦程序日本之財政不能費巨欵於海軍軍備彼望華府會議能决定眞有價値之裁減軍備計畫惟無論會議之結果如何日本造艦程序必將減縮日本匪特將於來年减少海軍經費且將於本年十二月間以海軍中之巡洋艦三艘及驅逐艦一隊另作他用 
[荷蘭與華府會議]  
　　二十日海牙電　參與華府會議之荷代表爲外交大臣加尼比克氏外交部之白洛克倫氏荷屬東印度議會副會長摩里斯柯氏 
[意國紅黨與美國]  
　　二十一日倫敦電　意國紅黨二人一名柴權氏一名范齊底氏在美犯圖刦未遂殺害郵政司之罪被處死刑旅美意國急進黨刻在全國捐資爲二人請律師辯護駐英法之美大使等連日接恫嚇信甚多 
　　二十日巴黎電　晨報白萊斯訪員稱職工聯合會會員千人開會抗議美國處死意國革命黨二名後結隊游行各街高唱勞工歌並擲碎美領署之玻璃窗 
　　二十日巴黎電　共產黨揭示定明日在美大使署前集衆示威警察現正傎密戒備 
　　二十日日内瓦電　國際女工大會致電美薩楚賽慈州長要求重審柴權氏與范齊底氏以全公道 
　　二十日巴黎電　昨晚美大使署之炸彈乃共產黨所爲共產黨昨在比京美使署前集衆詈駡爲警察驅散共產黨蓋憤美國擬處死意國同志柴柯氏與范齊底氏二人也巴黎查明美大使美里克氏近接多函請其爲被處死刑者緩頰裝炸彈之包裹香氣撲鼻上開交美里克君收啓字樣僕人於美大使自歡迎裴興將軍大會歸後始拆視之線鬆而機關動該僕曾充戰壕中之炸彈手知爲炸彈即將包裹擲入浴室轟然炸裂美大使時在近廊與人談話聞聲趨入裹治僕人之傷後始召警察至各報謂巴黎共產黨近添意國同志多名炸彈專家之意該炸彈乃英國所製 
[葡國革命政記]  
　　二十日瑪德里電　葡京消息前閣員格蘭覺氏桑土斯氏美亞氏薛爾伐氏均爲革命黨暗殺肯哈氏與里爾氏均受傷上說尙未由葡京直接消息徵實惟據葡京路透訪員昨日發來曾受檢查之電報稱晨間曾開砲海面亦發砲回答 
　　二十一日倫敦電　英國外交部接電徵實前葡總理格蘭覺氏受暗殺之說 
　　二十日葡京電　革命消息謠傳兩月昨日發作先由港内軍艦舉號於是葡京柯爾化大佐所統之革命黨皆起響應占據各軍要地點未受抵拒格蘭覺内閣之辭職已由總統許可格蘭覺爲黨人拘獲在兵工廠槍斃柯爾化氏組織之新内閣已成立葡京諸均安靜 
[上西萊西亞問題]  
　　二十日倫敦電　大使會議以新擬上西萊西亞之界線通告德波時聲明依此决議界線兩面勢必遺留若干之多數民族而重要利益之所在或須分析請兩國即派全權大員磋商德波條約如兩國有一阻撓此條件之實施者大使會議當採行可使此次决議完全實踐之辦法 
[各國近事記]  
　　二十日華盛頓電　美政府豫防鐵路全部罷工之實見現宣佈所有運輸食物燃料及其他必要品之計畫業已議妥 
　　二十日華盛頓電　對德對奥和約正式調印後即可竣事惟外交代表數星期内尙不致派出 
　　二十日倫敦電　賀恩爵士今日在下院否認美根萊赴美乃談判債務問題之說美氏赴美之性質政府並未知之 
　　二十一日馬尼剌電　北巖貴族（倫敦泰晤士報主人）今日抵此由伍特將軍招待茲定星期日離此 
　　二十一日馬尼剌電　北巖貴族今日在巡環俱樂部演說曰余不知菲人曷爲須求獨立菲人早已獨立矣處境遠勝加拿大與澳大利亞此二地須自籌防務費一部分余今在菲島脫帽向美國致意蓋美國所擔任者爲世界所不能仿行者也 
　　二十日倫敦電　據確實消息英愛和會目下無决裂之虞因愛爾蘭之代表見英政府代表之誠摰對人殊爲感動也 
太平洋路透電 
[日本對於魯案第二牒文]  
　　二十日北京電　昨日午後日使小幡致牒於外交部答覆十月十五日中國對於日本所提直接開議魯案一議而發之牒此次日牒頗長請中國再考慮此事此牒係爭辯性質其主張論據爲（一）賠償委員會已將租借地價値收作德國債欵（二）中國宣戰在日本占領青島兩年之後（三）日本前表示意思欲於和約簽定後即與中國開議迄今日本仍願開議而五月小幡回國之際顏外長曾表示其意願接日本公允條件之議 
　　譯者註　北京路透社二十日電傳日本魯案覆文之内容乃電局傳達竟延遲十五小時之久至二十一日始到滬察與昨日東方通信社所發表者大旨相同故不複譯惟東方通信社稿内「且於右說帖之前段對於本問題之日本宣言多用空洞等之文字」與路透社所傳者頗異據路透電文此句應譯爲「再由政府在其牒文前段所用之文字指日本宣言大都空洞」其餘略有異點惟均無甚出入 
[吴佩孚之談論]  
　　十五日宜昌消息　路透訪員接吴佩孚來函答覆數項詢問吴切言川軍今已完全退走鄂境不日可告肅清鄂軍之目的乃在保護疆界不欲侵入川省一步議和條件全爲保護鄂省而使人民得享和平計吴答是否已就鄂湘巡閱使職之詢問謂彼爲解釋川鄂湘之紛亂起見不得不暫就此職俟事底於成即擬辭職退居洛陽靜待國民表示眞正之志願及整理民國事務俾南北得以統一吴否認其軍隊在荆州决堤及奉天巡閱使擬派兵南下占據粤漢鐵路直隸巡閱使已派兵至宜昌諸說吴謂川湘軍隊此次乃受孫文煽惑吴聲明未與聞廬山會議事謂民國權屬國民故當由國民解决公共問題非武人所能干涉吴反對各省自决政策謂各省如自置官吏自行管理本省事務則中國將分成三十餘國匪特無統一希望且將永無寗日云云 
[俄黨人炸燬日車]  
　　二十一日海參崴電　俄黨人二十名昨日在伊坡里土夫加附近炸毁日本武裝火車一輛未有死傷日軍司令宣稱擬取嚴峻計畫對待黨人柯吉夫尼柯夫氏已赴莫斯科報告大連會議情形及遠東時局 
國外要聞 
[德國特約通信（王光祈八月二十八日）]  
　　德國右派之虚無黨手段（續） 
　　愛氏之財政改革案其最爲右派各黨所切齒者有三一曰國家困難犧牲凡有財產五萬馬克者由國家取去百分之十凡財產至二百萬馬克以上者由國家取去百分之六十五即取去一百三十萬）其剩餘之財產仍須繳納他種之財產直接稅二曰土地價値增加稅凡戰後買賣土地較戰前原價所增漲之價値須由國家抽取一半之譜若大地主不賣田土則國家雖無從徵稅然同時又不准大地主增加佃户之租於是大地主大吃其虧佃户喜而大地主哭矣三曰財政法庭從前德國調查人民財產由警察兼辦愛氏以爲此種辦法容易掛漏舞弊主張特設財政法庭專司調查及訴訟之事其最高財政法庭設於巴燕之首都門興門興者德意志農王（農業之王）海模時Heims之故鄕右黨資本家之地盤也自此財政法庭設立後雖欲掛漏舞弊而不可得矣綜觀以上三種計畫實可制右派各黨之死命德國右派各黨中國性民黨爲大地主所組織有此土地價値增加稅一案則大地主將不成其爲大地主矣國民黨爲大工業家所組織民主黨爲大商家所組織有此國家困難犧牲一案則資本家將不成其爲資本家矣故右黨謂愛氏財政改革案比叛徒（右黨常稱社會民主黨爲叛徒言其革命叛亂國家也）之社會主義還要利害因德國現雖爲工人之世界然社會主義尙未實行各廠主特乘此時參加外國股東資本一旦工人要求工廠公有便有外國股東出來說話更有外國軍隊出來說話德國資本家尙可苟延殘喘今一旦國家徵收財產直接稅如國家困難犧牲等等無論你上天入地皆難逃此刼而德國資本暗中輸往外國之事又早已懸爲厲禁不似中國官吏可以隨時將財產提存外國銀行也 
　　右黨首領海氏謂愛氏財政改革案係一種「資本之非資本化」換言之愛氏將以國民生產有用之資本而投諸政府不生產之消費以喪失資本之效用此蓋專就生產方面而言也愛氏則辯答之曰君言誠是然今日國家之需財君之所知也賠欵之支出亦君之所知也試 
 
 
 

Page 11

 
 
問此種鉅欵將取之於坐擁百萬之資本家乎抑取之於不名一錢之勞動者乎勞動者旣人名一錢恐君等雖欲强取亦無從强取若必强之徒促成階級戰爭而已此蓋專就分配方面而言也近來德國徵稅計畫之五花八門政黨競爭之千頭萬緒然其論點要不出上述兩種原理海氏與愛氏在財政界旣彼此齊名政見又如此互異於是兩人積不相能兩人從前曾共事於殖民部後來海氏屢在法庭控告愛氏謂愛氏有侵呑公欵借官營商擅取公物種種罪名兩人訴訟之辯護狀數篇至今坊問印爲單行本流行聞彼兩人曾約决鬭一次未果海氏在從前雖係舊黨然其主張尙偏於左派近來則愈趨愈舊愈往右走而成爲今日極端右派之國性民黨首領而愛氏則從前本係右派後來愈趨愈新愈往左走而成爲今日中央黨極左派之首領故就兩人歷史而論海氏係由左往右愛氏係由右往左各走極端亦趣事也海氏與愛氏兩人之訴訟其結果愛氏負訴故愛氏同黨之人勸愛氏暫時養晦因此現在德國内閣總理費爾提DrWirth與普魯士内閣總理時台改瓦爾Stegcwald雖皆爲中央黨左派而愛氏却均未參加閣席惟在後幕指揮而已近來左右兩黨因加稅問題右黨主張多加問接稅使一般國民平均負擔左黨則主張重加直接稅使資本家獨當其難於是兩派短兵相接右派各黨互相聯絡左派各黨亦互相結合社會民主黨首領夏特蔓Scheidemann與愛氏分頭演說遙爲聲援記者前次通信謂社會民主黨修改黨綱頗趨和平惟近來該黨欲結歡於獨立社會民主黨以謀共同對抗右黨之故乃不惜將黨綱仍改趨激烈以買獨立社會民主黨之同情此雖出於該黨一時之黨略然由此可以窺見左派各黨之暗中結合矣左派各黨旣已結合於是遂有人謂愛爾池擺改將於秋間國會討論加稅問題時出組内閣以貫澈左派之財政計畫此消息一出而愛氏之死機伏矣 
　　記者上文曾謂右黨已决操虚無黨手段對付左黨而爲愛國狂潮所激盪之大學生又爲右黨活動之助手某日各省大學生派遣代表若干人齊集某地向天宣誓曰吾輩爲愛護祖國起見誓不與彼輩左黨叛徒共立於天地之間有他便無我有我便無他未幾便聞巴燕有一秘密機關專司暗殺左黨首領之事巴燕大學生並明目張膽宣言須殺死五千個共產黨人自此次大學生宣誓後便不聞有其他開會請願之舉自此次大學生宣布左黨各首領死刑後便不聞再發出何種電報宣言此後所傳入吾人耳鼓之消息但聞獨立社會民主黨首領格乃士被剌死矣中央黨左派首領愛爾池擺改又被剌死矣蓋今日之德國大學生已變爲執行死刑之劊子手不屑作跪地哀求之可憐蟲也 
　　德國右黨一派之青年旣認定愛爾池擺改爲賣國賊又認定現政府爲賣國政府於是相與謀曰吾輩之所以不能剷除彼等賣國賊者豈不以現政府袒護彼等故吾輩之所以不能推倒現政府者豈不以現政府手中有軍警故雖然現在德國政府區區之軍警吾輩且畏之懼之而現在世界上各强國之軍隊無不十倍百倍於德國吾輩豈不更畏之更懼之故凡可以作本國賣國政府之奴隸者皆他日外國政府之奴隷也爲人奴隷者非德意志之國民也於是决定採用非常手段而愛爾池擺改之死期又逼近一步矣 
　　去年愛氏尙任財政總長時（愛氏兩任總長一爲休戰前數日麥克思公爵内閣之不管部總長一爲戰後夏特曼内閣之財政總長）與海氏在法庭對審後剛出法庭即遇一少年連擊兩槍剌中愛氏肩頭幸未傷命該少年剌客旋亦就縛該少年剌客乃從容言曰吾剌彼非有私仇亦非受人指使吾對於彼之政策其害國至於如何程度亦非我之年齡所能了解惟彼旣係賣國賊則吾殊不願與之同生息於此地球上云云此去年正月二十六日之事也然縱横一世之政雄豈能爲兩槍所可恫嚇仍不避危險前往各地演說尤喜往政敵最多之巴燕不入虎穴焉得虎子求庇於外國人之下以苟全其性命者非德國奮鬭之政治家也最近愛氏偕其夫人在格里時把黑Griesbach消夏本月二十六日上午偕其友人中央黨國會議員底遲Diez在克里比時馬路上Kuiebisstrasse散步忽來兩少年年均在二十五歲上下緊隨其後愛氏與其友人覺其神色有異急抽身回走兩少年亦隨之回走並出手槍向二人猛擊底遲首先中彈墮地愛氏即往林中逃遁兩少年舉槍追擊愛氏此時知不可逃即回身欲以空手與彼二人奮鬭其結果爲兩少年連擊十二槍斃命其時愛氏之友人底遲手臂雖受重傷然尙未致命即抬身一望見愛氏已横臥地上而兩少年猶從容立於其旁審視其究竟已死與否後見愛氏確已畢命始揚長而去至今兇手尙未捕得也 
　　愛氏此次被剌對於德國前途當然將發生重大影響俟下次通信再爲詳述惟專就愛氏之爲人而論實係一勇於作事善於創思長於赴機之政治家左黨中失此健將至爲不幸或謂愛氏原爲舊派今乃改趨新派原爲猶太敎後又改奉天主敎（此說係得之某德人不知確否）德國社會中不容此種朝三暮四之政客亦爲其致死之因此亦一說也 
國内要聞 
[北京通信（吹萬）]  
　　靳閣銷假與財政狀况 
　　内閣問題沉寂已久今日忽有銷假之　矣據各方面觀察靳氏明日到院之說確爲可信而促靳銷假之最有力者則爲張景惠之一電張電於昨日到京直致王迺斌氏由王轉告靳氏者電中大意初無堅留之辭其大要略云大帥令傳語總理能幹則從速銷假不能幹則薦賢自代或請總統另行提人至於財政問題大帥亦無成見但求能對付得下靳見奉張之意並無一定欲易財長潘之地位尙可保全故遂毅然銷假而内閣問題迺可告一結束矣但靳氏此後之難題尙多如張勳問題甘肅問題等皆足以掣靳閣之肘南方如果北伐則張勳勢必入贛人民方面固以全力反對而吴子玉亦决不肯與之並肩作戰衡陽撤兵之故智將復見於岳州使不允奉張之請則倒閣者恐將爲奉而財政上之誅求更將無厭以現狀觀靳閣雖暫時復活而其運命終不能出兩月也 
　　北京財政現已處於絶地安格聯謂中國財政業已破產此言雖未免過甚要亦相去不遠政府方面之困苦固不待言即金融界亦緊迫殊甚所有存欵及資本多半爲政府用重利吸收以去而八月節之墊欵尤足以令金融受困日來北京各銀行謀所以自保之計前晚銀行公會二十一家銀行自行集會討論北京金融問題决議辦法數項（一）請政府整理外債從今以後不得秘密亂借重疊抵押使抵押於中國銀行之擔保品不能實在爲將來還本之障碍（二）銀行公會中之二十一銀行以後對於政治借欵决不再借但近畿軍餉與北京警餉之暫墊以與北京治安有關不在此限對於生利事業之借欵則依舊出借（三）促政府速定財長免致金融停頓當推定曹馮等三人爲代表定於今日入府謁徐陳述意見謂潘旣不下臺如彼果有辦法請總統令其升任財長不必固執成見倘無辦法即從速易人免致財部負責無人而各銀行受其影響欵到期不還致牽一髮以動全身聞徐意已稍活動潘之眞除可以有望鹽署則有讓李有忱說鈕氏之更動與否亦尙爲問題警餉與近畿軍餉月九十萬左右北京各銀行以與自身安危有密切關係允墊付一月於下月在鹽餘中扣除潘允之乃上月所墊之欵本月竟無鹽餘可扣故本月分之墊欵尙爲一問題潘日來頗聯絡銀行界時與各銀行協理開會日前在中行開會潘曾當衆演說謂北京銀根之緊實各銀行與政府當局不能聯爲一氣所致銀行不與政府當局聯合且從而掣其肘實銀行之自殺政策譬如此次十年公債各銀行如果與政府連手不使爲難則此項公債早已完全出售而入於普通人民之手各銀行可以多得折扣之利而政府欠欵亦可歸清一部銀行自身當然活動得多乃銀行界不明此理不與政府一致使公債不能出售現北京金融之緊未始與此無關即以政費軍費而論銀行以政府無確實擔保不肯墊欵政府不能如期發放薪餉人心皇皇對於治安問題即有疑慮而京銀行之存欵亦不無影響如果銀行與政府當局合力以謀則此等困難皆可免在政府固可獲益而銀行界所得亦多云云以此演說辭觀之知潘氏確在竭力聯絡銀行界但觀銀行公會之一二兩條决議案則銀行方面似尙未能表同情於政府之策劃也 
[靳閣復活之别報]  
　　靳内閣自經星期二大勸駕後又形活動蔡成勳以南征問題顏惠慶以日本提出覺書之故均於十九日下午三時曾親入公府謁見總統談話結果聞已表示二十日到院國務院秘書廳已接得此項電話矣據可靠消息云潘復自星期二閣議散後即馳報靳宅爲密切之勸告十九日又蹀躞往來於靳宅者兩次聞其所定計畫即慫恿靳即日到院發表自已之財政總長蓋潘已以重利挪借得五百萬元預備應酬有大力之索餉者自信此著足以博奉直兩面之歡心而增高其位置他方面之反對與否在潘以爲不足顧慮靳之所以幡然决計到院雖其中不無别種原故而爲潘之計所動實爲主因但此不過潘一想情願之企圖而他方面之態度則殊不盡然聞十七日潘曾與銀行界要人約晤於交通銀行談話大略謂政府財政不了影響必及於金融界爾時財政金融必致同時破產故請銀行界帮政府之忙亦即銀行界所以自衛當由銀行界某要人答稱現在銀行界帮政府之忙則力有未逮而以之自保則力尙有餘且政府對於財政須有辦法然後銀行界可以帮忙今一無辦法空言帮忙實屬無能爲力且政府果有辦法亦必向國民公開銀行界方能援手否則銀行界與政府私相授受適以助長政府之罪惡何帮忙之足言云云是則與所謂銀行界已改變宗旨贊助潘復之說完全相反也 
　　内閣大體旣已無甚風波但最近閣員中又發現小小變動一爲馬鄰翼辭職問題一爲唐在章之活動外次問題第一項馬之辭聞爲蔣維喬當面責備故憤而辭職但有謂係爲謀外放省長者至第二項據傅顏惠慶本定十七日起程赴美未成行近又改於二十五日仍未確定聞顏所以行程未决除内閣問題外尙别有一層内幕外次劉式訓現在意態消極曾經請假顏若赴美部務將無人主持外部參事唐在章大爲活動擬乘機謀任次長顏若赴美即以次長資格兼代部務唐氏雖在外交界資望較淺但手腕靈活且帶有親日色彩得某方面之援助進行極猛顏始終主張外交公開恐唐氏成功於外交不利赴美遲遲此亦一因云 
譯聞彙要 
　　羅德高平協約回復說（紐約講壇報） 
　　世界新聞社譯紐約講壇報社論云一九○八年伊立孚羅德氏任國務卿時曾與日本商訂一約名曰羅德高平「譯者按高平爲當時日本駐美大使」協約此約不獨廓清日美兩國間種種之誤會且確立對於將來一種種健政策之基礎不幸其效力爲一九一七年之藍辛石井協約所毁損惟近來藍辛石井協約頗有被棄置之趨勢然則羅德君所倡導之政策或將回復亦未可知且羅德君今已被任爲華盛頓會議美國代表之一則其政策之恢復愈在吾人期望之中矣查羅德高平協約共五欵如下（一）兩國政府之願望在奬勵彼等在太平洋上商務之自由及和平的發展（二）兩國政府之政策均不受任何侵略傾向之影響其目的在維持上述區域内之現狀並擁護在中國工商業機會均等之主義（三）因此兩國政府堅固决定彼此互相尊重彼此在上述區域内所屬之土地（四）兩國政府又决定用彼等所可用之一切和平方法贊助中國之主權獨立及領土完全與各國在中國工商業機會均等之主義藉以保持列强在中國之共同利益（五）倘或發生任何事故危及上述之現狀或機會均等主義兩國政府應互相通問以期商定取何種有用之方法此等宣言對於各方面無不平允正當其效力如下（一）維持中國之領土完全及主權獨立（二）保持門户開放主義（三）否認壟斷中國之任何權利（四）制止任何國之侵略以上所述大綱即美國對遠東之政策也羅德君在一九○八年所擬定者在今日仍穩健有用今羅德君旣任爲美國代表將列席華盛頓會議以討論太平洋遠東問題吾人深望其此等主義得重行承認也 
[魯案仍主拒絶直交（大陸報）]  
　　大陸報北京二十日電云今日閣議討論日本復文結果議决中國仍保持本月五日復文中所持之態度根據上次復文種種理由認定日本復文所言中國並不能以爲然聞日本將正式以說明英國對於日本前提復文感想之文書在中國宣布 
[遠東民國之代表團（大陸報）]  
　　大陸報二十日北京電云遠東民國所派赴美參與華府會議之非正式代表團將於明日到京然後將設法運動美國許其入境 
[滿洲里將開會議（字林報）]  
　　字林西報北京十六日通信云赤塔政府之哈埠機關報名俄羅斯者之訪員近晤優林談論中優林曾有外蒙問題不久中俄兩國將在滿洲里開會解决之等語北京得此消息後遂發生種種疑問赤塔在此會議中能否代表俄蘇維埃發言耶抑俄蘇維埃將眞有代表出席耶就新自外蒙來者之意見判之則在蘇維埃政府方面似無派遣代表出席之必要蓋値有事之時赤塔與莫斯科固可互相聯絡彼此援助也當赤塔與中日開始協議之際赤塔之駐兵庫倫實足啓人嫉視無論中日均可責問其駐兵之理由及撤兵之時日赤塔爲訂約前途順利計故將其軍隊撤退所以使赤俄可乘機活動也今赤俄代表團之赴華者旣已在途赤塔乃欲乘中國未提起責問時先自撤兵於是有與中國開會之說冀在赤俄代表入中國境之前議定蒙古之地位據游蒙歸者云庫倫華商爲自已體面起見固願庫倫仍屬中國軍事管轄而蒙人亦願於俄兵撤退後仍與中國聯合雖有少數蒙人受赤俄之蒸染然王公等則仍守舊將來共產勢力撤除後仍須傾向中國不過中國駐兵庫倫一層亦非彼等所歡迎大約將一面維持華俄雙方之交際一面保存一九一五年三角協議所定之自主權中國縱不甘心然或可視此聊勝於蒙古之獨立推赤塔之意滿洲里會議時赤塔將見好於人而提出此種之談判並留末斯科遣使來華之餘地以免因蒙古事而不能進行也 
[北京國民外交之活躍]  
　　北京各團體國民外交聯合會前次議决在滬召集國民外交大會以爲我國外交之後盾旋即徵求上海商敎聯合會同意當經商敎聯合會復電贊成茲將該會致商敎聯合會電照錄於下上海商敎聯合會鑒本會代表擬於二十日前齊集上海已經電達茲經各團體分别選出蔡元培·朱佩珍·黄鎭槃·劉揆一·饒漢章·張一麐·張季鸞·杜含章·林景澍·劉冕執·孫繩武·蕭治品·李治東·梁錫光·俞誠之·周渤·劉陽生·羅正緯·陳懋鼎·李景龢·王毅·羅正誼·鍾少梅·汪冕·任嶧·朱鴻基·徐汝梅·邱象蘐·陳蓉光·汪礪峯等爲代表謹先電聞餘容選出再達北京各團體國民外交聯合會叩又聞該聯合會陸續加入者共計六十餘團又聞該聯合會於十九日下午一時北京各團體國民外交聯合會開提案審查委員會輪推王灦主席首即討論審查方法以各團體提案頗多若一一審查頗難歸一乃决定用歸納法先將各項提案大略分爲幾類分類審查經詳細討論結果决定分爲四類（一）中日間特種問題如山東問題二十一條件等（二）中國領土完全（三）政治獨立（四）經濟自由復公推張耀曾·寗協萬·梁家義三人爲編審員至五時散會 
[農專解放收女生]  
　　國立七校自北大醫專前年實行開放女禁後今年接踵而起者有法專工專美術高師等校各校均已招有女生實行同堂上課惟農專校址遠在鄕僻且係種植之學多爲一般人所不注意不料潮流所趨竟有出人意料之外者聞有多數人寫信到農校請求開放並有八個女生聯名寫信直接寄到該校請求入學措辭理由極其充分故該校敎職員及學生迭開大會討論均一致通過現已登報實行招考且對於女生方面之設備亦較他校較爲周到因該校遠在城外交通不便勢非寄宿不可現聞在原恭王府舊址内特設一寄宿舍如女生多還可另闢他處寄宿不收宿費並備有厠所浴堂專爲女生之用云並聞農專現已實行選科制改三年爲四年畢業計分農科爲農業經濟農藝化學植產畜產四門林科爲林政森林利用造林三門所有動植物實驗室化學實驗室製圖測量標本室均有各門主任正式接手認眞辦理云云 
[濱江通信（鴻）]  
　　海站解除俄潰兵武裝之經過 
　　海拉爾訊該處於一星期前忽發現擾亂外蒙之恩琴部屬潰兵六百餘名當由張鎭守使解除武裝尙無反抗行爲該潰兵内有日人二十三名韓人二名山砲五尊機關槍十九架雜色大槍四百餘桿據聞該潰兵於未到海站之先曾以附有條件之文件通知黑當局經黑當局承認始得和平解除武裝其條件約分二項（一）須照從前遣散謝兵辦法資遣回國不得以俘虜看待（二）所有軍用器械應估計給予公平之價格如不能容納上列二條件者即擬取道滿溝與五站一帶謝軍殘部聯絡實行擾亂中東路黑當局接到此項文件之後深恐該潰兵將由窮蹙而變爲困獸之鬥到處騷擾且恐某國浪人混雜其間尤覺可慮當即表示容納之意一面電由駐海參崴范領事與崴政府交涉接收此項潰兵亦已得崴政府之允可惟崴政府曾聲明關於該潰兵等擾亂蒙古行爲不能負責茲已由護路軍向路局要車日内即可押送出境潰兵内之日人與韓人聞已解送省城由江省交涉局與日領交涉矣又聞恩琴部屬潰兵數尙不少此次黑當局之容納不以俘虜看待條件者欲使潰兵聞風而至一律資遣出境俾免糜爛地方也 
　　尙有要聞二及地方通信轉入後頁 
雜評一 
[多數（默）]  
　　俄之過激黨自稱爲多數黨然雖多數而終未能得同情於世界中國之安福黨前亦自稱爲多數黨然雖多數而卒見棄於全國之人是可知事貴乎實在而不能執多數之名以槪論也 
　　議會中所貴乎多數者以議會中皆束身自好之士多數人之主張必合乎情理之平也故少數必服從多數然而今日之議會根本不清人類淆雜是非不可以多少數論多數未必是少數未必非多數之人惑於利則金錢派之勢力强多數之人喪失其良心則良心派之勢力弱故若舍是非良心不問而但以多數爲豪則在賭塲中論禁賭必主張反對者多數在妓院中論禁妓主張反對者又必多數嗚呼多數果足以自豪哉 
 
 
 

Page 12

 
 
國内要聞二 
[俄黨圖佔外蒙之野心]  
　　北京消息俄新黨佔據庫倫後極力聯絡活佛曁蒙古王公意欲長久在蒙駐兵以發展其勢力現蒙人已受該黨籠絡不願再處中國勢力之下曾於本月初旬由庫倫陸軍部以正式公文通令外蒙各旗謂自紅軍入庫以來蒙俄官吏相處以誠彼此和合無間紅軍並已承認活佛爲博克達汗凡我外蒙各旗及各署鎭守軍隊自應與彼聯合一致共保治安對於沿邊一帶尤應加意防範如有舊黨殘部以及中國隊伍攔入蒙境情事務須實力排除免貽口實等語此項公文由庫倫送往科布多某旗中途被新疆巡緝隊查獲現經楊增新據情電陳來京請示應付方針矣 
[汴省太議後援會與學潮（太虚）]  
　　最近各省對於太議問題均有種種集合從事研究獨吾汴各界對之頗覺無聲無臭即官廳方面亦以軍事影響忙於應付未曾有一次之討論近惟敎育界有此活動日昨經各校集會議决後擬即發出通告分上督長曁全汴各界人士務請日内各抒意見齊集開封省内青年會討論一切并組織後援會詎連日又因甲種工業學校風潮發生遂致原主動之學界方面團體頓生渙散不能成會至此次工校學潮眞相據汴垣各報所載由於該校校長引用私人而起該校學生夙倡「職業敎育」程度頗覺嚴整鑒於該校長所任用敎職員純據已意不顧學生等之獲益與否迭經質難該校長目爲囂張遂致兩面衝突日來又因制服問題呈請李步青廳長開斥數生風潮因是愈難平息今日汴垣各輿論界均斥爲「武裝開除學籍爲河南敎育前途哭」總之此次風潮之醖釀蓋非一朝一夕之故也 
[蕪湖快信]  
　　本届新選省議員一百零八人中受倪道烺金錢吸收者約八十餘人現已紛紛到省自由招集倪道煦擬以二十四萬謀議長 
　　倪系某某等刻携鉅欵來皖組織皖事革新會已在省會警察廳署立案聞其目的以金錢運動各校學生自行搗亂排除現在敎育界要人光昇李德膏等冀圖推翻姜高琦案近日省垣法專一師兩校已發現事實 
　　倪道烺之鳳陽關監督已於本月九月交卸聞僅留蚌埠一分關交新監督姚煜委人接辦其餘如南宿州正陽盱眙臨淮等分關倪於移交時悉位置新舊安武各旅長各統領 
　　蕪湖木帮商董陳在榮條陳張文生在蘇皖交界和尙港地方添設釐金一道補抽民船軍往下游之米捐每年可報効新安武軍餉三十萬張文生被朦竟指令財政廳委陳設局開辦刻全皖人民一致反對 
　　蕪湖律師公會會長崔祥鳩等八人於十九日由蕪乘津浦車入都赴東方律師大會 
[蘇議會之爭長潮（六）]  
　　蘇議會今日（二十）又開選舉會武裝警察仍如曩日密佈至三時後始足法定人數旁聽席上正面與西面佈滿公民學生東面有多數游民聞係金陵俱樂部出貲由劉某經手僱來者未開會前學生公舉代表在會場外宣言無論何人以金錢買議長必有最後對待開會後議員入塲王詠梅已坐於議長席上首由王師曾登臺演說反對金錢買議長之理由次謂有人報告因本席反對欲置我於死地本席今日到會是預備挨打的是不怕死的有人要打便來打若不將金錢惡名洗清要想投票萬萬不能金陵俱樂部方面之議員陳謨侯兆圭陳凱拍桌呌囂大呼發票王師曾大聲喝阻秘書散票王師曾怒而撕之陳謨等即一擁上臺將王師曾推跌臺下用力攢毆淮徐海議員遂往救護他屬議員有從而排解者有大呼打不得者相持數分鐘始得拉開旁聽席正西兩面大呼議員打人罪該萬死東面忽有人乘此糾打之時至新聞記者席取硯將往下擲已爲守衛抓住搜出旁聽券號數係劉文輅取去八百張中之一張（十日前劉文輅至秘書處强取旁聽券八百張）警士聞議塲喧鬧率隊至場外以防不測斯時場内議員半歸席次喬國楨主張推臨時主席王詠梅爲臨時議長先行議事俾可緩衝羣皆默默無言彼時陳謨已爲陳琛劉文輅輩引去聞係屬令起訴（陳謨打王師曾後爲人拉開先坐於演臺對面十六號上衣服完整毫無傷痕頃聞已到檢廳驗傷起訴謂頭部臂部受傷衣服撕破並聞謂係朱紹文所打）朱鏡明見鬧得太糟要求散會王詠梅遂宣告照辦議員出塲後學生推舉代表二人查詢打人者姓名並當衆演說謂今日王議員被打幸未受重傷若謂將王議員打死即可以金錢舉議長試問江蘇六十縣人民何以對得住王議員彼時有一流氓王老三手持芝蔴營某茶館賬單謂係李老三令其來此本日用賬須向劉文輅要錢劉文輅支吾而去隨由警察問明將賬單留於守衛長處並抄錄報告警察廳一塲大鬧至此遂告結束 
　　另一消息是日散會後旁聽學生四處尋覔陳謨問其因何打人幸有大隊警察保護各議員由會塲後門出旋學生即派代表二人要求見臨時主席陳述理由當由三課課長張偉如北區警察署長劉煥章代見學生謂議員爲人民代表今公然以金錢賄買將來何事不可爲直接受害者乃我六十縣之人民如果議員自身不覺悟吾人必有相當對待云云張劉再三婉勸學生始各分隊而散預料明日開會或將引起題外風波也 
[南京快信]  
　　財廳前派委員數十人分赴各縣查勘秋成茲聞已有十餘縣呈報者江北不及三成江南不及五成尙有數縣請求全數豁免漕糧嚴財廳長以軍需孔急各項稅收短絀頗爲焦灼 
　　王省長以本省賑務全得齊督獨力提倡即賑務處之組織亦係齊督籌畫進行昨特電京請加派齊督爲督辦 
　　城内織素緞之機工以米珠薪桂所得工資不足餬口昨發傳單要求增加工價否則相率罷工 
　　美門羅博士偕沃淡候麥若耶威爾遜昨乘早車赴無錫聞將由錫赴滬 
　　敎育廳長胡家祺丁母憂給假一月回津治喪廳務委朱科長代拆代行 
　　東南大學農科組織之農事調　演講團現已分途出發先後金陵道屬著手以次及於蘇省各縣 
　　議員袁鐸提議上海省議員穆湘瑤字杼齋請即出席議會連署者有江祖照李昻軒等十二人 
[杭州快信]  
　　浙省議會昨（二十日）選出庶政股審查員陳衛方一仁李必芳鄭永祚陳邦達張佩璇等三十一人今日（二十一）下午一時續會選舉建議股審查員廿四日開議事會 
　　軍民兩長爲籌募水災急賑召集各界昨今兩日（二十二十一）分别在本署開會籌議一切 
　　省金庫每月應解中國銀行借欵利息約一萬七千元財廳陳昌榖通令各統捐局新訂比較解欵辦法各局員間有借欵籌墊者故報解漸有起色 
　　駐艮山門外楊廟之某連兵士昨晚在三林塘小茶肆與某鄕民口角爭毆遷怒警察又起衝突經該署巡邏第三隊隊長項華黻飛電該營派兵彈壓了事 
　　敎育工藝廠定下月二十七日假省敎育會開成立會 
　　省垣各照相館夥友今日（二十一）罷工聞因月溪活佛兩館夥爭執起釁現已有人出而調停 
地方通信 
[蘇州]  
　　會議工巡局評議員問題　昨爲各公社聯合會常會之期討論工巡局推舉評議員方法先日由該會函知各社是日到會者計城外四公社徐浩然等七人城内各公社約二十餘人下午四時公推貝哉安爲主席就座開會首由城外公社以市公所會議時未曾出席不承認聯合會之通函擬即臨時退席繼由貝主席再三解釋乃允共同討論然城内城外各據理由各發議論甲說乙駁乙說甲駁又經主席竭力調停並謂今日所討論者無非爲工巡捐局之評議員額問題能否以商會推六人城外推六人市公所推六人爲解决方法先則城外方面已有允意而城内方面則云無論何種推法須合城内爲一蘇州市之區域槪由市公所推舉至於員額則全數由城外推出亦可於是雙方相持不下直至七時許仍無結果而散 
　　肉業反對屠宰附稅　蘇城肉業全體同人前日假座一品香菜館開會討論反對屠宰稅之敎育附加稅議决計劃擬聯合各處肉業全體加入商會藉商會之力冀達反對目的否則即將罷市 
[鎭江]  
　　沙頭火警　對江沙頭地方周姓家於十九日晚間失火一時烈燄騰空延燒至十餘家經警察分所及各團丁竭力施救始得撲滅然已損失不少矣 
　　擬開籌振會　馮紳夢華等因今歲揚鎭各屬水災奇重民情困苦特在鎭設立揚鎭水災義賑會該會現已定本月二十五日假商會開籌賑大會刻正預備一切云 
　　麵業公議漲價　鎭城内外各麵店計有二百餘家之多近因麵粉價昂成本加重公同議决於十月二十日起切麵每觔山八十文漲至一百文以顧成本 
[揚州]  
　　請禁販麥出口　許慶曾等查得滬錫各麫粉廠駐揚麥莊夥友紛向各處辦麥躉批轉運出境麥價因之飛漲爰於昨日具文呈請縣署飭各警察分駐所查禁矣 
　　高郵拒絶購米　高郵姚知事前准江都縣署咨據宜陵商會呈擬來郵地購濟當轉商農會長宋子聯吴錫蕃議復據稱水災奇重自供尙虞不濟無力接應他人請予咨復轉向他縣購運等情特於十九日咨復王知事查照矣 
[南昌]  
　　商會選出會董　南昌總商會會董風潮數月不决月初胡伯午來贛胡曾任該會會董以舊雨關係規勸吉安建昌南昌三帮破除意見由南帮讓出二曾董畁吉建帮延至十四日始將八月所投已封之票匭由實業廳抬至商會開票新選之南帮會董龔守誠鄒谷清當衆辭職以吉建帮劉柳泉余建誠遞補惟照章應於三日内互選會長十六日尙無投票確信據個中人言表面似已融洽然恐尙有問題也 
[杭州]  
　　長興各法團請賑電　旅京浙江同鄕籌賑會會長孫慕韓十二省災區聯合會會長錢幹臣兩先生鈞鑒長興大水爲災秋收絶望哀鴻遍野民不聊生聞公等痌癏在抱籌欵賑濟感戴彌深乞速撥欵賑濟以救災黎無任翹企長興縣農會會長許方成葉成蔭商會會長王式玉朱蘭罄敎育會會長丁翥自治辦公處委員徐翰章皇甫松同叩巧 
 
 
 

Page 13

 
 
   
 
 

Page 14

 
 
本埠新聞 
[美報論太會中中國國民代表]  
　　中美新聞社譯密勒評論報云中國派赴太會之代表除顏外長去否未定外其最後一批亦已首途赴美不及一月吾人即能見其討論之進行矣其最後之二代表爲余日章蔣夢麐二博士亦已於上星期出發二君非爲政府之代表而爲國民之代表彼等之使命與個人均有足注意者他日之論史者對於中國有官派之代表參列太會外復有此國民所派之二代表或不免有所懷疑然此事不可以常理論當觀察其情形要知中國爲一特式之共和國其政府爲一般有智識有敎育之國民所不敢信託者故此次太會除政府已派正式代表外國民亦派此二代表赴美監視彼等之權利并爲合宜之呼籲以求達國民之願望二代表之往也旣不代表政府簡言之則卽代表中國將解釋中國於華盛頓與美國全國并解釋彼等之個人逆料此二者皆能勝任愉快也當召集太會之說初傳時分裂多亂之中國方面頗有所激動羣皆要求南北統一先是吴佩孚將軍提倡尤力今日吾人尙能信其仍欲促進統一然以刀尖而不以國民希望之和平手段大約十一月十一號以前南北尙不能統一也然則中國　若干時期間仍爲一分裂之國是則太會中所當考慮者也尙有一端美國與世界各國皆承認北京政府爲中國之政府故但請北京政府派代表列席太會而不及廣州政府廣州政府本亦擬派遣代表後忽中止北政府乃擬以代表一席予之南政府之外交次長伍朝樞氏伍氏辭而不赴大約北政府在太會中所提之事件當亦不爲南政府所承認也第三端人皆不甚重視者則中國有勢力之商業界敎育界等皆能激發其眞正之愛國心而有民治主義之思想中國前途之樂觀即在於此將來之能控制中國政府者即在此等之中現今中國之黑暗與紛擾爲多數人所公認當過去之數十年間其危險但在外患今則乃在内憂雖有鄰邦之侵略而其他列强方予以一自拔之機會國民等旣能覺悟終能倒軍閥而保全其國中國未來之發展姑不具論而今日重要之點要在自由精神之振作今日參與太會之所謂國民代表余蔣二博士即代表此精神者也二博士之被推所關自甚重要出資者爲一般非政治的機關而將藉二博士以解釋中國與中國之需要於美國彼等並不與正式代表反對但欲爲國民之喉舌而已北京政府曾願以資助二代表各二千元而各機關却之蓋不欲得政府之助而爲純粹之國民代表也彼等無論如何必將以演說與文字詳述中國之情形於美國公衆去誤解而保善意并與其他破壞中國之宣傳政策相戰鬭其有益於中國者自甚巨也二代表之歷史與學問事業爲多數人所共知可不復贅要之彼等之代表國民必能不辱使命耳 
[商界總聯合會籌備選舉]  
　　定期二十四日舉行 
　　上海各路商界總聯合會前經議决籌備第三届選舉茲聞選舉日期已决定本月二十四號下午三時在勞合路總聯合會會所舉行至選舉名額爲總董副總董等原推定之籌備員六人昨晚開會籌商一切手續及摧請各分會出席董事届期凖時到會云 
[納稅華人會理事部消息]  
　　改選理事　　明夏舉行 
　　納稅華人會理事部計有理事二十七人本年應改選三分之一計九人業已登載該部自辦之市民公報第一期内月前該會即籌備改選今選期已届聞該部理事同人開會議决以五顧問就職於工部局之日起算扣足一年再舉行第一年任滿之九人改選則改選應在明年夏問此爲公共租界納稅華人特别注意之事亦各路商界之所樂聞也 
[外國銀行重訂票欵規則]  
　　多數收解應以現洋 
　　本埠中外各銀行及大小錢莊洋欵收解向章不論多少均係現洋進出訂有專條近來因中外銀行日見增加而新近享有發行紙幣權者亦多次第發行故市面紙幣充斥成一紙幣世界故票欵收解現洋者多易爲紙幣現洋幾難寓目長此以往不加限止一旦發生驚亂勢必危及金融昨日外國銀行公會爲整頓起見遍邀同業議决對於錢莊收解上洋一千元必須現貨同業（指銀行與銀行）收解五千元以上即須現洋收付聞已得各行同意業於前日（二十）起實行矣 
[紀日美商業視察團之來華]  
　　美團二十七日至申　　日團昨已抵滬 
　　北美舊金山商會所組織之實業考察團租太平洋公司之帝邦號郵船於本月一日離開舊金山現已抵横濱本埠昨接該船由東洋電告謂美團員現正在考察日本商業須留東洋四天始可開出故須於二十七日至申此次各團員出游目的以視察中國爲主聞蒞申後預定一星期時間在滬考查各項實業狀况俟上海查畢即於十一月二日開往香港星加坡經泗水以達西貢再從小吕宋返滬 
　　日本福岡商業會議所各議員組織之中國實業視察團其團員爲井上清次·林田壯二·大岡周水·花田在·竹島雅弦·山田可·幸田次兵·石井榮子等二十六名專至吾國各省埠考查實業情况該團業於昨日乘日郵社之熊野丸來滬各團員係從門司下船者聞先從上海考查然後再往揚子江各埠云 
[蘇議會爭長潮之波動]  
　　袁希洛電　南京地方審檢廳鑒蘇省議員以金錢運動選舉議長報章所載證據確實貴廳能否爲國家盡司法之責任提起公訴依法處懲江蘇省公民袁希洛　　和橋市敎農會電　申報館鑒頃致江蘇省議會代電文曰南京省議會公鑒今日吾國合法之機關惟省議會吾江蘇合法之選舉惟省議長凡在議員應如何援護維持以留此共和一綫之生機與將來省憲自治之基礎乃聞貴會此次議長選舉會發生金錢運動而所爭之點則挾持北張以拒絶南張報絶騰說道路傳言空穴來風其因有自夫二張固皆蘇省人才然論齒德論資格論經驗實當推南張居先北張居後雖嗇老深願象賢亦早通電聲明願讓賢路在公等同居議席何妨須臾稍緩冀其晚成乃必欲一意孤行殊令人百思不解黄鐘毁棄瓦釜雷鳴即使弊絶風清知識已淺况復熏天銅臭人格何存若謂黑幕中施受無憑可以巧辯何如良心上懺悔自悟永保令名知過改過古稱善人繫鈴解鈴惟在公等謹此忠告尙希裁納是幸宜興和橋市敎育會農會叩號印等語希即登書報以助輿論此請著安宜興和橋市敎育會農會謹啓 
　　湯蔭南等電　申報館鑒頃上南京省議會電云南京江蘇省議會議員諸君公鑒溯自君等赴省瞬將逾月政務百端諸待整理乃日惟議長問題是爭爾詐我虞各趨極端母怪函電紛馳羣相詰責而君等熟視無睹處之泰然人之無良一至於此須知江蘇者江蘇全省公民之江蘇江蘇省議會者江蘇全省公民之省議會君等欲逞一已之私貽全省之羞豈全省公民不能共斥之耶務希及早覺悟捐除成見或有受金錢運動者亦從速洗刷倘再强顏相抗則君等自失人格公民等亦不能爲諸君諒矣敢進忠告惟希採擇公民湯蔭南何志翔俞慕古王定誠顧仲章王蔚如同叩筒 
[反對加租之聲浪]  
　　盆湯衖晝錦里房客聯合會成立 
　　各路商界與房客聯合會 
　　限制房主加租之建議 
　　　　盆湯弄晝錦里衆房客昨日（星期五）上午九時開成立會赴會者葛少雲等共七十户餘房客許蕭侯主席宣布設立房客聯合會之緣由及宗旨略謂近來交易所等風發雲湧本路房客居住之屋亦因此岌岌可危我人爲自衛計爰有房客聯合會之組織以互相助調和不取絶對之地步總之本聯合會之組織不過團結盆湯弄晝錦里房客之能力使爲衆人之事一如已事互相扶助得以向房主方面擔任疏通而已次將簡章「宗旨」「權限」「入會」「資格」「經費」「職員」「附則」各條付表决全體通過選出職員阮麟祥爲正會長王吉甫爲副會長周成爲文牘顧構爲書記林釗爲庶務會計員周成顧肯夫爲出席總會代表至十二時散會 
　　昨日四馬路五馬路北海路滬北五區愛克界漢口路浙江路法租界北京路漢璧禮路山西路北山西路唐家弄等商界聯合會正副會長三十一人假山西路會塲開聯席會議討論房客與房東反抗問題公推滬北五區會長史觀濤爲主席先由陳國樑提議謂各路住户現因受房東壓迫應潮流而起自動組織房客聯合會按房客聯合會與各路聯合會完全相同且商界聯合會之會員皆爲各該路房客休戚相關各該路旣有商界聯合會似不必再組織房客聯合會討論結果各路於商界聯合會以外另於必要時組織房客聯合會向各房東力爭商界聯合會協助進行必致達到目的而止議畢散會 
　　商民陳家寳張靜廬史觀濤等向各路商界總聯合會建議由總會議决致公函於華人納稅會及工部局其建議書甚長茲錄其要點於下（一）地產房金工部局得估定其價値（二）房產利率不得超過毛利九釐半凈利七釐以上（三）房東未得工部局許可不得加租（四）每次加租不得逾過百分之五（五）如五年内已加租過三次者得停止其加租（六）禾得房客同意不得再租與他人（七）房東欲收回自用時須賠償相當損失（八）房租按月依陽曆計算（九）房東如有違犯以上諸條件時房客得向會審公堂起訴云 
[全國商會聯合會消息]  
　　昨日休會一日····今日午後續開 
　　全國商會聯合會因連日開會昨特休會一日未開會議今日午後二時仍行開會云 
[救火聯合會宴請各商會代表]  
　　並試演新式救火機 
　　上海救火聯合會因本届全國商會聯合會在滬開會定於本月二十三日上午十一時半邀請各省區代表午膳聊盡地主之誼是日並將近來改良之新式救火機實行試演以期各代表日後對於各本地方之火政竭力加以提創於地方消防前途定必獲益除具函邀請外並由敝會南區副會長姚慕蓮向各代表面邀云 
[勞工增資運動八誌]  
　　漆匠已解决　　成衣匠尙在要求 
　　本埠南北市漆業外作工人因生涯日高要求作主增加工資飯錢經各作主允候商明同業准於二十日切實答覆解决方法等情曾誌本報前日届期作主與工人兩方均齊集公共租界福州路匯芳茶樓茗叙各作主僉以現在百物昻貴生計維艱作主工人實同受影響今各工人要求每工加增二角飯食現爲大洋三角查本年春間每工曾加過洋六分今又加此鉅數勢難勉從故祇允酌量增加嗣經虹口孫生泰作主孫雲生出爲調停准自本年舊曆十月初一日起每工各加洋五分飯錢加洋二分當經雙方允洽而散此事遂告解决 
　　本埠南北兩市成衣匠同業爲數頗衆内有一帮係專代滬上大小各衣莊做成新衣者邇來該成衣匠舉出代表分發傳單邀齊同業於前日在滬城軒轅殿開會討論咸謂目下各貨昻貴開支浩大若不增加工資勢難維持現在准照原價再加三成大衆贊成乃向各衣莊請求各衣莊執事得悉之下即集同業在天燈弄衣莊公所開會討論有謂贊成酌加者有反對者並稱該成衣帮去年已經加增工資現在爲日未久斷難許可故無結果而散據該成衣帮聲稱若不達到目的須行最後之手段云 
[英公使將到滬參與英商會會議]  
　　外人方面消息駐京英國公使艾爾敦將來滬參與英國商會會議約本月三十一日可到滬至下月六日回京云 
[梁士詒由港北歸訊]  
　　梁士詒月前由京赴港茲據某方面傳稱梁有昨日（二十一）由港乘太古公司某輪船動身之說大約二十五日可以抵滬再取道北上云 
[浚浦局各技師開談話會]  
　　浚浦局所邀討論改良上海港口之各國技師前日出發勘查海岸昨晨返滬午後該局即在開談話會除各工程師外祗勞稅司列席聞决定於星期一乘關輪前往瀏河視察海口由海工程師陪同前往一俟看畢溯江前往錢塘灣察勘云 
[滬上美國學校募捐團三誌]  
　　已得十二萬兩　　華商協助美校募欵 
　　滬上美國學校爲擴充校舍募捐銀十五萬兩迭誌本報聞昨午四時已籌得十二萬兩美人俱樂部捐二千兩旅華美人會捐一千兩華昌貿易公司捐五百兩泰昌（譯音）捐二百四十兩大昌烟公司捐五百兩該校現已以學生行止製成影片本星期内將演於夏令配克及維多利亞影戲院聞爲便利各國樂助諸君起見明日將於大陸報上刋印一種捐票云 
　　聶雲台錢新之陳光甫吴寄塵穆藕初徐靜仁史量才等昨致本埠各業代表函云本星期美國旅滬公學募集建築費計銀一十五萬兩限於一星期内收足該校係專爲美國孩童而設故募欵亦不向非美國人徵集惟是弟等竊念中美交誼素稱親睦美人於我敎育慈善事業所費何止數千萬金即以日前開幕之北京協和醫校論已費一千萬元去年北省旱災美國捐欵亦達千萬以上清華學生在美者數百人美敎會在各省所建大學多至二十餘處中小學女學更無論矣此次募欵我人事前初未注意倉卒之間斷不能集巨欵然我人熱心不妨略盡棉力以表示協助之誠數目不拘大小惟須注意者募欵之期止餘一日如蒙樂助請即日或明晨途至花旗銀行友華銀行或送交鄙人等代轉亦可云 
[航業消息彙紀]  
　　綏陽號失愼詳情　　棉花進口日多 
　　太古公司之港滬班輪綏陽號本月十六號在汕頭裝儎貨物當日不及結關留泊汕埠俟十七號開滬詎是夜三時大貨艙所裝建烟中忽然發火時旅客船員均已熟睡由一茶房所覩急報船主買辦然火已冒穿船中所裝車糖等亦已延燒當即鳴笛求救各旅客於夢中驚覺紛紛離船登岸後經碼頭夫水手等撲滅然甲板之鋼鐵已經燒穿損失頗巨至星期二方得開出今已停泊浦東華通碼頭並託台維洋行清理矣 
　　近來國内外均有大宗棉花運滬故花價頗有看短之勢連日長江船由江西等轉來之花衣（本年贛花收成極佳）甚多昨日招商局江永號裝到一千三百五十四大包江新號裝到一千六百八十一大包江華號裝到一千包而太古怡和亦有大宗花承運來滬又太平洋輪船公司之南洋貨輪代來斯當號明日抵滬船中所運者純爲印度花衣其數有一千數百噸均將在本埠起卸 
　　招商局之江永號昨由漢口裝來現洋十箱計五萬元而怡和洋行之官升號今日裝至煙台有洋四萬元又太古公司之山東號本日裝至香港有大德昌運去之大條銀一百條計十萬兩又裝至汕頭有金條一箱計十條云 
　　美政府現又撥給本埠福來洋行輪船七艘專裝美國之汽油煤油等來華各輪均有一萬噸以上之艙量已有四輪開出餘三船亦將陸續駛滬云 
[聯省自治協會之籌備會]  
　　本埠徐佛蘇等所發起之聯省自治協會現已賃定北成都路貞吉里覺廬爲籌備事務所定本月二十三日即星期日午后二時起在該所開會討論一切籌備事宜云 
[軍警冬防組設巡查所]  
　　上海防守司令部昨發布告云照得地面混淆宵小或從而竊發冬防將届防務尤關乎重要查高昌廟一帶工廠林立五方雜處良莠下齊近來時有無業游民與夫逃革兵警匿跡民房不思自食其力竟敢發生偷竊行爲若不嚴加取締習慣成風恐不免流爲搶刦巨匪貽害良民預計將來甚屬堪虞本部爲愼重防務與維護地方治安計因集所屬各團營以及海軍警察各機關協議合組一海陸軍警巡查所業已成立所有該所應盡任務專司警備非常并查察當地客棧及商民住户有無容留前項形跡可疑之人滋生竊案等情事倘或有意隱匿希圖贓利一經覺察立即拘獲送由本部從嚴懲辦該房主亦必予以相當之咎責以扶善良而戢匪類爲此布告商民人等一體知照母得發生誤會致碍防務切切此布 
[外國銀行銀根鬆動之原因]  
　　進口貨日多之故 
　　近兩日間標金市價忽漲忽落銀行磅價亦變遷無定前日先令掛三先令十一辦士俄而改長一辦士標金初漲後跌甚至三百兩進關昨日先令大條均長一辦士而金價則反漲其原因緣歐美進口貨日多之故如某公司輪船裝來小麥麵粉美棉等貨計値申元一千萬兩以是各銀行向結磅價美匯東滙甚夥昨日上午棉紗帮購結先令二十萬磅午後大連帮購買日金洋二十萬元（市價參觀商情欄）又某商帮向銀行購買美金洋十餘萬元現外國銀行方面銀根見鬆以後舶來之貨尙有運到云 
[友華銀行銀市報告]  
　　中美新聞社譯友華銀行二十一日報告云昨日倫敦銀價近期高一便士遠期高一便士之八分之七紐約銀價高至七一半倫敦紐約間匯價高至三九五半今日此間開盤金鎊高至四先令金洋高至七九又四分之一日金跌至六一又四分之一法郎高至一一○○倫敦銀價雖漲而此間市况終日寬鬆投機者之多購者與銀行俱不願售出本日最高之價金鎊十月份爲四先令十二月份爲三先令十便士又四分之三金洋十月份爲七九又四分之一十二月份爲七七收盤金鎊十月份爲三先令十一便士又四分之三十二月份爲三先令十便士又四分之一金洋十月份爲七八又四分之三十二月份爲七六又四分之一中國又在倫敦購銀倫敦紐約市况仍穩 
[雙穆案今日質訊]  
　　雙穆爭選議員業經奉諭將原告穆湘瑤（少帆）由蘇押發上海地方廳訊明詳辦一案已紀昨報茲悉穆到滬後已奉黄檢察長會同張檢察官提案預審之下判令收押昨日有形似商界者數人到廳欲保該原告出外候訊嗣奉諭以本案尙在進行之中未便取保昨日下午黄檢察長又飭派法警往傳被告穆湘瑤（抒齋）着於次日即本月二十二號上午十時來廳候提同在押之穆少帆當庭質訊 
[江浙皖水災義振會消息]  
　　江浙皖水災義振會接高郵縣四鄕公所乞振函略謂鄙人等閱申報登載貴會啓事（中略）仰見貴會諸君子慈善爲懷情殷救濟不啻禹稷再生感佩無似茲有懇者諸君僑居海上對於沿江沿海災情無不洞澈惟蘇皖沿湖地面頗多被災無異於沿江沿海所惜地僻民貧地勢爲各縣之邊境募振諸君多不介意即如皖省洪澤湖周圍數百里蘇省寳應湖高郵太湖邵伯湖又數百里本年淮沂並漲湖河漫溢水位極高風姨爲虐凡沿湖田禾應舍無不淹漫溧流而湖西災情尤重自舊曆六月初三日大雨以後直至七月杪兩月之久東風大作暴雨交加巨浪横波奔騰冲刷災民慘狀罄竹難書鄙人等誼關桑梓徒有悲憫之心愧無救濟之力不揣冒昧用敢陳述災情函達貴會籌振諸君子於沿江沿海被災區域外對於沿湖一部分務請注意分惠災黎恩周澤國咸感仁施功德無量高郵湖西公民代表稽嗚山寳應湖西公民代表施濟江都湖西公民代表王紹鶴天長北門公民代表戴以輔等同啓又該會前日第四次董事會議决公推吕君篙漁爲調查員先赴皖北一帶查勘災區情形昨電蚌埠張督軍安慶許省長略謂敝會公推吕君篙漁先赴皖北一帶查勘災情特囑晋謁伏乞俯賜延見指示方針并求通飭沿途軍政長官妥爲保護俾利遄行無任感叩 
[旅滬安徽水災急賑會消息]  
　　十月十九日下午二時旅滬安徽水災急賑會在仁濟堂會址開第六次聯席會議寗君雋元主席報告開會張我華君提議推温悅堂爲會計部主任江月舫君爲文書部主任澹臺敬修君爲赴皖爭工賑鹽欵代表張秋白提議在皖之李國鳳君加入衆贊成通過次報告亳州渦陽太和貴池諸縣來電乞賑經寗少清等討論議决先行函復俟代表到再行辦理又張文生督軍來電報告安徽華洋義賑會成立皖北急賑恊會亦來電報告成立議交文書部電復朱學虚君報告頃由中國銀行匯欵四萬元到奉天辦米糧承該行營業部主任馮臚卿君慨免全數匯費四百元議即登報誌謝以揚仁風至五時許散會 
[勸學所徵送成績品辦法]  
　　上海縣勸學所致本埠公私立縣立一二高·女高乙農·萬竹·和安·養正·梅溪·隆德·旦華·倉基·崇正·比德·巽與·朝宗·貧民·農壇·時化·東明·西成·高昌·潮惠·通惠·清眞·浦東中附等各小學校函云敬啓者本所爲日本長崎舉行萬國敎育展覽會徵集小學校成績品事於十月十九日午後開校長會商議選送成績辦法並附議直隸敎育廳徵集小學成績品事當經議决辦法三條茲特抄印分送希察照辦理專此即頌公祺附十年十月十九日校長會議議决案「一件議選送日本長崎萬國敎育展覽會成績品種類」議决如左（一）兒童習字作工（作文每一學年出上中次三篇全校合訂一册有高等國民兩科者分訂兩册習字同（圖畫（擇優選送可不用鏡架）手工成績（二）兒童所作統計表及解釋用圖表（三）兒童作業照片或畫圖（四）各校特製的敎授用具及標本「一件議前項成績品送法」議决成績品定於十一月十五日以前交至勸學所彙齊再送「一件議江蘇敎育廳轉直隷敎育廳徵集小學成績品辦法」議决如各省敎育廳均來徵求無暇應付當謝却之通過即照此議决案通知各校長查照辦理 
[省二師運動會先聲]  
　　小西門内江蘇省立第二師範學校定十一月五日假斜橋公共體育塲開秋季運動大會同時有童子軍種種表演及附屬小學各項運動事前放假一天布置一切日内印刷入塲劵數千紙邀請來賓想届時必有一番熱鬧也茲將運動節目照錄於後（上午九時起）一·開會唱歌（全體）二·團體操（一年級）三·百碼賽跑（本校及附屬甲乙組選手）四·特殊運動（堆羅漢）（附屬小學）五·跳高（本校及附屬甲乙組選手）六·團體操（二年級）七·擲鐵球（本校及附屬甲乙組選手）八·團體操（預科）九·二百二十碼賽跑（本校及附屬甲乙組選手）十·團體操（第二部）十一·跳遠（本校及附屬甲乙組選手）十二·團體操（三年級）十三·童子軍表演（有線電報）（優級）十四·四百四十碼賽跑（本校及附屬甲乙組選手）十五·午膳休息（下午一時起）十六·兵式操（連敎練）（三四年級合）十七·童子軍表演（無線電報）（優級）十八·低欄賽跑（本校甲乙組選手）十九·助躍 
 
 
 

Page 15

 
 
跳高（附屬小學甲乙組選手）二十·童子軍表演（操法）（初級）二十一·擲鐵餅（本校甲乙組選手）二十二·團體操（四年級）二十三·八百八十碼賽跑（本校甲乙組選手）二十四特殊運動（堆羅漢）（附屬小學）二十五·童子軍表演（搬移傷人）（初級）二十六·撑竿跳高（本校選手）二十七·給奬二十八·閉會 
[美國大學俱樂會第一次演講]  
　　昨晚九時美國大學俱樂會在聯華總會開第一次演講會主講者爲聖約翰大學校長卜舫濟博士題爲「中國人民」演講大旨係中國三代至今之略史茲不詳述惟略舉要點如下博士曰中國史何以能耐人尋味其理由凡二（一）中國爲世界最古之國（二）中國文化佔全世界之文化一大部份又曰歐洲人民之所以來華經商者因當時有機器之發明生產旣多不能不來華謀銷路博士最後引HGWells衛而司所著之世界槪史中數言以預言中國之將來其言大旨曰中國將來或能如美國變成聯邦制云演畢已十點半矣到會者有密勒報主筆雷麥君聖約翰大學敎員羅勃脫君·及中國報界汪英賓等百餘人聞下次演講題爲中國國家主講者爲Mr.RobertFitch費舉君地址仍定聯華總會 
[倫敦與上海射擊比賽]  
　　上海代表獲勝　　相去四十一分 
　　昨二十一日早七時本埠萬國賽槍會選出各國代表十人（均愛混班中挑選）與倫敦賽槍會最優等代表十人各賽二百五百六百碼每墩各七響每人各二十一響結果上海代表共得九百六十六分倫敦來電共得九百二十五分上海代表中首推英人羅司爲最得一百零三分云 
[婦女賽槍代表揭曉]  
　　公共租界萬國義勇軍本年總賽槍大會擇於本月十五十六二十二二十三四天在虹口靶子塲舉行等情茲悉第四第八兩種比賽合作婦女奬彩專備旅滬各國婦女購買每劵代價兩元已於日前截止共售出一百六十四張當在南京路議事廳推出代射者一百六十四人婦女得奬者已額定十六名日來各賽員莫不抖擻精神以備各該婦女代表前往奪標云 
[信託公會之發起免年關恐慌]  
　　本埠各交易所已設立交易公會茲聞愛多亞路某信託公司亦因信託事業近來現狀不佳價格漸落而新近設立者復所在多有其中且有假託外人名義無從稽核者將來年關一届萬一發生恐慌勢必牽涉全體故决議發起信託公會前晚八時曾有各信託公司重要人物在一品香聚餐討論組織公會意見並訂籌備處簡章不日　可披露成立云 
[小輪船環游世界之壯舉]  
　　本埠美國某商人得紐約電報知有科舉家戈文氏洛甲氏英格倫氏三人同乘一長九十八尺二百五十匹馬力之小汽油船自紐約出發直指上海然後由上海再向歐洲由大西洋回美該汽油船係專爲此次旅行而建造者每小時行十三海里船中設有無線電報電話其有効距離一千五百萬英里三人環遊世界之目的係爲美國自然歷史博物館及野外博物館向各地蒐集照片及歷史上之材料云 
[花號主虧欵潛避再誌]  
　　昨紀自來水橋左近某花號主虧欵潛避一則茲悉係江西路三和里和泰祥花號由張心如所開張爲掮客出身遷入該處已有五載同屋有張心記及恒泰兩牌號張專營各洋行打洋架子出口貨及各紗廠原料生意頗大本年花價春夏兩季頗平穩至新秋時間因風潮水災花價大漲張則心思看小大做空頭售與日商某某等洋行及交易所期花抛賣皆受虧折不能支持乃於前晚（十九號）夜半四時携帶現洋潛避他方計虧欠共三四十萬金張走後賬房店夥學徒等亦均散去現由祥茂洋行房主經租處派捕看守聞張倒後已延請某律師將自首公堂宣布破產云 
[查辦南滙管獄員訊]  
　　紳商楊而墨等控南匯縣管獄員臧汝鑫尅扣囚糧侵没工資並將收禁犯婦馮陳氏吊到寓所姦宿　情奉諭着上海地方廳查辦委派郭孫兩檢察官帶同法警蒞南邑實地查辦連日經郭孫兩君按欵楨查惟對於馮陳氏姦情一節則伊姑馮王氏提不出切實證據但對於獄囚所做工藝品物行消各廠所付工資與該獄收入大不相符且與其他柴米藥各商店賬目亦弊端百出遂商准南邑李知事將臧汝鑫並牽涉看守所目翁耀南看守人丁海山朱瑞三等四名連同一切證據於昨午乘坐小輪一并帶回地方廳稟明黄檢察長飭將臧等四犯分别收押候究一面將奉飭查辦緣由據實詳報蘇州高等廳矣 
[交通大學今明兩日之球戰]  
　　交通大學上海學校（即南洋公學）足球部定本星期六（二十二號）下午二時半與上海美孚公司西人比賽足球本星期日下午則與上海英國海軍足球隊比賽地點均在該校操塲該校足球素負盛名而海軍球隊又爲上海西人之最著名者今次比賽必有可觀也 
[救主堂將舉行敎徒紀念祖先禮拜]  
　　虹口狄思威路聖公會救主堂於十一月一日午後七時舉行敎徒紀念先祖禮拜敎外亦可加入現正通傳各敎徒家族將祖先遺像並題生時名字職銜年歲生死之日女之照像題明某氏自備花圈懸陳堂中以表生者敬意此次舉行敎中紀念先祖禮拜猶敎外人之祭祀祖先祭祖本屬家庭舊制而基督敎徒素無此事蓋因乏人提倡之故該堂朱葆元牧師以信敎之徒豈無先人乃向無祭祀之舉實爲敎中絶大缺點故先期發起提倡以後每届佳節賡續舉行以示景仰逝世信徒之意云 
[紗廠聯合會分送棉紗商標一覽表]  
　　近年來中國紗廠勃與計華商紗廠自製之棉紗其商標約有九十種之多一般愛用國貨者恒以不易識别爲憾華商紗廠聯合會有鑒於此爰徵集全國華商棉紗商標編成一覽表聞此表現已印成分送各界云 
[英美電車廢止十五路行駛線]  
　　英美電車公司往來麥根路外洋涇橋之十五路電車向有五輛并附掛拖車現因外洋涇橋路車站經過車輛最多十五路車在該處掉頭停頓費時每多窒礙遂於日昨將該十五路車完全廢止但廢止後在偷鷄橋新閘路一帶者僅有三路車八輛遂增加三路車二輛以利行人云 
[小輪機器軋傷搭客]  
　　本埠公益輪船局行駛浦東南滙大團等處之豐和小輪於昨日由大團開駛來滬駛經魯家滙向觀橋地方因機器損壞軋傷搭客四人其中有嚴姓泥水匠學徒一名軋碎有手指五只當送新塲醫院醫治聞嚴姓家族不滿意於該輪船夥已向該輪局交涉云 
[爲何要禁閉出刀恐嚇]  
　　北山西路信泰銅器店主徐茂生因被陳洪增指控將陳誘人店樓上禁閉出刀恐嚇勒書筆據等情由捕將徐拘解公共公廨奉飭押候交出字據再核在案昨晨復由捕房將徐解送公廨原告未到即據徐之代表律師到堂聲請准被告交保候示云云中西官得稟准該律師聲請判徐交五百元舖保候訊 
[副捕頭請假七月]  
　　美捕房二十五號西副捕頭麥根泉氏於昨稟准麥警務長請假七個月回國遺缺着總巡捕房二十七號西副捕頭庖代云 
[舞弊之關員聽者]  
　　江海關監督自任命陶希泉充任後姚監督已經準備交卸聞新監督陶氏將次蒞新聞陶氏之意欲整頓稅務非從分關着手不可江海關所轄之江陰海門崇明各分關地方重要向來積弊叢生歷任人員大都積習相沿不肯改革殊失國家設關之本意故陶氏此次携有多人擬俟接任後即遴選精明强幹之員委以相當職務使稅政納諸軌道而監督機關不致成爲虚設其於江陰海門等處尤爲注意以期擴清向來之弊竇而實有貪贓枉法人員須加以澈底之根究云 
[革警之惡貫滿盈]  
　　已革巡警楊金昌因在閘北又袋角一帶魚肉良民擾亂治安被四區二分所倪署員訪拿到案轉解司法科押候究辦 
[强搶財物兩則]  
　　李亭元昨闖至茂海路一百五十七號駁運公司内向宋雲生藉端强取鈔票洋十元圖逃經捕拿獲拘入捕房押候解廨訊懲 
　　王茂根昨在海寗路串黨攫取西人克蘭克之呢帽圖逃被探查見攔獲拘入捕房稟明捕頭押候解究 
[房東與房客之衝突築笆非也毆打亦非也]  
　　昨有閘北寳興路某公司經租人欽連生偕其妻母薛陸氏扭租户粤人王吴氏吴小　王陳氏王炳甬人陳景猷等至五區控稱因修理房屋建築竹笆被該租户拆毁向論遭毆民與妻母均傷頭面等處云云經杜署長質訊之下各被告供因房主勒加房租不遂於門外築笆阻止出入致起衝突等情奉判一併轉解司法科核辦 
[不准逼遷收租人白掉槍花]  
　　某銀行控房客鄧寳華虧欠房租請求訊追並請限遷鄧延賚美律師代辯稱房係華人之產由該銀行掛號向來每月租洋十八元今加二十五元鄧業將租洋措齊收租人有意不來收取即借欠租爲同具控希圖飭遷意欲另行出租重取挖費請堂上明察今將欠租呈案法總領事德君問收租人曰華人房主何人加租是何主意答稱房主何人不得而知加租出是買辦之意德君乃斥收租人曰租洋汝有意不收豈能逼人遷移今將房客繳呈租洋給爾領去不准强逼搬遷違干未便 
[限還房屋惡地保空施播弄]  
　　鄕愚顧秀堂前將二十七保五圖内之房屋四間租與張射福居住後由該圖地保韓濤之（即韓雲甫）爲中代雙方書寫合同房不起租限十年爲滿遷出後尙欲顧償還修費二百餘元顧心不甘服具控法公堂請究飭傳去後韓避不到案判限提在案昨日傳訊原告投訴前情韓雲甫供此據實係雙方自願囑民人代筆法正領事德君斥曰汝爲地方保護之人何能從中播弄豈有房不起租期限十年之理可惡已極逾判前堂不到罰洋十元限一月内着地保韓雲甫料理將房屋交還原告違干未便堂費原被各半負擔 
[賬房先生受騙記]  
　　本邑老西門内開肉莊之陶德奎前日扭住新疆路和民坊之蘇人王念農至四區一分所控稱去年十月由友人顧竹泉介紹至博物院路十四號英商振毅洋行爲司帳當與買辦王念農接洽議定月俸四十元須付保證金計銀一千兩於是月十五進行時先付五百兩詎在行一無所事心甚疑慮向王詰問託稱因新創之故至十一月初見九江蕪湖漢口等處有人來議組織分行書立合同等舉動王又再三催繳餘欵故十六日又付五百兩不料以後各處分行來信催貨無着均皆收歇該行遂遷至二洋涇橋輪船公票局内虚設塲面王亦託病不到共被騙去銀一千兩計息一百三十八兩及薪資洋一百二十元刻偵知其匿跡之所扭案請究經劉署員質訊一過轉解司法科聽候核辦 
[破壞煙禁之犯]  
　　粤人鄭正卿因在麥根路一千零三十一號屋内私賣烟土經人報告新閘捕房於前日派令華探汪開富與六十二號西探協往搜獲烟土六塊即將鄭與烟土帶入捕房押至昨晨解送公共公廨經李襄讞會同英包副領事訊實以鄭破壞烟禁判押西牢一月烟土送海關焚燬又丹陽人施阿四因在廣東路四百七十五號屋内開設私烟間前日經老閘捕房包探汪竹生與一百二十五號西探協往查明當將施與烟客范阿大沈明子陳小弟倪炳林高燕秋連同烟具一併帶入捕房昨解公堂亦經李包兩君訊明判施押西牢一月烟客各罰洋三元充公烟具銷燬 
[訊理車輛肇禍違章案共二十七起]  
　　星期四午後公共公廨張襄讞會同英赫副領事升座第一刑庭訊理車輛肇禍違章案二十七起分誌如下（一）靜安寺路一百九十四號門牌居户徐敬銘家所雇汽車夫楊阿五因於本月十三號在虹口乍浦路開車不愼將張盛桃大餅店學徒貝小三子撞倒碾傷身死據見證彭鴻壽投訴是日伊在該處轉角售賣牛肉見死者與另一小孩在馬路奔跑適被告之汽車由南往北疾馳而來致被撞倒惟當時未聞喇叭聲響云云據楊阿五供稱是日車經乍浦路武昌路轉角見死者與一小孩在途飛奔因旁有黄包車不及避讓致肇斯禍等語並延律師到堂辯護堂上核供判楊交五百元保候展期兩禮拜再訊（二）汽車夫許金生（三）俞阿四均因在同孚路開車不照定章並不聽巡捕指揮因人證未齊判候展期七天再訊（四）張小堂（五）戴姓因在華特路靜安寺路等處開車不愼誤走路線判各罰洋五十元（六）王阿二在靜安寺路無照擅開汽車判罰洋二十五元（七）田得福（八）王阿才（九）張正三（十）周兆雲（十一）沈福生（十二）徐姓（十三）曹廣富等七人均因在虹口漢碧禮路四川路等處夜間開駛汽車不點尾燈並停車碍路判各罰洋十元（十四）何金發（十五）朱兆榮因夜間在吴淞路愛多亞路開車不點燈火判各間洋六元（十六）馬夫包阿六在南京路駕車錯走路線判罰洋五元（十七）何英興（十八）朱阿三（十九）陳金揚（二十）周姓（二十一）何連卿（二十二）李忠林（二十三）劉瑞林（二十四）陳根祥等七人因在外灘及愛多亞路等處夜間開車燈牌不明判各罰洋三元（二十五）包金生（二十六）陸秋奇（二十七）王根年因在浙江路九江路戈登路等處開車不照定章因證據不足判均註銷 
[公共公廨審案彙錄]  
　　昨晨公共公廨民四庭由張襄讞會同美丁副領事訊理（一）徐關元訴顧麟飛不還其兄顧鳳飛借洋三百元案原告偕證人將所蓋顧麟飛店中圖章之借據呈案證明屢次前往索債情形質之顧麟飛供去年正月我由東洋私販烟土來滬爲海關抄獲將我拘解城内官廳判處刑期一年並未向原告借欵鳳飛亦非我兄等語結果候函致寗波同鄕會調查顧麟飛之兄弟有無顧鳳飛其人查明復廨再核圖章借據附卷（二）豫信號訴馮普生不理貨欵案結果應判原告勝訴（三）張福濤訴錢根大欠欵案結果准被告具結出外料理 
　　又午後民一庭由李襄讞會同英包副領事訊理（一）英商克明及粤東駐滬同善堂同訴馮泰興營造廠王祥記木作租賃基地期滿不還案即由克明之律師上堂聲稱第二原告有基地三畝零坐落新閘路卡德路轉角係委託克明經管在英署換有道契租與第一被告由第二被告建屋至去歲年底期滿被告並不照約交還云云時牛門律師聲稱敝律師代表同善堂被告於期滿後即向敝當事人訂約續租十五年敝律師須補具訴稟云云被告亦延律師代辯結果着牛門律師具稟聲明究屬代表何入俟核明再行訊理（二）英商愛爾德洋行訴婦人孫老二霸屋不遷案結果限被告於五天内遷移民四庭由俞襄讞會同美約副領事訊理（一）中華商立保險公司聲請破產案該公司自經理程鴻賓逃避後公堂曾出票飭傳其餘職員到案候訊迄已日久並無應傳到案者茲各債權人之律師以此案不能常久拖延到堂請求飭令理賬員調查一切結果改期七天諭知本廨理賬員薛邁羅查明商立保險公司各股東姓名住址到堂開單報告訊明核辦（二）通惠銀行訴已閉萬豐永久記金舖股東孫楚卿不理賣買鏢金賬欵案結果函催金業公會從速查明答復（三）孫楚卿訴夏秉潮舞弊賬目案結果改期俟羅傑律師回來續訊證人再核（四）吴樹卿訴吴梅卿欠洋案結果改期審理 
中華職業敎育社通訊 
　　社址　上海西門外方斜路三四八號 
[試辦職業介紹部]  
　　本社鑒於交通設備不周致無處不感壅阻之苦而職業上尤甚有才待用有事需才每不能各得圓滿之結果調劑其間之介紹機關其需要可想因此預備創設介紹部試辦職業介紹事宜爲職業界効交通微勞冀减壅附於萬一諒爲各地同志所樂許也茲將本部試辦介紹規則摘要披露如左 
　　一本社以對於職業上的供求設法使得漸趨平均及適當爲職志 
　　一本社對於供求兩方均不受種種介紹費用但關於介紹所需郵電等費應由委託者擔任 
　　一本社接到委托介紹函後除設法介紹外於一星期内先行答復俟介紹停當再行通知 
　　一各機關委托介紹人才時須開明下列各項「一」職名「二」資格「三」服務時間「四」每月薪金額「五」膳宿「六」任期「七」交通情形「八」介紹期限「九」其他事項 
　　一個人委托本社介紹職業時須開明下列各項「一」籍貫及年齡「二」能操何種語言打字用何式機器「三」從前修學機關及所修到程度「四」以前服務經過情形及機關主任姓名「五」所希望之職務「六」所希望之服務時間及薪金約數「七」通訊處電話號數「八」在滬所認識之人或機關「九」其他事項 
　　一委托函件須其名蓋章 
　　一如有未盡事宜得隨時酌定 
雜評二 
[不統一之上海（旡用）]  
　　滬人士日以「不統一」三字責南北當局其理由爲不統一將分裂即不分裂而種種不便終緣是起焉然竊有問者上海果已統一否貨幣爲交易之媒介文明國境無二種以上之貨幣庽於目者乃上海則有外國銀行之紙幣有本國銀行之紙幣本國銀行紙幣中又有國家銀行商業銀行之别五花八門目迷心眩近則外國銀行有重訂票欵規則之舉記者曰此爲治標之法非治本之道也治本之道須使「貨幣唯一」房屋爲居住所必要人生不可缺也年來增長租賃幾無一定標準一椽之屋高則數百元數十元低亦數元不統一亦甚矣夫市面有冷熱地點有遠近欲他房租絶對統一事實上原難辦到第地位既無出人索價應弗懸殊各處組織房客聯合會滿城風雨舉市若狂近則公共公廨有請領團取締之議記者曰此事不可緩也其最公辦法速「組評價委員會」集會結社天賦自由然行使此尊嚴之自由必懷抱相當之目的而后出全副精神以赴之促進社會改良事業惟此會社是賴無如今之會社有性質本同因意見之不相容卒别樹一幟以示我亦一團體者甚至顚倒名稱使觀者不辨孰爲先孰爲後孰爲是孰爲非如商賈然競爭過度徒啓顧客之懷疑兩敗俱傷奚益哉記者曰長此不變自殺之道也欲拯厥弊在「合併改組」法律所以爲治也二十世紀猶爲國家主義時代故甲國之法律不能强比而同於乙國一地而有兩法律行使爲碍政權亦妨事實况一地而行使無數法律乎同罪異罰一事各斷脫以學者之腦筋審察究不知適用何種原則記者曰此曠世之變例也改革此事殊難然居是邦者要不可不深加注意斯非一國之責凡希望上海成爲眞正極樂世界者所應共負其責負責維何在「本至公至正之良心爲懇切妥洽之研究」夫上海不統一之事歷數之更僕不能終右舉四端爲較重要且有事實發生者特列論之如右 
公布欄 
[江蘇高等審判廳]  
　　民庭判决　廖周氏與戴夏氏因債務涉訟上告一案（判决主文）本案上告駁回上告審訟費歸上告人負擔　蔡吴氏與蔡師高等爲遺產涉訟控訴一案（判决主文）原判關於化字街市房抵與朱姓之部分撤銷被控訴人等抵與朱姓市房之契約無效應由被控訴人等備價贖回控訴人其餘之控訴駁回本審訟費控訴人負擔十分之六被控訴人負擔十分之四　王永年（即王永記）爲抵欵糾葛控訴一案（判决主文）本件控訴駁回控訴訟費歸控訴人負擔　邱泮蕃爲債務涉訟不服上海地審廳决定再抗告一案（决定主文）本件再抗告駁回　黄象珩爲會欵涉訟聲請救助一案（决定主文）本廳氏國十年七月二十六日之决定更正之本件上告應由本廳受理　　批示　吕敬仁一件呈請發卷執行由呈番查本案全卷業經本廳於九月三日令發江寗地方審判廳照轉在案仰該民逕向第二審衙門聲請可也此批　繆貽孫呈爲案應三載徇情不判請調卷核示由呈圖均悉究竟該案因何廷未續結案令縣據實呈復並調卷核辦此批　以上十月二十一號 
[江蘇高等檢察廳]  
　　批示　鮑元兒狀悉查此案已於鮑宏保狀内批准調卷應俟卷到被一併送審核辦此批　王齊　據　已悉准予發還原縣　判執行此批　虞石氏狀悉查本案已令溧水縣知事秉公訊判仰即知照此批　陸文元狀悉查該民究竟應否開釋姑候再令南通縣秉公依法辦理此批　劉金富狀曁粘件均悉候調卷核奪此批　張品生狀悉姑候再行令　海門縣迅予依法辦理可也此批　王俊山不服决定聲請再抗告呈遞一狀葉墨卿爲金壇縣故　廷宕提起抗告呈遞一狀杜廣田請求迅予審判呈遞一狀徐少康補陳控訴理由呈遞一狀陸士材補陳不服理由并委蔡倪培辯護呈遞二狀張渭川請求補傳人證迅賜審理呈遞一狀以上七狀業經本廳查閱函送同級審判廳核辦仰即知照此示　以上十月二十一號 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭實]  
　　巴黎城形式言之亦頗有趣以巴黎與紐約比頗有不同處紐約全城爲門海登Manbatten一長島島之四周環以水天然界限極易明顯巴黎亦有市心島Lutecia同爲長形而面積甚小與全城比猶之巴旦杏之一核巴黎重要建築尙在此島之外非如門海登島之於紐約彷佛一硬壳果（如榧子）壳外更無他物之包圍也巴黎市形狀旣似巴旦杏故爲巴旦杏之果皮者尙有一城圈城圈出入口以極疏朗之鐵栅爲城門（極似中國火車站之栅欄）行人往來過此栅幾乎不覺其有門惟乘摩托車出入城口則須略停付過路稅法語有兩字極相似「門」爲Porte「橋」爲Pont此兩物在巴黎最多見巴黎之有散茵河Seine猶之紐約之有海蠶河也HudsonRiver但在散茵河畔實較紐約海　河之僅有河壖路Riverside一段差强人意者大不相同一則散茵河上各橋建築甚美足爲巴黎全市勝覽再則散茵河兩岸石欄旁有書市與花市遙遙對列足爲點綴風景之助花市在市島北之市府河干QuaideLHoteldeVille書市則在市島南之聖彌顯河干QuaiSaintMaichel書賈與顧客羣聚石欄畔書藏極寬之木匣中匣啓即成一書攤閉匣後亦不見石欄上增加任何之障碍物其法誠甚利便 
　　惟初抵巴黎之外國旅客頗有數事甚感奇特一凡英美等國人習法語數目上極易迷誤如「五」字之音爲勝Cinq「百」字之音爲喪（去聲）Cent相去無幾在未通法語者極費研究又如七十須言「六十」「十」Soixantedix七十一須言「六十」「十一」SoixanteOnze八十又須言「四個二十一Quatrevingts八十一須言「四個二十」「一」Quatrevingtun九十九須言「四個二十」「十九」Quatrevingtdixneuf如在電車中每法幣五分爲一瑣Sons遇言一佛郎三十分時則言二十六瑣有時「瑣」字略而不言紛雜極矣 
筆記 
[浮屍記（下）] [  沈求已]  
　　至是余遂得間探其家况曰老伯母膝下舍玉兄外尙有幾位公郎婦指童子曰惟彼二寳年才十一耳復指女郎曰此銀姑余妹所出顧生來命薄幼卽失其怙恃來依於余余愛其生性玲瓏作事當意已爲玉兒婦矣余曰然則玉兄嫂也僕殊失敬女而徽頳俯手佯弄帳角婦續曰猶未婚也涓吉在明春先生如不棄届期請一移玉趾聊飲三杯水洒輝我蓬壁余竊窺婦意殊樂雖不時呻吟而絮斷續不已蓋所述者乃其夫死存孤之含辛與夫今後之希望在彼心中以爲今後之歲月已届苦盡甘來之候故忘其臥病之身而精神愈述愈振安知彼所希望之書玉早已魂遊水國與世長辭面余之所謂口信者乃一片烏有之謊言乎余於此時不　爲之大悲苟復留者淚將不待命而下矣急辭出婦命女送余及門女猶殷殷囑曰倘玉哥歸請命其速來母再遲緩余且應且行蓋不忍回顧以再見此可憐人與可憐境也越二月余復往探則婦病已痊見余至曰徐先生何來玉兒歸來余尙躊躇不敢即以實告婦窺狀知必有變逼余更急余不得已乃道其詳婦聞未竟立仆扶之痰擁於喉昏迷不省置於牀少頃而絶醫至無及矣二寳哭銀姑號跳更甚余欲去之心殊不忍祗得暫留助理一切喪事旣畢並爲移書玉柩以歸祖塋戚屬有勸銀姑嫁者銀姑泣曰我一女子天忌如是奪我父母殺我丈夫不有前愆何至於此自此願持長齋永伴清燈古佛贖前生過修來世福玉哥愛我阿姑養我皆不可負二弟我當敎之以存陸氏萬代之血食邵君述至此户外風聲更厲呼呼不絶於耳有自外歸者曰途中低處水幾盈尺矣（終） 
雜錄 
[秋思錄] [  禹鐘]  
　　守財虜倖擁鉅金便視爲重寳較量錙銖甚於其命琴南翁召集督軍統一財政盧山國事會議 
譯吟邊燕語小說内有肉券一篇述一猶太富人以資貸人及期不償約割肉一磅爲科此事至足動人憤怒然天下爲富不仁者之心理直欲吮盡貧者膏血而後快豈僅一磅肉而已哉近閱續幽怪錄載杜子春者周隋間人少落魄縱酒浪遊資生盪盡方冬衣破腹空徒行長安日暮未食飢寒之色可掬仰天長吁俄有老人袖出一緍曰給子今夕明日午時俟子於西市波斯邸及時子春往老人與錢百萬不告姓名而去子春旣富蕩心復熾二年而盡去馬而驢去驢而徒復無計自嘆於市門發聲而老人至握其手曰吾將復濟子幾緡明日午時來前期處子春忍媿而往得錢一千萬旣入手縱適如故不四年間貧過昔日後遇老人於故處子春負媿掩面而走老人牽裾問之因與錢三千萬曰此而不痊則子貧在膏盲矣子春曰感叟深惠唯叟所使老人曰來歲中元日見我於老君祠雙檜下子春及期而往老人方嘯於檜陰遂相與同登華山叟之濟人可謂至矣然吾知守財虜見之必斥叟此舉爲昏悖不自反而内愧也 
　　劉義慶世說載桓温自江陵北征經金城少爲瑯琊王時種柳皆已十圍慨然嘆曰木猶如此人何以堪攀條泫然流涕夫人生上壽不過百年而勞生草草尤易催入暮境年光一逝永無倒流之日草木無知轉瞬已成十園芳華代謝人壽幾何感物傷懷誰可免耶 
小說 
[劇賊胠篋記（三十）] [  一圭]  
　　（五）血案 
　　我聽說他曾受過擺得的騙但是我們如今又要去騙擺得了我們走着談着不知不覺已到了俱樂部就揀了一個座位坐下進餐餐後又到吸烟室裏坐在室隅的椅子上喝咖啡吸雪茄這樣又過了一會我忽見辣弗里司睜眼望着我臉上還露着笑容道我這一回不聲不響原來我心中正想着一件事究竟是甚麽事呢你必以爲奇怪我是正想着甲克勞脫我道這眞有些奇怪了你想他做甚麽呢辣弗里司道因爲我想着他就聯帶想到一件暗殺案我道暗殺案麽辣弗里司道正是這件案子我也曾告訴過你就是有一個大人物被人暗殺至今還未破案我道你題起這件案子我也就想着了但和你並無關係你去說他做甚况且你曾說過無論做甚麽案子决不殺害人命辣弗里司道話雖這等說法但恐怕今天晚上我就得殺人了他說這話時身子倚在椅背上那雙敏銳的目光直注射在我的身上似乎發出一種寒冷的光芒人家見了就得打個寒噤我用舌頭潤潤嘴唇問道你可是要殺擺得麽辣弗里司道這個自然我道他雖跟了你一段路後來也就去了這樣似乎値不得殺他辣弗里司道你怎麽曉得他去他還站在我的窗子外邊的我道你從窗子朝外望時他可在那裏麽辣弗里司道他正站在對街的邊道上我道當時你何以不曾說出辣弗里司道我怕說了出來你的心中不安那麽我們這頓晚餐就吃得無趣了你替我想他旣然緊緊跟隨我心中定不懷好意我不如先下手爲强殺了他再作道理我道你可曉得他的住處麽辣弗里司道我自然曉得他住在威司登路那條路是很偏僻的我去下手包管一些也不爲難就可達到圓滿的目的了五分鐘後我在别迦加利門外等着辣弗里司我有意的站在門外一則辣弗里司走來我容易看見二則倘若擺得還跟在我們後面也就逃不出我的眼睛我等了好一會辣弗里司方纔走來却並不見擺得我的心放下一半就和辣弗里司取道向威司登去 
餘潘[  石征鴻]  
　　吾人於營營逐逐時方寸波濤亦復奔騰澎湃汪洋萬頃非至一枕黄梁後不止然其所向之當否亦隨此方寸潮流而定焉 
 
 
 

Page 19

 
 
   
 
 

Page 20

 
 
常識 
常評 
[小說與敎育] [  老圃]  
　　論感化之力正書不及小說此言社會敎育也即以學校中之敎育言之小說之力亦至强歐西學校自小學起至大學止凡國文一科皆以說部爲涉獵書此類書浩如烟海幾取之無盡中國舊習則說部之書不甚重視故其數不多而近人所譯歐西小說大率一先令之賤書便於舟車消遣而絶無文學之價値若文學之小說則譯者甚少或譯成華文而無味故汪牛充棟非偵探則言情皆非歐西學校之所用也吾國舊學究雖禁學生看小說然兒童初通文理多得力於三國演義此可知小說之有益故敎國文者當仿歐西敎法使兒童多閱小說華文本不難通特敎法不及西人耳所恨者中國小說喜用猥褻之語此中國小說家之惡習故紅樓夢水滸傳爲說部之翹楚而失於雅馴之處不堪令子弟屬目西廂諸曲本文辭絶艶而結構不良允爲禁臠此宜由敎育家取各類小說一一爲之甄别爲之删定勒成叢書專供學生涉獵之用吾國唐宋以來諸家小說有絶佳者而今世敎育家皆不能用亦舊習使然也至於去取之方則强盜鬼怪不盡在避忌之列要以誨淫爲厲戒其實中國極高尙之文學書亦往往雜以褻語左傳之夏姬故事史記之　毒故事爲子弟講解輙難啓口國策載秦宣太后之褻語晏子春秋載齊景公之戲語皆極荒謬此在敎育者之抉擇不能因噎而廢食也 
道德 
[代表民意之議員勿就官廳兼職] [  守書]  
　　我國議會與官廳間有一最背法治精神之事而視爲慣例毫無可怪者即官廳當以顧問諮議等職位置聲望素孚與强有力之議員是也此舉之弊害有三議員立法主體也官廳行政機關也二者沆　一氣大背三權分立之精神一也掛名領薪無所事事空耗國家與地方之經費二也授同事以傾軋之資予外界以攻擊之柄致一般人民視作議員爲升官發財之捷徑蔑視代議士之價値三也就此三端而觀之凡議員之欲爲眞正之民意代表者舉不可就此類兼職無待細察矣歷觀各省不滿意議會者之措辭莫不曰逢迎官廳吾以爲兼職官廳者未必皆工於逢迎惟因作議員之可享有此項權利卑鄙者流遂施其鎭營手段無所不至此則可危之現象耳今各省新改選之議會皆紛紛召集吾故預舉是說以告議員諸公之束身自好者（甲種酬） 
衞生 
[說明大便秘結症] [  聶變夫]  
　　大便秘結症日本譯名與吾國同西洋名曰Obstipatioalvi中醫學上列於内科之腸胃病西醫學上屬諸内科之消食器病當今醫士無論中醫士或西醫士一遇病者告之以大便秘結症中醫方中硝黄爲主西醫藥内下劑當先是否對症發藥能否藥到病除鮮有於臨証之際而細爲之分晰者茲說明如下 
　　一大便秘結有寒與熱之不同 
　　（甲）寒症之大便秘結查寒症之大便秘結非獨立症多與手三陰足三陰所病寒症同時並見中醫古書中所謂陰結或曰寒秘或曰寒燥者皆是相其人不能食診其脈則且沈且遲而復有力也 
　　（乙）熱症之大便秘結查熱症之大便秘結亦非獨立症多與手三陽足三陽所病熱症同時並見中醫古書中所謂陽結或曰熱秘或曰熱燥者皆是相其人則能食診其脈且浮且數而且有力 
　　大便秘結有虚與實之不同 
　　（甲）虚症之大便秘結查是症非獨立症多與少氣腹縮症同時並見中醫古書中所謂脾虚其尿先鞭後溏者即此虚症之大便秘結也 
　　（乙）實症之大便秘結查是症亦非獨立症多與腹部滿痛症同時並見中醫古書中所謂胃家實其糞鞭燥者即此實症之大便秘結也 
　　一大便秘結有氣燥與血燥之不同 
　　（甲）氣燥之大便秘結症非獨立症多與噎膈反胃等症同時並見古中醫學所謂氣道沮隔而有燥屎在肛門難出者即此是也 
　　（乙）血燥之大便秘結症亦非獨立症多見於精液虧竭之老人或大病久病之際古中醫學所謂血液乾涸而有燥糞結在肛門者即此是也 
　　一風燥之大便秘結 
　　查是症亦非獨立症必久病風疾之人乃有之 
　　一直腸結之大便秘結 
　　查是症乃因肛門乾枯復因燥屎鞭實兩相結合而不易出之症也大便秘結症中惟此一症爲獨立症（乙種酬） 
法制 
[民事再審刑事再審之區别] [  吴子雍]  
　　再審之名詞民事與刑事之訴訟程序中皆有之自表面上視之似無大區别然按其實質則民事再審與刑事再審大有不同也何則民事再審爲訴訟經判决確定後當事人不服而請求權利保護之方法刑事再審則爲受刑或釋放之判决確定後因發現事實上之重大錯誤或恐有重大錯誤而再行審判之制度　也民事再審爲原衙門所管轄刑事再審必爲上級衙門所管轄民事再審爲原被告等當事人所主持刑事再審必爲檢察官所主持由此而觀其區别誠重且大矣（乙種酬） 
經濟 
[廣告之種類] [  倬夫]  
　　廣告有吸收顧客推廣營業之能力故凡商店公司皆恃廣告爲命脈用途旣廣種類日繁即以鄙見所得約可分爲以下數種 
　　書報廣告　此爲最普通吾人日日所見 
　　電車廣告　以廣告黏諸電車之首行駛往來盡人皆知 
　　電燈廣告　如英美烟公司之刀牌香烟等是其法以電燈紥成廣告字樣使人易於注目 
　　戲幕廣告　各商店以綢緞製成戲幕上綴廣告文字贈諸戲園閉幕時觀者多着目 
　　影戲廣告　將廣告製成影片於演活動影戲換片時映之 
　　舟車廣告　以廣告貼於舟車房艙之内以便旅客觀覽 
　　包面廣告　顧客購物即以包物之紙面上綴以廣告文字 
　　門簾等廣告　此種廣告多見於游戲塲 
　　燈會廣告　以廣告綴於燈籠上夜間沿街游行觀者必衆　　口頭廣告　如沿街小販口唱者是 
　　盒面廣告　以廣告登於某種銷路最廣之商品之盒面上近今鴻生公司招燈廣告亦即此意（乙種酬） 
科學 
[實驗花色之簡單法] [  ]  
　　花色不一其發芽之時都爲綠色逮其含苞欲放則或紅或紫皆呈於花瓣之上然有經時而變者如繡球花（紫陽花）是也時日越多色彩愈深此種變化　究之頗有趣味今將實驗及觀察所得述之如下 
　　實驗甲　今以矢車草（菊科具紫赤色之三輪者）之花瓣置試驗管中加以酒精熱之則變爲紫赤色之液體同法以紅色仙人掌（紅孔雀）試之則得紅色之液體易以黄色夏菊則得黄色液體然後以各種液體加酸性液（稀鹽酸）則其結果如下 
　　紫赤色　　　鮮美紅色 
　　紅　色　　　眞紅色 
　　黄　色　　　黄色 
　　實驗乙　次將原浸出液加以鹽基性之苛性鉀液而視之則變化如下 
　　紫赤色　　　綠色 
　　紅　色　　　綠色（中性液則變紫色） 
　　黄　色　　　綠色 
　　觀以上二種實驗可以知凡一般花色（即以他種同色之花如法試驗亦得同樣之結果）遇酸性則呈鮮明之色（亦有例外者）遇鹽基性則變綠色此普通之理也 
　　實驗丙　又將原液加以赤色里脫摩司Litmus則毫不變色然加以一滴青色里脫摩司即成紅色尤爲顯著之事實 
　　實驗丁　次將紅色之花瓣切成薄片於顯㣲鏡下窺之則見色素解於細胞液中非特紅色爲然即黄色亦無不然前者名之爲安忒開安Autholcyan後者名之爲利普克洛姆Lipochrome例如椿石竹牡丹鬰金香等之呈紅色因有等物質之存在故也 
　　種種花色由以上四種實驗知安忒開安溶解於細胞液中若爲酸性時則呈紅色中性時則呈紫色鹽基性時則呈綠色即花之紅紫綠（眞正綠色之花殆無之）等色皆由於細胞液之呈酸性與中性及鹽基性而定由此推之可知此等變色之事實皆由細胞液之變性而起吾人所知花之黑色（如鬰金香牡丹菊）實非眞黑色不過紫色紅色及紫赤色之深濃者而已（乙種酬） 
雜錄 
[人生三個時間觀念之利用] [  守書]  
　　吾人之一生其時間上之觀念無時不具有三種曰旣往曰現在曰將來善利用此三種觀念者因旣往成敗之陳蹟以定將來希望之目標因將來希望之目標以定現在治事之塗徑黽勉將事無刻或忘而成功之資格備矣 
　　今有人焉惟日事於過去之追悔與將來之希望而對於現在則漫不經心任其空過不知現在轉瞬即成過去將來不久亦成現在守株待兎將終其身於追悔希望之中而永無成功之望矣 
　　又有人焉孜孜孑孑勤勞備至對於現在可謂至矣而對於成敗之往事固茫然不知問其將來之目的亦瞠然莫對是猶無鵠而射所謂事倍而功半者也 
　　世之治事與求學者其諦聽之汝苟熱心於現在者不可不求助於旣往與將來汝苟不忘旣往與將來者又切不可放鬆現在（乙種酬） 
　　上海 
　　棋盤街 
　　文明書局 
　　廿年紀念大廉價 
　　滿實洋三元贈送十一年日歷一組或日記一本 
　　印就大張廉價書目函索卽寄 
 
 
