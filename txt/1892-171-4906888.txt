# 1892 - 171 - 4906888

 

Page 1

 
 
[新印永慶昇平告成] [  圖書集成局啓]  
　　是書爲京師某名士所著歴記我朝勦滅會匪故事其中寫名將之英毅狂寇之披猖妖道之淫邪畸人之高潔雖不脫章回小說窠臼然要皆惟妙惟肖曲曲傳神眞化工之筆也外省向無刋本茲本局用新式活字板排就印以賽連紙分釘六本裝潢古雅讎校精詳核定每部碼洋四角卽日出售諸君子欲於酒後茶餘藉資消遣者請臨三馬路申報館帳房及各處申昌經售申報處購取可也 
[問商務贏絀] [  格致書院拔取超等第一名彭壽人]  
　泰西各國卒中國通商按光緒十六年貿易册英贏銀至六千八十餘萬而俄美等國各補中國銀八九百萬核稽歴　年大抵英必贏而俄美必絀豈西國經商亦各有工柮歟抑物産使然歟今欲振興商務其策安在 
商務之盛衰不繫乎物産之多寡而繫乎工藝之巧拙工藝而巧雖本國物産無多不妨借材他國運以靈心參以妙製卽以他國之材漁他國之利一轉移間己操勝算非然者縱使地不愛寶物産豐盈而工藝不巧終不免棄之爲他國用此商務所以日絀也泰西諸國莫不重視商務然亦有贏絀之分其與中國通商者俄美等國有時見絀而英獨見爲贏推原其故蓋由俄美等國工藝未竭其巧製造器物不多載彼貨而來亦載我貨而去一入一出未能獨擅奇贏而英則講求工藝不遺餘力通國局廠林立製造器物較他國爲多捆載而來易我銀錢以去雖亦向我購買貨物然通盤籌算入數多出數少有贏無絀職是之故說者謂英國屬地緜延土壤膏腴物産繁衍宜其取不竭而用不窮不知英國製造各物所用材料不盡取之本國卽以棉花一項而論初時歐洲各國未諳機器紡織之法英人阿可來脫始造機器逮後屢出新意機器之用捷紡織之利溥一千八百六十八年棉花廠有二千四百七十處織機有四十萬座紗挺子有三千二百萬根以後逐年添設者甚多運往各國紗布兩項之價值金錢五千二百一萬二千三百八十圓本國自用者尚不在内所用棉花販自美國進口水脚爲英船所得紡紗織布之工費亦爲英人所得開廠之利爲廠主所得運至别國水脚大半亦爲英船所得國家另徵棉花各項之稅金錢一千二百萬但就一項而計己可見其營運之工製作之巧宜乎富商裕國蒸蒸日上也按英國運往各國之貨每百分中四十分爲棉花之貨二十分爲羊毛麻絲各貨其餘四十分爲雜貨要其所以能操奇致贏無往而不利者全在工藝之盛故販他國之貨運回本國製成器物運往他國出售雖有往返水脚進出厘稅幾重剥削而尚有贏餘可獲中國物産乃於工藝一層闕焉不講因陋就簡年復一年坐使自然之利拱手而授之他人豈不大可惜哉迄今通商己數十年彼擅其利而我轉受其害設令劉晏輩處此當有不待躊躇而急忠變計者矣譬之於奕勝者所用卽敗者之棋譬之於兵良將所用卽弱將之軍一勝一不勝者以運用之得其道與不得其道耳以中國物産之多苟能講求工藝雖駕英人而上之非難請借箸而籌之絲茶爲中國出口大宗自西國悉心倣傚於養蠶種茶之法極意研究於是絲則意法日本茶則印度錫蘭出産目多駸駸乎與中國所産者並駕齊驅中國絲茶因之减色近年絲茶出口數目較之從前極盛時僅得一二成洋商觀望不前華商折閱屢見己有江河日下之勢若不及時整頓再閱二三十年其利必盡爲西國所奪考中國絲茶所以日形疲滯者由於人事之未盡蠶種不加剔選飼蠶未盡得法繅絲不用機器遂致所出之絲未能純凈採茶不及時焙茶不合法出售又不免攙雜之弊此疲之所由致也在西國旣刻意求工以奪我絲茶之利我豈可不竭力振作與彼相敵曩年曾由稅務司詳陳利病請總理衙門通飭地方官曉諭養蠶種茶之戶研求新法并禁商販毋再作僞以自塞利源苟能切實行之何患不日有起色哉布匹亦爲中國出産大宗自洋布運入中國價廉工細購者接踵己礙華布銷路近年運來各種染色布五彩斑斕鮮明奪目可爲婦穉衣服中國印花布遂無人過問加以袈裟布柳條布絨綿布捆載東來喜新厭故者日甚一日紡織之家幾至停機而歎逮洋紗綫盛行縫工且用以代絲綫一絲一縷之利亦爲外洋所侵奪其他何論焉中國所産棉花不少宜倣西法設廠購機織成各種布匹再仿漂白印花之法以廣銷路所紡之紗亦可運往他國滬上雖己設立紡紗織布局然所出之布係倣華製不仿洋式是爭華民之利而非與西國爭利也變通盡善是所望於深明大體者綢縀亦爲中國出産大宗自羽綢羽縀羽綾翦絨嗶嘰哆囉呢金銀線等運入中國而中國綢縀銷路大滯以織機爲業者因此失所今亦宜變我成規仿彼新製况雞毛鴨毛羊毛可供織綢製毯之用亦皆産自中國西商遣人赴各處以賤值購致設廠揀選運往西國造成各種綢縀氈毯仍運至中國出售便得厚利中國若仿彼成法自化無用爲有用各種草料可以製帽牛皮製成熟革用處不少以至洋針洋鈕洋燈洋傘爲物雖微需用則廣何一不當仿造蘿蔔蘿粟皆可造糖此二物中國遍地皆産若用西法造糖色凈而味美較之以甘蔗造糖尤能獲利中國藥品甚多若用西法配合製成各種藥水藥丸可使杏林增價葡萄楊梅橘柚五榖皆可用西法釀酒且宜多種烟樹製成捲烟烟末鼻烟烟酒二物爲西人日用所必需華人嗜洋酒洋烟者亦不少若能如法製造獲利當必倍蓰他如乾果餅餌魚臘肉汁皆當一一仿製以投其所好中國磁器爲西人所愛重若能更出新意精製瓶盎盃盤運往西國自當不脛而走礦鐵所出愈多自設煉鐵廠鎔成鐵條鐵塊造船艦造鎗礟可不向西國購鐵馬口鐵一項用處極夥設廠自造可以源源應用鍍金鍍銀所費不奢外觀有耀西國中戶婦女首飾家常器具咸以此爲潤色今華人喜用其物且有諳其法者若精進不己何患不後來居上奪彼利權産銅之處不少若設軋銅廠自然取精用宏此外如油皂自來火玻璃中國己設廠製造苟能精益求精推廣其法自可弋利無算至洋藥一項本係中國絕大漏巵彼以害人之物易我有用之銀自烟禁弛而中國銀錢流入外洋者不知其幾千百萬此誠大可痛恨之事也苟能禁其入口豈不甚善近年教會中人曾合詞籲請英廷禁止栽種然印度出産全特洋藥一旦禁止則財賦之源絕此英廷所以堅持不允也中國亦無機會與彼議禁則惟有自行栽種之一法蓋洋藥盛則利歸外洋土藥盛則利在中國一彼一此得失懸殊近來蜀滇皖陜齊魯梁晉等處栽種土藥出産頗盛洋藥進口漸减於前此其明效也再事推廣於商務國課兩有裨益而於民生亦無加損彼以有妨民食欲行禁種者眞不識時務者也以上諸端無非因我固有之物産仿彼己成之工藝始則以所製之物供我國之用而我之銀錢不致流　彼國繼且以所製之物供彼國之用而彼之銀錢且將流入我國往復乘除其機固有不爽者也[  此稿未完]  
[燕臺餘話]  
　　侍衞處爲知會事五月十七日奉旨朕於明日辦事用膳召見大臣後由勤政殿　前乘轎出 
 
 

Page 2

 
 
德昌門福華門三座門西安門走阜成門紫竹院小坐至廣源閘乘船走長河至頤和園詣樂壽堂皇太后前請安侍膳畢玉瀾堂小坐仍由頤和園乘船至廣源閘下船乘轎紫竹院小坐進阜成門西安門三座門福華門德昌門還瀛臺夘初二刻伺候欽此○軍機處漢頭班軍機章京太僕寺少卿金保泰現在因病出缺經禮邸等商酌應以額外行走内閣候補中書郭之全並添傳記名在前之戶部候補主事馮汝騤在額外行走於五月十六日片奏奉旨知道了欽此遂卽片行内閣戶部分行查照○吏部爲知照事所有光禄寺少卿一缺本部於五月二十日帶領引見相應知照鴻臚寺轉行知會應行引見之鴻臚寺少卿殷如璋務於是日五鼓穿補褂赴西苑門六項公所吏部公所書到以備上班帶領引見因用印不及逕行白片○廂藍旂滿洲暫委印務參領玉森等以五甲喇世管佐領兼輕車都尉德貴不諳滿漢文牘難以辦公當遂奏請攺派驍騎校忠順署理旣而忠佐領升補公中佐領復攺派驍騎校瑞春署理現在瑞春病故德佐領所習滿漢文牘仍未精通自應另請遴員署理以資辦公本管都統恩相國諭派印房行走驍騎校斌秀署理並令備摺於下班值日具奏○有二犯在西長安門荷校游行有知者謂二犯一係看街兵張雪兒一係帮看街兵費三上月間陡萌貪念相約在西長安門下迄三座門沿途刨挖舊時城磚每方可售錢一百弔及挖去並未填平後敬子齋鎭軍路經其地跟丁之馬陷入窪中鎭軍詢悉緣由立卽傳訊步軍校步軍校據實禀明鎭軍大怒將二兵交送提署轉解刑部訊懲刑部科以荷枷兩月之罪就地示衆○前報紀回民馬桂明等白晝在灰廠攔截車輛施放洋槍刼奪銀兩並刀傷車夫等情兹悉馬拘獲後經提署司員研訊同夥馬堅供豫某起意行刼問刼取之銀因何由爾肩負馬仍一味支吾迄今案懸多日提署向無刑訊之責遂奏交刑部嚴訊科斷上月十六日原辦玉領催並協緝之廂藍三甲官兵　馬等二名曁被傷之車夫分别解送刑部至當月司處投文當月官略訊口供循例發監收禁翌晨禀明當憲製歸浙江司訊辦 
[津沽近事]  
　　武備學堂司帳沈麗川虧空送案牽連同益洋貨鋪並董福來孫寶善等一併究追業經列報同益號己將存欵一百五十七元繳淸執事人孫某當獲開釋官司雖結而鋪東因端竟委知孫與沈實係淫朋暱友時常問柳尋花隨下逐客之令將孫辭歇董福來於十八夜傳到二十日過堂因沈供稱孫董兩人各開賭局伊在該處輸去鉅資邑尊孫大令以娼賭同爲民害責董一百板鎖押班房聽候發落孫寶善住在法國租界十八夜飭皂快捕三班循例投捕房掛號法捕以孫係屬添傳名字飭換信牌翌日換到適值下午四點餘鐘又以日暮領事碍難簽字爲詞揮之使去邑尊於二十日添派護院鏢丁常覇春協同差役提人去役投法領事署禀明領事蓋戳飭捕指交詎孫己藏匿不面由捕查交伊弟孫寶聚到案訊問之餘初不認賭嗣經刑責始據供稱實有聚賭抽頭情事比究抽頭數目每歳稱有三百元之譜邑尊謂汝兄交結仕宦恃有護符肆無忌憚誘人賭博此次汝旣逮到如煩情面前來必將汝責打先飭笞責一百六十下仍限五日將乃兄交案原差予限從同違則一併開比並飭地方弔呈簿據並孫小影地方隨於廿二日遵行繳案據說者謂孫己以滬上爲逋逃淵藪矣○河北關上李三爲混混李某之子年十八歳弓冶相承仍襲父業小馬乍行嫌路窄動輙遇事生風招災惹禍縣閣外混星向與關上無嫌十八日李踽踽獨行逕投該處大聲詈駡此俗所謂撥草尋蛇津人又謂之賣味也土混張竹卿及不知其姓之大秃子等勢難充耳奉以老拳並棍棒從事李於受傷後投縣報騐交保養傷十九日差拘竹卿以及大秃子兩人訊究邑尊李大令研訊供詞知非善類治亂人用重典除飭責蟒鞭外灼以大香張竟甘之如飴時觀審者環若堵牆護院鏢丁驅逐不開中有不知姓名人著短後衣腰挾東洋扇刀一柄遺落在地鏢丁拾以呈案邑尊根究胡爲乎來叩問是否張等兩人同黨供與張等兩人素無半面又問與署中人等有無認識稱與轎班某甲爲　角交提訊某甲甲供語含糊邑尊研訊挾刃登堂有何事故平日有無爲匪情事亦飭責押在案於是若人不寒而慄云○登屋借錢之事近來數見不鮮中營守府現出賞格如能獲犯每名賞銀五十兩以示鼓勵天津鎭吳掄峯軍門亦大張示諭該犯如敢拒捕格殺勿論以靖閭閻而弭盗賊云 
[扶桑濯足記]  
　　朝鮮濟洲島民人素嫉日本漁人在島中施罾罟前月上浣突然揭竽而起向之爲難日本人知此地不可以久居遂收拾釣筒舍之他去致日來對州所産鰑魚巿上竟絕無僅有貿易商會以此事受虧不少請派軍艦保護漁民并遣人向長崎縣縷述情形特不知爲民上者果能允准否也○日廷派駐中國上海總領事鶴原君定吉於上月乞假東旋十四號下詔允其免官現在上海總領事缺以副領事内田君定搥攝理聞廷旨以駐韓領事林君眞除云○副島伯簡畀内務大臣之職於本年三月十一號上表辭退計在任祗三閱月時人遂嘲之爲三月宰相有見其辭表中並不叙述與議院意見不合惟稱臣以老朽之身辱荷恩寵本自誓鞠躬盡瘁而後己然至近日宿痾復發斷不能身膺劇職敢乞骸骨免曠責守云云覺老臣氣度與後進不同矣○本年五月六號日本續開議院奉詔以四十日爲期至本月十五號期滿先一日日皇下旨令於翌日舉行閉會禮是日午前鐘鳴十下御駕親臨貴族院發出勅語一道由松方内閣總理大臣讀之其文曰朕告貴族院及衆議院各員朕本日以帝國議會命閉會併嘉尚卿等勵精協贊之勞讀畢二院議員及國務大臣同向上行禮遂告竣 
[東粤官塲紀要]  
　　廣東候補道劉少臣觀察鎭楚原籍湘中早年由軍功起家洊保今職李筱筌制軍以其班次在前擬題請補授肇羅陽道缺不料日前忽爲二豎所侵延至十一日仙逝○釐務總局坐辦委員楊大令左槐奉上憲札委署理陽江廳篆所遺厘局坐辦一差委補用同知孫司馬多潞辦理己於上月十六日到局任事矣○新選靈山縣阮大令萃恩偕吳川縣李大令之藩由京領憑南下抵省後卽飭家丁赴督撫藩臬各轅禀到○城内巡防營勇丁向由劉少臣觀察統帶觀察旣謝世卽經李制軍札委候補縣李大令家焯接管○補用府朱輔臣太守奉委總辦省城厘廠按太守前曾辦理河口厘廠故上憲欲收駕輕就熟之效云○督轅牌示海門營叅將缺委留粤儘先補用副將黄義德署理廣西潯州協副將缺委廣東肇慶協副將刁經明調署廣西梧州協右營守備吳昌文飭回本任又藩憲牌示崖州知州缺委試用通判許燿署理 
[刼路傷人]  
　　由徽州府治至蕪湖相距四百餘里係官商往來孔道車塵馬足絡繹於途上月十七日屯溪鎭全泰盛信局脚夫趙甲收得銀錢信牘挑至蕪湖猶恐路遇匪人乃與全昌仁脚夫曹乙曉行夜宿寸步不離二十日淸晨出旌德縣北門行十餘里至箆子嶺見迎面山峯横亘人跡希疎相去一二里之遥始有三楚客民結茅耕作甲不覺心驚瞻悸忐忑不安同至山腰遇一小凉亭意思稍憩突有三人持巨石遥擲知是暴客急棄擔奔回不料樹林中又跳出兩人高擎扁擔擊來幾若禪家之當頭棒喝乙格以手得聳身脫逃甲擊中頂心立時仆地盜卽掣小救駕亂搠渾身血染略似窮措大之百孔千瘡旋收拾擔内銀錢及細軟諸物分携而去僅將粗物及麻袋棄諸路旁乙奔入城中告知局主立卽投縣禀報下午旌德縣張明府傳齊書差護勇仵作親臨行兇處騐屍至則甲屍赫然臥血泊中仵作審視之餘報稱身受刀傷七處計項後一刀穿至頸前肋下一刀洞穿肝肺明府騐畢飭局主備棺收殮一面籖派幹捕嚴密查拿第不知果能從速破案否據云去年秋冬之間徽局信差道經旌德己兩次遇盜一次竟被斫斃一次身帶重傷俱經報請緝拿迄今尚無影響云 
[備迎憲節]  
　　署理江西廣饒九南兵備道兼關部稅務涂仲舫觀察椿年以名進士出而榷鹺務己有年矣兹者蒙恩簡擢監司遠近同深慶幸上月下浣九江接得電音悉觀察涓吉二十七日自省垣起卽用紫電官輪船帶官舫就道六月初一日接受關防一時屬下各員及鎭標將領關部吏胥俱照章預備供張德化縣羅少垣明府更飭差鋪設接官廳 
 
 

Page 3

 
 
[揚郡試事]  
　　揚州府試前報己屢紀之兹悉五月廿四日接試高寶文童正塲題目録左　高郵己冠文題食之者寡至以財發身 
次題知管仲晏子而己矣未冠文題食之者寡寶應己冠文題用之者舒至以身發財次題爾何曾比予於管仲未冠文題用之者舒高寶未冠次題可復許乎通塲詩題爲善最樂得爲字○揚州府陳太守卿雲屢掌文衡素爲士林所尊仰本屆府試塲規極爲嚴肅所有從前積弊經太守分條揭出列示禁止各屬考生亦頗束身自愛無敢違犯點名時亦不　上届擁擠太守預飭禮房置備燈牌上書考童姓氏另以一紙抄示轅門俾各童一覽了然知己名在第幾牌可以從容前進不必爭先　後每牌五十人隨牌序進有條不紊絕不喧譁至放牌則於繳卷時各給竹籖迨各童行過公生明牌樓按籖放出送考者祗准至頭門爲止接考者亦然以杜攙雜混淆之弊又以時交夏令太守體恤周至特飭多備桌凳以免擁擠握管作文時亦不致左右掣肘致嘆長沙地少不能回旋也八屬人數較上届增多泰州尤甚聞有八九百名該邑文風之盛洵可爲江北冠矣日前興東高寶正塲己過太守玉尺量才一秉至公非常精絀雖有幕友襄校然必親自過目評隲精詳憐著愛士之心於此可見府署外各項赶考者亦勝於上届販賣石印書藉者共有五家其餘筆墨箋扇以及食物用物等攤幾於棋布星羅樓指難數旁觀者見各項生涯連日頗不寂寞似尚不致空勞跋涉敗興而返也 
[鵠候節麾]  
　　蘇州官塲探得新任江蘇巡撫奎中丞於六月初一日乘海晏輪船由津南下諏吉初六日接篆撫標各營皆於五月廿八日拔隊出境恭迓旌麾撫轅中軍曾叅戎於廿九日乘坐官舫至滬迎接 
[馬戲仍留]  
　　昨報紀哈驀斯敦馬戲將赴東瀛兹據班主言接得横滵電信云彼處地址尚未度定是以須暫脚日期云至日前續到之六西伶本係一家姓非利氏其中三男一女二小孩俱技術超羣變化百出每一登塲獻技座中必鼓掌聲喧寄語春江花月中人尚其撥去俗塵一擴眼界乎 
[騐傷彚誌]  
　　前日有沈錫榮偕子沈龍泉投上海縣喊稱兒子龍泉遭沈祥華同子沈勝林毆傷晚堂由袁大　提訊沈錫榮訴稱係本邑人今年四十八歳家住廿三保十三圖地方向習耕耘藉以餬口兒子在田間開築水道竟被祥華勝林父子出頭强覇與之爭論被伊將龍泉擊傷爲此投案求請伸寃大令飭仵檢騐喝報龍泉身上受有微傷大令卽飭錫榮父子退去聽候查究○吳炳生與吳祥元等因爭佔出路互相毆擊並將炳生之姑母徐吳氏飽以老拳炳生遂將祥元等扭案並將徐吳氏舁案求請騐傷前晚袁大令升堂提訊以兩造各執一詞且騐得徐吳氏並未受傷飭將祥元交差候傳地保到案再訊 
[强奸閨女]  
　　前日十六鋪巡防局將誘騙女子與子王桂興成奸之王黄氏並女子吳方珠女之表兄黄關泉吳阿和卽蔡阿和等解至上海縣署晚間由袁海觀大令升堂研訊先傳方珠至案問爾係何處人今年幾歳家中尚有何人爲何來申方珠供稱係奉賢縣人家住松江黑魚弄地方父母均己逝世尚有祖母在堂小婦人今年十八歳上月二十二日由表兄蔡阿和引誘卽乘表兄黄關泉松江三號航船來申於二十三日抵埠欲尋親戚家暫住一時找尋不到由阿和關泉領至山家園關泉之叔母黄王氏家居住該氏卽向小婦人詢問可曾字與他人小婦人答以尚未字人至晚卽被該氏之子黄桂興强奸該氏逼令小婦人作媳小婦人不允被桂興强奸數夜至廿六日小婦人吵閙不依卽送我至下海浦黄關泉之舅母家其家係開荳腐店營生不知姓氏昨日小婦人堅欲回家兩下同在十六鋪養和樓茶肆啜茗旋因滋閙由局勇拘獲轉送到案叩求明察蔡阿和供係松江人向駕南橋航船藉圖微利方珠係小的表妹上月廿二日表妹欲來申遊玩令小的同來廿三日到申尋親不遇遂將表妹寄在王黄氏家表妹住棲上小的在樓下未聞有强姦事大令問方珠曰爾知阿和住在何處答稱當日伊將小婦人送到轉瞬卽去晚間住在船上大令提黄關泉研詰黄供稱小的現駕松江三號航船表妹吳方珠與蔡阿和乘小的船來申以後如何小的實不知情昨日小的在茶肆談論是以被拘主黄氏供稱小婦人共生二子家住滬北山家園長子名桂興今年三十歳向在西人家爲庖人出門己久方珠確在小婦人家躭擱實無强奸事大令曰吳方珠供詞鑿鑿爾須據實供明如欲將方珠作媳不妨直說乘伊表兄在塲本縣亦可代爾說合該氏堅稱實無其事大令盤詰至再王黄氏執定前供大令曰奸出婦人口豈容任爾抵賴判將王黄氏交官媒看管著交兒子桂興到案嚴究吳方珠暫發善堂留養蔡阿和不應肆口混供喝令掌責二百下與黄關泉分别收所聽候覆訊核辦 
[巡局瑣案]  
　　張阿增前日在滬北天后宫滋擾地保見之上前喝阻張不惟不服反欲行兇由該地保扭至閘北巡防局局員飭送總巡局朱森庭明府卽飭局勇將張轉送到縣值日差禀明之下袁大令飭看管候訊○水利局員之戚串某甲日前行至十六鋪地方失去象牙摺扇一柄卽令地甲查到剪綹賊某乙盤詰之下知原贓己質在鐵錨弄内某揷店中立卽往吊解送巡防北局由祝翼雲二尹訊供之下判將乙笞責一百板贓交地甲轉給失主收領失主某甲以辦理太輕遂向總局禀報朱明府復將乙逮案著枷號半月發祥記碼頭示衆 
[英界公堂瑣案]  
　　二百四十九號巡捕禀稱昨日小的巡至棋盤街卽河南路見包車夫在彼停車有馬車夫出爲阻止以致爭毆其時有某號印度巡捕向之查問兩造不服混閙不堪小的因助之拿獲一併送案請訊五十九號印捕禀稱是日見東洋車夫二人互毆一馬夫東洋車主皆助車夫恣横巡捕始終在此並不見馬夫毆東洋車夫三百十七號巡捕禀稱小的偕印度巡捕拘獲東洋車夫曹長貴余大卿今特解案請訊曹余同供稱小的等皆江北人現在治下謝合林朱月慶二家當車夫因欲停車被馬夫阻止以致口角爭毆徐德元供稱小的係寍波人現在治下某姓家當馬夫旣被包車夫所毆復遭巡捕拘拿不得己而向之爭執丁阿掌供稱小的亦寍波人現在治下富馬夫素知棋盤街向爲馬車停頓之所故令東洋車移開車夫不依因之爭閙沈守卿供稱小的係紹興人在治下某姓家當庖丁路經是處致被巡捕所拘此事與小的無涉王阿卿供稱小的道出棋盤街見車夫與馬夫忿爭是以袖手旁觀不料竟被拘押謝朱遞禀聲稱原籍紹興向操煤業治下棋盤街龍鳳樓茶肆本係煤炭業中人聚集之所每日乘車上樓啜茗則令車夫停車以待是日馬夫前來驅逐致東洋車夫與之爭閙巡捕見而喝阻馬夫竟爾逞蠻及拘馬夫至捕房又有馬夫多人羣聚尋釁請爲懲斷以儆兇頑蔡太守判令將丁管押三日徐管押兩日曹兪各管押一日謝朱各罰洋銀一元沈王無干開釋○福利公司司帳人景維行訴稱職員家在本邑宋積祥曾虧空公司中洋三百九十元先吳許子安立保單由職員接受其時原知許在治下開錢店現己不知下落旣而宋又央伊戚串某甲約期歸欵届期無著是以送請公祖訊追宋供稱小的係紹興人現在治下福利公司爲夥由許作保目下許往無錫收買蠶繭小的確曾虧空公司中銀錢容卽設法料理可也蔡太守飭押令交人保出限一禮拜内尋許到案覆訊核辦○包探秦少卿禀稱小的在某處緝獲竊賊沈姜榮詰知曾竊工部局銀杯四具深恐此外尚有竊贓是以今先解案容小的再向各處稽查沈供稱小的係湖北人貧難謀食不得己而爲之求恩寛貸銘感無涯蔡太守交秦探帶回捕房查明有無别案然後覆訊核辦○包探張九意禀稱小的查得崇明人張三郎前因犯竊解奉大老爺遞回原籍今又來滬依然怙惡不悛某日乘機竊取蘇阿申烟槍一枝是以拿獲人贓解送案下蘇訴稱小的現在虹口某烟館傭工無意中被張竊去烟槍一枝兹聞己由包探查獲請准領歸張供稱小的係崇明人連次犯事自知咎戾難辭尚求大老爺開一綫之恩以全蟻命蔡太守判令笞責一百五十板仍備文遞解回籍贓槍給蘇領去○包探唐寶榮張九意同禀稱姚鴻 
 
 

Page 4

 
 
勳失去衣物疑同事徐增祥所竊其時小的雖查無實據然帶徐至捕房時行至中途徐潛將當票抛棄小的拾起往弔則係所失桌幃容再確查禀請核辦姚義恩卽鴻勳訴稱小的與徐同住某錢莊無端失物十餘件疑徐所竊及拘獲非但抛棄當票且又搜出僞洋銀一枚徐供稱小的係寍波人姚將當票抛棄有心誣陷小的當時小的己行過十餘家始經包探拾得蔡太守飭唐探將徐帶回捕房查明情節限下禮拜五解案覆訊○周阿才訴稱有汪昆者以裘業公所腰牌給與小的飭查租界内皮捐被獲解案現在汪昆己到求卽釋歸汪供稱裘業公所曾給憑據與小的飭查漏捐皮貨小的不甚識字故未知所給者爲裘業議單惟熟皮例應納捐是以曾報請新閘委員查緝蔡太守謂江旣己提到應候查明辦理周管押日久准卽開釋呈騐之裘業議單發還○三百四十五號巡捕禀稱小的查見陳阿川所拉東洋車並無捐照有一洋人乘至禮查客館給以小洋銀三角小的向之查問洋人謂我旣坐車例得給錢至伊之是否漏捐非我所管惟以前確曾用過伊當包車夫云云小的因將阿川拘送案下陳供稱小的係江北人傭於飛馬輪船買辦嚴姓處當包車夫家住法租界寶興里此次送某洋人至禮查客館致被獲到案主人尚未得知蔡太守判令罰洋銀一元再令繳洋銀一元五角補捐車照始准領車如係嚴之包車應令嚴投案申叨候示 
[法界公堂瑣案]  
　　仁茂號主馮鑑甫虧欠閉歇經山東客人陳裕安王蘭亭曲振川荆子卿等具控法公堂葛同轉將馮提訊之下飭令交保理處其詳己列前報昨日據曲振川荆子卿等投案禀稱馮鑑甫欠監生等銀二千兩案懸半載現經友人從中理勸己由馮鑑甫先付現銀四百四十兩另立期票銀五百六十兩量力拔還其餘再寫興隆票銀五百兩就此了結監生等皆有正事不願纒訟特來禀請銷案同轉允如所請將曲荆兩人所控之案先行註銷○工部局收捐洋人控顧渭江掯阻捐洋五元一角七分送案請追同轉訊問之餘顧渭江供稱此處房屋共有六幢小的居一幢半情願照付房租惟他人所住之屋不能逼令小的一人納捐旋據備捕頭稱房屋四幢由顧渭江一人認租捐洋應由顧姓統付同轉謂顧曰爾將屋轉租與人非工部局所知爾須照付捐洋自向房客收取顧在身畔檢出洋三元餘洋容俟續繳同轉著顧交保待續繳洋二元一角七分始得釋放○小烟館主蔡長林偕夥羅永康投案聲稱小的奉諭後己將流氓許成章之羽黨小才寶卽陳瑞寶及楊阿弟等扭案求請究辦同轉訊究之餘陳瑞寶等一味抵賴並稱蔡長林店中常有流氓十餘人小的與蔡口角時曾遭毆擊同轉謂蔡長林之衣褲均被爾等扯碎爾亦毋庸抵賴蔡卽檢呈上金館用膳惠去鈔洋一元零之淸單一紙又稱陳楊兩人除用膳外尚欲小的酧洋一元以便購買雪茄烟同轉問陳曰爾等作何事業供稱小的係小船帮中人不敢犯法謂爾到案始知王法若在外面便視法紀如弁髦矣近來租界中流氓肇事層見疉出若不從嚴懲辦不足以儆將來商諸祁繙譯官判將陳瑞寶楊阿弟押候各責三百板枷號兩個月示衆許成章責一百板枷號一個月○包探王榮培禀稱張桂生行竊某木作内玻璃窓二扇經巡捕查獲送案請究同轉訊明張桂生行竊屬實判押候掌責六十下○包探郁庭湘禀稱應仁和至小烟館過癮瞢騰磕睡失去煙槍一枝烟館主疑應爲串竊烟槍送案請究同轉以原告不至著應出外帮同尋緝烟槍○通事禀稱王寶亭前晚至濮陽輪船遊玩拾得扇子一柄當有屢次犯竊之李國友悮認爲竊將王阻住强欲分贓以致口角經巡捕拘案請究同轉問王曰扇子究從何處得來爾至輪船有何事王稱小的由寍波來滬閒暇時至輪船上閒看在跳板上拾得扇子一柄被李國友等軋住扭赴茶館中藉端勒索小的現住得美洋行與舅舅商阿桃同在一處同轉見王寶亭似係規矩人著押候商阿挑來案具保李國友本不安分判責一百下示儆○包探孫錦榮禀稱車夫陳家碌行竊東洋車一輛經失主查見送押捕房轉解到案求請訊究陳供稱此車本無捐照小的向車夫老五處租來昨日欲送還老五尚未尋到將車停歇儲家橋相近如係竊來小的不敢將車停歇彼處矣同轉以原告未來飭將陳押候再核○蟻媒董春山將解文林之子壽金售與開炒麫店之紀陳氏爲孫又經解文林將子私自領去由紀陳氏具控法公堂提到媒人吳益山及解文林等訊　董春山聞風避匿上月初八日將其媳董王氏拘案押追迄今己閱多時尚未了結昨晨董春山自行投案聲稱解文林之子由别人經賣小的惟做現成媒人而己同轉著押候質訊 
[敬謝嘉貺]  
　　諸曁劉花農先生以畫竹噪於大江南北與昔之瞿子冶近之周雲峰兩先生齊名昨蒙以手繪紈扇見貽又承常熟衞鑄生先生賜以法書鐵畫銀鉤古香古色從此出入懷袖永不忘奉揚仁風矣謹志數語用鳴謝悃[  申左夢畹生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年五月廿五日京報全録]  
　　宫門抄○諭旨三道録前○發抄硃批四道○分選單○河督許奏河防局承辦各項工料動用銀　　　摺○硤督　　奏遊擊副將等員請開缺回籍片○　　二十五日戶部通政司詹事府廂黄旗值日無引見○景灃假　　　安○字　　　　　　　廕生覆命○貴恒等前往　東陵　　訓○施侯續假十日○繼公嵩山各請假十日○逹新瑞寛　備石見○兵　奏　　　炮位派出克俟桂公○召見　　　員　逹初瑞寛局德潤皇上明日卯初二刻知中和　看版○　抄楊　濬奏稱用　朱宗祥補階州直隸州奉硃批史部　奏欽此○又候補直牧李瀛署階州等缺奉硃批吏部知道欽此○又安邊堡都司李　　則病出缺奉硃批兵部知道欽此○又保舉儘先令方眉壽無力引見請仍歸縣　本班補用奉硃批著　所請吏部　　欽　○光緒十八年五月分選單　小京官兵部司務臧著興山東監知府浙江台州林樹滋奉天附貢知州山西吉州高培焜貴州知縣四川安縣黄敬撰福建舉河南鎭平李德　順天　湖南寗遠鄧廷彦四川山東新城雷毓春湖南河南陽武白采順天山西萬泉　燿章浙江俱監雲南官良劉遠訓四川貢布經山東章文漢浙江吏員　直州同四川酉陽黄護福建舉府經浙江衢州鍾漣四川監吏目山西隰州楊承烈四川監貴州黄平屬筠四川監典史直隸新城陸樹蘭廣西監○○頭品　戴河東河道總晋臣許振　跪奏爲河防局承辦光緒十七年黄河南岸上南廳修築楊橋順河埝抛護榮澤大壩九堡十一堡　落長丈土埽各工石方銀兩細數及霜後遵旨採購　方撥　上南中河下南下北　河衞糧六廳添護壩　石方價值銀兩　數確核均無浮冐繕具淸單恭摺上陳仰祈聖鏖事　臣　於十六年八月　　黄河兩岸歳修額欵以四十八萬兩概歸七廳赴司支領辦工而另提十二萬兩設立河　局委員監辦據實　單　銷仰蒙　准欽　試辦在案行之一年大致就緒而河流仍在中洪此皆仰託聖主洪福百靈効順臣賴在工員弁幸免愆光無任感戴原微臣改辦初意　以四十八萬兩爲保常以十二萬兩爲防變論各廳員承辦常工僅限四十八萬似相竭蹶然非提由此十二萬兩寶不足爲防變之資臣知河防關係鄭重而國家帑項亦甚艱難故應極爲愛惜撙節使其滑滴到土以爲先事培補今自改辦以來各道廳幸皆能仰體皇仁兢兢守法料垜多積而觔兩加增埽叚多鑲而工用歸實己將前弊悉除至河防局則遵　定章來令　　入門　欵鋪經　工次或交委員卽帶銀上山買石所有另設監工局者不過免其河干　宿有屋棲止得以朝夕相視河流　籌抛石加埽而己　動用夫土銀錢令其將價值實用細數隨時揭示張貼　人言可畏不如是則雖保無造言生事之人亦　保無失算湛費之事有此上下交核弊何從生兹皆尚能勤愼趨工足以仰紓宸　臣維從古治河實無　策若使定一規條可以一勞永逸不復有危險之驚及年年節省不至撥鉅欵之用則自聖朝垂統二百數十年以來未曾及此而謂臣之庸陋駑鈍敢以是　節於君父乎當攺章時約行二說其一因裁减浮冐太多衆怨所叢設詞誣毁以爲專稱自用必至潰　　爲妄國板復不足計較其一請河工踰變　定何得遽定額欵敢任責成恐爲鹵莽之大言未有可憑之實據此爲關切時局尚非泛言然徵臣實感激聖生恩隆恩一可圖報於萬一若謂以尋擅而甘履危險不顧大咎臣雖至愚亦不出此至謂實心實力實工賞州亦遂擲付東流於河務臺無所益　臣亦未　信也臣總以恪遵聖訓先事預防爲務故不得不愛惜此十二萬兩以爲補　救敝之用　爲我皇上綏斷言之夫四流遷提無定定　南岸告警北岸必鬆推之北岸亦然又推之大江支河亦然凡南岸傾　則北　必生沙洲未有能使兩岸　事者此從古如斯也去歳河　中流河臣飭工員加抛滎澤大壩力與水爭用能挑溜遠去　歸中洪然究竟不　過挑若過挑則北岸又生大險矣又南北　岸尚多有將來可畏而必生之險此時不敢動工者蓋平時淺水廂　築壩一經大溜頃刻卽行漂散必待大溜冲射庶可將石料相爭　壓卸　政雖有石料亦不能先期動工也又若大溜正沖而始報　請欵賈石購料則往返非月餘不辦其永之淘深巳不下十數丈矣稽拄甚難耗費　倍故不得不於平時而籌存石料也凡河防局監工局之設固皆以爲此也欵不入局則無可爲侵蝕之地石論斤兩則無可爲侵蝕之物臣之所以甘任責成上對聖明者在此定計每年有險　用此保工有餘則概以買石愚拙之見亦能如此而己今據河防局呈據承辦監工委員等造其銷册詳請奏咨前來查上南河廳　之中汛修築楊橋順河長埝土工二叚共長四百八十二丈共用銀四千九百九十七兩三錢七分六厘鄭州下汛十七堡下言廂　　埽八叚共長八十一丈共用料物夫工銀二蔿六千九百六十四兩七錢二分滎澤大　九堡並十一堡抛護石垜二道共長十四丈一尺共用石三千九百九十三方七分共　石方銀二萬七千九百三十九兩九錢二分五厘以上上南河廳屬歳修土埽石共三　　共用銀五萬九千九百二兩二分一厘覆加查核俱係實王賞用亦與原報銀數相符又臣於霜降安瀾摺内曾奏請上南中河下南下　　河五廳各有應行添護壩　做計需採購出石一萬方交候補通判黄履中承辦當時衞糧報工之禀未到而石万　送速近之　　未核定是以僅發銀五　數千兩　飭先行購石以免冬乾水涸運　維艱旋奉諭旨著分飭該道廳等認眞防譊並令派　之員將上南　應行採購石方添築壩　工程　年内一律　竣毋稍疏懈等因　飭欽遵在案兹據採購石方委員黄履中禀報迅卽赴山　　　續起連計運到上南中河下南衞糧時河下北六廳共堆成碎石九千九百三十餘万均點交監工委員並各該廳騐收所有不　　兩卽於臣在四十八萬内提出二萬兩以淸石價訖經監工委員在兩岸各工緊要處所相度機宜分别逐工豎　據各該廳查明造具印册禀送前來查上兩廳屬鄭州上汛頭堡統園將軍廟　上抛護石壩一道共長九丈共用石三千五百十三方二分共銀二萬四千八百五十八兩一錢八分七厘中河廳中牟下汛五堡抛　石壩一道共長八丈二尺共用石二千七百八十八方共銀二萬二千一十四兩四分八厘下南廳祥符上汛二十二堡書二壩　上抛護石壩一道共長六丈四尺六寸共用石一千四十三方二分九厘共銀八千八百六十三兩七錢九分二厘衞糧廳陽武汛十七堡向石壩尾土壩頭抛護石　一叚共長五尺共用石二百九十七万共銀二千二百一十一兩四錢六分二厘祥河廳祥符上汛十五堡魚鱗壩迤下空檔抛築石壩一道共長七丈六尺共用石一千二百一十六方共銀一萬一千四百二十五兩五錢三分六厘下北廳祥符下汛二堡迆下順堤抛護石壩一道共長五丈一尺共用石九百九十四方五分共銀九千九百四十一兩二分二厘以上六廳抛辦碎石工叚共六案計山價歸濟源鞏縣兩地分採不同其運送各廳遠近船費不同至冬杪水涸另換剥船亦頗加費共用石方銀七萬九千三百一十四兩四分七厘覆加查核俱係實工實用均與原報銀數相符餘飭另造銷册送部外所有河防局辦工委員承辦本岸上南廳修築楊橋順河長埝土埽工抛護榮澤大壩九堡十一堡叚落長丈價值銀兩細數及採辦石方價值銀兩細數六廳禀報加抛壩垛情形理合據實會同河南撫臣裕寛恭摺具陳伏乞皇上聖鑒謹奏奉硃批工部知道單二仵併發欽此○○楊昌濬片再甘肅閱伍一事自咸豐八年以後己三十餘年不辦臣此次赴東路巡閱適值長武涇平一帶民人因旱拔毁電杆囂然不靖慶陽現在緝抽哥匪該兩屬官兵未便調操當將固標各營閱畢後咨請提臣雷正綰前赴涇州慶陽就近代閱頃據咨報己經次第校閱完竣步伍整齊技藝嫻熟槍箭中靶亦皆如額兵皆精壯並無老弱充數等情惟查　固原城守遊擊陳廷龍管帶寍夏練軍馬隊西寗永安營遊擊畢大才均患病日久臣抵該處均未能來見又陜西定邊協副將傅開德久抱痼疾不良於行現值整飭戎行之際以上之員相應請旨一併開缺令其回籍調理所遺員缺容臣另行揀員請補其寗夏練軍馬隊另派員接帶理合附片陳請伏乞聖鑒訓示謹奏奉硃批著照所請兵部知道欽此 
 
