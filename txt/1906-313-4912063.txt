# 1906 - 313 - 4912063

 

Page 1

 
 
   
 
 

Page 2

 
 
[諭旨恭錄]  
　　九月二十日奉　　旨分發四川試用知縣杜樹勳程錫璠孫極藻廣東試用知縣沈瑞忠銘勛熊範貴州試用知縣王崇山江蘇試用布庫大使劉彥藻山東試用布庫大使田甲銘四川試用布庫大使朱鴻磐廣東試用布庫大使邵聲鎏福建試用鹽道庫大使梅光鼎江蘇試用運庫大使馬積山西河東運庫大使陳鳳儀兩淮試用鹽大使楊枋張百均包榮德徐廷麟王葆光李維楨江蘇試用鹽大使喩思賢浙江試用鹽大使王國棟樊學圃梁積樟龍致澤兩浙試用鹽大使唐際盛四川試用鹽大使和建勳福建試用鹽大使程允升直隷試用批驗所大使陳棋俱著照例發往揀選舉人李壽曾著以直隷州州同用陳海瀾著以鹽庫各大使用王秉悌著以直隷州州同用丁乃昌著以鹽庫各大使用朱步瀛著以直隷州州同用陳國瑤著以鹽庫各大使用史中峯著以鹽庫各大使用成健著以鹽庫各大使用劉善涵著以直隷州州同用戴魁著以鹽庫各大使用李天楨著以鹽庫各大使用王布杜著以直隸州州同用賓仕棟著以直隷州州同用徐春官著以鹽庫各大使用杜榮楨著以直隷州州同用陳秋潭著以鹽庫各大使用任學文著以直隷州州同用張寳懌著以鹽庫各大使用尙慶翰著以鹽庫各大使用張惟寅著以鹽庫各大使用張鴻璧著以鹽庫各大使用吏部考功司郎中員缺著長明補授所遺考功司員外郎員缺著松廷補授遞　文選司主事員缺著匯瀛補授欽此 
[説熱（畸）]  
　　烏呼。熱之爲用。其天地之元氣。開闢之初祖乎。太陽不熱。則四時不成。地心不熱。則百物不生。五金至堅也。得一百二十度之熱而金即融。冰山至冷也。遇日光斜照二十三度之熱而冰即解。其能力之偉大。功效之神著。幾幾乎不可思議。而不能一日暫缺於世界。故人之勇於赴事而百折不回者。謂之熱心。亦謂之熱血。此在人格上則至尊而無尙。歷史上則難能而可貴者也。 
　　吾聞生理學家之言曰。人身平均有九十八度四分之熱。則可以得生。苟退而縮焉。鮮不以弱病死矣。由是言之。則種無論黃白棕黑。地不間歐亞墨非。凡屬人類。皆自有其一定之熱度。熱則動。動則流。流則有所接觸。有所感受。而仇與愛之兩種思想起。人類之事。即於此始焉。起居日用之進化。國家社會之基礎。即於此立焉。乃西人之論吾國人者。非曰無人心之國民。即曰凉血動物。烏呼吾國民固何爲而受此言。吾國民誠何所自慊而甘受此一言。 
　　吾又聞黃海之濱。太平洋之西。有巨物焉。其長數百丈。其圍數百尺。龐然若不可侵犯。顧其游泳也不捷。尾大而不靈。往往爲他族所凌侮。而剝其　則不知痛。吮其血則不知苦。經博物家剖之。知其心多蒙以脂。故無知覺而不知有痛癢。其血冷。故常自大而不知有　德。其不陷于綱羅。而爲砧上之肉釜中之魚者。幾希焉則西人所詆爲無人心之。凉血動物者。得勿有類於是歟。烏呼吾國民固何爲受此言。吾國民誠何　自慊而甘受此一言。 
　　吾願吾國民其無慊。吾願吾國民其一雪此言之恥辱。吾國民不有名譽之歷史乎。比干之心七孔。其心熱也。　宏之血化碧。其血熱也。有若豫讓之身。子胥之目正學之舌。卡和之足。張睢陽雖死。功不後於郭令公。陶元亮雖。生節無愧於晉處。士齊黃幸不爲鼍錯。善成其名。鐵鉉不幸不得爲亞夫。非戰之罪。大抵皆挾其雷霆萬鈞之力。乃得成其照映千古之名。卽至不得已而荷劉伶之鍤。哭阮藉之窮。撾禰衡之鼓。招屈子之魂亦皆極熱而冰。極熾而衰。而非心灰意冷。漠然無與於世界之理亂也。熱則動。動則流。流則有所接觸。有所感受。而仇與愛之兩種思想起。愛吾身也則他人爲仇。愛吾族也則他族爲仇。愛吾國也則他國爲仇。而人類乃以有事。世界乃以成立。不然者。人事且至寂滅之境。天地亦返其渾沌之初矣。吾黃帝之子孫乎。速奮爾力。速提爾神。速去爾私。速合爾羣。勿以一人爲無足　輕。而星火可以燎原也。勿以國事爲不足有爲。而死灰可以復燃也。彼華工之禁約路礦之把。持内政之干涉。租借地之要求。其心之堅安必如五金。其力之大安必如冰山。而吾四萬萬人愛國愛種之熱力。又安必不有百二十度之高。與日光斜照二十三度之猛。而顧不能融之解之乎。鑢錘天地。陶鑄陰陽。鬱乎霞蒸。爛然雲祥願吾國民。如旭月之初升乎重洋。而見四海龍旗之飛揚。 
[本館接政府不允林紹年辭職專電十月初一日午刻到]  
　　北京專電云前奉旨廣西巡撫林绍年着開缺在軍機大臣上學習行走現林電辭政府不允所請（白） 
[本館接學部調董鴻褘赴荷查學專電同上]  
　　北京專電云學部現調董鴻褘赴荷蘭屬地考查學務（白） 
[電知删改英商要求開挖火油池章程杭州]  
　　英商欲在杭州拱宸橋開挖大池囤積煤油一事已紀上月念七日報端茲悉浙撫張筱帥於上月某日據情電達外部後旋奉電覆畧謂所擬火油池章程第七條尾段卽從該油船亦不得裝連貨物句起全行删去業己函復英使希即查照刻筱帥已遵照辦理（臣） 
[電催林謀昌案速行議結京師]  
　　廈門林謀昌一案外部與日本使臣辯論再三日使堅持不論林某係何籍貫均以速結爲正當辦法故外部已電閩督飭厦門道速與法日兩領磋商議結以免再生枝節云（方） 
 
 

Page 3

 
 
[電請拒絶英人要求]  
　　大阪每日新聞云雲南省紳士等以英人現向外務部要求由騰越廳至大理府建造鐵路甚爲憤激特電致外部力求拒絶 
[外部允許德人之要求]  
　　大阪朝日新聞云外務部現已允許德國商人在山東省濰縣設立瓦炭製造所 
[赫德初次簡派華人爲税務司]  
　　中國泰唔士報云有一俄國靑年名高諾范羅夫者在中國海關充頭等參贊九年近經赫德簡派一職其分位僅在副總税務司之下又有華人陳耀東（譯音）者在宜昌關充當供事每月薪水七十兩現由赫總税務司派充西藏亞東關税務司以繼原任西員恒德生之後較之高諾范羅夫之得受超擢更爲迅速矣譯字林報 
[議擬改派議約大臣京師]  
　　中俄議約之事本擬八月開議嗣因俄公使屢次托故稽延是以至今尙無定期日前外務部各堂官會商此事擬俟駐英钦使汪大爕回京後即請改派與俄使磋商妥速訂定勿由唐少川侍郎與議云（上） 
[英使請飭新粤督嚴緝海盜京師]  
　　日前駐京英公使與外務部堂官會議事件談及近來廣東海盜甚熾華洋商船屢有被劫情事於商務大有妨碍請速轉飭新任粤督派兵嚴緝以衛商旅而靖地方云（上） 
[新官制事宜再誌京師]  
　　太僕寺練兵處事務已歸陸軍部管理現陸軍部仍在兵部署辦公該二署事宜暫緩交代擬派專員查核一切擋案俟諸事淸楚再行接收 
　　禮部本擬改爲典禮院嗣因孫中堂主張不改故將光祿太常鴻臚三寺歸入並未改名 
　　刑部改設法部聞户部現審處事應劃歸法部以統一事權現户部現審處已淸理案擋日内即請法部派員接收 
　　聞太常寺博士廳典簿廳寺丞廳司官四員赴禮部呈交案卷當奉溥尙書面論該寺司員于孟冬時享太廟及本年冬至郊天大典仍應太常寺承辦一面將寺内祝版庫存儲金銀陳設祭器逐件開單俟本年孟冬及冬至本寺辦理大典後再將庫内陳設按件送部以便照單點收 
　　聞禮部尙書溥良諭飭四司掌印司官員開一銜名單以備呈堂派差辦理太常光祿鴻臚三寺事務聞已奉堂點派司員數名公同商辦專責三寺事宜 
　　農工商部大臣日昨派司官四員赴工部衙署回堂禀請擬查該部事宜並會同工部司官桂森擬將庫欵並製造庫粽毯各項官物大槪情形先行開單以備回堂擬辦 
　　吏部籌議擬請將各部司員之改歸外省候補者一律作爲特旨班以示優異 
　　捐納之事卽於此次新官制降旨之日爲停止之期已通電各省截止 
　　政府通電各省淸查驛站以便實行裁撤而廣郵政且每年可節省浩大經費即可爲將來新官之薪俸（閏） 
[不允世相國固辭軍機重任京師]  
　　上月二十二日世伯軒相國召見時奏稱才力淺薄固辭軍機大　重任未蒙兩宫兪允（丙） 
[慶邸電催桂撫晉京京師]  
　　慶邸近日電致廣西巡撫林中丞謂俟柯撫到任即速來京供職勿得遲遲（上） 
[黑龍江將軍赴海參威]  
　　二十九日東京電云黑龍江將軍赴海參威察看一切已於昨日行抵該處譯字林報 
[查辦東三省事務大臣抵奉]  
　　二十九日東京電云振貝子徐尙書已於昨日抵奉天省城長春一埠已於今日開放譯字林報 
[駐日奥兩星使爭調王克敏京師]  
　　駐日楊欽使奏調奥使隨員王克敏赴日當差駐奥李欽使以該員正資得力而楊使業將滿任何必再調隨員因卽電復不允所請聞王克敏爲王子展觀察之子不知有何奇材異能而兩使臣互爭調遣是可異也（王） 
[孫相國又擬引疾乞休京師]  
　　此次改定官制孫相國家鼐頗爲不洽曾與同寅談及俟奏定官制後决計引疾乞休（上） 
[蘇藩接印有期蘇州]  
　　新任蘇藩陳方伯啓泰業己交卸皖臬乘輪到鎭即日僱大號官舫輪拖由内河進省長元吳三大令已親赴下河迎迓聞方伯有初二日接印之説（仙） 
[伊犁電調北洋陸軍畢業生北京]  
　　伊犂將軍長庚己抵新疆行將駐節伊犂因邊防重要奏請簡練新軍以資防守並電告練兵處以新練各軍苦無諳悉操法之員堪充敎習之任上年在北洋調取王秀峰等五員尙不足敷分遣請再酌調北洋陸軍學堂畢業生師範生四人充新軍敎習并飭令迅速來伊以備任使云（方） 
[電留籌賑公所總理海州]  
　　沈京堂雲沛奉旨補授農工商部叅議即應赴京供職惟沈紳現爲籌賑公所總理以及辦理防賑事宜均能實心任事一切正資得力已由各官紳會商公電督撫兩帥轉懇大部暫准留辦（仙） 
[杭主筆押解回浙杭州]  
　　北京中華報館主筆杭辛齋君由直隷候補知縣李大令愈奉委押解回籍茲悉上月二十七日到杭後李大令卽投撫轅呈遞直隷藩臬二司公文禀到聞須交地方官管朿云（的） 
 
 

Page 4

 
 
[湖南學務處告示（爲嚴禁開會演説事）]  
　　湘省自將禹之謨拿獲監禁後開會演説之風現已稍息日前學務處又聞有設立德育會聚衆演説之事出示禁止其文云照得開會演説顯背欽章迭經本處示禁茲訪聞近有私立德育會名目於每星期在曾文正公祠開會演説刻有簡章到處布發所議條件與德育並無關係無非希冀借德育之美名以聳聽聞誠恐各學生受其煽惑用特嚴行禁止除飭該祠看役禀報查拿外合亟示仰各學生均各安心嚮學母得爲其所惑自甘咎戾切切特示（車） 
　　記者按立憲國未有侵人立會自由者。而此事竟出現於中國。而被禁者乃爲德育會。咄咄怪事。 
[攷選孝廉方正辦法京師]  
　　禮部照例舉行孝廉方正擬變通舊例用考取之法因由州縣酌保流弊太多不如令舉貢等自行報名各按所長呈報提學使考取後再由督撫照額送部己通知各省照辦矣（方） 
[議請舉行鴻博特科京師]  
　　學部榮華卿尙書近日與嚴侍郎等會議擬請舉行鴻博特科考選通才以宏譔述各堂官均極力贊成將次人奏（外） 
[蘇藩籌解賠款蘇州]  
　　署蘇藩朱金田方伯以蘇省應解九月分第十一期部籌賠欵銀一萬三百餘兩又新定賠欵銀六萬三千五百餘兩均已届期業於日前在司庫項下如數動放發交號商承領匯解滬關兑收以便轉付（綵） 
[粤省善後局虧欵之鉅額廣州]  
　　善後局出入數目自前次朱道在局會辦卽將細數確切調查預算一年收支實欵已不敷用三百餘萬又現時爲各處所借撥急待應用而無法塡補者計共一百四五十萬自是以後各處亦無法補還支出欵項竟節節支絀艱難遂至新虧日益加多舊欠虚懸無着其一種竭蹶情形早由局員詳禀當道近値岑督交卸之際自應將局内存用數目詳細調查列册以便新督之考察昨已經局中逐一查算淸結内各處之虧欠者共數十萬現下不敷開支各項者約欠數十萬另外尙有某某欵項及指撥某某欵項等共計數十萬合數項計算約共有二百萬兩以外惟局中所己儲存之欵祇有節存裁减制兵餉以備支給新軍薪糧者若干萬又預籌補助巡警經費若干萬及本月現存現收欵項連查抄庫書產變價加抽緝捕經費現抽膏捐等在内共合一百萬内外現己查明詳禀當道矣（冬） 
[浙路行開工禮杭州]  
　　浙江鐵路公司上月二十八日已刻行開工禮先期邀請將軍撫藩以下各當道及紳董等親臨監視屇時杭垣鳳山門外羅木營支搭綵棚總理因在丁艱期内由副總理劉京卿代行開工凡其土方沙石等類早有置備准月初就江墅路綫劃分五段開工（的） 
[商部咨催查禁私窰京師]  
　　日前商部咨行北洋大臣略謂順天府屬之曲陽縣野北村產煤地方私窰充斥大與官礦有礙前經咨請查禁迄今未據聲覆務請迅即派員密查咨復以憑核辦云云（下） 
[電請嚴提巨梟族長安慶]  
　　皖撫恩新帥接蘇撫電咨謂巨梟丁士洪被逮後其族長丁老窩子糾衆鬨閙意圖抗拒藐法已極請卽電飭盧州府縣將丁老窩子提案嚴加訊辦以儆效尤新帥得電當即電飭該府縣嚴辦矣（綵） 
[電飭贛撫調和民敎京師]  
　　聞日前内廷有電致贛撫吳仲帥略謂有人奏贛省各屬近日敎案迭出皆因地方官辦理不善致釀禍端現聞南昌吉安等處又有民敎衝突之事著該撫從速飭查明白覆奏各州縣如有不得力之員該撫即行認眞叅　母稍姑容云云（吕） 
[英海部電賀日本海軍之榮名]  
　　二十九日東京電云英國海軍部大臣狄維德默電賀日本政府謂日本海軍之榮名當可望扶搖直上矣 
[東報自誇新造之巨艦]  
　　二十九日東京電云國民新開報論及新艦薩摩號大聲而呼曰衆人其知之是艦也大於英國新造之艦無畏號而由日本人獨自建造者也其餘各報亦皆歡欣鼓舞而言曰薩摩號一艘不獨在日本爲最大之艦實足爲世界各國最大之大艦 
[德國君后出游之關係]  
　　廿八日柏林電云德國君后在默尼克地方巡游時與巴斐利亞聯邦攝政王會晤互致頌詞彼此皆出於至城南北两境之惡　因之消除當德皇臨行時人民皆於道左懼送 
[日本天皇閲視軍艦]  
　　二十九日東京電云日本天皇親祝薩摩艦下水後復往新造戰艦香取號鹿兒號察看两艦現並泊於撗須賀船塢内至下午時又查閲停泊港内戰時捕獲之軍艦 
[日本新造巨艦告成]  
　　二十九日東京電云日本新造戰艦　摩號今日在橫須賀軍港下水日本天皇及皇太子各皇族皆親臨閲視該艦形式敘述於後計開載重一萬九千二百墩長四百八十二尺平面八十三尺速率二十海里全艦配製一二寸口徑砲四尊十寸口徑砲十尊二等砲數尊魚雷筒五具查該艦機器砲械皆在日本製造自安置龍骨後爲時僅十三個月即己告成 
[德相演説德與英法之邦交]  
　　廿九日倫敦電云德國議院開會時有人以德國漸見孤立無助發問者當由德相蒲廬親王答曰德法两國聯盟之議恐不能成以德法两國往日之猜嫌旣未捐棄而目前之感情又復隔膜故也然即摩洛哥變端而論則两國皆願施行和平之政策若夫英德两國則未嘗有意見不合之處即有時偶起齟齬两國均當任咎然迄未有互相爭執之舉也至有人謂德國擴充海軍乃欲與英爲敵則不可信也譯字林報 
[古巴糖蔗豐收]  
　　廿九日柏林電云古巴今年糖蔗收成甚佳 
[美總统查察要事]  
　　初一日倫敦電云美國總統羅斯福查察舊金山賑欵失去洋一百萬元之事 
[德相演説之名言]  
　　初一日倫敦電云德相蒲盧親王在議院演説時有人妄言德皇破壞德國之憲法當經德相駁斥令出證據即社會黨亦復無辭可答云德相蒲盧親王演説德法邦交之詞法京聞之皆表感情 
[英國貴胄學習海軍]  
　　初一日倫敦電云英國惠爾斯傳列德立克两親王之長子两从將入歐斯本大學充當海軍見習士官 
[南斐洲波亞亂匪之蹤跡]  
　　二十九日柏林電云南　洲波亞亂匪由革伯殖民地至德屬西南斐洲當行經邊境時皆將軍裝卸下 
[德相政體康復之證]  
　　廿七日柏林電云德相浦盧親王在議院演説两小時之久是可證明親王政體巳康復可　辦理國事譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省派往南洋觀操人員名單杭州]  
　　浙省督練公所奉浙撫諭飭特派南洋觀操人員八人開列如下兵備調查員許燿副敎練官陸殿魁第二營督隊陳步棠第二標步隊長葉頌淸周鳳岐武備學堂生徒隊排長劉炳樞小隊排長潘伯勛第一營長陳寳貞（荷） 
[武備學堂添委會辦杭州]  
　　杭省武備學堂總辦三六橋太守已奉委署杭州府篆定於初四日受事其總辦一差仍奉浙撫飭令兼辦惟添委候補知縣張大鏞爲會辦俾可駐堂理事云（的） 
[飭禁營兵列隊送喪南京]  
　　近來各處水陸防營弁兵往往爲紳董家列隊送喪廢弛防務江督端午帥亟擬革除因通飭各州縣及各營官一體遵照（特） 
[巡防步隊分往各屬巡哨鎭江]  
　　驻鎭第六標巡防步兵第一營左右兩隊第二營前後兩隊第三營中左兩隊均於初一日分赴各屬巡哨（再） 
[湘垣明德學堂高等商業預科招考長沙]  
　　湘省明德學堂開辦四年成效最著爲各學堂之冠監督胡紳元倓决計從事高等商業茲又將高等部分爲鐵路礦產銀行税則四科學生除由本堂升入外現又添招新班百二十名明年正月開學凡有志商學愼勿交臂失之（佐） 
[飭立簡字學堂揚州]  
　　前有留學生薛某在學務處禀請於揚州設立簡字學堂由省憲飭淮運司籌辦在案日昨江甘袁震兩大令又奉學務處札催大約不日卽可興辦矣（引） 
[米委員脱逃揚州]  
　　巡警局會辦沈泗孫太守前奉趙渭卿都轉札委往蕪湖採買平糶米一萬石所辦之米腐爛不堪小民萬難煮食以致無人過問趙都轉怒其侵蝕令將米價賠償詎沈竟不辭而逃現此事尙未結局云（引） 
[叅府開設警學鎭江]  
　　鎭江提標營參將劉德輝現假城南張公祠開設警察學堂專收各營兵丁入堂練晉（再） 
[首縣接差遇險長沙]  
　　長沙善化陳王兩大令於上月十六日雇備官舫往常德迎接新撫岑中丞中途遇風撞至某磯頭將船底碰破卽時沉没兩大令惶急無措幸經他船接救始各無恙（佐） 
[淸查鄉鎭鋪捐南京]  
　　江寕府屬各鄉鎭向有鋪捐日昨籌欵局特委員王某前往切查以資整頓現上元縣龍研仙大令已先期出示曉諭大約不日卽實行淸查矣（才） 
[扣留平糶麥之原因鎭江]  
　　鎭江商人凡在徐海經商者大都購運平糶米麥至彼處廉價出售以示周卹均經請有護照詎米可免捐而小麥則恐海豐公司裝運出洋之麵粉影射各局卡仍飭令照舊納捐商人不知情由咸與爭執因被淮關扣留（巧） 
[南河小輪又須停班鎭江]  
　　夏間北河水大來往鎭揚各小輪均停駛五月現甫開行江潮忽又大落南河更甚所有來往蘇州常州無錫等處之小輪船多有阻滯不日卽須停班（巧） 
[郵局代遞總包改章江西]  
　　郵政局代遞民局總包如在通商口岸向不收費内地則收半費茲總税務司以獲利甚少申請税務大臣嗣後不論何處一律抽收半費鐵唐二大臣已核准咨行來贛矣（用） 
[申斥誣控謀害人命九江]  
　　龍陽縣附生徐緒欽具禀九江道署稱伊弟緒寅在官銀分號被人謀害請爲昭雪等語當奉汪觀察批斥云查爾弟前在官銀分號所辦繕校職有專司姑無論事不干己不容越俎預聞自取人嫌即使好出直言同事不洽而相交未久釁亦細微旣無積怨深仇何致被人毒害况粘抄爾弟家信云經告辭回省號中再三勸留其當日賓東相得情見乎詞迨身故後又先有電通知得覆成殮豈復有謀害之理所呈種種矛盾離奇已屬荒謬難信本道蒞潯詳加察訪此案爾弟身前在號并無切實仇釁實由短見自輕安能架人以禍似此藉端圖詐羅織多人鬼蜮情形己可槪見旣據控經臬司批府查訊仰九江府刻日查明所控各節如有虚誣立即先提該附生到案嚴究主使詳請革辦母違切切粘件併發（石） 
[敎堂被劫廈門]  
　　厦門廟前街敎堂於九月十七夜間突來匪徒十餘人越墻入内刧去企呢等十八大捆價値甚巨卽報地方官飭捕嚴緝一面並函致泉漳金門石碼各敎堂派人密查（中） 
[布船遇盜廈門]  
　　漳州布業振德庚寅生和春等號前日配有各色土布數十袋載至綱頭海關時已將晚不及報税出口即在海關附近停泊三更時突來盜匪多人搶劫一空事後即報知地方官請爲查緝（中） 
[洋棧失火廈門]  
　　厦門大阪洋行後棧房於九月十八日早七點鐘忽然失火幸洋關郵政近在咫尺各洋人出爲竭力澆灌遂即撲滅然已焚去樓房三椽（中） 
[偵探緝獲巨賊蘇州]  
　　蘇省偵探孔慶琳在胥門外緝獲賊船一艘起出贓物約値數百金舟中竊賊二名一名沈厚即綽號　天宫一名陳一誠當即解請閶胥門警局訊得贓物由宜興竊來判將二賊責架後再行送縣究辦一面己移文宜興縣請傳失主認領贓物（且） 
來函 
[節錄海寗來函]  
　　海寗小東門外有念佛堂一所其住持又興和尙種種不法曾經地方公正紳士禀州懲辦已歷三次前次　逐出境後運動杭州某方丈多方營謀遂得潛還故居盤踞日久舊惡復萌近聞惡僧有姦宿婦女情事爲其徒十二齡之幼僧窺見惡僧又興乃私置鐵鐐將其徒两足牢釘閉之密室恰如重犯之坐牢獄不料於初十日之夜其被刑之幼僧乘隙逸出摸索進城行至咸亨典後面時己　鳴九下適是處附近部範傳習所中各師範生夜課散班出門歸家行甫數步俄閲銀鍊聲住足視之乃一幼僧燭之以燈下繫鐵鐐羣相駭異急詰其故則哭訴前請聞者無不髮指當即由師範諸生鳴到是處地甲將幼僧帶交僧正司暫行看管一函禀知邑尊郭瀛槎刺吏刺史立飭差役提訊到案刺史畧請數語僅薄責手心數十下　逐出境以了其案惡僧即遵論出境聞州城紳士頗　以此案辦理失當難保該惡僧不潛來盤踞擬將聯合全體據情上控務使　淸其汚空面後己也云 
　　今日尙有本埠及各省新聞均列在第 
　　三張閲者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[浙江巡撫張奏爲調署委署廳縣員缺片]  
　　張曾敭片再署定海廳同知蕭治輝因病請假遺缺查有正任杭州府東防同知錢增勳堪以調署又署蕭山縣知縣唐繼勛撤任遺缺查有遇缺先補用知胡爲和堪以委署又義烏縣知縣蔡錫侯因病請假遺缺查有候補知縣高廷瓚堪以委署又奉化縣知縣王汝賢因病請假遺缺查有即用知縣孫文詔堪以委署又署景寗縣知縣馮秉鉞撤任遺缺查有候補知縣萬康堪以委署乂於潛縣知縣王廷樑因病請假遺缺查有遇缺先補用知縣陳德彝堪以委署又歸安縣知縣朱鑑章撤任遺缺查有正任蕭山縣知縣李前泮堪以調署據藩臬兩司先後曾詳前來除分飭檄遵外理合會同兼署閩浙總督臣崇善附片具陳伏乞聖鑒謹奏奉硃批吏部知道钦此 
　　宫門抄六月十九日刑部都察院大理寺廂紅旗値日無引見桂公假滿請安王中堂請假十日吏部呈進秋季搢紳召見軍機紹昌 
[貴州學政朱奏爲請定全國學生爲國家學派以正歧趨而免流弊摺]  
貴州學政臣朱福銑跪奏爲請定全國學生爲國家學派以正歧趨而免流弊恭摺仰祈聖鑒事竊臣維近年以來國家以興學育才爲急務各直省皆已設立學堂並咨送學生出洋游學留學日本者至八千人之多學界之興可謂速矣然近世學術多歧士氣不靖學堂諸生見異思遷往往眩於新入之奇衷而忘夫本來之純粹其始爭言平等自由其後遂至於革命排滿逆節悖理習爲固然其説浸浸恣肆太率以日本留學生中爲原動力而内地各省學堂亦多漸染雖有純謹之士亦祇自救不暇業繇朝廷嚴諭禁止不啻三令五申而學部所定新章於游學諸生尤再三致意于訂頑防弊之法不爲不至惟以臣所聞始基不愼習俗易移後來之人一入其中輒與俱化每見有斤斤自守之士其千家庭亦無違悖一至東洋遊學數年前習爲放言高論于其父兄　子亦若泛泛相値查前日循循弟子之職業巳判若兩人此見風潮所趨當之者靡而太過獨立不懼之君子爲不易得也臣考日本明治維新之事醉心歐化之士多爲法蘭西之自學派有所謂書生風者每陷入於無政府一流有識之士憂之以國家學説提倡遂一變而爲德意志之國家學派各學校始一軌於正按國家學説者　於德之伯倫知理膚梭之民約論相反對者也今之日本上下一心忠君愛國出於正誠戰勝攻取士皆用命無非國家學説有以致之其事備詳於明治敎育史中臣近觀世變遠察鄰封輙敢獻其一得之愚合無請旨飭下學部明定宗旨勒爲章程令全國學生一律爲國家學派並出各省疆臣選派學生數名前赴德國游學學成歸國卽以所習學説傳繙全省宗旨旣歸畫一卽學派不至紛歧竊意游學諸生囂竸之風各省學堂衝突之事從此當不禁自止需之歳月習與性成庶學生皆成愛國之忱而國家亦可收得人之效矣抑臣更有請者竊聞日本人有言中國尙無敎育獨立之基礎臣謂欲定基礎首明宗旨發閲學部請定學堂宗旨一曰忠君二曰尊孔以此開宗明義實足以握倫理之要而立道德之綱臣竊於此二端有以中明其意孝經云資於事父以事君有子亦云爲人孝弟必不好犯上作亂語云求忠臣必於孝子之門是以先儒皆以孝爲小學堂之事朱子小學以修身明倫爲大綱而其題詞有云小學之方入孝出恭蓋以子弟必有父兄孝悌可以實驗由此一理推之則事君以忠事上必順近世家庭敎育每多有欠缺對於社會以上卽不能盡其義務此於倫理之學所當申明者一也中國之敎以孔子爲宗古今莫之易也今之學者决無與也孟直接之人則必由程朱陸王以間接矣程朱之學主敬窮理陸王之學明心見性惟程朱爲正宗而陸王則可以亟救時弊竊維科舉之弊昔人以爲祿利路然陸九淵白鹿洞講義專指科舉之士切中隱微深錮之病朱子亦謂科舉不廢人才不出今之所以廢科舉而立學堂者以科舉之不勝其弊也然學堂諸生師範則以得敎習爲目的習專門則以得出身爲目的且科舉之土費出自私爲以本而就利學堂之費出自官爲無本而獲利所以趨之若騖者臣敢决其皆爲利來耳泰西學説頗趨於樂利一派以水濟水名曰益多臣見其害未見其益夫以此等自私自利之人即使學貫中西而患得患失之鄙夫何足以勝艱鉅之任此以知義利之辨學生不可不明修身之學所當申明者又一也臣之愚見擬請各學堂皆以朱子白鹿洞學規爲宗旨開取陸九淵喩義喩利章講義及王守仁劉宗周學案　辨析義利之精者指示於堂諸學生有以植根本而端志趣此後肄習各種科學至於專門名家皆約之身心而後施之事物臣聞日本之伊藤博文東鄉平八郎皆爲主守仁之學者將相之業蓋皆由來天下未有無本之學亦未有無體之用未可目爲迂闊也恭閲學堂章程敎育原理一科極爲重要如果臣言可採並請飭下學部妥議施行所有請定學派並申明宗旨緣由理合恭摺具陳臣管窺之見是否有當伏乞皇太后皇上聖鑒訓示謹奏奉硃批學部知道欽此 
　　宫門抄六月二十日虹部鴻臚寺正藍旗値日無引見召見軍機松壽 
[署兩廣總督岑奏爲揀員調補要缺知縣以資治理摺]  
太子少保頭品頂戴兵部尙書銜署理兩廣總督兼管廣東巡撫粤海太平兩關事務臣岑春煊跪奏爲揀員調補要缺知縣以資治理恭摺仰祈聖鑒事竊照廣東澄海縣知縣杜夔元革職接准部咨於光緒二十一年十月初五日奉旨五日行文照限減半應扣至三十一年十一月二十五日作爲澄海縣開缺日期歸十一月分截缺係繁難應調要缺母庸簽製業經截缺咨報應卽揀員調補查定例州縣應調缺出俱令于通省現任人員内揀選調補等因今澄海縣知縣一缺臣督同廣東藩臬兩司在現任合例應調人員内逐加遴選查有花縣知縣祝掄望年五十一歲河南固始縣人由附生中式光緒乙亥科鄉試舉人已丑科大挑一等引見奉旨以知縣用簽分廣東光緒十五年十一月到省遵例加捐本班先補用借補豐海關粤盈庫大使嗣因大挑原班到班還署花縣知縣二十一年三月到任二十二年題准實授　算歷俸已滿三年現署饒平縣知縣在花縣任内並無承審案件承緝盜案巳起降調革聠叅限雖有經徵未完光緒二十一二三四五六　二十八九等年錢糧查係實欠在民並非徵存未解因公處分照例 
 
 

Page 17

 
 
[皖省官事安徽]  
　　知縣劉兆熊奉藩司委辦屯溪釐卡知縣　元鎬奉臬司委赴北洋調查巡警事宜典史馮金綬委城外二叚分巡差（士） 
[泰州組織自治會]  
　　泰州東姜堰鎭近有江陰南菁高等學生王道明丁濟農通州師範學生丁植卿張君房等公同組織一自治會專以發達德育實行自治爲宗旨現已成立定於年假時開會云（助） 
[堵截飢民揚州]  
　　徐海飢民紛紛南下聚於揚州者不下萬人由揚往鎭江各處者亦數千人現省憲特委謝大令來揚會同地方官於瓜洲口堵截令其回籍待賑（引） 
[營兵滋事揚州]  
　　揚州千總署旁向有董姓土娼爲揚州營兵所庇護昨因鹽捕營某兵在該娼家滋擾由巡警局將某兵枷責示衆該營兵目王長勝遂率領全隊將該娼家搗毁一空繼又至千總衙門衝打聞該千總己禀知運憲令彭都司查辦矣（詳） 
[府縣密往捕賭松江]  
　　松江府戚升淮太守訪聞浦南阮巷在近小五圖等處有梟棍多人開塲聚賭汛弁前往驅逐竟被開槍抵抗因密約華亭縣程大令於九月二十七晚登舟同往該處掩捕並嚴戒両署在公人等勿得走漏消息（夕） 
[貼水稍減寗波]  
　　甬江市中近日角子銷塲略暢因之兑換英洋貼水較前稍減每十角兑換英洋一元前須貼一角二分刻己減貼一角之譜（故） 
[命案説和吳淞]  
　　寶山縣月浦鎭中橋下有花船一只於上月二十五日由淞來鎭當時與羅店鎭航船相遇竟至口角航船主王春用篙戳傷花船主母舒氏斃命經月浦總甲金坤華勸屍主收洋一百五十元了事（不） 
[拿獲地棍寶山]  
　　寳邑眞如鎭潘秀之王木寳在鎭橫行不法昨爲巡防局將王拿獲送寳山縣究辦（不） 
[上海官事]  
　　道憲瑞觀察昨日乘鈞和輪船回滬午後進署○裕源官錢局委員知縣宋維弼由安徽來○奉天集議所委員主簿陳蕃卿昨均到道禀謁知縣陳昌冀日前奉蘇撫札派來滬領取軍裝茲已事畢將回到道禀辭○公共公廨讞員關絅之定於初二日乘輪赴江寗謁見端督（力） 
[恭祝萬壽]  
　　本月初十日爲皇太后萬壽之期滬道瑞觀察特先發出牌示仰道屬文武各官於是日黎明時齊集朝房隨班叩賀並着前後七日一律穿蟒袍補褂○瑞觀察照會駐滬各國領事官及西商等准是日在洋務局設筵演劇以伸歡祝（宜） 
[駐京比使由滬赴漢]  
　　初一日文匯報云新任駐京比國公使葛立納君定於今晚由滬起程乘輪先往漢口再坐火車起京到任 
[總巡易委]  
　　浦東保甲總巡謝岳松明府行將入都引見所有總巡一差奉道台瑞觀察改委梁幼蘭明府偉年接辦己於昨日到差至緝捕私鹽事宜則由鹽商禀請另行派員接辦以專責成云 
[粥廠委員到差]  
　　大南門外粥廠委員蔣直刺有椿己於昨日到差飭將名口查明造册聽候給發（尺） 
[定期會議警務]  
　　總工程局警務長議定每月初一十六兩日令各巡長到局會議警務（尺） 
[尙賢堂定期演講]  
　　新法界石牌樓後尙賢堂定於初一日禮拜六下午五句鐘敦請沈敦和觀察演講題爲論道德心與科學之關係宜亟謀德育以防人民日卽於非行（助） 
[彈壓賽會]  
　　昨日法總巡因本邑城隍神賽會須經過法租界恐有流氓乘間搶物情事特飭探捕分投彈壓（深） 
[提解盜首到滬]  
　　盜首郁三前因糾黨迭刧秦鶴祺等家銀洋衣飾由美租界包探陸恊庭等拘獲夥盜多名解送公共公廨迭訊未結茲該盜首郁三已由差探赴新陽廰提解來滬暫押彙司捕房候飭解訊（似） 
[營書大受懲創]  
　　已革提右營稿書陸忠來具禀到營經提右營周批示略謂本叅府以該革書在營年久不無微勞特爲寛典僅予斥革乃膽敢來轅嘵瀆反抗長官其刁滑己可槪見現今稿書另行招選督飭淸書朱澄接辦除另諭飭將該革書歷年經手擋案著派領旗盛廷貴王鎭和監同限三日内逐件交出不得抗匿外仍派員探訪該革書在外干涉本營事務卽行移縣嚴究云（宜） 
[掩骼埋胔]  
　　前報紀美界保安堂義塜圍以鐵欄茲悉該鐵欄須砌以石脚始能堅固前日開工建築掘下均是朽骨工匠等訴知堂董旋用骨箱收檢現在堆積塜間者已有五六箱之多事爲匯四捕房捕頭所見著即赶緊掩埋云（孝） 
[死灰復燃]  
　　法租界吉祥街口敦大南貨店失愼已誌前報詎前晚八下鐘時該處死灰復燃經看守巡捕報知捕頭卽驅皮帶龍前往救息（深） 
[汽車傷人]  
　　昨日午後二點鐘有德人乘汽車由大馬路勞合路轉角處行駛過快將路旁之某童碾傷足骨由捕將兩造送入捕房轉送醫院療治俟傷愈再核（力） 
[查禁賭博]  
　　新閘路西草鞋浜等處屢有賭徒串通該處各小茶館抽頭聚賭輸贏頗巨經捕房疊次拿辦在案日來該處有名妙珍者爲首招集賭徒聚賭忽集忽散捕房聞之已派探查禁（力） 
[勸捐竟至竊物]  
　　朱金生於前午手攜廣仁善堂及宏仁善堂勸捐簿至英界江西路益成報關行募捐乘人不備竊取元緞馬褂携之欲逃適爲該行夥陳桂和瞥見拘獲扭入捕房經包探在朱身畔搜出當票數紙詰其由來均前次在該行行竊者該探禀知捕頭著卽管押以憑解廨究辦（當） 
[禀催解訊]  
　　汪鴻年前控郭建俟謊騙巨欵曾控奉商部札飭滬道覆訊迭經道憲札催英廨讞員限日提解到縣茲經關司馬覆稱郭已自行投縣故汪昨又遣令司帳馬文英投縣禀催從速解訊矣（宜） 
[禀請飭查虧欠職官]  
　　法商古那前投該管領事署控吳偉 
 
 

Page 18

 
 
仲即吳維聰用空賬洋一千零六十七元由法公堂出牌移請英美公共公廨恊提嗣由新閘捕房將吳拘案中西官以吳係候補知州江蘇到省人員判交李佐銘具保函請法公堂改傳解質去後詎吳以無錢可償潛行避匿讞員關司馬判將保人押候究辦昨司馬接准法公堂函催索人司馬卽據情禀請道憲一面通禀藩憲請飭原籍地方官將吳查拿交案 
[移案送公堂核辦]  
　　湖北路協興客棧主金紀生同夥陸紀全喚金天順東洋車將已死棧客移屍經隣婦金任氏鳴捕拘解公堂由讞員關司馬飭地甲照向章報縣請驗捕房即將該屍送往斐倫路驗屍所昨日上午上海縣王大令帶同刑仵人等蒞所相驗騐得死者因患癆瘵而亡旋據滄浪池薙髮匠陳永才投供死者係同業王小旺因病住居客棧身死現由同業醵資購就衣棺求准收殮大令准之屍棺暫寄公所棧主金紀生等移屍一節著仍由捕房帶回送公堂核辦（力） 
[總工程局停訊]  
　　昨日爲下元令節總工程局裁判所照例停訊一日所有應訊案件均於今日解局訊判（尺） 
[總工程局記事]  
　　協豐米行主王聚興前日在陸家石橋被綹竊張補高竊取雜物由巡士查獲解交東區送局押候訊究○潮州人張阿四手携元縐裌衫一件神色慌張由巡士拘解東區送局押候訊究○萬康板木行主莊慶三扭稱森作頭王記記虧欠洋二十餘元由區轉解到局押候訊追○恆昌木行塌車攔路停駐巡士斥逐不服致將車夫張長桂毆傷鼻孔出血不止遂扭交東區解局候訊（寸） 
[公共公廨會訊案]  
　　德商順發洋人延博律師控王桂堂江子記王月記定貨不出請爲傳追前日午後讞員關司馬與德繙譯師謀君會訊王等延郝律師到案伸訴先據博律師聲稱王桂堂係戴春林香粉店股東前次向原告訂購水鑽各物迨到上海催令出貨藉口貨不合式延不來出因之控請傳追郝律師稱係王桂堂等代表王桂堂在定貨之先業己拆股原告應向店主究追出貨不能控告王姓博律師稱旣經拆股應先登報旣不登報不肥藉口不出仍請堂上飭令出貨兩律師分辯良久司馬以王桂堂等旣係股東不能置身事外遂商之師君判令王等具限一個月將貨出淸延千未便○英商馬海前控陳似蘭等包買浦東蘆課地基延不交地等情迭奉訊供前日午後襄讞孫明府與英巴副領事升座復訊中西官會商之下以衆内尙有應訊要証未到判令一併退去候下禮拜一即十一日午後两點半鐘復訊（力） 
[公共公廨紀事]  
　　日前二馬路福興潤信局他厚綱投廨禀稱司賬王古生私拆客信銀洋並私用本局圖書串同金松坤冐取存洋求請提究等情關司馬批淮飭差恊同包探於昨日將金提到暫押捕房於今日解堂請究（力） 
[英租界捕房事]  
　　李阿二竊陳長貴棉被爲探徐申慶拘入捕房押候解辦大馬路菜市紅磚洋房内賽花會失去翡翠花两盆値價甚鉅四處找尋無着昨日報捕請爲查緝捕頭允之○五馬路裕源押鋪前日被人竊去押下首飾物件約値一千餘元由店主報捕請緝捕頭飭探劉光震嚴緝核辦○陳阿生　洋綢七疋棉被二條爲包探王阿巧撞見拘入捕房俟查到失主送廨請究○雉妓沈阿大在途拉客爲捕拘入捕頭飭轉送公廨管押俟今日堂訊發落（力） 
[新租界捕房事]  
　　文安坊妓女李文周被陸棋卿冐用借款洋數十元由李母王氏至新閘路北興里六十六號屋内將陸尋　向索逞兇周即扭至捕房控究捕頭察得王氏受傷屬實著邀見証到案訊核○蔡雲福在坭城外將車　路由捕查見拘入捕房捕頭訊得初犯從寛斥　（力） 
[法租界捕房事]  
　　匪徒沈實生在鄭家木橋搶　途人銅元一包報由包探緝獲拘入奉飭押候嚴辦○楊松山行竊某洋貨店絲絨一疋爲捕拘入奉飭押候解懲○積竊張阿富辭出未久昨又犯竊爲探拘入押辦（深） 
[美租界捕房事]  
　　某日人乘醉雇許阿五東洋車至百老匯路不名一錢許向索被毆並用刀戳傷由捕併送捕房奉飭許送醫院求治日人押候核辦○流氓孫錫林在有恆路强搶婦人錢王氏金飾由挆朱子藩截獲帶入押辦○葉小毛昨在蓬路與某日婦言語爲婦夫撞見疑係調戲扭入捕房捕頭詢悉情由將葉斥釋○王桂生竊海寗路陳金寳家銅錫器多件由捕將人贓帶入押辦○東洋車主朱海榮雇有病車夫由西捕將車夫拘入奉飭將車夫釋去拘朱押辦○顧林生昨向楊阿美拆梢洋二十餘元由探陸恊庭拘入押究○王章福强搶行人張紹棠洋元由捕拘入押候送辦（似） 
 
 
