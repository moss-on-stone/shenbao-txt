# 1908 - 262 - 4912809

 

Page 1

 
 
   
 
 

Page 2

 
 
上諭 
[九月初四日奉]  
　　上諭江西布政使沈瑜慶著開缺另候簡用劉春霖著補授江西布政使欽此 
　　上諭浙江按察使著李經邁調補惠森著調補河南按察使欽此 
[八月二十五日經内閣奏涙王大臣驗看二十六日覆奏奉]  
　　旨廕生譚　闓著内用惠泌著以文職用恩漢著以旗員用翰林院撰文員缺著雲書補授載取繁缺道給事中徐謙著照例用欽此 
　　同日經内閣奏派王大臣驗放慕東陵工部員外郎立堃請補湖北施鹤道曾廣鎔新彊阿克蘇道楊增新擬補廣東大洲塲鹽大使錢繩槃均堪以准其補授保送直隸州知州陸軍部主事張　堪以交部記名以直隸州知州用截取國子丞奉祀官崔崙保舉湖北補用知縣謝　均堪以照例用奏留吏部學習主事果晨堪以准其留部二十六日覆奏奉旨依議欽此 
　　初四日宮門抄召見軍機朱顯廷胡祥鑅 
交旨 
[八月二十八日軍機大臣面奉]  
　　諭旨呂海寰奏請派員幫辦津浦鐵路一摺孫寶琦著以三品京堂候補派充幫辦津浦鐵路大臣欽此同日交學部本日都察院奏代遞員外郎廣允中請立經史文學三科條陳一件奉旨學部議奏欽此 
 
 
 

Page 3

 
 
[八月二十九日交理藩部侍衛處軍機大臣面奉]  
　　諭旨達賴嘛來京有期著派御前大臣博迪蘇前往保定勞問欽此　　同日交學部本日御史謝遠涵奏請變通學制摺又奏請飭學部編定小學　語教科書等語奉 
　　旨學部議奏欽此同日交農十商部本日御史謝遠涵奏整頓實業片奉 
旨農工商部議奏欽此 
論說 
[再鑄銅圓之疑問]  
　　自二月二十七日有暫行停鑄銅圓之諭旨。閱五月而即有江鄂湘三省再鑄銅圓之諭旨。反汗之令。抵觸之政。前報旣辭而闢之矣。當時奏請再鑄銅圓者。原不過江鄂湘三省。而度支部覆奏乃復於三省之外。若閩若汴若津若粤若奉一律將已購之銅。悉數開鑄。過量之鑄。横溢之害。前報亦旣揭而論之矣。在主張再鑄者。都以存銅未罄爲言。然銅圓充斥。禍害日烈。不籌一脫卸存銅之善策。而沾沾以鑄圓彌補爲事。一若以商民。之罷市减折加價之擾亂爲未足。又從而鼓煽之蚩蚩人民。已不解其政。策之。何在。夫天下事。往往於至粗極。淺之處。時有大惑不解之端。習焉不察。則亦相與安焉。一經道破。未有不欲。起而詰問者。試即以此事論之。一用不用問題圜法之流通在乎上下之信用信用既著而後貨幣乃無積滯。今試問各省官場開廠所鑄。之銅圓官塲果能信用否乎。第見商販過卡完釐。而釐卡委員不用銅圓也。農人投櫃完納丁漕。而州縣糧櫃不用銅圓也。嘗究其所以不用之故。在釐卡則曰省局不用。在州縣則曰藩庫不。用是各省大吏。明明有外視銅圓之實據。相戒不用。然則曷爲再鑄之以充市面乎。旣已鑄之。則其不用之故安在旣已不用。則其再鑄之故更安在小民之愚。誠有百思而不能得其解者。此其疑問者一。 
　　一折不折問題銅圓减折之風潮。至今年而發現創始於浙。漸及於蘇。推行於魯直各省。起事之初。官塲未有不示禁减折者。然對於商民而言。煌煌憲示。明禁减折。而獨何以解於收捐收稅。躬犯暗折之不韙乎。房捐作錢一千文。不折之折。省憲自定之也。錢糧櫃價。抑短一百數十文或數十文不等。不折之折。大吏若勿聞也。今歲上半。年爲停鑄銅圓之期限。且有商民明折官塲暗折之弊。幾幾激成事故。若下半年重復。鑄之。勢將一。折再折。變成京師當十錢折作當二之惡習。然則又何苦再鑄之以自擾亂其市面乎。此其疑問者二。 
　　一禁不禁問題貨幣原則。但禁私鑄。不禁本國自造。而中國銅圖。竟有禁止外省不來之例。此亦可見從前鼓鑄溢額之害矣。夫從前鼓。鑄溢額之害。旣白出而不窮。今後又奉儘數開鑄之。旨。爲貽禍而加厲。將禁之耶。是本省將以再鑄之銅圓。行之本省。則自害自身。跡近於縱火自焚。將不禁耶。是各省各鑄各銅。方將。各挾一以鄰爲壑之心。爲行銷之計。則互相賊害。事又近於攪水捉魚。禁亦害。不禁亦害。然則又何苦再鑄之以重民害乎。此其疑問者三。 
　　吾亦非不知銅圓停鑄。餘利驟减。將以再鑄存銅者。爲剜肉補瘡之計。但以銅圓充斥。幣制紊亂。方將補救之不暇。又何堪停而復鑄。釀此後患。卽以上海一埠市面而論。商民直受銅害。加價改洋碼之舉。月有所聞。而最近之。勞働家。如染上衣工鞋工麺工。方且聚衆洶洶。求加工資。銅圓爲害之烈。已日。逼而日近。故爲今日計。再鑄之成命。旣難收回。但求數萬石。已購之銅。數盡即止。不再購鑄以充塞此市面。則如天之福也。若猶覬其餘利。償其慾望。而爲無阻制之重鑄焉。後患之來吾又烏夫知所終極哉。 
專電 
[電一（北京）]  
　　御前大臣博迪蘇初二日抵保定見達賴宣旨勞問初三日隨同達賴乘專車晉京 
[電二（北京）]  
　　達賴喇嘛入京帶有太后萬壽貢品多種俟祝嘏後　行回藏各樞臣議請太后届時賞咳喇嘛聽戲并賜御品以示優異 
[電三（北京）]  
　　政府决議將禁烟期限縮短改爲五年 
[電三（北京）]  
　　劉春霖奏請先募新兵五千名陸軍部以滇省防務緊要亟應遵旨練成二鎭爰議覆不准 
[電五（北京）]  
 
 

Page 4

 
 
　　粤漢鐵路督辦張中堂確有出京查察路事消息 
[電六（北京）]  
　　學部以簡字課本亟須編定擬調勞乃宣在丞參上行走 
[電七（北京）]  
　　毓朗梁敦彦奉旨赴厦門接待美艦隊擬於重賜節 
後前往 
緊要新聞 
[簡派博迪蘇迎接達賴之原因北京]  
　　達賴賴嘛來京覲見一事樞府極爲愼重所定召見達賴禮節係政務處所擬由樞堂酌改凡所以崇優禮貌之處無不周備前因達賴晋京有期樞臣議派張蔭棠赴晋迎接嗣袁尙書以部務緊要未克暫離而罷刻又議派御前大臣赴保定迎接各大臣均屬意振貝子又以其御前差使已經開去爰改請特派御前大臣博迪蘇前往勞問 
[外部咨覆上海開萬國禁烟大會南京]  
　　外務部咨江督文云光緒三十四年七月十八日接准電稱據滬道電禀日領函稱禁烟事已由各國協助中國竭力舉辦聞西歷明年元旦各國又擬派員會議禁烟事宜未識滬關已否奉有期文及的實消息請即查復查明正在滬舉行萬國禁烟大會係由美國發起早已見諸泰晤士報此次日領函詢職道未敢以未奉明文貿然答復擬懇電詳外務部曾否與各使提議此事是否派員蒞滬代表迅賜電示俾憑轉達等語查美國發起在滬開萬國禁烟大會已否照會鈞部作何預備祈電示飭遵等因除業已電復外所有此案本部與美使先後往來各照會相應鈔錄咨行貴大臣查照備案可也 
[民部查覈各省馬路工程北京]  
　　民政部以各省興修馬路造册報部者尚屬寥寥爰於前日具奏略云查臣部官制章程營繕司堂稽覈京外官辦土木工程及經費報銷事宜而工程之繁經費之鉅尤以修築馬路爲最京師内外城各處官路業經分叚興修而沿江沿海省分風氣已開莫不修路以便交通惟至今册報到部者尙少擬請飭下各省督撫轉飭承辦之員嗣後凡有馬路工程均將叚落丈尺做法錢糧繪圖貼說報部立案工竣後造具册結送部覈銷雖係不動正欵之路工經費取給於地方者亦應一律報部查覈至以前所修馬路未經報部者仍飭屬查明補報並擬定歲修章程及翻修年限隨册咨部備案其仍前延不造報者由臣部咨行吏部議處以定考成而資整頓八月十八日奉旨依議 
[民部咨請江督查禁私鑄銅元南京]  
　　江督札江藩司蘇臬司文云准民政部咨開准農工商部咨轉據杭州商務總會呈稱各省銅元雖已停鑄仍復充溢至今尙絡繹發兌價值日賤勢難免於折减小三營業及手藝工人受虧尤甚爭價罷工時有所聞現查京師及各省所鑄之銅元均積存不少甚至奸商私造攙用懇據情禀部請通飭各省嚴密查禁私鑄銅元等因咨請核辦前來相應咨行貴督查照通飭所屬巡警一體嚴密查禁等因到本部堂准此查近來銀價日昂商民交困顯有奸民購用機器私鑄大宗銅元所致雖經飭據各營拿獲零星小鑄仍與錢法無甚裨益准咨前因合亟札飭札到該司即便遵照通飭所屬各州縣一體嚴密查禁一面會營訪緝務使人犯機器一併拿獲審明禀辦仍須隨時留心稽查如有兵役得規包庇立即提案究懲勿稍徇縱並令各將遵辦情形禀報查核 
[法部奏覆俾御史請停刑訊北京]  
　　御史俾壽前奏請飭實行停止刑訊嚴禁勒詐一摺及大理院覆奏一摺均見前報兹悉法部亦於八月杪覆奏略云原奏内稱現在屢奉諭旨停止刑訊風聞大理院各級審判廳遇有控訴彼此推諉不收及至無可推諉始行准理該員等於審判未盡諳習尋常案件以不能笞責而用跪鎖掌責等刑請託徇情施用壓力仍不能免等語伏維臣部總持法權有監督裁判之責上年改定官制議設四級裁判隨於冬月初間將京師高等以下各級審判廳同時成立並酌擬章程奏明試辦迄今時逾九月其間管轄區域之廣受理詞訟之多實以内城地方審判廳爲最劇蓋臣等原議須設内外兩廳分理徒流以上案件祗以經費未充力難併舉非久計也此外高等審判廳係專理不服地方廳判决之案初級審判廳則祗收刑事笞杖罪名及民事二百兩以下之案與地方廳審級本自分明特改章之初愚民未及周悉其　應赴下級起訴而徑投上級者有應在上級起訴而悮投下級者疊經各該廳員先期曉諭並隨呈批示指陳似亦事所或有言者不察輒以推諉加之當係傳聞之誤至問刑各員頗難具選臣等先儘本部資深明練者奏請補署間有調員襄助亦必詳加甄擇方得派充差使舉凡徒流等罪均須繕稿送部並令將刑民各事按旬册報逐一稽核 
 
 

Page 5

 
 
臣等於其合者准之不合者仍駁飭詳審而死罪並由大理院覆判期無枉縱無任其支離訊斷之事若夫跪鎖掌責等刑本與笞杖相等現在笞杖旣經廢止則此項刑責其不得濫用可知查奏定章程罪犯應死証據已確不肯供認者准其刑訊等語係指命盜重案而言而徒流以下罪名則一概不准以免寃濫立法何等森嚴各該庭員具有天良孰敢不恪爲遵守若以尋常案件不能笞責之故仍復壓力横施該員等縱不自顧考成亦豈不慮顯撓法紀况京師耳目較近法庭指視尤多果有違章濫責等情何至無人告發又如請託徇情一節臣等亦未嘗不力爲防範但現在審判辦法係採取東西各國合議之制每庭各置三員復有檢察官蒞庭廳審若謂監督一人受託未必全庭咸與扶同全庭有私未必檢察亦爲徇隠層層箝制立法不爲不周至大理院爲全國最高裁判一切民刑訟案均經該院就近指示當更難容弊混此中審辦情形業由該院臣接咨後自行分晰陳明已經仰邀宸鑒臣等惟有嚴申禁令禀遵此次諭旨責令實力奉行並嚴劄各廳於旬報册内詳列某庭某員承審之案摘要注明其未結者均隨時知照該員來部諮問以憑考騐仍飭臣部京幾科於該廳擬結案件務須一律詳核期歸允當其能不事刑求者擬由臣等酌奬倘有徇情濫刑之員一經察出應即隨時參辦該御史又稱外省州縣拖押無辜刑　動至千百刁徒交結書差勾串吮噬藉端嚇詐等語查詐擾之弊例禁綦嚴而停止刑訊又係特旨飭遵之事各該州縣自應仰副朝廷恤下省刑之意若如所奏各節是直視憲典如弁髦以人命爲草芥尙復成何事體擬仍申明例章通行各直省督撫轉飭所屬按照原奏實力奉行以期無枉無縱二十二日奉旨依議 
[續誌播寳輪船捕犯交涉廣東]  
　　呂管帶禀報緝犯情形呂管帶具禀粤督大竊查邇來盜匪行蹤詭秘每以港澳爲逋逃藪時時窺伺濳回肆行刦掠一經刦後即附輪回港竄匿經管帶隨時密派弁勇前往港澳偵探本月十八晚九點鐘接到港電知有著匪麥毛瓜珠何五仔即亞添羅亞力即大頭九劉高大佬陳亞芹鄧亞祥六名於是晚附搭播寳夜輪船來省意圖劫掠管帶即於十八晚十點鐘專差第八營哨弁麥椿榮知會法國領事查照即由領事轉致沙面工部董事兼播寳輪船公司總辦唖路卑繕函親交帮帶秀斌於十九早面交播寳船主收拆秀斌於是早該輪抵省尙未泊定時即先行上船將函面交播寳船主拆閱該船主閱函後即允許隨帶秀斌同下大艙拿匪管帶等始令弁勇過輪眼同拿獲著匪麥毛瓜珠羅亞九即大頭九劉高大佬陳亞芹鄧亞祥五名帶下小艇正撥解回詎法國副領事到輪大肆咆哮親下小艇將秀斌推開手舉鞭竿勢將用武並將所獲五匪帶回播寳船内管帶等未便與爭合將在輪獲匪下艇被法國副領事帶回緣由禀報查麥毛瓜珠香山王角人其餘五匪均番禺人係懸賞購拿者 
[法領事函請禁止會議]  
　　駐粤法領事深恐粤人因播寳緝匪一事開會提議此事即於是日函請大吏諭禁商民集議聞其函中詞意對於粤民若深有所顧忌者大吏接函後已札行廣州府出示諭禁商民惟粤東商民現在並無集議之舉但外間輿論咸謂下船捕犯向有成案可援此次亦援照成案辦理該營弁本無不合且經船主允許亦不得謂其鹵莽從事迨五犯下船即在吾國主權之下乃竟迫令將犯釋放實屬侵我國權云云 
[鄂省司道實行入所查驗烟癖武昌]  
　　鄂督陳小帥以禁烟大臣對於查騐官員一事功令極嚴京師官塲均已陸續調驗外省自應照辦以除大害惟此事非現任司道大員以身作則不能使羣僚實力奉行特飭藩臬學三司巡警勸業鹽法各道均詣禁烟總公所居住十日實騐有無烟癖俾府縣以次各官有所取則而辦事者亦不致虚應故事云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[戕斃管帶匪犯就獲捷報南京]  
　　江北巡防營務處沈期仲觀察禀督撫提三憲電云佺昨抵海張萬銀一犯（係戕斃定字營陳管帶之兇犯）茲據派出之李董鳳林報稱己在桃源縣丁家嘴地方拿獲押解在途佺己加派弁兵前往迎提矣李興志李燿懷兩犯均各供認人會一俟張匪解到卽連同前獲各犯質審明確一併電禀請示辦理先此電陳 
[蘇撫出巡太湖續誌蘇州]  
　　蘇撫陳中丞改期本月初四日巡閱太湖己紀前報茲悉是日陳中丞於午前帶印起程蘇臬左子儀廉訪隨往所有撫署公牘委藩司瑞方伯代拆代行臬署公贖則委蘇府何太守代拆代行至一切緊要公牘均著封送行次辦理又督練公所提調藍太守均統領太湖水師毆陽副戎成祥及飛划統領陳得龍遊戎等各率所部營哨師船護送前往 
[蘇省尙無分科大學合格學生蘇州]  
　　京師開辦分科大學經學部通電各省督撫如有高等畢業合格學生酌定名數先行電告等情曾紀前報現聞蘇撫接電後即札行提學司查酌辦理毛實君學司查得蘇省高等學堂正科學生尙未辦過畢業於大學分科似難合格業己據情詳復撫憲請即電復學部查照 
[京師近事]  
　　外務部各堂以年來交涉日繁從前奏定部章尙有未盡之處應按原奏隨時更訂辦理聞其更訂大略約分數端（一）增加使館經費及辦事員薪水（一）擬將使臣領事各員均改實官彙入新官制以重使節（一）駐各　商部之商務委員統改領事以一事權而節糜費（一）核照各國對内交涉繁簡酌改等次（一）外交官奬勸由部另訂專章以示區别（一）外交官奏咨簡用統歸本部管理以清權限餘容訪明再登 
在吉林紳商遞禀外務部堅請夾皮溝金礦籌欵自辦向俄使交涉又代表人具呈農工商部請爲維持 
　　樞垣甄别督撫己改訂每年兩次茲悉軍機處現辦本年上期大計甄别己有端緒聞更調文職邊疆大員共十二三員另候簡用者共八員武職三品以上者共七員其中多係經辦新政不力及人地不宜並尙有嗜好或年力就衰及難資表率統治失宜亦有調爲内用者分别甚詳聞發表期限約在本月之内 
　　内務府行知度支部請飭　疋庫轉飭江蘇等省織造大臣辦解小巷江綢袍褂料各項尺頭等件援案分季派委運解度支部及内務府以備皇太后　壽　恩賞内外臣上之用相應咨催該大臣速即製造務於九月初照數解到以免貽誤要差 
　　度支部日前咨行直督略云查直隸省奏銷第一案徵收烟酒稅銀竟將烟十牽混其中只圖湊成八十餘萬兩之數未免朦混應請貴督將烟土稅銀剔出仍將烟酒兩稅籌足八十萬兩解交陸軍部充作練兵需用以符奏案並將烟酒稅銀收支各欵詳細造報以憑查核 
　　學部上届考騐留學畢業生有不及格者均令補習而考現留學補習各生均於念八日以前赴部塡冩履歷將譯著書籍筆記一併呈部核騐　　禁烟大臣恭邸等同閱御史李灼華奏禁紙烟一摺僉謂烟捲各國流行不在禁止之列惟小學堂學生不滿十六歲者不得吸食但查禁事宜殊爲困難 
　　大清銀行學堂二十四日覆試放榜計正取學生八十名副取一百名正取者約九月初六日默冩履歴定期傳到如缺額即以副取補之現在所取各員皆領保結一紙然必須五等以上之殷實舖戸互保始進入堂否則雖京官印結亦不足憑 
分類新聞政界 
[杭垣整頓警察章服儀杭州]  
　　巡警局總辦王觀察上浙撫文云東西洋各國於警察章服尤爲注重有正裝禮裝常裝之分非徒示表面之觀瞻蓋必具其形式而後能振其精神也本局前總辦詳奉前撫憲飭釐餉局製辦軍制服裝在案業己送到一批應用惟旣備制服之用不定用服之例則參差互異不足以昭整肅而重威嚴茲擬嗣後警務人員凡遇衙參亦一體用軍制裝服乘轎可易爲乘馬如遇長官乘轎則俯首示敬乘馬則舉手示禮拜庸折回避道自總辦提調至巡警則一以職事相稱如總辦則稱總辦提調則稱提調以此類推不得有大人老爺等稱謂其素因短視帶用眼鏡亦不必倉猝取下查北洋定章有警務人員短視准帶眼鏡取法外洋開通國俗意甚美善今浙省旣實行整頓警務固當一一改良惟不懸爲定例則適從無自而趨避亦多擬請憲台飭下警務人員一體照行俾資遵守旋奉增中丞批云警察章服儀文固屬外觀而易氏耳目正在於茲自應准如所請惟警務人員晋謁禮節有俯首請 
 
 

Page 11

 
 
安之分殊嫌歧異查馮前部院既經通飭僚屬均免請安應即改爲一律打躬示敬至短視帶用眼鏡不必倉猝取下一層謂取法外洋開通國俗所請不爲無見然中國習慣已久若一旦驟變舊俗恐駭聞見且亦非示敬之道查東西洋各國相見均以脫帽爲禮旋即復戴警務人員中如果有短視者不妨比例其意於相見之初先行除下旋復帶用庶於禮俗兩不相妨餘俱如詳辦理仰即分别移行遵照 
[催辦戸口表册蘇州]  
　　蘇省巡警總局以清查戸口一事當經通飭各府州縣塡表送候核辦在案迄今已及一年未到者仍有十餘廳縣之多致本局懸案以待未能彚總詳辦現在應查三十四年分戸口事宜省城業已開辦各廳州縣亦應一律開查限兩個月查竣造列表册分别呈送毋得玩延致干未便通限於奉文十日内造送並將本年戸口事宜依限查辦 
[派委禁烟查騐所各員蘇州]  
　　蘇省自禁烟查騐所改設後職員均未派定現經陳中丞札委候補知府謝公寛項兆麟候補知縣金乙麒曾楫四員充當禁烟查騐所檢察官又委截取同知凌寳澄爲總稽查知縣周燾爲稽查各員奉札後已禀謝到差矣 
[甬道改期接印寗波]  
　　寗紹台道李輔燿觀察本定於上月二十七日接印嗣因温事未了故延至二十九日乘坐豐順快輪於初一日早晨抵甬排導進城卽於午刻在署接篆 
交涉 
[不准洋商購置内地産業漢口]  
　　漢口法商公興洋行前在羅家墩地方賣有麥地一大塊因賣主羅涂氏將契據糧單取回代在道署稅契迄未交還現公興洋行特禀請法領照會關道傳羅究追旋即將羅傳到據供契單等件業已交還公興買辦田品珊之手齊照岩觀察以此案無論供詞各執即按照條約洋商亦不能在内地置産己飭羅氏銷契退價一面照覆法領事查照以杜糾葛 
[不准華人隱戤洋商涉訟湖北]  
　　夏口廳金煦生司馬以華人與華人訟案均應自行呈禀祇要理足曲直自分乃近來多有華人訟案假託洋行出面甚有將禀詞由洋行夾一名片或加冩一洋文信函送案者無論是否關說總屬於理不合又有由洋行來信而原告恃洋人爲護符竟不到案者尤爲可惡昨特牌示剴切申明嗣後華人詞訟無論在何洋行經紀均應當堂呈禀若再有由洋行來函將原禀附呈者即行擲還并澈查其人是否倚勢欺人以憑懲治而保主權 
軍界 
[程軍門電告奏請陛見南京]  
　　長江提台程從周軍門近致沿江督撫帥電云日前巡江滿擬晋謁藉領敎言嗣據各叚偵探禀稱貴治江面一律平安是以未敢趨擾現在專摺籲懇陛見俟奉硃批敬再佈聞 
[江督愼重藥庫南京]  
　　江督端午帥以江寗劉家崗藥庫收儲火藥至關重要日前派員查悉孫詞臣統領委派之武弁叚洪賓平日並不住局實屬有曠職守特札飭係統領將該弁刻日撤差另委接辦 
[蘇撫札派參觀秋操委員蘇州]  
　　聞蘇撫陳伯帥以本年江鄂會操爲期已近蘇省亟宜遴派大員前往隨同觀操以資歷揀當即派出督練公所參謀處總辦劉觀察篤烈爲隨觀員並加派二十三協統領官劉錫鈞陸軍速成學堂提調蘇謙協部執事官吳本植等三員隨往參觀每員准帶僕人一名所需帳棚夫馬食用一切均由蘇省籌給刻已分札各該隨員遵照辦理並飭帳棚夫馬食用一切均由蘇省籌給刻已分札各該隨員遵照辦理並飭卽日前往勿誤操期 
[蘇藩飭拿在逃梟匪蘇州]  
　　湖州水陸巡防隊周樹森具禀蘇藩稱前月探悉烏程縣屬伍家高橋地方有梟匪二十餘名盤踞滋擾立卽派兵追捕匪黨開鎗抵拒相持約一小時始擒悍匪張得成一名業已移縣訊辦禀請核示瑞方伯以該匪胆敢開鎗拒捕藐法已極梟匪張得成並贓物等件既據移縣訊辦其在逃餘匪當卽批飭該督帶通飭水陸各營一體嚴緝 
[督練公所規復舊制安慶]  
　　安徽常備軍　經編成混成協應亟規復督練公所舊制以裨軍政所有兵備參謀敎練三處刻已札委陳慰充兵備處總辦鄭祖年充參謀處總辦顧忠深充敎練處總辦 
[咨催留德陸軍生學費杭州]  
　　駐德欽使前日咨行浙撫以浙省咨送自費學生葛祖爚一名年力富强資質聰穎曾在日本城成學校肄業武備已有門徑來德期年語文嫻熟現入私立武校預備普通畢業後自應照送德國軍隊見習惟該生家寒資斧不繼應請貴部院在陸軍餉内酌籌學費作爲浙省官費武備生俾得專精肄習等情當由院飭司會詳核准照復去後兹據續咨謂葛生祖爚於本年三月卒業普通經使署送入該國軍隊並代墊去入營軍衣軍刀等費庫平銀六百五十兩並准貴部院咨准改給官費應照奏定限制於本年三月初一日入營之日爲始每月應給德幣四百四十馬克請卽分批滙交使署及墊給軍衣等費銀六百五十兩亦請一併籌解歸墊云云增中丞准咨現札兩司尅日會同籌議詳奪以便分咨陸軍部德欽使查照 
學務 
[隨宦學堂之衝突廣東]  
　　廣東隨宦學堂學生於上月念一日在飯廳晚膳見餚饌惡劣不堪入口乃傳喚廚役責問詎該廚役直言支應委員沈秉鉷折扣膳銀每百兩扣銀十兩以致不能敷衍學生等聞之大動公憤乃於翌日向沈詰問沈始則抵賴繼由學生將廚役傳至面質沈始惶恐謝罪學生等以職員舞弊不肯息事後經該堂監督朱太守出而撫慰始各無言兹聞各學生尚擬公請監督將沈撤換不知如何了結也 
[杭省法政學堂風潮再誌浙江]  
　　杭垣法政學堂官班學員黄銘箴張國威等與敎務長衝突各情略紀前報兹悉該班學員當時附和者約有四十餘人初一日又徧發傳單定期初二日假羊市街全閩會館續開大會集議抵制方法又慮無端集會爲上憲詰責特擬用協恭二字以避會名 
 
 

Page 12

 
 
[測繪生咨送回籍長沙]  
　　民政部以各省辦理警務必得有深明測繪之人爰於去春奏辦測繪學堂一所就各省招考學生一百二十名一年畢業後咨回各省督撫錄用現届畢業期滿所有湘省考入該學堂肄業之李同仁等數名已由部考騐及格咨送回湘昨已到省禀謁各大憲聽候委用 
學堂夫役聽講衛生湖北 
　　文普通中學堂監督紀香驄以學堂之中衛生最要特命該堂齋夫雜役人等於每禮拜六日晚上堂聽講衛生大義特請日本森川先生宣讲 
實業 
[徽籍保商公會不符部章杭州]  
　　旅浙徽商方增卿等因皖浙大災特發起一保商公會於前月間開會成立並公舉李昭煒侍郎汪似祖甲商爲總協理具禀省合請予咨部立案各情略記前報兹悉農工商局湯總辦以該商等禀設保商公會查核簡章大致仿照部定商會章程辦法實一商會性質惟定名爲徽州旅浙保商公會選舉人及被選舉人資格不出徽籍六縣是僅屬徽商一部分而言檢查部定章程無此辦法應否准予立案仰候詳請撫憲批示再行飭遵 
[農工商局委查紗廠蘇州]  
　　蘇省農工商局昨據太倉濟泰紗廠經董蔣汝坊禀稱紗廠將次接辦請即派員監視當即札飭太倉州就近確查禀覆核奪 
淮河行輪仍未批准安慶 
　　沈護撫批正揚商董禀云查此案前院業經札飭鳳陽毓道勘明長淮一帶究竟能否行駛小輪將來利弊如何與内港行輪定章有無窒碍現在該道尙未禀復一切尙難懸斷况正陽及清江浦兩處皆向不通商口岸縱使此事查明能辦尤應妥定善法體察地方利弊通籌核議必以實係有利無弊爲要義否則若一准華商輪行駛自難保無援案續請之人流弊不堪設想所請轉咨立案各節俟飭催鳳頴道查勘航路詳復後再行商定飭遵 
[嘉善商會成立嘉興]  
　　嘉善商會前經各商公舉朱循柏爲總理近奉部劄特於八月廿五日借座典業學堂開成立大會官紳學界及各商到者約六七百人下午一時開會先由周南樵報告開會宗旨丁景安宣讀部劄繼由總理演說復由葉文煥報告組織歷史官界如徐邑尊華委員來賓如紹興何閬仙安徽汪閣臣諸君亦相繼演說宣佈員沈守瓶爲敬愛典業各學堂讀頌詞並佈告外來函件書記員陳瑞清致答詞義務等各學堂唱歌奏琴曁本會會董葉文煥周少樵丁景安次第演說四句鐘散會 
雜記 
[派員押解楊令赴寗蘇州]  
　　蘇省大吏昨得江督端午帥密電飭即查傳江蘇候補知縣楊令元澍派員押送來寗等因蘇府何霄雅太守當卽將楊令密傳到署已於今日派委倪令文范乘火軍押解赴寗矣 
[洋務委員查究販賣猪仔潮州]  
　　汕頭洋務局委員林馥邨太守到差以來凡有輪船出口必親自逐一查問明確然後放行近查得汕頭各客頭舗前經飭令具領給照各家均未實行懸貼鋪面所有住客名額造報亦屬有名無實又查得各拐販猪仔客頭館往往將被騙之客寄頓他號届下船時始引進店以避查察昨經飭令一律將照實貼并擬善後章程申禀上憲辦理 
[賞欵提修馬路南京]  
　　鎭江南順記碼頭前日泊有公和利金裕茂沙船兩隻係私運小麥二千餘石出口當經揚關查獲除一半充公並提出八百袋作爲沙洲糶賑等用尙存二百袋變價洋七百數十元再於充賞欵内提洋一千二百數十元共合洋二千元撥充京畿嶺一帶馬路工需已經關道劉襄孫觀察禀報江督聞端午帥以一半充賞之欵本不應提作他用致失信賞之道惟該道稱在事員役因馬路事關公益竭誠幸効如係出自衆願尙屬可行嗣後遇有充賞之欵仍應照章發給 
瀛談 
[世界最美之祭典]  
　　美國哈特與舊金山之間。有市曰坡蘭德。其地産薔薇。最盛種亦特。佳英德法各國所産。遠出其下。每届花時。全市無論何處。但見薔薇。清芬夾道。妍光在目。居有行者。靡不神醉。而花時之尤稱美觀者。則爲舉行薔薇祭典之日。是日擇全市中少女童男之容色最娟好者。集於一所。編爲若干隊。每隊人數。約二三一。每次隊數約數百。各衣以極華美之服。頭胸等處。則飾以薔薇。手中亦執薔薇。光輝穠𧰟。有若花神。旣畢。乃以極整嚴之行列。男女分途。巡游市中。一時春氣盎溢萬象爲新。觀者亦各以薔薇飾身。每届一行列過。輒以如狂之歡聲。高呼萬歲。甚有自歐洲各地遠道跋　特來與會者。惟此祭典。别無深意。不過以彼地薔薇獨佳。謂爲天錫。故行此祭典以答神庥耳。 
[新三笑（二）（十）（三）]  
　　伯虎道。問他則甚。茶坊酒肆之談。大半不能聽信。他們不過看見我們是蘇州人誚誚罷了。那裏有這等之事。列位看官你伯虎道這句說話豈不是關門改年號。不通世故的談話麽。在下倒先有一句說話表明在這裏。莫說茶坊酒肆的說話不能聽信。即是在下杜撰的小說。看官也不能語語當眞的。故善讀書者當斷章取義不必。吹毛求。疵倘有幾位朋友問道。做小說的。你從前所說是春間的事。現在忽弄到夏間去了。忽弄到秋間去了。你在這裏做夢。還是在這裏說夢話其實其間不過少了時光忽忽其日已是夏天的十來個字。倘再有朋友詰問道唐伯處祝枝山。還是明朝的人物。此刻那裏還在。此時我做小說的更無說話還答了。問話休提。再說枝山聽見伯虎幾句說話。笑道。老唐你正是在發獃麽。他們又不是我們的七世寃家。八世對頭。爲何白白裏譏誚我們起來。俗語說得好。蚊虫不食無黄鴨蛋。他們旣經說得。必定有些道理的。枝山就回轉頭來問那人道。朋友。你說的是什麽話。那人不曾提防。嚇了一跳。回過頭來。見是兩個著紳士服飾的人。又聽見他是蘇州口音。心中不免疑惑起來。一想我剛纔說蘇州人不是東西。那兩個蘇州人。要來尋著我麽。就懷著鬼胎答道。你要問我怎樣。枝山亦自知太覺倉猝。便笑說道。没有怎樣。我不過要問那奪妓的事情。那人又道。你是吳子甫麽。枝山笑說道不是。那人又道。難道你就是楊莘伯。枝山又笑道。亦非也。那人又道。你旣不是姓楊又不是姓吳。問我怎的。枝山知他誤會不好再問下去乃問道老兄姓甚名誰。那人即答道你要問我麽。我行不更名。坐不更姓。在上海做掮客的李阿元。渾名呌做野雞阿元的便是。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[汴撫林奏各州縣車馬餘欵留辦監押改良習藝所摺併單]  
　　奏爲車馬積弊過深調員逐加整頓淸出餘欵留辦各屬監押改良分别已未定案先行繕單請餾立案仰祈聖鑒事竊維興利必先除害而謀始尤貴要終豫省州縣支應車馬相沿日久弊遂無窮有由官辦理者統名差徭車馬供張皆藉民力二者並征按糧按戶並有按民養騾馬牛驢分派者名目繁多又無一定規則書差地保任意誅求入之官者或尙無多出之民者不知幾倍有由紳設局者局用開支漫無限制攤派逾額視爲故常庸懦官吏方諉爲向歸紳辦何必推求間有能者懲創一二官易言弊仍如故他若書役包辦地保輪支狼狽爲奸上下其手其弊更不待在民非由已出於是寅僚幕友紳士丁胥並不問其是否因公槪與車票因而各省過往員弁藉稱公幹亦無不與車者甚至署中採買煤米什物丁役往來亦無不需車加以近來官吏日多分道分府分縣聽差各求循例差出外卽探親訪友告貸張羅亦非車馬不可至省中院司局所各委員往來載途更無論矣此濫應之病民又不可以數計者也前撫臣邊寳泉鹿傳霖先後出示查禁未奏請立案弊遂不久復生今且愈甚臣到任後明查暗訪始得端倪查前年欽奉諭旨並准部咨興辦監押改良豫省尙未議及因商司道僉謂無欵可籌亟宜就此經營補助因電調辦事可靠之前護雲南迤南道三品銜開撰條墓蒙化直隸同知胡璧來豫專司其事委令詳細色稽勿避怨嫌並飭支應局司道選派委員分赴各屬會同該管府州逐一淸釐並手訂章程示以不咎旣往不苛所難就各屬原定徵收之數祇准减少不准加增原有差徭包差月差里差各名目一槪汰除統計歸車馬項下妥定章程禀候核示從前浮收糜費濫支濫應諸弊悉予豁淸總以蘇民困謀公益爲要義復恐操之過急别滋事端擇其受害最深者先改爲隨糧徵收餘亦逐漸更改實在瘠苦地方仍就淸出餘欵酌給津貼以資辦公但不准稍涉欺隱文牘批答告誡再三復得司局和衷匡助時逾半載尙有三十州縣正在行查未即定案其已定案七十七廳州縣除各屬本已提充常備軍餉及撥作學堂巡警實業蠶桑經費與車馬實需正支州縣署應需各項雜支外已餘錢十一萬七千六百千内除撥給澠池新安偃師鞏縣等縣辦公津貼錢二萬四千餘千以符原議各屬餘出之錢均隨時批飭悉數留辦該處監押改良習藝所諸事藉副朝迁矜卹罪囚代謀生計之至意有餘再興辦他項公益不足另謀協濟總期通省一律共沐皇仁開辦之初只冀先除民害餘錢當屬無多仰賴聖慈上下同心知感知懼未嘗專案參劾一員懲辦一役小民世代相承痛心疾首之積弊一旦豁除不事誅求不煩勸諭常年可得十餘萬千有著之巨欵辦理監押改良習藝並他公益小民所省尙且無算害除利興實始念所不及此現將各屬應支應解之數並嚴禁此外不許加收分文及上下一切例差濫支濫應逐條指出懸爲厲禁另訂章程多條統飭司局刋發告示分屬張貼原擬俟各屬辦竣刻册徵信徧發官民永遠遵守茲卸篆在即且有三十州縣尙未辦竣惟有謹將已未定案各州縣分繕淸單恭呈御覽先請飭部立案並請飭新任撫臣將未定案之三十州縣督飭司道一律辦理完竣無稍鬆動仍勒令各州縣將應辦監押改良習藝所諸事尅日興辦毋任草率塞責虛糜巨欵取具切結另行奏咨立案除咨度支部法部查照外所有整頓豫省車馬緣由理合恭摺具奏伏乞皇太后皇上聖鑒謹奏八月二十一日奉硃批該部知道單二件併發欽此 
[淸釐車馬定案州縣餘錢淸單]  
　　開封府屬祥符縣餘錢一千一百六千文陳留縣餘錢一千六百千文杞縣餘錢八千二百千文通許縣餘錢三百六十千文尉氏縣餘錢三千四百二十四千文洧川縣餘錢一千千文鄢陵縣餘錢九百五十五千文中牟縣餘錢八百千文蘭儀縣餘錢一在二十千文新鄭縣餘錢七千五百四十千文歸德府　寗陵縣餘錢七百三十千文鹿邑縣餘錢一百五十二十文虞城縣餘錢五百千文睢州餘錢九百五十五千文柘城縣餘錢五百二十千文彰德府屬安陽縣餘錢一萬三十千文臨漳縣餘錢七百七十千文内黃縣餘錢四百九十五千文衛輝府屬汲縣餘錢六千九百六十三千文獲嘉縣餘錢一千一百七十千文淇縣餘錢二千千零八千文滑縣餘錢三千一百千文河南府屬偃師縣餘錢二千三百入十六千文鞏縣餘錢四千七百四十八千文新安縣餘錢七千千文澠池縣餘錢一萬八百二十千文南陽府屬葉縣餘錢五百四十七千文汝寗府屬汝陽縣餘錢一萬七千二百九十千文確山縣餘錢三百四十千文正陽縣餘錢一千二百千文西平縣餘錢六千千文遂平縣餘錢二千二百四十千文陳州府屬淮寗縣餘錢五百二千文西華縣餘錢七百九十六千文項城縣餘錢四百一十九千文許州直隸州許州餘錢一千四百九十七千文襄城縣餘錢一千二百九十八千文陜州直隸州陜州餘錢一千三百六十一千文鄭州直隸州鄭州餘錢四千九百五十八千文榮澤縣餘錢一千二百千文汜水縣餘錢五百千文計已定案七十七廳州縣除並無餘錢三十五廳州縣不列外以上四十二州縣共餘錢十一萬七千六百千文查照前議津貼澠池新安偃師鞏縣等縣辦公錢二萬四千九百五十四千文實餘錢九萬二千六百四十六千文分留該各州縣辦理監押改良習藝并他項公益合併聲明光緒三十四年八月二十一日奉原批覽欽此 
[淸釐車馬未定案各州縣淸單]  
　　開封府屬禹州歸德府屬永城縣彰德府屬湯陰縣衛輝府屬新鄕縣輝縣延津縣濬縣封邱縣懷慶府屬河内縣濟源縣盂縣温縣修武縣原武縣陽武縣武陟縣河南府屬洛陽縣南陽府屬南陽縣唐縣鎭平縣舞陽縣陳州府屬沈邱縣扶溝縣許州直隸州屬臨穎縣　城縣長葛縣陜州直隸州屬靈寳縣　鄕縣盧氏縣鄭州直隸州屬榮陽縣許未定案正在行查三十州縣另單移交新任撫臣督飭司局接續辦理辦竣另行奏報合併聲明 
本埠新聞 
[滬道詳江督文（爲防範灘民搶刧商船事）]  
　　竊松屬南滙縣境東瀕大海歷年漲出海灘數十里其由灘入海處名爲滙角離岸一里許有鐵板沙一道横亘海中每遇商船遭風駛擱該處灘民　相率搬搶甚或連船拆毁名曰撈洋貨發洋財屢經懲辦終無效力上年因金同茂等船失事連搶經該縣王令禀由前道轉商稅司於該沙頭轉灣處安設有鈴鐵浮樁以誌淺險並請撫　咨商蘇松鎭派駐師船以資鎭衛因沙灘水淺未果詎於本年五月間復有金源興帆船裝運美 
 
 

Page 19

 
 
商中興行麫粉三千包日商三并行火柴一百五十箱及空油簍等件駛泊該處滙角沙灘被灘民强搶一空之事雖節經嚴飭該縣追獲到洋麫一百八十餘包火柴五箱空油簍兩隻並罰出雜貨店主唐金咸貪買贓洋三百元該　主不願赴案具領輙聳由美領事日領事紛紛向道交涉美領事並欲責成地方董事勒令攤賠作意外之要求現雖由職道據約駁回一面飭縣勒追餘贜緝匪懲辦以謝商人能否不生枝節尙未可知而商船往來海道長此搶奪頻仍内政外交諸多掣肘實有儳焉難安之勢因與前任南匯現任上海李令飭籌善後良法去後兹據呈遞說略擬具辦法四條前來職道詳加查核所稱立望燈以示趨避移縣丞以相董勸添巡防以資彈壓駐師船以爲防護誠皆爲因地制宜之計而略内所叙二十九年王曾福被毆斃命一案尤見該灘民桀驁難治非借師船鎭攝不爲功即使礙於水淺亦當令擇就近稍深處扼要駐守以資呼應抑或改造淺水兵船一二艘常川駐防以爲一勞永逸之計除第一條竪立望燈一層業經飭縣遵辦第三條請於泥城外添設巡局業由職道移請淞滬巡防營派兵三棚往駐泥城暫可從緩籌議外第二條請移回縣丞於泥城衙署自係切要之圖應請批司轉飭照遵以期與營兵互相聯絡照應藉資得力至第四條請駐師船一節現經職道禀奉撫憲電示亦已由蘇淞鎭催營抽撥嗣後擬請飭由外海六營常川輪流派駐以保航業而肅海疆是否有當理合錄摺具文詳請仰祈憲台俯賜察核飭遵實爲公便 
　　附批據詳已悉查南滙縣境滙角鐵板沙一帶地處險要近來時有商船遭風擱淺該處灘民乘危搶掠習以爲常自宜設法防範李令所擬善後辦法四則旣經該道詳加斟酌均尙切實可行昨據蘇松鎭來電已飭由吳淞營酌派弁兵雇船前往駐防仍候咨請江南提督軍門轉飭外海各營一體輪流派駐以期周密其移回縣丞一事應飭蘇藩司查照飭遵餘悉照辦除分别咨行外仰即轉飭遵照仍候撫部院批示繳 
[禀請保全公所義塚]  
　　珊家園水爐公所義塜圍牆被工部局拆毁一案迭由滬道照會領袖領事飭令停工而工部局定須改築馬路已備銀千餘兩存在捕房函請公堂寳讞員飭傳該業往領寳讞員以華人坟墓義塜如逢築路等事祗可繞道不得穿越曾載入虹口租界章程第三條今工部局定欲改築實與定章不符因於昨日禀陳滬道請爲爭辯 
[領袖允禁西捕擅入押所]  
　　駐廨西捕擅入押所查詢押犯一案迭經滬道照會租界領袖轉飭禁阻兹聞領袖薜福德君以駐廨西捕入所查詢因恐各犯違犯押所定章並無别項意見惟現旣接准滬道照會自應飭令照章辦理現已函復滬道查照矣 
[振市公司禀准立案]  
　　商人徐芝庭以南市市面不及租界繁盛爰集股本創設振市公司先在太平碼頭開設戲園命名新舞臺禀請總工程局禁止差役人等藉詞傳唱堂戲任意勒索并於十年内城廂内外不得仿設以保商本等情工程局各董以該商所禀係爲振興市面起見與把持專利者不同業已批准照辦轉禀滬道立案矣 
[照會兼辦滬局賑捐]  
　　蘇省賑捐總局以蘇紳費叔遷觀察向辦江南蘇州賑捐極爲踴躍現辦理滬捐之曾少卿業已作古一切捐閣存根尙未有人接辦爰特照會費紳兼理其事昨已來滬接辦矣 
[浙省購運洋硝]  
　　浙江厘餉局提　沈太守向上海禮和洋行訂購德國大桶凈硝二千五百担禀請浙撫咨明江督蘇撫轉飭滬道致　騐放昨蔡觀察已奉到江督札文謂硝磺爲軍火要物本應禁運惟此項洋硝係浙省軍備需用之物應飭騐明照貨相符即子放行云 
[花園累及洋商]  
　　閘北寄園因欠載警忆局捐欵致被封閉已誌前報兹有前在該園開演影戲之義國商人老羅具禀義國領事謂有影戲機器亦被封閉請飭交還現該領事已照會滬道移請巡警總局照辦矣 
[巡士見好洋人]  
　　前日有某西婦行至浦東楊家渡地方被頑童多人在後喧擾該處一路二區站崗巡士恐致肇禍遂將某小孩拘住置於路旁停駐之車上以致跌下受傷日得修學堂敎員以該孩係學堂學生因傷不能上課爰向該局控告請爲查辦 
[城内]  
　　防範竊賊○一路一區巡警分局昨日傳知各區略云現值秋後竊賊漸多東南兩區被竊者日有數起應由各區飭令巡邏長警於每夜十二點至三點及三點至六點兩班嚴加查察倘值該班内出有竊案即查明鐘點將該班長警記過撤懲 
　　誤於姘婦○張德炳扭封候臣謝阿堂至一路巡局經游巡官審訉張供妻子王氏由南京來滬借封之餘屋居住近與小的反目封乘機唆使逃逸小的向封追究反被行兇有謝阿堂帮毆求究封供張王氏來滬尋夫被張之　婦逐出遂由張向小的借屋暫住現張將王氏凌虐辱罵以致該氏負氣而逃小的並不唆使訊之謝供詞相同判封交保謝省釋 
　　皮匠貪小○永興祥帽子店主張炳英扭皮匠彭月祥至南三區控告轉解一路巡局訊究張供兒子鴻清年七歲前日在街游玩被皮匠彭月祥編去金絲圈追至小南門扭獲求究彭供江北人年十六歲張子之金圈落在地上小的貪小拾取當洋一元五角今願交還求宥判彭押候伊父到案交洋具領　　投河自盡○廿五保二圖地保張紹歧昨晨投縣報稱奉英捕房傳諭南翔人王永順在老閘橋浜投河自盡由捕救起雇車送至捕房中途氣絶即折回驗尸所囑爲報驗等情李大令即於午前到所相驗委係投河自盡因查無尸屬由堂收殮發壇召領 
　　尸妻喊寃○趙王氏偕廿五保四圖地保林雲卿投縣禀稱丈夫趙阿土住西門外打鐵浜地方現在顧姓木作頭處爲小包工頭前月廿七日凌阿海失去木尺一根誣指丈夫竊取以致口角被阿海之子姪兇毆受傷抬回延至昨日因傷斃命當即報知地保先將兇手之父陵阿奎凌二洪拘住求請伸寃大令諭飭靜候蒞　 
　　道批五則○民人張鳳蓀禀批閘北築略工程應歸何人承辦爲妥向由巡警總局主政昨聞有人在外揚言謂該處路工經張鳳森禀由本道衙門批准承辦殊堪駭詫業經飭查在案究竟張鳳森是否即張鳳蓀有無招摇撞騙情事仰巡警總局夏參事官速遵前札確切查明具復察奪母遲川南紳士袁斌等禀批所請設會宣講勸農改良即是古人敎養兼施之始基果能實事求是誠足以輔地方官政刑之不逮仰松江府分行川沙廳南滙縣查酌辦理具報邁婦胡王氏禀批坑厠穢氣薰蒸易釀疾疫填之則有益衛生該氏何得抗違致妨公益仰游正巡官嚴諭遵照至沈仲逵張子才等究竟有無揑禀訛詐情事并即查究具報黄阿生黄阿桂禀批案經本道派員詳查所揑各節盡不 
 
 

Page 20

 
 
　　可靠已禀復督憲察核矣著即安分息訟母再聽唆妄漕干咎親供擲還吳徐氏禀批氏夫被追欠項因無實在付清憑據由廳訊判清償乃抗不遵繳致被押辦反令該氏來轅飾半凟希圖翻異殊屬刁狡不准粘抄附　　官事○廣東候補知府鍾元棣前靑浦縣主簿邱慶綠籌防局彩票捐收支委員藍鼎爕均到道禀見調辦龍華巡局委員黄永璣調辦巡警總局檢驗　　唐家振　　調辦四路一區副巡官藍挺英委辦一路二區巡官金鐘均禀知到差江蘇候補知府盧懋善由江北杏勘瓜清路線事竣回滬到道禀見 
[南市]  
　　斥革巡士○總工程局巡士朱龍進請假後逾期不到昨由警務處斥革卯名追　學費 
　　移提要犯○通州巡警局派巡長莊德勝至總工程局移提蔡阿福沙三兩名已誌前報昨由法界捕房一併提獲解局請究判交莊帶回歸案訊理 
　　潑婦抗捐○打鐵浜剃頭店主婦趙氏抗捐咆哮由西區解至工程局請究判押　捐欵再行開釋 
　　爲小失大○某巡士在小輪上查見俞才高由九江販來小錢十千文拘至工程局請究判小錢充公另罰洋五元 
　　租屋紏葛○張金成控棺材店主周瑞生轉租店屋悔賴定洋七十元由工程局提訉據中証顧德發聲稱當時說妥貼還裝修生財遷費洋一百五十元除已付外周竟悔賴求追判周交保着原中理處 
　　婢女可憐○南區送沈姓逃婢王瑞英至工程局請訊據供時被凌虐是以逃出旋由周順生投案請領供與沈姓有親判婢留堂候再訊核 
[閘北]  
　　巡警總局批詞○商民徐振玉禀批案前飭警法科的訊察閱兩造供詞皆由陳耀廷一人從中弊混當將陳耀廷勒限押追在案據禀逾限不分實屬延玩候再究追可也商民陶仰潜禀批此案前經四路二區分局提訊業將柴氏斷歸本夫具領該民人前已到案何以當堂不將婚據呈驗事隔多日始將婚書呈出顯係事後揑造希　牽混結訟殊屬刁狡况柴氏係有夫之婦該民人價娶時竟不問明來歷實屬咎由自取特斥不准婚據擲還民人張子山禀批此案昨據商人金俊芳等公禀稱已在外向該商調處息訟兹核所禀大相岐異仰警法科迅再傳齊兩造質訊核斷勿任訟延 
[英租界]  
　　僞票何多○曹文林湯祥舫畢介康邱洪生等將假造銀票騙取元昌永張祥發張萬和等各號衣物木器被探查獲昨解公堂請究曹等均不元認判邱畢二人交保湯曹還押候查明再訊 
　　自投羅網○賭棍吳星源前在楊樹浦開設購塲爲捕房查悉飭拿未獲兹吳又濳入玥界由探拘住昨解公堂請究吳洪開設賭場係某某等兩人爲首判押候補拿同黨再核 
　　流氓閙院○過犯王補清與施少卿在王周氏妓院行兇圖詐由　查獲昨解公堂訊究判王押西牢一年期滿逐出施押一月王周氏父保 
　　凌虐婢女○濟良所昨將女子徐招弟解廨請訊據供在五福弄徐姓家爲婢因被王人凌虐是以逃出判暫留濟良所候核 
　　被告傳案○振大洋行控郎長順違背合 
同德商天福洋行控曹星齋定貨不出昨由公堂一併傳案判分别交保候訂期會訊 
　　形迹可疑○張福生手持衣包探夜行走由捕拘入捕房昨解公堂請究據供衣包由伊叔張錫卿囑令帶回家内判張交保贓存捕房候其叔到案訊核 
　　竊賊送局○曹永林在寳山縣境竊取鄉民劉順明衣物携贓至租界圖消由探拿獲昨解公堂訊究中西官以事在賣山縣境判押送閘北巡警總局訊究 
　　公堂瑣案○吳阿文竊洋人洋燭等物判押捕房一月瞿大德控王阿二行竊調衣訊無証據判交保候查過犯馮渭本（即浦和尙）圖竊高錫奎衣物判押一月逐出過犯楊阿堂竊汪梅春鐵練判押西牢九月逐出王阿二圖竊顧福堂衣物判押二月逐出李阿二竊沈祥卿等綢衣判押一月王阿二王金奎申竊洋人洋槍二枝消贓於北京路舊貨店主丁從全由探一併查獲解案訊究判王阿二押一月王金奎逐出租界了洪寛交保開釋李阿榮竊快飛脚車行脚車判理捕房三月逐出張子英串竊洋人衣物判押二月周春山與更夫揚金桂串竊和豐廠玻璃窻等物判周送縣收押半年揚從寛斥釋 
[美租界]  
　　婢女替逃○古孫鴻昨至捕房報稱婢女采蓮竊取衣服金戒逃逸匿跡密勒路某號房屋請究捕頭飭探將該婢拘人詢得情節不符斥不准理 
　　工人互毆○木工王嘉發劉阿才汪長章在途索取工資互相毆打由捕拘送捕房飭赴公廨控告 
　　口角用武○沈萬生揚順興昨在吳淞路口角扭毆由捕并送捕房押候訊核 
　　慣收賊○舊貨店主金阿二專在梧州路收賈賊贓舊鐵由探查獲禀明捕頭請廨出單傳訊 
[法租界]  
　　電車控案彚誌○電車公司西人投廨控稱收票人嚴鴻元向坐客收取車資四十文僅給三十文之車票已不止一次　爲究辦嚴供大自嗚鐘至十六舗收錢四十文鴻運樓至十六鋪祗收三十文是日西人來查之客係由鴻運樓登車故給三十文之票並不作弊判候查明再訊又三十六號電車司機人王問如因撞傷扛夫湯明樞罰洋五元養傷廿九號電車司機人趙伯生撞壞某西人馬車尙未定　詎前日又撞傷小車夫李德發昨由捕房將李及馬夫袁金生一併傳案質訊袁供因道旁修路馬車已　至泥　趙不順略窄仍疾馳前行致破撞倒後由安南捕坐脚路車赶往認明號數是實判趙押捕房兩禮拜袁亦有不合罰洋五元充公李得發受傷無碍即在罰欵内提給兩元以資養傷 
　　洋員來滬○前任法領事署正繙譯兼公堂會審官魏武達現署廣州領事任滿於昨日乘輪回滬暫駐領事署不日即赴江寗　事新任 
　　提究漏捐○貨捐局差王福投廨禀稱查有嚴阿開朱元祥所運之紫菜洋菜等物尙未報捐所執捐票係七月間所給希圖朦混請爲提究景明府得禀即飭提案交王帶回貨捐局核辦　　烟妓有孕○烟妓福寳前日私自逃出由捕拘獲送廨請究旋據鴇婦郭王氏投稱福寳於二月間由婦人之姨表妹領來寄養已懷身孕求准領回中西官以該妓旣懷孕不能再使接客判送堂留養候其母具領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[學界小說風流太史（四十五）]  
　　第十二回酒地花天春申小住偎紅倚翠太史風流 
　　心上想道。我一生從没有到過嫖塲。如今旣在這裏經過。何妨細細的領略一番。孫太史心上存了這個念頭。便想著要在上海大大的嫖他一下。你想一個簇簇新京城裏頭新放出來的一個提學司。到了上海。自然有一班官塲中人。來應酬他。還粗一班學界中人。死命的巴結這位新提學司。要想謀個學堂差使。更有幾個生意塲中的人物。痴心妄想的。要想兜攬他採辦儀器。定做操衣。也竭力的應酬他。上海的應酬他。上海的應酬。無非是坐馬車。吃大菜。游花園。聽夜戲。呌出局。吃花酒的這些事情。孫太史一連花天酒地的。閙了二十多天。自然少不得自己也要做個相好。堂子裏頭的倌人。騙起客人來。自然有那一派特别的功夫。鸞顚鳳倒的風情。海誓山盟的恩愛。柳媚花嬌的態度。温柔軟欵的丰神。孫太史雖然做了十多年的窮翰林。那裏見過這樣的狐媚排塲。妖嬈陣勢。只把他騙得個魂銷魄蕩。意貼心輸。好像這幾日之間。五臟六腑。無一處不通暢。耳目手足。無一處不快活。渾身四萬八千毛孔無。有一孔不熨貼。這一種說不出的喜歡。從骨髓裏頭癢颼颼的發洩出來。依著孫太史的意思。恨不得要在這上海地方上。住上十年二十年。方才爽快。無奈限期已過。那邊省城裏頭。又接二連三的打電報來催他到任。孫提學曉得挨不過去的了。 
只得勉勉强强的。硬着心腸。上了輪船。三五天的功夫。早已到了。先去見了制台。拜了同寅。又拜了前任的提學司。幾天裏頭。忙得個發昏。隔了一兩天。便是一班學務公所的委員。會齊了都來求見。照例學台初到任的時候。學界的情形不熟。便傳了一班學務人員來。一一的問他。那些學務人員。自然據實細細的回答。所以官塲裡頭。每遇一個新官到任。必定要位置一班私人。把那前任的舊人。或是少些。也要換掉一半。這學務裏頭的情形。却和别處不同。一班老辦學務的委員。學台到了任。非但不能撤的情形。却和别處不同。一班老辦學務的委員。學台到了任任。非但不能撤換。而且遇　還要請敎他們。你想如今時候的學務。本來是一件最難辦的事情。禁得起再要換個生手來。那裏還能辦什麽事。 
國外新聞 
[大韓日報案近聞]  
　　初二日東京電云大韓日報主筆楊氏被控盜用公欵案昨日復在漢城第四次覆審公家律師申明被告並無罪狀要請開釋此案初五日約可定讞 
[小吕宋患疫三誌]  
　　初三日東京電云小吕宋每日患疫斃命者平均數約在五十左右美艦隊於初七日下午可抵該埠現已頒令不准兵士登岸該埠人民大爲失望此次美兵不在小吕宋登岸可使日本吸收該隊兵士所領西十月十一月之奉金其數約有金洋一百五十萬元泰晤士報初三日香港電云小吕宋因患疫之故已展期歡迎美艦 
[英國失業工人滋擾]  
　　初二日倫敦電云英國孟其斯脫地方議事廳近於舉行歡迎會時有賦閒工人二千名擬衝入滋擾旋由警察以短棒驅散擊傷數人搿林維克工塲有游民擬往滋擾亦爲警察阻止 
[英國棉廠停工之影響]  
　　初二日倫敦電云英國萊恩開歇棉織廠停工後該處東南有新廠數家因此牽動現咸將股票減價出售原價值銀五十仙令者昨日祇售十仙令 
[布土交涉三誌]  
　　初二日柏林電云土爾其因布勒嘎利亞爭奪鐵路已照會各國請按照柏林條約解决此事布親王費提蘭所允匈奥外部退讓此路之言布政府并未踐行各國皆度布國將藉此宣告獨立德奥兩國現皆設法調停此事 
[美國政黨之攻擊]  
　　初二日華盛頓電云民政黨度支員海斯開克君共和黨議長特彭脫君迫於衆威皆己辭職上議院議紳福萊克君己頒發書狀自行剖白羅斯佛總統之婿勞維司君已復舉入國會初三日倫敦電云自第阿斯脫君詆斥福來克君培萊君及共和民政兩黨著名黨員後兩黨領袖各員遂互起攻擊羅斯佛亦厠身其間頗爲激昂現有共和民政黨員數人因與美孚火油公司及其他脫拉斯暗中交往業已辭職泰晤士報初三日紐約電云民政黨度支員海斯開克君因美總統譏其不屑管理選舉事宜亦詆美總統爲善謊之人海阿斯脫君近復刋登種種證書揭明米西雪璧府上議院議紳曼克洛林係由美孚火油公司雇爲代理至海阿斯脫君前後所登各證書係經人自美孚火油公司盜出者不日尙有其他各種證書揭載此事令人異常注意 
[四國大臣集會]  
　　初二日倫敦電之俄德匈奥意四國外務部大臣集會之事外間皆信與遠東舉動必有關係據確實消息謂匈奥擬設法使其屬地巴斯利亞及黑齊戈立拉永遠結合云以上譯字林報 
[菲列賓風災續聞]  
　　泰晤士報初三日香港電云菲列賓羣島近有大風爲災南部各島遭殃最巨小吕宋並未受災同名吕宋島之曼斯培脫鎭受殃頗烈吹倒房屋一百零　所議事廳及各學堂皆在其内洛姆勃倫鎭亦被殃及糖麻兩項損失極巨 
[法兵凌辱德員]  
　　初三日柏靈電云摩洛哥卡塞勃倫開德國領事署職員近爲該處法兵凌辱該兵當時卽皆逃逸登船大約兩國行將交涉此事 
[德國火車失事]  
　　初三日柏林電云昨日柏靈高地火車行至三角接軌處因悞視信號致兩車互撞死者二十一人負重傷者十八人工匠居其大半現已將該司機人拘獲德皇聞信即諭將詳情報達以上譯文匯報 
 
 

Page 27

 
 
   
 
 

Page 28

 
 
   
 
