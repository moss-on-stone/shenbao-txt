# 1913 - 259 - 4914577

 

Page 1

 
 
外論 
[泰晤士論奥欵之人計（游歐客）]  
　　泰晤士報五月十三北京專函略稱中國向奥借欵三百二十萬鎊年利六釐乃以此款向債權國訂造戰艦計畫極爲奇異其於經濟上無政策確與土耳其取同一之途徑異常危險五國資本團聞此運動乃大駭怪大借欵因以停滯後雖卒得籤約然非有其他問題相逼固不易就緒也奥欵現當從緩以大借欵約中不許有他項借款其利息條件優於大借欵者同時批發債票奥欵年利六釐自在限制之列據聞奥欵辦法首由海軍部與德公司亞爾火德加爾貝格之代表人籤定兩項造船合同甲項共造水雷艇十二艘係在奥國特里耶斯特地方之大廠斯達畢里茫度迭克里哥訂造乙項共造捕魚雷艇六艘係在德國之斯特丹地方之大廠玉爾岡西畢丁訂造合同中訂明船之樣式及價格甲項每魚雷艇價爲六萬六千一百五十鎊乙項每捕魚雷艇價爲十四萬五千零五十七鎊繼乃由財政部與該代表籤定借欵合同兩份均係以奥國銀行出面第一合同爲二百萬鎊第二合同爲一百二十萬鎊均以擴充海軍爲詞在合同内言明先扣除兩廠造船之價再以餘數找付中國在第一合同内當找付一百二十萬零六千二百鎊在第二合同内當找付三十二萬九千六百五十八鎊因船價係先付故皆照原合同折扣百分之八此款抵押爲印契稅每年收入約一千萬兩左右以千九百十五年十二月二十一日開始還本分爲三年還淸該公司已在北京奥館存案其抵押之印契稅奥使並不過問但須以付息之鄕繳存於奥館耳該報按語又謂中國只因急欲借得一兆四十一萬三千餘鎊之現欵乃不得已借入三兆二十萬鎊就中立刻撥出造船之費幾去全數一分之二以中國現在情形及其將來十年以内情形此十二艘魚雷艇及六艘捕魚雷艇均不能得實用且徒添增消耗之費即此可見執政者全無方鍼彼於中央財政旣失各省解助之欵行政費且無着落而於他面又將受各國財政上之監督挖肉補瘡出此可憐之下策東方諸國如波斯埃及土耳其等皆係財政無術自理乃墮於列强監督之下今中國又見告矣列强不速爲計必將更陷於可危之境惟現尙不重要且聞該兩借欵均爲德政府干涉想或可作罷論凡此均示吾英以當如何進行不可任聽中國自由借欵此於英之所損最大固不僅中國之自瀕於破産萬無可避者也列强連合一致限制中國用欵嚴加稽核務須照政府所訂明於附件者始准動用庶有豸乎所可惜者英政府未克阻止克里斯卜借欵英旣失著在先今更無詞以阻奥欵但就大體而論列强連合政策確收良好效果又不得據此一事相責難也 
　　倫敦每日電報二十八日專電於奥款内容更加詳細據云該欵合同兩起均係於四月初一籤定乃由北京奥使介紹甲項合同當交一百二十萬六千鎊乙項合同當交三十二萬九千六百五十八鎊皆於籤字後四十日内交齊即在五月二十五以前餘數則扣抵造船費其抵押爲印契稅此稅前曾抵押一他之奥國借款三十萬鎊談判在維也納成立現乃爲第二次抵押也倘於印契稅項下收入不敷付息之時則中國當另籌一他項入數以代此數即鹽稅上之剩餘是也惟此兩款至今僅交五十萬鎊後以發生各種困難問題故奥暫停付欵其合同中有謂（理財部得參議院允許可以借入外債二十五兆鎊因此理由奥欵將來可算爲大借款中之一部份）惟此合同確於大借欵有碍遇有擾亂鹽稅不能充足奥較他强有優先權决非五國所願此時議院聲明所有借欵合同以及最近之大借欵合同均爲違法不能有效此種意見乃因奥欵而更堅執余（該訪員自稱）聞五國銀行於大借欵至今所墊付者尙不滿一兆鎊即此足證中國經濟情形之壞非速開一萬國經濟會議公同研究以决定其未來 
 
 
 

Page 2

 
 
之辦法則各國利益必至陷於危險惜駐京各使皆不肯就遠處着眼僅隨目前之勢力爲進退耳 
時評 
[失策（無名）]  
　　張勳而仍不能踐言禁約軍隊搶掠我謂張勳失策矣政府而竟以張勳都督江蘇也我謂政府爲失策矣張勳之兵雖勝南京政府雖以政府之兵勝南京有此失策使反對之人幸而言中我不能不爲張勳惜爲政府惜倂爲我江蘇之人民惜矣 
　　我爲此言者非謂以前寗軍之守南京其暴亂不若張勳之兵也寗軍臨逃之時其搶掠不若張勳之兵也非惟無不若寗有或過之然而我不爲寗軍惜而爲張勳惜者張軍此時無須暴亂與搶掠且祗須不暴亂不搶掠已足間執反對者之口而恢復平日之名譽而竟不能爲張勳計豈不可惜之甚耶 
　　使張勳之兵此次而守紀律政府以張勳都督江蘇已失人民之心理矣况乎張勳之兵又授人以口實耶嗚呼後難未已 
[警信]  
　　北京電日本使署接南京電告謂張勳之兵入城時日本僑民均避入日本領事署旣而聞張勳之兵從事刧掠即有日人三名兩業剪髮一業雜貨出署搬運庽内什物均於途中被刦彼等乃决意回署手中雖各持日本旗號仍遭攻擊一人中彈即死一人身受重傷現恐有性命之虞尙有一人爲槍刺所傷旋因傷重斃命日使即以詳情轉達中國外交部且謂隨後當尙有意外事端日使擬嚴厲詰問中政府惟目下尙未實行（特約路透） 
　　東京電日政府向中政府抗議南京官軍殺戮日人一節各界有聲望之人均不滿意力促政府須行嚴厲舉動且謂中國旣辱及日本國旗日本應佔據一地以候謝罪云（特約路透） 
　　南京訪函張勳之軍隊現在甯城恣意刧掠東城各大街之商店居民均爲撞開捲括所有之物而去白門橋花牌樓受害最重兵士多脫其軍衣披於肩上而以來福槍挑負大捆之贜物回至營内平民受害之情狀極爲可慘且多有於劫掠之際爲兵士所殺者今悉馮國璋之兵由軍官嚴加約束並未附和刦掠此次先入太平門者爲馮國璋部下之兵彼等在甯城下游渡江繞東城牆而至城門附近小山之後佔居北極閣餘兵則佔居富貴山砲台（特約路透） 
　　南京訪函寕軍仍在南城死拒北軍上午五點三十分鐘時砲聲甚烈甯軍已被逼退出城外佔據雨花台昨日下午見第八師三十一團兵士向旱西門退走頗有秩序彼等大約將與駐紮南門外之第一師兵士聯合爲最後之抵禦北軍現仍在全城刦掠（特約路透） 
　　南京電南足巳　張勳徐寳珍馮國璋之兵佔領官軍現在入城大肆劫掠並行種種非法舉動下關已爲火所燬馮國璋張勳尙未入城官軍各司令現嚴懲搶刦之兵士故地面已稍安靜甯軍殘兵與官軍大戰後均退出南門（譯文匯報） 
　　本埠訪函今日下午上海接有官電謂張勳已於今日正午十二時至下午二時之間入城當道　正商請滬甯鐵路照常開車預料星期六日或下星期之初可以實行（譯文匯報） 
　　堯化門電今日（三日）甯城稍見安靜惟大局情形仍與昨信（載見要聞）所述相同官軍各司令仍駐城外原設之各司令部一兩日内不致入城各躉船已移泊下關原地 
　　蕪湖訪函此間諸均安靜二十七八兩日有官軍三千名在此登岸其中北兵僅數百名餘皆反正之軍甯國太平二府現仍爲蕪軍佔據胡萬泰已於今晨抵此即派部下蕪湖兵之半數赴以上兩處肅淸地方此間迄今僅拘獲蕪軍領袖一人爲本省人氏前在龔振鵬部下任師長官軍抵此後彼即出示痛詆龔氏以爲已身可保無虞不幸胡萬泰素知其爲人乃勒令拘獲龔振鵬等二人或說出彼等之行蹤始能赦其前罪現悉當道欲拘之蕪軍領袖共有二十六人惟警察如有舉動彼等即早知之故迄今未獲一人（特約路透） 
　　蕪湖訪函現駐紮港内之外國兵艦共有三艘共法日各一尙有中國砲船兩艘中國商船一艘頃由上游開下足見蕪湖之上已無反對之軍（特約路透） 
[專電]  
　　北京電先舉總統案七月前巳列日程一次即中止今復列明日日程現情勢大變或可通過 
　　北京電近因亂謀尙繼續行動故先舉總統之說又大昌即國民黨人亦主之謂實安固人心之法 
　　北京電昨日憲法會决議總統行特赦須得最高法院同意其犯刑事非解職後不得訴追 
　　北京電徐秀鈞已在潯槍斃 
　　北京電熊面告執法處顧問某以後捕議員當先告國務院 
　　北京電昨日參議院决選議長以王家襄最多數 
　　北京電衆議院昨有數十人極反對議員保障法不出席因不足法定人數今日補開會 
　　北京電梁啟超已允入閣楊度任工商内閣可成 
　　北京電袁熊責梁之不允指爲任公不任熊並謂力逼我來者係任公至此不應獨善且詰以内閣如小産或組織不滿人意進步黨當取何等態度云云汪視梁爲進退而黨員中多積極反對故梁地位極難提出遲滯卽在於此（案此電另一訪員所發） 
　　北京電鹽務稽核所不認鹽務籌備處英俄二使代表使團謁熊談判熊尙未覆該所除已由丹恩赴各省察鹽並擬訂合同將更嚴酷 
　　北京電昨任盧世儀張詧等會辦蘇省淸鄕皆應德閎密請故程雖罷官應終倚用 
　　北京電此間正式戰報南京完全克復 
　　北京電昨日孔敎會在國子監行丁祭禮袁派梁士詒代表嚴復及梁啟超皆登台講經外賓觀禮者甚衆 
　　北京電公民黨以葉恭綽爲會計主任月出二萬元自稱已集合進國議員六七十人每人夫馬費月百五十元 
　　北京電中日協會訂初六歡迎山座 
　　北京電倫敦泰晤士副主筆嘉波昨到京 
[特約路透電]  
　　北京電程德全准免本官並任命張勳爲江蘇都督授以勳一位馮國璋給予一等文虎章劉冠雄□□□給予二等文虎章 
　　北京電據九江領事電稱衆議院議員徐秀鈞於九月一日在九江正法 
　　貴陽電古州廳兵變業已鎭平戕害軍官之首要均巳正法遵義等處因紙幣跌價頗爲受累現每元僅値洋三角一分商會已允作價四角然無論直價若干鄕人售米者均不肯收用 
　　哈爾濱電伊犂當道現需欵甚急北京旣無力接濟故欲以伊犁礦産抵押借欵若干 
　　哈爾濱電聖彼德堡電社得庫倫消息蒙政府巳取銷保護至喀爾喀邊界中之中國隊商之議恐該隊商等在内蒙爲華人所刧而須蒙政府擔負任責 
　　漢城電西人曼生前爲鎗斃凌辱其女之華人定罪監禁並作苦工十八個月後經求赦現尙未入獄不啻巳允釋放 
[譯電]  
　　北京電衆議院擬切實决議選舉總統之日期手續並擬决議選舉總統應否在草訂憲法之前或巳定之後舉行 
　　柏林電奥國銀行巳與中政府訂定借欵英金十二萬磅以中國六釐起息之財政券爲抵押品該國特里斯特某船廠將爲中國代造巡洋艦三艘其價以該借欵之一大部分抵付 
　　北京電北京孔敎會昨在安定門附近某經堂致祭先聖該會以粤人居多由湯化龍爲主禮員到者三百人袁總統亦派梁士詒代表與會梁士詒嚴復及梁啟超等均發偉論 
要聞一 
[南京破城紀（二）]  
　　字林報載堯化門二日訪函云昨日作書之時官軍僅佔得寗城之一部分今日則巳佔有全城豫料一二日内張勳將移駐都督府昨函付滬之後獅子山及城内之甯軍均已逃亡方期全城之民可以重覩天日而不意官軍入城後卽大肆刦掠向之所畏竟成事實 
　　星期一日下午張勳之兵入太平門者佔至鼓樓爲止自鼓樓至下關則爲寗軍佔守獅子山亦在其内當時仍在轟擊江中之中國巡洋艦下午六點三十分鏡時局面巳變浦口馮國璋之兵由江濱猛烈之炮火掩護故得渡江至下關登岸獅子山炮臺是時無力抗禦炮聲頓止蓋守軍見歸路將爲馮軍截斷卽倉皇逃入城内與同黨聯合獅子山砲臺於是遂爲官軍所得而寗城亂軍之死期乃更促矣獅子山守軍退走之時除少數可藉山石掩護之兵士外餘因官軍之炮火異常猛烈幾難立足其最佳之炮則均爲幕府山炮彈所損故守軍於死運將近之際乃始退逃 
　　維時寗軍猶分佔城内各處旣而逐漸向南門退走城内威名顯赫之守軍初有一萬五千名至是餘者僅千餘名是夜死散殆盡目薄暮至拂曉之間南門一方面鎗炮之聲隆隆不絕足微該處曾見惡戰至是否因官軍攻擊而圖抵禦傳說紛紜莫衷一是張勳之兵自稱寗軍死於是役者共有二百人其言虛實未敢遽决惟據戰地外國軍事學家之意寗軍必已全行逃出僅留少數之兵爲殿以阻官軍追擊故死者必無若是之多日出之後見全城除南門外之雨花臺外已入官軍之手聞官軍曾讓寗軍逐漸退走以正午爲限蓋至下午即由官軍宣稱巳克復該地也 
　　今日城中刧掠之情形未能以電傳達官軍於星期一日下午卽從事擄搶未及二十四點鐘全城被搶一空其贜物中雖無前年光復時之貴重物品然此次刦掠則精粗不遺捲刮一盡兵士之提携擔負者絡繹不絕皆屬家用物品有時且强令居民爲之提負其中或尙有物之原主而爲八大爺所逼親携已物送至營内者而尙有更不堪寓目之事則爲兵士公然以人力車滿載贓物其中無物不有雖不値多錢者亦必取之以爲快人力車現全爲彼等勒令盡役雖西人亦不能雇得一輛也各項贓物在外人之眼中殊無特别之價値惟據居民自稱在小本經紀商民視之則有絕大之價値雖一店被刦之物所値不滿數圓然失此區區即可絕其生計嗚呼寗民抑何不幸而屢遭重刦此次刧掠雖寏僻之地似亦無一遺漏所刧之物皆用人力車運至各門或由兵士親自挑負而下流人民爲兵士强令服役者其情狀尤殊可憐各方面皆有贓物絡繹運至城門殆無一街有倖免者也 
　　閱者當知此種慘狀亦非自官軍入城後而始發現甯軍棄城之前必亦從事刦掠而行同乎此類之慘舉今試舉一事以證之嘗見沿小浜之路側有女子一名携小孩三名席地而坐哭泣甚哀浜邊有紅十字會中人六名從事工作旣而撈起屍身一具據婦人自稱兩日之前其夫爲寗軍鎗斃棄屍於浜即今撈起者是也嗚呼慘哉城内各街道幾無一無死屍者然是時擄搶未止尙難從事掩埋雖寗城地面甚大死此區區不足爲多然巳堪成爲屠殺之場矣幼兒老婦啼哭於途者到處皆是蓋富有力者多巳逃避他處留居城中者惟此類貧民耳此次兵禍若輩受殃最甚其男子今復爲兵土勒令搬運贓物婦孺失所依恃故爲悲痛耳 
　　馬林醫士寓寗已久熟悉當地情形知北軍大肆刧掠平民所受之影響將不堪設想且聞兵士尙有凌辱婦女種種不法舉 
 
 
 

Page 3

 
 
勳深爲惻然因念張勳曾約官軍入城後决不刧殺官軍今旣從事刦掠矣惟有仍往求助於張耳馬林醫士主見旣定因乘小駒赴堯化門司令部以詳細情形陳告張勳張猶否認其部下兵士有此舉動然仍允派兵一隊入城巡邏並命見有搶兵卽行正法該隊奉令之後各提刑刀登時就道亦不知果否有效也 
　　都督府現爲張勳之兵佔居寗軍退出之時必將府内貴重之物携之而去官軍大隊未抵之前復有兵士入内搜刮一空有板箱多隻裝有一千九百十二年正月發行之軍用鈔票甚多惟僅印成一面設兩面均已印竣則又可作數十萬圓用矣此項鈔票大可留之以作紀念品都督府大約須先整理則張勳始可移入也寗城之屋被毁者甚多下關聞幾全成瓦礫之場惟郊外之屋尙具原狀或謂下關市場能否重造巳在不可知之數現信城内尙須十日始能開市交易 
　　此次官軍圍攻寗城頗疑日人暗助寗軍聞有日人三名曾爲官軍所殺此信乃由極爲可靠之處傳來惟目下尙無確切之明証此間外人皆信確有此事 
　　文匯報云今日張勳之軍巳完全佔領寗城城内已無南軍蹤跡守軍退讓該城留有種種可羞之記號今北軍入城後復大肆刦掠將使寗城於此後數月處於窘困不堪之地位張勳已遵前約下令凡獲搶匪卽行正法然甯城地面遼闊且軍隊複雜一時恐難禁絕卽大街之上亦有兵士破門入内搜刮什物而去其距司令部較遠鄕僻之區則更不堪設想城中各處時有槍聲南軍留於城中者寥寥無幾且均剥棄軍衣聞各處地上散棄之子彈甚多數小時内張勳之兵當可控制全城各躉船均移至下關原處商店大約須一兩星期後始能開市張勳日内將移駐都督府現望彼將懲辦犯法之人數名以爲榜樣寗城現狀誠屬可慘各醫院均住滿傷兵南北兵士皆有在内南京紅十字會醫士及辦事人等異常出力現估計自開戰以來受傷之兵士共有二千餘人而城内平民之死傷者尙不計其數城中某君近於紅十字會事務襄助頗力昨夜休息之時偶爾出門觀望忽肩中流彈無何卽斃北軍入城後居民仍有疾首蹙額之狀蓋除刧掠外尙有凌辱婦女之舉動城西景象稍好惟城東城南曾經大戰之地則悽凉之狀更不堪寓目都督府幸尙安然無恙紫金山官軍轟城之時張勳顯必令其炮手注意該地故得未受損傷下關一帶炮彈落下者甚多致火警四起巳全失舊觀城南製造局附近之火藥庫幸未爲炮彈所中鐵路未受重損不日當可通車此舉可以大定民心全城自將戒嚴若干時一面且將派兵追擊逃亡之南軍 
[議員中之能持大體者]  
　　議員王謝家昨日提出意見書云議員給費一節屢經兩院同人討論迄未一致通過今恊議會又將開矣夫此協議會委員皆兩院優秀之分子直接受人民及本院之委託對此重大問題自必能察國情審民力外凛輿論内决寸心以爲久遠之規定而得最後之結果然本員猶有不能不鰓鰓過慮者以爲天良之激發不過萌動於一時而利慾之薰蒸或恐傳染於多數諸君當注意於此須知此次議决以後絕無再行修正之餘地一言之善而億兆蒙其福一論之謬而胥世受其禍造端縱微影響至鉅尙不僅關係於國家財政人民之負擔巳也謹就管見所及並前案與私心相刺謬者按條說明以備釆擇 
　　第一出席費之名目萬萬不可使存留也出席費三字實爲本院開議以來第一汚點議員旣爲人民代表而來自當以出席議事爲其天職今必謂議員人人將棄天職而更以十元之出席買回之議員雖甚不道德亦何至如此倡此議者不惟輕己亦太蔑視人矣若謂恐議員缺席常致不足法定人數不能開會則明明有院法七十九條按日扣費之規定足資懲戒此外更何有給出席費之必要乎且以議員之尊貴高尙受人民之付託處立法之地位猶必日以十元勸其　席準此而論則是爲官者必有到署費而後辦公爲商者必有坐店費而後貿易爲工者必有入廠費而後動作恐中外無此通例但資人笑柄耳萬一有貪鄙不肖議員轉或以希冀出席費之故議事延緩閉會無日是又不能不預防其流弊者矣此出席費之急宜剷除者一也 
　　第二議長交際費當槪括於歲費中而不必别有規定也議長亦係議員之一人所以有别於議員者不過在院之職權其他服食居用猶是議員之服食居用也生活程度猶是議員之生活程度也言奢則俱奢言儉則俱儉斷不能因一經選舉遂謂一切費用當高出於人人之上惟議長爲代表全院尊嚴起見對於國内對於國際誠不能無所交際旣有交際即不能過事省儉此則本員亦認爲必要之事毫無異議但議長之交際費旣隱加於歲費中較諸議員爲數已多矣如或以爲未足不妨更行酌定似不當另立交際費名目使人於議長歲費增多之處提出疑問總而言之有交際費即不當增加歲費增加歲費即不當更有交際費二者於此必去其一也 
　　第三除旅費外歲費當以四千元爲極則不可更有增加也議員歲費人但知爲議員儉奢之問題個人貪廉之問題而不知實爲民國存亡之問題蓋當此財政艱窘民力困敝之時議員俸給不可過厚猶其事之顯而易見者也自其根本言之議員旣爲人民代表必使人民有崇拜信仰之心而後議决之案乃可推行無滯今以爭歲費之故使自問憬然悟曰彼非能代吾意實乃攫吾財耳則天下解體矣議會處於政府對待之地位果其自問無疵政府乃嚴憚之神聖之而甘受其監督若以貪私鄙倍之人居於其　政府尙能嚴憚之神聖之否耶議會旣失其監督政府之効力而國家尙能望　治焉否耶况乎大利所在則此後競爭選舉之風愈烈賢哲裹足奸宄生心馴至以立法最高之機關而爲罔利者逐馳之塲所大局至此焉能不敗卽幸或不然而此歲費之優厚出席費之奇特天下聞風省縣鄕鎭議員從而效尤以日嘬吾民之膏血蓋至是而吾民眞難於應付國家眞將破産矣未獲議員絲毫之利而先貽吾民以邱山之禍此尤可爲痛哭流涕者也四千元之數本鄙人前日之所主張得此巳覺愧恧無地不過彼時所主張者並旅費亦在其内今縱不獲巳將旅費爲規定斯亦可矣至四千之數則斷斷不可增加也 
　　以上所云或謂言之未免過甚院法常規定久遠非僅在一時當統籌全局非自私一己今無病呻吟但取消極之主張或碍文明之進步不知所謂文明者乃全國之文明非議員少數人之文明乃法律政治之文明非揮霍豪侈上之文明若欲自附文明而先陷國家人民於危亡之地智者必不爲也用敢竭其愚誠以爲恊議諸君一得之告務請議長提前印刷並速移付爲幸 
[熊内閣政治進行之方針]  
　　熊總理巳於二十七日到國務院視事新内閣不日組織完成探聞總理對於臨時政府之政治方針其大槪如下（一）財政暫時務量入爲出將應舉辦諸政分别緩急次第進行並實行節省主義（一）外交宜隨世界大勢敦睦邦交與利害關係最密切之國訂結同盟（一）内政以統一全國維持秩序爲主各處黨人務掃除凈盡以安商民（一）敎育採實利主義並實行强迫敎育之政策（一）軍事海軍暫緩擴張陸軍則統計南北情形視地方之要扼駐紥軍隊幷分别裁留以節軍費云 
[雜評一（無名）]  
　　南京日本人遇害一一國之内事决不與外人相涉前次之革命及此次之兵祇雖有損及外人財産從未害及外人生命此蓋中國人之程度高於墨西哥之處我人所稍可自喜者不謂此次兵禍將終而據西電所傳乃有張勳之兵害及日本商人之事何乃張勳之兵程度不及他人之故歟然而令我全國之人對於友邦而全抱不安者也 
　　南京日本人遇害二張動之兵害及南京之日本商人固我人所深抱不安者也然當此戰爭劇烈之時彼擾亂中之兵士必因一時不及留意或匪人從旁所爲决非有意侮辱日本可意然而據東京電謂彼都人士竟有倡佔地之說何乃發於一時過激之心歟不然人其疑爲借端攘利利我内亂之說也竊料日人决不出此 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[司法部之新政策]  
　　整頓司法警察權司法許總長以各省法警二界對於司法警察職權旣未明瞭意見不能化除以致屢生衝突調度不靈實於保持會社安寧大有妨碍特擬訓令一道函請内務部會銜公布其文云查除暴安良爲維持治安之要素除暴者安良之根安良者除暴之果暴不能除斯良不能安傳曰去惡者如農夫之務去草焉當絕其本根弗使能植民國成立已二年矣各處地方秩序多未恢復宵小肆行閭閻愁苦發奸摘伏端賴各檢察與巡警官吏能化除意見時時互與維持始克收厥效各檢察官員須知職權所在不得濫施亦不應放棄各巡警官員須知司法警察原爲司法上補助機關應直接受檢察廳之調度况國家機關原爲一體官吏越職罪有專章毋得以機關不同而意存畛域毋得以法律所在而謂爲具文各盡厥職一秉至公庶幾莠民日見減少社會可卜安寧否則應受理而不受理刑法旣有制裁本内務司法部决難寛宥特此訓誡咸喻毋忽此令等因昨巳通令各省檢察警察兩廳遵照辦理矣 
　　制定公文程式司法許總長以直省司法行政各官廳文牘往來尙多沿用前淸舊式殊不足以昭畫一而利進行特制定司法官署公文書暫行程式九條以部令公布實行第一條司法官署關於司法行政事務之往復文書分爲左列數種一呈二訓令三指令四委任令五公函六批七布告前項公文書程式依附表所定第二條左列各欵文書以呈行之一總檢察廳高等以下審判檢察廳對於司法總長二下級審判檢察廳對於有監督權之上級長官第三條左列各欵文書有所指揮以訓令行之因復請而有所指揮以指令行之有所委任以委任令行之一萬等以下審判廳對於所屬各級審判廳二總檢察廳以下檢察廳對於所屬各級檢察廳第四條左列各欵文書以公函行之一總檢察廳高等以下審判檢察廳對於大理院之往復文書二同級或無隷屬關係之審判檢察廳之往復文書三審判檢察廳對於司法官署以外之官署之往復文書第五條審判檢察廳對於人民及所屬官吏之呈分别准駁之文書以批行之第六條審判檢察廳長官關於事實之宣示或特定事項之通知以布告行之第七條發行各項文書各依年月日先後編號每一年度更易一次自一號起至五號止在京於政府公報在外於各官署指定公報公布之第八條本令自公布日施行第九條（附則）大理院對於司法部之往復文書另訂之 
[財政部地方會議之槪要]  
　　會議宗旨財政部地方財政會議本定二十日開議嗣因各處所派人員未到齊全又改期于二十七日召集由梁次長主席報告宗旨實因此次亂事起後財政極爲困難故欲求救濟之方然現在獨立省分雖已取消而地方秩序尙未完全恢復惟湖北河南山西山東直隷東三省等處之徴稅機關比較他省當爲完全故特令各省之財政司國稅廳籌備處鹽運使海關監督等或自行來京或派代表與議其應議之事如下（一）爲便人民利國産研究地租徴収法之改良（二）爲興利除弊研究稅釐之如何整理（三）占各省收入之大部分之烟酒竹木糧食各稅應如何增收（四）最要之鹽政應如何改良 
　　會議議案第一類田賦一呈報辦法案一登記辦法案三徴收辦法案四淸理辦法案五土地新稅法案參考案件前赫總稅務司說帖黑龍江國稅廳地租條陳第二類各稅監稅案奉直潞東均稅案酒稅案酒稅法草案改良酒稅法議烟酒案加徴典稅案舉辦承襲稅案牙稅第三類其他各案辦理地方稅案善後借欵保息分配案酌擬整頓各關案畫定徴收區域案本届會議各機關擬提各案甚多茲先就印成各案分欵列單以便排入議事日程按期開議 
　　會議細則第一條本會會議以總長爲會長總長不能出席時由次長代理總次長均不能出席時可就會員中指定代理會長第二條本會會期以三星期爲限但有重要事件得延長之第三條本會議除星期日外每日開會第四條會議時間每日由午後二時起至五時止但有未完之議案得延長之由會長宣告停議始得散會第五條本會會員均有提案及議决權第六條本會以多數表决第七條關於重要議案提議者應於二日前送交本會第八條議案已經議决後由總長核准施行第九條會議議事錄由辦事員擔任得酌用速記員第十條此次會議以稅法委員會主辦第十一條本細則之修改由會長提出議决之 
[財政部洋員之新交涉]  
　　梁士詒自任財政次長以來頗以整理財政自任不幸遭此次軍事軍費浩繁窮於應付卒至疏於鹽政之進行遂來外人之詰責外報盛傳梁於軍事期内欲與外人從長討論挪移軍費以信用不著毫無效果云云當卽指此面梁以對外之失敗乃改而爲對内之剥削搭放債票聞近日五國公使議决嗣後竭力擁護丹恩使阻撓情節不再發生云云茲將種種情形亟記如下 
　　交涉之由起自大借欵訂立後我國以依條約之規定聘英人丹恩爲鹽稅稽核所會辦丹氏爲人頗勤敏而於鹽政政良一端尤爲注意惟自梁次長視事以來於鹽政方面濫增人員糜費甚巨因此稽核所長蔡廷幹與丹恩於權限時起衝突丹氏遂不能忍而交涉以起 
　　丹恩之託辭丹氏旣以權限上之爭執憤不能平思所以報復之會軍興以來我國財政支絀於各種方面多所挪移其間接影響所及鹽政改良亦多停滯丹恩遂有所藉辭謂梁財政次長於種種瑣細之事從中阻撓致大借欵合同内第五欵所開列整頓鹽稅一節因此遲遲不能實行大有背於五國團之本意云 
　　五國銀行團之會議丹恩遂將以上種種原因於日前將鹽政改良稽遲情形詳告五國公使公使等即於次日開會議討論辦法其結果推某某二國公使爲代表往謁梁財政次長要求嗣後關於鹽政事項務遵借欵合同辦法否則將起嚴重之交涉云 
[洛潼鐵路收歸國有之曲折談]  
洛潼鐵路倡歸國有該省紳商屢起異議自總理劉果到京與交通部協商以收買股票爲入手而交通部亦以共和時代上下一體本無國有民有之分倘以政府之力盡心經營使股本無虧失之虞人民享交通之利兼令固定資本可騰出爲企圖沿路各新事業之用使交通實業相伴而同時發達當爲各界之所歡迎因决意將談路收歸國有因規定辦法凡該路股本一槪發還現欵以示公平旋有多數股東創立股東聯合會宣布贊成國有懇請發還股本又交通部因該會雖屬多數股東所組織尙恐不足代表全體至股東之心理贊成與否自應默覘其願否收回股本爲斷然後以領回股本之多寡視眞正民意之從遠因令交通汴行遇有持票領股者准予發還現欵以符當日之原議持票領欵極爲踴躍乃旋有自稱股東代表之張廷燎葛成修等呈請仍歸商辦當以交通行政責在中央但期商民股本無虧地方自治團體並無關涉又股東代表旣非按定章舉出亦無接議之必要但該代表等雜有原日辦事人員倘其有法早日幹旋或可速圖解决因與籌商多次迄無效果適據股東聯合及交通銀行報告三月以來股東持票領欵已達九十萬元占股分全額半數以上數以上已爲多數股東贊成國有之明騐當由部派僉事程源深京漢路局提調章祜會商河南都督民政長加派叅謀長王丕煥財政司長高鴻善偕赴該公司於八月十六日將商辦洛潼公司帳目欵項實行接收並由部派工程司窩法倪得士恊商原辦洛潼工程司徐文洞點收工程一律淸楚即於十九日劃歸豫海秦隴施督辦管理此後進行一切自當責成隴海鐵路認眞辦理以期一氣呵成所有未盡事宜容隨時向財政部及該省都督民政長商辦並責成劉果等從速淸理欵項帳目各項以期妥愜而洛潼鐵路國有之局遵於是大定云 
[天壇不得自由墾牧矣]  
　　内務部以林藝試騐場佔用天壇隨處作踐日昨具呈大總統請令知農林部另行遷地辦理其文云前准大府秘書廳函開奉大總統發下比國賈公使致蔡廷幹中將函稱天壇大非昔比種種更改見之歎惜不已應由内務部轉飭妥爲保守勿任稍有作踐等因本部迭據古物保存所學務員報告有農林部試騐場多人在天壇墾地種植並畜牛馬多隻羊數百頭侵入二道壇門以内並將祈年殿旁地鳩工墾闢等語又據報告該場將犧牲所屋料自由鋸用等情本部當派禮俗司司長杜關僉事班吉本偕往查看情形茲據該員等查得該場在所前墾地東西五十六丈南北二十六丈昭亨門路南墾地東西四百八十六丈南北十六丈二尺均種樹秧及豆菽等類廣利門路北墾地東西二十一丈南北一百零六丈七尺繼續向東墾闢未巳廣利二門前由古保存所派人釘閉亦經該場人私行毁啓侵入祈年殿内西南一帶將昭亨門洞作爲羊圈皇穹宇正南亦墾地一方種植菽豆並常縱牛馬羊隻在殿東隨地牧放祈年殿正西亦有苦工數十人正在墾地計一頃有餘旋入犧牲所果見有木工鋸用房料甚多均改作版片情事與古物保存所報告相符本部查元年九月農林部曾函請撥用天壇地壇先農壇三處空地本部當與該部會商以民國典禮未定各壇廟存廢尙未解决現在碍難撥用爲辭　議　會亦於此時呈部請將天壇先農壇改建公園持之最力本部以雙方爭執非會商莫解爰訂期面請該部到部恊議該部置之不理以後並未見該部墾地牧畜正式公文僅憑該塲辦事人員任意拆毁隨處作踐顯與大總統交由内務部妥爲保守勿任稍有作踐之言大相背謬無怪比公使見之歎惜不巳按公布參議院議决内務部官制凡關祠廟保存古蹟事項均歸權限責任之内茲農林部佔用天壇自由行動幾致無從辦理况天壇已决定爲禮堂公園已在籌備而林藝牧畜之肥料矢溺於公園有碍衞生於典禮更嫌穢褻本部職掌所在未敢放棄理合呈明大總統鑒核令知農林部另行遷地辦理以淸權限而專責成謹呈 
[風鶴頻驚之鄂渚談]  
　　都督府加緊戒嚴自章江收復湘省獨立取消謠言漸息人心稍定詎連日外間又起恐慌黎督以匪徒散布謠言擾害治安已成慣技而防範宜嚴偵察不可稍疏昨特令各哨線警備區域增發秘密口令並調駐紮兩湖師範之北軍三十九混成旅至都督府模範監等處左近巡邏稽查極形嚴密 
　　兵工廠增兵防守此次黨人謀變欲以大别山爲根據地幸經客軍拿獲業經審明懲辦惟恐逃遁匪徒希圖死恢復燃故黎都督特令第一旅長朱兆熊率隊常川駐廠外並令各軍駐紥大别山云 
　　請奬贛軍將校鄂都督黎公以此次贛事敉平深資各級軍官指揮操縱之力特詳具名册呈請中央給奬以勵有功而策後效業經大總統分别奬叙其名次列下另行給奬者四人段芝貴李純馬繼增張敬堯奬中將者三齊爕元（並予三等文虎）丁效蘭李玉廷奬少將者十五方本仁李殿臣（加中將銜）夏尤榮劉子鏡劉恒鑽吳廣濤趙學祥王餘垂（並給五等文虎章）張敬禹王恩貴李守中王化東馬孟驤陳錫麟楊葆琛奬上校者七倪玉峯宮邦鐸（以上步兵皆贈五等文虎章）陶延齡（砲兵）徐長庚（工兵）嚴銘（步兵）吳新田劉振玉皆步兵各加少將銜奬中校者八黄振魁魏明山各加上校銜張中和五等文虎章丁萬槐四等文虎章劉鳳圖王其鳳馬俊杰張敬湯以上皆步兵特授勳五位者五周文炳吳鴻昌吳金彪石振聲蕭安國又補奬步兵上校者六劉炳臣葉某蓁潘目涵郝得志劉錫廣王錫廣 
　　北軍三師來鄂駐紥武漢之北軍大多調駐寗湘大總統因武昌爲南北樞紐民國重鎭素爲匪黨注目之區昨特又派直軍第三師來來鄂駐紮以資鎭守而保治安茲該軍巳於二十七號乘車來鄂全軍暫駐右旗其上級軍官姓氏誌下師長陶炳南第五旅旅長胡鈞第六旅旅長張鳴盛參謀長陳廷傑 
　　派定襄河遊擊隊黎公因襄河一帶會匪充斥若不從嚴勦盡實爲莫大隱患故爲除匪亂維治安起見昨特議定除各地軍隊外另派一遊擊隊專事緝勦襄河一帶會匪以專責成當因輜重團已經訓練有年現時無所事事是以特任該團長蕭慕何君爲遊擊隊長該軍卽改爲遊擊隊前往勦繫一切矣 
　　斬决破獲黨人鄂軍第十三團日前在雄楚樓蒲圻學社破獲之黨人駐鄂之師長江維翰旅長李幻翽及受黨人運動圖謀内亂之第十三團三營前隊排長彭元鼎俱經該團長黄君送由都督府發交軍法局訊明確當於二十七日下午六時又三十分鐘由程處長將江李二人押赴得勝廟斬决其彭元鼎一人則派守衞軍隊一排押赴北城角第十三團本署門前斬决矣程君當面禀由都督撥賞洋二千元令該團長酌賞出力破獲人員外幷將彭之首級梟示南樓爲軍人從匪者戒 
[汀州變更管轄區域之請議]  
　　福建汀州全體代表雷壽彭等爲請改福建西路觀察使駐紥汀州及變更管轅區域請願文云竊閩省自奉中央政府裁府之命令設置四路觀察使東路觀察使駐福州福州福寧屬之西路觀察使駐漳州漳州汀州龍巖州屬之南路觀察使駐厦門興化泉州永春州屬之北路觀察使駐延平延平建寧邵武屬之其管轄區域駐紮地點大槪沿襲前淸兵備道之制因陋就簡規畫殊欠周詳如漳厦一區而設兩觀察使興化兩縣不改隷於東路汀州則仍以駐漳西路觀察使統轄之交通不便控制杆格尤有偏枯之患汀州距省九百七十餘里至漳六七百里由汀之歸化淸流寧化至漳千有餘里其間皆崇山峻嶺舟楫不通陸行非兼旬不能至道途梗阻實有鞭長莫及之勢此因於地理上汀州之不能直轄於駐漳觀察使者一也汀州界連贛粤衝要之區俗僿民瘠伏莽徧野前淸時代一切政治訴訟等事有府廳就近管理無甚妨礙漳州道有如贅疣不過一傳遞省令備員而已今汀府巳裁又無要員以資鎭懾軍官旣設司令尙留總鎭偶有重大變故赴漳則艱險如蜀道縣令或受制於軍人考察弗及庶事叢脞此因於政治上汀州之不能直轄於駐漳觀察使者二也汀州商務洋貨來源於潮汕土貨如糖品烟葉等來源於龍巖遠商駐汀者粤商爲最多龍巖商人次之汀漳貿易商旅往來不過計百之一二蓋交通不便勢使然也此因於商務上汀州之不能直轄於駐漳觀察使者三也有此三因是汀州設置觀察使有必要莫便於以西路觀察使改駐於汀州原有之府署兼轄龍巖上控長寧淸歸連五縣三四百里下制上武永倂龍巖六縣四五百里一切政治敏活易於爲治以漳州七縣改隷於南路觀察使興化兩縣改隷於東路觀察使一轉移間國不加費民受其福再以利害比較論之興化距閩侯二百四十里輪港便利龍巖界汀漳之問道里遠近不甚懸殊漳州則有利而無害漳距厦不過數十里海道相連崇朝可至若謂厦門商埠交涉繁多而外交旣派專員何必一州駐紮兩觀察使多此行政官廳反重人民負擔也用謹請願貴院公决咨達政府迅准施行是爲公便此呈 
[粤軍隊遣散種種]  
　　龍都督嚴禁假冐招兵之佈告照得現在地方秩序漸復誠恐有不法之徒在外藉名招兵希圖擾亂治安合行示禁嗣後如無本都督命令設有假借名式擅行招兵定卽嚴拿懲辦至於此次解散之兵均已發給恩餉遣令歸農倘敢改名復充希圖嘗試一經該查得實幷即拿究特此布告 
　　黄軍使嚴禁招留散兵之佈告粤省駐防陸軍現正妥爲編制所有各營散兵業經資遣安置自應及早回籍仰體本使至意現聞巳散士兵仍有麕聚城市除巳派員訪查特再明白宣示無論是何機關不得自由招致散兵示後有違卽以軍法從事 
　　龍都督不准散兵逗遛之布告前因叛軍肇亂軍紀蕩然現在秩序已復凡有從前散逸陸軍情願悔過復充者一律重編入伍其有不願復充者按名發給恩餉遣散回籍本都督體恤軍人業已無微不至惟旣　之後斷不准逗留省城或改名復充入伍　有此等情弊一經查出定按軍法懲辦並經嚴飭各旅團非奉有本都督命令不得擅自將此等巳遣散之兵招回充補如違干究特此布告 
　　金委員解散各江散勇之布告查粤省自宣布獨立各路義勇隊紛起皆由義誠所激出思維持大局茲獨立取消初心巳遂應行解散回籍歸農至此次抗命叛兵被擊潰散咎由自取散後分逃各處務速回家閉門思過方期自新我都督撫綏爲懷垂念及此委任金鰲辦理解散各江散勇及安撫義勇隊事宜自忖不才祇知以利國福民爲宗旨素行可稽平心共諒此行親歷各江開誠布公無非代政府宣德意爲地方策治安共人民謀幸福用特布告各路義勇隊及散勇等知悉須知違令招兵抗命潰散本干軍紀嗣後各宜安分倘有仍不解散或冐兵勒餉及糾黨滋擾情弊得罪桑梓自罹法紀金鰲惟有據實上陳請兵嚴辦誰不愛父母妻子誰不惜生命財産厭亂思治人心同然勸善戒惡片言忠告尙祈諦聽毋貽後悔此告 
[關於粤亂之文電]  
　　龍都督通告亂事肅淸電佳日由肇慶督隊晉省蒸日行抵河口派開導陳逆所派駐防該處之陸軍步炮各營始經步砲自相衝突旋卽一律服從濟光於眞日巳刻抵省張我權巳先避匿省垣所駐兩師一旅上級官長全行逃遁中級官長多半爲兵士所戕祇餘下級官長互相推戴晤詢護軍使黃士龍據稱連日派人聯絡設法安撫當不致有暴動不意濟光所部軍隊甫經入城而駐紥觀音山一帶之陸軍步隊機關鎗隊卽開鎗擊射不服勸諭居高臨下一經猛攻相持一晝夜至明日午刻始將陸軍各營擊散佔據觀音山一帶高地復嚴飭所部各軍扼守城外不准進城以免衝突同日午後駐守城内都督府之陸軍又復譁變將都督府擄掠一空戊刻都督府及第二師司令部同時火起是夜暴動愈烈肆行搶劫並有勾結土匪來省之事察看情形斷非和平所能了結當於十三早下令嚴剿佈置軍隊分路入城進攻幷調集兵艦於中流砥柱遙擊燕塘炮團以爲牽制之計是日辰刻宣戰亂軍抵抗甚力濟軍奮勇進攻相持至下午二時亂軍力漸不支或棄鎗潰散或求釋兵罷戰所有城内各重要機關悉爲濟軍所佔領其城外及西關一帶繁盛地方均經先行撥派濟軍扼守亂軍屢次來攻均經擊散現在城廂内外業巳肅淸商店照常開市貿易人心大定善後事宜當軍悉心籌畫分别淸理 
　　龍都督辭賞電北京大總統鈞鑒頃閱京電内開大總統令龍濟光特授以勳二位此令等因奉此聞命之餘慚惶無地前因陳逆炯明據粤叛亂倉卒東征師次羚峽恭奉電令忝膺上將作督廣東兼綜民政爾時干戈攘擾中央寵命足以定民志而戢逆氛遵卽祗承勉任仰仗威福旬餘振旅大亂盪平惟元 
 
 
 

Page 7

 
 
兇漏網未正天誅方深歉悚茲復謬膺勳賞彌覺汗顔自維班超投筆敢希燕頷之封彭寵言功懼致豕頭之誚惟有瀝陳下忱籲請收回成命免重愆尤再濟光此次奉辭伐罪桂督陸榮廷濟兵濟械協助良多始克削平禍亂厥功甚偉懋賞宜膺應如何從優奬叙之處伏候鈞裁臨電不勝屛營待命之至廣東都督兼民政長龍濟光叩號印 
　　港商馮憲璋姚　綸上龍都督書天禍我粤陳逆肇亂中央知公熟識粤情且爲商民所愛戴簡公督粤拯此孑遺幸而陸軍首義陳賊遠逃不煩一兵全粤底定不料禍機所伏仍不能戢軍人悞會發生亂事商場被掠損失盈兆大局現雖粗安而民心尙多疑懼不善其後何以安民此次少數叛軍爲匪煽惑藉端啓釁自在意中惟深明大義之陸軍旣知擁護中央卽應分别安撫此應掬誠以示軍人者一也城内商店十室九空究應如何維持實爲目前之要素查泰西各飈地方遇有非常事變無不竭力籌維似宜撥欵一二百萬彙交商會查明被掠各店准其揭用以資週轉此體恤商艱之道又一也粤人兩年來飽受胡陳虐政今又猝遭兵禍蕩析情形慘難言狀自非急將駐軍地點移出城外卽無以安心亦何以消隱惠此移軍之不容緩者又一也軍民分治爲一般輿論所贊成倡始於武昌實行於各省我粤昨經簡任民政長嗣因陳逆獨立中止我國行政統一粤仍合治非所以重觀瞻也此軍民分治急宜實行者又一也至於維持紙幣嚴捕盜匪淸理財政振與當業擴履敎育提倡工藝祛黨見以免偏枯愼用人以資佐理凡百設施均關緊要我公磐磐大才自必綽綽有餘裕璋等爲粤省計管見所及是否有當尙祈俯納是幸 
地方通信 
[蘇州]  
　　崑山業巳撤防　崑山縣知事於廿六號邀請各團長營長及地方商學各界宴於縣署决定於廿七廿八兩號將各軍隊如數開回蘇州其唐團長所部一營則開往太倉現宗知事巳經晉省面禀都督商議地方善後事宜大約另議軍隊到崑駐防云 
[鎭江]  
　　船戶謀財害命日前鎭江有逃難商民馮少春挈其妻子由鎭搭　信船擬至江北瓦窰舖避兵帶有皮箱三隻内貯銀洋一千六百元該船戶殷恒明等見財起意將馮一家三口推墮江中不知下落旋經揚州巡警五局查得該船贜物及拿獲殷恒明等三人一倂送總局研究業已供認不諱昨由揚州警局長移文鎭江警廳長出示布告仰馮之家屬等迅即赴揚候訊核辦 
雜評二（萍） 
　　安置軍隊問題二次革命之戰局今告終矣然處置南省軍隊問題實爲今日善後之第一要着 
　　吾國自乙戊以後始練新兵由北洋而湖北而江南以遞及於各省成敗雖不同而其糜費國家金錢製造軍事人才以捍衞國家者則無不同未幾而光復一役鄂軍與北軍首喋血於陽夏之間南風不競鄂師首熸當時諭者已有燕鄂兩省互試新軍之言今者龍濟光入粤而粤省之新軍以盡段芝貴入贛而贛省之新軍以盡其或不盡者大半受内亂之嫌疑而不爲北人所信用矣南京一役戰率告終吾不知此後之碩果僅存者其將一律解散乎抑亦繼續補充乎全國安危在此一舉記者不敏竊於此而爲鰓鰓之過慮矣 
　　編輯戰史問題語曰作良史難作良戰史尤難蓋作史者不難於絢　而難於確實以一代之史存一時之眞此子輿氏所謂盡信書則不如無書也 
　　太平之役大小數百戰其足以徴信史者何若光復之師前後數十戰其足以傳今古者又何若今者二次革命又告終矣其問徐州之交綏湖口之輿尸皖江之喋血金陵淞滬之劇戰吾不知事後之報告與臨機之應敵果能一一相吻合否而第卽嘉定太倉之肅淸報告以觀已令人有緬想張緒當年之感矧傳之於數世數十世後也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南京尙未肅淸]  
　　上海鎭守使鄕君昨接張鎭撫使自南京堯化門行營　電略謂官軍雖已進城惟南門及雨花台一帶尙有　軍屯聚　抗甚力一二日内恐難肅淸請撥子彈炸藥速解前敵應用等語鄭鎭守使當卽備齊於昨晚專車運往堯化門張營應用 
[張雷已進南京城]  
　　上海紅十字會於四號六時接南京分會于少彰陳履源宋培之來電云沈會長鈞鑒南京初二克復雷查辦使初三進城張鎭撫使今午進城療傷掩埋進行正亟勿念于陳宋叩支 
[張鎭撫使電催接濟民食]  
　　南京現巳克復並由張馮徐三君會銜出示安民是以人心大定惟米糧缺乏數萬飢民嗷嗷待哺昨由張鎭撫使電滬鄭鎭守使請將袁繪統電令採辦之米石從速運甯接濟民食 
[滬甯車路之阻滯]  
　　滬寗車站前日得張鎭撫　電謂事城業已收復令於卽日起火車開扺寗垣　利交通而定人心聞站長得電後查得龍潭附近鐵道略須修理惟恐一時不及業已電復張君暫緩　駛 
　　按滬寗車務處業巳登報廣告擬自九月六號起上海快車直達南京惟是日尙無南京下駛車自七號起彼此交通 
[商界可照常營業矣]  
　　本埠總商會得悉南京巳完全收復南方大局巳定昨特通告各商領袖知照各商業從速照常營業恢復元氣幸勿觀望云 
[陳其美果欲擾亂桑梓耶]  
　　上海鎭守使鄭汝成君訪聞陳其美仍在滬北租界某機關内聚集同黨議派沈某往嘉興等處運動起事又舉高某赴湖州一帶密謀至杭州因是省城特派陳文明周夢連江毘三沈行義陳榮生等二十餘人分投煽惑均將於日内由滬濳往脅迫獨立爰時密函通商交涉使張煜全君照會租界各領事迅飭捕房選派探捕趕緊嚴緝務獲解究 
[民船違禁夜行]  
　　製造局前浦江往來船隻禁止夜行屢經鄭鎭守使出示在案前日（卽二號）夜半二時突有民船一艘由南順流而下經過製造局浦江當爲該處江岸海軍防兵所見知照停泊詎該船不知違禁依然行駛兵士即開槍示威繼復開砲數響該船始轉舵退回南浦而去然附近居民聞此槍炮聲已受驚不淺迨翌日由海軍警衛隊臧團長傳諭各營長曉諭居民疑團始釋 
[李總司令回淞]  
　　吳淞江陰一帶要塞總司令李厚基君日前親往江陰接收砲台經紀　報茲悉李總司令自到江陰後巳將接收要塞一切手續辦理就緒茲以吳淞爲海道門戶關係重要已於前晚乘坐軍艦開回吳淞鎭懾矣 
[黄士瀛累及趙以權]  
　　前充北新涇四區第四分署署員之黄士瀛因犯附和黨人嫌疑經穆廳長派探機緝未獲　因三區署長趙以權前淸時曾當巡警學堂敎練　與黄誼屬師生日前黄至該署欲向趙告借回籍川資適　暗探查獲穆君以趙容隱不報故於前日下令撤委並任張桂榮爲該署署長業已到差視事矣 
[紅十字會紀事]  
　　紅十字會救護隊除於舊曆六月十九製造局開戰之第一日起逐日奔馳鎗林彈雨之中淞滬甯鎭往來無停趾炎陽肆虐飢渴交幷足趾爲裂歷四十餘日始終如一且該隊中搶救傷民後不論醫生救護司役　親自抬運數里或　十里無倦容舉目交觀羣相欽佩隊長王培元警士頻受危險　十餘次之多而全體人員無一受傷者亦云幸矣且諸人槪不收受薪水工資尤爲可嘉沈仲禮會長甚嘉賴之日昨特約全體人員開會慰勞每人津貼車力零用諸費數十元十元不等茲將最勞之員名酌錄如下隊長王培元救護員蘇荔裳錢玉齊薛錦文洪家聲陳德寳陳玉麟楊錦森湯斗卿張心富董驚人曹蓮生陸次重柯桂芳朱式訓楊厚甫王子香李子尙陳國棟陳仁德張鴻墀應慶喜陳維翰周諷詩方守　盛廣生諸君總醫院主任胡登醫士開刀醫生希爾治等八人第二第三醫院李達夫王吉民陳家恩江逢池曹文貴醫士第四醫院醫士章文英黄子靜第五醫院主任陳傑初留養院診察醫士李達夫各有責成分科醫治終日駐院不辭勞瘁故傷兵傷民自開始至今達九百數十人重傷不治　祇七人傷愈出院者五百十八人現五處醫院住院養傷者四百人左右日來聞尙有鎭甯傷兵　運至滬上云 
　　紅十字會籌劃南京善後事宜以掩埋爲急除專派員赴寗與南京分會于陳宋諸君妥商外現急備棺木二千具明日由滬事專車先運五百具辟疫藥水三百打石炭水一千磅石灰等物並電請張鎭撫使馮軍統一體保護 
　　鴻泰土棧郭子彬君郭源茂土棧郭樂軒君對於紅十字會救傷掩埋振濟善後異常熱心現已通函同行沿門托鉢已籌有鉅欵紅會沈會長特加函請郭君盡力勸募聞尙有旅滬各帮公正商民亦擬開會勸募云 
　　江寧公所旅滬紳商迭次開會關於南京掩埋賑濟防疫善欵籌募甚力該公所董事陳彦清李月生蔣星階哈少甫諸君尤爲熱心 
　　紅十字會第三留養院由淸眞同人擔任飯食招待費該院現住避難甯民九十餘人歸哈少甫君主任 
[穆警長不明權限]  
　　南軍潰兵王子英侯瑞生劉洪先謝斌侯張振友五人前在滬南一帶滋擾當爲巡警分别拘解淞滬警察廳發交司法科研訊科員命提王子英等至案逐一審問王等供認逃兵滋擾不諱判一倂收押禀明穆廳長核示辦理在案前日奉穆君諭令備文飭探將王等五犯一倂解送地方檢察廳訊辦汪廳長接文後以王子英等皆是軍人况値戒嚴時代該犯兵　歸鎭守使署軍事執法處懲治故當時立將公文並五犯兵一倂却下交還該探帶回以符定律而淸權限 
[穆警長諄諄誥誡]  
　　淞滬警察廳長穆杼齋君昨日訓令淞滬兩地各區警察譽云照得督察有保衛治安之責有查拿奸宄之權責任何等重大服務宜若何勤愼乃近來查得城内外各署巡士每有上差站立不正或貪懶情事入夜後更有離開崗位等弊實屬有違　規荒棄勤務本應嚴辦姑從寛免予深究自卽日起所有站崗巡士應責成巡官巡長嚴密稽查如再遇有懶惰離崗等事即報請照章懲處倘巡長隱匿不報查出一倂懲罰各署長有督察之責尤當不時誥誡稽查藉免日久玩生除卽日起派勤務督察員不分晝夜分叚巡查外爲此訓令該署長卽便轉飭各巡長巡士一體勤愼站崗留心服務毋稍怠嬉致干未便是爲至要切切此令 
[巡士留心電車]  
　　南市第一區警察署龔署長昨奉淞滬警察廳長　杼齋君訓令云照得南　十六舖一帶現在開行電車瞬息往還日數十次本廳長因預防危險之發生前經訂定章程十八條發由該電車公司查照　駛　訓令該區通飭崗巡隨時照料在案乃昨日本廳書記乘坐東洋車行經十六舖不及避讓被電車撞倒翻跌傷及手足據云尙有小孩二人被撞受傷旁有巡士三人竟毫不聞問除　令自行醫治並函告電車公司外爲此訓令該署長　便查照轉飭　崗巡以後遇有電車來往須用心照料倘有碰撞等事當將電車及司機人號數記錄立時報告以憑核辦章程一本發給閱看 
[巡官巡長之升調]  
　　南市第一區第一分署巡官宋國斌昨奉淞滬警察廳長穆杼齋君訓　升爲總廳内勤務督察員至核署巡官一職即以第一區警察署巡長馮光耀升調昨均接到委在狀今日分别視事 
[派員勘估損失]  
　　高昌廟附近及外日暉橋一帶舖戶居民曾將所收損失開明價値報告兵災事務所查核在案茲悉上海縣吳知事以該商民所　價値是否核實亟應派委勘估爰由兵災事務所委令冷子薌姚文裁瞿某等六人前赴高昌廟廣東街十二十四二圖並外日暉橋十五等圖會同警區逐一細勘業於前日爲始外别查勘矣 
[爛泥渡請兵駐防]  
　　浦東爛泥渡益昌榮昌華昌等各商號以原駐爛泥渡之滬軍營防兵自調回源江以來該處伏莽已蠢蠢欲動衆心惶惑特於前日聯名呈請上海鎭守使仍飭滬軍營楊管帶迅即撥兵馳往駐防未識能照准否 
[汰弱留强之合算]  
　　前陸軍第四旅步兵駐滬第一營官佐士兵夫役等每月薪餉計需銀四千二百五元茲奉鄭鎭守使及臧團長等命令裁去老弱士兵兩連所有七八兩月該遣散官佐十二員應給餉洋六百三十八元又應給散兵餉洋二千二百十六元已　楊營長具領按名核發勤令各回原籍至於選留之精壯兵士兩連則委何篤臣爲第一連連長陳鎭海爲第二連連長督率訓練　給該二連七八兩月薪餉等洋五千五百五十六元亦已於前日如數散放現計該營每月薪餉抵有二千三百八十五元昨已造册報造鄭鎭守使查核矣 
[關提越獄盜首]  
　　上海地方廳法警金寳山於上月中旬在西門外　陽橋地方查見越獄盜匪熊海崇一名立卽狗獲押解檢察廳禀明汪廳長奉諭飭將熊犯先行釘鐐收禁當由金法警向熊犯再三盤詰同黨共有幾人現匿何處該犯初則堅不吐實繼則說明有盜首姚順寳即審判廳判决十九年另十個月越獄之逃犯匿跡蘇州山塘上鐵店内爲夥該法警立卽禀復汪廳長於昨日備齊公文飭派法警孫駿發等持文赴蘇關提到案按律懲辦 
[西南鄕煙禍又熾]  
　　上海縣知事吳懷疚君查得本邑西南鄕一帶自滬　兵禍發生之後各鄕民復私設烟間兼售烟膏情事明目張胆毫無顧忌昨日特派催征吏下鄕協同該處警區逐一調查禀復核辦 
[整頓衞生事宜]  
　　滬南市政廳路政處衛生科等查得地方淸道淸潔衞生事宜均不遵時刻任意違章以致居民衛生毫不講求迄無實效以故擬章派員查察一經查獲定有相當之處罰除刋發通告令居民一體周知外所有各區衞生科調查人員槪給憑證俾與巡警接洽辦理 
[小孩竟占滅頂]  
　　昨日午後有某公司之藍煙囱輪船由浦江開行往北欲出淞口不料甫抵十六舖附近浦中突有鄕下船一艘裝載洋葱頭來滬駛近輪旁不及避讓因而側翻幸由救生巡船上前救護得以救起二人尙有小孩一人章致溺斃貨物亦漂流殆盡 
[偵探截住拐匪]  
　　浦東第五區警署偵探沈坤昨在太古公司涼州輪船上查見奸拐婦女之匪徒王釆寳卽王步雲及翁啓堂兩名帶有婦女張顧氏蔣氏欲往營口販賣當卽拘解該警署查得王釆寳係前次犯案被逮收入地方檢察廳看守所内脫逃之犯今又改名王步雲復萌故態禀明朱署長訊供屬實立即移解淞滬警察廳司法科預審擬究 
[拐案送廳訊究]  
　　婦人洪周氏在淞滬警察廳控告陳淸　及婦人劉王氏沈朱氏等將伊子誘拐藏匿驚蹤向論含糊經　廳長傳齊一干人証訊供未結昨日判令備文倂送地方檢察廳訊究汪廳長諭將陳淸龍並婦人劉王氏等先行收押洪周氏斥退候示 
[江寗小孩被拐]  
　　男孩楊小狗不辨路徑昨由捕房送廨請示據供年十二歲江寧人父母雙亡近被不相識之人誘拐來滬中途失散判送救濟會安插 
[誘令西婦賣娼]  
　　無領事管束西人撒愛門福司密在滬開設西妓院近國誘令西婦爲娼被美捕房西探壳羅香等查悉昨將要西人拘解公共公堂經中西官略詰一過判令押候下禮拜二訊明發落 
[窮兇極惡]  
　　陸培福因失業乏資逼令髮妻陸王氏賣娼現因向妻索錢無着突出手槍轟擊幸氏奔逃未致受傷旋爲巡捕查見拘入捕房昨解法公堂請究手鎗及珠彈從何而來陸王氏申訴前情並稱丈夫實因酒醉所致因念夫婦之情求恩免究詰之擇培福供妻爲娼妓實係貧苦所致手鎗　朋友寄存並非自己之物求宥聶讞員姑念伊妻代求從寛判押三月以儆 
[姘夫毫無情義]  
　　住居伯頓路之王陳氏昨被姘夫某甲兇毆受傷報告捕房請爲究辦捕頭諭候查核 
[長警查獲烟犯]  
　　前日由四區長警查獲私吸鴉片之沈庚林沈阿大兩名並烟具等件經張署長預訊一過判送檢察廳究辦 
[解送竊犯煙犯]  
　　張德宏殷連科周廷開並婦人趙董氏等先後在閘北第二初級廳禀控蔡阿章張小弟潘子垣婦人陳趙氏等倫竊衣服物件當經傳集人証迭訊未結昨日判令備文將兩造並當票三張一倂解送地方檢察廳請爲訊辦又送私販烟土之潘二貴並烟土七十三包至地方檢察廳請辦汪廳長諭將蔡潘等犯分别收押原告張德宏等飭退候示贓物烟土暫存 
[抛棄鎗珠]  
　　天潼路四百七十號住戶洪錫卿昨投捕房報稱前晚後窗口不知被何人抛棄鎗珠數十粒捕頭聞報立飭中西探前往勘查一週並將鎗珠帶入捕房禀復核奪 
[贖回田單]  
　　前有婦人徐張氏具呈審判廳控被潘慶祥吞没田單前日經董推事開庭集訊據原中程寄梅供稱此單前由該氏之女託向潘慶祥處押洋一百元現其女已故應令該氏備價取贖潘供與程相同判徐張氏還洋一百元贖回原單了案 
[藉端誑騙]  
　　顧文輝前向施炳章誑稱合做生意陸續騙洋一百六十五元被控到廨挺押不保昨又提訊顧供已由妻子向原告理　將次了結施稱並未有人調處實係謊言仍求嚴追讞員以案關刑事着押半年如能交洋再行核辦 
[究竟是串騙]  
　　鄒鴻業前與自稱前淸滬道蔡乃煌之内姪陸品九及王建忠以値價數百元之方單向前在江南造船廠辦事之李祥生立契售洋二千二百元分肥嗣李察係受騙控奉公共公廨於昨日飭令捕房將鄒拘案訊究先由原告偕代表律師上堂譯稱當時被告稱有鄕民吳敬楚有値價五千金之契地一方已由蔡乃煌之内姪陸品九付過定洋二百元囑令墊本買進以便抬價轉售所有盈餘再行分派原告信以爲眞爲之代墊詎日久無人顧問旋倩通和洋行估價祇値數百元顯係串騙應請澈究並將單契呈電訊之被告亦延律師辯稱查原告所呈賣契收條日期在陸姓交付定洋之前且當時該地原告旣未買進何以收條上已載明將自業田畝出售其中亦有不實况兩造均居華界應請飭令原告另赴内地公署控告中西官會商之下判鄒交人銀並保候下禮拜一再訊 
[證明串騙存款]  
　　自稱在華界充當巡警之陳福卿因與湯少坤串騙大方棧寓客李長榮存洋一百四十元由廨訊押在案昨由捕房　大方棧主等到堂證明串騙　　聶襄讞商之美領强君判陳　　押西牢半年分别示儆 
[再誌碰撞爭毆之命案]  
　　張王氏偕長子張阿寳控賣蘆粟之周龍富毆斃次子　順福等情昨由捕房將周　見証人等解廨請究尸母張王氏　請伸雪　閘北三區第一分　巡士戴新梅投稱是日在沈　灣華界站崗目覩死者　周揪扭張先以拳　被告被告意卽還　張忽倒地吐血身　因彼處係在工部局範圍未便越俎代謀　因匯命案恐周逃逸是以　兇手扯住迨八百七十二號華捕到來卽將周交與該捕帶去至如何起釁　未知悉並據八百七十二號華捕與見証葉林福等先後上堂証明兩造因碰撞起釁等語訊之周供認誤傷乞宥中西官會商之下判周押西牢一年示儆 
[乘車跌傷]  
　　陳阿華昨乘二十六號電車至西華得路未經停車一跳而下跌傷甚重由印捕車送捕房轉送同仁醫院療治　核 
[不早來起訴]  
　　木作頭經同春因不理結欠李韻齋銀二千餘兩被控迭經公廨訊判限理在案前晚　廨復訊先由原告代表律師上堂聲　將查封被告之家産拍賣抵償旋據　告代表律師辯稱此欵　被告之子所欠雖經判决限理　被告欠人之欵不止原告一月應請按照破産律拍賣公攤並據各被欠戶之代表律師聲請公攤以免各戶向隅聶襄讞以　經定斷且各被欠戶並案起訴所請公攤未便照准判經交原保候將房産拍賣抵償 
[徐翰靑追索存款]  
　　巳故前淸滬道蔡和甫之子蔡鑄成因短交徐翰靑存於英比銀行之現銀八千七百二十兩由徐延請律師控奉公共公廨於昨日轉飭捕房派探將蔡傳案孫襄讞商之美領博君論令交保候訊 
[勒限遷墳]  
　　吳林生前購得二十五保四圖内田地一方内有趙陳氏墳墓不肯遷去控經法公堂集訊陳氏稱此墳地向人購來婦人並未售去豈能轉棺木搬遷判各呈出田單察閱候斷在案昨吳將田單呈案核與賣契相符陳氏供此地　與人劃購二分故無單契讞員以該氏毫無憑証着於十四天内　棺遷去如違由捕房派人往遷遷費由被告担任 
[犯婦貪小]  
　　著名蟻媒戴陳氏在押行竊捕房中備做犯人衣服之棉花爲管牢捕頭　見解送公堂請究陳氏供婦人貪小求宥判加押二月 
[花煙問起火可疑]  
　　山西路張德桂所開之花烟間起火殃及兩鄰因張保有火險昨由捕房拘　公堂請究中西官察得張保有險銀四百兩查起火之時卽保險單期滿之日情殊可疑判張押候勘明是否縱火再行訊核 
[粤人倔强受罰]  
　　粤人趙世煌家居海寧路二百八十五號因傾倒垃圾違章由衞生處查見報告捕房派捕往傳趙反指該華捕拆梢控由捕房派探查明於昨日將趙傳至公堂訊究中西官以其不應抗違判罰洋五元充公 
[搶案訊實]  
　　匪徒陳長桂王四一子紏黨在鴨綠路攫取俄人　洋金表等物由探拘解公堂訊押在案昨由捕房　在押之崔德子　炳祥帶堂與陳等質訊明晰判王押西牢一年半陳押九月期滿均逐出租界崔董仍照原斷還押 
[收買賊贜]  
　　王樹生扭王子卿至三區警署控告收買竊贜前日移送檢察廳經許檢察省諭令押候預訊核辦 
[神州女學秋季始業]  
　　本埠北四川路神州女學自客秋開辦以來内容樸實成績斐然久爲社　所推許茲於本　四號舉行開學式首由校長陳君鴻壁　薛君錦琴以事尙未歸國該校仍推陳君代理報告本學期改良諸事次職員張默君胡坤華舒蕙相演說略謂光復以後民德墮落至足　　務望女界　年　加　束毋染惡習努力準德修難庶養成絕好模範以　末俗　云繼有　賓數人濱說　　散會聞該校今秋新萬生已有二百　發達可　速矣 
[參觀棲流所工藝廠記]  
　　新閘成都路棲流　之工藝　　收棲流瀰上無　游民學習各種工藝辦理有年　績卓著昨日應友人馬君羣超汪君啓愚之約同往參觀晤經董　仲餘君詢　該　　在學工者男女共百　十人以鐵布　主　有　染料皮　折書者女工則學結綫衫綫帶及各種綫結物　隨由　君　往各工作處及陳設成績品　參觀見所幟之布各色均有皮作綿衫　亦均可作日用於慈善　業中兼能　倡工業化道頑民一　而一善備洵可爲改良社會之良法惟所中不　清潔於衛生上似欠研究據瞿君云近日經濟更形艱難　諸事漸漸收束　値此民生凋敝之時此項　養兼施之事業不能逐漸推　而坐令其漸形收束殊覺非　所願有牧民之責者有以提倡而推廣之幷願内地各處仿其規模而創辦之則於中國之實業大有裨益也 
[縣知事公署批示]  
　　商民江異呈三新社戒烟丸店遵限停業請頭保証金批呈悉查售賣戒烟丸藥店舖繳存保証金一項已據禁烟局呈報到署該社旣　聲稱　限停業此項証金　百元應准如數發還候卽瀛員調　如果屬實仰卽備具　結送署具領幷將前給執　收據一倂繳案核銷 
　　周金殿呈批呈悉已據情函請張交涉員嚴重交涉阻止一俟復到再行飭遵仰卽知照 
[地方審判廳民庭批示]  
　　陸家典請求宣判批查此案經前承審維事宣告辯論終結在案但未製就判詞即行更換茲據呈催宣判前來應卽定期復訊更新辯論以符直接審理之原則 
[雜評二（宇）]  
　　南京人民之浩刧寗垣被困多民食告匱張　撫使於攻克之後即　催上海運糧接濟　鎭撫使愛民之至意也但聞一二日來南京城内之搶刦較前益甚若是敗軍則旣有鎭撫使入城鎭壓當已無騷　之餘　若是官軍則鎭撫使旣以愛民爲前提其部下亦何敢出此是誠百思而不得其解者矣 
來函 
[信成銀行股嚴康侯函]  
　　敬啓者閱昨日貴報載信成銀行股東會補誌並該行總董劉葆良君即股東會臨時主席致該行函細讀之下不勝駭異蓋所載與當時實在情形大有異同鄙人則　能不爲之辯明如秦姓股東主張票舉並須擇股份較多者方能痛癢　關鄙人實首先反對因股份之較多斯挪用公欵之更易即以沈縵雲一人而論彼以其大股東之資格而被舉爲恊　者盜用公欵至三十萬之巨豈非其明証乎餘卽一般號稱爲大股東者早將自己之股本提出或以市上不値錢之股份抵押於本行以法律論彼輩股東之資格早已消滅淨盡今猶竊股東之名把持行事彼輩之設心已不可以問　鄙人反對實本此意後有韓姓股東請主席將票舉公推二者以付表决前者經在場多數股東之否認當然　效而後者經大多數之起立贊成通過當然認爲百效不謂劉葆良信中加以少數把持迫脅等字樣劉葆良豈眞婦孺之不若肯在會場衆目昭彰之地受人之脅迫耶顧彼輩之鬼蜮技倆早被各股東窺破故運動純熟之選舉票全歸無效事後無法惟有買通一特無恥之徒打電商部期以政府干涉以阻告察人之進行如是彼輩又可消遙自在旣欲吃没股東之血本又不許股東公舉查察人查察帳目世上專橫不公之事孰有過於此哉鄙人此信完全以股東資格非以查察人資格理應聲明此請著安股東嚴　侯謹啓陽曆九月四號 
[移助誌謝]  
　　茲蒙蜀商公所白少譽先生俯念本會經費支絀因助臨時救濟會振有餘欵共二百九十元商請樂助諸公移助本會照數祇領 
 
 
 

Page 11

 
 
議登報端以揚仁風幷鳴謝悃茲　諸公芳名助敖臚報德發榮　三十元律鑫公念元公泰渝念元黻川公司念元咸履泰念元新利洋行念元日昇恆念元選記念元槐永茂拾元勸川絲廠拾元永康拾元裕記永拾元同盛隆拾元德盛昌五元裕川厚五元裕阜康五元德興和五元日興長五元劉松生五元和豐裕五元元記五元謙記五元式式軒五元鄭級三君四元恊和公司四元無名氏三元乾記二元亞東成二元永和祥一元游炳然君一元周桂松君一元聶佩仙君一元日鋒純君一元 
　　上海泗涇路中國救濟婦孺會謹啓中國救濟婦孺會 
[濟宏典當來函]  
　　大主筆先生偉鑒貴報載有濟宏典之損失一則敝典並無搶刧損失開呈失單等事此次製造局開戰時惟有該處濟鋐典被炮火焚燬此外典業外無被刧等情實係傳聞失實務乞登正以免悞會爲成順頌台安濟宏書柬九月四號 
[防疫便方]  
　　兵燹之後必有瘟疫此理中西所公認滬地此次製造局戰事傷亡達五千人茲値秋令正疫疾發生之候不可不亟爲預防茲有防疫便法用大黄一味置水缸内或用碗儲大黄蒸於飯鍋飯雖稍有藥氣亦能辟疫閱報者幸注意焉 
專件 
[浙江都督重訂陸軍給假規則]  
　　現値戒嚴期内整軍經武尤爲要圖查近來各軍隊官佐士兵認眞勤務者固不乏人而任意請假者亦在所不免誰本省陸軍給假規則曾經蔣前都督妥訂頒行在案現値時機緊要軍務倥偬自非重訂取締規則不足以整戎行而維軍紀茲由本府訂定取締陸軍給假規則六條如下 
　　（一）省城各軍隊應由衛戍司令官支配　營輪流放假名曰暫定例假（此例假除學生外軍隊每營至多不得逾三分之一餘類推）其輪値放假各團營學校應派該團營學校官長或帶領中下士兵數名分班稽查以冀周密而肅軍紀 
　　（二）官佐學生士兵於暫定例假日期外其他一律不准請假外出如有特别情事請假外出應由直屬官長查明實係不得已者須將情由時期開單呈請所屬上官核准後方可外出（限日間以下午六句　回營但親喪大哉不　此限）不　藉故續假逾限違者懲處 
　　（三）凡學生士兵例假外出者除官長率領至名勝古蹟處所隨時講演以資散步休息外應一律於左胸襟明佩符號隨帶手牒其領章肩章均應照章備用總以一望而知爲某學生某軍士爲目的否則一經查出定予嚴懲該直屬長官亦處以相當懲罰 
　　（四）照第三條辦法除例假外凡奉公差他往或不得已請假外出之學生士兵均應遵照軍隊内務書外出定則携帶火印小木牌（式另詳）以資信守而示區别 
　　（五）上項辦法省城由衛戍及憲兵司令官按照支配各團營輪値暫定例假表於各該司令處另派幹練軍官多員或憲兵若干分頭稽查凡遇有各團營學校之外出學生士兵均須一一盤詰如不合三四兩條所規定者應卽酌量情形分别報告該學生士兵直屬上官派員帶回懲辦或就近送由各該司令處轉送該原屬官長辦埋省城等察廳有補助稽查之責如有上項情事應卽通知衞戍及憲兵司令官協同辦理但省城以外所駐軍隊應由各區戒嚴司令官及各軍所屬上官查照辦理 
　　（六）本規則自頒布之日爲實行之期解嚴後卽行取消 
 
 
 

Page 12

 
 
   
 
 

Page 13

 
 
自由談 
游戲文章 
[滑稽函授學校簡章] [  覺迷]  
　　一宗旨本校用函授方法培成滑稽人材故定名曰滑稽函授學校 
　　一入學無論男女年歲籍貫職業均得隨時入學 
　　一學科諷世諧文寓言小說海外奇談莊諧詩詞遺聞軼事兼有滑稽畫但不常授 
　　一報名有志學習欲向本校報名者不須親至亦不須作函本埠只向派報人外埠只向郵局訂購申報一份可矣 
　　一授課函授講義日出一紙附於申報内本埠每日上午送到外埠逐日郵寄 
　　一學費照申報定價 
　　一畢業不限年期至能作諧文小說投寄申報館自由談獲選登出者卽爲畢業但畢業之後更須照常受課 
　　一校址上海英租界望平街申報館三層樓上 
　　一附則本校開設至今巳逾兩載來校肄業者日見踴躍恐未週知特頒簡章本校章程起草會委員覺迷訂（三） 
[中將肉不若中將湯] [  落拓]  
　　此次二次革命鈕中將永建攻製造局時有學生四十餘人死於鎗彈之下其家屬聞之咸欲食中將之肉以洩胸中之恨余以爲中將肉不易下咽且食之亦無補於兒子之死不若購中將湯而食之或可幸得一子以續後嗣亡羊補牢未爲晚也 
尊聞閣詞選 
[題陳筱石先生水流雲在軒圖記] [  太癡]  
　　（仙呂入雙調醉扶歸）猛可的共工力撼崑崙倒霎時間天柱地維搖眼見神州勢滔滔付洪濤挂將烏帽再不管相承誰舜與誰堯歎日落也虞淵到 
　　（皂羅袍）回首巍科登早自春明釋褐備職兵曹薇省迴翔聖恩高許扶風走馬躋京兆便運隨鵬化扶搖九霄迎回鸞馭光榮兩朝到頭來北門坐掌畿疆靠 
　　（江兒水）呀君國情原　家庭事更饒慘凄凄幼日靈椿杳艶晶晶壯歲慈護照喜孜孜花蕚聯芳早又誰想蘭閨增悼兩度良緣恁的光陰草草 
　　玉交枝今日箇房帷靜好美雙雙神仙眷屬梁鴻賃廡堪偕老漫嗟吁一現鉢墨消桑田變爲滄海潮達觀都付休煩惱誌情緣聊將稿鈔寫遊蹤還將畫渵 
　　（川撥掉）幽棲處軒名特地標水雖流雲在中霄水雖流雲在中霄這的是先生志超試論文情韻高更披圖風采豪 
　　（僥僥令）雪鴻新印爪舊例見亭鈔祇堪悲書到垂成時變了讀罷令人雙淚飄 
[送陳老北行] [  太癡]  
　　此行齊魯更幽燕僕僕征車大暑天不是先生甘觸熱也因吾道少仔肩 
　　晚節相期愼莫忘居官不及且居商白雲雖變靑山在勉爲民生策富强（先生創辦富强寳進會） 
　　絕唱淸亭忍再聽（先生前在黔辦礦時所築）維持禮敎亦功名同儕競致喁喁望行見龍頭屬老成 
　　倘從都下見羣公爲道於今正學窮收拾人心回國運治平端賴振儒風 
[將作北遊太癡賦詩贈行依韵奉答] [  老錩]  
　　大筆由來奪許燕靑邱才力足回天闢千秋社擔吾道（謂希社）不讓椒山詠　肩 
　　時局艱危詎敢忘觀棋歛手共君商怪他鷸蚌還相鬥那識漁翁手更强 
　　悲歌擊筑問誰聽燕市顚狂舊有名今日重遊君莫笑江關蕭瑟庾蘭成 
　　半是私交半是公瓊瑤贈我感無窮新詩吟上長安道要把高文挽世風 
[佐彤外史亂後返家集唐三章夜凉多暇亦檢唐人詩摭拾率賡二絕] [  歸頴川姜映淸]  
　　閑坐悲君亦自悲一年形狀鏡中來共看明月應垂淚城闕秋生畫角哀 
　　夜深無語獨含情惡說南風五兩輕我是玉皇香案吏何如此處學長生 
[秋江送别集唐]  
　　蠱響荻颼颼歸人南渡頭舟移洞庭岸淚盡武昌樓冠蓋非新里長歌　舊遊今宵有明月而我亦傷秋 
　　天末江城晚孤蟬抱葉吟殘雲歸太華空翠落庭陰影閉重門靜恩叨醉酒深故人從此去相送亦何心 
[閨怨]  
　　問君何事戀天涯客久渾忘已有家知否深閨扶病坐朝朝望斷夕陽斜 
　　四月天光麥秀寒曉妝初罷倚闌干茜窗一陣黄梅雨滴向心頭總是酸 
　　玉巵懶去釃金波愁雨愁雲眼底過寫盡懷人磨盡墨墨痕終遜淚痕多 
　　香燼薰籠孰與歡密封書就幾回看臨時欲寄重行拆猶恐情長未訴完 
二我居雜綴 
[吳三桂之妾連兒]  
　　吳三桂之寵姬人第知爲陳圓圓而不知又有連兒也連年十七留侍三桂頗蒙寵愛姿容秀麗尤長詩詞及三桂敗連兒爲趙良棟部將所得未幾卽死其絕命詞中有君王不得見妾命薄如烟何麗質淸才猶非圓圓所可及巳 
[李秀成之妾董琬]  
　　蘇州張申伯太平天國朝之離元也當時見重於李季成時進謁李有寵姬金陵董氏女名琬風流　媚女子也見張甚有意張謁李秀成時董氏女左右立秋波流　宛轉令人魂消卒以内外隔絕不得如願中秋夜張館　秀成府左側忽有垂髫女子送詩一緘署名曰薄命琬啓而視之五言律一章其詩曰秦淮無限恨佳節况中秋俠骨梁紅玉高才秦少游花開三月暮人到五更愁相見不相識長江滾滾流張得詩思想無巳後不復見李秀成至蘇與李鴻章决戰董氏乘隙逃出張亦時隨秀成在蘇秀成敗董氏尋至蘇州寓金間訪張不遇流落爲妓後有人見之自述此事 
[張申伯平定江南文]  
　　堪嗟服色隨張角却令聲名笑褚淵此兩句相傳爲蘇州孝廉張申伯之作張於咸豐時補廪膳生文名頗著洪楊之季蘇當州縣相繼光復張避世鄕居讀史至元明而後輙感慨不已西望烽烟書空咄咄時天王洪秀全下詔開科取士張爲儕輩所推畢雄心勃發改名褚維星奉詔至金陵入場題爲平定江南文仿制藝體張作頗雄壯拔置解元忠王李秀成待之甚厚相傳其文之起講曰東晋司馬之興也南宋康王之渡也長江數千里莫不恃爲恢復漢族之基豈以江南之人獨具忠義哉蓋其後由江南而擴張平寇之功勳必其先由江南而手定皇都之鞏固石頭無恙耶鐵瓷猶存耶試一觀江上之風雲覺東洛冠裳西京鐘鼓不啻天與之而人歸之巳其起股曰銅駝荆棘吾民之苦深矣自唐虞三代迄今四千餘年中原文物之邦竟一息奄奄如病夫之不起堯舜禹湯文武神靈之痛哭何如問何時殺盡妖魔上答天恩之高厚泥馬風波吾君之厄至矣自唐桂二藩遷徙一萬餘里故國衣冠之族竟荒郊纍纍爲異種所稱雄燕趙韓魏齊晋禾黍之凄涼奚似問何日掃除腥臭重開一統之河山張於同治年曾李諸人敗洪楊後逃歸故鄕思復應秋試蘇人知其事者羣起欲攻之因作七律二章明應太平天國試之非己志其言隨張角笑褚淵引用恰合惜全詩散失不復記憶旣而鄕試高第爲名孝廉然已不如應太平天國試之列第一號解元云 
自由談話會 
　　淸胡文忠有言天下豪傑非高官厚祿不足致之余謂民國偉人非黄金美人不足安之然如中山漁父精衞鶴卿輩則又不可同日而語 
　　二次革命其宗旨固純然爲政治競爭惟因宋案及四督免官而促成之李烈鈞又爲首難之人故世人不無疑爲權利競爭 
　　語云三代之下惟恐不好名試觀項城對於宋案之手續及戰事之命令一則曰掬心質天埀涕伐罪再則曰六十衰翁復何所求又曰行將自劾以謝天下是又何嘗不好名耶 
　　武三思不知天下何者爲善惡人惟與之善惡者下决斷焉試觀項城之於趙秉鈞叚芝貴輩百世之下當有定評 
　　淸政府　中山之謀革命有種族上關係懸賞不過千金　項城懸數十萬之重賞以捕黨人是不啻增長若輩之身價俞爲激烈者所信仰或曰　賞之下必有勇夫若輩豈能免乎不知天地之大黨人之　公法所關潮流所激又豈能一網打盡耶又安知無前仆後繼者耶根本解决惟望政治修明日臻良好則亡命者無從鼓吹人心上不受激刺而革命種子自然消滅於無形矣 
　　此次兵禍南方曰革命北方曰平匪一則太激一則太過項城之淸議不免北軍之公諭難逃爲挽回名譽計項城宜忍辱負重一方以北軍之全力戡定蒙疆一方集天下之賢才爲民造福自劾一舉亦如罪己之詔欺人聊以自欺可有可無縱出至誠而心腹爪牙未必許之此論勢也[  豁盦]  
　　大亂初平人心甫定非整理内政必要之時間乎僕流寓松江請言松事梟匪素多慣於行刧益以散兵刁結其勢愈張收拾殊難此已足隱憂者而事實上尤有可慮可駭人聽聞者則城内馬王廟一帶散兵雜人閒居一處類皆外籍生計維艱飢寒所迫設想何堪况征戰歸來久輕生命復何忌憚故近數夜東南叚北段茂林修竹中隱隱有警笛聲非盜匪之呼嘯而何幸居民早有防範相約夜間多張星火以疑之尙未發生事故然來日方長空城計安能屢試耶竊願縣知事速商水師統領將衞隊兩連暫改編爲警備陸隊仿照巡警巡邏章程澈夜梭巡一面會同軍警搜索廢廟驅逐雜人幷將居民旅店一律取締則盜賊無所容身之地居民或有安枕之時此亦戒嚴令重要之點也願我賢良謝知事母忽焉[  間寓公]  
　　了不得不得了辛亥之冬轟轟烈烈了不得癸丑之夏東竄西逃不得了四川總督之岑春煊大張虎威了不得討袁元帥之岑春煊竟作逋人不得了擲墨盒揮老拳之國會議員了不得坐牢監吃槍彈之國會議員不得了四百臺花酒之都督了不得抄没家産之司令不得了[  落拓]  
醫話 
[人體上無用有害之機關（續）] [  丁福保]  
　　前不云乎大腸爲滯留糞便（在一定之時間内）之一種機關故自外界侵人之種種細菌在糞便内發育繁殖營醱酵腐敗作用形成有毒性物質由是觀之若數日間不排泄糞便此等之有毒性物質便吸收於血液中惹起全身中毒症狀派司庫氏曾記述便秘小兒之全身障礙狀態卽顔面全呈鉛色眼球突出瞳孔擴大鼻翼收縮體温升騰達至三十九度或四十度脈搏疾速而短且不規則發全身之興奮痙孿不眠項部强直等陷於虛脫者有之舌被白苔而乾燥嘔吐起惡臭性下痢皮虜發疹此種中毒之結果雖有陷於死者然使排泄大腸内所滯積之糞便中毒症狀全行消失而然治愈者亦非無之 
　　姙婦及産後之未經時日者往往起便秘症有因是而發全身中毒症狀者布希氏記其狀態曰患者發高度之頭痛呼氣放惡臭體温升騰自三十八度至三十九度 
　　由是而論鬱滯於大腸内之糞便其發生之腐敗分解性産物吸收於血液中惹起全身中毒症不特此也在大腸内發育之細菌有直接進入於血液中者蓋健全無疵之大腸粘膜難爲細菌進入之障壁然細菌之侵入血液中無阻止之能力各種動物例如馬犬家兎等自口腔輸入之細菌大抵通過大腸壁而入淋巴腺内更進而逹於肺脾肝臟等徴諸此種之試騐成績上述之問題抑亦明甚然此等之細菌果通入健全之腸壁乎抑腸壁有細微之缺損始克通過乎此問題雖爲　多之學者所討論但實際上絕無價値何則蓋消化管之　膜逢細微之接觸卽行損　故將最軟之消息子注意插入胃中亦易損傷粘膜由是以觀藏糞便之大腸其粘膜受器械的刺戟其損傷亦勢所必然因之細菌容易於通過逹吾人之血液中此乃確定之事實彼腸間膜腺（指健康動物而言）内之所以有細菌存在者實基於大腸内發育之細菌侵入於淋巴管也（未完） 
小說 
寫情小說 
[黄金祟（七十一）] [  天虛我生]  
　　惟予此病實足以苦箏兒之心故當夜闌人散之後箏兒伴予牀次予握其手感而謝之曰區區之病乃累　姊惶急至此予心實無以安箏兒曰嗟夫珊哥我誠禍君悔日無及予曰是何言哉人生疾病孰能免之安有所關於吾姊在我之心方且以病爲幸苟非病者安得吾姊愛憐一至於此故在今日縱令予死予心亦頗甘之蓋於今日死死亦無所憾矣箏兒因正色曰我之重珊哥者正以珊哥之情初無涉於形跡疇昔之夜蓋以表示我之愛忱實無所僧於珊哥耳夫豈必　爲報酬哉珊哥愛予豈必在此我不忍以愛汝者轉而禍汝且予生平以爲兒女之情實至賤而可鄙珊哥亦嘗以高潔勝人者則我兩人之愛情要不當以形跡之間别親疎也况乎珊哥乃在病中予聆其言轉覺慙愧不勝則謝之曰惟吾姊愛我深我非木石豈有弗感惟我此時殊不能以如何之語言表示我之感忱耳言時握其手以口親之者再箏兒無言惟促予尋寐予目雖閤然必時時啟睫以視箏兒箏兒作惱曰予在汝側汝殆終夜不能合眼我必舍君而去倩阿母代之予急曰是安可哉趣合我目幸勿離我乃即瞑目錮舌不敢復作一語此時殆已夜深窗外亂蟲如沸室中　寂無人聲惟予心念箏兒坐予牀側默揣其態度不知作何聊賴則於朦朧間又復凝神而醒偷眼覘之則紗帳已垂帳外有人隱几而臥因念箏兒爲予下幃予乃弗覺當此夜凉如水箏兒豈宜露坐不眠因開幃呼之久而弗譍予初不忍擾其淸寐則亦少止旣而思之果使隱几達日即不爲夜凉所侵彼嬌柔之玉臂殆不勝其酸楚遂乃决心起坐方欲支掙下床而帳額之銀鉤鏗然作響則箏兒已被驚醒予方俯首覓履　箏兒巳扶予肩問將奚爲予聆其聲有異亟仰瞻之不禁失笑蓋其人實爲璇兒也顧紗㡡中無箏兒因詢阿姊焉往璇兒曰阿姊憊甚恐珊哥需飲食故囑予伺之渠則寢於我室也予因默體箏兒之　殆以寢在此室聞我　側則必不得不起必又　絮絮無已時矣彼其舍我而去實憐我而亦自憐　予　乃亦因之安爰撫璇兒之肩憐我阿妹爲侍予疾予心至爲歉仄今予病已霍然日無　需妹其寢焉璇兒　首曰我不欲眠珊哥思飲歟予曰無需因指紗㡡令往就寢璇兒仍搖首予苦憐之因令即就予枕小憩於時璇兒雖已十六然以天眞懇擊之故亦無避嫌之心遂於床沿蜷伏而臥予則以肘翼之覺其嬌小之身惟足使人憐惜别無絲毫動人情處也故亦安　定魄同入夢鄕翌晨蘭兒入室不見璇兒褰幃試覘則璇兒枕予之臂睡熟且酣時予已醒關兒咋曰噫嘻不慮爲阿母呵責歟璇兒驚醒急搓眼而起蘭兒以指撓其頰曰寗不羞煞璇兒怍愧至無可言若更加以一言則未有不泣予恨蘭兒之促狹因諷之曰惟汝以已度人乃有所謂可羞兄妹共處亦爲家道之常豈有他哉蘭兒目予而笑似欲有言而復不言遂即轉身欲去璇兒曳其裙曰願母愬之阿母蘭兒顧予笑曰何如予恨之曰趣往愬趣往愬有疑我者剖我之心示之可也予爲此言聲色俱厲梅姐箏兒聞聲俱進予方盛氣乃即侃侃自述並以醜語痛詆蘭兒蘭兒乃反笑爲哭申申然曰一言之戲珊哥仇我至此而今而後我不敢與珊哥交一言矣言已捧泣負氣而去璇兒則投箏兒之懷泣幾失聲（二） 
文字因緣 
[玉田恨史題詞八首集詞句] [  楊才生]  
　　玉塘煙浪浮花片（張桂）東風忽驟無人見（張桂）鸞膠難續舊姻緣（周密）天涯地角尋思徧（晏殊） 
　　翠蓬初離鴛鴦浦（王茂孫）纔是别離情便苦（張林）景留人去怕思景（周密）一寸柔情千萬縷（王易簡） 
　　東風又作無情計（晏幾道）輕雲淡月人憔悴（趙崇　）最難如意爲情多（黄庭堅）回頭滿眼淒凉事（晏幾道） 
　　無端枝上啼鳩喚（王茂孫）離魂難倩招淸些（吳文英）合歡帶上舊題詩（譚宣子）萬轉千回思想過（晏殊） 
　　羅帷淚濕鴛鴦錦（秦觀）幾番心事無憑準（江開）情絲恨縷倩回紋（周密）多少襟懷言不盡（晏殊） 
　　明月空圓雙蜨夢（陳允平）觸目淒凉多少悶（歐陽修）别來將爲不牽情（晏殊）燕子說將千萬恨（薛夢桂） 
　　庾郎先自吟愁賦（姜夔）綵筆空題斷腸句（張磐）最憐一曲鳳簫吟（高觀國）杜鵑聲裏斜陽暮（秦觀） 
　　萬事到頭都是夢（蘇軾）散似秋雲無覓處（晏殊）濡毫重擬賦幽懷（李肩吾）蕙花老盡離騷句（史達祖） 
 
 

Page 14

 
 
   
 
