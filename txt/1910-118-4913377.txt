# 1910 - 118 - 4913377

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　三月二十七日召見軍機雷震春 
交旨 
　　三月二十二日軍機大臣欽奉 
　　諭旨陸潤庠等奏閱看京員恭纂書籍校正訛舛之處逐卷加籖呈覽一摺仍著劉錦藻按照南書房籖出之處更正妥恊再行呈進欽此又奉 
　　諭旨此次查騐詢問保薦人才著仍派那桐榮慶梁敦彦瑞良兪廉三欽此 
論說 
[論今日變亂之源及其補救之方（霖續）]  
　　東南諸省。自經髮逆蕩平以來。生齒日蕃早有人滿之患。國中多數之人。專藉農業以爲生。一遇凶歲。卽有流離顚沛之苦。百項工藝。墨守古法。絶不知改進擴張之方。自洋貨盛行以來。西方雄族。挾其方盛之潮流。與我工商業相競爭。遂呈著著失敗之象。原有之土貨。旣不能多銷於外國。稍資挹注。且國人喜洋貨而惡土貨。幷不能行銷於國内。於是全國之資財。流入外洋。遂成去而不返之勢。我國本來之工業。旣日就於敗壞。凡國内盛行之洋貨。又不知仿造。現在除沿海諸省稍有絲廠紗廠外。腹地諸省。絶無僅有。操工作爲業者。除向所爲之粗笨技藝外。餘均無所措手。且幷固有者而日趨於窳劣亦何能望其暢銷。人口日多。事業日少。生計烏得而不困。加以農業全恃天時。豐歉時有不平。農工兩業。爲小民籍以營生之主業。今旣不能有所憑藉。於是生計益趨於恐慌。若不亟興種種之新工業。以濟其窮。則後患尚堪設想耶。卽使工業未可輕言興辦。則移民實邊。墾荒屯田。亦爲消除人滿之良策。歐洲地小人衆。羣拓殖民地於國外。我國有荒凉之地。聽其廢棄。人人滿之處。任其擁塞。絶不爲調劑之計。是誠所謂大惑不解者矣。數月以來。禍變百出。不有以排解之。將來必因此而釀成大亂。今日各處之紛纭擾攘。一波未平。一波又起者。特其發難之朕兆耳。此人事萎頓之爲今日變亂之源者二也。 
　　國家之政事。全賴官吏竭盡心力而爲之。方能日起有功。而政事中之最關緊要者。惟民事耳。凡有利於民者。當思所以振興之。有害於民者。當思所以消除之。而於人民生計之豐嗇。尤應三致意焉。蓋生計優裕。則人人安分守法。而地方賴之以安。否則迫於衣食之難得。未有不挺而走險。羣起擾亂者。爲民上者。固宜夙夜競競。以此爲治理民政。惟一無二之要素者也。然今之爲官吏者。果何如乎。大抵均以剥民自肥。爲居官獨具之主義。凡所設施。均不出此軌範。至人民之患難疾苦。則悍然置之而不顧。夫官吏全爲保民而設。今惟私利是圖。不顧公衆之利害。不能保民。適以病民。故人民對於官吏。均存怨恨之念。迨夫凶歲之餘。人民以生機將絶。官吏毫不顧問。遂致人心惶惑。亂事卽因之而成。若於亂事未甩之前。不爲貧民謀衣食之方。及亂事已成之後。而又不思設法鎭撫。徒用威權以示恐嚇。則人心愈憤。亂機益熾。是乃官吏逼民而使生變也。其罪更不可逭矣。如此次湘省之亂。米價旣貴。官猶不爲之設法使平。反任奸商運米出口。甚至積穀平糶之舉。亦置之而不爲。及亂勢已作。而又藉官威以强制之。此乃饑民暴動之最大原因。非由官吏逼之生變乎。是以政治不修明。非特。國事不能起色。且恐人民愈結忿恨之念。而爲將來大亂之階也。但欲修明政治。尤非澄淸仕途。使人人有袪私顧公之德性不可。嗚呼。斯豈易言也哉。此官吏横暴之爲今日變。亂之源者三也。（未完） 
來稿 
[國會請願同志會意見書（二續）]  
　　或者謂議會權力如此之大。不免妨礙君權之神聖曰不然。立憲國之議院與内閣。同爲受君主之支配。掌理其國權之一部。有何厚薄軒輊於其中。倘議院與内閣有紛爭時。君主或欲解散議院。或欲解散内閣。皆可審度時勢。衡量是非。以行其志。議院旣不能直接。進退内閣。尤不能要挾君主。命總理大臣辭職。然則議院之權力縱大。仍是起伏於君權作用之中。何能妨害君主之神聖。耶且大臣如能通權達變。不難投身黨中收爲已用。例如英美内閣大臣與議院之聯爲一黨。何嘗易起釁端。故吾國若速開國會。旣有節制議院權力之法。復可督促官僚之負責任。全國政務靈活敏捷。如身使臂臂使指。恢恢乎有整齊利導之餘地。舍此則别無使官僚負責任之道。歐美各國。研究政治亘數百千年。學者殫精竭。慮人民殺身流血。始得此國會監督内閣責任之一法制周。行示我。入聖出狂。願國人母徘徊郤慮焉。 
　　次論吾國如速開國會。卽無財政困窘之弊也。夫天下無論經營何事。必恃有財源以資接濟。私人之生存如此。國家尤甚。倘國家財政紊亂。則萬事悉隳阻於冥冥中。内憂。外患。相逼而來。國其不國。周以冢宰制國用。唐以宰相兼度支。吾國前代之重視財政。典册具在。今世各國。其萃全國之 
 
 
 

Page 4

 
 
聰明才力。以謀整理者。卽此財政。或以軍備握世界之霸權。或以實業左右世界之大勢者。皆此國内財政磅礴鬱積使之然也。吾國承歷代之弊。財政紊亂。不可究詰。此國家貧弱之大原因也。近來朝廷知財政之關係國家榮枯極爲密切乃正度支部之名稱。釐正部内各科之職守。近來又曾奏派監理財政官。分往各省淸理財政。以次又將淸理鹽務。此皆前此未有之創舉。夫欲整理財政。若不先察本國財政積弊則。無論採用何國之完美財政制度。皆無所適。故吾國淸理各省財政。爲最得先後緩急之别者也雖然。淸理云者。不過爲整理財政之創始。若日後實行整理。則節目浩繁。萬非今日智識有限之監理官所能盡識例。如劃分中央財政。與地方財政。制定國家公法收入。與私法收入。收回稅權。釐正稅則。定幣制募公債。落落數大端皆非由國會議决。酌别取舍編爲法規。不能浹於民情。埀諸久遠。况欲整頓財政。則必增收租稅。如此則互相關係之問題極多。皆須同時解决。尤非官僚一派人所能運用其機軸。是非速開國會。聚全國代表。而共討論之不可。蓋租稅者。人民之膏血也。欲多立名目。吸取人民膏血。非得人民之同意。决無其他苛歛之方。倘苛歛則大亂卽蜂起。危及國本矣。歐美各國。於前代徵收租稅時。曾屢激成變亂。故特召集國會。畀以監督財政權。按監督財政權。其必規定憲法不可缺少者有三種一爲預算案之决議。二爲决算案之承認。三爲額外支出之迫認是也。如能實行此三種監督之法。則國費必用之於國利民福之一途。無甚枉濫。人民信用旣深。故踴躍輸將無所於吝。且旣得國法之保護與奬勵。則人民生財之途大闢。國内國外皆其競爭經濟之市塲。生利事業。欣欣向榮。故國家雖以大負擔加於其身。亦足以挹彼注。茲此立憲國授國會以監督財權之妙用也。（未完） 
專電 
[電一（北京）]  
　　禮部議考試舉貢日期四月初八日考宗室旗蒙直奉吉甘晉陜豫粤桂贛等省初九日考江浙皖閩鯉鄂湘滇黔等省 
[電二（北京）]  
　　稅務處議准江浙兩省鐵路用料免稅展緩一年飭卽趕辦届期不得再請展他路亦不得援以爲例 
[電三（北京）]  
　　陸軍部通電各省陸軍應速編練逾限定卽叅處 
[電四（北京）]  
法律學堂畢業學生奬勵經學部議定但給出身 
[電五（北京）]  
　　湘路拒欵仍無眉目代表擬邀全體京官開一大會集議進行方法 
[電六蕪湖]  
　　銅官山礦師麥奎覇礦不交任意需索 
[電七東京]  
　　在臺灣基隆之法國海軍將校干卒墓地改修完工西五月十四日法國艦隊舉行紀念祭典日本巡洋艦須磨亦往參列 
[電八東京]  
　　西五月六日日本官報公布在倫敦發行四分利息公債一千一百萬磅之章程 
緊要新聞一 
[湘亂善後近事紀]  
　　北京訪函云聞外部近日迭據英日等國公使索償湘亂損失該部堂官於十八日在本部大開會議所有應賠湘亂英日兩國之欵仍請度支部預 
先籌備俟該兩國查明損失確數覆京後本部再向度支部咨商撥欵方法 
[瑞督楊撫請軍機處代奏電]  
　　北京軍機處鈞鑒洪近日調查湘省亂事實因上年被災米貴歉收以致米價日昂饑黎乏食匪徒從而煽惑致釀此變文鼎奉命馳往查辦固應立拿首要解散脅從而尤以賑濟饑黎撫慰良善賑糶兼辦爲先務之急湘省地極貧瘠平時庫儲久匱此時大亂之後署局公所均被焚毁百物蕩然善後一切需欵極鉅非預爲籌畫無從措手瑞澂等一再籌商擬懇天恩垂念地方糜爛民情困苦非大加振撫不足以安定人心挽回危局俯准飭下度支部酌撥銀五十萬兩再由瑞澂等向漢口各銀行曁湖北官錢局分别息借銀三十萬兩以濟急需俟文鼎到任後察看情形再當設法籌議歸還奏明辦理謹先合詞上逹請旨遵行伏乞代奏瑞澂楊文鼎謹叩眞 
[軍機處覆電]  
　　武昌瑞制軍楊撫台鑒眞電悉奉旨瑞澂楊文鼎電奏湘省善後一切需欵極鉅請飭部酌撥銀五十萬兩以濟急需等語著度支部速議具奏欽此樞印 
[度支部致鄂督電]  
　　武昌瑞制軍台鑒本部議復貴督撫奏湘省善後需欵請飭部酌撥銀五十萬兩一慴擬由江漢關稅項下提銀十萬兩土藥統稅項下提銀二十萬兩共三十萬撥付該省應用奉旨依議除電知柯大臣外特先電聞希飭遵辦 
漢口訪函云現十藥統稅督辦柯大臣已於十七日將此欵批解到鄂當 
 
 

Page 5

 
 
由瑞制軍如數滙湘漢關道齊觀察亦遵撥十萬現銀由輪運湘至息借之欵係在交通滙豐兩銀行挪借銀二十五萬長年七釐息官錢局則祗借銀五萬有此鉅欵諒楊中丞不至棘手矣 
　　岑前撫眷屬到鄂後聞租屋舖陳等事均係湖北丁憂知府陳介菴太守爲之經理該公館月租銀一百餘元内有花園池沼房屋極爲寛敞並聞岑中丞已經來鄂業往督轅拜會瑞制軍惟轅抄未見有岑撫拜會字樣耳 
　　聞近日鄂省連接湘省要電亟錄於下第一電安鄉縣署二十日有亂民圍困縣令受掌擊茶廠被刦第二電長沙至漢口桂林電報又阻斷第三電長沙郵政局上午十點鐘後不收信 
　　文匯報云本月二十三日襄江丸由長沙駛抵漢口復載有避難人多名據云長沙大局並無變動惟湘紳咸不承認新撫故楊中丞殊無權力四鄉仍多亂耗 
[廷寄長江提督專摺奏事北京]  
　　軍機處電寄長江水師提督程文炳軍門現奉上諭長江防務緊急准其專摺奏事等語聞該提督前數日已有電奏到京畧謂沿江饑民流離未歸而不逞之徒復從中煽惑若將軍隊調操離守變亂可虞因又有停止春操之諭 
[監國面諭雷提督安置饑民北京]  
　　新簡江北提督雷朝彦軍門來京陛見已見邸抄聞監國以江北饑民流離可慘迭於召見時面諭雷軍門到任以後務須設法賑撫妥爲安置無任失所並將該處現辦賑撫情形及饑民現狀詳細奏報 
[陸軍部預防新軍禍變北京]  
　　陸軍部壽尚書以各省新軍殊形不靖且時有匪黨混入勾串情事亟須將徵兵章程嚴行限制重加釐訂因於日前交諭軍學軍法兩司將前定徵兵章程重行改訂並將所徵兵土責成徵兵官管帶將來如有禍變惟該兵官是問並飭軍法司嚴定滋事罪名限日禀覆以便商請軍諮處審定入告 
[朗貝勒主張改旗爲鎭北京]  
　　改練八旗爲陸軍八鎭政府年前曾有此議茲聞軍諮處朗貝勒以此舉不但可籌旗丁生計且可藉以擴充軍備擬卽會同變通旗制大臣妥籌辦法幷聞貝勒意見除將來須另籌老弱生計外凡屬壯丁均須勒令入伍卽以旗餉改充經費虧缺無多期於宣統六年一律成立其各省駐防亦須全行勒入新軍 
[荷國有酌删華僑苛例之意北京]  
　　外部日來迭與駐荷陸欽使徵祥往返密電酌商要政其内容係要求荷蘭政府删除該國對於南洋華僑之新舊苛例昨日幷得陸使覆電謂荷政府已有允准將禁例酌删之意惟於我國建設各埠領事一節尚遷延不能成議 
[直省設立審判廳之研究并京]  
　　順天府尹王乃徵京兆前日具奏略云各級審判廳遵章應於本年一律成立查前尹臣奏案悞以順天高等審判廳當設於直隷省城嗣奉頒布法院編制法附有司法區域章程其京師高等審判廳係以順天府轄境爲區域因查各級審判制度實有不能不詳加研究者京師高等審判廳旣與各省同級而監督之權於各省則有提法司於京師惟直隷法部在審判遞級上行原無窒礙而法部監督及於初級不免繁瑣且今日之籌辦不能不責成地方行政長官卽各廳之行政未嘗不關涉地方行政權限若以下級歸府尹則上級行政與下級行政不一貫若幷下級歸法部則各廳行政與地方行政必兩妨自非别有明文恐法令之能通行各省者轉不便於順天此不能不研究者一也京師地方審判廳其管轄區域只及京師内外城及京營地面是大宛兩縣所轄餘境應劃屬他分廳在名國司法行政各分區域不必相符案牘全在法庭而裁判各有定籍也詳覽司法區域章程各條皆以不與行政區域相歧爲主原以司法獨立之初尚多關涉地方行政之事區域相歧則條理易紊報行多阻今破兩縣轄境使城外遠隸他分廳旣不便於赴訴之人且於戸婚田土案件尤多糾葛以兩縣合隸一廳則首善之地慮其太繁以一縣分屬兩廳則牽連之事慮其多紏或移兩縣於城外而劃京師爲特區或分審判爲兩廳而依舊界爲轄境此不能不研究者二也順天一府其屬二十有四地大訟繁自非直省一府之比章程旣以一高等審判廳專轄順天又以一地方審判廳專轄内外城本與外府審判編制有别而獨於所屬州縣建設分廳仍從外府與直隸州之例夫外府之得設分廳者爲便民也得不設分廳者爲省資也順天轄境遼闊且爲首善觀瞻所繫規模不宜過儉外府以一地方審判廳轄全境其所設分廳皆在轄境以内今京師地方審判廳不包括二十四屬是於總廳轄境以外設分廳而京城以外無地方審判廳矣此不能不研究者三也順天州縣旗民雜處雖受治於法權者同等而法庭行政與地方行政之交涉實與外府逈殊遵内務府去年奏案以詞訟分歸愼刑司審判廳而順天州縣又仍有訊辦案件其範圍當若何權限當若何必法令有明文而後規畫可預定蓋民刑分庭之締搆有闊狹卽籌辦經費之多寡有增省此不能不研究者四也以上四者於籌辦之次第司法行政監督權之樞紐關係甚大解决宜明應請飭下憲政編查館詳議奏 
 
 

Page 6

 
 
布又順天淸理積訟爲目前要事而辦法尤難京畿數百里中内府莊園王公圈地所在皆是一紙文書便成原告屢經追究完結無期論司法獨立旣有高等審判廳應卽以各屬上訴案件悉隸該廳惟是淸界催租每在地方行政範圍之内卽審判歸廳而辦理仍不能不責諸州縣况積年案牘散在各州縣衙門舊例新律勢難盡出一貫驟以委諸法庭案情猝難了解審查仍歸州縣判斷卽多周折而法官復不得侵地方行政之權則禁格旣生傳集更累將來司法一律成立新案必歸法庭决無疑義現當籌備限内審判權與行政監督權應如何暫行變通冀能刻期蕆事應請飭下法部議定以便遵行 
[勸業會審查長定期請訓北京]  
　　南洋勸業會審查長業奉明諭簡派農工商部楊杏城侍郎前往侍郎本擬早日請訓出京嗣因接到南洋大臣電告開會展期而都中各項賽品亦尚未辦齊侍郎遂與樞臣議定本月二十八日請訓月初出示其目前會塲布置事宜日前已電告蒯禮卿京堂先行辦理至隨員度支部參議上行走楊壽柟農工商部郎中趙從藩主事于壽伯等則須與侍郎同行云 
[分科大學開校後情狀北京]  
　　分科大學開辦後一切費用皆從節省現七科提調共五人教習僅六人正月份各項用費約八千餘金二月份一萬二千金三月份則已用去一萬五千餘金據支應員之豫算每年分科用費總不離三十萬兩左右現在七科學生陸續人堂至本月十九日止共三百八十七人惟直隷省人最占多數新疆省尙無一人校中齋舍已不敷住宿擬再行添蓋數十椽 
[閩鄂議員之國會熱北京]  
　　國會請願代表團昨接福建諮議局來函云該局議員林君輅存願損銀一百八十兩助國會請願同志會創辦日報之用其欵卽由寳興隆號匯京 
　　又接湖北諮議局函覆云國會爲今日第一要圖急起直追無論何人皆與有責謹當遵諭商集各界同志賡續前來總不誤四月中旬之期先此復聞届時另電 
[嗚呼一萬金之國民捐黑龍江]  
　　江省龍江府屬之札蘭屯商民數十八前曾在民政司呈請發還前次國民捐欵經趙司使查無此項卷宗當札由龍江府范守查覆謂卷杳確有此項國民捐内計羗帖二千元銀四千兩錢六千吊合有萬金但係鄭革丞復三任内事並未移交到府旋經趙司使據情札限鄭丞五日内勒繳逾限定當押追而鄭丞則覆稱此欵係前承辦處收支委員劉芳經手該員現署蘭西縣巡檢革員並未經手請飭該巡檢來省對質遂又電飭劉巡檢五日内來省昨已逾期少帥令先將鄭丞現充提法司科員差撤去聽候查辦 
[京師近事]  
　　日本第二艦隊提督島村氏業於二十二日偕同隨員高木吉田兩參謀官曁八雲冲島間島三艦長及其餘將校乘京奉第五次火車來京海軍處洵薩兩大臣奉監國面諭此次濤貝勒赴日時日本全國上下竭誠歡迎日提督島村到京吾國亦宜優禮接待以昭睦誼洵薩兩大臣因於是日同赴前門車站迎迓二十二日在署中大開筵宴二十三日覲見監國亦以優禮待之 
　　郵傳部派赴奥國留學郵政學生現已派定徐君子鴻爲監理員每年薪俸三千六百馬克外加英金一百磅期限三年按徐君名秀鈞江西德化縣人曾留學英京前充奉天財政顧問官此次派赴奥國聞係徐協揆之意 
　　度支部近議現爲淸釐外債之時必須釐訂債劵法規方足以資整頓擬卽由部會商農工商部遴派專員前赴日本考查該國現行之國債外債官劵辦法及商務債劵法則以便參酌核訂各項債劵規章 
　　裁缺奉天巡撫程德全奉旨調任江蘇巡撫現聞己將任内應辦事件及未結交涉一律查明呈報東督錫淸帥接辦約在四月初間交代事畢卽當來京陛見再行定期赴任 
　　聞民政部肅邸因各省現任之巡警道均係督撫奏補乃自任事以來警務未見起色刻擬舉行大甄别一次其不肖者均卽開缺由部簡員請補以期整頓并聞江西安徽浙江山西湖北等省巡警道均有更動之說時評 
[其一]  
　　前次江蘇諮議局費四十日之心力議决數十條之議案而其效果如是今次二十日之會議又將竣事矣其效果未知若何竊願爲督撫者勿僅以一劄覆一轉飭了事也 
[其二]  
　　近日拒欵之風潮劇矣而主張借欵者意興仍復不淺 
　　湖南拒欵代表甫抵京而江西拒欵之代表之足音又至津浦續借外欵甫定議而膠兗議借外欵之風說又起 
　　拒欵十不成一二而借欵則十成八九余故曰一二人之借欵易千萬人之拒欵難也 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[撫州鄉民搶米閙事南昌]  
　　撫州産米之富爲贛省冠向來價值甚平近因運出太多米價日漸昂貴紳民屢向府縣力求禁米出境均置不理而米商牟利有加無已三月十五六日米價一日三漲人情惶駭十七日河東灣地方復運米下船不下百數十艘附近鄉民力求米船停運米商復置不理十八日李太守因他事往城外萬壽宫爲各處鄉民所聞頃刻集數千人環求禁運太守見人衆情急僞言應允濳自後門出步行回署鄉民久候未見禁運告示已甚怏怏而於晚間又聞太守訪拿爲首九人究辦之信鄉民愈形不服倏聚數千人隨後擁至縣衙高呌放人聲震天地李令若不敢出立將九人釋放鄉民以糧食行始而牟利運米繼而禀縣拿人殊爲可惡遂一閧擁至該行肆意搶毁計共十三家於是通城米鋪聯名電禀撫憲懇電府縣會營查拿李太守亦電撫憲請示辦法聞因電線偶然阻滯倘未奉到覆電十九日又有急電來省一面速派營警日夜在河東灣等處彈壓梭巡現尚平安幷聞刻已接奉省電飭暫停運並飭辦理平價以重民食一面查拿搶米首要斟酌辦理 
[密縣亦有聚衆抗捐之風潮河南]  
　　密縣徐令自去年到任後頗爲舊紳所不悅今正開辦地方自治籌辦處議添畝捐錢一百二十文紳士雖陽爲應允回鄉後卽發傳單商議聚衆以爲抵制之計適三月初一日徐令出諭催繳紳民愈形憤怒當於初四日紏聚鄉民從辰至午共聚一千七百餘人一擁入城逕圍縣署徐令卽帶印單騎赴省該鄉民遂將大堂大門全行拆毁惟並未搶刦倉庫吳撫因事體重大立卽札委吕守統帶陸軍前往解散再行核辦現吕守尚未起行而鄭州葉牧已有電來省據云密縣鄉民愈聚愈多三日尚未散去恐滋意外之事該處人心惶惶請電促徐令速歸以免地方生變然則該處風潮之緊迫可想見矣 
[蕪湖暫禁米穀出口要電安徽]  
[江督致浙撫電]  
　　杭州增撫台鑒申密昨由朱中丞會同敝處電奏皖省米價翔貴請暫行禁止米穀出口兩月俟來登塲時届期能否弛禁再行酌辦惟蕪湖係通商口岸應照光緒二十八年中英續訂通商條約第十四欵辦理等情茲奉電旨仍著張人駿會同各該督撫妥籌辦理欽此查皖省暫行禁米出口亦屬不得已之舉如各省均能採辦洋米則皖省暫禁兩月或尚無礙鄰省民食倘勢難暫禁或應如何酌定限制以期鄰封本境並顧兼籌之處擬請公同酌議妥辦爲禱駿 
[皖撫致浙撫電]  
　　杭州增撫台鑒申密准電示深佩藎籌各省情形懸殊誠如安翁所云刻各籌辦法爲較妥二十三日敝處會同安翁電復文曰欽奉電傳十七日諭旨欽感莫名安省前因災欠蒙恩賞銀三萬兩當飭藩司籌銀十萬兩分設南北賑撫局遴派專員妥籌辦理南路災情以沿江各州縣爲較重北路則以鳳泗爲最重各屬次之辦賑之法或計口放米或以工代振或辦理平糶因地制宜先就帑項賑銀分别輕重匀給以廣皇仁旅滬紳商又設立義賑公所陸續勸募義賑三萬餘千元解赴災區以接官振之不逮此前次籌辦賑撫之大概情形也前奉電旨人駿等往返電商查皖境向來産米之區蕪湖一埠尤輸運不絶本無待於外求惟上年皖南北被水欠收沿江上下各鄰省歲收均薄官商赴蕪絡繹購運以至蓋藏漸虛米價翔貴每石驟漲至八千文内外民情惶急紛紛請禁出口各州縣亦間有私禁出運以圖自保者而與紳商熟籌均以爲目前要計莫急於保存内米至迅購洋米一節無論庫儲空虛卽商本亦形疲乏無此財力且價值運費比較實不合算况皖南之徽州廣德皖北之鳳頴六泗轉運均屬爲難卽如嫠源一帶僻在山隅向恃贛米接濟是外購斷難濟急計惟有暫禁出口就本省設法流通官紳恊籌捐項購米平糶各屬知皖米不至外溢本省足資取給卽民間私禁亦弛囤戸不至居奇人心應可漸靖人駿等體察情形與其購外米而價反昂實不如保存内米之較便擬請暫行禁止米穀出口兩月俟新麥登塲届時能否弛禁再行酌辦惟蕪湖係通商口岸應查照光緒二十八年中英續訂通商條約第十四欵辦理前各省赴蕪採買振米經家寳將近情切實電達減購現迭准浙撫來電均稱已改辦洋米是與鄰疆並無妨礙惟昨准東省總督咨稱派員駐蕪採買軍米等因當又將該埠缺米實情電請改辦洋米庶可兩益一面恭錄諭旨電飭各州縣迅辦平糶聯合紳商妥籌接濟以期仰慰宸厪惟目下隂雨過多恐傷麥收皖北地勢平衍尤防水潦切盻及時晴霽再皖省情形不同奉旨後當與各督撫電商分行蘇浙合幷聲明謹請代奏請旨遵行等語謹此奉聞家寳敬 
[嚴懲勾串日商演戲之禍首杭州]  
　　秀水縣職商李樂山勾串日人違禁演戲激動紳商學界公憤疊次開會並設法將該職商訪拿到案由該縣秦令通詳上峯請示嚴懲禍首當經增中丞批飭臬司從嚴核議在案日前已由李廉訪詳復中卒略稱此案李樂山於文明戲園停撤以後並不將伶人給資遣散任令尋釁要挾迨後日本人中野雄五郎等忽來干預張旗演戲顯係藉外人爲挾制地步謂非勾串其誰信之若如所供借欠誤期李樂山以不正當營業私借洋欵致日人闖入内地違禁演戲經該縣據約詰責中野雄五郎等始行回滬得以相安無事李樂山個人私債幾釀交涉重案核理揆情李樂山罪無可　　查 
 
 

Page 11

 
 
律例違禁令罪止笞責卽照不應重律亦杖不滿百此外别無可坐之條若僅擬杖完結實不足以紓地方公憤應請將李樂山革去職銜酌予監禁三年以示懲儆 
[鴨江漁業權將攫盡矣吉林]  
　　鴨綠江解氷後下游捕魚者向屬華人但漁船狹小不能深入海洋所捕魚産亦遂無多而猶牢守舊習不曉變通近日日本漁人由該國陸續來埠者軸艫銜接且舟入黄渤海中縱横無阻大約三五日内該處附近商埠必有大宗海魚入市求售將來此項漁業吾國人祇可休歇專讓日本獨步矣 
分類新聞 
政界 
[湖口民食恐慌之呼籲江西]  
　　贛省米縠本屬豐富近因皖鄂採辦振米市價飛漲小民不堪現湘撫又札派江西官銀號總辦張觀察元懋（係湖南紳士）在江採辦振米馮中丞以民間缺食亂事堪虞諭令專在湖口採辦不准分購各埠等情而湖口人士亦因搬運過多民情慌恐郵禀藩司當經劉雨山方伯電飭查辦略云九江濮太守鑒頃據湖口廪生楊賡笙等聯名郵禀因彭澤米無接濟荒情頗重查潯郡購米平糶院准多辦五千石彭澤亦准月購四千石能否分撥湖口平糶希酌量辦理並飭湖口縣查明荒情確否速復藩印 
[鎭郡開辦平糶續誌鎭江]  
　　鎭郡自入春以來米價騰貴民食維艱業經常鎭道劉襄孫觀察籌欵開辦平糶已紀報端茲悉觀察復派員董分赴江西無錫等處續購　米二千石於日昨運回鎭江當由觀察諭飭城内外平糶局各董凡糶價每升減售七十文以惠貧民故市上米價現亦較前平減矣 
[高郵梟匪之猖獗鎭江]  
　　江北高郵北鄉二總大鎭等處港紛歧毗連四縣交界爲鹽梟逋逃之藪近來黨羽蝟集捆人勒贖視同兒戲雖經紳董密禀官府預爲防禦奈匪魁王正國邵正堂陳桂石等軍火猛利愍不畏死加以某署捕役希圖分潤狼狽爲奸故殷實之家靡不受其荼毒倘不及時撲滅恐蔓延難利勢必釀成巨禍 
[民政部促辦城鎭議事會安慶]  
　　民政部以上年指定各省城鎭議事董事等會均爲本部本年應行督催考核事項有關憲政不容視爲緩圖刻已咨請各省查照前咨所指事宜從速籌辦隨時報部核辦母得延漏皖撫接文後當卽札行各屬一體遵照 
[民政部飭報各省災情安慶]  
　　民政部通咨各省以嗣後遇有災情均應卽時電告至如何動用庫欵以及勸募紳商並賑恤情形曁移徙死亡人數另行詳細咨報以憑考核而便辦理等因朱中丞准咨後卽行知各屬一體查照矣 
軍界 
[條陳裁撤綠營善後方法杭州]  
　　浙撫中軍官王天寳條陳裁撤綠營善後方法略謂凡年老兵丁雖給恩餉而改學不得謀食無方擬請查認無主荒地或綠營操用奇零餘地分給墾種俾延殘喘其年老員弁應原品休致並奏請給予終身恩俸以示體恤至强壯員弁兵丁請隨其志願或改歸他省委用或撥入巡防營差遣或入巡警學堂肄業或立講武堂飭其一律入學如已經畢業於巡警或六軍及他項學堂等處遇有相當差缺應准儘先委用以免閑散又有殉難病亡弁兵塋葬處所向置公地公祭應飭各州縣立紀念碑保護致祭以慰幽魂等情聞撫憲以該員平日留心時勢係老將中之具有新智識者所籌各節頗多可採殊堪嘉尚已批候酌加訂正飭遵 
[曹俊重入法網蘇州]  
　　蘇省已革標統曹俊原係鄂軍四十一標三營管帶爲陳得龍所調往今春因所部新軍肇事經部議將陳革職曹監禁六個月現期限未滿竟敢在督練公所覊押之處越窗私逃回鄂由蘇撫寳中丞查悉大怒立派兵備處提調蘇大令謙到鄂禀明瑞制軍及張統制派弁在曹素識之某妓家拘獲刻日押解來蘇仍行拘禁以免逍遙法外 
[嚴查陸軍玩視禁烟安徽]  
　　陸軍部來咨嗣後新募軍官軍佐及陸軍各學堂職員教員遇有升調互換並續補額兵亦應隨時另行造送禁烟册結分别咨部備核如有玩視禁令定將該管官照章參辦等因朱中丞准咨後卽分别聲行一體遵辦 
學務 
[鎭屬學務佐治員撤銷鎭江]  
　　鎭江府屬佐治員本係因學務而設地方各團體以有名無實經諮議局議决裁撤日前由提學使札鎭江府承太守以三月終截止所有各縣津貼辦公費擬改設簡易學堂云 
[府中學堂經濟困難揚州]  
　　揚州府中學堂經費全恃各屬串捐爲大宗惟各屬率多挪延不解學堂日用開支等各費甚爲困難日昨由監督陳紳面告府尊嵩太守現已擔挪借用洋九百餘元萬難再行挪借太守以此等情形難任各屬再延且提學使札發學堂表式内有經費預算一門前經轉飭各屬切實列報亦置不辦實屬不成事體爰於昨日分飭八州縣迅速解用並將切實收數列報矣 
[優級師範監督之逐鹿者南昌]  
　　江西優級師範學堂監督歐陽觀察述因病逝世後所遺監督一席歐陽霖（卽述之父）要求當道派其親戚許太史業笏接充紳界以此頗抱不平羣情爭執莫衷一是而該堂學生又因少數之人冒全體之名公舉監督分控各轅嗣因教育總會提議辦理並停課多日近由王提學蒞堂開導始行開課惟監督尚因爭執過甚尚未定人云 
[贛省教育總會公舉會長江西]  
　　贛省教育總會正會長喻方伯兆蕃電省辭職副會長歐陽觀察述因病逝世所遺正副會長二席經該會全體會員於三月二十二日在會投票公舉接充到者共計九十二人先後投票入匭畢當衆開票計正會長賀贊元六十六票兩票無效黄大壎十票宋名璋五票陳三立三票文龢二票謝遠涵二票副會長文龢五十二票文景淸十八票兩票無效龍鍾洢七票鄒凌沅四票葉先圻宋名璋文景潞各得二票當經主席宣布以賀贊元爲正會長文龢爲副會長大衆鼓掌歡迎遂搖鈴散會 
實業 
 
 

Page 12

 
 
[電燈公司卽日成立無錫]  
　　錫金倡設電燈公司一節自去年孫石鶴卿等發起定章招集股本十萬元按照商律股分有限公司辦理並　北門外太平巷口建造廠房辦事房各一處以便裝機開辦現房屋月　可以竣工一俟機到卽行開辦 
[九豐麫粉廠將次開辦無錫]  
　　吾國麥粉向以石磨研製色黑而　麤旣不適口復碍衞生自西商以機器麫粉廠販運入華篩箥旣匀等差攸别久膾炙于人口現由蔡君兼三等發起集股本銀十五萬兩擬於　山東北購地建造房屋開辦九豐麫粉廠以挽利源而塞漏巵 
[佛堂商會被毁之餘波杭州]  
　　義烏佛堂鎭商務分會因成立演　肇禍被鄉民聚衆搗毁波及羲隆典當一案疊經省台派委查辦並據兩造各派代表晋省報告總商會於日前特會提議備文移請地方官秉公裁判等情現聞該縣紳學界代表虞紹堯劉斆基陳際英等以該商董魏世福種種劣跡激成地方暴動臚舉可誅之罪狀五大端上控澈究而該董魏世福亦以横遭誣衊具呈撫憲聲訴指绅學界代表虞紹堯等向係痞棍此次受滋事首犯王茂和賄託出頭扛帮要求電飭府縣秉公究斷以保商業等語本日奉增中丞批示該總理爲佛堂鎭商界領袖奉頒圖記之後宜如何顧名思義講求實濟乃竟連朝演戲競尚浮華致莠民有所藉口釀成事端辦理不善之咎實屬難辭案已批司飭縣查辦仰按察司速飭該縣遵照前今批示查明確情先提現犯王茂和等研究詳辦雜記 
[皖省苦雨可憂安慶]  
　　皖省近日天雨不晴連綿如注米薪奇貴陡增數倍菜子麥芽悉爲浸爛飢饉載道人心惶惑昨由首邑兪大令設壇祈霽三日以來反爲傾盆云 
[杭垣春雨可慮杭州]  
　　今歲春雨過多春寒亦甚杭垣天氣華氏寒暑表縮至五十八度昨日雖已放晴惟天氣潮濕異常恐不足恃有自紹來者謂荳麥均已浸入水中已有變相有自嘉湖來者謂桑不發生蠶或凍殭有自上江來者謂茶樹因冷較遲總之若麥若荳若菜子若茶若桑若蠶汛一切春花無不大有關礙農家者流以此莫不憂形於色 
[法政監督威權可懼杭州]  
　　法政學堂監督許鄧起樞以危言報　　揭載該堂一切情事怒不可遏禀請浙撫將該報主律訊究並將該報封禁以洩其忿已奉撫批飭巡警道將該報主筆提訊並飭該報嗣後不得以捕風捉影之談任意詆諆以彰公論 
[同事設計陷人可怖杭州]  
　　本月初嘉防游擊左隊某漿勇因事掛號（卽請假）初請于艙長不允繼又請于副哨始允之天將旁晚該勇託其同事私將洋槍子彈遞出詢以何往答稱獵獸詎該同事竊告副哨密囑將槍機卸除用布包裹濳行送交該漿勇檢點機械方訝同事之魯莽不料該副哨已督率全隊將該勇圍拿把送統領行轅請示沈棋山督帶請該勇盜形已露不容分辯立請軍令處决現聞此事已爲增帥訪聞以該督帶擅專濫殺哨弁誘罪邀功立卽密飭查辦 
[校員父子被毒可慘黑龍江]  
　　江省靑崗縣小學堂校員張某去秋偶患腹痛友人某甲自言藏有藥酒能療腹寒張信之向甲丐飲甲以玻璃瓶來張命堂復以銅壺暖之甲言此酒忌銅須改貯磁器張飲訖腹中熱甚尚深信是酒力大功效必速時張子在側亦患腹痛張幷令其子飲酒少許乃甫經下咽烈火中燒口耳間血已湧溢逾時卽斃張大駭欲圖解救未及起立亦相繼殞命嗣經張弟控甲謀害以無佐證故久未判結日前省憲特委海倫府王守餘慶會同該縣令曁高等檢察員定於本月十八日前往開棺檢驗並由吉省調來仵作一人以昭愼重 
[警務公所騙子可惡武昌]  
　　鄂省藩署左側靑龍巷鑒雅齋古玩玉器店日前在華服翩翩之某甲至該店購物買去珊瑚頂子一個漢玉班指二件議定價洋一百元甲自稱係警務公所委員命同往取錢該店重地當無他虞甲逕直入内該店夥候至日暮尚無持錢出者乃請號房入内詢問各委員司書人等均稱並無其事始知被騙乃立卽禀明巡警道馮觀察嚴密查辦 
淸談 
[新劇塲觀劇紀]  
世界感化力最大之一物。何物乎曰戲劇而已。歡樂悲感。摹寫情狀。均足移人心志而動其興趣。以故滬上各戲園。莫不爭奇鬥勝。排演新劇。歆動一時。而法界之新劇塲。尤爲角色齊備。唱演俱佳。如新排血滬碑一齣。激昂哀艶。眞足令人　涙。演至割股一節。足令人油然生其孝思。入獄一節。足令人慨然增其志氣。此外如女學生家庭不幸。男學生慷慨赴義。地痞設謀之可惡。劇盜天良之忽發。監獄之黑暗。官吏之　預。莫不隨處指點。有聲有色。誠妙劇也。 
探險錄 
[西藏考查記（續）]  
　　藏中岩僧甚多。此等岸僧爲潜心眞修佛教起見。均踞座密閉岩窟中。終世不出見人。查岩窟在藏地山腹。開挖窟　。地土墊平。僧人入窟後。密閉窟扉。不洩光線。謂之暗黑洞天。窟内炕下。開鑿小穴。由此付與飲食。若食物依然。則窟中僧人登天矣。僧人在窟中。專誦經文。盤坐悟道。鄙人曾見一岩僧。閉居窿中。已六十九歲之久。始入圓寂。當圓寂時。忽改變常度。皮膚灰色。頭髮倉白至膝。臨死端坐。不改修業姿容。藏人將該死屍搬出火葬。以灰收入　爾天（納骨塔）内永遠保存云。藏地僧俗。每至正月。最喜假裝龍頭鬼面。聚衆歌舞。或吹喇叭。或皷銅羅。極一時之盛。實藏中第一奇觀也。 
藏民風行一妻多夫習俗。例如一家有三男共娶一婦。若生小孩。該孩　父親爲大爹中爹小爹。較與美國莫爾門教一夫多妻之風俗。互相反對。類觀之。同一主義。東西對崎堪稱爲世界上二大怪俗。 
　　别扎什倫布西征鄙人盤桓札什倫布四旬。與藏地當道。屢次交涉。因關於鄙人旅行之故。蒙駐剳前藏英軍司令官歐昆聶爾少佐寄信。且贈給書藉食品等。隆情厚貺。銘感不置。嗚呼遠涉不毛。離鄉萬里。蒙故國友。人殷殷贈餽此時之喜。不卜可知。旅裝齊備。行旌肅肅。遂出教都。詎拉薩藏官。爲防遏鄙人入都起見。晝夜兼行。直追鄙人不及。亦云幸矣。 
[靈山靈水]  
　　由札什倫布啓程後。向西北進行。復越杜蘭斯喜馬拉亞山脉。出丹克拉。于木杜湖畔附近。發見達爾哥坎克利之山峰。查藏語坎克利者。水山也。卽千古白雪掩蔽之高山也。達爾哥坎克利山頂。白雪。　皚氷河奔流。山容雄壯。藏人以丹湖與達山　爲聖地。敬仰不置。且另有典克利諾爾湖。與寗賽達拉拉山。及麻諾薩羅華爾湖　凱拉斯山等。共稱爲藏地三靈山三靈水。此等湖水。均屬鹹湖。水中鹽分稀少。藏人因湖水以聖其地。往往飽飲其水。藏人俗云吸神水必能袪病。且能療難病。又云藏人瞻禮者。五日以内。一周游湖畔。卽可消滅犯罪。且得避盜難。雖微至牲口亦安　也。達爾哥坎克利東麓塞爾細克克巴有大喇嘛廟。殿堂宏濶奇麗。伯仲扎什倫布大廟。然該喇嘛教旨。一律反對黄教。冰炭不相容。卽所謂紅教喇喇也。二教傾軋極烈。平常亦爭鬥不絶云。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[江北宿遷民亂紀（龔言來稿）]  
　　世事茫茫春悉黯黯昊天不弔厄我遺黎而各處種種變亂之惡現象以起余江北人也請言江北之亂象余江北人而旅宿遷者也於他處之亂象不能盡知或知之而不能盡確請言江北宿遷之亂象以告我同胞之關心時事者 
　　每值春秋水漲之際桃源（宿鄰邑）之北鄉農民必因决水與宿之南鄉農民互鬬慘無人理因由宿入洪澤湖（在桃邑）約四十里之水道淤塞故也其互鬬時死傷數人及十數人不等有被俘者皆將其人懸掛樹間以肢解之其哀號乞命之聲聞數里此皆野蠻生番之舉動我四千年文化之邦所當嚴刑以懲設法補救者也而官長從不究辦事後往往以兩邑互有死傷之故以和平之法解决之 
　　今歲忽於三月十四日兩邑交界之處又農民聚衆約兩千人互鬬其鄰境之泗洲曹廟界集等處（皆盜匪出没地）盜匪亦混入其中聲言欲搶埠子集（宿重鎭）洋河集（宿重鎭）等鎭勢甚洶洶桃令下鄉彈壓幾爲飛彈所中幸輿人以肩輿濳伏土溝中得免宿有蘇蔡二人者皆富家子也因作壁上觀甫露首卽爲飛彈所中登時斃命此時滋擾者不過宿桃交界農民械鬬耳餘皆安堵如故不料一波未平一波又起竟有十七日宿吏（縣差）率衆搶磘之事也宿吏素稱獰惡全邑之人莫不畏之以其盤踞公門狡而且貪又無巨室宦族以戢其威也有西門外磘戸胡姓者近來包攬各公司及醫院生意家道小康燒磚瓦若干宿吏往索例規（賄差錢）胡以包攬巨商及洋人生意不服勒索宿吏銜之乃於十七日早九下鐘乘邑令公出之機率羣役及街市流氓數百人將西門外磘戸磚瓦搶劫一空隻器無存損失約千金之多各官長不惟置若罔聞反庇差將磘戸押入班房並拘磘匠七人不知是何意見而愚民平日卽聞各處有搶米搶麫燒公司之事雖欲繼起然相觀望而不敢發動至此見聚衆搶刧而官反袒吏吏反率民暴動之機遂一發而不可遏矣 
　　十八日早有衆數百人搶城北馬路口張家麫坊内之王姓彼時百姓猶逡巡不前而營官某把總某乘馬率勇到塲彈壓相視而笑誡大衆曰（只準搶糧食不準携帶他物）又云（此處搶完可搶麫粉公司不準搶入城南）云云人聲鼎沸余初未深信繼而見衆到處皆曰（官令搶官搶）始知其言非虛也自王姓被搶後接續而搶周聚源周和太王啓後任茂春陳萬隆孫正大陸姓董等十餘家及内河客船四隻城門晝閉街市午停老幼踐踏死者三四人血肉狼藉慘不忍睹及下午邑令回城而人心稍定 
各省籌辦地方自治 
[安徽（蕪湖）]  
　　蕪湖自治公所於念二日選舉議長董事已略誌前報茲將其會塲秩序揭登如下午前十時搖鈴開會選舉正副議長十一時提議事件（甲）規定會所（乙）議事會成立日期十二時午膳休息午後一時選舉董事四時選舉名譽董事五時摇鈴散會當日投票開票概由監督彭心菴大令蒞塲監視經管理員將當選各員當塲宣布已於今日由監督榜示周知正議長吕祖翼二十二票副議長潘祖光十六票正總　湯鈺泉十七票陪總董鄭名秀十票董事崔法十八票名譽董事李榘十七票陶寳書十二票張子川十一票劉漢臣九票當塲議决會所暫用籌備公所異日另議適中地方以便交通至議事會成立日期業决定於五月初六日開會是日會塲秩序井然異常整肅臨散會時由管理員分送各議員意見書格式紙各十張以便照式開列意見說帖 
[江蘇（無錫）]  
　　錫金城議事會董事會各職員早經議員投票選定按照城鎭鄉自治章程第八章第一百零八條議事會董事會應各備木質圖記茲准錫金二縣遵照籌辦處核定式樣刋發城董事會議事會圖記各一顆該所已於本月十七啟用矣又錫金城厢與開原鄉爭奪惠山一案久懸不决以致大妨自治之進行惠山一隅据縣志所載明明爲城廂固有區域然以籌辦處所定標準爲言則又以街市毘連爲斷攷惠山離西門市已在半里以外但街道則與城中一氣貫注兩面均有理由不肯稍讓聞籌辦處亦以是案殊難解决特照會該邑某城紳調停以息爭端然某城紳素持和平主義並以惠山在城在鄉無關大局非割畀外人可比力主相讓但城紳中有多數人主張欲爭不肯罷休以致尚未解决云 
本埠新聞 
[滬道札所屬各縣文（爲運米平價事）]  
照得近來米價昂貴小民粒食維艱本道電奉兩院憲飭撥滬關庫欵八萬兩購米運滬平價並經酌擬辦法禀請核奏在案所有購米平價事宜業經札飭上海縣田令並照會李董鍾珏於上海總工程局内設立官米平價局卽日開辦據報各路採購之米石將次到滬於四月十五日起發給各屬備價承領等情所有蘇松太三屬各廳州縣應需平價米石著卽會商該縣紳董備價具文赴滬至該局承領並先於四月初十日以前將應領米數先行報局合行札飭札到該縣卽便遵照辦理 
[江太史起程返里]  
　　江杏村太史來滬庽居南市彚征旅館迭紀前報茲聞太史定於昨晚乘招商局海宴輪船返閩昨日午後由同鄉紳商學界先後至該旅館伺候送行 
[旅滬鄂人歡迎鐵路拒欵代表]  
　　湖北鐵路爭回商辦代表張伯烈君重游東瀛求學道經滬上昨由湖北同鄉開歡迎會於高昌廟湖北會館官商學三界到會者三百餘人首由嚴文山君宣布開會宗旨並致歡迎祝辭次代表演說大致謂湖北居我國之中心點旣有此天然可寳貴之位置生長是方者應當勉力自謀生活保全權利我等爭路有關大局生死存亡在此一舉如果爭回不辦不但我湖北自失權利以後他省有對外應爭之問題發生而列强及政府必以湖北爭欵之結果爲口實 
 
 

Page 19

 
 
而我湖北人將爲天下罪人矣次吳筱珊馬華甫張承槱諸君相繼演說次游煥章君報告上海設立分會情形末代表答謝時至四下鐘始搖鎗閉會當塲認股極形踴躍磁業一帮又認七百餘股各帮認股實數俟後詳報 
[弔查陳伽寳案卷]  
　　沿途剥奪行人衣服銀洋之凶犯陳伽寳卽小麫筋曾在法界城河浜被拘解廨判押西牢五年去年越牢逃出後經捕房懸賞飭拿杳無影響近被道轅偵探拿獲發縣收押在案前日田大令因法廨聶司馬函請將陳伽寳歸案訊辦禀奉蔡觀察札飭聶司馬將陳犯案卷宗及如何訊辦情由速卽錄明詳報再行核奪 
[香港審訊拐案之消息]  
　　道署洋務譯員安德仁帶同計阿來等前往香港與拐匪劉麗卿及撫順輪船買辦李裕妙等訊質業已多日昨日道署接到安君來信謂該船買辦李裕妙已請律師四人到堂辨駁刻又訊過四堂尚無眉目回滬之期難以逆料云 
[移提王瑞榮之周折]  
　　王瑞榮卽王瑞郎因私開土渣膏作由廨訊供判令押候閘北巡警局補送提票到廨再行核辦在案昨由捕房將王解請公共公廨復訊先由巡警局偵探隊官周二尹持提票到廨聲請移提歸案孫襄讞商之英副領事布君以提票上祗書王開設膏作查無實在証據未便含糊周隊官聲稱王前在法租界開設土渣膏作今移設閘北天通菴附近王之同夥蔡忠才已由局拘案供稱膏作係王瑞郎所開應請帶回歸案孫襄讞復與布君磋商判王仍還押令周將此案訊供詳情抄送公堂於下禮拜一來案再行帶回歸案訊辦 
[爭風釀命案送縣訊辦]  
　　粤人梁阿土與混名大頭生者因爭狎妓女陳月友起釁戳斃木匠阿沃一案昨圸捕房將一干人証解請公共公堂復訊德襄讞以案關人命且已訊有頭緒例應送縣究辦遂商之英郭繙譯官判將案中關涉之梁阿土盧阿儉張英震元四人解送上海縣訊辦陳妓與鴇陳蔣氏及見証庾玉楷杜阿熙杜阿洞歐阿紹關阿虎黄阿和等一倂交保候示 
[復訊立豐莊倒欠案]  
　　厚大裕寗裕蘇等錢莊銀行控立豐莊股東劉長蔭倒欠莊票巨欵一案前日復由法公堂集訊各原告將立豐所出之票呈案劉供此事實由厚大莊王錫五與立豐經理左子雲張夢階等設計串害致受其愚蓋彼等俱是同業接連倒閉之大豐莊亦係彼等所開後因大豐欠欵無可彌縫遂以立豐莊票塡補架禍商人因此心有不甘今呈案之立豐票查有十二月所出者但立豐已於十一月倒閉經理左子雲亦在十一月間逃走豈有莊已閉歇尚可出票之理此中情弊當可立判現在左子雲之父左月春押在縣署如王錫五等不肯到案終難明晰判各退去候禮拜三傳到王等再訊 
[保護宰牲公司之示諭]  
　　巡警督總曾蔡汪二觀察因華界設立宰牲公司事於前日會銜出示略云照得華界屠宰牲畜向不歸一漫無稽考且雜處市廛有碍衞生前據職員章廷錫蔡錦章等認繳捐項禀靜在寳山路建設宰牲公司當經批飭照准並示諭肉業猪作各在案現經該職等禀稱公司房屋業已落成定於三月二十日開辦除飭三路分局隨時稽查該公司一切動作有違背定章及多收少報等弊外仰肉業猪作一體遵照凡有牛羊猪畜務必交由該公司屠宰不得抗違 
城内 
[定期換季]  
　　昨日道縣兩署發出牌示定于四月初一日換戴凉帽 
[兇犯解勘]  
　　廣東阿四（卽陳陳四）張永貴因妬姦戳斃毛久康一案昨奉本縣田大令諭飭原差妥愼押解赴松勘訊 
[閽人獲賊]  
　　前日淸晨仁和里看門之朱培生查見　其富竊得弄内某姓家銅杓一把藏在買灰人董學彩之担内當卽扭至一路巡局由德正巡官訊得何其富偷竊屬實判責二百板董學彩從寛斥釋 
[竊賊拒捕]  
　　安仁橋崗巡吳愼思查見陳阿二於黎明時手携棉布袍一件竹杆兩根在途行走向之盤問反敢行凶拒捕隨卽扭送一路巡局請爲究辦判陳責三百板枷號示衆半個月 
[道批四則]  
　　顧徐氏禀批案旣由廨提訊飭查仰會審官寳令速令查明秉公究追並將訊供情形先行禀復察奪執紙附發陳培生禀批爾被顧乃生紏毆受傷旣在法公堂控究在案現被尋釁不休仍應禀由法公堂查明究理所請檄縣提懲之處礙難准行抄黏姑附李樸勤禀批案經行廨飭查示據復到據禀前情仰會審官寳令速遵前札查復察奪抄黏並發高錫藩禀批仰上海縣速遵前批辦理毋再任延 
[官事]  
　　瀏河厘卡總辦直隷州知州姚炳熊昨日到道禀知奉飭留辦高陸行工巡局委員嚴善增昨日到道請假三天赴蘇 
南市 
[循例停訊]  
　　昨爲立夏節期總工程局裁判所循例停訊一天 
[圍墻傾圮]  
　　前日午後中毛家弄萬聚醬園後面棧房外之圍牆忽然坍塌壓壞對面紹興人某姓成衣店玻璃窗並壓傷店夥三人女孩一口當由巡士報告總工程局諭飭地甲查明傷勢並知照該醬園赶緊修築 
[是否考職]  
　　總工程局董事前舉穆杆齋君爲警務長本定四月初到局視事茲聞穆君另有要公尚欲赴京一行須俟返滬後再行接辦業已通告各董矣 
[會款紏葛]  
　　無錫人尤心記昨至工程局控稱凌少珊之妻顧氏去年倩曾總邱張氏來家合會詎得會後會洋延不付淸被欠洋二百六十五元請爲追究當由陳裁判飭傳首會凌顧氏司証周正和等到案訊據邱張氏供家主邱某前當局員現因賦閒無力償還情願設法理處訊之周所供略同判周交保帮同理明餘均斥退 
[船戸負債]  
　　元益米棧夥王伯平扭控駁船戸計順發短交米價洋十七元八角當由南區移至工程局訊明屬實判交管帮保出予限五天交還洋十元完案 
[勒限理處]  
　　李敬培將木作頭王立忠扭至西區控稱光緒三十三年由王爲中代夏廷榮將西門外萬生橋典當弄房屋單契抵去銀一千兩言明一分半起息限一年取贖詎竟延岩不理被欠利銀四百三十餘兩請爲追繳富由該區解至工程局訊明判王交保限至四月半理妥 
閘北 
[怨更深]  
　　住居永康里之紹興人曹大康與房東倪曹氏私識時將伊妻陳氏肆行虐待前日被妻在曹氏房内撞見互毆由四路一區巡士一倂拘局咋經黄正巡官訊實判大康責二百板曹氏掌頰二百下各具改過結交保開釋 
[出爾反爾]  
　　江北人睱如楫去年娶法界烟妓爲妾前日不知何故互相口角事後該氏潜出不歸昨韋將氏母張孟氏扭至四路一區警局控被串逃當經黄正巡官質訊一過判氏暫押候查旋韋又投案求請免究巡官以韋不應起滅自由嚴加申斥孟氏准卽開釋 
[追究拐逃]  
　　住居總局路之寡婦李談氏 
 
 

Page 20

 
 
昨至四路一區控被向業成衣之嘉定人黄士英拐逃其女根寳並被捲去金銀首飾現洋衣服約值三百餘元求請緝辦黄正巡官飭氏退去候派偵捕查拿再核 
[英租界]  
[妓院售烟]  
　　龜奴王錫成在西天津路四十八號開設雉妓院因私售燈吃昨由包探傳至公堂訊供不諱判土押三禮拜烟具銷　 
[持刀圖刦]  
　　張德明携帶尖刀於前晚夜半時偕同黨羽朱立全濳伏於北河南路圖刦行人財物被探王金茂查獲一倂拘人捕房昨解公堂經中西官訊知張係過犯判與朱押候查明再行訊辦 
[夜行被拘]  
　　王四發朱阿林李阿福陸梅生等四人深夜在虹口斐倫路行走巡捕向詰支吾常將四人拘押昨解公堂訊究判仍一倂還押候查明再訊 
[窩留强盜]  
　　朱阿二因容留夥刦海鹽縣境澉浦鎭同　典舖之盜聞周昌發等前日被老閘捕房捕頭偵悉派探將朱拿獲昨解公堂請究孫襄　曾商西官判朱押候禮拜六與該盜等質究 
[學徒串竊]  
　　楊樹浦路協大押店主陳坤權控學徒葉仁壽與張登雲兪養之串竊值洋一千餘元之飾物四經公堂復訊明晣　張押西牢二年兪押一年葉押半年起獲各贓交原告領回 
[尋獲弟媳]  
　　湖北婦人周鄭氏逃至滬上匿名楊樹浦地方前日被夫兄周開明來滬尋獲報知捕房於昨日將氏解廨訊供不諱判周具結將氏領回 
[抗傳不到]  
　　德商克魯森洋行控光華公司張鴻卿不付貨銀昨由公廨差探往傳張不到案中西官諭飭再傳 
[欠欵被控]  
　　盛礪甫控蔣友雲欠銀不還昨由包探將被告傳至公堂過堂候訊 
[貼償醫費]  
　　汽車夫凌侯甫因駛車不愼在徐家匯路撞傷途人馬吉峰由捕拘獲昨解公堂請究中西官以原官傷勢尚輕姑寛判凌貼遠醫費洋二元開釋又船尸朱維泉控被陳士良毆傷頭面一案昨經公堂復訊判朱給原告醫費洋五元押滿十天釋放 
[竊案訊實]  
　　李阿五吳阿四串竊魯班殿内錫器由廨押　查辦在案昨日訊實判李吳各押西牢九月以儆 
[男女無恥]  
　　宋金龍控王阿昌姦拐供妻方氏昨經公堂訊明判土與方氏分别各押一月氏期滿淮宋領回管束 
[和尚拐孩]  
　　僧人伍照光誘拐小孩李惠仙至蘇州圖賣被探查獲昨解公堂訊實判伍押四月孩送棲流所留候認領 
[訊究賊黨]  
　　粤人王阿法竊取嘉　等各綢莊綢緞由探李星福查獲解奉公堂訊實判押四月在案昨由捕房將王之同黨姚意祥王妻梁阿寳窩贓婦人王旺珍一倂解廨復訊屬實判姚押十月王照原斷加押十月梁王兩婦各押女所一月獲案各贓着各原告自行認領 
[暫緩訊辦]  
　　王樓氏控趙開生串同黨羽誣指伊夫張才福與友新如串拐趙妻吳氏希圖嚇詐以致自縊身死一案昨由捕房解廨復訊中西官諭仍還押候下禮拜三訊辦 
[限期交洋]  
　　英商意沙培控范仲　欠租不付一案昨經公堂訊明判范交保限兩禮拜交洋 
[又獲一人]  
　　朱雲龍控姚毛毛曹河福秦永生串拐伊妻吳三寳賣於吉林姚曹二人已奉公堂訊明判各押西牢三年在案茲悉秦永生亦經捕房拿獲昨解公廨請究判押候下禮拜三訊辦 
[誘匿女子]  
　　陳仲良誘匿葛永泉之外甥女李秀珍由葛報知捕房昨解公廨請究中西官以事在界外判陳解送寳山縣訊辦 
[姘婦不情]  
　　吳子靑在某綢莊爲夥近與邵阿生之妻何氏姘識因氏與邵串將吳之衣物潜匿控由捕房拘解公堂訊究判邵夫婦分别各押一年所有衣物著吳認明領回美租界 
[電車傷人]  
　　四十九號電車於前日傍晚時駛至火車站路撞倒年約三十年餘之某甲跌破頭顱傷勢甚重當由一號司機頭目將甲車送同仁醫院昨經捕房派探查明該車司機人係十八號金瑞子賣票人係一百五十七號兪松堂禀復捕頭請廨傳究 
[飛來横禍]  
　　前晚有繅絲女子王夏弟放工歸家行經有恆路被二千零十一號屋内某俄妓以石擲傷頭面當卽投報捕房捕頭飭送同仁醫院醫治一面請俄領事傳到該妓訊辦 
[無端被毆]  
　　住居北河南路之李蓬仙昨至捕房控被同居之曾三元無端兇毆請爲究辦捕頭飭李退去聽候查核 
[流氓詐]  
　　住居伯頓路六百八十九號屋肉之夏生氏昨至捕房控被流氓阿富乘夫出外來家圖詐並遭兇毆捕頭飭氏退去候查明核辦 
[蕩婦被斥]  
　　蕩婦周何氏與吳某私識昨被吳妻李氏偵知前往吵閙該蕩婦投報捕房捕頭以其無恥已極斥逐不理 
法租界 
[押店收贓]  
　　陳金蘭私拆郵政局信　匯票洋七十元當在老北門榮豐押店得洋三十二元當被查出報由英界包探王梅庭偕同西探將陳帶至法捕房協同法探將該押店夥蔡祺榮拘送法廨請究中西官以蔡不應擅押郵政匯票判押捕房一月陳仍交英探帶回訊辦 
[仍須還清]  
　　順記板木行夥錢啓誠用空帳洋二千三百元由行主施東松扭控法廨昨日審訊錢供此欵已由中人朱鴻儒調處償還洋一千元了事今已還過三百元求鑒讞員謂此數原告不允不能勉强判交保限一月先還洋一千元其餘一千元限於六個月内分兩期拔淸 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[布告]  
　　第六次議事日表 
　　二十六日下午一時開會一公决增訂議事細則兩條二宣布整理淸查荒地案報告討論公决三宣布審查洋商私設行棧案報告討論公决四宣布蔣炳章忙漕帶征自治經費領用分配方法案五宣布姚文柟等對於督復整頓學務公所事宜呈請聲明案六宣布請議審查會報告提出兼有地方性質之公所應否請查案七宣布請議審查會報告提出修正城鎭鄉自治章程案八宣布請議審查會報告提出定埠厘卡苛勒商民案九宣布請議審查會報告提出寳應弊政三條案　宣布請議審查會報告提出禁止米糧出口並减免重捐案十一宣布資格審查會報告提出陳士髮撤消議員辯誣案辦事處啓三月二十六日 
[劄覆]  
[江督劄復學務公所整頓事宜案]  
劄復事據諮議局呈上届議會議决學務公所整頓事宜一案業於本月十二日接奉劄覆將案内第二條交令覆議茲於十六日議會會議公同議决交令覆議一條聲明原案一條呈請裁奪前來查原案議長議紳照額倍選呈請擇定與部章逕由督撫學司遴選似有不同惟旣據諮議局一再來呈仍執前議應查照諮議局所議咨請學部核復俟得復再行公布至提學使督率所屬職員限定鐘點入所辦公本係載在部章應由寗蘇兩學司將每日辦公鐘點載入學務雜誌俾辦事人員有所禀承除分别咨行公布外爲此劄復諮議局查照須至劄者 
[江督劄復籌辦本省巡警案]  
　　爲便復事據諮議局呈上年十二月十三日本年二月初九日先後奉督部堂撫部院劄交覆議籌辦本省巡警一案茲於本月初十日開會覆議謹分爲四條逐條議决一原議設籌辦處一節係爲籌辦時期上級督促機關起見旣先經設有公所委有總監名雖異而職任同誠如督部堂劄文所謂與議案正相吻合撫部院劄文所謂不必屢易名目多所紛更所有原議案籌辦處名目自應查照劄文改稱警務公所二原議分期立限一節本爲提前赶辦與地方自治相輔施行起見但查館章秩序廳州縣城治巡　本年已届一律完成之期鎭鄉巡警明年已届籌辦之期本已無可提前原議故採日本速成應急辦法以冀不誤期限旣奉劄稱按照定章依限實力辦理自係完全辦法理應查照劄文將原議速成應急辦法取消三原議截留房捐一節係請實行蘇會議廳議案旣奉撫部院劄稱國稅尚未厘訂房捐抵支賠欵自應查照劄文俟日後撥充警費現在仍請迅籌的欵列入本年預算四撫部院劄稱綠營餉糈卽便全數裁汰騰出底餉亦應爲撥充新軍之用不能留辦巡警等因本局謹按光緒三十二年政務處兵部會奏議覆巡警部尚書徐世昌等奏綠營疲弱請一律改爲巡警一摺内載有各省興辦巡警應需經費頗巨該尚書等所稱挑選制兵改編巡警以餉項充警費及設立學堂教練各辦法均尚妥協擬請飭下各督撫查照該部原奏認眞辦理以重警政而節虛糜等語查徐尚書原奏本有每年騰出餉項儘數撥作巡警要需之明文是當時裁撤綠營之議本爲各省改設巡警無欵而發奉旨依議已歷五年應請查照奏案迅予辦理以上覆議之件計遵改者三條仍　前議者一條應請查照先今議决兩案公布施行再依據劄文知警務公所巡警學堂等寗蘇皆有已辦之成績所有章程規則應請督部堂撫部院照章飭取全分發交等由到本部堂據此查此案諮議局覆議分爲四條前三條應卽照辦其第四條裁汰綠營騰出底餉撥充警費一節應俟實行裁汰之時酌核辦理至江寗巡警局及巡警學堂現辦之章程規則已分别飭取俟送到再行劄發除咨會蘇撫部院並分行遵照曁行南洋官報局公布外爲此劄復諮議局查照須至劄者 
[議决案]  
[呈報遵劄覆議審判廳縮短年限案]  
　　爲呈報覆議事件事上届議會議决本省審判廳請縮短年限一案於上年十二月二十五日本年二月初十日先後奉陸護部院督部堂劄局覆議茲於本月十七日開會會議查陸護部院劄覆大旨以爲人才難得經費難籌而督部堂劄覆則以司詳何處早有成議卽何處提前開辦亦屬斟酌兩可之辭似宜遵照館章依限舉辦未便奏請提前致與館章不符本局謹案縮短年限之理由係爲促進憲政急收成效起見奏請提前决無不便之理至撫部院以爲目前經費難籌人才未備自係實在情形亦未便仍執前議惟本局所謂提前之說旣未能急切進行督部堂所謂依限興辦自係確切不移之論應請督部堂撫部院查照館章實力奉行而於預儲人才一節尤宜格外注重以養成多數明法之學員庶能勝文明審判之重任應請札飭臬司將審判廳籌辦處應行籌辦各事切實舉行母使落後致與館章不符所有遵劄覆議各情由理合備文呈報爲此呈請督部堂撫部院裁奪施行 
[呈報議决租界外民地買賣停轉道契案]  
爲呈報議决事件事本月十九日會議議决租界外民地買賣停轉道契一案查條約所載外國除教會公産外並無在租界外置業明文一予通融則主權卽失交涉横生勢且不可收拾試舉寳山與上海租界歷年之關係以概其餘洋商於租界外寳山境内私購地畝爲時已久然未經明許禁阻非難自光緒二十六年前上海道蔡奉劉前督部堂鹿前撫部院允准洋商在寳山境内租用田地給發印契嗣復以美領事之要　將原定租用界址一切限制之方法准予通融並改用華洋文契紙此契署縣銜用縣印示寳山與上海略有區别實卽道契之代用品也現在洋商之置産於寳境者計跨十六圖佔地三千二百畆之多尚駸駸乎有加無已極其弊害之所至則界濱塡没矣界石界牌多半剗除矣北四川　竄入寳境旣三里有餘而嘉興橋北首之馬路復接築矣凡工部局勢力蔓延 
 
 

Page 27

 
 
所及稅捐之權警察之權靡不隨之以去於是推廣租界之議迭起循生本省大吏疲於應付一則曰寳山非通商口岸不准售地於洋商再則曰飭令洋商遷回上海租界以符約章不揣本而齊末慮終無濟夫種種交涉之棘手由洋商在租界外置地而起而准轉道契卽爲明許租地執業之證據爲今之計惟有按照條約將前此關於租界外洋商租地及允轉道契一切通融辦法概行停止一面迅飭上海道通知各領事布告各洋商此係照約辦理並無庸待其答覆權自我操更無所用其瞻顧此議實行然後責成董保嚴杜奸民私售種種方法可得而施誠以上海寳山之關係卽全省之關係亦卽國家主權之關係及今挽救猶勝坐視理合備文呈請督部堂撫部院裁奪迅予公布施行 
記事 
[十九日議塲速記錄（續）]  
　　二十五號城内之地須分淸凡城内荒地必係宅基斷無令其繳價如蘇城農務局將民地招頒實過荒地之價數倍 
　　一號以沙灘而論寗屬自必價低若言荒地則同爲國家土地斷無低昂之理 
　　三十六號地有肥瘠故價必有低昂 
　　九十六號第八條寗蘇一律辦理之下可加入灘地不在此例云云則此案可决 
　　十二號條文中有不及八百文者仍其舊似已概括在内卽使查得寗例亦與條文無礙又言寗蘇一律辦理係謂淸查荒地之一律非言繳價一律 
　　一百二號此案似以速報爲是如須調查又必稽延時日而各處辦理地方自治者頗盻望此案之决定現照此案報告實於寗蘇兩無吃虧似可即行决定 
　　四十八號照此議案多不過一千六百文少可至八百文以内是寗蘇皆無所謂吃虧或將内地與新漲灘地略分亦一辦法 
　　時又有主張寗蘇分别言者 
　　一百二號此案在價目上討論固屬應有之義但末處結束謂留備本地方實案行政之用是所謂或贏或絀者無不在地方上自治上使用也 
　　四十八號繳價寗蘇能一律最好若不能相强亦自無法但政治上公牘亦不過說一標準使無大漲落卽可决此議案 
　　三十六號現在可否改爲對折上則爲一千文中則爲八百文下則爲五百文至寗屬肥瘠不同再照蘇屬打一八折則一律辦理兩無妨礙此案卽可解决矣 
　　九十一號似此改定則淮海墾荒本來其地價不及一二百文者反必以下則爲比例矣似不如前草之不滿八百文者仍遵舊例之爲得也 
　　一百二號頃表决時尚無困難之發生旣經九十一號提出别有關礙似應從長計議不如仍交審查會俟下次大會公决茲事關係稍重尚請注意 
衆皆贊成議長言　審杳會係衆賛成省去表决 
　　一百二號本局通告明日休會二十六日再行開　查會二十七日卽開大會公决 
　　四十八號二十六日之大會似不能更改 
　　公决定二十五日開審查會二十六日開大會 
[宣布呈請督撫查辦蘇松太道違法案]  
　　四十八號報告審查會之審查結果將第三條删去其餘照章呈請查辦 
　　議長請公决全體起立决定卽行呈報（完） 
小說 
[社會小說淸夜鐘（三十一）]  
　　第八回姜孝廉抵掌逞雄談王半仙畫符施騙術 
說着。便叫取一個洗臉的臉盆。一個大碗。又叫就用這個碗。取一碗水。倒在臉盆裡面。設起香案。點上一副香燭。又呌預備硃砂白黄芨紙。淨筆。王半仙拿起筆來。彎彎曲曲的畫了一道符。對着衆人說道。我這個符。呌做日精月華符。把這道符。化在碗内。把碗合在盆中。如若這個臉盆裡頭的水。一齊吸進這個碗裡頭去。這個病便是醫得好的。如若吸不進去。那就是寃魂的力量過大。連我也無可如何。但是病好之後。須要拜斗七天超度這。個寃魂。方才永遠無事。姜寡婦聽他說得這般利害。揑着一把汗。諾諾連聲的答應。姜曉岑在旁看着。只是冷笑。也不開口。只見王半仙雙手捧着那個大碗。撲的往水盆裡頭一合。只見那盆裡頭的水。都散漫在碗的四圍。一連合了幾次。王半仙道。你們大家看着。只要我這道符。化在碗内。這外面的水。都一古腦兒的吸進碗裡頭去了。說着。便把方才那道符。在燭上點着。一霎時燄騰騰的燒起來。王半仙便拿過碗來。把符化在碗内。連忙把碗往水盆裡頭一合。衆人都眼睜睜的看着。果然只聽得咕嚕嚕的一响。把那臉盆裡頭的水。一古腦兒。都吸了進去。不留一滴。衆人看着。個個驚奇。姜寡婦更加歡喜。只有姜曉岑看着。還只是冷笑。一言不發只見王半仙對姜寡婦說道。恭喜恭喜。包管吃了這碗符水。立刻就好。說罷。便自已恭恭敬敬的。捧了這個臉盆。走進病人房内。把碗和臉盆顚倒過來。滿滿的一碗符水。交給姜寡婦道。你把這碗符水。好好的供在香案上。每天正午正子兩時。用小茶杯服下一杯。等這符水吃完了。自然全愈。說着。又故意細細的對病人臉上看了一看。自言自語的道。這個寃魂。眞是可惡。竟把許多白星。放在病者眼晴裡頭。若不取他出來。病根終久除不掉的。便在身邊取出一個布包。打開了檢出一根象牙短簽。低下頭去。拿着象牙簽。在病人的眼睛左右。横撥一下。豎撥一下撥了一回。果然被他撥出許多芥子一般的星來拿到亮處。給衆人看了一看道。你看一個人的眼睛裡頭。有了這許多東西。呌他怎樣的安穩。 
國外新聞 
[駐英華使演說禁烟]  
　　二十六日倫敦電云倫敦禁止鴉片會集議時中國駐英公使李經方君曾蒞會演說略謂中國禁烟之成效己非常滿意邊省數處雖施禁未能悉如所願然國民及中國報章都已深知拔除積害爲全球所注目萬一不能滅絶則將損害中國之令名且將大礙他事告成之機云 
[濤貝勒旅美動止]  
　　二十六日倫敦電云濤貝勒在美 
 
 

Page 28

 
 
大受各界宴待而以軍界尤多並赴韋斯脫帕英脫游覽及閱看該處陸軍中學 
[英調戰艦外駐]  
　　二十六日倫敦電云據每日電報載稱英國海軍部因内國海面軍力業已增厚不日將調納爾森號及阿茄曼倫號兩戰艦駐泊地中海又調屈拉愛芬號斯維夫畜號兩戰艦駐泊遠東海面 
[土阿戰情續聞]  
　　二十六日倫敦電云據君士坦丁電稱茲接私家消息阿省叛民現占據特茄柯伐地方十軍已與激戰有土國步兵一大隊開往該處中途遇伏被逼退下損失甚巨 
[居留島政府近舉]  
　　二十六日倫敦電云居留島政府現不允將各領事勸戒勿發忠事希皇誓言之公文移交議會耶教各會員 
[美總統漸形失勢]  
　　二十六日倫敦電云據華盛頓消息共和黨變志各員近復相率反對政務因之上議院乃將塔孚脫總統贊成之管理各省鐵路議案删去兩大欵 
[意外務大臣定期游德]  
　　二十五日柏　靈電云意大利外務部大臣定期西五月二十九號出游柏靈 
[比京博覽會之内容]  
　　比京博覽會業已開會惟諸事草率内容甚陋殊不足與英日博覽會比美惟開幕之時比皇蒞會演說行禮尚屬可觀（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
