# 1910 - 137 - 4913396

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
上論 
　　監國攝政王鈐章四月十七日内閣奉 
上諭前經降旨將宗室王公世爵等應選資政院議員人員分别選定並經豫定召集日期令該院各項議員届期一律齊集兹據資政院奏請續行欽選議員開單呈覽一摺所有單開之納稅多額互選當選人著孫以芾李士鈺周廷弼林紹箕席綬王佐良宋振聲李湛陽羅乃斷王鴻圖爲議員該員等務各按照定期與上次欽選各項議員曁各省互選議員一律齊集預備開院並各懍遵前旨竭誠協賛有厚望焉將此諭令知之欽此軍機大臣署名奕劻世續鹿傳霖假那桐吳郁生 
四月十七日　宫門抄　召見軍機　聯芳 
論說 
[論資政院]  
　　（錄憲志日刊） 
光緒丁未。特降明詔。以立憲政體。取决公論。上下議院實爲行政之本。中國上下議院。未能成立。亟宜設資政院。以立議院基礎。大哉王言。如絲如綸。翌年六月遂有院章發現。司其事者不能仰承聖意。第一次奏定總綱及選舉兩章。卽鑄成大錯。其後逐加增補。訛謬益多。於是資政院遂爲天下詬厲。國會。請願。所在紛起。而政府則堅持之。海内遂稍稍憤激。記者於議院法理。研之稍深。每讀院章。輙發憤感歎。以爲阻遏憲政之進行者。莫此爲甚。今分四篇以正其失。第一篇即就總綱及選舉兩章。有所陳說總綱計分八條。其最大謬點。則在以總裁副總裁爲全院之長。其性質仍不脫官僚政治。與議院法理。相舛而背馳。今夫議院者。民權之匯委也。資政院雖非議院。而組。織初意。原與民以參政之權。基礎旣成未始非異日議院之先導。議院法未經頒布之先。資政院章即議院法之雛形也以純粹。立法之地。而以官僚政治行乎其間實開憲法史上未有之創局。觀第二條。資政院總裁二人。總理全院事務第三條。資政院副總裁二人或四人。佐理全院事。務著之典章。垂爲令甲。幾與聞一國史館設一方略館。無甚異處。而憲政精意。隳敗於冥冥之中者。已不知凡幾。今年九月开院。明知此等總裁副總裁必在裁撤之列。而消息所在。實足以官僚政治。貽隠患於無窮。京師名德時賢。號稱魁壘之彦。能明其說者。亦渺若秋空之雲而莫知其失嗚呼痌已。 
至選舉一章尤不明法理。其所規畫幾非我輩夢想之所及。今夫立憲政體。以三權分立爲其本原。立法司法行政。犂然不紊卓然不撓。而以君主統治權。行乎其上是爲君主立憲。埀之百世而無疑。質之萬國而不謬。此固稍稍明法理者皆能言之。今觀資政院議員。欽選民選。共分六種。一王公世爵。二宗室覺羅。三各部院衙門官吏四品以下者。四碩學通儒。五業主有資産滿百萬元以上者。六各省諮議局議員。就此六種。分其性質。第一第二第四第五。即所謂上院之先聲。第六。即所謂下院之基礎。合上下議院而作其模型。意至善也。惟第三種各部院衙門官吏。亦有互選資格我百思而不得其故。夫議院設立。原以協贊立法而監督行政。其對於行政一部分。有大權者三。一曰審查二曰質問。三曰上奏。有此三。權而行政官吏。不得不負其責任而憲政卽藉以進行。今以行政官吏爲一階級。列之民選之上。不知其監督何事。如以爲監督立法。則議院中有讀會。有委員會。有議長。而動議有定制。决議有定程。固無俟學術未明法理未邃之官吏。代爲之謀。即使能代爲之謀。而君主立憲民主立憲。無論何種政體均無此等制度。如以爲監督行政。則明明厠身各官署中凡章。程條敎。興廢萬端。皆與有責任。審查質問之權。渺無所寄。自行設施自行監督。即以常識觀察。亦必有皇然自失者。况各部院官吏。又限於四品以下。則與各部院長官。已有僚屬關係。官吏性質以忠實服從爲要義。而中國官。吏尤以窺伺爲隠。今使之列於議院。深沈者。則仰望風旨。陰與民黨爲仇。淺率者。必更顯挾其聰明才智。百出其計以擁護弊政。而議院基礎。將一壞而不可收捨。此其所關。非細故矣。 
即此兩端。皆不外以官僚政治。擾亂立法範圍。明知官吏互選。亦必有偉才碩學出乎其中。徒以行政立法。併爲一科。雖憂深思遠。欲爲國家謀萬年樂利之貽。而地位不同。終必相忤而不能相下。而議院之效用盡失。更何怪乎海内憂時之士。持積極主義。與政府爭國會年期者。屢起屢仆而不能自止也。是可慨已。 
專電 
[電一（北京）]  
　　度支部奏鑄幣及劃一式量等權限均歸本部奉旨依議 
[電二（北京）]  
　　滇督李經羲奏鹽務敗壞已極治本難籌若論治標之法當減鹽價以敵外私嚴緝捕以遏來源通金融以資補助收舊引以甦商困先設調查局期以一年當可收效 
[電三北京]  
 
 

Page 4

 
 
 ]HH [ 
郵傳部調叚書雲丞參上行走 
[電四（北京）]  
　　鹿中堂已大愈擬再續假仍决意請退 
[電五（北京）]  
　　聯芳升荆州將軍係出監國特簡 
[電六（北京）]  
　　丁振鐸巡查禁烟成績本定資政院開院後啓行現以各省迭起種烟閙事又擬卽日動身趕開院前回京 
[電七（東京）]  
　　東京商業會譏所役員於陽歷五月二十四日决議不派代表參列六月二十一日倫敦所開之國際商業會議所協會蓋因無暇選派代表也 
[電八（東京）]  
　　日本一般輿論甚望日本海軍之擴張 
緊要新聞 
[益陽復起亂事]  
　　字林報載十六日長沙電云星期六日（十三日）益陽東南二十里之泉交河地方復起亂事全鎭商店半遭燒燬並焚去敎堂一所亂民均有軍械現向益陽進逼 
[湘省善後之兩要事長沙]  
　　湘撫楊中丞札署長沙關道譚芝芸觀察云照得此次長沙匪徒滋事焚燬衙署波及外國碼頭躉船行棧所有損失實數亟應確查辦理本部院在湖北時即飭候補知府李守昌洵張守曾疇會同漢口商會查明禀報兹據商會總辦盧道洪昶曁該守等禀請照會領事轉飭英商將被焚之進口貨通知貨主限期將提單呈交商會備查被焚之出口貨由商會向該行索取底簿鈔呈備案並出示曉諭貨主限期繳驗沿途釐票及原來貨價發票統先由商便發給收條俟考核相符所有進出口貨之水脚厘捐關稅棧租撥力保險各費再行照數賠償等語到院飭由該道等督同地方及派出各委員通知商會確切調查一面照會英領事轉飭英商據實開報以憑商辦至其餘被燬之躉船行棧敎堂亦即一併詳查迅速具報核奪 
湖南諮議局致署撫部院楊中丞函云本局近接灃州來函云灃州去歲水災慘難罄述現在又益以陰雨連綿二月内僅晴三日三月已過兼旬僅晴五日春收損失大半禾種亦所存無幾北圍院又被浸灌難修飢民嗷嗷待哺較前更慘草根樹皮掘食殆盡至於食榖殼食觀音土因哽噎腹脹斃命者猶不可勝計張家廠窰内及福星廠且迭出殺人相食之案拆閱不勝駭異竊惟湘省災區頗廣此種慘狀恐不獨澧州一處如此旣據灃州報告不敢壅於鈞聽本局昨已函懇執事瀝陳湘省荒歉情形請旨頒發内帑或向大清銀行等處暫貸巨欵採買惟鄰湘各省均苦缺米多購米糧恐不易辦豫省尚稱中稔鐵路轉運不難擬請分購豆麥各項雜糧以資接濟其價值亦當較米糧爲廉蘇溝壑流離之骨靖潢池盜弄之心冒昧瀆陳伏希采擇 
[齊昂鐵路將作何用乎黑龍江]  
　　黑龍江省垣距離俄東清線之昂昂溪站四十一里交通最爲不便前年江撫倡議修築此路原期路成而後可與省城連絡一氣當時此項工程係德商德來洋行承包不期俄員力示反對令我終驛車站祇得在東清附屬地外建築距彼昻站約有四里近年行旅往來以附載此路下車後仍須接雇馬車徒多勞費相率舍路勿由江省當道費金數十萬儼同虚擲且養路費亦無著折耗不資疊經交涉局求懇俄員顧念邦交允予接線迄置不理周少帥無奈現復特派專員赴哈爾濱向東清俄總辦霍爾瓦特磋商未知肯慨諾否也 
[江省官界之經濟恐慌黑龍江]  
　　江省民政司支發各欵向賴廣信公司祇幣若紙幣一停則度支立絀近年以來司署已欠該公司帖欵至六百萬兩財政困難可稱已逹極點去歲度支司曾遵照部章飭令收回嗣因民政司發欵未果并暫准出帖八百萬吊今春又准出八百萬吊昨經該公司呈請公署略謂民政司欠欵甚鉅若無限制則兌換將無銀給付公司必大受影響今春所准出八百萬吊不敷司中二三月之需當經請示少帥或請停發或准再出若干萬吊少帥以事關部限又關全省度支甚覺爲難當延趙醴泉司使到署面商趙謂若准飭該公司紙幣停發當先令其再發若干藉濟急需惟必須奏咨立案又聞江省駐奉官銀分號電逹總號稱近來商民聚衆兌換銀元票者日見繁多分號存銀甚少實難應付請設法維持總局當電請奉天官銀號就近暫借數萬元接濟 
[竟有甘心外向之佐領黑龍江]  
　　呼倫貝爾境内額爾古納河上游鄂倫春部有佐領某受俄人籠絡近已棄官而逃私入俄籍并短髮變服移居俄境事爲呼侖道宋觀察查知當即呈報公署請將該頭目拿回重辦以儆傚尤少帥以拿辦恐碍邦交易開國際交涉批飭該部族總管查明剔出本旗不准濳回華界以杜後患所請拿辦之處應母庸議 
[北方日報竟無啟封之望乎天津]  
　　北方日報禁印後曾由直紳王古惠閻瑞庭二君謁見藩台凌方伯許以督憲再不干涉請候南叚總局批示出版等情已誌前報兹悉南叚第一次批云未俟批准擅自出版本應重罰姑從寛不准印行第二次批云仍遵前批辦理勿庸曉瀆該館以報律第一第十四第二十五等條内開報館未奉批准 
 
 

Page 5

 
 
 ]HH [ 
擅自出版應得之咎不過三元以上三十元以下之罰金並無不准印行之條至永遠禁止印報發行必犯詆毁宫廷淆亂國體等事爰再三呈請南叚巡總局該局並不接收并聞閻瑞庭君昨曾謁見臬台齊廉訪探聽其禁印之理由噫豈有封禁報館數日之久而尚不知理由者乎 
[推廣黄海航權之定議北京]  
　　朝鮮借欠招商局郵船費一項今正已由駐韓釜山總領事馬廷亮與日本韓國統監磋商得償日金二十七萬三千六百五十七元（按此欵各報曾誤爲償還吾國外債）郵部定將此欵推廣黄海航利議從安東行輪入手招商局從前曾試辦三個半月虧耗六千六百兩又沿江一帶各國輪船公司早已專製淺水輪船駛行各處若不急籌抵制將來虧累益多旋由董事會决議將此還欵即製淺輪一艘並修建長沙湘潭等處埠棧而郵部則謂此欵應另行存儲專爲挹注安東行輪之用即使出入相抵年有虧耗以日幣二十七萬餘元本利陸續貼補亦可支持久遠東三省經營實業漸興物産載運當日有起色母庸過慮且由官家稍事補助俾國家主權與商業利權不致過涉偏枯因飭該局遵照妥籌禀候核辦該局旋議除長潭添埠行輪仍照前議辦理外准另擇噸位相宜之船駛行安東 
[食祿者不可不知北京]  
　　度支部廉俸司現將京外每年每季滿漢官員俸銀開列預算核實清表計京内每季王公滿員俸銀二十六萬餘兩漢員九萬餘兩每年七十餘萬兩外省並蒙古王公滿漢各員每年一百九十餘萬兩京外統共每年開支俸銀二百八十萬兩有零 
[規定皇室經費將交憲政館起草北京]  
　　監國攝政王以内務府用欵雖屢經核減其中仍不免有弊混遇有國家喪祭等事所用欵項非確實規定無論如何樽節經手各員難保不任意開報昨召繼奎兩大臣至三所諭將該府每年費用分别經常特别兩項造具詳細表册呈候鑒核并限本月内一律造竣以便發交憲政館參照日本宫内省成規擬定草案再候欽定内務府各司員以期限過促故日來十分忙碌 
[徐尚書赴魯之傳聞北京]  
　　郵傳部徐尚書聞於本月十四日出京赴津其表面係查閱津浦鐵路通車事宜然其内容實係由天津直赴山東與該省巡撫孫寳琦會商事件如未設之烟濰沂濰等鐵路以及開徐海清鐵路所經路線與山東邊境未設之鐵路有無妨碍並與駐濟德領事爭持濰縣高密安設車站辦法及沂膠路綫左近三十里以内開掘礦山問題他凡該省關於路政未經解决者徐尚書均欲親自查閱核實以便解决聞尚書於十四日早六點鐘由專車赴津下午三點鐘行抵德州暫憇翌日晚間往濟南省城與孫寳琦中丞會商一切約須滯留八九日始能回京 
[胡御史嚴參交文案之原奏北京]  
　　御史胡思敬奏山西文水縣禁涸肇禍一案殺戮甚慘全省震動緣晋省農業向以煙土爲大宗文水出産尤富去年下令禁栽鶯粟鄉間素無儲蓄又不勸令改種雜糧民愚無知遂至大困今春播種之時聚集多人哀乞於縣官請寛禁一年濟目前急且援陜豫事爲比縣官不敢專請示於巡撫丁寳銓該撫遣紳士二人下鄉解散又恐人衆滋事密派黄國梁率兵備彈壓行有日矣别有夏學津者該撫之私人也初該撫娶一娼婦爲妾每出必挾以俱行其妾未脫籍時與夏學津之妾同時在勾欄中以姊妹相呼甚暱夏學津因是往來撫署如親串然該撫大寵任之以一畢業生到省投効未久卽委充敎練處帮辦鬻缺賣差醜聲大播至是因文水事起思立功自見自荐於該撫願効力遂撤黄國梁不遣改派夏學津率兵以往初至文水鄉民迎拜馬首申前請不應翌日兵次開巿前奉委解散之二紳一曰左炳南一曰孟步雲對衆演說民皆跪聽孟紳出語太厲衆惡之前跪之武樹福宫九湖麾衆閧聲大作夏學津隨傳武樹福至徐溝殺之宫九湖逸遂移軍開栅鎭以捕取逸犯爲名縱兵大掠逼死一寡婦輪姦一幼女埀斃居民見事急有四人潛登鐘樓擊鐘招救者兵逐乏抛一人樓下立殞一人遁餘二人擲瓦石相抵悮中一卒即該撫原奏所謂傷馬兵一名者是也兵大怒立執二人斬鐘下近村各鄉民聞鐘聲奔視有輟耕荷鍤者有散學挾書策者詢知擊鐘者三人俱死於兵近前與理論夏軍連放槍兩排死四十餘人傷六十餘人積屍盈道哭聲震天時二月十三日也該撫聞變頗懼卽具疏詆鄉民爲匪匿妄殺邀功之夏學津不叙别嫁名李逢春是役死傷實百餘人誑云只殺數人武樹福提解至省急誅之以滅口之禁止太原各報不許登載種種欺飾情形以一人牀第之私竟置百餘人生命不顧實屬蕩檢殃民有負疆寄應請特派大員查辦將該撫照例懲處該員夏學津照律治罪以謝晋民少洩其憤恨不平之氣伏乞皇上聖鑒按直督覆摺錄前昨今三日本報第三張 
[通咨司法官由部主持北京]  
　　法部日前通咨各省略云查憲政編查館核訂法院編制法一案内開嗣後凡屬全國司法官務如任用法官各項統由法部總理主持又請飭法部於考試任用法官時務須欽遵頒定暫行章程嚴切奉行不得稍存寛假凡非推司檢察官 
 
 

Page 6

 
 
 ]HH [ 
者未經照章考試無論何項實缺人員不得奏請補署法官各缺各等因竊維審判之得失係於法官之賢否是以各國於任用法官必嚴其選審判級愈高則資格愈峻自非精通法律經練有得者不能勝任查吏部每次京官分發時有簽分大理院之員此項人員並未經過法官考試遽行分院於任用章程殊有不合擬請無論何項出身人員均母庸再行簽分統照本部奏明請旨施行之考試細則考試任用如該院有需用審判人材之處應即咨商本部照章辦理俾歸劃一再總檢察廳以下各官均係臣部隨時會院奏請簡補官册向存部内至大理院議簡請補推丞以下各員缺向俱會同具奏此後凡全國司法官等均歸本部總理主持相應咨行迅將實缺候補人員詳細履歷造册送部以備任用而清權限等情業經奉旨允准請即一體查照矣 
[京師近事]  
　　日前欽天監呈遞封奏一件探其内容係因本月初二日起東北方有彗星發現頭在東北尾指西南每夜丑正出寅正没流光甚大並不主吉凶等語蓋欽天監中人物亦已改良矣 
度支部堂官擬將本月核捐處飯銀項下堂司應得之欵撥作湘省賑欵經誌前報兹聞澤尚書先將所得之五萬餘金全數撥往紹陳兩侍郎及丞參各堂亦全數撥出匯往該省至司員入欵則全數發給概不扣成以示體恤 
政府諸公近日會議設立殖民專部問題聞已擬定辦法大致係責成理藩部尚書將興學開墾籌欵等事依次措有頭緒一兩年後再行設立專部壽子年尚書頗表同情 
鹽政處擬於上班將粤鹽調查情形入奏晏提調安瀾因其間尚有待商事件以致愆期聞刻已將該摺斟酌妥協已於十五日入奏 
憲政編查館現擬奏派候補四品京堂陸宗輿赴東三省考查新政不久即將發表聞陸在東省每月有八百兩之乾薪此次到東其結果固可知矣 
朗貝勒自汪兆銘及趙郁卿案發現後知偵探學問關繫極重現特飭由五營内挑選精明幹練學兵二百名編成偵探隊派員逐日講解偵探學術並聞此項兵隊係預備開辦四郊之用 
憲政編查館昨咨各省略云改良官制業經奏定就督撫署内設立秘書參議等員分科辦理在案查督撫爲辦事總滙之區即應將籌備事宜應行增添補助各項新政預行規劃一切法制及議訂各種創辦章程大綱與分期籌辦順序行政各種細則等詳核通飭所屬照章札行并報本館查核 
駐俄薩欽使季謙日昨電告政府略謂近日俄廷對於中國整頓蒙古政策事無巨細均異常注意刻下俄政府又派財政大臣格哥塞夫往内外蒙古調查一切民俗民情請爲查照 
各省實行縮限禁種鶯粟一事山西雲南吉林皆紛紛請獎日前度支民政兩部會商吏部擬奏請嗣後各省縮限禁種咨報到部應予獎勵暫行存記俟三年後查明實係與奏報相同再准其保獎聞由度支部主稿不日卽當會銜奏聞此次黑龍江奏獎各員奉旨暫緩即爲此也 
政府諸公前議擬就昆明池岸建設海軍大學校現經軍機軍諮海軍三處王大臣核議以該處係遊幸重地未便建設已商定改在三山附近傍河擇地修築此項經費所需甚巨擬暫向度支部籌撥二萬兩以期赶速開工 
時評 
[其一]  
　　解决用金用銀之本位爲改定幣制第一階級。解决用圓用兩之重量。爲第二階級今此二者。業經解决。而以十進位之法償亦已明定矣。吾謂立法固甚易易。而改革習慣與擴張信用則甚難。將來施行之際。新舊幣雜用時之。如何折合。新幣之如何能通行無阻。舊幣之如何能依限收回。外幣之如何能拒絶不用。此最難預决之事也。雖然。此皆可以緩計。而目前則爲度支部造幣廠之一種好賣買。 
[其二]  
　　我江蘇絞無數人民之膏血。以塡築滬嘉一路。又絞無數膏血以興築清徐一路。今南線甫成北線動工之際。而忽有許九薌提議三事。發現於報紙。曰官辦。曰官商合辦。曰歸併浙路。郵傳部則議以北線歸部辦。而以南線抵押於浙省。嗚呼其信。然耶將何解於前次之截息作股。而此後之江蘇人。尚能出而辦事耶。其不然耶蘇路公司必有以釋江蘇人之疑 
[其三]  
　　禁米偷運出口。爲維持民食之一法。然禁者自禁。而運者自運。蘇屬鄰近浙省之華婁金山等處。奸商恒以硤石爲偷運之尾閭近日松江受米貴之影響。繼長增高。人心惶恐。官紳正合籌平糶。而不顧大局之米行與米販。猶復。貪圖微利。潛運出境聯檣而進。轆轤相望。一至硤石。立即過塘。每日必有數十號米船停泊該處。浙省大吏。豈竟寂無所聞耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
緊要新聞二 
[粤諮議局臨時會開而不議廣東]  
　　日昨諮議局開臨時會政界到者袁督代表王道秉恩藩司陳學司沈運司莊警道劉勸業道陳廣州府嚴南海縣王及臬警兩代表王道兩代表議員到者七十一人旁聽者約二三百人一點鐘開會各議員先衣冠到議塲接洽旋由禮生引政界各員從議塲旁門入相向行三揖禮各就座易議長主席許書記持開會理由書登座宣讀畢古書記長代議長發問謂審議長及審查員多有因事缺席者應如何再舉邱盧兩副議長言請由衆再舉衆無異議旋由議長布告散會後另行聚集投票公舉議員楊蔚彬起言制憲今日不來有何理由書記長以有病答之議員陳乃勲言將來開議當請制憲來也王代表言必來陳遂命書記長將事由書之黑板曰制憲有微恙不能來衆無甚言語是時狂風大作議塲上窗扇砰　有聲乃搖鈴散會雨稍晴拍照然後畢事兹將是日開會理由錄下本諮議局以社會之要求議員之同意得請於督部堂開今日臨時會研究整頓路事籌議禁賭兩問題凡我粤人皆公認爲緊要重大事件而不可一日緩圖者也夫路事弊混積重已久自張前相國及現任督部堂先後嚴參奉旨查辦而公司腐敗如故今者龍參議查辦未竟參案未結而前任總理忽膺使命是以惹起輿論請願之書紛至沓來日不暇給然則往事如何罰辦將來如何維持固有不得不亟籌以顧全大局者至若賭害蔓延剥床以膚其禍尤烈籌抵無術禁絶何時督部堂以視民如傷之仁建承鹽抵賭之議同鄉京官或恐加價病民或慮滋多流弊鹽政大臣以事關變法特派晏參議來粤詳查所擬辦法旣不全提陋規亦不足抵賭餉利害相權此尤亟須明辨者也以上兩端皆關重要本局有指陳利病籌計治安之責議員等學識淺薄懼不足解决此兩大問題故於日前遍告各團採取意見誠冀集思廣益折衷至當耳兹幸各團體迭有投函南針早錫議員等惟有悉心討論以期無負國民之委託而已 
[蒙邊肇釁之遠因綏遠]  
　　蒙邊亂耗迭經本報詳誌兹得確實消息此次閙事係因信懷民留守之乃兄信立民前任綏遠將軍時曾削四子王旗之爵故信懷民蒞任時該部蒙民卽對之生極大之惡感情故此次四子王旗部落抗墾聚衆釀成種種亂事雖係信懷民辦理不善然實乃兄早種此惡因也又聞去年八月間有蒙衆搶刦客民牲畜寳前撫飭蔣統領帶兵前往彈壓事過未經奏報現將此事合併爲一故風潮益烈也至歸綏道胡孚宸二月間即抱病請假調理未愈出缺亦非自盡刻已派鮑振鏞前往署理矣 
[東三省近事]  
日人又擬創設輕便鐵路近來日人對於南滿之眼光多偏注於開發實業拓殖利源刻彼邦之資本家又有倡議從公主嶺至伊通州間建設一輕便鐵路全線距離計二十五英里資本由日本及他外國人募集擔任主意在吸收該路沿線一帶之農産輸運於公主嶺地方兾使該埠日臻繁盛並在此設立大巿塲爲南滿線之巨埠云 
安東投機商之大失敗安東商店及外城商客向以買　開凌期豆爲投機之辦法空盤號召出入過鉅總計客冬買賣一千餘萬石議至本年四月初一日定盤届時價格每百石漲至一千四十五兩比較冬令相差什之三四大東溝怡德隆凈賠五萬兩復裕合海城客珍某賠二萬兩此兩家現已濳逃其餘本埠商店賠累鉅者又有宏生盛大生盛春源洪和順長德順成等五家將來恐不免有破産之事再有擔保寫賬得用（即仲買商）之商店應當賠墊之數亦盈千累萬兹特詳列於左 
　東　昌七萬兩　政記公司二萬兩　廣慶德二萬兩　中和順五千兩　興盛油房八千　兩　恆祥通八千兩　正祥德八千兩　豐裕橙入千兩　永茂福九千兩 
俄庶務會之强權政策哈埠俄庶務會設立後各領事多示反對故所有各商家前往納捐者惟中俄日三國其餘均未承認前日有此國商人因其鋪外刻有人修造馬棚開挖水溝當請該會設法挪移會中俄員以比領事向使商人不納捐欵遂告以此事本會不能代爲設法云云現聞該會且擬於日内將邀集中俄日三國商人開議以後凡本會未經收納捐稅之各國商家如有公益事件不得共享均等利益並通知紅十字會不得赴不納捐之處診視一切病症俄員繼又以此項辦法關繫緊要須在北京與各國欽使開談聞已派鐵路公司代辦逹聶耳前往北京會議日内卽須啓行 
[東京通信]  
　　日本添設殖民省矣陽歷五月二十日大和新聞載一新聞標其題曰（殖民帝國之新面目）譯錄如下日韓合邦之議行將解决本國領土之台灣樺太滿洲其人口在二千二百餘萬以上面積甚廣勢力亦厚爲本邦臣然之一大殖民地此後關於殖民政治勢必日益繁多現在僅由内務大藏陸軍各省分屬殊不足以光大殖民之新政策故滿韓地方敎化尚未普及者殊多日本政府有鑒於此决議特設殖民省與陸軍海軍農商務大藏文部省等並立而行專司擴大殖民之政治及經營殖民之範圍爲主 
風流公使之新婚旅行駐日公使胡維德於陽歷四月初八日新納一妾日昨胡公使偕新納小星乘自動汽車赴日本海濱之鐮倉地方作新婚旅行約漫游月餘方可回京 
國際新聞協會之内容日本設立國際新聞協會以講外交之公理 
 
 

Page 11

 
 
 ]HH [ 
　　而維平和之秩序如外交有不平事則本國會員得以宣布公理以相要求而各國會員亦可據公理以規正其本國而維持其公諭設立情形迭詳前報頃由該會員王蔭藩君譯寄章程一紙亟摘錄其要於左 
第一條本協會公舉在留日本著名之萬國新聞記者組織之定名國際新聞協會 
第二條本協會之目的以在留日本之世界各國新聞及通信社之代表者與日本之新聞及通信社之代表者互謀良好之結果以研究外交之公理而維持世界之和平爲宗旨 
第三條本協會員二一本會員二名譽會員 
第四條本會員須由會員二名指名推薦復經執行委員全體承認方得公舉爲會員每月收會費十元 
第五條名譽會員先經本會執行委員公舉復經全體會員承認方得充之 
第十三條本協會係萬國新聞記者之公共團體有代表本國新聞及國際外交之性質故每月開會二次以研究之 
留學生之無恥官私費學生中營重利借貸事業者以江西官費生黄邦柱湖南自費生左仲遠二名爲最著其借貸之法每洋十元索利二元按月遞加如逾時期立訴日庭近日因債務爲日庭差押器具行李者日必五六人可慨也已 
分類新聞 
政界 
[鄂票來蘇售賣之命脉蘇州]  
　　湖北簽捐局以湖北簽捐彩票關係新政要需實難即停擬請分年遞减等情詳湖廣督憲瑞制軍核示當以立論尚屬實情第五年遞减太覺遲緩應從宣統三年起年減正副票額三分之一儘三年内限滿停止仍由局會同司局迅將該局指撥各欵切實撙節另籌抵補妥定辦法早日廓清爲要等情批飭遵照並一面咨請江督立案江督接咨後以江南彩票現已飭令停辦外省彩票屢據諮議局來呈不得來蘇售賣業已札飭蘇臬司通飭各屬一律禁止並咨明鄂督部堂查照在案此事係諮議局發起應即劄交諮議局復議俟復到再行核辦等情於四月初八日咨復鄂督並劄諮議局復議矣 
[清查公欵公産之進行常州]  
　　武陽清查公欵公産事務所從前議定各管理人送交分表於事務所期限以三月二十九日爲止迄今逾限已久仍多宕延該所職員於十五日開滯會時公議須請兩縣派差守催儘二十日爲度如再抗延惟有差提以免誤籌辦處所定期限而已 
[寳中丞去蘇過鎭之預備鎭江]  
　　調任河南巡撫寳湘石中丞交卸蘇篆後因慕鎭江金焦北固各山風景定於十六日蒞鎭周遊勾留數日赴汴履新鎭郡官塲聞信之下特派辦差丁役將六吉園碼頭掃除潔凈搭蓋彩棚備迎憲節並就江邊大觀樓旅館鋪陳美麗以爲中丞駐節之地是日午後鎭城文武各官曁各防營弁兵并擬親詣牌灣車站迎接以盡地主之誼 
[贛省米榖免稅流通之實行江西]  
　　贛撫馮中丞因境内米榖搬運出省過多民情慌恐以致各處搶米之事時有所聞現已奏准免内地米榖稅一個月自四月朔起電飭各屬迅出簡明告示諭知本省務須流通不准遏糶倘有痞棍借阻運米出境攔搶滋事即行嚴拿懲辦惟必須嚴禁販運出江以顧本省民食爲要 
[萍鄉道署限日竣工江西]  
　　江西南瑞袁臨兵備道慶小山觀察寛自奉朝命移駐萍鄉本擬即赴駐所因該處衙署尚未竣工以致遲遲兹聞觀察以現值邊防吃緊之際必須早日移駐以資鎭懾特電工程委員馬大令維翰趕緊限期完工以便擇吉遷駐 
交涉 
[洋務局詳定外人久居内地辦法浙江]  
　　浙省洋務局前奉撫札以台灣籍商人張伯華游歷浙江江蘇兩省自應照章保護惟上年十二月間據山陰縣禀報該商住居縣境鄭家塔地方限令遷移出境等情當查該商因何久居何時入境何以又請護照復游江浙殊不可解批局飭查曾經洋務局札飭山陰縣確查在案該縣江大令兹已詳查禀復經升署交涉司王省三觀察核明應照憲政編查館頒發國籍條例細則第八條内載凡照本條例出籍者不得仍在内地居住違者驅逐出境所有未出籍以前在内地之不動産及一切中國人特有之利益限於出籍日起一年以内盡行轉賣其逾限尚未轉賣凈盡者一概充公等語此案自應查照國籍條例辦理現已詳請撫憲察核示遵矣 
[勘界會報告葡人佔界近狀廣東]  
　　勘界維持會昨電北京分呈軍機外部列堂鑒云靑洲水泡未撤河内水泡又移貼灣仔岸邊海權被佔陸地隨亡鄉民震驚深虞暴動若不力拒一旦禍發恐爲長沙之續乞迅電粤督設防勒撤嗣後照約不得增减改變安人心即保國體香山勘界維持會楊應麟等叩 
軍界 
[徵兵官提倡徵兵苦心常州]  
　　常州徵兵局開幕以來應徵者雖不乏人然日來頗不十分踴躍現由該局提調呂浩生君會商官紳商學各界擬請徐統制派駐鎭三十五標一隊於二十日乘汽車來常在府城隙地操演野外敎練及應用體操諸技術俾他人有所觀感以資興起 
[蒼梧先鋒隊搜匪惡戰廣西]  
　　蒼梧自治先鋒隊覃管帶於三月二十四日自梧拔隊到人和墟二十五進安平鄉嶺脚街於二十七夜憑線探確匪黨麕聚列村隨偕巡防隊協同該處團紳練勇合力圍捕奈該紳所指匪屋不甚中肯僅圍聶應揚聶北石李顯進等匪屋該匪以針鎗拒捕兩相攻擊自四點至十點鎗聲不絶計槍斃著匪李顯進羅亞九二名併擒獲著匪聶應揚聶汝慶等多名巡防隊李弁協同團紳李炳桓圍捕莫品直匪屋李弁亦甚奮勇奈各巡勇見彈下如雨即退縮不前不甚得力以致李紳炳桓被匪轟傷而先鋒隊勇丁楊文興亦被匪擊中其脚脛計該村共有匪屋十餘家因地闊兵單兼之團紳指點不明十點鐘後餘匪遂紛紛由後山逃竄而去 
學務 
[八屬學會提議創辦路校廣東]  
　　八屬學會上諮議局請願書云吾粤路事之敗壞固由章程未善亦由人材缺乏亟宜設立鐵路學堂以養成鐵路人材查鐵路人才區分業務建設機械三科其建設及機械兩項不得已暫用外人猶可言也若業務一項萬不能攙用外人故不可不謀三年蓄艾之計以圖挽救於將來不然改訂章程仍非出自熟諳法理經騐歷練之手而一切辦事人員又皆未嘗學習研究有得之人不敗何待吾恐雖日言整頓日言維持於路事終無裨焉况倡設一鐵路學堂計 
 
 

Page 12

 
 
 ]HH [ 
建築開辦等費至多不過十萬元常費每年亦不過一二萬元而已以四千餘萬之偌大公司籌辦一關係最密切之學堂所費不及二十萬元直九牛一毛耳數年間人材輩出足資任使幹路告竣支路展築大拓鴻圖無虞竭蹶一得之愚不知公等以爲然否 
[皖省學界南北風潮動機安徽]  
　　皖垣東門外設有蠶桑講習所所招生徒均係皖南北人詎兩皖之間齗齗爭界動輒齟齬幾致兩不相下日前不知因何細故北黨開會集議專以排斥南黨爲主義南黨旋亦開會抵制兩黨聚衆相率毆打現聞安慶府中學敎員等對於此事欲與北黨大開談判云 
實業 
[賽會物品運寗後紀聞常州]  
　　常州物産曾賽會物品已於十二日裝運赴寗嗣聞押運之何海樵君要求勸業會常屬物品須自行陳列幸蒙該會許可惟武陽須派十餘人前往一時頗難其選且自去歲設立出品所起至目下運寗止用費已屬不資經費更難籌劃云 
[催報推廣浙屬柞蠶情形杭州]  
　　勸業道署日前接准農工商部札開案據該道詳稱浙省各處地方柞橡叢生前由署道派員赴東三省購到山蠶種子在建德桐廬兩縣設立試驗塲飭屬試養並刊發柞蠶彚誌一書俾資考查業經詳報在案現奉發到吉林柳蠶報告書考其辦理方法若能推廣仿辦與柞蠶相輔而行裨益實業良非淺鮮亟應派員分赴各屬會同地方官查勘的確情形並將柳蠶報告書刷印多分給發各州縣酌量仿辦等情前來查勸辦試養柳蠶廣栽柞樹各節具徵實力奉行深堪嘉尚爲此札仰該道卽以現辦情形各屬推廣將來成效若何隨時報部備核 
雜記 
[淫棍蔑倫者鑒蘇州]  
　　鎭江監生莊鏡蓉因調姦子媳張氏不從卽將張氏勒斃一事迄今尚未定案日昨護撫陸中丞以此等淫惡蔑倫之事未便任聽延宕致疏法網特派委候補知縣宋殿元大令前往丹徒縣立將該犯莊鏡蓉全案提解來省以便赶緊審辦俾烈婦莊張氏亦得早日奏請旌表以慰幽魂宋大令奉札後即日禀辭就道矣 
[武員愛吃者鑒湖北]  
　　鄂省吞餉武員寗寳珍經瑞莘帥訪聞拿辦後漢口八十行曾赴督轅禀請保釋莘帥以該員吞餉屬實若不照律擬辦何以肅軍政而儆效尤惟出示招告不若劣弁徐升被告之多俟百日内無告發者可從輕治罪所請保釋之處礙難照准已於日昨將漢口八十行具保禀件發交江夏縣查照聞該員在獄每食必飽鑒菜數莖亦大嚼有味其妻日前入獄曾相見一次出告守衛軍云我的老爺飯量好是個愛吃酣睡之人請多與飯少與菜他白飯都吃得三碗在家常以臭豆腐一殽下飯俟我的老爺出獄承守衛軍各位老爺照應必有謝禮守衛軍含笑慰之云汝的老爺有百日牢獄之災我們照應必周到汝請放心其妻歡笑而去 
[消官戲謔者鑒湖北]  
　　鄂省本年春間新募之沿江巡防隊成軍後駐紥閱馬廠東廠十一日傍晚七點鐘有該隊勇丁某甲所著之軍服破爛不堪致下體露出經該管哨官陳某瞥見隨用指揮刀從破處插入戲之曰屁股若是其大耶甲回首答云你當官者戲弄兵十可乎該哨官曰我非戲弄是指衣之太破也正彼此爭論間適衆兵聞之曰就令說是衣破非我兵勇自製之衣乃官所給發也官旣發破前又笑破衣笑之不止且戲弄之豈當官者竟如是耶一時衆兵喝怒之聲幾如雷震聲浪遠及數里遠近聞者啓户出視驚惶不已移時衆兵均請告假幸同營某弁勸阻始散現該哨官已連夜遁逃向該管帶官告退矣 
[奸商媚外得鑒廣州]  
　　奸商萬鴻圖串賣沙基東閘口官地上蓋樓屋前經何亮朝等函請自治會據情禀請提督藩司查究昨該會接奉李水提復函已將萬鴻圖承辦海防按餉扣出原函略云萬商鴻圖串賣沙基東閘口上蓋樓屋一事業經咨請督部堂札飭南海縣辦理該商聞風逃匿已設法偵緝前承辦老城東南關海防經費現經換商承辦萬鴻圖所交按餉亦由善後局扣出希卽勿念 
[清談]  
　　嗚呼今之提倡保存國粹者國粹與歐化。冰炭不相容也。今欲將數千年冰炭不相容者。而顧使之陶冶于一爐。不亦憂憂乎其難者。 
雖然。此其中有界說焉。當歐化始入之時。宜亟亟以提倡歐化爲主。國粹之進退不必計也。迨夫歐化大行。羣彦競新。國粹之存亡。不絶如線。有心世道者于是始進。而以保存國粹之說。爲衆人倡。如是。則國粹與歐化。相背而適以相成矣。 
否則匪惟歐化之進行。南轅北轍。將國粹之保存。亦有保非所保者矣。嗚呼今日之提倡保存國粹者。果何以異。是我于是不得不爲當代之經義精研。小楷優美者。竊欣欣然浮一大白。 
[嗚呼今之主持鹽斤加價者]  
鹽政至今日。疲弊極矣。然理鑒之道。務在化官爲私。剔除中飽。而不在乎鹽斤之加價鹽之爲物。出于塲。聚于棧。而行運于各地。在塲有灶商。在棧有垣商。其輸運也則更有引商。究其極引商坐　垣之利。垣商坐侵塲商之利。經種種之剥蝕。以奉于官。文則自運司以至鹽大使。武則爲緝私營爲鹽捕營掣驗有官。督銷有官。要之皆因利于食鹽者也故爲廓清鹽務之計。勢不出于化官爲私不止蓋私化則中飽自除。普天下皆私鹽。實普天下皆官鹽矣 
今主事者乃一不過問。徒徇引商之請。以沾沾爲加價之謀。浙鹽已公布矣。我不知淮蘆潞東川滇閩粤各。鹽此後又將何愁雖然鹽也者。人生日用所必需。其影　且徧及于貧苦小民。今日者。銅元之害。米荒之害彼小民竭昕夕之運動。且有往往不得供一飽者。去年江浙。今年湘鄂。已紛紛告警。矣面謂尚堪益之以食鹽乎。願主持鹽政者一衡量之。 
[探險錄]  
[西部蒙古游歷談（二）]  
　　驛中蒙古人帳幕凡十有二。十一歸屬車臣汗。一屬土謝圖汗。聞此等蒙古人。來住日淺一律有服從郵便物遞送之義務。故附近士地。均貸與郵遞義務者。游民甚少。 
三抵布黑克驛由博索噶驛越一山。右望布爾罕圖逹巴山。回顧十五年以前余來游時道路崎驅山嶺嶮峻。通行極難。此次來游已於。該山中醫成新道行路便利。亦足見蒙人進步之一端也。過布爾罕圖逹巴山南方望見烏爾杜塞杜罕崖山。溪谷連綿約二十五俄里之長。回首忽見布　罕圖逹巴山南方。一座壯麓屋舍。所謂博素噶驛儲糧操械等倉庫也。附近牧草靑靑。散見牛馬羊羣甚多。蒙古人帳幕。隠約草間。四周風光頗屬幽雅。如隔俗界。蒙人帳幕亦極淸潔。以鐵爐代寵上部安置烟筒。又見西南聳立蘇木雅山南方爲布黑金塔巴邱。牧草叢生。土人游牧甚多遂入宿布黑克驛。 
布黑克驛亦有行台。四周山嶽園繞中央圖拉河支流一道。縱貫山箴水泉西潔土人性質極爲温。和平常實物均由庫倫訂購該蒙人俱隷屬車　汗　其北方圖拉河　土人一律供養喇嘛。亦云盛矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[直隸總督陳夔龍奏查明疆臣被參各節摺（續）]  
　　又原奏謂將武樹福提解至省急誅之以滅口又禁止太原各報不許登載一節查當時拿獲之一百餘人由該縣劉彤光訊明飭令分别保釋惟將武樹福等六人帶縣拘押後在武樹福身上搜出手訂合同傳單稿二件遂將該犯解省行至徐溝奉丁寳銓諭飭訊明按聚衆十棍例就地正法餘犯從寛省釋至山西商辦報館僅有晋陽公報一家調查交文之事時有登載原奏禁止登報之說想係傳聞之悮又原奏謂該撫初娶娼婦爲妾未脫籍時與夏學津妾同在勾欄中以姊妹相呼甚暱夏學津因是往來撫署如親串然鬻缺賣差醜聲大播一節查丁寳銓有二妾一里居一隨任均係良家女夏學津亦未聞有納妓爲妾之說所稱鬻缺賣差查無實據惟該員年少驕恣怨聲載道其平日不自檢束誠所不免此查明晋省文水等地方滋事及該撫被參之一切情形也臣伏查此案始由武樹福弓九湖二人藉要求種烟爲名廣布傳單歛錢聚衆甚至訂立合同稿據爲之迫脅入約者竟有二十一社之多似此頑梗之尤委屬法無可貸惟當其立約之始該地方官果早爲覺察勸導有方當不難立時解散卽武樹福等怙終不悟亦祇需拿辦一二人其事自平乃已革文水縣知縣劉彤光事前旣己疏鑄臨時又甚張皇倉卒請兵致釀重案僅予革職尚覺稍輕抑犯事雖在文水而起釁實由交城署交城縣知縣徐星朗於本邑種烟查禁敷衍復坐任部民勾結鄰境聚衆滋事毫無阻遏之方平心而論豈能無咎至派兵之初丁寶銓三令五早專備彈壓乃夏學津鹵莾圖功輕於一發且於武樹福已獲之後大索不休悮傷多命嗣復多方諉卸以掩其過無怪爲衆怨所歸李逢春身爲管帶竟惟夏學津之命是聽又縱令所部兵隊騷擾閭閻則平日之毫無紀律於此可見以上各員均屬咎無可辭相應請旨將已革山西文水縣知縣劉彤光永不叙用署山西交城縣知縣直隷州知州徐星朗即行革職山西陸軍敎練處帮辦布理問銜江蘇武備畢業生夏學津陸軍步隊第八十五禁第一營管帶武備畢業生李逢春一併撤差褫革用示懲儆至山西撫臣丁寳銓嚴禁種烟分所當爲迨事起之後疊據地方官紳電禀交馳甫行派兵彈壓且諄囑母得輕發未嘗不愼重出之其飭將武樹福就地正法亦屬誅當其罪是該撫臣之於此案措置尚無不合惟核其兩次陳奏但就各文武等所禀情形據以入告未能詳細確查且僅將劉彤光參革而於此外辦理不善之文武概未議及似亦不無疏忽第該撫臣平素辦事頗具才略蒞晋以來凡地方應興之庶政應保之利權無不竭力維持於大局實多裨益可否從寛免其察議之處出自天恩再禁種土藥乃爲民除害之本圖各省現正實力進行未便因一隅滋事稍涉鬆勁致他處聞風尤效阻碍禁烟前途擬請飭下該撫臣丁寳銓仍當督飭官紳照常切實查禁以重要政所有查明疆臣被參各緣由理合恭摺具奏伏乞皇上聖鑒訓示謹奏宣統二年四月初七日奉硃批另有旨欽此 
[南洋勸業會審查總長農工商部右侍郎楊士琦奏蒞會審查酌帶司員摺]  
　　奏爲南洋勸業會將次開會遵旨前往蒞會審查酌帶司員以資任使恭摺仰祈聖鑒事竊三月初八日欽奉論旨農工商部奏勸業會開會有期請派大臣爲審查總長前往蒞會一摺著派楊士琦爲審查總長欽此欽遵竊維南洋勸業會之設近薈兩江之物産遠致全國之工商原冀彼此觀摩競求精進非確定良楛之準無以爲激勸之資故審查一事實關重要臣旣奉命前往自當博綜萬類以别是非延訪專家以供品校庶可以作商民之氣而樹勸業之型現擬由京漢鐵路取道漢口再赴上海該二處爲全國運輸孔道各省赴賽物品之多寡到塲之遲速皆可默爲體驗藉定審查人手之方俟會期將近即馳赴江省届時蒞塲開會所有隨帶人員擬就本部酌派得力司員藉資任使兹查有工務司郎中趙從蕃工務司主事榮文工務司七品小京官干守仁庶務司八品小京官呂光辰均堪以隨帶前往至派審查人員已會商臣溥頲臣熙彦就本部司員中預爲遴選一面電商兩江督臣張人駿就近物色俟臣到寗後體察情形再行分别門類各就所長隨時調用以資臂助而收實效所有遵旨蒞會審查酌帶司員綠由理合恭摺具陳伏乞皇上聖鑒謹奏宣統二年三月二十八日奉旨已錄 
[憲政編查館草定行政綱目（九）（續）]  
　　司　别　事務條目　直接官治　間接官治　地方官治　地方自治　附考 
　　　　　　　　　　　　　　　　　　　　　　　　　　　　　　　整理財政之　　　　　　　　　　　　　　　　　　　　　　　　　　　　　　　後此項事宜　　　　　　籌撥京協○　　○　　　　○　　　　○　　　　○　　亦必另行規　　　　　　各餉　　　　　　　　　　　　　　　　　　　　　　　定至几關於　　　　　　　　　　　　　　　　　　　　　　　　　　　　　　　預算欵項應　　　　　　　　　　　　　　　　　　　　　　　　　　　　　　　統歸本部 
制 
　　　　　　　　　　　　　　　　　　　　　　　　　　　　　　　綜核其稽核　　　　　　　　　　　　　　　　　　　　　　　　　　　　　　　决算則　審　　　　　　稽核各項○　　　○　　　　○　　　　○　　　○　　計院之機本　　　　　　工程領欵　　　　　　　　　　　　　　　　　　　　　部現辦核銷　　　　　　　　　　　　　　　　　　　　　　　　　　　　　　　之事應行改　　　　　　　　　　　　　　　　　　　　　　　　　　　　　　　併 
用　　　　　一切列支 
　　　　　　雜支劄庫○　　○　　　○　　　　○　　　○　　　　 
　　　　　　事宜 
　　　　　　　　　　　　　　　　　　　　　　　　　　　　　　　河工海　如　　　　　　各處河工　　　　　　　　　　　　　　　　　　　　　僅關係一省　　　　　　海塘歲修○　　　○　　　　○　　　　○　　　○　　者應歸入地　　　　　　欵項　　　　　　　　　　　　　　　　　　　　　　　方官治或地　　　　　　　　　　　　　　　　　　　　　　　　　　　　　　　方自治 
　司　　　　路鑛郵電○　　　○　　　　○　　　　○　　　○　　 
　　　　　　本利 
　　　　　　福建船廠○　　　○　　　　○　　　　○　　　○　　應併歸海軍　　　　　　經費報銷　　　　　　　　　　　　　　　　　　　　　項下 
　　　　　　一切官有○　　　○　　　　○　　　　○　　　○　　 
　　　　　　財産事宜 
本埠新聞 
[縣令懲辦龔三郎之苦心]  
　　本縣田大令具詳各憲略云查流氓 
 
 

Page 19

 
 
 ]HH [ 
　　龔三郎年甫弱冠竟在租界屢次犯事帶刀逞兇可見怙惡不悛與年幼失敎者有别今又戳傷妓女雖非因此斃命而兇狠已可想見枷示以後竟敢棄枷脫逃迭准各領事商明犯事不少不能從輕此等頑民天生兇惡若不嚴禁一經釋放必致胆玩益甚上海從前范高頭小鐵噸之類始皆不過一遊民耳厥後放火殺人甚至通匪拒捕未始非懲辦不嚴所釀况現在各領事動以懲辦不嚴必須索還由公廨訊辦爲言實于主權有碍自應從嚴辦結以免交涉擬請將該犯永遠監禁俾免再出生事知縣爲保守主權綏靖地方起見是否有當詳祈憲鑒核示 
[老婦聲訴陸阿九之罪狀]  
　　浦東鄉民楊阿貴及江北老婦戴張氏先後控告已革水巡捕房包探陸阿九誣竊嚇詐威逼人命一案昨由捕房解請公共公堂復訊先由戴張氏訴稱次子阿二去年被陸誣指拾取鈔票軋至爛泥渡第一樓茶館内私押一宵次晨帶往水巡船上私刑吊打並令伊夥俞小桃周小弟至婦人所居草棚内索錢二十四千始准將兒保釋婦人一時情急當向親友湊借洋六元交與陸夥詎陸反以婦人行賄有憑定欲將兒嚴辦吾兒聞之即投浦圖盡雖由水巡救起解至浦東總巡局詎已落水受寒在押病死務求伸雪楊阿貴延穆律師到堂代表聲稱原告被陸誣竊勒詐因不遂所欲陸卽朦禀上官現尚押在改過局請爲澈究孫襄讞以陸劣跡多端擬解道轅懲辦而陪審官英郭繙譯以案未訊明不允遂判陸還押捕房候商明再行訊核 
[洋商串騙保險費之結果]  
　　英商瑪立遜因與華人楊印寠陳有福等冒戤倫敦皇后大街源咪來屯田火險公司牌號在南京路十七號開設公司並在杭城扇子巷設立分公司騙取各商保險費銀被總巡捕房查悉將該洋人並楊陳二人查獲在案昨由捕房將楊等一併解廨請究捕房侃克律師上堂聲稱洋人瑪立遜昨日已經英國公堂訊實判押四月楊等串同一氣應請核辦楊供實爲瑪立遜所愚求宥訊之陳供海寗路生大押店之保險費實係王茂廷前往收取孫襄讞以楊等中同外人謊騙華人實屬可惡遂商之英郭繙譯官判楊押西牢八個月陳押候補提同黨到案再行訊核 
[電車公司更定車資]  
　　英美電車公司近以將次與法界電車接軌又以前定辦法未盡完善爰將站位車資大加變通以冀推行盡利已定於本月念一日即西五月念九號實行改章兹將大綱錄後頭等一站二站均取資三分三站四站取資六分五站六站七站均取資九分八站以外取資一角二分爲止三等（即二等坐位）一站二站均取資二分三站三分四站四分五站六站七站均取資六分八站以外均取資八分爲止 
[電車撞斃小孩四誌]  
　　英美電車公司六十號電車上一百七十三號司機人陳德坡因駛車不愼在吳淞路馬禮遜路撞斃粤婦梁郭氏家四歲男孩炳發由廨將陳與指敎開車之李金榮一併訊供收押在案昨由捕房將二人解請發落電車公司仍延律師哈華托到堂候示孫襄讞商之英領判陳李兩人暫行交保候禮拜五定斷 
[縣令懲辦訟棍之牌示]  
　　本縣田大令昨日繕發硃諭略云赤脚訟師錢昭榮控案有數十餘件之多其平日擾害百姓忍氣吞聲者不知凡幾待經本縣訪拿到案控者紛紛該訟棍惡貫滿盈致有今日現將該犯監禁二十年届時已將七十歲不致再爲地方之害合行牌示俾衆周知可無遠慮 
[臬司親查私售地産]  
　　江蘇臬司左廉訪昨日命駕來申查察地販奚朗如串通董保僞造升科單朦轉道契私售情事聞不日即須回省 
[移提立豐莊司帳]  
　　南巿業盛里立豐錢莊倒欠案内牽涉之該莊司帳陸笏堂居住龍德橋衍昌布號内曾由法公堂聶司馬派探持票至工程局協傳當即傳諭赶緊投質詎陸抗不遵照昨又改傳爲提派探到局將陸提案即交來探解回歸案訊理 
[賭徒消息靈通]  
　　滬道蔡觀察訪得虹口界外仍有賭徒開檯聚賭特飭上海縣田大令及虹口巡防局員一體嚴拿大令奉飭後卽於前日選派捕役徐文率帶通班夥役會同局勇前往兜拿詎各賭徒己聞風遠颺矣 
[城内]  
　　召賣田畝○本縣田大令出示云案據邵文龍上控瞿炳元揑造范錦雲轉抵伊處之盛殿華盛萬言户名田單串朦轉契等情業經提案訊明此單係盛土英出抵張姓迨後土英身死此單已成無主之産范錦雲如何代贖轉抵於邵文龍其情亦有可疑瞿炳元事不干已竟敢揑名擅自出賣馬姓又復揑造僞單寶屬荒謬惟該地坐落本邑念七保十一圖作字圩二百八十八號計地一畝二分例應變價歸公爲此示仰軍民人等知悉爾等如願承買此項田畝應卽開明時價若干來案具禀以便給單管業母得觀望 
幸朱燎原○前晚二鼓時西倉橋浜北首康家弄口某姓家失愼幸由七舗澤濟社洋龍樞往灌滅未成巨災 
承認行竊○北區拘獲屢次犯竊之施英生及贓物一併解送一路巡局訊究施供因窮極無聊故在九畝地竊得趙義卿吳家弄朱金發侯家浜金　三家銅壺器皿女袄衣飾又同陳子淸在馬弄裕德里　得女皮袄一件即往虹口慶昌典當洋七元現陳子清被英界包探拘獲收押捕房求鑒判責三百板拘留半個月察釋 
道批三則○王惠甫禀批案懸日久未便再延仰上海縣提案勒追具報至所稱范三毛等短欠米欵一節是否屬實併即核明辦理毋任藉詞延岩王肄之禀批仰上海縣仍照前批勒提王濟人到案嚴行押追以重公欵勿任狡延季銀榮禀批前據季蔡氏具呈業經批廨核斷在案仰法租界會審貫遵照前批迅速秉公斷結勿任纒訟 
官事○新任杭州織造聯榮南洋勸業會審資長農工商部右侍郎楊士琦候補四品京堂雲南商務局總辦王鴻圖昨均到道拜會南洋勸業會駐滬接待員候補知縣呂福倓到道禀見候補府經歷張玉泉昨蒙滬道札委辦理施醫局事務卽日禀謝 
[南巿]  
　　坍屋傷人○裏鹹瓜街太平　口程永源招牌店棧房年久失修忽於前日傍晚坍倒壓傷木匠鄭阿根一名即行氣絶其餘悉數逃出未致受傷旋由一百五十四號巡士查見將店主夏紹榮帶至工程局詰知該房係萬祥醬園之産屢催未修致肇此禍並查明死者係寗波人年二十歲甫於上一日來滬鄭有胞兄在申隨卽飭夏交保赶緊知照屍屬前往收殮 
如何理處○老白渡協記板木行執事邵雲卿前被己閉晉元莊主何守義在工程局具控擔保協記外洋分莊内之邵遜卿欠去往來銀一萬兩延不清理判令赶催遜卿來滬料理旣由久記木行附　被欠貨銀四千餘兩准即查封究追在案兹邵又禀請啓封 
 
 

Page 20

 
 
 ]HH [ 
　　移送商務分會理處業已批准移請該會董秉公調處 
追償損失○中國電話局函送木工龔裕卿至工程局因龔在陸家浜修理干姓房屋私將該處電桿移動致碍電線請追償損失昨經陳裁判訊明判龔交保候派探至電話局查明損失再行核斷 
協提賊黨○前晚法捕房派探帶同小竊王阿桂至工程局禀請派探至太平弄興隆棧查提同黨王阿裕一名當卽查獲飭交來探解回訊辦 
[閘北]  
　　方始覺察○巡警總辦汪觀察查得三路分局正巡官蕭鳳祥辦事敷衍不知振作著記大過一次又查得鐵路巡弁張書濤保存軍裝不力著卽撤差以昭炯戒 
巡士記過○四路分局黄正巡官昨出牌示略云巡邏巡士丁冠英初九夜私帶指揮刀便服出外並有招搖情事本應斥革姑寛着記大過二次調充外勤站闈交帶班巡長嚴加察看 
嚴懲訟棍○訟棍潘廣山通同已地巡士李士英紏集盧阿四等抽頭聚賭一案昨由四路一區黄正巡官覆訊潘供詞推諉並牽涉某巡士巡官以共居心狡譎且迭次被人告發斷難寛容判責三百板拘押十天期滿遞回原籍 
寛限三天○汎捕夥王奎辦公疲玩奉諭收押限將境内竊案一律破獲曾誌前報昨日四路一區巡　以該捕夥挺押日久未破一案着再展限三天如違嚴比 
養媳逃遁○大塲陸姓養媳名招囡因被 
翁姑虐待逃至閘北由崗巡帶入四路一區暫行留局候家屬認領 
[英租界]  
　　拐匪收禁○揚州婦人劉徐氏控被王阿三拐賣伊女由探將王及王之同黨張德寳小孩小和子一併查獲昨解公堂請究劉徐氏供稱本年二月間被王將氏與女德才拐至厦門女被賣去旋由婦人向王友陳胖子求借盤費回滬至三月二十七日王亦來滬婦人向索女兒卽由王之同黨張得寳將拐來之男孩小和子交於婦人作抵婦人不愿是以　告小和子供稱家住鎭江東門外父名張槐義被張拐帶來滬訊之王張兩拐匪供詞狡猾德襄讞與英格繙譯官以王阿三曾經拐賣洪翠章大了頭妺妺等男女小孩五口罪不容誅判押西牢五年張德寳還押小和子暫留棲流所候分别傳提人証到　再行訊核 
誘拐女子○李三子誘拐丹陽女子楊三子來滬圖賣被探拿獲解奉公堂收押在案昨由女父楊少卿投案認領判女交其父領回管束李押西牢半年示儆 
各押半年○顧湧泉與姘婦顧王氏串匿濟良所逃出之女子徐梅柯等由廨分别收押在案昨日復訊判男女各押半年以儆婢女可憐○七浦路六十三號周朝富家婢女丁春香吞烟斃命捕房以周匿報私殮傳至公堂請究據稱該婢吞烟斃命後由其父母到塲棺殮讞員以不應匿報姑寛斥釋解差舞弊○過犯花則敬控華捕張茂餘唆使伊妻張阿三卽陳三妹不認本夫早經公堂訊明判花夫婦遞解東台縣原籍嗣因花中途走失仍將花妻帶回留養在案昨日解廨請示花忽投稱係因解差舞弊須請澈究判花夫婦暫留候再解回東台縣原籍抑何殘忍○王阿根前晚至北京路同興柴行内竊取木柴當被行主汪順初與帳房姚子田捉獲紏合十餘人將王毒打以致遍體受傷棄諸路上當被巡捕查見將王車入捕房轉送仁濟醫院醫治據醫生云王之右腿骨已被擊碎捕頭以行主殘忍已極卽請公廨出單傅訊 
原告未到○成衣匠趙開生與妻吳氏串同黨羽向木匠張才福嚇詐致張自縊身死由張妻樓田控奉公堂將趙夫婦一併收押在案昨日復訊判仍分别還押　原告到堂再訊 
貼償遷費○金松亭金松林弟兄控何廣懋租地不讓一案前晚由廨集訊原告投稱因何欠租不付已將此地賣於洋商求恩飭讓訊之何供租期十八年未滿如原告能貼遷費情愿於一年内覓地遷讓判何交保應貼遷費若干着兩造各邀公正人妥商照給以息訟端 
逐漸拔還○呂鑫控胡祥鑅不還代墊銀兩一案前晚由廨集訊原告投案請追訊之胡供實因無力歸償求鑒判胡交妥保限半月先繳銀三十兩尚有一百二十兩著按月拔還五兩完案 
限期理清○李金龍控劉燮堂不還抵借銀一千餘兩前晚由廨集訊判劉交一千兩人銀並保限半個月理清 
[美租界]  
　　洋兵私逃○前晚有美國軍艦兵士一名潜逃登岸匿居南潯路由艦長報知捕心飭探查獲解交美臬署聽候訊辦 
西人酗酒○二百零一號西捕前喚在鴨綠路拘獲酗酒滋事之西人一名解入捕房押候核辦 
補領執照○昨有小工數十人各荷稱人牌香烟巿招在武昌路一帶結隊游行由四十九號西捕查見因無工部局所給之執照拘入捕房捕頭諭令該公司趕卽赴局補領 
[法租界]  
　　西官過滬○前任法公堂會審西員博安副　事卸任回國曾誌前報近奉該國政府命令調升廣州正領事博君奉命後即束裝起程已於前日抵滬暫駐領事署内聞日内卽當附輪前往履新 
移解拐婦○梁王氏施張氏前在漢口誘拐小孩乘輪往粤被探破獲解送公堂判令收押限交丈夫到案訊辦兹因在押日久尚未交出昨又解案判兩氏移送漢口夏口廳署就近核辦 
照股攤派○源順公洋貨店主周楚香欠厚大莊往來銀六千餘兩昨由公堂傅訊周供尚有股東李辛東不肯到案商人止有七股不能獨任聶司馬謂爾旣有七股按照七股攤派應償銀四千二百兩著仍交原保限七天理還 
押犯匪巧○押犯馬阿才前由公堂判押四月兹有同押之犯馬大業已届期阿才遂與之掉換號碼希圖朦釋不意被管牢西捕察出將兩犯一併送廨訊實判阿才照原斷加押十四天馬大加押三天 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要件 
[湖南諮議局救荒善後提議案（再）（續）]  
　　（一件）鉅災奇禍非速籌鉅欵無以辦賑而弭後患應由諮議局要求政府迅將度支部練兵加價及江南新政加價兩鹽欵概行截留充賑請提議 
按湖南各稱貧瘠地狹　稠積年以來所産榖米輸運出境居艦銜尾而出民間只貪目下之小利而不知恩患預防之大計儲蓄一空室如懸罄加以連年荒歉而輸出者反日有增加官吏不爲吾民計而吾民亦不知自計可爲長歎息者也現據紳士之所調查城鄉殷户所儲米榖已不足供一月之需數千萬人民豈可一日絶粒一有不給則大局有不忍言者前條清查米捐積欵業經官吏挪用清查與追償皆需時日迫不及待恐西江之水未至而早納於枯魚之肆矣非先籌鉅欵趕緊糶賑則後來之禍必有更甚於前者僅恃告貸爲數幾何查去年度支部　定練兵加價鹽欵及江南新政加價鹽欵兩項年約收數四五十萬兩業由旅奉湘人等電請湖廣總督部堂瑞奏請速將此欵概行截留以爲湖南賑欵并由旅奉湘人禀請度支部堂憲懇請俯予核准以救湘民惟兹事體大必須衆志成城聯全全體紳民迅將湖南危急情形剴切陳明非得此鉅欵萬難濟事矢志要求必逹目的而後已蓋湖南全局已壞賑欵無著善後何從小民旣不聊生鹽欵復何所恃萬一不能收拾則滿地瘡痍將鹽課鹽釐鹽捐一并受其影響更何有於加價且不但爲吾湘數千萬生命之所寄已也明季流寇猖獗其始皆起於饑饉之民中有二三神姦巨猾從而利用之遂至蔓延不可收拾卒屋明社言之悚然近年各省裁撤防營湘軍全散精壯之士咸歸鄉里東門倚嘯南畝輟鋤難保竟無其人也一旦有機可乘後患何堪設想應請申明利害切寶指陳務必得此鉅欵以濟饑民而銷隠患全在吾湘父老子弟集合團體九頓首以請命於我政府也 
以上四條均關湖南之大計務請速開臨時會議迅即解决以救湘民嗚呼鴻嗷遍野傷心鄭監之圖魚爛堪虞共懍梁亡之懼凡百君子應有同情不勝翹企之至謹議（完） 
要電 
　　署粤督致憲政館電憲政編查館鈞鑒諮議局章第二十八條本省官紳有納賄違法情事諮議局得指明確據呈候督撫查辦等語惟向來各省督撫衙門收受呈詞必黏有司此方予准理所以避妄控之嫌而杜譸張之漸設諮議局呈請查辦之　如並未經控府道司各階級應否准理乞示樹勛沁 
憲政館覆署粤督電廣　制臺鑒沁電悉諮議局孫專歸督撫監督如有按照局章第二十八條呈請查辦之事但須指明確據卽可照章查辦與人民越訴不同母庸再拘有司衙門批過方予進理之例卽希查照此覆憲政編　江 
東督致憲政館電憲政編查館鈞鑒前批諮議局變通會計年度曁按月造報各情形業已咨呈在案兹據該局　以仍候館示爲請查諮議局以九月至八月爲一會計年度局章並無明文不過由當然發起度支部試辦預算以正月至十二月爲一會計年度　屬道行章程似未便參差致礙預算至按月册報部章綦嚴豈能待該局以年終造報議長副議長均爲全體議　所　選自必誠倌相孚局章旣資以清查似不妨責以造報况欵盡賣銷各議員審查時當無不認可究應如何辦理之處伏候鈞示良冬 
憲政館覆東督電奉天制台鑒諮議局會計年度曁按月造到等事自以仍照度支部試辦預算通章辦理以歸統一此覆憲政編查館微 
署粤督致憲政館民政部電憲政編查館民政　鈞鑒據地方自治醫辦處禀稱查鈞館宣統元年六月魚日覆川省電詢自治章程正稅公益捐與十一月眞日覆選舉納稅多額　員章程正稅　益損兩則似稍有異如覆自治章程正稅云由人民自行繳納　府並非作爲股本及他項之用均謂爲租稅覆選舉納稅多額議　章程則云鹽茶課厘油酒糖捐百貨釐稅應均作爲正稅各等語查解釋自治正稅係指直接稅若鹽茶油酒糖捐其出産或製造之人自行繳納正稅者固屬直接稅至於展轉叛運作爲股本似應列於間接稅内况粤省各捐名目繁夥有總　包抽復分　承攬者尤間接中之間接應如何明示界說或指定各正稅名目皮示標準至公益捐或分附捐特捐名目自是　制徵收性　然如自治範園内欵有隨意樂輸二元以上非按年繳納者可否　作公益捐以上各疑義均擬電請鈞部核定示遵等語前來請據奉逹乞賜覆勛諫 
又致憲政館電憲政編查館鈞鑒前月諫日電請鈞館　釋地方自治章程内稅　辦法現粤省各屬繁盛城鎭調查選民資恪紛來請示乞賜該覆飭遵至盻　勛冬 
憲政館覆署粤督電廣州制台鑒諫冬電均悉查選舉權之必須納稅所以示於本地方有財産之關係故正稅應以確知完稅本人姓名並確係按年繳納爲主若攬商係攬衆人所出之財輸之官府旣非本身出稅之人自難千以選舉權惟其中如有該商自出之欵　其自具姓名報明數目一律辦理至隨寡樂輸二元以上並非按年繳納者自不得作爲公益捐除咨民政部外卽希查照憲政編查館魚 
吉撫覆民政部電民政部鈞鑒兩　電敬悉核定全省城鎭鄉自治區域及於繁盛城鎭地方籌設諸事會董事會各節吉省與鈞部籌定期限略有變通其變通辦法與其困難情形前由自治　辦處詳細呈明業經據呈咨請　核在案想邀　鑒現正核定自治區域三四月内准可就緒至繁盛城之議事會及董事會今年　可一律成立現已設立自治籌辦公所籌辦一切合併電覆乞爲彚奏昭常謹肅東 
　署粤督覆民政部電民政部鈞鑒豔電悉頃據廣東地方自治籌辦處詳稱本處籌辦廣東城鎭鄉地方自治期限清單悉遵照民政部逐年籌備未盡事宜清單辦理分别繁盛城鎭中等城鎭未經指定之其餘各城鎭近城各鄉偏僻各鄉計分伍次逐漸進行粤省雖屬濱　　區而各廳州縣亦多交通不便之處計自上年籌辦以迄今兹又電交馳辦理已有頭緒兹據全省各屬禀報擬定爲繁盛之城者十一處繁盛之鎭者三十一處合計繁盛城鎭共四十二處現已　令即行設立事務　趕速籌辦凡經民政部核定各繁盛城　地方議事會　事會務限於八月初一日一律成立以免延悮所有擬定各繁盛城鎭地方理合造具清册詳請電咨指定核覆俾得　照辦理等情前來查册開擬定繁盛城地方十一處爲南海審禺　德新會香山三水歸善海陽潮陽澄海石城各縣城凝定繁盛鎭地方三十一處屬南海　者五曰九江堡曰大瀝堡曰官山曰佛山曰沙頭堡屬番禺縣者一曰河南屬順德縣者一曰石龍屬香山縣者三曰隆都曰小攬曰黄　都屬三水　者一曰四堡屬增城縣者一曰新塘屬新寗縣者二曰屋昌曰公益屬新安縣者二曰深明曰黄松岡屬海陽　者三曰龍溪曰南桂 
上董屬潮陽縣者三曰東三區曰西二區曰西三區　澄海縣者二曰油頭曰蘇南屬饒平縣一曰黄岡屬石城縣者四曰安舖曰石嶺曰塞　曰靑品屬英德　者一曰含洸以上除原曰册另咨外合先據詳電逹以備覆加核定彚案奏報樹勛冬 
魯撫覆民政部電民政部鈞鑒豔電悉東省繁盛城鎭地方查有歷城德州臨清濟寗黄縣濰　膠州各城以及　山縣併内之烟台鎭長山縣　内之周村鎭已照章籌設議事董事各會限五月成立　查照寳琦冬 
豫撫覆民政部電民政部鈞鑒豔電敬悉豫省城鎭鄉自治區域業由地方自治　辦　核定九十五屬尚餘十二屬未經核定其議事董事會按照期　清單分爲兩次　理豫省之各地方查無繁盛城鎭應歸入第一次籌辦者係各直隷廳　並各府首絲均　定於本年五月以前成立一應籌設事宜刻正督飭進行除咨報外敬先電覆銓冬 
 
 

Page 27

 
 
 ]HH [ 
　撫羅民政部電民政部鈞鑒電敬悉江省籌辦自治宣講調查頗費手續自各屬事務所開辦後省内外城區早纒查定鎭區接續辦理鄉區暫難劃清省城議事董事會三月五月成立各屬城議事董事會七月一律成立其鎭議事董事會如吳城景德樟樹河口等處並督催同時並舉雖稍展時日仍未悮第四届期限業於本年二月具奏第三届籌備憲政事宜附片陳明除分咨外謹先電覆汝騤冬 
小說 
　　社會小說清夜鐘（五十） 
第十三回談魂學孝廉發新論赴修文學士棄人實 
龍夫人見了不由得雙眉一縐。默默無言。急急的走了進去。這裡姜曉岑自已看著煎好了藥。給那孩子吃了下去等了一回。手脚的抽搐覺得略畧好些姜曉岑爲著家裡頭還有事情。又爲着坐在上房不便便同着龍學士走到外面書房裡頭來。對着龍學士道。你們令郎的病症。本來原是不妨事的。但是前天起病。昨日隔了一天。直到今天方才施治。未免有些棘手。你須要吩付你們如夫人。今天韓道婆來了。不必再叫他看。就是你們如夫人一定要叫他看看。也斷斷不可再吃他的什麽神水。若是再有什麽變象出來。那就有些尶𡯓了。最好你分付家人。等會兒韓道婆來了。不要放他進去。隨便給他幾個錢。打發他回去就是了。龍學士聽了。連連點頭。呌了一個家人。進來分付。那家人回道。韓道娶方才已經來了。現在正在姨太太那邊看不少爺。姜曉岑便向龍學士道。我家裡有事。如今就要回去。你自已進去分付一下就是了。說著。便辭了龍學士回去。過了一宿。姜曉岑惦記着那小孩子的病。一早就趕出城去。到龍學士那裡去看他。不想到了門口只見大門開着。從大門一直開至正廳。許多家人來來往往的。十分忙亂。神色驚慌。見了姜曉岑一個家人連忙說道。姜老爺來得正好。我們老爺爲着昨天晚上。小少爺死了。煩惱一夜。今天一早。得了急病殁了。姜曉岑聽了大驚。連忙問是什麽病那家人含含糊糊的説不出來。看官。你道龍學士爲什麽會一夜之内。父子雙亡。原來那位姨太太生平最相信的。就是這個韓道婆。瞞著龍學士。又悄悄的給那小孩子吃了一杯神水。不知怎樣的。到半夜裡頭。那小孩子竟是死了。龍學士哭了一塲。到了天明之後。龍夫人親自送出一碗茶來。給龍學士吃了。不知怎樣的龍學士平空腹痛起來。不上一刻工夫。赶上他那位公郎。一同去了。國外新聞 
[關於英皇國恤之瑣聞]  
　　十六日倫敦電云英皇以璽書傳賜各殖民地其文與致國民之書相同前后亞力山大不認有移居丹麥之意據稱彼將永與所愛之英民同處云前皇殯葬之日各友邦君主羣集陵寢政界中人僉信此舉大可消除嫌隙增進和平 
[南斐洲國會將次開幕]  
　　十六日倫敦電云路透代理得有消息謂南斐洲聯邦國會開幕典禮將由康諾脫公爵前往執行 
[德皇與英民之感情]  
　　十六日倫敦電云德皇已於昨午由英啓蹕返國沿途觀者如堵並有警察排列皇與英皇告别之時情頗依依 
皇由路透代理轉逹告别之詞謂英民於其離都之際均有依依不捨之狀殊深銘感云十五日柏靈電云德皇離英之日英國各報紀載德皇適英一事措詞異常友愛 
[美國海軍豫算案通過]  
　　十六日倫敦電云據華盛頓電稱美國土議院已將海軍豫算案通過計美金洋一百三十兆圓案内擬築造奪雷諾脫式戰艦二艘 
[博覽會會長游覽會塲]  
　　十六日倫敦電云英日博覽會日本名譽會長伏見宫親王擬於明日微服游覽會塲英國名譽會長康諾脫哇塞親王將與同往英人因在國恤期内故並無歡迎禮節 
[尼卡拉圭轟毁賊船]  
　　十五日柏靈電云尼卡拉圭砲艇浮納斯號轟毁賊船一艘落水斃命者約百餘人 
[比利時君后將游柏靈]  
　　十五日柏靈電云比利時國君本月下旬將率后游歷柏靈（以上譯字林報） 
來函 
[關於鹽斤改用洋碼之投函]  
邦本杌臲極矣民生顦顇極矣列强交逼朝不堪朝災稅交重民不堪命國勢不啻黄巾之漢代民性不啻過度之汽鍋蠢蠢岌岌須臾間本不難使之立亡所謂一髮千鈞稍縱即逝誠即我國國勢之代表詞我政府諸公所當猛省者也值此米絶民惶人心浮撼之秋喪心病狂之浙商擅敢賄賂鹽臣改售洋價之請求每斤驟增價十八文有奇官助商虐一若恐民變之不速而務勒之頃刻爆裂也可憝孰其以致民情益迫搗燬鹽棧之揭帖遂彌佈于我蘇省五屬矣須知金錢雖好而社稷之性命亦當稍爲憐惜惟諸公再一撫心思之也可各屬商會及醬業諸君子厥亦有所充耳而一研究其中之關係乎事宜速結團體一書當道兼舉代表直徂鹽衙門哭訴並要求諮議局設法維持嗚呼事已急矣鹽政處之疏已上矣浙商之目的將逹矣十八文之加價亦將見諸實行矣若再片响趄趦則我同胞之哀聲將無繇得納矣揮涙疾呼惟兾公鑒林長庚謹啓　 
[留日鹽城同鄉會報告自治風潮之原因]  
　　鹽城自治調查會於本年二月始組織成立正擬著手調查而該邑之東門匪徒布散謠啄煽惑愚民於三月廿五日聚衆至千餘人將該邑之敎育會勸學所兩等小學堂女學堂等處全行打毁而調查長李保堂亦被擎傷不料未及三日邑之西區調查員馬爲琛陳正榮張長庚等家復被 
 
 

Page 28

 
 
疃近之周駱庄周家橋東西葛庄等處匪徒白日聚衆千餘人抄毁一空並刧去馬紳家財物計萬餘金身亦受傷似此白晝聚徒藉自名治目而肆行劫掠人心風鶴身家性命危在旦夕其慘禍之極與長沙暴動何殊然其肇禍之原始由于三年來前任王令紹曾縱容盜匪勢熖日張繼由于該邑營汛缺額扣餉不諳其政而掛名兵弁又復巿井無賴之徒一遇事變故不能正當防禦終由于該邑董素昔把持積榖不能憐恤貧民致民迫于饑寒激而從盜聞該邑中紳士及海外留東同鄉會已具禀各大憲請派兵彈壓不知現宰該邑之孫令如何設法以彌縫其後也以後情形容再探明續記 
[厦門公益社爲王不池表彰節烈之來函]  
大主筆大人台鹽前因王不池一案出見曾上寸緘計呈清聽比維撰祺納福旅社緩安爲頌爲慰同人等一月以來呼號奔走日不暇給經將調查所得酌刊傳單宣布秘密兾當事心有所懾自行悔改不料偏袒執抅始終廻護同人等忍無可忍已擬出强硬手叚公電京省幸荷道憲垂察札調縣主來厦於初二日開堂覆訊竟不待刑嚇承昌夫婦自將逼姦各情供認不諱目下案已定供承昌從重絞决並允爲不池請旌同人等以目的已逹擬即就此罷手惟厦門僻在海外人民最無程度賣姦冉醮習以爲常如王不池之以死拒姦不特目所未見抑且耳所未聞同人等爲風俗人心計　欲藉此表張使女界留一榜樣更欲借此鼓吹自由結婚以重人權而挽陋俗所恐能力薄弱筆墨荒蕪或有詞而無意或罣一以漏萬返之初心終覺未能恰當因思尊處爲人文淵藪不辭揜陋　述小引廣徵偉著伏乞俯鑒苦心將來件代登報紙庶奇節苦行不致湮没無聞未始非轉移風俗之一助倘得仰荷介紹裒成鉅集至時自當逕寄就正有道想貢報維持風化必不笑具多事束之高閣也臨穎禱企不知所云敬請撰安統祈德鑒不盡宣統二年四月厦門公益社同人公啓 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
