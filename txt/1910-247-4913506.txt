# 1910 - 247 - 4913506

 

Page 1

 
 
   
 
 

Page 2

 
 
論說 
[論實行新官制之阻力（嘉）（言）]  
　　改革官制。自京師間有一二實行外。其餘全部釐定。據籌備立憲清單。雖有年限。而今日奏報者。猶𨶑其無聞。意者中央與地方。旣因昔之立法之未善。以致權限不能分明。而各省官制。不能不遲遲焉。而審慎以出之乎。如其然也。則吾不知又何以朝增一司。暮置一廨。一若汲汲皇皇者。抑又何故乎噫斯眞欲索解人而不得矣。 
記者。竊謂今而後益信變法改制之不易言矣。觀於設官用人之進退失據。微論今新官制之未見釐定。卽釐定而頒布矣。而吾以爲雖籌備至第九年。仍不能。一律實行。即實行矣。而仍與舊官制相等。此所敢斷言者何也。夫欲舉其事者。必設其官。設其官。必得其人。今吾國之國務廢弛久矣廼朝廷但爲事立官。而未嘗爲官擇人。載舊物於新器。物垢則器亦立腐。近歳一切政治上之所以利未見。而害先形者。固有種種之原因。而其官人之法。不足以得人。實爲最大之病根焉。今試言將來實行新官制。而爲前途之阻力者。以窮其弊之所在。 
一捐員充斥於國。而任之過重也。夫捐途人員之當盡廢其職銜與否。吾非敢爲此刻論也。昔旣以官而取人之財矣。而今則得其財而奪人之官可乎。姑無論其無此政體也。且國家之信用一失。而宦海之怨讟叢矣。雖愚者知其不可也然以此輩綰圭組而玷方面。又何怪視官業之不啻爲利藪焉。吏治何由而可振。民生何由而不蹙。 
一恩蔭滿於朝。而處之失當也。夫勳舊之遺裔。朝廷酬庸報功。固不當靳其祿養。以忘其曩昔戎馬之功。顧處之不得其當。尊之以爵位。與授以治事之重權。其賢否之分别。行政之張弛繫焉。若不問其賢者與否。而以眷顧老成。篤念耆舊之故。而概授之以職。縱明知其無能。而亦任之以事。而卒廢乃公。其如國家之設官何。 
一年老資格當於路。而待之無法也。夫我國用人行政。皆趨於消極一方面。故進退大臣。一以循。資按格爲律令。至其果能當此政局與否。則不問焉。唯就其年齡。循例陞。遷進之而已。以故受朝廷之督促。被輿論之攻讦縱不辭疲精。勞神。勉强從政。而苦於不解新政。致精力恒因而竭蹶。甚至憤憲政之實行。牢騷抑鬱。而頤養失常者有之。國家大計。烏能穏健以進行。 
一掄才之無道。而屈抑人才也。夫立憲國之人民。以得任官吏。視爲權利。 
 [G 
[　　集益保商票改期准照八月份湖北正票開彩廣告]  
本公司保商票原定改期六月照湖北正票開彩不期江浙粤三省經大憲禁售復由諮議局及府縣一律示禁停止而本公司發售之票係貴重産業與别種彩票通然不同實乃拍賣性質截非漁利賭博可比無奈影響所及人盡觀望五六兩月所售無多不得已改爲八月份照湖北正票開彩無論如何不再展緩倘或不開歸還原洋决不有誤特此廣告 
　　南市大成里集益保商公司謹白 
[南通州申莊办桐油諸君鑒]  
　　啓者小號春源油行開設漢口請領部帖歷數十年凡有批發各油無不認眞考究提選以廣消行查小行大字面　桐油桶白向承貴埠歡迎每年消數甚鉅昔年貴帮均在鎭江轉運乃歸鎭友在漢向小行辦下近年貴帮因鎭運無划改由上海辦往較便故小行之桶白又由滬南各油蔴號間接交易以應貴埠銷市詎料人心不古詭譎百出竟有射利之徒常將别牌低油隠戤小牌魚目混珠貴客不知者以爲在棧下貨必無假冐多被所欺小行早有所聞故特派友在申留心查訪昨據函報查見亦來仁油蔴號胆敢私將順昌桶白改糊春源面票希圖混充比時敝友欲向該店理論扭送公堂究辦因其初到上海人地兩生故未舉發來信請示辦法查亦來仁號股東殷寔頗有名望舊年該號來信欲通交往小行因聞該店東名望甚好始與通函往來豈知經理人榮偉卿面似君子背實小人今春竟用反間之計指同業某號隠戤小牌顚倒是非其實小行早有所聞該號隠戤實乃罪魁嗣後因其言行一切殊欠正大故小行於端節後鮮通交往矣迨至六月念六日忽接該號來電托發桶白百件當即回却桶缺未發今特登報聲明敬告通州貴帮凡有向亦來仁號辦買春源大字桶白者貨運到家敢請拆封倒看桶内如非帖有春源内票即係假糊可向退之並望切責該號朦混罰以重金以充善舉而儆效尤以後貴帮在申如辦小牌桶白最妙一法下貨之時在棧隨手抽提一桶倒看桶内驗明内票眞假立分則魚目自難混珠矣小行揭明此事非爲顧惜個人商標計實因處此商戰時代各行營業自應講究精良以期推廣且敝業桐油有等不顧名譽夾雜攙僞希圖射利最易閉塞銷路况亦來仁股東素有名望乃誤用劣夥詐僞百出將來生意减色事小損壞股東名譽事大小行爲顧全計故未揭出好在用户用過多次之牌名自必易辯優劣然小牌之桶白素承貴埠信用無他所長大抵不外考較油眞脚凈歷數十年屢試屢驗始終如一故小牌桶白商標得以暢行長江亦無非抱定宗旨貨眞價實四字今因亦來仁改糊假冐小行情寛一面謹佈公函與上海油蔴公所諸君公論儆罰以戒將來特登申報敬告通州貴帮在申辦桐油諸君注意注意俾免再受奸人之欺也 
[上海北浙江路餘慶堂秘製翠衣散特告]  
　　此散專治氣鬱熱鬱肝臌脹胸悶等症消積滯化雜食通臟府醒脾胃止腹痛利小便辟邪滌穢消暑解渴通竅理氣袪濕殺蟲屢試屢驗其效如神凡家居出門者無論老幼男女各宜隨身常服所謂丸散中之聖品各界同胞請嘗試之方知言不鬱也 
[各省埠商務總分會旣紳學界均鑒]  
敬啓者敝會爲聯絡中美兩國商務起見特於上年春間致書邀請美國太平洋一帶鉅商來華遊歷當經函電各貴會均蒙贊成茲悉美商來華實業團約共九十餘人准於八月十三抵滬其考察所到之處爲杭州蘇州鎭江南京漢口天津北京烟台厦門福州廣州諸埠其旅行所經之路大約由滬小輪至杭由杭火車返滬再由滬火車至寗由寗輪赴漢由漢火車赴津晉京復由津航海南下除所到各埠已由敝會通告官商兩界優加接待外其車船所經之處如本省之無錫常州沿江之蕪湖安慶九江大通等埠沿京漢沿海之各鎭埠凡爲車船所暫停即宜各伸其誠敬似可於車站船步懸彩鼓樂登臨一握以表迎送之意誠恐通告或有遺悞或各處紳學界未及周知爲此登報廣告伏惟公鑒 
　　海商會謹啓 
[敬謝良醫]  
　　秋風爲癘疾病叢生時疫危證傳染尤易鄙人前患時痧後發紅疹遍請諸醫迄無效果後延謝明夫先生診治一劑即愈當紅疹未發之先他人均用補劑初且内陷幸謝君一見即决爲猩紅熱類力主清化轉危爲安先生爲御醫陳蓮航高足具見師承有自臨診廣博故能藥到春回神效至此感戴之餘書此鳴謝并爲同病者告現仍庽四馬路東華里 
　　無錫王蓴農敬啓 
 
 

Page 3

 
 
義務。而明載之於法律條文之中。吾亦何懟焉。然旣限以留學之畢業者則必其學成之士。而專精一業者。乃以一時之新人才。而必驅之於久敝舊制之中。俾之所學非所用。窺其用意。不過略示覊縻。而不知開學界鑽營奔競之風。而隳志士砥節勵名之氣。衡才失的。官方可知 
嗚呼。由是言之。脫長此不變。吾恐新官制縱能實行。而亦祗敷衍形式。必無精神之可言也。徒見中央政局。其激動也。日益劇烈。而地方受其侵迫。不得不各懷成見。以與朝右諸老一爭。其結果也。白衣蒼狗。變幻須臾。廊廟江湖。升沈俄頃。而萬幾之叢脞隨之矣。而新官制之確定而鞏固也。乃正不知在何時焉爾。 
專電 
[電一北京]  
　　洵貝勒由日本啓行後復有長電到京大旨陳述日本對付韓國之處心積慮及韓國所以致此之原因力請朝廷以收拾民心整飭官常爲急務 
[電二（北京）]  
　　今日（初九）攝政王面諭樞臣今之有言責者大都揣摩風氣即有二敢言之臣仍不免乘間圖名反不如報紙之戇直應即設法整頓母再敷衍 
[電三（北京）]  
　　鹿文端所遺軍機一席攝政王諭各樞臣勿庸預保須俟妥慎簡擇 
[電四（杭州）]  
　　浙路總理湯壽潛遭譴事全省諮議局議員均到定十一日恊議再請開臨時會如浙撫仍不允許所有金衢嚴寗紹台六屬議員均即辭職 
[電五（南昌）]  
　　江西高等學堂工程草率轟動傷人今日全體解散 
[電六（東京）]  
　　日本練習艦千歳號在日本海航行畢事於西九月十一日駛回横須賀現復出發航行南北亞美利加太平洋沿岸 
[電七（東京）]  
　　朝鮮副統監山縣由韓京起程遄返東京商議改革朝鮮官制 
[公電（舊金山）]  
　　游美學務處派赴美國留學生已於八月初八日安抵美洲 
緊要新聞一 
[改用金本位將交資政院核議北京]  
　　郵部盛侍 
郎宣懷自奉旨着帮辦幣制事宜後連次與澤尙書會議盛决主廢棄銀本位制度改用金本位澤尙書以中國經濟程度尙低驟行金幣恐無此能力且一時亦無從收集鉅金鼓鑄金幣不若暫用銀本位俟將來察度情形逐漸籌備而盛持之甚堅齗齗爭辯數次澤以盛係特旨派充帮辦未便過拂其意因將此事商諸樞府某大軍機以行用金幣一事光緒三十三四年間曾經前出使俄國大臣胡維德等先後條陳經政務處廣徵外省督撫及在京各部院員司等各抒所見多主從緩復經參預政務王大臣統籌核議窒碍良多今復此議恐窒碍之處不减曩昔聞樞府已决定於初二日政務處集議時商由澤尙書再與盛侍郎詳慎妥議並擬將歷來内外各員所上金本位條陳說帖等項編成議案彚送資政院於本届開院時核議 
[理藩部整頓蒙政之大計劃北京]  
　　理藩部壽子年尙書逹秩甫侍郎連日與諮議官勞乃宣等會議整頓蒙政一切事宜聞决定實行者共有九事一蒙古各部落添設佐治官或改縣治二所有蒙古各官荒一律招民開墾三移兵屯田藉以富邊四按照陸軍章程訓練新軍以資鎭攝五舉辦森林實業工藝等事六凡蒙地各礦產統由官商合辦開採七修築鐵路安設電報郵政交通一切事宜八辦理地方自治及警察九設立各項學堂以期普及敎育現己繕具奏摺擬於日内即行奏請次第實行 
[國家果忍棄滇乎北京]  
　　滇督李制軍日前電請軍機處代奏云准度支部電開滇省前請敕部恊撥今年軍用欵八十萬兩奉旨交議本部查頻年陸續協助滇用已近四百餘萬兩刻下部庫支絀近畿用項尤亟於滇所請應母庸議云云又准另電滇省明年歳出不敷二百餘萬兩應再將用欵核减以期出入符合限二十日電復等因查滇省貧瘠遠逾他省又承禁烟之後釐金銳减民力艱難憲政進行更增用項軍政一項幾占歳出大宗鐵路巡警開礦防營亦需鉅欵今歳不敷之八十萬實屬無可籌抵擬請再敕部分認五十萬其餘三十萬則暫借商欵應付至明年軍需餉項請援照北洋姜桂題軍餉例概由部籌撥此外要政需欵勉由滇設法籌補徵之曩例朝廷恒歳儲百餘萬以備邊防滇處英法耽耽之中保滇係爲西南大局國家不忍棄滇當必有以處此至明年預歳已屬减無可减除再將行政公費酌核另奏外請將此議案特開御前會議聽候處斷欽遵 
[胡侍郎條陳整頓稅闗北京]  
　　稅務大臣外務部胡 
 
 

Page 4

 
 
侍郎日前呈遞軍機處條陳一件畧謂現在東南各省地方官吏及闗卡人員多有藉禁烟爲名於抽收土膏捐稅時任意增加其欵並不歸公不過侵呑中飽於禁令稅捐均有妨碍應請旨飭下各督撫及督辦膏捐大臣設法嚴查隨時懲辦俾資整頓聞樞府已爲代遞矣 
[外部對付日俄交涉之困難如是北京]  
　　外務部日昨接到日俄兩國緊要照會各一件是日該部休沐之期值日某司員當將該件賫送那相宅第那相閱後立命駕車至慶邸處會商一切并以電話招鄒尙書曁胡曹兩侍郎至府密商良久屏去從人闗防極爲嚴密昨日監國於辦事後召集各樞臣曁外部各堂在三所會議直至五鐘始散探聞確係討論對付此事辦云 
[江督電商淮鹽加價之無效北京]  
　　鹽政處日前接准江督張制軍電稱江南財政現在萬分支絀無法羅掘所有應舉要政又難再緩請將兩淮鹽斤酌量加價以資挹注晏提調安瀾接電後隨即封送督辦鹽政大臣澤公核奪澤公以淮鹽銷路已極疲滯本處方力籌整頓减價敵私曾奏准於淮北設立鹽釐總局按照新定科則徵收釐金加價一道收清無論運至皖豫不再抽收他項稅捐加價無非爲减輕成本疏暢銷路起見現在斷難再議加價致涉矛盾且前此浙鹽改售洋碼蘇民已嘖有煩言今淮鹽若又加價鹽價過昻萬一民力實有不支釀成風潮辦理更滋棘手江南財政支絀固屬實情然淮鹽成本已重殊難再事加價致令商民交困故决計拒駁大约日内即電知江督取消矣 
[新省法官考試已准變通北京]  
　　法部前接甘督長制軍電請變通新疆法官考試由蘭州考官密電試題歸新提學嚴密扃試仍將試卷寄蘭詳校當以口述一塲諸多窒碍擬由甘肅攷官於該省試畢後再行按臨新疆考試已於六月初九日奏簡甘新考官時附片陳明電覆該督轉行遵照茲部中復接開缺新撫聮魁電稱甘新道遠預計考官到新當在冬令時届嚴寒晷短冰雪在地諸多不便且考員不過百名邊地情形與内地各省逈殊請仍照前擬辦法由蘭州考官封題寄試其口述一塲即由此間按照主要科目考試以符定章等語該部三堂以考官按臨新疆一節本因體恤寒畯鄭重口述起見當此司法發軔之時本不應隨時變通致失鄭重法欗慎選人才之意惟直省省城商埠審判廳均限年内成立甘新距離過遠較之廣西一省尤屬交通不便如待蘭州試畢再行出闗誠如該撫所述嚴寒晷短諸多不便萬一開考過遲不惟各廳難於依限成立卽寄題命試辦法亦覺往返勞費在各考官等均有難於覊候之慮查本年廣西考試經本部會商憲政館奏准欽派該省提學使及按察使爲考官業經遵行有案茲新疆事同一律自應援照辦理以期捷速而免貽誤特於日前將此中爲難情形專摺入奏請旨欽派該省提學使會同鎭迪道兼提法使銜各員遵照定章舉行考試其襄校人員亦即照廣西辦法由該撫遴選合於定章資格人員二三名電部届時一併奏派現已奉旨依議電知新撫遵照矣 
[然則梁盛行且交惡矣北京]  
　　郵傳部員司粤人居多勢力亦最大然粤人又分兩派一爲梁士詒依附唐紹怡者也一爲馮元鼎趨向盛宣懷者也梁士詒馮元鼎其始皆唐少川爪牙厥後梁用特别手叚得鐵路局長懼馮元鼎之潛躡其後而攘奪去也遂極力排擠而釁隙以成但京漢鐵路弊端甚大内容秘密除唐紹怡外惟梁馮二人知之而唐紹怡亦非欲使梁馮知其弊也徒以二人爲舞弊之要素故無從外視而亦不敢外視馮元鼎既見排於梁亦常思所以報復之苦無機會可乘前月間盛宣懷入京凡中外人士幾無不以爲有郵傳部尙書之希望又盛前將京漢路交與北洋時原派唐紹怡接收種種受其挑剔盛銜之刺骨馮元鼎知其然也因擬將唐紹怡梁士詒一切舞弊之秘密俟盛到尙書任後即盡情揭出不意梁士詒等先發制人而唐亦旋得郵尙盛旣處于劣敗馮亦爲之喪氣大約將來必更有一番之暗潮蓋彼此已成不兩立之勢又聞自盛宣懷回任後梁士詒即托病不到署而署尙沈雲沛因之大忙蓋盛宣懷自以爲辦理鐵路有年長於借欵到任後頗以老輩自居有夷視一切之概梁士詒前本逐處模仿盛宣懷亦自以爲借欵修路之高手及盛到任見盛所爲迹似輕彼遂憤不到署沈雲沛平日本以梁爲耳目腹心梁不到署沈卽忽忽右有所失刻下每一星期必至梁之私第兩三次與梁晤商諸事僕僕道途頗形忙碌 
[學部奏報續派諮議官北京]  
　　學部奏稱竊臣部前於光緒三十二年三十四年遴選通逹學務各員分别派充臣部一二等諮議官均奉旨允准在案茲復查有民政部左參議汪榮寳等十八員堪膺臣部諮議官之選謹分别一等二等請旨派充嗣後臣部遇有應行籌議事宜隨時諮訪該員等於敎育之事如有所見亦得隨時條陳七月二十八日奉旨依議各諮議官銜名如下一等諮議官民政部左參議汪榮寳郵傳部候補丞參詹天佑度支部郎中陳錦濤翰林院編修袁勵準御史趙炳麟湖北候補道宋育仁候選道吳仰曾候選道鄺榮光二等諮議官翰林院編修章宗元翰林院編修洪鎔翰林院編修程鴻書翰林院庶吉士顧琅御史胡思敬農工商部郎中柏銳郵傳部候補員外郎王世澂農工商部主事張奎直隸試用道衛興武分省補用知府陳西林 
[奉天馬賊猖獗]  
　　據某日報載初四日遼陽電云西八月 
 
 

Page 5

 
 
二十八號營口忽來馬賊一隊擄去富商十五人及大砲軍裝現銀約值日洋三萬元逃匿距鞍山站之東約十英里之三山（譯音）地方占據山上之大屋十所並有南滿洲馬賊黨首二人附入黨内該黨人數共在三百以上安置哨兵於各路嚴密防守華官得信即於本月四號由牛莊派兵二百名警察一百名由海城派警察一百名由遼陽派兵二百名警察十名前往該處遂於翌日於山麓與匪開戰是日下午擒獲匪黨哨兵六名占擄堡障兩處華軍死者一人傷者六人匪黨死傷之數未詳聞匪黨負嵎抵敵頗力軍畧甚精華軍現未轟擊正在圍困匪黨共有來福槍二百枝馬塞槍一百枝糧食充足並得該處海盜助力現華軍已由奉天運礮前往以助軍勢遼陽至海城鐵路一帶之日本防隊現亦嚴加防衛恐匪黨由三山逃出當匪黨逃往三山之時曾越過日本防隊疆界故日本亦於六號派鐵路防兵一隊開往戰地途遇華軍請其折回因預料匪黨須俟至蜀麥收割之後始能退離該山届時大約將逃往安奉鐵路中間之地云 
[民部爲自治事與各督撫往來電]  
　　民部致浙撫電支電悉浙省籌辦自治經費文報内刋除研究所事務所兩項奏由藩運兩庫支撥經度支部奏請飭令各州縣就地籌還外其籌設繁盛及中等城鎭議董等會自開辦以迄該會等成立一切經費是否撥用公欵並無詳悉明文且此後逐漸推廣應否助以官力亦應有所預計事闗議覆奏案未便簡略即希仍照東電迅列詳表咨陔 
[又致桂撫電]  
　　廣西籌辦自治經費業准咨到但此後逐漸推廣開辦等費共需若干應否仍由官力補助希即迅飭預計具册逹部以憑核奏 
[豫撫致民部電]  
　　現據自治籌辦處呈稱各屬籌備自治費大半臨時移挪如有碍難指明者是否可從暫缺又逐漸推廣預計闗辦費一語是否遵照憲政編查館清單所定次第施行者及指自治職成立以前所需各經費而言均請核示電覆飭遵 
[民部覆電]  
　　電悉籌辦自治費無論如何均應詳列其逐漸推廣開辦費係指準照本部奏定逐年籌備未盡事宜清單當自治職成立以前由官撥助一切籌備等費而言此覆 
[陜撫覆民部電]  
　　陜省自治籌辦處遵章以諮議局籌辦處改設研究所係附設法政學堂均經奏咨有案所有欵項由藩司於留備項下籌撥每年計需銀一萬五千兩已飭處列表造册另行咨送至第一次調查城區人口及董事議事各會成立均由各該地方自行籌欵並未撥給官欵此後推廣等費亦由各處自籌現正飭令議會將各該處公欵逐一調查各量財力分别預計俟調查竣事再行造報此覆 
[黔撫覆民部電]  
　　前准東電當即札飭自治籌辦處查覆茲據列表呈報前來查自治籌辦處歳出經費需銀三千五百五十五兩八錢四分該處附設自治研究所歳出經費需銀五百六十三兩一錢一分六厘又附設劃撥插花地界所歳出經費需銀八百七十三兩七錢二分以上三項銀兩均在藩庫存餉項内動支此外如有臨時發生事件又遇閏所增不在此項至各屬研究所現未一律報齊其第一次選舉調查費曁預籌開辦等費均未經申報無從核辦除將表册另咨並訪處嚴催各屬詳造彚　外合先電覆 
[滇督致民部電]  
　　據自治籌辦處詳處費年一萬二千一百餘兩由書院舊欵息銀鹽庫裁委紳薪團餉年餘藩庫釐金各項撥充省研究所學員學膳費由本屬籌解餘由處備各屬籌辦自治費或提公欵或收新捐或暫挪墊均就地籌未撥官欵此後推廣開辦費殊難臆計現由處分析列表飭填報彚咨 
[吉撫致民部電]  
　　據自治籌辦處呈稱部定圖紙尺幅長以營造尺一尺五寸寛九寸爲準比例定爲十八萬分之一以營造尺一寸代十里如各屬地段段均在一百五十里以内寛均在九十里以内自應遵照辦理以歸一律惟查吉林各屬地段廣狹不等有自數十里以至數百里者而尤以地段大者居其多數屬紙尺寸如均照部定辦法窒碍實多又加比例一層尤不能不示以伸縮之方以期包舉摩遺推行無碍伏查本處前次呈定辦法圖紙尺幅縱横以營造尺二尺爲準較諸部定尺幅長例五寸寛例一尺一寸比例則定爲十八萬分之一以一寸代地十里適與部定相同各屬地段如在百里以外二百里以内者均令照此辦理笛恐地段廣狹决難一律復以每百里設爲伸縮標準故凡有地段小在百里以内者准其將比例放大定爲九萬分之一大在二百里以外者准其將比例縮小定爲二十七萬分之一依此例推不致窮於因應比例雖有伸縮之嫌紙幅可免參差之弊附將圖例詳請咨送外所擬是否可行合請電咨示遵等情乞速核明電示以便飭遵 
[民部覆電]  
　　自治區域圖尺幅比例部定準則原期各省一律以便彚繪吉林各屬轄境如果過廣應以數紙成一圖尺寸比例毋庸更變希飭遵此覆 
[皖撫致民部電]  
　　據自治籌辦處禀稱上年劃分城鎭鄉區域係每州縣繪一計里總　區域以五色分之現奉頒定圖式紙長一尺五寸寛九寸以營造尺一寸代十里等因若每州縣一圖非接數紙不能成一圖若每區一圖則除城區境界確定外其餘上年假定各區須俟鎭鄉調查竣事方能作爲確定又照頒定尺寸制上下四旁應斂邉若干未敢臆　特據情電乞分别示覆以便飭遵 
[民部覆電]  
　　電悉自治區域圖部定尺寸期便各省一律以便彚繪州縣轄境廣者雖數紙成一圖固亦無礙圖紙四旁留邊應就繪時酌定此覆 
[直督致民部電]  
　　據籌辦地方自治總局禀稱佳電所開城鎭鄉自治區域圖紙長以營造尺一尺五寸寛九寸爲準以一寸代十里等語是以一方寸之紙代百方里之地其中村莊名稱山脉河流恐難詳列且城廂一區多不過三五里即一鄉合數十村莊爲一域亦常有縱横不滿十里者如式嗔繪則一圖僅好一格疏密恐難匀稱可否圖紙大小仍照部定尺寸而開方准予變通不限定以一寸代十里至四周應否留邊應留若干統乞示遵爲禱 
[民部覆電]  
　　電悉自治區域圖應每縣一張以每營造尺一方寸之格代十里前電文義已明四周留邊若干繪時應能酌定希飭遵此覆 
[卾致民部電]  
　　城鎭鄉自治區域圖幅大小應歸一律當行自治籌辦處遵辦茲據該處詳稱湖北各廳州縣向無精密分析地圖此次部定圖式比例尺定十八萬分之一自非實行測繪必難詳確若由職處遣派學生分途測繪經費甚鉅人才不敷可否變通　理就各廳州縣各繪總圖分别城鎭鄉區域各標界限以資望定請電部示遵等情查城鎭鄉自治區域圖按照部定紙幅以營造尺一寸代十里舊圖本無比例自非實行測繪不能精確惟人才經費均處困難部限綦嚴又難從緩能否變通辦理祈電示遵 
[民部覆電]  
　　電悉自治區域圖旣難驟行測繪應暫就舊圖酌照部定尺寸分繪以期一律此覆 
[魯撫致民部電]  
　　查山東州縣區域縱横均在百五十里外者居多若照部定圖式長一尺五寸以一寸代十里爲准恐不敷用擬於定式外按照原格酌添行幅再繁盛州縣每十里見方多有村荒至三四十處雖用極不楷書亦難悉行註載可否將各區設立自治公所之地及山脈河流並村莊之較大者詳細註明其他祇用符號標誌統祈示遵 
[民部覆電]  
　　電悉自治區域圖應每縣分繪一張如州縣區域過廣一張不能敷用即分繪二張料可至村莊繁多時應僅載明重要之處此覆 
[浙撫致民部電]  
　　前奉佳電以自治區域各圖實測事理繁費不得已就舊有五里方圖參以各屬呈送圖表依大部電示格式分别城鎭鄉改繪惟浙省測繪學生尙未里業現飭訪他省畢業生尅日趕辦尙須寛以時日應請先就陸續咨送各區域表核定以便飭遵俾得及早成立合先電聞 
[京師近事]  
　　内札薩克科爾沁郡王那蘭格哷勒於日前到京聞該王此次來京因條陳蒙古各項要政之改革云 
農工商部溥尙書日前召見時奏對不甚稱旨監國深滋不悅有將其 
 
 

Page 6

 
 
更動之意 
陸軍部廕尙書日昨傳諭各司員以後上堂畫稿及禀陳事件務須簡便凡一切繁文縟節一概除免見面時只須行一立正禮 
郵傳部沈尙書上月二十七日與盛侍郎曁丞參各堂會議各省鐵路縮期修築辦法擬即查明官辦商辦及官商合辦各路原定年限一律縮短按照各省情形酌定縮短之年限並擬釐訂逾期不能成功懲罰之新章業已决議諭交本部路政司會同鐵路局核辦矣 
理藩部壽尙書近日連接外蒙古各部落蒙王文稱西藏自逹頼喇嘛革除後各部落蒙民猶有追仰之意若另選靈異幼童繼其後任恐信義未彰徒滋蒙民紛擾乞代奏懇恩將逹賴封號開復以慰蒙民之望云云壽尙書以此事闗係重大未敢遽奏特於日昨在政務處提議請各王大臣會商對付辦法 
京師自來水公司生意甚不發逹據外間傳言謂飲食該水則犯水瀉腹疼等症茲經詳細調查緣京師向來挑賣井水係山東人專利之業現挑送自來水雖仍用舊日挑水諸人但挑水者深恐自來水發逹則舊井皆歸廢棄於井户利權大有損碍因於挑送自來水時行至中途爲攙和井水少半故飲者往往受病 
直省諮議局議員聮合會本定於二十八日開第九次會議後即行閉會奈因重要議案尙有未經十分解决者特由本會主席當塲宣面再展限兩日至三十日再行會議一次作爲第十次會議十次會議畢無論如何定即閉會 
今年拔貢朝考得七品小京官者共一百四五十人日前遍謁各閱卷大臣循例事也各閱卷大臣亦均循例奬勉數語聞某某拔貢謁見榮尙書時尙書勉之曰現在時事艱難需材佐理如吾輩者已老杇不堪世用而留學生等又大率漢學甚淺年輕氣躁難當重任求其年力富而根柢深者惟公等一輩人耳今新界中人動謂舉優選拔爲科舉餘毒不能得濟世眞材鄙人甚望公等恢廓遠模作一番實在事業使論者謂進身之途雖舊而所作之事則新庶可一洗科舉餘毒之羞也云云聞者皆歡欣鼓舞而退及謁李尙書則曰從前七品京官非拔貢朝考不能得其途至隘其得至難故人之視極爲尊貴近來留學生用京官舉貢考職用京官得之旣易流品亦雜故人遂視爲數見不鮮之物云云聞者皆大覺不快云 
錫清弼制軍日前與樞府諸公會議　三省要政時朗貝勒提議謂東省日俄相謀軍備尤爲重要現在統兵大員極須另選中外名望最著者任充以資鎭攝又謂第九鎭統制徐固卿於編練陸軍謀識兼優調赴東省足堪勝任錫督未加可否乃謂俟商之濤邸蔭尙書審議定奪庶臻妥洽 
時評 
[其一]  
　　以禦梟匪之鎗砲。而爲梟匪所劫。以防梟匪。之官兵。而爲臬匪所斃。爲梟匪所擄。梟匪。誠猖獗矣。而防禦者之勢力。何若是之靡也。浙之。嘉善。縣境。與江。蘇松江府。接壤今梟匪出没於其。間蓋利其爲交界處。希冀蘇浙官吏之互相推。諉疏於。勦捕也。敬告松府官。民其慎防之哉。 
[其二]  
　　人身不能無疾病。風邪外感。而元氣内充。則却而去之。不難也元氣不足。縱無風邪。猶且坐敝。一有感冒。則侵入臟腑。而不可爲計矣。今之言拒欵。爭商辦者。是以風邪之外侮。而欲從而却之也。要其勝負。亦視其元氣之何如而已。吾是以爲卾路危。吾是以爲。浙路股東勗。 
[其三]  
　　以小。官而劾大官。容或出於所求不遂。挾嫌而起。然亦安見其必然者。如其然也。是小官之挾私妄。劾也。罪在小。官如其。不然也。是大官有過。小官始從而劾之也。豈得謂大官無罪。然以小官而劾大官。罪必在小官。而大官之有無過失。可以不問。是豈得。爲公。理乎。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江南陸軍造報沿革源流之籌備南京]  
　　兩江督練公所調查陸軍財政局具詳江督文云案照陸軍部奏定調查陸軍財政章程第十條第四節内開調查該省陸軍沿革源流及興利除弊汰舊練新之策分門别類編成詳細說明書限宣統二年六月底送部查核等語查考核沿革研究利弊爲調查財政切要之圖惟職局開辦伊始檔案不全一切原委無憑依據且各處經歷事實各有不同或已更章或仍循舊因端竟委尤非身親其事者未能明確當經分别移行各該主管署局營隊處所按照向來案據及目前章程將來辦法分期說明復局彚編在案茲届七月部限已逾聲復者僅有兩江巡防營務處十七協測繪學堂糧餉局江常巡防營鎭揚巡防營清江城守營徐淮巡防馬隊宿遷等營九處其餘均未復到事闗部飭特辦要件定限綦嚴查各處復齊由局彚核編輯尙需時日勢難再任延緩理合開摺具呈仰祈分别飭催再各軍餉源由經放銀欵衙門清查方能明晰併請飭下江寗藩司江南財政公所將經放各營餉項何營向由何欵動支一律詳查復局以憑核辦 
[闗於瑞督回卾之種種湖北]  
　　出京之確期卾督瑞莘帥於初一日電告王護院云都中事竣准於初十日乘快車出京計十一晚可以抵漢希即傳知所屬澂江印 
迎迓之忙碌王護督接電後以京漢鐵路河南一伖盜匪潛滋且水勢泛漲危險宜防特飭巡警道並咨會張軍門預備派員率隊至鄭州信陽確山駐馬店四處辦差迎迓行旌以昭慎重 
官界之震動莘帥此次入京陛見原爲面陳新政得失官吏積弊起見回卾後所有一切新政尙未實行者擬大加振興至一切貪官污吏前次未經參革者擬一律革黜以清吏治卾省一般不肖官吏聞之莫不惴惴有戒心云 
學界之希望學司高文宗頃奉瑞莘帥密電稱卾省鹽斤加價學欵前經大部提去三十萬牽動全省學務已謁澤公縷述困難情形惟鹽政處經費無着尚俟核議將來或留三提一頗有希望云云學界聞此消息人心爲之大定 
軍界之準備第八鎭張虎臣軍門昨接瑞莘帥電開謂濤貝勒擬於九月初旬帶同陸軍部員出京檢閱各鎭兵操卾軍名譽素著先行檢閱第八鎭及二十一混成協希即嚴加訓練預爲準備 
[德儲游歷遠東之行程]  
　　字林報載初八日倫敦電云路透栢靈通信員電稱德國皇太子遊程表現已宣布其次序如下皇太子離錫蘭後以西十二月十四號抵孟買游歷印度各地旋於西二月十四號由喀爾喀脫赴新加坡及曼谷（暹京）大約尙須赴瓜哇一游果爾則須西三月中旬始可行抵香港然後由該處前赴廣州上海膠州等處西四月十號可抵北京四月二十五號可抵東京歸途則取道西比利亞約在西五月初旬啓程云初七日倫敦電云德國皇太子游歷遠東時所帶之隨員有御前高級副官陸軍中將房斯慶克君及其餘文武官員六人 
[雲南通信]  
　　英人私訂騰越界樁之交涉雲南中缅邊界前經訂立條約分置有字界樁以爲標識頻年以來領缅英人迭思侵佔中國邊界土地卒以界樁昭然無從乘間不意该英人竟行妙法於我騰越廳地方（與缅接壤）私訂無字界樁藉圖朦混占領經中國官員察出禀由交涉司照會英領從速撤去該令藉詞不允復由交涉司查譯昔年原訂樁界圖與之對証使無抵賴一面禀由滇督札飭迤西耿道就近與之交涉云 
滇省嚴緝匪黨之詳情前在昭通倡亂之巨匪李樹清經滇省大吏懸有重賞咨行鄰封一體恊緝茲悉已在箇舊廠緝獲一名又將黔撫咨報在貴州緝獲一名據供皆名李樹清滇督李制軍以一匪而緝出二名必有一真一僞眞者宜懲辦僞者則宜省釋以免屈抑經飭訊確供并分别証認據報在箇廠所獲乃係正身黔省所獲乃其黨羽欲冒認頂替俾眞實之李樹清可以倖逃法網也又四川著匪張阿欺前在永北肆行强擄經滇川二督飭各該省員弁會同緝拿茲得永北同知成林巡防統帶尹明玉禀稱在雲川一帶查緝偵知該匪仍逃回四川野麻地擬前往川滇邊界之新街會同川員購綫嚴緝惟該匪極其狡滑川緝則赴滇滇緝則又回川尙不審能否緝獲云 
滇蜀鐵路將歸官辦滇蜀鐵路公司成立已五年餘所收糧股僅百二十餘萬勘路自勘路開支自開支了無進步今聞業將收歸國有部派羅道不日來滇矣 
滇越鐵路修復通車　越鐵路爲雨水所損又倒毁山洞一座自初上月九日阿迷州宜良兩處已不通行今於二十日修復二十一日一律通車惟滬港初一以後之郵件今猶未到不知是否郵局交旱班遞寄或車中意外損失也 
分類新聞政界 
[震澤櫃書浮收忙漕情形蘇州]  
　　震澤縣上年忙漕已奉奏定剔荒征熟該縣丁書等私將剔出荒歉各圩仍行照常徵收各花户當時未悉底藴照數完繳迨後查悉縣署已將何圩應行剔荒何圩應行征收造 
 
 

Page 11

 
 
具細册詳送藩署各花户等約齊合算計浮收之數有數萬之譜當由某董等向櫃書周高姓等曉以利害（該縣櫃書五人皆已成爲富翁矣）欲罰令櫃書五人公繳洋七千元以爲修理吳江城外長橋之用免致涉訟乃該櫃書等以有本官爲護符皆一味蠻硬全不認咎現聞閤邑紳民已將理由公呈本省諮議局轉呈各大憲核示矣 
[淮北三塲禀請酌留辦公經費揚州]  
　　海分司李運判禀淮運司云據淮北三塲會議禀請以契稅一項每正契銀一兩徵稅一分五氂上年奉加三分共合四分五釐並契紙每張經費銀一錢以一半解運署丨半留塲辦公其數甚微不敷辦公僅敷書吏紙筆禀懇以加徵一分内提扣一厘以資辦公之用其應如何提扣之處擬請查照淮南辦法核示遵行 
[武陽城議事會開會續紀常州]  
　　武陽城議事秋季常會開會已誌本報茲悉已於初四日暫行休會聞共提議議案二十餘條審查會當於是日成立並推定莊君俞爲審查長李君嘉穀爲理事連日審查已將就緒現擬於初九日接續開會提議議案共九條一創設閱報社以開通風氣二限制魚罾以利行船三限制糞船泊處及担糞時刻四籌設小菜塲五限制商店櫃檯招牌妨碍行人道路六疏濬街道七小車給照收捐以充修路經費人規定河道街道丈尺限制侵佔九籌設貧民習藝所 
[贛藩實行分科辦事紀聞江西]  
　　贛藩劉方伯遵照新官制設立財政公所預備分别職掌各專責成所有工程將次告竣署内舊有科房卷牘紛繁委員督書清理分類編釘頗形忙碌現定九月初一日爲實行分科辦事之期業已遵照新章詳定主管歸併各局事務現正籌備移交以便届期實行矣 
[贛撫札飭洋務局分科辦事南昌]  
　　江西洋務總局爲辦理交涉之機闗委員司書人數旣多事務亦繁現該局總辦王觀察鵬九面奉馮撫命令派員清理案牘預備分科别職以專責成以致官塲近日傳說以爲將來設交涉使之地步云 
[護督申斥玩視民瘼守令武昌]  
　　黄屬黄岡縣東西兩鄉之間有五雲山上月陡起蛟水地方被淹者一十六區冲塌房屋三百餘家淹斃居民三十餘口情形不爲不重而該管上司黄州府麒守與該災區相距甚近竟不體察情形酌籌救濟辦法輒以應否振撫等空言率爾電禀請示並謂已飭黄岡廖令妥速安撫勿任流離當經本任卾督瑞制軍以麒守所禀含混殊屬不合究竟所稱飭令廖令妥速安撫已未辦到災民是否足資安集有無流離失所之處電飭明白禀復在案茲黄岡廖令復將查勘被災詳情禀復到院王護督核閱來禀亦以應否撫恤爲請與麒守前電如出一轍足見妥速安撫一語全未實行似此串通一氣意存欺蒙殊屬玩視民瘼特飭藩司將該令等嚴行申斥一面飭籌振局迅委妥員酌撥欵項飭令迅赴黄岡縣查明被水災民分别核實散放以資振救 
[咨查粤省扣留按餉數目廣東]  
　　度支部以商人承辦捐餉往往因半途退辦或因事停辦所繳按餉欵目多有未經報部者查粤省捐欵名目繁多均係招商承辦惟按餉時有扣未發還之事現值清理財政之際該扣發銀兩均須澈底清理或按照充公或扣留備抵究竟該所扣按餉共有幾次數目若干每次每欵作何開銷即應一併開列清單統彚報告不得稍涉含混等情咨粤查照粤督准此已札藩司查照辦理矣 
軍界 
[電禀營弁私藏大批軍火濟匪杭州]  
　　温台洋面近來海盜猖獗輪舶帆船時被截刦六七兩月間擄贖傷人之案多至二十餘起並敢與巡洋師船開仗軍火犀利聲勢日熾又值綠營奉裁防兵單簿致各海口商巿同時戒嚴人心惶懼疊經電禀大吏請撥重兵以攝匪胆日前海門鎭偵探在海口查獲濟匪軍火跟蹤密追知係鎭標左營守備許陶祥所爲續又起獲藏匿火藥五十餘桶洋藥四五箱鉛子十餘桶銅帽藥彈不計其數星夜將該守備密拿到案發交台州府會同汪委員澈底訊究外昨特電禀浙撫請即電咨叅革並示機宜矣 
[電飭保護海軍開港工程杭州]  
　　寗波象山口前經洵貝子會同薩大臣親蒞履勘奏奉諭允作爲南洋海軍根據軍港前月中旬特派通濟兵艦馳赴該處洋面從事測量深慮鄉愚無知轉多謡惑即經程統領電咨浙撫轉電道府縣尅日出示明白曉諭以釋羣疑在案聞此次測量水道沙礁均經軍門親臨監督按圖插標一俟兩大臣核准即行開闢從事建築不料沿海百姓妄加疑忌數日之間將所插軍標盡行拔毁致兼旬風濤概歸無效昨經程軍門電告增帥嚴飭寗道札縣查辦一面重行出示加派師船游弋以資保護 
[增城令禀請調營鎭懾廣東]  
　　近來增城縣屬屢出搶刦鉅案地方兵力單薄不敷布置業經該縣文武禀請撥派防營下縣以資鎭懾粤督據禀即將駐紥北較塲之新營巡防隊右營派往駐防昨初三日下午該營管官陳定貴業已拔隊前往矣 
[護督酌派巡防隊調遣官輪湖北]  
　　襄河巡防隊原有租輪一艘自陳得龍統領奉札後即將該輪哨弁舵工水手十八名盡行裁去惟鄂省官輪向祗三艘係楚安楚泰江清現江清出差未回楚安已往荆州府屬留辦賑務僅江泰一艘在省停泊現經王聘帥札飭該輪聽候陳統領得龍調遣巡緝長江探訪匪類庶消息靈通往來便捷一俟江清楚安兩船回省後再行酌派一艘以利交通 
學務 
[青浦開辦簡易識字夜塾松江]  
　　青浦縣城廂簡易識字學塾業經開辦模範一所專課日班來學未盛茲勸學所屢奉學司札飭推廣爰於暑假期内邀集區董校長曁敎育會議員議於官公立各學堂附設夜塾將城廂分劃十八叚各推勸導員並請商會曁工界領袖分勸學生入學年以三十歳爲限各校於七月念五日一律開課學生甚衆計官小學堂四十五人競新公學六十四人崇溪學堂八十六人皆分兩堂敎授學生以商業店徒工業木作裁縫剃頭帮及近城農家子弟居多報名者現尙紛紛未絶幾不能容勸學所因於正中區另設夜塾一所定本月十六日開學其四鄉各鎭如朱家角之重振學堂金澤之金溪學堂觀音堂之冠瀛學堂亦己提前赶辦附設夜課惟因限於經費所設夜塾敎員概盡義務恐難持久該所因又遵照部飭將全邑應設學塾經費預爲指定從速籌劃近聞上海南滙曁常屬之錫金兩縣皆於田房賣買項下提中金二成撥充學費亦擬仿照禀辦云 
[嘉定第一蒙養院成立太倉]  
　　嘉邑學堂林立惟尙未設立蒙養 
 
 

Page 12

 
 
院亦一缺點也茲有城紳王秉仲葛竹書兩君剏立一所延保姆四人均係師孟女師範學堂畢業生本月初八日下午爲開院之期先期柬請官紳莅院迨鐘鳴二下男女來賓陸續到者有二百餘人當卽開會首爲創辦人葛竹書君報告次爲院長王秉仲君報告次爲監督姚大令勗詞次爲縣視學黄許臣君勗詞次爲敎育會會長秦朗蟾君勗詞次學生行禮次來賓黄守渠女士及錢鏡漪君演說次院長答詞次謝賓歌閉會是日姚太令到院極早並備有奬品分給蒙養生云 
實業 
[青浦士人參之功效松江]  
　　青浦紳士錢仰喬君發起採製士人參請御醫陳蓮舫徵君等研究說明運往寗垣勸工塲銷售經紀前報茲悉此項土參復經醫藥專家吳業韓孝廉再三研究知其性善消毒又能治砲彈傷謂南瓜汁爲戒烟要品而取以治礮彈傷頗著靈效此項土參其用相同而功效則尤過之邑境三山產參之地每夏必有營伍中人羣來採取職是故也此參有大中小三號大者如拳不可多得中號尙易覔取業均發售其佳者與高麗參無異用入補劑極有效力小者細而長近方製成以開水泡之於飯鍋上蒸透其湯清洌異常用當茶飲味馨如蘭頗能開胃生津潤肺解渴較之以洋參泡茶者尤隹名曰細芽土參不日亦將運寗發售矣 
[農林公司業已核准開辦揚州]  
　　揚州梁德昌等前經禀准各憲設立農林公司批飭擬章具復現由江甘兩縣將梁紳擬章詳請立案刻奉江寗勸業道批云梁紳德昌等所擬試辦農林簡章尙屬妥洽應准照辦惟條内所稱公司圈定荒地由業主認領以三個月爲限時期太促恐原主未及周知應展數月以免爭執將來認定官民各荒自應按照肥瘠分别繳價至坐落四至畝數弓口該地方官務須遵章親詣勘丈給照具報仰即切實辦理 
[勸業道調查漢口麵粉公司湖北]  
　　勸業道移武昌商會文云案准貴會移開准貴道移請調查遐齡鹿齡眞崎亞齡萬豐等五家在漢口籌設武漢夏機器麵業公會擬訂帮規簡章情形移復核辦計抄單一紙等因准此並據亞齡以前情來會遞略敝會當派調查員往查去後旋據查得亞齡設在武昌省城内遐齡在漢陽府城内鹿齡萬豐均在漢口以上俱係中國商人所開惟眞崎則在漢口歆生路係東洋商人開設並查得該公司等先在鹿齡設立公會辦事處所行辦法與禀定章程似相符合據該帮首李玉卿等稱禀請設立原爲遵守章程推廣生意起見並無藉公營私情事等情查復前來敝會查該公司等設立公會無非希圖聮絡振興商業所擬章程尙屬妥善自應准予所請辦理惟眞崎旣係洋商似應另行辦理詢據該公司領首人謂洋商不列一起亦無不可等語除移復漢口商會外相應移復查酌辦理是荷等因准此查此項公會大部尙無定章該公司等互爲聮絡藉振商業未爲不可但未便遽予立案至有洋商在内將來恐生轇轕所有眞崎一家暫緩列入除移會漢口商務總會轉飭遐齡鹿齡萬豐遵照外相應移會貴會煩爲查照希即轉飭亞齡遵照辦理 
雜記 
[泗浦巡船公然勒索船客松江]  
　　金山陳友興兄弟兩船户向爲浙界大窰鎭陸合興窰户包載磚瓦前日二船由楓涇塘駛至秀州塘回進温河涇口適泗浦巡船經過口稱看船强索捐費船户以並未過卡不允巡船乃多方恐嚇逼船家上岸卽將兩貨船拖往五庫總卡後經某甲到卡調停該卡竟以偷漏爲名勒索洋十二元始得釋放似此無理婪索在地方熱心自治者理應共抱不平力爲申訴或可免後日地方之累也 
[剪髮問題儼然開會集議杭州]  
　　洵貝勒游歷回國發憤圖强主張斷髮易服有先從軍學外交巡警等界入手其餘商民聽從自便之說杭州商界得此消息後驚惶萬狀一若生死存亡所繫駭汗奔馳恐慌岌岌日前己由某業董發起聮合衣帽靴鞋綢緞典當等業刋發傳單定期初十日特開大會公籌保存辦法各節茲聞各該業以此事闗係重大不容草率現值秋節營業上事務殷繁會期迫促徒滋紛擾彼此會商改於八月十六日假座商務總會慎重舉行共圖挽救 
[牛首山崖居然發現古碑湖北]  
　　卾屬鄖陽府鄖西縣地方叢山峻嶺之中有名牛首山者綿亘千餘里與川陜連界惜荆榛未闢不能交通該山側有千尺崖亦名大　嶺勢極險峻其嶺巓向爲人跡所不到前月某日雷雨大作轟然一聲山嶺崩裂遺下石碑一塊長約二丈上刋天運某某字其旁字跡甚多糢糊不可辨認左右有龍形合抱經紳民報請縣令往騐屬實舁回儲庫矣 
清談 
[政府之責望]  
　　政府於國民之請願國會。則力靳之。於國民之自辦鐵路。則破壞之。乃聞資政院第一次開議時。度支部卽有提倡加賦之說。嗟嗟其如祖宗永不加賦明旨之謂何哉。 
顧或者曰朝廷今日。百度維新。何獨於加賦而斤斤焉一祖制者。雖然。立憲國。之民。義務與權利。互相對待者也。今日國民之權利。果何如矣。而顧沾沾焉以莫大之義務。責望我國民耶。 
且鄙人於。此更有不能已於言者。國民之負擔。如食量然。有一升之量者。自可餉以一升之食。有一斗之量者。自可餉以一斗之食。今日國民之負擔。更何如矣。充政府之責望。幾何不使侏儒飽欲死耶。 
記者曰。萊陽之　。長沙之亂。吾不忍言。吾不忍言。 
[政府之心理]  
　　立國以爲民也。一國之政府。所以保衛一國之人民。維持其秩序而休養生息之。者今日者。浙路股東。合血涙。冒暑雨。奔走號呼。開會集議。孰使之。曰權利使之也。然則孰剥奪其權利。而使之東奔西走迄無寗字也者。 
嗚呼。政府。於此得無有愧心歟。曰奚愧。彼浙路之。紛紛擾擾。自致之也。誰謂　民而可。與政府抗者。雖然。其如立憲之謂何哉。 
記者曰。吾於以見政府之心理。 
佚史 
[包立身]  
　　成豐間。洪楊之役。有諸曁包村義民包立身團鄉兵殺賊。相持幾一。年據蔣中丞益澧奏疏。大略言立身初無他異。飲良舉動。一切皆與常人同。惟卒能倡集義　。遠近附之携家來投者。不下十餘萬人。賊屢以大隊擊之。輙敗誘之降不從。同治元年三月。僞侍王約湖州賊目僞梯王由富陽進攻包村。環數十里爲營。相持八九月先後殺賊萬餘人。是夏大旱水涸。汲道爲賊所遏。村中人衆。　不繼。　又絶其糧道勢危甚。七月朔賊由隧道攻入村陷。主客萬餘人。無一降者。立身與妹美英率親軍數十人潰圍出。至馬面山圍數匝。立身中砲死。其妹美英手刀數賊知不免。亦自刎死。其兄立忠立賢皆死於陣。其餘父母叔　姊妹等死者十餘人。几包村死者一萬四千七百七十七人。同治三年以其事上聞。詔從優　　惟。據父老所傳聞。則其事甚怪。别饒趣味頗駭聽聞特述之於下。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[]  
 
 

Page 18

 
 
要摺 
[山東巡撫孫寳琦奏查覆萊陽海陽二縣肇亂情形摺]  
　　奏爲遵旨覆陳萊陽海陽二縣民變先後情形並另派官紳大員前往覆查籌辦善後以期確當而昭慎重恭摺具陳仰祈聖鑒事竊查萊陽起衅之初當經臣委派道員楊耀林前往查辦奏奉諭旨應卽詳查核辦母得疏弛欽此欽遵分行遵辦在案嗣據楊耀林飛電告急遂調陸軍第五鎭協統葉長盛登州鎭李安堂督隊前往業將先後變亂勦撫大略隨時據實電奏均經欽奉電旨備承訓示周詳臣奉職無狀致轄境變故迭生上煩聖主之憂夙夜疚心正深惶悚旋於上月十一日恭奉寄諭有人奏東省萊陽海陽二縣相繼煽變一摺著孫寳琦按照所奏妥速籌辦總宜設法解散勿使民心疑懼釀成巨患並查明辦理不善之地方官據實嚴參原摺著抄給閱看欽此伏讀之下感悚益深當以原摺劾臣偏聽浮言張皇調兵縱容貪劣殃害民生等情若由臣自行查覆恐不足以杜言者之口曾經電奏擬懇天恩迅賜特簡公正大員來東確查據實奏明核辦未奉俞允自應懍遵寄諭妥速籌辦以遏亂萌而靖地方茲按照原奏所陳分别釀事調兵善後三端敢爲我皇上縷晰陳之查萊陽縣逆首曲思文即曲士文本係地方土棍素行無賴其弟曲桂舟曾在闗東投充鬍匪本年三月與素行抗捐之社長于祝三設立連莊會歃血爲盟適已革知縣朱槐之以前署知縣張學寛禀定提廟產三成藉充學費而以多報少所收不及十分之一本年奉文籌備自治遂議清查廟產實提三成以充經費該僧道等意圖抗拒曲思文等卽乘機播散謡言妄以行將抽收人口牲畜各稅並從前倉穀均被紳董等侵呑等語煽動鄉愚四月十三日僧道鄉民聚衆數千人至縣署要求清算倉穀並永不提廟產經朱槐之詳加開導設法解散鄉民均各憬悟散歸乃曲思文蓄意逞亂日圖尋釁巡警局董王景嶽者與曲思文同村素鄙其爲人不許進門曲思文恨之切齒王景嶽亦有倚恃警董凌壓鄉人之處兼以警局拿賭地方賭棍恨王景嶽遂均附曲思文五月初五日紏衆焚王景嶽之家又高玉峯陳玉德兩家因不聽糾均被燒燬並揚言初七日將赴城中指各紳商學界五十餘家必盡付一炬而後快各村派出壯丁如不遵從卽焚其家朱槐之派把總王鳳袍紳士姜爾壽再三勸散曲思文復敢要挾多欵至初九日鄉民雖各解散而曲思文等死黨多人仍復聚處不散日夕密謀逼令各鄉送飯迨臣派委道員榻耀林前往查辦並撤朱槐之任以奎保代之出示緝拿曲思文其餘脅從免究而曲思文不知悔懼四出傳單不數日聚集數萬人若非其結黨陰謀已久何能至此原奏謂朱槐之於正賦外種種苛捐迭次訪查實無確據奎保到任後更無加稅之事至所拿僧道數十人當時即分别保釋並未非刑拷掠僅將爲首之僧人隆馨一名禁押至海陽縣滋事缘由該縣征收地丁錢糧係搭配三成制錢七成銅圓已革知縣方奎於上年上下忙均照數征收今年該縣因籌備自治議各鄉共籌錢八千吊宋煊文本係訟棍因出頭要求减去三成制錢以巿德於鄉氏方奎因銀價昻貴征不敷解搭配制錢不獨海陽一邑且係禀明有案是以批駁而鄉民觀望不納錢糧方奎探知係宋煊文從中阻撓遂拘宋煊文看管嗣登州府文淇查案到縣其子宋壎吉爲父訟寃文淇因知宋壎吉曾在登州府師範學堂充當敎員聲名甚劣潛逃回籍遂飭縣收押於是宋煊文之三子增吉紏集同黨遍發傳單聲稱進城閧堂解牢反獄以救煊文父子如有不隨者禍及一村等語於四月二十九日聚衆數千人一擁入城取宋煊文父子而去並要挾多欵逼令方奎出示始各解散嗣又有高起望等糾集無賴棍徒向各村紳富勒索銀錢均人糧食雖與宋煊文兩起而實由四月二十九日聚衆閧署之後長其刁風以上各節據葉長盛李安堂之報告並先後委派道員楊耀林陳公亮之禀覆大致相同辦理不善之萊陽縣知縣朱槐之海陽縣知縣方奎業經臣奏參革職此萊海二縣先後釀亂之實在情形也臣於五月初接據該鎭道府電禀及東海闗道轉據萊陽紳商學界請救之禀省城諮議局並代遞該縣紳商人等請願書遂飭藩司將朱槐之方奎撤任派員接署一在委道員楊耀林前往萊海二邑查明滋事情形飭登州鎭酌撥兵隊隨往彈壓解散脅從拿辦首要楊耀林到萊陽後訪知曲逆聚結死黨仍思尋釁見署知縣奎保出示緝拿日久傳單糾衆揚言二十六日聚齊二十七日試砲二十八日攻城城内居民震恐風聲鶴唳二十六日不得已派兵出城前往各村彈壓勸散乃各村不但不散且開鎗相向叛逆顯然所調兵隊僅百餘人兵力太單匪勢日盛是以飛電告急請速添兵彈壓不得謂張皇失措激成此變臣商調第五鎭軍隊並派中路巡防隊尅期前往以期聲勢稍盛建威銷萌當各軍前進之時臣再三戒諭總以設法解散爲主預頒告示到處張貼並四面派員勸散是以各軍到姜山水溝頭等處俱已迎機而解並未對敵不料曲逆等愍不畏法包藏禍心自五月二十八日以後四面設卡阻截文報公然開鑪鑄砲設碾造藥嘯聚日衆六月初三日起圍攻城池晝夜不息葉長盛李安堂謀知城圍甚緊於初七日黎明馳抵萊城曲逆等依然反抗自不得不加懲創以儆凶頑倘該逆等見大兵一到分路竄逃何至膺鋒鏑之禍撫念被脅鄉愚可恨亦殊可憫臣職守疆圻安良除暴均宜兼籌固不敢縱兵以殃民亦何能養癰以貽患此臣先後調兵分别勦撫之情形也自六月初七日萊城解圍後即出示安民以釋疑懼撥欵辦賑以恤流亡在逃之首要曲思文懸賞密拿以期早日緝獲已擒之要犯李壽山提省訊辦期於研鞫實情並將調往之兵隊分别遣留擇要駐紥迭飭各將領嚴申紀律不得稍有騷擾前據萊城紳民聯名禀稱各軍紀律之嚴明昨復據葉長盛等禀稱城鄉紳民送白麵五千斤請示准否收受臣當囑其婉謝此可爲軍隊守法安良之證各軍遣發之始臣即派員在即墨設轉運局一切軍需均由該局承辦不准絲毫擾累民間各項新政分飭現任萊海兩縣權衡緩急妥籌辦理此臣近日籌辦善後之大略情形也惟是遠近傳說不一報紙所述多駭聽聞自非博訪周諮不能措置悉當杜絶亂源現經臣加派候補道余則逹在籍紳士度支部主事石金聲馳往萊陽海陽兩縣將先後釀亂緣由會同確切覆查務將原奏所劾各節究明眞正是非總期事得其平罪得其當庶可上對君父下對民生並飭將一切善後事宜妥爲籌畫地方公欵詳细 
 
 

Page 19

 
 
查明以期绅民永遠相安仰紓宸厪俟該員紳等禀覆到日再行據實奏聞所有遵奉諭旨覆陳情形並另派官紳大員覆查緣由理合恭摺具陳伏乞皇上聖鑒謹奏宣統二年八月初一日奉硃批知道了欽此 
本埠新聞 
[縣署移提賭棍之周折]  
　　虹口本帮賭棍頭目高金生由滬道蔡觀察札廨提獲迭紀前報昨由捕房將高解至公共公堂請爲復訊先據上海縣差持文投案聲請移提陪審官英副領事康君以高在租界内並未犯事不允解縣卽請孫襄讞將縣署來文逐一指明孫襄讞曰高非租界居民亦非上流社會中人乃係著名賭棍奉撫道兩憲飭拿並經縣署來文叙明歷次所犯案情自應解縣訊辦而康君仍堅執不允磋商良久令將縣署移文交駐廨繙譯譯明呈核遂判還押候商明辦法於禮拜三再行解訊 
[串賣婦女之眞相]  
　　龔桂生之妻張氏被妻母張崔氏串同蟻媒吕劉氏王再興錢阿海陳三元等價賣於水販陸李氏得洋二百念元迭詳本報茲悉此案業經黄正巡官調查明晰張氏於上月十六日被該蟻媒等誘至李氏家議定身價後因該氏懷孕由三元之妻領往美界愛而近路高壽里附近某姓道院墮胎至念九復領往李處收取身價均由劉氏過付其母祗得洋九十元餘由衆蟻媒分用昨將在押一千人提出研訊判李氏將身價充公從寛保釋吕劉氏掌責二百下交保勒交陳三元錢阿海等到案究辦崔氏鞭背一百下押繳身價九十元再辦王再興笞責三百板還押龔桂生之妻已二次被妻母拐賣被拐後又不報局直至初一日始行投案控告情亦可疑押候查究張氏暫發棲流所留養再核 
[泉漳會館同人致商務總會函（爲兆康莊倒欠事）]  
　　前奉道憲示諭所有各户該欠正元兆康謙餘各欵務即刻日措繳候齊後酌核辦理等情仰見道憲維持商務之至意惟細繹之餘欠欵即應照繳而存欵尙無把握查敝帮被兆康莊倒欠甚鉅雖問有欠該莊者按之不及六成之數且有兩號同一號東者一存一欠相抵不敷乃欠者不容緩繳存者收欸無期更有空持莊票無從收欵者傳聞洋人所持莊票均已收欵華人分文無着抑何不幸爲特函懇貴會轉咨道憲請將所欠莊欵暫緩呈繳而兆康所該敝帮之欵何時可收亦求明白宣示此因敝帮被兆康莊倒欠過鉅故有是請與掯不呈繳者不同至若正元莊欵爲數不多業經照繳合并聲明 
[請追正元等莊票欵之批詞]  
　　滬道蔡觀察批洽餘等莊禀云正元等莊倒欠華洋鉅欵震動巿面先經本道借債維持一面勒提各莊東經理及禍首陳逸卿戴嘉寳嚴行押追並出示限追外欠在案事闗奏辦非尋常錢債可比故無日不嚴厲督催以期早日清理俾爾等各安生業斷不容案外欠債人經理人稍有違抗據呈被欠更票數目清摺候一併彚案追理 
[公泰典何能諉缷]  
　　滬道蔡觀察昨據席裕福禀控公泰典不認所出押欵保單當即準情批示云此案押欵保單蓋有公泰典圖章是義善源信公泰典並非信朱采山特朱爲該典之代表歸其簽字豈能因朱已物故公泰典即缷其責任無此情理仰上海縣照會典業董事轉致該典主趕速清理母任諉延涉訟抄件並發 
[縣署差役之集議]  
　　縣署差役人等凡遇民間詞訟案件咸有陋規是以前曾議定如當日有扭控喊禀新案應歸值日差接收若係舊案扭解到署仍歸原差經辦以杜爭奪乃近來出息更鉅無論新舊案件一經到署仍各爭先搶辦昨日特由皂快頭目約同通班差役在本署土地祠内重行集議一切仍照向章辦理如有違背一律禀官究辦 
[翁入媳房之疑問]  
　　法華鄉人吳老紀控顧郁祺毆傷伊姪拆毁房屋一案昨由本縣田大令集訊顧郁祺之父顧老方供前夜小的至媳婦俞氏房中見老紀之姪子仁與媳談笑小的當塲詰問彼卽拔刀行刺以致受傷顧郁祺供前夜小的已睡迨聞聲起視父親已受刀傷當時立即出外央人醫治至吳子仁捆縳與否小的並不知悉質之顧俞氏供是夜婦人在廚房内洗鍋忽聞有人將吳子仁在外捆縛抛入婦人房内婦人旋亦被翁縳住誣有姦情求鑒大令騐得吳子仁受傷非輕飭送上海醫院醫治俞氏收押女所候再訊核 
[偵捕隊官緝獲拐匪]  
　　偵捕隊周隊官前日在浦東某輪船上緝獲拐匪蒼桂生拐婦傅孫氏及被拐小孩彭小皖子徐夢生婦人高夏氏等一併解回巡警總局昨經裁判官孫大令提案研訊蒼與孫氏均直供不諱旋有孩父彭四元徐阿金投案具領夏氏暫發棲流所留養蒼發改過局禁錮二年孫氏押女所一年以儆 
[城内]  
翻砌街道○城内四牌樓街崎嶇不平時有積水茲由該處紳商籌集欵項商請路政處經辦自長生橋起至曲尺灣止一律開浚陰溝翻改石片馬路業已興工從事矣 
召認小孩○西四區巡警分局出示云本月初三日西門崗巡查見小孩一名無人尋認除將該小孩送堂留養外合行出示招領爲此示仰居民舖户諸色人等一體知悉如有失去小孩之人著即開具面貌年歳服色來局領 
局丁戰勝○高昌廟巡局員函送曹老三等四人到縣請訊已誌昨報茲經田大令審訊先據老三供稱是日小的家内摇會因局丁柯升向與小的有隙誣指私開烟燈共實祇自已吃烟求鑒顧阿四陳振班同供俱在曹處摇會並無吃烟情事局丁柯升供曹賣烟屬實有烟具二付可証大令以顧陳無辜一併開釋曹不應多備烟具迹涉嫌疑著枷號一月以儆局丁回局當差 
釁起閱墻○程才林昨將胞兄程福林扭至一路巡局經德正巡官審訊程才林供胞兄福林屢向小的借錢刻因生意清淡無錢應借胞兄不服定欲硬借洋十元遽將小的用板凳擊傷頭顱請驗訊之福林供認毆打屬實求恩寛宥巡官以兩造係是兄弟勸論退出毋再失和 
帮尋姪兒○寡婦張王氏扭控夫弟張雲臣由一路分局德正巡官訊究氏供稱夫弟將氏之次子毆打　走出外杳無蹤跡並欲鯨呑家產求究張雲臣供姪兒自行出外並非小的逐出判張雲臣出外帮尋如違准再扭局定予嚴懲 
各執一詞○沈金壽之妻陸氏被人誘拐逃逸疑係王寳生所爲扭至一路巡局控告德正巡官因兩造各執一詞均無憑証判王出外帮同找尋 
 
 

Page 20

 
 
道批四則○王朱氏禀批該氏與張杏卿控爭基地一案早經由縣勘令遵斷收進取結詳銷乃事隔數年復因會勘鞫訊另案爭地牽涉提訊未究適長刁訟之漸且縣批旣謂查閱會勘繪圖所佔有限案結多年不應再圖翻異何以存而不斷轉又照董查復致滋紏纒殊不可解仰松江府核飭并案秉公斷結具報母任纒訟切切抄粘並發陳國卿等禀批據呈該董等在廨具控許長庚違章添開雙發園工部局將傳單扣留不發等情究係如何情形仰會審官寳令錄案具復察奪龐元徵等禀批仰會審官寳令迅遵前批催提李燧生唐瑞齋到案訊追原禀批發百川通禀批候據情移請鎭江闗會同商會查明扣留可也 
官事○新委淞滬巡防步隊各營總稽查候選縣丞王良佐昨至道署謝委並禀知到差候選同知顏德清到道禀見顓北馬橋巡防局委员試用從九梁慶其飭丁到道禀請病假五天 
[南巿]  
　　須煩商會○德和盛蔴袋店執事張秉鎔前在工程局控告北巿協昇機器店主汪瑜述在鎭江股開源昇榨油廠被汪用空銀一萬餘兩該廠虧蝕銀三萬餘兩以致停閉並由汪匿帳遠避延不料理等情旣由張潛將廠内鐵洋箱一只載運來滬呈案請驗迭經裁判員集訊由廠内司帳王汝榮許榮昌訴明鎖匙藏在汪處無從啓視判汪交保檢帳送請商務分會理處旋因無保挺押昨復提訊即派差役將一千人証押送至商務分會請商董查明理處 
先給旅費○庽居永和泰台州棧内之陳槐卿王祥軒劉梅秋三人因失竊衣箱一只當將棧主陶煥雲及茶房庖丁人等扭控工程局判陶交保限三天查明禀復在案旣由陶亙控該客私販銅元檢呈銅元四千枚經裁判員訊無實據飭陶仍遵前斷茲因逾限陳等急欲回里昨經陳裁判復訊判陶先行酌給旅費洋十一元再行查緝 
控追借欵○無錫人陸阿辣將老白渡某鐵店主朱愛寳扭至工程局控稱前由朱央小的之父代借洋五十元來滬開店迄逾四載本利無着曾經代付息洋四十八元又將住屋出抵今因債主催索情急求追並又欠小的洋十三元求恩併理經陳裁判訊明判朱交保先交洋六十三元月底再繳洋四十八元　 
舅父難靠○通州小孩陳洪根年十一歳隨其舅父鄭宗興來申欲赴俄國讀書同居公共租界觀盛里内不料鄭至虹口賭博私將伊甥行李衣服典質盡淨前日陳孩不告而别欲至大逹碼頭乘輪回里鄭即追上阻止亙相口角由巡士解至工程局經湯裁判訊問陳供父在通州任家港開設祥茂輪船局鄭供陳係次甥其父名陳雲生因小的之姊夫在俄國經商是以同伴赴俄餘語含糊判一併留候陳之父母來案質明發落 
[閘北]  
　　不認頼婚○木匠侯佩生控未婚妻父施子堂希圖賴婚一案昨經四路一區黄正巡官質訊因供詞各執判將施女暫發棲流所施交保候查再核 
承認索詐○四路二區昨解路燈夫張四林至一區函稱張向管理路燈巡士索討工洋逞兇扭毆請爲究辦當經黄正巡官提訊張供索討工洋是實並未行兇判戒責一百下斥革了案 
[英租界]  
　　盜黨還押○盜黨王木春胡寳元於去年十二月間與已解常熟縣之盜匪李岳山等夥刦鉅贜逃逸匿迹虹口茲被美捕房包探宋掌貴拿獲並抄出手槍一支一併解辜公堂押候常熟縣將李盜等供詞送廨再行核辦在案昨由捕房將二人解廨復訊孫襄讞商之英康副領事判仍還押候該縣移文到廨再行訊核 
不付莊票○永年人壽公司控王玉山嚴彭齡德順源吉等四户不付莊票昨由差探往傳不到回禀公堂諭飭再傳 
情有可原○僧人登萊前日持海門茅寡鎭西巿已閉其昌莊刷印之已廢一元鈔票兩張至虹口東有恆路菜巿塲混用被捕查見拘入捕房詢明此票係由吳友生給於翁阿和翁給其父翁阿林轉給該僧捕頭飭將各人一併拘獲昨解公堂請究據包探禀稱此票於光緒二十九年五月間由王桂寳來滬爲該莊代印五元一元不等票面刋明其昌莊票背面刋有信義通商四字該莊業已閉歇票均作廢查王先將此票在法租界混用其黨拘押法捕房王被脫逃德襄讞商之英泮繙譯官以吳供票在碼頭上拾來均非有心混用判一併開釋廢票存候查考 
跌塲斃命○浦東人朱雲呑乘十五號電車至漢口路下車跌傷由捕車送仁濟醫院醫治已紀昨報茲悉因受傷過重醫治無效延至昨晨四點餘鐘斃命業由捕房著保報縣請驗並諭屍親紀金海至　塲候示 
累及老母○新閘平橋路同康米店主王興記控學徒陳仁生竊取鈔票洋一千六百五十元一案昨由捕房將陳母陳華氏解廨請追中西官以伊子同黨均匿迹他埠著氏酌給差探路費嗣因該氏不愿判押候補提同黨到案再訊 
賣良爲娼○無錫老嫗許曹氏控劉張氏誘拐伊女劉許氏來滬賣娼等情昨由包探將劉張氏拘解公堂訊供不認中西官以兩造均住無錫判候備文移送無錫縣訊辦聚衆賭博○徐阿良葛賢忠在虹口百老匯路八百四十一號屋内開設花會違章賭博昨由包探將二人拘解公堂訊實判葛押三月徐押兩月 
女孩迷路○女孩曾阿六楊雲囡均因不辨路徑由捕轉送公廨昨日研訊曾女供年十歳蘇州人父名曾福龍在長州縣署爲長隨此次與父來滬同庽楊樹浦因出外游玩不辨歸途致被送案楊女供年十四歳住居浦東洋涇鎭南首父已去世因被母斥責走出欲往引翔港姑母楊阿寳家求姑夫銀桂送回因不識路徑在途問信致被巡捕帶入捕房轉送案下孫襄讞商之英領判併送棲流所留候懸牌招領 
不認拐孩○崇明人陸定華串拐趙李氏之六歳男孩福寳昨由包探將陸拘解公堂訊供不認中西官以陸前曾犯案判押候交出同黨開頭阿二等到衆於禮拜三訊究 
[美租界]  
火警續紀○昨報記百老匯路新昌雜貨號起火延燒粤瑞祥樓面一節茲經中西探查得因自來火管炸裂起火該號曾保火險三萬二千兩粤瑞祥亦保險一萬五千兩禀明捕頭請示核奪 
屍屬自誤○粤人司徒福被四十號汽車撞跌受傷迭紀前報茲悉司徒於二日前由家屬車回家中調治至晚卽因傷身死翌日棺殮昨經共孫某甲投報捕房　將汽車夫張元卿嚴行懲辦捕頭因棺殮之前未據報告飭候禀明公堂再核 
拐案何多○楊樹浦路一千零廿八號住户張阿生昨至捕房報稱被匪拐失九歳之子阿新又新記浜路二百零八號杜富生亦報被拐十歳之子阿祥均請查緝捕頭准之違禁售烟○西華得路永吉里王正新家私設烟榻售賣洋烟昨被鄰人至捕房告發捕頭允爲查辦 
[法租界]  
　　是否誣姦○石阿南將李福林及伊妻葉氏扭至公廨控稱李與妻子犯姦當在姦所捉獲解請訊究質之李供與石素來交好同租某西人之園地耕種前由石借去洋四十六元曾經控奉總工程局斷給利洋一元此次又向索洋詎被糾同阿虎阿林和尙等借捉姦爲名拔入租界送捕誣控求鑒判李與氏一併收押候查明再核 
屍親送縣○張王氏自縊斃命一案昨由捕房將屍夫張山順即張三如解廨請示經聶司馬略詰數語飭探送縣歸案訊辦 
不給車資○電車公司查票人送張國棋至廨控稱張坐電車不給票資逃逸迨查票人追赶獲住反敢行兇求究訊之張供詞狡頼判押候罰洋一元開釋 
瘋人胡閙○吳漢金素患癲病屢至廣慈醫院滋擾昨被送捕解請公堂訊究判送善堂醫治 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[憲政編查館解釋禁烟條例（續）（初）（三）（日）（報）]  
　　第六條凡該管官吏知有犯前數條之罪而故縱者與犯人同罪贜重者仍從重論其僅止失察者交部嚴加議處按該管官吏似指地方府廳州縣及巡警官弁而言奉省人民違犯第四條者無地無之若一經失察卽交嚴議未免過重且以失察尋常吸烟與失察禁門以内吸烟同一議處亦復無所區别應否分别懲處請核示查本條爲厲行禁烟是以特重官吏之處分凡朝廷頒一新令所在地方官即應奉行惟謹而該省長官亦應極力督率庶無背諭旨嚴行查禁之至意至謂失察尋常吸烟與失察禁門以内吸烟無所區别不知此係懲戒處分與犯刑律不同不能歷級遞加况各條事例彼此各判例如失察開設烟館每事罰俸一個月失於查禁栽種罌粟罰俸一年議處雖同而議處之輕重則不同失察禁門内吸烟舊屬刑律故處分則例無明文將來纂輯則例或頒布懲戒法自必特别規定在本條例祗能渾言之曰議處不能强爲區别也第七條凡犯第一條至第五條之罪者停止選舉權及一切榮譽之權係官吏並革職永不叙用按官吏吸烟僅止奏參革職不叙現在旣定專章是否於參革後仍科罰金請核示查本條停止選舉權及榮譽權係屬附加之刑則革職不叙之爲附加刑顯然可見犯第一條至第五條之罪除應處各罰外官吏仍應附加此刑並非如舊例職官罪至滿杖予以革職免其發落也第八條凡已處本條例之刑而再犯者各依本條加一等第九條凡謀犯本條例之罪而未遂者各依本條减一等或二等因本人之意而中止者减二等或三等或寛免其刑按本條例加減之罪僅止以上二條其有闗於拒捕脫逃現行律應行加重等項並一切自首减輕從犯减輕以及二罪俱發應否併科抑從重論均無規定有犯應如何援引之處請核示查本條例乃單行法之一種意主間要各國凡單行仍宜適用刑律按語内列舉各項除二罪俱發應採用新制併科外其餘揆諸新舊律大致相同應准援用現行刑律第十條凡徒刑依左列年限收本地習藝所工作按本條例有期徒刑凡五等與現行律罪名不同如有老幼廢疾應否收贖親老丁單應否留養以及貢監平人婦女應否准予贖罪並無明文　官吏有犯現行律分别情節輕重發往新疆或軍台効力贖罪本條亦無明文均請核示查按語内列舉各項雖均定於現行律名例惟本條例所採刑制係爲試行新刑律基礎且與舊制比較爲難果有老幼廢疾不妨科以本條最輕之限未便再用收贖之例若婦女犯罪埋宜平等是以現行律於贖罪之法已限制加嚴貢監平人贖罪定例本爲徒以上刑而設本條例斟酌情形已與罰金兼科如犯人有可原情節承審官不妨徑行判罰金無須繞越舊律致滋歧出至親老留養爲我國特别寛典然此例係對於實發者而設今制犯徒流等刑均在本籍地方收所習藝旣不遠戌他鄉正可藉習藝之所入以養其父母留養之法將來亦在變通之列所有收贖贖罪留養等條均應母庸置議惟當差及効力二項本爲嚴懲職官犯罪而設查修訂法律大臣進呈刑律草案原奏聲明有期徒刑三等以上以當舊律三流四等及五等以當舊律五徒在案新舊比較旣經奏定自應遵照辦理凡官吏有犯應三等以上徒刑者可即照舊發往新疆當差應四等以下徒刑者即可照舊發往軍台効力均依原定期限限滿釋回第十一條第三項其處罰金刑應加減者以本條定數四分之一爲一等按罰金刑應减二等以上者其减法有二一爲通减一爲遞减如應減二等者即於本刑減去四分之二此爲通减先減四分之一再就餘賸銀數又减四分之一此爲遞减本條並未規定應請核示查本條旣云四分之一爲一等係指各條金額每等以四分之一計算並非將金額區分四等從之加减也第十二條凡罰金於判結後限一月完纳逾限不納以一日折算半元易以徒刑但日數雖長不得逾三年如計日數在二月以下易以違警之拘留已易徒刑或拘留者於刑期内完納餘賸罰金准將已役之日數折爲抵銷按第四條一千元以下之罰金折易徒刑日數旣不得逾三年設一人應罰金八百元己役徒刑二年後情願完納餘賸罰金如以一年賸役計之祗應繳一百八十元如以己役二年抵銷三百六十元尙應繳金四百四十元均未得其平應如何核算之處請核示查本條原奏草案聲明係採用新刑律則半元乃一元之誤理合更正如作一元解自無按語所舉之疑問矣 
[代表團爲日俄約恊事上政府書（二）（續）]  
　　昔也日俄分割滿洲尙屬消極主義今竟成爲積極主義矣昔也日俄分割滿洲尙屬單獨行爲今竟成爲雙方行爲矣政府諸公即放棄保全領土主權緘默不言能保我最愛和平之友邦皆放棄其機會均等之權利同安緘默乎此不可解者也（中與通告國民書措詞相同因已見前報從畧）政府諸公苟不忍俯首異國以求容必不能離中國範圍而獨立中國亡國民俱亡諸公子孫豈能獨存諸公自身豈能獨存諸公縱不爲國民計獨不爲子孫計乎縱不爲子孫計獨不自爲計乎諒諸公老謀碩畫必有所以處之也然天下但見日俄協約之公布并不聞政府對待之方針人心洶洶莫知所向夫愚民易動而難靜者也竊恐積疑生懼積懼生忿積忿生亂一旦衆懚潰裂其事將有不忍言者彼時諸公雖剖心瀝胆取四萬萬人耳提而面命之而噬臍已無及矣伏維諸公堅拒國會之請至一至再諸公固不特自信優於内治即外交亦應付裕如也今失敗如此代表等負陳述人民總意之責不敢避干涉國家機要之懲懇按後開條件明白訓示以定衆志而息羣疑此則代表等所禱祀以求者也明知不祥之言冒瀆忌諱刀鋸斧鑕亦所甘心情迫詞激不勝皇恐待命之至謹將質問事件條列如左恭候答裁 
　一是否業經承認日俄之新協約 
　二應否質問日俄兩國此次新協約何以違反於朴資茅斯條約之主　　旨要求其正式回答 
　三對於此協約之行動及結果用何方法應付 
小說 
[奇情小說鸚鵡禪（二十一）]  
 
 

Page 27

 
 
無何。琴宜恐斐德蘭復踵其後。逕奔至辣特而室。辣特而見其額上。猶香汗涔涔。耳面俱半赤。色似夭桃。問曰。斐德蘭今安在曰。彼云訪柯利機者。辣特而於是頓起愁慮。且爲琴宜言柯利機之劣迹。曰彼柯利機者。人蠧也。豚犬兒乃日從飲啖。擾擾不知作何事。夫人之良惡。皆視其所習。入鮑魚之肆。烏有蘭芝之香。且柯利機曾佐其父。在公事房治簿書之事。因廉得其狀。屏棄之矣。父仇不共戴天。而彼乃背父友之。倚爲腹心。是一舉而數惡具備。汝今記之。凡薄於其親。而乖戾於其家者。其人必不能無失敗吁嗟吾妹。望有之難矣。 
合遂聞之。亦從旁語曰。雖然吾不能不歸罪於其母。彼生平常瞶瞶。惟長日垂簾。一編吟哦。棄其當治之家政。而委諸不問。猶憶斐德蘭在襁褓時。其所需衣帽。皆由余代爲之一一縫紉。今斐德蘭方在青年。無勇敢有爲之志。而馳騖於分外之經營。其委靡寡識。與其母殆無少異。此所謂最初之天性。秉受未純也。然斐德蘭以男。兒有負擔之重。稍一輕心。則前途可危。吾且爲杞人之憂。言已。頻頻太息。若不勝憤。 
於時農夫荷鋤。牧童吹笛。咸自林下歸。而楷羅諦亦掌燈至。疏星在户。新月在天。琴宜坐辣特而姊妹之右。聞所言。皆首頷之。少頃。辣特而又曰。台遂之論。深得我心然吾因汝又思吾父矣。吾父死時。曾謂我曰。哲學家有言。（夜深睡熟。當勿忘牀前有燭。）吾死後。必謹識之。余雖不書紳。每常服膺勿失。夫人情之險詐。百出其奇。則所以酬應之者。愈必有加等之識見。譬諸御馬。馳康莊若峻岅。則庶幾有成而鮮敗。諸君乎。若吾父之遺言藥石也。言未已。楷羅德前致詞曰。可晚餐矣。於是琴宜更婉言稱謝。謂一窗快論。足勝十年讀書。各歡笑而散。 
國外新聞 
[德國秋操之飛船失利]  
　　初七日倫敦電云此次德國秋操飛船偵探事務全然失敗攻軍之飛船因大風雨致不能降於敵軍疆界之内且反爲敵軍所捕守軍之飛船因悮報消息致戰局全變反使攻軍占勝 
[渡船遇禍慘聞]  
　　初七日倫敦電云有渡船一隻運送鐵路車輛在米芝干湖中沉没船役死者三十九人得救者僅三人 
[英國名員火葬]  
　　初七日倫敦電云郝爾蠻亨脫君之遺駭將用火焚燒其骨灰則將藏置聖保羅大敎堂 
[美國戰艦炸裂續誌]  
　　初七日倫敦電云美國戰艦北逹柯泰號近於試騐燒油之際忽起炸裂遂兆焚如當時因子藥庫迫近油池故僅有放水浸入火艙以免全毁所死之人均係淹斃 
[美國政界近聞]  
　　初七日倫敦電云美國報館主人哈斯脫君已請前任總統羅斯佛君謀任鈕約省知事哈君允使獨立黨助其成事 
[英國棉廠主人近舉]  
初七日倫敦電云孟哲斯脫棉織家公會近開會議决如各工人不允將哇爾特海姆之菲恩廠爭端延人公斷則擬一律停工云 
[俄外務部大臣將次更調]  
　　初六日柏靈電云據聖彼德堡電稱俄國外務部大臣伊斯華克君不曰將簡爲駐法大使遺缺以塞薩勞君補充 
[萬國海律大會開會]  
　　初七日栢靈電云萬國海律大會定期西九月十二號在比京開會（以上譯字林報） 
來函 
[新閘醬園弄衆姓公函]  
　　滬上五方雜處姦騙之事日有所聞然從未有出人意外如比鄰夏某行爲者夏之同居某姓孤寡五人甫於去臘到此在某絲廠剥繭繅絲以資糊口五人中兩係寡居老婦兩係未字弱息其一乃有夫之婦隨姑同居夫在本鄉佃田者也本月初一日午刻夏請某姓姑媳午膳食頃僞言趁此禮拜之暇陪同往游外國花園如何某姓姑媳以爲可以一擴眼界均欣然從命詎夏心懷叵測席散後遂雇車四輛婆媳分坐兩乘已與同黨分坐兩乘途間將婆媳之車中隔令車三輛在前老婦落後迨老婦車到見地非花園其媳亦已不見但見夏某立於高大洋房之梯前老婦遂詰以花園所在其媳所在夏謂園在屋後媳已先入少待須臾俟後排游人同入可也老婦因大聲呼媳見一洋人昻然出其媳亦相繼含涙出老婦知事有異向夏盤詰夏謂歸當詳告及歸夏卽大言曰汝家大幸矣吾歷陪四女洋人皆不中意今汝媳已承錄用允月給英洋三十元除去侍者扣頭十元凈得二十元吾不過因汝家老幼甚苦是以代爲劃策耳而某姓姑媳則却願清貧自守不甘賺此不義之財但今日之事闗碍家聲且夫婦之間亦恐因此反目遂自認晦氣隠忍不言詎夏某則以孤寡可欺必欲遂其大欲初七午後其媳方往廠赴工夏竟唆令其妻在途攬住聲言洋人差侍者在某茶館查究謂初一日有物遺失疑爲所竊必須前去質明否則即當鳴捕究辦某姓媳不知其計以爲一經鳴捕必被鄰店知曉不如姑往茶館一質迨至茶館則見日前同去之夏某同黨先在謂彼即侍者是非必須同到洋人處方可明白某媳到此不得已只得同去豈知一進洋房夏之同黨即將門反閉洋人又施無禮某媳返家忍無可忍因告明其姑與之饒舌夏某始則婉求繼又大言謂須邀同洋人報知包探軋往荼館云云某姓婦因事緊迫不得已忍恥將情直告鄰居左右鄰遂大動公憤立將夏某驅逐並擬探實該洋人名姓住址向該管領署具控但某媳初到上海不惟不知地名即向方亦難辯認惟云一見洋人當能指實因隠處俱爲所見記有暗誌預備報復也現夏某已畏罪遠避無由追究委素稔貴館以維持風化爲已任爲此據實上呈乞登報端俾有年輕婦女者知所防閑實於世道人心不無稍補也 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
