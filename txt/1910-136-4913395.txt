# 1910 - 136 - 4913395

 

Page 1

 
 
   
 
 

Page 2

 
 
地基之情形　該地基由專門種植橡樹師麥理德君報告云地土極爲沃美並無雜草所種之拍拉橡樹均葱鬱整齊將來發達未可限量緣該地坐落得宜水土和平人烟稠密以及交羅轉運極便之故 
工人之體氣　所有該處工人之體氣騐得極爲壯健 
房屋　地基上有堅固二層樓房屋一所又有堆貨廠以及工人所住之房屋等均全 
地土　泥土如沙極細極鬆帶黃紅色考種拍拉橡樹極爲得宜該土在麥來群島可稱異常美沃是以種植橡　　　 
樹能滋生繁茂該地坐落山脚之下在平地之間火車經過其處 
地契　本地產之契均由本公司托在泰平之大律師詳細調查均各妥貼 
產地上之水源　該處水極多並且極佳 
長年雨水　約有一百三十至一百五十寸之多 
菓子樹　該產地上尙有他種極貴重之菓子樹甚多因此目下所有之入息甚佳 
橡皮之出數　由麥理德君報告計橡皮之出數列左　一千九百十年約出橡膠重二萬磅　一千九百十一年約出橡膠重五萬八千磅　一千九百十二年約出橡膠重九萬磅　一千九百十三年約出橡膠重十二萬二千磅　一千九百十四年約出橡膠重十六萬二千磅　五年約共出橡膠四十五萬二千磅以上按照極小之數合算所有一百二十八英畝半之地未種橡樹者尙未計算 
利益　刻下已在收膠故此本公司開辦之初即可派有極佳之紅利所有以後之利益正無限量也 
股份　本公司之股份新加坡及庇南等埠認定三十萬股發起人認十五萬股現招二十萬股 
辦事經費　本公司備銀十萬兩作一切辦事及養樹種樹經費預算尙無須此數有餘作爲公積 
經理售股處　南四川路二十六號允康人壽保險公司 
宣統二年四月十一日 
西歷一千九百十年五月十九號　　總經理壳件洋行謹告 
[南洋勸業會銀行廣告]  
本行設在南京勸業會會塲之内因勸業曾定期四月念八日開會故即在開辦各省商號店舖如有匯兌欵項等事可由本行代爲接應本行已聯通各省交往匯兌處計開○北京○義善源○源豐潤○香港○義善源○源豐潤○天津○義善源○源豐潤○廣東○義善源○源豐潤○上海○義善源○源豐潤○漢口○義源○源豐潤○汴梁○義善源○江西○豫衡長○山東○衡豐○徐州○衡豐○淸江○衡豐○南京○寳善源○蕪湖○寳善長○鎭江○義善長○保定○義善源○杭州○源豐潤○寗波○源豐○汕頭○源豐潤○厦門○源豐潤○福州○源豐潤○新加坡○源豐潤○上海○鎭江○蘇州○常州○無錫○浦口○揚州○高郵○通州○如臯○黃橋○鹽城○東臺○泰州○淸江○海州○沬陽○徐州○宿遷○漢口○九江○江西○蕪湖○大通○五河○正陽○懷遠○臨淮○湖南○益陽○常德○寳慶○湘潭等埠裕寗官銀錢局 
[華安水火保險有限公司第四屆發息廣告]  
本公司茲値第四屆發息計自宣統元年二月十一日起至宣統二年二月廿一日止官利八厘照常例於四月初一日爲始一律發給屆時　附股諸君請持惠單至本公司收取本屆盈餘經各董公議仍歸入公積以厚資本所有收支細帳具載帳略並此聲明伏祈　公鑒　 
[西商蒔花會廣告]  
本會爲旅滬西商與華商之栽花家園者公設向近春秋二季均出其各種各色各國之佳植薈萃一天爭奇鬥艷分别等差賞賚其種類之多而美善具見苦心雅人韻事久爲各界歡迎今各同人賡續前游展添一日俾來觀者足飽眼福擇定四月十八十九兩日均下午三句鐘開會至夜十一鐘止仍設在英大馬路小菜塲上之市廳中西士女凡購入塲劵每位一元孩童半價想風雅者必樂逢此盛會也　　　　　　　西商蒔花會售劵處謹告 
[集益保商票准照四月份湖北正票開彩廣告]  
啓者本公司保商票頭彩可得公益里房地產値洋四十萬元一本可獲二萬五千倍利自有彩票以來從無如此優勝此產前臨蘇州河後靠滬寗車站水陸最便上年本公司新屋落成市塲頓興早在　諸君洞鑒該票發行以來購者踴躍現距開彩期近存票無多南北各票店均有發售　諸君速向購辦緣過此四月永無再遇此大發財機會也●南市大成里集益保商票公司謹白 
[商辦漢口旣濟水電有限公司續展截股期限廣告]  
本公司招添股本洋二百萬元以一百八十萬元儘老股東照原股六成添認餘招新股原限上年十二月底截止嗣接股東函告以年底限期過促股欵需交不及爰即遵請展限至本年三月底截止歷經登報通告茲三月底限期將屆老股東有來函認股而繳欵未齊者或道遠聞信較遲有未能如期認股者轉瞬截止期至已認者股欵或繳或否未免參差不齊而道遠後至者更不免有向隅之撼本公司通盤籌算爰由董局議定再展限兩月至本年五月底止一律取齊以昭平允老股東已認者務請於限内將欵繳齊續認者請隨認隨繳勿再逾限一過五月底限期本公司准將老股東額内未曾認繳股數照原定章程悉數另售不再展限至新股二十萬元截止三月底期已將足額惟　各資本家有欲購本公司新股者可於五月底限前預爲認繳至截股時老股額内如有放任不繳者即可將股分售第股數多寡能否適供新股東之所欲未能預定本公司惟儘認繳在前者購取遲無以應尙祈諒之　收股處漢口本公司　上海後馬路祥康里大慶元銀號　四馬路愼裕號　北京掌扇胡同大慶元銀號　廣東濠畔街大慶元銀號此布　宣統元年三月　　本公司啓 
[興辦麵粉廠紳商亟須研究]  
啓者美國白奶利麵粉機器廠早經名馳各國爭相購用今更精益求精獨出心裁創造最新式鋼珠磨輥並新式篩粉機輕滑靈捷能省馬力十分之四五省油十分之七五每六個月加油一次故並無油污入於麥粉之内出粉格外潔白漂亮此種麵粉於衛生大有益處環球稱最故近來新建之廠爭相購用今無錫茂新公司已裝置完全開車出粉上海申大公司亦用此等新機即老廠亦間有添購更換者此後各自改良將見中國麵粉之發達前程無限各省興辦實業紳商請　惠臨茂新公司閱看方知此機乃環球第一之妙機非虚誇也　中國歸上海泗涇路十二號恆豐洋行一家專門經理 
[上海華通水火保險股份有限公司第三届結帳股東尋常會議廣告]  
謹啓者本公司於本年三月底止爲第三届結帳之期兹定四月二十五日午後兩點鐘在江西路二擺渡Ａ字五十一號本總公司内舉行第三届股東尋常會議除專函關照外合再登報布告務請諸位股東届時准臨集議爲荷再本公司股分自四月初一日起至二十五日止一槪停止過户以重股權而淸界限合併聲明經董李屑淸孫泉標謹啓 
[英國鄧祿普橡皮廠啓]  
本行今有新到頭等人力車橡皮及打氣橡皮連鋼輪其價與别行格外從廉物美倘有　貴客賜顧請至九江路四號本行面議價目可也　　 
 
 

Page 3

 
 
上諭 
[監國攝政王鈐章四月十六日内閣奉]  
　　上諭上年度支部奏稱幣制重要宜策萬全當卽諭令會議政務處妥議旋經覆奏准予飭部設局調查兹據該部具奏釐定幣制酌擬則例繕單呈覽及籌擬舊幣辦法各摺朕詳加披覽所擬各節尚屬切實可行允宜明白宣示中國國幣單位著即定名日圓暫就銀爲本位以一圓爲主幣重庫平七錢二分另以五角二角五分一角三種銀幣及五分鎳幣二分一分五釐一釐四種銅幣爲輔幣圓角分釐各以十進永爲定價不得任意低昻著度支部一面責成造幣廠迅卽按照所擬各項重量成色花紋鑄造新幣積有成數次第推行所有賦稅課厘必用制幣交納放欵亦然並責成大清銀行會同造幣廠將新舊交換機關籌備完密一面通行各省將現鑄之大小銀銅圓一律停鑄並知照京外各衙門按照單開配合標準及改換計數名稱各條依限妥辦將來新幣發行地方所有生銀及從前鑄造各項銀銅圓准其暫照市價行用由部飭幣廠銀行逐漸收換並酌定期限停止行用迨新幣通行以後無諭官私各欵均以大清銀幣收發交易不得拒絶不受亦不准强行折扣至於僞造制幣大干例禁緝拿懲治均屬地方之責著各部院順天府及將軍都統大臣各省督撫督飭所屬各就所管事項遵照則例切實奉行並轉諭各該處商會宣演則例大意使人人知此次改定幣制專爲便民便商剗除向來平色紛淆之弊以立清釐財政之基倘有奸商市儈藉端摇惑愚民抑揚物價即着從嚴懲治用副朝廷利用厚生之至意餘着照所議辦理將此諭令知之欽此 
上諭鑲紅旗漢軍都統崇勲由翰林洊躋卿貳擢授都統宣力有年克勤厥職兹聞溘逝軫惜殊深加恩著照都統例賜卹任内一切處分悉予開復應得卹典該衙門察例具奏伊子一品廕生松年著以郎中補用欽此 
旨鑲紅旗漢軍都統著悌存補授欽此 
上諭荆州將軍著聯芳補授欽此 
上諭鄒嘉來著轉補外務部左侍郎外務部右侍郎著胡惟德補授欽此軍機大臣署名奕劻世續鹿傳霖假那桐吳郁生 
四月十六日宫門抄召見軍機全齡 
論說 
[論日本外交家之手段（續上个月廿四日）（叚世垣稿）]  
　　满清之大患。旣在於漢族矣。然以文化程度低下一二千萬之少數满人。烏能抵抗有四千年光輝歷史三億七八千萬多數漢族之壓力。萬一事出叵測。满清政府不可無藉外援之覺悟。彼合肥聯俄。旣誤家國。今監國將賴以維持愛新覺羅氏之寳祚於無窮者。美歟英歟。將俄法歟。吾以謂攝政王當萬一之際。除日本外無可與託心腹者。 
按國祚隆替。寄命於敵國者。韓國是巳。皇室尊嚴。藉重於仇邦者。韓皇是巳。破國家之觀念。受他人之覊縻。世人只知有統監而並不知有韓皇。呻 
 
 
 

Page 4

 
 
吟後宫。雖妻子亦不能保。（閔妃被弑太子爲質）守府空名。終屬烏有。所謂藉外援者。其末路不過如斯。何則。國家命脈。繫於國民。皇室威嚴。尊於臣庶。無國民焉有國家。無臣庶焉有皇室。故國家者由國民搆成。皇室者對臣庶立。言獨夫而處九五之尊。暴君而擅威福之柄。伊古以還。幾見有保厥天祐者。同心同德。周命之所以新也。離心離德商祀。之所以斬也。縱覽興亡歷史。益覩盛衰成敗得失之跡。固在此不在彼也。青柳氏敢爲斯言。冒吾人之大忌。犯天下之大諱。其辱我皇室侮我國民者。恐華泰不足喻其高。河海不足言其深也。 
　　人有或傳北京政府。以美清聯合爲目的。爲秘密運動者。方前太后訓政之世。袁世凱身膺外務聯美計畫。唐紹怡行之於隱密之間。迄攝政監國。大政方嚮。異於當時。貪圖聯美。而忘自家朝夕之大患。竊謂攝政王不爲也。此攝政王之所以排羣議而辭美者也。彼謂满鐵中立問題。因日俄不同意而解决者。殆不明攝政王之。苦衷者也。 
　　按頻年以降。美風怒撼島邦震摇排日之。聲日高一日。殫大和民族之智能才力。不能得美人歡心。博其一笑。及满洲提議失敗。美人益憤日本之專横。排之愈烈。斥之愈激。今青柳氏乃曰。此問題解决於攝政王之排羣議而辭美。非解决於日俄之不同意。此嫁禍之計也。欲使美之叱日者。轉以叱我國。遷美人之怒於攝政王。藉以少抒彼國東顧之憂。而破我國將來中美之交。古之善間人國者。其智巧不是過。惜日本反對電文。昭昭在人耳目美人非盲非聾。豈青柳氏得强爲穿鑿附會。策之拙劣。又適爲人所嘲笑也。當我國改革内政之際。爲友邦者正宜提携輔導。盡忠告之誼。異日。聯袂奪飛。世界和平。當益恃有保障。顧乃内紛我國情。外間我邦交。造中日之惡感。背盟約之宣言。處心積慮。究屬何居。其不知而言之也。是謂不智。知而。故言之也。是謂不仁。不智不仁。侈口談天下事。得勿爲文明國之玷乎。 
專電 
[電一（北京）]  
　　海軍大臣洵貝勒擬收回劉公島建築軍港巳奏明諭飭外務部與英使會商 
[電二（北京）]  
　　濤貝勒電奏在英弔唁事畢即日啓行 
[電三（北京）]  
　　新蘇撫程德全定十八日由京啓行先至江寗 
[電四（北京）]  
　　度支部虧欵巳逹千五百萬澤公甚焦急 
[電五（北京）]  
　　祺皇貴太妃崇諡章恪 
[電六（北京）]  
　　鹽政大臣澤公電調長蘆運使張鎭芳來京問事 
[電七（長沙）]  
　　益陽縣十五日有亂民放火燒燬三百餘户 
[電八（東京）]  
　　本溪湖炭礦交涉案業巳議結大倉喜八郎與清國官員巳於陽歷五月二十二日在奉天立約調印該炭礦即將開辦日清共同事業 
[電九（東京）]  
　　日皇與后於陽歷五月二十三日召見印度巴羅陀王及其隨員英國駐使亦隨同入見 
[電十（東京）]  
　　日本新公債在英國倫敦發行一千一百磅實買者巳有八百萬磅緊要新聞一 
[程撫改期出京之原因北京]  
　　日前新蘇撫程德全召見時曾奉攝政王諭蘇省開通最早而近來所辦各新政不免遲延良由主事者遇事因循之故汝到任後務須極力整頓長江一帶梟匪素熾防軍尤應力加整頓在京如無多事可速行程撫乃定初八日請訓初十出京旋又有奉諭飭辦之事連日與英使晤面磋商尚未妥洽（事甚秘密）爰改期十二日請訓又聞近日樞府諸公對於東三省外交及應興應革事宜異常注意故程撫在京每日必有樞臣詢問東省情形並磋商辦法程中丞亦獻可替否詳陳一切故樞府中人每與程中丞談話時間甚爲久長刻聞程中丞巳於前日請訓並擬有說帖二扣内列條目甚多係遞呈攝政王與會議政務處之用 
[外部對於東省交涉之焦急北京] ○近日政府諸公以東省外交棘手異常焦急凡交涉之急須解决仍未能立時解决者計有三大問題（一）松花江交涉問題（二）連山灣問題（三）渤海灣漁業問題現某使對於此事有用强硬手叚之意 
　　松花江交涉一案俄政府因與吾國東三省督撫屢議未决電飭該國駐京公使要求外務部從速議結外部當於上月二十八日電東督錫良等將關於此案全分案卷檢齊送京並將歷届與議人員酌選數員飭令來京以便開議解决東督接電後一面轉電黑撫周少樸中丞從速將原議 
 
 

Page 5

 
 
各　　各案卷即日檢齊起程來奉並札派調查局長李守家鰲會同赴京以備諮詢日昨外務部巳接到東督復電知該員等不日抵京擬與俄使定期開議 
日前外部致電新疆巡撫聯中丞略謂現届修改中俄商約之期東三省督撫業經派員調查中俄界線在案查新疆等處尤關緊要亟宜同時並舉務請迅速派員調查確實咨部彙核以便劃一辦法 
[熱河改建行省之大會議北京]  
　　　河改設行省問題由誠都護專摺奏請摺中略稱該處内鞏畿輔外控蒙藩西逹張綏東連錦奉誠四塞之要地而都統一官原以軍府之制兼行省之規與直𫖚督臣分疆而治近來設治日增地方之事日益煩劇若不改建省治不但名實不符亦且牽制過甚請以承德府爲省設巡撫照東三省例兼管都統各司以下酌量設置等語監國閱後當交政務處從速會議具奏巳於初八日加班會議聞某公甚爲贊成世相則以需費較大須先從預算入手免得將來内外爲難度支部堂官則不以先行改省爲然其所主張則引東三省改省困難事爲解因此尚未决議云 
[江督預防匪黨乘機滋事北京]  
　　日前兩江總督張人駿有電奏一道内容係因南京各國領事函告金陵一帶隱匿匪黨有乘機滋事之舉動該督接函後查知南洋展覽會期在邇臨時赴會者人必甚衆若匪徒於彼處滋閙則南京各處影響所及關係非淺故現巳調派新軍以及巡警等一律彈壓戒備以免意外之虞 
[異哉學部之所謂保存國粹北京] 　 
　　學部各堂提　　議謂保存國粹實爲當今急務而經義與小楷二門尤國粹中之要素近年屢次廷試留學畢業皆未注重及此故所進多非眞才此次再不注重不惟眞才難出且于保存國粹一事恐至移托空言云云惟某侍郎則謂保存國粹有優拔舉貢在若留學生似宜拔取實學各堂聞均不以爲然現廷試諸予得此消息皆異常惶恐云 
[参謀人員報事之遲延北京]  
　　軍諮處致各省督撫電云查本處統轄各省參謀人員並稽核參謀報告事宜有直接關係所有各省重要事件該員等自應從速報告到處乃本年廣東兵變曁此次湖南民變事起多日始據該省參謀人員電禀致多隔閡嗣後遇有關係重要事件該員等務須飛速將情形電禀本處希即轉飭參謀處總辦帮辦曁各鎭協參謀官一體遵照切盼軍諮處印 
[國會代表團補發簽名單之通告北京]  
　　敬啓者前日寄上同志會意見書曁本會規約諒邀詧覽本會之組織原爲鼓動一般人民曁各團體請開國會之機關部亦即爲將來政黨發生之基礎雖請願之事凡屬國民皆應盡力然旣認爲同志會會員許其簽名入會則不能不格外愼重免致反對者有所據以爲口實此原定簡章所以有入會會員紹介籨名之規定也惟簽名單式應歸劃一兹將本會事務所擬定之簽名單寄呈五百張請貴省諮議局察收轉交同志分會分配各入會員補行入會之手續以昭愼重而維秩序並希陸續將簽名會員名籍彙報敝處以備存查並轉告各分會俾彼此相通藉資聯絡代行同志會總部國會請願代表團事務所孫洪伊方還陳登山吳賜齡李芳孟昭常徐公勉汪龍光周樹標王法勤楊治清羅傑潘祖光鄧孝可黄壽護李素等謹啓 
[大理院奏結賀昌運案之内容北京] 　 
　　賀昌運誘姦賈吳氏一案巳經大理院於昨日奏結略情巳見前報兹將原摺内容節録於下賀昌運係四川犍爲人貢生在國史館議叙正八品並非候選知縣電詢川督雖無訪拿之案惟把持鹽務干預詞訟曾經被控斷結十年之内不准在川經理鹽務是原參其人不安本分實非無因至於賈吳氏一節則賀昌運堅稱以一百五十金購買作兼祧之妻恃無質証嘵嘵辨論旋傳賈宅僕婦劉氏訊問據供賈姓三代居孀吳氏素性謹飭其姑蕭氏平日尤爲忠厚賈姓南院房屋向典於雷姓去年三月賀同江蘇人顧鼎臣夫婦同來租賃居住顧旋即遷移賈自稱素精按摩之術賈宅之戚譚賈氏年老癱疲請賀按摩遂入内室得與吳氏見面旋又認吳氏之子爲乾兒四月間賀邀吳氏往遊農事試騐塲預先言明坐馬車兩輛後只有一輛二人同坐遊畢到薈芳園吃飯將吳氏灌醉用轎抬回至五月初間賀自巳裝醉闖入吳氏屋内偃臥牀上不走吳氏避開復來何日成姦不得而知至七月間見蕭氏吳氏相對哭泣始知前情賀昌運復禁止賈姓親友來往賈姓以顔面攸關遂未控告更肆横無忌某日在吳氏持房内刀並將吳手指劃傷等語復票傳賀後寄居之王作枚蔣唐祐兩家質訊並在外城總廳調取姚錫光劉嘉斌原函閱看再三駁結謂賈氏本係名門何至鬻及孀婦賀昌運俯首無詞供認於去年五月十七日因蕭氏外出家中無人與吳氏調戲成姦不諱於九月二十九日由火車截下冒稱新納之妾先住王家十一月間移玻璃公司至聚賭騙人情事惟稱偶然召妓摩牌則實有之等語查此案賈吳氏業赴江西夫弟任所未便久懸應照例定爲發極邊四千里充軍並收習藝所以伸國法至於賈吳氏應有徒罪犯事在十月初九恩詔以前應免置議至於吳氏衣箱行 
 
 

Page 6

 
 
李應飭外城總廳由玻璃公司起出發還結案奉旨依議 
[西報譯要]  
　　中俄將開界務交涉　字林報載十五日北京電云中俄兩國不日將在哈爾濱開議满洲里車站附近界務問題俄國謂满洲里鎭係在俄國疆界之内蓋按之原址其界線須在額爾古訥河六英里之下也 
　　俄日共謀遠東之端倪　又載同日東京電云國民新聞載有論說謂日俄兩國現正協商一切以冀遠東之和平共相安保且使兩國和平之志嚮可以完全和洽　又謂英俄兩國亦在互商一切蓋因一九零七年英俄協約關於波斯問題一節詞意含混故擬釋明兩國對波政策以免後此有事爲人悞解云 
　　旅順口開放難恃　日本某西報載稱政府前擬於西四月一號開放旅順口准人自由貿易嗣復宣布謂目下僅能於該港西部先行此制而自此遂無所聞今據某報載稱此事延宕之原由實因南满洲鐵路官員與海軍省意見不合之故聞海軍省對於鐵路人員主張各節堅欲稍加限制近者似巳商量妥洽其詳情尚未發布惟據該報預度該口岸必不致完全開放大約將另頒新章維持其海軍軍港之性質云 
　　濤貝勒折回巴黎　文匯報載十六日倫敦電云濤貝勒代表中國皇上赴英會葬後巳復回巴黎 
[京师近事]  
　　此次舉貢考職入塲時有衣冠整肅者有僅戴大帽者有身穿便服者形式不一實科舉尾聲之活劇而其所帶考具或網籃或包裹尤與鄉會試景象無異塲規雖不准給燭而連日考試竟有遲至夜分十二鐘者或云日暮不繳卷雖有佳文槪不閱看此說果確琢磨諸君亦徒費此一番辛苦矣 
　　外務部梁尚書之病症延聘美醫士高哈蘭醫治稍見功效兹據該醫勸告尚書宜加靜養而京城地方空氣鮮少甚非所宜刻聞尚書於日前巳遷往京外西山調養 
　　津浦路續借四千萬元經外務部侍郎鄒嘉來曁郵傳部徐菊人尚書仁英代表漙林智德代表克爾的斯巳於日前將正式合同簽押互換 
　　陸軍部壽尚書點驗北苑新軍早誌本報兹悉巳於日昨竣事准於十二日回京到部將所有急應待理事件料理就緒即當前赴保定點騐第六鎭新軍故此數日中異常忙碌至其出京之期約十六十七兩日云 
　　學部新編國民讀本分甲乙二編現因外間駁斥殊甚乃以理深奥民間恐不能通曉爲名擬翻爲白話以便修改 
　　日前東督錫清弼制軍遞一封奏探其内容大致謂爵與官不能混合爲一擬請嗣後無論何項出身世爵仍須由資格遞升不能遽膺顯秩若親貴更不應兼行政官以符立憲國之制度云云聞摺入留中未發 
　　禁烟大臣丁振鐸前有再赴各省巡查禁烟成績之議兹聞此事巳决定從緩探其原因係以現在資政院開院之期巳經欽定所有關於開院以前之各項事宜亟應籌辦該大臣爲資政院協理不便此時離京故須暫從緩議或由恭邸另請派員或俟資政院閉會後再由丁大臣前往查辦則未定議 
　　前出使法國欽差劉式訓現巳任满回京聞外部會辦大臣那相與慶邸議商擬將奏留外部派在丞堂上行走並聞有擬將梁震東改調駐英以替李經芳回國而以劉式訓駐德未知孰是 
時評 
[其一]  
　　今日爲阿琴廷立國百年之紀念日。各國派艦往賀。萬民歡祝呼萬歲。嗚呼。足以豪矣。 
　　夫阿於百年前。僅區區一大國之屬地耳。一發憤而戰勝英。而脫日斯巴尼之絆勒。而遂舉民主以立國。今則入其國。道路清潔。房屋華麗。觀其政治。實業則工廠林立。鐵路則軌道網布。陸海軍則逐漸擴張。其振興之神速。各國且震驚而推重之如此。乃我煌煌大國。曾不能及一彈丸黑子之阿琴廷。國日弱。民日貧。外人日侮弄而不巳。嗚呼。可痛也哉。 
[其二]  
　　亂源起於民貧。民貧由於生計絀而物價高。故米一貴而搶米之事起矣。鹽亦爲日用必須之物。一旦。　改洋碼。則小民先受其影響。搶米風潮。餘響猶在。誠危道也。浙江大吏。豈以鄰省而竟不念及蘇民之困難乎。鹽商鹽棧。豈以有大吏之護符。而竟毅然實行。絶不回顧乎。我甚爲蘇民慮矣。 
[其三]  
　　剽竊文字向。爲文人結習。大老先生則有出重金以購名人撰著。而自誇其學富者。科塲士子。則有鈔竊舊文。或倩人搶替。以圖徼倖於一試者。凡此皆所謂掠人之美也。自好之士不屑爲。今之一般學者。則程度高萬萬矣。非特不敢掠人之美。并不敢掠巳之美。非所謂善則歸人。古君子之行歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[浙人維持市面之心杭州]  
　　省垣錢莊迭閉商業大受影響紳商學爲維持大局起見擬援照庚子年辦法凡存户提欵以二成付現八成出票業經公呈撫憲並勸業道其呈文巳誌昨報兹悉董觀察巳據情照會杭總商會略謂所擬辦法極爲妥洽此係一時權宜之策不明定限制仍不足以袪存户之疑兹酌中定限兩個月爲度並聲明一俟市面活動卽仍規復舊章以昭大信云云一面巳出示曉諭矣 
　　新宫橋直街萬興錢莊倒後經理許春釗逃匿欠有織造衙門公欵業經彬尚衣將該莊簿據等飭縣發封查拿各節迭誌本報兹悉十五日午後錢業恒康盈豐等莊均放有萬興欵項禀准縣署啓封查核經錢塘縣委派河廳沈湛鈞會同商會派會計員潘君申夫到莊公同查核其帳目繁𤨏一時實難查明確數聞必須仔細摘出存欠各户方有頭緒云� 
裕豐銀號延德錢莊係陸君慕周陸君德生兩人之私産也鼎記錢莊係陸氏一門之公産也前因延德莊爲人造謡因而牽動鼎記裕豐兩家當存亡危急之秋由慕周德生兩人特開出産業押到現洋十五萬元以資周轉在三銀行之意原擬保全三家以顧大局而不虞鼎記係屬公産十五萬之現洋未之一及受謡言之害而不沾押欵之利遽爾閉歇震動全局大可歎也目下大清浙江興業各銀行曁裕源開泰元昌豫和惟康徵源廣大裕各錢莊以數目太巨特聯名向勸業道具禀叩請飭縣立案原文録下　竊商等因陸慕周陸德生在省城清和坊開設延德錢莊並於十三灣巷開設裕豐銀號近因放帳太鉅適值市面銀根奇緊存欵在在提撥而放出欠欵一時未能收集以致市面牽動大局亟亟可危當由陸慕周陸德生等願將巳産新市德源當全盤基業蕭山田契六百畝鴻吉祥醬園全盤基業仁和塲鹽帖七張鹽契四張裕源莊屋契一所謝蔴芝巷屋契一所金華廣濟典議單頂契各一紙武義厚豐典議單筆據各一紙央中向商等抵押英洋十五萬元以之備付存欵商等爲省城市面攸關不忍坐視爰合力籌墊計大清銀行洋二萬元浙江銀行洋二萬元興業銀行洋二萬元裕源莊洋一萬四千元豫和莊洋一萬四千元元昌莊洋一萬四千元惟康莊洋一萬四千元廣大裕洋一萬四千元開泰莊洋一萬元徵源莊洋一萬元共合洋十五萬元當將上開各産繕立押據訂明於本年六月終九月終兩期歸楚利息照市計算倘逾期不歸任憑銀行錢莊變價抵償爲此聯叩大人賜予備案一面札飭杭州府仁錢二縣查明立案以維商業 
[日人使用僞幣案詳誌蕪湖] 　 
　　蕪湖本月十二日下午六點鐘有日本人高莊次郎烟音吉二人在陡門巷二街榮盛祥玉器店購買朝珠銅瓶議定價值龍洋一百六十三元該店當將貨物交清遂付湖北官錢局紙幣一百六十三張計龍洋一百六十三元該店主見其所付之紙幣字跡紙色均極模糊旋取一張向本街各錢舖照騐僉稱　物即將僞票全數退還并將所賣物件收回當時觀者如堵該日人以該店未受其欺亦即快快而去詎料甫出店門街衆及店隣等以其朦使假票咸欲與之爲難是時第二十崗守望巡警陶成鑄上前極力排解幸未肇事並將該日人帶至三區隨由韋區官訊問據該日人供由漢口於今日三點鐘坐輪船到蕪未投客棧逕至古董店購物詰以有無護照據稱無有當查該日人所携皮包内尚儲僞票三百二十七張計洋三百二十七元連前共合四百九十元詰以何來則謂在漢口經賣雜貨由不識姓名人所付貨價等語韋巡官以該日人一面之詞未便深信案關洋人行使僞票有害市面特申送警務公所核辦該所總辦丁幼蘭太尊遂飭司法處厲爲章大令復訊據供與區禀相同檢查僞票花紋字跡旣非木板亦非銅板票邊字跡似係油印一再駁詰矢口不移正在訊問間丁總辦又據水上巡官袁洪海等報告今晨有日本人二名由下游乘大利輪船上水至蕪經新關查騐携有賣貨皮包三隻無蓋木匣一件柳籐箱一個現庽佛照樓客棧等情察核該日人所供與水巡官報告大相逕庭且該日人蠻横異常能操華語必係久居中國惟所帶籐箱器具該公所本應嚴切搜查誠恐稍涉强硬致起冲突然旣未得確證遽難折服其心當經丁總辦將該日人送交洋務局牛谷臣大令處派人看護詎該日人在局一夜大肆咆哮并云爾中國無治外法權何能辦我牛大令遂禀明關道李梅坡觀察核辦又派區官向佛照樓查取皮包等件包内復又漏出僞票十餘張其包内所藏不知凡幾另有東洋連鞘快刀一柄并傳同該棧夥到洋務局證明該日人始俯首無辭關道李梅坡觀察特派洋務局牛谷臣大令丁總辦加派三區巡官雷子坤會同將該日人二名于十三日晨乘輪護送赴南京由金陵關道查照約章與駐寗日領事交涉並飭佛照樓接江棧夥前往備質丁總辦除電禀巡警道卞觀察外業巳將該日人未領護照朦使僞票及按約拘送情形詳晰通禀各大憲核辦 
[此鄂督懲前儆後之功武昌] 　 
　　鄂督委候補道黄祖徽署理警篆巳於初十日蒞任視事當日分班接見公所各科科長科員及高等警學各敎員並敎練隊員弁曁武漢各局正副巡官等均一一詳加詢問並開誠勸諭謂辦事官從精神上著力冀收實效本道毫不存五日京兆之心該員等亦母得有敷衍塞責之念云云現黄巡道每日親赴公所督同各員認眞辦公與馮革道整月不至公所諸事假手於人者大異故日來巡警精神巳爲一振　又聞黄到任後首以裁汰冗員爲務特 
 
 

Page 11

 
 
將各警局户籍員紳書啓等三十餘員名一概裁撤所有將來調查户籍一事即責成各叚巡警辦理以節經費並以前任馮革道經手所用欵項虧空甚鉅特督同會計科長楊令培將各項帳册逐一清算究竟實虧若干以便據實呈院查核又聞馮革道因私虧公欵甚鉅現巳將值銀七十萬元之地皮押於漢口商號作價二十四萬金以資抵償 
[汴屬又起禁烟風潮河南] 　 
　　汴省汝州陜州一帶爲汴中産土之地去夏因委員禁拔烟苗大滋鄉民之怒當時委員遮人耳目僅將道旁各處拔去銷差不意今年該處所種較去年又多數倍地方官雖出示禁止而該鄉民以命相拚至死不拔上月杪省憲委人前往禁止烟館拔去烟苗委員甫到該處即爲鄉民所知聚衆違抗河陜汝道胡觀察禀報到省詳陳此事聞汝陜所屬之州縣共計七處刻巳紛紛刋印傳單意圖滋事並云有刀匪五百餘人煽惑如委員定行禁拔必致非常之變云 
分類新聞 
政界 
[烏鎭雙林迭演巡警罷崗巨案杭州] 　 
　　程邑烏鎭離郡百餘里地方遼闊市面繁盛有同知分防其地自警察成立即以該署餘屋爲局所本月初九日晚間有巡警查拿私烟因悮提吃户爲私售致某剃髮匠旁觀出抱不平該巡警復疑其與吃户爲買客賣客一併扭禀巡官訊飭管押一時議論紛紛該鎭某校鑒於各處多事屢滋風潮立回警局代爲保釋不料該剃髮匠與吃户以爲枉遭凌辱暗中紏串多人尋獲該巡警乘伊不防拖倒於地或拳或踢飽毆肆辱並謡言欲置各巡警於死地以是衆巡士膽寒一律罷崗合鎭店鋪聞各處肇事疊出恐有意外紛紛禀請某司馬保護一面由鎭紳電知烏程縣適王大令赴潯公幹遂由縣轉電到潯王令立由潯赴烏查辦又歸安之雙林鎭巡警亦因謡言過甚衆巡警一律不敢站崗現由府縣設法保護尚幸無事云 
[通電各府調查價原因杭州] 　 
　　浙撫增中丞致十一府電云各守鑒頃准度支部眞電稱本部調查幣制即將入奏所有各省制錢銅元銀元兌換各該處通行平色銀兩實價希電飭各府廳州縣自本月初十日起至二十日止將該地方按日兌換價值分次詳確電部等因應即飭屬查照部電尅日查明電復以憑咨部案關部電飭查母任延誤切切院元印 
[通飭平糶經費作正開銷鎭江] 　 
　　鎭江府承瑞卿太守於十四日接奉江督札開略謂各屬官紳籌欵辦米平糶自應抱便民主義不能計及虧耗惟公欵所關瞻前顧後如局用及减折米價將來撤局自不能滴滴歸源各官紳因折耗之欵恐上憲不准報銷米價不肯放鬆慈善之舉幾同虚設反致厲民特與蘇撫會銜入奏所有虧折請其作正開銷現奉旨允准特通行各府州縣遵照辦理惟須核實造報母得稍有浮冒以存陰隲而重公帑云云太守當即轉飭四縣一廳遵照辦理矣 
[丹徒縣擬設息訟公所鎭江] 　 
　　丹徒縣倪和甫大令現擬就本城創設息訟公所遴派正紳充當總理坐辦遇有城鄉投所伸訴或由縣批飭調處之件即由該公所剴切開導持平理處以杜訟萌而息爭端巳會同紳士妥定章程不日卽詳禀上憲核示遵辦 
[電飭歸併五河正陽鹽厘局揚州] 　 
　　兩淮增都轉奉督辦鹽政大臣澤尚書來電云准江督張電據淮北五河鹽厘局高增秩禀請辭差另委等因五河局高守旣經辭差應毋庸再派委員接辦擬將五河鹽釐局歸併正陽鹽釐局袁令兼辦可也 
軍界 
[防營捕匪槍斃平民之公憤杭州] 　 
　　浙省督練公所參議官袁道思永接奉撫憲密札内開案據四月初四日海門紳商學界電禀三月二十六日潘郎地方金泰益當典被匪圍搶駐新凟右路四營哨弁蕭復勝六點鐘從太整隊進捕至上洋湖隔岸與匪接仗時巳昏暮彈斃二匪梟首級一嗣知爲過路牛客遂止死者含寃環求伸雪續又據太平縣西鄉紳士陳乃楫江欵等三十人公電稱蕭弁向稱善捕此次因昏夜悞傷情有可原並非有意刦財故殺梟示牛客情事乞仍留差以資保衛各等情到院據此案關防營捕匪槍斃平民情節重大虚實均應澈究合亟抄電札處迅派幹員不動聲色馳往密查確情禀候核辦聞參議奉札後巳於十四日密派總稽查王鳳飛千戎前往查辦 
[紳民感頌防營除暴杭州] 　 
　　太平縣街外南灣地方向有著名土匪頭目葉大蟲匪黨多至數百名横行鄉曲魚肉良懦被其毒者遠近數十里殆遍畏其凶悍無敢控究該處防營素耳其名密派温嶺黄哨官帶兵捕拿迄未就獲本年三月十七日温嶺哨官邱東漢分撥營隊密購眼線於是晚一鼓成擒並以該匪惡貫满盈餘黨散佈即晚電禀統領於十八日黎明正法各鄉歡聲雷動咸謂該哨官除暴安良爲街外一帶鄉民造福得以從此安枕云 
[軍諮處查報軍事要件安慶] 　 
　　皖撫前奉軍諮處大臣來咨以各省關係軍事要件及地方變亂等事本處相距地方較遠若不隨時電告不獨諸多隔閡且於辦理軍政亦屬諸多窒碍嗣後凡關於前項事件應由參謀人員隨時電禀本處以憑辦理不得稽延致誤戎機朱中丞准咨後即行知遵照辦理矣 
學務 
[學部咨查女學書籍湖北] 　 
　　鄂督昨准學部咨開本部以女學初發萌芽非端其趨向不足以昭愼重擬請貴督轉飭提學使所有女堂應用書籍非由本部審定不准擅用其有　出之書亦須呈部鑒核一切坊間刻本及私家著作無論完善與否凡未經本部核准通行概不得用以杜流弊等因當即轉飭提學使查照來咨辦理 
[省視學之從容坐鎭揚州] 　 
　　寗提學札委省視學張雲門君於日前蒞揚據云將調查郡城學堂並受兩淮中學監督之任惟前任監督楊君誠齋現赴京師無從騐收一切張君無所事事日惟食息堂中或偕此間學界遨遊北門外之平山堂及緑楊村等處亦絶不調查學務云 
實業 
 
 

Page 12

 
 
[紹興會議實行地價附股浙江]  
　　　○浙路寗紹路綫經過餘姚候青門外等處該縣紳民定十一日開大會集議地價附股並催繳第三期股欵等情巳誌本報兹悉是日下午二點鐘假城隍廟開會到者餘邑湯豹丞大令及紹屬地價附股處經理何閬仙君本邑紳商學農工各界計四百餘人先由葉曾初君述開會詞繼由何閬仙君報告餘姚勘定路綫次朱嘉琳君報告公司購地次由何閬仙君演說鐵路種種利益次由葉曾初君演說餘地先後開會集股各情次由朱嘉琳君提議地價附股方法大旨謂田地原是産業但一旦賣去往往將所得之錢隨手用去即使存莊亦有倒閉之虞不若購買路股則産業仍是産業而所收之利息反較長於田地且不致有出賣祖宗田産之壤名諸君如願地價附股可向東門外節孝祠内總屬地價附股處接洽於是當塲承認地價附股塡寫願單者約十餘户其間施陳毛葉宋諸君各有百畝左右其時湯大令登臺演說語甚剴切聽者動容次由朱嘉琳君提議催繳第三期路股未繳者請速繳未認者請速認衆皆贊成六時振鈴散會聞是日何閬仙君及本地紳商熱心勸導當塲親塡願單願以地價附股者計陸悠山户等共十有六户（户名田畝字號不及備載）他如邵義莊朱義莊朱念德堂朱宫詹第等各户因田畝甚多由代表人當塲聲明所有公祭田畝如遇公司購用均願附股其餘贊成者亦居多數 
雜記 
[江洲災民惨狀鎭江] 　 
　　鎭屬沿江新洲順江洲一帶上年被水成災殊堪憫惻該處雖巳設立平糶局惟連年荒歉儲蓄久空雖欲購米奈無錢何故極貧之家多取蘆笋以充飢甚則坐以待斃近由錢業中人發起於　閙之區張掛圖說設立錢桶兼收鉅欵以備散振刻下樂輸者尚屬寥寥亦可見經濟界之困難慈善家多有力不從心者矣 
新洲饑民苦况安徽　○安慶對江南岸新洲一帶頻年被水淹没子粒無收今春陰雨連綿豆麥又被浸爛民間無食先刳樹皮煮食食盡握草芽而生嚼之兹以草芽絶食日昨特紏集大股飢民共乘義渡到省求食當經各區巡警及防勇衛隊嚴爲防護准放婦女入城現飢民等紛散火神廟及城隍廟兩處首縣俞令將爲首人詢問情形懇祈上峯撥欵散放以濟災黎 
[江甘平糶近聞揚州] 　 
　　揚州自城中設立平糶局兩處（一在新城瓊花觀一在舊城石塔寺）貧民紛往購買中户則因米價奇昻至七元數角爲惜費起見亦復混雜其中以致擁擠不開貧户轉有待至日中不獲升米掩泣而歸者且局中因欲杜弊端命購米者均須將所購之米浸入水中方許携去以致貧民嘖有煩言怨聲載道云 
[要犯越獄𤨏誌杭州] 　 
　　嚴屬壽昌縣監禁要犯陳和春突於本月初交通刑禁乘夜越獄在逃該縣朱令以時未二鼓脫逃重犯搜緝兼旬未獲慮干嚴譴多方掩飾通詳本日奉撫憲批飭藩臬二司謂監禁人犯並不嚴行防守致被乘間脫逃實屬異當疏忽應將該縣管獄有獄各官先記大過二次以示懲儆仰藩臬二司分别註册飭知仍勒緝逃犯務獲究報云云一　同官聞之頗爲朱令幸緣現在新　地方官每記大過一次例得贖金八十與差缺毫無關係云 
[臨海禁烟眞相杭州] 　 
　　台屬向産烟漿馳名各省而尤以臨黄太三縣爲最盛現在功令森嚴就地印委辦理不善任情苛罰激成鄉民暴動又慮上峯譴責改强硬爲敷衍禁令廢弛六邑一轍現任臨海何令剛愎自用輕蔑土紳致與各團體聲氣不通到任後下鄉四次一味壓制抑勒督兵自拔紳耆畏之如虎聞風先避致全邑一百四十莊巳拔烟苗僅得十成之三四其餘各鄉村蓬蓬勃勃豐收在即被拔各鄉相形見絀咸謂賞罰不公怨聲遍野幾有洶洶暴動之象 
[清談]  
[鹽政問題]  
　　辦　之。道在於和衷。和衷之道。在於屈巳從人。未有同辦一事。而齗齗焉執持章程。不許人參預末議者 
　　異哉澤公語晏參議之言曰。此事如進各省之請。更改章程。鹽政處一事不可爲矣。 
　　夫天下之事。本未有自提議而自承受之者。亦未有謀事之始而即操戈矛以。從事挾。威權以自重者。然使其事果有。益於公家。則即自我提議。自我承受。至今日而逹聰明目慮以下人。公事公言之。公共利益。公衆維持之。果何必盰衡厲色。兢兢焉不准各省之請。而致慮於一事不可爲耶 
　　然則澤公所謂知難而　者。其果出於要君以固寵歟。抑亦藉是以避怨歟。非愚所敢知矣。 
[米荒問題]  
　　長江一帶。號爲産米之區。而今則紛紛以缺米聞。湘皖贛。浙蘇鄂各省。幾無一地不釀搶米之風潮。幾無一日不有缺。米之恐慌。 
　　愛民大吏。憂時志士。莫不疾首顰蹙曰。今日之米荒。殆巳逹於極。點爲開源之說者則曰。購洋米。購洋米。爲節流之說者則曰。禁出境。禁出境。 
　　然而以中國之産。養中國之人。前十數年。不虞其不足也。今則地不加少。人不加多。去年縱號歉收。平均統計亦大約七八成左右。何至甫閱四五月即紛紛焉呈斯見象。設再閱三四月。則奈何。 
　　說者曰米荒原因。由於准運米出洋故。然各地有各地之民食。設遷其地。則勿良矣。歐美各國。以食麥聞。南洋一帶。如邏邏。如越南。如缅甸。皆多以産米著。未聞有仰食吾國者。 
然則。各地米荒之眞原因。果何在。站願當世 
關心民瘼者。一研究之。 
[探險録]  
[西部蒙古游歷談（一）]  
　　俄人拔杜耶夫君。住庫倫埠有年。以茶葉貿易爲業。歷年考查内外蒙古各地。去年由庫倫啓程。爲西部蒙古之行。迢迢萬里著西部蒙古旅行記一書。兹譯載外蒙古大概情形如左。 
　　一自庫倫啓行　余在庫倫預備旅裝雇用駱駝兩頭。騾馬四匹。去年八月六日。與庫倫俄國同胞訣别。出哲布尊丹巴呼圖之凱旋門。渡塞爾必川。南行遵圖拉河畔。格根之白堊宫。殿巍峨壯。麗爲庫倫埠美觀。沿路土質。砂土間雜混石塊。車行甚。爲可厭。 
　　余等由庫倫一路行至烏里雅蘇台。因此行志願不在考查土謝圖汗中部。故出庫倫即依官道南下。至於賽爾烏蘇。始行西進。　　二抵博蘇噶驛　車行漸離庫倫要塞過汗山。渡圖拉河河幅約三百尺。水流極淺。左岸一帶。附近有急流。華人每年在此。淹斃者有四五人之多。慘矣。惟交。通未。開亦自然之數耳。由河畔眺望。茫茫溪谷。行至西方。漸高峻雜草繁。茂鬰乎蒼蒼。亦奇觀也。溪谷盡處。卽汗山。密林茂生。風景佳絶。附近有比虜杜摩深谷。春時河水汜濫。夏季一望乾燥。河床中石塊　　。自外望之。一大石原也。由此觀之。春時河水奔流之激烈從可知矣。予等此行。於薄暮入素諾斯呼蘭圖溪谷。溪中有同名驛有行台。爲庫倫出征後第一驛。其官名卽博素噶。驛也。博素噶驛在圖拉河左岸。驛西有素諾斯呼蘭圖山。北方卽孫基那山。東南卽接壤之汗山也。 
 
 

Page 13

 
 
   
 
 

Page 14

 
 
   
 
 

Page 15

 
 
　　壽險計算員　倪安 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館草定行政綱目　（八續）]  
[司　别　事務條目　直接官治　間接官治　地方官治　地方自治　附考]  
　　　　　　　　　　　　　　　　　　　　　　　　　　　　　　　　在京廉俸歸 
　　　　　　　　　　　　　　　　　　　　　　　　　　　　　　　　直接宫治其 
　　　　　　　稽核京外　　　　　　　　　　　　　　　　　　　　　由特派各官 
　　　廉　　　臣工百官　　　　　　　　　　　　　　　　　　　　　吏亦然惟地 
　　　　　　　廉俸　　　　　　　　　　　　　　　　　　　　　　　方行政官廉 
　　　　　　　　　　　　　　　　　　　　　　　　　　　　　　　　俸可歸地方 
　　　　　　　　　　　　　　　　　　　　　　　　　　　　　　　　官治 
　　　俸　　　各處駐防　　　　　　　　　　　　　　　　　　　　　兵制改定後 
　　　　　　　官兵半俸　　　　　　　　　　　　　　　　　　　　　此項應歸軍 
　　　　　　　半餉養瞻　　　　　　　　　　　　　　　　　　　　　餉司辦理 
　　　　　　　紅白事賞　　　　　　　　　　　　　　　　　　　　　仝上 
　　　司　　　　　　　　　　　　　　　　　　　　　　　　　　　　按此項當專 
　　　　　　　各衙門經　　　　　　　　　　　　　　　　　　　　　指京　各衙 
　　　　　　　費事宜　　　　　　　　　　　　　　　　　　　　　　門經費應改 
　　　　　　　　　　　　　　　　　　　　　　　　　　　　　　　　隸會計司 
　　　　　　　稽核全國 
　　　　　　　海陸軍餉　　　　　　　　　　　　　　　　　　　　　以下四項將 
　　　　　　　項　　　　　　　　　　　　　　　　　　　　　　　　來編制新軍 
　　　軍　　　　　　　　　　　　　　　　　　　　　　　　　　　　變通旗制裁 
　　　　　　　長江水師　　　　　　　　　　　　　　　　　　　　　汰緑營以後 
　　　　　　　餉項　　　　　　　　　　　　　　　　　　　　　　　則所有事宜 
　　　　　　　　　　　　　　　　　　　　　　　　　　　　　　　　亦應隨改 
　　　　　　　在京各旗 
　　　　　　　及各駐防 
　　　餉　　　餉項 
　 
　　　　　　　各省祿營 
　　　　　　　官設警兵 
　　　司　　　餉項 
 
　　　　　　　各省報解 
　　　　　　　協餉事宜 
　　謹案軍事爲直接官治帷現在情形有應暫屬間接官治者别詳軍事行政篇内然雖屬間接官治而稽核之任仍屬直接官治也 
[直隸總督陳夔龍奏查明疆臣被參各節摺（續）]  
　　又原奏謂居民見事急有四人潛登鐘樓擊鐘招救兵逐之抛一人樓下立殞一人遁餘二人擲瓦石相抵誤中一卒兵大怒立執二人斬鐘下近村各鄉民聞鐘聲奔視有輟耕荷鍤者有散學挾書策者詢知擊鐘者三人俱死前與理論夏軍連放兩鎗兩排死四十餘人傷六十餘人該撫聞變頗懼即具疏詆鄉民爲匪匿妄殺邀功之夏學津不叙别嫁名李逄春是役死傷百餘人誑云只殺數人一節查十二日兵發開栅曾發令不許撞鐘以防驚衆乃官兵入村搜捕時有在約之武陵村民周成富同海子廣興鎭民之張貴三人潜赴鐘樓擊鐘召援官兵巡之以死抵拒並持甎擊傷馬兵一名官兵激憤逐殺三人於鐘下卒因鐘聲四逹警動附近入約之村民一時聞聲前來抵禦者約數千人官兵見衆人蜂擁認爲匪人三面來襲初尚擊以空鎗衆仍前進具以砂石還擲繼乃開槍轟擊衆始潰散事後查點共斃崔來盛等二十八人受傷者四十餘人丁寳銓奏稱數人係因未得確數姑據禀報少數定之巳由該撫自行覆陳在案是役實由李逢春帶兵前進而受命於夏學津該撫奏内叙有派往照料之夏學津等語尚非嫁名匿報惟當兵衆格殺之際有大營村之朱竹林赴開栅上學平陶村之郭二小進城探親廣興鎭之朱毛交武陵村之王三在地種麥道旁立看均被誤傷斃命原奏所謂輟耕散學之人殆卽指此 
　　　　　　　　　　　　　　　　　　　　　　（未完） 
本埠新聞 
[上海縣詳滬道文（爲浦東灌泥築圩事）]  
（上略）查塘工局董請將沿浦兩圖統築圩岸將塘外蘆地公田一律灌泥與十塘接壤則蘆灘盡變膏腴塘工益加堅固本係一舉兩得浚浦局灌泥經費先經該董等遵批赴局會商浚浦總營造司以必須照土方算繳則無論公地民田計畝攤資辦法最爲公允且民户中如王文孝一户計地百餘畝業巳出資先灌則蘆田培高有利無害巳可概見知縣於六月間　勘全塘廿九圖與五十三圖接壤處塘身距浦僅二三丈迤北一帶則四五丈不等塘工局董因王文孝地先巳灌泥所以必須接灌者實爲保全塘工起見陳勲立等以少數之田輒行揑詞上控不特抗阻公益且與塘工亦有關係伊之敢於爲此非僅愚民難於圖始該董謂陳姓慣移課串盜賣蘆地誠恐日後清出預爲抵制所言不爲無因且該董所開每畝灌泥價目係照浚浦工程處來單核計籌付其築圩銀兩業巳除算灌泥費按公地民地計畝均派案經禀明在先是此欵不能令其無著惟民力艱難亦不可不顧現在應否即照該董所請分年拔還免予認息以紓民力而全大工之處理合具文詳請仰祈憲台鑒核轉詳立案一面批示祇遵實爲公便 
[勸業會審查長抵滬] 　 
　　南洋勸業會審查長商部侍郎楊士琦由京南下昨巳抵滬駐節泥城外洋務局本埠官紳商界咸往晋謁 
[預備立憲公會自治宣講書立案] 　 
　　前日預備立憲公會赴民政部呈報設立京事務所並將所編自治宣講書呈請立案通行兹奉批云據呈巳悉所有該職員等呈請在京師設立事務所發售書籍以資推廣並城鎭鄉地方自治宣講書呈請鑒核等情具見熱心公益深堪嘉許查分設事務所事屬可行應准立案所呈書籍亦屬詳明允足開通民智仰候通行各省酌量購用可也 
[警局講求衛生之文告] 　 
　　城内一路巡警分局德正巡官出示云照得防疫之道要在衛生凡感受穢氣及飲食種種不適宜之物皆足以釀疾疫而致病災救治旣難傳染尤易邇者夏令巳届日漸炎熱尤宜講究衛生免感疫癘兹擇關於衛生重要事件分條列後除飭各巡警隨時查禁外合就示諭爲此示仰本埠店舖住民販夫人等一體知悉須知衛生事宜人人俱應講究本分局爲保衛人民起見爾等務照後開各條切實遵行如敢玩違定卽拘局從嚴罰辦不稍寛貸 
　　計開　一臭穢之物及諸般穢水不准傾棄路旁　一死貓死鼠及其他死禽獸等不准棄擲路旁　一公厠外不准便溺並不准在路刷洗溺器　一挑糞務在早晨八點鐘以前不准逾限桶必用蓋又在路不 
 
 

Page 19

 
 
准停歇　一傾倒垃圾務在早晨八點鐘以前不准逾限亦不准隨意亂倒　一各項飲食店及擔子攤子概不准售賣臭魚病猪等及各種腐敗之食物　一售買糕點等物其上必用紗罩　一嗬囒水凉粉氷塊及切片西瓜一概不准售賣 
[擴張城門之預備] 　 
　　本邑小東門城門公議擴張巳由何恒昌綢莊等念三户助集經費曾誌前報兹悉所有城門口阻碍工程之謝阿明荳腐店王源豐肉莊姚慶福籮間亦巳遵諭遷讓昨由工程局照章每家給發遷費洋二十元以示體恤 
[華界宰牲公司之泡影]  
　　蔡錦章章廷錫等在閘北華界設立宰牲公司因宰猪一頭勒派捐洋二角以致釀成租界内肉業罷市風潮迭紀本報兹悉該公司因租界各肉舖近皆自宰自賣勢難支持巳於前日起暫行停宰俟邀各股東集議再定行止並聞當該公司開辦時雇用正和可三二人爲管作並雇三福二和尚等爲屠夥前日該夥等因公司將次停宰無可希冀私將巳宰之猪二頭車出一售於又袋角某肉舖一售於閘北正豐肉莊迨公司中人知悉僅將三福尋獲而二和尚巳不知去向嗣由管作人調處賠洋了事現華界各猪作亦巳自行開宰矣 
[刑事改爲民事] 　 
　　東益昌匯票號股東龐清記張靜記控唐李兩夥私用鉅欵一案昨日午後由廨復訊原被均延律師到堂辯護寳讞員商之西官判唐交五百兩李仍交十三萬五千兩人銀並保吳作霖開釋所控刑事案註銷候歸晚堂訊理 
[信義儲蓄户請找存欵] 　 
　　上海信義銀行儲蓄户朱六怡等具禀滬道畧云竊職等前因儲蓄被騙曾公舉代表廣東試用巡檢王丞靜莊追理半載始蒙仁憲提欵于去年除夕在縣署先發六成今春又蒙飭縣示諭招人補領以免向隅足見仁憲大公無私感戴無極惟職等前所公舉之代表王丞靜莊己於新正望前因病登報辭職致令補給四成之議至今無人辦理伏查此案所以能先行提欵發給者蓋因有軋帳查出之現洋珠傭可以歸墊但聞此項押欵實不下四萬數千餘金儲蓄全數祇有七千餘元似不至倡言攤折况去年除夕職等在縣署領欵時奉縣憲面諭並不折扣儘可先領六成餘俟明年正月底再領憲諭煌煌言猶在耳乃逾期巳久四成找給迄未實行爲此不得巳合詞公叩仁憲推念儲蓄一欵巳無絲毫利息可言若再併血本折扣殊出情理之常伏乞恩准仍照原案飭縣迅予示期找給四成免爲該銀行留此汚點且該銀行儲蓄旣清亦可從容部署存欵仰懇批示祇遵不勝悚惶待命之至再此禀仍公舉王丞靜莊主稿職等會銜公决合併呈明 
[縣令刑訊盜案] 　 
　　搶劫浙省海鹽縣澉浦鎭同德典當之盜匪徐林福李德勝周昌發張品忠李岳山等前晚由縣復訊李岳山供三月初四日徐林福（即台州老謝）李德勝（即李德星）至常熟時慶麟家搶劫得賍之後乘坐火車來滬分贜繼于三月十三日由戇阿四與張忠（即張品山）爲首同坐火車到澉浦同德典當搶劫亦即到滬分贓田大令問爲首之戇阿四究係何人李卽指出周昌發即是戇阿四又稱小的又名范金元常熟未去祇往澉浦求鑒訊之周昌發張品忠徐林福李德勝等均不承認分别飭令跪練踏扛鞭背周仍刁狡而張品忠李品山李德勝三人則均供認大令察得沈徐氏趙陳氏何朱氏李阿寳等係該盜家女傭分别交保開釋張品忠與李德勝均各釘鐐張收外監李德勝等一併還押候再訊究 
[控告髮妻謀害案之結束] 　 
　　楊樹浦小茶館主陳仁金控妻毛氏用水銀置於飯碗内希圖謀害一案昨由公共公廨復訊先據差探禀稱奉諭調查氏翁欲行非禮不遂唆使其子棄氏另娶並挾嫌誣陷各節均屬子虚請爲核辦陳仁金供稱該氏素來不安於室現旣狠心圖害求請斷離免貽後累訊之氏供情愿隨夫回家惟恐其另娶不顧求鑒德襄讞商之美副領事仇君以該氏旣知悔過從寛判押女所三月期满著其夫領回管束 
[印捕控告游學生] 　 
　　總巡捕房九十六號印捕控游學生李景江於松江路怡記火警時强欲往視向之阻止反被用棒毆打等情昨田捕房將李送至公堂並將斷棒呈案訊據李供在河南路北面行走與火警處較遠並不違章且被該印捕打失帽子等物應請追賠中西官以李於火警時違章碍路判罰洋五元充公 
[城内]  
[開會演講] 　 
　　地方公益研究會定於十七日下午八時開常會請張恂九君演講昨巳遍發通告書請各會蒞會聽講 
[提究蟻棍] 　 
　　浦東總巡前日送原告周銀山被告周夏氏到縣訊問周銀山供住浦東三林塘地方娶妻顧氏　船爲生近日顧氏忽然逃遁四處找尋杳無蹤跡刻始偵知被周夏氏之女馬周氏串同蟻棍周杏榮卽白頭杏榮誘拐不知藏匿何處求請將周夏氏押交伊女及杏榮到案訊追田大令因念周夏氏年巳老邁從寛開釋一面飭差立提該蟻棍等到案　辦 
[道批兩則]  
　　許佐廷等禀批此案前據公廨將商辦情形禀復當以捕房對於車主車夫尚未足徵公允之處將該民等續禀發廨據情妥商在　兹又據具禀前情仰公共租界界審官迅速核明商辦具報　黄同發禀批案經本道詳奉蘇撫部院咨浙查辦業蒙浙鹽憲行司轉移遵辦着卽知照 
[南市]  
[更換制服]  
　　總工程局警務處因天時漸熱巡長巡士等均應換穿夏季制服咋特照章給發並知照西南兩區一體更換 
[同謀脫逃]  
　　工程局下等押所覊押之積竊計榮生越窗逃脫巳記昨報昨由陳裁判飭提同押犯人高阿桃陳三和金長春王世忠到案研訊係由高王帮同設法使之逃遁判高戒責四百下照原斷改押二年王戒責三百下押一年金戒責三百下押十月其報信之押犯汪屺德著照原斷减押一禮拜至管所之一百念三號巡士徐喜文暫由警務處革卯俟緝獲該犯後再核 
[扭控客] ○汪士元昨將景星里布　客　德江扭至南區控稱前由南匯裝布七千三百餘疋來滬託嚴代銷除收過價洋外被嚴捐給找洋二百八十元又包皮布念八疋當由該區解至工程局訊究嚴供巳由公所董事理勸將透支洋二百元扣去找給八十元汪不應允求鑒判出外仍往公所再邀董事妥爲調處毋庸興訟 
[姘婦反目] ○某輪船茶房湖北人胡四竹將姘婦郁沈氏扭至南區控氏私逃至三角街賃居錢周氏家另與陸阿狗姘識並將衣物覇住當由該區解至工程局訊究氏供嘉善人夫故後來滬帮傭被胡誘至漢口將金戒銀洋騙去不願再隨度日判胡戒責二百下押兩月氏責一百下留候夫屬來案具領 
[勒索尋費] ○甬人奚阿水之未婚嫂王氏於本月十一日私逃旋經偵悉由隣居陳蔣 
 
 

Page 20

 
 
氏誘至西門外戴芳奇皮鞋店内藏匿又使其表弟蔣柳亭通信勒索尋費洋三十元當將蔣扭至工程局控究旋卽交到陳蔣氏及王氏解由湯裁判訊明　陳蔣氏戒責一百五十下蔣責五十下具結交保王氏着奚領回 
[閘北]  
[押追騙欵] ○寡婦王姚氏前至四路一區控被韓桂卿騙去息洋二百餘元避匿不面當經黄正巡官訊明判韓交保清理在案詎韓保出後逃往嘉定屢傳不到昨經巡官移提到案訊供　展判責手心二百下押候繳洋再核 
[能否管束] ○新閘路豆腐店主方毛毛之妻張氏前被店夥王連生拐逃經四路一區黄正巡官訊實責辦氏發棲流所留養在案昨方投案訴稱情願將妻領回管束巡官准將該氏提出訓斥數語給方具領了案 
[誘逃婦女] ○住居陸家莊之劉正先昨將二房東鄭愷元扭至四路二區控稱伊妻王氏被鄭誘逃當由藍副巡官移送一區訊明屬實判鄭笞青五百板還押候辦任責手心二百下交本夫領回管束 
[英租界]  
[拐匪收禁] ○拐匪魏福元假扮乞兒至虹口狄思威路董王氏家求乞乘間誘拐五歲男孩當被拘送捕房解奉公共公堂訊供收押在案昨日復訊仍不承認孫襄讞商之美副領事海君以魏年巳老成隻身　居客棧内藏有小孩衣服情更可疑判押西牢二年期满逐出租界孩交原告　回 
[盜匪狡賴] ○盜匪夏林生夥刦引翔港某布米莊布疋携贓來滬至麥根路裕興押店内求質被探拿獲巳犯昨報昨由捕房將夏解廨請究據供住居車袋角某老虎灶内於上月十三日在垃圾橋附近拾獲本色布三十疋當日質去七疋尚有二十三疋業巳染藍刻因無錢使用携往付質並非搶來求察判夏押候查明於下禮拜二再行訊核 
[流氓入獄] ○劉夏氏控流氓周森利搶取金鐲一案昨經公堂復訊原告供稱本月初八日在靜安寺燒香周在人叢中搶去金鐲一只當被包探拿獲求究訊之周供詞游移判押西牢半年期满逐出租界 
[誘匿女孩] ○張相林控趙張氏誘匿女孩　弟等情昨日由　將氏拘解公堂訊供不認判押限兩禮拜交孩再核 
[始得脫累] ○何朱氏曹陳氏沈徐氏因被盜案牽涉由縣訊明開釋後復被老閘捕房拘送公廨收押各情巳誌昨報昨由官媒將朱陳徐三氏解案請奪該氏等訴明前情旋據包探蔣又彬投訴所有抄獲盜黨各物巳經補房拍賣其價應交原告收領孫襄讞商之美領以三婦旣巳由縣訊明無干判仍一併釋放 
[老婦迷路] 崇明老婦倪楊氏因貧來滬在虹口某姓家帮傭前日出外購物不認歸途由捕拘送公廨昨由官媒解訊判派差送請崇海同鄉會資遣回　 
[殃及隣居] ○英租界松江路七十八九號門牌怡記洋廣貨店樓上於前晚八點餘鐘起火延及比隣協泰福昌三盛等同業三家共燬樓屋四間捕房以起火之家保有火險銀五千兩恐有别情於昨日派探葛祖元前往查察 
[拐賣女兒] ○老婦陳奶奶由揚州誘拐田德勝家七歲女孩小銀仔來滬賣於女伶水仙花兹被田偵悉控奉江都縣移請公廨派差恊探於昨日將氏與女及該女伶家之幼女金寳寳一併拘送公堂請究判金寳寳送濟良所　核陳奶奶收押小銀仔留候備文移送江都縣歸案訊奪 
[搶匪荷枷] 流氓張光福因搶劉應喜衣包由探沈阿岳查獲昨解公堂請究判　候補提人証再訊 
[賣地不交] ○方慶奎控方勝榮賣地不交咋由包探將被告提至公廨押候過堂訊核 
[傳訊被告] ○兆豐莊控林肇康欠銀不還昨日由探將林傳至公堂交保　訊 
[盜賣船隻] ○汪芝卿控薛根金張和尚串賣船隻一案昨經公堂提訊判薛張押交原船到案再核 
[美租界]  
[洋人酗酒] ○前晚有西人三名乘醉在鴨緑路一帶横行滋閙並將羅仁山之湯圓担撞翻當由四百零五號巡捕一併拘送捕房經捕頭諭令賠洋一元了事 
[賠償了事] ○楊阿全昨將海路押店主翁阿三扭至捕房控稱前有鐵表一只抵押該店今向取贖無著捕頭命翁賠償洋兩元 
[防是瘋犬] ○車夫王阿福昨在南潯路被四十一號洋房内之犬竄出咬傷左腿王即投報捕房捕頭飭探將王及犬送往工部局醫院請驗再核 
[馬車衝撞] ○馬夫俞阿生昨駕馬車至海寗路撞斷梁阿三之東洋車槓由捕拘入捕房賠償修費了事 
[趕緊理處] ○密勒路沈永興木作匠人張福慶昨至捕房報稱作主欠伊工洋不還並被當去棉被一條向討無着捕頭飭探傳到該作主著即出外理處 
[法租界]  
[有何不合] ○工部局收捐人李元青昨將小茶館主周宏元扭至公廨控稱前日至周茶館内向收茶捐詎周不服出言挺撞繼竟行兇是以扭案請究訊之周供回來出租東洋車藉以餬口今俱充公改設茶肆李來收捐時小的問照章每檯捐洋二角共有檯子四只何以要捐兩元有餘李聞之出口詈罵小的不敢回答迨開櫃取洋李竟在後猛踢一脚小的謂爾是工部局所雇之人何得如此兇横李尤忿恨將小的頭髮拖落不少又喚巡捕拘入捕房求鑒聶司馬以周並無不合當堂開檡 
[有無他意] ○甬婦李王氏夫故後遺有一女近氏將女棄下出門不回氏翁李高庭四出找尋始悉在張阿福所開之豆腐店内因卽報知捕房將氏解廨訊究氏稱因家境貧苦是以出外帮　並無他意婦人與荳腐店主婦要好在彼躭閣求察聶司馬商之顧副領事判氏押候補　張阿福到案再訊 
[學徒何往] ○李文才前將伊子送至津人田榮奎處學習戲法後田因出洋將　子寄託棄祝山撫養詎田回申後該徒巳不知去向當由李田同報捕房將葉解廨根究葉供李子不時逃出四月初三日一去不回曾託楊山代尋據稱人在彭正修處往視無訛當時仍恐再逃故不領回質之彭供並無收留該徒情事况楊山巳赴外洋實被妄控判葉彭均交妥保田退去均限兩禮拜交人 
[騙子示衆] ○流氓　呵狗專以假飾騙人兹又將僞金絲眼鏡在途哄騙婦女唐錢氏洋三元察出後報捕拘獲解廨訊實判枷號一月示衆 
[來函更正] ○閱十五日　報所登美　洽記絲廠欠兩月工資索不給發女工滋閙等因然小廠　資並無兩月祇有一月十二天照會　公堂出示定章一月兩禮拜給發而且未到兩禮拜存工十三日禮拜六放工關照禮拜停工給發工資而女工當晚逼付工資旋卽起閙如此惡習殊堪痛恨並有流氓混八因恐别生事端敝洋人立卽鳴　彈壓遣散欠日卽將工資一併付清並非小廠之　欠工資實女工之無埋取閙用特聲明敢請更正　美綸洽記絲廠 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[湖南諮議局救荒善後提議案（續）]  
　　（一件）各處旅外湘人電請各省督撫助賑各省督撫電詢岑撫撫置之不覆以致賑欵無著釀成巨禍應查照諮議局章據實彈劾以申輿論請提議 
按湖南災象至上年巳岌岌可危各處旅外湘人眷懷桑梓隨地募集賑欵以救危亡并一面電請各省大吏協助各省大吏以湖南官吏并無電告咸以爲災區尚小事遂中止升任四川總督部堂趙關懷舊治尤抱痌癏曾電詢岑撫乃岑撫竟置不覆是何居心百思不得其解兹有川督部堂趙覆湘人原電具在（趙次帥去年七月十三覆熊京堂電云熊秉三諸君兩電告災巳電湘詢商情形至今未覆俟覆到再行量助巽元）鐵證顯然試問岑撫其何辭以對岑撫之視湘省災寝殆如秦越人之肥瘠漠不相關忝爲民上不知吾湘何所負於該撫而該撫視吾民之竟若寇讐也該撫任吾湘巳歷四年竭吾民之脂膏以供奉之者不爲不多其蒞任以來並無一事爲吾民造福者此爲吾湘全省之所公認而於吾民死生存亡之際乃竟匿災不報諱莫如深别有肺腸狗彘不若果使當時各省助賑何至有今日之慘劇是貽禍於我湘民皆該撫一人之所致也查諮議局章程官吏違法使人民遭其寃抑例得糾舉岑撫諱災不報貽誤賑事使我民遭此慘禍其爲冤抑孰有大於此者應照章程請資政院予以應得之處分以申公諭而快人心 
　　（一件）湘省所抽米捐原以備荒年辦賑之需巳歷十年存欵全未動用盡爲官吏挪移應請澈查歸還以爲賑欵請提議 
按天災流行國所代有全賴籌有的欵以應急需查湖南自俞廉三中丞在任時議於湘陰設局加抽米捐名爲賑糶局原以備荒年辦賑之用自定議加抽之時起至今巳歷十年爲數不爲不鉅凡遇歲歉苟即以此欵辦賑何至恐慌若此釀成奇禍聞此項米捐自加抽以來從未辦理賑濟全爲官吏挪用故一遇荒年籌賑無欵至官吏之挪用此欵或係撥爲行政經費或係經手侵吞均不得其詳惟此項米捐當時原爲備賑而起况此本爲地方稅之性質行政經費何得挪移今湘省待賑孔殷官紳舍向所儲積而不用徒奔走號呼乞救於他省殊爲吾人所不解應請選派公正紳士會同主管官吏澈底清查如果挪爲行政經費者應由地方官設法償還以清界限而備賑欵若主管者有所侵吞應查明數目呈請新任督撫嚴速追賠概行辦賑以符原案而救埀死之同胞　（未完） 
要電 
　　浙撫致憲政編查館電　憲政編查館王大臣鈞鑒杭防自治區域上年奉鈞館咨覆按照第十一條章程的量分區仍力　悉泯畛域經函商將軍轉飭遵辦　准函覆巳諭令照章分區辦理等因當經札飭地方自治　辦處遵照兹據該處詳據亡　兩縣會詳准駐防佐領桂林函略謂駐防能否比照京師地方自治章程另設區議事會區董　會等語　請前來查自治章程第十一條人口满十萬以上者始得分區杭防人口不满一萬應否照該佐領所請於城自治會外另行設區祈電示　遵增韞元 
　　　　編查館覆浙撫電　杭州撫臺鑒元電悉城鎭鄉地方自治章程第十一條所　分區僅得設置區董與京　地方自治章程分區得設　事會董事會者不同該佐領所　比　京師分區制度辦理查與定章不合應毋庸議希仍飭照上年九月館咨並十二月冬電辦理毋得岐異憲政編查館朽 
　　　鄂督致　政編查館法部電　憲政編查館法部鈞鑒初十日以考用提法司屬　應否准本籍合格人員應考及審判廳人員應否廻避本籍等情電請核示求卽速覆以便飭遵瑞激叩巧 
　　憲政編查館覆署鄂督電　武昌制臺鑒巧電悉考用提法司　官本籍人應否廻避尚無明文惟此項屬官係辦理全省司法行政之員現值文官任用章程未定以前自應暫照官員廻避本省　例辦理至審判官應否廻避本館現正議變通辦法俟會癸後再行咨照憲政編查館更 
　　川督致憲政編查館電　憲政編查館鈞　貴館前覆鄂電諮議局應議事項内遇有必須調查卷宗及諏訪事件只可函請各署局鈔交並答覆毋庸派員逕往等因尋譯應議事項之意似應以地方行政之關涉全省者爲限其府廳州縣及各分局等經管事項或不在該　應議之列卽無須調卷諏訪如有非調查不可者亦另能函請該主　各　局核轉方與鈞電局章用意相合是否祈迅示照辦巽嘯 
　　憲政編　館覆川督電　成都制臺鑒嘯電悉本館前覆鄂督魚電係指諮議局章第二十一條所列各欵事件而言其歸主管各署局經管者由該局函請抄答其歸府廳州縣及各分局經管者由該局函　主管各署局轉行抄答至不應議之　件諮議局卽無庸調查以清權限憲政編查館梗 
　　豫撫致憲政編查館電　憲政編查館鈞鑒官報所載鈞館奏准秋審人犯停止解勘一案是否卽自本年　起並無規定明文刻巳届舊例解犯之期敬請電示以便通電各屬遵辦　免往　疏虞是爲至禱喜馬 
　　憲政編查館覆豫　電　開封撫臺吳鑒現奏维秋審停止　勘應自本年爲始卽希查照此覆憲　編查館有 
小說 
[社会小說夜鐘　（四十九）]  
　　第十三回　　談魂學孝廉發新論　赴修文學士棄人寰 
　　說著。沈吟一回。取過筆硯。開了一張方子。交給龍學士看了。呌家人立刻就去撮了藥來。姜曉岑因那小孩子病勢犯險。便自巳在上房監看那幾個丫鬟煎藥。龍學士忽然想起來道。我們知巳朋友。又是親戚。我們拙荆和小妾。都禮應出來拜見的。便傳話進去。請太太和姨太太出來。一會兒龍夫人和那位姨太太。慢慢的移步出來。龍夫人只對着姜曉岑道個萬福。姨太太却深深的拜了兩拜。姜曉岑連忙回禮。微微的抬起頭來看時。只見那位姨太太。穿着一身家常衣服。却是鬟低歛霧。腰細驚風。鳳目凝波。蛾眉鎖翠。雖然爲他兒子病着。無精打彩的。满面愁容。那一叚娉婷嫚娜的丰神。却還是遮掩不來。再看那位龍夫人時。龍夫人一對水汪汪的眼波。也正注在姜曉岑身上。大家各吃一驚。姜曉岑恍然大悟。就是那一年在蘇州相遇的龍太太。龍夫人這一驚非同小可。分明就是洞庭春和 
 
 

Page 27

 
 
+樂盛棧和他們解圍的人運忙扭過頸項再也不敢回轉頭來一個心突突的跳個不住恨不得有個地洞好一頭鑽了進去姜曉岑見了龍夫人心中暗想那一天龍學士學拜會的時候心上就有些疑惑就是那位帷薄不修的龍大人但是蘇州地方姓龍的紳士不止一個未見得一定是他那裡知道不但就是他而且還是自家的親眷心上轆轆的想着倒說不出什麽話來還是這位龍夫人來得老辣勉强說幾句應酬的話兒一會兒立起身來辭了姜曉岑同着姨太太回身便走走了兩走龍夫人對姨太太道你在道裡照應孩子罷不必上我那邊去了姨太太答應一聲便止步回身去看那個孩子龍夫人趁一個空對着姜曉岑把頭略略的扭了一扭横波一笑有意無意的打了一個手勢别人都没有理會姜曉岑眼快早巳看得清楚不覺心頭一動面上一呆把頭微微的摇了一摇國外新聞 
[英皇詔謝國民] 　○　五日倫敦電云英皇喬治第五御極之時會將海軍陸軍及民間罪犯分别恩赦皇並下詔稱謝國民紀念皇考之深情 
[英法邦交輯睦] 　○十五日倫敦電云路透訪事晉謁法國外務部大臣闢匈君據稱近與英國内閣諸員會談後頗覺英法兩國政治情衷均能相親無間誠令人大爲愜意云 
[居留島問題之難結] 　○十五日倫敦電云土政府復以公牒傳致保護居留島各國反對該島國會擯納回敎議員及一切不規則之舉動土京君士坦丁電稱土國泰寗報宣言謂土爾其在各國之信任業巳摇動今急宜調派水師前赴該島以愛的美敦書投呈亂黨 
[德葡商約定期實行] 　○十四日柏靈電云德葡商業條約業巳批准定期西六月五號實行 
[南美小國之爭端] 　○十四日柏靈電云秘魯及愛圭杜兩國政府巳允美國爲之調停界務爭端 
[美國礦丁罷工] 　○十四日柏靈電云美國伊里諾伊斯省有礦丁七萬五千人同盟罷工 
[阿琴廷總統校閱軍艦] 　○十四日柏靈電云阿琴廷總統巳校閱外國往賀百年紀念之軍艦 
[日本巨商游德] 　○十四日柏靈電云三井洋行總理三井男爵現至柏靈游歷（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
