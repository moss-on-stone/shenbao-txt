# 1886 - 202 - 4904772

 

Page 1

 
 
[搜印五經文告白] [  點石齋主人啓]  
　　經義之文始於有明而盛於我朝近枓鄉試會試於五經文尤重坊問刻本雖夥惜皆陳陳相因此窟彼窈篇帙縱極宏富抉擇容有未精購者憾之廬州汪逸如先生老宿學也文名卓著經學湛深現爲本齋敦請精選經文若干篇以便操觚家揣摩除深微遠淡　無意昧者以及坊問已印之文槪不攔入一篇外本齋另請翰苑名才儒林績學擇五經中可以命題而向無程文者添作四五千篇期於無題不備無美不臻他若名家稿本書院課藝先輩房行一切鴻篇鉅製倘蒙海内士林不吝投贈郵寄來申本齋製給收條爲憑或選入後從置酬　或印成後酌量送書均無不可惟名人傑作間有輾轉傳鈔一文而彼此皆有本齋總以先寄到者選用至原稿之選與不選一槪未能寄還特此預啓再海内文人郵寄鴻篇均請逕寄點石齋不必由報舘轉交請鑒之 
[畫報後幅招登告白] [  點石齋主人啓]  
　　本齋創印中國畫報爲時已踰兩載四處通行無遠弗届曩年曾登各寳號告白於後幅衆情翕然僉謂與日報可以相輔而行且可益日報之所不逮今議於六月有二十六日八十三號畫報後仍登各寳號告白價目較昔年爲亷連登亦可减讓一切規例均詳此次畫報後誠恐一時未盡周知用特　明如蒙各寳號惠顧請至點石齋南局帳房面議可也此布 
[八十三號畫報出售] [  點石齋主人啓]  
　　本埠四馬路合興呈王姓書妓前日午後正欲上北益泰書場卽有游客願任轎役之事岸然荷之而趨見者無不譁然本齋摹繒成　列入此次畫報爲此君傳神阿堵以博閲者一粲淞隱漫録圖説一則仍附畫報之未准於二十六日出售再此次畫報後添入告白一頁並不加價閲者鑒之此佈 
[論教皇派員駐華事]  
　　前報述維馬教皇以中國行教之事以及教中一切交涉事件當有主持之人因特發大臣名愛格里阿底前來中國駐紥亦與泰西各國之有欽差相似凡有教中交涉事件可由該大臣專斷其品位則係紅衣主教余聞之曰此舉之善有數端焉請得而詳陳之夫天主一教其先軧行于泰西其後漸入於中國中國之有天主教盖自明季始考利瑪竇及方濟各沙勿略等之入中國也其人雖非一國之人而其來則皆隨葡萄牙人而至葡萄牙人至中國最早故此輩相從以來以行其教爾時教中人皆由葡國爲之保護也迨後法蘭西通於中國法國信教之人雖與他國相仿而勢力較强于　 
是保護教民之權爲法所奪中國人至今且以爲天主教乃起自法人而不知非也查彼教書中稱耶穌降生四十一年有其第一弟子名巴多羅者實代行其教衆多歸之是爲教皇之鼻祖彼教不娶妻不生子故教皇以下則皆爲紅衣主教再其下則有分駐各處之主教再其下則爲神父再其下則爲相公相公不得爲神父而神父則可升主教又上而升紅衣主教教皇殂則紅衣主教相聚公議其時外户悉闔或議至數日或遲至十餘日數十日而後定議于紅衣主教中推戴一人以爲教皇議時不使外人得以與問是機密之至也屈指自巴多羅起以至於今日在位之良第十三已有二百五十八皇矣其爲教也次第相維神父則聽主教之令主教則聽教皇之令紅衣者雖别於外埠各主教而權則皆統於一尊故教皇之體制亦與各國皇等教皇所主專爲行教之事他事悉不與聞然其權尊則亦有以事相浼者如前此德國與日斯巴尼亞幾至搆兵嗣請教皇爲之判斷而事遂寝兩國皆樂於從令則是教皇亦嘗爲魯仲連之排難解紛也故彼教中人固謂專主教事旁人或有疑具干預他事者中西或有兵爭教中人每多殃及卽如前此法國侵櫌各處義民莫不切齒且莫不欲得教中人而甘心焉此何以故緣法人向居保護教民之權人皆疑大主之教惟法人實有之教中大都法人居多卽有他國及中國人之入教者亦必因其教而傾心於其國以致甘爲法人之漢奸夫是以與教中人常常爲難教中人雖白喙而莫能辯雖經華官極力保護多方蔭庇不至遭池魚之禍而其受驚實爲不淺教皇深知此禍由於法國專保教民而起故與中國商議妥洽特派紅衣主教一人來華駐紥辦理教事無論何國之人凡在教中者卽皆由該主教管理若此則以一教相統而不分何國卽使何國與中國有所齟齬而與教中人不相干涉其所以保全者大矣夫彼旣以教爲名則凡所以教人者要亦不過與中國釋道兩教相彷彿其所以立言者無非勸人爲善勸人信天主且彼教凡爲神父必先立誓戒絶貪嗔痴愛則是與佛門受戒何異故前報載四川閙教堂一節傳聞該處教堂中之童貞姑娘放手槍以致激變彼教中人見之以爲必無其事謂童貞姑娘斷無開放手鎗之舉蓋凡爲神父者必皆以聖水塗其手俾代天行事而不得有絲毫壞事出其手中也斯言也雖未必足以取　然近觀四川各官公牘固並無此説則其爲子虚也明天故刻下教皇派大臣駐華以專司教事其事　爲妥善夫教皇之派員駐紥各國固非自今日始矣泰西各國皆有教皇之人在彼駐紥卽各國亦多有欽差往羅馬駐紥以便商酌教事此事原非創舉不過中國則初無駐紥之教員皆由主教主持其事而自有法人保護之語反致教民時遭无妄之災今得特派一人專司教事則不特教中之人非法人所能管領而辦理一切交涉教中事件自必責　攸歸權有專屬其爲益也豈淺魚哉抑父有説焉教皇旣派大臣駐紥中國專管教事中國亦應欽派大臣往駐羅馬城中以便將來倘有教中交涉事件可以就便與教皇　商此亦與泰西各國派駐欽差之意相類否則教皇所派之員雖有全權得以便官行事而或有意見不合之處則亦不得其便何如彼以員來我以員往彼此相交益見輯睦而設有事故亦不難相與共商或以派駐意國之欽使兼之此則尤爲盡善盡美之策敬告諸公當不以余言爲河漢也夫 
[上諭恭録]  
　　六月十八日奉上諭巡視北城給　中潤惠等奏拿獲紏衆劫掠要犯請飭部嚴訊一摺所有拿獲之于二郎楊四楊二王二丁振才張有梁順李二金得卽丁咯逹張三及收買贓物之鋪夥梁大尚大劉三均著刑部嚴行審訊按律懲辦在逃之張六單槐卿看步軍統領衙門順天府五城一體嚴拿務獲究辦其拿獲此案要犯出力之司坊及練勇局員弁著刑部於定案時聲明請旨欽此 
[粤東要電]  
　　昨晚接到廣東發來電音云二十六日早盜入粮道署劫印棄之於堂電音止此其細情俟訪明後續述 
[船主蒙獎]  
　　海晏保大兩輪船前次醇邸閲視北洋海軍曾經乘坐醇邸嘉該兩船主管　有方堪稱得刀故 
 
 

Page 2

 
 
於覆命之日奏請給奬雙龍四等寳星各一枚以資鼓勵云 
[撫憲過揚]  
　　新授江蘇巡撫崧大中丞於本月二十四日下午抵揚先一日程都轉以次各員均駕舟至卲伯恭迎甘泉縣朱大令更迎至秦郵交界之露筋祠鹽揚二營則在五臺山以上茱萸灣等處站隊遥望憲舟將至卽然放排鎗并升砲致敬揚州府程太守以下復抄前至馬頭站　次第遞呈　版辦差人役預備緑呢八人大轎保甲局曁江甘兩邑各派民壯親兵在岸伺候以備簇擁憲駕入城而中丞體恤屬員不欲有勞供張遂於是晚起椗前赴江甯 
[蘇省郵信]  
　　衛靜瀾大中丞聞已接到京電奉旨毋庸來京卽赴新任○聞崧大中丞准於廿九日到蘇惟接　尚未定期有謂擇於七月初二日○江蘇撫標水陸各軍以衛靜帥將赴浙江因備德政匾額一方顔曰東南保　又德政牌二十對萬軍傘十頂並紅燭高陞等于二十五日卯刻鳴鑼鼓吹送入節轅各將領呈遞手版靜帥漑不接見兵弁將匾額高懸堂皇東偏爆竹之聲盈千累萬少頃各將領飭令該兵勇將德政牌傘恭送至行轅排列於大堂之後俟靜帥移節至行轅　求賞收云 
[鄉民事]  
　　甯波府治之東七十餘里地名蝦爬袋再東五里曰大嵩地勢甚高有河蓄不以漑田疇數年前遇旱蝦爬袋人偷掘大嵩河塘洩　灌田大嵩人赴縣控告其時朱友笙明府初任鄞縣出洋三百元斷令蝦爬袋人將塘塡築嗣後各守地界不得偷放今年又旱蝦爬袋人張某等仍作掘塘放水之計大嵩自事兪某等又赴縣告發經朱明府於本月二十二日傳集審訊斷令大嵩人自雇工近將塘塡　兪某等深恐蝦爬袋人前來阻撓面請飭差押塡朱明府准其所請於次日派差四名隨同兪某等前往押塡二十四早正在開塡之際遥見蝦爬袋人各持軍械而來初猶開放空槍大嵩人尚不退避繼見其人數約有三四百之多呐喊而來尋勢洶湧只得不塡而退蝦爬袋人合隊追之大嵩　所持祇有耰鋤等件烏　抵禦被其槍斃戳死者　有二三十人傷者十餘人首事等將死傷之人舁至大嵩城隍廟内卽同縣差赴縣鳴鼓喊寃朱明府已於廿五日黎明帶同營兵差役人等前往查辦矣 
[寗郡苦旱]  
　　寗波久未得雨河水已涸東南兩鄉尚賴東湖之水可以灌漑惟西鄉沿山一帶稻已枯槁若數日内再無雨澤止恐顆粒難收矣 
[松郡近聞]  
　　新任松江府恩詩農太守於二十二日詣聖廟行香牌示於二十五日閲視城池二十六日考選代書府署修理已埈太守於二十五日挈眷入署○婁靑兩縣交界之小昆山地方新漲蕩灘數十頃某姓弟兄各欲據爲已有爭奪之下竟將弟打死事聞於官張小芸邑尊親往該處勘騐一面拘拿凶手○裏塔匯爲婁金兩邑毗連之地向有賭徒嘯聚自賭棍阿德裕被拿後餘黨推德裕之兄長毛阿四爲首勾連游勇攺賣私鹽不知何故與焦河船爲難燃槍轟擊各有損傷計共慘斃五人皆屍浮水　使從伍人夫游○林亭地方有浮屍二具華亭縣吳仲英邑尊前往勘騐據云係私梟互毆而死故受傷不止一處遂飭地保將屍成殮一面招認屍親訪拿兇手 
[天津命案]  
　　馬快劉三年已六十四歲孔武有力善舞雙刀近以年老除名　鹽關廳下開設押舖重利盤剝窮民苦之隣近有瓦匠于喜者素喜牧猪奴戲版築之暇時時喝雉呼盧本月十二日又因賭負將短衫褪下向劉舖質錢昱日商諸劉欲先取出俟晚得錢以償劉不允且出言奚落于老羞成怒歸取木棍尋劉鬥毆劉微哂曰似此小兒郎亦欲與乃翁較手叚專徐徐抽刃回搠中其要害血若飛泉逾時卽死經地方拘劉送官報請相騐劉妻係再醮婦稚齒韶顔時有一樹梨花壓海棠之憾當劉尋鬥時由妻遞給兇刀或謂其中别有肺腸然亦不敢臆斷也惟聞劉到官後供認殺人不諱刻已釘鐐收禁聽候覆訊申詳云 
[丁沽浪影]  
　　本月初二日風雨下雹海河中掀翻沙船一艘帆桅盡折錨舵不全岸上則瓦屋蘆棚不知吹壞凡幾海關道署前亦吹折旗杆一支二日晚又天低似笠風雨交加急點之中雜以冰雹小如豆子大若桃奴打瓦敲窗其聲甚厲閲半時始止自此無夕不雨天氣亦蒸鬱異堂云○全浙會館已在紫竹林海大道旁購定地基不日將鳩工起造矣其欵由各業集成亦有官商隨緣助者至城内鄉祠亦係全浙同人所建中奉關壯繆像鬚髯如戟令人望而生畏邇來祠中祭產祠外地基漸被住持盜賣現經胡芸楣觀察措資購取擬將祠宇擴充云 
[白下茗談]  
　　文德橋之南有陳督學祠祠止三楹以其居黌宫對面水木明瑟朝飛鍾阜之雲夜聽秦淮之月好事者假設楸枰於其中爲騒人逸士茗戰之所底定後　仍賭墅館續題襟久已弄月嘲風山温水膩與溪上之畫船簫管日新月盛矣然此中據座高談者或寛袍博袖或紈扇輕衫苟非其人雖撲去軟紅塵三斛亦不能以萍水相逢作無心之酬對也前日有一鶴立雞羣者甫入座便解衣磅礴大有看竹何須問主人之氣槪座中固多名士至是亦不覺以名山片席讓後來之居上詎一問答乃知其實王處仲一流人物因雜以詼諧謂俗物來輙敗人意興忽爲赳赳所聞頓露出黨太尉要畫一副金眼晴面孔衆恐忤公俟之十城卽相率爲　干木説者比於老子與韓非同傳○鍾山尊經　書院向取超等各五十名特等各一百名均給膏火此外皆屬遺珠雖每次綴榜尾者多至三分之二然限於額祗效桓子野之徒喚奈何而已本月官課輪應制府品題甲乙九帥於出案後卽以文正公全集三百部交監院官分給兩院之考列超特者想草茅下士從　得讀經濟全書庶知處　名儒者卽出爲名臣用舍行藏其理固無二致也是可見九帥之望人也深而勉人也切矣○臺灣巡撫劉爵帥現在撫番正如新　侯之軍過壺頭關雖仰視飛鳥跕跕欲墜終不以瘴癘中人𡓗其鋭志刻下全臺二千餘里人人有稽顙和門之願惟諸將在前敵者披執已久中胃都王蟣　爵帥因檄調現任湖口營游擊余德昌江甯城守游擊萬國本前赴臺北差遺本月十二日萬軍門奉到文書後卽禀明督憲委員接署以便交卸啓程並聞萬軍門已接統領六營札委故擬挑募射生手一百名帶去爲親兵云○善後局以年例施送丸散因特延名醫創設一丸專治感受寒暑吐瀉瘧痢及四時不正之氣名曰丙戌丸其意以本年運氣皆水陰盛陽微火衰士弱脾爲濕困因以扶脾爲主又云切忌破氣之藥並云本年瘧甚於痢刻下瘧症盛　服是丸者聞皆有效質諸精岐黄術者以爲然否○刻下米價最熟者每石約三千七八百文以次而降較之前十日每石已跌　二三百文不等以小麥每百斤不値一洋而又柔膩潔白非從前之泛作桃花色者可比因此紅綾餅與靑精飯白米粥參二才而兩之云○城隍廟儀門外例塑五官不具者四人爲　役並援昭陵八駿圖式各勒其姓名於胸前　王二麻子者以靈騐爲時論所推許居然於同列中獨得龕其居華其衣來結香火緣者大半皆病家病者多歴歴言其狀不爽因往觀之無他異蓋如東坡之説鬼耳 
[渡船失事]  
　　九江對岸之小池口爲南北驛站之衝江面潦闊波濤澎湃一遇大風雪浪如山渡船每多失事蓋緣船不甚大而舟于貪得無厭必攬載全七八十人始得開行及至江心收錢每名必索錢十二文或有鄉人慳客者舟子只顧收錢不顧駕駛以此淹斃人中不一而足聞之令人髮指十九日午後有九華門渡船載鄉人多開往小池口行至江心收錢内有錢不足數者舟子卽怒目裂眥相與齟齬見置帆索於不顧忽東南風勁一時招架不及船卽傾覆幸遇救生船救起數人其餘俱占滅頂亦云慘矣 
[閙卡案結]  
　　楊涇分卡鬧事一節疉經登報兹聞是案由嚴家橋卡總辦蔣少葊明府會同上海縣莫善徵明府提集該鎭布莊張正豐 
 
 

Page 3

 
 
等十二户秉公曾訊諭飭自五月分起按月認運于巾布一萬疋繳納卡　錢四十千文此項捐錢出諸販户不准上海布莊混扣鄉莊捐錢亦不准鄉莊尅扣鄉民布價各布莊均遵斷具結至擺攤收布零星各户係屬小本營生　予免捐以示體恤其閙卡滋事各犯姑念鄉愚從輕發落該鎭紳士商民人等同　感激現因蔣明府調辦虹橋釐卡交卸在卽故特公備萬民傘一柄德政牌兩　其文曰績懋輪將惠霑商旅愛如冬日和若春風於廿六日經該鎭董事趙誠齋等帶同商民鼓吹送至土家嘴角公舘蔣明府再三謙辭始收明府從事松滬厘捐有年其於整飭之中不失恤商之意於此可見一斑矣 
[買扇被拘]  
　　前報紀張義成被綹手周掄才攫去鵰扇解案訊實後翁太守以尚有他人赴訴捕房謂被匪人攫去羽扇因卽將周責比周稱聞阿東　義豐烟館言及有扇一柄賣與烟客云云包探遂將阿東拘到供認扇已輾轉賣由包探復將周所稱經賣之某中拘到供稱並非經賣實與某乙同在義豐見此扇由乙買去捕頭着包探同往將扇吊到并帶乙至捕房詰明情節謂乙係出錢買扇並不知是搶來着將扇留存甲乙兩人縱之使去 
[逃妓可憐]  
　　前日法界一枝春茶肆弄中某花烟館妓女忽然走失聞是妓負債數十元無以爲償兼之毒鴇惡龜百般凌辱一言不合輒以五色棒相加是以私自脱逃冀雖苦海嗣經龜子訪聞被某甲誘匿城中擬卽請官究辦云嘗謂天下最狠心者莫如龜鴇小妮子一入其手便如墮十層地獄中生之殺之惟命是聽今該妓旣已脱離陷阱得爲擇木之禽而尚欲控諸公庭掀風作浪此等龜鴇果尚有人心乎哉所望南面者盡法嚴懲無少寛假俾龜則縮頭而退鴇亦鎩羽而歸庶荏弱花枝得以稱伸冤抑也天 
[小孩待認]  
　　小孩何來富顧阿福在英租界迷失路徑由捕解送公堂經蔡太守飭發棲流公所留養再行安置據公所司事詰得何來富所十二歲係　鍚西門内黄泥港人家有母弟前同鄰人張阿毛來滬學習鐵匠顧　福年約七八歲亦無錫人父爲箍桶匠現住滬南陸家浜地方合綴數語俾失孩之家得以認領亦方便事也 
[申飭了事]  
　　日前有粤人何阿寳之妻何李氏與阿寳弟阿土口角擾毆扭至公堂蔡太守飭押候訊辦已列前報嗣由太守晚堂提訊何阿寳供弟穿我衣服由妻向索弟竟恃蠻及我回家妻將情告我又言在戲園觀劇時阿土出言無禮我故與弟爭論何李氏供與同何阿土供借兄衣被嫂阻止兄亦聽嫂之言將我毆打太守諭以家庭之内總以和睦爲是不得任意吵鬧致干咎　一併斥退 
[歇浦棹歌]  
　　前日下午有小火輪拖帶牡丹頭船從蘇州河駛至垃圾碼頭相近適有蘇州航船由西向東被小火船碰翻搭客均經救起所右航船修理費及失落物件則由牡丹頭船坐客認償○前日下午有烏山船裝載柴炭等件駛　龍華地方忽有狂風一陣將船吹翻是處停泊魚船甚多急將落水之六人全行救起所有貨物則已入龍宫賽寳矣聞此船係代客載貨者失事後客以舟子駕駛不愼勒令賠償而舟子則歸其咎於風伯議論紛紛莫衷一是也 
[少婦輕生]  
　　干某不知其何許人素操蒙恬術僦居城内花草浜今春娶妻黄氏細數芳齡恰如荔支娘之數畫眉窓下式好無尤昨日不知何故私呑鶯粟酪意欲了此　生由　偵知於午後三點鐘時舁送仁濟醫館醫生卽如法施治據言是婦神色已變難保無性命之憂聞之王云鄰人某甲于先一日呑烟至此而妻亦自尋短見意者其中有夙孽歟 
[命案又見]  
　　本邑閔行西首南吳巷橋鄉民張德泉協同該處十六保廿九圖地保孫永淸投縣訴稱本年正月廿八日胞弟錦和之妻被魚船户周玉坤誘匿　　錦和四出追尋迄無音信至本月二十三日錦和因看守瓜田夜宿棚内至夜半族人林海及鄰人龔瑞松等驀聞棚内喊救聲急往視之錦和已不知去向遥望浦内泊有玉坤魚船昨晨錦和　身浮起浦面顯見被周謀斃因將周船扣留周父交保看管小的痛弟慘亡叩求詣騐至午刻莫邑尊升堂訊問張等伸訴情形邑尊諭保預備屍塲靜待本縣親臨檢騐迨下午六點鐘時帶同刑仵書吏等人乘舟前往矣 
[犯婦受刑]  
　　惡姪斃叔一事本報前已疉記案情前日下午莫邑尊復提曹佛勝曹少金曹春榮曹木春曹沈氏五人隔别研鞫五人仍前狡展邑尊怒甚着將該氏上桚指越時良久毫　確供邑尊仍令分别押候研　 
[查核孤貧]  
　　縣中孤貧口粮向共百三十七名口歴由普育堂按季給發兹因久未淸查其中病故之人不無奸徒頂名朦領莫大令因飭該善堂董向各户一查淸並於秋季起換給新票 
[棲流公所來函照登]  
　　兹蒙承萼堂陳樂助洋二十元梁鏡翁午　茶五百包又會審憲蔡撥洋四元代購痧樂散給承板業經董張芸翁代勸到源茂泰記豐泰正鴻泰豐泰每月樂助捐錢各三百文林記滋生同裕恒泰每月樂助錢各一百文晉康每年捐洋一元又敝所勸得瑞生茶葉火腿號月助錢五百文醃　公所年捐錢六千文周順和磁器店月捐錢二百文怡錩甡月捐錢二百文義大恒布號月捐錢一百四十文用先登報以誌詂悃 
[助賑彚登]  
　　啓者京江求善居士爲尊人骽足有恙求愈發願　山東賑洋一百元由愼裕錢莊交來求善孜孜名能副實福體康强可爲尊人慶矣○接誦丁善士印涵遠函悉閣下原籍江蘇僑居河北今年八十有六聞山東災區綦廣待賑尚殷勃發仁慈措得洋　一百元易紋銀七十二兩合規銀七十七兩四錢三分六厘爲四歲文孫祈保長大托　省錦雲綢緞莊楊樂亭仁兄交蔚盛長寳號　下委解東省拯濟㩦杖優游秩登耋耋好行其德瑞啓蘭階不勝抃負○乍浦從雲社善士隱名氏酬願洋五十元囑解山東僅誌里居並不求具聞逹爰詳同社俾能識所遵循尋繹久之感泐深已○湖南長沙縣籍羅善士先典因年老無孫謹誠心願洋三十元委充東賑傾囊濟世定必樂遂含貽也○施仁丈廷俊爲尊閫分娩得安助東賑九八銀二十二兩二錢並求平順由施滋卿兄交來喜溢門庭敦善行而不怠欽佩良深○今有浙湖善士求謀得遂助賑英洋二十元囑解山東得意洋洋恤時艱於弗置利市三倍竊爲善士頌焉○太原女氏求保分娩平安捐山東賑洋十元如願以償不勝抃賀○接安徽桐城籍范仁丈印勝年函悉閣下於江婁縣辦公貴體素弱月初患吐血之症咳嗽心慌元氣虧耗精神　頽延醫調冶　未見效舉家焦灼萬分时見申滬報所列敝公所助賑愈疾著靈驗當人力難施之際仰求上蒼眷佑俾得轉險爲夷因竭力告掇湊成英洋十元助賑並委詣關聖前謹代具疏龥叩俯賜挽回助賑　術煞費苦心定邀神靈呵護○江西導花樓善士將追薦如夫人經懴資英洋十元託謙愼妥茶棧交來委解災區分緩急以留心撫顚連而援手深明大義洵爲濟世良箴○橫涇曹雲溪兄印啓豐惠函悉陡患嘔瀉兼之觸動舊疾當卽許願助賑濟洋十元嘔瀉卽此夙恙亦漸就　如此肺誠渥邀神佑爰録之以爲斯世勸上海北市絲業會館籌賑公所少欽施善昌謹誌 
[蘇省撫轅抄]  
　　二十三日藩轅牌示照得　江府川沙同知羅嘉杰丁憂遺缺查有候補同知倪人涵堪以請補候補同知敖式金禀辭奉臬憲委赴江北公幹正任山東齋東縣秦浩然禀辭　咨赴都引見朱江禀知奉撫憲札委調辦洋務局差從九許之璿禀知奉　封門水關盤查差 
[江督轅門抄]  
　　六月十九日新授山東登萊靑道龔照瑗見由京來○二十日縣丞翁延年銷解京餉差見候選中書張培仁由京來○廿一日借補狼山中營遊擊余德昌叩謝飭知赴臺灣鹽經歴鄒傳頲湖南來起服回省均禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緖十二年六月二十日京報全録]  
　　宫門抄○上諭六道録前○發抄旨四道○川藩游奏總督衙門公事緊要暫代題奏摺○陜撫鹿奏報臨潼等處被雹籌辦賑撫情形片○大臣榮奏爲職官非法毆妾致死請移送直督審　摺○台撫劉奏解革道資產價銀片○閩督揚等奏爲揀員分補知縣摺○臺撫劉奏請攺奬片浙撫劉奏爲調署知府片○江撫德奏爲提臣照章巡閲片○六月二十日吏部翰林院廂黄旗値　總理衙門引見三十名侍衛處二名○趙佑宸謝授大理寺卿恩○内閣奏泒騐放之王大臣泒出　王祁世長薛允升恩棠○吏部奏派稽查覺羅學派出黄體芳承翰○召見軍機○發抄希元奏審明民人于隆材等謀殺大功兄于隆富等並激嬸孚氏自投水窟案定擬奉旨刑部速議具奏欽此○又上年黄菸被災請將短徵税銀寛免奉旨着　所請户部知道欽此○又請將拿獲巨盜之委用守李金鏞奬勵奉旨看照所請吏部知道欽此○岑毓英奏銅務艱難請變通商銅成色奉旨該部議奏欽此○○二品銜署四川布政使按察使臣游智開跪奏爲總督衙門公事緊要暫由微臣分别題奏以免積壓恭摺仰祈聖鑒事竊照四川督臣丁寳楨因病出缺業經臣專摺馳報川省地廣事煩終日案牘盈尺臣並奉檄代行逐日親裁未敢懈忽惟遇事關緊要及有例限公務若待簡放有人再行題奏誠恐道遠日長多有延悞關係匪輕臣與在省司道公同籌酌未敢遇事拘泥所有總督衙門應題應奏事件臣一面核辦一面卽定稿日發以重公件而免積壓是否有當理合先行奏聞伏乞皇太后皇上聖鑒訓示謹奏軍機大臣奉旨知道了欽此○○鹿傳霖片再據西安府屬臨潼藍田二縣先後具報三月十六日甲酉之交狂風大作兼降氷雹臨潼縣四鄉被雹二百七十三村打傷民屯地一千九十餘頃藍田縣北鄉被雹五十六村打傷民屯地一百四十六頃三十餘畆二屬被灾情形較重不一臨潼縣新豐等處二百二十餘村民屯軍地九百七十餘頃被災八九分至五六分不等民灣等處四十八村民軍地一百二十餘頃被災三四分至一二分不等藍出縣被雹各村民屯地畝自八九分至五六分不等現當靑黄不接之時貧民遭此重灾情殊可憫隨飭司委員分飭前往會同各該縣查勘户田地畝確數分别輕重散借義倉接濟並令易換耔種及時補種秋禾錢糧應蠲應緩各就被灾實情酌量辦理除俟查辦完竣另条奏報外所有臨潼等處被雹籌辦賑撫情形謹附片具陳伏乞聖鑒謹奏軍機大臣奉旨覽奏被災情形殊堪憫惻着卽飭屬查勘認眞撫恤毋任失所餘依議欽此○○奴才榮毓溥芸懷塔布跪奏爲職官非法毆姦致死應請先行解任移送直隷總督審訊恭摺具奏仰祈聖鑒事竊奴才等聞得在奉陵妃園寢奉祀禮部營房居住之慕陵奉祀禮部員外郎文潤有毆妾致死匿不呈報情事正在飭查間適據泰陵奉祀禮部掌關防　中恒志等同時訪聞員外郎文潤之妾於光緖十二年五月初七日身死情形可疑當卽飭知員外郎文潤之妾屍棺抬出埋葬經泰陵奉祀　部司員等派役攔阻時値易州知州鄒振岳公出赴省面禀地方事宜經代行吏目王元均照例禀請淶水縣知縣會同禮部司員於初十日騐明文潤已死之妾陳氏氣嗓　胳膞等傷並及下部血肉淋漓情殊殘忍並據易州知州鄒振岳於五月十二日公回申稱淶水縣知縣于衡霖於相騐時　向文潤追訊何人將其致死及所用兇器據稱並未在塲實不知曉等情申報前來並據員外郎文潤代遞伊牛母劉氏呈詞一紙據稱五月初六日文潤　州易銀陳氏與伊送茶將茶　在懷内用言教導陳氏將茶盅摔於地下因此用棍拷打當日又得霍亂病症　初七日病故等情奴才等以案關人命自應以屍傷爲憑未便僅據一面之詞草率完結當由承辦事務衙門　派翼長司員等飭傳員外郎文潤公同訊明陳氏因何致死緣由隨據文潤呈遞親供核與伊生母劉氏呈詞大略相同奴才等　核文潤已死之妾陳氏受傷甚重恐有不實不盡復飭再行訊取確供以憑核辦又據員外郎文潤供稱五月初六日申刻回家職母見侍妾怒摔茶盅止訓駡間該侍妾竟自反駡言語不堪職因此用木棍拷打後於初七日身死等語查員外郎文潤非法虐毆侍妾致死恃無屍親証佐始則匿不呈明原冀私埋滅跡迨經騐訊又復供詞歧異意圖避重就輕亟應　底根究期無枉縱相應請旨將慕陵奉祀禮部員外郎文潤先行解任移送直隷總督審明按律懲辦臣謹恭摺具奏伏乞皇太后皇上聖鑒訓示謹奏軍機大臣奉旨文潤着先行解任卽交直隸總督審明按律懲辦欽此○○劉銘傳片再臣接准軍機大臣字寄光緖十一年十月十九日奉上諭前據卞寳第劉銘傳先後具奏已革台灣道劉璈任所原籍資產業經遵旨查抄等因欽此遵旨寄信前來等因到臣當飭署台灣道陳嗚志轉飭台灣縣沈受謙卽將劉璈任所抄出資財查照原估變價去後兹據陳嗚志詳解前項變價銀千三百四十兩零前來除由臣委員管解赴邵投交外謹附片陳明伏乞聖鑒謹奏軍機大臣奉旨該部知道欽此○○頭品頂戴革職留任閩浙總督臣楊昌濬督辦台灣防務降一及留任台灣巡撫一等勇臣劉銘傳跪奏爲揀員升補海疆要缺知縣恭摺仰祈聖鑒事竊查　春縣知縣周志侃因案革職於光緖十一年十月十八日奉旨應以奉旨後第五日行文作爲開缺日期應歸十一年十一月分截缺所遺恒春縣知縣係台灣海外疲難題調要缺非精明强幹熟悉海疆風土民情之員不足以資治理臣等督飭藩臬兩司在於閩省内地應調應補人員内逐加遴選非現居要缺卽人地本宜一時實乏堪調堪補之員復於應升各員内選擇查有嘉義縣笨港縣丞李時英年四十八歲貴州貴筑縣人由監生報　指分福建補用縣丞委署按察及經歴運河湯埸大使並代理彰化縣鹿港同知等缺均能治理裕如准補永和里縣丞在閩遵防剿例報捐雙方同知在任候選並非免離任剿捕匪　林貓喈等出力保舉以同知在任卽選調補今職旋因基滬獲勝立功案内彚保以同知仕任候補考試取列二等惟定例佐貳升補知縣必須先儘卓異人員如無卓異人員實缺縣丞始可升補兹查閩省卓異候廾人員與是缺人地均未相宜笨港縣丞李時英請升恒春縣知縣與例稍有不符惟台灣分省伊始恒春一缺新設不久番多民少事極繁重必須精明强幹熟悉情形之員始能勝任李時英在台日久廉勤素著熟悉情形以之升補恒春縣知縣人地實在相　合無仰懇天恩俯念海疆員缺緊要准以嘉義縣笨港縣丞李時英升補恒春縣知縣實於地方有裨如蒙兪允該縣係現任縣丞　升知縣應俟接到部覆再行送部引見併免核計叅罰所遺嘉義縣笨港縣丞另行揀員調補據福建藩司張夢元兼署臬司劉瑞祺曾詳請奏前來臣等覆核無異所有揀員升補海疆要缺知縣緣由謹台詞恭摺再陳伏乞皇太后皇上聖鑒勅部核覆施行謹奏軍機大臣奉旨吏部議奏欽此○○劉銘傳片再直隷　用道張紹華同知銜江蘇補用通判吳懋鼎内閣中書劉翰翔經臣於轉運餉械案内彚保張紹華請歸候補班儘先補用吳懋鼎請免補本班以同知直隷州補用劉翰翔請以直隷州知州不論雙單月遇缺儘先選用並加知府銜准吏部咨張紹華等所請奬勵與定章不符應另案請奬吳懋鼎劉翰翔等官階是否捐納於何年月日核准抑係勞績保舉於何年月日奏准均令一併查覆等因查道員張紹華業十創辦電報案内保歸候補班補用吳懋鼎係于光緖四年十二月初九日在江蘇滇捐案内　捐通判領有户部報照又於創辦電報核内保歸直隷州知州仍留原省補用均于光緖十一年八月十七日奉旨允准在案劉翰翔於光緖十一年八月在直隸遵海防例改　 
捐知縣新班先選用該員等轉運餉械渡臺隨同打仗異常出力均于另案得有陞階自應另擬請奬合無仰懇天恩俯准將張紹華攺奬賞戴花翎　懋鼎改奬知府銜劉翰翔改奬同知銜再吳懋鼎本係江蘇試用通判前保單内誤開浙江補用通判應請勅部更正謹附片具陳伏乞聖鑒謹奏軍機大臣奉旨吏部議奏欽此○○劉秉璋片再新授浙江温處道棻池現已禀報到省當卽飭赴新任又杭州府知府吳世榮奉部調取湖州府知府郅馨衢州府知府劉國光欽奉上諭開缺送部引見所遺各缺均應委員署理查有候補知府傅斯懌才優守潔堪以代理杭州府知府又候補知府林祖述精絀明練堪以署理湖州府知府又候補知府朱德澄老成穏愼堪以署理衢州府知府據藩梟兩司會詳前來除分飭遵照外謹會同閩浙總督臣楊昌濬附片陳明伏乞聖鑒謹奏軍機大臣奉旨吏部知道欽此○○德馨片再長江水師提督定章以半年駐下江半年駐上江周歴巡查本年提臣李成謀前經奏明操練兵輪船事畢遵例出巡上江營伍兹在江陰督帶砲船住長江巡閲各營溯流而上閲看湖口鄱陽吳城三營弁兵於四月二十七日到省與臣面商一切事宜二十八日起椗駛往上游各省一帶校閲營伍所有照章巡閲江西水師緣由理合會同長江水師提督臣李成謀附片陳明伏乞聖鑒謹奏軍機大臣奉旨知道了欽此 
 
 

Page 12

 
 
[上海四馬路文報局内恊賑公所經收賑捐六月下旬淸單]  
　　廿三日無名氏洋一百元揚州竹西溪氏五元惠泰莊交來稽陽鹺寓無名氏一百元靑浦縣儒學祁浩泉廣文書潤資移賑十元○急單福興潤局交來都門全芸軒翁京兆氏知過齋二户各洋三元乾興號照泰號豐裕號慶源永號萬順號中源號順天成榮泰余行東昇樓廣通號東萬盛東興降復興號裕興號景陽居和順號元亭號聚興和廣信行同興號二十户各京當十錢四吊孚昌貞京當拾錢二十吊共計京當拾錢一百吊易洋十元寔收洋十五元銅洋一元○本日共收英洋二百三十元銅洋一元 
[上海四馬路文報局内恊賑公所經收賑捐六月下旬淸單]  
　　廿四日元大亨庄交來蘇城潘仲溪翁經解第三十五次急單姚慶泰醬園洋一元方集成醬園五角葉華封翁募承德堂邵志方吳畏三吳位妹四户各錢三百文孝友堂吳觀貴王貴憂三户各一百文和泰南貨鋪募一元祥利當募兪旭初留根書屋二户各一元　利典二元周德泰錫箔庄募光霽堂周怡堂周二户各五角周德泰一元謝濟生藥鋪募錢啓源爲子朝夑睟盤之喜供星官資移助一元劉錦泰銀樓募五百文仁和衣莊募一元老仁和衣庄募移善舉一元佳蓮室紙鋪募無名氏二户各五角佳蓮室一元胡益泰燭鋪募一元元楨漆鋪募元楨號潘子　二户各二百文吳衡記吳桂記二户各一百文潘所宜醬園募一元吳恩臨翁募幸免一元潘萬瑞庽吳無名氏不名子四户各五角彚源銀樓募一元濟昶成布鋪募徐正濤劉桂臣謝月樵濟昶成四户各四百文金山　三百文夏永泉徐申之紀殖之王明卿四户各一百文李雲卿程植甫笪正興曹子厚王義生五户各二百文西義豐銅錫鋪募西義店主人李順康爲先父百年雙壽超度先靈以資冥福移助洋四十元阜昌庄募沈惠生朱子堅桂林張子安張安卿張梅仙王月　朱友金朱和道李若水王紹金十一户各五十文阜昌庄五角久香村無名氏募無名氏五元運不通名不利不留名亦無姓日無力五户各一元張一云七百文永昌通王錦壽二户各五百文鮑秋山四百五十文鴻昌源四百文陳范氏三百三十文宏茂張祥豐程肯堂李隆盛泰和五户各三百茂泰　昌二户各二百五十文孫元昇二百廿文永成莊桂堂二户各二百文徐源茂洋廣貨鋪募徐源茂無名字各友金氏太太方氏四户各一元葑溪子募補不足五角實收英洋八十五元○無錫可園楊叔庚翁交來華伯威善士求病速愈許愿五元旗昌行交來無名氏二元○本日共收英洋九十二元 
[上海三馬路與昌絲棧陳竹坪經募山東賑捐六月廿四日第三百四十次淸單]  
　　無錫蒲正昌號洋二元又募松柏桐椿無名氏求身體平安蒲正茂各洋兩元萬玉記無名氏各洋一元以上六户共洋十元○蘇州楊義森號洋一元又募延壽堂吉祥雲戴仁豐林太和無名氏葉張氏各洋一元以上七户共洋七元○塘棲毓秀堂洋五元王　堂陳祥生阮禮孔亷讓堂無名氏周鶴年姚肯堂各錢一百文八户各錢五十文以上十六户共洋六元○沙溪包德元布號經募包大鍾求資母冥福洋一元銘軒孔廣量各錢五百文嚴氏李惠林有心無力念劬氏各錢三百文吳漢翔錢二百五十文逸泉倪才寶凌錦高各錢二百文七户各錢一百文德元錢一百五十文以上廿户共洋五元○杭州萬承志堂交來五世堂陶氏爲孫孫媳分娩母子平安助太乙救疫丹六百錠延嗣主人續助太乙救疫丹四百錠共來一千錠○蘇州程儒記經募程滄記錢五百文無名氏錢二百文二户各錢一百文十一户各錢五十文以上十五户共洋一元三角錢十五文○龔敦于醬園經募顧醫室洋一元顧寶齋錢五十文又册樹滋堂錢八百文胡　益堂鳳山韻生安定女史各錢五百文榆蔭堂愼思居各錢二百文關西女史錢一百文以上二册計十户共洋四元錢五十文○杭州延康昌記交來存德堂張錢二百文五户各錢一百文不敷湊數錢三百九十五文以上七户共洋一元○蘇州藩署爽卿洋一元○以上均塔册○悦昌文記綢莊交來錢連貴善士洋十元王沈氏求目疾卽愈紋銀九錢申規銀九錢一分八厘新北門衆姓醮餘移助洋三元勉力子求病痊陳昌元河東順心愿三户各洋一元延陵知非子雷祖　資移賑錢二百文○靑浦儒學正堂陳子愚善士洋十元嘉啓勝蓮花室主人洋十元屠鎭半半廬諸同人祈免受暑瘧痢銀洋八元蘇州朱子卿補來本月二十日淸單上洋一元無錫樂善士筵餘洋一元錢二百文○本日共收英洋七十三元銅洋八元規銀九錢一分八厘小洋三角錢四百六十四文太乙救疫丹一千錠合併申明 
 
 
