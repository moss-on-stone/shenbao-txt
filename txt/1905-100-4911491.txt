# 1905 - 100 - 4911491

 

Page 1

 
 
[電傳上諭]  
　　三月初十日内閣抄奉上諭昨據趙爾巽鐵良面奏景陵隆恩殿工程業已勘估大概並請將各陵守護　程酌量變通及歳修工程亦須擇要早辦以昭鄭重等語此次隆恩殿要工卽著責成趙爾巽鐵良敬謹重修所有變通東西陸守護章程及歲修工程並著趙爾巽鐵良妥議具奏鹿傳霖卽著毋庸估修崇壽李紱藻並著毋庸查勘欽此 
[論糅雜瓜分續昨稿]  
　　我國民其諦聽我國民其諦聽設不幸而如昔日預料之瓜分俄據河北英據長江流域德據山東法據滇南黔粤美日據閩浙則政府亦失所依據土崩瓦解上下騷然必有極激烈之暴動安知不因血戰而爭還我民族立足之地符歐洲黃禍之預言雄飛於宇内或者有一二省之地主名未立治權不屬吾人可乘此時機得保其獨立又或者各國内亂不能兼顧交通運動尚有脫於覊絆之希望而今已矣其沈淪獄底萬刼不復永無復見天日之時矣且其設施之衛或以線路或以礦　或以息借或以教育或以宗教或以職官無一地無數國之所染指無一事無數國之所把持交互錯綜離奇悄恍忽成此古今歴史世界萬國所未曾有之糅雜瓜分之奇局究其原因事不一事時不一時不可窮詰而其大端厥有二因一因政府於我民之無愛護心也所注意者惟交涉之案及職官征稅之事閭閻休戚固置不間頻年加稅加捐日增月盛卽有所謂設局立校之事但多派道員若干人府縣若干人恣唯於上坐縻巨項所最不可解者此等官吏初亦平民備嘗疾苦一入仕途如登天堂卽瓜平日之怨其上者以待於下又加甚焉於是民不堪其擾時時依賴外人以冀其或免試而輙效乃如水之歸壑官吏非惟不敢與辨讓人以治法之權又從而保護之奬叛而誅順不復計及前途爵祿亦豈得常保耶外人於近年來已盡得其隱假其矛攻其盾驅使之束縳之　爲之倀而自居間接之地位一因吾民之愚且食也日受暴政之逼漓其愛國之心偶有小惠趨之若鶩偶可袒庇投之若慈母中人以下居其十之八知識稍增攘臂而呼而一格於政府再格於生計　不　　　至坐廢且有　節委蛇立亨　爵外人又乘其隙芟　清議不遺餘力昔日言保護者今則簽字協拿矣昔日尊之爲志土今者亦目 
 
 
 

Page 2

 
 
之爲亂黨矣乃借政府之權并禁其言論自由雖有一二憤世嫉俗之士改怒而不敢言猶恐强毅者迫於心而徵於事又爲聯合和平之局陽巿庇護之殊恩隂保饕餮之實惠政府不怨其侵蝕而惟責捐輸於百姓百姓不怨其蹂躪而惟恨苛歛於政府政府且依外人之意旨從而保護其悖民於是百姓益慴其威權百姓慴其威權歸附恐後於是政府官吏亦無法欺壓其百姓此乃最後之現象上下交竭精疲力盡欲有所爲而不能欲有所取而不得於是各國安向其尊榮實行其殖民政策是則瓜分主權不瓜分土地瓜分利源不瓜分貲財瓜分人心不瓜分民籍之說也充其量不至盡滅其種族不止故瓜分可畏糅雜瓜分尤可痛 
　　西諺有曰政府如束管象人者也羣鳥瞥見回翔不下及知其非人也行將集矢其頂矣今各國之來豈特集矢而已哉吾日記吾中國之事無一事無外人干預無一事不先由外人干預旣且中國人不得干預四千萬里之錦繡山河四百兆之神明裔胄其亦有意想及此者耶且有意想及未來者耶不亟爲一身計以爭存於競爭之社會且奔走虚名以求庇於束管象人者之宇下不其愼乎 
[日艦隊擬阻俄兵逃出之路]  
　　三月初十日高麗來電云有日木魚雷艇一隊小巡艦數艘現泊於海參威洋面以阻俄兵逸出之路 
[俄兵現駐海龍城]  
　　三月初十日東京來電云有俄國大隊兵現已至吉林地方另有兵一萬仍駐海龍城 
[俄兵謀遷]  
　　三月初十日東京來電云有駐於高麗之俄兵現將牛羊等　移至海參威 
[普親王謁見慶邸]  
　　三月初十日北京來電云普親王勒伍普兒於初八夜謁晤慶親王隨從者爲德法兩國官及俄國某統帶據聞普王此次晉謁慶邱德皇必有機要囑爲轉逹譯太晤士報 
[俄兵却退]  
　　三月初十日東京來電云有日本兵一隊從撫順往東至海龍城初七晨有俄步兵一隊馬兵六隊携炮四尊行至歐哈勒地方（在營番東七英里）與日兵互戰至初八日日兵占據昌地（在營番三十英里）俄兵則退至海龍城近日俄兵在吉林者亦逐漸退却 
[摩洛哥改革政治之辦法]  
　　三月初十日倫敦來電云探奇盍埠電稱摩洛哥王與法同所遣之員旨及法屬愛爾奇理之交涉事已與注簽字惟其餘政治之改革須遵各國在西班牙京都所立之約而行 
[日本封禁澎湖羣島及馬江近地]  
　　三月初十日東京來電云日本已宣示將福州澎瀾羣島及馬江近地封禁日本已在彼處設立海軍公署　海寧監牢各一所譯字林報 
[俄兵拆毁電線鐵路]  
　　三月十一日倫敦來電云俄林義維樞將軍報稱現由俄馬兵將開原地方鉞路及電線均已拆毁 
[外部電詢俄艦隊蹤跡]  
　　三月十一日北京來電云外務部頃電致粤督岑雲帥詢以俄波羅的海艦隊曾否東來旋得粤督回電謂俄艦隊已抵廣東洋面政府諸公聞之大爲憂慮譯文匯報 
[日俄海戰之謡傳]  
　　日俄兩軍在新加坡北互戰一事兹有揚子保險公司文案甲夫生君接西貢來電謂此說實係謠傳譯十一日文匯報傳單 
[俄提督海軍戰策]  
　　三月初九日栢林來電云俄海軍部聲言云俄羅斯提斯向斯開海軍提督現有自曰之權以行海軍戰策惟其海軍能否抵海參威德人甚疑之譯德文報 
[招聘日本礦業技師]  
　　清政府因欲調查各處礦業招聘日本技師日政府擬派現官鑛山監督官西山省吾氏應聘已於華歴三月初四日决議譯大孤朝日新聞 
[德人阻止開採炭礦]  
　　山東省沂州府屬莒州縣及日照縣兩處有鄭某王某二人組織一會社擬在彼開採炭礦已得山東巡撫之許可駐濟南府之德領事則以該煤礦之採掘係招聘他國之礦山技師爲顧問實與德國之利權有碍請將該炭礦之開掘禁止向新任巡撫楊士釀交涉楊中丞不得已乃轉告外務部山東紳董聞此大爲憤激云譯大阪每日新聞 
[清人爲俄探者之死刑]  
　　前牛莊海城方面屢受俄軍逆襲由清人爲俄探者嚮導現經日軍政署拘獲判明罪跡即將爲俄探者九人（均遼陽官吏）於大連西公園中處以死刑譯大阪每日新聞 
[請用日本敎員]  
　　清國商務部大臣奏請修改南洋大學之學科擬停課英語更以日語並罷美國教授及英國助教更聘日本人已蒙兩宫許可（按南洋大學卽南洋公學）譯大阪朝日新聞 
[外部派遣平和會議委員]  
　　外務部侍郎郎伍廷芳於二月三十日仕平和會議委員之命譯大阪朝日新聞 
[英藏改訂條約]  
　　英藏舊約原本十條現斟酌改定爲十五條其所增加五條之要旨錄下一西藏境内之鐵道電線礦山等總須田渭國之駐藏大臣與英國交涉妥議始行辦理此外不論何國不得干與二西藏官吏黜陟之權統歸英國委員與駐藏大臣會議辦理三西　有變亂之事則清國政府須與英國協商會議始行派遣兵隊鎭壓他國不得藉口干預四西藏境内如增設商埠均由清國與英國稽查協議辦理五西藏之土地未經清國與英國之承認概不得　借　搏賣他國譯大阪每日新聞 
 
 

Page 3

 
 
[達賴喇嘛歸藏]  
　　英國於英藏條約改訂之時與清政府交涉召還庫倫噠賴剌嘛現逹賴喇嘛已於二十二日自庫倫到張家口將入山西經西寗歸西藏矣譯大阪每日新聞 
[詳誌巨棍范高頭串通營兵拒捕事]  
　　蘇州訪友函云留防副中營管帶李標勝都戎近奉歐陽統領之令率領師船侂號駛赴通州緝拿著名惡棍范高頭初八日駛經通州東門是處守備某守戎不問情由令摩下各兵開槍轟擊富將哨弁湯道福徐得勝二人立時擊斃李都戎亦被擊傷頭顱及左臂等處現已電禀省憲請示核奪矣（隨） 
　　本埠訪事友云上海巨棍范高頭遠颺後經中西官寗飭探捕迭拿未獲各情已紀前報兹悉太湖水師統領歐陽軍門趾麟密飭副中營管帶李標勝派砲船二號帶兵三十餘名率同眼線四處偵緝旋知該棍匿跡南通州附近姜照江鎭天妃宫隔壁矮屋中遂於本月初七晩六點鐘由李管帶不動聲色率隊前往寗拿以期必獲詎李管帶行至通州東門外已爲該處范黨所聞馳告范棍以便兎脫又聞李管帶等行至該處突來狼山鎭守備趙洪友率領小隊百餘名攔住去路不問情由排槍齊發李管帶恐趙洪友悮會傳令吹號冀以釋欵而趙兵之排槍再至李管帶部下各兵以各兵已有受傷忿不可遏均擬還槍李管帶以一經發槍則曲在我一面嚴諭部下各兵不得妄動一面又與趙洪友分辯此事實係奉遣而來而趙兵之槍已發至五排是役也李管帶部下被趙部槍斃張許二名另外一人則不知下落聞係受槍後墜水沈没事後雖經設法打撈至今未將屍身撈獲此外尚有九人受傷勢頗危重又聞事後趙守備知已肇禍一面飛禀該管鎭台請示辦法又聞歐陽軍門在蘇得報後知此事皆曲在趙守備除禀明撫院外立卽起程來滬於前晚附輪赴通州向狼山鎮並通州牧詰責又聞肇禍時狼山鎮並不在彼又聞李管帶面部亦受有槍傷又聞范棍匿跡該處頗與保甲局及營員廣通聲氣故有此禍又聞業被趙兵槍斃之張許兩兵已由地甲報知通州恩牧相驗又聞李管帶以此事緊要且范棍交通甚廣消息極靈故趙守備率兵盤詰時並未明言其故而趙守備遂致悮會竟成巨禍云又聞尚有受重傷之九兵已將八名載回蘇垣養傷其餘一名已於過滬時由包探趙銀河禀明捕頭轉送仁濟醫院求治不知此事果如何了結也俟有續聞再當探報（明） 
[日公使提議鴉片專賣京師]  
　　日本駐北京内田公使條陳中國政府及户部議一籌欵之法援日本政府專賣烟草之例將鴉片烟膏盡行收買復由政府批發不准民間私行運售每一兩徵收費用二錢二分約計每年可得一萬萬兩以供賠欵及新政經費之用（藏） 
[反對延聘德人爲顧問官京師]  
　　北京通信云山東同豐京官大反對楊廉帥以德人士根道爲山東省額問　之成議現正竭力運動共謀阻止（藏） 
[日本在湘鄂擴張商務漢口]  
　　邇來日本人在漢口商務日漸發逹計所開行號共二十七八家每年綜計進出口之貨幾與英德諸國相埓近日又有日商十餘人紛紛赴湘省爭設行棧以闢利權併聞日本商部委員小川愛日郎日内亦將赴湘江調查商業情形是可見日人圖謀湘江之利較他國尤急切也（泰） 
[代訂礦務律章將次到鄂武昌]  
　　湖廣總督張香帥以兩湖爲各礦淵藪華洋商營謀開採實繁有徒致近來洋商礦務交涉層見迭出若不及早訂定礦務律章殊無以折遠人而資遵守爰於去年密囑驻滬督辦鐵路大臣盛宫保延請著名礦帥波羅特君代訂礦律礦章寄鄂以備採擇兹聞波君已將律章擬就頗爲美備於中西人情風俗亦能融會貫通日内將賫送到鄂矣（明） 
[江督擬購機器江甯]  
　　兩江總督周玉帥以將來新廠告成尚須添置機器爲擴充製造槍砲之需聞已由玉帥傳諭上海製造局總辦魏觀察速催瑞生洋行派夥來寗面訂一切或謂玉帥以金陵銅元局尚須擴充鼓鑄故擬向該洋行添購銅元機仵二說未知孰是並存之以觀其後（明） 
[擬辦襄漢鐵路漢口]  
　　兹有某富商業籌巨欵擬辦襄陽漢口支路與滬淞鉞路章程同一辦法已擬就章程呈禀督署識香帥若何批示也（泰） 
[九龍至省城鐵路之消息香港]  
　　本港西報云倡議建造九龍至省城鐵路之事港督亦從中竭力運動現已梢有端緒並有華人亦預其事云（冬） 
[南非洲華工之慘死香港]  
　　南非洲搭國某礦召集華工二千人就其工資不可爲生因聚衆罷上又爲該處警察强行彈壓力戰不勝死傷者甚多未死者仍忍痛作工慘哉（藏） 
[湖北營制改良先聲漢口]  
　　湖廣總督張香濤宫保業已封章入奏擬將營制改良計每營共六百四十人管帶一員每管帶計領四營再每營分作四隊每隊計一百六十人隊長一員每隊分九棚棚長三員每棚長共轄三棚所有餉銀概從優給以示鼓勵小俟接奉硃批後卽須照此辦埋矣（泰） 
[委探黔省軍情江甯]  
　　前者粤督桂撫均奏報權匪一律肅清故兩江所派偵探軍情之員亦於日前回省兹署督周玉帥聞桂匪又復竄擾黔省因於日昨特委劉觀察思訓尅日馳赴廣西悉心偵探（豫） 
[漢口茶巿情形漢口]  
　　目下各路茶商源源到漢通鎭茶棧八家先後派人入山購辦茶葉所帶概係銅元故錢價已不復如住昔之高檯至通計兩湖茶莊共一百六十七家開秤之期在本月二十四六兩日頭茶到漢約在四月初再俄商購茶仍由英國商船承運另給旗費（泰） 
 
 

Page 4

 
 
[借地趕鑄銅元江甯]  
　　江督周玉帥以江寗城内銅元局現在添屋設機赶辦不及查南門外機器局尚有閒房可以安機趲造因委候補追徐觀察及光會辦銅元局事卽將閒房騰出會同潘芸孫觀察撥匠安置機器兼鑄銅元其化銅爐軋銅機並准借用由徐道就近督工赶造所需撥欵津貼卽由潘觀察開摺呈候核奪其餘收發銅元等事仍由潘道會同藩司商務局杳照前訂章程辦理（豫） 
[湖北銅元暢銷漢口]  
　　信陽確山許州鄭州一帶自鐵路通行早已設立行棧購辦牛皮雜糧等件所交易者半係鄂省所鑄銅元故其銷數較銀元更爲暢旺目下銅幣局所鑄銅元尚不敷川須漢陽新廠落成開工鼓鑄方資周轉也（泰） 
[山東新舊巡撫之密電京師]  
　　前任山東巡撫胡鼎帥於交卸後曾致電政府其文甚長略謂年來某國經營東省不遺餘力近又用一種强硬手叚無理取鬧大有仿效俄人對待東三省舉動不可不預爲抵制現聞該國有數事要索倘再含糊允定則東省大局不堪設想又新任巡撫楊廉帥亦有電致外部謂某國要求數端關係極重務請嚴詞峻拒萬勿遷就以貽後患等語東省交涉岌岌可危恐不久必又有極大之問題出現於世界（藏） 
[江督振興商埠江寗]  
　　署督周玉帥以下關商埠未見興盛曾飭關道及洋務商務兩局將通商塲大加擴充更設工程局包造商場房屋以兾　徠商賈日昨署關道潘觀察率同首府羅太守曁上元張大令壯采江寗葉大令保慶馳赴下關履勘通商塲租界其工程木料所亦已暫假昭忠祠内開辦承辦者爲黃大令傳烺云（豫） 
[袁道親查俄艦]  
　　上海道袁觀察得日本總領事照會稱俄艦奥斯科有私裝煤油煤斤等貨欲圖逃逸情弊請速查復等語觀察得信後除照復日領事並函商稅務司及札飭稽查俄艦之南琛鏡清兩兵輪管帶史總戎嚴爲防範外於昨日親率浦東總巡謝明府詣東清馬頭奥斯科艦上詳細查勘（金） 
[江督擬改輪船廠爲官督商辦]  
　　邇聞官塲傳述江督周玉帥有電致上海江南機器製造局總辦魏觀察除將洋槍軍械等廠由官自辦外其輪船等廠能否改爲官督商辦之處著卽妥議復核（金） 
[不允免收轎捐照會]  
　　日前上海道函致領袖德總領事以租界抽收轎捐有碍籮夫生計請卽吊銷捐照兹德總領事以工部局不能允許據情照覆其略云三月初京日接准來文請飭知工部局將轎捐新章作廢所有發出捐照概行吊銷等因當經本領袖總領事按照飭知矣兹據工部局禀稱所有上海租界係隸於上海洋涇浜北首租界章程之卜皆須遵照章程辦理依此章程凡過住租界公路運送行人貨物一類者均須捐取執照卽在　局權限之内故所抽耿之轎捐亦係按照章程設立等情前來本領袖總領事合卽據情照復爲此照復貴道查照可也（渙） 
[户部咨江督周文（爲催各海關恊濟郵政局經 
費事）]  
　　咨行事准外務部咨稱查郵政一事上年四月間准部咨覆仍就總稅務司所擬由津海等六關稅收項下每月各撥銀一萬兩應令酌量籌解在案兹據該總稅司申稱歴年舉辦郵政情形所有各處分局上年已添至一千三百九十餘處包裹共計七百七十一萬六百餘件匯寄銀票五十萬兩之數統收資費四十一萬二千餘兩比較二十九年份多收八萬餘兩共支經費約七十二萬六千餘兩不敷墊欵三十一萬四千兩比較前岸墊銀已少現在郵務擴充費用浩大而虧墊之欵竟較前减少是卽辦有頭緒之端兆去年四月間奉到部札歲准由津海江漢江海閩海粤海潮海六關每月各認撥銀一萬兩實爲整頓郵政之始基不意各該稅司自去年西歴七月起請爲撥解之時而津海閩海兩處全未照解江海撥過銀三萬兩江漢撥過銀二萬四千兩粤海撥過銀五萬三千兩潮海撥過五萬四千兩共撥銀十六萬一千兩按原議半年應撥銀三十六萬兩計短欠十九萬九千兩綛算是年進欵實虧銀五十七萬三千四百兩以出欵七十二萬六千四百兩計實虧銀十五萬三千兩所虧之銀仍係援照從前辦法暫由海關借墊此後實力擴充經費一層最關緊要倘各該關不能按期如數協濟以致辦理棘手難免全功隳於一旦務請竭力維持轉飭各關監督按期撥欵勿稍玩誤以裨郵務等語咨部查照切催閩海等六關務將指撥郵政經費按期如數解清毋得蒂欠延緩致誤要需仍聲覆過部经憑札覆總稅務司等因前來相應飛咨貴大臣轉飭各該關道卽將指撥郵政經費務須按期如數解清毋得延欠致誤要需並將所欠前項經費亦令設法照數補解以維郵政可也（同） 
[譯公共租界工部局書記濮致濟良所董沈觀察洋文函]  
　　仲禮觀察大人閣下逕啓者前尊處致敝局領袖總董一函謂宜將濟良所所擬告白應在租界中各妓院内懸掛俾衆周知一層業經敝局各董議定遵照尊示辦理囑弟卽將該項告白刊印二千件先將一半飭由捕房分派先儘有烟榻之妓院著手隨後再辦其餘各院尚存告白一半遵照尊函送交貴所以備日後之需尚祈貴所開明地址擲下照送可也專此肅請籌安光緒三十一年三月十一日西一千九百零五年四月十四號弟濮蘭德謹啓濟良所發各妓院懸掛章程四條一各妓女均應將此章程縣掛房内容易看見之處若不照辦查明重罰二本所設在虹口西華德路師善里本分所設在四馬路源來典當東首本所及本分所隨時收留不願爲娼之妓女撫養教導且爲擇配三如有妓女爲人凌辱爲人逼迫爲人毆打爲人覇阻因此不願爲娼隨時可至本所及本分所四不願爲娼之妓女投奔木所及木分所者設半途爲人攔阻本所即當院　攔阻之人治以應得之罪（外） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[陸春帥由啓節杭州]  
　　新任蘇撫陸中丞乞假回杭修墓已届一月因於本月初九日清晨由金剛寺巷府第挈同瀛眷命駕出武林門登舟起節赴蘇履新預飭蘇屬沿途免辦供應（復） 
[備迎蘇撫蘇州]  
　　新任江蘇巡撫陸春帥由杭啓節本月初十日午後蘇垣文武官員或乘舟或策騎均赴寶帶橋迎迓撫標水陸各營亦於是日拔隊出郊鵠候憲駕（隨） 
[革弁委帶兵船江甯]  
　　革弁李田昔帶開濟兵輪因火藥艙失愼致全船炸裂沈没水底前督劉忠誠公從寛懲處僅令賠償船值革職發征軍合李弁上下夤緣竟不赴允仍在省垣居住今不知如何鑽營署督周玉帥已札委管帶保民兵輪差矣（豫） 
[釐局更員漢口]  
　　漢陽竹木釐金局張喜臣太尊因晉京引見急須交替所遺之差業經上憲札委劉仲章大令接辦矣（泰） 
[大計揭曉福州]  
　　福州將軍兼署浙閩總督崇佑帥舉行本年大計所有舉劾各員已經揭曉計卓異九員督糧道啓鈞持歸謙正察吏勤明鹽法道鹿學良操履端潔器識明通署理興泉水道福州府寶貴廉正自持才長心細平和縣范洛吏治優長才堪肆應惠安縣蘇夢蘭宅心仁厚　事精詳延平府教授李錦品潔行芳士林推重按照磨王鍾椿辨事循謹留心吏治水安縣安砂巡檢黃瑞荆捕務精勤操守謹飭美塲大使章芸治事不苟爲守俱優不謹官二員石獅縣丞鄧耀泉辦事輕率不洽與情上杭縣典史潘壽操守平常被控有案罷軟官一員甯德縣霍童巡檢王煇輝縱子招搖　滋物議不及官一員建密縣陳侃文理尚優吏治未嫻浮躁官二員永寗縣教諭何履祥强與訟事品行有虧永寗訓導楊景南干預公事罔知檢束（萃） 
[委署大計遺缺福州]  
　　藩司牌示建寗縣知縣陳侃計參遺缺輪應本任晉江縣知縣陳煊　理又寗德縣霍童巡檢王煒輝計參遺缺應以試用未入流錢垣署理上杭縣典史潘燾計參遺缺輪應試用典史朱福泰委署永定縣教諭何履祥計參遺缺應以大挑教諭李方鑄署理永定縣訓導楊景南計參遺缺應以大挑教職鄭紹曾委署松溪縣教諭吳震濤丁憂遺缺應以舊海防例捐納教職陳生寅委署（萃） 
[太守入覲福州]  
　　福州府程聽葬太守現過道班已奉憲請咨引見二月二十九日乘輪北上（萃） 
[江督超度城垣壓斃居民江]  
　　署督周玉帥自聞寗垣城崩傷斃多命卽預備巨欵以卹死者家屬嗣查悉被壓十三家無一幸生共斃老幼男女七十五名口不禁深爲憫惻卽以豫備卹欵發交首縣命招僧衆在城崩之處大建七畫夜水陸道場鬼而有知當深感制軍之恩逮泉下矣（差） 
[担文律師查復糖捐局]  
　　第一端查明洋貨在租界以外並未執有單貨相符之子口單者理應完釐不論其銷在本慮或裝民船或裝小輪運至别處 
　　一查天津條約第二十八欵内載或在口洋貸欲進停内地倘願一次納稅免各子口征收紛繁照准照行一次之課等語商人願領子口單與否原聽其便但必願領子口單歸一次納稅者始可各子口征收紛繁若不願領于口單卽不免征收紛繁此乃約章及章程一定之理 
　　二光緒二年議定租界洋貨免釐章程内載上漙一口已定有洋商租界凡有洋商進口眞正洋貨無論賣與洋商華商自光緒三年正月初一日起上海租界内不再抽釐金等語可見一出租界無論洋貨土貨皆可收釐 
　　三並無子口單之洋貨一離租界卽應照由口及沿途遇卡抽釐之例蓋沿途二字乃指貨物經過之處並非專捐船隻經過之處四租界以外之抽收洋貨土貨落地捐無論或在本處巿上出　之時或由本處運至别處内地之時凡無子口單者皆須完納此項厘金 
　　第二端查明洋貨在租界以外載運出口無論民船小輪皆應完清各項稅釐 
　　一照第一端查明洋貨土貨在租界以外並無執有單貨相符之子口單卽可抽收釐金而當此項貨物未經出售或並不運至别處之時可以暫緩抽收因此等貨物或將於運至别處之時完納子口稅請領子口單之故但若運往别處之時仍未領子口單即應照收釐金 
　　二光緒二十六年總稅務司議復蘇杭滬小輪　弊之端案内有所裝之貨未裝以前離船以後均聽釐屬辦理等語故釐局可於該貨將欲裝輪之時令其完清本處釐金 
　　三若有洋貨於到滬之時已完正稅並完子口稅領有三聯軰單貨並不相離則其自租界以至租 
 
 

Page 10

 
 
界之外再由租界以外裝小輪或民船運至别處皆可免厘若無子口稅單則當其已離租界卽可收取釐金不特在租界以外裝輪之前應先完清本處釐金卽出口以後沿途遇卡尚應完釐　　第三端無論洋貨土貨在租界以外旣無子口稅單又未完清釐金則當其卽將偷越之時卽應將其貨扣留充罰 
　　第四端華官在租界以外轄治華民之權甚爲完全傳提華人之事與洋商無涉 
　　一定例傳提洋商所用華人應先知會該洋商之本國領事允准係指租界而言中英商約附件續議内港行輪修改章程第四節載有不得因此於中國向來管轄華民之權稍有損减或有所妨碍等語故華官在租界以外不在洋行洋輪之中傳提所用之華人自應照平常管轄華民之權無異 
　　照第一端辦法此項白糖無論其爲洋貨土貨無論其爲洋商華商無論其是否裝載出口但已運離租界查無子口稅單糖捐局向之抽釐指無不合 
　　照第二端辦法糖捐局在該糖未經裝輪之前向之抽厘並無不合照第三端辦法該商於未經完過半稅釐局之白糖不容糖捐局查驗卽爲有意偷越理應將此次白糖扣留 
　　照第四端辦法華人梁曉琴在租界以外又非洋行洋商輪船之中於中國地方横行無忌其罪尤重於違背稅章糖捐局照管轄華民之例由巡局拘送縣署以待審究亦無不合 
[費太史考察博文學堂]  
　　江蘇學務處監督費屺懷太史念慈前日蒞新閘路西陳家浜博文學堂考察學課由該學堂監院費伯壎太守率同中西教習迎入面試各學生各種功課太史見該學堂章程縝寗　法完善頗爲奬勵面諭各學生卒業後申送大學堂並酌派出洋予以出身云（木） 
[縣賞緝犯]  
　　王少棠砍斃馬再亭及刀傷吳阿桂一案經本縣汪大令詣勘屬實兇手尚未緝獲故於昨日發出賞格一道略云如能將王少棠獲案者賞洋四十元如能知風報信因而拿獲者减半給賞（金） 
[拐孩被獲]  
　　乞丐陳蘭生誘拐廣東女孩爲閘北巡局派駐太陽廟之奇兵營勇丁拘獲解經局員章二尹訊究據女孩供名鮑阿妹年十二歲昨晚家主囑出外買熟水被陳所拐陳供尚有同黨阿三小彭頭被拘時已逸去求宥二尹判陳及女孩交捕暫爲看管候查傳失主認領（木） 
[待詔輕身]  
　　吳某者在寶善街上林里開設薙髮店其夥丁某與同伴某甲因細故口角丁忿不能平於前晚十點鐘時濳購鴉片烟吞服至昨晨僵臥不起店主見其神色頓異卽舁至仁濟醫院求治因爲時過久受毒已深著卽抬囘旋卽氣絶吳立卽投報捕房飭地甲唐全坤投上海縣報請相騐縣主汪大令於正午時帶同書差仵役人等臨場相驗丁之表兄施某求請免騐並請自行棺殮大令准之（木） 
[監司勘犯]  
　　浦東南匯縣著名惡棍陸忠棠徐季卿張阿大等三名昨奉上海道袁觀察牌示於十三日親提勘訊（金） 
[棍當瘐斃]  
　　惡棍范高頭案内之羽黨林慶全一犯押於四馬路捕房詎林犯於前日忽然患病甚重捕頭令送至同仁醫院醫治無效而斃由其家人舁回自行收殮（木） 
[上海官事]  
　　本城守府葛歧山守戎因公赴松現已事畢昨由松返滬投道禀知○南巿工程局總辦翁太守昨亦投道禀銷病假○水利局委俱高　之司馬於前日趨詣馬路工程局拜謁翁子文太守面陳要公（金） 
[鹽臬毆斃緝私艙長再志]  
　　浦東保甲總巡局緝私槍船艙長陳德勝被該處大帮梟匪蜂毆斃命經屍妻蔡氏禀明謝岳松明府函請上海縣相驗旣而氏忽赴局求免叩給撫恤明府與邑尊汪大令商明給予撫恤洋銀一百元由氏具領收殮明府隨卽諭令差保嚴緝兇徒前日拘獲傅明常喻順成兩名解縣請究昨日又獲魏嘉雲訊係安徽人李正川陳江福均供湖北人並供出洪記陳土根等多人明府飭押候函請上海縣提回歸案訊辦一面將詳細根由禀報上海道袁觀察核示（土） 
[研訊梟匪毆斃緝私艙長案]  
　　梟匪毆斃緝私艙長陳德勝一案經汪大令飭差恊勇拿獲輸順成傅永常兩名前晚奉大令升訊據十四圖地保傅逹逹供巡勇先在二十圖内捉拿私鹽因梟匪拒捕互毆至小的圖内如何起釁容查明禀復羅正興供湖北人在緝私槍船爲艙長前日有大帮梟匪裝鹽數十船過境立卽追赶祗獲末後一船私鹽七包梟匪聞信追來奪去四包並被奪去洋槍一枝回禀謝總巡添派陳德勝筭追拿不料陳被梟匪拒傷身死堬順成供安徽人前日拒捕俱係湖北帮小的並不干涉傅永常供湖北黃陂人在火油池做小工租浦東朱姓餘房同居梟匪拒捕之事並不知悉與喻順成亦不識面大令判喻傅二犯釘鐐收押候再研訊 
[上海縣案]  
　　夫臘李陳氏投縣喊控波伊夫逼賣爲娼奉汪大令訊供發堂飭提其夫李春陽到案於前晚質訊李　氏供十歲時到李家爲養媳成親已五載因繼姑兇悍勒令丈夫將婦人賣於李桂祥花烟間爲娼婦人抵死不從被夫毒毆不堪情急喊控李供去臘查得箱内失去銀飾一小盒向妻根究始云借給母家小的申斥數語著卽索回豈知來案妄控大令著氏向夫服禮判李具結領回不准凌虐○卞志根所開老虎灶與傅人和老店不及四十間門面傅以有違公所定章控奉汪大令飭差恊同公所司年往查屬實禀請復訊傅供卞之新店與小的祗隔二十餘間求准押閉卞供雖不滿四十間中間空地甚闊與傅店相離頗遠公所索入行費洋二十元小的願交司年徐順卿供卞之新店旣與定章不合未便收費准開大令判卞具結卽日閉歇如違發封○孟掌林毆傷竊魚賊李渭卿身死屢訊始認並解府司審勘發回監禁今奉恩赦其母禀求省釋汪大令以部文未到判先交保候示○張阿水同某氏婦在途行走有自稱丹徒縣過作螁線之某甲密告巡士張安亭云婦係盜 
 
 

Page 11

 
 
首勝老四之妻煩卽恊拿該巡土卽將阿水捉獲婦乘隙逃逸當將阿水解至警察北局轉解到縣經汪大令訊究阿水供泰興人在本縣當巡勇頭目此次奉文來滬緝提案犯並不與駱老四熟識大令問同行者誰人之婦供詞支吾大令喝責二百板判收押提到該婦再訊（金） 
[浦東保甲總巡局紀事]  
　　前日香烟公司函送竊取廠内煤斤之鮑龍虎至浦東保甲總局奉謝岳松明府提案研訊判責二百板枷號示衆○汛捕拘獲竊取洋紗之陸小妹解局經謝明府帶案訊明屬實判掌頰一百下紗給矢主具領（土） 
[馬路工程局紀事]  
　　陳阿方行竊裕昌米行朱少雲之鋪蓋爲巡捕查獲解局經黃衡堂二尹訊明判責一百板驅逐出境贓給失主具領○老白渡馬頭江北划船近因爭攬渡客時有口角爭鬭等事前日胡海生見金愛珠攬得渡客正欲開船胡卽躍至愛珠船上將愛珠推入浦中控經馬路工程局卽由管帮人保去昨日划船帮集議已公禀到局請派水巡照料（土） 
[公共租界公廨會訊案]  
　　英商謙和洋行洋東愛文司投本管總領事署控華人錢厚生等家家定貨不出係買辦陳鵬飛舞弊請傳保人林舸琴訊究前日午後讞員屠司馬會同英副領事德爲門君提訊原告愛文司稱錢厚生等四家所定羽綢洋布等貨均是買辦陳鵬飛冐名舞弊商人屢次訪詢皆云並無此事應向担保人林嗣琴理直查陳所欠銀五百三十餘兩並虧折銀兩一併請追林延律師博文投稱林舸琴擔保陳鵬飛確有其事惟保其缺少銀錢並非保各店定貨之事請堂上杳明保單知原告所控之案與林毫不干涉陳鵬飛供去年定貨是原告與定貨人當面交易定單送到行内蓋印所指四家一爲錢厚生二爲天津路公餘三爲九江路大有里宏順四爲河南路瑞新惟現在該四家是否在原處開張須原告自行往查所控欠欵照算祇有五百兩原告欠工資一百兩應扣銀七十一兩小工銀四十七兩除去此三項尚欠銀二百八十三兩求察林舸琴供擔保陳鵬飛僅保其或不遵照合同辦事或不盡心生意或缺少銀錢並不保其定貨請堂上查明保單省釋以照公允司馬商之德君判一併退去候復訊再斷（木） 
[公共租界公廨早堂案]  
　　宏久銀爐被盜案内之夥犯陸松亭爲無錫縣埔快拘獲押解上海縣由汪瑶庭大令訊供包探李金福等在堂聽審知有盜黨五人匿跡租界該探等不動聲色於前晚將爲首江順寶並從犯沈裕昌畢文華胡德木等五人一併拿獲並在寓搜出縮影照片上列五人江坐中間沈畢等四人旁立手中執有短刀九連棍等器械當卽送入捕房捕頭飭小心管押昨早以外國囚車載送公廨經屠興之司馬會同德國代理副領事麥令豪君略訊供詞李何二探將影照呈案李稱此案求移文至上海縣將陸犯帶回方可質訊司馬允之卽將影照與所獲五犯辨認江順寶沈裕昌畢文華三人與照相同遂與麥君商定仍將五犯帶回捕房管押俟移提陸松亭到案再行訊供核辦○陳倪氏控陳錫華錢榮生攫船兩艘包探李星福將錫華拘獲解送公堂禀稱該氏之船已在浦東白蓮涇尋獲惟夫陳阿妙爲范高頭之妾弟沈根福誘出謀死尚未訊結刻下錫華之母又至上海縣控告求鑒司馬判陳錫華責二百板押三月錢榮生責一百板押二月○同慶公棧内賭徒擾洋等情捕房已拿獲三名昨早解案請究原告陳壽康禀稱係某省知縣於去年來申前在味蒓園茶肆遇王明山等五人招呼入座甚爲殷勤後竟糾同賭博職員知爲騙賭不入其榖伊等卽將職員騙至同慶公棧内强行攫去鈔票洋二百元求追司馬以人証未齊磚難訊斷判將現獲之王明山劉仁福胡雲清交捕押候補提人証到案再行質訊○江北人江錦春控陸阿二將妻子江趙氏誘往五馬路客棧内姦宿求爲懲辦昨經捕房將江趙氏陸阿二拘案氏供與陸在客棧借宿一宵陸阿二供認不諱司馬判將江趙氏掌頰二百下交伊夫領回營束陸阿二笞臀一百下枷號十四天開設客棧之朱袁氏不應容留男女苟合從寛判罰洋十元○范照根與裁縫沈阿生有仇前日糾同法界一百零四號華捕丁阿胖至沈處尋釁打毁同居莊陳氏之灶間經氏投捕房控告捕頭派捕將范丁等拘獲押候解辦事爲法捕湧所知飭探將丁阿胖帶去自行辦理昨日捕頭將范解究莊陳氏請追毁物司馬判范責二百板完案（木） 
[廨紀事]  
　　美領事署古太太控徐貴祥欠銀不還一案前日集訊時徐供有銀五百兩洋七十餘元交中人史子斌轉交後經原告查得史並無銀兩交到因此請出牌提史到案訊奪昨由包探將史子斌解案司馬飭押候俟下禮拜二會訊○愼泰洋貨號日前失竊金銀對時表九百餘枚爲夏口廳拘獲屠司馬聞之本欲備文飭差往提兹緣該號不肯發給川資由原差據情面禀司馬遂將公文改田驛遞毋庸派差前往（木） 
[法租界公堂案]  
　　入藉法國之華人梁福卿前投法公廨控鍾書堂霸吞田畝轉賣洋商一案奉讞員陳大令提訊判鍾交保出外理處日久抗延不理昨日梁因病身故梁妻孫氏投案遞禀求追大令准卽著保交案訊追○林奎記顔料店主林兆鏞前控徐德榮串同吳代林等拐騙顔料值洋一百數十元迭奉大令訊供押交吳代林到案邇因徐在押患病飭傳原告到堂候核　日林母艾氏投案禀稱兒子因事出外未歸一俟回滬卽行來案候訊大令著將徐還埋再核○拐匪曾鳳山前因誘拐幼孩失主報捕查獲解奉大令訊供押候解辦昨日命提到案飭送改過所監禁半年○沈木林行竊自鳴鐘一架錫燭臺一對失主報捕查獲解奉大令訊供著押捕房十天責三百板贜交失主領回（水） 
[美租界捕房事]  
　　提藍橋西牢押犯陳阿岳昨因患病醫治無效而斃由管牢西人知照捕房捕頭令傳地保查明有無屍屬再行棺殮○羅才林投捕房内控稱在鄧鐵路六號洋房爲出店被細崽曹阿會竊去金戒二枚及銅質對時表請爲查緝捕頭令包探前往查辦○馬夫吳才王生林在百老匯路爭奪主顧爲捕瞥見以其違章一併拘送捕房吳等自願存洋若干求保出外捕頭允之（火） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
