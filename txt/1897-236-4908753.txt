# 1934 - 236 - 4908753

 

Page 1

 
 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷　肌草存案曰敖氏傷寒金鏡錄曰痎瘧論疏曰達生編曰扁鵲心書曰本草崇原曰侶山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[中國宜亟采煤説]  
　　泰西古未知煤之利也凡爇火必以薪至二千一百年前希臘古史始載有物如石厥名曰煤燒之可以攻金洎八百六十一年英國始准牛加士利城民人鑿地取煤以代薪蒸之用又六十年政府以煤氣蒸人易致疫癘乃下　禁之閲二十年令仍弛而煤之利遂大興若中國之用煤較泰西爲尤古呂氏春秋曰嚮者煤寳入甑中藥食不詳回攫而食之此爲煤之始見於載籍者顧或謂煤卽烟灰未必爲爇火所用之礦産惟前漢書地理志豫章郡出石可燃爲薪意者卽今所用之煤乎由是而徐孝穆詩石炭擣輕汍正字通引之謂石炭卽今西北所燒之煤然其時惟鄉人采以代柴國家固未嘗知煤礦之利益甚溥也而西人之來華游歴者已詳攷而得之有姓馬各波羅者著爲一書有中華人善用煤之語雖寥寥數字語焉未詳而後人推究日精開采日盛有用煤以冶鐵者有用煤以運輪者有用煤以鎔玻璃者有用煤以行舟艦者近且愈推愈廣舉凡煤氣燈則藉煤以生光火輪車則藉煤以致遠醒各國每年得煤之數英國得一萬萬墩美國得一千八百萬墩波羅斯得二千萬墩法蘭西得一千二百萬墩精於格致者深恐礦山有限取之易窮再閲數百年必致不敷所用因有用電氣以代煤火者亦有思另製精機器用煤少而得力多者若中國則二十一行省中煤礦無處蔑有昔有西人之精於地學者察得京帥西山煤産富有煤質亦佳惟取之未得其法以致費工多而得煤少盛京由錦州府至雞鳴山多有煤礦鳩工開挖其費甚廉山陜兩省産煤最多且有煤層露於道旁者如太原大同米脂太平曁直井陘各郡邑煤多且佳約分二種一暗黑色燒之多烟一光黑色燒之無烟而灰少其質輕如焦炭煤井有直下二百尺者井之四周石亦完固山東未經開采處如長山孝婦爲適中之地其南則淄川博山各山麓土人所鑿煤洞甚多大約煤有三種無論何地鑿井求之皆可得距潍縣南二十里煤多且佳餘如新泰章邱萊蕪等處煤層亦甚厚其煤多大塊有徑數尺者登州府屬近海處舊有煤井嘉慶十一年經官封禁江南以産煤爲最夥鎭江東南有一山分南北兩翼一由北至金陵北關一由西南至金陵城東十五里其礦在二山分行之際山最高處約二千尺土石相間分爲上下兩大層上層可得佳煤下層之煤較遜浙江金華府有數煤井深三百尺至五百尺或四十尺或五十尺必有一曲磴轉折而下江山海境青湖有士人掘井取煤者鳳林地方亦有之福建開煤處尚少且未得上等煤惟距永定六十里之處有煤井而已以上皆格致士之親身閲歴者而煤礦已如此之多彼未經察勘情形更當僂指難計無怪西人云中國各煤礦悉行采挖其數可抵歐羅巴全洲也今日輪船及製造局所用之煤類皆購自日東如福井如門司如唐津如三池如福母如多久如高島如北方每年輪船所輪不知其幾千萬石卽民間亦以開平煤爲稍貴大都喜用日煤又何怪財用漸空漏巵難塞乎當軸者苟留心礦政將諸礦次第開之則數百千萬之金錢不致時時溢出矣書生無狀敢戲芻言 
[諭旨恭錄]  
　　七月二十一日兵部題考試八旗文鄉試監射大臣監試御史各一本奉硃筆著派崑岡札拉豐阿監馬步射欽此同日奉硃律這監試著英壽去欽此○二十二日奉旨福珠哩垷在丁憂所管正藍旗漢軍副都統著芬車署理欽此同日奉上諭孫家鼐等奏請仍以霸州知州沈宗謨升補北路同知一摺著吏部議奏欽此 
[本館接奉電音]  
　　昨晚京師飛電傳來上諭一道敬謹譯登○八月初一日奉上諭莊健奏患病懇請開缺一摺蘇州織造内務府郎中莊健著准其開缺回旗欽此 
[家丁肇禍]  
　　金陵采訪使者雁帛云秋闈伊邇江南士子麕集省垣有安徽合肥縣考生某甲假館奇望街上月二十六日薄暮時忽腹痛如裂未暇擇地遽遺矢於某公館門首適爲家丁所見大加詬詈復上　批其頰甲受此辱憤不能平遂亦扭住其胡詎家丁兇横異常突以足踢甲之腎囊昏暈倒地經同寓各考生知之扶掖而回糾集百餘人持械至某公館門首問罪喝令將家丁送出公館中人見聲勢洶洶緊閉其門各考生愈怒極力敲擊聲震街衢事爲該學教官所聞立乘肩輿到塲彈壓因請公館主人某觀察理論觀察云該生雖受重傷尚未殞命倘難救藥再作區處况殺人者死自有王章諸生儘可赴縣報案何用此紛紛爲教官以觀察執抝之性知不可以理喻乃將各生斥退諭令赴江寗縣署請騐奈江寗縣趙小帆大令時已公出遲至數刻始嗚騶而至帶同仵作臨塲騐視實受重傷飭卽延醫調治不料翌日甲因傷勢沈重遽爾殞命未知日後將如何結局也按考生遺矢於公館門前固屬不知自重然亦罪不至死乃家丁瞻大如天　兹巨禍獨不思人命至重其能恃主人翁爲護身符耶 
[備迓文旌]  
　　江南正主考劉星使恩溥副主考朱星使錫恩陛辭出都遵陸南下省中接差人員日前已紛紛過揚至清江迎迓上月廿六日揚州官塲探悉星使頭站已抵袁浦甘泉縣程明府親乘一葉扁舟迎至高郵甘泉交界之露筋地方屈計月杪文旌定可過揚已於碼頭支搭彩棚預備一切第憲舟遥蒞恐未必停泊蓋向例槪不見客也 
[豸節過揚]  
　　淮揚海道謝子受觀察因有要公須赴省垣謁見劉峴帥特於前日乘坐官舫拖以小火輪船由浦南下於上月廿三日節抵淮揚本郡府縣各官均至碼頭恭迓觀察接見有差旋卽乘輿登岸向各衙署一一答拜並詣運轅拜會江都轉隨卽延入花廳茗談良久始興辭回舟小泊一宵卽揚帆出江上駛云 
[牌示赴任]  
　　新選兩淮泰屬草埝塲大使繆鹺尹世德日前由京南下禀知到淮旋卽躬赴省垣謁見督憲呈繳文憑當蒙峴帥照章考騐轉飭到司運憲江都轉隨於前月之二十日牌示轅門飭赴新任鹺尹奉札後於翌日謝委一面料理行裝買舟赴任聞接印之期約在本月初旬云 
[中英續議滇緬界務商務條約附欵]  
　　大清國大英國國家爲續議附欵事今因英國不再索問中國於光緒二十一年五月二十八日與法國訂立條約所讓江洪界内之地致與二十年正月二十四日與英國訂立之中緬條約相違彼此和商於原訂條約内或增或改擬立附欵如左第一條今議定兩國邊界自北緯二十五度三十五 
 
 

Page 2

 
 
分起由格要尼址東經九十八度十四分卽北京西經十八度十六分之尖高山起隨山脊而行向西南至瓦崙山尖卽高良由此卽至薩伯坪自薩伯坪起其綫順分水山向西而行稍向南過式脱崙坪到納門格坪其綫由此分西衣岡木薩兩處而畫直至大巴江然須俟就近查考後再定自大巴江至南太白江自南太白江至巴克乃江自此順巴克乃江到該江源頭大郎坪相近處由此順大郎坪嶺至畚辣希岡自畚辣希岡綫順西南而行至列塞江順列塞江至穆雷江分克同村及列塞村於兩處綫自中畫自此順穆雷江至該江與旣陽江相會處再順旣陽江至愛路坪順南奔江卽虹蚌河至太平江第二條自太平江及南奔江相會處此綫順太平江到瓦蘭嶺相近處由此順瓦蘭嶺及瓦蘭江至南碗河順南碗河至該河與瑞麗江卽龍川江相會處南碗江之南那木喀相近有三角地一叚西瀕南莫江之支河及蠻秀嶺之疉周尖高山從此尖高山遵嶺東北至瑞麗江此叚地英國認爲中國之地惟是地乃中國永租與英國管轄其地之權咸歸英國中國不用過問其每年租價若干嗣後再議第三條自南碗河瑞麗江相會處綫順今之新威部落北界至薩爾温江卽潞江將瑞麗江合流之處及萬定孟戈孟戞等處將及全地劃歸中國自瑞麗江於南算相近轉北之處卽瑞麗江與南陽江相會處綫順南陽江上行至該江源頭孟哥山約在北緯二十四度七分東經九十八度十五分自此順叢樹山嶺至潞江與南邁江相會處由此順潞江上行直到科干西北界順接科干東界直抵工隆界上將工隆全地劃歸英國由此循英國所屬之瑣麥與中國所屬之孟定分界處之江而行仍隨此兩地土人所熟識之界綫至界綫離此江登山處以薩爾温江及湄江卽瀾滄江之支江水分流處爲界綫約自格林尼址東經九十九度北京西經十七度三十分北緯二十三度二十分約至格林尼址東經九十九度四十分北京西經十六度五十分北緯二十三度將耿馬猛董猛角歸中國在格林尼址東經九十九度四十分北京西經十六度五十分北緯二十三度處邊界綫卽上一高山嶺此山名公明山循山嶺向南而行約至格林尼址東經九十九度三十分北京西經十七度北緯二十二度三十分以鎭邊廳地方歸中國然後其綫由山之西斜坡而下至南卡江卽順南卡江而行約過緯度十分之路以孟連歸中國孟侖歸英國然後循孟連與康東之界綫此界綫亦皆土人所熟悉由南卡江分開至北緯二十二度稍北處卽離開南卡江向東略南循山脊而行至南壘江約在北緯二十一度四十五分格林尼址東經一百度北京西經十六度三十分由此循康東及江洪之界線此界線大半係順南壘江而行惟除屬江洪一小帶之地係在南壘江之西北緯二十一度四十五分稍南界綫行至江塲邊界後約在北緯二十一度二十七分格林尼址東經一百度十二分北京西經十六度十八分卽循江塲與江洪之界綫而至湄江第四條與原約無所增改第五條今被此言明日後中國未經先與英國議定不能將現在仍歸中國在湄江左岸之江洪土地以及孟連與所有在湄江右岸之江洪土地或全地或片土讓與他國未完錄時務報 
[直江水患]  
　　日本報云直江津町洪水汜濫居人之被水浸灌者計共一千六百户死者三十餘人被溺未死得人援起者六百餘人 
[宮城海嘯]  
　　日本報云宮城縣屬忽然悔嘯附近人家均受水患約共六十餘户惟人口無傷家屋亦無漂流之患誠幸事也 
[美人病暑]  
　　美國報云美國今年暑氣甚盛觸熱而死者計七月上旬祗十日間已多至二百九十餘人 
[秦淮水退]  
　　秦淮水漲自夏迄秋凡沿河居民無不有水接紅攔之歎幸近日天宇放晴雨師歛迹信府河東牌樓各處已往來如恒惟文廟前地最卑下與河毗連行人尚須褰裳而過至貢院内水已退盡應試各生無不聞而色喜云 
[請嚴錄遺]  
　　今歲值丁酉正科金陵應試士子自上月迄今源源而來絡繹不絶貢院附近一帶房屋租賃幾盡較上科人數多至數千提調松方伯慮人浮於號禀請上下江兩學憲請於錄取遺才時嚴加陶汰一俟號舍能敷再行續補云 
[嚴緝正兇]  
　　前報紀京師皮條營某妓館毆斃孟姓一案嗣悉被獲之張四雖未同毆而向與正兇同開妓館難脱知情然笞至三百五十之多只供出比隣開設娼寮之崔六幫兇一節刻崔亦在逃院中諸妓均收禁官媒家未釋北城司更重懸賞格嚴捕正兇李姓馬姓連姓曁帮兇之崔六等四人云 
[毆斃竊賊]  
　　嘉興北門城根一帶近日居民拘獲小竊一名緣先後各失衣物故均持器械鞭責又復拳脚交加該竊供贓藏城内天后宮相近某姓空墳内及拖拽至彼處搜檢並無長物祗得當票數張查視又非贓物乃又竭力毆打後經人勸令釋放不料受傷過重逾時氣絶地保捕役訪詢情由卽向盤問旋卽投縣禀報翌晨經嘉邑尊往騐卽飭地保收殮是否因傷及被何人毆斃刻尚未知其確也 
[碾斃車夫]  
　　京師訪事人云前報七月十二日馬家堡火車甫經開輪行不數武一車上燒火夫失足跌落被車碾傷兹悉火夫已經因傷斃命事聞於胡京兆憐其因公慘死恩賞養贍銀兩若干云 
[節錄擬辦團防章程]  
　　金陵訪事友人來函云保甲團防一事至今尚未舉辦現已由　嘉㴻太守謹擬變通章程開具清摺送呈憲覽兹特節錄於後一户口宜編查也卑府屬境除金陵城内外有保甲委員巡防地方外餘擬通飭各縣愼選老成諳選之人諭充董事酌分地叚責成督率甲長挨户清查查竣之後千户或千餘户合爲一甲村小者附入大村無大村者則合數村爲一甲每甲設立公所以五六百户列一牌分爲兩牌終朝懸掛公所門首牌内但塡户長三名各立底册三分一分送府一分送縣一分存於公所牌册由縣捐廉購辦遇有遷移甲長於牌册隨時登註仍於月終由董事開單呈縣由縣報府各於底册塗改俾免歧異各縣令俟底册送到不時抽查如有不符將甲長革究倘各縣令虚應故事卑府查出亦酌請示懲以儆懈玩一巡夜宜定章也每甲立一甲長立兩地保雇巡丁十八名均擇土民爲之地保巡丁分爲兩班輪流值夜俾得間夜睡歇白晝仍可謀生每夜以一地保督率巡丁九名自二更起至日出止以兩人在公所坐守管理更鼓等事餘以四人爲一班在甲内分投梭巡責成董事督率甲長認眞稽查如有盜匪持械拒捕准其格殺照律無論如甲長地保人等各衙門因公傳喚務於隨時釋回倘因有犯不釋亦必立時諭知董事選人禀騐接充以免曠誤一經費宜勸捐也歴辦保甲不成良由經費無出擬責成董事親督甲長挨户妥爲勸捐典當月捐錢一千文餘則上户月捐錢一百文中户六十文下户三十文極貧者免捐每甲合捐錢六十千倘爲數不敷卽捐至四十八千爲止一切開支照捐數折扣捐數於立摺支取後將出入錢文逐一用端楷開明榜示公所門首終朝懸掛再於下月初五日以前由甲長開具收支清摺交由董事於初十日以前彚報該縣查考如甲長人等或有侵吞等弊一經發覺除革懲後照所得錢數酌加五倍或十倍重罰以昭儆戒一賞罰宜分明也窩藏盜賊之家難瞞左右貼鄰耳目向章十家一牌九家連坐未免株連太廣今責成左右兩貼鄰稽查如有匪徒隨時密報董事甲長送官懲辦倘敢知情隠匿别經發覺左右兩貼鄰同坐至客店烟館茶寮酒肆以及窰廠木廠與作坊廟宇等類人數旣雜聚散無定應責成店主等倘容留匪人卽惟該店主是問至搭蓋草棚尤爲宥小藏身之地更應責成甲長人等不時查察俟辦三年著有成效該董事由縣禀　酌予奬勵甲長請給功牌地保則由縣逕給花紅銀牌俾資鼓勵 
[爲小失大]  
　　蘇城菉葭巷某茂才世家子也以金張之貴顯兼陶猗之豪奢每藉赴試之名領略六朝風景兹因棘闈伊邇命僕從雇就中號南灣船一艘停泊盤溪用小火輪拖帶至申然後乘輪赴寗某日午後甲檢點衣箱兩隻行李數件因嫌本地挑夫價昻改雇江北人某某等肩挑而往當令小奚奴隨後押之以爲無虞矣迨甲出城見僮在路傍哭泣異而詢之僮云經過牟家橋尚見二人在前不料一轉瞬間卽杳如黄 
 
 

Page 3

 
 
　甲聞之忿氣塡胸聲如雷吼逕至文武總巡處請緝陸勵兩總巡允爲查　但鳴飛冥冥未卜能入弋人之手否噫如甲者眞所謂惜小費而破大財矣 
[商民感戴]  
　　前報浙江湖局總辦劉至喜太守調辦嘉興厘局定期上月十一日接辦嗣因湖局尚有經手未竣不克如期乃改擇於八月朔接篆任事嘉屬各商以李總辦接辦以來並無苛懲情事現交卸在卽各業紳董置辦萬民傘軟匾各一擇吉虔設儀仗鼓吹送往李總辦卽出恭迎謙辭现四而後收受迎入内堂欵以茶點各紳旋卽辭去總辦恭送如禮 
[瘋犬傷人]  
　　京師訪事友手筆云有李姓者居德勝門内開設烟店爲業家飼一犬突於六月杪犬瘋而逸比鄰吳姓有兒年方十一齡偶立門前被犬咬傷一手兒登時昏倒街頭人見係瘋犬咬人羣持器械逐犬而殺之旋吳兒蘇醒其家人與李姓同覓良方延請善治此症者調治十餘日而兒愈傷亦平復醫囑靜養勿出過百日可保無虞七月中旬李家僕媪携李家兒立門首吳兒適至向李兒嬉戲媪心畏吳兒囑令速去吳兒尚留連忽聞出殯者經過鑼鼓喧闐吳兒一驚髮指目瞪立發瘋症樸李兒將噬之媪急提兒飛走避入烟店店中人見兒啼媪號察知其情持械禦吳兒而以長繩繫其雙臂牽送吳家甫入門吳兒吐血數升而斃吳家痛兒慘死訟李於官刻經北城司相騐委係瘋狗咬傷因驚復發而死並無别情此案如何發落尚未得其詳也 
[脚行把持]  
　　京師自上月初間連日陰雨路途頓形泥淖馬家堡由火車載來之米麥等堆積道旁勢若山早脚行欲乘此機會增漲脚費與客相持以致米麥不得入棧至有霉變之患歇貨棧惡脚行把持大不便於旅客慮將來躭誤歇棧生意故十七家歇貨行棧公同集議將謁胡京兆聨名具呈訴説脚行把持之狀脚行聞知諸人入城係爲此事始不敢强項差人追回歇貨棧諸君依舊代客運貨入棧遂罷漲價之説而遞呈之議亦寢 
[拒留妓宿]  
　　金陵采訪友人手書云有考生某甲假寓琵琶巷蔡姓之室甲素有登徒了癖抵省後終日以問柳尋花爲事一日忽遣人密喚歌妓數名至寓所陪宴因并留宿蔡姓老嫗聞之遂謂甲云余係清白人家詎可令娼寮就宿污辱門楣請先生爲余遣去甲堅執不可嫗遂呼其子某乙與甲理論乙亦庠序中人素有聲譽因以婉言阻甲甲謂余出貲租屋只好聽余所爲爾居停不得過問乙知甲難以理論因勃然色變甲亦拂衣而起同伴見勢不佳密令妓謂甲曰妾在此間寄　終嫌未便盍同回院則巫山之夢有誰人能禁止乎甲聞言遂欣然偕妓而去 
[觀戲傷孩]  
　　揚州城外各居民於日前搭臺演戲酬謝火德星君等情已紀前報兹聞缺口門外蝦蟆地居民亦因當日雖受盧驚尚獲無恙遂亦　資在都天廟内接演神戲三臺以答神庥邇日適逢天氣晴朗往觀者較前倍形熱閙惟途中低窪處積水尚未全消有某氏婦携孩而往姗姗蓮步跋涉爲勞不知何以將孩跌入水中雖卽時撈起然已周身濕透婦立卽懷抱回家詎孩因受此驚恐卽患驚風未移時卽爾斃命婦悲感交集痛不欲生然已悔之無及矣諺云戲無益觀此益覺信然 
[藉端訛詐]  
　　蘇城衛前街某店主陳某與開索麫店之蘇某向有嫌隙上月廿三日因爭犬細故陳與蘇始猶角口繼且揮拳經人解　各散而蘇某夫妻擬卽藉此訛詐遂揚言被陳毆傷扶入陳店仰臥櫃檯呻吟不已蘇妻復至吳縣署擊鼓喊寃賴大令立卽帶同刑仵差役親履騐視仵作喝報騐得蘇某週身並無傷痕腎囊腫脹乃疝氣所致大令因卽著令蘇妻將夫舁回自行調養不許滋擾一面將陳某帶回衙署研訊刻聞陳某亦已經人保釋回家矣 
[監犯病斃]  
　　監犯凌景心於光緒十九年分在本邑小東門外與木工葉順昌索欠起釁凌起意糾同西崽范惠如夏雲祥將葉拽至城内察院塲　毆傷身死當由該處地保協同屍屬投縣報騐其時袁海觀大令方綰上海縣篆帶同刑仵詣騐明確飭差先後拘獲帮兇范惠如正兇凌景心訊供收押在案所有在逃之夏雲祥至本年二月間始行拘獲解縣由縣主黄愛棠大令會同帮審委員蔣壽林刺史屢次訊供分别覊禁擬罪本館已將讞詞紀諸前報兹該犯凌景心日前在監患吐血之症由禁卒報請黄大令撥醫調治無如凌病勢日劇醫藥罔效延至前日在監病斃由禁卒禀明黄大令核奪太令據報之下立飭吏書繕就文牘申請關道憲劉康侯觀察請委鄰封相騐 
[大雨坍屋]  
　　前日午後四點鐘時大雨滂沱法界三洋涇橋臨平里第三十三號房屋居民某姓因鄰居　造房屋其所居之屋旣空依傍而又年久失修雨後忽然坍塌壓傷婦女三人其一勢甚危險難保無性命之虞事聞於法捕房立飭探捕查明禀覆 
[雷擊類誌]  
　　本邑西南鄉龍華左近鄉人王姓向在該處推小車度日娶妻某氏姑媳頗睦前日午後氏因事出外行至中途適雷雨交作一聲霹靂該氏卒然倒地俄而一息奄奄返魂無術至次晨由王尋蹤而至撫屍大慟然後辦棺收殮○本邑浦左南匯上海交界處金家橋地方有鄉人某甲之女年甫十四齡前日將字紙襯於鞋底做就試穿行未數武忽數陰雲四佈俄而電光閃爍大雨傾盆一聲霹靂將女孩之足指擊斷鞋亦被雷火焚燬所遺一片内尚有模糊字跡一時聞者咸驚駭不已云 
[上海縣署瑣案]  
　　杜劉氏挈子杜雨香投縣喊控被侄孫阿根毆傷等情前日黄大令升堂提訊杜劉氏供因阿偷竊黄豆被兒子雨香看見喝阻阿根非但不服反敢行凶兒子受傷甚重求騐雨香供與母同大令飭仵騐得雨香受傷屬實著自行醫治候提到杜阿根訊明核辦○英公堂移送受傷人崔洪生及其母崔何氏並行兇人陳炳對一干人到縣值日差據情禀明黄大令飭交差看管候訊○篙師顧阿銀向在滬南王家馬頭三泰米行内包裝米石前日在該處楊阿榮所開之老虎灶啜茗晤及著名流氓朱華松欲向顧假洋銀五翼顧稔知其爲人婉言却之朱勃然大怒遽出利刃向顧亂戳致顧遍體受傷并有朱寳生在旁助之爲虐當卽一併解至十六鋪巡防南局請究經局員鍾偉臣二尹准詞立卽升堂研詰先據顧阿銀供浦東人與朱華松素不相識惟知其在浦東一帶專慣拆梢是日小的在王家馬頭老虎灶吃茶卽有朱華松與朱寳生二人來向小的無端借洋五元因其鸳横卽請友人向其緩頰詎朱等卽出利刃向小的背胸脊膊腿骨等處亂戳嗣伊懼禍亦反刃自戳以是亦受微傷求請騐究二尹卽提朱華松至案供與顧同鄉向亦撐船爲業與顧素來相識是日在茶肆中相遇因欠小的會洋數元向之索取並無拆梢情事二尹謂爾卽索欠欵亦不應拔刃行凶今爾身懷刃械顯係不安本分之人朱供小的雖持刃傷顧然顧亦拔刃向小的戳來二尹謂本委早知爾向在浦東及南馬頭一帶無惡不作朱寳生係爾何人當時是否幫毆供係顧阿銀之友小的並不相識詰之朱寳生供稱並不幫毆旋據楊阿榮供在王家馬頭開設老虎灶顧阿銀與朱華松毆打小的在塲解勸不了是以帮同扭案二尹察得顧傷勢頗重且情節支離遂一併移送上海縣署請黄大令核辦大令卽於前晚升座提訊朱華松供顧前欠小的洋數元向伊索還顧卽拔刃行凶現被戳傷求騐顧供朱華松前向小的借洋此次又來硬借小的不允他遂用刀戳來以致小的身被戳傷數處求騐朱寳生供在茶肆啜茗不過往前解勸並未帮凶大令飭仵騐得朱顧各受得傷飭令醫治惟朱寳生不應帮凶著責二百板候再訊核 
[上海巡局紀事]  
　　南巿老白渡鮑生泰缸甏店前晚有偷兒陳五郎潛入内室到埸間乘人睡熟意圖行竊詎料被出店蕭元發聞有窸窣聲得知有異執燭尋之至房間内見該竊蝟伏在内當卽扭住解至十六鋪巡防中局請究經局員蔡蓉卿二尹升堂研訊陳供稱向爲小本經紀原籍江北前日來滬意圖重　舊業無如人地生疎覓食無方所帶盤費又已用罄不得已出此下策務求開一線之恩嗣後當痛改前非不敢 
 
 

Page 4

 
 
再蹈故轍二尹間蕭早　店中失過物否供稱並未失過遂判將陳笞責一百板具呈改過切結然後著勇甲驅逐出境不准逗留 
[英界公堂瑣紀]  
　　九十二號印捕禀馬夫王阿四駕車溜韁　壞李明記東洋車拘案請究翁明府判罰洋五元内提一元五角給李修車○施包探禀邢六子行竊馬建忠紡綢一疋請究邢供初次誤犯求恩明府判押二天○婦人丁吳氏禀在小菜塲擺肉攤有朱炳榮來賈肉混用銅洋看出後旋有陸阿四將朱扭至茶館硬欲詐洋六角以致爭閙由四百五十一號華捕拘案朱供實非有心混用陸俯首求恩明府判陸責八百板朱罰洋四元充公○怡和紗廠夥孫榮生禀徐文才潛入廠内圖竊當塲獲住交與孫包探送究質之徐俯首求恩明府判押七天 
[美捕房瑣紀]  
　　寗波人孔某携其眷屬卜居虹口蜜勒路某弄内未知其所操何業有表弟邱某者無賴也屢孔處告貸前日傍晚邱又至稱貸孔堅不肯與邱出紫霞膏當面吞服聲言以性命相拚孔大駭喧閙之餘旋經二百九十號華捕到來將邱拿送捕房禁押○前晚有甲乙二江北人在漢璧禮路爲索錢起釁互相爭毆旋經四百零六號華捕一併拘送捕房捕頭略詰原由令禁押一宵免究釋放 
[四川飢民乞賑圖啓]  
　　光緒二十二年四川䕫綏忠三府州所屬數十州縣秋雨數月洪水爲灾瀕江一帶居廬淹没田榖無收高山大陵芋薯雜糧槪行腐爛哀鴻滿地餓莩盈途大寗縣屬被災尤甚人飢相食慘不忍言經朝廷發帑拯救又於各省開捐籌欵接濟方冀天心仁愛轉歉爲豐俾災困餘生咸登袵席乃舊創未已新患更生涪州長壽萬縣奉節巫山等處今年又遭水災他府州縣小春收成亦歉通省米糧因之均昻數倍邇來川東瘟疫流行死亡枕藉酉陽秀山等州縣災民嫁妻賣女者以人身輕重計每斤僅鬻錢四十文尚無人承售叙州府屬富順縣斗米值銀一兩八九錢幾於有錢無巿故被災之區未能全救其災而無災之地亦幾同於被災人心惶惶危殆實甚某等遠適異邦眷懷故里聞告災之警寤寐難安讀乞賑之書拯援乏術爰將被災情形圖其大槪伏望薄海内外善人君子覽斯圖者大發慈悲速賜義粟仁漿以全活災黎性命此中陰德其有涯哉桐林游南洋各島歸僑寓申江適值鄉人籌議川中賑捐並覩京外諸公籌賑章程令人不忍卒讀因作飢民乞賑圖並綴數語於圖首以叙災情第恐道里遼遠圖難篇及特將圖啓登諸報章乞天下善士同覽焉屏山吳桐林頓首百拜 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　法大馬路徴康錢莊開設未及兩月卽行倒閉共虧欠各莊號往來銀一萬三千餘兩控經鄭大令訊供押候　追　　禮拜六堂期鄭大令會同何繙譯升座萬和萬昌履大榮大各莊號共十二家聨名呈具公禀控莊主蔡徴麟執事陸漢章等串吞往來銀五千四目餘兩洋二千一百元請附案究追並將各家往來摺子及徴康屆期不付之本票數十張呈閲執事陸漢章供稱此票銀根不到不能照付不作爲憑大令謂無論銀根到與不到旣出本票惟爾是問陸又供本莊與各莊號往來雖有虧欠尚能抵補大令謂旣能抵補因何倒閉况爾莊咨本甚微虧　鉅欵照例應當重辦原告同稱所控均係實數有摺子爲憑務求嚴追大令將所呈公禀及各債主禀詞憑摺給與觀看陸求交保出外限日清理大令著具人銀並保切結先准陸漢章保出赶緊清理莊主祭徴麟求准交保大令謂虧欠如此鉅欵尚思交保如不赶緊清理送縣重辦司帳霍道循莊夥江炳奎陳子卿一併還押王士生投案求追抵押之朝珠一串備本贖回大令斥退諭待了案准子備本贖回○包探禀稱前晚二點鐘粤妓梁阿行在菜巿街高聲啼泣稱被鴇婦凌虐遍體受傷當卽帶入捕房捕頭騐明傷痕飭赴虹口移提鴇婦王陳氏一併解案請訊梁阿行供北京順天府人由兄將小女子賣入娼寮得洋一百元早晚受鴇母凌膚不堪其苦求恩超豁王陳氏供此女由伊兄托阿發爲中賣與小婦人處當出身價洋二百元並無筆據不敢凌虐阿行裸衣請騐大令見果有傷　因問家中尚有何人供住北京後門大街兄名梁大林　女子名阿香大令得供與何繙譯會商著押候送回原籍又問王陳氏阿發現在何處供在天津又問旣係買來何以不立憑據顯見誘拐著押候赶案將阿發交案延干追比○本年三月間王鋆衍控小東門同仁昌魚行主孫　甫虧欠元豐莊往來銀二千兩經大令提案訊供嗣據股東沈少　投案遞禀請將資本劃抵大令以不得糾纒飭孫將所欠之欵先行交案迄今抗延日久置之不理大令以其有意抗違昨日飭傳到案再三申斥孫供除劃抵外應收銀五百餘兩此事尚未妥洽再求公斷大令謂本委知爾有意逞刁實非善類著仍遵前斷赶緊將銀交案延干未便○登瀛洲兵輪船撑駕杉板之葛阿復前投法公堂控娶醮婦傅氏爲妻不安於室屢次捲逃知有外好請另行擇配大令再三開導將傅氏當堂責懲仍著領回嚴加管束葛堅求離異百折不回不令飭具自願離異切結當堂蓋印指模葛傅氏飭送普育堂留養另行擇配○包探禀稱揚阿全在售賣菜蔬之處攫錢三百文當塲拿獲錢已交還失主解案請訊質之楊阿全供認不諱大令著押候笞責一百板 
[蘇省官報]  
　　七月二十四日知府孫葆珪禀知奉委會辦文廟祭品差辦理江　絲捐局委員同知鄭述祖專丁來省禀謝飭知二年期滿比盈收二成以上留辦一年吳江縣方禀到知縣鄭籛禀謝奉委署理丹徒縣事並銷文闈簾差知縣李輔　禀知奉　憲委辦湖北賑捐差又梁慶桂禀銷閔行厘局差巡檢高朗禀銷海運津局差○二十五日知府王毓苹禀知奉山東撫憲李飭知十七年分河工案内保加鹽理使銜荆溪縣鄭禀　　　文巡捕王兆麒禀知隨撫憲赴寗巡檢吳敬師禀知奉府委監放長元吳三縣孤貧口糧差 
[邗江官報]  
　　七月十九日何鹺尹乃升銷城外五叚保甲差○二十日鄧刺史　華公幹　　趙鹺尹春元辭赴溱潼卡分發運判劉分轉藝順天人禀到東台縣湯大令曜缷事回赴省○二十一日杜鹺尹思鋭從省回分發巡檢韓鹺尉汝霖浙江人禀到同鹺尹鈺辭回四浦差次○二十二日魯少尹振鏞委查騐北鹽鹽色差○二十三日淮揚道謝觀察過揚○二十四日總局許分轉星璧由十二圩公幹抵揚○二十五日楊鹺尹文　俊委丁　閘　私差 
 
 
 

Page 10

 
 
   
 
 

Page 11

 
 
[光緒二十三年七月十九日京報全錄]  
　　宮門抄○諭旨四道錄前○雲督崧奏整頓鹽務擬請仍照原議定案摺○大臣連奏爲擬請停止稽查委員片○將軍裕奏導議將船　一年　加六分減半平分别原扣添扣事案彚報摺○直督王奏知州懇請開缺回籍修墓片○又奏爲知州懇請開缺回籍修墓片○七　十九日　　部鴻臚寺正白旗值日無引見○鄭王怡王等由東陵西陵回京請安○端王玉書唐景崇各假滿請安○出使大臣　海寰請訓○鄭王福珠哩各請假十日○福森布續假五日○薛允升續假十日○召見軍機呂海寰唐景崇○○雲貴總督臣崧蕃　南巡撫臣黄槐森跪　奏爲滇省鹽務正課外應徴雜款開支以六成爲額催徴仍以原額爲衡有餘照章撥歸積餘項下併入溢課欵内留備　防要需以符定制而歸實用恭摺仰祈聖鑒事竊臣崧蕃前兼署巡撫任内據司道等會詳嗣後鹽課除正額外開支廉役井費雜欵遵照部　以六成爲額長餘銀兩儘數作爲溢課等情詳請奏咨旋准户部核議查該省應徴雜課向有定額如徴不足額例計考成與溢課儘徴儘解者有别十九年議覆該省雜課展限案内亦祇謂開支雜欵以陸成爲額非謂將應徴數目亦陸成爲額也今該督原奏乃謂遵照部議照支數六成　額長餘銀兩無論多寡儘數作爲溢課是應徴雜課從此减爲六成殊於定制不合碍難照准應令查照奏案於展限期内將應徴雜課照額徴　足以符定制等語附片奏准咨滇轉行遵辦去　兹據鹽法道普津會同布政使裕祥詳稱查滇省鹽務承平之時於額徴正課銀二十六萬一千六百四十五兩三分外應徴廉役雜欵銀十一萬九百八十兩二錢五釐係以道庫每年開支實應需銀十一萬九百餘兩遂以此數爲應徴定　倘支有餘剩仍撥歸積餘項下併入溢課留備邊防要需其溢課一項原無定額儘數徴解至多不過八九萬兩溯查嘉慶五年時當全盛商衆户繁倉鹽多而銷數增正雜始能並徴足數自遭兵燹後肅清垂二十年而巿井蕭條如故自同治十三年歴至光緒十三年迭　展限正課且不能徴足迨十三年歸併各井自該鹽道到任後竭蹶以圖始將正課照額徴足而每年實支之六成雜欵仍只起徴銀四萬餘兩尚不敷銀二萬餘兩及一萬餘千兩不等歴由鹽釐撥補於光緒十九年展限案内詳經奏咨奉部議准自光緒十八年起再予限五年俾資整頓展限期内雜欵不敷開支之數照案暫准由鹽釐撥補其開支廉役井費等項卽照原奏以六成定額等因咨行遵照在案原議固未聲明開支廉役雜欵以六成爲額應徴雜課仍以十一萬餘兩爲額也至二十一年因原限已逾三年所徴課欵雖亦遞年加增而實支雜欵究未全復時值難于　晝奉撥雲南協餉因而短欠更甚亟欲力圖補救之方詳經奏明委員分赴各井會辦節稱提價事宜原爲加課於無形不至病民以益公起見該委員迤東道暫辦鹽務興祿會同鄒馨德江　清等尚能認眞籌維二十一年六月舉辦截至年底卽能著有成效將額徴正課外並於二十餘年未　　實支六成廉役井費雜欵如數徴足無須鹽釐撥補又復起徴溢課銀五千三百二十八兩四錢三分六釐七毫另册造報存儲及至二十二　　　徴溢課已至二萬七千五百兩有奇二十三年當可望其遞年　長卽就現在整頓鹽務而論旣徴正課二十六萬一千六百四十五兩三分又徴實支六成廉役雜欵銀六萬三千六百一十兩四錢六分八厘三毫復起徴溢課銀二萬七千五百九十九兩七錢六分三厘三毫此外尚有鹽厘一項年合抽銀九萬八千餘兩共已徴銀四十五萬餘兩較之承平時定例正雜溢三項每年應徴亦足共銀四十五萬零已屬無分盈絀現照部議雜欵開支廉役井費核減以六成爲額前曾迭經各井以徴課日增幾與永平相等而開支仍僅六成不敷井地各項調辦人役薪工之費紛紛禀請加支若必仍以雜欵舊額爲準則各井皆藉口徴多支少勢必請加無已無裨于公因請將六成爲額劃足後仍儘力催徴非謂應徴之數　至六成而止也但開支六成外催徴有餘槪行撥歸積餘項下併入溢課欵内備用是仍與部中所稱祗謂開支以六成爲額非謂應徴以六成爲之意無異該司道等公同核議會詳請奏前來臣等覆加查核委係實在情形合無仰懇天恩賞准勅部立案將滇省鹽務仍照原奏除正　照徴足額外所有應徴亷役井費雜欵仍以現在六成爲開支定額除六成外長餘銀兩無論多寡儘數撥歸積餘項下併入溢誤欵内照例存　道庫留備本省邊防要需永爲定案仍嚴飭儘力催徴有加無已務期復雜欵原額以符定制至委員分赴各井會辦節稱提價事　徴收日增　與承平舊額相等任勞任怨歴二年之久得著有成效不無微勞仍請恩准酌量請奬以彰激勸除飭將二十二年收支各欵照　　　報銷　咨户部查照外所有擬請仍照原議定案緣由謹合詞恭摺具陳伏乞皇上聖鑒訓示謹奏奉硃批户部知道欽此○○連順片再　倫管理商民部員衙門每年派差赴東西兩盟各旗稽查無票貿易商民原爲防弊起見乃近年以來得此差者輒視爲網利之藪擅作威福任　索詐蒙商畏之如虎而於公務毫無裨益擬請嗣後此差永行停止責成各該盟長督飭各該旗於商民到境後卽查騐有無票據有票者准其　限　易無票者立卽驅逐倘有刁健之徒不服盤詰卽械送奴才衙門嚴行懲辦除咨理藩院查照外理合附片陳明伏乞聖鑒謹奏奉　批知道了欽此○○頭品頂戴尚書銜革職留任福州將軍兼船政事務奴才裕祿跪奏爲遵照部議將船政一年約扣六分減半平分别　扣添扣數目先行專案奏報恭摺仰祈聖鑒事竊奴才准户部咨議覆御史宋伯魯奏請添扣各項减平以裕利源一摺本年五月十二日具奏奉旨依議欽此鈔錄原奏行令一體遵辦先將各該省各項减平一年約扣數目專案奏報毋稍遲延等因咨行前來應卽欽遵辦理奴才伏查船政每年應扣减平欵項除部議雇募洋人薪工購買外洋物料毋庸議减外按照歴年用欵計員弁薪水藝成回華生徒薪水前後學堂繪　院教習薪水藝童贍養飯食獎賞藝徒工食書役工伙驛遞工伙健丁口糧廣儲所運夫口糧儲材所簲工口糧看管船槽匠丁工食挖泥機船　丁工食差船工食工匠犒賞養傷藥費造船工費及各廠歲修工費計共十四欵核照光緒二十一年送部銷册全年共用銀九萬五千七百餘　科算核扣四分減平銀三千八百二十八兩現在遵照部章添扣二分减平約計一年應增扣銀一千九百一十四兩其四分减平歴年均經報　此後添扣之二分減平亦當自光緒二十三年七月初一日起遵照部章隨時核扣彚同報解統計每年按六分减平核算共約扣銀五千七百四十二兩惟各項用欵以後情形不無增减而匠工亦視工程之多寡爲支數之盈絀如有增减之處總須每用欵截數時核扣總數方能準確應於辦理奏銷時將一年所扣數目專案咨部隨同報解除先造具應行扣平欵目清册咨送户部外理合恭摺具陳伏乞皇上聖鑒　奏奉　批户部知道欽○○王文韶片再蔚州知州張諧之河南陜州進士由主事改歸知縣銓選簽掣昌黎縣知縣光緒四年七月到任調補盧龍東明縣知縣升補今職十五年十一月十一日到任兹據該縣以服官年久祖塋失睡請開缺回籍修墓等情由藩司員鳳林臬司季邦楨具詳前來應請准其開缺回籍修墓除咨河南撫臣外理合附片　陳伏乞聖鑒敕部開缺再所遺蔚州知州要缺俟到部文核明開缺日期再行照例揀選請補謹奏奉硃批吏部知道欽此○○王文韶片再延慶州知州蔣家繪江蘇長洲縣監生由國史舘漢謄錄官議叙以布經歴分省補用指分直隸同治五年三月到省因辦理防勦出力保以知州用題補安州知州丁父憂開缺回籍守制服滿起復分發原省題補今光緒十八年三月到任茲該員以接到家信祖塋年久失修被雨冲塌請開缺回籍　墓等情由藩司員鳳林臬司季邦楨具詳前來應請准其開缺回籍修　除咨江蘇撫臣外理合附片具陳伏乞聖鑒敕部開缺再所遺延慶州知州一缺照章應扣留外補直隸現有應補人員俟挂到部文核明開缺日期再行照例序補謹奏奉硃批吏部知道欽此 
 
 

Page 12

 
 
[光緒二十三年七月二十日京報全錄]  
　　宮門抄○諭旨一道錄前○湘臬李奏爲籲請陛見摺○大臣連奏爲查地陋規擬請化私爲公摺○又奏爲商民罰欵擬請照數發　摺○疆撫饒奏爲實任通判因病出缺摺○七月二十日内務府國子監正紅旗值日無引見○濓貝勒由東陵回京請安○繼恒　授侍讀學士恩○直候補道袁大化謝恩○直知府陳啓泰謝恩○熙貝勒續假五日○承侯請假十日○明桂續假十日○恩存　備召見○掌儀司奏二十五日祭奏先殿澤公行　○召見軍機陳啓泰恩存○皇上明日辦事後至瀛秀園門跪送皇太后　還宮○○二品銜新授湖南按察使臣李經羲跪奏爲叩謝天恩籲請陛見恭摺仰祈聖鑒事竊臣於光緒二十二年五月初二日　署湖南按察使篆務當經恭摺奏陳旋於六月十五日奉湖南撫臣陳寳箴行知光緒二十三年五月十九日内閣奉上諭湖南按察使著李經羲補授欽此聞　自天悚惶無地當卽恭設香案望闕叩頭謝恩任事伏念臣家承忠教世受國恩疉叨渥寵於蟬貂木効微勞於犬馬當此時艱孔亟宵旰尤勤明詔屢宣所以訓戒羣工者至深且切凡屬臣子秩位總判等差而仰報君父之誠則寸念皆同並大如一倘尚漠然於中無所激發因御敷衍甘蹈故事避怨徇私務爲緣飾於職分所當爲心力所能盡者不肯勉任其難力求實踐溺職辜恩天良何在臣自西蜀備員南湘奉職兩權臬篆兼管牙釐耿耿血忱兢兢夙夜而饟源莫裕刑獄未清寤寐難安方深内疚乃荷聖慈鑒宥簡搉驟加因　權而　予眞除由監司而洊躋陳臬受恩愈重報稱愈難臣苟有一隙微明無不益矢靖共以冀仰酬高厚查臬司爲風化專官刑名總匯維持風化莫要於激濁揚清綜覈刑名莫要於安良除暴懲一乃能儆百敬五所以戒三湖南地處上游近遭歉歲會匪根株未凈莽伏堪虜征軍遣撤初歸稚埋可慮閭閻疾苦訟獄繁興皆由不免飢寒遂至多罹法網與其寛柔而陷之於死何如嚴明而導之以生斟酌重典輕典之宜權衡一弛一張之道政平訟理庶幾銷患未萌大法小廉要在本身作則如臣擣昧深懼弗勝惟有籲懇鴻慈俯准微臣趨詣闕廷跪聆聖訓照天就日稍紓依戀於九重墜露輕塵冀答生成於萬一所有微臣感激下忱並籲請陛見緣由理合恭摺叩謝天恩伏乞皇上聖鑒謹奏奉硃批著來見欽此○○奴才連順跪奏爲查地陋規擬請化私爲公以除秕政而免滋擾恭摺具陳仰祈聖鑒事竊查移交案内前大臣桂斌奏請查地陋規量爲變通奉硃批著俟連順到任後移交該大臣察酌辦理欽此欽遵在案奴才查該前大臣桂斌所奏圖　所屬西北旗哈喇河等處向有開墾地畝曾經奏明不准續墾每屆台巿章京更換實任由庫大臣札委清查一次所得陋規約在二千數百兩以上兹據台巿章京奎顯清查後將所得陋規呈請核辦前來奴才交卸在卽應請飭下新任大臣相度情形悉心擘畫庫儲國計可否藉此兼籌等因移交前來奴才查此項開墾地畞向係交租以各該旗於光緒六年曾經奏咨有案蒙民相安尚無滋事私墾情弊每屆巡查原爲　逐游民禁止私墾該處　地民人按所種地畞多寡攤派程儀該章京等收受之後卽以皮分潤於印房各員相沿旣久視爲成例而所帶丁書又復百計苛求從中漁利小民　　之勤動銖積寸累適以飽其私囊故歴任章京多以失察丁書而被劾者今據各該處種地民人聨名呈請情願每年出銀一千兩以爲辦公之資將該章京查地之差永行裁革並懇奏明立案等情奴才詳加查核商民攤派程儀雖餽送有辭究不應受至丁書需索尢屬大干例禁姑念歴年已久沿習成風爲政之道在去其已甚者今該民人等旣肫肫禀懇似可量予變通查前大臣桂斌所奏　屆陋規約在二千數百兩以若合該民人所送米麫計之已逾三千兩兩以上而該丁書之需索者尚不在此數今旣化私爲公則該丁書等鬼伎倆自無所施從此安堵無驚永不受猾吏蠧胥之擾矣再查庫倫地處邊徼異常瘠苦遇有緊要差務卽不免棘手今該民人等情殷報効則庫儲國計正可藉此兼籌誠有如該前大臣之所云者擬請將台巿章京醒地之差永行裁革以免滋擾嗣後該民人如有滋事私墾情事卽著各該旗據實呈報以憑核辦所有查地陋規擬請化私爲公緣由是否有當理合恭摺具陳伏乞皇上聖鑒謹奏奉硃批該衙門知道欽此○○奴才連　跪奏爲商民罰欵擬請照數發還以廣皇仁而紓民困恭摺具陳仰祈聖鑒事竊前大臣桂斌辦理游牧地方商民建房養畜等情奏明在案奉硃批著俟連順到任後移交辦理欽此奴才到任後適值封印今正開印後札飭各該旗所有商民建房養音有無地租曁水草等銀於蒙古生計究竟有無窒碍著卽據實禀覆因道路遥遠雨雪阻滯至四月間迄未報齊以係欽交案件不敢草率從事當卽附片陳明現據各該旗來文奴才恐有不實不盡反覆駁詰致逾時日復飭傳該商民等先後到案詳詢一切今已得其底裏謹爲我皇上覼縷　之查前大臣桂斌所奏謂游牧地方向不准内地民人搭蓋房間孳養牲畜恐碍蒙古生計例禁綦嚴又謂商民墾荒曾已奏明有案惟于建房養畜未奉明文云云夫旣准其懇荒無牲何以力作耕無房何以資庇處且所謂不准搭蓋房間孳養牲畜者係指無業游民而言非謂認種墾荒之人業經奏明槪不准其建房養牲現據圖盟盟長公密什克多爾濟轉據各該旗呈報現查各旗并無未領票限民人種地之事其由庫倫台巿章京衙門請領限票來旗貿易者均係隨來隨往或搭蓋土房二三間存貨收帳牛羊并不孳生至墾荒民人建房養畜雖無房租却有草廠等費且每年交地租茶或數十箱或百箱不等復據商民元順明等七家呈遞各情認種荒地每年有地租茶牲畜存廠每年有草廠茶所建房棚實因存儲麥糧貨物毡房經雨卽漏故粗築土房以蔽　雨至牲畜爲種地之用牝牡同羣實難保無孳生情事禀懇前大臣未蒙允准只得認交罰欵兹復禀懇將原茶賞還以紓鮒困等情查各旗墾荒地畝早經奏明在案邊地苦寒艱於播種若無牲畜房屋安能露處而盡力南畝乎且每年認交地租茶草廠茶終歲勤動而不能少休該商民筋力盡矣脂膏竭矣今復加以重罰不特該商民力有未逮卽按之例章恐亦未能盡合况認墾與私墾不同若果違禁私墾卽當嚴行驅逐豈一罰可以了事再查該商民所建房屋起自嘉慶道光年間相安二久礙難一律拆毁至墾荒商民除元順明等七家尚有乾裕德等十五家元順明七家甫經認罰前大臣桂斌卽有來京當差之諭其時乾裕德十五家尚未到　故未經辦理所罰元順明七家之茶雖經當時交出然以奴才所聞多有息借稱貸而益之者奴才忝膺疆寄目覩該商民苦累情形不敢壅　　上聞夫邊陲赤子同帷　旣非違禁私墾又無礙蒙古生計合無仰懇天恩俯念數千里窮邊墮指裂膚佃種不易將該商民罰欵照數　還以　皇仁而　民困則蔀屋茅檐沐浴聖澤於無極矣除嚴飭各該旗隨時查勘未墾之荒不准續墾牲畜房屋亦不准格外建蓋孳　於體恤商民之　寓兼愛蒙古之意所有商民罰欵擬請照數發還緣由是否有當理合恭摺具陳伏乞皇上聖鑒訓示謹奏奉硃批著照所請該衙門知道欽此○○甘肅新疆巡撫臣饒應祺跪奏爲實任通判因病出缺恭摺仰祈聖鑒事竊據新疆布政使丁振鐸詳准喀什噶爾道黄光達咨據署和闐直隸州　自徐明達申稱署該管知州本任瑪喇巴什廳通判譚傳科年丑十四歲原籍湖南長沙縣先年投効軍營歴保分省補用同知光緒十五年奏留新疆補用十六年二月委署稱　巴什直隸廳通判旋於新疆城署各工案内保俟補用同知後以知府用十八年七月借補斯岂二十三年調署和闐直隸州知州五月二十日到任三月陡患痰喘氣促之　　治　效於四月初九日在任　故等情呈請轉詳具奏前來臣覆查無異謹會同陜甘總督臣陶模恭摺具陳伏乞皇上聖鑒所遺瑪喇巴值直隸　通判係衝　　　　　　缺應請扣留外補此案改題爲奏合併聲明謹奏奉硃批吏部知道欽此 
 
