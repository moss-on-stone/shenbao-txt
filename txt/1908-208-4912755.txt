# 1908 - 208 - 4912755

 

Page 1

 
 
   
 
 

Page 2

 
 
   
 
 

Page 3

 
 
論說 
[對於諮議局章議决豫算之研究]  
　　方今之　。洋債賠欵逼於外。新政經費困於内。同農仰屋而嗟歎。疆臣握算而徬徨。財政之困難。至今日而極矣。然而國中歲入歲出之總額。旣無一豫算表册。公布於大衆。已入已。出之總數。又無一决算成案。以昭示於國人。解部之欵若干。國人不知也。外銷之欵若。二國人不知也。皇室費與政務費若干。國人亦不知也。但見今年不足而取盈。明年取盈而仍不足。苛捐雜稅之名目。與年而增多。敲骨剝髓之手段。亦與年而加進。嗟乎。國民之。脂膏幾何。年年。竭勞働之力以博人之。時時受壓迫之力以。輸出之。一剝不已。至於再剝三剝。憤痛交逼。未有示走險而起事者。政府近亦漸知其弊。特於諮議局章程第二十一條。規定議决豫算明文冀以財務機關與國人以共理之。不可謂非將來議會監財之先聲矣。雖然。政府之所注重者。在收入一方面。而國人監察之目的。不重在收入而任支出。蓋必確知其支出之數。而後可定以收入之數。如立憲國議會承諾租稅之要旨胥以是爲標準者也。故今日國人對於監財問題。所當研究豫備者。殆有三端。 
　　其一當認定範圍求合豫算之性質。國家歲計豫算之性質。彼中學者。謂其與法律有别而屬之行政事件。豫算旣非法規。政府不因此直得出納之權。人民亦非因。此直負納稅之義務。蓋必有會計法（會計法。不過運用憲法之一種）租稅法二者之効力。而後得其權利。負其義務耳。故今口須知豫算兩大目的一爲豫防行政官濫用之目的。一爲證明會計法檢查之目。的此義不悖。然後通過此案。乃足爲君主指揮行政機關。以處。分出納之標準。規定歲入。爲法律事件。監督歲出。爲行政事件二者之範。圍認定。則憲政館之所稱監察財政。庶不至於空擁其名也。 
　　其一當决定欵項求合豫算之形式。各國通例豫算歲出。入以某項抵 
 
 
 

Page 4

 
 
某欵。議議决定之。行政官不能擅自挪動者。也據日本會計法第十二條。國務大臣於已定豫算目的之外。不得使用定額。及彼此移用各項金額故其調製豫算格式歲入歲出皆分經常臨時。一部常者晰以欵項。變者更分節目。經常歲入爲經常歲出之用。臨時歲入爲臨時歲出之用。一針。一孔。毫不更動。故能收支。適合也。中國此省之財。可以協濟彼省。甲種之財。往往移用乙種。紊亂雜糅。行政官得上下其手。舞弊私肥。至支出超過時。則又苛加捐稅。私借洋債。爲彌補之計。法弊至此。苟非定一不易之格式。從而監察之。殆無以善其後矣。 
　　其一當認明權限求合豫算精神。豫算須通過議會。有未經議會之協贊者。當於後日求其承諾。而政府僅得以前年之豫算。爲施行之標準。此立憲國之通例也。故豫算之案議員得以隨意變更。不肯輕於一諾。（如皇室費繼續費不在此例）今中國議會未開。豫算草案。先由督撫起章提出。已不合乎日本憲法正文。衆議院提出預算之制。若并此承諾之權。而亦放棄之。則行政。官方將憑藉權。勢以億兆之脂。膏供一人之慾望。此後監察二字。全失効用。而財政之紊亂。必無異於今日云云也。 
　　夫一國財政。爲一國命脈之所關各國整監督之權。皆確定於法文。而爲國會之特職。而中國則故意延宕國會。會計審查院之設置。尤緜邈無期。僅僅以諮議局章之所規定者。放出一線光明。凡我國人。如之何而不悉。心研究。以預儲實行臣察之力也。 
專電 
[電一（北京）]  
　　張中堂請派趙啓霖進憲政編查館上意俟趙來京再行派定 
[電二（北京）]  
　　法使催結滇亂誤斃法員案措詞甚厲 
[電三（北京）]  
　　盛宣懷奏收回電股後三年内每年提賞六元聞郵傳部擬准 
[電四（北京）]  
　　桂撫張奏派龍濟光專任廣西邊防奉　旨知道 
[電五（吉林）]  
　　吉林國會請願代表慶山已捧書起程 
緊要新聞 
[都察院封於國會之評議]  
　　安徽江蘇兩省請願書已於初二日呈遞都察院聞江蘇代表孟雷兩君。於呈遞之前一日謁見該院副憲。經陳夢陶副憲答以各省請願書呈遞後即。可彙齊代奏。 
初二日都察院給事中御史開會集議國會年限問題。其主張亦不一致最後某御史謂政府已决議光緒三十九年。爲召集國會之年限。我輩可拭目以俟其成云 
[浙省國會請願近事杭州]  
　　浙省國會請願於初一日舉定葉仲裕君等代表八人並公推湖州朱紳古微領銜等情迭記前報茲悉八代表於前昨等日聚集敎育總會公議四人入京四人留杭大約以得票最多數之葉君仲裕卲君仲威蔡君雨香吳君雷川入京遞呈。惟吳君行否遲疑未決窺其意似願留杭辦公現學界同人以吳君得票八十權爲次多數義不容辭萬一託故不去彼票居少數者更可藉詞推諉故擬公促起行 
　　又國會請願公啟計刋印八千紙連同簽名册等除分寄十一屬各府廳州縣外所有全省宗敎界亦經辦事人酌量彙送如天主堂耶穌敎南長老會北長老會浸禮會内地會等當時均經收受惟監督會一部分。拒而不納。該會牧師俞顯庭。并創議聯合省城耶敎五公會。開一阰合會。藉圖反對。以致其餘各敎會亦將簽名册一律退回。不着點墨聞天主敎人。經該堂傅神父極力提倡。已簽名者約有五百餘人云。 
[編纂皇室典範之計畫北京]  
　　日昨慶邸及孫張兩中堂袁尙書寶學士等會議立憲辦法以編纂法典爲要義我國取法日本爲完全之君主立憲制度君主國憲法。與皇室典範。有相因而成之關係前日江督端午帥曾奏請編訂現擬請旨轉派土大臣。總理其事先將皇室典範。妥爲修纂。一俟欽定頒布即可爲開議憲法之根據。聞此事日來已有成議不日將具摺入奏 
[通電各省速設諮議局北京]  
　　六月二十七日軍機處通電各省督撫云諮議局係各省採取輿論之所並爲國會之先聲故各省設立諮議局與異日京師議院有相成而無相悖急應按照所議辦 
 
 

Page 5

 
 
理迅速舉辨實力奉行自奉到章程之日起。限一年内。一律辨齊。已見明論貴督撫等俟該章程到後急行頒示俾衆週知不得延緩以副朝廷求治之意如有不能實行逾一年期者即行叅請。旨。决不寛貸 
[法部奏覆販賣嗎啡治罪專條北京]  
　　法部議覆蘇撫陳啟泰請定販賣嗎啡及製造施打嗎啡針治罪專條一摺略謂嗎啡質料含於鴉片之内爲鴉片之精華本鹽質類之一種西人用化學提恨煉爲藥品療人疾病以其能令人昏睡名爲嗎啡嗎啡譯言夢神也論取煉爲藥品療人疾病以其能令人昏睡名爲嗎啡嗎啡譯言夢神也論其提動之力尤甚於鴉片之功上年欽奉諭旨將洋土藥之害一律革除藉清痼習是以政務處議定章程内有商禁洋藥進口以遏來源一條並稱嗎啡一名莫啡鴉及刺人肌膚之嗎啡針損體傷生較之鴉片尤甚應查照中英續議通商行船條約第十一欵中美續議條約第十六欵切實申明分飭各稅關如查有不因醫治使用販運來華者是槪不准進口並嚴禁中國鋪户無論華人洋人均不准製煉嗎啡及製造此項之針以期弊絶風清等因奏准通行在案無如禁令雖極嚴明而貪利之徒仍有以嗎啡針誘人打用者是興販之未嘗盡絶於此可見現當實行禁烟之際烟館業已查封貧民别無止癮之方姑藉嗎啡針爲嘗試始則貪其價賤愈用愈多繼則中毒已深不打不止殆至瘡孔百出無處容針虧體傷生莫此爲甚是窮其弊恐鴉片未除已難免嗎啡之害。鴉片旣除。必更罹嗎啡之毒。逃楊歸墨流禍安窮茲據該撫擬請倣照造畜蠱毒律酌中訂立專條係爲力祛沉痼保全生命起見查造畜蠱毒律不論殺人與否應皆擬斬原以此等匪徒專以殺人爲事故科罪較尋常謀命爲重今製煉有毒之嗎啡針賣與人打用抵癮固與造畜蠱毒無異惟窺其用意祇在射利並非用以殺人且由於有癮者之自蹙其生並非用此者之故置於死若遽與造畜蠱毒一律同科。誠如原奏所稱情形。似稍有間。則欲酌中定制自非比律量減不足示立法之平至販賣嗎啡之舖户英美通商條約内旣有不因醫治使用及未領專單者一槪不准進口之文自應嚴飭海關按約辦理其果有内地奸民人等勾引私販即屬蔑視典章非預定罪名亦無以示懲創按知毒害之情而賣藥者律與犯人同罪則知嗎啡爲有毒之物而輒賣與人者即應照製造此項藥針之犯問擬可知况從前删除鴉片舊例凡製造烟土及興販圖利者均係絞候並無差等可分似製煉嗎啡針及販賣嗎啡各犯雖不必遽擬死刑其情罪要無二致臣等公同商酌擬請嗣後拿獲製造施打嗎啡針之犯。不論殺人與否。應比依造畜蠱毒律斬罪上酌减爲極邊烟瘴安置。其販賣嗎啡之鋪户。如查係未領海關專單者。亦照知情賣藥律。與犯人同罪。仍將該鋪户即行　封。並請飭下各海關申明條約嚴杜私販而絶根株似此明定章程庶奸民知所懲肅而禁烟可冀實行矣如蒙俞允即由臣部行文該撫並通行各直省將軍督撫都統曁稅務處大理院順天府府尹一體遵照六月十八日奉旨依議 
[奏設西字報抵制外交之要策杭州]  
　　浙省洋務局總。辦王豐鎬。以外交棘手禀請浙撫代奏。廣設西字報紙。藉圖抵制等情略紀前報現奉馮中丞批示云據呈已悉廣設西字報紙　爲輿論代表外交後盾誠當今切要之圖猶記前南洋大臣劉忠誠公感於時局曾有此議擬而未辦該道瀝陳利害慨乎言之確有見地自屬可行。惟此事應由南北洋大臣主持發起。方爲正辦本部院秋間赴任江右必取道金陵與南洋大臣端尙書面商要公定爲談及西報一事力與贊成仰該道即速錄批分禀南北洋大臣請示施行切切勿延繳 
　　附王道請代奏原呈。呈爲外交棘手亟應廣設西字報紙俾通流海外共知中國與論以杜列强無理之要求呈乞代奏事竊自通海以來交涉日繁事事吃虧挽回無術至今竟有河日下之勢甲午以前外人接待華人猶有尊重之意自中日戰後則大不然凡華人至外國者平時與彼交際皆有傲岸不屑之態此皆豐鎬游壓英美德法俄奥義此諸國所親歷而目見者也屈指前後不過十餘年而人之待我中國竟有霄淵之别此曷以故由於甲午戰時某國之運動西報館始也。溯自甲午一役未戰將戰及旣戰之三時間某國專遣人至各國報館倡言中國之非。上自政府中至督撫下及兵民一切内情必盡舉其腐敗之由運動報館著爲論說遂使各國上中下社會中人漸移其尊重華人之見而轉薄待此時豐鎬僑居倫敦耳目所及引爲深恥者也當時我中國各使臣禁聲若寒蟬又素無西字報以爲抵制之具乃云有今日。伏查中國各商埠雖報館林立然有中文而無西文不能流通海外西人亦不購閱故各報未黨無議論而各國不知也往者不必論試觀近時上海閙公堂案每閱各西報明目張胆論我中國之不合公理而我如不聞也如不見也蓋不設西字報終無指駁之基礎耳夫與各國比權量力誠不可以與之角然并此發議論之機關而無之殊可嘆也猶是人也日日受人指摘之且唾罵之而終噤不一言積之旣久恐人之加我者不止指摘唾罵而已且將加之鞭箠此漸積之必然都民各國外交專恃强權然往往視輿論之美刺爲爭執之進　近日二辰丸一案各報日載我國民公憤日人漸有　勢稍稍就範蓋日本與我同文能閱中文報故也報館之效已可槪見顧目今交涉日多同文祗有日本若無西字報紙則閱中文報者僅一日本安足以彼之矛攻彼之盾一旦廣設西報各國必爭來購閱。以覘我之言論。是能以中國全　之意見。鼓動全球之耳目。筆則筆削則削旣足以息列强之譏議又足以存我民之公道各國交涉定能大受此中影響當勝中文報萬萬也豐鎚爲外交棘手起見欲恃此爲交涉後盾。爲敢敬陳管見伏乞憲台大人俯鋻恩賜代奏飭部妥議西字報辦法章程廣爲開設俾伸公論而雪夙恥不勝惶悚待命之至 
　　今日因告白過多尙有緊要新聞接入第二張 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[督致軍機處電] （保舉勸業道員） 
　　頃奉有日鈞電敬悉已蒙會奏准設雲南勸業道缺。並令酌保數員等因具徵注重邊陲振興實業之至意欽偑莫名查有雲南補用道方宏綸本係雲南農工商務局總辦因糧道增厚調蒙關道並兼署糧篆河口事起先飭統兵現在河口督辦善後該道久官　省熟悉情形亦能究心實業此次不避艱險久處瘴鄉尤見血誠任事曾經奏保蒙恩存記在案又查有雲南補用道趙鴻猷。前鍚良督川時以寗遠府銅礦積弊太深特派設局辦理該員苦心經營任勞任怨用能驟增出數川廠鑄造恃爲常年來源迨委辦雲南機器局並與主事余晋芳會辦造幣分廠事事整飭日起有功雲南現擬提煉凈銅解京即由該員督率員匠試煉工省色純實屬力毅心精足以提倡一切又查有雲南補用道劉孝祚。前在川省委辦礦廠已著成績到滇後總辦礦政調查局親歷周諮於全省礦產之優劣旺衰礦務之利弊得失罔不悉心考核洞徹本原識見旣屬明通思慮亦能　密現正由錫良督同會司商訂各項章制設法整舊開新頗資得力以上方宏綸趙鴻猷劉孝祚三員就錫良考察所得。似均堪勝任。謹舉以陳。伏乞酌核請簡爲幸鍚良謹叩宥按六月二十九日上論以劉孝祚補授 
[張中堂與鄂督往來要電（爲川漢路綫及材料事）]  
　　張中堂致陳筱帥電。川漢鐵路路線前經勘定由漢陽蔡甸沙市荊門當陽以達宜昌不走沙洋　案可查其由沙市至宜昌。沿江路線斷不可用。某道言鄙意。欲仍走沙洋誤也。請轉飭路局又鐵路材料廠原以濟鐵路之要需亦請飭局迅速購機建廠兼營並進方免待料之虞祈卓裁示復濤漾 
　　陳筱帥致張中堂電。漾一電悉並交路局司道同閱川漢遵由漢陽蔡甸沙市荆門當陽以達宜昌不走沙洋荆。當一路。由局派定技師林强一等俟稍凉即往實測不用江邊。之線材料廠現已塡築基址當飭赶辦請紓厪注龍宥印 
[京師近事]  
　　滿字檔册告成。軍機處滿字檔册每届六年繕修一次按照日行事件分繕清漢文以一分進呈御覧後交存南書房以一分存方略館備查册帳繁多故開辦年餘尙未觀成茲樞府諸公以近來開辦潩檔催令滿檔赶速。告竣。現經該總纂修督飭承辦加工赶辦擬七月初告竣隨即進呈聞總共有九十餘册。兩分合併幾及二百本所有在事出力各員尙須擇尤保奬云 
　　法律館覆查民情風俗。去年法律館因編纂民法一事曾通飭各省將各地方風俗民情詳細查明報告到館現在法律館查得所報情形多有缺漏之處有僅將地方風俗數事按列覆報者有即將各地民情陳述大致情形者此外尙有數處並未將應查風俗民情各事按查覆到殊不足以供編纂民法之參考資料因將應行詳查之事照各處所報續　增加。各項擬定表式分行各處計增加應查大要計有數項（一）爲社會户籍人口實數。（二）爲各户口已治生業人數與未治生。業人數。生業分官士商工農兵以及游幕游學之類（三）爲各户男女入學人數。凡男女已得何項學級程度及現入何項學業曾畢業何項學科（四）爲各户口男女婚數。男女婚數年歲遲早以男女平均何項年歲爲多現在各户口中已婚之男女若干未婚之男女若干又地方婚嫁各事其所需費奢儉多寡若干其婚嫁一切奢靡習俗限制濫費某項宜加以　約某項宜全行革除均須逐欵查明報告 
　　禁烟公所擬援成案。禁烟大臣昨日會議擬仿照道光年間刑部議覆林文忠公禁鴉片則例。嚴定專條。奏請頒行各省 
　　汴撫奏保左臬。汴撫林紹年專摺奏保江蘇臬司左孝同才堪大用。當奉硃批交軍機處另單存記大約。簡擢之音當不違矣 
[西報譯要]  
　　唐紹儀啟程消息。字林報北京訪函云美國專使唐紹儀已於二十六日入。觐慈宮不日啟程赴美此次唐得賞尙書銜大約回國後有外務部尙書之望而袁世凱亦將代慶親王管理陸軍部事務矣 
　　郵部又有借債贖路之風說。又云郵傳部尙書陳璧因欲贖還京漢鐵路苦於無欵故已請政。府顧問官希拉君助彼在倫敦籌供餐債。銀五千萬兩以辦此事 
　　鐵嶺大水。泰晤士報載鐵嶺日本副領事電稱鐵嶺。近來大雨連綿二十七日復大雨如注。南門。外至西門一帶全皆淹沒。廬舍均浸水中全境盡成澤國木料飄失者無算西門城垣頺塌八碼之遠。爰灌入城中人畜幸無死傷現華官正在商議挽救之法 
　　土民對於立憲之感情。字林報載初五日倫敦電云上爾其有罪犯及國事犯等九百五十人已蒙詔得赦。君士坦丁之人咸惴恐不已阿美利恩人之在美國者得赦已有二十萬人初六日倫敦電云星期五日土王駕赴塞萊姆立克一路國民兵隊高呼萬歲之聲不絶土王竚立車中左右答謝旋復召見各國公使王云余必力守立憲之制惟望各國與以助力土國亞得里亞那堡第二軍隊現有排王之舉凡忠王者之示諭皆被扯毁。並在公園集議反對頌王派之舉初五日柏靈電云昨日土王外出時國民歡頌頗爲喧譁並有人於途中以寫眞留影駐七國代理公使開使林華其脫以德皇之名義祝賀土王青年黨讎敵之意亦已漸減。同日又電云倫敦泰晤士報警戒埃及印度勿得效法土爾其之行爲二十七日倫敦電云據君士坦丁訪事電稱土王於允准立憲後 
 
 

Page 11

 
 
已詔勅各省官員速行選舉其綱要與一千八百七十六年之上諭大旨相同。爲組織内閣設立上下兩議院並許報館言論自由曁國民集會自由及舉行强逼預備敎育等事 
　　北京德國兵房失火。文匯報初六日北京電云今夜德國兵房酒肆忽然起火致火藥房炸裂。德法兵士死傷者約二十人。外國兵隊皆到塲助救而華兵亦聞警馳至又初七日電云昨夜之火起自酒肆内之中國廚房附近新造之兵房全已被燬惟鎗砲及火藥庫等。均獲保全僅。柞燬榴彈二十四枚　碼炸彈四十八枚對門之德華銀行。門窗天花板等皆遭震毁幸未傷人 
分類新聞政界 
[奏請勒追革員之虧欵　浙江]  
　　浙撫馮中丞片奏云查有前任永康縣知縣曹鴻澤交代案骨尙欠司庫交案銀二千二百六兩九分八釐糧捐及學堂經費錢一千七百七十五千四百三十二文節次嚴催延不清解實屬胆玩據布政使顏锺驥轉據該管道府揭請参追前來查該員業於大計案内參劾革職今復虧欠前欵相應請旨勒限兩個月掃數完解如仍抗延再行從嚴參辦 
[自治研究所與諮議局之異同　奉天]  
　　奉省自治局自裁歸自治研究所後民政司將舊有各員酌量改委並擬裁撤數員以節糜費業經欽帥批准惟自治研究所雖附設於諮議局内其性質仍屬並列而非附屬恐有誤會故又於批詞内詳綢指示矣 
[議禁米商憑照舞弊　南京]  
　　江督端札江寗藩司淮運司常鎭道淮揚道文云照得米糧出口迭奉諭旨並准部議飭禁久經出示曉諭並札飭各州縣關卞一體潭拿原爲奸商私販出洋而設若内地流通不在禁止之列並經飭令嚴禁兵役司巡毌許需索留難在案嗣據各州縣禀稱刁猾商販往往以内地販運爲名輾轉影射私運出口實屬防不勝防稽查之法或請發給州縣護照或請塡給商會憑單亦係爲嚴杜偷漏起見無如行之旣久弊　叢生訪聞各州縣書差人等每遇商同赴他邑販運米糧請領護照向其案取規費以飽私囊無費者雖非私運而不免稽延有費者即係奸商而仍行濫給徒爲商民增擾累之苦書差開需索之門且難保無不肖州縣幕友從中庇縱朋分而於禁止米糧出口一事仍無裨益日昨揚州府嵩守來禀謂東興高寳等處私運米糧者甚多即使查獲率皆各縣濫發之照其明證也至憑單一項係由商會主持固不如州縣護照舞弊之甚而徇情請托任意留難恐亦在所難免現在各處米糧價値日益增昂禁運出洋亟應切實辦理斷不能稍涉鬆懈致有因噎廢食之虞惟内地本准流通不容稍滋擾累茲旣查得州縣護照商會憑單種種弊端有損無益究應如何斟酌辦理妥籌善法俾於維持民食之中兼庽體恤商民之意應即飭由江寗藩司淮運司常鎭通海道淮揚海道會同體察情形悉心妥速籌議詳覆核辦 
交涉 
[日人反對英商包築新法鐵路　奉天]  
　　新民屯至法庫門鐵路經華政府允許英商包築垷由營口日本商會研究數處謂此路中國與英商協辦則日人亦宜與聞庶日後日人任奉天有關利益之事免生窒礙 
[日籍僞造銀幣之糾葛　福州]  
　　侯官澤苗鄉求救文云具寃狀澤苗全鄉耆民等爲恃符盜鑄擅捕刦財僉懇轉禀上憲懲魁索賠放良吊役以保國權民命事竊敝地澤苗鄉於光緒二十一年有日籍張曲蹄者由台灣到鄉懸日旗並日商招牌與其胞弟廷謀串同夥日籍張進福張巴拉即依細等私鑄湖北廣東江南福建各省小銀元鄉人素畏事見其有洋勢矣敢舉發本年四月間有台灣人到張進福處議賣假銀元五月初五日其人復來進福延之借寓張顯婆店中其人流連該店因與顯婆結爲兄弟誑騙顯婆謂爾旣熟悉進福請向之學鑄假銀我當厚貲聘爾赴台時適蒲節無事鄉人聞顯婆有貴客來爭往觀之如張朝舉張耳聾張進榜等皆在塲詎意五月二十八日此台灣人忽帶日本人八名到鄉搜捕形同刦盜所掠之物最著者如仁壽藥店之犀牛角羚羊人參等物隆豐錢店小洋台伏土票計四十餘元張耳聾家婦女首飾金戒指衣服任意强搶驚斃薩成家七歲小孩隨後有洋務分局高委員警察局徐委員警兵四十名皆聽日人指揮一時無辜之朝張舉張堂堂張札札張耳聾並蘇坂人到鄉酬酢之張開佑陳文敬等皆被拿惟張進福一名爲正犯其餘日籍鑄假銀者皆遠颺而差役數十名猶駐鄉叫囂隳突雞狗不安一千餘家竈無烟火二千餘畝田盡汗萊嗚呼造中國假幣者日籍張曲蹄等也奪中國緝捕主權肆掠財物者日本人八名也鄉人雖愚中國雖弱公理在所必爭民命在所必恤無已僉籲各界熱心諸君子代爲轉禀上憲速將張耳聾張朝舉張堂堂張進榜陳開佑陳文敬等釋放並吊銷差票一面購拿日籍鑄假銀之張曲蹄等各犯與日領事交涉著其賠償所有損失闔鄉感德所具寃狀是實錄厦門日報 
軍界 
[電請匪首先行正法未准　徐州]  
　　徐州楊鎭台袁道台田太守等禀督撫兩院電云匪首　景辰經時派營官趙品賢千總劉　奇在豐境會縣格傷拿獲解道訉認往年刧掠嶧縣糧餉及在沛縣邢孤堆拒敵官軍並刧銅境事主周朝清宋玉藻家得贓曁架殺褚　仰廉福成等數命其餘犯案尙多猶在研審查該犯情罪重大又兼受傷酷暑可否俟訉實後立予正法另再錄供補禀伏候示遵旋奉江督復電云電悉銅沛湖團匪首鄔景辰現已拿獲緝捕尙稱得力速由袁道提案審明錄供禀辦再現在高梁茂盛正匪徒肆擾之時昨有人從徐屬邊界來詢知盜匪橫行商民甚爲所苦應由該鎭道統領嚴督馬步各隊認眞查緝務使有匪必獲不可稍涉鬆懈 
 
 

Page 12

 
 
[德兵來津駐防天津]  
　　有德國兵七十餘名於初一日由榆關乘火車來津駐防 
學務 
[歐美游學生保送近聞　杭州]  
　　此次派送歐美等國留學生由浙江旅滬學會發起經馮中丞批准札飭提學司分札各屬按格保送在案茲悉截至六月底止在省城總敎育會報名者僅十二人由旅滬學會保送者約七十餘人近日該會辦事員已分别造具清册移送學務公所以便届期按名傳考惟考期原定本月初八日須預先於初五日赴該公所報到而滬學會保送各生至今尙未齊集云 
[川省咨送實業學生　湖南]  
　　湘省醴陵　業學堂自開以來頗著成效除由雲南派送學生數人來湘人該校學習外現在四川亦選派學生何應樞等八名咨送來湘並委丁憂知縣李大令隨同護送赴該校一體肄習歸入永久班並由四川商務局籌撥銀二千兩作爲該學生等學費已於日前匯寄到湘矣 
[擴充學堂號舍　山東]  
　　魯省西關桿石橋高等大學堂肄業學生日見衆多從前號舍不敷分配日前監督陳恩畬觀察因暑假期内務將西南隅之隙地大加擴充再建號舍若干間不久即可告竣 
實業 
[黔省講求農政之起點　貴州]  
　　黔撫龐中丞具奏略謂貴州地瘠民貧山田旣鮮膏腴耕薅毫無法則非亟開學堂不能有功因飭司道會同農工商局相定基址妥議建築復派候選道查秉鈞前赴日本詳細考察購備各種農學儀器以資倣效茲學堂工程業已完竣查秉鈞亦由日本考察回省學生定額二百八十人各府廳州縣每屬申送四名凡有苗民地方亦勸令向學一律申送毌使向隅惟黔省農業向未講求此次開辦學堂高等旣苦太高初等又嫌太淺現擬遵照奏定中等選科章程分爲農圃森林蠶桑畜牧四科復於學堂試驗塲之外設法招股集合一農業公司雇用壯丁就城外官荒相地開墾查城外圖雲關左近向陽山坡極多可以爲墾牧根據地已就多土少石之區畫分二千畝以爲基礎雇定農夫二百名人種十畝其種植之物以一年收利之農產植物爲正科數年收利之林產植物爲副科更以一二年收利之動物爲補助科蓋學生所學者學理農夫所習者事實互相發明當能事半功倍等語奉硃批該部知道 
[研究碼政之辦法　吉林]  
　　聞吉省已開之煤礦四十餘起銅鐵礦二十餘起金礦十餘起銀礦八起俱在未設調查局以前自改辦後各處禀報紛歧往往不歸一律即未開之礦現由各商請辦者實繁有徒督辦勸業道以押欵俱非現銀悉數批駁日前與會辦局員等研究辦法略謂改歸官辦公家又無此巨欵仍不若商辦之爲愈但押欵必要莊票保証須擇正人俟辦有成效即行委員收稅一面飭知各屬地方官就近調查以防招搖等弊聞已定議實行 
雜記 
[師範工程之危險　杭州]  
　　全浙師範工程經王監督會同紳學兩界聘到專門建築師於前月二十三日呈由提學司遴派專員會同勘估後連日經該工師詳晰勘視其最危險者爲大禮堂鐘樓兩處據云此種建築至多不過二年必倒須全行拆卸改造次之爲全校門窻亦須一律拆修其餘小修加固等工程幾乎全校無一完善之處 
[棗陽縣又報水災　湖北]  
　　襄陽府屬之棗陽縣陳令閬昨日通禀省台云該縣五月初十日大雨如注沙河之水陡漲數丈勢極汹猛順城關小東門一帶均成澤國冲壞田畝屋字甚多淹斃婦孺亦復不少幸水勢旋漲旋消爲患尙淺 
[平湖又因銅元作九罷市續誌　浙江]  
　　平湖地痞因铜元用九搗毁各店一事已詳昨報茲悉被毁最重之趙德馨紙店禀縣請辦未蒙邀准傍晚又出四言告示各商愈爲不平連夜集議結成團體准定罷市故初二日大小各店一律閉門蘇大令深爲焦急赶飭値日差役協同地保嚴拿毁店地痞旋據獲到痞類顧六官王順福等分别笞責枷號游街示衆一面邀請董事派跟隨持名片按店分送勸令開市聞各店咸已尤許大約銅元折九問題從此可以解决矣 
[魯省鹽商反對鹽斤加價　山東]  
　　魯省鹽斤加價一事近經撫院與運台議定每斤加制錢六文於領引時一併交付自七月初一日爲始通飭各商遵照各鹽商以近年來銷數已絀兼之銀價昂貴賠累不堪如再加價則銷塲阻帶有碍國課希冀核減新加之數現已會禀運憲懇爲轉詳 
宦海紀聞嫉俗 
[仙鶴道台] （二續） 
　　某紳爲某邑故家子。以地僻患盗遷省垣。多財而好客。座中賓客常滿。觀察自此。亦得分一席。有宴會。罔弗與。觀察素機警。一言一笑。罔不中人意。而於某紳又傾心結納之久。久竟與某紳莫逆。紳有視。視觀察。紳有聽。聽觀察。觀察自忖時機熟矣。乃漸與談宦海中事。又漸與談某兄官某地某弟得某缺。又漸與談某人得某某資助始大貴。某紳初不介意。隨口應之曰。如君長才。苟入仁途。得意當不在諸兄弟下。觀察故爲囁嚅者久。之始抗聲曰。盛譽所不故受。顧某蓄此心久矣。第某性介。非極知已者。不肯與之絮絮作乞憐語。况世情如此。多言亦奚益者。某紳不語。觀察又曰。某非以君爲知已。亦斷不願以肺腑相示也。某紳意少動。曰子意將如何。曰君如肯助一臂。則後來之日月。皆拜君賜矣。某紳礙於面請。許之。觀察遂以百里侯爲發軓之始。 
　　捐兌之事旣竟。觀察往省長兄於某邑任内。即度歲焉元旦。觀察　羣幕擲骰爲戲。觀察一擲得六紅。羣幕大謹。以爲出山後升官發財之預報。觀察亦沾沾自喜。越數日即束裝赴省。挾其粲花之舌。弄丸之技。果大得上峯歡。不數年而過府班。不　年而過道班。又不數年而誰某省。膺要差。加二品銜。而觀察之頂。遂燦燦焉　鶴頂同紅矣。有知其事者。謂鶴爲一品服。故觀察得鶴後不久即大貴。鶴性好園林山石之勝。故觀察得意後。亦好寄情園林山石間。實事事預爲之兆。遂稱之曰他鶴道台云。　　　　　（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[甘督升奏甘肅高等學堂畢業請奬摺]  
　　奏爲甘肅高等學堂肄業生擬請援案暫照中學奬勵以慰前修而資深造恭摺仰祈聖鋻事竊查甘省文高等學堂係於光緒二十九年四月開辦由前督臣崧蕃專摺奏明在案維時通省學務尙在萌芽並無中學堂畢業之人可以升選因照考報人學章程第二節酌選品行端謹學有根柢之廩增附　人學授以並通課程繼又添聘敎員購置儀器增課理化博物科唯圖畫一門近因敎習乏人尙須升學後加令補習其餘科學均已完備無缺計自開辦之日起閱時已届五年在堂諸生咸知仰體朝延興學育才之心力圖進步故論其程度雖未遽符高等實已臻於中學合格之程上年冬間奴才親詣該堂按試頭二班學生畢　即係查照中學章程督飭該學司分日考驗合併先今所得分數均不覈算應　最優等九名優等十五名中等二十名下等三名一律給予中學畢業文憑本年接開高等正科第二類並令補習圖畵一門俾資進取然非動以爭自濯磨之效何由策其不甘暴棄之心查山東山西河南福建等省高等學堂請照中學給奬均由部議覆准各在案議堂此次畢業諸生所歷時日較之中學五年期限間有參差然皆在三年以上且其入學之後實係根柢甚深易於成就故雖學期略短而按之中學程度正自完全甘省風氣遲開人情固僿不有觀感難望奮興據署甘肅提學使陳曾佑詳請奏咨前來合無仰懇天恩俯准飭部照案核議將此次畢業之最優等奬作拔貢優等奬作優貢中等奬作歲貢下等奬作優廩生以勵成材而勤後效再第三班學生十十六名均係選取科學已有門徑者曾令在堂補習二年作爲高等豫科現已期滿應合頭二兩班一併升入高等正科俟年滿畢業之時彙案辦理合併聲明除飭造表册送部外理合恭摺具陳伏乞皇太后皇上聖鋻訓示謹奏六月二十六日奉硃批學部議奏欽此 
本埠新聞 
[蘇臬札上海縣文] 　　　　　（爲考驗外官事） 
　　准藩司咨案奉憲政編查館咨行考驗外官新章第三條内載佐雜差委各員仿照州縣事實例條列事跡切實考驗分别最優等次等下等由督撫層遞加考年終彙總咨部查核等因奉經酌擬表式聲明由司刋發各局所衙門切實考驗凡各項差使學務歸提學司審判歸臬司海運歸糧道警察歸巡警局工藝歸農工商局首領佐雜差遣委員歸司道府州縣文案歸各衙門局所就近考驗餘即類推分等加考塡表按季送司一次俟年終彙訂成本由司專案詳咨詳奉撫憲批准照辦并請分咨憲政編查館吏部查照在案茲據理問刋印表式呈送前來合就咨送爲此合咨貴司煩爲查照凡所屬首領佐雜江蘇省候補人員在貴署充當文案及蘇屬審判等差應歸貴司統轄者從本年終季起照樣畵表各就其所供差缺條列事跡切實考驗分等加考按季送司一次俟年終彙核訂本專案詳咨望切施行等因准此合發表式札飭該縣立即遵照刻日照樣畫表即飭保甲委員將所供差使條列事跡從本年春季起按季列表呈送該縣切實加考届時呈送來司聽候本司切實考驗分等加考按季移送藩司存候年終彙核訂本專案詳咨毌任玩違　延如有改委等事應俟委員到差後即發表式行知遵辦毌得違延 
[公廨讞員之名片]  
　　徐萬全去年糾搶靜安寺附近王正卿家金戒等物控奉公廨提究因訉無証據交保開釋詎徐釋出後又與袁大昌串同公廨站堂護男周生持寶讞員名片冒充廨差至王正卿家恐嚇圖詐經王遣人密報捕房飭探将徐周袁三人一併拘獲昨解公堂請究王正卿與妻王張氏子王泉根偕同見証張潘氏蔣來堂王趙氏王錢氏投徐等持寶老爺名片强向小的索取値洋一百七十元之方單一紙並鈔票洋二百元當經遣人報捕拿獲解案求請嚴究訉之徐周袁三人供詞含糊判一併還押候查明再訊 
[瘋子弑母縱火]  
　　二十三保十圖鄉民張小妹前日發狂持刀向伊母許氏直刺經人奪下張即逃逸至晚回家縱火幸即救息遂由隣人將張捆送虹鎭巡局請究 
[城内]  
　　限制出洋○滬道　商人　瑞彰等禀云來禀並未聲明預備資本若干且五人同往并無一人曾在美國經商者與之偕行殊屬許給照若不切實查明恐一被發覺於學生殷商將來前往大有阻碍且慮　成國際交涉粤工百端甞試日不　給本道誼屬桑梓如果稍可通融豈忍過爲限制無如關係甚鉅非考求確鑿護照斷不輕給眞僞早有所聞爾等正宜從涑改圖另謀生計不可在此久候耽誤時日是爲至要 
　　禀請驗屍○二十三保十二圖地保徐雲圃昨日投禀稱初四日集成紗廠前面有三十七號電車駛過坐客鍾雲芝在車跳下跌傷頭面送至同仁醫院醫治無效於今早斃命該尸身畔有公　一件係禀陳巡警總辦並有扇子一把一併呈案請爲詣驗李大令飭分預俻屍場於午後蒞驗 
　　兄弟爭產○鄉民陳德驥控長兄德嘉去棉花前晚由縣提訉陳供故父遺出前被德嘉覇捎奉王前憲追出田單均分另有祭田二十四畝德嘉祗給小的六畝出租于趙克連等種植棉花今被德嘉　去求究族長陳瑞春供亦　同質之陳德嘉供是文生故父在日用空洋數百元由文生獨還田應　文生耕種李大令因該文生不遵前任堂斷大加申斥判令族長將祭田均分不進爭執　　不認爲匪○道署偵探拿獲會關龍　堂發縣收押已志昨報茲由李大令訉究據供湖南湘鄉人前在提標營内當勇告退出營不敢爲匪判釘鐐收押候再復審 
　　局差舞弊○龍華保甲局差吳子　朦蔽局員招謠索詐不滿其慾即解入局中任意苛罰現地方紳士已聯名禀請滬道究辦矣　　官事○委辦四川官銀行兼成都商會協理候選道喬世傑巡警學堂舍監張保青候補巡檢姚袓治昨均到道拜謁綢捐北局委員鮑德和禀請銷假滬軍營管帶吳保恕由蘇回滬 
[南市]  
　　預備興工○總工程局改造第二進房屋已將次動工昨由警務處將两班巡士臥室暫遷至小九華以便當値處移至第一進屋内照常辦公 
　　同業齟○同裕水果行夥劉錦泉在浦国兜攬生意與同業寳大行　徒邱增壽互相口角扭至工程局請究寳大執事劉兆　 
 
 

Page 19

 
 
　 
泰執事王九香船户徐大貴汪六倌等供此項客貨　由寳大行承買茲被同裕攔奪應請公斷判赴公所自邀董事理處 
　　搶匪收押○彭陳氏之女孩在菜市被匪李阿毛搶去金環二只由西區將李解至工程局請究李供認不諱復自認刑攫楊聲甫家女孩之金環已質錢用去判戒貴三百下押改過局半年 
　　厨司竊洋○求新機廠初二夜失竊銀洋七百餘元事後查知由已歇大　同張渭水竊去當至伊家搜出原贓洋二百元張自認再交洋三百元垷已逾期並不交出送由南區解至工程局判限两禮拜交還原　 
　　女子發堂○前日某巡士在途查見迷路女子一口年十餘歲帶至工程局再三盤詰並無一言判發堂留養候家屬認頌 
　　恐非拐匿○董大郎扭控范德昌陳胡氏將伊妻趙氏拐匿工程局陳參軍以情節支離判范押交趙氏董及陳胡氏均交保候查 
[閘北]  
　　圖頼不成○王根林至三路一區巡警分局控陳三三圖頼地價找　二百元昨由巡官集訉王偕中人姚芹甫投案求追判將繳案之八十元給王具領尙有一百二十元限陳於二十日内繳清如違押追 
[新租界]  
　　電車傷人○昨農十句鐘聘白耳三十四號電車駛至新閘路三角場將行人章子云撞倒　傷頭額由捕車入捕房飭送仁濟醫院醫治 
　　因病倒斃○成都路金家宅北昨晨有年約二十歲之男子倒斃路旁由捕車送斐倫路驗屍所飭保報縣於午後相驗委係因病身死報堂收殮 
[英租界]  
　　西人避署○駐滬英副領事巴敦爾君前往日本避暑已紀前報茲悉巴君抵日後旋即前赴威海衛擇地避者約匝月始克回滬　　馬夫殘忍○馬夫陳阿三將病馬駕車由西捕查獲昨解公堂請究判罰洋二十五元病馬送公益馬房醫治 
　　車夫不愼○東洋車夫陳福全拖車不愼致坐客王光裕跌出受傷昨晨由探將陳解廨判押三禮拜 
　　撞壤電車○馬夫余道忠駕車不愼撞壞電車由探解廨請究判罰洋十元充公 
　　三姑六婆○劉秉璋控女傭吳阿寳串令伊妾劉氏捲逃昨由分堂提阿寳到案判押候提集人証　訉 
　　惡　虐妓○得粉弄金姓雉妓院妓女顧阿寳不愿爲娼奔入濟良所昨晨送廨請示顧妓供年二十一歲松江朱涇鎭人被粼人韓子藩誘拐來滬賣於　婦金氏處得洋三百元業已爲娼三年因被凌虐是以逃出判發濟良所留養一年期滿擇配 
　　拐匪就獲○朱野　控嚴阿坤誘拐伊妻潘氏昨晨由探將嚴查獲解廨請究判押候禮拜訉奪 
　　　未免有情○陸雙林控張寳生拐匿伊妻蔡氏昨由公堂復訉屬實判張押滿两月仍送案交保蔡氏姑念其夫代求判具安分結交陸具結領回 
　　洋人打賊○陳阿福掩入西洋人花園内圖竊當被捉獲毆傷頭面昨解公堂請究中西官以陳已受傷從寬判押兩天 
　　公堂瑣案○張根郎竊顧寳福等衣物西牢半年逐出游方僧祥　竊虹口三官堂僧人德才衣物押捕房五月逐出　吉生竊周順生衣服押捕房一月 
[美租界]  
　　代抱不平○昨有六十二號電車在吳淞略蘇州路口撞倒小車夫某甲司機人不自引咎復將甲毆傷頭面行路某西人代抱不平即認明號數與甲同至捕房訴請究辦 
　　護关犯人○昨有縣差押解聚賭抽頭私售洋烟之胡長發過境禀知捕房派捕護送出境 
　　抗不遷移○海寗路王永順家熬煎土渣臭氣四溢由捕房勒令遷移在案詎王抗不遷移昨因拘入捕房押限速遷 
　　塌車肇　○塌車夫沈毛毛在西華得路撞倒工　局之拉圾小車致車夫　炳均跌傷手臂由捕拘入斷給養傷費了事 
[法租界]  
　　快馬違章○雲火馬車行馬夫陳阿根駕車疾馳西捕以其有違定章訴知捕頭提解公堂判罰洋五十元充公 
　　小孩失散○台州黃嚴　小孩張炳福年十四歲隨親戚來申中途失散由捕送至公堂請爲安揰判送善堂留養候家屬認領 
　　是否　火○寳興里口震豐　紙店失愼已誌前報茲捕房查係王阿三所開之餅攤起火故將王及店夥王阿三王阿五龍興樓茶館主蔡同福一併解廨請訉王阿根供事前蔡與餅攤主商議囑其放火許給洋三百元小的與楊阿三胡阿和尙未熟睡均曾聽見現楊胡已得蔡洋三百元被蔡藏匿故不到案蔡延龍仁律師投稱此事由餅店主夥通同索詐不成遂被誣指求鋻中西官以楊胡旣未到案未能定讞判蔡暫留捕房三天候提到楊胡再訉 
　　收票舞弊○法界電車公司收票人唐某舞弊自私被公司經理西人送入捕房昨解公堂請究判押捕房三月 
　　减折認償○徐家滙天主堂司事錢鴻　前代金姓女學生至公堂控告傭婦蔣氏等串竊金飾除將各傭婦押辦外判令代爲銷　之周四卿認償洋一百元周在押日久無力照繳景讞員商之該司事判改償洋二十元了案 
國外新聞 
[日領邀請美商遊歷]  
　　初六日紐約電云舊金山日本領事小池君邀請美國商業代表赴日游歷現已報告政府謂此舉業已辦妥所請之人不日將由舊金山啟程譯泰晤士報 
[法國暴動受傷人數]  
　　初五日倫敦電云法國特萊維爾維　羅克斯之暴動受傷之員弁共六十九人暴動之人已有多名判定監禁之罪現工黨協會之書記並著名會員一人均已被拘 
[上議院批准養老議案]  
　　初五日倫敦電云英國上議院已將養老議案批准並决意不認下議院議長所謂損失權利之說 
[日本船商公會控案]  
　　初五日東京電云日本船商公會現代芝涯丸（西五月二十號在門司地方爲考脫菲爾特號撞傷）主人向英國海軍裁判所控告要請賠償損失 
[美鐵路分司停止航業續聞]  
　　初五日束京電云美國鐵路公司決議停止太平洋出口　易一　外間咸謂鐵路公司與各省商業總會竸爭利益業已決裂云 
[民政黨設立總機關部]  
　　初五日紐約電云美國民政黨已在紐約設立總機關部 
[法腦邦交敦睦]  
　　初五日柏林電云此次法總統里厄司施於格里士特阿拏（腦威京城）腦威王海康與法總統酧酢之詞殊爲親密惟並無政治關係 
[减少軍備之無效]  
　　初五日栢林電云英國首相愛斯奎士宣稱今次所開之和平會當不致提議減少軍備之舉國家防衛之舉仍爲國中之要政云以上譯字林報 
[法國工人全體罷工消息]  
　　初七日倫敦電云巴黎工黨協會因 
 
 

Page 20

 
 
兵隊鎗斃罷工之人　開大會預備全國罷工以爲抵制社會黨亦頒布意見書深表同情初六日柏林電云明日法國工人恐將全行罷工 
[波斯立憲黨之激刺]  
　　俄○初七日倫敦電云土王頒行立憲後波京德里蘭之人異常激動恐又有暴動之舉有波商等百餘人皆要求速開國會 
[俄法邦交之篤]  
　　俄初六日栢靈電云蘇門答臘島亂事現　較前　靖 
[意國擬嚴剿亂黨]  
　　初六日柏林電云意大利政府擬以嚴厲手段遏制蘇曼立倫革命亂事以上譯文匯報 
小說 
[敎育會] 　　（三）　　　（旡生） 
　　方四人言時聲喧豗甚人語。舉不可　。向之四人與會長爭者。而甲且與乙。爭乙且與丙爭。丙又與丁爭。丁又復　甲乙爭。爭爭不已。幾用武。經衆會員再三勸始已然仍互以。怒目視。四人甫入座。有後列之。少年。會員二。起身前。鞠躬面會長立。欲有所陳白會。長問之其。一曰某。某小學校敎員不盡善。學生不盡良。求會長設法一改良之。會長曰。是甚小事。容再議。胡急急爲此少年者退。 
　　其一曰。某某中學堂。其講堂不合宜。宜重建。其書籍不完全。宜補購。求會長速設法。一維持之。會長應曰可。復微語曰。欲購書。欲建屋須多費資。不可不可此少年乾又退。 
　　此時。暮色蒼茫。鐘聲凡七報。會丰長。起身曰今時已不早。吾今夕有某太。守及某觀察請宴。須先行。宜閉會。紏儀員遂承會長指。復鳴鈴。衆鳥獸散。會長旣出外。有藍呢肩輿。佇門側。四輿人。二俊僕。執水烟筒。戴紅纓帽。鵠立侍會長。會長徐徐升輿　。輿人步如飛。肩會長去。會長在輿　猶謂輿人曰。先拜某太守。後謁某觀察。 
　　初會長之登輿也。有老人立其旁。年約七十許。微以目視會長。會長未之見。旣去。老人嘖嘖羡會長不去口。指會長輿。私謂路人曰。此敎育會會長某某也。去歲示爲會長時。一寒尙澈骨。而今日者。有藍呢轎矣。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[大理院稽察票傳人證出入章程]  
　　一各庭傳喚現審案内應訉人犯由庭標畫文票後飭令庭丁持至典簿　　挂號再行發行 
　　一典簿廳按照刑民各庭分立簿册遇有各庭傳喚案内人犯查照票内　案由及傳喚人犯姓名曁限定何日到案時刻並差何人承票一一分　晰註明 
　　一各處奉傳解送人犯到院先在大門報到即徑至典簿廳由典簿廳查　照文票載明案犯及解差官役姓名中廳派送各庭其票内無名者槪　不得擅入大門 
　　一傳到人犯由庭訉畢後如仍交原差帶回者即派送典簿廳報明放行　其有應行收禁者除照例知照看守所外仍一面知照典簿廳 
　　一每日各庭傳　案犯何時到院何時放出有無收禁典簿廳分别註明　各庭簿册逐日呈堂閱看 
　　一傳到人犯由典簿廳派員嚴密稽查本堂亦不時派員調查各庭庭丁　不得向各人犯交談以杜需索財物及漏洩消息各弊如有需索等弊　一經典簿廳查出者立即回堂嚴辨本堂派員查出者亦一律施行 
　　一各庭庭丁如有向在案人犯需索財物者許被索人犯赴典簿廳或在　本庭指名控訴或本堂進署時攔輿指告一經查有確據定行嚴辦決　不寛貸倘有誣陷亦必照例辨理 
　　一除控訴本院各庭庭丁舞弊准其攔輿呈控外其餘槪不得　行攔輿　　一凡有來完内總檢察廳上控及各庭現審案内有至本庭續行具呈者　由典簿廳派人帶往每日將告狀人何時來院何時放出所呈是否淮　理詳晰註明呈堂閱看 
　　一以上各條務各凛遵如有未盡事宜隨時增改 
[浙江國會請願本會草案]  
　　第一章目的及存立年限第一條本會以實行開設國會爲目的 
　　第二條本會之活動自請願開設國會始至實行開設國會止 
　　第一章地位（性質）第三條本會對於國會期成會及他種政治團體居協助之地位對於派出之代表居監督地位 
　　第三章方法第四條本會所應辨之事務如左（甲）選派代表請願確定開設國會之年限（乙）在省會開設法政講習所（丙）各府縣設立自治講習所（丁）其他種種實行開設國會之進行事業 
　　第四章會員第五條會員之資格如左）一）限二十五歲以上本省識字之男子（二）非犯現行法律及會經破產者（三）係有正當之職業者（四）無殘廢及有心疾者（五）納入會費二元者第六條會員有選舉及被選舉本會評議幹事兩部員之權第七條 
會員有被選就職之義務但有特别不得已事故者不在此限會員資格及職務以特别規則經大會决定之第八條會員有遵守本會之定章及納費之羲務否則失其資格會費之分量以大會多數决定之 
　　第五章组織第九條本會分評議幹事兩大部第十條評議部設議長一人副議長一人評議員六十人第十一條幹事部設幹事長一人副幹事一人請願委員（即人表）無定員書記四人會計二人普通幹事十人 
　　第六章選舉第十二條評議員由各府及駐防中平均選舉（各五人）議長副議長由大會公選第十三條幹事部之總數二十人先由大會公選再於二十人中由大會複選幹事長副幹事長及請願各員其餘職務由各幹事互認定但認之後非有不得已事故不得辭職 
　　第七章經費第十四條本會經費分下兩種一會員常年費 
一地方團體特别補助費 
　　第八章附則第十五條本會暫定福聖庵巷敎育總會爲本會事務所凡有志入會者須於七月初四日起（每日上午八時至下五時）携帶入會費簽名隨時附送會員證書 
來函 
　　具寃詞寡婦馬氏切氏係江蘇金山縣洙涇人氏夫馬七襄開張永泰米行不幸於癸卯年病故僅遺一子照雲上年冬有娶李諸氏德琴爲媳完婟十一日即反目歸母家今年二有忽應輔仁女校重沈野即仲仙之聘充該校敎員氏以媳齒太稚力阻不依媳住校後誓不歸家不料沈仲仙唆使李諸氏控縣欲分田產聽其另居蔣青天雖爲沈之老師幸素悉其情不與准理祇嘱邀親族勸導而沈仲仙竟指揮悍僕至氏家硬搬媳房物件細軟一空氏孤掌難鳴任其飽掠沈見氏母子柔懦可欺益肆無忌憚五有初二日譁傳沈仲仙偕李德琴趁瑞昌輪赴滬次日氏親往上海查悉沈仲仙竟與氏媳同往寶善街同福昌客棧並坐馬車捂搖洋市氏憤極而歸初六日下午氏子照雲守候輪埠見祥安船到沈與李女携手上岸照雲忿不可耐喝問李氏何來李竟蠻言頂撞沈復從旁帮詈勢欲飽以老拳經衆家勸散照雲回欲尋短見氏不得已據實訴縣奉批不淮沈反串學界同人張竹霖等插身帮訟沈又自具辨詞謂伊同李到申尙有李叔樹勳同去等語批有瓜田李下因嫌生疑字樣伏念氏家累世單傅氏子完婟惟望其琴瑟和諧早生子女以慰先夫地下之靈沈仲仙旣列膠庠兼充校董宜何如保全人格爲學界光乃竟恃勢壓人欺氏孤寡覇佔甫婚之妻至於此極氏欲訴官則代書不敢用戳氏欲尋死則孤子恐亦相隨再四思維惟有瀝具寃詞上告大憲賢紳並一切學界倘蒙熱心君子憫其寃苦暗施援救俾沈仲仙放媳歸家仍延嗣續則存歿銜感於靡涯矣馬氏同子馬照雲哀告 
賑務 
[節費助振]  
　　接錢業中人洪謨陳宗騏王杏塘陸輔臣陳甘伯王正心成禹河等諸君來函咯謂五省水災一時並告我等安居樂土美食鮮衣易地以思能不惻然故紏合同志各以無謂酬應之錢膈捐二百元以爲之倡並廣勸滬上紳商各業撙節糜費以振災黎云云拜領之餘曷勝欽偑竊念近日天時酷熱花天酒地本非所宜洪君等省此無益之錢發作振災之欵旣登民於衽席復有益於衛生想明逹之人定無不贊成者鉅欵宏施是所望於諸大君子德發洋行蘇筠尙謹啟 
 
 

Page 27

 
 
   
 
 

Page 28

 
 
   
 
