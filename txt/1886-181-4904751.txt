# 1886 - 181 - 4904751

 

Page 1

 
 
[日知錄集釋出售] [  點石齋主人啓]  
　　顧亭林先生日知錄一書閎博瑰麗上下古今黃濳夫先生爲之集釋此書益極大觀惟是翻刻日多譌謬日甚本齋特覔售本精　細校付諸石印縮成四本外用錦函定價每部二元准于三十日出書談經世之學者此書實枕中鴻寶也尙望諸君從速購取售處在法大馬路南申昌號英三馬路北申昌號如有躉售格外克己可向點石齋帳房面議此佈 
[搜印五經文告白] [  點石齋主人啓]  
經義之文始於有明而盛於我朝近科鄉會試會於五經文尤重坊間刻本雖夥惜皆陳陳相因此竄彼竊篇帙縱極宏富抉擇容有未精購者憾之廬州汪逸如先生老宿學也文名卓著經學湛深現爲本齋敦請精選經文若干篇以便操觚家揣摩除深微遠淡了無意味者以及坊間已印之文槪不攔入一篇外本齋另請翰苑名才儒林績學擇五經中可以命題而向無程文者添作四五千篇期於無題不備無美不臻他若名家稿本書院課藝先輩房行一切鴻篇鉅製倘蒙海內士林不吝投贈郵寄來申本齋掣給收條爲憑或選入後從豐酬貲或印成後酌量送書均無不可惟名人傑作間有輾轉傳鈔一文而彼此皆有本齋總以先寄到者選用至原稿之選與不選一槪未能寄還特此預啓再海內文人郵寄鴻篇均請逕寄點石齋不必由申報舘轉交請鑒之 
[八十一號畫報出售] [  申報館主人啓]  
有洋人在日本國購得白蠟製成神像數十尊高大約七八尺外衣五色衣携來本埠陳設洋房中以供人游覽本齋友人循例往游歸卽按照墓繪成圖列入此次畫報俾未見者如游其地焉淞隱漫錄圖說一則仍附畫報之末准於初六日出售此布 
[論武孝廉拐案]  
前粵督奏褫某舉人本館曾爲著論以警醒恃符俾循名而核實乃事未數月復有以武孝廉拐案告者噫拐何事也　黨自好者不爲而謂堂堂稱武老爺亦下同於淫棍耶凡事非由目睹未必能道其詳或出于附會之口亦不可知然據訪事人來函侃侃鑿鑿頗曲折而彰明則其未皆臆造大略情眞試再述其事輾轉駁詰成篇武舉聞人東亮本土姓初爲江北某邑武生因案斥革復夤緣入句容右庠旋中式乙科性漁色至是乃虎而冠誘拐繅絲孫姓之妻兪氏匿於廣陵孫於江寗控訴適賈邑尊升任去該武舉乘間賄差捺緩不予關提遂公然挈兪氏在利涉橋堍開設明月樓戲園今正以國忌違制爲保甲總局查封將該武舉責押在案經陸邑尊集案研訊幷拐逃事亦水落石出夫身爲武舉亦可謂衣冠中人矣雖日氣質剛强性情暴抗稍不如意未免奮勇爲先决不能學步文人循規蹈矩然名分所在豈可妄爲視法紀爲全無况淫惡　爲禍首哉昔沈文肅總制兩江曾奏請罷武科當以事關經制着無庸議幷傳旨申飭誠以天下之大武舉之多豈無圭璧其躬簋簠其行者使必一槪抺煞謂兠鍪中斷無名將則將置楊忠武等於何地一偏之見曾不足服就武者之心特良秀不齊賢豪難得若今之聞人東亮不亦輕朝廷之名器爲流輩之稂秕乎可知大臣謀國凡一章一疏必灼見夫利害所在而後奮筆言之騰章入告事雖未准要不容以厚非也且科舉興而士習壞已數百年矣無論爲文爲武當初開知識時便習聞父兄師保言一得功名卽稱富貴至諺有天下有窮秀才無窮舉人之說鄉愚之輩安識其中甘苦士甫入學不失初心考書院則有膏火花紅授生徒則有束修贄敬歲科試得補廩缺認派保亦有出貲迨一貢一舉則除初時開賀到處張羅外皇朝旣無祿俸教讀又厭紛煩久益無聊不得不假公濟私以兾全家河潤而其人其品遂不堪聞問焉謂非無窮舉人四字誤之哉然此猶可曲諒也曰苦於窘耳迫於貧耳行之旣久手胆俱粗於是人所不敢爲人所不屑爲者彼皆能姑妄爲之甚至蕩檢踰閑名以之敗身以之辱非徒武舉也昨某縣某武生誘鄰寡姦已子女成行矣懐娠約逃控經緝獲婦交前夫家收領武生褫革問徒不准收贖事在去年未曾列報今又有聞人東亮何右庠中竟後先輝映耶至該武舉所拐孫兪氏亦非良善富庭訊時孫供其妻被拐二年叩求申理該武舉尙敢揑契朦呈謬稱價買而此婦到堂亦改比邱裝供詞略同該武舉親生之子身已七齡隨父到堂經父指示即呼母親叩頭如搗蒜口探懐中炒蠶豆以奉母母猶不認觀者惻然邑尊怒其忍心飭取大刑男則跪鍊踹扛女跪椀片半時許該武舉始供揑寫賣據希圖脫罪云云爰分別收禁擬詳懲辦觀此婦於母子之間毫無天性則其平日之忤夫敗俗不問可知卽使斷給原夫恐亦非孫家之福陸邑尊勵精圖治宿案全淸必有道以處此惟文看武者各安本分勿爲無益之事勿貪意外之財文則優游養望作他日出身加民計自足以保全令名武更加意撝謙力除劍拔弩張之態使人不知其能開兩石弓而又於近處地方斷不預聞公事或娼或賭一槪遠而避之庶不至觸犯土章負慙名教此言　蓋不獨武者　然而武者較文者爲尤亟耳可不警哉可不危哉 
[劃界餘聞]  
　　吳淸帥前赴中俄接壤處劃分疆界此己列報茲接口外友人來信稱四月二十日淸帥行抵巖杵河東海濵巡撫巴將軍沿途派兵迎接欵待極爲周到並留同住俄舘供給甚豐廿二日會議疆事雖各有辯論仍不傷和氣四月廿八日淸帥回至琿春巴使卽於五月初三日到琿春答拜彼此皆以優禮相待小住四日而去界務已議有頭緒大約五月杪所有展界竪碑補記繪圖等事當可一律告竣也 
[軟紅中人語]  
　　御前大臣等交諭武備院赶卽備製梅針箭一萬枝務于月內呈交以便分撥甯壽宮新添値班官兵藉資捍禦○善都統那公定於本月二十九日辰刻會同兵部在東直門外東褡褳坡演放水師砲位該水師人等已傳令屆時預備閱視矣○宗人府空事處圈禁之宗室覺　鮮有安分馴良者名雖圈禁實則越墻而出依然聚賭宿娼値班者佯作不知無敢攔阻某筆政覩此情形商諸管獄官稟請堂官設法整頓未知能否試行也○前報列恭繪德勝圖一事茲聞所派善繪各員本有神機營差使且在海軍署行走兼營並辦辛苦異常往往燭盡三條不遑假寐遂禀請醇邸除月支繪圖津貼銀兩外准廣濟寺繪事所每月由營支領百餘金得以招雇繪師二人襄助爲理云○大興縣於上月二十七日已刻開放去年夏季孤寡口粮銀米宛平縣於二十八日辰刻開放五城亦於二十七日開放無告貧民得資餬口皇恩浩蕩感激靡涯矣○崇文門稅課司巡役崔九因訪拿私酒販匪啣之剌骨五月二十二日跪四鼓後偶出邏察與諸匪相値於城外三道街諸匪執而縛之撬開其口出猪脬中燒酒灌入六七斤崔腹漲如鼓跪乞 
 
 

Page 2

 
 
饒命諸匪曰還我酒當不汝讐崔願購酒以償匪曰須還原酒無須入巿行沽崔有難色匪曰易耳乃出腰間利刃向崔腹一劃肝腸迸出血流滿地而崔立斃矣諸匪更碎其臓腑四散奔逃時天巳漸明東城練勇梭巡至此瞥見路旁屍身異常警駭遙望匪去不遠追獲一人當即　交城憲訊得以上各情詰其同謀繼人則堅不叶實刻已移案送部審訊矣 
[蘇省官塲雜誌]  
　　李顯之廉訪奉諭聞藩江右月前雖接電音未奉部飭至本月初吉如經撫署行知諭旨已經到省隨於初二日恭換頂戴望闕謝恩在省官僚咸詣臬轅幷賀冠裳蹌濟盛極一時○新簡江蘇巡撫崧振師何日到蘇尙無確信日前　憲委　月峯司馬坦赴准　探聞撫標中軍奉到傳諭令於六月望前率同頭批接謁書差至淮迎接至盧藝圃漕帥聞已於上月廿三日陛辭大約本月初旬可抵袁江接篆振　則有毋庸　京陛見之諭云○署蘇松鎭總兵黃軍門本富握節過蘇拜謁中丞兩司並府道各官旋卽辭　起　赴防各營及水師輪砲各船均燃砲開鎗致敬 
[堂董易人]  
　　蘇城普濟堂留養貧病之民多至千餘立法周詳寔爲各善堂之冠兵燹後由潘玉泉觀察舉荐族弟端卿董　共事觀察物　後端卿卽告退現由當道公請彭訥生先生接辦輿論翕然貧民懽躍蓋緣先生平日持躬廉介植品端方故誠能及物衆望成孚云 
[九江火灾]  
　　本月初一夜鼉更四下九江西關外新壩口失愼城樓守兵見之急放大砲五聲未幾府縣印委及遊守干把等員均帶隊出城分投彈壓各處水龍亦齊至火塲噴救直至黎明回祿氏始行返轡計焚燬瓦房八九家居人皆從睡夢中驚起赤身逃命所有什物被□融氏席捲一空亦云慘矣 
[准免米稅]  
　　厦門稅關擬徵收食米進口半稅以致商民觀望經奎道憲與柏稅務司商禀上憲請免徵以恤商情先後見諸報章嗣經督撫憲轉咨總理衙門查明核辦准予免徵半稅日前奎道憲業已奉到憲札出示曉諭矣 
[新立公司]  
　　臺灣巡撫劉中丞整頓臺防於撫番開墾諸事固己不遺餘力而於商務一節尤加意焉近有招商局某總辦之族人某君擬在淡水創設臺灣商務公司購置商輪數艘往來臺灣南北厦門福州上海香港汕頭各埠俾臺灣商務漸有起色現已雇定德國定南輪船往來臺厦香港等處劉中丞因其貲本不敷着借洋十萬元以備添購輪船之助聞薛堂谷二尹已赴香港購租輪船似此極力舉辦恐得忌利士公司不能獨專栽厦閩粵各口之利矣 
[厦門洋藥近聞]  
　　洋藥之稅愈重奸商之弊愈多日前厦門水仙宮大順土棧夥至洋藥局報捐計大小洋藥數十件該夥往還數次忽在衣袋內遺落紙包一箇經局內長班拾起開看則係洋藥局中黏貼小土印花三十餘張局中司事詢其此種印花從何處揭來意欲何爲據云係頃間所報小土上揭下擬將芝蔴膏攙入小土內再行黏貼司事卽偕該夥至店查點見頃間所報小土已少數十件於是隱情畢現經局中禀明道憲擬罰該土棧洋五千元以爲濳揭印花者戒○洋藥局巡勇往往以巡緝爲名牽累多人如其人於前數年因走私發財現雖改過而巡勇則拘以到官裁贓誣陷無非爲報復私仇之計局董不及知問官不及察貿貿然憑一面之詞而陷人於縲絏此等案件日來已有數起道路爲之側目上憲雖有所聞而未嘗查禁者豈非以該局虧折過多　不指人勒罰藉資彌補則各董又將報貲本折完另請招商接辦矣 
[津沽雜錄]  
　　津郡浮橋五座改建鐵橋刻經法人德威尼君向海關道包定東浮橋堍前因被災不遽起造院浮橋已移離舊址半箭之遙大約工程當先從此處下手也○侯家後爲花叢淵藪其中嬌鶯雛燕𡛥紫嫣紅操月旦評者自有高下之分最下者爲老媽堂輿臺溷跡於中故其肇事也亦較易三德軒後有老媽堂鴇婦混名黑老虎倚捕役陳奎五爲護符近由蘆臺接到一妓名二姑娘亦倚策名軍籍者支持門戶卽津郡所謂靠人又所謂义桿除夜度資不能分潤外衣食皆惟妓女是賴也二姑娘自到津後與河北大王廟前切麵鋪之孫某暱得新忘舊自是靑樓常態勇忿不能平每指摘妓妓亦不耐遂下令逐客勇卽紏合黨羽廿餘人各持槍械擁到妓寮將門窗器具搗毀一空黑老虎與陳奎五亦率蟹將蝦兵上前禦敵卒以衆寡不敵兩龜奴各受槍傷其一中腿尙無大礙其一鎗子入洞胸腹總難救治鬥畢一閧而散黑老虎赶將妓女藏匿然城守張千戎縣署値日差已聞信前去查究矣 
[二分新月]  
　　揚城馬巿口某菴住持僧六根清靜五蘊皆空平日惟趺坐蒲團從不問門以外事上月二十九日晚上燈持忽一中年婦人翩然而入隣右正深疑訝忽聞庵內一片喧嚷聲直達山門外衆人急入視第見適來之婦一手持刀一手戟指詬詈倒臥於地血液淋漓僧則合十旁立口中喃喃若默念波羅密多景象衆殊不解好事者詢之廟祝云此婦爲僧之姪媳頃從鄉間來意欲借貸僧不允婦遂出小刀自刎我等赶急奪救奈刀已入喉分許云衆以事關人命一哄而出嗣聞僧於翌晨倩人將婦抬回醫治不識能無大碍否○程太守莅任後勤政愛民有利必興刻因逃荒一事面囑江甘兩大令會銜示禁略謂奉府憲面諭本府訪得淮揚一帶每有一種刁民藉口逃荒糾黨討食先在本地擇肥而噬繼卽裹脅出外沿路求募愈聚愈多最易滋擾昨據高郵州牧稟稱該州湖西春間已相率效尤若不先期示禁則惡習澆風伊於胡底等因奉此合亟會銜示禁爲此示仰鄉民人等知悉嗣後倘有前項事情定將爲首者立拿到案照律嚴懲亦可見賢太守之保衛閭閻不遺餘力也 
[章門近事]  
　　撫轅頭門向有看守人役禁止閒人出入日前有某甲因與某科房有葭莩親欲往探視貿貿然來行至門國卽被看役扭住痛毆頭破血出尙不肯釋適爲某帳房所見喝令放手該役置若罔聞某帳房大怒將實情稟明撫憲撫憲立命發交南昌縣笞責幷在犯事處枷號三日示衆○順化門內上諭亭一帶街巿近有開塲聚賭者經保甲總局王大守訪聞出示嚴禁然此處皆係小戶尙易捕拿而城廂閒又有大戶廣設迷龍陣且招妓女以爲引誘之計名曰接堂碩腹豪商墜鞭公子墮其彀中者往往而有所望爲民上者明查暗訪下令嚴拿則保全爲不少矣○近聞萬邑有虐斃養媳之案媳已十七八歲平日其姑毒虐萬狀有令人不忍聞者媳畢命後母家報案經某明府驗得屍身致命數傷復訊得一切酷虐情形已將惡姑責押母家當請重辦明府諭以律所不載斥之使退說者謂江西人半多貧苦生女遣嫁則有賠錢之累若作童養媳又往往爲人凌虐所以溺女之風獨盛於他省乃地方官于溺女之事則剴切曉諭而於虐媳之案不過以責押了事此豈因時制宜之道耶○同治年間江省米穀昻貴貧民患之大憲因札飭各屬籌辦積穀自是民困稍蘇灌城北營房之積榖倉榖已存儲十餘年恐有蟲蛀鼠囓之患由首事稟請减價開糶俟秋收買補還倉當卽經官批准議以每石大錢四百文開糶一日查得浮面之穀稍有朽蝕餘尙結實完好卽行封倉停糶以免買補虧折之費○近日晴雨應期稻苗極茂農家者流皆謂今歲定卜有秋也 
[杭垣二事]  
　　梅雨經旬鴨頭綠漲錢江爲上江各流匯集之所尤覺拍岸波平甚至灌入城河汪洋一片某日下城仙林橋河中忽浮起無名男屍一具居民之好善者亟爲撈起安置河干待至兩天並無屍親承領當爲鳴保通報善堂卽由堂給棺收殮編明字號　載屍身衣服面貌以待認領瘞埋○映橋堍某小飯店主生有一女盈盈三五愛若掌珠前數日忽然走失不知流落何方四路追尋茫無蹤跡其母日夜痛哭苦不欲生痴想神若有知或可乞其指示爰購黃布書明始末緣由每晨披髮捧香背負是布至城隍土地元帥各廟喃喃拜禱拜至三日仍無一毫 
 
 

Page 3

 
 
影響愚人之愚殊可哂已 
[觀馬戲記十八]  
　　前晚車利尼馬戲開演其西抵納生甫三十閱月之小孩登塲由其父母擎之以出先則其父擊之掌上隨手拋擲而絶無驚恐之狀旣而臥於地上其父提其足而舉之植立不稍屈又置之頂上周行一巡兀峙不動觀者咸拍手贊歎該孩亦拍手以應之於是競以食物玩物送致臺上其父母稱謝而入似此乳哺未離之子而已能當塲献藝則再閱數年又豈在小陸郞下哉 
[方伯莅滬]  
　　日前上海縣莫邑尊接金陵電信知江甯藩憲梁檀圃方伯卸篆北上道出滬江卽在英租界廣肇公所預備行轅昨下午四點鐘時方伯乘坐兵艦抵滬下椗法租界招商局金利源碼頭滬上各官均至江干迎接方伯隨卽登岸駐節行轅 
[移送醉人]  
　　前日下午有西洋人醉後至城內火神廟北首源泰酒店索飮店主拒之西洋人卽從懐中取出東洋刀亂舞又向水菓攤攫菓食之俄又向人奪取洋傘其人孔武有力卽將西洋人扭獲送至巡防局轉送縣署由縣移送英會審公廨蔡太守飭發捕房送歸西洋領事署核辦 
[伶人保釋]  
　　伶人萬盞燈因周德仙事拘押候訊昨晨忽有沈硯香及中和園酒舘主寳勝齋鞋舖主繕具呈詞俟蔡太守乘輿到署時投遞呈中備陳萬盞燈係北京人從沈硯香學習唱戲前次來滬曾至妓女周德仙處爲邂逅之緣後卽回里光緒九年挈妻復來臨行時由其母託沈照顧旣來滬與沈同居賴其約束不離左右久不知周德仙蹤跡不知何故忽被誣扳其妻本已懐孕聞夫遭累驚墜小胎命在旦夕升不忍坐視願具結保萬盞燈並無犯法違條之事等語蔡太守閱稟之下飭令暫退隨於下午二點鐘時覆訊周德仙卽素雲供不與萬盞燈同逃前爲娼妓時確與相識現無別故傭婦姚朱氏惟求施恩萬盞燈供詞與沈硯香等呈詞同太守隨將萬盞燈令沈硯香等保釋姚朱氏具嗣後安分切結周德仙發善堂擇配完結 
[女堂待究]  
　　縫工王阿二偕兄海山訴稱三年前小的在城河浜設舊衣攤頭後因事遄回故里前月廿六日來滬購物昨因天雨偕友在吉祥街某酒肆沽飮遇素不相識之陸雲卿等多人互問姓名閒談瑣事旋喚小的至某漆店樓上申吉祥烟館小房中開燈三隻遽爾拆梢小的當卽聲喊伊等將小的髮辮繞於嘴上閉戶攢毆傷及肩背又攫取身畔洋銀八元牙扇洋傘各一後陸又冒稱包探將小的拖出拋擲城河浜中小的情極喊救並無人來因扒至岸投報捕房捕頭派捕至申吉祥捉獲陸及龔兩堂二人送案請究王阿二所訴與海山相同陸供海山向做蟻媒捕班中人均所知悉因三年前伊誘令小的之嫂出外傭工至今未回訪知已被價賣昨日尋見根問緣由與之爭論伊卽出外投河扇子由伊抵押烟鈔小的並無攫取洋銀之事龔供小的在新街某飯店爲夥與陸爲友昨日經陸喚去吸烟一切情由俱不知悉翁太守騐得海山傷痕屬實謂陸等曰申吉祥烟舘之事本分府早有所聞爾等黨羽甚多專在是處拆梢訛詐不責諒不肯招遂判陸龔二人交捕押候嚴比復飭包探嚴頌眉時申吉祥烟館主傳案訊究二王着退夫養傷越時包探傳到烟舘主康子祥太守訊究之下康供昨日伊等前來吸烟旋卽口角爭毆臨去將扇子抵押烟資太守謂爾之不法本分府已早有所聞現用女堂倌幾人房子幾間烟鋪幾張供稱小的不用女堂倌舘中向有家眷三人業已回去太守謂爾總不應將人關閉屋中毆打卽使伊等爭閙爾亦可鳴捕拘拿何竟置諸不聞不見顯係串合拆梢至爾之雇用女堂倌有人可與爾質對遂判將康交捕管押待明日一併訊比 
[控拐不准]  
　　蔣陶氏投縣控稱小婦人家居新閘左近兒子出外貿易家中惟存姑媳及八歲孫兒前日孫兒忽失所在探悉被林阿源誘匿向之索取覇阻不還不得已來案備情訴控莫邑尊以該氏所控係一面之詞不予准理竊謂滬上之拐匪多矣匿孩之案亦書不勝書矣離人骨肉斬人宗祧此種兇惡之徒實與放火殺人無異該氏旣已訪明情節何弗扭交縣署叩請嚴懲而徒以一面之詞嘵嘵瀆訴耶莫邑尊之不予准理想其中必別有權衡也 
[派勇挖河]  
　　本城小東門內官河日形淤塞不特船隻難於出入且一交夏令臭穢不堪湯小秋觀察因移請營中撥派滬軍五十名將河底淤泥陸續挖起並雇駁船十餘艘裝運出外從此水道一淸居民當頌德不置也 
[木匠亂規]  
　　木匠一業向有大木小木之分小木專製榻床几椅至建造屋宇則由大木承充規矩秩然不得紊亂邇來有等射利之輩紊亂行規經同業控諸縣署不知莫邑尊作何辦理也 
[上控發回]  
　　吳慶全與畢松培爭充糞頭控諸法公廨吳旋在押所自縊報縣驗訊後屍母吳倪氏控府發回覆訊等情均已錄登前報事隔多時案仍未了茲悉屍母復控諸泉署批示仰本縣訊理莫邑尊已接到上憲札文矣 
[賣妻圖詐]  
　　蔡阿毛素行無賴不齒於鄉閭光緒初曾將妻某氏售與奉賢人某甲爲妾嗣該氏不安於室私遁回申經蔡復賣於烏山船戶趙錦泉得洋九十五元盖卽放白鴿之流亞也事閱九年蔡時時向趙騷擾索詐錢洋趙一再應之蔡終垂涎不置日前蔡知趙回滬又糾集無賴丁松梅王阿福等多人赴大東門外趙家滋擾不欲聲張因央十六鋪地甲調停願再給洋二十五元令蔡立永斷葛藤筆據蔡首爲之肯而丁等仍吵閙不休趙忿極遂於前日喚到該地甲將蔡丁等人一併扭交上海縣署莫邑尊略詰緣由飭値日差分別　候核訊 
[英界公堂瑣案]  
　　昨日美繙譯官易君因事未到由蔡太守獨判各案擇要列左○包探康阿順稱昨見王桂生持布衣服五件有黃福興與之同行情狀慌張詰係竊贓將王黃一併送案失主尙未查明王桂生供湖北沔陽縣人向充營勇遣撤後無家可歸有叔父王奇生在吳淞營中往尋未遇即在附近鄉人家行竊衣眼與黃福興不涉黃在路相逢言是同鄉故與同行黃供小本營生不敢爲非蔡太守謂王桂生旣是游勇犯竊未便寬容押候備文送縣黃福興無干省釋贓存侯失主認領○粵婦陳王氏卽三嫂稱同鄉人徐阿元到我處玩耍以妓女傲慢糾同三人前來尋衅毀壞房內器具由捕拘徐送案毁壞之件約値洋十餘元徐阿元供爲木匠曾至該妓院尋友並無毁物之事蔡太守以徐旣爲木匠着自與修理毁物可也○翁阿廷稱搖杉板餬口李肇奎來雇我船運貨先將油布放在船上忽又上岸良久始來祇給我錢四十文爭執間由捕拘案李稱已加至五十文尙被辱駡蔡太守謂細故何致擾釁一併斥釋○華捕稱徐阿洪闖到高陞輪船圖竊未成被獲送案原告未到徐阿洪供粵人曾至輪船尋友不敢圖竊蔡太守隨飭徐阿洪交保開釋○包探王阿二稱緝獲積竊陳阿二起到布衫褲係衛載昌之失贓又有藍紡綢褲一條尙無失主蔡太守判將陳阿二押候笞責二百板布衫褲給衛領去綢褲暫存○張阿大稱在招商局棧支更昨被單阿法行竊馬蹄舊鐵六十斤交捕送案蔡太守判單阿法押俟過堂笞責百板鐵給張領○捕送在路爭毆之任善安陳大憶請訊任供陳與我嬉戯又將竹竿打我與論又被擲石由捕拘案陳供與任戲言口角並未行兇蔡太守騐得任善安並無傷痕且釁起細微一併斥釋 
[法界堂瑣案]  
　　昨報紀飛雲小火輪船上人鳴捕拘押情節可疑之三人並鐵條二根一事昨日解案請訊原告華阿保訴稱小的在會德豐小火輪船上爲水手禮拜六晚一點鐘時回船見三人從船上跳入杉板船上問之不答後見艙中鐵條移在艙面上爲此報捕拘拿翁太守訊供之下三人供稱小的李炳忠許玉峯李阿財皆充巡丁是晚雇杉板船在浦內緝私李偶出便溺經該船水手喝問李置之不問水手卽行 
 
 

Page 4

 
 
辱駡隨告以我是巡丁可同爾至局取給名片水手不信說是假冒因卽鳴捕拘押太守廉悉其情謂三人曰水手不携鐵條爲憑亦不能指交巡捕卽被指交巡捕亦不肯拘押嗣今以後在外辦公總須小心謹愼現在兩造各　不合復謂巡捕曰爾亦太覺多事隨將原被一併斥釋號衣腰牌一併給還○前報記巡丁郭阿學郭阿坤擅將木棍毆傷東洋車夫姜仁川訊押之餘由局保去昨日姜投案聲稱傷未痊愈醫生約以明日再去就醫二巡丁俯首求恩太守謂爾等擅自毆人本應究辦今姑從寬各罰洋一元給姜養傷二巡丁遵斷當堂繳洋釋出太守復謂姜曰爾可再赴醫院求醫倘無妨擬待明日來案領洋姜叩謝而去○探夥查獲形跡可疑之霍方泰挈領孩子朱東生一案昨日解訊太守謂霍雖無誘孩形跡然總居心不良騙人衣服本應枷責今姑從寬笞責一百板○山東人某甲携匾担至捕房訴稱被人打傷頭顱一案昨日翁太守提案研訊其人供稱姓忻名正安山東人在營中當差叔父現爲道署護勇昨去還錢行過浜上平空被賭攤上人打破頭額翁太守廉得其情謂姑念爾己受微傷從寛不究如見打爾之人扭來訊究可也○前紀某姓野鷄馬車之馬無端驚跳踢傷坐客巡捕見之將馬夫朱阿三拘案訊押昨復解案朱俯首求恩翁太守謂此事雖出無意然總不小心判罰洋一元以示薄懲幷飭押候繳洋釋放○前有小車夫壓傷喚買角黍之陳姓老嫗早經筆諸報箋昨捕房將車夫李增元解案翁太守見其形同乞丐無力罰鍰遂判笞責一百板以儆其疏忽之愆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年五月二十九日京報全錄]  
　　宮門抄○諭旨五道錄前○浙撫劉奏請仍照原保給奬摺○將軍慶等奏爲擬補尙膳人摺○又奏爲據情代陳片○浙撫劉奏請給奬片○晋撫剛奏請改給奬叙摺○陜督譚奏爲確查辦理緣由夾片○五月二十九日兵部太當寺太僕寺侍衛處値日無引見○六額駙假滿請安○鳳山由口外賜奠回京請安並謝授太當寺太卿恩○肅王續假十日○崑岡請假五日○恩公奕年清安各請假數日○順天府奏忠義局第一百三十一次請䘏○召見軍機○○頭品頂戴浙江巡撫臣劉秉璋跪奏爲查明上年鎭海接仗獲勝續保在事出力文武員紳請仍照原保給奬以昭激勸恭摺仰祈聖鑒事竊臣准吏部咨開議　奏續保鎭海接仗獲勝出力人員應分晰勞績再行核辦一摺於光緒十一年十一月初三日具奏奉旨依議欽此黏抄原奏行文前來伏查前准軍機大臣字寄光緒十一年六月初一日奉上諭劉秉璋奏遵保鎭海接仗尤爲出力各員一摺等因欽此又於光緒十一年六月初九日欽奉上諭劉秉璋奏遵保鎭海接仗尤爲出力人員懇恩奬勵摺等因欽此當經懍遵諭旨將定海乍澉温台各營曁購辦軍機轉輸糧餉各員一槪刪除不復開列並將鎭防出力稍次之員大加刪减曾於此案原奏及上年附陳署定海鎭貝錦泉等勞苦情形請存記錄用片內分別陳明早邀洞鑒所有此次續保文武員紳均係鎭海開仗時親臨前敵不避艱危敵砲橫飛毫無遮蔽舍性命於呼吸之間乃能衆志成城克摧强敵核其勞績較之陸營對壘實有過之况所保各員並未過優仍與尋常勞績無異而海上交衝從前所未有若再强分等差恐寒將士之心合無仰懇天恩俯准仍照原保淸單分別給奬以昭激勸除咨部查照外謹會同閩浙總督臣楊昌濬浙江提督臣歐陽利見恭摺覆奏伏乞皇太后皇上聖鑒訓示謹奏軍機大臣奉旨看照原保淸單分別給奬該部知道欽此○○奴才慶裕跪奏爲尙膳人出缺揀選擬補恭摺具奏仰祈聖鑒事竊查嘉慶五年六月二十一日欽奉諭旨所有送京引見之茶膳香燈拜唐阿等俱係微末之差道路遙遠往返不無糜費等因欽此欽遵在案今昭陵尙膳人玉和所出之缺奴才揀選得鑲黃旗五福保管領下食餉拜唐阿富倫布平日當差尙稱勤愼堪以奏補理合恭摺奏聞伏乞皇太后皇上聖鑒謹奏軍機大臣奉旨着照所請該衙門知道欽此○○慶裕等片再前據廣甯城守尉宗室祥翰稟稱伊子繼麟伊孫榮兆前由宗人府請假來奉省親已抵廣寗應俟假滿遵限回京奈因任所家務無人經理請將伊子繼麟留辦家務伊孫榮兆在任讀書等情當經查明外任武職旗員子弟請留任所定例咨請兵部示覆遵照嗣于光緒十一年接准部咨查城守尉宗室祥翰之子孫均現年若干歲原咨並未聲叙隨案札飭該尉呈稱伊子繼麟現年三十七歲伊孫榮兆現年十三歲據情轉咨兵部各在案茲准覆稱城守尉祥翰之子繼麟年已及歲所請留辦家務之處應卽奏明辦理等因咨行前來謹將城守尉詳翰留子帮辦家務留孫在任讀書緣由理合附片代爲具陳伏乞聖鑒謹奏軍機大臣奉旨着照所請該衙門知道欽此○○劉秉璋片再上年二月接准戶部咨開辦海防事例暫准各省收捐實官常例以裕餉項等因經臣將變通辦理設法勸捐情形奏奉諭旨戶部知道欽此欽遵在案盖因從前籌餉事例開設多年各省收捐輾轉折扣按之例銀不及二三成名器之濫實爲己甚此次開捐係照例定銀數八成上兌難期踴躍而浙省防務吃緊需餉尤急不得已照會公正紳士分投勸諭以資集腋仍照例給予官職按次彚咨戶部塡頒執照以資信守其勸捐出力之紳士並許事竣量予奬勵在案現計自開辦起至上年十二月止除自行齎銀赴局上兌不計外甯波紹興二府由紳士勸捐銀三十餘萬兩實爲餉需大宗當鎭海口封丁厘無收待餉孔迫之際全賴此欵陸續接濟以固軍心爲功不淺而紳士捐戶於風鶴頻驚之候猶能勸輸鉅欵實屬深明大義方今海防大定宜奬前勞臣旣許之在前未便食言於後合無仰懇天恩俯准將四品封職張善仿在籍知府江鏡淸四品銜戶部主事童揆尊等三員賞加三品銜卽選知府徐樹蘭請俟選缺後以道員補用福建補用縣丞宗能達請補缺後以知縣用甯海縣教諭王錫祺請俟俸滿後以知縣升用慶元縣訓導吳有倫請在任以教諭遇缺先選用以上七員實係最爲出力並無冒濫此外尙有前任江蘇按察使應寳時翰林院庶吉士陳受頤童祥照等三員提綱挈領衆情推服頗著勤勞雖據聲明不敢仰邀議叙臣亦不敢壅於上聞應否量予給奬之處伏候聖裁所有勸辦海防捐輸尤爲出力之紳士量十奬叙緣由理合附片陳請伏乞聖鑒訓示謹奏軍機大臣奉旨應寳時等三員均着交部議叙餘着吏部議奏欽此○○山西巡撫臣剛毅跪奏爲晋省籌解西征軍餉原保出力各員懇恩改給奬叙恭摺仰祈聖鑒事竊臣接准吏部咨　覆新疆撫臣劉錦業奏遵保各省關及後路各臺局籌解協餉各員分別准駁一摺原單內開山西試用同知張承熊試用知縣張祖均原請以本班歸候補班前先補用核與例章不符均改十本班儘先補用試用知縣定榮原請俟補缺後以同知直州知州用分缺先用典史盧公元請俟補缺後以巡檢補用均核與章程相符應行照准儘先補用按司獄王文玉請俟補缺後以府經歴補用核與例章不符改爲俟補缺後以應升之缺升用等因光緒十一年十二月十七日奉旨依議欽此咨行到臣當經行司轉飭遵照去後茲據各該員稟稱該員張承熊係試用班次得奬本班儘先序補轉致無期該員張祖均前因辦賑出力經升任撫臣曾國荃保歸本班儘先補用光緒六年七月初十日奉旨依議欽此此次改奬儘先係屬重複該員定榮原保已蒙核准惟以同知直隸州兩項並用將來知縣得缺後不得專歸一項序補該員盧公元於同治十二年三月由典史捐升府經歴仍指山西試用因轉運出力經前陜甘督臣左宗棠奏保光緒二年二月初四日奉旨着俟補缺後以知縣用欽此此次保奬補缺後以巡檢補用官階不符該員王文玉先於光緒十一年二月在晋省海防捐升府經歴仍指山西試用與原保按司獄官階不符由署布政使嵩崑核明詳請改奬前來臣查晉省籌解軍餉出力各員前經劉錦棠奏請奬勵經部臣查照章程分別照准改奬均已仰沐恩施惟同知張承熊等五員或照所奬班次補缺無期或先經得保重複給奬或兩項升階礙難專補或先已捐升原保班次不符該員等歴年籌解協餉殫心竭力櫛風沐雨均屬異常出力似未便沒其微勞今原保旣有岐誤自應改請奬叙以昭激勸而免向隅擬請將試用同知張承熊改給俟補缺後以知府用試用知縣張祖均改請俟補缺後以直州知州用試用知縣定榮改請俟補缺後專以直隸州知州用知縣用試用府經歴盧公元攺請俟補知縣後加同知銜試用府經歴王文玉改給俟補缺後以知縣用按照部章管解軍餉准其保請指定應升官階及應得升銜均屬相符卽此次新疆保奬籌解協餉本案內單開山西各員如候補直州知州瑛連請加知府銜候補府經歴常冠嵩請俟補缺後以知縣補用皆係遵章指定應升之階應得之銜經部議准茲該員等事同一律合無仰懇天恩俯准將該員張承熊等五員給予攺奬之處出自逾格鴻慈所有籌解軍餉各員請攺奬叙緣由理合繕摺具陳伏乞皇太后皇上聖鑒謹奏軍機大臣奉旨吏部議奏欽此○○譚鍾麟片再准部咨甘肅省奏銷冊報至光緒八年底止司庫欠欵銀三百七十七萬餘兩未必皆係照例應支之欵應槪行停發令再確查辦理切實覆奏等因咨行到臣當經行司遵辦茲據藩司譚繼洵詳稱遵查光緒八年以前欠欵銀共計三百七十七萬餘兩光緒九十十一等年補支銀一萬九千餘兩計尙未支銀三百七十五萬餘兩內有各文武廉費俸薪等項銀一百餘萬兩該員等有病故無力搬柩者有病故而家屬流落無依者有年老貧苦交卸後無力回籍者當從前兵荒艱難之際該員等身任地方應領廉俸以庫欵支絀未能給發今尙流寓覊旅欲歸不得窮促如斯實堪憫惻擬請將前項人員未領本任廉費等項准隨時酌發三四成其餘槪行停發等情詳請具奏前來查廿省司庫欠欵纍纍臣到任後飭議八年以前欠欵暫行停發以資撙節惟此等流離困苦員弁家屬稟牘紛呈無時不有因飭司酌議無力歸櫬者視應領多寡支給三四成家屬流落年老不能歸里者酌給二三成每歲不過數千金此等貧員卽無應領之項亦在聖朝矜恤之例况逐歲减少每年不過二三千兩數年後亦無復領者應如藩司所議前項人員隨時酌給三四成此外無論何欵一槪停發以昭核實所有確查辦理緣由謹附片覆陳伏乞聖鑒訓示謹奏軍機大臣奉旨戶部知道欽此 
 
 

Page 12

 
 
[粵省官報]  
　　督轅牌示羅定協副將馮兆金調省另候差委遺缺委記名總兵侯勉忠署肇慶協副將缺委儘先副將黃金福署督標水師營叅將梁卓高撤省察看遺缺委奏調廣東差委儘先副將黃榮華署督標前營叅將缺委潮州右營游擊曹鳳甲署增城營叅將劉邦盛應行引見瀆缺委督標前營叅將黃大元調署高州鎭中軍游擊額勒登額調省遺缺委儘先叅將余鴻飛署儋州營游擊缺委儘先叅將劉大榮署潮州營游擊缺委香山協副將何定標署藩憲牌示鹽經廳趙爾豐鹽庫廳貴城批騐廳王德昌均留署任遂溪縣丞缺攺委試用縣丞託翰署樂昌典史缺委卸乳源典史楊貽順署准補惠州府司獄彭增霖飭赴新任連平州長吉里司缺請以海防新班先用巡檢張澤汎詳補 
[鄂渚官報]  
　　五月十七日藩憲牌示通山縣典史事務詳委試用從九蔣桐署理二十一日長江五省水師提臺李軍門拜會兩院候補道錫稟謝奉委督查城外街道藩憲牌示興山縣知縣員缺飭准補之熊爾卓赴任二十二日新授湖北鹽法武昌道江接印署鹽道瞿卸事二十三口前嘉魚縣陳延益領咨赴部稟辭候補同知成性存大挑縣蕭山見辭解三批就餉藩憲牌示歸州知州員缺飭本任之沈雲駿回任襄陽縣雙溝巡檢事務詳委補用未入黃文瀚穀城縣典史事務詳委試用典史莊光藻署理二十五日准補枝江縣陳富又見辭赴任候補同知薛華城候補州張瑞墀稟知委解第四批京餉候補縣茹朝政禀知奉委赴隨州淸理積案候補府經歴潘遵枋由滬採辦鉛字珍珠板回省禀到二十六日候補府蔣斯崧奉委赴漢鎭查拿烟館楊泳春奉委淸理積案稟知候補典史石釗奉荆宜施道咨調差遣禀辭 
[淫婦服毒]  
　　某氏婦家於京口南門內古通巷藁砧行商在外終歲不歸商人重利輕別離宛若浮梁茶賈婦則小姑江上悞嫁彭郞岑寂空房殊無聊賴每當春花紅處秋月明時往往倚檻吁嗟恨不得如比翼鶼鶼終世相依相傍某甲佻達子也瞰婦有懐春意思有以蠱之初祇眉眼傳情繼且言詞相謔久之遂入此室處俱然以野鶩作家雞矣事聞於比隣某乙要　中路訛得洋蚨一枚未幾復爲發棠之請且欲十倍其數甲曰一之爲甚其可再乎堅却其請略不稍破懌囊乙恚曰爾之隱情我早窺破爾苟不遂我願我當訴之本夫看我巧語花言不能撲剌剌將比目魚分破乎乙意其虛言恫惕不之理事隔數日婦夫適歸乙前怨未消竟爾盡情相告婦至此自覺無顏對人伺夫出門卽購　芙蓉膏二錢吞服奔至乙家拚命時僅乙妻在室見勢不佳卽央人覓乙回家赶緊延醫施救幸受毒尙淺不致月缺花殘隨長跽婦前極力哀懇並用花紅鞭砲解穢送之回家 
[貞媛歸眞]  
　　京口西門外火星廟附近某姓婦生有一子二女長者年己及笄幼者方嚶嚶學語舍飴繞膝其樂怡然顧婦性妖冶久與城內某甲往來衣之食之惟甲是賴某典商耳長女艷名擬費洋蚨四百頭納諸簉室婦意相左未之允也日前有鴆媒至婦家云有貴人夙慕令愛芳姿苟能枕薦洛妃當以番佛七十尊爲壽婦貪得重値首肯再三其女固蓮出汚泥一塵不染者也聞其謀大爲忿怒暗忖婦人之義從一而終與其爲逐水楊花何若黃泉齎恨一杯鶯粟酪其卽我結果之塲乎遂呼弟妹至前垂淚訣別旋服烟汁輾轉身亡語云醴泉佃源芝艸無根誰謂濮上桑間必無貞木乎惜無輶軒使者采以上聞俾楔綽表貞光及泉壤耳或曰女歿後顏色如生殮時異香滿室必係上淸仙女歴刼歸眞是說也近於附會之詞我不敢信 
[巨霆擊屋]  
　　杭垣於分龍節日一點鐘後忽見任颷捲地屋宇戞戞有聲一時雷公電母飛車並至箕伯雨師奮勇而來竟如萬馬喧鳴六龍並駕聞城外東鄉一路人皆見有火光自臯亭山後飛起與雷火相逐竟有薛延陀闕霹之勢而雲中鱗甲隱然如見龍戰據云山後向有蜈蚣怪時出而與龍爭鬥也　日上城板兒巷口有某南貨店廳屋擊倒梁柱而墻垣亦爲阿香踢倒四鄰咸震驚不置云 
[壽母稱觴]  
　　上月二十日爲浙省齊尙衣太夫人設帨之辰各憲咸往躋祝尙衣瑤樽宴客綺閣迎賓如入山陰道上應接不蝦門外則車騎如雲堂上則笙歌竟日誠盛集也是日孫廉訪之太夫人亦往稱祝太夫人性喜觀劇不惜重賞是日衙宴直至三更而返聞廉訪太夫人亦於二十八日壽誕送戲者絡繹不絶兼以亷訪日內有署藩之喜賀客愈增熱鬧也 
[死亦害人]  
　　成子高曰生有益於人死不害於人吾縱生無益於人吾可以死害於人乎哉乃觀金陵甲乙一事眞所謂死亦害人者也先是甲與乙俱家秣陵關少相狎庚申之　乙陷賊中給披甲人爲奴遇之虐鞭撻餘生此身已付之度外一日遘甲於途時甲已得授僞將軍之職麾下有烏合千餘人見乙狼狽乃令從者給以騎掖之上至舘三薰而三沐之未幾得甲力出入亦置背嵬軍五百勾當江南諸事　與中俱時官軍口壘石子岡長圍將合乙見賊勢日蹙卽濳從九袱洲乘間北渡詣官軍乞降得以不死賊魁見乙去知有異推問甲得甲爲魏　知薦陳平狀責令十日內不以乙來者殺無赦當是時圍日蹙城中嘗一口數驚甲方緣賊左右諸劈人爲緩頰忽官軍攻下關之石卡甚急石卡者江表第一重險隘也賊魁疑乙爲多魚之漏故攻瑕者棄堅而蹈隙是夕即　兵入甲宅執甲妻子而幽之囹圄甲早匿民間至是益毁形從德已者之家佯爲種菜傭未越月城破官軍入城禍始脫先是乙旣降得補遊徼卒主帥於復城後見城內以攘奪殺傷者相枕藉街巷無分民與賊皆爲官軍所占據不從者便以白刃相向號哭之聲畫夜不絶因令各營日派數十人爲游徼巡街巿驅强暴之爲害閭里者民始安時甲以謀食已爲餅師率傭保雜　乙過其門急從後拍其頸曰將軍別來　恙甲大驚失色回顧乙乃大喜　至所主者之家家有兩婦以喪大無持家政者先納甲甲至是推其年少者與乙乙以游徼得保全詎乙不能制其婦婦性蕩漸不安於室乙以隻身無依竟隱忍附和之久之遂得烟　癖婦益䏣大以爲生之死之悉在　掌握矣今歲乙病久婦役乙仍不啻厮養乙力不能從乃濳詣甲謀所以偷生旦夕者兩家相距不遠惟甲夫婦年相　雖各自食其力而彼唱此隨頗有伉儷意不若乙方仰婦鼻息曳尾於塗論者謂二人殆如張璪之畫松一枯枝一生枝也乙入門甲夫婦交口憐其憔悴深相慰藉乙惟泣數行下而已日旣夕亟勸之歸乙起而復坐者再俄頃乙喉中忽有聲如鋸木撫之則應手而倒氣頓絶甲夫婦不知爲計又念無以爲備衾絞者將沉諸河以　幸諸鄰佑爲之召其婦至又浼地甲爲沿門托鉢得巿薄槥甲夫婦一一叩首籲謝問乙婦則已不知所之矣甲對人言乙陷已於危地者再而無如　死之爲害更烈然猶幸伊婦如陳叔寳全無心肝耳否則害上加害害將伊於胡底耶痛定思痛齒猶相擊有聲 
[助賑彚登]  
　　啓者接奉江西督　淮鹽總局憲馬印先松惠函悉閱申滬報山東賑捐在在需資閣下甫經視事渥承各商紳盛意擬設筵邀飮固辭未果嘗見　牘有移筵助賑之舉轉爲會議援例而行助洋一百元充賑修德具有同心拯饑何須適口歡　賓主惠逮流離謹抒　忱用伸感悃○南寄園號求諸友康健助賑洋五十元綺園號求諸友康健助賑洋五十元朱少梅翁祈平安助賑洋五十元俯念澤國餘生情般恤患諸友康健合家平安定能如願　償也○接山東燕臺毅軍局鍾仁憲印國樑篆至善揆之募賑情形良非易易代爲躊踷接祝同心先生冊俯捐汴平足色銀五十一兩七分外有英洋五元爲善之心無所不至名實相副感佩實深○周善士印傳榛求合家平安助東賑洋五十元慶溢門楣羡平安於竹報資傾囊槖蘇困苦於萍飄斟酌而行扶持有術卽　戶庭不出無非胞與爲懐略見一斑不勝三復○浮槎道人助賑洋二十元在善士俯視一切不愧步張騫後塵而誼篤救災竟有不忍　視者如以獨行其道目之想善士必以爲儗不於倫矣○衡昇惪寳　友述及甯波陳善士祥照求闔家平安生意順遂　山東賑洋二十元索寄疏文叩求關聖眷佑來源汨汨尤增喜氣於閂庭神之格思定能降之福也○陳善士求母月月平安謹助賑洋十四元東省惟災奈指囷之告潰北堂集慶洵舞綵以承歡片念仁慈定增康健又有黎氏諸善士印以炤以銘以輝以旰各半元合共洋兩元賢昆玉同心好善不僅爲一家法抑亦爲天下法己○周林氏善女素患肝氣痛症近又嘔瀉求速全愈助賑洋十元事出䖍誠有關濟世疾痛消除嘔瀉頓止如操左劵○蘇州高慶大同人六月分封齋酒席移助洋六元二角由通順局寄來在同儕减一筵之費移作賑欵頤朶何妨茹素况俗例之相沿心誠不外攄丹亦微權之可運非無小補幸有先聲接踵而興拭目可俟○幼孩李星寶義星因母徐氏病久未　將日日點心錢積成英洋一元囑解災區爲兒嬉戯亦悟救災堂上萱榮定符臆祝用特列報以供仁人賜覽上海北巿絲業會舘籌賑公所少欽施善昌謹誌 
[敬助藥丸囑解災區]  
　　啓者今奉三山施滋卿宗臺惠函由閩運到福建神麯一箱計重一百斤由本埠團記寶號交來又本埠義豐順彬記顏料莊交到痧藥入匣計九百六十瓶紅靈丹八匣計九百六十瓶均囑解山東際此盛夏寒暖不齊想災戶餘生飢不得食自遇陰寒疫氣受病必多蒙大善士助藥療疾卽日一併彚解濟世鋮砭　爲大善十頌也[  上海絲業會舘籌賑公所少欽施善昌謹誌]  
[上海高易賑所淸單更正]  
　　十八河南藩憲孫方伯寄來許州府募分州杜悞作分州柱新鄭縣募稅契赫致堂等二十五戶各辦一千悞作一戶孫函二誤作幽三祥符縣募張延靑寳漏張字鄢陵縣募張忠半等三戶各錢二十千誤作二千楊法宗誤作楊法京王三星等十一戶各錢五千誤作五百宋書生四戶各錢一千五百誤作五百密縣張誤作甯縣蘭儀縣募劉芸汀悞作芝汀 
 
