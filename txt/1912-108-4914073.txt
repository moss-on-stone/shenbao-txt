# 1912 - 108 - 4914073

 

Page 1

 
 
評論 
[論今日統一政府之必要] 　　武漢革命忽忽七月至今日而始有統一政府出現其矣革命之善後蓋若是其難也但大局既己破壞於前不可不籌建設於後建設者何即取其破壞之手賣而統一之之謂今日者南北統一革命功成臨時政府成立各部國務員紛紛北上從前種種之破壞手續於以告終此後種種之建設大端紛焉競起不揣　陋略舉數事以備行政諸公之改革 
　　一曰財政問題目前淸之季用欵無藝借債繁興民不堪命於是乎始興光復之師以爲救民水火之舉乃自光復以來悉索敝賦不足飬境内之軍士遂紛紛焉竸舉外債以救一時之眉急由短期貸款時代而遞進爲長期貸欵時代由單獨債權時代而遞衍爲聯合債權時代此其弊蓋濫觸於南京政府而遺風餘韻流衍於北七國借債之團竸爭於國外財政監督之聲喧閙於國中而六千萬萬之大借欵幾幾成爲絶後空前之偉舉然試問理財之道千端萬緒量入爲出制用之經今則汲汲焉以借債爲要圖以貸附爲命脉因制用而舉債未聞其爲興業而舉債盲人瞎馬夜半深池其奇險且不可思議此後統一政府成立宜如何其撙節以制用量一國之財源以興一國之事業此記者之所希望於新政府者一也 
一曰軍隊問題自武漢起義東南響應全國鼎沸雲集景從南北兩方面各以添募軍隊爲唯一主義招市人以爲兵流氓乞丐遂不免稍稍羼雑其間以汚辱我軍人無上之名譽泪乎淸帝退位南北統一而多數雄兵止戈不用於是一潰再潰保民之要具坐尰害民之禍胎京津保兵變後而蘇閶而金陵搶刧頻仍損失無算加以各都督各軍司令虎踞一方擁兵自衛而軍隊之充斥遂有散無友紀之鋗比者統一政府幸告成立而統一之入手自以軍隊爲前提軍隊之統一尤以裁撤爲要務兵貴精不貴多兵貴一不貴分多則坐縻餉糈而分則難資調遣古人治兵歷有明訓矧當兵多餉絀之時尤宜精心淘汰散遣歸農俾兵士不至以譁潰貽譏而民國初建養一兵亦自可得一兵之用此記者之所希望於新政府者二也 
大總統命令 
[四月廿三日]  
　　臨時大總統令民國肇建以來各省政令猶仍用一時權宜之制以是籌裕民生謀復秩序事非易易現今統一政府完全成立凡内外百司職權所在責任宜明所有各省都督軍警長官及地方官吏既以保民爲專職卽以定亂爲考成使法出不信令出不遵則亂日以滋民日以困安危存亡機决於此自今以往各機關以次完備各法令以次察施不得自爲風氣各顧其私設有阻隢侵越致妨大局是爲人民之公敵即爲國法所不容若復姑息遷延養癰成患辜負國民付託之重其何以對天下應責成各省都督軍警長官及地方官吏宣布斯意申敞邦人毋畏强禦毋侮鰥寡庶幾公道日明人心向善民國之基得以鞏固本大總統受五大族公同推舉際此時艱惟不能稱職是憂夙夜軫念惟在民生未敢博寛大之美名而釀隱忍之實禍也此 
令大總統蓋印唐紹儀胡惟德趙秉鈞叚祺瑞蔡元培宋教仁施肇基署名 
四月廿四日 
　　臨時大總統令任命顔惠慶爲外交次長此令 
　　任命陳懋鼎呂在復吳爾昌囗陳霖爲外交部參事王廣圻爲外交部秘書長饒寳書施紹常陳　富士英爲外交部司長此令大總統蓋印唐紹儀胡惟德署名 
　　四月廿五日 
　　臨時大總統令新疆都督袁大化前因患病懇請開缺當以大局未定邊地尤關重要迭電慰留茲復據電稱病體難支情詞迫切不得不勉如所請袁大化者准免本官此令 
任命袁鴻祐爲新疆都督此令任命楊增新署新疆布政使宋敬熙署鎭迪道兼抻法使銜此令任命何奏篪爲甘肅提法使洪延祺署高等審判廳丞張炳華爲勸業道金承蔭爲西寗道賴恩培爲囗州府知府陳必淮爲寗夏府知府魯爰斌爲甘州府知府此令 
　　任命章宗祥爲法制局長此令大總統蓋印唐紹儀署名 
專電 
　　總統府秘書官派定十二人除秘書長己任命梁士詒外餘爲阮忠樞施愚吳廷燮張一麘余建侯閔爾昌沈祖憲李景鉌陳毅余撫辰曾弊進　　参議院仍以林森爲議長暫不更動本月念九日准即開議 
　　南京議决新官制案袁總統令交参議院再行覆議 
　　大借欵抵押物擬舍鹽税用田賦且奥意兩公使堅欲援例加入唐總理頗爲難 
　　借欵仍照前議以海關增收税銀及鹽課整頓餘欵爲抵押物按此電係另一訪員所發 
　　唐總理要求四國銀公司除前借洋三千五百萬元外嗣後每月借洋六百七十萬元至財政恢復時爲止綜計合成英金一萬萬磅並不允聘用外國財政顧問員 
　　外交總長陸徵祥電致袁大總統推薦顔惠慶陳懋鼎二人堪任外交次長袁意定顔惠慶其陳懋鼎將以局長位置 
　　各部新部員以官俸未定議暫支夫馬不領俸薪 
　　内務部長趙秉鈞辭職袁總統不允 
　　内閣舊員祗留六人學部留白作霖等十人（以上北京） 
　　今午王芝祥杜淮川劉毅在留守府秘密豫審趙樂羣粟養齡擅殺陳大復案常州中小學校長教員見証六人均到案明日黃留守當親訊判决（南京） 
　　刺死廣信府知事王賡言之兇犯姚得勝孔獻淸於二十五日鎗鐅（南昌） 
公電 
[國務院電]  
　　武昌黎副總統南京黃留守淸江江北都督各省都督均鑒現在南北統一所有各省購運械應由中央政府收回承認給價以歸劃一前經查明江蘇福建浙江湖南貴州等省均持有購運軍械護照報關業由税務司電飭該税司扣留並通飭各關税司遇有軍械進口一律照辦各省定購軍械有己運送到關或尙未運到者希分别數目若干給過價銀若干尙欠價銀若干迅即電達陸軍部税務處以便核辦爲要國務院有印 
[雲南都督電]  
　　内務部程總長章太炎熊秉三兩先生暨各報鑒雲南沿邊各土 
 
 

Page 2

 
 
司無事魚肉土民有事勾結煽亂前淸官吏利其賄賂置之化外而土司不勝苛索則藉外力爲護符邊徼危機日甚一日去歲各省起義千崖士司刁安仁於張文光發難之後亦乘機起釁趨騰越稱都督以陳雲龍爲都指揮分股四出滋擾命各土司設誓表内關土司事件與英領直接交涉並勒派餉糈鉅萬各土司羣起反抗幾釀巨釁及陳匪敗竄議招土兵又因餉缺譁噪陳土司乃由緬繞道來省此間虞其到河内即電河口副囗囗招待囗到省後住省議會禮遇甚優該土司請加封爵并索銀三十萬此間以封爵非中央不能頒賞而款絀亦難應棒求該土司遂航海赴寗其時此間尙未知其在騰狀况嗣接第二師長李根源來電具報該土司勾結煽亂苛派餉糈情形并搜獲該土司命令耿馬土司漢文札一件命令係由耿馬夷合夷滅漢帝制自爲之詞而刁上達因爭襲土職慘戮永康官民皆其主使乃電請内務部將該土司設法拘留旋准内務部霰電知己令警廳將該土司暫行拘禁罪案請速寄來寗等由當將全案証據咨部核辦此關於刁土司等之大概情形也雲南沿邊土司大小五十餘割據自雄凌虐土民暗無天日土民挺而走險輙釀外交現全國同享共和而土族猶沉黑暗若仍照满淸時代覊糜之策行之貽患實屬無窮今爲大局計爲國防計不能不籌議改革惟廬員遼闊兼顧不易不同時着手則此牽彼動其難一邊地多係瘴癘人咸裹足諸不應手其難二極邊各處異言異服驟言治理適形杆格其難三政取漸進主義以振道路獎勵開墾試辦警察提倡實業行之數年濳移默化不改之改收效較易迭經電商李師長現即抱定此旨辦理土民亦甚相安前因内務部電詢對於土司採用何策當將此意詳復此現在對於土司之大概情形也頃閲囗囗囗日報載囗囗君政府對苗疆之疑問一篇引囗囗報電文覬觎内地潛蹝來寗之語以爲二者之報毫不相蒙不知囗囗報訪員既未見其案致有此不相連屬之詞而鶴望君悞望文生義致生疑難此亦報界常有之事惟此事關係邊境安危若未悉此中詳情而徒摭拾遠年湮没之歴史東鱗西爪之傳聞執一孔之見以論邊情萬一當局熒聽放虎還山貽誤邊疆誰執具咎鶴望君志行學識夙昔所欽對於滇事尤望匡正惟據不完全之電文而評懸遠之事實竊爲不取至土司獷悍冥頑不識世事前因滇人悼其淪入他族慫恿東遊以冀開其榛莽乃刁安仁率女學生數人東渡藉名求學實縱淫慾該土司旋復居然明充下陳此愼人所共曉者而世方以趙武靈王大彼得目之眞不値一噱也近日報界中囗囗報尙有價値惟聞主筆某君爲高人因川滇轇轕某君爲感情所馳故每不慊於淺事此則滇人所不必齗齗爭辯者陮土司事關重要故詳陳之滇都鍔叩蒸 
[江西都督電]  
　　袁大總統陸軍部軍界統一會黎副總統黃留守唐總理各省都督各埠報館公鑒贛省財政奇絀軍費過鉅光復以來倉卒增兵己達十七標以上訓練編制未盡劃一非亟裁併難資整頓現己先將駐省第十五標全標及預備軍一營先後解散給資歸農其他各軍一營先後期成勁旅被裁各兵或改編鐵路工程或令入大義均各安堵地方秩序漸就平靖知注特聞贛都督要李烈鈞叩養 
[安徽都督電]  
　　各報館轉全皖同鄉會均鑒前接屯溪商會暨各界電稱胡孝齡聞到通就編之信即向商會并各商舗勒財得財後乃載運＝潛逃置軍隊於不問等語當即一面派員往迎軍隊一面電達大總統請示辦理昨得大總統回電其文曰胡孝齡藉兵勒財搶掠逃逸大千軍紀望迅飭嚴緝務獲審實後按軍法懲治追繳勒款以昭烱戒等因此電未到以前己得徽州六屬民團局府議會商會來電胡孝齡己由民團擒獲當電飭派員解省訊辦其由徽來通之軍隊亦於廿二日到通要求發恩餉兩月繳械回籍不願就編本日接大通李營長謝安撫使來電其文曰𡽪軍己� 
到三日恐釀事端己向銀行借洋五千二百元業於午收械遣散幸獲安靖明晨僱輪拖送乞紓厪念宗培乾玉叩等因知關遠注謹以奉聞孫毓筠叩有 
[浙江旅滬學會電]  
　　杭州蔣都督鈞鑒嘉湖交界烏鎭爐頭等處梟匪橫行地方恐將糜爛商民惶急懇請速飭嘉湖兩統領兜拿務絶根株俾安閭閻浙江旅滬學會朱福銑等叩 
[東三省都督電]  
　　北京袁大總統唐總理各部總長各省都督鑒接閲電鈔欣悉臨時政府業經成立從此民國鞏固外交有賴庶政維新爾巽等德薄能鮮忝膺疆寄惟有率同三省官紳軍警士民人等瞻仰嘉猷力襄盛治謹爲我民國前途賀趙爾巽陳昭常宋小濂同叩敬印 
[中華國貨維持會電]  
　　袁大總統各部總長鈞鑒聞參議院不日開議請早將服制提議頒示定式俾有適從其冠服請定國貨常衣勿強更易以維商業而杜漏巵上海中華國貨維持會叩 
[南京同盟會電]  
　　各報舘鑒王君人文沈君秉堃望重德高久爲政治家之泰斗己於本月二十五日入同盟會係黃君興王君芝祥介紹南京同盟會支部 
[中華佛教總會電]  
　　北京袁大總統内務部教育總次長武昌黎副總統南京黃留守各省都督各報館鈞鑒前經各省僧界以宗教與政治攸關擬聯合蒙藏促進菜和組織中華佛教總會呈蒙前大總統孫准予立案並奉内務教育部批示嘉許業於四月十一號在上海留雲寺開成立會舉定僧敬安爲會長道興淸海爲副長所有會章另具公文呈報外合先電陳中華佛教總會公叩養 
[廣東孫中山先生電]  
　　陳都督暨商學各界各社團鑒文於今午後抵粤在滬荷公等渥厚之待遇情猶如昨盛不能忘謹此電謝併聞孫文叩 
要聞 
[國務院成立之手續]  
　　第一次之會議二十一日午前十時唐總理及各國務員在總統府會議國務所議重要事項（一）爲宣布國務院成立命令（二）爲各部組織辦法（三）爲任用各部司官辦法此外關於禮服制定等事亦曾議及云 
[公布成立命令]  
　　國務院組織法業經前參議院在南京將官制議定昨日國務會議首先即議此事僉以國務院爲行政樞紐須從早成立一切政務方有辦法會議之後唐總理即令秘書按照參議院所定國務院官制擬就國務院成立命令定於日内卽行宣布 
[暫定辦事章程]  
　　唐總理現擬國務員辦事暫行章程擬遵大總統預議之法於閣部新官制未經議院通過以前暫在預定新内閣署（即前淸陸軍部）設立國務議政廳公定會議政務日期並另分設各部臨時辦公處以備先行淸釐交代及辦理預行各手續（此節略見前電） 
[整頓學務之大綱]  
　　袁大總統前飭籌備處擬定整頓學務大綱昨己擬就呈遞内容如下（一）各堂監督一律甄别以定去留（二）將前淸所訂定之學生不准干預國政及不准結社等條一律删除（三）裁撤八旗學務處更改八旗學堂名稱（四）以後學堂招考不問满漢蒙回藏皆可投考聞以上各條俟與蔡總長會商後即可實行 
[熊總長淸理全國財政之先聲]  
　　武昌黎副總統省議會各省都督暨各議會均鑒民國成立財政困難己達極點希齡學識庸愚毫無經驗前奉袁大總統任充理財部總長屢次懇辭未獲所請不得不暫行担任以待賢者惟是考察財政歷史前淸時代歲入二萬九千七百萬兩歲出三萬五千萬兩出入兩抵己不敷銀五千三百萬兩加以籌備事宜另行追加預算各費銀一十四百餘萬兩宣統三年以後四國幣制實業借欵粤漢川漢鐵道借欵津浦鐵道追加借款郵傳部日本正金借欵各省救濟市面借欵合計約本銀二萬萬兩平均五釐行息又須加出款銀一事萬兩合上數項計之歲出不敷欵己達八千七百萬兩起義以來各省免税減捐商務停滯歲入項下應少收銀五千萬兩軍隊增至八十師團餉額亦加一倍歲出項下應多支銀三千萬兩自舊曆八月起至本年八月止約計一年不敷之欵己達一萬六千七百萬兩之譜加以從前外債賠欵此次中外商民損失償欵將來遣散軍隊恩恤各款以及新國建設經費約計支出又當在一萬萬兩上下統新舊各項計算是本年不敷欵共有二萬六千萬之巨額而外債紙幣兩項在前淸時代繼長增高約計外債二十萬萬元纸幣三萬三千萬元均己成爲切膚之痛故論救急之策舍大借欵無以支持危局然借欵若不預定用途注重生産徒使歸於消耗恐此後更無借債之資格國其不國矣惟是以上所估數目係屬約計恐於各省實在情形不符今統一政府成立將開閣議規定政策籌畫經費若非統知現在各省財政確實收支數目無從列爲預算茲特電請尊處將貴省財政自前淸宣統三月正月起至十二月止决算數目總收入共若干總支出共若干又自本年正月起至六月止預算數目總收入約若干總支出約若干六月以後收入能增若干支出能减若干此外自民國起義以前原有公債價額若干紙幣價額若干銅元鑄額若干起義以後增發公債價額若干紙幣價額若干銅元鑄額若干垃乞速飭財政司分别臨時常年兩項開列數目先行電達北京以便彙總預算爲借欵理財之準備抑齡尤有請者前淸財政紊亂多由於内外相欺部臣百端搜括日思集權於中央疆吏畏防提撥遂致隱匿其實數此在君主貴族專政之時代勢所不免今民國成立五族一家中央財政與地方財政同屬人民之負擔既無用其猜疑更何分其輕重酌盈劑虚均匀支配自不致有牽一髮而動全身之患務乞尊處開示眞確收支數目俾得有所依據以爲整理財政之前提無任感禱之至理財部總長熊希齡叩 
[美上議院電告承認共和]  
　　本月十七號袁總統接到美國上院來電略云該院以議員多數之可决己承認中華民國並賀中華民國將來之發展云云袁總統得電大爲忻感隨即覆電申明感謝之意並云中華民國實爲美國之兄弟國故祈將來較前更形親睦互保厚情云 
[外人注意參議院]  
　　外交團近信駐京各國公使對於北京參議院之開幕極爲注重日來疊開會議以中國改建國體之是否鞏固均視參議院會議之是否得力以爲轉移各國急宜詳加調查以爲對待方針擬卽函致大總統要求在各國尙未正式承認之先應由各國酌派專員赴叅議院遵章旁聽未悉大總統如何答覆 
[外蒙古之新風雲]  
　　蒙古達爾罕王奉大總統委任勸慰庫倫取銷獨立聞己抵庫與松彦可汗接洽乃日前達邸忽託外人轉來急電略稱松彦可汗執意甚堅取銷獨立無望竟有殺害本邸之意經外人竭力阻止告以無論何國何政府不得有殺害代表之事始未被害云云前京内所傳庫倫戕害代表之説或即由此發生 
　　外蒙古自庫倫獨立後三音諾顔土謝圖車臣各地均經松彦可汗派遣專使到處游説令其宣告獨立脱離中國覊絆現在外蒙古各部落僉爲所動幾於全行獨立矣 
　　袁總統以蒙古獨立本係受人煽惑續派那彦圖博迪蘇前往宣慰冀其取銷獨立現在那博己抵哈爾濱北之第一棧因前途不靖又無政府之路証深恐難免盤詰尙未前進且聞蒙古政府己將二人宣告死刑其桀驁如此 
[蒙古政府聘請俄人]  
　　加力司柯弗爲軍事顧間官現己行抵恰克圖由蒙古政府派陸軍副官散圖呼布若赴恰迎迓袁總統得此消息焦急特甚擬向駐京俄使交涉務期達到裁撤之目的 
[外交總長]  
　　陸徵祥有電致大總統探其内容大致謂外蒙獨立後與外人私訂典賣合同甚多將來必起極困難之交涉應請與个交轉聲明凡蒙古獨立後之各項緊要條約合同等事將來民國均不能承認云云此胡維德向各使聲明之所由來也 
[蒙古達爾罕]  
　　暨卓里克圖二王日前由京回旂道過五站與日本領事某君密議將蒙旗土地作押向日某銀行息借現欵各二十萬言明一分行息限期歸還以爲各旗養兵之費聞雙方協議後該蒙王卽於次日邀同該日領至遼源州實地調查到遼後即寓於正泰洋行内並聞其調查之用意實恐與俄國有交涉别情也 
[日前蒙古聯合會]  
　　接達爾罕王來電略謂現活佛與松彦可汗幾有不能兩立之勢聞僞陸軍部長陶什陶亦縱兵淫刧蒙人切齒我國政府乘此機會會籌謀取銷外蒙獨立必較易易該會各王公得電即請示袁大總統聞己議定辦法三端（一）電致活佛如肯取銷獨立許其終身不失教皇之尊嚴（二）與俄公使再爲交涉外並請各公使開公共談判會討論俄人暗助外蒙獨立是否破壞東亞和平之局及我國是否有取銷外蒙獨立之主權（三）派聯合會之王公數人再往外蒙宣慰一切聞俟陸總長到京後即可實行 
　　大總統以蒙藏問題極關重要前日特與邊事股諸幕僚會議収撫辦法據大總統之意以前駐美外交代表張蔭棠曾兩任西藏劃界事務該地情形頗爲熟悉擬即派充蒙藏行政使以期聯絡聞巳電張迅即回國矣 
[將來之六大鎭]  
　　大總統慮各省軍隊之不靖與段陸軍總長屢次墒議欲將現有民國軍隊分爲六大區以便鎭撫（一）東三省（二）北洋（三）南洋（四）雲貴（五）武漢（六）甘新現南洋一區己派黃克强充任北洋一區擬請段陸軍總長兼任武漢一區則擬請黎副總統兼任其雲貴及東三省等處并請叚總長保舉堪勝人員以便從速發表而安各軍之心聞前派馬安良爲甘肅提督亦爲鎭撫陜新各軍起見以馬於該省情形最熟而現在若於陜甘各處驟用新名詞則各軍又必另 
生枝節故暫仍其舊云 
[總統府之顧問員]  
　　前紀袁總統擬分别門類延請顧問一節茲又探得顧問之員額及所定位置如下参謀顧問一員内務顧問二員外交顧問二員海軍顧問一員陸軍顧問一員農林顧問一員教育顧問二員工商顧問一員司法顧問一員財政顧問一員交通顧問二員以上各項顧問除己由袁總統直接電聘外將來並責成各部總長薦舉并聞總統現擬聘請及己聘定者其姓名如左鈕永建（參謀）程德全達壽（内務）伍廷芳（外交一未定）薩鎭冰（海軍）藍天蔚（海軍）章炳麟嚴復（教育）張謇（工商兼農林）梁啟超（司法）陳錦濤（財政）陳璧葉恭綽（交通） 
[趙總長之服制説]  
　内務總長趙秉鈞氏以商業恐慌之原因雖甚複雑而縀業佔衣業之窘迫則實由於服制之未定擬將現有之常服允許照舊通行至常用靴帽有必須更改者如帽頂之除去帽簷之加增暨靴式之改造等等先由内務部製出標本俟叅議院開院時即以付議通過後以内務部令公布之至於禮服一節昨與袁總統暨叚總長協議擬仿美國式緣袁大總統改裝后所衣之禮服即取用美國大總統式也其外交軍警各官之服制則擬分爲五等級但此事昨日不過連類及之其果能取用與否尙須唐總理開閣議議决俟議决以后交參議院通過然後得以大總統令公布之也 
[淸宮餘紀]  
　　淸皇室供奉總長世續現奉淸太后諭旨趕籌實行移宮各事聞預算一切遷移費修築費遣 
 
 

Page 3

 
 
散費移併費約需欵一百萬元之譜除由大總統認籌十五萬元世續自行借欵二十萬兩外所虧尙鉅尙未籌有著落聞擬商之慶醇兩邸及各舊貴等令其分别捐認以冀了結此局 
　　世續於十八日上午入覲淸太后時曾呈進密函一件據聞係代大總統呈遞議商關於崇陵工程並將來統一政府訂定服制後請由淸后諭飭皇室値差人員一律遵守以期統一而符五族共和之本旨或謂剪髮問題亦在其中 
　　淸太后昨日上午在寗壽宮特召皇室總長世續入見詢以内務府去留人員各事宜聞續曾懇辭總長之差并荐舉禮王世鐸接任更請願監修崇陵工程等情經淸后一再慰留未允所請當日隨賞上膳一席傳諭勿庸謝恩 
　　自共和宣布後政界中人均一律將翎頂袍褂廢棄不用惟内廷行走如世徐兩太保陳陸伊三師傳及内務府員司侍衛護軍等均用淸廷制現聞定於陰曆三月二十五日仍須換戴凉帽云 
要件 
[改良各省疆域並正名爲各道議（立民）（續）]  
隴右道 
　　治舊蘭州府寗夏府平涼府鞏昌府涼州府西寗府甘州府漢中府（洋西鄕二縣佛坪定遠二廳不與）鳳翔府（僅列隴州）延安府（僅列定邊廳）慶陽府（僅列環縣）涇州（僅列鎭原崇信二縣）固原州秦州階州肅州安西州所屬各廳州縣 
越東道 
　　治舊金華府紹興府寗波府杭州府（僅列昌化於潛二縣）嚴州府台州府温州府處州府衡州府徽州府寗國府（僅列寗國旌德二縣）廣信府（貴溪縣不與）饒州府（僅列德興縣）建寗府福寗府（僅列壽寗縣）所屬各縣州縣 
閩左道 
　　治舊福州府福寗府（　寗縣不與）延平府（將樂縣不與）泉州府汀州府興化府漳州府潮州府惠州府（僅列陸豐海豐二縣（嘉廳州永春州龍嚴州所屬各廳州縣海陽道 
　　治舊廣州府惠州府（䧯豐海豐二縣不與）韶州府肇慶府高州府雷州府廉州府桂林府（僅列陽朔縣）梧州府平樂府潯州府（僅列平南縣）瓊州府南雄州連州羅定州陽江州欽州崖州鬰林州（興業縣不與）佛岡廳連山廳赤溪廳所屬各廳州縣 
黔西道 
　　治舊南寗府柳州府慶遠府潯州府（平南縣不與）貴陽府都匀府安順府興義府鎭遠府黎平府大定府（威寗州不與）思恩惠泗城府鎭安府太平府平越州（湄潭縣不與）鬰林州（僅列興業縣）歸順州上思廳百色廳所屬各廳州縣 
滇南道 
　　治舊雲南府澂江府臨安府開化府廣南府昭通府曲靖府大定府（僅列威寗州）東川府大理府楚雄府麗江府寗遠府敍州府（僅列雷波廳）永昌府順寗府普洱府武定州元江州廣西州永北廳鎭沅廳景東廳蒙化廳鎭邊廳所屬各廳州縣 
巴東道 
　　治舊重慶府夔州府施南府永順府（僅列龍山縣）綏定府保寗府（僅列巴州通江南江二縣）順慶府（南充西充）二縣不與）敍州府（馬邊雷波二廳不與）遵義府思南府石阡府思州府銅仁府瀘州西陽州平越州（僅列湄潭縣）敍永廳石柱廳松桃廳永綏廳乾州廳鳳凰廳晃州廳所屬各廳州縣 
蜀西道 
　　治舊成都府嘉定府潼川府保寗府（巴州通江南江二縣不與）順慶府（僅列南充西充二縣）龍安府雅州府敍州府（僅列馬邊廳）資州縣州茂州卬州眉州松藩廳理番廳懋功廳打箭鑪廳巴安廳所屬各廳州縣 
山北道 
　　治舊伊犁府迪化府鎭西廳精河廳塔爾己哈台廳庫爾喀喇烏蘇廳所屬各廳州縣 
山南道 
　　治舊吐魯番廳哈密廳焉耆府疏勒府温宿府莎車府庫車州和　州烏什廳英吉沙爾廳所屬廳所屬各廳州縣 
（説明）各道轄境暫用舊府暨舊直隷州廳之名以取簡易而便識認雖蘇淅兩省己廢除府州廳制姑仍用之庶昭劃一俟將來全國皆用單級縣制府州廳一律廢除後再爲更正 
　　至於各道會城京畿設天津畿南設開封畿左設濟南畿右設太原畿北設承德江淮設江寗江浙設上少江漢設武昌江潁設九江贛江設南昌湘江設長沙遼東設奉設奉天漠北設哈爾濱陜西設西安隴右設蘭州越東設金華閩左設福州海陽設廣州黔西設南寗滇南設雲南巴東設重慶蜀西設成都山北設伊犂山南設吐魯番 
再者各道阰連壤地如有斗入插花及犬牙相錯之處務宜相度形勢量爲增減　以整齊劃一爲要如江漢道之巴陵縣地居江湖之間其規畫家轄江而不轄湖至於湖之治理宜另設一縣江淮道之江陰縣與江浙道之武進縣犬牙相錯宜以武進縣濱江之地畫歸江陰而以江陰縣腹地酌撥武進又如蜀西道之松藩廳屬雅州府屬各地皆宜另設縣治巴東黔西二道各縣之地斗入插花者甚多均應改正其餘凡若此者類推可也 
（備考）自秦廢封建分中原爲三十六郡及平百越復從四郡共爲四十郡漢興以其郡太大稍復開置又立　侯王國武帝總各郡國參仿禹貢周官之區晝而爲十三部後漢因之三國及晉增損不一南北朝更各自爲制唐代統一分全國爲十道開元間又以道境之大者各剖析之增爲十五道五代擾攘設置無常宋制國境初爲十五路繼續分析增至二十三路南宋以後北部淪金元入華夏置中書省一行中書省十一有明支配國境爲南北二直隷又十三布政使司前淸仍明制而略更改之爲十八省益以満洲新疆增爲二十二省歷代建設大路如此要之時勢變遷代有不同斷不能執高曾之遺矩以例後人何况地方制度爲萬端所胚胎經緯規畫以時爲貴惟現今與論有以縮小地方區域爲言者究竟孰得孰失另著説帖以伸論之 
[淸談（我）]  
　　大借款抵押物擬舍鹽課而用田賦此事也其出於債權國之要求耶抑出於新政府之本意不得而知然鹽課與田賦孰輕孰重孰利孰害無待蓍卜吾譯此電吾爲之慮 
　　四國借款之名詞聞之熟矣嗣因日俄抗爭加入一變而爲六國借欵（俄欵中又有比欵名爲六國實己七國）不意波折稍平奥意又要求染指嗚呼以民國財政之窮而投資竟如是踴躍吾聞此消息吾爲之懼 
小説 
[俄王之偵探（五十九）]  
　　余道那聲音似在大石的背後密烏蘭爾又點頭答道正是如此此時對過樹上的雀兒似見人驚起而飛於是我們二人直向那大石頂上而行因爲要看大石背後的情形除了直上大石之頂實無他法余等躡足疾行而上不敢發聲並不敢大聲呼吸及至到了大石頂上恐防爲人看見連忙將身伏下僅露兩目看那大石的前邊不意在此時間正遇兩個黑影隱入山谷後的樹林内去看不明白了余便道可惜可惜來遲了一步又道這眞是奇事他們是甚麽樣人你可認出了麽密烏蘭爾我不曾認出我想總是近邊獵隊中人余道我看不是他們並不帶着獵槍密烏蘭爾道我見一個人背上背着一件東西似的可是那獵槍余道不似獵槍獵槍没有這樣短彷彿似那掘土的鏟子似的密烏蘭爾驚問道敢是那掘土的鏟子余道我卻不曾看的淸楚不能説定可恨我們到的太遲只見他一些後影不能見他們的前面密烏蘭爾道還有一人背上帶着甚麽余道好似背的一根鐵棒密烏蘭爾道我看也是如此那身體的高的穿着椶色獵衣的那人他的背後形我甚眼熟但一時想不起是甚麽人來余此時定計將要走下那大石跳過谷的那邊追蹤那兩人之後忽然看見那大石底下有一處泥土卻係新近有人掘過我便叫着密烏蘭爾道你看你看又有了相關的事了 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[京漢鐵路改良車務]  
　　京漢鐵路局廣告云啓者本路票車來往北京漢口間原分三日開行晚間住宿彰德府駐馬店兩站上下搬運行李及　　車輛等事己費周折而且宿站地點區分不甚乎均其由北京至彰德府一段路線較長極力趋趕以致經過小站多不停車旅客尤覺不便現本路改良車務劃分北京至順德府爲第一叚順德至郾城爲第二叚郾城至漢口爲第在叚即於第二叚間連夜開車往來京漢計程兩日可到並更定行車時刻開　到早以期利便客商茲將改良各特色條列於下一尋當票車改爲羣當快車連夜開行兩日可到仍照票車収費並不加價凡往來北京漢口間既省一日之耽擱又免宿站換車之勞頓一羣常快車由北京開至彰德府及由郾城縣開至漢口兩段凡經過大小各站一律停車以便搭客上下惟由彰德府至郾城縣一段係因開行夜車僅在大站停駐片刻一彰德府駐馬店間每日仍開往來票車各一次用　夜車所不及凡客商不願夜行及欲赴夜車不停之站均可附搭此項票車往來且使彰德駐馬店兩站附近之商棧仍可照常營業既便行旅愛維商務此外星期二五等日所開之直達快車現改爲直達臥車亦係開運到早較前加速其來往北京石家莊暨保定府間及來往彰德府駐馬店間各項票車開停時刻亦一律酌改並於直達臥車及尋常快車内代客包運行李茲將各項列車開停時刻表列後定於陽曆五月初一日卽壬子年三月十五日實行此佈 
計　直達臥車每星期二由北京開行星期三到漢口每星期五由漢口開行星期六到北京上午十點三十分由北京開下午二點四十五分到漢口大智門上午十一點十五分由漢口大智門開下午三點三十分到北京前門尋常快車往來北京漢口開每日開行時刻早八點由北京開次日下午六點三十分到漢口大智門早七點由漢口大智門開次日下午六點到北就尋當客車往來彰德駐馬店間每日間行時刻早八點三十五分由彰德府開下午七點零六分到駐馬店早七點五十五分四駐馬店開下午六點三十五分到彰德府尋常客車往來石家莊北京間每日開行時刻早六點二十分由石家莊開下午二點二十五分到北京上午十一點由北京開下午七點到石家莊尋常客車往來保定北京間每日開行時刻早七點三十五分由保定開上午十點五十九分到北京下午三點由北京開下午六點二十五分到保定府 
[歸綏變亂之原因]  
　　綏遠城前被第一鎭軍隊圍住一節己誌前報茲聞該軍隊於四月初五日早經堃岫調赴綏遠商民皆異常惶恐闔城大擾比及十一鐘時該軍隊乃始退去捉囘旗人五名送交李恊統暫行看管查該旗人等皆係帶隊之噶喇達三月十九日曾集合多人濳與察哈爾蒙古約定刦庫起事擬將堃岫潘禮彦刺殺後即焚掠新舊兩城佔據歸化遥爲庫倫聲援嗣以有人洩其密謀堃岫乃調集軍隊於初一日早濳往掩捕閉城大索當將所獲人犯由李栛統帶去發交官廳審訊又一消息云此次綏遠城拘被之噶喇達等本係宗社黨人前在土地廟内密謀數次約定本月初五乘操演之险刦庫起事並於前一日往謁堃岫脅令與之同謀堃岫 
見其各帶手鎗勢甚凶惡祗得僞行應允一面遣人馳往舊城調兵嚴防閉城大索旋以亂黨就獲復行開城商民仍照常出入矣 
[晉議會成立會記事]  
　　山西省議會於四月十三日上午十鐘開成立大會當即邀同都督閻百川先生（先生因病未蒞會專差代表致詞）民政長周士貞先生及官紳學報各界代表均先後蒞臨茲將開會秩序錄下 
　　首由正議長報告取消諮議局國民公會兩機關成立本會宗旨次由副議長王利臣君反覆演説立法權之地位及與各界同胞關切之理由本會責任之重要并希各界同力之贊襄次由王君彰善宣讀都督祝詞次由民政長宣告一切進行前途財政困難之理由次由王君子敬演説司法前途次由劉君靜源宣讀晉陽報社祝詞次由張君崇本報告河東情形次由梁君演説完全政府之希望次由冀君貢泉報告南北景况末由正議長致答詞（一）感謝各界諸代表希望之誠意（二）表示各議員之責任（三）議會與前淸諮議局之區别（四與軍政民政各行政官之對待有二則（一）執行（二）執行不力則力爭意極圓密詞頗激烈全會聞之無不拍掌終副議長陳子和君解釋民國與君主國國法之差異三權鼎立之實際民國統治權之攬總預算案之重要言畢散會 
[驅逐和州張司令之詳情]  
　　蕪湖對江下游九十里之和州該處自光復後推范培棟爲司令地方秩序尙稱安寗上月中旬范因解欵晉省所有該州事宜暫託管帶張以忠代理詎張存心叵測連合黨羽威逼紳商承認張爲和州司令並勒捐萬元紳商情迫赴省呈控張以忠種種惡跡當由孫都督令蕪湖軍務處胡處長配庚顧團長小筱於四月十七日由蕪率領水陸軍隊向和州進發於十八日抵和州詎張以忠不遵安撫膽敢開鎗抵抗比經各軍痛擊張賊逃竄現地方安靜如常茲將胡處長在和呈孫都督書錄左 
　　敬呈者竊於本月十六號奉鈞電帶隊赴和安撫十八號早六點鎭乘輪抵新河口遇該州紳商彼此接洽擬和平解决隨卽函勸張以忠繳械投誠張猶豫不斷爲兵士所阻我軍往城相距三里之遥彼竟攎城開槍頑强抵抗麒等恐還擊有傷百姓蹲伏良久詎紏彼於早七點直射至午後一點鐘不絶麒遂與頋君小筱磋商攻則固恐傷民不攻則相抗過久又恐延至夜間我軍不能進城彼軍乘機搶刧是愛民反以殃民勢處兩難之際遂分兵三路一面派金甌軍輪防堵江口以斷張逆去路一面派水軍攻西南　門一面派陸軍據東北兩門虚槍夾攻兵士均奮勇直前水軍管帶李經棟受二槍彈傷幸損外腹而未及體樂一鳴亦頗作精神注意防守迨奪夸由東門而進張己潜逃當卽槍斃張之逆兵四名以寒賊胆軍至城時該州紳商均歡　進視一切並未損受民間一物一人遂一面出示安民保護教堂並懸賞嚴絣張以忠均　天主堂内熊以捕風捉影之談未便搜奪並知會該州商民毋許往該堂　批致生意外事端如張逆　面拘送到處可也至地方事宜由該州知事陳延　會問地方正紳商辦所有靑年　並緝捕偵探等隊現己勒令繳械解散一俟料理清楚卽行　隊回蕪 
[安徽暗殺案近聞]  
　　皖垣暗殺韓耆伯一案當日雖拿獲嫌疑犯李桂芳等七人解送都督府飭由各承審官連日秘密預審終未得有確供日昨李桂芳等又以拘留旬日艱苦備嘗特函懇各大政黨以案屬嫌疑審判若不公開勢必煆煉成獄故於二十二號在都督府公開法庭審訊是日各政黨各機關均派有代表到府帝聽而人民之往聽審者亦不下數百人自上午十二句鐘開審經各承審官詳細研鞫至晩十句鐘李桂芳等仍請以檢查證據爲前提并無一語代認各承審官面面相覷無法處置祇得暫令閉庭擇日再行訊究 
[川人籌議織呢廠]  
　　四川向爲産毛之地呆作織呢之原料三月十八日由周君少甫彭君蘭村邀同商學兩界在成都裕商公開第一次織呢公司發起人會到者約三十人先由彭君報告織呢公司之當辦及其利益諸君均知之不待贅言今只商議辦法楊君善廷有詳細規畫請先報告楊君乃起而發言大略謂以六十台機織爲標準須集股本一百萬元每月需用羊毛六十餘萬斤以一元一尺之呢計之每日可出五六千元之貨衆議楊君規畫誠宏大但恐辦理不易有成恐至半途股本不濟且川省羊毛出産每年究有若干亦未經確實調查亦恐供不給求諸多困難當經衆議决不如縮小範圍先留擴充地步其議决各條如下（一）暫假商務總會爲事務所（一）公推廖用之及屈張樊四君擬招股章程俟草定後再開會通過（一）股本總股三十萬元每股五十元由發起人擔任十五萬元 
[拉薩市中之戰禍]  
　　住居西藏之華人日前在拉薩聚論中國政治突有某狂僧極力反對致激衆怒華官命將狂僧正法僧懼奔歸寺院避匿華琯乃派兵隊至該寺尋找不獲兵怒開鎗轟擊寺院西藏土人以爲華人毁其教集衆拒抗華兵亦不退讓愈激愈厲於是土人與華人大起爭端戰於市吕華人敗走土人乃任意殺戮因之華商被殺者亦甚夥土人并將華人活燒慘無人理難以言狀現袁大總統接電後擬遴選熟悉藏務人員委充西藏都督速帶兵隊入藏以固疆圍而靖亂源 
[直人電催委任王芝祥爲直隷都督]  
　　直隷各鉅紳因袁大總統季任王芝祥爲直隷都督尙未正式發表日昨特發電云北京袁大總統鈞鑒直隷都督事據順直諮議局議長閻鳳閣稱己蒙面允委任王君芝祥仰見大總統尊重囗囗俯順與情無任感佩惟至今委任狀未下不知是何用意豈大總統面允後忽有二三宵小熒惑又欲中變耶諒大總統之明必不肯出此總之直人愛戴大總統之心毫無間然惟對於熒惑聰聽之宵小决不欲以平和手段對待直隷風潮之生滅全視大總統此舉之實行與否若能實行即在大總統委任權範圍内行動直人寗不居公舉之名否則叅議院議案各省成例具在而獨於直人特别壓制直人萬不能始終忍受即祈諒察迅速踐言即日正式委任并懇示復參議院議員欲鍾秀新直隸會王法勤等統一黨直隷支部王觀銘等叩效 
[蘇都督規定辦倊見客時間]  
　　程雪樓都督自晉任後以政務繁多辦公見客時間亟應規定曉諭以便各界遵照 
見客時間午前八時至九時午後二時至三時凡午前專見有公事之客無公事者午前不見除規定見客時間外無論何人概不接見辦公時間午前九時至十一時半午後三時半至五時半本府設接待處本都督無睱見客時由接待員接見轉達其陳説一部分事務者應赴各司面陳 
[請飭王曜保護繭市]  
　　蘇省前飛划統領王曜當交卸時奉都督委任爲水師統制王自知經費無着未能接手當即自行辭職然王之辭職原冀各界慰留或可别有位置詎辭職業己數月杳無消息心頗怏怏近聞王己運動成熟日昨果有上少絲厰繭業總董楊兆鰲等赴都督府具禀以現當絲繭將次上市無錫哃帶地方繭行林立中外巨商往來甚衆必得水師軍隊駐紮梭巡常川保護應請飭令王曜仍遵前令迅赴水師統制任事親率飛划水師赴無錫一帶各鄉彈壓巡緝以期維持繭市保衛地方云云不識程都督若何指示也 
[趙烈士從此不朽矣]  
　　丹徒趙伯先烈士以革命巨子爲軍界偉人與黃克强留守孫少侯都督爲金石交前次在粤發難二次義聲所播海内翕應旋因軍火不繼死於香港今者共和成立孫中山先生特命其北現充駐鈟進行隊旅長念伯君往迎骸骨并擬爲之建立祠字用勵首功既而孫都督更爲鳩資鑄像以示來者茲駐鎭第十六師師長顧忠琛君暨李竟成柳翼謀王則賓梁鴻卓等發起擬俟靈轴抵鎭即擇期假琴園開追悼大會以慰忠魂現聞擬於二十六日假議會開談話會討論辦法云 
浙江軍事述要 
[浙軍全師凱旋]  
　　軍政司於本月二十五日下午接南京朱軍長來電云本師准七日内全數開回刻己備輪輸送至滬由滬乘車返杭二十四團與馬隊營房器具請速備置電復爲盼駐寗第六師參謀處叩逈印 
[請兵鎭壓災區]  
　　餘姚縣連年荒歉飢民困苦流離難免不流而爲匪前經旅滬寗紹紳商等合力呼籲籌得現欵數萬金倡辦急賑暫謀治標業於本月望後派員出發一面由劉紳毅夫等公函蔣都督請派得力兵隊馳往彈壓等情昨經軍政司會同參謀本部電飭帮統王國治督率所部妥愼坐鎭外復於二十四日午後電檄寗防常榮淸統領迅派幹員酌帶兵隊馳往該縣會同王帮統縣知事相機防範藉安人心云 
[測量局整頓辦法]  
　　浙軍都督前據參謀處呈報以本省測繪學生自光復後大半回籍或奉差北洋人數較少故暫時組織測量所現在時局粗定請假差遣各生十九回浙綜計三角地形製圖各科將近七十名按科分配足敷正式測量局之用茲據測量劉所長規定整頓辦法六則其大要在改定名稱曰六地測量局俾三角地形等股分科專辦添招新生一百名使全省成圖年限縮短另行添購精密儀器歸併參謀製圖一科編制既廣各科各就專門須成圖精密事半而功亦倍查浙省地勢沿海較内地爲緊要似宜先從杭州入手次及嘉興寗波温台再次及於内地惟參謀製圖攸關行軍計畫仍須酌留二人備編秘密圖表及隨時發生事件所有陸地測量局經費現經詳細預算列爲七表計添購儀器四千元外每月額支活支平均約需五千元各員生薪水約一千五百元統計不敷三千五百元雖知公帑奇絀而測量事關要需與其長此因循莫若改絃更張藉收實效各等情即經蔣都督發交軍政司會同民財各司悉心協商款均核實聯銜呈復批准按月支撥以利進行云 
[鄂省政界新語]  
　　鄂省交通司頃擬將船政科裁併船政局以便攫其權利船政局長張福麟以該局建設於起義時歷盡艱險幾經運動始得達不裁之目的决計不肯放棄嗣經司長熊君顧全兩方面子概不偏袒於是船政科長見不能如願輙遇事掣肘張局長憤不能平二十一日兩人遇於交通司之調查課室内始僅鬥口繼竟揮拳一時各科人員皆往圍觀有帮科長肆口襲罵者有助局長作撲擊者有中立爲和事老人者且聞該科長嚷曰爾不受我節制私謀獨立反了反了張亦罵曰汝何人砲聲隆隆時抱頭鼠竄今竟奪取人家現成江山耶撕打約二十分鐘之久經多人將張簇擁司長處始散未知作何結果也 
　　湖北司法司欲挽救知事兼理訴訟之弊擬每縣由司委法官一員典獄一員書記一員組織簡易法庭面以知事代行　事之職業禀經都督飭交議案署查廳討論盖欲提出議案送　會也乃有審查員冀玉墀反對是議甚力必欲於縣署附設司　科方不礙知事議制司法司署全體人員以董係内務司參事反對或别有高見爰於日昨開職員會約請董到司討論董自以充過法政學堂教員法署人員多鳳後輩遂到會云知事兼理檢事於體制有關緣知事爲一邑長官不應受審判員指揮所以反對民課課員葉某當駁之曰檢事與審判官係同級機關閣下謂受審判官指揮有何根據抑有何國法律或習慣成例尙待靖教董云中國向有此習慣北京及湖北審判廳檢察廳皆然葉云我尙不知請舉例以明之董曰卽舉湖北審判廳丞係道員檢察廳長則任以府州縣其名位皆廳丞在檢長之上豈非審判官尊而檢事插也葉云此乃満淸論官階之惡習究竟其職務上何爲尊卑何謂指揮董支事其詞不能對竟牽及法政學堂全體感情葉云今日係研究法理閣下若挾前充教員被閧堂之憤則閣下到處講學無不受人排斥不獨法政學堂爲然閣下不理於人口或有自取之咎卽如令史欽墀初任蒲圻知事我輩甚屬歡迎繼聞有吞欵舞弊種種歷史不能不究閣下眞可謂難兄難北矣董始無詞汗顔而出 
　　司法司日前考試判事檢事各員應考进有千餘人分作三處考試其場規鬆嚴各異外間己議其不平乃日昨放榜之後彼在測繪學堂應考之三百人己取百餘名而在風神廟　圻廟兩處應考之八九百人中僅取三四十名於是與論大譁探其原因彼在測繪校監場員與考試師皆係法政學堂教員與考生既有師生之誼且敢明索賄賂評閲試卷不問中肯與否祗視賄之多寡爲斷雖其中所取者不無法學深通之士而答語不完備及素未入法政學堂肄業进亦属不少故有與考試師親友而取者有係司中人員同鄕而取者當未放榜以前請謁投函者遼絡不絶其弊端不勝枚舉就中考試師惟彭漢遺玉墀等舞弊最盛所得之銀約七百餘兩連日在漢口出入妓院酒樓興致極豪而名落孫山者則皆欲哭無涙矣 
[王建安醉心奴制]  
　　民國成立帝制告終所有一切不平等稱謂均己取消詎昨有醉心奴制之王建安呈手摺于都督府要求錄用備叙履曆復冠以花翎同知銜留任新疆候補直隷州知州等字書中並有副總統聖鑒皇仁兪允降旨奏請御覽微臣犬馬等字樣黎公以其荒謬無知當予申斥以儆愚魯 
[贛都督統一財政之計畫]  
　　江西李都督電云江西各府縣知事轉各司令各軍隊各宣撫使各税口各紳商學界公鑒財政奇絀應付無方追念前途危險萬狀推原其故皆由光復以來各處擅用公欵漫無限制調查報册一司令署用月費數萬金一宣撫使旅費月支數千金其他民團會所濫支濫用不勝枚舉長此虚糜伊於胡底現今源雖驟開流宜急遏非統一財權别無補救之法嗣後各處除法定額支外不得擅動公欵如遇特别緊要事件須電告木都督交財政司核明通知方准支用倘有明知故昧仍蹈前轍除勒令照數賠繳外仍嚴行懲處取與同科其四月以前領支各欵報告册亦祈赶於五月望前分送財政司核辦本都督爲維持財政起見實具有萬不得己之苦衷其各激發天良共維時局全贛幸甚 
 
 
 

Page 7

 
 
本埠新聞 
[蒙藏交通公司通電]  
　　蒙藏交通公司籌辦處發起人伍廷芳温宗堯王人文于伯循陳其美諸君通電袁大總統各都總次長暨满蒙王公駐京喇嘛回族首領各團體云民團統一五族平等蒙藏對於三族財産學術政治尙居不平等地位其故在民智不發達其源由交通不便得同人等因集五族資力兼求政府補助組織蒙藏交通公司改良蒙藏路政增設各種交通機關茲己於四月一號十一號就滬通商交涉使署開會發起附設籌辦處除用正式公文分呈大總統内務交通財政工商農林各部立案外特此通電台端希允認爲本公司名譽協贊員並轉所屬各級員長廣爲宣布以促進行更祈蒙古王公駐京喇嘛將此電譯成蒙藏文字徧告所屬俾議本公司用意庶免猜忌而樂贊同云 
[拘留司令之尾聲]  
　　滬防福字全營劉司令長被拘捕房始末情形己迭紀本報昨日有豫讓生致敢死隊一函茲將原書並該軍復函探錄於下 
[豫讓生原函]  
　　敢死團諸君大鑒敬啓者貴司令劉君被捕房拘禁刑辱不勝憤激全體蒙羞大丈夫生於天地間寧爲玉碎毋爲瓦全顧名思義至此而不敢死不知何時何事可死泰山鴻毛輕重執甚諒貴團審之熱矣况士君子可殺而不可辱是可忍執不可忍詎今貴司令被拘三日未見敢死之實行鳴呼豈我同胞之習慣病乎民國初立之敢死軍受此奇辱而不敢死徒顧户洋不膊浩歎位陳歙語務希賜教爲幸豫　生　首 
[福字營覆函]  
　　豫讓生君靑鑒敬復者昨奉名言莊誦一切高風俠義如覩其人來書云有敢死之名無敢死之實等語其責備　嚴尤深威佩雖然世故之乘除遞減如鳳雲之變幻無常讓將大略情節爲我最襲愛之伯叔兄弟諸姑伯姊陳之當商會散筵之際敝司令遭英補頭之拘留固突如其來也我都督卽隨時派員會審嚴重交涉并傳令　營切勿暴勳擾害治安敝營亦不敢鹵莽從事率爾操觚自當靜待公堂判決觀結果同如次日英副領事以違章之説不敢担任釋放之責謂須開領事公會議決云云然己改奉優待所矣外場亦屬和平第我司令一刻不出則我軍隊一刻不安也必待其判决不公卽施以對待之方法惟對待之方法非血氣之勇所右圖成此中語固不足爲外人道也惟我都督嚴傳命令力保治安事必求其萬全庶無慚於僚衆茲　英領事力顧大義立時開釋并派隊　送我司令入城以昭公理处當和睦如初重教友誼以共保冶安之道耳福字敢死團現攺福字全營全體敬復 
[日本人謀財害命續誌]  
　　南京路德高洋行夥　佑泰被日本人摩利亞埋與亞托二人謀斃一世其詳己誌昨報茲悉捕房以案　日人在租蜀内谋財害命極爲注意除通飭各捕房中西探捕嚴密偵緝在逃同黨亞托外深恐携賊至中西各銀樓兑換以及持向當舖押店求質昨日特由卜總巡諭飭刷印中西文失單分送界内中西各銀樓並當舖押店查察如有人持前項贓物兑換或求質者着卽扣留禀報以免漏網而易破案 
又一訪函云南京路德高洋行夥　蘇佑泰因送値洋一萬四千之珍珠鑽石至北蘇　路東和旅館四十一號房間日人馬利　埋倭喜那唖達處收銀被該日人等勒斃報　茲悉該兇手唖達倭喜那己經日探先後緝獲俟拿到馬利唖埋一併解送日領署究辦 
　　又西報云虹口日本旅館發現之慘殺案據偵探查訪後己得詳情此事　係預先設謀死者蘇佑泰爲高德洋行　客其在逃之犯名村山者爲某紙烟厰之用人其拘獲之太田近因失業爲伊父管理事務父　己半　住南　路東洋旅館村山則住有恒路聞村山及死者相交　熱時常同行星期后夜村山率蘇至某日人慮小酌蘇并飲　是時卽論　石交易星期三日蘇以皮包藏鑽石等衣袋内並藏寳石共計値銀一萬四千兩由高德洋行至日本旅館尋村山太田二人因不在館卽出門而去至晚間七點半鎭偕村山太田回館手中仍携皮包約半點鐘村山提皮包下樓去八點十分太田亦下樓狀極驚徨謂其友己去彼代付帳計取出鈔票十五元照帳尙有餘存彼不候找出忽奔去前日正欲離滬卽爲日探拘獲至村山離館即至家中取一雨衣出門聞己携帶所盜鑽石等物乘夜車逃往南京死者之頸繞一手帕大約當時由後縊之使死 
　　又聞村山於行兇之前曾竊其父之銀行簿向吳淞路友人借欵謂有急用其友因無現欵以綢衣質百元付之村山當以銀行簿爲抵押物現該友人小林及酒并均拘押以作証人 
[演講草帽漂白法]  
　　剪髮問題發生以來要業社會之觀念爲之一新從而製西式帽製西式衣者羣趨若　而尤以草帽一項爲最多數其定購亞東歐西之舶來品固極一時之盛而就國産上自行製售者亦頗有競爭之勢力特不知漂白之法終不足以占優勝茲工業建設會第九次星期宣講（即四月廿八號）請鍾衡減先生主講草帽漂白法殊屬切要之舉想有志經營者必樂與斯盛會也 
[新發明手工碾米機器]  
　　普益製造碾米機器厰以發明手工碾米機器前日具呈中央實業部請給予專利權當蒙批示以物許專賣章程尙未頒布准其暫行立案刻因該機爲民國成立後發明最先之機覩者甚衆内容種種己　秘密誠恐奸徒覬儬仿造爰又具禀滬軍都督請飭屬示禁昨奉批令云呈及抄呈均悉既經中央實業部批令暫准立案應侯特許專賣章程頒布遵行可也據稱機器　附呈檢閲未得此項碾米機器是否便利民用無從考核該厰己將機器出　豈僅禁止觀者不准仿造便能有效將來工商都頒布特許專賣章程自必嚴定依樣仿造侵害專利之詞正不必此時出示禁止也 
[匪徒攫搶税單]  
　　滬寗鐵路貨物税分公所於四月六號在貨物税公所領得上字四聯單二冊自八千一百一號起至八千三百號止共計二百張装入膠布黃皮包内由司事携回車站分公所應用不料該司事携行英租界福建路己値旁晚七時半路徑昏黑中途突來匪徒將税單連包攫去追捕未獲己經報明捕房查緝在案迄未破獲因所失關係税單爲征税要証萬難損失故己呈報上海民政長移知警務長除飭探分投嚴緝外昨特出示曉論令長警等一　　密查緝 
[新興公司巡丁逐菜攤]  
　　閘北西街藥水廳　址昔由錦華絲　主陶子敢在彼搭蓋蘆棚　與各小販　嚴菜攤嗣由錢　　　准淸巡警總局在鳥鎭路建設菜市埸名曰新襲公司　己革巡　劉義夫張少卿等爲巡丁如肩挑小販未向公司認捐者　被拘罰詎昨晨該巡丁等往將藥水厰菜攤悉行驅逐一時買客販户紛紛擾擾當由　巡急鳴警笛召集鄰　將張少卿拘獲卽解送市政廳請示辦理 
[救火會因取水衝突]  
　　前日旁晚閘北實山路餕茂烟紙店忽爾起火當由蹒　救火聯合會立驅皮帶車前往灌澆詎二三兩段救火會員因爭取自來水龍頭忽起冲突互相爭執以致火勢蔓延焚燒祥順押店家順米店協昌雑貨店並心與里居民數家共熾房屋五六十間之多事後四區區員飭將餘茂店主周佐臣傳局看管候查明有無保險縱火情事再核然救火會員因在火場爭執致令火勢延燒亦大失消防之本旨矣 
[鹽業恊會之進行]  
　　上海鹽業恊會係由商學兩界組織而成隊兩浙淮南己設支都外兩閩滇京津均有人發起四川民政司鄧孝可君亦來電極爲贊成並擔任支會事宜 
[不准開設肚油作]  
　　閘北虬江橋　山路等處有人開設宰牛厰專宰　斃牛馬在華界設攤另售利己害人迭經警區查禁茲又有　　　者具禀市政廳　繳警捐擬在該處開設肚油作廳長的悉恐有前項情弊且天氣漸熱衛生非宜特斥不准 
[曹家渡土棍逮案]  
　　曹家渡著名土棍吳榮泰卽啹國　爲九果　主人吳渭川之孫住年在城内無惡不作犯案　棠後因持刀欲殺祖父被祖父送逆請立斃杖下縣官不忍嚴責一千板設交改過局看管令伊　遇自新以贖前　嗣在局逃逸吳渭川呈請飭拿在案前年二月吳渭川病殁該逆犯遂佔據九果圓又欲謀害祖毋吳朱氏爲氏偵悉避居租界中得免於雞自吳渭川殁後該逆犯日至祖母處威嚇强索先後付去三千餘元致祖母衣食不繼意猶未足今歲以創辦社針學堂爲名欲將祖父遺産全數入己俟目的達到卽行停辦串同逆北二人狼狽爲奸時向祖母尋釁祖母因渭川在日己將家産並住宅分給長次兩房各自度日此次所遺爲伊養老之我不得己赴民政署呈訴不料天網恢恢該逆犯日前擅將在彼工作之漆匠夫婦二人誣以竊物鎖一空亭之内私刑拷打至數日之久漆匠乘隙脱逃赴城内警察廳控告該廳知照靜安寺捕房及萬航渡巡防局各派中西探捕并警軍十數人於廿五號午後同往九果園將吳榮泰逮案嚴行懲辦爲除暴安良之計一時觀者如堵人人稱快聞吳渭川之親友知該逆犯民逮案日内議迎渭川夫人回九果園舊居營辦渭川君葬事云 
[營兵搬取製造局器具]  
　　駐紮製造局之新募砲隊軍兵士因奉南京黃留守電飭赴江陰練習砲工技藝爰於前晚乘招商局　新輪船起程詎將營中器具及洋龍皮帶槍支銅罐大小洋號等均携之而去事爲營目周合森所見報由法捕房一併起存並將兵士成竹齊送由市政廳警法理事員詰得由陳福貴起意搬取當卽報千李總理奉飭將成釋去各物送還製造局存儲完案乃昨日忽有混成旅一營營長謝贊廷赴市政廳聲辯謂此項器具供是營中之物須電禀南京　君追還云云爭持良久而去 
[賣良爲娼]  
　　甬　石王氏前在原籍范姓家傭工旋被范之妻北薛榮德驅之至滬以傭工爲由間住洪生碼頭米　客任家榮家樓上薜心存不良意圖賣入烟花因氏不顧竟致毒打鄰人史松九曹雲記聞而不服立喚巡士拘至市政廳諸　薛以混冒公泰米行般東得以釋出氏則留候属人具領茲寧波同鄕會函致裁判所云查得薛實非安分之徒賣良爲娼罪無可逭應請究辦當經陳裁判提到薛并史曹兩証人研訊氏供家中有夫因貧出外帮傭致被誘惑　賣詰之薛供向爲襲業　供含澄判　候懲辦氏着暫留　領 
[創製辟疫自藥水]  
　　　　公司商人王志相具禀滬軍陳都督並呈具藥水一種略云竊商向業西藥於藥水以及衛生　經細心請求查此項藥水西人稱（地生習克丁福羅達）華人俗呼自藥水最能驅逐　氣辟除瘟疫此藥爲衛生要品自宜華消華製以挽利權商聯合同志集資設厰先製臭藥水一種己荷中國紅十字會各醫生贊賞事屬創辦非蒙立案保護不足以勵工藝而奬孤詣爰特呈樣禀請試驗立案並給示懸掛等情昨奉陳都督批令云呈及臭藥水一瓶均悉該商創辦民强公司製造藥品挽回利權苦心孤詣深堪嘉尙先製臭藥水一種以　要需轉舜夏令驅逐議氣辟除瘟疫在在需用　爲目前應時最急之品既據　己荷紅十字會各醫生嘉許贊賞仰卽邀紅十字會各醫生公同具函保証自當准予立案保護將來仍應呈候工商部註册以杜冒牌可也 
[振務聯合會慈善公債票緣起詞]  
　　去歲八月武昌起義以來軍學政界各會各黨均注重國事不復分顧民生今淮徐等處始遇年荒繼遭兵變每閲報章紀載甚詳一字一涙一血一詞不忍卒讀嗟乎吴天不弔屢降鞠兇内我同胞用深零涕昔駱公緒以稚稚之年覩災民而無心獨飽韓樂吾遇歉窮之歲雖升米而猶樂均分慨彼古人熱心可敬較之今世凉薄增慚矣今民生國計會同人念茲飢溺不　己身徒以棉薄匡濟末由故將此情就各會各黨各慈善家略爲宣佈幸我全國之同胞均抱濟世之宏願有財者以資代勞無充財者以身任踴　勸輸號呼叩籲急公越義不敢使古人擅美於前良有以也然舉待衃警裘須腋集成此善舉不厭其多惠彼災黎尙苦　及於是發起社會聯合義振會旋更爲各團體聯合義振會公舉孫中山先生爲會長專電大總統並而商唐總理熊財政長訂期假張　開會証明總理承認二則一債票發行由中央政府負完全責任一利息由政府担負餘俟通過參議院及財政部用國民公決　　商同實行事關民生尤應以民命爲先同人復遍請各界　集意　　名曰各省振務聯合會又電總理豁兎電費函告災區各都督　　災情茲將公儥草案條件不揣　陋冒昧擬稿呈諸大慈善家　我社會各抒高見以匡不逮民國幸甚災黎幸是爲啓 
[外國兵調查記]  
　　前泊本埠浦江之法　　艦二艘一名（道不蘭伊司）一名（特不和里）及日本國之（　　未）一艦均於前日由滬駛出浦江二十二號又有美國兵艦二艘　名（西那）一名（海里長）共有兵士二百三十二名由外洋抵　現泊租界浦江其餘如英國兵艦二艘美國兵艦二艘日本兵艦二艘　德奥荷蘭三國各艘（船名己誌前報）共計停留浦江各　兵 
[滬軍營分防與留營之調查]  
　　滬南滬軍營所部五隊各棚兵士或分方　　　或　駐營中茲將員名數目調查列表如下 
崇明外沙　五隊一七兩棚　隊務長劉瑞安　萬航渡　一隊五六兩棚　委弁危志鰲　浦東南碼頭　四隊三四兩棚　委弁王光榮　浦東三林塘　二隊一七八共三棚　隊務長王福泰　浦東龍王廟　二隊三四兩棚　季弁李月桂　浦東孄泥渡　二隊五棚　委弁胡得勝　浦東十八間　四隊一六兩棚　委弁李輿周　浦東錢家廟　五隊二八兩棚委弁黃鶴齡浦東張江栅　五隊五六兩棚　隊務長趙梅廷　周浦巽龍庵三隊二四兩兩棚　隊務長許蘭廷　周浦西城隍廟　三隊七八兩棚隊務長許蘭廷　浦東召家樓　三隊二三兩棚　浦東金匯橋　四隊駐兵二棚　隊務長李福田 
留營兵數　一隊一二三四七八共六棚　二隊二六兩棚三隊五六兩棚　四隊本八兩棚　五隊三四兩棚 
[二搶梵壽庵]  
　　本埠西南鄕　河涇附近梵壽庵　　於去年九月十六夜被盜數十人打毁大門直入内室搶去銀洋衣服等物當時報官未得破獲不料於前晚夜半時又來匪徙十數人身穿黃泥短衣口操楚音挖洞而進打破房門先將傭婦紮縳該尼驚慌躱避任其抄括而去該鎭商店聞警鳴鑲持械追趕該匪等己去如黃鶴矣 
[李實被誣之眞相]  
　　前縣軍總司令部正參謀兼光復軍第一協參謀李寔君被押在寗越兩月之久原告竟未到案論者咸知其寃事聞於陳英士都督曾於陽曆三月二十八日迭電保出今據李實君與李爕和先生之談得悉此案眞　其言如下（前略）實自被拘在局守者十餘人日夜看管内外聲息不通及省釋來滬後晤敝省同鄕諸君始悉此案原告之主勤者係出於某某之指使教陵其遠因卽實前帶領决死隊佔據江南　署時某某以爲定得庫儲銀無算到虞散布流言其實庫内儲銀與否實並不知均照原封鎖交先生（卽李爕和司令）暨程都督派員點訖詎某某以小人之心測君子之腹於是因疑生慕因慕生妬遂教陵他人向内務部報告誣實妄封綿鞋營潘氏之宅請巡警迅速到司法籌備處捕實到案定罪欲借此小題大做陷實於死其奈受教唆之原報告人良心難昧自報告後即遁無踪影誣告情節幸己昭白復承吳總監原諒曲情於陽曆三月廿八日迭奉陳都督電後遵卽將實省釋　案遂結云云爕和先生既憫李君之遭際復世情之奸險不禁　　太息者人之 
[謝券]  
　　新劇同志會准於舊曆十一晚及十二日假座張　開演新劇昨蒙惠券兩紙書此誌謝 
瑣聞 
[城内]  
[檢察廳批示]  
　　喬和尙呈訴黃金金用槍轟斃伊子請求究抵禀批察閲來訴與爾臨驗時所供不符惟案關人命是否故意過失均須切實根究己傳見証喬海根火旭生姚金桂吳司務等來廳質証以憑核辦既據訴稱黃鍚榮亦當場目見候併傳同質訊爾亦至案聲　可也潘亮卿呈訴吉子祥拐佔伊妻請求移提究追由批據訴己悉犯罪地及犯人所在地按照訴認律雖有同一之管轄權應以先受公訴者爲標準如於訴訟上求便利起見自以以原就被爲正當辦法此案既經該民人於本年正月在寳山縣境内查獲爾妻所在　交地保卽屬先受公訴自應卽赴寳山縣檢察廳呈請核辦何以事逾多時忽又來廳告訴殊不可解恐其中尙有隱飾别情至所稱勢力不敵不能赴實等語尤屬奇談斷無此事如果所控情事眞實着卽逕往爾妻被拐所在地照章探訴可　 
[審判廳批示]  
　　爲　增祥上訴不服判决案批狀及委狀均悉查此案現己經過法定控告期問既無刑訴第三百六十四條之情形自不能有回復上訴權之理所請實雞照准且狀内所稱被告之職務係収帳人而非竊盜卽使以竊盜論計賊論罪亦在一年以下之徒刑等語查本廳判决費增祥之案係按刑律在業務上侵占其管有物條文辦理並無依據竊盜律文且計賊論罪係前清刑律規定竊盜條文現在適用之刑律此條規定早己消滅該狀猶復引據未免誤會且有係在一年以下之徒刑則又不知援據何律何條也又季任狀内第一項被委任人係私訴代理人第二項一切權限悉付被委任人究竟一切權限悉付代理人是否併合公訴案件如謂併合公訴則第一項所云又兩相抵觸總之此狀陳述既無法律智識事實又自相矛盾文字更諸多欠解本姑爲　其一二明白批復仰候被告知照可也 
[民政長牌示]  
　　查得二十三保催徵吏丁鐵生辦公不力亟應斥革不准化名復充所遺二十三保催徵事家養范錫坤承辦遞遣東十八保催敬吏候另行　充特示 
[臭胡閙不了]  
　　農民姜炳坤等數十人聯名赴滬軍都督府禀控沈昌記試辦　南清潔　斷把持竟將姚阿毛等扭至市政廳訊押等情奉批指令民政司長另立清潔專管之所任農民直接承包沈昌記及其他牙户均不准承辦以息爭端等因己誌前報刻因沈昌記仍然承挑姚等　押宋釋故姜等日前又赴都督府呈催未　批示現痥該農民等又赴都督府禀催矣 
南市 
[土娼之女]  
　　滬南竹行馬頭瑞生林煙店伙邵廉夫去年在崇明九龍鎭領同土娼韋董氏之女來滬住居徣吉里後韋萧氏之絣夫東鴻賓來申乘邵他出託稱母病將女誘回邵亦跟踪而往重復領出不料甫抵馬頭突被女母偕東追上稱被誘拐扭控裁判所陳裁判訊得邵韋氏供年念一歲嫁邵阿寳訊之韋董氏堅不承認判邵交保趕邀媒証來案韋氏暫留韋董氏同東斥退候查明復訊 
閘北 
[閘北市政廳批示]  
　　楚金生等禀批禀悉查此案前據兪俊臣等禀稱前董辦理不善由同業集議公聘兪等接辦爲善後起見抽収茶捐一文以作公所内學校及各善舉經費一再禀請給示保護前來本廳以事關公益果能重整行規於衛生一途亦有　補是以照准現據該董等來禀兪俊臣冒充所董假公勒捐並有種種招摇情事並黏附報載都督批示二紙請將前批註銷如果屬實殊爲可異候卽派員查明核辦可也 
英租界 
[不付匯票]  
　　駐滬領袖比總領事因交通銀行匯交期票銀五萬兩逾期不会照請公共公廨轉飭捕房於昨日將該銀行經理林蓮蓀傳至公堂請追林延律師莫肃上堂代辯　讞員會商英康副領事判林交保候照會比領訂期會訊 
[聖地紏葛]  
　　入英籍粤人徐景明控爪畦華僑梁炳農前以南京後湖漁牧公司及名容聖地抵欵紏葛一案前日午後由廨復訊原告仍由代表愛理思律師上堂請追訊之被告延費性惇莫肃兩律師到堂辯護並據見証梁紹張子坪上堂証明原告所控不實情由關讞員核供商之英領康君以時己傍晚諭令兩造各退候下禮拜四再核 
[不理押欵]  
　　杜林林控劉桃桃同弟　　桃串同中人瞿嗣榮不理代還押欵本利洋二千五百十元前日晚堂由卿傳訊原告延村上東洋律師上堂聲明案情請追質之劉罷二人同供己經付還並延穆安素律師到堂辯護王襄　核供以兩造各執且劉聖桃未到因與觀審之比領愛君判均交原保候提到劉聖桃並著各邀見証到堂下禮拜三再訊 
[匿賊不報]  
　　虹口嘉興路千二百十九號押店主鄭鑑州梧州路一百七十一號押店主吳正記均因匿賊不報被捕房於昨將二人傳案訊明違韋属實判各罰洋五十元充示儆 
[契地過户]  
　　林鴻生近因愿將祖傳之英册第五千五百九十六號契地推與馬長記具禀公廨請准過户等情昨由捕房將林與中証董瑞記並馬長記傳案質明别無紏葛判准給諭過户 
[敺捕被罰]  
　　總巡捕房四百四十七號華捕控董爲政趙德　深夜至山西路烟妓玉貞處胡閙向阻不服反被行兇撕破號衣等情昨由捕房將二人拘解公堂傳同該烟妓至案質訊明晰判董罰洋四元充公如無力續洋改押三天趙從寛斥釋 
[婢女迷途]  
　　女孩鍾可英因不辨路徑由捕送廨昨由官媒送請公堂盤詰據供年十一歲在道署前鍾姓家爲婢時遭虐待前日因購物出外迷途等語奉判送糼女所留養 
[押儆華捕]  
　　老閘捕房華捕房華捕許昌林因用刀劈毁陳小卜等車輛被控經捕頭查實於昨將許解送公堂質訊屬實奉判許押一月以儆效尤 
[船夥猝斃]  
　　船夥張阿超昨晨在河南路評議樓茶館内啜　忽然倒地不省人事當由値堂人鴨捕車送醫院醫治中途氣絶業己將尸舁至虹口斐倫路驗尸所報請中西廨員蒞驗矣 
[火]  
　　昨晨五點餘鐘英祖界天津路乾記弄附造八十號門牌豐記號内忽爾火發殃及後面姚慕記經租處共毁樓房十間當因火勢猛烈以致該號内十二號婢女十及逃出塟身火窟事後捕房查悉飭令小工檢查尸體以便送往驗尸所檢驗 
[搶]  
　　住居西門外銀河里六十三號門牌之胡菊如前晚九句餘鐘帶有棉被兩條内藏道勝銀行支單一紙並鈔票洋一百二十五元現洋四百五十元雇乘人力車行經六馬路被匪搶去逃逸當追赶未獲卽投老閘捕房報請飭探偵緝 
法租界 
[强行非禮]  
　　某店學徒張永泉近因店己歇業出外擬託人荐謀生意適遇在戲館做茶房之周福生謂某某己不在上海我可代爲之謀遂驅往坑厠强行非禮之事張情急喊捕拘入捕房經醫院醫生驗得張己被汚爰於昨日一併送廨請究中西官訊明後判周押捕房三月 
來函 
　　敬啓者閲各報所豋舍間議事一節多謂氏居華德路次女清拹另居楊樹浦茲因氏之婢逃往次女處經次女収留故氏以誘騙等詞控於捕房云云殊不知乃次女於四月十七號臨遷出時將婢哄去反率婢先投訴捕房誣言婢受凌虐等詞氏隨捕房來人到捕房對質後不勝憤激旋卽具禀公署請將婢發交濟良所案証具在可以調查並非氏輕率涉訟不顧聲譽也呂嚴氏白 
來件 
[上海内地電車公司發起人覆童君世亨忠告書]  
　　去年秋間童君世亨由日本以電學畢業回華卽蒙下　　電燈公司察視新舊兩厰卽諄諄以辦理不善見賁某私心　佩惟賦性率直茫然不知所對童君因將其意見排登各報尤恐未能遇知又遍發傳單使上海人士無不知經理電燈者之與　君所　大相違背童君以爲全係熱心忠告並非危言聳聰以破壞某等之計畫某等又何敢置辨本應修函道謝終以事冗鮮暇至深　仄昨童君由甬回申以某等充耳不聞又作宋次之忠告仍遍發傳單似惟恐人不知童君之心可謂苦矣茲將童君所未知之内容詳列于下查電燈公司之電機在訂購時卽定車燈可以通用目前租借燈機以行電車與電燈界限劃清絶不混淆電力設有不敷自可添購蓄電池以接濟之與電車公司無損斷不至於貽禍電車况屢經多數洋工程師之考驗而切實保用者乎電車所需誠如童君所言須五百勿打電燈之機究竟童君知有若干勿打若以名版取去而童君不知則某等尙非不間分寸張冠李戴者電燈電車均爲公共營業某等雖不學無術而於此燈車兩事在童君未習電學時早己纏綿於方寸良以慨吾國人才不多或稍明學理絶少經驗者卽諺所謂暴學三年天下去得之人徒托空言鋪張糜費不顧血本比比失敗遂使資本家一聞實業率皆掩耳疾走某等有鑒於此故不得不遍交旅滬洋工程師之富於學問經驗者反覆討論總以有實益無　費爲目的不特可保股東之血本卽所以愛惜自己之聲名而不使實業前途生障礙也總之　一種實業集股數十萬籌畫一二年斷不敢輕舉妄動視如兒戲况某等閲　商界二三十年雖未能必操勝算然亦嘗失敗皆得臨事而懼好謀而成之功卽如電燈公司係階級性質雖多財長袖亦難一躍而豋現在電燈收數年增萬餘出欵逐　減少苟非股本不敷早有餘利問心似可告無罪祇與童君相見太晚爲可　耳童君畢業回華急欲一試原屬恒情催輕量天下竊爲童君所不収又以電豋機能行電車十二乘爲空言鉺人責令將每車所需電方及容量重景等詳細開出確實無疑方可拜服云云區區力量開出亦非難事乃可邀童君之拜服竊怪意君何自輕之甚也愚以爲電學發生於歐洲故日與西工程師討論毫無隔閡頗堪自慰而不料童君之學問經驗更駕英德電學師之上也童君嬮言當聘專門家爲顧問員任其規畫方足昭信於社會若電專公司不請顧問員則己苟欲請顧問員則舍童君其誰與歸恐童君必嗤爲以小人之腹度君子之心而决不俯就則不如仍照某等與洋工程師之籌畫其需欵　須童君之半爲時五六月卽可與童君相見於内地電車之中屆時童君亦必訝某等尙能虚心博訪爲完全之建設尙非貽禍於電車公司尙不致以空言爭意氣尙可免盲從之議以慮利爲餌人之計則　當崇拜童君實大有遺於電車公司者也言盡於此若童君再有賜教恐不睱以寳貴之光陰作無益之辨論矣敬祈察諒不勝感　之至附西工程師來函譯本并乞鑒及再此次組織電車事宜除旅洋工程師外又發電日本請經辦各處電車之德國專門電車工程師文君來滬與其研究月餘并請其規畫路線商定設軌竪桿一切工程繪圖貼説頗爲詳盡現事畢仍回日本如童君欲與　譚儘可約期會晤也内地電車公司發起人謹啓 
[附西門子洋行邁雅君來函]  
　　内地電車公司大鑒敬啓者日前承詢内地電燈公司老厰發電機二座之能力謹爲貴公司詳細言之按此項發電機係五百勿打每座發電機計二百恩配按照德國電氣工程師公會審定之製造法每座發電機除上述之電力外每半點鐘嘗有百分中念五分之預備力總之電燈公司之發電機係五百勿打四百至五百恩配按電車平均計之每　需三十恩配以此推算可行電車十二乘以四分鐘開一乘計往來車九乘停於車站盡頭者計二乘預備車一乘如將來路綫推廣欲於現有之發電機上加增電力亦屬易易祇須添置一pirenl機及蓄電池是足矣現在貴公司用此項發電機爲通行電甚車爲合用毫無疑養專此奉復敬請大安德國西門子　　機　工程師邁雅具（另有他行之保信大致相同不及備　） 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[中華花國大總統命令（）（魂）]  
　　前上海四大金剛領袖林黛玉徐娘雖老風韻猶存夏姫年高雞皮甚滑誠人間之尤物亦花界之元戎爾來頗知自愛現身粉墨塲中苦口婆心作迷津之寳筏嬉笑怒罵訴魔窟之寃情其諷世勸人之意殊堪嘉尙即着實授潇湘妃子之職護持香國羣芳毋爲浪蝶狂蜂所殘破掌管梨園諸美勿受蛇神牛鬼之揄揶克勤爾事無殆厥職本總統實有厚望焉此令艷陽天花朝日 
[新改良劇勸夫戒煙（再續）（愛）]  
　　（花旦唱）三更三點月正子個圓勸戒煙莫留戀　既傷德　又費錢　一朝流落在人間做乞丐　更堪憐　最好戒脱在眼前　煙癮發涙漣漣　呵欠鼻涕一齊連　無氣力　聳雙肩　無病彷彿病纒綿　一舉一動　苦不堪言眞像鬼　那像仙　嬌妻美妾不欲並頭眠橫眠短榻燈一點　病骨支離不値一文錢　哈哈　這般情狀　請教别人看 
（生白）哈哈　二娘你如今不是勸我　竟是罵我了（正旦白）相公　你又生心了這正是藥石之言　譬如相公生了病　不是用極苦的藥　飲了下去　病那裹會好呢（小生白）照你説來　到是好意　（正旦白）這如何不是好意　二娘快唱下去（未完） 
海外奇談 
[珍珠衫（良霖譯）]  
　　鈕約馬茄力佩克小姐前亞力山大佩克之女也有珠衣一件乃傳家之寳上月底佩克嫁於駐德美使魯陶克參贊贊結婚之日即御此衣周圍鑲满明珠帶上亦有小珠嬌軀微轉光耀四座男女賓客咸稱爲罕有之寳得未曾見蓋佩克小姐平日不輕御此服恐惹意外之虞并將此衣保險銀五萬元云 
尊聞閣詞選 
[吾亦愛吾廬（太癡）]  
　　吾亦愛吾廬吾廬竟何如堂宇頗軒敞在城東北隅齊舍小結　花石常淸　以此適我意歲糜十金租滬上紛華地本非文士居此屋値尙糜小隱爲良圖所慨硯田薄賣文口僅餬至於道羲夜寥落晨星疏偶有結契友又不同里閭或來就我談我少與之俱疎懶己成習毋乃迂且拘志乖趣自異吾道令將孤適然出門去惘惘尋歸途非欲謝　援一若將凂吾我歸入齋舍獨盡酒一壼拍案笑且罵時還驚妻奴所耽惟古歡满目忠　從吾廬尙何有所愛多圖書 
[滬上感懷（徐仲升）]  
　　旅食申江又一年囗來搔首問靑天餘生潦倒馮驩鋏壯志銷　祖逖鞭失意詩歌悲驥　不平劍氣嘯龍泉　　日影沈沈去手指淸霜入鬓邊 
鐵血方成締造功依然險象現寰中亂兵洶洶狼心野胡虜耽耽虎視雄新政幾曾除害馬賢臣多半作冥鴻侈談興漢須追漢記否眞人唱大風 
　　海上繁華冠九州衣香鬓影忒風流幾多菊部翻新曲到處叢便冶遊烽　不驚眞樂土管絃如沸醉迷樓劇憐環伺夷情險吸取脂膏妙運籌 
　　我是三生杜牧之愼拈紅豆寄想思己成羊鶴嗟難舞願化鴛鴦意亦　小划由來非遠志好花休待折空枝人生適志斯爲貴消受風光莫更遲 
心直口快 
[偏心（匹）]  
　　我嗜酒我每與人飲酒津津樂道旁若無人醉態蹒跚亦不自覺雖爲座中不飲者所厭棄而不暇計及也 
我不嗜烟人與我論烟我默無一語矣 
並非酒善於烟酒與烟皆有害而我於酒則欣然從之於煙則淡然忘之吾亦不自知我之心何以偏私若 
　　吾於是知心之所喜者事雖有害而無益揮金如土不惜也心之所不喜者事雖有益而無害一文莫捨也 
而今而後莫怪與守財虜謀公益如與虎謀皮 
[滑稽叢談]  
名爲共和實則專制問何不急進曰恐立憲太早名爲建設實則破壞問何不整頓曰恐政體太好名爲釐定實則敷衍問何不求實曰恐條文太繁名爲義務實則權利問何不津貼曰恐任事太久名爲融洽實則隔閡問何不破除曰恐意見太合名爲介紹實則請託問何不直接曰恐接見太易名爲求賢實則循例問何不破格曰恐人才太多名爲公推實則私舉問何不正式曰恐得票太少（一葉潮） 
一心祗想進學堂而年限太久可奈何一心祗想改裝而西服太貴可奈何一心祗想揮霍而衣物當錢不起可奈何一心祗想謀事苦於無錢運動可奈何一心祗想考法政而槍替不能混過可奈何一心祗想當老爺而前淸名號一律取銷可奈何一心祗相自大而社會專講平等可奈何一心祗想充假闊而其實又怕捐餉可奈何 
 
 

Page 11

 
 
[  抱杞憂人]  
牛皮代表曰因有一種勢利鬼語言着實他偏瞧你不起非吹之以牛皮不行罪牛皮必先罪勢利鬼 
馬屁代表日因有一種六腦殼語言磊落他説你妄自尊大非矮着身段戴之以高帽不行罪馬屁必先罪大腦殼 
　　界限代表日人人駡我分界限因有一般援引者一攬大權而同鄉及其親威朋友皆羶附之職是而意見生焉排擠出焉罪界限必先罪援引者 
（蚩氓稿） 
戲攷[  健兒]  
[取洛陽一名馬武爭功又名光武中興]  
　　王莽纂漢宗室劉秀起兵白水鄉恢復漢室豪傑俱起響應秀推心置腹羣雄多歸附之命鄧禹掛帥攻取洛陽而洛陽城池堅固且守將蘇憲英雄蓋世一時難以攻取乃令岺彭代馬武爲先鋒率兵往攻馬抗爭不服鄧怒其不服將令欲斬之賴光武説情改責軍棍馬忍氣而退岺抵洛陽大敗而歸馬武探悉故意携酒郊勞以羞之岺覆命後馬請斬岺以爲行軍失敗者戒鄧又以爲勝敗兵家常事而曲宥之馬益不服深恨光武用人不明贛氣出營擬詐降蘇憲賺開城門獨取洛陽鄧待其去卽喚岺彭吳漢馮異姚期暗隨其後合攻洛陽馬抵城下告蘇以鄧禹用人不公屈待豪傑願投麾下以供　遣蘇久耳馬武威名喜之不勝遂開門納之馬入城即揮刀亂砍蘇急率兵抵拒而岺吳馮姚諸將己相繼而入蘇力不敵遂爲馬武所殺洛陽乃爲漢有然非鄧禹用計激馬則曠日持久勝敗正未右知也 
小説 
[短篇小説苦兒院] [  黑子]  
摹信西人五 
我要戴夾鼻眼鏡可恨鼻梁太低只得擰起了一層薄皮勉强把眼鏡夾上不料那眼鏡會翻下來吊得皮兒生疼後來我想得一法割下一個猪鼻黏在我的鼻上當作眼鏡桇子 
這麽我就戴成了夾鼻眼鏡了哈哈今日苦兒院行開院禮姑蘇城外馬路上老老少少坐馬車的坐轎的步行的三三兩兩興匆匆均向苦兒院進發不料兵變後之馬路尙有如許熱鬧之一日余即隨此熱鬧聲中而去 
　　少時己到院門五色旗赤十字旂招展空中警察持槍鵠立招待員笑臉相迎納券畢男賓由左　入女賓由右邊入余過右邊廻廊見有大大的　棚一座即禮塲也大可容三四千人中懸小旗數百并有通草花紮成的花籃有松柏做成的禮　匾額煞是好看場中設有特賓席各代表席新聞記者席速記席男賓席女賓席軍樂隊席院生　布置井然其時尙早來賓己不少有從滬上乘　車來的可謂熱心之至警官紳士商團西人名　淑媛濟濟一堂演台兩旁貼有碗大的敬告來賓同維秩序字樣余猶憶從前任何地方開會會塲上必標明勿吃烟勿談笑勿起立勿涕吐等條件余見之生氣覺太藐視來賓今此敬告來賓同維秩序八字措詞可謂得體 
閒話休提少焉振鈴開會軍樂初奏洋洋盈耳即有許多來賓站起身子仰起了頭擠向軍樂隊 
邊去這豈晃是先破壞了禮塲規則麽既而名譽院長馬湘伯先生上台演説大家擁至演台左近肩摩踵接塲中雖設有紏儀員亦無可想法婉言勸之充耳不聞無可奈何搬了許多長橈至人叢中始漸漸就坐然旋坐旋起又有吸紙捲烟的涕吐的談笑的最可歎是最尊貴的某團亦荷槍離坐不守秩序院生奏開院歌時擁擠更甚在塲觀禮的西賓都有恥笑之意 
　　禮畢備有茶點請來賓任意取食即見多人直前爭取且行且吃有一路吃出去的有懷中满藏點心帶回家去的有怕羞的藏了點心遮遮掩掩出去的余友謂余曰如此纔合苦兒院形景余大笑歸而記之深歎我國社會之欠缺教育也 
 
 

Page 12

 
 
   
 
