# 1915 - 201 - 4915251

 

Page 1

 
 
   
 
 

Page 2

 
 
時評 
[模範國民（七）（冷）]  
　　模範國民之品性 
模範國民之品性不必其高尙也不必其優美也不必其有特異之點也第一曰眞實眞實則萬事之基礎立焉眞實必不舞弊眞實必不取巧眞實必無機詐眞實必不設陷穽以害人則人之授以事也心安 
第二曰不嫉妬不嫉妬則萬事破壞之機泯焉不嫉妬則同事不傾軋不嫉妬則同業不水火不嫉妬則同國之人不相自殘而人與之相處也易 
是故模範國民之品性祇此二而已足苟得多數人之身體而力行則足以改易今日之惡俗不鮮矣 
[命令]  
　　七月二十六日大總統策令任命周紹昌爲平政院評事此令 
又令陸軍部呈請將廣東獲匪出力之陸蘭清蔡春華授爲陸軍步兵上校劉啓璋沈仲授爲陸軍步兵中校李升授爲陸軍步兵少校應照准此令 
又令藴楝旺楚克　加親王銜克什克德勒格爾晉封貝勒並加郡王銜喇什那木濟多爾濟晉封貝勒巴寳多爾濟晉封貝子此令 
七月二十六日大總統申令蒙藏院呈准文官高等懲戒委員會議决本院辦事馬吉符私擬電文營謀位置交付懲戒一案依照文官懲戒法草案應受褫職並奪官處分等語馬吉符准照所議褫職並停叙實官餘如所議辦理此令 
[專電]  
　　北京電某外報載東京專電謂日政府巳電訓駐華公使向中國要求山東郵電權 
　　北京電浙財政廳長蔣懋熙解職後張壽齡大不平致函袁總統及徐國務卿總統有可令張暫任財政廳將來代屈之語亦决不成事實張現赴西山養病五省之行須緩 
　　北京電張壽齡出差所赴之省爲湖北江西安徽江蘇浙江五省於財政吏治皆將有所調查吳鈁有陞浙巡按消息繼任之財政廳長梁建章頗有希望財政部次長初擬任命陳維彥代理因陳不願就乃改任鈕傳善 
　　北京電京張路案調查員巳回京據聞該案情弊較京漢畧輕惟局長確有更動消息 
　　北京電平政院致函大理院傳訊朱學曾朱於今日九時赴院　　北京電敎育總長湯化龍以屢次逕由政府派人調查學務己未與聞有辭職意社會司長夏曾佑以不理事著名將辭職 
　　北京電蔡松坡新任爲統率辦　處辦事員 
　　哈密電回王沙木胡索特己於前日與其公子聶滋耳回旗到旗後招集部民身穿大總統所賞之禮服並其他珍重物件盛道大總統優待回旗之德意及北京事業之進步較前十年大相懸殊回民非常悅服 
　　阿爾泰電俄人現要求劉長官准該國人民在阿山有自由住居之權並於瑪來斯古城子兩處設立運輸總局俄人包運貨物出境入境並大與各支流航路擬絶土人駝馬轉運事業 
[特約路透電]  
　　廣州電美國總領事哲希爾君親自提倡請各美人解囊助捐賑濟災黎謂此次災情甚爲大美國砲船己載米抵此廣州發生虎列剌疫患之說不確稅務司麥利爾君謂該埠今無疫氣廣東内地雖缺乏糧食災情重大廣州則仍如常象（二十七日） 
　　香港電華人事務部秘書羅斯君今日於路透訪員往見時謂水災損失甚大江岸悉被冲毁急賑民食尙須兩星期之久俟急賑旣畢然後始有災民能否收穫第二次收成之問題如秋成有望災民或須復築江岸浚河委員湯將軍刻有三十萬元以辦此工程當可有所作爲若秋收無望則饑饉已成餘欵當作賑濟之用梧州英美敎會來信謂該處米價較香港爲賊無庸運米前往目下無須急賑但恐有饑饉之患暫時雖可無虞但二三星期後事狀若何則殊難逆料也急賑己籌備三水有食米二千袋廣州有食米三千袋以備不虞東華賑濟會已於星期日在三水肇慶散賑刻擬與廣州賑濟會合力辦理以免重複初廣肇公所職員在水火災中須謀自救并救其家屬財產故賑濟之重責遂爲東華賑濟會所獨任目下廣肇公所巳與東華同從事於賑濟之事業矣二等秘書胡特君己赴廣州代華人事務部督辦賑務蓋該部對於外人之助捐者處於擔保人之地位也胡特君將按期報告一切東華醫院賑濟會共募集洋三十萬圓加以湯將軍之捐賑三十萬圓合成六十萬圓急賑之後如有盈餘則擬撥充修理各工程之經費湯將軍巳宣布詳細辦法其提出修築圍堤之意見頗爲完善羅斯君現望湯將軍日後與香港政府會商實行美國運送船塞泊拉愛號由滬載米賑濟災黎已接無線電直赴廣州不在香港缷其所載物品 
（二十七日） 
　　香港電日人所捐之賑欵共一萬八千九百圓沙面日本總領事曾以災情電告東京臺灣銀行三井公司日本郵船會社三菱公司等已組織一會專以散給米飯餅乾藥品爲務該會於水急之時曾安插災民一百五十人於日商各行衆皆感之領事署估計災民共有三十萬人水災之區有第二次所種之稻已全毁者有新種之稻巳淹没一部分者故賑務非一時所能竣事現信溺斃者共有萬人財產損失不能計其確數各錢舖於水淹時停止營業星期六晨間復照常兌滙交通仍未復舊（二十七日） 
　　北京電黎元洪將任憲法起草會會長該會定二十五日開豫備會議聞决議用美國憲法爲標凖肅政史仍甚忙碌除彈劾京漢津浦京奉京張滬寗汴洛道清鐵路總辦及車務長等外且彈及川閩奉巡按使川省代理巡按使劉瑩澤不日將到京聽審肅政史之活動政界中人皆爲惴惴聞有大員數人亦恐不保其位（二十七日） 
　　北京電財政部遵袁總統之命以每月度支開報中央政府每月用數約六百萬元收欵較多於此計地契稅逾百萬元各省解京之欵約三百萬元鐵路餘利百萬元雜稅及鹽稅美餘約三百萬元聞平政院於豫審津浦鐵路參案令袁長坤到庭候問（二十七日） 
戰電 
[其一（英人路透電）]  
　　巴黎電今日下午公報謂前敵有砲火及手擲炸彈之零落戰事又曰法飛行家擲重炸彈數枚及發箭無數以擊蘭蒂洛瓦之德國軍站今晚公報謂前敵各處僅有砲火及地雷戰事（二十六日） 
　　羅馬電公報謂星期日意軍步隊於砲戰之後向伊森沙河下流奮力進取已獲良好之進步意軍左翼奪獲波斯柯加浦西哇之森林地一部意軍中部攻擊加沙高原桑瑪狄洛山脊之戰濠而右翼則進攻塞布錫山旋得旋失如是者數次但意軍卒獲地一大部份森林中戰事最爲劇烈敵兵深壕固壘意軍以槍刺衝擊之始能逐退敵兵奥軍曾用煤氣炸彈意軍俘敵一千六百人（二十六日） 
　　亞姆斯特丹電俄軍仍在各要點扼阻敵軍柏林公報謂蒲羅將軍已在尼们河境得有進步俘敵兵千人德軍且在畦斯持蘭加之上渡河而過惟俄軍在稍南抵禦甚猛德軍巳在華沙前受阻事殊顯明德公報謂德軍在拉里夫河境俘敵兵若千人獲機闗鎗四十枝公報中最可注意之一節乃麥剛森將軍及德奥聮軍所處之地位均未變動且曰我軍在恰爾姆南面數役共俘敵兵一千四百五十七人獲機闗槍十一枝（二十六日） 
　　倫敦電俄船一艘法船一艘漁船六艘在北海極北部爲德濳艇擊沉（二十五日） 
　　華盛頓電美報謂美國陸軍部大臣預算國内預備軍當有五十萬人至於民兵尙不在内海軍部將請添置濳艇三十或五十艘巡洋戰艦數艘無畏或大戰艦四艘及輔助艦多艘海軍部刻己試練飛機潛艇並擬費美金十萬元專籌畫能使戰艦與潛艇相戰之方法聞海軍部將請籌欵美金二百五十兆元陸軍部亦將請籌二百兆元此數較諸去年議凖者增多一倍（二十五日） 
　　倫敦電英國貴族議院以四十四票對三十一票之數通過布萊貝爾福爵士提出之動議决定展緩海陸軍恩俸議案之討論至下次開會時再行開議藍斯唐爵士謂此案展緩則此後七星期内殘廢兵士與孤兒寡婦恃恩俸以度日者將無接濟之道而訓練殘廢兵士使其謀生之方法亦將無從進行云云藍氏詞雖迫切但議員不從其言故政府卒失敗（二十七日） 
　　倫敦電彼得格勒電傳麥剛森將軍星期六日出現於華沙北面浦爾土斯克偵察應否以豫備軍助其戰於維斯土拉河與布格河間之大軍蓋距魯白林南十二英里克美爾附近德奥軍會合點已呈顯著之弱象故也維斯土拉河與布格河間之敵軍共有七十五萬人内有德軍五十萬戰於洛伏喬治夫斯克至伊凡哥洛陣線之敵軍共有 
 
 
 

Page 3

 
 
四軍團以上二砲台並未被圍德軍迄今未用重炮轟之波羅的海各省發現德軍之新行動其一軍由里加開出忽轉向東南與夏夫里南四十英里洛錫尼（昨誤作柯錫尼）開出之大軍會合而進戰於東歐陣前之馬兵屬德者四旅屬奥者十一旅俄國第一無畏式戰艦現戰於黑海（二十六日） 
　　哈爾濱電彼得格勒電社雅典訪員謂希政府迄今尙未接到闗於虐待基督敎民土政府之覆文希民大爲憤懣希政府現正籌商保護土境基督敎民利益之方法巴特里斯報謂如此次風潮已過而土耳其仍能生存則寓土希民四百萬人必被驅逐土耳其與布加利亞之軍必進逼希臘該報又謂希臘必立於協約國一方面始能保全利益非求輔助外國也蓋求敗敵自保耳（二十七日） 
　　倫敦電德潛艇沉寂一星期今在德人反對美牒聲中復活動其强暴之行爲二十二日德潛艇在哇克萊島附近擊沉俄國煤船一艘昨晚不予警告轟擊商船佛資號斃水夫四人又擊沉亞伯丁漁船一艘救起水夫兩人餘六人不知下落再亞泊丁汽機漁船兩艘亦被擊沉水夫摇救生艇而行歷三十小時始遇救德人且曾奪漁船英旗於該船沉落時摇旗歡呼（二十六日） 
　　法國土倫電驅逐艦比森號擊沉拉戈斯台島上接濟奥潛艇飛機之儲蓄庫一所並割斷電線擊斃數奥人一法人（二十六日） 
　　羅馬電意報謂意軍在高沙高原聚砲五百尊發彈如雨歷若干時始止始得勝戰 
聞奥軍司令處已離戈里西亞因該處與加沙之交通已被截斷故也（二十六日） 
　　泊里陀里亞電公報發表南斐軍隊與西南斐德軍及叛軍交戰之死傷總册計波爾人與英人損失相埒共八百四十九人英人與荷人陣亡者各一百二十七人受傷者荷人二百九十六名英人二百九十九名在逹瑪拉倫作戰之軍共爲五萬人内有英人二萬七千名（二十六日） 
　　雅典電聞黑海中有潛艇一艘轟擊德巡艦白萊斯洛號該艦受重創駛抵君士坦丁（二十五日） 
　　芝加哥電現悉游船伊斯特倫號沉没溺斃者逾二千人（二十五日） 
　　羅馬電聞希臘軍艦已向士麥拿進發俾阻土耳其虐待小亞細亞之希臘僑民（二十五日） 
　　華盛頓電英國答覆三月三十日美牒闗於英（二十五日）國封鎖事者之文今巳接到覆文中謂英國閣議之條例雖牽涉公法之適用新範圍然係本於公法而定又謂此項爭點宜俟法律上之解釋云云官場謂此牒措詞頗謙和並援引美國南北戰爭時合衆國高等法廳之判决事件以證明英國行動之合理（二十六日） 
　　紐約電紐約太陽報華盛頓訪員謂美總統威爾遜以牒文遞交德國後是日即發表注意國防之言蓋有深意在焉（二十五日） 
　　羅馬電官場消息謂法驅逐艦在拉戈斯台島得利後意驅逐艦數艘卽佔據北拉戈薩島並俘獲匿於山洞内之奥兵若干奥國前以該島爲信號所（二十六日） 
　　羅京電君士坦丁消息謂現因療傷諸事宜諸未完備故傷兵未受醫治者爲數甚衆其受重傷者則殺死之受輕傷者則裹以破布往往因此致疾（二十六日） 
　　雅典電海軍大將康土里哇蒂斯已任希臘海軍統將（二十六日） 
　　其二（德人德文報專電） 
　　柏林電德國外交部宣布二十六日大本營公報如下西歐戰局未有變動比洛將軍所統之軍戰於尼们河北面者已臨距夏夫里東面及東南面六十基洛邁當之波斯伏爾及波里夫桀施二鎭俄軍希圖抵禦均被德軍擊退就擒者千人德軍且在哇斯特蘭加之上渡過拉里夫河又在該地之下逐走猛禦之敵軍迫令向布格河退走德軍俘俄兵數千人獲機闗槍四十枝德軍逐漸迫近洛伏喬治夫斯克及華沙炮台線之西北二面德軍在自伏伊斯拉維士（恰爾姆之南）至布格河之格魯比沙夫止陣線北面迫令俄軍向北退走俘俄軍官十一員又兵一千四百五十七人獲機闗槍十一枝（二十六日） 
　　柏林電瑞士京城消息謂據瑞士各報隨德奥軍觀戰之軍事專家聲稱俄軍已完全北敗法國聮軍行將受有影響該地所傳優勝之攻勢或巳完全爲德軍擊破或尙未見動靜德軍在亞貢森林等處進取之速出人意料聮軍待俄軍敗後再取新攻勢巳失時矣德軍不日必能於佛蘭德斯及法國制服聮軍云法國各報因恐華沙陷落人心震動皆謂俄帥尼古拉斯大公爵巳將布格河之新守勢通告聮軍按各報於星期六日尙稱俄國拉里夫河砲台甚爲鞏固是以抵禦敵軍數星期之久浦爾土斯克及羅商二鎭之忽失衆皆爲之駭詫法國各報明白載稱英國簡派上將一員爲哈佛爾英軍根據地之統監是巳承認英軍占領該地德政府因接美國大使照會謂德軍官在法者所受待遇悉合海牙條約故巳將前施報復之法軍官五十人仍照俘虜例待之德國陸軍部宣稱今收集羊毛織品甚夥以備冬戰之用維也納消息謂奥政府接羅馬敎皇之書深以意國海濱各鎭敎堂及紀念碑爲慮奥政府答稱意軍如不以敎堂及紀念碑掩護行動或其陣地則奥國自當謹慎保全之彼得格勒謡傳德國巳減少美國大使署扶助德國人民之經費今由當道正式否認是說且謂德政府近請美使勿惜經費竭力扶助失依之德民凡應用之欵德政府無不撥給云（二十六日） 
[東方通信社電（日本人組織）]  
　　北京電江蘇省灌河口（譯音）增徵鹽稅得欵二百萬元直接解交北京政府五國銀行團以此事未經先與鹽政顧問丁恩氏協議且鹽務收入之欵應交五國銀行團今竟直接解交政府殊屬違約故巳提出抗議（二十七日） 
　　北京電據中國人言路案暴露之後復經肅政史查有外人並中國官及商界等通同舞獘之事惟事涉外人未便公表若將内容發表則中國大官尙有許多之腐敗醜事實發見云云（二十七日） 
　　東京電漢口暴動事件巳經駐漢日本領事與叚將軍妥議解決（二十七日） 
要聞一 
[德國對於美國新牒文之輿論]  
　　德文報載二十五日柏林電云德報評論最近美牒頗多極不滿意之言茲述各報論調如下伏錫志報社論曰德國提出保護美國旅客之法切實可行而美政府竟不承認之是不啻表示其绝對缺乏了解德國地位之意也交戰國必保護中立國人民之原則在事實上頗難透澈實行蓋若完全履行此原則之意旨則交戰國將爲中立國起見而抛棄其權利矣交戰國必須尊重中立國之權利此誠爲顛撲不破之說但中立國亦必須竭其能力不使其國人處於無從保護之地位然後交戰國始能尊重其權利交戰國以戰勝敵國爲至高之目的凡有越出國際公法之外致使交戰國　以逹其目的者是扶助敵國也陸地戰爭可以顯明必要之限制凡居留於圍城之内或行走於戰域之中者自置生命於危境苟被誤殺乃咎由自取其本國政府不能以不保護之罪責諸交戰國陸地如此海上戰事亦何獨不然國際公法家雖有海上自由之說但其說謬誤不能成立何則中立國船隻固可自由安行於海上然戰艦亦可自由作戰於海上中立國船隻苟行於雙方戰艦之中間乃自尋危險且有中雷之虞焉潛艇者即爲發雷之獨一機械今之要求德國依據理想學說家所立之規則而指揮其戰事者欲使德國自危其潛艇或廢棄潛艇之戰爭推其意豈非欲損德國以利敵國乎此豈得謂爲守中立實則聮合敵國以拒德國耳今日吾人知船客本有可以保全之道其如他人置之不理何德國對於船客之喪失生命誠爲扼腕但問諸良心揆諸情理德國不能以此責潛艇司令也今美總統威爾遜以爲德國苟續向裝載美人之英國軍艦施行轟擊即爲德國故意不友好之行爲云云德國常願尊重美國之邦交凡可退讓者悉願退讓但若有逾出範圍之舉動則在東西各陣地獲勝之國民將視爲奇辱矣台格里志報與克洛斯報論調與此相同謂美牒不可不力駁美國旣以公法責難德國亦應要求英國尊重公法今威爾遜總統未免誤果爲因矣威氏應勸戒其國人勿復冒險庶美人不致殃及云云柏林日報曰細讀美牒覺美政府所最注意者不在於保全美人之生命而在於破壞德國潛艇之戰爭要知吾人决不改變潛艇戰事也威爾遜總统左右之人已感受袒英之勢力觀於此牒而可知之然吾人希望美人之常識當不使美人爲保護英國裝載軍械之船之傀儡也德意志日報曰中立國固有權利然爭存之大國亦有權利吾人於潛艇戰爭中極願尊重美國合理之請求但不合理者則吾人無論如何必不承認之 
[紐約歡迎中華實業團誌盛（本報旅行記者抱一）]  
　　中華實業團旣遊美京華盛頓遂歷包的茅費拉特費而至紐約紐約爲世界最新之大都會此次歡迎中華實業團論者謂自李文忠後未有此盛卽其歡迎文忠亦惟政府爲主體未若此次之影響徧於一般社會也駐紐約凡七日略誌盛况如左 
第一日午前十時巿長邀見於巿政廳致歡迎詞十一時導登全世界最高樓樓高五十六層今日世界上尙未有與之倫比者自絶頂憑欄四望雖以紐約全巿之大縮小如片紙但見空際汽車往來盤繞其行隧道者東出西没而巳樓設雜貨店及各種機闗五十六層電機升降以一女子司總樞紐左按右捺無一息之停而不亂午出口貨製造家邀宴商部總長及我駐美夏公使皆特自華盛頓來與斯席全堂七百餘人皆紐約最大商家陳設宏壯美麗極一時之熱鬧 
第二日午同務研究會邀宴午後坐車周覽全巿謁故總統葛蘭脫墓旁有李文忠所植樹及碑葛蘭脫生時最傾慕文忠嘗比之於德相俾士麥墓在古侖比亞大學旁古侖比亞大學則全國研究敎育中心也 
第三日午紐約商會邀宴先開會請團員發表對於兩國商務上之意見夜亞美聮合會邀宴 
第四日全日坐船遊紐約海灣晚觀劇 
第五日午基督敎聮合會邀宴午後三時邀觀踢球踢球會之盛余當專函詳之夜僑商華昌礦產公司邀宴是公司爲湖南梁君煥彝煥廷兄弟所組織湖南產銻比年運美銷售日增一日梁君煥彝亦實業團員是夜中外來賓酬酢盡歡洵足爲僑商生色者 
第六日星期休息晚僑商公宴 
第七日晨青年會總幹事穆德君及艾迪君等來旅館會飡諸君皆嘗遊中國極熱心中國青年敎育者九時特訪電學大發明家安迪生君於　橘村安迪生君勞苦成功之歷史讀報諸君當知之以一賣新聞童子而能研究絶學至精極深製造種種電學利器與幸福於社會其最蓄名者留聲機是也近又新發明闗於戰事之電器安君盡日伏案研電學一日夜僅睡四小時食量極少而精神炯炯現年六十八兩耳失聰語人曰吾死無他戀惟此三椽實驗室苟獲從我於九原也當携之俱去耳君絶酬應故人得見者絶稀是日美人爭欲附實業團一見君謂且榮於見大總統萬萬安君特共團員攝影並陪宴復導觀其電廠試演各種活動講談影片可云異數此七日中所未規定之時間留爲各員分别考察工廠商店學校及其他種種地招待員分部爲之導終日駕車奔走相隨者非公司總理卽銀行大班類也臨行巿長特開會歡送各贈紀念品而别 
[戰壕中之實業（續）]  
　　戰壕之中旣安然可居凡所必需應有盡有於是乎一切實業遂隨時而興焉現在直接吾軍正面前敵之後從事各種實業者非常活潑工兵尤甚所製之物奇形怪狀無一不全工兵廠中孜孜吃屹惟前敵同人用之便利者是所製造查代戰壕治事者有木料實業金屬實業土石實業化學實業等各科實業設有工學之軍官多人以爲監督上下士爲工師各有專門學識之兵爲工匠一似各製造廠所用者是也 
吾等在某處工兵廠曾見有各種形狀之戰壕實業其地全廠之工兵專事創造生料以備戰壕中兵士工作之需中在他處設一範圍廣大之鋸廠製成厚板以作地下室之頂蓋割鋸粗大之樹身以供遮蓋宿室防禦炸彈之用或按所必需之長度截之爲段製成木條棍棒鋪墊壕底而樹枝殘木則製造尖橛以爲鐵絲障碍物與陷　之樁柱或作地板苟需門窗桌椅等物亦無不可惟此僅屬木工之一科耳不甯惟是而且吾在法國森林中所採供備軍用之木料亦可用之於木炭窰先因法人一見吾戰壕中烟火冒出卽取爲砲兵之的有害於事遂力求改良故今吾軍中所用木炭幾絶無烟近在某處總兵站附近之森林中見有炭窰多座供給吾軍木炭數千擔（仍未完） 
雜評一 
[參（無名）]  
　　兵士之交戰以槍砲官場之交戰以參參人而倒則大喜被人參而倒則大怒大戚被人參其同黨而倒則大不平是無異兵士交戰而勝負之感情各殊也嗚呼官場無異戰場矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[更動消息中之京外官吏]  
　　巡按使外省巡按使之更動約有三處則福建浙江吉林是也福建之許世英爲肅政史參劾後當派王祖同前往調查而王之覆呈又頗不利於許故政府决意調其來京而以屈映光代之惟許爲東海所賞識將來或不至有處分至浙江巡按使則新任之財政廳長吳鈁氏或將有署理之命令蓋吳氏此行僅爲過渡當局已向之表示此意見也吉林巡按使孟憲彝亦被彈劾而派張鳳臺前往查辦者也聞其結果恐須文懲戒會議處繼其後者以沈金鑑氏爲最可靠大約發表即在日間而他日之京兆尹外間雖盛傳王逹第曾彝進亦未嘗無希望將來誰爲高材捷足者究尙未定卾巡按使叚書雲陜巡按使吕調元以前曾呈請辭職故外間亦有更動之說近經總統慰留則此說當然不成爲目前之事實矣 
　　將軍各省將軍當時有段香岩氏調查李秀山氏調卾倪丹忱氏調贛之說後以李在江西感情甚治已不更動惟叚之調直將來恐須見之事實繼其任者聞爲王占元外間且傳段將兼任巡按使云將次來京覲見之前四川將軍胡景伊聞亦於劉瑩澤財政案有大闗係然後文如何尙不可知至久拘之前川邊都督尹昌衡氏係出於胡之彈劾或有銷滅罪名之望 
　　財政官財政部次長張小松氏久有辭職之說近以出差乃派鈕傳善氏暫行代理然他日張果得代而去其代之者聞將爲楊壽枬氏以楊與龔仙舟同爲周總長信任之人也又聞張氏出差原因係以各省所認中央解欵尙有幾省未經商妥故令張前往接洽現又悉張所派往之五省爲湖北江西安徽江蘇浙江其中數省情形頗有足述者湖北解欵久成問題該省意欲按年解足中央則責令按月匀解財政　長胡文藻卒以是獲咎且聞未經中央核准而撥發之欵巳有二十餘萬現在張壽鏞接任不知能否負責安徽財政廳長鄭鴻瑞係出韓巡按使之保薦殊未當倪將軍意聞財政進行頗爲阻滯均有不得不派妥員熟商之處但張壽齡此行主要事務固爲接洽解欵而對於各省一切財政亦自有便宜考核之權至蔣懋熙氏之奉令解職雖原於屈巡按使之一電其實尙有某要人揭參其在江蘇財政廳長任内時事政府正欲派人查辦尙未發動而屈電過至兩事適併在一起也某要人面參情節頗多詳細内容不能盡悉惟聞有一欵涉及内國公債最爲重要以蔣氏去年任蘇廳長向財政部認售三年公債票原止一百萬元及派銷各屬之結果逾於原認者數十萬蔣即私向巿面以賤價購入是項　票轉發各屬所得不貲然報部則仍止原數據京報言政府已併案查辦矣 
[京師模範小學之籌備]  
　　總統自行捐欵在京師設立模範小學　　　　日申令聞敎育湯一總長接到此令甚以爲難總統令中旣云模範辦法自應完善現時國内小學規模狹小難以取法若再派員赴東西洋考察則又需時日因此躊躇不决特於昨日（二十三）晨進府請示辦法聞總統　在天津所辦之模範小學頗有成績該校辦　及章程等件總統尙爲之珍藏將來京師之模範小學即以此爲取法闗於模範小學一切用欵總統完全擔任政界人云自總統提倡小學令布後政界傳爲美事各大老願解囊捐欵者頗不乏人總統志願獨立完成一模範小學不令外欵加入曾語人云諸公熱心輸欵者可另行組織又聞前隨總統在北洋辦理學務人員多半在京其中亦多有曾任天津模範小學敎職員者今將委辦未來之京師模範小學以資熟手其校長一職已内定劉寳時氏其人在前清辦理天津敎育多年亦總統之舊屬也 
[模範自治之區議事]  
　　京師試行模範自治之區議事會議員以十五名爲定額各區人口有滿五萬五千者得於前項定額外增設議員一名自此以上海加人口五千得增設議員一名至多以三名爲限此項議員限定由選民互選任之其選舉一切手續另定選舉章程辦理父子兄弟不得同時任爲本區議事會議員若同時當選者以子避父以弟避兄若有父子兄弟現爲總議事會議員或總董事會總董事及本區董事會總董董事者不得爲區議事會議員但各區董事不在此限區議事會設議長一名副議長一名均由議員用無名單記法法互選其細則以規約定之 
議員以二年爲任期每年改選半數若議員全數同時選任者其半數即以一年爲任滿（此項一年任滿之半數以抽簽定之若全數不能平分者以多數爲半數（議長副議長以二年爲任期任滿改選但任滿時再被選者得連任議員亦如之議員因事出缺一項倘逾定額三分之一者無論何時應即補選議長因事出缺以副議長補之副議長因事出缺應即以議員補選補缺各員以任期補足前任未滿之期爲限議員及議長副議長均爲名譽職不支薪水（但議長副議長有辦公必需之費用得給相當之公費其數目由區董事會定之）區議事會得設文牘庶務等員其員額薪水以規約定之（此項人員不限以選民由議長副議長遴選派充） 
左列人等不得選舉自治職員及被選舉爲自治職員（一）現任京師地方官吏有直接管理地方行政之職者（二）現充軍人者（三）現充本地方警察及兵士者（四）現爲僧道及他宗敎師者（五）現在學堂肄業之學生 
凡被選舉爲自治職員者非有左列事由之一不得謝絶當選亦不得於任期内告退（一）確有疾病不能常任職務者（二）確有他業不能常居境内者（三）年滿六十歳以上者（四）連任至三次以上者（五）其他事由特經議事會允准者無前條所列事由之三而謝絶或告退者　以議事會之議决於二年以上五年以下停止其選民權 
[京兆楧範監獄之經費]  
　　京兆尹沈金鑑查勘大興宛平兩縣監獄曁建築京兆模範監獄　自己經擬定今聞此項開辦費規定至少亦非五萬元不可常年經費尙未議定惟京兆區域向稱痛苦欵不易籌此項開辦費擬由清查地畝收入項下動撥其常年經費擬徵收稅契附加稅俾資永久惟究竟如何辦理尙須咨商財政部核辦也 
[遺產稅議决從緩]  
　　前此政事堂某參議條陳仿照英國辦法徵收遺產稅此項議案當卽奉交財政會議核議茲聞財政會議核議之結果巳决定從緩辦理其緩辦之理由如下（一）中國之產業例由親子繼承其繼子繼承者實古省數而養子之繼承產業者尤不多　若僅徵收此一部分之稅件數旣少稅率又輕恐難得大宗之收入（二）中國人民之產業向無精確之登記法若施行遺產稅之際闗於調查及價值勢不能不爲臨時的評定手續旣繁流弊自多未免近於擾民之舉 
[法官與鹽官之前途]  
　　甄别法官之辦法司法總長近以欲圖司法界之整頓應以法官之胥能得人爲第一要義除將來舉行法官試驗開法官正式登用之途外而以現任之各法官尤當嚴加甄别去劣留良以期得力聞昨日巳將甄别全國高等法官正式提案據聞其辦法係特别組織高等法官甄别委員會以爲甄别之機闗並擬定甄别之凖據一學歷二積資三成績舉行之期訂於本年秋季云 
　　鹽務官制之擬訂鹽稅爲中國大宗收入且有抵押外債之闗係似非從根本上整頓俾收入日增不足以昭信用而裕歳計唯鹽務整頓最認爲必要者爲鹽務行政上之改革蓋非此不足以明系統便督責也闗於此節聞周鹽務署督辦與龔署長迭經討議已略决定地方鹽務官制之改革並擬定施行三級制大约每一鹽區設一鹽務行政長官定名爲鹽政使直隸鹽務署以督理全區之鹽務鹽政使之下分設榷運督飭製產等局爲第二級其下再設鹽知事爲第三級此項官制聞日内即爲正式之提案 
[减政後之支出與預算]  
　　七月份中央之支出減政計畫實行以後中央政費自可減省不少下列數目均係七月份以後中央每月所應支出之確數計政事堂六萬五千六百元統率辦事處三萬四千八百四十六元外交部六萬元内務部四萬二千六百六十六元財政部五萬八千二百零三元陸軍部七萬元海軍部三萬四千元司法部二萬七千元敎育部三萬三千三百三十三元農商部五萬元交通部四萬五千元參謀部四萬八千八百八十二元參政院五萬三千元平政院三萬三千六百零七元肅政廳一萬四千元蒙藏院二萬　四百七十二元審計院三萬七千五百元大理院　萬六千元國史館　　零七十二元清史館二十二千五百元鹽務　　萬四千八百元稅務處五萬六千八百元 
　　五年度預算之分配政府參照宣统三年度預算案又本近三年財政支之經驗　手編　民國五年度預算巳分咨各機闗及各省造送一切表册近復迭次密議巳規定預算之分配額如下（一）以全額百分之三十五定爲軍事費（二）總額百分之二十五償還届期内外公債之本利金（三）以總額百分之二十五分配中央及地方一般行政費（四）以總額百分之六作整頓財政及幣制經費（五）以總額百分之五充振興實業費（六）以總額百分之四充整頓敎育及擴張費 
[沈佩貞案第二審判決原文]  
　　沈佩貞不服第一審之裁判提起上訴經第二審判决一切詳情巳迭紀前報茲得第二審判决原文爲錄如次 
控告人沈佩貞浙江錢塘縣人年二十八歳住西磚胡同婦女生計會會長委任辯護人律師方錫光控告人劉氏即劉張氏寗河縣人年四十一歳住香爐營四條女子職業傳習所所長委任辯護人律師蘇長銘附帶控告人同級檢察廳檢察官楊士毅 
右控告人因妨害秩序及毁棄損壞案件對於中華民國四年七月五日本廳簡易庭所爲第一審判决不服控告本廳審理判决如左 
主文原判撤銷沈佩貞損害他人所有物之所爲處五等有期徒刑三月劉氏即劉張氏損害他人所有物之所爲處五等有期徒刑三月檢察官闗於蔣淑婉之附帶控告駁回蔣淑婉即唐蔣氏無罪 
事實沈佩貞劉氏蔣淑婉均素相識本年五月問因上海神州日報登有沈佩貞大鬧醒春居一則語意頗涉猥　伊等商同於是月十三日晚前往南横街該報駐京訪員汪彭年宅要求更正迨入門後向闗人告知來意即在該宅外院客廳等候汪匿而不見囑其嬸母出爲周旋僞稱汪巳赴津佩貞等不信遂在該處大聲喊嚷堅不肯去嗣與汪同居之郭同以該處係伊客廳佩貞等不應在内喧嚷向之辯論致相衝突佩貞與劉氏遂將客廳内之花瓶烟罐茶碟椅子臉盆等物先後砸毁經汪電告區署派警前往排解各散二十三日郭同以沈佩貞等侵入家宅毁物行兇等情訴由同級檢察廳起訴經本廳簡易庭判决沈佩貞劉氏侵入郭間領宅之所爲各處拘役五十日又損壞郭同所有物之所爲各處五等有期徒刑十月均併執行之蔣淑婉侵入郭同第宅之所爲處拘役五十日沈佩貞劉氏對於原判不服聲明控告檢察官對於原判沈佩貞劉氏將淑婉處刑之部分亦不服提起附帶控告到廳 
理由木案沈佩貞劉氏控告意旨略稱伊等侵入郭第宅係往尋汪彭年更正報紙由汪之門役延入至客廳内被毁之物均非伊等所毁是以對於原判不服等語檢察官附帶控　　意旨則稱沈佩貞等侵入罪之情節較毁壞罪之情節爲重原判對於沈佩貞劉氏　　婉之侵入罪　處拘役五十日對於沈佩貞劉氏之毁損罪反處徒刑十月輕重未免失當請求將原判全部撤銷另爲　决云不本廳就審理之結果對於控告人及附帶控告人之控告理由分别論斷如左（未完） 
[今年之（泥）]  
　　今年茶葉本非旺年　　　冷　　　本今春收　大減加以歐戰未停恐銷行難有起　故頭北往漢紅茶僅數百箱不料以貨少　　之　　給求　遂因之增高祁浮茶得此佳言乃紛紛趕制赴巿 
產出之額較去年約少三成售出之數幾與去年相等且以頭批所販者少故山價甚低而漢潯售價平均則七十餘兩箱數則八萬有餘但茶商今年雖獲益不小而山家反不如去年之有利也 
婺源綠茶初時亦不敢充分收販旋見紅茶旣得利巿乃知今夏非去年歐戰開始之時可比經營者遂逐漸加增現在巳運滬售出者五萬餘箱繼續運出者尙絡繹不絶故綠茶總額大約亦　九萬餘箱而價值平均計算　合九十餘兩今年　巿如此順利誠非商人始料所及也 
[卾聞紀要]  
　　財政廳之考驗卾财政廳長張壽鏞前在京覲見曾謁周緝之總長請示整理湖北財政方針當奉面飭以胡文藻所委用各稅釐征收局長多不可　稅收故無起色到卾後應速認眞考察從嚴甄别云云故張廳長於未抵卾以前卽預爲通電各征收局長尅印來省商榷整頓稅務之方法是以連日各局長皆紛紛來省謁見計全省二十六征收局現有十七局局長來省張除考詢其履歷經騐外並令各擬整理稅務意見書呈閱該局長均皇皇然大爲恐怖甚有倩人捉刃以塞責者然張廳長亦非實欲於此中採取整理方法不　藉此略覘其才識而已聞各局長之由將軍巡　保薦　及由財政部交委者張廳長巳　飭其回局其餘恐不日即須撤換 
　　負販團之組織漢口警察廳昨據王绅培元禀稱通商以來海外舶來品日益加多國貨滯銷財源日形竭蹶故近來生活程度日高貧民失業愈衆實爲國家社會之　懲　元有　　此特組織一利民負販團採辦我國各名廠製造貨物凡日用必須之品加意搜集招募貧民但有妥實保證不須分文資本卽將貨物照價批給聽其分途出售額數暫定六十名俟辦有成效再行推廣所有員販團收發處雜項開支另捐一千元濟用以期持久惟查漢上小本營生經紀每上街售賣貨物時即有痞棍需索入帮規費稍不遂意即多方恫喝或施以野蠻手段實爲巿　中流行之惡習在礦人民營業自由擬請給示保護以維善舉云云巳奉批准出示矣 
　　京酌縣之亂象湖北京山縣黨徒出產地聚匿甚夥近雖其首領或巳伏法或巳投誠然其黨徒仍剿撫不盡又有聚集爲亂之謡日前經駐漢稽查處偵知本大批亂匪在該縣永隆河地方設立機闗特派偵探李洪奎孫玉臣往緝詎李竟被戕孫亦受傷所帶兵士八名亦半遭匪殺傷禀經段將軍飭沔北防軍朱兆熊旅長派兵前往剿緝朱因部下多巳出防碍難抽調僅派兵一連到縣無如匪衆有二千餘人聚散不當晝伏夜出剿緝殊爲困難　　禀由上將軍令飭卾軍第二旅劉旅長飭派所　三團一營王營長桂榮率隊前往會同剿緝務令肅清以安閭閣 
[廣東善後譚]  
　　炸彈後之防範謀炸龍將軍一案當時訊悉鍾某係居於馬鞍街青雲書院當經將軍行署飭派軍隊前往查拿計共拿獲形跡可疑者十三人頃悉昨經研訊明白十三人中共有九人無罪特即省釋其餘四人尙待再訊方能發落又鍾犯未炸之前頻至積善坊横巷某宅坐談該宅同居人某甲以其言語奇異多不可解曾赴某署密禀謂其形跡可疑而廣惠鎭守使署號房吕某適與某宅對面居住故當道特委吕某密查孰意吕未禀覆而鍾巳賣行謀炸龍使以吕現　公務昨巳將其扣留訊辦將軍署偵探昨又查悉有黨人張大耳於本月十九號由港返省匿居長堤某旅館因知會該段警兵查拿果將張某捕獲解交將軍行署軍法課審訊龍將軍恐有不盡不實現傳集線人及一千人等到堂質訊 
龍將軍昨飭警廳以四城自設查檢以來因檢查嚴密一般匪黨久巳杜絶覬觎城内地方賴以安謐惟當潦水暴漲之際難民逃避入城當時民命所闗急於星火迫將檢查暫撤以利往來乃有不逞之徒幸災樂禍乘機輸運禁品意圖擾亂治安現黨潦水平復亟應從事搜查所有老城各段民居平日稍有形迹可疑者務當督同警察正當查檢惟不得以搜檢爲名任意騷擾以明　律仰即通飭各區一體知照云云城内自發現炸彈後將軍巡按署附近各街晚上極爲戒嚴德宣大石蓮塘粤秀街街閘每晝自九時起來往行人不許經過并由夜六時起每晚派出陸軍四排憲兵兩排分道巡邏巡按使署前及衛邊街華甯里大北直街西門歸德門等處均由十七晚起　派守衛　人有　負笨　　件及身懷擁腫者必由排長加以檢查然後放行爲狀頗形嚴密 
　　水火後之賑濟　粤省此次水灾受創至鉅賑撫善後需欵浩繁現驡李兩當道連日籌商捐欵由政府二次共　二十餘萬又查三四年度預算案慈善費内尙存欵五萬餘元香港各紳商亦巳認捐二十餘萬　合共巳得五十餘萬元其外埠華僑及鄰省等尙未覆到現擬分别被灾輕重先行散賑其善後一事仍候續等鉅欵再商辦法昨日龍將軍李巡按復省城警察廳電云省城警察廳王廳長删十一　　 
 
 
 

Page 7

 
 
悉省米來源禀經籌定除函致總商會電逹港滬米商辦米運粤接濟而分探蕪湖安南米價籌欵採辦外昨經提欵十萬元滙港購米日内即有大帮米石運到省河又迭據港紳電報賑米源源起運則民　斷無缺乏之虚業於今晨會同巡按布告居民各宜安心無庸驚慮該廳長職務所在仰即隨時督區維持秩序　　上將軍巡按使篠印又　　埠中華會館來電云廣州上將軍巡按使均鑒頃悉粤省水火爲灾難民遍地僑民等即集衆題簽鉅欵採購白米六千四百包經於十八號附搭勿爹路打郵船運回港届時請即派員起缷俾資救濟不勝厚幸暹邏埠　華會館同人叩巧又二十號早香港米行代表秦鏡泉由小輪駁運白米千餘包到省在西蒙口大良渡碼頭起缷當即分送救灾公所及賑濟各機闗以廣救濟　　行家譚根君自昨禮拜四日抵港其飛機將在舊郵政局署鄰近之屋安配聞巳　期八月七號八號禮拜六及禮拜兩日在沙田開演飛機藉取劵金爲賑濟之用譚君有學徒三人李汪盛歐陽堯譚榮現亦到港届時助　一切又聞鳥文君現與九廣鐵路公司商妥開演之日每兩點鐘運載搭客六千人云 
地方通信 
[松江]  
　　傳訊孔敎會尙主任前孔敎會幹事顧子琴以本年不獲當選竭力反對並在家集少數私人自舉爲經理將兩年以來千金之收入並不報消名册器物亦不肯交出並揑名攻讦新舉定之職員金某等李知事奉道尹札後於本日傳金顧至署金到而顧不至乃簽拘票派王慶限二十八號午前拘顧到案 
 [ 
[鎭江]  
　　施鎭守使起節赴魯鎭江鎭守使施從濱君奉調山東兗州鎭守使曾誌前報茲悉施君業於二十五號躬往各機闗辭行午後三時鎭城軍政警紳商學各界齊在小馬頭琴園設筵祖餞直至日暮始盡歡而散二十六號上午十時施君起節赴魯駐鎭各防營弁兵咸詣火車站列隊恭送 
　　開會研究選舉調查丹徒縣立法院曁國民會議初選舉調查員業經選定吳國增等擔任巳誌昨報茲經初　監督章知事函致各該調查員於二十八號到署研究一切其原函云丹徒選舉資　調查員　委執事充任所有選舉法令亟須先期研究頃奉　選監督快郵電開各初選區調查員履歷巳經咨局陸續核准正在規定日期開始調查惟各調查員半多分住四鄉於選舉法令及各項細則並迭次解釋條文恐未能一律　瞭若不先事研究一經調查開始勢必發生種種疑誤駁不勝駁仰各該初選監督於電到日即召集各調查員先開研究會逐細研究詳爲指示並責成該所長將闗於查填名册之手續與各調查員詳爲討論如有疑問隨時請示俾免臨時歧悮仍將闗會日期研究情形及到會人名具報查考等因奉此合亟函逹即請於本月二十八號到署以便開會研究事闗選政切弗延悮是爲至要 
 [ 
[揚州]  
　　倉董徒存名目宜陵義食旣不積穀而倉董之名目猶存其倉田三十餘畝徒供倉董濫支日前縣公署特飭敎育欵產經理處查追該倉董濫支之數儲爲辦學之用現經該處查明詳復據稱前倉董趙毓芝巳於去歳辭退遠出每年收支皆有報銷在縣有無濫支不難調核至現時倉董趙祖武於去冬諭充接替未久田租尙未收過旣無入歀似無濫支之可言云云昨日由周知事批謂該倉董旣查無濫支事實前議自應取銷云云似此該倉董又可暫保虚名矣 
　　派員帮理官產江蘇清理官產一事雖經省署派委人員分赴各縣調查而各縣知事亦同負清理責任現江都督周知事以公務繁多勢難兼顧特正式函請凌仁山爲代表與省委趙澄懷相助爲理 
 [ 
[杭州]  
　　部員查勘浙洋各砲臺浙洋鎭海各砲臺自朱軍督令行金司令官勘估修理後北京軍政當局特派海軍部視察鄧曼雲參謀本部科長楊地山陸軍部科長鄧宇熙等會同來浙查勘聞鄧君等自奉委出京後本擬由滬附輪直逹鎭海實行查勘旋以欲與朱軍統接洽故特於前日由滬乘車來杭現聞均寓新巿場清太第二旅館約勾留一二日即行首途赴甬 
　　官產清理局巳着手組織浙省官產清理局奉部核准設立委參政院行走邵羲爲局長茲聞邵氏不日來杭擬定八月一號實行成立昨巳有電託財政廳委員先行籌備當委杭屬驗契委員湯吉階着手組織聞湯君巳勘定羊壩頭李姓大厦爲局址先向杭縣公署借洋五百元爲開辦費製備一切器具並聞浙省官產價值經邵君詳細調查約計二百萬左右以杭縣爲最多數計有七八萬之譜云 
 [ 
[安徽]  
　　維持貧女學校朱廣明女士於民國元年捐資組織一實進會在北門節孝祠内繼因肄業者多經濟竭蹶曾由該女士奔走社會募集欵項開辦貧女模範學校近又將該校改爲貧女織業學校祗以内容組織不合部章故一般人士對於此舉不甚滿意欲求補助經費頗不易易頃聞某富商見該女士熱心辦學不遺餘力誠嫠歸中不可多得之人故擬出而解囊維持以免該校之中止云 
　　派委督催驗契黟縣驗契一項王知事任内收數逹二萬元今章知事又收一萬餘元總計已收三萬餘元該縣田少山多面積甚狄照部章丙等五萬之數尙恐難逹現上峰見該縣驗契之欵只逾規定之半數恐人民有隠匿之弊特派郭委員養朋赴夥會同章知事督催以期踴躍 
 [ 
[長春]  
　　又有黄天敎發現長春城東北一帶村屯近來又有黄天敎發現男女老少入敎考頗多聞萬寳山鄉巡第二區裴區官及保衛團副團總賈漢峰督帶兵丁於舊曆六月初在唐方溝拿獲黄天敎大法師吳永邦首領孫國貴李十昌等三名並抄出銅佛三尊令劍九支木質鈐記三顆經卷法術本數十册迷魂婦女交媾法一紙人名捐錢摺一扣銀鐲一支衣服一裹眞假官帖四百八十吊小洋三十元巳於日昨一併解送長城交縣警察所究辦矣雜評二 
[茶巿感言（默）]  
　　營業之盛衰消長老於經商者憑其經驗之所衡量時勢考察物情類能於事前億中之然亦有出彼意料之外者以爲前途必獲大利而竟大失利矣以爲前途必無希望而竟大有望矣此可見商情物態之變幻雖專門名家亦不能預決其勝敗之數也有此勝敗之不可逆料而後營商業者得意時不敢自滿失意時亦不致灰心恒兢兢以自保其業惟官場之變幻亦然得意失意能決於一時之境遇乎爭權奪利能預必其最後之勝負乎奈何營官業者陷此潮流中尙懵然不自悟耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[擔任浦江挖泥工程之合同]  
　　滬南自大逹碼頭迤南至董家渡一帶浦灘自經工巡捐局規定建築輪埠之後濬浦總局以此事與濬浦有闗特與工　捐局訂立合同九條擔任挖泥等事當經滬海道尹核准簽字業巳開工茲覔得前項合同照錄於後 
上海工巡捐局與上海濬浦局訂立合同條件如左 
（一）濬浦局應將從前規定界線之地位照附圖重行更改 
（二）該地佔價升科之費俟升科章程實行以後工巡捐局應將該欵如數照付不得稽延時日 
（三）工巡捐局合同簽字後一年以内由大逹碼頭起往南約長三千五百尺應需圖樣繪送濬浦局商定後即照新定界線凹進五丈建築駁岸俟工竣之後准　巡捐局將所留五丈之處建設浮碼頭 
（四）濬浦局當在上述第三節三千五百尺之地位由新定界綫至江中行船水道照尋常淺潮時按附圖挖深十尺 
（五）工巡捐局應選用監工一員會同濬浦局稽查員監察挖泥工程及丈量所挖之泥數此項工程自簽定合同之日起約需十個月可以告竣當由兩方面會丈其江底之深淺如該處一帶尋常淺水時確見有十尺之深則該合同作爲圓滿告成 
（六）工巡捐局應將現在規定江岸沿浦之各項小船木排碼頭石駁岸一律遷除 
（七）上項挖費工巡捐局應於陽曆每月十號以前照濬浦局所記之方數按月付欵其所挖地點自大逹碼頭至董家渡爲止沿新定界綫計面積闊約四百尺以運泥船中量見之數每立方碼規銀二錢五分工巡捐局應出之挖泥費係照量見之方數計算其總數至多四十萬立方碼計規銀十萬兩 
（八）該處一帶灘地業户所有闗於本合同據理要求之事應由工巡捐局秉公辦理 
（九）如工巡捐局不能按期照付上項挖費濬　局可以飭令停工 
中華民國四年六月日 
[徵求國貨之通函]  
　　國貨維持會爲農商部辦理國貨展覽會徵品事昨致各省總分商會函云近年以來國民鑒於商戰之劇烈國貨之式微致利權外溢金融枯乏於是發其憂危之念爲振興國貨之谋同人等審度時宜因勢利導有國貨維持會之設成立以來於茲四戴奔走呼號不遑寗處風聲所播捷於應響慘淡經營略收實效此當爲諸君子所深悉面共許者也惟茲事體大必也全國上下迪力合作則效能著而成功速故吾儕旣盡心經營於下政府亦當竭力提倡於上且必定爲政策施諸法治庶幾一氣呵成著著猛進此敝會夙所祈望而今日如天之福得獲覩其　也逎者農商部將於京師設立國貨展覽會及商品陳列所以爲發逹實業挽回利權之助可謂能傭順與情知所先務而國貨展覽會之設情形特别尤爲切要之國論其利益約有數端物有優劣質有良　陳列一堂相互比較舍短從長進步可期其利一也國都所在中外觀瞻精品利器任人選擇仕女歡迎萬商爭銷其利二也精良之品有目共賞東西洋商羣來定購旣揚國粹又獲厚息其利三也利之所在人爭趨之彼此仿造通行全國實業振興此其　機其利四也開會品評定其等次擇尤嘉奬隆譽鵲起准允專利杜絶僞詐其利五也凡茲所述人所共喻且也國貨繁多種類奚啻千萬權其輕重緩急審其盈虚消長何者爲必需何者爲次要何者爲實用何者爲消耗不足者增多之有餘者制限之而民生之舒蹙社會之狀况於此亦可見之此其爲利又不在小也以此觀之此次國貨展覽會闗係極爲重大我商民出品赴會宜如何切實　備精心研究必念與會之貨如何而可邀衆賞如何而可獲名譽製法必臻精巧裝置必極美麗說明必甚詳盡辦理必宜妥捷誠能如是則雖　牲一時之精神財力而將來收效宏大希望無窮是何憚而不爲之哉方今歐戰未息舶品減少國貨暢銷時機已熟我商民若仍甘於袖手安於粗陋則自暴自棄實業之振興無望公私交受其害矣一念及此悚然危懼伏念貴會爲法定團體包羅萬商實業之振興國貨之改良皆惟諸先生之熱忱毅力是賴敢乞以此次展覽會之利益及如何重要切實開導各商家俾皆盡其能力出品赴會一以盡吾人之天職一以副政府之厚望一舉兩得豈不懿歟現在會期已由農商部確定自本年九月二十六日起至十月十六日止寄送出品限於本年九月十五日截止會場在北京彰儀門大街敝會已於七月二十二日起實行籌備合併附聞縷屑上陳幸恕瑣瀆 
[抄獲僞造錢票之機闗]  
　　法捕房偵知有人租賃法新租界南陽橋即肇周路錫祥里五十一號門牌房屋私設機器僞造湖北官錢局錢票當由西探目阿而風西帶同華探目黄錦榮包探韓邦逹方福林程芝卿等於昨日不動聲色前往該處將甲乙兩人拘獲並抄獲製造錢票機器數架及巳經製成之湖北官錢局一千文僞票一包又於下午在法大馬路四百六十七號門牌張氏家抄出假票一千九百張並假票樣子照片一張與張氏一併解入捕房石總巡諭令管押聽候詳細錄供再行解送法公堂訊明核辦 
[救國儲金昨日之收入]  
　　昨日（二十七號星期二）爲中國銀行收受儲金之第九十一日計收銀洋二百二十二元又銀五錢四分又爲交通銀行收受儲金之第六十五日計收銀洋一百零三元兩共收洋三百二十五元銀五錢四分連前共計已收洋七十一萬七千二百元銀五千三百零五兩三錢四分八釐 
[再紀製造局駐兵之交替談]  
　　上海鎭守使鄭汝成君以第七旅旅長臧致平君所部之步兵第十三團三營軍官士兵現奉政府命令調回京師將於日内出發因憶前年該團官兵保護製造局頗有功績故於前日飭傳十三團團長周孝騫君並第一營營長魏清和第二營營長王克悌第三營營長高全忠各率該管連長排長及頭目士兵齊集製造局總公務廳親自嘉奬鄭鎭守使身穿制服對衆演說謂第十三團全部各營軍官士兵自於前年夏間由本使率領來滬防守製造局收克叛亂逆軍至二十餘營之多晝夜禦　亂軍連獲勝仗實由貴團全體軍官佐佈置有方頭目士兵　牲奮勇竭力爭剿得以蕩平亂宼　於事平之後嚴慎防範迄今巳届二載軍官士兵之功績實屬有益於滬地商民因此近來各省防守軍隊均以十三團官兵爲模範操防一切皆當則效名譽甚佳此乃民國之大幸刻下政府命調十三團全部回京者實有緊要地方必須十三團之官兵方能鎭懾且因滬地實非練兵之處是以電飭出發務望貴團長等率領所部官兵調京之後仍當爲國出力則貴團無論官長士兵皆有高陞之希望先爲誌頌云云說畢散隊並於晚間設筵東請該團官佐爲之餞别云 
　　駐紮吳淞之第十師步兵十九旅現奉部飭移駐上海擔任防守製造局該旅旅長王實已定於今日率領所部各團營官兵由淞來滬所有原駐製造局之第七旅軍隊卽於是日移交一切　　製造局各軍廠工匠每日進廠係從東西各局門行走今日即二十八號）爲十九旅軍官士兵進局之期恐工匠出入阻礙軍隊進行故由總辦鄭汝成君於昨日傳諭各工匠改從大局門進出至軍隊概由北局門出入 
[揭示民船懸燈章程]  
　　江海闗監督施君出示曉諭云案奉交通部飭開查沿海輪帆萃集黑夜行駛每多撞碰寄椗處所迫近航路亦屬堪虞從前雖有民船夜間懸燈之通告然燈式大小迄未規定故撞碰之案時有所聞本部爲保衛民船起見會同稅務處妥訂民船夜間懸燈章程四條俾知遵守而輪船視燈知所趨避應即通行行輪處所之地方長官轉飭輪帆各船一體遵照合行錄發章程飭即出示曉諭等因合行照錄章程四條示仰民輪各船商一體遵照辦理以免危險而衛人命母稍玩視致干究罰切切此示章程四條錄後一各民船於行駛之時或在距路相近處所下錨之時均應在最高桅頂上懸掛白色球燈（即中國所製保險燈）如其船並無桅杆此項球燈即在距船面至低須有四尺高之木杆上懸燈如非行駛之時或非在距航路相近處所下錨之時不致有危險之虞者不在限制之列二大民船應懸球式燈之直徑至少須有六寸（法定尺下同）該燈之燈心至少須有六分之寛（十分爲一寸下同）無桅之划艇等船應懸球式燈之直徑至少須有三寸該燈之燈心須有四分之寛三本章規定民船應懸燈之時而不遵章懸掛該船即係違犯本章無論何項地方官得視其船之大小分别罰金大船處以一元至五元之罰金無桅之船艇處以二角至一元之罰金四此項章程於中華民國五年一月一日實行 
[昨晚之大風]  
　　近數日内日間西南風入晚東南風故晝熱夜凉昨日則東南風甚緊至晚尤爲猛烈房屋亦被震動水上船隻之走錨斷鍊者恐不能免至十一點半時大風尤挾雨而至少頃即息旋又風雨並至至一點鐘時其勢仍未稍殺 
[小土行多此要求]  
　　本埠自蘇粤贛三省禁烟特派員開辦印花稅以來土業中之前往設櫃開剪騐貼者初僅大同行數家嗣因小土行不服紛向特派員禀請利益均沾當經核定一律預繳押櫃洋三千元准予設櫃置秤在案惟自批准迄今各小同行雖在公所設置天平十座而每日携士前往開剪秤貼印花者仍寥寥無幾其原因非局外人所得而知矣 
[民鳴社演劇助賑]  
　　廣東水災後又遭大火人民死亡不可勝計其生存者亦流離四散殊堪憫惻茲聞上海大新街民鳴新劇社特於陰曆六月二十六夜慨演義務戲所得之資悉數滙解災區並由寗波路廣肇公所擔任銷劵一千餘張民鳴社案目亦分認代售四百張每劵均售一元滬上不乏好善之士想届時必能聮袂而往爲無數災黎造福也 
[起拔沉船之艱難]  
　　新泰輪船沉没後迄巳多日昨經滙德豐公司用大號最粗綱鉛絲繩繫於船之兩端開足起重機器設法起拔詎該船艙底淤入沙泥過深以致鉛絲斷截未能起動監工洋人現飭工人將斷絲換去另換粗練重行起拔未悉日内能逹目的否 
[盜匪難逃法網]  
　　盜犯嚴阿毛巍長生兩名前經英租界緝獲解廨訊供並無確據判定拘禁一星期驅逐出境嗣爲上海地方警察所所知以該盜等在華界犯有刧案遂派侦探王桂生趙杏山陳金孫阿松等持文赴廨引渡到集經司法員提案研鞫據嚴阿毛供上年舊曆十二月中旬由唐掌根爲首糾同伊等一共十三人夥刧徐家匯附近不知姓名　主家衣物伊在外把風事後分受贜洋五元等語詰其此外有無另犯刧案復據供認尙有夥刧颛橋鎭東南太陽廟附近祝家橋嘉定縣境等處各事主家銀洋衣物等五處又夥刧徐家滙南首小石鎭及顓橋北面松江縣境不知姓名事主家行刧未成兩案質之魏長生供亦無異當經禀明沈知事錄供詳解鎭守使訊明懲辦在案茲悉鎭署軍法處現巳將嚴魏兩犯隔别研訊所供與前大致相同擬　錄具犯供詳請馮上將軍核明援照懲治盜匪條例辦理云 
[無須開棺相驗]  
　　老北門内潘家弄汪金生匣子作學徒倪六子前被荳腐店小主胡如林等糾衆毆斃當經汪投報官廳派員驗明將胡母胡高氏收押候緝胡如林到案訊辦迨倪父倪元吉聞耗到申查明前情一再至地方廳要求伸雪林檢察長諭飭該尸父先行具給聽候派員定期開棺相驗在案茲聞此案現已有人向原告倪元吉竭力解勸倪元吉巳首爲之肯乃於前日投檢廳具詞請求撤消未知能邀准否 
[船主見死不救]  
　　崑山人徐阿彬前日販稻草來滬船經又袋角十二圖地方被裝木料之二駁船碰撞徐有二十二歳之子被撞落河該駁船主常阿農任阿龍並不停船撈救反囑其夥張阿土曹樹生等摇至岸旁登岸逃逸當經水巡隊將張曹工船夥拘解閘北司法科判送地方廳核辦聞徐子尸體尙未撈獲云 
[火車撞斃老人]  
　　江北葛文德年六十八歳住居徐家宅地方前日下午行經鐵路適滬寗快車駛來被撞跌仆受傷身死昨由尸屬自行棺殮 
[工人觸電斃命]  
　　工部局電燈公司工匠周阿大前日在卡德路電杆上接線觸電倒地當送同仁醫院不及救治氣絶身死尸體送至驗尸所昨經公共公廨中西官王畢二君蒞驗委係觸電斃命旋有尸妻周鮑氏投案禀稱丈夫身後蕭條請求酌給恤費以便備棺成殮中西官諭飭該氏先行具結將尸收殮聽候核辦 
[再誌傷害尊長之謬舉]  
　　住居新閘重慶路二百零二號門牌之姚企江曾爲田單紏葛與其兄姚元德將其祖父姚新卿祖母馬氏及其父姚福開毆打當被將姚企江拘入捕房存洋保出嗣經公共公廨傳訊不到奉飭提究在案昨由捕房將姚企江姚元德弟兄併提到廨請究被告延担文帮辦好卜魯律師上堂代辯聲請交保王襄讞商之美領畢君判姚弟兄各交二百元人洋並保候德領堂期解訊 
[塌車肇禍之結束]  
　　塌車失陶正元拖車不慎在中虹橋堍將臥於馬路納凉之江北人劉三碾傷身死由捕將陶拘解公共公廨訊押候核在案昨晨由廨復訊據中西包探禀稱因查無尸屬巳由場車主買棺收殮等語訊之陶供稱並非有意求宥中西官姑念事出無心從寛判陶開釋諭後謹慎 
[道士控告阿姪]  
　　浦東二十四保十八圖姜家宅有爲道士之龔式玉邇因田中所種之稻被胞姪龔文郁無端暗損當向理說反被行凶式玉心不甘服投訴上海地方檢察廳以是民事着赴審判廳控訴式玉即詣審廳具訴業奉袁廳長核准飭吏往傳龔文郁定於本月二十八號（即今日）開庭審理 
[幼童被人毆傷]  
　　住居本城西倉橋地方王之鐸（即王海如）之子王公奇前日傍晚在門前樹上爬高游戲忽爲隣近無賴前爲鋸匠之范金林所見以其年幼可欺多方恐嚇該童亦以惡聲拒之范遽上前揮拳兇毆適中該童助部口吐黄水終夜不止昨晨王之鐸將范尋獲嗚警拘送二區警署連同傷孩轉送地方廳經檢察官提案預審並驗明王公奇受傷屬實諭令王之鐸領回自行醫治范收押候辦 
[合資營業之糾纒]  
　　英竊粤人牙科醫生徐景明與同鄉人黄少泉（即黄天林）爲合資創辦華僑合衆保險公司後改組中國合資公司股本及保費糾葛具控公共公廨迭次傳訊因黄少泉方而之見證洪淡人到堂質證種種不實判將所供各節取銷候再研訊去後洪即託病避不到案故由公堂簽票飭提在案前日午後經　　　與英　　君升座復訊先由徐景明上堂經代表穆安素律師詰　供明所有合同收條所蓋伊之圖章係由黄少泉在東洋人處私刻曾至東洋刻字店詢明以及與黄種種糾葛情形旋由黄之代表擔文帮辦好卜魯律師向徐逐層盤詰並以蓋有徐之圖章之某公司股單兩紙向徐詰據供稱此項股　一係十年一亦七年以前與此案之圖章不同中西官研訊至鐘鳴五下判被告仍交原告候再復訊 
[反反覆覆之訴訟]  
　　陳啓楣延宋士　律師在公共公廨呈控陳雨亭不還借洋二百元曾經中西官訊得原告供詞前後矛盾並由被告代表朱斯芾律師到堂聲明原告自稱爲宋律師之繙繹向被告欺詐不遂架詞朦控經公堂察得原告實有欺騙行爲判將原告發押捕房候歸刑事訊辦在案昨由捕房將陳啓楣解廨請究陳又添延律師上堂辯稱此案堂上以陳啓楣所供揑謊然其所控民事案尙未判决故所供各節是否不實尙不能證明應請察核並由宋士驤律師投訴被告代表律師以陳啓楣爲敝律師之繙繹亦應證明是時被告陳雨亭之代表朱斯芾即投案聲明前情會審官王肇之君商之美領畢君判陳啓楣帶回捕房候民事案迅結後再行核辦 
附宋士驤君來函敬啓者今見贵報本埠新聞欄内載有鄙人代表陳啓楣控陳雨亭不理借欵一案昨奉公堂開審被告律師謂原告自稱宋某之繙譯因向被告欺詐不遂挾嫌誣控官判事涉刑事故改歸刑事案訊辦云云查此案被告提出原告充當繙譯名卡鄙人從無此人充當譯員原告亦當堂否認今原告另延思德禮律師到堂申辯鄙人亦曾到堂請求澈究冒充者懲辦官判原告冒充及欺詐之事證實不足將刑事註銷仍歸民庭審理茲特聲明陳啓楣非鄙人之譯員並希貴報更正爲荷福岡律師事務所宋士驤啓 
[揮霍徒自苦耳]  
　　甬人沈祥雲前在滬北某洋行爲夥每月薪水四十元惟沈揮霍無度以致難以彌補去歳舊曆年終曾假該行名義向江南製造局私收貨欵銀一千八百餘兩呑没逃逸嗣爲該行報告官廳將沈拘押地方檢察廳一再預審明確起訴審判廳昨日上午由袁審判長會同鍾檢察官開庭辯論之下以沈祥雲侵佔罪當然成立科以五等有期徒刑監禁五個月其侵呑之欵仍如數追繳判　仍　還押以待執行 
[祇可强制執行]  
　　王仁貴前將地租於顧順昌堆放木料顧又轉租於樊恩孚建造房屋後顧避匿不見王向收地樊覇措不交控經法公堂訊供屬實判樊交保限期拆屋交地在案昨日王又投稱樊逾限巳久尙未將屋拆盡地上堆存什物亦不搬去向催不　求請押搬樊由伊母到案求請寛限搬去聶讞員以樊不應迭次抗違判由捕房雇人代拆拆費若干着樊如數交出 
[研訊唆使捲逃案]  
　　粤人黎湘惠控沈濟民陳福生唆使伊妾朱小二　捲取值洋八千餘元之衣飾潛逃等情由捕房將沈陳兩人及朱小二寳一併查獲解送公共公廨分别押候訊究在案茲悉沈濟民已將朱小二寳之鑽戒折價賣於某日本人珠練珠花珠圈等賣於陳某尙有衣飾質於當舖故昨由捕房將陳某與某日本人及在押各人一併解廨研訊原告延禮明律師上堂聲明前情並稱尙有同黨某甲在逃請爲提究又以陳某明知沈濟民所賣珠花等物來歷不明賤價收賣亦請訊究繼由朱小二寳上堂訴明伊夫於三月間回藉後被沈濟民誘騙各節被告沈濟民及陳某等亦各延律師到堂代爲辯護聲請交保中西官會商之下判沈與陳福生及朱小二寳分别還押陳某交保候提齊人證於下禮拜一再行訊核 
[婦人自知受愚]  
　　俞新根至法公堂控稱前娶王氏爲媳素來安分至本年二月十七日忽然由紹興原籍私逃無蹤今有朋友前來通知媳婦現在法界袁阿寳花烟間内爲娼當即來申尋見向領詎被袁鴇覇住不放是以報捕拘案求究王田福王田方同稱俞王氏係民人之胞妹逃逸之後巳在紹興縣署涉訟限交今幸尋見求請給領俞王氏供二月十七日被鄰人沈發妹誘騙來申售於英大馬路朱王氏野鷄妓院内買娼又由朱王氏轉售於袁阿寳花烟間　係人之愚願隨公公哥哥回去袁阿寳供由　媒等介紹出洋二批西元購俞王氏爲妓由野鷄妓院鴇婦朱王氏出立身　爲　聶讞員判俞王氏交俞新根王田福等領去管束袁阿寳　買來歷不明之婦女着罰洋五十元充公如無力　洋改押一月 
[姦拐有夫婦女]  
　　雲南路四號門牌居人陸阿墨之妻趙氏私取值洋一百八十元之衣飾與姘夫曹阿四偕逃經　報告捕房昨由包探將男女一併查獲並傳同見證姜金虎解送公共公廨經中函官會訊明晰以曹阿四姦拐屬實判押兩月趙氏姑寛免究着交本夫領回管束 
[串拐女孩之懲治]  
　　李阿星史阿大二人串拐閘北婦人方張氏之七歳女孩靜固藏匿法租界寳昌路三十二號門牌史之家内希圖帶往他處販賣經氏偵悉報告老閘捕房派探朱阿巧協同一百零九號西探前往將李史兩人與女一併查獲昨解公共公廨經中西官研訊屬實判李史各押西牢一年女交其母領回完案 
[拐案人證未齊]  
　　婦人陶徐氏前在北京路一千一百七十號門牌銅作内爲　時被常熟人曹培之誘拐出外串同在逃之人將氏帶往大連灣　賣經該處警局查獲詢明被拐函請婦孺救濟會設法將氏帶回報請捕房飭探將曹拘獲昨晨押解公共公廨請究即由中西包探投訴前情中西官判曹還押候補提人證再訊 
[是否出資買來]  
　　朱阿妹將竊來絲頭五包售於戴鴻昌運至租界由戈登路捕房查獲解回閘北巳記前報茲悉此案在捕房及偵緝隊均已供認前日解經司法科段科員預訊時忽稱出洋百餘元購下奉判暫管押聽候調查核辦 
[夥友串竊布疋]  
　　某織布廠遣陸美生至法公堂禀稱廠中用沈培元爲量布之夥詎沈串同外人張鶴卿竊去布數十疋質洋分用今爲包探查獲廠中始知失竊求請重究沈供實因一時貪小質洋二十五元餘者尙未付質均已交出求宥張供沈托民人代爲質當分用洋若千元是實判各押三月以儆 
[流氓攫取金挖耳]  
　　流氓陳少卿前日午後在山西路攫取周項氏金挖耳　逃由捕擱獲昨解公共公堂請究原告偕證陶大小媪上堂訴明前情訊之被告供詞支吾中西官判陳押西牢半年以儆 
[攫取烟土之結果]  
　　陳開敎前日在福建路攫取土販張炳生所携值洋一百二十五元之烟土圖逃由捕追獲昨日傳同見證俞立甫王少興將陳解至公共公廨質訊屬實判陳的西牢九月贜交原告領去 
[收受贜物之澈究]  
　　崇明人施川郎向在北蘇州路二百八十二號門牌沈和尙家爲包車夫於上月問竊取沈值洋一千六百元之金飾現洋逃逸由沈報告捕房飭探將施之薦保人龔三狗拘案帶往崇明三星鎭將窩贜人施川郎之叔施嘉美移提來滬解送公共公廨訊押候查在案昨由捕房將施嘉美及施川郎之弟施小根施妻秦氏一併解廨請究據滙四捕房華探施金生投訴龔三狗同往指提致遭施嘉美等之隣人等兇毆受傷甚劇故已送請崇明縣知事署驗究中西官判施嘉美還押施小根旣爲案證着暫留捕房限兩禮拜將窩留各贜及施川郎交案再核施秦氏退去候示 
[懲辦屢屢犯案之竊贜]  
　　甬人周阿來竊取兆豐路三百五十一號門牌陳金發家布衣二十五件由捕查獲昨解公共公堂訊知周係十一次犯遇判押西牢二年半期滿函送上海縣知事署遜回原籍 
[賭棍怙惡不悛]  
　　湖北人王和尙在虹口私設花會誘賭歛錢前日經匯山捕房中西包探查獲昨解公共公堂經中西官訊得王前亦私設化會誘賭曾經公堂訊辦實屬怙惡不悛判王押西牢三月期滿函送上海縣知事署轉　回籍 
[工巡捐局批示二則]  
　　馬車行代表　　林等禀批　禀及　章均悉查該馬車行組　同業經前巿政廳給示有案據禀前情候即給示　護可也此簡章附 
　 
 
 

Page 11

 
 
　　孫瑞祥禀批據禀巳悉所稱加認上境捐欵及分劃稅欵辦法仰候咨行上海縣知事復　辦理此批 
[謝]  
　　昨承城内舊校場希社編書　惠贈希社叢編第四册南本琳璵滿目美不勝述特誌之以　謝忱 
雜評三 
[模範商埠（訥）]  
　　上海之爲商埠發逹最早全　工商各業之精華咸聚於斯除主權問題不論外一切事業隠然早　一模範商埠之基礎凡各省開埠有所規劃必仿上海有所調查必來上海此從前足爲模範之證也今後滿　山東等處之自開約開各商埠將紛紛着手我上海工商各界能振起精神竭其心力卓然建設一二新事業以爲各商埠之模範乎能於北京之模範省外别樹一幟乎然而我觀近來之人心社會有退無進去模範之資格尙遠也 
來稿 
[美國治宜電機工廠考查記（續）（孫世華）]  
長通用之交流電壓爲二千二百么度或二千三百么度以變壓器降至百十么度或二百二十么度視其所需之電壓爲凖但變壓器只能升降電壓使於此種傳系之中欲用直流亦可用變流機化交流爲直流通都大邑之傳系或至百餘里過　必分區設立分廠由中央總廠以高壓交流傳至分廠内用變流機變押器等類以適當之電押供區内所用之電流焉凡傳遞電力遠近專視電壓之高低電壓愈高電流　微傳力旣遠而所用之銅綜亦小銅線之大小與電壓之二乘方爲反比例而　力之遠近與電壓之二乘方爲正比例同一理也以交流電機言之此廠製作亦多其爲發電者壓力類皆二千二百么度以上中央生電廠所必　固巳言之矣而發動機之電壓則百十么度至二千二百么度不等細分之交流電動機有兩大宗曰均時電動機曰感電機交流之用旣廣交流電動機亦隨之而廣逹而尤以咸電機之用爲最廣公司製作感電機每月大小可三千具尙不暇給何則感電機易於運用構造簡單價值亦較賤故舉凡交流通用之區製造廠所用輕小電機必擇感電機然均時機亦有特用之處均時機云者其滿載時與無載時之速率相符也電力分廠欲得直流可用變壓器降高壓爲低壓而後通過變流機化交流爲直流巳略陳於前然亦可用均時機推動直流生電機發生所需之電壓兩法各有所長變流機以一具而兼二用而用均時機可直用高壓電流可免變壓器化高壓爲低壓矣綜言之中央電廠傳遞電力必直流交流兼用始能足收其利　燈以及家用通用之電扇電爐電氣烹調各種器具交流直流兩可利用無所差異然電車必用直流推駛其電壓約六百么度亦有用一千二百么度者目今此都電車鐵道愈形發逹軌道旣長惟有增高電壓之一法由一千二百么度漸增至一千八百么度最新一二公司　用二千四百么度與交流相埒矣此係堆動電車而言至電燈則不必用高壓城邑之内間有限定電壓憲章不得逾六百么度以電壓過高運用殊險有　人命若巿鎭之外郊外之問高壓可用迨至近城變其接紹亦可用低壓矣（低壓云者指六百么度電壓而言）以應用言固如此至試驗之措施則以廠所備之交流通至電動　（均時機與咸動機統言）俾能轉動再以輪盤皮帶接引生電機（多用直流廠中專備試驗用者）又將所發之電流通過水缸中懸鐵片缸亦鐵構電從水過水含卽化爲熱升降鐵片可得應用電流試交流電動機所受電流若干熱度升至　許此卽所謂經熱試驗由此亦可求得滿載時之損失及實效等類 
（四）實習生試驗之時須作報告將所得之條目詳細列表公司存於記室所有擔保等項惟試驗報告是準故試驗一部實最佔重要之地位譬如廠工構造不良有時微末不符試驗之下無不立時顯露者且新構機器雖極技師之巧亦不能預定其運用之適當與否要必賴試驗而後知之有如某處用鐵太多某處用銅過少諸如此類必經數番構造陸續試驗然後能臻完善此爲特别試驗公司不惜工本精益求精構造之技師每親蒞監視昭鄭重也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[逐蚊賦（仿梁簡文帝採蓮賦）] [  醒厂頌予]  
　　聚成雷兮聲横空剥我膚兮血殷紅恍蠅鳴之刮耳儼　跳之出叢王猛捫虱之談太宗呑蝗之意且效蚱蜢之除漫許蜉蝣之寄惟欲羅帳澄清小扇撲蚊本噬臍之可患豈充耳而無聞於是巨　舉素手揚除非種弭近殃搗其巢穴見不善如探湯剪其羽翼免小醜之跳梁夸父可逐魯陽能返共高談而轉清發幽吟而更遠歌曰長脚公可畏孤掌自難鳴食肉爲人鄙切膚令我驚惡癉除務盡聊以樹風擊（四） 
[西瓜傳瓜子附] [  山陽宋焜]  
　　西瓜之先世無可攷或云卽西王母之裔也世封西域西域得名以此五代時中國大亂西瓜慨然曰中國人民處火熱之中吾願犠牲此身作彼等一服清凉散自是西瓜之族遂蔓延於中國（按西瓜五代時從西域入中國）西氏之母花氏旣生西瓜即憔悴謝世其父名　愛西氏不釋手瓜旣長習聞其祖東來之志請於父曰大丈夫當志在生民若鬱鬱久居田間面團團作富家翁者吾不爲也請從此辭瓜旣出傷城巿之鬱蒸憫人民之痛苦奔走號呼傾身接納自總统以至庶民咸嘉其清淨樂與交游偶感煩熱瓜至輒解一時中國人士皆食其福蒙其澤云瓜子者西瓜之子也幼承庭訓結交士類饒乃父風而善交久敬識者謂勝於乃父焉善人有後詎不然歟 
宋子曰焜一介寒士世態炎凉輒遭白眼而瓜一見垂青緣意紅情推心置腹知巳之感每夏不忘但瓜爲聖經賢傳所不載騷人墨客所未詠故不揣譾陋爲文以傳之覺迷先生及閱報諸君當亦與瓜有水乳緣必與焜共表同情也 
[游戲先生傳] [  汗顔生]  
　　先生游姓名戲字文章别號滑稽老人性潇洒喜詼諧不事家人生產事問其年笑而不答問里居世族亦不答意若不屑與人道者素精神仙術嘗一日化千百萬身遍游天下凡天下文人墨客書舍中均有一游先生在焉或有奉若陳明敬謹相對者或有手舞足蹈向其嬉笑者先生恒點而巳且法術精徵變幻奇異來或數月或數年或數十年有願見者即來來即不去形容衣服從無雷同彷彿不煩侍奉飲食之勤每日若得一游戲先生駐其家爲之陶逸情性敎化兒女一經薰育卽　懷開拓精神活潑故人無不愛先生先生亦樂與人近先生最重寒士或有不時之需具函相貸即授以秘計可月得意外金錢若干但先生定例甚苛告貸函稍欠通順或不適其意者則必拒絶焉（五） 
譯著 
[間諜生涯] [  天虚我生]  
（四）君士坦丁之遊（續） 
　　當時予旣自西　　處得此種種秘密全勢巳如指掌遂留心與土耳其人交接有安佛者實爲土耳其貴族中之急進銀　務總理殊憚其勢乃遷之於馬基登令　王城距遠顧軍中信仰之心仍不少衰蓋凡土耳其不年實於法人及土政府之陰謀久已苦壓之矣予知時機巳熟乃立發密電致威廉街而於安佛尤三致意焉蓋吾人果起事者安佛之爲人實有大用予又知蘇丹（土耳其元首）哈米基雖擁大位而實傀儡一切大權莫不操諸内務總理之手而英法之一切陰謀亦莫不以其人爲主動予報告時遂以此事爲前提而駐土之德國敎練官哥爾斯亦適同時有電出發報告土政府情形政治部中旣同接二電外交之政策立决四日之後予遂附輪而返柏林 
筆記 
[西戌途中日記（五十四續）] [  桐城劉雨沛]  
　　八月二十三日午前八時自奇台易馬西北行沿途多沙石兩旁渠水　　松山左峙戈壁右鄰戈壁北之平岡即蒙古游牧處也四十里腰站子居民三家途中可種之地甚多惜無人提倡開墾天山崒嵂積雪封頂其下多松青葱掩映雪水融漬流出山外土人頼以沃田予等就腰站午餐餐畢復西北行沿戈壁北烟樹蒼茫又二十里三十里舖茅屋兩椽井一水清芨芨草苯　于道左可織蓆辫帽又三十里到古城住古城漢爲蒲類　其城唐李靖所築地當嘉峪闗歸化蒙古西行之衝與科布多接　居民富庶商賈幅　西域有事此處必設重兵以通全省血脉現旗員城守尉漢員遊擊駐之自此至迪化省城有四輪快車每車四人每人車費三金每站換馬兩次二日一夜卽到 
八月二十四日午前十時往拜奇台令鄭君有叙坐談片刻十一時鄭君來回拜並請晚飲午後三時赴席同坐者爲撫委易炳章督練公所提調兼陸軍執法官乃候補知縣而軍旅未之學也稅局周君輯五袁君蘭甫亦在坐晚鄭君贈川資八金 
八月二十五日早到奇台令鄭君處辭行稅局周君輯五來送行談片刻即上馬西南行沿途地多開闊土質肥饒惜未盡開墾過渠數道水流滵　三十里小屯下馬飲茶村在渠邊樹木櫂楙芨芨草尤爲蕃衍又十五里八里莊牛羊成羣牧於草灘紅山突兀峙於天山之北麓產煤多而價廉又五里到大泉午餐村落稠密草木鬯茂又二十里鷄窩子又二十里濟木薩城住孚遠縣及參將駐之居民約三萬人城旁有牧場巴里坤官馬千餘匹牧於此巴里坤官馬約五千餘匹惟好者多爲劣弁盜賣孚遠西五十里水西溝產鐵爲全疆之冠孚遠令余君培森號松崖吾皖六安人也聞予來派車馬堅約至署小飲夜半回庽 
自由談之自由談 
[災一] [  覺迷]  
　　年年遭災無有如今年所遭災之甚者往年雖有水災未有如今年廣東所遭之巨也往年雖有火災未有如今年廣東所遭之烈也往年雖有蝗災未有如今年蔓延之廣也往年雖有盜災未有如今年盜案之多且巨也往年雖有風災未有如今年新泰之遭浩刧也然而水災火災蝗災盜災風災種種之災受其災者止吾民耳官不與也今則官災官災之聲不絶於耳則今年之遭災者不止吾民且及於官矣甚矣今年之災也 
[災二]  
　　官災官災官竟大遭其災乎非　一官遭災必有一官因而得得是官災官災仍不得謂爲災也 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十八章（續） 
　　其外則惟勃倫之家尙可稱述替馬泰卡特景况亦佳白福則且有人謡傳彼已大獲利巿行旦不作商人婦矣此外之人則仍　費如故窮　亦如故著者不卹述矣威廉旣與勞倍脫相識遂不時過蜂蜜村良以此間往麥歇柯零之家爲道便也威廉爲人且至和靄故大得蜂蜜村中人歡心威廉亦能謙抑與諸人親或本至意司得之家敎勞倍脫讀書因此之故凡蜂蜜村中怪狀遂一一映入威廉眼簾思所以提拯而救濟之然而蜂蜜村者人間之地獄也其中種種惡德直無殊植大樹於深土中根牢蒂固無復可拔然使此樹而爲春榮之樹者則剪之削之扶之植之尙可望之以就範顧其樹久已中空行將就死縱欲扶植又無所施其力讀者試一觀其村中之現象凡子虐其母夫虐其妻其一種慘景吾直不忍筆而書之蓋其人者直無心肝之人也無希望無縈慮但須苟活一日即得一日之食則若而人者猶可敎耶威廉縱有宏願然而閱歷未深學問猶淺吾知其欲爲此事者其難能直較古時漢克而斯爲沃極司糞除馬廐尤百倍也此事威廉亦深知之蓋凡人能自立者始貴耳欲藉他人之力而後植者抑亦難矣 
奇情小說 
[秘密汽車] [  東埜譯]  
[第四章（續）]  
斯德述完又嘆一口氣說道我想這位姑娘貎似春花命比秋雲當是天上安琪兒遭逢不偶謫降人間不然何爲而有此呢　逹也嘆道人世間深哀極慘之事都叢集在他一個人身上前此數年精神上旣大受　擊昨天晚上身體上又遭毁傷聞者尙且爲之惻然敎他身受者又將何以爲情密昔司斯德我現在把那姑娘雙手奉託於你起居飲食不可使他有一些不自然我们旣冒犯了他借此或可以稍續前愆呢待他醒後你替我問候一聲斯德點點頭出去滕逹立在門口猛吸淡巴孤自言自語曰可憐可憐吾想生今之世犠牲一生幸福做一個學堂敎授乃是人生最不得意之事也是最有益社會之事密司茀林萊青兒不知是何等樣人旣拯救他性命又要磨折他身體眞是别具肺腸不過借此一條線索可以訪得出何處深山大澤實生龍蛇也是好的那姑娘幼年游釣之鄉究竟同勃立南的古邸相距幾何待我讀　早晨報紙以後可以同那姑娘叙談問一個明白哩滕逹在書房内拆看信件又略看一遍報紙便按電鈴喚傭人海而白敎他請密雪司斯德到書房裹來談話須臾斯德來丁滕逹問道密司嘉而德好夢巳醒了麽我今天有要務須在日午以前到廠想在未出門之前進去問候他一次可以不可以斯德道密司嘉而德也託我專誠問你早安他說足蹀上巳不甚覺得痛苦在這幾分鐘内想出來和你面談謝你相待殷殷之意不遇據我偏見我们區區東道之意何足掛齒這所冷清清的房屋僻居在半村半郭之間除出傭人以外只有一個墓木已拱的老婦人一個朝出暮歸的風塵客朝夕相依爲命枯寂極了自從密司嘉而德蒞止容光一照頓使滿室中盎然有春氣我们還當感謝他不盡呢滕逹笑道你說得不差我在這裹恭候你告訴他不必亟亟我還有半點　可等待我出門之後你勸他安心在此養病不必憂愁更無須客氣要吃的要用的儘管直說只當在家裹一樣便了斯德笑道家裹　只恐敝居　隘老婦又年邁像他一個容華絶代的美人兒不值和我厮守過一世除非你的梓鄉珂里金屋早營他纔肯出谷遷喬當一個未來的家裹呢他一壁說一壁做臉出去了救國儲金 
[中國銀行收欵清單]  
　　七月十五日第八十一次報告 
　　第四百六十三册五十九號至八十八號馮秀娥女士一元郎震聲一元沈仲臣一元馮秀英女士一元馮秀金女士一元盛桂山一元金文甫一元賣頭郎一元沈仲臣一元任少彥一元范茂生一元趙梓恒一元俞小棣一元周泰昌一元王杏生一元岳叙九一元張石麟一元王菊如一元吳巧觀一元王彩霞一元盛澤商業學校一元洪雄聲一元胡季良一元郎春江一元莫榮記一元仲太太一元錢勤堂一元以上均盛澤事務所來江蘇省立水產學校減膳學生等一百七十元又第四自修室學生十元錢輔宏五元 
　　第四百六十四册一號至十號劉季焯五十元周仁五十元胡明復二十五元黄振洪二十玉元李　身二十五元楊銓二十五元陸鳳書二十五元趙元任十二元秉志十二元趙元任秉志一元以上均留美康乃耳學校學生 
　　第四百六十五册三十五號至五十號王梅芳二元馮福保二元嵇珊之二元張伯笙一元馮恢伯二元李蘭生二元唐綬卿二元盛澤軍樂隊二元戴秀芳二元程桂祺五元馮志榮五元楊冠卿五元王麒麟五元言炳川五元孫壽五元梵航渡聖馬利亞書院諸師生八百八十元 
　　第四百六十六册三十五號至四十八號楊志雲七元沈宗瑞七元陳子仙七元李紹卿錢少巖十元丁小波十元朱文松七元羅寳祿三元陳潤身三元代表劇資徐瑞昌三元祝菊亭四元劉景祺八生陳發祥九元黄翔圃陳次青簡寅生王菊人代表劇資六元木鐸社劇資五十元（以上均盛澤事務所來） 
　七月十五日第八十一日計收儲金銀元一千五百二十四元連前共計已收儲金銀元六十三萬七千二百零七元銀三千八百十一兩四錢七分中國銀行謹啓 
[七月十六日第八十二次報告]  
　　第四百六十三册八十九號至一百號恒豐康三十八元恒豐康十二元余鴻炳酒席資四元丁開泉又四元邵厚泉又四元朱侍軒二元聖約翰大學校敎員學生及校役六百七十四元沈菊元一元干其榮一元尤少明二元袁星如一元鄒錫麟一元　　第四百六十四册十一號至五十八號陸錫三一元韓章堯一元沈材一元顧菊一元吳義一元趙傑一元余秋槎四元沈從先三元黄少牧顧　人三元何昭明二元陸桂欽二元李伯言二元任維賢二元陸文炳二元胡夢朱二元顧颿二元朱泰階一元沈德仁一元巫作舟一元王菊芳一元王汝昌一元李德華一元吳修治一元封光斗一元曹維淦一元沈瑞卿一元履新鞋號五十元履新鞋莊五十元丁德富二十元陳述卿十元朱金寳五元劉瑞泉二元鄧森記二元吳鴻德一元朱阿福一元宋明才一元步阿毛一元謝阿福一元金蔭餘一元施榮生一元薛長發一元蔣加福王茂林一元周孟雲葉良全一元沈心才徐阿林一元朱順坤許三子一元施順隆張其仁一元豐錫耀魏文灿一元青年會學堂第九次一元 
　　第四百六十六册四十九號至七十四號林鐘傑一元陳士興一元吳嘉生一元李德克一元金邦彥一元張　俞伯康一元盛世音一元黄齊賢一元朱泰階陸伯芬一元李文　一元沈添寳一元胡繼良一元蔣承恩一元馮哲人一元陳國楨一元徐佩年一元姚鏡清一元黄光陽一元馮煌一元王秋生一元李德新一元魯宅一百元張二小姐十元 
　　七月十六日第八十二日計收儲金銀元一千零七十二元連前共計巳收儲金銀元六十三萬八千二百七十九元銀三千八百十一兩四錢七分中國銀行謹啓 
[交通銀行收欵清單]  
　　七月十五日第五十五次報告 
　　第四十五册三號至五號新太衣莊節省端節酒資十元鄒凝濱二元文記一百元 
七月十五日第五十五日計速儲金銀元一百十二元連前共計已收儲金銀元七萬三千三百六十四人銀七百五十二兩二錢零八釐交通銀行證啓 
 
 
 

Page 15

 
 
   
 
 

Page 16

 
 
   
 
