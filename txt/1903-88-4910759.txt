# 1903 - 88 - 4910759

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏謂集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而參之邸鈔奏案各部通行私家雅記凡爲總目二十二分門百三十二每瘦各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事言龐雜抉摘尤難是編總　諸書采輯精要而芟煩冗每條注明� 
原書出處無敢增易一字讀者執偏見全引端振緒不啻舉八百餘書之菁英彚爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館素閱樣本可知全書之厓略矣外埠各坊均有出售此啓 
[閱申報紀漏巵未塞慨而書此]  
　　人情一日不再食則饑故古之治天下者於民間饔飱之事籌畫周詳斷不使有榖貴妨民之患蓋倉廪實而知禮義衣食足而知榮辱管子之言固爲民上者所宜留意也僕嘗考古今米榖之價如漢晝載楚漢相拒榮陽民不得耕種米石萬錢南史孔道存爲江夏内史時東土大旱都邑米貴一升將百錢金罍子載明嘉靖癸丑京師大饑人相食米每石二兩二錢是則自來米價之貴非由於水旱卽由於干戈若承平無事之時卽不致十分過賤如國初每石米僅値三錢亦斷不致十分過昻如今日之甚今日者米價售至每石値洋銀七八元以制錢合之尙不爲過貴然民間之朝斗而夕升者已無不眉尖雙鎖在良懦之輩不過仰屋興嗟而桀驁不良者不爲鼠竊狗偷卽聚衆劫掠各處盜賊之熾雖不盡係乎亦未始不係乎此所謂民窮思亂有地方之責者仍不可不防也防之維何在閉關自守之時則防之在居奇在遏糴而自通商以來長江大海輪舶通行商人以流通爲牟利之要務卽不免有居奇之意而市價一昻利益可得無不樂於出售所謂居奇亦至暫而不常旣不能居奇目不能遏糴二者均可無慮所慮乾惟私運出洋售之外人耳夫外人何以資中國之糧食豈未通商之前外人有枵腹者乎誠以外洋各國食物均較中國爲貴且外人精於會計凡事必須豫算或備凶荒或備兵餉中國而無可輸出外人糧食本未見缺如能運載亦樂得而購以存儲中國之官並非不知此弊惟價値未員聽其流通必至缺乏始行禁止前日上海道署已將護照收回北洋大臣亦查悉奸商潛由旅順運米赴日本故照會俄員以西歴三月二十號爲期過此卽顆粒不得偷漏防之亦可謂嚴矣而日本東京某日報則云横濱華商東同泰豫期約定東歴三月二十八日由廣島丸裝到上海米二千八百九十三袋廣誠泰約辷裝到上海注三千六百二十九袋大德堂約定　到上海米一千五百八十四袋不知此米繞由旅順裝出抑逕由上海裝出如繞由旅順裝出則北洋旣照會俄員俄人必嚴爲查察安肯輕放如逕由上海裝出則道署旣將護照收回亦豈難查核眞有令人不可解者或者此次所裝之米尙在北洋照會俄員及上海未經收回護照之前所約故敢明目張膽而爲之然細核北洋限期似在訂約裝到之前若繞由旅順出口已過其期何俄員不代爲扣留耶說者謂自來運米出洋商人亦明知違禁惟利令智昏遂至詭計百出往往私行出口半途換船俾關上無從查察并有將執有護照之米以多報少分運外洋者外人樂於受購無不爲之設法彌縫故禁者自禁運者自運致米價潛滋暗長小民餬口維艱現閱日報所紀始知實興因販出洋致上海米價陡貴否則人民但知米貴而不知米貴之由商人諱言出洋且藉口於貨貴流通不肯居奇遏糴殊不知轉移之間而絶大漏巵之從此難塞也不知司榷者將何法以處之也 
[諭旨恭錄]  
　　二月二十四日奉旨淮安關監督著恒啓去欽此同日奉上諭漙侗著開去乾淸門行走並前引大臣差使欽此向日奉旨湖北沅州府知府著王瀛補授雲南羅平州知州著陶大濬補授直隷延慶州知州著劉鳳鑣補授山東濱州知州著江瑞鍾補授福建漳州府石碼通判著彭祖壽補授江蘇松江府柘林通判著李桂榮補受安徽繁昌縣知縣著沈祖煌補授山東泗水縣知縣著劉煌補授山西懷仁縣知縣著汪大浣補授福建建安縣知縣著王宗猛補授浙江龍泉縣知縣著胡紹蘇補授直隷鹽山縣知縣著叚獻增補授福建上杭縣知縣著謝翌𦐐� 
補授浙江常山縣知縣著榮春睴補授河南商水縣知縣著徐懋昭補授安徽蕪湖縣知縣著沈祖懋補授廣東興甯縣知縣著滕桂森補授貴州印江縣知縣著馬維瀛補授四川鄰水縣知縣著鄭杰補授直隷鷄澤縣知縣著楊榖成補授廣東瓊山縣知縣著方紹震補授江西廣豐縣知縣著吕用賓補授山西興縣知縣著莊允鑑補授江西德安縣知縣著郭之琦補授福建長汀縣知縣著文達補授廣西雒容縣知縣著管廷綱補授廣西來賓縣知縣著徐作楫補授截取舉� 
人謝序勳著以知縣用俸滿江西萬安縣教諭裘兆蓉著以知縣用國子監筆帖式著榮汶補授都察院筆帖式著常榮補授太僕寺筆帖式著玉灦補授理藩院筆帖式著文良補授欽天監筆帖式著文增補授理藩院筆帖式著英棨補授直隷口北兵備道著成和補授吏部騐封司郎中著孫紹陽補授所遺員外郎著劉顯曾補授遞遺主事著王聞長補授擬補内閣中書除宗瀚楊麟香俱准其補授截取陜西道御史葉題雁著照例用保送直隷州知州用奏留吏部學習筆帖式郭永泰著准其留部保舉廣東補用知州李金鏞直隷補用知縣金祖祺河南補用知縣李麟閣俱照例用升補雲南鎮沅直隷廳同知劉成泉著准其升補服滿前四川大甯縣知縣劉炳煇著不必坐補原缺擬補山東益昌鹽運庫大使馬家聲著照例用京察一等户部郎中紹彝著准其一等加一級交軍機處記名以道府用卓異直隷候補知府前雞澤縣知縣張道源著准其於知縣任内卓異加一級註册開復同知銜前湖北恩施縣知縣劉庚著准其開復原官原銜留省補用前河南拓城縣知縣費鴻年著准其開復原官仍發原省照例用花翎同知銜前奉天候補班前補用知縣張晉著准其仍以原官銜翎歸奉天原省補用兵部郎中著靈山補授慕東陵禮部員外郎著勝繼補授盛京禮部 
 
 

Page 2

 
 
員外郎著熙文補授擬補盛京工部筆帖式善銘著准其補授保舉黑龍江卽補主事慶綸著照例用欽此同日軍機大臣面奉諭旨本日召見之安徽候補道石鎭著以道員仍留原省卽補並交軍機處存記直隷候補班前補用道洪恩廣著仍交軍機處存記欽此 
[本館接奉電音]  
　　昨日午前京師友人飛電傳來上諭三道旨四道敬謹譯登○三月初六日内閣抄奉上諭那桐現在出差其所署外務部左侍郎著聯芳調署外務部右侍郎著顧肇昌署理欽此同日奉是朕起鑾後樂部及蒙古音律處印　著著溥植暫行佩帶欽此同日奉旨朕起鑾後中正殿印鑰著溥釗暫行佩帶欽此同日奉昆載振現在出差廂藍旗護軍都統著符珍署理欽此同日奉旨那桐現在出差正黄旗護軍副都統著英信署理欽此同日奉上諭那桐現在出差左翼總兵著溥興署理欽此同日奉上諭那桐現在出差户部右侍郎兼管錢法堂事務著壽耆署理欽此 
[電傳宫門抄]  
　　昨日午前京師友人專電告知本館云三月初六日后上召見軍機大臣及振貝子徐宗蔭秦夔口 
[俄兵已撤]  
　　奉天來電云占據奏天各屬之俄兵前已撤退若干西歴三月二十號爲第二次撤次兵之期所有第三第四第十三第三十五各隊陸軍以次載回本國惟民政廳及審判所尙酌留若干名以資護衛 
[日籌滿事]  
　　日本某日報云俄人第二次撤退滿洲戍兵爲期已近留心時事者代籌數策詳盡無遺兹特擇其要者備錄左方一英日兩國必應和衷共濟協同中國警備俄人使亞洲極東永保和平之局二中俄兩國戍守東三省鐵路之兵皆應明定限制三擇滿洲都市繁盛處闢爲各國互市塲所有從前限制外人之禁令一律撤銷　英日兩國民人或游歴滿洲或寄居其地盡弛約束俾得自由一切生性貲財皆須切實保護 
[中韓通電]  
　　高麗漢城來電云中韓兩國向有電線接連洎乎韓日交爭華軍敗績韓京電局被日人據而有之至和局旣成始交付韓人收受中韓電信自此阻絶不通邇者兩國互商重復振興電政適駐韓星使以韓廷舊欠中國公欵七萬六千金迭次向之索取此事遂暫時延擱日前星使重申前說且謂此欵不妨分數期付還韓廷允之通電之事亦遂决定議從韓之義州接至中國安東縣乃俄使屢次白諸韓政府欲俟電線接至中國之後另由慶興通電至俄刻下韓人方議論紛紛而俄使志在必成其詞甚爲堅决云 
[攷查幣制]  
　　日本某日報云中國朝廷以銀價漸低擬卽改行金幣特飭那琴軒侍郎赴東瀛訪查貨幣之制某日侍郎已約同大藏省領事主任官田邊君詳加攷察矣 
[法開運河]  
　　法京巴黎司來信云法人頻年籌畫欲就地中海皮司開灣濬鑿運河邇經政府諸臣互相討議大略謂此河一通則輪船之往返其捕辣路達海峽查較之由地中海出大西洋少海程一千二百里途中可减去六十七下鐘時節省煤價一千二百圓且可仿照蘇彝士河定章徵收船稅每年所入約得二千萬圓或多至二千五百萬圓核之開鑿工貲適符一分利息云 
[土蒲交戰]  
　　英京倫敦來電云土耳其人近與蒲而加利牙失和西歴三月某日戰於其那幾氣路附近土軍敗績蒲人陣斃三十二名負傷者不計其數 
[英皇幸葡]  
　　前報曾紀英皇將訂期幸葡萄牙京師駐蹕數日兹得英亦倫敦來電云西歴三月三十號禮拜二英皇已由倫敦警蹕赴蒲都利司薄痕矣 
[俄船往日]  
　　旅順來信云俄人所設亞東鐵路公司新製一商輪船名之曰麥痕其賢利耶容貨四千餘客艙一切整備備齊全定於西歴三月八號爲始每禮拜日正午十二下鐘時由靑泥窪開赴日本長崎途中約歴三十六小時旋於禮拜五由長崎開回一時出其塗者咸稱利便　 
[俄商衰象]  
　　英京倫敦來電云俄人之貿易於黑龍江省額席之托等處者自一千九百年以來視從前减少三分之二殆拳匪亂後廛市蕭條之故歟 
[請撤郵局]  
　　英京倫敦來電云邇者高麗政府擬商請日本駐高公使將各内地所設日本郵便局槪行撤去此事蓋已見諸俄文報章矣 
[議院重開]  
　　去冬日本衆議院諸員結黨紛爭經日皇下詔解散令各地投票公舉以示大公兹見東京某日報登有詔書大旨謂朕遵帝國憲法第七及第十四條著所舉各員於東歴五月八日齊集東京聽候重開議會欽此聞已擇定二十一日爲開會之期矣 
[韓艦命名]  
　　高麗漢城來電云前者韓政府倩日商三井氏購一軍艦訂於西歴四月十五號送至仁川命其名曰揚武顧韓國年來公帑困窮而船價多至日銀五十五萬圓一時無從籌集故雖外部大臣李容翊堅持此議而軍部大臣沈相薰頗不以爲然議論沸騰大有食言之意迄今爲期已近究下知其意若何也 
[鐵礦將開]  
　　廣州訪事人云欽州防城縣屬有一鐵礦前經某礦師騐得鐵苗甚旺善後總局憲遂定議鳩工開採以濬利　　前特委黄千戎輔文前往查勘情形一俟覆陳印須舉辦 
[仕優則學]  
　　金陵訪事友人云小垣創設三江師範學堂前署兩江總督張香濤宫保原定章程先令入學者學所聘日本師範教習互相討論中西學業歴一年始畢業除名省官紳保送之舉貢廪增需考取外其已登進士科及曾任京外實官者免其考試只需達官保送卽可入堂學習迨宫保將次交卸時有翰林院編修汪芝房太史來省投呈掌院學士咨送公文二月二十五日翰林院編修吳太史廷芬接踵而至禀見新任督憲魏午莊制軍翰苑多才聯翩戾止學務之盛當不難拭目俟之矣 
[學生就道]  
　　武昌采訪友人云鄂中大吏派令諸生往德美各國游學定於二月二十五日起程兼督端午帥親送至文昌門外皇華館碼頭中有某生者臨行泣涕漣洏頗有難言之隱午帥再三慰藉始叩别登舟 
[鄂垣學務]  
　　武昌訪事人云鄂省仕學院法律一瘦由兼督端午帥聘日人島松氏爲教習宣講經濟之學聞午帥因有德國某大臣將次來鄂攷察學堂事宜故飭各門教習加意講求免爲外人齒冷 
[公車須知]  
　　漢口友人寓書云日前湖北夏口廳同知馮少竹司馬遍發傳單爲應試各孝廉雇定車輛旋又於上月下旬某日牌示曰 
 
 

Page 3

 
 
照得耑車送試昨今第二批經已啓行外萬難再雇現在請車舉人紛紛到署核計已有六十五名而車只備十　鎭　　　設法頃　輪船下鄉搜求能否如數實未可必應卽刻截塡掛號實出無可如何各宜體諒又有六言韻示云禀承備車送試昨今兩批已行鄂境所有車輛業已僱盡無贏卽欲勉强設法亦屬無處可尋所備早已溢額勿再來署報名此處雖難擘畫好在天氣已晴敢告公車舉子前途穩步雲程 
[羊城仙蹟]  
　　廣州訪事人云廣東候補縣楊大令蔭廷奉大憲委令辦理省垣河旁一帶堤工於二月十一日經始計一由省河川龍口起迤西長七十八丈塡寛十五丈再西至觀音廟水界止長四十五丈四尺塡寛二十九丈一由觀音廟水界起至東濠口止塡寛四十五丈一由東濠口起至洪廟止卽今八旗水師操塲椿界之東和平橋涌口塡寛五十丈再由八旗會館椿界起迤西至官煤局馬頭塡寛二十丈由官煤局馬頭起至三水步頭舊堤基止塡寛十五丈一由舊堤基增沙步頭起迤西至靖海門步頭止塡寛十丈一由靖海門步頭起迤西至源昌街珠江輪船馬頭邊止塡寛十五丈復由同德大街起開築四十丈經米埠外環至黄沙止○廣州府屬順德縣職商李仕徵赴緝捕總局禀稱縣屬盜賊充斥立有龍鳳龍虎合勝樵義等堂到處打單行刼去年十月各圍先後被劫八次被擄七人旋復每畝禾稻勒收銀三錢六分租榖出口每百石勒收銀四兩請卽緝捕以衛農民不知局憲如何處置也○粤東之糞値頗不資某日有一民船所載糞穢約値銀九百餘兩駛至半海被梧州穗梧興輪船撞沈糞務公司商人聞之即赴海關稅務司處禀請將輪船扣留勒令賠補 
[榕陰清話]  
　　福州訪事人云統領福勝全軍孫靜珊觀察就東關外蓮花山側建立帥臺禀請閩浙總督許筠帥親臨簡閱二月十六日筠帥帶同司道府廳縣及八旗協領呵殿而往略一縱觀卽傳令停操鳴騶回署○閩侯兩縣縣試於二月初十日覆終十四日頒發全案閩縣批首馬光葭侯官批首吳純○福州府玉太守本飭各屬於上月十五日送齊所錄童生名册二十二日考試駐防及閩侯長樂三縣童生詎意陰雨連朝江流暴漲諸童阻於洪水未克齊集省垣因改期二十八日開考○上月十八日督憲許筠帥考試鰲峯鳳池兩書院鰲峯題李靖郭子儀皆出儒生立大功論道之以德齊之以禮鳳池題甘延壽陳湯論不患莫已知求爲可知也至正誼書院肄業舉貢本係同日開考緣舉子已赴河南會試暫行停課○邵植夫方伯之太夫人於正月十九日仙逝筮期一月二十日開吊藩司周方伯以下咸往叩奠 
[上海官塲紀事]  
　　署理奉賢縣傅大令因公來滬趨詣道轅謁見蘇松太兵備道袁海觀觀察及辭出復至上海縣署投刺縣主汪瑤庭大令大令延入花廳茗談良久而别○昨日江蘇候補道松秀峯觀察命駕至縣署拜會縣主汪大令○江蘇候補直隷州知州王子仲直刺於昨日乘輿至縣署投刺縣主汪大令飭丁擋駕 
[屠户肇事]  
　　法界工部局董近在褚家橋左近設立宰牲公所一應牲畜槪歸西人騐明方准宰殺先行曉各肉店遵照隨由王紀才趙毛毛唐薇生三人與工部局董訂立合同每月認繳公費若干承辦宰牲事務致各屠户無可謀生邀齊各肉店主聯名具禀公堂求准變通辦理讞員孫建臣大令不准所請各肉店主以王等藉端霸持等情投上海縣署控訴縣主汪瑤庭大令准詞出票飭楊雪生許玉成二差前往法界拘拿楊許並未投法總領事署禀請簽字貿然偕書辦陳仙根差夥周啓仁在新協成烟館開燈與王等互語王等欲抄牌面給以洋銀八元捕頭聞之以縣差不應越界拘人藉端索詐遂一併拘入捕房昨日連投縣控告之陸稿薦肉店主韓錦坤解案請訊王等投案訴稱縣差勒索洋銀四百元抄閱牌面又需十六元小的當卽付給八元旋被包探拘入捕房陳供書辦惟開燈過癮與此事無干大令與法總領事署費繙譯官會商判將楊許枷號二月責一千板陳押捕房二月韓押交爲首控告之人以憑訊核 
[上海總巡局紀事]  
　　昨日上海城廂内外保甲總巡朱森庭明府出有簡明示諭云現屇上元出會兼之祭掃墳塋往來行人衆多其間良莠難分倘有流氓土棍沿途調戯女人甚至乘間攫物查獲盡法嚴懲合行出示諭禁爾等其各凛遵○去臘除夕南市元益錢莊傭人行經泉漳會館前被匪人砍傷搶去洋銀三百五十五元莊上執事人分投上海縣署及保甲總巡局報案迭經總巡朱森庭明府比捕限緝至今未獲昨日明府飭傅各捕至局比追各捕叩求寛限明府大怒喝令比責一千板展限三天如延革究○今年二月某日南市敦仁里恊泰紙號被賊竊去洋銀首飾因投總巡局報請緝查至今並未破獲昨日總巡朱明府飭提地甲汛捕到局各責五百板限五日内務獲解辦如延血比 
[南市捕房紀事]  
　　前晚有某甲者潛宿大馬頭鄭洽記土行牆門内閽人某乙向之盤詰言語支吾遂告知行主送入捕房捕頭令押候轉解馬路工程局禀請總辦翁子文太守訊究○前晚老白渡左近林義生米店被賊竊去洋銀數百元昨日店主某甲開具失單投報捕房捕頭允派包探查緝○昨日水巡捕某甲在薛家浜畔見有木植二株無人認領因卽舁至捕房捕頭令存候失主覓保領去○去年八月某日女孩張金郎迷失歸途經巡街捕帶至捕房轉送普育堂留養昨日其父張某投捕房訴明原委請准領回捕頭允之 
[英美租界公堂會訊案]  
　　德商美最時洋行主人投本管領事署控丁長華沙船壞行中某輪船等情英總領事據情照會公廨讞員張柄樞司馬准卽簽差提到船夥丁錫香張寶發會同德繙譯官麥君研訊美最時行主稱時適輪船進口沙船出口沙船上人漫不經心將輪船欄杆撞壞兩層計十丈數尺請卽追賠丁供沙船主現在山東是日沙船出口時適遇美最時輪船進口無可避讓致將船旁欄杆撞壞七八尺現在沙船不知駛往何處尙求明察司馬商請麥君飭美最時行主查探沙船主究係何人復候核追丁張暫行管押 
[助振摭要]  
　　山東需欵孔职亟仁者補救乘時洵大好機會也全記善士由衍大莊交來洋三百元湖州昇平書屋善士保人口平安由乾號交來洋一百元松郡劉豫軒善士爲令孫女病求轉危爲安洋四十元委解接濟覩災象而圖披鄭俠傾鉅資而數合毛詩從善如　銘恩匪淺門庭受福不待煩言矣[  上海北市絲業會館籌振公所施則敬謹誌]  
[申報館協賑所經收四川山東賑捐二月十一日至二十日二十一日至三十日第三四兩次清單]  
　　二月十一日無名氏洋十元　鎭沈文魁求病愈洋十元毗陵高應壽爲子求一心誦讀不忘洋二元○十三日周亷淸求合家平安洋五元益陽全泰盛來丁兆聲求保淸吉洋三十元○十四日無名氏銅洋三元○十五日九華堂銅洋一元遺德堂汪自勳求保平安洋三十元同春祥銅洋十一元○十六日　西氏洋十元○十七日愼大洋貨號筆貨　助洋五十元○十七日富强戒烟會銅洋六元黄吉卿銅洋二元樂善堂洋十元○廿日松江全盛來方珪潔洋五元○廿二日吳宅洋一元○廿三日會稽王敬銘爲先祖妣馬太孺人百歲陰壽追慶資移助洋三十元○廿六日無名氏求保無災無晦並求妻無災無病小洋二角嘉定無名氏洋十元○廿七日雍睦堂汪求妻張氏病速愈並求已亡妻　氏冥福洋四元嗣三張雄璇求讀書識字銅小洋廿四角○廿九日同茂小洋五角吳馥　洋十元○卅日樂餘主人求嚴門葉氏　壽綿綿洋十元以上總共收洋二百廿七元七角銅洋廿五元四角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　衛阿桃扭控戴月來行竊等情前晚縣主汪瑤庭大令升堂研訊衛供小的家在浦東昨　來滬售棉花旋在馬路旁購物被戴將洋銀二十餘元竊去幸卽扭獲正喧閙間十六鋪地甲勸至某茶肆中著小的給伊洋銀五元伊願令戴將所竊交還隨又有人與戴耳語戴遂將洋銀交此人携去求卽究追戴供小的係江北某邑人昨在馬路閒行被衛平空誣竊大令飭將戴交差收管聽候查明再核陸鶴祥控陸阿三莊文發撞沈米船前晚大令升堂研訊陸供小的由江陳兩姓雇往金山縣境洙涇載米六十石於上月十三日開行十四日行經閔行附近浦中被莊船撞沈粒米無著不得已報知救生局急放小輪船將莊船追獲扭送工程局一面撈起沈船後由工程局憲翁大人訊斷追償莊佯稱患病浼鄔震森保出抗延不理陸供小的在莊船爲舵工是日風雨大作以致誤將陸船撞沈事出無心叩求恩宥鄔供小的係寗波人與莊同鄉日前莊因患病由小的具保回籍醫治此事願代爲料理大令判令賠洋銀一百六十元並雇匠將船修好○前日浦東魯家匯航船户嚴根榮偕本邑龍華鎭某圖地保唐炳昌投縣報稱小的該航船由鄉開來滬行經龍華嘴被匪船攔住搶去曰布三梱有一百六十疋洋銀一百六十餘元並砍傷舵工王阿炳之臂方現醫治不能到案大令恐所報不實當飭捕役前往查覆昨捕役回禀小的查得嚴船被刼是實大令飭即嚴緝勿延 
[浦東總巡局瑣案]  
　　鴻源紡紗廠管門人送嚴鳳山張照福宋和尙至保甲總巡局禀稱伊等數人在廠外滋閙請卽訊懲總巡謝岳松明府升堂研訊張供小的行經爛泥渡與嚴相遇忽欲强借洋銀小的婉言却之伊怒驀飛一足將小的踢倒宋見而解勸亦被毆傷叩求究辦明府判將嚴責二百板押候交人保釋○徐玉山投保甲總巡局控稱家有婢女字曰雪香年已逾笄去年忽失所在近始訪知由蟻棍楊春元拐去串同潘木順潘桂生潘全桂張榮炳價賣與張木香爲妻今楊已逃逸祗獲潘等四人求恩訊究總巡謝明府研訊之下怒謂事關誘拐非重辦不足示懲徐稱此婢旣被拐賣與人惟求追還身價以充善舉明府頷之斷令潘等各繳洋銀若干聽候撥充某善堂經費飭各取具攺過切結然後開釋一面派差提楊訊核 
[英美租界公堂瑣案]  
　　包探沈阿岳解包阿林葛阿福到案禀稱有陳保生者投捕房訴稱被伊等二人搶去洋銀一元六角捕頭查無憑證令小的送案請究包供小的向習翻沙業陳係著名流氓前將小的之帽搶去昨在某茶館内被别人人攫去洋銀遂誣指小的所攫叩求究察讞員張柄樞司馬商之德總領事署繙譯官麥君一併斥退不子准理○包探李星福解朱李氏到案禀稱伊誘得某氏女向阮戚氏押洋銀四十元旋卽逃逸阮戚氏以人財兩失報由小的送案請追朱李氏供此女旣已濳逃小婦人願將洋銀措還司馬飭暫管押限一禮拜内如數繳案○包探倪順泉解梁德寳到案禀稱此人行竊張東法家衣服五件報由小的拘獲送請究懲司馬判責手心二百下○包探竇如海解劉阿三到案禀稱西洋人立倍控伊霸阻工頭等情奉大老爺簽提到案請卽訊供司馬飭押候照會西洋總領事訂期訊奪 
[法租界公堂瑣案]  
　　法商拔維宴洋行主人控華人孫咸海承種園中之草不照原議等情讞員孫建臣大令准詞提孫訊究拔維宴主人投案聲訴一切孫供小的共收洋銀三十五元包與他人承辦倘不合宜儘可叧種拔維宴主人請斷减工貲十元將孫開釋人令准之○捕頭查得聚泰長生順萬裕公和大須五肉店有違定章送請大令各罰洋銀十五元昨因抗不遵斷提案覆訊同供稱小的等實在無力措繳求恩寛免太令著各罰五元○有曾福者偕萬安樓客棧傭人金阿全投案禀稱小的主人由杭來滬附安慶輪船泝江上駛失去枕箱皮箱各一報捕查獲竊賊曾少堂劉金山徐桂和張玉本徐五金及王阿四吊出原贓尙少洋銀八十元對時表一枚川資告匱不能動身求卽嚴追包探禀稱小的查得王係捕班夥役專慣豢賊窩贓求恩重辦大令判將桂和枷號一個月責一千板押攺過所三個月曾劉各枷號一個月責一千板王徐各枷號一個月責五百板張枷號一個月責三百板贓給曾具領並飭包探傳諭萬安樓主著酌貼失主川資俾得如期就道○某報關行主唐金茂訴稱工頭裘金林霸持工作請卽訊懲大令判枷號二禮拜發馬頭示衆○康永壽訴稱去年八月同鄉人章月明欲開客棧缺少貲本向小的抵借去洋銀一百元許於二三月内歸　届期分文不付是以送案請追章承認貸銀求恩寛限大令飭交妥實人保出限一禮拜内先還洋銀五十元其餘至端陽節歸楚 
[美租界捕房紀事]  
　　甬人某甲年近不惑近患癲狂日在虹口一帶手舞足蹈胡閙不休前日傍晚忽仰臥西華德路某弄口適爲某號華捕所見雇車載送捕房捕頭令轉送同仁醫院求治○昨日午前小販劉阿二在篷路菜市左近向甬人林某購物旋以論價不合致相兇毆劉力不能支被林擊破頭顱血流如注因卽扭赴捕房聲訴捕頭見劉受傷屬實令送同仁醫院求治林押候解送公堂禀請讞員張柄樞司馬訊辦○前晚江北人某甲至西華德路榮大小客棧借宿不知何故已先呑服紫霞膏迨毒發呻吟棧主急報捕房捕頭令送至同仁醫院求治無奈受毒已深旋卽斃命地保查無屍屬在滬轉報某善領棺收殮 
 
 
 

Page 10

 
 
   
 
 

Page 11

 
 
　 
[瑞嘉洋行啓]  
啓　者　本　行　專　辦　外　洋　名　廠　五　金　雜　貨　疋　頭　顏　料以　及　軍　械　機　器　貨　眞　價　實　久　己　馳　名　現　收　皮　毛各　貨　現　銀　交　易　　　貴　客　賜　顧　者　請　至　五　馬　路　第十　一　號　門　牌　本　帳　房　面　議　可　也 
[哈士螞巳到]  
哈士螞一物最滋陰潤顏早巳名馳遠近今春貨踈價漲採辦不易茲僅運到兩箱仍寄後馬路廣德泰代售每斤實價洋一元六角欲　美味請從速購安泰益記啓 
[平沽外國木器]  
設在大馬路泥城橋因存貨甚多平沽兩禮拜爲止檯椅牀廚磁料器具鐵牀畫鏡檯毯地毡油毡窻帘烹銀刀义香水香皂等貨貴客賜顧者祈望早降豐利木器號白　 
[拍賣大引擎]  
茲有自來火大引擎一架减價拍賣如有欲購者請至新馬路醬園衖第一衙奎章書局面議可也 
[通書快售]  
啓者今有集成新式中俄分類音韻集成一書連底一又俄文變通新階一書連底子並有舊日集成中俄話本底子刻因回國欲將三種原底及印存兩種之書售出欲賈或連紙或分買均可此書各巳禀　上海道並新衙門發給告示别人不得偷印另在印成幾種通書數千本有　買者祈速請至虹口吳淞路十八　門牌便可面議俄人高福滿啓 
[四香千金至寳丹]  
肝胃心痛一服斷根 
方用龍涎香枷楠香眞麝香上沉香佐以開胸利氣平肝和胃奪治男婦遠近肝胃心痛難忍速將寳丹服下七分頃刻斷根屢經屢騐切勿輕試每匣一元洋自來水橋北四百卅二門牌廣東老益三堂監製 
[新到草體鉛字]  
本號新到英國新欵草體鉛字出售如合用者請至河南路小號面議順利號白 
[料瓶增價]  
啓者今各貨料騰貴比前歲又增敝業不敷成本虧折甚浩同行公議三月朔日起各色大小料瓶一律增價並非圖利實因虧折耳特此登報貴客賜顧原諒同業公啓 
[耀華照像]  
小號設館將近廿年照像放大素稱亷美故不多贅兼售保命續嗣丸金精玉液精每罐一元戒烟平安水五角此佈 
[請得頭彩]  
屢獲大彩巳念有餘次去臘江南票頭彩亦由分條售出得主經聲明 
[源源來]  
現售各種彩照價皆克巳批發票市函購指明上海南市集水街分設老北門東吊橋 
[新到]  
雲南火腿 
今有雲南宣威火腿寄售四馬路巡捕房對門接元堂 
[諸錦章西法鑲牙]  
余乃黃德馨起首鑲牙之經理人今另設於四馬路盤記棧東隔璧價亷法秘如外埠仕宦聘請亦可面議 
[浙省和通票行]  
開設杭城太平坊大街石庫門内專批各省彩票格外克巳收兌紅票比衆公道並代理浙江恊濟公司出票恐未及週知特此佈聞 
[絲廠召盤召租]  
杭州世經廠絲車有二百七十二部一應機器引擎鍋爐無不俱全房屋宏廠烘竈亦有且各處尙有繭莊如有合意欲盤欲租均可向上海乾記弄口源豐潤匯票號内王眉伯先生處面議可也 
[遺失派司]  
舊年九月廿九日新乘小輪船由杭來申毛茶派司一紙二萬六千四百八十四號　唛卅十三件重四千二　廿三斤今巳遺失業經向海關言明作爲廢紙望各寳號行切弗收用新愼安 
[生財召]  
本號開設法馬路中市巳歴多年今春爲因股東意圖别業將生財各貨統盤召頂如合意者請至小號面議可也晉泰豐洋廣貨店告白 
[紙片平沽]  
逐日新到船牌六寸一元四角白金紙四元四角四寸八寸尺二冲片藥料均平宜出售上海抛球場　華號啓 
[心胃痛眞騐]  
心胃氣痛散之妙惟上洋盆湯弄壽榮齋最靈余與室人等均有是疾醫治未效購藥一元依方服下其痛除根合家戴德登報誌騐姚體信具 
[新譯法史攬要]  
是書爲法國博士費克度所著劉君墨林王君仲炘所譯序事詳明議論透關凡法國歴代政治學術風俗人情興衰强弱之原因靡不備載誠法史中之善本方今　朝政維新屢　詔講求西政而是書爲考求西政必不可少之書有志者不可不家置一編也每册大洋八角總發行在上海江左書林會文堂廣智書局支那新書局廣益書局 
[大方棧聲明]  
上海新大方棧只有一家並無分設其有各埠同業棧房有眞正與小棧往來者庶可棧内掛小棧牌號其實不過彼此互相荐引生意而究竟利害各不相謀茲訪有旣未與小棧往來而亦掛　棧牌號眞覺汗顏見笑大方閱者其速改之本棧主人告白　 
[告白]  
本女醫院設在新閘新馬路禮拜堂隔壁紅磚洋房内專治婦女小孩内外各科及一切雜症門診每日下午一點鐘起三點止禮拜日停診院内備有淸潔房間床鋪倘有大症或生產者可以住院如邀出看診及收生等亦可此啓聖以利沙伯醫院啓　 
[太古沙市輪船]  
啓者本公司今專派輪船名沙市長走湖南由漢口往寳塔洲新堤城陵磯岳州蘆林潭湘陰靖港長沙湘潭等埠回漢時又添泊林子口等處此船堅固快捷官艙房艙格外潔淨並設有電燈及上落貨物一切招呼妥當倘蒙官商貴客光顧爲幸英商太古輪船公司謹白 
[盤店聲明]  
敬啓者竊維吾蘇省成章太正記牌號乃吾蘇姓數十年祖遺牌號歴久蒙客商推信實深感激今正因股東意見不合茲將歴年存貨盤於成章太信記執業所有各寳號以及各客幇一切銀錢往來貨欵均歸成章太信記理楚與吾成章太正記無涉恐各寳號未及週知特登申新兩報以淸眉目再思吾祖遺下牌號數十年素蒙客商推信一旦輕棄埋滅心實憫之故今委馮姓重集股東復創舊業茲於今癸卯三月始於牌號上加爲老成章泰正記如蒙各客寳號照顧自當格外剔選良工以副雅誼諸　惟垂照特此佈告聲明一切蘇連元馮菊洲 
[法公堂批]  
據律師侯魯公呈法國總領事署註册保護商人原告沙美禀控被告地華民王明生立有定單買賣各項股票貨物被欠銀二萬五千二百零八兩五錢七分併常年七厘利息及各項費用銀兩禀請給還等情查該原告沙美係屬法商該被告王明生係屬華人有定單帳據可憑自應歸法公堂審理合行批示如逾一個月該被告延不到堂卽由本公堂提案訉追此批華二　十六日西三月十四日 
[茂生經理火險]  
啓者本行經理皇后火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
[機器茶磚批發]  
本公司開設唐信和號内專接定各式茶磚並有現貨出售價亷物美貴客光顧請至本公司面議此佈上海悅興隆合記總理人黃亮臣啓 
[三月初七日銀洋錢行情列左]  
新匯劃收市七錢五分二八七五銀拆二錢七分龍洋找頭七錢三分七錢找頭八百文市錢一百十千卡錢一百零九千衣牌八百八十文 
[大淸郵政收信時刻曉諭傳單]  
寄往輪船名某日截止收信時刻靑浦朱家角初八日小火輪上午九點一刻鐘　 
南潯湖州又上午十點鐘江南製造局郵差上午十點鐘下午五點鐘無錫小火輪下午三點半蘇州杭州常熟嘉興紹興小火輪下午四點鐘吳淞火車又松江航船又長江各埠南昌府九江臨湘雲溪美順下午四點晚刻八　九點日本德公司上午八點半 
 
 

Page 12

 
 
[光緒二十九年二月二十四日京報全錄]  
　　宫門抄諭旨均錄正張○直督袁奏爲整頓永平七屬鹽務摺○閩浙督許奏爲設立農桑局先行試辦蠶桑摺○又奏辦理海防　給工火等項照例動支平餘銀兩片○署山西臬司胡奏報調署藩篆日期摺○補用道張奏報接署臬篆日期摺 
太子少保北洋大臣直隷總督兼管長蘆鹽政臣袁世凱跪奏爲永平七屬鹽務廢弛已久現擬設法整頓派員試辦以裕課欵而肅鹽綱恭摺仰祈聖鑒事竊查畿輔自經兵燹以後庫帑空虚百廢待舉用欵甚繁入欵甚絀欲開源而緩不濟急欲節流而所省無多於此而籌挹注之方不得不於釐剔漏巵之中爲酌劑盈虚之計國家歲課所入除地丁漕糧外惟鹽政爲大宗查長蘆所隷行鹽地方惟永平府屬七州縣道光二十六年間因商倒引懸攺爲官辦每年應交課欵銀一萬一千餘兩應領緝費銀一萬六千餘兩出入相權得不償失從前屢籌規復舊　而藉此漁利者輙皆阻格多端旣作復輟迄今已閱五十餘年所有矅鹽之灶户食鹽之紳民並係私相售買置國課於不顧以致長蘆沿海各户岸民人並欲相率效尤冀遂其貪賤食私之計以一隅而累及全綱貽誤實非淺鮮當此振興庶政之會卽不爲籌欵計亦應攺絃更張以期鹽綱之整頓飭據運司汪瑞高查明近年石碑塲舊封灘竃產鹽甚旺均由私販運售各處計鹽斤則數愈倍萬問課欵則未收分釐經該司悉心籌議擬派委員在於石碑塲地方設立總局將該塲所產鹽斤發給灘價悉數收回設卡巡查緝禁私販並於蘆龍七州縣城内各設分局承運濟銷收回利權冀充庫帑惟查永屬州縣鹽價多寡不等現在兵燹甫平地方元氣未復所收價値自應酌量核减以示體恤並准舊日販鹽人民向官局領鹽散賣不絶該民人等生計以期與民相安至各州縣銷數及應交課欵應俟試辦一二年後再行請奏立案由司具詳前來臣覆查該司所擬設局收回塲鹽化私爲公自係當務之急並所議酌减鹽價仍由舊販轉售洵屬無害民生有益國課倘能辦理有效實於蘆綱大局有裨仍俟一二年再定課額以裕餉源所有試辦永平七屬鹽務緣由理合恭摺具陳伏乞皇太后皇上聖鑒訓示謹奏奉硃批户部議奏欽此 
閩浙總督臣許應騤跪奏爲閩省設立農桑局先行試辦蠶桑以開利源恭摺仰祈聖鑒事竊維閩地枕山襟海極少平原上游依麓所產榖米雜糧略敷民食下游地勢低窪田畝無多每當靑黄不接時有缺食之虞是整頓農桑最爲要圖惟墾荒培壅防旱禦澇各法必須講求新理由淺入微方可入臻進境民間風氣未開恐非旦夕所能效種桑之利較稻田所獲數倍見功亦速同治年間前大學士督臣左宗棠曾經設局辦理迨後漸就廢弛閩省地屬温帶毗連浙粤兩省素爲養蠶之所物性土質甚爲合宜查桑種以浙爲最佳種植澆培數年方可採摘粤桑則冬間下種次年春季卽可摘取獲利最速自應因地制宜廣行勸導惟小民狃于便安於種植之法未能深求近來外洋蠶事日精考騐皆由實學非設局派員採取中西善法於種桑飼蠶事宜認眞教練難以推行盡利臣於本年春間查得水部門外原有桑棉舊局地基寛廠酌量修葺攺爲農桑總局城北賢良局作爲農桑分局飭令藩司周蓮督辦派委候補道何成浩黎國廉會同辦理該道等均籍廣東順德縣順邑蠶桑爲粤省冠於植桑育蠶諸法尤爲熟悉從前閩省興辦桑棉局時給予官地令民種桑後因停辦民間漸次侵佔伐去桑株改種他物現據查出省城外牆根及各鄉官地不少應飭履勘清丈改爲桑地並派員前往廣東採購桑秧來閩趕於冬間栽種一俟明春桑葉萌發仍照新法試辦育蠶如有成效凡設機練絲選匠教織諸事皆當次第舉行値此庫藏支絀之時祗得力從撙節先行試辦以待逐漸擴充現需經費暫由稅釐雜欵項下動支飭局核實開報至農務爲小民粒食之源或疎濬水利或開墾荒田以及試驗土物質性各法徐爲董勸以期民智漸開因勢利導仰副朝廷爲民興利之至意除咨部立案外所有閩省設立農桑局先行試辦蠶桑大槪情形緣由理合恭摺具陳伏乞皇太后皇上聖鑒謹奏奉硃批知道了卽督飭認眞經理以興地利欽此 
許應騤片再查閩省光緒二十六年以前辦理軍需善後海防應給各局書識工火等項照例動支平餘銀兩業經先後造册報銷在案兹自二十七年正月起至十二月底止續辦善後事務給過局書工火油蠟紙張等項銀八百四十九兩零均係核實支給照章添扣六分减平應請准於平餘項下作正開銷平餘一項前經截至光緒二十六年底止盈餘銀一百六兩零二十七年分續收銀六百二十二兩零除支給前項書識工火等項共銀八百四十九兩零外計尙不敷銀一百二十兩零應請歸入後案列收造報據　省善後局司道造册詳請具奏前來除清册送部外謹附片具陳伏乞聖鑒謹奏奉硃批該部知道欽此 
二品頂載署理山西布政使冀寗道臣胡湘林跪奏爲𢚈報微臣接署藩篆日期叩謝天恩𢚈摺仰祈聖鑒事竊臣於光緒二十九年正月十三日奉撫臣趙爾巽行知以布政使吳廷斌現奉諭旨護理山西巡撫所遺藩司篆務奏明委臣署理等因行令遵照前來旋於二十日准護理巡撫布政使臣吳廷斌派員將山西布政使印信文卷齎送前來當卽𢚈設香案望闕叩頭謝恩祇領任事伏今臣西江下士世受國恩侍直詞垣分猷茂苑溯自遷除这迭畀胥承煦育之深仁洎首三輔而拊封適迓六飛之臨幸絲綸　　進榆塞之分巡是月依光攝藩條而布化冀方移任臬事再權頻邀銜級之加愧乏涓埃之報隆施稠疉早切悚惶兹復恩遇忝叨旬宣暫領鴻仁渥彼鰲戴彌深查山西當朔漠秦豫之衝藩司有理財用人之責現値時艱孔亟民力日殫繹九徵制用之規莫先培養　六計興廉之訓道在澄清愚昧如臣懼難勝任惟有隨時隨事禀商護撫臣認眞經理斷不敢以暫時攝篆稍涉因循唐風式頌敢忘居職之箴魏闕遙瞻矢報　天之德所有微臣感激下忱並接署藩篆日期理合恭摺叩謝天恩伏乞皇太后皇上聖鑒謹奏奉硃批知道了欽此 
三品銜署理山西按察便繁缺補用道臣張毅跪奏爲𢚈報微臣接署臬篆日期叩謝天恩恭摺仰祈聖鑒事竊臣於光緒二十九年� 
正月十三日奉撫臣趙爾巽行知以署臬司胡湘林現委署理藩篆所遺按察使篆務奏明委臣接署等因旋於正月二十日准胡湘林將山西按察使印信委員齎送前來當即恭設香案望闕叩頭　恩祗領任事伏念臣析澤下士世受國恩前在北洋歴隨前直隷督臣李鴻章王文韶前天津團練大臣王文錦當差嗣於二十二年以臣父團練大臣夢元蒙恩賜卹承癊知縣旋遵例報捐道員指分山西仰蒙召見承訓誨之周詳誌私衷於靡旣到省後初權冀北勉修察部之規繼攝河東愧乏理鹺之術兹又叨承非分忝攝提刑查山西密邇畿　臬司總司明敕値此時艱孔亟百度維新凡夫省刑察吏安良戢暴以曁巡警郵政各大端在在均關緊要如臣禱昧深懼弗勝惟有隨時隨事禀承護撫臣妥爲經理不敢以暫時攝篆稍涉因循以期仰答高厚生成於萬一所有微臣接署臬篆日期並感激下忱理合𢚈摺叩謝天� 
恩伏乞皇太后皇上聖鑒謹奏奉硃批知道了欽此 
 
 

Page 13

 
 
[光緒二十九年二月二十五日京報全錄]  
　　宫門抄諭旨均錄正張○廣西巡撫王奏爲微臣督師親剿並現任知府剿匪　亡懇恩賜卹摺○直隷總督袁　黑龍江漠河金廠報效軍餉甚鉅請將出力各員奬叙摺 
頭品頂戴廣西巡撫臣王之春跪奏爲微臣督師親剿賓州匪村曁柳潯交界之菱角灘等處股匪並現任知府剿匪陣亡懇恩從優賜　𢚈摺仰祈聖鑒事竊查潯州各屬聚匪先經臣督師剿平並派營前赴柳州剿辦將大股匪徒殲除大半業經疉次電陳在案嗣於十二月初� 
間臣在　寗軍次接據署右江道陳昭常署柳州府知府周繼仁右江統領總兵唐生玉禀稱柳州府屬來賓象州與潯州武宣縣交界之菱角灘鐵帽山地方山勢險阻各匪踞有堅巢勾串游匪劫掠行旅又有附近各匪村窩藏贓物接濟米糧團總覃大剛等與匪串通勢燄甚熾遇有官兵往剿該團總等暗通消息致各匪早作准備兵少則負隅抗拒兵多則潛匿各村疉次用兵剿散復聚禀請派營圍攻等情前來維時思恩府屬之賓州白石三山各村適有游土匪盤踞滋擾與菱角灘股匪互通聲氣而分界會剿沿境堵擊正在得手此外别無游擊之師可以抽調臣當將南寗防剿機宜指授署左江鎭潘瀛署左江道何昭然會督各營辦理一面將布置起程各情電奏一面卽於初八日親督六營由陸路馳抵賓州督飭該州曾紀壽虎勇管帶都司朱文先光先攻白石堅巢匪等抵死力拒我軍一鼓作氣奮勇攻戰至半日始行攻破砲斃匪黨數十餘名我軍衝鋒直入匪等奔潰當卽分勇追捕一面仍飭曾紀壽朱文光及各營接攻三山股匪該處匪𪧲較白石尤堅地勢險峻當攻破白石匪巢時逃匪間� 
有竄來之小股合力抵禦我兵甫到匪卽放槍抗拒朱文光身先士卒先攻破頭二兩道閘門乘勢進撲三層閘口匪等施放擡槍中後哨哨弁千總丁仁泉頭顱登時陣亡並傷亡勇丁二十餘名我兵勢不少却連夜圍攻匪等復擲放火藥包致傷朱文光右肩朱文光憤極仍帶傷督勇力攻曾紀壽生擒匪首何大有一名在該匪身上搜出拜會簿據洋砲短刀等件朱文光等生擒獲匪黨七十餘名當將三山匪村攻克督令各勇將巢穴卽行拆毁以防復聚提訊何大有等供認糾集夥黨千餘人打劫銀物榖米約期攻犯賓州等語實屬罪大惡極當卽槪行梟示並安撫良善居民留虎勇管帶朱文光一營分紥賓州遷江兩屬以資搜捕而定人心該州曾紀壽署武宣縣事於地勢匪情均極熟悉當委該州保甲委員候補直隷州州同顧立廷暫代州篆飭曾紀壽隨營差遣於十四日仍由陸路馳抵柳州電調潯防各營會集督同該道府布置進兵事宜派署右江道陳昭常督帶平防王有義一營赴象州爲一路署柳州府知府周繼仁帶親兵定勇營及柳防盛字營克勇衛隊孫琪一營並署來賓縣曾廣致率團勇赴來賓之南泗爲一路賓州曾記壽與克勇前營邱顯銘鬱防蕭逢庚各一營進來象爲一路潯防唐有德柳防何瑞堂進武宣黄茅墟爲一路安勇管帶宋尙傑一營克勇後營叚紹進武宣古杭爲一路臣率克勇中營孫道毅及右江水師營童鳳池由水路赴象州之石龍墟近攻居中策應約定二十日起程二十三日各路一同進兵先後攻破匪巢十餘處擒斬著名首匪温土生温蘭德及逃匪團總覃大剛羅永壽覃守文等多名陣斃匪黨不計其數首匪潘勝廷陳朝開等八名率衆數百人窮蹙求撫由署右江道陳昭常行營　務處道員沈世培禀辦前來當飭按名　騐分别遣散編伍計呈繳槍砲等數百件馬二十餘匹惟署柳州府周繼仁督同來賓縣曾廣致率營由南泗墟一帶進兵連日攻破石牙右　三岸各匪村殺匪數百奪槍二十餘枝匪巢均已平毁嗣於二十日據曾廣致禀稱該令隨同周繼仁疉破各村軍威大振二十八日辰刻復隨局　擡槍向山坳轟擊斃匪多名迨轉過山前有砲子從該守左眼旁射入從右腦後頸飛出登時倒地身殞哨弁廖自高亦中槍陣亡披閱之下不　驚愕查該守周繼仁兩署柳州府篆勵精　治去年九月再次署篆正値匪氛不靖該守隨時帶營剿捕頗著戰功紳民同深感頌此番臣督軍　剿周繼仁慷慨請行自認一路忠義之忱形于詞色屢據禀報連破匪村獲匪多名臣正深嘉慰乃因奮勇搜山督隊過急中槍陣亡死事慘烈　堪憫惻除督飭各營馳往甘丈村及附近一帶嚴加剿捕窮搜巖穴務將各匪拿獲盡法微辦外相應請旨飭部將三品銜署柳州府候補知府周繼仁照陣亡例從優議卹以慰忠魂而昭觀感出自逾格鴻慈至右江各屬匪徒以菱角灘一帶爲最悍旣有團總串通一氣又有附近匪村接濟米糧以致愈聚愈多迭次派兵圍攻均以黨羽固結匪衆兵單迄未村掃　著名首匪及通匪團　拿獲正法餘匪繳棧投誠者數百人惟甘丈村匪徒膽敢埋伏放槍致將該守周繼仁受傷殞命情罪重大一鼓成擒一俟罪人斯得則右江大　悍匪可以肅淸此外零星伏莽再當督飭文武營縣隨時搜拿以期轄境敉平民生樂業上慰宸厪除陣亡之哨弁千總丁仁泉守備廖自　容臣彚案請卹並傷亡各勇丁分别賞恤　調外所有督師親剿白石三山曁菱角灘等處股匪獲勝及現任知府剿匪陣亡懇恩先行優卹各緣由理合恭摺具陳伏乞皇太后皇上聖鑒謹奏奉硃批周繼仁著照陣亡例從優議卹餘依議該部知道欽此太子少保北洋大臣直隷總督臣袁世凱跪奏爲黑龍江漠河金廠報効軍餉銀數甚鉅謹將在事出力各員照章開單擇尤保奬恭摺仰祈聖鑒事竊查黑龍江漠河金廠出力各員從前均按三年開單奏保一次嗣經查辦事件大臣延茂奏改新章嗣後保奬但論報充軍餉之數不必計以年分經總理衙門吏户部會議報充軍餉在一十五萬兩以上者准保一次異常勞績不得過十員尋常勞績不得過六十員共計不逾七十員之數於光緒二十三年四月初四日具奏奉旨依議欽此轉行欽遵在案兹據辦理黑龍江漠河等處礦務道員徐傑禀稱該道員於光緒二十四年五月接辦起至年底止報充軍餉庫平銀九萬七千九十四兩零全數解交黑龍江將軍衙門兌收又光緒二十五年分報充軍餉庫平銀十六萬三千八百四十七兩零内解交黑龍江將軍衙門銀九萬二千二兩零其餘銀七萬一千八百四十四兩零奉前督臣李鴻章雷飭解交金陵轉運局兌收又代前委員已革道員嶁冕認解虧欠光緒二十三年分軍餉愛平銀九萬七百三十四兩零亦經解交黑龍江將軍衙門兌收又光緒二十六年正月起至四月底該道交卸鑛務止報充軍餉愛平銀二萬一千八百六十兩零移交接辦鑛務道員錢鑅接收彚解統計報解移交軍餉共銀三十七萬餘兩悉賴在事各員竭誠匡助不無微勞足錄擬擇其尤爲出力者照異常勞績酌保十三員其出力稍次者照尋常勞績酌保五十二員核之報充軍餉應保人數有减無增開摺禀請核奏前來臣查該道初膺是差卽値鑛產衰耗入不敷出革道周冕虧欠軍餉甚鉅鑛務幾有不支之勢經該道通盤籌畫極力整頓凡有浮費裁汰凈盡不敢稍涉虚糜兩年以來陸續派員在觀音山等處採得新苗出金始有起色惟各省地處邊徼在事各員弁奔走於冰天雪窖之中趨事赴功備嘗艱險薪餉本不甚豐全賴奬叙一階以資鼓勵新章報充軍餉在二十五萬兩以上者卽准保一次今該道辦鑛兩年實解軍餉銀二十六萬餘兩又代革道周冕認解銀九萬餘兩統共報充軍餉三十七萬餘兩按照新章核計保奬人數有减無增實無胃濫合無仰懇天恩俯准照擬給奬以昭激勸之處出自逾格鴻施除將咨保武弁曁擬奬各員履歴分别咨部註册查核理合繕單𢚈摺具陳伏乞皇太后皇上聖鑒訓示謹奏奉硃批該部議奏單併發欽此� 
 
 

Page 14

 
 
緒二十九年二月二十六日京報全錄 
　　宫門抄諭旨均錄正張○墾務大臣貽奏爲察哈爾左翼墾務徵收押荒援案請由部頒發執照摺○山西布政使吳奏報護理撫篆日期摺○密雲都統于奏駐防官兵户衆餉單據情籲恩將直隷藩庫應支米折仍按定價發放摺○粤督德奏知縣規避處分請旨懲儆片○蘇撫恩奏爲推廣圜法片 
督辦墾務理藩院尙書銜兵部左侍郎奴才貽榖跪奏爲察哈爾左翼墾務徵收押荒援案請由部頒發執照𢚈摺仰祈聖鑒事竊維察哈爾左翼四旗各地及王公報効馬廠奉旨一律開墾前經奴才會同察哈爾都統奴才奎順副都統奴才魁福籌商辦法具奏並派江蘇候補道陳際唐等充左翼墾務局總辦由奴才陳明在案查張獨多三廳原有押荒各局自奴才等奉旨籌辦後卽在張家口地方另行設局將從前各局未完押荒事宜自光緒二十八年六月初一日起統歸左翼墾務局辦理以一事權其各局領存未塡空白部照亦於五月底止劃淸截數移交該局接管兹總辦道員陳際唐等禀稱現據各局送交剩存空白執照共計二千餘張轉瞬左翼各地一律放墾實屬不敷應用擬援照右翼案奏請飭部預行頒發等情前來奴才查右翼辦理押荒續請部照業經奉旨允准有案現在左翼四旗荒地及馬廠台羣各地同時報墾約計應開地畝更較右翼加廣至地商户總名目一槪革除各民户呈繳押荒須按名給照與右翼情形相同將來需用部照較多該員等所禦係屬實情核與成案相符相應請旨飭部頒發空白執照一萬五千張到墾由奴才轉發左翼墾務局以便隨時塡用除咨部查照外理合繕摺具奏伏乞皇太后皇上聖鑒謹奏奉硃批户部知道欽此 
頭品頂戴護理山西巡撫布政使臣吳廷斌跪奏爲恭報微臣接護撫篆日期叩謝天恩仰祈隔鑒事竊臣前奉撫臣趙爾巽行知恭閱電鈔錄奉上諭出西巡撫著吳廷斌暫行護理欽此當於光緒二十九年正月初十日具摺謝恩在案兹於是月二十日准新授湖南巡撫臣趙爾巽派中軍叅將宋占魁太原府知府吳廷燮將山西巡撫關防提督鹽政印信曁王命旗牌文卷書籍齎送前來當卽𢚈設香案望闕叩頭謝恩祗領任事伏念臣猥以樗庸屢蒙簡擢每念聖恩之優渥拊私悃以徬徨兹復仰荷温綸暫權疆寄受恩愈重圖報愈難查山西外控蒙疆内藩畿甸現當時艱孔亟交涉日繁繹厚生正德之經在先教養綜馭吏整軍之要貴矢清嚴舉凡升任撫臣春煊撫臣趙爾巽先後整飭諸務固皆權晉疆之所急貴恃有精意以推行况復遺孑甫著節用乃愛人之本恤償初定戢奸爲弭釁之源愚昧如臣深懼弗克勝任惟有殫竭愚忱認眞經理斷不敢以暫時權篆稍涉因循以期仰答高厚鴻慈於萬一所有微臣接護撫篆日期並　激下忱理合𢚈摺叩謝天恩伏乞皇太后皇上聖鑒謹奏奉硃批和道了欽此 
奴才于珊跪奏爲駐防官兵户衆餉單當差餬口萬分拮据據情籲懇天恩俯准將直隸藩庫應支四分之一米折銀兩免其减半仍按定價發放以濟兵食而利操防𢚈摺具奏仰祈聖鑒事竊奴才所管密雲駐防官兵按年應支俸餉米石向係半本半折支領自咸豐年間軍興以來攺領四分之一本色其餘四分之一本色米石每石折價八錢按季由直隷藩庫支領光緒十八年經前大學士直隷督臣李鴻章以兵丁困苦所領折色米價不敷餬口當差附片奏蒙諭旨每石酌加價銀二錢等因歴經遵辦在案維思折包價銀本係兵衆糴食之需自近年銀價低落糧價增昻每石一兩之價僅能糴米三斗是不减之中已减去七成詎自庚子變亂聨軍駐省庫儲匱乏經陞任直隷藩司周馥詳由前大學士直隷督臣李鴻章奏明將藩庫應放二十六年秋冬二十七年春夏四季兵餉各欵暫行停發其自二十七年秋季起應放之項均按减實數暫行核發一半等因當經轉飭各該旗遵照辦理亦在案現據八旗協領佐領等聲稱密雲駐防生齒日繁别無生計全賴餉銀餉米餬口當差自遭拳匪之變俸餉米折各欵已欠領至五萬餘兩之多今事局雖已大定惟當此庫欵奇絀八旗世僕世受國家豢養之恩具有天良欠領之餉曷敢遽請補領現在部庫應發官兵俸餉雖又核减一成本已照常請領惟直隷藩庫應發四分之一米折銀兩現仍减半支領懇祈援照古北口等五處由藩庫應領官兵俸餉規復成案自二十九年春季起免其减半規復每石原價一兩支領以濟兵食等情奴才伏查藩庫應發之欵暫行减半核發係因省城甫定庫空如洗周轉不易乃一時權宜之舉所有密雲駐防官兵孀婦等應領米折銀兩已由二十六年秋季起停放四季自二十七年秋季起又復减半支領夏季今事局大定二年有餘量可通融查奴才兼轄之古北口等五處駐防官兵由藩庫應支俸餉銀兩因兵力萬分難支於二十八年八月間經奴才奏請免其減半仍按减成實數發放等因一摺奉硃批著照所請片併發欽此欽遵當卽恭錄咨行直隷總督轉飭藩司已由去年秋季起規復免其核减密雲駐防官兵孀婦等應支米石折價銀兩事同一律若仍减半支領不惟兵力萬分拮据亦不足以示體恤未免向隅爲此據情叩懇聖慈俯念駐防旗兵户衆餉單當差餬口萬分　据恩准將直隷藩庫應發四分之一米折銀兩自光緒二十九年春季起免其减半仍按每石折價一兩之數發放以濟兵食而資應差如蒙兪允俟命下之日奴才即行𢚈錄咨行直隷總督轉飭藩司辦理奴才爲目擊兵艱整飭操防起見是否有當理合恭摺具奏伏乞皇太后皇上聖鑒訓示遵行謹奏請旨奉硃批著照所請該部知道欽此 
德壽等片再　令爲親民之官舉凡緝兇捕盜讞獄錄囚諸事皆民命之所寄必須詳愼辦理不容稍涉玩視兹查有臨商縣知縣吳志道於戕殺一家五命重案竟敢虚報獲犯揑稱病故希圖規避處分正犯拿獲又復濫刑致斃以掩其原報之虚僞實屬居心詐酷辦事乖謬斷難姑容據藩司轉據該管道府揭叅前來相應請旨將臨商縣知縣吳志道卽行革職以肅吏治臣等謹合詞附片具陳伏乞聖鑒訓示再所遺臨商縣知縣員缺粤省現有應補人員應請扣留外補合併聲明謹奏奉硃批著照所請該部知道欽此 
恩壽片再蘇省前因制錢缺乏市廛不敷流通議在江南銀元局附鑄二等銅元按月解蘇發給行使經前撫臣聶緝　奏明在案查自附鑄以來民間推行漸廣江寗銀元局鑄造雖以一廠所出兼顧寗蘇其勢不免竭蹶蘇州地廣人稠上海又爲通商大埠時苦錢荒原設寶蘇局以土法鑄造制錢每患銅鉛値貴虧耗時形不能多鑄奴才與藩司再四熟籌亟宜隨時變通因地省利除現用銅元仍暫藉江南銀元局附鑄外擬就寳蘇局地基添造廠屋籌欵購備機器定期試鑄銅元專資蘇用如此出數較多周轉自便且可卽在耗羡所積涓滴歸公彌補造廠購備機器之費利國使民舉兩得莫善於此當經檄飭江蘇候補知府陸桂星採取湖北章程購辦機器募匠選料估計成本約須銀十餘萬兩業經籌定欵項卽委陸桂星專司其事俾期　日開工藉補圜法之不逮兹據藩司具詳請奏前來奴才覆核無異除咨部查照外謹會同署理兩江總督臣張之洞附片具陳伏乞聖鑒訓示謹奏奉硃批户部知道欽此 
 
