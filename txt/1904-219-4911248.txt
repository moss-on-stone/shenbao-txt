# 1904 - 219 - 4911248

 

Page 1

 
 
[皇朝政典類纂全書告成] [  圖書集成局啓]  
　　呈書搜采官瓜諸書多至八百三十餘種延請江浙名士編纂時逾兩年計成書五百卷國政朝章燦　華備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將一批股洋匯滬當卽照發不誤 
[新印歴代史事政冶論] [  點石齋啓]  
　　是書集古今論史之作多至五百種　王夫之讀通鑑論沙張　謂史大略之類悉數採人無一　漏其中更有不經見之書如明刻于愼行　史陽錄王穀諸史管見魏　史論尤偏看艦偶評夏之蓉讀史提　等類不下　百種一一搜錄并各爲之標題以時代編次史書中可　之題無一不備購此一種可免别購他書讀老觸類旁　　查左右逢源之樂月三百零八卷認二十八本欲購者　至上洋三馬路申報館申昌書室及各書坊均有代售 
[紀蘇垣拘獲妖道事論以廣之]  
嘗讀歴代史書至五行志災異志等篇有所謂人妖者大率耳目口鼻與常人稍殊或則男變爲女女變爲男然此皆由禀賦之不同或傳聞之失實固不得謂之妖也所謂妖者假荒誕不經之語以炫惑於人異服異言招摇過巿幸在朝政清明人心靜鎭之日若輩不過藉悠謬之說斂取愚民貲財其禍猶不至甚烈萬一人情思亂國俗喜誣當事者不知拘懲聽其以莠言惑衆則爲患必甚劇而貽禍必甚深嗚呼此中國數千年來所以治日少而亂日多迄乎今日而重爲外人所恥笑也卽如近日蘇垣陳姓妖道進謁撫憲端中丞一事有可異焉日前蘇州友人來函云本月二十二日有不倫不類之甲乙二人浼德公館作保止宿於道　街連陞客棧二十五日中乘緑呢大轎乙頭戴晶頂乘馬前導逕詣撫轅晉謁端中丞中丞拒之旋飭差弁帶勇至棧中盤詰始知此人姓陳年甫一十有五口操楚音當到棧時棧中人見其行李僅有小箱一口托故不留陳遂浼德公館馬夫某丙擔保所乘輿馬亦由丙向德公館借來當詣撫轅時陳衣冬青樹葉所編鶴　手執拂塵懷抱白色公雞一頭自稱江西張眞人府中大法師得有仙術此次由中丞電請來蘇大言炎炎聞者掩耳洎西路總巡瑞明府到棧研詰陳竟直呼其名昻不爲禮旋經中丞飭吳縣李紫　大令將陳主僕拘至縣署升堂研訊陳供稱貧道前在日本游學後入某省武備學堂某夜見一白衣道人從空而降稱係天師與汝有緣當收爲弟子某山中有一白毛公雞汝可獲而珍寶之後有大用併授貧道仙符仙訣令至江蘇行道所穿鶴　卽天師指授製法由同被拘獲之某乙出貲倩江寗水西門外某成衣匠製成大令遂飭伍伯鞭背二百下笞臀一千板收禁獄中嗚呼此陳姓者人耶妖耶抑眞患瘋癲者耶夫世之所謂羽士者大率奉張天師爲依歸天師何人蓋卽　末五斗米妖　張道陵之子孫也歴代世王往往篤信神仙之說鍊符受籙以冀長生因是謬種流傳得以歴數千年而不絶本朝　德清明從不信妖異之說天師封號已屢次降革久視爲無足重輕邇者道陵六十三代孫張旭初到滬愚民不察求符咒者如雲僕曾作爲論說大聲疾呼竭力指斥而此次陳姓猶敢自稱天師弟子賢然至蘇垣任意　摇膽大妄爲亦可謂目無法紀矣雖然木必先腐也而後蟲生之聞曩歲北方拳匪肇亂時匪首張德成竟以妖異之裝晉謁直隷總督北洋大臣裕壽山制軍制軍迎謁道左禮貌甚恭此事雖無明文然藉藉人言亦非無據意者陳姓習聞是說故欲以張德成之見裕制軍者見端中丞歟抑知中丞見理甚明處事甚當斷非當日庚子年昏憒糊塗之諸王大臣比也要而言之自來妖異不經之說小旣足以誤民大更足以禍國漢末之張道陵明季之徐鴻儒以及本朝之川楚教匪與夫庚子歲北方義和妖拳其爲謀也同其受禍也一流毒至此吾不解當事巨公何猶不懲前毖後而絶其根株哉絶之奈何必自奏請皇上明降諭旨從嚴斥革張眞人封號始世有明哲其必不以斯言爲河漢哉 
[電傳宫門抄]  
　　昨日午後京師友人專電告知本館云六月二十七日皇上召見軍機大臣是日並無明降上諭 
[譯旅順陸戰日記]  
　　昨日本館承俄國駐滬辦理軍務大臣德希諾君惠示手函略謂頃得華歴六月十七日之晚七下鐘越四十五分時盛京所發官電内開據旅順陸軍統帥司多伊瑟爾由電報稱華歴六月十一二兩日日人迭次稱兵來攻皆被我軍擊退雖敵砲十分銳利而我軍閃避得法略無所傷十四日日人竟日來攻砲聲隆隆震驚遠近我軍仍奮力擊退不使成功事後查檢我軍陣亡及受傷者計武弁六員兵士約五百名日人死傷甚夥十五日日人又成師而出捨命鏖戰積屍成邱我軍之在陣上死傷者計武弁十員兵士約七百名隨於十六日退駐狼山之麓綜核連日戰事我軍之或死或傷者共武弁四十員兵士一千五百名訊之所俘日兵供稱彼軍死傷之數約在一萬人左右當我之退駐狼山也日人己困　不堪因得將砲械衣糧悉數取携毫無阻滯日人每戰輙將臨陣負傷及戰殁者委諸疆塲事後我營中必派出諸軍醫擇傷而未殊者悉心療治十八日日人復大舉攻狼山我軍統帥詗知下令第四營退至離砲臺約十華里之處步武整飭毫無紊亂情形迨與之交鋒適砲臺能阻日人砲火是以砲雖猛烈禾　傷夷然日人已非常狼狽矣日來我軍仍精神振奮略不見有愼喪之情 
[旅順陸戰餘話]  
　　華歴六月二十七日英京倫敦來電云俄京聖彼得羅堡頃得遼東電信悉華歴六月二十四日旅順之戰日人互傷無數敗衂而歸綜而計之所失約在萬人左右俄軍之負傷及戰殁者祇共一千人旣而統帥司多伊失爾君電告俄政府略稱華歴六月十四五等日我軍與日人猛戰日人傷亡實多我軍於此三日内共傷亡官弁四十員兵士一千五百名 
 
 

Page 2

 
 
[譯日報紀旅順海戰情形]  
　　日本東京來電云東歴七月二十五日之夜二下鐘時我梅軍總統東鄉氏電告大本營内開二十三日之夜三下鐘時我海軍大尉桑島省三統率第十四水雷艇隊隨同第十號第十一號兩砲艦及三笠富土兩戰艦所載水雷艇鼓浪前進伏於鮮生角迤東海灣俄人見之急令逐水雷艦若干艘結隊攻擊我三笠富士所載之艇連發魚雷筒數具中有三具驀然爆裂幾於岳撼山摇旋有二砲艦進逼敵軍砲火喧天非常猛厲所措浪駭濤驚之際烟迷霧結究未悉敵人形勢如何惟我軍則確係一無捐害云 
[俄路將成]  
　　華歴六月二十七日英京倫敦來電云頃由路透電局派赴俄京聖彼得羅堡訪事人發電報稱俄人在貝加爾湖濱所築紆迴環繞之火車鐵路大約華歴八月可慶落成此路原擬用雙軌以利往還兹則已改用單軌矣 
[日占俄臺]  
　　烟臺來電云此間傳聞西歴七月二十八號日本陸軍進攻旅順二十九號正午偪近水師營得將二龍山附近砲臺占據註水師營係地名在旅順之後 
[俄修韓路]  
　　高麗元山來電云有客由慶興繞經鏡城吉州歸抵此間談及慶興刻有俄兵二百名鏡城刻有俄兵一百五十名分投設戍自慶興以逹吉州之路日役韓人無數分叚興修昕夕經營其平如砥更於城津安設電竿電綫迤邐以抵茂山至圖們江上橋工則已依期告竣紅腰雁齒早輝映於江流浩蕩間矣 
[俄艦又出]  
　　日本竹敷來電云東歴七月三十日突有海參威俄軍艦駛過津輕海岬時適漫天濃霧未克辨其針路所之說者謂俄艦自回海參威已休息三十餘日又欲於日本海面游弋往來矣旋復得北海道青森縣飛龍岬救難所電音大約謂東歴七月三十日將晚五下鐘越四十分時有甲乙兩三俄艦由此間海上駛赴西南方 
[俄停開礦]  
　　山海關來電云距奉天約二十華里之遥有勿其山焉礦産夙饒其煤尤美前者俄人鳩工開采以濟海軍十數日前忽地傳令中止將所用機器等件一律運回本邦其地築有甲乙丙三砲臺目下僅留兵士一千名駐守 
[電唁俄臣]  
　　英京倫敦來電云英皇以俄國内務部大臣部列烏氏才猷卓越夙所欽遲慘禍猝攖良深悼惜因於某日電逹俄京聖彼得羅堡向俄皇特申弔唁之忱美　執政大臣海伊君亦於聞訃之餘發電唁慰 
[電召老臣]  
　　揚州訪事人云前廣西巡撫史中丞念祖懸車之後屏絶塵囂林下優游頗堪自適兹聞官塲傳述朝廷現因粤西匪勢披猖電召中丞迅速來京陛見本月某日己由兩江總督魏午莊制軍恭錄電旨轉行到揚意中丞受國厚恩自可不俟駕而行以慰霖雨蒼生之望也 
[招考實業]  
　　京師訪事人云日前商務部發出示曉諭大旨謂本部奏辦實業學堂招考學生一事前已兩次示諭在案兹定於六月十五十七十九二十一二等日在地安門外順天中學堂分别省分按日考試二十四日在本部榜示二十八日覆試七月初一日榜示每場試以中國政治史事論一篇各國政冶策一道各種科學問答十餘條論策題能作一藝各種科學能逐條筆答數語者卽爲完卷如有曾學英文算學化學電學各科者務於卷面塡明交卷時卽領各項題紙另給試卷分别面試爲此仰各省報考士子知悉屆期各携帶筆墨聽候點名扃試毋得自悮方今朝廷重視學務廣勵實業優予出身凡屬來考士子務當力戒懷挾爭自濯磨以仰副國家拔取眞才之至意本爵本部堂有厚望焉特示計開十五日考八旗江蘇十七日考直隷十九日考順天安徽江西二十一日考浙江廣東廣西湖北二十二日考奉天湖南福建四川河南山東山西陜西雲南貴州聞報名者多至二千六百餘人屇時卯刻點名申刻交卷將來覆試後正取一百二十名備取八十名一律照一小像留存 
[蘇撫新猷]  
　　姑蘇訪事人云每届令節曁大憲壽誕喜慶等事僚屬均有餽獻雖非婪索跡近苞苴兹者江蘇巡撫端午橋中丞飭將所餽充公計每歲可得銀二萬四千兩業已發房立案津貼出洋游學諸生又以武職人員必須嫻熟馳聘之技傳諭標下各武弁槪令騎馬並不准身穿長袍示期七月初五日策騎臨盤門外武備學堂以示之則至於各州縣命盜各犯訊實解省後經府署發審局復訊無異然後解司過院定罪申詳當解院過堂時向由值堂書吏將供單略誦一遍令犯蓋指模撫憲絶不訊及一語兹中丞於各犯過堂時諭令刑書均須伺候以便將案由從頭至尾詳細研訊設與詳供不符則立時發下重訊昭合者每犯賞給青蚨四百翼某日見一犯骨瘦如柴詰以汝等在獄日食幾何答稱日飯五十四文因被禁卒扣去三十文以致難謀一飽中丞憫之立傳吳縣縣主李紫璈大令到轅諭令嚴禁禁卒人等不得尅扣囚糧並傳諭各縣永遠嚴禁 
[函催受篆]  
　　姑蘇訪事人云調署江隂縣知縣金苕青大令於本月二十日交卸元和縣篆後本擬七月中旬赴任嗣接江隂縣調署元和縣郭子華大令函催遂於二十二日詣各憲轅禀辭赴任聞郭大令准於二十五日交卸回省後卽須擇吉履新矣 
[劇盜茹刑]  
　　鎭江訪事人云本年四月某日城内仙鶴巷姚姓家被刼報經前署丹徒縣知縣洪鷺汀大令飭捕邏獲盜犯唐小獸子及巴柳二旗兵訊實口供禁之於獄迨楊襟山大令履任將各犯申解道府勘訊忽盡翻前供長鎭通海兵備道憲子月樓觀察因檄調洪大令由丹陽任所來鎭覆訊六月二十三日大令乘舟戾止翌晨隨同鎭江府知府祥遂安太守及理事同知穆司馬圖布洋務局總辦兼道轅發審委員邵虎伯直剌升坐府署二堂飭提訊鞫命跪大練加上挺棍雖至痛極昏暈依然狡展不承及上天平架良久各犯始仍照前供和盤托出大約日内卽須明正典刑矣 
[鄂省官塲紀事]  
　　武昌訪事人云新任荆州將軍清留守於本月某日抵鄂就八旗會館暫駐襜帷旋卽雇定民船以便携眷赴荆履任○武高等學堂提調程道存太守奉委接辦寶塔洲釐金將次束　就道署武昌府知府黄伯雨太守特於本月某日邀集同諸寅假座安徽會館設筵祖餞○日前雲南大憲札委洪司馬某押解京銅五十一萬五千斤分裝快利固陵兩輪船由宜昌來漢另换某輪船赴申江然後北上赴部交納 
[潯上官場紀事]  
　　九江訪事人云五六月之交亢睛不雨先德化縣賀少九明府竭誠祈禱冀沛甘霖旣而府尊孫景裴太守亦親往行禮安得碧翁翁普施雨　以慰三農翹盼之心耶○本月十八日好事者在某廟演神酬神革勇某甲觀劇不知因何與信持僧忿爭以致釀成命案報經德化縣賀明府親臨相騐隨將甲帶回訊懲○前月某日湖口縣教民戯放洋槍致傷鄉民某姓近經廣饒九南兵備道瑞華儒觀察委德 
 
 

Page 3

 
 
化縣賀明府前往會同湖口縣馮驥呈明府訊明核辦 
[刊上官塲紀事]  
　　揚州訪事人云民間置買田産往往塡寫白契以圖匿稅不完相習成風稅務因之减色日前甘泉縣白大令接奉江寗藩憲黄方伯札文略謂置買田房産業現定一律改用官紙塡寫不用契尾以前成交未稅者限六月終一律補稅如違卽將價值充公仍提究懲等因遵卽照錄出示此亦興利革弊之意也○淮南總局收發文件向皆責成門丁前年運憲程雨亭都轉在任時因時制宜改因司事月前局中發照委員不知因何與司事互相攻訐運憲恩新甫都轉聞而大怒立將委員撤差一面諭令局員改用委員收發旋由總局委員毛分轉力保賴鹺尹豐烈謂足任勝愉快都轉遂下札委定行將涓吉到差矣此爲總局改用委員收發交件之始故誌之○兩淮泰州分司胡分轉光國署事期滿運憲恩都轉詳奉督鹽憲魏制軍批准檄委淮南局員毛金甫分轉往署分轉奉札後立卽交卸淮南局務擇吉六月十七日携眷往東臺諏吉二十日接鈐治事 
[蘇省官塲紀事]  
　　蘇州訪事人云太倉直隷州知州謝直剌謙因案經蘇憲效述堂方伯撤回遺缺於本月二十四日牌示飭准補是缺之謝直剌陶赴任○丹陽縣典史項少尉純祖因案經蘇憲效述堂方伯撤省察看遺缺於某日牌示以候補典史何少尉震堃酌委○陜西候補遊擊陳少鵬遊戎相去年九月來蘇投効撫標時恩藝棠中丞方攝撫篆奏請留蘇旋委充飛划右營領哨兼左右二營總巡今者恩藝帥升任漕運總督檄調游戎赴清江以資臂助己於本月二十四日銷差就道矣 
[金沙人語]  
　　沙巿訪事人云此間一切商情皆如往日惟縫紉一業生意大佳五月中有縫工數百人來自漢口仍學不敷工作日可異也或曰近日風氣侈靡居人於服御之物不厭詳求卽此一端已可見習俗之日趨於下理或然歟○駐沙日本領事署書記生大山正之於日前由彼國政府擢什厦門領事大約須馳返東瀛述職然後赴厦履新也○荆州府屬諸生之留學東瀛者日漸加多計官費生十二人王榮樹黄瑞蘭李家銓孫德泰孫成除定清劉文度張知本朱家璧曹履貞李家穀徐志繹公費生六人謝步瀛陳龍章王明海朱友英徐成鑾陳祖兆自費生二十五人李家珍黄傳綸楊清貴劉楚寶司克熙陳克煒孫德震朱家炘李正鈺時功玖鄧裕嶔吳瑞麟王運震李家銘鄧振王崇銘朱家璘朱家瑊鄧繼支鄭之卓鄧裕澂馬鳴謙王立猷王立模王瑞粹又女學生五人朱秀松張鎔曾尙武陳祖琇朱敬儀其中占江陵籍者四十三人公安一人松滋一人枝江一人監利一人宜都一人惟石首無之至商於沙巿之子弟往日本考求商務者亦有數人彼都人士殆有志嚮學者哉然果不爲習俗所染一意將新學鑽研則善矣○大灣上街鄭長順招牌店於五月二十二日晚炊時樓上忽濃烟突出對門徐益興賣花鋪中人見之急招呼四鄰往救至則火已炎上不能拾級而登遂升梯緣檐以水下注而熄迨入店察視則店主己收拾器物預備潛逃矣鄰右皆咎其肇禍於前而又不綢繆於後交口詈之 
[湓水延秋]  
　　九江訪事人云日前府尊孫景裴太守以天氣亢旱農人待澤孔殷率同德化縣賀少九大令示禁屠宰徒行詣城隍廟拈香虔禱至第三日果得大雨農民莫不雀躍歡呼○本月二十二日之夜二下鐘時西門外正街三陽槽坊不戒於火警察局義渡局各水龍奮力撲救得以轉危爲安僅焚去後進房屋○潯地議興商會廣饒九南兵備道瑞莘儒觀察諭令各業舉董事立公所以資聯絡而專責成日前錢業首先遵行此外各商意見參差尙懷觀望觀察因於某日發出諭單略謂此舉以保商便民公正交易爲完旨著一秉至公務除私見等因未知果能和衷共濟否也○各省鼓鑄當十銅圓原以補制錢之不足近日贑省某釐卡某錢店私立補水名目每千或婪索十文二十文不等經人具詞上控蘇司周瀚如方伯臬司陳鶴雲廉訪立卽出示嚴禁大約以後當不敢故轍相循矣 
[吳郡新詩]  
　　姑蘇訪事人云本月某日某處釐捐局巡丁某甲在泰伯廟橋附近緝獲繞越漏捐之載猪船一艘報經總辦那子賢太守飭發吳縣罰旋經李紫璈大令訊明飭照竟捐錢四千文加罰上倍○寳蘇局新鑄制錢每日兌出二百千文委員楊明府新定章程凡民人持洋銀兌錢者須先出青蚨二十翼購票一帋連洋銀持赴局中兌取然每洋銀一元僅給錢九百文除去購票錢二十文實祇八百八十文而巿上可兌至九百一二十文是官價反不如價矣噫 
[郵政專條]  
　　日昨蘇松太兵備道兼江南海關監督袁海觀觀察接奉兩江總督南洋大臣魏午帥電開總稅務司擬定專章一條作爲續訂華洋輪船駛赴中國内港章程内第二條後之補條開列於後一凡華輪均有代運郵袋之責其行駛内港者一經領准駛入内港之關牌卽應代運郵政局信袋分交路經各局每值行輪往來遇有郵局處卽須赴局聲報以便隨時交接郵袋不致有誤除帶運包裹分量較大者應如何發給水脚由各該郵局按公平運價核給外所有尋常郵袋訂明不給運費其他垂件各華船不得私帶并不得攬帶他局郵件至專責代帶之郵件亦須格外加愼如有損失遺落違章等事仍惟該船是問或罰欵或將入港關牌撤銷隨時酌情定辦以照鄭重以上專章一條於郵政不無裨益除札行總稅務司轉飭各關稅司遵辦外爲此轉飭遵辦 
[嚴究誨淫]  
　　日前本邑浦東保甲總巡謝岳松明府訪悉洋涇鎭八埭頭無賴潘益梅所開茶肆内有無恥男婦演唱花鼓淫戯並開場聚賭情事因卽派差前往諭令停止潘抗不遵照爰於前日親率差捕協同江海關巡江吏梅羅前往拘獲潘及其黨楊妙榮連女伶陸桂英大阿姐男伶某甲等七人帶回研訊之下判將潘楊各枷號一月期滿之後送押改過所二年桂英及大阿姐函送某善堂留養甲等笞責交保 
[英界火警]  
　　昨日三點鐘越三十分時斗轉參横天將破曉英租界山西路卽盆盪弄與甯波路轉角處慶昌隆小烟館不戒於火霎時延及東鄰寶元麫館北首同泰糖食店警鐘旣嗚救火會西人急驅水龍往救旋卽告熄然已焚去樓房四楹矣 
[上海保甲總巡局瑣案]  
　　陳阿慶竊取泗涇沈錦棠家耕牛一頭牽至西門外馬路中求售被汛　所見詰出實情連牛解至西門外保甲巡防局局員王二尹命押候研訊旣而陳在押所滋閙不休二尹命轉解保甲總巡局前晚總巡朱森庭明府升座研訊判責四百板枷號半月發西門外示衆○前日著名巨竊陳雲卿卽沈錫根竊取西門外壽祥里蔣姓家衣物當塲拘獲解至保甲總巡局總巡朱明府研訊之下蔣訴稱當拘陳時陳竟拔刃行兇幸有多人得以併力禽獲旋在身畔搜出質劵十六紙合請究懲陳供稱小的己被事主毆傷求恩寛宥明府察得陳身上受有微傷從寛免責飭解送改過局收禁二年訊至此有英租界某包探投案禀稱陳在英界屢犯竊案兹奉捕頭之命請准帶赴公堂禀請黄大老爺訊明然後送還收押明府允之未幾又接蘇松太兵備道憲袁海觀觀察札文内開查得沈錫根係著名巨竊飭速送縣嚴辦明府遂備文派差投英美等國租界公廨禀請交還未知讞員黄司馬如何回復也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潤郡官塲紀事]  
　　鎭江訪事人云近日鎭郡文武各官接奉江蘇巡撫端午橋中丞札開訪聞蘇松常鎭太各屬梟匪充斥販鹽　賭而外當有聚衆搶刼擄人勒贖情事甚至民受其害而不敢言官畏其横而不敢捕殊屬不成政體通飭文武營縣一體會拿如果犯有搶刼勒贖案件審明之後准其就地正法如敢拒捕當塲格殺弗論刻己遵照辦理矣○駐防鎭郡之武威新湘各軍統領徐魏二軍門近以俄日軍情日亟而粤西柳州亂黨復恐四處蔓延長江爲七省咽喉防務益宜嚴　爰面諭所部各營曁各砲臺將弁一體密加防範毋稍疏虞誠未雨綢繆之意也○鎭江下游釐捐總辦胡玉瀛太守前赴姑蘇謁見上憲　已事畢於六月二十四日遄回 
[上海縣署瑣案]  
　　前者趙鶴卿之妻謝氏被混名小脚阿珠者誘逃後得邏獲扭控上海縣署前晚縣主汪瑶庭大令升堂研訊趙供小的在四牌樓開設木梳店憑媒娶妻謝氏已及十年小脚阿珠時來勾引出外竟夜不歸上月二十三日謝氏私携金約指兩枚以及衣飾若干一去不返前日訪知在小脚阿珠所開小烟館中因往尋見詰知與廣東無賴吳明卿同居求發善堂徐俟悔過謝氏供小婦人年三十歲現患目疾丈夫不肯醫治故回至母家就醫堂姊阿珠之夫王國香向開烟館昨往探望阿珠被夫扭控案下阿珠供小婦人丈夫吳阿二在永生輪船當茶房無暇回家故將所開烟館租賃與吳並不與謝氏相識大令核得謝氏所供阿珠之夫姓名阿珠自供者不同明係指鹿爲馬飭將謝氏帶下詰問阿珠供稱小婦人夫實係吳阿一大令命掌頰一百下吳供小的欲租王之烟館故先遷至阿珠處同居大令飭責二百板復將謝氏掌頰五十下發堂留養阿珠父官媒管押著交吳到案再究○城内外曲尺灣各銓刀店自遭粤匪之亂迄今四十年所訂行規早經散佚以致互相貶價以廣招徠偿顧資本虧蝕邇來物價增貴不敷開銷兼之各工人往往藉故停工索加工值爰有同業十家公推陸源盛爲首陳萬興副之今春曾具禀縣署章程規則呈請立案遵行大令允之給示曉諭在案邇者黄萬順店主黄坤山不遵縣示紊亂行規陸陳責之非但不服反敢糾衆行兇因於昨日將黄扭縣禀控大令飭值日差瞿德將黄看管聽候訊供 
[南巿捕房紀事]  
　　昨日唐順林車德仁二人在南巿馬路旁滬南中華樓品茗不知因何起釁唐將茶盃擲去誤中旁座之茶客吳彩江之頭鮮血横流殷紅被面旋經巡街捕將唐帶入捕房捕頭令押候解送馬路工程局禀請總辦翁子文太守訊究○前日偷兒某甲潛至王家碼頭張寳大船上竊取油布帆携之登岸適爲巡街捕所見帶入捕房捕頭令押候解送馬路工程局禀請訊懲○昨日江北船戶吳連喜扭宋長生楊仁志梁四子至捕房聲稱因賭起釁奪去划船一艘捕頭令押候解送馬路工程局禀請訊追　 
[英美等國租界公堂瑣案]  
　　工部局某洋人以隆順源興等牛奶棚主將水攙入乳中售與各洋人殊乖養生之道傳送至案禀請重懲隆順主姚某供稱此種牛乳係王阿大冒名出售須請傳王究罰及讞員黄耀宿司馬傳王詰究王稱王時火熱牛熱乳易壞並攙水尙求明鑒源興主顧阿元供稱小的不敢攙水求恩寛宥司馬商之美總傾事署繙譯官安立德君判將姚顧各罰洋銀五十元諭以如再作僞定子嚴懲○李王氏訴稱前晚十點鐘時小婦人正在納涼忽聞前門剝啄聲啓而視之多人一擁而入小婦人駭甚大聲疾呼經鄰右帮同拿獲四人送請究辦司馬研訊之下氏又稱當多人入門時先將小婦人銀臂釧攫去後入内室搜尋别無長物祗攫去布衣十餘件包探陳雲忠禀稱此項匪人近從浦東來此專在西鄉行兇攫物兹將所攫衣飾弔呈案下司馬訊知四人一爲高山一爲楊玉一爲王沈一爲川沈詰以因何攫物同供小的等不敢爲非近從浦左來申僑居是處與李王氏爲鄰司馬商之安君判　各責二百板管押二禮拜○積竊劉阿春陳丹群行竊趙桂卿張仁山開明局曹廣元顧廣興文實堂裕昌號新鼎陞等八家衣服　扇等物所值不貲　由包探竇如海劉光震拿獲吊齊各贓解案請辦司馬詰究之下劉陳同供小的二人係安徽壽州人向在金陵竇公館當家丁及來治下與李姓同住麥家圈德興客棧昨日李已聞風逃逸求恩寛宥司馬著將起案之贜給各失主認領劉陳各押捕房半年尙有皮箱三口木箱一口留聲機器一具洋琴一盒竹籃一隻布被蚊帳洋傘等物變價充公惟將衫褲被窩給劉陳領去○五十五號西探與一百零二號華捕同禀稱虹口向有歹人開設花會曾經拿辦稍稍歛跡前日陳阿毛李張氏等人手携花會票挨戶求售是以拿案請懲陳及氏皆俯首求恩司馬判將陳責二百板管押二月氏責手心二百下管押二月花會票銷毁○虹口大隆廠夥某甲控王春壽王金木張阿狗周教如串竊器物司馬著將王等四人發回捕房押候禮拜四研訊○王長生向在徐森和嫁裝店爲夥今春因事停歇旋仍托稱徐夥至各租戶家冐取紅木器具前日事發店主徐某訴請包探王寳生將王拘獲押入捕房昨晨解案徐訴稱被取之物約值洋銀六十元司馬質訊之下王供小的實因適有急需不得已而出此尙乞原情司馬判責一百板○陳華華任阿如在新閘路中向徐錢氏行兇由包探徐榮珊解案禀稱其中尙有枝節請仍交小的帶回捕房容俟查明於禮拜四解案請辦司馬准之 
[法租界捕房紀事]  
　　前者流氓王榮生向某花烟館索詐不遂拔馬將烟妓戳傷乘間逃逸近日濳至城内被保甲總巡朱森庭明府拘獲笞責荷枷事爲法界捕頭所聞派包探詣局禀請帶回明府准之昨已押入捕房聽候解送公堂禀請讞員陳楚生大令訊究矣○某日書局主某甲以某妾某氏將金戒指衣服私贈學徒某乙縱令濳逃因之送入捕房請暫管押捕頭允之命押候解送公堂禀請究辦 
[美租界捕房紀事]  
　　前日拐匪李木咸談阿二至裏虹口胡家木橋左近誘得鄉民張杏卿之子阿榮賣與寄居司考脫路第六十一號屋内之某粤人得身價洋銀六十一枚被張訪知訴諸捕房捕頭令包探朱桂生前往拘獲押候解送公堂禀請讞員黄耀宿司馬懲辦○昨日江北人金利恩曳東洋車至西華德路將平阿毛撞倒於地碾傷足踝事爲一百七十一號印捕所見將金及平一併帶入捕房捕頭令人送平至向仁醫院醫治金申斥一番釋之使去○昨晨有一瘋狂婦在吳淞路中成哭或歌手舞足蹈被五百四十九號巡捕拘送捕房捕頭令轉送公堂票請妥爲安插○　日年前駁船戶張桂泉楊金全許桂　瞿生泉在斐倫路與運石船戶周信侯口角互毆六百十二號巡捕喝阻不服乃一併帶入捕房捕頭略詢情由叱之使出 
[刊江官報]  
　　六月初七日總局毛分轉華謝委署泰分司缺唐鹺尹啓泰謝委署餘西場項鹺尹毓溎謝委署栟茶塲馬鹺尹長源謝委署廟灣場缺改發兩淮鹽大使寳鹺尹成正白旗人禀到初八日朱鹺尹蘭由仙六巡護卡來袁鹺尹鎭湘由力乏橋卡來李鹺尹傳慶調委總局發照差署儀徵縣周大令懋謙禀到初九日新勝營管帶徐都戎寳山抵揚張鹺尹克勛辭解南京餉起程初十日倪鹺尹籌銘讞委署新興塲許鹺尹調元辭回泰局儀徵縣周大令禀辭赴任隆鹾尹益委總局五成鹽價十四日運憲赴史公祠祭祀唐鹺尹　泰辭回寳坊寺柴鹺尹九　委京餉差沈鹺尹學禮委二橋卡譚鹺尹正春黄鹺尹霖均辭回泰屬十五日毛分轉華銷總局辭赴任王分轉桂分銷總局帮辦到正辦方分轉在瀛委赴清河公幹凌鹺尹沆委赴圩捆運功鹽十六日路分轉教篤辭赴省張鹺尹現孫儀尉儀型均辭回泰屬二十日委署栟茶塲項鹺尹毓溎銷總局發照差禀知赴少委署廟灣場馬鹺尹長源辭赴任李鹺尹傳慶到總局發照差廿一日羅鹺尹愼脩銷儀棧三捐差許鹺尹之憬委巡庫吳鹺尹三祝鄧鹺尉嘉淦均委泰　　差廿二日軍廕王司馬辭回郵工席鹺尹信芳辭赴省袁鹺尹鎭湘委寳坊寺卡　鹺尹克勛銷南京餉差 
 
 

Page 10

 
 
[謹將杭州善堂六月上旬第十次經募紅十會捐欵清單抄呈公鑒]  
　　侯小　助洋六十元　學銘洋四十元侯孫氏洋三十元知非二十三元求是主人洋二十元处合公　　十元夏遵道堂安吉無名氏菊怪老人西安紳士孔　典官錢號隆記　壽林各助洋十元完白山民洋八元江山布業七元李百塋無名氏各助洋六元耕心堂蔡洋五元佚我軒主憇園老人　記侯昌侯福姑溧陽樵者安吉彌災子陳安吉陳鹿萍安吉授右王致和堂潯陽貴記馬輝珊蓬萊館主　郡鹽業各助洋四元江山布業洋興坊四元八角八分八厘生記莊源康姜仲采蔣毓麟鐵堅氏泰豐莊銀杏草堂聚成莊同和各助洋三元阜興當錦昌怕生王順興成餘餘慶泰餘三源豐恆豐園王客周林葆青行　和李葆珊合德堂萱蔭堂雙桂軒　愼堂敬　堂侯麟保寳豐堂周日新昌三槐堂王吳筱珊戴宗麒馬佳延年馬佳延祿虬葊主人荻蘆主人恆新京貨店光裕堂韓應記德泰李復　渭記徐豫亨合成莊道源甡大同莊億和興億成典道源正吳萬仁德茂號張復裕典恆升莊通裕莊韓仁稅西安學徐履莊復裕典號和　成各捐洋二元豫豐棧同順和義堂天申祥元范晉盛三和號周發源姚壽增徐聚隆宋仁發陳純奎張慶瑞小翠軒主三雅堂無名氏道大生瑞豐李供源恆源源興明寳和森彭仁記萬　春仁濟堂福亨德昌朱昌愼德堂貽慶莊高大興四的民新盛隆萬合昌同仁信謙復興崇慶堂汪永裕源大亨復興隆榮記茂興和豐汪寳馨裕和衣莊張榮興汪萬亨聚春德余乾和覘夢氏時功程啓盛昌天成號朱菊槎董華甫劉五橋吳正勞史子仁蔡耀廷高枕舲倪性仁仁德堂濮義興無名氏長興醬園范巨源王景豐垂裕堂吟梅書屋潘源泰恆美順仇怡泰號仇樂善軒吳氏徐裕豐蔡敦敘堂潘時和無名氏王嘉盛祥泰愼餘堂張玉田葉雙潤堂潤和莊復和莊　和莊裕和莊復裕衣莊　成莊黄海昌錢有根程存畊吳大興程少森戴禹知良程啓泰拾翠軒周茂記永裕文記程咸泰搢記葉中位孔慶耀孔慶麟補不足齋三餘堂蓬萊軒吉慶山人何小湖通裕章養然恆升號聚　餘慶堂殷甫雲春源莊德茂馬楚材餘動修室補過室主人知不足齋主人徐豫亨西安鹽棧茂成分棧葆甡分棧豫成分棧同仁昌同鎰昌道源正錦泰元恆豐乾不具名廖玉琪廖忠礽仇德昌天吉祥而號貴楫舟各知難軒應思記應渭源應麗記忍吉號朗照山房退思堂毛三多毛永天生記郭振新徐泰昌方維新胡典文宗儒堂世恩堂乾記履記源記讓記墨樨氏炳記天福堂樂善堂晉同莊王嘉盛箴吉莊寅茂景記王友堂李煥章志勤堂各助洋一元無名氏無名氏各助洋七角史季祥姚大昌蔡恆隆蔡子俊繆甡源裕和公順恊朱錫浦韓子懷蔡裕記馥生祥助小洋五角恆森　潤記仁昌種德堂仁豐亦茂義豐王酉泉各助小洋四角金美記小洋三角董裕盛正順周景福堂天興號萬春號各助小洋二角上海萬國紅十字會人謹啓 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
三品頂戴署理貴州巡撫臣李經羲跪奏爲據情代奏恭謝天恩籲請陛見仰祈聖鑒事竊據新授鎭遠鎭總兵分統　備軍東路各營范德元咨稱接准臣咨光緖二十九年十二月二十四日内閣奉上諭鎭遠鎭總兵員缺著范德元補授欽此遵卽恭設香案望闕叩頭謝恩伏念總兵楚南下士黔境武員束髮從戎轉戰湘吳等省傾心効命歴統防勇有年未報涓埃滋慙夙夜兹仰荷聖恩簡畀重鎭應卽交卸防務循例北上趨詣闕廷跪聆訓誨所有感激下忱並籲懇 
陛見緣由理合咨請代奏等情臣查該鎭久歴戎行夙孄韜略在黔歴統各軍訓練巡防均臻切實現值粤西游匪滋擾趨重獨茘該鎭防剿都司獨茘一帶　當吃緊地叚堵扼籌維深負得力合無仰懇天恩俯准該鎭暫緩入覲以收臂助而固邊圉出自逾格鴻慈除咨部查照外謹恭摺具陳伏乞皇太后皇上聖鑒訓示謹奏奉硃批著照所請欽此 
署貴州巡撫李奏爲審勘鬭殺命案按律定擬摺初七日 
三品頂戴署理貴州巡撫臣李經羲跪奏爲審勘鬭殺命案按律定擬恭摺具陳仰祈聖鑒事竊准部咨嗣後外省命盜死罪案件除例内載明應專摺具奏者不計外其餘無論凌遲斬絞立决監候舊例應會題者應由各該省遵照諭旨一律改爲具奏仍備錄供招咨部於光緒二十七年十二月十二日具奏奉旨依議欽此等因咨行遵辦在案臣查前據署正安州知州廖玉墀驗報賈四十因口角爭毆奪刀戳傷蔡廣書身死一案經前護撫臣批飭審解去後兹據該署州審擬解由署遵義府知府劉實浚按察使全楙績覆審解勘前來臣提犯親訊無異緣賈四十籍𨽻正安州與已死蔡廣書素識無嫌光緒二十九年八月十二日賈四十蔡五揀買毛栗因扯散兩串蔡五不依彼此爭閙經人勸散蔡五回家向其兄蔡廣書告知蔡廣書聲言賈四十不應欺人往向索賠賈四十分辯蔡廣書嫚罵賈四十回詈蔡廣書拔出身帶小刀向戳賈四十閃側奪刀過手蔡廣書抓住賈四十髮辫撳按賈四十情急用刀嚇戳適傷蔡廣書方脇倒地經羅樹堂赶攏喝阻問明情由賈四十當卽逃逸羅樹堂告知屍父蔡應德往看抬回詎蔡廣書傷重延至次日殞命報騐護犯訊詳批飭審解兹據審擬依限解由府司覆審解勘臣親提覆鞫據供前情不諱詰非有心欲殺亦無起衅别故矢口不移案無遁飾查律載鬭毆殺人者不問手足他物金刃並絞監候等語此案賈四十因蔡廣書索賠毛栗口角爭毆奪刀戳傷蔡廣書越日身死自應按　問擬賈四十應如該州府司所擬合依鬭毆殺人者不問手足他物金刃並絞律擬絞監候秋後處决蔡五起衅生事本有不合惟其兄蔡廣書已死非命且年未及歲應與救阻不及之見証羅樹堂均毋庸議無干經州省釋屍棺已據飭理兇刀彚報變　是否允恊除全案供　咨送部科外所有審勘鬭殺命案按律定擬緣由謹遵章恭摺具陳伏乞 
皇太后皇上聖鑒敕部核覆謹奏奉硃批刑部議奏欽此 
署兩廣總督岑等奏爲揀員請補要缺知縣摺初八日 
頭品頂戴署理兩廣總督臣岑春煊廣東巡撫臣張人駿跪奏爲揀員請補要缺知縣恭摺仰祈聖鑒事竊准吏部缺單内開廣東高要縣知縣劉鎭寰革光緒二十九年十二月初七日奉上諭等因應以奉旨後第五日行文按照限减半計算扣至光緒三十年正月二址六日限滿開缺二日初六日接准部咨應勒歸正月分截缺辦理係外調要缺毋庸掣簽查定例州縣應調缺出俱令於現任人員内揀選調補如無合例堪調之員准以例准請補之候補並進士卽用人員酌補等因今高要縣知縣爲肇慶府附近郭首邑地當孔道政務殷繁必須精明幹練之員方足以資治理臣等與藩臬兩司於通省現任知縣内逐加　選非現居要缺卽人　未宜實無堪以調補之員惟查有進士卽用知縣謝質年四十三歲四川新都縣人由廪生應光緒乙酉科本省鄉試中式舉人甲午恩科會試中式進士殿試三甲朝考三等引見以知縣用簽掣廣東光緒二十年十月十八日到省該員心地樸誠辦事奮勉以之請補高要縣知縣洵堪勝任與例亦屬相符據藩臬兩司會詳前來相應請旨准以卽用知縣謝質補授高要縣知縣以資治理如蒙俞允該員係進士卽用知縣請補知縣銜缺相當毋庸送部引見除咨部外謹合詞恭摺具陳伏乞皇太后皇上聖鑒訓示再廣東省補缺例限九十日此缺係勒歸光緒三十年正月分之缺二月初六日接准部咨應以是日起限辦理今在限内選員請補並無遲逾合併陳明謹奏奉硃批吏部議奏欽此 
署兩廣總督岑等奏爲省會首邑要缺需員懇恩俯准揀員調補摺初八日 
頭品頂戴署理兩廣總督臣岑陜煊廣東巡撫臣張人駿跪奏爲省會首邑要缺需員懇恩俯准揀員調補以資治理恭摺仰祈聖鑒事竊准吏部咨缺單内　題四項最要缺廣東南海縣知縣王崧開缺另補光緒二十九年十二月初七日奉上諭等因應以奉旨後第五日行文按照限减半計算扣至三直年正月二十六日作爲接到文片開缺二月初六日接准部咨應勒歸正月分截缺辦理係衝繁疲難最要缺例應在外揀員題補查南海縣爲省會首邑政務殷繁時有發審要案及交涉洋務非精明幹練才識兼優之員不足以資治理臣等與藩臬兩司於通省正途應補應升應調各員内逐加遴選兹查有潮陽縣知縣傅汝梅年五十九歲江西建昌府南城縣人由拔貢中式光緒元年乙亥恩科本省鄉試舉人九年癸未科中式進士殿試二甲朝考二等奉旨改爲翰林院庶吉士十二年四月散館以知縣用選授陜西略陽縣知縣十年調署臨潼縣事是年調補憲平縣二十三年因案降調二十四年九月因署臨潼縣任内辦賑捐出力奏保當奉硃批著送部引見欽此遵卽入都由部帶領引 
見奉旨傅汝梅著開復原官欽此遵例報捐分發指省廣東並加三放歸候補班補用於光緒二十五年五月初一日到省准補潮陽縣知縣二十九年三月二十三日到任現署南海縣知縣該員才具穏練辦事實心以之調補南海縣知縣　堪勝任任内並無承審積案及徵解錢糧承緝未獲盜案已　降調革職參限惟南海縣係屬題缺今請調補與例稍有未符而人地實在相需爲地擇人例得據實陳明專摺奏請據藩臬兩司會詳前來合無仰懇天恩俯念省會首邑員缺緊要以該員傅汝梅調補南海縣知縣實於要缺有裨如蒙俞允該員係現任知縣請調知縣銜缺相當毋庸送部引見謹合詞恭摺具陳伏乞皇太后 
 
 

Page 16

 
 
皇上聖鑒訓示再所遺潮陽縣知縣係外調要缺粤東現有應調人員應請扣留在外俟接准部覆選員請補合併陳明謹奏奉硃批吏部議奏欽此 
黑龍江將軍逹等奏爲辦理新事秋審遵章由題改奏摺初九日 
奴才逹桂程德全跪奏爲辦理新事秋審遵章由題改奏恭摺仰祈聖鑒事竊查接管卷内黑龍江省本年秋審應辦新事斬犯瑞祿新事絞犯劉春山韓常勝曲成柴武隴等五案前署將軍薩保未及擬辦旋卽卸事奴才等接准移交隨飭刑司核辦招册先期定稿奴才等覆加詳核按起審勘照例備叙案由確加看語將應實應緩之處繕具清單恭呈御覽惟該犯等恭逢光緒三十年正月十五日恩詔應否援减容再造册咨送刑部核議所有辦理新事秋審遵章由題改奏緣由理合恭摺具陳伏乞 
皇太后皇上聖鑒訓示謹奏奉硃批刑部議奏單併發欽此 
浙江巡撫聶奏爲銀算光緒二十八年分白糧各欵正耗銀米征解完欠支銷各數敬繕清單摺初十日 
頭品頂戴浙江巡撫臣聶緝槼跪奏爲銷算光緒二十八年分白糧各欵正耗銀米征解完欠支銷各數敬繕清單恭摺具陳仰祈聖鑒事竊照浙江省嘉興湖州二府屬光緒二十九年起運二十八年分白糧並改漕各正欵米石及火車夫經費食米折等欵銀兩除荒廢丈缺沙淤災歉蠲免遲緩及折價外實應征白糧改漕正耗米五萬七千四百八十七石零經費食米五千八百四十九石零前解通完又車夫食米折等欵正耗銀六萬二千八十兩零已完銀五萬三千六百九兩零已解銀一萬二十六兩零存庫銀四萬三千五百八十二兩零未完銀九千二百七十一兩零所有實片白糧改漕各正耗米石一律由海運赴塘沽轉運京倉分别交納支銷其征完車夫等欵正耗錢糧照章由首支銷運費并批解倉場由閘等欵餉項兹據督糧道陸襄鉞造具册籍並各屬未完各年遞緩四柱清册及未完考成分數經催征各職名揭帖遵章詳請具奏聲　未完一分以上職名業遵奉部章先行詳請奏報在案等情前來臣覆核無異除將册揭咨移戶部科查核外　遵章改題爲奏繕具簡明清單恭呈御覽伏乞皇太后 
皇上聖鑒敕部議覆施行謹奏奉硃批戶部知道單併發欽此 
直隸總督袁奏爲懇恩將該故提督郭學海照軍營立功後積勞病故例從優賜卹以彰忠藎片初十日 
袁世凱片再統領淮軍毅字營記名提督郭學海籍𨽻安徽合服縣于同治元年投効淮軍隨剿髮逆壘克嘉定太倉江隂無錫常州府縣各城並剿辦奉西捻股所向克捷光緒十七年帶隊剿平朝陽教匪二十年駐守大高嶺連山關等處頗著勇武二十六年隨前督臣李鴻章北上統帶毅字營駐紥京東一帶剿捕海盜鹽梟曁各路拳匪馬賊殲渠掃擊綏緝有功荐保至記名提督分統軍隨于上年十月殁于海防營次據接帶該軍參將潘金山呈請奏卹前來臣查該故提督爲淮軍宿將歴著戰功上年調駐榆關内外巡護鐵路兼緝私販頗能實力操防勤盡厥職遽以積勞致病身殁防次殊堪憫恤合無仰懇天恩府准將該故提督照軍營立功後積勞病故例從優賜卹以彰忠蓋除將該故提督履歴咨部外謹附片具陳伏乞聖鑒訓示謹奏奉硃批著照所請該部知道欽此 
　浙江巡撫聶奏爲已故大員捐産赡族援案懇恩賞給匾額以示嘉奬摺初十日 
頭品頂戴浙江巡撫臣聶緝槼跪奏爲已故大員捐産贍族援案懇恩賞給匾額以示嘉奬恭摺具奏仰祈聖鑒事竊據布政使翁曾桂詳稱嘉興府海鹽縣詳據前江蘇徐州道沈守謙禀稱故父内閣學士兼禮部侍郎銜原任廣西學政　文節沈炳坦在日曾仿宋賢范仲淹遺法置立田莊贍養宗族自同高祖以下子孫無不周繼因在梧州殉節未及呈明職仰承遺澤陸續添購海鹽嘉興平湖三邑所屬田地共一千一十八畝有奇計價一萬一百七十兩零附入故父祠下作爲義産所收租息除完納丁漕歲時祭祀外凡自始遷祖以下族中貧苦孤寡喪葬婚嫁以及子弟讀書應試一切費用分别遠近酌立規條槪爲賙贈俾久遠之資等情造具義莊田畝規條册結由府縣加具印結詳司核明　奏前來臣查光緒九年前刑部侍郎許庚身光緒十七年間戶部右侍郎徐用儀捐産赡族均經奏奉部議蒙恩賞給匾額欽遵在案今已故内閣學士沈炳垣置立田莊養赡宗族其子前江蘇徐州道沈守謙仰承遺澤陸續添購俾垂久遠洵屬誼篤宗親例得上邀旌奬可否仰懇天恩准照前刑部侍郎許庚身戶部侍郎徐用儀等成案賞賜御書匾額以示嘉奬之處出自鴻慈臣等未敢擅便除册結咨部外謹會同署理閩浙總督臣李興銳浙江學政臣陳兆文恭摺陳請伏乞皇太后皇上聖鑒訓示謹奏奉硃批禮部議奏欽此 
浙法巡撫聶奏爲請旨將台州恊標世襲雲騎尉候補守備張鴻飛卽行革職以便歸案審辦片初十日 
聶緝槼片再在標候補各員疉經臣嚴加訓誡勉以守法奉公乃有台州協標世襲雲騎尉候補守備張鴻飛者始則借辦漁團爲名主使葉孔福等朦請示諭繼因該府縣不允所請輒揑造府示偷挖印信公然張掛尤敢私設公所巡船恣意詐擾商漁實屬不守官箴罔知法紀經該官署海門鎭總兵王立堂會同台州府知府徐承禮查明飭提該守備聞風先逃據請先行參革前來相應請 
旨將台州恊標世襲雲騎尉候補守備張鴻飛卽行革職以便歸案審辦除飭勒提嚴訊核辦並咨部查照外謹會同署閩浙總督臣李興銳浙江提督臣吕本元附片陳明伏乞聖鑒訓示謹奏奉硃批著照所請該部知道欽此 
直隸總督袁奏爲懇　恩將王治國涂芳蘭二員均請賞加副將銜以勵勤勞而崇體制片初十日 
袁世凱片再准外務部電稱法國陸軍在操法使請派武員往觀應於副叅將内學堂出力者酌派二三員前往觀操等因臣查學堂出力之武員副將極少現值防務吃緊有要差者未便遠離兹選有花翎侍衛選用遊擊王治國正定右營遊擊涂芳蘭曾在北洋將弁學堂肄業孄習武備堪以委令前赴法國觀操惟官秩較卑該員等在營有年頗著勞勛可否仲懇天恩將王治國涂芳蘭二員均請賞加副將銜以勵勤勞而崇體制出自鴻慈逾格再王治國以遊擊在京候選此次奉差出洋未能赴部投供並 
 
