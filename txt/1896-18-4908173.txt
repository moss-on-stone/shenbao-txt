# 1896 - 18 - 4908173

 

Page 1

 
 
[甯購] [  申報館恊振所拜啓]  
　　本舘　據所旨經解取欽以　　民系　火　士　　　　且有以珍物购狐者惟連　之資既承割愛相披而美玉之沽尤頼知音鑒賞特將各種珍玩羅列於下倘蒙仁人君子慨擲廉泉既能廣積陰勁助且可增輝藝圃誠一舉而兩得也計開朱漁珊帖一部高澹游山水一幅米南宫字手卷一軸天青縀馬褂料一件 
[續印王肯堂六科準繩出售] [  圖書集成啓]  
　　六科準繩一書醫科之大成係金壇王肯堂先生所輯其中諭症無微不燭有美畢臻本局前出之書蒙識者争購幾同帋貴洛陽今仍以新鑄鉛字續印行列井然紙色潔净盛以錦套每部四十本仍售實洋五元五角即日出書有欲探索枕秘者請移玉至三馬路申報舘帳房及申昌書室各書坊卦　則向申昌書室售報處購取爲盼 
[論本報紀金陵錢業罷市事]  
　　天生民而區爲四士農工商是也讀書明理肆習膠庠之謂士由下士而中士而上士而大夫卿相皆以士爲始基雖科名分文武仕途分正異佐治理者有幕友司掌故者爲胥吏以及醫卜星相之流凡由讀書識字而成者無不可以士統之他若農可以統圃工可以統技商可以統賈要皆各從其類非士則民無以爲治非農則民無以爲養非工則民無以資器用非商則民無以通財賄此固古今所同然抑亦中西所一致顧中國之農工商鮮讀書識字者而西國則各藝有學無不讀書識字之人是中國之士不能兼農工商而西國之農工商實無人非士故近之爲中國策新政者欲整頓士習尤欲振興商務然有振興之志而苟未得乎振興之道則或未盡合振興之且而即未易收振興之效如前日本報所載金陵錢業罷市一事是己按近日制錢缺乏本館前曾縱論及之自夏徂秋漢口先見缺乏由是近而江浙遠至滇蜀以暨北省等處莫不皆然制錢既缺則銀洋市價日形虧短猶憶二十年前銀價每兩易錢一千五六百文近歲己祗一千三百數十文今則僅一千二百數十文洋價每元一千二百數十文近歲己祗一千零數十文今則僅九百二三十文是廿年以來銀洋跌價每兩每元均至二百文而此半年之間每兩每元竟跌至百文之數若通商各埠有兼用小洋者則積少成多折耗更鉅民咸苦之金陵爲南中大都會郡邑有司允民之請示定銀價每兩一千四百文本洋一千二百文英洋每元一千文方期劃一整齊恪遵不貳以便遠近各處推行盡利詎意闔城錢商以爲不便停止銀洋兌換逮至商民争論除牌衝毁而該業董事並不禀求示减竟敢糾合同業閉歇罷市似此情形顯係把持市面想賢明官長必有法以處之雖然凡事有本末之分銀洋價賤其末也制錢因缺乏以致價貴其本也不揣其本而齊其末雖有美意其如法未盡良何夫中國人民四百兆今非數逾於昔也民間所需用之錢數亦並未驟加也如謂銅斤價貴故將制錢銷毁鑄物則亦未聞民間用物盡廢磁木等件而尚銅器民間既未競尚銅器則以舊物改鑄新器諒足敷用何必銷毁制錢即曰有之亦祗順治康熙諸朝精美之錢何至缺乏如此之甚至於内地轉運如報紀蕪市錢荒謂因漢口鎭江錢儈來蕪運錢太多以致蕪市日形竭蹶合之前論所云載往牛莊烟臺天津等處所以滬上錢市日緊等語此事殆非無因夫漢口鎭江等處之需錢轉運者以其地先患錢少故也若滬上之錢載往牛莊烟臺天津等處則鎭江漢口之錢或者亦係轉往北省而北省所以缺錢之故或果因日人搬取遼東之錢因欲以他省之錢彌縫其闕致他省俱形缺乏乎顧且兵今己回國遼民漸皆復業計所闕乏當己彌縫而南中各處之錢猶如水東流有去無反是殆中國制錢流出外洋或不止日本一處又或中國奸商乘間居奇先行收藏制錢高擡錢價以便賤買銀洋逮他日錢多價跌則又出銀洋以售貴價竊思現在商人亦斷無力量收藏如此之多以致如此缺乏然值此缺乏之時必欲高擡錢價不肯公平以聽官長之令則商務安能起色總之中國錢貴銀賤己二十年於兹欲開其源必也興礦務廣鼓鑄是爲不易之論若今歲制錢之驟缺此必有其故焉爲民上者誠　　訪精思抉其弊竇使商人畏服而後令出惟行庶商民得以相安而於國家振興商務之意亦相符合至於廣設各種藝學造就人才俾十年之後士可以爲農工商即農工商皆由士出此則尤爲本原中之本原而不徒收其效於圜法一事者己 
[諭旨恭録]  
　　十一月十八日奉旨查辦前江西九江府知府崇俊著外用前甘肅凉莊理事通判福厚著外 
用江西道監察御史著楊崇伊補授分發奉天道王頤勳江蘇道黃承乙錢志澄承厚杜俞陜西道劉綸襄直隸知府周政山東知府李慶霖江蘇同知查燕緒鄭孝胥嚴恭壽唐典湖北同知王邦傑江蘇直隸州知州童大疇直隸通判賈詒孫浙江通判賈厚墉熱河知縣鍈麟江蘇知縣錢國選張祖翼程慶明陳金錫安徽知縣黃瑞勳山東知縣温志渭陜西知縣韓嘉駿浙江知縣白維城雲南知縣吴淞霖貴州知縣黃宗榮直隸知縣冬之陽江蘇知縣鮑炳麟張峻基姚壽祺孫喬年聶培新薛華墉毓楨袁國鈞山東知縣慶瑞陜酉知縣胡榮光馬猷龍浙江知縣陳常鏵江西知縣俞省三龍衡史悠頤湖北知縣吴守訓趙上逹劉庚四川知縣李遠棨如柏吴積勳廣西知縣王鼎昌雲南知縣陳時福王廷佐俱照例發往保舉山東候補知府恭曾直隸候補知州傅廷祺浙江候補知縣吴繼彪俱照例用服滿前選浙江建德縣知縣郭肇金著不必坐補原缺盛京户部員外郎著文濬補授太常寺典簿著瑞雙補授京察一等盛京户部郎中榮彬著准其於主事及員外郎並本任内每次一等加一級交軍機處記名以道府用欽此同日奉旨鑲黃旗漢軍副都統著永隆補授欽此同日奉上諭懷塔布奏祀牛欠解不敷備選請旨辦理一摺犧牲所牛隻疉經該尚書於三月閏五月間兩次奏催當經降旨依議辦理兹覆據奏稱前項牛隻欠解由於州縣解牛有包攬交差之弊請飭查辦等語祀牛關係緊要豈容任意延緩著順天府勒限嚴催分起迅解並查明書差人等如有前項情弊即著從嚴懲辦欽此同日奉上諭前據巡視東城御史文博等奏宗室魁茂咆哮公堂當經降旨將該宗室先行革去頂戴交刑部會同宗人府嚴行訊辦兹據訊明覆奏此案魁茂於不干己之事輙砌詞赴東城衙門呈控經該城發還原呈該宗室必欲傅訊到案後復不服審訊肆意咆哮實屬逞刁藐法魁茂著照所擬罪名折責圈禁該宗室所犯係在徒罪以上所有宗室頂戴毋庸給遺餘依議欽此○十九日奉上諭巡視南城御史如格等奏遵保部議將獲盜出力之官紳核實更正聞單呈覽一摺著該部議奏單二件併發欽此 
[燕湖火警]  
　　蕪湖采訪友人來函云前月廿五日黃昏後散步街頭忽見六街三市忽地通明光逾白畫俄見精健保衛等營兵駕馭洋龍並火鈎火爬雷轟乹掣向長街飛馳而過始悉爲某處走水時正北風獵獵鼓盪有聲火光 
 
 

Page 2

 
 
因之亦異常焜耀抑揚高下隨風起落約焚兩點鐘火始漸滅救火兵丁喝凱而回訊知乃河南岸觀音橋上首售賣蘆柴之楚人某姓家失愼焚去瓦屋三間並囤積屋後蘆薪數巨堆約值數百千附近竹離茒舍雖備極驚險得洋龍扼要噴灌幸尚保全無恙是誠莫大之幸矣 
[寗郡火警]  
　　月之初一日晚三更時寗郡縣學前柯天寳堂藥店後面柯姓之住宅餘屋不戒於火紅光高燭警鑼亂鳴遠近各水龍以及寗防局之洋龍飛馳而往文武印委各官均出署彈壓督救約焚半點鐘時燬去平屋三間幸正屋得以無恙亦云常矣 
[改價開市]  
　　金陵訪事友人云前報載衝毁錢莊一事直閙至廿六日二更時分經巡道聞知立傳房科謄寫告示英洋兌錢改限九百四十文本洋兌錢改限一千一百七十文二七寳銀每兩兌錢改限一千三百三十七文紋銀每兩兌錢改限一千三百零七文廿七日清晨各錢莊依然閉門不開候至八下鐘巡道告示貼出各家始啓户掛招牌照舊開張城廂内外均得安堵如故矣 
[方伯抵皖]  
　　先是安慶官塲接得電信知新授安徽藩憲于蔭霖方伯將次抵皖即派吉安差輪往白下迎接　懷寗縣吴雲濤明府飭役將曾忠襄公祠灑掃潔净結彩鋪陳以備方伯行臺並於南關高搭彩棚恭候前月二十八日上午十點鐘一縷濃烟由遠而近知憲舟棨戟遥臨至小南門碼頭下提次之乃金陵龍驤兵輪護送也其時兩岸之砲船及排隊之兵勇鎗砲連珠聲震遐邇文武屬僚紛紛呈手版方伯均殷殷接見俄而舍舟乘輿入小南門進曾公祠行轅二十九日午後二點鐘吉安差輪亦到拖帶方伯瀛眷一時輿馬紛紛亦進小南門行臺聞方伯己擇吉月之初四日接任云 
[川東近事]  
　　重慶采訪友人云署川東道張觀察接篆後即赴英領事及税司處拜會連日英領事暨税司先後答拜甚形輯睦至前任黎觀察則暫駐行臺養疴延美國馬醫生診治聞病己小愈矣○重慶爲通商口岸華洋雜處上憲深恐匪徒肇事特派督標壽字營勇一營駐紥以資彈壓○冬至前一日巴縣監内提出斬犯彭姓一名綁赴魚市口正法聞此犯係謀殺之案罪在不赦是以明正典刑云○美國天津領事官李君雅各由陸路入川辦理教案己至成都與鹿制軍甚爲相得連日會議賠欵計三萬數千兩美國教案從此可以完結李君因於十一月十七日出省至英國教案由重慶英領事與川理東道會議尚未議結云○日本農商務省派赴重慶之江口氏等數員於上月十三日戾止由巴縣主代備旅館於何家花園江口氏等在渝查看商務大約至多不過十日即須由原船返宜昌 
[珠江雪浪]  
　　廣東友人來函云前月順德縣江尾村李羅兩姓有械鬥之事經大憲札委福字營勇數百名馳往彈壓現悉兩姓懾於兵威皆己頓釋前嫌重敦和好所有私置軍械皆追繳入官人口損傷兩不追問營勇人等己拔隊回省禀覆銷差矣○卸署廣州恊鎭鄭勵卿副戎前在廣恊任内緝盜賊而衛閭閻羣情愛戴卸任後各街鋪民之饅餽送牌傘者絡繹不絶現城西錦綸機房亦感副戎保衛之恩製造繡金羅傘一柄頭牌四對導以鼓樂彩色頂馬送至黃沙鄭家祠副戎行轅副戎謙讓再三然後領受噫副戎以一武員而在任又僅數月乃能使民心悦服踴躍輸誠彼詩之所詠公侯干城者副戎眞可當之無愧矣○官塲傳説南海縣李鐡船大令此次撤委係因劉紳學詢一案牽累緣大令於劉紳被控各節不免有袒護之處又不時在劉圜私宴以致外間人言嘖嘖并有曾受劉紳賄賂之説爲大憲所聞故當審辦劉紳之時遂將大令先行撤委俾承審各員知所儆懼遞遺南海縣缺札委黃大令恩署理按黃大令需次多年情形熟識素爲上游器重今得榮權首邑正可大展經猷想雙鳬蒞止時必有竹馬歡迎興歌來暮者矣○日前黃沙中和里有某姓婦手抱週歲小兒在家安坐忽來匪徒數輩奪兒棄置於地擁婦出門强納輿中舁之而去其夫出外營生僅有一姑與之同處聞聲追喊己不知所之矣當即投訴街隣禀官追究未知能珠還合浦否噫匪類兇横至斯己極彼有地方之責者其將何以爲情哉○黃沙某老婦年逾花甲膝下兩兒皆己成立日前兩兒忽染時疫相繼而死婦自念垂老無依生不如死遂服阿芙蓉膏自盡陳屍屋中無人料理後由街隣代向善堂領取薄棺殯殮聞此婦平日以人爲畬曾威逼良家婦女爲娼今如此結局咸謂報應不爽云 
[經武新猷]  
　　江蘇撫憲趙大中丞蒞任以來事無大小莫不悉心整頓實事求是而於武備一項更覺不遺餘力極意講求每逢各營操演中丞必親自臨閲賞優罰劣不爽秋毫是以軍心翕服歡躍逾恒兹復在王廢基演武廳月臺上插一紅旗令各營健卒分站兩旁以十人爲一隊排列二百步之外以角聲爲號但聞烏烏然一響十人即飛步狂奔至月臺下越堦而登能搶得紅旗者賞洋二枚復令奪得錦標者站立一旁俟衆軍操演畢復令勝者如前再賽當有年方二十左右之某甲連得六次某乙連得五次當甲第六次得標時奔至中途伴石仆地迨翻身扒起則九人己逾數十步甲情極且竄且奔不啻孫悟空之觔斗雲一躍而過上前獲勝中丞爲之顔霽重加賞賚説者謂中丞此舉裨益於行伍中實非淺鮮也 
[安良惠政]  
　　光蛋鹽梟横行不法實爲地方之害近年來若輩皆麕集於各鄉鎭或開塲聚賭或販售私鹽種種不法情形難以言喻撫憲趙大中丞深悉情形特於九月間遴委胡豐齋都閫昌寳爲飛划營帮帶官令各處搜捕都閫不負中丞委任殫心竭力遍處搜拿三閲月來竟獲著名梟匪五十餘名之多中丞嘉其能於前月二十日陞都閫爲飛划營管帶之職都閫接差後即於二十一日帶領飛划砲船十餘艘又駛往各處查哨當在南潯地方拿獲羅祖榮一名又在盛澤鎭緝獲竇青龍一名旋復在南潯拘獲著名盜匪葉成才周春林周化民等三名一併解省撫憲飭發長洲縣監禁訊辦王大令提訊之下羅供湖北人竇供河南羅山洲人年二十四歲葉供河南人三十六歲周春林供三十四歲周化民供二十七歲亦皆河南人所犯案件一一供認毫不隠諱並供出與前月間平望營就地正法七盜中之葉萬春同夥是知該案之結亦都閫之功居多也現聞各鄉鎭己一律肅清民居咸口碑載道旋聞羅祖榮現己改過前非經人保釋該四犯皆可釘鐐收禁想須照例懲辦也 
[禁錢出境]  
　　客有自湘中貽書漢口者云今秋各省現錢日缺錢價陡高市儈壟斷居奇因之藉爲利藪者識者早卜其有難驟下之勢詎至十冬之交銀價愈賤錢價愈昂蓋錢少而銀多多則賤少則貴此一定之理也撫憲陳佑民中丞有鑒於此思欲維持圜法用特委飭岳州等卡嚴禁現錢出境以敷内地之用復札飭地方官憲出示曉諭市民其示云爲嚴禁販運制錢出境剴切曉諭事照得近來省城制錢缺乏不敷轉運錢價日昂閭閻大爲不便現奉撫部院飭由岳州等卡稽查阻止以肅圜法而裕民用除檄行遵照認眞辦理外合行剴切出示曉諭爲此示仰商民人等一體知悉自示之後不得再將湘省制錢私自運販出境如有不遵一經各局卡查獲悉數充公並將人船扣留治以違禁之罪本司道法在必行毋謂言之不預也其各凛遵毋違切切特示十一月十三日 
[老成凋謝]  
　　刻有皖北友人接到廬州來電悉劉省三宫保於上月廿七日在籍仙逝歸田未久遽爾騎鯨凡傾慕宫保者想無不同聲悼歎也 
[航船遇盜]  
　　寍波訪事人云奉化某航船内趁盜匪四人舟子不知也開至銅盆浦江面岸上另有四盜招呼趁船舟子不允船中四盜　勸舟子何妨姑行方便奈舟子堅不肯允盜遂袖出利刃先將一舟子砍傷又有舟子三及搭客十六人皆畏縮如蝟任盜所爲船遂攏岸岸上四盜一齊動手搭客所帶銀錢貨物均被搜掠一空呼嘯而去迨盜去後舟子奔縣喊控鄞縣楊大令聞報之下帶同刑仵差役人等下鄰往騐後飭捕跴緝未知能得破獲否也 
 
 

Page 3

 
 
[寵賁綸音]  
　　前兵部右侍郎錢塘朱敏生少司馬獨力捐資修築江塘七百餘丈并重建鎭壓江潮之六和塔經撫憲廖穀似中丞具奏奉旨賞給匾額一方當派南書房謹敬書就兵部衙門遞齎到杭廖中丞接奉後命匠恭製綸音係功資作捍四字上書綸音加盖御寳匾係泥金黑字四面均刻龍文是日官紳往賀者絡繹不絶少司馬設筵欵待并傳雇清音以侑酒云 
[皖省大計]  
　　尚書銜右領都御史安徽巡撫部院提督軍門福爲榜示事照得三載考績所以澄叙官方本年安省應辦大計現經本部院督同兩司秉公查辦除恭疏具奏外所有舉劾各官舍行榜示爲此示仰官民人等一體知照特此計開薦與卓異官八員徽州府知府春岫太平府知府王汝礪懷寍縣知縣吴雲濤合肥縣知縣屈承福鳳台縣知縣李師沆阜陽縣知縣蕭先鎬鳳陽府經歴莊介褘鳳陽府教授杜春華叅劾六法官四員浮澡官一員鳳頴同知許之洊不謹官二員婺源縣知縣彭燦垣涇縣茹麻巡檢劉樹春年老有疾官一員桐城縣典史金德階光緒二十一年冬月二十八日示 
[愍頑宜懲]  
　　揚城廣儲門左近有某甲小烟間前晚忽來青皮數人喝令開燈吸烟吞雲吐霧逸興遄飛逾時即揚長欲出甲向索烟資彼等以會過對甲轉詢烟夥實未收到因之互相口角青皮等自恃膂力將甲痛毆街隣大餅店某乙見之不平青皮又將乙揪扭經人解散詎彼等去後以乙多事心不有甘復又糾黨重來尋乙勢頗洶洶乙固北省人亦不退讓兩相扭打成圑本街人恐釀事端竭力排解乙定欲赴官控告嗣由排解者於翌日向兩造邊爆服禮事始寢息或謂毆打時小李淦亦在其内李係著名青皮屢經地方官訪拿未獲者日前府尊訪拿痞棍告示尚首列李名乃仍不知斂跡猶敢助虐逞凶是可謂愍頑成性藐視王章者矣 
[燒車再見]  
　　昔四川有謝侍御者掌台綱日時和紳當國輿服僭侈一日其僕從乘坐上等車與侍御途遇斥之仍崛强侍御怒令當街積薪燒之一時燒車御史之名遍天下近據金陵訪事友函稱白下諸生崇聖一事亦足稱快據云某日諸生會議於明德堂以爲聖廟重地門首設立下馬石由來己久共聞共見乃往來者一若熟視無覩乘堅策肥任其馳聘而過日不知其凡幾此猶得曰有聖人在意中乎於是相率爲懲一警百計同出學宫在門外駐足半晌忽見有肩輿來者直行不顧該生等搶步上前攔住責以此地不得無禮詎乘輿者係曰髮老翁病廢頽唐兩耳重聽詰責再三渠始會意拱手謝罪憐其老而遣之少頃有某甲策蹇直前衆喝責如初甲云先生休矣此地乃下馬石非下驢石阻我何爲遂無如何甲得加鞭以去俟至旁晚遥見顯者乘坐藍呢大轎僕從十數人各執燈火夾道争趨從貢院東道迤邐至此近視之知爲觀察某公生等勒令駐橋某公不服乃逕將其拽出轎外復褫其狐皮馬褂某公自人叢中逸去置轎路旁當晚一閧而散次日自辰至酉某公並未遣人來理其事該生等躊躇再四將衣轎移置泮池側積薪其下焚之並請本學教諭鮑廣文監視此本月十九二十兩日事也 
[瘋婦慘斃]  
　　安慶榮陞街後姚姓之婦某氏於上月初旬忽然糊言亂語脱衣露體往外狂奔似有人追赶之狀經人扶歸後該氏終日喃喃時動時静於二十三日毁衣裂膚而斃遺子纔數齡夫又遠出鄰里有知之者謂該氏素來勤儉持家撫兒度日今遭慘死殆佛家之所謂因果歟 
[醒酒湯]  
　　漢口采訪友人云十一月二十六日午前勝街有一彪形大漢昂昂然舉步而前少焉一顧影少年慘緑翩翩欵步至此大漢一見生忿揪倒於地足踢拳毆正在紛紛擾擾之時突一悍婦人狂吼聲雄幾訝從風之虎直入人叢中指大漢而呼曰汝此時還不歇手耶可速隨老娘歸毋再在街頭釀禍也大漢不覺面如土色慌將少年捨之徐徐隨婦去一時圍而觀者互相猜測無從打破悶葫蘆後有知其底藴者云頃之醜婦乃大漢之床頭母夜义也大漢專使酒肇事三蕉之後幾不知天地爲何物顧獨有季常之癖一聲獅吼即瑟縮如蝟無敢聲張兹又見其倚醉凌人爰出爲喝阻也衆人乃哄然大笑指此婦爲醒酒湯 
[滬上官塲紀事三則]  
　　奉賢縣楊鹿亭大令昨日因公來滬午後鐘鳴兩下乘四人肩輿進城先詣道轅謁見並赴各衙門拜會至縣署時黃大令歡迎入内略談片刻而别○江蘇海運局帮辦舒明府體元昨日命駕進城分赴各當道拜謁至縣署黃太令飭丁擋駕○浙江緝私水師管統帶吴叅戎福海常駐本邑南鄉閔行鎭昨日因有要公乘坐砲挺來申命駕至縣與黃大令商談良久然後辭别 
[憲札審囚]  
　　　將届歲暮天氣嚴寒江蘇撫憲趙大中丞念及監押人犯頗爲苦累日前頒發通飭一道令各府州縣承審之員遵照辦理略謂待質所管押人犯皆因供詞未招或是人証未齊暫爲管押待質而己邇來管押者　人久押不釋至監獄犯囚亦應給發棉衣姜湯以備禦致刻因年關在即仰將各案赶緊清理管押人証可釋即釋應辦即辦不得將無辜株累之人　遵照矣 
冬號所掃除潔净刑具時加洗滌以期獄囚少病各等因業由松江府恩詩農太守轉行上海縣遵照今刻己工竣機器一切亦己排設整齊昨日 
[公司將遷]  
　　本埠電燈公司向設在美租界乍浦路兹復購地於斐倫路鳩工興造自春迄今刻己工竣機器一切亦己排設整齊昨日生火試騐機器聞不日將遷至新屋矣 
[撞練事結]  
　　前報紀有駁船名恒安裝載木料自福建駛至本埠浦江猝將新關差船所繫之浮筒上鐵練撞落沉諸水底故將恒安扣住責令打撈後經水巡捕出爲調停雇工打撈將浮筒仍繫原處所費銀六十餘兩聞己於昨日寢事矣 
[起貓傷足]  
　　甯波人徐善根在虹口湧記林棧充小工昨晨搬運煤炭至駁船駛往他處將解纜起貓一失手貓壓於足致貓齒洞穿足背并將足骨壓成粉碎頓時痛極倒臥艙中旋經人舁至同仁醫院求治 
[學徒逃逸]  
　　有敖四寳者江北産也幼失怙恃終鮮兄弟門衰祚薄寄養於姑母某姓家某亦食指繁多勢難兼顧適有玉工薛某抱伯道之戚求爲子嗣其姑母允之迨入門之後僅隔半月即由鼻涕阿大作中薦於某玉作爲學徒得洋五元四寳年纔十一齡苦於工作逃逸尋回非至一次前日又逃一去不回其姑知悉向薛理論以爲既欲求爲子嗣不應相離薛無詞以對旋被居間人將薛軋至法大馬路天成昌烟館評理恐難免匍匐公庭矣 
[購衣宜愼]  
　　本邑城廂内外有一種新衣店專購損壞洋貨料疋製衣出售其價亦不稍賤祗知圖利不顧害人日前周某者向城内三牌樓購買羅絨棉袍一件計洋二元左右不意穿未半月週身己如胡蝶片片飛舞不堪收拾矣周以該店售損壞之衣害人當嗚地甲向之理論該店竟持出門不認貨一語强挺不顧周乃繕禀赴巡防局控訴尚未知如何辦理也書此俾買衣者知不可與冷店交易致受欺騙　　　　 
[强丐攫物]  
　　本城小東門外沿城脚迤南直至南門一帶爲小車往來要路熙熙攘攘不乏行人然至晚間則人跡稀少近來有一種强横乞丐在彼跟隨小車以求食爲名乘間即攫人物件時有所聞前晚有一年輕少婦携衣包一個内包皮馬褂及縐紗棉襖等件坐一小車向南而行將至大東門相近被乞丐出其不意將車中衣包攫取飛步狂奔瞬息間不知去向該婦狂呼捉賊己屬無及後知無可如何祗得垂頭喪氣而歸 
[英早堂案]  
　　包探陳阿九禀稱竊賊董榮生先後行竊日本婦人司蒂文生等四家綢洋傘銀壳表布衣等件經小的拘獲入贓送究司蒂文生等均各投案領贓質之董榮生供寍波人實因失業無賴不得己作此三隻手生涯以期果腹如今只求恩宥以後改過自新不再犯竊别 
 
 

Page 4

 
 
駕據情商之薩副領事判將董榮生笞責一百板交捕房管押二月贓分别給領○陳阿天前因冐充探夥向人拆梢經捕房送懲不料釋放未幾又向某妓院傭婦徐邵氏處冒探拆梢洋五元事經包探杜雲卿查知將陳拘解請究徐邵氏投案訴稱小婦人畏其兇横會將衣服質得洋銀五元給陳爲酬謝之資今幸送案求懲陳阿天供本地人不敢拆梢叩求恩典别駕以冐探拆梢最爲可惡判令笞責一百板管押兩禮拜○包探黄四福禀稱陸長福在某戲園生理日前竊取班中任月仙之頭面一副經小的拘獲人贓送究任月仙投案領贓質之陸認竊物求恩别駕判令管押七天以示薄懲○蘇人楊寳生冒名向李逹字任雲生誑取綢皮袍銀手釧等件經包探趙銀河緝獲送究李逹宇等投案並請領贓質之楊供蘇州人向在原籍教讀餬口因來滬乏資回里故作此不端之事尚求原宥别駕得供判令掌頰五十下管押十四天○昨報紀捕房解案之賭徒本新寳押候昨晨會訊旋據黎副捕頭呈出一信均係朱之劣跡信尾未具名但註云朱黨甚衆有一百零八將等名目具名恐遭毒手别駕向朱再三研詰供詞游移遂判交捕房管押兩個月○包探張阿五禀徐金大陸順寳邵逹甫應阿四等均係會德豐洋行駁船水手日前串竊府綢二　經小的查獲原贓送究會德豐洋東帶同水手頭目投案請辦質之徐陸邵同供行竊惟與應阿四無涉應供實被悮拘求鑒别駕訊知委與應阿四無涉著即開釋徐金大等均枷號七天徐再管押一月陸邵期滿開釋○朱金生向王阿渭拆梢洋八角正在吵閙由三百十三號華捕拘解來案王阿渭供爲出店昨日與朱無心碰撞致被拆梢質之朱一味求恩别駕判管押七天○包探竇如海禀稱昨日游勇曾裕隆身帶火藥數斤求售小的以其有違例禁故拘送究曾裕隆供鎭江人向在金山衛當勇現己裁撤所有火藥係在營餘下求恩别駕判令遞解回鎭江 
[美捕房瑣事]  
　　某西洋人住居美界崑山路日前曾雇第二千九百八十六號東洋車至英界棋盤街往返迨回家身畔所懸對馬表一枚己不翼而飛意必遺落車内因即偵尋該車至昨晨始得尋獲即將車夫陸阿三扭至捕房堅稱並未拾有銀表捕頭令押候飭包探查明核辦○朱百齡者向充巡捕現經斥革前晚溷至蓬路第二百四十五號門牌陳公館屋内圖竊因門未閉朱即入屋内蹲伏未幾經傭人將門户緊閉加上鐵鎖彼則任情摸索迨所竊衣服包裏整齊正欲出門不料其門堅不可啓週圍並無可出之路東方既白傭人起身啓門朱無可脱逃晚卽提獲喚四百三十二號華捕拿送捕房捕頭令押候派包探倪順泉查其曾否犯竊然後送廨訊究○甯人陳鶴年改名朱逸橋積竊也前當至北河南路一百五十三號候神皇佛店圖竊經佛店主鄔麗山捉獲送至捕房捕頭遣包探竇如海查明送廨訊究 
[救災拯飢]  
　　頃奉到百通號交來求星主人經募保安閣求宿病即痊不發助賑銀一百七兩五錢五分劉静芳求病愈助賑洋一百元眞州人等助洋五十元無名氏賑洋四十元朱安山經募各户助施粥洋一百七十二元大東門西姚家弄陳菊山湯餅移助施粥洋三十元李方熙陳英舜常州隠名氏各助洋二十元現在山東順直河南待賑萬分急迫敝堂施粥廠鳩形鵠面食粥貧黎二千有奇每日需米五石經費支絀乃蒙諸君子推錫類之恩解囊樂輸施當其急作善降祥吉人定占勿藥湯餅種德積厚自必流光先後祗領莫名感謝請登報章敬揚順風上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂案]  
　　前有周子峯投英公廨具控掮客陳質而不如　購棉花一千擔　呈成單禀求提究屠别駕准詞簽差提陳於前日　堂訊理周供監生係本邑人現在同生福花行爲夥本年九月間曾代洋商平和等行購棉花一千擔旋有掮客陳質甫向生包攬代購立有成單爲憑至十月間始交來寄存隆茂棧之次貨一百七十擔監生以貨次未收迄今爲日己久屢向渠催竟不交貨况現在平和等行催交甚迫監生不得己將平和之二百擔交清尚有他行未交亦須控告監生爲此情急乞求究交陳供本年九月間有自稱信記行主周子峯托監生定購棉花一千擔議定所得五分用銀對派旋經監生轉托南翔廣成叅主沈姓代購立有互換成單各據爲証現在周之成單存在廣成泰處至九月中旬己交過棉花一百七十擔當言明貨銀兩交及將貨上存隆茂洋棧向周收銀始終無銀付下故生不得己將貨另售與人况監生查無信記洋行現在周忽稱同生福信記竟來控告監生奉訊並求關提廣成泰主沈姓到案究交則感戴無涯矣别駕訊得供詞各執無從核斷判將陳質甫交保著令找尋廣成泰主沈姓自向周子峰料理周唯唯遵諭而退○四百十九號巡捕解送巡丁徐阿二擅至租界藉巡緝硬開客人衣箱查看有違祖界定章先經早堂會訊前晚别駕升堂復訊徐供係新閘厘卡巡丁不知租界章程今求恩宥别駕以徐借公索詐殊屬可惡本應嚴辦今姑從寛着具切結存查並派差持片送交該厘卡委員管束○妓女張阿月控龜鴇霸阻從良經别駕判交官媒俟其母來案再核己詳前報前日有甯婦張陳氏投案呈請領女别駕旋於晚堂提訊該妓供稱丈夫不務正業將氏押入妓寮今押期己滿龜鴇始終朝阻爲此投訴現在母親既己來案求恩將氏交母領回感德無既張陳氏供甯波人丈夫己故女壻不務正業將女兒抵押爲妓今取給領别駕請該妓與張陳氏是否母女本委無從懸揣着仍交官媒俟覔的實保人具保方准領回張陳氏遵諭而去 
[法捕房二則]  
　　寍波人某甲在城河浜開設衣店未及兩月虧欠至一千餘金城内三牌樓　零剪店主婦　法捕房控甲賖欠皮貨洋一百數十元向索不還求追捕頭淮之立飭己包探帶同原告指提甲適新婚纔一禮拜據稱忽患傷寒臥床不起旋經同業中某乙擔保并許代爲料理有知其事者謂甲藉開此店爲名賖欠各户貨物始　成婚耳○某内扭某丁至捕房控被竊去板鴨十六隻補頭研　丁不承認命押候解公堂訊究 
 
 
 

Page 10

 
 
[光緒二十一年十一月十八日京報全録]  
　　宫門抄○諭旨六道録前○直督王奏查明晉賑出力員紳分别獎叙摺○又奏飭道員赴任片○江撫德奏冬漕仍難起運本色擬請折徵摺○將軍裕等奏委署知縣片○十一月十八日刑部都察院大理寺廂紅旗值日無引見○莊王　　　軍器覆命○慶王榮禄前往○東陵請訓○兩江總督劉坤一到京請安○裕德王書崇年明桂假　請安○榮公克　　　假十日○福森布松安各請假　日○大額駙續假五日○嵩山遞遺摺○召見軍機慶王榮禄劉坤一皇上明日卯正　　　　　高殿拈香○○直隸總督臣王文韶跪奏爲查明籌辦晉邊賑捐及查災放賑出力員紳照章分别酌擬獎叙恭摺仰　　　　事竊查光緒十九年山西北口内外各廳縣旱災極重民情困苦欽奉　諭旨飭由直隸籌欵恊賑當經前督臣李鴻章欽遵　　　軍商南省義紳廣爲勸募遴派南紳携帶銀兩前往拯救嗣因災廣户衆需欵甚鉅復經奏准在津設局開辦晉邊賑捐以資接濟　　蘇籌勸銀十萬五千餘兩上海籌捐銀十四萬兩浙江籌勸銀四萬三千餘兩安徽勸捐銀五萬八千兩廣東及香港新嘉波檳榔嶼等處籌勸銀十五萬兩四川籌勸銀七萬兩湖北籌勸銀四萬五千餘兩河南籌勸銀三萬四千兩直隸籌勸銀十五萬五千餘兩均經陸續分撥運解普省災區核實查放於二十年六月一律完竣業將收捐放賑各數開單奏准在案兹據江蘇浙江安徽廣東四　湖北河南等省將勸捐出力員紳開單送由籌辦晉邊恊賑局司道分别酌擬獎叙具詳請奏前來臣查直隸派赴晋北辦賑員紳久歴邊徼分路清查户口散放錢米奔走於酷暑嚴寒之際覊棲於窮荒沙漠之區自始至終均能恊力同心竭誠賑救俾億萬災黎得有來蘇之望皆由該員紳等認眞辦理不無微勞足録然當時各路捐欵若非源源解濟雖有盡心辦賑之人亦屬束手無策當此物力艱難各省員紳竟能設法招徠集成鉅欵晋邊賑務得以一律蕆事其勸捐勞績實與辦賑者無分軒輊自應查照部定章程分别酌給奬叙以示鼓勵謹彚繕清單恭呈御覽合無仰懇○大恩俯准照擬給奬再分省補用道黃遵憲福建試用道何成浩户部郎中李士銘題補山東平度州知州潘民表或苦口勸捐或親歴查賑任怨任勞不求奬叙並懇恩施傅旨嘉奬俾昭激勸除履歴册咨部外理合會同護理山西撫臣員鳳林恭摺具陳伏乞皇上聖鑒訓示謹奏奉硃批另有旨欽此○謹將籌勸晉邊賑捐並查災辦賑出力員紳照章分别酌擬獎叙謹繕清單恭呈御覽江蘇省勸捐出力員紳分省試用同知潘祖謙指分湖北試用同知馮斆高均請俟補缺後以知府用江蘇試用縣丞劉鴻劉恩林湖北試用縣丞陳英樾均請俟補缺後以知縣用知縣用江蘇候補縣丞林廷階請俟離縣丞任歸知縣班後加同知銜附生劉卾請以縣丞不論雙單月選用文童劉震鏞陳潤之均請以從九品不論雙單月選用上海勸捐出力員紳留直補用知府施則敬保留河南補用知府楊廷杲均請俟補缺後以道員補用分省補用知縣施肇曾請俟補缺後以同知用候選州同畢兆熊候選布理問張繼祖均請俟得缺後不知州用指分直隸試用直隸州州判劉芬分省試用縣丞程延第李道謙沈銜書均請俟補缺後以知縣用浙江山陰縣訓導吴仁均請以應升之缺升用縣丞銜顧潤章席裕祺均請以縣丞不論雙單月選用一浙江省勸捐出力員紳浙江儘先補用知府楊葆銘請俟補缺後以道員儘先補用候選縣丞吴榮請俟得缺後以知縣用文童王明淦請以巡檢不論雙單月選用安徽省勸捐出力員紳江蘇候補知府錢松年請加三品銜分省試用同知楊瞻請俟補缺後以知府用知縣用江西試用縣丞桂蔚章請俟離縣丞任歸知縣班後加同知銜監生郭長春文童翟作楫均請以從九品不論雙單月選用廣東香港新嘉坡檳榔嶼等處勸捐出力員紳候選知府張振勳請俟得缺後以道員用廣東補用知府盛宙懷请俟補缺後以道員用浙江補用同　莊殿　請俟補缺後以知府用分省試用州判王庭銘請俟得缺後以知縣用福建補用主簿張岳請俟補缺後以縣丞用鹽大使銜褚錫銜請以鹽課大使遇缺選用縣丞銜王績榕李鍾琪陳文煥許光榮均請以縣丞不論雙單月選用從九品銜邵成德監生侯繼高文童姚訓臣均請以從九品不論雙單月選用四川省勸捐出力員紳補用道四川重慶府知府王遵文請俟離任歸道員班後加二品銜四川試用通判沈纘緒請加四品銜四川試用知縣周鈞請俟補缺後以同知直隸州用四川試用縣丞何維楨分省試用縣丞葉兆麔均請俟補缺後以知縣用鹽大使銜殷李璠請以鹽大使歸部選用湖北省勸捐出力員紳　直隸試用同知盛鍾岐請俟補缺後以知府用分省試用縣丞鄒維寳請俟補缺後以知縣用廪貢生陳璟琪附貢生吴秉鈞均請以縣丞不論雙單月選用河南省勸捐出力員紳河南商邱縣知縣許成忠請加一級江西補用知縣惲學基請加同知銜知縣用直隸試用府經歴屠煒請俟離府經歴任歸知縣班後加同知銜直隸勸捐出力員紳長廬豐財塲大使任敬敷請以知縣在任候補長蘆試用鹽大使鄭在中請俟補缺後以知縣用指分山東候補同知王文郁請俟補缺後以知府用候選同知胡濳請俟得缺後以知府用山東候補通判朱鉞請俟補缺後以同知用國史館漢謄録議叙鹽大使黃中通請俟題覆後仍以議叙班鹽大使遇缺選用大挑二等教膱徐維城請歸本班儘先選用候選訓導張大仕請仍歸本班不論雙單月選用縣丞銜郭英俊張楝均請以縣丞不論雙單月選用從九品銜湯鳴岐文童李雲桂均請以巡檢不論雙單月選用監生邱峻請以典史不論雙單月選用　直隸籌辦晉邊賑務出力員紳刑部候補主事錢開祐刑部候補主事劉彭年户部學習主事方澍寛候選布理問徐以同候選州同施肇信均請加四品銜候選同知施振元請俟得缺後以應升之缺升用山西補用知縣丁維晋補用府經歴賈松年均請俟補缺後以應升之缺升用候選詹事府主簿顧文翰候選光禄寺典簿李長清候選布經歴金鑾候選知縣楊福璋均請加五品銜四品銜直隸補用知州秦奎良請給四品封典浙江候補知縣吴叡直隸候補知縣陸公度高維敬分發四川補用知縣周鉞均請加同知銜直隸候補知州吕懋光陽煥章候補知縣成肇麔重隆光河南補用知縣周應麟均請加一級覽○○王文韻片再新授永定河道陳慶滋現現交卸正定府事應即飭赴新任以專責成除檄飭遵照外理合附片陳明伏乞聖鑒謹奏奉硃批知道了欽此○○頭品頂戴江西巡撫臣德　跪奏爲江西省本年冬漕體察情形仍難起運本色擬請循舊折徵以舒民力恭摺仰祈聖鑒事竊查現准户部咨奏催江西等省欠解漕折銀兩並新漕解否起運本色一摺光緒二十一年八月二十日具奏奉旨依議欽此鈔録原奏移咨到臣當經轉行欽遵辦理去後兹據署布政使翁曾桂會同督糧道劉　翼詳稱查江西漕糧自咸豐三年奉文改折以來己經四十餘年之久原定折價較之各省爲最輕民間習以爲常况江西水陸程途　較江蘇等省爲最遠中有鄱湖長江之險風汛靡定若議微收本色必須加增運費名雖規復舊章實則事同創始兼之漕倉久燬糧艘無存建造乏資雇募尤難種種窒礙情形　　詳細具奏久邀聖明同鑒復查漕糧爲天庾正供改折乃從權之策若能規復本色何敢視爲緩圖無如江西省自遭浜變　頻年水旱民氣未蘇本年三四月間陰雨連綿湖水增漲下游各縣低窪田畝問被淹浸五月以後晴霽日久其中偶得降雨未　　　　之伏暑亢暘秋日風燥以致高旱晚禾頗形黃萎秋收歉薄糧價騰昻本年應徵漕糧體察民情驟難起運本色該司道等　　酌　　循舊折徵至各屬應徵新漕折價銀兩現己嚴飭認真催料設法整頓曉諭花户全數完納並將二十年及歴年未完舊漕一岸　　力籌足額容俟徵有成數即當赶緊解赴部庫以供支放俸甲米折之需不敢稍事遲誤等情會詳請奏前來臣覆加確核　　　　情形合無仰懇天恩俯准將本年冬漕仍循舊折徵以舒民力臣當督飭司道等　催各屬儘數徵收並將民欠舊漕一律　　完解以供部庫放欵勿任稍有延欠所有江西省二十一年分冬漕擬請循舊折徵緣由理合恭摺具奏伏乞皇上聖鑒謹　　　　　　　　照所請户部知道欽此○○　禄片再原署　仁縣知縣候補同知孫壽昌　添署海城縣知縣所遺懷仁縣知　　　　　　用知縣吉利才具　練堪以委署理合附片陳　伏乞聖鑒謹奏奉硃批　　　　欽此 
 
 

Page 11

 
 
[光緒二十一年十一月十九日京報全録]  
　　宫門抄○諭旨三道録前○倉塲侍郎祥等奏保奬漕務出力人員摺○署江督張等奏揀補同知摺○將軍長奏撤回駐遼各隊分别遣留摺○又奏請裁撤太衝營勇片○十一月十九日工部鴻臚寺正藍旗值日無引見○瀅貝勒因伊子指婚謝恩○敬信謝署步軍統領恩○溥善前往東陵請訓○永隆謝授廂黃漢副都統恩○道府王頤勵等謝恩○盛京户部郎中榮彬豫備召見○英信續假五日○召見軍機榮彬○皇上明日用膳辦事後至南海皇太后前請安畢還宫○○臣祥麟臣廖壽　跪奏爲本年漕務竣事謹將出力人員照案奏懇恩施恭摺仰祈聖鑒事竊照江浙海運糧米改由糧道徑行由津起剥運通交納直隸應辦事宜經直隸督臣暨臣衙門核議奏咨章程天津通州兩處辦運委員書吏核其勞績奏保每處以六十五員爲度等因歴經循照辦理在案本年江蘇浙江海運山東江安江蘇海運漕白正餘各采先後挽運到通經臣等暨共任侍郎臣許應騤督率坐糧廳等隨時查騐斛收飭令派出在事各員認眞經理隨到隨卸轉運入倉業於九月十二日奏報在案所有在事各員不無微勞足録臣等詳加酌核除出力較次員弁兵丁酌給咨奬外通永河　集紹華擬請交部從優議叙坐糧廳滿監督記名四五品京堂宗人府理事官宗室英慈擬請俟得四品後以應升之缺升用漢監督截城知府吏部郎中李紹芬擬請俟得知府後以道員在任即補前任漢監督記名道府截取知府户部郎中葛寳華擬請俟升任後賞加三品銜此外辦運出力之咨調委員暨書吏共五十七員通州地方文武印官漕務專員十二員臣衙門派出監督筆帖式十一員大通橋所調巡糧武弁十七員分繕清單三件恭呈御覽可否照擬給獎之處出自鴻施除飭取各委員履歴咨送吏部備核外所有臣等請奬辦運員弁緣由謹繕摺具奏伏乞皇上聖鑒再坐糧廳滿監督英慈查係宗室人員祗有京堂升階且經記名以四五品京堂補用與别項人員不准奏保京堂者不同是以臣等酌擬請獎應懇飭部照准合併聲明謹奏奉旨己録○○湖廣總督署理兩江總督臣張之洞江蘇巡撫臣趙舒翹跪奏爲揀員請補同知恭摺仰祈聖鑒事竊照蘇州府海防同知鈕承筵於光绪二十年七月初四日病故開缺當因江蘇省有應補人員即經聲請扣留外補以在任候補同知長洲縣知縣王樹棻請補旋奉部覆查該員任内有承緝事主楊榮慶被竊行强案己起四叅例關降調據請將海防捐案内加級抵銷查奏定章程以簡調繁人員任内承緝盜案己起四叅准其隨案查抵並無升補人員准其抵銷明文礙難核准行令依限照例更補籌因臣等查定例道府同知直隸州知州通判知州遇病故休遺缺先備候補班前酌補一人次將候補正班酌補一人又鄭工新章無論何項　班先用鄭工遇缺先二人海防新班先一人無人用鄭工遇缺先人員抵補至第四缺海防即海防先分班輪用一人第一輪用海防即第二輪用海防先海防先無人仍用海防即人員海防即無人用舊例銀捐遇缺先人員如無人用舊例銀捐遇缺再無人過班即接用各項輪用班次銓補等因江蘇省遺缺病故休同知一項計上次江蘇江甯府督糧道同知用至候補班前同知敖式金請補止今蘇州府海防同知輪用候補正班人員應先用鄭工遇缺先海防新班先新班即舊例銀捐遇缺先銀捐遇缺均無人輪應候補正班查有候補同知王用龢原名致龢年五十五歲順天大興縣人由附生桃取謄録遵例報捐貢生並鹽大使職銜國史館議叙以鹽大使用遵例報捐同知指省分發江蘇同治十一年八月初十日經欽派王大臣騐放覆奏堪以發往奉旨依議欽此是年十月到省先在奉天查丈東邊荒地出力保舉儘先即補於十二年十月三十日奉旨依議欽此以奉　旨後第五日行文按照限减半計算以十一月三十日作爲候補班到省日期十三年海運在事出力保俟補缺後以知府用並加三品銜光緒元二兩年海運出力保獎三品封典隨帶加三級三年丁母憂回籍接丁父憂五年服滿起復回省在部呈請更名用龢試看一年期滿甄别留省照例補用八九十十一十四十六等年海運出力保獎隨帶加二級從優議叙五次十九年捐賑案内獎給花翎覆查該員年强才稳辦事勤奮以之請補蘇州府海防同知洵堪勝任與例亦屬相符據蘇州布政使鄧華州會同署江蘇按察使胡家楨詳請具奏前來合無仰懇天恩俯准將候補同知王用龢補授蘇州府海防同知該員係候補同知請補同知銜缺相當毋庸送部引見亦毋須查造叅罰謹合詞恭摺具奏伏乞皇上聖鑒訓示再此案前奉部駁行令遵照定限另行序補於光緒二十一年七月初五日行文按江蘇省照限减半計算以七月三十日作爲接到部文之日起定限七十日内遴員請補應扣至十月初十日止又督撫並非同城加展會銜定限三十日統應扣至十一月初十日限滿現於限内揀補並未遲逾合併陳明謹奏奉硃批吏部議奏欽此○○奴才長順跪奏爲徹回駐遼各隊辭酌吉林地方情形分别遺留緣由恭摺具陳仰祈聖鑒事竊奴才于本年九月十六日恭報回任接篆日期摺内聲明將由遼帶回各隊分别遺留後再行奏聞在案伏查奴才上年馬隊各營計靖邊親軍步隊兩營馬隊兩哨後路馬步三營練軍馬隊兩起驍勇馬步三營靖邊新軍衛隊步勇三營左翼馬步四營右翼左營步隊一營右翼馬隊三哨又營務處親兵馬步隊各一哨糧餉處謹勇馬步隊各一哨軍械轉運護勇步隊一哨在邊練兩軍原爲防邊抑盜之兵仍應歸伍毋庸議遣其應裁者惟在遼新軍八營三哨及留吉新軍兩營兩哨並驍勇營補足二成額舅均爲上年添募之兵奴才在遼時曾經奏明此八營三哨頗多奮勇可用將來遣回吉林併入防練兩軍統加選擇汰弱留强以期一兵得一兵之用其兩營兩哨留吉防捕一俟各軍撤回悉行裁去嗣奉督辦軍務議覆飭將奴才所部駐遼各隊概行撤回詳酌吉林地方情形分别遺留奏明辦理等因當飭各隊陸續開拔一面電致署將軍恩澤留吉新軍兩營兩哨先行裁遺並囑將先回各隊陸續遣散遣奴才行抵開原時即據各統領呈報從前在奉天就地募補傷亡病故遺額之勇業己沿途陸續途散等語曾經奴才于報明各軍一律開出奉境摺内據實陳明兹奴才于回任後將帶回邊練兩軍除頭二起馬隊外所有靖邊親軍後路各營並驍勇營汰去軟弱將未遣新軍挑選精壯後補所汰之勇仍歸入新軍各營分起遣散尚餘精壯自四十人即實成新委靖邊右路統領蓮賜春帶往該路換補查留吉防捕之靖　新軍右翼中右步隊兩營馬隊兩哨並先行開拔回吉之靖邊新軍左翼步隊三營右翼馬隊三哨係恩潯督同各統領分起遣散幾餉至八月底止另給九月餉銀作爲費均由吉林邊務糧餉處墊發仍歸奴才由行營新餉　擺　又統領沿途遣散計五百四十九人發餉至八月底止另給一月餉銀爲遣費其靖邊新軍衛隊左右步隊兩營驍勇營應裁一成額勇　由奴才于九月二十日遣散衛隊中營步隊右翼左營步隊各一　左翼馬隊一營又營務糧餉軍械轉運各局處親兵護翼共五哨均于九月三十日遣散應發餉　何日遣散即以保日截止以止餉　日起發給一個月餉銀作爲遣費所遣弱九匀令分往各外城自謀生理現在地方照常安静並無　勇滋事堪以上紓宸　至各　處員弁書識惟糧餉處現須覈辦報銷仍應照按月發給薪水不給津貼其餘各局處于九月　　行裁撤所有薪公津貼發至九月　止另給一個月薪津作爲川責以示體恤再此次帶回之靖邊親軍殺路各營並驍勇營八殷隊住應領餉　己由新餉項下按照行　章程發至九月底止　給道費從前行營所刊木質關防應俟報銷完竣再行銷毁合併陳明所有帶回駐遼各隊分在　留緣由理　恭摺具陳伏乞皇上聖鑒訓示謹奏奉硃批該部知道欽此○○長順片再查吉林自上年冬抽調邊練兩軍帶赴前敵地面空虚盜賊蠢動經前署將軍醫　奏准　鄰撥餉銀十萬兩戴留當商捐輸銀四萬兩添募步勇一千五百名　　太衝分爲中左右三營當將起餉　期奏　　案兹值重務己定吉林征兵歸伍議職新添之太衝營即行裁撤以節餉需　　　　截五十月底住支所有員弁各勇　吉字營旂隊不司應藩分别另給一個具薪餉作爲遣資奴才爲撙節經費起見起否有　　　　　　伏乞聖鑒訓示謹奏奉朱批該部　　欽此 
 
 

Page 12

 
 
[光緒二十一年十一月二十日京報全録]  
　　宫門抄○諭旨四道録前○署桂藩徐奏報接篆日期摺○直督王奏考核舊賦錢糧摺○河督許奏盤查道庫各欵片○又奏查明九月分各湖存水尺寸摺○陜督楊奏請豁免鶯粟地税片○又奏揀補都司片○欽差大臣劉奏設法預杜冐領卹銀片○又奏請儀卹片○大學士額奏病縣速痊仍懇開缺調理摺○十一月二十日内務府國子監廂藍旗值日無引見○劉坤一謝准其回任恩○芸公因伊弟賞翎縀謝恩○恩佑立山各假滿請安○張英麟等同鄉官謝恩○斌儒謝授湖南辰州府知府恩○椿壽張百熙各續假五日○召見軍機斌儒○○署廣西布政使三品銜桂平梧鹽道臣徐樹鈞跪奏爲恭報微臣接署藩篆日期叩謝天恩仰祈聖鑒事竊臣奉撫臣張聨桂行知布政使黃槐森奉旨升授雲南巡撫交卸起程所遺藩司篆務委臣署理等因九月二十二日准黃槐森委員將廣西布政使印信文卷移送前來當即恭設香案望闕叩頭謝恩祗領任事伏念臣湘江下士農部備員三年直樞密之班六載待陳垣之漏上年冬權任桂平梧鹽道夙夜滋懼報稱毫無遽綰藩條彌深兢惕查粤西地處邊徼藩司職任旬宣舉凡察吏安民理財籌餉事事均關緊要如臣懤昧深懼弗勝惟有勉竭愚誠隨時隨事禀承撫臣認眞經理不敢以嘗時攝篆稍涉因循以期仰答高厚鴻施於萬一所有微臣接署藩篆日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○直隸總督臣王文韶跪奏爲考核舊賦錢糧循例開單奏報恭摺仰祈聖鑒事竊前准户部咨嗣後新舊錢糧統歸上下忙案内考核其舊賦錢糧即自光緒八年奏報七年比較起將積年舊欠若干本年帶徵若干己未完若干並比較上三年之數開具清單於奏銷外專案奏報比較以憑考核等因歴經遵辦在案兹據署藩司朱靖旬詳稱查明光緒二十年應徵舊賦錢糧完欠數目並比較上三年己未完數目開單詳請具奏前來臣覆核無異理合恭摺具奏並繕清單恭摺御覽伏乞皇上聖鑒勅部查核謹奏奉硃批户部知道單併發欽此○○許振褘片再臣所轄河東兩省之黃連同遣復有　管河庫錢糧例應年終盤查奏報歴經遵辦在案查開歸河北二道庫欵業經盤查奏報兹因馳赴濟寍閲視營伍籌辦漕　樹空據遄河兗沂二道將軍存銀兩分晣造册詳送前來臣於九月十八十九等日分赴該兩道庫逐一盤查計連河道庫於光緒二十年應存銀三萬六千二百八十五兩二錢七分一厘存錢二十四千九百六十六文兗沂道庫光緒二十年應存銀二萬一千八百二十九兩九錢三分五厘二毫當堂兌平數足無虧核對簿册籍均屬相符所有盤遇運河兗沂二道庫欵緣由理合循例附片具陳伏乞皇上聖鑒謹奏奉硃批户部知道欽此○○頭品　戴河東河道總督臣許振褘跪奏爲查明本年九月分各湖存水尺寸謹繕清單恭摺仰祈聖鑒事案查嘉慶十九年六月内欽奉上諭湖水所收尺寸每月查開清單具奏一次等因欽此所有本年八月分各胡存水尺寸業經臣繕單具奏在案兹據山東運河道耆安將九月分各湖存水尺寸查明禀報請奏前來臣查微山湖定誌收水在一丈四尺以内嗣因豐工漫水灌注量騐湖底徒受新淤恐不敷濟運奏准加收一尺以誌椿存水一丈五尺爲度本年八月分存本一丈七尺八寸九月内消水一尺一寸實存水一丈六尺二寸較上年九月水大三尺四寸此外昭陽等七湖消水自二寸至八寸計昭陽湖有水七尺五寸南陽湖存水七尺七寸南旺湖存水五尺獨山湖存水八尺一寸馬塲湖存水三尺八寸蜀山湖存水六尺九寸　踏湖存水六尺二寸以上各湖存水尺寸除馬踏一湖比較上年九月水小二寸外餘俱較大查九月間各湖水勢仍因天氣晴霽雨澤稀少加以日曬風颺是以俱係見消時逾小雪往後雨雪頻霑湖水可冀增益臣惟有督飭運河道廳司湖汛閘員弁等極力收蓄以備明歲新漕斷不敢稍涉貽誤以期仰副聖主愼重湖瀦利濟新漕之至意所有本年九月分各湖存水尺寸謹繕清單緣由理合恭摺具陳伏乞皇上聖鑒謹奏奉硃批工部知道單併發欽此○○楊昌濬片再甘肅加收罌粟地税酌議川地每畝徵銀一錢山地六分業經奏准在案兹據布政使曾鉌按察使裕祥會詳稱本年甘省河湼回匪變亂循化等二十二廳州縣地税無收昨經詳請奏免兹又准鞏秦階道丁體常咨報清水兩當文縣三岔州判白關州判等五處先後禀稱該各處山地瘠磽種植罌粟無多本年又以回亂自相驚逃收割失時實屬無税可收懇請免徵等情會詳請奏前來臣覆加查核委屬實情循化廳等二十二處地税業經臣奏請寛免今清水縣等五處事同一律合無仰懇天恩俯准將清水等五處本年罌粟地税一併豁免以舒民困謹附片具奏伏乞聖鑒訓示謹奏奉硃批着照所請户部知道欽此○○楊昌濬片再臣接准部咨甘肅涼州鎭標後營都司黎懷德在京積勞病故經欽命督辦軍務處咨報並繳劄付所遺部司員缺係題補第四輪第二缺用預保無人應以第六缺揀舉人員題補令即揀選请補等因前來查凉州鎭標後營都司員缺有兼管城守之責事務紛繁非精明諳練之員難期勝任臣隨在於歸揀發班補用都司人員内揀選得留甘補用都司劉堃營務諳練辦事耐勞且在甘年久與該處地方情形極爲熟悉歴經委署沙州北川碾伯都守各缺均無貽誤以之請補斯缺實堪勝任亦與部章相符合無仰懇天恩俯念員缺緊要准以該員劉堃請補涼州鎭標後營都司員缺俾期得力如蒙俞允甘省現有軍務應請飭部先給署劄俟軍務大定再行給咨送部引見以符定制除查取該員履歴清册另咨送部外謹會同署甘肅提督臣張永清合詞附片具奉伏乞聖鑒訓示謹奏奉硃批兵部議奏欽此○○劉坤一片再各軍員弁勇丁受傷一經騐明應得卹銀即照等第由糧台或支應局照時發給以資醫藥而期就痊至於陣亡員弁勇丁親屬近在本籍或有一二弁親屬者若准營員請領此項卹銀難免乾没假冐之弊然由臺局行查而後發給不惟輾轉稽遲並恐前來請領之人是否眞正　虧仍難分辨應飭該總兵官將陣亡員弁勇丁造具花名清册註明籍貫詳請咨部由部分别開單行文各原省督撫轉飭該州縣查明的親家屬取保給發不准書差掯勒需索以期實惠下逮所發卹銀即於錢糧項下作正報銷辦法似爲妥恊請旨飭部販　施行謹附片具陳伏乞聖鑒謹奏奉硃批該部議奏欽此○○劉坤一片再軍營積勞病故人員例准奏請賜卹兹　統領老湘軍新授甘肅鞏秦階道三等男李光久禀稱老湘左營文案附生鄒兆焜前次隨營進攻海城在八里河二臺子三臺子等處日仗屬受風寒二月初八日而戰竟日該附生帶病在身又見提督賀長發身中砲傷事勢危急即時吐血而亡又臣行營隨員同知職銜例監生土端上年隨臣北上冰天雪地晝夜奔馳沿途己受風寒到關後警報頻聞該員奉委盤查奸宄海濱露處四路移巡遂致觸發舊疾始猶勉力支持繼則彌留枕蓆延至九月二十一日在天津行次病故懇請奏卹前來臣查該兩員隨征以來頗著勞績此次先後在營病故均屬殁於王事深堪憫惻合無仰懇天恩俯准勅部將同知職銜例監生王瑞附生鄒兆焜照軍營積勞病故例從優議卹以慰思魂而昭激勸謹附片具陳伏乞聖鑒訓示謹奏奉硃批著照所請交部分别議卹欽此○○奴才額勒知布跪奏爲假期又滿病難速痊仍懇天恩俯准開缺調理恭摺仰祈聖鑒事竊奴才自五月初二日感受風寒嗣患中風疉蒙　　假數次厥後中風就痊步履未能如常於七月初三日暨九月初三兩次奏請開缺復蒙聖恩高厚前後賞假四個月調理奴才聞命之下感激涕零滿欲病稍見輕即行銷假當差用附致身之義無如數月以來兩骽軟弱醫樂無功加以時届嚴冬筋骨遒緊不惟拜跪維艱　步亦須扶杖兼之精神恍惚遇事健忘頽衰如此若使勉强當差勢必貽譏覆餗伏念奴才渥邀寵遇固不敢偷安自便致負蕩幬之恩亦不敢溺職素餐自蹈曠官之罪思維再四惟有據實瀝陳仍懇天恩准予開缺調理儻從此仰蒙福佑得以稍延歲月是奴才有生之日皆皇上再造之恩也所有奴才假期又滿病難速痊懇請開缺緣由謹繕摺具奏伏乞皇上聖鑒謹奏奉旨己録 
 
