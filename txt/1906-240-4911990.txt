# 1906 - 240 - 4911990

 

Page 1

 
 
   
 
 

Page 2

 
 
[電傳上諭]  
　　七月十六日奉上諭山東提學使著朱益藩補授欽此同日奉上諭貴州巡撫着龐鴻書調補欽此同日奉上諭湖南巡撫著岑春蓂補授並著迅赴新任毋庸來京請訓欽此 
[傳電宮門抄]  
　　七月十六日召見軍機澤公等 
[恭讀十三日立憲上諭敬爲祝詞有序（天）]  
大清光緒三十二年。七月十一二日。立憲之詔誥旣下。屏三百載之錮習。開數千年之創舉。補天柱地。發號施令。毅然與天下更始。蚩蚩之氓。聞風忻忭。化感無外。於以揚風烈絣帝統。上下一心。杜分割之阽艱。滂黄族之聲敎。可指日俟也。按古佳禮。必有祝詞。小臣不敏謹爲文以獻。詞曰。緊顥素柔祇之樛樛囂囂以亹聞卉旭兮。壹壹旁魄淯陽而苞物。統暝瞋睢旴以相嘔養兮。靃䀜。翕習而藴。鴻質。維神州之沃壤兮。先開。化於萬國。其左則有白河黄河之浹渫以爲脤絡兮其右則有阿爾泰山之黆朗坱圯。是實我祖炎黄之櫛風沐雨百戰所經營兮。又濟 
以四千年周公孔子之聲明文物。夫何時日黤黮而遒逝兮。忽乎不可緩轡稗政之承旣數千百年。兮夫焉樛而不知所變計或内訾以爲郎。兮或據徼以尸位嗟纎兒與獧徒兮。夥襲。章而饜脆胡下民博謇而荃莫察其中忱兮。髕拳攣以蹶躓。戶闥洞闢而盜憎主人兮致 
 
 
 

Page 3

 
 
異族之來窺。天寓遌難而旬始東指兮。盬我腦而飱我肌。朕旁皇繞地三匝兮。乃靡枝之可。依思敂扉而門者不爲通兮。紛撆涕其漣洏維吾皇奮洪謨兮。定最後之决思。接萬靈於明庭分。諏吉日而宣詞。抨黄靈使鑽策兮。羲氏占曰善哉利與下民更始兮。指日月以爲期。揖大不列顚而儷游兮。挾扶桑島國而與之偕甇焉　焉惑渙濛釋兮。揚昈赫休五布之。曰痛。乎國之不造兮致爾民之阽危繼今以往其遐邇。一德兮愼毋爲西　人士之所譏嗟憧萌之聆此棐誠兮。渙纱思而魂交形開。登崑崙之顚以吹法螺兮揚大漢之天聲。日華。四射光昭大地兮。祝欽鴀符拔之肅清。霿習蒙合軋忽痑沕忽焉不見兮。惟見黄龍之旂影翻乎垓紘。縇德繹智而緯群龍兮。勿徒事乎虚文。斯則億萬年有道。之長兮。彍鴻烈　九。京小臣拜手稽首而。上頌兮。實喜懼。之交。併願當軸諸公。其加之意。兮愼勿步波蘭突。厥之後塵。 
[本館接到改官制上諭卽日可降專電十六日亥刻到]  
北京專電云改變官制業經王大臣議定卽日可降上諭（鳳） 
[本館接到戶工兩部無員到署專電十六日亥刻到]  
北京專電云連日王大臣會議官制改戶部爲財政部至工部則决議裁撤故戶工兩部堂司各員自初十日起均不到署迄今已有七天（鳳） 
[赫稅務司設立安東海關之辦法]  
　　文匯報云總稅務司赫德以安東尚爲日本佔領之地故欲在該處設關必須先得日本政府之允准赫德已將此事忠告戶部尚書旅居北京牛莊之西人皆以謂中國向在牛莊設關收稅殊失公道要之中政府應在大連灣北滿洲各設一稅關或將牛莊一關撤去云 
[中美日三國會議開闢安東商塲事]  
日本泰晤士報云傳聞安東縣日本軍政局將於西十月間撤去日本中美三國曾會商在安東開闢商塲任外人前往贸易一事惜無成議深勸三國迅再提議及此耳譯文滙報 
[國稅徵收新法]  
　　大阪每日新聞云執行警察權徵收國稅一事現在袁慰帥舉前天津工巡局總辦林寶欣爲稅務員調查北京版籍 
[安徽又有敎案]  
　　大阪朝日新聞云安徽省之暴徒現又將某敎會堂圍困勢甚急迫按該報謂此係得自法國敎士來電惟敎案出現於何地則木明言 
[日本報章評論中國立憲問題]  
　　十五日東京電云日本報章以中國皇上所降諭旨爲中國採用立憲政體之先聲該報評論之辭人皆稱之惟該報亦知此事甚爲艱鉅其尤難者卽爲整頓官常剗除目前沿用之秕俗兩端各報明言倘中國朝野上下不能同心協力破除種族之見則此事難望速行該報以謂策之善者莫如各省人民先從地方自治入手爲立憲政體之預備譯字林報 
[出使俄比兩大臣電陳立憲事北京]  
　　出使俄國胡惟德星使有電來京陳述中國立憲事宜當妥籌熟議不可躁切致生騒擾並以俄國立　致起風潮舉國惶惶釀成禍患宜取爲殷鑒云云聞已交王大臣等閱議矣駐比利時國出使大臣李木齋星使亦來一長電條陳立憲之事請决意施行（間） 
[紀御前會議立憲事北京]  
　　初七初九兩日戴尚書端制軍均有封奏條陳立憲辦法奉旨著軍機大臣會同醇王袁世覬閱看初十日召見醇王及袁宮保王中堂考察政治之四大臣開御前大會議行立憲兩宮垂詢良久軍機大臣均極贊成遂决議先頒宣示立憲之諭（容） 
[禦前會議肅王不與其列]  
　　大阪朝日新聞云日前政府開御前大會議凡有勢力之王大臣皆與其列惟無肅王與議之命聞肅王現在不爲北京官塲所容此事亦大可怪也 
[議訂議院章程北京]  
　　政府諸大老連日會議立憲辦法俟將官制章程改定後擬設議院大致每年二次定期開議俟開議時准令官紳任意旁聽並擬參訂各項權限云（上） 
[慶邸力辭重任北京]  
　　日前軍機大臣召見時兩宮面諭慶邸總理政治舘督辦憲政事宜慶邸以事係初創關繫重要隨時應與廷臣公同核議方足以收集思廣益之功並自以才力疎慵力辭重任（上） 
[袁宮保對於撤回領事裁判權之辦法天津]  
袁宮保以撤回領事判裁權非從改良已國裁判入手不可曾札委天津府凌潤苔太守留學日本中央大學畢業生黎伯顔君會議章程茲聞太守等並邀同北洋派在日本法政大學畢業生張一鵬土仁鐸吳興讓商議匝月將次脫稿俟詳院批准當即試辦（呂） 
[紀端午帥調補兩江總督事北京]  
　　閩浙總督端午帥調補兩江已奉十四日上諭茲得京師訪員函云日前軍機大臣面詢端午帥擬畀以奉天將軍之任而調趙次帥爲閩督午帥堅辭再三並槪切詳陳奉省和約雖定外交内政諸多棘手次帥苦心孤詣勞怨不亂實所深佩現在措施未竟便奪其席恐未必能善其後旣而軍機各大臣又以閩疆雖係重要尚未足展午帥之才兩江地大物博攷察現在情形急須得人治理因擬調補兩江俾往振頓一切云（右） 
[各省提學使在日本之舉動日本]  
　　各省提學使東來者凡十三人到東後卽會同楊公使於六月二十六日至文部省會晤文部大臣及其次官商議視察日本敎育制度俟各學校署假期滿開校後由文部省派員導視各學校又聞文部省定於 
 
 

Page 4

 
 
七月初一日以後爲各提學使特開講演會每日三小時約一月講畢講員悉係文部省之高等官茲將所定講演題目列下明治敎育沿革各國比較敎育制度敎育行政敎育學說及學校管理法（呂） 
[江督致各道府廳州縣電（爲考試留學生事）]  
江蘇各道府廳州縣同覽十三日准學部文電開本年奏定每年八月考試游學東西各國畢業生現距考期已近凡肄業東西各國高等學堂高等專門學堂及大學堂得有畢業文憑者應卽咨送前來速飭該學生携帶畢業文憑及所錄講義於八月十五以前到京聽候攷騐並將學生姓名籍貫曁所習學科先行電知本部以憑辦理其非高等以上學堂畢業者或曾人高等以上學堂並未畢業僅有修業文憑者或由速成畢業者或畢業而係别校各生者槪不與考無庸來京希卽曉諭以便周知等因除電出使日本楊大臣外望查明屬境如有高等專門畢業者傳知速詳咨送赴部考騐督周咸（南） 
[定期十月一日開辦統捐奉天]  
　　奉天稅捐名目皆依增兩帥行後奏定頭緒繁雜爲他省所未見梢小愼重卽涉重徵擾累木報屢紀之矣刻聞趙次帥與財政局籌議决定本年十月一日裁併各局卡改辦統捐僅收出産銷場兩稅舊有名目一槪删除現　詳擬章程奏明試辦（丙） 
[洋欵准在關稅項下開支廣州]  
　　日前岑督具奏請將闈捐無著之四國洋款四十八萬又從前剛毅所提裁存等項指撥匯豐磅價一百六十萬無着者三十餘萬擬一併改由洋常稅長征項下彌補隨奉旨交議現戶部議覆咨行來粤略謂近年粤省欵項支絀當係實在情形且原奏聲稱此項長征銀兩溢於往歲征收之外非在於常年解支之中此舉不過以關稅之有餘補還欵之不足較之他省之請改撥請減緩者辦法尚有不同所有闈捐無著这四國洋欵應准其由關稅長征項下照數開支匯豐無著之欵應在膏捐鹽務兩欵内騰挪凑解如膏捐鹽務增收實無把握應再奏明辦理云云（寒） 
[膠州德總督抵任]  
　　十五日青島電云膠州德國總督鐵勒浦爾於今晚乘北河輪船抵此督署隨員及膠州殖民地代表人皆往迎迓街巿皆懸掛旂幟華人亦將其居室鋪陳一新舊督卸任後卽將回國居民皆有依戀不捨之意譯文滙報 
[英使由滬起節入都]  
　　文滙云新任駐華英使喬籐定於禮拜三（即十七日）偕其夫人乘輪赴津入都 
[外務部奏覆通州天生港自開商埠摺（續）]  
查通州大逹輪步公司現備有躉船兩號擬令該公司就此接造碼頭浮步其江岸應行修築之處並由該公司自行量力分年興辦所用欵項照數撥還似此分任尚屬輕而易舉等情詳加察核所議尚屬周妥仍飭江海關道會同稅務司另訂專章詳奪並分咨外務部戶部查照等語外務部查光绪二十五年前督臣劉坤一具奏籌度天生港開埠情形一摺據稱天生港本非商賈輻輳之區雖設有紗廠尚未成巿開埠本能大有裨益惟長江一帶該港形勢扼要一俟商務漸興再於此處設立分卡等情今該署督等另訂專章暫作可以起下貨物之不通商口岸係爲自保權利起見惟旣開埠而仍不通商爲向所未有之辦法究竟利弊若何必須預爲揆度經外務部電逹該署督查核去後准覆稱暫作可以起下貨物之不通商口岸係援照大通六處辦法關房關棧暫可不建費用較省三五年後酌度商務情形卽行設關開埠此時利在省費亦不致有弊端請酌核等因查光緒二年中英所訂烟台條約第三端内載沿江安徽之人通安慶江西之湖口湖廣之武穴陸溪口沙巿處均係内地處所並非通商口岸今議通螎辦法　船准暫停泊上下客商貨物等語天生港亦係沿江地方與大通六處形勢略同自可准華洋各輪來往停泊上下客貨惟該處　距江海關西距鎭江關均相離不遠若開作通商口岸其關稅一項恐致此盈彼絀徒增設關之經費於稅務仍無裨益於地方則轉多一交涉之機關所有天生港一處應祇作爲起下貨物之口岸以通航路興商務不必預籌開埠通商俾免洋商租地之糾葛庶於自保權利之意尤爲切當其所設分關應卽作爲江海抄關之分卞仍俟訂定專章送部核准未完 
[英艦隊將往仁川]  
　　東報云英國海車中將慕爾將於西九月十一號率領艦隊開往仁川慕爾中將及其屬員並將往韓京一 
[美日兩國善鄰之道]  
　　東報云日本赤十字社創立之舊金山地震救濟會共募得日本洋三十一萬五千五百六十七元除支銷各項應用欵項外餘洋二十九萬五千六百九十六元皆已匯往美國然美人以日本飢荒亦曾捐助日本洋五十一萬一千二百三十元爲賑饑經費並運送米糧鹽魚等食物以表同情 
[德國保商政策]  
　　日本日日郵信報載倫敦電云德京消息謂德國巡洋艦漢森號由中國海面駛回德國後已奉命起椗開往瑪逹班海灣以保護仰光德商之利益 
[英國熱風爲災]  
　　十四日倫敦電云英國起熱風其熱度爲前此所未有寒暑表雖在蔭凉之處亦過九十度玩蹴鞠戲者　觀蹴鞠戲者皆惑觸熱氣顚仆于地賴人扶掖而起禮拜六日諾史愛姆撥呑地方有醫院一所失火杏係屋頂横木被日光薰灼所致尚有堆積之腇藥石腦油池及樹木等亦皆爲日光烘逼以致起火 
[日本將與南美各國立約通商]  
　　日本日日郵信報載華盛頓電云傳聞駐美日本公使青木子爵曾言日本現與南美洲數國提議通商行船條約並提及日本人民移居各該國之事聞日本與智利國所立之約不久卽可定局矣 
[美總統改良字學]  
　　十四日倫敦電云美總統羅斯福宣言目前公文内所用簡字拼音如衆人皆以爲然則卽永遠通行否則删去譯字林報 
[俄京警察捕人]  
　　法報云俄京聖彼得堡電稱警察與軍隊在巿塲攔截車輛搜檢行人被捕者有一百人 
[俄國革命黨横行]  
　　法報云俄國革命黨在波的海各海各省横行無忌 
[德相行蹤]  
　　十五日柏林電云德國蒲盧親王已遄歸諾端納地方 
[土耳其國皇舉行慶典]  
　　十五日柏林電云土耳其國皇御體已康復前月三十一號爲土皇登極三十年之期特舉行慶典 
[勃國親王回京]  
　　十五日柏林電云勃爾加利亞國親王傳諦能圖已回至勃國京城 
 
 

Page 5

 
 
[美總統簡閱海軍]  
　　十六日倫敦電云美總統羅斯福在歐斯德海灣查閱美國兵艦計此次齊集者共有四十三艘實爲前此未有之盛 
[日本漁人又有違例捕獺事]  
　　十六日倫敦電云有日本漁人五名在聖卓耳基海島違例捕捉海獺彼等自言謂其意祇在取用清水而已 
[美國選舉總統消息]  
　　十六日倫敦電云美國候補總統貝爾揚主張鐵道國有政策於彼之選充總統之機遇頗有關碍目前有權力者之清議皆擬再舉羅斯福聯任云 
[德國殖民部大臣奏請辭職]  
　　十五日柏林電云國殖民部總理大臣世襲霍亨洛親王已奏請辭職大約繼其任者當爲逹姆斯脫銀行總理竇恩布革君譯文匯報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[戶部奏駁贛省改辦賑捐並實官捐摺]  
戶部爲遵旨議奏事署江西巡撫吳重憙電奏請改辦賑辦並開辦實官賑捐一摺奉旨著戶部議奏欽此欽遵由軍機處抄交到部查原奏内稱江省自春徂夏霪雨兼旬累月癓水盛漲漫决成災米價因之昻貴民情益形困苦雖經趕辦平糶力籌賑濟而災區較廣籌欵爲先查上年前撫胡廷幹以學堂經費支絀奏請接展賑捐經戶部議令將賑捐停止嗣後報効學堂經費仍照五成實銀核給銜封等項獎叙現旣籌辦賑撫仰懇天恩准其移緩就急仍改辦賑捐照章以四成實銀核獎再刻下南昌敎案接外務部電與法使議結計賠卹等項共需英金四千七百磅與司道預爲籌畫値此官民交困計惟援案籲請恩准開辦實官賑捐等語臣等伏查光緒三十二年二月江西巡撫胡廷幹奏學堂工賑經費支絀擬請准照現辦賑捐章程以四成實銀上兌當經臣部議覆以該省上年將成中稔自可毋須賑濟應將該省賑捐依限停止嗣後報効學堂經費仍照五成實銀核獎奏准　知遵照復於四月間接該省咸電内稱江西賑捐限滿以前已報總局尚未請獎者計十二萬左右未報者已飭速復現據司道禀稱外省外府勸捐各局於限滿以後塡給實收各捐戶散處四古無從發還應請仍准核獎又經臣部覆該省未請獎者十二萬左右卽由該局趕緊造册報部請獎其分局卡報之欵槪令發還不得再獎等因各在案茲據江西巡撫吳重憙以贛水漫决成災復請改辦四成賑捐並以敎案賠卹需欵更請援案開辦實官賑捐等情具奏查該省上年收成旣般　稔則偶遇偏災不致遽煩賑濟自應仍照臣部前奏將該省賑捐依限停止用庸再行接辦至實官捐升之例係因奉桂軍務萬不得已而開現計收足定數卽當奏停豈他省所能援引且該省南昌敎案實由地方官辦理不善致糜賠卹之需應如何竭力自籌以爲後來懲戒乃欲取償於捐欵殊屬無此辦法該撫所擬開辦實官振捐應請毋庸置議所有遵議緣理合恭摺具陳伏乞皇太后皇上聖鑒謹奏奉旨依議欽比（青） 
[蘇州師範學堂增設優級選科及簡易科章程蘇州]  
（傷級選科）一此項師範生擬由蘇省各州縣尋常師範卒業或簡易科卒業曾爲敎員者由各學堂咨送其名譽素著之中學堂咨送三年或二年生必擇平日品行端謹普通學已有門徑考驗正確其人志願在師範者方爲合格一選科分三部第一部地理歷史第二部物理化學數學第三部博物生理每部五十人都計一百五十人除由本校速成科本科中選入外餘額八十名應由各處保送一選科敎員除聘日本學士主任敎授外仍各請中國專門敎習一人以爲之輔期以良法融化舊智識成新敎材俾他日出授生徒能發明國粹適於應用以成一完全優級專科之師範一選科學期定爲兩年如東文未素習或他普通科學須補習者應先入預科其學期爲一年一選科生願入學者須有各學校長或本地方官之保證書及本人之志願書與其學業成績書乃許咨送（續招簡易科） 
一此項學生除由本科生志願或察其年齡學業改入者外此次再添招一百六十人一此項學生專收本省之舉貢生監以便畢業後分派各州縣充當敎員一學生額數由各處學務公所保送計大縣六人小縣四人風氣早開之區人數較多亦可酌量增額無合格之人則暫闕毋濫要以品學及素行爲准不務取盈一省城師範學堂現當推廣添築校舍添購圖書儀器應增兩萬餘元常年經費加額稱是應由各屬學務公所分籌補助計大縣每年三百元小縣二百元送數溢額者視其人數酌增不及額者酌减無合格之人申送或考騐不收者則免其補助之費一所送學生入學以後或自行輟業與違章斥退者查由某處保送其全年學費仍當向某處追繳一附設體操專修科額五十人俟招齊後各按定時赴操場演習槪作爲通學生不留膳宿其交費臨時定之（且） 
[講報社設立義務簡字傳習所蘇州]  
　　蘇州講報社開辦已久茲該社在烏鵲橋五升弄底書記部内設立簡字傳習一課延江寗官學畢業生尤振華擔任義務敎習凡文理清通者不取年歲均可報名就學不取學資茲先定額四十名擇八月初一日開課每日下午三時起五時止期以三個月畢業（容） 
[懸牌調署縣篆杭州]  
　　浙藩寶方伯於十三日懸牌云委署蘭谿縣現署錢塘縣程贊清據杭州府揚守禀請留辦武林軍應准留任前委署錢塘縣史悠祿另有差委所遺蘭谿縣缺委東陽縣孫啟泰調署遞遺東陽縣缺委候補縣潘誠志署理又遂昌縣曾壽據禀不服水土改委候補縣吳曾濤署理（晚） 
[記盜案九江]  
　九江關清江口卡初四夜有强徒二十餘人明火執仗劈門而入罄其所有刦掠一空皆不傷　二人垂死關憲聞信卽發親兵協同湖口縣馮令嚴拿務獲懲辦（池） 
來函 
[沈雨辰太史許久香觀察報告本省火府徐海水災節略]  
竊海州全境居沂沐下遊地勢漫衍水利未興今年閏四月　未登塲疊遭大雨霪田盡皆漂没高田亦多　瀾五月中旬疾雨連日兼以暴風秋粟正當旺長之時高下率皆摧折查海境地隣東省貧民食蓄以蔬菜爲大宗詎意入秋以來又復彌句傾雨番署胡服又多腐敗海民向尠工商之業生計盡在田間似此饑饉並臻窮黎殊難爲活老弱轉溝壑則可憫壯者走四方則可虞雲沛等在滬連接海紳報當延義振善士曾少鄕施子英任逢辛未葆三諸君設法協籌振濟並懇六報館登報募振義振報館均允墊欵濟急第義賑募賑必須宜賑爲之倡率古能昭信遠邇　特詳議糶振緩急事宜條呈如左　一請减免錢糧以安民心本年海贛沐　州縣水災極重灶田固顆粒無收民田亦所餘無幾請飭州縣並各塲官詳細查勘所有灶田錢糧應請全數免征所有民田錢糧或應豁免或應减征請察照州縣勘詳核辦　一運鹽城米實辦平糶海鹽壤地毗連一水可通本年秋收尙好米價必平請發給護照限運一萬石准停稅厘先辦平糶極貧之戶俟冬春再相機濟振北項護照白鹽城出口卽由鹽城厘局加盖戳記至海州進口即由海州厘局加盖戳記運畢彚案繳銷（未完） 
[今日尙有本埠新聞及各省新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
　　　　　　 
 
 

Page 15

 
 
   
 
 

Page 16

 
 
   
 
 

Page 17

 
 
[澈查劣員積弊杭州]  
　　浙江試用巡檢蔡修銓前在太湖原籍犯奸遁浙得與萬革道之家丁結交荐充江干釐局司事誘奸船婦及在湖州分銷浙江彩票復因奸拐被拘送縣發押有案及謀充學轅巡捕一再舞弊茲又冐稱幇辦釐餉提調聲名狼藉致被藩憲察覺以其玷辱官箴嚴行澈查積弊按律詳叅以昭炯誡（晚） 
[漢口後湖長隄可危漢口]  
　　漢口後湖長隄向恃爲全鎭水防之要日内因風高浪湧堤身岌岌可危附近居民恐遭不惻頗有移遷他處者（皆） 
[法艦抵淞吳淞]  
　　淞口昨到法國四枝烟卤戰艦三艘魚雷驅逐艦五艘分泊口内外抵淞時中國南石塘包台與各艦互相鳴炮蓋有東方水師提督在艦内也（川） 
[小輪往來淞滬吳淞]  
　　淞口有人股開小輪船一艘往來上海吳淞每日四次每客取資小洋一角五分行李小孩槪不收費並在上海中巿吳淞關碼頭旁建設躉船傍泊小輪俾便上落（川） 
[吧令重學吳淞]  
　　寶邑全境已設小學堂四十餘起其淞鎭迤南殷行廠離城較遠居民多窮苦祇有公立蒙學堂一處籌欵不易學生亦少十六日王大令親蒞該處籌議集款事宜向民衆再三勸導俾埀久遠云（川） 
[拿辦花鼓淫戲吳淞]  
　　近寶邑西南鄕演唱花鼓淫戲且有滬上游妓雜厠其内雖經鎭董密禀由縣署簽差查拿而鄕民竟恃衆不懼十四晚又經寶山縣王大令密派幹役數名乘夜在江灣北鄙侯家橋戲台當塲拿獲二名尚有五人均被看客刧去（川） 
[宜荆绅士寄督撫電（爲振灾事）]  
南京督憲蘇州撫憲鈞鑒督憲寒電撫憲盬電遵卽傳示鄕人馳回轉諭士民客民敎民仍各安心靜候一面已刋恊賑募啟隨報廣告又設法籌提並擬刋協賑章程辦法等件均另呈送宜荆地勢按前明海忠介集迤南最高山頂與府署大堂末階相平其低如此現壇溧受皖南之水宜荆卽受壇溧之水太湖歸壑適爲梟穴宣洩有限勾煽可虞荆溪盜藪又如徐海灾情實爲蘇屬之尤今冬明春民食約缺其半公呈已詳忙漕大政何敢妄預惟實在情形總懇憲恩籲乞皇仁逾格以公輿論現在徐海經沈許紳等面籲卽蒙撥賑宜荆同在帡幪灾情相同地方同爲衝要可否由司酌籌官項或酌撥楊前臬司文鼎所辦賑捐電飭縣令具領以作其氣從速放手勘辦再有恊賑輔之以冀地方始終安靖尤乞鈞裁瀆陳曷勝感悚宜荆紳士任錫汾等同叩（望） 
[上海官事]  
　　貨捐局會辦袁世輔將過道班故於昨日至道轅禀銷會辦差務○滬軍營管帶龍鎭國昨詣道禀知由松回並請銷假○貨捐查驗委員縣丞曾勉濟禀請病假五天○警察學堂第三課長縣丞梅祖培禀請病假二天○委辦上海貨捐局候補知府志元昨日到道謁見瑞觀察禀知卽日到差○新委上海縣幇審洪翼昌昨日到道禀知到差（宜） 
[道批照錄]  
　　監生袁忠照禀批英册四千四百六號新契雖已退銷而英副領事以袁姓地畝在該契地東首或下半單内全單核計除該契租界及袁姓之地尚有餘剩仍將單契送請發勘印結業由袁升道行局確查未復據禀前情究竟洋商愛爾德所租之地與該監生應分單地是否實有關碍仰會丈局於吊驗下半單時查詢明確應如何劃清界限各管各業之處妥議具復察奪毋遲（宜） 
[釐局批詞彚錄]  
　　牙厘總局督辦陳亦漁觀察昨日發出批示五道照錄如下三泰祥等禀批該號是否同業每年認繳六萬兩核與收數盈虧何如仰貨捐局查議復奪○號商愼記等禀批認捐須先儘本業方免滋事茲　稱三泰生記係揑飾同業如果是實則具禀承認油昔等捐未便照准然該商等究竟是否殷實仰貨捐局速速查復核奞○龔新植禀批該職商認辦江灣虹口北卡大塲西卡五處棉捐每年認繳錢五千串内大塲西卡兩處分認捐錢二千四百十文　據禀稱該職商所設巡船與小泗江卡毗連該兩處捐事殊多掣肘繳欵爲難應卽撤銷自收除行吳淞江卡外仰貨捐局轉行吳淞分局傳諭飭遵○柴炭公所董事孫鋆等禀批前禀該公所來局具禀卽經明晰批示在案此項炭捐貨捐局收回自辦原爲息紛爭起見該商等各安各業母再瑣瀆干咎○商號仁興和等禀批此項認捐先由商號謙益泰等承認已據貨捐局詳經本局批准照辦在案所禀應母庸議著卽知照　批（宜） 
[札知駐滬總領事易人]  
　　日前蘇撫陳筱帥札知滬道畧謂光緒三十二年七月初七日奉外務部咨准德葛署使照稱上海本國總領事官克納貝現已休致將向在悉德尼之總領事下利接其後任等因到本部院准此合行札飭該闢道轉行各省關一體知照云云（宜） 
[飭查茶捐]  
　　上海縣王大令核准紳董姚文枏禀辦城廂内外茶捐以助學費等情卽於昨日諭知城廂内外各鋪地甲飭將境内各茶肆逐一查明每日買茶若干逑行查復以憑核辦（事） 
[故提靈櫬到滬]  
　　原任江南提督楊金龍之靈柩昨晨到滬舟泊祥記馬頭提右營周叅戎及留防隊等各撥兵丁至舟次妥爲照料昨日滬上各董至舟公祭今日出商釐公祭並聞尚須在滬議設專祠云（尺） 
[營官請保馬夫]  
　　前日城隍神出巡時有馬夫騎馬疾馳横衝直撞由警察東局員郁二尹拘獲五名旋經提右營周參戎持片到局一律保釋未究（事） 
[警兵查獲槍子]  
　　前　龍華巡警分局一百五十號警兵在附近厠旁查獲工匠暗藏之鋼槍子一箱禀由劉萬祥千戎將鎗子起出轉禀總辦魏觀察聽候給賞一面飭該廠委員從嚴防守（尺） 
[災兆焚身]  
　　英租界湖北路福州路轉角良濟藥房出店施子才於昨日午後三　鐘在店門口將氣油改裝小瓶適有店夥在傍吸烟烟煤墮於油内突然火起燃及施迷襪褲旁人趕卽撲滅施之下半身已焦灼不堪經六十六號華捕將施車人老閘捕房捕頭飭探王阿巧轉送仁濟醫院療治（力） 
 
 

Page 18

 
 
[函復新閘橋無須重建]  
　　滬北新閘橋前因損壞曾由滬道派委修理茲領袖比總領事查得橋身已損壞不堪僅以修理尚恐不甚堅固爰於日前函請滬道撥欵重建以利行人瑞觀察以此橋工程已由委員飭匠修竣似可毋須重建昨已函復領袖查照（宜） 
[轉飭協拿兆兵]  
　　南洋所招新軍甫經成隊卽有營兵童煥章於本月初携去號褂快靴等物逃逸無蹤茲由該隊官禀經江督周玉帥札行滬道飭卽轉行上海各防營及縣局一體協拿該逃兵解寗究辦（宜） 
[謀斃收生婆案移往寶山縣究辦]  
　　北香粉弄收生婆秦顧氏被人謀斃一案迭志本報昨捕房包探沈阿炳將氏壻劉壽全解至公共公廨襄讞孫明府提一干人研訊奏阿二供無錫人與已死之秦顧氏姘識已三十三年本月初六日有人到家稱係滬北天保里張公館喚令收生當卽乘車前往詎竟一去不回至第四日有人言天保里空屋内有一女屍因與其女阿珍愛金往看見鞋子與肚兕内銀針確係氏物據愛金等言劉壽全時稱欲害氏性命今果身死務求伸雪訊之愛金供贅劉爲壻已二年劉不肯習上爲母親逐出三月十八日劉來家又被母驅逐據稱定須加害今果被謀斃求究訊之見証周永秋供初六日見劉在門口購蘋菓至十一點鐘人卽不見陳慶榮供劉於初六日一點鐘出去至翌晨八點鐘始行回店劉壽全供常州人贅於秦顧氏家爲壻已歷三年因開店虧折至六月初一日經人薦至陳慶榮押店内爲夥因辛資甚薄擬至月中辭歇岳母忽於初六日被人謀斃實不知情襄讞孫明府以衆代確確未便據賴遂商之美副領事判押候備文移送寶山縣歸案究辦屍親秦阿二等自行投縣備質（力） 
[騙銀案不准保釋]  
　　前者黄誠記木行主控兒子全大違忤並向行夥騙去票銀二千餘兩與已歇夥岳文卿卽陸恩慶宿娼分肥等情經關司馬將黄岳提案訊供屬實判各管押西牢一年日前有黄之親鄰呈遞公禀稱全大將於八月某日完娶又岳當日並未分用洋錢求恩飭捕房將王岳解案開釋司馬謂須與領事商妥再核昨日捕頭由西牢將黄岳提案孫明府將案由詳訊一過商之白副領事以推求案情實屬情眞罪當未便姑寛黄全大著仍照原斷管押一年岳文卿旣稱並未分肥改判管押三月（力） 
[虐徒案暫准交保]  
　　包探楊掌生解王小狗至公共公廨捕頭禀稱王開設鞋店每將學徒凶毆茲竟將其腿骨擊斷因此傳同見証送究朱胡氏供與王爲隣每見其痛毆學徒婦人常往解勸前日肆行毆擊婦人以有事木能往勸詎竟將其膝骨打斷因之羣抱不平報捕拘案質之王阿五供年十五在師處學業年餘屢被毒打現在膝間疼痛異常明府察得阿五之膝腫大如饅頭訊之王小狗因何下此毒手王供詞支離明府判將阿五送醫院療治察其能否治痊再行核判小狗着交的實鋪家具保候示（力） 
[調戲宅眷之馬夫押西牢六月]  
　　禪臣洋行買辦鄭錦豐前投公共公廨控馬夫葛榮仁卽松順在愚園調戲眷屬向論反被喝衆羣毆等情兹司馬判著邀到見証再訊昨日鄭邀同洋人某至案譯稱是日確見該馬夫等向婦女調戲後又見將鄭蜂毆倒地云云襄讞孫明府判將葛榮仁發押西牢六個月以示懲儆鄭復請拿辦餘黨明府著指明拿辦（力） 
[電工觸電殞命]  
　　電工張丙生在美界百老滙路電桿上修理電燈忽然觸電而斃由捕馳報捕房亟以電話　令公司停機並將張尸載入斐倫路騐屍所飭傳家屬至所棺殮（似） 
[日人行凶]  
　　小販孫錫臣在美界四考脫路被甲乙兩三日人毆傷甚重由捕載入捕房轉送同仁醫院求治一面飭五十四號西探同華探朱桂生查明禀復以憑核辦（似） 
[碼頭船沈没]  
　　昨有碼頭船一艘滿載鐵爐等物行至美界 
斐倫路浜舟忽沈没幸由他船援救並未傷人（似） 
[總工程局記案]  
　　洪生碼頭同德生烟館係計南全之妻所設近因積欠房租被房主嚴姓投禀總工程局請爲押遷○前日合順猪作夥張友仁挑猪一頭送至倉橋協源肉莊莊主兪安甫察係瘟斃之物正欲退還爲巡士聞知拘至南區轉　總工程局究罰將猪掩埋（尺） 
[公共公廨早堂案]  
　　英商怡和洋行控司帳李根林私用張銀四千三百餘兩由捕房送案請訊襄讞孫明府以英商控案應歸該管領事訊理商之美副領事白君仍將李交捕房帶回俟翌日再行解訊○又源控趙靜亨挪借鉅欵不還判押候過堂訊奪○吳雲卿袁茂廷以莊票至厚大莊照對察係已經掛失之票卽將吳袁拘住茲由包探王長桂解案寶和洋行洋東投稱日前帳房被竊小箱一只内係鈔票現洋金磅等物厚大莊票亦在其内今票旣在袁吳處請究訊之吳雲卿供與袁向不　識袁來詢小的家兄蹤跡並出此票囑照實不知其來歷袁供係都司職銜在續備軍當差票係僕人吳大扣子在南巿拘賭得來交吳收取明府判吳袁管押飭探查明再核○二百零五號捕解毛德榮至榮禀稱此人以香烟自來水等物傳遞與捕房押犯請究判管押一月○鄒王氏控姚阿四藏匿媳婦昨將姚提到判交差看管聽候過堂核訊○捕解迷路小孩至案明府訊之尚不能語言旋經其父投案請領據稱孩四歲名招弟明府察其無訛着當堂領去○雉妓王李氏禀稱鎭海縣人年三十歲本年閏四月初被丈夫騙來上海押入妓院取去身價洋七十元後調至汕頭路六十三號妓院爲娼小婦人實不願作無耻之事尚求超拔明府判發濟良所留養並飭至妓院將押據吊回再核○崔阿桂前向王毛毛買石數塊價洋十九元祇付五元旋向退回迨王另賣與曹仁記處崔復將石硬搬回店報捕解究判崔再繳洋十四元領石如違究懲不貸○王阿大王柏生屢向鹹水妹妓院索詐洋元不遂行兇報捕解究判各押一月○無領事管束洋人卡璜欠勝家公司賑銀不還飭傳不到判提案訊追○王關春藉端將吳林氏用可戳傷判押一月力 
[法租界捕房事]  
　　小東門外梅園街烟妓王富寶與龜奴李阿毛口角呑烟自盡報經上海縣相騐後縣差金松將王之姘夫陳棠生即法捕房六十四號華捕誘騙至縣朦押昨被代總巡謝爾諾君查知飭探持片至縣署請將棠生送至捕房以便解堂訊核王大令卽將棠生交探帶回捕頭並飭探將鴇婦李褚氏及傭婦王六氏一併拘入捕房押後解堂訊核○積竊陳阿泉昨被包探搜出當票多張吊到贓物拘入押究○汪中和扭陳張氏至捕房控被將髮妻拐匿捕頭飭押候解堂訊核○昨有方省三扭房客周廷山至捕房控被欠房租洋九十餘元向索不付求請訊追搶頭判令交保理楚如逾限不理解堂訊追（深） 
[美租界捕房事]  
　　陳芝立昨在西華德路與　人顧沈氏互　陳阿廷又將芝立扭毆並强索去洋十餘元當由芝立投報捕房飭控查得實由　昧事起釁飭由阿廷交出鳳洋了事○馬夫陳阿三昨日駕車至百老匯路將某西人馬車撞損由西捕將陳拘入捕房奉飭陳姑退去聽候請單傳訊（似） 
 
