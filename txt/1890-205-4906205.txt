# 1890 - 205 - 4906205

 

Page 1

 
 
[賑物求售] [  申報館恊振所啓]  
　　本舘開辦賑捐以來蒙海内諸同仁捐助各種　　早已壞成彩票鴑　衆　　承陸續助下七俠五　卅部每部一元二角隸有五十部每部六　吳都法乘一部石印小耕石齋畫譜廿部疫痧草六十本每本洋八分　　　人彩物之中是以另行求售諸君子有情殷匡救者請臨本舘　購　幾裘成集腋飢民得早慶來蘇乎 
[勸振福州水署啓] [  申報舘協振所同人拜手]  
　　福州自四月下旬洪水爲災至五月　　　　辰生數萬月流離蕩新　　無衣甚至屍骼漂没水中蔽江而下其幸而獲免者餐風宿露殘曉　　見諸報章諒邀諸同仁所共鑒矣本舘　　　　賑捐荷蒙慨解腰纏玉成弟事今兹閩省豈可稍存膜視之心所望海内仁人寰中善士源源捐赈不吝傾囊一俟集得若干卽當解往閩垣諸尚仁醫堂爲之散放俾榕　素民轉提于炎天毒日中不致坐以待斃則修總獲報定當操券待之已　肅短箋謹九叩首以待命 
[論中國鑄銀之難]  
　　議者屢言國家此時宜自造銀圓以收和權此固識時務之言也然而爲之實有綦難者非慮銀之不足慮僞造之多也夫銅錢一文所值幾何而乃嘗有不法之徒任意鑄造以混充使用况乎銀圓之大者乎外國銀圓尚有人假造亦爲夾板或爲銅質噴銀似此弊端不一而足而况中國自鑄其僞爲者當更不知若何近　八開四開等小洋時聞有僞造混用者公堂有案可稽然則欲杜此弊又用何法哉說者謂　申禁令有犯必懲則弊可自絕此言是也顧查律例刑律中本有私鑄銅錢專條而且其例甚案凡私鑄銅錢者絞監候匠人罪同爲從及知情買使者各减一等告捕者官給賞銀五十兩里甲知而不首者杖一百其　可爲重矣若將時用銅錢剪小銼薄取銅求利有亦杖一百此皆本律正文至其條例不勝枚舉略摘諸　如各省羣獲私鑄之案不論砂壳銅錢微其所鑄錢數至十千以上或雖不及十千而私鑄不止一次有爲首及匠人俱擬斬監候爲從及知情買使者俱發新疆給官兵爲奴其有將制錢銷燬及將制錢剪邊圖利者爲首斬立决家産入官爲從者絞决此一條似與本律　有歧異然例意重在制錢盖錢法有定制爲國家開局所鑄私毁制錢則其爲藐視國家可知故特從重然雖有此例而小錢鋪中每每揀取重厚制錢送之爐中銷燬各處無不有之例禁雖嚴其如官聽不聰何例又云私鑄鉛錢如有　黨編工大爐廣鑄至十千文以上者爲首及匠人俱絞監候鎔化些須鉛片鑄錢不及十千亦擬發新疆爲奴房主隣右總甲家長知而不首皆坐杖徒之罪又有將銀挖空傾入銅鉛等物及用銅鉛等物傾成錠錁外用銀皮包好使用者均擬徒罪其有假借前代古錢名色鑄販者仍照私鑄律治罪私鑄案内知情租給房屋之房主亦照例治罪房屋入官以故地方文武各官嚴拿私鑄務於山陬水濆人跡罕致及居民繁庶人烟稠密處所莫不差委妥練員役不時察訪查拿其有知情故縱者照例治罪如或漫無覺察後經發覺或經人告知該地方官俱照例處分似此詳細防範嚴密查拿而私鑄私燬之事依然遍地皆是然則欲杜其弊實無良法以銅爲錢其弊猶如此以銀爲錢則弊更不能胡底近年以來各省皆鑄新錢所最可愛者爲廣東所鑄之錢其文清楚輪郭肉好分量皆莫不一適於中實爲近來各省新鑄諸錢之冠然闈廣省行使須十五六文易新錢十文漸而至於留爲玩具而不肯行使此其故何哉以銀價核錢價爐火工役所鑄之　實不敷其所費之資則新出之錢貫矣由官鑄錢其費用尚且如此設改銅而爲銀則费當更不貲矣由是言之中國自鑄銀圓之說所謂紙上空談能說而不能　斷斷其無疑也雖然外洋之人心非必其果較畢人爲誠實何以絕無此等僞造私鑄之事而中國獨多盖在於外洋鑄銀其模板一切精工無匹非民間所能私造故可免私鑄之弊前時曾經論及謂鑄制錢若用極精細之模板而薄其銅質則民間私鑄無利可圖而圜法可以自此一整廣東之錢其所以不能獲利者以其銅質尚厚故也若以此法鑄銀則必先製極精之模務使民間不能作僞其銀圓之輕重則或爲一兩或照外洋各從其便盖彼私鑄之人本非大集股本以爲之不過貧苦無業之小民挺而走險豈非照官鑄之模私自假造私鑄銅錢資本尚輕或有輕犯錢本則較細甚大誰復敢以若干資本輕於試法者故吾以爲國家倘能自鑄銀圓則私鑄者或反較銅錢爲少况私鑄之條例具在以此例彼事同一律苟能各官認眞辦理嚴查密訪預爲之防則若輩又曷敢侈然無忌也乎試與策　國者一再商之 
[京師紀事]  
　　吏部爲批示事據卽用知縣江蘇甘泉縣訓導温繁炘呈稱江蘇舉人由大挑二等充教職選授甘泉縣訓導丙戌科中式貢士庚寅科補應殿試三甲一百六十七名引見以知卽用因家道清貧無力赴任候補情願將卽用知縣註銷可否援照教職中式進士歸班之例領照回任具呈到部查定例由教職中式進士歸班人員禮部給附回任加銜管事等語今温繁炘江蘇上元縣人由甘泉縣訓導中式貢士殿試三甲一百六十七名引見奉旨著分發各省以知縣卽用呈請援照教職中式進士歸班之例給照回任查該員係奉旨以知縣卽用與歸班銓選不同　請援照教職中式進士歸班例給照回任之處應不准行除將江蘇甘泉縣訓導一缺另行銓選外相應批示可也○吏部示傳所有兩浙鮑郎塲鹽使一缺應以遇缺選用鹽大使陸炳吉擬補相應傳令該員郎日　身赴部騐到有執照者携帶呈騐勿違○神機營總理營務處檄知各隊節届小暑田禾暢發所有各該隊按期演打鉛丸奉土爺論一律暫行停止俟秋禾登塲再行照章演打鉛丸以期精熟已分咨八旗满蒙漢綠步各營一體查照矣○兵部爲片行事現有守備一缺截歸部選照章應用漢侍衛人員查有漢藍翎侍衛趙錫榮廣東香山縣人由癸未科武進士漢藍翎侍稦行走二年期满咨部以守備選用應行擬選此缺爲此片煩貴侍衛處轉傳該員於五月二十五日赴天安門外朝房預備掣籖勿悮○年例二五八冬月抄欽派近臣演放水師砲位兹届濱放之期經兵部咨权衡名　單奏派奉硃筆圈出乾清門侍衛厢紅蒙都統悳銘乾清門侍衛　藍蒙副都統托布欽此得旨後卽兵部司員請期閱探經悳都統等書於五月二十八日卯刻在東直門外褡取演放遂傳知水師官兵届期赴彼演放水師礮位以備欽派閱者○新派　理廂曰漢副都統乾清門頭等侍南記名副都統色侍衛楞額涓吉於六月初四日辰刻往圍 
 
 

Page 2

 
 
山衙門舉上任　印禮儀九期由印房知　正副印務叅及印房行走章京弁兵進著伺候勿佚○廂白旗蒙古摺房印房懸有印務筆帖式二缺經該營都統貴午樵總　定於五月二十八日卯刻在西苑門外都察院公所内面試先期傳知該旗各項委員筆帖　於是辰齊赴該公所伺候聞與試者有二十　人云○左右兩翼宗室官學額設官學生應由八旗宗室子弟挑入學中讀書按月支給膏火俾培植英才現在兩學官學生懸缺報　宗人府考取已由宗人府劄付八旗各族族長卽將本族中自十五歲以下宗室子弟願挑官學生者造具三代花名報本三日内呈報本府以便彚齊請堂訂期在府考試錄 
[北通水崽]  
　　北方被水情形屢登報牘兹又接通州訪事人信云自五月初七日起霪雨兼旬點點滴滴雨多晴少十八日後風雨交作其勢甚猛廿一夜二更時北山水漲勢若震雷聲聞數里當將平家疃北護堤之擋水壩冲開辛大堤屼然無恙若非當年桂勵堂許仲韜二觀察之盡心河務工堅料實何能臻此工以河東一帶有萬家生佛之頌洵非虚語新任通永道楊藝方觀察於廿二日接日冒雨馳往平家疃駐　堤上督率委員認眞保護得慶安瀾北門外浮橋北有地名馬范庄者庄内住户四五百家夜間水至房屋被淹居民紛紛搭船逃命約有一半得以保全性命餘俱葬於魚腹中東北有地名吕叙有全庄被水鷄犬無存廿二日早登城遠望裏外河一片汪洋有一繩連貫死屍七八口者有四五人乘坐錢櫃者有婆媳乘坐佛龕順溜而下者惜在洪波巨浪中無從爲之施救吁滲矣又順水　來柏木壽材一具被墻擋住旋有家人乘船追至已被人收去肯給價應錢一百吊尚未應允其餘木料箱櫃衣包等滾滾冲來不計其數壩樓前晾米長堤全行漫溢　下可以行舟兩旁堆米號房内水深三四尺亦有坍塌者宰廿一日浙漕報竣將米石裝船由五閘運京天庾正供不致貽誤否則不堪設想矣浙江外局水淹灌客廳臥室堆房水没兩晝夜始漸消退小聖廟房倒塌大半岳庄牛作坊三合店三官廟九聖廟全被水圍當水至牛作坊時在廿一夜三更時分恰有一船因避水而至男婦紛紛上船逃命其時急雨滂沱加以狂風大作將燈吹熄船户莫辨東西誤將舵撞折遂致全船傾覆餘被淹斃者尚難計數水至東關土壩勢如箭激又因矮堤水高漫堤而過直往南去聞香河武清文安大城等縣均被水災有一駁船因舵傷損隨波飄蕩至東關石橋下幸有人繋繩攔住攏近岸邊全船人口得慶生遠近城居民或乘船遠避或架木　居呼救聲孩啼聲令人酸鼻有某中山東人前因山東水患父　弟均遭淹斃携眷逃至通州東門外租屋數椽置地二畝與人夥種西瓜兹值瓜熟之際全家及西瓜都被河伯收去所謂生有地死有處不益信耶東北兩關大街舖户内水與攔櫃平又因水於夜間猛至貨物不及搬移多被淹　間此次被水傷壞貨物約值數萬金士壩開口後水進東門分流南北兩菓巿道路不通如欲出城須費錢百文乘筏而渡西門外八里橋悶口高密店閘板被河水冲去閘官因之被議又聞永定河開口數十丈水進固安縣城内船行雉堞間良鄕縣被水亦重今年水災旣大且重較之道光廿八年之水只少一二尺廿九日大雨滂沱檐溜如注水鄕窮黎恐不免其魚之歎矣 
[護運巨木]  
　　太和門工程應需大料經黔撫報効巨本五十四根派委李司馬成英管解北上現聞此項木排已入大沽設法上駛因該委員沿途勞　經李傳相奏淮由李成英護連至張家灣工部木廠中管廠司員騐收李成英卽銷差回黔惟張家灣至京尚數十里之遥巨木約長八九丈圍徑八九尺沿途經過地方非盡坦途且有村落京城内街衢不寛房鋪櫛比轉灣抹角阻碍尤多經工部妥爲酌度擬自張家灣以迄京城内外經過之處倘遇碍於行運或狹窄難行或不能掉轉無論官所民房鋪寺准其立時拆去運畢由官給資再行修復以利行運面昭愼重等情具奏奉旨依議欽此聞已行知順天府步軍統領衙門分行飭知沿途文武地方官將前擬各情曉諭軍民等勿得臨時阻撓致十未便 
[水嬉斃命]  
　　大津連日大雨溝壑皆盈水懦民玩逐日雨後水嬉者不知凡幾因而斃命者亦不知凡幾五月廿五日紫竹林北謝洛之子屍首無着廿八日馬家口某姓之女亦爲積潦淹斃一隅之地數日之間已死二命敬告保赤者愼毋於波濤洶湧一任孩童遊戲等性命於鴻毛也 
[烟臺雜誌]  
　　本月初二日有差役數人在一小店内拿獲二犯狀似遊勇聞在縣城搶刼因之被獲也○隂雨之後於初三日陡起大風狂號一晝夜乃止古垣傾圮老樹被拔爲從　所罕見各處果木　當結實之際已摧殘大半矣○魯太守回郡後舉行府試於本月初四日開棚　次以酌量寺方之遠近分别考試之先後俾童子軍於災天溽暑中不至淹留受苦亦體恤寒畯之意也○烟臺五方雜處田禾多被客民蹂躪致秋後十不獲一日前有拾草小兒數輩在某姓田中嬉戲作踐適爲地主所見吆喝使散遺下草籃數個盡數携歸是又與蹊田奪牛者等類齊觀也○隂雨連旬河水驟漲聞隣境州縣比烟臺較甚迤西南之膠州城内水深數尺東縣之文榮地方地瘠土薄田禾有被霪潦冲刷者連年荒旱若再加以水患小民何以爲生倘卽晴霽秋收尚有可望是在蒼蒼者之默爲眷佑焉耳○某甲者闢地一區效東陵俟之種瓜綠玉烟清翠瓤露挹别饒風味年來獲利亦豐今夏所種之瓜每夜缺少甲留心偵伺毫無影響次早惟見瓜子纍纍满地而已一夜月色朦朧見黑氣一團畦中茸茸亂動然鎗撃之嗚嗚有聲尋跡覓之已不見矣○上月廿五本月初三等日俗傳爲甯海州及福山縣城隍神誕辰演戲開會各處商販皆載貨物前　銷售亦　大宗生意今皆爲雨師所阻載貨來者無不廢然而退歸途跋涉更不堪其苦矣○近來西土盛行烟臺銷斱尤旺夏間價值陡漲向之每兩售錢二百有奇者今漲五六十文蓋西路水發道途更阻又出産之處土烟不見佳故也目下存貨之家大獲利巿有土有財其在此時乎 
[恩詔到蕪]  
　　本月初八日有恩诏貧到蕪湖先由縣署恭備鑾儀黄幄成端甫觀察統率文武各官在北門外跪接旋入北門由大街繞至東門萬壽宫前各官又分班跪列俟詔升亭行三跪九叩之禮然後跪聽宣讀隨又三跪九叩首謝恩而追城中百姓空巷往觀莫不鼓舞歡欣頌我皇上德洋恩溥云 
[招募練男]  
　　南洋登瀛洲兵輪現經籌防局禀准兩江總督曾爵帥改爲練船船上管帶宫陳軍門遂就本埠虹口同文書局附近設局出示招募練勇以備日後歸入南洋水師想有志從戎者定當投袂而起也 
[上海縣署瑣案]  
　　劉文正誣控林小明兇毆陸大令訊供之下飭提劉阿如到案再行訊辦等因已詳前報前日縣差將阿如提到大令升堂訊鞫林供稱去歲之冬阿如因乏資本向小的貸去洋銀一百元日前向索竟令文正覇阻不還且復投案誣控大令命提阿如研究　稱小的向林借得洋銀一百元自去冬至今歲仲春二次收得新舊杉板船各一艘將新者售歸文正大令惡其謊供喝令笞責始供稱小的實無將船歸併之事大令轉詰文正供稱洋銀由阿如所欠船是小的之物因阿如欠公太興錢文將船劃與小的以致林向阿如索欠無着反划去小的之船大令以其所供不實喝令重笞始稱小的情願實供船係阿如之物大令遂判將阿如之船抵林欠欵若有洋錢可向贖取文正刁猾已極未便寛容仍飭收入所中俟補提劉青奎再行訊辦○張晉卿控唐靜蘭侵吞銀兩陸大令令邀請莊海珊理算帳目指出不符之處投案禀陳前晚飭提覆訊張莊各訴前情並稱被唐侵用洋銀三千元叩求追繳唐供認侵吞並稱求限十日情願繳出二千元尚有一千元須向查關茂追索大令 
 
 

Page 3

 
 
以唐侵呑屬實本應照例治罪惟念再四苦求姑免深究着取具求限切結備查張叩謝而退○日前范阿全控唐俊生誘匿兒子陸大令訊明情節着范邀同見証人顧阿春投案備質前日下午范顧相約來申擬卽投案候訊不料昨晨顧忽患急痧之症遂央　差禀明由同侔舁回醫治 
[法界公堂瑣案]  
　　南益泰烟館房石樹山前投公堂遞禀稱該烟館主蔣秋亭租定樓屋數幢關設烟館每月共計租洋四十二元並將烟館生財抵押英洋四百元每月計利洋八元後因蔣逝世由其妻沈氏子智文接手照常開店將房租護去兩元今再讓兩元祗三十八元去年曾被積欠洋二百五十八元今春二月間一併收楚閏二月起至今數月房金利洋分毫無着向索不付求請提究宋二尹卽出信票昨晨將沈氏提到石亦投案禀訴前情二尹卽問沈氏民爲何不付房租氏稱丈夫在日向石借得英洋一百數十元利上加利滾成四百元有奇去年端午後丈夫逝世向石懇商欲將利息洋八元稍爲减讓伊曾應允延至今日尚未定見因此躭擱日子二尹曰讓利不與房租相干爲何將租洋扣住沈氏稱小婦人自知有錯目下店基約值洋三千餘元意欲出售然有買主須先問房東方能妥當不料石有意買我店基將買主一槪阻擋遂致不得成交石稱借洋本有四百元並非盤利况伊欲賣店小的欠欵有着甚爲喜悅斷不致說長　短沈氏稱凡事總難瞒天二尹問石曰爾有意要買此店否石稱祗求斷給房租不要伊店革生財沈氏種種謊語無非欲多宕日子沈氏稱多宕一月須出租洋數十元並無好處伊並未向我伸說突被鳴捕實出情理之外二尹謂本委出票來提難道爾不知乎石稱該店生財已押與我處前日因見店夥將烟槍五枝携出轉押錢文爲此將該氏控楊二尹謂伊店生財難道不值洋四百元乎石稱恐此後再行取出值錢愈少二尹問沈氏曰爾意見如何答稱求飭石樹山不再阻擋買主小婦人當卽託人將店基售出關幾時可以售去答遲至十月間可以售出惟今後借洋利息務求讓去二尹謂至十月間如果售夫還清欠欵此數月中利息准爾减讓如仍自已開設須照舊章交付不能减讓諭石樹山具不再阻擋切結備查着沈氏赶緊將　租如數付清兩造遵諭而去○周桂雨葉福堂控稱前欠復成土行主吳芝山洋三十元數年前已經還楚由帳房施雲林冩收清票作爲清訖嗣因吳逝世其妻江氏復向索欠勒出票洋二紙共洋三十元後經公堂將江氏提到訊得施雲林在滬着卽補提來案質核此已紀諸前報昨據包探王榮培禀飭提施雲林業經來案旋據周葉兩人與江氏次第投案伸訴前情宋二尹問施曰爾是否在復成土店爲執事答稱數年前在該店經手售土問周桂雨等曾借欠江氏洋三十元否答稱周等本欠貨洋約有八十四元後因店主吳芝山去世店將閉歇江師母囑小的向周姓歸欵講定折實約二十元經小的收歸其時因江師母往寗波不及交付將所收之洋用去嗣後情願照數措還復稱借洋三十元經吳芝山在日收清小的代冩收清票一紙江氏一味哭　仍稱請追借洋二尹曰爾號哭無用須將實情禀明旣然向周追欠須呈借據方可代追施雲林認收用貨洋二十元理當追還卽問施曰爾買收之欵幾時可以交還答稱江氏知小的寗波有産可以抵數二尹曰江氏孤苦難以度日不能任爾延約施一再求恩二尹着押候限五天内交楚如延以究復　江氏曰周之欠欵尚有别人知否答稱另有店夥朱姓目覩可請查問二尹着江氏交原保待查明實在再行核定周稱所呈勒冩之票據大紙求請給領二尹曰待寰案後給爾領去周唯唯而退○王金福禀前日持衣三件行經陳家木橋遭賭徒方長生朱阿三囑福生胡阿寳等毆打失去當卽鳴捕恠將西人拘請究通事稱胡阿寳昨由三茅閣橋相近某店家保去　晨由交案方長　等一再求恩二尹訊得朝旣有店家具保着交原保槪免根究方長生朱阿三劉福堂等犯賭無疑判各責二百板以儆○通事稱湖北人曾勳臣於上月十七日竊福建人江阿四衣袋中洋二元八角管押多日始得釋放詎伊怙惡不悛昨日復在小菜街竊得菜藍中竊一百五十文當經失主扭送解案請究尹判將曾押候笞責一百板送縣遞回原籍○王秋和投案聲稱前晚在家納凉張圃　竊枕邊短衫一件當卽追獲人贓　案請究張供向在石路中爲衣庄夥因見短衫放在户外凳上一時貪小拾取二尹謂姑念初犯從寛判責四十板贓給失主領去○土客　堯亭扭控掮客劉雲卿將貨銀二百數十兩呑用屢次向索立有三月終之借票紙届期仍不肯付爲此扭案請追劉供與　合股開裕泰土行經謝定下承辦碭山土二百數十元後祗辦到廿一包因買未交齊以致躭擱謝稱飭次與劉交易並非合股因劉安買碭山土二百多包我祗有廿一包照價買去索銀一味游約務求追究宋二尹檢閱票據載明一時不及付交銀兩再行懇情限至三月底一併交楚等語二尹隨諭曰票上均已載明何得妄謂與伊合股殊屬可惡着卽押交銀兩冉行核究○包探王榮培禀積竊唐咸林屢經公堂　責於本月初九日期满開釋復向裕愼祥烟館偷竊烟槍一枝微堂子王二人看見當塲拘獲人以一併送案請究二尹謂唐屢犯竊案判以枷號一個月期满重責一百板釋放包探禀稱陳阿才手持衣包一箇魚乾一札黎明時向南而往查看之下有夏布女衫等物形跡可疑爲此解案請究陳供向在丹桂戲園爲茶房嗣因歇業復向繅絲棧作工目下亦已停歇妻回劉河小的亦欲往劉河探望岳丈故將妻子衣服帶去途中遭包探請案求請恩宥二尹謂旣係妻物暫存捕房着爾妻自來領去人卽開釋○包探禀稱葉雲生手提一籃内藏銅錫茶壺等物另有手巾在内情狀類拘案請究葉供物件在洋涇鎭家中取出潛押錢文並非竊來二尹謂潛押物件不必用手巾答稱手巾帶以揩汗二尹一再研訊葉堅執如前二尹謂如係已物暫存捕房待爾親戚或有保人來案再行給領○通　稱　竊王德桂小丐姚家生同時被包探　住在王身畔搜得麻皮串錢五百文押票七張姚虔搜得英洋三元三角查問之下據云在途中拾得或云向人袋中摸來故將人贓一併送究二尹先問王曰錢從何處來押票是何贓物王供將自已衣服潛押得錢不敢竊物姚　另有竊賊向人袋中摸得洋七元三角我分得洋三元三角問其人是何名姓答稱初次看見不知姓名二尹商之祁繙譯官將王德桂開釋姚家生認明竊物姑念年幼責手心二百下以儆○東洋車主張阿木控遭任珠林竊齊被一條任供來申兩禮拜尋友無着　竊該車主紅毛洋傘衣褲是實未知何故將　物掉換夾被一條呈案二尹謂竊物是實無庸狡賴着押候笞責四十板贓給失主領去○木客劉安國虧欠顧維林貨洋二百三十五元經　控押交保限追在案因劉一去不來經保人豐記肉店主先後交到英洋一百五十元另有十八日莊票洋五十元禀稱尚欠找洋三十五元須待被告親自來甲交案據顧維林禀稱因地脉生疎期票請換現洋二尹謂若要現洋先將交案之一百五十元領去待十八日將票收取洋元爾來領取可也顧卽遵諭領洋一百五十元而去二尹謂保人曰如届期爾將洋數交齊　可銷案飭退 
[分頒良藥]  
　　劉君棣堂善書畫精醫理尤以利濟爲心每年夏令輒製丸散以濟貧民之無力購藥者今在法馬路東首永興里以　濟堂敬送純陽正氣丸等治霍辭吐瀉絞腸等痧具見心存惻隱澤及貧寒昨承頒到一百服　領之餘合綴數言以鳴謝悃并爲取藥者作先路之導焉 
[分發人員騐看名單]  
　　新海防例掣籖分發特用主事丁道臣貴州特用光禄寺署正丁道源貴州○新海防例掣籖分發郎中劉楨直隸李本方四川員外郎馬錫侯内閣中書王緖祖山東朱彭壽浙江馮汝桓河南許鼎霖江蘇秦爾坦江西國子監學正學錄華學淇直隸知縣張焈堂河南按察司知事　心潤安徽○鄭工例指省分發道花翎彭禄江蘇安徽知府郭奇中安徽直隸府經歴黄德祜廣西江西巡檢李　福建廣東羅景雲湖北四川從九品鄂衡满洲河南丁世延江蘇河南○新海防例指省分發知府松山漢軍陜西李金池山西浙江同知孫多璐安徽廣東陶濟福安徽福建知縣梁錫誌廣東福建陳濟坤廣東廣西 
 
 

Page 4

 
 
奎光蒙古山東王錦曾甘肅河南同知銜李雋湖南江蘇彭邦傑湖南廣西龍瑋湖南江蘇石永熈江蘇浙江李誠保江蘇山東魏紹唐福建廣東姚恩綬浙江直隸鹽大使鄧佩菘廣東浙江葉兆綱湖北兩淮許彤　淅江兩淮批騐所大使江家鼎江蘇兩浙州同譚光伯貴州廣西府經歴孫福昌順天山東唐啓虞閱西江蘇蔣熈昌湖南安徽蔣黼江蘇湖北胡炳綸浙江江蘇林德煜貴州江西縣丞趙蔭直隸山東謝全忠直隸山東于連恩順天河南葉培椿廣東江西袁英騏湖南福建臧漢臣山東河南江煥宗浙江北河岳齡漢軍山東陳克讓安徽浙江陳巷江蘇廣東榮善满洲直隸縣主簿沈慰忠浙江江蘇陸肇森江蘇北河州　目吳楚鎭湖南貴州張燦雲南四川府倉大使郭春霈直隸山西鹽巡檢程文　安徽兩淮巡檢王培瑞湖北江蘇吕鍾崑山東山西曾柄銓湖南江西沈均安徽四川易子藴河南廣西鄧黼　　川貴州宋清　四川湖北段啓銘四川廣東從九品李冠英順天江蘇趙臣巽順天廣東黄敦機湖南廣東高世權安徽廣東雷元鈺安徽湖北朱瀛江西江蘇李兆周江蘇山東朱秉　浙江江西典史李大銘順天河南吳鳳林直隸河南　郁文順天四川洪鼎聲順天四川雍湛恩順天河南席震直隸四川黄善　湖南貴州方大治湖南甘肅傳舉賢湖南廣西席恩江蘇浙江姜良騏江蘇直隸水福沅江蘇河南　　　安徽浙江張瑩　蘇山西張樹潘江蘇山東何炯江蘇四川段煥文江西直隸章儀鶴浙江山西陳國楨浙江江西景樳河南山東周濂貴州直隸　入流史光炬直隸山東吳澍浙江四川沈廷楓河南東河○海防事例指省分發知縣寳豐漢軍湖北雲騎尉陸劍浙江江蘇○籌餉事例指省分發鹽大使何乃升順天兩淮縣丞王國璋廣東福建鮑承詔安徽江蘇鹽運司知事劉長椿湖南廣東施李華江蘇廣東巡檢林壽朋福建廣東牛峻山西山東劉家訓江蘇浙江典史陳錫釐廣東福建陳堉浙江四川未入流徐家梖浙江河南○勞績保奏撃籖分　道花翎三品銜丁彦雲南同知藍翎許之珔浙江從九品龔鏐福建○勞績保奏指省分發道蔡鈞順天江蘇知府道銜張琮廣西廣東知縣王繼善江蘇直隸府經歴歐陽鍔湖南安徽縣丞六品銜陳懷棟直隸安徽鹽運司知事倪恩壽浙江廣東縣主簿盧金章江蘇浙江巡檢寗正炳湖南廣西從九品鄧琳江蘇廣東議叙掣籖分發知縣楊黄廣東○進士掣簽分發知縣楊嘉棟雲南○教習掣簽分發知縣黄子箴湖北○優良指省分發知縣徐樹鍔湖南江蘇○應補呈請分發知縣賀璠江西山東從九品　和满洲熱河張壽同安徽江蘇未入流徐葆芬浙江陜西何振海江蘇江西 
[蘇省撫轅抄]  
　　初六日候補直隸州胡傳禀知本日接辦閶胥門外總巡差委署丹徒縣帥遠煒鎖閶胥門外總巡差○初七日二品頂戴鹽運使銜候補道潘學祖奉憲給咨引見卽辭赴都候補知府楊靖禀知奉委解京餉差候補知縣杜仁𠏉禀知奉委管解京餉差 
 [ 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探張松樵禀稱王桂林在元和輪船帶土藥二塊上岸經洋藥局巡丁協同巡捕拘拿兹特解送案下井呈巡丁所佩腰牌王供稱小的係洞庭山人年十七歲在元和輪船當茶房有客帶來土藥囑小的代携上岸言明酬以洋銀四角及被巡丁拿捉客已脫逃蔡太守問恐係爾自已所帶究竟此土值銀若干如云有客囑携試問囑爾携往何處答稱此土實由客人囑帶不知價值若干甫登岸卽被拘獲故未言明送往何處太守謂夾帶私貨本應懲辦姑念年幼從寛開釋土則存候解道轅核奪○包探何瑞福禀稱金陵人馬裕林前因疑盜案奉大老爺判令遞回原籍後又來滬重復遞回今有楊華芝者來自金陵旋附元和輪船回去船中失竊夏布長衫一件鷹洋八十元紋銀十兩有奇查知被馬所竊并悉馬有家屬在滬因訴請捕頭提究捕頭囑小的往拘旣人捕房自言諸物由劉正元李小三子等所竊今特解案請訊楊訴稱小的在金陵當勇奉差來滬回時陳公館托帶鷹洋六十元連自已二十元及紋銀夏布長衫等件在途失去欲投江心自盡由船中司帳人勸阻且言馬上船時言往蕪湖及至通州卽登岸疑伊所竊因思馬在船時與小的閒談曾言與兄長係好友小的曾問伊在上海作何事業伊言藩憲失去鵰翎扇命伊暗中查緝云云及至上海報捕拘馬始知其本非安分之人並無承緝大憲失贓等事請爲嚴究俾得將原物收還馬供稱小的奉判遞回原籍本不敢復來實因贸易多年帳目未經了結是以重復到滬如今願將妻子送押容卽料理帳目以便挈眷遄回决不敢再到此間並無行竊之事該包探禀稱馬在捕房時供有劉李等人行竊今又推卸不承小的曾問劉等在何方伊初言往蕪湖繼言在通州前後不符顯見誑語馬妻某氏挈子籲恩蔡太守問馬曰爾知劉等究在何處答稱已往蕪湖問爾前經遞解何又來滬楊失銀之事殊覺可疑馬俯首不言楊又稱馬旣稱與兄長爲友不應害我之命倘是日投江時無船上帳房勸阻并查明馬原言往蕪湖後忽至通州登岸各情則小的定與波臣爲伍矣太守問爾滬上有安身之處否答稱有謂然則爾暫待幾日候飭包探知照該輪船司帳人投案再行覆訊究追可也楊叩謝而退○薙髮匠陸喜寳毆傷同業李小狗一案蔡太守飭將陸管押七天俟李傷痊再訊此已見諸報章者也昨日李投案訴稱陸令店中學徒買物嗔其多給一文錢遽爾毆撃小的言一錢事小必行兇陸稱小的不應帮助學徒將碗擲來傷及頭面旋蒙捕房送入醫院迄今七日傷已漸痊叩求提陸薄懲以儆兇横陸供稱小的願爲李延醫求恩開釋太守謂旣　西醫院醫治無須爾再延醫遂判令再押七天以儆○包探唐寳榮禀稱前有人投報捕房疑沈潮元行竊捕頭派小的拘沈解案訊無証據奉飭交保昨夜一點鐘時見沈在三馬路往來無定因之尾隨其後有華捕見之問此人規矩否小的告以前後各情華捕卽另巡他處今晨九點鐘時小的出查某姓所失銀水烟袋中途遇沈以小的不應尾隨其後大聲辱駡并扭住髮辦　毆適某號華捕到來帮同拘住二華捕均禀稱小的願爲該包探作証人沈供稱小的前在西人施先生處當細崽今施先生已返國因此辭歇已月餘矣該包探與游妓徐金秀相識因含酸意竟將小的拘拿小的並無兇毆之事蔡太守謂事須查明實在不得任意妄供且爾在路兇毆有兩華捕爲見証隨問該華捕當時見如何兇毆禀稱沈扭包探髮辫包探亦　沈太守謂包探係奉公差遣之人如何可肆行毆撃着沈具不再尋釁切結始予開釋○某號華捕禀稱昨日小的巡街時見張桂生沈阿四二人乘馬飛奔有違定則是以拘請罚鍰張沈同供稱小的等乘馬至江灣親串家誤違定章尚求恩宥蔡太守判令各罰洋銀一元撥充某西醫院經費○王振卿控糾賭拆梢一案已紀報章昨日捕房查得見証邵阿要係馬德芳拔妓案内應訊之人避匿未到因由包探何瑞福拘邵卽趙廷耀至案禀稱拔妓案原告　楊四四現不在滬容再訪查邵供稱小的係紹興人前在張姓家當廚子與拔妓事無干請大老爺傳原告對質可也蔡太守飭押候查到原告再行核辦○寗波人朱世福訴稱周士榮深夜到家竊取水烟袋一枝當塲拘獲人贓交捕送案周所供支吾蔡太守判令笞臀一百板贓交朱領去○昨周紀劉西十子施十孝徐金林胡小三子盛阿林等人行竊飛龍島洋帆送經蔡太守訊明分别笞責兹悉劉等共竊洋瓶二十二枚太守念其年幼各責手心蓋贓物甚微並非在笞臀之列也附記於此以見太守之明愼用刑 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
