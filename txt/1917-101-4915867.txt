# 1917 - 101 - 4915867

 

Page 1

 
 
   
 
 

Page 2

 
 
時評 
[風紀（冷）]  
　　人孰無過過而能改不失爲善人政孰無弊弊而澈究不失爲善政中國清季以來之所以風紀不整者非僅作弊者多也作弊而不能澈究之故也 
中國自來政弊之暴露者非不查辦特以查辦之後或以無實據爲詞或以卸責屬下爲法故雖有萬弊而無一弊之澈究於是作弊者無所畏恤而風紀日下矣 
然則今日賄案之發見雖足爲風紀悲然發見之後而能澈究未始非增進風紀之一道也 
[命令]  
四月十七日大總統令任命嚴式超爲駐紥庫倫辦事大員公署秘書長此令 
又令都護使駐紥庫倫辦事大員陳籙呈請任命林萱籌駐庫公署一等秘書張樹森爲二等秘書甘沂爲三等秘書應照准此令 
又令參謀總長王士珍呈請任命盛南苕劉蔭遠爲陜西督軍公署中校參謀劉克厚爲少校參謀應照准此令 
[專電]  
　　北京電陳錦濤殷汝驪均免職交法庭依法辦理參事虞熙正司長吳乃琛停職歸案以次長李思浩代理部務命令今日（十八）均已下 
北京電查辦財政當局賄案今日可呈覆周學熙表示不願就財長政府正就商李經羲擔任北京電陳錦濤昨晚又提出殷汝驪行賄書一件呈送政府並引虞參事爲證殷亦向查辦員提出辯明書力攻總長受賄聞夏張彚齊國院討論商人節畧連夜作成報告今早六時呈遞旋奉元首傳見諭稱國紀不可不伸恐今明當下嚴萬命令非僅免職了事 
北京電財政殷次長昨正式請假以地思浩代行職務 
北京電財政當局受賄案巳由張志潭夏壽康兩查辦員着手訪察殷次長巳自請給假兩星期聽候查辦指令照准並令李思浩兼次長 
北京電衆院預算股定裁陸部經常費八十萬引起軍界惡感現允别增活支八十萬補足原額以示轉圜 
北京電昨段總理等出席參院質問收土案畢王伊文又起問財政當局受賄報章騰布細情不詳請總理明告段答據陳錦濤報告兼寓舉發意現已派員澈查問陳如何告法答曾由次長交參事行賄拒絶越日又送來又拒之問部有兩次長究爲何人答殷汝驪丁世嶧問殷有無自辯答亦有異言惟其雙方不可信故主從旁調查問錦生堂收據果否起獲答旁處聽到有此一說張我華謂此案應司法總長負責請發表意見張稱雖有進賄嫌疑而事實未成故案情未明必俟行政機關查實認定應受刑事制裁而後可提交法庭問檢察官不檢舉法長應否以命令指揮答檢官有自由檢舉權吳蓮炬謂答辨語不能承認財政總長旣自舉發明明刑事成立法長此言請問是否對人關係答語引律抗辨表明不爲人開脫張我華仍要求命令檢廳偵查實即逮捕答行政方面澈查即意在得一實據吳文翰列舉賄案有關風紀謂萬不可含糊了結要求星期一同前案報告結果段答兩案派查均主認眞丁世嶧問交部租車案巳否定有處分段答亦巳派員查辦王正廷述損失巨數謂部派參事等往查乃呈復巳四日未見辦法許總長巳否到閣報告答未問此欠派查是否據許呈請曰否係據輿論衆大拍手時逾五鐘質問已畢散會北京電張一鵬查復收土案要 
 
 
 

Page 3

 
 
點（甲）事實不符者三一政府出價每箱八千二百兩商人祇得五千七百二存土未脫印花稅亦不能收當然要其賠價三改製藥爲燒燬亦廢約理由之一（乙）主張辦法有二一土價實不出二千八百兩若有現金五百六十萬滬存土可收買無餘二原價明明虚冒萬一廢約不成與之議減當無否認况付之一炬尤不能按時價計云云北京電交通部因租車案巳將津浦局王家儉童益臨均免職交付懲戒該局長巳派京津副長徐世彰接充 
北京電津浦租車案許總長聞國會嚴重質問連夜將局長王家儉總務處長童益臨以部令免職呈付懲戒作爲查辦結果北京電范源濂昨辭内務兼職北京電示首對於加入仍主愼重因條件磋商未確定惟昨後援會黄雲鵬等謁外交當局伍總長則主張取法於美先行宣戰不必以加入爲先决問題高次長則主張從速加入俄事不足爲慮云 
北京電今日（十八）國際政務評議會開會討論巴黎經濟同盟之利害關係尙無何等决定又報告駐意公使來電言關稅賠欵均可贊成又駐俄劉使來電報告工黨活動要求加薪等 
北京電華工問題政府擬設移民局專辦此事巳擬條例 
北京電農部所擬僑工保護法案現由法制局及内部會同修正提付國議 
北京電李純張懷芝王占元馮代表張調辰師景雲均到京盧永祥之代表馬鴻烈今日可到開會須於二十以外 
北京電昨國際評議會臨時改爲軍事預備會聞汪大燮陸徵祥靳雲鵬等均出席發表對外個人主張重在交換意見 
成都電警華報載羅督滙鉅欵到京衞戍部捕其副編輯聞受軍棍現尙拘留日來遣散川軍第四師在省兩團謠諑遂起羅督特出示宣布其餘各團均無更動 
東京電王交通次長諸人今晨離京赴神户參觀川崎造船所今晚赴中國商務總會晚餐會擬明日乘關釜連絡船新羅丸經行瀨户内海返國 
東京電反對中國改正關稅之關商聯合大會昨在大阪旅館招待大阪巿籍衆議院候補議員得其反對中國改正關稅之聲言識者以紡績業者用此問題於政爭爲非大阪商業會議所昨夜開總會亦决議反對中國改正關稅 
[外電]  
廣州電東江西江水患情形如下英德地方北江之水已淹及街道街道中可以行舟石龍地方東江之水淹没農田深二尺餘田苗皆毁來往香港與土山（譯音）之韶慶船來往西南與梧州之和生船（譯音）因載客過多爲急流所衝均遭沉没廣州周圍堂水漸漲但目下不致有水患（十六日） 
成都電昨日遣散第四師之兵士若干兵士不服其勢汹汹全城人心惶惶當道巳施行嚴厲方法維持治安（十六日） 
成都電川人大多數贊成遣散兵士但不願將川兵裁去過多使外省之兵佔居多數又恐劉存厚之兵因以亦被遣散劉將軍在川甚得民心　（十七日）以上路透電 
北京電國會議員之意内閣改組在卽（十八日）華盛頓電威爾遜總統定星期三日接見英國派來之諸大員諸大員以外相貝爾福爲領袖今夜可以抵此法國大員以司法總長維維亞尼及霞飛爲領袖如今夜能到則威爾遜總統擬於同時接見之（十六日）以上德文電北京電今日憲法會議討議憲法草案由百零四條至最末之百十三條其中百零四條尙須修正百零五條百零六條均照原案通過户零七條百零八條决付審查百零九條百十條亦照原案通過百十二條百十三條討論未决終决後日先行决定未决之二條後再討議清室優待條件加入之件（十八日） 
北京電據某部總長談財政總長及次長之處分大約明日可决免職之後此案尙須送檢察廳（十八日） 
北京電據憲政討論會之某策士談軍事會議不如外間所傳有重大之關係蓋加入協約段總理意巳堅决此軍事會議不過爲加入協約一方便之機關而巳（十八日） 
北京電頃有命令財政總長陳錦濤次長殷汝驪均着免職並將兩人交付法庭（十八日） 
漢口電湖北省議會議决反對中國加入協約巳將此意電呈北京政府（十八日） 
漢口電武漢兩總商會反對加入協約頗爲激烈故北京政府電召兩總商會會長參列特别會議促其急速入京聞兩會長一兩日内即起行北上（十八日） 
東京電日本紡織業者運動反對中國增加關稅影響及於總選舉者亦頗不少現在大阪聯合團之實行委員曾於十六日致書該巿之候補者質問對該問題贊否如何並於十七日在大坂旅館招待各候補者促膝談判求其回答（十八日） 
東京電羅馬電云舊敎機關報科利芝塔利安新聞謂奥國皇帝依賴羅馬法王斡旋和局經法隫 
王回答拒絶（十八日） 
北京電黎總統擬任李經羲爲財政總長十七日曾召與李最有密接關係之鈕傳善探詢李氏之意（十八日） 
南京電馮副總統飭令江海關監督查報上海存土茲據報告二三兩月收藏棧房之土業巳查畢共計一千五百九十九箱其中在上海消費去國百四十八箱現在尙存一千一百五十箱（十八日） 
東京電南美亞爾然丁國有反對德國示威運動勃發之報（十八日）以上東方通信社電 
[戰電]  
　　亞姆斯特丹電奥政府發表文告其語氣不啻爲對俄之媾和提議文中先言奥國讀本月十日俄政府宣言書乃知俄政府之求榮譽和平其志願適與奥同次乃發揮宣言書中所載俄國不願壓服他國人民之意旨次又言曰故今日可謂奥俄兩國同求保障各交戰國存在與尊崇及發展機會之和平奥匈帝國自省所主張之一切不與俄國相牴觸俄國曾謂彼之作戰僅爲保衞人民自由起見俄國今旣不復須作戰以求逹此目的則德奥與俄不難接商一切蓋奥皇及其同盟之皇帝今皆同願與俄國人民和好相處也（十六日） 
俄京電土耳其斯坦總督苦魯巴金將軍及其他大將四員同在台虚干特被拘蓋有人控告諸員以軍械發給俄民使防禦土著人民之攻擊意存挑撥故由工人與軍士代表會支會下令拘之苦魯巴金將軍致電内閣總理願任榴彈軍司令効命前敵各處工人軍士代表會聯合會議通過决議案懇求民主黨於臨時政府繼續從事鞏固或發展革命所得之效果而對外政策不含開拓疆土之願望時協力輔助之臨時政府之主義一日不變則民主黨之輔助亦當一日不止云（十六日） 
倫敦電自一九一四年七月至今坎拿大食品漲價百分之四十美國漲價百分之二十五意大利漲價百分之七十維也納漲價倍半有餘（十七日） 
倫敦電德人以陣亡兵士之屍身煉油與喂豕之詳情今由報章略爲宣載聞者大爲震駭德國洛加爾報西境訪員紀愛佛格里柯爾鎭之情狀曰其地有一種觸鼻之味一若燒石灰者然蓋乃經過該軍團利用死屍之大廠所也萊丹之比利時報則載有關於此事之慘　其言曰德國因精於科學之故遂組成利用死屍有限公司計資本二十五萬該公司總廠設在比國德邊聖維士專用西境之死屍如有成效則擬增設一廠以用東境死屍聖維士廠位於森林境内四周森林尤爲茂密由鐵路瞭望不能見之廠之周圍有電流鐵線爲欄西北隅爲火車卸屍之所火車滿載裸屍而至由廠中工人運下工人衣油布長袴戴假面具僅露雙目各執長棒推巨梱之屍至一無端之練練上每距二尺置一鈎機動練縮屍乃入於一長狹之區經過一消毒池繼復過一烘　室卒乃投入巨釜煑七八小時屍體乃解且以機械微微攪動所得之油煉成脂肪再經蒸溜然後用之蒸溜之法乃用曹達炭酸鹽煑之蒸溜所餘廢物則由德國製皂者用之蒸溜與煉製機置於該廠之東南隅煉成之油色深黄裝以盛石油之小桶屋中置電氣風扇以消氣味且設一巨筒通至東北隅氣味皆由筒散出設法使之凝結然後投諸溝渠廠中設有化驗室以主要化學師一人管理全廠助以副手兩人工作者共七十八人皆第八軍　之兵士廠之附近有一休養室凡工作者均不准離廠若俘虜之受看管然每日郵報評論此事謂文明種族對於不尊重死屍者視爲野蠻德國旣用其民以當錄鏑復視其屍骸爲廢肉又豈獨破壞名敎而已哉（十七日） 
巴黎電半官公報謂德軍集於蘇瓦松至萊姆間陣線者至少當有二十四師且有强盛之砲隊法軍巳於數地點前進三四基洛邁當之深英法軍於八日内使德軍折十萬人（十七日） 
要聞一 
[美總統勸國人助戰之演說（續昨）]  
　　余願執此言以告農夫夫吾　及與吾人提携之各國所亟需者爲充分之供給而以食物供給爲最要今年食物之關係尤屬重大苟與德國交戰諸國之軍民無充分之食物則吾人所以進行之大事行將全盤失敗今世界之存糧固無多也此不獨戰時爲然卽和局告成之後若干時内吾國人民及歐洲大部份人民亦必仰賴美國之收穫是以戰事之勝敗與各國之禍福大半繫於吾美國農夫之能否盡力國人又安能不屬望於農夫之施行種種方法以增土地之出産而出其最有效力之協助哉時日易逝焐　重大宜即全力進行務使收成豐盛方　扼要之斷余願全國老叟壯丁及健壯之幼童接受此責任而實行之聯袂赴田勿稍惜辛苦稍節人工余尤屬望於南方諸省之農夫除棉花外宜多種糧食品苟能抑其貪得棉花重　之心而以食物扶助爲自由作戰之國人則愛國之心尤至爲顯明觀其收穫之多寡即可見其國家責任心之厚薄美　府及地方當道願竭其能力之所至襄助農夫以得充分之種十充分之人工充分之肥料與充分之墾　機器商務進行不可横生阻力商人以國家食物供給購者不可有不合法之操縱手術今日者爲吾人表示大國民治國能力之機會吾人未可交臂失之也經售食物或製造原料或工廠出品之類者將爲國人特别注目此輩商人顯明其經營妥善公允無私之　務此其時矣國人望其勿貪異常之原利設法又利便食物及他種供給品之輸運國人將集其視線於若輩以　其職務若何是否有不爲自己而爲人民作戰者之精神彼等宜不負各級人民之希望而博取其信任余日望之矣凡屬商人宜以不圖大昨敏於辦事爲格言經營鐵路事業　無論總理或僱員宜知鐵路爲國家之命脈照料此命脈勿使其稍有阻碍稍有停滯乃其專責造船者宜知肩荷戰事生命之重責蓋不問船隻沉失幾何糧食軍需必須運過大洋故須趕造新船以補沉失之數不容稍緩也開鑛者宜知其所處之地位與農夫同蓋世界工作唯煤是賴苟鑛工不出力或若棄其職務則陸軍與政治家將束手待斃故從事鑛業者亦即在陸軍中供職之人也製造家宜加工進行力求迅速而完備自無待言而從事製造之工人尤當知其所爲者爲絶對不可缺少且爲愛國家愛自由者所仰賴之職務國人苟闢園圃即大有助於民訜問題之解决婦女治家苟能力求撙節即無異於爲國服役之勇士美國人民宜於此時矯正其從前奢侈浪費不可恕之罪過無論男女宜各以謹愼儉節爲公共之責任愛國之標幟否則欲望人寛恕詎可得耶余求全國編輯書報者處處登載此言廣爲傳佈庶當此空前之危急時代國人之不明白或偶忘其尊嚴責任者讀之而有所警惕也若經理廣告者能錄此言於廣告中俾國人得以時時觸目苟宣揚福音者能於講壇上擇此言爲講題加以評論發揮其旨趣以作勸世之文則裨益國家良非淺鮮綜之今巳届國民最大試驗之時期吾人必須共言共行共爲國服役也（完） 
[對德問題之進行程序]  
　　據公府消息近日各政團要人晉見元首叩謁對外政策者頗多聞總統巳將對德方針詳告各要人謂對德第三步實行與否現確無絲毫成見惟有服從輿論而已云云刻下此問題之贊成反對兩派人物仍各自有其理由據言贊成者咸謂我國旣對德抗議斷交於前今則勢成騎虎總之與德結成惡感故第三步之宣戰實不宜遲反對者則謂我國與美國兵力財政不同加入戰爭實屬自取滅亡與其徒令國家陷於危險地步仍宜堅守鎭靜主義爲是將來此兩派孰勝敦負兩旬内外定有正式結局至於此次召集各省督軍在京會議一節一般人之觀測多謂此次對德問題第三步辦法之進行與否胥以以會議之結果而定實際殊屬不然盍對德問題之第三步辦法政府確巳决議實行斷無變更此次各省督軍在京會議政府不過藉此充分疏通意見使各瞭然我國此時不能不加入戰團之實在情形决非以此問題付諸各督軍會議以資取决也觀於此次會議召集定名爲軍事會議已略可推知其梗概至於加入戰團後所有全國軍防應如何布置乃在此次會議範圍之内也以現在大勢之所趨宣戰之一步殆難中止聞政府關於宣戰之辦法刻巳預定大致先與各方面充分疏通並接洽妥協後即正式具案提出國務會議以取决於多數俟通過國務議會之後即呈明大總統各國務員訂期出席國會報告一切據法定手續以求國會之同意國會多數同意旣得則此問題即屬成立應行呈請大總統批准蓋印布告全國并具備正式公文通知各國此其大較也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[十四日衆議院開會紀]  
　　昨（十四日）午後一點衆議院開會議長湯化龍主席兩次延長時問至兩點始足法定人數開議之先褚輔成動議謂預算委員會審查預算案時短事繁萬難竣事解釋院法第三十五條所稱之三十日應除出星期日及休息日計算表决多數又分次表决請假議員在七日以上者共三十餘人允許者彭允彝等七人餘均否决又報告黄上將國葬之期本院應派何人致祭衆請議長代表又報告其他文件畢王玉樹動議變更議事日程先議第六第七兩案蓋本案省議會請願書到院已及四月之久尙未開議而事機甚迫故本員主張變更議事日程先議第六第七兩案議長付表决贊成者多數遂開議第六案近京八項旗租地不得認爲官産咨請政府取消處分建議案議員楊式震提出提議者說明後陶保晉主張改建議案爲决議案效力較大牟琳謂如删去建議二字則成爲法律案必須兩院一致成之鄧毓怡亦行贊成原案以爲此項地産乃係前清入關之時圈佔之地只許增租不許奪佃是地産之所有權仍歸之於佃户不得迫買云云衆請付審查凌毅反對付審查議長以付審查付表决贊成者多數遂决定交財政股審查第七案取消迫買八項旗租請願事件按之先例請願案無付審查者但前案旣交審查本案可否合併審查衆贊成遂與第六案同付審查議至此議長宣告休息二十分休息後繼續開會延至四點始足法定人數開議本日第一案慶祝憲法成立大會决議案參議院提出審查報告委員長報告審查結果認本案有成立之必要但慶祝方法稍有修正而已報告後即以審查報告應付二讀會付表决贊成者大多數議員某君提議本日卽開二讀議長付長付表决贊成者多數遂開二讀李國珍首先發言略謂本案理由及辦法五條本員均甚贊成惟於標題則本員以爲應改爲憲法成立慶祝法案蓋决議案旣須經過三讀會順序當然卽可視爲法律案且其中雖無條文旣對内經過三讀順序對外發生效力故當然即稱爲法律案即如日本之收買鐵道辦法亦稱爲收買鐵道可見法律案實較爲正當云云何雯則反對以爲决議案乃適用於一時或一部分與法律案之傳之久遠者不同王侃則謂李君之修正乃有所觸動而發實由於憲法中有此等爭論故也但現在旣未决定國會是否有此種議决權則不能預料其必無此等權力也本員並主張改爲條例庶使名實相符云云凌毅則贊成審查報告駱繼漢請查照前會議决之國慶紀念日是否法律案以便照先例辦理本員以爲憲法關係重大每年紀念慶祝一次即與法律性質相同矣吕復贊成原案陶保晋則贊成改爲條例議長先以李君之修正案付表决在場人數三百三人起立人數百七十六人多數吕復提出修正每年慶祝一次定期三日王玉樹主張一日王源翰主張紀念日應加入國慶紀念内議長以吕君修正案付表决贊成者少數又以原案表决多數第二條至第五條均照原案通過議員某君動議即開三讀表决多數李載賡修正改公布爲宣布表决多數决定又第二條作爲第三條第五條改作爲第四條末以全案表决贊成者大多數本案完全成立第二案衆議院議員選舉法第五章選舉訴鸰解釋案審查報告報告後卽以二　會付表决贊成者多數易宗襲動議即開二讀表决少數第三案議員趙諴當選證書審查事件依法付審查後卽抽定席次時巳五點議長宣告散會 
[議員建議裁減閒散軍官]  
　　有某議員擬建議裁減閒散軍官薪俸欵項略以現在中國軍人之多幾於在坑滿坑在谷滿谷滿谷陸軍部中如諮議差遣候差等閒員幾有數百人每年共開支一百二十四萬四千三百數十元比較三年加增七十萬零四千三百餘元之多實屬駭人聽聞此輩終日無所事事每月所領薪津火食自數百元至數十元不等此外如各師之見習候差軍官軍佐津貼尙有三十萬零九千三百數十元不在其内此欵共一百五十餘萬幾全係擲諸虚牝故擬建議大加裁減云云 
[北京先農壇遙祭黄興]  
　　昨日（十五）爲北京遙祭黄克强君期是日風沙蔽天陰霾四溢又適爲星期而各團體代表以及黄君故交同志仍陸續同到先農壇其地巳於先一日齊備與祭蔡公松坡時髣髴其祭壇仍設於穿殿中供黄君遺像祭桌上有褚帛祭品數事大總統所撰之碑銘用鏡架於遺像之前至十時半舉行遙祭禮主祭官内務總長代表大總統致祭十時已到先農壇在中殿之休息室休息片時即率領執事等詣祭壇前行禮軍樂先奏歡迎樂樂止主祭官行禮次讀祭文畢軍樂隊奏燕樂主祭官行禮撤餞禮畢由各團體代表相率行禮自九時至下午四時陸續而來與祭者約數十團體除主祭官外各部均派代表兩院中除議長代表全體致祭議員中以私人資格前往致祭者百數人各政團各學校則有北京大學中國大學陸軍大學民國大學益友社政友會丙辰俱樂部等各官署中惟國務院將軍府代表未到 
[學生植樹與議員眷屬遊園]  
　　日前植樹佳節大總統曾躬自植樹於天壇各部長官國會議員亦相繼舉行茲者敎育部爲提倡學生實踐計下令北京部轄各學校全體學生於昨日（十五日）在京西薛家山植樹是日到者計有七校學生高等師範學校約四百人（附屬中小學生在内）法政專門學校約三百人工業專門學校二百餘人農業專門學校北京大學校醫學專門學校各約百人女子師範學校約數十人（女生係獨往未同行植樹亦不同時以所植之數計之約百餘人實數不詳）植樹學生往來均係專車有在前門搭車者有在西直門搭車者八時三十五分鐘至清華園下車步行十五里至德家花園敎育部在該處設有招待所各校亦備有茶點學生等於此略食茶點休息十一時登山植樹下午二時植樹畢又返清華園車站齊集五時十分附車回京植樹地點爲薛家山距德家花園約二里餘植樹場所各以木椿爲界限標明某學校造林字樣所植者均係柏樹苗木甚小長不過二尺該山原侮童山濯濯今一回顧則已青色滿山矣是日植樹極一時盛事惟嫌辦事人員事前手續未能完全卽如德家花園内之招待不得其法致分給食物時漫無秩序學生服裝有御本梭制服者有常服而往者外觀殊欠整齊所植之樹理應即時灌溉各辦事人員於此未能注意周到事前所僱挑水夫臨時不敷分布水源又在山下運水維艱以致所植之樹多未潤水倘日内不補行灌溉將見所在枯萎殊失植樹之本意而各校學生亦將虚此一行矣 
大總統於昨日（十五）邀請兩院議員並議員眷屬開遊園會雖風沙蔽天赴曾者猶極一時之盛蓋此次許携帶眷屬各議員雖常出入公府不必要去而夫人等聞入總統府無不興致甚高也昨午一時半以後議員眷屬多靚粧盛飾以往西長安街一帶汽車馬車自用車轎車接轂以入公府前後共達數百人各議員眷屬至南海徧遊各處極生平未覩之大觀而所特别注意者則袁政府時代之金匱石室園中百花尙未怒放且風塵太大故但以遊園論昨日尙非好時節也大總統昨午偶便服步行議員眷屬以初次得見頗引爲榮幸且訝衣裝樸素乃與一兵士等也下午五時遊者始陸續散出 
[粤議員反對沙捐]  
　　粤省沙捐前已經該省省會議决茲聞前日粤籍衆議員蘇佑慈江天鐸譚瑞霖司徒頴馬小進等十餘人特致財政總長陳瀾生一長函聲叙此項沙捐係前清末季之粃政當開辦時本有但捐一次嗣後永不再捐之告示乃迄今依然續捐不止是粤省沙田於正供之外每縣知縣須負擔特捐六角其性質旣非附稅又未指定用途以每年四五十萬元之沙捐收入由省長官自由支配實非愼重財政之道今乃得步進步復欲每畝加捐一元尤屬離奇且此項加捐不普課於粤省之所屬九十餘縣而但課於南海番禺順德香山新會五縣更失情理之平云云聞其措詞婉委曲折極其詳盡末段復逐項聲辯條列多欵請以部令撤銷省會之議决不識陳總長將如何處置耳 
[粤省士敏土廠之現狀]  
　　粤省財政困難已達極點當道前以保文借欵旣不成立而中行規復又不容緩因擬將士敏土廠舊撫署舊廣府署三處爲抵押品向日本台灣銀行訂借三百萬元巳有頭緒詎清理官産處總辦劉麟瑞朦禀部院極力破壞致遭國務會議否决駁覆回粤此項磋商因而擱置嗣朱省長譚代督會議再三以粤省財政艱窘紙幣低折中行規復無期幣價更落財政紊亂愈不堪問崦中央不諒粤情否决借欵特聯電呈請辭職其時適中國粤行監視官歐陽榮北上段總理陳總長召詢一切亦廉得其情遂再開國務會議議决准以三處官産抵押借欵至今台行借欵成立中行規復有期矣此次借欵幾經波折其最大原因則爲劉麟瑞從中破壞劉爲清理官産處總辦又兼任士敏土廠總辦是項借欵之抵押品與彼多有關係故得向中央進言阻撓其辦理士敏土廠毫無成績粤中報界有紀其接辦後之歷史云劉氏對於廠務從不見其整理其舉措最謬者則該廠士敏土商標向用青天白日取義於民國旗章乃劉麟瑞去年接任即改爲威鳳祥麟商標該廠營業進行亦大爲減縮查士敏土近年行銷最盛共每月銷路本城可銷三千餘桶香港可銷八千餘桶恩開台新四邑可銷四千餘桶合計已達萬六千桶若各處　圍工程及大沙頭工程曁各衙署軍營等之特别工程仍未計及而該廠機器每日祗可出土四百餘桶除星期停工每月總計亦僅出土一萬零數百桶耳故前任總辦劉持方秩元皆加開夜工每月始可增出土數千桶然仍不足以應巿至當龍濟光修築振武樓時（此樓全以士敏土結成）及大沙頭工程趕速修築時出土更不敷交往往有香港四邑各處之運貨船抵廠後守候逾一星期而仍未有貨交者該廠之營業於此足見一斑劉錉抵任苟能蕭規曹隨營業進行亦决不至有蹉跎乃現查該廠積存不銷之士敏土凡三萬餘桶從前之求過於供者今乃供過於求從前開夜工而仍不敷交者今乃祗開日工而仍存貨山積其所以致此者厥有數因查劉去年抵任後即畀某商以士敏土專賣權凡省港四邑皆歸其攬辦許以扣佣權利而廠收其按櫃十萬元其承商爲惠商公司係去年底始承辦該公司於扣佣外又復加價益之不熟消路故士敏土之信用大失香港青洲公司之紅毛泥乃源源運入而銷路益窒今廠内之積貨不銷此則其原因之一也士敏土旣爲惠商公司之包辦而滯銷遂乃自請退辦而劉麟瑞又於前月批准某商以聯昌公司名義包攬恩開台新四邑之分銷其按櫃則爲萬五千元并限定運銷四邑之免釐運照祇准聯昌公司承領四邑銷路月必在四千桶以上歷年任皆然蓋四邑水路相通沿岸商埠最多苟許販家自由請領運照銷額必增今歸聯昌公司包辦後又銷不及二千矣以是之故而廠内至今遂積存未銷之十三萬餘桶該廠運貨往港之船動亘兩星期仍未開行一次貨旣滯銷遂無現金周轉於是凡欠負各行商貨價皆强令領士敏土作抵劉又深居簡出官場習氣太深一般商人卽求一見而不可得每經一度財物成交收支出入例必經支應會計收發三處手續其廠員又諸多刁難勒扣佣銀商人旣末由見劉以自達故初到時營業已日見蹉跌自改歸惠商公司包辦總分銷處及撤銷惠商公司再批給聯昌公司包辦四邑分銷後而營業狀况更形退縮尤可異者劉旣擅改青天白日商標爲威鳳祥麟以廠中舊日欠負各行貨價不能不承認歸欵乃强行指定將貨作價令人領土完結舊賬而故昻其値且并密令人將製煉未足力之士敏土裝置桶内仍貼青天白日商標指爲廠存舊貨商人不知領土銷賬後皆大受虧折故各商近皆樂購英商之青洲紅毛泥聞劉此項用意原欲以此貶損青天白日之信用使人皆爭購威鳳祥麟之新商標而不知其所受影響實仍爲全廠受之也 
[滇省各屬剷烟紀]  
　　騰越剷烟近聞雲南騰越縣因地居極邊向與緬甸毗連夷多漢少視烟如命此次領省厲行剷除夷人聚衆抗拒昨騰越道尹又接王營長電告謂本營支日將王子樹破後即駐軍查剷並於附近剿撫本日前往老干山及新干山攻擊由王子樹敗退之匪詎料該匪復加增人數抵抗攻擊五六時之久始將該匪擊退房屋燒燬拿獲九子槍一桿銅帽鎗一桿及刀矛子藥多件惟五連少尉楊克恭負傷六連中尉李本育負傷甚重士兵負傷十八名内有負傷甚重者三名本營前後作戰陣亡十九名負傷瘴毒病者巳有七十餘名之多兵中患啞瘴者又發現竊思營長自奉命以來對於野夷勸諭不從施以剿剷種種設法迄今畏威投誠任剷者固多而抵死抗拒者亦復不少現會勘期近而戰事尙未終息烟苗即難肅清一旦會勘國家前途何堪設想謹將困難情形呈請鑒核並請指示辦法又聞巡視員賽復初電呈督軍署云　急遮放西南兩區並外西區東區野夷絶對抗剷曾先　電陳在案是遮屬全境除中北區外巳無一片乾淨土三月八日游擊隊長詹俊道委復查員趙邦和同往東區搜剷遺漏查至上甕角野匪突聚集三百餘包圍數重狂暴鼓譟鎗聲不絶被圍一晝夜次日始繞道折回此後匪燄日張猖獗愈甚以各該區百數十塞之兇錄十年來之積暴道路之險峻烟土之繁夥斷非一二連軍隊所能奏效憶自揭明西南兩區烟苗後瞬經一月野匪則護烟若命剿剷則絲毫不能進行、 
會勘日迫波折堪虞惟有凟請督軍立予飭下附近團營或王子樹戰勝之師調來遮放專鏟以解危局而肅烟禁不勝迫切呼籲之至 
中英會勘出發迤西道尹咋接英領照會定期儉日出發會勘所有道署行拆委總務科代理需用印信委騰衝縣代印王子樹禁烟軍情似難兼顧巳請軍府電令王顧兩營和衷商辦務使軍事烟苗同時收束勿留遺患盞西方面已飭李知事遵照各次通電隨軍補助其餘投誠之寨并令各行政委員多派妥人前往安撫免懷觀望遮放迭見告急前曾請顧營派連帶砲前往該處印委望救如焚並請飭催速赴機宜免致雙方並誤經將以上各情電請省公署核辦矣 
越界剷烟交涉頃得窪烏來人云該處烟苗遍地川中官吏未能實行勒限剷除又與滇省巧家連界此次雲南厲行禁烟滇邊一帶業經軍警督同犁鏟殆盡對於川邊烟苗夷民不免向隅其中煩言嘖嘖巧家縣尹知事惟恐民間藉口滋生别事故不分畛域越界出鏟并呈請滇政府咨達川督嚴飭該管地方官速行會剷免誤會勘期限旣至窪烏訪聞得福音堂執事羅某種烟竟率警隊差役至該家檢查嗣後羅姓報稱所有銀錢什物牲畜被巧家警役擄掠一空并將羅氏幼婦錮禁等語且又投報該處紳商各界謂刦去銀錢内有堂欵數百皆係要需請求該堂司鐸轉呈滇川政府維持是亦剷烟聲中之棘手　也 
[鄂督赴京與議長難産]  
　　鄂省王督軍赴京參與軍事會議已於十四日下午五點半鐘起程由署出文昌門乘楚材兵輪渡江至漢口劉家廟上車武漢各文武僚屬皆往送行當時渡江輪船合記安合兩公司小輪多被官場借雇王因不欲使人知其行蹤故海軍與水警擬鳴砲敬禮均令阻止警備亦非常嚴密本係由劉家廟上車而於大智門車站一帶盛陳兵衞又原宣言十五日方能啟節乃十四日即巳動身凡此皆屬故佈疑陣令人不能捉摸至其所帶衞隊爲數甚多除本署憲兵一排馬衞隊二十名調查處偵探二十人以外並挑選有北洋第二師步兵六團二營第五連全連該營長郭孟　亦隨從前往其隨員昨述尙有遺漏秘書傳曾烈參謀普民康副官張濟安劉文衡周秉堃承啓李飛龍汪崇佛韓雲彩魏培元等與憲兵連長賈起鶴等皆在隨從之列總共有二百餘人京漢路所開專車褂有頭等二等各一輛三等二輛飯　臥車俱全 
鄂省議會於十四日開第六次大會繼續選舉議長是日午後一時開會出席議員七十五人王副長主席報告文電畢復爲第四次投票仍由陳君勝等四監票員上　監視詎開票後核計所得最多者只劉賡藻十三票餘如黄　馨王文錦郭肇明等十五六人多則十一二票少則一二票依然無人當選主席乃宣告讀投程國璠起而反對謂投票巳四次尙無人能得二十票不如不選依昨日郭議員主張開會議事周從暄等贊成之盧欽墀則謂長此無議長殊不成事大家仍宜設法務期尅日産出胡潛言如不選議長必須代議長負責副議長旣可爲代議長負責不如一致舉副議長爲議長直截了堂郭際雲　言此語不能在議場上發表只可於茶話會作爲秘密談話主席見各議員研究之點越出範圍遂言今日祇問是否續投其他不必涉及公决散會接開茶會談判遂無從知其後事按省會選舉議長自去歲至今未能産出乃此次第一日（即十三日）投票有該會某職員之戚李氏孕婦因事行至議會門口遽然誕一男子於露天之中該婦本屬貧苦當得全體議員資助百餘元及衣被食物說者謂各議員如以佽助李氏婦之力而以襄助省議長又何致罹難産之病乎所惜皆見不此也 
[湘聞紀要]  
　　礦局總理之否决湖南省議會本月九號開第三届常會第一次會議議員出席者八十人主席彭議長先將收到各處文件報告畢即將礦局總理同意案提出討論徐明諤臨時動議謂省長提交礦局總理陳炳煥乃本會全體通過查辦之人似此兒戲本會竟將提出當然不能承認陳之爲人無投票價値主張變更議事日程將此案提前表决退回請省長另行提人交會同意游如龍彭熙治等贊成其說袁海鵬何諴謝光焯方維夏等主張必須投票决定不得竟予拒却最後用起立法表决變更議事日程用記名投票法投票决定遂卽唱名發票投票者七十九人開票結果全體否决咨復省長另提人員至於協理二人則俟選定總理後再行投票遂搖鈴休息二十分鐘再行開會接議他案 
蔡故上將之殯儀蔡松坡上將本定十二日出殯綠十日十一日均大雨滂沱　蔡公營葬事務所卽先期佈告謂届期如遇天雨即行改期及至十二日上午九時許果大雨驟降北風怒號事務所辦事各員即擬改期出殯曾繼梧總辦以此爲國葬之第一聲且中外會葬來賓均巳冒雨蒞止信用所係碍難更改遂决定仍於是日舉行計是日會葬各人員除大總統副總統各部院各省軍民長官曁本省各機關所派代表外有譚人鳳孫道仁劉揆一周震麟鍾才宏程子楷劉承烈等數十人其餘如熊希齡梁啓超孫洪伊陸榮廷等亦各派代表會葬至學校之整隊前往者共計男女一百五十三校合計不下一萬餘人路線延長至一里以外均徒步執紼又以人數過多不能張傘以致渾身盡濕遍體淋漓靈櫬由藩圍後營葬　務所出發經東長街貢院東街貢院西街督軍署小東街福星街西長街出大西門至中華汽船公司碼頭渡河原擬除女學曁小學各生僅送至河干外其餘悉渡河送往麓山届期因驟雨狂風波濤洶湧恐人數過多不免發生危險遂臨時議定所有各學校學生曁本省各機關各團體代表均祇送至河邊折回至下午一點鐘靈櫬登輪過渡照上將例鳴砲一十七響聞於下午四時始行入窆是日雖屬大雨滂沱而一般人民前往參觀者絡繹不絶又是日各戲園停止演戲各　户停止絲絃民間停止婚 
 
 
 

Page 7

 
 
嫁全城均下半旗三日亦足見社會對於蔡公悲感之深矣 
[杭州快信]  
　　宗社黨來浙煽惑設機關於東都司衞及新巿場某旅社昨夜破獲十四人首領張某（前督署諮議官）亦逮案發押現尙搜捕餘黨 
松陽德敎士趙安懷由嚴回松省公署電令該縣知事錢汝昌照章監視 
財料廠主任李繩𥙖誤發嗎啡藥斃兵士案現奉部駁處分太輕尙須改擬 
象山縣知事張鵬霄呈報監犯周阿富等越獄脫逃軍民兩長分飭通緝 
新嵊餘上四縣添設巡船由胡運使呈請督軍給領鎗彈火藥巳飭庫照數撥給 
嘉興迎燈肇禍案省委查辦員張嘉樹（候補知事）已回省禀覆警佐金林將撤任 
二區警正張良楷已委任建德知事遺缺以視察員倪遇立呼聲最高 
道尹公署經費六年度預算齊省長至今未提出聞有電部請裁之意 
浦江知事張鼎治因病辭職委建德知事夏日璈調署 
楊督軍昨添委吳翀漢爲新聞記者招待員 
[南京快信]  
　　靳雲鵬北上後馮耿光又奉命抵寗敦促馮副座入京聞馮仍堅辭不往 
省議會昨日（十七）選舉會到三十八人未投票散會 
前日地檢廳預審選舉訴訟案被告祗潘承鍔一人到庭潘供以金錢運動選舉旣無切實證據不能拖累楊石不承認自首謂係有人盜名誣告當庭將律師王朝幹聲明並未受楊石委任辦理訴訟之函呈檢察官披閱吳紹文要求檢察官將楊石控辛潘之訴狀核對筆跡確係不符吳云前日傳聞楊石巳將訴狀掉換今果非虚應請澈查書記有無舞弊貴廳名譽攸關請檢察官注意旋傳惟肖照相館主訊供楊石撮影五張字約兩行並無存片是否田契證據不能記憶張檢察官以人證未齊宣布改日再行預審潘承鍔仍交原保 
寗商會前日失愼損失債劵印花稅票約一萬數千元 
松滬護軍使署參謀長馬鴻烈今日過寗北上參與軍事會議 
省署派員赴京具領新印巳於十四日啟用昨咨省議會並飭各縣知事查照 
軍署參謀長師景雲昨日北上） 
[江北近紀]  
　　駐寗波英領事陶樂爾部委曹亞伯趙沅年省委俞壽璋行將來浦會勘烟苗淮陰縣知事趙邦彦得耗後已布告通衢俾衆週知 
鹽城人民蔣建鰲禀控保衞團總王士英違法民淮揚左道尹批令新任劉知事查復 
江北亢旱淮陰趙知事連日祈禱四月十二日起禁止屠宰三日一面委派縣農會正會長徐作霖赴漁溝鎭迓龍苴（僞傳主水）偶像 
米價蓮日飛漲每石增加一　有奇豐濟倉平糶　購者巽常擁擠 
第一混成旅第二團團部之舊鎭署現正請欵修葺以壯觀瞻 
江北各釐局近奉財政廳轉奉部令抄發修正徵收釐稅攷成條例飭即遵照辦理 
地方通信 
[松江]  
　　縣公署焚土縣署於本年一月至三月止所判烟案除將罰金八百七十元塡表呈報外其餘烟膏私土刻亦呈請省長派令查因委員李　聲就近監視焚燬已定十八日在縣署大堂舉行業巳布告周知矣 
圖書館陳列白象松江秀野橋左近某鄉人家所養母猪於隔昨産下白象一頭鼻長蹄圓觀者甚衆茲因鄉人不善喂養越日卽斃事爲圖書館雷館長所聞遂將已死小象購歸用藥水浸、 
於玻璃瓶中陳列於圖書室以供閱覽 
省委要求知事勘烟十三號奉賢孟知事函致李知事囑委員至松奉交界會同省委文某於十五號查勘烟苗李知事因委警員尹子蓮於十四號前往奉邑藉備省委諮詢詎尹晋謁文省委時文僅略詢松奉一帶水程情形及道路從出並未談及將於何時會勘及問以十五號是否查勘松奉毗連各地則以將往川沙不能如約對轉訽孟知事則又以會勘烟苗事體重大須由李知事親蒞爲言尹知其有意拒絶因向辭别回縣於今日午後據情聲復並呈閱孟知事臨行囑賫之書李知事接閱後大爲動怒蓋書中亦要其赴奉會勘也現李知事擬請示省長瀝陳政務繁劇不能親自會勘之故不知省署將何以處之 
[鎭江]  
　　倪知事改組掾屬新任丹徒縣知事倪和甫於十五號接篆視事後卽於十六七兩號遍謁駐鎭陸軍第十九師各旅團營長官曁紳商界諸要人均晤談良久所有署内各科科員書記等人員業巳遴選定妥日内即將發表惟警察各區區長巡官刻下暫不更動聞須詳加考察半月後方有調動云 
知事親勘烟苗新任丹徒縣倪知事以查勘烟苗之英員省委等蒞鎭在即誠恐徒邑窮鄉僻境仍留烟苗毒種爲愼重起見擬於十八號親自率警一排至各僻鄉認眞查勘云 
警察搜檢烟土鎭江警察局甘景煌警佐昨日通令城廂内外各警區傳諭一般警察嚴密搜檢烟土以杜私運之弊故近日車站輪埠均有警察搜檢私運烟土極爲嚴厲惟尙無所搜獲云 
[揚州]  
　　連告火警昨晚八時舊城中小街某客棧失火經警察第三區及救火會前往撲滅燒去四家房屋又今早（十七）七時鈔關城外對河停泊和豐柴蓬之柴船因早炊不愼致肇焚如救火會聞警後以船上失火不易施救祇將鄰近兩岸店房灌水以免延累是日旅部副官王廷臣帶同軍士憲兵警察等均在場彈壓以防意外 
擇定會期江都第一區巿敎會届春季例開大會改選職員此届會期已由會長湯滸北擇定陰曆三月初二日午后假圖書館開會刻已佈散傳單知照各會員届時蒞臨矣 
密保知事前江都警務長劉漢及現充兩淮鹽運使署科員葉以文日前均經長江巡閱使張少軒密保中央以知事任用聞内務部咨覆張公巳審查合格云 
查獲售土日前縣委查土員吕鳳書在大東門街益源泰錢莊查獲私土三包當即呈送縣署請示核辦 
[南通]  
　　鎭使勸農清明後第一亥日循例祭祀先農壇地方行政官吏並於是日在公田播種以勸農事日昨届期通海鎭守使管雲臣副官徐嘯崖法官俞心栽盧縣長因相驗命案公出委承審官徐敬塘代理以及警局巿區各員前往城東龍王橋壇内先行祭禮隨即播下稻梁麥菽等諸種子一般鄉民多踴　爭取種子以爲得此官吏手内之物下之田内可卜豐收云 
[嘉興]  
　　鎗斃良民三誌嘉興北門外因孩童迎燈第三分所警長程式將小孩追趕落河釀成極大風潮致開鎗擊斃良民吳金榮（卽大脚阿三）詳情兩誌前報現在此案雖經商民曹某等出爲調停給屍族撫恤而該處商民咸謂塘灣街係商繁盛之區是侂隊士不應於人叢之中開放鎗彈當晚除鎗斃一人外受傷者甚多警長程式實爲罪魁禍首擬吾請官廳將該警長　律懲辦並請處分金　佐馭卜無　以慰死者現程警長巳於日昨拘禁而張知事亦因輿論大譁聞有自請查辦之說未識省吏對於此　將若何辦理也 
[杭州]  
　　省議會十二次會議紀昨日（十七號）省議會開第十二次大會議員到一百零一人政務委員出席者四人秦副議長主席報告議事日程畢開議第一案削減浙江地方實業銀行官股二十萬作爲特别公積金事件政務委員說明理由王倬張立何紹韓反對王廉等主張維持表决成立付特務審查卽由議長指定審查員王兆基等二十七人又議第二案追加錢江輪渡經費事仲政務委員說明理由宋吉成云此案當然成立衆贊成付財政股與預算審查合併報告又議第三案浙江内河水上警察取締船舶規則案政務委員說明後首由顧振庠反對謂此種騷擾政策害民非淺應即廢止沈宏燮許祖謙等附和之旋由任鳳岡主編查規則不能不有徵收費用不得不取消遂付法律股審查又議第四案免除壽昌縣客田驗契議案提出者翁詩彦說明理由衆贊成付法律股審查又議第五案添設省立第三第四苗圃案庶政股長勞錦魁報告審查結果秦議長咨訽有無異議卽開二讀簡略三讀此案完全通過又議第六案籌設省立女子産科講習所鄭凝謝鍾靈詳述設立必要反對者較多遂付表决在席九十二人結果起立者三十八少數打消秦議長咨詢大會第八案起至十三案止皆關捐率可否合併討論大衆贊成皆付法律審查又議第十四案請補助嘉興女子師範學校經費請願事件謝鍾靈等反對付表决在席七十七人結果起立祗二十三人少數又議第十五案何紹韓等云與第十四案同完全打消又議第十六案衆云付法律股審查無異議因法定時間已逾遂振鈴延會 
[南昌]  
　　李督軍定期晋京贛省李督軍通令各機關云案照本督軍以沾患濕症電呈請假兩月赴北調治茲准國務院蒸電開魚電悉清恙甚念據稱水土當易宜於北方高燥希即來京調治藉可時商一切愈後即可返贛母須兩月假期所有督軍署務暫由齊師長代拆代行並希將啓程日期電告等因准此茲定於四月十五日由省啓行所有本署日行公事即令齊師長爕元代拆代行除分行外合亟令行該旅團營即便遵照云云戚省長得悉李督軍定期啓節特於十四號上午十一時在本署設讌爲李督軍餞行紳商界歐陽霖程道存黄大壎任壽祺鄒安孟吳訪傅國俊高巨瑗袁璘陳永懋熊育颺龔士材盧芳毛玉麟文和包應昌吳肇映曾章桂胡伯午等則於午後四時設讌督軍署公餞盡歡而散 
[廣東]  
　　關於裁兵之通電譚代督昨電各鎭守使各遊擊營統領云奉陸督電以京外財政同一困難欲節糜費首在裁兵粤省兵多餉繁亟應酌加裁汰以紓財力軍署原編遊擊各隊稍有溢額係爲辦理冬防起見每月軍費超過預算十餘萬元呈准特别開支以六個月爲期扣至本年五月底即爲期滿自應速爲收束以符原案而資節省譚師長莫鎭守使馬統領濟陸統領蘭清應各就所部裁汰一營林鎭守使虎沈鎭守使鴻英莫鎭守使擎宇應各就所部裁汰一營申統領所部應裁一營此事已經商呈政府希即查照辦理等因現在爲時已迫應速著手裁遣限於四月内竣事即以五月分應得開支之薪餉作恩餉發給舊欠餉項并予悉數給清由各長官開列數目請領被裁官長其勇謀兼全確有勲勞者卽由各長官呈送來署酌予位置祈各妥速辦理具報 
雜評一 
[部長撤銷省會决議案問題（步陶）]  
　　粤議員反對沙捐有請財部撤銷省議會議决案之主張衡以法意竊以爲非是夫省議會與省公署爲相對機關而非與閣部爲隸屬機關故省議會之議决案恒咨達省公署而於閣部之關係除彈劾省長外絶少相涉之處今所議决之問題即使應行撤銷其權亦在省長而不在閣部蓋省議會法中固未有閣部撤銷省會决議案之明文也且省長之撤銷省會决議案亦必其所議决者爲省會職權以外之問題而又出以違法者今試問議决本省田賦稅捐是否在省會職權之内由本省長官交議用法定手續而議决而咨達而公布又何違法之可言而况乎其欲屬之於絶無撤銷權之閣部耶如曰沙捐病民弊政宜除地方法定機關所取决者中央法定機關庸詎無補救之餘地然而國會與省會範圍雖有廣狹　其爲意思獨立之法定機關則同固非有可爲統轄之權　也以　度之此　主張傳聞或有若何訛　　處否則其何解於國會議　之天　哉 
 
 
 

Page 8

 
 
   
 
 

Page 9

 
 
   
 
 

Page 10

 
 
 [L本埠新聞> 
[運麥免徵稅釐]  
　　財政部批第二百二十二號原具呈人江蘇上海總商會呈一件洋麵充斥内地妨碍華麫銷路請飭核重徵釐捐由據呈請將運入内地之洋麫粉由内地重徵其釐金意欲藉以維持土麫粉之銷路不知内地之釐金加重彼儘可避重就輕改而請領子口稅單仍屬於事無益不如將由此口運往彼口之麥暫免出口正稅一年其往來内地之麥亦一律暫免稅釐一年俾各該廠商成本減輕或可與洋麵粉相敵本部與稅務處往復咨商意見相同業由本部通令各廳關查照自文到之日起所有經過各關局卡之麥准予一律免徵稅釐一年除免徵出口正稅應候稅務處核辦外合行批示該商會知照此批 
[發展國際貿易之機會]  
　　農商部致上海總商會電云准駐英施公使電開此間麥薯兩項均缺美亦因天寒秋收必薄如我趁早多種麥類可獲利益皮革羊毛棉花等銷售亦旺等語查歐戰未了食料及服用各品均形缺乏施公使電稱各節關係農産增殖國際貿易至爲重要仰切實勸導各商家協力經營圖農工各品之精進以謀國外經濟之發展本部有厚望焉篠聞總商會接電後巳函致江蘇農會查照並設法勸導以期農商業互相策進云 
[再誌最近進出之銀洋]  
　　最近進出口金銀現洋之數已據訪員報告登載昨報茲又由本館商界調查員確切查明自本月十七號至昨日止各客帮及各銀行進出口銀洋總數再行披露於下星期二（進口）由杭嘉湖來龍洋十萬元長江各埠來銀二十萬兩（出口）麥嘉利銀行裝英公司船開伯號運往孟買現銀一百二十八萬兩花旗銀行運往孟買銀四十萬兩星期三（進口）廣帮由香港廣東來銀二十萬兩洋十八萬元又客帮由安徽來銀五萬兩又由寗波來洋七萬元惟昨日銀拆仍須一錢洋釐（墨洋）則跌至七錢一分九釐半 
[催促交行開兌之電稿]  
　　上海總商會昨日柏發一電寄往北京其文如下北京分送交通部財政部交通銀行董事會總管理處均鑒交通滬行停兌幾及一年商業受虧不可計算前月趙行長回滬面述籌有的欵一到即兌現聞欵已到滬尙未奉令開兌羣滋疑慮咸來詰問伏思借欵兌現原冀回復信用若再稽延殊違初意請即電飭該行長趕速示期以恤商艱實爲盼切上海總商會巧 
[工部局將有新章發表]  
　　公共租界工部局定於今日發表新章如下（一）凡領取自置人力車或馬車之執照者嗣後不准將其私有車輛或馬匹轉租他人或容其往來攬客（二）中國飯店須領取執照每季繳捐自一元至二十元按照等次而定西餐館須領取執照每季繳捐自十兩至二十五兩按照等次而定（三）租界内舉行公共娱樂會如演劇音樂會展覽會跳舞會等類如未先領執照巡捕得阻止之欲領此項執照者須向工部局收捐處領取現成格式塡明一切於開會三日前送入（四）馬達車於日落後日出前須於前面車旁各置一燈燈光須白色能照見前面若干距離車後須置一明亮紅燈如前面僅有一車前燈則此燈須安置能減少光力之適當器具在工部局指定區域内必須酌減其燈光之全力否則不准用此車前燈再此燈及他種燈皆須由工部局允准始可裝置 
[江海關焚燬烟土餘聞]  
　　江海關於前日（十七號）在浦東陸家嘴汽窰舉行第三次焚燬烟土計共燬去二十五擔六十四斤十五兩五錢詳情已誌昨報昨日上午九時復經施監督委派譯員奚麟石蒞關偕同副稅務司式美第及管汽窰西人湯末生等渡浦前往陸家嘴棧房飭令小工人等將灰燼檢出存儲以便携往吳淞口外海面抛棄奚君等將各項手續料理完畢回署禀復後即經施監督將辦理情形備文呈報財政部轉咨國務院查核滬海道尹王賡廷亦據情呈報齊省長備查 
[丁士源赴寗]  
　　政府派委丁士源等來滬調查收買烟土一事已迭誌報端茲悉丁君已將存土數目及收買價格分别查竣於昨晨七時三十五分乘快車赴寗聞至省垣謁見馮副總統後即須北上復命 
[閩督軍赴京過滬]  
　　閩省督軍李厚基擬乘招商局海晏輪船來滬轉乘火車北上參與軍事會議已見前報茲悉海晏輪船已於昨日駛抵淞口傍晚到埠淞滬警察廳偵緝隊士及憲兵營兵士等因預奉盧護軍使命令均至招商局碼頭照料迎護 
[烟酒業總代表定期北上]  
　　烟酒聯合會近因接到各方面重要函電甚多急須籌議辦法故於昨日午後二時續開臨時會首由請願總代表了理良玉將各處函電摘要宣布畢當衆宣言現在各省對於烟酒署預算一案一致反對種種主張雖由慣激而生然亦不爲無見惟目前此項預算案衆院大會究未解决鄙人之意總以督官爲主是日到會各人有主張急進者有主張緩進者討論再四全場催請陳總代表即日北上設法挽救并籌定各種進行標準以爲依據正在籌議間又接駐京代表團來函報告一切亦催促陳總代表赴京旋經陳君請衆公推隨行之人當推定湯椿年同行遂决定二十號啟程北上 
[部飭查報鐵路駐兵]  
　　各省鐵路僑樑山洞等處近由交通部咨請陸軍部飭令各省督軍飭派軍隊分别防護蘇省滬寗滬杭兩路線曾經馮兼督軍規定自寗至常歸第十九師楊師長派軍保護自常至蘇由第二師朱師長派軍保護淞滬二站沿路線由盧護軍使飭由第十師派隊防護松江以西由第四師軍隊保護業巳分令駐紥在案現交通部以蘇省鐵路所駐軍隊尙未呈報故特電請馮兼督軍飭令各軍隊長官將派駐軍隊名稱及駐防地點士兵數目長官姓名分别列表彚送到部以憑轉飭各路局隨時接洽昨盧護軍使巳奉到省令轉飭第十九二十兩旅王榮兩旅長查照辦理矣 
[省議會質問塘工經費]  
　　江蘇省議會議員李維翰等提出關於松江縣塘工經費質問書云查海塘要工關係全國性質與河工經費一律應由國庫負擔近因庫欵奇窘民國四年在江南水昨局邀集各縣士紳會議寳山塘工經費案議决將此次塘工經費分作三成由國家擔任一成地方擔任二成惟查歷來成案地方擔任之塘工經費向皆動撥省欵帶征歸墊四年分寳山塘工飭各縣籌墊已屬從來未有之創舉至江南水利局奉省長批諭辦理松江縣塘工經費一案則尤有可疑之點（一）寳山新例墊欵由各縣統籌而松江則令一縣獨任若謂松江縣需欵較少然金山嘴海塘年年出險去今兩年即需三萬餘元以二成計每年須墊萬元民國以來該處海塘已無年不修來日方長需欵正鉅就一年計而見少歷數年計而見多松地一隅豈能獨任似此爲政不均實難索解（二）縣有公欵各有用途竭蹶情形與國庫省庫原無區别去年水利局勒令松江縣邀集士紳就地籌欵當經由縣電請水利局暫將浚泖經費移用帶征歸還局覆測事正在進行未便遽請借撥然水利局測事如何進行用費如何支配收支如何適合其絶不能移用之理由應有預决算交省議會查核何以上届並未提出亦屬疑問（三）五年一月十四日由松江縣知事函致松江公欵公産處粘有水利局詳覆省長爲松江海塘工程需欵文内有應分飭各縣先就地方閑欵自行籌墊不知閑欵二字係指何種欵項議員等查松江並無此等閑欵前年因塘工急無可待水利局又無理可喻由松屬二十四巿鄉積存之積榖水利項下從權籌墊一萬元今春水利局又飭縣籌墊一萬元實屬無欵可籌查水利備荒均屬自治要政前墊之欵勢難久懸應請照數撥還至水利局所指閑欵究係何種欵項竊所未解依上述理由謹照省議會法第十九條之規定提出質問即請貴省長於三日内答覆以釋羣疑 
[恐嚇圖詐案展期開審]  
　　皖人李少雲鄭少成羅忠財私製爆裂物品於四月七號將炸彈一枚潛置海口路三十二號門牌王長貴家門首又書寫揑名信函先後向九江路三百四十號門牌季吾氏烟膏店主王阿深及漢口路二百五十一號門牌某店主小糊塗嚇詐鉅欵經老閘捕房包探居阿巧偵知禀明捕頭協同西探將李少雲等三人一併拘入種昨晨押解公共公廨由王崧山襄讞會同英領卓君訊據中西包探禀明前情並稱此案人證衆多且調查手續尙未完竣應請展期開審中西官會商之下判李等還押聽候另行訂期研訊 
[再紀東洒樓上之鎗聲]  
　　住居公共租界寗波路三百六十七號門牌之邱省三日前接到現住法新租界道德里之鄭春波寄去恐嚇信函索借銀洋二千元約在法大馬路五百七十三號東江樓宵夜館内等候交付如不應允定以激烈手段對付等語邱即持函投報新閘捕房飭探至法捕房協同探目沈德福包探任水揚前往東江樓拘拿鄭竟開放手鎗拒捕圖逃幸未傷人後由該探等奮勇拘獲昨解法公堂預審先由英界包探投訴前情請予提回訊辦次由法捕頭阿而風西將在鄭手中奪下之白朗林手鎗一支及拆下之鎗珠一排呈案請察質之鄭春波供洞庭山人曾在湖北某學堂畢業來申後因乏資應用無奈向邱省三恐嚇索借被拘之時係因畏罪欲用手鎗自擊後被包探將我兩手扭住故鎗彈從横裏擊出損及板壁實非拒捕求恩寛宥中西讞員以鄭在法租界内開鎗拒捕本廨應先判罪遂判禁押西牢兩年俟送公共蓊堂訊辦後再行照斷執行 
又一訪函云住居法新租界道德里之鄭春波向邱省三嚇詐一案昨日上午由法捕房將鄭解至法公廨請訊先由公共租界華探張天林禀稱是日由新閘捕房捕頭派至法界嵩山路捕房報告一切當即協同法界探目沈德福包探任水揚前往東江樓見邱鄭二人巳在彼飲酒正欲上前拘拿鄭即在袴袋内摸出手鎗連開兩響抵拒後鄭尙欲開放幸被撳住拿獲帶回法捕房解究訊之鄭供借洋之函確係自己書寫惟開鎗擬向自擊並非拒捕中西官判鄭押西牢二年期滿逐出租界着即帶回捕房俟解公共公廨訊明實情判决後解回法界執行 
[再誌愛多亞路之炸彈]  
　　法新租界愛多亞路六百六十九號門牌工人李姓家日前爆發炸彈經嵩山路捕房捕頭派探查得該炸彈係由李姓在途拾回被小孩玩弄失手墮地以致炸裂幸炸力不猛故未損壞房屋亦未傷人據情禀復捕頭聽候核辦在案昨又經該捕房捕頭臘君查明該炸彈委係在陰溝内拾獲携回並非李姓家藏之物且爆發時並未傷人故免解廨訊究以示體恤 
[謀斃日人與私造鈔票案今日宣判]  
　　湘人胡儒珍（即胡玉珍又名李正華）與甘肅人高志上海人盛冠文因中洋印刷所東夥日本人池原鴨井被人謀斃支解及私造湖南湖北各種假鈔票兩案牽涉屢由捕房解送公共公廨研訊明白判令押候會商堂諭飭遵嗣因中日讞員意見不同未能解决遂由中日兩方面各舉代表迭次磋商亦未有結果而被告胡儒珍之代表斐斯假師以被告不能因中日兩讞員之會商未决久被覊禁一再禀求將案註銷故由原審官關讞員與日副領事加籐君於前日復將案情反覆研究遂即擬定堂諭訂於今日（十九號禮拜四）下午正式宣佈 
[探警拘獲强盜]  
　　前晚有盜匪多人搶刦江灣鎭相近張家宅鄉民張某家得贓而逸當由六區一分所署員錢鎔昌聞警派警往捕當時追獲盜匪四名昨又由偵緝隊會同美租界嘉興路捕房中西包探續獲此案盜犯四名一併解送閘北司法科押候究辦 
[閘北水電免費問之擱置]  
　　閘北各商號水電廠向用户收取水電價銀悉照陰曆計算而支出欵項如廠中司事工匠薪資等等均用陽曆出入各異殊欠平允曾經聯絡五十餘家公函該廠長曹兀度請免收閏二月份水電費以補暗虧嗣經該廠長詳報省長請示核奪日久未見動靜故各商號叉請閘北市經董錢貴三爲代表與該廠長交涉惟錢董兩次赴廠擬謁曹廠長商議解决之策未獲晤面廠中經理雷素庵近又因病請假在家養疴故此問題迄尙未經開議云 
[西菸同業臨時會議紀事]  
　　本埠西菸業同人昨日在南巿郎襪橋西烟公所開臨時會議其提議事件大旨因近來陜甘兩處天時亢旱兼且駱駝正在進廠之時脚價奇漲每擔至二十一兩以上所以邇來到貨寥寥同業咸受影響茲特公同議定運貨新章先行電知營口莊客聲明近時狀况如價格不到限盤祇得收貨止售如有故違公同酌議辦法以資對付至上海一埠本應議漲價盤惟因四鄉各處正値蠶汛上巿銷場不能興旺故宜暫緩旋又提議近日安東六連烟台營口哈爾濱等處之出口生意已成交五六千件各客帮尙須添辦而招商局三號八號兩棧内所存之貨不足四千件恐後來銷路興旺時必有缺貨之虞應先籌備云云 
[再誌洋商與殖邊行長之交涉]  
　　向爲滙票　客之英商海來馬立司延代表律師在公共公廨控告殖邊銀行行長徐幾亭不交購定之羅卜票二百萬及佣金九百餘兩由廨將徐傳案研訊明白諭候會商堂諭飭遵等情曾紀前報昨日上午經王崧生襄讞會同英領卓君復訊先由原告代表律師上堂略述案情請爲追繳被告徐幾亭亦延律師到堂聲稱殖邊銀行内有中國國家之股本請求公堂維持寛限料理中西官磋商之下遂援筆判曰英商海來馬立司控殖邊行案限令被告於三日内先付銀五千兩餘欵展期一個月再核此諭 
[皖省縣議員聯合會成立]  
　　江蘇縣議員聯合會前因各省縣議會久未恢復迭函各省派員晋京請願一致進行屢詳前報茲悉該聯合會近接 
 
 
 

Page 11

 
 
　　安徽縣議員聯合會函電報告該省巳由省議員趙繼椿徐傳友晋恒履李迺璟等縣議員買輔國何傳縉楊少明姜冕等發起通函各縣在省組織聯合會巳有三十餘縣推舉代表到省於四月一日在天台里開成立大會舉定幹事李迺璟等八人聯絡員許翼等二十四人並推定管鵬張我華代表入京請願並抄錄該會分致各處電稿請爲查照電文附錄如左 
致北京縣議會請願團電北京賈家胡同吳江會館縣議會請願團鑒敝會四月一日成立特聞皖省縣議會聯合會叩 
致國務院參衆兩院電北京國務院參衆兩院鈞鑒地方自治議會初基謀國要圖莫急於此政府延不恢復人民渴望彌殷際此内政未修外患復起爲化險奠安之計應請政府俯念本固邦寗迅頒恢復明令以慰人心無任待命皖省縣議會聯合會叩致旅京皖代表管昆南張我華電北京大外廊營民生報館張我華管昆南鑒本會公推二公代表請願恢復自治巳電知吳江會館請願團邀杜君炳蔚前往接洽皖省縣議會聯合會 
又致北京請願團電北京賈家胡同吳江會館縣會請願團鑒敝會公推管昆南張我華代表請願巳電兩君邀杜君炳蔚赴貴團接洽皖省縣議會聯合會 
[美棉消毒之方法]  
　　上海德大紗廠穆湘玥君復總商會函云接四月十四惠函並美棉種兩袋已收到敬領謝謝並悉尊處接農商部來函謂美棉入口須施消毒方能轉給等情荷蒙不棄就詢於玥敢不貢其所知以資研究查美棉種内往往黏附害蟲之子而害蟲之中以墨西哥之花蕾蟲爲害最烈自此蟲傳入美國後二十餘年來迄今美國産棉區域完全受其毒害美國每年費數百萬金元合全國昆蟲學專家盡力設法剿滅但獲效甚微我國研究昆蟲學家尙少苟採購美國棉種時若不預先用法防備深恐一經傳播中國棉産不堪設想矣茲將預防棉子内害蟲種子之法錄下法用鉛皮製成一圓桶二尺對徑三尺高桶蓋須做到十分切合蓋桶口不透空氣爲佳桶旣製成隨將棉子一擔平鋪桶内再用炭硫二二三兩置碟子内此碟子即安放於棉子上將桶蓋妥爲蓋好不使空氣透過如是者越一晝夜炭硫二已變成氣質侵入棉子内如有害蟲種子即可由此殺滅查炭硫二係硫質色微黄味臭難聞容易化氣散惟炭硫二所化之氣其重量等於空氣二倍六八之重故炭硫二置於碟子内封固於桶中化而成氣氣即下垂而收殺滅蟲子之效然其性易燃其氣到弗氏二百三十二度即發火倘與空氣接觸而以火引之即行爆烈故使用此法頗爲危險然消毒力甚大倘炭硫二用之過度則棉子發芽力因而減少此物雖屬危險第使用方法甚爲簡便而有效騐然上海各藥房中出售此種藥品與否玥尙未悉 
[南京消防隊詢問上海火政之答復]  
　　近來南京迭報火警副總統府及下關先後失愼損失巳鉅至本月十五日總商會又遭火災故由省會警察廳消防隊擬將火政仿照上海辦法極力整頓當經函致上海救火聯合會查詢一切茲由該會會長毛君於昨日答復云接准貴廳消防隊函開以前閱報載（中略）等因到會仰見貴廳愼重消防造福地方無量欽佩查敝會於前清光緒三十一年間因鑒於上海舊有洋龍社三十餘處各自爲謀不相統屬設遇火警臨場施救爭先恐後衝突時聞貽悮事機實非淺鮮且向來習慣地方火警由地保鳴鑼逐段傳報每致稽延時刻釀成巨災長此以往總非地方之福是以邀集各社聯合爲一組織救火聯合會呈准前上海縣李撥給公地二畝有奇建築會所由南巿求新廠承造鐵質鐘樓一座計高一百零五尺響銅警鐘一只重量五千二百餘磅並在城廂大街小巷裝設自來水救火龍頭五百餘處一應工料等項共計四萬餘金並派員日夜分班駐樓瞭望劃定地址分配鳴鐘數目遇有失愼即行報警平日可討論會務集思廣益遇警則消息靈通赴救迅速迨民國二年上海城垣拆除開闢馬路交通益便北與租界接壤商巿愈盛崇樓傑閣對宇望衡火政關係更爲重要復將原有各龍社三十餘處酌分地段劃併七區各在適中地點呈請撥地建築總匯龍所並向外洋添購救火引擎並馬拖皮帶車扶梯車等僱定專員日夜駐守惟每區建築龍所及一應器具需銀二萬餘金七區完全成立當在十萬以上現除第一至第四區業巳成立外其餘第五至第七區尙在籌備之中每區歲用電燈電話馬料機匠煤柴夫工一切需銀二千元添換器具修理物件以及會員服裝等又需銀二千元合諸鐘樓會所等開支常年非三萬金不可現雖一再籌措僅及其半然慈善事業目的團體必待欵足而舉辦者難期良好結果此經疇等及敝會同人雖苦羅掘之無方依舊努力而猛進也敝會會員均係商業中人擔任義務辱承貴廳下問擬請先行呈請督軍省長提倡於前並邀請商會善堂及地方各紳董開會討論爲入手辦法再從根本立論則創辦自來水整理路政改平橋樑取締民間造屋撤除城内鐵道改設電車添購精良救火器具均不容緩不獨便利交通更屬衞生急務而於消防行政尤大有裨益先將敝會第三次章程二册及前後籌辦火政情形一併開奉並略陳管見相應函復台端是否有當尙祈察奪施行如果先從火政積極進行不妨派員來滬俾便面陳一切庶較詳細 
[小錢莊有意欺騙]  
　　邇來人心狡詐欺騙之事時有所聞上月間有甲乙丙三人在公共租界天津路開一小錢莊裝潢華麗始於二月二十八日開巿濫出本票向德馨里合豐昌綢莊及大馬路某布號等購辦綢緞布疋約値銀數千兩銀票昨日届期向之收取詎該莊業巳閉門人均逃遁毫無蹤跡當經受愚之合豐昌等開單投報老巡捕房請爲跴緝未識能否弋獲也 
[米客挾資潛逃]  
　　閘北蜆帮米客孫某前日收得某米廠及泗涇某米行之米洋四五千元陡起不良携洋挈眷逃匿無蹤昨經某米廠據情投報四區警署並各警察署請爲緝拿並聞已懸賞數百元務獲追究云 
[冒名行騙之薄懲]  
　　廣西路福致里九十二號門牌妓女高彩玉之表弟蔡順森前曾冒用該妓名義向滙通菜館騙取銀檯面一桌質洋化用後被報由捕房飭探顧阿根將蔡緝獲吊到原贓解送公共公廨訊供管押在案昨日復由捕房解廨訊供屬實中西官姑念蔡年輕無知從寛判押西牢四月贓給原告領去 
[儲蓄票開籤之視察]  
　　新華銀行儲蓄票於本月二十五號卽厦曆三月初五日第三届開籖聞江蘇溥利公司巳請洪少圃往京爲參觀員以昭愼重云 
[蕪湖稅務司易人]  
　　蕪湖新常關稅務司赫美林君因隸德籍請給長假於前日來滬候輪返國其遺缺由總稅務司飭委江海關副稅務司胡登思君前往接任 
[滬杭車站修建雨棚]  
　　滬杭車站四等乘客之月台雨棚因年久失修業已捐壞曾經江局長令飭工程處迅速飭匠重建以利行旅茲已由工程處配料動工不日即可修竣 
[國貨摺扇之精進]  
　　南京章洪源扇莊主人於上年夏間精印名人書畫摺扇行銷漢口湖南沙巿四川及南洋羣島頗受社會歡迎今届更加改良圖畫雕嵌無不新頴其所用原料純係國産現由滬南各學堂向五馬路長耕里該號總發行所訂購七寸餘長之摺扇數百打俾暑假時作爲學生之贈品云 
[麩皮號股東之不平鳴]  
　　如臯人岑寳卿因股開之合與麩皮號被同股之經理人忻顯高私提股欵在附近薛家浜地方另開洽興麩皮行爭奪主顧向之理論反被糾約王阿喜方玉慶等多人至合興號毁物傷人後經一分駐所李警佐問明事實飭忻交許維照保去具結不准再行滋擾在案昨日岑等各股東尙難滿意又聯名具禀淞滬警察廳請將忻顯高懲儆原禀略謂竊商向在南巿薛家浜股開合興麩皮號生理所售麩皮曩年曾經同行議定合興派售長源源順兩行之客飼猪食料迄今十有餘年歷來相安詎令興各股東頻年相繼故世現被股東忻顯高見孤寡可欺陡然昧良將店内資本陸續監守自盜另在附近五十四號門牌組設洽興麩皮行亦向長源源順兩行兜售掗賣商人有貨到彼卽遭阻止消售屢被侵奪動輒逞兇日前尤敢將商之麩皮器具毁壞向論一味仗勢欺凌無可理喻查薛家浜猪行七家麩皮號祗有四家同行集議分派各售主顧訂有契約忻顯高何得搗亂况且亦是合興股東一分子欺孤滅寡揆之天良法律人情俱無應請懲儆云云 
[飭塡違警處分調查表]  
　　上海道縣警察各廳署昨奉省長公署令開准内務部咨開查違警處分屬行政處分之一警權發動此其特徵欲求事後之綜核應有切實之調查本部於民國二年頒行内務統計表式列有省道警察處分違警律犯者人數省會商埠警察處分違警律犯者人數各表意卽在斯惟是前項表式係一般的調查所定體例又取簡括現在法律變更内容較有不同欲明其實際之眞相應亟加精密之考查茲特由本部另定違警處分調查表六種附說明書一件咨送查照卽希特令各警察廳局將民國五年違警處分事項按照表式確實塡列報由貴省長於文到三月内彚報本部以憑查考等因並附表式曁說明書到署准此合亟令仰該道縣警廳將民國五年違警處分事項按照表式確實塡列二分具報勿稍稽延 
[三誌爭奪魚池之衝突]  
　　西南鄉法華鎭附近馬家角圖董馬天榮與何家宅鄉民楊恒鈞因爭奪魚池啓釁各糾鄉民數十人互相械鬭事爲北新涇警署得悉立飭全班長警持械馳往拘獲馬天榮程迪卿二名并抄獲鎗械等物解由閘北司法科轉解淞滬警察廳訊究已兩誌前報昨日午後警廳將此案解送地方檢廳午後經檢察官預審之下判馬程二人收押候補提楊阿根（即楊恒鈞）到案再訊一面派警至出事地點調查眞相復候核辦 
[大鬧鶴雲樓]  
　　向在浦東陸家嘴祥生鐵廠包工之丁榮福盛川仙於上月間被該處流氓吳和尙糾約多人敲詐兇毆丁等頗爲憤憤於前日傍晚時將吳和尙邀至鶴雲樓茶肆理論一言不合互相揪扭吳和尙方面人數較多致將該茶肆雜物擊毁多件當經三區倪巡官得悉督同長警前往將吳和尙王連生丁榮福盛川仙方阿才陳全福吳阿寳阿四等八人一併帶署由解　正訊明前情判吳和尙王連生各拘留五日並着賠償該茶肆損失洋五元 
[糾黨行凶之懲治]  
　　滬西靜安寺路西洋商飛星黄包車公司西人可恒至新閘捕房報告稱被放車頭目高金奎糾黨十餘人行凶毆打等情由捕將高拘獲於前日午後解送公共公堂經王肇之襄讞會同西班牙副領事衞君升座研訊原告西人投案陳訴被告行凶情形質之高供不承認中西官以事已證明判高押西牢六禮拜以儆 
[是否包探認錯]  
　　台州人陳雲卿曾在法租界開設同裕興烟膏店後因私售料子烟膏被捕查悉禀明捕頭飭捕往拘詎被夥計方炳華聞風將陳從後門縱逃故將方拘解公廨判將膏店拍賣方罰洋八百元再押西牢一月後届期滿罰洋不繳方再三求減並稱當時實受陳雲卿之愚故復判交二百元人銀並保出外限將店主陳雲卿交案再核後因方有病回籍由保人賠洋二百元案遂擱置現陳雲卿以日久無事忽又出現在某酒店飲酒適被包探遇見拘解法公堂訊問陳堅不承認爲同興裕店主並稱民人實係寗波人向在杭州清和錢莊爲夥此次因欲找尋友人吳耀卿故至滬上中西官問吳現居何處陳頗支吾遂判交一千元人銀並保聽候查明再行核辦 
[藐視公堂之薄罰]  
　　公共租界梅白格路水爐公所義塜被楊阿三張阿榮嚴良忠串黨盜竊墓碑五十六方經捕房將楊等緝獲連同地販魏聲翔解送公共公堂訊供判楊押二月張押一月嚴還押魏交二百元人洋並保候訊各情巳屢誌本報昨經公堂復訊捕房將嚴良忠帶案魏則未到由代表律師到堂聲請改期卽據原告江寗公所代表律師聲稱被告律師請求改期敝律師並不反對中西官判嚴還押魏聲翔着於本日十一時到案備質如再不到罰洋二百元充公並須飭提到案訊究判畢後約一小時魏卽投案聲稱我不知公堂章程請求免罰問官以魏臨訊不到實屬藐視公堂判罰洋十元充公以儆 
[賣烟與行賄之懲罰]  
　　廣東路（即正豐街）二百四十四號門牌已閉王府（即美人牌）烟膏店主王阿二前將烟膏私售於郭餘卿劉阿二被一千一百二十九號華捕查見上前拘捕郭向該捕行賄洋二元該捕不納即將郭劉二人拘入捕房解送公共公廨訊押在案昨由捕房將該店主王阿二與郭等併解公堂經中西官訊悉前情以王阿二不應違章賣烟判罰洋五十元充公郭餘卿不應行賄判押一月賄洋充公劉阿二開釋 
[烟膏店主交保待審]  
　　新閘白克路四百九十七號門牌某烟膏店因私賣烟膏被捕查見將店夥陳阿狗拘入捕房解送公共公廨訊押在案昨由捕房將該店主楊如春與陳併解公堂請訊楊延律師到堂代辯聲請交保候訊中西官判楊交三百元人洋並保陳還押候訊明再核 
[供認拐賣婦女]  
　　住居法租界之紹興婦人俞葉氏有一女兒巳嫁於吳金富爲室近被同鄉人嚴福貴拐逃無蹤前日吳與葉氏在閘北大統路與嚴相遇扭控四區警署經姚警正研訊據嚴供稱上月初七日將俞氏拐出賣於崑山鄉間是實姚君判令還押候辦 
[購買婢女之枝節]  
　　公共租界廣東路廣福里前開土棧之周子良與妻葉氏出洋一百五十元買得李福記鄧鳳陳吉安朱張氏及在逃未獲之長鳳等所拐馬金財之十三歲女兒小仙子爲婢被馬報告捕房飭探顧阿根將李福記等一干人及小仙子查獲帶入捕房昨晨解送公共公堂由俞襄讞會同英白副領事訊供一過判小仙子暫交葉氏領去餘人分别還押候禮拜五復訊核奪 
[女孩被人拐賣]  
　　江北人顧壽輝向在浦東爛泥渡爲小工有一女兒現年十三歲前日忽然走失顧四處訪尋杳無影響至昨日始經查悉係被同鄉人曹永昌拐賣故將曹扭入三區警署請究當由解警正訊得案屬刑事遂將兩造函送地方廳午後經檢察官提案預審之下諭顧退去曹永昌收押候追該女到案再行核辦 
[人盡夫也]  
　　婦人譚氏現年念五歲前曾嫁於劉榮生爲妻嗣因該氏與黄有生姘識爲劉撞破於去年八月間夫婦離異該氏遂遷居西門外唐家灣與黄賃屋同居詎邇來該氏又與金家牌樓擺設水菓攤之端木壽祺有染事爲黄有生聞悉暗地留心昨晨該氏托言出外購物潛赴端木壽祺水菓攤上與之談笑黄跟縱而至見此情形即向壽祺父涉互相爭鬧當由崗警到來將一干人拘入二區警署傳到譚氏之母譚陳氏略詰一過備文轉送地方檢察廳請爲訊辦 
[婦人虐待買女]  
　　住居美租界文監師路之婦人殷李氏於昨日午後將十一歲買女陸鳳海毆打致該女孩兩臂受傷當被包探王桂生查見以該氏不應虐待買女將氏與女一併帶入捕房禀明捕頭將李氏送廨收押女送醫院驗明傷勢再核 
[請求摘銷之無效]  
　　義國人卜樂義延代表律師在公共公廨控告孫德潤邱正芳胡景三韓三榮等抵單不理等情業經公廨傳訊明晣判限四被告自向原告料理在案茲悉被告邱正芳以當時立據並未簽字不肯擔負料理之責特延代表律師于前日午後投案陳明請將邱正芳名下擔負之一部分註銷原告代表律師亦到堂譯訴案情並稱此案巳經堂上訊明判决被告律師請求各節敝律師頗爲反對應請仍照前斷執行關讞員與義副領事羅君會商之下以、 
被告邱正芳代表律師聲請各節並無充分證據判仍照前次堂判辦理 
[搶刦錢財之推諉]  
　　匪徒王小二仔顧四因於前日糾黨在蓬路將乍浦路一百八十四號門牌滙康號學徒施四福拖八弄内撳倒在地攫取施身畔所帶之現洋鈔票二十五元圖逃被探譚鳳池及某日人等帮同拘獲昨解公共公堂請究先由中西探禀明前情並稱查得被告等專事搶刦行人財物前因攫取某西人金表等件曾奉公堂出票緝提未獲云云繼由原告徐正康偕學徒施四福見證丁梅生俞友俊等上堂證明當時被攫及追獲情形質之被告王顧二人供均推諉判一併押候查明再訊 
[流氓搶取金戒]  
　　無錫流氓陳阿大在北蘇州路串黨以擲包術向老嫗王蔡氏騙取銀洋不遂將氏拖入弄内攫取手指上金戒一枚飛奔圖逸氏大聲呼救由一百二十號華捕與包探嚴桂金帮同將陳追獲帶入捕房經捕頭詢問一過押候解究 
[徒睚出醜]  
　　錢阿秋偕同妻父梁森山至法公堂控稱髮妻錢梁氏於本月十三早晨被馬夫陳阿生引誘逃逸無蹤請求向張訊追詰之陳阿生供並未誘拐錢妻惟確於上年起與錢妻梁氏姘識錢亦知情且錢常至馬車行門前守候暗約前往伊家三人同在一處毫無顧忌民人共被索去大洋六元白米六斗有米行摺子爲憑至梁氏現匿何處實不知悉求察詰之錢阿秋供向陳借洋二元有之詰以汝妻與陳姘識是否知情錢無言對答中西官遂判將案註銷錢陳一併斥退 
來函 
[龔陳氏來函]  
　　敬啓者昨日貴報新聞欄内載有船户龔炳華於上月十三日在太古碼頭墮浦溺斃當經氏等以被同業施林寳徐寳生凶毆以致失足溺斃報經地方廳派員詣騐後將關係人吳三囝拘案訊無證據判令交保候查明再核在案茲由地方聽派員督同法警等查得龔炳華是晚在舟搬運貨物不愼墮入浦中以致溺斃至於施林寳徐寳生因當時在旁帮同撈救致涉嫌疑一節閱之殊深詫異查氏夫龔炳華當時因誤踏施等船上之布篷起衅施等即將低夫毆打並用扞米之銅樣筒戳傷頭部致命後被施等推落浦中氏夫之夥友丁掌生亦被兇毆受傷甚重經奉地檢廳分别驗明在案伏查氏夫龔炳華若果因搬貨不愼溺斃何來頭部上之傷痕而關係人吳三囝亦經供明施等之所爲毫無疑義且氏等一再禀求伸雪亦未奉有候查字樣即使地檢廳實有派員調查又未見有氏等禀詞之批諭因恐貴報訪員採訪失實爲特具陳事實請登來函以昭大公而雪夫寃孀婦龔陳氏同子掌林具 
雜評二 
[質問海塘經費之感言（庸）]  
　　蘇省塘工之險要以華亭塘爲最卽今之松江塘工也歷届歲修與大修之費自前清同光以來均在蘇松太三屬受益田畝内帶征濟用塘工興修之始先由蘇藩司撥欵支放分年攤征歸墊帶征不足則益以釐金（光緒初元曾兩次奏）撥釐金從未有取給於各縣公欵者此種卷牘即今省部亦當有可考而江蘇水利局編纂之海塘新志尤紀載特詳前清政治雖腐敗而獨於塘工則以民命所關頗知重視歲糜鉅萬有所勿恤並未與地方計較錙銖若今日省部之甚者今縱勿言河海工程屬於國家行政其經費本應由國庫負擔卽讓一步言國家政費竭蹶無力顧及亦當如前清帶征海塘特捐之例由受益之舊蘇松太三屬於成熟田畝攤征撥用萬無責令一縣籌墊之理海塘與河工並重試問黄河工程之經費是否亦由各本縣負擔耶記者有感於省議會之質問而推廣其意如此 
 
 

Page 12

 
 
   
 
 

Page 13

 
 
 [G　> 
[大舞臺]  
編排賢奸消長歷史實事新戲 
椒房罪惡史 
念八夜准演 
[法蘭西影戲院鄭家本槁南]  
鄭家木橋南首天聲舞台原址 
念八日夜夜開演加演童子京班男女合演 
日戲正廳一角三層樓椅位六十 
夜戲包廂正廳二角三層樓椅位八十 
每逢星期二四六換新片 
沈瑞堂小月山　蘆花河 
小（元元）紅小桂秋　小飛珠四即探母 
蔣桂卿小壽山　捉放曹 
曹蕊香花月小蘭琴卿　新安驛 
滑稽片　求婚不遂 
探遠片　獵犬赴獵 
奇情片　適逢偶遇 
第九十集　十七十八十九二十集　匙王 
[三陽道人相庽在二馬路西大慶里口]  
[吴品如燈彩戲法遷移]  
中西幻術貴府喜慶堂演介紹請至英界馬立師小菜場西同裕醬園隔壁馬安里六百十一號通信處打狗橋浦五房肉莊或六馬路朝陽樓東首雲森祥鞋店接洽日期不誤 
[鏡花園念八日戲南宋畫容扇]  
閏二月念八夜戲 
陳素雲周昌順裘湧棠陳兆峯潘得勝林芳錦史亦奎張寳香楊子和胡鳳林趙虎豹陳乜秦徐桂仙　全本寃寃奇寃報 
[杭州第一台]  
閏二月念八夜特等六角頭等四角二等二角三等一角五分 
曹銀奎○清河比箭 
侯雙成　普天同慶 
劉慧霞　馬上緣 
劉玉琴　鴻鸞禧 
劉慧霞張瀛洲劉玉琴九陣風林顰卿小秃扁陳加林于持庭李桂芳張德俊李蘭亭　真刀真槍紅蝴蝶 
[愛倫活動影戲院]  
美租界海寗路鳴盛梨園原址 
（時刻）每晚七時起十一時半止輪流排演二次逢禮拜六禮拜日加演日戲二時半起演禮拜一禮拜五更換新片（價目）登樓○特等三角○頭等二角○正廳○頭等二角○二等一角○ 
今夜戲目一覽表 
（第七集）十三四本 
連拾大部義俠偵探劇　紅圈　全部十四集共計廿八本 
（第八集）十五六本 
（南美豚鼠犹　）○（扮巡捕逐老騷） 
（衆傭人大揩油）○（呆子棄置破傘） 
禮拜五即陰歷閏二月廿九日晚起連演三天頭二三四五卷連檯哀情影片　情之罪　此片長一萬尺准一夜演完諸君祈注意及之 
[懷德堂王雨香老先生治小便腫爛便毒横痃白濁血淋聖手]  
余患淋濁之症數月不愈請中外醫生治之反成血淋重症便後溺管刺痛如割幸請○懷德堂王雨香先生治之卽服該堂珠黄止痛止濁丸二元服後三點鑛其血淋即止其痛亦鬆接服該堂珠珀立止白濁丸一元其症即安然全愈矣○内人患便毒三月不愈咽喉腫爛下身破爛作痛即購該堂加料珠黄掃毒丸○珠黄吹喉散○珠黄下疳散○計洋六元不十日卽愈○予友陳君被庸醫治壞至畢入經絡週身酸痛不能行走鼻孔亦爛予荐到該堂治之服該堂楊梅瘋痛包愈酒每瓶二元兼服珠黄十寳丹每料五元約十一二天能行步如常鼻爛亦愈盖王雨香先生治毒真上海第一也○如患症諸君在别家治壞不即收功或吃過輕粉升霸藥或鼻内熏吸或打過藥水針將毒收入臟腑骨脊之内發時輕則損形爛鼻重則性命攸關從速到該堂治之定能轉危爲安也○然王雨香君在申治症已有卅五年用藥王道見多識廣愈後永無他患生育照常且誓不用水銀輕粉升覇劫藥爲丸倘用必招天誅地滅雷殛火焚不效還洋此先生之真心濟世也○左近假冒日多認明上海六馬路中市朝陽萬年茶樓西首第四家恒和油酒店聖璧王雨香醫局便是○杭城芬同友陳竹溪誌謝 
[第一台]  
禮聘南北馳名最優等獨一無二架子花臉 
李春利　靜養數天擇吉登台 
[通告同胞共觀武藝]  
南北標客刀劍伎擊天下馳名茲因就官紳之聘道出滬江經本園堅留三天准於本禮拜六起至禮拜一止標客六十餘人一齊登台合演武場絶技純用真刀真鎗電光雪影盤旋飛舞動魄驚心更有各種戲法五花八門精巧神奇實爲滬上所未曾寓目者用敢敬告紳商學界届時　光顧同爲忻賞無任歡迎 
三月初一日即禮拜六夜台八點鐘起十一點鐘止禮拜日日台二點鐘起五點鐘止　夜台八點鐘起十一點鐘止禮拜一夜台八點鐘起十一點鐘止北四川路崇德里對門高陞戲園告白 
[白木耳參片專吃咳嗽]  
男女大小人等有痰無痰日夜一切咳嗽氣急哮喘痰症試服此片每錢二角當日見效連服半月定可除根　本堂祖傳丹方萬試萬驗如有虚言雷劈火焚○每包六錢價洋一元可服六天外埠函購加一寄費○認明上海小東門内大生弄口○老永和堂發兌○分售三馬路畫錦里口○吴榮泰花粉號○常州鐵市巷林香室花號○無錫壇頭弄口乾大燭號○寗波靈橋門内大椿燭號○加興比越城駱義興廣貨號○湖州羊巷口賽鳳春花粉號○南潯大橋堍九章燭號 
[嗜鼻烟者注意]  
今有家藏真正十三太保鼻烟寄賣如欲買者請向者涇路中五十一號順昌府綢庄接洽可也 
[蘇州民興社開設閶門外振市舊址]  
王雪梅史海嘯李君磐陳素素蔣鏡澄 
閏二月念八夜接演新編償探好戲三四本 
就是我一名原來是你 
昨夜之頭二本偵探劇就是我已演之舞台承各界諸君鼓掌贊美視爲傑作本社受寵之餘特再竭力經營接演三四本以冀一氣貫串以副歡迎者之盛意佈景則更新奇特色情節復覺奇異多趣佈景如滿台真水景神鬼不測不奇椅子作怪自鳴鐘之砲彈脚打德律風機關活動之秘密刀梯俱是運思構造之物件情節則承上接下線索之明看過昨夜頭二本者不可不看今夜之三四本未曾看過頭二本請來看三四本便知分曉 
[蔡兆麟啟事]  
近年開辦各店均一人之産並無與人合股胞兄弟在外若有借宕及不法行爲與兆麟絲毫無涉特登申新二報申明 
[聲明]  
啓者吾兩土號遵工部局第三期抽籖歇業倘有小號等在外名義擔保各項概作無效特此登報聲明鼎和興記豐餘同啓 
[第一台]  
念八夜行煩著名文武藝員准演拿手歷史好戲 
大減價　特廳七角 
上層包廂　四角 
頭等正廳　四角 
花樓　八角 
二等正廳　二角 
特廂　六角 
汪笑儂 
特别改良與衆不同 
失街亭斬馬謖空城計 
三麻子　徐策跑城 
歐陽予倩　睛雯 
麒麟童　補裘 
侯雲峯　大白水灘 
高百嵗　新十八扯 
筱客串　大興梁山 
[新世界]  
上海第一游藝塲在英大馬路泥城橋 
盤梯二角電梯三角中餐劵半西餐卷一元游資在内 
樓下書場　曹少堂（宣卷）　二點半至四點　七點半至九點 
劉玉長李品一盧湘卿（大鼓快書）四點至五點三刻 
邱聘卿（三弦拉戲）九點至十點三刻 
皮恩榮韓亨斌（雙簧） 
樓下影戲場　髦兒戲　二點至四點一刻　七點至九點一刻 
影戲　四點半至五點半五點三刻至六點三刻　九點半至十點半十點三刻至十一點三刻 
二層樓　女子新劇　三點半至五點半七點至九點　九點半至十一點半 
三層樓書場 
趙稼秋夏蓮君張少蟾（四音聯彈）二點至三點七點至八點 
謝品泉　三笑玉晴蜻蜓　三點至四點八點至九點 
謝少泉　落金扇三笑　四點至五點九點至十點吴小　松描金鳳石白蛇傳　五點至六點十點至十一點 
張筱棣（改良灘簧）六點至七點　十一點至十二點止 
請看印度新到光身奇人 
[活怪]  
（一）咄咄怪事　咄咄怪事　人世間竟有如此一件怪物事　怪哉怪哉 
（二）印度養出一怪人無手無足一光身　有頭有鬍子能言能營生　各種外國話　説來熟得很　怪哉怪哉 
（三）何以名此人　名之曰活怪　活怪今年三十有五歲　身長不過一尺又八寸　説他是個小孩子　嘴上居然出鬍子　説他是矮子　年紀經過一世　（三十年爲一世）怪哉怪哉 
（四）人皆以手執筆作書　活怪以口啣筆寫字　人皆以手取火吸烟　活怪以口取火柴劃火　而且吃還他水果　剥還他皮　種種百怪與千奇　有非筆墨所能形容者　要知活怪如何活法　如何怪法　請於十五日起　大家相約哥弟弟姊姊妹妹　到新世界來　見識見識一定也道説怪哉怪哉 
本公司新發行常期月月票詳見封面廣告 
[勸邑廟業豫園場]  
下層　髦兒戲　日一時起三時半止　夜六時起八時半止 
影戲日三時半起四時半止四時三刻起五時三刻止夜八時三刻起九時三刻止十時起十一時止　劉應順戲法十一時起十二時止 
二層樓 
華子卿　改良宣卷一時一刻至三時一刻止 
謝鴻飛三　笑　三時一刻至四時一刻止 
吴玉蓀　白　蛇傳　四時一刻起五時一刻止 
鄭少賡　蘇　灘五時一刻起六時半止 
華子卿　改良宣卷六時半起八時半止 
吴玉蓀　描金鳳八時半起九時半止 
鄭少賡　蘇　灘　九時半起十一時止 
吴品如戲張鳳祥幻　法術　十一時起十二時止 
三層樓　鳳鳴社　女子新劇（開演時刻）日　一時半至三時半四時至六時　夜七時至九時九時半至十一時半 
四層樓　也是娥　二時起三時止 
筱桂蓀　六時起七時止 
也是娥　七時起八時止 
筱桂蓀　十一時起十二止 
津京新到（天津班）　趙筱卿小菊仙 
趙月樵　孟吉春 
趙翠蘭　永旺亭 
趙筱紅　歌舞别墅 
宋桂芬　王鳳祥 
富春林　駱彩武 
十姚蓮 
不閒文彬花落　雙唱大鼓　文明時調　西皮二簧八唃婢鼓快書雙簧日三時起六時止夜八時至十一時止 
上午十一時前下午七時後上午十一後下午七時前（價目）電盤電盤梯二角童菜一角僕劵　中菜每客五角電盤梯三角減二角半價目大餐特等一元頭等五角游資在内 
北來車輛免查車照南北線電話一百三十七四千四百六十九號請客定菜奉送門劵 
 
 

Page 14

 
 
自由談 
游戲文章 
[百姓不足君孰與足八股文] [  徐勵吾]  
　　賢者憫念民貧呼應考者而戒其貪焉蓋作官爲貪財計所患者百姓不足貪無可貪耳有子呼應考諸君而戒之良有以哉有子若曰武漢民軍一興而清廷遜位滇黔養師再起而洪憲推翻從此共和萬歲吾國固不復有君矣然而專制之君可以尊稱之曰君應考諸君亦可通稱之曰君君乎君乎亦知吾國民歷二次革命以後其困窮爲何如乎作官發財之思想恐不易如願以償也『』諸君因財用不足一寒徹骨來自由間恭應文官考試殆欲作官而取足於百姓乎』爲農者百姓也爲工者亦百姓也君等雖不農不工立志非百姓所幾及然前此未曾入官之際固與百姓相親而深悉爲農工者之苦况也『爲商者百姓也爲賈者亦百姓也君等雖非商非賈奇才爲百姓所尊崇然値此極思筮仕之時又與百姓不遠而確見爲商買者之窘境也』然則尙欲取足於百姓而不知百姓之不足乎『實業未興百姓已衣食艱難矣然果實行烟禁猶可節吹簫之費藉供良有司之中飽也今何如乎游手好閑旣未達經營職業之望從心所欲又捔沾收買烟土之恩入欵未能開源而出欵仍難望節流妙手空空尙有脂膏之留乎縱百姓中多有購儲蓄票者可望其以中彩之欵報効分肥然亦難矣』苛捐未減百姓已事畜支絀矣然果未遭兵刧猶可取韞櫝之資聊奉賢令尹之哂納也今奚若乎横征暴歛已遭乎貪官汚吏之求胠篋探囊復加以劇盜流氓之刦今日須完國稅而前日又全失家珍憂心戚戚尙可搜刮不止乎雖百姓中亦有得選舉費者可令其以不義之財隱來納貢然亦僅矣』百姓不足如是君其孰與足乎『君誠抱救民之志不忍隱居君誠羡循吏之名特來投考余固不必對君饒舌也若抱一刮地皮之宗旨而來欲藉鴻文及第得缺出山則今茲反不如曳白之爲愈矣試觀啼饑號寒形容憔翠甚至賣妻鬻子骨肉分離斯民尙有力供君誅求乎生財之道豈在爲官必彈冠而苦逼窮黎恐終成無力上供之勢『君苟存保赤之心甘爲公僕君苟無貪墨之念欲作清官余亦不必向君多言也若存一欺土著之心思而至深望虎榜題名謀充慾壑則他日恐難免羣黎之走險矣雖曰敲骨吸髓可以貪婪倘或斬木揭竿突然反抗斯民豈不能將君查抄乎放利而行終成怨府必握符而樂爲貪吏亦罔知衆怒難犯之憂』嗟嗟經術甚深大可著書賣版何堪當閭閻凋敝仍羡官榮』文才絶妙亦有投稿酬金胡爲慕官府鸁餘不知民苦』百姓足君方可出仕而求足也今豈其時乎（五） 
家庭常識 
　　竹布之縫紉咈布俗名竹布性奇韌不易縫紉若塗以白蠟則　滑而易度 
粉線袋縫衣所用之粉線袋除貯赤石外可加以桃丹則使用時痕跡倍顯且易拭去也 
耐燃之燭天熱燃燭燭油易解可於融液中置食鹽少許則耐然且免燭涙[  警世人]  
舊牙刷牙刷用久嫌軟可略剪短即堅硬 
油汚衣衣染菜油以碎石灰置汚處隔一宵將石灰刷去以熱飯湯洗之即無痕跡 
又衣染洋燭油可以粗紙置其上用熨斗燙之即去 
去膏藥粘膏藥粘着皮膚以亂頭髮蘸菜油擦之即去[  谷水孤鶴]  
飲水水缸中置降眞香（卽似檀香而紅色者）數塊則水常鮮潔 
茶杯去汚茶膩磁杯可以牙粉雜水擦之 
器皿去　盛羊肉之器皿每患騷臭若覆之泥地上卽去[  劍飛]  
堊壁去臭石灰新塗每厭有臭若於室中熾炭則其乾較易盥面之皂加波立克酸能殺蟲但與皮膚有劇烈之作用故肥皂之含此酸者嫩皮膚人不可用[  仲文]  
事物閒評 
　　吾國人之受鴉片害者幾三百年午辛萬苦僅乃得達禁烟之望將來私運私售能否一律禁絶政府收買之貨能否不再爲害尙難逆料吾則尤懼鴉片之毒未除而嗎啡之毒將更烈以前賣戒烟藥者尙有用烟膏烟灰者吾恐此後無往而非嗎啡矣吾見售鴉片而致富鉅萬者又將見售戒烟藥而致鉅富矣富少數人則不免貧弱多數人其爲國家之大害則一也政府不爲未雨之計戒烟必多盲從之害世果有毫無毒質靈效之戒烟方乎吾不禁爲苦海同胞聲馨香禱祝求之[  徐天授]  
短篇小說 
[劇塲刦案（哈荔生原著）] [  常覺覺述合譯]  
　　予父名雪勒司姓彭德擁資億兆設雪勒司彭德銀行於紐約予母來歸予父之後承乏學校圖畫敎師一千八百八十七年十月十七號爲予二十初度是日蓋星期一也晚來予家設宴會欵賓客至者甚夥卽柏培森貴爵亦在座焉予母更出私蓄一千元巿鮮花菓品分贈賓客一以祝予生辰一以祝予與人訂婚蓋數月之前予於歐洲得遇哈雷吾人遂起爲濃厚之情愛乃訂婚約來賓中有名阿勃恩雷麥克者大學校梵文敎師也聲譽卓著幾於無人不知至其國籍則又無人知之予則疑其爲猶太人也此人交游至廣足跡幾遍世界故於各種方言俱至嫻熟擅音樂以及各種美術且健談而談鋒尤罕其匹故紐約名流凡設宴會此人輒在座中而吾家有宴會之時尤必至焉是夕未入度時哈雷滿堆笑容手捧一匣呈之予前匣中乃紅玉項串一事謂此串曩其阿母所遺今以贈予且謂予珍飾應有盡有實巳裝飾不盡故欲得一的當之贈品殊費周章幸有此家珍願割愛贈予云云予之重視此寳讀者當能推想得之矣雷麥克敎師即向予索視把玩之餘遂大發議論先述波斯珍寳異聞歷歷如數家珍更謂此串悉照東方式樣支配價値連城又謂予曰雖然此項串價値猶不逮汝指上三顆金剛鑽最小之一顆耳因曰密斯凱娜容予一視汝指環可乎予遂卸下趨過哈雷以授敎師所估價値固能切中未返予時更舉安德斯旦城（譯者按安德斯旦城爲荷蘭都會以琢磨金剛鑽一業著名於世）琢磨金剛鑽業爲吾人縷縷述之尤娓娓動聽入席之後敎師談興益縱與哈雷閒談之問因悉兩人俱識居於奥斯福之勒維老人此人蓋東方語言學專家也敎師又舉其生平所聞所見之罪犯史以及昔日俠盜魯意密基爾之歷史縷縷述之用爲談助旋又轉入社會問題至是與吾人同居之姑母遂起注意蓋予姑母爲人豪邁不類女流對於社會素抱促進主義因述其個人意見適與敎師不謀而合敎師亟加稱賞闔座盡歡各取案頭花朶并斟香檳酒而飲笑樂之聲連連不絶席散之後互談戲劇吾人遂約於星期六晚往亨白戲院觀劇敎歸遂又評隲美國名劇『進步』一齣并謂是夕適爲該院週年紀念將演此劇以增觀客之興予遇二三十友人謂於是夕往觀云云次日吾人知敎師之言實非無據蓋此劇於紀念日一演之後不再重演故一般人士咸欲一覩爲快據謂演劇之外尙須參以慶祝典禮而宿將約翰森將軍且須登台演說哈雷聞之樂乃無藝謂在紐約更可識得數百名流矣 
續刋小說 
[南斐洲脫險記（一續）] [  劉鳳生]  
　　去歲夏間　雛君曾刋是篇僅一半而截然中止栩接辦後迭接來函詰質謂爲有頭無尾使人無歡然綜計自有自由談以來此事已不一見即如栩所自編之錯姻緣新劇亦在其列欲補此過實無異於補天然此一篇竟承老友戚飯牛君錄以見示囑爲補刋且不受酬是不得不犧牲尺寸之地以竟其功或亦爲素閱本報諸君所許可歟若未見其前篇者則視此數行等於無有可也幸勿斥爲蛇足庶不負編輯者之苦心焉丁己閏月栩誌 
監獄者授余等麵粉若干余因以粉粥參之使其味稍濃肉則異常惡劣醫生每日約一二次諄囑余等勿食獄中於每夜燒有木柴此則取之無盡用之不竭蓋以荒野之區四周皆叢林也終日爲潛逃問題不能解决余因之益生煩惱二月三號午後二句鐘余値鄧巴（拳斯瓦而騎砲兵領袖）於途因懇之爲余介紹一人能熟悉往斯外柯門路者彼告余謂無人曾經此路故無有熟悉者約一小時後彼謂醫生召余有言余旣入醫生之室陶卽扃門肅余坐復向窻前左右視若慮人竊聽者有頃乃言曰余聞人言子急欲逃出監牢何也余因告以陸軍種種消息彼又曰往斯外柯門者必經山嶺沙漠子亦知此路之艱險乎余告以披閱地圖已略有頭緒今且預備潛逃矣陶蓀曰子能任跋踄之苦乎道途窵遠非七日不能達今欲行者必須携水瓶四枚水囊二尺又曰子必欲行者以今夜八時至九時爲佳且尙有三人亦欲行子可與之同往也彼又詢余以一路食品與水料已布置妥貼否余告之曰未彼又曰余能以麫粉製煎餅若干遺君然水瓶及水囊子須自備之也余如此人誠樸可靠遂將基蠻蘇勃所聞之事悉以告之彼謂此事爲極重要與余意脗合逃走之計益堅矣少間醫士領三人來一爲軍曹馬更些蘇革蘭人一爲來復鎗騎隊隊長馬力斯荷蘭人一爲旗號隊目佛蘭生那威人醫生卽爲余介紹此三人會譚有頃彼此互别是晚八句半鐘復相晤於一樹下樹距短垣頗近余等所會議者自不外潛逃計策惟余此時正收集水瓶及水囊甚忙碌俄而物已齊備友人開特門贈我皮靴一雙、 
彼蓋以長途跋涉靴良似覺適用也馬丁復給余短襪及水瓶水囊各件勞佛特授余以糧食囊及大衣一襲余不肯受大衣以渠僅有此一襲顧勞性慷慨堅請再三余遂納之鄧巴又贈余一腰帶帶内藏有鐵刀一帶（軍中刀全爲敵人取去此則所僅存者）晚八句鐘與諸友告辭友人等咸祝余等前途幸福並云若道彼等親友各爲道及全得煎餅十五六枚置之糧食囊此外尙有糖酒半瓶醫士遺余等指南針一只俾不失方向尙有人遺余等硼砂及藥膏一盒皆途中必備之物（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之鉅案 
[楊月樓案（十一）]  
　　本館覆廣東同人書 
（見本報癸酉年十一月二十八日） 
申報館同人謹復書於廣東諸君子執事至聖有言躬自厚而薄責於人則怨遠矣昌黎有言惟陳言之務去豈不戞戞乎其難哉故善於責人者必須先能責己善於修辭者必須先能立誠豈非聖賢設敎之深意哉敝館日前論韋某之事失於詳查遂至統曰粤人實屬敝館之大過乃諸君子惠書並不責其狂悖而且委曲原諒反詳告以所不能知何其意厚而言婉也孔子所謂有德者必有言其諸君子之謂與彼嘵嘵詈駡者豈非自外於粤人乎敝館之於此案本屬局外之人何以前後數千言議論辨駁在旁人以爲敝館多事而敝館另有舊衷今爲諸君子詳陳之緣此案之初發也敝館臚列楊月樓罪狀得諸謠傳未免過甚至邑侯嚴刑之後匿名揭帖偏貼於法租界内或謂敝館受韋姓賄屬或謂敝館受韋黨情託持平子之書所由作也不然事不干己即寃死一優人與本館何于而必爲之辨白乎厥後韋黨傳傳語謂邑侯欲得持平子與敝館主筆人而甘心焉故又有中西問答一則誠恐邑侯無法嚴辦因導以周内來羅織之術否則何必痛詆酷吏也後見邑侯全無舉動於是不平子父子羣起而攻之此亦韋黨勢所必至也敝館本欲不復與較乃西人見駢首亂論斬决等例紛紛下問中國如此不通之律何人所定中國如此非理之例何朝所頒在西人方且謂中國實有此律此例矣而旁人又謂貴館理直氣壯彼等縱能詈駡君等獨不能辨駁乎又况事關貽笑外國更不可不爲中國洗清故公道老人所以有勸息爭一論蓋因韋黨不諒敝館大肆詈駡所以敝館不恕韋黨與之辨駁也嗣後韋黨所來各件愈趨愈下至聖所謂其餘不足觀也矣此之謂乎今蒙諸君子過譽一則曰置而不辨尤爲不惡而嚴再則曰大度處之不屑與辨更非常人所能及在諸君子以爲引人入善在愚等實覺受之有愧矣非愚等不屑與辨也誠以求全之毁古人常有止謗莫如自修古人有言心竊慕之又况公道老人一論義正辭嚴不遺餘義珠玉在前不欲更爲沙礫再贅一言恐蹈狗尾續貂畫蛇添足之誚是以爲之擱筆想諸君子斷不笑其江淹才盡也至於韋黨所作各件將來必代爲刋列其語言太謬者少爲辨駁數語有識者閱之必能辨其是非曲直亦不待敝館之多言也諸君子惠賜一書敝館若不抛磚安能引玉又廣許多聞見豈非敝館之厚幸哉諸君子來函旣未書姓名又未詳住址上書謝罪無由送呈故仍刋諸申報一以謝諸君子敎誨之殷一以誌敝館同人冒昧之過且以告天下之人於不能深悉之事不可孟浪誤會以致陷强不知以爲知之失也前公道老人一論敝館已蹈不可與言而與之言之失今諸君子賜書倘又置之不覆敝館更蹈可與言而不與之言之失豈不大愧於知者乎故不揣固陋將先後原委盡行布陳於諸君子也慚感交併藉書以達望諸君子原諒之諸君子品學兼優故能法至聖躬自厚而薄責於人之訓又能效昌黎惟陳言之務去之語何其粤多君子如此也愚等不肖竊願步後塵焉案結之後倘諸君子惠然肯來面賜訓語敝館不敢請耳固所願也祈諸君子辱而敎之幸甚感甚臨頴不勝感激之至惟讀賜書因韋黨數人斥及香山一縣未免過於激烈叨屬摯愛故直　以相規未知肯容納否 
[文苑]  
　　新柳（見本報甲戌年三月初八日）　陵寄萍子春風纔到便精神露葉烟條尙未匀野岸斜拖三日雨短牆低漏一枝春昔年灞水人猶少昨夜揚州夢可眞家住畫橋鶯燕裏不知何處有紅塵 
耐過嚴冬九九辰碧山含笑水生紋渭城朝日紅三里南浦春波綠一分壓線衣新初待嫁畫眉人去却逢君不須重唱黄河曲舊事關心那忍聞 
傷春無計可消除商略留春一紙書眉月玲瓏初二後蠻娘年紀十三餘舊藏舞扇調金寫新沐雲鬟照水梳猶有枝頭數梅朶送香送影上窗疎 
陌頭消息報黄鸝新染青袍剪未齊綠水瀠洄氷泮早畫檐隱約燕飛低纔將臘酒開春店漸有香車上大堤取次遊人歸路晚夕陽送過小橋西 
踏春兒女惜春陽留住春陽却斷腸小病腰鬆金縷帶薄棉衣揀碧油箱離情長短書難寄閨夢纏綿醒半忘多謝窗前三兩樹和烟和雨伴韶光 
一番風雨一番新少待桃花共結　解凍乍窺初日影消寒未散舊年人遙山染黛工偷樣春水廻眸代寫眞同住繁華烟月地只敎張緒獨傷神 
輕盈態试儘人憐欲把春愁作線牽未畫樓臺先畫水多情風月有情天誰供螺子調新黛擬傍蠶娘學早眠莫向永豐坊外過香山老去巳逃禪 
閨中陌上各相思未忍風前便折枝送别可憐新嫁女封侯偏是少年時閒敎侍婢歌金縷莫遣潘郎感鬢絲我是江南舊游子十年消瘦到腰肢 
綠衣裁就剪刀温新月纎纎上粉垣青眼漸抛知解舞春心纔動便消魂琉璃瓦破南朝寺金碧灰飛白下門也爲傷今也傷昔秣陵酒店幾家存 
馬背船唇别思遙天涯遊子各魂銷春寒昨夜生潮水殘雪初晴過灞橋慘綠征袍憐脫線柔荑素手記攀條隔江怕唱秦淮曲細雨疎烟夢六朝 
碧天雨過凈纎塵高下樓台望不眞微月玲瓏圓織影遊絲庭院軟遙春未經烘染先臨稿剛到纏綿却送人好爲楊枝重寫照輕烟薄粉一傳神 
輕暖輕寒强自支東風剪剪雨絲絲春江桃葉遲雙槳淡月梨花見一枝紫燕不來誰作伴翠樓纔上巳相思秋娘别有關懷處衣染鶯黄未嫁時 
何處湖山不斷腸流鶯聲裏度韶光雪銷汴水波含綠人去章臺月淡黄漢上紀曾居有宅束風可奈客思鄉王恭漸老風情減日曳青衫送夕陽 
廻廊西畔小樓東十二欄杆曲折紅春意牽從疎處密眉痕畫到淺時工二分流水三分月九日輕寒一日風莫遣池塘飛絮早有人萍影正匆匆 
[雜錄]  
　　昨接胡君守中來函云戒烟非難事所難者戒烟之人無堅决心耳祗要立心戒除更藉藥力半月以後即可體質復原再一二月後决可戒除前讀貴報登載各種戒烟方法頗多可取但人總以爲置辦不便或爲錢錢所限然至今日尙不及早回頭因循私吃必至身罹法網後悔無及矣余亦有一方更爲妥便日所用各物大都常人所食絶無流弊更可養身况所費甚微置備尤易用特錄呈想貴報以人道主義尙祈登錄俾有志戒烟者以作回頭之明證也方用天津紅皮棗四兩折扁豆四兩焦飯皮四兩（即人家飯以鍋上之焦飯）生甘草一兩以上四物焙焦存性研極烟加入黄柏末五錢烟灰一兩用陰陽水調和用木杵於石白中擣匀爲丸烟癮一錢服丸一錢須早一時服五日一減輕則一月重則二月必可斷根此方戒除多人戒後身體如常惟起初一二天須加倍服丸覺似有醉意則一二日後即覺體健吞丸即可減少半月之後飲食加增幸勿以等閒視之爲幸也 
 
 
 

Page 18

 
 
   
 
