# 1927 - 97 - 4919435

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[塞與迷（冷）]  
　　無論閱人之文字或聽人之言語均不可有塞與迷之病何謂迷自無主見深信人之無不是也何謂塞自以爲有主見不願再容他人之言說也蓋正當之道莫如虚其心以採納各種之言說尤當清其心以辨别各種言說之是非更當靜其心以考校各種言說之誠僞及推究其利害如是則其言說無論爲我所心悅者或爲我所反對者皆不至迷而爲人所欺塞而爲己所欺 
　　思想活潑之人每入於迷聞一己所聞者以爲世界之說此爲最矣而不知等於此或高於此者尙不知凡幾也意志堅强之人每多於塞方其說之初入也每不易迷及其說而信之旣深也每不易變其不變也非一一比較而定也以爲我意旣是而餘皆非我意惟利而餘皆害非特不變且不願更有所聞也故自外視之迷與塞似相反而實則知一而不知二其原一也故能不迷之人然後可以不塞亦惟不塞之人然後可以不迷 
本館要電 
[蔣蔡電汪催蒞寗開會]  
　　南京係開中央執委會 
　　國民政府地點定省會 
　　蘇省委員即將發表 
　　南京蔣介石蔡元培等電汪促賀謂遵命在寗靜候正式開會（十九日下午二鐘） 
　　南京此次南京會議係根據汪精衛在滬時之提議開中央執行委員會滬傳中央執監聯席會議不確（十九日下午二鐘） 
　　南京中央監察委員張靜江昨夜（十九）十時專車往滬（二十日下午一鐘） 
　　南京鈕永建十九日由滬到寗即赴總部參與中央政治會議蘇政治會及省務委員會日内即着手組織（十九日下午九鐘） 
　　南京國民政府地點本擬舊督署現因總部遷讓多周折改定省議會秘書長已定鈕永建鈕未到前由中央執行委員會秘書長葉楚傖代（二十日上午十鐘） 
　　南京蘇正式省政府即將成立蔣已擬就委員名單咨交政治會議俟通過即發表聞稍有改動（二十日上午十鐘） 
　　厦門市黨部二十日電賀寗中央執行委會及國民政府定都南京（二十日下午七鐘） 
[浦口直魯軍後援已絕]  
　　派代表要求改編成軍 
　　津浦南段戰事將竣 
　　黨軍將進攻揚州 
　　南京浦口直魯軍經三日之抵抗後來援已絕刻正派代表要求改編成軍黨政府難以容納（二十日下午一鐘） 
　　南京黨軍確於十四日佔領臨淮關 
　　南京今日午後浦口與江心仍有砲聲未幾即停（二十日下午五鐘） 
　　南京下關守備軍奉總司令命以浦口市廛櫛比未多發砲仍取包圍策略（二十日下午九鐘） 
　　南京津浦南段戰事將告一段落蔣介石將開始解决江北聯軍然後北指第一軍第三師顧祝同部及第十四師馮軼裴部奉令明日開往鎭江轉攻揚州此間路局已奉令備車二百四十輛備運兵赴鎭之用（二十日下午五鐘） 
　　鎭江今日江北方面未聞砲聲（二十日） 
[魯張查抄張克瑤宅]  
　　張正率部在前線 
　　北京魯當局因張克瑶師近在前綫作戰不力特令濟軍警注意張宅（二十日下午一鐘） 
　　北京濟南軍警當局奉張宗昌命查抄張克瑤濟南私宅及莘莊張部留守處張本人正率六十七師在前線（二十日下午八鐘） 
 
 

Page 5

 
 
本館要電二 
[張學良韓麟春僕僕京豫間]  
　　張仍回鄭韓擬返奉 
　　馮令各軍中止東進 
　　北京張學良十五日赴汴檢閱于珍部十六日回鄭十七日赴許昌與榮臻會商前方軍略後當晚仍回鄭（二十日下午八鐘） 
　　北京鄭訊張學良十四日由鄭赴鞏訪吳佩孚（十九日下午十鐘） 
　　北京十九日下午三點半韓麟春到京 
　　北京韓麟春將返奉一行其專車已轉入京奉路（二十日下午八鐘） 
　　北京奉軍宣稱佔領漯河（二十日下午八鐘） 
　　北京河北輝縣發現護民軍第一路旗幟十三日已占縣城所部皆當地民團紅槍會共五千餘人奉軍已派隊往勦 
　　北京東北陸軍第二旅奉令調赴豫南參戰（二十日下午八鐘） 
　　奉天三四軍團部派員來奉向兵工廠領去大砲機關槍步槍及砲彈槍彈等共裝車五輛十九晚運津（二十日上午十鐘） 
　　北京奉軍三四方面新編守備隊三營已成軍即分駐京漢京綏京奉三路 
　　北京京漢局長柴士文電許昌臨頴間之大石橋十七日發現大股土匪已由軍警擊退等語（十九日下午十鐘） 
　　北京豫電潼關消息馮以長江左右爭潮甚力對豫軍事决定再看機會已令各軍中止東進因之劉鎭華復由運城赴陜州布置豫西防務（二十日下午八鐘） 
[英方運動五國再發通牒]  
　　北京十八夜使在北海宴寗案關係國外交要人聯歡到五十餘人聞英人運動五國再發二次對南共同通牒甚力倫敦北京同時在進行中（二十日下午一鐘） 
[津英界交涉歸地方辦理]  
　　北京中英天津租界管理章程修改案雖决定地方辦理現部派之四員及安國軍之三員并不撤回仍令其在津會同辦理（十九日下午九鐘） 
[俄代使回國並未辭行]  
　　大批館員繼續出京 
　　北京十九晨八點半俄代使一行四十餘人乘專車一輛出京内有華人十餘名 
　　北京俄代使此次回國並未向外部辭行十九夜尙有大批俄館員出京皆取道奉天哈爾濱回俄（十九日下午十鐘） 
　　天津駐京俄代使齊爾諾夫偕館員二十餘人十九午過津返國（十九日下午十鐘） 
　　哈爾濱俄使館隨員羅曼諾夫等十一人十八日過哈返國（十九日下午八鐘） 
[長安丸案擬就地解决]  
　　李景林關係者被斬决 
　　北京長安丸交涉外部電莊景珂先行就近接洽能就地解决最佳（二十日下午八鐘） 
　　北京中日長安丸案决定由天津地方辦理使範圍縮小（十九日下午九鐘） 
　　北京王琦十九晨由津返京（十九日） 
　　北京十八日津督察處斬决李景林關係者王聘芝等八名（十九日下午十鐘） 
[奉張派趙欣伯賀田中組閣]  
　　趙昨出京由奉轉日 
　　北京日新閣田中義一發表信息到順邸奉張左右磋商希望田中内閣對北方態度格外要好决派專使前往定二十日起程專使已定趙欣伯當發川資準明日出帆（十九日下午九鐘） 
　　北京今夜八點趙欣伯乘京奉車出京由奉轉南滿路赴日（二十日下午八鐘） 
　　北京順天報載日新閣田中當援助中國驅赤張作霖喜不自勝等語昨張作霖電田中欣悉閣下榮膺揆席毋任欣幸特此馳賀敬請鴻禧顧閣昨亦有賀電發出（二十日下午一鐘） 
[京中决定特審李案]  
　　津槍决黨人 
　　北京李大釗案决定組特别法庭地方審檢廳派員警察廳亦派員外部亦派員餘爲安國軍及軍事機關之軍法官在京組織法庭分股辦理偵查審問事務 
　　北京十八日津槍决黨人學生等十五名内十四名爲去年年在英租界所獲之國民黨人其他一名王益三爲最近所獲者（十九日下午十鐘） 
[顧閣專候交代]  
　　閣議通知未發出 
　　靳入京與閣事無關 
　　北京院奉顧諭專候交代明日閣議通知無庸發送（二十日下午八鐘） 
　　北京十九日閣議仍未開成（十九日） 
　　北京靳雲鵬來京與内閣問題無關鮑貴卿莫德惠組閣說亦有相當宣傳實際皆不易觀成（二十日下午一鐘） 
　　北京梁士詒二十四日五九壽辰在甘石橋設宴演劇（二十日下午八鐘） 
[北京外交雜訊]  
　　北京鮑妻案决在濟南辦理北京不問 
　　北京奉方爲防俄黨特於哈爾濱長春滿洲里等處各設偵探局（十九日下午十鐘） 
　　北京今日使通告外部日第一二艦隊來華事業已備辦妥協擬不雙更日期 
　　北京日政府擬派大田爲文化委員通告外部徵求同意外部已轉知敎部 
　　北京今日智利公使見顧商華産展覽會事（二十日下午八鐘） 
　　北京道勝清理處函財部特派丁鑑修金振民爲奉天大連方面清理員（十九日） 
　　北京新楊對五一勞動節禁止新疆華人舉行（二十日下午八鐘） 
[粤省之清黨運動]  
　　明午舉行民衆大會 
　　將組人民裁判會 
　　廣州各界清黨運動會籌備會十六晚開會推定市黨部五商會爲總務部省黨部省學聯會市學聯會爲宣傳部機器工會廣東總工會爲督察部省黨部女權運動大同盟爲交涉部市黨部廣東總工會革命紀念會爲審查部並提十六項主張較要者爲組人民裁判會處分共黨份子解散共黨所組之團體清釐黨籍等十八晚復開第二次會議代表報告李濟琛對人民裁判會事主張此會由黨部·政府·人民三方面共同組織旋議决二十二日正午舉行擁護清黨運動民衆大會到時通告各界休息一天參加巡行（十九日上午八鐘） 
　　廣州戒嚴司令部十七日仍派隊續查共黨機關又十五日所獲之共黨要人已用兵輪押往黃埔長州砲臺看管（十九日上午八鐘） 
　　廣州李承翼被扣留後當局組織特别審判委員會任鄧澤如陳孚木張難先爲委員審判之（十九日上午八鐘） 
　　廣州特委會派詹菊似等七人接收海外部駐粤辦事處（十九日上午八鐘） 
　　廣州汕頭代潮梅警備司令羅權十七日掃除共黨後所有汕頭總工會·罷工會·市黨部·嶺東日日新聞社·汕頭書局·青年書店等一律標封（十九日上午八鐘） 
[川康籌設軍政分校]  
　　重慶中央軍事政治學校川康分校籌備處昨正式辦公内分總務文書會計敎務四科（十三日上午十一鐘） 
　　重慶賴心輝出巡昨由江津抵永川瀘州聞已發生戰事（十三日上午十一鐘） 
[厦門籌發金庫券]  
　　擬發五十萬 
　　厦門金庫券厦門五十萬經李基鴻與商會接洽十九日會議李提全額由各行商分配以漳屬釐金常關鹽稅烟酒作抵七月起月提五萬交商會存儲作還本基金請商會代募先向銀行借二十萬滙省應急商會尙未覆（二十日下午七鐘） 
[厦臺灣銀行停業]  
　　厦門台灣銀行通告停業三星期該行與日領電總行·外交省以在海外請不必與國内同停業未得覆厦商與該行少往來無大影響（二十日下午七鐘） 
本埠專電 
　　哈爾濱張煥相派代表訪駐哈各領聲明維護特區治安請外僑勿相驚擾（十九日） 
　　哈爾濱交涉署答覆領團抗議不動産登記案謂根據中央法令辦理且屬内政無徵取外國同意之理（十九日下午八鐘） 
　　哈爾濱哈日領館前在烏珠河緝獲韓黨人許聖默等十名已解往朝鮮（十九日下午八鐘） 
　　青島魯張派參議何其昌携洋五萬元來青發放史旅改編恩餉何到即偕戚本恕參贊於十八日發放畢十九日登報聲明二十日回省覆命（二十日上午十鐘） 
　　青島膠海關稅務司威厚瀾請假回國遺缺副稅務司中村元代（二十日上午十鐘） 
　　崑山電崑山縣黨部常務委員朱秉章杜鏡清被拘（二十日下午七鐘） 
　　江陰二十日臨時縣黨部奉令改組農民協會解散孫選逃避實行清黨（二十日） 
各社電訊 
[英對寗案擬用嚴厲手段]  
　　日本等國尙待訓令 
　　東方社十九日北京電英國政府對國民政府之寗案覆文不滿意决定此際斷然採制裁手段英使藍溥森接右項回訓後於日本公使館所召集五國公使會議上有所諮詢 
　　國聞社二十日北京電英美法日意五使連日會議對陳友仁覆牒將提二次通牒措詞將較嚴重但日本等國尙待本國政府訓令方解决各國協調態度未變 
　　路透社二十日北京電日人方面消息英政府對於寗案决計用懲戒手段路透社探悉現勢如星期一日倫敦電傳即駐京五國公使均報告其本國政府謂陳友仁之覆文甚不滿意請再致嚴厲之牒文限時答覆又悉數國政府尙未有訓令到京英國决計不用懲戒手段至少非俟五國訓令已到續向陳友仁提出牒文後不欲出此目下之延緩多因日本内閣更動惟料日本新内閣對華態度將視前嚴厲 
[京外部駁覆俄抗議]  
　　奉軍發表搜查公文一件 
　　東方社十九日北京電外交部對勞農政府十日所提之抗議十六日予以駁覆其要旨云搜查大公使館之事各國不乏先例即蘇俄政府亦曾行之此次中國軍警所以搜查蘇俄舊兵營等者因知有不穏份子匿居其中組織機關以謀顚覆政府擾亂治安此乃違國際公法及中俄恊定之事故不得已而根據國家自衛權之發動不得不實行搜查也兹搜查之結果獲得各亂黨與其黨員謀圖起事之規約印鑑·名册·及各種之證據書類與多數武器例如機關槍步槍彈藥等以及蘇俄與亂黨通謀之證據書類等物以上係悉在蘇俄與其管轄或其秘密關係各機關内獲得者蘇俄於庇護亂黨擾亂治安企圖顚覆駐在政府之責任不能傍貸也中國政府現正在審查逮捕人犯檢查搜得物件俟完畢後自然取相當之處置對蘇俄所要求之四個條件難予承認云 
　　路透社十九日北京電今晚安國軍司令部發表俄使署内搜查之公文一件其譯文曰秘密兹附寄根據國際共産黨執行委員會所通過對華議案之訓令（一）盡力援助中國革命軍因是之故對國民黨應掖進之利用漢案以示國民黨之進步及列强對中國革命軍抗拒之懦弱（二）推進張作霖管轄境内之仇歐行動（三）破壞張作霖之信用指張爲國際資本主義者與帝國主義者掌握中之傀儡及國民黨革命軍進行中之障礙（四）激起羣衆對於一般歐人尤其是英人之暴行（五）用種種方法以扶助羣衆排外行動爲激成國際干涉計任何方法皆可適用雖槍殺外人亦無不可若有華人與外兵衝突情事則尤爲鼓噪之特别機會（六）目前共産主義不可立即整個施諸中國如爲之則適堅固張作霖之地位而促國民黨之分裂吾人已訓令鮑羅廷對於資本家暫勿行使積極方法在張作霖未失敗時宜在國民黨黨員中保全各種階級區别（七）一面作仇外行動一面使列强不合作此爲甚重要點日本在短少時期内能派大軍至中國故必須勿將日本牽入漩渦宜密切視察各動作勿危及日人在全部仇外行動中欲使日本除外誠屬爲難但以英國爲唯一目的則比較容易以上訓令希發副本分致各指揮員云云安國軍司令部稱原文半燬於火現陳列於警廳任人觀看 
[英兵繼續來滬]  
　　路透社十九日倫敦電台文夏團第二大隊中五十人明日赴滬加入該團第一大隊 
[津工會鼓吹排英]  
　　路透社十九日天津電工會發出傳單鼓吹排斥英貨與英人鈔票並主張英租界罷工 
[鮑羅廷鄧演達避入外醫院]  
　　路透社十七日漢口電鮑羅廷與鄧演達已由華界遷入法租界之國際醫院名爲養病實則避險該醫院係法國天主敎所辦可得國際之保險實目前最安穏之塲所 
[參加勞工大會之日代表被拘]  
　　日本内閣變更所致 
　　路透社二十日東京電前往廣州參加太平洋勞工大會之日本代表昨晚正將乘車出發時忽爲警察所拘一時人心頗爲激昻工人之集於車站送行者爲數甚衆羣衆見代表被拘即示威抗議致復有多人被拘聞前任首相若櫬曾允許日本勞工代表參加廣州會議今警察忽有此舉顯因内閣變更所致 
[蘇俄要人演說對日關係]  
　　謂兩國交誼未有障礙 
　　東方社十八日莫斯科電勞農人民委員長魯以柯夫今日在莫斯科共和聯邦蘇維埃大會關於俄國之國際關係有所報告並演說云日本對遠東和平其功績甚大勞農政府力謀與日本維持友誼關係解决諸項懸案勞農政府以幣原外相在一月議會上所聲明之對俄方針認爲可證明日本政府之意向與勞農政府一致極表歡迎現下日俄關係並無何等重大之意見衝突外間所謂日俄於滿洲之利益漸見衝突者誤也勞農政府於鞏固兩國之政治關係之點未發見何等障碍此事實於確立遠東之永久和平上極關重要唯日俄兩國於經濟問題尙有若干未解决之問題其次列國之對華出兵與援助北方軍閥乃使中國之國民運動分裂又外交團承諾北京之搜查勞農大使館之舉不啻係列國在中國向勞農俄國挑戰又鮑羅廷與勞農政府並無何等之關係也 
[北京雜聞]  
　　國聞社二十日北京電京銀會已接滬銀會停與漢行往來通知聞决與滬會取同一態度對漢分行任其自然不之理會 
　　國聞社十九日北京電北京設軍政府議條陳上後連日尙未議及奉方正忙俄館案及對日長安丸案 
　　國聞社十九日北京電韓麟春昨離鄭回京皓午後後可到商洽豫南戰局 
 
 

Page 6

 
 
[日本田中内閣昨行親任式]  
　　田中以總理兼外務大臣 
　　野黨請召集國會臨時會 
　　奉張派趙欣伯赴日致賀 
　　電通社二十日東京電田中内閣親任式於今日午後六時四十分舉行 
　　電通社二十日東京電田中内閣本日始全行决定較昨日又略有變更定本日午後一時舉行親任式其名單如下總理大臣兼外務大臣田中義一内務大臣鈴木喜三郎大藏大臣高橋是清陸軍大臣宇垣一成海軍大臣岡田啓助司法大臣原嘉道農林大臣山本悌二郎工商大臣中橋德五郎文部大臣三土忠造遞信大臣望月圭介鐡道大臣小川平吉書記官長鳩山一郎法制局長官前田米藏警警視總監宫田光雄 
　　電通社二十日東京電陸相確已决定白川義則親任式改爲午後二時 
　　路透社二十日東京電陸軍大臣原定津野一輔現改爲白川義則餘無變更田中之兼外相係暫時事大約外相一席當屬諸駐美大使松平或北京駐使芳澤 
　　路透社二十日東京電各報一致以元老保舉政友會領袖田中男爵組織内閣爲然認爲與憲政相符惟主張召集國會特别會議以騐該黨是否爲國民所贊助各報大都認新内閣能恢復金融之穏健並施行對華穏善政策即憲政會機關國民新聞亦贊成新閣員謂爲得人 
　　電通社二十日東京電田中男拜組閣大命之際日皇面諭其特别留意財界安定及外交問題 
　　電通社二十日東京電在野三黨要求召集臨時會議在新内閣基礎未臻鞏固以前宜以總選訴諸輿論 
　　電通社二十日東京電關於外交與内政將設置一大調查機關網羅政界有力份子田中總理已在計畫中尙有餘憤之若櫬前首相語人云無論何人組閣均可祇須先謀財界之安定 
　　東方社二十日東京電新内閣就於台灣銀行問題已决定不召集臨時議會僅開調查會研究之 
　　路透社二十日大阪電田中内閣尙未宣佈政策此間商况頗形沉寂除有小銀行數家聞已閉門外未有新發展 
　　路透社二十日東京電日本銀行昨日墊付急欵二千萬元計該銀行因台灣銀行暫停營業而墊付之總額現已達九萬萬元此爲該銀行向所未有之紀録 
　　東方社二十日北京電張作霖之田中内閣祝賀專使趙欣伯於今晚離京經由奉天前往日本 
　　東方社十九日北京電張作霖本日下午致電田中男賀其拜受大命并謂兹派趙欣伯博士趨前道賀云云趙預定二三日中由京出發 
　　東方社二十日東京電日皇本日見齋藤全權等賜餞别之午餐 
[公電]  
　　廣州來電各報館各公團均鑒查廣州近有反動份子造謠煽動意圖搗亂致令人民惶惑不可終日廣州爲革命策源地於前方軍事關係綦鉅自不容此反動份子匿跡市内致碍治安爲於本月十五日奉令宣佈戒嚴將市内反動份子一體逮捕藉以肅清反側鞏固黨基一時人心爲之稱快誠恐遠道誤傳謹電奉聞諸維亮察廣州戒嚴司令錢大鈞叩删 
　　南京來電（銜略）各報館均鑒南京居大江之砥柱濱海之要衝先總理萬年寄托之所而本黨革命事業所策源之地也自鈞部鈞府喬遷斯土萬民屬望舉國歡騰革命精神奮發百倍從此北除北京之賣國政府西除武漢之賣黨政府東指滬瀆則打倒英美式之帝國主義西向漢臯則打倒蘇俄式之帝國主義爲國家奠萬年不拔之基致民族於獨立平等之地三民五權之域中贍仰如何青天白日之旗下歡洽罔極謹此電賀無任翹企中國國民黨中央軍事政治學校留寗全國學生同叩 
　　南京來電各報館各公團均鑒頃上南京中央執監聯席會議一呈文曰呈爲條陳六事請求迅予公决以維黨國事竊查叛黨禍國罪跡昭彰曾蒙鈞會提案嚴究國民政府亦實行遷寗與民更始全國歡騰惟逆黨潛伏仍恐阻碍國民革命之進展急宜趁此時期爲根本之澄清管見所及條陳於下（一）請以誠懇之忠告促唐生智覺悟就近解决鮑羅廷及在湘鄂禍國殃民之共産黨否則由政府免職懲辦（二）請促汪主席於最短期間迅速返寗（三）請速派員設立各省清黨委員會並予該會處置共産黨之特權（四）請速將各地共産黨之主要分子如徐謙鄧演達李大釗吳玉璋惲代英陳獨秀宣中華周佛海高語罕經亨頤周亦農等予以急速處决其餘所有附逆分子亦請一律明令通緝（五）所有逆産請求明令各地長官一律查封充公（六）請求嚴伸黨紀嗣後凡黨員有背中國國民黨黨旨及發現賄賂或凟職情事應一律嚴懲並永遠開除黨籍上述六項確爲吾黨目前扼要之圖乞勿姑容免貽後患是否有當謹請公决施行等語特電奉聞務祈一致主張以救黨國不勝盼禱杭州市民大會代表黄維時盧仲英許漢章劉方屏錢協民王維則同叩皓 
　　高昌廟來電全國各報館各級黨部同志均鑒案奉國民革命軍總司蔣任命令開任命林知淵爲國民革命海軍總司令部政治部主任等因奉此謹遵於本月十六日在上海海軍總司令部宣誓就職服從三民主義遵守總理遺囑努力國民革命工作尙望時賜敎誨俾免隕越林知淵叩巧 
國内要聞 
[國民政府在寗正式成立]  
　　發表定都南京宣言 
　　中國國民黨因定四月十五日開第四次全體中央執行委員會於南京而國民政府亦遂决定設於南京南京建首都本孫中山先生所早定所以黨員欣喜欲狂不三日而籌備粗定國民政府設於舊總統府即近日一度曾爲總司令部者中央執行委員會設於省會國民政府常務委員原有八人已到胡漢民·蔣中正·伍朝樞·宋子文·張人傑·尙有汪精衛·譚延闓·孫科三人即日東來中央執行委員常務委員原九人候補七人除譚平山等已看管監視外恰賸九人已到寗者有蔣介石·胡漢民·甘乃光·丁惟汾·張人傑·尙有汪精衛·譚延闓·陳公博·何香凝·亦已就道兩處主要機關即汪譚等不能即來亦可開始辦公故中央執行委員會政治會議第七十三次第七十四次已於四月十六十七兩日開過國民政府亦於四月十八日正式成立開始即公布政治會議交下之定都南京宣言其文如左 
　　「我總理孫中山先生致力國民革命凡四十年辛亥而後倒袁護法北伐諸役討賊戡亂輒身爲天下先誠以滿清雖經顚覆曾不須臾國内軍閥得國外帝國主義之援助益務有以阻止國民革命之進行此種頑强之障礙不除則革命之目的不能敏活實現然猶慮革命黨人與其當前之强敵爲殊死戰而大多數人民仍守其不問國事之舊習坐視國家淪爲次殖民地而不爲之所故於十三年一月召集本黨第一次全國代表大會於廣州一方容許中國共産黨黨員以個人資格加入本黨以期集中全國革命份子於三民主義之下共同奮鬥一方提出宣言說明本黨所持革命之主義與其實行主義首先必需之政綱總理並於此時手定建國大綱完成三民主義之講演更於扶病北上之際發表主張開國民會議及廢除不平等條約之宣言而終之以最後之遺囑本黨同志繼承總理全部之遺敎奮鬥不懈而所努力者仍爲掃除革命障礙準備三民主義之實行故於第二次全國代表大會宣言重行確定第一次大會宣言之主旨對於主義誓以繼續努力以求貫徹對於政綱亦無所修改但期見諸實事蓋吾人深信唯總理所定之主義及政綱乃爲中國在此環境中唯一之生路亦唯總理所定之主義及政綱乃爲吾人由中國之民族革命政治革命社會革命而達世界革命唯一之途徑也兩年以來本黨仍繼續總理領導國民革命之精神從事於扶助農工民衆團體組織之發達鞏固廣東之革命根據地肅清一切反革命份子掃除東江南路一切叛徒建立與人民合作之政府完成爲人民而戰之軍隊根本既固又復出師北伐以與大江南北勾結帝國主義之軍閥决鬥而此戰之目的即在完成總理生平奮鬥而不幸未竟之大業換言之即在完成國民革命造成獨立自由之國家以擁護國家及民衆之利益語其實際之設施一曰使黨軍愈與人民密切的相結合二曰造成廉潔之政府三曰提倡保護國内之實業四曰保障農工團體之利益並扶助其發展凡此諸端具爲此次北伐目的與其必要手段之内容今日賴黨軍上下將士之戮力各省被壓迫民衆之同心義師所指無不克捷東南數省軍閥割據之勢力固已破潰即向日軍閥所恃以爲聲援之帝國主義亦已根本動搖矣」 
　　不意在本黨繼承總理遺敎領導全國民衆及武裝同志北伐進行之際中國共産黨悍然破壞國民革命之陰謀與事實續續敗露於吾人之前中國共産黨危害本黨固不自今日始而其破壞本黨因而破壞國民革命實以今日之逆謀爲最急十三年之際本黨接受總理容納共産黨黨員個人加入本黨之旨許以信仰三民主義參加本黨之革命工作乃共産黨公然决議其黨員所以加入本黨之用意在於藉本黨以立一强大之共産黨於是吸引我同志傾陷我領袖污衊我總理侮辱本黨革命之歷史破壞本黨領導農工運動之地位遮斷本黨與民衆結合一致之戰線總理當日坦然容許共産份子固不料挾有如此叵測之陰謀本黨追念總理生平仁慈博大之精神始欲許之以自新結之以誠信故約束同志以期潛移默化銷弭糾紛鞏固根本不圖中國共産黨之字典上無誠信二字恣睢跋扈方欲摧排異己推翻本黨武裝革命之同志遂乃煽惑我軍隊調唆我肘腋致有去年三月二十日之變賴蔣中正同志之忠勇黨軍之戮力靖亂有方逆謀卒不得逞而廣州革命策源之地迄今保全於斯時也本黨猶復閔其幼稚不忍暴其罪狀其不敢公然背叛本黨之份子仍予任使期望有加待之未爲不厚曾幾何時吳佩孚以帝國主義之援助稱兵南犯迫我湘粤本黨繼承總理討賊誅暴之大任不能不調檄義師共申天討中國共産黨果有認識國民革命聯合戰綫之美德宜如何同仇敵愾洗滌前愆乃彼黨領袖與策士及其與本黨貌合之同志衆口鼓惑阻撓出師洎乎我軍規復江漢移師江浙連下贛閩與孫傳芳張宗昌兩大軍閥作最後之决戰同時電令武漢各軍沿隴海京漢路北向並進而中國共産黨分子徐謙鄧演達等受俄人鮑羅廷之指揮多方阻撓使各軍不能依原定計畫出兵我東路與中央軍犯難前進彼輩挾持漢陽兵工廠不發一槍不給一彈且三電廣州兵工廠飭其罷工不特斷我軍械之接濟抑且絕我軍費之供應倒行逆施務欲置國民革命於死地向使中原各軍得依計畫而北進以與東南各軍相策應則肅清津浦路敵軍之日已是會師直搗幽燕之時今敵兵雖已盡於東南然餘孽猶得負固於河北久爲吾黨三民主義展轉苦戰之師馮玉祥偏於西北樊鍾秀困於河南豫中附義之士勢孤力薄皆待救援而徐謙諸人只知挾一隅之軍權以自謀不發一兵不濟一錢其目的旣與國民革命不相同遂不惜故亂其步伐然此種種固非徐謙鄧演達一二人之私行觀其所把持之總政治部援引共産份子充塞部曲三民主義戰士熱血漬染之河山幾盡爲共産黨人掠奪特權之租界其所宣傳爲反對三民主義之宣傳其所訓練爲陰謀操縱變詐挑撥之技術其所工作爲拆散國民革命之勢力破壞國民革命之戰綫爪牙四播煽揚凶德騷擾荼毒騰爲民怨喪失革命軍之榮譽阻碍北伐之大計武漢如此到處皆然謂非中國共産黨全部反革命之策略其誰信之不寗維是當我軍甫定東南之際中國共産黨竟在武漢集議進而决定推翻本黨與國民政府之逆謀假提高黨權統一指揮之名行纂竊黨國中樞之實擁甲倒乙迎丙拒丁破壞軍制之系統煽惑本黨武裝之同志侵蝕各地黨部之權柄擾亂農工商學自覺之運動逆謀旣定遂有二月以來武漢非法會議之發生亂命四下由來有自議者不察反以此等事變付諸流言欺人者誠巧欺於人者抑何其拙耶本黨曩以中國共産黨份子自附同志願爲國民革命馳驅故竭誠容納而提挈之今者甘心叛逆阻撓北伐謀爲不軌直接破壞國民革命之戰綫間接卽爲軍閥與帝國主義之工具不惟自絕於黨國抑且自絕於世界爲本黨自存計爲完成國民革命計固當驅除此叛逆爲由國民革命以達世界革命之前途計亦當掃滅此敗類凡有血氣皆當羣起以攻絕其根株弗使滋蔓否則流毒所播效尤踵起國事不易爲矣」 
　　以上所述爲中國共産黨份子寄生於本黨以破壞國民革命之始末本黨如此敢竭誠告於文武將士革命同志及全國國民曰驅除共産份子乃肅清革命陣地以内之反革命勢力繼今以往本黨必益當努力於黨權之集中組織之精密紀律之森嚴信仰之統一凡别有結合别有卵翼之反革命派固當在所必除而操志不定易與同腐之分子亦當嚴加糾正唯國民黨爲領導被壓迫民衆革命之先鋒唯三民主義爲適合於中國之革命主義唯國民黨之主義能使革命趨於民衆化亦唯國民黨之主義能使民衆歸於革命化大任當前義無反顧務於最短期間肅清軍閥打倒帝國主義完成國民革命之大業以促進世界革命謹此宣言 
[鎭江軍事要訊]  
　　連日開過江北之黨軍將於今日向揚州一帶孫軍施行總攻擊 
　　革命軍第二十一師第六十三團長陳誠今日下午四時率本部全團分載車二十餘輛由寗過鎭赴常駐紥 
　　前直魯聯軍第五六軍隊爲黨軍俘獲者約有三千五六百人現經革命軍收編於今日上午由寗裝車過鎭開往上海轉道至粤編練 
　　革命軍第十四軍副官潘宣之率兵一連由寗押運大批軍火子彈及大砲數尊過鎭赴蘇交該軍收儲應用 
　　鎭埠西南各鄕近日發現大股土匪聞係孫軍潰兵約有千人左右均携有槍械鄕民被擾不堪現爲自衛計特聯合各村與匪相拒昨已發出滾單通知各村今日本城附近湯家灣馮家灣等處均已接到此項滾單准備一切 
　　革命軍第十七軍憲兵連手槍隊今早在上塘地方拿獲土匪三十餘名並搜出符號多件其形式分紅黄藍白黑並有英文又查獲少婦二人係該鄕居民被擄者當經一併解送保安新街連部内訊辦 
　　鎭埠軍警督察處昨在登雲山拿獲土匪四十餘人經該處略加訊問後即押解車站候車解寗訊辦（以上十八日） 
　　昨今天氣惡劣雨霧如烟江面咫尺莫辨因而兩岸砲聲時斷時續沿江戒備特别加嚴 
　　駐鎭十七軍政治部奉蔣總司令電令取消重行改組該部職員已於昨日聯袂離鎭 
　　盛傳孫軍有一部份將領派人過江乞和以致妥洽空氣復濃 
　　鎭江商會因鎭揚交通斷絕已經旬餘民食缺乏淮揚農民欲歸不得春耕將輟蠶事將廢特電南京上海南通蘇州四總商會聯合呼籲和平 
　　江北自被孫部復佔後所有江都興化儀徵各縣黨部移鎭工作并於昨日開擁蔣迎汪排共聯席會議更由鎭江市黨部補助各地在鎭黨員伙食一百元 
　　直魯俘擄軍先後由寗解滬經過鎭江已有六列車每輛車中派有持槍彈壓黨軍四人聞尙有多數儘明日一併解滬改編（以上十九日） 
[保奉二軍在豫南之激戰]  
　　鄭州通信奉軍胡毓坤部自沿京漢路攻過許昌以南佈陣於大石橋駝灣舖間第四軍團長韓麟春連日由鄭州去電命胡軍停止前進以避孤軍深入一方由武漢卿之騎兵第五旅從開封直趨太康扶溝與閣治堂部接觸企圖打通項城沈邱經安徽之阜陽而入於津浦路線以救直魯軍在徐南之危急且免京漢路許昌一帶受東路黨軍之牽制趙恩臻之第十軍連日亦由開封南調陳留通許與劉培緒馬吉第對壘以牽制馬劉二部使不能應援閻治堂但靳雲鶚之十四師（高汝桐陣亡後該師由靳自兼）及梁壽愷任應岐各部自許昌敗退後即於臨頴密佈地雷電網設架重砲深溝高壘以備血戰嗣見奉軍不進乃於昨日（七日）清晨反攻駝灣舖拚死前進戰鬥甚烈奉軍不支退守大石橋而靳部進迫仍急愈接愈近兩軍用刺刀巷戰歷數小時奉方復用鐡甲車前衝以亂敵人陣線總計鐡甲車開出四次均被靳軍奪去奉方損失車頭四個鐡甲車七輛結果仍守住大石橋陣地靳部退守駝灣舖而密縣滎陽徐壽椿之第十六師及樊鍾秀之建國豫軍與奉軍萬福麟部相戰亦急因萬之馬隊衝鋒陷陣異常奮勇故數次激戰徐樊二部猶未能克復滎陽鄭州方面現暫平靖地方治安由鄭州警備司令劉振東及警備副司令兼警察廳長孫英負責民政財政皆歸三四方面軍團部政務處長李世藩措理惟交通停阻百物昻貴聞開封米價每洋僅購四斤麵粉每袋七元生活程度之高誠爲罕見戰地人民愈見其生存之困難矣（四月八日） 
[粤省整理鹽稅計畫主張自由競賣]  
　　廣東地瀕大海素以産鹽著名其鹽斤之運銷北至湘贛西至滇桂故南數省之食鹽久賴粤地之供給以故粤政府收入之鹽稅亦爲稅收總額之巨擘財部近以廣州下河運館輪流買賣壟斷鹽價於民於民兩有妨碍特設法嚴行取締經提出會議一俟通過即實行禁止查該取締辦法及意見書大要如下「我國産鹽以廣東爲多廣東以海陸豐出産爲最大兩縣每年産出約一百五十萬包廣西江西湖南湖北雲南貴州等省來廣東辦鹽者都賴海陸豐之鹽祗自廣州下河運館以托辣斯式輪流買賣鹽價高低任其操縱此計一出産鹽之家受其賤買食鹽之家受其貴賣同時政府徵稅更受極大之損失查海陸豐晒鹽工人約數十萬與町主合作晒鹽均分自被壟斷以來鹽價不但日低即産出之鹽頓成山積無人過問終日勞苦所得無可度活饑寒交迫呼救無門老弱者坐以待斃强壯者不得不挺而走險爲盜爲賊年來東江一帶匪風日熾未始無因也而外省來買鹽者價格任由提高且要依其輪渡限制鹽粒良歹無選擇之可能祗聽其施捨而已商人感受困苦固不待言而七省人民受貴價之影響更爲不堪而政府稅收以産額計海陸豐兩縣年出三百餘儎共計一百五十萬包每儎收稅二萬四千元自運館發生此弊以來減銷一百餘儎正稅减收二百餘萬元且查程船凡運鹽到廣州必須經數月始能沽清其遲滯原因實爲騙賣所致海關關係所及産鹽不得盡數運銷查現積存約二百餘儎五年前之鹽尙有存者其妨害可以概見至無形被風損失者不知幾許影響國稅民生更爲重大以上不過就海豐方面而言他處尙未舉出但維持民生爲本黨要務稅收攸關尤應整理以資收入况在青天白日黨治下爲羣衆謀利益之政府更不容有此托辣斯以危害人民查此案前經中央執行委員會議决東（即海陸豐）西場運鹽程船之外并准鹽業各商自僱輪船直接領程配運在案後因鹽務總處規定六個月試辦以期間太短鹽員未敢舉行兹爲整理稅收維持民生起見擬禁止奸商輪流買賣并准由鹽業各户永遠自僱輪船運配當經擬定辦法（一）維持原案及根本解决鹽政問題（二）請政治會議廣州政治分會執行自由競賣原案（三）由部將原案檢付審查并明令取銷輪賣維持自由買賣將東場開放并迅組織委員會將鹽政問題根本解决以裕國課而利民生（四月十三日） 
 
 

Page 7

 
 
國内要聞二 
[開封最近情况]  
　　西敎士準備離汴于珍注意豫東防務 
　　國聞社開封通信僑居河南之外人本屬無多除各處牧師主敎外僅隴海路有少數比法人民鄭州則有美孚亞細亞各公司之辦事外人而已自馬吉第攻入開封後中州大學之學生對於敎堂附設學校業已百般攻擊雖馬部據省僅九日而學生之干涉敎堂學校已有露骨之表示當時因奉軍復佔開封外人之心得以略定日來各敎堂敎士人等因寗案影響又起恐怖今日（八日）福音堂所辦之濟汴學校已有不日停辦之說天主堂所辦之培文學院亦有暫時停課之宣言各外人對於個人之安全極爲注意聞已函致各縣敎堂牧師神父囑即到省齊集一俟到汴以後擬即乘車到京再定辦法豫東之鹿邑縣與安徽亳州本屬毘連相距僅四十餘里而陳州沈項淮陽亦與皖境接壤該處防務極爲重要聞于珍對此頗爲注意據軍界傳說豫東汴皖交界各要隘將由第八軍萬福麟率隊往駐 
　　河南省長陳善同自馬吉第張繼武二人來汴以後即擬交卸但以無人肯爲代理以致迄未擺脫無論何事皆批令開封道尹李聘三籌辦李本毅軍系之人物現亦異常消極對於奉軍接洽各事籌備住所皆行推諉致奉軍藉口無處可住現仍借居各商店内 
　　開封糧食早已告竭自馬吉第張繼武敗退省垣拉夫甚多凡屬運糧車輛以及運粒小販全行拉完致近日開封米糧異常危險價昂倍蓰尙在其次楊捷三路賡壽等以此事如無辦法則糧食飢荒必有非常之慮商請陳善同設法救濟惟陳雖允籌辦民食救濟會無如手無實權一無辦法現于珍允爲酌撥車輛先借東鹽一面電知河北運糧來汴能否從速運到尙不可知也（四月九日） 
[蕪湖快信]  
　　市縣黨部十六日召集各界及各軍師旅代表開聯席會一致贊成中央黨部及國民政府遷設南京議决由市縣兩黨部通電中央黨部·國民政府·蔣總司令及各軍指揮各級黨部請一致主張 
　　連日各處到蕪之軍隊爲數極夥因已無公共場所可駐多分駐於民房之内計江左軍之第七軍先後到撫者約三萬有餘第三師昨經調往當塗第一二兩師决於日内調駐大橋烏溪清水河一帶尙有四個獨立團及敎導團砲兵團須在蕪暫駐候命該軍總指揮部爲辦公便利計十六日由東門外二農學校遷至天主堂内劉佐龍之第十五軍第二師亦於十六日由師長劉鼎甲率領自上游開拔到蕪兵力共有七團聞將調往前線作戰一三兩師有隨到之訊又第四十軍代理軍長魯滌平十六日自南京來蕪亦有一部分軍隊隨到 
　　羣衆運動委員會本定十五日開反日市民大會嗣接外交部電勸令愼重又以各界籌備不及屆期遂不果行當日下午特開各界代表會議决對日運動仍須舉行但日期從緩又江左軍總指揮部貼出布告謂該軍駐蕪人數衆多地方團體非經該部允許不准遊行以免發生會誤 
　　漢口政府前曾委彭壽生來蕪任蕪湖禁烟支處處長而安徽政務委員會亦委黄家柱爲皖省禁烟局長馬志傑爲蕪湖禁烟督察隊長雙方同時開辦於是大起糾紛十五日各界聯席會議議决爲暫時調停計令雙方均停使職權由公安維持會派員接辦一面急電漢口及省政府請示辦法 
　　王普之二十七軍已經編爲三師一獨立旅惟餉項迄未决定是以該軍黨代表寗少卿昨特由蕪赴省與省政府交涉 
　　中央銀行各種票幣在蕪已一律通用總商會昨特分電漢口財部曁省政府請速在蕪設立兌換所以資流通蕪關監督張繼龍經國民政府調往上海財政部供職蕪關改陳淮鐘接任已定十七日交代（四月十六日） 
[安徽快信]  
　　革命軍第十軍王天培所部現駐皖垣者爲敎導第三師全部及第二師一部分聞日内尙有兩師開到分駐城内外皖垣防務即由該軍維持昨日政務委員會開第四屆政務會議討論該軍續到兩師駐紥地點主張均駐城外已派員與該軍部接洽 
　　原任安徽電政監督兼安慶電報局長吳頌華自懸青天白日旗後即離職他去遺缺迄未委人前日安慶電務工會召集全體開會議决推舉該局領班汪立鈞維持局務正擬具呈政務委員會適奉漢口交通部孫部長來電以吳頌華離職日久委任汪立鈞爲安慶電報局長該工會遂覆電贊同並促汪即日接事 
　　裕繁礦務監督經政務委員會第四屆政務會議通過委沈謙繼任沈謙現尙在省政務委員會已促其即日前往繁昌接事 
　　政務委員會第四屆政務會議通過委黄家柱爲安徽禁烟局長并頒發關防條例黄家柱奉委後即就城内近聖街通志局舊址組織成立據聞蕪湖大通兩埠均設立禁烟督察處歸省局節制以一事權（四月十一日） 
[祝祥本接防青島後之布置]  
　　青島通信青島防務自八軍改編開濟後即完全由祝祥本所轄之第六十九師負責担任該師各部隊除前日已開來四千餘名外昨日又由膠濟路運來一批約兩千餘名當即開往萬年兵營等處駐紥又該師總部各處人員向在濟南辦公現總部旣來青島故各處人員亦均於昨日由濟來青以便辦公其總司令部仍設在第八軍司令部舊址兹將祝氏部下駐守地點列下第一團一營駐市外專任巡防四方滄口鎭李村等處第二營駐沙子口第三營駐西鎭第二團駐萬年兵營其餘部隊分駐於匯泉·萬年山·旭兵營等處又選精練兵士兩連專在市内帮同警察往來巡邏以期周密 
　　青島前在德國管理時代所設之砲壘甚夥均堅固異常當德人退走時多自行炸毁自經日本交還中國從未修理當局以現值軍事方殷青島又爲魯省要隘不可不特别防守昨特訓令膠澳商埠局着即調查損破情形並招工估價以便修理至所需欵項一俟估價後再行籌畫商埠局奉令後已派員從事調查俾便修理又聞張宗昌以青島烟台龍口三埠爲魯省濱海門户海防極關重要吳志馨所率之渤海艦隊現已奉命停泊青島外海裝煤上水妥備給養候令出發掩護直魯軍作戰恐一旦移動海防空虚特商請奉張調東北艦隊司令沈鴻烈帶巡洋艦數艘移駐烟台俟吳部出發後即派遣一部分泊青島担任海面防務沈氏日前來青即係接洽此事（四月十六日） 
[哈埠人民之恐慌]  
　　受北京搜查俄館案影響 
　　哈爾濱十四日通信此間各機關日前接到奉張電令謂蘇俄駐京東鐡辦公處及大使館館員宿舍收藏赤化物品及軍火現經安國軍派員檢出惟哈埠居住蘇俄人士最多定有赤黨窟穴宜從速搜查設法消患云云張煥相當飭特區警察管理處長金榮桂妥籌防患方法一面訓令探訪局偵查有無黨人機關特警處奉令後已於十日起通令所屬停發俄人出入境護照其業經領取者須嚴密檢查顧自京中搜檢俄館界以來哈埠頓有謠諑風傳蘇俄已有便衣軍數千人潛藏埠内蘇俄駐哈遠東銀行爲其存儲軍械機關當此種謠諑勃起之際適吳俊陞來哈銜有奉張命令暫駐哈埠鎭懾吳因於星期一日偕同特警管理處長金榮桂·道尹蔡運陞等數人赴道裏中國大街遠東銀行假作拜會就便偵覘情形結果不見形跡惟恐該行果有如傳言事項所以仍飭特警處派警暗中監視又昨日長官公署接有吉林督辦公署密電略云奉安國軍總司令部電開據囗囗電稱探聞此間有多數軍隊乘車東下開往何地訪實再聞仰飭詳查並嚴密防範爲要等因除分電外仰即飭屬嚴密偵查隨時具報云云此外軍事機關亦有滿綏坐探報告謂蘇俄軍隊於十一日起實行封鎖邊境對於華僑無論有無護照一律不准入境此項消息傳佈後形勢更覺嚴重現聞僑哈外商除日人外均定日内全體離哈以免危險特區當局雖已去函安慰告以保護生命財産第外商皆認爲不可靠以目下言全埠居民無分中外殆均懷恐慌云 
[湘省舉辦不動産登記稅]  
　　長沙通訊湘省財政現極困難如田賦厘金雜稅等俱因時局關係收入短絀僅恃鹽稅一項實不足以供軍政各費之用財政廳長張開璉爲開源起見故擬舉辦下列三項新稅（一）不動産登記稅（二）遺産稅（三）所得稅除二三兩項尙在擬定章程中其第一項湖南省不動産登記稅單行條例已經財務委員會通過函由省政府於昨日公布施行一面委派大批專員前往各大縣開辦小縣則由縣長負責辦理限五個月内辦理完竣聞預計可得數百萬元現各委員已紛赴各縣着手辦理録其條例如下第一條本條例所稱不動産以田房山地爲限第二條在湖南省境内管有或典有不動産者無論公有私有應於本條例施行後五個月内赴該管縣署不動産登記處聲請登記管有或承墾湖田者亦依前項規定聲請登記第三條業户以不動産聲請登記時應提出記載左列各項之聲請書（一）業户姓名籍貫住址職業若爲法人其名稱及事務（二）田若干畝以每畝若干元計算共估若干元坐落何處（三）房屋若干棟或若干間估值洋若干元坐落何處（四）山地估價洋若干元坐落何處（五）田房山地價值總額若干元（六）登記原因（七）登記官署（八）聲請年月日業户估報不動産價額應以當地時價爲標凖各縣田産習慣上有不以畝計者應按每畝産榖省斛五石之標準折成畝數塡報聲請登記之不動産如祗有典當權應於聲請書内註明典業及典價第四條業户以不動産聲請登記政府按估報價額依左列之標準徵收登記稅有所有權者不滿五千元者千分之二五千元以上不滿萬元者千分之五萬元以上者千分之八有典當權者千分之二有承墾湖田權者千分之二第五條業户不依照第二條所定之限期以不動産聲請登記者照應徵登記稅額依左列之規定加征罰金逾限一個月者加徵十分之一逾限二月者加徵十分之二逾限三個月者加徵十分之三逾限四個月以上照前類推但逾限滿一年者得將其産業没收之第六條已受登記之不動産應給業户以記載左列各項之登記證明書（一）業户姓名籍貫（二）田若干畝估值洋若干元坐落何處（三）房屋若干棟或若干間估值洋若干元坐落何處（四）山地估值洋若干元坐落何處（五）已納稅洋若干元（六）登記原因（七）登記年月日（八）登記證明書號數第七條政府於人民所管田産山地於必要時得依聲請登記時估報之價值收買之第八條未受登記之不動産政府不予以法律之保障第九條以他人産業假日月登記或所登記係有糾葛之産業仍依法律解决不能以業經登記納稅爲非法之保障第十條登記稅不得徵收附加稅第十一條登記稅條例施行細則另定之第十二條本條例自公布日施行 
[滇當局勸范石生北伐]  
　　雲南通訊滇省自政局變更後省政府委員會雖亦曾迭次表示與國民政府合作并派遣新任外交廳長張西林等四人分往粤贛接洽參加國民革命事務無如駐桂滇軍（范石生所部）對於此間形勢似尙未能切實了解因此月前范石生雖有將第十六軍軍長讓與胡若愚而自任黨代表之說但不久旋即沉寂詎最近聞十六軍代表杜韓甫曾電致粤贛當局略謂滇局雖變實則胡龍依然擁唐羣小一致抵拒革命軍縱令所傳非實亦不過形成軍閥代替一軍閥死一軍閥又生實於大局毫無俾補不如趁其内訌之際由桂省扶助本軍定滇迨滇局底定然後實行北伐雖所言尙未實行特蛛絲馬跡已在在有令人注意之必要因之此間當局昨特致范石生一電勸其移師北伐電云「頃致南寗范軍長一電文曰國事方殷仔肩益重共圖救濟並念興居自五卅以來時局緊張潮流激盪非有革新事舉不足以禦侮而圖存此西南各省所以次第改建政府力謀刷新而滇省亦莫能外者也若愚等外觀大勢内順輿情於二月五日聯電主張改組省制公開庶政軍民一致上下同心製定省政府實行合作於三月八日新政府成立地方安堵人民歡慶我兄愛護桑梓具有同情聞之當亦藉慰迺近接各方報告謂兄在桂邊積極凖備有率軍入滇之意此或在滇省未經改革以前之計畫現則政見主義彼此同符更何必重勞師旅震驚人民惟望尊重國民政府大計高掌遠蹠移師北伐早完成革命統一工作斯不僅滇省人民之欣幸亦國家大局之利賴也掬誠奉佈即維鑒納等語於漾日拍發在案合亟電達知照雲南省務委員會儉印」觀此足知滇桂風雲諒不致爆發也 
[寗波快信]  
　　鄞縣地方法院昨（十八）開成立大會 
　　寗波市政府委員定明日（二十）上午十時行就職典禮 
　　革命同志大同盟會昨晚在本城敎練所開臨時會到三百餘人李維新主席推選委員會并定二十四日開成立會 
　　奉化縣長陸有章昨來甬晋謁王司令商議要公 
　　鎭海婦女解擁協會日前在縣立一校開成立大會 
　　本埠中山公學自校長楊眉山被拘後無形停頓現該校已由市黨部包文蔣達三接收各職敎員均未更動 
　　甬曹鐡路警段長王長慶請假已久由熊心年代理孫局長已另委惠洪接任 
　　甬曹鐡路總工程師濮卓雲向路局提出辭職各站長及全體職工一致致書挽留（十九日） 
[常州快信]  
　　武邑總工會糾察隊長王壽山被拘覊押後尙未有處置辦法西門外萬盛鐡廠十六十七兩日均有人在門外開槍十八日厚生鐡廠附近又有人開槍七時許萬盛廠内外又聞槍聲公安局現正派警偵緝 
　　十四軍補充團邱團長以常城治安關係重大特將衛隊連調常駐紥小菜場以便隨時出防 
　　十四軍第二師謝師長由錫乘專車赴寗昨（十八）晨過境車抵丹陽暫停接洽軍事 
　　武邑公安局十八日下午召集各科長職員開會議决事項（一）薪津之支配照預算實行（二）本局及六分駐所施行内部巡戒（三）規定辦公時間（四）消防由承科長召集救火會領袖會議（五）衛生由惲科長規定計劃（六）前市公所之警捐文卷等件由本局整理（七）取締成年男女合坐一車 
　　武邑縣署添設敎育科巢縣長聘前縣視學吳佩昆爲科長 
　　武邑學生聯合會十八日開代表大會五中代表楊一介主席議决事項（一）凡中等以上學校無論男女同學一律穿着制服三星期後實行（二）如有人作强迫學聯會之行動由學聯會通告各校一致抗議用非常手段解决之（三）學生會旂照國旂尺寸由學聯會代製（四）籌辦平民敎育儘最短時間招生開課（四月十九日） 
地方通信 
[奉賢]  
　　饑民結隊滋擾奉賢莊行四鄕近自清明以來饑民結隊千百成羣到處滋擾發生搶米刦食已有多次致鄕間小康莫不被擾每至一家如米不足另索財物如前日張文虎姚浦南等家因發米給錢稍遲幾曹武力現西三十八·四十一·三十九各圖地保張子文馮毛弟等十二人以無法阻止紛向縣署辭職莊縣長據情除面諭各地保如再有發生該項情事着即就近拿辦外並於昨日分飭警局密查爲首决主嚴究 
　　政治部令縣密查奉賢陳梅心等發起促成國民大會被縣黨部阻止後即電呈上級機關請示昨前敵總指揮政治部主任陳羣令縣密查内稱陳梅心等所呈國民大會經過事實及控縣黨部非法各節事實證據是否確切仰該縣秉公密查毋得循情云云現莊縣長已將國民大會立案卷宗並縣黨部通告等要件一併備覆核示矣 
　　實行清理欵産奉賢縣黨部議决情理公欵公産刻已推定十二人組織委員會先從調查入手分慈善·敎育·自治·河工等類分别項目逐一清查而以同善堂育嬰堂豐備倉等欵産較多積弊尤大决以根本改組 
　　沿海農民赴縣請願奉賢袁浦塲已升科之蕩由年來以兩塘來峙積水莫洩淹没無收該處農民以迫於生計本月十七日羣赴南橋縣署環請援照青材塲境辦法准予鑒塘宣水免再荒歉聞莊縣長是日適在奉城乃由某科長代爲撫慰而去 
[太倉]  
　　新縣長嚴禁烟賭本邑縣長經蔣總司令委任（粤人）劉蕉元於上月二十七日接事對於舊時各警察所包烟庇賭情事極爲注意特發明令嚴行取締縣警察所所長及第二第五兩區分所長或以材不稱職或因人地不宜已先後辭職由縣分别另委接替矣 
[嘉定]  
　　各市鄕籌備平糶本邑三十四市鄕除安亭錢門望仙等七鄕劇被蟲災收成當然歉薄外其餘各市鄕亦因水旱不調秋穫大都减色目下春耕已屆農民蓋藏空虚各鄕士紳有鑒於此除各自提交本鄕議會開會籌措經費開辦平糶外刻經安亭鄕董備函各市鄕總董董佐聯名呈請縣署籌欵補助俾得購運洋秈設局開糶 
　　預防螟害本邑螟害各鄕雖經除螟委員曁督促員鄕董佐等竭力搜捕並挖掘稻根但能否盡絕根株尙難逆料刻下時近夏令農事將興尤恐遺孽復萌爲害更大業由各鄕董召集各圖圖董轉知各農民將去年紅花田内未掘之稻根及已掘未燬者限立夏節前一律補掘焚燬 
[蘇州]  
　　日租界事件續訊蘇州日租界日商瑞豐絲廠因停工發生問題已誌本報昨悉日領岩崎榮藏現已由滬返蘇在滬時與端豐廠主商妥在此次停工期内每一工人由廠暫行月給伙食費大洋六元一面擬即於三星期内或一個月後繼續開工該廠工人亦已滿意至因該廠事面連帶發生之事件現聞蘇地中國官廳與日領署雙方均願和平解决似不致成爲問題岩崎領事並以蘇州警備司令張鎭對於保護在蘇外僑態度坦直故業已令知離蘇日僑重行返蘇照當居留營業日本商店遂即次第開門 
　　開會結社均須呈報蘇州警備司令張鎭以各業工會曁新成立之民衆團體開會時最易煽動搗亂妨礙一切秩序爲特規定凡開會結社等事均須事前呈報核准否則一律不准前昨有米業職員會煤炭工會旅館工會等開會均未呈報經張司令派兵前往分别解散或將會中領袖拘案 
　　吳縣政局行將改組吳縣臨時行政委員會成立後一切行政均由該會七委員主持迄將一月現悉蔣總司令以各縣皆設有縣長惟吳縣獨異故亦須設縣長一人縣長以下設財政交通民政公益等各股惟公安局則並不隸屬於縣長而獨立一俟委定縣長即須實行改組并悉現在之七委員亦預備總辭職說 
　　水警廳長更調問題江蘇水警廳長沈葆義現爲辦公便利起見特在滬設辦公處常駐在滬蘇廳公務由第三區長龔國樑護理昨日寗方忽派委張繼良來蘇接任水警廳長龔區長當以事前未奉蔣總司令明令知照故不敢代爲交卸一面則電向沈廳長請示張繼良遂未接事而去 
　　印刷工潮業已解决蘇地印刷工人爲要求加薪於本月十五日起全體停工本地各報因之停刋現已圓滿解决工資約統加六成左右工作時間爲每日八小時半星期休息不休息給雙薪於十九日起照常復工本地各報二十日照常出版 
[無錫]  
　　歐陽團長訓話工頭國民革命軍第十四軍第二師第五團團長歐陽珍昨日召集各廠工頭到鐡路飯店團部訓話以期各工人明瞭此次解散總工會之眞相晚間十二時各工頭到者有慶豐·廣勤·豫康·等各紗廠工頭王品元毛公明陳祥春等數人經歐陽團長語以工人立會要旨原爲圖謀本身正當利益惟不可供人利用强迫罷工以致引起糾紛現在不正式之工會業已解散不妨另行組織正式合法之工會由本軍指導并定期招致各該處之糾察隊到團部談話囑令轉知王等均唯唯而退 
　　暫禁戲園演劇十四軍司令部副官處以戲劇雖爲社會娛樂之一現值戒嚴時期誠恐匪類匿跡昨特致函市公安局飭即轉知各該戲園暫時停演以維公安而杜奸宄 
　　請懲藉黨敲詐錫屬懷下市鄕民朱枚吉於日前分呈軍部縣政府略稱該市第九區黨部黨員倪滌人張俊等藉黨部名義恐嚇敲詐並開單苛勒米糧銀洋請求派兵下鄕拘捕究辦軍部據呈即由副軍長劉士毅令行水警第二區區長鄒效文派令水警巡船會同縣政府所派裝保安隊五名於昨日到鄉查拿究辦 
　　函請嚴追劣紳欠賦軍政治部昨准萬安市第四區黨部公函略稱萬安市共有二十五圖歷年積欠田賦甚巨尤以九三圖石塘灣劣紳孫展圻孫復圻孫藩圻孫錫圻等一姓積欠至三萬餘元現當庫空如洗軍餉浩繁之際不應默任縣政府置之不理應請迅即指令縣政府嚴追所欠以裕國庫軍部准函已轉函縣政府查照辦理 
[江陰]  
　　清杏縣黨部賬目江陰臨時縣黨部自公開辦事後未滿一月動用地方公欵浩繁致被區分黨部及各工聯會向師政治部請願昨日（十七）特開執行會議議决即日函知師政治部農民協會婦女解放協會商民協會總工會學生聯合會派遺代表審查賬目表示澈底又因常務委員祝平現須赴東路總指揮政治部工作亟於交代俾赴滬就事 
　　學聯會開成立會本邑學生聯合會十七日午後一時在南善禮堂開成立大會出席學校二十一校代表五十六人公推祝樞壽主席首由籌備委員報告經過情形畢即將章程通過選舉執行委員當選者祝樞壽向英華蔣壽同吕則民王恩洽唐育才陳維翰鄭洪王維屏楊之林張一等十一人陳文才陳惠心李瑞卿爲候補執行委員選畢討論會務自由演說高呼口號而散 
[平湖]  
　　水警總局長蒞平視察杭州水警總局長錢如一偕同嘉興第二區長趙廷玉於十七日上午乘宣節淺水兵艦由禾蒞平即赴斗閣水警署檢閱駐平第九隊親自訓話當晚原艦回禾 
　　代表大會閉會全縣代表大會於十七日晚上八時在明倫堂舉行閉會式羅文梓主席致閉會辭秘書長陸恭良報告大會成績共有决議案二十一件均三讀通過報告畢伊代表壽昌演說最後唱革命歌呼口號而散 
[湖州]  
　　湖州總工會解散湖州總工會爲跨黨分子所佔據一月以來歷閙風潮地方秩序時現不寗之象兹悉湖州國民黨五區一分部職員於本月十五日發表打倒該總工會宣言並遍貼標語頗爲全城人士注意是日下午有商民協會大游行爲反對該總工會之表示夜間九時由縣長派保衛商團水陸巡警前往總工會將所有武器一齊繳收並捉拿工人首領惟該首領等早已聞風遠遁會所即由縣封閉 
[台州]  
　　省防軍一團三營移防駐紥臨海城内浙江防軍一團三營於今（十七）乘專輪到椒（海門）再開湖州駐防 
　　刦案併誌臨海東鄕巖潭莊下段居民馬友濯家於前日被房侄馬傳玉糾領著匪金秀華金仁耿等三四十人擁入屋内出槍恐嚇當被刦去銀錢衣服等約值六百元左右並架去馬友濯又本邑北鄕介嶺莊居民林和於前日晚十二時突來盜匪詹得梅等數十人均執兇器破門而入莫敢抵禦任其飽刦一空並架去幼子彈斃伊妻金氏 
來函 
[胡叔異來函]  
　　昨日貴報崑山通訊欄内載有查辦臨時縣政府一節涉及賤名閱之殊深駭異查鄙人濫竽上海商務書館編輯崑山縣黨部事慨未與聞自見報載被推爲縣政府委員後即發快函謝絶至十二日臨時縣政府委員在縣署行就職典禮此時鄙人仍在滬上貴報所載恐係訪員傳聞錯誤即請代爲更正爲禱胡叔異啓四月二十日 
 
 

Page 8

 
 
   
 
 

Page 9

 
 
本埠新聞 
[蔣介石擁護中央之通電]  
　　國民革命軍總司令蔣介石通電各軍表示擁護南京中央政府電文如下上海白總司令轉各軍均鑒國民政府在完成總理遺志接行民衆請求執行中央政治會議議决議案三個重大意義之下已於本日開始在南京辦公中正爲主義而作戰欣顧中樞端賴擁護頃上國民政府電云南京國民政府鈞鑒中正上承中樞之指揮下賴將士之忠勇轉戰七省幸定東南乃因黨内糾紛擴大牽及國民革命之前途憂慮徬徨莫知所適念此效命疆場之部伍無異瞻依後母之孤兒若再無人顧惜與以正確統一之指導必致坐墮革命之大業永負總理遺言今幸全體監察委員會舉發叛徒陰謀清源正本中央政治會議繼述總理遺志奠定南京國民政府開始辦公之日即國民革命重建中樞之時中正欣喜之極不禁涕零嗣後當竭吾誠意恭聽命令率此部曲擁護中央掃除一切反革命之叛徒共竟實現三民主義之初志國民革命軍總司令蔣中正叩並希同袍同志一德一心確立統一指揮之機關完成國民革命之遺戒革命存亡决非俄頃披肝瀝膽毋負平生國民革命軍總司令蔣中正巧印 
[各團體電賀建都南京紀略]  
　　江蘇國民革命同志會等電中央執監委員會國民政府諸公鈞鑒南京爲歷史名都江南重鎭綰全國交通之樞紐據長江鍾山之天險外交軍事便利實多總理生前早屬意也今奠都於此本基旣固建設裕如電聞所播萬衆騰歡不獨北伐大功舉日可竣而盤據武漢之一般亂黨巢穴旣已動搖操縱失所憑藉妖氛孽障不難一掃而空謹掬熱忱用申賀悃江蘇國民革命同志會上海敎育同志會同叩巧 
　　黄埔同學會上海支會告民衆書黄埔同學會上海支會爲慶祝國民政府建都南京敬告全國民衆書云全國民衆們在這個國民過程中最險惡最危險的關頭忽然得到了一個絕好的消息頓使我們得着一種非常的安慰同時生出一種無量的希望凡是革命的民衆我想聽到了這個消息定不自覺的舞之蹈之交口相慶的啊民衆們這個消息究竟是什麽一回事值得我們歡喜的呢就是眞正能爲民衆除痛苦謀利益的國民政府已建都南京了我們總理數十年來的主張現在居然實現了民衆們我們要曉得建都是一件很重要的事尤是國民政府的建都現在國民政府要建都南京最少含有下列幾個要點（一）南京是總理生前所指定的國都（二）南京爲中國之樞紐同時亦爲中國之重心點建都南京各方可以互通聲氣免致南北歧視（三）南京爲中國繁庶之區文化發源之地（四）北京素來來爲政客官僚之巢穴武漢又爲叛徒所蹧蹋穢氣薰天不易洗滌故國民政府必須建都南京由以上幾點看起來我們知道國民政府是非建都南京不可的現在好了國民政府已經建都南京了民衆們尤是革命的民衆們快快團結起來擁護眞正能爲民衆除痛苦謀利益的國民政府同時督促並帮助國民政府内裡肅清取巧的跨黨派及一切叛徒達到純粹國民黨治國的目的外面打倒最後的奉系軍閥及軍閥所賴以保殘喘的帝國主義使國民革命早日完成三民主義早日實現這樣子中國才能躋於自由平等國民政府才能根深蒂固民衆幸福才能完成享受民衆們我們黄埔同學過去奮鬥犧牲的精神想大家都是認實的我們黄埔同學的精神是愈淬愈厲的始終奮鬥的始終流血的始終犧牲的我們願永遠做你們的先鋒希望你們快快團結起來做我們的後盾以達我們最後的目的啊我們今天高呼（一）黄埔同學團結起來（二）全國革命民衆團結起來（三）擁護國民政府建都南京（四）打倒謀害黨國的一切反動派（五）帮助國民政府繼續出師北伐打倒在後的奉系軍閥（六）打倒一切帝國主義（七）國民政府建都南京萬歲（八）國民革命成功萬歲（此外各級黨部各區分部各工會皆有此類宣言意義相同從略） 
[江蘇省敎育協會之時局宣言]  
　　我省敎育協會旣隨國民革命軍之旗幟而着手籌備矣國民革命軍之目的在打倒軍閥我省敎育協會之職責在推翻學閥學閥依軍閥爲護符我省革新事宜特國民革命軍爲先鋒然國民革命之成功又須恃民衆爲後盾有指導民衆之責任者舍我新敎育其誰國民革命軍自粤省起義以來爲時不及一年而義旗所樹已遍大江南北聲威所及殆將直達幽燕天與人歸得道多助於此可見值此大功垂成之日乃中國國民黨中之共産份子陽隸國民黨籍陰謀破壞國民革命把持財庫前敵將士有斷餉之虞淆惑視聽後方羣衆無審辨之鵠此豈特國民革命軍之仇敵亦吾全國同胞之寇讐也現中國國民黨爲恢復黨權計爲鞏固國基計遵重羣衆意志繼續總理遺訓奠都南京從此剿滅奉魯之軍閥打倒武漢之叛徒皆於此日占之矣吾新敎育界當先各界而慶祝之也夫共産份子之在今日於各界則固絕對不容羼入共産主義之學識於我新敎育界雖未嘗不可研究然青年學子識解未充抉擇不精取舍未審易爲煽惑而遺禍於社會者將不可限量抑又有進者軍閥之技能祗可箝制學生之口舌而共産黨之手段且能鼓動青年之血氣此共産黨之罪惡浮於軍閥千萬倍也國民革命軍之能力祗能壓制反動份子之行動而我新敎育界之職責尤當糾正羣衆之心理此吾新敎育界所肩任者更重於國民革命軍者十百倍也任重道遠願各勉旃敬此宣言 
[蔣總司令通令保護金融界]  
　　自漢口金融界發生恐慌後蔣總司令恐各省金融界感受影響業已通電國民革命軍統治下江浙皖閩粤各省軍省當局切實保護各地銀行錢莊對於籌劃費及中央銀行紙幣處置等事則責成財政當局另籌安全具體辦法以安人心云 
[滬銀行與漢銀行暫停交易宣言]  
　　本埠銀行業聯合會昨因漢口宣布專用中央鈔票禁用現金特發表宣言以告各界文云武漢當局近以命令宣布自四月十八日起一切交易專用中央鈔票禁用現金似此迷信共産倒行逆施勢必擾亂金融搖動國本除銀行公會會員各行已公同議决自即日起與漢口各行暫行停止往來其他各埠一律照常營業外本會特再鄭重聲明一致維持市面保障營業自由恐各界或有誤會謹此宣言諸希公鑒 
[艦輪要訊]  
　　外艦競赴長江日來長江各外艦正在調防由漢口方面開來之外艦有七八艘之多惟自前昨兩日起在滬之英法美各國又競調砲位巨大速率極强之巡洋艦紛往九江·漢口·及長江下游各地計前昨兩天内之先後開往者有英巡洋艦文第太克·鄧太爾司·號兩艘又西班牙巡艦立沙號·法國巡艦巴曲拉遜號·等各艦所載去之海軍共達一千餘名 
　　法國續增軍艦法國駐滬軍艦向僅四艘近因調防長江不敷分派始由該國續派兩艦來滬均爲輕巡洋艦一曰巴拉曲遜號業已到申昨經派往長江加入揚子江艦隊中第二艘曰克洛能號載得海軍二百名統由西貢開來上海此艦暫留滬上警備 
　　日本警備華北日本海軍省以派防青島之駐艦近已調入上海之第一外遣隊内特於佐世保軍港内又另派輕巡洋艦兩艘一名由良一名鬼怒號共載海軍五百名即令駛往膠州灣任華北海面之警備以保衛僑商及航輪又本埠某日商行接得大連來電謂日本所派之第十四師團中之兩中隊陸軍已經乘大阪輪香港丸運抵大連 
　　吳淞檢查商輪此間江海關通告各輪公司謂即日起無論中外商輪在吳淞外進口之前須由駐滬海軍軍艦派員上輪實行檢查以後方許進口 
　　魯省美僑到滬僑居山東濟南及各處之美國宣敎師現已奉命退出魯省故紛紛至青島取海道乘輪來滬昨日已先有十四名到來此係山東美敎士退離來滬之第一批聞到滬後即將歸國 
　　英輪擱淺滬訊本埠大英公司郵船開伐號自倫敦來滬原定昨日午刻可以至上海者詎船到離吳淞外約一百五十海哩之洋面（聞在寗波港外之北段）該輪即遇大風船身受非常危險幸船主見機即靠邊岸而駛輪體乃擱淺其大艙已經爲礁石觸穿一洞艙内貨物已有受漬者昨日該輪特發無線電來滬報告該行得訊後立即派大號駁船二艘駛往助救决計先行補洞如無意外之變端今日該輪或可拖入上海 
　　文匯報云大英公司之開伐輪船據報在吳淞口東南九十哩處之某島擱淺出事時間猶在今晨（二十日）四時半船身滲漏頭艙内初報水深十八呎嗣得消息已减爲八呎英艦杜棚號烏爾賽號與拖輪三浦森號蘇賽號均已馳往救援 
[皖米改由江輪運載之復函]  
　　全皖旅滬米商公會函請上海總商會轉請恢復貨車等情早誌十四日本報該會昨接總商會復函云案准白總指揮函開頃准大函以滬地貧民糧食夙以皖秈爲大宗自軍興後滬寗貨車停駛滬民生活大受影響請酌撥貨車由寗運米來滬以資接濟等由准此事關民食原應照辦惟查近日所屬部隊正在出發前方滬寗路車輛借給運輸尙虞不足一時實無車輛可撥應請貴會逕與招商局接洽皖米來滬暫改由江輪運儎俾軍事民食兩無妨碍等語到會查此案前准貴會來函當即轉請當局照辦在案兹准前因相應函請查照 
[滬寗路今日加開客車四次]  
　　滬寗路自軍興以來客車停駛行旅深感不便兹以前方軍事節節順利軍隊調防亦漸稀少業自昨日起除原開之上行七次及下行之十四次車外增開第三次第十九次及第四第十次共四次兹又以乘客異常擁擠故該路凖定今日（二十一）起再加開客車四次（一）第一號錫寗區間車上午六時三十五分由無錫開午後十二時四十五分南京到（二）第十一號滬錫區間車（原擬開寗以南京今日有大批軍隊運往鎭江）午後十二時四十分上海開下午三時四十分無錫到（三）第二號錫滬區間車上午五時半無錫開八時四十分上海到（四）第二十二號寗錫區間車下午四時三十五分南京開晚間十時一刻無錫到 
[滬杭快客車延遲一天之原因]  
　　滬杭路本擬於前昨兩日繼續恢愎第七第八兩次快客車兹因該路車輛須裝運寗來俘虜赴杭不敷調遣故昨日第八次快車不能開行現已准定自今日起將上下行快客車各一次一併恢復行駛云 
[公共租界電車展長行駛時間]  
　　公共租界一·二·六·七等各路電車前以工部局於每晚十時即行戒嚴該電車等行駛至晚間八時許即駛回廠兹工部局方面鑒於本埠形勢漸趨和緩爰於本月十五日起已將戒嚴時間展緩至晚間十二時故各該路電車爲便利交通計現亦展緩兩小時每晚至十時半後始行回廠 
[時人行蹤録]  
　　張靜江浙省政務主席委員張靜江前因參與南京執監會由杭赴寗兹因浙省政務紛繁亟待整理因於前晚十時十五分由寗乘坐專車業於昨日上午六時零八分抵滬旋於八時二十分轉往龍華 
　　蔣必國民軍鐡甲車隊司令蔣必於前日由寗至常躭延一宵即於昨晨八時二十分由常乘專車來滬業於午後一時抵埠 
　　陳誠第二十一師代理師長陳誠因所部現均駐紥崑山特於昨日下午二時四十五分由滬乘坐專車赴崑 
　　虞和德江蘇財政委員虞和德昨因要公於上午九時由滬乘坐頭等車一輛附掛第七次早車赴寗晋謁蔣總司令有所商洽約二三日内返滬 
[鈕永建編制七軍之嚴厲]  
　　自蔣總司令以第七軍長畀鈕永建後蘇省各法團紛起擁護惟鈕氏鑒於改編軍隊往往不能澈底深以爲慮故七軍之編制非於下級軍官方面着手訓練不可至雜色軍隊之來投者排長以上概須撤換以便養成勁旅 
[周鳳岐補救工潮意見書]  
　　二十六軍軍長周鳳岐昨發敬告各界對於補救工潮意見書云上海工潮累見不鮮努工神聖日益囂張近則不逞之徒利用武裝工人始則械鬭繼則衝襲軍事戒嚴機關淮雨烈風莫可遏抑鳳岐職責所在不得不嚴爲制止妥予維持一切情形已詳電告惟是日覩工友士兵等之死傷本日同根胡相煎逼旣傷工友之盲從尤懼國人之誤會爰不揣冒昧對於解决工潮與補救將來之意見特爲我各界人士一略陳之扶助農工爲本黨政綱之主旨革命軍人决無壓制工友之舉動非妨碍革命貽禍全局者斷不輕於一擊滬上工潮疊見物價騰貴生機困難實迫使然非盡由於煽動而來軍事期間之裁制尙非探本窮源之辦法必使勞資調劑得宜工資與物價相準則工友有適當之生計實業得平均之發展庶幾人心安定社會寗謐此勞資仲裁所望從速組織成立者一也我國失業人數旣無調查亦無統計對於四海困窮之現象度必較他國爲甚飢驅走險實貽社會之隠憂亟宜一面責成政治機關會同各職業團體調查失業人數一面遵照先總理建設方略興辦數種大工業容納失業工友此對於失業者所望亟爲圖維佈置者又其一也近年工友已有自動之機能領導得宜則易趨正軌今少數人祗知鼓動利用以工友爲政爭之具而於工友之智識及其子弟之敎育絕不爲有所規畫尋是不已將使數十百萬工友泯泯棼棼永立於被動地位而莫能自拔此對於工友之啓發所望亟爲注意者又其一也各國待遇工友有强逼保險制度以防意外有工人消費合作以平物價公建住屋以輕工友房租交通减價以便工友移動至於生産合作金融合作使利潤仍歸諸工友而儲蓄有資成規具在用意尤深此社會政策及合作事業所望亟爲仿行者又其一也我國近因不平等條約之束縛關稅不能自由工商無以自保間接受外力之剥削勞資兩方均受其弊不亟爲解除則我國生産之力不足以提高生活而百廢莫舉此不平等條約所望全國一致以交涉手腕廢除之者又其一也更有進者我國大患在物質生活之困乏先總理遺訓謂中國人大家都是貧只有大貧小貧的分别仰繹意旨深切著明爲挽救物質困乏計祗可嚴懲惰民不可摧殘企業凡衣租食息坐不事事者此惰民也科以重稅奪其公權孰謂非允至專門技能之企業家必當延引使籌畫生産以闢利源庶革命事業不至偏重破壞一面革命一面建設方能仰合先總理之民生主義若夫共産運動决不適宜於我國有不能不辭而闢之者據共産鼻祖馬克思之言必生産集中發達過度於是資本制度奔潰而共産代興我國生産幼稚工廠寥落全國無集資萬萬之大資本家亦無操縱全國之托辣斯新迪佳無端倡共産以朘削之是猶强竄疲而服硝黄藥不對症顯與馬克思之言相背此其不可行者一也或疑共産不倡行於生産全盛之工業國而造成於工業後進之蘇俄不知俄國有專横世襲之貴族有封建式之大地主平民積憤數百年經長期歐戰全國窮困軍心厭戰共産黨始得乘間而起若我國則數千年來宗敎與學說造成之國民性無一與俄相類削足就屦傷而無補此其不能行者二也蘇俄殺人數千萬餓殍遍全國實業破壞殆盡恐怖時代經三四年之久仍不得不行新經濟政策爲緩和之計至於今日生産事業尙不及帝國時代論者謂共黨政權成功共産主義失敗今共黨又以内門聞前途如何尚難預測犧牲如此其重大補苴如此其艱難足使言者股栗聞者色戰我國又何忍尤而效之此其不忍行者三也我國久處帝國主義壓迫之下江海交通與俄之閉關可守者絕異租界遍地僑民滿國合全國人民之力爲有計畫有步驟之對外抗爭猶懼不給今無端挑起階級鬥爭自相屠殺全國爲墟富則挾資遠徙貧則無所謀生國中即無藍格兒台尼金其人彼帝國主義者能否坐視不預初生脆弱之共産黨人能否單獨抵禦帝國之侵略帝國内之共産黨工黨能否保證制止其政府行動第三國際能否聚集雄師爲我國防禦全境如其不能恐共産未成共管已見雖欲共産無産可共啜其泣矣嗟何及矣此其不得行者四也經濟學之生産分配理旨奥賾探索多途即馬克思一生晚年學說亦與中年不同斷章取義務從褊激此已不可爲訓我先總理之民生主義生産與分配並重均富非均貧造産非破産漸進非臘進參酌我國之歴史民情非生吞活剥撏撦裨販之外來學說實高出馬克思萬萬家有寳藏不知啓用而拾他人敝帚爲珍寳何其愚也此其不必行者五也今大江以南共産黨人假吾黨名義小試其端全國人民已者洪水將至皇皇不可終日且彼黨不擇手段傾軋誣陷煽惑殘殺無所不至甚至通敵亦復爲之此又何可姑息本軍長爲工黨前途計爲中國民生前途計對此情况不能不有望於主持黨務者以沈毅之决心爲救黨之大計根本之圖迫不容緩邦人念亂幸速圖之 
[商務印書館照常工作]  
　　閘北商務印書館總廠之對面爲該館附屬之東方圖書館出品陳列所俱樂部北伐軍未到上海之時有直魯軍一排駐於俱樂部從屋内三月二十一日革命事起巷戰兩晝夜俱樂部房屋略有損傷旣而上海總工會之糾察隊入駐其中借作總指揮處四月十二日軍隊前往提取槍械衝突四小時之久糾察隊旣散軍隊又入駐其中直至四月十七日大隊始開拔他往換駐憲兵一排於是圖書館陳列所俱樂部各部份房屋始由該館收回派員整理聞陳列所遺失最多一時無從恢復即東方圖書館亦以整理須時開放無期至總廠方面則已於四月十九日起照常工作云 
[英美烟廠已開工]  
　　浦東第六區黨部以英美烟廠尙未開工於前日致函特務營周營長轉函廠主詢問究竟當由大班海搿氏委員陳錫璋分赴營黨兩部聲明遲緩開工原因並允於前晨實行放汽開工故各部工人亦已照常入廠工作 
[日紗廠恢復原狀]  
　　中日各紗廠工人日來紛紛自動請願復工華商紗廠同業已各自定期上工日商各紗廠已上工者成績頗佳昨日豐田紗已正式復工所餘日華第一及三四等三廠日内亦有復工希望是以中日紗廠界可云已恢復原狀 
[吳淞鐡工廠已復工]  
　　吳淞西市三益路十八號中國鐡工廠工會於十六日爲駐淞軍隊封閉該廠工友方面除將少數把持罷工之不良份子驅除外另行改組正式分會俾勞資雙方各得其益昨已成立特發通告如下啓者本會已於昨日下午呈報二十六軍二師第六團團部正式改組業已成立並與廠主方面接洽妥善定於今日一律復工務請本工會各工友准今日到廠工作爲要四月十八日 
[三星二廠工潮之經過]  
　　華德路引翔港三星第二廠棉鐡兩部全體職工學生約計三百餘人因見報載張子廉總經理聲明辭卸廠務遂羣起恐慌相率停工環請張君復職俾慰衆望此輩職工大都隨張君十餘年現均成家立業平日親如家人子弟不願張君一旦受總廠小部份職工之脅迫離職呼籲再三始經張君告以經過情形並加勸勉允另籌相當辦法不使諸位失望云云職工方各安心復工照常工作矣 
[二紗廠一襪廠仍未復工]  
　　楊樹浦匯通紗廠工人二千五百餘人自上次參加總同盟罷工後迄今仍未復工兩方相持未易解决 
　　老怡和紗廠工人六千餘人自大罷工後廠方即行關廠至今未能開工 
　　中華襪廠共有工人九百餘人廠方於十四日關廠已有條件不允實行工人堅持不可一時亦難解决又據紡織工會方面稱上海所有紗襪等廠除上述三廠外其餘俱已復工 
[新美孚油廠裁職工]  
　　浦東美商新美孚煤油廠共有工人百餘人在上次總罷工中該廠工人罷工一日第二日即行上工昨日廠方裁去職員·銅匠·小工·等二百餘人職員每人發薪一月已行領取銅匠小工各發半月堅不肯領該項工人即派出代表五人向周營長面求交涉嗣經周營長致函廠方通融辦理但迄未得廠方之答覆 
[工會統一委員會組織部成立]  
　　上海工會統一組織委員會組織部前經會議議决推李子峯爲部長業已宣告成立昨發緊急布告云上海工會統一組織委員會係奉東路軍前敵總指揮部政治部命令改組上海總工會各産業總工會各區工聯總會各工會業於四月十三日組織成立經將以上各工會名義一律取銷以後各工會改組及組織須受上海工會統一組織委員會指揮監督早經通告在案現本組織部辦理工會組織事宜遵照總理農工政策保障工人利益並負指導訓練及改善工人狀况之責任凡有已成及未成各工會仰即到本組織部呈請立案免爲流氓工賊及共産份子等煽惑把持自干咎累切切此佈兹將工會成立手續列下（一）各工會須將宗旨性質名稱狀况人數等呈請本會立案（二）將本會組織部派員調查後認爲純粹份子者准予立案（三）經本會組織部登記後再行派員指導組織始得正式成立（四）各工會改組或新組呈請備案時呈文内須兩章程 
[又有黄金榮等通電之應聲]  
　　（一）上海共進會黄金榮等昨接陳丹夫蔣逸士函云金榮·嘯林·月笙·先生均鑒久仰英名時縈葵傾因無由瞻韓徒切思范耳敬啓者昨讀先生等通電聲討共産反對赤化舉凡社會之所不滿不敢言者竟淋漓痛快言之羣衆之所不平不敢鳴者竟大聲疾呼之主張正義維持禮敎表示眞正之民意發揮忠實之輿論具徵卓識毅力欽佩奚似竊維共産之爲禍烈於洪水赤化之遠害甚於猛虎誘惑青年脅迫勞工把持工會以達其營利圖私之目的跨入民黨以施其破壞擾亂之陰謀行政官吏遭其拒絕地方機關被其摧殘敲詐歛錢則誣人以劣紳土豪報怨復仇則寃人爲反對革命煽動工潮作其聲援置勞工生活於不顧壓迫懦弱爲 
 
 

Page 10

 
 
其先驅犧牲人命亦所不惜旣藐視國家法令更違背三民主義論其行爲舉動不啻流氓痞棍此等搗亂份子不肖暴徒偕居工會之領袖濫充團體之代表農工前途何堪設想民衆利益剥削殆盡矣且受赤俄之運動爲金錢所收買公然宣傳赤化擾亂後方非孝公妻暢言無忌毁謗孔孟之聖敎推翻關岳之聖績藉口女子解放强迫節婦再醮廢棄禮義無父無兄喪失廉恥予取予求甘作蘇俄之走狗願爲道德之蟊賊將使吾五千年中國爲赤俄之第二沈溺於混亂騷擾之狀態四百兆同胞步黑奴之後塵淪陷於野蠻獸行之情境喪心病狂罪大惡極是而可忍孰不可忍稍有人心莫不憤恨是共産之不除人心難以安寗赤禍不滅革命難以成功實有羣起撲滅共圖剷除之必要務祈先生等努力進行奮鬥到底黨國前途實利賴之丹夫等素信三民主義對於貴會工作極表同情大義所在願效馳驅如蒙賜敎得附驥末敢不竭盡棉薄共襄義舉云（下略）（二）全國各報館轉各法團各公團公鑒五卅以後共産黨利用時機力謀擴張陽借扶植農工之美名陰行摧殘實業之奸謀種種作爲早爲全國所疾痛迨國民軍抵滬梟張之勢更難言狀其假借名義搗亂社會破壞秩序私報公仇一切非法舉動均藉共産之名以行自黄公金榮·張公嘯林·杜公月笙·等聲罪致討以後現已漸歸寗靜鮑疇等人微言輕無裨事實惟有先將遷都清黨二大問題竭力做去庶東南半壁可以指日肅清然後完成北伐以繼我先總理未竟之功謹告同志幸各努力旅滬常熟公民鮑疇·金幼梅·邵安伯·陳桂生·張天民·董民悲·等同叩　 
[各工會贊成勞資調節條例宣言]  
　　本月十八日蔣總司令公佈上海勞資調節條例共十五條昨有碼頭職工總會·板箱工人同志會·紗業總聯合會·清音工會·商業僱員工會·等數工會聯合發表宣言表示贊成原文如下中國國民黨爲什麽有保護工農政策因爲工農佔全國人口總數的絶大多數而此絶大多數的人民又處於最痛苦的地位革命領袖汪精衛先生有言國民革命是爲大多數人的利益而革命亦可以說爲工農而革命所以眞正的革命者没有不擁護工農的利益的我們對於蔣總司令最近所頒佈的「上海勞資調節條例」表示非常之贊成因爲這個條例如果實行即能夠保障全上海工人的利益我們更引爲萬分安慰者就是這個條例中第一二三七八九十十一十二十三十四十五各條與從前的上海總工會所提出的全上海工人的總要求没有兩樣此外四五六各條其精神亦屬相同我們敢號召所屬全體工友爲這個條件上所載的利益而奮鬥同時熱烈希望當局援助我們使他在最近期間實現則全上海工人生活之改善痛苦之解除可立而待矣 
[昨日有人散發總工會傳單]  
　　昨日本埠南北市有總工會分子秘密散發傳單其傳單形式甚小均係破壞某首領等詞事爲軍警機關聞悉立派偵探四出捕捉聞已拘獲數人押候嚴究 
[軒轅殿成衣公所開會記]  
　　本埠城内軒轅殿成衣公所爲滬蘇寗三帮集資創建歷有年所近有滬寗蘇揚杭各帮成立工會向該公所有所責難因於前日在軒轅殿開會討論到有施積山·沈梅生·奚林松·葉秋濤等不下百餘人經衆討論查新成立之同業工會報載本公所董事竟有傳統而無公衆選舉權實係揑造本公所董事向例三年一任任滿改選連舉得連任凡爲該業者皆得選舉權向各店舖酌收薄捐乃津貼公所開支按年報告清單有案可稽本公所且主公開歡迎同業互相改推該會如欲加入無不贊成惟須恪守本公所章程不得任意搗毁有違公議議决後遂散會 
[臨時法院書記官要求加薪]  
　　臨時法院民刑事兩科紀録書記官邵則安等以近來生活程度日趨增高且自法院成立以來事繁責重其辦公情形較諸前會審公廨時代倍形勞苦而該員等舊支俸額僅自三十至五十元（照該院預算報告書爲平均一百元曾見報載）異常菲薄難敷開支瞬屆四月仍未增加情殊向隅故於昨日聯名具呈公推邵君面遞與徐維震備陳苦况詳述必需加俸之原因及理由想徐氏素抱推己及人之宗旨當必能俯如所請也 
[冷作鐡業工人要求加資]  
　　冷作鐡業工人部分甚多工資並不一致近來做小件之花刀工人其工資尤微均論件計算近來工人因生活程度日高所得微細難以度日故發起加資昨日下午在公所内會議討論辦法議决工資無論大小每件照原價加一分五釐於本月望日起照加所有膳食向來一粥兩飯改爲兩飯一粥當請小行領袖分向店主聲請一而刋印通知南北各工友云云 
[法兵扣去之槍枝子彈已送還]  
　　國民革命軍第一師長薛岳部下第一團一營三連採買兵士甘興俊·谷安於三月二十二日由法華鄕保衛團團兵帶往採辦行至該鄕天主堂附近爲法兵搜查繳去槍枝子彈曾由白總指揮函致交涉公署請爲交涉郭交涉員泰祺特向法總領事場出抗議去後兹聞那總領事據函後即經飭查已將該項槍彈送交當時陪同該兵士之保衛團收領轉交已由該保衛團出立收條昨已將收條函送交涉公署請爲查照轉致 
[工部局送還扣留之證章符號]  
　　國民革命軍克復淞滬以來業已一月惟各長官兵士對於滬上租界情形每多隔閡致佩帶證章者時有發生被扣之事迭經郭交涉員派員向工部局交涉發還近聞工部局已於前日派總巡捕房總稽查處處長安士林將各捕房所扣之各項證章符號送請交涉公署轉交由總務科長郭德華接見當由安處長將銅質證章四枚·符號三個送交郭科長代收并代表總巡道歉兹將該證章符號號碼式樣列下計八角式銅證一枚上有第一軍第九五九號又一枚上有黄埔同學會第四二四二號又一枚上有總司令部第四一四九號又一枚爲「一九二五」「三一一二」孫中山先生紀念章白布符號一個上書第二十六軍第一師司令部第十號并蓋軍長印信又圓式東字布符號一個又方式布符號一個上有上士兵段金標名字 
[保護僧寺之廳令]  
　　江蘇淞滬警察廳訓令云爲通令事案據江浙佛化聯合會委員釋寂山等函稱敬啓者浙省自改革以來民族團體完全解放不意假借名義者竟有自由封佔民衆房産之舉僧尼寺院尤受極大影響本會據各地寺僧報告本省方面亦有同樣事實發生此等越軌行爲實屬有妨秩序查佛寺財産乃私法人之所有而爲僧衆生活所係同在三民主義範圍之中且查黨政大綱確定人民有集會結社言論出版居住信仰之完全自由權僧衆同是國民應享此等自由權利苟無法律關係當受政府一律保護今查浙省政府對於此項情事已由該省政務委員會發佈命令兩道其一通令各縣糾正黨部法團越軌行動並令布告大衆其二通令各縣保護佛寺財産並令公告各在案本省當改革伊始各地民衆對於僧寺財産亦漸見越軌行爲若不仰荷通令糾正保護何以符黨義而揭政綱用特縷述各情函請貴廳長援准浙省前例通令所屬糾正越軌行爲保護寺院財産並出示佈告以重民生而維秩序實紉公誼并粘附浙省政務委員會通令兩件前來除批示准予通令所屬一體保護并准給示保護外合行令仰該署長即便隨時保護爲要此令 
[昨日續到直魯軍俘虜]  
　　前日又由寗裝來第四批直魯俘虜軍掛車三十一輛昨晨由龍華轉運閘口該項空車三十一輛已於上午十一時四十五分運回麥根路預備掛寗續裝第六批直魯俘虜來滬又第五批由寗掛車三十輛裝俘虜二千名於昨日上午十二時五十五分抵龍華聞於當夜轉杭改編 
[獨立旅公祭吳連長]  
　　國民革命軍江蘇江防要塞先遺獨立第三旅第一團特務連連長吳棟前奉旅長令赴崇明視察情况詎甫到外沙久隆鎭即爲李寳章軍隊包圍被俘解通梟首其同志諸君驀聞噩耗無不憤激其家屬已在方浜橋廣福寺設奠開喪昨日上午十時獨立旅長周熊率全體官佐士兵前往公祭同時又有東路前敵總指揮部差遣艦隊司令部派遣留光宇夏時等代表致祭兹録其祭文塞先遣獨立第三旅旅長周雄率全體官佐士兵敬以清酌素禮致祭於吳連長達臣之靈曰白日西厝海水東流嗚呼哀哉君其死耶鐡蹄之下草菅民命朝嬉於庭暮死於道君死何悲軍閥之兵不敎而戰肉搏於前屍横於後君死何哀君死黨國黨國增榮君死救民民衆盡哭哭望天涯魂其歸來魯酒清香歸來尙饗旅部之庭爲君舉哀士佐之涙爲君頻揮揮及春草春草綿芊揮及春春花酡顔君其有知來格來饗 
[海外黨務專員過滬赴寗]  
　　中央特派海外黨務專員尹光南君於去年十一月間奉命前往南洋羣島·馬來半島·緬甸·印度·等地工作整頓海外各級黨部並調查海外僑民狀况尹專員已於前日由印度加爾各答搭英國公司船行抵上海寓大東旅社昨早搭七時快車北上赴寗與南京中央執行委員商洽海外一切事宜云 
[國民黨消息]  
　　市黨部（甲）第四次聯席會議市黨部指導員改組委員會昨開第四次聯席會議列席者冷欣·俞國珍·黄惠平·周致遠·冷雋·陳德徵·等推冷欣同志爲主席（一）恭讀遺囑（二）宣傳部提（一）請委陶百川·馮蘭馨·徐竹虚·爲助理幹事（議决）通過（二）請開辦黨員宣傳組織人才養成所案（議决）從前本部辦有訓練班現繼續辦理（三）請接收國民日報館並指定負責人員案（議决）推定陳德徵·張廷灝·蔣裕泉·楊幼炯·鈕師愈·冷欣等組織委員會負責辦理（四）招宴中外新聞記者詳釋此次清黨運動經過及意義案（議决）秘書處會同宣傳部辦理（三）秘書主任提案吳淞中國公學大學部敎授嚴掄魁同志來函請本部派員到該校訓練表示服從本黨信仰三民主義等語案（議决）委嚴掄魁同志爲該校黨務訓練員（四）工農部提案（一）統一指導農工團體案（議决）照原則方面應歸本部指導至各工會之下級指導員現在由工農部自行辦理並通告各工會接受本部所派之指導員其指導條例保留下次討論（二）組織勞資仲裁機關案（議决）待工農部提出具體辦法然後再討論（五）閘北市立虹飛學校校務執行委員會拒絶姚文達爲該校校長請求本部援助案（六）請派員接收省立第二師範案（七）上海南洋醫科大學被壓迫離校學生會呈請肅清摧殘黨務之反動學閥以期實施黨化敎育案（一）請求通緝學閥（二）收回該校自辦（三）請求開除反動派之黨籍（議决）組織黨化敎育委員會以上三案歸該會辦理並聘定陳德徵·黄惠平·陳去病·何魯·劉大伯·王去病·吳倚滄·高方·沈勉侯·鄭毓秀·楊建平·等爲上海黨化敎育委員會委員該會職權由該委員會議定後交本部討論（八）青年部提案（一）請委瞿宗濤·馬克强·爲幹事（議决）通過（九）工農部請委謝青伯吳家澤爲幹事（議决）通過（十）婦女部提案請委王偉傑爲助理幹事闕娟均未到部請改委顧友蘭爲助理幹事（議决）通過（十一）財務委員會請求各部限兩天内决定預算案交由財務委員會决算（議决）通過（乙）宣傳部務會議中國國民黨上海特别市黨部宣傳部昨開第一次部務會議由部長陳德徵主席紀録沈傳珍（一）恭讀總理遺囑（二）主席報告謂本黨從前爲跨黨份子所把持操縱本黨黨權欺騙本黨忠實同志致使意志不堅之同志無所適從實堪痛心今後本市黨部最重要的工作是宣傳如果宣傳工作不努力去做是非常危險所以我們宣傳部各同志所負的使命非常重要我們的宣傳工作應當要使全市黨員一致緊張起來對三民主義有堅决之信仰並能爲黨國犧牲（三）沈傳珍提議應於編輯科設主任一人演講科須多設同志數人擔任演講（議决）編輯科由陳德徵同志負責演講科添助理幹事二人（四）各處牆隔上用油漆做成本黨標語（議决）由陶百川鈕師愈二同志負責調查辦理（五）組織宣傳委員會宣傳大綱由張廷灝同志起草自本月二十一日起至月底止作大規模之宣傳運動（六）訓練班由宣傳部主持各部參加（七）建議各部聯席會議請於閘北南市設置人民意見箱以便檢舉土豪劣紳貪官污吏之行爲俾便懲辦（八）宣傳部部務會議每五日開會一次（丙）工農部代表會議上海特别市黨部工農部昨日下午三時在該黨部三樓召集上海工會代表舉行談話會剷會代表二百餘人周致遠主席施公猛紀録開會秩序（一）讀遺囑（二）向國旗黨旗行敬禮（三）向總理遺像行敬禮（四）主席報告略謂我忠實的工友同志以前處於跨黨份子所把持的總工會壓迫之下秘密的努力於肅清反動分子恢復黨權打倒總工會的工作所以總工會繳械之後通告罷工要搗亂革命的後方而我忠實的工友同志反對該會僞命依然照常工作現在共産黨的總工會業經解散市黨部已有忠實同志改組接收此後當共同努力於工人運動以謀本黨主義之實現（五）討論關於清黨運動改組工會方面多所討論（六）演說上海學生聯合會工人部長張瀛曾同志演說語多能勉工人努力實現三民主義及工人運動之意義五時散會（丁）商人部分往調查特别市黨部商人部因奉上海臨時政治委員會函委調查特别市商民微會情形昨該部特派程祝蓀·陸洪生·曹志功·三同志時函在該會調查一切又上海房客减租總聯合會呈請備案决先派員前往切實調查又連日本外埠各區黨部商人部及商業團體紛紛向該部詢問商民協會組織法决先設法刋印小册以便分發一面並着手調查各區黨部商人部組織情形及主持人員之姓名以便接洽進行云（一）婦女部消息上海特别市黨部婦女部昨日開幹部會議分配工作結果宣傳調查指導勞動文書等事宜均分配就緒各有專責以後對於黨務更當努力發展又聞各省各地黨部婦女部派員來該部報告改組情形及近來對於黨務非常努力云 
　　上海縣一區二分部上海縣第一區黨部第二分部於十六日下午三時開全體黨員大會秩序如下（一）搖鈴開會（二）向國黨旗及總理遺像行三鞠躬（三）靜默三分鐘（四）公推李維鈞同志主席（五）報告開會宗旨（六）討論宣傳出發最重三民主義（七）開設訓練班推定楊暉同志逐日訓練二小時（八）振鈴散會 
　　二區五分部二區五分部十七日在大同大學開第十次全體黨員大會到四十餘人由姚同志主席（一）開會（二）向國旗黨旗及總理遺像行三躬禮（三）讀遺囑（四）靜默三分鐘（五）主席報告（六）指導委員凌其翰同志報告清黨運動之意義（七）宣傳委員報告（八）黨員報告（九）討論（A）發表宣言及組織講演隊作護黨救國運動（B）組織訓練班（十）通過新同志十餘人（十一）　會 
　　四區二十九分部四區二十九分部於昨日上午八時開臨時緊急會議到會者五十餘人其開會順序一恭讀遺囑二靜默三分鐘追悼死難烈士三報告四通過宣言兹録如下吾輩以服膺先總理之三民主義而加入本黨凡在青天白日旗下而爲三民主義之信徒者皆我同志也否者皆吾仇敵也應一致起而奮鬭毋使先總理之遺訓或墜於地其有破壞我忠實軍隊之工作者不得不勵行清黨運動此爲吾儕之天職也謹此宣言 
　　四區黨部上海特别市黨部第四區黨部於十九日上午在市黨部三樓開聯席會議計到二十一·十五·四十八·四十一·十一·十·三·十二·三十五·三十二·四十二·二十九·三十一·三十·三十七·十七·三十三·十三·十八·四十·四十五·等二十餘區分部執行委員及代表五十餘人當場一致議决贊成清黨運動打倒一切跨黨份子剷除一切反革命份子並發表宣言 
　　六區三分部浦東六區黨部第三分部因黨員份子複雜反動派乘間屢入危害黨國故於前日下午六時在花園石橋大英義務學校辦事處召集黨員開審查黨籍大會到四十餘人其議程如下（一）推舉臨時主席陳培德報告審查手續（二）讀遺囑（三）推舉葉伯漁·楊三茂·曾其康·鍾授墉·楊兆祥·五人爲審查委員（四）積極開始審查黨籍（五）區黨部代表范漁人報告改組情形（六）區分部指導委員陳培德報告工作情形（七）臨時動議（甲）發表護黨救國宣言（乙）定於本月二十四日開黨員大會（丙）執行委員未産生以前由審查委員負責辦理（八）散會 
　　七寳鎭八區一分部七寳鎭八區一分部爲共産黨徒楊天鐸潘蒼水朱波亮等把持業於十九日由民衆搗毁黨徒被捕現尙在搜捕餘黨云 
[陳維儉等對於肅清黨部之意見]  
　　（一）陳維儉電南京蔣總司令轉吳稚暉·張靜江·蔡孑民·陳果夫·諸位先生同鑑此次肅清黨部固屬吾黨中鞏固後方專心北伐完成國民革命中必要之圖惟各級黨部中公忠黨國勇往直前之中堅黨員並非西批分子者理應極誠團結共同奮鬭愼勿偏聽一面概行株連適足以造成投機分子土豪劣紳等捲土重來之會心所謂危不敢不告陳惟儉叩（一）徐公錫等函介石總司令·惕生夫子·稚暉·孑民·靜江·諸先生鈞鑒此次出師北伐本欲完成國民革命以竟全功不意軍閥未盡剷除内部忽生變故良用惕然夫共産主義之不適用於中國先總理早已明白言之當此北伐緊急之時共産黨忽在後方搗亂致碍北伐進行違背先總理遺意可勝浩歎故肅清黨部實爲目前必要之圖但考察各方面各級黨部亦不乏公忠黨國爲眞正三民主義信徒惟有血氣方剛缺乏經騐動作不免操切每使社會懷疑原其良心努力革命觀其外貌類似共産故在肅清黨部之時愼勿過事株連轉使土豪劣紳藉口復起來日隠憂行且立見鄙見以爲對於中堅同志急宜竭誠團結以求完成國民革命對於取締共産黨一事雖可出以非常之舉尤宜以光明之度待之以息謠言不則飲鴆止渴後患何堪公錫等學無專長見聞有限惟心所謂危不敢不告諸公勞苦功高公忠黨國諒必自有熟籌深望速出高明之見以示國人是即公錫等所仰望也肅此敬請勛安徐公錫陳惟儉龔贊堯謹啓四月二十一日 
[上海學聯會改組成立會紀]  
　　此次清黨運動發生上海學生亦起而肅清學生聯合會之反動份子曾由南洋復旦等二十餘校發起改組學生聯合會曾開籌備會議二次昨早九時各校代表齊集市黨部三樓開第一次代表大會出席者計有南洋·復旦·震旦·法政·政治·持志·等五十餘校代表一百餘人推南洋大學代表主席首由主席報告開會宗旨略謂本會向爲少數跨黨份子所把持以致一切會務倒行逆施早爲各校所不滿現值清黨運動高漲之時本會應乘此肅清一切反動份子故召集純粹三民主義信徒改組本會此後一切進行方針應請諸君多多發表意見云云繼由市黨部青年部部長冷雋演說略謂今日上海學生界旣覺悟過去上海學聯會之不良起而改組正青年覺悟之好現象尙望繼續努力本五卅以來之奮鬥精神打倒一切跨黨份子反動份子（下略）等語後討論議案多件（一）通過代表大會宣言（二）通過發表宣言擁護上海特别市黨部及政治會議上海臨時分會（三）議决發表宣言慶祝國民政府建都南京（四）組織學潮委員會推舉南洋·復旦·震旦·上海·法政·光華·持志·商科·神州女學·南方大學等九校組織之（五）組織對英經濟絕交委員會推舉復旦·培明·中華·法政·商科·南洋·上海·法政·政治大學·南方中華職業·浦東中學·第二師範等十一校組織之（六）以後仍用學生聯合會名義（七）議决本會經費暫向市黨部撥用一百元再各校繳納各該校學生會收入百分之五（八）組織審查委員會由執行委員會組織（九）議决由各校發表宣言擁護本會（十）議决由各校發表宣言慶祝國民政府建都南京及中央執監委員聯席會議最後選舉職員其結果如下代表大會正主席南洋·副主席持志·總務主任復旦·文書南方·交際震旦羣治·庶務南洋醫專·會計商大·組織主任光華大學·大學股滬江·中學股浦東·女學股務本·敎會股青年會·中學宣傳主任東吳法科·講演股同濟·體育股第二師範·平敎股清心女學·編輯股政治大學·工商主任上海法政大學·工人股中法工專·商人股清心中學·選舉後又討論其他零碎案件提至下午二時始行散會 
[航空處駐滬辦事處成立]  
　　航空司令劉沛泉辭職航空處長黄秉衡來滬接收各情形已誌前報兹將該司令部取消後之情形探録如後（一）徐家匯斜徐路之東路航空司令部已改名爲國民革命軍總司令部航空處駐滬辦事處内部範圍較前爲小（二）所有上級軍官如飛機場長龍融生·副官長宋功·參謀長陳棲霞等均於前日正式提出辭職停止辦公（三）中級軍官一部分調往南京惟多數每人發現銀二十元遣散下級軍官大都加委所有飛機師一律加委照常辦公（四）處長黄秉衡於下午六時半乘車赴寗向蔣總司令報告接收司令部情形駐滬辦公處事宜由黨代表張靜愚代理 
　　尙有本埠新聞轉入後頁 
 
 

Page 11

 
 
本埠新聞二 
[各界婦女聯合會消息]  
　　各界婦女聯合會自成立以來全爲少數共産份子所把持致會務無從發展現總務科吳庶五·劉尊一·等旣棄職潛逃一切文件賬目不知去向其他執行委員深恐因少數搗亂份子之故影響於會務曾於前日聯名登報定於昨日下午假西城小學召集執行委員會議計到會者有莊靜·嚴清穆·凌其瑞·張文秀·張惠如等五人二時開會（一）共推凌其瑞主席（二）報告開會宗旨（三）莊靜報告會務（四）特别市黨部婦女部張晴川出席指導一切（五）討論（一）改選日期（二）再聯名登報召集各執行委員本星期日開會（三）章程重行改修圖章作發關於其他一切再開會議决四時散會 
[閘北水電公司新水廠工程現狀]  
　　預計七月底告成八月内凖可出水 
　　商辦閘北水電公司接辦省廠原以改良水政爲最大任務在去年以前剪淞橋新水廠計畫完全告成機器建築等各項投標分别决定去年一年幾全在建設進行中兹將新水廠工程現狀調查如下（一）水廠各項機器如混水帮浦·清水帮浦·馬達·消毒機·銅絲網等物業已完全運到一俟水廠建築告成即可次第裝設内鹽素消毒機現已裝用（二）水廠建築（甲）進水機房現已工成一半（乙）沉凝池底脚完全打好（丙）快濾池十二座將次完成祗待澆水泥（丁）清水池業已完工（戊）出水機房底脚做好工程已過一半（己）水塔五層已完工兩層以上以上各項建築係於去年六月十二號開工預計一年完工惟遇天雨停止工作故連裝設機器在内七月間可以完全告成（三）水管三十六吋幹管四萬一千呎二十四吋幹管六千呎業已全數運到祗因路線關係直至本年二月二十一日開始排設預定五個月完工新水廠全廠及排管工程本年陽歷七月底可以完全告成尙須試車等手續八月内准可出水此後閘北水政一改舊觀助市政之發逹便居民之日用至所需機器工程等費約達一百五十萬元云 
[根究警探搜查錢莊之函件]  
　　上海縣商會致淞滬警察一區總置函云逕啓者頃據吉祥衖致祥錢莊函稱本日上午突有淞滬第一區警察署派來警探多名聲言有人報告敝莊私藏軍火以及烟土等物奉令特來查抄等云深爲詫異查敝莊開設至今已有十六年素抱純正營業爲宗旨毫無法外嫌疑當塲回答該警察等旋即退去但純正莊家忽發生此等嫌疑不得不函請貴會切實證明以資剖白等情到會據此查致祥錢莊爲南市錢業領袖向來安分營業並無私藏違警物品相應由敝會證明即祈查照至此案係屬何人報告殊堪詫異並請貴署查明究懲俾免誣陷切實保護以維商業實爲公便仍乞見復爲荷旋據一區總署陶署長復函云逕啓者頃接大函備悉一是前以奉敝廳長交下控函一件查係控告南市吉祥衖致祥錢莊藏有軍械甚多並有販賣鴉片情事等因奉此當飭敝署范巡官率帶長警四名前往該莊詢問據莊夥答稱素無此項情事范巡官即未搜查隨飭該莊取具貴會保證回署報告據情轉復在案至控函署名爲大和洋行並無詳細住址未便查究特復 
[國貨工廠聯合會開會紀]  
　　上海國貨工廠聯合會日前在豫園養素樓籌備處開第二次會議到會者仁昌永·濟生社·增盛·寳興·一心·利永·森林·勝德·南陽·業崇·光明·兄弟社·隆興·金鋁·協大·雙輪·中華鳳記·建新·上海玻璃廠·等三十餘家推舉潘德春爲主席計健南記録（一）恭讀遺囑（二）靜默三分鐘（三）報告經過情形（四）討論章程（五）推舉籌備委員王漢强·陸星莊·計健南·范大璋·錢育才·潘德春·馬濟生·申夢世·等决定王漢强爲主席（六）會所暫設邑廟豫園商民恊會内（七）討論徵求會員方法（八）臨時提議計健南提出凡今日到會各廠未推爲籌備委員者均爲籌備員陸星莊附議全體一致通過（九）討論籌備委員開始辦公日期决定自四月二十日起時間爲上午九時至十一時閉會時已鐘鳴七下矣 
[南市商民代表會紀]  
　　南市商民恊會於昨日下午二時假外鹹瓜街泉漳會館開各業代表大會到有錢業·顔料·染織·布業·醃臘·水菓·桂圓·笋干·猪行·茶業·筆墨·及各區商會六十餘團體代表公推高鑑清主席侯三陽紀録先恭讀遺囑次由主席報告恊會組織經過情形略謂本會係根據國民政府頒布之商民恊會章程所組織凡屬商民均有入會之資格請到會各代表盡量介紹各業職員入會共同合作以謀商業利益繼有顧惠民·陳奎棠·等相繼發言對於入會資格詳加討論僉以店東經理店夥均屬商民應打破階級觀念一律歡迎加入次主席謂本會旣奉上海政治委員會批准立案應指導南市各行業及各區組織分會並徵求會員藉以增加商民力量當由列席各代表一致加入其他徵求時期以本月底爲限次規定會費分四種（甲）五元（乙）三元（丙）一元（丁）五角月費（甲）一元（乙）五角（丙）三角（丁）二角次公决商民恊會成立大會定五月五日舉行並舉江宣甫·顧惠民·諸文綺·侯三陽·四人爲籌備委員每日到會辦公負責進行至開會地點由諸文綺與縣商會接洽以利會務末茶點至五時許散會 
[商民協會開會紀]  
　　上海特别市商民恊會昨日下午二時開會到者三十餘人公推王延松主席嚴諤聲紀録（一）恭讀遺囑（二）各科報告工作經過（三）報告來函（甲）王漢良·張振遵·張梅庵·等辭職公决一致挽留（乙）市黨部商人部來函并推代表調查本會籌備經過公决推定則代表向市黨部接洽次主席并報告前承本會推派本席及張振遠君同往接洽但本席現與張君同任商人部職務故不便再行代表本會前往請即另推當推定錢龍章·嚴諤聲·兩代表前往接洽（四）電賀國民政府遷都南京及恢復國民黨黨權公决交秘書科照辦（五）籌備費問題公决請財政科負責向簽認墊欵收來應用（六）發起慶祝大會案公决召集全埠商業團體舉行大規模之上海商界慶祝國民政府建都南京大會公决推籌備員九人積極進行并推定嚴諤聲·王漢强·張賢芳·許雲輝·陸文韶·沈田莘·王延松·陳良玉·潘冬林（七）王一亭報告商業聯合會對於本會已議决參加惟須俟本會章程修正之後公决一致歡迎（八）鄔志豪提議請國民政府遣派外交委員來滬坐鎭以應需要王一亭主張可先派兩代表向白總指揮諮詢一切并問國民政府之外交部已否成立及部長何人以便接洽公决推請王一亭·袁履登·兩代表前往議畢五時散會兹録其電文如下南京國民政府委員諸公均鑒政府移寗萬衆騰歡從此統一黨權奠定國都發揮三民主義之精神不爲跨黨份子操縱先總理在天之靈實式憑之謹本上海全體商人之熱忱伸賀上海商民協會籌備處叩號 
[拒毒會宣言]  
　　中華國民拒毒會昨發重要宣言云鴉片爲我國國弱民貧之主因久爲國人所深悉無待贅述本會以年來烟禍日烈非急圖芟除將至亡國滅種同歸於盡乃於民國十三年秋由上海商學醫各公團發起組織以禁烟事體重大乃全體民衆之責任非廣徵熱心各團體加入不足以厚聲勢而增實力於是得加入合作之重要公團四十無職業之界限農工商學咸列會籍無宗敎之派别佛儒耶道均願贊助以純粹國民之組織作肅清毒禍之運動三載以還内而反對强迫種烟抽收烟稅包庇販運私賣之軍閥土豪劣紳地痞外而抗拒私運私賣鴉片麻醉品之帝國主義者雖力薄心宏所志未克盡逮且頻受黑暗勢力之壓迫所幸以國人同情之贊助至今尙得繼續努力可見公道自在人心非罪惡可以抹盡凈盡本會審時度勢更覺非積極奮鬥達到肅清目的不可兹者由中國國民黨領導之國民革命運動勢力日長已奄有全國版圖之大部份凡屬國民莫不額手稱慶本會認革命運動之成功與鴉片之肅清有莫大關係國民黨以打倒帝國主義打到軍閥而實現三民主義爲宗旨鴉片之罪惡不但爲破壞民生蹂躪民權消滅民族之禍根抑亦帝國主義侵略之政策軍閥生存之命脈中山先生著建國方略於心理建設第六章中稱第一爲破壞時期應施行軍政解除奴隸之不平洗淨鴉片之流毒建國大綱第二條載政府當與人民恊力共謀農業之發展以足民食中國國民黨議决最近政綱第一章成項第三十二條有限期禁止吸食販賣及種植鴉片之規定又中山先生於民國十三年在粤曾發表拒毒言論謂鴉片貿易與國民所贊助之國民政府絶對不能兩立又云凡主張法律允許鴉片營業或對鴉片營業表示妥洽者即使爲一時權宜之計均爲民意之公敵本會深信今日全國國民黨忠實黨員鑒於鴉片之禍害必能矢志遵守先總理之拒毒遺訓對鴉片毒禍共圖澈底芟除之方法一般負有軍民重責之同志必更能根據全國民衆之公意實行總理之禁烟主張勿使青天白日之下尙容黑化勢力之存在以沾污國民黨救國救民之神聖事業本會責在拒毒更當努力進行以助政府之不及除向南京國民政府及中央黨部執監聯席會議提出請願條陳外所望全國同志共起響應一致合作以底於成我國得脫離軍閥及帝國主義者之壓迫此其時乎謹此宣言 
[三區署今日考試警察]  
　　浦東三區警署及各分駐所崗警迄今仍未恢復業經新任王署長呈報吳廳長核准於昨出示招募凡年在二十以上三十以下能繕報告確有舖保者不論何籍均可報名投充至下午六時報名者已達一百六十餘人王署長定於今日上午十時親自考騐對於任用官長擬由當地紳商保荐考試呈請廳長委任以重人材 
[葉仲芳手槍傷人案之訊結]  
　　判處徒刑三月...易科罰金九十元 
　　葉仲芳槍傷周松林經該管新閘捕房以三百十一條殺人未遂罪起訴前日下午由臨時法院沈孝侯庭長開審先由西探目奎爾陳述肇事情形繼訊周松林供稱是日與被告互撞爭論被告取出手槍我即猛握其手槍子飛出傷我左頸醫治一禮拜方愈云云被告葉仲芳供年十八歲喜作文字投稿各報是日由靜安寺路羅濱漢報館出門與周互撞被擊一拳先是我家接有匿名恐嚇信二封恐眞遭綁票執槍自衛此槍由捕房頒有執照詎周松林猛奪我槍致槍珠飛出我與周素不認識當時實係誤認防衛所致末由被告律師陳則民·何飛·先後辯護陳律師所辯略謂本案兩造供述甚明槍珠之飛出非被告之故意實不能搆成殺人未遂罪捕房以之起訴實係錯誤嚴格而論被告不過搆成過失輕微傷害罪云云何律師則謂被告與原告素不相識碰撞細故必無閙事殺人之决心况又誤認爲正當之侵害出槍自衛更無罪責之可言且捕房亦有錯誤之點（一）捕房誤指在汽車内開槍（二）捕房不應發給年輕人手槍執照（三）凡提成殺人罪告訴必須被告具有殺人之决心該律師又聲明葉仲芳爲故商葉澄衷之孫葉澄衷獨力創辦澄衷學校造就甚衆如葉仲芳眞有犯罪事實應依法盡法律上裁判上予以救濟之道但本案被告並未犯罪應請省釋沈庭長判决被告處徒刑三月准易科罰金九十元手槍子彈没收執照吊銷 
[楊樹浦路昨晚盗刦傷人]  
　　楊樹浦路鴻德坊一三五九號榮順烟紙店於昨日下午七點餘鐘突被盜刦搶去銅元十餘千並開槍將店主婦周高氏胸前擊中一槍聞該婦年三十一歲江北人由楊樹浦捕房四六八號巡捕送人仁濟醫院醫治 
[閘北新民路前晚兩刦案]  
　　江淮公所閘北新民路江淮公所於前晚七時突來身着短衣盜匪三人一匪把風二匪各出手槍嚇禁聲張當將該公所賬房郭茂如之妻　上金圈一付·手上金戕三只·强行取下搜刦賬檯内大洋三十一元·小洋二百十五角刦去詎該盜於十一時後又來圖刦正在撬門之間該公所當以電話報告閘北保衛團該盜等遥見武裝團員馳來始分散逃逸 
　　源泰紙烟店閘北新民路烏鎭路口源泰紙烟店於前晚十一時突來盜匪多人撬門入内當被刦去錢箱一只内儲銅元五十六千·大洋兩元並各項衣物幸該店人員宿於樓上將樓門緊閉大聲呼救但因警察並無槍械故夜間崗位撤回祇可聽在該匪刧去昨已報請四區警署請緝 
[東西華德路前晚之刦案]  
　　虹口東西華德路一千四百三十七號同源祥南貨店於前晚八時四十分突被盜匪五名闖入兩盜各執手槍恐嚇將賬檯上大小銀洋五十六元搶刦一閧而逸後由事主據情報告該管捕房請緝 
[汽車碾傷人命案三起]  
　　（一）婦人張嚴氏於本月十六號下午一時半行經滬西極司斐爾路被汽車夫沈啓棠所開之四百五十號汽車撞倒碾傷由捕查見將氏送往醫院醫治沈帶人捕房嗣氏傷重而死車送斐倫路騐尸所昨日下午稟請臨時法院馮推事蒞所與荷領騐明尸體升座公位訊據沈啓棠供稱當時我車由東往西死者穿過馬路避讓不及以致將其撞倒碾傷等語並由證人陸成祥證明確係死者穿過馬路被汽車撞倒馮推事得供以汽車夫尙無過失諭令尸夫張賢生具結領尸棺殮並飭車主從優撫恤（二）某甲日前行經南京路福建路口因不明工部局所設紅緑燈行止規則貿然穿過馬路致爲三千三百六十二號汽車撞倒碾傷醫治無效身死尸送騐尸所亦於昨日午後由馮推事騐明並向汽車夫蔡阿明質訊當時肇事情形一過以該汽車夫尙無過失應免置議尸着地保領埋（三）汽車夫朱二寳於本月十五號上午十一時駕駛三千八百五十四號汽車行經楊樹浦路臨青路附近將幼孩陳立魯撞傷而死當由巡街捕瞥見將該車夫拘入捕房一面將尸舁入斐倫路騐尸所於昨日由臨時法院馮推事會同美副領事蒞所檢騐由汽車夫朱二寳供稱當時見死孩與另一男孩在馬路上追逐嬉戲我車行至該處死孩適奔過馬路故不及避讓致將其撞死云云繼據尸叔陳金發投稱死者係吾姪現年十歲父母早亡當時肇禍我亦在塲實係死者無知致肇此禍並不怨恨車夫等詞馮推事得供判曰騐得已死男孩陳立魯委係生前被汽車撞死汽車夫無過釋放着其叔具結領尸棺殮 
[光復路誤傷命案之相騐]  
　　閘北光復路瑞昌發米行學徒陸文元與斛司薛晋元因吃甘蔗戲謔衝突陸持刀戳傷薛之腰部斃命各情已紀昨報兹悉此案昨晨由二十七保十一圖地保投報地檢廳請騐奉委王檢察官帶同沈檢騐員等蒞場騐得已死薛晋元委係戳傷要害致斃塡明屍格法官命傳該行執事訊問一過諭令代爲棺殮候該處保衛團將凶犯解案法辦查死者今年二十五歲係青浦人乃三房兼祧子而該學徒則年僅十八歲云 
[袁阿才槍傷身死案續訊]  
　　昨報紀寗波人袁阿才在十六舖大生旅館十號房間内不知如何槍殺斃命一則兹悉地檢廳派員蒞場騐明棺殮一面奉楊檢察官將由警署送到之陳餘祥·任阿發·楊阿邦·並該旅館茶房陳大·辛發永·等隔别研訊良久判令分别收押候核而該管一區警署於出事後爲愼重人命起見復派長警馳赴該旅館搜查並向各旅客逐一詢問當查有旅客王來興·黄芝賢·王永慶·等三人亦處於嫌疑地位立拘到署略詰一過移送地檢廳併案澈究昨午奉楊檢察官開庭預審飭提王來興等三名並陳餘祥等集訊之下以王來興·黄芝賢·王永慶·並楊阿邦·等四人實蒙嫌疑諭令分别收押聽候偵查發落其陳餘祥·任阿發·陳大·辛發永·等四人則命交保省釋 
[老白渡碼頭零工會加入統一工會]  
　　浦東老白渡碼頭零工聯合會業已脫離總工會另行組織前日由幹事長雷海章·副幹事劉正南·代表劉漢基·會計柴樹敏·講導員簡雲武·等赴上海工會組織統一委員會請求登記即經委員會准許命令即日趕辦就緒故該聯合會除趕開成立大會外並具文呈請淞滬警廳及警廳政治部等處請求保護以防反動者搗亂云 
[上海海員工會着手改組]  
　　上海海員工會現已着手改組其發表之宣言本會完全係海員所組織遵照先總理三民主義謀本身之利益兹因歡迎北伐軍以期一致討敵是以加入總工會不料共産黨徒利用工會搗亂革命後方破壞三民政策現在業經解散消滅本會爲保障職工利益端賴合作之精神已蒙上海特别市黨部工農部派員指導即日改組一俟成立就緒即呈報上海統一組織委員會登記凡我工友務希安心工作切勿輕信謠言是爲至禱 
[翻砂工會成立紀]  
　　翻砂工人於前日上午召集各廠工友正式組織工會定名曰上海翻砂同業工會以該公所爲工會辦事處公推委員十一人周玉文·孫承佐·唐友良·周才富·（南市）陸張其·周雪生·錢興得· 
包志林·（北市）夏亭佩·嚴國光·倪禮·（浦東）並由周玉文代表赴工聯總會陳報經過情形經統一委員准予登記所舉各員亦已通告就職凡以前公所老會友重給會證免繳會費新會友每人照章納費二角所有全埠同業不論工師學徒統在兩星期内一律報名領證一俟解嚴再行呈准官廳開全體大會討論一切進行事宜云 
[七寳區紛組農工協會]  
　　上海市七寳獨立區分部成立以來對於農工實行指導現由唐天恩籌備第一村農民協會繆文彞籌備第二村農民協會李軼塵籌備第三村農民協會均已滿法定人數報由特别市黨部許可即日成立此外第四村第五村農民協會及職工聯合會皆在組織中云 
[救火工會請加入工會組織委員會]  
　　閘北一·二·三·段救火會及救火聯合會之雇員天役等日前組織一救火工會並已加入上海市政總工會曾誌前報兹因總工會已無形解散該救火工會昨特致函上海工會組織委員會云本會同志願遵先總理三民主義共同工作請求加入貴會云云 
[粤僑工界聯合會開會紀]  
　　粤僑工界聯合會昨日開全體大會（一）宣讀遺囑（二）會務報告（三）討論由代表李鏡波·陸軒·李書櫃·鄺華恩·等報告往東路前敵政治部接洽業經政治部立案本會自民國十年成立以來均受壓迫之下今國民政府贊許希望我粤僑工界團體踴躍加入不勝盼禱云云議畢散會 
[典押業職工會改組]  
　　上海典押業職工會自日前城内侯家浜即（典業公所）會所被二十六軍派兵搜查封閉後該會職員均經四散負責無人會務遂形停頓日來該業職員章某顧某等因鑒於會務長此擱淺殊屬非計故特召集同志發起改組業已呈請工會統一委員會准予登記並派員指導昨日章顧等復集議推出正式代表四人接收全部會務將原有執行委員推翻改選定期恢復公開辦公以後决服從三民主義聽候工會統一委員會命令整頓組織云 
[私自開會之罰鍰]  
　　徐子賢·瞿振華·方平和·洪珍富·陳金祥·王如勳·陸浩才·吳松良·張德山·陳竹生·包阿祥·施義平·陸小弟·陳根允·楊貴林·馬小芳·錢永標·歐陽達生·吳芝炳·王阿大·陳阿根·趙子華·趙成卿·林汗臣·甘錦昌·宋坤元·蔡見林·吳建章·林正良·阮光成·劉恩海·郭貴林·魏洪生·沈阿桂·張仲益·朱洪章·華壽康·董永海·劉鳳章·徐松海·朱云卿·蔡見茂·郭耀根·陸文祥·李瑞福·李進成·陳忠新·董全福·姚德山·施榮貴·陳子惠·史萬生·葉連正·張炳英·趙錫吾·殷萬成·周寳林·馮蘭州·等五十九人於前日在法租界唐家灣開唐家灣九路房客減租運動會事前未曾報告捕房核准諭各交保出外候示昨日傳至法公堂請訊先由捕房刑事科代表律師博勒聲稱被告等未報捕房私行開會實犯法領事署第六條規定章程且勾引各房客减租用壓制手段對付房東觸犯三百五十七條刑律請求訊究等諸被告等祇有徐子賢·瞿振華·方平和·洪珍富·陳金祥·王如勳·陸浩才·吳松良·張德山·等九人到案延吳凱聲律師代辯稱是日被告等實開談話會並非正式開會請察聶承審官諭曰際此戒嚴時間如有開會之事應照章報告捕房豈能私行開會本當重究姑念均係正式商人從寛判到案九人各罰洋十元不到者着各罰洋十五元充公以儆 
[刦盜分别發落]  
　　法租界居民錢洪章家於上月被盗搶刧現由法捕房包探顧金泉等拘獲此案關係人盜匪孫王甫·蔣金海·張翰飛·李小坤·嫌疑人蔣雪林·張榮生·梁連生·婦人陳阮氏·等帶入捕房昨解法公堂請究原告投訴被刦情形詰之孫王甫·蔣金海·陳翰飛·李小坤·四人供係在逃之張大郎前往行刦民人等雖分用銀洋並末帮同往搶張榮生等同供雖與孫王甫等相識不敢帮同搶刧求察中西官判孫王甫·蔣金海·兩人各押西牢九個月張翰飛押六個月李小坤押二個月期滿一併永遠出境張榮生·梁連生·蔣雪林·三人逐出租界陳阮氏開釋 
[龍華寺香汛冷落]  
　　每歲春季本埠香客多赴龍華寺焚香禮拜游客亦乘時前往賞覽桃花一時龍華道上熱閙非常今屆因值軍事時期游客香客本已不多前日天氣晴朗由高昌廟徐家匯赴龍華者頗不乏人但被軍隊阻止故昨日起龍華頓現冷落之景 
[王德泉服毒身死之相騐]  
　　蘇州人王德泉向在法租界法興印刷所爲工頭性喜賭博本月十五號晨九時三刻忽至蕪湖路七十號門牌老日昇客棧開房間潛服生烟迨經該棧茶房李松壽察悉已不能言即投老閘捕房報告派包探馮志銘前往將王送往醫院療治無效毒發身死遂將尸體昇入虹口斐倫路騐尸所昨日下後稟請臨時法院委派馮推事蒞所會同荷囒副領事騐明尸體委係生前因吸鴉片毒死升座公位訊據尸妻王李氏供稱其夫服毒威係因賭博負債所致遂諭令王李氏具結領尸埋葬 
[繆文華還押改期續訊]  
　　前充巡捕之安徽人繆文華經虹口捕房包探李寳林查其於去年四五月間迭犯糾黨搶刦案拘解臨時法院諭令押候訊究昨日午後開庭事主吳子祥等均未到案據見證繆之二房東婦人吳馮氏所供繆之行動概不能悉而繆則堅稱從無不法行爲實被他人所誣其代表江一平律師爲之辯護謂各事主前曾到庭無一指出被告係在塲行刦之盜且捕房亦無獨立證據證明云云沈庭長諭被告還押改期續訊 
[盜匪與收贓犯押候改期審理]  
　　匯司捕房探長陸連奎日前拿獲盜犯張官順·安學魁·陳金祥·吕安氏·等男婦四名口押候訊究已誌本報兹經該探長等查得張與已獲之王裕亭曾持械夥刦北山西路一千三百六十六號碗店内之財物安於去年三月二十一號搶刦海寗路二千號門牌白賈氏陳徐氏兩户財物陳及吕安氏均係收贓者昨解臨時法院俞推事質訊一過諭被告分别收押改期審理 
[行使鉛質大洋並抄出假手槍]  
　　皖人劉鶴臣前晚八句餘鐘身藏鉛質大洋向北浙江路四百五十五號門牌王學谷衣莊内購買衣服二元希圖混用當被察破鳴由一百七十號華捕到來將劉拘獲抄出僞洋四元及假手槍一支一併帶入滙司捕房押候查明解究 
[騙子石子明移送地檢廳核辦]  
　　騙子石子明等近在滬城九畝地定安里開設正康滑頭字號四出騙取各貨前日石突至英租界南無錫路榮基綢緞店騙取綢緞十疋命該店派夥送去取值及至正康號内命店夥在樓下等候石即携取綢緞聲言待樓上顧客揀選詎石携贓從後門逸去該店夥守候良久不見石來明知受愚遂向該字號内學徒詢問石子明是否在樓上不料該學徒等均支吾以對託故走避一空該店夥立投二區一分署請求查緝不謂該店夥正在該署報告間又有張春榮者投署報稱在本城邑廟開設朱大隆剪刀店遭石子明騙去剪刀五百把要求查緝繼續又據九畝地熊洪泰皮箱店主投稱被石子明騙去手提皮箱十三雙請究等語於是各受騙人會同出外四面訪尋昨日清晨在小西門口將石子明尋獲指交崗警拘署備文移送地檢廳一面命各原告自投檢廳候質 
[陳羣兩復電]  
　　東路軍前敵總指揮部政治部主任陳羣復福州市公安局陳承堯王瑛璋陳同文賀電云頃接庚電備承藻飾羣汲深綆短隕越時虞惟賴諸同志協力扶助共同工作以期三民主義早日實現有所不逮尙祈不吝賜敎是所至盼此復陳羣號又復盧師長賀電云延平探投盧師長興邦兄勳鑒接誦東電過謬獎慚恧何如黨國危難應當共同奮鬭務期三民主義早日實現弟陳羣復號 
[臨時法院公布判决批示照録]  
　　臨時法院公布之判决批示録之如下 
　　民庭判决一件中華勞働銀行與余華龍押欵糾葛一案（判决主文）再審之訴駁斥因再審所生之訴訟費用歸再審原告負担一件陳觀生與張龍楚等房租涉訟一案（判决主文）被告張龍楚應償還原告租金洋一百三十二元限令於本年陰曆四月底付清被告徐廣章應償還原告租金洋五十元限令其本年陰歷三月底付清被告張部文應償還原告租金洋三百六十元限令於本年陰曆三月底付清被告葛岳氏應償還原告租金洋三十六元限令於本年陰曆三月底付清被告趙長生償還原告租金洋三十五元限令於十日内付清本審訴訟費用歸被告按額分担　　一件葉獻成與王少山房租涉訟一案（判决主文）被告應償還原告租金洋一百三十六元本審訴訟費用歸被告負担一件中國煉煤廠與興記翻砂廠主汪家琪賬欵涉訟一案（判决主文）被告應償還原告銀六百七十五兩本審訴訟費用歸被告負担 
　　一件徐潤濤與蔡秋林因違約涉訟一案（判决主文）被告應償還原告洋三百七十六元限令於本年陰曆五月五日以前如數付清如逾限不償應負担按月六釐之利息本審訴訟費用歸原告負担十分之四被告負担十分之六一件長記皮號主陳金聲與沈林記貨欵涉訟一案（判决主文）被告應償還原告貨欵洋二百元十三元五角本審訴訟費用歸被告負担一件張嘉平與陳億鑫借欵一案（判决主文）被告應償還洋三百元並自甲子年四月二十六日起至償還日止按月二分之利息訟費歸被告人負担一件寗波裕豐亨昌記與葉萊仙不理担保一案（判决主文）被告人應償還洋三百六十八元訟費歸被告負担一件徐錦奎與劉光玉周阿四借欵一案（判决主文）被告人應共同償還原告人洋二百三十元並自壬戌年二月初一日起至償還之日止常年八厘利息訟費歸被告人負担並准宣告假執行一件敦餘煤號與高耀庭煤欵一案（判决主文）被告應償還原告洋七百八十四元並負担訟費一件美商美豐洋行與福成等賠償損失一案（判决主文）本件註銷一件美商環球影片公司與曾煥堂租金一案（判决主文）本件註銷 
　　批示一件陳梁氏委任代理訴訟聲請備案由狀悉該氏與鍾萼雲爲股票糾葛涉訟委任吳陳氏全權代理依法應先呈遞委任狀始可進行至所請備案之處實屬無此辦法仰即知照此批 
　　上訴院刑庭判决一件張炳揚不服第一審判决傷害罪上訴一案（判决主文）上訴駁回（以上四月十九日） 
[誌謝]  
　　昨承商務印書館惠贈兒童世界第十九卷第八·九·號英語週刋第五九三·五九四·號各一册謝謝 
來函 
[張鵑聲來函]  
　　敬啓者閱二十日貴報本埠新聞内載南市保衛團隊長張鵑聲撓武器經過租界之發落一則微與事實不符鵑聲因有緊要公事一時大意身帶武器經過租界事誠有之惟解臨時法院訊明後即行釋出所有槍彈一律發還並未暫存捕房事關敝團槍械爲特專函更正以昭核賞希即登入來函欄内爲荷張鵑聲謹啓四月二十日 
公布欄 
[上海地方審判廳]  
　　民庭判决一件判决楊雲龍等與李陸東工料涉訟一案（主文）被告應給付原告工料銀九十一兩九錢五分原告其餘之訴駁斥訴訟費用由被告 
負擔一件判决凹大凹生與張原清借欵涉訟一案（主文）被告應給付原告本洋四百二十元利洋二十四元訟費由被告負擔 
　　批示一件蔡佐宸爲遺失憑票呈請備案由狀悉應准備案此批一件陶福根聲請發張命令由狀悉應由爾自向集義公所說明事由辦運棺柩所請應勿庸議此批一件孫福根請領契據等件由狀悉准於本月二十六日上午九時來廳具領此批一件孫福根委任代理由狀悉應准委任此批一件周劉慕慈聲明伊夫外出請求展期由狀悉着爾夫迅將餘欵交清所請應勿庸議此批一件陳張氏聲請執行由狀悉候飭傳訊追此批一件張金泉聲請執行由狀悉候飭傳訊追此批一件張立中請領銀元由狀悉查此欵未據交案仰候續傳訊追可也此批一件浦聚興聲明情形由狀悉此批一件奚應川請嚴厲執行由狀悉候續傳訊追此批以上四月二十日 
 
 

Page 12

 
 
　　敎育消息 
[專電]  
　　北京國立九校之第四次俄庚欵十二萬五千元昨已領到此次裴蓋滿本已不肯簽發經余文燦等再三爭求裴始勉强簽字裴十九夜已離京返國且聲明以後不再負責故此後俄欵殆絕望（二十日下午一鐘） 
要聞 
[皖敎育科長視察學校]  
　　皖敎育科長張仲琳偕同視察導員黄世農親赴省城各省立小學如第一二模範女子模範一師附小一女師附小等校視察所到之校認眞批評抽問學生考其成績聞張氏以各該校敎法多偏於注入擬通令各校令其改良云 
[常熟縣敎育協會組織成立]  
　　月餘以前江蘇省敎育協會委托曾品仁·殷松厓·周啓新·孫秋園·歸星海·季毅生·錢琴一·等爲常熟縣敎育協會籌備員當時以直魯軍隊雲集蘇滬一帶人民不能有集會之自由祗好暗中聯絡秘密進行及國民革命軍蒞滬後始得公開活動積極籌備並借定縣立圖書館爲籌備處該縣敎育界人士聞風興起相率塡寫介紹書向籌備處報到者遍及三十五市鄕有一千零八十六人之多實開該縣敎育界精神團結上得未曾有之新紀元誠不可謂非極一時之盛當經該縣協會籌備委員會會同縣黨部特派代表周啓新·蕭德新·二君組織一會員資格審查委員會於本月十一十二兩日舉行審查其標準悉依照省恊會所定入會手續條例第五項辦理舉凡把持地方敎育及逆跡昭著者概在不能通過之列十七日下午二時在圖書館開縣敎育恊會成立大會報到成立區恊會者二十三處各區出席代表一百零三人先向國旗黨旗總理遺像行敬禮次推舉蘇頑夫爲臨時主席次讀總理遺囑次靜默三分鐘次主席報告開會宗旨次縣黨部代表張廷桂·王耕英致詞次政治部代表陳堯章致詞次省敎育恊會代表曾品仁（孫紹伯代）致詞次修正會章次選舉執行委員開票結果曹子水·吳劍青·殷溥如·吳年成·李藴仁·李志東·陸萬容·蔣應槐·鄔斌九人當選爲執行委員 
[崑山縣敎育協會成立會延期]  
　　崑山縣敎育協會自籌備以來積極進行將全縣一市十七鄉分爲五區其一二三四四區區敎育恊會已次第成立第五區亦於昨日成立該會臨時執行委員會本議定本月二十四號開全縣會員大會選舉正式執行委員因接該會駐滬委員胡叔異君之通知書須先將全縣會員表送往省協會負責審查後再由省協會派員定期召集全縣會員大會故該縣成立大會又將延期矣 
[南匯縣敎育協會籌備會紀]  
　　南滙縣敎育協會於十七日在城廂區小圖書館開籌備會到有代表第一學區石錫麟·徐玉書第二學區顧叔畇·陳小亞第三學區朱海肅第六學區秦洛才城廂區徐仲祺·湯夢吾及縣籌備員朱海肅嚴嚴靜安等二十餘人當推嚴靜安主席徐仲祺·王仲武爲庶務員秦洛才爲會計員湯夢吾爲文牘員决議各區敎育協會成立日期須於五月十五日以前成立報告本會常年會費暫定收小洋六角由各支部幹事收齊後送交各區籌備員各區籌備員轉送本會會計處以資應用第二次審查會定五月一日仍在小圖書館開會第四學區籌備員丁雲山等省派員認爲無從接洽另推曹勁臣擔任第六學區敎育恊會成立會日期及地點爲各方便利起見暫定五月八日在魯家匯公立第二校會費未收以前所有費用縣敎會由縣籌備員暫墊區敎會由區籌備員暫墊各區圖記由縣敎會籌備會刻就分發本會地址暫借城廂區小圖書館云 
[蘇四中組織委員會維持現狀]  
　　太倉蘇省立第四中學校春初以交通經濟關係未能及時開學迨軍事經過太地後各敎職員鑒於學生學業未能久曠經幾度之會議復因章校長先時已數上辭呈退志堅决惟校務不可無人負責故即組織委員會互選委員二十餘人内葛鯉庭得票最多爲執行委員長遂於四月十一日開課敎授各盡義務暫維現狀一俟省政府成立再議正式辦法云 
[奉賢縣立師範實行黨化敎育]  
　　奉賢縣師敎職員學生對於黨務素具熱心即未公開之時早已實行工作不遺餘力及黨軍到奉黨部公開辦公後進行更見猛烈内則整頓黨務外則分隊出外宣傳喚醒民衆使黨之基礎建立在民衆之上以達革命之眞目的一月以來成績卓著但對於黨中各種學說猶恐未能完全瞭解近又聘請國立政治大學學生沈文瀋君擔任講演三民主義五權憲法建國方略等以實行黨化敎育云 
本埠 
[縣敎育局長李宗鄴態度消極]  
　　上海縣敎育局局長李宗鄴奉縣知事委任暫行保管敎育公欵維持敎育現狀李君奉令後正在從事清理間據報敬業學校林校長離職校務無人負責報請遴員接管等情李君以潘前校長前被校中經濟委員會壓迫卸事無復回任之餘地校長一職一時未得其人由李君自行兼任不另支薪曾經呈報縣公籌備案一面前往該校接事詎又被該校校友會拒却迄今尙未解决現在各校類此者多而縣立學校除由忙漕帶徵補助學費外大多數學校雖有學費爲之挹注今因房租减半運動猛進敎育房産租金已兩月不收局中積欠八九千金尙無着落而各校現又紛來請欵無法應付因此李君意態消極云 
[張嘉樹與程次農討論華僑敎育]  
　　國立曁南學校張嘉樹致程次農函云次農先生大鑒頃閱申報敎育欄讀先生對於「改善上海大學」之偉論欽佩之至又得知先生從事敎育多年有深奥之探究且關心海外之敎育曾費數年之思索此吾全華僑民良所深感也然先生費數年之思索而不實地考察南洋華僑敎育則對於此間恐不能悉了解也歟鄙人於先生之言論有懷疑之點敢提出而求指敎焉（一）華僑無特施敎育之見解（二）國民政府是否能體諒及優待華僑（三）華僑情形及敎育狀况鄙人不學無術對於敎育更乏研究然鄙人僑居南洋十有餘載而對於敎育不敢云有深刻之觀察然而尙有纖介之印象及淺薄之意見欲喋喋而獻醜於大敎育家之前也竊以爲華僑必須有特殊敎育之設施兹陳管見如下祖國與華僑其根本上有數點不同焉（一）環境（二）工具（三）特性（四）習慣今就南洋華僑社會而言之可說社會在黑暗時代故宜推翻而重改造之欲改革社會必先栽培專門之人才此毋容懷疑也又改革以前宜先知其癥結何在庶不免於盲從也請述華僑之敎育文學商業科學敎育華僑敎育人才甚是缺乏故每向中國聘請敎授然應聘之敎師殆皆抱游歷之性質且不能了解學生個性而學校所用敎本係國内學者所編著兩地情形互異故不能適合其要求假定有華僑敎育人才則可就地編輯以求其合於華僑之需要其收效亦可較速文學華僑思想尙可謂錮蔽不能擺脫舊思想及禮敎之束縛今華僑有此軟弱之點則應思有以解救之吾以爲文學是最精銳工具藉此以喚醒宣傳及解放一般民衆今華僑實賴有忠實及愛國之華僑文學家以領導使華僑離開過去之黑喑黯淡無光之時代而進入燦爛光明之域也商業華僑商業不能盡量發展其原因實非簡單然商業人才之恐慌乃其最大之因也科學科學能改善環境可以征服自然促社會之進步此人所同聲承認也華僑科學尙稱幼稚故賴有此人才庶可以改進華僑之民生旣有上述之障碍物則有施特殊敎育之要求明矣今述曁南學校内部之組織有商科大學部高中文理商科及初中部今就大學部課程言之南洋地理南洋條例南洋商史此幾門課程非華僑之需要而設乎敢質之於先生此頌箸安張嘉樹上四月十八日 
[神州女學停辦宣言]  
　　神州女學昨發出停辦宣言云本校自民元蒙先總理在南京臨時政府任内撥給開辦經費得以成立内與原發起之女同志慘淡經營外與軍閥學閥努力奮鬥卓立社會不屈不撓嚮不受任何機關團體之干涉或摧殘迄今十五年餘矣其歷史成績及校當局之主張與人格奚若昭昭可考未能誣也兹以時局影響環境過於險惡不得不由校當局另行告貸以了急迫開支暫行停辦其原因及苦衷早詳所發職敎員學子之通告至於扣還膳費一部分（因本校本學期敎職員薪水旣主張日後照還已支付之膳雜等費爲數亦不貲且本校歷年收支相差甚鉅均有會計處報告及各借據可證則在事實與情理上詎可全退）已組織善後委員會處理一切故學生對於退費事靜候委員會解决並指定校中地基爲擔保品現大多數同人均不忍於斯校竭蹶旣停之日復作較量以作落井下石之舉兹有少數學生藉學生會名義）按本校學生會本非全體所組織今僅少數豈能代表全體之意）揑造事實（見報載該生等致前共産分子所把持之特别市黨部書）故意爲難一及本校學生平日純正態度世風移人良堪浩歎至提前發給畢業證書一節乃學生胡會慈等三人自稱代表全體往張校長處面請張校長念該生等肄業有年今以大局關係驟遭變亂遂允容納其請求加以考慮爲之今該生等忽又謂以證書爲市噫似此顚倒黑白其如人格何上來復一本校善後委員會開會約該生等到會乃屆時不到豈光明磊落者所應爲哉其經過情形大略如此 
[改組東大畢業同學會之先聲]  
　　旅滬東大畢業同學會將開會商議 
　　旅滬東南大學畢業同學會秦大鈞·孫步垣·童葵軒·張江樹·倪尙達·徐祖蔭·胡慤風·顧寳琛·樊平章·朱文驥·錢夢渭等鑒於東大畢業同學會有改組之必要於前日在同興樓開會集議議决定期召集旅滬全體東大南高畢業同學共商進行兹録其通告如下啓者吾校南京畢業同學總會素爲少數人把持每有假借同學會全體名義發表私人主見謀其一己利益以是常受外界攻訐致侵及吾同學會全體名譽早應根本改組現在南京畢業同學總會旣已無形停頓自宜即日着手進行凡吾旅滬畢業同學贊成此舉者務祈於本月二十四號（星期日）下午一時半駕臨霞飛路杜美路口商科大學商榷一切是所至禱云 
[寳山一小實施黨化敎育之精進]  
　　寳山縣立第一小學校實施黨化敎育詳情已誌本報該校敎職員近作更進一步之工作兹録其方法於后（一）創設三民圖書館該校原有兒童圖書因種類繁多不易顯提倡黨化敎育之精神爰將關於革命之書籍盡行提出並廣購關於孫文學說汪蔣等名著創設三民圖書館編定目録分别陳列以供學生課外閱覽每日由敎員輪流駐館隨時指導壁間更懸掛中山先生等革命偉人之照片旁及革命叛徒罪人使身入其中者對於革命之爲罪功判若涇渭（二）命題懸賞三民圖書館設主任一人每週提出問題徵求學生答案訂有賞例分甲乙丙三等甲等獎品爲孫蔣汪三偉人大像片乙等獎品爲磁質之國徽黨徽及中山紀念徽丙等獎品爲名人照片其第一次之徵題（一）爲什麽要提倡民族主義（二）列强用那幾種方法侵略中國（三）國民革命的目的是甚麽（三）測騐標語或名言揭示標語及革命偉人名言本欲使兒童知革命之眞精神恐兒童不能十分注意因定於每兩週舉行臨時測騐一次令兒童默寫標語或名言以覘兒童之注意力其成績優良者獎以革命書籍及名人照片等測騐後將標語名言更換一批（四）校正故誤揭示標語名言有時故意誤書一二字或誤註書名篇名實數令兒童發生懷疑覆按書本其能校正錯誤最多者亦給以獎品 
[光華學生會近聞]  
　　大西路光華大學學生會於本月十八日晚在該校會所開第五次全體大會胡越主席議决案件如下（一）登報聲明脫離上海學生聯合會（二）參加各校代表大會（三）選舉出席各校代表大會代表王志聖謝仲懷當選（四）選舉候補代表四人周英才史遠明趙梓慶·陸壽長當選（五）籌備懇親大會决交執行委員會辦理（六）選舉出席校務行政會議代表三人曾克家·宋灼靈·趙英達當選次多數胡浦清（七）十九日慶祝國民政府遷都南京大會是日學校允放假半天特於下午二時在校内開慶祝大會由趙英達代理主席敎職員代表何仲英學生代表宋灼靈法華鄕獨立區分部代表夏賡英等演說 
[隆德學校之慶祝會與展覽會]  
　　大東門外市立隆德學校於四月十九日下午二時舉行慶祝會慶祝國民政府遷都南京及恢復黨權由校長陳君聘伊主席報告開會宗旨後由錢君選青吳君顯仁及學生劉金根陸榮生等相繼演說餘興爲該校之葡葡仙子妙舞清歌頗爲熱閙云又該校於二十日午後三時半起舉行展覽會陳列民黨偉人照像戰事畫片及國民黨書籍百餘種大半爲該校敎員學生所搜集云 
體育 
[小吕宋華僑青年會籃球隊將來滬]  
　　本月十四日起程赴日本比賽 
　　抵滬日期約在五月初旬 
　　據滬江大學籃球隊消息小吕宋華僑青年會籃球隊由該會董事林珠光領率於四月十四日起程赴日本比賽在日約有十餘天之勾留然後再行來滬抵滬日期約在五月初旬該隊已約在滬江作第一次之交鋒此外並希望與海上各勁旅作多次比賽云 
[樂華籃球隊臨陣與滬江拒賽]  
　　裁判員按規則宣佈滬江以二對零得勝 
　　樂華籃球隊原定於昨晚六時在中華籃球房與滬江比賽奈樂華隊臨陣拒戰致未舉行裁判員蔣湘青按規判决爲二與零之比勝利屬諸滬江兹將經過情形及當塲事實紀述於後 
　　樂華與滬江二隊在本屆籃球聯合會中均僅失敗一次惟樂華已爲末次比賽而滬江則尙須與青年會作一度之交鋒故昨晚之賽謂爲錦標之决鬥亦無不可蓋樂華勝則樂華即得本屆之錦標苟滬江勝則錦標誰屬尙難决定須俟滬江青年會二隊比賽之結果何如也使樂華敗於滬江而滬江又敗於青年會則樂華滬江青年會三隊各負二次（按青年會在第一循環中曾敗於樂華滬江二隊）成三角式局面故言奪標樂華之機會較多此甲組各隊戰績之實况也 
　　上月起滬地戒嚴交通阻碍籃球會乃暫行停賽而同時約翰大學宣告停辦該校當局並致函籃球委員會申明不能終局未了之比賽查約翰所餘比賽尙有兩次該隊旣不能出席當作棄權無疑且樂華對於委員會亦有此項請求謂約翰旣不能繼續參加應作棄權云云按籃球會章程第九條一棄權兩次則取消比賽資格凡該隊與其他各隊已有之比賽亦均取消不計分數」委員會即根據該條章程取消約翰全部分數在委員會本身爲服從章程盡其職責其决議絕對無誤無可指摘不意事涉樂華蓋委員會之取消約翰全部分數而有不利於樂華也因樂華曾打勝約翰而約翰則反戰勝滬江青年會二隊也今將約翰全部之紀録取消無異减少樂華之分數而增加滬江青年會二隊之分數此爲樂華之所以不滿於委員會及委員會之所以取消約翰之理由與根據 
　　昨晚五時半滬江隊首先到塲閱十分鐘樂華隊亦相繼蒞臨觀者百餘人皆鼓掌歡迎似若預祝雙方勝利者然且皆欣欣然拭目以觀雙方之身手焉鐘鳴六下兩隊健兒戎裝登場斯時歡聲掌聲益盛於前兩隊乃各據一方作擲籃暖體之準備動作歷時五分鐘裁判員蔣湘青入場蓋即預備開始比賽矣斯時樂華管理歐陽鴻鈞君即向蔣君問委員會取消約翰全部分數之理由蔣君即照委員會所述據實答復後歐陽君謂「我們今天賽與不賽還没有定要去會議後再說」該隊隊員即入更衣室會議歷數分鐘而出由隊長李祖祺對裁判員蔣君申明謂我們今天不賽蔣君即擬發表判决（Decision）斯時李君謂讓我先向觀衆報告一切蔣君允之李君略謂「今天敝隊不能比賽因爲委員會以不平等待我這是一件非常抱歉的事情要請諸位原諒云云」後滬江隊爲答謝觀衆盛意起見自願不取約翰已失資格之利益而仍與樂華比賽但委員會不予同情蓋如是則無異推翻章程將來他隊或有問題也因此仍無結果裁判員即宣布比賽爲二與零之比滬江勝此當場經過情形也 
[南方籃球隊昨勝華東]  
　　四十二對三十一...中華籃球會乙組賽之一幕 
　　上海中華籃球會乙組南方與華東之比賽始於五時裁判員蔣湘青君雙方中第一投籃中的者係南方關錦林而華東王守良亦隨後罰中一分勝負旣見爭鬭益烈華東屢有驚人之表演聲勢似在南方之上一時曾至十一與五之比顧爲時未幾南方已兼程疾進分數漸近後又逐步發展反超出華東之前上半時爲二十二與十五之比南方占先休息十分後華東仍勇氣勃勃努力奮鬭惟全體缺少聯絡且進退又不及南方之靈巧故僅能自後追逐終難有超越之望也下半時二十與十六之比南方又占先比賽結果四十二與三十一之比南方勝 
[今日上海籃球會比賽秩序]  
　　（一）紅隊與華東　　乙組下午五時起賽 
　　（二）全黑與南方　　乙組下午六時起賽 
　　自由談 
[異味] [  楊一笑]  
　　江西會昌縣地方産一種茡薺其大如碗嫩而且甜較蘇州之野荸薺更大一倍惟皮薄而脆一跌即碎且極易爛故不能久藏也 
　　嶺南荔支最著名採下曬乾名荔支乾其肉白而甘美異常又廣東山芋切成狹條薄片在日中曬乾後雖略帶黄色食之甚美倘在電燈光下視之條條能發白光此亦一奇也 
[琴溪雙燕剪波録（下）] 曹夢魚 
　　其人曰不誤探懷出尺一牘上言姪女不幸陷苦海賴公拯之感且無旣下言某久宰蜀中嫂女流受人紿自陷其女今感公義不腆千金之贈不足以酬萬一惟公勿以貪泉見拒署名甄耀别有莊票一紙漕平銀一千兩也燕賓曰是矣春間偶步南開聞人言關外一里許李氏家虐一童養媳以錐刺私處頗慘余惻然以販漆時識府署刑房吏宋象賢乃往求援手并許象賢百金苟拯此可憐弱息言不敢食象賢亦俠義與我逕入李氏室謂郡伯訪拿李婦懼求緩頰我曰此小女子亦不率敎不如棄之歸其母家官中事我等當斡旋之婦忽若有所疑象賢出懷中他牒示之硃印爛然婦固不識一丁字始就範但索其母償身價問幾何曰十五千我如數以銀洋折予之携女出女自言甄姓家在丁家巷中因還其母母亦感動問姓名地址象賢具告而不知此筆門圭寳中乃有一百里侯之叔父也下書人忽忽反命去海籌曰桑榆之收乃在陰德中燕賓堅不受欲親往反趙璧彼甄大令者乃踵門先施敬禮備至且曰以君高義丰度又高驀豈闓闠中人宜入官爲民父母海籌以朱氏言爲大令告且願以千金佐燕賓納粟遂以别駕筮仕湘中甫引見出都過徐州而姊丈海籌方得報燕卿以微疾溘逝燕賓一慟而暈半晌始蘇椎胸曰姊之賢良而不克永其年耶姊與我幼承慈父之慈不使飽毒手而泣蘆花今乃不能終事吾父而使父衰年痛掌珠以攖心姊何忍耶言已復暈海籌亦一淚人急救之即日偕行同回廣德及抵里門旛揚於户帷掩於庭姑泣於室臧獲婢媪號於門内外而前室之一子兩女骨立揾血杖而不能起視其所生之子女毁瘠之情殆過之海籌燕賓撫棺長號痴雲停空暗議慘白良久始略停詢病狀問垂絕時語言狀况則又哀嘶天地爲之變色旣稍憇出就書室坐一老儒鬚髮皓然方據案秉筆滔滔汨汨倒瀉其詞源見二人入徐起曰老杇承巢夫人命課諸郎親受懿訓知懿行甚深敢以不文之筆爲夫人立傳燕賓讀之與海籌嗚咽不能成聲燕賓曰吾父所期爲完人者姊蓋有以報罔極矣海籌亦曰商人重則輕别離非先生椽筆尙不知吾妻修德之勞至於如此也初燕卿既廟見三日撫前室子女而内自訟曰天旣委予以哀雛父又投我以艱鉅倘不能事事何以容於斯世子女亦各馴良乃周其衣食加以嘆咻不匝月而上下之情洽於鐡之吸石然幼稚之年嬌縱稍過輙不服訓迪燕卿又瞿然懼姑息之罪與凌虐正同請於姑告於夫訪得宿彦陳震東者以子女付之拜曰先生束其身心成其才藝我任調護之責毋使我寬嚴之間皆負泉下人也自是師嚴於外母慈於内子女日在覆載中而不自知震東文筆浩瀚其叙燕卿平日苦心纖屑畢具燕賓海籌深謝之即付剞劂已而燕賓迫簡書將首塗又欲先馳歸一慰安老父前室女名淑如哀號長跪出懷中寸楮曰此吾母絕筆命致於舅者視之則諄諄勸弟以所拯甄家女聘爲致中婦以成全功致中者燕賓子也燕賓泣曰敢不順吾姊末命之美噫若此一雙巢燕者不獨可以討害馬即彼章家前室之兄其亦人頭而畜鳴者矣娟紅又言震東一傳之外尙有雙燕剪頽波長歌五十韻極感喟蒼淳之致已採入紅樓玉琯云 
[撲克戕命記] 梵彤 
　　撲克創自西人今則已風行我國國人多厭舊喜新爭相試弄於是遂一開賭界之新氣捨舊有之雀花等牌而狂熱於此中良以撲克之爲賭入局者旣衆纍注又重至無底勝負之易較其他賭博爲尤甚好賭者多存僥倖之心初不計其勝負愈易其爲禍乃愈烈也吾鄕有林某者農家子也家有薄田數十畝頗堪自給顧林嗜賭若命每日涉足賭場恒至深夜不歸父死益豪縱尤喜押搖攤朝夕流連忘返賭負則向各賭棍借貸而利至重且限一日即須償還翌日無以應則鬻田以償之蓋若輩賭棍皆專恃放重利爲生者旣貸汝决不慮汝能短少分文也然林毫不知警依然沈迷於此不一年家田變賣殆盡林以手頭已不如前乃稍稍歛手但終未能决心誓戒每見他人聚賭輒覺手癢難熬仍不免常作小試耳及撲克風行林一試即會且甚覺其有趣於是賭興復熾一日偕友至鎭小飲薄醉有招以賭撲克者林毫不推託欣然加入旣而忽有一牌林以一對老K而換進四張K對方乃以一對A一對9而換進A夫而好司者於是雙方資格均大互出重注纍司以一元而四元林復增至十六元對方忽一纍而至六十四元此時林乃處於危迫狀况中蓋林此時罄囊所有亦僅三十餘元欲看則勢所不能棄牌則心實未甘按撲克賭例對方如纍至六十四元則己亦須出資六十四元方能一看對方之牌以定勝負否則自己雖有鉅大資格無資觀看亦祗能坐失權利也林此時勢成騎虎不容不備六十四元一看於是乃遍向在局諸人告借而各人或則亦無如此巨資或則不肯貸與湊集之尙不足二十元林乃窘甚於是遂向對方出資者婉商願將應得之資均分詎其人堅執不允謂能備足六十四元則照例出牌觀看以定勝負否則汝祇能自棄權利由我坐獲鉅注耳林無奈祗得以手中牌交其友人命彼在場監視他人己則出場貸資惟時已深夜人家多已入睡鄕遍尋昔日相識之賭棍亦僉以林田産蕩盡多託故不肯借與奔走多時一無所得懊喪而回至場神色慘怛默然無語取回友人手中之牌出示在場諸人曰余實爲四張K之大資格今以無資觀看祇得認輸矣言訖憤而將牌撕作數片棄牌而走對方之人旣獲鉅資復大笑曰小林汝其甘心認輸乎我實僅爲A夫而好司耳林聞言益恨不可抑頽然倒地友見狀亦大駭急舁之歸延醫診治醫者斷爲氣抑而閉須屏除氣惱安心靜養然林終不能聽抑鬰數日竟憤恨死 
[離婚案之妙判] 天醉 
　　陸春江在上海縣任時城内有許姓生一女年已及笄小家碧玉楚楚有致已許字成衣匠某已而有某洋行買辦見女悅之遣媒至女家說親願納重金爲聘女父貪其多金將許之但以已許字成衣匠某碍難反汗以致躊躇不决媒氏返報某買辦曰是不難可提起訴訟要求退婚悉由余擔任之錢可通神但多出運動費想不難達到目的也女父從之於是涉訟公庭呈詞再上始奉批聽候訂期傳訊及期陸公親自研訊許姓父女曁成衣匠某兩方媒證均到庭陸公見其要求退婚並無充分理由向媒證細詰情由知有某買辦爲梗遂亦飭傳某買辦並其媒氏到案及三方人證旣齊集堂上下觀審者如堵同欲一探其究竟陸公忽命衙役以盌水飲沈姓女女飲旣仆於堂上似已死去陸公曰誰欲妻此女者舁此死女歸可矣某買辦曰我所欲娶者活人耳此死人何用不願具領成衣匠則曰是生爲吾家婦死爲吾家魁耳豈遂以生死而渝願具領舁歸殮葬陸公曰善遂命具結領女而去遂退庭觀審者咸詫怪不已頗有竊竊訾議非公者詎成衣匠旣舁女歸女已欠伸而甦矣遂涓吉成禮後設肆經營以勤樸漸致小康某買辦則以場面闊綽揮霍無度負債纍纍卒被某洋行西人解職困頓終身 
[舊雨杜君之戎馬經過記]  
　　陸禹玉 
　　杜君廉清湖南藉曾肄業於蘇州振聲中學民國十年入廣東黄埔軍官校别後魚雁不來起居難知故同學中亦無從知彼狀况今者黨軍自浙至蘇蘇州敎會學校正自謀改革忽一少年軍官偕二衞士乘馬得得而來衆方驚疑詎投刺之後始知爲投筆從戎之舊雨杜君寒暄一番即請君述行軍情狀杜君爲東路軍二十師之營長承君不吝將彼所經歷而關於戰爭方面者一一相告今特記之以實自由談想讀者諸君亦甚願得一眞實之沙場寫眞也 
　　蘭溪之役聯軍背水列陣黨軍着着進逼聯軍無地可退後排紛紛泅水圖逸前排未及跳河者黨軍且進且呼「快快繳槍」聯軍亦大聲回答「我們繳槍」不止黨軍因彼等已乏戰鬭力遂停止攻擊 
　　但聯軍因圖逸有在河中飲彈而亡或溺死者爲數不少當時河水爲之赤焉桐鄕之戰聯軍伏於高山臨下而戰且山前一大河爲之障黨軍衝鋒時聯軍發彈如雨黨軍則不發一槍勇往直前任聯軍射擊雖是役黨軍犧牲者不少然仍猛進不少却及渡河之後聯軍知險要已失遂相率潰退黨軍因戰略上之關係駐兵未追不圖聯軍乘此時機大肆殺戮當時人民皆逃避在外聯軍因民心歡迎南軍而拒己也遂四出找尋驅彼等至山中雖在十歲之童亦被槍殺可謂慘矣杜君之衛兵亦湖南籍後相值於途中言黨軍雖貴爲師長亦須執槍交戰此次來蘇時守蘇地者爲聯軍張栗一團在城外寳帶橋附近一夜砲聲隆隆然黨軍無一人犧牲聯軍發一砲彈落於彼之足前幸而未炸亦云險矣 
[記人海潮] 天相 
　　人海潮說部五卷最近由麥家圈中央書店出版作者網蛛生自寫身世之感中間夾叙家庭隠痛社會險惡人心刁狠風俗淫靡情來興到濡墨伸紙不知避諱不假雕琢歷歷寫來表現出人海中無數驚濤駭浪相激衝而成之個個皺痕使讀者性靈隨之震盪字裡行間暗暗以快樂悲哀並作比較影象苟細心玩索更覺諧笑之間有淚痕雪涕之間得愉快作者極描寫社會頗見功夫描寫社會片段情景不難然苟以十年中之經歷遭際聞見隠痛排比次序編列統系信筆寫出不露斧鑿乃爲難能可貴作者竟於最短時間一氣呵成暝寫十年塵影一吐胸中塊磊寫社會各種生活哀艶處凄馨動人深刻處感喟無窮祗覺一片眞情躍然紙上如偶然也近世出色當行之長篇小說不多見吳叫人著二十年目覩之怪現狀以詭異勝娑婆生著人間地獄以綺膩勝而人海潮說部詭異綺膩兼而有之閱之令人感歎不止爰濡筆記之以發吾感 
[游藝消息]  
　　北京大戲院自今（二十一）日起開映偉大香艶名片「貴族爭風」主演者即係昨前數日北京所開映之「醋海波平」主角羅拉及奥梅利兩大明星惟「貴族爭風」爲二氏最新傑作其藝術較在「醋海波平」中更爲猛進聞該院爲優待觀衆起見售價並不稍增云（槑） 
　　藝術家黄藻芳君前在聖約翰中學讀書適因時局關係不得開學故今在先施公司受職聞晨星演劇團將公演「孫中山」一劇請黄君飾孫夫人一角云（古月） 
[人間地獄（續）（六十八）] 天笑 
　　第六十六回痴情宛轉雨洗棠枝别意纒綿風飄柳絮　 
　　在杏花樓餐罷以後蓮孫的意思還要約了嘯秋和湘臣一同到三馬路秋波那裡去嘯秋道今天晚上實在不能奉陪了一則今天第一天停報難得有這樣早回去的日子即使回去以後也未必馬上就睡覺但是今天必得早回去的了二則你今天到三馬路去當然的和秋波話别我跟了你去不但是做討厭人自己也覺得無聊還是讓你們兩人去叙别吧用不着我第三人參加其間了湘臣本來倒無可無不可的被嘯秋這樣一說也說不去了不談嘯秋湘臣各自回去且說蓮孫出了杏花樓便到三馬路秋波家中來恰巧今天惋春老四在小房子裡謝年因爲第一台也早已停鑼鄒鳳凰也在家中這兩天生意上也没有花頭也不大有客人來就是有人來抄局帳等等有晴雲在那裡也對付得過去所以也不必一定要出來蓮孫去了秋波知道他明天早車要動身就覺得有些兒不大起勁江文通所謂黯然銷魂者惟别而已幸虧蓮孫善爲譬辭說你不要嫌冷靜年底下你們也很爲熱閙况且還有你晴雲阿姐姊妹兩人隨便什麽事有個商量秋波因爲晴雲在傍邊也不好說什麽只把一個頭撞在蓮孫懷裡蓮孫又接着說道到了新年裡尤其好白相了年初一坐了汽車去兜喜神方再不然就是幾個新世界大世界遊人很多你姆媽一定帶了你們姊妹二人一同去遊玩的秋波道謝謝吧他再也不會帶了我們一同去遊玩咧他自有他的朋友我也不要去謝謝一家門我開年新年裡是門也弗出隨便啥場化弗去白相就是新年裡坐汽車也無啥意思蓮孫道說起坐汽車我就要想起今年夏天了最熱的幾天我們没有一夜不坐着汽車兜風此刻你這一場病也許夏天多受了風寒來的秋波道不關事的不過到明年夏天你可能還陪着我們再來兜嗎我平常日子都不喜歡坐汽車就只夏天的坐汽車兜風我是最喜歡的寗可到冬天再生一場病也是情願的蓮孫道你又說癡話了這到底不犯着的晴雲道三少的話對了兜風的辰光覺得爽快的生起病來急得要命的到醫院裡去也是弗開心的呀 
 
 

Page 13

 
 
商業新聞 
[特訊]  
　　厦訊障刁糖因津市漲價升至八元七角 
　　長江藥材已運到一千件 
　　昨日又到印棉四千四百包 
　　美棉續有七百件運滬 
　　美國大桶烟葉昨有九百五十件進口 
　　美國紙頭運來一千四百七十件 
　　南美牛骨作雀牌原料者昨日運來六百八十七件 
　　南美松脂昨有五十件運到上海 
　　花旗白臘昨來二百件 
　　昨日野鷄帮裝出二十支水月棉紗一百二十件又本牌棉紗二百件 
　　日本四月中旬對外貿易輸出五四、二二二、○○○元輸入七九、五四三、○○○元（日金） 
金融 
[臺灣内臺銀繼續營業]  
　　上山總督之獨斷行動 
　　電通社二十日東京電云大藏當局後藤總務長官森董事恊議之結果本已决定台灣銀行在台灣内暫中止營業後因上山總督之獨斷言明仍繼續營業大藏省與總督府間因此幾起糾紛惟現因台灣内仍繼續營業故日銀兌換券二千萬元之臺灣輸送亦已中止 
[銅元驟短七千]  
　　江角跌落九厘...銀拆收盤白借 
　　昨日早市洋厘市價似尙穏固收盤爲七錢三分一厘八毫七忽半交易數額匯劃票欵七十五萬鈔票三萬七千銀行進出約二十萬光景午市釐價略回一毫二忽半爲七錢三分一釐七毫半成交總數匯劃票欵二十萬零一千鈔票二萬一千銀行交易約計十四五萬銀拆昨忽又由二分而至白借早市計做開二分午市開盤雖仍二分迨至收盤則又作借銀根趨勢之變幻多端於此可見一斑矣銀行收解消息昨亦清閒祇日商方面票據收解六七十萬匯兌掉期欵收解一百三四十萬外商方面收解票據欵七八十萬零星雜欵五十餘萬華商方面各種收解一百十餘萬其他收解消息皆無見聞小錢莊做開江南小洋昨又跌落九厘早午兩市爲六錢二分一釐成交二千角廣東小洋早午兩市亦同爲五錢八分九厘二毫半交易數額早市七萬角午市三萬五千角銅元因天雨電車公司售出甚少以致市價大縮昨竟縮至三百七十六千較前日驟短七千文市上兌價掛牌於是隨减二三十文云 
[標金回漲五兩四錢]  
　　昨日大條銀近期已長二五遠期長一八七五美銀價反减二五標金忽轉起色之象蓋外滙明鬆暗緊銀行稍有買意惟業中不願多抛故僅成交日匯一百餘萬元英美兩匯更稀市塲上買過於賣人心堅俏早市計漲四兩零因大條微長銀價反降日美回大一二五所致毛盤復退二兩零英匯揭後各匯内盤趨緊遂漲二兩餘後有一兩之盤旋午刻續加二兩下午尙平祗一兩上落各匯因逢週三向無正式之市結果較前日計漲五兩四錢今日（二十一日）大條銀有看縮云云六月份初開三百七十六兩一錢即加三兩二錢後爲七十七兩二錢嗣因同業預料英金須掛長遂跌至七十四兩九錢九點半先令開出時爲七十五兩三錢掛牌果長半辨士美金長一元日金减一兩二錢五分但内盤似見堅固住友三井朝鮮買日金七七半至七七六二五大通買七七六二五故金價續加二兩零十點十一分爲七十七兩六錢後因三井買七七半兼之神户匯兌見小故十點三十一分爲七十五兩七錢此後互有一兩上下十一點後堅定計加二兩餘工商售出日金七七七五繼計七七八七五十一點五十分爲七十八兩一錢入後小八錢十二點半收市七十七兩七錢下午開市七十七兩八錢繼由七十八兩减至七十七兩四錢而匯市暗盤平定無甚變化交易尤稀三點十五分漲爲七十八兩五錢因買户似夥以後僅計六七錢高低四點零復爲七十八兩四錢交易清閑迨四點零七分即行閉市收盤爲三百七十八兩三錢較十九日計回漲五兩四錢一日間最大價三百七十八兩五錢最小價三百七十四兩九錢相差三兩六錢登賬四月份三百八十兩五月七十九兩六月七十八兩補水上下午同爲三百八十兩云 
[外滙掛牌一致放長] 内盤反緊 
　　昨接倫敦電訊中印初進後出賣户觀望市平大條近期長二五計爲二十六辨士二五（合英金二先令七辨士）遠期長一八七五計二十六辨士一二五美銀價减二五爲五角六分六二五英對美加○九三七五美對英勿動同爲四元八角五分六八七五日英小去一二五計二先令○○六二五日美回大一二五爲四元八角六二五倫敦先令加六二五爲二先令七辨士半神户電日美已小去三七五本埠外匯掛牌一致放長計英金長半辨士美金長一元印度升二元七五和洋加三元法郎長二十五元德滙加四元香港小去一二五坡滙減一兩七五日滙减一兩二五又意大利反縮十五元計一千二百四十利耳瑞士小落一元計三百二十二福禄令惟銀行内盤趨勢反緊不啻明賤喑貴其實掛價上日本應放長故無甚關係而銀行稍有買意與前日情形不同惟華商不愿多抛成交數量不鉅僅計日金一百餘萬元英金數萬鎊美金二三十萬元而金業中若向購結則以扳價人心堅固金價復漲五兩四錢午刻收盤較前日計英金縮二五美金縮半元日金加一兩下午因逢週三向例無市暗盤交易亦甚閑散各銀行於上午所成交者計住友朝鮮買日金四五十萬元價七七半至七七六二五三井買三十萬元價七七半至七七六二五又七七半大通買十萬元價七七六二五工商售出五萬元價七七七五住友出美金五萬元價六十二元三七五 
　　英匯揭曉長半辨士内盤反緊半日間祗有零六二五上落交易有限六月份初結二個六辨士八一二五午收二個六辨士七五買價二個六辨士八七五收市二個六辨士八一二五下午未有做開 
　　美匯掛價長一元内盤見軟計有一二五上下交易不鉅六月份初結六十二元三七五收市六十二元二五買進價六十二元半至六十二元三七五午後無市 
　　東匯掛牌減一兩二五惟銀行交易反漲半天中有六二五漲落銀行胃口尚好華商略有售出六月份早市向結七七二五掛牌後七七半至七七六二五十點零七七七五時又回至七七六二五午時復堅收市七七八七五買價早市七七一二五後七七半至七七六二五十點半又回至七七半午收七七七五下午向結仍須七七八七五賣與者七七七五云 
[浙屬滙兌跌落一元]  
　　上海銀行公會昨日行市會議報告云津銀匯行化漲五錢津厘微漲扯申七三二八市面平穏青島市面仍疲洋無用途内盤扯申仍較小烟台申電平直一千零四十五兩不需票貼洋厘扯申七三二較去年同時已屬甚廉濟南洋釐亦小如申厘能站定各埠雖有上落亦甚微末浙滙各屬可落去一元蘇屬祇寗蘇兩處可通餘外各埠未見進步也 
　　又上海銀行報告云津電銀匯上漲五錢洋匯北京天津青島各漲一元杭州下落一元江北一帶時局緊急交通不便南通已漲起五角大數目難照辦其餘各埠大致平平 
　　貨幣名稱匯價比上日貨幣名稱匯價比上日 
天津行化一○六二·○○漲○·五○青島銀元一○○五·○○漲一·○○ 
天津銀元一○○六·五○漲一·○○南京銀元一○○四·○○ 
北京銀元一○○七·五　　漲一·○○蕪湖銀元一○○四·○○ 
烟台銀元一○○六·○○ 
證劵 
[北京九六跌至二四八]  
　　昨日北京電九六暗盤由二六三漲至二六八趨跌至二四八復回漲至二五九成交四十餘萬前日津老頭票因台灣銀行暫停營業續跌至七十二兩三 
[整理期貨交易六十四萬元]  
　　昨整理債價始挺而後下跌查前市賣買寥落人氣沉悶故在初盤甚少漲跌次盤仍不减其滯定情形迨至後市以各方賣出漸增價見步跌惟於下跌之際買方陸續收進第以賣方勢占優勝市面僅能維持於下跌狀態或更爲抬漲察其趨勢處兹環境中似可暫維現狀無虞即有大漲跌之發見結果計全日上落差額七長期貨約計半元獨整六下月期達一元數角其他以開出時稀鮮有變化較之前日七長現貨及整六期貨均下降甚巨惟七長期貨僅續小五六角合計全日期貨成交六十四萬元内整理六釐三十二萬元分四月期四萬元五月期二十八萬元七年亦有三十二萬元計四月期十三萬元五月期十九萬元現貨交易合祇六千元中整六四千元七年二千元兹分述如下 
　　整六現貨於下午開出一次計六十九元四角比週初飛跌達一元八角期貨惟下午兩盤交易價由六十九元六角小爲六十九元四角比前日續降一元六角五月期上午初開計七十一元二角嗣步見低疲結果小爲七十元零五分全日上落一元二角比前日亦復跌一元四角半 
　　七年現貨亦惟有一盤交易價五十九元七角較上星期六暴跌一元九角期貨四月期前後市均盤旋於六十元左右結果爲五十九元九角比前日續小四角半五月期前市初盤計六十一元以後各盤上落於七八角間收市時爲六十元零五角計上落六角較前日續跌七角半 
商情 
[運漢疋頭紛紛退關]  
　　潯埠昨裝出百件...貨價下落 
　　東西疋頭昨日疋頭趨勢仍軟實銷平淡東貨來源漸旺貨價下落歐貨問訊依然寥落叫莊亦步步下降殊少佳象客帮中鄂湘等省謠諑甚盛俱擬暫停採辦漢帮本擬裝運前此預存之貨後因故退關潯埠昨裝春和輪運去疋頭百件蕪湖安慶交易亦呆滯祇川帮進意仍濃但格於運輸頗難發展也北帮均無顯著之成交建帮連日花布漂布頗有購入候輪裝往貨價因環境如斯實難起色細布世樂鳥開七兩三錢駝鳥六兩五錢半較前俱跌六磅郭巨紅標復小五分龍昌行開四兩列國美人扎素綢售三兩六錢雜牌五錢半八四原布自斷擋後漲勢甚猛現貨已有到滬昨鸚鵡牌開四兩七錢半較最高時回小三錢西貨建帮花洋紗略有成交虎瀑散花三錢六分半條子六分本街藍條夕法進十餘件蓮花公子一錢九分半富貴壽考二錢七分半 
[本廠棉布]  
　　十一磅本廠棉布因怡和東方等廠已照常工作生産豐厚每疋貨價隨之下降銀五分細布銷場以長江路爲大宗今格於時勢及交通阻碍之關係來電暫囑止辦止裝價格因之軟疲其他各類無甚更動昨南洋帮成交計百件之譜爲十一磅四平蓮杏哥十三磅三中四平蓮等類汕厦二帮昨裝運棉布甚爲清淡寗波及台海處實銷亦寥寥無幾兼以昨日大雨各帮裝運無形停頓本街因集會者稀少成交靜寂 
[怡和叫莊]  
　　昨爲怡和拍賣各種疋頭之期計排叫七十一件三千二百七十九疋内有二十二件九百八十疋未曾成交所拍出祇有四十九件二千二百九十九疋比較上週共少叫三件二百八十三疋各帮往購極形閑散本街及業中亦屬寥寥蓋時局不靖去路不繁故耳兹將排出各貨數量分紀於下 
　　　　件　　疋　　件　　疋　　件　　疋 
羽毛　　二　　二○寗綢一　　三○原布　　八　　四七九 
羽綾　　二　　四○　斜綢一　　三○市布　　九　　四五○ 
嗶嘰　　二　　六○元絨　一　　二○　漂布　　二三　一、一五○ 
西緞　　六　　一八○輕布　六　　四三○共計　　七一　三、二七九 
羽綢　一○　　三九○ 
　　拍定各貨價較前計羽毛如大紅人馬每疋跌三錢五分新緑亦减一兩二錢羽綾如虎牌小五錢人馬小三錢嗶嘰如馬頭小八錢虎牌如前泰西緞如舞蝶每碼小去一分半元羽綢疋小五分至八錢五惟亦見漲一錢至三錢五者斜綢如狀元紅小七分半元絨如運動會每碼漲三分半輕布每疋减去二分至一錢九分惟僧帽見大四分原布小去六分至一錢惟藍三健漲五分市布小四分至三錢一分漂布漲自四分至三錢六分降者由三分至一錢五分云 
[五月份日煤裝滬之預定額]  
　　十四萬八千噸 
　　日煤爲進口之一大宗國煤自受軍事影響斷絕來源後此間各廠需要日貨更殷惟礦中因就地用途較廣已有限制來滬之議故每月裝滬之額須先經該地礦商預算兹悉本埠煤號接若松轉來報告預定五月份運滬之煤其數額如下一等塊三千噸二等一萬噸三等四萬噸一等統二萬噸二等二萬噸三等一萬噸一等層一萬噸二等屑二萬噸三等屑一萬五千噸至以上數目凡經滬上各煤號訂定後由日本直接運鎭江通州或内地各埠不再由滬轉裝籍省手續云 
[漢帮來電止裝金屬品]  
　　昨日五金交易因天雨連綿無新殊之發展各貨行情數日來亦少上落惟漢口帮正記成豐永義泰等號均來電止裝金屬品其原因係時局及銀根緊迫之影響故全市趨勢無十分之振展馬口鐡厦門帮批成三百箱係新開河某五金號開出價十兩零四錢豐裕惠司鐡本街罐頭廠收去六百餘箱價十四兩八錢法西釘無躉批交易其購辦者不過門莊之零星買賣耳售盤因來源不多尚挺如統花色售五兩二錢半單另行情係一寸爲最貴計售六兩寸半七五亦爲現市不可多得之花色故價目亦能售至五兩七八錢其他受國貨之影響未見有進展之象也銅皮交易邇因長江去路停頓市象萎靡青鉛定價轉鬆交易尙活動白貨交易除瓦楞鐡略有點綴外其他若英美平白鐡等俱無活潑之勢鋼板來源較多實銷又呆人心似虚其他點錫品因無交易故市面甚冷落行情除荷蘭漲起五錢外别無軒輊云 
[山東葉略有來滬]  
　　山東美種烟葉沿膠濟路種植每年産額值二三百萬元歷年均由各大烟廠及東洋公司本地漢口號帮收買如地方安靖輪軌通行八九十月間即已收採凈盡前去年時局多故辦者觀望以致交易失時進出不及近年本埠有人經多年調查親往採辦加以炕烤選凈色澤分别道地善法捆裝頗爲完善其沿路出烟區域爲坊子·蝦蟆屯·黄旗堡·二十里堡·譚家坊子·濰縣·周村·青州·等處烟區均有辦及辰下許州鳳陽葉難到惟山東葉尙有些少來滬耳 
[棉紗漢帮來電止辦]  
　　實銷停滯...遠期紗跌一兩外 
　　紗市受時局打擊人心又起驚慌實銷遂致停滯漢帮來電止裝止辦因該處金融與滬埠斷絕而漢莊將前購之貨略有售出以避危險市面又呈衰弱之狀交易所期紗前市開盤平靜外棉形勢穏固場中生意頗清各月無甚上落午後大阪三品紗跌三四元客方現需暗淡塲内謠諑朋興一時賣風濃厚各月俱跌八九錢紗市受時局紛亂影響暫時仍無轉機之望全日成交計八千八百五十包人標拍之盤列左 
　　　　收盤價　　比上日　　　存賬數　　收盤價　　比上日　　存賬數 
四月期一三一·八　跌○·七○　二六、四五○七月期　一三四·八跌一·一○　二七、二五○ 
五月期一三二·六　　○·九○　二九、六五○八月期　一三五·九　○·九○　一八、八五○ 
六月期一三三·七　　一·○○　二九、八五○九月期　一三六·七　一·八○　一一、五○○ 
　　現紗客帮買去計四百餘包同行中進十包行情跌五錢至七錢半廣東帮進一百三十五包汕頭帮進四十五包内地帮進四十六包江西帮進五十包天津帮進五十包牛莊帮進五十包蕪湖帮進二十包福建帮進五包售盤如左 
　　二十支立馬一四五·二五　二十支仙桃一四二·五○　　十六支日光一三四·七五 
一四四·七五　水月一四四·二五　　一三五·○○ 
砲臺一三二·五○　一四三·五○四月仙桃一三七·二五 
　　一三二·一○　十六支地球一三七·五○　金城一三七·五○ 
雲鵬一三五·○○　雙虎一三三·六○十支大寳一二四·五○ 
彩球一四一·○○　大發一三三·七五　　　　一二五·○○ 
鴻福一五○·五○ 
　　昨日大阪三品期紗市價照録如下 
　　前市開盤　　　　收盤　　　　　後市開盤　　收盤　　比上日 
四月期一九○·一○　一九○·○○　一八八·○○　一八七·九○　跌四·一○ 
五月期一九二·五○　一九二·七○　一九一·四○　一九○·六○　　四·三○　 
六月期一九四·七○　一九五·四○　一九三·六○　一九三·○○　　三·五○ 
七月期二○○·九○　一九九·○○　一九七·一○　一九六·六○　　三·七○ 
八月期二○三·○○　二○二·一○　二○○·○○　一九九·三○　　四·六○ 
九月期二○三·○○　二○二·六○　二○一·一○　二○○·二○　　四·一○ 
十月期二○三·○○　二○二·四○　二○一·九○　二○○·二○　　三·八○ 
　　又上午九時半大阪現紗電二十支藍魚二百元漲一元合申規一百五十七兩五錢二十支紅財神一百八十一元漲一元合申規一百四十二兩五錢十六支福島一百八十二元漲二元合申規一百四十三兩三錢十六支三馬一百八十二元漲二元合申規一百四十三兩三錢 
[棉花漲而復跌]  
　　昨美棉平靜印度棉漲六七羅比本棉始漲繼跌查其原因謂漢口風潮擴大滬漢經濟往來實行斷絶棉花來源恐將絕跡而本埠紗廠悉數復工兼外棉大勢平穏因此散户心中頗爲驚慌又以本月期限交割甚近恐有軋空風潮故補空踴躍而漲但據一部份人云漢口銀行匯劃雖停而船雙仍通該處受時局影響積貨仍旺將抵滬者亦屬不少况紗廠以紗銷不振無大量收貨决無軋空之舉故午後又跌總之目前時局混亂棉市前途殊鮮把握也市中實需交易甚清碼頭上到貨寥落交易所期棉前市漲二錢午後跌二錢五分塲中交易極稀賣户未踴全日成交計一萬六千擔漢標拍開之盤如左 
　　　　收盤價　比上日　存賬數　六月期　三一·三○　跌○·一五　四二、四○○ 
四月期三一·四五　漲○·一五　三二、一○○　七月期三一·四○跌○·一○　二九、一○○ 
五月期三一·三○　跌○·一五　三九、○○○　八月期三一·四○　○·二○　三二、九○○ 
　　棉業公會上消息現貨生意甚清碼頭上到貨全無售盤列左粗絨花　三○·○○　　永記廠進　三○○件　送廠 
　　昨美棉始因天氣不佳而堅繼因西部預測良好而疲卒因一部份補空再昂結果期貨跌四至六磅音現貨跌五磅音英棉期貨漲四至五點現貨漲八點埃及棉現貨不動印棉因美棉定堅定及本地多頭購進市况堅挺計平果爾及白羅溪漲七羅比奥姆辣漲六羅比原電録左（十九日電） 
　　美棉　　　　　比上日　　英棉　　　　比上日 
五月期　一四·二八跌○·○五　五月期　七·六二漲○·○四 
七月期　一四·五一　○·○五　十月期　七·八八　○·○五 
十月期　一四·七七　○·○六　現貨　　七·八五　○·○八 
十二月期一四·九五　○·○六　埃及棉　一三·六五　不動 
一月期　一五·○三　○·○四　印棉　 
現貨　　一四·六○　○·○五　平果爾　二六七漲七羅比 
五月最高一四·三九　不動　　　奥姆辣　二七九　六羅比 
五月最低一四·二四漲○·○一　白羅溪　二八七　七羅比 
　　昨日大阪三品期棉市價照録如下 
　　　　前開　　後收　比上日　　前開　　後收　比上日 
五月　四七·一○　四七·二○跌○·○五　八月　四八·三五　四八·一五跌○·二五 
六月　四七·二○　四七·四○　○·○五　九月　四八·七五　四八·七五　○·一五 
七月　四七·四○　四七·六○　○·○五　十月　四九·一五　四八·九五　○·二五 
　　附印棉上週統計如下（單位千包） 
　　　　　　　　前週　上週　　　　前週　　上週 
九月起收數累計　二、二一二　二、二九一　輸往歐洲　二一九　二三六 
週末現存　　　　　六○九　　六三二　　　輸往中國　一四八　一五三 
九月起輸出累計　一、三四　　一、四○七　輸往日本　九八四　一、○○三 
[直省棉紗附稅一時尙難取消]  
　　直省對於進口棉紗徵收二五附捐本埠紗廠聯合會前曾電請免除兹得復電一時尙礙難取消云 
[粉干客盤已開]  
　　龍口線粉干兹以來源驟增市面動搖客貨見形勢不佳不復堅持乘機卸出昨恊昌東等號開出一批計六十包價爲十九兩半至十九兩二錢較前盤跌二兩許因此各行售盤紊亂叫價二十一兩至二十兩不一然照成本合開價均須虧耗倘後市銷路轉暢或有轉機希望 
[洋粉新到一批]  
　　昨日麵粉期貨開盤後以陰雨不止引起市上囤積居奇之動機開市以後步步上漲至下午收市前尤呈緊俏近期三四五月份漲起二分六七八月份漲一分稍零近期以現貨缺乏原料易漲難小遠期則在不可捉摸中進囤尙未敢冒膽嘗試也近期且有北津胃口故一進即漲昨日三四月份自上午開價二兩四錢四分七五漲至午後收前爲二兩四錢六分六七八月份均大至二兩三錢一分以買興之濃今明尚占堅勢 
　　洋粉昨日又由日郵裝到英商某洋行進口一批數在五萬以上爲金鐘牌及白袋等到後聞儘數日津商辦去本街與南路則所去祇在少數云 
　　小麥近遠期均見上漲實以人心望奸補空與新買勁起本月份大至四兩錢四分五七月份漲至四兩四錢三分均較漲三四分六月份漲一分爲四兩三錢九分云 
[呢羢市面不振] 祇有零星拆疋交易 
　　日來呢羢市不振本客帮祗有零星拆疋生意各貨價格異常軟弱市况實不易發展花呢春薄花呢淡色者若柳條·格子·鱗紋·及各種閃色顔色本街門莊漸有添購若華通大格子售二兩八錢華豐貨爲二兩九錢洛士利爲三兩五錢五分嗶嘰普通貨在二兩左右元莊鼻烟嗶嘰·青淡灰素嗶嘰等·本客帮亦有交易係均拆疋居多而二兩五錢以上之高擋貨走銷較呆各色生毛嗶嘰無甚活動但芝蔴嗶嘰批發門莊銷路甚大各行到貨幾有不能接濟之勢故市價非常堅挺門莊零剪掛牌單幅每尺四角半至五角躉批永興·寳多售一兩六錢百賚一兩七錢隆茂一兩四錢七分半無論跑街掮客一例凈盤無佣華達呢鼻烟色爲最流行去路亦迅速但藍灰素色華達撲羅夫普通二兩七錢至三兩五錢其去胃亦甚順利易於推銷直貢呢元色直貢銷路與嗶嘰同今春走銷確比去歲稍遜因現今馬掛料多用雪花呢·馬掛呢·花呢等故直貢呢減少一部份之潛勢力現普通貨售三兩二三錢次貨二兩三錢高擋榮泰·安利等貨去路俱屬寥寥也 
[期糖平疲]  
　　昨糖市海外電訊古巴現糖價仍三·○六二五紐約期糖五月份三·○八七月份三·一八十月份三·二二比前電均大一分爪哇無電惟據經濟電訊現期糖價均跌一二五東滙内盤結價七七七五公會劃盤買方殊稀市氣平疲初市成交價本月份爲八兩四月份八兩一錢五月份八兩二錢二盤無上落市况混沌四月份且曾做至八兩一錢二分半惟本月份以某户之猛放價因稍跌結果收盤本月份七兩九錢七分半四月份八兩一錢五月份八兩二錢要手寂靜市且萎疲比前日市面近期跌二分半遠期無升降現貨交易更稀Ｎ嘜昨劃價七兩九錢五分明治ＹＴ同價上擋ＥＲ八兩六錢七分半明華ＹＰ八兩六錢五分受者寥落市亦平疲大里糖昨日又有來電以原盤九元八角肯賣但行家進意冷淡雖各洋行自行抖攬迄未開通云 
[南北各客帮羣起裝辦洋米]  
　　全市開一萬八千包......價漲七八分 
　　昨日洋米市况以客帮突起暢辦市形頓呈佳象且天津·烟台·汕頭·寗波·等各客帮一致添辦成交至一萬八千包左右之鉅所開之米以客帮爲最本街祇去西貢小絞兩米各數百包而寗波去二號西貢五千大絞千包北洋帮去一號西貢近千包小絞米八千包湘機元四百五十包汕頭帮去小絞五百包價比前市各大七八分小絞開至十二元二角三分湘機元米十七元六角其他各米價與前開相仿云 
[休假後茶市之蕭條]  
　　昨前兩日僅銷珍眉三百九十二件 
　　洋莊茶市上週交易已清兹自星期二各洋行開市後交易仍然岑寂綜計前昨兩日全埠市面僅怡和·天裕·兩行買珍眉三百九十二件華商買去蝦目五十八件其蕭條景况已可想見云 
[中日紗綫交易閒散]  
　　棉綫現貨生意愈覺冷淡行情仍跌蓋受時局紛擾之影響也昨僅有内地帮進四十二支水月綫五件價爲二百三十五兩其他未有交易後市仍須看疲云 
　　大阪現貨精細棉紗因三品又成盤旋之勢一時難望上伸市况復趨閑散中等二十支四月期叫價爲百九十三元昨日僅鶴鹿四十二支四月期價二百九十六元日之出二十支四月期價二百二十二元各成交少許 
[優等細乾經益形堅俏]  
　　三井指購九十包...粗黄絲囤户售出六包 
　　昨日本埠洋莊絲市頗形沉寂祇日莊三井上週接得紐約來電囑購優等細乾經現貨當即向華絲商討發電報昨已接到海外復電成交金銀鵝·鼎牌九十包滬棧輯里乾經優等貨存底益枯行情益形堅俏粗黄絲棧存底早罄來源不繼而印莊頗有需要昨由囤户手中轉售與三星等保棉冲沔六包絲價激漲其餘各絲經均無成交云 
　　横濱生絲現貨因前日買氣繼續暢達之結果致賣貨漸形减少行情特優貨二十一中漲起十元叫價爲千四百六十元仍有成交人氣亦穏健前日之一萬五千斤未定價交易亦叫高十元最優等貨以千四百六十元之價在交涉中 
[絲頭商讓價求售] 黄白貨均趨疲勢 
　　昨日絲頭市面仍趨疲滯緣各歐莊以海外需要毫無進意甚淡每遇華商兜售抑價甚力勢非廉價不願囤積各貨主咸因陳貨落令情願虧本售現昨市百利等所進之黄野貨價均銳跌白貨價亦趨疲 
　　横濱絲頭歐洲三館帮以市况着手購進已成交三萬餘斤其他百九號九十號等均有伺機而動之勢 
調查 
[美國最近工業品之輸出入觀]  
　　美國近以棉收甚豐頗注意於紡織業之發展兹將美國最近輸入輸出纖維工業品價值列下（單位千金元） 
　　　　　　輸入　　　　　　　　　　　輸出 
　　　　今年　　　　去年下　　　　今年　　　　去年下 
　　　　一月　　　　半年　　　　　一月　　　　半年 
棉製品　四、九四三　三一、○八四　七、六七八　五一、五七一 
毛製品　四、九一八　三二、四九六　三二五　　　二、○三○ 
絹絲製品三、一五一　二二、四四九　九九七　　　八、一○六 
人造絲製品一、一七九　六、五○九　六三六　　　三、六七七 
麻絲製品一一、一九一　六八、○二五　五九一　　六、九○三 
共計　　　二五、三八二　一五九、五六三　一○、二二七　七二、二八七 
[三月份上海物價指數表]  
　　（一）躉售物價 
類别　年别　　十五年　　　十六年　　　十六年 
　　　　　　　　三月　　　二月　　　　三月 
糧食　　　　一六五·九　　一七二·○　一七七·七　 
其他食物　　一六二·二　　一七九·六　一八○·二 
疋頭及其原料一四四·六　　一四○·五　一四三·九 
金屬　　　　二○四·七　　二○九·一　二○九·五 
雜貨燃料　　一四四·四　　一六九·三　一七七·一 
建築材料　　一四四·九　　一六五·二　一七○·四 
工業用品　　一五二·八　　一六○·五　一六○·六 
其他物品　　一三七·二　　一四○·一　一四一·四 
平均　　　　一四四·八　　一五八·八　一六二·四 
總平均　　　一六四·四　　一七二·○　一七四·七 
　　（二）輸出入物價 
　　　　輸出指數　　輸入指數 
類别年别　十五年　十六年　十六年　十五年　十六年　十六年 
　　　　　三月　　三月　　三月　　三月　　二月　　二月 
原料品農産一四九·九　一五六·九　一六四·○　一四八·七　一四九·一　一五六·八 
動物産　　一六三·九　一六四·三　一六三·一　　 
林産　　　一七一·九　一八七·○　一八五·一　一四九·三　一七八·九　一七九·二 
礦産　　　一六二·四　二一一·二　二一三·一　一七一·一　二○三·五　二○六·七一六七· 
平均　　　一五四·八　一六六·一　一七一·四　一五五·六　一六七·○　一七三·二 
生産品　　一三八·五　一五七·一　一六六·○　一三八·四　一四五·五　一四六·八 
消費品　　一五○·一　一六八·五　一六八·五　一五三·六　一五九·五　一五九·三 
總平均　　一四九·九　一六五·七　一七一·○　一五○·三　一五七·六　一五八·九 
 
 

Page 14

 
 
   
 
 

Page 15

 
 
　　本埠增刊 
[團體消息]  
　　結婚預誌德濟醫院院長史國藩與潘鍾靈女士定於本月二十四日在杭州滄州飯店舉行結婚典禮史君醫術精深名聞遐邇潘文士曾畢業於柏美蘭女校歷任靈生中學·郇光學校敎職此次結褵於西子湖畔便作密月旅行良辰美景洵嘉事也 
[商塲消息]  
　　華商發明自製磅秤粤商陶君嘗游歷歐美研究製造磅秤頗具心得回國後創設上海東方製磅總廠於東百老匯路親自督率工人製造工作靈巧凖確極合工商各界之需要該廠出品自最小之五十磅小抬磅起至五千磅之大磅大小磅架多至十餘種現正推廣外埠營業凡外埠來函訂購者即可將出品直接運送以資顧客之便利云 
[出版界消息]  
　　「眞開心」三日刋不日出版沈鑑良編輯良報之外近又組織「眞開心」三日刋不日出版藉以博閱者之快樂而享身心之康健云 
[劇塲消息]  
　　李旦旦專集出版美術家魯少飛君收集李旦旦照片甚夥曾謂余所獲旦旦小影其數較旦旦自己什蕆者尤富旦旦恒求之於余朋儕相素者又日踵於門不忍割愛特爲編印專集以行於世此書已於前日出版内容有李旦旦親筆自序導演家·張石川·洪深·鄭正秋·卜萬蒼·任矜蘋·陳壽蔭·程步高·楊小仲·顧肯夫·史東山·侯曜·黎民偉·戲曲家·歐陽予倩·美術家·張光宇文藝家·田漢·孫師毅小說家·江紅蕉新聞家·潘毅華·沈吉誠跳舞家·唐槐秋等與電影事業有關係者皆有親筆論文題序關於旦旦之照片最精者有「青春的微笑」·「斜睇」·「同情的凝視」·「晨曦的喜悅」「眞笑」·「快樂如彼女」·「現代的女性」·「女性的自覺」·「冰雪中之情花」·「特性的美」·「氣質的美」·「女性的尊嚴」·「無限的啓示」·「祈禱」·「疑惑」·等等由魯君逐節系以小言非常名雋封面五色套印係白鵝畫會作定價小洋四角總發行所民新公司 
　　評「天涯歌女」有良好的演員纔有良好的戲劇所以我常說演員爲戲劇中重要的一部份然而影戲中的演員更是較舞台的難些因爲影戲不能像舞台劇一般可以享受演員說話的利益所以舞臺劇的演員可以用言語及動作表示劇中人的情形態度而影戲中的演員却祇能用動作表示這樣就使得演員成爲影戲中主要部份不然雖有良好的劇本和良好的導演終有尾大不掉鞭長莫及之憾了民新影片公司歐陽予倩導演的新片「天涯歌女」有良好的演員纔有良好的戲劇所開映這偉大的工作能完成於此短時期中實出於我們意料之外統計不過費了一月之久這片的佈景主任兼副導演的魯少飛君的確很苦心去計畫一切一天到晚忙得很幾乎連吃飯的工夫都没有而李旦旦又請他做新裝束他很用心的去替她計畫有一幕是歌女的卧室魯君要顯出這臥室的華貴所以四壁都請白鵝畫會的畫家來執筆繪畫幅幅都是精心的結構在國産影片中我們找不出比它更美麗的了李旦旦飾劇中人歌女凌霄伊的熟練自然的表情和動作可以使這部影片生色不少最後歌女在沉黑的雪夜徬徨奔走無家可歸終至受不着寒氣的侵擊而至跌倒在深雪之中伊的孤苦凄楚的光景簡直可使觀衆得着深刻不忘的印象尤其珍貴的最後一場内景是一座宏偉華麗的舞臺構造的精緻我敢說上海任何劇場都趕不上歐陽予倩君飾老畫師他的表演和化裝在玉潔冰清中所飾的富翁又别具風調表演出一個誠摯的藝術家（示） 
　　「天涯歌女」開映之盛况民新出品之「天涯歌女」爲劇文學家歐陽予倩所編導李旦旦高百歲及吳嘉馨等所合演劇情表演俱極風流藴藉佈景偉大宏麗光線明晰和潤日前試映時已博得觀衆一致讚美日昨在老中央正式公映雖天雨而看客踴躍異常云 
　　明日試映濟公三集開心公司所製銀幕上之濟公活佛其第一二集所演述者以濟公出身之處爲君度世救人之事爲輔而爲全劇開端也此後都演其較有趣味而足以諷世之度救事實承上啓下合前兩集觀之自有一氣貫通之勢分每一集觀之却無零星不全之憾兹該劇三集定明日試於中央本事如下（一）地痞姚况三向以索詐爲生一日瞥見一不知姓名之老者路斃於富翁魏由之門外乃偕其妻室假飾孝子孝媳而往謂死者係其生父今晨携銀出外忽不病而死定爲魏翁謀害致死惟人死不能復活須魏翁賠償銀兩及負擔喪葬之資是時行人駐足是非紛紜而人羣中現一窮頭陀合掌宣佛爲死者超度並查詢死者生辰與子媳年齡况三支吾以答父子大小相差不符頭陀以扇引死者甦生叩其究竟死者點首認其子觀衆大奇囑况三迎歸復活之死父善爲奉養姚無奈負之去將及己門又死乃謀棄之於埜而窮頭陀忽又現身强之遵禮成服料理後事况三大懼嘆曰諺云「偷鷄弗着蝕把米」其斯之謂歟頭陀笑曰此冒認死父之薄懲耳頭陀爲誰濟公活佛也（二）寒士張孝友事母至孝會母病且劇延醫後無力買藥媳以銀簪與之孝友持簪出折價不及藥值之半無何行經賭窟默思曰造物如肯假我母以天年有轉危爲安之望者神必佑我博勝也遂進賭窟旣下注不幸一戰即敗並此藥值之半亦喪失之濟公嘉其孝而憫其愚爲之博勝授以藥母病得愈同時有逆子張官保者方以病母楊上之棉被質錢來賭見濟公有賭博必勝術羡之丐於濟公濟公故使之負張大憤賭徒亦怒濟公以邪法歛資羣起攻之率爲濟公所窘焉（三）寡婦趙玉貞有子曰明珠與夫兄李文芳同居文芳有妻姓謝氏子名明玉欺其孤寡謀奪遺産平日侮辱交加玉貞忍痛飲泣而已文芳夫婦心猶不足串通僕人湯二以毒藥爲餡之饅首授明珠食明珠以阿母未食不敢先嘗携以歸途遇明玉奪而啖之迨父母覺已毒發不及救文芳夫婦忿痛之餘誣玉貞毒斃己子控於官官不能决懸爲疑案湯二知肇巨禍略携銀物乘間遁去中途爲濟公所截故誣湯二爲盜扭至衙署一經審訊湯二將主人奸謀盡情吐露玉貞之寃抑於是大白（四）緑林豪傑陳亮孑然一身絕無掛礙因有出世之想其盟兄雷鳴勸之不聽逕投祥雲觀訪其道友張妙興即欲留居觀中避世修道詎意妙興以修道爲名實則奸淫擄掠無所不爲蓋道而盜者也觀中遍設機關地窖誘姦良家女子作惡多端天良盡泯見陳英俊可愛優禮留之擬介於乃師邵華風處時邵方羅致草莽英雄心圖異謀也陳亮觀狀大爲失望即欲引去而張挽之殊殷陳乃勉留觀中是夜陳亮以進退維谷故轉輾難眠偶在庭中散步忽聞女子泣聲出自地窖異之循聲而往窺見兩弱女被囚獄中先是邑中學究孟守樸有長幼二女都美容儀愛若掌珠長女與貼隣劉生相愛生嘗倩人說合女父鄙生輕佻未之許生隔牆傳情詩與女訂期幽會於祥雲觀取觀址之幽僻不易爲人窺破也屆期女托詞進香偕妹應約往道童涎女美色撥動機捩墮兩女於窖觀主見女如獲奇珍百般誘之女誓死不從乃錮之於土牢陳亮詢知因由慨允拯救翌日責妙興殘暴而勸其解放弱女妙興怒致相格鬭時孟女已囚觀中三日矣孟老以愛女不歸焦急萬狀檢閱女篋讀劉詩疑女爲劉生誘藏往詰劉父劉父窮究其子生俯首無詞蓋生於前日赴約後女而至致未晤女面悵然而返初不知女之失蹤也孟老以供證屬實遂扭劉氏父子出門擬訴諸有司是日爲二月之望邑宰適在祥雲觀拈香濟公慧眼洞見事實即現身於孟劉之前謂爾輩尋女盍從我來率衆入祥雲觀故令護衛邑宰之團練亦墮入地窖助陳亮戰妙興更破地窖出入要口辟邪術擒惡道而使有情人終成眷屬焉惟陳亮突覩官兵破窖恐己身被捕急遁去濟公以陳亮頗有善根大可導之爲善即追蹤陳亮而去　 
　　記曹操逼宫試映大中國影片公司顧無爲導演夏赤鳳從事編導「曹操逼宫」一片費六個月之籌備經三十日之攝製全劇始告完竣日昨舉行初試頗得觀者之讚許憶秋爲當時參觀者之一因特濡筆而記之全劇開場即現一迷宫宫女明玉方撫物憑吊之時忽見有一白髮老嫗呆立於前明玉訝而詢之始知老嫗數十年前亦爲迷宫宫女並曰自十七歲入宫尙未一見帝皇之面如此一段亦足以寫出皇宫秘密之秘密矣繼則明玉出宫遇宦宫穆順告以建安三年曹操跋扈事於是乎全劇歸入正文飾曹操者爲顧無爲演至發現漢獻帝衣帶中密詔時一副奸凶神情令人可恨又服皇衣載皇冠對鏡自照及夢中自稱爲皇時之狀態又令人可笑其最能動人者爲逼宫一段顧氏演來處處俱能顧到一「奸」字令觀者在在覺得曹操可殺而又覺得對方之獻帝與伏皇后可憐飾漢獻帝者爲善演滑稽之周空空周任此角亦堪對付雖其扮相稍瘦但亦正可藉此狀亡國之君弱無抵抗之神氣飾伏皇后爲林如心身分適合態度亦極大方被逼時之戰慄游園時之快樂前後演來判若兩人别帝時披髮啼泣之哀容尤覺動人飾董承者係蔣鏡澄蔣爲春柳社巨子故表演極靜無絲毫火氣陳野禪飾華歆成績與顧氏之演曹操不相上 
 
 

Page 16

 
 
下其餘諸角如汪慧瑛之董妃劉愛麗之曹妃汪雪琴之明珠朱劍靈之文龢董天厄之漢高祖均不弱全劇情節布局極緊凑最先描寫迷宫秘密繼則寫出曹操破獲董承帶詔再進而循次寫曹操之跋扈及其篡位欺君之奸謀一方面托出漢獻帝柔弱無能之痛苦伏皇后之悲哀更形容出華歆助桀爲虐之卑鄙前呼後應劇情上在在含有深刻之刺激濃厚之寓意導演者復能隨時隨地加以助力使曹操華歆之奸漢獻帝之弱伏后之悲畢現於銀幕之上令觀衆得一極永久之影像於腦海間殊非易事余屢觀大中國之影片復屢觀夏赤鳳之作品以成績論當推此片爲第一該片内景爲沈唳天所佈華宫大殿均極工細一棹一椅咸係彫刻而成富麗堂皇令人眼花撩亂據沈云全劇佈景費用在兩萬金以上故宫殿中之龍柱龍椅等物悉按考據製成但求逼眞不論其成本之高下也餘若主要各角之服裝爲數亦不下數千金云聞該片攝製方畢南洋各屬版權均已出售殆盡顧無爲鑒於南洋歡迎三國志之熱烈將進而攝製第二片以應須要云（憶） 
　　記「掛名夫妻」影片試映明星公司的新出品掛名夫妻影片昨天在中央大戲院試映現在把我個人的感想同意見拉雜在寫一點在下面（一）這張片子的主人翁是史妙文（阮玲玉飾）方少璉（黄君甫飾）同要角王定章（龔稼農飾）都描摹得恰到好處尤其是初出茅廬的阮玲玉在這張處女作中便有驚人的成績假如再加上長時間藝術的訓練將來的成就定必大有可觀（二）這張片子聚精會神的地方在末後幾場當時所有的觀者幾乎十個當中有九個淚下如雨眞可以算得一本數一數二的悲劇不過當中感傷的分量似乎稍爲多一點（三）這張片子對於婚姻問題頗有微意我以爲婚姻是一個神秘的事件無論如何不能出以一定的方式舊式的固然毛病太多新式的也未必盡强人意到底應當怎樣眞没有法子可以回答（四）這張片子很注重報恩守約等類頗有東方道德的色彩（五）愛情與美醜無關乃至與智愚無關是這張片子的主旨所在把近今條件附的皮相的虚假的愛情體無完膚的揭穿是這張片子異乎一切片子的地方（六）再說到導演一層黄君甫是專門做滑稽戲的這一回居然做悲劇而且做得十成好這個不用說當然是導演得力了其次阮玲玉第一次出馬龔稼農扮演王定章更有可觀大概是導演的功勞（懺華） 
　　二八佳人攝製告竣明星公司第二組鄭正秋導演丁子明朱飛鄭逸生主演之「二八佳人」開拍以來其間因時局關係稍有停滯所餘外景數幕直至近日始克完全告成現正從事剪接題繪字幕不日即可就緒公映之期當不在遠云 
　　世界換映「兒女英雄」友聯影片公司第四次出品之「兒女英雄」又名「十三妹大閙能仁寺」在中央新中央放映雖戒嚴期内賣座仍不减色聞該劇自今日起在閘北寳興路青雲路轉角世界大戲院開映 
[琴雪芳之新劇] [  沈似榖]  
　　琴雪芳南來奏技行篋中挾得新劇不少若慈悲緣若三讓五花誥等等有則爲舊劇改編有則爲新編均將逐一表演霓裳妙奏行見彩聲雷動也一昨至長安里過訪雪芳秋芳適整理友人饋遺如林屋山人鸞鳳和鳴之横額袁寒雲金石爲開之横額俱極名貴其他銀質盾盃及鮮花提籃堆置屋隅多不可數二人往來移置殊形忙碌見余至即讓坐殷殷接待並以最新編排之劇本出示且堅囑修改余慚無如椽之筆今以該劇本事抽繹如此愛觀琴劇者於斯劇開演時亦可預知梗概矣 
　　有姜詩者（高百歲飾）籍四川學富有數奇屢試不售以家貧母老乃課徒而謀温飽妻龐三春（琴雪芳飾）龐太守文進之愛女也慧而賢事生母以茅生有一子小字安安（琴秋芳飾）家庭之間雍雍睦睦雖貧而頗得天趣也生有一姑母早年出嫁未幾即孀居擬再醮而生父以縉紳門第格於禮敎阻之乃削髮空門青燈古佛了却一生第心中終以生父梗伊再醮而懷恨也伊出家時生父尙在事蓋一二十年前矣今則垂垂老矣但一生恨事終覺耿耿於心思得機而報復之一年容易又已秋風斯時生應進城赴館惟老母年髦且衰病復作生行則家無長男照顧乏人思維再四商之母接姑返代爲照料俱欣然諾生乃於進城時便道白雲庵知照請姑返姑亦噭然應生大喜以爲付託有人豈知招鬼入門禍事乃作邇時生岳父龐文進太守任滿返京引見擬接女同往令僕賣銀往接至則三春以母病辭僕返報龐太守乃起行赴京生母之病初係老年衰病時發時作二日睡一日起雖服藥然殊難除根一日智修（生姑母之法名）謂三春道爾母之病量非藥石所能醫爾可於夜靜更深時焚香禱天日日求之上天垂憫其庶幾乎另以碗盛清水置中庭神佛或以仙丹置其中爾母服之豈不愈於醫者之藥乎三春深善其言乃於深夜時行之豈知智修乃欲售伊奸計誘三春爲之也二日後智修故意詢生母道兒媳事汝若何生母對曰甚佳智修嗤以鼻冷語生母道個妮子夜夜更深人靜焚香禱天祝汝早死老人憒憒尙佳獎之正令我氣煞汝如不信今晚試聽伊作何語禱也母爲聳動至夜立屏後竊聽女禱惟兩耳聾不聞一語詢之智修智修吃吃作鷺鶩笑曰咒汝耳復何必嘵嘵問爲行見有更毒之手段處汝也翌日三春以所求之仙水温熱而進母執欲飲智修止之以目謂三春曰汝且外出視安安湯藥我來招呼可矣三春肅然退智修背母以夙儲之毒鼠藥置水中謂母曰人心難測嫂先以銀簪試試如何母然之以簪探取出時簪尖忽變黑大驚而呼智修冷然曰如何非我且喪汝老命矣如此不賢婦休之可矣乃急足招生返告之故生遲疑不信智修迫母以威壓之生不得已書紙休三春三春惘惘出門思一死惟沉寃不白徒留惡名進退無路時適智修欲返庵視察乃假意慰三春道汝母老悖如此賢孝兒媳乃無福消受來且隨老身去庵中休息數天得機時老婦爲汝進言想不難破鏡重圓也三春大喜叩謝之而隨之返實則智修懼三春遇良善且將伊陰謀揭破現落彼手中伊可爲所欲爲有富豪趙某者老而無子又有季常癖夙艶智修貌所謂嗜痂之類是已日者誑其妻謂將去白雲庵求子至庵驚三春貌擬購作小星智修喜趙乃飭小使歸取百金無如妻不應祗得作罷是蓋三春不幸中之大幸也智修以未得巨金乃謂吾庵中不能養嬌慵女子必須自食爾力日日命三春作苦力而不令其飽衆尼有憐之者分食予之也一日安安覓母無意中逹白雲庵得見娘大喜懶不去三春懼爲姑見逐其去安安僞爲腹痛云日間以無人燒飯食冷飯故現腹痛難忍三春祗得令伊安眠翌晨乃使其返且囑嗣後不可再來安安返家僞謂師囑每日貼五合米與師家省去飯時往來母然之於是日予彼五合米安安日以三合與師而藏二合在土地廟内節多乃貽母流光如水安安已長成邇時正屆大比之年姜詩之岳父龐文進飭僕接安安進京趕考至生家不見三春詢之生母母謂有信函告也安安知己將啓行乃潛至庵别母三春切囑安安弗爲外祖言母已爲父休去安安問故三春告其因外祖祗有女一人聞此不如意事將傷彼老懷也 
　　至都龐大喜詢家中近狀僕以書呈内述三春以藥毒母故已休去現伊已改適云云龐怒咒其女不貞安安跪述函中語全係誣母毒藥事定係有人謀算現並未改嫁人居白雲庵苦守龐始悟云且俟考畢再去西川查問三塲試畢安安文字出衆帝悅御筆點元授上大夫職且給假三月祭祖掃墓也龐亦乞假批准祖孫二人乃同行赴川邇時生亦得知子已中元告之母亦喜惟智修深懼子貴後代母報怨則水落石出己係罪魁乃思殺三春滅口命衆尼推三春入井衆不應乃命衆尼關三春於菜園内而絕其飲食斯時安安返矣衣錦榮歸男兒得志惟堂上拜父時不覺思母乃急至白雲庵詢衆尼初云不知再四威嚇始云在菜園内引人救出已三天不食矣龐亦至詢始末知智修實係罪之首命人逮之而智修已患罪投井矣安安乃迎母歸夫婦和好如初母亦始知日前之誤全劇於是告終此劇大意如此其中或有需修改處惟大叚不致變更焉休妻時有大叚唱工三春在尼庵刻苦工作時亦有一叚唱工總之此劇以三春爲主腦雪芳飾之定能出神入化秋芳飾安安初係娃娃生垂髻作童子裝後改小生在全劇角色中亦極重要演時想必能勝任愉快也 
[更正]  
　　二十日本報所載華僑購買輪船一則據華北商業公司許蘭坡君來函聲明此輪並無出賣等情特此更正 
[天氣報告]  
　　徐家匯天文臺昨日下午四十三十分氣象預報云天陰而較寒馬鞍島四週有霧九州有旋風全國沿海而稍强之北風至東風不等又昨日下午三時前二十四小時内本埠氣温最高最低俱無紀録去年同日則最高爲七五·四最低爲四九·八 
[投稿條例]  
　　甲·文字 
　　（一）文字分述要書報介紹藝術評論等欄 
　　（二）述要欄如工業商業出品之說明及調查學藝團體事業之調查及叙述等範圍不拘 
　　（三）書報介紹以最新之文出版物爲限加以評論亦可其關於政治經濟法律社會類者不取關於無聊之小說及小報一概不登 
　　乙·圖畫 
　　圖畫以仕女畫滑稽畫漫畫速寫爲範圍政治及社會之風刺畫一概不録 
　　（二）仕女畫分新裝束及詩意的構圖爲限新裝束畫須如說明 
　　（三）滑稽畫不得作醜形惡態 
　　丙·攝影 
　　（一）攝影分時事新裝束學術藝術界名人美術品愛美的戲劇爲限 
　　（四）藝術評論以運動給畫音樂（歌曲附）舞蹈攝影戲劇（愛美的）爲範圍若用浮文套語作無謂之諛揚者一概不登 
　　丁·酬勞 
　　（一）文稿潤資並無限制亦不必以字數計算如極新穎極有趣味之稿酬資格外從豐 
　　（四）圖畫及攝影之酬資甲等三元乙等二元丙等一元 
 
 

Page 17

 
 
[戰後外航在華之營業] [  退之]  
　　外商在華航業自去年戰事發生以來長江之英商輪受重大打擊今年漢案踵起長江上下游英輪則受創更重矣下游之滬漢班内原有英輪十六艘曾休航至四十天之久上江宜漢湘鄂及渝重各路之英輪共有二十艘左右則自去秋黨軍入鄂以後揚子江之上下游航輪便爾中阻湘鄂綫至今未復宜漢班以軍隊扣船紛紛停航重慶渝瀘等線則自上年砲擊萬縣案發生至今排英之風未息川江輪自淺水期内來申休航之後至今亦各仍留滬埠復班無期揚子江内上下游之八十餘艘英輪刻下開行者不過二十船而且華商貨多不裝其船營業清衰至今爲烈蓋以戰事發生以丈今年一月份起更以揚子江各處外僑退出致轉口之外國貨尤少綜計自去年八月至十月此兩個月爲長江外輪乘軍事期内而爲營業最盛之時期迨十一月以後以湘鄂被戰事阻塞川江一路又以萬縣案之反動便入於衰落之時期矣及今年一月四日之後長江下游班内受漢案之牽連英輪全輟業三月一日起方欲復航擬恢復原狀不意至十號以後皖中戰事突起致寗浦各埠因封船而停運客貨安蕪等處以軍事妨碍商運加以軍隊則濫扣外輪遂使英輪又復减班現在太古·怡和等英輪上江猶未開駛一船即長江班中亦各改派半數輪舶勉力往來便利僑民之乘坐而已營業則清衰已至極點矣計自上年十月至今長江英輪即入於刦運營業損失比較歷年收入减少至巨然而較諸此路之華商輪若招商局之停業八個月江永焚燒江靖機件拆去江順受損以及水手撫恤各項之直接間接損失至少在三百萬元以上迨至前月六號該局之長江一路方始復業然而江華·江裕·尙未到滬各輪班次僅能間二日派行一駛也又如三北·寗紹亦各輟班至半年以上今三北雖已復航而寗紹猶未派班以較英輪其損失固輕重不同也惟日本船則步步進展日清輪初未停班迨至今次漢案重起始派長江船運載僑民暫停營業此乃短期的休航耳而山下公司轉於此際開行長江新航綫以臘取積貨之運輸日人之善於窺機猛於奮進在他國受軍事打擊而彼乃獨亨其厚利也至華商輪之在長江航路内者今招商三北共派江新·江安·江天·醒獅·及鳳浦等六輪行駛查戰事未起之前長江上下游共有中外商輪八十餘艘（渝宜綫内之淺水輪除外）至今通行之船僅中日英輪三十餘艘比較原狀减去大半溯去年八月至今此七個餘月之長江航務據航業界中人言營業上之衰敗航輪界之刦運實爲近二十年來所創見也誠以中國出口貨之運往各國者無論毛革·髺髮·礦質·雜糧·藥材·華茶·桐油·棉蛋等等均産自長江上下游各處者即各國進口來貨亦以揚子江去路爲最大在此半載期内進口貨已阻積難運定貨者紛紛退貨止之而出口貨之來源一斷輸出額乃大减影響及於歐美各國之貿易與航運向來英國郵船每十四日到滬一艘來貨恒在三四千噸自去冬至今英國來貨每次不過四五百噸大批貨從此無到矣就現時上海方面而論各外輪公司之貨棧中積貨已久之迄未提出者爲數甚巨亦有外商定購之貨成交數月以軍事阻碍迄未能裝載出口者如漢口之大　運俄華茶等是也此半年餘之外商在華航業無論近海長江幾無一不受重創者也以上所言係述受戰事打擊之國内運輸概况也至於國外航務亦有在此時機進行發展者就所聞之近狀試分述之 
　　美輪擴充美國在華航輪向來由其政府之航政部握其樞鈕船由政府所發賃航路歸商行所領營迨上年美政府變易主張將航政部所屬之輪全行出售歸美商購買由是遠東之美國航業亦爲之一變本埠福來洋行向由美商「愛佛立德氏」經理巴賴氏所營之舊金山航路共派有一萬噸貨輪八艘專駛上海香港及小吕宋等埠每三週恒有一船至甲者近頃此路之營業已由美國著名航業家「史璜霍芝」氏接辦遠東方面之經理權仍歸福來但航線與營業則頓然革新矣「史璜霍芝」公司原係經營太平洋至澳大利亞一路者今則於接受舊金山中國航路之後已將此線之營業開始與中美班貫通爲一使中美中澳之貨運均可憑本公司輪聯絡轉運之决定之後將中美輪仍派開八船而美澳輪亦開八艘各於二十一天之内派駛一艘兩路貨運從此互相聯轉計甫擬定今年乃又進一步將太平洋之中美航路内擴充爲南華北華兩航路所謂南華班者即以原行之八巨輪行駛中國之上海·香港·吕宋·直達至新加坡兼載南洋各埠貨件而北華線則由本月内方始創行其航線亦自舊金山灣羅省埠經太平洋取道日本至上海然後開往華北之青島·天津·及大連等埠直接載運中國北部之貨件此一路亦派定一萬二千噸之巨輪八艘行駛之班次與南華輪一律各間三週開行一班從此太平洋内又增美輪八艘矣此外尙有提督輪公司改名曰美郵公司與大來之舊金山班郵船併合開行别開生面之馬蹄航線兩條何謂馬蹄線乃由西雅圖來華之船返航則改赴舊金山更將舊金山·至上海·香港·小吕宋之各輪則易返西雅圖兩路郵船進出口互相易航周復一班適繞成一馬蹄之形故定此名也美郵公司中除五郵船之外又有貨輪十二艘載重各有萬噸向行太平洋内西雅圖等處者今則一律改行北美之新亞連格萊佛司登等埠專以承運大宗美棉至滬今年之已經到滬者足有十萬件以上此亦新近革新航路線之大概也又因美輪有對華航務之激進而引起日本航業界之急圖競爭由是有川崎增中美線日郵建巨郵船等事各竭全力絕不肯經易放過日人對於航商事業向抱得寸進尺之主張况其對華航務又在太平洋内更各以全副精神猛力進行之耳 
　　德輪擴充當此歐洲貨運不振之時獨有德國之亨寳輪船公司在此際乃突飛猛進查該公司當歐戰未起之先本爲德國最大之輪公司在遠東占勢甚巨其所有輪舶共計有一百五十萬噸之巨戰後全部被協約國没收及一九二一年始有恢復中德航線之計至今五年之中在上海方面已有十二輪行駛各船之載量咸在一萬二千噸之上今年因該國巨富史汀蘭所辦之天利洋行爲史氏物故另行改組其在華航業亦與漢寳公司並駕齊驅第以求營業發展起見兩行乃有决定合併之舉天利之十二輪議定由下月一日起併入與亨寳公司接辦亨寳之中德班營業乃加倍經營同時該公司更以數千萬元巨資在美將最大之白星輪船公司收買查白星公司有五萬四千噸及四萬六千噸之世界巨輪今亦將歸亨寳公司買得但該巨輪則不來遠東據聞其柏林總行已决定在大西洋内將白星公司之二萬噸以上之各巨輪從本年八月以後調撥五十二艘來行遠東屆時中德線内將有非常之擴充競爭事發生也 
[蒸汽發動機氣壓之研究] [  胡霨]  
　　發動機工業中自柴油機發達後蒸汽機大受打擊蓋柴油機之油直接燃燒於汽缸中而成工作由油之熱工能直接變成力工能其效速爲百分之三十八至四十在蒸汽原動力廠中須先用煤炭將水燒成蒸汽因蒸汽澎漲而成工作是煤炭之熱工能間接變成力工能經過鍋爐工能因之消耗故蒸汽發動機之效率僅爲百分之十八至二十爲競爭起見蒸汽機有非改良不可之勢於是經許久之研究以爲提高氣壓及温度可以儉省燃料增高效率故近年歐美大電氣廠及大工廠均紛紛購定高壓鍋爐及蒸汽機而蒸汽壓力之高亦與日俱進在從前二百磅之氣壓已算極高而現今三百五十磅氣壓以下之鍋爐已無人過問雖然理論上與實騐上皆確定氣壓愈高燃料愈省之說爲不謬而工業製造上對於一千四百磅以上之蒸汽發動機全部構造尙非不可能之事但現今之氣壓普通仍不出五百磅至五百七十磅之間其所以然之故因高壓機須特别精良之原料製造費事價值昻貴所省出之燃料費遠在利息折舊費及維持費之下全盤總計仍不合算近有德國工程師洗爾格而斯氏（Hilgers）搜羅現有高氣壓蒸汽發動機廠之各種情形列成表式而研究出各廠各種最經濟之氣壓大約對於凝汽蒸氣機在二百二十磅與五百磅之間發動機馬力愈大工作時間愈長炭價愈高之地則經濟氣壓愈高例如一千五百匹馬力之蒸汽透平機每日工作八小時炭價每四千熱單位（B.T.Th.U.）國幣一釐則經濟氣壓爲二百二十磅若一萬五千匹馬力之蒸汽透平機每日工作二十四小時炭價每四千熱單位（B.Th.U.）國幣二釐半則是經濟氣壓爲五百磅對於反壓透平機與夫中間汽分途使用透平機之經濟氣壓較凝汽透平機尤高反壓廢汽與夫中間汽取用愈多則經濟氣壓愈高但反壓透平與夫中間汽分途使用透平機之馬力每每不如凝汽透平之大故其經濟氣壓普通亦在五百七十磅左右由上以觀可得定例如下凡馬力不大之發動機廠工作時間不長燃料價值不貴則宜選用價廉而構造簡單之蒸汽機反之如大馬力之發動機廠日夜工作當地炭價又高是則不能吝惜較昻之購置費應裝高壓蒸氣機例如七千五百匹馬力之發動機廠每日工作二十四小時炭價每四千熱單位（B.Th.U.）國幣二釐半用兩雙汽缸之高壓蒸汽透平機爲經濟若同馬力之發動機廠每日工作時間僅八小時炭價每四千熱單位（B.Th.U.）國幣七釐半則採取一雙汽缸之簡蒸汽透平比較有利是故蒸汽發動機廠採用氣壓之高低須視情形而定未可專認高氣壓爲有益也 
[紙車輪紙磚之發明] [  熹敏]  
　　需用大則供給少歐戰以來萬物昻貴德人曾發明紙麵包紙衣服紙質救火桶及車輪救火桶之製法以紙繞捲於一長繩上然後用壓力壓之成堅紙塊置入鐡模再壓之成形塗以紅油漆即經水亦不溶矣紙車輪之 
 
 

Page 18

 
 
製法以布紋紙黑麥稻草紙合以麥槳用五百噸之壓力壓之再加以車心及輪胎其質可任重載遠一如鋼鐡即火車輪亦可爲之今有塞爾比雅之雕刻師名彼雪契（Xovan　Peshitch）發明以紙造磚其製法彼氏秘之其磚水火及釘並不損壞甚適宜於一層二層之房屋物質文明實令人驚歎不已 
[本埠徽館之概况] [  畢卓君]  
　　本埠徽館幾滿百家徽館在餐館之方面佔有相當之實力查本埠餐館除番菜社外尙有蘇帮·閩帮·鎭江帮·揚帮·京帮·甬帮·粤帮等等之分而其間以適應中等社會之需求者則爲徽帮在上海未闢爲通商口岸之前便有徽館之設立此蓋由於徽館之傳播最早無市無鎭不有徽館之存在考其徽館之得名緣於徽班與徽州鹽商典商而益著又以徽州烹飪調羹别出心裁徽館由來者漸固有甚爲悠久之歷史本埠徽館今日可謂一重要時期何以故生三十年前徽館不滿二十家在二十年前亦不滿五十家民五以後陡增爲六十餘家民十以後激增至一百有奇甲子以還江浙屢有戰禍目下得以存在者僅八十家左右顧此八十家中頗有不少難以爲繼者此不盡由於時局關係或亦徽館自身之影響上海生活程度日高一日物價逐漲不待智者言之徽館菜價未能提昇幾何即其所提昇者亦不敷補逐漲之物價益以各帮館業之競爭難於免乎淘汰之波慮又以徽館當局類皆拘守陳規舊矩未克儘量改進如裝飾·佈置·設施·等項較諸他帮館業自有愧色而於菜肴種種方面亦未克隨機應變徽館之營業安得不爲呆滯吾爲眷念徽館起見特撰概况於後而殿以今後當有之方針焉 
　　本埠徽館之分佈以最近之訪聞徽館亦不下八十餘家除其間正在組織與復行組織或因别種關係而停頓者不録外謹爲揭表之在閘北方面者有大統路之大慶樓寳山路之復興園寳華樓永樂天蒙古路之新賓園恒豐路之同義園海寗路之大吉樓鴻興坊之鳳凰樓在南市方面者有老相門之丹鳳樓第一春南號豆市街之最樂園小南門外之滬南春大東門外之大輔樓小東門之街之新民園太和春小北門外之新中華裏馬路口之暢樂園虹橋頭之第一樓福慶園九畝地之大慶園城隍廟前之江南春三角街之三星樓王家碼頭之大華樓七星井之七星樓民國路之吉慶樓老北門之榮華樓十六舖之太白園小東門外之醉白樓在英租界方面者有天妃宫橋之三陽樓廣西路口之申江春吳淞路之鳳記共和春老閘橋之聚豐園北四川路之申江樓盆湯弄之鼎新樓抛球場之聚華樓北河南路之新華園北四川路之間春園新閘路中之宴賓樓虬江路口之滬江春虹口之同樂春泥城橋之惠和園福建路之善和春北山西路之民和樓四馬路之民樂園 
重慶路之重華樓兆豐路之兆豐樓提籃橋之海國春華德路之民華樓西藏路之萬家春·四而樓四馬路之聚元樓·亦樂園北江西路之同華春晝錦里之同慶樓棋盤街之天樂園仁記浜路之四海樓在法租界方面者有公館馬路之中華樓·八仙樓·勝樂春南陽橋之南陽春唐家灣之富貴春東新橋口之鴻華樓曹家渡之一家春綜觀徽館之分佈於上海者不下八十家左右設立最久之徽館上海未闢爲通商口岸以前即有徽館之設立以故在三十年前徽館之實力頗大今日駕徽館而上之閩帮粤帮京帮等爾時不足以抗衡之至若今日如火如荼之西菜社尤非當時之敵手就中成立最久者莫如小東門外之醉白園蓋醉白園成立後經已七十餘載洵爲本埠徽館之先導其次如棋盤街之天樂園胡家宅之聚元樓盆湯弄之鼎新樓均皆成立經已三十餘年其基礎之鞏固可不待言又其次爲南市裡馬路口之暢樂園計自成立至今亦二十餘年若九畝地之大慶園亦十有四年矣四馬路之亦樂園約與大慶園同時創剏故其資格較老也 
　　本埠徽館之派别本埠徽館幾滿百家但徽館須分兩帮一曰績帮一曰歙帮績帮爲徽館之先河歙帮則爲後起者耳以實力言則歙帮不如績帮以績帮原綰徽館之專業其歷史甚爲悠久歙帮乃脫胎於績帮僅得自樹旗幟於徽館之下而已如復興園·天豐園·天豐園·民樂園·第一春·暢樂園·醉白園·中華樓·惠和園·聚元樓·亦樂園等六十餘家悉屬績帮至於歙帮則僅閘北之大慶樓天妃宫橋之三陽樓吳淞路之共和春北四川路之申江春等十餘家耳以營業之精神言則績帮又在歙帮之上績帮重整飭歙帮則失於蕭散績帮更克互相輔助自爲歙帮所不可及如何家不能支持則羣謀設法以補救之惟自民十以後歙帮崛起的有蒸蒸日上之勢迺自民十三以來頻受頓挫致目下方在養精蓄銳之中未足與言抗衡績帮 
　　組織法之大略本埠徽館雖不下七八十家資本有輕重塲面有大小營業有盈虧派别有歙績而其内部之組織則大致一律所可奇者徽館頗少個人單獨投資幾乎完全爲合股辦法徽館之不克拔萃毋乃亦以此乎查徽館之在本埠者除有悠久歷史幾家外其資本額均不十分渾厚第其内部組織則無不同（一）内賬房一人（二）外賬房一人兼管堂簿（三）小炒司務一人或二人（四）副刀一人或二人（五）下麵一人（六）蒸籠一人（七）二爐一人或至三人（八）燒飯一人（九）麵司務一人（十）出行一人（十一）堂倌二人或至十餘人（十二）下手三五人或十餘人（十三）經理一人（十四）協理一人無論館之大小至少亦須十八九人多則三十四十人不等 
　　館業之團體組織本埠徽館無慮上百家合計館主員役當在三千左右向無團體之組織各存自掃門前雪之見九六以後有館業公會之組織比時所加入者悉爲績帮由績帮領袖路文彬君爲會長並加入安徽旅滬勞工會以壯聲勢但當時不甚重視公會除一致要求館主改良待遇外幾無所事事厥後又有所謂館業公益會該會乃歙帮領袖朱志卿等所發起亦僅爲溝通聲氣之機關而已至於如何聯絡以遂館業之擴充如何救濟失業員役以敦該業之風化惜當局未遑顧及不無缺憾日者更有所謂飯員公會不論歙績帮均得加入至於如何進行俟諸異日再行報告 
　　本埠徽館之概况旣如上述而徽館之前途頗堪注意不第旁觀者爲其積慮即徽館當局亦未嘗無此心也徽館至於今日可謂將入淘汰時期倘不再謀改進其何以存在耶他帮之競爭漸佔優勝之列惟徽館則仍牢守陳舊殊不知人心之趨向根於潮流之何若又以生活程度與方式與日而俱進徽館之因循自誤其危險實堪罄述耶然則徽館欲獲自身之存在其惟徽館自身策劃所以改進乎余不揣謭陋謹抒予之所知第一須不分績歙帮而有同舟共濟之决志予有友朋數四均經馳驅徽館業中其所言頗爲中肯彼云徽館績歙兩帮隔閡甚深徽館不在乎館數之增加而在扶助旣已成立而垂於倒閉者更應集合羣力而成一大規模之徽館小規模之徽館愈多則財政與人事愈爲紛散而其結果必爲他帮館業所排擠誠哉彼所見復次徽館之廚司只知牢守徽菜之範圍不知擷人所長藉爲參試之資尤不肯虚心研究以致了無進境老於就啖徽館者莫不具此感希望徽館之廚司以後須打破自己家園之謬解而爲徽菜改良之事功又其次徽館執事對於原料之購入務須擇其上乘者蓋余嘗聞不少之吃客都因其味不合胃口而擱箸調烹上固負其責任而於原料方面未免失諸粗簡抑有進者徽館館地窄隘者多窄隘尙不妨無如太不重清潔吃客旣至再行抹桌即此一端可以知其概矣此而不加注意深難以廣招徠余亦新安人也不覺言之痛切願徽館當局其勉之乎 
 
