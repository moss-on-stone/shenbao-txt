# 1880 - 347 - 4902745

 

Page 1

 
 
[論籌餉]  
　　於今日而言富國難矣然於今日而言富國猶未甚難也本朝兵餉一項皆各有指欵某省額兵若干撥餉若干某　駐防若干支銀若干章程皆屬一定截長補短並無不足試觀雍正乾嘉之時征新　征靑海　教匪用兵多年糜餉無數而國帑尚未至於告竭可知國家以所人供所用原不至有所歉　其後官場弊　日多庫　　形不足洎乎今日而益覺不支則其咎在官之侵蝕虧挪而餉需因而支絀及是時而力圖整頓猶未晚也各州縣經徵地丁漕粮茍能實徵實解詎不足用卽有民欠究屬無幾偶遇荒年議蠲議賑亦非常有之事乃各州縣於民間偶有報歉報荒則不之准而報解之時則指成熟者爲荒田以人私囊者爲民欠平餘不足給其欲耗羨不足饜其心新舊交替互相推諉正雜等項每多虧欠至於上司不能代爲遮掩然後舉已故之員奏叅查抄而實則歴年宿逋藉此一淸家　盡絕四字銷除國帑幾許矣今茍認眞查核遇有侵蝕虧挪者盡情監追立卽查抄備抵則每一州縣不下數千金以此助軍餉而士可飽馬可騰固不僅如宋時之括借富家明時之告貸戚畹也至於設立厘局委員經收或爲總局或爲分卡原所以權時接濟軍餉今則軍務旣竣而視爲成例有舉無　藉口於善後撫卹等名目而以此爲正欵然茍果能涓滴歸公則民間雖受其累而國家實收其益猶之可也今則各屬局卡頭緒紛繁殊難指核而收多報少罰欵肥私開銷薪水則有增無減實稽捐數則有减無增商賈因之裏足行旅爲之寒心而國家虛被其名若輩實享其利甚至有不願得缺而願得厘局之差者此其故蓋可知矣今若於厘金一項詳審勾稽其有侵呑入己者勒令交出而開銷則從其省罰鍰則歸於公卽就東南各省而論厘局之林立稽不勝屈積小以成大於軍餉詎無小補哉以上兩項言之假近乎苛刻或非　聖朝寬大之政然國事孔艱而諸君猶且不顧時局但存肥己之心絕無憂國之意又焉用此貪吏爲虧挪錢漕者罪敢大侵蝕厘金者次之而其所得之非議則一追取貪　藉充軍餉是亦　朝廷賞罰之大公以視明初之籍沒江南富戶以濟軍資其仁暴當相去萬萬矣顧或者謂此時之用兵與前時不同前之用兵不過餉項軍械兩款而已今則製造輪船鐵甲船等所費益鉅一輪船需銀數十萬一鐵甲船需銀數百萬加以鑄炮購鎗在在皆需重欵若但就錢漕厘金兩項以爲軍資勢必仍多不敷况海口旣多分訪益衆築砲臺運軍裝其需用較昔不啻數倍國債之借前此所未有者今已創行又豈得仍以前時相例不知中國雖曰瘠弱而地廣民稠究非外洋各國可比各省所出除各顧本省軍糧之外尚有各處協濟之餉或數萬或數十萬不等惟邊疆省分或形不足其餘則尚覺裕如茍得悉心綜理之臣破除情面認眞勾稽則鹽課關稅皆可廢解不僅專恃錢漕厘金兩項如再內外撙節不急之務則緩之意外之費則裁之冗員耗費則淘汰之奢華習氣則禁之在上旣無虛耗之欵在下亦有藏富之時卽以近來賑事觀之人之愛國當更甚於愛民吾知一經振刷貪吏罰而民心爲之一快厘弊除而民心爲之一平所以籌餉項者在此所以服民情者亦在此矣又豈如晁生貴粟之論道濟量沙之計僅以濟目前之急也哉 
[要地宜防] ○西報云近聞俄國有一隊兵船須在舟山左近過冬東洋亦有此信大約係屬確音按該處昔年中外交戰時曾爲西人所戰踞刻下俄人想亦覬覦其地留心防務者正不可忽視也 
[往夷人數] ○華人之遷往美國者日增月盛然其數亦有可稽查西歴一千八百七十年至一千八百七十六年此數年中每年遷往者約有七千人自一千八百七十六年之後以迄於今每年遷往者約一千二百人華人之往美者雖覺年來少減然亦不可謂不多矣 
[海潮肆虐] ○橫濱報稱該處相近沿海之地我一顧開匯根者於英十一月二十七日爲海水所衝刷去房屋一百七十三間有兩人被水冲沒淹斃受重傷者四人馮夷之爲禍亦烈矣哉 
[輪帆相撞] ○招商局海定輪船日前北上正在雷奔電掣之際適有德國帆船名克力斯的安者自牛庄駛往厦門在山東海面兩相碰撞兩船均略有損傷刻聞已各照常駛行想尚幸無大害也 
[鄂省官報] ○十一月初一日藩憲牌示榖城縣缺委候補縣石廷變署理初六日牌示沔陽州州判缺准補之黃基赴任 
[火災餘聞] ○漢口五顯廟上首遇字巷失愼各節均列前報尚有餘聞請筆述之該處有住戶汪媼年已衰頹家亦小康食指無多比時陡聞火警卽倉皇失措該媼家墻壁堅固可擋火勢人咸勸其暫緩遷移媼不聽將什物盡搬於門前隙地豈意忽飛一火球將搬出之家具衣箱盡燒一空媼愈心慌奔至隣家憩息片刻以爲地屬通途堪以趨避不想霎時被火圍住竟致焚斃其自己住宅則固安善無羔也又有李姓者夫婦年俱四旬外家計温飽暮年得子喜之不勝其日恰値彌月各親友送禮一槪璧還惟送鞭炮者則受而不辭所收鞭炮極多其時正在預備筵席以待宴客突聞火警客俱四散比火逼近其夫搬運什物婦則以被裏兒奔避他所其屋竟被火飛燃鞭炮助勢亦　 
 
 

Page 2

 
 
焦土夫妻懊喪不已然猶以爲幸有佳兒呱呱在抱堪慰暮年及心神稍定揭被哺兒則祗剩空窩兒如金蟬脫壳不知溜墮何處斯時李悲怒交激婦亦哀悔欲死然已無可奈何矣 
[嚴捕盜墳] ○　　近年以來屢聞盜棺之事從未破獲故益愍不畏死犯者愈多茲聞孝廉蔣子蕃家之厝墳於前夜被掘其鄰近墳墓被發者三四處刻聞蔣已赴府控告太守因縣中現當考試已札飭鄞縣典史帶同縣中書差下鄕督同地保捕役勘明詳細情形並隨帶縣印賞格多張勘明後在鄕村要隘地方張貼勒緝一面嚴比捕保載限務獲盡法懲辦其隣近墳塚查明有主無主分飭脩整無主者卽由縣　飭敦安公所司事前往整理具報云 
[考試認眞] ○本月初八日鄞縣邑尊陳槐庭司馬初覆文童訪聞首塲各童有通同差役百計管謀仍有傳遞槍代等弊深恐初覆時亦所不免故於放牌之先飭各童卽於卷後默錄首塲起講是亦欲選拔眞才之意也 
[凶犯監斃] ○前報皖垣鄧芝珍歐妻傷命一案兹因上月會委復騐將鄧提出府監押至尸廠認傷騐畢仍行收禁府監自此日進監之後看役禁卒曾經報病延至十一月初八夜半病故當卽申報拖出監洞委首縣相騐塡格後將尸入棺封釘詳覆矣按鄧某無故殺妻罪當坐抵今得瘐死獄中猶爲幸也 
[淸晨遭竊] ○皖垣東門外洋關於本月初十晨起局門甫開把門人役各自打掃地方城內外信局均赴該關取昨夜上下水輪船信袋司事某起床時見棹上水煙袋不知去向當卽查尋始知失去哈喇呢白羔馬褂一件煙袋一支及小衣數件詢及適纔有何人進出皆云僅有各家信局來取信袋內有某信局取信時無人知覺司事卽飭役等整卽覓追否則當着爾等賠　兹聞各役已向某信局追查以期水落石出云 
[添設栅欄] ○時交冬令盗賊最易竊發故揚城於各街巷添設栅欄並於栅旁擬造更樓每處派一更夫看守以便夜深時如有行人來往卽可隨時啓閉此欵經費頗鉅盖由衆鹽商公同捐輸辦理於地方誠有裨益現聞已興工云 
[喉痧爲患] ○前月間蘇郡各處嬰孩時有風痧爲患月初城東一帶又有喉痧之症勢甚險捷孩提患此大半少吉多凶人謂蘇郡修理胥門外萬年橋梁三十年中已歴三次每遇是役不利小孩前後如出一轍雖係堪輿家不經之談而保赤者不可不知所愼也 
[鄕農失愼] ○蘇郡疉次失火大半都在城廂內外水龍撲救較易月之十一日初鼓後閶門外高板橋某村失愼該村隣里四五家均遭回祿各家所收米榖顆粒無餘雖有水龍往救無如離城十數里比及聞警不惟燎原難撲而餘燼已不堪收拾矣 
[導淫宜懲] ○南昌各街道近有外來無賴流民排設小棹塗抺單張秘戲者在塘塍上棉花市一帶爲尤多其圖寫形容極力裝點醜態畢露殊足汚目而手藝工作店徒之輩莫不性躭逐奧見卽生喜津津然手指口道一若見所未見者然圍繞數匝此未脫手彼已交錢幾於日不暇給引誘邪淫喪廉滅恥莫此爲甚嚴懲而禁逐之是在良有司矣 
[妖由人興] ○江右某氏妾身懷六甲因與主婦不睦夫又經商出外一日有江湖術者以談命入其宅自言能以符咒治病役使鬼神前一夜偶經貴宅後門見有女鬼逡巡其聞必府上將有生產事應及時召將以鎭之否則恐見禍也妾聞而信之將求禳解詎主婦不准并將術者驅逐妾疑主婦妬意陰使人授術者以錢取其符錄兩道而歸一佩胸前一藏枕下信宿而怪遂作矣初聞如雞雛聲然去人似乎尚遠繼乃日甚一日覺近在耳畔且隨處皆有舉家驚惶邀請男女親戚守夜迎神諷經放砲燃燭俱無濟於事使人遍覓術者無蹤喧鬧不已而妾又不敢言曾受其符乃亟促其夫歸詢妾緣由取符視之失手落火盆竟焚其一是夜聲卽稍殺復將枕下者取出夫又置之於火而聲自此寂然聞於月初已產一男亦遂別無他異傳曰人無釁焉妖不自作不益信歟 
[白晝截搶] ○昨有由蘇至申之各信局包封係脚子兩人帶來行至本埠新　覺後面有人緊跟至下午二點半鐘在大馬路一林春茶館相近處竟有四人上前攔截詢包內有無私貨着令打開脚子不允該四人硬行拆看見有銀信等件意欲搶攫幸得英捕房暗捕陳勤路過眼見　爲掩執兩人送捕管押餘二人當時被逃諒今日必解訊公堂也並聞包封內已失去南翔來信一封內有洋四元云夫大馬路爲熱鬧之區時在下午行人如織而該匪胆敢借緝私之名意圖肆搶則以後夜靜更深茍有往來於僻徑者危矣若非嚴懲重責恐更無忌憚矣 
[娶媳失子] ○沈陸氏投英會審公廨控稱子名繼友曾娶陸楊氏之女陸氏爲室旋經陸楊氏擅將我子媳搬居伊家故往探　豈知我子媳竟無下落求請提訊着交陳太守准詞飭提陸楊氏挈女投案訊供沈陸氏申訴前因陸楊氏供婿至我家居住原係自愿旋因婿毆我女一去不返陸氏供丈夫沈繼友未完姻時先娶栢順堂妓周愛寳至完姻之後常不回家仍與愛寳同處以致時常口角旋於九月初五夜丈夫捲取衣飾令我同走我因不允喊呌致被歐打並且不許聲張伊卽一去不返當卽知照母親隨往招尋丈夫與愛寳俱無下落云云陸栢林稱繼友是我妹夫餘供與其母妹同陳太守着將陸氏暫交官媒飭兩造均各招尋沈繼友得有下落着卽禀候核辦 
[細故罰洋] ○拜經堂洋人至英公堂稱雇用大菜旬莊茂榮因誤事申斥卽不別而去是以尋交捕房送請究罰莊供因此間作事頗難故自己停歇况且每月工洋十四元今做二十五天應給我工洋十一元半尚未向取洋人又稱應給工洋屬實惟請酌罰以儆陳太守以莊茂榮不告而去亦有不合飭將應給之工洋內罰扣七元餘四元半向洋東領取可也控被均遵斷而退 
[尋仇判押] ○沈師堂至英公堂禀稱開　貨店收下鐵鍬一個計錢百文　鄭阿福來認贓稱是伊家作塲裏所失之件諒係工人行竊邀我同去指明當卽認出王阿培將鐵鍬贖去　因王以我誣指行竊糾人前來尋釁被打壞物件不少是以交捕送究鄭稱木作工人共有 
 
 

Page 3

 
 
三十餘豈有獨誣王阿培之理定係也行竊無疑王阿培則堅不承認陳太守謂旣經認誠贖回王阿培何敢向沈擾釁判王發捕房管押一月以儆 
[獲賍待領] ○水巡捕至英公堂稱見毛關和張阿二兩人之駁船上存有胡桃二十餘斤盤詰支吾顧係竊贓送請究辦毛張二人同供胡桃乃是裝貨時遺漏之物今求恩斷陳太守隨判將毛張二人各押十四天以示薄懲胡桃存捕房俟失主認領 
[彚選課藝] ○上海縣學苻廣文近奉劉觀察札飭上海　珠敬業兩書院所有道廳縣課　在前列各生童之時藝久未刊刻着於公餘時遴選佳文彚送道轅候卽發刻云 
[帮兇收禁] ○靜安寺地方前有顧　昌身死一案正凶顧秀春在逃祇將帮凶之顧咸順等三人管押現經案懸多日而正凶仍未拿到昨經莫大令傅原差及該地保阮成責此并將帮兇之顧咸順收禁其餘　阿興等二人仍飭管押 
[巧匠赴東] ○山東登州府属業經議開煤礦所有開礦機器均由滬轉運茲因裝配等事尚多未　故由東省信致滬南製造局經徐君雪村雇定名匠十二人往爲整理今日乘招商局船開往云 
[洋人受傷] ○法商某洋人於本月十四日遣沈蓮桂携帶花瓶往配木座沈卽携至新北門盧家弄李恒興紅木店着照樣配合昨日洋人自往向取該店不付洋人卽出城同沈蓮桂到店李恒興見沈謂頃間何不同來致我等遭洋人歐打隨卽扭住沈之髮辮洋人上前解勸一紅木司務先將洋人脚上痛擊一下繼而後面另有一人擊破洋人之頭當時鮮血直流經隣居古董店勸開報局局員將行兇兩人送縣莫邑尊騐得受傷屬實飭將該兩人管押洋人自行醫治所押之人於今晨送歸法公堂辦理俟訊後再述 
[燼餘歎] 杭城三元坊下之火災始於周姓粉肆樓臥五人同時焚死下樓一徒來未數日亦與難周遺一女以前一夕留宿舅家獨免事聞廉訪孫公召女親族帶至署恤以資並囑代籌其後鄕人士亦醵金以助行路傷之作燼餘歎 
　　庚辰十月廿四日祝融肆虐來南方一室共六人相聚罹災殃　一解　纍纍白骨驚心慘目一婦奔至撫骸大哭云是幼子方離膝學賈于兹甫經三宿　一解　旁有少女悲聲琅琅問年十六容貌端莊在前一夕曰至渭陽卫孑一身在全家頃刻烕灰揚　一解　日旣夕矣父母歿矣　　何依嗟無及矣行道之人弗忍去忽地傳呼廉訪至　一解　廉訪聞之心揪然召女親族同女至前命之後堂坐恤以鶴俸錢嘱擇配替籌奩婉示親族爲周全女無一語啼向天以頭觸地聲連連　一解　彼都人士聞風興起羣力醵資代謀棲止寒則易衣食無憂餒出死入生直從此始　一解　我聞天災無時無禳災之說胡爲乎一言敬告其從吾窮民惟賴登高呼不觀慈愛孫大夫[  桐城張頌樵甫稿]  
[讀白門衰柳記有感] ○楊柳江頭細雨昏枝枝無復舊眉痕傷心往日靑驄客不見桃花白板門○留將一樹柳蠻腰　指陸蘭因　尚有行人說板橋飛絮漫天春已去月明何處聽吹簫○一夜西風禿舊枝有人悲唱惜春詞祗今衰草斜陽裏誰信當年綽約姿　道光末年先是黃桂蘭馬小聰王桂仙等琴棋書畫名震一時繼之者則陸蘭因朱妙紅張小蘭輩亦極一時之選○莫問靈和殿裏身酒醒曾記喚眞眞靑衫紅袖曫遲暮一樣天涯淪落人[  龍眠方華喬甫稿]  
[夜坐口占] ○掩卷人孤坐燈前影寂寥年光交大雪客思亂中宵寒夜雞聲早空街犬吠驕平生高傲氣自覺已全渭[  方華喬甫稿]  
[輓耿節女有序] ○節女名紹環耿君蒼齡之長女也丙子歲受秀水吳生紉秋之聘紉秋諱淸蓀以丙子舉於鄕丁丑春紉秋赴禮部試患寒疾卒於都門訃至女之父母秘不使聞踰數月有客媼偶不愼言節女驟聞凶耗痛不欲生亟請星速赴都撫棺一慟力勸乃止遂易縞素服茹素誦經卒以抑鬱中痰飲之疾牀蓐呻吟延至己卯夏竟溘然長逝距吳生易簀之日尚在二十七月之內素服猶未餘也嗚乎女之節亦苦矣哉使吳生天假之年將來徐步玉堂題名金榜耿女與有榮焉卽不然吳生以一舉子終其身而後日于歸以耿女事舅姑無子女必有德容並著無閒人言者孰意彼蒼者天不如人意徒謹守夫從一之義賫志以終天殆欲表揚其德風勵世人歟是不可以無詩爰作七絕四首以弔之 
　　風　吳札冠羣英名士名媛合訂盟詎料玉樓傷永訣蘭閨頓使夢魂驚　報罷槐黃感逝波天時人事兩如何鸞臺鏡破金釵斷唯有貞心鐵不磨　縞衣素履減容妝冽若堅氷凛若霜夫骨已寒心未死從教地下作鴛鴦　大節能完孰可踰尋常巾幗總頭低河東女子延陵婦靑史他年大筆題[  鶯湖王曾詒翼之氏拜稿]  
[輓白門程仲承先生] ○扶輪大雅　詞壇慚愧龍門未識韓人命直同朝露薄神交靜對朔風寒牢騷奪得斯文壽著作留爲後輩看多少天涯知己淚吊君如失古衣冠　琴樽且莫問前因舊事重提愴我神心血一膛驚噩夢英雄末路作詩人燐燐燈火猶餘碧黯黯梅花不放春底事盖棺終論定他年梨棗句同珍[  鶯湖翼之氏王曾詒拜手]  
[題友人白海棠長卷] ○神仙原不愛繁華　骨姗姗韵足誇雅淡更宜衣縞素依稀微雨濕梨花　仙露明珠理曉粧秋容淡淡對秋光却嫌脂粉汚顏色　用句　洗盡鉛華翼衆芳[  苕上醉墨生益三甫稿]  
[慧娟女史寫梅花便面] ○踈枝密蕊影橫斜寫出孤山處十家絕似美人來月下不禁淸夢繞梅花○癯仙曾費幾生脩得向瓊閨腕底留想見梅窗同覓句　尊翁曼丈有梅窗覓句圖　家傳衣鉢繼風流[  苕上醉墨生益三甫稿]  
[敬步張遂生吟長見贈原韵] ○信是前身孟浩然交深翰墨各忘年飄零愧我書還讀風雅知君筆已傳閱歴世情歸淡泊留連詩酒羨神仙偶談山水思游覽安得琴樽共一船[  平江黎牀舊求是草]  
 
 

Page 4

 
 
[敬步吳君益三見贈原韵] ○風流儒雅最翩翩艷福淸名盡可憐醉墨輸　揮綵筆閒吟許我和詩篇忘懷名利襟懷淡玩世才華盛世傳最是春江花月夜一樽相對酒樓前[  黎牀舊隱待删草]  
[輓白門程仲承先生] ○詩名久已播天涯寫盡牢騷筆燦花絕俗性情傳妙可賑災豫省賴才華白雲遽逝難謀面黃鶴高飛等落霞傾吐事　鯨竟歸去篇章共讀合籠紗[  平江黎牀舊隱甫脫稿]  
[光緒六年十一月初二日京報補錄]  
　　發抄　銘安等奏三姓荒地試辦招墾奉　旨據奏三姓東南百餘里封堆外尚有荒地可墾卽着派委妥員詳細查勘劃淸界址明定章程試辦招墾該部知道欽此○又請撥給三姓各官隨缺地　奉　旨該部議奏欽此○岐元等奏供奉尊藏禮成奉　旨敬悉欽此○杜瑞聯奏特叅玩視民命之南寍令李應章請革訊奉　旨李應章着暫行革職歸案訊辦欽此○○富陞片　再籌辦海防軍械在所必需洋槍尤爲緊要奴才江寍起程時與兩江督臣劉坤一亟欲籌撥苦於一時難以購辦復商之統領慶軍浙江提督吳長慶據云該營中尚有來復槍一千桿堪以通融撥用惟皮帶槍子以及洋藥銅帽等件目下無餘劉坤一當囑奴才先將洋槍帶往備用適有登瀛洲輪船運解軍械至天津之便將洋槍一千桿撥交該輪船運解至津奴才亦卽航海而來行抵天津晤商直　督臣李鴻章復由該督臣勻撥洋藥一千五百餘斤大銅帽二十萬個奴才一併星夜帶至山海關嗣復奉調補盛京副都統之　命彼時洋槍業經運到山海關擬卽酌撥數百桿以備關上操防之用　之該營據稱教習修理均無其人遂復由海船派員全行運赴奉天除俟商之將軍岐元酌撥操練外所有奴才到任隨帶洋槍洋藥銅帽各緣由理合附片陳明伏乞　聖鑒謹　奏軍機大臣奉　旨知道了欽此○○善慶等片　再奴才等於本年八月初九日據前經派往陜西領餉委員儘先協領花翎佐領興泰由陜西後路糧臺解到湖北江漢關餉銀一萬五千兩又於五月十一日據前赴四川守催餉銀委員副都統銜儘先協領花翎佐領拉禮領護頭批餉銀一萬兩遵交隨行驍騎校交才先行馳解到營復於八月十二日據該佐領解到四川次批餉銀一萬兩旋營以上三項先後飭司彈兌數目均各相符除咨部備案外理合附片奏　聞伏乞　聖鑒謹　奏軍機大臣奉　旨知道了欽此　○○奴才銘　玉亮跪　奏爲吉省搜捕賊匪官兵不敷分遣仍請暫停冬圍以資防剿恭摺仰祈　聖鑒事竊查吉省向章每屆冬令調集各城官兵出打圍獵　資操練光緒三年因賊匪肆擾軍務吃緊奴才等先期奏請暫緩舉辦以資　剿奉　旨准行在案上年因各股賊匪節次剿除無如吉林地方遼闊伏莽甚多各處防兵一時不能　撤奴才等復行先期奏請暫緩舉辦事　旨准行亦在案現在賊氛雖較前　跡而搜捕巡防不容稍懈轉瞬冬令又屆舉行圍獵之時若遽分調各　　赴圍塲誠恐各處要隘兵力　單餘匪乘隙　發勾結蔓延爲患實非淺鮮且庫儲支絀每次行圍所需車價口糧不下一萬四千餘兩更屬無欵可籌奴才等酌度情形惟有仰懇　天恩仍准暫停冬圍一俟地方平靖再　奴才等察看情形奏請舉辦以符定制至本年應進　貢鮮應卽飭派弁兵入山捕打屆期　謹呈進其應需運費等項銀一千三百八兩仍請照章發給報部核銷所有奴才等體察地方情形仍請暫停冬圍緣由恭摺具陳伏乞　皇太后　皇上聖鑒謹　奏請　旨軍機大臣奉　旨着照所請該部知道欽此 
[光緒六年十一月初四日京報全錄]  
　　宮門抄○諭旨三道錄前○惇親王等　奏爲援案請　旨摺子○直督李　奏叅革道員夾片○又　奏請借補遊擊夾片○又　奏請　頒匾額夾片○又　奏叅知縣夾片○黔撫岑　奏臬司回省飭赴本任夾片○十一月初四日戶部通政司詹事府正白旗値日無引　見○醇王因伊子命名謝　恩○綱公芸公各假滿請　安○純公續假二十日○詹事府代奏温紹棠　授洗馬　恩○　年請假十日○四川按察使游百川請　訓並請假一月○橚貝子續假十日○召見軍機　游百川　醇王　○○宗人府宗令和碩惇親王臣亦誴等謹　奏爲應封宗室業已當差可否仍准入考照例援案請　旨事查例載凡應封宗室年至二十歲以後合例人數在十名以上卽由府奏請考試又例載應封宗室未經考封授職以前本身業已當差者均由府將其可否仍作爲應封宗室一體按年考試届期照例授職之處並從前有無成案一併聲明請　旨辦理各等語卷查同治三年十月間應封宗室謙華耆徵均由六品廕生奉　旨賞給四等侍衛均係未經考封以前業已當差當經臣衙門循例具奏於是年十月十五日奉　上諭宗人府奏應封宗室業已當差可否仍准入考一摺應封宗室謙華耆徵均著准其一體考試照例授職等因欽此欽遵在案今本年報考之應封宗室德岫等十一名人數在十名以上惟已故輔國將軍載崇之二子翰林院庶吉十浦良吏部候補主事溥興均未經考封以前業已當差可否仍作爲應封宗室一體考試照例授職之處理合援案循例具奏請　旨奉　旨已錄　○○大學士直隸總督一等伯臣李鴻章跪　奏爲道員貪鄙不職據實奏叅仰祈　聖鑒事竊查口北道玉珩莅任以來器宇似尚軒豁公事未能整飭信用門丁劣幕招搖生事經管烏城庫倫後路糧台縱令委員任意多開米價運脚迭經嚴批駁詰迄未認眞淸理現奉戶部奏飭變迊辦理或改給防兵月餉或裁汰糧台浮　期歸節省臣已遴委前任口北道　斌會同該道妥籌辦法具覆惟該道玉珩性情貪鄙辦事含糊卽議　糧台　恐無以善其後未便稍涉姑容應請　旨將口北道玉珩卽行革職仍由臣勒令將經手欵項出入帳目交淸再給　回旗所　口北道員缺併請　旨迅賜簡放以專責成理合專摺具陳伏乞　皇太后　皇上聖鑒訓示謹　奏奉　旨已錄　○○李鴻章片　再天津鎭標鄭家口營遊擊周榮興革職遺缺應用儘先人員該營界連山東又當南運河衝要汛地遼闊素多盜匪必須認眞操防巡緝非諸　耐勞之員不足以資整頓查有儘先補用叅將夏又先年四十七歲於同治六年投効軍營轉戰南北各省迭著勞績歴保叅將留直儘先補用該員篤實勤樸入歴戎　熟悉直東一帶情形以之借補鄭家口營遊擊實　勝任亦與例章限制相符除飭取履歴咨部外理合會同提臣李長樂附片具陳伏乞　聖鑒　勅部議覆施行謹　奏軍機大臣奉　旨兵部議奏欽此　○○李鴻章片　再據前署靜海縣知縣汪丙吉詳稱該縣　　　神　龍王廟神素著靈應同治七年捻匪　近　境驚恐亟詣廟虔祝是夜運河水漲賊不得渡據擒獲餘匪口稱遙見火光　天　　森列是以不敢扑犯今歲　境　令缺雨幾成旱災又經官民步　　於七月十五日十九二十七等日連得透雨秋禾枯而復榮麥苗亦可播種閭　同深敬感實能禦災桿患功　及民據該官紳　請奏懇　頒　　　前來合無仰懇　天　俯准　頒給靜海縣　城隍廟　龍王廟匾　各一方由臣轉發該縣敬　祗頒摹　懸掛以答　神庥而順與情理合附片具陳伏乞　聖鑒訓示謹　奏奉　旨已 
 
 

Page 5

 
 
　　○○李鴻章片　再據衡水縣知縣李兆祥稟報該縣東葛村武生王登堂家於本年六月二十　夜被賊竪梯進院砸門入室刼去銀錢衣物復至對門該武生布店刼去銀錢布疋並將鋪夥拒傷僅獲　盜　玉羣等　名又七月二十三日過客王文　在縣屬官道村西被賊捆縛車夫搶去銀兩衣　逃逸據估失贓均逾千兩當經批飭嚴緝迄今犯無　獲捕務殊屬廢弛據　臬兩司詳叅前來相應請　旨將衡水縣知縣李兆祥先行交部議處仍勒限嚴緝逸賊原　務獲職逾疎防例限無獲再行　題叅理合附片具陳伏乞　聖鑒訓示謹　奏軍機大臣奉　旨李兆祥着先行交部議處餘依議欽此　○　岑　英片　　貴州按察使　德溥　己　陛見囘　自應　赴本任以重　守其前署臬篆之候補道張煦應飭將經手刑案事件交代淸楚仍委會同現任司道辦理善後總局並稽察厘金總局事務除分別　飭外理合會同督臣劉長佑附自具陳伏乞　聖鑒訓示謹　奏軍機大臣奉　旨知道了欽此 
[浙省事宜] ○十一月初九日蔣煦禀知丁繼母憂　巡　隙　昭　謝臬委下六叚冬防保甲差　○初十日潘祖颐禀见辭赴滬局差　陳鴻誥禀見謝飭知塘工保舉補缺後以知　　經部　准　未入流唐念兹謝糧道委津局紳董差　典史胡祥鈺由京分發來省禀到 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
