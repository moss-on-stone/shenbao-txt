# 1911 - 143 - 4913758

 

Page 1

 
 
   
 
 

Page 2

 
 
[今日本報目錄]  
第一張論說來稿專電緊要新聞一時評 
後幅緊要新聞二分類新聞清談諧札瀛談 
第二張本埠新聞海上閒談 
後幅專件國外新聞小說來函 
論說 
[閙米風潮嘅言（嘉）（言）]  
嗟夫間嘗諸吾國之歷史。嘅列朝亡國之因。靡不由於内亂。而究其内亂之所自來。又靡不起於民之不得食。前代之所以失其國者。皆是物焉爾夫人孰不好生而惡死。非至生路盡絶。又誰肯悍然不顧。棄其父母妻子。以犧牲其性命哉然至日暮途窮。則計無復之不得不蠢焉思動。以遂其窮蹙無告之懷。於是鬱而一洩之餘。亦遑計濺頸血而膏斧鑕之苦痛之在其後耶。近年吾國以民食不足。哀鴻遍野。庚發頻呼。各省因此而閙事者。固己數見不鮮矣。前此不具論。即以今歲而言。江皖之奇荒。以天災而召飢饉亦可謂極人世間不堪之慘狀矣。而若杭州若福州自蒙米價騰湧之影響。而紛紛然以告亂聞者。幾於筆不勝書。而不决意今日瀏陽又起閙米大風潮矣（見前日本報緊要新聞）噫脫長此不己吾國縱不亡於外患亦。终必亡於内亂有。無可倖免者矣吾。不能不爲吾國前途懼己。 
夫揚子江流域各行省。往往當此靑黄不接之交。小民餬口。升斗維囏而尤以洞庭衡嶽之間爲愈甚湘省穀米阻禁。相習成風。此疆彼界。不能流通。去歲禍亂。由於水災然僅下湖南歉收。而上湖南猶無恙也。乃上湖南解省租穀。亦議截留地方爲備荒唯一之政策。不肯酌盈濟虚。以爲通盤籌畫之計。故阻禁之區域愈小。而民間之恐慌愈亟。米價之漲亦愈速醖釀之禍亂。遂亦愈大也。今雖僅瀏陽一縣。而己有千數百人。嘯聚縣城搗毁米坊波。及警局。則較之去歲僅藉口於官吏運米出境。起於一星星之火者爲何如也。聞此次之起因。以地方官旣未能先事調查又不出示平糶。以致貧民求食不得。遂一發而不可收拾。然猶一隅之失防。而其影響之所至。必不止此瀏陽一縣而己也。使他縣因此而戒嚴。聞風阻遏。則縱 
 
 

Page 3

 
 
有有餘。而亦馴致漸形不足矣。此証之往昔而不得不深爲過慮者也今更有爲湘省官吏告者今兹之起事。瀏陽朱。令恐其中有匪黨煽惑。此固賢宰官治亂之深心。而果拿獲瀏醴會匪兩頭目。置之於法。然此非根本之計也。貧民處於不得己而激亂。亂旣成而匪徒得以從而附和之。若使亂無由起。則匪徒又安得乘間以煽惑哉。故今日有地方之責。者治標之策。固不可不行。而治本之策。尤爲當今之要務。不獨湘省然也。而湘省爲尤急。以礦山之富。物産之豐。交通之便。裣帶之雄。而今以患貧聞（瀏陽農謡有曰禾鐮上壁莫有飯吃有曰七月衣飯飽八月充財老九月算一算十月去一年十一月且莫亟十二月做皇帝蓋取赧王避債之意）此非有司長吏之咎也耶。夫天災之來。當以人力拯之。而生計之迫蹙。則必當以實業救之不然。目前以戔戔平糶之策。而遽以爲舍此别無他事也。其能遂足以挽回後日之刦運也乎。嗚呼粟紅於倉。秉道於野之景象不復見於今日。而笑語家家。爲鷄犬桑麻之話者。絶未之有聞而粒食相爭乃遍於國中。吾不禁惻然感嘅係之焉矣 
來稿 
[中國留德學生警告國民書（再）（續）]  
或曰現政府固己久知時局之可危矣。固己早宣言維新矣。固己早定期立憲矣。君等責之或過刻也。此說也。僕等亦常思之。然試問現政府果言之而亦行之乎。果行之而亦有效乎。僕等深欵其徒欲以此掩吾國。人之耳目也。不然數年以來何以言整頓吏治。而苞苴賄賂之風猶盛行。何以言求申民隠。而報館言論猶爲之制限。何以言大練新軍。而三十六鎭未成者尚大半。何以言興復海軍。而尚不見有一定之籌畫。何以言經營蒙古而祗聞今日有意設總督明日有意派人調查無一見諸實行之事何以言經營滿州。而祗聞財政困難。外交棘手毫無進步之可言。何以言改革財政。而祗聞某某得監理財政官。年可獲資數萬。於國帑無絲毫之利何以言獎勵工商。而祗聞歸官辦。某件加釐金。未嘗行一保護之政策何以言破除滿漢之見而惟見遇事必歸親貴管轄以重其威今之管各部者滿人至居其大半。何以言申人民參政權。而資政院所議政府不之。省諮議局所議。督撫不之行。大反立憲之本。凡此犖犖數大端皆今日之要政。現政府無一事力行之者。其餘爲政府之所未言。或言之而無意舉辦者猶更僕難數也。詡謀國之忠以結主上之歡心。竊新政之名以博國民之輿論。張改革之勢以啟外人之猜疑。現政府手段之狡猾。視前日之昏頑不靈者。其罪尤深其禍尤烈矣。夫政府爲吾國數千年歷史上光榮之所寄。數百兆人民生命之所依。二十餘省土地財産之所託。吾國民决不讓當局者十餘輩昏髦貪鄙之徒怙勢弄權。犧牲國事。將我歷史上之光榮毁盡。我人民之生命戕盡。我土地上之所有送盡。吾國民當各知其天職所在。蹶然而起。大聲疾呼。内迫朝廷。將此輩害國殃民之當事者鋤而去之。卽時改訂内閣。官制。選任賢良以謀行政之統一。卽時舉行選舉召集國會。以監督内閣之行政。然後乃進而定憲法議政綱。 
據去年修正籌備立憲清單。明定今年設立責任内閣。二年以後召集國會。吾國民觀之。或有以爲責任内閣瞬息可成。行政上當卽有所改革。國會開設定於二年以後。似亦可以靜待。之者此誤也責任内閣乃代君主對於國會而負責任。若無國會以爲之對待。則責任二字不過紙上之空文。且近日報章喧傳。現在政府商訂内閣官制。取軍機處及舊内閣制度參合而釐正之。綜其實際乃徒改其名而仍存其實。又儗將來内閣成立後。仍以某某爲總理大臣。某某爲副總理大臣似此法。是舊法人爲舊人而徒爲。名目之更改。不僅暮四朝三於實事毫無補益。且國人因此受其欺弄。以爲百事可以更新。漸以弛其警惕之念。則將來之結果尤可寒心此次俄約失敗以後。各國無理之要求。勢將接踵而。起試問以現政府之當事者爲新内閣之大臣。究其對付外人能因官制稍更而或優於前日乎。試問新内閣外交之失敗。猶如今日。吾國民又無國會以監督之究有誰能問其責任者乎。若謂資政院爲國會之前身。可以代國會而行其職務。則姑母論資政院之權限。以曁資政院議員之組織。遠不如國會之完全卽如責問内閣責任一事。以去冬彈主劾案之結果觀之。可以斷其决無實效矣。故設責任内閣而當事者仍爲現政府之。人則内閣决不能負責任設。責任内閣而無國會以爲之監督。則内閣雖不負責任。而國民無如之何也。故鋤去現政府當局之人。設立責任内閣召集國會。非同時并行不可也[  （未完）]  
專電 
[電一（北京）]  
粤京官接本省士紳電謂粤路若歸國有股東必將資本收回郵部必仍借債建築前途危險無異湘鄂務須爭回民辦 
[電二（北京）]  
湘鄂代表昨又與聨合會各省代表集議速將議决民兵各問題赴慶邸面呈刻定端節後卽推代表前 
 
 

Page 4

 
 
往 
[電三（北京）]  
外郵民三部國務大虑面商内閣總協理奏請通電各督撫嗣後民間開會集議須照律經地方官允許方能會議 
[電四（北京）]  
慶邸決意再辭内閣總理之職於六月望後出京避暑邸中己預備行裝 
[電五（北京）]  
攝政王昨與内閣總協理商議外交邊防政策王頗屬意於袁世凱嶺春煊二人不久必有一起用 
[電六（杭州）]  
寗波昨日因匪徒搶刧起釁鄉民聚衆數千搗毁糧食店七家兵警彈壓無效各店罷巿刻己飛報到省 
[公電（南京）]  
各報館鑒諮議局各屬議員辭職者現又有嚴懋修唐慶昇趙鉦鋐張鴻鼎王立廷叚慶熙胡伯言胡麗榮儲南强等九人特聞江蘇諮議局辦事處冬 
　按現在未辭職之議員祗有蔣鳴慶龔肇新周處臣陳允中史耀堂　五人而己 
緊要新聞一 
[聨合會於四問題外又發生一問題]  
[吾聞组織組織之聲久矣]  
諮議局聨合會連日在松筠菴會議要救協贊憲法更訂閣制（皇族不得充任内閣大臣）及編練民兵等四大問題並舉定起草員繕呈請都察院代奏各情己詳昨報當時鄭君萬瞻謂吾輩原拘救亡目的而來須籌一種逹到目的之辦法若僅由都察院代奏一紙公呈究結果不過落得一道著不准行之上諭于實際上究有何補遂决議由到會之各省議長副議長分日赴肅濤朗洵各邸府第陳說一切理由並請其極力主持以符立憲之實該議長等復决定全體先謁肅濤各邸最後再謁慶邸以慶近時見客如人數過三卽屏而不見故必俟各邸將其來意逹到時再行公舉三人前往進謁也 
又聞聨合會諸君以近日政治上之活動在政府毫無實際在國民亦毫無預備立憲國家有此現象甚爲危險故非從速組織政黨决難收憲政之効果特于二十二日假聨合議塲開會討論組織之法當卽决定推人起草以聨合會到會之　員爲發起入刻聞章程己經成稿二十五日晚仍就該議塲研究章程是否可作定稿並聞除聨合會會員外其餘知名之士不過三數人云 
[閣院牽連之各問題]  
自新内閣成立後憲政館提調中之負清望識治體者卽倡言於衆謂内閣旣立我憲政館地位宜有變更應集衆商榷以定去劉衆韓之於是相約大會館員於憲政館員中之曾留學於外者頗能稱引其所學謂憲政館當併人内閣無獨立之理而提調及館員之盲於法理者則從而尼之卒不决於是館中一切應行籌備之法制規章一律延置不辦而存廢問題亦無人齒及之矣軍機處現己裁撤其被裁人員除己酌派議政堂委用外餘俟新内閣屬官制定即酌量撥入制誥局憲政館現雖未裁然新内閣屬官議定該館似無存留之理大約編制局人員可入法制局統計局人員可入統計局官報局人員可入印刷局 
昨爲弼德院會議之期陸榮兩院長均先後到院議以該院爲新政總機關必須於六月初旬布置完全妥帖當由田太史指調翰林院錄士六人藉辦現時公牘正副兩院長皆唯唯餘亦不敢有異議 
翰林院吏部禮部之裁撒問題内閣總協理大臣己諭知憲政編查館於二十七日到館會議而翰林院吏部禮部三衙門人員恐將本衙門之利益失去思欲先在本衙門議妥后呈請掌院或尚侍請願於内閣總恊理大臣爲裁撤後保全本衙門權利地步此事己爲憲政編查館所聞知其在館中之滑稽科員謂不如裁撤某衙門即由某衙門會議直接内閣總理大臣或憲政編查館承受轉呈尤快人心也 
[川人揭參郵部之又一題目]  
四川鐵路公司倒虧鉅欵經郵傳部遵旨查核辦理業己發表聞對於喬壳子吞蝕之欵概不過問川人大憤現己决議除公呈請都察院代奏不認路歸國有外仍揭參郵部瞻徇情面謂喬樹枬解卸責任置商股於不顧定即與喬樹枬夥坑商民云云聞日内己在四川會館公舉起草員矣 
[黑龍江預算三困難]  
　　此並通之困難也 
日昨黑龍江巡撫周中丞有要摺到京報告宣統四年豫算困難情形三端（一）劃分稅項之難（一）收支適合之難（一）編次適宜之難又云此次辦理歲入豫算以劃分稅項爲第一要義而規定編造次之其劃分稅項首在辨明性質次詳究用途又次要有據宣統三年之國家稅地方 
 
 

Page 5

 
 
稅歲出爲收支適合之張本豫算比較表務期詳密豫算報告册則取簡明并編總表一冠諸册首俾歲入之數展卷瞭然至協撥各欵則遵照部章另編專册以免複雜歲入之款有民政司管理者有地方官管理者有營業局廠管理者豫算正册祗列全省歲入未詳經管機關故編管理分部册一以備考核合計江省國家稅入三百六十八萬二千一百四十八兩地方稅入九十三萬九千八百零二兩另編專册一本計部撥之欵三十六萬協欵二十萬零九千兩濱江關協欵十三萬八千七十三兩都五百三十二萬九千二十三兩除特别豫算另行送部外總計國家地方稅及恊欵關欵等册十七本己奉旨度支部知道矣 
[留學生之作官熱]  
學部中人云此次廷試留學生用途己經决定其第一等向放内閣中書者今令呈請改作小京官及即用知縣實缺法官三種知縣法官班次較優而小京官則與考二等無别於是有作官熱者咸延頸企踵兾分得知縣法官一席其無做官之才幹者則惟有呈改京官而己 
[鹽政處竟闌珊至此]  
督辦鹽政處自設署以來迄今己歷二載而核其所辦之事除停選鹽官而外别無表見但即此一事言之亦全無所表見例如鹽官補缺經該處奏請劃歸專管而每出一缺由各該管督撫奏咨到署交處核議後由該處行查吏部或准或駁均聽該部指示該處不過照吏部覆文謄清出奏并無一字更改己覺多此周折且該處科員多至百餘人其實每日到署辦事者不過二三十人而己 
[王乃徴因一批調任]  
豫藩王乃徴到任後頗欲有所作爲豫省長葛縣知縣潘守廉屢被人控不洽輿論己由王藩詳請撤任察看潘乃電求京中某大老電告豫撫寳湘石挽救寳撫遂就詳文中批記大過一次母庸撤任王不勝其憤遂即懸牌曰前撤潘守廉現奉撫憲批示改記大過次母庸撤任云云寳因之大怒從此遇事留難且王於豫算事件又漠不經心屢與監理官衝突寳撫遂得以持其短卽借此電告政府名爲保全王乃徴實乃送之遠行也 
[朗貝勒與軍諮府之將來]  
陸軍大臣廕昌曾宣言東西各國軍制如軍諮府之設祗以大臣一人負完全之責任無有並用兩大臣者我國獨有兩人同負責任於事權之统一殊有未合監國亦知此意惟以軍權重要未便參用他人故决意屬之濤邸至朗貝勒實因一時猝出軍機無法位置不得不藉該府爲暫行立足之地一俟他項重要缺出卽調其補授現外間有陸潤庠不久辭職之說則將來朗邸之長弼德院當亦意中事也 
[海軍畢業生之榮譽]  
日本海軍機關候補生練習艦津輕載日本候補生六十三人中國候補生八人昨歸日本横須賀艦長田所大佐言今次練習成蹟頗良中國候補生六個月問練習亦甚優秀以謝君爲卓絶己於十八日舉行畢業式於津輕艦上現將次第回國也又聞陽歷五月十二日日本海軍大臣代理官某氏對於我國留學生頒給證書兹將卒業諸君姓氏列下謝剛哲劉華式鄭禮慶金漙芬蕭寳餘李景淵陳復王統 
[和蘭入境新章之宣布]  
上月十八日本報載外務部奏陳中荷交涉事宜略謂和政府於入境居留旅行三者允先修改現入境新章雖尚未見頒布而居旅二項先於爪哇馬度兩島改有新章較舊例時多寛大業於上年冬間頒布施行等語均係上年所議情形在和國發表入境新章之先乃遲至近日入奏此亦足見外部辦事遲滯之一斑今將外部通咨和國新訂客民進境章程錄左所謂寛大者又安在也外務部通咨各省文云三月十六日接駐和唐代辦函稱該國現訂客民入境新章十七條業經和廷批准於中歷正月十二日在爪哇頒行新令臚列緊要各端並請預籌辦法等語查和屬新令所用客民字樣旣非專指華人自難獨與抗辯惟前往爪馬兩島向以華人爲多自應明白曉諭俾衆周知以免内地人民不悉新令仍復贸然前往致有阻碍相應抄錄原函咨行查照辦理可也原函錄下敬肅者和屬改訂客民進境章程一事所議大概情形曾於上年九月間函電陳明在案現該國所訂章程十七條業經和廷批准於本年二月十號卽中歷正月十二日在爪哇頒布新令其緊要各端臚列於下（一）定進境專埠凡客民之赴爪哇馬都拉者以丹絨畢渥克（即巴逹維亞之外港）三寳壠泗水三處作爲進境專埠不得在地埠岸（一）未登岸時須在船請領登岸官照照費每張二十五古倫准其携帶妻室及未成丁之子女不另領照（一）登岸後三日須赴客民公所换領進境官照凡有心疾傳梁病者以及殘廢妲妓罪犯貧窶或危害地方治安之人均不准領照進境（一）進境後足礙土人 
 
 

Page 6

 
 
生計之客民爪督可專設禁令以示限制或禁其進境（一）進境官照以二年爲期期滿可展期二次每次至多不得過一年（一）進境照滿期之前如定久居在島則可請領居留官照凡貧窶不能自養不能赡家或曾犯有罪案者不給居留照（一）不進境與不准居留在島之客民應速自離埠否則由官送赴最近口岸暫令入獄或交警察看管候船押送出境以上各節或爲向章所無而增入者或本向章所有而加苛者其推行以爪哇馬都拉爲限爪馬兩島富庶甲於他島有人滿之慮故特設禁例限制客民前往其餘外屬諸島如蘇門答刺西里百婆羅洲等俱不在新章範圍内也該章統指客民賅括歐美日本人在内並及和國本籍新到之人其禁例從同旣非專爲華人而設在我自難爭辯貧民投奔該島謀食者向以華人爲多（查一九零九年分華人之赴爪哇馬都拉者共四） 
千四百餘名）而章程内足碍士人生計之客民一條隠爲華人而設愚民不知禁令倘仍接踵而去到埠後欲進不能欲回則無資斧則受害之人必多今日我國未設領事和屬地方官必思設法遣送惟設領事後必將遣送之責諉卸於我遣送之費無限國家不易擔任此則不能不豫爲籌及者耳又和屬僑民所受苛虐向有罰作苦工一條立法甚嚴犯者不論位望若何筋力若何爰書旣定惟有俯首就縳而與下等囚徒爲伍此爲體面華商所最不平者現和政府改良屬地刑律特許彼處裁判官察酌情形將苦工之罰改從監禁又婦女之罰作苦工者一律改爲監禁此項新令亦於本年西二月間頒布者除將新令原文二件照譯俟譯竣另文申送外謹先函陳大概敬請察閱 
[京師近事]  
奉天撫順煤礦問題久爲滿洲懸案現由奉天交涉使韓國鈞與日本小池領事决定己經簽約此事經過三十二次之會議我國所爭執者一則煤礦區域以現在南滿鐵道所經營者爲限（二）則此礦之稅額不能以各處外人所經營之小煤礦爲比例因此兩問題相持甚久現所解决者則允從日人之要求故一切細目付之秘密並不發表聞現己咨報外部矣 
二十五日爲恭進孝欽顯皇后玉册玉寳並列后玉册玉寳之期先期由禮部知照各衙署於是日有應忌避之摺奏概不呈進故是日無一遞封奏者 
前日皖撫朱中丞以皖省靑紅帮哥老會等匪黨出没無常時思蠢動且目前適值巨災飢民更易煽感若非嚴刑竣法不足以除兇頑而寒匪膽懇請援照鄂蜀定章倘獲首要即行正法聞己奉旨着照所請矣 
山東提法使日前有電到度支部謂魯省民風刁悍玩視法令現在審判廳甫經成立一切皆未完備將來催徴錢漕地丁民間更不畏法抗徴等事勢在必然應如何辦法請示祗遵等語聞度支部己將此項電文咨行法部會商辦法矣 
政府近接新簡外務大臣梁敦彦由美國來電稱美國慈善會以江淮北屢釀鉅災擬派工程師來華實地測量江淮一帶水利助謀善後由美政府託詢中國政府願意接待與否以定行止政府得電後據情電詢江督現聞江督己有覆電預備接待矣 
趙督請訓之日監國勉以數事（一）日俄兩國之交涉宜諸事和平（二）東三省患疫之後又繼以火災宜謀休息（三）宜征勦馬賊（四）關於借欵費用宜謹愼從事（五）東三省各稅源均充抵押宜講收支適合之法（六）一切用人皆可便宜行事惟須愼於選擇並聞趙督臨行時慷慨自許有誓不生還之志關心東省時局者可拭目觀之 
時評（希夷） 
[其一大佔便宜之粤民]  
　　觀幹路收歸國有上諭及郵部前次致各省收回辦法電是明 
　　明粤路亦在收回之列及觀郵部借欵合同摺件與京師湘鄂 
　　蜀三省士紳之議論（有粤漢鐵路之粤境以廣東素號强悍） 
　　不敢收入等語）則又若粤路不在收歸國有之列迷離惝怳 
　　令人莫測 
　　今觀郵部所定粤路特别辦法而始恍然於其用意之所在譎 
　　哉郵部吾不知大佔便宜之粤民將何去何從 
[其二] [  借債後必不能免之現象]  
　　聞此次大借外債簽押後農部垂涎郵部之利也亦擬息借外 
　　債俄人垂涎四國之利也亦擬輸資中國 
　　我不知主持合國財政之澤公經此委曲困難尚有借債之狂 
　　興否吾又不知一斑主張借欵者經此攻擊唾罵尚敢作借債 
　　論之鼓吹否 
[其三] [  閣院中必不可少之小丑]  
　　新内閣之權操諸華世奎手而總協理爲其傀儡諸事擱置不 
　　辦於是有新内擱之徽號弼德院之權操諸田智枚手而院長 
　　爲其傀儡名譽因此喪失於是有敗德院之徽號 
　　意者閣院中之新人物必具有京劇中小丑之本領能演出種 
　　種怪狀以引起觀劇者之興味爲賢乎 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[郵部處分粤路之特别辦法]  
粤漢幹路收爲國有後湘鄂借款承造載在合同粤路則郵部擬定特别辦法通電粤督改爲國家鐵路由商欵承造以示優異兹覔得其原電照錄如左廣州張制軍鑒元電悉奉旨鐵路均歸國有定爲政策須候尊處查明核辦本部前慮粤路先成湘漢不能相接則粤股無利可收虧損甚鉅現在湘鄂卽派督辦大臣分叚赶造三年可成粤省大佔便宜川湘租股朝廷飭充停止其餘商股無多粤則全係商股本部及度支部遵旨會商總恊理大臣擬卽奏　數欵（一）該公司股票准其更换國家鐵路股票六釐保息須定歸還期限須准分派餘利准大清銀行交通銀行抵押（一）該公司股票如願换領國家保息之股票則該公司歷年虚糜之款除倒帳外准不折扣股本俟將來得有餘利再行分别彌補以示體恤粤境榦路仍可責成詹天佑手趕造不得遲延（一）該以司股票如願向國家領回資本則必動用洋債應由督辦大臣所用之總工程司估價歸還聽其禀請自造枝路及開礦寔業之用應俟奉旨後交粤督督飭總協理特開股東會聽股東多數取决以上會擬粤省特别辦法希即抄交總恊理一閱並候電復郵傳部效印 
[魯省亦起審判主權之紛爭]  
魯省審判檢察兩廳日前以德國領事照會要求會審觀審各别駁批議摺會詳到院經魯撫據約解釋詳細批示略謂查咸豐十一年天津中德條約並無會審文義其第三十五欵所稱中國官會同領事官核明秉公完結一語曰完結不曰斷結明係居中調解不同審判上之制裁且審判以律文爲主原無所謂不公旣曰秉公明係官有伸縮之便尤足爲據是調解非審判之確據詳稽約義仍承上文勸息而言不過前則領事自辦此則移請中國官會同前則空言勸息此則酌擬和解辦法事在成訟以前官對兩造並無强制之力决不能牽附引用侵入審判範圍至觀審一節照上年法部咨案不得適用於審判廳自無庸先將過堂日期通知轉付委任狀紙一節亦查與通行章程不符該廳覆洋務局擬駁各節甚屬正當兹再詳明解釋飭遵云現己咨明外務部法部並札行洋務局照會德國領事查照矣 
[順直禁烟會大會紀事]  
上月二十三日下午二鐘順直禁烟會假議事會會塲開全體大會首由副會長宋則久報告此次奉派赴京聨合各省諮議局協辦禁烟一事鄙人因事忙去京沈王二君出京較晚前後辦理情形擬請沈君笏宸報告沈笏臣登台宣布云吾與王君初五日到京稍息初六早到總會見副會長于邦華極端贊成又見湖北諮議局議長湯化龍及各省議長等繼見孫君洪伊爲言各省聨合會非專爲禁烟一事應先提出禁烟條件以資研究嗣見山西議長梁善繼謂吾省辦理禁烟極爲認眞惟受各省充斥之害現某等公同擬議條件（一）各省未設國民禁烟會者從速普設旣以輪助官府亦可勸導國民（一）新刑律明年實行對於運種吸三者爲不可緩之圖（一）再上書政府懇請勿增洋藥稅（一）洋藥不停運則中國禁烟難收效果遂將此稿呈總會閱看該會擬議數條後並將此稿略予删改初十日又訪各省議長請其帮助禁烟衆人以此次聨合會應辦之事極多允推禁畨會爲主體訂於十三日下午假松筠庵開會不想此會未開而中英條約己定是日開會到會者十五省公推總會林炳章君爲主席衆議洋藥條約業己明降諭旨上書外部及謁見英使自應取銷只得就各省各立國民禁烟分會仰賴民力于邦華仍主持上書孫洪伊謂刻下以禁運爲汲汲更論締結條約之損失王伯辰謂禁烟不可徒依官府亦得有士紳之協助沈笏宸謂此次增長烟稅之發璨有害於明年新刑律之實行劉君與湯化龍主持上書請求政府再發嚴厲禁種之諭旨王振垚主持由總會及與會各人先上書不行再電聨各省公衆表决一面再請鴉片禁絶栽種之奉吉江直山西四川各省由諮議局查明呈請督撫咨明外部照會英使不准洋藥進各該省口岸等語此鄙人等赴京辦理禁烟之實在情形也繼由副會長宋則久君報告禁烟條例原係分省分地此次條約之出與前次鄙人同張君伯苓到京謁見外部所答之話不差惟與去年頒布之新刑律大相逕庭現在惟有就己成事實妥籌禁纸絶之法沈會員又謂加增洋土藥稅實不滿人意當塲交有意見書大概擬聨合各省上書政府明年實行新刑律公决俟北京總便上書不行後再爲舉辦王會員又當塲詢問禁局正巡官郭君德修各屬禁烟會均成立否答曰現正陸續立成宋副會長謂俟總局督催回報後本會亦當派人到各處調查如果栽種禁絶本會當上禀外部與英使交涉本省自行禁運辛會員報告承禁烟總局袁總辦之諭擬在本埠設立女子戒烟醫院一處應請本埠紳商辦理由總局擔任經費公衆表决擬函致女子禁烟會並天津縣戒烟會訂於二十七日下午二點在順直禁烟會事務所協商辦法宋副會長又讀昌平州成立禁烟會函并事務所三月分報銷清册又讀外省某 
 
 

Page 11

 
 
縣陳述地方官禁烟不力之來函又讀本埠反對禁烟二來函一爲英界祥順永陳一爲英商恊合烟土公司梁至四點半鐘閉會 
分類新聞 
政界 
[調查局歸併後之計畫杭州]  
　　浙撫增中丞札行藩司文云案准憲政編查館咨稱變通各省調查局辦法摺内開擬將調查局内所有法制事宜併歸各該督撫會議廳參事科辦理統　尤關重要即依原奏在各督撫衙門設立專處以爲彚核全省統計之地定爲常稅機關等因到本撫院准此自應查照歸并以符奏案所有本撫院現定統計處各項經費應由該司移會鹽運司自五月分起按月分等撥解來院以資辦公至統計處應如何添築修改卽由該司尅日委員會同統計處科長錢汝濟核實估計應需公料若干卽由該司於調查局移還餘存項下核明給領 
[戚太守委員理府發押犯松江]  
　　華婁兩縣待質公所多府署發押之犯滿坑滿谷瘦斃纍纍此輩一入押所無衣無食偃臥地上縣中無權盉放府訊又復無期近日府尊戚太守耳有所聞委署柘林廳張壽椿别駕專詣兩縣清理此項押犯以矜庶獄 
[贛藩規復稅捐之動機江西]  
　　贛省藩司劉春霖前因預算不敷擬辦船捐房捐並規復原减稅率一案業經呈院照會諮議局於臨時會期内提議逐條駁復現經馮中丞發交審查科審查此案均可照原規復並有妨碍抄具說帖呈院照復諮議局於本年常會期内復議以期規復稅捐而裕財政至諮議局呈復上届常年會期内呈請查辦各屬對於限制演戲延宕不行一案此次臨時會期從各議員復行提議呈院實行現經馮中丞在會議廳會同司道各官議决准予照辦並飭巡警道通飭各屬一律嚴禁云 
[民部釐正贛省警官之手續江西]  
　　民政部日昨咨行贛省大吏以江西省城考績科員及正副十六區曁各區書記員等項名稱前經本部核與定章未合先後咨令轉飭并札行巡警道更正在案兹據聲叙己遵照辦理自應准予備案除尚未開辦教練所之靖安等四廳縣仍應嚴催趕辦尅期成立外其添設之額外委員應改稱額外科員惟員數不得過各科科員定額之半以示限制現設之教練官亦應裁撤所有教練長警操法改派巡官充任至保護外人游歷及接待等事本係行政科應辦之事如慮譯員無人可揀通曉外國語言人員派充額外科員母庸另設譯員此外擬議改辦各項尚無不合相應咨行查照轉飭遵辦 
外交 
[變通搜查輪船辦法之交涉廣東]  
　　廣州英總領事日昨照會督院以香港輪船到省時泊在白鵝潭地方搜查亂黨一事搭客搜後令下小艇地狹人稠易生危險擬請任各輪船攏貼碼頭船艙俱閉祇留其一以放搭客由碼頭登岸以便搜查請箚飭稅司知照辦理督院接函後當卽照復英領及行稅司巡警道妥籌辦理略稱省河各輪船有碼頭者甚少且地多狹窄如搭客登岸時搜查滋事更易現正飭令巡警道妥籌辦法以期經久易行辦法未定以前所有各輪船搭客仍應暫令於駁艇搜查至慮上落擁擠易生危險亦屬實情應准各輪開放兩艙以便搭客上落不至擁擠當可免生意外之患 
[法參贊來鄂觀兵之酬酢武昌]  
　　北主洋法國公使館武參贊璧禮琦氏因中國江鄂等省改練陸軍最早特請該公使照會我外務部轉商軍諮府核准許其至江鄂考察昨該參贊己乘火車抵鄂瑞制軍當委轅下法文書記官潘大令彦爲招待員念五日八鎭張統制設讌於抱氷堂宴畢陪同往步隊十五協閱兵田王協統得勝自爲司令官當命衞兵站班並奏軍樂自一排教練至一隊教練一營教練及衝鋒各法旋復至馬砲工各禁營校閱並遍察營房器械及各種防禦曁軍工製作聞該參贊貌雖讚美而藐視之意己溢於言外云 
[請移碣石鎭暫駐海陸交界廣東]  
　　海豐縣張令恩孝陸豐縣沈令秉洪日昨會禀大吏略謂海陸兩縣地方遼闊會鬥素多而祗有防勇兩營地廣兵單偶有警報時虞顧此失彼雖經知縣督紳辦圑 
惟近來地方多事謡言四起前探悉有匪欲在三多祝起事該處與海陸交界竄擾尤屬堪虞非有統兵大員店中扼要調度難期策應靈捷竊思碣石鎭本係專轄兩邑入兼統防營惟碣石距海豐旣遠與陸豐亦數千里之遥伏乞俯念兩縣地廣兵單電飭李鎭暫時移駐海陸交界處所兼顧兩邑以資策應而期鎭懾俟人心稍定卽行回防俾重地方不勝迫切待命之至 
[馬隊禮統險閱之預備武昌]  
　　第八鎭馬隊標統喻化龍平時於教育兵士事極爲鬆懈故去冬檢閱時張統制考問軍人馬術均不能對張怒將馬册撕碎作蝴蝶飛兹喻以部員來鄂檢閱在卽誠恐再蹈覆轍與其前程有礙於是生出一彌縫之法將馬匹之尺量毛色口齒磅數諸名稱逐一編爲問答二百餘條令各兵士熟讀以爲敷衍檢閱之計 
學務 
[袁提學洞見學風癥結杭州]  
　　浙提學袁樹五文宗以近來浙省各屬學風囂張上疏下弛實於教育前途大多障碍現特通飭各廳州縣勸學所傳知各學校查照部頒管理通則切貫頓整略稱辦理學堂教科固應完備管理尤應整齊管理不嚴理程雖支配適宜教員雖講受合法而學生一經放任相率目由甚或有不規則之行爲安望程度日有進境本司主持教育凡提倡之方法固屬責無旁貸然造就之實效要惟辦學者是賴近聞各屬學堂或有教員不按鐘點上課托故請假或有己經摇鈴而學生上堂先後不一或有教員待人渦寛而學生輙敢輕侮或有教員在堂宣講而學生談笑自若或有學生結伴嬉游街巿致有逾越規矩而管理員漫無稽察或有學生在自修室并不研究功課任意嬉戲而管理各員亦不過問似此情形殊與學風大有關碍亟應重申禁令速加整頓除照會省城兩級師範及高等各學堂外合亟札飭札到該廳縣應卽轉行知照各學校切實整頓母任曠違干咎 
[崇陽學界揑稱兵變之續聞湖北]  
　　崇陽縣視學羅謨麟師範研究所監學金可鑑等因揑報巡防營兵變均經提學司撤差聽候查辦所 
 
 

Page 12

 
 
遺各差己檄委萬錫圭尹東夏等四員前往分别接辦但萬錫圭等以學生與營兵衝突後己經解散深恐難以調和特禀見學司面陳此次到崇應否擔負學生回校之責任當蒙王學使諭以此次肇釁半由該縣令孫鏡實疏忽所致諸君務速到差無事顧慮本司己札飭該縣迅速招集學生否則從嚴詳辦並予各員川資念元俾資迅速束裝起程聞該縣孫令本難辭辦理不善之咎其禀學司之電則曰學生停堂要挾其電首府又云學生仍在上堂兩電自相矛盾且係一日所發眞奇怪也現崇陽諸绅均左袒視學堂長諸人亟力攻訐縣令及防營胡哨弁現己有數人因此事到省有學司不令羅視學等復職將孫令等撤换卽號召全縣學生不上學之議將來尚有一番劇爭也 
實業 
[蘇路公司招墾附路地畝之手續松江]  
　　蘇路公司以路身兩旁圈購之地連阡累陌皆係良田委利於地殊爲可惜而召人耕種又嫌瑣碎乃雇用田包頭訂立二十年合同年向公司呈繳租金另由田包頭散給鄉民承種自新橋至松江一帶田包頭爲楊碧池一時農民居近車路者半係原業得信後紛紛向楊君攬種三數日間配置己定第一二年租息約略减讓俟過三年照額徴租云 
[委員催解星子白十捐江西]  
　　南康星子縣出産向以白土爲大宗槩係運往景鎭做磁之用從前此項稅捐向歸各卡抽收自改辦統稅後此項白士捐卽就近改歸星子縣徴收每年由商人認定捐繳洋銀五千元由縣彚解來省現費藩憲劉方伯清查此項白十捐款歷年結欠爲數甚鉅自應派員前往催解查有前呈星子縣劉大令仁壽在任有年徴收情形較爲熟悉特札委前往會向該縣迅將積欠白十捐欵催收彚解母稍違延 
雜記 
[盜首居然選民松江]  
　　奉賢夥刧丁沈兩姓之盜首韓阿榮係有五千元選民資格訊實後科以斬决解府過堂詎該犯忽然翻供府尊戚太守檢閱原卷該盜獨得臟洋一百五十元所糾五人各給五元供證鑒鑿乃狡稱祗得二元餘不知情云云確係刁惡乃喝鞭荆條八百並用挺棍良久復提盜夥質證始行供認云 
[罪犯亦有成績鎭江]  
　　鎭城罪犯習藝所創辦己及兩年其中一切工藝頗有成績如方格布洋手巾線網緞帶並繩結各種衣襪以及草帽篾籃各色器具均屬卓有可觀兹特於西門外大街開設總售處爲四方定購者之中心點日來生涯頗爲發逹鎭郡人士咸贊美不置 
[風流警官之小風潮南昌]  
　　贛省巡警道陸長佑通飭各區驅逐流娼雷令風行頗爲嚴密惟北一區警官許某仍日事優容不忍摧殘以故該境羣花招展物議紛紜事爲陸道所聞傳見該區官大加申斥許某回區後即將境内小金台著名揚娼小愛寳拘案訊罰錢五十千文封閉房屋驅逐出境以掩衆人耳目惟該妓到贛以來名噪一時交結官塲極多一般護花使者聞小愛寳拘區後馳函緩頰者頗不乏人該警官以爲奉到上官命令不肯稍事變通一時怒者甚多適該警官次夕亦患事冶游值一班官塲遂尋蹤而至大興詰問風潮兩相爭辯幾揮老拳幸經老妓善於言辭排解息事而後己 
[淫惡鹽官之小果報江西]  
　　贛省吳城鎭督銷淮鹽分局委員曾大令毓焜因在贛州開設悅來土機颇獲厚利以知縣捐納到　醉心花柳揮霍頗巨前年得某道之之動署篆都昌不俟任滿卽被南康府禀揭撤任冋省經城外某錢莊劃付銀四千金託人運動獲委斯差惟該令在江有年相識最多獨與狀元橋楊氏姑嫂輪姦有年雖經到差猶屬戀戀吳城離省一百八十餘里輪船往返極爲方便現因在省安樂過久以致其妾在吳席捲濳逃該令聞信頗爲慌亂現己於念四日乘坐西昌輪船還吳尋覔矣 
[清談]  
[鐵路國有問題之二不解]  
鐵。路國有問題發見後九重之綸綍部。臣之封奏無。不日。此次國家所收回。者乃幹。路非枝路也然以余。所聞。則有大惑不解者矣謂。專漢爲幹路也則。川漢之非幹路可知而何以借欵合同中粤。漢路線外且。公然附以川漢間。廣水至宜昌之鐵路忽。縱忽横信。口指定記。者之所不解此其一。 
謂。枝路宜歸。民有也。則截去漢荆六百里枝一路以分界。限所磋商者不爲無見而。何以删除之後忽又。抵補以宜夔之六。百里棄。沮洳。無用之地易。以山。嶺必須之鄉一截一抵利害昭然。而復詡詡然以示。人曰。此我再四磋。磨之效力也記者之所不解此其二 
謂。幹路宜收。爲國有也則。粤漢地經三省事同一。律而。何以若湘若鄂收。爲國有租。股停止全。局大翻粤居。其間又若。自成。一局者然若借債若不借債若商辦若。非商辦辦法三條取决任意。記者之所不解此其三。 
[諧札]  
　　戲擬舊恩客賀蘇寳寳入王 
[府札]  
寳寳愛卿眉史。卿以海上之名花。作空中之飛絮。遠離吳地僑寓燕京。張豔幟於平康。集游鞭於長樂。南都螺黛莫敢顰眉。北地燕脂。羣將俯首。可謂關中第一。日下無雙。奪魁於花榜之前。驚豔於花叢之内矣。某等三生有幸親。　芳姿雖。纒頭之費不輕而。嚙臂之盟未决誠以愛卿聲價旣重福分自。高非得走。馬王孫鞭公。子斷。不肯委以縫身故。某等空晝薛。女之眉。徒染。子家之指床。頭金盡。枕伴衾。寒固米敢望永老免仳離也。但不待以閉門之羹俾得一見顔色。於願足。矣乃今春不知何故不見愛卿者累月。桃花門外風景。依。然燕子樓中佳。人何在爲。之振觸者久之及後詢諸友人始。知爲親貴所取去寄。匿他處暫。避風塵方。以爲泉復出山鶯仍入欲終有會。面之。日也詎近日得接喜信。愛卿又入王府中以。陌頭之。冶葉。作閬苑之。仙葩移植。璇宫托。根金。谷遹非凡豔所可比。倫從此蕭郎陌路人某。等固疑扳仰。矣但。　　。　情。不能自己因。於愛卿入府之日議。致賀書勉。事貴人母。以某。爲念。 
[瀛談]  
[土耳其之異犬]  
土耳其京城。有地名公思當底諾伯爾。者豢犬最多分。巿而居不。相混雜民家有死馬則。衆犬齊來。不分疆界另。有公地。一區無論。何種牲畜患病。而死即棄之公。地一任衆犬大嚼犬。鼻最。　死馬臭味遠。逹數里。外家。傭舁馬至公地尾。後之犬己十百。成羣旣擲地則衆犬爭先不。稍遜讓其取食也。各抱一臠不盡不止旣。盡仍。回本街無。一他往者西。人至其。地有素喜玩犬　購。鮮肉少。許携之行。街之犬咸至隨。其後逐逐其欲及。至街。盡歲仍。不投下則。羣犬喪氣而返不。出雷池一步外。人日間游走街上可。無慮。若夜間出行則羣犬大至撕。其衣倘。無聞聲出救。者則不得出險云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[江蘇預算維持會宣告書]  
　　江蘇諮議局非議員之言論機關乃我全省人民所共有之言論機關也江蘇預算案成立與否非僅議員應負之責任實我全省人民所共應負此責任也預算不成立卽無諮議局無諮議局卽無言論機　今督院指駁預算多所誤會（詳見議員宣告書）致諮議局一致辭職在議員持不得其言則去之義完代表人民之天職固出於萬不獲己而。我全省人民若漠然坐視不發一言以伸公論是非特無以對代表之議員并何以全國民之本分查各國議會因預算問題而致解散重選亦事之當本無足怪獨念日月不居九月會期伊邇宣統三年之寗屬預算旣未成立而宣統四年之全省預算旋踵即來萬一行政長官以不了了之手段遷延不决旣不核准預算亦不發解散重選之明文轉瞬一年一誤再誤前車可鑒來畛方輶時事多艱何堪遭此挫折同人等用是奔走相告組織斯會其宗旨所在旣不欲苟安取容立於調停之地位亦不敢有所偏袒致侵長官之權限統籌利害祇有目的二層如果督院能俯順興情將本年預算完全公布施行本會應敦勸辭職各議員仍行就職否則應請從速解散重選勿誤九月之會期立會宗旨如是而己其有未盡事宜尚乞本省各轉體及父老指示進行曷勝盻切江蘇預算維持會謹告 
[蘇路實行股東之議决案]  
　　限制半價優待劵 
蘇路營業所昨日通告各學堂及各圑體云前日敝路股東常會由股東提議學界優待劵一節查浙路對於學界須滿十五人以上方得半價之優待經公决兩公司事同一律設有參差反貽口實卽各圑體半價票亦須滿十五人以上方可發行此外各種圑體票仍照章程辦理不得援學界之例等因相應奉告貴校自五月初十日起所有四人以上之圑體票一律取消概照股東决議案凡前次所發之優待劵亦須滿十五人以上另開名單粘附優待劵方爲有效此係股東議决施行執行人不得不照行一切統祈諒之 
[浙路維持會之選舉談]  
　　上海浙路維持會致浙路起草諸公電云大會提議選舉權數及被選舉權數一節敝會采諸輿論按之事實窒礙甚多不可不慮且不足以鼓動實業家投資希望似宜以五十元爲一選舉權董事查帳最好一律五千員額酌减董局宜明定礶責常川駐局維會東 
[旅滬甬人關心民食]  
　　無怪米商膽小 
[寗波旅滬同鄉會致桑道台電]  
　　桑道台鑒報載甬地聚衆搶米查今日裝甬米萬餘擔忽由米行公電止裝勢必風潮益烈非蒙設法主持一時難以起運民食將絶恐釀巨禍乞速挽救大局　甚速復寗波旅滬同鄉會沈敦和等冬 
[又致寗波會電]  
　　寗波商會鑒查今日裝甬米萬餘擔由甬米行公電止裝恐民食益匮風潮愈大咎將誰歸請速轉告各行照常裝運以維大局除電桑觀察外特懇盻復旅滬同鄉會冬 
[川沙禁烟前途之大障礙]  
　　川沙禁烟分公所董事蔡崧甫徐伯平二君以川境紳民不洽釀成巨禍後所有吸户執照照章須按季倒换者大都抗不遵换若向調查恐再激變爰將分所卷宗及所存欵項一併呈送川沙廳請另派員接辦該廳成司馬以辦理禁烟係屬要政萬無因噎廢食之理業己轉禀滬道請示 
[閔行巡士調戲女子之風潮（三）]  
本邑西南鄉閔行鎭各商舖因巡士調戲女子羣起反對己兩誌前報兹悉當日緣有某姓女子上街買物巡士贊其貌美連連稱之曰玫瑰花時有李某目覩訴知該女親戚蔡松林紏同秦書堂王麻桂等將巡士扭至警局請爲究辦詎區官反以蔡等均屬下流斥爲多事著各拘留二小時逐出因此大動公憤相率罷巿並有好事之徒繕就匿名揭帖分布鎭巿定於初五日先打學堂拆毁警局倘届時不及舉事俟分龍日試演水龍之時再行起事云云故該鎭商舖居民日來莫不惶恐警局巡士六十餘名雖仍上差亦多瑟缩而夜間則不敢梭巡矣 
本縣田大令於昨晨八時帶領捕頭陳昌總頭王源等及練勇四名乘坐救生局水輪赴鎭會晤李顧諸紳商一切並傳諭保甲人等轉勸商家切勿罷巿繼又傳見商董陳恂如君囑令轉告各商設立巡警係爲安民起見各商家應照常營業勿得誤會旋仍乘輪返滬又接初一日松江訪函云閔行鎭地處浦濱曩年每届端節有龍舟競渡之舉四民撤業而嬉沿爲習慣而各種手民之工食各業夥伴之薪俸旬 
 
 

Page 19

 
 
日以内無不照當供給三數年前一切禁絶然此十日期内小民仍停止工藝到鎭游覽乃自警察成立後卽小賭亦均絶跡種種取締嚴厲異常卽偶爾小便亦須科罰是以小民積恨煽以讕言遂有本届端節打毁自治學堂警察三處之謡鎭董顧李兩君聞之恐釀巨禍立至府署禀求防患未然迨府尊戚太守議派飛划槍艇駛往彈壓詎己發動今午據航船中人言昨日駛過該鎭時聞喝打之聲不絶於耳則風潮仍未稍息也 
[閘北商圑會操塲有着]  
　　閘北商圑會成立以來報名絡繹現由北京路慶順里合義和絲棧主朱曉南君慨借操塲一方其地坐落滬寗鐵路車站北精武學校體操塲東首計有六畝餘地勢平正形式長方頗合操塲之用每年祗由該會代繳地捐並不收取租金並允在合義和分設報名處力任義務其熱心亦深可欽佩矣 
[豆米業商圑成立]  
　　豆米業組織商圑曾誌前報兹悉該同業於前日午後一時在大東門仁穀堂開成立大會並請葉惠鈞君演說是日到會者共有二百餘人先由葉君陳述時危局迫各業均須結圑自衞之理由聞者感動當塲認捐洋五百元並公舉張樂君爲正會長葉惠鈞袁祝三爲副會長顧馨一爲會計陸恒士陳子夷爲書記黄林福等爲幹事借定大東門羣學會爲操塲一切均佈置定當至傍晚散會 
[民政部保護著作權]  
　　民政部批上不海書業商會禀云據禀併修訂章程均悉該商等組織商會改訂章程係爲聨絡商情維持著作權起見具有熱心所擬章程查覈亦尚妥協自應准予立案嗣後隨時呈候本部核奪可也此批 
[自治公所經管渡船之手續]  
　　滬南浦江八長渡渡船設立多年近奉滬道劉觀察諭飭移歸城自治公所水巡隊管理經紀前報兹悉公所警務長己於昨日午後會同總董飭傳各管帮到所著將册籍及向章每船奉道憲給費若干一併呈報嗣後仍照前定限制每船載客二十人不准貪載並諭以後水巡隊傳唤公事不得延悞 
[湯裁判愛惜名譽]  
　　南巿毛家弄剃頭店主王瑞生及和鹹魚行出店錢阿生均因私吸洋烟由巡員拘送裁判所分别責罰事後有自稱商圑會友並爲自治訪員之某甲在外揚言謂承審是案之湯裁判亦有嗜好是以從輕發落昨湯裁判因其污衊己函請商圑公會會長查明函復並飭探趙升祺密爲查察矣 
[研究防治鼠疫方法]  
　　鼠疫爲害最烈泰西各國防疫勝於防寇自去冬英美租界内鼠疫發現後幸經官紳極力維持商准工部局創設中國公立醫院組織完備成效卓著滬上各華醫以時疫一門素鮮研究亦因之興起講求致疫原因以資著手兹有華醫費訪壺等諸君發起於前晚八時在六馬路仁濟善堂與南北兩巿醫界丁甘仁胡瑞芬夏應堂等數十人研究治疫防疫各種方法至深夜始散又據友人報告云昨晚八時本埠醫士丁甘仁費訪壺李幹卿殷受田諸君發起在六馬路仁濟堂開中華醫會成立會到者數十人皆一時名醫其設會宗旨務在固結圑體研究實學以期中國醫學日漸發逹現正籌備進行方法擇日再開大會决議實行 
[溧水保嬰堂催歸存欵]  
　　北巿義善源票號虧欠溧水保嬰堂皖災義振分會各存欵曾經滬道札飭公共公廨提前清理迄己日久仍無眉目該堂董事等以此項存款關於災民嬰孩生命萬難再延兹復禀請滬道於日札廨嚴催務卽了結 
[取銷下等學生補習畢業之條例]  
　　蘇提學司札上海勸學所文云奉撫憲札准學部咨開普通司案呈准八旂高等學堂咨開敝學堂中學第二班畢業生除照章應升學考試者業經遵章考試准予升入高等班肆業外其取列最下等之學生崇順崇蔭二名嚮學情殷曾於考試畢業後降入中學第三班肆業意在補習學課二年俟明年年终與弟三班同考畢業嗣於三月間接奉咨開最下等之崇順等四人應令出堂聽其自營生業等因敝學堂理合聲明至以後可否准令降班補習二年之處伏候鈞示以憑辦理請查照核覆前來查該生崇順等考列最下等前咨飭令出堂係照定章辦理自未便准渠留堂補習該生等如果情殷向學亦祗准其附學聽講將來仍不得與本學堂學生一體華業當經咨復在案各學堂畢業考列最下等者事同一律自應通咨仿照辦理至畢業文憑條例第十八條註文有考列最下等而留級者應俟畢業發給文憑等語應即删除以歸劃一相應咨請貴撫查照轉飭提學司遵照辦理可也到本撫院准此札司即便轉飭各學堂一體遵照到司合就札到該所即傳知各學堂一體遵照 
[滬軍營兵勇於私鬥]  
　　滬軍營勇丁甲乙二人素有嫌隙積不相能昨晨甲飲酒大醉在營中與乙遇見向前爭鬥乙猝不及防致被擊傷要害氣絶身死事爲管帶洪遹聲所知當飭他勇將甲獲住一面飛報上海縣田大令蒞營相騐 
[錢鼎臣果然失敗]  
　　錢鼎臣控吳和生誘姦伊妻沈氏並計騙財物一案曾經本縣田大令集訊判候查明核辦在案兹錢復至道署上控批令覆訊當經大令遵諭提錢到案諭日本縣對於此案未嘗偏聽何以忽又上控錢供實因生平積蓄之財産被沈氏一併乾没私與吳和生開設板行是以心不折服求鑒質之沈氏供與錢雖己相處多年因伊另有外遇己自出離異筆據給氏洋一千元今掯不付求請追繳大令遂判錢照據繳洋一千元結案吳和生旣不供認與沈氏有姦且置不論惟誡其不可再與沈氏往來如查有通姦情事仍須重辦 
[嚴禁私販硝磺]  
　　江南財政公所移請滬道發貼示諭云照得各屬舖需硝磺前奉兩江督憲張札飭本公所辦理後遵經遴派委員設局專辦力加整頓嗣據委員藍令光策禀據職商趙芳曹良功劉宣明等禀認定銷額加繳餘利懇准承辦蘇常滬淮徐海徽慶池等處硝磺公所當 
 
 

Page 20

 
 
以該職商所認銷數餘昨均較前商爲多卽經批准給諭試辦並詳報督憲在案兹據藍令光策禀報該職商趙芳等業遵於本月初十日將蘇常滬淮徐海等屬硝磺公所承收接辦其徽慶池等處不日亦卽馳往接收並據稱接辦伊始整頓之方首在杜絶私硝擬請撰給嚴禁告示分别移送各司道轉發各屬實貼曉諭庶私販知　警惕而官連得以暢銷或於官利商本兩有裨益等情據此查硝磺攸關軍火私售例禁綦嚴現在蘇常滬淮徐海及徽慶池等屬旣經另易新商認眞整頓若不申明定章嚴行取締何以絶私源而杜流弊除批示外合亟出示曉諭爲此示仰各屬舖户人等知悉爾等須知民間需用硝磺向係由官設所專　各有轄境旣不得越境售買尤不准私相授受嗣後如查有買私賣私情弊准由各公所隨時派人嚴密稽查一經查獲並准就近扭禀各地方官衙門請究定即照例從重懲辦决勿姑寛其各凛遵母違 
[僞造劃票案眞相未露]  
　　閘北三路巡警分局巡士湖北人熊榮記（即熊偉）因僞造裕寗官銀錢局劃票持至北京路廣源錢莊圖騙洋銀二百五十元由捕查獲解送公共公常訊據熊供此票係該區副巡官易朝宗之弟囑令往收判熊押候函請該局查復在案昨日復由孫襄讞會同英康副領事提訊熊仍堅執前供中西官以該局尚未函復判仍還押候函催復到再行核辦 
[承認私鑄銅洋]  
　　徐榮甫陳裕記施進才王阿土陳大蔣雪洲沈嘉春王裕庭馮瑞福等在新閘長沙路租賃六十號房屋私鑄銅質小洋除施等七人己由公共公廨分别判押西牢外徐陳二人解歸巡警總局昨經裁判官孫大令提訊徐陳均供認不諱惟稱因所雇工匠未到尚未開鑄判仍還押候再覆訊 
[再誌天津婦人之殘暴]  
　　江北小孩小五子在天津婦人閔董氏家學習唱戲被氏凌虐用剪刀剌傷由捕拘送公共公廨收押在案昨由官媒解案復訊董氏供詞狡賴旋經中西官騐得該孩傷閬屬實判送棲流所留養候其家屬領回氏押女所三禮拜示儆 
[絲廠女工之小風潮]  
　　新閘麥根路五號門牌保和絲廠各女工昨最因向該廠索取工資無著羣起吵閙相率罷工當由該廠經理裘小翰報請新閘捕房派探將爲首滋閙女工張阿富朱小妹王巧珍王蔡氏陸張氏等五人帶入捕房卽解公共公堂請究該女工等供稱因向該廠索取工資不給與之爭論並未聚衆停工孫襄讞商之英康副領事判張阿富等一併交保着即自向該廠算清工資母許把持各女工遵諭而退 
[謝贈]  
　　日本大阪巿高橋盛大堂藥局所製之清快丸實爲居家行旅應備之良劑昨承惠贈百包并贈紙扇五十柄書此誌謝 
[城内]  
[窶人倒斃]  
　　本城十二卸地甲金文投縣報稱新東門外左近恩影公所旁有一形似乞焉之無名男子倒斃在地求請相驗田大令即委捕廳趙少尉前往代驗 
[道批照錄]  
　　黄馥禀批據禀查係實情己塡函送美總領事簽印給執俾利遄行前呈執照兩紙帳單兩紙一併發還 
[道轅記事]  
　　前道署法文繙譯留學比國卒業生陳大　昨日到道禀見 
[南巿]  
[發還牙帖]  
　　蘇撫程中丞飭由蘇省度支公所札委傅明府來滬清查牙帖業己竣事昨由商務分會傳知各業赶持收餘赴曾領回帖照 
[追繳欠租]  
　　西門外恆泰經租人在裁判所控告永慶里曹士禧蔡雲標二家欠去租洋三十六元有零延不付楚經陳裁判傳案訊問曹等同供推軍餬口所欠租洋實在無力理還求恩核斷判曹具結月給租洋一元八角並帶拔欠洋一元蔡月給租洋一元五角亦帶繳欠洋一元如違押遷 
[限期理債]  
　　顧趙氏在南巿裁判所控告城内陳萬興鐵店主陳竹亭於數年前憑中馮文泉戴　洲劉金生孫寳生等將西門内十圖屋單抵洋四百元後又加至一千餘元近知單僞造避不取　當將其壻邵金林提案判令押交現在滬北虹口某客機内將陳子福生提案集訉顧趙氏倩葉文舟投案請追旋有朱許氏附控以田單兩次抵去洋五百元本利無着詰之陳供認欠洋屬實自願料理裁判官以一産兩抵且係僞單實是有心圖騙本應重辦姑寛着交人洋並保出外限半月内先將顧趙氏之欵理清並限二十天續理朱許氏之欵如違惟保人是問邵亦交保帮同理處 
[閘北]  
[金錢主義]  
　　江北寡婦毛稽氏被訟棍潘廣山逼醮於袁正宣一案昨經四路分局蕭區長覆訉該氏夫弟毛得才毛得貴同供其兄毛得升於去年病故嫂稽氏乘兄患病時己與袁通姦兄故後共虧醫藥棺殮等費計洋一百四十元尚未料理稽氏不應不顧求請核斷判袁出洋爲氏理債嗣因二毛不遵判一併解送上海縣訉斷 
[蟻棍翻供]  
　　馮餘川前在四路分局控告著名蟻棍陸寳華拐賣其妻趙氏經黄區長訉實判陸交保限交馮妻到案詎陸保出後逃匿租界嗣因他案經公廨訊判禁錮二月前日期滿移歸警局由蕭區長質訉一過因陸翻供狡賴遠押候核 
[英租界]  
[公堂停審]  
　　今日（禮拜二）公廨各案輪應美國領事會訊適逢美國卹期昨日由副領事仇君照請寳讞員停訉一天 
[復訉拐案]  
薛惠卿之女王薛氏顔周氏之女張顧氏來滬價賣被薛等追跡來滬控請捕房將吳朱兩人及王薛氏查獲解送公堂押交張　氏再行訉核在案昨經德襄讞會同英翰副領事復訉以張顔氏仍未交到且查事出南京判一併解請該處地方官發落 
[學徒私逃]  
　　男孩孫浦蘭在法租界某餅攤上學業前日被其師訓責逃出在虹口迷路由捕帶入捕房昨送公堂訉明前情判送棲流所留養候核 
[之子于歸]  
　　甬婦鄭王氏控未婚婿周任山强搶伊女阿毛經公堂訊供不實判氏押候查核在案昨日復訊氏供現愿將女歸周判氏開釋女　周領回完案 
[老婦發癡]  
　　寗波老婦董周氏前日至北四川咱沿途胡閙由捕拘送公廨昨由官媒解案訉問中西官以該氏語無倫次狀似瘋癲判送棲流所醫治 
[一羣竊賊]  
　　匪入周竹記林明生徐阿標張阿生沈小炳唐鶴有同居愛而近路三百號屋内近因竊得值洋三百元之衣飾被探查獲解廨訉明判周押西年十五個月林徐張沈各押九月期滿均逐出租界唐押三天 
[騙子入獄]  
　　周高氏李沈氏控匪徒王阿　王文元以擲包術騙取金耳環等情昨由捕房將兩王拘解公堂訉實判各押西牢一年期滿驅逐出境仍飭查拿同黨解辦 
[雉妓收押]  
　　雉妓花寳寳王寳寳王順英沈金鳳張老四柴老二趙翠娥均因在途拉客由捕拘送公廨昨經中西官訉明以花妓屢辦不悛判押女所十天餘各押三天以儆 
[流氓攫物]  
　　流氓陳阿毛在北四川路攫取陸阿順家小孩金耳環被捕查獲昨解公堂訊實判押三月期滿逐出租界 
[馬夫疏忽]  
　　馬夫張阿四前日在楊樹浦路駕軍不愼與某號電車互　致將坐車西婦跌出受傷由捕將張拘獲昨解公堂請究據電車五十八號司機人投稱因張拉韁不 
 
 

Page 21

 
 
愼以致碰撞訉之張供實因電車迎面面來不及避讓馬被撞傷車亦損壞其咎應歸司機人乞鑒中西官以張目不小心與人何尤判令交保候該西婦傷愈再核 
[女孩待領]  
　　女孩小珠子在楊樹浦路徘徊蹄哭由捕帶入捕房昨送公堂盤詰據供年七歲清江人與母同來在途失散中西官以該女孩容顔憔悴必有疾病判送棲流所醫治並飭懸牌召領 
[酗酒受罰]  
　　陳仁金因醉毆打陳學貴及一千零八十八號華捕當被拘獲昨解公堂訉明中西官以原告均未受傷惟陳仁金不應酗酒滋事姑寛着罰洋十元充公押候繳洋開釋 
[怙惡不悛]  
　　過犯胡桂生偷竊公平路四號門牌西婦否掰生家銀器二十五件被探查獲昨解公堂訊實判贜交失主領回胡押西牢半年期滿遂出租界 
[决非義類]  
　　匪徒吳毛毛前因違章帶刀行走由捕解送公堂訉有夥刦江隂縣境夏姓贜洋之事奉判押候該縣移文再行核奪嗣因該縣並無復文改判押滿一月交保開釋後又因無保未經放出昨又解案請示中西官以吳决非善類未便輕釋判押送江隂縣訊辦 
[竊案待查]  
　　泗涇路八號某姓家失竊脚踏車昨由包探將竊賊史叔泉查獲解送公堂押候查明放下禮拜一訉辦 
[復試故技]  
　　過犯徐老仁陶阿大洪根福潘阿新楊德祥等均因復至租界竊取傅海富等衣物被探查獲於昨日併解公堂訉明判徐押西牢九月陶押三月洪押牢年潘楊各押一月期滿仍均驅逐出界 
[美租界]  
[店夥行竊]  
　　武昌路三百二號洽順押店主某甲昨報捕房云被夥張阿坤竊取金飾現洋共值數百元謂爲查緝捕頭准之 
[各認一半]  
　　柴販李順和前日至密　路沈朱氏家兜售硬柴計洋兩元昨日前往收價詎己被匪徒冒名收去李即將氏扭至捕房控訴捕頭諭氏償還洋一元了事 
[馬車衝撞]  
　　馬夫王阿二昨駕馬車至旗昌路撞壞孫阿三之東洋車輪被捕拘禀捕頭諭土賠洋兩元了事 
[男孩破拐]  
　　塘山路七百廿九號姚張氏家昨被匪徒拐失九歲男孩名阿策報告捕房捕頭允爲查訪 
[索債不易]  
　　蔡唐氏昨至西華得路徐小毛家索債無著將徐扭至捕房控訴捕頭以案關債務飭赴公堂禀控 
[法租界]  
[幸免分離]  
　　曾炳元控李星發以代謀生意爲由誑騙來滬將其妻許氏押娼等情曾經公堂訊得曾有不實不盡之處一併押候查明核辦在案昨又復訊曾供妻子初至妓院時小的確曾同去收過洋一元當時實因虧欠棧房寓費無法可施將妻押娼後因妻子不愿致釀訟端訊之李星發供與曾同住棧房曾因貧困托小的介紹此事聶司馬以曾旣將妻押　本應發堂另行擇配姑念許氏哀求從寛寄堂曾押捕房七天期滿領妻回籍李押三天餘人當堂開釋 
[有意抗延]  
　　某法商控宋春元不　抵押房屋地産曾經公堂訊斷限將屋地拍賣歸債押欵兹己將屋拍去宋即避匿漢口不肯出據昨由公堂飭探將其母宋王氏拘案請究據稱此事係由婦人作主原告須再找銀三百二十兩方可出據中西官以王氏有意抗延判令收押候究 
[鴇婦交保]  
　　棋鎜街雙彩堂么二妓院　婦王滕氏不付自豕火紗罩價洋抗傳不到兹經公堂改出提票將該鴇拘案訉究氏求寛限料理判交保限三天還洋 
[咎在汽車]  
　　茂興行之汽車在新租界與某號電車碰撞互相控告經公堂判令兩遣各邀見証質訊核斷在案昨由汽車司機人李元根投案禀稱主人因事出門故見証未能邀到聶司馬　此事己由捕房勘明其咎不在電車判李罰洋五元另賠電車修費洋十五元了事 
[移提婦人]  
　　住居西新橋之徐姓婦人因容留某氏女賣娼被人控奉南巿裁判所飭探持文至公堂移　聶司馬准即傳氏到案命交來探帶回歸案訊辦 
海上閒談 
兵警則衝突矣。民警則衝突矣商警則又衝突矣其結果未有不搗毁警局者也。迨至警局搗毁。大禍猝發。而後始請彈壓始議善後。始籌整頓。嗚呼晚矣。 
近來巡士之不守規則。演出種種怪象者。各處如出一轍夫因巡士之不法。而并斥巡警之不可辦。誠哉其因噎廢食也若徒震警察之名。而長此聽其腐敗。不爲整理。則與保衞治安之宗旨。豈不大相剌謬哉。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[金君梁呈請代奏條議憲法與皇族旗籍藩屬之關係書]  
呈爲條議憲法與皇族旗籍藩屬之關係呈請代奏皇上聖鑒事伏讀宣統二年十月初四日奉上諭欽定憲法爲萬世不易之典則現在提前籌辦憲政亟應首先纂擬憲法以備頒布遵行著派溥倫載澤充纂擬憲法大臣悉心討論詳愼擬議隨時逐條呈候欽定等因欽此仰見朝廷鄭重憲法鞏固國本之至意聖謨宏遠欽服莫名竊憲法爲立國之本宗社之安危主權之輕重全國上下之利害得失全係於此今東西各强國先後立憲模範具在我國自當取法乎上唯立法應以本國爲主體一國之中政治不同民俗不同階級不同族類不同正賴憲法爲之維持其間立法之初必也外觀世界之大勢内察本國之現情經緯萬端會通一貫斟酌而損益之以求其至善庶創上制定法全國上下皆範圍吾法之内而無或有異憾此憲法之精義也梁愚陋無知不足言憲法之大體唯思中國立憲其有關於皇族旗籍藩屬者至重且大而上下議論徒博立憲之虚名竟置國本於不顧盲從俗意以取媚當時視爲無足重輕之事見聞所及挽救無方謹舉其關係最要而亟應預議者約有三端敬爲我皇上陳之一日憲法與皇族之關係立憲之國皇族不得干涉政治謂與皇室同保其尊嚴而我國皇族位尊而人衆向執政權一旦加以限制究於皇於之權利有損削否政治之前途有關礙否則憲法將何術以維其平此應議者一一憲法與旗籍之關係京外旗人數及五百萬以上大抵充官兵食俸餉不自謀生調查選舉資格與人民不能同享平等之權利無論一時變通非易卽使立行裁改而三百載來安於積習元氣久傷亦非十年教養所能恢復憲法能否爲定特别特與之條此應議者二一憲法與屬藩之關係我國外藩如蒙古西茂等處風俗人情逈異内地朝廷一視同仁王公人等向蒙優待旣未便顯加區别亦不能過示限制必如何擬議焉然後可合於憲法之理而不失藩屬之心此應議者三尤有言者中國議院自必取制兩院唯議員資格之若何規定所關甚大查資政院對於皇族及藩屬之議員限制極嚴名額過少而旗籍並不能如諮議局制定專額議員一似旗人祗能與聞一省之政事不能與聞全國之政事尤多夫協萬不可取以爲則今議憲法必當爲之特别規定使議員人數勢力相平以均欽選民選之額而免畸重畸輕之弊庶皇族旗籍藩屬應享之權利藉以維持不至剥奪殆盡此尤憲法極應注意之端也以上所陳僅言大要不過爲維持大局計爲維持憲法計暫定便宜之制而己或責謂有意分界限不知一部之分正所以爲全體之合也今日之分正所以爲異日之合也一國之中政治不同民俗不同階級不同族類不同其治法自不能强歸一致行之數年國是大定國本固而朝政安目可因時制宜歸於統一庶創制立法全國上下皆範圍於吾法之内而憲法之效大著矣所有條議憲法與皇族旗籍藩屬之關係各緣由是否有當伏乞代奏皇上聖鑒訓示欽遵謹呈 
國外新聞 
[俄政府召陸軍大臣回京]  
　　初一日東京電云據二十八日海參威電稱俄國陸軍大臣蘇曲里洛夫將軍己接政府訓令命回聖彼德堡 
[俄國海軍大臣將游遠東]  
　　初一日東京電云據哈爾濱電稱俄國海軍部大臣伏伊伏斯基海軍少將將於西六月間出游遠東 
[德國駐華新使定期赴任]  
　　二十九日栢電云德國新任駐華公使將於西六月二號啓程前赴遠東履新 
[摩洛哥戰事近聞]  
　　二十九日倫敦電云據湯其愛爾電稱戈郎特陸軍大佐於五月二十二號在培斯脫河與酋民開戰死者五人傷者二十人尚有縱隊一隊於五月二十三號在阿爾華拉被攻死者十一人内有陸軍少佐一員 
[美孚火油公司控案尾聲]  
　　二十九日倫敦電云據華盛頓電稱美國總檢事長維克歇姆君在上議院答稱美孚火油公司職員將受刑事告發一節並無其事云 
[鈕約考萊島火災之損失]  
　　二十九日倫敦電云據鈕約電稱昨日考萊島（著名游地）失火損失之數約在金洋二百萬元以上（以上譯字林報） 
[墨西哥新舊總統之舉動]  
　　二十九日倫敦電云據墨西哥城電稱前任總統狄愛士己私赴維拉克納同日栢林電云墨西哥革黨領袖馬特洛將軍己將部下軍隊歸新總統巴拉氏調遣初一日柏林電云墨西哥前任總統狄愛士己行抵維拉克納將乘亨美公司郵船赴西班牙之桑丹特暫設之政府以六個月爲限墨西哥現己安謐初二日倫敦電云墨西哥卸任總統大約己赴西班牙 
[俄國拒土之謀失敗]  
　　初一日柏林電云德奥意英四國己拒絶俄國之請不願聞與反對土耳其之事法政府今尙未答德國各報現皆研究土政府以口代文答覆俄國照會所調停之事務二十九日柏林電云俄國駐土大使致土耳其之照會俄國不望有特别之答覆 
[德國國會贊成日本商約]  
　　初二日倫敦電云德國國會審查部己贊成德日暫訂之商約 
[英國戰艦互撞]  
　　初二日倫敦電云英國奪雷諾脫式戰艦培爾洛風號　奪雷諾脫式巡洋艦印拂萊克白爾號出操後駛至樸脫倫附近忽然相撞印拂萊克白爾號撞穿一洞廣約七尺將費大工修理云 
[中日德要求墨西哥賠欵]  
　　初二日東京電云據墨西哥巨耶萊電稱中日德三國因墨西哥革黨在杜里安屠殺僑民現向墨政府要求賠欵（以上譯文匯報） 
 
 

Page 27

 
 
[英大臣不欲傷華人感情]  
　　二十四日倫敦電云今日有保守黨主張保護贸易之議員在國會提議重徴外國出産之茶稅以與英國殖民地運入之茶葉分别辦理財政大臣喬治君反對此議據謂如果照議實行則不啻偏待中國中國運入英國之貨品其數較所運歐洲其他三國之貨爲多故不便傷華人之感情云 
[美與日德商訂公斷條約]  
　　二十日五日倫敦電云據官塲宣稱美國現己正式與日本討論公斷計畫並擬與德國開始商摧此事 
[英國水手將同盟罷工]  
　　二十五日鈕約雲云英國有水手火夫十三萬五千人擬從事同盟罷工聞世界之大商船馬利台利亞號將因此一能田英赴美云 
[俄國飛船之慘禍]  
　　二十三日倫敦電云俄國亦遇飛船之慘禍與巴黎之禍如出一轍共傷觀客百餘人（以上譯捷報） 
小說 
[殖民小說僑涙（二十五）]  
范鳳洲見他們走了。方才向鄭國昌笑道。深承鼎力。居然把他們兩個保了出來。眞正是件快事。只可惜那班拘囚木屋的人。不能一個個也是這般的把他們保釋出來。未免還覺得有些缺陷。鄭國昌笑道。你不要得福嫌輕。貪心不足。就是單單的把他們兩個人設法保釋出來。己經費了許多氣力。幸而這位德律文先生。是個狠有名譽的英國律師。這裡的地方官。本來狠是敬重他。方才肯這般格外通融的一口答應。要是换了第二個人。　裡就會釋放得這般容易。鄭國昌政說到這個地力。忽然聽得門外皮靴槖櫜走進門來。鄭國昌知道是他父親鄭柱臣。便連忙立起身來。鄭柱臣走進書房。便對著范鳳洲向鄭國昌笑道。這位就是范鳳洲君麽。范鳳洲聽了。　知道一定是鄭柱臣了便也搶上一步。深深一揖道。小姪此番到此。十分攪擾方才正要請見。不料反勞老伯先施。鄭柱臣也還禮道老賢姪旣然下榻舍間。我們都是自家人。有什麽事。只顧和小兒講就是了。范鳳洲聽了。鞠躬道謝。鄭柱臣讓他坐下自己也慢慢的歸座把手指著旁面的一張椅子。也呌鄭國昌坐下。范鳳洲便和他談論了一會覺得鄭柱臣這個人。十分豪爽。意氣非常。便不由得肅然起敬。鄭柱臣也覺得范鳳洲這個人。經濟過人。才華絶俗。從來方以類聚。物以羣分自然的針芥相投。十分合式。再說到那些南洋各島對待華僑的事情。却好兩個人的宗旨識見。都是一般。都要想把南洋各島華僑的商業。大大的振興一下。做個强種禦侮的根基。然後慢慢的再跳出外人的範圍糾結同胞的圑體。當下鄭柱臣和范鳳洲細細的談了一冋。德律文還有别的事情坐不多時。便告辭走了。這裡鄭柱臣便呌鄭國昌進去招呼廚房。備了一桌盛席出來。和范鳳洲接風。又請了兩個陪客一個姓蕭。呌做蕭必貴一個姓魯。呌做魯小麟。這兩個人也都是少年英俊。氣槩非常。和范鳳洲講得甚是反契。這一席酒。眞是琴遇知音。酒逢良友。直吃　斜陽西薄。暝色蒼然。方才散席。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
