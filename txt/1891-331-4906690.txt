# 1891 - 331 - 4906690

 

Page 1

 
 
[新印左文襄奏義繡像三國演義出售[  圖書集成局啓] ]  
　　二書俱用本局　式鉛字印成校對裝潢並皆佳妙夫文襄公中興碩輔奇才偉略並世無雙其條陳赭冠之披猖敷奏官軍之犀利老謀勝算　　媲美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名　繪圖書中行列　然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元　　玉至本埠申報舘或申昌書室選購各外埠則購自申昌及賣申報人均無不可 
[疉紀北地亂耗系之論]  
　　自字林西報館刊發傳單謂京師東北相距六百里之地有土匪倡亂官兵往剿敗績匪焰猖狂奪地戕官駸駸乎有直趨京師之勢天津已調兵六千名前往堵剿聞此說者咸不免愕然以疑惕然以驚具不能無疑者盖以官兵被衂城池被奪官吏被戕甚至覬觎畿輔疾捲長驅則賊勢披猖正非尋常草竊可比何以身任地方者不於其初倡亂時大加懲創迅速堵禦而顧因循坐視致使養癰貽患滋蔓難圖其不能不驚者市中有虎雖不必聞而遽信然道塗傳說未必無因固未可槪目之爲子虛烏有之談也本館以事關重大不敢不出以詳審當日卽發電信至營口囑訪事人就近探訪嗣接回電則稱錦州三座塔地方有馬賊盤踞滋事官兵進剿未能得利駐紥營口之程張兩統領各率隊伍馳往助剿云云而始恍然於賊匪之作亂官兵之失利防營之率隊助剿固非盡屬讕言惟不致如西字報所言之太甚耳後又接天津信謂承德府屬之朝陽縣有郭耗子倡亂初祇六七百人旬日之間與建昌奸民勾連多至七八千人經李傅相派將往剿初雖小挫繼獲勝仗而通州來信亦謂關外紅鬍子黨勾串白蓮教會匪謀逆勢甚猖獗試取各處所報消息比而觀之則賊匪之烏合蠢動大憲之遣將出師無不了然在目惟所指地名不無歧異西字報則稱遼陽營口信則稱錦州三座塔天津信則稱承德府屬之朝陽通州信則稱關外　述賊號亦有參差西字報則謂喇嘛領隊營口信則謂馬賊盤踞天津信則謂奉妖道爲魁通州信則謂勾串白蓮教會匪究竟是一是二因道途遥遠言人人殊未易得其的耗然而遼陽也三座塔也朝陽也關外也總之不離乎東北邊陲喇嘛也馬賊也妖道也白蓮會匪也總之不外乎邪匪倡亂及昨日譯西字報載有北京西人信息謂八溝地方有在理教滋事戕殺天主教中人而朝陽等處則有馬賊作亂是則不逞之徒同時並舉爲禍愈烈矣夫牽涉教民戕人焚屋釀成非常之案則辦理殊難措手况在理教人一聞官兵追剿窮蹙逃命萬一與馬賊聨爲一氣此響彼應攻剿正非易易以剿賊爲事者急宜督率兵弁迅速剿捕如迅雷之不及掩耳此時賊匪之心未固裹脅之黨未衆　糧未集器械未精一鼓擒之奏功較易否則裹脅愈多心志愈固各種匪類聨成一氣涓涓不息流爲江河此亦事之可慮者也但近日國家整籟武備數厲戎行孜孜焉惟日不足裕軍憲老成碩畫坐鎭邊陲李傅相威望崇隆洪衛畿甸而統率勁旅者又皆素習韜　身經百戰指揮若定忠勇性成此次揮戈進討克日誓師么魔小醜曾何足汚我兵刃前此之所以失利者或由輕視賊　所致兹者投袂而起奉檄而前叱咤風雲震撼山岳區區螳臂豈足以當車輪相傳賊匪旗幟上大書悖逆字樣號褂前後各畫太極圖此則以妖術皷惑衆心其不足辱吾斧鉞也明甚自來假妖術以惑衆未有不立就誅戮者漢之赤肩銅馬宋之楊么無論已明季以迄國初由蓮教匪倡亂大抵以怪誕不經之術煽惑人心翦紙爲兵撒豆爲馬嘘氣爲霧兜土爲山偶試其術未嘗不小有效騐遂致愚夫愚婦誤信其說聞風響應愈聚愈多蔓延數省當其時豈不自以爲邪說可以惑衆妖術可以煽亂哉洎乎王師進討捲甲長驅乘勢疾擣擒其渠散其黨一反手間而妖氛凈掃疆圉晏然則豈非聖人在位百靈效順之所致哉其後川楚有教匪之亂畿輔有林淸之亂亦皆不旋踵而卽就滅亡可見以妖術惑衆者必不能倖逃國法試更以近事論温州鎗匪毛炳一等恃其膂力過人武技嫺熟亦嘗抗拒官兵負嵎自固迨文武員弁同心恊力購線捕拿逃竄無方帖耳就縛藁竿懸首遠近臚歡作奸犯上者豈能久存於光天化日之下哉至如湖南等省亦嘗有會匪竊發然一經大憲派兵進剿無不次第削平見於奏牘者可僂指數也國家久道化成深仁厚澤凡有血氣莫不　親而羆虎之臣介胄之士摩厲有素無不願執父前驅冀得掃蕩宼氛以抒息義之氣而慮圖報之忱區區醜類乃欲乘隙煽亂亦多見其不知量矣此次北地雖有亂耗以天時人事度之當不難卽就援滅捷書之至翹足可待惟是蜂蠆有毒困獸猶鬥所望北征諸將士寍愼重以圖功房鹵莽以　　斯爲萬全之策耳 
[北通續儕]  
　　古北口距城北四百餘里𧪤有直𨽻　督鎭　日　突來土匪二千餘人頭戴紅布尖帽身穿紅布號衣並後白補並補剌雄鷄後補剌太極圖旗幟俱以雄鷄爲號大書　禮二字秀不解其何意領隊先鋒係紅面和尚到處焚燒劫掠勢甚猖獗某軍門派兵拒之中其邪術致鎗不發火瘮敗二次死者三名受傷者十數名賊勢愈熾節節前進軍門以兵不敷用飛報李傅相派兵助戰傅相立撥馬　隊各一千名星夜起程十月二十二二十四等日大隊由北門外進發近日六百里緊摺每日數次由本州驛換馬飛馳邇邇永蓮楊藝芳觀察擬在本署籌辦糧臺請兵紥營駐守以衛通城云 
[火警類誌]  
　　上月廿六日下午一點鐘九江西關外龍池寺間遂許姓因午炊失愼勢焰飛騰自道鎭以下文武各員及各叚水龍齊臨施救其時東北風甚緊幸各憲親臨督率人手衆多僅燒去房屋二間而止○杭垣於上月二十八日鼍更三躍忽聞警鋪亂鳴西南角紅光燭天各叚龍會電　風馳望燃而去約一點餘　龍夫鳴太平鑼沿途掌號緩緩歸來知火勢已撲滅矣翌晨查知羊壩頭地方某　桶店失愼該店主年老無子於前月二十五日娶姜寄寓總織局前連夜不歸爲妻所聞大肆咆哮店主不得巳歸至家中當夜二更時刀鋸之聲方歇正欲疉被鋪床不料將潮烟煤敲入爆花中鬰悶旣久火遂冐屋穿窓而出妻從黑甜鄉驚覺而滿屋己是烟障彌漫東西莫辨手抱幼女從前樓屋檐上一躍而下店主則遂葬火坑中生有四女同罹是刦右隣銅匠店主及夥友兩人亦作介子推之後身是役共燒燬十四家計大小房屋二十間陷火坑者七人噫祝融氏何其酷哉○月之初一日黎明寍波西門外金家弄某姓不戒於火幸麗安水龍相離不遠聞之往救在城各水龍亦先後馳　　力澆灌得卽撲滅僅焚去小屋數椽 
 
 

Page 2

 
 
[薛星使參劾駐法參贊陳季同奏稿]  
　　奏爲駐法參贊託名使館逋欠洋欵擬請革職勒限嚴追恭摺抑祈聖鑒事竊臣於光緒十六年二月到任後奏派使署人員查有福建候補副將陳季同精曉法文諳悉外事歴充駐法二等參贊官已六七年當飭留差以資熟手曾附片陳明在案旋於三月間在偷敦使署接到巴黎銀行來信陳季同前借法銀十萬佛郎稱係使館所用原訂光緒十五年九月歸結迭經延宕求速淸償等語臣查出使經費皆豫由上海匯至外洋源源接齊從無不敷之事再查法館支應歴任使臣皆另派員經理似與陳季同無涉因飭該員來英面詢情由據稱係代閩廠出洋肄業局所借擬卽日回法淸理旋據禀已料理完結迨九十月間又疉接該銀行來信知前欵尚絲毫未償且於三月間飭令回法淸理之時假託臣函稱卽日電滙歸還臣不勝詫異復飭該員據實禀覆該銀行亦送到前後字據始知非閩廠託借乃係該員於光緒十五年夏間三次所挪之欵臣初擬立卽撤差查辦因其時該員有經手内地要務恐一經撤動牽礙全局猶冀其自知愧奮赶速籌措以保聲名屢函嚴催不遺餘力詎該員始終推宕至十一月中銀行見歸欵無著欲向使館索償臣不得不明白宣示告以使館無代承私債之例該銀行無可置辭始赴法外部控告本年正月間臣查陳李何並無經手未完事件因先勒令告假回華以免洋人傳質有礙中國體面一面飭繙譯人員將銀行往返函件譯成漢文迨三月間知陳季同確已離法始辦文顯撤該員差事並將全案咨送總理衙門備查在案此該員託名使館拖欠洋欵之實在情形也臣竊維中國目派使臣駐洋以來凡隨帶各員因外洋物價昂貴所給俸薪之數倍蓰内地原足敷用自光緒十三年經費减成之後稍形支絀然苟力求撙節量入爲出何嘗不可潔身自好乃該員狃於西俗專講應酬積年浪費致成鉅虧且借使館爲名託言公用復節次推宕失信外人有關中國聲望於情理尤難姑容相應請旨將總兵銜福建候補副將陳季同先行革職並請敕下總理衙門核議應如何勒追懲儆之處按律辦理所有駐法參贊逋欠洋欵應請革職勒追緣由理合恭摺具陳伏乞皇上聖鑒訓示謹奏奉旨陳季同著先行革職交該衙門查辦欽此 
[辛卯科廣東武鄉試題名全錄]  
　李成忠惠府　李家俊新寗　區龍駒羅定　楊電昌惠府　陸鳳鑣淸遠　李閏林廣府　周三錫潮府　司徒燕開平　鄭汝梅香山　鄧正彪羅定　黃耀宗番禺　榮　方滿洲　鄭鎭坤潮陽　趙士泰廣府　永　惠滿洲　黃應元番禺　劉步英潮陽　格隆武旗籍　鄭錫蘭電白　何大元香山　劉　會滿洲　張炳華永安　麥鳴輝三水　楊　受滿洲　周鎭鴻旂籍　李廷瑞旂籍　阮仲堯香山　謝朝章東莞　李甲元順德　莫振廷旂籍　姚時端增城　黃習祥揭陽　全　通滿洲　雷兆榮新寗　趙　鍫廣府　梁龍鑣龍門　陳占高番禺　佟朝楝旂籍　蔡　周東安　伍寳淸高要　麥仕勳廣府　鄧熾昌東莞　曾樹滋海愓　楊奪彪遂溪　梁龍昌茂名　曾兆揚南海　羅占魁南海　何汝鑣香山　鄧　耀羅定　傅弼卿臨高　謝培勳海陽　陳元烈新會　王良驤廣府　周鴻光東莞　劉寳昆興寍　方龍滔普寍　區長庚新會　洪定揚合浦　何偉揚香山　李天寳南海　游毓琠南海　楊朝棣香山　黃肇淸長樂　謝錫泰南海 
[鴛浦櫂謳]  
　　嘉恊張副戎調集外汛弁兵於上月廿九日淸晨會同都戎守戎往蘇州塘迎接本省提督軍門直至金烏西墮尚未見棨戟遥臨副戎等始各回署以待次日再迎并聞乍恊水師陳恊戎亦到禾城迎迓運門云○十月廿九早十點鐘時忽聞鑼聲鏜然遠近響應各坊水龍星馳電掣而去嗣詢知失愼之處係在塘灣街後應馬河鼎豐漆棧因煎熬熟漆失於檢點遂致星星之火延燒别物幾有不可嚮邇之勢幸時在淸晨灌救者紛紛齊集踴躍從事得以應手撲滅僅焚去平屋一椽○嘉興府宗太守於十月廿九日乘舟赴省謁見大憲禀商公務 
[閩嶠患疫]  
　　福州時疫流行有加無己南臺後洲一帶死亡甚多近日土地廟一隅亦間有染患時疫者鄉中無識者流將所奉上神於夜間巡遊各處每家抽丁一人持燈隨行燭龍萬道照耀通衢雜以金鼓聲如雷動其意盖欲助陽氣以散陰氣也巡至直街燈千百盞首尾相接有二三里之遥明星煌煌較之上元燈市中元盂闌盆會殆又過之迄今疫氣雖稍减於前而尚未能凈絶新安橋某薙頭店夥計某甲前日四更許忽然作嘔後連吐二次衆見其神色有異平時勤令回家主人各出輿金數十文　致因循坐誤至黎明竟殁於店内甲家徒壁立衣衾棺木之費約數千文均由店主措辦是可憫也又土地廟有某乙兄弟三人旬日之間相繼病卒白馬橋某姓中疫猝斃者數人塔巷陳紳家傭婦染疫須臾遽登鬼籙如此類者指不勝屈有非醫藥所及挽救者客有從連江回者據稱該處疫氣尤盛有某醫治多奏手如遇嘔吐症先以明礬錢許冲服後再延其診治十可活二三是豈偶然奏效耶抑治疾果得其方耶本館不敢强作解事請還質諸歧黃家 
[寒塘雁帛]  
　　杭州武鄉試揭曉日中式各武舉卽於次日齊赴撫院塡寫親供十月二十七日崧振帥曁監試提調各員當堂鋪設香案率同各武舉排班望闕謝恩恭領鷹揚盛宴○前報紀紫金冠巷某西人宅西首建造營房兹聞是處地基自兵燹後尚未徴糧省防統領劉總戎飭里胥王永吉帽鋪主王某估定價値以鷹餅一百枚存王處倘有故主報認卽全數給發立契成交○某甲至烏龍巷口廣貨店購買雜貨携帶手巾包内某錢鋪洋票十元安置櫃上一轉瞬間已歸烏有四下追緝蹤跡杳然遂奔向錢鋪報失不料票則巳在舖而洋則如數取去矣復至廣貨店向夥友饒舌意欲索賠爭閙之餘幾於用武經旁觀再四勸解始忿忿而去 
[皖中人語]  
　　安徽候補同知許琢如司馬之珔經藩憲阿嘯山方伯委辦羅昌河厘務司馬奉札後趨轅謝委定於月初携眷束裝履局視事○上月二十六日北風怒吼江中波浪滔天有一渡船由北而南約載十餘人行至中流被風吹覆及攏　岸則船中人皆遍身溼透有某甲者年方三十餘驀受虛驚面如土色○卽用知縣王明府嶽崧經　方伯委署潛山縣知縣建德縣典史史少尉賈善宣城典史馮少尉聲茂經縣教諭童廣文文瀾東流縣訓導趙廣文炳華均奉大憲檄飭互相調署○每遇大憲閱操以及兵勇演試火鎗打靶卽有無業游民接踵往觀幾如蜂屯蟻聚更有一等愍不畏死者捱近靶旁小憇搶取搶彈持以易錢視性命如鴻毛良可歎也月前某營勇試鎗誤傷嚴姓幼孩身斃迄今屍親尚在呈控沈中丞聞而憫惻大張曉示諭令居民嗣後凡遇閱操及各營兵勇操演打彈均宜遠避幸勿逼近環觀違者許隨時扭送地方官重懲不貸 
[海底羅珍]  
　　日本環國皆海從事漁業者旣講求古法子前又變用機器於後往者未通商時民間採獲珍珠珊瑚甚夥祗以本國婦女旣不以此爲首飾又不知其價之低昂偶出所有以售於華商其價甚賤通商後風氣大開均知珠之貴重而出數已少當道禁止採取俾裕其源以故五六年來不見有珠入市惟珊瑚倍於往昔約計長崎縣屬三四年間所得之價何止數萬圓箇中人皆貧窶不堪一朝驟發大財建屋買田營營無已　濵業漁者頓爲生色致使儕輩視蹈海如履夷近日因採珊瑚而船遭失事者屢有所聞云 
[災後雜言]  
　　富士山爲日本衆島之冠長亘數郡高揷重霄山巓積雪不消非游屐所能到此次地震後巡捕出巡災况至此山瞥見高者忽陷窺以瞭遠鏡約崩倒四百餘間不料事隔一旬忽又火起於五合目宇檜塚延燒東路晝夜通紅計自三號焚如至七號始熄燒燬四百餘町之多猶憶去年春夏之交偶往東瀛攬勝所歴神户大坂名古屋諸處無不燈紅酒緑雪艷花嬌醉墨淋漓灑遍美人襟袖如花潭之小延福鹤 
 
 

Page 3

 
 
諸錄事擊箋索句益復往復低徊不料一轉瞬間而草草鶯花頓變爲荒荒瓦礫彼昔之圑雲曳雪煮茗添香者而今果安在哉至於富士一山高插雲霄皎如銀海時於松檜參天之際微露遥岑曾以攝影鐿映作圖畫懸之壁上乃亦地維變起天柱傾來回祿無情竟致山靈退避然則桑滄彈指談者猶想慨欷歔况以我之屐齒所經曾覩當年勝事者乎嗚呼噫嘻○陽歴上月十二號長野縣報稱伊奈郡根羽村忽於午前六點鐘時聞西北山嶽嗚動其聲大異尋常又岐阜急報曰十七號正午時畑佐鑛山内五番六番二坑忽然崩潰山水驟湧危迫萬分有五十餘人没入水中直至午後三點鐘時始出險是役也計傷一人死三人尚有六人蹤跡至今不見○地震之後雖蒙日皇命官賑撫而不逞之徒時有與官爲難之舉上月廿四日午後大坂電致長崎言昨日岐阜市外四郡人民四百餘名羣入縣廰聲稱爲救濟窮民事迫欲與知事面談嗣經巡捕官勸令至公園又接電報曰今日又有一千餘人糾集本願寺别院僧人滋閙巡捕官奉命到來意圖解散忽被抵抗致警官身負重傷是日晚上又接電報云屯集岐阜本願寺别院之人民其渠魁已經拿獲事遂鎭靜按本願寺爲濃尾巨刹國中寺院首屈一指此次被震計失貲財約百萬圓亦云鉅矣廿五號大坂電報曰岐阜人民爲救濟災黎處置失當羣向縣廰鼓噪一經拿獲牽涉教唆之縣曾議員堀部松太郎三輪純一大久保精一郎三人昨夜往拿並派捕數名搜查堀部等宅濃飛日報社内有此案證據書類亦令查封此外尚拘到二十六人大勢業已解散云○富江婦人恊會爲舊領富江主五島家嫠婦某氏所起約集舊藩士之妻女百餘人訂定會期每月聘講師討讑三從四德及古今節烈諸事暇則互相課女紅論婦道謂之談話會總期養成坤德爲世俗風且醵金若干贮蓄會所以供隨時公費此次愛知岐阜震災卽提銀五圓以歸義振 
[格致書院庚寅冬季課卷出案]  
　　庚寅冬委格致書院課題係由山東登萊靑兵備道憲盛杏蓀觀察所命其題爲問中國郵政應如何辦法其各以實義條對所有諸生課卷今春彚齊寄呈山東請觀察詳加覽閱甄别優劣評定甲乙其時觀察適有濟南之行卽將課卷帶赴河工不意海口遭風所携箱篋已付東流幸神鳥護持全舟得以無恙觀察後福洵靡涯哉觀察初以爲課卷亦葬魚腹方慮無以對諸生及昨檢查河工文牘忽覩此卷雜置其申豈有神明呵護之耶觀察以此郵政有振興之兆也特親自評閱詳定名次鑒空衡平不爽累黍不藉金篾之刮目自操玉尺以量才計取超等八名羅毓林王益三李鼎頤劉邦俊楊家禾李道謙楊毓煇王鉞特等二十名孫鳴圻殷之輅孫廷璋柯來泰　瞻洛王樹善錢大受舒文釗王輔才陶師韓車善呈李經德張綬靑施寳熙陳慶年張玠俞贊孟康葛道殷萬祖蔭壹等十九名陳機朱有濂劉騫黃廷光顧忠宣黃晵澄歐陽彭壽李寳鑄朱華于鬯范熙澤王佐國吳佐淸黃潤璋沈毓桂張藴輝朱正元董琪楊乾淸觀察愛才重士每於奬賞一端格外從優所以鼓勵朂勉之者無所不至此次加奬洋一百零三元分從鹤俸沛自廉泉凡在肄業諸生經觀察拔列前茅者有不知已感恩同聲稱頌也哉今將所有正奬加奬之數分列如下超等首名正奬銀十兩加奬大洋十元二名正奬銀七兩加奬洋八元三名正奬銀五兩加奬洋七元四名正奬銀二兩加奬洋六元五名正奬銀一兩加奬洋六元六七八名加奬洋各五元特等一名二名加奬洋各四元三名四名五名加奬洋各三元六名至十名加奬洋各二元十一名至二十名加奬洋各一元自出案之日爲始所有應誤肄業諸生仍至三馬路格致書室閱卷領奬可也課卷庋存書院用備釆選例不發還去年格致書院秋委特課卷經皖撫沈仲帥鑒定今諸卷尚在南洋大臣署中尚未發出現當選刻傳示遐邇以爲肄業諸生觀摩之助當由書院中西董事禀請仲帥發還以符定章 
[滬濵零拾]  
　　某氏婦者本邑人也在渥南外倉橋開殷小烟舘洞啓烟霞利權子母生有一子幼時領某姓女爲養媳蹉跎歲月男女均己長成氏遂選擇吉期將爲一對璧人了此一叚姻緣紅縣乍殿鼓樂將喧尋視新郎杳無影響詫爲咄咄怪事次日在鄉間尋回詢其將作乘龍嬌客何忽不告而行其子赧然曰若與此女同牢恐日後終須戴上緑頭巾是以潔身遠避耳聞者咸嗤之以鼻現經氏另擇佳期重諸婚禮未知屆時尚有變卦否也○滬城大東門内姚家弄口某姓生有兩孩年僅六七齡在門前嬉耍忽有一匪人經過此處笑謂曰我有金雀二　爾等如愛此可將棉袍馬甲脫下我當持鳥相贈兩孩信之卽將所穿之衣脫下任其取去守候良久匪一去不返始知受騙向父母述明原委無可如何惟躑足浩歎而己又縣橋西艾家弄王姓之子年巳九歲亦被匪人剝去棉馬褂一件冬令風高匪徒充斥保赤者尚其加之意哉 
[冬漕减徴]  
　　本邑四鄉秋收歉薄經松江府恩太守率同上海縣袁大令赴各鄉詣勘以便酌量施恩兹悉大令接奉大憲札飭本年冬漕着减一成云 
[風急舟沈]  
　　昨日東北風大作浦濵停油各船無不走錨斷索午後二點鐘有某船裝載雜物駛至浦中被風浪潑沈旁有杉板見之赶卽駛近將人救起貨則悉付東流矣 
[英界公堂瑣案]  
　　管理順泰碼頭之某四人訴稱昨日小工頭徐阿德紏同各工人於五點二刻時停工管棧人李錦紀告以常規須六點鐘時停工徐等不依反敢行兇是以報捕拘徐及二小工送案李訴稱昨日工人運煤屋五點二刻所剩無多卽不肯運告以常規須六點鐘時爲止　且籮照給力錢此刻如果之剩幾籮須作夜工酌加運力徐非但不允反喝令各工人逞蠻另有工頭何富林竟被毆傷今日不能投質徐供稱昨日下午運煤至天將暮始停工管棧先生言若不不運完定須吊打以致各工人不服相與紛爭陳阿英許福張子文劉有德苗阿九苗阿大袁新德謝金生同供稱小的等皆係小工不敢逞蠻作横宋二尹商諸易副領事然後判令將徐枷號一禮拜發順泰碼頭示衆期滿開枷保釋陳等八人各押三日以示薄懲○包探禀稱蘇州人陳錦山前與某氏婦有曖昧事以致一再逞蠻繼將石灰末迷此婦之目解奉蔡大老爺訊供判令遞解回籍今又來滬是以拘請老爺懲辦陳供稱小的向習薙髮業在治下謀食及奉蔡大老爺遞解回蘇不能餬口故又來此不復滋生事端矣尚乞老爺恩如宋二尹判令押候再行遞籍○包探禀稱華慶元闖入苗小雲家竊取棉被一條經小的拿獲人贓送案苗請領贓華供稱小的係寍波人失業多時藩魄此地現又抱病欲返故鄉苦無川資是以犯竊宋二尹判令押候資遣回籍贓給失主領去○巡捕見王阿艮王錦海途中打架拘案請訊阿艮供稱小的係寳山縣人在治下開小飯店錦海圖欠飯錢向索爭閙錦海供稱小的亦寳山縣人前會傭於阿艮處被欠工資向索不付以致爭毆稱艮供稱小的並不欠伊工値宋二尹謂兩造索欠無憑惟不應在路打架遂判令各押兩日○包探禀稱西人梯切蘭脫扭方阿福至捕房聲稱方在伊家吵閙小的因將方解送案下方供稱小的在梯切蘭脫處傭工主人不付工資因向索取不料反謂小的不應吵閙扭送捕房宋二尹以原告西人未到將方開釋諭以旣欠工錢儘可婉言向索不得爭吵 
[法界公堂瑣案]  
　　唐錢氏控宋金茂之母將田單抵去鷹洋七十元後知田單由宋轉抵於王恩狗家兹宋母已死王在上海縣署控告等情朱明府提宋至案訊得田戰抵押之時有朱老長等作中遂着將宋押候補提朱等再核昨日王偕朱妻張氏宋兄朝春朝海唐錢氏之子某甲並其婿方文奎投案請究明府間張氏曰爾夫爲何不來供稱丈夫有病前日已去世是以小婦人代爲投案候質問爾夫爲宋母向唐錢氏處抵押洋元確有其事否供稱光緒九年四月宋母曾向王母暫借田單一紙由小婦人經手抵與唐錢氏問借據誰人所繕供稱借時言明四閱月後卽還淸借據由宋母繕就交來實不知雔人代繕問王曰宋母來借田單時爾曾目覓否爾母死之後曾分家否供稱小的昆季五人長次兩兄及四弟均已去世迄今尚未分家光緒九年四月宋母向小的之母借去田單問爾知田單有多少供稱田單祗宅基問爾如何知宋將是地盜賣 
 
 

Page 4

 
 
供稱日前有西人來丈量是以得知細情赴縣具控復問張氏曰借據上有中人瞿九爾相識否供稱不知問其時宋母家居何處供稱家居薛家浜廿三保二圖明府謂宋曰此案經本委細查田單實非爾物供稱小的知王母將田單向故母抵洋六十圓謂事無實據誰人肯信遂着將宋朝海朝春張氏暫行交保諭令候查明有無瞿九爲申再行核奪○宏茂昌土行執事人袁澤章偕夥喬士卿訴稱前日有口操本地音紫不相識之甲乙兩人來購大土八枚値銀一百餘兩言明現銀交易囑送治下同福客棧旣送至卽由棧主夏阿福代客給以某莊票一紙小的恐有不妥與夏言明須對照後方可結算不料持票往照非但票係僞造且無其莊回至棧中找尋甲乙則已携土避匿不知所之然票由棧主經付情同串騙務請提追朱明府立飭包探往提夏方病臥遂將其妻蔡氏提案明府詰問之餘蔡氏供稱前日五點鐘時有甲乙兩客來棧借宿言明每日棧貲錢八十文將庄票兩張交付櫃上次日甲出外買土囑將庄票付給並不知其謊騙明府謂爾夫經手付票咎由自取着出外限禮拜六投案再核蔡氏稱小婦人夫婦小本營生斷難賠累若須償銀則小婦人惟有自尋短見而已明府怒謂一味胡言着押候交到其夫再行核奪○通事稱鄧仁喜竊取虹口天主堂中鍍金燭臺一對由巡捕拘案請究朱明府向之訊問鄧供稱小的家在湖北落魄滬江飢寒交迫不得已而行竊尚求筆下超生明府查得鄧亦係教中人着押候查詢教堂再行究辦○包探禀稱積竊潘桂林在途行走經小的拘獲搜出押票兩紙小洋銀七角今特送案訊懲朱明府訊得二票所押之物皆由吳淞竊來遂判令押候笞責二百板枷號一月○通事稱前日兩點鐘時車夫羅四拉車出外至三點鐘時中途輪壞雇小車載回車主疑其有心拆去將羅扭送捕房朱明府查得原告朱來着押候再核○泰記天津客張象乾虧欠米銀七百餘兩經昇元料鋪章錦堂控告朱明府訊供之下諭令交保理處連日無人具保遂飭送縣辦理○薙髮店主符俗才卽巫國才控同業叚雲堯卽叚永堯違犯行規已登前報昨晨整容公所司事趙子義高德華　明芳沈天才偕原被告到案檢呈光緒元年松邑尊所給告示一紙朱明府檢閱之下謂此案去年會由前任上海縣陸大老爺訊明爾等皆遵斷具結限一年内照斷遷移免再涉訟不料爾等仍然抗玩本公堂亦碍難判斷遂與魯繙譯官再三商議然後諭令一千人自投上海縣禀請核奪 
[解衣推食]  
　　隆冬風雪冷切肌膚乏食固已難生無衣何能卒歲覩此形同鵠面實屬堪憐念兹泣飲牛衣尤爲可憫是以敝堂舊歲特爲建廠施粥並購買原當大布棉衣分送俾千百窮黎杇腹無虞御寒有具本年仍循照舊章辦理以濟貧民且地近寳山又當歲歉諒就食求衣者定必倍常惟是敝　恒產縣無空拳奚補况經費浩大籌措更覺維艱兹當開辦之期全無貧藉旁皇盺夕將伯頻呼荷蒙順源號捐助洋二十元茂泰號助洋二十元廣永誠助洋五元生和泰助洋三元廣德泰鴻泰號咨助洋二元拜登之下欽感奚如此係就地施仁實爲眼前功德還祈豪商富賈義士仁人賙恤飢寒善囊慨解垂憐凍餒義粟頻頒修福各盡乃心惠欵奚拘其數多而益善少亦何妨縱施一襲殘衣受者温同挾纊卽與半甌健蹡歠之亦可充賜在飲和食德者固應　頌口碑卽敝堂同人等亦當銘心鏤骨矣望雲九叩無任禱求　上海虹口元濟堂同人等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[記女盜]  
　　京師彰儀門土地廟每逢三日有廟市之期離城二三十里男女老幼咸來貿易日前有二婦携物趁市易錢而歸出城未遠驀遇一婦年三四十歲將二婦錢物簪珥環鐲盡行刼掠二婦力不能敵又恐聲張被害爰坐於路隅相對而泣俄有一賣肉人係二婦同鄉者彳亍而來二婦告以故賣肉人抽宰猪刀攘臂往捕行不一里見婦在前叱令還錢某婦云速速回去勿犯老娘事賣肉人直奔而前將加以霜刃詎婦回身拔手鎗轟擊賣肉人遂斃後有人控案查緝至今未有影響謂之巾幗緑林不亦宜乎 
[浙省官報]  
　　十月廿一日臬司唐運司惠俱差人禀安嘉湖道王禀安前廣東高廉道陸候補道彭均進見守備王棣禀知籌賑局飭知詳准拔委優缺一次叩謝候補府劉至喜禀見禀辭赴湖郡釐局差於潛縣劉舜年來省禀到叩辭候補縣劉秉衡海門釐局來省禀到叩見德恩禀見戴洪禧由湖州來省禀到奉化縣丞蔣鈺專丁來省禀知藩司糧道委海運滬局差叩謝縣丞史樹綱禀銷武闈巡　把守演武廰後總門差巡檢胡勳禀知臬司委艮山水門稽查差廿二日憲罵已刻入闈考試武生三塲中恊曰禀案通判葉佩萱禀知藩可安武内監試差縣丞袁玉煊禀知藩司委解京餉差禀謝冮錫齡禀知藩司糧道委海運津通局差叩謝典史鄭祖庚禀知藩司飭知歸新海防　　補用　試用叩謝並銷艮山門分巡差廿三日藩司劉差人禀知本日未刻移衙前廣東高廉道陸差人禀辭回湖州杭中恊四營都守俱禀禀雜護　差餘用縣劉鑲禀安劉沛禀知藩司委永嘉樂淸催地丁差禀辭王作梅禀知京餉今日釘鞘寄存外庫河南候補巡檢金猷巽自河南請領賑捐部照來省禀到主簿沙炳鋆送正主考至江蘇一帶回省禀到銷差典史秦敏樹禀奉臬司委暫兼監印差叩謝 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年十月二十日京報全錄]  
　　宮門抄○發抄硃批五道○直督李奏東明黃河本屆伏秋大汛搶護平穏摺○河督許奏河工員缺緊要仍請以先儘前同知何保榮署理下南同知摺○粤督李奏請將知州暫緩赴部留省補用片○又奏節員借補叅將摺○十月二十日户部通政司詹事府正藍旗値日無引見○廖壽恒請假五日○召見軍機文秀徐用儀○發抄依克唐　等奏請將鎭邊軍餉按季移前一委奉硃批户部議奏欽此○又暫行舉行冬圍奉硃批着照所請該部知道欽此○又水師營官由奉吉揀選調委奉硃批該衙門知道欽此○李鴻章奉秀崑補龍泉關都司奉硃批兵部議奏欽此○又新賦錢糧完欠分數奉硃批户部知道單併發欽此○○大學士直𨽻總督一等伯臣李鴻章跪奏爲東明黃河本屆伏秋大汛搶護平穏　慶安瀾恭摺仰祈聖鑒事竊東明黃河南隄修防緊要迭飭大順廣道羅錦文會同管河同知勞乃寛東明縣知縣徐銓練軍營官韓鳳昌等認眞經理節據該道等禀稱去年冬間冰凌凝結於當衝埽前抛下汛挑樁搪護本年入春以後將各汛卑矮埽叚擇要加廂整齊並將新舊各甎壩分别加抛其土工一項仍係大名練軍拹挑用鐵車運取遠士共二萬七千餘方夯硪堅固迨　桃汛上汛十一鋪中汛十七鋪下汛十六鋪埽壩時有蟄動中汛十六鋪二十二至二十七鋪情形尤重分投廂抛穏固時屆庚　河流屢漲蟄陷頻仍六月十九日河水驟漲二尺三寸大溜奔騰擁注上汛十二鋪新築頭二挑壩岌岌河危當卽搶下新埽八叚並將十鉞新抛甎壩及十一鋪圈隄甎壩竭力加抛甫經平定是月下旬河水復長一尺四寸下汛十二鋪圈埝全河側注勢甚猛悍坡脚坍塌晝夜搶辦赶下新埽九叚一面將新磗壩儘力抛護始得轉危爲安秋後上汛工程平穏中汛溜勢先挫後提壩埽蟄動下汛十二鋪圈埝對岸淤灘河身故窄溜勢愈動新埽新磚壩吃重日夜防維不稍鬆懈現屆霜淸各工一律穏定獲慶安瀾據該道羅錦文會同大名鎭總兵徐道奎禀請具奏並聲明本屆汛漲較上兩年稍小料欵亦有撙節等情前來臣查東明黃河南隄爲下游曹徐各郡保障關繫東南運道民生利害地勢北高南下大溜愈趨愈南自鄭工失事後河身淤仰東省尾閭不暢上中下三汛頻年險工迭出本屆伏汛盛漲埽叚紛紛蟄陷前已將加欵搶護情形奏　在案仰蒙聖主福庇設法修防河流順軌堪以仰慰心厪查李連莊高村黃莊三汛皆各建有大王廟每出險該道廰虔誠祈禱默邀佑助擬懇特頒大藏香十枝由臣祗領交該道敬謹祀謝以答神庥在事員弁履險蹈危著有勞勩今値兩屆彚保之期容臣另行照章擇尤請奬至兩屆督辦會辦各員均能始終勤奮力保安瀾應先隨摺聲請二品銜大順廣道羅錦文記名提督大名鎭總兵徐道奎均請勅部從優議叙　補知府大名府笞河同知勞乃寛擬請俟補知府後以道員用知府用升用同知直𨽻州知州東明縣知縣徐銓擬請從優議叙留直補用記名簡放總兵韓鳳昌李大霆均請賞加頭品頂戴出自慈施逾格除仍飭隨時妥愼防守毋稍大意並查明動用經費另行報銷外所有東明黃河南隄伏秋大汛安瀾併案彚保各緣由理合恭摺由驛具陳伏乞皇上聖鑒訓示謹奏奉旨已錄○○頭品頂戴河東河道總督臣許振褘跪奏爲河工員缺緊要仍請以先儘前同知何保榮署理下南同知恭摺具懇仰祈聖鑒事竊臣等前以下南同知陳履成開缺以道員用當因工關緊要請以人地相宜之先儘前同知何保榮署理嗣准吏部議覆查東河同知一缺上次用至試用後第二生儘止今此一缺查鄭工新海防遇缺先各項及次儘前次儘正班均無人應用勞績試用先之人所有奏請以先儘前同知何保榮署理下南同知應毋庸議其員缺應令拔班更補等因知照到臣遵查此案旣經吏部迭　議駁奉旨依議自當欽遵辦理何敢再行瀆請第查下南同知一缺係南岸首領要缺埽壩各工本如林立黑堈壩工逼近省垣　爲險要之區光緒五年搶辦該壩亦幸得人方保穏固上年河工攺章該廰首先認眞辦理爲諸廰倡兹查東河現任同知通判内揀選或實授未滿或實授在後奏請升調均無合例之人遵在請署班内揀選似與此缺恐難熟諳未便遷就前委該員署理是缺兩年以來辦理裕如廂埽修壩撙節核實已著成効伏秋大汛異常山力得以保護平穏實係河務出色不可多得之員惟奉部文僅只與例稍有未符不准以先儘前抵補次儘正班等語臣查河工定例現在次儘前及次儘正班均無人若照部議虛積過班未免向隅實與現在次儘前次儘正班有人者不同况先儘先儘前抵補次儘前之缺旣合定例次儘前無人仍用先儘前以符第四缺之數亦無大碍且當整頓河務之際因時制宜非揀選得人鮮克有濟在部臣主持銓政固應恪守定章在微臣職任修防必須顧全大局况人地實在相　例得專摺奏請設或稍涉遷就致悞要工其將何以上對君父惟有仰祈聖明垂念河工要缺宸衷獨斷飭部仍准以先儘前同知何保榮署理下南同知非臣所敢專擬出自天恩逾格以後不得援引如蒙俞允俾臣以收得人之効於河務大有裨益臣爲要缺擇人起見是否有當謹會同河南撫臣裕寛切實敷陳伏冀皇上聖鑒訓示祗遵謹奏奉硃批何保榮着准其署理下南同知嗣後不得援以爲例該部知道欽此○○李瀚章片再直𨽻州知州用廣東試用通判王存善報捐免補離任以直𨽻州知州仍留廣東補用經吏部調取引見惟查廣東自光緒十二年創設洋務處因該員熟於條約公法派令當差五年以來於一切應辦事宜悉中窽要現在交涉事繁碍難曠誤該員係曾經引見人員本係在省候補與初次報捐並未分發到省者不同可否仰懇天恩俯念洋務緊要准將王存善暫緩送部留粤委用俟該員輪補有期再行給咨赴部引見以資臂助而符定章謹會同廣東巡撫臣劉瑞芬附片其陳伏乞聖鑒訓示謹奏奉硃批看照所請吏部知道欽此○○頭品頂戴兩廣總督臣李瀚章跪奏爲廣東内河水師叅將員缺緊要照例揀員借補以實營伍恭摺具陳仰祈聖鑒事竊准兵部咨廣東新會營叅將黃榮華病故遺缺係内河水師題補之缺照章輪用第三輪第一缺儘先人員查廣東省並無内河水師儘先叅將亦無預保揀發曁内河應升人員應照外海人員借補内河水師之例行令迅揀外海水師儘先叅將人員請補等因查定例水師叅將缺出准於隔府别營人員内題請升補如籍𨽻本府例應廻避於准補後揀員對調等語兹會同署廣東水師提督臣王孝褀在於外海水師儘先叅將内逐一揀選其名次在前之蔣志亮及奏留廣東遇有水陸　叅缺出酌量借補之記名總兵劉寳春均經查覆未准部咨註册奏留廣東水陸儘先叅將熊常富尚未投營亦未造送履歴未側請補查有現署廣東香山恊　將事水師提標中營儘先叅將梁國權年五十六歲廣東廣州府香山縣人由武監生報捐守備銜因管帶紅單師船赴江南與匪遞保花翎遊擊隨赴陜甘蕩平金積堡賊巢寗靈肅淸案内保奏同治　年三月初三日奉上諭着免補籩擊以叅將仍留原省儘先補用欽此又於攻拔興義府及新城各城肅淸上游削平各路堅巢剿滅下江古州丹江等處逆匪全黔　定案内保○奏光緒元年二月十六日奉上諭着賞加副將銜欽此復於統帶舟師在香山新會等縣屬擒獲著名洋盜黃汶南等出力案内保奏請俟補叅將後以副將儘先補用光绪三年十一月二十六日奉旨着照所請奬勵欽此咨送履歴准部咨覆註册序補該員幹練有爲師般嫻習前委署理平海營叅將及水師提標左營遊擊於營伍地方均能有裨現署香山恊副將訓練巡防深資整頓且於海疆戰守諸事亦能留心講求並無在外省軍營叅革朦保情弊以之借補新會營叅將缺洵屬合宜惟籍本府與例稍有未符謹隨摺聲明合無仰懇天恩俯准以梁國權補獲新會營叅將缺俾實營伍如蒙俞允俟部覆到日卽行給咨部引見並揀員對調以符定制臣謹會同署廣東水師提督臣王孝褀合嗣恭摺具陳伏乞皇上聖鑒勅部核覆施行謹奏奉硃批兵部議奏欽此 
 
