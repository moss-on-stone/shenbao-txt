# 1882 - 142 - 4903258

 

Page 1

 
 
[譯西報論美將至高情形]  
　　美國水師提督式夫忒之至高也中國派員率同水師兵船伴送而去業已抵高高人迎之以禮此均列報前閱字林報載有一論據稱式君此番至高與前年之行情形大異蓋前年式君曾經至高先謁日本領事官日官待之極爲優渥引見高麗官憲而高官大加白眼以爲美國前曾有砲船攻擊高麗此乃高之优讐安得與之玉帛相見故相接之間殊有落落難合之勢式君乃怏怏以去式君來時適又有俄員來高亦投日官爲之介紹而高官相待之情形亦與待式君彷彿和局迄於未成此番式君至高則有華人爲之聯絡其通商章程皆華官爲之酌定妥備周至美高之約駸駸乎有必成之勢以故日官頗滋不悅蓋以爲日本與高麗通商條約内有一條言高麗自與日本通和而後如欲再與他國通欵必須由日人爲之汲引今此美員之來係中國經手不由於日人故有不然之意其條約中語不知係爲日人强迫書此抑係高人欲示親睦於日本以爲保護之地故爲此言均未可知然其條約則固彰明較著大書特書殊不知高人如近來仍守閉關之舊習則雖有日國引進高人之意終不可回高人近來如已幡然改圖則雖無日人亦必推廣通商之路以遠聯與國之歡日人而自居爲曹邱生當亦徒見其可笑而已西報所載其大概如此在日人固爲可笑矣但不知高人與日人所訂之和約何故而忽有此一條也高麗爲中國藩屬則固夫人而知之而且歴年已久恭順如恒中國之於高麗不啻父之於子綢繆愛護惟恐不至高麗之於中國亦不啻子之於父廪呈訓诲惟恐不詳顧何以前此與日訂約而竟有此言亦不由中國主持而由日人牽合有是理乎此語中國未知有所聞否如竟絶無所聞則高麗有欺隠之咎矣如中國先有所聞又何以許之此其事殊有無從索解者而吾乃不禁皇然起怦然動焉夫中國藩屬除業經夷滅之琉球而外所有安南暹羅緬甸近來均有岌岌之勢安南爲法兵所攻緬甸亦爲英所覬儬中國屏蔽幾於盡撤高麗若專屬於日而一聽日人爲之主豈中國之福哉在前此日人以兵威相脅高人懼而與之聯和此固自救之策如必責以未禀中國之命而遽有外交是亦未免過於苛求第日高之和已閱數年而高麗竟不以和約各節禀明中國是亦不爲無罪矣中國不責以旣往之咎而仍爲籌自强之法相助美國以與高麗通商和局旣成美高聯爲一氣庶幾日人有所顧忌而不敢逞志而高麗可以日事擴充修内安外不難蒸蒸日上中國之所以待高麗者誠無微不至矣卽爲美國計亦未嘗稍涉私見以己之屬國而坦然許與通商開埠且爲之襄力焉則是中國之恃美國亦可謂至矣盡矣說者謂中國之待人也過於寛厚他國或有求於中國但可以允行者莫不俯從所請他國而有欺侮乎中國但有可以忍耐者無不大度置之此中國之所以日見其弱也不知圖國當以久遠爲計弗沾沾於目前中國之不責高麗以擅通日本之罪而爲美國推轂是固深謀遠慮非僅目前之計也試觀日人與高人立約必令高人之欲聯他國者先取决於日人而由日人引之以進初不顧其事之能行與否但以自快於一時迄今條約具在而高人已由中國引進美國以與之通和日人究無如之何此盖由日人之不知自量所致夫高麗本非日本屬國則其欲有所交接日人安得而撓之初不若中國之向以高麗爲朝貢之國故不妨爲之主持也且通商一事關乎大局本非一人所可阻撓今高麗與美國和局已定而日人若有所怏怏焉是又日人之局量褊淺而不值識者之一笑也故譯錄西報所論而附贅數語於其後 
[諭旨恭錄]  
　　四月初三日奉上諭岑毓英奏特叅貪劣各員請旨革職等語福建龍溪縣知縣李持柏藉案索賄聲名狼籍政和縣知縣席珍縱容書差刻薄百姓均着卽行革職以肅官方該部知道欽此 
[茶船續至]  
　　太古行之漢口輪船前日由漢抵滬載有新茶四百六十墩擬裝入法國公司輪船運往外洋據漢口船主云漢鎭待裝新茶之船尚有大輪船七艘並怡和之公和輪船亦在彼等候也 
[美員將旋]  
　　美國水師提督式夫忒與高麗酌議和約業經簽字此已列報兹于字林報見有西人來信言和約確已定規式君不日將回上海由上海附輪回美覆命矣 
[和約齎到]  
　　中國與色西國議立通商和好條約前已列報兹聞和約業由巴廷簽字於初十日晚間齎到上海不日卽當父换矣 
[飭廢告示]  
　　東洋車加捐並招人投信購買車照一節工部局曾出有告示均經列報兹以車户其訴美總領事定于二十一日核斷故飭知工部局於昨日十二點鐘爲度以前所出告示作爲無用并不得收投買車照之信云 
[學徒梗教]  
　　天津機器局内水雷電報學堂均經裁撤己列前報其屋宇併入水師學堂改名管輪堂教育英材爲異日水師管駕船輪之用水雷電報學生計共念八人於三月念七日考試列一等者七人二等者十三人其未與考並列三等者共八人一等者選入水師學堂二等者留管輪堂學習其三等八人則送大沽水雷營量材器使並無一人半途而廢者先是此中執事微有齟齬奉批將學堂裁撤爲父兄者方以功虧一簣爲憂詎今仍妥爲位置更上一層爲父兄者皆易憂爲喜該學生等亦宜深幸有成矣乃聞諸生皆别户分門如同氷炭且於總執事尤相鑿枘初則不願歸入水師比强送入堂又以督課雖堪不服訓練廿九日總辦吳觀察往接欽差選入之七人乘隙陸續逃歸執事者本不相能及有此舉更以爲教唆有人幾相攻訐日前水雷電報總辦文鎭軍雖係武員而老成諳練人胥敬服此次學生之逃亡殆懾于功課之太嚴密歟 
[命案續述]  
　　三月二十三晚天津河東陳家溝及三甲交界地方出一命案經列前報兹接津信知死者係回教中人住天津西門外父母俱存克弟四人死者居幼均以趕騾爲生是日趁市歸來正擬掩門偃息突有欵關雇脚者稱有要事作長夜之行其仲兄執鞭擬往死者服勞願代奔走遂遇害二十五日騐屍後親屬請自棺殮邑尊俯如所請回人死後概需洗髓伐毛雖至刃斃不容草率是日卽在屍塲洗刮諸事已畢以白布周縛然後用薄材殮之其騾係破鼻者已有捕人遍緝似易破案也 
[土客滋釁]  
　　浙之海鹽海寍等州縣近聞時有兩湖客民與土著械鬥且有截路剪徑竊刦等事居民頗形惶 
 
 

Page 2

 
 
恐有司以力莫能禁已詳請省憲酌撥營勇前往拿捕此信垦否確實容俟續報 
[革員起解]  
　　前兩淮運使洪琴西都轉聞於本月初四日起解赴台其夫人及一子均與同行并僕從數人解官聞係兩文兩武至嚴星橋大令前因沭陽交代未淸曾請展限一月現雖限期已滿而尚未動身聞須月半後方能起解也 
[湘垣瑣事]  
　　前聞有匪人在院郡兩署抓墻兹悉先在院署圍墻用竹桿攀緣而上經巡役呌喊匪人竟將該巡役毆傷遺有火藥包在地中丞飭屬查緝未獲現將署後四用墻垣加築三尺其轅門内外環駐弁兵并嚴飭保甲稽查云○烟館賭塲迭奉大憲示禁惟省城風氣浮動時有聚衆逞刁現值院試甫畢又届賓興之期保甲局員深恐生事相約稽查然亦掩耳盜鈴雖攔街賭攤與掛牌烟館稍爲歛戢而此輩因無以謀生又復日事偷竊是眞一害未除一害復起矣 
[潯陽近事]  
　　九江於上月廿三日晚天大雷電以風雨勢如急瀑傾盆與虩虩之聲相和荅迨四點鐘時天甫放曙忽霹靂怒震砰訇之響震撼山岳居人多夢中驚醒翌日據傳離城十餘里名十里坡地方震死女孩一人年十有二齡云○招商潯局碼頭於前月念七日泊有裝載紙貨商船船主之子偶不經心失足落水其時怒流湍激見者惟相顧色駭狂呼救命卽有商局水手善泅水者奮身而下挾之以起船主崩角致謝轉悲爲喜少頃復有傾倒垃圾夫亦在是處失足落水紛紛施救渺矣無蹤以爲逐流而去必飽魚腹矣有好善者命漁舟打撈須臾救起一人似有微息羣聚視之乃非倒垃圾夫灌救半晌始蘇知亦係從船旁落水者及晚間漁舟始在原處撈獲垃圾夫屍人多駭詫以謂救甦之人殆有神助也次日招商局總辦給資買棺令屍屬卽在碼頭成殮云○九江西門内縣孽有小屋數椽乃傍城垣以築者門前設有成衣攤上月二十一日忽屋瓦椽樑間格磔有聲亦不爲異少停竟𥒐然以倒棟折榱崩頓成一阜屋屋内一人逃避不及壓斃急爲扒出肢體毁裂見者傷之○本年茶市自開　以來尚稱順手山客趕做頭茶大可獲利莊客亦較往年爲多深望繼長增高同沾利益不致如往届之疲滯虧耗是則商人之大幸也 
[防火雜氓]  
　　蘇城宋仙洲巷糧道署東首小弄内某姓廿八日夜間其嫗聞門前剥啄聲開門出視門已燒着當經喚衆竭力撲滅卽報吳縣總捕等署俱赴踏勘飭保緝查無蹤跡兹已將地保笞賣枷示該巷警衆云○前狀元橋黄姓所獲之放火常州人經吳邑尊審過兩堂惟認自幼作賊放火則堅不應承因其人當逃走時在屋上跌下腰足受傷未便刑訊現日鬆鐐收入化莠堂調養俟病愈再行訊辦○前吳縣高邑尊因案罰某姓子洋二百元飭辦水龍一架水櫃四只此水龍現已捐入青婁帝廟水櫃四只每櫃容水三十担現置在吳署儀門口滿儲淸水以備不虞也○四月初一夜八點鐘碧成坊某姓讚禮生家中停柩一具墻門分出半間作反坐憩尚餘半間堆放柴草乃忽火起冒入鄰居幸衆人卽行救灌未至延燒也 
[洋油爲害]  
　　蘇州洞庭東山楊家塹金姓家於三月念七夜半洋油燈偶然傾仆遂兆焚如適值風力甚猛火趁風威遽致不可嚮邇直至黎明始熄焚毁堅大樓房一所焚死一産甫數月之女嬰又有六歲女負傷逃出旋卽斃命其母因負痛跳入水缸經隣人救起翌日亦死一炬三命慘不堪言其餘家人僅以身免洋油之爲害烈矣該處居民素來小心火燭祝融亦罕迫之近因有人販賣洋油洋鐡小手照又多有上海貿易往來之人用慣洋油致成習氣遂釀此禍近年各處失愼者多前奉上海道憲出示凡屬城鄉一律不准點用洋油該處豈無所聞而乃藐不遵奉罹此巨災安得當道訪查再嚴示禁俾絶禍萌則功德無量矣此洞庭山人所來述爰照述之 
[飭查捐欵]  
　　温州海防捐輪前被紳董某某等侵吞當經分董任鳳鏘禀控曾已補繳漏捐四百元自認罰捐二百元在案現復有童生黄鋭珍諸葛瑞榮疉赴道府具呈謂此中弊端百出若非挨月查對則將來必紏緾不休是以温道憲批示經官查對恐有滋擾情事不如着各處捐户自行呈對印根似乎妥便云云因是府憲已仰永嘉縣提訊查對矣但地方甚廣捐户焉能周知必須多出告示限定幾日着各捐户檢呈核對倘有數目與簿根捐榜不符者卽以侵吞捐項按律究辦似此澈底淸查則嗣後遇有書捐公事不致有所藉口卽此次訟累亦可冰消瓦解矣 
[懸賞緝盜]  
　　寍波南鄉姜山墻弄街地方又興綢縀首飾舖於本月初一夜三更時被匪破門而入毁壞廚櫃搶去錢洋并綢縀首飾等件約值數百金次日事主王長孝等開單報縣當經朱邑尊下鄉踏勘飭差嚴拿並移請隣封一體協緝外又懸賞格云如能拿獲是案盜犯每名賞給洋銀五十元通風報信因而拿獲者每名賞給洋銀二十元云 
[驅逐營勇]  
　　寍郡近來有投効武職員弁及勇丁等人逗遛城内不但品類不齊且恐日久不歸行將流落是以張軍門現在嚴諭各營凡有投効及銷差勇丁無諭親友只准在營一宿兩餐不准寄頓外並移寍關道轉飭府縣示諭各客棧凡有前項武職員弁幕友以及充勇人等只准歇宿二二日不准日久停留違者主客并究倘再逗遛一經查出卽以游勇論嚴加懲辦云 
[道憲蒞滬]  
　　新任關道憲邵觀察行程節經列報觀察由津乘海定輪船而來昨日下午四點半鐘該船進口泊於金利源天津碼頭船上升砲三聲本埠官員咸往迎迓各營兵勇列隊恭迎觀察於五點鐘時登岸排排督儀仗往南　蒞龍德橋沙永公館各屬員皆預往伺候十六舖防局委員率同差勇在彼彈壓觀察入公館小憩隨後官眷到來觀察出迎其太夫人官眷共人轎四乘太夫人乘緑泥轎餘三乘係鹽呢轎護軍營兵排隊列於門外觀者異常擁擠有某錢舖學徒擠入公所爲小甲驅逐竟相爭論繼又有數人欲入亦致與小甲爭論更有南門外某營官之號房在碼頭探信及知圇船到來急欲回報聳身上馬而該馬卽在碼頭跳躍其人跌下登時昏暈頭顱已破經人舁囘醫治不知能無碍否也又據傳聞觀察先須返浙江餘姚原籍再行履新約在月底接印視事按沙永公所卽水烟公所也 
[碰船案續述]  
　　昨閱西字報載有英刑司告白謂金旺興沙船被禪臣行之鎭江輪船碰壞據禀案情準將該輪船扣留候質云云兹悉此案改歸禪臣行理楚是以鎭江輪船已於今早啓行仍走香港粤垣也 
[械鬥命案定斷]  
　　去秋天津流氓在英界松風閣茶肆械鬥命案先以在縣指供不符難爲定斷兹聞前日晚堂已由莫邑尊審定以魏七爲首王八爲從照例處治其餘悉予交保惟趙四曾因屍親指爲在場尚須聽候覆訉云 
[西樂送殯]  
　　居家出殯雖極隆盛不過銘旌旗傘等事初無足紀而本埠間有雇用西樂者則舊例所無風氣一變矣昨日英租界大馬路集賢里内許姓出殯死者爲誥封恭人晋封淑人於午後發引執事維備更用西樂二班前八名後四名音韵蒼凉如聽篙里之歌故途人咸屬耳目材罩用緑呢靈柩以二十四人舁之衣冠而送者濟濟多人從大馬路向東轉南又折而西經石路過老閘大橋暫停柩於烟業公所云 
[小工爭毆]  
　　昨午法界新開河橋北堍太古碼頭有小工因挑泥碰撞起衅一人受傷臥地衆小工欲尋先動手者其人在碼頭無路逃避適太古行漢口輪船攏泊碼頭卽逃匿船上而該船西　某將其人推至木碼頭乃被衆人扭住交與捕房受傷人亦雇東洋車送入醫館後日公堂訊期諒當解審矣 
 
 

Page 3

 
 
[遺藥傷人]  
　　英租界老閘街某姓近因家有喪事收拾地方壁角遺有前日沙船上防盜所用之火藥一包其家人以歴時已久藥應無用抛諸弄口聚觀之人有賣臭荳腐乾者戯持担中柴火試燃之藥竟轟發其人滿面受傷髮辮亦遭燃脫并燒壞傍歇之小車二輛車夫亦焦頭爛額矣該處上有凉棚均經燒焦幸卽撲滅受傷之車夫等咸至某姓家吵閙允爲醫傷始得了事云 
[揑傷誣控]  
英界巡捕解送口角爭毆之江北小車户二名於公堂請訊一名成嘉炳經人扶到堂上狀似傷重將斃者惠捕頭禀稱成嘉炳扭住王在卿到捕房稱被王毆傷語畢臥地及送成至醫院騐得毫無傷痕實是僞裝誣告成供是監生江北鹽城縣人現在滬上推小車與王同寓昨因燒菜借用伊鹽伊就見怪逞兇被毆受傷實重王供與成同鄉同寓因彼擅用我鹽與之理論並未毆打陳太守驗成果無傷痕况緣細故毋庸優訟斥退成又稱實受内傷太守隨飭王保釋 
[犬咬涉訟]  
　　袁金和至英公堂禀稱推東洋車爲業昨有一婦人雇坐我車到家不給車力向之索付反嗾犬咬致傷右脚訴捕拘案請驗傷究辦鄭朱氏供雇坐伊車回家不過付錢畧遲因伊高呌以致驚犬被咬並非有心作弄陳太守驗得袁金和受傷屬實隨判罰鄭朱氏洋半元給袁養傷結案 
[押女案結]  
　　洞庭山人張阿二之妻張陳氏將女順仙於花烟館王朱氏處押得洋一百二十元經張阿二控於法會審公堂翁太守研訊之後以此案住居南市着將人案送縣辦理均登前報聞送縣後經帮審委員王别駕訊理張阿二仍照公堂供訴詰其妻張陳氏則一味支離供詞閃爍王别駕燭知底藴隨斷張陳氏敢將親女質洋忍於禽獸着鞭二百下旣據張阿二供稱狂婦不願領回着發官賣馮阿二慣作蟻媒不知已害人若干亦着重責二百板枷號兩個月以儆順仙暫爲發堂候再核斷張阿二着令退去王朱氏未曾臨案姑置不論 
[捉姦送官]  
　　本埠南市十六舖協興街有寍人某甲之婦年逾四旬生子女各一皆十餘齡矣四年前有粤人某乙年五旬餘爲貸起見往來甲家旋卽與婦有染婦素悍而甲素懦故不爲偷情密約竟令鳩占鵲巢婦旣招乙入室甲則被揮門外轉成陌路之人甲銜恨已深時欲一出惡氣前夜二點鐘後邀集二三十人破闥捉姦男女皆赤身擒住當送十六鋪防局收押嗣經局員派勇解送縣署因莫邑尊接差公忙尚未審問云 
[被救陳情]  
　　英界會審署據華捕稟稱昨午後在大橋北堍之禮查洋行門前見有寍人投江當爲救阻送請安置寍人陸瀛卿訴稱向駕烏山船餬口兹由舟山裝運碎石二十五墩於初七日淸晨行進吳淞口詎被出口之輪船撞覆在船人雖經救起然船貨俱付波臣一時奔告無門故欲覔死今旣蒙捕救起特行瀝禀求恩追償控悉該輪船係仁記洋行者船名典由帶拖船主名望達云陳太守以仁記行東爲英商泒差帶陸投英公館並爲函述前情請英領事官查辦陸姓叩謝而去按船被撞覆例可控告追賠况陸已探知該船及船主之名何以不早投控至被救後始遞禀詞亦可異也 
[控被勒人]  
蘇婦周阿珠投英捕房訴稱曾以洋蚨三百購得一女子名愛囡近因事回里將愛囡及身契寄交長春堂妓院中王氏婦今我返滬向王收回人契被勒不放反遭毆打等語捕頭將王氏傳到送往公堂周阿珠投案申訴前情王氏供女係我所購買與周無涉且契上亦載我之姓氏陳太守着王氏交保帶同愛囡聽候覆訊察斷 
[少年行竊]  
　　虹口蔣同和洋貨舖開設廣東街左近昨經其夥傅生木投英界會審署禀稱被賊擊破玻璃窓竊去漂白布三疋報由捕房包探沈阿德緝獲竊犯吊到原贓請辦等語包探稟邇來年輕人行竊者甚多今據蔣同和報失緝獲小賊李阿春林阿松二名盤問認竊洋布三疋寄交客庽主梁周氏轉托一婦分爲兩次質入生大當舖往吊贓物無悞李供係上海人年十七歳父母俱亡住梁周氏寓中與林合竊洋布交與寓主婦轉托人付質是實林供係廣東新會縣人年十五歲餘供與李同生大當夥請迫當本錢七千一百五十文薜捕頭禀包探初次赴當舖吊贓祗交出洋布一疋及問明該賊與梁周氏復向吊取始認共有三疋該當舖亦懷私曲梁周氏供係孀婦開設小客寓度日李林二人爲賊實不知情陳太守判將李笞責六十板管押二月林因尚未成丁從寛責手心六十亦押二月梁周氏罰洋五元發充醫院經費贓交失主領去生大當本不准追償夫人必廉恥盡喪而後爲穿窬如彼十餘齡童子尚應天性未漓竟亦狗偷鼠竊足徵習染之害矣 
[各訴欠洋]  
　　經手行詐一節昨經法界會審署訊理被告沈姓供稱實名俞德勝五年前有松香一担半託應三元交與該航船主陳阿集代銷每担價錢二千八百文收過洋兩元尚少一元向索一味恃蠻故今取其船櫓詎陳竟敢揑詞報捕等語陳阿集仍以沈短交押款洋一元及行詐各情稟訴並稱將沈交捕後其黨拉我入邑廟茶肆迫令賠禮紛擾之間又致失去烟鎗兩支至押洋一節另有經手人王仁榮可証翁太守以兩造各執着候查明再辦 
[募送賻儀]  
　　上海捕盜局委員李春生太守歸道山後一貧如洗現由其同鄉之宦於江蘇者繕公啓募赙厚薄隨人酌送兹錄其啓如左敬啓者江蘇補用道坐補鎭江府李春生太守躬含淸恕志藴慈祥以廉吏襟期爲蒼生幬覆濟南之誅巨猾揚州之試諸生虎去江靜珠來岸明莫不廉袴歌送劉錢餞行飄然琴鶴落葉裝輕初不計於温飽遑復論乎子孫洎乎疉次奉差一塵不染鬪予文無半日之積房彦謙獨以官而貧方將廣鬯元風博施霖雨何期霜露一旦淹淪望五嶺之岧嶤魂傷目斷拊一棺而凄掩涙咽聲吞况乎碧海千尋麻衣一室長物止餘殘帙還喪莫買枯舲是眞人事之大窮有生之極痛也某等交聯縞紵誼切榆枌雖遥道里未闊音塵孰謂夢思之日翻爲痛逝之晨嗟嗟遺形臲卼孤苦伶仃歌停行路春輟比隣念升堂之如昨愴厚夜之無明用深憐其存殁敢遍告於同人惟義冀矜全比脫驂而爲賻情均纲顯俾扶櫬以歸魂此啓 
[三十初度漫成四律錄呈諸大吟壇削政卽乞珠玉]  
　　州年碌碌一浮生猶喜椿萱並向榮未就科名覊驥足敢將事業效雞鳴慚無才調傅弓冶賴有琴書淑性情今日澗槃行樂地不妨笑傲視公卿阮郎心性本疎狂華髮雖衰鬢未霜曾爲鄰梭雙折齒每提舊事九廻腸梅花瘦健同宜冷余于十一月誔故云竹葉淸醕耐細嘗莫笑寒儒寒澈骨虀鹽有味亦無妨結習年來恨未除平時恥唱食無魚半生磊落難趨俗爾字粗疏任誚余縱酒座居高士末論詩門駐雅人車青衫却怪多情甚戀我于今八載餘漸覺心情亂似麻膝前兒女累偏賒癡憐王掾名難達學得魯齋志是誇欣遇良朋傾醴酒漫矜知已有名花嘗來世味如荼慣獨抱构筠感物華鐡沙奏緑主人唐斯盛學吟草 
[鄒君翰飛出三借廬贅譚見示卽題卷後]  
珊瑚有網自能收花燦霜毫萬古秋斷墨零香搜欲徧枯蘭小草福何優先室潘素五女史小傳已蒙賞收集中存殁均感嘔心織就文駕錦舉手修將彩鳳樓大著大名山斗望雞林聲價久欽鄒[  平江藜牀舊主秋初弟管士駿求删草]  
 
 

Page 4

 
 
[贈李君曉菴]  
　　淡泊心情閱歴多裝又喜滬江過四明望族欽家學君祖承之公著有慧鑑等書藏甬上天一閣三教同源證覺阿君一號覺阿子海上樓臺花燦爛客中歲月酒銷磨逢人苦口規人善補相修心東訛 
[懷田芃卿]  
　　幾年闊别惹相思才藝如君却冠時君精地理風鑑多謝深情遠持贈贈名人書畫及自畫風雲際會圖瑶章三復當新詩○今年三月接高軒豪放襟懷笑語喧縱酒談心如往日聲名籍籍聽人言[  松堂王恩薄未是草]  
[聽鄭素琴詞史彈琵琶歌]  
　　江樓夜半燒紅燭聒耳聲多厭絲竹忽聽琵琶嘆絶奇當筵腸斷秋娘曲秋娘昔日擅丰姿名艶司花袁寳兒水上洛妃來渺渺雲中仙子步遲遲破瓜年紀嬌無比家本蘇臺幾遷徙一顧能空冀北羣十年小住城南里枇杷花下卜芳居不讓橋邊女校書深巷春風藏繡慔當門終日滿香車登塲偶把新聲睹唱到黄河誰與伍鶯語間關試曉晴鵾弦嘹亮驚宵雨此時聲價重連城此際風華一座傾贏得五陵年少予無人不願識卿卿誰識卿心早有屬一枝欲自依喬木小玉何緣嫁十郎紅顔命薄終非福歎息郎君遽棄官貧居十載又離鸞飄零身世誰堪托重抱檀槽掩涙彈一彈一涙聲凄切盤内明珠抛瑟瑟花落江南烏自啼雪飛塞北人長别我亦當年識面人聞歌不覺黯傷神江州涙漬衫痕舊杜牧絲添鬢影新相逢今已更名字縞素妝成有深意老大空教作会師妖韶猶自餘風致聽殘我獨動悲歌自古鬚眉失節多燕子樓中人有幾莫將負義責青娥[  龍湫舊隠甫稿]  
[潤筆助賑]  
　　近悉常境風潮沙洲冲没各善士力圖勸募賑濟我友金君免痴書畫名家居心惻隠數年前首創畫蘭助賑之舉惟畫資薄于書資銖積非易兹特改書四尺六行行書條幅每堂筆資英洋半員索書諸君子除寫件交三馬路永大公棧内金寓外其潤筆徑送至後馬路隆興里嘉興沈寓討取收條爲憑越五日前來取件至五月半截止餘外扇子等件另有潤格不在例[  隴西小藥金竺山人夢鹿子同具]  
[上海沈寓經收救命墩捐四月上旬第三單]  
初一沈壽昌募守字六十八號册山陰周玉麟安懷居士各捐洋十元徐載豐吳戟門各四元湖州翁雲坡山陰俞厚哉各廿四元蕭山章士賢廿元○當湖無名氏兩元弇山鄉農三元○初四臥雪草堂求病愈三元○初五心求氏金洋四元○初六陳星堂三元○初七浴佛子五元○初八誠記四元○初九杭周　堂張募廿六元五角○初十吳門醒道人汪奎求病愈洋四十八无以上共收洋一百九十四員五角[  沈榖成諱啓]  
[蘇省撫轅抄]  
　　四月初八日安徽候補知府李松樂辭赴常州無錫查哨蘇海防同知王恩晋辭赴常熟公幹知縣楊溥辭赴松滬局差委朱昌霖謝飭知諸補靖江縣　牌示新選上海縣吳淞司張繼彬現已到省應卽飭令赴任○初九日知府嚴錫康辭赴上海捕盜局差通判劉文澈奉委解餉赴都辭知縣黄燦謝飭知請補昭文縣缺牌示　縣主簿賀信標在任病故遺缺查有試用府經歴俞同慶堪以委署卽傳新選吳淞司張繼彬補用巡檢宋繼璋於初十日來轅甄别 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年三月二十九日京報全錄]  
　　宮門抄○發抄旨五道○教職單○提督鮑奏爲傷病仍未全愈請開缺調理摺子○直督李奏爲請賞假省視母病摺子○又奏爲恭報永定河凌汛搶護平穏安瀾摺子○浙撫陳奏遵查知縣被叅各欵請旨革職摺子○將軍崇奏爲委署知縣夾片○大臣桂奏爲恭報到任接印日期摺子○三月二十九日禮部宗人府欽天監鑲紅旗值日無引見○瀅貝勒假滿請安○肅王請假五日○六額駙續假十日○禮部奏泒磨勘繙譯試卷泒出松溎興廉慶麟祥麟○倉塲奏槽船五日回空○召見軍機○發抄李又敏奏上年被水廬陵等縣籌欵接濟奉旨知道了欽此○又補用令李紹衣期滿甄别奉旨吏部知道欽此○又江西省請再停分發年奉旨吏部議奏欽此○林肇元奏爲代奏威寍鎭鍾開蘭回任謝恩奉旨知道了欽此○又請將委辦湖南黔損局務候補道王彦等先行摘　勒限查明欠欵奉旨着照所請該部知道欽此○○光緒八年三月分教職單教授廣東肇慶李承藩高州　正諭直隷祁州毓霖廂黄旗河南郾城金觀汝甯湖南黄陂袁秀升黄州湖南綏寍譚信爕長沙廣西象州謝濟動潯州四川卭州張第興叙州俱舉訓導雲南巧張家玘楚雄歲直隷新河李秉璋天津山西山陰雷生春解州天鎭尉朝霞平陽廣靈郭士墓澤州屯留聶瀛大同河南閱鄉劉玉田懷慶獲嘉孫遇　開封廣東河源易文灝肇慶四川夾江賈茂重慶羅江楊徽境潼川俱舉福建泰寍翁瀚源福州挨四川江油呂玉英潼川挨雲南雲南孫爾壽曲靖優復諭廣東陽山陳兆逵廣州舉直隷廣平陳利甲永平拔安徽青陽張森植廬州恩山西絳縣温承蘭太原恩陜西醴泉田崑玉興安恩湖南桂東譚吉樹澧州增慈利蔣書郴州廪屬東乳源鄧濟煦　州拔河源芝輝廣州舉四川遂寍傅毓秀成都舉雲南呈貢李景陽大理副復訓江蘇江寍陶躍龍淮安廪安徽鳳陽汪志　寍國舉浙江處州盛傳均嘉興歲湖南臨湘羅　中辰州貢沅陵戴華鉅寳慶　○○湖南提督一等子奴才鮑超跪奏爲傷病仍未全愈懇恩開缺回籍調理恭摺仰祈聖鑒事竊奴才於正月十八日在天津行次拜發銷假起程日期一摺聲明取道江南沿途訪醫就診乃起程之後由吳至楚一路未離藥餌而舊傷仍形掣動目霧仍未痊消醫者皆云求治愈急見效愈難奴才伏念傷痕作痛尚可勉力支持惟到任以後舉凡接見僚屬閱視兵馬皆須目力用事現旣兩目昏花遽難視物恐有未能信心之處與其勉强從公　粉飾子今日不若暫歸靜養以圖報于將來合無仰懇天恩俯准開缺回籍俾得安心調理一俟病體復元卽當趨叩闕廷求賞差使斷不敢藉耽安逸自外生成所有奴才傷病仍未全愈懇恩開缺回籍調理緣由理合恭摺馳陳伏乞皇太后皇上聖鑒訓示　奏軍機大臣奉旨鮑超着賞假一月　理毋庸開缺欽此○○大學士直隷總督北洋大臣一等伯臣李鴻章跪奏爲近接家信臣母久病不愈籲恩賞假馳往省視恭摺瀝陳仰祈聖鑒事竊臣母李氏迎養在臣兄瀚章湖廣督箸先後已閱十年現已八十有三歲平日氣體尚健自　　感患便血之症醫診血止而夜熱未淸春初稍愈臣前遺長子輕方赴鄂代臣侍奉湯藥頃接來信痰欬時發飲食難以多進老年氣血久虧思子愈切病情增劇臣聞之心急如焚寢食俱廢念自同治九年春間督師赴陜叩别臣母不見顔色十三年於兹矣報國日長而報親日短今母病久未痊愈中夜輾轉刻雖自安相應籲懇逾格天恩賞假一月俾臣卽乘輪船由海溯江而上尅期馳往武昌省視臣母病狀稍盡烏私忱感激隆施曷有旣極倘蒙皇太后皇上福庇臣母得見游子歸侍可以調理復原臣當迅速囘直以供職守　北洋海防及外交涉事件並直隷地方政務均關重要應請簡泒重臣來津署　俾無曠誤所有請假省視緣由謹繥摺由驛具陳伏乞皇太后皇上聖鑒訓示臣不勝迫切屏營之至謹奏奉旨已錄○○大學士直隷總督一等伯臣李鴻章跪奏爲永定河凌汎搶護平穏恭報安瀾仰祈聖鑒事竊臣前因永定河凌汛届期當飭該河道游智開督同文武員弁駐工妥愼防守旋據該河　禀稱去冬晴暖氷瑰尚不甚厚本年開凍較早正月二十四日後漸次泮解河水長至七八尺及一丈二三尺大溜趨車南岸凡遇項衝坐灣之處勢頗洶湧如南上之二號十號十一十二號南下之十一號南二之頭號十一號十五號南三之九號南四之四號十八號南五之十六號南七之西小隄十五號南八上之上三號五號或坍坎近隄或蟄埽入水並有潰塌隄帮之處其北上之頭二三四號北二上之六號北上之十一號北四上之九號北四下之十六七號北五之五號北六之十三號埽叚亦多蟄陷該河道督率員弁兵夫動用料物搶廂並用蔴袋裝土沉壓隨時實力保護化險爲平二月二十日全河氷凌化盡水勢消落藘溝橋現存底水八尺三寸具報前來除飭督率廳汎員弁將歲修疏溶事宜實力趕辦以禦伏秋汛漲外所有永定河凌汛２安灡緣由理合循例具陳伏乞皇太后皇上聖鑒謹奏軍機大臣奉旨知道了欽此○○浙江巡撫臣陳士杰跪奏爲遵查知縣被叅各欵請旨革職以儆玩泄恭摺覆陳仰祈聖鑒事竊查接管卷内前撫臣譚鍾麟於光緒七年九月十七日接准兵部火票遞到軍機大臣字寄光緒七年九月初二日奉卜諭有人奏知縣藐法殃民請飭查辦一摺等因欽此遵旨寄信前來當經譚鍾麟行司確查並咨會護撫臣德馨一體欽遵辦理均未查覆卸事移交到臣復經核案飭催去後兹據布政使德馨按察使孫家榖會詳稱該司德馨於回任後會查得正任諸曁縣知縣劉引之已於光緒五年正月間調省察看卸事係在該司等未經履任之先至光緒年間該縣職員徐庚光卽徐夢賚京控庫胥張葆挺等侵課朘民一案又光緒五年間民人何光亮控趙汝法等夤夜劫殺一案又光緒二年間職員何夑元京控陳敬等掳勒騷詐一案均　各前院行司飭提人証夾省審辦或因被告在逃或因要証外出一時未能齊集先後群咨展限關提在案是以均未審結釟奉前因查奏叅該令貪酷事務邑人積怨一節並未指明實據非委員前往就地密查難期得實當經會委候補知縣蔣淸翊爾赴諸曁會屬現署縣范祖義密查得劉引之交卸諸曁縣篆已閱三年小民恩怨多已置之不議博訪輿論尚無貪酷婪贓實跡亦無積怨未釋之人至諸邑民情尚氣好訟甲於通省京控之案亦以多於他處徐庚光等三案情詞不免譸張已奉提省審辦應請由省查核　情禀覆到司該司等伏查該　劉引之在任之時紳民旣無控案去任以後亦無指摘之詞其爲並無積怨已可概見　何爕元京控案内所指　詐虐民　于諱盜各節一面之詞不無架聳歴訊何爕元因與其妻陳氏失和成訟衅起家庭細故其女錦姑本係陳氏撫養長成因涉訟後不卽交還而何爕元轉張大其詞稱爲遭掳牽扯枝節　生禀詞不無失實現已勒提人訨澈究虚實應俟訊明專案詳辦何光亮供尚狡執要証宣富寳又外出未到勢難依限完結是以咨部展限徐庚光一案原控串厘浮徵亦經訊無其事抵因被控庫胥張葆庭避匿閩省迭奉關提未到而徐庚光亦遂藉口狡展未能草率定　均非無故遲延惟徐庚光案内牽涉門丁徐耀亭徐二亦　應質要証飭據該令禀覆稱已在籍病故究竟是否屬實並無確切証據空言搪塞難保非意存庇護卽庫胥張葆庭雖據該令申稱早經革退迨被人告發未能卽時獲解咎亦難辭應請奏叅以示懲儆等情其詳前來臣查諸曁縣知縣劉引之被叅貪婪縱役各欵旣經該司等委員查明均無確實証據應毋庸議惟徐庚光京控案内有門卜徐躍亭卽徐二及庫胥張葆庭均爲應質要証該縣不能卽時交解于門丁則稱已病故于庫胥則任聽遠颺以致案延莫結實難辭咎且官聲亦屬平常相應請旨將正任諸曁縣知縣劉引之革職以儆玩泄而肅官常除仍勒令明查門丁病故確據聲覆核辦曁將京控各案飭司分别限提人証澈究明確刻日審結另行具奏外合將遵查緣由先行恭摺覆陳伏乞皇太后皇上聖鑒訓示再所遺諸曁縣係煩疲難兼三要缺例應在外遴員請補俟接准部覆另行辦理合併陳明謹奏軍機大臣奉旨劉引之着卽革職餘依議該部知道欽此○○崇綺等片再查奉化縣知縣錢開震辦事未能細心自應撤任留省察看所遺員缺除繳委候補通判王爲澂前往署理外理合附片具陳伏乞聖鑒謹奏軍機大臣奉旨知道了欽此○○奴才桂昂跪奏爲恭報到任接印日期叩謝天恩仰祈聖鑒事竊奴才蒙恩　授馬蘭鎭總兵兼總管内務府大臣當卽叩謝天恩於二月十六日陛辭後二十二日出京沿途經過燕郊白澗桃花寺隆福寺等處行宮奴才敬謹查看嚴飭各該管官兵等小心看守二十四日行抵馬蘭　恭詣陵寢叩謁畢至馬蘭鎭署二十九日經升任總兵景瑞將總兵並總管内務府關　二顆委員移交前來奴才當卽恭設香案望闕叩頭祇領任事訖伏思陵寢重地職任綦嚴樹株尤關緊要奴才惟有竭盡愚誠矢愼矢勤凡事認眞查辦以兾仰酬高厚鴻慈於萬一除應管事宜容奴才次第詳查再行具奏謹將到任接印日期理合恭摺奏聞伏乞皇太后皇上聖鑒謹奏軍機大臣奉旨知道了欽此 
 
