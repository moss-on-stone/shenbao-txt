# 1895 - 148 - 4907942

 

Page 1

 
 
[四史復出] [  圖書集成局啓]  
　　四史者何史記前後漢書三國志是也從前本局印過數次人皆爭先快覩　更寒署　笥已　兹以問價者多重爲用釘照向例可部六千册價洋四元售處仍從其朔此佈 
[蜃樓傳出售] [  圖書集成局代啟]  
　　是書雖仿章回體例而筆法祈奇可喜當有明之季倭寇擾亂其時嚴嵩父子擅竊國政凶焰灼天更得鄢茂卿趙文華諸入依權附勢國事幾不可問幸天心厭禍卽有戚大將軍繼光及楊忠　公之子德明　出忠義正直得以蕩平倭寇重奠河山而嚴　氏之勢亦從此　零足徵天道好還無有或夾每部價洋五角請向法馬路萬選樓鹹瓜　文成堂購取 
[論中華袪弊變法必先以學校爲本]  
　　嗚呼居今之日處今之世一腔熱血而欲將袪弊變法二事坐而言起而行次第就理不綦難哉中華自古至今爲聲名文物之邦地廣財富之哉數千年以來閉關自守尊而無上幾不知海外尙有何事所有記載外國聞見之書籍亦不過等諸稗官小說供酒後茶餘之談助開文人學士之襟懷耳安見有人精心考察各國之興衰治亂取以爲鑑舍我之所　而用人之所長哉豈不以中國自有聖人舉凡三綱五常禮樂兵農之制已握要而探原生聚教訓之法具不成規不煩言而已解雖歴秦漢以迄於今治時少而亂日多而天下已定晏然無事歲物豐登休養生息爲天子者拱已無爲爲百官者惟有除暴安良承宣德化爲四民者祗知熙皞擊壤歌詠太平哉然而天下之大局不能終古不變也五洲之人民不能永遠隔絶也我雖不願往而彼自能來也彼欲扣關以求互市而我亦不能强拒而不納也交接之下未免相形見絀通商之賃彼富而我貧武備之資彼强而我弱製造之物彼七而我絀著書之家彼多而我少此猶其顯著者也甚至有遊歴外洋者考其風俗察其民情聞其政事知其教化與彼都人士相周旋則知其各有執業或擅一長或兼數藝談論之間極合於規矩準繩而絶無强不知以爲知之弊及觀於其朝則整齊嚴　固不待言而又有禮以節之樂以和之莊敬之心生自不至有靨倦之容矣又觀於其野則田塍溝洫秩然不紊果疏樹木欣然向榮田家終歲之入供仰事俯育而不虞匱乏故其婦子力作絶無憂悉困苦之見於面者而又無曠土無游民名爲農夫而新聞紙及一切應用之書多能觀覽此何也因其幼年皆入學塾必有數年作讀書寫字之工也推之市廛都邑廠肆園林雖或肩摩轂擊無喧嘩之聲或居肆成事無倫惰之習或輟業以嬉無流連荒亡之行所謂少長有禮絪於軌物之中者可當之而無愧色焉如欲究其何以得此之由則亦非一朝夕之故而必有賢聖之人作之君作之師修其政教裁成輔相而後漸至於冨强我中朝使臣之觀政於彼都者軺軍所至例有記載及期滿還朝當必有撮其大要入告我后者成法具在急起直追何難與之並駕齊驅哉然此二十年之内雖講求武備不遺餘力創設海軍不惜國帑又復建築砲臺購置師船廣備軍械所費銀錢不知幾千百萬而與倭奴關戰以來屢次潰敗失地喪師不一而足北洋之海軍幾於消磨殆盡至萬不得已而遣使求和又復割地貽餉唯命是聽創鉅痛深至於如此說者謂自今以後中國朝野上下自當戮力同心盡袪積弊變法以圖自强與民更始庶幾國威可振元氣可復民心可定外侮可遏數十年之後國富兵强雖欲報讐仇以雪我恥亦非難事而不然者國勢日益弱民心日益離疆鄰窺伺於外會匪煽動於中萬一倭奴冉有尋禀之舉將與之决一死戰乎抑卽逞其所欲爲乎事勢至此其爲難必有過於今日者而可不熟慮之耶顧是說也知之者恐萬人中不得一人焉知之而能言之者恐十萬人中又不得一人焉言之而又能行之者恐百萬人中更不得一人焉卽使果有其人而事權或不屬則不能行事權屬矣而不能需之以歲月則又不能行况袪弊之事必有攺革有不便於僉人宵小者必結黨而攻或掣其肘使之不得安於其位以去變法之中有新人耳目者能使智者疑愚者驚民志囂然而不靖萬一稍有流弊則選事妄言之輩不權利害之重輕而肆口譏訕亦足以僨事凡若此者皆意中必有之事而顧可謂袪弊變法二事不難望之於今日哉說者又謂西國議院之設所以通上下之情集才智之士凡興革捐益之舉必聚議院人員會議其舍少從衆之例實合於三人從二之旨永久奉行實少杆格之弊中國盍仿而行之則對曰可惟是西國議院人員皆從大書院出身一切經濟之學操之有素出而經理國事自能措置裕如中國書院較少且所學多非所用弊患滋多人才因以消滅今有設立議院之意請先廣設學校大開義塾以培植人才而後可 
[本館接奉電音]  
　　昨日淸晨京師飛電傳來上諭四道敬謹譯登○五月初七日奉上諭李希蓮著調補長蘆鹽運使山東鹽運使著豐伸泰補授欽此同日奉上諭王文韶奏特叅疏防刦案限滿贓賊無獲之知縣請旨議處一摺直隸廣平縣四關民人趙廷貴家於上年十二月間被賊行刦業經勒限兩個月嚴緝迄今限滿贓賊無獲捕務實屬廢弛前署廣平縣知縣秦煥堯著交部照例議處仍飭嚴緝務獲究辦餘著照所議辦理該部知道欽此○初八日奉硃筆溥頲補授内閣學士兼禮部侍郎銜欽此同日奉硃筆闊普通武補授詹事府少詹事欽此○現換實地紗袍褂 
[兵艦窺臺]  
　　臺灣來電云五月初四日有日本兵艦數艘在基隆口外意欲泊岸未果而去又有法國兵艦十數艘在臺灣海面往來游弋 
[恩綸疉下]  
　　直隸按察使司周玉山廉訪自倭人犯順以來卽赴前敵綜司營務因勞成疾現以和議已成回津禀請代奏開缺以免貽悞要公現聞奉旨准行恭奉上諭直隸按察使司員缺著朱靖旬補授欽此按朱亷訪甫拜岳常灃道之命豸旌南指尙未履新乃復奉恩綸摧陳臬篆帝心簡在從此綰藩條膺疆寄當在指顧之間耳 
[津城燈景]  
　　月之初一日爲英君主壽誕駐津各國領事署内高揭國徽兵船亦懸旗幟五色相宣照耀波心璀燦始錦英人輟業高車駟馬駕言出游傍晚英工部局曁公家花園遍綴萬盞籠燈並添設煤汽燈電汽燈各兩架　燈高高下下密密疎疎晚間燃點儼如萬道燭龍加以煤汽電汽各燈照耀通明幾如白晝工部局戈登堂内陸離光怪更如不夜之城九點餘鐘嗚嗚然迭奏西樂西人男婦已粉墨登塲搬演戲劇矣時西人蒞止固如水之歸壑而華人之作門外漢者亦如蜂屯蟻聚擁擠不堪幸有巡捕彈壓未滋事端游人至魚更三躍依然不去蓋花園支搭高架擬放烟火緑女紅男不畏夜深多露冀擴眼界也比報時鐘交十二點燃放烟火畢游人始秉燭而歸 
[科名佳話]  
　　京友信云此次殿試進呈前十本試卷原定湖南蕭君第一四川駱君第四皇上因駱作深 
 
 

Page 2

 
 
切時弊有直言敢諫之風雖欵式小有不合書法亦稍遜於蕭而贍識出衆洵屬非常之才必當榮以非常之遇遂與蕭互易天魁天下又聞一甲第二係與第七互易一甲第二係與第九互易皆皇上欽定者也○傳聞駱君成驤生長西蜀素有食貧之歎此次到京　會館中衣服藍縷飲食粗糲同人多不加禮貌而駱處之泰然比殿試策對滿幅皆寫三抬且無一行到底者與定制不符惟所對各策見解頗高引經據典確中時事略無顧忌不免傷時自以爲得列三甲幸矣比丹陛傳臚一聲唱罷猶身着敝袍雜大衆中徘徊丹墀下同人爭易以衣服而後引見一時傳爲　談○今年停止宴會故三鼎甲歸第會館中同鄉皆未敢演戲公請 
[五照會彚登]  
　　照譯伊藤等東文覆函光緒二十一年三月十二日大日本帝國全權辦理大臣當明治二十八年四月一日會議之時提其和約條欵大淸帝國欽差頭等全權大臣欲將該條約全案一併開出之意反覆陳說是以大日本帝國全權辦理大臣卽照來意開具條約全案抑或某欵尙須商酌之處均約於四日内爲限請卽回覆等因詎料兹接大淸帝國欽差頭等全權大臣所覆之處不　縷述大淸帝國之國内情形請大日本全權辦理大臣更加察酌不但不能視爲回覆我國政府所具條約之意且須如何商酌亦未說明至於大淸帝國國内之情節如何當兹議和之時固不必具論况因戰後索欵自與尋常事件不可同日而論故大日本全權辦理大臣將所開之和約底稿再請大淸帝國欽差頭等全權大臣或全案或按條可否之處卽請明覆如有商議攺易亦請一一開明欵條爲望明治二十八年四月六日在下關○照譯伊藤等英文覆函光緒二十一年三月十二日明治二十八年四月初一日大日本帝國大皇帝全權辦理大臣明送交　局條欵理宜商定會議之法俾和約底稿可以按條送交大淸帝國大皇帝頭等全權大臣或按條允許或某條不允爲此按條次第辦結之法惟中國全權大臣再三說明和約底稿必須全册送交日本全權大臣因順從其意起見卽遵照辦理將和約底稿全册送交並與中國全權大臣約明限四日内中國全權大臣聲明或全數應允或某某欵不能應允現在查閱中國全權大臣所交之說帖見其中無非將中國自家爲難之事詳細陳叙並囑日本全權大臣將和局條欵再行細想日本全權大臣殊爲失望所交說帖不但並非和約底稿復答之詞且亦未將中國全權大臣所欲之意說明總之中國自家爲難之事並不在此次會議時應議之列用兵以後所索之欵並非尋常議事所可比不得不將此意再行聲明日本全權大臣惟求將此意申說明白中國全權大臣勿庸再有延緩卽將已交之和約底稿能否全數應允或某某欵不能應允實在說明如欲有更動之處亦請寫在欵式也明治二十八年四月初六日在下關○第一次擬攺日本和約底稿光緒二十一年三月十五日大淸帝國頭等全權大臣復大日本帝國全權辦理大臣說帖三月十五日承示以本大臣前於本月十一日送交大日本帝國全權辦理大臣之說帖未副所期本大臣殊屬抱歡失望該說帖並非專陳中國自家爲難之事原係考究日本送來和約底稿尢爲緊要條欵所有意見皆經載明兹欲　合大日本帝國全權辦理大臣之意俾其便益特卽另擬約稿一册與貴大臣送來之約稿條條相對其新添之十一欵諒貴大臣必以爲可行該册另擬約稿據現在會議情形而言已盡全權大臣責成之力量如中間仍偶有與貴大臣意見不能盡合之處如經兩國全權大臣晤面會商想卽易於就緒現在停戰日期所賸無多惟望貴大臣速訂會議日期勿再艄表延宕是禱 
[吳門夏景]  
　　厘卡司事攺委司員上諭通飭各省照此辦理蘇撫奎中丞轉行札飭牙厘局督辦朱竹石廉訪商妥大卡札委四員小卡兩員已登前報兹悉亷訪以各卡司事均係熟手未使遽更且恐佐貳人員中未必盡皆整飭難保不啓弊端只須隨時認眞稽察加意防维雖已札飭各局禀請調辦刻下籌商再四仍然作爲罷論然聽鼓諸君聞有攺用司員之說喜出望外以爲從此多一差委不難漸次疏通今忽大失所望無不爲之撫膺而嘆仰屋而嗟云○城中小錢店星羅棋布行用錢籌最爲惡習不必先有實在資本往往廣收學徒每徒進店後先貼洋銀三十餘圓名爲膳金若匯劃大莊則無此例所以開設此種小錢店祗須設法廣招學徒若能招至六人卽可得二百餘圓藉以爲本而所出之籌竟至有四五百千之多設或此籌不能暢消則店主互相搭串不論購買何物均以本店籌在外易用一旦悉數用罄遂卽歇閉卽或定期發籌而屆期則逞意折扣略發片時卽行停止支錢者不知期而自誤者半知期而不及取者亦半并有挾貲遠遁一籌不發者因是有奪取物件等事卽如前報登有葑門外楊同順所開大生錢店之事可見焉或謂錢店本有公所凡有欲出錢籌者須先照數備足錢文存儲公所轉爲償息或各店聨環互保一經關閉便可憑籌取償於公所或取償於聨保各店此法甚良不然近來市上不特錢店出籌且各行大小雜貨店亦無不出籌更有借出銀洋票時於十分中先現得二三分至出票過多用籌將罄則立時閉店票退原根諸多饒舌致啓訟端凡若此者一年中不知凡幾停閉甫一二月卽可易換牌號依舊開張市儈伎倆實有不堪盡言者元和縣葉大令洞悉其奸查明律例會同長吳兩縣出示嚴禁徧貼通衢其示曰長洲縣正堂王元和縣正堂葉吳縣正堂凌爲出示曉諭事照得蘇郡城廂内外兌換洋元錢店行用竹籌往往以一二百千之本出三四百千之籌憑空取利一旦風傳虧耗持籌取錢擁擠内顧空空無應循良者口舌相爭强橫者搬取什物作抵遊蕩匪徒趁勢搶奪此等店鋪實本有限器具什物本屬無多因此藉口被搶將外間之籌便折扣發錢商民無故被折耗之累適受其愚實爲地方之患自應申明定例嚴禁查例載錢店關閉有藉口取錢搶取什物者照搶奪例治罪匪徒結夥十人以下徒手搶奪者杖一百流三千里傷人者斬監候又載開設錢店藏匿現銀關閉逃走者照誑騙財物律計贓准竊盜論罪分别充公至於兵勇及在官人役有犯罪加一等各語現有戈什把總楊同順在葑門外橫街開設大生錢店擁擠付錢搶取什物已獲匪徒沈雙寳等監禁重辦大生店主勒令定期將錢籌照數關銷如敢缺少定准竊盜律計贓科罪分别充軍以儆將來合行曉諭爲此示仰城廂内外用籌小錢店以及軍民鋪戶人等一體知悉嗣後行用錢籌必須照數備儲錢文如再有資本微薄空出錢籌一經倒閉未卽照籌如數發錢者定照誑騙准竊盜律科罪决不輕恕以挽惡習至於錢店倒閉有籌之人准其來縣控告勒令如數發錢不准短少分文切勿再行搬取什物倘敢不遵或匪徒趁勢搶擄卽照搶奪例從嚴懲辦决不寛貸各宜凛遵毋違切切特示 
[白門官報]  
　　金陵訪事人云江蘇飾　知縣孫明府友蕚由進士服官江南前年到省後先辦督轅文案差使繼而調辦河南　保甲差兹又攺委善後局文案差適明府於六合公幹聞信回省卽禀謝赴廣○二品頂戴直隸候補道姚觀察文棟前由某處來省與香帥面商要事於上月二十九日辭行○統領滿字水陸等營金君滿素知孝廉方正謝君夢蘭爲人公正札委滿字營營務處本月初一日兩江總督張香帥添委兼帶中營事務○候補外委梅君遇春經香帥札調來省刻已禀到矣 
[委署誌喜]  
　　揚州訪事人云兩淮通州分司項分轉以禮去任等　　　　　兹聞此缺圇應　判勞績班序補業　　司江都轉照章出詳轉請奏咨惟部覆到省尙須時日是缺管轄九塲徵收鹽課督率稽查關繫緊要應先派員署理以專責成查有凌楷山分轉樹模堪以委署於上月详奉批准隨於本月朔日牌示轅門一面檄飭遵照 
[統領來杭]  
　　乍澉統領楊副戎於四月十八日到省因添築　臺之事業已相度形勢擇要增設繪圖呈請撫憲定奪並詣藩署叩賀趙中丞升任之喜二十日復诣撫院請示後卽禀解回防 
[撫憲過滬]  
　　昨報紀關道憲劉觀察上海縣黃大令乘舟出境近迓新授江蘇巡撫趙大中丞棨戟遙臨迨鐘鳴十點中丞乘坐大號官舫小火輪帶行憲旌蒞止金利源橋頭下椗本埠自道憲以下文武各員咸詣舟次呈遞手版岸上各營兵丁鳴槍敬迓旋於鐘鳴十二下中丞換 
 
 

Page 3

 
 
登江永輪船展輪起節望白門進發各官恭送如儀迨憲旌駛遠始各分道而回 
[滬江冠蓋]  
　　前江南織造文尙衣煦交卸印篆日前由金陵蒞滬已誌前報昨日尙衣命駕入城赴各衙門辭行駕至縣署黃大令飭丁飛步擋駕尙衣於日内卽欲乘輪啓節北上晉京復命云○山西按察使劉廉訪因公來滬假寓滬北泰安棧昨日命駕進城詣各衙門拜謁至縣署時黃大令亦飭家丁擋駕○松江府恩詩農太守前日將蒞滬江迎迓趙中丞節麾已綴昨報太守前晚抵埠躬迎憲旌後因中丞旌麾卽發太守亦於昨晨遄返茸城矣 
[護送赴臺]  
　　李伯行觀察請兵帶赴臺灣關道憲劉觀察札飭九畝地滬軍營管帶婁月亭遊戎派高哨弁帶兵四十名伺候護送已列前報兹悉高子鴻哨弁軒春於前日帶兵護送觀察赴臺矣 
[禀請讞員]  
　　本縣發審委員一差自翁笠漁明府辭差赴寍履任後虚懸至今前雖聞有保甲總巡夏芝蓀明府兼攝之說然未有端倪故至今未定兹悉黃大令擬請夏明府兼理帮審昨日已禀請道憲核示矣想明府不日卽當蒞縣審理積案也 
[下旗誌哀]  
　　美國前晚發來電報云美國内閣大臣克夾森病故昨日滬上各領事衙門接到電信均下半旗以誌哀悼 
[控取沈船]  
　　前者有走吳淞之飛馬輪船進口約四里許沉没是處未曾設法撈起自去冬至今春某某二輸船失於避讓與傷船觸　以致失事貨物均已撈起惟船身久没該處進出輪船不免有讓避不遑之患浦左新船廠於前日午後向會德豐洋行雇借駁船一艘船名德亨廠内預製挖扒機器將機器裝至該處須將三傷輪扒起拆卸帶回廠内重行修理以便行輪無撞碰之虞倘傷船修理工竣得以行駛如故豈非一舉二得乎 
[教士解事]  
　　南市廿三七鋪地方王某者前日遇見黃渭育之子某甲手持名人書畫摺扇一柄搖於人前王注目諦視聲稱此扇是我之物我欵在上係於數年前在陸家飲酒遺失不意落於爾手取之而歸未免呵斥數聲甲羞而變怒悻悻而去兩造均是天主教中人次日各赴董家渡天主堂念經甲商同母兄一家數人待禮畢散歸時伺於道左見王之胞妹出堂行不數武遂圍而毆之竟若孩童舉動王姓女郎姗姗蓮步受此羣毆面部竟被挖傷不覺駭極狂呼始得解圍而歸王某不肯干休奔赴廿三七鋪巡防局控訴求請提究旋經教堂中神甫查知以彼此皆是教中何必涉訟秉公勸解其事遂寢 
[細故釀命]  
　　徐阿金者未悉其操何生業寍波產也住居美界蓬路第一百七十六號屋内日前與蓬路第八百零一號屋内某老嫗緣細故口角扭至捕房控告捕頭謂事起細微不爲深究嫗稱被徐毆傷捕頭騐得無傷著出外自行了事按此事甚屬細小不料徐錄何發忿竟於昨晨預服烟膏趨至嫗室僵臥櫃上嫗悞以爲譎詐不復生疑越時見其氣息如絲奄奄欲斃嫗始大駭卽雇人舁至捕房捕頭立遣四百三十三號華捕送至同與醫院療治未及到院早經氣銫捕回告捕頭舁送回家嫗夫某甲經頭圖地保孫順和扭獲暫行看管未知尙欲報騐否容明日再錄 
[火案者結]  
　　前者英界中和里同春土棧詹誠德堂失愼迭經公堂研訊已登前報昨由八號西探並黃包探解送詹誠德堂之飯司林榮生傭婦陳王氏至案請訊先據陳王氏供當起火時小婦人見在同春棧廚房之硬柴上曾經汲水灌澆旋卽燎原林榮生則供在詹家爲飯司每晚回家及失火之次晨到店則已化爲焦土矣及問陳王氏則言火從曬臺而起陳王氏言並無此語安得揑造林始語塞詹懷士則稱目下保險之銀尙未收到故投案求催通刺謂此事曾同隡副領事前往踏勘詹姓尙無虚假而林榮生起火時旣不在樓何以能知顯有不實不盡著交保再候覆訊 
[西商控案二則]  
　　前者謙和洋行主愛汾司控買辦蘇寳生虧耗先令磅價一案曾經蘇聲明内有一欵愛汾司尙未將憑據繳出故暫行緩期繳銀俟此欵理明再核當時曾限於禮拜一卽十一日爲期昨日蘇又偕律師波羅得倩繙譯羅誠伯到堂申請照原限再緩一禮拜通刺與傑繙譯一再互商謂此案已由公正人斷定如蘇欲再緩不能允准須將應繳之銀存在公堂蘇一面前往淸理波律又謂本律師到堂請緩者並非無理實因公正人判斷時尙有一欵憑據未曾交出之故此據曾由英按察司閱過安能藏匿若憑據交出則蘇可以不必出銀故將銀繳案一節不能再緩况蘇有原保中西官已經寛限如欲再寬碍難允准波律師又謂可否格外從寛再緩一禮拜庶可將應辦各事從寬辦理如仍不辦妥本律師亦斷不再來請緩任憑將蘇如何辦理辯駁多時曾未允准○謙和行又控均昌號主虞雨田定買羽綢不出棄店逃逸現知均昌生財俱在伊兄虞德標處請爲傳追當由傑繙譯照會前來請虞德標到堂會訊昨由差役將虞德標傳案與傑繙譯會訊據虞德標供在咪吔洋行生理與虞雨田同姓不宗並非弟兄至伊之生財却是價賣與我當時尙有憑據呈騐通刺與傑繙譯互商之下以虞德標旣與虞雨田並非弟兄殊難著追惟均昌之事現尙未了則虞德標所得之生財不得擅自變賣德標遵諭而退 
[英界公堂瑣案]  
　　前報紀竊贓已獲一則昨由包探秦少卿將行竊之小工許孟春姚瑞林姚正信三人解案禀稱許等均在怡和馬頭等處當小工怡和棧曾於四月廿二晚失去紫銅三十八塊洋布三十疋報捕後由小的查知伊等行竊後將贓分藏各處現已一併起到並未缺少今特解請訊究怡和棧遣人投案申訴前情並請將許等枷示以昭炯戒許孟春等俱各供認行竊實係一時糊塗所致通刺商之傑繙譯以許等串竊各贓爲數甚鉅實屬贍大妄爲判令枷號半月後再交捕房管押三個月○包探黃四福禀稱葉杏春家有小孩三個日前在門首游玩不料被大姐吳三寳騙至大馬路左近捋去銀手鐲一只金耳環一只當經小的查獲人贓送請訊究葉杏春帶領各孩上堂申訴情由吳三寳供向爲大姐騙物自知不合尙求恩典通刺判將吳三寳當堂戒責五十下贓物給還○王雲甫向爲茶食店生理後因不務正業以致辭歇無人顧問王乃日往同業店家强借錢文纒擾不已昨又至王仁和茶食店借錢吵閙當將王扭交二百六十九號華捕送入捕房昨晨解案王仁和乃邀同業陳大房徐照源等十餘家同具公禀瀝訴王之短處通刺略加研詰判令留候過呇復訊○包探張阿五拘解朱阿芝到案禀稱此人竊取鴻興木行内塌車一輛售與徐姓贓物尚未吊到通刺著將朱阿芝押候吊到贓物於下禮拜五復訊○包探竇如海拘解車夫黃金郎到案禀稱昨有教會洋人辦林喚坐黃金郎之東洋車當給錢時失落洋袋一只被黃拾去匿不肯還經小的查獲送究洋人辦林投案請領失物黃金郎供袋係拾得一時貪小是以藏匿通刺判管押三天○四百六十一號華捕拘解張阿巧金桂寳到案禀稱伊等俱係賭臺望風之人昨日此處拖拉賭客拘案請究通刺判令各笞一百板○四百四十二號華捕禀稱流氓陳海榮陸寳生昨見王沈氏在途行走卽上前胡閙以致口角當經小的拘獲送究王沈氏投案申訴前情陳陸二人同供不敢吵閙通刺判各押一禮拜 
[法捕房紀事]  
　　江永輪船帳房黃雲祁將鑰匙交與茶房潘阿發照管迨加船見窗門已撬壞查檢务物失去寳紋一錠銀洋三十五元對時表二枚向潘盤詰不認解送公堂經鄭大令訊供押候飭探查明復核昨大令蒞捕房發落包探禀稱奉飭查明潘阿發所宿娼家在老北門三十六號門牌妓名順金潘曾付夜度資洋一元三角又往江永船詳細查問衆口僉同皆謂潘素不安分船上時有失竊共疑及潘大令命提到案潘供在江永輪船爲茶房初六晚上往花烟間宿娼給洋四角大令謂業已飭探問明爾是晚給洋一元三角又查得爾並無辛工惟有酒錢何 
 
 

Page 4

 
 
得住夜嫖娼據句探查詢各情顯見是爾所竊况同　各人衆口相同尙有何說潘供小的上船時爲人替工隬黃先生照顧留爲茶房斷不敢以怨報德求恩明察此次酒錢每股分得錢四百五十文尚有包金元等二份均歸小的承領是以花烟間内給洋一元三角大令謂爾昨供二角今日供四角查究後始供認一元三角前後供詞不合顯見情虛倘能從實供報念爾初犯尙可從寛潘叩頭如搗蒜矢口不承大令又問何日到船何時登岸番供禮拜一節初四日到埠直至初六晚始登岸宿娼密采里大餐司務陳海泉與小的爲中表親呼爲叔父前曾借洋五元大令再三盤詰謂統核各情顯見情虚著押候再核○昨報紀吳錫慶邀同黨羽江桂林至周阿三花烟間内以龜奴李有山宿倡拔至黑弄内攢毆受傷巡街捕聞之上前拘拿吳等竟敢毆捕當將江桂林及烟妓周阿三拘入捕房解經鄭大令訊供研究餘黨昨命提江桂林到案問吳錫慶何在江供素不認識大令以其狡展着笞三百板還押覓的實保人具攺過切結然後釋放又提周阿三到案供父名周德詳向爲木匠住滬南陸家浜現在安慶做工出門已九年矣家中惟有母親亦無兄弟大令　爾與流氓姘識恃爲護符時常肇釁本欲發堂今姑從寬着還押待其母投案領回管束○上月堂期宋文梅控謝昌利糾同俞阿奎在同興烟館藉端訛詐洋四元六角經鄭大令訊供着將俞阿奎責懲押候交到謝昌利兹以在押日久命提到案供稱謝昌利向住大方棧現往漢口無從交到大令著再笞一百板從寛釋出仍著將謝交案究辦○趙金榮在金利源碼頭竊取蘇木爲巡捕瞥見拘獲解請鄭大令訊究趙供寗波慈谿人蘇木在地上拾來大令飭探送至輪船回籍並代給川資洋一元四角趙叩謝而退○命提竊被之計治泉竊煤之朱濤照原斷各枷號一個月期滿各笞一百板○又提竊取狗皮之陳阿福竊取棉被之李坤福各笞一百板申斥一番卽予釋放○又提竊米之陳阿根屢次犯竊之陶阿春著照判各笞二百板陳卽予釋出陶還押候核○又提竊取水烟筒之朱松橋著照原斷笞責一百板還押待其親戚住居城内丹鳳樓之袁阿四投案具保 
[美捕房紀事]  
　　前日下午一百八十三號華捕巡至美界北河南路遇一十餘齡女孩迷失不知歸路沿街啼哭經捕拘送捕房捕頭詢其姓氏住址女但知姓徐家在寳山縣界餘則茫然不曉捕頭立飭該華捕送至英公廨請讞員安揷○有口操北音之某甲形如乞丐兼若痴顚昨午十二點鐘在武昌路或歌或泣隨觀者頗衆後經三百八十七號華捕巡至當卽拿送捕房捕頭略詰數語卽命送至英公堂核奪○二百二十八號三道華捕昨午十二下鐘巡至蓬路見有小車二輛裝載棉花太多恐遇馬車撞碰語以喚車分裝車夫不服因一併驅至捕房捕頭訊悉原委令將花包暫存捕房車照充公甲乙常釋出○昨報偷兒王阿四經包探張阿五稽查後經八號西探辯認謂素識此賊向稱臣魁此次所竊諒不止如數當告知捕頭又遣張阿五竇如海二包探查知尙有靑雲里一帶被竊皮箱皮衣等爲數甚鉅捕頭命細細查實再行送辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[坐轎受驚]  
　　本城縣橋浜木欄杆毁後尙未復修晚上行人甚屬不便前日旁晚有年輕女郎衣服鮮美裝飾麗都乘坐藍呢中轎行此經過輿夫偶不小心一足蹈空因肩上重壓遂致立身不住翻身傾跌河干轎亦欹側岸邊幾乎隨墜而下該女郎魂飛雲外面如紙灰幸行人見之前來救援輿夫重登彼岸另　輿夫舁之而去 
[英廨晚堂]  
　　寗人湯善性控張春泉將養媳施小寳盜賣與龜鴇謝二姐家習學彈唱向論逞蠻求請提究前經宋通刺庭訊判將張等分别交保押候補提供出之鴇婦金王氏到案再訊已錄前報兹據原差前日將金王氏提案請訊通刺旋於晚堂升座湯代籍隸浙江鎭海　　居治下有年生有一子於光緒十六年文定施姓之女施氏卽小寳爲媳童養在家嗣因身與妻有事回籍將小寳寄膳友人張阿春卽春　　習學針　張曾挽其姊丈顔福壽爲中向身借去洋銀五十元及身事畢回滬擬將小寳領回不料已被阿春賣與娼婦方金林之鴇母金王氏妓院習學彈唱約歴數月後由王殣販售與龜鴇謝二姐爲娼旋經身向阿春等理論反遭蠻霸不得已控奉訊供今蒙復訊伏求　究王氏供小婦人家在蘇州向在治下開設妓館今已閉歇曾於前年憑張阿春等爲中出洋一百二十元買湯善性之寄女小寳爲義女雖曾習學彈唱然並未囑令接客迨收年被湯將小寳誘逃至寗波半邊街藏匿經氏偵尋到彼向索當被湯勒索洋銀四十元始肯將小寳交還嗣因氏之長女金林從良後無人顧問遂致門庭冷落以故氏將妓館閉歇小婦人轉售與謝二姐爲寄女當得身價二百五十元不料湯悉氏將小寳轉售復向氏任意勒索　訴憲案今奉質訊小婦人不敢妄供謝二姐供前開妓館今已閉歇上年曾憑金王氏等撮合買小寳爲義女當出身價洋二百五十元其賣據等已吴交案下小寳供年十三歲八歲時父母相繼棄世當有鄰人湯善性收留撫養至前年由湯得價售與鴇母王氏家習學彈唱嗣　王氏將小女子轉售與謝二姐通刺問鴇等曾否逼爾接客供雖曾學過彈唱從未囑令接客况刻下小女子與寄母均住在小房子内張供實　湯善性勒索不遂以致誣控今求大老爺嚴訊通刺商湯曰現在衆供鑿鑿爾須從實供明本委等可從寛辦理湯始供認雖曾將養媳托阿春抵押與金王氏習學彈唱然小的從未親書賣契通刺命湯當堂書寫長大成人逃亡走失等數字核對筆跡與賣身契相符通刺拍案大怒謂湯曰爾實刁狡異常遂命重笞二百板湯尙嘵嘵置辨通刺命再責二百板飭具攺過切結存查張春泉亦有不合著責一百板具結斥釋金王氏擅買良女習學彈唱命掌頰一百下具以後不得再有違犯前事謝王氏本應嚴辦今姑從寬免辦施小寳著發交棲流女所待其及笄時由董擇良婚配○二百零六號巡捕解送索妻口角之黃春全孫木粦及黃楊氏等一干人至廨嗣由孫木粦將陸阿土扭案宋通刺升堂提訊黃供小的家在浦東向以耕田度日曾憑同鄉人陸根山等撮合娶李九皋之寡媳楊氏爲室已生一女尙未及歲不料楊氏不安於室於上年冬間乘小的外出私行逃逸找尋無著前日小的尋至虹口　官堂地方瞥見妻懷抱幼孩在路遊玩當經小的以好言囑令回籍突有索不認識之陸阿土孫木粦等出頭覇阻並將小的毆辱正在爭吵之際適巡捕到來一併拘案求究楊氏供因夫故無依曾由公公主婚將氏醮與黃春全爲室上年冬間告知丈夫來滬探望母親並非私自逃遁今奉提訊情願隨夫回籍孫供本地人現住虹口三宫堂附近與楊氏母家爲鄰昨日黃春全向其妻母索妻爭吵小的在旁觀看後經陸阿土囑小的代喚巡捕致被一併拘案不料陸阿土乘間脫逃後經小的尋獲扭案陸供浦東人素以種田爲業昨日小的奉母親之命來滬探望姑母卽楊氏之母不料突被黃春全糾集多人蜂擁來前不問情由將小的毆打不得已托鄰人孫木粦帮同喚捕餘供一味支吾通刺訊得陸阿土孫木粦二人揷身多事實屬不安本分求應究辦始准從寬著具攺過切結斥釋楊氏交黃領回原籍嚴加管束不得復任出外黃領妻叩謝而去 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年四月二十八日京報全錄]  
　　宮門抄○諭旨六道錄前○將軍裕奏揀員請補同知摺○又奏揀員請補知縣摺○粤督李奏遴員護理陸路提督摺○總兵余奏報出洋統巡日期摺○東撫李奏請更正底銜片○又奏報各屬盜犯正法起數摺○四月二十八日戶部通政司詹事府正藍旗值日翰林院引見七十八名○裕德假滿請安○敬信等抖晾實錄覆命○雲南正考官張建勳到京請安○召見軍機張蔭桓張建勳○○奴才裕祿跪奏爲揀員請補海防要缺同知恭摺仰祈聖鑒事竊查金州廳海防同知談廣慶奏叅革職於光緒二十年十二月三十日奉旨按五日行文奉天照限减半計算應以光緒二十一年正月二十日作爲開缺日期歸於正月分截缺所遺金州廳海防同知係衝繁疲難兼四要缺例應在外揀員升調該處地臨海濵民情素稱難治非精明幹練之員不足以資治理奴才於通省現任同知知州知縣内逐加遴選非現居要缺卽人地未宜實無合例堪以升調之員惟查有候補同知王志修年四十一歲係山東靑州府諸成縣人由優行廪貢生考取漢謄錄簽分國史館光緒五年中式已卯科順天鄉試副榜六年考取八旂官學漢教習傳補正紅旗教習九年十月丁生母憂開缺回籍守制十二年正月服闋補授廂藍旗教習遵例報捐中書候選復遵海防例攺歸新班十三年十月經吏部選補内閣中書十一月二十三日帶領引見奉旨准其補授欽此十六年三月捐滿歴俸四月十三日截取引見奉旨以同知照例記名欽此十七年正月在部呈請分發尙未掣籖旋經奉天省調派查繪地界圖册十七年三月奏留奉天差委奉硃批著照所請吏部知道欽此十一月山東賑捐獎叙賞戴花翎十八年二月奏請留於奉天補用奉硃批著照所請吏部知道欽此嗣於援剿熱河朝陽匪徒出力案内奏保俟補缺後以知府補用先換頂戴十八年間六月經部議准覆奏奉旨依議欽此十九年正月給咨赴部三月十五日經吏部帶領引見奉旨照例發往欽此四月十九日領照到省是年六月委署軍糧同知到任該員才識穩練辦事勤明以之請補金州廳海防同知洵堪勝任與例亦符合無仰懇天恩俯准以候補同知王志修補授金州廳海防同知以資治理如蒙俞允該員係候補同知請補海防要缺同知銜缺相當毋庸送部引見所有揀員請補海防要缺同知緣由理合恭摺具奏伏乞皇上聖鑒敕部核議施行再奉天府府尹係奴才兼理毋庸會銜合併聲明謹奏奉硃批吏部議奏欽此○○奴才裕祿跪奏爲揀員請補要缺知縣以資治理恭摺仰祈聖鑒事竊查調署海城縣知縣本任奉化縣知縣徐鉞奏叅革職於光緒二十年十二月三十日奉旨按五日行文奉天照限减半計算應以光緒二十一年正月二十日作爲開缺日期歸於正月分截缺所遺奉化縣知縣係沿邊題調繁難要缺例應由外無員請補查奏定章程知縣題調要缺應由現任人員揀選調補如無實任合例堪調之員准以奉旨命往及曾任實缺候補並進士卽用人員酌量請補又光緒十一年奏准奉省變通邊要各缺章程邊外新設知縣各缺如無可調之員比照熱河成案准於候補委用人員内有委署地方並無貽誤者酌量題署等因各在案查奉化縣係邊外新設要缺非熟悉邊情明白治體之員不克勝任奴才於通省現任知縣内逐加遴選非歴　未滿卽人地未宜雖有卽用等員於邊務情形不甚熟悉實無合例堪以調補之員惟查有候補前先知縣吳鼎澂年四十三歲係江蘇武進縣監生遵例報捐府經歴歸部選用光緒二年投効奉天軍營三年七月因邊務出力案内奏請留奉差委復奏請留於奉天補用均經奉部覆准四年六月給咨赴部十二月二十八日經欽派大臣騐看五年四月初十日領照到省是年五月咨署鳳凰直隸廳經歴試署一年期滿咨請實授十年五月試俸三年期滿咨部銷試俸字樣十三年九月歴俸五年期滿甄别保題以應升之缺升用經部議准覆奏十四年三月初四日奉旨依議欽此十五年七月檄委代理安東縣知縣到任九月十二日交卸十七年三月因歴次拿獲首要馬賊出力案内奏保以知縣在任前先候補經部議准是年八月十八日覆奏奉旨依議欽此按五日行文奉天照限减半計算應以光緒十七年九月初八日作爲知縣到省日期十九年正月因籌捐山東賑務核獎同知銜花翎是年二月委辦海運米豆差使並給咨赴部六月二十日經吏部帶領引見奉旨著照例用欽此七月十四日在部領以復遵新海防例捐離經歴本任以知縣留於原省歸候補班前先補用七月初三日到省繳照旋因海運米豆案内會保俟補知縣後補同知直隸州遇缺卽補經部議准二十年二月初六日覆奏奉旨依議欽此嗣因試看一年期滿補行甄别保薦以知縣留於原省與用經部覆准二十年十一月委署岫巖州知州任事該員年力强盛明幹有爲委署地方並無貽誤以之請補奉化縣知縣洵堪勝任照例亦符合無仰懇天恩俯准以候補前先知縣吳鼎澂補授奉化縣知縣以資治理如蒙俞允該員係候補知縣請補邊要知縣銜缺相當毋庸送部引見仍俟試署一年期滿果能稱職再行題請實授所有揀員請補邊要知縣緣由謹恭摺具陳伏乞皇上聖鑒敕部核議施行再奉天府府尹係奴才兼理毋庸會銜合併聲明謹奏奉硃批吏部議奏欽此○○太子少保頭品頂戴兩廣總督臣李瀚章跪奏爲廣東陸路提督職守緊要遴員暫行護理恭摺仰祈聖鑒事光緒二十一年二月二十九日承准總理各國事務衙門電開奉旨李瀚章奏張春發請暫緩北上等語着該督仍飭迅速來京沙角一帶防務另行派員辦理欽此當經恭錄咨會欽遵北上所有陸路提督印務自應遴員接護以專責成查有惠州恊副將劉邦盛久歴戎行情形熟悉堪以餾委暫行護理除將沙角防務另行派員妥辦並檄飭遵照外理合恭摺具奏伏乞皇上聖鑒謹奏奉硃批知道了欽此○○記名總兵署廣東瓊州鎭總兵奴才余雄飛跪奏爲統巡班滿謹將出洋情形恭摺奏報仰祈聖鑒事竊照道光二十三年十一月初七日欽奉上諭嗣後沿海水師各鎭著於每歲出洋時具奏一次俟出洋往返事畢卽將洋面如何情形據實具奏其實因公不能出洋卽著自行奏明均令咨禀該省總督以憑查核等因欽此伏查瓊州洋面每年分上下兩　統巡上班自正月初一日起至六月底止輪值海口營叅將出洋統巡下班自七月初一日起至十二月底止輪值總兵出洋統巡光緒二十年七月初一日屆奴才統巡之期卽日出洋督緝叅將出洋日期恭摺具奏在案奴才督帶值巡員弁管駕拖民各船實力巡緝八月初十日親督各船駛往潿洲與署北海鎭總兵李先義管帶各船會合哨探搜查海島並無奸艘藏匿仍卽分帮巡緝十一月初十日又督各船駛往　洲與署陽江營遊擊吳次漢管帶各船會哨事畢亦卽分邦駛回所屬洋面勤加梭巡認眞查緝近日巡過各洋皆屬安靜兹屆下班統巡期滿遵照定例於本年正月初一日札交署海口營叅將陳良傑接帶各船上班統巡奴才卽日旋署辦理營務具報督臣查核外所有奴才出洋班滿巡過洋面情形理合據實恭摺具奏伏乞皇上聖鑒謹奏奉硃批知道了欽此○○李秉衡片再臣請獎光緒十九二十兩年黃河搶險出力人員案内有單開副將銜儘先叅將彭全福請俟補叅將後以副將留東儘先補用併加總兵銜於本年正月初六日差弁齎回原摺奉硃批該部議奏欽此欽遵轉行在案惟查彭全福於光緒十九年霜淸安　案内經前撫臣福潤隨摺奏保免補叅將以副將儘先補用是年九月十八日奉旨允准此次保俟補叅將留東儘先補用併加總兵銜係與底銜不符自應更正由儘先補用副將請俟補缺後以總兵用據河防局司道詳請具奏前來臣復核無異合無仰懇天恩俯准敕部更正給獎出自鴻慈除將履歴咨部查照外謹附片具陳伏祈聖鑒訓示謹奏奉硃批兵部議奏欽此○○　二級留任又降二級留任山東巡撫臣李秉衡跪奏爲彚報光緒二十年冬季分各屬正法盜犯名數案由敬繕淸單恭摺仰祈聖鑒事竊山東省拿獲情重盜犯俱係隨時就地正法按季彚奏光緒二十年科季分各屬審辦罪應斬梟盜犯共四十一名經臣隨時　核照章批餾就地正法兹據按察使松林詳請彚奏前來除飭取供招咨部外理合敬缮淸單恭摺具陳伏乞皇上聖鑒謹奏奉硃批刑部知道單併發欽此 
 
