# 1921 - 347 - 4917542

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[不平與眞和（冷）]  
　　人心苟不平則决不能得眞和事苟未至眞和之時則無論用何方法立何條約亦斷不能生確實之効力此其間消息甚微惟善體察世事者能知之耳 
　　試觀歐洲大戰之後其謀和之方不可謂不盡力矣凡爾賽之和會以及華盛頓之大會各國首相之會議復不止一次而世界不安之局如故也英愛之和議經至長之時期而今日之和約又費至多之周折然今日英愛之間其不安如故也此眞和之誠難得也 
　　返觀國内南北之和固尚遠矣即北京政同亦豈一時所能調達哉 
[命令]  
　　十二月十八日大總統令　任命三多爲銓叙局局長此令 
　　又令　陸軍總長蔡成勳呈司長蘇錫第因病懇請辭職蘇錫第准免本職此令 
　　又令　任命趙崇愷署陸軍部司長此令 
　　又令　柴雲陞張治公姜玉琦均授爲陸軍中將王修已授爲陸軍少將馬河清嚴雨明均授爲陸軍步兵上校此令 
　　又令　謝剛哲授爲海軍少將此令 
　　又令　李正鈺張振聲均加陸軍測量監銜此令 
　　又令　海軍總長李鼎新呈請授曾以鼎俞俊傑爲海軍中校張洪培爲軍海少校均照准此令 
　　又令　陸軍總長蔡成勳呈請將陳光炳加陸軍步兵少校銜劉楷加陸軍二等測量正銜邱岱授爲陸軍三等測量正均照准此令 
　　又令　蒙藏院總裁貢桑諾爾布呈請將噶勒桑清魯布補錫林果勒盟阿巴噶右旗協理巴彦吉爾噶勒補鄂爾多斯五盛右翼前旗協理均照准此令 
　　又令　陸軍總長蔡成勳呈准正藍旗漢軍都統奎順咨請以徐瑞存補参領增祥補副参領張培源補印務章　樹棍補公中佐領均照准此令 
　　又令　陸軍總長蔡成勳呈准管理健銳營事務長官江朝宗咨請以達斌吉瑞榮秀陞補前鋒参領隆啓文志泰來鈺瑞濟陞補副前鋒参領均照准此令 
　　又令　陸軍總長蔡成勳呈准鑲白旗蒙古都統良泰　請以恩特和布補印務章京全勝補公中佐領均照准此令 
　　又令　謝學霖給予二等大綬寳光嘉禾章謝騫給予二等大綬嘉禾章朱文劭郭在璜均給予二等嘉禾章孫秉鈞汪寳增劉鍾瑛李文濱啓彬均給予三等嘉禾章曹元鼎劉　鍾炳南鄧春和朱聰矩均給予四等嘉禾章此令 
　　又令　崔麟臺董玉川均晉給二等大綬嘉禾章劉景沂湯銘鼎孔令煦均晉給二等嘉禾章劉恩廉鄭淑綸均晉給三等嘉禾章王通陳炳珍均給予四等嘉禾章此令 
　　十二月十七日大總統令　司法總長董康呈請任命邱祖藩爲河南第一高等檢察分廳監督檢察官王久道陳普賢爲甘肅高等審判廳庭長均照准此令 
　　又令　司法總長董康呈請任命黄開藩署吉林地方審判廳推事曹騰芳署山東高等審判廳推事王標署山西第二高等檢察分廳監督檢察官均照准此令 
　　十二月十五日大總統令　國務總理靳雲鵬呈請任命秦曾潞爲國務院僉事應照准此令 
　　又令　龍敏修晉給二等嘉禾章此令 
　　又令　夏永倫給予四等嘉禾章此令 
　　又令　羅玉山晉給四等文虎章此令 
　　十二月十一日大總統令　派馬龍潭爲四洮鐵路督辦此令 
　　又令　陸軍總長蔡成勳呈蒲通鎭守使兼第二混成旅旅長劉躍龍因病辭職劉躍龍准免本兼各職此令 
　　又令　任命胡念先爲陸軍第二混成旅旅長此令 
　　又令　陸軍總長蔡成勳呈陸軍第二混成旅步兵第一團團附王育昌陸軍第二混成旅步兵第二團第二營營長宋思忠請免本職應照准此令 
　　又令　陸軍總長蔡成勳呈請任命于凱臣爲陸軍第二混成旅步兵第一團團附李懷德爲陸軍第二混成旅步兵第二團第二營營長應照准此令 
　　又令　陸軍總長蔡成勳呈請任命富林爲吉長鎭守使署劉茗長應照准此令 
 
 

Page 5

 
 
   
 
 

Page 6

 
 
[國内專電]  
　　北京電　梁閣呼聲愈高閣員又有顔惠慶外汪士元内王寵惠法劉冠雄海張弧財餘猶未定說但此亦仍是一種参攷資料 
　　北京電　昨梁入府在曹到前故梁尚未完全拜組閣命僅帶回名單委係徐氏所交由梁選擇者並非指定某長何部昨曹到後有人問曹君對梁閣如何曹曰前閣的病爲窮梁出正可救濟我甚贊成惟擬薦幾個人並非閣員云 
　　北京電　今晨曹張梁在炒豆胡同曹行轅會晤梁謂請王迺斌長交通張曰王外行又太老實請思其次曹曰高凌霨財政辦得了嗎梁曰成梁言前閣閣員均皆往日寅友僅提交教兩長又曰閣員外人員一律維持决無如外傳大加挑剔者（二十日下午二鐘） 
　　北京電　今日曹梁交換意見欠順利府宴曹再商（二十日下午七鐘） 
　　北京電　閣員名單今夕府宴曹張梁後方能定局（二十日下午八鐘） 
　　北京電　朱啓鈐謝絶組閣梁士詒本人尚猶豫曹張均已贊成十詒組閣惟吳佩孚已來電反對 
　　北京電　遠東代表阿格遼夫抗議華兵追匪進入俄境（二十日下午二鐘） 
　　北京電　顔留院秘書長郭則澐請其暫緩就僑務局職（二十日下午七鐘） 
　　北京電　顔今日到院接見分發各省人員并看公文無所主張僅曰繼任即日發表我看印三天 
　　北京電　今日閣議僅决例案監獄費俟增關稅後每月指撥十三萬魯財廳任周家琛僑務局参事派王承垣葉心漢梁繼恒于澤世 
　　北京電　交行恢復張作霖與梁士詒已商定辦法張允出四百萬以公債票作抵（二十日下午七鐘） 
　　北京電　張作霖今日下午三點訪美法各使衞待武裝未入保衞界美使甚贊張機警（二十日下午八鐘） 
　　北京電　交行今日起停兌三天俟三天中將現欵備足然後無限制兌現（二十日下午二鐘） 
　　北京電　八千萬鹽餘庫劵是羅鴻年計畫羅係爲中行計發行此劵中行可扣政府欠項高鍾大不以爲然聲明未知此事羅前日約高赴王克敏家商量此事高未往昨何煜家晚餐有人問鍾世銘八千萬庫劵確否鍾云談何容易鍾意留鹽餘爲建設用不欲專還一家之債（十九日下午八鐘） 
　　北京電　昨安格聯訪外長談華會通過稅則問題安并擬有增稅新計畫（二十日下午一鐘） 
　　北京電　外部十七照會日使云倘段芝貴等脫離日使館保護時請速通知可證安福禍首不像特赦 
　　北京電　院令馮玉祥吳師克復留壩至慰仰即乘勝進取漢中 
　　北京電　佔據訥河之匪首西來好被黑軍李團逮捕（二十日下午一鐘） 
　　北京電　日使館衞隊本星期在萬壽山演習英使館衞隊統領侯波副統領結穆斯率百八十名赴港 
　　北京電　中瑙合辦之華威銀行一月七日開幕（二十日下午二鐘） 
　　漢口電　蕭派参謀長張聯棻爲蒲通防備司令張皓日赴蒲有將繼劉躍龍任蒲通鎭使說 
　　漢口電　吳因年關軍餉在京領回印花票五十萬元電蕭劉轉令武漢兩商會攤消 
　　漢口電　釐金估本抽稅仍照原案决一月一日實行（以上二十日下午六鐘） 
　　香港電　關郵電附加賑捐西南不分潤昨國務會議决停收不日公佈强令執行 
　　香港電　陳擬元旦大操 
　　香港電　傳小徐秘密到港 
　　香港電　桂軍第一師四團奉調南寗先開第三營乘電船至江口被大隊散軍撃沉團副營長軍官全失踪兵士被缴械又黔軍赴柳亦被截撃繳械 
　　香港電　省憲法一百三十餘條討論終結省會明日閉會再由省署組憲法會研究 
　　香港電　澳門因交涉及匪獗戒嚴　　香港電　舖底頂手執照費雖商民反對已佈告明日實行 
　　香港電　港督照會請協緝廣利船刦匪已分電惠潮梅各屬截拿並派廣庚艦巡汕海面（以上二十日下午七鐘） 
　　香港電　廣州總商會皓日（十）（九）通電主無條件交還青島反對直接交涉魯案 
　　香港電　粤垣各善堂昨集議反對財局監督之議 
　　香港電　省會皓日通電否認北京國債劵 
　　香港電　省署咨省會請開第二屆常會（以上二十日下午四鐘） 
　　香港電　粤垣茶室女招待聯呈公安局請取消禁止命令 
　　香港電　港人議明年英儲到港時聘梅蘭芳演劇歡迎訂價六萬 
　　香港電　馬君武令梧關防陸榮廷私印僞幣入桂 
　　香港電　陳炯明擬裁兵計畫分三期第一期十年十二月開始第二期十一年四月第三期十一年七月共裁現額三分一 
　　香港電　陳咨覆省會巿廳無借欵事（以上二十日下午九鐘） 
[國外專電]  
　　東京電　日政府今日在上議院提出下屆財政年度之預算案時上議院對於日代表在美所採關於海軍比例之行逕頗多詰問高橋首相說明預算案甫畢質問紛起諸貴族專要求說明比例讓步之理由而於財政事宜反不甚注意高橋答稱日本對比例之讓步係以美國對防禦工事之讓步爲交換品海軍副大臣井出氏稱代表似爲情勢所迫不得不接受什六比例但海軍當局現籌擬辦法以應付此時局想軍艦功效增高將士用命加以戰術刷新當可抵補噸數之損失而無碍於國防預算内容已略見上月十一日電報總額爲十四萬六千六百萬元海軍得三萬九千四百萬元陸軍得二萬五千二百萬元高橋一再聲明國内財政現狀頗屬可慮國家支出務宜撙節（二十日） 
[交通大學無線電]  
　　華盛頓電　法國已設法提出可與他國相適合之海軍意見但實在事態尚屬可擬休士已接白里安來電其意似謂已訓令法代表接受美國提案法代表則稱白里安訓示並未言及切實决議亦未述及切實噸位辦法美人幾一致謂法國可接受美國所提主力艦之噸數惟或要求增多潛艇耳 
　　華盛頓電　法國欲於一九四一年造成新艦十艘共三十五萬噸之提案曾得法政府之完全同意法政府以爲此案甚合情理並聲明不願修正或接受美國所擬法國十七萬五千噸之比例法國擬於一九二六年起開造第一艘以後每年增造一艘以逐漸抵補現有之舊艦法國謂現有各艦年齡過大不足適當保護國家之利益 
　　倫敦電　白里安囑美使哈維轉達美政府聲明法國願接受大會所提出美五英五日三法一·七○意　一·六八比例之原議 
　　華盛頓電　白里安諭令法代表儘力向接受美國海軍提案之方面進行而勿犧牲法政府之重要利益據法人方面云此種訓令並不作接受美國所提比例之解足見法人尚反對美國計畫此事尚待討論 
　　華盛頓電　休士因法國海軍比例事直接與白里安通電聞休士稱白里安之行動不致大背比例計畫所依據之根本原則 
　　華盛頓電　美國擬在新年前鑄造新幣七十萬枝以作限制軍備大會之紀念幣之正面仍鐫自由神之首反面则鐫一鷹立於斷劍之上爪握棕枝上鐫和平字樣背景作日出狀以示新紀元之開始 
　　華盛頓電　中代表以爲北京内閣之辭職必係在美魯案談判不滿意所致 
　　華盛頓電　美國務院接到消息葡萄牙新内閣前夜已組成新總理爲萊爾氏 
　　倫敦電　聞葡萄牙已起革命雙方死傷皆多醫院爲之人滿上星期組織内閣之新總理萊爾氏親自率兵迎敵其命運未悉 
　　柏林電　英國報紙皆極注重英法兩總揆之晤談謂不獨英法協約與此有關即歐洲前途亦繋於此倫敦報稱德閣員賴齊諾復返倫敦與法閣員洛歇爾氏同一旅館英報希望召集國際大會連俄國在内以討論財政因以和約爲基礎之財政大建設今已倾倒無從補救也英國觀察報主張准德國停付賠欵以三個月至六個月爲期俾可從容透澈調查德國付欵之能力 
　　巴黎電　匈京消息美匈和約業已調印 
　　倫敦電　英國星學報稱一九二六年火星與水星互撞致使地球震動此後六年世界將有劇戰爲回教徒聯合過激黨對盎格魯薩克遜民族之最後戰爭至一九三三年全球卒歸和平但其時人已稀少且亦厭戰故不得不和平（以上二十日到） 
[特約路透太議專電]  
　　十九日華盛頓電　中代表團發表宣言謂二十一條要求若不取銷則大會採納之原則僅屬具文耳 
　　二十日華盛頓電　中代表發表請取銷二十一條要求之文略謂華會之進行愈顯明中國亟謀統一之意中國苟無强有力之中央政府而爲全國各黨派所擁護者則不能利用大會通過各原則所予之利益今中央政府及有力人物如張作霖曹錕吳佩孚孫中山等皆深知通力合作之必要張作霖當然認其所管轄區域尤易受華會决議之影蠁日代表始則延宕中國事件之討論今則堅决不放棄其在山東之權利輿情現謂日本既不願取銷二十一條要求殆欲以山東問題換取滿洲利益文中又言及張作霖亟欲與中國各領袖聯絡合作之計畫又謂吳佩孚必能召愛國之召喚文中一再聲明謂中國無人不思統一各領袖皆願對於國民所愛戴之人貢獻其地位文之結束處謂在美京之中國代表得國民之繼續援助無論中國發生何事終在實際上代表中國云 
　　十九日巴黎電　華盛頓電稱現所傳白里安氏已接受休士氏於最後擬就海軍協定計畫時所派與法國之噸數一說似不確實查休士氏所决定之比例僅與英美日三國有關法國並未参與比例之討論法代表縱欲迎合關於主力艦之美國見解然已表明法國關於巡艦魚雷艇潛艇之需要已達爲法國海岸防務及法國與領土間交通所不可少之最低度 
世界路透電 
[法國不反對海軍比例]  
　　十九日倫敦電　白里安氏昨晚語駐巴黎美國大使哈維氏謂法國將接受休士氏海軍五五三比例之建議按照此項建議法國比例爲一·七○意國爲一·六八 
　　十九日巴黎電　海軍部發表公報謂總理白里安氏抵倫敦時表示對於海軍比例願從美國之志願惟未述及應定之比例 
　　二十日華盛頓電　聞法國代表團頃接巴黎訓令請薩爾諾氏對於法國海軍比例有以饜美政府之志願一面竭力顧重法國利益如接受低度之主力艦則應要求多置潛艇與其他小艦之噸位 
　　十九日華盛頓電　休士氏已應法代表薩爾諾氏之請將海軍股員會會議展期二十日舉行 
[英法總揆與德賠欵]  
　　十九日倫敦電　英法兩總揆今晨在唐林街開始會談後定明日續開會議公報宣稱兩總揆曾縱談經濟問題此事將提交財政部研究英法財政專家定今日午後開會明日將以所得之結果報告全體會議前德國善後總長賴齊諾氏即商訂維斯巴登條約者今復來倫敦衆頗注意此行預料賴將謁見白里安氏與洛歇爾氏 
　　十九日巴黎電　毅報評論英法兩總揆在倫敦會議事謂法國之計畫規定如德國能履行下述二條件（一）繳付賠欵全數（二）德國設法自助並接受財政管理則法國擬助德國整理經濟其他許多計畫之經人述及者内有英法聯盟及英國放棄德債與法債之一部分種種皆屬謡言所可必者補救此種嚴重時局必有驚人之决議耳時報載有社論謂兩總揆會議之前一星期内英國前閣員西萊將軍及竇比貴族曾宣言贊成英法聯盟時報又稱偕賴齊諾博士同來倫敦之西門氏曾言賴抵倫敦乃爲私人性質之事務適與白里安氏與洛歇爾氏同至並不相關云 
[新芬黨對於英愛和約]  
　　十九日倫敦電　新芬黨國會今晨在杜白林舉行公開會議將最後决定愛爾蘭條約之命運空氣極爲緊張伐勒拉氏與格里葬士氏辯論甚烈格氏動議批准該約謂該約絶對保全愛爾蘭之利益簽押者及顧重榮譽者皆當擁護之如加否决則戰禍將復作於是愛爾蘭將與不利顚帝國與世界之同情爲敵伐勒拉氏力主否决該約稱爲最卑鄙之文件巴登氏謂彼與杜菲氏皆反對簽此條約但以喬治氏至以哀的美敦書要求在某時簽定否則將復開戰巴登氏與杜菲氏不敢負戰爭之責任故乃違心簽約今請接受之衆聞此言爲之大震 
 
 

Page 7

 
 
　　十九日倫敦電　國會宣告休會至一月三十一日英皇休會詞中對於國會贊成愛爾蘭條約表示滿意 
　　十九日巴黎電　貝爾法斯之騷亂仍在進行中昨晚復有槍撃槍聲終夜不已傷新芬黨六人 
[印度政局之發展]  
　　二十日喀爾喀特電　印度政局將有重要之發展因印督里定貴族已允於十二月二十一日接見各省代表會商一切也現信國民黨領袖甘地亦將與會 
[飛行之最速者]  
　　十九日倫敦電　詹姆士氏今日在蘇福克某飛行場駕四百五十匹馬力之飛機升空每小時平均飛行一九六·六哩其最速一小時爲二一二哩此實爲破紀錄之速率按迄今飛行最速者爲法國飛行家薩地氏每小時飛行一百九十五哩 
[新銀團之宣言]  
　　十九日紐約電　外間近於對華國際銀行團發生種種不實之言拉門德氏特發表宣言否認銀行團希圖管理中國財政之說並謂銀行團原應數政府之請而組成設此數政府知照無庸再需銀行團則銀行團即將籌議解散銀行團擬適當保證對於任何借欵凖備妥善盡其責任（一）對於中國人民保證所供給之欵僅充建設用途（二）對於投資之人保證貸予中國之任何借欵擬適當保護投資者之利益苟非中政府自願告貸银行團不欲供給任何借欵除上述之責任外銀行團擬力避擔負任何責任 
[各國近事記]  
　　十九日巴黎電　希臘太子由小亚細亚回國將較預定之時期爲早據時報載稱太子入軍營時兵士一再向渠狂呼「解除動員」「推倒戈萊里斯氏」 
　　十九日巴黎電　羅馬尼亚新首相約萊斯克氏昨日午後二時以内閣名單呈遞國君内閣將於今日宣誓國會宣告休會一月 
　　十九日巴黎電　美國衆院通過議案請總統撥欵二千萬元賑濟俄國災民 
　　十九日巴黎電　瓜地瑪拉副總統及外交總長前爲革命黨所拘今已釋出 
　　十九日倫敦電　日本商業視察團共五十七人已於今日抵此明日將由英國商會聯合會宴待諸團員定星期二日入見英皇 
太平洋路透電 
[日本議員之華會質問]  
　　二十日東京電　國會主要議員今日開會討論於下屆國會會議提出豫算案事憲政會代表質問（一）華府會議並不保障遠東大局日本曷爲接受與會之請柬（二）該會曷爲置西太平洋各問題於不顧（三）四國協約將使美國及其他西歐諸國乘隙干涉遠東事務日政府是否未曾慮及之（四）該會之行動志在危害日本在遠東之特别地位外相其未知乎外相内田答覆之言如下第一問在理想上似覺公允惟違背事實之理想往往不能實行故日本對於所視爲可行者必加贊成第三問含有偏見諸議員當視美國能尊重其約言至於日本在遠東之地位則一切評詆未免過早因今除接受羅　氏之四原則外尚無切實之决議也 
[北京新内閣之人物觀]  
　　二十日北京電　曹錕昨晚抵京各官員在車站歡迎者甚盛曹於今晨入謁總統梁士詒於昨日午後入謁總統允於數日内提出閣員名單奉系直系進步黨現均從事角逐梁士詒正在物色人物而以不危及混合内　計畫爲主曹　主以張紹曾長陸軍此爲吳佩孚勢力第一次之表　此外未有發表 
[廣利被刦餘聞]  
　　二十日香港電　廣利船搭客中有上海工程司史文氏偕婦赴缅甸其婦之首飾及史文氏之金時計現資等共值四千元左右均被刧之史文氏現被迫暫庽中國客棧以待上海滙欵之至 
[公電]  
　　長沙趙恒惕來電　各報館均鑒湘省制定省憲法經全省人民總投票多數可决本日由省憲法籌備處送達政府舉行授受典禮擇期依法公布特此電聞趙恒惕眞印 
　　四川來電　各報館均鑒自中邦搆難帝燄大張民主事業一落千丈工會停止非一日矣同人等順自治潮流發起四川全省公會業於十月二十八日呈准四川戒嚴總司令准予備案查照旋於十一月七號假重慶鳳凰臺街許家洋房開工業界代表會議到者三十七帮計一百一十餘人首先通過會章次即票選會長暨各部職員進行會務以促成工業之發展增進工人之福利維持工界經濟發揚工業教育啓迪工人智能調和資本與工人衝突而實行民生主義爲宗旨事關國計民生用特先馳電聞尚希協力扶持俾收成效臨電迫切不盡欲言四川全省工會會長何星輔副會長胡體仁劉靖五暨全體職員等同叩宥印 
　　南京來電　申報轉各報館各界公鑒盛建動學淺品劣尸職誤人希維公論一致聲討寗一　學生全體哿 
　　頴州來電　申報館轉國民外交後援會鑒魯案交涉已謬誤二十一條關係尤鉅未提及將閉會代表蒙昧必致喪國望急電督促皖六中校全體叩 
國外要聞 
[維也納通信（續）中一]  
　　中歐民瘼記　（世界三貧國）（醫國三方） 
　　中歐生計艱困之國第二例證即爲波蘭波蘭德意志之幣皆稱馬克而價不同猶之奥地利匈牙利之幣皆稱古侖瑞士法蘭西之幣皆稱佛郎中國美利堅之幣皆稱『大賚』Dollar而價格漲落各不相同也試日檢中歐報紙波幣馬克之巿價惟見其每况愈下一波蘭馬克僅及奥幣半古侖其勢直將步俄幣盧布後塵其國内財政之紊亂尤屬不堪聞問波蘭版圖本合俄德奥各境綴合而成益以獨立時首先佔領之區域全國竟可有四種不相同之稅則稅局人才均待臨時造就其間頭緒紛繁故波蘭財政總長彌瑕世基博士Dr.Micbalski擬就義大利德意志兼設財政Finance大藏Treasury兩部之制推廣擴充改設三大部其一理財政整金融其二理稅務設館儲才養成關稅吏若干人以資調遣其三掌預算撙節度支此外並以國用無所出須根據收入稅及産業稅加徵『國難義捐』若某户所有産業係在一千九百二十年以前買入者今昔幣價既屬相去懸殊尚應將往昔原價比較現在情形酌加若干倍課捐預計此項捐欵至一九二一年年底止可得一千垓波蘭馬克即作爲理財政整金融一切根本計畫之正項用途此波蘭財政總長之醫國方也總長之言曰波蘭金融之無起色與幣價一落萬丈之不可收拾不可究詰其主要原因實由農産工力之不振興而起今查波蘭全國人民業農者居百分之八十地畝之待人力爲墾殖者面積至廣波蘭之大若能盡人而勤工力作則一切食用不至仰給外人一國無大批外國貨之輸入則其國幣自可以望恢復原有價格若更得外人投資則波蘭國之財力不患其不日臻盛强矣 
　　因此波蘭財長之言乃令人聯想而及中歐貧國之第三例證蓋自歐洲戰後與協約國對立之戰敗方面其財政困難必什伯倍於其他各方面困難情狀之最甚者奥地利而外厥惟保加利Bulgarien但一二年來保加利議會及其農黨政府對此多難之帮却亦得有一醫國方使其危殆情形或設法爲之免除或多方以事末减至其所用方法一經明言亦非奇特蓋歐美　國向通行義務兵役』之制而一朝多故通國皆兵兹亦不過擴而充之而施『義務工役』之制致令多故之保加利全國皆能實踐勤工二字而已其工役中主要事件即爲修橋鋪路敷設鐵道清除積潦灌溉旱田希置林塲園景各事今保加利境村落田莊日見豐足均慶勞工之賜而感政府工役義務令之德惠爲非淺也 
　　曾湘鄉有言曰貧不足羞賤不足恥惟無學乃足羞惟無志乃足恥今日中歐各國人民貧無立錐地賤　爲苦役環顧斯世終以我中國人爲最有幸福特我中國之大進而爲官不能多求醫國之方惟以肥身家養子孫爲得計退而爲民不能盡一已之力以爲有益之圖且染惡社會慣習嫖賭放浪而長此沈淪終古焉能保其他日不至視東歐各國爲更苦乎世界經濟潮流漸趨漸近大難將臨而尚不自悟因循街斃其愚眞可及也 
[歐洲空前之長途商業飛行]  
　　世界新聞社倫敦通信云近歐洲航空界咸以商業的長途飛行之榮譽歸諸台海維蘭九號De　Haviland-9飛機該飛機近以三星期之短時飛過歐洲十有二國歷程四千五百英里一路順利並無失事駕駛省爲英人考伯漢氏Alan　J.　Cobham據其發表之飛行經過報告謂在十六日之飛行期中平均每日飛三小時每小時九十英里絶未有中途被迫降落之事且間經歐洲最險巘之處惟途中有不得不停頓者如在挪威時須查看裝貯之水恐其結冰在維也納附近時因天暖空氣輕薄不得不待至向晚時始能離地途中最爲困難之事唯汽油稍有渗漏致碍燃燒但亦不足阻其進行其飛艇歸時完好與首途時無異不過已換裝一新輪及一艇尾新護木而已此行在民事航空史中實爲破天荒之大成功 
　　考伯漢氏此次飛行之目的原爲察勘商業航空路線擇定中途降落地點同行者有乘客二人一名福克司爲倫敦捷運公司巴黎支部之總理一名撒伯爲前巴黎勃郎撤伯公司之職員福氏爲人短小精悍熱心規畫商業航空路線已歷時二載此次飛行即其主謀其意在證明航空一事實爲捷運上安全而省費之法藉以推廣其公司營業範圍撒伯現僑居巴黎頗喜研究航空術此次参加則爲行樂消遣之計云 
　　此次所用飛機爲普通式台海維蘭九號配以二百四十匹馬力之雪特來泊默Siddley-Puma引擎一具及四葉推引機考伯漢氏意謂四葉較二葉尤適於用最初由倫敦起程到巴黎後福克司及撒伯二氏始加入撒伯據坐駕駛者之前福克司則踞其後由巴黎飛往伯吕色勒（比京）由伯吕色勒至阿姆斯丹（荷京）於此作第一夕之留宿後由此續赴勒雷明·漢堡·科本哈根·（丹京）斯駕柯倫·（瑞典京）克立思馨尼亚·（挪威京）沃雷白路而後折回科本哈根又往柏林·華沙·（波蘭京）泊拉哥·（捷克斯拉夫京）維也納·克拉勒佛·汶尼士·勃拉西亚·米蘭（意國）日内瓦·（瑞士京）南司·南恩·再達巴黎由巴黎返倫敦 
　　考氏原定路綫本擬往布達配斯德（匈京）及康斯丹丁堡嗣以奥邉有亂事乃不果往在全部行程中祇有一度降落爲未列入預定表者其地爲瑞典境因該處驟落冰雹不得不降落半小時以待其過考伯漢氏歸倫敦後安然無恙今尚披覽輿圖擬於數日内再飛往馬德里德（西班牙京城）遞送一台海維蘭飛機與西班牙某商行云 
　　福克司氏於此次飛行後對人述　意見謂就商業的觀察點言此行可謂大獲成功該捷運公司由此可確定辦法售票載客飛達歐洲各大都邑（俄國除外）又云「吾人此行所經各國中雖德國在商業航空事業上最有進步亦最爲熱心德人受和約束縛經營此事頗爲困難然能處置裕如余覺德人極願與吾人合作將航空路綫聯絡一氣吾人現擬定期往來　林華沙由德國公司在法國或荷蘭邊境接載乘客如此辦法收效必侍可保往來捷速運費公道明春吾人擬開辦一倫敦及康士丹丁堡間之航空綫程期兩日中途唯在維也納停頓一次今後數年間行見歐洲商業航空事業突飛猛進卓著奇效荷蘭人對於此事規劃頗宏遠瑞典挪威　著著進行惟空中飛艇不適用於瑞典因該國絶少降落塲所而海岸綫頗長湖面甚多商務上用水面飛機較空中飛機尤爲安全故瑞典人正在發展水面飛艇事業吾人所經各國名都令人觖望者惟一華沙波蘭人於商業航空事業不圖振作殊無可望其合作奥國人頗精銳但阻力太甚依照和約不得自造飛機現僅保存其軍用舊飛機塲遇見吾人頗爲歡迎意大利於此道固亦注意但意爲出嶺絶多之國最爲飛行所忌余意吾人在意國當就海岸綫劃定航空路綫雖非直徑當較爲安全也」氏又估計此行約共費英金百鎊爲費之低廉殆與乘火車相等又稱該公司現擬出售客票每飛行一小時取值九鎊可飛至歐洲任何地點數小時前通知即可凖備出發云 
國内要聞 
[北京通信（侃侃）]  
　　顔代閣之經過　梁組閣之呼聲 
　　靳雲鵬之内閣昨日東海已准其辭職今日午前下令派顔惠慶暫代從此府院暗潮可告一段落矣查靳於十三日上午趕到天津後即被張作霖痛責謂翼青辦事太糊塗我輩亦已無力維持當時靳默無一言嗣是張色漸豫乃始申訴種種不得不然之意張亦不加置辨謂我即欲入京姑俟總統作主取捨之權予未便干涉及至十五日下午張入府與東海作長時間之談話東海詞語之間句句不滿意於靳並極力懇請張想法聞當時張極謙讓謂作霖不好作主須俟曹使同意方有辦法故於十六日張以個人名義急電曹錕詢其意見一面由靳自七辭呈昨日曹覆來一電致東海謂錕偶患感冒不能入覲種種要政請與雨帥商量苟雨帥以爲可行錕斷無異言並派秘書長王毓芝代表一切云云該電到府之時適靳之辭呈亦到乃一面准靳辭職一面傳張入府商改組辦法張謂改組一層吾意應再電曹使請其無論如何來京一行以資共商故於昨晚東海與張作霖各以個人名義又急電保定請曹今日入京並謂有諸多解决之事待商但靳已准其辭職而閣總不能一日無人乃商於梁士詒梁不首肯復勸王迺斌王亦不肯東海乃電傳顔惠慶入府謂有要事面商顔即於晚七時許入府東海勸其組閣謂已得雨亭同意顔始堅决不允經東海涕泗俱下極力慰勸請其暫代以免外人譏笑並表示政府對外方針無改換之意顔至是不得已始允暫代並謂須覓人予至多暫代十日云云所以該命令直至今日午前十時始發表此係經過之實在情形也目前所關緊要者曹錕究竟來京與否頃據公府方面及與顔惠慶有關係者言曹錕日内必能到京渠對於内閣改組層無可無不可不過有幾個條件事前須請内閣承認則吳佩孚不難立發賀電云云蓋有一部份人現頗欲令顔惠慶爲長時間之代理如各方形勢便利再進　爲總理兼外交總長已運動曹錕爲之帮忙且東海復致電曹言顔代内閣有數利（一）顔熟悉外交對於關稅鹽欵可以想法（一）以外交總長代總理表示政府對外方針决不變換可以减少阻力（一）顔無私黨用人行政均取公開可以减少反對而翼青平素與之感情甚厚亦可退無後言種種說法不外爲顔鼓吹大有望其贊成眞除之意惟張作霖對於顔代總理眞除一節恐尚未必圓滿前太平洋會議發動時張曾電國務院言現在外交吃緊顔惠慶是否能當此重任請爲注意并力保李家鏊爲可用彼此不免留一芥蒂而直派方面傳出消息則言曹錕與吳佩孚預約此次政局無論如何變化直系决不表示意見至後近而梁士詒組閣之說突然大盛蓋因顔氏方面不願多代而他方面之擁梁者亦已着手活動此後閣勢之變化雖不可測然梁閣必有一番重大之磋商可斷言矣（十八日） 
[靳閣倒後之政局]  
　　靳雲鵬辭職照准由外交總長顔惠慶暫代已見明令聞颜氏初以内閣有連帶關係不願擔任後經東海力勸始允暫代數日已定今日（十九）到院就職昨日國務院秘書廳業通知今院職員屆時齊集頤年堂分班謁見院秘書長郭則澐辭職既已照准有三多繼任消息但此席須正式内閣産出方能决定至繼任揆席一說梁士詒以財政及時局棘手尚未表示態度一說須待曹錕來京方能决定其實梁氏組閣已爲内定事實其所以不即上臺者尚有一種原因蓋前次天津會議時靳氏費九牛二虎之力始將交系打倒此次葉某僕僕京奉道上以夫子之道還報夫子今日功成果滿交系固心滿意足靳氏則未免難堪所以扯出顔氏暫代作一過渡亦爲親家劉幾許面子耳至繼任閣員一層一說所更動者不過財交法教四部一說外交顔惠慶·内務齊耀珊·農商王迺斌·財政高凌爵均留任雖有幾分可信其實皆揣渡之辭蓋内閣既卵翼於兩大勢力之下若者歸彼若者歸此不能不經切實磋商衡其輕重而均平之也昨日各方面均傳東海及奉張促曹錕來京一行曹已有覆電有凖昨晚或今日來京之說大約梁氏出臺之報俟曹氏到京後再爲發表也 
[外人觀察奉張來京之目的]  
　　世界新聞社譯字林報十六日北京通信云張作霖此次來京外間猜議紛起迄今不明共眞目的所在正因不明且眞目的乃益使人惝恍不寗唯張氏所願來京商議之一事斷然爲日本在滿蒙之將來地位蓋張不知在何處得悉英美兩國政府均曾提議欲阻日本在中國本部肆行侵略莫善於許以滿蒙爲彼之畫定活動範圍以後如再越境行動則將引起國際之反抗按此項提議吾人多數亦曾聞之并多數反對之至反對之理由非本通信範圍所及可以不論而張作霖則似近來始聞此說因此說中所包之政策與彼在滿洲之個人主權大有妨碍故對於太平洋會議之進行狀况極爲懸念因此有發生一幻想欲以一日之間改造中國使其在太會之代表團威望頓時增高加以全國一致之贊助乃可强硬反對許日本在滿洲自由行動之任何提議此項解說殆爲張氏來京之根本目的但彼之計畫如何仍不可知數星期來張之中外運動員在中外報紙上爲張氏盛行一種運動力爲張氏鼓吹幾一變而爲愛國家之面目凡此項先布置之規劃天然爲張氏將在政治舞台上有所大活動之先聲據政界中人解釋謂張氏知華盛頓會議與彼個人有關係故决計爲其數月來在某某方面已有進步之政治活動求一結果將中國各黨派一致聯合連吳佩孚在内將來乘吳不防時再設法除之（大約在華府會議終止之後）此計劃之實行須將中國各舊黨新派包羅無遺現在武的安福派人業已加入文的安福派即新交通系亦與舊交通系聯合爲張氏出力國民黨方面可由安福派間接疏通進步黨則祇須分得一小小地盤無願提携之　獨立之各督軍直至沿海各省爲止當亦無不願加入張氏此種自謂統一中國之大同盟皖之張文生蘇之齊燮元浙之盧永祥閩之李厚基據云均已允許参加此「合唱隊」雖然張氏所欲如此造成之中國其性質如何已有一種事實可爲預兆事實維何即張作霖目下最信任之参謀乃王占元與張敬堯二人兩日前張之火車到前門車站有一人從彼車中走出且由彼之衞兵保護者即罪惡昭著之中國國犯張敬堯也中國果由此種黨派團結而成統一則中國將受一從來未有之頑舊政治所支配然據政界中人云此幾已成爲事實苟非吳佩孚速出而挑戰將無法阻其不完全實現云 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[顔外長關於魯案通電　大發牢騷]  
　　此次魯案在會外交涉外間對於政府紛起責言外長顔惠慶首當其衝頗覺難以對付因於前日通電各省表示意見語多牢騷兹錄其原文如下時局杌臬區處强鄰惠慶任事以來常慄慄然以保衞主權爲職志雖極艱難困厄未敢稍易初衷故前此日使直交之請甫經提出即嚴詞切拒此次太議開會英美善意調停情無可却勢成騎虎在我果多不利亦可宣言否認原非雙方直交喪權辱國可比乃不蒙國人見諒交相詰責竟謂受人運動早具决心惠慶一心爲國此次太議頗見順利方冀魯案早决解此糾紛以符國人之望惠慶可以早息仔肩藉圖休養本無戀棧之意頃奉諸公來電囑勉爲維持惠慶忝長外交值兹時機責無旁貸勢難重違雅意僅當暫爲支持一俟魯案結果太議閉會即當引避賢路是非功過付之後人知關錦注謹電復聞顔惠慶叩寒 
[北京小學校已實行罷課]  
　　北京公立各小學校因經費無着實行罷課學務局雖向政府催促發給欠薪仍是毫無答覆此罷課現象遂繼續下去無可挽回教員方面昨特發出罷課宣言瀝陳苦衷要求政府與社會共同設法救濟特爲披露如下我們小學界同人爲經費問題爲個人生活問題萬不得已逼迫到停課的一途這裏有種種困難的情形我們現在把他宣布出來請求大家格外原諒才好（一）經費問題今年暑假内經費本來没有發足我們因爲抱定維持的主張於是勉强開課不料直到現在陸續積欠已經三個月有餘雖然向國務院屢次催索全都置之不理大家請想小學的經費每月收入很少若勉强墊辦能夠支持幾天如今經費用盡賒欠無門這學校還能不停課麽（二）個人生活問題小學職教員每月所得薪俸不過一二十元除去衣食之外還要奉養父母赡蓄妻子就是薪俸按月領到也不過僅可餬口現今處到這般地步無衣無食典賣俱空雖然還想熱心教育眞是有心無力了以上兩種情形都是小學界同人萬不得已的苦處到了現在是無法再說維持啦政府失信於同人置教育於不顧已經好幾個月要說義務權利相對待同人等早就可以停課了只是因爲教育是國家的命脈同人等投身教育界對於一般兒童在道德上有維持的義務所以才不管政府如何失信總要勉强維持到了現在同人等生活苦到萬分實在不能再繼續維持所以不得已而停課想社會一般人士總可以原諒吧現在同人等的主張没有别的就是希望政府與社會共同設法救濟不要使首都無數的兒童落在失學的地位這就是最後的盼望啦京師公立各小學職教員聯合會謹啓十二月十八日 
[航空界之經費風潮]  
　　清河航空製造廠因經費問題已於前日（十六）實行罷工南苑航空教練所昨日亦大形不穏將響應清河航空製造廠同行罷工該廠長潘某所長鮑某均因無維持辦法俱向航署辭職航署即開一緊急會議僉謂非有欵不能維持因遂急商英國駐華借欵與中國購機之費克司公司請速撥欵三十一萬元以資維持並備年内開支之用詎該公司以欵項過鉅非電倫敦總公司核准後不能撥付該公司致倫敦電雖已發出但覆電現尚未到能否准撥尚是問題故航空界極現恐慌狀態一切尚無辦法又據航空署消息該署人員近因欠薪數月羣集怨於總務處長李某現各廳科人員以及駕駛員等連日在某廳長宅開秘密會議並召集航校學生三十餘人合航署各廳科全體人員會商對付方法勢非達到逐去李某不止秦國墉徐祖善姚錫久三人調停無效均以病辭業於前日遞上辭呈矣 
[京銀行界要求撥用鹽餘]  
　　近來外間喧傳鹽署當局向張作霖陳述整理財政計畫擬發行八千萬特種國庫劵以鹽餘擔保並云已得洋會辦斯格倫之同意傳說紛紛幾成實現頃據某方面消息謂政府方面窮極無聊或有此種虚玄之思想但外人方面不必一如中國官塲之願故此種傳播證之各方面之一切情形似非事實年來京津各商業銀行借欵與財政部大多數以鹽餘作爲擔保均指定由某外國銀行每月放鹽餘時代爲扣還並經訂立契約然每月鹽餘有限而政府向各銀行借欵無窮以致每月各行皆不能按數照領近數月來各行每月多則得三四成少則一二成已覺痛苦不堪然尚賴此週轉聞本月爲鹽欵旺月鹽餘將有五百餘萬元當此巿面恐慌之際各商家聞之方自慶幸以爲鹽餘到手或能少解困難巿面亦可藉此活動乃聞財部之意擬將此項鹽餘除照例撥付軍警餉一百萬元外餘數均移作他項用途各行得此消息不勝驚異以爲除維持軍警餉一項各行業經聲明完全贊成外若再將其餘鹽欵移作他用致各行陽曆年前不能得此鉅欵則巿面銀根勢必更緊或有支持不住亦未可知萬一發生意外京津巿面將受極大影響頃聞各行决向財政當局要求尊重契約仍照每月辦法由鹽餘内撥一部份償還各行債欵以資救濟巿面 
[天津巿民大會紀]  
　　天津商會等各團體以華府會議失敗連日爲游行講演等示威運動昨日（十八）又開巿民大會於南開操塲兹將開會游行情形詳紀於下會塲爲南開大操塲塲之東北隅有國旗兩面爲塲門塲之四隅各有講臺一個塲之中間有大講臺一個並有巿民大會之旗幟開會鐘點原訂下午一鐘而上午十一時即已陸續到會有天津總商會公教救國團回教商民會山東學生旅津同鄉會天津學生聯合會英漢建基社天津地方自治籌備會天津各界聯合會天津救國十人團聯合會國民實業儲金會紅十字會天津分會洋廣貨同業公會門巿布商同業公會天津小學職教員共進會天津學生同志會天津巿政研究會天津教育會天津勸學所天津勸業所中國基督教會廣東會館律師公會佛教會蘆網公所洋服同業公會桂商研究會天津當行公會等及各男女學校共六十餘團體約共十萬餘人至下午一鐘由總引導員時子周宣宣布開會公推李實忱主席李登臺報告略謂今日天津巿民之集會實爲徵求多數民意之趨向作外交之後援自日本强佔了青島以後我們受的種種痛苦不必細說了罷課罷巿罷工拚死力爭也好幾次了青島附帶的鐵路礦産本是我們的祖業中間雖然被德人佔據了幾年但是自從對德宣戰以後當然物歸原主没有和日本再行交涉的必要所以我們拒絶巴黎和約駁回日本通牒都是爲的這個緣故無奈日本不肯交還屢次引誘我們政府和他「直接交涉」他的用意無非是交還其名佔據其實一再的聲明讓步也不過是牢籠我們政府的手段所以我們對於直接交涉是始終要反對的今次太平洋會議原說是維持和平主張公道我們本想着趁這個機會把山東問題提出大會求世界各國作一個公平的判斷不料這幾天的消息一天惡似一天山東問題竟不能提出大會經英美調停由中日兩國代表在會外開始談判這不是直接交涉嗎我們這幾年來誓死力爭的一個震天動地的大問題竟這麽輕輕的斷送了我們對得住國家嗎對得住自己良心嗎所以今天吾們要决定一個辦法不達目的吾們是誓死不承認的隨即提出四條（一）反對會外交涉（二）取消二十一條（三）山東權利無條件收回（四）滿蒙領土完全如衆贊成請即舉手全場皆舉手鼓掌高呼贊成主席云如若贊成吾們即先電知華盛頓國民代表如何衆贊成隨又宣贖電文云美京華使館轉張彭春鑒津巿民接各電後羣起反對每日各街游行講演者三四萬人今日開巿民大會到會者十萬餘人僉謂太會閉幕在邇魯案尚未提出太會不知專使是何居心乞公速促專使提案進行以伸民意（附公决四條）不達目的誓不承認天津全體巿民叩巧讀畢衆鼓掌高呼民國萬歲是日全塲秩序由各校童子軍及學生同志會會員警廳警察等維持之次由預先推定之講演員馬千里王卓忱劉激清李燕豪張棟庭講演又次學生聯合會救國十人團代表演講其講詞大意無非爲鼓吹民氣力爭外交至鐘鳴二下即由總引導員宣布出發游行先導以國旗兩面次各團體代表均手持五色國旗次男女小學校學生中等以上各校學生又次商界各團體門巿布商研究會殿以巿民大會旗幟游行隊之兩翼有童子軍學生同志會員手持藍布旗維持秩序經過路線由南開出發走南馬路東馬路磨盤街宫南宫北大胡同大經路天緯路三馬路轉回大胡同單街子鍋店街估衣街北門外商會前解散此外更有瑣事數則足紀者此次與會中有救國醒心社社員追隨李六更遺意手持木梆沿途大敲有公教救國團内之六十餘歲纒足老婦亦列隊遊行狂呼救國而東馬路一帶並有十餘輛之汽車均係西人停駛而觀嘖嘖稱道是亦足以表現此一大會之精神矣 
[孫烈臣視察中東路之報告]  
　　孫烈臣寒日致張作霖一電報告最近視察中東路情形原文云太平洋會議開幕關於遠東事項應以中東鐵路爲主要之一問題烈臣兩次駐哈目撃東路情形深知中俄感情終難融洽俄人狃於從前勢力藐視我國習爲固然經鮑前督軍解除武裝解散護路軍警收回審判監獄警察巿政各權頗懷不慊處心積慮刻思乘機報復暗慫技術部出而干涉此等舉動早已數見不鮮日前技部總理施蒂文回美正值華會開始逆料其對於東路事項必有建議而將來發生議案大要不外三端（一）管理問題（二）經濟問題（三）護路問題查管理一事經我國與道勝銀行續訂合同暫行代管非俟俄國統一政府正式成立以後無交還代管之期即兩方所訂續約無第三者干預之餘地若藉口於管理不良則公司内部仍屬俄員居大多數自經代管後鐵路秩序實較前整齊收入亦較前增加從前鐵路工人屢有罷工之事今則無之孰優孰劣不能矯飾也又查經濟一層議者必以中國財力薄弱不能補助鐵路爲詞然我國代管之先經貸與公司現欵二百萬元該路得此接濟始克周轉而罷工風潮亦始獲平息補助之力不爲不大且俄國盧布久成廢紙賴我國家銀行發行現洋鈔幣一千餘萬在鐵路界内流通行使否則公司早經破産矣猶謂不得中國經濟之助寗非矯誣至於護路一節我國歲費千萬元常駐五旅以上之兵力保護路綫維持交通而俄人不但不以爲德且因護路官兵對於車站俄員言語不通時有誤會彼即爲此細故連篇累牘張大其詞以冀聳動聽聞考其實在或事出有因或查無實據皆不足爲輕重而我國官長時申誥誡嚴加約束亦非絶無辦法且中國軍隊自駐護路綫以來驅逐新黨流金遏抑過激派不遺餘力謝米諾夫在滿洲里境外與激軍相持兩年屢戰屢挫敵人幾次衝入東路皆賴我軍守護始得安全又霍爾瓦特因辦理不善激起鐵路工人兩次全體罷工而新舊兩黨復以東路爲政爭焦點若非我護路軍竭力鎭懾一面彈壓工人一面宣布中國領土主權無論何黨不得在鐵路界内有政爭行動則東路情形早經糜爛不可收拾何能使美法捷克各友邦軍隊及德奥俘虜等安全通過輪送回國往事昭昭均堪證明且查民國七八年間因協約國軍共同出兵之關係設監管會於海参崴曾由捷克軍任護西比利亚鐵路日本護烏蘇里鐵路而西比利亚一路屢經斷絶交通烏蘇里一路僅能白盡行車並時有破壞橋梁搶刦車輛遮斷交通情事本路則接護以來交通無一日之阻隧道橋梁鞏固無恙兩相比較護路軍能力如何不待辦而自明矣烈臣前於八月間曾赴東路一面坡等處視察軍隊布置林塲近爲指揮統一策應便利起見復將哈長哈綏兩部改組併爲長綏一部俾責有專歸大略情形均經陳報各在案兹於本月四日率同参謀長吉興暨護路軍司令部参謀長張煥相等由哈前赴東路阿什河一面坡海林穆稜直至綏芬河國界爲止視察一周經過各站召集駐在官兵面加訓諭告以護路責任至重至艱稍有疏虞易招外人指摘今特躬親巡視申明誥誡務各遵守規章嚴剿盜匪禁絶烟賭整頓軍紀風紀以期確盡職守對於路員及過往友邦軍民尤宜出以和平互相援助務勿因語言不通而生衝突損玷軍譽該官長士兵等精神均能振作秩序亦屬整齊沿鐵路線乃自經迭次搜剿匪蹤亦爲大戢國界邊防皆形安堵巡視既畢遂於八日旋回哈埠擬於日内再赴哈長路線按站視察其哈滿一路則擬令参謀長張煥相代往總期全路安寗軍紀整齊免貽外人口實烈臣尤有進者俄人經營東路垂三十年爾來國家破敗之餘猶賴托庇東路少得盤旋藉延一線之生機在理應捐除嫌怨誓同福福方足同舟共濟乃觀察情形彼等對於我國毫無誠意無時無地不思伺瑕蹈隙與我爲難觀其倚賴技術部横生挑剔若輩肺肝灼然共見近日中交停兌風潮烈臣在哈竭力維持國幣信用毫無墜失而路局俄員認爲有機可乘力謀破壞始則要求中交以百萬現欵爲保證金鐵路始肯收用繼又慫恿技術主張拒使國幣改由各國銀行發行外幣經立予駁斥完全打消而其居心叵測足令人生非我族類之感此次華會開議史蒂芬既已回國必有一番作用日本復將播弄其間陰取漁利雖屬同床異夢究竟議及東路問題我國必處於孤立亟應明白内情多籌資料以資應付而保國權烈臣備立東陲忝司護路心所謂危不敢苟安緘默謹就駐哈以來及視察東路情形縷晰奉陳藉備採擇應否擇要轉電華會專使相機因應之處伏乞鑒核施行不勝幸禱 
[京綏路罷工風潮解决]  
　　京綏局罷工風潮自交通部派人查辦陳世華始引咎辭職現交部已令派沈琪兼領局長罷工人員以驅逐陳李業徑完全達到目的故即由總代表林競通電全路宣告恢復原狀兹將其通電及宣言照登於下（一）通電各處課段站廠院所公鑒十二月十七日本局奉交通部令開派技監沈琪兼領京綏鐵路管理局局長此令又令開據陳局長世華因病電呈辭職應即照准所有局務仰由新任沈局長琪督飭各該處長轉飭各該管員司即日照常辦事恢復原狀毋違切切此令等因奉此查同人驅逐陳李業已達到目的所有機車工電各部分公務一律完全尅日恢復原狀此次能得勝利端赖内外一致人心不死公理難逃謹爲我本路同人三呼萬歲總代表林競叩（二）宣言自陳李禍路以來同人含憤忍痛禍機四伏早知必有爆發之虞顧猶苦口進言冀其悔悟不謂貪狠之性習於天成失節之婦難言潔貞忍隠至今事非得已此次事雖起於停發薪工而實際在陳李之破壞路務不然誰無身家罔計利害卵石之喻寗有不知特以大義所關難安緘默是故風聲所播内而員司工役外而各界同胞無不一致贊同共起援助今者陳李去矣原狀已復至於違法之約如何廢除貧贓之罪如何懲辦殘破之局如何收拾負責有人新任將到同人等既抱犧牲保路於先今又不能不顧墮破甑於後苦衷惟冀共諒愆尤尚篆五中謹於十二月十八日一致恢復原狀聽候長官辦理特此宣言 
[山東學生向交涉署大請願]  
　　爲日人在自闢商埠建廠營業事 
　　山東自開國民大會後各團體每日午後聚談一次學生會則議决每日下午停課出發演講已滿一星期之久十四日學生會議决爲日本人在濟南省垣内之營業居住及在商埠内建設工廠製造貨物等事實係違犯條約乃擬具請願書定於日昨由各學校學生會全體出發向山東交涉公署大請願統計省垣學校有師範二部工業專門育英甲種商業工業講習所法政專門醫學專門第一師範蠶業講習所師範講習所正誼職業第一中學商業專門破業專門農業專門華美中學共十八學校於早九鐘齊集公園之大庭前會議首由張文英報告開會宗旨及請願之範圍次由董星五申明此次出發務請各同學嚴守秩序至交涉公署時務請各同學對我外交當局表示尊重以保持我大國民身分次由王際唐宣贖請願書衆無疑義按照預定次序魚貫出發前持一丈餘高之大旗一面上書請願二字次大旗兩面一書「維持條約」一書「恢復主權」此外各隊内之長方小旗如力爭主權驅逐暴德第二等字樣隨風蕩漾不可計數由公園起隊繞三大馬路經小緯六路至交涉署全體列隊於署前每校推代表一人請施署長談話先由鍾少吾科長接收請願書入内十分鐘施署長偕同各科長出向衆談話云今日諸同學到此請願兄弟對此愛國熱忱非常欽佩兄弟在前也是學生愛國心理與諸君同今日雖爲外交官吏其精神上仍與諸君一致從前兄弟未到山東時早聞日人在山東有各種違法行動既來之後調查果然八年十一月曾通令沿鐵路各縣查明人居住營業之違約各項向日領提出抗議濟南之南滿麵粉廠及在魯燐寸會社本係日人當年以戰勝餘威而設經本公署交涉八年冬東魯已經停止現在又有開工風傳又令警廳監視一面再提出抗議至麵粉公司本年在京請准免稅現在取消其原因即係根據本署一電兄弟個人於此等事乃唯一之目的亦係第二生命諸同學爲中國人山東人自當愛中國愛山東兄弟亦中國人現在食山東之毛踐山東之土亦是愛中國愛山東務請同人解除誤會云云嗣董星五君謂城内非商埠可比日人違法居住營業貴公署何置不理施謂八年通令各縣調查後凡内地之日人居住營業均曾抗議催令遷移現在膠濰縣皆已無有其在濟南城内者亦在交涉進行中至其販賣毒品大概均係該國無聊之人所爲本公署自當盡力交涉務期達到肅清目的嗣張文英君謂外交慣例固負有各守秘密之義務但其具體計畫何日辦到似可宣布不然恐國民發生誤會施謂竭力交涉自是分内事體至何日辦到實不敢定本公署總當盡力作去寗犧牲個人地位絶不犧牲國家主權至現在外交亦爲採取絶對的秘密主義如各團體代表有疑問時儘可隨時前來與兄弟接洽即可隨時將經過宣布董星五君謂署長之答覆完全明白今日之請願書望即批答交涉進行之成績亦請迅速宣布施謂批答請願書自當從速辦理惟成績如何期限如何實難預卜總期盡力所爲尚祈見原遂鞠躬而退大衆認爲明瞭乃全體大呼民國萬歲山東萬歲學生會萬歲外交萬歲乃整頓隊伍由交涉署繞緯七路二馬路沿途散布傳單各歸本校兹將請願書錄下「竊以山東問題形勢日急日人蔑我夫何可容我東省連年以來任其蹂躪任其割削雖曰弱國無外交不能弱國無公理理有可據而甘屈不伸夫何怪蔑我者之日厲查日人近來在濟南商埠設立公司工廠從事工藝製作已至五處之多載驟駸駸方興未艾按前清光緒二十二年所訂中日通商條約第四欵有日本臣民准帶家屬僕婢等在中國已開及日後約開通商各口岸城鎭往來居住從事工藝製作及别項合例事業等語又按北洋大臣袁擬定濟兩等處商埠應辦事宜節略第二條内稱商埠已開應准有約各國在該處設立照料商務之官員准各國商民任便往來携眷居住不必請領護照准洋商建設行棧與華商團體貿易此外並無優待洋商之處等語是稽之中日通商條約日人在我國從事工藝製作限於光緒二十二年以前已開之口岸及此後約開之商埠按之濟南開辦商埠章程外人所享受者亦只携眷居住與經營貿易之權利兩相對照則日人在濟南設立之工廠其違犯條約不辯自明且外務部咨復山東濟南等處開埠節略作爲開埠章程文及總務司赫申復濟南等開埠預爲籌劃應辦事宜均稱此次自開商埠與沿海各處有别又濟南商埠租建章程第一節亦稱濟南西關外地方係奏准爲自開商埠與條約所載各處約開口岸情形不同文牘具在可以覆按倘准外人從事工藝製造則與約開各商埠更有何别前經省議會諮請貴署一再交涉迄今竟至毫無效果又查日人近在城内雜居營業私售違禁物品指不勝屈按此我國與各國所訂條約非通商口岸外人不得雜居而日人悍然不顧任意居住欺凌我國土破壞我條約倘各國羣起效尤前途何堪設想貴署職司交涉豈容坐視不問用敢陳請貴署速向日人提出嚴重交涉令日人在商埠設立之公司工廠及城内商店速行撤退以重條約而削國恥此上山東交涉署」 
[山東徐唐代表報告魯案]  
　　不主張會外直交　設立山東問題研究會 
　　自上海報紙首揭施肇基報告中央謂山東徐唐兩代表亦贊成會外直接交涉並無異議一時各界聞之非難之聲紛起然遥遥數萬里急切無法證明今徐唐兩君業由華盛頓寄致各界聯合會快信一封並附研究會宣言書一通足以證明兩君無贊成直接之說兹將該函及宣言書錄後「山東各界聯合會諸公鑒奉函諒均入覽現在魯案究否提出會議尚未决定鄙人等固由各方面設法（直接見三代表力請提出間接見周高等顧問子廙先生請其從中主持並組有太平洋會議山東問題研究會會長爲濟寗人王君孟會員亦均在美魯人羣起力爭）即代表團顧問諮議專門委員合計百餘人亦均主張提出惟三代表謂大家重形式在提出官府重實際在結果現我方已擬提出大綱十條大綱决定當然提出細目逐條研究定將山東問題於細目内提出若有認爲效果時或用他項方法（蓋指用不提出大會以各國調停方法解决魯案）解决亦未可知云云現各方及鄙人等正在督促三代表務將魯案提出大會以期公平解决將來或可提出也至該會議現時情勢縮减軍備案尚未解决我國大綱十條須待縮減軍案决定方能提出魯案能否解决固未可知即提出尚不知何時也美國會議我方情形内地報紙定有記載不知各省亦有所舉動否此次太平洋會議爲解决魯案萬不可失之機會鄙人等定極力設法俾三代表提出解决亦甚望國内極力設法主張也用先函達順頌公安不備徐樹人唐恩良同上十一月二十一日」附太平洋會議山東問題研究會宣言稿「敬啓者山東當南北要衝青島爲北方門户關係我國前途極爲重要自日人假歐戰聯會名義佔據青島以來數年於兹對於青島租界以内之各種事業及膠濟鐵路礦山等均擴張經營不遺餘力又復强佔沿鐵路各縣民地修築房舍設立舖面爲長佔久居計畫覩此情形日人實無交還中國履行當時宣言之誠意加以青島海關完全入於日人之手日本浪人出入自由東省人民横被蹂躪售賣鴉片流毒中國私運軍火供給匪寇種種非法筆難罄述言念及此殊堪痛心若長此以往永不交還山東前途何堪設想此次美大總統發起太平洋會議以期解决國際間各種閣題我國既已加入當然有可乘之機山東問題未始無解决希望惟我國外交當局多丑懦弱而帶有媚外性質國民信仰異常薄弱用鑒前轍不寒而凛故同人等以一髮千鈞時難得再特邀集在美魯人組一太平洋會議山東問題研究會按集思廣益之定例以籌切實進行之方法並以監視外交當局之舉動諸君有志定表贊同時機已迫盍興乎來倘山東問題從此解决我國領土主權得以保全我東安寗秩序得以恢復不第山東之幸亦即全國之幸也此啓十一月十六日」 
[僑贛外人援助魯案]  
 
 

Page 11

 
 
魯案交涉形勢險惡江西全省一致通電太會各國代表團協爭大會解决並於十日開國民大會游行示威駐省外僑與各界極爲接近因鑒民氣奮起頗欲有所援助日前英美外僑委員會致太會主席休士·英漢文電稿各一件函請陳督用一等電拍發昨（十六）陳覆稱業將原電即時發出兹錄該電譯文如下太平洋會休士鑒南昌外國居留人民覺太會之威信係於二十一條是否取消山東是否完全交還爲轉移此地輿論激昻對於一切不滿意之解决即係警告中國非武力不得正義委員會威廉長孫高厚息連培基安瀾 
[湘省慶祝省憲籌備紀]  
　　湘省憲法原擬於舉行授受典禮之日即行公布嗣因手續上尚須有種種籌備其最要者例如（一）於公布日即須成立之機關如選舉事務所·法制編纂會等其章制用人事前均须有所凖備非忽促之中所能就緒（二）公布憲法爲空前大典應全體一致慶祝慶祝事件亦非忽促間所能佈置妥帖因此遂展期至來年一月一日惟制憲爲人民公意其慶祝事項必須由人民自動的布置方足以表示人民制憲之眞精神故政移廳長吳劭先特邀集各公團代表於十三日下午在廳開會商酌慶祝事項省署所擬辦者爲花彩懸旗提燈會運動會電影新劇烟火演說種種已就署内設一總辦事處請各界各公團派人四處籌備並擬將省署開放三日惟須分發入塲劵略示限制各界討論之下教育界代表則不承認運動會及分擔經費報界代表則反對發入塲劵之限制辦法結果决定以元旦爲正式慶祝期二三兩日爲繼續慶祝期各界慶祝事項採分辦方法其如何籌備布置由各代表自行召集各本團人士商决再報告聯合總辦事處聯商一致辦法各界總集合處則定在總商會日内即用農工商教育會名義發起各公團慶祝省憲聯席代表會議商定慶祝辦法其慶祝費用由各界各自承擔散會之後省署對於慶祝事宜又决定數項（一）　電各縣知事傳知人民屆期一致舉行慶祝得自由設備彩景（一）署内一切設備經費暫提撥洋三千元（一）省署籌備慶祝典禮人員以四科長三股長暨會計庶務兩科員充任（一）署内彩景之外並架設陳列臺電影臺新劇臺演說臺以及游藝運動各場其土山凉亭亦均一律糞除以備人民游覽並聞元旦尚擬舉行宴會特赦减刑閱兵各典禮刻下亦正在分别籌備 
[川省整理財政之會議]  
　　川省自援鄂軍在施南·建始·夔門·巫峽·紛取守勢以後對外無有若何發展惟對内問題因財政未能統一軍費頗感困難比較尤爲緊急總司令劉湘特召集全省軍界重要人員在重慶會議現已開會四次第一次會議宣布歷年財政狀况并討論以後補救方法無有議决案第二次會議討論各軍師旅餉械問題議决照點驗數分配餉數又因軍費幾佔每年歲收全數政費無出衆遂劃定行政費四百五十萬約佔全部歲入五分之一又籌議本年底軍政各費維持辦法劉湘謂現在最有關係最緊要之事即維持本年底現戕計截至十二月底尚差一百零七萬餘元各代表擬仍暫向富商借一百萬元以營産作抵劉湘又謂明年不敷之數當早爲籌計第三次會議即專爲此事討論時間最久决定將本年九月至十二月之四個月加入明年全年度共以十六個月計算統籌收入數目較爲方便不敷之數由各軍分攤裁减人員至各軍請領餉項將來由各軍赴總司令部請發撥欵憑單以便各軍向各縣徵收局領取十一年糧稅可提前徵收十二年以每糧稅即按年徵收可先發本年之數明年即按月發給劉湘提付表决衆均贊成第二軍参謀長王陵基謂各代表既經贊成此種辦法務請負責實行不能再向人民自由籌欵預徵糧稅以免虚開此會至於此次會議對於以前預徵籌墊之欵均須設法籌還此後當然不能有預徵籌墊之事發生便人民大受苦楚此種會議在川省近來比較差强人意者第四次會議討論各軍餉械分配方法及籌還軍政費積欠·預徵籌墊積欠等案議决各軍餉項照現在之七成又八折開支至於各處撥欵先由總司令部撥六個月後由各縣徵收局按月支付積欠之事因現無欵項以後再議大概以前作爲懸案在民國十二年一月起即由總司令直接撥付說者謂川省財政在後年方司希望統一云 
[蘇議會紀事第十一日議事情形結果等於不議依法即行閉會]  
　　本日（十九日）蘇議會開第十一次議事大會因正午十二時齊督軍王省長公讌議員於省署故遲至下午四時二十分議員始簽到八十人摇鈴開議徐果人主席依程宣布議題（一）財政教育合併審查會審查省長交議教育行政會議議决貨物稅帶徵特捐辦理義務教育案報告錢基厚贊成義務教育而懷疑帶徵特捐楊懋卿囚報告不得要領主張重付審查賈先甲仍舊剌剌龐振乾謂不必多討論請以審查報告付表决吳廷良和之屠宜厚高鐵珊張肇炘朱德恒等則一致反對義務教育且甚激烈馮世德謂義務教育當然贊成帶徵特捐亦頗合租稅原理非重付審查不可瞿名川謂本省農民負擔甚多商人何不可分擔經費龔廷鴞陳謨等爭起維持審查報告請議長宣告討論終結即以報告付表决朱紹文張援元先後報號均擬發言劉文輅王景常等力加阻止楊成薛鬵等謂不能禁人討論兩相爭恃毫無秩序语虎言龐雜不知所云少頃屠宜厚劉文輅自由退席致不足法數於是有大聲呼鎖門乾有請檢點人數者有責主席不能維持將來搗亂三年者一塲紛擾遂無結果而散是日也本爲此次常會最後之一日日程上所列議案計有六十九件之多乃第一議題即無結果而散開議等於不議不知退席諸人何以自解聞金陸俱樂部議員王綱等擬集合八十人以上請求續開一臨時會雖簽名者已有四十餘人而他一部份多不贊成故能否成爲事實尚未可知至常會延長會期業於本日法定期滿即行依法閉會焉 
[蘇軍民兩長宴省議員紀]  
　　願統一一百六十人之力馭省政 
　　南京快訊十九日齊督軍王省長在省署公宴在寗各屬省議員午後一時議員約到八十餘人齊督宫鎭守使嚴財政廳朱政務胡教育廳長張實業廳王警察廳長蔡金陵道尹均皆列席齊督軍起立致詞云今日與省長聊備巵酒承諸君子惠然肯來不勝榮幸特奉一觴爲諸君子壽旋王省長亦起立云鄙人自蒞貴省以來省政既毫無進步今年復遭全省水災迷信家云運氣不好當然是我之運氣不佳抑不知是我年老德衰省政進行不力之所致歟現在譬如一老馬有不能駕馭之勢惟願諸君子統一一百六十人之力以馭之或可勉任如分一百六十人之力而駕馭則將蹶且仆矣敬奉一觴爲諸君子頌最後由徐義長代表各議員致答詞云軍政行政立法三界責權雖各不同其保境安民之目的則一惟願督軍省長推誠相與省政自能臻於上乘云云三時許盡歡而散 
[杭州快信]  
　　省議會昨又開會因人數不足宣告延會（僅到九人）現定二十二十一兩日休會二十二冬節二十三日閉會 
　　各縣知事之晋省者絡繹不絶聞係奉省長電召來省會議自治 
　　土布免稅部令未准杭總商會昨又分電財政農商兩部請再展緩今日通函本省各商會一致協助期達目的 
　　崇德積榖倉董魏昌裕串同委員營私侵佔經公民馬義述電呈到省沈省長飭縣依法儉舉切實查辦 
　　法政學生前奉部令必須中校畢業方准考取肄業近來法校每不遵章辦理夏廳長昨令該校校長張翅詳細確查新生中如有資格不符者令其退學 
地方通信 
[松江]  
　　義務教育會開會　木邑義務教育期成會於十九日午後假勸學所開第三次幹事會會長陸規亮主席到二十餘人議决下列四事（一）收回師範特建之校舍除推木會名譽會長謝宰平向軍隊接洽外再搔耿伯齊雷補同鄭子松耿公達等四人代表本會與之磋商請其遷讓（二）各部辦事細則除講演部已經擬就外其餘各部因未籌有的欵尚難着手進行暫緩提出（三）義務教育進行須由社會教育機關轉助下次開會時請社會教育機關主任出席藉資協助（四）定本星期日（二十五日）下午開講演部幹事會通過細則籌商進行事宜 
[崑山]  
　　鄉民閙荒風潮　吳志清等昨致省長財政廳電云南京王省長嚴財政廳長暨省議會崑山蔡議員鈞鑒崑山東南鄉成熟河區等圖藉口荒熟未布糾集農佃千人関入縣署要求免租縣署無力維持竟至閉城羣情大譁乞速派員查辦以靖人心而維租賦迫切待命崑山縣士民吳志清等一百十八人叩哿 
[蘇州]  
　　認商不甘撤銷　蘇城屠宰稅認商襲黼卿奉財政廳訓令撤銷認案由縣知照領回保證金已誌前報兹悉該認商歸怨於商會之袒護肉業不爲己助而開辦各費損失不貲聞將延聘律師提起訴訟故保證金迄未具領事務所亦未遵令撤銷 
　　催造教育預算　吳縣公署近奉省長訓令催造各學校預算略調查十年會計年度過去已半十一年度進行事業諒各校校長已在計畫之中應即本其計畫編製預算儘於十一年一月十五日以前造册呈報由教育廳核轉本公署其省立通俗教育館及圖書館等各項預算並由該館主任依限造册逕呈本公署統憑審核飭遵除訓令各校校長及各教育機關主任遵照外合行令仰該知事遵照 
[無錫]  
　　教會慶祝耶誕預誌　本月廿五日爲耶蘇誕佳節每逢是日各教會須開會慶祝錫邑各教會對於慶祝聖誕等事均已籌備就緒所有慶祝情形較之往年尤爲熱閙北門外江陰苍浸禮會特開慶祝大會三日逐日請晏成第三高小學生表演新劇雙簧國技等遊藝又刊印浸禮會十五週浸會兩等學校十週晏成第三高小開校紀念合刊出版後分贈中外各界人士該會會長廉諫鐘發行之民聲報新年號亦於是日出版監埋會於二十四日上午舉行聖誕禮拜外又有東吳第八德慧女學學生表演新劇雙簧魔術及謝品泉之彈詞等遊藝餘如聖公會亦特開慶祝大會由普仁醫院看護學校學生表演新劇屆期無錫各教會必有一番盛况也 
[鎭江]  
　　警局長請假赴寗　鎭江商埠警察總局局長張舜琴近因留厲寗垣之母太夫人愚病甚重亟須赴寗奉侍特於昨日具呈警務處請假十日局長職務委由第一科王科長代理一俟奉令核准後即擬首途其眷屬已於昨日先行赴寗矣 
　　督委檢閱事竣　齊督委曲参謀（前報誤爲屈）於十五日來鎭檢閱十九師所部各營現已事竣十九日上午九時乘車回寗鎭城各機關長官咸詣車站歡送如儀 
　　學生游行演講　揚中縣各校學生因魯案形勢險惡發起外交後援會日前已開籌備會議决於十八日下午一時召集各校學生舉行大游行是日各人自備小旗一方上書「山東問題反對直接交涉」等字樣游行示威以喚起國民注意 
　　揚中實行工振　揚中縣李知事近以時屆冬令各洲災民凍餒可憐而堤岸及開港工程均應興辦亟宜實行工振以濟飢黎特定二十日召集沿江各洲紳董等開水利工賑會議討論進行辦法 
　　呈報受災情形　本年丹徒各鄉田禾均遭水患收成减色昨經張知事會同秋勘委員將各鄉受災情形報省察核 
[宜昌]  
　　川鄂息兵之進行　宜昌川鄂息兵會推舉代表向兩省軍事當局請求停戰已受容納兹該會爲求根本解决起見復央請川紳施鶴雛會同川代表劉亚庥劉玉書夏芝宇等前往夔府與但軍長商議雙方撤防辦法以期得達完全息兵目的 
雜評一 
[蘇議會閉會（默）]  
　　此次蘇議會開會八十日議長問題僅解决其半而其半尚有待乎下次之臨時會質言之蘇議會尚留搗亂之禍根也自兩張除外後一方即主以退爲進冀達其最初目的一方亦大爲戒備故於此行將閉幕之時又爲挽留張陶問題而大閧一方見挽留之策又告失敗乃復變計自請撤回辭職蓋其目光始終欲以副長問題爲其競爭之第一步而一方之戒備遂益不敢稍懈故此副長問題决爲醖釀下次搗亂之根而蘇議員之無悔禍心亦可於此想見矣 
　　前此副長問題不繼正而即提者爲人心厭亂故今將閉會而有人主接開臨時會者爲急欲選舉副長故吾謂此臨時會無論即開緩開而二次之搗亂終不能免欲免此二次之搗亂則惟有此幕一閉而不復開蘇議會從此不會不議而可耳嗚呼 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[余蔣電中之日本對膠濟態度]  
　　日本要膠濟管理權　國人應集欵收買 
　　余蔣兩國民代表來電云日本堅執我如贖回膠濟應取外國鐵路公債形式日本可得優待權及一部分之管理權至九年爲止此仍與完全佔取山東無異我等必當竭力抗爭尅期收買不達到完全自有自理目的不止國人亟宜募集大宗欵項以備立即收回云 
[贊成國是會議之函電]  
　　附贊成該會議各省區之各團體一覽表 
　　現共已有十六省區三十一團體表示贊成 
　　自全國商教聯合會發起國是會議以來各省區寄來函電表示贊成者甚衆昨日全國商會聯合會事務所接重慶總商會寄至該事務所轉交全國商教聯合會函云逕復者頃准快郵代電備悉一是具見貴會衞國衞民宏願毅力良深欽佩敝會綦爲贊同惟推選代表尚須愼重容俟下次開會推定再報先此佈復即希查照浙江省教育會提出辦法草案一通亦已收閱并以附聞此復全國商教聯席會重慶總商會啓十二月二十九日又北京銀行公會來電云北河南路商教聯合會鑒尊擬聯合全國組織大會以謀國是一節本會一致贊同現又得三津杭州兩處銀行公會復緘亦表贊成何時開會盼先見示北京銀行公會皓又吉林哈爾濱總商會來電云總商會轉全國商教聯合會鑒國是會議極表同情選派代表容後續報哈爾濱總商會效昨日商教聯合會因國内各省區團體贊同是項會議者已屬多數大有成立之希望因又致函各處華僑團體徵求意見請爲答覆兹將贊成國是會議各省區之各團體一覽表列左現共已有十六省區三十一團體表示贊成矣 
　　贊成國是會議各省區之各團體一覽表（自發電日起至十二月十四日止） 
省别團體名稱覆到日期覆函内容 
江蘇滬北六路商界聯合會十月十九日贊成國是會議 
江蘇中華電氣工界聯合會工商友誼會贊成國是會議惟對拒絶工會加入一層應請改變　　 
江蘇學生總會略同上說 
江蘇泰縣葉花鄉農會贊成國是會議 
江蘇省農會十月二十四日同上 
江西江西省農會請發起全國農商教國是會議 
江西九江總商會十一月十二日赞成國是會議 
江西江西省農會十一月廿一日問組織法及開會期 
湖北漢口各團體聯合會 
浙江杭縣律師公會十一月四日贊成國是會議允推代表與會 
浙江鄞縣律師公會十一月十七日 
浙江浙江省教育會十二月十八日贊成國是會議並言應請加入工會 
浙江杭州銀行公會由北京轉到十二月二十日贊成國是會議 
湖南湖南省農會十一月十四日贊成發起是會 
廣東廣州總商會十一月十七日贊成國是會議對草案有疑義約期夏曆年後在滬集會 
廣東海口總商會略同上意惟二函均係詢問口氣 
奉天營口總商會十一月十八日贊成國是會議並推定唐筱泉君爲代表 
京兆北京銀行公會十一月十九日十二月二十日贊成國是會議已分函各處銀行公會徵求意見 
河南開封律師公會十一月三十日贊成國是會議 
甘肅廿肅省議會十二月一日贊成國是會議並推孫炳元君爲代表 
甘肅甘肅省教育會十二月七同上 
安徽蚌埠總商會十二月七日贊成國是會議請積極進行 
四川四川省農會十二月十日贊成國是會議 
四川重慶總商會十二月十九日十二月二十日同上並詢開會期 
貴州黔軍總司令兼省長盧　十二月十日贊成國是會議並電派文振華王其澍爲教育會代表鄧鳴階爲商會代表 
貴州貴州省教育會十二月十二日贊成國是會議當派艾振華王其澍二君爲代表 
貴州貴州總商會十二月十三日公推鄧鳴階君爲代表出席國是會議 
山西山西省農會十二月十八日贊成國是會議並加工會 
直隸天津銀行公會由北京轉到十二月二十日贊成國是會議 
吉林哈爾濱總商會十二月二十日贊成國是會議 
[美新聞家格拉士君抵滬紀]  
　　在滬約作十日之遊 
　　美國新聞家格拉士君（Mr.Frank　P　Glass）前曾任美國新聞紙出版界協會會長近又任萬國報界聯合會之新聞調查委員會委員長與其子（Frank　P.　GlassJr）同爲檀香山世界報界大會之出席代表昨晚十時三十四分格拉士君夫婦及其子夫婦偕美國奕倫諾爾省（Hlinois）太陽日報（Daily　Sun）主筆施密斯君（MrWilliams　J.　Smith）由北京轉車抵滬由本埠報界汪英賓·謝介子·汪伯奇·謝福生·吳樹人·陳冰伯諸君預携中美國徽赴車站觀迎及車抵站與格拉士君等把晤即乘車赴禮查旅社安置一切後同在該旅樓下叙談多時格拉士君謂此次來華游歷甚覺滿意本擬早日來滬惟因欲觀覽京津一帶風景遂致遲遲現擬在滬作十日之游并擬漫游高麗日本爪哇等處又謂其子代表紐約世界報曾赴檀香山大會雖刻已來滬若北京政治變更稍烈尚擬北上蓋瞻聽北京政治之潮流較海上漫游更饒興味也談罷遂相握别格拉士君等擬於今日休息一日以後數日即往各處参觀並將赴新聞界團體之歡迎談話會以資暢叙云 
[威廉之新聞記者信條]  
　　國聞通信社云日昨字林西報接到世界新聞記者大會會長威廉君寄來其所著之「新聞記者信條」八條兹錄於下（一）余信公共新聞紙係爲公共的信託業凡公共之受託人均與之有完全關係凡報紙承受較公共事業重量爲輕之事務則爲不忠於此信託業（二）余信靈敏之思想明晰之記載確切與合宜之報告均爲良好之新聞事業之根本問題（三）余信新聞記者所應屬筆之物必須其心中信爲眞確之事實（四）余意除社會福祉以外而因種種原因壓迫報紙均不可爲訓（五）余信凡君子所不當言者新聞記者亦不當落筆凡自己手册中不當之記載當視如他人手册上不當之記載當舍去之而勿恤更勿得以詰難人文字之手段規避其私人之責任（六）余信凡廣告新聞評論各欄務求其能引起閱者最濃之興趣確切與清晰務必處處皆然良好之新聞事業之最高興味即爲其公共職務之作作（七）余信最良之新聞事業須完全獨立不爲意見或權力所左右又爲改造的自由的自制的忍耐的時常尊重其讀者然又常不畏其讀者見有不正義者當即斥責不爲利益所動不受暴徒之騷擾對於無論何人必求與以相當之機會在法律人羣友愛之範圍内求人人何得均等之機會一方面仍須力求增進國際間之善意聯結世界之友誼須爲人道之報紙爲今日世界之報紙爲今日世界勉力之報紙云云 
[閘北越界交涉之昨訊]  
　　各團體宣布此案眞相　官塲今日前往會勘 
　　聯合通信社云閘北東新民路越界交涉一案迭經官廳入各團體磋商辦法屢誌前報前日（星期一）地方自治籌備會二十餘團體聯席會議謂已得某方面消息星期三或可得工部局之答復然能否得滿意之解决殊難逆料本月十六日交涉署官紳會議爲是案交涉之最要張本該會議當塲分送節略一份地圖及說明書一份均係印刷品是案發生之原因與該處人民之憤激瞭如指掌兹將其節略照錄如下查工部局擅行在閘北華界築路並派捕帶槍護衞工作顯係逾越範圍以致激起閘北巿民之公憤殊爲可惜兹將工部局種種誤點說明如下（一）該處係屬華界所有馬路工程應歸閘北工巡捐局興修事前工部局毫未與工巡捐局接洽即擅自動工誤點一（一）該處築路之地雖經地主請轉道契尚未輕會丈局核准即令該地主曾光將該地贈與工部局而轉契尚未核准即工部局所有權尚未確定乃即貿然興工誤點二（一）工部局以洋涇浜章程第六欵爲可以築路之根據但即以洋涇浜章程而論該欵末段曾有但此等街路公園專作公用與租界以内居住之人同沾利益等語之聲明乃查築路地方於租界以内居住之人初無何種公共利益且該地尋常通行之路現爲籬笆隔斷則此路更非公路可知顯與章程所載不符工部局但徇該地内少數業主圖漲地價之慾望爲之越界興工誤點三（一）該地查有上寳兩縣界路一條既有界石可憑復有道契可按工部局未經聲請中國官長亦未得有上寳地方官之認許即着手工作誤點四（一）該地既屬完全華界當然由閘北警區管理工部局竟派武裝印捕越界行動誤點五就上述種種誤點希望工部局翻然覺悟立即停止工作靜候商議解决之法此外並繪有地圖加以說明頗爲詳盡大足爲研究此案者之参考焉又訪函云閘北東新民路工部局越界築路一案迭經本埠各團體聲請官廳交涉尚未解决兹悉官廳方面查悉該處原有官路一條曾飭據會丈局查明該官路並未轉換道契一再與領袖英總領事交涉亦無何種非難現聞許交涉員已邀同護軍使代表汪参謀長·上寳兩縣知事閘北工巡捐局長許人俊·暨原辦科長陳世光等於星期三日（今日）午後二時前往該處會勘界址官路以憑核辦 
[反對反對新粤銀角進口之駁函]  
　　此種輔幣就事實論少進口於商民無害 
　　上海總商會近復陳家寳君函云逕啓者接誦惠書尊旨所在敝會殊愧未敢附和既承見教謹略奉答查幣局濫鑄輔幣既壞國家圜法復礙社會金融商人爲維持巿面計自不能不力籌自衞所以建議禁止輸入者正以此項毫洋散佈各埠數已甚鉅與其空言挽救不如稍籌限制免致日復一日又蹈銅元覆轍敝會此舉雖不敢自擬於見微知著之列亦冀以免噬臍無及之痛必謂一般社會尚未有正式表示責敝會以不應首先發議是直謂曲突徙薪不如焦頭爛額恐非熱心社會事業者所應出也至謂凡係官鑄便當無論輕重一律行使是無異謂官廳凡有行動商人便應曲意順從以閣下之明達何出此言來函以前清制錢爲喻尊處亦知前清末年曾以濫鑄銅元蘇浙兩省發生折扣風潮否亦知奉吉兩省輔幣即以成色低劣素不爲滬巿所信用否台端所舉例證引其一而遺其一何也况敝會建議重在於以後之輸入並未妨及現有之流通遵論云云前提已誤至謂因去年虞某抵制輕質銅元遂致有電車公司拒用之事玷辱國體云云查輕質銅元幾於舉國一致排斥而來函忽有此創論敝會何從更贊一詞惟以此指爲華人鼓吹之力則眞相殊不盡然蓋西人對於銅元之濫鑄素有違言本不僅一電車公司即以電車公司論其調查弊害列爲報告已十餘年矣積欠不能自籌整理乃有他人拒用之舉物必自腐而後蟲生可爲深慨即使國人默無一言彼外人爲自保權利計又豈肯曲意容忍生受損失尊論云云不責政府之濫鑄而轉咎社會之抨撃何本末倒置之甚也語云前車覆後車鑒閣下竭全力以擁護粤毫其結果適足使輸入愈多流毒愈甚釀成第二電車公司之已事耳事有愛之而適以害之者此類是也抑尤有進者尊函既主張凡係官鑄無論輕重銀銅當一律行使矣本年五月敝會曾以皖省銅元每月運滬銷售者有十五萬串之多曾力請省公署江海關一律禁運並將原文徧登各報閣下既欲貫澈其主張何以對於此舉未聞有所非議同一濫鑄輔幣也而態度顯分軒輊斯豈得爲是非好惡之公者敝會不敏幸有以教之云云 
[廣東雙毫進口激增]  
　　近來本埠巿上通用角洋大都以廣東雙毫居多舊角幾至絶跡兹據調查此項舊角大率運往天津南京杭州漢口松江等處流通而上海自香港轉運入口之廣東雙毫新幣源源不絶三月以來數達四百餘萬上月份計有一百十餘萬枚之多多 
[取銷附捐應不僅上海一埠]  
　　待官廳收回成命後　再由商會勸募振欵 
　　展收附加振捐一事滬上各業商一致否認並反對稅所記賬辦法迭經滬商會函電江浙皖等省議會總商會請爲一致進行並又電呈國務院財政部農商部請即收回成命兹聞此案現由財政部電令江蘇財政廳傳令上海縣知事稅務總公所等以滬上商業既已否認展期附加振捐惟於振欵有相等之籌集似可將附加名義取銷仰即轉令商會設法磋議定奪等因滬上總商會縣商會及全國商會聯合會等以此案業已公電江浙皖省商兩會請爲同意迄今未得復電總之官廳方面專指滬上一埠而言惟振欵一項原係人民自由捐輸今用官廳限制歷來無此辦法當俟滬上各團體會議之後得有端倪再爲進行其最要主義必待官廳收回成命然後由商會擔任分向各業商勸募振欵以濟災黎昨日全國商會聯合暨總商會先後函致上海縣商會大旨以政府既允取銷附加稅名義改爲籌集相等之振欵是否由南巿方面各商家允從應即徵求同意先行函復以便分别答復云 
[請取消欽渝路案之公文]  
　　全國商會聯合會事務所發出 
　　全國商會聯合會事務所昨爲請取消欽渝路約歸華人自辦事呈北京外交部交通部並致西南五省總司令公函兹分載如下 
　　呈北京外交部文　一件呈北京外交部請與法人交涉取消欽渝路約歸華人自辦由呈爲錄案呈請事竊本會本届臨時大會據雲南總商會提出擬請廢止與法商所訂欽渝路約歸華商自辦一案内稱欽渝鐵路在民國三年袁氏執政時計議修築其路線起廣州之欽州經廣西之南寗至貴州之興義以達雲南省城轉至四川叙府迄乎重慶绵亘五省前與法國訂約由中法合組實業銀行承募債劵限至若干年内動工其中因有墊欵關係約内許給法人種種權利詎訂約迄今逾時甚久除在中國設立一中法實業銀行發行多數紙幣外並不聞募獲若干債欵亦不聞何時開工民國六年間曾經國會提案質問始以歐戰推延嗣因國内政變並未賡續催辦今歐戰早停而承辦之中法實黹銀行不惟不能進行路事且於本年停業就事實言則中法銀行已無復有承辦之能力以時效言則訂約已久尚一無所辦此約直等於廢紙夫欽渝路線關係南部之交通甚鉅不能以無力承辦之法人執一紙契約以爲梗應請向政府建議設法解約俾國人得於適當之機會謀自由之敷設等語經衆討論交付審查會審查旋據報告贊成原案由全會建議復經大會可决理合備文呈請鈞部察核准予將前訂欽渝路約設法與法人交涉取消以利交通而保主權除呈交通部外謹呈外交部 
　　呈北京交通部文　該會事務所又呈北京交通部『一件』兩字至『准予』兩字均與呈外交部者相同兹從略『准予』兩字之下爲『次商外交部將前訂欽渝路約設法與法人交涉取消以利交通而保主權除呈外交部外謹呈交通部』 
　　致西南五省總司令函　該會事務所又致西南五省總司令函起句爲『逕啓者』三字其下即爲『本會本届』四字至『大會可决』四字與呈北京外交交通兩部者相同兹從略下接『事關西南交通除分函外相應函請貴總司令查照務希對於欽渝路約設法與法人交涉取消以期收回主權便利交通實紉公誼此致廣東廣西貴州雲南四川五省總司令』 
[内閣改組中之張勳]  
　　聯合通信社云靳閣既倒梁士詒繼任之呼聲極高張作霖保張勳督皖兼皖贛巡閱使亦允梁組閣交換條件之一本埠張勳舊部昨日紛紛赴津據云不日將共慶彈冠云 
[舉羅國瑞爲濬浦局顧問續聞]  
　　上海總商會公舉羅國瑞接充濬浦局顧問函由江蘇特派交涉公署分呈外交部江蘇省長備案並函濬浦局查照兹聞省長第二四四○六號指令准予備案濬浦局復稱已於本月八日本局第二百九十四次會議時呈奉局長察核昨由許交涉員函達總商會查照矣 
[貧户住所之新規畫　籌欵助遷]  
　　閘北邢家木橋客民所居之草屋被焚一空後經滬北工巡捐局局長許人俊令飭工程科主任房東調查情形據復該處接近巿廛所有棚户應即一律遷移以弭後患旋奉何護軍使訓令復經督飭工程處規劃路線並已勘定地點分中東西三處一在分水廟後一在寳興路近長軍港之北在鐵路北面江淮路之西既有空地且鄰近河道工廠林立於貧民生計交通雙方便利所慮者擇地移民遷費不貲除呈奉護軍使核准照辦外一面已函商閘北慈善團及該處地主業廣公司妥籌的欵以便　按户散放矣 
[共和路勒遷草屋]  
　　滬北工巡捐局現值整頓各處路政之時查得共和新路自鐵道至永興路一帶草屋紛紜錯雜該處正擬估價翻修以利交通昨特函致四區顔署長請派長警嚴行驅逐勒限遷讓云 
[品吉里加租近聞　地方廳業已駁回]  
　　老西門内品吉里房主暴加租金各房客羣起反對致觸房主之怒遂在地方廳起訴房客代表舒文雄欠租三月計洋三十六元一案由廳發支付命令限十日内照付旋因舒文雄聲請異議並延律師到庭辯護昨已判决祇責令被告舒文雄償租三十元其加租請求已駁回云 
[道路建設協會緊要公啓]  
　　職員會員注意 
　　敬啓者本會定期本月二十一日（即本禮拜三）下午八時在四川路青年會開會揭曉各隊分數因各隊職員會員連日紛紛增加台銜住址多未交到本會請柬無由遍送故特登報通告務懇熱心治路同胞屆時光臨爲禱附錄請柬秩序單如下十二月二十一日（即星期三）下午八時在四川路青年會殉道堂開徵求大會首次揭曉各隊所得分數屆時務祈撥冗賁臨賜教爲荷中華全國道路建設協會會長王正廷徵求隊總隊長傳筱庵謹訂開會秩序單（一）軍樂開會（惠兒院）（二）演講（前山西省長孫發緒）（三）軍樂（四）報告（會長王正廷）（五）西樂（陳公哲盧煒昌賈先生等）（六）跳舞（女子體育學校）（七）演說（總隊長傳筱庵）（八）演說（各隊隊長職員每人五分鐘）（九）游藝（勤業女子師範學校）（十）報告（總幹事吳山）（十一）軍樂散會 
[外交大會定辦事時間]  
　　國聞通信社云全國國民外交大會日來因辦事無人以致頓形沉寂兩次開會俱未足法定人數因此前次談話會中曾議决請執行委員會規定每日辦事時間切實調查在滬代表確數以利進行前晚執行委員會常會時到者人數亦少昨日遂發出通告大致謂執行委員會成立以後已經兩星期餘然迄未定辦事時間兹定於十九日起規定每日自下午四時至五時爲辦事時間務希各委員準時蒞臨云 
[秦潤卿君提倡年酒費助賑]  
　　華洋義賑會接本埠福源莊秦潤卿君函云今年江浙皖魯等省水災哀鴻遍野際此歲聿云暮商業中無論大小店號均有除夕之年飯與開正之財酒然各地飢民待哺嗷嗷乞賑孔殷若能稍事撙節移助賑欵於災民獲益非淺兹小莊以節省年酒之費洋一百元送奉貴會以充賑欵藉爲各界倡當仁不襄各界必有熱心君子起而效之者敬佈區區惟希亮察云云查去年年終華洋義賑會曾通函各界由各商號移助逕送該會數目不少各地災民蒙惠非輕今年江浙皖水災尤較上届奇重今秦君潤卿以己飢己溺爲懷首爲之倡想各界不乏如秦君者則集腋成裘億萬災黎於冰天雪地之中莫不感德矣 
[豐沛灌睢等縣之災况與教育]  
　　江蘇義務教育期成會訊云豐沛灌雲睢寗等縣勸學所及第三科函復災况云豐縣水災據省道各委調查謂收穫至多不逾五成正稅當然減少至不减附稅一節尚未經地方全體商酌妥協將來公同會議時主張者當不在少數也沛縣本年被水成災情形極重前由省委會勘分别輕重擬定最重區域蠲免漕米十分之四緩征十分之六其餘全境一律緩征漕米十分之三並會同各界士紳議决雖被水成災地方自治教育各費仍須照常帶征以免妨礙地方一切事業之進行灌雲縣地處淮北向苦水患本年泛濫益廣田禾幾盡淹没已由省委勘驗認爲災情甚重將來正稅定然減成惟不减附稅以維教育之辦法已由勸學所援太川兩縣例呈請縣署轉呈財廳核示矣睢寗縣四巿十三鄉田禾淹没者已居十之七八其餘雖稍有收穫亦係霉爛不堪適口刻下哀鴻翩野待哺嗷嗷地方人士已成立籌賑會奔走呼號募欵放賑一面呈請上峯設法救濟正稅且將停征遑言附稅約至來春教育現狀恐即無法維持也 
[洛克斯裴之地理講演]  
　　昨日下午四時江蘇省教育會開講演會請英國洛克斯裴博士講地理之觀念由郭秉文君主席略謂我國自與西方諸國通商以來教士爭來傳教直接爲設教堂間接設醫院與學校而尤以學校之事業爲尤鉅其範圍由簡單而複雜由狹小而廣大即大學一項今已有十四所之多經費有一百三十萬之鉅然範圍愈廣問題亦愈多歐美教士因於數月前委派專員到華實地考察以期就結果而加以改進業已竣事回滬本會乘此機會今日請該委員來此講演今日爲英國利物浦大學地理教授洛克斯裴博士講地理之觀念博士研究地理學在彼邦深負重望新著遠東問題之地理觀流傅甚廣並請暨南學校商科主任高踐四先生翻譯高先生亦嘗研究地理云繼即博士講演略謂二三十年來地理觀念大爲變遷學校教授更多注重且認爲社會學之中堅推原其故大要由於就地面現象加以研究足以解决種種問題譬如地中海氣候夏日熱而乾燥冬日亦不甚寒而潮濕因生某種植物則推而至於同氣候之地必亦不有此種植物或能移植此種植物且近百年間世界交通日益便利以商業上之關係更有研究之必要又如研究時試爲設身處地之想則尤可免除國際上之誤會而保世界之和平今舉澳洲爲例從地方方面加以研究則有應注意之點四一爲地勢二爲天氣因地勢與天氣可以决定其三之物産四爲人民澳洲之人民大多數係從英國所移往然以上述三者之關係已稍變其性質然人口繁盛之處端在南方則因南方多雨水於生存較適故也中部氣候乾燥人口當然稀少至於北部則氣候亦多雨且富植物而人口亦不多是因南方尚多曠土未關儘足倚爲生活尚無北進之必要且白人欲壟斷澳洲限制有色人種前往可知政治與地理亦大有關係總之今日之世界以交通之便利殆已爲一家而問題亦以關繋之增進而加多然果能從地理上加以研究大家易地以觀則誤會可免而戰 
 
 

Page 15

 
 
爭可弭人人爲本國長好之公民且爲世界最好之公民矣云云 
[約翰大學游藝會之第一日]  
　　聖約翰大學壬戍級學生爲籌欵擴充母校校基起見特假夏令配克戲院舉行游藝會二日昨晚爲第一日七時開幕往觀者數百人其秩序如下（一）由主席邱君培洵致辭（二）西歌（八人合唱）（三）中樂（壬戍級國樂會）（四）西劇（壬戍級西劇團）（五）歌劇（顧森伯張紹載兩君）（六）魔術（郭君）（七）中劇甲（壬戍級中劇團）（八）西樂（該校西樂會）（九）中劇乙（壬戍級中劇團）所表演之各種游藝頗爲觀者讚美其中以歌劇爲最妙劇名「羲皇上人」是劇脫胎桃花源記情節優雅劇中述一漁翁酒醉後掉舟自適沿溪行達一岸即艤舟登陸俄而經一石穴遇一女郎暢談世外之景象後女郎邀漁翁同入桃花洞扮演者歌喉宛轉描摹盡致在座者均爲之怡然今晚該校學生將仍在該戲院繼續表演也 
[任筱珊北上原因]  
　　滬寗滬杭甬兩路管理局局長任篠珊於星期六乘車北上已誌本報兹悉任局長此行係奉交部電召面洽提欵事宜蓋因交部前電該兩路局飭將本年解部之借欵息金提前墊解十萬元以應急需任局長奉電後即經簽字遵照撥解而銀行團方面未表同意致被駁回其駁覆之意根據曩年合同所載凡有路欵出入須經局長簽字總賬房領袖副署方可發生効力之規定交部提欵無着深恐内中或有特别原因故特電召任局長晋京面詢一切 
[航業雜訊一束]  
　　英國西亚公司Ellerman＆BucknallS.S.Co.自今年恢復遠東航業以來開駛商輪甚多航業上注重於大西洋一路遠東歸英商怡和洋行經理其所行之船均以城字爲名但以裝貨爲主現該公司又議添加三輪來華曾誌上月本報該三輪係添開搭客班之郵船一曰孟鳩斯德城一曰西姆拉城一曰格爾喀特城明年二月十一號孟鳩斯德城可開始由英出發其航路將自英國利物溥經倫敦至滬西姆拉城於三月十二日開班格爾喀特城須在五月五日出發此問怡和洋行已接得電報將預備布置外洋客票間矣 
　　提督輪船公司之惠剔威號本日可抵申並無來貨明日即須赴紐約在申裝去有茶葉一萬餘箱猪油一千一百聽又有大批野絲·府綢·羊毛·草帽邊·蛋黄·地氈一各噸運往 
　　法郵船包島斯號明日可進口據來電報稱船中有從馬賽運來之進口貨三千一百五十件並有頭等客四十八名二等客四十三名三等客五十四名四等客六名在滬停一日即赴日本云又有新輪將軍號刻已由法開出將於一月之三十二號抵滬 
　　昨日長江各埠裝來國産香烟葉甚多計招商局江華號裝來二千三百三十八件太古之聯益號亦裝來一千四百七十九件均將轉至香港製造香烟云 
　　中國郵船公司之中國號十號已離舊金山船中有運滬貨三百四十噸尚有兩星期行程可抵上海 
　　大阪公司兹因添加海参崴路船舶特將鳳山丸·台北丸·調航此路另以天津班内替出之嘉義丸改行青島 
　　昨日本埠有大條銀五十條由太古輪運赴香港 
[滬閔南柘長途汽車消息　劃定車廠基地]  
　　滬閔南柘長途汽車公司造橋築路工程業已次第進行該公司經理等於昨日偕同周工程師至閔行劃定總公司及車廠基地約十餘畝係在閔行西巿新安公所之西側公司面前之車路加至七丈之寛另有空地一方可以停留汽車數百輛此次劃地時所有管領地産之顧岫雲喬念椿李蕉軒諸君均熱心公益慨然讓與云 
[昨日之金價與滙巿]  
　　現貨標金自九月間由某銀行買進數百條後迄未開出至昨日由華比銀行買進元月份期現標金四百二十條價三百十五兩五錢聞係同豐永恒記等金號所售開期金之價因此漲至三百十七兩四錢收盤云 
　　先令昨日勿動惟内盤頗形軟弱交易由某某等銀行賣出元月份數萬磅價自三先令七辦士一二五至三先令六辦士半又二月份三萬餘磅價三先令六辦士半至三先令六辦士又買進元月份數萬磅價三先令七辦士二五至三先令六辦士六二五又買進二月份二萬餘磅價三先令六辦士七五至三先令六辦士二五收盤銀行賣出元月份三先令六辦士六二五買者三先令六辦士八七五又二月份銀行賣出三先令六辦士一二五買者三先令六辦士三七五投機家略有買進先令恐再轉縮云 
[時近歲暮之金融巿]  
　　近來歲暮將屆陽歷年底不過旬日本埠金融界巿面不但未見緊急而銀拆日低銀根大見鬆懈拆息近來竟小至七八分左右於此已可概見查今年十一月來銀根極緊說者均料年關將屆巿面將益形恐慌不料事實竟大相反此中原因由於邇來絲巿活動異常陸續有絲欵介出以致銀巿頓見鬆懈聞月餘以來絲欵數額已達千餘萬兩之巨故此屆陽歷年關銀根决不致緊巿面必能平靜過去也 
[西節中之火車來回票]  
　　明日起星期一止 
　　滬寗滬杭甬兩路以本月二十五號係西節即俗稱外國冬至各機關休息者多中西人士乘此假期前赴沿路各名勝游覽者自必增多爲優待游客起見發行星期尾來回票自本星期四日起通用至下星期一日止計共四天其價目按照票面特别折扣以示優異兩路各大站皆有出售云 
[陳少山自殺之離奇]  
　　大能輪船搭客紹興人陳少山投江自盡該論賬房將行李銀洋并絶命書一紙送紹興同鄉會轉知陳家族領取等情已誌前報兹悉該會接到華大輪船報告即照絶命書所開地址寄信紹興日暉僑德春抄莊轉交陳少山家中日昨該會接得德春抄莊回信謂該處並無陳少山其人云云該會因此大增疑寳如果絶命名片確爲死者親書則何必誤書地址且細查死者行李有郵寄舊包封布一塊寫明「衣包一個寄至浙江紹興縣臯埠東巿介春南貨寳號收下轉遞大臯村進士台門内交陳謙樹君查收陳少山自北京虎坊橋寄」則陳某爲紹興大臯埠人可知惟布封與明片字跡似出兩人不無可疑之處該會已於昨日照封布地址發函通知一面披露杭紹各報俾陳少山家屬或與有關係之人見報得知來申查究以明眞相云 
[臧汝鑫案中之證人送蘇]  
　　南匯縣管獄員臧汝鑫及所目翁耀南看守朱瑞山丁海珊等因侵佔公務上管有物並虐待罪犯之所爲判臧監禁四年翁一年二月朱一年丁十個月各在案兹悉臧等奉判不服提出理由聲請上訴當奉核准並將本案牽涉已禁該監獄之罪犯張洪濤田金福李文奎何阿松姚子耕張成新傅培生徐阿濤唐小四子衣犯婦馮陳氏等十名一併提解到廳備齊公文於昨晨加派法警將臧翁朱丁四犯連同張洪濤等十名口由廳押解就道乘火車解赴蘇州高等廳審辦矣 
[水巡西捕毆斃米船夥八誌]  
　　滬北經售米榻公會代請伸冤　泮迪生遲遲其行乎 
　　閘北常帮船羅子峰之夥曹阿根被海關西捕泮迪生毆傷身死一案官廳尚未有何辦法昨日滬北經售米糧公會函致閘北工巡捐局函云敬啟者竊查滬埠米糧全賴内地接濟而新閘橋一帶又爲米船薈集之處因米食關係重要是保護之不可不周密本月十號各米船正在紛紛卸貨之際適有水巡西捕裘迪生者到來以船隻停泊過入河心謂有碍航路立命移離當時各船隻孱於外人之勢隨即解攬啓椗詎知該西捕迫不及待竟鬻意逞兇持棍痛撃船夥當時受生傷者不知幾何最惨者爲常熟羅子峰户管船老大曹根寳竟被毆及要害立時殞命查新閘以西既非租借地外人何得越界侵權現各米帮咸具證憂羣謂此次事比重大若不將兇捕嚴懲後患何堪設想祇得停裝對待等語設竟一致罷運勢必有關民食貴局取稅於船户即當負保護責任如其放棄不理後患孔多想貴局職責所在斷不漠然視之也究有如何辦法尚希示復又致上海總商會界聯合會函云敬啓者滬北新閘一帶原爲米商會集之處緣蘇州河日趨汙塞故當糧食踴躍時各船舶大有不敷停之勢是河局疏於開濬有以致之也月之十號海關水巡裴迪生巡至該處謂船舶停泊深入河心有碍水路交通立令船隻移離谥是各船舶立行解攬啓椗距知該水巡刻不待緩立將各船夥亂毆當時受重傷者不知幾許其中被毆最惨者爲羅子峰户管船老大曹根寳竟致因傷身死現死者已經檢察廳騐明毆死是實惟查新閘橋以西係屬華界是越界干涉在碍國體主權毆死人民實犯殺人死罪彼水巡竟草菅人命船户等目睹此境羣情憤激均稱照此情形祇可裹足不前敝公會經售糧食與船户及本地居民關係彌切船户等一旦遭此横逆理宜代爲呼籲想贵會爲滬上商界領袖諒具同心維望公函警廳務將水巡裴迪生引渡歸案依法懲辦爲亡魂雪沉冤亦所以爭國權也特此瀝陳尚祈公鑒 
　　米船户曹阿根在新閘蘇州河遭水巡捕房水巡西捕半迪生兇毆致斃報請法庭派員騐明候究在案兹悉此案自奉法官騐明之後迭經各團體據理力爭要求海關監督商請稅司將凶犯泮迪生送歸法庭訊辦等因而上海地方廳黄用中檢察長曾接某機關來文聲明泮迪生准於本月二十號送到貴廳一訊之後仍應歸該管領事署訊明擬辦但地檢廳候至昨午後尚未見將泮迪生押送到廳不知何故 
　　又函云毆斃常熟帮米船夥曹阿根之水巡西捕裴迪生原定星期二解送檢廳偵查兹聞海關方面因手續未及故仍未起解現悉稅司允准星期三（今日）實行解送檢廳俟訊明後即須解交瑞典領署訊辦云 
[南巿之冬防嚴密　檢查行人　取締旅館]  
　　南巿第一區警察署王金山署長因現值冬防吃緊之際恐盜黨土匪潛匿境内令飭本署李申兩巡官督帶長警在華租交界各要地注意查察自晚間九時起對於由北往南之行人形跡可疑者須檢查身旁有無挾帶危險物品自昨晚始已實行檢查如查獲挾帶白郎林手槍或其他違禁物品者扣住解署嚴究其所轄境内各旅館小客棧亦於昨晚起實施搜查並令各棧主凡遇形狀可疑之人投宿者密報本署以憑拘究 
[銀洋巿况之報告]  
　　金融通訊社二十日報告云今日洋價仍堅早巿畧疲價爲七錢二分八釐七毫五午巿又漲高半釐銀行及錢莊均多買户據聞稅務處連日有收藏現洋預備公債介息之用以前稅務處雖有購進大都係錢莊抛定故近日洋釐雖無大宗需要但錢莊多買進拆用以致洋巿等仍堅定云 
　　銀拆早巿均七分巿面鬆動廣帮略有用欵銀行欵四十萬兩大條出口裝香港二百六十五條杭州二十五條 
[糖巿之昨訊]  
　　車糖巿價連日無甚升降紅糖青糖油頭來信價已見漲惟申盤己開大一錢否則産地聞此消息來貨當然稀少新貨青糖冬季見新中國青糖出數到齊共有六處本年僅潮青到過尚有漳刁温青·祝青·興化·四都·等五處青糖未到吕宋青到亦減少暹邏無到故青糖獨倚潮陽青應銷價格預料緊俏云 
[承天同門會第一次聚餐會預誌]  
　　虹口湯恩路承天英華學校開辦以來已近八載歷次畢業者甚多皆散處各地今春由首先畢業生嚴慶齡張嶺梅毛志良唐惟清君等十餘人發起組織同門會已於暑假時於母校開成立大會今爲聯絡會員感情起見特託耶穌隔誕節（二十五日）晚間在大新街悅賓樓舉行第一次聚餐會屆將并有種種游戲以助除興諒必有一番盛况也 
[清華校駐滬辦公處]  
　　北北京清華學校出洋學生駐滬管理員唐公露園因病出缺所遺駐滬管理一職當由該校正式函聘上海基督教青年會華總幹事曹雪賡氏兼任已得曹氏同意即日附設辦公處於四川路青年會學生科辦理一切聞下屆該校學生赴美出發之期爲翌年八月二十四號由滬乘輪放洋九月十五號可抵舊金山所有各處自費學生欲隨清華船同往及垂詢一切出洋事件者可向該辦公處隨時接洽云 
[鐵路員司中西令節停止辦公]  
　　滬寗滬杭甬鐵路兩路管理局昨奉交通部電以本月二十二日爲冬至節二十四至二十六日爲西節應各懸旗誌慶並停止辦公一天等因當經局令公佈飭下所屬各科處所一體遵照惟在該假期内各須酌留員司以便辦理要公 
[十人團之新理事]  
　　中華救國十人團聯合會於徵求會閉幕後按照十二月四日全體大會議决案改選理事二十一人以便執行會務故於本月十八日在本會所當衆開票兹將當選者姓名錄後唐豪·任矜蘋·邱碂禾·朱昌利·楊瑞葆·余鵬·錢朾玉·鄭正秋·孫道勝·汪濤·馬玉山·王瀛洲·陳勇三·張東初·沈卓吾·丁福保·洪子華·姜槐卿·徐立祥張取誠·陶笑舫 
[工商友誼會救濟失業]  
　　上海工商友誼會因交易所員施芝聲由紹被騙來滬於兹六月衣服典盡銀錢用馨意圖自盡具書哭訴該會經該會主任童理璋收留並將介紹至某路商界聯合會辦事又該會介紹部主任甘漢卿報告本埠老北門吳家弄裕昶隆皮革廠欲招收藝徒兩人須年至十三四歲以紹興人爲合格欲就斯職請來報告云 
[濟生醫院施種牛痘]  
　　上海中國濟生會濟生醫院係中國濟生會所設立開辦二載院址向在閘北寳山路六十八號兹以不敷應用已移至寳山路寳興路口二十八號洋房照常施診該院　因天花盛行故仍循舊例每日下午二時至四時施種牛痘不取分文也 
[吳淞蕰藻浜馬路工程之進行]  
　　商埠局所築吳淞蒞藻浜馬路開工以來所幸天未陰雨工程未致躭擱現計挑挖二壩土方塡塞河浜照第一期工程期限尚未愆緩并聞埠局即擬趁此冬令分段栽種樹木惟前傳大中華紗廠門前路線更改包工作要求加價一節則係傳聞之誤非屬事實云 
[法界商民致送政匾　頌平房租也]  
　　法租界商業聯合會以本埠房租屢漲不已幸賴韋總領事首先示禁加租居民稱頌爰由該會發起醵資備辦銀盾一座德政匾方其文今改「惠庇居民」四字以誌紀念聞已霖鐫竣事先於十八日晚間邀集會員参觀由葉貺辰報告籌備經過情形復討論送往時一切儀式由衆公推　貺辰·汪醒齋·江錦春·劉屏仙·張敬園·貝明忠·六人爲代表又推劉君擬撰頌辭訂定本月二十二日（星期四）上午十時將德政區銀盾分供彩亭導以軍樂周游本租界然后送至總領事公署復派沈問師邀同會員等屆時均司参送并擬一面具報領事致送日期一面函報總巡捕房俾便通行云 
[楚興布廠减少出貨之滬聞]  
　　湖北漢口楚興織布廠所出湖北天字十六磅粗布在申批發行销寗波等處本年夏季該廠曾因修理機器及爲軍隊佔住致此項粗布不能織出巿價漲至八兩四五錢現聞秋冬以來出貨殊旺每日該廠可出五百疋之多銷路停頓故此間分行接該廠消息謂將减少二百部日出三萬疋云 
[南水釐卡病商之滬聞]  
　　聯合通信社云屯溪鎭在浙屬錢塘江上游爲皖浙交通要道往年輸運茶漆山貨爲數甚鉅近該鎭釐局忽在南水添設分卡詐索害民當經休寗縣商會禀請省長許世英予以撤銷昨奉到四一七號指令云呈悉南水卡設自何時據陳該卡搜擾之害竟使旅客泊舟夜哭殊駭聽聞該處如無正稅可報並無稽查繞越偷漏之可言應即裁撤即有應行設卡情形亦應酌派妥人充任司托不得聽任敲詐致招攻訐該局長縱令司扦重兹商困遇客需索不恤人言亦有應得之咎候仰財政廳查明該卡有無設立之必要並嚴飭該局長將原有司扦先行撤換具復核奪此令該商會以爲官樣文章誠恐陽奉陰違昨又通告旅滬皖商一致反對務達撤銷該卡之目的云 
[交品所消息一束]  
　　上海證劵物品交易所理事會因六十四號經紀人賈　希失踪資格消滅依據營業細則第十七條第三項之規定準於十二月二十八日下午三時將該經紀人之證勝棉紗金銀商號在本所用投標法任人分别競買但競買價格如不能達到本所之預定金額或金額雖較高而其資格本所認爲不適宜則作爲不合格又天津交易所股代用價格自十二月二十一日起每股改爲二十元昨已分别通告矣 
　　全球貨幣物劵交易所係祝蘭舫毛鑑清等所組設股本二千四百萬元資本已收足四分之一現該所已購定漢口路外灘八九十等號洋房爲巿塲基址該屋皆有洋行外人租住一時不能搬盡故大約須明年陰歷正月方能動工也 
　　某油餅交易所專務理事周某近因投機失敗虧欠各債户十餘萬不能支持於日前在寫字檯上留下字條一紙略謂余囡事繁不及兼顧請將專務一缺另舉賢能充任云云至翌日即不知去向現各債權人至南巿周之住宅内探問已將家眷遷往别地屋内已無值錢之器具矣 
　　亚洲江南合衆等三交易所各發起人等皆有連帶關係邇來交易所之風頭已退巿面不甚佳象故該三所有歸佯爲一之說現正籌議進行之中 
　　麵粉交易所昨日因第一物劵及星期證劵等兩所歸併一事應由經紀人公會開會表决通遇是以午後後巿巿塲停止拍版各經紀人假第一物劵開會聞上次所議第一物劵股七股掉麵粉股一股又星期證劵股三股換麵粉股一股現第一物劵又議改六股半換一股云 
[滬南船隻稅認包期將滿]  
　　滬南工巡捐局姚石蓀局長以本局船隻稅一項向山商人認包以一年爲期明滿　章招商投標承充今届該認商將届期滿自應查照成案預備招商投標現已呈請松滬護軍使核示辦理矣 
[華界請禁酒排間　毋任俾畫作夜]  
　　閘北虬江路一帶外人擅設酒排間一事屢經官廳查禁昨有某影戲院陳姓者除該院每夜開映影片及女子新劇外私設酒排間深夜營業該處公團昨日以有關風化擅違禁令等詞具函陳請各當局嚴予取締云 
[蔣書記長升調]  
　　上海地方檢察廳書記官長蔣文棟業奉上台調赴吉林地方檢察廳長所遺之缺昨奉黄用中檢察長委派統計科書記官李齊瑜暫爲兼代云 
[施其績之檢驗報告]  
　　滬杭甬鐵路上海南站火車上倒斃搭客一名報請上海地檢廳相騐一案已紀昨報兹悉該屍係由松江明星橋購票來滬在罷華站倒斃將屍帶滬請騐昨午該廳委派楊檢察官毛檢騐員等詣該車站相騐當騐明該屍年約二十歲左右身穿元色花緞皮馬褂黄色柳條布皮袍藍布夾襖白絨布短衫洋緞夾褲白條布單褲青布鞋子但短衫上有施其績三字檢查該屍周身並無别故委係急病而死塡明屍格判由堂棺殮發封惟該屍生前帶有物件計開英文字典一本英華地圖檢查表一本英文世界地理一本日記簿一本墨匣一隻自來黑墨水筆一枝皮夾一隻内有大洋四元小洋五角銅元二枚又施其續名片數張又施濟均致王之韶信函一封楊君檢點清楚諭令一并帶回檢廳存候家屬認領時一并給領 
　　尚有本埠新聞公佈欄等轉入後頁 
[雜評二]  
[說與做之難易（旡用）]  
　　說一件事容易做一件事煩難以說之時非做之時說之人而不顧慮做之人焉祇須激昻慷慨痛快淋漓便可博得一時撃節矣至做之時處處與實事有關稍有不合便生窒礙此其所以做此說爲難也 
　　雖然說原爲做而發也善說者必注目於做故於未說之前熟思審處如何著手如何進行如何收束通盤籌畫稍有未妥不敢輕發如是而說說至難矣既說之後依說而行如水流舟如車行軌循序漸進無稍乖忤斯做亦易矣 
　　由前之說恒犯能說不能行之病其結果等於　說由後之說有言行相顧之妙不言則已言必有行且欲事之有成焉寗寡說以養其神毋妄說而流於罔時局孔艱待救至急憂時之士有不能安於缄默者矣第事有可以宣傳而止者有不僅可以宣傳而止者如籌欵收回膠濟路促進國是會議兩事設不確立一定步驟雖言滿天下於事無裨必也欵需若干如何籌措對政府之契約若何是於路須一一計畫如何通知如何召集主旨安在是於會須一一凖備必若是而后可得結果庶所說之不空說所做之爲實做而進乎道矣 
 
 

Page 16

 
 
本埠新聞二 
[海通控告案註銷]  
　　海通洋行控告仁昌不出鋼條一案查因裝期延遲當時執一詞以致訴訟現業經雙方調停將案註銷矣 
[爭辦安徽奬劵之訴訟]  
　　浙人孫慈卿因攤承辦安徽濟安工振奬劵與監督王世英　　草約曾經王查騐證金允孫承辦比孫在本埠賃定房屋組織就緒王忽回皖不而繼乃登報廣告另允李繼楨承辦現孫以損失多資心不甘服已向皖省軍民兩署呈訴矣 
[慈善副劵之五大奬　號單已出]  
　　昨慈善副劵在南巿開奬上午九時起中午十二時止頭奬三萬六千三百三十號蕪湖來得利經售二奬二萬四千一百三十五號杭州仁裕經售三奬一萬七千九百六十五號本埠大有利經售四奬一萬八千三百零九號本埠有利源經售又四奬二萬九千七百零八號漢口吉祥春經售五奬三萬一千四百八十八號本埠萬寳源經售又五奬一萬七千一百四十號杭州仁裕經售五奬以下今日號單已出不及備錄 
[攫取奬劵]  
　　前晚八點餘鐘時滬南豆巿街立中奬劵店正在結賬時突有年約十五歲之浦東男子顧金生乘人不備將櫃上所陳之利濟綏遠等奬劵二十八條悉數攫取飛奔逃逸經店夥何乙彬覺察立即追上鳴同崗警得以獲住將原贓一併搜出帶入第一區警察署由王金山署長預審之下當飭將起獲奬劵證物給原告具領顧金生留候核辦 
[樟腦廠失愼之重罰]  
　　法新租界平濟利路三益樟腦廠於日前失愼已誌前報昨由捕房將廠主游脊山夥計林廣玉傳至法公堂請究游供是日實係夥計林廣玉用洋火不愼以致遺火於樟腦内求察質之林供詞相同中西官判繳罰作一千五百元以儆 
[恐嚇舞臺信函之不確]  
　　前日本報登載九江路天蟾舞台有人投遞恐嚇信一節兹查此訊係當時之傳聞詢諸該台云無此項事實且租界探捕密布保護周至亦决不能有此種事也 
[家鴛鴦遇野鴛鴦]  
　　胡家木橋婦人吳朱氏今年十七歲本年九月十五日該氏背夫私逃無踪與姘夫朱文明賃屋匿居閘北大王廟地方兹爲氏夫吳春芬查明於前日投報五區一分署派警將該氏與朱一并拘獲於昨傳到吳春芬轉解地檢廳奉訊之下判氏與朱分别收押候究 
[婆婆捉養媳之姦　皮條褚倪氏應負責]  
　　江北婦人崔係氏住閘北陸家莊有養媳孫扣寳年十九歲在益穗絲廠做工前日星期停工在家被同廠女工褚倪氏誘往伊家以硫頭爲由與徐福生通姦由崔孫氏到來撞破鳴警將褚徐一併拘入四區一分所當經劉署員質訊原告供素知褚婦專以勾引良家婦女賣姦爲利故跟踪前往見徐正欲强姦媳婦鳴警拘案等情質之褚倪氏供扣寳與徐私識已久云云昨解司法科段科員判移地檢廳核辦 
[老鴇難做　妓女上過犯之當歟]  
　　虹口斐倫路二百十七號門牌廣東妓院内鴇婦麥阿六指控妓女李桂貞誣指迫娼並串同董炳祥董王氏强將房中器具搬去等情昨由該管捕房將男女三被告拘解公共公廨請究即山麥阿六上堂證明李妓在伊院爲娼上月間串令董炳祥等竊去工部局所頒執照至本月十八號李妓乃投捕房謊報逼娼並與董等將鐵床抬椅等物强行搬去等情旋由包探江標與繙譯周文鼎上堂證明當時李妓報告原告迫娼嗣經查明係屬誣指各節質之三被告供皆支吾中西官以董炳祥係屬過犯判押西牢二月期滿逐出租界李桂貞董王氏舉動不合着各押女所七天示儆 
[十歲女孩何可入妓院]  
　　十歲女孩妹妹前由雉妓王鳳挈至寗波路拉客經巡捕查見拘解公共公廨判着王妓罰欵了事妹妹送濟良所留候查傳其父母到案訊核在案昨晨有婦人投廨自稱名劉蔣氏家住蘇州城隍廟丈夫已經故世因挈女妹妹來滬爲傭寄厲波路胞妹處請求將妹妹綸給領云云時濟良所亦將女孩妹妹帶案聲稱不願隨伊母回去等語中西官以既據證明妹妹係劉蔣氏之女判着該氏覔保具結領回以後不准再入妓院 
[行路人死的太快　不知爲誰]  
　　昨日午後三時許有年約五旬身穿灰色呢羊皮袍了外罩泰西緞珠皮馬褂之某甲行經北河南路橋（即天后宫橋）忽爾猝斃倒地當經巡街捕查見將甲尸體舁人斐倫路騐尸回訴捕頭派探查無尸屬飭保報堂棺殮　墳暫惜聽候尸屬認領 
[塌車夫撞傷老婦案判結]  
　　塌車夫周裕才因拖車不愼在老垃圾橋南堍將老婦姚楊氏撞倒碾傷足骨由捕房將周拘解公共公廨押候原告傷愈再核在案昨晨復訊據包探嚴阿慶投訴原告現在醫院大約再延兩禮拜可以全愈云云並據姚楊氏之子姚金生供稱伊母尚未痊可醫費約須二十元等語中西官核供以周在押將有兩月姑寛判給原告醫費洋十元著令繳洋開釋 
[糾黨行兇搶票犯]  
　　廣昌丸藥店主華人翁雪樵指控朱和尚錢三紀金生糾黨行兇搶刦鈔票等情由捕房將各被告拘解公共公廨以原告係葡商諭被告等押候照會葡領訂訊在案昨日葡副領事德維禮氏蒞廨陪同關讞員升座傳齊人證將各被告提案研訊先由華探目金福壽西探奎爾上堂禀明查得各被告均係無業之輩專在提籃橋一帶作非法行爲度日應請嚴懲云云次由翁雪樵上堂證明伊於上月二十九號晚行經西華德路被告等七八人指伊身藏烟土遂被圍住搜索身畔搶去鈔票七十元並遭毆辱除獲案之三人實係當時在塲行兇搶物者外尚有數人請求拿辦云云質之三被告承認行兇對於所控搶支刧鈔票則供多推諉中西官訊畢以錢等三人均非善類判各監禁西牢三月示儆 
[抱不平致傷頭面]  
　　閘北龍家宅菜塲小販薛阿生前日不知因何將某小孩毆打有夏林山見而不平與薛衝突互毆之下致傷薛之頭面被崗警一併拘入五區二分所轉解司法科移送地檢廳核辦 
[留宿過犯又聚賭之客棧]  
　　顧阿金在虹口天潼路六百三十九號門牌開設小客棧因容留過犯住宿並聚賭抽頭被捕房查明屬實禀由公共公廨出單昨飭包探孫阿慶將顧傳案經中西官質訊之下以顧不應違章判罰洋十元充公再犯將該客棧發封 
[號夥搭電車失竊皮夾]  
　　内有四千餘兩支票四紙　鈔票一百七十元 
　　楓涇興盛義號號夥顧某於昨日搭乘滬杭火車來滬身旁携帶鈔票洋一百七十元及該號支上海元昇等錢莊支票四紙計四千餘兩擬赴北巿付欵辦棉紗雜糧等貨者詎乘搭電車赴北突被偷兒將皮夾竊去及至仁源紗布號摸索身旁已絶無所有因之大駭急欲追尋毫無踪跡雖支票尚可止付而名譽上必受損害愈思愈忿晚間擬赴南碼頭投浦自盡事爲其表兄劉某所知急跟踪於後竟在碼頭雇渡船劉即上前將顧拖住上岸勸慰乃於即晚伴送至楓涇俾可證明以免譴責云 
[偷汽車上之零物]  
　　亨茂汽車公司控張萬春行竊值洋四百元之汽車上應用零件一案昨晨復訊兩造均延律師到堂代表關讞員商之美副領事丁君以此案已經訊供明白判張押西牢二月示儆起案零件交原告領去 
[偷汽車上之蓬布]  
　　吳朝江王學甫因竊取嚴魯康及某西人汽車上蓬布被探查獲昨解公共公廨經中西官訊明判吳押西牢兩月王押一月示儆 
[偷塌車之輪盤]  
　　劉明發在斐倫路行竊顧阿慶之塌車輪船兩個持至元芳路湧昌押店質洋化用被包探孫阿慶將劉查獲吊出原贓昨解公共公廨訊實判劉押西牢一月贓交原告領去當本不追 
[公共公廨訊案彙錄]  
　　昨晨公共公廨民四庭由俞襄讞讞同英包副領事訊理各案如次（一）鄭贊庭訴桃源坊房客永昇恒泰昌等不付房租案前經判决着被告照付租金兹因永昇等尚未遵判付租故原告律師到堂請求訊追結果限被告等於三日内付清房租否則將屋發封（二）邱渭卿訴陳椿權不理擔保押欵案結果着陳椿權償還原告本銀一萬兩利息銀自陰曆十一月底止計一各三百十四兩七錢五分該被履行判决後即着原告將抵押契據交付陳椿權照約處分堂費被告負擔押欵據一紙賬據一紙均附卷（三）陳森記訴江顯丞不還取去承攬造屋欵項案結果改期由律師查明支票情形再核（四）沈味辛訴錢幼石不理欠欵被告代表許理律師聲請展期結果改芿三禮拜再訊（五）章志記訴桂守逸欠欵案由許理律師上堂聲明案經兩造和解請予取銷結果准予銷案 
　　又午後民一庭由陸襄讞會同英包副領事訊理英商喊厘洋行訴亚昌鐵行定購竹節鋼條貨到不出請追貨欵損失案結果被告前既與原告協商公請英商會評判自當遵照該評判之結果履行應即償還原告銀八百八十二兩及保險費等一百六十兩民四庭由俞襄讞會同日副領事田中氏訊理（一）葉竇珍聲請給論執管已故葉戴氏遺産案結果准聲請人登報十四天期滿再核（二）蕭桂庭訴彭承坤不理擔保賒去棺材衣服價洋案被告代表律師請求改期結果惟改期三禮拜兩訊（三）婦人夏徐氏訴席玉成及其妻席馬氏將所借珠耳環損壞請飭賠償洋一百五十元案結果證據不足註銷（四）鄧贊昌訴朱永泰不還米洋案結果着朱永泰店主林章償還原告洋十九元四角五分並缴堂費（五）陳勝福訴陳和尚不理擔保押欵案結果本案主債務人住所及抵押品契約成立均在内地應向上海審判廳民庭起訴原禀駁回（六）朱守謙訴楊金林不還荳洋案結果限被告於八個月分期拔還原告洋七十九元二角四分並缴堂費（七）胡森元訴周振亚不付印刷費洋案結果限被告於一個月償還原告洋六十元並繳堂費 
[法公廨訊案彙紀]  
　　賭案　法捕房探目沈德福偵悉林仁山家聚衆賭博抽頭漁利有違禁令爰於前晚禀明西探同至復處抄出賭具等物帶入捕房昨解法公堂請究詰之林供認聚賭不諱中西官判罰五十元充公賭客二十六名各押滿一天賭具没收 
　　烟案　汪仁甫林仁法兩人邇因私售洋烟爲探任坤揚偵悉前往查出土一包帶入捕房昨解法公堂請究汪林兩人供認私售不諱判各罚十元充公 
　　騙案　無賴汪阿榮專在碼頭上冐充輪船茶房騙取搭客行李日前先後騙取奚德桂王桂寳王家春三人皮箱等物而逸現爲包探曹福昌偵悉前往將汪拘獲吊出原贓帶入捕房昨解法公堂請究先由原告投訴被騙情形詰之汪供認騙取不諱中西官判汪押西牢一年以儆贓给原告領去 
　　妓案　婦人方胡氏邇在法租界開設妓院不向工部局捐領執照事爲包探方福林偵悉前往將氏及兩妓女胡金弟周洪寳一併帶入捕房昨解法公堂請究先由捕頭上堂禀明前情胡氏供婦入遷居該處未久故未捐照求宥質之兩妓女供女子等不願爲娼中西官判胡氏罰洋一百元兩妓女送堂擇配 
[誌謝]  
　　昨承銀行週報社惠贈第二二九期「銀行週報」一册又商務書館惠贈第八卷第十二號「學生雜誌」第三二四期「英語週刊」各一册誌此併謝 
公布欄 
[江蘇高等審判廳]  
　　民庭判决　李有田與李月桂等爲承繼涉訟控訴一案（判决主文）原判撤銷李有才李有桂在第一審之謂求及李有桂附帶控訴均予駁回本案訟費歸李有才李有桂負擔▲金朱氏與金文彬爲離婚涉訟控訴一案（判决主文）本案控訴駁回本審訟費由控訴人负擔▲徐嘉桓等爲義莊涉訟控訴一案（判决主文）民國十年三月十日本廳缺席判决除訟費部分外變更之原判關於徐嘉桓對於義莊得有参與權之部分撤銷徐嘉桓之控訴駁回 
　　批示　殷陳氏一件爲與殷錫成遺産控訴一案請領預納訟費由　悉查該氏與殷錫成爲遺産控訴一案本廳於民國八年十一月七日判决發還無錫縣署更爲審判並未就實體上系爭事項予以受理所有該氏於八年四月二十六日五月二十四日七月十日先後繳納印紙費四十九元准予發還仰即檢齊原收證繕具領狀現自坐廳領回現金可也此批▲凌月季呈一件請求發卷執行由呈悉本案全卷准予發滬上海地方審判廳查照辦理可也此批　以上十二月十八號 
　　批示　陳凱呈爲案懸不結請調卷核辦由呈悉查此案前奉司法部令發該民副呈到廳業於本月十四日令飭淮陰縣妥爲依法辦結並將辦理情形先行呈覆在案據呈各情應俟該縣覆判再行核奪仰即知照此批▲賈祥泰呈爲賈陳氏繼承案早已確定縣署違法重訊請飭縣註銷由呈悉仰候檢發副呈令飭該縣查核依法辦理此批　以上十二月二十號 
[江蘇高等檢察廳]  
　　批示　夏祖培狀悉該案第一審曾否判决如果不服應於判决後法定期間以内聲明上訴兹向本廳狀請先將各案聲明全部不服俟判决後補具理由無此辦法所請應毋庸議此批▲孫德　狀悉本案前經本廳調閱原卷該縣處分並無不合又迭經批示在案乃事隔數月又復嘵凟不休殊屬不合特斥此批▲夏祖培據訴已悉候令南通縣知事從速查訊明確依法判决此批▲林吳氏據訴已悉仰候調卷核辦此批▲李能雨管思才兩狀均悉候令縣查復核奪此批▲徐中和狀悉查本案前據上海地方檢察廳呈復是案現已偵查終結於九月十三日起訴移付公判該民已有誣告嫌疑自應投案候訊何得飾詞來廳越凟此批▲鄭景清狀暨抄件均悉仰候調卷查閱再行核奪此批▲黄玉甫狀悉本案私訴准予上告仰於判詞送達後七日内補具理由以憑核辦此批▲馮鍾氏（即馮宗氏）狀悉查此案第一審判决係十月十二日除扣上訴期間十日外廳於本月二十二日期滿仰速函知爾姑嚴氏屆時來廳領爾回籍可也此批▲龔達卿狀稱各節是否屬實候令崇明縣知事查明依法辦理此批▲黄關祥狀悉此案已令交第二分監照判執行所請發達原縣之處應毋庸議此批▲候岳卿委王書麟辯護呈遞一狀業經本廳查閱函送同級審判層　辦仰即知照此示　以上十二月二十號 
[上海地方審判廳]  
　　公示送達（全文在本廳揭示塲公布）第一七九號（民二庭）一件陳桂林與毛洪昌因借欵涉訟一案兹本廳續定於十二月二十八日上午十時半爲公開審理日期仰該被傳人毛洪昌依期來廳候訊毋違特示右仰被傳人毛洪昌遵照　以上十二月二十日 
[上海地方檢察廳]  
　　批示　袁瑞和狀悉查本案係屬違警範圍於刑事無涉仰即知照此批▲杜殿揚狀悉仰即遵傳來廳候訊此批▲孫朱氏狀悉仰即來廳候訊此批▲李潤深狀悉前狀批示自係一定程序仰即遵照毋凟此批▲陳朱氏狀悉候訊明核辦此批▲金鶴其本案民事部分本廳無權干涉應由爾向同級廳依法進行至刑事部分檢察官已提起控訴仰即知照此批▲潘王氏候提訊核辦此批▲曹包氏狀悉候查明該兇犯國籍再行核辦此批▲徐伯英已批曹包氏狀内矣至請照會海關監督稅務司嗣後不再容該西捕越俎俾維商巿等語事關行政不屬本廳職權以内仰即知照此批▲董如毓狀悉已飭警拘攝矣此批▲崔趙氏狀悉崔殿喜等有掠取爾女情事應准隨時鳴醫拘究毋庸先行備案此批▲方振華狀悉已訊論矣此批▲姚盛氏狀悉已於方振華狀内批示矣仰即知照此批▲朱惟善狀悉候調五區二分駐所卷到再行核辦此批▲俞聿修狀悉仍仰將被告人錢女萬隨時捕獲送廳再行核辦毋庸多凟此批　以上十二月十六日 
[上海地方審判檢察廳]  
　　布告　（第三一號）爲布告事照得本年十二月十二日爲冬節日本兩廳遵例停止辦公一天合行布告俾訴訟人等一體知悉待此布告 
 
 

Page 17

 
 
   
 
 

Page 18

 
 
自由談 
遊記 
[黄山紀游（八）] [  病猿]  
　　七月二十八日晨起余友詢沙門以此菴來歷知爲宗眞人張尹甫故宅但今則内供松谷祖師像龕後尚有祖師之眞身塔菴顔曰松谷禪林龕前有聯聯云降福長教書滿架臨文應許筆生花祈禱中含有科舉氣然亦不可謂非佳構兩楹各有聯對其一云昔爲宋代鴻行舍樂投榮歸極樂今作萬家生佛除災禦悍獲昇平其二云三尺袈裟圍繞黄山八百里幾分道學會通泗水二十篇游者題壁之詩不一而足兹錄其一二以供一粲重到芙蓉嶺油潭綠意横峯前雲氣潤雨後道心清塔影和人影松聲雜水聲此山原不俗一路笑相迎（其一）信步從容上崎嶇石徑斜焚香偕禮佛入寺便爲家欵客供青徇烹泉試綠茶同遊松谷裏嘯傲寄烟霞（其二）此係太平崔崑林民國四年遊此所作譒視壁上又有署名退餘其人之詩其一云松谷秋風歲月閒蒼崖翠壁古禪關眞人仙誕重陽節來拜神庥又看山其二云石徑蒼苔認舊蹤芙蓉嶺峻白雲封客來先看油潭景樹有猿聲水有襲其三云千秋古塔宋衣冠避世山林無異寒夢月一痕松萬本天然畫錦到眉端其四云勝地同遊信有綠脚跟歸去萬峯烟雲深更有天都在相約登臨待一年 
　　七月二十九日余友主張作歸余從之於是飭雲漢整收行裝自草莽中出發甚苦唯經仙人撑傘與仙人會飲兩處余友躍躍有振余亦歡然自是抵苦竹溪而出湯口明日由湯口而至新安城兩腿已酸矣（終） 
筆記 
[悼玉記] [  張碧梧]  
　　閩南范生少匠幼聰頴復劬於學其父本宿儒家學相承造詣乃益深遂惟性豪放不拘形跡維時雖俗尚科舉人咸以青衫一領爲謀生必不可少之要具而生則甚鄙夷之凡八股文試帖詩從未研究嘗曰天生我才必有用若日事於此徒足困吾才果何裨於國家更何益於世界而况學貴適性吾性既别有所適即不妨尋吾性之所適者而學之奚必盲從俗流所趨耶生性所最嗜者厥惟詩詞作詩多性靈語不尚堆砌清麗一如其人詞工小令饒有唐人氣味才名頗震於一時人多目以才子而生亦自居不讓焉生才既淵博所視亦甚高當時文人少所許可惟與王生友梅則甚莫逆王生亦名玉子所學與范生埒二人杯酒留連詩詞唱和幾無虚日王有妹名至姑者亦工於詞章耳范生名復知與其兄相友善久思一見其人顧爲禮教所防未敢輕露顔色然而中心之慕想固無時或已也嘗謂其兄曰吾屢讀范生作品覺其清詞麗藻殆未前見復能清而不浮麗而不艶斯尤可貴吾更因此而料及其人必亦秀逸軼羣無復烟火氣者其兄笑答曰妹其已偷覷之耶不則何言了恰切也惜妹爲女子在禮不能與之爲友若果爲吾弟者不可朝夕過從結爲知己子雖然妹幸而爲女子與范生方有畢生相聚之日也玉姑測知其意面乃大顧芳心遂亦大動其兄復戲之曰妹母作此尋常兒女態吾輩文人當不爲俗禮所拘致貽腐儒之誚且吾妹年已長成在禮宜覓佳耦故吾物色已久奈足匹吾妹者頗難選其人非拙於才即醜其貌若范生者殆堪稱才貌雙絶爲吾林不二之良緣也妹果心許之吾當爲妹介紹不妨先結爲友俟兩情相洽兩心相願時再倩蹇修進而爲夫巡之謀不亦善哉玉姑俯首不答其兄知已默許心乃大悅旋於范生前微洩此意范生固知王有妹才與兄等仰慕已久恨無一見之緣今遽聞王生言不禁驚喜交集第猶作謙遜之詞曰吾聞君妹貌若天人才比道韞我何人斯敢作此妄想且不櫛進士下偶傖夫如吾者不令人笑君盲於目復盲於心耶鯫生不敏未敢承教王生復莊容曰吾非戲言吾妹之才貌雖不敢謂恰如君贊但在席庸女子中或尚足稱佼佼者耳 
劇談 
[京劇閒話] [  半塘]  
易如反掌 
　　友人宴伶人張文斌於香廠新豐園余亦在座張譚數事頗堪噱張云楊小樓與黄三演連環套黄念至小輩英雄處有無限感慨而配演惡虎村時又必失笑蓋每演是劇大都蕭長華去彩旦照例有勸天覇之（你姓你的黄他姓他的施你若是再犯猴兒脾氣嫂子可就不疼你啦）一段說白蕭念至猴兒二字格外使勁因小樓綽號楊猴子故黄必失笑也張又云趙仙舫暮年患腿疾不良於行一日興劉鴻聲配戲鴻聲勒逼仙舫下跪仙舫曰（你何苦的難爲我呢我的苦處别人不知道你應該曉得）前後台莫不大笑因劉亦係跛足故耳 
　　九陣風初名飛來鳳初出道時在吉林某園演戲頗著艶名會有擁多金之新寡少婦惑於九陣風之美思念良苦屢次倩人示以傾慕之意并謂如能一面願奉千金爲壽時九陣風之隨行者因好橒蒱多陷窮境聞之莫不大喜促其速往九陣風不應且曰不義之財不可貧也衆曰非爲貧財汝若不法彼婦必成渴病恐有性命憂九陣風怒曰彼死與余何干卒不往後廼以淫褻干禁受縲絏之罪與前判若兩人惟後來之事禍由前始蓋九陣風不赴某婦之約某婦由慕成妬由妬成恨未幾隨一顯者爲妾相偕來京讒於前者顯謂九陣風戲我顯者信其說閻遂受旡妄之災爲某婦先發制人恐九陣風之揚其醜史耳不則九陣風失手傷人何以如此嚴辦因其中尚有複雜之緣由也 
藝苑 
[鐫石話] [  天碧]  
　　金玉晶牙價既昻貴又極難刻似均非文人學子所宜且　鐫印文人之韻事也能陶冶人之性情發達人之性靈常見有此癖者石印滿列書案茶餘酒後鐫之以助興趣亦雅事也 
　　刻玉章者非腕中有千鈞力不能任 
　　王羲之謂書之妙道神形爲尚形質次之鐫石亦然 
　　名手鐫印不重雕琢半重天趣蓋遠山眉梅花妝俱自天然豈俗脂頑粉所能點染哉 
小說 
[新衣（三）] [  張凰]  
　　他攤開雙掌給他母親看道這還不算潔淨麽我原懂得清潔的道理的只是一味貪懶知之而不知罷了現在我老實告訴母親我見哥哥的衣服實在眼紅不過我也想有這樣的一件但知母親必不肯允許我的所以我想把勤儉來打動你心」他說到這裏自覺直爽未免面紅 
　　他母親似已回心轉意很正直的對他說道「這個立志果然是好的但我每天給你錢你總隨手化掉那裏還有做衣服的錢呢除非你將零用錢儲蓄起來一直等到年底才有希望」 
　　他立刻答應道『一准如此不過母親袍料必須是華絲葛的』 
　　他果然如言而行不向他母親要零用錢有時在路上碰着了那梨膏糖擔便很快的跑了過去毫不兜搭他雖最喜歡吃梨膏糖爭奈袋中没有錢了滿口唾味只得淡然無味的咽下肚去寒假後他更絶跡不到外邊去老坐在家裏温温舊書寫寫大字讀讀小說有時小朋友們來邀他去頑他也只斯斯文文的在家裏和他們同頑了他母親自然讚他有志氣 
　　舊曆新年已到他清早起身向他母親道喜接着就說『母親我的華絲葛棉袍可以動手做麽』 
　　他母親笑嘻嘻的開了箱子取出一件光華燦爛的衣服來他道是母親要換新衣了但見伊將衣抖開時咦！那不是一件小棉袍麽他覺得眼前格外明亮心中樂得不知如何說法才好他把唾沬偷咽了數口期期艾艾的誇奬一聲道『好····好阿！』 
餘瀋[  湯受武]  
　　久賦閒居侘傺連年親朋故舊既不相過從更加以非笑一旦颕脫遂嚢名震寰海曩之玉壺冰結者一變而爲簷萄生春矣噫世態炎凉於斯可見然戟剌愈烈則持志愈堅一旦奮翮雲霄未始非親舊無形之加惠焉亦胡恨乎人情冷暖哉 
 
 

Page 19

 
 
   
 
 

Page 20

 
 
常識 
常評 
[昆蟲局] [  覺]  
　　蘇省感於年來農事受蟲害之損失特設昆蟲局聘請昆蟲學專家爲驅除蟲害之準備可謂知本矣 
　　雖然農事之受蟲害可以昆蟲學專家解决之若國家社會之受害於寄生蟲則非昆蟲學專家所能解决也此惟大政治家大教育家大實業家方能解决之而其最要之點則在人人有正當之職業而不爲國家社會之寄生蟲 
　　所謂國家社會之寄生蟲者何也冗兵也冗官也無聊之政客也無業之游民也皆吮吸國民之膏血使之羸弱而不能自振者也我國民不急自去其寄生蟲則他國之人將爲我國特設昆蟲局以驅除世界之寄生蟲害可不懼哉 
經濟 
[商業問題之研究（續）] [  吳束初]  
　　非正當競爭（四）條約限制 
　　在實業和商業上往往有因競爭而侵犯人制造權與賣買權之自由即所謂條約限制之非正當競爭也此項條約之規定種類互異性質不同要皆限制人之行爲專思收爲已用或僅許購買一家之貨品非至條約期限終止之時不容其有取舍之權此項條約限制無非假競爭之美名以行非正當競爭之行爲殊不足以與言商業道德也 
　　廠家或商家初爲維持本身利益計自不得不有合同之規定然訂立合同每因屬於偏面的關係以致失却對方之防範恐將危害及於本業之前途於是設法爲種種之限制而以條約束縛之範圍之此種不正當之條約限制不勝枚舉兹僅就商業上最普通之條約分七大條約略閘述如下以明此事之梗概 
　　（一）因條約規定購買某公司之註册品其公司别種註册滿期之貨品亦須連帶購買在理註册滿期已失效力購者可向任何公司購買惟因條約之規定購者不能自由購買不平孰甚例如某洋燈公司出有已註册之某牌洋燈一種在註册期未滿以前他家自不能發售此項洋燈迨註册期滿後其他燈行在理皆可出售時該洋燈公司旋復新出某牌洋燈復經註册任其獨家經售於是購者來購時必須將已滿期之某牌燈連帶買去始允發賣此種新註册之燈是即爲註册已滿期之貨品明失效力而仍謀設法推其効力於滿期後事也（以上購者係專指商店購之轉行售出者非指顧客而言） 
　　（二）欲租用某公司之註册品其公司他種註册滿期之貨品亦須連帶租用例如美國有一製鞋機器公司專出租各種製鞋之機器按之該公司規約租借甲種機器者乙種亦須附帶出租租借乙種者丙種亦須附租在租進者方面因被租者之機器在註册期内固不得不爾然其註册已滿期之機器亦須連帶租進此蓋與第一條大意相符不過購與租之區别耳 
　　（三）欲購用某公司已註册之貨品其公司未註册之貨品亦須購用之一八九○年美國有一鈕扣機器公司其機器曾經註册於該機器之賣出特别規定買者必須連帶買其未註册之釘具一日有狄克氏其人發明較好之釘具於機器上用以釘起钮扣甚爲便利顧客頗歡迎之該公司遂控狄氏於法庭并多方阻撓其發售此種行爲即假已註册之貨品而欲收未註册貨品之利也 
　　（四）欲購用某公司之一種或多種註册貨品其公司之他種註册貨品亦須連帶購用前提美國之某製鞋機器公司於此種機器之購用外並規定須連帶購用其他種註册之機器即犯此弊也 
　　（五）欲繼續經售某公司舊有貨品亦須經售其公司之新出貨品 
　　（六）欲購買某公司之某種貨品亦須購買該公司之他種貨品 
　　（七）欲購買某公司某種未註册之貨品亦須購買該公司已註册之貨品 
　　（五）（六）（七）之三種規定均因某公司於某貨存積很多而藉要挾以求脫手也 
　　按之　濟上公平的競爭凡不欲經售某貨者不宜强其售發不願購買某公司之出品者不當迫其購買不欲租借某項機器者不得逼其租借如廠家或商家不求售術價格貨質上之根本的競爭而徒假偏面的私己的之條約規定以壟斷生意此即爲非正當之競爭反之商業上抱正當之競爭主義者受此種不正當競爭者之妨碍蓋亦匪鮮矣 
道德 
[西方格言（二三○）] [  謝介子選譚]  
　　迫切需要而訂約終無佳者（富蘭克林）（Franklin） 
　　和平之時宜備戰（英吉利諺） 
　　久盼而後得之樂最樂（意大利諺） 
　　欲生資應節用（英吉利諺） 
　　雖再覆舟亦終不能怨海（德意志諺） 
　　淺識者易多複贅處（英吉利諺） 
　　强者之游戲弱者效之不愼即致死亡（丹麥諺） 
　　勿遽生浪費（英吉利諺） 
　　建設當守法（丹麥諺） 
　　愛足役人（奥一得）（Ovid） 
衞生 
[用口呼吸不如用鼻呼吸之原因] [  德銘]  
軍閥之失敗者 
　　人在空氣中猶魚之在水魚不能一刻離水人亦不能一刻離空氣故空氣之於人視飲食尤爲要第空氣爲物濔漫於地球之上無孔不入隨在皆有故人不覺其可貴耳吾人苟自合其口而以指塞鼻即覺胸悶欲絶急開口去指而後快此無他阻塞空氣出入人體之通路也空氣之出入人體是爲呼吸然用口呼吸終不若用鼻呼吸之佳此其理由可得言之如下 
　　（一）大空之中有無數微塵且有無數徵生物隨大氣往來吾人用鼻吸氣則鼻腔中有毛足以擋住微塵與微生物猶濾水器之有沙炭等物以濾水然若用口吸氣則微塵及微生物將隨大氣而直達於肺葉危險殊甚 
　　（一）空氣之温度不但寒暑不同亦且朝暮互異但吾人之體温則大致不甚相遠故夏葛而冬裘以調劑體温若用鼻吸氣則鼻腔狹長空氣經此以達於肺葉温度已相一致自無危險之虞若用口吸氣則口腔既短且闊外間過熱過令之空氣將直接達於肺部而爲肺炎氣管支炎之誘因 
　　（一）用鼻吸氣則空氣爲鼻液所潤濕而無過燥之虞若用口吸氣則一方既使空氣過燥（亦以口腔不及鼻腔之細長故）一方又奪去口内之唾汁空氣過燥則傷肺唾汁被奪則損胃（唾汁爲助消化之物）此誠兩無一可者矣 
　　或曰用口吸氣誠不若用鼻吸氣之佳然用口呼氣宜若無害然曰是亦不然蓋用鼻吸氣而用口呼氣則鼻毛所擋住之微塵及微生物既無由復返於大空勢必日積日多而擁入於肺葉内猶之濾水器濾水既多不取其沙炭等物而清洗之則水將無由而潔矣此其害一冷空氣經過鼻腔奪取鼻腔之温度而達於肺部呼出時之温空氣若不由於鼻腔以暖之而由於口部則鼻腔内之温度將被奪無餘而劇冷之空氣亦侵及肺部矣此其害二鼻腔雖　泌鼻液以潤濕空氣然空氣過於乾燥亦於鼻腔有害若呼氣由鼻則自肺部呼出之濕潤空氣經由鼻腔而調劑之如是鼻液之被剥奪自不過甚若用口呼氣則此弊决不能免矣此其害三不寗惟是吸氣時則閉品呼氣時則開口一開一　不便殊甚稍不注意且養成用口呼吸之弊矣此不特於衞生有妨亦且有碍於禮儀蓋高尚人物斷未有長日開口而露其牙者也（乙種酬） 
法制 
[妨害交通之科罰] [  朱思忠]  
　　建橋梁築鐵道設電線皆所以利便交通者也此物雖非屬我一人之私有然爲公共所必經即當存共同保護之責任而不可任意毁壞也乃邇來世風澆薄人心日非損壞橋梁毁斷電線恬不爲怪以爲斯時無人瞥見且亦非屬於我無損於己不知於汝雖無損而受汝累者必多矣又常見一種游戲小兒三五成羣麕集於鐵道無人處戲以銅元或小石子等預置軌内俟車過輾成薄片取視爲樂設不愼而損其輪或壞其軌則車必因之而傾覆而全車數百人必將傷害於三五小兒之手其危險爲何如且妨害交通律有專條吾願執政諸公嚴行取締如違則處下列各條以懲罰之如是或可畏而知戒庶不致再犯也 
　　（一）損壞水陸橋梁因而致有來往之危險者處四等以下有期徒刑拘役或三百元以下罰金（新刑律妨害交通罪第二百十條） 
　　（二）損壞重要交通電線修復工鉅者處二等或三等有期徒刑（同上） 
　　（三）損壞軌道電燈標識及其他於氣車電車船艦往來上爲危險之行爲者處二等至四等有期徒刑（新刑律妨害交通罪第二百十一條） 
　　因犯二百十一條之罪致載人之氣車電車船艦衝撞顚覆破壞攔沉而致人於死或多衆受傷者處死刑或無期徒刑或一等有期徒刑（乙種酬） 
 
