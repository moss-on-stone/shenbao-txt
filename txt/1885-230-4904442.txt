# 1885 - 230 - 4904442

 

Page 1

 
 
[四十九號畵報出售] [  點石齋主人啓]  
　　英属阿富汗山中多異獸奇禽近有英人遊其地遇兩鷹大偷人回翔飛舞思攫人而食幸英人有力執持其足摩盪空中事屬罕見圖之以供衆覽　首畵謀係任君阜長所繪一圖兎一圖鼠筆致之妙栩栩欲活准於十六日出售後附淞隱漫錄圖說一則此佈 
[譯西報論印督除虎害]  
　　西報言印度地方近多虎患大爲人民之害不但牲畜被噬而且時出咥人民間苦之而無如何英國駐印總督聞乙惻然動念憤然作色投袂而起曰吾而不能爲民除此害辜此職矣遂率其屬僚統其部曲幷攜其夫人前赴該處入山惟恐不深入林惟恐不密悉心搜羅四散尋覔多方布置百計兠拿必欲得山君而甘心焉數日之中獲虎　負嵎之族無孑遺印督乃欣然命駕而返曰吾於是乎有以對印民矣此西報所叙印督除虎害之情形也正在譯錄付報適有西友問余曰此事華官有能爲之者乎余曰於古有之如周處爲民除三害南山之白額虎實斃其手此時周府君雖尙未爲官而已能之矣他如韓文公驅鱷魚於潮陽姚元崇捕蝗蝻於近畿皆能果毅剛斷爲民除暴雖不必皆虎而除其害則一也其餘如拘虎聽訟搤虎救父或爲官或不爲官見於書史者不一而足至如許旌陽入水斬蛟古今皆豔稱其事竊恐事涉夸誕尙不足深信子乃以爲華人固不能爲之乎西友曰子之所言皆古人之事而印督則今之人也華官之除害皆假手於人若印督則親身爲之也近今之華官能如是乎我在中華爲日已久中國之情形尙爲熟悉竊見夫中國之地方官類多催科有政撫字無功民間有疾苦不啻秦人視越人之肥瘠漠然無所休戚於其心姑無論談虎色變斷不敢率衆入山與山君抗卽使民間有小患而官亦且不識不知不聞不見夫小竊繁興穿窬胠篋民之受其害者長之不啻如虎所望爲官長者爲之設法驅除俾閭閻得以高枕而臥而例示一張緝捕四處無非虛文毫無實用問有能躡其蹤跡密拿嚴懲者乎無有也又有地痞土棍擾累良民民之遭其害者莫不痛心疾首此所謂虎而冠者彼其眈眈逐逐擇肥而噬視平民如魚肉所望良有司爲之除暴安良消其隱患乃高坐堂皇者似聾似啞一任若輩之咆哮於境内而若爲弗知也者問有何處賢宰官能嚴辦土棍保衛地方者乎無有也又有衙署差役下鄕擾民狐假虎威肆其牙爪此輩與地痞土棍往往鈎連串合不異虎之傳翼然民間之被其詐擾者無所控告所望父母官爲之拑制庶狼差虎役不至張牙舞爪乃官其地者南面高坐如傀儡然不但潛假其威而且明示之勢從此鄕民之被害　已時問有重懲蠧差嚴辦惡役者乎無有也又如地方有貽害之事如土娼烟館賭場等類皆足爲民之害則皆與虎一類第此等虎忠官一舉手立卽殄除非若履虎尾之防其咥人也然而此等弊俗各處皆有各處皆未能禁正不知官其地者所司何事夫以上各害爲暴皆不虎若而受其害者則其苛實過於虎而華官尙且不聞不問以相安於無事之天若欲使之携　入山率衆滅虎爲民間除此强暴烏可得哉子弗以古人之事相誑也余曰中國之爲政也與泰西異泰西政體固曰實事求是而未免近於操切中國之政雖多虛文而少實濟然寛大之規模固亦未可厚非也如印督除虎患一事欲責華官爲之固有所難盖非但華官實有所不能卽能之而亦無此政體故卽能而亦不爲至若爲民除害則卽目前而論華官中亦何嘗無之特不能盡人皆然耳他不具論卽如上海英法兩租界中會審委員且優爲之翁太守之嚴禁女堂作嚴辦花烟館葛大令之禁婦女入茶寮烟館與夫驅逐遊僧密訪地痞皆所以爲民除害也民間之爲害者不僅虎則凡除一害不啻除一虎矣爲民間除虎患者印督一人他亦無所聞焉而上海一隅之地已有賢有司兩人則以此類推吾知虎感使君德政而負　渡河者　無待於命駕親往與之對壘然後足以稱名於天下也雖然子之所言亦未始無　中國之官其能爲民除害者固亦有之其不能爲民除害者要亦不乏聞子此言亦可使有則改之無則加勉弗使古人專美於前且弗讓印督擅美於後庶幾爲官者時時關心於民間之疾苦一知其害立予除去是亦子一激之力也請以子言錄供衆覽可乎 
[越南近信]  
　　循環報云初七日德國依路沙火船由海防到香港遞到眞實信息言六月二十七日越南安廣城有越民約三千名結黨成羣肆擾崇奉西教之西人及土人廣安城之法教堂經被攻擊搶掠一空有法國傳教人五名亦遭屠戮死於非命目下所有土人進教者悉被逐去海防法官於聞耗後卽遣兵一隊前　彈壓以保教民焉 
[車路已成]  
　　香港議建火車路一事先數年經已集議有是事而未成也刻聞已有端倪招集股份命名曰香港平水山界鐵路有限公司初八日經在臬衙註册以昭實事不日卽開辦矣說見香港報 
[欽帥内渡]  
　　楊厚菴宮保聞於初二日乘萬年清輪舟内渡彭紀南軍門卽坐長勝官輪前往泉郡謁見同赴福州宮保所部之乾軍前後正副等字七營現已一律凱撤其餉銀及資遣盤費等項經劉爵撫札飭興泉永道奎觀察在厦發給洋銀六萬數千元交統領乾軍王軍門就厦散放故乾軍均由臺北渡厦暫駐南普陀教塲等處一俟口糧川資發齊卽雇輪舟載赴漢口各回原籍南琛兵輪近已到厦承載云 
[走私彚述]  
　　洋藥自加厘後走私偷漏者竟愈出愈奇月前有某洋行買辦在行請客招有土妓侑酒至晚十一點鐘後席散妓亦乘輿而返乃洋藥局巡勇見該轎可疑叱輿人停下令妓出轎搜查果見藏有私土七枚轎夫早棄轎而逸局勇恐妓女脫逃仍請妓上轎連土舁回總局該妓到局後卽絶食欲尋短見局員飭將妓送交厦防廳管押聞該妓並不承認走私僅供到行侑酒坐轎回家不知轎内私土係何人所置云云故此事尙未定案又前報洋藥局勇在鼓浪嶼緝獲大土四十枚在粤妓阿菊住宅搜出一事兹聞旅厦之粤中官商欲爲阿菊作護花鈴經奎樂峯觀察查明卽傳諭官商勿得認蘇小爲同鄕自貽伊戚當發石蟳司凌少尉署中看管聞阿菊被拘後查檢衣箱已失去金珠飾等約値三四千元業已具禀控訴有謂此事實係局勇串通地保栽贓嫁禍籍圖搜攫者顧亦未知確否也 
[五茸秋簡]  
　　本戶十二日時太守傳集各縣謄錄書當堂考驗有上海縣謄錄書某年祗二十有六至夜忽因暴病身亡當由華亭縣楊超亭明府親臨相騐棺殮暫停以備屍親具領○張堰鎭界乎華奉兩邑之間有某姓兄弟二 
 
 

Page 2

 
 
人皆業木工操斤縱斧之餘時復騂弓衅起一日兄方削木弟卽奪其手中斧猛劈中頭顱復向腰間連砍兩斧登時斃命鄕隣里正咸思得賄彌縫然如此逆倫重案終當明正典刑秦鏡高懸決不使兇徒匿跡也 
[中元風景]  
　　楚北民風每年祭祖者除清明節掃墓之外惟中元節爲最盛無論世家殷商富戶皆延僧道超度亡者幷焰口祀孤河燈路燈焜燿奪目雖極貧之戶亦必買紙設餚名之曰燒包伏稍可自給之家必以延請僧衆施放焰口以爲必不可省之舉近屇中元之前沿街舖戶居民住宅每日燒包伏每夕放焰口卽漢口一鎭計之一日何止大小百十起若以漢陽武昌衙署營船統計之更指不勝屈矣僧道每年於此節亦視爲利藪除每日得工資外又必自備捐河燈簿數百本逢人稽首求爲募捐河燈每盞取貲五文以數十盞起至數百盞千盞多多益善究竟果有功德與否吾未能知也且漢口盂蘭會甚夥每年必推香山會館之盂蘭爲首屈一指所陳諸般靈巧工緻務悅心目聞必捐寫數百戶至千餘戶經費至數百金千金不止曷不仿上海廣肇山莊之例以之移助兩廣災區斯草善之功德焉 
[靑溪賸語]  
　　槐花已黃大江南北之挾筆研來探廣寒消息者十到八九人人有王濬樓船駛過三山風利不得泊之樂但未知天台桂子究爲誰香耳○諺語相傳六月無炎天熱煞老神仙今歲出霉在伏後二日人人相告語以爲熱不可當須預備浮瓜沈李乃入伏竟御單裕者累日竊喜人言不騐詎七夕前後三五日爍金淬石炙手異常近幃帳若熏籠坐庭宇如蒸釜卽高臥北窓下自謂羲皇上人者亦且鼻端出火腹篆成烟病者十恒八九皆緣砟末積潦薄寒蒸鬱所致放弱者得之則纏綿床辱强者得之則爲瘧爲痢呻吟之聲比戶皆是其甚者醫生多爲束手加以念切黃香扇桃笙而不冾情深奉倩熨紈縠而難凉豈佛經所謂浩刦者非歟○左侯相前在大利宮一帶胥官地民地而夷爲平陸掃　礫斬荆棘創造官房三四百間賃租取値由官經理歴有年所昨有過其地者見兩人頭破血出尙揮拳不已勢駸駸必欲得一而甘心也者詞之始知係收官租之下走染指於鼎而潤不均故不惜折其足而覆其餗後不知其爭也孰爲君子因念此項官房租雖輕而積年計之當　巨欵現在上江兩縣濵江圩埂雖如金甌無缺然圩内水已灌滿一望如澤國兩縣尊已各就其所履踏看災之輕重以府憲孫太尊有籌欵賑恤之意也究竟賑不容緩欵無可籌曷若移此爲用况侯相原有留資善舉之議則以江南之産活江南之民想左侯自必躊躇滿志否則以挪爲請亦調停之一法總之移緩就急莫非視民如子之苦心而已儒生無爲民造　之權有爲民請命之責是在軾輶軒者○有某甲下輪船附一葉扁舟載行李至水西門　抵岸不作一語便飄然長往同舟四五人皆未通名姓舟子不知其爲陌路也將行李盡抛置岸側刺舟逕去甲入城信步繞一周始出尋船則船已不知所在問人人亦無識者乃痴立如木雞潸然淚卜顧日暮旁有老嫗似隣王孫謂之曰視郎亦甯馨種何慣露宿星　下如不嫌茅茨願作東道主人甲正懼與乞丐伍聞嫗語喜甚隨之行入門覩一少艾者粧頗俏且不避生人詢之知爲嫗女纔坐定忽聞女已在密室作吃吃笑語聲始悟爲邯鄲挾瑟者家也然欲舍此而逃則實無所之適是夕無上撮合山者嫗卽引甲與女俱甲念失路之人得温柔鄕頗不惡因認嫗爲假母行女亦勸甲俟天明速貸同鄕之善者相將觀場此上屆壬午科事也詎甲家本饒於田母早寡僅鞠此子平時除考試足不履城市故出門殊孟浪旣歸爲母述顚末欲報嫗德故今屆特以五十金爲嫗壽昨聞嫗母子有願託終身之志不願久居火坑中已對甲引水自誓卽日杜門謝客矣甲擬在城内賃金屋爲靑雲梯移嫗母子其中俾得相助爲理俟塲畢便買瓜皮艇子雙雙歸去云 
[琴溪雁翼]  
　　涇縣係皖甯之屬邑居萬山之中山多而田少客民從不入境自同治間宣城南陵主客屢訌遂波及接壤之北鄕漸入東鄕東鄕接新安爲孔道嶺路崎嶇客民行至浙溪一帶卽裹足此種客氏多後來無土可耕無産可業晝　得一飽夜不得一宿野樓露處不得不一變其面目橫行霸道始而山谷間無主破屋占以息肩繼卽鄕村邊單弱小家亦且弱之肉而强之食土著勢不能爭羣相側目幾欲　皮食肉而甘心客民亦知土人不我韙爭思自强自固益以暴戾相仇讐此正如武鄕侯所謂漢賊不兩立也上年有某觀察由服官歸習爲頤指氣使奴視平等到家聞鄕裏人所述客民跋扈狀與所受客民凌虐狀不禁勃然大怒日夜謀所以除腹心之患者乃密約健兒數十人將出其不意焚其居刃其孥俾無噍類事未發而客民已先覺遂傳檄遠近相約爲遇剿則拒勦遇捕則拒捕之計某觀察知困獸之鬥銳不可當急間道　告邑之著姓乞聯名公禀於官官料客　聚衆必滋事立以狀轉詳道憲且請兵道憲在蕪湖久悉主客勢不相下乃帶小隊數百人前赴涇縣彈壓更檄宣城南陵各營縣率兵役待境卜客民見官至人手一香伏地請命意示如不得請則將效臧武仲之據邑以叛官素耳客民之奸詐卽擒　爲首者械數人時客民紛紛謀於某處刼囚械者亟召語之曰若無鬨鬨卽速余以死也於是衆漸散某觀察又請乘兵威貲遺客民回籍人給旅費佛餅兩元尅期驅逐不行者治以罪於是東鄕一帶無客民然客　之流離瑣尾已不知凡幾矣今年六月某夕觀察家忽來强盜數十人時天暑家僮多人在門外納凉門未閉盜尊門入家僮格於門者多被重創　口在内聞殺人聲知有盜避入後園之傍山乃再上山散　權莽間宅深䆳夜過半盜搜括猶未遍乃焚其東偏之半該處距馬渡橋僅數十武街上人家不多悉被盜嚇阻無敢趨救者又相隔十五里之瑯河橋地方有巡司衙門天將曙巡司率弓兵數名至指揮熄火踏看後亟將情形飛報該管各官究不知遠颺者果天網恢恢疏而不漏否也計涇縣入夏以來如章家渡管嶺雲嶺等處皆有明火執仗情事行强者則槍砲連天被害者則肝腦塗地當此太平無事之日尙復成何世界又聞溯涇縣而上　新安郡重巒疉嶺廻環數百里言語不與　同遠方之來者一望而知爲非我族類苟非有人焉爲之藏垢納汙使得夜行而晝伏又安能飛度萬疉巖關如入無人之境然則有地方之責者平心而論將以何術治之 
[烟臺瑣錄]  
　　烟臺某門丁與汛兵某在妓舘中齟齬被某兵奉以老拳乃各自禀其本官汛弁以某丁帶有微傷當將該兵責懲了事○登榮水師戰船前因巡哨來烟嗣卽駛赴北島修理油漆工竣出塢擬卽他往想乘風破浪時艟艨巨艦煥然聿新矣○市間近有霍亂之症假針術爲衣鉢者頗獲利市有求針者勿論何病亦不按經絡槪施挑刺剥刮致人體無完膚且不計病之愈否先索針資錢數百文而愚夫愚　甘受播弄牢不可破豈眞如浦留仙之所謂報應乎○道署中施散藥茶歴有年所夏秋之交暑熱疫痢等症皆可施治受施被惠者固不乏人然眞正無力服藥者往往無由告領徒見妓舘烟肆中每當茶水飲服是豈施濟之初心乎 
[鴛水雙魚]  
　　禾郡近來時疾仍不稍減昨有某甲在北門内大街菩薩橋南首行走至高透雲香店門口忽嘔血倒地不省人事該店卽喚地保待地保到時竟已氣絶查悉死者係湖南人向充砲船水手派在東栅口因來禾購物猝然斃命旋經同營人知之報由該管船弁派人來城買棺成殮矣○乍防遣散已盡所有宏字一營係歸禾地楚軍水師余統領去秋出防乍浦所添招者亦歸余姓統帶時下亦已撤散于前日來禾發給口粮三戶飭各歸原籍余統領恐飭遺未盡逗留禾地故特派員持令箭軍棍出巡街巷幷各食物店可謂小心防範矣○北門外中街汪姓鐵鋪近日母子忽爭擾據云勢將扭毆經店中諸友勸散其子年近而立素性遊蕩父早殁母年約四十左右子則非其所出係由他姓幼時領來因向母索取洋銀不允以致吵閙現其母已控秀署告子忤逆邑尊准詞批差提拿已於昨日將其子拘到晚堂提訊因事起細故勸導再三尙未卽能了結也○北門内大街天孫錦綢縀莊常年舊例至七月初六晚起懸燈彩傳金聲奏鼓吹一部直至初七晚始止所以祝雙星也今庚因 
 
 

Page 3

 
 
同業不和皆有妬忌之心近　忽被數賈於北門内大街新增綢縀莊兩處一名錦雲章係海鹽富商朱姓買屋開設尙未開張一名昆和係禾地數紳合開於昨日已開賣各貨價約减一九折諸老店亦减價發售天孫錦此次慶祝雙星更覺興高采烈懸掛燈彩燈匾清音打唱自初六晨起至初七晚亦通宵不息至初八晨始止中間供設諸古玩菓品以及懸設古書畫皆近所罕有又有新增兩京貨顧繡鋪故刻下北門内市面忽然興增數倍向來城内大街每遇皮貨店停手歇夏雖有扇子店接手總不及皮貨店之多故秋夏間清淡異常店面關閉者多不意刻下大創數鋪市面頃刻興鬧然願日後不至暗中虧折乃爲幸耳 
[京口郵音]  
　　鎭江城廂内外邇來火患頻仍前月二十二夜在德星宮側火場獲住種火匪徒祁長發站籠畢命後憲諭民家輪流守夜火患自此頓弭本月初六七八等日西門外各舖戶醵資赴德星宮建醮禳災其羽客皆從秦郵聘來名曰龍門道友陳設旣稱　備諷步亦越凡流連日蠟炬如林香烟成霧羽衣金葆一日四易其粧每日取水兩次人數不下二十名見者皆以爲得未曾有云○南鄕多山田聞戽水甚爲不便五月二十七日以後未得甘霖田禾枯槁農民咸虞旱魃爲災北岸洲圩僅隔衣帶一條則又苦水德過旺致千萬哀鴻幾無棲息之所計相去無數里遠而一潦一旱幾至天壤相懸亦奇事也 
[行轅事宜]  
　　前晚九點鐘時衛中丞因有要公傳關道邵觀察進轅晤談良久至二鼓時始行返署昨晨八點鐘時邵觀察前招商局總辦徐雨之觀察糖捐局幫辦黃君殿炘及文武印委各員先後赴轅禀安錫星使均諭免見各員隨禀見中丞中丞僅傳邵道憲徐觀察及黄君入見餘均諭免午後一點鐘時本縣莫邑尊松海防劉司馬均赴轅伺候四點鐘時始返署聞星使擬於今明會同中丞起節赴閩矣 
[屠戶兇毆]  
　　本邑人某甲老閘北首開設猪作偶因細故毆夥某乙受傷乙卽告諸友人同往理論某見乙至卽又拳毆乙友咸抱不平羣相毆甲致甲亦受重傷甲妻聞信趕來又遭毆擊旋乙與友人揚長而去甲雇人舁至新閘巡防局卽請騐傷究辦委員查君諭以果受重傷可投縣署控告 
[又獲私土]  
　　前日下午洋藥局巡丁在英界寳善街東首查獲私土六只送土人自言是中孚洋行之物不服搜查巡丁卽知照巡捕協同拿住送入捕房旋有西人到來請領捕頭未允巡丁亦據情回禀局員昨晨總辦張君董事唐君帶同巡丁至會審公堂詢知捕房未將此案解來因卽告辭回去聞俟禮拜三擬連前次所獲私土一倂解候發落 
[押候繳銀]  
　　日前有寡婦張許氏投上海縣訴稱小婦人因無嗣續數年前曾撫楊靜謀之長子遜甫爲螟蛉嗣楊有急憲將城外上元樓慶雲樓兩茶肆房屋向小婦人抵去規銀四千兩至今本利俱無向索延宕前年爲遜甫迎娶完姻至未冬遜甫驀將伊妻姚印誘逃本月初八日又挈同伊弟述甫等二十餘人將房中所有席卷一空屢向理論一味逞蠻爲特投案控求提究莫邑尊准詞飭提去後前日下午升堂集訊廉得各情飭靜謀繳銀一千兩交張許氏具領述甫不應擅自帮兄搬物因飭掌頰五下押候交保靜謀發廳看管將銀繳清始得釋出 
[擒獲逃犯]  
　　夫冬本報曾列上海縣監犯殷光海越獄潜逃一事當由前邑侯黎壺山明府及現任莫善徴大令屢提刑禁人等訊比並論赶緊緝拿事隔多時迄未弋獲日前眼線劉某偵悉殷潜匿常熟彭家橋因卽赴縣禀報邑尊飭捕役柴樛趙金協同通班捕役偕劉前往拿殷昨日下午回滬解至縣中莫邑尊飭加釘反鐐雙銬收禁候訊並諭刑禁人嚴行看守不得再有疏虞 
[上海文報局内協賑公所叢譚十一]  
　　疉承各沙洲諸君來函飭在粤捐中撥濟賑欵幷教之以親疏之義激之以果報之談重之以譴責之詞同人中生長吳下者均已拜領教益惟此次粤賑同人無分文之助吳中無什一之捐謬司收解所重信義同人等但知指捐何地代解何處現已於粤捐外另刊募啓儘收攤解以副德意矣泰山可移粤捐不撥敬告良朋勿勞後命○道來子賜函云兹當大比之年蒙昆新兩邑侯曾同决科拔列前茅所得花紅兩元聊以助賑乞將蕪函登報等因捨此吉利之錢君登兩榜爲任轉輸之役我遲三年○山喬軍門者皖南奇士延陵後人具輕裘緩帶之風擅八體六朝之勝因聞粤災孔亟願捐書畫潤資倘諸君子文翰默契請寄吳門道前街德興棧中○兹將赴粤助賑諸君姓名列後嚴君作霖字佑之鎭江人梁君輝廷字資卿香山人張君明遠梅君詠芝周君問靑葛君世貞舒君南池郭君耀卿嚴君小武顔君慶之皆南五省人也 
[協助粤賑局梁君資卿致上海協賑公所書]  
　　啓者廣西之會集廣東之廣甯二縣水災極重懷集坍屋五千餘間廣甯相等災民日晒夜露極可哀憐向來禾稻稀少專種竹木故民間絶少蓋藏現與愛育堂善友陳春田諸君酌商擬先擇極貧者給發俟到該處　行奉報廣東之高要高明四會清遠三水等縣圩堤冲坍現在水未退清隄未修築秋收無望愛育堂董現擬親往各災區查勘决口酌量給銀興修以工代賑自懷集以西則東省因道遠災重賑濟只能由近及遠故亦不甚詳悉此次災區太寛受災太重務祈諸善士格外施恩加欵助濟災黎厚幸晚等厚望專此敬請鈞安[  梁輝廷頓首張光榮梅玉附候]  
[上海四馬路高易公館恊理兩廣賑捐所公啓]  
　　敬啓者敝所前派捐册分送或本埠或郵寄外處總計號數已屬不貲而樂助繳册者仍覺寥寥初六日嚴佑之大善長親赴兩粤查賑今已安抵粤垣矣昨接來電屬速籌接濟並云非二三十萬不敷給散等語閱悉之下不禁傍徨無措焦灼萬分刻議續行籌墊銀數准於二十日前後起解第二批賑欵以資接濟而敝　前送捐册處扯或由諸君自行擲下或由敝同事鄭潤之翁登門叩討務乞大仁憲大善士大仁人推己飢己溺之心速行惠賜捐欵早施一刻災民早活一日不勝迫切盼望叩禱之至再各位先生善士如有籌賑妙法萬望指教以匡不逮緣敝同人實恐賑務中止以至大局更變有不堪設想之處亟登報章伏祈公鑒 
[續助賑款]  
　　敝所分送勸募閨閣助賑兩粤圖册首蒙蘇松太道邵觀察之太夫人惻然垂忿續助賑欵二百兩以濟災黎太夫人樂善好施後福自必無量想各處壽母閨媛當有聞風而起者合先登報敬代兩粤災民叩謝[  高易公舘協賑兩廣同人謹啓]  
[豐城徐眞甫世五弟將赴廣州謁見香濤制軍因爲一詩奉懷香帥書之紈扇屬眞甫代呈淸誨]  
　　師門秋鶚出風塵五百年間有鉅人及第臚雲賡帝喜乘時霖雨沛皇仁海山表裹規三島蒼赤安危繫一身想見賢勞支大厦晋公憂國鬢絲新[  同漚居士李士棻拜稿]  
[上海三馬路與昌絲棧陳竹坪經收廣東廣西賑捐七月十三日第四十次清單]  
　　桐鄕嚴芝僧善士中元節追薦王大夫人懺資移助洋八元又交來宿松許鳳蓀善士外薦嚴太岳母王太夫人懺資移助洋十元嚴華堂送南戲鴻堂開張賀儀移賑洋二元逐鹿生膏火移賑洋一元憶蘐生膏火移賑虛對洋一元顧佑記竹香居無名氏三戶各洋一元施信泰虛對開洋一元南匯六齡童子求讀書聰明洋七元松雲樓募來公記免灾氏洋三元與字一百三十七册松江恆益當洋四元又經募朱善記喜筵移賑洋六元公記鄭允記朱善記周和堂隱名氏五戶各洋二元素行氏隱名氏周正卿隱名氏崇德堂吳隱名氏吉安堂瑞記隱名氏隱名氏隱名氏十戶各洋一元與字一百七十七册喜善廣昌當洋一元又經募靜宜居洋六元江　卿洋三元無名氏　新居二戶各洋一元不留名錢六百文錙銖聚錢五百六十文二戶錢合洋一　與字一百六十三册眞州未遂子經募由常熟通順局寄來槐裕書屋洋念元古虞錢安寳祈長子根金病痊洋十元眞州未遂子續助洋九元又錢四百一十文無名氏减席費洋五元亦政堂陳桂卿德忍堂竹西惜陰書屋吳聘英五戶各洋二元謙守齊主人　性堂行恕堂鄭二戶各洋一元彭少泉　願氏德慶堂沈三戶各錢五百四十文無名氏程錢二百七十文與字一百念五册眞州未遂子經募朱筱園洋二十元徐本君洋 
 
 

Page 4

 
 
十元徐施氏度香二戶各洋五元李吉甫惻隱書屋無名氏揚三戶各洋四元張永和楊明新二戶各洋三元竹西惜陰書屋後樂堂范無名氏楊余聽鴻無名氏墓金蘭記六戶各洋二元覽古堂補古齋無名氏高錦亭信義堂翁永思堂魯無名氏程裕德堂知足室單補過寳堂十一戶各洋一元龔竹亭歸餘厚王允孚源遠堂寳善堂周祥記陸敦甫陶云亭　少泉王芝山桂福王少堂無名氏餘蔭堂十四戶各洋五角致和堂褚先德二戶合錢八百十文徐錫廷緝熙堂二戶各錢五百四十文孫雲章陳堯階徐裕堂孫少甫無名氏五戶各錢二百七十文以上與字二百　五一百六十三兩册共錢五千五百五十文合來洋五元○共收洋二百念七元虛對洋二元合幷聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[福州官報]  
　　同知鄭鴻籌委辦水口厘局同知率倫委辦爐市分局通判呂保孫委辦厦門茶厘局通判賴濟成委辦江東橋厘局知縣胡慶榮委辦木蘭坡厘局鹽場陶林人委辦高攤關事務鹽場范濟生委辦蛟溪官運局事務鹽場孫星華委辦永春稅厘局事務鹽場沙世昌委辦順昌掣騐關事務均不日起程矣○知縣楊崇銓缷辦南門茶卡差巡檢朱恩溥缷辦南臺稅厘督緝差鹽場黃福濟缷署莆田場事叅將梁有勝缷署烽火門叅將事均已　省○泉州城守叅將朱雄斌自京引見到省○署閩縣典史李南金缷事藩委典史陸宗沆代署○巡檢朱福麟丁生母憂主簿顧紹榮自閩起服○前建　縣徐士俊禀明回籍 
[英界公堂瑣案]  
　　包探唐慶山禀稱昨在虹口見粤人夾帶手鎗王欲拘拿其人卽棄鎗奔避奮力窮追始將其人獲住並拾取所棄手鎗十一枝一倂解案請究粤人楊阿五供稱有一婦人嘱小的將手鎗送至南安里何阿順寓中父與某客曷大令商之佩副領事謂　係　火顯干例禁隊判楊管押七天手鎗俟解道轅核辦○昨報列迫令爲娼一節兹悉大姐　阿六由王林氏荐至傅陸氏處傭工後經其姊顧周氏聞被偪令爲娼往尋爭執以致被拘昨葛大令庭訊之下顧周氏供小婦人傭於富貴堂娼寮妹子周阿六初在楊姓家爲大姐月得工錢　百又嗣　王林氏荐至傅家言定每月工洋一元嗣聞已爲娼妓爲特往尋見妹濃粧麗服不像人姐模樣妹望　小婦人退避入内藏匿不面旋　妹小婦人處訴說被偪　娼不願接客云云小婦人卽同妹至該氏處搬馭舖盖　與理論核氏稱　有銀練　在妹處　必交還始許搬移鋪盖以致爭執　拘周阿六供與略同幷稱初到該氏處卽將銀飾　服與我穿戴當夜卽逼令接客且　置房内不許出門疉　四夜均有男　到來旋得乘隙奔告姊姊大令問然則爾姊尋來爲何爾反避匿阿六稱該氏囑令不可見面致受其愚大令謂此事務須澈底根究遂飭將土林氏傅陸氏發官媒看管周阿六交顧周氏保出靜候覆訊察斷○包探楊阿炳查獲價賣外甥女之陳愛林解中葛大令訊供等因已列前報嗣大令命包探陳阿九往查女孩究竟賣在何處昨該包探禀稱奉飭之先詰陳愛林謂曾在南誠信吸烟有素不相識之王瑞生言欲買　孩及成交雖言定價洋二十四元王實祗交洋十六元云云爲特拘王請究王供日前在烟館見陳託徐有生賣孩小的雖曾知道並不與聞陳稱　憑土一人做事何謂不干大令問王能將徐交案否答稱能交惟求寛限大令命該包探將陳王二人帶回捕房着交徐到案再訊○周濟　遞禀聲稱監生現在英界四馬路開設也是慺茶肆兼設書塲湖北人梅七珊來言曾荐唱戯女孩欲索酬謝其實並無引荐之事且知梅係著名流氓無惡不作因以好言酬荅詎梅卽逞蠻毁壞傢伙不少爲特報捕拘案請懲梅稱周曾託職員邀集唱戯女孩向來規矩須給扣頭昨向算核非惟不付反被喚捕拘來職員並未毁伊物件葛大令以周控毁物梅訴欠資均各無憑　能准理惟着梅不得再至周處饒舌違千取咎○王洪壽稱小的王老丹桂戯園唱戲有著名天津流氓劉三硬要借洋逞蠻滋閙因卽遣人報捕來拘及捕到來劉欲拔刀相向緣腰刀急切難拔始得成擒捕將劉帶之刀呈閱劉供小的與王相識欲向暫借川資旣不允從卽作罷論不敢行兇捕頭禀劉曾在津犯事數次前已遞解回籍今又來滬爲非曷大令商之佩副領事命將劉連刀交捕帶回俟查明前犯之案再行訊辦○西人瑪禮遜至英領事署訴稱有洋房租與寳昇洋廣貨鋪月輸租銀四十五兩言明一年爲期至今年六月底爲滿問之云將遷移因將　屋另租與西商卽要搬進豈知催令交房又言須住至七月底西商不允叩請傅令還移由佩副領事據情照會葛大令昨晨飭差傳訊該舖夥鄭平甫瑪禮遜同司帳人朱宏良投案申訴前因鄭供舖係主人盤頂下來並不知前首租房有一年爲限之事惟每月照付租銀而已近因生理虧本已在新聞紙上登告白將各貨賤價求售一俟銷完底貨卽可退房至六月初瑪禮遜帳房有信來言限六月底務必將房讓出小的回伊須俟七月底始可交房所有來信及去信稿一倂呈閱至小的多住一月自應多付一月租銀毋得相逼朱稱初由伊鋪中另一人言六月可交房屋繼又言至七月然洋東並未允從盖洋東已與西商言定不能從緩故又商至七月初十交房今仍躭誤瑪禮遜又稱延至本月底一節斷難允從可否擇一附近空房暫移開設以便將是房交與西商鄭稱底貨尙多卽使搬移亦必十天何必多此週折大令謂瑪禮遜所控亦不得已之實情鄭之所訴言尙近理此事各有所爲難遂着鄭退去自向房主妥商云○粤妓鄭阿四訴稱有一醉漢無端將椀迎面擲來以致頭顱擊破由捕拘獲後醉漢卽央人調處願與醫傷楊修供亦粤人現在大英公司管事昨夜飲酒過醉擲椀傷陳已央人調停完結求請免懲葛大令騐得陳傷在頭額幸非致命今楊旣自願醫傷可再罰洋四元撥充醫院經費以爲酗酒擾禍者儆 
 
 

Page 10

 
 
   
 
 

Page 11

 
 
   
 
 

Page 12

 
 
[贈申左夢畹生兼柬紅豆]  
　　季子有書至謂紅豆盛稱爾愛才傷今自嗟咄望古獨徘徊四海幾兄弟十年終草萊杜陵衰颯語也得賞人來造化生才詘天涯共幾何山川鍾毓盡富貴汨陳多與爾皆違世于人且任他論交應有日已復悔蹉跎吳門瘦蝶木貞稿於金閶 
[古廟過嘉一作錄請夢畹太痴紅豆正]  
　　雙樹森嚴直因知古廟來板扉承赤額石碣上靑苔風雨神靈閟山川祀典開嗟予亦何事蹤跡使人哀[  木貞稿]  
[柳梢靑]  
　　花月東牆葛衣露冷小院昏黃天上離情人間别夢那箇凄凉餘歡漸漸微茫算九曲都成斷腸今世良緣前生孽債一樣荒唐[  紅豆呈艸]  
[上海絲業會舘核奬籌賑公所施少欽經收山東賑捐六月十五六七八九廿日第二十廿一二三四五次淸單]  
　　浙江陳氏求病愈十五元金陵三省軒五元○祥發源募昌册一萬零一百六十八號祥發源五元愚安堂三角鑑水齋二角濟東氏二角著禮堂二角藉安堂一角六戶合來六元○元豐昌募昌册一百八十一號休寗胡忠吉堂子二元休寗鄭頌平十元休寗不留名十元休寗程氏子四元義生祥四元歙邑汪希古一元無名氏二元又募昌册一百八十二號愼記十元榮昌行四元全美號四元聚順仁二元以上兩册合來六卅元以上十五日○海鹽延陵氏求病後復原合家康健二十元○希琴齋經募昌册一千三百七十一號賴廣茂祥五百文和泰祥日興隆萬春全三戶各三百文鄧心彰二百文又募昌册一千三百七十二號徒學悲憫氏六合記三元開泰記二元趙記李記二戶各一元又募一千三百七十三號楊芍亭無名氏二戶各一元無名氏六百文舒秉成汪鈞堂張蔭庭李靜波汪竹君鄧紹槎姚伯舉王文敬八戶各五百文又募富貴源頭同字二次五千七百六十五號册鄧庭琇小棉衣洋三元以上四册合來二十三元錢五百文以上十六日○徐蘭伯求妻病卽愈二七寳一百兩合來九八元一百零七兩二錢四分五厘海鹽王東帆求姊吳王氏狂易病速痊五元曲水了愿人二元○京都黃君筱嚴經募富貴源頭同字二次五千六百十七號松心齋京平銀八兩徐仲文張冕堂吳寛甫三戶各四兩余石孫謝什珊江樹畇李亷水許紱卿熊傑勷朱筱堂黃菊三松文濤王國鏞十一戶各二兩陳金門鹿德儕楊嶧亭黃祝堂熊芙靑普達泉汭子襄金愽如匡曉湖歐陽銜劉書堂劉少堂高鳳岡郭慶平李楨甫黃仲升十六戶各一兩又募昌册五千六百十七號黃敦信堂六兩問心堂五兩吳錫璋四兩吳協甫四兩如何精舍二兩羅永祺一兩以上兩册共京平銀八十兩合來申九八元八十二兩二錢四分以上十七日○沈雲樵十元○硤石恆受參號募昌册二千五百六十七號淑記二元筠記二元二戶共四元○蔡君溪孫託程君蘭生募昌册二千八百九十二號積善堂府平銀四銀楊芮衡四兩淸白堂二兩無名氏江夏堂韓小華丁洪盛劉長慶陳永盛六戶各一兩明敬光張子祥胡正興詹厚齋義門陳二賢程韓福齋程恆盛鄭同興王同裕諶茂泰樂永盛梅新順十三戶各五錢陳長記九四錢　千文萬大順周正太胡義和三戶各二千文胡鼎太楊同合樂正興梅恆發聶正興劉萬順六戶各一千文又募昌册二千八百九十九號吳東軒九八錢六千文以上兩册共九八錢六千文九四錢二千府平銀四兩應平銀三十四兩兩共估見申規元三十兩零五錢四分一厘以上十八日[  此稿未完]  
 
 
