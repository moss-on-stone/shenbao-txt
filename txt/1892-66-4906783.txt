# 1892 - 66 - 4906783

 

Page 1

 
 
[諭旨恭印] [  申報館謹識]  
　　光緒十七年冬季諭旨本舘現已敬謹彚印成編卽日出書計每本碼洋四分購處仍遵曩例 
[重印續小五義出售] [  申報館主人啓]  
　　本舘所印讀小五義一書爲有目所共賞寰海風行不脛而走茲特重付剞劂字蹟清晣朗若列眉較之以小字印成殊費目力者不可同日而語想賞鑑家必能辨别也定價碼洋五角五分卽日出書售處仍照曩例 
[論天下各國人數]  
　　天地之間人爲貴古今來有國家者以得人爲本得人則興失人則蹶凡盛衰强弱冶亂存亡大小成敗悉繫於此焉今總核天下人數歐羅巴洲計三百十五兆九十二萬九千亞細亞洲計八百三十四兆七十萬七千阿非利加洲計三百有六兆六十七萬九千南北亞美利加計九十五兆四十九萬五千五百澳大利亞曁南洋諸島計四兆有三萬一千近南北兩極計八萬二千統計一千四百五十五兆九十二萬三千五百人按全地球中陸地環海而遙峙者有五大洲南太平洋印度洋大西洋之間島嶼縈回星羅棊布以地均人而亞細亞一洲已居十之六七是洲諸國人民之多尤以中國爲最由天下諸大國而分計之英國户曹核算本境民數共三十五兆二十四萬六千五百六十二人其中計男丁十七兆二十五萬三千九百四十七人女子十七兆九十萬二千六百十五人英國料民之政七年一舉行核其前次版籍之數爲三十一兆八十四萬五千三百七十九人兩數相衡較多於前四兆有奇德國人民統計四十五兆十九萬四千一百七十二人較之於前約多二兆有奇於南北列邦中以普魯士爲獨盛計得二十七兆二十六萬有奇次則巴威也拉得五兆薩索尼得三兆餘皆一二兆而已漢倍克僅得四十五萬爲數更微等諸自鄶而流徙外方者共十有二萬皆往美國營生者小民輕去其鄉豈國家之福哉奥斯瑪加共計三十八兆六十二萬　前多二十餘萬法國三十六兆九萬歐洲之土耳機共有八兆十四萬希臘一百六十七萬九千俄羅斯八十七兆九萬亞細亞洲日本三十四兆三萬香港十三萬一千四百四十印度英屬二百四十兆二萬印度法屬二十八萬安南西貢一兆六十萬東印度各島三十四兆八十萬南洋各島八十七萬八千而中國一國共有四百三十四兆北亞美利加英屬三兆八十萬合衆國六十兆墨西哥九兆四十八萬五千巴西十一兆十萬伊斯蘭譯卽氷地七萬二千格林蘭譯卽青地十萬五千阿非利加洲境内鳥道紆廻野蠻錯處探地者夙未經心近年地學大興凡前人未往之地無不前往探察有博物士核得是洲實數共二百有五兆十七萬而深山窮谷之中不計焉美國户口邇日其數驟增皆由外邦之人遷徙前往一歲中必有數十萬人而英人德人爲尤多計五年中共一百八十八萬此衆非盡無賴貧民半皆殷實之户自携資斧營置田產安居立業爲久遠計絶長補短每歲一人之資約八百金則其財之入於美國者歲不二萬五千宜美國之口臻於富强也或謂止以紐約一口計客民之來自歐洲者一歲得三十二萬人則其衆可知也英國貧核阿爾民數男女丁口得五兆十六萬反少於前年二十五萬民間死生之數由郡邑申詳户部有册可稽今以十計之生者居六而民數轉絀者則以遷往美國者衆也美國户曹曾稽其入口人數一月中得十一萬七千四百八十二人爲增之至驟者其得民也可謂盛美論者謂各國之民以美爲樂郊固由於政俗之寛簡而地廣人稀足資生理風集於林水歸於壑亦勢使然也卽如華人雖經美國執政者禁止前往而旅居其地者尙有十萬三千人在熹釐符尼亞者七萬五千餘則散布於各處至於英法兩國之民英則增多維倍法之所增不逾十分之二推求其故邇　英法二國機器大興工作日盛民間較前均臻　庶而法民增數無多者緣法俗士民凡欲成家置室必先自量其力往往動苦　作積資盈餘方訂婚姻大抵男須至三十乃娶女須至二十五乃嫁此其常也比歲民生益勤凍餒者罕富庶漸勝於前而婚嫁稍少於昔民間每歲所生子女前時有九十一萬六千今亦不過九十四萬三千顧生者旣少而死者亦漸减則以醫術日精調攝日周從前人之年壽絶長補短不過三十餘歲今則竟可至五十餘歲所增年壽亦逾十分之二足抵所增人數故也或謂民人聚集之所多在通都大郡各國城市之大者當以英爲巨璧英京倫敦共有三百五十七萬七千三百四人法京巴黎共有二百七十五萬二千八百十人美國紐約共有一百八萬四千五百二十八人伯羅格林共有五十四萬九千四百三十八人德京伯靈共有一百一萬九千六百二十人英國費題特斐爾共有八十七萬六千一百十八人奥京維也納共有七十二萬七千三百九十一人俄京聖彼得堡共有六十六萬九千七百四十一人印度孟買共有六十四萬四千四百五人他如英之哥拉斯谷五十六萬刺八浦五十四萬曼識得五十三萬其餘不盈五十萬者不復記錄由此論之我中國四百餘兆之衆足抵歐羅巴一洲而有餘至於都會之地大民至一百餘萬者不可勝數然則我中國得人爲獨盛矣若夫土地之廣物產之豐天時之正五大洲中皆不能及宜乎天下莫之與京也 
[本館接奉電音]  
　　昨由京友電傳上諭五道敬謹譯登○二月十三日奉上諭邵友濂奏特叅庸劣不職各員等語福建臺灣雲林縣知縣李聯珪貎似有才行爲貪暴辦理三角湧撫墾委員候選縣丞劉殿英改名朦保聲名狼藉舞弊營私辦理大科嵌撫墾委員補用知府貴州候補同知沈啓榮駐防大科嵌營官已革提督高登玉玩誤事機致開番釁李聯珪劉殿英沈啓榮均著卽行革職劉殿英沈啓榮並著俟經手事件查辦完竣驅逐回籍高登玉著發往軍臺効力贖罪以示懲儆該部知道欽此同日奉硃筆克們泰補授太僕寺卿欽此同日奉硃筆榮陞著協理京畿道事務欽此同日奉硃筆稽查正白旗蒙古旗務著鍾華去欽此同日奉硃筆稽查正紅旗滿洲旗務著錦昌去欽此 
[之罘雜錄]  
　　去年各項生意雖不能多獲盈餘而亦無賠累之虞盖以連年以來市面清淡商客有鑒於前此之竭蹶各自戒懼故不致復蹈覆轍也○新正以來各處廟宇及潮建各帮會館開塲演劇熱閙異常梨園子弟幾於應接不暇燈節後各戲班俱往鄉間演唱本街上遂不聞絲竹聲前此丁歌申舞幾同海市蜃樓隨風飄散矣○某　幼孩 
 
 

Page 2

 
 
至粥廠領粥數日未歸出帖徧尋仍無下落嗣又有　鋪夥出遊未歸亦具帖尋覓夫童子無知或入拐匪之手猶　說也該鋪夥年逾而立亦復蹤跡渺然誠有令人不可解者○海防營弁兵歴年於正月間舉賽龍燈藉以點綴昇平迄今燈市已過遂各照常操演○登州府吳太守接任未久於正月廿二日遽丁太夫人艱聞太夫人迎養任所正月廿六日適值壽辰太守正擬稱觥慶祝豈意西池之瓊宴未開北堂之金萱遽萎想太守純孝性成擗踊哀號當有異常悼痛者矣○庶仁堂義學設立有年今正擇吉開學先期出帖招納貧户子弟無力延師教讀者准　具保入學肄業至於倡優隷卒槪不收錄是於造就人材之中仍寓分别良賤之意也○福山縣西南鄉井中前曾撈獲幼孩屍身二具久之始有人認領緣招遠縣某甲久作鰥居貧而無行有子二人年均幼穉甲時向伯仲纒擾伯仲患之因相約各出資斧十餘金令甲帶子北行别尋生計又派子姪二人送至烟臺囑曰必親送上船始將行李交付不然則又將虚耗矣及行至福山界甲𨇃桯先行相送之二人瞠乎在後遂與相失恨甲平日所爲不善因遷怒於其子投諸井中仍將行李銀兩負以回家而秘其事甲在道上聞人傳說井中有屍亟往視之果其子也赴縣報案篆大令籖差赴招遠將凶手拘獲到案一鞫而盡吐實情噫以同氣之人竟挾平日睚眦之怨下此毒手其殘忍蠢愚爲何如哉○俗以正月初七十七廿七爲三人日若此三日天氣晴和主人民康泰災癘不侵今年天公作美浮雲盡掃麗日當空意者東省孑遺可出水火而登袵席矣○山東海防威海一區業已辦理就緒而烟臺山迤東之𧈢蜡廟地方負海啣山與崆峒島對峙實爲烟臺門户前擬建修砲臺以資控禦今已勘定地址揷標立記不日卽可興工舉辦矣○粥廠於二月初二日停放當此東作將興貧民皆可自謀生計唯天氣異常寒冷不無觖望耳○寗海界七喬地方某甲娶某姓婦爲繼室生一子年方舞象與前室所生之子同居而異爨及甲謝世婦撫幼子度日日前忽與母弟置毒食中謀斃其幼子幸命不當絶旋食旋吐後被其前妻之子窺出破綻邀集隣里搜出毒藥將繼母及舅氏拘獲送官尙未悉如何定案也諺云虎毒不食兒若婦之所爲眞出情理之外想其中必有隱情耶○初八日有寗海州差役在小店内拿獲匪黨三名聞係該州城内搶刦之要案也距犯案之日僅四五日破案可謂神速矣○節交驚蟄津河氷泮滬上輪船啣尾北上烟臺多日不見輪船來往出入貨物雖無漲跌惟信局中所收信件盈箱累篋無從轉寄盼尺一書者皆有望眼欲穿之勢也○近日天氣寒冷不異三冬至初八日風雪交加一晝夜始止曠野鋪銀一白無際當此春回翠陌忽又於灞橋風雪中驢子背上添出一番詩思是何天公之狡獪耶 
[遊戎溺水]  
　　金澤鎭係青浦縣所轄離鎭數里頗多曰蕩浩渺烟波四望無際本月初八日狂風猛雨天氣驟寒松郡提標左營吳遊戎適於是旧一點鐘時由省垣遄返半帆高掛道經其間忽起一陣旋風遽將篷脚吹斷舟子有力難施船遂　覆遊戎及跟丁等七人紛紛墮水跟丁中有某甲本領高强入水後逕由船邊攀援而上大聲呼救幸附近某村落有夏姓富家翁也聞呼喊聲率同雇工多人急駕船四艘並客舟兩艘渡江援救將諸人次第救起惟遊戎身體極胖兼以溺於艙内悶至三點鐘時始得出險歴時旣久四肢不煖一息奄奄經夏姓多方灌救　慶更生旋由夏姓備舟送回松郡遊戎感荷隆情置盛筵以欵之盡歡而後散 
[絶處逢生]  
　　人生否泰窮通原無一定而機緣所湊往往有不期然而然者觀英人麥堅那所遇實有非意想之所及洵可謂絶處逢生矣麥本倫敦屬郡答弗地方人家綦貧復無藝業膝下僅生一女現年十八父女相依爲命賃得半椽破屋伏處其中女慧而且賢常藉十指之工作以供菽水麥常依其女去歲倫敦一帶時疫甚盛麥因染而成病困頓於床席間女竭力爲之調治尙無起色女於是益加勞頓旣迫女紅又須侍疾心力交瘁故又因而成病但麥臥病後耗用益多資財益竭迨女得病後無力延醫於是輾轉半旬而一縷香魂早已返蓬萊宫闕矣麥自女亡後益復困頓不堪旣病旦貧其苦况實不堪言喻因有勸其入濟貧院中就養者惟麥立志頗高不甘作搖尾乞憐之事故惟臥於病榻以得其亡一日麥正在呻吟之際忽見一中年婦衣服甚都飄然由外至麥方駭詫間婦忽長跪榻前泣求寛恕麥益不知所爲急挽之曰寒居蕪穢恐汸貴人之服且夫人與僕素未謀面何遽作此得毋欲折殺我耶婦曰噫君不憶二十年前躬操井臼之人乎麥聞語益駭熟視之始不覺淚如泉湧蓋婦人非他卽麥之髮妻也先是麥娶婦後所生之女方在周歲之間貧賤夫妻不無反目麥一日與妻爭閙兩皆忿甚因而離異逐婦出門去麥遂鰥居撫女嗣婦再適某甲偕往美國以挖金爲業所幸生涯頗順積有多金近其後大言殂婦復孤立無依因動前夫之念遂挈其所有計貲六萬五千磅以回英國四行訪察始知麥之蹤　故特至麥家以求復合也時麥以多年琴瑟久别重逢悲喜交縈尙何念夫前怨并聞婦擁　甚夥益加欣悅復爲夫婦如初婦於是出　爲乏延醫服藥麥病於以漸除公然易貧漢爲富翁居移氣而養移體矣居約一年婦遂以病而亡所遺之資計有六萬二千餘磅之多遂爲麥一人獨享矣以上皆英京日報所述其事頗爲巧湊爰譯而錄之 
[漢陽縣試紀事]  
　　漢陽縣已於正月二十二日扃門考試闔邑文童首題我待價者也子欲居九夷或曰陋如之何子曰君子居之何陋之有子曰吾自衛反魯次題抑亦可以爲次矣詩題雲開遠漢陽城得陽字二十四日發案二十六日覆試首題往爲之耕老弱饋食曷伯率其民要其有酒食黍　者經題祭防與水庸事也詩題陽春白雪得歌字二十八日又發案至二月初一日覆試文題亟問賦題中和節進農書賦以題爲韻雜作七律四首晴川春眺大别春賽月湖春汎琴臺春讌初二日又發案初三日覆試文題桃應問曰一章論題張太岳論詩題春風啜茗時得時字初四日又發案初五日在縣署花廳覆試終塲又題南宫适出西子蒙不潔北宫黝似子夏東里子產潤色之作四小講惟前五名　入後花廳於南宫适出一題作全篇交卷後陳入令設盛饌十席以宴諸童諸童皆揚揚得意自謂鹿鳴瓊林亦無以過此也 
[漢皋雜佩]  
　　本月初六日十二點鐘漢臯狂風大作急雨隨之至晚北風愈緊有龍吟虎嘯之勢大雨傾盆不啻銀河倒瀉至初七晨雜以雪珠鴛鴦瓦上滴瀝有聲未幾扯絮搓棉紛紛徧地池塘盡結冰花寒氣凛冽透入重裘至初八日風掃雲開一輪紅日杲杲東开始見陽春景象○漢鎭去年各帮生意均屬平平惟帮與洋布帮皆獲厚利是以去歲錢店關閉者極少今年添設錢鋪十餘家新開布店亦有數家大小鋪户均已於本月初二日開市前一夕燈彩輝煌鉦鼓絲竹之聲喧闐徹夜游人往來如織較之元宵更形熱閙初一夜亦然貿易中人於此卜一年利市也 
[鄂垣官報]  
　　正月二十六日高驥奉武昌府委赴咸寗浦圻查驛站馬士慶委川鹽局委辦平善壩鹽卡正任天門縣邵世恩廪辭赴任候補縣張銘新赴江陵帮審案件禀辭二十七日卸署武昌正衛守備事李新田署武昌正衛守備黃日暉任事江夏縣諸入塲舉行歲試卽用縣梁葆仁閱江夏縣卷俱赴兩院禀知二十八日學台孔大人拜會謝酒調辦鸚鵡洲竹木釐局候補同知吳國傑赴兩院禀知初一日進局卽用縣劉延垣赴兩院禀知江夏縣閱卷候補巡檢孫丕業奉委查循禮坊銷新興五鋪差二十九日委辦野三關藥土局候補縣朱榕更換沙市漢鎭三帮保結赴兩院禀到委辦羅田分銷淮鹽局前候補州劉祖蔭見辭赴局大挑縣司徒衮赴兩院請假五日赴武昌縣閱卷吳世頃奉藩憲委丁祭監視器物差赴兩院禀知候補縣丞褌元復赴興國州公幹候補典史金榮壽奉善後局委赴襄揚採訪布價稟謝赴督署禀辭藩憲示襄陽府經歴員缺詳請以新海防分先用府經歴金孝誠咨補江夏縣縣丞要缺飭本任之諸淦回任 
 
 

Page 3

 
 
[南屏晴翠]  
　　前紀杭垣紹所甲商吳某病故其姪及許某曁何公子三人謀充甲商奉運司惠都轉批示鹽務正在整頓之際恐非其人不辦飭衆商人查明禀覆云云兹聞紹所甲商仍點吳某之姪當充庶幾見聞習而情形熟也良冶良弓箕裘克紹矣○二月初十日縣試各童生於初四日齊赴各學塡册納卷仁錢商三藉人數約計每藉一百八九十人○仲丁恭祭孔子廟禮樂各器仍照舊章由丁祭局紳董承辦而大演小演則由杭州府學官先五日在明倫堂傳集禮樂各執事生舞佾生小演至先三日在大成殿大演是日各憲親詣學宫閱視一切禮樂儀節以昭愼重○湧金門外藕香居茶室面湖枕山房廊曲折堂畫楹聯及條幅等均用時下名人手筆正中一聯爲俞曲園居士所贈欲把西湖比西子從來佳茗似佳人之句字跡古媚誠絶無而僅有也○賣餛飩某　至杭駐防旗營肩横一擔路值三义猝不及防將旗人某乙之子撞倒正在驚忙之際不覺步履錯亂復將餛飩擔倒壓乙予乙聞兒啼出視怒甚雙手抱兒雙足齊下甲之碗盞鍋灶踏成虀粉不顧而去甲亦無從分辨惟剩水桶一隻提携而歸○杭垣初八日仲丁致祭孔子廟是日黎明撫憲崧振帥曁各憲齊集府學官廳稍坐由大成殿儀門左个隨班序進行拜献禮約一點多鐘禮成樂止仍由儀門至官廳昇轎回署時已七點鐘云○考試詁經精舍向章命題繳卷不過三日此次甄别適逢丁祭良辰監院禀請崧振帥謂各生均在禮樂執事當寛以限期故初六日甄别限初十日黎明繳齊其題目閏月則闔門左扉解元亨利貞賦以大哉乾元萬物資始爲韵火滅修容論石首魚七排不限韵東城講舍甄别杭府李伯質太守定於初九日黎明考試太守卽於是日呼殿至講舍點名命題當晚繳卷與考者約有一千餘卷其題目南宫适問於孔子曰詩題春寒花較遲得遲字五言八韻 
[維揚春汛]  
　　兩淮鹽捕營都司曾都戎因病出缺經連憲暫委張君庖代　紀前報兹聞督鹽憲遴委徐都戎連科署理斯缺部戎已捧檄來揚因衙署尙未讓出暫以三祝菴爲公館　吉本月初十日接印視事○邗上自元宵以後天氣暢晴風和日麗脫裘　酒約伴嬉春者頗不乏人詎本月初六夜陡起北風聲如獅吼布衾如鐵徹夜無温旣而瓦上忩前　聲淅瀝黎明起視則雪珠錯落已厚積堦前旋見六出花飛繽紛下墜如撒鹽如灑豆鎭日不輟入夜滴水成冰凛洌寒威較三冬尤甚聞北河下某巷口凍斃乞丐一人節令已交驚蟄而尙寒冷如此實近年來所罕有也嗣聞諸鄉農云田間麥苗正當蓬勃猝遭雨雪未免略受損傷而土内蝻子蠕蠕欲動地方官正在設法搜捕得寒雪以壓之當可殄滅凈盡果如所云則誠三農之幸也○通屬鹽河淤塞派員勘估分　興工已於上月杪從事畚鍤共分十一叚每叚工需約二三千緡不等將來工程告竣舟楫往來可以暢行無滯行道者有不同聲稱便也哉 
[誘逃破案]  
　　唐葛氏年僅廿一歲性本輕浮與蕩婦謝巧雲訂手帕交正月廿八日晚閒以購買火油爲名背夫逃逸匿跡法界德善里第十八號房屋與紹興人米宋氏同居其夫唐善卿自失妻後查無影響屢向泰氷朱金氏饒舌朱金氏窘迫萬分終日在外尋訪前日偵知下落於薄暮時行至德善里門口守候見米宋氏出外買水轉瞬卽回朱金氏卽跟蹤入室將女尋見與米宋氏一併送入捕房昨晨解案朱金氏偕婿唐善卿投案請究朱明府問唐善卿曰爾向作何業爾妻因何逃逸供稱小的住英租界坭城橋畔向在城中以織機爲業當日小的不在家中未知妻何故逃逸明府問唐葛氏曰爾母姓朱爾何以稱唐葛氏該氏供稱小婦人本生父姓葛並非朱金氏所生明府問朱金氏曰此女是爾親生否答稱伊七歲時經小婦人領作養媳因其生成賊骨兒子不欲娶以爲妻故於十七歲時轉嫁與唐善卿爲室因唐欠友人洋銀友人卽唆使姘婦謝巧雲至婿家索討迄今欠洋一律還清謝巧雲竟與女兒勾通一氣誘令逃逸小婦人悉心緝訪始於昨日尋獲務請飭提根究明府問米宋氏曰唐葛氏是否由謝巧雲領至爾處供稱小婦人今年六十一歲向來安分唐葛氏係粤東婦人招留確與謝巧雲認識目下謝巧雲亦住租界中明府謂謝巧雲素有淫蕩之名前住西門外銀河里曾經本委驅逐出境目下又取引誘婦女實堪痛恨著將唐葛氏還押候提粤東婦人謝　雲至案核訊 
[犯奸被獲]  
　　滬城張家弄小天竺東首有本地人某甲居焉甲出外時多在家日少其妻某氏稍有姿色性尤淫蕩遂如柳絮東風隨入　亂近與隣人某乙有私前晚被甲偵知破扉直入將奸夫奸婦雙雙捆縛欲送保甲局旋有人出爲排解後不知所終 
[縣案彚錄]  
　　協泰和雜貨店主陳偉典投縣訴稱係廣東人現在虹口貿易向與吳厚生猪作往來存洋五百餘元向取猪油　阻不付索還存洋置之不理不得已來案喊控叩求提究袁大令准詞飭提到案於前晚升堂研訊陳投案伸訴前情　供稱係本邑人現開猪作與陳往來是實因陳來取貨時所持之秤斤兩甚大以二十餘兩爲一斤是以不允交易大令衡情判斷著陳偉典取小秤秤貨限至十月間爲止將洋收清兩造遵斷具結而退○前日有顧及邦投縣控稱係本地人住山家　地方有房屋八間昔年抵押與王谷安處抵據業已遺失僅存合同一紙迄今備本取贖王置若罔聞爲此來案喊控叩求提究袁大令得供卽著退去候出堂單提究○錢阿貴唆使林金心萬惠如夏雲祥等三人將葉順昌毆斃一案由縣迭次研訊屢見報章前日午後幫審委員宋莘樂二尹升堂覆訊屍兄葉福元訴稱係高家行人今在金利源爲茶房胞弟順昌向爲木工安分守已去臘二十　日晚間遭錢唆使林萬夏三人將順昌拖至小東門外肆意毆打抛在城脚次晨順昌扒進城中由十鋪地甲雇人舁送回寓小的聞悉前情急往看視順昌旋卽因傷斃命叩求伸寃張發訴稱係本邑人今年六十二歲家住八鋪土地祠東首葉順昌躭擱小的家中廿四日晚間突有林萬夏等三人前來將順昌拖出門外向東而去後復拖至城外毆打求恩明察二尹命提錢至案研詰供稱小的於臘月中旬回家林等如何索久行兇小的實不知悉林供稱向爲木匠順昌欠阿貴錢又由小的擔保事確有之是日小的並未將順昌毆打聞行兇者實係夏雲祥萬供稱小的被順昌虧欠工　錢五千六百文二十四日小的前往收取適順昌他出小的守候一夜並未出門亦無行兇情事二尹研訊至再林萬二人堅執前供二尹判將林金心萬惠如錢阿貴分别還所再行覆訊至昨日午後三點鐘二尹又升堂研訊此案供詞容俟續錄 
[英界公堂瑣案]  
　　朱源盛訴稱曾向杜榮春買舊繩計洋銀十二元八角突有沈士林到來妄稱不能擅買將繩取去言欲尋見掮客李鼎盛始肯交還及將李尋到仍不還繩無奈報知捕房吊貨送　李供稱小的經手賣繩是實先是沈言曰向杜議明價目轉托小的兠銷後來朱自向杜買杜卽對面成交當時小的曾核定洋銀九元如今售得十二元八角可得用錢三元八角原許與沈瓜分沈供稱小的係寗波人杜爲母舅此貨原由小的爲之買定轉托李兠銷不應另售與朱故與理論蔡太守謂沈旣先與杜買定此繩杜復售與朱儘可理說豈容擅自將繩取去遂著將沈管押三日並令李知照杜分給沈用錢一元九角○包探唐寳榮禀稱虹口某南貨店主金桂山著出店人陳長生起貨有糖六包值洋銀六十餘元路遇張阿秀等冐充捐局巡丁混稱漏捐之貨將糖扭住勒索洋銀十元及報捕房曾在張家起出原贓今特送案陳訴稱旣由包探查獲人贓請爲給領張及陸德生孫錫昌同供稱小的等皆本地人曾言此糖並未報捐蔡太守隨令各枷號一禮拜發頭門示衆　滿再各笞責一百板糖給陳領去○包探顧福亭禀稱小的查得王阿大連次犯竊送案訊懲今又竊取張錦春之衣二件經小的拘獲入贓解送案下張投案請領失贓王供稱小的係本地人連次行竊該死乞賜鴻恩蔡太守判令笞責一百板發捕房管押一月贓給張領去○小客棧主陳子餘訴稱小的棧中置有銅壺被朱小紅竊取今得獲住人贓木供稱小的係蘇州人流落此間初次犯竊蔡太守判令管押一禮拜贓給陳領去 
 
 

Page 4

 
 
[法界公堂瑣案]  
　　張異前控胞妹張氏及外甥女小毛　等被傭婦陸李氏之夫阿方引誘來申由陸李氏作中將女孩售與粤東人張氏已往江北等情明府著將陸李氏押候提到女孩再行訊核在案昨晨包探王榮培禀稱曾向虹口廣東街粤東人陳阿和家查到小毛頭今特送案據陳阿和言出洋廿七元憑陸李氏等作中買得女孩不肯交小的帶回由小的告知英捕房始能携孩到案明府問陸李氏曰女已查到但其母被爾誘匿何處爾可從直供來供稱其母曾隨金小二往江北金之兄金大二現住虹口可以指拿明府著將陸李氏還押諭張異將女孩小毛頭暫行具領再候核示○潤元米店主陳家謨禀稱表弟阿高向在海運局爲出店數年來積得洋銀三百元寄存小店中二月初二日　高之兄新發回家　高將存洋取去用布包好交付新發乘北京輪船起行不料新發下船後被人撞落艙下昏暈良久不省人事當由輪船經理人雇小工四人將新發擡起送回住處少頃其弟阿高聞信赶至所帶之洋已不翼而飛揆度情形定被小工所竊求請將該小工等提案訊追明府准詞後立飭包探飭令小工頭目方阿康唐光林等將扛抬新發之小工顧溪元鍾玉和張懷山石文生等一併送案候質顧溪元供稱小的是日未在北京輪船作工悮被送案鍾玉和等聲稱是日在别處作工下午一點餘鐘船上有人喚小的等前去言有搭客墮落艙下不能扒起令小的等抬回並未見有失洋明府曰船不漏針豈有不見失洋之理著方阿康等將四人暫行保去限三天查明稟覆如敢延玩定當究辦○舟子張安生持篙戳傷金阿培朱明府著俟金阿培傷痊再行核辦在案昨日金傷勢已愈投案候質明府判以張安生不應逞兇判笞五十板以儆將來○糧米舟子陳福全持篙戳傷同業人沈三大之眼角昨因沈眼傷稍愈投案求請究辦明府謂陳福全行兇屬實判責八十板　捕房將又新園浴堂股東王國貞馬永年司帳金蒙炳等三人解案請核王等均稱事已料理明白求恩開釋旋據股東王永良投案禀稱所有餘利錢四十餘千文業經亦新園浴堂主出塲擔保限三月底一併還楚爲此來案禀覆明府准如所請又謂司帳人實有不是著將金押候核辦○倪阿發虧欠收租人孫厚卿租洋廿七元六角朱明府著押交在案昨晨倪証人將洋如數交案並稱本月底至下月初十日之房租已一併付清明府著傳　厚卿到案將　給領完案○捕房細崽五雲德偕楊二大投案訴稱王明銓向爲細崽現被洋東辭歇囑小的另尋楊二大爲細崽不料王明銓因此懷恨前日邀同葉阿二陳阿根等攔路行兇以洩前忿小的寡不敵衆卽回捕房告知前情將三人拘送到案務請究辦明府詰訊之下據王明銓供葉阿二與王雲福打架不干不的之事王雲福稱葉阿二陳阿根初時並未動手及王明銓吹號筩伊等始有用武之勢明府商諸祁繙譯官判將葉陳王三人押候各責二十板以儆行兇○包探夥某甲投案禀稱積竊小癩皮前日在租界中行竊濕衣一件當經小的拿獲人贓被其羽黨張阿四出頭硬覇膽　將小的毆打故將張阿四扭案請究明府謂犯竊已屬不是况敢行凶著押候笞責一百板示儆○東洋車夫陸巖投案訴稱陳慶元雇坐小的之車言明由小東門至大馬路折至四馬路停車計錢三十文不料行至中途陳將坐褥下之馬中一件竊取當被小的知覺人　並獲送案請辦明府謂旣已人贓並獲無庸細究惟車錢三十文尙未付下判將陳重責三十板以代錢數○寳生棧客魯金生偕茶房金盈泉同投案下金訴稱有胡裕堂者亦係棧客前晚十二點鐘後意欲出外小的見其情有可疑將伊阻住伊竟一味胡言聲稱老爺有公事定欲出去小的當卽拿住問各客房中均稱並未先物遂任其出外嗣有魯客在戲園觀劇回查檢房中失去小包袱一個内有衣服六件實被胡裕堂竊去今將胡尋獲送案明府訊問之下胡仍一味胡言明府著押候比究○寡婦金陳氏控周文濤圖賴　洋五百元經明府訊押交保限日理處一切情形均詳前報昨晨抱呈陳金華投案票追周文濤已交到現洋三百元尙有二百元限於三月底由同昌泰煤炭店劃付明府著同昌泰主男立本票交到之洋先給陳金華領去○車寓主姜靜甫控車夫王　文行竊棉被一條典押在身畔搜出押票送案請究明府見王阿文貧苦異常判責二十板押票交姜領回自贖○石樹珊控北泳隆烟館虧欠　洋九十五元明府著候提放租生財之蔣沈氏到案質核已詳前報昨晨蔣沈氏投案石樹珊亦至案禀追前欵明府訊詰之餘蔣沈氏供稱北泳隆向小婦人租　生財先付頂首洋四百元小婦人又向伊借洋二百元嗣因一年期滿交還頂首該店主欲將借洋二百元一併　清小婦人一時無從借借以致延擱明府著交原保限下禮拜二料理清楚○蕭谷其與維羅洋行陳子康因失猪　糾葛前報已屢紀之矣昨晨蕭陳二人又投案聲稱此事仍未料理明府謂蕭曰爾第一次到堂言並無車夫名裕桂者在後裕桂到案爾何以又說是雇用之車夫蕭答稱監生所用車夫非　裕桂一時錯誤明府謂陳子康曰此事甚小何不早爲料理陳稱事雖小理實難容若欲賠還須至城隍廟賭誓明府謂猪鬃　值銀廿四兩　　有收條在外無　賭　本委斷爾認賠一半須銀十二兩蕭稱猪鬃本值銀五十六兩餘不止二十四兩明府一再開導請陳曰爾用人不妥亦艱辭咎判賠銀十二兩陳稱此銀祗可充作賑濟明府詩須蕭谷其願意纔好充賑蕭稱五十餘兩之貨本目下祗傳十二兩如何尙欲充賑明府著退去俟下期到案領　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　初五日羅少尹家福解江西餉來淮揚海道劉觀察佐禺過揚初六日文鹺尹綸回順清河卡初七日衷鹺尹興哲委豐掘　收差 
[委員捉賭]  
　　松郡西門外莫家弄底某姓家糾集多人擲骰共賭正當采烈興高之際適有某委員挈帶隨役四人查夜過此偵悉情形　　而入各賭徒突出不意將跟丁所持燈籠踢滅大肆喧譁委員跟蹌而歸失去對時表一枚某姓知事不諧急將各賭客所買籌碼洋數十元　人　槖乘機逃逸某委員受此大辱忿不能平回至局中飭地保指明各賭徒姓名以待移縣究辦 
 
 
