# 1882 - 309 - 4903424

 

Page 1

 
 
[啓矇眞諦] [  本舘告臼]  
　　啓矇眞諦一書爲淸江博望鄧君苑所撰專精眼科前列論說後備諸方於治目疾大有裨益本舘取原本用活字板排印成書刻巳工竣定於十月初二日 
出售每部訂成二本收回工料洋一角二分售處仍照曩例諸君請卽賜顧爲幸 
[論中康開礦緩急]  
　　日本地面視中國各　省約得十分之一若就本朝所闢西北關外之地併計中國之大則日本僅得二十分之一而巳此巳成之局成也苟經國者更以開拓圭地爲計中國西北關外尙有愈推愈涼之勢而日一拳然三島四面濵海殊覺毫無生發也然國勢之貧富强弱實亦不在地面之廣獗而有當盡之人事亟須相機而動乘時而行者日本自通商以來驟攺西法廣置船砲以示强於四洲之上而國中物産可以通行於他國而獲美利者殊覺其少而攺易制度費用較倍於前勉强文持漸成外强中乾之象彼國當事者非不自知其病而苦於地方有限利無可興是以國債纍纍說者謂再越十年二十年罄其國中所有不足以償還債項旁觀者竊爲危之矣昨彼處日報有云　務局議　國内所有之礦山趕緊開挖惟一時未　齊開將此事與政府籌商欲將鐡礦先行採掘然後再開他礦此議云云　見日廷之財用告匱而汲汲需　興利爲務也夫三島地雖不廣而以云開礦則欲一時齊舉其勢必不能給盖國家旣無現存之帑金而商民又乏識時之富户工大費鉅計將安出故雖有此議而仍須次第興辦以則財力之周轉也顧吾因日本而竊有望於中國也以地之大於日本言之卽窮數千年之人力而礦地不能盡發目前風會日開採鐡探銅採煤採金旣有機器可購而復有商本可集似乎創一議建一事其成較速於十年以前矣試觀公司股票每一章程出而購者紛紛數日巳滿則礦務之可興盡人而知惟所立公司大都猶須洋商出名耳非人之信中人不如其信洋商也以洋商熟知泰西公司規矩而測驗礦苗購置機器稱之大小工之遲速事事皆經考究而華人則明於事者或身家無殷實之名富有財者或經營少擴充之識二者不能得兼故以華人出名而成事轉覺其難也雖然以中國無窮之美利而謂事事必賴洋商以成則獲利少而且緩者處　之華人皆有公正殷實者倡辦其事而後利乃大溥庶天生自然之物不終秘於地平之下而爲人間者用之財其致國於富且强者尙有限量哉或曰目下曠務亦有自華人創辦者所惜者華人中家道富厚秦有人望而又能幹善經營屈指計之亦無過巳出辦事之數人不能多故礦亦不多耳譬如爾我卽使研究經營之道知某處有礦　某物開礦若干得五金質者若干鍊淨又若干以其所值按其所費或贏或絀剖析毫芒而又明於用人精於節費似可以勝其任矣無如自信而人不之信招股經年無人過問也　如現在辦事諸人而使各創其業於本省本府聲望素著之地則礦利溥於天下矣然而其勢不能也曰必如何而後可也曰商辦又不如官辦也官辦者官總其成而巳非使官專其利也中國民情感於風水之說往往於礦終多所阻撓此必待風會轉移而不能以勢力爭也然不信風水之處亦不少矣山田地蕩無非民業祖父所遺子孫不敢輕棄條糧瑣碎户册極繁給價以買之此應而彼否矣惟有善法使地不必歸於官而利轉得分於民則未有不可辦者此　一行官辦與商辦相輔而一處有效處處聞風不待十年而無一郡一縣之不有礦矣其和可勝用哉夫日本數千里之地而其人幡然變計欲盡　國中之地利以富保强豈有中國地大二十倍而轉不之計耶且中國猶有便於開礦者内地封禁之處有大逾數百里界連數省者向來以其遼曠特閉置之厥後以數省疆域之限彼此推諉轉爲盜賊之藪竊謂此等閒地皆前代割據之時棄爲甌脫者相沿勿治本非一統之世所宜有如簡能員撥精兵駐於其地隨闢隨治招各省無爛之民生聚教訓久且成爲都會而於國家賦稅亦增其額此又内地應辦之一端也至於口外中奉吉兩省從前封禁之地今巳放荒招墾者不知尙有幾干萬億畝伊犁地脈本属膏腴西藏一帶不皆戈壁墾種之利亦正無窮苟謂開礦一事當徐俟風氣之自開然則不言開礦而猶有若斯之地利宜如何急急也噫日本地小而勇於爲中國地大而有所不爲二國之富固尙有待也 
[東報彚錄]  
　　昨日三菱公司輪船來滬帶來日本報言日本近來竊賊往往用火油縱火兾人聞火警齊出觀看彼得以乘隙入室爲胠篋計該賊之計何其毒也又言伊石地方有古樂德者家本富裕繼而忽漸中落家具皆以易錢田産均己變賣并將拆屋　錢以餬口本月初四日古某出外其子偶挖墻根見有巨缸一隻係金質者缸中貯有金錢估計約值洋二萬元父歸子以實告古某喜出望外現在特請隣居諸人大開喜宴以相慶樂云又言十六晚一點鐘有三賊至某學堂内斯時師徒己散僅留一人守更該賊將守更者捆縛之遍處搜括奈學堂中無甚值錢之物止有自鳴鐘一架遂携之以去又言日本廵捕所用之號衣號帽現以不便擬自明年正月初一日起另易新樣并令各帶東洋刀以資防身云又言本月十五晚間神户地方有某甲在途怨遭匪人用刀截刦被傷厥耳維時復有三人前來該匪隨卽逸去三人見某甲貌係文士無故受傷乃送之捕房而捕頭見該三人身携手鎗刀械查問並無執照因將三人拘執擬解公堂審訊也又言日本每至秋間蠣黃生意極好皆爲日人所同嗜也近來日人咸仿泰西之俗嗜牛肉者多食蠣黃者少故今年此項牛意頗爲减色也又言日本某處廟中有社會頗爲熱閙有在該處施放火箭以爲娱樂者忽一火箭著於該廟屋角因而延燒立時廟俱灰燼放箭之人各鳥獸散越數日捉獲一名送官懲辦尙有一同黨某懼罪自縊而死又言有盜四人行刦一廟廟内止一僧人住持間警挺身而出與盜相持四盜爲之披靡鼠竄而去不失一物該僧則略受微傷而巳又云日本各官廉俸頗少公費歲形不足故擬明春共議此事欲得稍有所增云 
[高麗近聞]  
　　日本報載者高麗信言前者日本擬於高麗創造領事公廨現在木料等物均巳運至高麗不日卽將興工矣又言高麗近　日本購辦西人所用器具云特爲接待外國公　之書也又言日本定於九月　二發兵一隊前往高麗殆以爲防守之計也又言中國吳軍門於初五日偕英國駐日本長崎之領事官同至高麗王城　下英領事卽暫萬吳軍門營内云又言刻下高麗尙未能十分妥靖蓋高人以爲前者攻殺日人固屬不合然日人亦殺高人攻戰之際高人之死者較日人爲多何　尙須將高人抵罪而大院君又不能歸國故有不悅之意目下時有揭帖遍貼通 
 
 

Page 2

 
 
衢誘惑高人作亂祇以中日兵船尙在高境故不敢逞然高京有三處打造軍械之舗因恐亂黨强其打軍器竟皆棄舗而逃然則高麗之事其尚費躊躇乎 
[營口氣候]  
　　昨接營口友人來信言初九晚之風暴山東所屬各島口共壞大小船百數十隻聞有一同福泰船是日見天色隂晦卽就老鴉島左近下椗不料風勢愈橫勢不能支急將大小桅檣前後錨纜一并砍斷被風刮進老鴉島擱於淺灘島中人本藉此營生見同福泰船擱淺嘯聚百餘人長槍短斧一擁而上船中客一百五十餘人悚懼無措幸有宋軍門之親戚三四人亦搭此船由營囘家其襆曰陳大個子挺身而出脅之以威島中人乃退風勢轉猛船又刮出口外至今無蹤該船上人有隻身回至營口者爲述遭　情形如此初十日午後四點鐘微雪十九日傍晚西北風大作五點半鐘雨勢滂沱黃昏益甚二十日淸晨雨雪繽紛午後始霽草房席篷上巳積雪寸許二十一日氷凍甚堅居人咸穿綿鞋二十二日下午隂雪密布朔風吹人頗似釀雪天氣乃次日則依然晴朗非如前數日之不寒而栗矣 
[津門早寒]  
　　客有自津門來者言念一日晨起見盏盎聞有氷約厚半寸許是夜無風惟五更夢醒時尙嫌絮衾不温耳津城有十月褲子九月襖之諺今者節候尙早而寒氣遽來彼無衣無褐者何以堪此 
[書吏被獲]  
　　雲南報銷案内有在逃之户部書吏張某吳某於九月中旬先後並獲　交刑部又聞某書吏於十七夜乘車入前門爲門吏阻獲旋亦送部云 
[傅相閱兵]  
　　李傅相在天津創設練軍並護衞各營　以西法訓練計前後左右中五營護衛一營中營砲隊餘則爲鎗隊教習係德國人十八日傅相大閱各營文官自司道以下武官自提鎭以下皆於黎明鵠候憲駕傅相乃出鈴轅臨秋坂先操練軍前後左右及護衛各營中營係砲隊且教習者皆華人故最後操以便細心辨别也營官爲阮總戎特奮精神首先督率各軍士亦熟諳紀律嚴肅整齊較之先操各營毫無區别傅相乃賞統領銀數百兩營官各一百兩哨官各四十兩哨長各三十兩勇丁各五錢西教習二百兩華總教習各五十兩斯時也戰士雲屯歡聲雷動傅相或亦顧而樂之 
[金陵命案二則]  
　　南京上元縣西鄉某甲日前在基地與隣人爭執兩不相下漸至用武偶一失手竟傷隣人要害旋卽殞命地保赴縣呈報郝邑尊卽馳往相驗未識如何辦　也又今年春間六合東北鄉有命案一起凶手業經招認通詳在案嗣解赴泉轅過堂該犯口供全行翻攺稱凶手實其族兄犯案遠颺邑令將其李代桃僵前供乃刑逼不堪書差所教故誣服臬憲因案情不符且出入太重聞巳咨江寗藩憲擬另行委員接署澈查以期無枉無縱也 
[星使回京]  
　　是月十九日爲大士誕期杭垣各大憲皆於十八日至天竺法喜寺拈香是日許朱兩星使因赴中丞之請亦命駕而往瞻三竺之慈雲尋兩峯之勝境　則晝船載酒靑樽曰舫盡興而還二十日總捕分府趙司馬宴星使於八旗會館各司道與席焉聞星使巳定於本月命五日起行由武林門外下碼頭登舟楊帆北上矣 
[蘇臺雜誌]  
　　蘇城吳縣前某甲夫婦皆江北人也有岳母同居共食某甲因貧難度日逼使其婦入靑樓婦不允岳母亦唾駡之某甲憤極將岳母藉毆兩次岳母卽濳服生煙覓死比及知覺救巳不及乃草草棺殮因其貧無人過問然死者長巳矣其婦遇人不淑此後正不堪設想耳○月之中旬蘇城失去小孩兩名巳列前報兹悉護龍街鐡瓶巷口又失去小兒一名年僅五歲遍處招尋不獲拐匪之虐何其肆歟○賽兒巷某姓念四夜間喚宣卷者四人在家宣卷親戚隣里往聽者甚爲熱閙及天明宣畢各客皆散檢點什物失去茶壺煙筒等件遂在門前詬駡語侵鄉鄰里中有老婦綽號雌老虎者素潑悍且與某姓不睦因攘臂而起閧動一巷目下尚未了結可謂天下本無事庸人自擾之也○有走方醫生携一妻一子寓於蘇城客棧因積欠房金爲棧主所逐某進退維谷乃將其妻子揷標求售兾得資以爲歸計途人見而哀之頗有集銀以相贈者詎日久如常衆遂知其僞施者甚少絲六日在盛家浜忽將其妻子肆毆面目都腫號泣之聲悽慘之狀令人目不忍靚盖一計巳破又易一計矣 
[覆水難收]  
　　某甲年四十餘妻年相若居　垣小南門外肩挑爲業有二子長子隨人赴楚北次子拾薪河料以供炊釁或變錢以自給甲妻素與船夥某乙有染甲屢以隱語諷之妻不能耐乃與某乙密商夜半私遁甲入室不見妻知爲乙所拐然往來河濵操業如故一若行所無事者日前甲於茶肆中遇某魚行主自江南來相見道故某魚行主言爾妻現在江南某丙家係某乙爲媒得身價洋四十三元甲旣得確耗欲於次日渡江尋妻次子竊閏其語先過江至丙處告知各情甲妻恐覆水難收無以見故夫乃懸梁自縊明日甲至則妻巳斃矣 
[壬午科山東鄉試題名錄]  
　　陳傅弼濰縣王爲相諸城唐書年寍海藍志傑蘭山郭慶第濟府王樹勲萊陽申宗海福山周亮士寍陽王熙昭靑府顧仲安聊城侯嘉棣掖縣韓寳球堂邑莊子檢莒州張振翮歴城孫樹棠掖縣趙秉璋諸城朱名通聊城戚善勛黃縣蔡隆海日照劉壽南嘉祥丁維戊蓬萊韓毓麟章邱鄭章靑府王鸞笙莒州閻大奎榮成于相德泗水張爾熾長山馬樹方登府孔昭倩四氏潘守年濟寍袁淸藻日照趙錫恩萊府張星吉荷澤申樂山章邱李鍔德衛邱端玉益都張僖灘縣王毓瑞文登傅丙鑑高密李永禎蓬萊曹德讓登府王景植黃縣陳孝恪滋陽孟憲良安邱袁益盤茌平羅炳焱掖縣張儀村臨邑成瑞靑州滿孫蘭升文登王樹玉登府劉鑾濰縣楊毓春聊城丁良瀚濰縣王思會登府劉賜駿歴城王桂深諸城鄭方圃新城孔憲高四氏隋受緖登府袁硯田齊河高繼昌歴城王貴省東昌顔承佑四民張延慶歴城榮山靑州滿紀寶鼎膠州裴惠慶濰縣王垣璸臨淄于學海寗海姜子蘭恩縣 
副榜程漢章濟府周式賡掖縣張本芬蓬萊丁嘉其齊河丁榮恩黃縣劉彤光鉅野王契韶武定劉寅忠蓬萊顧奎五歴城李彦藻鄆城張錫九諸城張式紀萊蕪于霖逢文登 
[傷斃堪憐]  
　　昨報載浦東祥生廠船塢内之江北小工龔載揚被鐡條壓傷斃命一則兹悉該小工孑然一身並無親友在滬死後經該廠　備棺木匠頭李某復出貲代辦衣衾并爲之安葬云 
[拆梢又見]  
　　新虹橋東首新馬路地方前日有甲乙二人口操寍音向一廣東人借錢口稱在某公館曾相熟識被欠洋銀未還今日獲見斷難敦過寔則並無其事意圖柝梢波此爭扭經傍人勸開甲乙皆导导而去謂尙　訴捕拘訊也又昨日外虹口老街有售賣棉花之鄉人路遇數人迎面而來内有一人手携洋瓶一個碰在鄉人身上瓶卽墮地面碎乃將鄉人扭住稱係洋東囑買藥水價值兩洋定欲索賠拉至小茶館評理旁數人假作相勸令出洋一元了結并稱如不賠還倘被拖見洋東送捕解赴公堂必吃大虧鄉人不得巳出錢一千文哀求而去何拆梢者 
 
 

Page 3

 
 
之多歟 
[解犯歸案]  
　　南匯縣前解盜犯八名經前道憲劉觀察委上海縣帮審委員王别駕會同南匯縣顧邑尊詳訊嗣因供詞與原供有異故將該盜暫寄上海縣監獄而該犯在監病斃四人當卽請隣封相騐此巳列報前日縣署　在監之四犯解回南邑以便歸案辦理也 
[禁止電燈]  
　　本埠點用電燈經道憲邵觀察札飭英會審員陳太守查明中國商人點用者共有幾家禀候核辦兹悉太守巳飭差協同地保按户知照禁止電燈以免不測間各鋪户亦以電燈不適於用放皆遵諭云 
[英界公堂瑣案]  
　　包探陳阿九投英界公堂稱緝獲過犯之　賊趙錦三搜出賊具及西紗夾馬掛鷹毛扇洋傘水烟筒等件查知馬掛毛扇係徐浩元兼之失贓卽往知照據徐稱四月　失竊金鐲衣服等件今旣得有原峸衣扇當可根追餘贓及盤詰該犯始知所竊金鐲諸物交與戴李氏銷贓并有音阿狗亦爲代銷衣服故將戴李氏吉阿狗與竊賊贓件一併送案失主徐浩元亦投案申訴前因并稱被賊掘洞行竊失贓約值洋四百元該竊犯趙錦三供認行竊又稱借住戴李氏家係月貼房飯之費至該氏代銷各件因不知爲竊來之物並無干涉請察釋吉供向與戴李氏　識詎該氏又與賊犯有私故斷絶往來今被誣指銷贓戴李氏供趙錦三躭擱我處代銷各件價洋如數付訖實不知是竊贓亦無私識情事陳太守得供之下隨判責趙百板管押一年以儆戴李氏交官媒管押一月吉阿狗從寛開釋起案之件交徐領去賊具存銷○華捕至公堂禀稱昨在洋涇浜沿見此人欲投河尋死特送案請爲安置王廷標供原籍甯波因無可謀生故尋短見陳太守憐其窮苦飭暫發棲流所候再行資遣回籍○前有西人某同妻向各洋商求化銀錢等因由捕房查得該洋人本埠並無領事經管解由英公堂訊供之下擬送往香港再行資遣回國巳列前報昨由捕房又將該夫婦送案太守商之哲副領事將該夫婦附搭怡和洋行輪船往粤其船資則從罰欵提給云 
[法界公堂瑣案]  
　　法捕見男婦兩人手持愿簿在租界寫捐卽將二人拘住解案愿簿呈閱翁太守詰之擴婁梅生供稱紹興人前在合利靛行爲夥今住友人處因胡許氏曾欠外國人洋五元故擬向熟人寫愿我與胡許氏素不相識亦是友人所託胡許氏亦仝法包探查得胡許氏係尼居還俗者髮際尙有香洞翁太守謂近來租界中往往有佛店聚衆燒香男女混雜寔千例禁本應查辦今姑從寛斥釋○高錦三與母高張氏投控失妻一案巳列於報昨日捕房將在押之鍾六仔解案高錦三與母復投案訴稱店夥在小東門外見妻沈氏卽報信鳴捕請爲究斷據高沈氏供稱三十六歲與夫反目出外見鍾六仔據稱荐我至吳淞地方傭工卽於二十六日送上火輪船約在彼處茶舘聚首及至彼處兩日未見伊來故趁船回滬鍾六仔稱並無此事太守着將鍾六仔重責三百板枷一月又詰高錦三願將妻領回否稱愿領回管束翁太守以高妻無耻巳極亦着掌頰一百再予領回管束○法馬路同茂棧夥項蓮寳訴稱有陳子卿俞蓮池　八於二十六日偶至浦灘閒看偶與人相撞致被毆傷及棧中聞信則肆毆之人業己散去昨在小東門外鳳凰臺茶肆尋見一人爲此送案據陳子卿供稱萬安樓門首有四人行路碰我反誣我碰伊將我拖至洋涇浜左近痛打復拉至英租界正源酒舘摸去洋三元當拖扭時俞蓮池急回樓中通信及棧中人來我巳被伊等拖至英租界矣昨日在小東門外見伊仝黨卽行鳴捕翁太守卽問解案之人據何永甫供向業魚船船上有伴三人於二十五日裝貨至他處至二十七日方到　有毆打情事旋有協茂船局内撐島山船之莊鮑蘭訴稱與何永甫仝在茶肆見伊被拘故爲剖明翁太守以原告曾稱在酒肆被摸去洋三元着法包探帶同原被前往該酒肆認明是否此人再爲核辦○法包探　前晚八點鐘途見一人持皮毯十六張在小押店質洋盤詰支吾繼認在平和洋行爲出店此物乃平時陸續竊來現因生意停歇故來質洋法捕頭卽飭包探至平和洋行查問該行謂進出貨物甚屬浩繁一時無從查檢但此人前曾雇用或竊自别家亦未可知捕房於昨日解案請訊并呈贓物翁太守詰王丙發皮貨何來王仍狡展研詰再三始認在四馬路茂盛洋行爲管棧竊得此物太守問有同黨答曰無法包探又在身畔搜出鎖一把鎖匙却有兩個翁太守着暫押待詢明茂盛洋行曾否失竊再當核辦○法馬路瑞豐洋廣貨店倒閉一案其訊問各情疉登前報昨日瑞豐舊夥劉豐亨偕兩人投案各遞禀詞翁太守閱畢見劉豐亨所呈禀詞係代人請追瑞豐借欵洋三百元又有王丙成遞呈一禀亦代索洋五百元更有一人遞禀索欠洋七十元翁太守以瑞豐倒閉己久堂訊亦非一次何以至今始行具呈卽將原禀擲還並將劉豐亨申斥云 
[朱玉雙女錄事小傳]  
　　墨卿名環字玉雙吳之長洲人父某雄於財當宦閩粤間庚申之亂挈家遁中途宼卒至夫婦僅以身免賊平歸里爲人作書傭逾年生姬膝下無子愛之如掌上珠四歲時教之識字頗聰慧然家益窘饔飱恒不繼戚族揶揄之無過問者又二年姬爲惡叔倫賣墮平康籍從假母姓李名小寳年十四督令應客輙靦顔畏避不敢前己夘春余因劉楚卿盟弟得識姬於爛紅小榭見其圓姿秀目臉輔雙渦而眉黛含愁若有心事難言之隱因與訂交時花下解人正集吳門百艶圖寫姬小傳余以長春花品之亦善頌善禱之意也姬雖處靑樓無障袖抹指之習管絃歌唱尤弗屑爲惟爛熳天眞苟當其意則情話纒綿終日不少倦在蘇時嘗以白江州琵琶行問字於余爲之講解至天涯淪落句忽泣下欷歔不可仰過往數月風雅益親文讌流連殆無虚日無如焚琴煮鶴花禁重申吳下名姬紛紛遠去自是閒鷗蹤跡飄泊無常地北天南風流雲散盖自庚辰一别而江湖轉徙徒種相思矣今秋金陵報罷槖筆來申重晤姬於四馬路之西薈芳里瓊姬丰韻更勝當年而談吐風流頗有俯視羣芳之槪因治宴浼請海上諸名士會飲閣中余爲之傳而叙其事如此光緖菊秋卜浣梁溪夕陽紅瘦樓主人氏稿 
[來信照登]  
　　今秋江潮泛漲靖邑被灾尤重邑尊設法撫卹外仰蒙上海籌賑局諸大君子飢溺爲懐籌墊鉅貲延請潘君二光王君耳峯莊君賓如高君用康由江蒞靖按户親查核實散放灾民沾　無窮有病者復散給藥餌全活甚多現在江邊安謐共慶生全均出諸大君子之賜也諸君子在靖殫竭眞誠不辭艱苦靖民尤被德難忘頌聲載道再今春江邊坍及孤墳一時二千餘塚潘君二光勸募多金來靖開辦均親自檢點妥爲遷埋其實力實心尤足令人欽佩受惠旣重圖報末由敬登數言用誌高誼[  靖邑沿江同人謹啓]  
[子與人歌而善必使反之而後和之] [  壬午科湖北鄉試解元張東煜]  
善與人同卽與人歌可見焉夫善而至於歌其爲善也僅矣反而後和詳以取之若此嘗謂聖心一積善之區也　聖心有其善而後能迎天下之善惟聖心不自有其善而後能盡天下之善天下之善一人受之一技之善全體徵之而聖人取善之心爲無曁耳今夫善機之流行而不能無所遇也顧遇之恒人者善日見少不若遇之聖人者善日見多也人之善衷諸聖聖之善取諸人其相與有成者何在不然豈吟嘯間所能罄其量也哉然而聖人之心和和則其接之也易直恒人之於善以爲如是而矜焉者聖人之於善以爲如是而無可矜也吟咏從容其氣象有與爲安祥者矣而且聖人之心虚虚則其及之也廣大恒人之於痒以爲如是而私焉者聖人之於善以爲如是而未可私也流連日復其意念有與爲周密者矣於何見之於與人歌見之龜山之望徒殷兕野之嗟誰訴鬱鬱者幽懐獨寫曾不聞贈答於名卿沂水愜吾徒之與滄浪識小子之情落落者逸韻遙傳並未記唱酬於吾黨與人歌異矣與人歌而善又異矣而不謂子之心巳與善相深也善氣之彌綸一咎而無餘者其湮没爲可惜夫曲 
 
 

Page 4

 
 
折之故人諳其節人未卽喻其微子喻其微子亦未卽諳其節人之善隱子之善亦隱矣必使反之精益求精三復無不宜之藴而曲折乃盡出也而不謂子之心又與善相發也善端之昭著有聲而無繼者其鼓舞尚未神夫感通之頌人暢其機人未卽引其緖子引其緖子亦未卽暢其機人之善微子之善亦微矣百後和之聖不自聖兩美有必合乙情而感通乃倍眞也今而知取善之無方也寂然而生我無以畱之則人之意未盡而我之意巳盡矣我有以畱之則我之意無盡而人之意亦無盡矣尋常之見淺見深經聖人之委曲求詳而隱有同聲之應無心者不能取而有心者取之聖人所以有格物窮理之學也今而知與善之無窮也紛然而至以一人盡之盡於一人者有盡矣不以一人盡之盡乎天下者無盡矣偶爾之若揚若抑經聖人之躊蹰嘆賞而仍畱無限之神有心者不能與而無心者與之聖人所以有過化存神之妙也聖人取善之詳有如此者 
[六菊吟]  
　　詠菊敢鬪西風敢鬪霜稜稜骨瘦氣淸剛神仙標格詩人品宰相襟期處士妝寒蝶抱叢驚太　凍蜂依蕊戀奇香羣芳早秀君何晚開不嫌遲爲壽長○餐菊不綠養性學長生雅癖黃花擷落英衣袖香沾晨氣潤齒牙寒浸交霜淸翻疑彭澤無眞契願與靈均打夙盟贏得詩腸終日飽也教苴蓿羡餘情○菊影银缸如豆菊屏張鎖住淸光淡不妨西壁空明秋有跡一痕搖蕩夜無霜地非老圃籬何有照寫高人豔更凉對此迷離思化蝶移來紙帳挹寒香○菊神亭亭疎影絶纎塵釀到重陽倍有神飽咽風霜成笑傲不含烟霧葆天眞籬荒圃老秋迎客色冷香寒艶逼人一種淸奇難繪得夜深留件月華新○菊韻摹寫秋容翰墨娱羞稱竹笑與梅胩秀生勁骨何嫌傲瘦到全身也覺腴雅近幽人霜氣離淸偕處士露華俱本來隱逸風流格藴藉孤高兩不殊○菊致一笑繁華莫與儔漫云老幹少風流橫　晚徑情偏遠搖落新霜態最幽有色有香都入古無風無雨自成秋休教人負東籬艶幾度開樽爲逗留[  金陵董實菴甫稿]  
[法書助賑]  
　　灌花居士閩中名諸生也素工書法前年豫省告災曾以筆墨助賑今悉皖南等處水災逼告故又願書屏對等件百號所得潤資概行助賑件託法界萬國公報舘對門公益花行並大東門内彩衣街中恊源絲線店代收五日取件不悮筆資先惠以便繳局潤格列左紈摺扇二角琴條同金箋倍之七言對四角八言對五角隷書同四五尺屏每堂一元齋額等件五角尺方一元[  白門鄒嘉祐代啓]  
[蘇揚乾豐經收棉衣捐欵九月中旬淸單]  
　　寓天津汪洋三元寳善堂洋五元陸潘氏洋五元巴　峯洋一元耀記洋兩元吳亮彩募忠恕堂洋五元趙友梅募敦裕堂洋兩元高竹泉募二百　十八號册高仁記胡春記仁記洋各一元俞馨甫募一百十四號册寳源莊洋三元俞起霞洋兩元俞馨甫洋四元泰號益洋拾元手秋岩募一百念號册梅冠伯洋拾元求安室洋六元葉朗君申星搓洋各五元義茂晤因生游藝書屋壽　室洋各一元沈蘭言募一百廿二號册義降吳振聲洋各兩元同心愿不書名倪萬泰洋各一元黃麗生募九十七號册顔文泉洋一元黄順泰洋五元左厚甫募一百四十二號册致和震糖果業洋各兩元永源洋一元左厚甫募一百四十三號册天祥號林山記豫豐棧洋各一元益隆恒洋一元五角森懋號洋半元王雲蓀募一百三十二號册五臺小農無名氏金春林積厚軒許藻香舘洋各一元信和元募一百八十八號册仁豐號日生祥四施堂洋各四元新記萬昌順東升恒洋各兩日升元森泰洋各一元共計五十户計洋一百念三元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖八年九月十九日京報全錄]  
　　宮門抄○上論一道錄前○發抄旨三道○尙書麟等奏李明大員接受外官私信請飭呈繳並將蔬縱司員交部議處仍令沿途嚴催要證赴案摺○署直督張奏審明定擬摺○又奏請旌表片○閩督何奏請註銷片○又奏台南北被風被水派員會勘分别撫恤並赶修各項工程片○將軍銘奏委署副都統片○九月十九日户部通政司詹事府正白旗值日無引見○侍衞處奏派保和殿監試之大臣派出頭班伯王德福惪銘德洪額長春二班澂貝勤希凌阿恩　芬車徵壽○召見軍機○發抄張樹聲奏永定河伏秋大汎槍護平穩獲慶安瀾請將永定河道游智開等將勵奉旨該部議奏單併發欽此○又請將罰捐之寍津令邱濬恪革職奉旨邱濬恪着卽行革職餘依議吏部知道欽此○又請將保定府知府恭鈞天津縣知縣朱乃恭暫緩引見奉旨吏部　道欽此○臣宗室麟書臣潘祖蔭跪奏爲查明大員接受外官私信請飭呈繳並將疏縱案犯之司員請旨先行交部議處仍令沿途嚴催要証迅卽赴案恭摺具奏仰祈聖鑒事臣等查辦御史踈啓泰奏叅雲南報銷一案於七月二十九日奉奉諭旨飭提雲南糧道崔尊彝知府潘英章歸案審訊等因欽此在案一面督飭司員按照該御史原奏逐層查究如周瑞淸包攬雲南報銷經該省糧道崔尊彝等來京經手一節訊據天順祥票號商人王敬臣供稱由雲南匯來銀兩聽說是辦報銷崔尊彝寄過周瑞淸信兩封由伊號送交並未見面信内所書何事伊不知道等語是周瑞淸與崔尊彝實係平日通信又賄託關說部中司員書吏含混辦結一節研訊户部送到書吏褚世亨工部書吏張兆鴻周仁溥均不承認連日熬審始據褚世亨供稱承辦此案尚有雲南司書吏張瀛盧良駒經手辦稿派辦處書吏經手覆核等語當經片行户部將該書吏等先後嚴密查傳兹准户部覆稱張瀛盧良駒泒辦處書吏陳瑞軒沈鴻年均未傳獲業經奏請飭拿等因是其畏罪情虚巳無疑義臣等於奉旨查辦後當卽知照户部書吏等先行看管聽候傳訊乃該　司員並未一槪嚴看亦未全數送部迨經臣部究出密傳張瀛等迄無一獲案中要犯逃避無蹤實屬不成事體難保該員等無知情故縱情弊亟應嚴切根究查太常寺卿周瑞淸旣與崔尊彝通信該御史所叅並非無因惟係三品大員未經解任未便徑行傳質應請旨飭將崔尊彝原信呈案以憑查核户部雲南司及派辦處承辦此案司員於所管書吏並未　看以致先後逃走亦難辭咎除由臣部查取職名飭令聽候查辦外應請旨先行交部議處雲南糧道崔尊彝知府潘英章查有來京辦理報銷情事崔尊彝與周瑞淸通信亦應澈底根究業經奉旨飭令雲貴總督並雲南安徽巡撫迅卽解送來京廳仍請飭沿途經過之直省各督撫一律嚴催以便歸案審訊所有臣等辦理緣由謹恭摺具奏請旨奉旨巳錄○○署理直隷總督兩廣總督臣張樹聲跪奏爲審明殺死一家二命情重兇犯按例定擬恭摺仰祈聖鑒事竊據代理阜平縣知縣盧宗厚接任知縣張守元先後禀詳乞丐張二仔殺死無名乞丐夫婦二命一案當經前督臣李鴻章批飭研審兹據該縣張守元審明擬解由正定府知府吳煥采覆審解司據臬司剛毅勘轉前來值臣駐軍飭委藩司崧駿代審無異臣覆加查核緣張二仔籍隷山西　邱縣與己死無名乞丐夫婦素不認識該女乞年五十餘歲雙目俱瞽男乞年六十餘歲光緖七年十一月十一日張二仔在山西繁峙縣中原台村與此乞丐夫婦會遇合夥討乞討得糧食亦合夥食用並未問姓名住址十二日至阜平縣鐘兒寺村該村北山坡下有職員張定閑塲屋二間卸在塲屋内住宿十三日張二仔與二乞分赴各村討乞日落時分張二仔討得糧食無多不能充飢意謂二丐必有餘糧可以分食當卽走回斱屋詎二丐巳經食畢張二仔查問保不等候男丐聲稱張二仔食糧過大又不能多討不願合夥張二仔斥其薄情男丐不服彼此爭吵張二仔見有二焉食餘飯湯欲燒温自食遂支鍋燒火詎男丐赶攏不令燒火致脚尖將鍋踢翻打碎飯湯撒潑張二仔氣忿卽向混駡男丐回詈女丐在旁未語隨後男丐女丐上炉睡歇張二仔在地坐至半夜腹内飢餓難堪愈思愈怨起意將男丐致死時月光照亮二丐巳仰面睡熟張二仔找得地上石塊行至炕邊用石砸傷男丐額順鼻梁胸膛右乳右肋右脅男丐喊痛亂滾張二仔又砸傷其腦後髮際左耳左腮脥不能動轉女丐驚醒唱問張二仔刺意致死滅口卽用石砸傷女丐額順左腮脥左耳左肩甲左臂膊左腿女丐翻身喊救張二仔又砸傷其脊膂均各殞命張二仔恐屍身被人看見報官查拿卽將二屍背至房後廢窰撩棄並將兇石藏放炕洞逃赴各村討乞十五日村人韓世貞經過廢窰查見屍身投知鄉約獲犯報騐訊據該犯指明藏放兇石處所起出比對傷痕相符屢經該縣研審並由府駁審供情如一解勘所供相同案無遁飾查例載殺一家非死罪二人者斬立决梟示酌斷財産一半等語此案張二仔因無名男丐不與夥食並將飯鍋踢破致令飢餓難堪輒敢起意致死用石砸傷無名男丐斃命並將其妻女丐一併砸　滅口棄屍不失實屬兇殘查無名男女二丐曾經該犯誨係夫婦是否明媒正娶因無籍　姓氏無從查知惟旣同居共食且該犯一死女丐之時因其係男丐之妻是以下手律貴誅心自應按照殺死一家二命例問擬張二仔卽高二仔除棄屍不失輕罪不議外合依殺一家非死罪二人者斬立决梟示例擬斬立决梟示左而先刺兇犯二字該犯乞丐爲生並無財産可斷應免著追無干省春除備錄供招咨部外所有審明定擬緣由理合恭摺具奏伏乞皇太后皇上聖鑒勅部迅速核覆施行謹奏軍機大臣奉旨刑部速議具奏欽此○○張樹聲片再據布政使司崧駿詳據候補知府李繼昭等禀稱直隷候補直隷州知州宋陳壽籍隷江蘇溧陽縣於本年六月在省寓　故其妾馬氏年二十歲係揚州良家女賦性幽間素嫻禮義宋陳壽病篤時曾囑其子曰後宜善視該氏言惟勸其保重勿勞懸念盖相從地下之志巳决矣宋陳壽易簣後該氏濳自仰藥仍勉襄殮事是夜藥發家人始知巳赶救不及遂以身殉洵屬堅貞自矢視死如歸殊堪嘉憫查官員身故其妻妾有殉節者向由同鄉官於服官省分禀請旌表宋馬氏事同一律該員等誼屬同鄉見聞確鑿禀由潘司具詳請奏前來臣覆核無異擬請旨飾部將宋馬氏照例旌表以彰節烈理合附片具陳伏乞聖鑒訓示謹奏軍機大臣奉　旨着准其旌表禮部知道欽此○○何璟片再查通判李煐前署龍溪縣任内短交正雜各欵銀二百七十九兩零先因迭催罔解前撫臣勒方錡彚摺奏叅提訊限追欽奉諭旨允准恭錄轉行在案兹據藩司沈保靖會同代理臬司潘駿章署糧道謝家瑞祥稱該員李煐巳將署龍溪縣任内短交正雜欵銀照數解淸將原叅訊追之案註銷等由前來相應請旨將前署龍溪縣事巳革追判李煐訊追之案准子註銷以昭激勸除咨部查照外臣謹附片具奏伏乞聖鑒訓示再閩浙總督係臣本任毋庸會銜合併陳明謹奏軍機大臣奉旨着照所請該部知道欽此○○何璟片再台灣孤懸海外四無障亟時有怪風霪雨之患入夏尤甚本年六月十六日起台灣台北兩府屬大雨傾盆加以颶風勢殊狂猛接連數晝夜以致台灣府及安平海口民房兵房均有倒塌彰化縣城内外倒壞民房百餘間兵房三十餘間城垣四十餘丈砲臺一座文武衙署間有坍塌壓斃男丁二人其台北府屬新竹縣城内外倒塌民房草屋一百餘間大甲迫近山溪水勢暴漲灌入土城冲壞草屋一百餘間城垣衙署亦有倒塌堤工潰決五百餘丈鐡練篾籠多冲入海淡水縣各鄉草屋損壞五十餘間基隆砲臺完好如故惟黔黑續建碉樓倒塌八座官房兵房三十餘間大小商漁船隻亦有漂失經該鎭道府督縣派撥兵役雇倩小船竹排設法拯救備辦粥餅分給被水之人至二十二日水漸消退所幸早稻登塲晚禾未揷不致成災等情據該鎭道府縣先後禀報並由藩司會詳前來臣查台南北此次被風被水情形來勢猛烈以致城垣衙署砲臺碉樓營房民屋商漁船隻損壞不少小民蕩析離居深堪憫惻當飭藩田沈保靖移會台灣鎭道分派委員馳赴各属會同查勘分别籌欵優加撫恤並將應修各項工程赶緊摆要修復無使窮黎失所以仰副聖主子惠元元之至意此外附近各属有無同時被灾容俟查明分别辦理大甲堤工報竣未久潰冲幾巳過半有謂該　大險勢難　提現巳檄飭道府切實查勘應否籌欵修復俟覆到另行奏報除咨部查照外謹附片具陳伏乞聖鑒訓示再閩浙總督係臣本任毋庸會銜合併陳明謹奏軍機大臣奉旨覽奏被灾情形深堪憫惻着該督飭属詳細查　妥爲撫恤此外各属有無被灾之處並着一併查明分别辦理欽此○○銘安等片再現准兵部咨　寗古塔副都統德平　奉旨降三級調用所遺印務應卽派員署理以重職守兹　有練軍全營翼長統帶靖邊左軍駐紮寧古塔頭品頂戴記名副都統博奇巴圖魯吉林滿洲正藍旗花翎恊領德昌　　老成曉暢營務前纒委署伯都訥副都統辦理裕如其資得力所有事古塔副都統一缺堪委就近署理寔於地方營務均有裨益除咨行遵照外　附片具陳伏乞聖鑒　奏軍機大臣奉旨知道了欽此 
 
