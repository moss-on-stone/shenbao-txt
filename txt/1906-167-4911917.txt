# 1906 - 167 - 4911917

 

Page 1

 
 
   
 
 

Page 2

 
 
[電傳　上諭]  
　　閏四月三十日奉上諭甘肅寗夏府知府員缺著趙惟熙補授欽此 
[男女分教合教平議]  
　　一國人民。無論男女。皆受教育。方爲完全之國體吾國自近年以來。　宫闈提倡於上。各省風行於下。大勢所趨。女學日昌。社會上之稍明事理者。當無再有蔽固之意見。謂女子不當受教矣。惟是風氣初開。更歷尚淺。男與女或宜分教。或宜合教。尚鮮有人起而研究者。近聞湖州南潯紳士議創高等小學。乃主男女合教。嗣經浙撫批駁。議格不行。是潯紳主合。浙撫主分。合教分教一間題。至今日而方始討論。不可謂非女學進步之見端也記者以此事關係重大。究竟宜分宜合。必有一折衷之道。敢將彼中之教育原理。吾國之風俗習慣。融會參考。而下持平之判斷。 
　　一生理上之判斷。主合者曰。男女合教。同一發逹腦力。運動身體。於衞生大有利益。美國實行合教。每年人數統計表。女子數不減男子。是其效騐。不知男女形體。天演異施。绝不同物。其度數。其品數。女子均弱于男子。殆爲學者所公認。假使男女共學。在女子。程度不及。勉强追蹤。先將有害於身體。且女子之學。既遜男子。致有遷就課目。以遲男子之進步。者斯實兩害之道矣。此宜分不宜合之說也。 
　　一教育上之判斷。主合者曰。男子性多果毅。於大體能決斷。其失也剛。女子性多和順。於細事能緻密。其失也柔。合教之。可以易長補短。両得其平。不知男子識大體。所持者世事。女子諳細情。所持者家事職業。既殊教科不能不因之而殊。女教之宗旨。其大要在奉舅姑。相夫子。育子女。主中饋。使其與男子共學。勢難統以上諸端而並教之。不反失女子專修之業乎。此又宜分不宜合之說也。 
　　一社會上之判斷。主合者曰。社會有一廢人。即國家有一弱點。必男女通力合作。以謀共同之事業。而後團結力大。國家亦賴以存立。不知男女各有其天賦。職分男爲社會之關鍵。女爲家庭之關鍵。二者分途。不可易地而治若。職分混淆。則社會之範圍恐。反有因此破壞者。且美主合教。國中雖有重女輕男之習慣。而參政之權。女子亦不與其列。是教取其合。而用之未嘗不分也。歐洲各國。均主分教。女遜於男。無可爲諱。亦何嘗團結力之見小耶。此又不必合之說也。 
以上三者。皆彼中學說。主張分教者也。至若以吾國之風俗習慣言之。尤有不適宜于合教者者。以今日女子教育。萌芽初茁。内地頑固士夫。往往意存嫉視。時有破壞女學之事。入夏以來。若常州之粹化松江之清華。温州之明强。亦已風潮屢起。數見不鮮。夫以分教。之王義。建設女學。尚且造言污衊。致起多方之衝突。苟使對于合教之學校。吾知弓蛇疑似。巿虎傳訛。他日之變態。必更有較之今日而益甚者。是故合教之說。萬不能行之於今日之中國也。浮慕西法。不察事實。顧安所得女學之昌明哉。 
[俄皇勸告考政大臣]  
　　東報云北京電稱中國考政大臣端尚書戴侍郎到俄時頗蒙俄皇優待俄皇鑒於俄國之擾亂特勸兩大臣謂中國如採行立憲政體當謹愼從事云譯文國報 
[東報稱撫順煤礦之富饒]  
　　東報云滿洲撫順煤礦層積計有一百尺至一百五十尺之厚有十英里之廣闊據老于礦務者云世界各煤礦其孕藏殆無有如是之富者今若用美國新出之機器採挖即按日出煤七千或八千墩亦自易易惟日本政府不欲驟與本國煤斤爭奪故以每日出煤三千墩左右爲限且亦可稍有增减惟必視需用之數以爲定此項煤斤在礦購買價值日洋一元二角若運至大連灣其費每一英里（由礦山至大連灣計二百七十英里）現需西因（日幣名）二枚當尚可減去一枚運至上海之水脚計須日洋三元五角如是則該煤運至上海當爲八元九角究竟該煤每墩售價若干東報並未提及惟如以十元爲出售之價以十西因爲中用等費則礦主每日可得日洋三千元生年可得日洋一兆零九十五千元此數初非過誇也譯文滙報 
[日俄爭執長春鐵路車站]  
　　東報云日俄兩國以長春鐵路車站應爲何國所有一節致起爭論日本謂該站在長春之南二英里即兩國東方鐵路分界之處應爲日本所得俄則謂其地乃俄國所有鐵路起點之處應歸俄國云譯字林報 
[宣布南滿洲鐵路章程]  
　　上年日俄兩國派員在美國訂結和約俄國將長春迤南東清鐵路讓與日本後中日兩國派員在北京磋商東三省善後中國政府承認將奉省鐵路歸中日合辦早爲世人所共知日本政府爲推廣商務起見己於西歷六月初八日宣明南滿洲鐵路公司章程籌集股本以資早日開築兹將該章程全文譯登於左 
 
 
 

Page 3

 
 
　　第一條　本政府開設南滿洲鐵路股份公司令其從事南滿洲鐵路事務 
　　第二條　凡公司股份均註明股東姓名除日清兩國政府日清兩國國民有權入股之外其餘一律不允入股 
　　第三條　日本政府得將滿洲之鐵路煤産充爲股本 
　　第四條　凡公司豫定股本總額得　數次召募股本第一次召募之股本須佔有股本總額二成以上 
　　第五條　凡股東每次入欵以股本十分之一爲限制 
　　第六條　本公司開設總公司于東京開設分公司于大連 
　　第七條　本公司置總裁副總裁各一名理事四名以上幹事三名以上五名以下以辦理公司事務 
　　第八條　凡總裁代表公司統轄其事務副總裁如總裁有事故可代表其職務如公司一時無總裁則代理其事務凡副總裁理事均襄助總裁分掌公司一切事宜幹事則監督公司事務 
　　第九條　凡總裁副總裁由日本政府奏請批准行始簡任五年期滿理事日本政府由五十股以上之股東中簡任四年期滿幹事在股東總會股東互行公舉三年期滿 
　　第十條　凡總裁副總裁及理事應享之酬金政府妥爲酌定 
　　第十一條　凡總裁副總裁在任内無論如何名目均不允從事他項職業商務但政府如特行允准不在此例 
　　第十二條　政府特置管理官令其監督該公司事務凡管理官監督公司事務施設並調查其庫欵簿册以及其餘商業以示愼重又管理官如認爲吃緊無論保時均得令公司　實具禀管業之實在情形又管理官得臨于股東總會及其餘總會演述意見但無投票决議之權 
　　第十三條　政府爲監督公司事務起見得關于公司事務傳機宜之命令 
　　第十四條　凡公司决議事件及其役員舉動如有違章情事或違犯公司之目的或有妨于公益或不實遵監督官署之命則政府得將其决議事件飭令作廢或戒飭役員以副公益 
　　第十五條　政府如認爲緊要得以日本鐵路法律應用于該公司伹政府如按照此法辦理須先將應用之章程告知公司 
　　第十六條　本章程未盡妥善之處照商法及附屬章程辦理 
　　第十七條　明治三十三年勅令第三百三十六號適用本公司 
　　第十八條　政府豫先簡派設立委員令其辦理南滿洲鐵路公司之開辦事宜 
　　第十九條　凡設立委員須先訂定公司章程禀請政府批准然後募集第一次股本　　第二十條　設立委員如經此一次股本募齊須將附搭股本表册呈送政府禀請允認開設該公司 
　　第二十一條　如政府批准開設公司即設立委員須令各股東按其股本繳第一次入欵如各股東將第一次入欵一律付清即設立委員須邀集股東開總會集諸開辦之法 
　　第二十二條　上開股東總會己畢之後設立委員須將其一切經手事務交缷歸南滿洲鐵路公司總裁接辦 
　　聞該鐵路公司係中二合辦與中國政府頗有關繋故日本政府因此問題擬與中國政府磋商辦法並該公司設立委員除簡派日本官紳之外仍擬由中國政府派代表者共同辦理云 
[法國遠東艦隊開赴煙台]  
　　法報云法國遠東艦隊己由海軍中將李佳德君率領於四六月十九號（即閏四月二十八日）清晨由上海開往烟台僅有驅逐魚雷艦兩艘留滬蒂揩脫司一艘將開往鄱陽湖查察德西提號遇險情形該船現己浮出譯字林報 
[各國兵艦先後蒞贛江西]  
　　自閏月初旬法國淺水兵艦得司地號及英國淺水兵艦司乃普號同時由○蒞省已誌前報自從中旬則有德國淺水兵艦德窩瓦號由潯蒞省兵官蔡鴻儀謁見吳仲帥旋即回潯惟司乃普號則溯流上駛撫州自行保護教堂乃開至謝埠因水淺難以上駛復回省河兵官來英即至洋務總局探詢撫州匪情聞知該處教堂無恙欣然色喜未幾復上駛臨江府遊歷當由内河水師派砲船一艘隨同前往沿途保護不數日間駛回省河下旬仍開回九江彼愚者爲謂各國兵艦吃水甚深不能駛入省河視此不僅當爽然目失也（用） 
[鄂督咨請恊緝會匪江西]  
　　鄂督日前咨請贛撫　　略謂據平江縣禀赴鄉辦理平糶事宜訪聞紅蓮教會匪蔓延甚廣近借飢荒搶榖爲名其中頭目以胡完青爲最黨羽不下千餘人刋有僞示關防其次李挺章所獲票布蓋有該匪戳記此外如李云昻李柱齋亦係匪目該匪名雖搶榖實係起意擄掠財物據獲犯僉供該匪首等均逃往江西新昌棠浦一帶私造軍器心懷叵測等情咨請飭屬密往拿辦以免滋蔓吳中丞即日查照飛飭遵辦（用） 
[紀萍鄉閙學情形南昌]  
　　萍鄉縣風氣開通最早學堂辦理得宜爲贛省中首屈一指不料上月初八日本縣中學堂因教員記學生分數大起衝突斥退學生兩人初經副監督牌示即被學生拉毁正監督又懸牌示又被拉毁正監督彭令大怒遂電禀到省略謂據中學副監督來稱堂中因事革退學生二人復敢毁牌閙堂請傳究辦當派門丁持片往請學生兩次未到不得己派差六名往傳該學生非但不來竟敢毆傷差役副監督亦發電禀云本堂學生二人因敗壞堂規斥革後竟將革牌打毁並鬧堂由彭令派差往請詎學生反敢喝罵毆打差役請示核辦學生亦即發電省垣略稱監督與教員營私舞弊恐生等發其奸謀向縣唆使誣稱學生謀爲不軌初八日下午突有縣差多人來堂圍捕學生彼此爭拒某學生身受刀傷云云刻下學堂毁壞不堪收押一人在縣副監督與各教習均已星散各學生又電致四川黄愛棠觀察浙江喻庶三太守並電日本京都金陵各官紳各學生處日前由學務處札委周大令前往查辦旋又加委本處提調殷太守馳赴查辦並聞省城學會及萍鄉人士均函勸各學生顧全大局暫時忍辱以期和平了結特夫知學生能允從否耳（用） 
[蘇郡試院請改公立中學蘇州]  
　　蘇城紳士朱以增寺具呈撫轅略云竊蘇府試院原在崑山兵燹後馮故紳桂芬倡議移建蘇坦前撫院李文忠公韙其議奏明有案一切擇地鳩工庀材建造均馮故紳悉心經劃俾底於成數十年士林利賴現在科舉停罷奉　旨興學九邑公共之試院應改爲九邑公共之學校伏查　奏定章程中學須能容五百人以上方爲合格試院規模宏敝改爲公立中學理勢兩得一切經費歸九邑地方自行籌集無須指撥官欵紳等爲高等升途漸擠以補官立中學不逮起見理合呈請鑒核奏咨立案等情蘇撫陳筱帥閱呈後札飭蘇藩司會同學務處妥議詳復察奪（綏） 
 
 

Page 4

 
 
[蘇藩准咨籌畫預定路綫蘇州]  
　　商部奏各省籌築鐵路亟應統籌全局豫定路線一摺咨行到蘇經蘇藩司濮方伯以蘇省現辦之滬寗路線鐵路軌道所經即係部文所指實線應由總管理處核辦此外凡未經擬築之路何處地方衝要商賈輻輳産物繁多何處地方稍僻生貨較蕃開通利便何處地瘠民貧出産無多商賈轉輸運銷狹隘即係部文所指虚線非履勘不能得實非繪圖不能詳明若飭屬勘辦不特各屬均少熟悉測勘路工之員即學堂中繪圖一門尚屬闕如且每縣各繪一圖將來輳合深恐毫釐千里欲得最要次要緩辦之實際預定虚線之基址似應專委精於勘路之妥員並於省城高等學堂畫圖一門中挑選精於測繪之學生隨同前往各州廳縣吊取輿圖附以註說總繪一圖呈核已咨請蘇省商務總局遴派委員並請高等學堂遴選學生隨同前往遵照部文察酌情形分定最要次要緩辦三項各加標識總繪圖說呈候會核詳咨云云（綏） 
[滬寗鐵路要聞鎭江]  
　　滬寗鐵路沿路安設電線以供鐵路各站互通消息之用刻經滬寗鐵路總局司道遴派電線工程分委張君於日昨到鎭帶同洋工程師等勘路立桿極形忙碌○寗滬鐵路由南京至高資一帶軌道興工在即所有購地事宜現已經寗鎭購地局委員議定上等田地每畝銀洋四十元中等三十元下等十五元（拜） 
[嚴批漕務積弊擬議辦法之含混蘇州]  
　　鎭江漕務積弊甚深前經御史奏參提省審辦並委員前往查辦兹據丹徒縣郭大令會同委員陳文藻將漕粮積弊擬議辦法通禀請示經蘇藩濮紫泉方伯批示略云查閱來禀飭令里排繳出征粮底册荒熟聽民自報派員會縣照册分段詳查符准剔出展限啓征此外荒地分别有主無主辦理予限啓征另編清册撥合歸户不言丈而言查似亦簡便辦法惟查里排驗票里運既欵以酒食茶點試問里運茶酒之需欵從何來勢必取諸小民且以胥差索擾之事而冒耆老鄉飲之名尤屬不倫不類至里運往來城鄉車資一切亦既派之田畆無怪言官以圖董里運開倉騐票夫馬各項雜派等名目參奏也禀内且有習俗相沿出於大衆情願或在所必需未便概行裁革數語究竟何欵出於習俗何欵出於衆願何欵未便裁革禀文均未指明試問含糊轉詳可據以入奏乎所稱現將無益有弊各欵業已會同查明示禁究竟無益有弊之欵是何名目禀内亦未叙及示稿又不申送試問上司衙門如何摸索豈奏參查辦之案能如此含糊復奏耶該縣己報未墾己墾復荒田地究有若干畝是否與原奏所指之數相符來禀亦未聲叙細核禀詞總無非有意含混批飭鎭江府遵照指飭限文到三日内查核明確務將應裁規費悉數裁革該縣委所稱未便裁革者必須指明欵項聽候復核定案方准免裁案己奉撫憲限十日内查復該府爲該縣親臨上司於丁漕有征之責何得任意閃避置不與聞此批到後立即依限詳復倘再玩延定予嚴咎毋謂言之不預也（吉） 
[御史請禁勒捐京師]  
　　日前蔡侍御呈遞封奏略謂年來各省因度支日絀加抽各項雜稅又因舉辦學堂巡警等新政時有勒捐情事商民受累實非淺鮮若不嚴行查禁將恐民怨日深激生他變請　旨飭下各省將軍督撫務宜隨時稽察通行飭禁云云（吕） 
[東報勸告日政府之清議]  
　　二十九日東京電云某東報以高麗官員預聞奸謀力勸日本政府以嚴峻之法壓制之某某二報則謂高麗歸日本保護堅固不可動摇無所用其强逼政策也 
[伊籐侯往韓]  
　　二十九日東京電云伊籐侯爵己離東京前往韓京 
[英艦隊行抵日本海軍港]  
　　二十九日東京電云英國海軍中將慕爾君率領艦隊駛抵佐世保昨晚日本海軍人員設筵欵之佐世保日人定于今日宴待英國海軍將校 
[輪船異常迅速]  
　　二十九日横濱電云大北輪船公司逹柯太號子今夜二句二十分鐘行抵横濱其行程之　速出乎常例該船在途計十一日二十小時三十五分鐘平均計算每小時行十五海里 
[英國教育條件尚未决議]  
　　二十九日倫敦電云英國不信國教之人揚言恫喝謂教育條件内第四節如不删除則彼等當設法反抗云褒立爾君己接見該黨所派之代表 
[英國議院散會之期]  
　　二十九日倫敦電云英國財政大臣亚斯闊士君謂英政府願于西八月四號散會譯字林報 
[俄國前相回京之謡傳]  
　　二十九日栢林電云法京謡傳謂俄前相韋特伯爵將奉召復回俄京 
[美國升派駐士頭等公使]  
　　二十九日栢林電云美國特升駐土耳其使署爲頭等公使土耳其是否亦升駐美使署爲頭等美于此亦不可待也 
[法國議論辯論要政]  
　　二十九日栢林電云法國議院討論近來法國北境礦工罷巿之事内部大臣克雷明索君與均産黨首領大起口舌之爭旋克君得勝其演說之詞當傳布於法國全境 
[法大員主張黨派聯合政策]  
　　法報云法國内部大臣克雷明索君在議院宣告礦工罷巿時彼所處之情勢力勸均産黨人應與民政黨互相聯合 
[德皇演說海軍之進步]  
　　二十九日柏林電云德皇于北德競艇會開會時親臨演說謂德國海軍及商船現在進步甚速用能保守太平此亦德相蒲盧親王之措施彼現已病愈當復出而任事矣 
[英國設法砲收沉艦]  
　　三十日倫敦電云英國戰艦蒙得古號前在伯利斯多海峽觸礁倘能浮出則擬暫用浮動廠船以修理之 
[英國上議院核准婚娶條件]  
　　三十日倫敦電云英國上議院己將殖民地婚娶條件核准 
[英國關心俄國亂事]  
　　三十日倫敦電云猶太人述俄國比羅斯托地方暴亂猶太人有遭肢解者自俄國民院委員到後屠戮之事始止英國斯丹逹報謂英外部愛華德格雷伯爵己電致駐俄英使詢問比羅斯托克亂事之顚末譯文匯報 
[商務印書館贈書誌謝]  
　　昨承商務印書館惠示高等小學東洋歷史教科書二册書凡八十課託始於玁狁匈奴殿之以日俄之戰其間事實雖繁而剌舉其要大略己備誠最合小學程度之書也又澳洲歷險記秘密電光艇蠻荒誌異各一册事則奇兀詞則雄瑋蓋雖說部而讀之頗足以增進學識焉并誌之以鳴謝忱（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[督撫電商平糶救荒江西]  
　　江督周玉帥電致贛撫吳仲帥略云湘省現因米榖價昻禁止出境查湘省現在米價每石不過四五千文而皖贛各屬有漲至七八千文一石者皖南北現以保畱本境爲詞禁止米穀出境殊與内地流通民食有礙兹准瑞道電禀擬暫留漕米平糶俟秋後米熟買還除復准外特此電商或開義倉或籌公欵採買米榖平糶惟出米之鄉不准阻撓流通内地倘有藉端聚衆滋擾即行嚴拿懲辦等因仲帥當即電覆照辦並飛札各府即便核議或開義倉或籌公欵採買米榖平糶設法勸諭出榖之鄉流通内地有無相濟惟不准販運出省云云（用） 
[示諭閩人不得把持鐵路地價福州]  
　　兼署督崇將軍出示略云南北各省先後奉　旨開辦鐵路經過地段所有應用民業田地山塲經工程師勘定由公司請派委員會同地方官傳集業户眼同勘丈分别等則按照常價酌中核定揭榜發貼不准居奇抬價所有福建全省鐵路事宜前奉　欽派前内閣學士陳總辦來咨先由省城南台沿江而下歷馬尾青州以至琯頭爲一路其下游幹綫則由厦門對岸造至漳州一面由漳上歷泉州興化以逹省城一面由漳州旁展以與潮州粤路相接誠恐各該處紳商士民未悉定章購買居奇冀抬地價致勘丈妄有爭執阻撓應請分别示遵前來查辦理鐵路爲　朝廷經國利民之舉如有地棍巿儈串同書役影射把持則是上抗　明旨下阻要公必須懲戒兹自出示之日起所有經過地叚兩旁田地山場不得私買私賣及倒塡年月投稅居奇地價應由委員公司勘丈估買插標釘椿以便興工築造倘有紳商士民把持抬價則當懲辦議罰以儆效尤云云（容） 
[礦商禀控侵買礦地安慶]  
　　日前開辦廣德州梁家山煤礦礦商鄭芳蓀等在全省礦務總局禀控已被查禁之礦商方某現又私開窿口並擬買任甯楊三姓公山與該商所辦礦地緊相毗連不無窒礙禀請查辦等情旋經批示云據禀己悉周廷弼程祖訓方耀董先宜等各租買礦地如果所禀屬實按之定章殊屬不合周廷弼易名朦租程祖訓私開窿口既經廣德州先後詳銷封禁辦法甚當其方耀等擬買任寗楊三姓公山究竟是否與鄭姓等承辦之梁家山毗連果否己由該州派人勘騐現云騐明實係毗連則所買之地即不能作算該州自不至有違章立契等事而方耀等又何所據仍艦踞弗去仰候移會廣德州就近確切查明照章核辦（多） 
[新昌縣示和民教紹興]  
　　新昌縣楊大令葆光雖被浙撫參劾以縣丞降補然以新任未來故現在尚未交卸大令亦並不以五日京兆自居事仍認眞治理日前以鄰境台州動輙仇教特頒歌示告誡照錄於後本邑教士無多民教尚稱安輯惟以地近台州且恐入鮮見識特將條約教規畧與吾民示白教本勸人爲善堂係奉准設立改定保護章程官紳共專厥責不應無故欺凌久已奉有成約然其教内規條實可奉爲規則首禁不孝不仁並誡欺瞞謊說諸事忍讓爲先犯者即須斥出且凡涉訟到官稍右偏徇袒抑堂中並不干預成案定章歷歷教民各守教規平民無庸忌嫉但期永遠相安實爲地方公益（昌） 
[安奉兩縣令禀請交卸南昌]  
　　近日安義奉新兩縣飢民俱有搶劫米榖情事兩縣大令自顧無應變之才爰於日前先後禀請交卸己奉藩憲批准所遺安義縣篆札委新選上猶縣陳壽琳調署奉新縣篆札委候補縣馬振儀署理（用） 
[札飭各屬册報陋規鎭江]  
　　省憲近札所屬州縣限於十日内將各項陋規造册詳報以便提撥正用云云上月二十八日丹徒縣郭令奉文後已遵即照辦矣（拜） 
[續送徵兵鎭江]  
　　寗垣常備步兵第二標第一營管帶陶君懋榛董蒞鎭江徵補兵士二百數十人迨上月二十八日先將合格徵兵三十八名出發均坐永清輪船送赴金陵學務公所學會各學堂致祝詞贈軍旗頗極一時之盛（拜） 
[團練捐欵改由官收揚州]  
　　揚城團練江甘兩邑宰自奉趙都轉諭飭改良辦法專司巡查舊城暨城外三義閣等處迄已兩月餘所有各鋪月捐向由趙曹兩董經理現該董等因意見不合均自行禀退兩邑宰遂將收捐各事禀請揚府核示榮太守令改由官辦即飭府經歷金參軍經理一切昨已檄飭遵照矣（詳） 
[發行新式銅元長沙]  
　　湘省銅元局前在户部請領銅元祖模分當二當五當十當二十共四種現在己經按式鼓鑄發出應用飭由首府兩縣曉諭商民一體通用不得挑剔阻撓有妨幣政（時） 
[湖南官事]  
　　新授湘臬莊賡良入京赴引遺缺己由湘撫奏請以鹽道朱益齋觀察暫行兼署○湖南候補道俞明頤現充兵備處總辦因湘省辰沅永靖道莊賡良升授湘臬遺缺己由湘撫奏請俞明頤補授（時） 
[皖岸新商准其更名辦運揚州]  
　　皖岸新商松鶴壽因買公益票中彩得充皖商接辦尹氏票鹽日前禀由運司請專案更名換照旋奉督憲批示既據禀呈保認各結核案相符應准更名俾資世守並換給執照廿七張印發查塡轉飭具領並將尹稚山舊照塗銷都轉接閱之下已札發淮南總局轉飭該新商松鶴壽具領矣（執） 
[委員勘估洪湖壩工揚州]  
　　洪澤湖與高郵老湖交界處之三河大壩啟閉工程甚鉅然每屇秋後方議堵築今年上遊正陽關等處淮鹽銷數暢旺亟欲將該壩提前堵合以資蓄水濟運是以上憲特於前日遴派凌鹺尹沆前往核實估計以便早日興工（執） 
[上江兩縣籌建習藝所禀批江寗]  
　　江寗鹽巡道督同江寗府上江両縣禀報遵飭籌建罪犯習藝所繪具圖式擬章請示等情奉江督周玉帥批云據禀勘定城北工藝局後鷄鳴山下隙地一片以備建設習藝所之用查該處地方偏遠應留爲兵備處製備軍裝之用日前慶道購地在新學務處之南勘得寛大基地應即畫圖禀候核飭興工所需開辦經費即由江藩司在於冬振項下籌撥其常年經費據稱己由該府屬共捐一千二百兩應准照辦不敷之欵即由道會商藩司妥籌撥濟至工藝局續增經費四百五十両應仍留爲該局擴充工藝之用未便改撥又摺開典獄幇獄各官應派何人 
 
 

Page 10

 
 
兼充禀内亦未叙及仰再咨由藩臬兩司核議詳奏（吉） 
[請派仵作開棺檢騐蘇州]  
　　邳州民人張璿投京控伊弟被典夥毆斃一案前經提省審辦因供情不符原騐傷痕未確經署臬司朱廉訪詳明將張璿等發回徐州府飭令該府田守督同正任邳州知州劉剌史開棺檢騐明確禀復核辦現在續經徐州府田守以徐屬地方並無諳練仵作禀請由省選派諳練仵作一名來徐開棺檢騐經臬憲札行三首縣在公所内選派前往矣（永） 
[招考川金兩屬仵作蘇州]  
　　蘇省按經歷劉大令出示招募仵作畧云蘇省創設習仵公所飭令各州廳縣每處各派一人來省肄習現經川沙廳金山縣以本處無人可募備具飯食銀兩解省請代招前來合行示諭如有願充該兩處習仵者迅即取具鋪保來廳報名以憑考騐撥入公所常川住宿學習每月發給洋六元以資餬口學成即可發交川沙金山充當仵作切勿運誤（永） 
[馬夫行兇蘇州]  
　　蘇垣馬路駕車各馬夫半係流氓往往行兇詐擾上月有某甲坐馬車至天福戲園觀劇後人已逸去未付車錢馬夫盤金即向戲園張某索取車錢張茫然不知因此吵閙盤金即糾約流氓十餘人持刀復至戲園尋釁幸伶人衆多即將盤金拿住送交巡捕房經汪太守提訊僅將馬夫盤金訓斥並未嚴辦噫此等持刀行兇之馬夫尚不嚴辦恐若輩更將肆行無忌矣（永） 
[巡士與縣役之衝突四川]  
　　重慶警察巡勇近已招至二百名前有賊竊得銀一百餘兩爲巴縣捕役探知將欲奪贜釋放詎該處巡勇庇護竊賊彼此鬥毆經巴縣唐大令及巡警局王大令各禀道府會訊判將竊賊籠枷示衆其滋事之巡勇責罰有差（古） 
[山盜拒捕四川]  
　　南川與貴州省桐梓縣交界之分水嶺地方山高林密爲盜淵藪月前爲大帮信足麻鄉約領運銀担四挑行經是處被盜刧搶一空禀經南川桐梓兩縣分緝未獲近聞貴州巡勇念餘名探知匪穴直往追捕該盜出而抗拒撃傷巡勇三人（古） 
今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[幾釀交涉漢口]  
　　燮昌火柴公司挑水夫與日信洋行之細崽因事衝突某日商出而干預闖入該公司聲勢洶洶調和人駱某悞受重傷刻巳由中西官調停此事矣（亦） 
[土膏總辦改委發審官漢口]  
　　漢口土膏局總辦周仲芬大令經臬司札委承充商務局發審官故該差已委拔貢知縣吳應丙接辦（亦） 
[盜風日熾吳淞]  
　　寳邑各鄉鎭所駐留防兵隊近奉上台一律裁撤故流氓痞棍咸紛至各處滋事日來眞如羅店殷行等鄉鎭疊出拒捕傷人命案三起未報案者亦有數起二十七晚淞鎭浜南相近之劍浦宅又遭盜刦拒傷事主名和尚者　日即斃刧去白布十餘疋事主畏事故尚未報案也（川） 
[盜匪已獲吳淞]  
　　山東匪徒楊某近在浦東劫竊某教民家飾物值銀千餘由事主報經浦東總巡謝剌史簽捕購線在吳淞獅子林砲台營内將楊緝獲於上月二十九日由寳邑馬快押解浦東歸案擬辦（川） 
[滬城官事]  
　　分省補用通判熙子輝别駕光昨日因公到道禀知請假三天○候補縣陳明府定遠由京解餉返申到道禀知赴蘇公幹（合） 
[江督電准洋員晤陳要公]  
　　江督周玉帥近准南洋叅贊洋員福開森君至寗晤陳一切要公除轉電外部查照外前日據情電知滬道（事） 
[移請查抄要案以後須有公廨明文]  
　　道憲瑞觀察前日移文法總領事内開英西包探協同華探投法捕房派探至應桂馨家抄查私藏軍火一事據應禀稱英法包探往查之時並無公廨明文有碍公約除移文貴總領事外並照會值年領袖總領事以後遇有此等要案須得公廨明文照律核辦請煩查照施行云（興） 
[恭頌德政續志]  
　　浦東塘工董事朱福田君暨各警察局員製就牌匾等物恭頌縣尊汪大令德政已志昨報兹悉塘工局董朱有容朱有常閔起鳳陶鴻基季鴻勳謝源深瞿堃朱日宣季如桂倪光裕等之匾文曰澤周東浦警察幫巡馬午橋參軍暗巡蔡山泉明府東南西北局員郁少甫黄幼香謝建侯藍茂如四二尹及巡長巡士等所送之德政牌四對文曰一塵不染八風通吹激濁揚清柔遠能邇另有萬民衣一襲德政旗四面昨日大令設筵欵謝諸董邀浦東總巡謝岳松明府典史趙敬臣少尉陪宴（宜） 
[丈明上寳交界各段界址]  
　　上寳交界之處因工部局起抽捕捐由道照會阻止一面札飭該縣會同會丈局從速查丈界址以便擇要設局開辦警察築路諸事前日經寳山縣王大令得庚飭書繕就草圖移請上海縣汪大令暨會丈局將各段界址丈明繪圖貼說禀請滬道瑞觀察暨工巡局總辦徐觀察核示（事） 
[查究私抬米價]  
　　滬上米業近日又私抬巿價貪利居奇以致每石售價漲至六七角之譜連日尚有加無已事爲商董得悉昨已知照該業董事詔心查究不得任意高抬云（寳） 
[抄送警察章程]  
　　閘北新商塲總辦徐觀察咨請關道瑞觀察札飭上海縣汪大令照會工程局董請將警察章程抄錄一分以便仿照辦理昨經局董准予抄送（寳） 
[禀請禁售害人戒烟藥丸]  
　　候選同知傳志鵬王錦南等投公共公廨控誤服英界北京路保康里席文光所售戒烟丸以致燥熱喉痛瀉血吐血幾成癆怯察其藥質實由嗎啡修合爲害無窮應請查禁等情關司馬諭令靜候查明提究按此項戒烟丸即一再與席裕麒互控冒牌之藥不知二人所定藥方究竟是一是二將來能免同干查禁否也（命） 
[封禁窩藏流氓茶寮]  
　　英界正豐街同義樓書塲茶館每日聚集流氓賭博實爲各流氓窩藏之所前者小炳全糾黨搶斃同黨顧得勝即在是處事經松府戚太守訪知前日札飭上海縣會同公廨將該茶館發封免致害人昨日縣差持文至廨禀請關司馬飭差恊保投捕房恊同包探於午後封禁（力） 
[跡近圖吞]  
　　周庠即周克瑞投公共公廨控芸蘭閣紙店主張筱紅圖吞貨洋前晚奉孫耳三明府覆訊周供向做紙業與張不識上月由友寄來紙張等貨船抵滬上張欺商人地生疎竟敢將紙奪去又劃下賬洋一百九十餘元向論不睬情急控追訊之張供此紙乃俞姓寄與小的祇出一半現俞不日可到求察明府以張跡近圖吞判押限二天將俞交案訊斷（當） 
[初訊工部局工人罷工案]  
　　昨報紀工部局工人因加增工價相約停工一則兹悉此事本月二十八日先由美界工部局所雇小工約同輟業次日英界效尤昨晨有杜晋興王福生糾得同類六七十人至美界吳淞路工部局棧房門前囉唣杜王竟敢入内喝阻做工之人經七百六十八號華捕彈壓並由七十八號馬捕到來將二人拘送捕房衆始散去九點半鐘捕房將杜王解廨請究美副領事安君偕襄讞孫明府升座會訊工部局管事洋人投案申訴前情並稱事關把持此風斷不可長請爲嚴究質之杜晋興王福生同供小的等均在法界寳昌路作工與英美二界不涉明府謂既屬不涉何得入内煽惑衆工二人供稱入内尋友明府商之安君判將二人帶回捕房管押俟補提人証於下禮拜二再訊（力） 
[華捕無故闖入人家]  
　　昨晨有二百十四號上差華捕突入南潯路張阿壽家閒坐爲張嫂所見喝令阿壽逐出不允互相口角由張報知美捕房查辦（似） 
[英租界火警]  
　　昨日午後三點四十分鐘英界福州路西首平望街朝西門面第四十六號門牌某姓家失愼經救火會西人驅車救息計焚四十七四十八四十九等三家樓面該處均係貧户並未保險云（力） 
[倒斃報殮]  
　　前日滬城三牌坊龍園烟間門前倒斃無名男屍一具由該烟間主報知三鋪地甲查傳家屬收殮（事） 
[法廨停訊]  
　　陳楚生大令奉道憲諭飭解餉赴蘇故今日公堂停訊一期（興） 
[上海縣案]  
　　會丈局查有三百另四號徐項氏户名計地二畝四分一　 
 
 

Page 18

 
 
之契一地兩單詳道札縣提到作中之　毛毛前晚牽汪大令訊究曹供該氏户名方單由舊木全于廿五年賣十洋人字藍泰計價二千一百元係曹毛郎徐杏松原中孛藍泰尚未轉換道契至于另有一單聞曹毛郎抵于瞿晉生年久不贖塗改朦混乞鑒大令判曹至洋人處商取田單呈候察核○金滕氏扭控曹蘭生戳傷伊女請訊滕氏供寡女姚金氏前開客棧曾與曹蘭生因案涉訟近與婦人同居前日媳婦生産女兒出外泡水被曹戳傷求究姚金氏供詞相同曹供該氏借小的馬褂一件屢索不還反被辱罵因而相爭大令騐金氏臂受刀傷屬實判曹責二百板押改過局五月○曹阿毛同妻張氏控被陶阿朱强姦攫物亦奉訊究地保徐金如供陶阿朱年輕安分未聞是事陶福妹供四月初九在姚家灣橋遇見曹張氏云被陶阿朱强姦攫去金戒銀鐲小的並未目覩曹張氏供幼年與陶爲隣刻已六年不面初九被攫戒鐲遇陶福妹言係阿朱所爲求察大令詰問持刀與否福妹在旁教供爲大令所見喝責二百板提訊陶阿朱供年廿二歳實遭誣指大令核供判阿朱交徐金如保回强姦實係虚揑惟張氏有無被搶戒鐲應速查明禀復餘人斥退○上月廿八夜本城北局一百三十六號巡士丁某拘獲手持古銅花瓶形跡可疑之紹興人李楚臣帶回局中經局員提訊供　花瓶係北門内開古董鋪之某姓託售因派落差巡士押往詢問詎被中途脫逃至黎明時爲一百五十五號巡士巡見李又竊得銅壺洋燈復解北局訊出曾竊大東門内銀樓兩家之木獅子及某姓衣物十餘户由局解縣請辦大令判責二百板押改過局半年（宜） 
[總工程局紀案]  
　　海門徵兵劉文清於四月間應徵赴寗私逃來滬遇其兄日亭於十六鋪地方當即知照崇海同鄉會中人將文清送至總工程局寄押一面回禀海門廳梁司馬派差持文來滬提究○無錫人張阿二縱女阿三在家勾人賭博經隣居公禀總工程局訊明押遷在案近日移居楊家渡地方前晚不知因何口角致將洋油燈潑翻幾肇火災又經該處隣人禀局驅逐局董准之○陳鳳山酒醉闖至鐵錨弄内被徐代玉之妻羅氏引入房内串同徐弟阿發詐洋三十元爲隣人所知喚十五號巡士拘究孫明府詰得徐不務正業判戒責二百阿發及氏各戒責一百押一禮拜驅逐出境陳鳳三姑念酒醉判罰洋十元○楊毛毛同姚阿華在小東門東溝航船收得帳洋二十六元行至南市平陽樓烟館被寳山縣馬快夥楊長春及賣餅之胡壽山軋住拆梢當喚巡士拘究孫明府判楊胡各戒責一百飭快頭劉升保去○泰記藥材行店司沈國藩時將行内藥料竊賣與同業裕源益泰隆昌等行由拾荒人陸阿同鄭四春出面銷贓近爲行主得悉控局提到人証孫明府判沈戒責三百押兩禮拜陸戒責五十驅逐鄭開釋○萬潤瑞米行執事莫少卿去年有子花五百包托花掮客張愼卿賣去所有棧租利息向算不認求追訊張供花價早己付清貨在棧房交缷故棧租與小的不涉明府取閱成票判張繳洋五十元限三日交案侯核（尺） 
[英美公廨早堂案]  
　　楊樹浦萬隆鐵廠總工頭梁阿林控不作頭傅雲亭行兇毆打梁延哈華托帮辦惠而生律師到堂代表惠稱梁爲萬隆廠之總工司所有該廠應做水木小工各工均梁主持前者傅在該廠包造房屋一所言明價銀二萬二千兩工程將竣傳忽停止因恐洋東向梁詰責當即與傅理論詎傅藉稱與梁算帳一言不合糾衆行兇致梁受傷應請訊辦質之傅供包造房屋立有合同計銀二萬二千兩祇收過銀一萬伍千本年分文未付故向結帳並不毆打襄讞孫明府得供商之美安副領事以傅欲算賬宜向東家情商不應與梁用武實屬非是判從寛罰洋五十元充公○上禮拜新閘捕房拘獲鎔燬官錢之徐龍山王阿三並獲制錢十二車計五百六十千銅板四五十斤由探解訊供詞狡展判押候查明澈究在案昨日覆訊孫明府諭謂昨奉道憲札飭嚴辦此案務須實供徐供爐主乃瞽目吳洪寳及沈洪運朱阿福等餘不知情王供帮同押車不知悉燬錢之事中西官判徐押西牢一年王押九月一面巖拿爐主訊辦○惡鴇逮案一則已紀本報昨由包探沈阿炳將該鴇高三保解究明府判交官媒押候至濟良所將王秀寳即妙英帶回訊供核奪○上禮拜六德副領事師謀君與關司馬發落包探拿獲之帶刀流氓十三名破獲搶竊各案七十三起己記二十六本報昨日又經包探陸恊庭楊掌生續獲餘黨楊阿三及錢阿裕即小寗波魏福生即　徒福生張洪增即小無錫等四名解究明府判押候禮拜六原問官訊辦○顧學文李林珍陳廣生劉學純環控劉忠泰横行拆梢有見証張國柱等五人到案投質孫明府將原告畧訊一過或稱硬借洋五元或稱十元十二元不等訊之劉忠泰供小的與劉學純同在美界開老　灶實因同行族妬起　且内有隠情不能呈　時有懷履卿楊仙江朱瑞真袁九臯等投案公禀稱與兩造鄰居此案實因劉學純　忠泰之妻有姦忠泰向論學純手執洋槍硬霸故爲捕房拘拿洋槍己由包探抄去求鑒明府以劉學純誣控可惡姑寛判押捕房一月○公泰昌國泰和順公美興正大等環控徐如卿騙取草帽洋襪皮鞋等物扭案請究明府判押候下禮拜二俟正大行到案訊辦○劉雨中誘拐花文俊之妻周氏逃回江北與顧紹柯同行在美租界下船爲花尋見訴探解究文俊之父雲祥投訴誘拐情形明府判周氏交花父子領回劉押一月顧無干省釋○順全隆洋行門前有女郎林桂金在彼啜泣爲該行傭人朱阿福送入捕房昨由包探解案請示女供年十四歲又名金蘭江西人在四馬路不知地名人家學習彈唱餘供含糊明府著交濟良所女董留養○潘鐘嶸控曾之芬欺騙律費銀三十五兩由探解究明府以案懸日久未便究追判曾無庸取保俟傳訊時自行投案○江北人江慶周鑑戚道生等八人在新閘路行兇打架爲包探拘究明府判押候下禮拜二訊奪○源通官銀號控郭星甫冒取僞造支票銀兩一案因郭有病將子友根代押公廨在案昨日原告請追友根供在押日久不知父親如何料理明府判郭星甫罰洋二百元著人銀並保繳銀後將此欵充仁濟同仁棲流濟　四處經費完案○孫錦山控劉桂生高祥卿積欠租金由探傳訊明府判押候過堂　奪（當） 
[法租界捕房事]  
　　鎭江人陳阿二昨在法大馬路與某甲因紙故凶毆巡街捕喝阻不聽拘入捕　押究○英界妓女林金蘭被鴇霸阻從良與狎客某甲賃屋法界居住被鴇訪悉投控法捕房派探拘獲捕頭諭飭押候送英捕房歸案訊辦（興） 
[美租界捕房事]  
　　曹阿貴扭控髮妻蔡氏去年七月逃來滬上今在西華德路尋見不允同回請究捕頭著一併送廨訊辦○潘馮氏向鄡阿彭索欠被毆由捕一併拘究奉飭自赴公廨控告○潘竹春將烟灰至西華德路陸錦山烟間兜售論價不合互毆由捕拘獲捕頭以各有不合斥釋○謝阿林掩入西華德路張仁友家圖竊由張扭入捕房捕頭詢無贓証斥釋○何阿金竊北四川路吳李氏家綢衣木鐘由探劉阿丙拘獲押候解辦（似） 
[閘北巡局紀案]  
　　江北人殷三喜被流氓項六三仔俞七仔王阿三等軋至酒店拆梢殷戚蕭阿大見而勸解被項等糾黨毆傷反敢揑詞投局報拆梢局員唐二尹着傳集各人訊核○山東人張萬春在閘北西首河浜設攤騙賭前晚由唐二尹查見飭連賭具拘局判重責五百板押逐出界（力） 
來函 
[放振員劉君愼之由長沙來第二函]  
　　滬上壽振諸公鑒十七日漢發一號信定先送覽義豐元之五萬兩定荷照交請寄憗粉之電想亦照送青察是日過船十九日午後到長當即晉謁撫帥慰勞備至隨令屬員接待暫駐洋務局與恊振當道紳董會商放法議定增等分放衡湘兩處衡山十一人湘潭十人又在本地邀添二人准於明天前往灾區情形俟到察看後信詳報漢口匯用之欵與官錢局沈總辦士登商定足紋正價一千六百十六今作一千六百六十六每兩抬五十文計錢八萬三千三百文前匯規銀應找平色二千七百五兩七錢二分出有憑信一封至請交與上海湖南號以符足紋銀之數到長探聽灾情據聞極重雖有各處來振終嫌不足昨今兩晝夜又傾盆大雨江水陡漲數尺湘潭離長沙九十里衡山離長四百里此兩處查放非一月不可（後畧） 
[筵資助賑]  
　　朱君衡齋月間得舉麟兒現屆湯餅之期承諸親友惠賜隆儀本擬治筵答謝乃近見湘省罹災甚重爰將筵資洋二百元助入賑捐既造福於親友又積德於後昆好善之情令人紉佩爰特登報以揚仁風　代收湖南賑捐四馬路愼裕朱葆三謹啓 
[愼裕經手湖南賑捐第六次清單]  
　　葉又新代募洋一百元無名氏助洋一百元吳民氏張助洋十元苕南學界扶風子助洋十元免藥人助洋二元　共計洋二百二十二元正 
[商會經收湖南賑欵第六次清單]  
　　浙東紹所綱商捐助華僑賑欵因美電止籌禀准運憲移助湖南水災賑捐洋六百元正由滬莊匯到當掣收照仍交滬莊轉寄外合登報章以揚　仁風 
 
