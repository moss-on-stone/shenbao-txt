# 1888 - 334 - 4905618

 

Page 1

 
 
[順天江南浙江江西廣東福建闈墨出售] [  申報舘主人啓]  
　　每當大比之年闈墨一出海内皆以先覩爲快監以風氣所在有志者皆須簡練　廉也特是原本旣不易得而坊間翻刻又皆魯魚亥豕說談良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[發兌九種彚解○五車樓五訂四書啓] [  點石齋主人謹白]  
本齋九種彚解一書論語集解魏何晏撰梁皇侃疏義爬抉靡遺援證極博四書改錯國朝毛奇齡作引据該洽駮辨精嚴論語正義劉寳柟撰寳事求是義藴畢宣孟子正義焦循著探原趙註折衷諸家大學古本說中庸章叚餘論李光地作樸寳說理確有心得論語孟子札記朱亦棟著梳櫛詳明語能斷制凡兹皆精搜秘藏都爲一集批郤導窽殫見洽聞使閱者如登大雅堂鼎彝古色如入五都市珠貝奇光取之無盡用之不窮洵塲屋之元燈操觚之金丹也部十六册外加紅木夾板二副價洋八元外蔡方炳五車樓五訂四書亦足與前書叅互攷證每部一元八角同時出售在南北申昌及垃圾碼局帳房頭本並漢口京都廣東各分局皆可購取 
[續印三層本佩文韻府告白] [  點石齋主人啓]  
　　是書縮印三層本向爲本齋所特創當時頗有以式不雅觀爲言者然而購者紛如爭先恐後可見插　累累宜居不宜行船唇馬腹之提携終以靄便者爲可貴今本齋率由舊章仍印三層本取原書整頁發裱不經割裂何從舛誤而又加意校書加工　印每頁領行字無論多少書縫中備載無遺檢之卽得分本從薄書腦從寛異時定價又必從廉年内一準出書想明年需用此書者必先覩爲快之先比佈聞伏惟雅鑒 
[書憫佃文後接前稿]  
諺云糧從租出使佃户抗覇欠租則業主將賠貼完粮乎其不得不開租者勢也然而開租亦難言矣其進禀也有出牌之費其行牌也有發路之費每行牌一次卽須一次發路其提案也發路之費尤重其到案也有鋪堂之費其管押也有飯歇之費其結案也則原差圖差保正皆有酬勞之費視租額之多寡爲輕重焉夫以佃户欠租而至於提押比追卽使全數收清猶恐不能償開租之所費况乎開租之所費不可少而欠租之清收未可必乎爲業主者又何樂乎開租蓋業主之不得不開租者勢也若欠租之户槪置不問不獨恐他佃效尤已也卽挑剔米色追索陳租皆有所棘手之處是以富有田産之家每至歳底統計全欠零找諸佃户業開一紙呈縣簽差黏單牌後單中列佃數十名其實數十名中其素行刁頑有心抗欠者不過一二名雖有牌票並不許原差通行只令催租人向該佃揚言業主已開租矣官府已出牌矣若不及早完納差役一至逼勒需索受虧尤多而佃户之善良者亦遂措貲送倉其頑梗者置若罔聞刁猾如故屢輕催索粒米無還於是催租人告諸業主業主令原差協保行牌原差一至該佃家憑陵喝無所不爲飲之食之各得所欲當時有保正里老爲之關說調停半交現租半出期票在業主意在租籽本無多求無不願將機就計通蝕了結者矣若夫佃户之頑梗尤甚者現租則旣已無存期票又無以取信保正里老無可關說無可調停原差疉次下鄉僅升爲追而彼則毫不經意順受怡然是其素行刁頑有心抗欠可知然後原差再告諸業主業主復進禀請牌單提該佃及該佃到案見官當堂追比自知欠租非理何說之辭唯是架詞揑說言出聞之出息甚微倉間之成色極大自顧輾轉無力償還耳夫收租成色業主所定官不與聞然官必向業主諄勸稍减成色以示體恤而嚴飭佃户賑粮繳租苟該佃到　遵諭呈繳案前業主办未有不稍鑒佃情勉從官斷者若是其開租也又何至笞朴枷押一如罪囚其所以笞朴枷押一如罪囚而莫之哀矜莫之顧恤者此等佃户必歴年積欠慣受官刑以爲佃户欠租無甚大罪不過五日一比當堂笞朴枷號頭門受三月縲絏之苦已耳至於雪消春暖有事四疇可以倩親戚求保藉口農忙釋放歸耕而業主租籽槪置腦後矣揣其情按其實可惡已甚又何憫之有焉卽使另派委員專理租務遇有此等佃户當亦無可如何盖僕所謂委員理租者所以調處良佃非所以懲辦頑佃也夫委員理租之舉豈無益於佃户哉大抵業主畸田不及百畝者遇有佃户欠租若開租提佃則恐徒多費用徒事張皇往往處心積慮隱忍一年俟至次年新稻登塲業主隨帶原差保正及倉工數人親自下鄉向佃催索核計陳租新租共須若干將其磨礱之米照數量斛登舟捆載以去佃户亦無可如何是以不患　租獨患此者然亦不得謂爲業主之逾分也一佃所承認攬種者不止一業主之田盈於此必絀於彼其餘業主欠數彌多開租加緊可知便有委員理租則上年之租早經核斷卽未清還亦必約期出票又何至設捷足先得之計乎雖然佃户之所患苦者亦多矣民爲邦本食爲民天今諸物貴而米獨賤年歳雖豐農家貧困一佃之力不足以食一家常有仰事俯畜救死不贍之懼焉此當憫者一也每年秋成以後田間支搭草棚開塲聚賭蠢兹佃户鄉愚無知米旣糶去囊中有貲貪心一熾沉迷陷溺於其中盡捐其所有而後返至於上不能完租而身受桎桔下無所得食而妻子凍餒此當憫者二也其何以使租息加厚家給人足又何以使勤儉持身無稍閒費不知有心時事者又何策以憫之 
[諭旨恭錄]  
　　十月二十二日奉　上諭興廉游百川奏全漕告竣請將出力員弁奬勵及改奬人員各摺片本年江蘇等省海運河運漕白粮米豆石先後抵通經興廉等督率坐糧廳等騐收完竣辦理均無貽誤興廉游百川均着交部議叙所保出力及改奬各員着該部議奏單三件片一件併發欽此同日奉上諭倉塲衙門順天府奏請撥通州粥廠賑米一摺通州地方連年歉收現届冬令貧民餬口維艱所有王恕園等處粥廠著加恩賞給粟米八白石卽由通倉支給分撥散放以恤窮黎餘著照所議辦理該部知道欽此○二十三日奉旨這所叅疏防監犯盜犯越獄之管獄官山西翼城縣典史蘇俊魁着卽革職拿問交剛毅提同刑禁人等嚴訊有無鬆刑賄縱情弊按例究辦有獄官翼城縣知縣陳燕昌雖先期公出究不能先事預防着卽撤任留於該地方勒限緝拿逃犯曹安務獲嚴究俟限滿有無弋獲再行核辦餘着照所議辦理該部知道欽此○二十六日奉旨着派奕劻德福麟書崇光看視奬賞欽此同日奉旨兵丁等借支應扣庫銀内之利銀本年十二月次年正月着加恩展限兩个月欽此 
[劍池寒影]  
　　新任浙江學政潘嶧琴大宗師衍桐陛辭出京乘輪舟南下將抵姑蘇崧振青中丞探聞卽率同在城文武各員齊往碼頭迎接恭請　安次第謁見是晚田熾庭廉訪請宗師赴宴筳座者爲元和縣笙穩序東大令 
 
 

Page 2

 
 
大令與宗師有世誼故得與樽爼之歡酒闌席散宗師卽興辭返舟次日挂帆赴浙各官復恭送如儀○前月二十五日之夜姑蘇閶門外上星橋某姓家新造樓房忽然坍壞五楹居民於睡夢中驀聞有聲甚厲披衣而起未及出門致壓死十五人傷者三人眞无妄之災也○新　簡江蘇按察使陳少希廉訪欽銘於前月交卸常鎭道篆旋卽禀請兩院憲代奏乞假三月回閩修墓一俟假滿卽當遵　旨入都展　覲屈指豸節來蘇當在明歳濃春時候矣 
[豫章近事]  
　　上年樂平械鬥案曾列報章兹奉到釘封部文斬决二名絞十二名○吳城鎭某甲失去二孩四處訪尋杳無蹤跡旋據鄰人某乙報信始於某處尋歸有謂係乙串拐者甲信之控諸琴堂虚實尚待判斷也○石頭港距章江上游九十里素多匪類出没其間長年之老於江湖者每遠而避之雖暮亦不敢泊舟其地近有某船户自恃艙略暫泊一宵至夜卽　匪人乘其不備駕小船飛駛而來竊去小皮箱内有銀百餘兩并簿票等物追之不及徒呼奈何旋有小船來遙問客失皮箱否客據實答之小船卽飛奔而去約明晨至對岸渡頭贖取客往果有唐姓邀同數人承認昨夜在江中拾得客遂投保鄰出錢八百文贖回簿票又婉語誘出小箱見其並未沾溼詰以夜靜更深何事至江心將箱拾得旣經拾得何以絲毫不溼唐等聞而失色倉皇遁去客以勢孤不敢擒送惟據情控諸新建縣善餘生大令飭差傳訊想當水落石出也 
[屢鬥不休]  
　　前報穗垣彩金行機匠與金花行機匠互鬥一事當時經兵勇彈壓立卽解散然報復之心尚牢結不解也越日重整旗鼓共决雌雄利刃長矛如林之密以致路上之來往者多被誤傷街鄰惡其滋擾不休各自閉户若輩志不得逞氣益難平越二日又相約在半塘茘支灣决勝負槍砲對擊聲聞數里致斃數人傷者無算地方官竭力排解置若罔聞無奈禀陳上憲上憲立調安勇數百名馳往彈壓洎安勇風馳而至兩黨皆望風奔逃安勇截住歸途勒令繳出軍械現雖暫時寢息然若輩皆工作營生之類停工旣久衣食無資難保無不肖之徒挺而走險以故上西關一帶連日盜刦迭出居民驚擾異常未識有治民之責者將何以善其後也 
[臺灣巡撫劉中丞奏稿]  
　　奏爲官軍攻克後山番社併北路獲勝情形請將在事尤爲出力各員懇恩奬勵以明賞罰恭摺仰祈聖鑒事竊照畀南吕家望社叛番勾結大莊一帶番社圍攻廳治經臣派兵前往解圍並電請北洋兵輪兩艘來台助剿情形奏明在案查吕家望社在畀南之南週圍十餘里與大已六九新舊兩社毗連房屋鱗砌竹木遍地邦邦社居其左相爲犄角距大庄九十里畀南解圍之後臣飭各軍統領查明情形分别剿撫各番社爭先歸命獨吕家望社恃强不服迫脅鄰社帮同守拒該社層層竹圍圍外長濠窘以竹籖墻用石砌高至丈餘平時往來路徑徧置荆棘地窟七月二十二日萬國本李定明張兆連分三路進攻該番恃險守拒各軍矸進竹圍兩道勇丁傷亡四十餘名當晚收隊二十五日移營逼近該社萬國本李定明會商各以所部三營分列左右張兆連駐守畀南後路護送兩軍軍火糧米並防大莊援番當夜紥營未定該番出撲李定明左營我軍鎗砲齊施斬獲番首一級奪獲洋槍腰刀等件八月初一傍晚萬國本飭放洋火箭焚燒該社茅屋數百間會同李定明各營步步遞紥前進邦邦社凶番蜂擁外樸勢極猛悍該兩軍開槍對敵傷斃兇番七名衝過番卡二座社内槍發如雨弁勇傷亡至六十餘名火莊番匪迭次合謀來援張兆連派營官藍鳳春畢寳印等沿溪防擊屢至屢退不敢前進澎湖鎭總兵吳宏洛於初四日全軍俱到卑南會同張兆連馳赴前敵察看地勢該番探知先伏竹林中排槍齊發吳宏洛幾爲所傷當卽督勇擊退北洋水師總兵丁汝昌率帶致遠靖遠兩兵輪於七月二十五日到台臣卽派令分赴台南北載運軍火並以吕家望後山險峻我軍非抄紥後山居高臨下不能得砲攻之力丁汝昌帶有六磅快砲四尊商令帶赴陸營帮同攻擊該社石壁堅固竹林深厚惟西路邦邦社有路可進已經該番修築石卡道緊扼上中要路丁汝昌吳宏洛會商各軍先行砍除竹木將各軍　壘一律紥定十四日丁汝昌先行砲攻各軍分路奪卡登山該番潜伏竹林之中槍無虚發各軍俱有傷亡未能追進番卡是晚張兆連因丁汝昌砲隊單薄派令已革副將酆炳南率勇一百五十名歸丁汝昌調遣以護砲隊吳宏洛等會議各就所部挑選奮勇三百名予以重賞十五日昧爽指定頭卡攻擊丁汝昌所帶快砲與各軍小砲同時轟擊聲震陵谷各軍鼓勇前進人人爭先兩至同邊番衆突出抵拒鏖戰一時之久我軍雖有傷亡各無退志立將頭同攻破斃番數十名乘勢連奪番卡五座卽將邦邦社克復該番二十餘衆全行遁入吕家望火社各軍均不收隊直上後山萬國本駐紥山頂李定明駐紥山腰吳宏洛駐札山脚露宿樹林之下所有該社要隘悉爲我有居高臨下番勢窮蹙十六日李定明先挑奮勇衝鋒萬國本丁汝昌各帶砲隊由山邊包抄吳宏洛督後接應一聲號登士氣百倍竟於鎗林彈雨中奪取西門而入番衆相率奔遁所有站墻及潛伏竹林中者率皆無可藏身共斃凶番數百名該社立卽攻克其大巴六九新舊兩社隨卽懇請投誠此官軍攻克吕家望社之情形也大莊叛番不敢援救吕家望社謀由璞石閣水尾一帶北攻花蓮港臣先飭統帶南字台勇營總兵陳羅派發都司王廷楷率帶砲隊一百五十人馳赴花蓮港會同營官官得勝嚴密防守其時奸民張兆輝陳家猷等聚黨二百餘人搶刼水尾撫墾局潛至花蓮港煽惑各社經李得勝拿獲正法八月初四日大莊叛番千餘人佔札鯉魚山李得勝選派奮勇化番乘夜迎剿傷斃番丁十餘名該匪旋卽遁走二十六七等日該番復迫脅石閣一帶化番二千餘人由豆蘭薄薄飽千各社直攻花蓮港小營王廷楷由大營連發後門砲二十餘響盡中番隊李得勝乘勢率隊出擊該匪四散敗逃花蓮港總理陳得義帶同民團化番後路抄擊南勢各番社亦出退剿生擒番目二名番丁一名斬首三十二級當晚各社番長紛紛捉送叛番並解首級請賞該匪四向潰散此大莊叛番兩次撲犯花蓮港官軍獲勝之情形也臣查吕家望社爲後山最强最大之社恃其地險丁多糾合大莊叛番圍攻廳治罪大惡極迨至官軍剿捕尚敢負嵎抗拒大莊叛番兩犯北路幸得南勢各營曁花蓮港總理人等出力助勦感恩向義立挫兇燄吕家望社經各軍苦戰十餘日弁勇傷亡至三百餘人始行攻克實足以伸國威而儆兇頑所有在事各將弁不無微勞足錄其尤爲出力之記名提督直隸天津鎭總兵丁汝昌記名提督澎湖鎭總兵吳宏洛均擬請賞給頭品頂戴福建台灣鎭總兵萬國本記名總兵張兆連均擬請提督記名簡放張兆連賞加勇號記名提督李定明擬請賞穿黄馬褂管帶致遠兵輪總兵銜副將勤勇巴圖魯鄧世昌擬請以總兵記名簡放並賞加提督銜管帶靖遠兵輪遊擊捷勇巴圖魯葉祖圭擬請以叅將儘先補用並加副將銜固勇巴圖魯李萬有擬以總兵記名簡放副將銜叅將恊勇巴圖魯龍斌槪副將銜叅將徐學仁均以擬請以副將儘先補用並賞加總兵銜補用遊擊澎湖都司林文和擬請免補遊擊以叅將在任候補並加副將銜都司劉思盛花翎都司藍鳳春都司萬國標李宗瑜李得勝王廷楷均擬請以遊擊儘先補用並加副將銜候選縣丞孫渥擬請免選本班以知縣不論雙單月前選用外委畢寳印擬請免補千總以守備儘先補用已革副將鄷炳南擬請開復原官其餘出力將士可否由臣彚案請奬以示鼓勵之處出自逾格鴻施至陣亡弁將勇丁容臣查明另請賜卹除飭各軍稍爲休息再行剿撫大莊各社並飭地方官妥辦善後局事宜外所有官軍克復吕家望社等番請將在事尤爲出力將官懇恩奬勵各緣由諸會同北洋大臣大學士直隸總督臣李閩浙總督臣楊恭摺由驛五百里具奏伏乞皇太后皇上聖鑒訓示再卑南廳治被難人民已經臣飭發銀五千兩交張兆連會同地方官詳查撫卹台併陳明謹奏 
[定期合操]  
　　聞英兵船上之兵定於本月初十日登岸會同駐滬西商團練兵操演想届時軍容荼火必有可觀也 
 
 

Page 3

 
 
[工人軋斃]  
　　金陵某大憲之小火輪一艘命委員梁君乘之來滬在英租界老閘北首周三和之船廠内修理前日下午三點鐘時工竣出塢由小工頭林阿順督令諸小工在船頭繫繩拖拉兩邊亦有各小工攙扶初甚平穩徐徐卸出繼見船身忽向左側工人陶關通半身被其軋扁頭顱粉碎腦漿迸出頃刻殞命又有工人某甲當船側時倒墜下去祇軋傷左足不致害命由工頭舁甲至仁濟醫院醫治恐傷痊亦成殘廢矣已斃之陶關通今年二十二歳係本地胡家巷地方人前年娶妻生有兒子其父陶增發現在家中梁君命周三和知照該處二圖地保招陶增發到來撫屍大慟據言年近花甲所生三子二子早夭祇存一子今又死於非命求梁君酌給撫卹以便買棺成殮請免報官相騐梁君憫之允給撫卹洋五十元由陶增發領洋舁屍好爲成殮梁君又將情形報明上海縣存案備查 
[失愼卽熄]  
　　前日夜半時虹口裹虹橋堍萬成醬園附近平屋内因遺火積薪以致延燒由捕頭督同英印華包探巡捕舁藥水龍灌救得息計祇焚去一間及各水龍馳到祗噴滅餘燼而已 
[上海縣署瑣案]  
　　待質所押犯李和初串同謀遁已紀報端前晚裴邑尊飭將李帶案訊究之下李稱小的並無串逃之事邑尊怒其刁狡喝令釘鐐收入内監○前報列徐榮海控媳婦沈氏與兒子杏村口角後旋卽回家糾同伊兄沈丫頭親長韓老德等到家毁物云云昨日裴邑尊庭訊之下徐稱是晚夜過半矣媳婦忽與兒子紛爭小的喝阻不依急喚妻子前往見媳婦與兒子正在扭毆當由妻子解散翌晨媳婦　返母家糾同丫頭等來家吵閙並將什物毁壞叩求懲責以儆兇頑沈氏供稱翁姑時將小婦人凌虐是以請胞兄向之論理並未毁物叩求明察丫頭稱妹子惟囑小的向徐論理小的實不敢毁物韓稱武生係沈之親長是日聞伊等勃谿是以前往勸導邑尊以該氏不服翁姑教訓任情潑悍有悖倫常喝令鞭背一百下交官媒帶領遊街三日丫頭胆敢帮同妹子毁物逞蠻着笞責一百板荷以巨枷發往二十三鋪示衆韓尚無不合叱令退去○前報列豐來等布莊控恊泰昌布莊主朱嵩波欠銀一案昨經裴邑尊傳朱覆訊朱稱協泰昌係監生與嚴少頤陳松泉合股開設被災之後賠償店夥物件並邱姓夥友棺殮資均由監生籌措無端被累困苦不堪查滬地被災欠欵向章照三折歸償今豐來等控欠銀二百四十餘兩照三折計算應繳三十兩○譜邑尊令先行照數措繳候提嚴陳訊辦至前云朱交差看管據朱言並無其事云○山林塘圖董湯韞秋赴松江府控縣署差役壓梱墊完等情恩詩農太守准詞行文上海縣飭提質訊昨日裴邑尊提湯至案訊詰情由諭令明白具　詞候覆訊核辦 
[英界公堂瑣案]  
　　包探張松樵緝獲積竊浦東人奚雲泉搜出押票起到自鳴鐘銅花千衣被等件係顔清泉施文元宋阿水等之失贓今將人贓送案并將前犯各案由開單呈閱顔施宋三户請爲領贓該包探稱有布衣數件另有失主尚未來領蔡太守判將奚雲泉發捕房管押一年期滿笞責二百板贓交各失主分别認領外餘贓存捕房再俟失主認領○包探張松樵稱江北幼女王阿三投捕房訴有張阿三闖到伊家圖姦不遂被其毆打詢諸隣人咸言昨夜十點鐘時聞女啼哭吵閙聲未經往觀亦不肯到案作証爲拘張阿三解案請訊王德茂稱揚州人住居虹口草棚内爲小工餬口家中祗有十四歳之女名阿三已經許字尚未　娶昨我出外做夜工至今晨始有人言及我女到捕房控告張阿三我與張阿三雖曾相識我不在家伊不應闖來其女王阿三供昨夜十點鐘時我已睡被張阿三撬門進來突至牀前我聞聲起看驅令出外伊不肯走反要與我同睡因此大聲呼喊張卽將我敺打幸鄰人喊問有盜否張始出外我卽投訴捕房張阿三供與王同鄉同爲小工前曾與王口角今被誣陷圖姦之事且我年四十餘歳那有這非理行爲王德茂又稱我從未與王口角蔡太守廉得其情判笞張阿三二百板以儆○金炳全稱開飯店昨有許多人來吃酒飯先有一身才長大之人以酒菜不佳毁碎碗盞打壞灶面不能做生理爲此報捕拘獲在塲逞横之楊阿寳等三人送案請辦楊阿寳馬坤雲蔡春華等同供我等均是木匠因合包生理昨夜到飯店吃酒菜立合同另有人與之爭閙我等並不與聞蔡太守判將楊馬蔡三人各枷三天期滿再押五天以儆○包探沈金隆稱宋連生投捕房訴自絨衫寄存花烟館被其友入葉生寳冒取典質錢三百五十文爲此拘葉吊贓送案宋連生申訴前情葉生實供因急需習典伊衫押鋪夥請追押本蔡太守隨判葉生寳管押七天着繳押本絨衫交宋連生領去○包探陳阿九緝獲竊賊陳智卿○到妓女朱少梅所失之珠皮馬甲押候訊辦已列前報昨又解案該包探禀稱陳尚竊盤記棧出店之衣物該伊店現往崇明妓女朱少梅遣女傭領贓蔡太守隨飭女傭領贓陳智卿仍行押候盤記棧出店到案再訊○包探唐寳榮稱蘇孩陳金夀曾在現出錢莊櫃臺上搶錢拘獲盤詰據供尚竊洋貨店之絨單等件今特送案失主均未投案該孩陳金夀供蘇州人年十二歳父母俱故祇有母舅殷兌福向曾留養現已置之不問蔡太守隨飭值日差將該孩陳金夀送交棲流公所候示錢存捕房○朱阿昌稱開飯店有王阿才昨來吃飯應付如錢六十四文無着向外奔逃堂倌張阿大追赶被用鐵釘戮傷面頰手臂由捕阻獲送案請爲究辦堂倌張阿大供與同并請騐傷王阿才供欠飯飯錢不敢逞兇蔡太守騐得張阿大受有微傷判笞王阿才一百板以儆 
[法界公堂瑣案]  
　　前日報列水巡捕見垃圾船傾穢物入浦江因將船户馬杏林送訊昨日包探傳垃圾頭目奚阿春及金某至案王司馬問爾等載垃圾至浦東棄在何處金供此事由監生包與奚馬由奚僱用所埽穢物傾棄楊家渡南懸旗處司馬謂此事實由奚用人不妥昨據馬供垃圾棄在浦中有違定章判共罰洋三元奚馬兩人卽交金帶出○巨竊楊錦之前曾供有洋銀一百六十三元借與許立山王司馬以許住英界函請蔡二源太守簽差提案差見許抱病因特傳其母王氏解送公堂司馬問楊曰許欠爾洋若干爾等有何交情楊稱小的與許鄰居伊向小的借錢小的亦向伊借錢兩相計算伊實不欠小的之錢司馬謂控欠無據本難究追爾前旣執定欠錢今日又稱不欠可惡之極遂將許省釋楊還押又詰許王氏曰奂公堂差役前來傳爾可曾向爾索錢答稱並不索錢司馬問爾旣到捕房可有人向爾索錢許王氏稱並無人向小婦人索錢司馬謂今已問明爾可回去捕頭稱此事尚須再問請飭許於禮拜六投案司馬又傳楊妻孫氏到案謂楊旣作賊諒不可靠爾前稱湖北尚有邁姑目今如何回去答稱待小婦人覓人保出　行旋里司馬允之○邱瑞根扭其叔祖邱開生至捕房控訴一事已紀報端昨日王司馬飭傳協和泰姚子綏孫明洲及吳明揚等質訊瑞根訴稱昨日十二點鐘時自捕房出外行過典當弄被開生之母糾人軋至縣前喊控以致被押翼房今日交保　來司馬問開生爲何作此答稱此係母親所作之事司馬謂公堂訊案時刻不多不能將爾等帳簿閱看爾等旣欲控諸縣署將兩造送縣辦理姚孫吳着自行投案○某西人控追房租經包探將欠户鍾朝忠趙葛氏王楊氏胡陳氏王李氏傳案西人呈出帳目計鍾欠十元趙胡二氏各欠三元王楊氏欠三元五角王李氏欠四元王司馬逐一詰訊王李氏稱付過一元司馬謂他人之帳均不差豈獨差爾帳乎着連本月之租一併於月杪付清○蘇州人秦徐氏偕女阿桂訴稱昨日往某廟燒香被殺牛阿四等七人攫去金簪金戒金耳墜銀手釧並將小婦人推跌四次因呼巡捕將阿四送案阿四供稱小的姓徐名四全該氏係烟鴇去年九月十七日小的路過伊烟館門前伊拉住小的强令吸烟小的以無錢對伊卽駡小的爲殺牛刀兼向小的　化紙錠後每路過伊卽詈之昨在城中伊家所畜之妓名鳳仙者又得小的辱駡小的恨甚掌伊之頰致被挾嫌誣控司馬謂爾爲何記得如此清楚答稱是日是父親忌日因之記得司馬謂爾總非安分之人着卽管押待明日先責一百板再行核辦至秦徐氏所控失物憑証全無不能追究○日前胥高氏因案押在捕房經金園盆湯主人李昌元保出昨日王司馬飭包探將該氏之子阿根傳案研訊之餘供稱母親患病沈重經父親送回司馬謂旣經病重爲何不來禀報遂着將阿根帶回管押○包探解河南人趙啓　至公堂禀稱此人 
 
 

Page 4

 
 
　荷棉被二條經西捕拘押察其狀貌有似瘋癲身畔有洋二元趙稱小的來滬年餘挑水度日現欲移居城内是以將被掮進詰具住城中何處答稱小的與殺猪弄内鬁頭相識欲住其家但伊邇來又與小的不合司馬着送仁濟醫院看治再核○包探拘獲賭犯徐阿二及王傳李等人并洋一元錢五百文解送公堂禀稱徐等分兩次拘獲尚有賭檯等物留在捕房徐供小的開設烟寮是日路經賭處悞被捉來李供小的訓蒙餬口傳稱磨剪刀爲活王稱小的並無行業備捕頭稱伊等竟於夜間明燈聚賭請爲重辦王司馬判各枷示五天李稱小的係讀書人求留體面自甘薄罰司馬判罰洋一元徐亦願罰洋司馬允之着交人具保○順昌飯店主趙阿秀携碎碗至公堂訴稱鄭阿順來點菜對以店中未備伊卽逞兇將碗擊碎鄭稱小的係魚販昨至伊家索錢伊留小的吃飯口角之餘悞碎伊碗帳上伊欠錢二千五百八十九文前月之杪收過錢一百五十文有帳呈閱王司馬問趙可欠伊錢趙齎呈帳目稱小的欠伊錢一千六百文王司馬謂伊每日送魚至爾處前來索錢爾本應留飯如何因伊吃飯肆行喚捕拘拿試問天下果有此理乎隨着將趙管押照帳還錢俟還清始行釋出○張王氏訴稱親串朱松濤言欲借洋五元小婦人對以夫死子幼安有閒錢伊卽糾同小流氓來家吵閙因呼巡捕拘來朱供小的欲回寗波向貸洋跟二元不料竟喚巡捕拘押王司馬着押候交人具保○前日顧陳氏遞禀訴稱嚴作霖曾託小婦人向周小姐借一百元向索不睬檢呈借據請追昨日王司馬傳嚴訊究嚴供前在石路萬盛鹹貨店時店内需洋向之借貸至次年萬盛閉歇卽將此洋料理一清司馬謂爲何借據在伊處答稱還時伊云借據失去因之另出收條容尋出呈案可馬謂伊旣有據豈能任爾胡賴乎嚴稱請大老爺明鑒小的在公館馬路開三茂鹹貨店已八年矣此洋係光緒四年所借如果未還八年中伊豈肯默無一語王司馬詰顧陳氏曰八年中爾在何處爲何不索答稱年年准索伊總一味游移司馬謂然則爲何不控答稱膽小不敢興訟司馬謂豈如今卽膽大乎洋今尚爲爾追取但須俟訪查明確始准領回顧陳氏復與嚴滋閙司馬謂爾如此兇狠伊安敢欠爾錢爾可遄回毋許爭執隨詰嚴曰此婦何作何事答稱伊前開花烟館今兒子已長大在下海浦爲堆椿生意司馬着押候追洋如欲出外須人洋並保 
[更正]  
　　十月二十七日報中論禁洋拆及登壟斷一條皆得諸謠傳本館有聞必錄未及細察第不不能無疑意錢莊爲各業領袖規條整妥當不至若此繼加訪察竟屬虚誣並無空盤躉洋做拆等事亦未聞一月之間有倒閉十餘家者始嘆風聞之不足據而述事之不可忽也亦以見黑白之難淆而人心自有公也夫上海各業惟與鄉間買賣用洋其與錢莊往來一律用銀雖絲米花布大宗需用洋元而所拆莊欵亦仍合銀計算是洋拆之有無上落實與各業無涉何至受累至洋之有拆亦如銀之有息使僅有銀拆而獨無洋拆烏得謂平况祇錢莊同業中自相通易蓋以銀底不敷周轉必藉洋爲挹注耳聖人云過則勿憚改用亟更正以誌吾過而徵信實 
[瀋陽電報官局晉侯先生告災電譯登]  
　　　上奉賑所公鑒前來南賑由姚李諸君次第在牛海蓋遼陽幾處發盡無欵惟東邊各廳縣被災更重餓死踵接屢來乞賑敝處分香社所勸無幾僅供省城棉衣之用諸善長再籌鉅欵電匯至奉以濟東邊億萬災黎活命實爲　望馬籕圖千叩懇初二日○附啓者敝處赴奉放賑已將牛莊海城遼陽蓋平四處查放籌墊賑欵已形竭蹶明知省東興京通化懷仁安東鳳凰廳等縣遭災尤慘待賑孔亟凍餓交迫死者踵接因欵項毫無肆應乏策倘蒙海内仁人鉅欵疉惠敝所赶卽電匯星夜馳救俾數十萬生靈不致向隅施當其厄功德更無涯涘奉賑所同人叩啓十一月初四日 
[蘇省撫園抄]  
　　二十日府經歴楊元勳禀知辭奉委赴江北一帶緝捕差胡肇基卸署奉賢縣典史事回○二十一日候補縣張庭蘭禀知交卸代理嘉定縣事回縣丞方沛如禀知浱蘇差委並禀知奉直隸爵督李勸賑給奬五品頂戴○二十二日靳琦禀知奉委發出局差王采禀知奉委發審局卽日到差府經歴王鴻哲禀知派蘇差委○二十三日候補府潘學祖禀辭回吳淞江厘局縣丞陳鍾頴禀知奉委盤門旱關盤查差甘燿森解銀赴河工局回並禀知奉委編查保甲差揭傳淵禀知奉差齊門水關盤查差分發江蘇試用縣丞姚貴慈浙江人禀到從九陳光炳禀知奉委編查保甲差典史翁夀昌禀辭奉差赴松滬緝捕差○二十六日候補縣麟恆卸署鎭江府理事同知事回主簿許景慈服闋回省○二十七日縣丞朱毓崧禀知奉糧道憲委解海運輕費銀兩差典史劉振祿金陵來謝飭准補崑山縣典史缺鄭工分發江蘇分缺先補用典史高蔭都江西人禀到○二十八日候補同知馬玉田禀知聞電丁母憂候補道庫大使錢昌訓禀知奉委松滬虹橋厘局差卽辭○二十九日新任蘇糧道景到蘇卽進公舘在北街奉直會舘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安省官報]  
　　理問銜升缺升用簽掣議叙班前補用　　楊賑　到山東人本任南陵縣典史梅淵辭分皖南道差遣知縣謝維皆學習奉委發審局差本任宿松　孫葆田飭回本任委辦中梅河厘卡直隸州章敬辭候補通判陶家杰知奉委　解大婚典禮應用棕毛價銀調署蕪湖縣嚴紐璋辭太湖典史劉松琴辭候補通判周維新知奉委辦支應局文案吏目祖文垚知辭奉委赴蕪湖一帶緝捕巡檢王文夀到赴桐城查燒鍋回直隸州李汝霖到奉委辦賑谷回縣丞黄瑞勳知奉道台委辦洋務局文案巡檢李藻懇到府委查桐城牙帖回卸署蕪湖縣錢文　到分發安徽試用州同胡惟照到海防試用巡檢丁善登到候補縣丞辛邦鋒辭赴鳳陽府差遣新　　溪教諭陳一經飭赴新任試用訓導江照委署舒城縣教諭卸署蕪湖縣錢文驥辭回蕪湖清理交代本任泗州直隸州方瑞蘭到署天長縣李蘭辭周顯洛知丁外艱 
[抛妻擇妻]  
　　男以女爲室女以男爲家所以順人情而成夫婦之道則夫婦之間本宜伉儷相莊原不應兩相反目也况新婚未幾豈可棄如敝屣哉近聞寍郡西門外軟挽橋徐某於今春娶得一妻合卺之後不知何故屢次反目迨彌月歸寍久在母家徐不往召妻亦不返彼此如同秦越徐竟棄之日望另娶一女以破岑寂適鹽倉門外某甲之養女頗有姿色年及笄而未字但家雖寒微而志有定向嘗謂與其爲富家妾不如爲貧兄妻乃徐覬其貌佯謂大婦已故欲續鴛膠中家深信不疑議定聘洋若干諏於上月二十二日迎娶是日彩輿出門將往女家迎娶大婦得知風聲率同父兄僱用多人各持柴棍自大門而打入洞房將新人妝奩及房中所設衣橱大床盡行打毁扭徐赴縣喊控各賀客如大敵當前爭先逃命而女家不知底細時已過午因不見彩輿臨門着人往探始知徐某抛妻擇妻不得已亦赴縣控告不知徐邑尊作何訊斷也 
[讀東籬採菊圖記勉成俚句二章錄請桂笙先生教正]  
　　英賢密邇見爲難採菊圖中仔細看馬帳應臨求訓誨龍門許否叩温寒董狐直筆誠堪敬靖節高風亦壯觀各裏覿公無别贈勉成俚句奉吟壇　黄花傲骨本天留採区東籬取次收有女如雲胡不樂高朋滿座更何愁明年待到重陽　聚首惟憑一葉舟絶代騷壇推老將眼前名士盡低頭[  古羅帥竹生鑒夫郭立章謹呈]  
[九月旣望玉蘭吟社第四集]  
　　九秋吟　鴈傳秋信來朔漠遂使秋心漸蕭索明明秋氣當前横斑斑秋色同璀錯觸目秋容慘不舒入耳秋聲振林間秋情仿彿冷于僧秋夢迷離驚夜柝誰甘秋味盡清嘗吟香先生矍然作招邀社侣吟九秋五日爲期申嫩約我獨傷秋信口吟吟成願就班斧削○觀四人賽船　盈盈秋水正平隄隄上萋迷早色齊各駕瓜皮同鬥捷也如芳野試輕蹄　鷹準虬髯氣槪雄短衣窄袖宛從戎分明速嫓離弦箭不管迎潮不借風　水嬉原不好尋歡似此眞當習戰觀誰是健兒好身手錦標奪取萬人看　記曾彼土侈遨游天士河邊一泛舟打槳爭馳雜裙屐至今魂夢尚勾留　癸未秋在倫敦游天士河觀水嬉[  倉山舊主呈稿]  
[輓山隂何見太守聯]  
　　侯官楊雪滄觀察浚　去思眞何武一家民懷南浦牽衣相送何梁感涕别離比阿母　餘事是鄭虔三絶我痛西窗剪燭重搜金石商量眞贋失斯人○鄞縣黄俊生太守家鼎　在里黨爲同志在仕宦爲同官在患難爲同袍兩年分宰西東共誓屠鯨方欣先後生還澥國春風雙管豔　論道誼是吾師論金石是吾兄論詩畫是吾友半月偶暌言笑遽傳跨鶴回憶商量實學洞天舊雨幾人存○會稽魯　仙明府爕光　名士不宜官公曾臣興淋漓剕語忌才天奪算　慈親長棄養我獨權詞慰藉雁行接翼子能文○蕭山張叔侯司馬世儀　言吏才則龔　言詩才則元曰以五車學爲百里侯屈指閩垣憶昔同寅皆仰斗　論交誼等管鮑論姻誼等邢譚知已半生一朝千古愴懷水部杖鄉尚未頓騎箕○會稽同心　孝廉濬宣　與我定神交攷石審金何意罡風折良友　惟公堪大用文章經濟深爲閩海惜斯人○會稽土止軒孝廉　香　溯淅東撫校官碑渡臺北續備邊錄宰　南修循吏傳爲問文章經濟誰許爭衡儘一麾歴十閩拾芥科名付兒輩　憶詞壇從湜藉後數姻誼附朱陳末論世好在紀羣間難忘疇昔假歸頻勞仔問痛此别竟成千古同編金石更何人○山隂姜戊皆茂才祖勳　循聲追龔遂十萬户愛留冬日爭事鑄金不圖鶴笛腔殘北嶺南臺齊下涙　哀詠賦羊曇二千里跡阻仙霞莫親含玉差幸虎林棹返稽山鑑水正歸魂○湖州陳鶴汀茂才鳴臯　是南閩循吏東淅儒宗嶽畤仰先型忽聞梅落飛聲玉笛吹殘江口月　嘆金石專家文章名世風流餘老輩爲訪榕隂遺迹焦琴咽斷海門潮 
[奉和瘦菊生自題癯園圖原韻錄呈郢政]  
　　四時佳景本無偏秋月春花吟興牽脩竹迎風疑暑退老梅和雪耐寒眠點頭儼有生公石論品何輸玉女京清福教誰修得到如君陸地小神仙　圖成一幅倍精神半畝園林色色新緣竹慣邀梅作友青松恰與石爲鄰飛觴醉月偏宜夜擊鼓惟花預報春可愛泠泠聲不斷泉流有韻快幽人[  甬東王文安小庭氏就正草]  
[上海四馬路高易公舘籌賑所陳詠南經收河南皖北奉直揚鎭十月初六至初九日第八十二次賑欵清單]  
　　初六日周春記無名氏各一角○勞安記洋四角趙雲記李源陳光記陳雲記朱順記知過子各一角四好堂四百共捐洋乙元錢四百潮州無民半元無名氏陸千無名併合二千五伯天北覇遊客二千共捐錢十千另五百文申洋十元中和洋一元補過子五角德興行交到黄彩石洋三角唐敬修鮑性廉黄榮普黄守廉黄輝光黄鑑光各二角黄觀清黄飛書黄家詩黄無力子張慧成潤芝滔焜黄氏子黄譚氏黄王氏無力子悔過子黄阿海黄成禮黄心證黄恩貽求消口過子隱性子强力子各洋一角共捐洋三元四角○無名等十四户洋乙元三角惜過子采棣各一角共洋一元五角揚州安豐立本堂兩洋○平湖豫兀莊募懋記洋二元還愿生二元○初七日錫邑無名洋三元蘇省朱以偉敬求母病全十洋陸安濟勳同人募無民五户本洋一元五角無名七户一元四角無民一元本埠德豐七角復興店同記各二角共捐本洋五元陳留伯英氏隴西清河華召日利各洋五角舜大善士二角共捐洋二元二角○初八日海昌求愈眼疾洋十元無民銀十兩換規銀十兩另五錢伸洋十四元三角謝　裳二元蔡徐十元邵理畊二元○初九日紀管岑五角陳記三角古峰逸士宗記各二角共捐洋一元二角恆祥典各友衛公信各洋二元恆祥興餘慶齋各一元吳新順五角隱名二户五角共捐洋七元○以上統計收英洋八十五元八角本洋五元錢四百文 
[上海陳家木橋電報總局豫皖揚鎭恊賑處十月下旬收數清單]  
　　寗册金陵協賑公所第十三批募墊存居士求繼室病全洋二百元又助廿元又銀器化十九元錢十六千蕭山松記十元隱名續前求愿乙元以上實收洋二百五十元錢十六千由本埠春生鑑號來○鄂册宜昌電局募第十批棉衣款找錢五十千文實收洋四十八元又錢七十二文由總收支所交來江夏無名二元直册都門全芸翁募第廿九批無名氏京平銀十兩邢部施六兩保安堂四兩實收申合規銀廿兩另六錢四分由天順祥號交到○閩册福州電局募十一批古燕心旦子實二十元○凝册常昭凝善堂募第六十五批劉梅亭經手程守庭程祥記二户各一元程沛記程守記程文錦程和記程錦記五户各五角程王氏三角程吳兩角全麗生薛文明朱振叔三户各一百八十吳賢李豐盛二户各二百汪君記許松林孫德銘三户各一百俞曉泉一伯五十陶品儒六十散捐册省醫居一元實收洋七元文二錢六分○揚册仙女鎭胡又亭來集善堂同仁九月分捐洋六元常册金匱楊鳳根募十一批顧道源經手知非子二元惜災士倪恆德風雲客無民倪寳善五户各一元楊珊柯手楊文英二元僧慧方乙洋蘇省烟臺電局北洋電局又學堂三户來平湖沈安逋梅所書屏扇潤資移賑洋六元嘉册乍浦無民銅洋四元申册金葆初十元江夏氏十元欲罷不忍子五角新安無民求病速愈十元○旱册常郡庚春泉募承德堂莊四洋不書名楊四元不書名唐不書名邵不書名承德堂不書人五户各一元以上共洋十三元由豐裕行交到袁斗垣烟臺電局周募洋二十元由收支所交到自悔氏五元消災生免悔生兩户各二角○本旬共收規元廿兩零六錢四分又二錢六分英洋四百十八元九角銅洋四元合規元三伯另六兩二錢一份六厘錢十六千另七十二合規元十一兩四錢五項共合規元三伯三十八兩五錢一份六厘○連前共解豫皖賑十七批止計規元四十九萬八千一百廿八兩七錢五份○又前解揚鎭第一批旱賑計規元四千三百八十四兩○另又撥解粤東順直奉天山東江隂等處賑欵計規元六千五伯廿三兩七錢五份○實存規元一伯九十六兩六錢五份七厘合併申明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年十月廿二日京報全錄]  
　　宫門抄○諭旨兩道錄前○發抄硃批六道○東撫張奏保搶辦河工人員片○又奏奬河工尤爲出力員弁摺○又奏管獄官疎防監犯請旨革職摺○滇撫譚奏平緬案内優貢奏請改奬片○十月二十二日兵部太常寺太僕寺八旗兩翼值日兩翼引見十名兵部二十九名侍衛處四名廂黄蒙二名正白滿六名廂紅漢二名圓明園十名薛允升請假十日睿王等恭送玉牒回京請安○前江西布政使李嘉樂到京請安○奎潤等謝降級留任恩○桂祥謝封公爵恩○景運門奏派更換紫禁城内值年之大臣派出巴克坦布○掌儀司奏二十五日祭奉先殿謨貝子行禮○召見軍機睿王肅王崑岡奎潤續昌徐用儀○發抄恭鏜奏暫停冬圍奉硃批着照所請兵部知道欽此○又停止冬操奉硃批兵部知道欽此○劉錦棠奏纒回托哈鬥毆斃命奉硃批刑部議奏欽此○又陳爲鈺署阿克蘇道奉硃批知道了欽此○又烈婦周羅氏請旌奉硃批着照所請禮部知道欽此○又知縣崔運生期滿奉硃批吏部知道欽此○○張曜片再東境黄河自賈莊至十里鋪二百八十餘里爲上游河防其防汎安瀾出力員弁例准兩年彚保一次光緒十年十二月前撫臣陳士杰將光緒九十兩年防汎出力員弁保奬以後迄今已逾兩年臣於光緒十二年十一月初九日恭報是年黄河上游搶辦險工一律穩固摺内聲明所有出力文武員弁擬照防汎兩年期滿定章一併奏乞恩施以示鼓勵欽奉上諭着照所議辦理該部知道欽此欽遵在案謹將十一十二兩年上游防汎安瀾出力員弁擇尤彚案請奬繕具清單恭呈御覧惟查光緒十一年八月接准吏部咨開以南河河工安瀾請奬員數逐漸加多漫無限制非核實之道奏請嗣後各省河工安瀾保奬員數從嚴核减以二十員爲率如有逾二十員之數者卽將逾額之員奏請撤銷外省人員及本省外省紳董一槪不准列保奏奉諭旨依議欽此欽遵咨行在案臣查東省黄河上游賈莊一帶南北兩岸堤身數百里尚未設立廳汎工段旣長需員自多北岸濮范一帶又皆官督民守尤賴紳董之力光緒十一年三汎期内迭出險工搶辦平穩經前撫臣陳士杰奏明出力員弁擇尤存記十二年伏秋大汎孫樓雙合嶺等處大溜奔騰冲刷掃叚多形蟄陷危險情形爲十餘年來所未有均經曹州府知府積慶督率印委各員曁紳董人等會同遊擊張仕忠親率防管弁勇分投搶護力與水爭並經曹州鎭總兵趙鴻舉帶隊到工併力帮作兗沂曹濟道秦鍾簡時常來往督催歴七十餘日之久卒能化險爲平北岸濮州范縣等處值汎漲危險之際該處官紳均能奮不顧身竭力搶辦統計兩年之内大汎經臨衆力共奮均屬辛勤備至著有微勞核與南河河工設有廳汎防汎章程印委以外無須借資羣力者情形不同若保奬以二十員爲限紳董不准列保則出力者衆未免向隅此次上游防汎安瀾臣查照上届保獎員數核實删减不再加多合無仰懇天恩俯念山東河工未設廳汛連年上游防護險工官紳並用獲慶安瀾所開員數清單酌擬奬叙准如所請以示鼓勵出自鴻慈逾格除取具履歴咨部曁武職自千總以下查照上届咨狀員數核實删减咨部核奬外謹附片具陳伏乞聖鑒訓示謹奏奉硃批覽欽此○○頭品頂戴山東巡撫臣張曜跪奏爲山東黄河下游連年搶護險工尤爲出力員弁酌擬奬叙繕具清單籲懇恩施以昭激勸恭摺仰祈聖鑒事竊臣於光緒十三年三月二十八日具奏變通山東河工奬案一摺内聲明東省河務未設廳汛辦理甚難奬叙章程必須量爲變通核實辦理擬以防汛搶護險工一處擇其尤爲出力者准照異常勞績請奬文員二人武弁四人其餘出力員弁仍照尋常勞績請奬於變通之中仍寓限制以杜冐濫而昭核寔欽奉硃批着照所請該部知道欽此欽遵在案伏查東省創築長堤加修民埝兩岸工程各長千餘里尚未設立廳汎所賴文武委員及地方官紳協同修守工叚綿長河身狹窄三汛期内溜急浪湧時虞冲濫防守之員駐守河干每遇風雨晦冥掃走壩陷危在呼吸該員弁等必須身先兵役晝夜經營不容湏臾緩懈其危險情形甚於攻戰人多爲視畏途臣上年所以有亟應變通奬章以昭激勸之請也臣於十二年五月履任正值伏汛盛漲之時當飭印委及防營各弁加意防護力守民埝以保大隄所有下游河防十二年伏秋汎内自東阿至齊河二百餘里險工疉出肥城縣之傳家岸齊河縣之五里鋪豆腐窩曹家營等處危險尤甚十三年三汛期内長清縣之土山頭董家寺紙房孔官莊護家莊席家莊龍王廟北店子齊河縣之五里鋪豆腐窩高家套曹家營張村紅廟李家岸邸家岸歴城縣之挑園堰頭鎭河套圈楊夾道口秦家道口陳孟圈馮家莊劉家莊溞溝章邱縣之蔣莊邢莊席莊濟陽縣之葛家店惠民縣之丁河圈等處一再出險均經隨時搶辦保護無虞實賴在工文武官紳駐守河干同心協力奮不顧身用能搶修穩固保衛甚多該官紳等實屬著有微勞所有連年搶護下游險工尤爲出力員弁自應照章酌給奬叙以昭激勸除道員張桐業已病故道員張上達聲稱不敢伸邀謹叙均毋庸開列其請奬各員弁取具履歴咨部並武職自千總以下咨部核奬不敢稍涉冒濫外謹將尤爲出力文武官紳人等繕具清單恭呈御覽籲懇天恩俯准照擬給獎出自鴻慈逾格所有山東黄河下游連年搶護險工尤爲出力員弁擬請奬叙緣由謹恭摺具陳伏乞皇太后后直聖鑒訓示謹奏奉硃批該部議奏單四件片一件併發欽此○○頭品頂戴山東巡撫臣張曜跪奏爲疏防監禁絞犯越獄同逃三日限内追獲二名尚有一名未獲請旨將管獄官革職拿問恭摺仰祈聖鑒事竊臣接據荏平縣知縣倉爾爽禀稱光緒十四年七月十九日該縣赴府面禀地方事宜公出當經申報在案旋於二十一日在郡接據典史閻恩方申報七月二十日夜四更時分風雨交作更夫進屋避雨與禁卒人等均各睡熟詎絞犯閻雲起曲二索三乘間扭斷鐐銬撬開籠板穵透墻孔同時越獄逃逸該典史聞報會營馳往勘騐督率兵役人等登時將閻雲追獲曲二索三逃逸無蹤該縣富卽馳回會營親詣勘騐督同閻恩方飭據丁役協同博平縣緝役續獲索三回縣提訊刑禁人等命供實係一時疏忽並無鬆刑賄縱情獘請通飭緝拿等情臣查該犯閻雲起係紏竊事主于永業等家銀物計贓逾貫案内擬絞監候曲二係行竊事主劉長城京貨鋪錢物盜所聽從拒捕刃傷事主之兄劉長瑞身死案内擬絞監候均彚入本年秋審擬請緩决解勘發回之犯索三係迭次夥竊事主趙振廷等家騾馬錢物並糾夥穵瞎眼線陳二兩目成篤案内擬絞監候解勘發回尚未具題之犯該管獄官於該縣公出期内並不督率刑禁人等小心防範致令越獄脫逃三名之多雖於三日限内拿獲二名惟尚有絞犯曲二在逃未獲實非尋常疎忽可比且恐刑禁人等難保無鬆刑賄縱情弊亟應嚴叅審辦據該管道府詳由藩臬兩司揭叅前來除飭司委員覆勘並將典史閻恩方撤任委員前往被署同刑禁人等一併委提至省發委濟南府研訊確情按律詳辦並咨部將閻雲起曲二均於秋審案内扣除外相應請旨將管獄官荏平縣典史閻恩方革職拿問俟提集刑禁人等訊明有無賄縱情獘按例擬辦有獄官荏平縣知縣倉爾爽疎防係在公出期内業經該府查明屬實例得免議仍勒緝逃犯曲二務獲究報俟限滿有無弋獲冉行分别辦理所遺荏平縣典史一缺東省現有應補人員請扣留外補理合恭摺具奏伏乞皇太后皇上聖鑒訓示謹奏奉硃批另有旨欽此○○譚鈞培片再准吏部咨議覆雲南巡撫張凱嵩奏剿平緬夷各匪出力　覆請奬一摺於光緒十二年九月十五日具奏奉旨依議欽此應行知照計單内開查優貢生羅森此次聲稱係光緒五年優貢生在部呈請就職訓導請以州判不論雙單　選用按照尋常勞績不准保請免選本班仍與奏定章程不符應令另核奏明請奬等因咨滇行局轉行遵照去後兹據善後局司道曾紀鳳等另核擬請將該員羅森改奬以本班訓導歸部不論雙單月遇缺前先選用並加國子監學正銜等情詳請附奏前來臣覆核無異合無仰懇天恩俯准改奬以示鼓勵之處出自逾格鴻慈除咨部查照外謹會同雲責督臣岑毓英附片覆陳伏乞聖鑒訓示謹奏奉硃批吏部議奏欽此 
 
 

Page 13

 
 
[光緒十四年十月廿三日京報全錄]  
　　宫門抄○諭旨一道錄前○御史文奏旗籍文童漸多頂冒請核實送考摺○文奏除暴歛片○湘撫王奏已故大員請建專祠摺○晉撫剛奏地丁京餉銀解清片○都統色奏委員接署游牧片○又奏請嚴懲匪犯片○浙撫衛奏知府缺出委員接署並請迅賜簡放摺○十月二十三日刑部都察院大理寺侍衛處值日無引見○福中堂假滿請安○薛福辰因伊姪中舉謝恩○絪貝勒請假十日○嵩申熙敬各請假五日○廷　請假十五日○翁同龢續假五日○召見軍機白桓薛福辰明桂全山現換白風毛褂○○掌陜西道監察御史奴才文郁跪奏爲八旗包衣屯居應試文童漸多頂冐請旨飭下該管官核實送考以除弊混恭摺仰祈聖鑒事竊維我國家培植人材待八旗爲尤厚滿洲蒙古漢軍取中文童定額較之外府州縣甚寛凡在京之官員兵丁子弟各旗册檔每年由該旗呈報户部應添應裁循例奏明確有寔數自無矇混之弊至八旗包衣係皇上曁王公之家人子弟果有志讀書該佐領管領出具圖結例准歸京旗應考所慮者生齒日繁而户口又有在京在屯之異其父兄爲隨侍當差家眷住京者該佐領管領尚得考察虚實若久居在屯之户遠分四鄉但以種地交租畢乃差務忽有子弟報考謂在京之該管各官確識其人其誰信之是不免因其有志上進塞責出結其間是否册檔有名保結有據未可知也倘有民人子弟混入旗籍旣顯與應試定例不符且上負聖主恩育八旗世僕之至意是以前任順天學政孫詒經力防冒考情弊臨試八旗先爲剴切曉諭嚴立審音出結出保章程詳細陳奏諭令滿育儒學教諭訓導督飭廪保核實收考永爲定例杜絶弊端惟籍隸包衣者無論在京在屯是非之權皆操之於佐領管領之手風聞本年考試八旗文童包衣屯居竟多冒濫若不及早申明例案恐又視爲具文日久益滋弊竇相應請旨飭下總管内務府大臣曁五旗王公各府於包衣屯居報考時嚴諭該管官認眞詳察册檔加取同族保結同考互結必須確有証據實爲三旂包衣五旗包衣方准歸入京旗一體應試不得任憑佐領管領呈報率行送考如此核實辦理則京旗應考者自不受其牽混卽屯居子弟實列包衣册檔者亦不至有阻上進致掩眞才矣奴才爲申明考章鄭重旗籍起見是否有當恭摺具陳伏乞皇太后皇上聖鑒謹奏奉旨已錄○○御史文郁片再自古論政皆以民爲邦本食爲民天我皇上念切民生偶遇水旱偏災無不立沛恩施爲羣黎計生活之路如本年直隸一帶水災甚廣一經奏報卽發欵放賑並於應徵錢糧或酌量豁免或核計减成無論旗地民租必飭地方官先發謄黄剴切曉諭不准絲毫多取以期實惠及民乃近聞保定府屬安肅涿州唐縣地面有冐充王府識官王福泰等隨從多人車服奢麗頭戴三四品頂翎沿户催租私設公案不分應徵應緩一槪苛催稍有不遂擅用非刑似此挾公害民在各王府或未必盡知而斯民之受害已非一家矣相應請旨飭下直隸總督嚴諭所屬州縣遇有王府官役下鄉收租務須實力盤查遵例收取倘不訊明該府官役虚實一味徇情附和助紂爲虐别經發覺定將假冒職官之犯照例重懲該地方官照縱役殃民嚴議叅處如此查辦倘能杜絶暴歛上可補恤災之政下不累無辜之民矣奴才爲除弊安良起見是否有當附片具陳伏乞聖鑒謹奏奉旨已錄○○湖南巡撫臣王文韶跪奏爲已故大員功德在人鄉閭感慕懇請捐建專祠以順輿情恭摺仰祈聖鑒事竊據湖南布政使孫翼謀詳據署新寗縣知縣張葆連詳據舉人鄧善源拔貢鄧家瑜等聯名呈稱已故原任雲貴總督劉長佑由道光乙酉科拔貢出身効力戎行洊陟兼圻當逆匪李源發之變劉長佑與今乞養在籍之兩江總督劉坤一赴府城告急一面糾集鄉兵先合城圍殲除首逆撲滅餘黨是爲立功名之始咸豐初同邑江忠源督師東下劉長佑叅謀帷幄巡撫駱秉章知其忠勇檄帶楚軍轉戰各省五年率師回湘值粤逆圍攻縣城七晝夜劉長佑方駐軍東安聞警星馳與賊遇於城東之石橋村發官嶺親冒矢石鏖戰瀕危卒能驅賊出境城賴以安九年粤匪石達開大股竄入楚境號稱百萬復從金洲犯縣劉長佑自管城外東北嶺以固城根而以所部截擊於南鄉之新寨村大飄坪五里　立發家財懸賞激勸將士旬日之間七獲大捷斬馘數千賊始不敢窺城復分兵守武岡援寳慶賊始竄縣境時劉長佑巡撫粤西諗縣無備督軍追至龍勝飭派翟國彦鄢世堂兩營間道回援賊已先一日圍城旋經擊退縣中自此安枕無憂逮後援剿各省歴膺疆寄聖主酬庸至優極渥惟念劉長佑書生戎馬迭保孤城推其捍衛桑梓邑人咸感再生迄於歸田修書院創義田捐賓興重經學其所以誘掖後進培養風俗爲士林師表仍與壯年講學時無異一朝歸化閤邑悲思因念本邑江忠源與劉長佑同事江忠源鄧子垣皆出其門下或殉節身亡或積勞病故或臨陣捐軀均荷特恩在本籍建立專祠春秋致祭劉長佑雖時勢不侔而公忠體國之心則一可否援例請於本籍建祠崇祀等情轉詳前來升任撫臣卞寳第未及核奏移交到臣覆查無異相應據情奏懇天恩可否俯如所請於原任雲貴總督劉長佑原籍新寍縣地方准其捐建專祠春秋官爲致祭以昭忠藎而順輿情出自鴻恩理合恭摺具陳伏乞皇太后皇上聖鑒訓示謹奏奉硃批着照所請禮部知道欽此○○剛毅片再前准户部咨奏撥山西省光緒十四年地丁京餉銀四十五萬兩嗣又續撥銀五萬兩均令分批起解等因節經飭可遵照並將籌解過銀數先後奏報在案兹據布政使張煦詳稱遵在司庫十四年地丁項内籌動銀三萬兩暫攤平好鐵厘捐藥稅兵餉二成各欵内借動銀七萬兩共銀一十萬兩差委奏留以同知通判用筆帖式訥欽於光緒十四年八月十八日自省管解起程又據詳稱在於司庫十四年地丁項下動銀三萬兩候領及兵餉二成欵内借動銀二萬兩共銀五萬兩差委試用典史許廷瑚於八月二十五日管解起程均赴户部交納所有本年原撥京餉銀兩如數解清其續撥一欵前於四月十八七月十一日亦已委員分批解交清楚各等情詳請具奏前來臣覆核無異除咨部查照外理合附片陳明伏乞聖鑒謹奏奉硃批户部知道欽此○○色楞額片再准烏納恩景珠克圖舊吐爾扈特南部落盟長札薩克卓理克圖漢布彦綽克圖咨呈竊布彦綽克圖於上年呈請赴藏熬茶各情當蒙前署伊犁將軍錫綸奏明奉旨允准欽遵在案現擬於本年七月内由游牧起程所有盟長印信請交布彦綽克圖之母福晉鞥克巴圖護理其管旗札薩克之印請交圖薩拉克齊蒙庫那遜護理等因呈請轉奏前來奴才伏查吐爾扈特漢王公貝勒等或年未及歳不能辦事或遇年班進京朝覲准將該漢等盟長及札薩克印務移交福晉並圖薩拉克齊等接署歴辦有案兹該漢赴藏熬茶請將盟長印信及札薩克印務移交伊母福晉鞥克巴圖並圖薩拉克齊蒙庫那遜等護理之處核與定案相符自應准如所請除檄飭該福晉等接署妥爲辦理游牧事務外謹會同副都統富勒銘額合詞附片陳明伏乞聖鑒謹奏奉硃批該衙門知道欽此○○色楞額片再奴才色楞額前因伊犁營勇索領加餉幾釀變端卽料其從中煽惑兵心者作奸滑勇卽哥老會匪曾於摺内聲明嚴拿造言生事之人懲辦示儆一面具奏一面飭派妥弁密切查拿並通傳馬步各營旗將領一體嚴拿務獲解送懲辦毋許稍涉徇縱節經查獲軍標衛隊中旗哨勇熊學先綏定中旗副哨長張可題左旗哨勇王力海或煽惑營勇意圖滋事或潛通會駐搖動軍心均爲法所難宥業已先後提案騐明正身綁赴市曹立予正法懸竿示衆閤軍爲之肅然又前次接准新疆撫臣劉錦棠來咨查拿前在新疆省城開設山堂燒香結盟案内在逃會匪現經奴才設法購線弋獲散放號片之要犯宋炳武訊取確供亦丁斬決梟示以昭炯戒其同時被拿之革勇封錦雲鍾興邦客民曹得勝雖訊無入會情事究不應與匪徒認識往來已經發交綏定縣從重責懲遞籍嚴管此外如再查有前項不法之輩仍由奴才隨時拿辦以肅軍紀而靖地方除咨覆撫臣查照外理合附片陳明伏乞聖鑒謹奏奉硃批知道了欽此○○頭品頂戴浙江巡撫臣衛榮光跪奏爲現任知府丁憂開缺先行委員署理請旨簡放恭摺具奏仰祈聖鑒事據布政使許應鑅詳據杭州府知府陳文騄禀稱親母徐氏迎養在署於光緒十四年九月十三日因病身故係屬親子例應丁憂等情除飭據潘臬兩司詳委候補知府郭式昌先行署理外所有杭州府知府員缺緊要相應請旨迅賜簡放以重職守除恭疏具題外理合循例由驛具奏伏乞皇上聖鑒訓示謹奏奉硃批另有旨欽此 
 
 

Page 14

 
 
[光緒十四年十月廿四日京報全錄]  
　　宫門抄○諭旨一道錄前○發抄硃批五道○直督李奏永定河大工搶堵合龍摺○蘇學政王奏懇恩賞假摺○浙學政瞿奏請賞假片○豫撫倪奏經辦兩壩新工保護穩固片○浙學政瞿奏奬學行兼優耆儒摺○粤習張奏委署知縣片○又奏甄别知縣片○十月二十四日工部鴻臚寺廂黄旗值日無引見○祁世長續假十日○興廉洊百川各謝議叙恩○清安盛昱各假滿請安○察哈爾領隊大臣恒明請訓○河東副將郭大勝謝恩○吏部奏派騐看月官派出烏拉喜祟阿麟書崑岡松森許應騤曾紀澤敬信霍穆歡文敬洪良品舒普周天霖牟蔭喬載存胡泰福恩燾○禮部奏派納綵之正副使派出奎潤福中堂又奏派護宴之大臣泒出巴克坦布○召見軍機興廉郭大勝恒明高釗中○發抄劉錦棠奏新疆助惡人犯在配脫逃酌議罪名奉硃批該部議奏欽此○又防禦開復頂戴奉硃批着照所請該部知道欽此○又綏來縣被雹情形奉硃批知道了欽此○德馨奏本年冬漕折徵奉硃硃户部知道欽此○又協濟江蘇餉奉硃批户部知道欽此○○大學士直隸總督一等伯臣李鴻章跪奏爲永定河漫口大工尅期搶堵合龍恭摺仰祈聖鑒事竊本年七月初六日永定河因上游出蛟山水暴發陡然異漲浪高堤頂數尺兩岸紛紛漫溢人力難施致南二工十七號大堤被刷成口五十餘丈奪溜旁趨又北上汛十二號大堤亦刷開五十餘丈過水二尺當將廳汛道員專摺奏叅並自請議處欽奉諭旨赶緊堵築臣卽嚴督該署河道金福曾妥籌搶辦已將北上汛十二號漫口於七月内合龍附片陳明在案至南二工十七號漫口據署該河道先行盤築裹頭一面勘估大壩引河採辦正雜各料派員募夫開工因口門上游河身由北而南大溜直掃堤根壩基實形吃重遂於迎溜坐灣處添築挑水壩一道將全河挑向北行其引河自十七號起至南四工三號止應挖三千五百餘丈又溝工一千七百餘丈凡地勢較高之處併於正河内添挖子河期與河底一律平坦惟秋水迭漲洶湧異常兩壩占埽屢被蟄陷土櫃後戧同時淘刷而引河泥水没脛且多流沙挑挖不易經金福曾親率員弁晝夜加勁搶辦至九月二十二日引河告成兩壩進占六十二丈祇留龍門四丈壩前水深三丈一尺察看風色順利卽於二十三日寅時掛纜合龍土料並進一氣追壓到底其時河水又抬高五尺土櫃陡起翻化當卽啓放引河頭掣流入河一面赶下關門大埽撒手堵築又竭千百人之力於二十四日辰時全行閉氣金門立見斷流養水溢亦無滲漏工程穩固引河一律通暢大溜滔滔下注全河復歸故道臣預派候補道張紹華馳往查騐無異各據禀報前來伏查此次搶堵南二北上漫口正值秋汛水　農忙夫少料未登場辦理頗形棘手且南二當全溜之衝口寛水深工程尤極艱鉅今幸尅期集事妥速合龍隄外被水地面儘可涸復種麥堪以仰慰慈厪所有在事各員前報北上堵合片内聲明俟南工合龍奏乞恩施已欽奉批旨允准該員等履危蹈險胼胝經營將兩處大工尅期搶堵經費亦甚節省實屬異常奮勉有裨大局謹擇其尤爲出力者仍循前次奏准成案援照山東及沁河合龍章程酌擬奬敘開單恭呈御覽仰懇天恩俯准照擬給奬以昭激勸其應給千把總等項照章咨部註册至道廳各員於被叅後趕緊設法籌辦力任艱苦應繳賠欵亦均繳清尚知愧奮例得開復處分查原叅署永定河道金福曾南岸同知鄭煥革職留任處分北上汛武清縣縣丞張善羾革職留工處分署南二汛良鄉縣縣丞試用主簿趙福濟摘去頂戴處分擬懇恩均予開復張善羾仍以原官歸原班補用除飭將善後事宜妥籌辦理並核明動用工欵另行奏報外合將永定河漫口大工尅期搶堵合龍緣由恭摺由驛馳陳伏乞皇太后皇上聖鑒訓示施行謹奏奉硃批另有旨欽此○○江蘇學政臣王先謙跪奏爲懇恩賞假事竊臣祖塋湖南省城河西嶽麓山值山水較大之年墳塋間有冲刷無不隨時修理昨接臣族來函知今歳夏秋之交山雨驟注坍損最甚臣家無次丁莫爲主持經理聞信之下寢饋難安因思江湘一水可通輪船往來便捷叩懇天恩賞假兩個月回籍修墓如蒙俞允臣俟新任學臣抵任交卸後由江隂啓程赴湘俟假期届滿卽行回京供職不敢稍有躭延所有懇恩賞假緣由謹繕摺具陳伏乞皇太后皇上聖鑒訓示謹奏奉硃批賞假兩個月欽此○○瞿鴻禨片再臣家世寒儒未有祠廟仰蒙聖恩優沾祿糈因以廉俸所入建立宗祠用承先志幸已告成臣願得一親祀事且臣去鄉五年父母墳墓久闕祭掃松秋在望愴惕於中籲懇天恩賞假兩個月回籍省謁祠墓臣不勝感激一俟假滿卽行赴京供職謹附片陳請伏乞聖鑒訓示遵行謹奏奉硃批着賞假兩個月欽此○○倪文蔚片再鄭州大工臣與前督辦尚書李鴻藻前署河臣李鶴年會辦堵合由五百五十餘丈之口門晝夜進占收至三十餘丈卒以工鉅時促大汎疉至人力難施奏准停緩懍遵嚴諭力保新工嗣李鶴年卽日交代李鴻藻相繼回京原辦新工惟臣之責當卽督飭兩壩總辦紹諴潘駿文曁署開歸陳許道朱夀 
鏞等殫謀竭慮力籌保護之法將東西壩上邊埽赶挑石垜高出水面士櫃内趕做護埽聯属正邊兩壩以厚其力臣雖入闈監臨凡思慮所及仍日與兩壩函牘往復並隨時派員赴壩與潘駿文等籌商辦理維時秋汎疉漲金門旣窄逼溜過緊猛力搜淘兩壩四十四五六占屢見陡蟄均立時加廂追壓堅實臣昨於文闈放榜後馳赴工次與署河臣吳大澂晤商接辦進堵事宜西壩添築挑水壩已於九月二十二日興工引河亦已分叚次第加挑現已節逾霜降察看兩壩原做新工一律保護穩固並無疏虞伏祭昔年中牟新工四百餘丈二月停辦未雨綢繆以待伏秋大汎猶拆除埽占二百餘丈此次新工五六百丈之長伏汎之中倉猝停守經歴九秋一占未拆此皆仰荷聖主福庇洵非微臣始願所及從此接辦工料時日所省寔多署河臣吳大澂鉅細躬親兼綜條貫必可計日竣功臣現當循例主試武闈除大工一切事宜仍與河臣隨時函牘會商外所有節逾霜降微臣經辦兩壩新工督同潘駿文等保護穩固緣由理合附片陳明伏乞聖鑒謹奏奉硃批知道了欽此○○翰林院侍讀學士浙江學改臣瞿鴻禨跪奏爲擇舉耆儒懇恩奬勵以昭激勸恭摺仰祈聖鑒事竊查學政報滿遇有學行兼優實足爲士林模楷者一經陳奏均蒙恩旨准奬在案仰見聖朝崇化屬賢之至意欽感莫名臣到任以來留心采訪叅以公論証諸實績有在籍工部主事吳超仁和縣進士事母純孝人無間言主講紫陽書院有年制行清剛學宗正軌生童課卷盡心批改如父兄之教子弟造士甚宏候選教諭黄以周定海廳舉人經術湛深不分門户而踄履誠樸粹然儒者署遂昌學訓導數月一以激揚風俗爲心臣尤重之候選教諭黄炳垢餘姚縣舉人品行端方潛心寔學尤精天文算法著有成書孝廉方正潘樹棠永康縣拔貢記誦强博資禀過人年逾八十猶好學不倦立身行已具有出末以上四員皆耆年有德經明行修洵足矜式人倫裨益風教可否仰懇天恩降旨嘉奬准將工部主事吳超貴加員外郎銜候選教諭黄以周黄炳垢孝廉方正潘樹棠等均賞加内閣中書銜以樹風聲而勸來學出自逾格鴻慈臣迂遇之見是否有當伏乞皇太后皇上聖鑒訓示謹奏奉硃批吳超着賞加員外郎銜黄以周黄炳垢潘樹棠均着賞加内閣中書銜該部知道欽此○○張之洞片再博羅縣知縣韓煇祚調省差委所遺博羅縣知縣篆務應行委員接署查有興寗縣知縣沈春輝明晰安詳奉公勤奮堪以調署該員任内並無盜刦已起四叅之案據藩臬兩司會詳前來除檄飭遵照外臣謹循例附片陳明伏乞聖鑒謹奏奉硃批吏部知道欽此○○張之洞片再案准吏部咨歸班文進士繙譯進士俟本科截取赴部投供後准其隨時呈請分發簽挈各省並准捐指一省試用一年照例甄别留省按照到省先後如同日到省按照科分甲第名次補用又准部咨嗣後無論何項凡係補缺應行具題者試用期滿由該督撫詳加甄别專摺具奏各等因歴經遵辦在案兹查截取進士分發知縣李作　四川郫縣進士簽分刑部學習因無力在部當差改歸進士知縣原班銓選遵例呈請分發籖掣廣東光緒十年十月二十二日到省十一年十一月聞訃丁父憂回籍服滿起復十四年四月二十日回省試用已滿一年例應甄别據藩臬兩司詳加察看會詳請奏前來臣覆加查核該員李作禎心思精細辦事勤能堪膺民社臣謹附片具陳伏乞聖鑒謹奏奉硃批吏部知道欽此 
 
