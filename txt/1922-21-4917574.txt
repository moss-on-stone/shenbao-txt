# 1922 - 21 - 4917574

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[國有與民有（冷）]  
　　所謂民國者國有即民有也然今日之中國則爲一部分强力之人所據故國有云者特爲一部分强力之人所有耳非眞國有也故爲今日之國民計於國有之外不得不更有民有以先自樹其根基焉 
　　民有中之最要者一爲民有之自衛力二爲民有之經濟力三爲民有之敎育四爲民有之宣傳此四者而國民能盡力進行則今日國内雖爲一部分强力之有所擾亂一旦實力充足自能去之而代成爲眞實民治之國家是故華會之國民代表其開始有效者也膠濟路之以民欵贖回其繼續進行奮鬥以立其基礎者也 
 
 
 

Page 5

 
 
   
 
 

Page 6

 
 
[命令]  
　　一月二十日大總統令　毅軍全軍宣力國防久著戰績現在該軍軍統姜題因病出缺著即改歸陸軍部管連所有該軍一應事宜即責成該部妥籌辦理此令　　又令　特任王士珍爲德威上將軍此令 
　　又令　特任德威上將軍王士珍兼管理將軍府事務此令　　又令　特任財政總長張弧兼幣制局督辦此令 
　　又令　任命刁作謙駐巴拿馬國特命全權公使此令 
　　又令　巴特瑪楊濟特加輔國公銜此令 
　　又令　内務總長高凌　呈陜西漢中道道尹楚緯經另有差委請免本職楚緯經准免本職此令 
　　又令　任命王丙坤署陜西漢中道道尹此令 
　　又令　任命張鳴遠署新疆阿山道道尹此令 
　　又令　海軍總長李鼎新呈海軍部司長林葆綸因病懇請辭職林葆綸准免本職此令 
　　又令　任命劉永謙署海軍部司長此令 
[國内專電]  
　　北京電　使團消息中國對九龍南滿將放棄要求將膠州威海廣州灣交還並撤除其他一切勢力範圍杳英國經營威海每年賠錢法國在廣州亦賠日本在膠州則嬴餘非膠州生産乃附屬物之收入果如上述此次太議仍留一南滿九龍除外例（二十日上午十鐘） 
　　北京電　昨張弧在部見索債者多逢人卽說有病實幹不了 
　　北京電　張景惠由奉來京昨入府報告張作霖仍主張維持梁閣 
　　北京電　蘇齊王銑電主張膠濟路由人民集欵自贖不當國有梁擬覆電贊成（二十日下午八鐘） 
　　北京電　本報特派員十七晚在保定見吳佩孚吳云赦安福用曹陸吾前年拼命除亂之功付諸流水又云不願干政只想專門練兵對外無如奸黨朋興使我無法袖手實非吾本懷又云使中國三分及傳吾將組第三政府實屬根本錯誤我万千謀百計求使中國統一（二十日下午八鐘） 
　　北京電　段祺瑞函史俊玉維持許世英卽所以維持皖局（二十日下午八鐘） 
　　北京電　王永江于冲漢談國桓電保王秉權爲戊通公司經理 
　　北京電　部電滬准山西在滬所購機關槍運至太原（二十日下午八鐘） 
　　北京電　部令唐德萱兼西北汽車處長趙世瑄副之（二十日下午八鐘） 
　　北京電　吳佩孚二十一由保返洛 
　　北京電　世續昨故（二十日下午八鐘） 
　　天津　曹汝霖决意辭職遺實業專使由齊耀珊兼任（二十一日下午十鐘） 
[國外專電]  
　　華盛頓電　大會請各國繕交對華各項條約清册之提議日代表因須電致東京請示主張展緩開議 
　　東京電　報稱海軍省諭停止主力艦建造工程各船廠已停造愛宕高雄兩巡洋戰艦加賀土佐兩戰艦並停止尾張紀伊兩戰艦之籌備工程惟赤城天城天城兩巡洋戰艦工程仍進行未輟聞將改爲飛機運送艦（二十一日） 
　　東京電　内閣與外交調查會今日集議良久討論海島防禦工程事聞首相高橋外相内田皆主張承認英美關於防禦工程之提議以免日本獨持異見致海軍全約爲之破壞（二十一日） 
　　東京電　法上將霞飛來游日本答日太子聘法禮今日由横濱抵東京沿途歡迎禮儀甚盛霞飛乘法巡艦芒嘉穆號來此日艦隊駛出東京港外迓之登岸時首相偕閣員親往歡迎霞飛擬留此一星期此後游歷朝鮮中國並擬渡美 
（二十一日） 
[交通大學無線電]  
　　華盛頓電　一月十七日大會開第十九次遠東委員會主席提出中國開放門户案之修正文如下（一）爲更切實適用開放門户或在華各國工商業機會均等之原則與會各國除中國外允（甲）凡任何支配可在中國任何指定區域内植立利於自己利益的關於商業或經濟發展之任何優越權利者不自己謀取之或接助國人謀取之（乙）凡任何專獨或優先權利致剥削他國人民擔任在華合法工商業或參加中政府或省政府共辦公共事業之權利者或因其範圍或期限或地理致不能在實際上適用機會均等之原則者不自己謀取之或援助國人謀取之惟辦理特殊工商業或財政事業或鼓勵新發明與研究所必要之權利或産業不因此項協定而禁其獲取（二）中政府紀錄上述協定並聲明其於辦理各外國政府與人民（無論其爲此約簽字國與否）請求經濟權利時願以此項原則爲導之意（三）與會各國連中國在内在原則上允在中國設一審查會凡根據上述協定或宣言而起之任何問題可提交該審查會以便調查與報告該審查會組織詳則由中國關稅公約第一欵所載之特别會議編定之（四）與會各國連中國在内允將現有讓與權之任何條欵凡與其他讓與權之條欵有牴觸或與一述協定之原則或宣言有牴觸者於審會查會成立時提交審查會俾可謀根據平等地位之美滿糾正比代表建議第一欵第二條『省政府』應改爲『地方政府』衆從之除中代表外各國代表討論全案後散會次日再議 
　　華盛頓電　一月十八日大會開第二十次遠東委員僵完全討論後開放門户案之第四欵遂打銷餘則一致通過將來擬重提第四欵者必爲中代表當此案討論時會塲說明國際銀行團不得被視爲牴觸開放門户原則此案通過後主席提出中東鐵路問題此問題未開議交各代表專家股員會審查報告 
　　華盛頓電　太平洋防禦問題何時解决殊無把握但有數方面仍抱下星期全體大會時海軍公約可佈告脫稿之望有數代表建議將防禦一條不列入海軍公約而併入四國協定或俟將來另立一約惟主要代表仍謂此條可載入海軍公約 
　　華盛頓電　官塲稱此間對於防禦現狀 
案意見並無參差惟日代表與東京政府及人民間對於波寗斯島（即父島）之防禦意見不一以致此案拖延未定原來父島擬定不設防但傳至日本報告簡略不詳致日人誤信可在父島設防日本對於設防之意見輿情甚堅聞日代表現正設法使東京政府贊成父島不設防之規定斐列濱亦不設防（二十一日到） 
[特約路透太議專電]  
　　二十日華盛頓電　今日參議院辯論參議員華爾施所提請哈定總統宣示魯案交涉之議案時參議員恩德華稱此事必須由中日代表解决之大會不能提出此問題因與會者有七國爲凡爾塞和約所束縛不得不扶助日本也魯案現解决在邇參議員洛志贊成恩德華之言二人皆謂魯案使華會延長提案人華爾施表示意見以爲山東問題如不解决則參議院未必能接受四國協定洛志稱此案宜暫勿進行至省須矣大會閉幕之後恩德華稱如欲强迫解决則適阻碍大會之進行 
世界路透電 
[英國之政黨運動]  
　　二十日倫敦電　混合自由黨今日在威斯明斯市政廳開會到者約三千人希華特爵士提議組織全國自由黨大會謂非欲組立新政黨但欲成立一新機關聯絡全國穏健分子而鞏固之以喬治爲領袖希自由黨員扶助喬治共實施奠定和平撙節經費改革一切之方針與會者乃一致决定組織全國自由黨大會以喬治爲會長邱吉爾爲副會長邱吉爾主張維持混合黨至時局穏固世界商業恢復之難題解决後爲止並謂政權若爲社會黨所有則將爲英國及帝國之禍云 
　　二十一日倫敦電　聞喬治治氏與張伯倫氏已商妥繼續維持目下之混合内閣其政策注重於减輕損稅撙節國用並抵制工黨衆意混合内閣傾覆提早舉行總選舉之舉可免實現 
　　二十日倫敦電　張伯倫氏今日在格拉斯哥統一黨會議演說謂國用必須减輕英金一萬五千萬鎊至二萬萬之間此舉匪特志在减輕捐稅且求使出入得以相稱 
[敎皇病危消息]  
　　二十日羅馬電　今晨四時敎皇病勢突然轉危急召羅馬著名專醫診治據今晨發表之病狀報告稱敎皇患㾕症氣管炎其炎已延至右肺兼病呼吸困難 
　　二十日羅馬電　敎皇病勢危篤其眷屬不離左右敎廷大爲憂懼 
　　二十日羅馬電　敎皇之醫士聲稱敎皇病愈之敎望唯賴天佑耳今晚九時三十分病狀報告謂敎皇聲音不清氣息甚微惟神志明澈自知病篤已以遺囑親授加斯巴里氏各敎堂皆爲敎皇祈禱速愈 
　　二十一日羅馬電　敎皇病勢漸見沉篤甚爲阽危今神志漸昧吐語支離 
[各國近事記]  
　　二十日倫敦電　印度政府堅强之政策現已得德里立法議會之贊助須議會曾以五十三票對三十三标否 
决主張打銷政府壓迫之决議案 
　　十八日杜白林電　愛爾蘭銀行允以莫金一千萬鎊貸與臨時政府　　 
　　二十日紐約電　太平洋商務電報公司宣稱紐約與愛姆頓間將安置新海底電綫兩條本年十月間可通電 
太平洋路透電 
[水夫罷工續紀]  
　　二十一日香港電　海軍軍官之駐金山香山輪船者均經撤退現僅水兵留駐船中香山輪船由廣州駛回香港時並無搭客所載往廣州之貨物均未卸下内有交廣州造幣廠之銀六百條澳門政府應華商聯合會之請電致英商江船公司願以葡水手服役來往澳門香港之輪船該公司現正與港督商榷此事 
　　二十一日香港電　南華晨郵報廣州訪員稱星期四日省長署舉行會議蓋應英總領事之請與會者爲督軍陳炯明·交涉員李君·水手聯合會代表五人·英副領事及代表香港政府之香港華務次長英副領事促請水手聯合會及省長派氏表至香港與船主會商水手代表拒絶此議副領事於是乃建議水手應回香港照常工作由渠擔任調停必使水手滿意而後已水手代表復不允會商旣畢英總領事電請港督詢問船主願否承認水手目下之要求英總領事且向水手聯合會探詢願否减輕要求水手代表答稱所提出之答案不能稍再讓步 
[日議會之首相演說]  
　　二十日東京電　帝國會議定明日重行開會首相與外相均將蒞會演說 
　　二十一日東京電　今晨帝國議會開第一次正式會議首相致詞略述戰事及華會結果而發生之新關係謂此種關係增加日本對外之責任但幸日本對外邦交日增親密首相繼述及中國謂日政府甚願中日邦交友好　訓令在美代表設法表示日本之好意首相稱讚四 
國協定稱爲大會之切實結果又謂軍備限制現將實施可使政府移用餘資爲發展敎育實業商業交通之經費政府現派委員會調查捐稅問題務祈减輕國民擔負至於西比利亞情勢甚望其現狀充分穏定俾日本可 
完全撤回軍隊政府刻與赤塔正在談判通商問題首相繼又謂財政方面擬極端節省以期應合新時局各項經費當減輕之以可維持日本世界地位爲限度 
[日銀行家演說]  
　　二十日東京電　日本銀行總理井上氏今日在東京當年會議宣稱日本如欲於世界未來出口業占一部分則出品人必以理低之物價應付時勢之潮流減少銷耗撙節國用戒除投機與奢侈力求出産代價之低廉實爲補救目下日本出入商業懸殊之唯一方法 
[公電]  
　　蕭劉再促罷梁電　各報館均鑒邇來反對梁士詒全國朝野上下異口同聲梁氏一日不去即國内一日不安謹於本日上大總統一電文曰萬急北京大總統鈞鑒蓋聞忠奸不並立是非無兩容梁士詒以陰賊險狠之宵小崛起而據中華民國之政權旬日之間外交險惡之現象相因而至海内騷然羣情危懼幾若大亂之將至長江中原各督軍代表民情大聲疾呼而中樞置若罔聞竊恐禍生蕭牆一發難收謹將罷免梁氏刻不容緩之情由一再陳述敬乞明察（一）不罷免梁氏絶無統一南北之危望梁氏爲促成帝制最力之功臣曾經通緝有案嗣後雖蒙特赦其政治思想之不洽輿情久爲國人所公認蓋梁氏爲人專横自私卑鄙之尤苟便　 
於己不惜犧牲全國之利益以相徇表面上挾南北以自重實則南人不齒北方見棄夤緣奔競人格毫無近則西南緝捕方見明文而中央政權忽爲所操縱其不滿人望貽笑友邦實我國民之殊恥奇辱莫可洗濯是故中國不欲統一則已如欲統一倘不罷免梁氏則南北感情絶無融洽之望此應行陳明者一（二）不罷免梁氏政局將呈分裂之象慨自安福專權國運中危溯厥由來莫非二三僉壬急功近利遂至兵戎相見喋血都門梁氏喪失國權之罪不减安福其陰險殆猶過之此次乘時竊位冀得爲所欲爲以遂其壟斷財權陰謀禍國之詭計乃吳使歌電發出後霹靂一聲大夢驚覺知所謀之不遂必離間以多方將來互相挑撥互相排擠勢必至中央政局永無寗靖之一日然當國日淺植黨無多其去之也猶易爲力倘令其久踞要津則羽翼豐滿剪除不易爲禍之烈不知伊於胡底此一般有識者所深懼亦我全體國民旦夕所隠憂者也不罷梁氏其何以杜後患而安民心此應行陳明者二（三）不罷免梁氏財政絶無整理之望查此次梁氏竊權之動機實由於中交兩行之擠兌而擠兌之由來厥爲交系倒閣之陰謀此稍知政局内情者類能言之夫梁氏以善於理財自詡我大總統之倚重梁氏者亦以此爲最大原因之一乃觀其就職以後除日思籌借外債外别無一策中央政費及各軍欠餉依然如故其財政上之能力可知夫籌外債果其誠心爲國裕爲財源我國民雖增加負擔尙有償還之餘地乃梁氏借債不過維扶大本營之交行至交行如何虧累何法彌補國人無由過問况近年以來梁氏所經營之各種事業如戊通五大公司莫不以任用私人賠累不堪是名爲維持交行而暗幕中則將嫁禍於交行貽國民以無窮之累蓋梁氏之理財手腕惟知舞弊營私對於國家財政究應如何整理彼實茫然罔覺觀其不徵求國會之同意而發行内債私借外欵成績固昭然共覩矣不罷梁氏不惟國家財政永無整理之望且必因財政之破産而變出非常勢理有必然者此應行陳明者三上述各情皆亟應罷免梁氏之理由犖犖大者至其賣　行爲誤國罪狀業由各省通電先後縷陳無庸贅述伏乞大總統内斷於心與其用一人而負天下何若爲天下而負一人耀南等鑒於長江民情激昻慷慨不可終日謹敢迫切陳詞爲民請命臨電無任悚惶待命之至蕭耀南劉承恩叩皓印等語諸公者成碩望素所欽馳謹電奉聞佇候明敎蕭耀南劉承恩號印 
　　馮玉祥劉鎭華再請斥梁電　各報館均鑒嗚呼人之無良邦國殄瘁吾國民行將無噍類矣梁士詒乘國會停頓之日盜竊柄出攬政權引用賣國黨羽肆賣國手段一切布置設施不外媚外自固借欵營私以市政所屬之建築財産抵押日本借欵一千萬元以鹽稅作抵 
發行九千萬公債以二千萬歸還日債以五千萬償還國内銀行藉一種定時有價證劵票收期内希圖操縱國内銀行自博經濟界有用之人物設計之工爲謀之狡蔑以加矣抑思中交爲國家銀行代表全國金庫曩時提取兩行現金爲籌備大典之用者果誰氏耶兩行不能兌現數年至今國内所受損失難以億計此次又假名贖回膠濟鐵路借日金三千萬元豈以爲借欵聲明用途即可堅全國人之信心並可杜外交之藉口乎吾國數年以來民智日開舉一切賣國政策引爲深恥歷任内閣並無梁氏之行爲每議借欵國人懍懍危懼羣起反對蓋懲前毖後知借欵其名而用途則非也梁氏果自視爲何如人國人雖愚試一考其已往之行爲能不懼禍至之無日尤可笑者梁氏元日通電表明自己心跡並擔任籌借國内欵項三百萬元以資提倡大言不慙兒戲國人固知梁氏頗有資財三百萬元尙非難事但梁氏出世以來所作所爲無一非損公自肥世固有毁家紓難者梁氏反躬自問豈其人乎自古皆有死人無信不立慷他人之慨自好者不爲而梁氏則優爲之吾國積弱不自今始梁氏亦國民分子果有救國之誠未總閣揆以前我代表在華會席上已有贖路之議何不聞梁自告奮勇首先籌欵提倡必待登台後始行宣布且必待國人揭破其媚外賣國之罪狀而始行宣布以區區三百 
萬元欲買回國人不信任之心其計亦云左矣余日章蔣夢麟國民代表也通電全國梁氏在京允日人借債用人與鐵路共管之要求日人已在外國報紙聲明而梁氏疊次通電矢口不認食言而服期國人並欺與國寡廉國家計爲人民計斷不容此獠長此盜賣也應請大總統速頒明令立予罷斥諸公愛國其合力圖之義無反顧伏候明察馮玉祥劉振華叩巧印 
　　贛議會請罷梁電　各報館鑒魯案交涉爲吾國存亡之關鍵膠濟鐵路爲魯案重要之問題贖回自辦完我主權經代表堅持力爭人民呼號匡救始得議有頭緒乃梁士詒甫發揆度悍然不顧竟承受日本借欵用人之 
要求是徒有收回之虚名而路權仍然喪媚外賣國莫此爲甚梁氏爲帝制罪魁前旣推翻共和政體今又欲斷送中華民國若令長秉國鈞貽害不知胡底本會爲國除奸爲民請命懇請大總統迅將梁士詒罷斥以爲辱國喪權者鑒俾維民心而挽國運無運無任迫切待命之至贛省議會叩號印 
　　蕭劉贊同蘇齊贖路主張電　各報館均鑒蘇省軍民兩長銑日通電關於膠濟路收歸民有辦法諒蒙鑒察當由耀南等於本日電覆文曰南京齊督軍王省長鑒銑電敬悉膠濟路案旣經我全體人民曁各省區軍民長官先後力爭收回自辦夫自辦必須籌欵籌集現金須以羣策羣力分途進行始能達收回該路之目的其着手辦法尤在聯合電達三代表以贖歸民辦爲解决此問 
 
 
 

Page 7

 
 
題之先聲查該路東起膠州灣西達濟南長約二百九十五英里非惟生産豐饒民物殷富在商業上有重要之價值而且直達海港横斷東海與渤海之連絡軍事上亦稱扼要是該路非僅魯省一隅利害攸關實全國東方之門户該路當德日管理時代除開支外年有盈餘最多年額數達二百七十餘萬整理得宜將來發達爲數無量我公提倡民辦欵由民籌登高一呼響應必易擬訂辦法十一條藎籌所及毫無遺漏至爲欽佩兹事先於濟南設立總事務處並於各省區設立分處以爲入手之方自是確切不易管見所及則以濟南總處尤貴主持得人方能措施悉當可否公電蘇帥延聘一負有聲望熟悉路權之人材而爲國人所信仰者使之總理其事一切章制悉由總處參酌詳覈頒行各分處大致雖不逾我公手訂範圍而事權專一進行乃易其有應需各省軍民兩長電請中央備案者由各省聯電主持之夫膠濟路案爲全國民意所力爭試辦民有鐵路亦即爲試驗我全國人民組織能力之依據籌欵不論鉅細只求國籍從同辦事不分畛域何懼宵小破壞我輩處置國事務以平心靜氣容納各方面之意見爲唯一無 
二之方針語云有容乃大詢謀僉同成敗不便私圖是非自有公論與國同庥與我何與一得之愚是否有當仍俟卓裁示覆蕭耀南劉承恩叩號等語諸公老成謀國諒有卓見謹以奉聞佇候明敎蕭耀南劉承恩叩號印 
　　南京來電　皖旅寗同學會電請院省將違法抗令佔據議會之非法當選人解散逮究 
國内要聞 
[梁内閣之命運] 大概可以過舊年 
　　内閣問題截至昨日可謂無甚變動惟自吳佩孚氏發出删電詞氣之間不若前此激烈梁氏益故示鎭靖對於過年籌欵等事依然進行辭職等等舉動頗若决不能出諸舊交系之重生要人物者於是外間推測遂多認爲反抗方面已入魯仲連之說詞勢將於此罷手而一時風起雲湧被人攻撃之梁内閣遂可平巡穏度下去其實政潮平靜四個字不過就北京城内之窺測則然而京外之風雲依然在變動中尙未許即抱樂觀也 
　　昨有自東都來者謂洛陽方面態度並未少改惟舉動則頗費躊躇蓋對於梁之不肯遽去若以武力相加　勢將演成極大之慘劇若仍以電文警告則前此連篇之通電詞意已略盡之而梁氏又未必即悟現已另籌對待方法擬通電國内外對於現内閣之外交借欵種種情事一律否認一面聯合蘇贛鄂豫魯陜諸省再作一總攻撃之示威 
　　北京中美通信社柏爾君見政局之渾沌頗欲一明外間對梁之眞意見曾於十六日致電吳佩孚請其發表昨已接得吳氏覆電原文云中美通信社柏爾先生鑒銑電奉悉梁士詒殃民賣國國民以保護國權之故奔走呼號一致聲討有不達目的不止之勢鄙人爲民請命故歷電宣揭梁氏之罪誓倒之而後已民之所好者好之民之所惡者惡之初無愛憎存乎其間今後對於國家之措施亦惟有敬謹服從國民之公意耳承詢特覆吳佩孚巧此電在删電之後其中「誓倒之而後已」六個字頗剌人目可知吳之態度迄未緩和也 
　　雖然梁内閣之命運果何如乎就昨日之形勢觀之陰曆年前似可以暫仍舊貫蓋府中與關外之意見大概相同派人疏通前方卽本此旨如日前本天會議張景惠氏奉令赴奉詢問對於内閣之意見昨日下午返京入府報告謂張使主張維持内閣度過年關後如外間反對再覔相當人物一俟人物覔定各方面同意則不妨令梁氏下台在人物未定之前卽令現閣暫行維持奉張之意如此至東海方面亦以年關已迫兼因財政困窘擬使梁氏過年再行去職於梁氏面子即較好看於目前大局庶亦不至發生影響相傳前日有一電密致保定略謂改組内閣不難繼任人物維艱總須出任有人方可頒令以免新舊不接滋糾紛在新閣未産之 
前燕蓀一日不卸任即一日不卸籌餉之責等語一電不足復於昨日派趙凌雲往保疏通一切並許於鹽餘庫劵中抽出三百萬元爲直軍軍餉之用由以上種種觀之梁雖陰曆年前未必即辭而其必倒則已可概見惟梁閣倒後繼起者究爲何人尙是問題據聞公府所派出之代表徐邦傑業之回京報告謂曹張兩方决不至發生誤會吳使曾對余言梁士詒以繼任無人爲戀棧手段（予吳自稱）終有法對付予絶無欲保人組閣予之意内閣總理宜避去下列之汚點閣員亦然（一）復辟逆黨（二）洪憲罪魁（三）安福漢奸除此之外任何人爲内阁予即聽命若元首庇梁則國人恐將集矢於中央等語蓋何人組閣須過年再商量此時恐尙說不到也 
[京學界之籌欵贖路運動]  
　　北京學生界自五四以來對於外交每多貢獻惟近因精神渙散以致聯合會之措施遂多徧於空言最近關於贖回膠濟路之運動亦不免若是社會之上以望於學生界者重故有所責難而學生等亦鑒於非切實運動不足以救危亡故特於十九日在高師開會討論一切具體辦法此事交通部雖已通電各銀行公會完全由國民自行募集惟學界中之有力分子對此有不敢即信爲善意而認作政府將借外欵之一種手段者蓋國民籌集不易一旦發現困難即可藉口國民實無此等能力而出於借欵之一途以此之故彼等决計聯合校長敎職員學生爲一大團結而從事運動以期達到目的昨日（十九）下午四時學生會在高等師範開會由何玉書主席報告膠濟路與國家存亡之關係畢旋由出席商會聯合會學生代表報告與商會接洽情形大衆對於贖回膠濟路作長時間之討論决定（一）由學生聯合會發起北京敎育界籌欵贖路大會（二）聯絡全國商會聯合會共同發起全國贖路集金會（三）由本會致函各省學生聯合會一致進行以期達到集腋成裘之目的以上三個辦法經全體通過後旋舉出代表向校務討論會·八校敎職員聯合會·私立各學校敎職員聯合會·北京敎育育會·北京學務局聯絡以限於三日内成立北京敎育界籌欵贖路大會時已七時主席遂宣告散會　 
　　又國立八校校長昨日上午八時三十分在法政專門開會由王家駒主席報告近日各方面喧傳中國增加關稅一案已獲華會各國代表間之同情其用途亦决定（一）敎育方面（三）交通方面（三）實業方面但我政府尙未宣佈其用途此時宜積極向當局接洽俾移作敎育基金當有謂鄧萃君新從華盛頓返國必能洞悉各友邦之情形請其出席報告鄧謂本人離美之時各國對此問題尙未有十分之確定不過實行後取其一部分爲敎育之補助費則已得各國之諒解决無疑義衆遂推王家駒譚鴻二君往訪外長顔惠慶詢問華會增加關稅之經過情形再定辦法次主席報告魯案中之膠濟鐵路問題關係我國存亡舉國人士靡不主張自行備欵贖回滬漢及各省學界已漸次成立贖路集金會當仁不讓須若何進行之處希衆公决討論結果决定邀集本京公私立男女各校敎職員學生育會共同籌備以收集腋成裘之效其名集之法則定卽日繼續開會討論 
[鹽餘庫券已簽字]  
　　現内閣在年前或可無恙然能否延長尙屬問題維持内閣旣以籌欵過年爲名於是當局者遂大爲籌欵之運動其現在已有頭緒者爲鹽餘債劵張弧因須得稽核所方面之承諾乃擬整理鹽稅辦法原定以明令公布後又改由財政總長呈請由國務院擬就批文請總統府蓋印現梁張已將手續辦妥昨（十九）上午九時入府一面由張遞呈一面由梁遞上批文當由東海令秘書長繕批蓋印至其原呈大意係分三項（一）擬將來實行自由貿易所有鹽商中之引商票商等名目一律廢除但須有相當的賠償使鹽商等不至受鉅大的損失惟與外人定約不能遽然施行以示保護之意（二）限制緝私軍隊不作别用近日緝私軍隊分駐在各省區往往於保護鹽場之外替地方剿匪捕盜或傷害人命或失落槍彈致使鹽務機關受無形之損失擬令此項軍隊駐在鹽塲純爲看鹽與保護機關之用其調動權操之於鹽務署長（三）關於鹽稅定率各區不等擬實行劃一但須緩圖不可急進然最要者維持各國原定條約洋鹽不得進口並限定中華國國籍人買鹽外人不得破壞中國鹽政以上種種計劃須由稽核所總會辦與鹽務署長計議妥協呈請財政總長批准施行其呈文大意如此但以後能否照原呈辦理或與外人定約時有所删改尙未可知惟對於此項庫券尙有一可驚駭之消息即設立緝私總監將全國緝私權全操之於外人之手如果屬實前途非常危險至此項庫券昨日下午三時半各銀行經理稽核所洋員等已在財政部簽字計發行額一千四百萬利息每月一分二釐期限二十月實收八三五自二月起每月由鹽餘提七十萬爲還本付息聞庫券發行後將以一千一百萬還各銀行債以三百萬供陰曆過年之費 
　　又據日人消息云　中國政府决定發行一千四百萬鹽餘庫券後財政部於十七日致函有優先權之舊借欵團要求承認因是四國銀行團特開緊急會議結果因已得四國公使之諒解遂决定與以阿認十八日銀行團已答覆財政部惟日本方面雖亦贊成但附有交換條件蓋刻下對日無擔保之借欵（即安福借欵）已過契約期限尙不能償還者約達二千萬元屢次交涉皆無結果議自二月起開始償還此項庫券時每月亦須支付日本方面七十萬元以上否則不能承認財政部因急於此項公債之成立業已完全承認 
[京銀行界組織鹽餘借欵團]  
　　去歲七八月間潘復掌財政時銀行界雖屢屢促其確立財政整理計畫但當局仍惟以濫借爲能事而其借欵則每以鹽餘爲抵押多方誘致北京各銀行號公司等眩於條件之優厚又見有外國銀行（如滙豐滙理等管理關餘鹽餘之銀行）代爲扣留其債權以爲有恃無恐遂多濫行投資而於鹽餘每月實收之數究有幾何其已借擔保者又有幾何皆無遑計及以致數月之間此項借欵數達鉅萬超過鹽餘所入數倍及至到期無力應付各銀行號因之資金空乏受累無窮茲值年關在邇勢將不了而又别無良法以圖挽救頃聞北京銀行公會爲救濟市面起見特於一月十三日召集與鹽餘有債權關係之各銀行號無論會内會外組織一鹽餘借欵聯合團討論善後辦法當由銀行公會自身宣言嗣後决不與政府復結鹽餘借欵契約而各銀行號此後亦不得再與政府爲同樣之契約各銀行號均與贊同全體通過議决案如左自民國十一年一月十三日起凡在本議决案簽字之各銀行號不再承受政府指鹽餘作抵之借欵並請求政府呈請大總統宣布不得再以鹽餘向中外各銀行號及無論何處抵借欵項或充作擔保（按此節已據財政部呈於十九日以指令發表大致謂據財政總長兼鹽務署督辦張弧呈悉鹽餘爲中央大宗收入歷年財政支絀抵借欵項日益增加自應亟圖整理據呈清釐内外短期借欵化散爲整以减輕國庫擔負各節應准照辦仰即擬具辦法呈候核奪嗣後不得再以鹽餘收入抵借内外債欵以崇國信而裕度支）一面由本團體與財政部妥籌每月將應撥鹽餘按數攤撥並聲明此後不再以鹽餘另指用途此項决議案並分呈國務院財政部並抄送鹽務署稽核總所查照分别辦理計簽名於是項議决案者有中國·交通·鹽業·金城·新華·中國實業·邊業·中·通惠·聚興誠·永大·農商·五族·保商·北京商業·震義·東陸·新亨·各銀行裕記·通記·華豐盛·福利·各銀號及太平洋公司計三十一家 
[北京法曹又醖釀罷工（靜觀）]  
　　北京司法界高地審檢四廳於去年十月間以薪金欠發曾起一度大鼓噪其總請假書業經繕就幸臨時發出九月一個月十月半個月薪水始得照常辦公相安無事惟自是以後一文不名者又歷兩月有半合算所欠之薪已及三月因此最近又有罷工之醖釀先是司法部自董康調任大理院後部内略有存欵被董氏挪移發給院薪一時法部司員頗鳴不平迨董氏復署法長部員卽首先提起要求補發欠薪其理由以爲部院廳同屬國家機關似不應顯分軒輊况四廳所欠僅及三月而部欠則已四月有半語氣之間異常嚴重嗣經秘書司長出爲疏通表明董氏心跡衆始無異說惟部内索薪之聲甫經稍息而四廳則又繼之以起近兩星期以來迭在法學會開四廳職員聯席大會由高等審判廳推事張某主席其議題（一）爲索薪數目有主張舊曆年内外發兩個月薪金不能濟事者有主張能於本星期内發出一個月薪金卽可暫作結束者（二）實行罷工時應否發出宣言有主張總請假無庸發宣言者有主張應正式發布宣言請求派人接收者（三）實行罷工以後應取如何態度有主張自由行動者有主張仍依團體行動者每一問題同時必有兩種議論但對於索薪不得繼以罷工一點則爲公同之主張絶無猶豫餘地最近一次大會係在昨日（十八日）下午三時討論約三小時一致主張本星期内必先有一個月薪水發出否則下星期一卽一體不到廳辦公約定明日（二十日）星期六再開會一次大家須全體到會聽候最後之解决今日（十九日）已星期四矣只有兩日工夫不識可能使此軒然大波復歸於平息否也歷次四廳職員開會四廳長均未列席此係廳長向衆言明用以留作調人地步並非不與彼等取同一步調也又據法界中人言謂此次四廳開會爲激烈之索薪運動實係與司法總長董氏和同一氣與前此敎育部員對待馬鄰翼之心理絶對不同卽司法部員前此雖與董氏小有意見近亦水乳交融認爲利害公通宗旨合一不過四廳因職務較爲重要手段不妨稍取激烈法部則直轄於董理應稍讓一步暫守和平耳又據個中人言董氏對於此次梁張入閣本感不快且人皆實授而己獨署理一腔牢騷無從發洩是以對於此次法曹索薪運動不惟不持異議且暗中主持與梁張嚴重交涉頃聞大理院及總檢察廳亦有開會討論索薪辦法之舉擬與四廳取一致行動現在敎育部罷工尙未結束法曹又繼起問題參謀部員則實行聚集財部面請財長風雨飄摇之内閣又益之以窮官閙薪運動之點綴煌煌中央政府眞不堪言狀矣（十九日） 
[參謀部員大舉索薪]  
　　參謀部職員因欠薪無着難渡年關連日集合全體開會討論辦法結果决定無論如何須領得三個月薪俸以資維持並由各局各科各推代表數人按日分班赴財 
部坐索不達目的不止十八日爲第一日先由會計科長徐朝桐偕同部員五十餘人下午一時齊赴財政部聲稱該部欠薪已二十三個月之多曆任總長皆置之不理部員枵腹從公典盡賣空官署之窮當推第一自張弧到任以來僅發萬餘元每人領到一個月之十分之一月薪百元者僅領到十元而聽差之工資七折八扣每月僅發三五元現届陰曆年關試問如何能渡過與其凍餓而死無寗來此與當局拚命大喊要見總長是時張弧已起院號房告以總長不在該部員等遂要求見次長盧學溥又不在後因茶房之言語衝突該部員等惱羞成怒遂將號房大打特打嗣由該部庫藏司長接見參部代表首先陳述來意請求發薪以資生活庫藏司長說明因財政困難以致各機關薪俸不能發放殊爲抱歉現在本部正籌畫年關自有辦法總可以發放一月參部代表亦瀝述年來窮困狀况鬻衣典物以資日用現已兩年於茲實無再可典賣故來要求請即發放至少以三月爲限因一月薪水還借已屬不足遑論過年請證恤窮困彼此爭持頗久庫藏司長乃以恐各部院援例爲詞又由參部代表陳說各部院欠薪至多只有四五月者參部則有二十四個月如以發薪比例之參謀部發一月各官署只應發給七八日今參謀部要求發三月各官署無如此拖欠及窘困程度當不能援例要求庫藏司長遂謂一月薪水財部無論如何必當發放即財政當局變賣個人私産亦當爲參部營謀至三月一層須與總次長商議再定答復辦法參部代表乃去昨日（十九）又在本部召集會議將前日情形向大衆報告隨議進行辦法决定繼續進行除仍派遣原原代表於今日赴財部請求明白答復外另推舉局長及各科代表數十人赴院謁見當局請飭財部籌措如願發放一百又議定當局如不體念艱難及無圓滿結果擬定二十二三日爲示威之大運動約集本部局長以下以及護兵衛隊茶役列隊游街爲運之請求一面更擬加入索薪請願團共同動作 
[司法部電籌良法院經費]  
　　關於收回治外法權問題司法部業已積極籌備其經費一項亦經上次閣議通過擇其最急需要列爲預算至各省廳監之費則仍請省協助進行國務院司法部特爲此事於篠日通電各省其文云各省長各都統鑒查太平洋會議吾國法權能否收回以各國派員實地調查爲根據現在京師各通商巨埠法院監獄因經費支絀設備未能完善各國派員來華調查難免資爲口實殊於法權前途大有關係惟各法院之整頓改良在在需欵明知時艱財窘然必要之需實難刻緩茲由部通盤籌畫撙節用途擇最急之需要列爲預算計京外各處約共需欵五十九萬餘元此爲改良司法收回法權必不可少之凖備本日業經提出閣議通過京師方面所需各項自當由中央迅速籌撥其關於各省廳監之費務請協力贊同分别擔認庶欵項易集同時趕辦事關法權緊要尙祈飭廳預籌除分攤細數由部另行咨達外敎即查照國務院司法部篠印 
[航空署腐敗之一斑]  
　　我國與英國費克斯公司所訂飛機借欵合同含有該公司專利之性質其他各國公司頗不滿意費克斯公司早有所聞故對於中國航空事業竭力協助期按期應撥之欵亦從未愆期蓋冀卓著成績以塞各國公司之口也乃聞航空署對於飛行敎育及機械製造毫無誠意故該公司近有監督飛機借欵用途之說 
　　我國所購英國飛機計有百餘架已陸續運至清河鎭及南苑惟聞航空署對於儲藏事宜頗不注意不過架了幾個蓆棚聊以敷衍而已近來風襲露侵布質木質已呈腐朽之狀發動機及鋼絲等物均已銹汚其所架蓆棚亦頗草草年前曾被風吹倒一座壓壞大飛機兩架損失約二十餘萬元近來未倒之蓆棚支柱傾斜繩索日朽亦岌岌可危聞中英飛機借欵成立後自英國聘一飛行上校何爾得氏爲航空署顧問該員見飛機抛置於蓆棚内損壞頗多屢請建築廠塢以保公物並擔任由英國提前撥欵十一萬以助成之嗣因航空署李某欲以此欵存之銀行以權子母並擬改其用途何爾得大憤辭職繼因英公使力阻辭職未果然建築廠塢之議恐終無成立之望矣 
　　航空署職員之薪金三月未發致職員怠於公務到署時刻日益遲晚或間有不復畫到者日昨英國費克斯公司撥付本年一月份借欵二萬三千元到署始欣然相慶趨署辦公以冀補領前薪用度年關詎該署經理廳收到此欵後並不預計開支乃赴潘署長公館請署長分配留用連日請示迄未議决辦公地點竟移於潘宅於是航空署之經理廳遂變爲潘署長之外賬房矣 
　　南航空敎練所技工枵腹工作已逾三個月雖航空署借欵在握强关用於他途而技工工餉三月未發聞日前技工某寓居南苑營市街窮憂餓病身死其家屬泣詣敎練所懇求給借欠餉以作殮費而敎練所無欵可借致一文未予其他工人悼其同類慘然心傷於是糾集工人全體六十人齊赴營市街聯名具保賒得棺材一口棉衣數件始得含殮云 
尙有要聞二及地方通信轉入後頁 
 
 
 

Page 8

 
 
國内要聞二 
[東俄苛遇華僑之新章（海客）]  
舊黨之作祟僑胞之受困 
　　俄亂以來我國工商在俄境往來損失生命財産者不知凡幾尤以魯布紙幣之影響受虧最鉅祇以俄國黨爭不已久未成立國家以致中俄國際條約不能即定故僑商損失雖鉅未得正式要求賠償之機會然仍飲恨吞聲覊留於俄境者冀於貿易事業稍有所得或可取償前失乃自去歲俄舊黨米爾果洛夫依賴外援崛起而成海參崴一隅之政府於是我僑商即爲魚肉視矣蓋米氏曾爲前俄遠東總督關達基之僚屬當時關氏虐我華僑極爲殘酷實則皆出於米氏之謀助其蔑視華人之居心由來已久關氏失敗後仍爲我中東鐵路收容任爲地畝處處長米氏正可藉爲裏應外合之計又崴政府現任外交首領即前在哈爾濱被我國停止待遇之副領事因之挾仇報復變本加厲平時苛例百出吹毛求疵壓迫行爲不勝枚舉現忽對於華人之入境居留者專訂一種苛待章程錄之如下（一）華人入俄境阿穆爾省内者應執有中國護照赴俄國稅務司註册繳註册等費共六角（二）華人入境註册後僅有住一晝夜之權限逾限即應向警廳領居留票（三）居留票上應有本人像片並按左手大指之印（四）發給居留票應收捐金四元印花稅二元賬房費三角像片費二元此外病院捐由各城酌定（五）領有居留票之華人僅有住半年之權限到期另換新票仍照收費逾限者罰五元（以上俱金魯布）（六）違章者依法治罪查從前華人入俄境亦有居留票之規定但可每年一换並不加按指印其費用約四五元照其新章每人每年約繳二十元且手續旣繁吹求愈甚動輒罰欵任意治罪足徵其對待華人故意苛虐凡有血氣何以忍受至對他國人無此限制是其待遇華僑明明與待遇他國僑民不能一律平等且其章程内容收費則名目繁多漫無限制手續則半年換票重複苛征其中加按手印一例尤爲環球文明各國所無顯然蔑視華人人格僑商全大動公憤誓不承認現聞已由駐嵅總領事提出抗議促其覺悟取消成命不知結果如何此事關係僑民大局重要非常設俄人竸悍然不顧强迫實行則我僑商在俄境已無安身之餘地勢必謀最後對待之策應由致府設法對付即以其人之道還治其人之身則亦不爲過也 
[河南各公團聲討梁閣電]  
　　各省巡閱使督軍省長總司令省議會軍政商工學界各報館鑒梁士詒前以贓案被劾遂運動帝制彌縫虧欠致釀成南北分裂迄今未息客日停止兌現由彼倡議陷財政於破産强鄰干涉於以益烈追原禍始其罪不止於傾覆共和自邀赦免植黨干政近更乘靳閣之庸弱擾亂金融攫取其位組閣之始即主將膠濟鐵路抵借日欵引用曹陸葉賣國輩撤換國務院百餘人位署私黨任其戚攝次敎育並因留美學生反對其外交秘密藉欵絀爲名電致各省悉數撤回凡此悖逆行爲聞者髮指若令彼傖長膺揆席豈惟路政財萬刼不復行見全國土地人民悉爲彼營利媚外之資朝鮮覆轍即在目前吾同胞具有血氣寗能忍此萬望奮袂共起驅 
誅醜類而保國命不勝祈禱之至河南敎育界全體職敎員學生各界聯合會實業學會同叩 
[鄂紗布絲蔴四局爭租之觀察]  
　　國聞通信社漢口通信云自清督張之洞銳意維新於光緒十九年在鄂極力提倡工業改良製造建築工廠苦心經營二十年其造端之宏大機械之精良出産之優美實足爲爾時中國實業界放一異彩但一考各工廠現在之成績若氈呢廠·造紙廠·製革廠等早經停閉不獨毫未收益並且耗去保存修繕費萬餘元其他如漢陽紅磚廠僅能維持現狀針釘廠聞已退租凡屬官辦實對均足令人生人亡政息之感而各工廠迄今日有起色者則惟紗布絲蔴四局該四局自楚興公司承租後因徐榮廷經營有方機會又好成績蒸蒸日上每年純益除缴納省政府租金與特别捐欵·及開支一切生産費用外猶有二成以上之凈利但大所在人所共縐乘此楚興承租合同期限行將屆滿之時即有鄂籍有力軍人傅人傑石星川蔡漢卿等出面爭租於前京紳周樹模田文烈等委託代表玉運爭李作棟等出面爭租於後幾經調停始决由軍人京紳兩方共組楚安公司向省署承租已可望照公司條例批准茲將該四局之沿革及内容分述如左以供留心實業者之研究 
　　四局者即紡紗局織布局繅絲局製蔴局是皆張之洞所創設共資本八十萬兩前清光緒二十八年粤商鄧韋二氏承租辦理改爲應昌公司旋以營業不良退租遂收回官辦亦毫無成績以致停閉民國二年由武昌商人徐榮廷集資二百萬兩承租辦理定名楚興公司每年繳納租金十二萬五千兩但合同訂明機械修繕費省政府與承租者各分擔半額合同期限十年卽自民國二年三月起迄十二年三月止現在爭得繼租之楚安公司資本額亦定二百萬其股份之支配軍人佔四分之三京紳佔四分之一但表面上并聲明凡湖北人均可入股明年三月接租不日簽訂合同此四局沿革與招租經過之大概也 
　　紡紗局在省城文昌門外濱臨大江交通極便面積四千方丈有紡績機一百四十八部爲英國曼且斯德廠及比利時某廠之出品汽機馬力一千五百匹其他各工場内各機械之修繕處所均甚完備每月能産出綿紗一千八百捆每捆重約四百一十磅織布局與紗局比隣面積一萬四千五百八十二方丈有紡織機六百六十六部紡八支十支十四支及十六支之紗六支十支之紗供給蔴布局之用十四支十六支之紗以十四爲經十六爲緯專製原色布愛國布每月可出布一千捆每捆二十疋每疋重約十六磅繅絲局在城外鮎魚套面積長六百十英尺寛五百零四英尺使用之機械繅絲釜共三百一十二部月可産絲四千斤蔴布局在平湖門外分第一第二兩工廠第一廠内有百五十匹馬力之動力機一部八十匹馬力之動力機三部紡績機械六十六部製織機五十四部繅線機十九部其他機器不計第二廠有動力機一部紡績機械三十八部製織機及附屬機四十二部其他零星機件亦不計平均每日蔴布織物之 
製出額約五百碼内外其織成之粗蔴布多適用於雜糧豆類及綿紗布之包裝 
　　四局前途这成敗現難逆料蓋十年前楚興之承租其租金年僅十二萬五千兩其時期又爲歐戰發生中間外貨輸入減少湖北尙無他種紗廠發生且各廠機械尚有耐用能力而徐以純粹商人以全副精神致力於紗業得以大獲贏利茲經過旣又十年機械日就損壞而徐氏不加修繕也且新近創辦之紗廠除楚義第一裕華震寰等四廠外尙有加無已是將來决不能得以前似專利之局面可斷言也現在京中鄂紳與鄂籍軍人雖爭持尙未完全終了徐榮廷亦不無戀棧之意然以湖北公共眼光及人民心理測之皆爲四局隠憂不置也 
[香港中華海員大罷工] 尙無轉圜希望 
　　中華海員工業聯合會因要求加薪不遂全體罷工以致各埠輪船不能開行茲將經過情形詳誌如下先是海員工會曾連致兩函於各東主要求加薪惟各東主未有答復各工人盼望旣久迄無消息乃羣向該會正副主席質問原因仍無結果該會主席乃請布律端律師於十二號上午九點鐘致一最後通牒與各東家限於二十四點鐘内應允加薪否則一律罷工東主方面以工會來函有二十四點鐘期限以爲罷工之舉斷不至立時實現是晚（十二晚之夜船尙可開行不料工人中之激烈者忽於是日（十二號）正午聯赴會所向辦事人質問并責辦事人辦理遲緩主席陳炳生及各代表答謂今已限東方於二十四點鐘答覆計至十三號早九鐘如仍無切實答覆即可全體罷工云云激烈派之會員大爲鼓噪謂本會經三番四次致函東家皆不理會此種無用之函件若不先行罷工不特二十四點鐘無答覆恐二十四個月亦無答覆也言時極爲憤激甚有將座上茶盅擲地者主席見事勢如此乃即退席當即有人倡請立刻罷工於是一唱百和而罷工之舉遂實行矣查是晚入口輪船有十四五艘之多一經入口即有工人通告要求加薪之失敗情形各人大憤船甫泊岸即相率離職各船主遂立刻報告東主轉請華民政務司維持夏理德君乃偕同帮辦卑列頓通事馮師韓君親赴海員工會向各辦事人演說勸各工人切勿罷工並發出兩種問題（一）工人是否以罷工後方易於磋商惟本司則以爲一旦罷工兩方俱受損失實有損而無益（二）本港各船公司大小不一意見斷難一致若工人要船務公司無大無小皆須一律加增同等工價此層斷難辦到且公司多時候少必要公司與公司磋商妥協後乃能再與工人磋商須寛以十天八天之時日斷不能於一朝一夕可以妥辦也各工人曾到過各埠見識必廣如以本司之言爲然則切勿罷工云云惟工人等謂船公司對於工會函件置不答覆實屬輕視工人我等各有父母妻子皆賴工資以仰事俯畜不能再爲忍耐云云時已七點鐘華民政務司遂去工人等亦不再回船當工各夜船遂不能開行至澳門一埠各輪停駛後極爲不便因省港各埠尙有火車往來澳門則無也 
　　自十二號下午五點鐘起至十三號下午止各海員之罷工者約達六千餘人昨日搭九廣車上省者約二千餘人海員工會當未罷工之先曾先致電省城聯興街海員工會請該便即刻擇地蓋搭蓬廠多座約可容住千餘人用備同業來省時居住并購備糧食足供兩月之用至海員上省之車脚費用皆由工會支給每人一元是日廣九路加派車卡前往運載十三號下午抵省後當有互助社聯義社等各揭歡迎旗幟在站歡迎大書歡迎海外海員歸國字樣各工人多執海員大罷工旗幟是時微雨紛飛各工人給隊晉省游行省中籌備歡迎海員並已預備寄突所安插矣各海員罷工後發出罷工宣言及停工規則茲照錄如下「宣言」值諸潮流衝動人心有團結之趨向由斯社會組成同業無秦越之歧視本會順潮流而崛起聯同業之感情經營一載成績可觀實踐工黨主義維持工人生計幸福謀於公共匹夫原屬有責凡我海員孰非工人之一份子理宜聲應氣求互相友助庶符我海員表表之人格者也回憶我們海員離鄉别井博於驚風駭浪之生命胼手胝足受重重痛苦之黑幕近茲時代百物騰貴工值有限仰事俯畜經濟不敷經同人大叙會提出要求加薪問題而本會從衆表决積極執行曾函請各行船東第一二次要求矣因無表示答復本會豈可自甘放棄失却我中華海員工黨之光譽卑靡我數萬海員之人格乎義之所在力而行之百折不回目的求達是以矢在弦上不得不發臨塲走馬豈肯停鞭特於一月九日提出第三次要求限期二十四點鐘内完滿答覆若其仍然見拒此視我海員之人格何如耶此視我海員之勢力尤何如耶噫以今視昔則非也今日本會完全海員組織有本會一日之名目即有海員一日之光榮萬一此次失敗固知本會之名目頽落而數萬海員之光榮盡喪矣人生於世生命 
居一名譽其次經濟不足生命何存死之必矣人格不保名譽掃地恥之甚矣若夫以恥爲榮則雖生猶死也是以我海員表表之人格顧名思義痛癢相關知恥近乎勇力行近乎仁此其時也本會謹守文明秩序固當文明解决凡我海員遵守停工規則萬衆一心風虎雲龍獲收効果庶乎有期「海員停工規則」（一）各股東如無滿意答覆者海員同人届時實行規則列左（二）凡海員停工上省者須要至總會報告（三）停工後上省者膳宿車費由本會供給（四）凡我海員如無寄宿舍者必須到總會報告一切由某船放船以昭愼重（五）各海員不願赴省者費用自備（六）因停工離職後加薪問題有完滿解决者本會擔任令舊人復回原職（七）停工之後非得本會許可不得私自復職（八）停工之日如有海員人等不守停工規則者同人决認是爲海員全體公敵（各行頭目不在此例）（九）停工之後凡我海員同人互相勉勵恪守文明秩序靜候解决勿因言論或行徑越出常軌以重人格（十）如有無恥之徒冒認海員名義藉端破壞一經查實送官究治 
　　華民政務司爲海員罷工事曾親往各處調查又接見各船務公司理如太古渣甸昌興日本郵船大阪商船花旗等公司研究竟日甚爲忙碌茲將政務司告示錄下華民政務司爲通告事照得華人船員請求加工事宜現船務東主允願將各船員困難情節磋商辦法如彼此仍有未協之處則由政府即委公正人出爲調處務求妥善其商妥所加工金定由本年元月一號起加爲此通告各船員知悉汝等須於本月十六號卽禮拜一日正午　一律回船作工否則無磋商調處之希育汝等出得遲疑本司有厚望焉此佈一千九百二十二年元月十三號 
　　昨日到港之輪船有四艘一日本皇后二蘇方架三金邊四萬商崙以上各輪一經到港所有水手燒火員役皆一律離船登岸船主無法阻止其中潮州福建寗波人無不先後罷工故各輪到港後皆停泊海面不能開行又省港金山日船抵港後各員役皆盡行離職且有多數轉搭夜車上省金山船亦不泊碼頭聞十二號晚風潮緊急之時來往香港江門之中安輪船原定下午六點開行該船公司先得罷工消息立刻通告船主提前於五點半鐘啓行迨海員會工人搭小輪往中安輪船報知罷工事時中安開行已遠故是晚夜船之啓行者只有中安一艘耳自罷工後有三數華人船務公司·及一荷蘭船主先後到海員會自願照該會提出條件辦理請通告工人回船作工惟該會辦事人僉謂此項要求須各船公司一致應允同時解决不能有所先後云云故仍無結果 
[皖議員自由開會]  
　　皖議會圖謀召集已計窮力竭連日省公署均有議員坐迫許省長遂於昨日懸牌頭門文曰爲佈告事第三届省議會迭奉國務院内務部電示應由法律解决在選舉訴訟未訊結以前本省長决不違法召集除再催法庭迅速依法判結嗣後如有假借省議會問題騷擾治安妨害秩序者應由該管警察廳署立即拘捕依法嚴辦以息謡諑而重公安此佈一面派警把守東西轅門是以議員復到省署均不延見各議員見許氏表示堅决知無調停餘地值此陰曆年關莫不急迫萬狀惟有鋌而走險十九日清晨由在省議陳光譜丁述明方幹廷諸人臨時發出通知主訂於本日十句鐘自由召集警廳聞訊即派警察保安隊到會彈壓議員到者六十餘人各行政長官均未蒞席議會後門緊閉來賓約有二百餘人大都各議員所雇流氓暗中保護開會形式極爲草率（一）摇鈴開會（二）苦兒院奏樂（三）全體向國旗行三鞠躬禮（四）議員向行政長官行一鞠躬禮（五）各議員互行一鞠躬禮（六）公推陳光譜爲臨時主席（七）來賓演說有潘怡然胡鏡波方仲謀等六七人相續演說大駡京津同鄉曁反對諸人（八）奏樂（九）撮影（十）摇鈴曾至下午一句鐘各議員皆在議會公宴預備明日開會選舉議長澄清選舉團聞信特開臨時緊急會議通電全國日來暄傳自由召集不期今日果然貫現皖垣從此多事矣 
[東大農科蠶桑系進行近况]  
　　南京東南大學農科蠶桑系自與中國合衆蠶桑會聯合組織以來着着進行不遺餘力茲將近半年來進行狀况分述如下（一）敎授方面上年秋間聘請留學意法諸國蠶絲專家賀亞賓氏擔任蠶桑系敎務員氏在意法有名育蠶塲及絲廠實習三載之久（積有經騐回國而後足不停趾卽到校服務近復徵集蠶種採辦蠶絲儀器圖書設備方面雖未臻十分完善然已規模粗具目下每週所授功課有研究生三人農科學生三十人聽講（二）研究方面研究蠶桑端賴有試騐塲所去夏蠶桑改良會以三千金購買太平門外高地百數十畝近二月來已招得蘇浙工人十八名從事開闢一面派助理沈君往湖州桐鄉長安等處選辦頭等桑秧萬數千株業已運寗專備栽植桑林之用且預擬劃分區域設立苗團以供繁殖桑秧之用關於蠶室方面則蠶桑改良會已將價值萬餘兩之蠶室一座由無錫東北塘拆運來寗連同辦公室農夫室計共三座該蠶室原係日人在錫開辦蠶桑塲時所購置皆用上等木料造成玲瓏合用自排日風潮起後卽轉讓與蠶桑改良會去冬蠶桑改良會因覩南京蠶桑試騐之重要决定將其移至南京僅遷移重蓋費一項計費二千餘元刻已搬至寗垣正在建設不出一月卽可竣工是養蠶之塲所已可無虞惟桑林一項緩不濟急亦已與大桑户一處及造林塲接洽將所有桑葉供該塲之用矣（三）推廣方面南京蠶户向用餘杭土種物品旣不可靠出産自不豐厚去年收成極低雖天時之故亦種子不良有以致之上年東南大學農科試育種蠶時成績特佳卽有蠶户多人來校參觀相顧驚服故種子尙未製成之時已均紛紛訂購人冬以來四方來購者尤爲踴躍按南京育蠶重要之村鎭有陶吳鎭北固鄉沙洲圍等處先後經該校蠶絲敎授賀氏及栽桑敎授葛敬中氏親自携帶改良蠶種前往各處招集蠶户詳細演講改良蠶桑之重要鄉民聽者無不撃節歎賞每演講一次卽爭購蠶種數百張截至目下止由蠶民直接定購蠶種之數已達萬五千張然本校所出僅千餘張遠不足分配之用已函電上海蠶桑改良會運來大批蠶種分給農人但刻下尙僅一月初旬蠶種銷售尙非最旺之時以例推之脫再有蠶種十萬張者亦不難推銷良以蠶户向受餘杭劣種之害無法自拔及聞該校之演講乃恍然於補救之道由此觀之改良農業實爲救民救國之惟一要圖而我人之責任卽爲與鄉民直接勸導其一種如大旱望雲霓之狀至可憐亦至可動人也改良蠶桑不僅種子其栽桑育蠶方法亦不可不同時講究故該系已預定編輯蠶桑淺說數種用淺白文字傳播鄉民同時用種種利誘義曉諸法使之漸漸改革此項計劃已與各鄉董事剴切研究該系且擬積極籌辦演講團視察團敎育團等以達此目的其詳情容後續聞 
[杭州快信]  
　　運使莊邦彦奉召赴北京現來電陰曆年内不及返杭須俟下月中旬方可旋省 
　　盧督軍昨委朱景柟爲一師錙重營省尉運附趙鼎文爲一團第五連少尉連附趙振華爲一團團部額外軍醫盛鳳山爲四團額外尉官 
　　前錢塘道屬自治講習所敎務主任潘上瑩呈請省長將畢業人員成績優美者派赴各道屬服務沈省長昨已飭四道尹查照辦理 
　　禁止奬券聲浪日高　前屆議員阮荀伯及基督敎協會提議建議均有價值而無效果現公民謝正圖等極力運動實行務達目的 
　　會稽道尹黄慶瀾對於台屬天仙二縣賑米報數不實經省議員陳鍾祺質問後奉省署飭查現已和盤托出由陳議員通知兩邑紳董分别領歸 
　　杭商王某於滬上招集股本到杭開辦自來水公司（資本金二百萬元）蓄水機關指定富春江之鸛鹿兩山 
地方通信 
[松江]  
　　偵緝隊成立　縣警所容納地方人士所陳之冬防辦法編設偵緝隊以期整頓緝捕計共十六人除一部分爲原有之探警外餘都爲各帮及客籍人民領袖人物業經一等警佐張簡齋於二十日召集全體隊員編制成立當派王長慶沈景雲爲探目逐日督同隊員輪流到所值差期隊員等次俟其有所建樹後再行論功分配 
　　拉租案餘聞　金山縣在氽來廟設機關拉收舊松屬公有之慈善敎育田租曾經松江原有欵産管理人遣人在該處設立徵租處並在金山拉租機關内搜獲證據多件旋被金山縣派遣武裝警察驅逐松江徵租司事事後聞該縣人士以省長派委澈查開會商决敎令縣警佐用冬防率警巡行名義呈復省長爲脫卸派警驅逐鄰縣征租司事之罪至該縣所拉租欵總計二萬元聞已將此欵委托省立第二師範附辦金山縣甲種師範兩年云 
[蘇州]  
　　金融界之大恐慌　昨日（二十）蘇州圖門西中市華孚銀行惠商銀行觀西豐大銀行等三家及觀前通源錢莊忽然相率擱淺聞其原因係華孚銀行經理吳松生購買上海某交易所股票近因票價日跌以致虧去四十餘萬之鉅又因年關已屆無法彌補竟將所有關係之銀行錢莊互相牽動擱淺自即遠風颺其兄吳頌魯係上海某銀行蘇州分行行長（今日該行已登報聲明開去吳頌魯行長以免牽動大局）因聞乃弟之事昨已携帶家眷避聞所虧之欵以吳縣公署及蘇州市公益事務所並工巡捐局等爲數最鉅該三行並通源錢莊擱淺後内部職員全體避去所餘者僅練習生及行司等照料一切自此事發生蘇地金融界大起恐慌錢業龍洋開盤頓然漲至六錢八分一釐下午收盤再漲至六錢八分一二五拆意開盤二錢收盤已漲至二錢五分英洋毛 
水亦漲至一兩銀根異常吃緊今日（二十一）上午十時許　門東中市某錢莊亦告擱淺聞該莊係吳頌魯股開故亦遭累及現通源錢莊各債權等特定於明日（二十二）下午二時在元妙觀方丈内會議辦法 
　　吳縣請委承審員吳縣敦知事前日呈請高等審判廳委任費祥麟喻芳二員爲本署承審員昨日奉到指令畧請費詳麟一員應准派署該縣承審員填發委任狀轉給具領並飭填詳細履歷送廳核轉至喻芳一員曾充施建上杭等縣承審員曾否報部有案未據證實應候呈部查明再行核委未經正式委任以前姑准該員暫代仰即分别飭遵 
　　善廳注意巡邏　蘇州警察廳李廳長以陰曆年關已屆各鄉　民紛紛來城購買年貨深恐流氓匪類敲詐偷竊特分飭各區署於熱閙要道加派巡邏警隨時梭巡並派保案騎巡隊分組偵查以保治安 
[楊州]  
　　布告截稅原因　齊督軍特電駐揚陸軍第二混成黄旅長令其布告海軍截稅充餉之舉係自萬不得已之苦衷已電中央維持以免人民誤解發生謡諑即經該旅於昨日遵照布告矣 
　　呈請監焚烟土地上年四月至九月司法警察備隊等歷次所獲烟土膏槍昨經王知事按月列表備文呈請王省長派員監焚以昭愼重 
[鎭江]  
　　運河冰凍　江北高寳清淮一帶迭降大雪連日天氣奇寒自清江至揚州止綿長三百里之運河完全冰凍厚約尺餘是以清鎭小輪以及南北貨船均不通行鎭埠商務已大受影響 
　　限令信局掛號　郵局限令江北各處民信局掛號怪三月爲期揚州清淮高寳下河内地各信局因此大起恐慌節經集議擬於 
日内邀約同業至寗向省署請願要求展緩以維生計 
　　江綢春盤加價　鎭郡綢業以江綢原料缺乏加以今冬白絲因洋莊爭購價值騰漲預料來春絲價不惟繼長增高且恐無貨可購特於二十日在綢業公所議决來年江綢春盤照本年秋盤暫加一分鈿以資彌補 
[嘉興]  
　　監獄署長停職　嘉興縣監獄署長石伯年因虧欠公欵經人控省覆查屬實昨已奉令停職並飭將所虧公欵一千餘元尅日理楚一面由省另委方某暫代職務 
　　錢業行將結束　嘉興各錢莊以陰曆年關已屆所有往來各商號辛酉年内存欠各欵均應作一結束現已停止放欵分别結算 
　　宣佈自治欵項　嘉興第一區自治辦公處二十日將十年十二月份收支各欵宣佈週知以昭翔實特錄如下計舊管項下大洋七百八十七元小洋一百九十九角錢一百二十五千四百五十九文新收（茶酒捐房租公益捐等）大洋九百四十九元小洋一千 
二百十五角錢一百三十三千八百五十二文支出（學欵雜支等）大洋一千一百二十七元小洋一千一百二十九角錢一百四十五千四百四十四文收支相抵實存大洋六百零九元小洋二百八十五角錢一百零三千百六十七文 
[福州]  
　　劉支祠落成進主　前海軍總長閩人劉資頴於本月十日坐飛鯨軍盤庭閩蓋爲其支祠落成將舉行進主式也先期軍政紳商學各界送屏幛者不下千數百幅此外如銅錫燭台等亦不可數計十六日下午三時許迎主由城内帘巷劉之私庽所至都司巷新祠送主者軍政紳商學各界人士在數百以上海陸軍隊千餘名軍樂隊三福州從來喪葬之熱閙無有此者非徒進主式也十七日上午九時爲祭主之辰北京政府電派閩政務廳長許逢時致祭李厚基亦躬涖焉其他各界人士與劉氏有舊者雖不在被柬送主之列亦欲藉此謁祭以爲宗族交遊光寵故到者肩摩踵接十一時起即開演大吉班舊式京班翌日演舊賽樂閩班三日筵席其數約以四百計所費當在四五萬元左右說者謂李厚基之入閩出於劉氏之力軍政各界均欲以媚劉媚李故有此熱閙云 
[鄭州]  
　　查禁外人購地鄭縣當京漢隴海之交自隴海通車以來商務日漸發達往昔荒烟蔓草之區今日多成市廛惟日人佔據靑島之後即思擴充其勢力於黄河中游以達其經濟侵吞之目的對於鄭縣尤所注意車站左近常有該國浪人改裝華服厠雜人叢中週察一切去歲商埠之議甫動即百計鑽營當局願供給借欵以爲開埠之用所幸地方人士竭力阻拒未成事實孰意日人經此挫折進行益力近又勾結某甲等在車站北首中華蛋廠附近購地頃餘建設巨大工廠事爲洛陽吳使所聞以外人在内地建廠工作殊背約章特飛電鄭州地方官吏嚴行禁阻以杜轇轕 
雜評一 
[軍用議會（默）]  
　　軍用内閣不成其爲内閣軍用議會亦不成其爲議會皖之議會借軍人之力以召集魯議會之議長借軍人之力以選舉此種議會而成永立於軍人勢力之下議會爲軍人傀儡議員爲軍人爪牙將來遺毒於人民不待智者而知之者也 
　　有勢力之巡閱使可以保護内閣然亦有有勢力之巡閱使可以推倒内閣故軍用内閣勢不能久若夫議會而爲督軍保護則决無其他勢力可以推倒僅挾公民團體之呼號以與軍用議會爭猶之以石撃卵其寗有幸國民無能力以倒軍用議會其能力薄弱可羞國民甘心以議會供軍用其知識之卑鄙更可恥蓋軍用議會之所以成成於爲虎作倀之議員亦即成於引鬼入門之國民故國民實無詞以自辭其咎 
 
 
 

Page 9

 
 
   
 
 

Page 10

 
 
本埠新聞 
[國民代表余日章等昨晚到滬]  
　　俄國皇后號之渡船於昨晚八時三十分抵三馬路外灘稅關碼頭國民代表余日章氏即乘該船到埠同船者有代表團中人物如總統府顧問辛博森名譽諮議金陵關監督温世珍外交部秘書黄宗法諮議劉彦此外爲編纂員劉大鈞·李天禄·李之毅·盧春芳等華昌紐約總理 
李國欽本館太會記者王伯衡日報公會代表許建屏等在碼頭歡迎者爲聶雲台黄任之沈信卿賈季英及各報代表數十人余氏登岸後即赴聖約翰大學同學之晚餐會於一品香余氏即席演講大會情形（記另條）又本埠太平洋會議協會會同全國商敎聯席會議總事務所於今日下午四時在上海總商會開歡迎會請余氏講演太會經過情形並請美國新聞家斐爾氏（即辛博森）演講云 
[余日章君昨晚在一品香演說]  
　　應約翰同學會之邀宴即席講華會經過之概况國民代表余日章君昨晚甫自新關輪埠檢取行裝畢即爲其母校聖約翰大校之師友請往一品香演說蓋該大學同學會上海支會適於昨晚舉行年會也本報記者遂亦自輪埠同往該大學集會處該校同學列席者共約四百人濟濟一堂意象甚盛主席爲該會書記牛惠生君茲因聖欲詳紀余日章君之演說而余君之演說適在後節散會時復甚晏特先簡述其開會情形如下（一）共唱校歌（二）該校上海支會會長劉鴻生致迎賓詞謂值此年會羣衆歡聚快慰無似深願新年更增進步云云（三）施秋奥博士演說對於該大學極抱樂觀並希望其前途發展芸芸（四）同學會音樂團奏樂（五）校友袁履登君演說以天時地利人和三者申述該校之優點及希望（六）吳萊夫人演說深勉該校更宏其造就爲世界人類謀幸福云云（七）主席述該校足球隊之種種事實並相慰勉足球隊復推代表致謝詞並歡呼者三（八）校友音樂團奏樂（九）余口章君演說（詞附後）（十）下校長飭濟博士演說表示愉慰之意並勉勵將來博士之精神奕奕滿座皆深景仰之思也（十一）宣布本年新當選之該會職員如次會長袁履登君會計胡蘭生君書記顔連慶君（十二）唱歌散會已十二時矣茲將余日章君演說詞詳紀如左 
　　余日章君詞　今日怱怱回國承諸同學邀宴囑余發表意見大約必欲聞太平洋會議之情形也但余離美時太會僅及一半旣僅一半即未便推定美政府對我中國之態度如何間或在船得電亦略而不詳是余今日賞無可講而迫於不得不講務祈諸君原諒焉 
　　今日諸君急欲知者不外兩種問題（一）諸君必望太會之於我國究竟能得幾何利益乎（二）欲問太會究能得如何結果乎余對此兩問題幾無一而能爲確答以謂太會爲中國不能得利益不可說以如此無以對美也我國代表之赴華盛頓爲美柬邀也旣來邀我是其美意可見謂此會而美有來邀或不在華盛頓而在倫敦或巴黎或其他名城開會我或加入所得結果必將視現在所得結果更不如余故先不必述美政府對華態度之究竟如何且亦不便講也 
　　此次與蔣麐君同往發電報告至多國人或疑以爲華盛頓發生之事其實不然余與蔣君所發之電大都推測將發生之事與夫應如何準備對待之法以避與尋常報載雷同之嫌此我二人發電之微意也例如膠濟路回贖一事發電時華府並未議表此層第料將來必有此層故先電告以便徵求國民意見是 
　　余等在外發言發電所受剌激極烈例如某次發電不知電局如何洩於某國記者該記者故將電文改篡數字誣稱余蔣二君提倡排美此種說詞在無識者聞之最易上當惟料美國人明達决不致妄聽之此次不受意外影響冥中天實助之矣 
吾於此得兩言爲告者美政府之對華如何已如上述且置弗論而美國人民之心理對華確抱極好之感想 
試舉例以明之（一）余等屢欲回國某日往某公司買船票稱欲回國該公司職員美人頗注意我而問曰君得母買票回日本國乎余答係中國人確欲回中國該員卽舉手執余手表示一種至極誠懇之態度曰君中國人也將遄歸耶狀至纒綿（二）某處集會延一華人一日人演說地點及人名且隠不言日人先演說口才極好概括言之即表示日人如何文明如何高尙中國如何野蠻如何低劣必將中國歸日本轄治方能得東方之和平似此巧言如簧然美衆確兀不爲動次中國人演說呐呐然如不出諸口視日人之流利遠矣然美衆鼓掌之聲震屋瓦於此可見美國人民對日對華情感之不同矣 
　　最重要者爲歸還山東問題爲世界所共知者而此中最要者爲膠濟鐵路問題我國民固望無條件交還也然就外間之大勢觀之則無條件萬辦不到然日本之所謂條件將如何乎必其知我國人民之窮與政府之窮而要欵贖路即可以致我中國之死命雖不中不遠矣經此懸想之後密向各方探訪後知日本之所謂條件固不出所料其爲此條件之理由則曰此路日本非從德 
人手中所得者而以金錢易得者也金錢得來自不得金錢不能放棄將何以謂爲以金錢買得乎則於巴黎和會中德國應賠日本之欵下附註一筆遂變成以金易得之路日人簿記之巧妙令人佩服之至其欵爲五千 
四百金馬克合華幣三千萬元有零也此事先已電詢旋得復電云國内可以備欵贖路故日本之條件彼預料我中國之視爲難者今固易易之矣因即密告之代表使有恃無恐並不將籌欵一層發表而促將魯案提大會時美英兩國勸我勿即提會其故由於此次與會之九國中有六國會簽字巴黎和約者日本代表即據此以問執各國之口曰設使中國提魯案於大會是否欲將已簽字之和約推翻此種情形三代表亦深知之也此時余等曁華僑學生力主提會其故由於山東問題爲遠東極重要之問題此爲中國之存亡問題不於此時將禍根剷除澈底解决設將來遠東發生問題中國不能負其責本此理由促三代表提出正相爭持間美英遂以至誠懇之調解勸在會外談商美英居中調解凡此情形已詳各報茲再槪括述其大要方談商時日本代表首提贖路之欵以爲中國不能備欵也詎三代表慨然答曰備欵日代表聞言大驚殊出彼意料之外繼卽問曰誰備欵推日代表之意如謂政府備欵也必將向政府索舊欠蓋有錢贖路不能無錢還債也詎三代表早知其計卽應曰國民備欵日代表至是語塞繼又徐徐言曰茲事體大須再報告政府候得訓令再商次商年期問題日代表主二十年並要求車務總管總工程師總會計俱用日本八三肛表反詰曰頃貴代表欲贖路要欵則備欵見欵備矣則又分期分期矣又要求要職如此不啻不准贖回耳朝三暮四何爲哉日代表此時亦不爲何種明瞭之答辨遂散華僑等覩此情形大憤遂將日代表巧弄手段毫無誠意之事實在美國報紙上盡情披露美國以及各國人士共以此爲笑談蓋鄙日本之刁猾也大不贊成第以有從前之關係不能於政治上爲公正有力之解决此爲余離美以前之情狀也 
　　抑尙有兩層意見願爲諸君述者（一）此路萬萬不可不贖余此次先回覺有許多事要作内中贖路一事爲最要緊默計三千萬爲數誠鉅一時支出金融上不能無影響惟能衆力協助量爲匀擔或不致有何爲難且在外於大庭廣衆之中云備欵設或落空人民之信用在外將掃地矣以故國人須結合精神愛國爲公而表示於全世界（二）在美時受種種剌激不但余與蔣君卽政府代表與華僑亦飽受焉例如偶發一二强硬之語卽有人問中國究爲何如如國此種問語實爲奇恥大辱以中國立國數千年而猶來此問非弱國之故乎苟答以語必又問曰中國國内何以如此紛擾諸如此類數見不鮮最足陷落我中華民國之地位所謂努力振拔於人格方面大加注意庶乎其可也 
　　夫鐵爲生利之事業也設集資築路必於若干年月之後方能收益今膠濟爲已成之路且又至富之路爲國權計爲私利計俱應出力余途經東京時曾至同學會中演說至二小時仍有促再說者俱說贖路事大受贊同並至神户等處演說華僑無不慷慨踴躍表示出資之意並得斐列賓華僑電亦極贊成由此觀之則此事大有可爲吾於以知凡事不必依賴人不必怨尤人苟無自立之心卽使太會得逾分之效果亦屬徒然今太會之結果大略可以想見惟有努力自强犧牲小己顧全大局是爲至盼明日須至總商會報告今日甫下船 
精神憊乏拉雜述如右乞諒鑒焉 
[華會名譽諮議温世珍之談話]  
謂華會目的在緩兵中國須根本改革亟籌自衛 
　　太會名譽諮議温世珍君於昨晚與國民代表余日章君本館記者王伯衡君等同乘俄后號回滬茲錄其在船時與王伯衡君談話如下華府大會其目的在商减英美日三國海軍藉蘇民困以十年爲約俟經濟恢復原狀然後再定和戰此緩兵也非弭兵也自歐戰之後工商各國無不感受經濟界之痛苦惟中國獨無亦幸事也在此十年期内中國能根本改革亟籌自衛東亞戰禍或可消弭否則軍備期滿即中國捲入漩渦之日也大會並擬將遠東各問題凡足爲將來戰禍導火綫者設法減除其意良善至於各問題能否提出能否解决又係與會各國良心之覺悟非遠東有關係各國所可以口舌相爭者也中國代表團蒞美後備承美朝野歡迎甚爲可感此皆由於敎會費數十年之艱苦造成中美完善之感情非金錢手段所能辦到至於各國當局要皆以國際利害爲轉移與國民交誼性質不同勿以遠東各問題未能美滿解决即爲大會責也 
[本館記者與辛博森君之談話]  
　　辛博森昨晚麷滬後寓禮查西飯店本館記者汪英賓於當晚十時半往見之其談話照譯如下 
　　辛氏曰中國代表於十月十五日即接得大會通知囑於次晨十時半發表中國付議之問題然至次日中國代表討論一無結果且大會曾請中國代表發表完全意見而代表祇以概簡之主義發表十條意見其實無關痛癢以致對於公衆及大會均無特殊之印象 
　　對於此點　在美華人之援助中國代表者均以爲中國代表對於此點殊爲錯過良機·且有以此意發表於美國各報者 
　　數日後對於中國所提之正式答覆以四條根本决議於大會中提出此種根本决議不過保存中國原有狀况於國際地位殊無利益且此種决議之結果爲避去中國所欲提出於大會者而使中國代表不能且有建議也對於中國代表最大之批評爲中國代表向少機變不能利用公衆討論時以保存其建議之能力也以華人之眼光觀察華會以後之歷史則無非重復推敲而已換言之中國前後所提出者皆須交大會專員討論往往擱而不議終無結果如關稅問題英國承認百分之七半而美國則以百分之十二半日本則宣言决不承認高過百分之五卽有過之者祇得以日債相抵因此關稅問題至今未能有最後之决議至於鐵路問題雖經提交大會尙無切實之討論中國代表之討論頗難激起注意蓋所議各項均於委員會中討論卽於全體大會時中國代表無絲毫之機會以作遠慮之言語然於全體大會中曾二次推請中國代表發表意見而中國代表不即利用此種時機以引起全會注意對待中國之間題反以庸庸不關痛癢之演說以塞責且中國代表之聽美國内務部所言未免謙恭順服過當耳 
　　自予（辛博森自稱）離華盛頓後美總統哈定與休士之意見頗有不同之處故當全案交上議院後或將再召新會一層一時尙難斷定至此汪君問議員波拉Borah君之反對對於華會將發生何種影響 
辛氏曰議員Borah波拉君本爲發起華府會議之一人蓋其提出海軍案者即爲此也或波拉君不能得中國完全滿路之表示其必决計追逼第一次之會議波拉君有獨立派之援助或者當全案提交上議院時其重大問題將爲之而重行詳細計論也 
　　終言中國在華盛頓即稍有所得皆中國國民代表之力彼輩在美於各方宣傳外且能督視中國政府之代表惟以上所述皆爲十二月二十九日以前之情形云云談畢辛氏言已有自著一文交路透通信社脫那君明日當可分送各華華云 
[銀行商會負責倡議贖路電]  
願國民負責響應 
　　上海銀行公會爲贖膠濟路事致電各處銀行公會云爲膠濟路事敝會已與商會開聯席會議公决由全國商會與全國銀行公會發起籌備集欵贖回除商會通電各商會外特此電徵同意乞電復滬公會箇（上海香港路四號） 
　　又上海總商會致全國商會電云公鑒膠濟路擬由商會銀行公會發起合全國國民財力贖回自辦請竭誠倡導貫澈宗旨上海總商會箇 
[塘工局拒絶浚浦局違案挖泥]  
成案與政權須行兼顧 
　　浦東塘工局爲浚浦局突在東口溝挖泥事呈交涉使文云呈爲浚浦局縮狹東溝港口越界釘樁迭催訂期會勘移訂迄未答復突駛泥機開挖無函知會乞賜轉詢事竊查東溝港口屬於董局範圍規定寛度四十丈永禁填築曾奉省長咨請中央各部局核准定案前因港口游淺不利航行籌欵續擬淩挖寛度二百二十尺於民國五年十一月十一日具函繪圖派員先後赴浚浦局及河泊司晤商嗣准河泊司送到繪圖祇限一百六十尺核與董局規定懸殊鑒於水利航行仍有妨碍當將來圖送還而浚浦局旋竟越界釘樁限止曾請迭次函催會勘移釘迄未履行董局是以不克進行關挖彼時浚浦局函覆並無合用小機等語突於本年一月十六日有浚浦局駛機來挖所挖水泥運售他處事前旣無函知會是否因浚浦工程抑代董局挖口均未披露董局職責所在毫無成見應請轉令浚浦局迅即訂期會勘移釘界樁港口留寛四百尺爲度又浚浦局就東溝口挖浚淤沙在浦綫之内與董局不涉如在港口之内應照董局前送之圖挖浚寛度二百二十尺所需經費概由董局承認所挖之泥不得他運因東溝築工程所需浚浦局本中國機關民國以　延長續辦查其暫行章程純多欺朦洋工程師牽列河泊司爲局員之一亦非正式該局實爲攬辦升科藉勢壓迫起見心目中久無行政官廳而地方輿論更不及察矣事機急迫爲特具文逕呈仰祈鈞鑒察核俯賜迅函浚浦局查照見復或派員前往商議行止以重内政而釋君疑云云 
[廈門公民會電告交涉案近情]  
　　泉漳會館昨致各團體函云逕啓者頃接廈門公民會電開上海泉漳會館轉各團體鑒太古飛橋因機器没水停工現尙預備進行且英人方面欲藉此取消抵制以便堅持海灘案好併案和平了結廈人自當樂從乞協爭以求完滿解决公民會哿等語准此合行轉達卽希察鑒是荷 
[外交大會之代表會]  
執行委員李登輝辭職副委員長蕭劍秋請假 
北京駐滬代表團同人回京 
　　　聯合通信社云全國國民外交大會昨日下午二時假浙江路一二四號商界總聯合會開代表會延至三時餘代表之陸續到者三十三人周霽光主席態本旭紀錄經到會各代表認爲正式代表大會所議事項秩序如下（一）報告各處函電（二）討論王毅所擬募捐細則草案（三）李登輝辭職案（四）馬少奎提案（五）楊翹新提案（六）討論下次開會日期并臨時主席案當經各代表先後發言語多沉痛無非出自熱忱救國之心其秩序第三條爲熱行委員長李登輝辭職一案討論　爲愼重蓋該會雖不以李登輝之去留卜進行之利鈍然李登輝辭職書 
已在報紙宣佈此事關係緊要於是各代表有主張擱置不理者有主張口頭質問和平解决者有主張用書面嚴重質問請提出「被黨派利用」之證據者主席逐一付表决卒以用書面質問之說多數通過當時并有某代表及主席責問該會書記謂此等重大事件（指李登輝辭職信而言）不經會中許可何以冒昧發表嗣後應特别愼重云云隨即討論各案大約皆可得圓滿之結果又是日蔴劍秋已因事赴漢請假未到而北京國民外交駐滬代表團業已發表宣言日内偕内人回京云 
[兩商會拒絶展收附捐之公函]  
必先明令取銷附捐條例商民始肯樂輸義捐 
　　展收附加振捐一案迭經滬上各業商一致反對迄未解决茲由南北市兩商會聯銜函覆上海縣沈知事云逕覆者准貴公署本月十四日函開案奉蘇財政廳蒸日代電關貨稅附加振捐所有認繳散收加蓋戳記分别送由商會轉交蘇省水災義振會核收散放究竟上海商會定於何日召集商家會議已未開辦仰卽查明具報等因分函敝會等囑爲查照並將辦理情形見復以便具報等因到會查附稅展收一年在政府諉爲被災省區紳民所聲請在商家堅持上年二月部處巧電一年以後任何要需不再續徵之宣言合羣否認節經全國商會聯合會曁敝會等分電力爭一面公推張公權高保卿兩君代表各商赴京請願迨兩代表由京通電滬埠附加稅一再與當局磋商均稱以地方之欵辦地方之振商家能代募相等數目之振欵上海一部分附加稅自可轉請取銷等語由全國商會聯合會總事務所錄送前來敝總商會復電先就上年部處宣言痛陳駁議末謂勸募 
義振一節滬商急公好義自問不後於當軸力所能及决不畏難但不　由政府限以成數敝縣商會復以當軸果有誠意磋商應請先將附稅名目明令撤銷後由會設法轉勸但不得限以相等數額各等語去後尙未得復查上年十一月政府頒行附加振欵票條例第二條有其他各項一語範圍至廣較之第一屆辦法尤無限制現在烟酒稅已有附收之議將來此項附加範圍擴充至若何地步尙難逆料一貨稅附徵現方開始展限卽須代募相等數目方能轉請取銷是此後政府多添一項附捐卽可責成商民代募義捐一次條例次第推行無日不在自危之中故必先有明令將條例所定項附加 
振捐已施行者及日後預備施行者一律豁免商民始免疑懼之心方有踴躍樂捐之望此應聲明者一也商民所惡於附捐者一方爲政府之失信一方亦爲其留難稽遲有妨貨運查駐京高張兩代表所稱一代募相等數目卽可轉請取銷等語係以上屆辦法爲藍本而上海稅務公所昨因王友社出品違章徵收附加稅一案致書敝總商會竟謂改附收爲勸募由敝所代收按月送交商會轉交義振會散放等語名爲代收實卽附收是較之上屆辦法更屬變本　厲暮四朝三與不取銷何異絶對不能承認此應聲明者二也茲准前因商會爲各業商代表機關關於各業商額外負擔委無强制服從之能力合就上述各點備函奉復正繕發間敝縣商會接得稅務公所函送散放附稅票銀二千五百四十八元二角四分一釐祇以此案尚無具體辦法因將原欵返還稅所合併陳及統希貴縣長察照核轉實紉公誼 
[土布准再免稅一年]  
一年後徵五成蠲五成 
　　財政部爲土布免稅覆上海總商會電云總商會鑒虞電悉土布稅釐一項茲爲國際民生兼籌並顧起見應准再行展限免除一年俟一年期滿卽行分别照率徵收五成蠲免五成自文到之日起免減兩項均以扣足三年爲限滿一律照徵業經提交國務會議議决照辦除分電各廳關避外合電照財政部皓 
[縣敎育會集議飛虹學校事]  
公决推審查員審查再行開會解决 
　　上海縣敎育會因滬北文監師路飛虹學校事於昨日午後邀請本埠敎育行政人員在西門外公共體育塲開會擬研究該校之性質及管理問題是日敎育界之到會者爲省視學章伯寅·上海縣勸學所長李頌唐·縣公署敎育科科長錢紳齋·縣視學朱伯華·上海市學務委員賈叔香·省敎育會會員黄任之沈信卿姚子讓·縣敎育會副會長曹幹臣·敎育會會員朱有章奚安齋潘贊麟朱詠唐單詒孫樊景卿袁頌豐趙鏡芙黄亮楊濟時喬世德又前飛虹學校校長姚時競等於二時開會由曹幹臣主席開會後主席即起言謂飛虹學校一事係由縣知事函請調解縣署原卷現均調到該校之性質及管理問題應請公司討論次由前校長姚時競報告該校之經過情形略謂該校之校産僅止餘地爲前校董王省三賣去得價四千元由王存放經歷數年其欵分文無存鄙人接辦校長時校中本無存欵由市學務經費内補助歷年由鄙人經營校務發達學額增至三百餘人鄙人交卸時尙有餘欵因王姚擬以私就謀挖校長不遂今復藉詞覬觎校産云云正在報告間王省三亦蒞至賈叔香起言查縣署發下案卷爲填該校爲公立字樣足爲證明黄任之起言此事極繁非一時所易判斷主先推員審查再行討論沈信卿謂查該校第一次立案時文昌閣係借用餘地係縣撥似係公欵補助性質朱伯華謂該校曾受積榖息及官契中費當然公立性質而王省三質問更換校長校董應否干預姚時競向王追問公欵四千元之下落雙方互有事辯旋經公决推定黄任之沈信卿姚子讓三人爲審查員審查案卷再行開會至此時已五時遂散會 
[贛人反對省道借欵]  
　　聯合通信社云江西督軍陳光遠省長楊慶鋆借省道名義特派省道委員主任周維剛來滬向某銀行借欵爲數二百萬以烟酒印花稅作抵押品旅滬贛人偵知此中消息日昨贛民自治促進會特開會反對議决辦法如下（一）推定廖譽隆邱振哉徐清徠周弦齋周鑑氷分途調查借欵内容（二）宣言陳楊借欵概不承認（三）函致旅滬同鄉會開會共謀遏止其借債行動（四）逕函周維剛詰問其借欵事實并下以警告次議及其他項事件散會 
[旅滬贛二屆議員宣言] 期成省自治 
　　聯合通信社云　旅滬江西省義會第二屆議員組織公庽後昨發表宣言云自治潮流風起雲顔贛人趨向靡然從同同人等厠身議會民意是從應時勢之要求謀自治之實現頻年奔走未遑寗居意謂還我政權之期即自治發展之會此固同人等所自負而敢告於全省父老昆弟者不意武干政法律無靈不惟民選省長未告成功而贛人長贛竟遭破壞今則豺狼當道朋比爲奸募債加徵肆無忌憚如金庫證劵鹽斤加價繞稅投標知事押欵丁漕加徵長期公債短期公債各種聚歛層見於數月之中統計取盈當在三千萬以上旣無特别用途又值災情奇重　徵暴歛賞駭聽聞念吾贛被人宰割十年於茲今當水旱之餘頻受苛徵之痛如水益深如火益熱眷懷桑梓寢饋難安來日大難尤深悼痛總之彼輩日暮途窮固不惜倒行逆施操一日之政權即肆一日之貪暴一旦有事席捲以逃獨恤贛人之膏血已枯贛人之生計日蹙使不早爲之計吾贛民將無瞧類矣徵諸輿情僉主自决同人等代表民意責有攸歸更當策勵以圖藉慰父老昆弟之望爰集海上設公庽於法租界貝勒路望德里第五號聯絡聲氣對於省自治之運動賡續進行並誓以至誠宣言於全省父老昆弟之前曰省自治一日不成功同人等表任 
 
 
 

Page 11

 
 
一日不委卸海枯石爛此志不移吾贛素稱文章節義之邦儘多賢達或圖謀自治素具熱誠或護法西南卓著聲望際此贛事隨壞滿目瘡痍人爲刀爼我爲魚肉急圖補救諒表同情具有嘉謀佇候明敎臨頴神往不盡欲言十一年一月二十二日 
[無業外人與上海租界治安]  
亟宜設法取締 
　　國聞通信社云據最近工部局調查謂自去歲年終以來因無職業之外國僑民日見增加故租界警察事項亦日益煩雜現無論市内外舉凡未曾登錄之外僑其大多數皆爲無職業者若輩以護照限制之不完全及其他稽查等之不周密故每日能假冒入港使警察無由發覺去春以來即嘗見若輩蹤跡至入冬之後則爲數益多若輩旣無職業則生計艱難故不惜鋌而走險觸犯刑章甘爲窮盜殺人等事此於租界治安有莫大之妨害謂宜亟籌對待之策一面改善護照之限制及加以精密之稽查以杜絶其來源」面將現在之在滬者送之於相當處所妥爲安置以靖後患現此二者均已着手施行惟對於安置此等人之地點目下尙在研究中此後租界治安或不至再有騷擾蓋前此最近一月内之刑事案件計强盜殺人案件二竊犯則有四百四十七案之多聞之眞令人驚異云 
[貧民學生販賣團組織法]  
練習經商之能力 
　　貧民求學每苦不能謀生故如工讀等法至爲兼籌並顧而貧民學生販賣一層尤爲有利上海市立貧民學校特設學生販賣團其組織法如下（一）本團是貧民學校年長學生組織的所以呌做上海市立貧民學校學生販賣團（二）本團的目的（一）利用假期和諜餘的時間實地練習販賣的服務（二）就販賣所得之盈餘補助課業用品的用費（三）本團團員的資格（一）年齡在十三歲以上（二）學力在小學三年以上（三）出於本人的志願得主任的許可（四）由本人徵得保護人的同意填入團志願書（四）本團的組織（一）主任一人請敎師擔任負本團進貨分組會計職務不支俸（二）每組三人照人數多少分做若干組（五）本團販賣的物品暫時都是商務印書館的出品像日曆·日記·文具·玩具·通俗敎育畫等以後逐漸推廣（六）各種販賣的物品主任負採擇的責任没有經過主任認可一概不許販賣（七）各組販賣的物品向主任領取每晚把售出物品報告主任領取和報告的時間臨時酌定（八）販賣所用的竹箱標記傳單賬簿等件由學校和本團設法置備（九）各組販賣的地點由主任隨時支配（十）販賣所得的盈餘各就各組的盈餘數除二成作爲閱書會添置費外其餘由主任分配給各組團員（十一）各組販賣的收支每月分兩次結算（十二）各種物品須加意愛護倘有汚損應當賠償（十三）這是第一次的組織法倘有必須修改的地方以後隨時酌量修改該團又印有學生販賣團單文云我們是上海市立貧民學校的學生趁着假期和課餘的機會組織這販賣團我們販賣的目的老實說是要想賺些微利供給我們的學業用品費我們販賣的東西都是商務印書館的出品像日記日曆咧賀年明片咧敎育玩具咧通俗敎育畫咧各種文具咧都是諸位極有用的我們年輕力小所帶的東西不多倘有諸位要用的東西我們没有携帶明天可以送到府上我們販賣的各種東西定價劃一不折不扣免得大家還價我們知識淺薄銅洋鉛角往往不　辦别好在諸位都是君子决不會欺騙我們貧苦的小學生倘蒙照顧感謝感謝上海市立貧民學校學生販賣團謹啓 
[渭水坊租房案和平結束]  
　　聯合通信社云浙江路渭水坊房屋三十餘家因陰曆十月房東照章一月前通知打笆翻造迭經該路聯合會淞滬房屋賓主交誼會幹事偕代表張奎庭等六人疊次商議允准來年正月打笆翻造新屋國樣早成先儘舊房客預定近已有三分之二房客預將正月多數規定之半月房租業已付清均蟬聯預定新屋詎有協生晋昌兩住客各欠租三四月與該房東汾興公司經租陸漢庭爲難已呈請公廨核辦聞聯合交誼兩會總幹事仍主和平解决致函請求業經房東認可原函云敬啓者陰曆十月十四日曾讀貴公司通告渭水坊房客尊處訂於十一月十四日打笆翻造等因敝會接各房客公函請求維持遂開會公舉張奎庭代表等六人偕商迭以年關虑要請緩　正月底翻造乃承貴公司主任俯鑒實情允准來年正月底打笆遷讓惟因房東名下擱置造屋各料兩個半月之損失仍雙方兼顧大多數允訂正月祗付半租昨悉房客已有三分之二業將正月房租付清仍蟬聯新屋也敝會居中疎通聊效奔走方期早收效果共享和平幸福頃聞有協生晉昌兩家向不欠租自十月來分釐未付或有難言之隠貴經租陸漢庭君因責無旁貸已呈請公堂核辦敝會以息事寗人爲志願碍難膜視特再具函仰懇貴主任俯念協生晉昌兩家一時誤會暫緩催案敝會仍當不避嫌怨竭力負擔調停務期兩得其益重聯交誼也謹此恭頌日社浙江路商界聯合會淞滬房屋賓主交誼會公啓 
[桃源坊房屋問題告一段落]  
　　聯合通信社云美租界北河南路南桃源坊房東洪錫卿前因拆修房屋通告各房客謂工程關係暫爲遷讓俾便興工修葺不料各房客因經紀問題認爲逼迫遷移遂組織房客聯合會並加入房客總聯合會以爲自衛計安居不理房東方面因照會工程材料均早籌備就緒事難中止祇得草草修葺倉卒完工竹笆今已拆去爭執問題遂告一段落 
[新世界財産拍賣問題]  
　　收支不相抵各方反對拍賣 
　　意商寳克洋行具稟公共公廨請求給諭將受抵之新業公司新世界全部財産拍賣一案因與美義兩國商人有關以故昨晨由陸副會審官會同美義兩副領事丁貫兩君升座第一刑庭傳訊即據原告代表穆安素律師上堂譯稱新世界全部財産本抵與花旗烟公司計銀十六萬一千兩未幾增至二十六萬四千兩嗣後轉抵與原告因擔負過重稟求給緰理賬奉准即行登報通告其時新業公司各股董欲開會商議因不足法定人數未曾會議現定於本月二十三號將新世界全部財産拍賣如有反對者先須繳銀九萬五千兩及年内電燈費等各項開支銀三萬餘兩暫可通融展期一月或能將銀二十萬兩付與原告者展期五年亦可查新世界每日開支須洋一千一百元每日收入約計五百元左右總之新世界因前總理陸錫侯辦法欠善營業不能發達現原告急於索欵應准給諭拍賣云云並據新業公司董事會之代表牛門律師投案聲稱董事會很感激原告多方保護惟聲請給諭拍賣一層爲期太促應請展期要知各股東損失甚大自應定一限價或投標競買可省一切費用頃穆律師言如能立繳銀九萬五千兩　年内開支銀三萬餘元可以展期一月而此項辦法容與董事會商酌或可就範原告請求給諭拍賣極端反對等語又據花旗烟公司代表台維司律師到堂請追餘欠　反對於年内拍賣又據地主喬其大賴司之代表梅吉言律師到堂陳述理由亦以爲拍賣時期太促旋由理財西員薛邁羅到堂訴明理財緣由亦反對原告之請求是時原告律師起向各律師及理財員逐一辯論之下而牛門律師請求堂上公斷中西官核供退入領事憩息所磋商之下復升座宣諭云聽候會商核奪 
[一週間各銀行交易之調查]  
　　陰曆年關將届各商業皆預備結束金業亦將休息中外各銀行交易亦見稀淡核計本週中先令軟一辦士標金漲元五六兩絲交易共成交五十五包計值元四萬三千二百八十五兩各項交易先令不過十萬磅美匯二十餘萬元東滙無幾今將逐日交易分誌如下（星期一）絲交易十包扯價八百五十兩及華銀行買進元月份先令一萬五千磅價三先令六辦士半（星期二）鹽業銀行買進現洋二十萬元價七錢二分八二五（星期三）絲交易四十五包扯價七百七十三兩滙興銀行賣出本月份美滙二萬五千元價七十四元友華銀行賣出二萬五千元價同上（星期四）友華賣出二月份美滙二萬五千元價七十三元又賣出先令五千磅價三先令五辦士半大通銀行賣出一萬磅價同上又賣出本月份一萬磅價三先令六辦士一二五（星期五）友華銀行賣出二月份美匯二萬五千元價七十三元又賣本月份二萬五千元價七十四元又買本月份先令五千磅價三先令五辦士八七五華比銀行賣出二月份先令一萬磅價三先令五辦士一二五（星期六）友華銀行買進二月份先令五千磅價三先令五辦士二五道勝銀行賣出三月份先令一萬磅價三先令四辦士半麥加利買進元月份先令五千磅價三先令五辦士六二五大通銀行買進元月份東匯五萬元價六錢五分 
[一週間進出口銀洋之調查]  
　　時值歲暮各項商業咸圖結束爲此本星期間進出口之銀兩亦較往日爲稀出口者計現洋十八萬元進口則現洋五萬元大條五百九十條茲將逐日進出口數彙列於下（星期一）東匯公司儎來台灣銀行名下大條銀二十條中國銀行裝烟臺去洋三萬元又裝濟南去洋十萬元（星期二）中國由蘇州來洋二萬元（星期四）各莊由嘉興來洋三萬元又松江來洋三萬元（星期五）東滙公司儎來正金名下大條九十四條又滙豐四百七十六條（星期六）中國銀行裝漢口去洋四萬元上海裝蘇州去洋五萬元 
[一週間之金融市况]  
　　本星期當陰曆歲終金融市况極爲沉悶洋市需要暢旺價頗堅定銀拆則日見低小先令交易稀少毫無變化今錄經過情形於後 
　　洋釐　本星期洋價異常堅固最低七錢二分八釐毫二五最高達七錢三分較上星期又見超高歲除洋市例之往年無不低小本星期初實因厦門仙頭二埠有大批裝運其後外埠需要雖卽停止本埠交易所又紛紛結賬以是現洋用途依然浩大價乃只見其高下星期歲終已屆内地將有來源近年洋價總不免稍較低小云 
　　銀拆　銀市一星期來已無市面可報拆息高爲三分最低二分錢莊銀行結束已將舒齊用途毫無下星期拆息大約已無可開矣 
　　先令大條　本星期先令略見疲狀但市面寂靜交易 
稀少星期一至星期四掛牌迄未改動内盤似由堅趨弱星期五持牌改跌半辦士爲三先令五辦士关内盤結價元月份三先令六辦士一二五較星期初亦跌小半辦士之譜總之一星期來滙市非常清淡蓋緣年關迫近投機商家均無活動預料下星期市面當呈冷淡大勢不至再有重大變化矣 
　　標金　三月份期貨標金自本星期一開盤價三百二十二兩以來漲多跌少最小爲三百十九兩三錢惟交易較往日爲稀收盤時間亦見提早最高者推昨日到三百二十六兩收盤係三百二十五兩八錢比十六日開盤之價每條漲銀三兩八錢據某君報告今日大條尙看續縮下星期之先令或再縮短云 
[火車因天寒誤時 < ] 
　　昨日（二十一）津浦車因天時嚴寒沿途誤點到浦口已遲二時之久故滬寗路由寗開滬之特别快車（通車）因在寗等候乘客渡江搭車到滬已十一點鐘計逾時一點錢矣 
　　滬杭甬鐵路昨日（二十一）由杭開滬之一百零五號慢車因天時嚴寒駛至中途機車汽力减少未能按照速率開行故在沿路各站緩行至滬計逾規定時刻遲至一點十五分 
[學校零縑]  
　　民化懇親會　城内三牌樓民化學校前日開懇親會下午一時來賓及學生家長等到者已座無隙地先由校長李學文報告本學期敎務狀况繼山校董張秉金來賓陳志潤演說頗爲動聽後爲各級生表演國文算術書法圖畫等課藝亦有精形至夜間有學生扮演變簧拳術新劇等游藝大受來賓歡迎該校並於寒假期内特設成績室供人參觀云 
　　同志夜校之休業禮　虹口東百老匯路招商局北棧附設同志夜校昨晚行寒假休業禮禮式列后（一）振鈴開會（二）向國旗行禮（三）敎務員康秋心君報告校務（四）校長王關生君訓詞（五）康君演說（六）陳馨之君演說（七）游藝（八）給奬（九）師生行暫别禮（十）攝影散便聞該校准於陽曆二月十三日開學云 
　　普育之寒假談　南市新普育堂附設普育兩等小學校自今歲下學期起堂董陸伯鴻派其第三公子華聖君辦理校務應興應革無不措置咸宜昨日上午九時行寒假休業式曁國民科畢業禮先由主任報告本學期狀况次由陸校長給畢業證書普訓勉一切末全體學生唱國歌及休業歌畢齊向敎習行暫别禮而散 
　　滬海之特點　北西藏路滬海公學由梅頌先擔任校務主任以來内容已大加改革素以實用主義與黯澹自修不務標榜爲宗旨頃以潮流之急轉復行改定學制聞十一年春季始業起增設初級中學一科以資便利其他高小國民各級亦從春季始業以期合一般社會之心理故日來報名者視前爲多云 
　　中法養校之畢業式　法租界藍維藹路中法義務學校開辦三年學生發達於昨日上午十時舉行畢業式首由吳質凡主席次敎務主任汪舜孝報告次金立人君代表名譽校長黄金榮君訓詞來賓竺規身章士宏凌寳華演說次敎員王靜蘭演說大致皆勉勵之詞再次畢業生演說畢給憑發奬末欵茶點而散此次國民科畢業者李翰章·王忠仁·王章根·金友三·石國樑·康際文等六名弆云 
[昆明路鄉間之謀財害命案]  
　　老嫗陸沈氏被其戚洪榮奎戳斃 
　　住居美租界昆明路鄉間（公共工部局未曾編釘門牌）平房内之老嫗陸沈氏平日稍有積蓄被伊戚洪榮奎所垂涎頓起謀財害命之意前日午後突入氏家直達臥室用繩索將氏之頸項勤住並持錫燭臺之銅托向氏太陽穴亂剌十餘孔血如泉湧民痛極大聲呼救洪榮奎見勢不妙奔門而逃其時伊媳陳氏正在灶間煮飯聞聲趕至見氏已僅存一息頭面血漬淋漓即飛報該管滙山捕房捕頭立飭華採目金福壽包探錢連奎往將氏車送同仁醫院旋因傷重未及抵院中途已氣絶身死遂將尸體舁入斐倫路騐屍所於昨稟請公共公廨張襄讞與日副領事田中君於午刻蒞所檢騐得死者陸沈氏委係生前遭人釘整太陽穴傷重身死填明尸格升座公位捕房傳同尸屬到案即據一百九十六號西探目奎爾華探目金福禀明前情並稱凶手現已逃逸請示繼據婦人陸陳氏投訴死者係我之姑現年五十五歲凶手洪榮奎係我遠房姑夫之外甥時到我家游現昨日十二點半鐘我在灶問煮飯目覩洪榮奎到我姑房中惟當時並未注意迨至我姑喊救我即出視見我姑頸項已被繩勒住頭面衣服均染血漬凶手早已遁去我遂投報捕房請爲伸雪云云經中日官得供會商之下判着尸屬具結領尸棺殮聽候緝凶解究 
[槍决周家渡刦宁盜犯三名]  
　　浦東周家渡鄉民田玉山家被刦一案前經上海地方警察所派探先後緝獲是案盜犯劉長關張明其衛長明等三名解由陸司法員訊供不諱一併詳解松滬護軍使署按律嚴辦當經何護軍使飭發軍法課由鄧課長提訊供認無異援照懲治盜匪法一併判處死刑並即稟奉何軍使核准飭縣執行等因沈所長奉令後即於昨晨十時飭派該所學監劉鳳麟三林塘分所所長程渭南帶同警士十名並騎巡隊等前往軍署會同鄧課長將監犯劉長關張明其衛長明三名提出綑縛由劉等押赴浦東周家渡犯事地方執行槍决所有屍體由堂備棺上殮 
　　又函云松滬護軍使署昨日午後二時槍决盜犯張明其（即張鐵頭）·劉長關·衛長明·等三名茲錄布告於下爲布告事案據上海縣拿獲縣衆執持槍械行刦客民田玉山家得贓之盜張明其（即張鐵頭·劉長關·衛長明·等三名錄供呈解到署飭課傳集事主人等詳加審訊據張明其（即張鐵頭）供認伊於舊曆本年十月二十二日夜間二時許夥同已獲之劉長關·衛長明及在逃之同黨多人分持手槍尖刀蔴繩等物前往浦東周家渡侵入田玉山家先將男女事主用繩綑縛嚇禁聲張分投槍刦現洋鈔票銀飭等物伊分得贓洋四十元又曾於舊曆八月間不記日期夥同在逃之同黨數人前往浙江塘樓相近地方擔刦商船銀洋一千餘元伊分得一百四十元又據劉長關衛長明同供舊曆本年十月二十二日夜間伊等夥同已獲之張明其（即張鐵頭）及在逃之同黨多人分持槍械搶刦浦東周家渡田玉山家鈔票銀洋等物伊兩人均分得贓洋四十元各等情不諱查該犯張明其（張明藏頭）一名先後夥衆侵入商船及民居行刦得贓實已觸犯刑律第三百七十三條第一二兩欵之俱發罪又劉長關衛長明二名夥衆持槍侵入民居行刦得贓亦觸犯刑律第三百七十三條第一二兩欵之罪均屬供證確鑿無可遁飾當此冬防期内自非盡法懲治不足以寒匪膽而靖地方該三犯應即分别按照懲治盜匪法第三條第五欵及第二條之規定一併判處死刑除飭提該犯張明其（即張鐵頭）劉長關衛長明等三名騐明正身押赴刑塲依照軍法執行槍斃以昭炯戒外爲此布告軍民人等一體知悉此布 
[少年團舊新年之服務消息]  
　　本埠少年宣講團對於舊曆年暮歲首之服務如下（一）調查習俗該團以年暮歲首一切風俗習慣亟須調查以爲改良之參考特由調查部組織調查隊十隊於除夕日夜分發各處調查以便報告（二）游行宣講定陰曆元旦起分往吳淞江灣本埠南北市舉行宣講勸除一切舊有惡劣風俗習慣等要題（三）團體服務一月初三日應滬北京路商界聯合會在紗業公所開演講大會擔任通俗游藝（國樂）（新拾黄金）化裝演講（警世新劇英雄滬）又應家庭日新會初七八日兩日在中華職業學校開家庭展覽會擔任國樂化裝演講 
[寰球介紹部代招敎員消息]  
　　寰球中國學生會介紹部消息云該部昨日受浙江省某公學（在舊寗波府治）之委託代聘英文助敎一位每週授課二十小時以内膳由校中供給每月薪金六七十元以大學畢業生能兼敎英文及格致等課者爲合格如有人願任此職可於星期一（一月二十三日）上午十時至十二時下午二時至五時隨帶英文履歷一紙向該會介紹部接洽云 
[靑年會講年終結賬]  
　　靑年會交際幹事陳維新君學識兼優衆所欽仰服務公益尤具熱忱即晚（二十二）七時半該會公推陳君任德育主講題爲「年終結賬」應時命題必多借題發揮之宏論以饜聽者各界士女盍一聆之 
尙有本埠新聞轉入後頁 
雜評二 
[國人心理與籌欵贖路（旡用）]  
　　聚數人於一室促膝傾談未有不各述其心事者以人有所偏一己之私甚於天下之公此無足怪然亦當分别論焉國事之危倍於累卵列强旣協以謀我政府又别懷異心我民議論一事脫猶甲主甲說乙主乙說同床異夢各走極端卒致兩敗而俱不成所有高尙之理論與夫痛快之大言徒成歷史上之陳迹而共葬於無何有之鄉奚裨哉 
　　試觀今之國人心理其對内也則有主倒北政府而戴粤政府者有主倒北政府而别組政府者有主倒北政府之一部者有主聽其自起自落者以如此繁複之主張而欲其功这成必不可得無已其歸宿於較近事實之論乎對外也有泛攻者有專攻者專攻之中有普注全般者有專注一事者際茲危疑震撼之秋要在急則治標是宜集萃精神於一點收效較爲容易如收贖膠濟路他已無可議惟議籌現欵滬銀行公會總商會同時發表負責任之意見矣國民代表余日章昨亦返滬矣國人果欲期收效果此時宜對此事協力以圖勿容復有何種議論蓋議論過多成功轉少天下事之築室道謀而不龜於成者比比今願國人各犧牲一切高尙之理論痛快之大言而歸結於平淡無奇之籌欵贖路問題似退而猶進似失而猶得政治家與哲學家之觀察不同吾願國人之多放政治的眼光也 
[冬令補品]  
嚴冬肅殺最須培補科發金奬牌魚肝油善治五勞七傷童勞虛損先天不足後天失調凡咯血咳嗽氣翳喘急等症無不宜服 
科發魚肝油乳功能補腦强肺故腦病肺病及神經衰弱之人尤宜服食凡瘰癧癆瘵諸虛百損無不神效 
金奬牌魚肝油每瓶一元 
魚肝油乳大瓶一元七角五分　小瓶一元 
上海南京路　科發藥房啟]  
 
 

Page 12

 
 
本埠新聞二 
[漢口路商聯會開會紀]  
　　漢口路商界聯合會　爲期滿改選於昨日開會蒞會者不足法定人數常由正會長呂靜齋報告改爲談話會討論會務并宣布一年内所辦各事及經過各種困難情形並聲明辭職其措詞謂因年關伊邇各商號結束事忙各職員亦無暇蒞會所有送出之選舉票各商號填寫　來投入匭内封春保管俟明年新正訂期再行聞會當衆開匭以資愼重現在一切會務執行事件暫請各職員仍舊辦任衆贊成徐涵生謂木會一切亟應振刷精神共策 
進行萬不可各存意見觀望不前致負初心云云旋即散會 
[日本田中大將過滬期] 二十四日 
　　國聞通信社云日政府因美國非律濱總督伍德將軍曾到日本訪問茲特派前陸軍大臣田中大將赴菲答禮據外人得報該氏將於二十四日過滬在滬大致無有勾留云 
[武高商校友同樂會]  
　　茲聞武昌國立高商同學在滬者日衆平時服務各處未得暢叙一室近值歲暮方各有暇特由武堉幹周盛德二人發啓邀請各同學於今日下午五時先在恒豐紗廠批發所聚談再赴某菜館歡宴以資娱樂云 
[閩學生會鳴謝各界]  
　　聯合通信社云閩學生林梅生慘陷囹圄八月有奇迭蒙各界先後援助林君業於前日出自檢廳昨福築學生聯合會特致函各團體敬謝王持公道之意云 
[浦東同人會之職員會期]  
　　浦東同人會昨發通告云　本會定二月六號（即壬戍正月初十日）上午十時開職員會議决進行各重要事件是日備有午膳務希職員諸君屆時蒞止爲幸又新浦東報因舊曆易歲循例休假第 
三百零三期報定於民國十一年二月十號（即壬戍正月十四日）出版此啓 
[何豐林創設軍士傳習所]  
　　松滬護軍使兼混成第六旅旅長何茂如以所部軍隊之學識操術均宜訓練合法以期養成勁旅是以擬就龍華軍署附近創設軍士傳習所委員敎授曾經令飭旅部參謀長何振羽及所部二團第二營營長張廷楝等妥爲籌辦規畫去後茲悉何張二員業已遵令籌辦擬定學額一百所部六營共有二十四連及機關槍二連每連光抽頭目士兵四名送所學習以一年爲畢業期間期滿再行選送第二批目兵肄業昨已將肄業課程敎授各法擬定規則明年新正月開所日期呈報旅長何護軍使查核矣 
[水警隊長勤務談]  
　　江蘇水警廳第二區第八隊長兼理浙江太湖警務賀文輪於本年五月到東山履新歷經數月辦事勤勞前奉廳令今歲大水爲災冬防早爲籌辦查太湖遼闊向爲匪類出没之區若不早爲預防恐難消無形之患而賀得令後即將各駐汛巡船布置妥善並派湖船四艘每日在湖面巡邏街方派有稽查兵夜間派巡士由陸路放哨關帝廟以及三山各汛均將土砲安置而湖面始得平安再東西兩山向有賭風賀君亦嚴爲香禁以　宵小混跡其辦事認眞則於此可見一斑矣 
[糧食運京减費之函知]  
　　上海縣沈知事昨致滬上南北市兩商會公函云逕啓者案奉滬海道道尹公署第二五號訓令内開案奉省長干第九三號訓令内開准交通部勘電開查近來京師糧價增漲平民生活維艱本部爲救濟民食起見凡由京漢京奉津浦京綏四路運京卸載之整車米麥現定减按普通運價七五折核收現欵整車組糧減按五折核收自明年一月一日起實行除將辦法另行送寄並已飭各路遵照外即希先予分行查照等因准此除分行外合行令仰該道尹即便轉飭所屬一體查照此令等因奉此除分行外合行令仰該知事即便一體查照此令等因奉此除分函外相應函達即希查照 
[風浪中排撞壞小輪]  
　　前日午後浦江中風流甚大有木排小工朱張生撑持不住纜繩激斷木排隨浪逐流致將浦工程司小輪撞壞數處當經該輪舵工報告西人將朱扭交水巡捕房請求飭賠修理損失云 
[紙坊失愼即熄]  
　　昨日午後一時　滬城老縣前馬路錦雲坊對面義昌祥紙坊據屋中不戒於火當經各區救火會驅皮帶車馳往澆救得即熄滅未致成災一區二分所派警往傳火首到所候罰據聞係因午膳起火云 
[詠泰油漆店其倒焉忽焉] 負債多資産少 
　　公共租界九江路詠泰汕漆店昨忽倒閉由店主袁友卿具稟請求公共公廨宣告破産派員理賬其狀内臚列各債權名號計有二三十户負債總額約達五萬金而其人欠之欵連同生財貨物則僅值數千元該店開設迄已六年滬西安南路亦設有支店囚何負此户債殊不明瞭旋由李襄讞及英包副領准派公堂理賬員清理並着登報通告俾債權人知悉云 
[交易所經紀人之廢業]  
上海證券物品交易所第六十九號經紀人陳子雲請求將兼營植花一部廢業又第一百二十四號金銀部經紀人黄組佩請求廢業又第六十八號經紀人黄揆伯請求廢業又第一百六十號金銀部經紀人李希文請求廢業均經該所承認已揭示通告又第九十一號經紀人王鳳初對於該所喪失信用故已將其除名停止營業亦已在市塲通告矣 
[中國自製影片開映] 長六千餘尺 
　　中國影戲公司所製之影片不日開映茲悉第一次所製之影片劇名「海誓」殷明珠女士飾是劇主人福珠賀佩蓉女士飭畫師之周湛欽飾盡師董廉生飭福珠表兄此劇歷六個月始成經七次試映自二萬一千餘尺中選出精華六千餘尺分爲六大本故異 
常可觀現定於下星期一二兩晚（即一月二十三十四）假靜安寺路夏令配克影獻院開映聞該公司演員指導員及各技師完全爲中國人而成績不讓舶來諸作洵爲中國影戲界一新紀元也 
[路警跌傷殞命]  
　　昨日（二十一日）淞滬路吳淞車站巡邏隊士邱得勝從月台上跳下跌傷要害登時斃命當由站長派隊士備棺收殮一面報告總局請爲給恤 
[請驗路斃男屍]  
　　昨日午後十六舖地甲盧永午投上海地方檢察廳報稱本日奉一區警署傳喚洪昇碼頭倒斃無名男屍一具經地甲查得該屍年約五六十歲面黄無鬚身穿元布棉馬甲元布夾襖褲頭戴毡帽外束作裙衣袋中有當票十三張銅元二十枚並有八字二紙一爲朱姓甲辰三月十二日午時一爲馬姓丁酉七月二十八日已時查無家屬爲此報請相騐 
[監犯又斃兩人]  
　　鹽販高尹賢前在斜土路糾衆拒捕鹽警當塲被獲解送法庭訊明判决發送漕河涇第二監獄執行在案日來該犯在獄染病不及送醫於昨晨在監倒斃午刻地方檢察廳委派楊檢察官到監騐明判由堂收殮發封候示又案犯倪鼎生因病發送新普育堂醫治無效而死昨午該廳委派張檢察官蒞　騐明判由堂棺殮發封厝壇 
[汽車碾傷人力車夫脚]  
　　八百二十一號汽車昨晨在閘北大統路新民路轉角經過碾傷人力車夫江北人朱金才之左足由崗警將汽車夫趙聚林拘入四區警署押候訊辦 
[億利租屋案判結] 房屋遷讓小租退還 
　　北四川路四十二號門牌億利糖菓店租房一節前經公共公廨於上星期六傳訊未終展期續訊情形已誌本報昨晨由李襄讞會同英包副領事開庭續審原告洋行大班好處及該屋之管門人邱林郎因該屋係工部局着令修理與屋之銷匙落入被告之手等事均相繼到堂證明而中國銀行夥沈福成係有過付小租之關係故亦到案作證據沈稱小租銀五百兩係一支票由我送往梧州路顧家内交與其司賬人收受顧允俟該屋修好租與被告云云旋由被告郁永堂投安供稱小租旣係由沈交給百銷匙則係我至顧家由顧木堂與我故得進屋定十一月十三日開市詎至十二日顧遣其子來云隔壁兩家尙未出屋須緩開市我以旣出五百兩之小租又得有口頭之許可故仍開市乃次日竟帶來人釘門將竹笆拆除而諉爲我拆當時曾同往捕房我並函告房客聯合會轉函原告律師嗣後房租遂不來收送去亦遭拒絶云云訊供旣畢雙方律師即開辯論被告代表雷聲布律師則注重於五百兩之小租要求將案註銷而原告代表謝永森律師對於被告不肯出屋以係被告受房客聯合會之意旨被告不應報告房客聯合會該律師又辯稱原告所訴二千兩之損失係根據法律因被告未得原告允許即開門進屋此種行爲實係無政府共産主義與社會上殊屬危險云云辯畢中西官宣判云着被告儘陽曆二月底遷讓房租按照每月五十五兩算付原告所收之小租銀五百兩應退還被告此諭 
[新亞情願過年遷讓]  
　　北四川路新亞藥房之店屋係由爲海洋行經理租賃該洋行以屋已舊亟應修理着房客遷移新亞初不允許遂被控於公共公廨案尙未審現該藥房不願與之涉訟昨廷律師投廨聲明陰曆年關已屆勢不通遷請求展緩中西官當允許其儘陽曆二月底遷讓云 
[房租限三天付清]  
　　孔善卿前投法公堂控朱耀章虧欠租湔一百二十元向索不付求追判着被告付租一面令原告雇匠修理房屋在案昨又傳訊原告稱被告祗付三十元尙少九十元未付仍求追繳朱由伊母代到稱兒子回籍設法請求寛限惟原告雖雇工匠房屋仍未修好求察中西官判限三天内付清至於房屋是否修好聽候飭探查明稟覆再核 
[汪吉甫僞造公文書逮案]  
　　汪吉甫（又名汪達齋）因將私造之假方單向寶山人貝輔廷騙抵銀錢經貝察出在寶山縣公署起訴汪遂濳逃來滬匿跡新閘地方復爲原告偵知稟由該縣知事備文派法警前來投新閘捕房聲請協提捕頭派探陳葆錄於昨將汪拘解公共公廨經張襄　會同日副領事預審得此案實係在内地發生慮照章引渡遂判被告交來警帶去歸案訊辦 
[夫妾互控案之繼訟不休] 此之誰知民之家庭　　蒯福昌與伊妾蒯袁氏互相涉訟前由法庭訊明判决蒯福昌吃食洋烟蒯袁氏與倪阿毛和姦與和誘罪均已成立着各監禁及至刑期地滿一併開釋該氏交伊母袁胡氏領回管束蒯袁氏出外後及投地方審判廳具狀起訴請求離婚而蒯福昌又在地方檢察廳起訴謂袁氏仍不守婦道要求提究前日審判廳於民事案公開辯論後諭令再審面檢察廳於昨日午後又傳齊一千人證提訊一過判蒯袁氏交伊夫蒯福昌領回再核不料雙方步至廳前袁氏不願隨夫回去因此又起衝突一時吵閙不休由法警一併帶入請示 
[捉不盡的燕子窠] 究竟賬的多罰的少 
　　靖遠街寳和旅館因備設烟且容留庽客王嘉正王國英蔡餘生周立成李阿炳施根福等吸食雅片烟前晚被老閘捕房麥副頭協同包探居阿巧前往查獲當將王等六人與茶房劉福生連同烟具一併帶入捕房着劉收押餘人准各存洋十元保出昨晨奉公共公廨陸襄讞會同義副領事費君研訊屬實以劉故逮禁令判罰洋三十元或押西牢一月餘人到案者罰洋三元不到者保洋充公烟具銷燬又顧菊泉吳炳來因同在河南路二百六十五號屋内開設燕子窠被捕查獲將顧吳與吃烟人陳德孚等拘解公堂訊判吃烟人各罰洋五元充公顧吳二人押查在案昨晨亦奉陸費兩君復訊屬實判各罰洋三十元充公無力各改押西牢一月示儆 
[私售烟膏罰五百元]  
　　陳杏生在法租界私煮烟膏秘密售賚現爲探目沈德昌偵悉以陳違背禁令前晚稟明西探同至該處抄出烟膏甚夥帶入捕房諭令交保昨日傳至法公堂請究先由捕頭稟明前情並稱查得被告前曾罰過有案可稽詰之陳供認私售不諱中西官判以被告不應復犯着罰洋五百元充公烟膏没收 
[一包土又賠了一百元]  
　　寗波人周才發前日身懷鴉片烟土一包在虹口元芳路徘徊圖售爲六百七十九號華捕抄出拘入捕房稟由捕頭着將烟土暫存周准存洋一百元保出昨晨包探孫阿慶持土至公共公廨而周則避不投案經中日官判將保洋充公土竤海關焚燬 
[不願爲娼則留所]  
　　濟良所中西女士昨晨伴送不願爲娼之雉妓馬老三又馬姓家婢女馬巧云至公共公廨經中西官分别訊明以其均願住居濟良所遂判兩女併發濟良所留養 
[俄人駛車受罰]  
　　俄國人麥林臬去哥維司臺　分别在九江路靜安寺路開駛汽車或司機不輯或不懸號碼被捕查見稟請公共公廨出單於昨將該兩俄人傳案由張襄讞會同俄員儀君訊明違犯工部局交通章程屬實判麥林臬去罰洋十元哥維司臺罰洋五元一併充公 
[探目却賄之獲賞]  
　　竊賊金阿弟　上月間在法租界呂班路竊取洋人白里杏之古現與飾等物計值洋三百餘元旋託沈金生銷售與王仁錗得洋八元化用後金沈兩人因在英界犯案爲探拘獲解經公共公廨各禁押在案現爲法捕房探目任水揚偵悉前往將金沈兩竊移提至法捕房吊出原贓詎收賊人王仁卿在押所内轉託沈竊向任探目行賄金鎊一枚該探不納稟明捕頭於昨日將王等一併解送法公堂請究金沈兩人供認行竊不諱王仁卿供認收贓不認行賄中西讞員以任探目辦公勤愼不受賄洋殊爲可嘉本公堂賞給洋五元王仁卿不應收買竊贓着罰洋二百元充公金沈兩人永遠逐出租界贓給原告具領 
[傳代裝偷電燈者]  
　　英美工部局電汽處據浙江路嘉利鞋店主蔡士林與亨利元電燈店主張年安擅動火表盜用煤汽等情由捕將蔡張二人拘解公共公廨奉飭各交一百元舖保在案昨由捕房將代裝電燈之工匠何春全拘案請究經中西官畧訊一過判何押候展期傳蔡張二人到案質訊 
[張鴻寳摸竊皮夾充公]  
　　山東人張鴻寳前日在黄浦灘電車内摸竊乘客儲有鈔票銀元之 
皮夾一隻携贓而逸嗣被包探孫阿慶查獲帶入捕房押至昨晨解由公共公廨中西官質訊之下判張押十四天示儆贓洋查無失主着即充公 
[船上竊案三起]  
　　海關水巡捕房梅捕頭昨接本埠四川路江商洋行電話畧謂敝行前日在浦東開平局碼頭廣平輪船上裝貨時失竊二十疋包洋布一件請爲飭緝等情同時又接太古公司藍烟囱輪船電話云該公司二百十二號駁船上於前晚失去泰西緞一箱又船夥金茂生昨赴捕房報稱前晚將船泊於元芳路外灘失竊去素綢一箱計四十疋上有烟臺怡順昌字樣請求飭緝等情以上三案昨經梅捕頭瘉傳諭中西探捕留心協緝務獲解究 
[誌謝]  
　　「上海公論」第四卷第一號於國際間之軍備制限太平洋及我國之時局現俗歷史等再三致意亦東文雜志中之優秀者昨承惠贈一册又商務印書館惠贈「兒童世界」第三號一册中華書局惠贈「英文週報」第一百四十三號一册誌此併謝 
 
 
 

Page 13

 
 
自由談　家庭週刋第二十二號 
[論家庭敎育（續）] [  黄德正]  
　　四與以適當之知識敎育幼兒雖不必偏重於知識方面然有趣味之童話故事其不頻於乾枯無味者亦可盡量灌輸蓋兒童對於有趣味之故事最易記億最易引起其無窮之想像作天圓地方之問難爲父母者此時務宜取多量有趣之材料以證明其問難之點切不可隨口答應强不知以爲知或已所不知者遂亦壓抑兒童之求知心令其不必知其爲患也更甚矣至灌輸適當知識之方法要不外於談話之中語以親切有味之故事設立家庭小圖書館多購童話及兒童文學等書籍增益其智慧以爲入學校之預備其有記憶力薄弱及天資魯鈍者即可估董其領略了悮之多寡或不必令其閱讀純粹藉對語時以增益其收效亦復不小 
　　五宜與以適當之良伴兒童之摹倣性甚强時而嗚嗚昨和貓鳴時而牙牙以學語時而摹倣成人之嬉笑時而摹擬成人之行動故孟母三遷亦所以揀擇善良之環境也以是爲父母者皆當謹其心之所嚮惴惴焉惟恐汚點之暴露深刻於兒童之腦海中作摹倣的表現庶幾其可也至伴侣最善者前所述之童話兒童文學恩物等及性情和藹之小兒童與清潔高尙之環境皆陶冶小兒性情之絶好伴侣也 
　　此五者皆敎育未入學之兒童所應注意者也茲爲節省篇幅起見爰更論入學校後之家庭敎育 
（丙）入學校後之家庭敎育 
　　兒童旣入校矣爲交母者自以爲敎育重任理應屬之學校與家庭將毫無影響矣不知兒童雖入學校而完成學校之課程補助學校敎育之不及者其責固仍在家庭也 
　　竊以爲家庭與學校之關係正如冶鐵廠之與礦山也兒童之頑否固因學校之敎育爲轉移亦視礦石之純良與否也如兒童純良則學校敎育方克有效否則學校中雖費去九牛二虎之力依樣呈敎育無效效之象是則主宰家政者其可不注意於兒童之習性也明矣且有進者學校敎育以一敎師而敎多數之學生乃合同敎育也家庭敎育以一家庭面各自爲敎乃個别敎育也個别敎育之收效較合同敎育爲尤速其探求兒童之個性爲尤便故學校爲促進兒童之進步起見遂不得不思聯絡家庭之法或聘請各家屬開懇親會以討論敎學上之諸問題或採用通知簿以報告兒童在校之概况及徵求各家庭之意見各家庭際此時機即當盡量發表己見或陳述兒童生活之狀况及個性以週知學校中管敎各員蘄者所採擇焉不可呼之爲洋學堂視爲無足重輕尤不可畏首畏尾不敢略表寸衷誠如是則中國敎育之前途幸甚矣至兒童假歸時之敎育一如未入學校之前茲從略焉 
[春閨斷夢記（下）] [  鴟夷]  
　　有能聞之則頗有異念自問論資格則實長於硯田此優役不畀余而畀硯田豈得謂之平余若爲之說項則坐視此禁臠爲硯田所掏去他日余欲求之而不可得悔失鹿而不逐晚矣乃大非其議力暴硯田之短友遂不即决有能恐友之周詢於人也又游說友之朋好間言硯田之志庸而學淺不足成大器於是此險惡之流言積成至厚之迷霧不數日而有能乃欵叚出都門赴礦局督辦之任矣事後微聞於硯田乃大憤憤有能之損人而利己也且知往者歸國之際有能亦以此術先掬其位致硯田至而已無立足之地夫官而言海宜乎其波譎雲詭不可測蠡不謂新人物鼓唇論國内吏治人心之日下而一入冠蓋之潮便失面目遂昧良心其艱險之心術視之舊僚殆亦有過無不及也俄而友以閣倒而去硯田并此而不安新總長來夾袋中人物累累於是傾舊有而一新之幸友已知硯田之被賣被有悔意乃力方於新者以爲可用於是仍得保位以圖旦夕顧視新進連袂以至者學力俱弗己若而類皆越己以左遷己則年年故我絶無可圖寄人籬下未免有彈鋏之歌而家負日增幾不能支持已而聞邊外將事屯懇雖漠南不毛風霜可畏渡河之役無異謫居然一念低首槽棧俯仰可憐芻豆之獲只足自飽不若奮勇出關以圖一逞若瘠地化爲腴壞功利可以兼之矣乃以此請於當事願爲之長當事以此爲苦役無弗應硯田庽書於閨中少婦有言丈夫立功域外效傳介子之所爲况頓墾有異從軍不越三年功成歸矣幸母作陌頭柳色之思令人氣短也閨中少婦亦歷知其所遇輙左狀仿方今交通利便非昔日比北行亦無甚苦矣故亦不尼其行出關不及十日即以起居失常安而病幸賴同行有知醫者謂病非輕不可忽視乃送之歸至津而病篤電召家人一該長别幸遺孤在抱或能振其家聲耳 
[破除陰曆新年之惡習談（下）] [  隠厂]  
　　（四）賀年　賀年之由來因未被年所噬故年過則曰恭喜當此二十世紀科學昌明此種迷信之舉何能存在若云賀年乃賀新之意則宜於陽曆歲首行之不宜行於陰曆正月耳何也蓋賀新者賀其除舊佈新也區區之曆法尙不能除舊用新有何新之可賀乎 
　　（五）年夜飯　除夕家家吃年夜飯又名團圓飯一家大小擁坐一桌雞魯鴨肉羅列殆滿以期來年日日有此佳餚之意要知菜多無味飯反不能多食故我國家庭有年飽之諺豈眞有年飽哉實因脂肪過厚之故耳且偶一不愼即罹疾病何若留爲平時緩食之爲愈乎 
　　（六）壓歲錢　新年中兒童向長輩拜年長輩必給以錢多少不等此名曰壓歲錢一則取其吉利二則博兒童歡心不知兒童得錢即亂購買零食甚至以賭博爲獻是則大有害於兒童之身心吾望爲長輩者給兒童壓歲錢宜於陽曆新年購有益玩具以代之若是非但無害兒童心身且可免除兒童腦筋中有一陰曆新年之存在也 
　　（七）迎財神陰曆正月初五日俗謂財神誔日家家明燭巨香魚肉雜呈且有泥製財神端坐元寳之上無論老幼均向之叩拜口中喃喃禱告發財要知發財本非惡思想然想發財必須克勤克儉盡力之所能及而期財業之日增世間决無不勞而獲憑空而得多金者也 
　　上述七種不過略舉大概尙有接新年接天地上燈落燈上元節等皆當破除苟能一一破除則舊曆新年不廢而自廢况現今百物昻貴生計艱難百般節省猶慮不足而竟糜費於惡習豈不寃哉吾望國人羣起圖之 
[請節省送年禮的糜費] [  朱思忠]  
　　現在雖然改用陽曆而一般人民的舊腦筋仍舊不肯汰去到了陰曆年關必定要大家忙碌一番預備年禮去親友以爲這個是人情所不可少的所以不論窮苦的人家也要勉强措辦或向人賒欠或典質衣服好像没有這個禮物就要减失交情似的這種牢不可破的惡習眞眞可笑亦復可嘆 
　　我想這種禮物　無非是一種吃食都是消耗的東西於家庭實際上毫無裨益的有錢的人家他自己會辦何必要你送去呢况且他們得了你的禮物那裏好白受呢必定要買另物來還報你於是一往一來循環不已無非爲一般傭工尋好處反足影響個人的經濟並且有一種交友廣闊的人家送來的禮物很多那裏一家能夠吃得許多一定要存積起來往往至於臭壞這豈不是暴殮天物嗎窮苦的人家所用的錢大家都要靠手胼足胝掙來的當此米珠薪桂的時候一人所賺的錢尙且不能温飽那裏還有錢去送禮呢至於交際力面只要大家意合何必一定要送禮物所以我勸大家不要把汗血金錢去做無益的浪費文加今年的水災旱荒無處没有哀鴻遍野嗷嗷待哺有錢的人家不若把這筆欵子節省下來去賑濟他各爲親友造福也是一椿極大的公德並且有錢的人家不啻九牛身上拔根毛而一般災民已經受惠不淺了 
[欺矇] [  張周鳳雲]  
　　陸平甫剛在獨自頓足痛駡他的兒子的不肖時老僕林福進來稟告道「少主人到來經我同徐壽將前天老主人所吩咐的話告訴他請他原諒爭奈他定要進來說我們合串着奴欺主我們無法阻住了」他正說着背後早來了一個衣衫檻樓的少年就閉口退了出去 
　　平甫舉手指着那少年喝道「你這畜生弄得不成體統還有面目來見我」他滿臉是怒氣少年疾忙跪倒在他老人家面前哽咽着訴求道「爺爺恕我做兒子的年紀太輕没有眼力交了歹人趨向下流如今我已覺悟立意從新做人想爺爺存心寛厚必不絶人改過遷善之門」他聲涙俱下 
　　平甫本來坐着　聽了立刻跳起身來含笑說道「當眞麽但已苦了吾兒了」他一手按住長鬚一手伸前去握他兒子骯　的手牽他兒子起來他心中喜悅過分了眼眶中反而滴出幾點涙來 
　　從此他全忘他兒子往時竊錢的罪欺騙的罪當面忤逆的罪以及狂嫖濫賭勾引良家婦女種種不道德的行爲他看他兒子果然言行相符仍舊完全加以信託林福徐壽兩人自然飯碗敲碎了他和人閒談時總要提起他一件近來最樂意的事他說「敗子回頭金不換」他又說「一件東西失掉了重復覓得譬如得了一件新的」 
　　他的幼女對他說「恐怕哥哥尙未改侮罷他每天出門總要深夜才歸他在家人面前說是辦事忙碌據有好幾個人說來他却另換了一斑朋友仍舊成日價糊塗花錢呢」 
　　地駁道「傳來之言那可聽信」他信任他兒子得透了並不因此出去略事打探兒子的消息他以爲這莫非是幼女姑忌進讒罷了 
　　陸平甫病倒在牀已有兩月他的兒子却也出門了連有一個半月不曾回來他自知不妙很想他和兒子說幾句話兒救他幼女打發僕人到他兒子的辦事處去喚來 
　　他的幼女暗暗吩咐　新來的僕人到賭塲或是妓院中找去找着了立刻請他回來 
　　没一會兒僕人獨自回來了輕輕回禀小姐說「少主人正在總會裏打麻雀我將老主人病重的話很懇切的告訴他他回說就是回家也要等八圈莊完事　「了才來」 
　　平甫在房中很没氣的問道『吾兒歸來了麽』 
　　幼女拭了拭眼涙走到牀前低聲答道『哥哥正在結一筆緊要賬目回說結賬完了就來的』伊顧將欺　誑的罪負在自己的身上 
　　平甫私喜得有這樣勤事的後代便死也無遺憾了他的壽限果然等不得他的兒子回來就很安慰的瞑目了 
 
 
 

Page 14

 
 
   
 
 

Page 15

 
 
   
 
 

Page 16

 
 
 
[星如　刋鏡蓉]  
（第一百二十一期） 
一週間世界大事撮要（圓） 
[華會之尾聲]  
　　綜觀本週每外電訊太會事業毫無發展中日魯案談判以英美之斡旋而於十一日爲第二次之重開然重開之後仍無滿意之進步關於膠濟鐵路問題英美提出折中辦法中日代表均各電致本國政府請示今在佇待政府訓令中鐵路問題當然停頓至英美調停辦法如何電文述焉不詳十三日華盛頓一電曰美國建議兩種辦法（一）日本放棄車務總管會計員中國接受日本借欵（二）中國自籌資贖路分十二年攤付期内日本以車務總管會計員管理鐵路同日倫敦一電曰依休士貝爾福調停辦法中國當接受日本借欵用以贖路用日人爲技師與會計員惟車務總營用華人云使調停辦法誠如兩電所言無一爲吾人所可愜意而北京方面以英美不可得罪已有訓令遷就之意華盛頓方面以英美有此折中辦法遽目魯案談判已有顯明之進步云 
　　除膠濟鐵路問題久懸未决外其他魯案問題在十一日魯會二次重開以後分别解决者列舉如下 
　　（一）中日代表議定開放靑島口岸與膠州租借地全部分供各國平等經商 
　　（二）關於山東支路問題　議定高徐順濟兩線歸銀行團辦理烟濰綫歸中國自築（按高徐綫高密至徐敫州與津浦隴海兩路連接順濟綫濟南至順德與京漢路連接皆一九一八年參戰借欵時讓與日本） 
　　（三）關於膠州租借地内煤鐵礦之問題日本原主張由中日公司共管兩國政府皆不過問吾不承認卒商定由中政府特許組成之公司開採日人得投半數之資本 
　　（四）日本取銷前膠州德國海電之權利即德人安設之 
烟台至靑島及靑島至上海線靑島至佐世保之海電由日人安設者則依照中日現有之合問歸中日委員會合辦日人並允將濟南靑島兩無線電台之管理權於日兵撤退後交與中國中國予日以相當之賠償 
　　租借地案上年十二月三日提出勢力範圍及二十一條要求十四日提出以遠東委員會擱置迄今未議新年十三日吾代表王寵惠發表中國必請討論二十一條要求案之意見遠東委員决俟魯案爭端解决後再行考慮租借地案據英代表稱爲魯案談判終結後遠東委員會第一議題十六日休士在遠委員會提出遵守開放門户原則之議案又主張設立國際審查會以考慮在華外人案或卽包含於此矣 
　　海軍公約美國以遠東問題未結有意延宕不即提出簽字今所未議結者惟防禦工程及太平洋區域範圍日本尙有佇待東京訓令中原定太平洋限制防禦工程美洲西部檀香山日本本部澳洲紐絲蘭除外今則日本之小笠原島（路透電譯波寗斯島）英國之香港新嘉坡恐皆將在限制防禦現狀之外矣 
[裁兵芻議（項雲舫）]  
　　我國自辛亥改革以來頻年擾攘　迄無寗息而兵力之增加亦與日俱長據最近調查全國兵數約有一百五十萬之衆軍費消耗約占歲入十分之七平時養兵之多世界各國無與倫比也財政之紊亂庶政之窳廢實業之不振民生之凋敝何一非多兵有以致之其因鎭壓内亂而增兵者不知增兵之反足以益内亂也多兵之害衆口一詞於是而有裁兵之議今者國民这呼籲友邦之忠告交迭而來執政當局果有謀國之誠自不得不於裁兵政策具果斷之决心而爲軍人者苟具愛國天良亦應贊助聽命以蘇國困 
　　夫所謂裁兵者不可徒言裁遣而不謀其生計之術也人生在世所求者衣食絶其生計而責以愛國容有是理耶若抱積極之計劃而無善後之方法則裁兵之令早下而兵變之禍夕見若謂發給恩餉遣散回籍則恩餉用盡生計告竭必仍挺而走險兩者均足以致無窮之匪患因蘇息民艱而反速民害豈裁兵之初意哉是以裁兵之道當爲之代謀生計而謀生之術莫善於實業移軍隊於實業易消耗爲生産不但减少民艱且足以增進國富裁兵之益不更大乎 
　　然軍人於此猶恐未能盡悟須知束髮從戎所恃者精力也及年逾不惑則體力日衰精神日窳卽平時操練已覺不能勝任何况馳驅疆塲衝陣殺敵此時天然淘汰自難幸免軍籍旣除即不得不另謀衣食然而謀生之術一無所長臨渴掘井已屬無及若夫實業家則不然勞動之年限較長資産之蓄積較易世之富豪何一非由實業發跡縱至衰老無力亦得以餘資終養然則將爲長期之軍人乎抑將改營實業乎利害分明去從易决未雨綢繆想亦軍人所樂聞也 
　　我國國防兵額究需若干此爲另一問題總之平時養兵之巨如我國者實爲不能有之事然則應裁人數當在百萬左右雖謂我國地大物博不乏安揷之所然如此大規模之裁兵政策非藉國家之權能人民之協贊統一之計劃從容之時日必不克期其成效而入手之方法籌備之事項實行之時期以及經營之計劃不可不詳細計論也 
一入手之方法 
　　裁兵之初步當由敎育入手某次則調查兵額與調查實業茲分述於下 
　　（甲）敎育之入手方法　人民服兵本爲義務但在我國現狀則爲生活之一種况我東方軍人猶醉心於武力主義功名利祿充滿胸中欲其解甲歸田談何容易徵之旣往事實解散一軍必賴他軍之威脅監視而後可此蓋以軍役爲生活而不知軍役之外别有優美之實業生涯也欲其變易思想啓發知覺非藉敎育之力不可此種敎育即於軍隊中行之稱爲軍隊中職業敎育其方法先由團隊長官並聘請實業專家隨時演講實業利益以收感化之功及其思想旣變知覺旣啓則爲職業練習授以專門之智識技能所授種類須與該軍裁撤後經營之事業一致或隨其環境之便宜而選定之此種敎育在我國軍隊中亦有已經試辦者成效頗著若普及而暢行之必於裁兵政策禆益不淺也 
　　（乙）人員之調查　各省現有軍隊人數須由各省自行調查除財力可以供養之兵額或中央規定之軍備而外其餘悉應裁遣此項應裁人員須平均分攤於各師旅團以昭公允其剩留者重新編組之應裁人員旣經查明即可以定其經營實業之範圍矣 
　　（丙）實業之調查　我國天富大半未經開發無論農墾牧畜森林礦産漁業築路以及各種工業無一不可經營宜由各省自行調查以爲本省裁兵經營之用至此種實業需要之人工資本及開發之時期則使專門技師勘測之 
二籌備之事項 
　　此爲裁兵之第二步其包括之事項如左 
　　（甲）資本之籌備　經營實業端賴資本資本之籌備擬行招股每股價值定爲十元庶人人皆能認購然裁兵政策旣爲國家事業資本之半數應由國家籌撥倘國庫拮据不妨特募國債此項國債用於生産事業比之消耗於軍費者不同將來事業發展國家股本售爲民有即可以之還債 
　　其他半數先勸軍人認購其中官佐大半各有積蓄量力認購當無不可士兵或以存餉或節省數月之餉亦可各購數股如是則勞力資本合爲一體而事業之發展更爲可必此不特應裁者然即應留之人亦當儘力認股以盡袍澤相濟之誼而將來退伍之後亦得藉以收容也 
　　倘軍官之中有資力雄厚願任國家股本之全數或一部者尤善君軍人認股猶未足數則招商民股本以補充之 
　　各種實業需要資本之多寡須由專門家估計而定然事業之發展皆係漸次分期而進故資本之籌備亦可分期招募庶開辦之初事輕而易舉而成効旣著之後汲引資金亦較容易 
　　（乙）公司之組織　裁兵所經營之實業亦係公司性質其組織視所經營之業務而異今假定一般之例如左 
總理協理由被裁之將官中選任掌公司全部業務並管轄所部人員 
　　董事部由股東中推舉之董事組成之對於公司業務有監督審核建議之權 
　　理事部爲公司中樞辦事之所應分股數視公司規模而定大概如技師建築糧食營業會計衛生敎育庶務警務等股各股辦事人員以被裁之中下級官佐及專門技師充任之 
 
[不合則去之西歐政治家]  
　　法前總理白理巡以在開恩斯會議爲德國賠償問題邀請俄國問題及英法盟約問題等對英有所讓步遭國會抨撃一月十二日辭職而去南愛爾蘭新芬黨總統特凡里拉以國會接受英受和約與其政見不合即以一月七日辭職而去 
　　區與莊爲工務實行之團結並爲管理與生活之單位區長卽被裁之團營長莊長卽被裁之連長助理員卽被裁之排長司務長工人卽被裁之士兵每莊工人大約五十人至一百人 
　　此種公司先隸屬於軍政長官監視之下蓋當裁兵之初其兵餉之繼續軍紀之維持以及業務之發展軍政長官猶未能卸責也及公司發達兵餉停給則脫離軍政範圍而自立矣 
　　（丙）公司之設備　公司開辦之先必須設備者首爲購地倘有官産即先行領用俟營業發達再行繳價其次爲建築凡辦事居住之屋宇亟先構造其在交通不便之處則將水陸道路大爲修築此等工程以簡隨爲主可便兵士爲之以省經費再次則購置機件器具原料種仔等物以爲作業之用辦理此等事務之際應自被裁人員中選派若干使專任其責 
二實行之時期 
　　籌備旣齊　則裁兵政策始克實行此爲手續上之第三步 
　　（甲）裁員之分配　此時應裁人員即自軍隊中移送於實業公司開始業務其分配之法仍仿軍隊原有編制例如一連成爲一莊一團或一營成爲一區一師成一公司如是則各隊原有之官長仍爲各單位原有之領袖管理指揮必爲便利區莊而外則量其才能而位置於理事部中之各股但軍人於實業原爲門外漢一切事務之處理及工術之設施非賴專門家指導不可故技師之任用尤爲緊要凡關係重要之各部分必須配置技師數人其資格則以畢業於專門學校而具有經驗者爲率 
　　（乙）薪餉之繼續　被裁官兵初自軍隊入於實業其薪 
餉仍由國家按照原數按月發給蓋實業公司開辦之初必無供給薪工之力街其事業逐漸發展盈利逐漸增加則國家薪餉亦逐漸减少其减少之數由公司補給之迨公司發達而至可以完全自給之時則國家薪餉完全停止大概各種實業平均自第二年起即可逐漸生利至第五年或可完全自立故國家薪餉於裁兵實行後之第二年起逐年遞减四分之一至第五年即完全裁减矣或謂國家財政奇窘而軍費之减尙須待之數年不亦緩不濟急乎我將應之曰有時期有希望之供給較之增兵增餉時代已不可同日而語且再認須臾之痛苦而獲無窮生産之利益其後福爲何如耶 
　　若被裁人員之中有自謀生計之路而不願列入公司者可酌予恩給聽其自去但以查明確有正當職業者爲限 
　　（丙）服裝槍械之給與　士兵甫出軍隊必　製辦服裝之能力故舊軍衣可准其携去此外戰用被服及軍用裝具一概收存軍庫又此項實業旣係新闢則其所在之地必荒僻偏遠設無保衛之力則盜匪侵襲在在可虞故須酌給槍枝彈藥俾得應用自衛其數目大概以十人一槍爲率此項槍械責令公司編號保管 
四經營之計劃 
　　經營實業之詳細規劃非本篇所能盡茲不過述其大概企圖耳 
　　（甲）業務之進行　凡工作技術須聽技師之指導負管理之責者督率所部以從事於所任之業務其第一步希望在出産之豐盛及改良第二步則謀行銷於市場其所得之紅利除提出公積酬勞奬勵撫卹等費外按股攤派若營業發達成効昭著則更圖擴充不但吸收退役之軍人且可消納失業之勞工而於公司本分之業務而外凡道路之修築及水利之疏濬亦應兼而爲之蓋交通旣便則公司發達更速也 
　　（乙）生活之需要　生活上之最大問題爲糧食蓋此籌實業大半在窮鄉僻壤本地旣無出産外方又無輸入故糧食之籌備當按軍隊給養辦理先由理事部之糧食股向出産糧食之地大批購買儲於倉庫再按期分配於各區各莊每莊助理員中之一專管糧食事宜每人每月糧食費之數目按照原價由薪餉中扣還至將來地方發達所産糧食足敷供給之時此制卽可廢除 
　　又如衣着物品日用所必需者當地如無市塲亦由公司特設商店爲之販賣以供職員工人之需要取價格外從廉除抵銷進價外祇要足敷開支可矣 
　　居住之房屋原屬急造至公司發達基金充實之後當逐次改建以期永固職員工人隻身而來者至此可令携眷同居其無家室者勸令成婚凡帶有眷族之人由公司特闢區域建屋居住而納低廉之租金 
　　至工餘之暇以及休假之期則當另籌娱樂之法以資消遣公司中央之處可設俱樂部一所凡有益於心身智識之游藝以時羅列爲職工娱樂 
　　用有餘資則由公司爲之儲蓄并可代辦滙兌以案其家疾病治療則由公司特設醫院由衛生股主持其事而保實警衛之事則以工人組織保衛團值崗巡邏以保安寗 
　　（丙）敎育之灌注　此項實業公司旣成爲公司同生活之團結又帶有兵法部勒之性質則謀敎育之普及者誠爲不可多得之機會其應施敎育之種類第一爲職業敎育被裁官兵旣從事於實業則關於專門之學識技能必須悉心研求以利進行故於工作之暇須由專門家隨時講授以便修習第二爲常識敎育工人之中未經敎育或未曾識字者此時宜施極淺近之常識敎育由管理人員任之第三爲軍事敎育職員工人雖自軍隊中裁遣而出其預後備役之軍籍當然存在國家有事仍須應召從軍故軍事敎育仍宜不時施行以免遺忘第四爲兒童敎育公司人員生聚旣久卽有兒童之敎育此輩兒童宜設國民學校以使入學如是則裁兵之結果不但可以振興實業且足以樹普及敎育之模範矣 
[東南大學農科改良全國棉作事業述要（鄒秉文）]  
　　吾國棉産不振急待改良舉國人士咸知之以言額世界平均數每人可得花衣六磅而吾國平均數每人祇得四磅以言品質吾國出産之棉花精短特甚列入最下等級因是每年洋棉洋紗洋布之輸入歲值關銀二萬四千餘萬兩長此以往全國之金錢命脈不將因棉貨一項而外溢殆盡乎 
　　民國肇元政府深知棉産不振之危險爰定棉鐵救國主義先後設立棉業試騐塲四處冀收棉作改良之效力繼而山西山東浙江江西等省皆先後設有省立棉業試騐塲而中央特設之整理棉業籌備處亦復從事植棉試騐以爲改良棉作之先聲數年以來吾國提倡棉作之改良表面上似有蒸蒸日上之勢矣孰知民國八年間美國農部棉業專家古克氏來華考察棉業即以輸種美棉一事發表其意見謂當以科學育種方法馴化純良棉種然後分散農民同時并須延有各種專家爲農民解决植棉之栽培方法及病蟲害問題乃中國人所提倡 
所試騐或以外國之未馴化棉種分散農民或萃數千百種棉類於一隅任其雜交而不之惜其結果遂致退化之美棉傳播中國使農民未受其益而先受其害吾國人聞之能無猛省乎 
　　南京高等師範農業專修科鑒於棉作之急宜改良也亦於民國八年開始植棉試驗及聆古克氏之評議益覺延聘棉業專門人才主持試騐事業實爲今日言改良推廣全國棉作者之先决問題否則事不得人事無以興徒負全國提倡者之盛意及金錢之虚靡耳本科因於九年夏延聘留美路易世安那大學農科農學士植棉學碩士孫君恩麐爲棉作試騐主任技師是年開辦暑期植棉講習會四方來學者二百人改良棉作之學說遂稍得灌輸於内地矣 
　　十年南高農業專修科改爲國立東南大學農科華商紗廠聯各會首先補助棉作試騐經費二萬元並將其所有各處棉場歸併本科辦理上海穆杼齋先生亦捐助棉作害蟲試騐費一千元 
　　十一年度華商紗廠聯合會繼續補助棉作試騐經費而河南預豐紗廠且將增加經費指充該省棉作改良及推廣之用江蘇南通泰縣五鹽墾公司亦復備欵一萬元指充通泰五公司農事試騐塲之作物研究改良經費而其最要之問題則爲改良棉作本科迭受各方面之重託爰於科内組織棉作改良推廣委員會思於全國棉作改良及推廣事業有所貢獻因商由農碩士作物育種學敎 
[東大農事試騐第五分塲之棉作展覽會]  
第五分塲位於上海楊思鄉爲華商紗廠聯合會捐助上年成績優良特於十月九日兩日開棉作展覽會招致該鄉農民前來參觀是圖係展覽會塲門前攝影 
　　授過探先君爲委員會主任擔任全會事務兼研究中棉育種農碩士作物學敎授棉作試騐主任技師孫恩麐君主持棉作試騐技務並分擔中美棉栽培方法之改良農碩士作物學敎授棉作試騐技師葉元鼎君擔任美棉育種農碩士作物學敎授棉作試騐技師王善佺君擔任中棉育種孫葉王三君均留學美國南方農科大學專研棉作有年誠國内有數之棉作人才也此外科學博士江蘇昆蟲局局長名譽昆蟲學敎授吳偉士君及科學碩士昆蟲學敎授張巨伯君擔任棉作害蟲之試騐農學士農事總塲主任作物學校敎授原頌周君復於棉區作物加以種種試騐工程司農具學敎授李炳芬君又於植棉用農具力求改良會内進行之事業可分三類一曰棉作之改良及推廣二曰植棉知識之傳布三曰輔助植棉之他種試騐及研究茲分述如左 
棉作之改良及推廣由棉作試騐技師指導本科各植棉分塲舉行其進行方法一爲棉作栽培試驗二爲棉作育種三爲指導農人栽培試驗主旨在試驗中美棉各種耕種方法務期以最少費用及工作而能得最厚之利益本年各塲舉行之裁培試驗共有四十五種佔地三百十畝之多棉作育種則以培育中美純良棉種爲宗旨 
 
 
 

Page 17

 
 
　　約共占地八百五十畝良種脫字美棉自美國輸入後已馴化三年此後在各省嚴行選擇俾適合各該省之上宜氣候又有純系常陰沙及改良靑莖鷄脚中棉現正培育不久亦可廣種蕃殖至於指導農人一事則兼括發散純良棉種及指示改良栽培方法其進行次序則爲由近及遠 
　　本年試行此種事業計有四處每處暫以距場五里以内爲限俟有成效逐漸推廣 
　　本科管理之棉塲共分八塲十一區照改良推廣會國棉作計劃之規定每塲分擔一兩道地域中之棉作改良及推廣責任各塲於其分擔區域中之適中縣分設立試驗區一處復於其他縣分各設育種區一處塲之分區蓋本此意本年各塲區之名稱及地面列如左表（尙有直隸保定道區之棉作試騐場以名稱經費問題現時尙未十分確定故暫不列入） 
[脫字美棉與農家中棉之比較]  
　　右爲東南大學農科楊思區棉塲所種之脫字美棉株體適中而果鈴繁多左爲楊思鄉農家之浦東白子中棉株體矮小而果實稀少農民見之均稱贊美棉優良云 
　　（一）東南大學農事試騐第五分塲棉作部勸業塲區（華商紗廠聯合會資助）地面一百畝（二）東南大學農事試騐第四分塲棉作部洪武區（同上）地面五十四畝 
（三）（同上）棉作部江浦區（同上）地面四百畝 
（四）（同上）第五分塲棉作部楊思區（同上）地面六十四畝 
（五）（同上）棉作部引翔區（同上）地面五十五畝五分 
（六）（同上）第七分塲棉作部碭山區（同上）地面一百二十畝 
（七）（同上）棉作部定安區（豫豐紗廠資助）地面二百一十七畝七分 
（八）（同上）棉作部長樂區（同上）地面一百六十二畝 
（九）（同上）第八分塲棉作部武昌區（華商紗廠聯合會資助）地面五十四畝七分 
（十）東南大學農事試騐第九分塲棉作部彰德區（華商紗廠聯合會資助）地面二百畝 
（十一）能泰五公司農事試騐塲（南通泰縣五鹽墾公司委託代辦）地面五百畝 
植棉知識之傳播由棉作改良委員會協同大學農科全部執行其進行辦法又分三種 
　　（一）授課　除大學規定植棉學程外農科復特設講習會補習會及植棉專科等傳授植棉學識九年開辦署期植棉講習會十年開辦棉塲職員補習會本年又特設植棉專科 
　　（二）發行印刷品　農科發行之單册印刷品關於棉業問題者有孫恩麐君所著之美棉栽培淺說及改良推廣中國棉作應取之方針論曁張巨伯君所著之南滙奉賢二縣之棉花造橋虫調查報告書又十年度東南大學農科棉作試驗報告及南滙棉作害虫試驗報告二書正在編印中不日亦可發行他如過探先孫恩麐葉元鼎王善佺諸君譯著短篇論文學說登載各雜誌日刋中者亦屢有所見 
　　（三）舉行棉作展覽會十年度農科舉行棉作展覽會凡三次第一次在上海楊思鄉舉行其宗旨專在招致該鄉棉農示以棉作試騐成績冀其效法改良第二次在南京城内舉和行意在傳播改良棉作之學說俾與實業行政界及農業學界互相切磋第三次在河南鄭縣舉行宗旨與第一次相同 
　　至於輔助植棉之他種試驗及研侒其重要者有棉作害蟲試驗及植棉用農具改良兩種十年度張巨伯君在南滙研侒各種棉作害蟲多所發明蟲害如捲葉蟲金鋼鑽造橋蟲等歐美各元進國向寡研究而張君則實地考究其生活狀况蕃殖方法及爲害習慣又試用毒粉毒汁噴射以覘其對於害蟲及植棉之影響其他研究所得要點頗多本篇不及贅述將出版之棉作害蟲試驗報告當能一一詳說之也若夫植棉用農具之改良李炳芬君正在苦心研究現有新發明之棉花播種器不日即可製成試用又東南大學工科工廠亦盡力援助農科 
製造植棉用農具美國通用之五齒中耕器（用以耘除棉田之雜草每小時可工作三次）若現自美國購買每架至少需洋二十元而工科自製之品可以十四元可售又美國式棉花播種器工科工廠亦可製造之故本年農科管事之各處棉塲悉用自製之改良農具鄰近棉農來託農科或工科代製者亦頗不乏其人以上所述爲東南大學農科改良全國棉作事業之大略特付諸欹劂以爲吾國關心棉業前途者告且希予以匡助指正俾本科永爲吾國數百萬之棉農服務此　作者所深盼也 
 
[東大農科棉作部檢查棉質攝影]  
　　棉之優劣不僅於株體爲斷而繊維長度光澤種子顔色重量等均須檢查是圖即表示檢查時之手續 
[中國無線電之概况及其價值] 北京天壇無線電局韋一坤輯 
（一）中國無線電之概况 
　　近今太平洋會議討論遠東問題無線電亦在討論之列國人鮮加注意良以不知吾國　線電是何種情形又有何價值著者服務於無線電界敢盡介紹之勞想爲讀者所歡迎茲立二表於左陳明其概况以供國人考究焉（甲）本國無線電局表 
地點　　　呼號　　電力　　方式　　　通信距離（海里）　　電浪長度（米達）　　值報時間 
北京XPK　　SKW　德律風根　　晝程六百夜程一千六百或一千二百或一千六百或二千一百不分晝夜張家口　ＸＯＬ　　同　同　同　同　同 
武昌　　ＸＯＣ　　同　同　同　同　同 
吳淞　　ＸＳＧ　　同　同　同　同　同 
福州　　ＸＯＷ　　同　同　同　同　同 
廣州　　ＸＮＰ　　同　同　同　同　同 
崇明　　ＸＳＵ　　５ＢＷ　同　　三百　　六百　　上午八點至下午十點 
上海　　ＸＳＨ　　２ＫＷ　同　　二百　　六百　　同 
保定　　ＰＦ　　　　　同 
天津　　ＴＣ　　　　　同 
以上共十一局前八屬交通部收發官商報後三局隸陸軍部專供軍用以外有三十副無線電機分配於三十隻軍艦之上其電力較北京局小但各有呼號之不同隸於海軍部 
（乙）本國境内外國無線電局表 
地點　　　　　呼號　　電浪長度（米達）　　管理機關　　通信距離（海里）　　職務 
北京美使署　　NPP　　美國海軍部　　二千　　專通官電北京日使署　　RPN　　日本海軍部　　同 
天津　　　　　WXY　　美國陸軍部　　同 
天津　　　　　　　　　　法國陸軍部　　同 
天津 
上海公共租界鐵芬路　　PDB　　三百·六百·一千·三種　　　　英人濮迪孔　試驗 
上海顧家宅法營　　　　FFZ　　六百·九百·一千八百·三種　　巴黎無線電社　　盡程五百夜程一千　公共通信 
上海濟南路　　　　　　ＳＦＸ　　三百　　　　　　　　　　　　　法國聖舫濟學校　二百　　試驗 
上海霞飛路三七五號　　ＬＷＳ　　三百　　　　　　　　　　　　　法人利威斯　　　同　　　同 
上海四馬路外灘　　　　ＳＦＢ　　三百　　　　　　　　　　　　　英國公部局　　　同　　　同 
上海新閘路自來水廠 
漢口　　　　　　　　　ＲＨＫ　　　　　　　　　　　　　　　　　日本政府　　　　七百　　軍商電 
大連　　　　　　　　　ＪＤＡ　　　　　　　　　　　　　　　　　同　　　　 
濟南　　　　　　　　　ＲＴＮ　　　　　　　　　　　　　　　　　同　　五百　　　官商電　　 
滿洲里　　　　　　同　同　　軍電 
靑島　　　　　　　ＪＪＢ　　　　　同　　七百　　官商電 
哈爾濱　　　　　　ＨＢ　　　　　　一千八百·二千·三千·三種　俄國政府　　八百　同 
廣州灣　　　　　　ＦＷＡ　　　　　三百·六百·一千二百·三種　法國政府　　五百　公共通信 
唐山　　　　　　　ＮＧＣ　　　　　　　美國海軍部　　官電 
秦皇島　　　　　　日本陸軍部　　七百　　官商電 
按乙表外人在吾國境内所設之無綫電局共二十處而外艦之電台不計焉日本八法國五美國四英國二俄國一各局有外兵保護吾人難探其底藴故其電力之大小電浪之長度等不能揣摹蓋外人私設電台明知侵犯吾國主權而嚴守秘密其用心誠有不可思議者也然吾國電臺皆非自造購自英德外人知之恐較吾人尤詳無須保守秘密 
　　甲表所列皆爲吾國已成各局目今開工而未竣者有烟臺·大沾·兩處烟台之電力與北京局相等爲五啓羅瓦特供北京與上海吳淞轉電之用大沾之電力爲一啓羅瓦特專備與船隻局通電民國七年間政府曾與英商馬可尼無綫電公司訂造西北電臺三所其指定地點爲庫倫·迪化·喀叶喀爾·三處庫倫首先開工告成於去歲二月間祗與北京無綫電局通信一次而庫倫失守今在俄新黨之手迪化與喀爾兩電臺交通部已籌備多今春可以開工歲底亦將告竣去年正月間交通部與美商訂定五大電臺最大者電力爲一千啓羅瓦特可與全球各大電台通電擬設於上海次用二百啓羅瓦特之電台設於哈爾濱其他均用五十啓羅瓦之重力分設北京漢口·廣州·三處的雖成立而械器未至均在進行之中另有海軍部與日商訂定一大電台用五百啓羅瓦特之軍力冀能與全球通電設於北京通州雙橋之郊著者亦曾參觀數次今已功成其半詢之日人約今夏告竣 
　　以外尙有兩副小無線電機備敎授之用一在上海交通大學一在北京交通大學上海交通大學尙有最新式收報機一副可以接收世界各大無線電臺之新聞北京在東便門外亦設有德新式收報機一副若美之華盛頓法之里昻德之柏林各大電臺所發之報無一不能接收亦可謂靈乎其靈矣 
　　合吾國海陸交三部所轄之陸地電臺成而未成及在進行之中者大小共二十二所而外人私設之電臺亦有二十處之多若太平洋會議能使吾國備價收回分設於 
各省省會及通商重鎭則有事之科可以專供軍用無事亦可收發官商各電以爲有線電之補助一旦吾國陸地上有四十二座無線電臺國内國外通信裕如實闢電政上一新新紀元然而能否達吾人之目的要在國人之力爭及列强尊重吾國主權之誠意若何耳 
[（二）無線電之價值]  
　　（甲）關於航業方面者　曩者商船航海不能與陸地傳達消息儼然獨立於海洋之中而生命與貨物亦不知其所寄托一旦發生危險呼救無從自無線電發明以來商船安置無線電機備水陸傳達消息若航行大洋之中一遇危險無線電可以發出Ｓ.Ｏ.Ｓ救命符號於臨近各船以求救援按萬國無線電律凡船隻局一聞此種救命符號即須停止其他工作首先爲之傳遞更當設法相救實開航業上互助之先例而吾人航海又多一層保障此其價值之大者而乘客亦可利用無線電與兩岸互通消息因萬國電律凡水陸電臺不分國界有互傳電報之義務故雖離岸萬里可以利用他船以傳消息但經一船之傳遞須加一份報費 
　　（乙）關於陸軍方面者　兩國交鋒常决勝於主將指揮之靈敏然指揮之靈敏全賴消息息之靈　無線電利用空中以脫Etder傳播電浪達於四方故無長途傳導線祇須雙方有兩副機器而已其便利於軍事誠非有線電所能比擬且軍用無線電較陸地收發商報之無線電尤爲簡單一副收報機祇須一馬負之足以畢其運輸之能事若以主將所在地設立較大之無線電臺而以較小之電臺分配於前敵重要之區則主將雖離前敵千 
里而其發號施令及報告前敵之軍情瞬息之問無線電可以負完全責任偉矣哉無線電之價值不可以數目計也 
　　（丙）關於海軍方面者　昔日二艦談話晝用旗語夜用燈語然其效能僅限於數十里之間耳若百里之外非所能也至若大霧迷天山島中梗則旗語燈語失其效力近日三四萬噸之巨艦可以配置一二千海里之無線電大霧反足以增加其電力山島亦不能妨害其速率海軍之有無線電不帝多一耳目 
　　（丁）關於經濟方面者　無線電爲生産事業苟善於經營必有盈餘請以北通州海軍大無線電臺爲例以證明之聞海軍部與日人訂約關於管理方面有兩種辦法若歸中國管理須按期還欵其訂價約在六百萬元左右若歸日人管理中國人但無須還欵三十年後日人且可以此電台完全相贈按此台能與全球各大電台互通消息若非生産事業日人亦愚甚矣夫日人豈眞愚哉諒必有數十倍代價在其中焉 
　　（戊）關於海洋方面者近世科學日益發達無綫電亦日見進步山海不能阻其電浪之行徑地球之上無遠弗届駸駸乎有代替海綫之能力若加以收發上之改良及經濟上之研究數十年之後海綫必成廢物蓋無綫電之便利與敏速自非海綫所能競爭而優勝劣敗乃天演公理也 
　　近日本平洋會議席上法人倡議凡外國電臺得中政府允許者均有保留之列專供收發官報之用著者聞此消息即赴交通部探詢得悉政府從未允外人在吾境内設立電台蓋此舉於電政統一上有莫大障礙法人今倡此議是明明侵犯吾國主權但不知太議通過遵重中國主權之一大原則作何解釋吾更欲問法人曰君尊重吾國原則於先而侵犯於後出爾返爾豈先進共和國家所當爲耶近者消息愈傳奇法人藉調和美日無綫電之衝突而思插足其間發爲洪管狂員而國人昧於無綫電之價值無聲無臭豈默認共管爲正當歟亦府有所表示歟是在國人自爲之茲更有陳者總括無綫電之價值而言之乃一國之重要耳目也國人豈願汝之耳目受人箝制歟則自由之精神何在（太會關於吾國外人無綫電决議案載二十日本報第二張） 
[馬素在美報發表之言論（通一）]  
原文載紐約時事雜誌 
　　大戰而後西方極嚴密之商業組織旣見瓦解於是列强回顧而矚目於東方未闢之富源中國在世界所處地位之重要遂得全球之注意焉中國國富民衆此後世界之發達待助於中國者當無限量雖然中國之所以陷於今日之狀况者亦因國富民衆有以致也蓋今列强之所殷求者有二市場與原料是也中國於此二者兼而有之世界未經啓闢之土地無有大於中國者中國土地經農民之懇植者已歷數千載之久而其地力似無枯竭之象煤與鐵世界工業上之要素也在中國藴藏者不可以數計中國又以富擁鉛汞銅銻等重要工業原料聞於世中國不特礦産富饒其海岸線之長亦世界各國所僅有自高原直達海洋之河流縱横交錯不可以道里計除地利物産而外中國復有人民四萬萬中國人民具有四千餘年中與他國頡之文化又復儉樸勤苦愛好和平聰敏耐勞佔世界廣大之面積歷數千年之競爭而仍能維護其生存者中國是也此爲西方各國所深知者也雖然西方各國以及日本之對中國不覺食指欲動者亦因其富有也彼輩現視中國爲其逐鹿也莫不如狂如痴爭先恐後竭其全力以奪中國之寳藏 
　　日本之知中國爲極大之商塲　遠在西方各國注意於對華商業機會原料寳藏之前中國所富有之物産並不盛産於日本故日本對中國自將垂涎三尺野心勃起矣其謀中國也步驟井然惟每若欠缺正直耳歐戰瀑發日本卽知苟其効勞於任何方面則受其助者必願出莫大之代價以羅致之且此項代價不必出自受助者自身之國庫而可逕取之於中國人民也日本乘此千載一時之機會即奮袂以起其對華所處之地位固已優越今其所圖祇以工業製造品換其所需之大宗原料耳日本毅然决然加入大戰以其狡猾有餘故復得儕於戰勝國方面 
　　中國旋亦加入戰團與日本及協約國爲同仇之伍然日本之對華未嘗有聯盟情誼之表示也一九一四年日本所抱之野心在統合遠東爲一大出産組織而自總其成然彼所施於中國之政策並未得華人之同情其態度反爲華人深惡東方二大國因此不能親密而反日形相左矣 
　　日本對華政策因二十一條要求而暴露於世當其以此要求壓迫中國之時全世界耳目爲所掩蔽竟毫無所聞若中國完全承認其要求則恐中國早已爲日本之屬國矣當交涉緊急一髮千鈞之時中國人民起而力促北京政府阻遏日本掠取中國富源人力之陰謀焉 
　　門户開放政策　日本之在山東現藉其已得之經濟及行政地位力事擴張其野心所在諒爲西方各國所洞悉蓋得隴望蜀志在侵入中國他部而壟斷其市塲也列强目覩此情自將大聲疾呼重倡門户開放政策以防中國菁華盡入日本囊括之中 
　　西方之商業國莫不知當今最大之需要爲獲得工業品之銷塲及原料之取給地中國地大物博實爲其莫良之賣買塲在昔當大戰未起之前對於中國若有所爭自必出其全力犧牲鐵血以謀之今則甫經大戰財力兩疲人民之擔負已過於其所能任之量若再以武備相尙作第二次大戰力誠有所未逮故今日列强雖心欲得特殊利益勢力範圍以及一切割讓然雅不願訴諸武力而欲於樽俎之間獲得之也其所抱之宗旨爲以口舌動日本使其前此之竊諸中國者相與匀分之華盛頓會議之召集殆以此歟 
　　雖然西方列强未免蔑視中國人民矣蓋擁有偌大富源而欲藉此富源以發展遠東商業之數萬萬人民萬不可加以蔑視凡輕視中國人民不願與之互相提携開闢其富源以利中國而惠及全世界之國家永不能解决遠東問題中國人民在其國境内擁有之權利若蔑視之則必不能有良善之效果者也 
　　中國素知其歷與他國之交涉未嘗得公平之待遇對外常抱懷疑態度實爲其環境所造成之自然現象也爲消除此項懷疑態度起見凡前此利用中國孱弱以圖自利之國當盡棄其不以義義取之讓與權及一切特權日英法當撤銷其勢力範圍以表示誠意中國祇可有一勢力範圍即中華民國之勢力範圍是也 
　　腐敗之北京政府　考慮恢復中國固有地位使爲世界最大出産國及購買國之時復有一層吾人亟當加以嚴重之注意者締造穏固政府是也中國人民對於此點已有了解彼等以爲若列强繼續援助中國之腐敗政府以圖取得一切讓與權則中國永不能有穏固之政府列强須知彼等雖能從中國腐敗政府取得種種暫時之權利然終必與中國全國人民相見據謂中華民國未得各國承認之前英國曾經聲明若中國願締約以增加英國在西藏之利權則英國方願予以承認列强擁護北京腐敗政府侵佔中國人民之權利以自增其勢力已成一種習慣彼等力助袁世凱然袁爲陰謀帝制失信於人民而終爲人民所共棄之人物也 
袁氏前車不幸而尙不能爲别强誡今復擁護一同一腐敗之徐世昌政府矣徐氏受制於親日督軍及北方軍閥此等政策苟不立即廢除中國政府萬不能有穏固之望也 
　　中國不能穏固又有重要之原因在即廣東政府雖爲中國唯一合法之政府其領袖雖皆爲愛國進步之份子雖嘗作莫大之犧牧以救其國與彼秉國鈞而自爲利者較雖有天壤之别然此眞正之政府屢次請各國承認而屢爲所拒今反延北京政府代表參與華府會議而置廣東政府於不顧吾敢謂中國問題將永無解决之望北京政府已不能代表中國彼所代表者祗軍閥耳軍閥不能代表中國人民故其所派於華府之代表亦不能肛表中國發言也 
　　孫文之宣言　華盛頓會議請書遞致北京政府之時孫文總統發一宣言曰『美國總統已邀中國參與討論太平洋及遠東問題之華盛頓會議余爲中華民國政府之合法行政領袖茲謹宣言曰若中國不能脫離爲二十一條要求及同類條約所構成之覊絆廢去徐世昌政府所承認之種種秘密合同借欵及讓子權則太平洋及遠東問題終不能有解决之一日其他皆爲上述諸端之枝節問題然苟不卽加以阻遏亦將侵及中國之富源及人力也 
　　中國苟欲不受人之支配則今屆出席於太會之代表必由一非但合法而且未嘗與施行上述高壓政策之國家發生關係或交涉之政府選派之 
　　徐世昌及其政府對外之關係在在受人支配而每陷於罪戾徐氏爲妄議二十一條要求之内閣總理嘗犧牲中國重大之利權多種渠及其政府亦曾簽定一九一八年九月二十四及二十八日之密約以及其他一切侵及中國獨立主權及領土完全使中國富源任人剥奪而受人支配之合同徐氏非但無合格之道義以行施政治其權位並亦違法者也彼由不合於中國憲法之國會所選出去秋該國會並亦爲徐氏自認爲不合法而解散者也 
　　本政府絶未受有束縛與各國從未有不合法之交涉爲中國惟一合法之政府依據正式國會之憲法而組織者也無道德之徐世昌與違反法律之政府所派之代表萬難有所建白此種困難斷不能以紙上空談之統一中國政策輕易解决之者也中國苟願在議席上得分寸之公道必先解除此障礙而後可 
　　余爲代表中華民國政府及其人民而宣言曰若中國之太會代表不爲本政府所選派則太會中一切關於中國之决案不能認爲有效』 
　　北京政府之勢力乃日本政府之勢力此種勢力今猶活動於北京北京政府所派太會代表雖時或覺其所得訓令不愜於心然終不可獨斷獨行故此種勢力亦將發現於華盛頓北京之咽喉已在日本掌握之中雖猶苟延殘喘終必鬰悶以死也 
　　廣東政府之地位已因孫總統之宣言而極爲顯明此後將篤守不變太會之行爲斷个致改易其愛國領袖之態度蓋維護民福保障國權是爲其職志也 
　　一言蔽之若中國主權不見恢復其鐵道富源關稅水道及對内對外一切問題不能有全權以處理之則太平洋問題裁减軍備問題永不能解决若各國不承認中國人民根據約法組成之政府而猶與軍閥所把持賣國以自肥之假政府相往還則中國萬不能有穏固之望矣 
 
