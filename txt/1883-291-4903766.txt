# 1883 - 291 - 4903766

 

Page 1

 
 
[淵鑑類函出售] [  點石齋主人啓]  
　　類書助於六朝而尤盛於唐然博而不緐簡而能　者實鮮前明俞安期著唐類函頗稱詳括其祖述歐陽詢類聚又稍　存書鈔初學記白帖通典　　益之旣缺宋以來書而唐以前亦有脱漏者國朝康熙年間諸儒臣奉命臚采原本唐　函所載禇書并唐以後諸家事類及二十一史子集科　廣爲蒐羅句櫛字比凡日星河岳禮樂兵農以及道德性情禽魚卿木罔不辨晰音義提挈綱領其間典故事對詩賦雜文會萃百家精詳宏博書成計　　五十卷聖祖仁皇帝錫名淵鑑類函製序刋行誠類書之大觀矣本齋石印佩文韻府旣爲海内士林所珍賞今又不惜重價購得初　殿版淵　　　縮爲石印彚訂十册校核則愼之又愼摹印更精益求精毫髮無遺鬚眉畢現盖技以久鍊而熟料以選擇而工較勝佩文奚啻倍蓰至其字　之精　明朗雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架巳也攷古家各置一編昕夕欣賞其有裨於藝文者豈淺鮮哉兹准於九月初十日出書每部十一元售處悉照曩例 
[招股縮印古今圖書集成啓]  
　　國朝康熙年間廷臣搜輯　籍將以分門别類彚成一編以爲藝林之大觀五易塞暑始葳事進呈乙宣賜名古今　書集成仍命　臣　　　校越十餘年未就雍正時復詔虞山蔣文黨廷錫督在事諸臣成之凡爲目四址爲卷一萬爲　五千二十爲函五百三十二上　　集下至方與　　明倫博物理學經濟靡不畢備圖則鏤銅爲板字用内府珍藏之銅活板排成共印六十部頒賜諸王大臣外餘以分儲名山石室洵　内之鉅　　迄今諸友邦聞之均驚駭讒歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費内庫之金錢而所刷印　　此數十部茲已事隔百餘年剥蝕消沈流傳漸少若再越數世恐藏存其名而盡歸磨滅豈非一大憾事哉因思本齋現有照相石印之法　將此　　　照印惟工本　鉅且非點石齋一處所能告成須得另設一處廣招人工約三易星霜當可脱手是以現欲集股份約一千五百股每股共出規無一　　十兩分三次收取其第一年收　五十兩第二年再收至十兩至出書時再收五十兩每次收銀照數掣發收據俟三年完工每股取書一部本齋除　　外書不多印一部現在附股者雖源源而來而尚未满類務望速來掛說以便早日開工至開工後不再收股欲入股者請先將銀五十兩交至申報　　由申報舘點石齋藎用圖章並由美查洋行主　親簽西字爲憑給發收軍并將現已印田之樣張一紙　收單附閲將來此書開印版口之大小悉　　原樣紙其字巳較點石齋所印之康熙字典放大藎取便於翻閲也如遠　豁君亦願入股其股　可由票號匯來收單卽交原票號芾回縛寄當亦　　也再本齋所印各書均選用棧品之墨字跡能歴久不磨雖越千百年來而墨色仍如初外洋亦有古　石印盡盡流傳令取閲之從無　漫澌滅　　　石印書籍與照相理同而事異其中工料大相逕庭故照　年久或有落色而石印書籍則可無此處也誠恐隊君不察用特附　 
[論金满投誠]  
　　台匪金满一案其初絶無緊要使地方官公正廉明而下情不致壅塞斷不酿成此禍迨事因激變守令無可措手飛驛詳報又復張大其詞聳大憲之聽爾時譚文帥撫浙性頗剛正政尚嚴毅一接文報星夜發兵渡江尅期勦辦留浙楚車除省城鳳凰山外并湖州泗安等處防營檄調而去一時聲勢赫赫直與威豐八年粤匪自江西廣信福建福寗分道犯浙金衢嚴處各屬戒嚴之日諜報絡繹軍心倉皇情形竟無少異厥後以山路崎嶇賊蹤出沒靡定而土人又無肯作鄉遵及他處匪徒頂名者多遂至官軍進退無主雖將賊巢四面兠圍而金满　跡杳不可得駐軍年餘毫無成效頓覺欲罷不能欲速不得未始非當日鹵莽之誤也假使省中接報之後先委親信之員潛往密訪並周咨在省台人如書院肄業之諸生四營効力之武弁究詰金满之行爲及現在之肇禍緣由與台屬土人口碑準情酌理顧後慮前亦何至老師縻餉費兩年之兵力而不能俘一介之愚民爲咸同以來籌辦軍務諸公所睨視而匿笑哉夫金满非有叛志也然戕官刼獄儼然反者所爲寍不畏法若此所謂鍵而走險者也不知台事者不足以論浙東之大局不知金满者不可與言今日之投誠前聞彭雪帥納金满之降議者皆曰金满明明叛逆楚軍圍之雖不驟俘亦終釜底游魂耳乃以　辦始以格安終無乃不可盖戕官刼獄罪在必誅十惡之條實居其首此而可恕則凡叛逆之人皆恃有悔罪投誠之一說矣且　盜新例部議臺章屢請停止督撫猶曰不可二十年來夥刼之案無論有無傷害事主但據得贓悉子駢誅夫盗刼似殺於叛逆游惰無資饑寒交迫然後忍而爲此情可憫也其黨衆多原祗臨事糾合之人並非謀逆之死黨而况各省盜犯十九營勇昔以有事而招之立功成名今以無事而陷之犯法罹辟其咎將誰執也今如金满者可以釋之宜乎强盜亦可以縱之一寛一嚴相懸天壤刑亦頗矣然而知其事者則謂雪帥處置金满殊得其宜也蓋台州土匪之多各省無山其右而地界山海風俗剽悍民知尚武而不尚文腰刀手鎗家有壯丁無不備具然出產甚微海鮮烟漿之外别無長物謀生乙路狹極而窮出外作工大都粗藝其居家者貧不能飯終年食薯猶有饑時性好鬥而力有餘者乃相率剽掠於洋面或魚肉富家糾衆嚇借不如其願則擄人勒贖放火焚燒無所不至因而富戶亦有出資募人以資守護者相沿旣久徒黨愈紛七縣之中一二百人者數十人者論其蹟則同爲土匪推其故則各有一心能爲地方之累而不能爲一省之患者也金满少好交游敦尚義氣見各土匪如蜂之屯如蟻之附專爲打家刼舍生涯思欲結交死士别樹一幟以靖地方之亂而苦於無資號召黨人不能相依而餓於是散諸海上見有他省他君之商貨則擄而致之其餘必爲富不仁之財然後敢取所取者亦皆分惠貧窮己及死黨十數人但求自給而巳故台人感其濟困扶危之德展轉播揚其名愈重久之官亦耳熟不意闔郡土匪知其好行小惠必得鄉里之歡心以爲假冒其名肆刼於鄉官以事主報案不得不攄而台人感之無有願作眼線者在金满必不罹大辟之刑而我等乃實得虚名之庇豈非兩全因之控金满打刼之案厚幾盈尺而實則金满於本地並無一起也此等情形非士人不能知郡縣詳報亦據事主原禀將金满之名喧逹憲聽而屢次獲辦之犯到案亦自承金满之徒故省中止知金满夥黨時有俘獲巨魁在逃尚須獲緝前年六月間亦以一案指控金满太守意在必得乃與素識金满之巡檢密商計誘巡檢具保於金满詭言太守欲細訊李代挑僵之故必得親信之人以往訊畢卽出决不覊累金满許諾詎人到府堂並不問供卽繫縣獄金满責巡檢負約巡檢力請於太守不得諸死黨譁然而起致有戕官刦獄之事夫以金满一人而代闔郡土匪受刼掠之名其人亦大抵豪邁伉爽之流官兵圍捕年餘而黨與牽率八十人相依爲命卒至同時就撫具義氣可謂難得矣聲名震甚而黨與止有此數與武漢教匪散結各省聚輒數千人者孰叛孰否由此可知省憲失於前而雪帥持於後從此英雄不甘埋沒所造正未可量吾謂有金满一人而台郡土匪之患行將漸戢矣噫嘻雪帥誠有見乎其大者哉 
[諭旨恭錄]  
　　八月三十日奉上諭給事中鄧承修奏巳故知府不宜濫膺祀典一摺祠祀之典所以報功必 
實係政績卓著遺愛在民方足以恊輿情而昭偉業嗣後中外臣工務黨詳核事實不得濫請其有奏請建立專祠及附 
 
 

Page 2

 
 
祀者着禮部悉心核議分别准駁候旨施行鄧承修所請將已故知府馬繩武附祀撤銷之處卽着禮部議奏欽此同日奉旨庫倫辦事大臣着 
圖什業圖漢那綽分圖補授欽此○九月初一日奉旨志元補授通政使司副使欽此同日奉旨錢桂森補授詹事府詹事欽此 
[增兵近信]  
　　西字報云法國現定發兵一萬二千名前往越南東京其統兵元戎卽係前此攻取阿非利加多尼思地方之某君也 
[東洋瑣事]  
　　東瀛報載日人名夏基那在神戶某妓院贖一妓女爲室該妓本有拚識其聽夏之贖身也原欲乘問脱逃故歸　後不數 
日卽於上月十八日潛蹤而去兩日後爲夏查獲不動聲色好言慰之且謂潜避終非長策我願送爾全母家該妓惑之遂爲雇東洋車載之以行至無人處夏乃突出利刃剌妓立時斃命車夫驚而欲執之夏力大車夫不能敵遂被兎脱鴻飛冥冥不知其處現聞報官緝捕未識能弋獲否也又云有日本薩加其妻頗有外遇欲謀致死其夫薩加知之而不欲聲揚欲籌良法以離其奸八月二十八日正在籌思之際忽聞有剥喙聲其妻時亦有側令夫出爲開門乃薩加甫啓門而霜鋒已自外而入傷及其身薩加頗有力趧卽奪取其刃其人見勢不佳轉身奔去薩加雖傷幸而未遭毒手回身埋怨其妻斥其坐視不救然究無可知何正未知將來若何也 
[津信摘錄]  
　　天津西人來信登諸字林西字報云上月念五晩一點鐘督憲行轅之對面失愼直燒至河邊而止先是天津道曾出示曉 
諭凡救火之人須各按地叚不得挽越故此次火發時但有該處水龍相救人少力微不敵火勢之猛故致不可撲滅李傳相在督轅墻上望見火勢令東面水龍咸來相救而人皆以道憲告示爲辭傅相傳天津縣大加訓斥謂津道之示實足誤事該縣何以不俟禀命卽行張帖卽命摘頂示儆云又言法公使德君理固與李傅相商議諸事秘密殊甚惟聞李傅相言及中國並無發兵以助黑旗之事黑旗一軍與中國毫無干涉一聽法國如何措置可也德君又言中國廣西境内可擇一曠地以安頓黑旗之兵傅相答以此事所關甚重當俟奏請方可定奪現在德君擬與總理衙門商議此事也 
[武林瑣事]  
　　杭垣臬司衙署地最冷僻入其中者覺有陰森肅殺之氣前任陳亷訪抵任後以風水不佳大加修造於今六月間開工土 
木丹青尚未告竣現因新任劉廉訪將至是以德曉峯方伯疉札監工委員監催完工八月二十六日方伯親臨臬署察看聞極速亦須重陽前後方可竣事也○新臬劉亷訪憲旌於上月二十七晩柢大關二十八日午刻進城其行臺开會橋大公館中定於九月初三日接印云○王賡虞少司農子告歸里林泉養志鐘鼎承歡堂上百歲車前八騶人倫之盛海内榮之前日其長公子忽遘河魚之戾無甚大害不期藥石悮投遂致不起次日爲潮生日尚擬赴友人觀潮之約不料於十七日先騎鯨而去也公子年三十一歲凡家中巨細一切皆其掌握一朝長逝司農不惟抱喪明之痛且如失一左右手也 
[總議屇期]  
　　今日爲本埠英工部局總議事之期曾列前報兹悉所議約有數事一係整頓巡捕之事其中分作兩項其一項議將前此 
工局所擬整頓巡捕章程排印成書今則請將此書核准一項議核准後工局招延巡捕寫立五年合同其辛俸多寡工局可以主政此一事也一係正月間總議事時曾議及工局擬借銀一萬五千兩以備如闊街道等項之費今議於一萬五千兩之外加借銀三萬兩其法與股分章程相似俟第五年起始行陸續歸還總在二十年内還清不得逾限其利每百兩每年極多以七兩爲率此又一事也一係原定章程第三十四條内所云凡開酒館烟間馬房及宰牛塲雞鴨店曁駁船等類應頒給執照之處須重爲斟酌此又一事也以上皆局中人之意又有局外人所欲議者二事一係請工局董事禀知領事官請領事官轉禀駐京各國公使告知中國英租界會審之華官當重其權位方能辦事一係請工局核准許其借銀五千兩擬在公濟醫院左近創造房屋爲收留租界中出天花之人在此調養之所云至於所議成否何如容俟續錄 
[出轅改期]  
　　傳聞左侯相定於十三日出轅先至清江浦勘騐河工再赴下游巡閲各處漁團云 
[輪船撞損]  
　　招商局之江天輪船從寍波來滬本應於昨日清晨抵埠而昨日相近十點鐘時尚未見至人皆望眼欲穿嗣於十一點鐘 
進口旣抵码頭據搭客云該船駛至大七洋面適遇禪臣洋行下揚子輪船由滬赴香港猝與相撞兩船均有損傷遂各駛回本埠揚子船上之貨業已運至鎭江輪船以便再往香港而江天船亦須修理下次赴甯波當用江表輪船云 
[刑司回滬]  
　　前報英按察司廉里及大狀師成金生赴粤查訊海關洋人羅根鎗斃華人一案兹聞按察司與大狀師已於前日乘怡和 
洋行之寶生輪船回滬矣 
[笑者叵測]  
　　英租界石路一帶曉市喧闐咋晨有蘇婦某氏手持竹籃購辦蔬菜忽有扒手從背後攫取銀簪該氏回頭一看則有一人 
相對含笑雙目炯烱向東而視該氏誤以爲有人與戲因言誰人與我打棚笑者又曰你見否竊簪賊已向西去矣該氏始呼捉賊而賊已不知所往始悟笑者卽賊黨回身尋之亦已不見該氏祗得垂頭喪氣而返笑者眞不可測哉 
[自投濁流]  
　　昨日黎明有年約三十餘歲之男子僅穿白洋布袴一條逕至虹口琼記碼頭投水自盡及各舢板聞聲赶救已隨波而逝 
至今屍骸未獲不知其爲何人也 
[津人又至]  
　　津人李占鰲等遞解回籍後在滬津人各安本分不復滋生事端現聞遞籍諸人仍至本埠人數較首更多昨有天津流亡 
持刀至伶人周春奎處逼借銀洋捕房西包探麥根聞信往拘不獲旋又查明流氓姓名帶同華包探在泥城外獲住吳毛三及孟姓二人帶至捕房暫押旋由伶人至捕房言有人出爲勸解請免送官巡捕頭不准所請今日諒當解案陳太守疾惡如仇必有以處此 
[索費宜懲]  
　　左侯相創辦漁團意美法良漁戶尚懷疑懼乃竟有狡黠之徒武斷鄉曲勒索使費不特非招募之本意亦何以釋漁戶之 
疑哉虹口綱帮頭目王德發意在邀賞不論衆漁戶之願不願輒將自管各漁戶並其弟阿三名下各戶一併開單投局而阿三名下之戶咸懷疑慮王德發復以各詞恫嚇衆益不服於初二日早間將干德發扭縣喊控經邑尊訊問各漁戶謂塡册給牌例不取分文而王德發乃每戶索費洋一元錢三百文今又不商於衆開名赴局投報且我等係其弟阿三名下所管是以各不甘心等語而王德發堅稱並未取過該漁戶等洋銀邑尊以王德發擅作主張啓衆疑慮喝笞二百板革役永不准復充 
[質夥遞禀]  
　　翁太守前奉道憲諭禁租界質押各店太守曾經傳到公和公大祥泰豐龢四家諭令攺當等情均列前報今公大豐龢無 
力改當已經閉歇昨據公和經手人潘某呈稱遵諭改當業已禀縣齤府請粘在案惟工部局月捐當去年開設之時每月出銀三十兩至年二月起又加捐按月五兩無如生意清淡叩請咨商工部局核減况吉祥街恒豐典當按月亦不過出銀二十五兩等情翁太守謂此事係工部局主持當商請繙譯官轉商工部局核議爾當另具禀於工部局云 
[三訊小票案]  
　　小票一案昨經法公堂覆訊捕房將陳水清王金生顧阿高解案而盛忠舟已經保去據通裕信局司帳人毛雲章遞呈 
 
 

Page 3

 
 
禀詞并附切結呈案并稱所有全盛生昌政和各局夥亦均到案協源局亦已邀到本守將切結及禀閲竟謂我以爾等無知故從寛着爲具結豈意如此逞刁前日稱滬地信局有七十餘家今結上惟加通　正大寶順等連爾等五家而已隨詰協源局曾寄過信幾封有洋若千答稱林阿元於五月間回去七月杪來申八月間係我經手祗送過言兩封洋三元餘不知情諟其送信去時可知陳水清與張姓作何事曾見面否答稱送信乃王金生接收回信亦由王交出張姓等並未見面太守又詰毛雲章具結之事毛又稱前稱七十餘家乃指南北通市而言曾逐家去商議彼等稱從未寄過此等票洋無結可具太守謂倘逐細根究寄票者不止五局屇時當一體嚴辦各局夥求請從寛太守着將禀祠與切結均須重寫下期投案如有何局不肯盖印當另行開單指名呈案今查得通裕恊源全盛三家寄信尚少每局着罰洋十元生昌政和兩局較多着每局　洋二十元着各夥交保交洋各局夥遵斷退去太守隨詰陳王顧三人今日可以直說况爾等均非爲首之人祗須實供王金生稱實不識字祗認收付信件不知何事顧阿高仍認管門燒飯陳水清稱實賣丸藥太守着捕帶回以憑再訉 
[禀請銷案]  
　　去年屋園盆湯桃水夫朱阿福在仁濟醫院斃命一案經英公堂訊後送縣本年四月間朱妻張氏投控撫轅經撫憲批飭 
上海縣再提集訊實詳覆等因黎邑尊奉文後傳到店主張某集訊兩次據張供朱寶因病身死請移查英公堂案卷并仁濟醫院號簿黎邑尊先將前任案卷查閲并據送到英會審署卷宗及仁齊醫院號簿果有醫治無效身死載明病放由善堂收殮等情故前日覆訊時朱張氏亦已查明委係病故由堂收殮棺木在壇確無别情禀請銷案邑尊俯准著朱張氏當堂親具切結領棺回籍并飭前地保曹裕昌押同前往遷棺交朱張氏領去完案 
[英界公堂瑣案]  
　　何瑞良稱在肉舖做夥今晨有人買肉被竊肺頭一個爲此交舖送究鄭阿福供我買肺頭非買肉也陳太守調無論 
買肉買肺若係竊取必有二物今籃内祗有肺頭可見何之誣控姑念生意中人罰四開洋一個撥充醫費○沈開生稱在錢庄爲夥昨夜被賊撬門竊去錢四千文幸卽追獲人賊送案請辦朱渭生供南翔人並未行竊惠捕頭禀朱渭生前曾做過捕役縣現又犯竊陳太守隨判朱管押三月錢交沈開生領去○王大有稱時時失竊籬笆今始獲住竊犯交捕陳太守　將竊賊顧雲生管押三玉籬笆交千領去 
[法界公堂瑣案]  
　　前報列巡捕在洋涇浜相近見瘋人手持竹桿等物手帶外國手銬當卽拘進捕房據名楊芳蘭有母舅在大東門外 
鐵店太守飭人往問並無其人昨日解案據稱我之大名係楊宗保太守見其出言無狀着送善堂嗣有楊瀛洲携小東門喬永和魚行保單投案稱係親串託爲具保太守准其將楊宗保保去○法捕房五號華捕劉老三因病身亡生時有洋三十元經喬光祖爲保王光全爲中借與李成德立有借據近因往索無着其妻劉張氏控於捕房傳到喬光祖并李尤氏解案劉張氏帶其子并姪劉明德投案翁太守檢閲借據見係八年九月間所借將满一年據喬光祖稱鹽城人在滬訓蒙度日李姓借洋係王光全作保與我無于太守謂爾名字篇在保字之下自稱訓蒙難道不識字乎着將喬光租李九氏均交保出外限五日還洋 
[天津廣仁堂董事楊培上周大京兆書]  
　　敬禀者伏見頃爲順天災民籲請發棠賑濟一摺爲民請命詞與淚并仰見公忠體國康濟羣 
黎寅佩靡極竊見順屬水災廣至二十餘州縣其患較之東省殆有甚焉惟東省初災較先滬上諸君子早奉德音力爲勸導集有鉅欵竟能應手散放順災爲時較後紳商之力已竭於前其勢已成强弩之末培轉展思維夜不能寐因思滬上爲萬商輻湊之地四方樂善素封麕集於此甚至高人逸士願以書畫筆資助賑者指不勝屈愚昧之見欲求大人函致上海道邵觀察將順直被水情形出示所部令其交相勸勉慨解義囊以救畿輔沉災保衛京師根本於衆善舉之中尤爲至要極大諒必有聞聲鼓舞爭先恐後者並囑轉致盛查蓀觀察雖已於東省勸助多方尤雜爲之不倦爲首善之地比戶謀生功德尤無涯涘義聲并可上聞並約徐雨之鄭陶齋張叔和謝綏之經蓮珊沈榖臣施少卿諸君協力贊囊局心紓難大人德望久佩時賢必於無可籌維之中籌維三四稍助漕米帑金之所不及度亦藎懷所俯允也恭請勛安伏乞慈覽 
[周筱堂大京兆來書]  
　　此次順屬被災情形困苦前經函懇陶齋兄曁杏蓀蓮珊綏之諸兄設籌援助度已仰邀鑒察發信後七月二十 
四五六等日又復連次大雨凡日前稍經平減之區仍復一片汪洋茫無涯岸而永定南五工又以漫口永清覇州一帶被災更重昕夕焦愁百計籌慮於前次致函香濤子鶴兩中丞外又復飛函切懇曾爲京兆之鄂中督撫江寍方伯並囑其轉禀左相迅子撥濟曾官順天之江西中丞並夙肯仗義之稚璜宫保以及潘琴軒湘撫楊石泉漕帥迅速籌欵徑寄弟處保衞京畿安全民命未卜能否響應統籌全局一亟濟一發米一普賑冬間天寒災戶無衣又須普給棉襖來歲春耕並須發給耔種約計非五十萬金不辦昨又經會同合肥奏請於前次恩准截留江北漕米六萬餘石分給順屬三萬石外再請添給銀米奉上諭賞撥京倉米四萬石並奉懿旨將中秋節呈進宫中用欵撥抵順天賑需計銀五萬兩此誠非常恩典不但災黎聞之感泣卽中外公忠關念官紳聞之定當奮思援助况好善樂施如諸公者乎盖論目下災情災區此五萬金僅敷一縣之用其餘念屬將何拯濟若按銀米分撥各處則均不能濟有此恩命勢又不能續請卽續請豈能太多再四圖維特再函懇諸兄曲子援救俯照前函接續從前直賑並聲明順災尤重情關援溺義等勤王滬上爲中外都會前屢見新報東賑先後已籌四萬餘金尚復源源接濟固由諸君子善爲勸　亦由人心好善不約而同務望推廣勸指速賜拯濟但得多籌一款多活一口不佞卽少寛一責少釋一愆其爲功德豈僅順屬士民同拜惠於無旣哉再肅切懇並請均安諸惟照察臨穎無任屏營禱企 
奉贈去病療貧室主人卽乞指政主人爲山左人博覽羣書等身著作少則游宦維揚徒以不屑爲折腰吏槖筆來滬隱於大南門外弔橋南堍下大街中市正大酒坊後近以疫癘盛行主人䀌焉傷之願以三指濟世全沽甚衆余旣仰其高風復欽其絶藝爰作歌以贈之時醫解醫術儒醫明醫理理得術斯精乃足稱絶技盧扁云亡和緩死青囊焚棄失眞旨人有一壼懸之市草木未必供驅使先生用是深引恥鑚研棝素恃精髓上追岐伯下天士杏林橘并皆餘子先生抱負世莫比蔑視黄白賤朱紫功名富貴直敝屣愛物仁民祗自矢先生之言浩無涘聞者拜倒不自止請以一語括其指活國先從活人始[  古越高昌寒食生未是草]  
[浙省撫轅抄]  
　　八月二十六日平湖縣束禀見銷嘉属清墾差叩辭赴任○二十七日同知于資之禀辭解餉赴山東縣丞道傳曾自安徽騐看給咨來省禀到○二十八 
日汪肇敏禀知到發審局差禀見薛受采禀辭回局梁湖巡檢吳琦俱禀謝藩飭赴任禀見署全旺巡檢唐翰禀見謝委府經歴龔栻束交卸龍游縣丞回省禀到縣丞陸耀鉅由京騐看來省禀到 
[蘇省撫轅抄]  
　　八月二十九日知州銜丁憂兩淮候補運判何炳燾禀辭赶揚州候補按經歷孫毓棻禀銷閶門水關盤查兼北路夏防差縣丞陳恩溥　委署鎭江府知事沈翰禀知奉委長元義倉徵租差從九李汝墉禀知派蘇差委未人袁鍇禀知奉潘憲咨送松滬厘局差遣○三十日灌轅牌示照得南匯縣知縣顧思賢武進縣知縣王其淦奉撫憲廢請休致丹陽縣知縣張庭蘭開缺另補所遺各缺查有候補知縣王椿蔭堪以署理南匯縣委用知縣鹿伯元堪以署理武進縣候補知縣陳炳泰堪以署理丹陽縣試用布理問趙　琪禀知換蘇差委家人來轅禀報江蘇候補同知孫增於本月二十八日病故在省寓金獅河沿公舘已於二十九日已時大殮 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒九年八月二十四日京報全錄]  
　　宫門抄○上諭二道錄前○發抄旨五道○給事中安等奏懇恩賞給粟米並請加展兩月摺○少卿延奏敬抒管見摺○雲 
督岑奏揀補遊擊守備各缺摺○粤督曾等奏請將簡放遺缺之員補授道缺摺○給事中安等奏懇恩撥給米石並請加給兩月片○署粤督曾奏飭知府赴任片○八月二十四日刑部都察院大理寺正紅旂值日無引見○怡王等考試武舉覆命○太寍鎭總兵紹祺回京請安○懷塔布續假五日○召見軍機紹祺○發抄豐紳泰奏接署浙江泉篆日期謝恩奉旨知道了欽此○成孚奏交卸河南巡撫仍回本任日期奉旨知道了欽此○鹿傳霖奏接任河南撫篆日期謝恩奉旨知道了欽此○又護理巡撫成孚飭回藩司本任奉旨知道了欽此○倪文蔚奏署融縣令隆年調省奉旨知道了欽此○○巡視中城戶科掌印給事中臣安祥等跪奏爲京師民食維艱援案籲懇恩賞外城各粥廠粟米並請加展兩月照數賞給以廣皇仁而資賑濟事恭照本年七月二十四日奉上諭京師自月前以來雨水過多物價昻貴兵民人等生計維艱其五城粥廠並着加展兩月先期開放以示體恤等因欽此八月初五日奉上諭順天府奏請賞給普濟堂等處未石一摺普濟堂功德林兩處自應一律辦理等因仰見皇上軫念窮黎有加無已臣等曷勝欽感惟查前三門外朝陽閣等處各粥廠向由紳士勸捐辦理並不請領倉粟自同治六年七月戶部議奏外城各粥廠酌給粟米始蒙恩賞東西南北城七廠每月粟米二百七十石嗣於光緒三年十月前巡視中城御史訥隆阿奏家恩准合中城之朝陽閣共八粥廠每月共賞給粟米三百三十石分領支放迭經欽遵辦理在案臣等伏查五城官廠共十五處巳飭司坊官提前散放定于本月十六日開廠計前後共加展兩月今紳捐各廠事同一律當諭令各紳士等設法籌辦先期開放誠恐屇期米石仍有不敷惟有籲懇天恩飭部照舊廢結至加展兩月應一併爷懇恩准於額賞外照每月三百三十石之數加賞兩个月俾各廠得資接濟窮黎普荷恩施謹將各廠應需米石查照歴年成案另繕清單恭呈御覽伏乞聖鑒謹奏奉旨已錄○○光祿寺少卿奴才延茂跪奏爲敬抒管見伏候深擇仰祈聖鑒事竊觀近日積習未能盡除因循仍復如故謹就見諸邸抄者不顧煩瀆爲皇太后皇上陳之一曰愼民命兵燹以後民不聊生近數年來流離漸復正賴大吏慈祥有司明愼爲國家撫此孑遺耳乃近日各省所爲能幹之吏率多武健嚴酷之才視民命如草芥如四川東鄉之奇寃江南三牌樓之失入河南王樹汶之呼寃可爲往鑒雖經朝廷或特派使臣或提交刑部持正平反而死者不可復生斷者不可復續應亦皇太后皇上念之而心惻者也况此外之無可控訴未經糾叅抱痛沈寃於九泉者正不知其凡幾也干天和而召災祲未必不由於此奴才愚以爲與其平反於失入之後何若矜愼於聽訟之時應請旨飭交各疆吏督同泉司於現辦案件有關民命者悉心推勘如有失入情節勿稍廻護准其奏明更正仍加恩寛其處分如不肯平反始終固執經旁人叅奏得實卽治以欺罔之罪庶疆吏袪固執之見小民得慶更生矣一曰勤稽核近來京控命案居多發交各省者連年累月多不奏結現於河南貢生徐建中之案可見矣論者或謂近日京控率多砌詞拖累奴才竊以爲砌詞京控誠所不免而蠢蠢編氓舍寃負屈正自不少如果砌詞聳聽察審最易奏結更不應遲其遲延最久者非賂遺積淹卽係瞻徇廻護以致沉寃莫白竟有監候待質二十餘年者應請飭交軍機大臣將近年京控案件未經奏結者共若干起開單呈覽嚴旨交催勒限奏結並請嗣後凡有京控案件飭交刑部分省立檔嚴定限期不結者由刑部專摺奏叅如刑部不肯奏叅一經言官糾彈以徇庇論庶控案有所稽核拖累或可稍省矣謹就管見所及昧死上陳不勝兢兢待命之至伏乞皇太后皇上採擇施行幸甚謹奏奉旨已錄○○雲貴總督臣岑毓英跪奏爲揀員請補遊擊守備各員缺以實營伍恭摺仰祈聖鑒事竊查雲南普洱鎭右營遊擊龍文藻前因案經臣奏請革職訊辦又鎭雄營右軍守備劉啓湘因案經臣奏請關缺以千總降補欽奉諭旨允准在案所遺遊擊守備各員缺亟應揀員請補臣於通省候補武員逐加遴選查有副將銜留滇儘先補用遊擊劉映華現年三十一歲雲南東川府會澤縣人於同治四年帶勇投効本省軍營節年勦賊出力歴保都司加副將銜賞戴花翎併給固勇巴圖魯名號光緒五年經臣調赴黔省委帶練軍隨同勦除梵淨山等處賊匪彚案奏保光緒六年四月二十七日奉上諭副將銜補用都司劉映華著免補都司以遊擊留黔儘先補用欽此光緒七年帶黔軍隨臣赴閩駐防台北八年奏撤回黔隨帶來滇差遺奏准留滇補用委署督標右營遊擊該員驍勇善戰性情馴良堪以請補普洱鎭右營遊擊又查有遊擊銜留滇儘先補用都司劉德新現年三十五歲雲南廣西直隸州人於同治五年帶勇從軍節年勦賊出力歴保守備加都司銜並賞戴藍翎又隨同攻破㜑兮賊巢彚案奏保同治十一年十一月初十日奉上諭都司銜補用守備劉德新着以都司儘先補用並賞加遊擊銜欽此光緒五年經臣調赴黔省委帶練軍六年奏准留黔補用七年帶黔軍赴閩差遣八年奏撤回黔隨帶來滇復奏准留滇補用委署昭通鎭中營守備該員打仗奮勇勤謹操防堪以僧補鎭雄營右軍守備合無仰懇天恩賞准卽以儘先遊擊劉映華補授普洱鎭右營遊擊儘先都司劉德新借補鎭雄營右軍守備以裨營伍如蒙俞允並懇勅部頒發箚付俟滇省防務稍鬆再行給咨送部引見以符定制所有揀員請補遊擊守備各缺緣由謹謹同雲南撫臣杜瑞聨雲南提督臣黄武賢恭摺具陳伏乞皇太后皇上聖鑒勅部核覆施行謹奏軍機大臣奉旨兵部議奏欽此○○署兩廣總督臣曾國荃廣東巡撫臣裕寛跪奏爲海疆道缺緊要揀補乏人籲懇聖恩卽將簡放遺缺之員俯准補授以重地方奏祈聖鑒事竊臣等於光緒八年十月初四日接准部咨欽奉上諭廣東雷瓊道員缺緊要着該督撫於通省道員内揀員調補所還員缺着崇絢補授欽此伏查雷瓊道一缺管轄兩府十六州縣駐紥瓊州該處疉嶂層巒民黎雜處且四面環海直接外洋撫馭巡防均關緊要非才識明練實心任事之員不足以資治理臣等率同藩泉兩司於通省道員及正途出身人員内逐加遴選非現居要缺卽人地未宜實無堪以調補之員惟查應補雷瓊遺缺道崇絢年五十三歲正藍旗蒙古人由監生報捐筆帖式補理藩院筆帖式咸豐元年一品廕生以文職用簽分吏部員外郎上行走因案革職考取文生員應己未恩科順天鄉試中式副榜就職直隸州州判改捐筆帖式簽分太僕寺行走同治元年吏部呈進廢員名單奉旨圈出引見奉旨賞給主事調赴脚機營當差派辦巡防出力奏保奉旨補缺後以員外郎儘先補用先換頂戴派往綏遠城軍營當差奏保奉旨以理藩院員外郎遇缺卽補差满回京補授王會司員外郎光緒元年神機營奏保奉旨以本院郎中無論满蒙遇缺卽補四年補授王會司郎中京察一等引見奉旨　名以道府用八年八月二十四日簡放廣東雷瓊遺缺道於九年三月二十一日領照到省現委署高廉道該員誠實　練任事實心以之诅補雷瓊道洵堪勝任合無仰懇天恩俯准卽以該員崇絢補授雷瓊道缺實於海疆要缺有裨如蒙俞允該員係應補遺缺道銜缺相當毋庸送部引見臣等謹合詞恭摺具奏伏乞皇太后皇上聖鑒訓示謹奏車機大臣奉旨吏部議奏欽此○○巡視中城給事中臣安祥等片再南城清化寺街之崇善堂北城梁家園之百善堂南下窪太清觀之公善堂三處向設煖厰冬令後收養貧民俾資棲止並每放粥一次所有經費向由官紳捐辦自光緒三的灾歉後各廠所收貧民較多經費不敷迭經奏請每年冬間各賞給小米三百石又西地城教子胡同禮拜寺收養窮苦回民恩賞小米三百石又東城朝陽門外南海　寺崇文門餐玉清觀各粥厰及岡子上添設興善煖厰曾經奏請每年冬季三厰各賞小米一百五十石先後奉旨允准歴經欽遵辦理在案查各城粥厰煖厰現均請旨先期舉辦所有各厰應領米石合無仰懇天恩照數撥給並按照原領數目加給兩月俾得及早開厰由臣等飭令官紳核實煑放以廣皇仁理合附片陳明伏乞聖鑒施行謹奏奉言已錄○○曾國荃等片再前因新選韶州府知府奇克愼甫到　省于地方事宜尚未諳悉當經奏明將該員先行委赴讞局會辦俾資歴練再飭赴任在案茲查該員奇克愼留省委辦局務以來尚無貽悮于地方情形亦經熟悉應卽飭令前赴韶州府知府本任以專責成據廣東布政使剛毅具詳前來臣等覆查無異除資明吏部外附片陳明伏乞聖鑒謹奏軍機大臣奉旨知道了欽此 
 
 

Page 12

 
 
[上海戒烟局八月份已戒人數捐欵清單]  
　　捐助經費洋兩員之中客朱子枚楊三官楊正才張開福周晉甫張福盛老坤洪玉書樊嘵蓮任春山汪尚明李實略俞松林陳涵卿王晉卿張海嶠免捐之下客姜橋林王三戴一田馮長生姜卜科蔡芝和沈記生許雲龍羅秀齋金小土朱壽戴恆義化開元吳益龍張如林許同　王三　蔣廣廷徐元發周雨吉王維大邵功大周鳳山陸旭初王子貴陳坤和魯耘軒王蘭亭朱阿狗朱阿福陳大福王茂榮黄運海顧春和韋祥甫朱三山陳陞鄭傳裕方春生周阿喜周慶餘方阿關周海坤孫金生翁阿德瞿瑞玉胡秋雲富貴生張其昌余圖恩王全全楊洪祥秦閬生華秋帆徐新發王慶聖楊阿壽李述廷裘春華陳安福查正興俞賢文陳義昌張潘昌張甫山倪仁懷高連生俞春林王春山趙秋亭葉阿元郭欣堂相少嚴倪阿福沈順福黄占梅諸德輔王爾康朱彌春顧顯芝陳藥順旺徃蔡見山胡　林徐福山應煦堂董來順洪雙來朱連舟顧見元陳芝山王阿有王虎生徐松泉金變堂金二和徐友才張賜福汪子全包祖元許忠倫李四福周瑞孚陳了頭宋芝卿金阿珠陳依仁韋金山王阿福陸慶堂沈生郎陳春芳王海全申鳳有沈裕生梅福春方茂齋唐楨祥張生寳朱蘭松陳祥林張金林朱雲坡孫廣德殷阿水朱阿生吳松泉汪午泉順子昌共一百四十五人連前合計三百七十二人 
[鎭江電局内代收沙洲賑捐八月下旬清單]  
　　無名氏一百元劉恆義募一百十八號册劉禮樂堂三十千文晉源來厚生募四百三十一號册厚生庄太原王春成苦無力四戶各二元太邱陳德茂乾茂星無名氏四戶各一元又大有恆募四百三十三號册隆昌裕二十元又履康募四百三十五號册履康莊七元永興鄒浩文二戶各二元泰源陳少溪許榮記周大昌張恆壽蔣五房豫豐棧袁萬順西義豐九戶各一主又恆豎募四百三十九號册張崇清堂二元恆豐一元五角林鑑堂錢子菊無名氏董叙發唐榮盛五戶各一元姜福昌不書名王功葆三戶各半圓又義豐募四百四十四號册不書名存興敬德堂蔣義豐四戶各二員謝手不書名柳源滄萬全賓三戶各一元又同春庄募四百四十三號册同春庄留餘記省過氏三戶各五元又金陵德泰錢店募四百二十九號册十員又復祥募四百四十三號册公記十圓求母冥福三元高蓉洲李耀記李星橋黄步蟾友于堂錢王聶氏耕省堂倪七戶各二元求平安再生子善記不足子杜記永平安賜麟子省記耄耋女子省點膳九戶各一元公餘記一元五角王會泉蕭熾如陳小記三戶各半元袁衡芝愼記無名氏三戶合一元洋藥捐楊來文和處士二元彭心齋募三百七十三號册自來福記三十元彭心齋二十元曾遊來一百四十九號册不書名燕譽堂二戶各六圓無名氏善氏二戶各四圓張記金波記二戶各一員陳寅谷來李樹德堂募三百七十一號册樹德堂一百員又加捐十元主善堂師十員榮慶堂汪八元同詠霓裳五元衆志成城四圓綠香吟舘動遠堂朱二戶各三元李雲農壽萱室陳種福齋徐劍堂聽蕉軒許積慶堂潘六戶各二員王紹營沛然易竹亭三戶各一圓又餐梨閣募三百七十七號册餐梨閣十圓樹德堂玉融草堂二戶各四員又徐步園募三百七十八號册揚州戚次記一千文陽羨　暉堂徐二元寳彝堂李文册一元陽羨徐賡記七百七十文江都王小亭二百文淮城卜順齋一百三十文臨津徐遺生一百文任向生來通州徐葆之刑部募三百七十六號册居仁堂四十元三泰典德澤氏二戶各十員隨緣室茶庵氏元泰典三戶各四元研溪氏喬松氏德順堂三戶各二元募慈軒敬素齋二戶各一員泰州守拙子一百十一二三號册一百圓張筱衫募三百六十二號册孫鶴笙十員王步翁來柳堂募三百六十六號册丁桐翁十元趙長壽代募無名氏十四元李紹堂募一百十四號冊萱蔭堂五十千文翠翹軒五千文實事求是子三千文曉軒主人二千文桶捐山險蕪泉氏二元無名氏一元○共收洋七百十元六七七合二七寳四百八十兩六錢七分又錢九十千文六三一合二七寳五十六兩七錢九厘○大共下旬收二七寳五百三十七兩三錢七分九厘 
[按錄上海陳家木橋金州礳務局内直隷山東賑捐公所經收九月初三日第十四次賑捐清軍] 補八月十一日福建招商局經募規銀五百七十五兩五錢○福州厦門招商局經募規銀一百四十四兩○賈兩翁十員黄柳氏一員吳言氏一員桶捐衆善士四開兩个錢五百九十二文衆善士百文愿十二員五百四十文以上由盛川合記邵吳兩君經募共來念五員四開兩个○新安海陽陳求雙親合家平安兩員金接三畵潤一百六十八文乍浦書畵社一員四開一個海陽人六十三歲求耳鳴速愈兩　自求喉恙痊愈及大次子風痧速愈兩圓浙寗思過子求病速愈五　文記十員繹思堂五員古歙無名氏求合家平安一員古吳顔閏生書資七員一百九十文内歐鄉榭代收四員二角半戲鴻堂代收二員九角二分韓飽山書畫潤七員八百七十四文内鷗鄉榭氏代收六員五角戲鴻堂代收三元二角八分除紙筆費二　○聊盡我心人現紋六兩○不留名代簫母轉捐玉如意一只陸靜濤拙作立幅廿張大小合景横幅世張條幅四堂 
[九月初二日代收順天山東賑捐第六十次清單]  
　　任脩求病速痊捐洋一百十二元　邑不留名捐洋十元東海楊氏捐洋四元武林楊氏捐洋一元以上二戶由怡成絲棧交來許錫榮求母病速愈捐洋二元畛城一山人妻病許愿卽愈移紡紗積資由嘉定寳順局來捐洋二元陳泰安捐洋十元泰安諸友捐洋十元注孝臣捐洋五元芷汀氏捐洋五元樂仁堂靖記捐洋五元竹城氏捐洋一元程氏楝捐洋一元許世恩捐洋一元樂仁堂鼎記捐洋一元上海北市盆湯弄絲業會舘主施少欽應咨 
[九月初三日代收順天山東賑捐第六十一次清單]  
　　展雲祉張守祝張守承張綿善三戶合捐洋六十圓雲因杜周逹權捐洋五十員枝巢社捐洋十員零四社周專經周大炳二戶各捐洋五員以上七戶由閔行浙湖章公舘交南市順元錢庄來欲保平安氏完心愿捐洋二十圓贖愆子祈保内外平安捐洋十五圓以上二戶由寓滬西合泰交來蘇屬去非求是者爲妻史氏求病速痊由景記綢庄來捐洋十五員逝寗朱餘庵爲妻病許愿求速痊捐洋五員金陵無名氏祈家宅人口平安浙紹有心無力人祈保平安二戶各捐洋二員沈懋棣求合家平安捐洋一員金陵無名氏求平安捐四開洋一員[  上海北市盆湯弄絲業會舘主施少欽啓]  
[二洋涇橋怡順昌二馬路祥順公祥益瑞林祥代收第三十八次清軍]  
　　虔州報德人爲友求冥福由森昌信局來洋十員求病速逾人移香燭費大鏡二百文 
龍源後裔五員願了生捐膏火洋五員六友氏兩圓魏兆鉎求病速愈一圓無名氏兩圓徽歙飽仰韓四圓陳聖基念員陳邽基念圓無名氏一圓金　陔如子祖堦求病即愈五圓大浹江樓六圓此係福和輪船交來福和輪船帳房節酒席費五圓[  山東募賑滬局啓]  
 
