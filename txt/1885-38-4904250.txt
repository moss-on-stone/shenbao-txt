# 1885 - 38 - 4904250

 

Page 1

 
 
[二十八號畫報出售] [  申報館主人謹啓]  
皇太后五旬聖誕之前一日諸王之福晋貝勒貝子與入八分公之夫人并公主郡主等皆入内廷恭呈如意一柄以爲祝嘏皇上冬至郊天鉅　也輦穀巡行鸞儀肅穆凡此規模民間向不易睹京友摹圖郵遞願與普天下共仰之謹將兩圖編入此次二十八號畫報准於十六日出售後仍　淞隱漫錄圖說一則閱者鑒之此佈 
[任伯年繪山水總神圖出售] [  點石齋啓]  
歲序將闌凡店戶居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青綠秀色可餐山水之間流雲四布長松挿天松下四神並立一城隍一土地一灶君一招財惟并神則盤膝而坐松旁有白石橋一座橋上爲符神位快馬愱騰神采發越又左有杏花臺右有石藏畫欄環繞曲徑通幽山之嶺則有天臺一座奇峯並峙日月合璧則帥位也其畫筆迥不猶人懸　堂中洵堪奪目現由申昌　　室發　計墨色者價洋五角着色者一元已裱者另加裱工洋六用正此佈 
[新印琴條楹帖出售] [  點石齋主人啓]  
揚濠叟先生沂孫素工篆書求其尺幅者珍同拱璧本齋今覔得手書三尺琴條四幀用石印照相法印成墨色筆法絲毫不走頗足以供法玩又王　莊殿撰仁堪法書亦爲近時珍品近得其行書五言楹帖一聯均如法印出卽日出售琴　未裱者每堂收回工本洋一角巳裱者三角五分楹聯未　者白紙二角色紙二角五分已裱者加裱工二角售處仍照舊例想諸君必以先覩爲快也 
[分送月份牌啓] [  申報館主人謹曰]  
臘鼓將闌履端伊始本館例有月份牌分送閱報諸君兹已託點石齋石印中西月份牌用潔白洋紙印成中間中西合歴俱用紅字光艷奪目外圈緑色印就戯劇十二各按地支生肖命意新奇藻繪精絶皆係名人手筆閱之令人受不釋手一俟明年開正工竣卽當隨報奉送先此佈聞敬頌年禧不具 
[書英領事告示後]  
上海爲中國通商碼頭之冠各國商務之興衰胥于是乎覘焉自法人擾及中國當四五月間上海人情洶洶紛紜遷避幾於民居寥落市面景象大爲蕭索卽西商亦無以獲利迨後法人專力於閩洋馬江大戰而南臺租界寂無所動而後人知通商總匯之區各國西人所會萃法人不敢深觸衆怒始有去而復來者上海市面稍有轉機吳淞防營兵士曾果其盛如雲其衆如水得陳舫仙方伯統領督率駕馭有方絶無一人在租界滋生事端兵民相安同於無事卽有時兵士由租界經過大衆銜枚靜無聲息眞所謂秋毫無犯刻下陳方伯雖去而繼之者亦尙能蕭規曹守故租界中别無事故而經營贸易之道亦漸覺生色上下半年較若天淵各西商亦因而心無所怯前之疑爲法事之大不利於商務者或轉且因中國有戎事而大有生意可圖是固西商所意想不到者也然而昨觀西報所登本埠英領事官告示一紙而又不禁爲西商危矣華商當此之時本不敢大有營運西商則不與華商同彼之所恃以無恐者我自守局外之例法人雖無禮於中國而不能與各國爲難也乃英領事告示則明明曰法人於各局外商船皆須查騐矣或曰所謂查騐君亦何　於商人哉商船經過爲法船所見聽其查騐查得並無違禁之物自必放之使行則此一查也不過稍延晷刻耳又何害焉故英領事於奉到大員札後卽行出示曉諭恐未及周知并登諸西報俾英商之見此示者皆知所禁而不以違禁之物致貽伊戚此正英領事之美意自英領事有此示恐局外各國如德如美如俄如日亦將踵而行之在各國例守屬外何肯爲中國而與法爲難是亦無足怪者然而法人之横則於此可見矣商務之壞亦於此可卜矣夫各船之在中國行商也原以攬中國之生意爲最可獲利今中國之生意則正有可爲矣或購軍裝或辦輪舶或載兵士或運糧械中國目下以招商局輪船售之於人除兵輪而外别無本國輪船則凡此等用塲自必雇用他國之船以資利用若他國之船法人亦須查騐則此次生意各國皆不能承攬而各國船之在中國尙復有何生意耶夫西國各船除中國生意之外原自各有可爲然失此現成之利亦誰不可惜且中國旣有兵事商務自必减色今又有查騐之一事則是動輙受人禁遏販運貿易之利旣無可獲又不得爲中國所雇用各西國之船直可遄返毆洲俟中法兵事旣畢而後再行戾止可也况法國在中國肆擾則亦僅能與華船爲難各國旣不受法國節制何故而奉命惟謹一至於此試觀華船之爲法所掠者拘其船取其貨并拘其人而勒作苦工各報所載諒非虚語法人暴戾酷虐於此已可概見彼盖並不顧及有無違禦之物與否也法人以他國各守局外之例港督業經出示不准售軍資於中法兩國日前法船德利用芳抵港止售與七日之粮法人自此不能便於接濟故見華船則必多方掠取以其船中之資粮供法船之軍實故被掠之華船非必皆有違禁之物者也然華船旣屢次被掠則此後將絶跡不前法人計無所出則又計及于查騐一法以旁及于他國之船他國之船旣肯聽其查騐則必將任其搜括船中所載違禁與否可以吹毛而求欲加之罪何患無辭偶舉一二件指爲違禁兩全船將被法人所拘彼船中所有有不悉爲法人所有者哉雖然法人之計則毒矣他國之船畏其强暴不能不聽其查騐顧亦何妨避之而不前局外各國無一船駛進閩洋彼又將何所方計在法人之意以爲如此一辦則中國之接濟斷無有人敢冒險承攬載運而往以爲得計而不知台灣天府之國本無待於外面濟用而援台之師尅日大集鳴鼓而攻聲罪致討又何懼之有乎然則英領事之首先出此示諭殆亦深知其故特恐英商或有不知法人之意者以爲我實無違禁之物不妨開輪徑行迨遇法船必爲所刼故亟出此示諭明以示遵局外之例隱以破法人之狡計未可知也英領事而果用心如此安得猶以畏葸而少之也哉 
[本舘接奉電音]  
　　昨接北京友來電有十二月二十日上諭一道敬謹譯登○十二月二十日奉上諭梁濯樞奏科塲流弊約舉六條請申明舊例量爲變通一摺着禮部議奏欽此 
[埃事電音]  
　　昨日字林西字報發有傳單云廿一日接到倫敦電音知英戕戈登近爲埃及亂黨所敗其所守之地亦被亂黨占據噫埃事如此英國其能已於用兵乎 
[辨明封口照會]  
　　大清欽命按察使銜二品頂戴分巡臺澎兵備道兼提督學政音德本巴圖魯加十級紀錄 
 
 

Page 2

 
 
十次劉爲照會事照得法人違背公法虚聲封禁臺灣口岸專碍通商業經敝司道將請咨各國理論緣由禀請大憲據情代奏在案查公法封港非密設兵船以阻之祇派數船在洋面梭巡而無定所者不作封堵論封堵敵國口岸其勢衰弱而不實力辦理卽作爲廢弛等語今法人於台南安平旗后二口自中歴十月二十九日卽西歴十二月十五日以後迄今十餘日並無一船巡泊所謂定所者何在實力者又何在法人何得不遵例速告弛封轉自蹈使詐局外之咎况公法獨於封港一欵不行禁止轉若允准殆以被封之國一經封堵立見危困可以力屈求和不致長出爭戰用意　爲深厚今法人靦踞臺北屢敗於官軍再挫於民團封港以後全台軍民安之若素守禦自如若不知爲封港也者試問憑何圍困此固不能掩各國耳目何忍久累各國商人公法旣應作爲弛封商船卽應通行若非明白宣告恐各國内地商輪不知以爲尙在封堵致仍望洋裏足令各國在台通商者日受其累是於中國戰事尙無損傷而於各國商局大有違碍敝司道爲通商大局起見故未敢緘默不言也除分則詳移外合亟照會相商爲此備文照會貴領事請煩查照電呈貴國外務駐京各大臣參酌事理此次法人應否作爲弛封以持公論而扶商局並祈查覆施行須至照會者右照會大英欽命駐劄瓊州特調台北辦理本國兼管德奥二國通商事正領事官費光緒十年十一月二十日照會 
[欽憲蒞閩]  
　　楊厚菴欽憲奉詔赴八閩視師其行程已節次登報兹聞欽憲於十四日晉城文武各官往西門迎恩亭會接至二點鐘時駐節于湖南會館沿途兵勇如山如海路爲之塞軍容之盛不減朔方十七日各大憲會請欽憲在兩廣會舘宴飲欽憲所帶親軍十餘營均駐紥東校塲聽候調遣 
[閩事彚記]  
　　華稅差事非留閩之員俱可接辦識者咸謂沈方伯之頗得大體○閩省年終例有賙恤故員一欵每員恤銀四元由同鄉官具給并飭分叚委員按名稽查另委知縣班按省清查如此愼重庶無冐領之弊而零丁孤苦者皆得沾實惠矣○十八日迎春閩候兩縣先期備擡　粉粧　事伴迎以慶春澤嗣經張太守以兵勇雲集恐生事端臨時諭止然春花輝映鼓吹喧嘩父老遊觀已熙熙然如登春臺矣○福州市面以錢米爲大宗曩者法事紛紛錢鋪典鋪一時措手不及請借官項大憲猶豫未决幸張太尊一力擔承且開糶倉榖以濟民食紳民感之近日敬送匾額及萬民衣傘者聨絡不絶洵不愧萬家之生拂也○閩轄后洲街陳林氏子利銀養媳名后洲妹年十一歲前月該氏回洋歧鄉將養媳寄諸仝居劉鴨蛋家迨到省日養媳已被鴨蛋拐賣于連江某主現經該氏查獲到縣喊寃籖差追究未識掌上明珠得還故主否○林長信昆季開張米鋪歴有年所近日生意寂寥不得已而閉歇所有欠戶均以三折償還有監生高承烈存銀一百四十餘兩不願扣折遂控諸官前晚經侯邑發審金秀員堂訊林姓供認不諱委員斷令分作兩次還清林遵斷而退○楚軍桂勇副中營駐紥南岸前日該營勇某胆敢將銀三百兩私遁隨卽捕獲經營官痛責腿血直流并挿耳箭遊營示警○内史耿懋恩接辦北嶺商稅分卡差○巡檢劉鳳翎卸辦古浮稅分卡事務○從九品袁啓荃自延平押運江西米石到省 
[吳中近事]  
　　近日匪徒誘拐小孩層見疊出前日申刻嘉餘坊周姓學塾内吳氏十齡童十在門首小遺突有人自後拍其頂是孩頓然昏憒惟見一面有水一面有火惟直前大道有人導行無奈隨之而走至一處忽見劈面一人奮步而來紅光罩體始覺兩邊水火均無爽然若失是孩細認其地似曾隨父到過蓋養育巷瓣蓮巷口也正在傍徨無措之際幸該處某布店見之問悉家住馬醫科巷因即送歸大約該匪習有妖術故能幻成此景安得良有司緝獲嚴懲無使奸人漏網耶或云此孩必有大福故遇紅光罩體之神其然豈其然耶○蘇城機業連年折耗虧倒者不可勝計去年各械停織後飢寒交迫苦况難言幸樂善之士鑒悉實情商懇豐備倉紳董撥放口粮始得藉延餘喘同業耆民謂此等機荒歴溯從前未之有也今年春夏綢綾滯銷價賤迨届秋末各處辦貨客帮如蝟之集各帳房但苦無貨發售所有積存之紗縀等類無論好醜概行出脫而續定之貨軋軋終宵催追如火各機匠生計頓蘇實出意料之外盖秦晉燕豫頻年水旱客帮停辦底貸空虚今得年歲順成遂致沓來紛至耳聞皮貨綢縀衣莊各對於十月中旬均加碼增價卽閶門錢業亦皆利市三倍市面實大有轉機苟得軍務告竣定必更形繁盛也 
[首府告示]  
　　蘇府魁太守莅任以來整躬率物鉅細不遺而尤以整頓囂風維持善政爲綱領誠哉績著黄堂堪與龔黄嫓美矣刻得訪事人錄寄嚴禁妓館賭塲烟室告示三紙諄諄勸誡寛猛兼施爲政大端不外乎是因亟排印報中以供衆覽○照得開設妓舘誘引良家子弟爲害實非淺鮮兹本府訪聞蘇城横街小巷每有無恥之徒在深屋密室或有外開客棧抑有冒揑公館内藏輕年婦女哄騙賣娼老鴇往來茶坊酒肆勾引殷家子弟入其彀中甚至大則傾家喪命小則廢事失業言之實堪痛恨合亟出示嚴禁爲此示仰諸色人等知悉自示之後務各痛改前非别圖正業如有前項妓館立卽飭縣嚴拿到案婦女罪坐夫男照例從重究辦房屋入官充公地保得規包庇一併革究决不寛貸凛遵○照得蘇城五方雜處良莠不齊兹本府蒞任伊始訪聞每有無恥之徒成羣結黨在于城廂村鎭開塲聚賭抽頭地保分肥包庇大爲閭閻之害歴經各前府屢次出示嚴禁此風仍未凈絶大爲可恨除密訪查拿並行縣一體嚴辦外合亟出示曉諭爲仰諸色人等知悉自示之後爾等務各力改前非别圖止業倘有執迷不悟仍犯賭博一經訪聞或被告發　實立拿到案照例懲辦地保狥隱規庇革究不貸○照得開設烟館久干例禁本府前守鎭郡迭經查拿嚴辦爾等諒所聞知今當蒞任伊始訪聞城鄉各處每有外開店號挑賣烟膏内設燈床私開烟榻仍復呼朋引類肆行吸賣如此陽奉陰違寔堪痛恨除嚴密查拿並行縣一體示禁外合亟出示曉諭爲此示仰軍民地保及房主人等知悉自示之後凡開設烟館者立卽趕緊歇閉别圖生業倘再執迷不悟一經訪獲定卽照章懲辦房屋發封充公地保規屁一併革究如有混稱差役藉端索擾許卽捆解來府以憑從嚴究辦本府言出法隨毋謂言之不預也 
[䢴上新聞]  
　　現在儀河打壩所有南北鹽船自奉諭轉江後已紛紛到圩該處江邊向有巡江船快前日晚第七批某船戶緣事登岸回船時已三鼓快役巡見驀從黑暗中將其下部戳傷據聞因索費未與故以公報私也現已禀訴保甲局訊明後飭令該役具百日保傷切結俟期滿無恙再行釋放云○日前儀徵吳紳家出殯鼓樂譒幛甚爲顯赫迨靈櫬登穴時砲手不知何往車夫某在旁欣欣然代爲裝藥點放屢燃不響遂以手向砲口力折驀然轟發手掌隨聲飛去登時暈倒噫慘矣○揚城保甲局向章每上家燃一洋燈雇夫看管所有油燭工食等欵均由街蘆向各舖戶收捐支放法至善也嗣以街董不欲承辦遂由段委代收近有好事之徒揑名揭帖謂委員收捐盡入私囊事爲吳柏莊觀察訪悉爰出示通知仍着街董自來年正月起自行收放不得推諉委員祇司巡察以昭大信而免物議云 
[袁江小誌]  
　　今冬市面寥落人皆有終窶之嘆負債纍纍問長生庫求佈施者踵趾相接奈庫中人以貲本艱澁應接不暇虎視狼聲涓滴不肯假借世道如此安得以大千　厦超度苦衆生耶○武弁月課雖爲調濟貧員起見然亦可以考校技勇近有某遊戎某叅戎等具禀漕憲請將津貼銀兩一律給發不必考校等第健帥披閱之下飭令照舊考校不得謬妄致于未便某遊戎等始自悔其冒昧○山東各帮隨帮催開空運各差均屬優等而空運爲最故掣簽時以山東爲福地兹山東督糧道禀以本年黄水爲災起運船少本届掣委之弁毋需來東其應領差貲酌 
 
 

Page 3

 
 
以從半不再格外扣减漕憲准其所請懸牌曉諭各弁雖免跋涉之勞然亦大失所望矣 
[失竊誣傭]  
　　前日寍城横街頭俞姓家房内無人忽失去廚中一小箱内藏金銀珠寳約值三四千金及契箱一隻查察情形似係門内熟人所竊翌日契箱忽爲嘉佑廟民團督巡之某弁拾得檢視之知係俞姓失物遂告知俞家某傭時俞已延巫在城隍廟發檄以冀破案一聞此信旋卽送神回家盖逆料契箱旣得金銀珠寳亦必有着落也詎靜俟久之仍復蹤影全無遂將該傭送縣押追然說者咸謂傭平空受累多指主人爲太不近情云 
[約束弁勇示]  
　　統領恪靖親軍巡緝水師兼帶中營兩江差委記名遇缺簡放提督軍門敢勇巴圖魯隨帶加三級黄爲出示曉諭嚴禁事照得本營調駐吳淞原爲巡防要隘保衛閭閻期於兵民相安方爲節制之師凡營中員弁誠宜潔已奉公督率勇丁勤奮操練使其精益求精務成勁旅以備戰事平時不得擅離營伍藉事浪遊賭塲烟舘酒肆娼寮致生事端凡買辦食物每船只准一人執號牌上岸不得反穿號衣並將號衣穿於裏面其購辦貨物一切自應現給錢文我營餉糈按時給發不致向各處店戶拖欠該鋪戶亦不得圖利私賒以免轇轕除派總查及巡查嚴密梭巡外自示之後倘有勇丁買辦貨物賒欠各情不執號牌上街閒遊貽誤差操及反穿號衣穿於裏面聚止酒肆烟舘賭塲等事卽着巡查隨帶刑具就地懲責以昭警戒並禀明某船勇丁有犯何事以憑究問該船哨官該總查巡查不得瞻狥偏隱致于並究本軍門言出法隨决不姑寛其各凛遵毋違特示切切 
[吳淞近事]  
　　營務處朱式雲觀察聞於昨日赴金陵謁見曾制軍面禀要公○衣洲塘建築砲台疊列報章刻聞由南京運來大砲八尊以備排設然開工總須待來春矣 
[情殷保赤]  
　　虹口同仁醫院施種牛痘久已遍傳鄉間近又向别處購覔佳漿到院定期每於禮拜一三五施種不取一錢該醫院可謂好行其德矣 
[開釋枷犯]  
　　英公廨發交地保馮錫昌看管之枷犯甚夥黄太守以年關在邇略示恩施前日擇其犯事稍輕枷期將滿之犯五名開枷改押聽候訊釋該犯等其亦知感否 
[鄰縣騐屍]  
　　前報載上海縣監犯戴土金病斃一節當由莫邑尊詳請上憲派委憐封詣騐昨日一點鐘時由松江府札派南匯縣祁邑尊來滬赴内監相騐旋據仵作報稱該犯實係因病身死並無别故祁邑尊親自詣驗無悮飭卽棺殮發壇標記祁邑尊旋卽入署與莫邑尊晤談片刻又設筵欵待畢卽乘舟回南匯云 
[命案續述]  
　　婁縣七寳鎭南范姓命案昨已據該縣不具姓名人來稿照登於報兹又據訪事人訪得此案緣起似較昨報爲詳云至孰是孰非則非本舘所敢知也據稱范某有一女其妻于前年病故甲素無田産至此益貧苦異常性好樗蒲大有樂此不疲之意本年租得兩近之褚姓田六畝五分耕種花稻本年田禾歉收致楮姓處租米尙未完楚楮屢次向范催租范囊無一錢無以應也本月中旬褚着可帳人等四五人往范處坐索范女見其來勢兇狠不能不作緩兵之計謂其父曰我有棉布十一疋不如賣之以償租其父稱善卽負布赴市中賣錢四千二百餘文甲得錢技癢復赴賭場一擲而盡繼念無顔回家逕至褚姓家再四緩商褚不但不允且糾人捆毆之甲忿極遂將身畔所藏之剃刀一把取出刎頸而斃該處地保知悉欲赴婁縣禀報褚央人設計將屍移至門外用麻绳繫屍頸吊于墻門上揚言該尸圖詐以致自盡一面將屋内血跡滅去并預備打手數十人一面着人通知其女央人出爲調處褚自願出洋三百念圓又田六畝五分以求了事該女父情切執意不允遂投婁縣喊控此案緣起如此 
[英界公堂瑣案]  
　　包探孔長生禀稱浦東婦人陳王氏之女小毛年祇十齡被長子陳新泉領至姚朱氏家託楊阿炳張錫堂等說合賣與湖北人林阿裕報中捕房派我前往拘獲一干人并女小毛解案請訊陳王氏申訴前因并稱長子新泉不務正業與匪人爲伍今竟將妹領至蟻媒姚朱氏家轉輾託人賣與販售人口之林阿裕報捕查獲各人領女回家女言姚朱氏將伊藏在樓上多方誘騙旋領至林阿裕所開花烟舘内再圖領往别處當經啼哭喊呌林遽肆毆傷及頭額請重辦新泉及各人以儆小毛供與相同并稱獲案各人中惟楊妻朱氏無干新泉初時俯首無詞止稱我實累及各人姚朱氏供新泉確曾領伊妹子至我處留養三日至價賣等情我不與聞楊阿炳供與陳同居伊將已妹誘賣我不知情今被累求恩省釋其妻楊朱氏供與相同張錫堂供據姚朱氏言欲將女孩售錢由我說合賣與林阿裕未及收價由捕拘案林供伊等將女孩領來間其來歴一味支吾我故給洋一元着卽領歸母處不敢受買陳王氏又稱林慣販賣人口是日先付新泉洋一元再行兠攬主顧黄太守商之翟副領事判陳新泉林阿裕各笞二百板楊阿炳張錫堂各笞百板姚朱氏交官媒收管再行發落楊朱氏無干省釋女孩交陳王氏領去完結○陸謝氏訴稱在路突被竊賊攫去銀針當卽喊呌由捕阻獲人贓送案李阿三供與該氏稍有相識借錢不允取伊銀針原是該死求恩寛宥黄太守判管押一月贓交該氏領去○王棠林訴稱在路被賊竊去眼鏡聲報捕房由包探陳阿九緝獲人贓送案請究于阿大認竊求恩黄太守判發捕房管押一月贓交失主領去捕役又禀陳宦親戚報失眼鏡查明亦王竊去已經承認指明售贓之處請爲留押以便吊贓太守隨着據情知照捕房○包探陸柏林禀稱祥生船廠失竊大木鉛斤等物由我查得倪炳華竊木四根賣與開船廠之施壽鉛四塊串同沈福生沈阿二竊去央陳金海李阿大等賣與城内王同興銅舖當將各人拘獲先問施壽直認收買大木已交出一根尙有三根在内河未經運出旋即禀請備文到縣派差協同前往銅舖堅不承認收贓當將舖主交與地甲收管今將各人送案施亦已投到祥生廠洋人至案申訴前因并稱廠中時時失竊現在查獲之大木值銀百餘兩鉛值銀二十餘兩施稱開修船廠十月間倪炳華前來兠賣大木言明造船餘下當與議價每尺銀二錢核訂洋六十一員當付二十八員後又付三十三員此木我亦無用設能轉售與人約可得洋八十員迄今尙無主顧兹由捕房查問始知是竊贓願　全行交出倪炳華供浦東人駕舟爲業前與沈福生等在浦江沿灘撈得大木鉛斤先同沈將木賣與施壽得洋二十八員分五員與沈並無兩次收洋六十一員之事至鉛四塊二塊　與浦東鐵店二塊由沈雇陳金海之划船裝至南市某碼頭暫停由我登岸兠售其時尙早店舖未開只得回船豈知沈陳等已將鉛運往别處尋無蹤跡現始一併獲案至賣在何處我實不知請爲究沈沈供與倪同撈木鉛因倪先賣之木祇給我洋五員故鉛二塊由我托陳金海沈阿二李阿大等賣與王同興得錢六千文當向收洋五員找錢五百我用洋二員錢四百沈阿二用洋員錢四百陳金海得船錢百文其餘錢洋偕李阿大等飲酒費用是實沈阿二供我知伊等得有横財向論分得洋一員錢四百文陳金海供在南市摇划船是夜沈福生沈阿二裝鉛二塊放在我船後梢托我兠賣我轉托李阿大李又轉托阿弟賣與王同興我得船資百文又與同飲並未得受贓價李阿大供與相同並稱亦未得錢黄太守商之翟副領事謂施壽收買來歴不明之貨咎固難辭旣已允將贓木交出姑可從寛倪炳華管押三月沈初生沈阿二 
 
 

Page 4

 
 
各押一月陳金海暫押俟李阿大交保出外尋交阿弟到案以便移縣請傳王同興質訊售與浦東之鉛再當確切查明覆候核辦○包探顧阿六禀稱袁阿三至捕房　稱張阿開竊去衣服十件已被典押銀洋由我拘張搜出押票五紙吊到贓物尙有押票一紙係張自己衣服押在法界故未吊到據稱是糼綢衫褲今將人贓送案未吊贓之押票呈閱袁稱在東洋茶館爲傭張阿開初來啜茗與東妓相識繼又包此妓相處月餘臨行竟竊我箱内衣服報捕拘張搜出押票吊有原贓張供通州人父兄在原籍開布號我因在家淘氣帶洋三百圓來滬玩耍初住長發棧繼與東妓相識移住其處月餘費洋六十餘圓欲返故鄉東妓不舍言袁阿三衣箱在伊房内鎖匙亦在伊手設無錢用可暫取抵押俟來春函請父母寄洋前來取贖我先將自己衣服典去然後押袁之衣並非我有心行竊且我尙有鋪盖釘靴雨傘在彼處袁又稱確有鋪蓋物件然不值多錢各押鋪均呈押票請追押本黄太守飭袁將起案之贓給領再將張物交案張暫行管押令函致家中寄洋來申給償押本并諭各押鋪開呈數目候追袁又稱張之物件卽可繳案惟尙有衫褲無着太守着卽交案候示 
[法界公堂瑣案]  
　　龔秋巖控秦冬餘欠伊兄龔友蘭銀二百二十五兩吞没不還一案據秦冬餘稱龔友蘭確有是項銀兩存於章悅來稅行乃是公欵有悅來帳簿可憑該行現仍開設請吊悅來帳簿等語均列前報嗣有凌楚卿到案翁太守卽着凌會同沈少耕姚蘭洲將帳算明具覆昨據凌楚卿到堂與沈少耕聨名具禀太守詰凌沈少耕可曾來案答稱未到并稱奉諭會同算帳當卽邀同總書姚蘭洲由姚於十六日知照秦冬餘秦蓉洲在大關算帳秦冬餘交出司帳人孫少蘭所寫之帳核算之下秦蓉洲應還秦冬餘銀九百兩光景德記一項尙未在内此係當衆核算秦蓉洲無言可答至龔秋巖所控之欵秦蓉洲已認過舊欠本年七月間龔友蘭病故時付過洋一百七十員尙少洋一百三十員爲悅來所出之摺龔友蘭抵與别處由秦蓉洲贖摺早已與龔姓無涉不知如何摺子忽入龔秋巖之手於本年中秋節索討經朱順餘手又取去洋一百員現在姚總書於算帳之後囑秦蓉洲自行料理免致涉訟等語翁太守謂今日龔秋巖未到着淩楚卿退去○九月間金梅溪控老春　棧主劉瀛洲積欠房租銀兩一案經翁太守着劉將所欠舊租分三期每期銀一百四十兩與新租　繳在案乃自十月底繳到一期此後竟置不理金姓前往索討據老春記棧夥夏品山言必待收到客人銀兩始可付銀因前欠乏銀曾有汪小山拒保爲此同到公堂翁太守詰夏品三旣爲該棧經手何以置之不理據稱曾接東人由　西發來電報云有銀劃來兹將來電呈案太守閱竟謂已閱多日尙無銀兩可見一味搪塞隨詰汪所保之銀如何答稱前保舊欠尙少兩期年内願墊賠一期餘俟明春待抵滬時料理翁太守准其先繳一期并着汪將夏品三保去速將新欠租銀二百數十兩繳案 
[敬惜神馬]  
　　人有富貴之分善無大小之别人生世上苟一念行善卽可量力而行不必俟富貴不必論大小也今者臘鼓方殘履端伊始居家店舖無不虔肅以祀竈神財神祀畢送之門外付之一炬掉頭不顧以爲祀神之禮盡於此矣殊不知敬神之馬不特神像宜尊抑且有字宜惜也使全不介意而聽其雨打風吹豈非瀆神污字哉敬勸同志者於送神之後將字灰收拾或儲之淨室或付之清流眞一舉兩得獲福不淺也富貴云乎哉大小云乎哉[  來稿]  
　　臘月廿二日爲予六十五歲初度錢昕伯何桂笙兩兄約同子弢叟蔡子茀黄夢畹程蒲孫陳養源飲予於聚豐酒樓卽席得句先求和正又從黄浦醉生辰大好年光正立春開徑喜來三益友過江曾覩一流入世榮將相誰戡敵天禍黔黎我食貧猶有承平京洛氣梅花四照酒千巡先憂後樂秀才風今代錢何古范公迭買濁醪供日飲堅持清議不雷同馬逢伯樂驪黄外琴訪成連雲海中好覓丹青圖主客年年此會在江東[  童鷗居士李士棻呈稿]  
[苦極卽希夢畹兄和之]  
　　苦極生何賴宵深思轉哀寒燈自悽黯狐館獨徘徊命蹇才無用詩工謗有媒可憐羅網密不爲鳳凰開太癡生草 
[喜易五來樊口用夢畹生韻二首賦呈]  
　　勝賞來今雨離情隔舊年與君杯共把此地袂重聨山水頻移櫂功名待着鞭蒼茫感時事海上正戈船○樊口雲山好東坡住五年清游惟我熟佳句待君聨古岸漁家網前村牧竪鞭江鄉風景在同訪渡頭船沈沆白華初稿 
[憶西湖舊游聨句十二首]  
　　最憶西湖好孤山處士家客來先問鶴伯華人去但留花深樹藏漁艇實父荒隄落鴈沙卜居何 
[日遂伯華相約老烟霞實父]  
　　最憶西湖好蘇堤對白堤人如垂柳瘦實父橋比畵船低隔岸波光活伯華穿花粉陣迷鷗鳬與 
[鶯燕春到也同棲伯華]  
　　最憶西湖好三潭秋月多飄來烟外笛伯華曬透雨餘簔實父蒓美如千里荷香只一窩魚龍難睡穏伯 
[華無奈夜珠何實甫]  
　　最憶西湖好南屏第幾峯夕陽秋寺塔實父初月暮天鐘冷翠圍僧笠伯華濃青撲客笻何當一舒嘯實 
[父流響入雲松伯華]  
　　最憶西湖好亭名記冷泉前茶詩夢熟伯華踏葉屐聲圓樹古多猿意實父茸香問鹿年便思擕臥具伯 
[華佛坐我來眠實父]  
　　最憶西湖好韜光竹徑幽緑雲先作海實父青玉豈知秋樓爲看潮倚伯華江能展幔收北高鐘送響實 
[父剛殷老僧頭伯華]  
　　最憶西湖好斜陽九里松濤聲人左右伯華雲影路横縱子落寒敲㵎實父苔深滑碍笻舊時來往熟伯　 
[華一任筍鞋鬆實父]  
　　最憶西湖好三天竺裏來僧開沽酒店實父人上曬經臺黄葉山中路伯華香檀刼外灰夕陽清磬響實 
[父幾隊玉驄回伯華]  
　　最憶西湖好棲霞葛嶺邊南枝留古墓伯華朔吹和神絃碧血春生草實父青山夜響鵑幾回瞻拜處伯 
[華流涕宋山川實父]  
　　最憶西湖好行宫正面湖鷗波明碧　實又螺黛照冰壺蘚欲金舖没伯華花曾玉輦扶南巡想全盛實 
[父回首夢華胥伯華]  
　　最憶西湖好湖心尙有亭窗開皆四面伯華簾不隔雙冷坐看跳珠雨實父閒携汲水瓶憑闌人喚茗伯 
[華兼唤月華醒實父]  
　　最憶西湖好西溪夢裏探人家花氣裏實父村落水光涵泛月偕漁艇伯華聞鐘有佛庵種梅如可學實 
[父買屋共香南伯華]  
[念奴嬌]  
[赤壁聨句用東坡原韻]  
一拳石耳實父羡當日曾見江東人物覇氣難平伯華風起處陡立驚濤如壁折戟沙埋實父焚舟燼冷日色寒于雪幾回吟嘯伯華老仙文筆奇傑實父今日吾輩扁舟伯華件飛鷗　點實父艣聲初發短堞高樓伯華烟影外惟見青山明滅莫更憑闌實父江天來弔古雄衝髮斜陽殘角伯華淡紅吹出明月實父 
[買坡塘]  
　　費青篷十年疏雨實父江湖漂泊曾慣無端蹤跡離還合伯華賺得幾回魂斷燈共翦實父聽話到風塵恨殺閒書劍緑眉都換伯華又何况歡塲酒邊烟月實父過去總如電伯華詞一卷飄盡涙痕千點實父此生心事誰管紫裘烏帽吹簫去伯華休賦梨花秋苑孤棹遠實父算覊旅天涯早覺文章賤深杯且勸伯華怕留住朱顔也都無用只作冷楓伴實父漢壽易五吳興沈二聨吟於舊鷗今雨山樓 
 
 

Page 5

 
 
[接錄上海北市絲業會舘籌賑公所施少欽經收山東賑捐十二月初九日第五百三十七次淸單]  
　　十二月初九日報登五百三十次清單内列潘君仲溪塾欵洋五十元現己補給捐戶收條災悔消除二十元所求如意十五元長元吳鹽公堂　元清河　五元○秦君介伯募昌六百九十七號册醉石散人一元墨杳廬杏花山館醉六山房芹香書房吟梅書屋五戶各四百文銘愼齋九六錢三百文以上七戶合來洋三元○收運官鹽局揚君式甫募昌字一百七十七號册王厚山五元周趾祥求媳病速愈四元曹　生張藍生華怡亭三戶各二元陳少和王門袁氏王甫卿魯介彭王淮浦黄梅臣高青田勝蘭軒曾立臣周趾祥求子病平安憑祝卿李佛矼張玉威劉瀛洲十四戶各洋一元楊翊臣宋幹臣錢應龍易守南于習之成榮貴姜翰丞戴雲伯八戶各半元簡榮卿孫福二戶各四百文種福祥曹性齊二戶各三百文硜募人二百四十文高培元鄧玉興二戶各二百文李小四一百六十文無名氏銅洋二元以上三十六日合來洋三十五元銅洋二元○地亞士洋行何君募昌宇一萬零七百三十五號册陳記五元四明山人一元滃洲山氏滃洲山人懷記二戶各半元以上四戶合來洋七元以上初九日 
[蘇省撫轅抄]  
　　十九日藩轅牌示照得崑山縣敎諭王芝年病故開缺查有嘉定縣人試用訓導李兆麒堪以委署丹徒縣敎諭王藴華病故開缺查有吳江縣人分缺先用訓 
[導兆勳堪以署理]  
　　二十日候補府潘學祖禀知　善後局委騐收西城兵房　程從九吳俊卿禀知奉委兼隨辦軍裝局差朱錡禀知交卸代理長洲縣吳塔司事回 
[浙省撫轅抄]  
　　十二月十五日張鑑南禀知厘捐局委嘉屬府局禀謝陳汝濟寗波府局差人來省禀知藩飭題補温州府員缺禀謝西防廳孫銷厘捐局文案差禀知本日授事禀見新選雲和縣鄭禀謝飭知赴任禀見胡培元禀知厘捐局文案差禀見○十六日前署西防廳黄禀知交卸禀見徐先翥奉委義橋厘局差禀見叩謝卽辭縣丞吳書燾禀謝藩飭咨補龍泉縣丞禀見叩謝 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十二月初五日京報全錄]  
宫門抄○旨一道錄前○發抄旨四道○御史恩奏條陳科塲事宜請旨飭議摺○御史　等奏拿獲匪徒請交訊辦摺○晉撫奎奏特叅各員摺○陜學政慕奏報歲科各試一律完竣摺○又奏酌擬考試拔貢緣由片○東撫陳奏查明上半年京控各案己未完結青單摺子○十二月初五日禮部宗人府欽天監侍衛處值日無引見○徵貝勒假滿請安○會章服滿請安○周德潤謝署禮部左侍郎恩○内閣奏派騐放之王大臣派出豫王恩中堂薛允升祁世長○雍和宫奏派熬粥之大臣派出崑岡○召見軍機○發抄李鴻章奏文安大城兩縣開井製車地勢民情不順毋庸試行奉旨知道了欽此○又下游别濬支河　碍難　奉旨知道了欽此○又赤峯營都司桂齡因病請　品休致奉旨兵部知道欽此○孫毓汶奏審明汝甯府教黨張議松等習教重案定擬奉旨刑部議奏欽此○○江西道監察御史臣恩燾跪奏爲條陳科塲事宜請旨飭議恭摺仰祈聖鑒事竊科塲爲掄才大典迭經臣工條奏立法已極詳俻惟隨　損益尙須推求至當奴才輙就管見條上五事一各項考試皆稱閱卷大臣惟殿試獨易其名爲讀卷誠以臨軒策士將以求時政之得失典至鉅也其典旣鉅其卷自不容褻邇因貢士有携卷出塲者是以令監試大臣畫押寫至某處卽畫在某處原指半卷之不進呈者而言今於全卷亦復如此致進呈之時大乖對揚之體應請嗣後凡半卷仍寫至某處晝在某處其全卷則照舊制晝於卷背庶防獘旣周而禮裁亦稱一近來文風專工墨卷先正之法幾於無存如欲挽回風氣必自典試者始夫典試者糊名易書欲其以文取士於小楷無涉也而考試試差則又專講楷法不許錯落甚至置文藝於不論以致典試者不皆名宿積弊何從得挽查向來試卷無横格者不許添攺有横恪者許其添改應請嗣後考試試差改用覆試卷式書寫較易法制從寛庶　才自見仍嚴飭閱卷大臣專校文藝勿但以楷去工拙爲去取一磨勘中卷凡遇抄寫成文　予斥革而場中經房考看出之雷同錄舊未經中式各卷則未議及各士子希圖倖獲無所忌憚中則儼然正途不中則不失故我其由磨勘斥革者殆不過十中一二比士風所以日下也奴才以爲欲除其獘必請其源應請嗣後無論鄕會試凡由閱卷官查出雷同錄舊之卷概於卷面註明俟揭曉後拆去彌封查　籍名無論舉貢生監咨送該管衙門一概斥革以免眞僞混雜仍先期出示通衢俾士子各懷後患或可爭自濯磨不敢僥倖而□才自出矣一順天鄕試點名向來人數以東右門爲多近年輪船便捷由南省赴北闈者又多數千人而廣東居其大宗以致擁擠喧嘩每每東左兩左西右三門未申卽已點完而東右直至日暮不能入塲似非愼重功令之道擬請飭下禮部嗣後酌量人數多寡均匀分派使四門不甚縣殊自不至日暮尙不能入塲封門而關防益嚴矣一近來各省考試人數太多魚目混珠轉使佳文不顯皆由錄科不嚴所致而錄科之獘以國子監爲最甚往往一人而有數名考至數次患予錄送從無落遺者此輩入闈買槍何所不至在監臣非不厘剔而分塲至十餘次人數不齋旣難於稽查亦難於截數查舊例國子監錄科　在貢院統爲一塲應請故復舊制庶幾防範較嚴錄送亦不至過濫矣以上五條應請飭交禮部國子監順天府議覆施行奴才愚昧之見是否有當伏乞皇太后皇上聖鑒謹奏奉旨己錄○○巡視中城河南道監察御史臣韞德掌河南道監察御史臣譚承祖跪奏爲遵旨拿獲著名綽號匪徒請飭交刑部研訊嚴懲恭摺仰祈聖鑒事本月初十日接准軍機大臣字寄奉上諭巡視中城御史韞德奏匪徒聚衆訛許兇毆架詞興訟其案有綽號積惡較著者如坐地軍師洋鎗魯七等實爲閭閻蠹害請飭嚴緝等語輦毂重地豈容匪徒肆行無忌若如祈奏亟應查拿懲辦步軍統領衙門順天府五城御史一體查明拿獲究辦無任漏網原摺均着抄給閱看將此各諭令知之欽此遵旨寄信前來到城臣等遵卽密派臣城司坊各官嚴密查拿隨經指揮陳文熙副指挥揮劉鴻賓吏目汪賜棠揀發指揮韓宗慶蘇喬年會司東未汛守備金如鑑帶領捕役練勇購覓眼線將小白臉軍師劉延祜卽劉六代王石老二代王小胡大刀切面二李雙刀王五等五名拿獲均先後解送到城臣等公同研鞫供認屬實其雙刀王三巴於本月初六日在王皮胡同用洋鎗將錢福轟傷卽行逃逸經副指揮劉鴻賓訪聞查騐覔線跟緝亦於本月初十日在通州城外普濟閘地方將該犯王三巴拿獲是該匪徒等日藐法逞兇藉端滋擾確有　徵若不盡法嚴懲將益肆無畏忌除將劉延祜卽劉六石老小胡二李王五王三巴及錢福一案一併先行解送刑部收禁辦理外相應請旨飭交從嚴懲治所有未獲之坐地軍師洋鎗魯七各匪徒等臣等仍嚴飭司坊認眞查拿務獲究辦以儆兇暴　靖地方理合恭摺具陳伏乞皇太后皇上聖鑒謹奏奉旨已錄○○暫署山西巡撫臣奎斌跪奏爲特叅庸劣不職各員以肅　方恭摺抑祈聖鑒事竊惟安民必先察吏行政尤在得人晉省吏治因循經前撫臣張之洞從嚴　激風氣爲之一變臣署任以來於所屬各員賢否悉心諮訪察其議論之誠僞考其治行之何如文牘語言奬掖勸戒以期中材自勉趨向日端惟其間才質不同竟有庸劣自安斷非教戒所能援改者亟應據實奏叅以端吏　兹查候補通判李德鄰穢鄙貪庸聲名甚劣陽高縣敢縣姚兆嗜好甚深縱丁　累鳳台縣知縣陳繼三操守尙謹聽斷粗疏大同縣知縣許貞元輿論未孚才難治劇繁峙縣典史于繼鐏知於欺詐不守官箴陽高縣典史　焯胆妄無知不安本分以上各員臣與司道訪察明確均係劣跡昭著未便稍涉姑容相應請旨將李德鄰姚兆于繼鐏楊焯等四員卽行革職陳繼三許貞元等二員開缺　省另補比後如查有不職之員仍當從嚴叅辦至所遺大同鳳台兩縣係屬煩缺陽高縣係新章後叅革第二缺繁峙縣典史陽高縣典史係屬選缺晉省現有應補應請一併扣留外補合併聲明所有持叅庸劣各員理合恭摺具奏伏乞皇太后皇上聖鑒訓示謹奏奉旨已錄○○陜西學政臣榮榦跪奏爲恭報陜西歲斜各試一律完竣仰祈聖鑒事竊臣於上年歲試西同鳳乾邠五屬畢後卽按試北山榆延綏鄜四屬今年又續試南山漢興商三屬業將南北山歲科並試情形於閏五月二十四日專摺具奏奉旨知道了欽此查陜西通省歲科分試者惟西同鳳三府乾邠三州臣於七月初五日舉行西安科試次試同州又次試乾州並調試邠州次試鳳翔均循例取士如額至十月初七日各屬試畢馳回三原所試人數亦不减於歲試各屬士風素稱純樸自愛者多間有匿喪冒籍等弊經臣於歲試時屢爲嚴懲皆知歛戢又於生之優等覆　童之榜前提覆嚴密面試有與正塲文理不符者立卽賔斥生童等亦知槍替頂冒無可嘗試故此次科試弊端絶少臣尤不敢稍涉疎忽按　所至必飭提調官多派員役周巡訪查仍督飭學官廪保於點名　認眞稽查棚内愼密關防嚴加約束士子尙知畏法均極靜謐通計一省歲科各試現己一律完竣至各屬文風以西安同州興安爲最榆林漢中綏德鳳翔乾州商州次之邠州鄜州延安較遜臣每於發落時勛以敦品修身窮經致用勉爲實學勿　前尤以期仰副聖主培育人材之至意所有陜西通省歲科各試完竣情形謹繕摺具奏再臣經過地方禾稼登塲收成豐稔秋雨霑渥麥苗茁壯民情極爲安靜堪以上慰宸　合併陳明伏乞皇太后皇聖鑒謹奏軍機大臣奉旨知道了欽此○○　榮榦片再西安同州鳳翔三府乾邠二州應行選拔各生臣仍於科試後隨棚考試士子踴躍觀光與試者人數衆多臣嚴密關訪秉公甄錄不敢拘於一格亦不敢稍有瞻徇所有各生名籍隨時咨明督撫存案　候曾考此外惟榆林延安二府　德鄜州二州須調至三原考試查北山一帶道路遼闊遠者距三原千數百里近者亦數百里土瘠民貧士皆寒素每值鄕試資斧艱難往來匪易臣於西安科試時本欲附棚調試乃體察清形籌度至再未便遽爾舉行擬俟明年夏間調　各生專場考試塲後俾令就近赴省鄕試一舉兩得於寒暖較爲順便且與歴届辦理亦無歧其听有西同鳳乾邠五屬考試拔貢緣由　合　片陳明伏乞聖鑒謹奏軍機大臣奉旨知道了欽此○○革職留任山東巡撫臣陳士杰跪奏爲查明本年上半年東省京控各案分别已未完結彙繕清單恭摺仰祈聖鑒事竊臣准刑部咨嗣後各省京省京控交審案件無論奏咨每年將已未完結數目分兩次彚開清單具奏並摘錄案由註明交審月日及將未結各案因何未能審結緣由詳細聲明等因當經行司遵照在案茲自光緒九年九月初二日起至十年六月三十日止交審京控案件依限審結者二十　起尙未審結者十八起據臬司林述訓造册具詳前來臣覆查無異除咨部外理合將巳未完結數目摘叙案由註明交審月日並困何未能審結緣由彙　清單恭摺具奏伏乞皇太后皇上聖鑒謹奏軍機大臣奉旨刑部知道單併發欽此 
 
 

Page 10

 
 
[光緒十年下二月初六日京報全錄]  
宫門抄○上諭一道錄前○發抄旨四道○晉撫奎奏爲遵旨保荐循良摺○楚督卞奏叅革都司訊辦片○陜督譚奏請准叅將開缺省親片○雲督岑奏爲對調迥避知府摺子○西撫潘奏爲請賜卹摺子○十二月初六日兵部太常寺太僕寺廂黄旗值日無引見○豫王謝紀錄恩○恩公溥廉許應騤各假滿請安○龍湛霖謝授右庶子恩○熱河道衡峻謝恩○定祥預備召見　召見軍機定祥衡峻○發抄譚鍤麟奏蘭州道陶模等署臬司等缺奉旨吏部知道欽此○慶裕等奏客兵練軍月餉收支銀數奉旨戶部知道欽此○又圍塲地畝加租作爲海龍城總管等公費奉旨　照所請戶部知道欽此○又官房不戒於火請將防禦議處奉旨徐　玉著交部議處餘依議欽此○○暫署山西巡撫布政使臣奎斌　奏爲遵旨保荐循良以備任　恭摺仰祈聖鑒事竊臣准吏部咨光緒十年五月十七日奉上諭爲政以得人爲先迭經中外臣工遵旨保薦人才等因欽此仰見聖朝激勵人才殷求治之意臣惟知人之要不務虚聲察吏之方須求實際可必覘其品　試以事功而後眞才乃見晉省民風吏治素尙樸誠雖無奇特之才不乏循良之選現署藩司崇基臬司黄照臨皆奉特旨升署迭膺保薦其才猷治績久已仰逹宸聰毋庸臣再行陳奏至道府以下各員臣留心考察謹擇其循良素著堪備任使者據實臚陳稍盡以人事君之義兹查有鹽運使銜冀甯道馬丕瑤秉　鯁直樸質精强操行廉能勇於任事鹽運使銜署太原府事蒲州府知府沈晉祥才具穩練事理詳明歴任煩區政聲久著鹽運使銜甯武府知府俞廉三操履端廉志趨遠大識議持正不爲苟同運同銜解州直隷州知州姚官澄廉潔勤明才猷老練寔事求是約己愛人代州直隷州知州錫良悃愊無華夙操端謹爲政簡惠得士民心以上五員臣訪之輿評考其政績均係體用兼備可期歴久不渝謹舉所知上備朝廷任使倘非深知底藴斷不敢冒昧瀆陳自于咎戾謹臚列各該員實跡成効另衞清單恭呈御覽是否有當理合恭摺具陳伏乞皇太后皇上聖鑒訓示謹奏奉旨已錄○○卞寳第片再據宜昌鎭總兵羅縉紳轉據署施南恊副將文漢章禀稱署施南中營都司何大鳳行爲謬妄有被控誘姦良女情事臣當查此案係在荆宜施道衙門呈控詢據荆宜施道于蔭霖面禀業將人証提道審訊案據原告恩施縣已革額外外委袁有誥同其次女及媳吳氏媒妁額外宼延嗣兵丁蒙國琛民人王大興人証民人胡應美唐玉成兵丁燕緒章蕭華亭胡安銘各供署中營都可何大鳳自光緒九年二月間到任後因袁有誥次女與媳吳氏時至署内取用井水探明袁女未字居住對門開設飯店擬娶爲繼室遂央袁吳氏勾引於四月十四日晚乘間前往調戲虚姦五月初一日接全署内續舊繼聞袁有誥由外回歸卽送至胡應美家藏　袁有誥查知往找不依何大鳳隨倩江長勝勸嫁至十一月二十四日央請宼延嗣蒙國琛王大興唐紹全王天壽焉復祥六人往向袁有誥媒說允婚塡給庚帖許期迎娶詎何大鳳事　翻悔致袁有誥不甘赴道呈控審悉前情臣查該署都司何大鳳身任職官輙敢誘姦民女並央本營兵丁媒說訂婚復行翻悔種種妄爲實屬無祉已極除檄委交道歸案審辦外相應奏明請旨將署施南協中營都司候補都司何大鳳卽行革職嚴行審訊按律懲辦以肅戎行謹附片具陳伏乞聖鑒訓示謹奏軍機大臣奉旨何大鳳着卽革職嚴行審訊按律懲辦該部知道欽此○○譚鍾　片再臣據署肅州鎭總兵官陶世貴呈稱鎭州營叅將朱逵陸因母老病篤懇請開缺回籍省親等情呈請核辦並任内有無未清錢糧事伯印結備查　至日另咨送部外　應請旨俯准叅將朱逹陸開缺以遂烏私其所遺員缺陜甘現有儘先合例人員容臣揀選請補以寔營伍理合附片具陳伏乞聖鑒訓示謹奏軍機大臣奉　兵部知道欽此○○降二級留任雲責總督臣岑毓英雲南巡撫臣張凱嵩署貴州巡撫臣李用清跪奏爲揀員對調廻避知府恭　仰祈聖鑒事竊臣等准吏部咨文選可案呈准臣用清咨稱按察使曾紀鳳與黎平府知府鄧在鏞係屬兒女姻親鄧守例應廻避咨明雲南於滇省知府缺内揀選員來黔對調准雲南咨覆滇省額設知府十四缺均於貴州黎平府缺分字項不同實無合例可調之員應請咨部於貴州連界之省改掣等因到部查貴州黎平府知府鄧在鏞旣與按察使曾紀鳳係屬兒女姻親自應照例令官小之鄧在鏞廻避以總督兼轄之雲南省相當知府揀選對調查本部官册貴州黎平府知府係久任苗疆題要缺雲南知府内並非無可調補之缺仍令該護撫於照例以總督兼轄之雲南省相當知府揀選調補奏明辦理所請以貴州連界之省改掣之處應毋庸議相應知照可也等因到滇當卽轉行去後兹據雲南布政使剛毅署按察使熊昭鏡詳稱遵查愼省知府共十四缺内雲南昭通臨安曲靖等四府係請旨簡放之缺澂江大理楚雄三府係部選之缺麗江府係一字題缺均與請調之例之符東　廣南順甯三府雖係夷疆題調要缺而現任知府黄紫詔庭中杰周範均籍隷貴州亦應廻避普洱府知府係烟瘴三年報滿撤回内地候升之缺准升該府之魏錫經尙未引見與請調之例不符其永昌府知府雖係極邊要缺該府劉毓軻現在辦理騰趙永昌邊防要務未便更易生手亦難攺調惟查有開化府知府郭懐禮年五十三歲係河南羅山縣人由監生遵籌餉例報捐縣丞分發指省湖北試用咸豐八年正月到省六月委署黄岡縣事九年九月交卸十年捐升直隷州知州歸部選用同治九年十一月選授雲南武定州知州十年十二月二十日到任於克復貴州新城案内出力保奏同治十二年正月十五日奉上諭着賞戴花翎欽此又於克復騰越雲州兩城及小猛統烏上寨馬家村各賊巢雲南通省肅清案内出力保奏十二年閏六月初十日奉上諭着以知府儘先補用先換頂戴欽此委署麗江府知府卸事仍回本任於光緒元年補行同治十三年分大計保薦卓異二年請補開化府知府秦文覆准復委署大理府知府卸事五年委赴開化府知府先行署事於剿辦開化廣南府屬土匪案内出力保奏請加三品銜光緒六年七月初十日奉旨看照所請奬勵該部知道欽此七年十一月調署永昌府知府九年四月卸事回省請咨赴部引見十年三月二十五日經吏部以保薦卓異升調知府八年俸滿併案帶領經欽派大臣騐放堪以准其補授回任　卓異之案准其於直隷州任内卓異加一級等因二十六日覆奏奉旨依議欽此二十七日具摺謝恩蒙召見一次四月初四日吏部發給執照一張祗領起程於光緒十年七月十八日到省藩可到任未及三月例不出考署臬司查該員精明幹練年富才優任内並無叅罰事件於貴州通省亦無廻避之親族及祖孫父子胞伯叔姪兄弟均未在黔省先行寄籍置買産業開設典鋪經商贸易等項情事　以調補貴州黎平府知府且保舉三品銜並准且於直隷州任内卓異加一級之案俱照例帶於新任所遺雲南開化府知府係極邊要缺應請以貴州黎平府知府鄧在鏞對調亦屬人地相宜惟該府郭懷禮引見回滇尙未到任與例稍有未符但該府於請補開化府知府奉文覆准後曾經先行署理二年有餘一切辦理裕如且係極邊題缺與黎平府缺項相同該員等均係題缺知府因迥避互相對調激免計俸等情會詳請奏前來臣等覆查該員郭　禮老成穩練辦事結寔合無仰懇天恩准以雲南開化府知府郭懷禮與貴州黎平府知府鄧在鏞對調係缺項相符如蒙俞允俟部覆後再行照例給咨該員赴黔所有　員對調廻避知府緣由謹合詞恭摺具陳伏乞皇太后皇上聖鑒勅部核覆施行謹奏軍機大臣奉旨吏部議奏欽此○○頭品頂戴廣西巡撫臣潘鼎新跪奏爲實缺總兵在營瘴故懇請照例賜卹恭摺仰祈聖鑒事竊記名提督貴州安義鎭總兵周壽昌前奉旨飭赴廣西交臣軍營差遣七月到粤值臣二次奉旨出關派令該總兵統帶親兵一營隨駐　山嗣因提督王洪順因病請假遂將所部粤勇三營亦交該總兵兼帶前赴觀音橋防剿前此狼甲之役打仗尙爲出力不意旋染瘴毒牽引舊傷復發前敵水土惡劣醫藥全無軍情正緊亦未便入關調養遂於十月初六日在營病故出缺伏查該總兵久在淮軍効力隨同大學士李鴻章轉戰江浙豫省等迭著戰功此次奉命出關未竟厥功遽因瘴故殊堪憫惜相應龥懇天恩俯准飭部照提督軍營立功後瘴故例從優議卹以慰忠魂其歸櫬旋皖並請飭沿途地方官妥爲照料至可否建祠予謚出自朝廷破格殊恩非臣下所敢擅請所遺貴州安義鎭總兵員缺請旨簡放以重職守理合恭摺具陳伏乞皇太后皇上聖鑿訓示謹奏奉旨已錄 
 
