# 1882 - 275 - 4903390

 

Page 1

 
 
[縮印臨文便覽出售] [  點石齋主人啓]  
　　臨文便覽一書於鄕會塲及科歲試大有裨益盖不特字體之正譌可以立辨檯頭避諱以及對策格式塲中貼例皆擇要詳載學者於平時苟家置一編潛心觀玩臨塲自無錯誤惜是書從前只有大本舟　携帶微嫌累墜本齋今用石印照相法縮爲中版每部訂作二册字則仍然清晰而置之巾箱亦覺便易現定於卽日出書紙色潔白裝訂精工每部收價洋三角五分正閱者祈向上海英租界三馬路大禮拜堂南首申報館間　申昌書畵室購取各外埠悉歸賣申報人出售此布 
[增印新式字典] [  點石齋主人啓]  
　　本齋用石印照相法印成之康熙字典業巳不脛而馳購者踵接惟字樣太小在年輕人固喜其輕便老年人似費目力現故飭工重印將版口放大卽　花眼視之亦能一目瞭然每部仍訂成一本用采色綢面惟書樣放寛則紙張多費是以定價每部實洋三元並有用外國裝訂法者每部價洋三元五　若前所印之小樣康熙字典仍照前價但刻下亦有用外國裝訂者每部取價洋二元三角至是書紙色之潔白字跡之清晰裝潢之精工早爲藝林珍　無待贅言如欲價購祈移玉至上海英界三馬路大禮拜堂南首申報舘間壁向申昌書畵室購取各外埠之經賣申報者亦有出售此布 
[縮本南巡盛典出售] [  點石齋主人啓]  
　　牙籤玉軸架紛畢固藏書窓快意事也然而驢背船唇提挈累重行遠者弗便焉高廟南巡一書民間向不易得以出自御　　居多今本齋購得簷本仿巾箱本面變通之倩人繕寫一通校勘數次圖則鬚眉畢現字則點畫分明外束錦函内裝綢面縮成八本定價四元五角披閱一過覺全盛時之氣象規模不啻身親而目覩所順　心掌故家早賜幽鑒焉現窓於八月十五日出售上海在三馬路大禮拜堂南首申報舘間壁申昌書　室發兌各外埠售處仍遵曩例此佈 
[保護安南十策第十]  
　　前擬保護安南之策凡九申其說萬餘言而未盡也說者謂中國向無置官藩國以代之謀度國事者今法人雖欲取安南而安南之王依然守府阮氏之祀未必遽斬中國若爲安南以與法人爭之法人豈卽肯罷手者又何爲而爲此無益之咨嗟哉且獨不見日本之於琉球乎亦旣夷其國以爲縣遷其君以東歸而中國固不暇與日本爭是非兹法之於安猶不至如日人之於琉而又胡藉乎保護也耶顧目前高麗之役中國派員調兵十分吃緊得無爲保護藩属起見也夫高麗北境陸路接連滿洲其東境對海卽爲日本日本與中國有觀釁而動之勢而高麗實居中爲障蔽高麗之亂有關於日本誠恐高人不善弭亂開罪日人則日人將有不甘心者且以爲中國之藩屬問罪於高必至啓釁於中故竭力爲高人謀之所以安高麗卽所以衛中國也中國自受諸國朝貢以來從無此等舉動而今獨於高麗見之可見近來四洲通道往來之國易啓釁端有屬國者正不得拘守成例以爲爾虞我詐之胥無卽境内之事不必過問也然則以高麗例安南其又不能漠視者矣高麗僅係内亂無靖亂之策而示隙於强隣雖危急無可解也安南旣係外患無捍患之才而受制於大國卽幸存而若亡也以事勢言之高急於安以時局論之安危於高法人初得西貢逐安官而已設之撤　兵而己戍之不啻以黎阮舊封與法人中分而中國不過而問者時値多事而已其後可問而仍不問者則又知法人之志在通商商民財貨所集設官以理其事置戍以爲之防因安人不知政教故自爲之其居心未嘗欲得其土地是以中國諒之也今者海防之舉奪其砲臺而占其稅關則扼安南之要隘攘安南之財用矣其猶僅爲通商計乎欲取安南必矣目前有此一番驚駭之事旣經得手卽便罷休或者謂法人之謀亦止於是而不知事有漸進取海防則括安南於肘腋之下玩安南於股掌之上不必明滅其國而大勢已成與高麗之於日本現在尙止防範日人者固大有間安得謂高在東北密邇陪都不可使他國逞志者而安在西南接壤荒徼不妨聽他國橫行乎鄙人旣謂保安之策在乎戍南洋以爲應援鎭邊關以嚴門戶聨與國以壯聲勢似已算無遺漏然沿海一帶布置亦極緊要法人所立埠頭之處以公法與中國屬國爲斷雖在無事之日安法商人平和交易而中國兵船亦無不准駛入安港之理况今日乎竊謂高麗戡亂已定日人允許仍歸和好中國之兵不久必已撤退不若卽駛南洋以與法人籌商存南之事使其退還海防而於西境各路仍歸安廷遣官治事但以通商口岸歸法人置領事管轄幷將通商事宜斟酌改定列安南於自主之國同在會盟之中以沾通商之利造兵器製砲械仿學西法等事安人隨意行之而法人不得阻制凡此數者必經法人允許而後已吾知法雖强於日本而以今日中國之全力爭安南於危亡之際卽不得盡如所願而法人亦將顧大局而畏公議不敢肆具吞幷之謀縱西貢不可遽復而東京自此無憂此可乘之機也盖高麗一役調兵不可不多刻期集　麋餉不資若以高麗底定之故而卽時遣撤豈不可惜且高亂在所宜靖而安亡正自可憂法人功利之習有海防之舉必不輕舍東京異日南藩告急由陸路以出鎭南關師固不能不發而由海道以入富良江兵又不能不出與其重新調集仍需用夫今日之兵與船何如趁未撤遣之時而以伐高之雄師爲援安之勝算則事得其便而功有並成豈非今日之至計哉故吾以爲安南之事不後於高麗也 
[埃事電音]  
　　二十二日倫敦發來電報云英國胡思禮元帥所統之御林軍及印度調往各兵不日均將撤回矣土耳其國王以英廷平埃及之亂深爲致謝贈從此交誼愈密也 
[高麗近耗]  
　　昨接本館派往高麗之訪事人來信云現在駐紥高麗之華軍計共六營一紥午朝門外一紥大教塲二紥高京東門外二紥南門外日本公使館卽在南門内之泥峴地方有兵百餘名在館之左右分三處駐紥花房公使刻已回日本由叅賛兼仁川正領事近藤眞樹護理一切事宜先前日本兵至高麗時於仁川濟物泄紥營兹雖兵已撤退而日人卽欲子此地爲通商界址顧未見有明文也惟已蓋造領事公館並舗户約共三四十間八月底當可落成是處留兵二三十名以資保護當高國未發難之時日高和約本訂貼華八月起爲彼此貿易日期現在高民逃散日人欲踐前約恐年内生意未必暢旺也該處現有日人照相店醬貨店洋雜貨店名一聞日内三菱公司船將卽載貨赴此口岸也仁川口現有英兵輪一艘日本兵輪一艘離濟物浦約二里之遙係日本人墓地内有前三年探測仁川口身死而葬于是者二墓又探楊花津死而葬於是者一墓今年因高亂興兵在高境病死者四十餘墓再離半里許另有一 
 
 

Page 2

 
 
墓地乃葬今年日人之被高國亂民殺死者七人次日又殺死者六人共十三人同一墓地其最貴者　陸軍工兵中尉　七位堀本禮造也 
[一索得三]  
　　香港西字報云該處有當廚子之某甲其妻一産而得二男一女然家境甚窘日用珠難幸有一醫生見而憐之代禀港中　　署事總督謂此事照章國家　有賞賚署總督乃賞洋十五元港中皆傳爲義談蓋從未見一胎而生三人者也然稽之載籍及鄕老之傳聞亦固有之不過少見耳 
[佳節遇竊]  
　　粤省於七夕俗尙乞巧供設之物皆標新領異精巧絶倫中秋亦有供饗嫦娥之舉餅圓似月香裊成烟皆閨閣中韻事也　　今年八月十五日有一家瓊筵方設玉漏頻催主人皆仰首靑天問廣寒消息而梁上君子乘其不備　室中所有席捲一空及查追已無着矣 
[德清傳聞]  
　　浙省於中秋節傳聞有德清縣緊急公文送入闈中云係因德清縣鄕民完糧滋事擁塞縣署幾致激成大變邑尊無計可　　施稟請撫憲發兵彈壓故於十七日三塲畢後先飭杭協兩營立刻起程至該慮彈壓所有貢院四圍駐紥之兵棚十去其六僅存城守數營分駐四面以備支更掌號而已所有湖郡考生於出塲後聞此警信皆怱怱返斾留省者不過十中一二也 
[紡紗公句續聞]  
　　本埠西商某蘭擬糾股創設紡紗公司業有成議嗣因中國織布局總　以向作議設該　　曾禀明南北洋大臣十　　年之内只許諸商附股不許别家另開經批準在案今見西商欲開紡紗公司名雖不同而事實相因用復具禀上憲所有北洋大臣之稟批已錄在七月二十三日報内兹聞得該西商議創紡紗公司時先曾請問駐滬之　總領事總領事早經許　故毅然創設忽見北洋大臣之批語殊出意外是以又稟明駐華京之　國公使美公使接閱稟詞將此案傍訪諸駐京之英德兩公使亦皆以爲此事在華官不得撓阻爰卽據情移咨總理衙門但未知總理衙門如何照覆耳該西商現亦接奉美公使來信知可舉辦故日内將仍循舊章也 
[  江西闈事]  
　　本届江西鄕試共一萬八千餘人塲内甚屬　靜惟頭塲大雨淋漓至初十日未息出入頗覺辛苦二塲則雨止而路尙未　　朝不免淤泥之患三塲則霽色大開矣頭塲犯貼者共一百餘人二塲約三十　人三塲約六十餘人其因老病殞命者首塲四人二塲七人三塲十餘人有一生年九十矣試卷完善例得邀恩竟於十六早間殞於東文塲盖旣壽而又考終命矣 
[  遺失書包]  
　　八月十一日順天鄕試二塲點名時有士子遺失包袱一個被彈壓官拾去當將包袱懸挂龍門外上　一籖云有認領者　　須先將包内各件默寫相符然後準領聞包中除書籍之外更無他物故懸挂數日竟無認領者盖北闈功令森嚴不准夾帶此生書包不知如何帶進却又遺失故雖招領而卒不敢認也 
[  武弁撤委]  
　　皖垣各城門向派委員稽查客冬因客民之來此者絡繹不絶是以保甲局憲及協戎加意梭巡居民得以高枕而臥又恐　　地面廣闊巡緝有所未周恊戎特委屬弁一員以資臂助除當餉外協戎幷貼以油燭錢數千文此差以六個月爲率期滿無誤當予調劑前委之弁已屇滿期現已另委某弁接辦稽查東門一帶某弁到差後終夜遊蕩擅將家属移居城上爲協戎所悉密遣親信往查遂將某弁撤委云 
[  桑中密約]  
　　舍家雞而戀野騖世之薄倖郎往往蹈此而今乃見之於女子盡室偕行一去不返良足異已客有自皖來者言該處有某　　甲者家住石鎭地方向業手藝妻年四十餘徐娘半老風韵猶存又有一子一媳一女子在外傭工女歸本鎭某氏不能盡婦道婦姑時有勃谿聲女遂常歸母家以爲此閒樂不思蜀也今年夏間蛟水暴發甲所住處尙不爲河伯所佔水退後甲因茅屋數椽無以禦風雨歸而整理之而甲妻則携女及媳離鎭數里許倚山結棚稽以棲身有某乙者邑中無賴也甲妻通之有年矣至是乙遂尋至山棚密商與乙偕遁在西門内賃屋而居乙囊中羞澀室對芙蓉家徒四壁彷彿長卿乙居成都也遂用計將甲女另行擇配收彩禮洋二百元而某甲歸家後入于其宫不見其妻傍徨瞻顧無以爲計至各親友處徧訪查無確耗復購綫密訪於數日前至西門内獲住控諸縣到堂後責乙千板甲妻及女媳命甲領囘管束一時聽審者無不服令尹之神明也 
[索帳被毆]  
　　皖垣有某甲者年二十餘居姚家口性疎懶失怙後日事游蕩不能遵母訓今春隨某乙至綢布舖取物數日後甲自書名　　片至該鋪取竹布等件計錢四千有奇迨端午節該舖待帳向某乙核算某乙不認謂並未寫此名片也該舖夥卽尋至甲家甲母置之不理而該舖夥未見甲靣不能與之對証也迨中秋節該舖夥因收帳行至四方城某姓宅則甲在焉夥卽向索甲支吾不認夥欲同　某乙處面質甲不肯反肆兇橫敬該夥以老拳旁觀者皆不平杻甲送保甲局求究經局憲懲責判令如數歸結云 
[鄂省决囚]  
　　本月初九日鄂省決一囚犯年約四十一二係京山縣人未詳其名姓聞是案因口角是非致傷二命訊供通詳擬斬立决　　數日前已奉文勾决因鄕試事冗爲此暫稽至是方斬由江夏縣獄提出發綁蔡邑尊監斬城守營左哨千總楊君柙赴武勝門外沙湖邊三義殿一帶隙地正法云 
[賭風復熾]  
　　寧郡自宗太守蒞任以來嚴禁賭傳不啻三令五申無如禁者自禁而犯者仍犯也目下稼穡登塲正値農民報賽之時而　　各賭棍故智復萌遇有社神駐劄演劇之處或露天或搭棚無不擺列賭桌喝雉呼盧日夜不休個中人勝者固自欣然而敗者不免索然實爲地方之害想良有司必當設法禁止也 
[領事回申]  
　　昨日招商局保大輪船回自天津德國駐滬總領事及該局總辦唐金星觀察皆附輪抵滬也 
[本埠換季]  
　　蘇松太道憲邵觀察牌示定于九月初一日換戴暖帽云 
[禁烟告示]  
　　本埠重申烟禁縣署傳集各舖地甲諭話等情已列前報兹悉范邑尊復懸示各段戒諭諄詳今將告示登錄於左私開　　煙館罪有專條著爲禁令舌敝唇焦不期痞棍尙敢逞刁若非嚴禁難絶根苗張燈暗賣勾引深宵爾玩法者刑禍匪遙苟能敢悔幸及今朝一經拿獲决不輕饒 
[廣置電燈]  
　　本埠所創電氣燈邇來推行益廣如一品香華總會及英法租界各烟館皆次第試點英租界浦灘雖已竪桿尙須緩日燃　　點以尙未裝齊也二洋涇橋南首法界密采里西飯館前己裝配整齊於前晚試點從此煤氣燈不免减色矣 
[轎中跌出]  
　　前日三茅閣橋西一大染坊門首有轎一乘轎役三人轎中人晶頂藍翎煌煌如也正行時後有馬車一輛載客向西行車　　已近轎轎役避讓不遑適橦於電桿之上前面之轎役已傾跌而後面之轎役則尙拾在肩上轎中人急欲出轎而後面馬車已到車輪在轎旁擦過轎卽欹倒坐轎者早已跌出頭上之帽滾滾墜下直至河邊轎役欲將馬車拉住則已瞬息不見矣遂赴法捕房控告然不能拉住馬車亦何從查究耶 
[水手互毆]  
　　前夜有輪船水手毛阿心係香港人與同業之福建人錢阿土不知因何爭論竟用刀將阿土戳傷經巡捕一倂解入捕　　錢阿士受傷屬實先送同仁醫館療治醫生騐得肩背兩刀尙淺惟右乳下一刀甚罙恐一時未能卽愈捕房卽將毛阿心管押諒解公堂訊斷矣 
 
 

Page 3

 
 
[曲突宜防]  
　　英會審署後圍墻傍有小路北首係兆豐洋行地基業已雇匠造屋該匠頭卽在署墻邊起搭料屋砌灶烹飯不但小路阻　　斷有碍行人且料房之傍柴片木花堆積如山離灶不遠恐有火患業由陳太守與司副領事均親仕踏勘當卽飭差着該匠頭將料屋拆卸矣 
[私唱花鼓]  
　　演唱花鼓最易傷風敗俗歴奉憲諭禁止乃邇來滬上雖無扮演之人而坐唱者正復不少兹悉英租界會審署後西首茈　　地有寧人設檯坐唱聽者殊衆共有三處日中則晡後開場薄暮始息夜間則上燈開塲夜半始息何若輩之愍不法耶 
[碾傷小孩]  
　　前日午後外虹橋北首有馬車馳過後有某洋行大寫洋人之馬車過橋疾馳而來意欲追及前面之馬車將該處小孩掽　　倒碾傷胸脇西人卽按轡下車將小孩扶起行不數步卽踣經巡捕查知此兒現年六歲卽係周茂盛雜貨店主胡君卿之子也卽送同仁醫館救治醫生見小孩受傷己深不可以人力挽回卽令抱回至家則已氣絶矣聞胡君卿年己四十祇此一子今罹此厄不勝悲慘昨投捕房理說捕頭以馬路非小孩行走之地不准多事然胡猶不能釋然也 
[蘇婦健訟]  
　　蘇婦胡陳氏所生一孩甫二十六朝因該氏返蘇遂將此孩托王阿海寄養王金山家旋因養瞻無資王姓屢次函催該氏　　來申該氏杳無回信不得已而擬送果育堂當有寧人陳東來見憐願爲留養惟償撫養資十二元王姓並未得價不圖胡陳氏遺　徐怡卿至英會審公廨控告欲索還小孩經陳太守先提王姓訊問王據實確供太守飭將王暫押候傳陳姓到案再訊嗣據抱呈徐怡卿與該氏說明求請銷案事經數月詎該氏又控徐怡卿朦請銷案求恩追還小孩太守一再批駁該氏屢瀆不已太守乃提集人証覆訊該氏申訢前因徐稱曾與該氏言明銷案今又翻悔王供如前陳供小孩在寧波原籍患病身死有母信呈閱該氏堅稱孩在陳處並未病亡太守着該氏杳明實情再究旋據該氏稱查明孩在陳處及傳陳到案則稱該氏曾與弟到我原籍家中其弟已見我母詢悉孩已身死太守謂該氏旣查明小孩下落何不指交該處地保况與陳訴不合須有確據方可究追否則不准該氏今又上控道轅由邵觀察批飭陳太守赶緊訊結詳報太守又傳人証集訊各執如前隨飭一倂送縣經帮審委員王别駕研詰至再仍復各執一詞徐稱該氏在原籍與眞儀鎭之高姓有私因該氏另有外遇高置不理該氏曾投新陽縣衙門呈控經新陽縣尊斷給若干錢與該氏斬斷葛藤幷具不再滋擾切結今該氏索還小孩蓋以小孩爲高姓所生故欲得小孩以便再與高紏纒奈小孩轉輾交與陳姓今已病故殊難復生問官飭兩造槪子交保着徐限十日往新陽縣查明舊案再提該氏歸案辦理倘逾限不能歸案再當覆訊各在案嗣經徐雇舟前往而徐在舟患病奄奄若斃舟子畏懼將徐載回則已逾限縣中復着交保候訊竊謂死者不可復生該氏其能索兒於地下哉徒使王陳等屢受訟累困苦堪隣而已 
[續提司事]  
　　前次蘇省大憲札飭上海縣拘解牙帖局員猪業董事汪述銘已列於報兹悉此案内尙有應訊之司事方鳳岐業經上海　　縣范邑尊飭差將方姓獲到邑尊於前日訊供據方稱係牙帖局司事猪捐之事概不與聞現蒙臬憲飭提請給文自行投到范邑尊着爲管押俟簽差解省云 
[棒擊扛夫]  
　　前日海琛輪船抵埠時扛夫皆至碼頭扛貨内有一人衣裳完好携物登岸適爲西捕所見指爲竊物旋將手中之棒從腰　　脇力擊人卽倒地衆扛夫不服齊至捕房伸訴經捕頭飭將受傷人送仁濟醫館聞此人可保無虞也 
[英界公堂瑣案]  
　　富捕頭禀稱粤人許兆光同姪許才華居虹口地方因許兆光昨日與姪媳某氏口角爭毆而姪媳已懷孕六月以致　　受傷沈重由捕舁送同仁醫院恐有不測特將許兆光送案許才華供亦同許兆光則稱與姪媳口角是是實並未毆伊陳太守飭將許兆光押候俟侄媳傷勢略痊投案核斷○西人某至公堂訴稱因雇挑夫六名遷家有陸永林爭論力資見伊袖内落下玻璃杯洋刀等件爲此交捕送究陸永林俯首無詞陳太守隨判枷號半月贓交西人領去○包探禀稱積竊之曾光明前曾犯案遞籍今又來滬至抛球場南首之廣貨店圖竊被該店看破爲之爭論爲此拘案請辦曾光明供九江人前曾犯竊現已改過伏乞施恩陳太守判管押一月 
[元魁得意會]  
　　元魁奪彩會之設籌募賑捐固屬法良意美惟近閱申報所載數不甚旺今爲酌擬推廣變通查省城考寓每於三塲畢　　後寓東出一紅箋請試士自書中後酬寓喜洋分别元魁平中書明洋數榜發獲售卽持此箋往取無不如數以付現卽仿照此法更設一元魁得意會由善局函致各邑學師設立雙聨捐票存根葢用學印分飭書斗勸令應試各生自書中後捐數以銀洋二十元爲一會解元若干會魁選若干會平中若干會逐項於捐票存根一律開明將捐票掣寄善局存根儲學備查卽極寒之士平中亦必書捐一會元魁遞加若有力者更當力勸多書數會諒各學師多好善君子自能盡心勸募也此會擬於八月念五起至九月初五止十日内務囑學師赶緊辦竣將捐票悉數寄交善局榜發後由學收洋寄交交局之期不得遲過九月明年會試聨捷由電局先行馳報應需喜賞等費善局給發不取新貴分文聊代各灾民桃李之報統計兩江院浙四省中額倘能四省皆辦可籌捐洋萬元左右卽爲時已促未能全省各邑俱辦不妨就近可辦之邑辦理亦可得捐洋數千元似于灾民不無小補惟此會總須起在出榜以前蓋功名尙在出入書捐猶易及榜發獲中意興必高且此時爲親友者皆肯帮助繳捐自必迅速不致失期倘俟出榜後向新貴勸捐斷不能如此時之書捐容晏繳捐迅速也再各試士散處城鄕遠近不一學師分飭書斗勸捐不免有舟車之費數雖戔戔然未便累及書斗亦不得任向試士需索致滋優累應由各學師捐廉給發同種福田僕爲推廣睨捐起見用獻芻蕘敬備採擇右稿係今是閒農所擬由賑庽寄交本館登諸報章者竊維似此籌捐終覺窒礙難行惟倡是議者亦具一片婆心未可湮没姑錄之以俟達於世務者審焉[  本館附識]  
[潤資助賑]  
　　吳君慶餘名念椿雅檀書法願寫行書扇一千件每件二百文移作賑需所有信貲由本人自出如有請教者請寄湖州府　　經廳署[  賑寓同人啓]  
附烟台同人募第三批三百一號册二十九戶清單○嘉善堂江十五兩三錢八分百順堂徐十六元依仁堂楊洋十元讓耕堂吳洋八元彝　堂張一百兩寳善堂楊四元師儉堂孫洋四元蛾述堂王洋十元樹滋堂汪洋三十元德蔚堂陳洋二十元賜書堂劉洋三十元友政堂張洋十元榖貽堂徐銀五十兩尙友堂吳銀十兩臥雲堂吳洋十元金鑑堂張洋六元烏石山人洋十元志勤堂羊洋十元繒麟堂湯洋四元稽善堂陳洋六元許允升銀十兩張子純洋四元倪聽秋洋四元三餘堂汪洋十元三槐堂王洋一百元狄愛棠洋六元徐配堂徐坤山徐小宋合洋六元新關銀號夏洋四元無名氏省洋十元○共曹平合規銀一百九十三兩七錢二分英洋三百三十二元正附福州裕昌洋行第五批賑欵清單○合春茶棧楊合春伏洋四十元元興記六元公愼隆四元源春發六吉堂培桂堂暉吉堂聚德堂永昌隆敦化堂泉利無名氏敬德堂萬盛板盛名二元益豐號三才堂王李萬豐曹泰興芳茂生雙盛隆恆泰隆廣昌隆祥美生惟善堂楊景標雙利隆陶義興蔚記林興記德順隆林茂記春和勝大益昌永興隆無名氏喜善堂子俊氏作善堂楊寳善堂集成和各一元無名氏三元○承和棧募同泰庄六元林同豐拾元寳順行二元啓豐號四元楊恊順二元禮畊堂二元萬順堂三元金玉堂鄒二元盛豐號一元賽金仁一元金泰興拾元鴈麓書屋二元陳懷初二元○晋泰木行募小孩子銅錢二百文大記二元李乾記三元力不足一元無名氏一元孜合記一元財亨記二元張東記一元黃鼎記一元○永貞洋行馮荔裳五元馮靜波馮貞石區卓鏗馮晏初黎近仁何益三麥朗生馮柱庭無名氏各一元馮麗笙高則流各半元○太平洋行劉寳善堂二十元劉子剛十元劉　松十元劉柱石四元劉世嘉馮昭熠吳遜矩吳德健劉世暢劉世悅劉尙懷劉尙盛各二元劉尙興簡乾坡各一元○廣吕手李庭顯馮小袁李芸軒各三元吕達軒李仲彝誠順堂 
 
 

Page 4

 
 
各二元○亞桂姐手募吳景藩二元韋葉氏韋吳氏　氏鄭戴氏趙氏女楊氏各一元劉朱氏馮洗氏各二元劉張氏四元吳楊氏唐氏黄氏各半元唐梁氏一元吳陳氏二角王阿珍阮亞彩各一角王氏二角劉張氏又捐六百文劉阿妧四百文張阿貴二伯文陳楊氏四伯文林氏一伯文○自來捐天福行未士竺扶大班一伯圓同祥西河氏續捐拾圓會稽朱汪氏延壽助賑拾圓拳石山人脚痛全愈二圓○太興洋行韋箋平六圓聚善堂拾二圓梁澍昭三圓韋勳典謝樸卿卓炳煇各二圓吳國叙顔記許瑞生各一圓　共合到規銀三伯兩七錢四分 
[附寧郡籌賑公所清單]  
　　葛燕貽軒泥貨行七戶各廿員新沙遜漫道人各十圓洪　唐利生帳房各五員章啓元四員恆德號泰記進德堂草恆義堂陳崇雅堂唐孫德林程璧　　光七戶各三員讓臣氏恆利泉謝叙五曹文遠余裕泰元記裕程勤泰恆豐泰垂裕堂汪九戶各二員程奎元浣花草堂黄季美余玉如吳昌鶴陸鳳滕叶芝屏何集堂陳國和九戶各一員通裕號葆綸堂項項門張氏項門王氏四戶合四十員○以上共三十六戶共捐洋一百六十二員 
[蘇省撫轅抄]  
　　八月二十三日候補同知吳兆麒謝五年分海運蒙保加三品銜並禀知奉飭赴松滬局差委通判陳瑞生銷假禀知奉蘇松太道憲札委小東門稽查差卽辭　　正任丹徒縣馮壽鏡禀辭赴任有於本月二十九日接篆之信候補縣郭寅階禀辭赴松滬厘局差遣　咨補松川沙同知司獄玉侃金陵來謝補籖分江蘇孝亷方正試用主簿郝 
[炳麟陜西人禀到]  
　　二十上日二品頂戴江蘇候補道容閎廣東人由上海來彭宮保今早開行赴浙江 
[浙省撫轅抄]  
　　八月十九日通判姚裕晋禀知藩司委解嘉郡賑銀差叩辭運判湯宗望　廣信鹽局差安吉縣李禀辭赴任候補縣唐濟禀銷台属保甲差回省禀到秦　　繼武銷查富餘臨屯田被水差縣丞梁德封禀知軍需局委接辦運裝局差本日到局○二十日知府虞慶瀾禀知藩委慈谿勘杜日二湖水利禀辭　朱德澄交缷蘭谿厘局回省　差知縣蔣鳳祥由京騐放回省禀到陳海仁解賑欵赴金衢嚴禀辭前署處州府經歴馬藩交缷冋省禀到游錫祺禀知厘捐局委台州西墊厘局差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月十五日京報全錄]  
宫明抄○發抄旨五道○閩督何奏查明分别賑撫情形片○江學政洪奏保舉人才夾片○又奏請奬勵訓導夾片○署直督張奏請旌表夾片○御史李奏爲淮南增引之議亟宜設法維持摺○署直督張奏請旌奬片○江學政洪奏恭報科試完竣情形摺子○閩督何奏爲委署知縣夾片○八月十五日理藩院鑾儀衛光祿寺八旗兩翼値日無引見○睿王等搜檢覆命○景瑞等前往南苑請安○景廉假滿請安○内閣奏派騐放之王大臣派出禮王麟書閻敬銘薛允升○召見軍機○發抄丁寳楨奏審明知縣張人綱藉捐誆騙案定擬奉旨刑部議奏欽此○又世職俸銀援照湖南成案分别停止減支奉旨該部議義欽此○又儘先令張士錡等期滿甄别奉旨吏部知道欽此○又選派正途人員充内簾房考等官奉旨知道了欽此○又驛馬無缺奉旨知道了欽此○○何璟片再閩省海山交錯漳厦勢處下游每値炎暑鬱蒸時有暴風霪雨之患本年五月二十八九兩日漳州府城雷雨交作徹夜達旦溪河積水之區悉皆盈溢六月初一日日西北兩溪合流下注適値月朔大潮逆湧水勢頓漲城廂内外有深至丈餘及數尺不等者間以大風以致房屋船隻人口均有損傷經該鎭道府督縣派撥兵役雇倩小船木排設法拯救一面備辦粥餅分給被水之人翌日水漸消退查勘東南西各鄕淹失大小男婦約十餘名口房屋坍塌百有餘間各港澳船隻撞壞約三十號惟北河地勢較高民尙安堵厦門於六月初一日夜戍刻陡起颶風加以暴雨勢甚汹湧幸爲時未久交亥卽息查勘南岸鼓浪澳外國洋樓電報舘領事衙署間有坍塌在港船隻損破百有餘號淹斃德國洋船女孩一口所幸兩處早稻業已登塲晚禾未插不致成災等情由鎭道府廳縣先後禀報前來臣查此次漳厦被風被水房屋船隻人口均有損傷蕩析離居深堪憫惻當飭由藩司沈保靖遴委補用同知唐雨時馳往漳郡會同該府縣將遠近各鄕逐細查勘被笑輕重准在漳州厘局就近酌量提欵分别賑撫並飭厦防廳確切查明一體妥籌撫恤俾免窮黎有一失所以仰副聖主子惠元元之至意此外附近各屬有無同時被災容俟查明分别辦理另行奏報除咨部查照外謹附片具陳伏乞聖鑒訓示再閩浙總督係臣本任毋庸會銜合倂陳明謹奏軍機大臣奉旨覽奏殊堪憫惻卽着督飭印委各員認眞查勘妥籌撫恤毋任失所此外有無被災之處並着一體查明具奏欽此○○洪鈞片再查同治九年禮部文開山林隱逸以及末秩下僚如有專精算學者核實保薦等因又查前任學臣許庚身奏稱上高縣貢生黄茂材於數學尤有心得奉言着劉秉璋飭令卽行來京由總理各國事務衙門查看欽此臣輶軒奉使職在求才絶學名家尤殷棌訪查得建昌府瀘溪縣訓導晏縣奎潛心數理著有西中算學合訂地球圖說砲法類編等書於推步測量天元四代數曲綫等術均能洞明條理竟委窮源臣覆查得該訓導伉爽樸誠由舉人大挑選授訓導束躬無玷課士有方苟錄其長當堪効用惟係現任職宫應如何察看錄用之處出自恩施未敢擅凝臣爲造就人才起見謹附片具案伏乞聖鑒謹奏軍機大臣奉旨着李文敏飭令該訓導卽行來京由總理各國事務衙門查看該衙門知道欽此○○洪鈞片再各學教官有品學俱優者例准學臣奏聞請奬臣歲試畢後曾將衰病不職各員奏明勒休在案兹查有蓮花廳訓導王上直操履雅潔訓迪勤能廳境向多溺女之風該訓導勸諭城鄕廣興善會捐俸爲倡全活甚　樂平縣訓導胡友梅　膺荐舉品望久孚學問優長盡心教士以上二員擬仰懇天恩賞加國子監學正銜以昭激勸此外尙有溺職之員另行咨由撫臣辦理臣爲砥礪學校起見謹附片具陳伏乞聖鑒訓示謹奏軍機大臣奉旨着照所請吏部知道欽此○○張樹聲片再查接管卷内據署延慶州知州胡振書申稱據紳士劉長庚等禀稱該州學正張式芸之子候選典史張淦天津縣人幼具過人之性父母偶有疾病輒减食廢學侍側不離同治八年隨父至延慶凡可以永親年娛親心者靡不竭力致之與人所談皆孝弟忠節事延慶士民被其感化者不少光緒六年春母病甚危一再刺指血書疏焚禱願滅已算延母壽母病果愈當母之初病也奉侍病榻衣不解帶目不交睫者七十餘日直至大愈始歸臥室父較健罕病然偶聞咳聲雖已就寢必披衣潛往窓外伺之聲息旣退猶若身不能安枕者張淦無姊妹行雖嫂妻日侍母側惟恐失親意子女之職嘗以一身兼之是秋母復病因療治鮮救張淦於每早詣學署東齋叩頭百數誦經百編以祈之久則額破血流入士數寸東齋地極幽隂土甚潮濕自秋　冬伏誦無間母病雖愈而寒邪已早入骨七年二月間伏誦甫畢陡覺腹痛日夜嘔吐腹瀉醫治嘔吐漸止而腹中堅硬如鐵猶力疾侍親或止之則曰多延一日之命不當盡一日之孝乎是年五月十九日正爲父抑搔嘔吐復作捧腹歸私室次日遂殁取具事實册結申請旌表等情當經李鴻章批准彚奏在案又據玉田縣知縣夏子鎏詳稱據紳士白琨等禀稱該縣鄕民劉士琨天性純孝曲意承歡母病嘗默禱神前願借已壽以延母年母果愈嗣母殁泣血百日目幾盲以父在不得廬墓日省墓三次風雨罔間父病殁侍疾哀毁一如母故時旣葬結草廬墓側席地獨居寒暑著縗衣不復櫛沐啜糲飲水先薦親而後食每薦哭誦蓼莪詩歴三年如一日服闋尙依戀不忍歸該縣曾至其廬見其坐土鐙用硃點周易爲村童分句讀廬僅容膝四壁蕭然案上列四書五經紳民交口推揚足爲鄕閭矜式取具册結詳請旌表前來臣覆核無異擬請旨勅部將張淦劉士琨一倂照例旌表以彰孝行而維風化除册結咨部外理合附片具陳伏乞聖鑒訓示謹奏軍機大臣奉旨均着准其旌表禮部知道欽此○○掌貴州道監察御史臣李朠跪奏爲淮南增引之議亟宜設法維持仰懇聖裁明斷以肅政令而收實效事竊維治鹺惟在疏銷舊引積滯新引無可議增此理之一定不易者也兩江督臣左宗棠請復引岸始本受蔽於奸商旣而仰體聖厪會商核奪足見顧全大局之深心毫無膠執顧其事一發而難收所不能曲爲維持者勢也夫政戒紛更法宜明備與其頻年口舌紛紜殊有損國家政體何如及時折衷定論予勳臣以轉旋之策示商民以平準之經查楚岸原有應復引岸故衆口因而交爭此次新商請加楚引至十五萬之多究其實則現繳四成票費約六十萬金耳以楚岸舊商引價每季向合萬金之說比而計之僅可加引三萬誠照此數明定限制准楚岸新商三萬引之請則新引不至有患多之病揆之楚中銷數情形亦未必萬分窒碍厥後引岸如能漸復引額不妨遞增票有常價業可相安而善後要需其得資挹注者益非淺鮮是一酌濟間而數善脩焉矣如果新商以利微本重爲嫌卽請勒令楚岸舊商認捐六十萬金歸還新商撤銷新商引票准楚岸舊商領加三萬引旣不至鉅款無著亦以徴權衡之大公也至於皖岸辰岸等處本無未復引岸銷路何由擴充新加引票應盡撤銷現繳票費無幾儘可發還以免舊新同困之虞臣伏思古人堅僻之强每以有激而成近日南來士大夫及都中留心時局諸臣靡不講求至此臣諮度所及據實直陳仰懇聖裁明斷諭令左宗棠懍遵辦理並請飭部着爲定章俾政令永肅實效徐收矣伏乞皇太后皇上聖鑒謹奏章旨亡錄 
[張樹聲片]  
　　再准湖廣總督前湖南撫臣涂宗瀛咨湖南東安縣紳士記名布政使席寳田前因直賑需欵奉其父封職席居正之命捐銀一千兩巳於上年彙解直省　　濟用應請建坊等因臣查紳民捐助賑銀至一千兩例得奏請建坊給予樂善好施字樣該紳席寳田前奉其父封職席居正之命捐直賑銀一千兩洵能救災恤隣急公好義核與建坊之例相符應請旨准將封職席居正在於原籍地方照例建坊給予樂善好旋字樣以示旌奬禮合附片具陳伏乞聖鑒訓示謹奏軍機大臣奉旨着照所請該部知道欽此○○翰林院侍讀學士江西學政臣洪鈞跪奏爲恭報科試完竣情形仰祈聖鑒事竊臣於上年七月歲試畢後旋卽於閏七月中旬出省科試由案寧都遞及贑吉袁臨等郡比考省棚巳屆歲底本年正月復考省北南康九江二郡接試瑞州及撫建饒廣等處計江西十三府一州科試現巳一律竣事查江右夙稱才藪兵燹以來學額加多文風迺遜臣歲試時力守清眞雅正之規嚴戒浮薄空疏之習發落之時復諄告諸生講求經史此次科試再周似覺蒸蒸日上童塲積弊自行覆諸弊悉除察看各學士子均多循謹讀書其不安本分者有犯必懲以期其束身守法臣現在回省接辦錄遺等事所有任内科試完竣情形謹繕摺具奏伏乞皇太后皇上聖鑒謹奏軍機大臣奉旨知道了欽此○○何璟片再署詔安縣知縣楊卓亷署事期滿遺缺應卽委員接署以專責成查有本任寗化縣知縣朱葆熙才具安詳本任内並無承緝盜案將屆四叅限滿以及經徴錢糧有關降調處分堪以委署據藩司沈葆靖代理臬司潘驂章會詳前來除批飭遵照並咨部外臣謹附片具陳伏乞聖鑒至閩浙總督係臣本任毋庸會銜合併陳明謹奏軍機大臣奉旨知道了欽此 
 
