# 1904 - 340 - 4911369

 

Page 1

 
 
[箴靡俗]  
　　今之財政家有二說焉曰暢流以導源曰開源而節流節流之說中國主之暢流之說西人主之彼此互爭莫衷一是蒙謂兹兩說者相時之宜當其可而行之皆有利也否則挾一成之見不問其時之何若其勢之何若吾恐以爲利者亦必有害何則吾中國曩守閉關主義凡地所産相與爲流通者一國之中而已以一國之財供一國之用用苟不濫財易有餘此生衆食寡自古財政所以不外於節流也自是以來勢有偏重人但習聞惡衣糲食之常說所需一切務爲省嗇而儉用之夫供多而求少物賤之徴也物値日賤爲者無利則農惰於田工偷於肆商疲於市生財之源不加啓闢環毬各　乃得伺吾之隙要求互市冀以攘奪我利權談時務者謂吾中國今日財政弊不在流之不能節而在流之不能暢流俞暢源愈開農工商業競出其能抵制外人何患不足允哉誠規時度勢之篤論矣雖然第恐聞其言者不能察其意之所專注而但一以奢靡釀成風俗以壞我中國財政之大防則又誤也按西人理財以暢流爲主其時蓋在農工商振興而後生物充羡慮其壅窒勢不得不增廣出口以牟大利俾益奬進其業而養其民是彼導源之法將以鄰國爲之壑而非教其國中之民習奢靡以暢其流也今吾國生財之業未加進也農拙於耕而不知勸工窳於器而不知教商絀於稅而不知慮徒使目炫歐風心儀歐化變本加厲不能自禁而爲之解者猶且曰我將破儉嗇之俗爲錮蔽之天下一開化焉嗚呼苟無源安有流源之將竭而欲流暢吾不知涓滴之水果能任其挹注而不涸耶抑彼所暢者非吾中國財源之所流而爲他國導財源者効其力也不然以暢流論固宜奬進吾國之土産抑制外來之各貨使土産日重獲利日贏爲其業者皆知振興鼓舞力爭美善以與外人相抵抗其爲策畫未始不得然而口文明而貌通達者則曰此非時所尙也是故一宴會　曩第嘉蔬耳旨酒耳殽胾之重列珍錯之紛羅耳今則必曰以番菜以大餐此食之靡也一服御也曩也服賤者或布或葛服貴者或綾或綢由是而進焉若錦綺若紈縠則又服之尤貴者矣至於七襄所織璀燦天章服之美盛無踰於此乃海禁旣開輸入之貨月異而歲不同瑰奇麗都先得爲快其値之多寡所不計也此衣之靡也一居處也進茅茨而棟宇進棟宇而樓閣或繡其闥或雕其甍水榭風廊雲亭星沼可以壯觀瞻備游憇斯亦足矣今則易之以西式施丹堊碧裛藻塗金一若非是不足稱華屋者此又宮室之靡也若夫一名一物凡爲目所接耳所聆手之所執持足之所履蹈以及一身之所優游而偃仰苟非西制莫不惡之斥之以爲鄙野樸僿不足示我文明之進步焉此風一開積以成俗始則倡之於商埠繼　和之以國民寖則士大夫亦靡然而從之而輿臺賤隷　養走卒財力綿薄其勢不足以相效者亦且略就一二襲取其似以爲時如此是彼欲暢流我爲之壑慶　安得而不匱國力安得而不窮哉今者外　沓來亟宜捍禦一切時政需財孔多况深宮减奉御之資内府汰常年之貢凡以艱難時世務自强者當崇儉德爲天下先屬在臣民固應上下一心搘持危局庶幾由否而泰由險而夷中國之興可以漸俟乃貴游之族所耽者聲色宴樂之酣嬉編戶之氓所爭者飲御起居之華侈至叩以今日之時爲何時今日之勢爲何勢則皆恝然漠然如秦越人之相視爲肥爲瘠舉無所　然則靡俗之害能使人溺其身忘其國非惟忘國並忘其身之所以存所以安者必田用財有節多其餘積乃可席之以有爲也藉曰開財之源其流宜暢揆諸事理亦當移此虛糜無益之欵合公司斥貲本以興地利以養人工以豐物産苟營生計者皆得勵其業務侵奪者無所用其長而後物力之裕充溢於一國推行於各國博其贏利鼓我國民使生財之源得所導而日益加闢其流之暢莫暢於此否則源闢而流不暢固無以導其源源竭而流不節亦所以速其竭也奈何不是之察賤土産貴外産互爭靡麗必欲借以爲焜耀此何怪彼之利權愈以强我之漏巵愈以大匱民匱國爲益其富而不覺耶嗟乎風俗者時勢之所繫也時勢者賢智所宜知也世有講求財政以爲時勢之補捄者乎吾敢爲之斷曰處今日而言理財必自禁革靡俗始 
[本館接奉電音]  
　　昨晚八點鐘時京師飛電傳來上諭一道敬謹譯登○十一月初二日内閣抄奉 
　　上諭開缺喀什噶爾提督余虎恩聲名平常著勒令回籍不准逗留兵部知道欽此 
[電傳宮門抄]  
　　昨晚八點鐘時京師友人專電告知本館云十一月初二日皇上召見軍機大臣及局成曾廣銓 
[旅順艦隊受傷專電]  
　　昨晚八點餘鐘接日本東京來電云日本大本營發出公報其一謂華歴十一月初一日據海軍砲隊指揮官來電報告云是日午後在二百三邁當山上望見俄艦婆耳他哇號依然沈没海底列特非山號似亦已沈没其艦尾艙房已浸入水中本日又用砲擊傷俄艦婆比大號致將右舷傾側其赤色之艦底已現於西面第二電云華歴十一月初二日大本營接旅順攻圍軍報告云初二日以大口徑砲轟擊港内敵艦頗收成效巴拉大號及皮里斯微特號於下午三點三十分鐘起火婆比大號右舷已因傷重傾側 
[俄艦受傷]  
　　昨日駐滬日本總領事小田切君以華歴本月初一日東京所發官電見示内開圍攻旅順之海軍砲隊統領某君於上月三十日傳電報稱自二十六日以來我軍從水師營附近某山之巓遙瞭敵軍舉動旋陸續發彈轟擊背椅山迤南所泊各艦計至今日有形似包比達之某艦中三十四彈形似利維生或柏辣大者中三十二彈波而塔滑中十二彈其餘各艦共中五十彈今日我軍自二百零三諾脫高地望之遙見波而塔滑已經沈没或係擱於淺灘利維生左舷臥於水面以上兩艦無論如何繕治决不能復任戰事或展輪駛出重洋矣刻下我軍意氣較前更旺殊可喜也 
[俄艦飲彈]  
　　昨日駐滬日本總領事小田切君以華歴十一月初二日東京所發官電見示内開本禮拜三卽 
 
 

Page 2

 
 
初一日我軍所發砲彈殊多命中摧堅計俄艦三艘一名柏辣大一名褒利司米脫一名包比達均飽受彈傷纍纍若蜂房之孔至褒利司米脫一艦已於午後三點一刻鐘時已被火所焚包比達則左舷側入水内矣 
[俄艦計程]  
　　日本大阪某日報云俄國波羅的海諸軍艦列隊東下今已行至半途矣其由俄之枯倫司他脫以抵我日佐世堡海程里敷有可詳攷而知者兹特博訪旁諮備登於下計由枯倫司他脫經蘇彝士河至誇噴哈肯六百九十西里至司托利之枯花羅磨一千一百八十西海里至倫敦一千四百四十西里至其蒲拉而他二千七百六十五西里至地中海之馬路他島三千七百四十五西里至撲拖殺伊獨四千六百八十五西里至阿刺比亞之亞典六千零八十五西里至印度之孟買七千七百二十五西里至印度之誇倫薄八千二百一十五西里至印度之馬獨臘司八千七百九十五西里至新加坡九千七百七十五西里至朋誇苦一萬零六百零五西里至馬尼拉一萬一千一百六十西里至香港一萬一千二百一十五西里至日本之佐世堡一萬二千二百零五西里其由枯倫司他脫繞道好望角者至利司噴二千三百西里至摩洛哥之湯其魯二千六百西里至葡萄牙屬地馬迭臘島二千七百四十五西里至坎拿大之列司拔路馬司二千九百七十五西里至法蘭西屬地岳蒲烏矮獨羣島之新秃何因新秃三千七百八十西里至德意志所屬阿非利加洲西境之卡美龍五千六百七十五西里至好望角七千四百二十五西里至印度洋中木利希耶司島九千七百一十五西里至印度之笛伊岳額羅希亞一萬零八百五十五西里至新加坡一萬三千零五十五西里 
[俄艦裝煤]  
　　日本東京某日報云東歴十二月二日司湯達獨報館派赴蒲他翁埠訪事人飛電報稱西歴十一月二十九號俄國艦隊駛抵恩岳臘帖枯伊拿海灣繫纜裝煤然後鼓輪東下註恩岳臘帖枯伊拿海灣在德意志屬地拿馬枯捱倫獨埠 
[日軍連捷]  
　　華歴十一月初一日駐滬日本總領事小田切君以本日東京所發官電見示内開頃得旅順軍營電報略稱上月三十日駐紥赤阪山之俄軍被我軍由二百零三諾脫高地發砲猛擊力不能支遂將其地委之而去至午後一點鐘時此山已被我軍盡行占據兩點鐘時我軍復攻占一山巓其山在梳子溝迤北距椅子山約一千五百諾脫三點鐘時在三里橋迤北之山巓又被我兵奪獲計我軍於數日間迭發大砲轟擊俄艦已將波而塔滑之舷欹入水中又有名利維生者其左舷亦斜沈其餘各艦則均損毁壞不堪拔揚一艦水滿艙中迨是日午後四點鐘時敵軍升旗示意擬停戰五小時將兩國戰殁之兵各自移去我軍允之 
[日軍大喜]  
　　華歴十一月初一日日本東京來電云本禮拜一約在午後三點二刻許旅順背椅山迤南續聞爆炸之聲甚巨恐係藥庫被焚攻撲旅順之日軍忽得此意外之喜精神煥發迴異尋常 
[日營被襲]  
　　日本東京某日報云旅順各砲臺通信機關最爲靈捷雖相隔祗三四里亦必安設德律風俾倉卒之間得以互相援應西歴十一月三十號之夜日軍進攻二百三諾脫高地時俄人接應之師絡繹而至迨其地旣入日人之手俄師猶如潮湧上捨命爭持日軍急四處嚴防倂力抵禦俄師始中道而止不得直達其巓未幾驀又由山腹攀登適値敗軍譁潰而回半途相遇紛更歴亂紀律全乖未及片時忽復還師來襲觀其兵力依然驍勇如常有識者謂此項援師向在南北太陽溝守戍要塞者 
[又編艦隊]  
　　華歴十月三十日德京栢林來電云近來俄京聖彼得羅堡已措備一切擬編成第三艦隊計大戰艦七艘巡洋艦四艘安設　雷船四十艘 
[詳述日占高地情形]  
　　日本大阪某日報登門司來電云東歴十一月二十九日有客歸自旅順談及我軍與旅順各砲臺發砲互攻至二十九日益爲猛烈入夜砲兵愈戰愈酣天昏地黑之中惟見巨彈飛來無異流星萬點未幾各砲臺次第爆裂我步兵隨更互爲應援先是日中各砲臺已漸漸入我手中至晚俄人突出大兵用機器格林砲向我師亂擊及兩軍愈偪愈近有投以炸藥者又斫以刀劍者蜂擁而上捨命爭持戰至三十日之晨二百三諾脫高地始盡爲我有一塲惡鬥動地驚天悽慘情形幾非筆墨所能摹寫矣 
[堿廠軍情]  
　　日本東京來電云東歴十二月二日此間大本營得三韓電報悉十一月二十五日日軍分出一隊進占傅家樓子俄人列隊來攻旋被日軍擊退旣而俄之大隊銜枚馳至戰於馬家城附近將我軍列陣之地奪回二十九日午前遙見三家子灣柳河之濱到有俄軍一隊其中雜以砲兵若干厥後逐漸增加至午前增至步兵三四大隊砲八尊我軍分遣若干人鼓勇直前奮力與鬥祇以彼衆我寡勢難取勝不久卽退歸本營 
[牛莊市景]  
　　日本大阪某日報云我日商船會社有輪船名迭朋汀脫者於東歴十二月二日歸抵神戶船中人談及本船於十一月二十四日由牛莊啓行載有黄豆一萬三千擔豆餅六千九百擔其時口内初見氷凌說者謂較之昔年寒汛已遲數日泰西軍艦之在此度歲者祗有一艘商船於末次載貨放洋時共八百餘號其中以英船爲最多邇者日本商人陸續航海而來然必查係確實至此經商始准登岸二十七日我船駛經旅順口外海洋遙聞砲聲隆然絡繹不絶 
[安東商况]  
　　高麗仁川來電云有客歸自安東談及鴨綠江刻已將結冰凌東歴十一月二十五日爲日本商船公司紀伊川丸末次行駛之期中韓二國人之流寓此間者多以紡績繅絲及織手巾製金飾爲業日本則惟林氏鬼頭氏齋藤氏開設店鋪三家操奇計贏頗能獲利逆料此後貿易可望日漸繁興目下旅居其地之日人己多一千五百左右矣 
[難民到英]  
　　華歴十一月初一日英京倫敦來電云三月以前俄國避難人民之轉徙至英國者已多至一萬二千人目下尙有加無已連天烽火心折骨驚殊可憫也 
[總統致書]  
　　華歴十一月初一日英京倫敦路透電局來電云美國伯理璽天德羅斯德致書議院中人略謂本總統誠願美國擴張海軍照此次東方戰局觀之利害己甚明瞭蓋海軍之優劣全以有無大戰艦爲衡也又云美國刻下最要之圖確在推廣亞洲商務莫善於在中國適中之地開設一會陳列美國所産之物任人入内縱觀俾美國百貨之合手華人所需者可以按圖而索至海關稅率則尙須俟諸異日與議院互商也 
[留心教育]  
　　日本神戶某日報云中國湖南礦務局所延日本工程師米山良輝由上海附德國郵船名夫列笛利夫者歸抵神戶談及湘中少年子弟游學東瀛稍有寸長卽思歸國邇忽羣謀犯上作亂致被大吏拘獲數人鞫得眞情戮以示衆隨卽出示曉諭宣告犯事緣由此等 
 
 

Page 3

 
 
羣不逞之徒我當局及教育家所急宜注意者也 
[贛修鐵路]  
　　江西訪事人云日前撫憲夏菽軒中丞接准商部電音内開贑紳籌築通省鐵路請派李紳有棻總辦已由本部於十月十二日具奏奉旨著照所請希先轉達李紳遵照餘詳咨文旋又得電音云九南鐵路現據江西合省京官李盛鐸等呈請奏辦所有前經本部咨查蔣家駿一案應卽毋庸置議詳情俟具奏後再行咨達 
[勘路將竣]  
　　鎭江訪事人云滬寗鐵路指日開工鐵路局分委陳刺史文藻約同洋工程師自鎭江至金陵將軌覆勘詳明繪圖貼說大約數日内卽須竣事矣 
[示投匪票]  
　　九江訪事人云潯陽爲七省通衢江右門戶華洋雜處良莠不齊迭經各憲防範稽查始臻安謐邇來喧傳有日本留學生滿布長江濳謀不軌旋經湖廣總督張香濤宮保拿獲游得勝蕭貴生兩人搜出僞令旗僞印信等物就地正法江西臬憲陳鶴雲廉訪恐贑省地方遼闊緝捕難周以致洪江三點各會匪出没靡常雖經各地方官分别查拿而漏網者尙不知凡幾倘游蕭羽黨煽惑愚民星火燎原大滋隱患爰於臬署前置一木桶令若輩悔過自新者自將票布塗抺姓名投入於桶並嚴飭各府州縣一律剴切曉諭投票桶中前之所爲槪不究詰刻下德化縣賀少九明府已遵照辦理矣 
[越郡官場紀事]  
　　紹興訪事人云紹興貨釐總辦周笠舸太守志靖已届瓜期適因法商欲在郡治會稽縣境之五龍埠行駛小輪船迭次遣人赴内河測探水道藩憲翁筱山方伯查有浙江候補府宗子戴太守舜年向辦教案熟悉外交當卽委令承乏幷派王少尹晵賡管理聨票以昭鄭重○浙江嚴州府知府員缺奉藩憲翁方伯飭調正任温州府王雪盧太守暫署准於十一月蒞嚴按太守前曾兩署斯篆頗有政聲兹者舊治重臨民人宜無不額首稱慶矣 
[札緝逆黨]  
　　前日英美等國租界公廨讞員黄耀宿司馬接奉護理江蘇巡撫效述堂中丞札文内開現有逆黨劉馬王三人匿跡租界中著卽查拿究辦等因遵卽派役恊同探捕嚴加跴緝 
[再訊刺客]  
　　已革廣西巡撫王之春被萬福華謀刺未成一案昨日午後二點半鐘時英副領事德爲門君命駕詣英美等國租界公廨會同讞員黄耀宿司馬升堂研訊王革撫延律師雷滿到堂聲辯萬福華仍延律師愛禮司候質先由雷律師起而言曰此事出於租界之内原告照章應得延請律師聲辯愛律師謂此案王之春係原告原告旣不到堂祗憑律師辯論恐英美德諸大國無此律例應請將案註銷德君謂本領事之意定欲訊理此案愛律師稱請問堂上旣欲訊鞫案情究竟有權判斷否將來斷定之後應准上控否雷律師謂假如有人將人擊斃死者何能到堂質證亦祇由他人伸辯是以本律師之意只須原告所控之事與夫犯人所犯之罪確實無訛卽可訊斷不在王之到不到也雷律師遂傳差弁王淸全至案問曰爾住何處答稱住醬園弄問此人謀害王大人時爾在塲否答稱十月十三日卽禮拜六之晚王大人有友邀往金谷春番菜館因卽偕差弁及馬夫同至金谷春樓上十六號房内只一東洋裝束之華人在座不見主人因卽下樓其人追至樓下萬福華卽將手舉起　一六門手槍回王大人欲擊幸槍爲衣袖所絆彈未放出差弁卽上前禽住萬手後經馬夫帮同拿獲喚到華捕拘入捕房後經捕頭在槍内取出彈子五枚當萬舉手欲擊時口中尙呼定要打死王大人愛律師復將以上供詞詰問王淸泉一一答之如前惟稱當差弁等同至捕房後王大人卽乘馬車而回愛律師又問萬舉槍欲擊王大人時口中有何言語答稱萬言爾王之春謀通俄國我定欲擊死愛律師曰爾前在公堂何以並無此語答稱前次亦曾說過雷律師又問萬擊王大人時至華捕到來相隔幾時答稱約一刻時初見萬衣袖中露出三寸長之鐵器不知何物直至舉起方知手槍因卽上前禽住其手雷律師傳問馬夫戴阿堂供稱小的在王大人處當執鞭之役是日停車湖北路金谷香門外王大人從樓下來正欲出門萬伏門口約相離二尺許卽擎槍回王大人開放幸槍在袖内尙未發聲已被王清全自後禽住其手小的卽喚巡捕到來時萬尙不肯將槍放下後經巡捕奪得帶入捕房小的卽伺候王大人回寓愛律師謂爾前在堂上稱萬從南面來戴供彼來後卽站立門内問爾見萬擊王大人時口中有何言語答稱萬將手槍擎起大呼曰大膽的王之春我今要打死你幸槍爲袖口絆住不曾放出且初時並不知是手槍及至擎起方知雷律師又傳四百三十六號華捕詰問稱是晚在湖北路當差忽有人報稱有人欲以洋槍擊王大人因隨之而往見差弁己將其人拘住爰卽帶入捕房愛律師復詰一遍終無異詞問萬之手槍是曰爾奪下否答稱是曰爾送至何處捕房答稱送至老閘捕房訊至此已鐘鳴五下司馬商之德君相約退堂候再訂期會訊 
[請究謗書]  
　　英美等國公共租界工部局董事查知近日界内各書坊出售警世鐘一書專事謗讟洋人因派人至山東路啓文社購得詢悉由時中書局托售及詢之時中書局稱是鏡今書局托售詰之鏡今書局又稱是東大陸書局托售互相推諉莫得主名因請公廨讞員黄耀宿司馬飭提各局主訊究司馬准之立卽簽差協同五十四號西探及某華探將啓文社執事人茅伯樹時中書局執事人潘錫全鏡今書局執事人王振楷東大陸書局執事人程吉孚拘入四馬路老巡捕房押候解送公堂訊究 
[英界火警續聞]  
　　前日傍晚六點鐘時英界三馬路福康里口某彈花店失火情形略載昨報兹悉是店係一百四十一號門牌店中人偶劃自來火延及棉花致兆此禍昨晨甲乙兩學徒尙無蹤跡未知是否葬身火窟中查悉當火熾時比隣成衣店中有王永興者因患瘋癱不及救出致被吳回氏所斃至被災者計某成衣店某炒麫店震泰木器店某押鋪幷殃及折角處同泰雜貨店浙江路榮興柴炭店某姓薙髮店共計樓房七幢云 
[英界又火]  
　　昨日午後四點鐘時英界盆湯弄内仁和錢莊樓上不戒於火忽兆焚如當經瞭望臺上鳴鐘告警救火會西人急往施救得卽撲滅僅焚去樓面一間 
[日本郵船株式會社帳略]  
　　日本郵船株式會社刻己印成半年中貿易清單昨承媵函見示計至四歴九月杪止此六閱月中共贏餘洋銀二百九十八萬一千一百四十四元七角七分八釐付出保險價及一切開銷共一百五十五萬零三百四十元一角五分連上屆餘下之欵計之實存二百四十三萬七千一百六十二元二角零九釐各董事議得以七萬一千九百四十元二角三分歸入公積項内至此已積得二百零五萬九千零五十五元八角八分六釐致送各董事及對帳人花紅七萬一千三百五十八元一角一分派付各股主利息一分二釐計一百三十二萬元尙餘九十七萬四千二百六十三元八角六分九釐歸入下屇帳内似此長袖善舞宜乎貿易之浡然振興也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甄别賢否]  
　　江西訪事人云日前撫憲夏菽軒中丞舉劾贑省各員計牙釐總局提調候補知府趙太守椿年請俟補缺後以道員升用前辦吳城釐卡候補知府胡太守乃鈞現辦二套口釐卡候補通判王别駕出選現辦湖口釐卡候補知府吳太守毓庭樂平縣知縣杜大令璘光新昌縣知縣楊大令國璋均請革職 
[輪船肇事]  
　　揚州訪事人云同慶小輪船拖帶板船由清淮下駛十月十八日夜半行至邵伯鎮鐵牛灣纜忽中斷板船欹側以致請客一律入水計二百五六十人内祗救起一百九十餘人其餘六十餘人咸占滅頂甘泉縣主白大令聞信隨傳小輪船局執事人某甲葭往失事慮詳勘情形並雇令深識水性之人打撈屍首奈水勢甚溜連日祇撈獲二十餘屍由善士某君出資映成小照然後編號收殮以備各家屬領回瘞埋大令目擊情形深爲憐憫擬商令小輪船主從優撫恤其未與斯厄者則酌給川費遣之回家 
[甌東火警]  
　　温州訪事人云十月十七晚魚更三躍時忽聞警鉦亂鳴人聲鼎沸探知南禪橋荷花里董姓家不戒於火地甚幽僻焚至一小時之後始有各水龍馳至竭力　　　將側　卸毁以斷火道火始不至蔓延僅焚去前進各屋 
[邗城火警]  
　　揚州訪事人云郡城便益門外瓦屋茅檐鱗次櫛比十月二十七日午後某姓家灶下遽兆焚如物燥風乾蔓延無際幸距水甚近又得本街水龍如飛而至遂應手撲滅然已燬去茅舍八九家矣 
[潤州近事]  
　　鎮江訪事人云十月二十一日有美國兵艦一艘由上海駛抵京口管帶某君謁見駐鎮各國領事各領事亦命駕答拜至二十三日清晨兵士二百餘名排成隊伍赴京畿嶺左近校塲操演各種陣式至亭午始整隊而回○調署鎭江府知府德乾一太守日前詣金壇溧陽二縣所轄各鄕履勘秋成業已事畢回潤旋定期二十四日往勘丹陽丹徒○鎭郡城廂内外近有無業游民私豢驢馬攬人租賃横衝直撞易釀事端警察局坐辦委員濮秋澄大令患之通飭各路總警察傳諭巡捕一體查拿解局訊辦旋復出示曉諭嚴行禁止○常鎭通海道郭月樓觀察以時屇冬令宵小繁興巡防不容稍緩商請南洋續備新湘全軍統領徐瀚臣鎭軍轉飭麾下各營哨弁率勇嚴密梭巡十月二十日某弁在東馬頭邏獲不法匪徒八名白諸鎮軍飭送丹徒縣經張星五大令研訊情形下之於獄○署丹徒縣知縣張大令以時事多艱梟會諸匪到處充斥諭飭鄕民守望相助並清查保甲以結奸宄誠恐鄕民辦理不力復於十月十八日周歴各鄕躬親查閱隨於二十二遄囘 
[上海縣署瑣案]  
　　寡婦戴洪氏控夫兄阿生欺壓霸産等情前晚縣主汪瑤庭大令升堂研訊戴洪氏供小婦人家在本邑浦東年三十有七丈夫阿生向業耕耘今春三月某日因病而逝遺一女孩今甫五歲近被夫兄阿生將住屋出租與人致小婦人無棲身之所且復覇佔園地意欲逼令小婦人再醮與人叩求訊究阿生供小的年四十有一向在某油車執業胞弟故後弟媳時與小的强奪房産小的善言勸導並無逼醮之事族長戴鴻舟頗知一切細情叩求恩鑒大令諭令優待弟媳不許欺凌並著戴洪此安心守節飭阿生將次子明光嗣爲氏子取具遵結存案○縣捕徐文拘獲流氓戴和尙在身畔搜出小洋刀兩柄前晚大令升堂研訊戴供小的本邑人向以賣水果爲業刀係切水果所用不敢行兇惟今春曾隨同周毛香張順慶向船戶王金寳等訛詐洋銀數十元小的只得三元大令喝飭鞭背一百下笞臀二百板○前有文儀齋卽朱秋記花紙店主朱文炳控寡弟媳朱曹氏與學徒周田寳犯姦一案經大令訊知挾嫌裁誣予以笞責朱暫氏交伊父曹洪卿領回兹由親友調停了事曹洪卿遂於昨日投縣求銷令准之○前經捕役拘獲賊船一艘連牝賊單林氏解案大令訊取口供撥交官媒看管及查氏夫單阿和早已逃逸無蹤兹有單孝之者投縣禀稱姪兒阿和不務正業刻下不知逃往何處姪媳林氏求交小的領囘大令予限十日將阿和交案訊辦林氏准予領去取具領狀存查○嚴友蘭前在浦東賃日澤廟内餘屋軋花稽查菴觀寺院委員朱筱芸二尹悞　土棍姚福業之言將廟封閉嚴遂投控道縣兩署昨日大令已派差前往啓封矣○昨日二十二保十七圖董事趙玉卿投縣禀稱有著名流氓陳心泉者於上月三十日之夜糾合十餘人劫取寡婦姜氏家所豢猪兩頭反敢串同洋涇鎮保甲巡防局差借端滋詐請爲提究等情大令諭候批示○日前大南門外張錦芳家無端失火幾致燎原幸卽取水救熄昨日大令派差往查起火情由以懲核辦 
[馬路工程局瑣案]  
　　前日鄕人王錦昌金愛生爭奪棉花一包口角之餘互扭至捕房　　聲訴捕頭令解送馬路工程局總辦翁子文太守倩襄讞委員黄衡堂二尹研訊二人供詞各執因命退去聽候派差查明訊奪○徐瑞卿扭范春橋至馬路工程局控小的之媳陳氏被伊姦占求卽訊懲二尹研訊之下徐供稱小的前撫陳姓女爲童養媳於六歲時過門迄今已十有七歲近被范誘出串同女母私自成親兹己産有一子求恩訊斷二尹著尋交女母以便質訊 
[英美等國租界晚堂瑣案]  
　　迷路女孩吳阿林由巡捕解送公堂前晚讞員黄耀宿司馬升堂研訊供稱原籍江陰前由滬城西門内二十三鋪孔家弄吳姓家逃出暫住包姓家現願仍依舊主司馬允之飭差送交吳姓取具領狀存案備查○前安徽某縣知縣揚大令霈霖聲稱職員於十月十一日來滬寓泰安棧七十八號房内家丁王貴忽於二十八日遁逃檢查行李失去金葉五兩並馬褂靴子等物疑糸棧内茶房串通舞弊求爲提究司馬研訊之下泰宏棧茶房榮根榮供稱小的年四十六無錫人十月十一日楊老爺由江裕輪船來此寓七十八號房内只帶家丁王貴一人二十六日晨九點鐘時王貴被主人痛責同棧諸客都來勸止王貴並無怨容二十七日午刻王貴俟其主出門後竟一去不回二十八日三點鐘時楊老爺檢尋行李謂失去靴予馬褂等物然房門鎖鑰並未交與棧中人小的實不知悉王福丁阿全兩人所借與榮大同小異司馬著押候再訊○楊益邦前控俞春生欠銀一案前晚司馬升堂研訊供稱前次奉訊後隨同差役收取俞姓所欠銀四十五兩又二十兩有奇尙欠一百十餘兩求卽訊追俞檢呈廣發源細帳一紙司馬仍飭差偕楊查明再訊 
[英美等國租界公堂瑣案]  
　　六百十五號六百六十號兩華捕解流妓陳桂仙到案禀等此妓在漢口睡强曳狎客爲此拘請究懲包探沈阿炳禀稱此捕將妓拉入捕房時鴇婦張徐氏追蹤而至稱桂仙實在家中横被曳出捕頭著小的往查小的詢之彼處鄰人所言與鴇吻合詢其何故據云張徐氏家另有妓女陳阿桂者與捕有舊曾留宿數宵至十月二十八日捕復至鴇婦以阿桂有病請以桂仙代之捕不允遂改肇也事端襄讞委員孫耳三明府與美總領事署繙譯官白保羅君悉心訊鞫張鴇供詞與沈探所禀相同捕頭禀稱是晚二捕派出巡街並非令拘妓女今之爲此顯見挾有風仇明府商之白君著將桂仙交張鴇帶去聽候查明核辦○捷成洋行主查得行夥陳鶴亭行竊大呢三十馬羽綢三疋質諸城中某典鋪報由包探何阿春吊取原贜解案請究明府判翁陳責二百板枷號兩禮拜贓歸捕房拍賣除償還當本外悉數充公○某洋人被竊賊周長根竊取皮夾一枝内藏洋銀一百元之鈔票七紙五元之紗票四紙五十元之鈔票三紙共計一千餘元報經包探邵仁初拘獲解案 
 
 

Page 10

 
 
明府著押候查明訊核○郁沈氏由嘉興來滬在蘇州河畔招商局小輪船馬頭登岸被賊竊去綱籃一只内有銅器數件報由包探王寳生拘獲賊犯董阿大吊到原贜解案請究明府判責二百板枷號一禮拜發馬頭示衆 
[法租界捕房紀事]  
　　昨爲捕房發落各案之期捕頭以是日適値天主教中舉行大瞻禮遂遣人禀請讞員陳楚生大令暫停發落○裘阿珠向陳阿華索取借欵口角之下繼以爭毆致被擊傷其面忿不能遏扭訴捕房捕頭將陳交人保出候讞員陣楚生大令訊案之期著保人交案訊核○湖北人王祥勝之女玉貞自幼許字李先藻之子爲室旋竟領至上海押入某妓院賣娼李偵悉控經讞員陳楚生大令提王訊取口供交其女昨日李以此案已由同鄕人排解責令王交還所得財禮因之投案求銷大令准之○某報關行傭人沈某作事不妥曾被執事人某甲申斥遂糾衆將甲軋至某茶肆向之羅唣行中人怒報知捕房捕頭派包探將沈拘獲押候解送公堂禀請究辦 
[美租界捕房紀事]  
　　邇來西華德路鄧昌仁小烟館常有婦女入内開燈事爲捕頭查知特於昨日投英美等國租界公堂禀請讞員黄耀宿司馬發出傳單以便將館主傳案究罰○前晚流氓王仁郎行至西華德路見傅張氏携有花袋數口卽冐充包探夥役扭至鄰近某小烟館索詐洋銀二枚經二百二十五號巡捕查悉將王拘入捕房捕頭令押候解送公堂禀請懲辦○昨晨一百零二號巡捕巡至唐山路見有男屍一具因卽投報捕房捕頭令地保投報善堂備棺收殮○昨晨西婦某氏以張忠來倩徐義昌介紹借去洋銀六百元期滿不理投訴捕房捕頭卽派包探朱某將張徐拘獲押候解送公堂禀請訊辦 
 
 
 

Page 11

 
 
交部從優議叙山東試　　　英壽請歸候補班補用四品銜知府用山東候補直隷州知州聯奎請免補本班以知府仍留原省補用在任候補直隷州山東章邱縣知縣楊學淵請俟補直隷州後以知府補用先換頂戴山東試用知縣姚彤间請免補本班以直隷州知州仍留原省補用分省試用通判洪維霖分省補用知縣謝宗華均請免補本班以直隷州知州仍分省補用山東試用州同何厚孶請免補本班以知州仍留原省補用知縣用山東試用府經歴曾壽昌山東試用府經歴張祖佩周邦彦知縣用山東試用縣丞李賡瑞陶先益山東候補縣丞黄鋆王夢松指分湖北試用縣丞李良謨直隷北河試用縣丞張泰襄均請免補本班以知縣仍留原省補用候選縣主簿張幷庚請免選本班以縣丞遇缺選用　山東試用典史鄧亮工焦昌齡均請歸候補班補用以上二十員均照異常勞績請奬三品銜道員用山東候補知府楊建烈請俟歸道員班後加二品銜山東候補知府劉其偉請加三品銜知府用山東候補同知蘇龍瑞知府用山東候補直隷州知州陳本惺均請俟補缺歸知府班後加三品銜直隷州用山東候補知府胡永年高蔭昌均請俟歸直隷州班後加四品銜山東壽張縣知縣李誠保五品銜直隷州用山東候補知縣王毓麒均請加一級山東候補知縣汪綸章朱邦幹黄文治黄亮臣宋世男鄔純仁孫務義均請俟補缺後以直隷州用山東候補知縣張書城阮忠模牛紹宗分省補用知縣榮山候選知縣孔慶霽均請加同知銜山東候補府經歴戴以庸山東試用縣丞楊士正吳繼光俞廷颺方維屛汪善達均請俟補缺後以知縣用縣丞職銜葉昌祥賀彬章錢兆梁劉秉鈞徐克恒史久慶魏鳳山董福善均請以縣丞遇缺選用以上三十四員均照尋常勞續請奬查奏定章程每年准保四十員兩年共應保八十員今所保共計五十四員並未逾額合倂聲明奉殊批覽欽此謹將光緒二十七八兩年黄河搶險出力武職各員酌擬奬叙繕具清單恭呈御覽計陳儘先補用副將楊長清請免補副將以總兵記名簡放儘先補用副將李玉田温嶽齡均請賞戴花翎儘先補用叅將徐安亮請免補叅將以副將儘先補用留東補用叅將何東來鄭彦儀均請免補叅將以副將留東補用僅先遊擊汪正和李春林均請免補遊擊以叅將儘先補用留東補用遊擊王忠袁長發劉福元均請免補遊擊以叅將留東補用儘先都司馬朝臣顧相魁王兆富李貴珍蕭殿芳于正興均請免補都司以遊擊儘先補用馬朝臣顧相魁並加叅將銜留東補用都司萊州營守備馬英萃請免補都司以遊擊留東儘先補用藍翎山東撫標儘先補用都司方繼榮請賞換花翎儘先守備黑鴻昇金夢翰陳鴻錫曹中勝劉保仁凌思卓錢修齡鄭學富邱萬清均請免補守備以都司儘先補用儘先千總姜慶章穆慶恩姜成勝劉鶴泉丁大鏞殷啓輔鄭慶國殷居楨戴吉祥國振平均請免補千總以守備儘先補用儘先千總周增貴請賞戴藍翎以上共三十九員奉硃批覽欽此 
[江蘇布政使潘奏爲委署同知知縣片十六日]  
　　潘效蘇片再英吉沙爾直隷同知王炳堃調省遺缺業經奏委候補直隷州知州韓瑤光署理在案該員久病未愈未能赴任應卽另行委員接署查有分缺間卽補通判周開曙堪以委署又署葉城縣知縣楊方熾期滿遺缺查有候補知縣王禮源堪以委署據新疆布政使吳引孫鎮迪道兼按察使銜李滋森會詳前來除由臣批飭分别給委外謹會同陝甘總督臣崧蕃附片具陳伏乞 
聖鑒謹奏奉硃批吏部知道欽此 
[山東巡撫周奏爲所有搶險出力文武員弁懇恩飭部從優議叙以昭激勸片十六日]  
　　周馥片再查本年薄莊漫口緊逼下游工尾金河防守仍不容稍懈六月以後各工搶險不已屢見塌堤蟄埽均經撥欵添夫搶護穩固凡有磚石工叚屹立不動絶不傾蟄尤見大效臣仍一回勸募工捐各捐一面派員赶辦碍石以禦來年大汛現在節逾霜降利津迤上兩岸一千餘里之工俱獲安瀾所有搶險出力文武員弁容俟查照舊章彚案奏奬總辦上中兩游河工直隷候補道張愷康署濟東泰武臨道山東候補道丁達意仰懇天恩飭部從優議叙以昭激勸謹附片具陳伏乞聖鑒訓示謹奏奉硃批著照所請該部知道欽此 
[山東巡撫周奏爲籌措銀一千兩作爲補解二十七年舊欠河餉飭委解赴漕督衙門交納片十六日]  
　　周馥片再前准署漕運總督臣恩壽咨稱江北一帶銀賤貴業已奏准開局鼓鑄銅元以資周轉惟設廠購機採辦料物需用甚鉅令將山東運庫歴年積欠南河恊餉籌措若干解浦應用等因當經轉飭運司籌解兹據鹽運使英瑞詳稱運庫近年徴收銅觔河工銀兩僅敷當年額撥之欵實無餘欵帶解積欠惟鼓鑄銅元攸關大局兹於無可設法之中籌措銀一千兩作爲補解二十七年舊欠河餉飭委候補副將陳天喜解赴漕運總督衙門交納等情臣覆核無異除分咨外謹附片陳明伏乞聖鑒謹奏奉硃批戶部知道欽此 
[山東巡撫周奏爲籌辦客籍學堂緣由片十六日]  
　　周馥片再東省師範高等中小實業各學堂擴充辦理情形曁選靑州德州旂籍學生附學師範高等兩堂各緣由經臣先後奏明在案惟查從前省城各書院兼課外藉商籍子弟自改設學堂後亦間有附入高等學堂肄業者然限於額數未入學堂者甚多勢難囘籍就學未便令其向隅擬另設學堂一所專課客籍子弟擇省城閒曠之地創設學舍約容二百人陸續招收學生開辦之初分初等小學高等小學二級俟辦有端緒添設中學一切功課規條考試奬勵均遵照管學大臣奏定章程辦理開辦經費由山東學堂經費内酌撥再由各省官紳捐助以後常年經費惟延師修金一項仍由山東學堂經費内籌貼其餘一切令入堂學生認繳學費以補不足而期經久所有籌辦客籍學堂緣由除管學大臣查照外謹會同山東學政臣載昌附片具陳伏乞聖鑒謹奏奉硃批學務大臣知道欽此 
 
 

Page 12

 
 
[直隷總督袁奏爲永定河漫口大工尅期搶堵合龍摺十六日]  
　　太子少保北洋大臣直隷總督臣袁世凱跪奏爲永定河漫口大工尅期搶堵合龍恭摺仰祈聖鑒事竊本年六月二十一日以後永定河南二工北下汛相繼漫口南四工已成旱口經臣先後奏叅並奏派天津道王仁寳會同該署河道毛慶蕃留工効力之正任河道衞杰切實勘估妥速籌辦旋據王仁寳等會同查勘籌擬辦法作定工欵於八月十九日興工先將南二口門堵遏斷流復經臣詳細奏明請撥欵項經部覆准嗣因雇夫爲難慮恐工程濡滯又經臣奏派常備軍工程三營武衛右軍工程一營前往帮同做工各在案節據該道等禀稱開工時因値秋收農功未畢新料未登鳩工庀材均甚不易雖經設法招徠購運終未踴躍宜至九月初旬工料方俱應手維時派出工程隊伍亦均先後到工該道等督率在工員弁兵將水口兩壩占埽撒手搶辦先是大溜緊靠西行西壩進占較近必須加寛占埽方較逐漸前進不致爲大溜牽動每進一占極形棘手進至十餘占之後水忽折而東趨大溜直衝東壩其時東壩已進二十餘占還出河心正在節節進占陡遭渾流迎頭擊撞非特溜勢湍急背後土畚鍤難施卽已進之占埽大半陡蟄情形吃緊經該道等激勵員弁工夫多簽頭號大椿不分晝夜力與水爭始克化險爲夷詎河溜變遷靡迹東壩方保無虞上游水急橫流旁衝側擊立射西壩以上隄根以致西壩亦復吃緊不得已又在西壩以上起築挑水大壩一道工長數十丈與金川遙遙相對期得大溜挑向下行俾河頭處得勢竭數晝夜之力方臻穩妥而南二南四兩處旱壩亦同時進占加埽倂力搶築一面挑穵引河並溝工長五千六百餘丈寛至三十餘丈深至一丈數尺原冀形勢通暢方收吸川利導之功無如河深泉旺兼多流沙隨戽隨穵備極艱辛九月中旬以後工程日緊一日各工員弁腁手胝足宵夜兼營是月二十八日南二南四旱壩先後告竣引河亦一倂挑深兩岸禦水工程均經修築完固而北下小口金門亦收至五丈赶緊盤築壩台加簽出號大樁挑壓厚土引河試放清水一律暢順遂於十月初三日寅時鼓勵員弁兵夫掛纜合龍金門逼窄溜勢台高壩前水深二丈餘尺奔騰衝擊洶湧異常赶卽下兠搶堵壩前渦浪翻高至丈餘工情十分吃重王仁寳等督同員弁不避危險竭力搶辭土料並進大壩兠孑將及到底隨卽搶合二壩養水盆並下關門大埽以期一氣呵成一面照放引河頭溜建瓴直下瞬息之間銷滿全河滔滔下注旋歸故道又竭一晝夜之力大小壩養水盆均已追壓到底關門埽鑲出水面高五六尺土壩亦塡築堅固毫無滲漏又復多集方夫培築後戧現已一律穩固等情禀報前來臣查永定河自庚子以後因各庫艱窘異常工欵不能發足從未大加修治本年伏汛水勢齊漲南北兩岸先後漫溢情形糜爛水旱口門共計四百餘丈各叚引河共應挑十五里兩岸禦水工程極多近來銀價低落物料人工無不昻貴工繁欵絀種種爲難臣勒限檄飭王仁寳等殫竭精力逼流歸槽相機進占仰叨福庇晴　連旬得以倂日程功臣又調派工程營隊同力合作一氣搶辦時甫四旬有餘卽已全功告竣蕆事之速爲歴來所罕見提外民田儘可涸復無誤春耕堪以仰慰宸厪前已電奏在案在事員弁履險蹈危力挽狂瀾所用工欵較之二十二等年大爲節省實屬異常奮勉天津道王仁寳勘治全工不避勞怨悉合機宜該員已於順屬振撫善後洋務出力案内保准以應升之缺開列在前擬請旨仍交軍機處存記升用署永定河道毛慶蕃實心任事懋著成勞擬請賞加二品銜四品銜藍翎候補知府夏人傑擬請加三品銜並換花翎同知用試用通判署三角淀通判王其鑫請以同知仍留北河歸儀先班補用並加知府銜同知用在任候補知縣調署北下汛宛平縣縣丞南六汛霸州州判李福銘擬請賞戴花翎知縣用候補州判德潤請免補本班以知縣仍留原省歸候補班補用藍翎四品銜補用守備北岸協守備李錫祉擬請賞戴花翎仰懇天恩俯准照擬給奬以昭激勸其餘出力員弁俟查明擇尤開單酌保應給千把等項照章咨部註册工程營出力員弁已易片請奬至道廳各員於被叅後同任艱苦應交欵項亦經繳淸尙知愧奮例得開復處分原叅正任永定河道衞杰南岸同知程鴻賓代理石景山同知試用通判文惪革職留任處分南四工固安縣丞王治安摘去頂戴處分擬懇恩均予開復其原叅革職留工之同知用候補知縣南二工良鄕縣縣丞方恩培擬請開復原官原銜升階仍以知縣留省補用均出自鴻慈逾格至該河善後工程仍責成毛慶蕃妥籌辦理不得稍涉大意所有永定河漫口大工尅期搶堵合龍緣由理合恭摺由驛馳陳伏乞 
皇太后皇上聖鑒訓示謹奏奉硃批另有旨欽此 
[署理漕運總督恩奏爲節逾霜降恭報安瀾摺十七日]  
　　頭品頂戴署理漕運總督江蘇巡撫奴才恩壽跪奏爲節逾霜降恭報安瀾繕摺具陳仰祈聖鑒事竊照南河湖運五廳工叚緜長每屆伏秋兩汛在在均關緊要本年自交小暑節後湖河並漲沂泗山泉驟發奔騰萃聚湍激異常揚屬地居下游兩岸隄工頗形吃重雖經啓放歸各壩騰空河腹而上游盛漲積久不消飭開劉老澗滾壩水勢仍未見退奴才到任後見各屬水報大率有長無落仇汛未已秋汛方長誠恐稍有疎虞當卽督率道廳汛弁晝夜盡力搶護遇有險要之處時加料廂修業經於七月間將大槪情形奏報在案伏查南河工長七百餘里田廬民命關繫非輕本年伏汛大雨時行隄埽被衝紛紛蟄卸寔爲最險之際所幸今歲江潮不大下游之水宣洩較易得以防護無虞立秋以後雖亦間有增漲而水有所歸隨漲隨退車邏南新三壩可以不開裏下河一帶農田均得以時收穫現在節逾霜清水勢已弱淮徐揚三屬工程一律平穩普慶安瀾據該管道廳先後馳報前來此皆仰賴聖德覃戰神靈默佑江北士庶感頌公聲擬請照案頒發藏香十五枝由奴才祗領恭詣大王將軍各廟虔誠祀謝用答神庥至在事出力文武各員弁向章每屇兩年請奬一次奴才應卽擇尤彚案照章酌保以示鼓勵所有節逾霜降恭報安瀾緣由謹會同署兩江督臣李興銳繕摺具陳伏乞皇太后皇上聖鑒訓示謹奏奉硃批另有旨欽此 
[江蘇布政使潘奏爲署巴里坤鎮總兵莎車恊副將胡義和呈請開缺回籍片十七日]  
　　潘　蘇片再署巴里坤鎭總兵莎車協副將胡義和呈請開缺囘籍業經臣批准具奏在案所遺巴里坤鎭總兵員缺查有記名提督准補喀什噶爾回城協副將現署哈密恊副將易盛富謀猷素裕勇敢超羣堪以署理遞遺哈密協副將員缺查有記名總兵借 
 
