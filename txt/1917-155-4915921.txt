# 1917 - 155 - 4915921

 

Page 1

 
 
   
 
 

Page 2

 
 
時評 
[面子與法（冷）]  
　　嗚呼面子重歟法重歟國家重歟與其使人爲國家故而犧牲法何如使人爲國家故而犧牲面子歟 
　　何則督軍今日之舉動亦明知不能如其宿願矣今欲要求解散國會者謂欲略全面子也然國會旣多星散憲法又允商改則國會之解散不解散於實際初無大異也不解散旣與解散無異而解散則爲逹法必欲以無異之解散强人行逹法之舉動所謂以國家爲重以寧人息事爲主者果若是乎 
　　是故我請要求解散國會者細思之面子重歟法重歟國家重歟愛國家者宜自能别也 
命令 
　　六月十日大總統令程長發授爲陸軍歩兵上校程侍墀授爲陸軍騎兵上校吳玉綏授爲陸軍工兵上校此令 
　　又令陸軍次長代理部務張士鈺呈請將馮駿英加陸軍砲兵上校銜姚寳球授爲陸軍歩兵中校銜茅元勳加陸軍歩兵中校銜陳兆林韓國楨授爲陸軍歩兵少校王明善授爲陸軍騎兵少校蘇偉授爲陸軍工兵少校應照此令 
　　又令陸軍次長代理部務張士鈺呈請授鄭張庚爲陸軍憲兵中校李韞珩趙世澤王若鈺安澤漙索景斌爲陸軍歩兵中校張鴻翔李俊爲陸軍砲兵中校張開字金昌宇王英銳柳楊振爲陸軍工兵中校李光恒孟文運戴虎飛唐叔虎爲陸軍歩兵少校何葆瑞爲陸軍騎兵少校姜學海李森爲陸軍砲兵少校李東銘崔鴻臣爲陸軍工兵少校高崇丁震爲陸軍二等軍需正田汝霖劉元任魏連捷莊其人林琇楊逾爲陸軍三等軍需正應照准此令補六月七日大總統命令呂鳳山傳民傑馬廣勳均晋給二等嘉禾章張定邦馬麟韋榮昌李耀漢隆世儲李福林胡令宣閣　聲均晋給三等嘉禾章于金武杜國勳陳鍚武賀克昭姚保蒼均給予四等嘉禾章此令 
　　又令馬安良給予二等寳光嘉禾章此令 
　　又令張作相張景惠吳攀桂吳根仁楊樹德張和遜馬占魁陳坤培唐紹慧林成登姜登選李嘉品納順洪陸朝珍顧越金鎔張敬湯英榮新李靖誠均晋給二等文虎章此令 
　　又令崔恒泰霍殿林趙玉周張榮李冠英鄧文煇黃自新周郁文朱瑞華藍揆芳董仁潛田鍾祥孔昭度伍敦仁王宗諼趙光鏡均晋給三等文虎章馬國良江永陵盧啓咸　望歲莫自珍宋寳　何國鈞梁金文李朝興馬如珍吳耀劉金堂普鐸普懷安莫禮華蔡春華張福林林世豐林虎季光恩均晋給四等文虎章此令專電 
[北京電]  
　　解散國會爲先决問題因副署無人已成擱淺津派勢難下台調人又允展限黎意將自辭再速馮來（十日下午四鐘） 
[天津電]  
　　伍廷芳因不願副署解散國會令今將提出辭職（十一日下午四鐘） 
[北京電]  
　　日顧問有賀氏對解散國會事提出意見引約法及上年召集令謂法律上實無問題總辭職說議員誓不允從 
（十日下午四鐘） 
[北京電]  
　　津機關懼外人干涉有催津當局驅逐之說將自行消滅（十日下午五鐘） 
[北京電]  
　　交通系及研究派謁力反對李仲軒但研究派在擁段交通系在擁徐與段如新閣發生則閣員爭奪預料非常激烈聞張仍屬意於李而冀以贛勢力加入李閣（十日下午五鐘） 
[北京電]  
　　徐東海又電致馮勿辭職致趙田電則言無心問世不日歸汴（十日下午五鐘） 
[北京電]  
　　李純庚日已抵贛任姜桂題庚電報告靑日入都熱河都統分務委舒參謀長代行 
（十日下午五鐘） 
[北京電]  
　　公言報載日田中次長派人向各機關接洽維持黃陂各公使昨又開秘密會議擬合同提出警告更討論三件（一）津機關是否違犯辛丑條約（二）張勳來京是否政局即能安靜（三） 
此後於相當期間以内仍不解决各國應執如何手段又聞英俄已繼日美提出警告又日頗不滿於美之照會外交恐生别題（十日下午五鐘） 
[北京電]  
　　内蒙六盟獨立原電歷叙辛亥以來禍患繼數黎公以下如唐孫陳張殷等罪惡末言對於今政府所有命令槪不承認（十日下午五鐘） 
[杭州電]  
　　二師三旅長韓紹培病故委團長劉柄樞暫代葉煥華署理（十一日下午十一鐘） 
外電 
[北京電]  
　　督軍團中主謀反抗中央者今已顯然各懷意見確不一致倪嗣冲與若干躁激之徒要求逼退總統解散國會另擬憲法删改民政性質而段褀瑞與若干元老如徐世昌等則主張留黎以示尊重法治但欲重組國會修正憲法當各督軍正在彼此爭論誰當爲國務員之時張勳乘機自利悄然趨入今竟欣欣然解决國家大事矣衆口喧傳張勳志在復辟聞在津有人告以此策之不可行張雖依允然在猶豫不决利害不明之際勢必返其舊有之主張張自信部下兵士紀律嚴明以爲彼等在京定可使各方面無不得美滿之辦法但張兵甫至衝突已屢作事雖細微已令人對之生不良之印象若再稍有舉動則將激起外交團勒令張軍出境之要求京中北軍聞已凖備隨時可移送張軍出境張勳傳來非正式消息謂許黎留位繼續執行依照張勳辦法之職權但國會須先解散然後張勳始可惠臨北京國會聞督軍團意見分裂頗爲快樂尙未表示自願解散之意而總統照此情形如不得議員同意亦不願解散國會惟國民黨領袖現願在憲法上行重大之讓歩並仍願承認北洋派人物爲國務院之領袖（十日）（字林報） 
[北京電]  
　　程璧光與薩鎭氷電告總統海軍全體擁護中央惟總統之命是從粤桂黔亦有電來表明擁護總統與國會之意並謂已秣馬厲兵準備出發目下張勳所要求定其入京與否之條件似僅爲解散國會惟重制憲法實行責任内閣留黎在位而削其權諸層俟議和時再行提出聞總統左右刻勸總統允從解散國會之要求謂可以委婉辦法不致違背憲法惟多數在京官員極力反對之有責任官吏以爲總統若表示膽量不爲所動則叛督之謀未嘗不可打銷（十日） 
[北京電]  
　　聞奉魯皖豫四省督軍允不干涉鐵路並允歸還前所抄没之路欵（十日） 
　　（以上路透電） 
[北京電]  
　　華字報云解散國會之命令因伍廷芳不允副署刻已擱置（十一日） 
[北京電]  
　　英文京報警告總統勿解散國會致叛民國若果有此舉則總統失民信任不保其位（十一日） 
[北京電]  
　　姜桂題由熱河來電謂即來京與張勳磋商（十一日）（以上德文電） 
[北京電]  
　　伍廷芳以不能副署解散議會命令之理由於令日午後呈請辭職四伍廷芳辭職派夏壽康赴津迎李經羲（十一日） 
[北京電]  
　　伍廷芳今日午前在總統府爲王士珍江朝宗徐邦傑以次軍官十餘人圍繞謂當以國家爲前提犧牲一已名譽迫令副署處分國會之命令伍氏不允答以歸寓熟考之後决定諾否（十一日） 
[北京電]  
　　美國公使來因秀氏今日午後五時密謁黎總統聞爲調停伍廷芳不允副署處分議會命令之事（十一日） 
[北京電]  
　　伍廷芳堅拒副署處分國會命令盛傳因四圍之形勢恐終出於辭職云（十一日） 
[北京電]  
　　夏壽康今日午後七時又赴天津想係因伍廷芳不允副署處分國會今令赴津求李經羲副署（十一日） 
[南京電]  
　　馮國璋近有辭任之意其後連接黎總統並西南各省電報勸其留任有已回其初意之說（十一日） 
[東京電]  
　　美國駐日代理大使斐拉氏今日午前至外省訪問幣原次官談關於該國駐國駐華公使來因秀氏對中國警告之事上原參謀總長今日午前至首相邸訪問寺内首相面談對華問題爲時頗久本野外相本日訪問寺内首相面談中國時局（十一日） 
　　以上東方通信社電 
戰電 
[倫敦電] 　　 
　　海格將軍報稱昨晚七時敵軍砲轟後猛力回攻伊泊爾南面英軍之新陣線戰至夜半完全敗退英軍固守美細萊大戰之初所佔之地昨夜英軍在稍南自蘭斯南至拉巴塞廣闊之陣線進攻獲勝英軍擊破沙歇河南廣二英里餘之德軍陣地深入半英里許重創敵軍俘虜七十餘人獲機關鎗多架英軍死傷甚少英軍攻入沙歇河北面等處之德軍戰壕殺敵甚衆且重創敵軍防務俘虜四十四人獲機關鎗數架今晚海格將軍報稱伊泊爾南面大戰陣線日間除有砲戰外頗形安静英軍在新陣地右翼稍得進歩自星期四晨間至今已點見俘虜七千餘人英軍擊落敵飛機三架又損其八架英飛機六架失蹤（九日） 
[巴黎電]  
　　今日下午公報云聖圭丹境北面之法排砲夜甚活動德軍復在歇滿台逹美數地點 
 
 
 

Page 3

 
 
從事進攻砲戰現甚劇烈德軍在塞尼東北接續進攻四次又在佛洛瓦芒田莊北面襲擊兩次均遭挫衂今晚公報云聖圭丹東南面等處有砲戰此外無戰事（九日） 
[羅馬電]  
　　馬其頓之意軍佔據加尼拉鎭（十日） 
[羅馬電]  
　　意潛艇一艘於本月四日在亞德里亞海擊沉奥國驅逐艦一艘（九日） 
[俄京電]  
　　俄國工商業與財政界代表開大會議比使偕法使所派代表一員曾往演說該會議一致議决以宣言書致協約國坦直聲明拒絶單獨媾和及表示對於協約國終必獲勝之信任（八日） 
[紐約電]  
　　尼加拉圭總統電稱地震毁桑薩爾瓦多與桑丹台克拉二城及附近諸村鎭死傷人數無多（九日） 
[桑巨安台蘇電]  
　　據桑薩爾瓦多續來消息謂半徑線三十英里以内之物被毁無遺因某火山爆裂而城適位於山麓故乃遭此巨災居民現於各街道與公園内支帳而宿（八日） 
[西班牙京城電]  
　　西班牙内閣業已辭職首相語報界中人云政府以爲有使國君徵求輿情之責（九日） 
[巴黎電]  
　　法蘭西促進邦交會今日下午開會尊崇中華民國主席美丹氏演說引述中國在亞洲所建之文明盛業並言中法社會交際實起於華人數千名抵法謂兩共行和國有識人士彼此之誤會早已消釋兩國工人間所存參差之點不久亦可盡除吾人雖遭種種障礙仍當依哲理精神民治思想二大主義行事云云繼由胡惟德公使演說謂中國對於高尙主義發育之國常具友好之情感考民治主義乃發育於中國其上古哲人之言論已成近代民治之基礎云云中國女子共和會會長某女士盛稱法國革命之有功有世且曰法國女士鼓勇節哀而爲國家重要之後盾中華女子實與心心相印云云巴黎大學法科中國學生某君曰吾儕學生願於此間表示對法之感忱法員挾凡萊氏演說中國之道德思想極言中國之重信義高等學校敎員白拉爾氏演說中國問題且謂中國與歐洲各國之齟齬及俄日戰爭咸起於德國之播弄是非云（七日） 
公電 
[岑西林通電]  
　　北京大總統鈞鑒伍代總理王總長南京馮副總統天津徐菊人段芝泉李仲軒梁任公諸先生張紹軒督軍均鑒國歩多艱外交日棘念我國民歲罹干戈瘡痍未復重以奇旱皖淮魯豫疊見報端財竭民飢禍至無日縱無内訌已屬不支今復起無謂之争外患益深美國已來單獨之警告協約各使又日有質問再不速自解决試問國何以堪民何以堪縱不爲他人計寗不爲子孫計乎淸夜反思早當自悔旣我大總統仁慈體通電屬諄諄愛和平而患分裂諸公亦懷息事寗人之意出任調停國體民綱果堅持而無碍凡我同胞誰非所願策以周旋之方一當准則於理法此中自有適中之界限二當平情於權勢勿再留激動之反因無偏見與成心免近憂與後患務求平允以服羣情夫法令所以維國與政曰約法曰國會國法攸關曰總統曰内閣政令所係若任私意爲要求不留根當之地歩勢必綱維盡墮禍亂無已此春煊不得不爲當道諸公忠告者也是非所在本不欲言當今生死關頭曷敢復默人之愛國誰不如我掬淚以陳一得之愚尚祈採納岑春煊叩眞 
[留日學術研究會電]  
　　大總統副總統鈞鑒羣兇肆暴國本動搖鄰國乘機禍正未艾生等負笈異域戟剌尤甚深懼陸沉難安緘默敬懇大總統副總統力任艱鉅速靖内亂以維國法而救危亡留日學術研究會佳 
[舍路埠僑民公會來電]  
　　上海各報館轉黎大總統馮副總統鈞鑒請痛剿叛逆擁護共和僑民等願竭能力扶助中央舍路埠中華僑民公會代表叩 
[寗夏馬福祥通電]  
　　副總統張巡閱使陸巡閱使督軍省長護軍使鎭守使各報館公鑒福祥虞日上大總統一電文曰前聞内閣搖動當以外交日逼内政宜堅上月養日電請維持旋接軍事會議各督軍通電知憲法議案束縛行政太過恐流爲暴民專制漢日電詳利害請予更正蓋深知此等憲法不適中國國情全國官民必難承認不料上月二十三日段總理免職之命令悉符此項議案之條文我大總統再造共和實行法治寛仁厚德薄海共諒勢逼出此或有萬不得已之苦衷而各督軍恐憲法不良貽禍將來聯銜上呈遂有萬不得已之請願段總理軍事經騐全國共仰矧當中德絶交尤國防安危所繫突予免職羣情憤激致踵　拳兵諫之例求遂爲民請命之心若不從速轉圜大局何堪設想平心而論臨時約法原多偏重此項議案更加束縛上年國會搗亂經我大總統主張解散旣經重行召集宜如何懲前毖後議决政府提出之要案以赴事機議定我國適當之憲法以維治本乃一年以來以莊嚴議會之資格作肆無忌憚之行爲推其原因實由少數暴民不問内政如何艱難外交如何補救延不議事則故爲缺席欲售私心則率行可决代表民意豈應如是福詳恐國會一日不散人心一日不安江日電請王總長代呈管見懇予立頒明令解散國會諒蒙洞鑒并電懇副總統設法調和頃聞徐州張巡閱使奉命調停不日北上仰見我大總統從諫若流與民更始務懇毅然從根本上解决先散國會一面力勸東海與諸當局同任調護俾早恢復統一免致淪胥雖口風雨之好無傷日月之明福祥待罪邊陲力支危局自聞内閣更迭憂心如焚加以遠近謠言軍民惶惑潮流激剌潰决堪虞公是公非勢難獨異心所謂危披瀝直陳臨電屏營伏祈采納等語特電奉聞馬福祥佳 
要聞一 
[中央特别通信（八十二）（飄萍）]  
（六月九日北京寄） 
　　張大帥氣燄逼人 
　　黎總統進退維谷 
　　伍博士最後抗辯 
　　兩顧問見地不同 
　　西南之態度 
　　外交之形勢 
　　讀者諸君猶憶愚在本報通信第八十（六月五日本報）最後之一節曰張之必來已無疑義不過遲早問題又曰前此督軍會議張氏何獨不來此次各省與中央斷交張氏何獨不與如張氏而反對何以定議又在徐州倪氏發難張氏又不抗拒此殆預留一人以爲調停地歩者（以上皆前次通信中語）今張大帥果於八日晨率領號稱十二營之歩隊馬隊砲隊揚威耀武馳抵津門其先鋒千餘人則已密布於京師之天壇等處而到津之第一日（八日）即霹靂一聲以解散國會問題限三日内請黎大總統解决九日之英文京報曾載此理但微有錯誤之處今爲詳細述之嗚呼誰知以命令召見之張督軍方抵天津而即以此種似命令非命令之哀的美敦書居然直逹於並未退位之一國元首黎大總統之前也謂之何哉 
　　當張大帥之方抵津即與前國務卿徐世昌前國務總理段芝泉及新任未到國務總理李經羲與夫雄心勃勃之自稱參謀處主任雷震春等商議所謂調停時局之方法與條件其結果决定先提出解散國會之第一問題並言如第一問題可以解决則其餘儘有商榷餘地蓋已認定解散國會爲調停時局之先决問題矣（各報稱提出六條未是）張氏恐解决此項問題曠日而持久也乃擬限期爲二十四小時即自八日起算至九日之晚而止過期不能答覆則仿歐美最文明國外交上先例通電各省聲明不負責任各省軍隊亦可於外人監視不能自由行動之下爲自由行動之大言但李九先生（仲軒）實望張氏此來能收調停效果則彼之新任總理或亦尚有與張氏携手來京實行到任之一日（張之果來他與有力焉張之總統命令亦李所主張者）恐期限過促易决裂故李意勸張展限一日改爲三日限期如是計算則自八目起至十日止此三日間之大總統誠難乎其爲大總統矣 
　　八日下午夏壽康等自津歸以張氏之意轉陳於元首並述在津會議情形意似徐段李及某某名流要人對於此項要求意見業已一致元首頗爲動容大有事已至此夫復何言之慨但元首乃始終認定解散國會爲違法者聽從甲方今日之言乙方他日或起而詰問若拒絶之則此三日之内卽有不了之勢進退維谷苦狀莫名欲求兩全惟有國會之自行解散故元首之意頗望辦到此層至晚十一時邀集吳景濓王正廷等計十一人籌商解散决之法議至一時半散非但以爲不可且多數議員之行動非少數人所可左右自行解散勢亦有所不能遂無結果約明日再議而别此昨晚之情形也 
　　當張氏之提出解散國會聞亦顧及於約法蓋約法無解散國會之明文固也然曲解之則亦並無不得解散國會之明文焉元首之躊躇以此而未顯然以爲不可亦以此惟伍博士則直表示反對之意伍博士看印之日久矣果國會而下解散之令尙不得不經過博士之副暑毋謂此老聾瞶呂端大事不糊塗爲新總統理代負國人詰責之責任使新總理可以安然到任伍博士不爲也且博士年旣古稀目空一切何有於區區大帥故聲言拒絶副署且欲大帥先期來京與一試其辯論焉然則萬一以命令解散國會副署非李經羲不可矣然李固能做官而不欲負責任者也以此待之李又必謹謝不敏其他若王聘卿又豈肯爲他人作機器者然則明日之一日中解散甚爲不易或至於破裂或元首竟出於辭職圓滿進行不過萬一之希望而已 
　　今目下午元首以此項法律問題又有邀請外國顧問商議之事其一爲莫利遜其二爲有賀長雄下午二時至四時談話結果兩人之意見互異莫氏之意根據於約法無明文以命令解散爲不可是爲法律論而有賀長雄則以約法旣未規定目下政治問題可以政治解决之若以解散爲違法是去歲之召集亦違法也故主張國會可以解散兩顧問之意見如此　 
　　嗚呼國會而果解散今後必無問題乎西南各省之態度頗有可注意者聞調停方面會電詢兩廣之意見似以國會苟自行解散則彼亦可以無詞然陸巡閱使方有華密之庚電致江宇澄詢問兩方作何主張是兩廣並未深悉此間現狀何來贊成之言另一消息彼方又曾致電於滇黔尚未得其電覆西南之態度如何謂爲必無問題恐未易言 
　　再觀於外交方面更危險矣美政府方有警告之照會今日所得外交界之消息日本近日亦曾向外交部提出口頭之警告大致以内政問題固非鄰邦所當容喙但日本希望大局速定庶不致損及各國在華之利益亦可免日本因保護在華利益而執相當之行動云云事急矣前途如何且觀明日而今後問題之糾紛蓋有可預計者愚前函所謂以外交始以外交終不幸言中國家且如是遂已區區解散國會又不算大問題矣嗚呼 
[美國勸告與協约國態度]  
　　京津太晤士報載駐京訪員論及美國致中政府之勸告云美國勸告之來適在此時實極有意味一般反抗北京當局之督軍曾屢次宣言彼等所以出今次行動之眞因卽以議員不肯向德宣戰意謂協約國與美國對於彼等當有多少之贊助實協約國駐京公使對於此事毫無行動協約國雖喜中國起而抗德然無論如何絶不願見此事爲中國内部紛爭之原因當美國對德宣戰之時駐京美使曾以此等事實告知中政府同時請中政府循同一之道進行今美總統致中政府之公文蓋明白表示美國不願使對於彼邀請中國加入戰爭有所悞解不欲使其行動爲各督軍反抗總統之藉口實無可疑美國雖表示希願中國與一般爲文明主義並擁護國際公法之眞義作戰之國聯合進行然又明言此爲第二問題若中國惟有以内亂爲犧牲始能加入戰爭則寗以不加入爲愈耳又該報社論云（上略）美政府於星期三日致中國代理國務總理外交總長伍廷芳氏之公誠友誼的通告卒將所謂美國欲將中國推入戰爭中之意想破除矣該文云中國加入戰爭或繼續維持中德關係問之現狀尚爲第二問題中國所急要者即在回復保存其政治上之實體循其已經顯有進歩之國家發展之道進行云云吾人竊以爲美國之所言亦即美國各協約國之意見吾人前此嘗經指陳諸協約國雖歡迎中國加入戰爭然以顯著之原因實不歡迎中國以武人專擅或他種違背憲法舉動謀得之加入各督軍欲出此等計謀於協約之主義殊無所補且使各督軍對於其所欲採之政策果一致同心並强迫承認其一切要求則協約各國政府與美國依此等情形將承認之爲協約與否尙屬疑問也協約國絶未嘗有意許中國加入戰爭問題爲少數武人藉口控制政府之資即今日亦毫無此意協約國在今日或無論何時皆不贊助北立督軍以戰爭問題反抗中央政府（中略）中國今日最急迫之一問題即如何能致此一般武人領袖服中央政府之控制此一問題吾人誠不能貢獻解决之方惟北方之督軍便懷幻想以爲彼等現時之政策顯係一種協助協約國之政策協約國政府必贊許彼等所用以謀貫澈之方法也 
[國會之命運何如]  
　　前日張勳到天津後對於調停時局提出之條件已誌昨報而昨晚又得天津電話謂提出條件實祗四欵（一）解散國會（二）另定憲法（三）擁護元首（四）實行責任内閣而已外間所傅提出六欵或七欵者尙非眞相且此四欵並非張勳以自已之意見提出者乃根據倪等之主張轉告總統者但請總統從速决定以便在津接洽據張氏語人謂予以解散國會爲入手辦法予所提出之條件悉已得總統之承諾元首地位斷無動搖之勢解散命令一二日内即當發表予俟發表命令後應行晉京解决時局大約二三日内可告成功廣東廣西業經贊成予之意見斷無後患云云觀其語調頗似得意但以事實言之張言殊嫌太早蓋當張勳抵津時卽向元首提出解散國會之條件並約定期限謂於三日内必須解决自八日起至今日已爲限滿之期故張即定於今日來京備商種種善後而元首對於此事却尙委决不下聞前日傍晚府秘書長夏壽康氏曾傳元首之命招法制局長方樞入見方至秘書廳先與夏晤面夏卽詢以解散國會當根據何種理由方未答述理由惟欲請其引見總統因其時總統正在接見某某議員而罷 
　　夏壽康氏往京津極知時局危急張勳會對渠聲言若解散國會不能照辦彼將通電不負責任自歸徐州聽各省軍隊自民由行動故夏氏甚爲著急前晚曾將首躊躇不决之意面告王士珍氏昨晨王卽約同江朝宗等入謁元首極言照此辦法得將大局收拾起來已爲最大便宜倘尙因循坐誤釀成進一歩之破裂某等亦惟有辭職而去不負一切責任云云總統因言須再招幾個外國顧問商量商量遂仍命法制局長方樞於午後三時偕有賀長雄及莫利遜二氏入見然所議亦無結果昨日午後外間頗傳事已解决但未幾又聞復有變卦蓋有人進言黃陂謂如此委曲求全以後政由寗氏祭則寡人亦復了無生趣仍不如自行辭職讓他人辦去之爲得又謂天下事未可知此身宜留以有待犯不著貪戀目前地位喪失某方面之同情犧牲將來云云而於是黃陂之决心又被打下矣此外更有一層爲難者則此項命令之副署問題是也昨晨國務院某君見伍廷芳氏詢問辦法伍矍然起曰國會可解散麽總統果有此意余亦决不副署聞伍已先於前日向黃陂竭力阻擋不副署之說確是實話故公府又有俟李仲軒來就總理之任由其副署之說但據一般人之觀察李生平作事最稱圓滑國會解散後來做一個現成總理乃其本心若甫經上台先要擔此重大責任恐尙未必願意然則事固未可知耳 
[張勳軍隊在京情形]  
　　張勳軍隊此次北上係分五次運送共爲十營第一次爲李紹臣所統率之第五路第三十三十一兩營第二次爲吳岐山所統率之第五路第二十九五十七兩營第三次爲李進德所統率之第二路第三四兩營第四次爲錢廣漢所統率之第三路第十八二十二兩營第五次爲張文盛所統率之第三路第十五二十七兩營此外尙有衛兵三百餘人此項兵隊原議全隊入都後經有人勸阻張氏亦旣允於離津三十里地方暫駐故前日午中王聘卿曾得徐段來電謂定武軍隊分駐楊柳靑並不入京嗣因前驅未及停留逕乘津浦車入京故前日仍有到京者卽其第一二兩次所輪運現駐於天壇等處者是也續到軍隊現暫駐豐台一帶約有二千名卽宿於客車之内該車站之路線除留一線以備通車外其他路線均由張軍使用昨日下午五時在豐台附近實行演操吹奏喇叺聞時局若不能速了則此軍亦仍須開拔來京也至張氏衛隊本隨張氏專車同行現張氏尙留滯津門故仍駐天津總站張氏專車聞共掛車二十輛其半爲衛隊所居半則爲一二三等特别客車備張氏及其隨員等所乘坐一切皆準備完全無論何時皆可開車云 
　　公府消息黎大總統因張軍遠道來京擬特頒給犒賞故於昨日（九日）上午九時派員自新華門起運肉品酒食等特計裝載十大車派員押送至定武軍駐紥營中矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時局與國會議員]  
　　八日衆院開會未成 
　　國會自身前途 
　　近來政局紛擾國會爲衆矢之的幾陷於危困之地位衆議院議長吳景濓力任維持前日發通告其文曰時局日紛人心不　國家大計端賴國會以資進行者先自渙散則適貽破壞者以口實將何以謝國人而對政府務望裁員諸公此後　常到會以總大局兩　浮言是　切　　議安衆議院啓 
　　昨日（八日）下午一時衆議院開會議長吳景濓主席代表稱會長林學　　　　　其議題仍爲民國五年　出入總預算　議員出席　　　延迤一點三十餘分議員出席　　　　　　二十一炳風屬一　　　吹起數百張通告報　　　　　人遵聞其　　可早待連兩點電機忽止遂　　門檢查人數並　　查本日出席議員之派别除國民黨系議員呂復賀賀元田　白逾相易宗獲等外共和黨出席者爲張信烈等及非國民黨系議員陳景南李景　等主席報告本日報到者二百六十六人差三十二人不足法定人數而延長時間已過按照議事規則五十四條當然延會但是否再延長須訪詢本　意思某議員謂所差人數不多請再延長十分鐘以待縱續出席者唐寳　請再檢查人數困有繼續出席者十餘人於是續檢查結果計二百七十五人尚差二十四人有主張再延長時間者徐傳霖請院法不可破壞只可延會主席遂宣告延會時兩點十五分伹散會後議長秘書長等均退席尚有四十餘名議員停留議場不去三五相聚立談竊聞所談者均爲張大帥來京與解决時局及國會自身問題而已 
　　段祺瑞前派徐樹錚來京訪問衆議院議長吳景濓交換調停時局之意見兹探聞當時之問答如下徐曰議會對於獨立各督軍如不提出查辦案段氏當任調停之責吳答曰查辦與否本議會之權施予個人不能返答徐曰議會應稍爲讓歩吳答曰此亦程度問題耳如憲法尙未確定者儘可讓歩徐曰議會能否處罰内中之暴烈分子吳答曰此亦應依會内議决而定議長個人非所能獨斷云云 
　　又聞某要人庚日前致浙江略謂張紹帥尚未到京政潮略較前數日平靖惟解散國會爲紹帥主要條件將下明令故吾浙參議院議員與衆議院議員庚日相率出京者二十六人盛邦彦等十七人乘津浦車先行回籍周學宏等九人尙擬至漢口一行禇輔成諸君現仍留京國會至今日起免已無形解散云云 
[粤省各方面進兵說之激昂]  
　　昨日陳督軍朱省長與鎭守使張鎭守使方師長集軍暑會商出師征討倪等大計當卽决定三路進兵（江西（）二）湖北（三）福建卽遣滇軍師長張開偕統率滇軍十營尅日出發假道江西前進至福建湖北兩路公所莫榮新自擇迨再三磋議而後　定莫榮新統領所部十營進討福建而湖北一路　將尙未定人張使昨已附車返紹贛南方面特以方聲濤鎭守至莫榮新部將劉志　鄧文輝　玉　眞帮統均於七號早抵省在　　會商出師計畫卽以劉志陸領四營爲前鋒日内即可發表前日粤大吏致馮副座電云連日接皖陜等省來電實告與中央脫離關係不勝憂懷竊縱民國再造以來百孔千瘡元氣未復率時外交危急一髮千鈞同心　　猶難聞存再生内訌亡可立待副總統負全國重望片言九鼎力可回天伏乞挈銜通電解此棼難以固共和俾六年締造之國基不至終於破壞無任迫切待命之至陸榮廷陳炳焜朱慶潤譚浩明劉承思東印 
　　昨日總商會某領袖入謁陳督軍告以今日起宣布警備戒嚴並謂此種戒嚴並非含有戰事性質不過令軍警力保地方秩序　匕岂不驚人民幸無誤會云云又聞軍署消息陳督軍以倪嗣冲等敢聯合直魯皖豫奉陜諸省公然設立臨時政府决以武力對待中央要求元首退位亟應聲罪致討昨已密電陸巡閱使聯合滇黔桂粤湘蜀六省同心　力共舉義師並請陸巡閱使挈銜通電號召西南豪傑擁護元首一面電促陸巡閱使李烈鈞兼程抵粤挽留陳烔明在省尙書出師務傳民國基礎不至動搖 
　　廣西督軍署於前月二十八日派還軍除前往武鳴迎護陸巡閱使往邕陸公以足疾未痊未即前往及安徽獨立電傳至卽日力起疾行於一日了牛六時抵邕駐節石牌坊新建府第昨有某要人晋調詢以　　對於倪嗣冲等之意見陸使云彼　　心子早已逆料于入京時亦曾相晤故予知早晚必有變故特如此卒然舉發彼必自召滅亡以爲總統　法則　并免總理職係根據約法實無可非諸以國會　定憲法不良則憲法現未公布何從測知武人干涉國會實屬非是揭知彼輩或有所聯絡但名旣不正敗亡可立見現在北京方面已有王聘卿伍秩庸等維持當無他虞吾南方但以鎭靜處之已可無慮段總理本是好人不過受一班羣小所撥弄甚爲可憎張少軒人甚梗直特恐爲彼輩所惑耳予脚疾未愈本不欲出第慮上下或有驚疑故出爲慰藉大家可安心兩廣地方當無事也云云陸使脚疾實未愈不能着襪客請見者僅就牀謁談 
　　李烈鈞現抵香港陳督軍得此消息當卽派高雷鎭守使林虎偕同督暑參議雷惠南派定兵輪於昨日下午二時駛往香港歡迎蓋李此來將與當道籌商征討方略也陳炯明抵省後連日與各方重要人討論時局業於四號發電蜀湘滇黔桂各省籌商會師計畫頃又分電本省軍團各將官云各鎭守使各師旅各統領諸君鑒羣兇謀判將演復辟共和一斬國命隨亡諸君再造功高前勞未泯丁兹國變信具同仇我粤兵變頻繼民生焦困萑苻徧地根本易搖所望戮力同心助我朱陳兩公先保粤安進圖討逆百粤安則西南固炯明省代印 
　　六月七日省議會開會出席議員八十三人謝議長主席秘書長宣布文電畢陸孟飛動議速電大總統國務院聲罪討倪勿爲退位調和等說所誤楊吉李濟源關越傑等贊成遂將謝議長與秘書長所擬之電文付表决多數通過其範文云萬火急北京黎大總統國務院鑒逆賊判國罪無可　征誅而外無他可言退位調和跡同黨賊揆以理法爲大逆不道　其流弊爲亡國禍胎再敢以此言進者請卽以判逆論罪撤消邪說正氣自存然後號令全國人民聲罪致討百粤軍民已枕戈待命待機已迫稍縱即逝國家興廢程此一舉　電揮　不知所示又有陳汝霖動議請電陸巡閱使速行回粤籌商大計劉佩書贊成衆無異議又有議員江秉乾建議組織籌餉局附設招兵局舉定員紳咨請省長轉咨巡閱使督軍任命分頭准備討逆連暑人林商冀吳偉康温蔭槐簡經綸謝已原李國鈞又有簡經綸則動議宜卽重組省會聯合會爲國會後援現正在討論中 
[政潮調和中之李秀山]  
　　江商李秀山督軍於七日由京乘車到漢回贛武漢官場之循例歡迎歡送一切情形不必細述惟武漢紳商頗注意元首態度以李氏與馮副座王子者同一宗旨爲調傪派之中堅人物且於民國初元率北洋第六師駐戍鄂境與地方人士頗有感情故亦羣往車站歡迎　以叩其意見當時李因應接忙碌未昭與紳商細談復接王子春電話催請遂匆匆乘兵輪渡江至軍暑與王氏磋商挽救大局辦法至午後一時始偕杜鴻賓鎭守使返漢至交涉員公暑紳商領袖李子雲徐榮廷王琴甫俞崇敬等復往晉謁李氏皆接見與議時局良久聞李氏云此次各省風雲有稍宣告獨立明抗中央者有僅云脫離關係維持地方者究其目的不過在解散國會改良憲法肅淸總統左右僉壬而已近日天津有一部分人欲利用時機改消政府總參謀處雷震春之通電諸公應有見之者鄙人實地調查各督軍僅欲逹其最初目的而已並無倒黎之志耶倪丹忱亦然其所以倉卒動兵者亦由公府中人有以激之蓋總統左右之人曾擅發文電致張少軒褫奪倪等官職試同倪等有不激成此舉耶現總統已查知左右所爲已將金哈黎等驅逐出府似可稍平衆氣解散國會改造憲法現正在商榷中我此次南旋之前曾三次入京謁見總統亦毫無成見出京回南曾親到保定晤曹錕並繞洛陽訪張敬堯調停爭端疏通意見曹人甚和增志在保全大局而此次獨立亦爲勢迫使然只要解散國會見於明令或國會之自散各督軍無不罷兵之理且此次解散一面仍趕辦選舉並非永久消滅愛護共和者當無異言絶不致長此爭持惹起外人干涉動搖國本云云並謂適與王督軍商榷亦得其同意諸紳商致感謝詞而出午後三時李由德界一馬頭乘楚材兵輪往潯官紳送行者約二三百人 
[時局維持中之湖北兩會]  
　　省議會議員陳豫林維藩黃鴻寳張國恩桂礪鋒趙光弼等因時局阽危函請屈議長至督署謁見督軍要求維持湖北治安並請開茶話會討論勸告方法旋接屈議長來函大意謂前日面談一切後次日即至督暑嬈商督軍對於湖北治安願負完全責任誠爲吾鄂之福現在天氣漸熱議員之請假回藉者甚多正式會旣不足法定人數恐茶話會亦未必能够人數諸君可趁此暫行靜養云云又有省議員傳作楫氏以時局益危特電大總統請速早定方針其電文如下北京大總統鈞鑒軍人藉口憲法不良要挾解散國會僕欺主人共和國家不幸而有此怪現象國勢　危千鈞一髮千祈總統速促新總理就職組織完全内閣早定方針剿撫兼施庶順逆别而心定矣湖北省議會議員傳作揖叩魚 
　　武漢總商會領袖赴軍暑談話情形迭詳前報兹再將漢口商會之通啓錄下運啓者昨日本會會長偕同前總協理諸君渡江晋謁督軍兼省長王詢及北京秩序曁現時狀况當蒙開誠布公謂兩院與内閣稍有意見即近日報載獨立各省分係爲政見爭持並非他項問題旋奉面諭本督軍旣爲湖北長官總以擁護中央維持全省商民爲宗旨業經通知官錢局及各銀行照常收放切勿聽信無稽之言并分飭軍警嚴密稽查倘有造謠生事者一經拿獲重則競地正法輕則依法懲辦務新轉囑各商家安靜營業一律照常勿爲傳言所誤等因奉此合亟飛遠台論請煩查照分知爲盼 
[孫武致王士珍書]  
　　孫武日前致電黎大總統請勿辭職及解散國會一節曾誌前報兹聞孫氏近又致王士珍一書略謂前查鑛到京因病就醫返漢未獲晋謁崇階敬聆大致良用歉然近在病中見報載皖豫奉秦浙魯各省與中央脫離關係之電文喧騰憲法不良解散國會驅除府中左右宵小諸條件今又見報載天津臨時政府之組織總參謀處之通告光怪陸離不勝駭異夫憲法尚在二讀條文尙未宣布何可斷定其不良縱有文字之虚拘亦可以事實建議而修改也府中官制未頒任用人員未定旣無專職何有專權雖曰左右有人未必均屬宵小藉曰有之亦當指其不法行爲可請總統屏退之或交法庭裁制之此國會與府人兩問題本可不煩言而解何得將武力以干涉假獨立以挾制小題大做眞所謂人謀曹社鬼哭秦庭也况國多風雨民苦漂搖立國六年革命三次元氣損傷殆盡政軌可望遵循今倪等喪心病狂不顧大局以衛國保民之軍旅爲一意孤行之牙爪把持鐵路阻撓貨車截收客票扣留解欵以京漢京浦兩路舉動觀之禍起蕭牆形同敵國可爲寒心且雷震春與倪毓芬通電之詞意勢非顚覆國家排斥異已不止如止强暴行爲縱大總統退讓爲懷勉徇立少數者之請不以個人之地位危及國家然未獨立之各省與一般之人民豈遂無人議後起而奮興者乎抑豈均能俯首帖耳默爾而息者乎離析分崩爭奪恐無寗日也各督軍省長近年飽嘗變故想多經過危險之渦理應體國公忠原情治事若　政見之偏軍力之厚而論莫過於項城尚能體國勢之阽危不以干戈塗炭生靈取消洪憲年號寗人息事能發能收論者謂爲不失其爲英雄也前車如此來軫可危各獨立之督軍能於此時懸崖勒馬蹈矩循規以國家爲前提則功德在民終有厚報也若矯枉過激處於極端長此越出範圍勢恐釀成義和團與白狼之往事内憂迭起外侮紛乘則國幾不國同歸於盡矣武不才蓋自知破壞之藐躬不足謀建設以報國久不在政故不言政今見政潮險惡國脈動搖心所謂危不敢不告先生國中泰斗望重言尊必能推誠勸告消患於無形謀國是之大定也迫切陳情無任盼　云云 
[再紀倪嗣冲鄕里之慘劇]  
　　皖北阜縣係舊縣州府之首邑即倪嗣冲原籍陰曆四月十二日（本月一號）下午六時該縣暑罪犯越獄縱火中出逃竄軍隊開鎗追捕全城震驚街市閉門不准行人往來地方水龍會馳往救火因軍隊追捕鎗彈横飛懼而退回縣署後宅全行焚燬其時東南火作延及民房西偏三里井一帶火燄夜半未息次晨餘烟不盡共計焚去民房一千餘間男婦撥火尋物哭聲遠震最可痛者應判死刑之犯遠颺而因田產細故牽連者約六七十人不敢逃匿竟於是夜火光燭火時一律拖至五門樓前不分皂白刀砍鎗擊堆屍階下慘無人理 
　　該縣知事宋毓衡事前已赴蚌埠縣署帮審李韻琴住縣暑監後間壁被火延燒全宅化爲灰燼該縣團防早經解散向往有安武軍多營刻均調赴蚌埠僅留帮統華石菴一營住東北關反獄火起時始知有變進城擊捕 
　　蕪湖米捐局前日亦接阜陽來函云是日之變係縣署監犯用章帽緶和以煤油作火把焚燒縣暑上房衛隊即被拒傷宋知事之妻女均受傷僕婦傷斃一人是晚狂風大作火燄益張居民無從撲救計自縣署燒起西至城垣北至署後約三四百家監犯有七百餘名當經安武軍華帮統軍隊兜捕格殺三百餘名餘皆逃竄居民因驚恐亂竄誤被擊斃者亦有數人翌晨火漸息滅地方秩序亦漸平靜惟屍横滿地目不忍覩云云嗚呼慘矣 
　　字林報九日南京通訊云潁州大半軍隊於二十八日調往蚌埠俾與倪嗣冲所徵發之兵相合本月一日午後六時潁州居民忽聞鎗聲起於城内馳出探詢則見火光大作聞獄囚因軍隊已去設法脫逃並與土匪聯合一氣匪分兩股一股衝入縣暑縱火焚燬一股搶奪營中鎗械任意亂放城内餘留之兵由華某統帶聞警即出彈壓秩序賴以恢復商會嘉其忠勇議决措洋千元贈給兵士天氣亢旱已久火勢一發卽難收拾直至次晨火始撲熄共焚房屋三百間騷亂之際有數人被殺統計死傷之數約在二三百人外縣兵士旣被撤回集中於蚌埠恐地方受盜匪之禍者將不止潁州一處已也 
[閩省軍防與報界現狀（福州通信）]  
　　李厚基宣布與中央脫離後省長胡瑞霖被逼出走及李氏臨時在省布置各節均詳昨報兹再將閩垣現彙誌如下 
　　于山爲福州名勝之一形勢極爲扼要辛亥之役民軍即以首先佔領于山爲獲勝利故其巔可俯視全城李厚基早經派有北軍駐紥山上觀音閣兹以防務吃緊又由保福局撥出機關砲數尊並砲彈五箱交該軍隊長官布置防務現山之附近均不許人民自由行走並派有軍人站崗惟軍械一層閩省平日本已不敷應用而尤以子彈之缺乏爲甚昨新濟輪船進口官場方面傳說運到漢陽兵工廠所製子彈一大批計一萬粒已由李氏攤配各軍隊以備不虞其餘則點交保福局保管伹此項子彈爲李氏未獨立前所請領今旣有此軒然大波在獨立期中自難再領故李氏籌思再四特飭洪山製造廠加工趕製以應軍需至於閩省軍隊大半多分布各縣從事淸鄕其第一混成旅軍隊亦經李氏派赴各縣駐紥以平匪患今李氏旣有此大舉頗自以省會兵力薄弱爲可慮昨特分電各縣一律召回福州分駐城台内外並派北軍一營駐紥長門要塞砲台以資防護至於各縣之匪患职何則只好暫時聽其自然以隨吾民命運之所至而已 
　　戒嚴令下省會警察廳乃至爲碌除分令各暑並偵探隊查禁謠言制止人民結會集社外又飭警遍諭各商民勿得高談國事並取締印刷公司勿得刋印各種開會傳單及反對獨立論調之報紙一面又通函各報館限制其言論又以偵探敷支配刻正秘密添招夜間則由暑派員率長警梭巡所轄一段 
　　閩省報紙向分進歩黨系及國民黨系二種自宣告與中央脫離關係後進歩黨系之報紙如健報華同報等均極力鼓吹國民黨系之報除伸報業已改變宗旨隨聲附和外其福建報對於此事則不聞不問一若置身福建之外者該報爲陳羣黃光弼劉通等所辦言論素稱激烈胡瑞霖來閩時曾大受其 
攻擊今態度乃甚不明瞭頗爲社會所不解惟吳敢等所辦之心聲報以言論旣不能自由不如不辦遂於五日起宣言停版他如楊愚谷所辦之平民報曹汝楫所辦之民生報等則亦可勿多論總之積成之下言論界自日就消沈耳 
[楊善德獨立之浙省影響]  
　　各縣迭來警訊 
　　司法欵項無着 
　　倪嗣冲楊善德等先後宣告脫離中央倪則稱兵北上楊則於省垣特别戒嚴而浙皖交界之地乃忽迭傳警訊皖境之倪氏梓里已被搶刦曾見報端兹又聞浙境之臨安昌化淳安長興等縣連日亦有警報到省蓋以皖北阜陽土匪蜂起焚署刦獄渦陽潁毫揭竿響應以致鳳台蒙城舒城泗縣均下令戒嚴恐有東竄之象電請派兵加防楊氏聞訊已飛飭第一師檄調駐泗安及遂安之陸軍歩兵四連星夜開往交界處屯駐以免他虞一面由齊耀珊電飭各縣警備隊一體嚴防又聞泗安近處日前忽來大帮匪徒數十人沿途强搶各居户銀洋車絲等物本地水警聞而往拿孰知匪徒見警等不過十餘人竟將巡船及巡船中之軍械全數刦去警署長土鳳鳴聞此消息當即厚集各水警實儲鎗彈拖帶巡船四五隻趕追匪徒見勢不佳各跳岸上結隊而逃目下該帮匪等均竄入崇明地界太湖北岸齊耀珊得警訊後昨特電松江鹽捕蔡統領乞予援助云 
　　自楊齊等脫離中央關係後浙省司法雖照常進行而經費支絀萬狀一因訴訟人鑒於風潮均抱悲觀涉訟頗少二因財政廳無欵可撥不伹五月份審檢兩總廳分文無着且各縣囚糧要欵亦未核發以致司法界皆嗷嗷待哺昨聞兩廳長特開緊急會議以審廳僅存印花等費曁截留部欵各項不過六千餘元檢廳僅存律師登錄等費以及狀面費不過二千八百餘元若欲將兩分廳四地廳看守所並各監獄暑盡行掃解非籌墊三四萬元不可黨此金融堅迫之際一時從何挪移會議之下仍無結果祗得連銜籲請齊耀珊從速救濟不然十日之中恐將雙門扃閉矣觀於浙江之司法前途不禁爲之一嘆 
[揚州近訊]  
　　五河屬蔣壩地方紳民現擬開浚三河以通水源又高郵縣車邏及二十五里廟兩處地方爲淮揚之通流現均築壩蓄水以便裹下河一帶農民揷秧 
　　淮海饖民過境南往覓食者每日約有數百人 
 
 
 

Page 7

 
 
周知事於昨日佈告　止米麥　糧出江 
　　運河上下游回河水淺涸船隻不通行走故灣邵各釐捐局均無稅可收 
　　此間新小麥山籽售價五元五角沙籽價格略低鎭江廣　帮泰森茂等均來此講辦 
　　此間前昨兩日得雨半寸人心稍慰詎今日又放晴周知事連日往城隍廟禱雨迄未稍懈 
　　泰昌公司寗揚班輪船於今日起加添早班以便行旅 
　　此間各小學校現奉省令一律不放暑假縣立女子高等小學校下學期决議開辦 
　　七十六混成旅長張仁奎業於今日由寗返揚劉文揆昨來電現　抵京返携尚須時日 
[蘇省會臨時會開會紀（二）]  
　　今日（九日）爲省議會臨時會開議之第二日議員到八十四人午後三時搖鈴開會沈議長主席内務審查會報告吳輔勳提議咨請省長撥欵濬河以工代賑緊急動議案又内務審查會報告丁文瑩等爲濬河無效擬截留畝捐以備救荒懇請緊急動議案二案無甚討論主席以照審查報告付表决多數贊成遂依議事日程接議第一案朱祥紱提議整頓第一醫院案季通層宜厚反對此案成立陳伯盟蔡璜均主逕咨省長整頓主席以成立不成立付表决少數起立否决第二案李維翰提議更正典商換給新證免納捐費案主席以建議省長付表决多數贊成第三案秦錫田提議剔除驗契積弊案主席以逕咨省長執行付表决多數起立第四案襲其偉提議各縣征收田賦附稅宜恪遵規定章程以縱自治案主席以成立不成立付表决少數起立否决第五案實業審查會重行審查報告本省地方物品展覧會章程案略有討論主席以照審查報告付表决多數贊同第六案内務審查會報告常熟邵玉銓等請議援案帶征興修滸浦塘工案主席以照審查報告付表决多數贊成第七案内務審查會報告沈世楷等提議重辦輿地測量隊案第八案敎育審查會報告灌雲吳慶芹等請議將灶糧附稅援案發給興辦學校案第十案敎育審查會報告揚州胡先覺等詳陳辦理江北警監學校情形請咨省署備案第十一案敎育審查會報告上海民立中學校請議增加補助費案以上七案無討論均照審查報告表决第十二案請議審查會報告嘉定公民黃定恒等請議制定江蘇各縣地方公欵公產經理處暫行規程案季通反對此案成立主席以成立不成立付表决少數起立否决第十三案請議審查會報告江蘇省農會請議縣市鄕災田研究會條例案案主席以成立不成立付表决少數起立亦否决第十四案錢崇固提議本省南端塘流急應修築案第十五案王壽喬提議修正易由單方式案均表决交付審查第十六案陳爲軒提議設法籌欵整頓保衛團維持地方緊急動議案主席以成立不成立付表决少數起立否决第十七案吳鴻基提議請專設模範講演團案否决時已五鐘主席宣告散會 
[南京快信]  
　　蘇鄂湘贛四省近日密電往返商聯防辦法對時局取同一態度 
　　李烈鈞陳烔　林虎張開儒莫榮新方聲濤等數十人昨由粤通電未　宣布在粤舉義請爲側塵取一發行　 
　　馮副座昨接粤電决出師平亂東南仗副痤維持並謂長江海軍全體輪誠斃創數命云云 
　　粤省議會昨電蘇議會商組省會聯合會爲國會後援 
　　蘇研究派國會議員連日亦多回寗 
　　張作霖電馮副座稱開至山海關兵已退回 
　　吳光新有電取消獨立說不確 
　　張一麘已就副總統府秘書長職 
　　阮忠樞昨已回徐聞馮副座留阮充高等顧問阮辭不就 
　　齊省長已飭江蘇銀行撥欵五萬元接濟公濟協濟兩公典以濟貧民 
　　昨日星期省議會休假今日（十一）午後一時開内務財政請議各項審查會 
　　徐州消息張鎭守使昨接陳統領來電稱已率所部四營到京駐天壇 
　　定武軍第二十四五兩營昨亦由徐開拔北發聞係奉張由津電調 
　　倪嗣冲昨電張鎭守使請派定武軍趕營赴蚌助防 
地方通信 
[蘇州]  
　　梁妾捲逃案詳情蘇垣申衙前鮑薛氏之女名華小姐年甫及笄曾與汪小壽私識後經鮑薛氏將其帶往上海嫁與天津人梁沛之爲第三妾旋被汪小壽偵悉亦赴滬設法與女會晤某日女携帶鈔票洋六七百元金　兩付金戒五隻聲言至其二胞姊周鮑氏處詎一去不返梁沛之乃報告捕房派探將女母薛氏及周鮑氏夫婦拘解捕房訊無實據惟恐與汪小壽避匿蘇城遂由梁派人押同鮑薛氏及其第二女周鮑氏等到蘇尋訪無蹤因又報告西區警暑派警至吳殿直巷將汪小壽之兄汪膓九帶區移送吳縣公暑梁沛之亦卽補狀起誁經周聪　裁判員提訊諭限汪膓九於半月内將汪小壽交　限鮑薛氏周鮑氏於半月内將女華小姐殺斃聽候訊辦而鮑薛氏之子鮑根生在　　　亦由縣派警拘提到案孜押勒交昨日忽有倪阿二由滬來蘇至鮑家探問消息經鮑薛氏等詳細盤詰倪稱此事略有所閱不敢明說鮑薛氏遂即喚警將倪帶區轉送縣暑訊問倪阿二供詞含糊遂命押候復訊 
　　警廳會議防務自皖警等省脫轉中央以來蘇地雖未大受影響然民心不免驚疑警察廳長崔怡廷誠恐人心惶惑匪徒乘間滋擾於地方治安大有關碍特於昨日上午召集五區五隊各科長官等到廳會議籌商防範方法並令各該官長嗣後每逢星期一四兩日至廳會議一次如探有他項消息隨時報告總期消息靈通至各區巡官巡長等每星期中亦應濟集各本區暑會議一次以資接洽議畢散會時已一鐘矣 
[松江]  
　　救火聯合會議紀事八號救火聯合會假座商會邀集各龍特開大會集議演龍及劃分區域並議改良操法及添購器具衆議添購器具一節非一時可以辦到决將五月間例操緩至秋間舉行俾便佈置並議决將松地各龍劃分四區以淸界限西外至秀野橋爲第一區以線業公所妙嚴寺嶽廟大王廟育嬰堂塔橋六龍隸之城内爲第二區以東永安西永安温公廟三龍隸之秀野橋至跨塘橋爲第三區以三秀倉七圖太平坊保安四龍隸之東外至華陽橋爲第四區以東外及華陽二龍隸之是日副會長周鶴雲當衆辭職經衆堅挽後允再擔任至秋間會操後卸職 
　　靑年會總幹事蒞松美敎士班德生擬於松江組織靑年會支會已招集會員着手預備並因假用靑年會名稱之故向上海靑年會接洽昨日（九號）上少靑年會特派總幹事海及來松調查地方情形是否可以添設支會及添設後是否可期發逹以昭鄭重 
　　縣暑定期開敬忙銀上忙白銀業奉省飭准於月内開徵故李知事已定期夏曆四月二十七日開始徵收所徵數目奉省令較去年滅輕五釐以恤民艱 
　　靑捕迭設盜匪彙請日前有狀似鄕農之甲乙兩人携认衣飾等物持亞靑浦城内　康當鋪求質爲水警瞥見上前盤詰答係上海二老班囑代抵質明日彼則乘船來此約同至珠家　買賣次日水警衆於輪船埠頭緝獲二老班其人解由水警分暑訊據供稱靑邑之重石村松江之新橋鎭各案皆彼一人所爲云又珠家閣鎭因何家港内泊有盜船一艘爲駐鎭水警唐遽言所知上船擒獲一盜另有一盜泅水逃逸并當場搜獲剌刀一柄手鎗一支現已一併解縣矣 
[鎭江]  
　　查獲私賣烟土鎭郡各土商自四月一日奉令禁絶後均已至該店搜查當場起獲私土兩大包連同店主王某一併帶回縣暑核辦 
　　划船傾覆慘劇本月九號午後五時大貞下水輪抵鎭時適有一江划揖帆渡江未及閃避致與該輪相撞划船立時傾覆在船十二人紛紛落水經救生紅船瞥見急往撈救當時撈起九人尚有三人不知下落 
　　師校擬改商業問題鎭江創辦第九師範學校業經省公暑敎育科盧科長核定於蘇省敎育經費項下歲撥經常費洋九千元迸委校長來鎭開辦正在進行之際詎有一部分學界中人所見稍殊以爲當今急務最重職業敎育鎭埠爲通商口岸此項實業學校極不可少故擬改師範爲商工專門學校提出請議案請南京省議會開議付敎育審查現經審查長蔡璜將審查結果報告如下查本省實業學校商校僅有一處鎭江爲商埠所在添設本係必要惟第九師範早經議决此次預算亦已規定忽然變更似非所宜至論社會趨向商校雖爲要需而論敎育本根師資尤宜造就視社會供求相應爲之權衡酌劑是屬行政範團本會有認可否决之權無措社編配之職審查結果僉以爲建議添設商校則可變更第九師範則理由不甚充分是否有當尙祈公决 
[南通]  
　　高等聯合運動縣立各高等小學自去歲發起聯合會後對於内部之整頓功課之編制頗能取同一態度日昨舉行大會城北第一高等校提議於今秋開各校聯合運動會已得多數贊成 
　　鉅富撽辦小學本縣國民學校規定每十六方里應設一所已設立二百七十餘所尙缺六十所約計每校開辦費三百元共需二萬元方可完全成立近城内鉅富徐秋谷爲有婪呑陸姓財產之嫌經陸揭控商會徐願以退還陸姓之三萬元以助地立公益會長答復中有該商旣可慷他人之慨想必自身定卜慷慨如能自身慷慨尤足爲地方之幸等語徐因受此激剌聞已頗辦小學六十所以大惠我敎育界云 
[安慶]  
　　敎育司法之悲觀皖省敎育司法各機關因戒嚴後金庫提用一空各縣解欵又未能源源接濟故大有停頓之勢現聞各學校擬提前先放暑假而地方審判檢察兩廳有暫歸懷寗縣兼理之說此皆倪氏之賜也 
　　各縣解欵之稀少財政廳長鄭鴻瑞現以軍需浩繁庫欵奇絀派員分赴各縣守提欵項惟皖省旱象已成各縣徵欵不多未能報解聞僅有桐城貴池等縣來電謂日内各解萬餘元來省以濟餉需云 
　　求雨果有秘訣耶皖垣久不得雨間望擇孔殷現有鄕民江啓川赴懷寗縣報告謂有潛山逸民李鶴樓周明德二人頗得求雨秘訣懇飭求禱必得甘霖云云朱知事亦望雨甚殷刻已派人至潛山敦請日内可到如果求雨有效該知事并允予以厚獎云 
雜評一 
[法（一子）]  
　　今日解散國會問題又有違法不違法之爭矣外顧問有賀氏以解散爲不違法莫理遜則以解散爲違法因此尙躊躇而莫决吾謂今日之事又不能僅以法論矣如謂不違法而即可解散則各省洶洶而來竟如其所願而去卽不違法能免懾於威力之嫌乎能不從此開紛擾之門乎如謂違法而堅不解散則彼旣洶洶而來而竟一無所獲稱兵之各省能即自此下台乎所謂調人亦能自犧牲其主張乎 
　　且此次各省之發難借名於段氏免職令之違法雖經政府力辯其非違法而彼輩仍悍然不顧一若借此違法二字可以號召國人者奈何旣以違法責元首而今又欲陷元首以違法之嫌耶元首今日即亦自信爲非違法而又有人執違法說以起而反抗者更將如何耶然則無實力而言法法亦難言矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海軍總長蒞滬之久長]  
　　海軍總長程壁光氏於八號蒞滬已誌前日本報兹悉程總長蒞滬後暫以海軍總司令部爲行轅與盧護軍使等就近商議要政昨日（十一日）程總長在海軍總司令處特備西餐柬請盧護軍使上海防守司令王如見京幾憲兵營長長輔漢及朱交涉員王道尹美國海軍提督艦洋員曁各國軍艦洋員等午餐由練習艦隊司令曾兆麟海圻艦長湯廷光等陪席席散時已鐘鳴三下矣聞程總長在滬僣蕯上將晤商公畢後將乘肇和練習艦赴寗並須順道在淞澄寗鎭四處要塞勘閱砲台現已由海軍司令部電飭各路要塞司令將砲械口徑倍數詳細造册以便程總長勘閱時查考 
　　又一訪函云海軍總司令蕯鎭冰眸午會同護軍使盧子嘉兵工廠謝總辦滬海道王道尹交涉員朱鼎靑上海縣沈知事警廳長徐輔洲各兵艦長官及陸軍各旅團長等在海軍司令處設筵公請海軍總長程璧光讌飲陪坐者爲南北商會長朱葆三顧　一商董虞洽卿等直至三時始散聞程總長現已在滬公畢定於今日乘艦回京紳商界將於今日歡送 
[京漢路照常行車]  
　　本埠轉運公會及各轉運公司昨接京漢鐵路管理局長來電以本路行駛京漢各列車各區間車特别快車貨車均按照原定行車時刻表照常往來所有北行運輸貨車與京奉京張各路往來轉運亦照常銜接希即查照通知爲要 
[看戲婦人擬抛炸彈]  
　　公共租界福州路（即四馬路）丹桂第一台戲園因迭次接到嚇詐信函並曾發現炸彈故防備頗爲嚴密除請捕房保護外並於演劇時多派調查人在樓上下隨時察看詎前晚十一點半鐘樓上特别包廂内有一時裝之中年婦人在身畔摸取物件勢欲往下抛擲適被調查人瞥見上前奪取察係炸彈即用電話報告老　捕房立飭中西包探前往將該婦連同炸彈帶入寫字間經捕頭詢知該氏原籍安徽係由住居某處之某某等數人指使論將該氏嚴行收押即飭中西包探協往查拿指使之人以便併解公共公廨澈究 
[第一看守所脫逃押犯三誌]  
　　上海地方廳第一看守所押犯金恒德王永德夏淸歧劉同棠等糾衆毁鐐脫逃出所當由法警等將金恒德等中途追回惟劉同棠已逃逸無蹤卽經林檢察長論飭法警分投嚴緝已兩紀前報兹悉該犯等脫逃蓄謀已久曾將硝鏹水設法運入得將自已鐐銬先後毁去各所丁未及覺察現經林檢察長訪悉前情於昨日會同檢察官等蒞所調查並在該所上下搜檢有無違禁品物一面責成該所長黃馥及所丁等趕將在逃之劉同棠限日破獲俾得減輕處分云 
[盜匪拒捕傷人三誌]  
　　滬西麥根路泰來祥烟紙店於八號夜被盜多人刦去大小現洋銅元共一百六十元逃逸並被該盜等拒捕開鎗擊斃泰利洋行經租處司閽華捕邵德盛及寳康絲廠内學徒小阿四（卽陳根寳）業經捕房將邵陳兩尸一併車送斐倫路驗尸所報請公共公廨定於昨晨蒞騐各情山誌本報兹悉昨日午後三時經公共公廨俞襄讞會同英白副領事蒞所驗得邵捕彈傷小腹陳根寳彈傷心坎以致身死諭令屍子邵和增屍母陳譚氏分别領屍棺殮並升坐公案向見證及中西包探詢問當時情形旋由該屍屬等投案請求伸雪中西官諭各退去候飭捕房趕緝兇盜解案嚴究 
[洋涇鎭刦案續誌]  
　　浦東洋涇鎭金萬盛木行主金裕廳住宅在該鐃南首金家巷於本月九號夜被盜搶刦並毆傷金母王氏金姊淸姑事後由金投報三區二分駐所馬警佐卽派警前往勘緝已誌昨報兹悉馬警佐昨據該警探稱出事地點離區甚遠爲巡邏不到之處是夜該盜等入室掠刦幸隣右覺察羣呼捕盜故僅被刦去衣服十餘件及棉被四條惟事主婦金王氏母女均被毆傷淸姑因頭部流血過多勢頗沉重現正延醫敷治據云該盜等係崇明口音所有搶出之衣物擇其新者携去舊者均抛棄田野云云馬警佐以該盜等毆傷事主實屬兇横業已飭警嚴拿務獲解究 
[校長不宜兼職]  
　　上海縣沈知事昨致縣敎育會縣視學各學校公函云案奉滬海道尹公署令開奉省長齊令開案准敎育部咨開查各學校校長一職主官全校一切事務關係何等重要所有籌畫經費督率職員考察敎科整理校務各項凡屬學校行政範圍均責成於校長之一身自非專注精神於一校之間安望敎育能有進歩故本部於本年二月頒布第五十九號訓令曾以各校校長不得兼充他項職務剴切示知在案現查各地方學校校長仍間有權攝他差與遙領兼職者其曠職廢事顧失彼之弊勢必不免實爲敎育前途一障碍亟應咨行各省區行政公署就各學校查明有無前項兼職情事先行咨复並於遣派省道視學視察時特别注意切實辦理務使爲校長者心無旁鶩責有專歸視校務爲唯一天職敎育事業庶可收完美之效果除通咨各省區外相應咨行貴省長查照辦理等因除咨復並分行省立各學校外合亟令仰該道尹遵照等因奉此令行到縣相應函逹卽希查照辦理可也 
[西報紀德人返國]  
　　文匯報云德國外交官及領署人員迄今尙未離華者今將乘荷蘭船珠里愛那號赴美回國該船定六月三十日自横濱開行此次德員返國者共有二十五人左右内有婦孺若干聞駐滬總領事與副領事亦在其内 
[五誌違背中立條規之控訴]  
　　公共總巡捕房刑事科指控僑居公共租界南潯路三十號門牌之德國人愛汀搿身藏西班牙領事署護照違犯中立條約一案昨晨十時由捕將拘留於英領事署之英國調查員勞得門及被告愛汀搿解送公共公廨仍由原審官王崧生襄讞會同英卓副領事升座復訊先由英人勞得門上堂由捕房代表牛門律師詰據答稱被告愛汀稱係德領事署所派之秘密調查員彼所供我做成圈套欲害他我實無害他之意又言我將印度人名單及在滬辦事各員姓名與各種照片給彼閱看亦無其事且我爲調查員之時上官並無印度人名單發下至被告與我相識係由奥國人介紹從未與之細談不過在途招呼而已供至此復由被告代珠斐斯律師向之盤詰一過即行退下次由愛汀搿之妻上堂聲稱勞得門曾至我家與夫叙談並將僞護照一紙及名單兩紙交給我夫囑至荷領事署探詢次日我夫卽被捕房拘留我得信後曾至勞得門處詰問勞言他可至捕房接洽切囑不可說出照片是伊所給如果有人問及可言一中國人所給或云在地上拾來不知勞得門是何用意等語又據被告用人施寶康投訴在愛汀搿處爲持者已有三年又四個月主人前在黃包車公司營業家内鐵廂係從公司内取來向無物件存放故不鎖閉勞得門來過一次主人命我備茶是以知道且勞之西崽與我相識時常見其來家請主人至勞家内談話云云又據西人勃而特並俄婦批蒲德臘西人雷射德國人卡郎相繼投案證明與勞得門相識僞護照名單均曾見過此事實係勞得門有意將僞護照送人使受者犯罪入獄且勞曾向批蒲德臘云及伊須將某某等數人陷之入獄然後離開上海云云後由兩造律師向該見證等駁詰良久因時已過午中西官宣諭退庭判勞得門仍交捕房帶回愛汀搿交原保候午後二時半繼續研訊 
[公府軍事諮議官違章續誌]  
　　北京公府軍事諮議官陸軍中將楊杰此次請假二月回雲南原籍由天津乘通州輪船起行道出滬江被海關洋員及水巡捕房探目何春生等在楊之行李中抄出手鎗一支子彈一百零八粒當因並無護照以其違章將楊送至地方廳鎗彈送關存儲已紀前報兹悉此案經檢察官預審後曾據情面禀林檢察長請示林君以楊杰旣爲軍界中人應送軍署發落是以備文於昨日委派司法警長梅南枝督率法警與楊同坐汽車解往龍華松滬護軍使署請爲發落 
　　又一訪函云前川南衛戌司令現任總統府軍事諮議官陸軍中將楊杰因請假回籍趁太古洋行之通州輪船順道來滬被海關洋員檢獲手鎗一枝子彈一百十八粒送至地方檢察廳經沈鳳樓檢察官預審據楊杰聲稱雲南人日本士官學校畢業生曾任川南衛戍司令官現任總統府軍事諮議陸軍中將並委任狀一一呈驗惟手鎗與子彈均係廢棄之件鎗與子彈又不相配故臨行時並未請照此次無意帶在箱中致被關員查出請求原情釋放云云沈君卽面禀林仲立廳長備文派警同乘汽車護送至護軍使署請爲核示兹並將公函錄下案據江海關巡扦洋員拉搿司（譯音）在太古洋行通州輪船旅客楊杰行李中查獲手鎗一枝子彈一百十八粒驗無護照解送本廳經本廳訊得楊杰係日本士官學校畢業生前爲川南衛戍司令現任總統府軍事諮議官均有委任狀呈驗確係軍官資格不屬本廳管轄範圍之内合亟備文申送鈞署核示 
[漕糧仍列國家歲入之咨復]  
　　省公署咨復省議會文云爲咨復事務准貴會咨開查漕糧性質（原文　載四日本報從略）等因准此查漕糧特稅一欵前准財政部二月魚電五年度預算均列作國家歲入業經國務會議議决六年度自應仍舊照列未便删除等因業經咨報貴會並列入六年國家預算自難一欵兩列且查現列總數六百四十餘萬元除水警備經費及補助國家經費共四百四十餘萬元亦外比較本署前送省地方預算約增數十萬元亦慮虚懸無着相應咨復貴會請煩查照此咨 
[訂定製麵原料暫免稅釐之專章]  
　　江海關施監督致上海總商會函云查土麵粉原料用麥重疊徵稅成本較大前經貴總會呈奉稅務處與財政部商定令行暫免稅釐一年當經函致分行照辦在案兹奉財政部第一千一百八十六號令開此項准免稅釐之麥原爲維持國貨起見自以確係各機製麵粉公司麥料爲限應先由各該分司將所運麥料數量價格及運逹地點等項切實聲明具呈起運地方之財政廳或常關監督仿照機製各貨免徵稅釐發給運單辦法給予機製麵粉麥料運軍單責成沿途經過各關局卡認眞查驗確實始准放行以免影射而示限制並由部另訂專章十條曁運單式樣各一紙以資遵守令仰查照辦理等因並附專章曁運單式樣各一份除分行外合抄章程單式函逹卽祈貴總會查照分致爲荷 
　　照錄機製麵粉公司應用麥料免徵内地稅釐專章一凡呈准農商部註册之機製麵粉公司所有應用麥料自民國六年六月一日起至民國七年五月三十一日止准予免徵内地稅釐统統照本專章辦理二各機製麵粉公司應將機製大小馬力若何每日可出麫粉若干需用麥料若干預先估計數目開列淸單呈請該省財政廳及關監督派員查核相符始准發給此項麥料免徵稅釐運單前項免徵稅釐運單應由財政廳及關監督發給時分别蓋用關防三各機製麫粉公司請領此項運單每次限領五十紙每運麥一次用單一紙每紙貼用印花稅票一元五角四各機製麫粉公司領到此項運單應先編號備用如至他處採買麥料即於單上塡明採買最數價値及採買地點與運逹地點並量地點之遠近酌定採運之期限但其期限至多不得逾四個月如於單内塡列地點不符或有發見逾期情事該運單卽作爲無效五各機製麫粉公司塡用運單經過沿途各關局卡查明單貨相符即於單上備考聯内塡明應免稅洋若于字樣并蓋用某關局卡驗訖放行戳記六各機製麵粉公司所有用過運單應卽保存於每月末日分别呈繳各該省財政廳及關監督查核銷號七各關局卡因此次麥料免徵稅釐須減輕比較額者其核減之數應照各關局卡塡明單上應免稅額由財政廳或關監督核明於年終考核時彙總抵比呈報財政部備案八各機製麫粉公司如有代人轉運麥料或爲販賣行爲希圖包攬免納稅釐情事一經查出除照其應納稅釐原額加二十倍處罰外並即停發此項免徵稅釐運單九麥料免徵稅釐自此口運至彼口本可通行無阻但各該省因有特别事故必須禁運出口時得由各該省酌量情形辦理各機製麫粉公司不得藉詞抗違十此項運麥料免徵辦法原爲減輕機製麫粉成本維持國貨銷路起見如各該省另人特别情形不得不變通辦理者應開列詳細理由呈請財政部核准施行 
[改築董家渡迤南電車軌道]  
　　華商電車公司所築滬杭車站至十六舖之軌道電車往返必需一時方到其遲滯原因由於薛家浜至董家渡一段係屬單軌電車駛至該處須俟來車過後方得前進不免延誤時間故該公司現在該處改築雙軌以求行車迅速昨已招工承包將該段雙軌動工鋪築矣 
[稻灰中發現腐爛女屍三誌]  
　　本邑引翔鄕鄕民日前在十三圖内某處灰堆中翻出女屍一具即由該處地保報告檢察廳下鄕蒞騐聽候緝兇並經淞滬警察廳解送帮兇之陳某等二人押候研詰等情已迭紀前報兹悉此案發生於該鄕六圖内奚家閣地方兇手陸登雲係崇明人於數年前逃荒至此遂與其妻及子女等借居彼處租得田畝耕種度日詎年復一年積欠纍纍不得已於去年夏間將女賣去料理所負當時伊妻並不知悉後因其女兩日不歸始悉其事與陸拼命陸怒甚順手持取板橙將妻猛擊腦壳受傷昏暈倒地延至夜半身死陸以賣又之資已盡償夙逋無處措籌棺殮之費遂倩同居之陳某（即獲案之人）等於天未明時帮同扛至灰堆中藏匿陸於翌目領子逃往崇明故外間無由知悉直至日前鄕人因需用稻灰始得扒出已袛剩筋骨並聞兩陳獲案後已由該鄕將陸弟拘獲允即找尋其兄交案云 
　　又一訪函云引翔港客民陸登雲又名陸榮郎之妻上年被人謀斃將屍藏匿稻柴灰堆中直至前日經人扒出尸已腐爛由地保報請地立廳派員相驗並將嫌疑人陳炳維陳念宗拘案訊供收押一面移文協緝陸榮郎到案訊究在案兹悉陸榮郎近來匿居滬寗車站附近前日經眼線報告五區警署派警將陸拘獲由區員向陸研詰據供海門人今年四十歲向在大生紗廠爲小工本姓楊因入贅陸姓故姓陸我妻陸氏長我二歲去年九月下旬民人染有足疾歩履艱難我妻竟將民人逐出門外民人氣忿將妻之咽喉一义以致氣絶民人知肇禍端私將妻尸匿在灰堆中當時並無帮助之人民人即返海門至今年三月二十四日民人以爲日已久諒無妨碍復來滬上借住車站附近至於地方廳拘押之陳炳維陳念宗等雖與民人相識確與此案無涉區員得供以事關命案立發電話報告地方廳昨午該廳飭派法警往區將陸榮郎迎提到案即經檢察官提案預審一過判陸收押候辦陳炳維陳念宗訊無關係當庭開釋 
[梟匪販私行刦]  
　　太湖梟匪宋某近在蘇浙交界處糾集土客帮匪聚衆販私且有持械搶刦情事兹爲兩浙緝私蔡統領查悉於日昨飭令第三第四第六三營馬朱婁三管帶轉飭各隊至江浙交界嚴密梭巡以保治安 
[李佳白二次就審]  
　　李佳白博士文字獲罪一案昨日午前二次開審梅律師出庭爲李辯護謂前日始受託辯護爲時太促未克詳究案情請堂上准延至明日再行開訊李自擬之疏辯書現已擬就可否由堂上准其宣讀按察使准之李遂誦讀其文略謂素抱忠於本國維護本國憲法與其高尙思想之心從無譭謗本國元首及駐華外交長官之意惟暢論時事執筆作文倉猝之際如果詞句偶失檢點敢不認錯以表歉忱著文目的在批評政治而不在批評當道此志無他當蒙鑒諒此後自當格外愼重云云侯魯公律師起稱被告之疏辯書頃方接到旣代政府起訴當然稍寛時日俾研究其言庶可决定此書能否接受作爲被告謝罪之文故請明日覆訊按察使許可遂定今日午前九時半再訊 
[新茶與蠶豆之市况]  
　　本埠茶市自春茶上市以來洋莊銷路缺乏本街銷路亦甚寥寥各客帮又因獨立風潮銀根緊急祗有零星交易温州綠茶烘靑專銷洋莊高貨現開三十二兩炒靑十五兩紅茶十七兩天同綠 
　 
 
 

Page 11

 
 
茶十五兩前日開市洋商交易祗有温州綠茶六百箱（價三十二兩）南洋帮見時局稍定亦來電訂購天同茶三百箱温州茶在潮貨中向推巨壁今届貨身甚次稍有潮濕出產亦不多較諸上届祗及半數緣今春雨水不調之故山價昂貴各客收貨運滬銷售加以水脚捐稅等費現出售每擔須虧折一二兩云 
　　新蠶豆已於前日上市係閔行產上月三日冰雹該鎭未遭波及故田間未曾受損產額較往年優美身骨亦乾淨前日頭批運來兩船計四百餘石昨今兩日又到四艘計六百五十餘石頭批到貨每擔開價五元昨今兩日因貨色稍次開價四元三角廣東帮爭先收入大多數爲所購去打包起運本埠各店家不過分購三五擔以應市面而已 
[皖省繭市之報告]  
　　本埠絲繭總公所昨接協理黃晋紳自皖省大通來函略謂近兩日來因時局轉機人心稍定銀根漸見活動各繭商前因獨立風潮接到滬埠停收勸告後繭價每擔跌至四十餘元近見時局略定華洋各商收繭漸有起色日商首先放價華商隨之故近日市價已回漲至五十五元貨身尚能可用云 
又接蕪湖繭商函告近日鄉人出售者甚少因鄉間蠶繭已將售罄明後日即可停秤惟烘成乾繭尚須數日云 
[燈塔德人應歸浙省檢查]  
　　白茆山寺燈塔德人派法生及小洪山燈塔德人潘法生日前由崇明縣知事奉令派員前往塡發執照檢查嗣以該二山地點均屬浙江管轄不在崇明界内自應咨由浙省官廳辦理故特呈請朱交涉員轉詳浙江齊省長核辦 
[懸掛參議院照片]  
　　華僑參議員沈智夫業已由京來滬昨將參議院全體在會場所攝影片送至工商研究會懸掛以爲紀念 
[商界請留站長]  
　　閘北滬寗鐵路麥根路車站站長王炳甫近由局長調往他處辦事南北市糧食公所及車站轉運公會聞之以王站長辦事數年對於商家感情頗洽故於昨日公舉代表張樂君面謁該路洋總管曁周代局長請將王站長免予調動以資熟手 
[美洲藝術家來滬獻技]  
　　藝術家美人鄧鐵氏近因航海東游道出滬江自昨日起在美界北四川路虬江路口上海大戲院登臺獻技聞臺上横一長索鄧氏駕獨輪之自由車從繩一疾馳而過雖在平地亦無此穩快又將車顚倒横置鄧氏仍能超乘其上横駛倒馳從心所欲且於飛馳之中植立起舞或作金鷄獨立或作蜻蜓倒豎種種花様並於繩上樹立歩梯一具鄧氏步登其巔四面懸空一無依賴泃絶技也好奇者盍往觀之 
[縣敎育會與城東女學之開會期]  
　　上海縣敎育會訂於六月十七日卽陰曆四月二十八日下午二時在西門外公共體育場開常年大會昨已通告會員届時蒞會並隨帶會費銀一圓又城東女學社訂於十六日即陰曆二十七日午後一時至四時開十五週紀念昨亦備東分送請男女敎育家至時往觀以襄盛舉 
[靑年會夜校續招新生]  
　　靑年會夜校於上星期六晚行夏季始業式學生約二百五六十人先聚於殉道堂内由各級敎員分班率領上課該校現因普及敎育推廣學額故擬續招各科新生若干名如國文英文打字縮寫簿記商學國語商級英文會話等均可揷班凡各界靑年有志向學者可速往報名受課 
[通俗宣講社南區宣講記]  
　　通俗宣講社於前日（十日）下午三時在南市迎春高昌廨南區宣講所開第一百另九期宣講會先由總幹事袁頌豐報告次由單貽孫講愛國以愛用國貨爲先導蓋用國貨利權不致外溢商戰甚於兵戰語極痛快娓娓動聽印培君講改良風俗首在改革人心今日世風澆薄吾輩極宜自重葛雲韶講衛生方法至五時始分各種印品搖鈴散會是日露天學校仍在火神廟第二次開課四時起由主任敎員俞元爵宣布校章次由袁頌豐上課秩序照舊學生亦到齊聞林穉周京於每逢星期二五日假是處開課以期普及至於下期宣講假西門外安瀾路民德學校（初次遷入爲該社之西區宣講所理事請汪春波擔任）舉行請王立才主講云 
[核議補助博文女學經費]  
　　上海縣知事公署昨令學務委員賈豐芸文云案奉江蘇滬海道尹公署第二百六十七號訓令内開案據上海博文女學校長鍾鏡芙呈稱竊鏡芙等創設博文女學校注重婦學保存國粹開辦之初卽荷前道尹批示内開瀛海交通羣言恣肆侈新學而蔑古籍潮流所及式貽禮樂將絶之夏該生等創辦女學宗旨在保存國粹期文絶續之交抱缺守殘乃在巾幗曷勝嘉許所請提倡尤表同情等因復禀敎育部奉批國文專修科應更名國文講習科等因當以遵批易名懇求立案並飭補助禀復大部並禀鈞署曁上海縣知事轉詳咨部立案民國四年七月三十一日奉上海縣知事公署飭第六七二號爲飭知事六月二十八日奉江蘇巡按使公署第三六四一號飭開准敎育部咨開據博文女學校職員鍾鏡芙等爲遵批易名懇求立案並飭補助事等情到部查師範學校規程第六十五條講習科由省行政長官定之該校旣經改定名稱自應遵照此條禀由本省長官咨部立案以符定制至撥欵一節亦應由本省長官視察該校情形應否補助酌核辦理除批示外相應咨行轉飭酌辦可也等因准此合飭該道尹知照等因並據該職員鍾鏡芙等具禀到署除批示外合飭該知事知照此飭等因到署奉此合行轉飭該職員知照此飭等因同日又奉上海縣知事批據禀並章程均悉該女士創辦女學志在提倡國學宗旨純正殊堪嘉尙候即據情轉詳立案等因敝校旣蒙鈞署曁上海縣知事先後嘉許批准提倡並予轉詳咨部立案迄今三載黽勉進行冀副盛意無如辦事日久困難日深不得已於本月初旬電　大總統維持當蒙助洋五百元藉濟眉急復禀敎育部咨行蘇省長酌撥補助並禀省長旋奉部批呈悉所陳各節自屬質情已據情咨請蘇省長查酌辦理矣應即知照等因續奉省長批呈件悉查該校請予補助經費一案近准敎育部咨行到署當以該校内容有無可以咨部立案之資格地方有無補助該校之餘力催令滬海道尹從速查復核奪並先咨部在案仰即知照等因伏思敝校開辦伊始禀詳立案奉准施行是立案之資格早經取得惟補助之頒給尙屬虚懸無如社會信仰益宏生徒日衆旣不能中途停輟辜負諸生又不能積極進行徒呼將伯當道提倡於前必當維持於後預算每月若得補助二百元便可支持永久再謀擴充伏乞鈞署俯賜成全分行道屬各縣酌量資助分擔則爲數不多集腋則成裘自易爲此瀝陳不勝激切待命之至等情到道據此除批呈悉查前奉省長公署訓令該校有無可以咨部立案資格地方有無可以補助該校餘力已轉上海縣知事調查情形設法補助在案據呈前情候再訓令上海縣知事查照作速調查資格設法補助經費可也至所請由屬縣分攤之處向無此種辦法碍難准行此批等因掛發外合行訓令該知事立即遵照具復毋延切切此令等因到署奉此查此案前奉道尹第二四八號訓令卽經轉令查復在案兹奉前因除行縣敎育欵產處核議補助經費外合行令仰該員即便查照前令併案查復此令 
[緝私隊查獲私鹽]  
　　浦江上南川緝私隊前日在浦江查見十六舖某米行夥萬春生同一出店某甲在平安小輪上起運由寗波舟山販來之私鹽八大包當即一併扣住將人證及私鹽交崗警帶至第一區警察署問明事實仍飭緝私隊帶回該隊繼由隊長派人將私鹽及行夥出店等人一併押送地方檢察廳候傳行主王某預審核辦 
[燃放爆竹之禍殃]  
　　前日下午二句餘鐘閘北長安路怡興里二弄熊華卿家因喜事燃放高陞鞭爆遺火於協和絲廠之凉棚一霎時燃着是日適逢星期廠中夥友出店均已出外故廠内雖裝有太平龍頭無人開水施救幸該廠凉棚方在蓋築尙未完工即由竹匠及衆鄰居帮同撲滅惟該廠牆上所開之窗户已被灼焦四區姚署長聞警立飭巡官長警到場彈壓火熄後將熊華卿拘入區署留候訊問 
[牛羊行請緩遷移]  
　　法新租界嵩山路捕房捕頭因南陽橋一帶新闢租界地方遼闊居民增多該處興隆永記興隆瑞記等牛羊行六家穢氣四佈實與公衆衛生大有關碍且現在天氣漸熱難免釀成疫癘故於昨日傳齊各行主至法公廨請飭遷移興隆永記等各户同稱前向華比洋行租賃時言明開設牛羊行房東並無異言是以開設若欲遷往他處一時實無相當房屋請求寛限數月中西讞員會商之下判各退去候再核奪 
[凉棚碍及電車]  
　　滬南電車公司因西區一帶沿馬路各店舖所搭凉棚大都佔至街沿之外以致電車經過屢被兜碰電桿是以函致工巡捐局轉函淞滬警察廳於昨日飭令該管二區署警佐余炳文於午後親赴該處偵察卽向各店逐一知照勸令從速收進其未搭凉棚各店舖亦預先知照以街沿爲止萬不可佔出馬路云 
[拘獲百龍黨匪首]  
　　浦東南滙縣境百龍黨匪首蘇阿夢（即牛頭阿夢）前因在航頭鎭一帶糾黨强搶閨女陸秀英及孀婦陳呂氏吳沈氏等犯案纍纍迭經葉知事飭拿未緝前日經派駐航頭鎭之第九區區長費芝田偵知蹤跡飭警將該匪首拘獲押解南滙縣署訊辦 
[追獲搶取首飾之匪徒]  
　　匪徒盧倡雄前晚在克能海路慶祥里攫取周吳氏金挖耳區逃由捕追獲帶入捕房昨解公共公廨經中西官訊供屬實判盧押西牢三月贜交原告領回 
[重申取締茶館之禁令]  
　　浦東爛泥渡淞滬三區警察署解恩桂警正昨出示諭云照得本署轄境茶館多至六十餘家所有取締章程迭經宣布在案乃日久玩生往往發現賭博講茶等弊或則至晚十一點鐘並不遵章收市任意容留茶客若不重申禁令殊不足以維秩序而挽頽風除飭長警從嚴干涉外爲此示仰各該茶館一體遵照嗣後如茶客犯有以上情事立即報知就近崗警辦理倘敢故意容留一經本署查出輕者將該茶館主拘案科罰重者勒令停業决不姑寛其各凛遵切切特示 
[串拐隣居女孩]  
　　劉於玉住閘北梅園路前日串同拐匪楊雄飛誘拐隣婦徐唐氏之六歲女兒金囡藏匿美租界開封路楊某家内昨由該氏投報四區警署將楊劉二人拘獲並在楊身畔抄出書信兩封書中所述均係拐賣婦人小孩之事署長諭飭押候提到女孩及羽黨再行懲辦 
[調查員查獲拐匪]  
　　拐匪唐國三陳長元串拐得二十七歲揚州婦人夏劉氏於昨乘太古洋行之西安輪船起程當爲救濟會調查員趙再靑倪善昌查獲押送地方檢察廳訊究 
[江北女子迷路]  
　　江北女子牛寳珠年十八歲昨在北蘇州路迷途由捕查見帶入捕房經捕頭略詰數語諭飭轉送公共公廨留養候核 
[拘獲花會航船]  
　　浦東人周增福在虹口花會大廠内代爲誘賭（個中人名曰航船）昨日至浙江路逢人兜攬適被包探李明泉查見將周拘獲搜出花會字據帶入捕房押候解送公堂請辦 
[索討欠欵之打架]  
　　江北人陳阿三昨在元芳路向翟四福索討欠欵互相打架由捕查見一併拘入捕房捕頭論飭各存洋一元保出候解公堂訊明核斷 
[冒騙貨物之指控]  
　　湖北路大新樓菜館指控甬人范金如私刋圖章揑寫字條向廣衡隆號冒騙値洋四二三元之貨物昨由捕房將范拘解公共公廨經中西官略訊一過判范押候查明於禮拜五再訊 
[混售冒牌香烟]  
　　英美烟公司控愛爾近路五百十七號門牌婦人華岳氏混售僞造刀牌香烟昨由捕房將該氏連同僞牌香烟數盒解送公共公廨先由原告西人麥立夫上堂請究訊之華岳氏供稱此項香烟係代方裕泰烟紙店捲成並非自已假冒乞鑒中西官判氏罰洋三十元充公如無力繳洋改押女所一月 
[工巡捐局准搭凉棚之章程]  
　　工巡捐局朱局長昨發布告云照得南市街道本甚狹窄每届夏令居户沿街搭蓋竹篾凉棚易肇火警經本總局布告禁止在案兹查新築各路路線較寛舊路亦有已經放寛之處値此時届夏令自應酌量地段分别辦理現經規定凡三丈闊之馬路兩旁有人行道側石者各該居户如須搭蓋凉棚准予按照後開章程來局繳費領照施工每年陽曆五月起至九月止届期一例拆除如 
不經領照私自搭蓋仍照向章處罰其馬路不及三丈或闊度雖敷而並無人行道側石者仍着遵照前項布告祗准支蓋布篷朝晚收放以防火警而肅路政爲此布告仰住户舖商一體遵照此布計開一此項凉棚爲天熱體恤商人起見暫准搭蓋自五月一日起搭限至九月三十日止一律拆去逾期不拆計日期多少議罰一此項凉棚以道路闊度在三十尺以外有側石者准予搭蓋如道路闊度雖隔三十尺而路旁並無側石者或側石上並無餘地者卽不准搭蓋一凉棚柱脚祗准在側石内竪立不得越出側石並不得損拆路面一凉棚頂挑出闊度民國路以側石爲限其他各路至多不得逾六尺其高度及垂下尺寸須高出電燈之上不得遮蔽光線候察勘酌定一執照費按丈計算每丈銀二元於領照時繳納不滿一丈者以一丈計算其一丈有零者作二丈計算以此類推一未領執照先動工察出議罰一領執照後不遵定章及尺寸不符者查出後勒令拆去照章搭蓋並議罰金一違章罰金視凉棚大小由一元至五元爲限 
[指控私用賬洋]  
　　錢純卿至總巡捕房詣控蘇州人王某私用賬洋三千二百五十元等情昨由捕房將王拘解公共公廨請究中西包探投訴被告已在捕房認有現洋二千元存在城中姊夫蔣通夫家等語俞裘讞商之英白副領事判王押候函請地方檢察廳移傳人證再訊 
[請封電燈碾米廠續紀]  
　　葉玉範前至法公堂控被在押之泗涇鎭大有豐電燈碾米廠協理邱梅生虧欠煤價洋四百四十元向索推諉延不料理請求追繳等情前日提訊邱稱雖與葉玉範交易但非商人經手故不知所仍究有若干請察中西官判候松江縣將廠發封並移提該廠股東到案再行訊斷 
[原告貼償飯食費]  
　　俞明揆前延愛倫律師代表至法公堂控稱俞前代作頭陳信高墊欵造屋被陳虧欠銀一千三百兩向索不理求追等情陳供認欠銀並稱商人亦被該地主虧欠造價曾經具控地方廳業已判决候該地玉出面當可追出歸還餘無别欵可籌判令產備抵在案後經查得陳信高所置之產均已透抵在外無從追繳今已管押日久故又傳訊陳伯執前供求請光保出外料理原告則請再嚴追中西官諭曰如欲押追應由原告繳呈飯資每月洋六元遂判陳還押追繳 
[壓損屋角之糾纒]  
　　王黃氏前至法公堂控稱貼隣吳廷章家翻造房屋婦人之屋險被牽動坍倒今已壓損屋角向之理論恃蠻不睬請求訊究等情判著被告將壓損之處從速修理在案昨由黃氏投稱雖已修理仍有漏水之處可否由婦人雇匠重修著吳擔任修費請核吳廷章由伊子金松投案聲稱奉諭之後均已修竣王黃氏纏擾不休應請核斷中西讞員以供詞各執判候飭探查明再行核奪 
[債務人避匿不見]  
　　陳世昌至法公堂控稱前有王星瀟以田單一紙向商人抵押至今核計本利洋二百十四元至期向索避不見面求請傳追即經公堂飭傳去後被告不到昨由原告投稱王行蹤無定難以指提聶讞員判改傳爲提到案追繳 
[姘婦挈子偕逃]  
　　吳德淸住閘北五區一分所境内與婦人王氏私識已十餘載生有一子現年八歲近該氏又與吳友席阿培有染日前契同其子與席潛逃昨被吳在横浜橋小客棧内尋獲扭控警所轉解司法科當經段科員訊明判移地方檢察廳訊辦 
[隊士查獲竊賊]  
　　閘北偵緝隊士張福前日緝獲行竊龔家宅馮生記成衣店値洋數十元衣料之竊賊陸庚榮昨解司法科押候訊辦 
[工巡捐局批示]  
　　工巡捐局批高殿卿禀請承辦渡船由禀悉所有义袋角等處渡船業傳原承辦人加認捐欵繼續辦理矣所請應毋庸議此批 
[介紹國貨]  
　　淮南產蒲甚多無如織包之法向甚劣拙時有破損故以之裝運鹽斤損失甚多濟南各公司所用鹽包已均向香港購買每年溢出之欵約數百萬元近有泰縣宋錫三君昆仲集合同志籌足資本購機設廠召工織造現已出有三星牌鹽包一種其式樣與糖包相同價値僅及香港包價三分之一廠設泰縣北門外板廠卓家巷我國各工廠盍往購之 
　　廣生行所出各種化妝品如紅雪花等製法精美頗足與外貨爭衡故自銷行以來挽回利源已不在少數現値夏令該行所出之花露水果子露等均能淸署解毒有益衛生想愛用國貨者必樂爲購用也 
　　本館復某君書 
　　昨接來書詢問本館本埠訪事有無鄒邦（名魯）其人查前年全國商會聯合會在滬開會之時曾由本館訪員轉托鄒禮邦將會場所分之印刷品多取一份送至本館迨會事終結鄒禮邦與本館訪員即脫離關係而本館則從未自用鄒禮邦爲訪員特此答復 
來件 
[凌文淵忠告獨立軍文（六月七日）]  
　　文淵爲是忠告先有二事奉告諸公卽文淵係爲辭職之議員而又曾爲質問違法副署之一人明乎此則文淵之忠告始不涉於偏袒之嫌疑而區區愛國之微意庶能表現於萬一此次政變後迭　諸公通電所謂羣小亂政議員搆煽憲法不良違法副署各端諸公若能以國家爲前提則以上問題豈遂不可解决至哉某公之言吾人非仇元首實仇元首左右之宵小非仇國會實仇國會暴烈之分子非仇憲法實仇憲法不良之條文立說分明自易收拾上不致動搖國本下不致引起反動果其所仇者得以一一解决則諸公維持國家之功亦自不朽何不此之計乃欲以元首退位爲根本解决此實駭人聽聞之主張也豈知反對者亦欲以元首退位爲根本解决此更駭人聽聞之主張也夫一國元首之進退關係國命之生存不至相當之程度遽有退位之主張元首不足惜其如國家何今諸公與反對者同一主張而其作用則異而其使國家陷於危境則無以異竊願諸公其審愼而出之大凡革命之舉必在國政上實無其他挽救之方法而所持革命目的之理由絶非代表一部之人心須得多數人心之贊同立足愈穩而愈固歷時愈久而愈厚履境愈苦而愈堅必有不可磨滅之代價方有不可磨滅之功效諸公所以欲革命者果若是乎不然則徒走極端促成反響立使國家破烈已耳昔者項城稱帝迫令退位以其行爲叛民國也今日元首是否謀叛而無故退位是不貽禍國家且諸公所爭各端是否除元首退位卽無其他解决之方法不先分别研究逕令退位在法律上絶無强固之理由在政治上時伏紛擾之危機而眉睫之禍卽在授反對者之武器諸公愼毋謂反對者之終無能爲也時機未熟不足運用多數之人心也問題不大不足激動多數之人心也今反對者所認爲時機之熟問題之大無過元首退位之解决明知自動徒以見棄國人不若利用他動表示尊重法律維護元首以爲號召天下之具將使多數人心咸附服於其旗幟之下而與諸公一决最後之勝敗幸而諸公不敗而内部並無其他複雜問題之可慮但旣開此惡例而元首保障不固則政局勢必永無寗日其將何以爲國不幸而復辟問題依法繼任問題另組政府問題外交承認問題同時發生而反對者則仗義乘間以起利用金融之恐慌利用旱災之匪患推其所極豈獨南北分離且將南與南離北與北離則是諸公不獨禍國亦將轉以自禍也論者或謂我國武力集中於北此次政變團結益堅實力旣充畏於何有文淵以爲徒恃實力五覇且敗辛亥革命之成人心爲之也實力不能居其功洪憲帝制之不成亦人心爲之也實力不能任其各况諸公之實力不患對人而患自對自對將纷對人必敗長此可恃誰其信之今人心咸以推倒元首禍及國家爲慮而諸公宣言伊始亦未及此曾幾何時遽走極端諸公何解於國人又何以自解惟思變化之來莫明其故在諸公亦或陷於不知不覺之暇以冷靜之眼光而爲精詳之視察豈知國家生死存亡之責任固不在他人而在諸公也文淵卽退一歩言之假定贊成元首退位而試問諸公革命之目的果於何在即有所在是否爲諸公共同之目的是否爲多數人心贊同之目的則均不可必夫欲推倒元首只可謂爲革命之方法不可謂爲革命之目的無目的與有目的者而互異而同云革命革命謂之感情革命可也謂之兒戲革命可也夫安見革命出於感情兒戲而能使政治蒸蒸足以福國而利民也則惟有旋得旋夫旋起 
旋滅因果相循同歸於盡即不爲國計而爲諸公計亦何必走此極端禍國自禍徒令天下後世非笑諸公之拙也然則諸公盍即矢志初心表示維護元首以絶禍源以固國命而後其他問題公諭昭昭立見解决豈非國家之幸而諸公亦可告無罪於天下後世敢進忠言幸諸公垂察焉 
雜評二 
[以勢力說告稱兵者（訥）]  
　　中國今日隱成三派勢力稱兵之各省爲一派反對之匹南各省爲一派調和之蘇鄂贛等省爲一派使數日内時局即可解决也不必論矣使寛也於记烈者則調和派已失其調和之依據勢不能不偏於一派而其投足之間必分輕重據連日内外電之消息蘇鄂贛等省有俟調和無效後一致擁護中央之决議故他日之調和派縱未必加入西南之反抗派而其行動自必與西南一致然則即以勢力論稱兵之各省寗有幸哉奈何今猶以勢力自雄而不悟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲問題 
[第八問六國七亂] [  天虚我生]  
　　今有一立方體爲狀如□（即古文國字）以紙糊而成計有六面是爲六國本屬互相結合其中雖空而自外表觀之固完全無缺之大團體也今乃有人於其邊際各剪一刀竟成牆坍壁倒之勢幸而只剪七刀尙不致於瓦解但其變象已層出無窮若更剪一刀者必有一方不復屬矣豈不危哉兹就只剪七刀而論試測其變象應有幾種試舉一例如左 
　　（一）今於四邊各剪一刀頂上四角但剪三刀壓而平之則成十字架形仍相連屬 
　　依右所舉之例乃有數種要件（一）形狀縱不規則但終不得脫離分裂各個獨立（二）不得剪至八刀致成瓜分之象（三）若用針線彌縫仍可復其原狀雖不能免彌縫之跡及少許之損傷然不失其大體（四）六國之固有地假如爲一方寸亦不得割裂多少而與他國請繪圖以明之（務須墨畫整齊以便鑟板）限陽曆六月底截止 
家庭常識 
　　解酒濕法好飲酒者每於此時多以玫瑰花等浸高梁酒備以冬服惟高梁性躁易發濕氣宜用猪油數塊浸於酒中歷數月則猪油盡化酒仍明淨不但平躁去濕有能潤腸暖胃[  項翼]  
　　治脚腫紅棗一斤去核熟花生一斤去壳二味同打爛用吊鍋蒸露每日飲之[  蒔花]  
　　精神疲倦凡人作事操勞過度每奄奄思睡此際亟宜閉目假寐約數十分鐘之後則困憊頓失心胸愉快較勝於平時蓋一接濟腦力之絶妙良劑也[  夏廷黻]  
　　種南瓜在陽歷四五月之交最適栽種其子須先植盆中實以沃泥置諸屋内俟其嫩芽發生然後移植空地之上任其攀籐結實即可採取英國農學士克西爾（ＣＵＴＨＩＬＩ）所種之南瓜係於五月初下種植之屋外稍暖之一隅一月後方移植沃土克氏言一畝之地可獲瓜二十噸瓜旣採得則任儲於何處或久久擱置不致腐壞斯物匪特有益於人即以之飼豕亦易肥腯云（唐自華）坐板瘡生臀際痛癢異常治法於黎明摘火桑葉即有白汁流出以磁器接之搽患處二次即愈 
　　燕蛇舊燕巢下不可吃鷄及蛋緣熱氣上冲巢中有燕蛇下垂似游絲端有紅點頃刻滿桌食之殺人[  然犀]  
　　小兒斷乳法用鮮鯽魚膽於炊飯時飼乳前塗乳並於兒背貼灶君像弗令人見黃粱旣熟兒不思食乳矣雖近迷信然屢試屢驗[  然犀] 栩按鯽魚膽汁極苦兒因含乳感受奇苦自不願食灶君實未嘗有功也 
　　附答僕所附印之書原備轉讓即使讓聲亦可隨時再版爲普及計故無論何時槪不謝絶特此奉答怒不函復栩白 
工業須知 
[實用人造象牙之製法（四續）] [  寄萍]  
　　第三歩製法再用純硝酸一分劑純硫酸三分劑（或將浸過之强水再加未曾浸過足度之强水三成仍可再用）如上法將第一次浸過之棉紗再行浸入用玻片蓋住俟二十四小時後將棉紗取出壓乾壓盡酸水再在水内洗浸多次以去其酸性其乾燥法不用日光晒恐乾後仍有吸水轉潮之弊亦不能用水焙恐有燃燒之虞各製造火藥廠所用爲離心機轉動純速片刻卽乾然非小本經紀家所能辦到如有電燈之處可用桌上用之電扇去其風翅略爲改造改造合式後將棉紗放入轉輪内令其轉動逾時卽乾燥乾後悶入器内不可漏氣如日久方用者可放在水内臨用時方使之乾燥最爲妥當 
　　用過之强水名乏强水可先在蒸器蒸取硝酸再在玻璃鍋内蒸去其水分而成爲純强硫酸惟其色殷紅袛可自用不能出售乏强水十成約可提硝酸二成弱硫酸六成弱 
　　火棉旣成其他造作等工甚易試驗一次自能舉一反三其造作時應用之藥料如下（一）依脫係硫酸火酒蒸化而成一名以脫（二）火酒（三）樟腦凡假象牙假玳瑁假蜜蠟假琥珀軟片影戲片及各種類似金石質之半透明體袛用火酒樟腦二物將火棉加入略加微熱自能漸漸溶化火酒宜少以能壓扁或適於造作爲度洋囡囡吹球地球鏡背及内實石膏之洋傘柄等須旋盪均匀者用火酒宜多以稀薄如火湯者爲度至形形色色任意作模施彩可也造成之物如無光彩可用水形醋酸刷物面曝於日光内自能光彩煥發 
　　輕汽球像生果吹呌等軟質用火酒依脫和匀將火棉加入自能溶化溶至稀薄如榆樹水狀放入模型内旋轉令其匀滿倒出餘料乾後揭開模型卽成輕汽係硫酸溶化鋅質（卽白鉛又名亞鉛）所生之汽即輕汽放入球内自能勝空（已完） 
集益錄 
　　第二十五問外國信封所土之膠皆透明作玻璃狀中國仿造者則往往易起龜坼或則駁落或則發霉究應如何製法乞示[  振華]  
　　答第夺十五問兹事予辦工廠時曾細加研究所得成績竟與舶來品同法用白淨樹膠（西藥房購每磅約一元須用石灰收極燥庶可研碎）四份澱粉（同上每磅約三角半）三份（或用中國小粉漂去酸質晒乾亦可）淨白糖一份共研細末入磁鍋中加水少許燉之使融成膠用毛筆刷於封口候乾即能透明如玻璃若欲貯藏則納於廣口瓶中雖久不壞但易乾燥宜密閉之或藏粉末而臨時加水融之亦便若專爲平時封信用者須加甘油（購處同上又名甘醇每磅約八角）少許則不密貯亦不易乾[  栩園]  
　　第二十六問市間洋廣貨舖以及烟紙舖所用櫃台上之大玻璃磚往往用之三四年即有細紋痕迹力揩不去以致模糊不明未悉博學家能設法去此痕迹而使光潔否乎[  金山鐘]  
　　更正成昌花邊公司經理係沈君科成前誤沈爲吳合更正 
長篇小說 
[寫情小說柳暗花明錄] [  常覺小蝶天虚我生合譯]  
　　第十章（三） 
　　維廉曰伯爵我愿人也使汝愛彼亦正與我同其熱度則汝當體上帝之心掬誠告我母徒苦我我必自死其心决不與汝爭妬使汝初未嘗愛不過視爲消遣之事則句言次乃以拳自擊於膝曰則汝實爲侮弄女郎我必與汝結算此賬天帝鑒之我固愛重女郎者也羅倫至此始下其手舉其凝滯之目光以視維廉曰勇哉汝固有權可以鞭我撻我今試問汝二者之中將奚擇言時而笑笑狀至獰若含有無限之悲憤旣曰汝以此問我吾亦無隱乎爾吾殊無意爲汝二人之梗蓋我此生已拼終身鰥矣此語出維廉如得赦詔亦不顧羅倫爲狀如何已自椅問一羅而起樂極乃撫掌曰伯爵汝眞天下妙人汝當恕我無禮羅倫則仍不動聲色徐曰此何用恕汝此一番舉動亦不失爲丈夫吾不怪汝至疑吾人欲奪汝愛則汝實爲大誤維廉曰嗟乎汝存此心天帝佑汝必矣但吾觀薏德彼之對汝貌雖强項而心實軟凡汝作語彼雖貌爲鄙夷而其心實方傾向於汝嗟乎吾不知女郎之心果爲何物製成者羅倫不答則仍掩面廻首以視爐火維廉曰但此吾亦不能怨彼蓋丰度如汝豈能不動女郎之憐且薏德者秉性高抗彼心所愛亦正見其賞識之眞然而於我殊不利也蓋我欲得其心卽無汝在前亦且戞戞乎難之羅倫曰難耶此則何說維廉强笑曰無他蓋吾窮也凡人而窮又豈能博美人之歡伯爵富人自不知此中之困苦矣羅倫歎曰富矣吾固富然我乃恨不與汝易地而處言次又亟中止曰但汝今後之計劃如何維廉曰我欲望其事成首在自謀生計使他日足以自立吾無他長但能經理田產及相馬然欲致富則何異撮土而爲山 
　　今天第五張停刋一天 
 
 
 

Page 15

 
 
   
 
 

Page 16

 
 
   
 
