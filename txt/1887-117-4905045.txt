# 1887 - 117 - 4905045

 

Page 1

 
 
[古今圖書集成第一批出書告白] [  圖書集集成印書局主人美查啓]  
　　本局所開印古今圖書集成截至三月終巳印過原書三千八百五十六本尙存未印者一千一百六十四本約至八月間全書可以排竣擬定分　　　其第一箱裝明倫彚編並目錄業巳裝訂成書計四百零八本合原書一千三百廿二本其明倫彚編本可卑日　齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間要訂齊第三　屆時望交第三批銀五十兩領全書一部計三箱如刻下欲先領明倫彚編並目錄一箱須卽繳第三批銀五十兩其銀仍交申報舘常給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[發兌石印綱鑑易知錄告白] [  點石齋代啓]  
　　綱鑑易知錄一書淺而顯簡而賅讀史入門之易尤勝史略約編等書坊刻漫敗閱者厭目本齋覔得善本倩人一律工寫圈點眉批悉仍舊貫兹巳爲協記儘數售去分釘十二本外加套子定價每部三元五角願購者祈向南北申昌及文瑞樓書坊取閱可也此佈 
[發兌石印歴代賦彚告白] [  點石齋代啓]  
　　院試功令重制義而古學亦特設專場拔萃取優必於此占首籌操勝算卽下而府縣兩試亦招童生報考蓋所重可知矣通籍而後散舘也　大考也矅惟於賦乎是求卽下惟於賦乎是務　御定賦彚一書起周之末訖明之季會萃二千餘年之傑作成藝林之大觀洵非他集所能仰望雙梧室主人印成密行細字本脫胎於　内廷初印本精妙無比價洋每部十元正批發在點石齋售在南北申昌京都則在煤市街源豐潤票號世有講求是學者 
[新出石印典制分類文稿告白] [  點石齋主人啓]  
　　近來石印小題文之多坊間不下数十種從無嗢開生面獨出新意者宜畫樓主人仿四書類典之例分類四十有四專選名稿　作得文二千　　精抄精校交本齋石印一切數見不鮮之作槪屏弗錄旣足以資揣摩之助亦足以補類典之缺自是一舉兩得想海内文人當亦有目共賞焉約四月中旬成書裝訂十冊價洋兩元五角上海售處在法大馬路南申昌蘇城在婁門内平江路魏家橋南潭子里吳宅如欲躉購面議可也 
[楚省江雨棠方伯整頓釐金詳稿]  
　　爲遵札核議詳覆事光緒十二年十二月十四日奉撫憲憲臺札開照得抽釐原爲濟餉理應涓滴歸公以求實濟鄂省地大物博爲四方商賈輻輳之區若認眞整頓每年所收之數斷不僅止定額去歲漢口吳丞能力挽頽風核實經理收數頓至加倍足徵得人斯理並不甚難他處向獨能照辦前經該局司道將通省各局卡釐金酌定額數原係　酌各該處情形議定卽商情消長不常亦不至甚相軒輊况有短絀之處卽當有長收之處何各局收數大半不敷比較卽間有抽收較旺者亦不過勉强敷額其中顯有不實不盡訪聞各局委員廉謹自持者尙不乏人而勤奮有爲者多　恒覩竟有收數實溢於原額以多報少上下分肥陋習相沿實堪痛憾當此庫欵支絀之際若不大加整頓釐務焉望起色查收數逾額原有鼓勵章程此後不妨從優給奬若收不足額亦應按成議罰以示警戒庶勸懲兼施方稱允當至各局司事人役實繁有徒計其辛工每月不過數千品類不齊難保不格外搜求朋串舞弊實爲釐務之大蠧與其濫用糜費何若减其人數豐其工食俾獲實用至一切支銷浮濫亦屬太甚其可撙節之處不止一端第各局情形不一本部院亦未便歴歴指斥致卡員拘泥牽就應令各局自行刪减大致總宜視事務之繁簡定用項之多寡俾少一分浮冐卽濟一分餉需爲此札仰該總局司道卽便遵照分行各釐卡委員務須力除從前積習設法整頓並由總局妥議勸懲章程詳請核示如有收數較旺者應行記功酌委署事仍照舊章辦理此外或令接辦或量調大卡須每月詳加考核不必俟年滿始議去留如卡員果能竭力整理徵收大有起色自是廉能之吏本部院定卽奏請奬叙或不論資格拔委署事以昭激勸其收不足額者若僅子撤委實不足以蔽辜應核其成數分别給予記過扣委扣補倘有以多報少或串通船戶　店賣放偷減或任意苛索勒罰致商民裹足或怠於稽杳致卡役司事舞弊侵漁卽應詳請奏叅并勒令將短收銀數照額繳足以示懲警如卡員人等尙無弊竇内有人地不宜才力不及者亦卽隨時請撤攺委該總局尤當破除情面認眞嚴核先行通飭各卡自明年正月起卽應照辦一面將勸懲章程詳細核議具詳通飭遵行此札等因奉此仰見憲臺整頓厘綱力求名實俾功過不稍寛假庶賢愚共凛勸懲其所以戒飭而振勵之者曷勝欽佩伏查光緒九年八月續增厘金章程内嚴核功過一條聲明多收一成留辦一年多收二成期滿再留不拘年限钦收三成於不拘年限中仍按年詳請記奬多收四成至五成分别儘先委署少收一成查係有因准予留辦少收二成期滿攺委少收三成攺委仍詳請記過少收四五成者隨時撤差歴經遵辦在案兹奉前因謹將勸懲舊章加等辦理從光緒十三年正月起如照額多收一成留辦仍記大功一次多收二成除留辦記功外仍隨時察看調辦大局多收三成詳請委署優缺一次多收四五成者詳請專案保奬少收一成以下記過一次姑准留辦以觀後效少收一成以上查明有因無因分别去留仍記大過一次少收二成除不准留辦外仍記大過二次少收三成俟輪委到班扣委一次仍記大過三次少收至四五成者照徵收關稅例分成勒賠如查有舞弊營私情事卽詳請從嚴叅辦似此加等勸懲庶各有所儆惕矣惟各局卡收厘有旺月淡月之分情形未能一律大約春夏旺月較少秋冬旺月較多以一年定考成則收數缺額者無可藉口其中倘有不肖局員或任意侵漁飽囊槖或藉端苛罰累商民一經訪查得實應卽立子詳叅其人地不宜才力不及者亦應隨時撤換此外收數平平擬請仍照舊章辦理至各局司巡品類尤雜工食月僅數千文而厘收多寡悉出其手以重大之事託之於微末之人防範稍有未周難保無以多報少情事總局稔知其弊故不准瞻徇情面濫用匪人况現在定有額支　如何裁减歸併悉聽委員自裁嗣後倘仍有舞弊司事定惟該委員是問至於通省厘局經費本較他省爲簡光緒六年因湊撥邊防裁减二萬數干串十年裁併員卡復節省四千餘串上年詳定額支又約省錢一萬數千串一裁再裁實已核實撙節若再加刪減深恐别滋弊竇所喪實多應請仍照舊額開支總局仍隨時查察如有浮冐另支輕則駁斥重則詳究以重正欵所有遵飭核議勸懲章程並陳各局卡大略情形是否有當相應具文詳請憲臺察奪批示以便通飭遵照辦理除詳督撫憲外爲此備由申乞照詳施行詳督撫院再奉批後又禀奉憲諭少收一成以下及一成以上二項尙須剖析分數加入比較酌别等差凡少收一分至五分者姑准留辦如比較上三屆多收免其記過少收五分以上至一成者 
 
 

Page 2

 
 
姑准留辦仍記過一次少收一成以上至一成五分者查明有因無因並比較上三屆收數盈絀分别去留仍記大過一次至少收一成五分以上悉子攺委並記大過一次以示區别而昭公允合併遵照　光緒十三年正月十一日奉督部堂裕批仰候撫部院核示遵行繳正月初十日奉撫部院奎批楚省厘金爲濟餉大宗目下收數日絀自應亟加整頓據詳核議懲勸章程尙屬平允仰卽通飭遵行惟本部院訪聞各卡弊端不一其爲害最深者莫如减價招徠　該卡不致短絀而别卡則因之受累實屬得不償失亟應　行禁絶如卡員仍萌故智或經訪聞或被别卡禀訐定行從重叅辦至本省各卡抽收厘金章程聞亦不甚畫一是否限於地力礙難更正然其中弊混易滋應令各卡員將該卡歴來專收何項貨物某項若干收厘若干一面造册送局查核一面榜示局門俾衆目共昭過往客商一覽而知免致司巡人等朦混抽收串通舞弊併卽轉飭一體遵辦仍候督部堂批示繳 
[本舘接奉電音]  
　　昨接在京友人發來電音有本月初八九十日　諭旨八道敬謹譯登○四月初八日奉　旨詹事府右贊善員缺着秦澍春補授山東道監察御史員缺着端良補授趙季枚着照例用周慶芝着回任准　卓異加一級仍註册候升王冠珪着以同知用欽此同日奉　上諭昨日翰林院引見滿洲日講起居注官各員奏對履歴清語生疎者甚多並有草率者實屬不成事體嗣後各衙門帶領引見人員務當倍加謹愼滿洲各員口奏清語尤應於平日加意學習如再錯悞失檢定必子以懲處懐之欽此○初九日奉　旨霍穆歡轉補翰林院侍讀學士錫鋼補授翰林院侍講學士欽此同日奉　上諭本年京師入春以來雖經得有雨澤尙未渥沛甘霖現在節近立夏農田待澤方殷允宜虔申祈禱朕於本月十二日親詣　大高殿拈香　時應宫着派惇親王　昭顯廟着派貝勒載瀅　宣仁廟着派貝勒載漪　凝和廟着派貝子奕謨同於是日分詣拈香欽此同日奉　上諭四川永甯道沈守廉重慶府知府恒齡福建建寍府知府蔣斯岱均着開缺送部引見欽此○初十日奉　上諭四川重慶府知府員缺着王遵文補授欽此同日奉　上諭劉銘傳奏臺灣創辦商務摺内抬寫處天恩字樣誤書天准殊屬疎忽着交部察議欽此同日奉　上諭李鴻章曾國荃奏統兵大員積勞病故臚陳戰績請旨優卹一摺前福建陸路提督唐定奎前隨李鴻章轉戰江蘇直隸山東河南等省攻剿捻逆所向克捷又跟劉銘傳赴陜甘勦匪繼後回防徐州旋調臺灣設防留辦撫番開山事宜剿平番社光緒元年擢授提督嗣復調　江陰歴著勳勞深資倚任上年因在防患病准其開缺兹聞溘逝軫惜殊深唐定奎　照提督軍營病故例從優議卹加恩子謐原籍及立功省分准其建立專祠並將戰功事蹟宣付國史館立傳以彰忠藎該部知道欽此 
[學憲回省]  
　　浙江學憲瞿子玖大宗師科試甯波旣畢於本月十一日文斾遄回文武各官皆往郵亭恭送 
[古潞雲痕]  
　　由北通州至天津向可遵陸而行無須杭以一葦自上年平家疃決口後運河由城南三十里漷縣東門外順流直下遂不免揭厲之嗟矣近因水淺膠舟每致行人阻滯漷縣紳商遂籌欵在東門外建築一橋工成於三月二十一日行人感其德惠幾于載道口碑○今歲接辦春賑查明災村分别極貧次貧各戶給以票據三月十五後州牧王司馬督率委員携帶制錢分路親視散給不假胥役之手以期實惠均沾○三月二十三日許觀察率同屬下官員至南門外先農壇致祭禮也○北通州西門内小後街丁某家有古槐一株歴二百餘年枝葉古茂頗　 
可入畫相傳樹上有神家人早晚必焚香以祀三月二十一日晚焚香畢悞將未燼之香置樹根下少焉火發炎炎直上宛然火樹銀花鑼警紛傳水龍畢集是地附近倉垣西倉監督及王司馬紛紛馳至將火澆滅雖枝葉未有害樹本已枯焦矣夫焚香以求佑也乃神且不能自佑其樹烏能佑人愚夫之愚誠可哂己○某甲以售麫茶爲業一肩荷兩口幾如劉毅之無儋石儲一日荷担至東塔胡同有某乙者突如其來自後拍其左肩曰隨我來甲卽弛担道旁惘惘然隨之而去及至北街羊肉店乙購肉十斤向店夥云留我兄在此吾往某錢店換錢去來視日下樁時當有肉價奉趙也店夥允之久之不歸疑有别故向甲詰問甲目瞪口呆不答一語店夥見有異急取凉水灌之始憬然悟奔回東塔胡同見原担雖在而所賣零錢及應用傢伙已失其大半矣店夥向索錢甲百口莫辯只得央人理處陸續歸還意者該匪有迷藥使之然乎然而行道者倍宜謹愼巳○道門口劉姓失去九歲女　孩至今尙無下落父母痛不欲生哀悔無地蓋亦被匪拐去也 
[珠海紅鱗]  
　　張香帥吳清帥於前月二十四日偕赴虎門巡閱砲臺并調各營兵操演其有訓練不精軍實不齊者分别斥責迨本月初一口還轅當公出時署中日行公事遞至行轅核辦差役人等奔走往來殊形僕僕聞清帥　陛見時　皇太后諭以粤東海防緊要琶任後當與督臣善爲籌策俾得有備無患云云故此次體察情形布置防禦以便入楓宸告也○番禺縣楊大令蒞任後以禁賭爲先務明查暗訪雷厲風行日前拘獲賭匪數人研究之下供出某地保得錢包庇大令怒立提該保重責枷號示衆以儆效尤想經此嚴懲若輩或知歛跡也○上月二十七日午後東北方有黑氣一道自下而上俄而雨師稅駕風伯揚威郊外田禾多半摧折居民訛傳有秃尾龍作變咸慄慄危懼日來尙未放晴寒氣頗重寒暑針低至五十度彼敝裘典盡者不免瑟縮堪虞矣○某日突有匪徒多人持刃至河南某姓家强行入室刼掠一空雖經鳴鑼號救而人皆畏匪兇横無敢與之拒敵者按河南一隅邇來盜劫之案層見疉出未識有地方之責者將何以善其後耶 
[明月簫聲]  
　　有字之紙泰西人頗不愛惜甚有用以拭穢抺桌者中國則向來敬之重之好善者必焚諸爐中抛諸海内誠以人無論士農工賈非字無以記時日通悃忱判是非核數目故必若斯之敬重也揚州叅府署西鉅茂雜貨店主某甲不甚識字而於字紙頗知敬惜店中所售草紙必將紙邊字號剪裁近更刊板刷印遍貼勸人略云倘有善士借　者分文不取一時論者咸云經紀中人而能如此惜字實屬不可多得然使西人聞之則必笑之以目矣○某坊地保獲住一小竊年纔弱冠似非土著人當卽送交巡查局請辦局員研訉之下直認行竊不諱及供出姓氏里居局員不勝詫異蓋實係清白人家子弟也正擬令其取保釋放又據達士巷某家訴稱今春被人挖門竊去衣物當經呈報兹已聞訪獲該竊懇乞提懲所云該竊卽甲也局員不覺憮然歎息飭將該竊暫爲看管一面報信其父令其具保領回憶子不教父之過溺愛之咎其何能辭○清淮人某甲開設雞鴨店有某乙時來賒欠索之不償一日遇諸灣子街阻而向索乙逞蠻不理甲忿甚褫其周身衣服付長生店庫錢是時適有乙友過此見之忿不能平欲揪甲至保甲局申訴嗣經路人排解令乙償欠囑甲服禮事遂了結旁有嘲之者曰彼時爾飽飫烹宰頗覺適口充腸今豈執熱願凉乎何竟不顧乃服衣裳也又有爲之解嘲者曰爾旣不能切磨箴規其亦守罔談彼短之戒乎遂相與徘徊瞻眺舉步引領而去 
[雲津官報]  
　　新　簡順天府尹高搏五京兆萬鵬於前月二十八日由皖抵津在吳楚公所暫駐襜帷謁見李傅相兼拜司道各員旋於月之初二日入都　階見傅相於其啓行時躬率文武各大員寄請　聖安禮也○長蘆運憲賀幼甫都轉之封翁前工部尙書雲甫大司空於本月初二日到津花下板輿天倫樂叙府縣及鹽塲印委各員以迄運署書差人等均赴茶店口官船局　迓○前任天津府調任揚州府宜子望太守霖於前月到津小駐紫竹林旅邸俟海晏船來附之到滬以便赴邗履任○固原提督雷偉堂軍門蒞津日期曾登前報兹悉目下軍門暫駐西關萬盛店俟隊伍到齊點騐後卽須晉京　陛見其瀛眷先於初二日前赴保陽俟帥節出都隨同回任云○長蘆運憲賀幼甫都轉示期本月初一日盤庫初二日　關及謁廟行香初四日閱坨初六日考試書院○鎭守廣州等處滿洲副都統尙仲勉都統制於前月廿九日乘高陞輪船到津換坐南船由北運河取道通州晉京　陛見 
 
 

Page 3

 
 
[福州官報]  
　　○藩轅牌示署春州劉朝縉調省差委遺缺以試用通判沈壽昌署理縣丞侯維漢委辦同安茶厘兼子口事務從九劉光燾委辦羊牯稅厘事署邵武縣朱承烈到省知府傅以禮委辦學轅提調縣丞彭源崙交卸政和門厘卡事務縣丞羅兆淵交卸通濟門華稅事務 
[文星照滬]  
　　内閣學士禮部侍郎前江西學政洪文卿殿元丁艱後在家讀禮近以服闋赴都昨晨道出滬江就觀音閣碼頭小泊乘輿登岸拜會蘇松太道龔仰蘧觀察聚談片刻旋卽興辭間閣學小住數天卽須附輪北上云 
[賽馬三誌]  
　　昨爲本埠西商賽馬之第三日曉起油雲蔽天護花陰重捲簾四望謂家人曰每歲賽馬之期必有雨師灑道故西人　謂較中國舁神禆雨爲益靈意者今日其將應之乎于是家人之料理春衫准擬憑軒觀覽者至此咸止不往觀及亭午澆書旣畢天忽放晴遙聞轆轆然自東徂西者眞車如流水馬如龍也日之旣夕觀賽者歸詢之則曰今日仍賽八次第一次五馬海琛勝第二次九馬喃爾代老船塢咖立司勝第三次太古洋行茶師代泰昌行勝第四次八馬沙遜行勝第五次七馬拉古勝第六次十馬怡和行哈甫勝第七次十一馬喃爾代太古匯豐合勝第八次四馬跳浜跳花萁架一黄馬奪得錦標有乘白馬者隨入河中是日英領事清龔仰蘧觀察往觀而賽者興益豪注益重聞有以萬金數萬金角輸贏者不覺喟然嘆曰嗟乎哉是誠所謂到底不懈者哉我華人作事始亦采烈興高洎乎三鼓氣衰卽不免因循委靡西人則不然往往窮其心力所至如積薪然必使後來之居上斷不肯以始勤終懈貽强弩穿魯縞之譏賽馬僅游戯耳且猶再援再厲若此然則卽小以喻大諸凡有關于民生國計者槪可見已我華人不將對之而恧然哉然我華人何弗因之而奮然哉遂泚筆作賽馬誌 
[發落拐案]  
　　去冬川沙人項慶之媳陳氏被蟻媒朱王氏等誘賣與滬城洋鐵店主丁文正爲妻經項尋見扭　局中由局移縣補提在案一千人訊得陳氏業已懐孕暫發善堂俾分娩後將孩交丁具領各蟻媒則勒令分别繳洋交保中有朱王氏者起意拐賣且冐充該氏叔母列名身契上曾得身價洋九十元因着管押比追以上各情業已疊登前報事經多日朱王氏祗繳洋四十六元其餘屢比不繳至日前陳氏業已分娩堂董函致署中隨于昨日提集通案人証訊供發落矣 
[加賞孩]  
　　三月十三日蘇婦陸顧氏挈隣人陳春觀之女至滬北老閘林祥和燭店内暫憇旋卽失去遂籲請與昌絲棧主陳君竹坪懸金尋訪如有將此女領至與昌者願謝洋二十五元種種細情見於本月初四日申報事隔多日信息杳如昨經陳君來言現願加懸里賞如得珠還合浦當酬番佛四十尊女名阿妹年甫七齡未經穿耳頭梳小辮戴半和尙帽靑布對襟衫靑布單褲足穿舊鞋父母年己五旬三房祗此一女諸君子有知其下落者旣堪行善又足發財亦何憚而不留心偵訪耶 
[英界公堂瑣案]  
　　包探康阿順禀稱竊犯丁阿桂前曾假裝大老官模樣搖搖擺擺至妓院打茶圍乘間竊取妓之衣飾事發解案判發 
捕房管押六月今又竊取張秀寳等家之銀水烟袋二枝銀豆蔻盒三枚銀表一枚皮棉單夾綢縐衣服若干件共質洋百元之譜用餘五十元寄存東棋盤街某妓院經小的查得先往吊洋又分别向各質鋪吊贜送案當查取各贜時用去洋二元妓女張秀寳王金寳張小寳沈小寳胡梅卿鴇兒李王氏曹家娘龜傭錢銀奎陸阿三周春山陸阿行陸阿川均投案報明所失之件請爲給領丁供認疉犯行竊叩乞施恩源來當永昌德昌福元等質鋪餘昌等押鋪诸夥均呈質票請追當本蔡太守詳訊之下着各繳半本連起案之洋分别償還計當鋪五五折質鋪三五折押鋪三折外更賞給該包探洋八元償還查贜費洋二元尙存五元五角留候充公賊交各失主分别認領丁照原斷加押一年半以儆○西包探羣禀稱怡和洋行某輪船主報失火油查得由船上大副人等賣與黄松才爲特一并傳案該輪船主申訴前因并稱大副等皆美國人已投美領事署呈控惟買賊者爲華人請爲傳訊黄供寗波人開西國裁縫鋪去年十二月該輪船大副託銷火油五十八簍計二百八十餘箱價照市銀當卽付楚蔡太守商之賈副領事飭將黄交保候示○某西人訴稱馬夫龔盈大駕車至靜安寺旁有余阿鶴徐阿四所駕馬車爭先鬥捷致被碰傷由印捕追獲解案蔡太守訊供之下飭將余徐交保俟西人睚馬車修理禀明需費若士再行核辦以上情節曾列報章昨日該西人訴稱車已修　費洋二十六元請爲追繳印捕禀稱余徐爭先時由余車碰傷西人馬車余徐堅執如前太守謂駕車飛駛本干例禁僅僅將車碰傷猶爲小事設竟性命不測將如之何遂判余償洋十七圓三角二分徐償洋八圓六角六分余徐嘵嘵置辯强稱並未碰撞如何斷賠太守怒甚喝令押候繳洋○一百五十二號華捕禀稱朱合明楊永生與曹金小爭設菜攤互相毆擊致曹受傷因拘朱楊送案曹供小的在塲中設魚攤被伊等逐去與論遭擊頭顱受傷朱供該處向由小的擺設魚攤日前有事回里洎重來滬上已被佔去攤基楊供小的見伊等爭執爲之解勸曹稱朱楊皆行兇蔡太守騐得曹受微傷判朱楊各押七天以儆○前本邑西鄉人程德昌訴稱妻子被蟻媒宋子雲賣入娼寮攺名爲妓蔡太守批令自行查明下落禀候核奪昨程又投案遞禀聲稱現有宋之同黨陳某在叩請着交太守允之○高易洋行經收房租西人偕華人李某訴稱華鋪顧阿卿積欠租洋十八元向索無着查得顧開設烟館兼放東洋車並非無力繳租請爲追繳房票附呈蔡太守傳顧庭訊西人申訴前因并稱捕頭已經將顧工洋十元七角代爲扣出祗少七元三角矣顧供小的租住高易房屋多年積欠房租是實惟曾向李先生言明每月拔付洋二元不料彼卽告知捕頭將小的卯名革去小的並不開烟館更無東洋車放租捕頭已飭包探陳阿九查明矣所少之洋容卽措繳太守限七日内繳洋至顧供並不開設烟館斥革實係寃誣儘可自向捕頭訴明毋庸在公堂置辯 
[法界捕瑣案]  
　　龜奴某甲賃屋卜隣里安頓其細小已則爲妓院燒湯每至夜深不返其妻楊花逐水生性顚狂致與大自鳴鐘附近某客棧司帳人某乙有私比翼鶼鶼儼同伉儷甲聞之勃然曰物各有主人各有偶是非路旁弱柳烏能攀折任人耶遂於前晚將黎明時排闥而入則野鴛交頸正在雙宿雙飛　縳送捕房請爲懲辦捕頭以事雖齷龊亦宜澈底根求因着分别押候解案訊供○浦灘一帶野鷄挑夫每遇輪船抵埠時紛紛上船兠攬挑物客苟一不謹愼彼乘間　物而逃前日句探嚴頌眉巡至城河沿見一挑夫手携包裹中衣服求售隨卽扣住盤問該挑夫初尙飾詞唐突後在身畔搜出質票彼如供認三十五天之前某日招商局江天輪船到滬有客嘱挑行李乘其不備竊得衣包内有衣十一件已經質去若干矣遂將人賊一併拘入捕房捕頭着押候解訊○大茂錢莊控豐記猪行欠銀曾經前讞員翁子文太守飭包探嚴頌眉將單開各欠戶往來帳目逐戶對明限三日繳案如不遵照定卽押追此皆見諸前報者也至前口該包探持公堂信票帶同豐記猪行司帳秦炳釗等往各戶收欠各戶推諉不承以致分文未得因先拘押六人以待解訊○前報列浦左人某甲之妻私逃來滬經甲尋訪卽有八仙橋左近某客寓中人華蘭亭願爲交出向索謝儀甲等遂　至浦東私刑吊打云云所有拘住之三人管押捕房迄未解案據云當華被打時有某乙見而相勸甲等遷怒於乙軋至船中吊打兩日夜不給飯食乙再三哀告始得釋回旋亦來滬前日行過法界與甲等相值扭住鳴捕拘到兩人諒須與在押之三人一併解案也 
[上海高易籌賑公所撮要]  
　　章君錦文因續鸞膠蒙在申諸友惠賜隆儀遙念直東兩省待賑孔殷敬遵諸友之囑將筵資洋念元交敝所彚解災區并囑登報以誌之○余君鏞江屢惠賑欵昨又夾函云前曾願以蘭石畫潤助賑旋以要事旋里未遂所愿今復來申寓吉祥街泰和齋内如有紈摺扇屏條等件送至寓所準三日取件潤資悉數移賑謹代登報奉聞所有潤目前經列報不贅李朝覲秋坪氏謹誌四月十二日 
 
 

Page 4

 
 
[浙省撫轅抄]  
　　四月初四日憲駕由嚴州大閱畢回省申刻淮轅候補会楊叔澤由滬局回省禀到布理問陸繼賢禀知釐捐局委嵊縣絲捐差　謝卽辭○初五日牌示曉諭事照得時交夏令天氣漸煖今本部院定於四月初七日換戴凉帽爲此曉諭仰闔屬文武各官一體尊照特示又照本屆光緒十三年秋審應行提勘各犯本部院定於四月初八日會同司道審錄特示巡檢陳永瑶禀知厘捐局委諸曁絲捐差叩謝○初六日徐懋簡禀知臬司委調督審局正審差叩謝典史郭文緯由京騐看來省禀到禀見潘文翰起服來省禀到禀見○初七日夏献鋆禀銷新市厘局差回省禀到陳永瑤禀見辭赴諸曁絲捐差秦文棣由京騐看來省禀到主薄沙炳鋆禀見辭赴富陽絲捐差○初八日候補府劉康來禀知防軍局委解東洋銅銀赴滬楊保彝交卸桐廬縣事回省禀到 
[蘇省撫轅抄]  
　　初九日知府用升補太倉直隸州上海縣莫禀到謝升補太倉州飭知梅崇誥靖江縣會勘升坍田畝回並禀知聞訃丁本生母降服憂陳起禀知丁父憂 
[江督轅門抄]  
　　四月初五日鹽知事陳元章回楊州○初六日方燕昭辭回蘇 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年四月初五日京報全錄]  
　　宫門抄○諭旨一道錄前○雲督岑奏爲滇川電綫接合工成日期摺○水師提督李奏爲操練兵輪接巡長江起程日期摺○随督譚奏爲軍政暫緩舉辦摺又奏請更正片○又奏防營員弁履歴造册送部片○將軍慶奏請留子在任帮辦家務片○楚督裕等奏爲簡缺知府照例擬補摺○護西撫李奏爲留員補用片○四月初五日内務府國子監正藍旗值日無引見○六額駙假滿請安○怡親王謝署領侍衛内大臣恩○四川學政高賡恩謝恩○姚田趙時熙有連各預備召見○志元請假十日○長善續假王日○召見軍機瀅貝勒姚田趙時熙有連○○降二級留任雲貴總督兼署雲南巡撫臣岑毓英跪奏爲恭報川滇電線接合工成日期請旨飭議章程恭摺仰祈聖鑒事竊查雲南電線攺接鄂電經北洋大臣李鴻章奏奉諭旨欽遵辦理嗣由李鴻章遴派諳練委員李必昌盛宣懐等先後到滇臣隨派文武員弁並各營兵丁三百名會同勘明安綫處所並將電杆本料責成各地方官豫先採辦齊備當於十二年士月十五日由蒙自縣開工立杆安綫起至本年二月初七日已將滇電安至可渡河與四川電綫接合兹據該委員李必昌等禀報前來臣查中瀘州八滇至蒙自縣計程二千一百八十餘里由蒙自至可渡河亦在一千一百五十餘里路途之遠經費之鉅本非滇力所能籌辦經李鴻章奏蒙天恩高厚賞廢海關經費辦理不須滇省籌欵能將電綫要工於八十餘日内告竣飭查所造工料極爲堅固靈巧目前南北聲氣呼吸可通洵堪上悒宸厪惟何項事件應先電奏再行詳細恭摺具陳何項事件仍應由驛路馳奏且電奏到京應由何處衙門代奏滇省均無　章可循合無仰懇天恩飭下部臣核議章程咨行來滇俾得遵循辦理至該委員等監造電工沐雨櫛　不避烟慞實屬箸有微勞　如何保奬曁報銷電工經費統由北洋大臣李鴻章查核分别辦理所有滇川電線接台工成日期請旨飭議章程緣由謹恭摺具陳伏乞皇太后皇上聖鑒訓示再雲南巡撫係臣兼署毋庸列銜合併陳　謹奏奉硃批該衙門議奏欽此○○江南長江水師提督奴才李成謀跪奏爲恭報奴才接閱兵輪船操練接巡長江營伍起程日期恭摺仰祈聖鑒事竊奴才上年巡閱營伍事竣回駐太平府日期當經恭摺奏報奉旨知道了欽此欽遵在案奴才自上年十二月　調集各兵輪在吳淞口外操練後嗣因天氣　寒風雪交作且有在廠修理各船雨月以來未及赴洋校閱現據報各船均經脩竣出廠應卽前往督同操練查兵輪爲今當務之急平時雖定立章程使之按期演習必親赴各船逐一考察方昭　實槍砲打靶務令測量準頭發必命中船圖陣式尤當講求變化動合　宜步伐端貴整齊技藝臾須純熟各船弁勇人等於管駕則騐洋面之生熟於隊長則演訓練之勤惰于管輪則騐心思手足之靈鈍均應按名稽核分别記功記過庶優者有所奬而愈勤劣者有所警而加勉並須親率各船駛赴外洋詳究風濤沙線之法總於無事之日　存臨敵之思如兵輪有應辦事宜自應隨時咨商兩江督臣曾國荃妥爲辦理俾臻精密事畢卽由江陰按巡長江各標營伍兹於二月初四日乘坐登瀛洲兵輪出洋調閱各兵輪船操練後遵卽泝流而上按營考核力圖整頓不敢稍形寛懈如查有軍實不齊操防不謹各員弁卽　咨會兵部尙書　彭玉麟及各督撫臣從嚴叅辦决不姑容俾肅戎政以期仰副聖主整軍經武之至意所有奴才按閱兵輪船操練接巡長江營伍起程日期理合恭摺具奏伏乞皇太后皇上聖鑒謹奏奉原批知道了欽此○○頭品頂戴陜甘總督臣譚鍾麟跪奏爲陜甘本年軍政暫緩舉辦恭摺具陳仰祈聖鑒事竊照陜甘光緒八年軍政經臣以提鎭各營兵制尙未復舊將陜省各員弁奏明均以提鎭出考留任甘省各營亦奏請展緩舉辦嗣准部議暫緩一二年辦理等因當經移行遵照旋於十一年據各提鎭將各員弁出考仍請留任十二年又值二年半薦舉之期並無應舉應劾人員復經奏奉諭旨允准在案兹屆十二年照例舉行軍政而陜甘管制未復各員弁或補缺後尙留防營或歴俸未滿三年應舉應劾難以照例查辦合無仰懇天恩俯准本年軍政仍照上屆暫爲展緩容臣體察情形再行辦理以昭核實其有庸劣不職有干八法者隨時嚴查撤叅俾肅戎政是否有當謹會同西寗辦事大臣福裕陜西撫臣葉伯英甘肅提臣周逵武署陜西固原提臣沈玉遂合詞恭摺具陳伏乞皇太后皇上聖鑒訓示謹奏奉原批着照所請兵部知道欽此○○譚鍾麟片再武職保案清單内留陜儘先補用提督張得勝悞寫記名遇缺簡放提督儘先遊擊陶仕明悞寫世明藍翎儘先補用都司文光明悞寫花翎儘先補用都司陜甘卽補都司張炳桓悞寫張炳垣都司楊廣福悞寫光福藍翎守備銜儘先千總易梅如悞寫花翎儘先補用守備藍翎守備黄榮貴悞寫花翎守備黄福廷悞寫黄福庭請飭部一併更正謹附片陳明　乞聖鑒謹奏奉原批兵部知道欽此○○頭品頂戴陜甘總督臣譚鍾麟跪奏爲防營保案文武員弁履歴造冊送部查核恭摺仰祈聖鑒事竊前奉部咨以甘肅防軍保奬員弁履歴未經另列清單將臣議處等因查部定章程於十二年四月二十五日具奏五月十二日奉行到甘臣當經轉行各營遵照辦理而防營散處邊地近者千餘里遠者三四千里雷正綰一軍駐防鳳凰邊門則在六千里外文報往來動須數月勢難刻期造齊故臣上年八月具奏時不及另列清單也至所保員弁履歴若詳細載入單内多者需摺四五開少者二三開計七百餘員需二三百摺高至尺許不便翻閱伏思國家最重莫如計典各員履歴亦係造册送部自可仿照辦理兹將各營送到履歴先行造册送部雷正綰一軍現在奉文撤歸俟回甘時再行飭令造齊補送合無仰懇天恩飭部將送到各員弁履歴仍照關外防軍保案核奬以昭激勸謹繕　具陳伏乞皇太后皇上聖鑒訓示謹奏奉原批着照所請該部知道欽此○○慶裕片再據福陵總管果勒敏禀稱眷屬於夫歲來奉家務甚煩請將次子繕本筆帖式護軍英夔留於任所帮辦家務俾公私不致牽繫等情前來理合附片陳明伏乞聖鑒訓示謹奏奉原批着照所請該衙門知道欽此○○頭品頂戴署湖廣總督臣裕祿頭品頂戴湖北巡撫臣奎斌跪奏爲簡缺知府照例擬補恭摺具陳仰祈聖鑒事竊照安陸府知府胡廷華於光緒十二年九月初一日在沙市厘局差次聞訃丁母憂當經具題開缺聲明所遺員缺扣留外補查截缺章程内載丁憂病故之缺有本日可計者卽以各本日作爲開缺日期今准補安陸府知府吳廷華係於光緒十二年九月初十日在沙市厘局差次聞訃丁母憂應歸九月分截缺是月分只此一缺毋庸掣簽應照例擬員請補查例載道府同知直隸州知州通判知州如係奉旨命往或督撫題明留於該省候補者無論應題應調應選之缺歴准先儘補用又道府直隸州知州遇應用候補時先儘科甲出身人員如科甲出身人員不合例或人地不宜應令詳細聲明方准以别項出身人員候補人員請補又丁憂終養廻避撤回各項選缺應先儘記名分發人員請補不准於摺内聲叙人地未宜如記名分發無人准以各項候補班前候補正班人員酌補各等語今安陸府知府係屬選缺湖北省知府一項現無記名分發人員臣等在於通省候補知府内逐加遴選查有正途出身之補用知府周文浚年四十七歲河南商城縣人由附貢生於咸豐七年因守城剿賊出力蒙保以中書科中書並六品頂翎八年報捐主事籖分兵部車駕司行走同治三年甲子科中式本省鄉試舉人五年加捐郎中籖分刑部雲南司行走旋由刑部郎中在籍辦團守城出力蒙保奏九年二月二十五日奉旨着以知府分發省分補用十二年報捐指省湖北十三年應甲戌科會試中式貢士殿試二甲進士榜下呈明原保知府六月經吏部帶領引見奉旨着分發湖北補用十一月二十八日領照到省試看期滿奏請以煩缺留省補用嗣於辦理牙帖釐金出力經部議叙給予加一級紀錄三次臣等查該員周文浚年富才明留心吏治以之請補安陸府知府洵堪勝任據湖北布政使蒯德標署按察使武震會詳請奏前　合無仰懇天恩俯念員缺　要准以補用知府周文浚補授安陸府知府實於地方　益再該員係候補知府請補知府銜缺相當毋庸送部引見謹合詞恭摺具奏伏乞皇太后皇上聖鑒勅部核覆施行謹奏奉原批吏部議奏欽此○○李秉衡片再前准部咨勞績捐納試用各項人員應於到省一年期滿由督撫詳加察看奏明分别補用等因在案兹查有補用直隸州知州張涵試用知縣洪昌言均已試用一年期滿據藩臬兩司出具考語詳請核奏前來臣查補用直隸州知州張涵年壯才明勤愼不懈堪勝煩缺直隸州之任試用知縣洪昌言才識明敏謹愼安詳堪勝本班之任均請留於廣西遇有缺出照側分别按班補用除將各員履歴送部外謹會同兩廣總督臣張之洞附片陳明伏乞聖鑒訓示謹奏奉原批吏部知道欽此 
昨報所錄四月初五日邸抄校勘者偶爾疎虞致前後有倒亂之處兹復重加排定登諸今日報章閱者鑒之[  本館附誌]  
 
 

Page 12

 
 
[光緒十三年四月初六日京報全錄]  
　　宫門抄○諭旨四道錄前○疆撫劉奏審明按例定擬摺○又奏爲核明定擬摺○又奏報道員出缺日期片○蘇撫崧奏報海運漕糧全數兌竣放洋日期摺○陜督譚奏委署道員片○浙撫衛奏海運完竣援案奬叙摺○四月初六日理藩院鑾儀衛光祿寺鑲藍旗值日無引見○安興阿假滿請安○徐會澧等謝授侍讀恩○山東叅將劉會雲謝恩○恒秀謝放杭州織造恩○順天府府尹高萬鵬到京請安○廣西按察使張聮桂請訓並請假一個月○熙貝勒銘勛各請假十日○倉塲衙門奏漕船五日回空○值年旗奏派管理新舊營房之大臣派出榮祿○文又奏派值年大臣派出恩佑○召見軍機張聮桂高萬鵬劉會雲賡音布○皇上明日辦事用膳召見後至北海看待衛箭○○尙書銜降一級留任甘肅新疆巡撫二等男臣劉錦棠跪奏爲核明捉姦已離姦所非登時殺死不拒捕姦夫按例定擬恭摺具奏仰祈聖鑒事事竊照英吉沙爾廳回民木沙戳傷回民哈生木身死並畏罪自戕平復一案前據署英吉沙爾廳同知劉嘉德禀詳當經臣批飭將犯傷醫痊訊擬招解去後嗣犯傷平復劉嘉　未及審解卸事移交接署同知范兆麟審擬詳解喀什噶爾道黄光達咨由兼臬司鎭迪道恩綸核明具詳前來臣親加覆核綠木沙籍隸英吉沙爾廳種地度日與巳死哈生木素識無嫌木沙之妻來里比比先未嫁木沙時哈生木常至其家來往來里比比見面不避光緒十年六月間哈生木乘間與來里比比調戯成姦後非一次並未給過錢物來里比比之夫木沙及母白合塔加罕均不知情迨十月間來里比比嫁與木沙哈生木時常前往續姦木沙亦不知覺嗣來里比比恐木沙撞破姦情常住娘家與哈生木遇便姦宿自此木沙生疑屢次留心查察十一年十一月十七日來里比比與哈生木在娘家後園行姦經木沙捕見撲捉哈生木奪路跑走未獲拉進來里比比投知白合塔加罕嚴加訓責旋令偕歸必被毆責約俟稍緩伴送回歸木沙負氣走去十八日木沙前往催令來里比比歸家走至村外瞥見哈生木與艾里牙同在一處彎身砍柴觴起前忿赶攏斥駡哈生木不應欺姦其妻哈生木回頭觀看木沙抽出身帶小刀戳傷其左肩甲心坎艾里牙正欲攏勸哈生木轉身逃跑木沙復赶至身後戳傷其脊膂倒　艾里牙連忙赶攏喝阻木沙亦卽畏罪自戕胸膛歇手艾里牙通知哈生木之兄納士來前往看明抬回救治罔效延至二十日哈生木因傷殞命投明玉孜巴什報騐訊詳批飭將犯傷醫痊訊擬招解嗣犯傷平復劉嘉德未及審明卸事移交范兆麟審擬詳由兼臬司鎭迪道核明具詳經臣覆核無異查例載本夫捉姦已　姦所非登時殺死不拒捕姦夫者照罪人不拒捕而擅殺律擬絞監候等語此案木沙捕見哈生木與其妻來里比比行姦撲捉未獲嗣經瞥見氣忿赶攏斥駡並用小刀戳傷脊膂等處身死捉非姦所殺非登時自應按例問擬木沙合依本夫捉姦巳離姦所非登時殺死不拒捕姦夫者照罪人不拒捕而擅殺律擬絞監候秋後處决來里比比與哈生木通姦合依軍民相姦姦婦枷號一個月杖一百係犯姦之婦杖决枷贖飭屬領回聽其去留姦夫哈生木罪有應得業已身死應與救阻不及之艾里牙均毋庸議無干省釋除全案供招咨部外所有核明此案按例辦理綠由理合恭摺具奏伏乞皇太后皇上聖鑒謹奏奉硃批刑部議奏欽此○○尙書銜降一級留任甘肅新疆巡撫二等男臣劉錦棠跪奏爲核明鬥毆斃命按律定擬恭摺具奏仰祈聖鑒事竊照莎車州纏　托古大毆傷艾里身死一案前據署該州知州劉兆梅禀詳富經　批飭訊擬招解去後劉兆梅未及審解卸事移交署知州劉嘉德審擬詳解喀什噶爾道黄光達咨由兼臬司鎭迪道恩綸核明具詳前來臣親加覆核緣托古大籍隸莎車州種地爲業已死艾里係其堂舅母吉米里比比之子素好無嫌光緒十一年六月間艾里借用托古大牛隻犁地言明使牛一天還工兩日迨後艾里犁畢地畝只還一工再未前往是月十四日早飯後托古大因割麥禾緊急工復難雇往尋艾里割麥適與途遇告述前情艾里答稱不暇還工隨在身上取出天罡一元給令另雇托古大不依斥其懶惰艾里分辯回詈並攏揪托古大胸衣舉拳欲毆托古大掙不脫身致指甲抓傷艾里咽喉艾里仍不鬆手托古大情急用拳向毆一下致傷艾里左太陽穴倒地擦傷左額角胸膛經買賣托和大路過蹩見趨至喝阻詢知情由通知屍母吉米里比比前往看明扶救移時艾里因傷殞命投約玉孜巴什報騐獲犯訊詳批飭訊擬招解劉兆梅未及審解卸事移交劉嘉德審擬詳由兼臬司鎭迪道核明具詳臣覆核無異查律載鬥毆殺人者不問手足他物金刃並絞監　等語此案托古大用拳毆傷艾里身死查艾里係托古大堂舅母吉米里比比之子並無服制應同凡論依律問擬托古　合依鬥毆傷人者不問手足他物金刃並絞律擬絞監候秋後處決見証買賣托和大救阻不及應毋庸議無于省釋除全案供招咨部外所有核明此案按律辦理緣由理合恭摺具奏伏乞皇太后皇上聖鑒謹奏奉硃批刑部議奏欽此○○劉錦棠片再臣前據署阿克蘇道雷聲遠禀稱　病日加沈重懇請給假交卸署缺等情當經查有喀什噶爾道黄光達安詳謹愼辦事實心堪以調署遞遺之缺查有營務處二品頂戴鹽運使銜准補阿克蘇道袁垚齡器識宏深善持大體堪以委署正在檄飭遵照間適據三品銜甘肅遇缺儘先提奏道温宿直隸州知州陳名鈺禀稱雷聲遠已於正月二十九日因病出缺所有關防由署道庫大使楊陛承送交州署封存禀報前來除飭該州陳名鈺暫行兼護道篆並催黄光達俟袁齡到日迅速交卸起程馳赴署任外謹會同陜甘總督臣譚鍾麟附片具奏伏乞聖鑒謹奏奉硃批吏部知道欽此○○江蘇巡撫奴才崧駿跪奏爲恭報蘇省海運漕粮全數兌竣放洋日期恭摺奏祈聖鑒事竊照蘇松等五府州屬光緒十三年起運十二年分徵收漕白二粮酌提十萬石循行河運其餘米石仍由海運當將頭批米船於二月初九日兌竣放洋業經奴才恭摺由驛會奏一面飭催上緊撥運接續兌開北上嗣據具報兌竣二批米船五十隻共裝交倉漕粮正耗米一十一萬五千七百六十三石零隨運經剥食耗等三欵米三千八十六石零沙船耗米九千二百五十七石零於二月十八日起陸續放洋亦經奴才分别咨行騐收防護在案兹據蘇州藩司易佩紳臬司張富年粮道成桂會詳據海運滬局委員詳報末批米石催撥各屬接續剥運到滬詳愼選騐米色現已全數兌竣計酌用沙衛等船三十隻共裝交倉漕糧正耗米六萬八千六十一石零隨運經剥食耗等三欵米一千八百一十五石零沙船耗米五千四百四十四石零一律發給水脚等銀取具領狀互保實裝米數各結查明水手籍貫携帶器械塡給聮單於二月二十六日起委員押令開出吳淞駛至崇明十滧海口守風放洋聮檣北上所有派撥招商局輪船裝連交倉漕糧正米二十六萬二千石白粮全數正米七萬二千餘石現已據报起運漕白共米二萬九千五百五十石其餘米石亦卽接續赶運赴津等情詳請具奏前來奴才查光緒十二年冬漕徐提撥河運漕米十萬石外其餘漕白正耗米六十二萬八百餘石交沙衛各船並招商局輪船分裝由海運津仍由粮道運通交兌今沙衛各船承運正漕米石業已全數兌竣　洋北上辦理尙稱安速除照案分别咨行騐收防護以期迅抵天津赶早剥連赴通交兌仍飭催招商局將輪船承運米石掃數裝兌開行另報外謹將沙衛等船海運正漕全數放洋日期會同兩江總督臣曾國荃漕運總督臣盧士杰恭摺由驛具陳伏乞皇太后皇上聖鑒謹奏奉硃批戶部知道欽此○○譚鍾麟片再安肅道一缺扼守邊隘爲甘肅新疆咽喉毗連土爾扈特蒙番各部落撫綏巡緝要在寬猛得宜自嘉峪關通商以來雖無大賈運貨入境而小販時有至者現尙未設領事均由關道持平辦理惟地多陰寒動輙攖疾前壧任皆未秩滿而去自非氣體結實鮮不視爲畏途兹查有蘭州府知府恩霖才具優長辦事穏愼自同治十三年出守鞏昌嗣調蘭州於今十有四年地方情形極爲熟悉前在總理衙門當差數載於中外交涉事宜亦深諳練以署斯缺洵堪勝任除檄飭遵照外謹附片陳明伏乞聖鑒謹奏奉硃批該衙門知道欽此○○頭品頂戴浙江巡撫臣衛榮光跪奏爲海運完竣查明尤爲出力官吏援案懇恩分别奬叙恭摺仰祈聖鑒事竊照浙省杭嘉湖三府屬漕粮攺由海運每屆事竣歴將辦理出力之委員書吏曁商船牙埠人等擇尤請奬在案查光緒十二年起運十一年分漕曰粮米飭令各屬提前赶辦由海運津運交通壩經粮道廖壽豐督率各局員悉心經理一律交兌全完米數顆粒無虧米色悉皆乾潔辦理尙屬妥速所有在事各員書吏或總稽運務籌畫精詳或派船騐兌晝夜辛勤或歴涉重洋備嘗艱苦不無微勞足錄又杭嘉湖照管知府督飭所屬首先全完催科得力似應將該府縣等一併量子奬叙用昭鼓勵據粮道廖壽豐會同布政使許應核案開册詳請奏奬前來臣覆核無異除出力稍次之員給予外奬並商船牙埠人等確查另辦外謹將尤爲出力官吏酌擬奬叙繕具清單恭呈御鑒合無仰懇天恩俯准給奬以昭激勸理合恭摺陳請伏乞皇太后皇上聖鑒訓示謹奏奉硃批吏部議奏單併發欽此 
 
 

Page 13

 
 
[光緒十三年四月初七日京報全錄]  
　　宫門抄○諭旨五道錄前○發抄硃批十道○粤督張奏報交卸兼署撫篆日期並請賞假調理摺○廣東學政汪奏敬陳歲試情形摺○豫撫邊奏叅員弁摘　摺○浙撫衛奏委署知縣各缺片○又奏籌解銀兩片○鄂臬成奏報接印任事日期摺○陜督譚奏爲道員因病呈請開缺並請簡放摺○淮安監督明奏爲减賠免議叩謝天恩摺○四月初七日吏部翰林院八旗兩翼值日吏部引見二十一名翰林院十名鑲紅滿二名○禮王等春操覆命○謨貝子松溎惪銘各假滿請安○榮祿謝管新舊營房恩○榮唐謝授大理寺少卿恩○寳昌請假十日○召見軍機謨貝子潘祖蔭白桓愛隆○發抄盧士杰奏清淮隨營差遣員弁未便裁减奉硃批着照所請戶部知道欽此○又同知王泰　等期滿甄别奉硃批吏部知首欽此○李鴻章奏請仍以李大霆借補大名遊擊奉硃批兵部議奏欽此○又副將請革職奉硃批徐得榮着卽革職兵部知道欽此○又開復順義令胥寅亮革職處分奉硃批着照所請該部知道欽此○又請以趙欽舜補寳坻令奉硃批吏部議奏欽此○岑毓英奏查明土藥貨厘未便加收奉硃批該衙門知道欽此○又全懋績署曲靖府奉硃批吏部知道欽此○又鶴麗鎭朱洪章等請緩陛見奉硃批着照所請兵部知道欽此○又發給戰兵月米奉硃批該部知道欽此○○兩廣總督臣張之洞跪奏　恭報交卸兼者撫篆日期並微臣舊疾復發懇恩賞假調理恭摺具陳仰祈聖鑒事竊照新任廣東撫臣吳大澂現己抵粤臣當將廣東巡撫關防及太平橋監督關防王命旗牌文卷等件於光緒十三年二月初九日委員齎送撫臣接收臣卽日交卸署出伏念臣當兼權撫篆之日正勉銷病假之時孱軀本未復元而吏治軍政餉需盜案洋務邊情兩衙瘦公事一時並集尢無喘息之暇誠以委畀之厚時事之艱不敢不勉策疲駑獨自搘拄現在署任雖獲交卸而本任職守煩重依然幸同官有人可資商搉亟擬趁此調養宿疴兼因感受春寒獨動肝木舊証鬱塞作痛醫者謂病源在於用心太苦有乖消息之宜必須息心靜養非藥餌所能驟效惟有籲懇天恩賞假一月俾得調理速痊勉圖報效至日行緊要事件臣仍當力疾會商東西撫臣妥爲辦理除恭疏题報外所有微臣交卸兼者撫篆日期並懇恩賞假調理各緣由謹繕摺具陳伏乞皇太后皇上聖鑒謹奏奉硃批着賞假一月欽此○○内閣學士兼禮部侍郎銜廣東學政臣汪鳴鑾跪奏爲敬陳歲試惠潮嘉及廣州三认一州情形恭摺仰祈聖鑒事竊臣於上年七月十二日接任視事當經奏明在案旋于八月初四日出省按試嘉應次及潮州惠州十二月初三日回抵省署翌日卽扃試廣州本棚生童文場於歲杪竣事本年正月初間接考武塲至二月初二日始畢所試三府一州文風均屬可觀尤以廣州嘉應爲最諸生中於時藝律賦試帖外經學史學算學頗知講求實際各有專門此外如天文地輿水利海防以及練兵製器之屬亦間有潜心研究期於致用者正不獨摛藻揚華詞章茂美巳也文童應試大縣多至四千人其二三千人者所在俱有不乏清雋秀異之才均足如額取進武塲弓馬技勇亦多操縱自如尤以廣州旗學爲勝惟人才薈萃之區卽弊病叢生之地譸張百出時虞防範難周臣每至一棚不憚反覆開導加意稽查然槍冐頂替等習濡梁已深一時未易盡絶迭經查獲均交提調官分别懲治不稍姑容數棚以來漸知斂跡臣惟有益加嚴密隨事激揚奬賢者以樹風聲斥不肖以資警惕俾諸生知僥倖苟且之事爲恥進而敦勉於學問又進而求益於身心以兾無負朝廷廣厲學官勸懲兼施之至意南韶連三屬暫行歲科並考前經奉旨允行當于明年科試時一併辦理省城自入春以來雨澤頻霑四鄉土膏滋潤二麥秀實雜粮暢茂民情亦均安謐足以仰慰宸厪此次臣拜摺後卽往高亷雷瓊等處依次按試合併聲明所有微臣接辦三府一州歲試情形理合恭摺具陳伏乞皇太后皇上聖鑒謹奏奉硃批知道了欽此○○頭品頂戴河南巡撫臣邊　泉跪奏爲特叅疎防寄庫銀兩被刦員弁請旨摘頂勒限嚴緝恭摺仰祈聖鑒事竊臣前因豫境盜蹤未靖節經嚴飭所屬整頓保甲認眞巡緝不啻三令五申兹據尉氏縣知縣許文鏞禀報光緒十三年二月二十七日晚准洧川縣護送郾城縣批解丁耗河夫房雜稅等銀五千七百餘兩赴省過境寄存縣庫是夜四更時分被賊扭鎖入庫看役王應先等喊捕均被拒傷劫去銀三千七百餘兩經兵役追獲賊遺棄銀三百餘兩實被劫銀三千三百六十兩　等情該縣等事前旣不認眞防護事後又不能跟蹤破獲捕　實屬廢弛據藩臬兩　轉據該管道府詳揭前來相應請旨將尉氏縣知縣許文鏞署尉氏汛把總李世濚一併摘去頂戴勤限一個月將此案贜盜破獲究報倘逾限仍未弋獲再行從嚴叅辦以儆　懈理合恭摺具陳伏乞皇太后皇上聖鑒訓示謹奏奉硃批許文鏞李世濚均着摘去頂戴勒限緝拿贜賊究辦餘依議該部知道欽此○○衛榮光片再奉吏部頒發章程各省州縣缺出分班輪者先委正途一人次委勞績一人再將各項委用試用人員輪用一人每屆三月彚奏一次等因歴經遵辦在案兹查光緒十二年冬季分浙省輪委州縣有署西安縣知縣善廣撤省察看遺缺委試用班捐歸候補知縣饒雲鵬署理又長興縣知縣顧鴻烈丁憂遺缺委正途班拔貢試用知縣林端仁署理又安吉縣知縣李宗鄴叅劾遺缺委勞績班候補知縣吳俊署理據藩司許應鑅詳請奏咨前來臣覆核無異理合附片具奏伏乞聖鑒謹奏奉硃批吏部知道欽此○○衛榮光片再案准部咨議覆直隸總督李鴻章等會奏勘估熱河宫墻泊岸堆撥倉厫並武列河大壩　工請籌撥的欵一摺抄奏内開撥浙江籌邊車餉銀十五萬兩解赴直隸總督衙門交納等因光緒十二年十二月初二日奏奉旨依議欽此欽遵咨行到浙並准直隸督臣李鴻章咨稱熱河工程緊要速將部撥工需銀兩由號商匯解天津均經行司遵照在案兹據布政使許應鑅詳稱現經移准釐捐總局在於釐金項下解到銀三萬兩再於司庫正雜項下動支二萬兩共合銀五萬兩發交浙省裕源商號　解天津前赴直隸總督衙門投納作爲浙省籌解光緒十三年籌邊　餉所需前項匯費另行核定動給由浙詳咨作正開銷等情詳請奏咨前來臣覆核無異除分咨查照並飭取領匯日期詳咨外理合附片具奏伏乞聖鑒謹奏奉硃批戶部知道欽此○○布政使銜湖北按察使奴才覺羅成允跪奏爲恭報奴才接印任事日期叩謝天恩仰祈聖鑒事竊奴才前在山東臬司任内荷蒙恩命調補湖北按察使當經具摺恭謝天恩遵奉諭旨速赴新任卽交卸起程於光緒十三年二月二十一日馳抵武昌省城奉督撫臣飭知赴任二十五日准署臬司漢黄德道武震將印信文卷栘父前來奴才當卽恭設香案望關叩頭祗領任事伏念湖北爲江漢上游人烟叢雜果司乃刑名總匯事務殷煩舉凡察吏安民詰奸除暴在在均關緊要自維檮昧深懼弗勝惟有益矢愼勤力圖報稱遇事禀商督撫臣認眞辦理不敢稍涉因循以冀仰副高厚生成於萬一所有奴才到鄂接印任事日期並感激下　謹繕摺具奏叩謝天恩伏乞皇太后皇上聖鑒謹奏奉硃批知道了欽此○○頭品頂戴陕甘總督臣譚鍾麟跪奏爲實缺道員因病呈請開缺請旨簡放以重職守恭摺仰祈聖鑒事竊據安肅道枼毓桐禀稱自光緒九年到任歴受陰寒時患足疾去夏雨水過多濕氣薰蒸腿疾增遽秋間兩次請假調理卒未就痊滿擬春融氣暖或可稍　無如沉寒侵肌近日痛不能支右腿　有拘攣之狀伏念邊關　地交涉事煩何敢以病軀戀棧致滋貽誤懇請開缺回籍調理前來臣查葉毓桐才識俱優體用兼備履任後辦理一切俱臻妥善去秋兩次請假經臣批令在任調理兹復禀稱步履維艱病難速愈詢之自肅來者情形屬實自應准其開缺回籍醫冶將來病痊尙堪起用所遺安肅道員缺先由臣委員接署除另疏具題外相應請旨簡放安肅道員缺以重職守謹繕摺馳陳伏乞皇太后皇上聖鑒訓示謹奏奉硃批另有旨欽此○○武備院卿銜淮安關監督奴才明勳跪奏爲叩謝天恩仰祈聖鑒事竊照淮宿海三關稅課自光緒十一年五月十二日起至十二年五月十一日止前任監督恩林與奴才二任合微一年期滿經奴才恭摺具奏奉旨戶部議奏片併發欽此兹經部臣議覆請將短收銀兩減免七成五厘並請將應得處分援案寛免光緒十二年十一月十五日奉旨依議欽此恭錄札行前來奴才感激悚惶莫能名狀當卽恭設杳案望闕叩謝天恩伏念奴才渥荷鴻慈膺兹鉅任適值稅源阻滯經奴才悉心整頓設法招徠較上屆稍有多徵而虧短仍復甚鉅撫躬循省負疚良深乃蒙皇太后皇上逾格矜全俯准減賠免議受恩愈重報稱愈難奴才惟有益矢愼勤勉圖補救以期　課健民仰答高厚生成於萬一所有奴才感悚微　理合恭摺具奏叩謝天恩伏乞皇太后皇上聖鑒謹奏奉硃批知道了欽此 
 
 

Page 14

 
 
[邗江官報]  
　　四月初六日泰州營章都戎宗瀚到揚公幹范分轉德培委辦運署文案初七日伍祐塲顧鹺尹抵楊秦鹺尹以炯委辦大伊山卡務初八日鹽捕管曾都戎辭赴裏河公幹吳鹺尹檙委泰州南瘦差江西項都戎世雄餉到揚 
[賭徒猝斃]  
　　某甲係湖北人寄居皖省西門外白衣凸地方歴有年矣平日專以賭博爲生涯上月二十七日又在附近里許之地邀約同好者聚賭是夜回家後並無他語忽然斃命甲婦訴於甲兄謂甲曾於是日聚賭推不知其如何斃命甲兄云想是因賭被賭友毆傷致斃亦未可知一面告知會舘首一並同鄉人等一面鳴保赴懐甯縣禀請騐尸並求根究兇手以便抵償范映泉明府卽於月之初一日親自前往相騐嗣　 
據騐得死者實無傷痕委因急病斃命飭令自行收殮具結了案 
[妬姦釀命]  
　　甯波南門外殷塘某姓婦素與某甲有私夜去明來携雲握雨其夫不知也去冬婦之夫死於是野合鴛鴦益無顧忌日用飲食悉賴於甲婦因許訂終身再醮有日矣詎料婦貪多務得又與某乙有私旣戀新歡頓忘舊好將尋釁於甲藉此以背前盟有知其事者密以告甲甲不勝忿恨糾率多人破扉而入爲捉姦之舉乙乘間逸去婦因無顔見甲投水而死死後婦之戚屬以婦屈死將告於官後聞甲乙兩人挽人說和出貲殮婦事始得寢婦之屈死實甲乙有以致之訟之將興亦惟甲乙有以解之所謂君以此死必以此者其某婦之謂歟 
[考童打店]  
　　日前寗郡石柱橋聽月軒麫館突有考童多人麕至該店秒知何故一語不合考童卽踢桌翻凳咆哮如虎店夥以冷語刺之衆益憤恨遂將一切器皿盡行搗毁隣右聞聲出阻内有童謝二人遂爲誣陷之計詭言身上有英洋五十无被其打失勒令賠償嗣經地保勸解始散後不知若何也 
[江西官報]  
　　工部主事江德宣拜會辭行往湖北通判買運隆禀謝酌委州縣一次行知從九孫淦燾由九江解關餉交藩庫新班縣丞張傳鼐繳照貴州人署彭澤馬當司范德基無力赴任以請補斯缺徐根存署理新班縣丞施慶齡繳照候補府顔鍾驥卸署首府事仍充牙厘局提調新城縣丞朱繼昌禀辭新選奉新縣屠福謙禀到浙江監生候補縣鍾體志往贑州公幹同知董允斌卸署九江同知回吳城主簿陸疇俸滿卸事回 
[九江府示]  
　　欽加道銜特授九江府正堂加十級紀錄十次王爲出示曉諭事案奉學憲梁牌開准禮部咨開光緒十二年十一月十七日内閣抄出湖南巡撫卞寳弟片奏整頓士習請嚴申禁令等因於十一月十一日軍機大臣奉上諭卞寳弟奏整頓士習請嚴申禁令等語本年五月間湖南沅州府芷江縣童生聚衆鬧考竟有毆傷知府情事業經卞寳弟將首從各犯分别正法懲辦近來各直省文武童生往往糾衆滋閙借事罷考希圖挾制官長士習不端藐法巳極恭讀雍正十二年上諭各省生童有因與地方官爭競齟齬而相率罷考者卽將罷考之人停其考試若合邑各學俱罷考者亦卽全停考試等語聖訓煌煌自應永遠遵守各省應試生童或尙未能徧知者着各直省督撫學政恭錄通行曉諭務使士子咸知儆懼安分守法毋得逞忿滋事致干重辟嗣後如再有藉端閙考等事惟有執法嚴懲决不寛貸毋違特示 
[徐園十詠之六次懴情韻錄請高昌寒食生曁諸大吟壇雅正]  
　　柳隄泛櫂遊絲輕蘭橈嫩緑低垂去路遙忽聽吳儂歌一曲風流渾不讓紅么○畫橋垂釣　空波影裏錦鱗肥明月橋前白石磯靜坐無言情自適持竿默默　　機○草堂春宴美人名士共升堂瓊宴爭誇百寳光春酒醉餘春思懶北窓高枕臥羲皇○寄樓聽雨層樓急響足消魂枯坐難開北海尊忽憶此身猶作客爲霖無自沛殊恩○長廊覓句風騷海内屬君家旂鼓登壇繼浣花鬥到尖乂心匠運微吟時遶碧窓紗○曲榭觀魚曲闌十繞落花溪小立都忘日已西在藻依浦饒樂趣化龍爲祝掃鯨鯢蕉鹿主人子貞稿於珠江 
[余將返蘇臺賦此留别諸同硯錄乞霧裏看花客高昌寒食生點鐵]  
　　人生聚散總悲傷休問相違暫與長櫂發明朝搖欵乃床連今夜話凄凉雲山星月歸千里風雨琴書别一堂忽聽數聲　笛響湯湯流水湧河梁自兹揮手駕扁舟一葉扁舟逐浪流幾樹殘陽勞悵望滿江春水動離愁袂從鵲岸怱忙判詩當驪歌婉轉謳片語語君君莫盼清和時節共優遊吳縣味道館主葉耀元子成倚草 
[寄懐葛筱石社兄錄請高昌寒食生點鐵]  
　　青帝將命駕轉瞬　駸駸春陽良可惜何用慰素心每念同懐客鬱鬱苦相侵輾轉靡安豫願言思所欽我思一何篤夢寐遲君臨寄將雙鯉魚聊以見胸襟想得絲桐趣漫操絃上音延頸日以望執卷常行吟安得凌風翰翻飛苕水潯種榆山人胡悅彭稿於滬北蝸廬 
[上海北市縣業會舘籌賑公所施少欽經收山東順直賑捐三月二十二日第一千三百二十四次清單]  
　　現成功德莫要錯過機緣救命摺第七千三百三十八號墨花詞舘募充美堂程侯敬勝覺春樓侯程充美程崇本五戶各洋一元墨花詞舘侯篤慶堂二戶各五角侯國解程卾輝不留名三戶各三角侯德震張玉照程凝遠侯斐君宏遠堂五戶各二角程種德一角共十六戶由紀王廟正大局來洋八元○又三千五百七十八號徐家埭殷帳房募秀水無名氏嘉禾無名氏秀水無名氏三戶各洋一元秀水無名氏錢三百文蒙城蘇轉庭嘉禾允壽安徽無名氏鹽城沈彦良四戶各二百文秀水無名氏秀水愛成氏秀水殷雲伯三戶各一百文共十一戶由嘉興正大局來洋四元錢三百六十文○又五千七百六十四號其昌園募范姓洋二元李姓一元盧和記長春花舘張浙江提署内歐陽旭三戶各二百文無名字一百八十文張玉記李荷卿張善記王厚記四戶各一百文范姓兪智房湯松記張堃號張元順范姓無名氏七戶各五十文無名氏史姓二戶各二十文共十九戶由寗波正大局來洋四元虚對開一元○又六千九百六十六號無名氏銅洋五元由常熟致大局來○又七千二百四十七號瑞泰無名氏洋二元驥村無名字一角二戶由湖州老恊興局來○又九千八百八十九號嘉興府署募無名氏三元永泉堂二元張懐白堂無名氏世經堂陸貽安滋德堂五戶各一元共七戶由嘉興老福潤局來洋十元○又八千九百四十八號張念茲洋一元由蘇州鴻源局來○又四千一百五號另星湊洋一元由寗波和泰局來○又二千一百七號葉人太洋二元龐珍記一元無名氏銅洋一元三戶合來洋三元銅洋一元○又六千四十二號不書名餘閒軒清河氏不留名不留名五戶各錢四百文汝南氏三百文不書名陳冬記　生大許時生無名氏袁泰榮許坤大袁功椿八戶各二百文無名氏黄榮記二戶各一百文共十六戶由蘇州恊源局來洋四元○又九千四百八號曹崑泉求妻謝氏病速愈洋一百元○又五千八百三十四號懷德堂募槐根書屋洋二元樹滋堂亦政堂二元各一元懷德堂適其適軒思六居士審愼主人墨癯菴五戶各錢一千文負疚生八戶各二百文共十六戶由揚州森昌局來洋十元○又一千十八號盈豐募余煥庭洋七角盈豐四角張懋廷三角余浩庭無名氏餘慶堂報揮無名氏胡小園六戶各二角吳熾昌無名氏烟鶴壽三戶各一角共十二戶由九江乾昌局來洋三元○又三千五百四十三號益昌典募隠名錢三百文無名氏潘秉衡曹建侯王雙善四戶各二百文姚俊甫朱記徐秀卿不留名金記湯福田六戶各一百文共十一戶合洋一元錢六百七十文○又二千二百八十八號德林祥募源興久記二戶各五角福記七百文源記公興申泰凝遠堂昶記恆豐久記六戶各五百文勉力子三百四十文榮記力不足鄭恆夫順記衣言承敬六戶各三百文利記徐景甫二戶各二百文共十八戶合來洋七元○又二十三百十號公平經租帳房募古黟平陽氏二元延陵女五角濟陽江汪治氏二戶各二角江夏女富春孫周氏女無嗣氏免病四戶各一角共八戶合來洋三元三角○又六千一百四十二號江震鹽公堂募無名氏再而復二戶各三角見而省吳小谷王必算和悅子四戶各二角袁天江不留名無名氏何可了勿不算嚴宗經六戶各一角共十二戶由同里全盛局來洋二元○又一行一百四十九號郭亮甫夏永順二戶各洋一元羅介福戴仲藏劉旭齋裕泰愼興盡我心六戶各五角共八戶合來洋五元○又一千七百五十九號隠名氏募汪禮無名氏黄品鏞利渭四戶各錢二百文無名氏三戶各一百五十文黄樹功徐天壽無名錦濤連榜潘益和銓鏞無名氏八戶各一百文杳茂功五十文共十六戶由蕪湖全泰盛局來洋二元○又五百二十八號熊幼蘭洋四元由大通全泰盛局來○又一千六百四十二號張孝友堂洋一元萬承志堂一元二戶由松江協源局來洋二元○又七千五百二十九號彚豐興募練溪汪龍源餘慶堂邵二戶各一元免灾子五角程耀生三角胡彩之二角仇鉅川一角陳桂生忙心人吳松亭胡柯進陳瑞庭五戶各二百文共十一戶由珠家閣全盛局來洋四元錢七十四文○又七千五百三十九號許大隆募王西記有心無力二戶各三角戈幼舫丁漱卿無名氏吳恆豐不留名徐寳記黄粟橋徐坤記順記馬福記隠名氏勉力子十二戶各二角共十四戶由乍浦全盛局來洋洋三元○又七千九百二十三號耶松南廠募姚瑞祿劉桂泉二戶各洋一元敞厰坭船七角錢漢珊葉卜成慶明三戶各五角吳阿堂火金王陸馮金玉四戶各三角李阿榮李東生吳榮發三戶各二角共十三戶合來洋六元○又一千七百三十九號見善爲卓星橋洋四元由德和洋行來○又二千九百十二號勉力人募補過人洋二角吳中老樹陳潤之陳子儉陳子安萬錦坤陳子靑朱隠名柳可亭清華士紅杏居十戶各一角共十戶各一角共十一戶合來洋一元二角○又六千四百九十五號玩月主人募無名氏洋一元錢六十文衡作賓五角趙月亭鴻不留名東海郡不留名頴川氏不留名汝南郡七戶各二百文不留名一百文共十戶由南匯日生局來洋三元○又三千五百一號南匯縣署募潘蘭生吳二戶各三百文何培林二百文蕭允沅允驕三戶各一百文敬義堂二戶各五十文共八戶合來錢一千二百文○又八千四百四十號無力人洋一元由杭州全盛局來○皖南無名氏求合家清吉平安規銀一百兩京都同人經募由翁弢夫寄源豐潤號交交規銀五十一兩四錢方瀚庭求病速愈由漢口老福興局來銀十兩批見規銀十兩零二錢零四厘王客盈餘規銀四兩五錢京都壽春堂柳由廣興昌來洋三十元無名氏求病速愈並求合家平安由嘉定永義昶局來十元合肥黄錫貞求病速愈十元耕莘居由蘇州通順局來六元無名氏五元田生氏求目疾百病速愈姓保氏求病速愈陳氏求合家平安三戶合來三元隠名氏求子病痊二元金寶泰求病速愈一元穆姓罰欵由保甲總局來洋十五元銅洋一元蘆川趙林氏求病速愈洋十四元爛板洋六元建昌號由寗波和泰局求銅洋二十元○江寗藩庫廳署寗垣同人助賑公所第十一批京都裕泰金店高毓山代募李敬齋京平銀六錢一分二厘八毫王子銘朱佩蘭何小峰王敬之吳友如五戶各三錢六厘四毫顧子和益德堂勒克齋胡安倪永安五戶各一錢五分三厘二號植槐堂陸祥之郎子清張雪坡高敬之黄久園李易廷朱壽卿谷年豐九戶各七分六厘六號又江蘇候補知縣石港驗捕局委員黄玉昌代募無名氏求父病速痊洋十元黄心福堂二元又江寗檢校丁劍泉募江蘇候補縣丁堰釐捐局委員郭其凎洋六元石鴻賓孺謀堂二戶各二元徒學悲憫無名氏二戶各一元又前海州周亷甫代募裕源永錢二千五百八十文正泰號一千七百二十文恆鋪正元號茂永號正太分鋪義和永恆順號立興履泰號許正大大有仁十戶各八百六十文授經堂五百文以上四十戶計京平銀三兩六錢洋二十四元錢十三千四百文由巨豐莊合來規銀三十兩零二錢五分七厘以上二十二日 
 
