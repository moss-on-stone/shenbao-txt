# 1903 - 208 - 4910879

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售輕不能應命矣再是書間有誤訂處現亦悉數查准補訂完全可稱毫無遺憾惟海内鑒之此布 
[九通目錄出售啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙開鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[愛國忠君說]  
　　今天下有創爲愛國社者矣有結爲愛國黨者矣有箸爲愛國篇愛國論者矣議論激昻乍聆之二若眞赤心爲國也者及徐而考其宗旨則囂囂然擾擾然曰我將藉以行革命之事也我將因以遂易代之謀也我欲保國土之不凌夷不得不亟圖滅清排滿也噫不有君國奚立凡在普天率土食毛踐土之人試問能自立於塊然大地之上乎抑必需君上之涵濡長養煦嫗噢咻而後乃能俯仰優游皥皥然有春臺之樂乎如必需君上之涵濡長養煦嫗噢咻也則必先愛其君尊其君致身以忠其君舍死以衛其君萬不得將君與國歧而二之囂囂然擾擾然恣爲革命易代之謀而以作亂犯上爲能事蓋有君始能立國君旣失其位卽國不得而存也抑自漢唐以來國家撫育黎元未有若我聖清之德洋恩溥者也賦稅則較前朝而薄刑罰則較前朝而輕登進之途則較前朝而廣征枘之政則較前朝而寛以及凶年則議缓蠲也流民則籌撫卹也内用之物不責民以輸將也爭戰之時不抽丁而從役也種種歴朝苛政至聖清而悉數豁除君之待民誠可謂仁至義盡矣民苟天良未泯卽捐糜頂踵尚不足酬高厚鴻恩奈何知有國而不知有君視其君爲可有可無而以國爲萬民共有之國甚且一則曰排滿再則曰滅清革命易姓之言公然宣播於大庭廣衆以此愛國直覆國耳國家安用此亂臣賊子爲哉且自古亂臣賊子卽欲揭竿起事亦從未有顯暴其君之失德如今所謂愛國黨中人者狂暴如有明闖獻之流其僞檄中猶曰君非無道擁立而煬蔽恒多殘賊如道咸間之洪楊苗李諸人所過地方猶托稱殺盡汚吏貪官而不敢干犯我朝列聖卽昔歳拳匪之禍彼盡蠢如鹿豕者猶矯稱扶清滅洋而康梁譚林諸逆臣亦必借保國保皇爲煽惑人心之具誠以尊君親上人所同然也乃彼所謂愛國會中人日以排滿滅清爲口頭禪廟諱御名直書不避賊清胡牝信口狂談方之闖獻洪楊及今之拳匪康黨逆蹟亦未至若是之昭彰豈以國爲彼所自有之國乎抑旣有其國君卽等於可有可無乎我聞泰西有無君黨焉其宗旨在殺盡天下之帝王總統而後快然於心推其源流由於波蘭被俄所夷若輩轉徙流離激而爲此邪說暴行自去歳美總統麥根來被弑美廷新訂律例有犯此者處以嚴刑近聞俄人亦加嚴弑君之刑處之甚爲慘酷蓋以鸇鷹之逐人有同心逆蹟旣已顯然誅殛自不能寛恕彼亂臣賊子何尚妄冀外人之庇護而以租界爲逋逃藪倚西律爲護身符耶要而言之國君之國也民君之民也民惟知効其忠於君始克致其愛於國否則彼泰西之無君黨亦未嘗欲國之傾覆而旣以謀弑其君爲事恐國卽因之而致顚危也人奈何欲愛國而反顚危其國哉 
[本館接奉電音]  
　　昨日午後京師飛電傳來上諭一道敬謹譯登○六月初九日内閣抄奉上諭山東學政尹銘綬奏舉劾教官一摺在任候選教諭蘭山縣訓導郭學濂日照縣教諭楊福基安邱縣訓導于蓮均著賞給國子監學正銜青州府訓導舒賡年老昏瞶學務廢弛臨淄縣教諭苑書銘辦公糊塗難期振作均著勒令休致另片奏保之學正銜候選教諭房彭壽著以教諭歸部卽選廩生張金瀛增生楊應俊均著以教諭候選該部知道欽此 
[續錄寗滬鐵路合同]  
　　第四欵此約第一欵所載借欵按工程進境如何隨時分次交納現議定此約簽字核准後八個月内銀分司交納第一次造工應用之欵無論出自售賣或揭押小票之欵或自行籌墊之欵但所應交若干係須照每次交出售押之小票若干之數交繳如此約核准後十二個月不興工築造幹路則此約作爲廢紙此項借欵除存在英國以備購買機料給價及合約付支實用外總工程司卽估量繕據交此約中後列所言之總管理處聲明爲築辦何叚幹路需欵若干由總管理處核定後卽匯至上海存匯豐銀行或彼此公指之銀行收入總公司鐵路工程帳内須隨時禀明督辦大臣照時價兌銀未用之先按期生息倫敦所存借欵未用者亦一律生息專爲在中國築辦合同内所指之鐵路之用由總管理處核察在英國陸續用出各帳以及匯交中國工程所用各帳均應按三個月爲一次呈繳總管理處覆核禀明督辦大臣核准簽字方能作實並轉咨外務部戶部統轄鐵路礦務總局存案第五欵第一欵所指之小票並第二欵所指之餘利憑票日期應與此約日期一律刊發利息則由賣售小票給交買主之日起算其初次息票期内所應得利息多寡當由買主算扣按日期核給是以一月之内其賣票之日期較近於十五者則算十五日起息註譬如一月分作初一十五兩截共賣票之日近於初一日如初三者則由初一日起息初八九則上半月無息近於十五日如二十者則由十五起息二十三四則全月無息凡息票其於賣小票時經已過期者卽行註銷剪出交中國出使駐英大臣寄回總公司至小票應如何格式當與督辦大臣與銀公司於簽訂此約時同時酌定但日後或在倫敦京城銀市或别國銀市出售起見須將奈式略爲更改者除借欵數目利息年限及中國國家一切 
 
 

Page 2

 
 
責任不准更動外其餘無關緊要之處可以酌量稍爲叅改以適銀市之用應准銀公司商請中國出使駐英大臣稍爲參改其如何參改之處銀公司立卽知會督辦大臣以便轉逹外務部核准此項小票及第十二欵所指之餘利憑票全用英字刊雕督辦大臣所簽字之名及所繪之圖記均摹倣刊離於上以省親自簽押之煩惟中國出使駐英大臣於需用之時隨時逐張簽押蓋印以未中國國家允准及承認售發此項借欵小票並餘利憑票該小票及餘利憑票後張須編列貫串號數各共需若干引屆時由銀公司刊雕妥當此小票一俟刊雕由中國出使駐英大臣簽印後由銀公司加簽此小票由中國出使駐英大臣與銀公司會同揀選倫敦之妥當存儲公司收存以便銀公司需票之日由中國駐英大臣簽印隨時取用於工程期内分次出售或抵押籌墊欵項撥作築造鐵路或經督辦大臣核准之枝路之用第二次以及下餘各次小票將發售之時倘督辦大臣預先告知銀公司中國人民願購買小票若干銀公司應照數留與華人小票若干張照在倫敦發售者一律章程價値售賣倘有法可設應設法在中國發售此項小票給還此項小票利息均照是日磅價折命此借欵定作英金三百二十五萬磅以便築造及辦理滬寗幹路所需悉照總工程司所測量及估價經督辦大臣核准者而行第一次鐵路工程估計需欵若干卽照數在倫敦發售小票其第二次以及下餘各次小票於未發售之先銀公司須預先知照中國駐英大臣俾中國國家遇有欵項可以撥交總公司歸入鐵路帳内與售賣小票之借欵一律支用如中國國家果有撥疑俿三百二十五萬磅之數卽照撥欵若干扣减其存儲小票之小費由鐵路帳内撥給此外刊雕及賣票等費由銀公司支給於提取或交給小票之時存儲公司須卽知會中國出使駐英大臣 
[升署薇垣]  
　　漢口訪事人云日前湖北藩司瞿賡甫方伯因病出缺所遺藩篆由署督端午橋制軍奏請以漢黃德道岑馥莊察升署遞遺漢黃德道篆委陳復心觀察署理 
[浙學回杭]  
　　杭州訪事友人云浙江提督學政張大宗師歴試台温處金及附試衢屬之龍江常開四邑事畢後卽按臨嚴州舉行科試現已一律告竣本月初一日由嚴起節初四日行抵省垣杭州府莊太守率同仁和錢塘兩縣主及三學教官詣上馬頭迎迓宗師接見之下排導回轅次日親詣撫轅拜會護撫翁筱山大中丞並往司道神士處投刺謝步 
[都轉鶯遷]  
　　揚州訪事人云新任兩淮運司恩新甫都轉蒞任時因前任運憲程雨亭都轉未將官衙讓出暫以左衛街淮南總局爲公館兹程都轉業已起程恩都轉遂擇吉本月初三日携眷入署城内各官紳均衣冠往賀 
[巡局懲姦]  
　　揚州訪事人云鄉人某甲有童養媳某氏傭於某姓家某日入市購物一去不回甲訪知惡少某乙時與媳調笑爰扭赴城内保甲總巡局聲訴總巡姚大令升堂研訊乙初猶狡展大令再四研求思威互用始供認誘至虹橋某小客棧姦宿三夜隨各散去實不知其下落大令怒命重責數百板暫行覊禁一面簽提客棧主來案質訊 
[大風覆舟]  
　　杭州訪事人云本月初二日辰刻有船二艘由西興來杭駛至中流狂風陡作江濤怒發水高丈餘其前行之船稿師無力支持以致傾覆旋經義渡局救生船飛槳而往得以救起五人并撈獲屍身三具船中共載十三人尚有五有已遭漂没在後之舟見勢不佳立卽轉棹而回得以無恙是日城中雨勢甚大平地水高半尺許沿江艸屋被風吹坍十餘間 
[風雨爲灾]  
　　杭州訪事人云客有自蕭山來者述及本月初一二日越中驟雨倂風晝夜不絶蒿霸江塘坍塌數丈江水灌入内地村民被水者不下二百餘家牲畜田禾大半漂没現經士人設法堵截然後禀縣興修 
[撞船被控]  
　　松江訪事友人云前日浦江中有某姓漁船被某航船撞破致老少兩船婦墮入波心適有某民船隨尾而至悮被漁船上人扭住强令李代桃僵航船遂乘隙揚帆不知去向翌晨屍骸浮起漁船上人隨將民船主解送華亭縣署時縣主陳仲陶大令方乘舟赴亭林葉榭等處勾當公事大約須靜候回署然後訊供矣 
[浙省官塲紀事]  
　　杭州訪事人云江蘇督銷浙鹽局爲蘇杭常鎭太五屬鹽課總匯之所督辦戴子開觀察啓文接辦以求已届二次期滿日前由護理浙江巡撫翁筱山中丞札委牙釐會辦常仲黼觀察黻接辦所遺會辦一差卽以戴觀察調辦○浙江候補知縣王斗槎大令廷樑前經撫憲誠大中丞札委轅下收呈差現奉藩憲委署瑞安縣篆於本月初三日禀辭赴任所遺收呈一差委候補同知陳司馬祖蔭接辦○新選仙居縣訓導錢廣文鏡蓉於本月初二日親詣撫轅禀請翁中丞命題考試以便給憑赴任○運庫廳衙署年久失修近由庫大使李小雲參軍禀請運憲黃幼農都轉札委仁和塲大使張鹺尹估工修治○學院文巡捕某君現屆期滿由藩憲崔磐石方伯委候補巡檢周少尹肇元接充於六月初三日到差 
[鄂省官塲紀事]  
　　漢口訪事人云湖北漢陽府琦太守璋已於本月初二日接篆視事屬下各員咸往道賀○新選德安府盛太守昌頤於本月某日由京領憑至鄂赴各憲轅禀到○○鐵路局總辦魏觀察翰濤因將赴閩中會辦船政遺差由督辦鐵路大臣盛杏蓀宮保札委湖北候補知州崇載之刺史接辦○梁大令承潤前奉上憲委赴羊嶁峒彈壓茶市兹已事畢於日前回鄂銷差○候補知縣王大令潤身近奉大憲札委辦理豐備倉身宜已某日赴各憲轅謝委矣 
[金臺玩月]  
　　聞之京師友人云新街口戞戛胡同有一巨宅内寓多人聞係興辦京張鐵路者但京張鐵路頗與各國有交涉不知果能興辦否也○近日捕房所公張掛肅邸告示一道大略謂現擬興修馬路工程如有工頭情願包攬承修者至史家胡同營造司看明圖様一切築造章程估計實價覔取妥保寫一信函書明住址投入營造司票櫃如果合式聽候堂諭定奪所投信函自閏五月二十一日起至六月底止過期不收○前門外東月墻護城河由正陽橋東至水關兩岸均砌石磡河底亦用石片平鋪工程頗稱堅固現已將次告成矣 
[保陽消夏]  
　　聞之保定友人云駐紥保府之陸軍砲隊馬隊各一營於上月二十五日清晨附火車往山東駐防某要隘○自督憲袁宫保嚴禁賭博宵小無所託跡閭閻得以高枕無憂乃日久玩生近又有周春泉者巧立名目謂之邀局窩留娼妓勾誘青年子弟入其彀者無不蕩産傾家當道諸公若不禁令重申恐地方又難安謐矣○省城師範大堂示現奉縣憲面諭諸生鄉試川資與泉憲酌定每人准給庫平足銀十二兩其有不願鄉試回家省親者若道途在三百城以外給銀二兩三百里以内給銀一兩百里以内給京錢一千文其鄉試之人塲後回堂須呈騐卷票若無卷票或頂冐等弊一經訪聞定卽革退並將原領銀錢繳回用昭核實而杜冐濫廟生具領銀兩著赴齋長處親書領紙以便發給可也○蠡縣馬快齊四因事經保定府某太守提省訊明錄取口供申詳督憲袁宫保宫保　令卽行正法因於上月二十八日清晨七點鐘時委清 
 
 

Page 3

 
 
苑縣某大令押赴西門外市曹行刑將首級交保定營解往蠡懸竿示衆 
[潞江漁唱]  
　　聞之北通州友人云由通直逹京師東便門之水道共有五閘今年天時久旱河水漸消舟楫往來頗多不便至上月下旬得有大雨源頭活水汨汨其來然無本之泉仍恐涸可立待也○上月某日有一行路之人身帶洋槍被馬景山宫保部下勇丁所見立刻送交營務處按照行營例正法並出示曉諭嗣後如有携帶洋槍者一經查出卽以軍法從事决不姑寛 
[津門竹素]  
　　聞之天津友人云津海關道唐觀察自奉委充當官電局總辦後電局應辦各事業經次第舉行兹又於月初某日赴秦王島營口等處查勘電務以期逐漸振興○督憲袁宫保派人赴各著名花廠選購茉莉花蘭花各若干盆以備進呈 
[車解至京師]  
　　皇太后賜直督袁宫保翡翠大珠佛頭珊瑚朝珠一掛月初某日由火車載送來津宫保飭差弁預備黃亭前赴車站迎至督轅鳴砲九聲然後望闕謝恩敬謹祗領○新任廣西桂平梧鹽法道惠觀察綸由京赴任月初某日行抵津門假長發棧小駐○南票礦務局開辦以來辦公人員不敷調遣由總辦禀請袁宫保添派姜大令蓁屠大令義芬襄理一切 
[月湖蟾影]  
　　寍波訪事人云上月浙江鎭海縣山下王地方有王某者因抗酒捐糾衆毆斃縣役由府尊葆太守發交鎮海縣署縣宰韓大令訊責收禁傳聞王係生員現浼某某等人籲求所有被毆斃命之縣役願給洋銀五百元爲喪葬之費不日當環禀府縣各官爲之保釋矣○鄞縣胡胡墳人胡和生家被盗行刼之後居民咸有戒心現由衿耆籌資興辦民圑招募丁壯若干名每夜梭巡各處遇有宼警立卽鳴鑼集衆四出兠拿從此居民定可安枕而臥矣 
[鄂中小志]  
　　武昌訪事人云鄂省仁學院於本月某日舉行季課鹽道繼觀察武昌府梁集菴太守均親臨監試各學員於午前十點鐘時卽納卷而出聞已取定劉大令應壽冠一軍○鄂省織工所織板帶頗合營中之用日前兩江督憲魏午帥特委員來鄂定購數千條以便散給各營勇日前王先舟副戎督同捕勇在圻州等處拘獲著名土匪數人解請夏口旋同知馮少竹司馬按律懲辦○蒲圻縣屬某堤近因被水衝刷勢將决裂上憲防患未然特委胡籲門刺史前往縣工培修俾免災生意外 
[鳩水文猗]  
　　蕪湖訪事人云沿江一帶圩田邇因淫雨兼旬堤防損壞新秧萬頃半付洪濤彼圩内之居民恃此爲生者其將何以爲情也○蕪湖爲通商口岸近由官吏修築大馬路上通赭山下逹弋磯車馬往來頗形便捷旋又由天主堂街至弋磯添築一路約長十里刻已告成每當日落崦嵫遊人如織繁華風景亦不減春江 
[請護餉銀]  
　　浙江藩司崔磐石方伯委員管解餉銀五萬兩赴京先期移請蘇松太兵備道袁海觀觀察轉咨蘇狼福三鎭轉飭所屬弁兵於所轄洋面實力保護並請轉移江南提標右營轉札上海縣速派弁兵差役迎探一俟餉項到境嚴加保護勿稍疎虞等因觀察現已遵照來咨轉移轉飭矣 
[互商防務]  
　　日前江蘇巡撫恩藝棠大中丞札委曹遊戎潤森縣帶向駐吳淞之盛字營勇丁一哨赴浦東擇地安營以防梟匪前日遊戎命駕至浦東保甲總巡局拜會總巡謝岳松明府旋復詣楊家渡巡防局與局員賀二尹元鈞晤譚一切午後復至龍王廟與駐防哨弁徐遊戎面商機要良久始回 
[帮帶撤差]  
　　本邑南市撫標滬軍續備右旗管帶龍葆珊遊戎查悉本營帮帶沈參戎偉辦事疏忽因於前日牌示營門云照得本營帮帶沈偉辦公鹵莽不守營規應卽撤去差使以示懲儆 
[溺斃何多]  
　　昨日滬南救生局巡船在浦江内撈獲無名男屍五具帶至老白渡馬頭由局中司事騐明皆係失足溺斃因留候屍屬備棺收殮以正首邱 
[美界火警]  
　　昨晚八點半鐘時美租界西華德路某姓家忽然失愼宰英美租界救火會西人急驅皮帶車馳至竭力灌澆始得烟消火滅至焚燬房屋若干及如何起火情形容俟明日訪明續錄 
[坍屋傷人]  
　　法界小東門外護城河畔協信昌烟館房屋年久失修邇因大雨時行致有岌岌可危之勢前日傍晚忽然坍下一切器具悉遭壓覆並傷烟客六十内有一人傷勢較重謝副捕頭聞之親詣稽查隨命將受傷之人送往仁濟醫館療治 
[琴堂鞫盗]  
　　英美租界公廨讞員孫建臣直刺移解盗犯史得貴並手槍一枝衣飾一包至上海縣署前晚縣主汪瑶庭大令升堂研訊史供小的係鎭江人本月初一日乘某輪船來滬途中與素識之張某遇因之結伴同行及抵埠同居十六鋪某小客棧初二晚張邀小的至某妓院作狹邪遊未幾卽分散初三日小的因囊内空虛將衣服質得洋銀兩元旣而遇張於途被其借去一元約於次日在青蓮閣茶肆歸還届時往尋未晤初五日清晨行經四馬路見張肩負大小衣包兩個隨將小衣包交與小的携回棧内旋被巡捕阻住堅欲開看小的不允以致拘押捕房解由公堂轉解至案大令詰以日前新閘協順米鋪劫案何人爲首史供小的初次來申俱不知悉卽衣包内首飾洋槍亦不知張從何處得來尚求明鑒大令怒其狡展飭鞭背一百五十下復上梃棍跪大練史仍熬刑不供遂著釘鐐收押 
[英美租界公堂會訊案]  
　　美商茂豐洋行主延律師來滿投英美租界公廨控買辦馮增元定購各貨虧耗銀三千一百餘兩請傳保人何丹書追賠等情讞員孫建臣直刺會同美總領事署繙譯官白保羅君傳訊何倩律師博易訴稱雖繕保單早經退保且單上祗書一何字並未鈐蓋圖章前已將何字塗抹不能作準直刺直之白君飭邀公正人理明禀復此上月某日讞詞也前日午後直刺復與白君升堂研訊來律師請照保單向何追償馮所耗之欵博律師稱此案何曾邀吳三元及孫姓買辦會商以何保馮在行當員辦祇歴兩月倘兩月内有逃亡走失等情保人自應認賠兹係馮與行中交易與保人何干來律師稱被告不甘認賠原告亦不甘輸服堂上旣不判斷卽行上控如何直刺准之諭以俟接憲札再行訂其會訊 
[饋藥銘恩]  
　　火繖撑空炎威可畏調攝偶一不愼疫氣乘之調護維持端賴綢繆未雨本館迭承廣益堂仁濟堂普育堂果育堂同仁輔元堂棲流公所先後惠贈痧氣丸臥龍丹紅靈丹等各若干瓶午時茶萬應丹純陽正氣丸等各若干包又放生局惠贈辟瘟丹太乙丹各五十服又樂善堂小林君惠贈寳丹五十包華英大藥房莊君惠贈救疫藥水若干瓶類皆本壽世之仁心爲却疾之妙品百朋遥錫敢云未逹不嘗二豎　　具徵實事求是宏施渥沛銘佩無涯拜受之餘謹銘謝悃 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示禁倒騙]  
　　九江訪事友人云日前江西省派辦政事處司道發出告示一道其文曰爲重申定例以儆奸商而安市廛事照得現奉護撫憲柯札以欠債還錢古今常理奸商倒騙貽害實深現在整頓商務之際亟應實力維持以期懲前毖後等因奉此經本處議詳嗣後無論何店何業凡有倒騙者照吞圖受寄財産詐言死失律准竊盗論免刺并追物還主至虛設銀號錢鋪倒騙存欵請援照京城錢鋪條例辦法通飭各屬一體遵照旋奉批示來詳已悉卽會同藩臬兩司查照節錄部文新例刊示曉諭并嚴飭各州縣遵照遇有控追倒欠之案一體認眞照章辦理毋得仍蹈前習敗壞商務是爲至要等因奉此查光緒二十五年十二月初九日准刑部咨南洋通商大臣兩江總督劉奏奸商虛設公司行鋪招徠客商存欵希圖倒騙請照京城錢鋪定例分别辦理一摺光緒二十五年九月初八日奉硃批該部議奏欽此臣等查奸商市會虛設公司行鋪招徠洛商存欵希圖倒騙鉅資自開自歇席捲潛逃存欵之戶輕則罄其資財重或釀成命案市面蕭條未必不由於此若不力加整頓殊於國計民生大有妨碍臣等公同酌議應如該縣所奏嗣後該省商民如有開設公司錢鋪卽照京城錢鋪定例無論新開舊設均令五家聨名互保報官存案如有侵蝕倒閉商民各欵立拿監禁分别查封寓所資財及原籍家産押令家屬勒限兩月全數發完其起意關閉之犯枷號兩月杖一百折責釋放若逾限不完無論財主管事人及鋪夥侵吞耗折統計數在一百二十兩以下者照誑騙財物律計贜准竊盗論罪至二百二十兩發附近充軍二百二十兩以上至三百三十兩發近邊充軍六百六十兩發邊遠充軍一千兩發極邊足四千里充軍一千兩以上發遣黑龍江安置仍照章發新疆種地當差改發極邊足四千里充軍到後枷號三個月一萬兩以上擬絞監候均勒限一年追賠限内全完枷責釋放不完展限一年追賠全完死罪减二等定擬軍流以下仍枷責發落若不完軍流以下人犯卽行發配死罪人犯再限一年追賠不完卽永遠監禁所欠銀錢勒令互保之四家均匀給限代發免其治罪仍咨行本犯原籍於家屬名下追償如四家不願代發或限滿代發未完拘拿照准竊盗爲從律减一等杖一百徒三年其互保代完銀錢如本犯於監禁及到配後給還四家者軍流以下卽行釋放死罪人犯减二等發落若五家同時關閉一併拘拿押追照前治罪未還銀錢仍於各犯家屬名下嚴追給領其有虛設别項行鋪情節相似者亦卽照此辦理等因當經刊例通行各屬遵辦在案定例何等森嚴該商等乃利令智昏不知新例凡有倒騙當盡法究辦及身敗名裂追悔何及除分别移行一體遵辦外合亟出示曉諭爲此示仰闔省商民人等知悉爾等須知虧倒銀錢最壞商務全局現在朝廷准設商部扶持而面斷不容險詐市儈圖害善良以後凡富商小賈交易往來務須相交以信誠實無欺倘或蓄心吞騙被控到案定卽照例嚴辦决不姑寛各宜猛省毋取噬臍切切特示 
[儉德可風]  
　　揚州訪事人云月之某日新任兩淮運司恩新甫都轉偶閱滬上中外日報謂其性喜豪華不覺深滋不悅因卽出示曉諭略謂本司閱閏五月二十三日中外日報内載有傳聞失實一則云本司前站家丁來揚聲稱本司性喜豪華置辦一切極宜奢侈是以淮南總局所設行臺踵事增華甚爲華美本司查知以其傳聞失實當將家丁送縣嚴懲諭令淮南局員仍前節省辦理等語披閱之餘頗深駭異本司前於鎭江舟次嘗將需用各物親筆開單上房臬椅祗須粗木下用次等粗木並註明件數時淮南局員方倅及丹徒縣洪令來謁均與傳觀隨交方倅帶回照辦並諭如單上未開不准支應一件此項用欵將來由内給發以示矜恤至前站家丁北省旱道多有此名目本司深悉其弊於直東晉等省服官時每遇赴任出差皆不用前站何况由浙來揚一葦可航安用前站前於浙任奉命調授兩淮承前升司委員來杭淮南局員亦派丁來浙本司隨時傳見飭令卽回是本司非惟未派前站亦未將家丁送縣嚴懲顧此等無稽之語原可不辯自明且報館章程有聞必錄本與報館無干惟揆厥由來深恐有不肖之徒在外冐充丁役揑造謡言招摇撞騙除飭淮南局員曁江甘兩縣嚴密查拿外合行出示曉諭等語如此儉以持躬嚴以馭下誠滔滔宦海不可多得之賢員也 
[籌捐獲奬]  
　　紹興訪事人云紹防水師楚軍後營管帶一缺現奉護撫翁筱山大中丞札委李守戎鎭彪來越霎任甫到差卽奉札知守戎前因勸辦山東工振集成鉅欵頗著勤勞已核奬三品銜以示鼓勵等因因卽專丁赴轅禀謝 
[上海縣署瑣案]  
　　前日趙桂生扭控陳福生圖賴貨價洋銀數十元縣主汪瑶庭大令研訊之下陳供小的目下正在窘鄉求恩减斷大令著交人保出措還洋銀三十元○姜阿松扭控顧順芝到縣大令向之訊究阿松供小的在西門内某板箱作爲夥昨日在門外小便顧藉端訛詐小的不允致被戮傷姜阿福供小的係阿松之弟昨日阿松被顧戮傷時小的並未目見今始將顧尋獲求恩究辦　供小的習帋作業家住姜屋之後日前患病回家手持洋銀一元擬延醫服藥被姜誘賭輸去今因無錢使用向姜商借姜出言不遜故用裁紙小刀向戮一下求恩寛宥大令飭仵役騐得姜刀傷屬實諭令自行醫治顧責二百板收押所中候姜傷痊再核 
[上海巡局瑣案]  
　　湖南人劉德桂赴馬家廠元順茂酒肄肄沽飲醉中與酒保口角以致擊毁盆碗被酒肆主扭控二十三七鋪巡防局局員韓仲甫二尹研訊之下斷令照數賠償○昨日二十三七鋪巡防局員姚谷蓀二尹以境内竊案迭出汛捕瞿慶從未破獲飭提到案喝令從重比責瞿再四求恩二尹予限五天赶緊將各案贜賊查獲以便訊懲 
[馬路工程局瑣案]  
　　昨日指南白玉茶樓執事人殷茂堂扭整容匠曹發生范天喜至捕房聲稱伊等藉端胡閙擊毁欄杆捕頭令解送馬路工程局總辦翁子文太守倩襄讞委員黃衡堂二尹研訊范供小的被曹欠去小洋銀三角九分現因患病向之索取反被兇毆曹供小的願將欠欵歸還奈伊貿然逞强擊毁器物二尹斷令合賠洋銀一元○安徽某邑人程瑞流控同鄉人金洪春無端滋閙等情黃二尹研訊之下程供職員在治下大東門外大街開設雜貨店與金素識是以挈之來滬謀一枝棲不料伊自入下流甘與匪人爲伍向之訓斥反竟糾人滋閙求賜訊懲金供小的年二十七有原籍安徽桐城縣去年十月來滬曾在公平洋行執業現已賦閒意欲回籍向程商借川資致被扭送案下二尹斷程給與洋銀六元著卽回籍 
[英美租界晚堂瑣案]  
　　江北某邑人張長森前控蟻媒夏世忠將女兒大和姑誘出倩蟻棍王劉氏說合售與鴇兒洪王氏等情前晚讞員孫建臣直刺升堂研訊張聲訴其女被拐情形王劉氏供大和姑由其兄與夏領來寄養小婦人處小婦人祗收得房飯洋銀三元夏供此女實由伊兄領來由王劉氏介紹賣與洪鴇得受身價洋銀一百三十五元均交伊兄收受洪鴇供小婦人出洋銀一百三十五元買大和姑爲螟蛉女由王劉氏出立賣身契親筆畫押聲明並無來歴不胆及拐賣情事今旣到案叩求將身價追還直刺判令將王劉氏及夏交人保出著王劉氏繳洋銀六十五元夏繳洋銀五十元俟繳齊後給洪鴇具領大各姑交張領回以全骨月○前者曹葉氏呈控寳應二姑娘卽夏程氏逼令其女花文卿賣娼等情時張柄樞司馬尚操讞政訊明一切飭發棲流女所押禁三個月前晚直刺將查閱接管卷飭文卿提案覆訊曹葉氏請領回安徽原 
 
 

Page 10

 
 
籍另行擇配决不逗遛海上以致陷入火坑文卿供稱小婦人姓曹小字滿珠確係曹葉氏之女今願隨母回安徽不敢再入烟花務乞玉成其事直刺諭令卽日回皖不准逗留倘敢陽奉隂違定當提案重辦 
[英美租界公廨紀事]  
　　英商祥茂洋行主投該管總領事署控華人蔣嘏卿不付票銀等情經英總語事據情函致公廨讞員孫建臣直剌接准來函卽飭差協探將蔣提到押候訂期會訊○英商有恒洋行主控王龍生不付票銀等情直刺飭差將王提到押候訂期會訊○上月某日寳樹胡同妓女謝三寳由某宦量珠聘去旣而所私洋貨掮客某甲與傭婦王朱氏陳阿巧串通嗾使三寳捲逃事爲某宦所知喚令巡捕將王陳拘入捕房捕頭著轉送公廨禀請讞員孫建臣直刺訊究 
[法租界捕房紀事]  
　　前日流氓張阿二攫取某甲所携對時表及象牙柄鵰扇適爲巡街捕所見拘入捕房捕頭令押候解送公堂禀請讞員魏蒓塢大令訊辦○某氏婦積欠房租數月被房主送入捕房捕頭命押候解送公堂禀請追繳 
[美租界捕房紀事]  
　　昨日午前王富林至天潼路第五百九十號門牌某姓家烟紙店僞稱購物乘間搶去櫃上洋銀數枚店主喚令四百三十九號巡街華捕追獲扭入捕房捕頭令押候解送公堂禀請讞員孫建臣直刺懲辦○昨日馬夫富炳坤停車在禮查西客寓門被某號巡街印捕拘入捕房捕頭令押候解送公堂禀請訊辦○前晚徐阿昆潛入寄居提籃橋左近之甬人某姓家行竊衣物携之而出適爲某號巡街捕所見連贜帶入捕房捕頭令押候解送公堂禀請訊辦 
[皖省官報]  
　　閏五月廿四日首縣鄭思賢知赴廣濟圩查勘圩堤代理六安和尚灘司張德培辭候補知縣倪善慶辭又赴廣濟圩巡檢石錫瑞知奉委辦牙釐局大票典史朱尚年謝超委一次縣丞陳云翰辭委解水師月餉赴金陵廿五日指分安徽試用知縣任煜勲到湖北人縣丞黃昭聲到廣東人候補知府葉炳章到由屯溪辦理鹽斤加價回知縣于鳳閣知奉委籌議公所銀庫陳樹謝酌委註册廿六日安慶府同知志瑞知銷騐收武廟工程完竣首縣鄭思賢知赴廣濟圩查勘圩提回知縣寥子常知奉委赴宿松公幹同知吳震知奉委金陵文闈差廿七日卸署祁門縣劉籌到候補巡檢石錫瑞知接辦牙釐局大票差知府吳華面試何彬衡知奉委金陵錄遺提調知縣譚學衡知赴上海公幹李延慶到由含山勘圩堤回並奉委簾差廿八廿九日代理壽州州同陳開第六安馬頭司吳寳椆城北峽關司繼格均辭知縣寥千常辭赴宿松公幹張學鵠知奉委赴懷桐太宿牙捐通判顔曾知奉委赴廣西探磺價府經趙汝漢到隨石觀察赴城桐公幹回巡檢周伯祥辭赴和州差遣游學典史范守正均知奉委金陵文闈差徐汝梅到山申探磺價回六月初一日頴上縣耆齡卸署懷遠縣主簿李丙枬均到初二日指分安徽試用知州劉蘇到直隸人號友植陳嘉蔭面試直隸州勞文琦銷假初三日委辦屯溪釐卡本任安慶府通判張廷鑾專丁知奉山東賑捐保補同知以知府在任候補知府委署巢縣陸恩壽辭新選潛山縣凌謙知奉委首縣學習卽用知縣于鳳閣知銷籌議公所文案並接銀庫差指分安徽儘先補用巡檢曾德基到四川人候補知縣藏杰知奉委首縣帮審杜葆光知奉委解撥補銀赴金陵府經汪昌燾知丁内艱隂嗣玲辭分池州府差遣縣丞趙鳳儀知奉委接查東門城初四日指分安徽試用知縣馮成讓到浙江人號順卿州同許祖舜到浙江人巡檢劉禀到湖南人試用知縣黃拱宸由湖北探磺價回知縣查光華謝奉行知請補望江縣楊光詒到奉委解京餉並引見回縣丞陳雲翰到奉委解水師月餉赴金陵回按司獄王衍緒由皖北回 
 
 
 

Page 11

 
 
香港廣東　海口　又 
威海衞烟台塘沽天津北京　連陞　又　 
烟台牛莊　沙市　又 
塘沽天津北京　新豐　又 
牛莊　　　豐順　又　 
掛號信件包裹什物滙票洋銀統於五點鐘前送交郵政局郵票每日上午八點售至下午五點又晚刻八點至九點鐘止　　 
 
 

Page 12

 
 
　　善後局裁節經費銀一萬二千兩共銀六十五萬四千八百八十餘兩劃出一半銀三十一萬七千四百四十餘兩並請照案截留　蘇彌補無著釐金等欵其餘一半銀二十二萬七千四百四十餘兩内除留放武衛左軍二十九年二月初七日起至三十年二月初六日止一年薪餉公費及車火帳棚等項應需湘折庫平銀二十六萬二百八十兩蘇屬應解一半庫平銀一十三萬一百四十兩尚餘銀一十九萬七千三百餘兩容俟催徵完解專欵存儲聽候撥用據蘇州布政使陸元鼎詳請奏咨前來奴才覆覈無異除咨戶部外謹會同兩江總督臣魏光燾附片具陳伏乞聖鑒謹奏奉硃批戶部知道欽此 
[署江西臬司周奏報接印任事日期摺十八日]  
　　署理江西接察使補用道臣周學銘跪奏爲恭報微臣接署臬篆日期叩謝天恩仰祈聖鑒事竊臣於光緒二十九年五月初十日奉護理江西撫臣柯逢時行知以署按察使正任廣饒九南道瑞　辦理警察軍規模粗具飭回本任所遺臬司委臣署理兼辦警察軍事務五月十二日准署按察使瑞瀓委員將印信文卷移交前來當卽恭設香案望闕叩頭祗領任事伏念臣皖江下士覲政秋曹中庶吉士改授四川蓬谿縣知縣蒙恩傳旨嘉奬嗣以道員需次江西充派辦政事處總辦徒兢冰淵未報涓埃兹復叅攝臬司彌深惶悚查江西爲南七省都會中權臬司爲十四屬刑名總匯舉凡察吏安民緝奸除暴均經護理撫臣力袪積蠧釐定新章良法施行成效漸著加以創辦警察爲新政萬端報提之基草昧經綸任煩事劇如臣闇陋隕越時虞况當此時艱孔亟宵旰勤勞微臣世受國恩捐摩莫報何敢以暫時攝篆稍涉因循惟有遇事禀承督撫臣認眞辦理不敢博寛大以沽時譽尤不敢涉煩苛以拂輿情殫竭愚誠冀答高厚鴻兹於萬一所有微臣接署臬篆日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
[護江西巡撫柯奏報銷全省地丁錢糧等欵摺十八日]  
　　護理江西巡撫布政使臣柯逢時跪奏爲江西省辦理光緒二十八年地丁等欵錢糧奏銷將經催徑徵接徵未完一分以上各員名遵照新章開列清單恭摺仰祈聖鑒事竊照各省錢糧奏銷例應按照定限先將未完一分以上各員開具簡明清單專摺奏報歴經遵辦在案兹據署布政使陳慶滋詳稱查辦光緒二十八年分地丁民屯錢糧奏銷循舊於三月底截數遵照新章剔除緩徵以實徵起運存留銀數作爲十分計算除將地丁實徵起存及屯丁等項已未完支解數目查造奏銷各册並經催經徵各官已未完分數職名揭帖另行詳請奏咨外所有司府州縣正署各官經接催徵不力及督催職名按照未完分數開具揭帖詳請奏報等情前來臣覆核無異除將揭帖咨送戶部外理合恭摺具陳並遵新章將未完一分以上各員名開列簡明清單敬呈御覽伏乞皇太后皇上聖鑒再此案於光緒二十九年五月十六日據藩司詳到臣於五月二十八日出奏係在服内含併陳明謹奏奉硃批該部議奏單併發欽此 
[護江西巡撫柯奏報銷全省壓徵蘆課錢糧摺十八日]  
　　護理江西巡撫布政使臣柯逢時跪奏爲江西省辦理壓徵蘆課錢糧奏銷將未完一分以上各職名開列清單恭摺仰祈聖鑒事竊據署布政使陳慶滋詳光緒二十八年壓徵二十七年分蘆課錢糧奏銷案内催徵未完一分以上各員名遵照新章開具揭帖請奏前來臣覆核無異除咨送戶部查核外理合恭摺具陳並繕列清吕敬呈御鑒伏乞皇太后皇上聖鑒再此案於二十九年五月十六日據藩司詳到臣於五月二十八日出奏係在限内合併陳明謹奏奉硃批該部議奏單併發欵此 
[江蘇巡撫恩奏職紳捐置莊田藉資贍族請旨勅部立案片十九日]  
　　恩壽片再據蘇州布政使陸元鼎詳據陽湖縣紳士花翎四品銜保升知州浙江試用鹽運判惲毓榮禀稱故祖父一品封職安徽候補道惲光業故祖母一品命婦惲張氏生平以利濟爲懷自告歸里居嘗以敦本贍族存恤孤寒爲急每諭職故父原任浙江糧道惲祖貽故叔父原任浙江巡撫惲祖翼季前福建興泉水道惲祖祈仿照范氏義田立莊購族以策久遠未幾祖父物故職父亦已前卒事未及行祖母惲張氏臨終諄屬勉成此舉兹職叔姪兄弟謹遵遺命將坐落武進陽湖丹陽等縣境内官田一千三百三十九畝一分四釐零准値銀一萬三千三百九十一兩零捐作義田並於河南廂東下塘建造莊祠一所計三十餘楹共地價匠工洋一萬人千三百九十元又據陽湖縣職員知州銜楊瑞清禀稱仰承故祖父楊星耀曁故母楊趙氏敦宗睦族之志經營數十年恪遵遺命建設莊祠並積置坐落武進陽湖二縣不等田五百四畝三分七釐零准置價銀五千九兩零捐作義田各將歳收田租除完賦祭埽等用外悉以贍助族中孤寡貧乏該職等俱上承先德勉遵遺言不敢仰邀旌典惟事關合族所賴誠恐日久廢墜呈司詳請奏咨立案各等情前來奴才查該紳惲毓榮一門好義三世同心庇葛藟之本根資孤寒之倚託該職員楊瑞清前賢是式先志克承均屬誼篤宗祊殷懷任卹旣各聲稱不敢邀奬相應請旨敕部立案施行除飭分造田號莊規各册結詳送合咨並由司各頒印帖執守曁咨禮部查照外理合附片具陳伏乞聖鑒訓示謹奏奉硃批禮部知道欽此 
[山東巡撫周奏特叅貪劣不職各員摺二十日]  
　　頭品頂戴兵部尚書銜山東巡撫臣周馥跪奏特叅貪劣不職各員請旨分别懲處恭摺仰祈聖鑒于竊維整飭吏治必先澄叙官方遇有貪劣之員亟應隨時叅處查人萊州府知府裘祖誥岡知政體罰欵不報寄存商鋪迹近營私平度州知州吳炳南貪昏胆大浮收稅契以上二員請卽行革職永不叙用夏津縣知縣玉田辦事任性近於貪刻應請卽行革職甯　縣知縣何福楨因循不振審斷粗率館陶縣知縣鄭德立始勤終怠捕務廢驰均請開缺另補萊州府幕友秦之梁卽秦伯潤藉瑞招摇聲名甚劣該員前於光緒二十七年在山東新海防捐局第一百二十九次案内報捐分缺間候選知縣尚未奉部核准應　捐案撤銷驅逐回籍所 
 
