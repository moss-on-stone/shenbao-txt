# 1934 - 24 - 4908541

 

Page 1

 
 
[灶神模助振] [  申報館主人啟]  
　　啟者本館協賑所前承某善士以描金灶神模售錢助賑兹　有若干張出售每張洋二分請至本帳房購取可也 
[石印五彩衆神圖發售] [  申昌書畫室啟]  
　　時逢餞　節届近年無論居家店鋪皆須祀神此亦風俗之使然有倩畫師繪成圖幅者則工費較貴苦於不能皆備本店因　妙手　成用五彩石印顏色鮮明價亦甚廉裱成每軸售洋一元六角賜顧者請移玉三馬路申昌書室發兌可也 
[重印明季稗史告成] [  圖書集成局啟]  
　　明季稗史一書分子目一十有六曰烈皇小識曰聖安本紀曰行在陽秋曰嘉定屠城紀略曰幸存錄曰幸存績錢曰求野錄曰也是錄曰江南聞見錄曰粤游紀聞曰賜姓始末曰兩廣紀略曰東明開見錄曰青燐屑曰吳耿尚孔四王合傅曰揚州十日紀大抵雜紀　明末造佚事體例雖近乎　史要皆得諸目擊非同耳食之談披閱再三貴足與正史相印證本局前曾覔得　本用活字板印行寰海流傅爭先購置兹復印以雪白連史紙校讐裝釘精益求精每部六册碼洋七角請臨三馬路申報館帳房申昌書室及各書坊隨意選購各外埠申昌亦皆有寄存 
[刑賞論]  
　　刑賞者國家之大政也刑不得其平則人民渙散賞不得其當則功過混淆禮曰凡政之不行教之不成必其爵　不足勸刑罰不足恥也故旌淑别慝彰善癉惡昔先王必平心衡斷不敢撓枉以爲刑亦不敢冐濫以爲賞誠以刑一人必　天下之爲惡者皆知所懼賞一人必使天下之爲善者皆知所勸然後天子之權尊而天下亦可以治古者朝廷刑賞皆公之於人孟子詣左右皆曰賢未可也諸大夫皆曰賢未可也國人皆曰賢然後察之見賢焉然後用之左右皆曰可殺未可也諸大夫皆曰可殺未可也國人皆曰可殺然後察之見可殺焉然後殺之此在上者初非欲以權予人也蓋恐情不得共實而事或失其宜也後世刑賞之柄胥出自上鄒蕘之議末由獻諸朝廷而賞不僭刑不濫之風則有國家者相守勿失顧自世運遷流江河日下罰不必加於有罪賞不必加於有功而生殺予奪之權遂不足以勸懲天下論者因以爲國勢日弱大都因乎僉壬之不知所畏豪傑之不知自奮而爲惡者乃愈衆爲善者乃愈稀是誠然矣然余謂論刑賞於衰世之天下欲得其平也固甚難特於不平之中參以補弊救偏之法則亦未始不足以挽回末俗而見規勸之方夫與其殺不辜寗失不經三代之世固以好生爲心獨至後世則有不能不反其意用之者蓋水懦民玩火猛民畏雖以國僑之賢而亦不能不借鑒於此若賢不及國僑而徒以罪疑惟輕博忠厚長者之譽則天下未有不轉滋其亂者况罪大惡極天下怒之疾之人人所欲得而誅之者如昔年中東啟釁遇敵先逃之蔣希夷黄仕琳龔照璵諸人喪師辱國賣敵利已損中國之威遺君民之恥其罪無可逭不亞於當日之方柏謙有加於昔日之何桂清以視今日滬上棍徒如張桂卿之類更不知當增數十百倍乃諸人皆身攖顯戮而蔣黄龔等雖經屢次勾决仍得倖逃法網優悠於犴獄之中豈果諸人之有命在天乎抑别有爲之維持調護者故得逍遥自在乎此刑之不齊雖欲爲國飾言而不得也獨是戰陣之際失機者得邀寛大之政不必人人遽加以刑誅而陜甘回匪作亂平定以後則文武員弁之出力者似更宜邀寛大之恩雖陶中丞保奏案内列之異常勞績者有三千人之多其中不無冐濫吳給諫光奎所謂任意開列難保無請託等弊固不能謂其必無之事但若者爲冐濫若者非冐濫不能明指共人則亦不知孰非孰是若但就已革通判張心泰已革知縣耿士偉奏請開復而卽指爲請託冒濫則亦未爲持平之論何哉蓋恐吳耿諸員果有勞績則似不得因其已革而無以奬勱之也大哉聖謨諭部將此次保案内所開已革人員查明被叅原案核共情節輕重分别准駁旣不没其今日之功亦不概忘其往日之咎乃歎聖心周密不阻人以晚蓋而論功行賞亦不敢寛濫其途此睿哲之聰明固非内外臣工所能望及也而余别有感者則以前年中東一戰將卒之降者降潰者潰局外者幾以中國爲無人矣而關隴以西回匪又蠶蠢思動幸統帥得人曾不一年殲滅醜煩肅清地方中國得此一振差强人意文武各員弁從軍轉戰不無稍有　勞雖蝅千人中不能絶冒濫之弊然念殷軍之將如蔣黄龔輩駢首不足以蔽其辜乃猶得苟全性命邀法外之恩而奏凱言旋者轉欲清冒濫之風使不得振旅酬届之典嗟乎有功而不賞有罪而不罰雖堯舜不能治天下然與其不加不迪以顯戳無寗以功不多者而予之以厚賞書曰刑不可濫賞不妨於過因之爵及惡德祿及私昵帝王之世刑賞固欲其平而余則謂時至今日欲事事得其平殊有萬難之勢然賞之過終愈於刑之不及也 
[本館接奉電音]  
　　昨日上午京師飛電傳來硃筆一道上諭一道敬謹譯登○十二月二十日奉硃筆陸實忠補授内閣學士兼禮部侍郎銜欽此同日奉上諭依克唐阿奏恭勘福陵隆恩殿工程情形較重請派大臣勘估修理一摺陵寢要工關係重大亟應擇吉興修以昭愼重著派依克唐阿鍾靈敬謹　佔修理餘著照所議辦理該衙門知道欽此 
[天津火警]  
　　訪事人云天津英國租界新福商義行去歲開張羅列海外諸物以待善價而沽陸離光怪雖火齊木難不足喻其珍奇今春又拓階前尺地大啟爾宇尤極美輪美奂之觀現届凍河期内其貨物之多更如山積詎於初九夜十二點鐘許不戒於火一時烟霧迷漫熊熊之光上燭霄漢巡街捕急卽報知工部局舁取洋龍並報紫竹林公益水會中人立往灌救無奈火勢已冐穿屋頂杯水車薪於事無濟轟轟烈烈勢燄披猖該行曾經保險洋東遵徇禁約囑令行中執事人等不得搬携一物任彼燃燒城廂内外各水會以火起於租界不敢越雷池一步協力灌澆以致祝融氏漫無顧忌左衝右突直將全行貨物燒成灰燼始行返駕幸三面危牆兀立尚未延及鄰家然該行後面卽係瑞記洋行貨倉内行皮貨已毁壞不少按天津租界洋行被燬此爲第一次而保險行之需賠鉅欵亦爲第一次至焚燒時旣不准搬運物件又有西人爲之彈壓故搶火匪徒並未從中竊發也 
[北通州近聞]  
　　訪事人云升任江西按察使通永道張筱傳觀察紹華蒞任數載任内一切公務必躬必親不辭勞瘁卓著政聲現值交卸道篆之期南關王恕園等五處粥廠紳董恭製萬民傘一柄德政牌二對衣冠鼓樂送至署中觀察再三謙謝而始授○胶報東關麥子店與小賣局爭訟並牽涉東關蔡二被扎身死經某侍御奏聞天聽張觀察奉上憲來文親提麥子店及小賣房商人研訉詳覆前日尹憲又札飭孫邑尊提集案内人証訊明蔡二被札身死如何牽涉小賣局迅速詳覆刻已抄錄供詞上詳尹憲不日拜摺覆奏致案内細情是非自有定議局外人未敢妄論也○城南十二里張家灣地方有某氏婦者日前生一女孩甫經二日有親串張姓踵門借貸氏以家内無人却之張貿然 
 
 

Page 2

 
 
進院叩氏房門氏以產期甫過倚門阻進張怒甚破門直入不知因何致將新生之女碰死氏之大回家詢悉情由報官請騐孫邑尊親臨騐視恐有别情當將原被兩造及地保鄰右一併帶署審訊○日前直隸總督王夔帥恭上條陳請將本年冬漕　蘇河運十萬石改歸海運一摺邑人不察一聞此信紛紛傳說咸謂明年江北江蘇無河運矣嗣聞部議江蘇河運十萬石仍照冋章起連○今年河連南船抵壩較遲有在此守凍不回者有因苦累將船賣於此處者約共有三十餘號之多○自圜法日壞現錢知少遂致錢票盛行市肆流傳幾不見有國寳近更有外來施民擅作假票圖章字體鐫刻畢肖店鋪中稍不加察卽被騙去其害實非淺鮮安得設法以禁之○新任通永道張觀察蓮芬於冬月二十四日由京捧檄來通接署篆務闔城屬員咸往東關東嶽廟恭迓憲駕入城後假寓浙江海運總局爲公館諏吉於二十五日午刻接篆届期前任張觀察委員督率書役將印送至公館申觀察循例接授旋卽排齊全副執事由書吏恭迎進署循例祭門拜闕升座受賀屬下印委各員脚靴手版均往道賀牌示二十六日恭謁文廟武廟文昌廟城隍廟相公廟龍王廟拈香至前任張觀察已拜江西按察使之命何日榮行履新尚無確信也○日前御史潘慶瀾奏民教不能相安亟應設法消弭一摺奏硃批依議著交總理衙門行知各督撫嚴飭所屬州縣遇有民教爭訟只論是非不分民教持平審斷並嚴禁胥役騷擾違干咎戾等語孫邑尊接到上憲來文當卽抄錄株批出示曉諭矣○冬至後連日陰晦寒冷異常有拉煤大車從北山來述云北山雪深一尺五六寸堆瓊積王一白無際寒氣凛冽行人尤覺裹足難前也○時將歲暮臘鼓頻催赶年節之小經紀置辦年書　箏太平鼓琉璃喇叭到處設攤排售孩童結隊游觀爭先購買新年景象已見一斑　 
[豫章塗說]  
　　江西采訪友人云胡姓鄕農年四十有四其妻某氏小於胡二歲某日忽一舉三孩聞人言若得報官例須給奬爰於月之初　奉母携妻及子具禀南昌府署江訒吾太守詢明一切歡喜逾常面賞錢十千文并將文孫所用之衣裾各六件賞其三子夫人則以棉皮衣各一賞胡婦復據情轉禀各大憲分飭兩首縣德中丞翁方伯各賞銀十兩裕廉訪劉文二觀察各賞洋銀十元文孟二明府亦賞洋銀十元誠熙朝之人瑞也○義寗武寗二州縣距府甚遠向章府試須俟學憲將次按臨始行開考所以體惜寒畯也枯届學憲定於明年正月初十日按臨南昌府屬府尊因先於正月初二日最齊義寗武寗二屬文童初四日開考○江西城内向無四國　堂本年秋始有女教十三人就繫馬樁宣講鐸音勸人入教至臘月初十日復有耶穌教中牧師賃屋黄子祠以期宣講亦省垣所創見者也 
[于湖雪景]  
　　安徽學憲李筱崖宗師前此秉節按臨皖北之各府州縣接辦明年丁酉科試刻已考試和州東箭南金盡歸珊網目肉亦已試竣遂定於本月初八日由和州持節渡江回姑孰節轅度歲循例舉行本郡科試是以郡尊又太守行文當無繁三屬飭令應試士子一體齊集郡垣定於初六日取齊聽候又星降臨示期開考遥想雕龍佳士繡虎才人必又有一番興會矣○無湖招商局總辦一席自十八年李君炳賢負累告退後由皖北李季堂觀察仗義接手代爲彌補刻已成爲無縫天衣惟觀察志在遠大不欲以此半官半商之片席久覊驥足特上票督辦盛杏蓀京卿辭差並舉金昆李仲傑觀察以自代當蒙俯如所請卽於上月杪偕同抵無清釐交代所有局申帳目欵項　截至上月底爲替代之期局中司事大半仍其舊貫惟高居脂液炎炎欲熾者黜陟一二此亦盛衰迭乘之機初無所軒輊於其中獨招商躉船買辦許君新甫爲人　練和平久爲仕商所推服此次亦隨波逐浪名在孫山之外故論者皆有黄鐘毁棄之歎云○蕪湖東鄕念餘里有萬頃湖焉春夏水漲碧波無際一望如黄叔度之往汪迨交秋冬潮退則仍露出一片草地是以外來客民每有就中播耒牟以赶明春小熟者第水藻縈結不易芟除當此隆冬何草不黄從事者每效赤壁火攻之策付之一炬上月二十六之夕遥見城東飛紅燭天初疑祖龍崛起蹂躪我蔀屋茒簷久之不見有所起落則又疑爲斗牛夜啟霞起赤城直至天明曉色瞳瞳猶與日丸爭光於滄海始悟爲燒湖然其奇趣横生洵夜色矇攏中之奇景也在觀哉○二街二街本此間花明柳暗之塲燈紅酒緑弦管如潮堂名共計五家雖不及吳市山塘秦淮水榭而紙醉金迷妍媸林列芳筵速客翠暖珠杳亦足以消綺思而遣春愁是以比年迷杳洞裏寖成風月江山有舊署緑頭公銜金得功者昔曾張艶幟於北里祗因市面蕭條遂移解語花於桃葉渡邊已非一日近見湖山無恙風月轉勝當年復載名花數十株來搆香窟於吉祥寺街東首重張旗鼓層楹傑閣皆係平地樓臺大有花爲四壁月作雙圓氣象刻下甫慶落成紈　公子碩腹豪商皆聞風鼓舞趾錯於門地方得此點綴固亦足粉飾江山提唱闤闠然市情不見日旺銷金又多一窟有心人轉不以此爲幸云○庸醫某甲本持虎撐而走四方者俗呼爲過路郎中得是也來蕪僦二街某公館傍舍懸壺不第靈素罕明卽湯頭歌訣胸亦無幾因與公館近得交其嗣君遂通欵於主人効殷勤小忠小信深得主人歡迭爲譽揚因之問贋鼎者亦不乏人居然暖輿煊赫誇耀街頭主人本與門户相穿往還遂稔數月前主人女公子新歾殯後檢點粧臺失金飾數事權計八兩有餘主人意謂喪忙錯雜寛置未　日前少主婦偶墮銀簪詰責幼稚梅婢婢誤會究女公子物急奔至醫室長跽請命謂先生不速還前物婢子命盡今宵矣時甲曉夢初回因婢糾纒甚順手掀篋蓋取而擲諸地視之蓋女公子帽勒也所綴金珠猶完整當時情景已爲踵婢者所竊覘主人遂勃然變色窮研極搜餘無所見甲黠甚堅持女帽爲婢所寄存不認爲竊主人欲送官究追餘金甲懼挽出魯仲連百般哀懇願罰鍰百五十翼事始寢然帽旣獲而餘贓可知鍰雖罰而利仍盈溢此人又不失爲大老官模樣亦可謂深於世故者矣書　藉以儆世之軒昻其貌宵小其心者○鳩江無賴青皮輩每尋野合鴛鴦夤夜糾黨驚捉諺謂之曰紥鷄籠亦彼中生財之一道也昨有運米鐵艦買辦甬人二遨遊市廛度曲穿幽爲土娼小金蓮目成引去青皮輩聞祝祝聲知鷄窩有食糾黨破扉　捉詎迷香洞裹暗接鄰家掀簾藏匿久而不見蹤影青皮智亦譎佯且去留一人伏樓梯暗陬俄頃甬人登陽臺陟高唐揚揚然如曹孟德之論射項發口縱餉馬蹄而仰月支也者伏者悄焉拔關招同黨一齊擁入將甬人赤條條用繩縛住出利器百船恫喝謂非數十金不可甬人就身畔摸索僅有其七奉以爲壽不允遂許以出票汝輩立赴鐵艦取盈可乎青皮欣然首肯初不料所冩洋字科斗蜿蜒乃救兵符也船中黑人立率水手廿餘人疾駛而至猛焉撲捉青皮輩駭而狂奔當塲僅獲其一倒拖赴艦飽以老拳並用洋漆塗其面僅露兩目灼灼如地獄變相翌晨解逆英領事署指爲糾黨夜刦並稱捕役某亦在其内轉送保甲總局反復訊鞫始悉爲紥鷄籠在事七人逃亡其六局員留心密捕繼又獲　指捕役一併移夥嚴加懲治若輩遂從此不復聞鷄起舞此可爲偷鷄不著折把米矣二 
[黄鶴樓眺雪]  
　　湖北采訪友人云某日有黄姓者在漢口鄧家帮雇就一船往河口貿易行至天門縣屬岳家口時已黄昏遂繫纜焉不隄　甲乙二匪徒扮作行商堅求附載船户貿然允之迨至村鷄羣唱二匪徒乘隙起事將黄刺斃盡括囊中銀八百兩揚長而去船户畏其兇横不敢聲張黄子見父被戕上前格鬥被匪徒推入水中刻下串爲縣主所聞已飭役從嚴訪緝矣○漢陽東關外厘卡專榷夾板船貨稅在昔夾板船之往來者僅五十餘號稅金實屬寥寥近時上下各埠貨物流通夾板船遂增添二三十號稅務可卜蒸蒸日上矣○督銷卾岸淮鹽總局志仲魯觀察鈞差期已滿經上憲委劉彝亭觀察接辦於本月十三日清晨詣局視事二 
[珠海近聞]  
　　廣州訪事人函云督轅係封鎖衙門各房經承具有專辦公事之責出入何等森嚴乃近聞書吏竟有私帶白鴿票情事大憲查知深爲震怒當飭營弁拘獲多人發交南番兩縣審訊兹訊得事係伙夫梁九所爲梁已直認不諱并訊此白鴿票從何處發售而來據供由清風橋吉昌紙店發買於是初六日黄邑　委周捕廉帶領衙役人等將該店查封刻下省垣凡賣白鴿票紙者前雖明目張膽至是無不慄慄危　矣現在督憲擬將各房書吏一慨革除初五日飭傳佐貳十員到轅委辦各房事務其果能諳練與否尚未及知因將各員銜多列左候補縣丞 
 
 

Page 3

 
 
秦廣綬補用縣丞陳蔭祿簡用縣丞杜宗詩候補興史錢保泰試用鹽經歴邵芝先用從九品胡德培候補巡檢陶永成試用鹽巡檢吳永年候補府經沈之乾○初五初更時忽聞火警云係仁濟西街某烟竿店該處近接河干取水甚便惟火勢甚猛一片火光與水相映更覺大放光明幸該處附近均有機器水管救護只燒去該鋪一間登卽熄滅聞該鋪是日由港匯到銀一千四百兩被匪人偵悉在樓上瓦面天棚上放火外面預伏黨羽伺候一聞有火卽多人打門而入云某店派來爲寳號帮同扛物者斯時擋手某君見來人多係似曾相認遂未疑及他故惟令其先搬粗重來人不理必要將櫃内之銀先行搬出内有某夥伴看出破綻云此一干人恐靠不住各匪見計不行卽逞蠻將櫃打開分搶銀兩有一夥孔武有力隨手提刀劈去中匪要害當奪回銀數百各匪有由瓦面逃遁者有由前門逸出者時火勢已大安勇練勇齊來護衛該匪始從人叢中竄匿經店夥指明追喊當塲捉獲四名解南海縣審辦從前匪徒搶刦各取各携當塲捉獲者甚少前月杉木欄逢源蓆店已當塲逐獲多名今又如此豈賊星將墜耶然可見勇目之得力矣昨十二點鐘時多寳街派往花縣之安勇由營弁解來賊匪多名内有二匪身穿縐紗夾襖衣服甚都均用手拷脚鐐大練綑鎖用籮扛擡聞該匪自張匪首鎗斃後已如蛇無頭不行近日黨羽計有二千餘人皆紛紛解散其平日爲害於人者多被捉獲轉解入城交營務處審訊辦理故安勇擬將餘匪掃清卽馳阿省垣銷差云○城西第十甫曾巷有鴇婦陳氏蓄有多資與母同居日前有同行姊妹在陳村娶媳該氏前往賀喜且飫喜筵留連數日於初五日由陳村搭船回省在路被匪人用藥薰迷其人如醉如痴旣抵家與母相見如不相識其母急與招呼掉首不顧緊隨一男一婦而行其母猶疑其或有他事未卽理會任其同去及行至寳華坊急自將身上所帶之金器玉器等一概交同行之男婦二人手收約值百兩之譜又赶回家徑自開箱取銀六十元持之欲出問之則云仍父與一人由是其母始知被人迷拐用片糖等與他醒解漸次清楚該匪已不知去向矣悔恨無及○西關新建房屋以逢源衆約爲首屈一指該街房屋無論大小一律整齊大壯觀瞻因該處去年創建一廟今年又將廟前之屋添買數間改作明堂之地尤覺宏敞該廟出息係由各人所認屋地按抽銀五錢約計歲有萬餘金又有殷户不次簽題功德故能有此闊大局面也今又訂於十二日建醮四晝夜各鋪皆爲之掛彩慶賀届時一番熱閙又可想而知矣○前火船到埠由港醫院紳解回被拐婦女二名另有一婦卽拐子也由愛有堂轉送官府審辦聞此拐婦係將人家媳婦拐到香港轉賣外洋　　不願一路呌喊故港官拿獲訊知情由發交醫院轉送省垣辦理云 
[吳山望雪]  
　　杭州訪事人云杭有陳某者住居東平巷向在蘇申販售玉器於上月某日附搭小輪拖船赴蘇開行未及十里船繩忽斷陳適在船頭觀看鄕景怱促之間立足不定被撞落水船主急命停輪拯救幸河水尚淺救起時自頂至踵俱淋漓盡致氣息已僅屬一線同舟人爲之設法灌治移時稍蘇舟復開行斯時陳覺心神不定寒熱交加意欲折回而船不能自主及抵塘棲因有親戚在彼隨託人邀來將行李搬上住下延醫診治服藥數劑始獲痊好夫内河改用小輪拖帶坐船本屬最爲妥速然坐船旣免摇櫓負縴之勞則滿船舟子自當於船上繩索及過橋之時格外留神豈可各貪安逸乃竟視若無事除把舵船工之外無不高臥蓬上此事未免不近情理前次嘉郡費協戎亦因繩索中斷受驚星隕時同舟落水者共殞數人舟子亦罹斯厄然則以後行舟之人可不愼之又愼耶○日前杭州寳善橋顧雲錦綢莊被竊綢貨甚鉅約值七八百金當由莊主開具失單呈請保甲局緝捕已列前報兹悉總巡盛大令於報竊後隨飭捕嚴緝并懸賞格以冀破案本月初七日捕役等在湖墅地方見有小艇汪艘鼓棹中流狀似空船其行甚速岸畔有五人隨之而行殊屬可疑赶報大關巡局派勇阻截當將船内竊犯三名并贓獲住其岸上五犯僅獲其三尚有二名已被脫逃該捕役協同巡役將原贓及竊犯六名送至局中盛大令當卽審訊據供在杭行竊非止一次向俱窩藏船中陸續運出變銷此次因緝捕甚嚴不敢逗留急思遠颺中途破獲大令得供後隨將賞號發給一面備文將人贓送縣懲辦其所獲各物卽命失主赴縣請領○杭地每届年終鄕人入城購買年貨者紛至沓來自臘月初旬起市上頗形擁擠掌櫃者殊有應接不暇之勢近年以來時事艱難加以收成荒歉市面不無蕭索今年雖慶豐盈而店鋪生意仍不興旺良由百物騰貴洋價奇短鄕人以歴年歉收不無虧空以贏補絀未必裕如是以年邊生意終難起色也○杭垣自本月以來夫公屢有釀雪之意然六出之花終未見飛舞而冷氣逼人加之朔風吹面如刀雖御重棉尚覺支持不得連日城廂内外由地保報堂收殮凍斃乞丐已有數起彼重帷低護獸炭徐温者亦知此中有號寒虫否 
[江雙鯉]  
　　九江訪事人云十三日午刻九江接南昌電音藩憲牌示署永新縣閻尚庚病故委廬陵縣丞陳廷震代理○十三日有撫船一艘裝載棉花在江中遭風覆溺六人均占滅頂經義渡局紅船救起五人其一人年尚幼稚已隨屈大夫遊矣局紳鍾澤仁茂才程子明上舍飭令將救起之人烘以火煖以衣并飭將花包撈起之使去誠好行其德也 
[振興西學]  
　　杭州訪事人云東城講舍爲本府生監肄業之所前由紳士等禀請府憲改作西學書院林太守以講舍係闔府書院未允所請紳士復請諸撫憲廖中丞因振興西學爲當時之急務業已批飭准行其監院一差擬委陸冕儕孝廉懋勛辦理蓋孝廉素精西學前者汪穰卿進士欲於普慈寺改作中西學堂禀請孝廉爲董事撫憲亦深重其才故特委任之也 
[反目輕生]  
　　皖城訪事人云東門内拐角頭後園一帶向爲藏垢納污之地疊經各憲嚴禁茅屋花枝驅逐殆盡近來有一種土妓仍藉此爲兎窟深藏然非個中人不得其門而入也某婦花信年華頗有幾分姿色其夫某甲因其招蜂惹蝶遂亦遊手好閒將此一頂緑頭巾居然戴上日晏而起夜盡而眠一切用度賴婦一人支持好喫懶做自以爲一生老此温柔卿足矣然婦雖蕩而頗持家甲有所需婦往往把持不肯如願以與甲遂衣衫藍縷非復滬上之龜窩模樣而婦與相知終日花天酒地視甲如眼中釘而厭之因於臥房外另置一榻令其效老羆爲當道之臥有窺　者甲便起而阻之至闥内妝臺之華麗中固不得微聞香澤也月之初十日不知何事與婦口　甲愚弱非唇槍舌劍之敵胭脂虎益得意揚揚甲旣敗北呑聲蜷曲臥上夜間遂自縊人不覺也次晨見其如殭視之始知頸上有繩而體已氷矣婦只得撫屍號慟如貓哭鼠悲聲未已早有意中人爲之出貲棺殮斯時鄰右聞而往觀門内外爲之擁塞各人互相議論謂甲雖流落而素有志見婦作此生涯並非甘心今眞忍耐不過了此一生知其情者共爲之暵惜不置也二 
[瀋陽雪簡]  
　　營口采訪友人云中國營建海崗外鐵路已逹錦州火車往來無稍阻滯計出關已一百二十里矣關道延觀察以軌道旣通崑　之轉輸必便因委原辦營口海局稽征委員何子寛大令前往中後所騐收稅項○魏家班主魏增祥爲老生脚色銅琵鐵板頗招盛名自西城率諸子弟至營就河北喚渡將抵南岸船被氷牌所觸覆入波心月黑天高無人援救舟子素識水性得慶生還魏與同班各人皆葬身水底慘哉○上年慘遭兵燹道廳兩署被日人拆毁無遺及敵退官來暫租吉成店爲廳廨然房屋湫隘幾於實不能容今年始禀准上游在善後欵内撥項興修近已大工告竣范高也司馬擇吉喬遷入署○每届隆冬關外素多馬賊殺人越貨習以爲常今年各路遣撤勇丁逗遛不去原復成羣結黨爲患行人商旅雇得標師爲之保護然彼衆我寡仍不免失事之虞月初營口緝獲京都逸賊康八祖宗經駐防營派隊按站護送行至離石三山站不遠被黨羽强行刼去戕斃官兵三名聞爲首者卽康八之兄康七其地約在廣寗錦縣兩界之間 
[黄綬花封]  
　　上海文武各衙門奉上憲札諭一律於十九日午刻封印昨日届期上海縣黄愛棠大令循例於午刻身穿朝服恭設香案望闕行三跪九叩首禮畢換穿公服升坐大堂發出紅條自頭儀門至大堂一律封固退堂二 
 
 

Page 4

 
 
[公堂封印]  
　　昨日辰刻爲封印吉期英界公廨讞員屠興之别駕敬謹將鈐記固封禮也十九 
[愼重府庫]  
　　本邑自開倉收辦冬漕以後各處鄕民莫不踴躍爭先輪將恐後日來已將歲暮鄕人結隊赴縣者尤爲絡繹不絶自早至晚櫃上擁擠不堪黄愛棠大令恐有宵小人等混入乘間竊取故特飭差捕等在署中照料一切以免有失物等事 
[下旗志悼]  
　　某洋人前曾充招商局海晏輪船船主此次遣赴外洋訂購輪船忽患時疫醫樂罔效遂作古人前日午後四點鐘時上海接到電音招商局江海關及停泊浦江各輪船均下半旗以誌哀悼 
[英界火災]  
　　昨晨四點一必時天未黎明居民方擁被酣眠領略黑甜鄕中風味忽被鯨鐘驚醒知租界中又兆焚如及曉往訪始悉火起於英界浦灘三號房屋老沙遜洋行帳房内自來火管爆裂以肇飛災幸救火會諸洋人聞警而來竭力救熄祗焚去帳房内門窗器物正屋依然無恙 
[欠洋交保]  
　　拔維堰洋行乾康絲廠虧欠彚泰等各莊銀五萬三千餘兩控經法讞員鄭大令會同蘭繙譯研訉已紀前報大令以此案銀數重大着股東吳少坡沈子雲各覓人銀並保方准保出旋有公和永祥記絲廠王子卿投案請將吳少坡保出大令准之逃子雲先時曾經畢剌洋東具保此次請交原保大令飭探傳回洋東間明是否願保洋東以銀數重大不肯擔保請將前具之保單發還作爲罷論大令命押候另行覓保 
[窩贓封屋]  
　　本邑紳士李蘭墅家被竊一案其訉供情由已詳紀前報昨日黄愛棠大令發出封條飭捕役人等至太欽坊將胡渭元之房屋封閉蓋以胡窩藏賊贓須從嚴究辦也 
[刑天後身]  
　　某甲者不知何許人也卜居本邑西門内之石皮　家有一妻前日生產忽聞呱呱一聲　卽墮地視之手足俱全身體亦其肥胖面上除口鼻之外雙目雙耳俱生於頸項其耳似貓頭上有一疤大如碗疤外有口亦能啼哭一時聞者咸詫爲異結隊往觀途爲之塞甲得此子以爲不祥故暴露於孔道任人觀覽昨日孩巳凍斃甲因將孩屍埋諸荒地 
[滬南剩語]  
　　昨日本縣黄愛棠大令特飭清道局中雇船數艘至滬南洞庭山碼頭集水碼頭等處將歴年所積垃圾盡行裝移别處以期一清路道亦地方官之急務也○湖南竹行碼頭船埠頭王錫榮昨日經馬路王程委員朱鑫庭明府飭令雇船一艘至碼頭弉載爛泥令就近將馬路填高豈知該埠頭竟敢玩視不遵夫將駁船雇到明府大怒傳王至局判責一百板斥退 
[法界捕房瑣紀]  
　　昨禮拜六法公廨堂期因鄭大令偶抱清恙飭丁咨照捕房將應訊各案暫停一期○寳興里某姓家前晚被妙手空空兒從隔壁空屋穴洞而入竊去衣服百飾約值銀數十金翌日查點失物開單投報捕房請爲查緝○婦人張胡氏僑居法界寳興里前日擬附太古之鄱陽輪船往壻家探親以搭客人衆無處容身扒手某甲僞稱茶房願一席地讓與該氏領至客位囑氏守候於此並願將鋪蓋代爲搬至氏信以爲眞坐候良久杳無蹤影卽往原處看視則所帶之行李已不翼而飛知爲扒手所給急投捕房控訴　爲查緝然未識能　還合浦否○積竊陳阿金竊取烟壺爲包探拘獲解經大令訊供責比押候研究同黨昨日陳之賊徒某甲在小果門某烟館過懸爲包探拘獲送入捕房押候解堂訊究 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　祝承桂控告王愼裕賣地一案前經蔣刺史訊供後李逸君赴松江府上控批飭上海縣訊斷前晚黄大令升堂提　王　　供稱年六十有八住二十八保八九圖地方張樹和供住居本邑十二圖務農爲業小的等去年祝承桂欲買王愼裕家田　畝六分小　曾爲中人其地在曹家渡地方言明每畝價洋四百四十元當於去年七月初六日付定洋二百元冩立定票約日成交因此地先　與洋商尚未期滿故未立定契據後來愼裕又將此地賣與李逸君以小的等侵吞地價爲詞故被祝姓控告今求公斷王愼裕供是文童又名友梅今年二十有三寳山縣人父親已故兄弟四人文童向在家中讀書所有曹家渡祖遺地產一畞六分去年由王明揚張樹和前來向文童商量將地出賣與祝姓言明每畝洋四百四十元就於七月初六日冩立定票先收過定洋二百元因此地先租與洋人尚未滿期中人等恐有不便故尚未立據後由親戚王近芳作中將此地另售與李逸君言明每畝價銀四百兩初時收下祝姓定洋央中人理說情願加倍歸還無奈祝姓不允以致被控文童一地兩賣自知不合求恩公斷李逸君供寳山縣人保舉五品銜官名鍾渭年五十歲現住英界　馬路職員於去年七月十二日憑王近芳爲中價買王愼裕田一畝六分計每畝價銀四百兩當由王愼裕之胞兄王仁彬親筆立據並其族中冩立定票職員買後本欲建造房屋嗣以地太荒僻不甚合意故轉售與朱劉兩姓當將方單對裁付朱劉各執後被控告被累不堪是以赴府上控今奉訊供求請恩斷陳乾昌供蘇州人在祝承桂處當司帳東人於去年七月初六托王明揚張樹和爲中價買王愼裕田一畞六分其地在祝東已有之田旁邊言明價洋四百四十元冩立定票因是地先曾租與洋人尚未期滿俟期滿再行找價立契後知王愼裕又將是地賣與李逸君所以控告大令得供諭令李逸君向朱劉二姓懇商讓還王愼裕歸原買主祝承桂執業是否卽來禀覆核斷○新閘巡防局委員藍茂如二尹函送索借不遂滋擾毁物之徐傳甫徐傳生二名至縣請究前晚黄大令倩蔣刺史升堂集訊徐傳甫供寗波人年四十有七家住法租界有堂兄名傳龍住居新閘地方前曾管帶輪船小的卽　船上爲夥去年撤差小的亦卽辭歇現因堂兄又接管帶南深輪船之差小的仍欲於船上謀一位置不允後小的因有急需欲商借洋銀若干又不應許口角之下誤將物件碰壞不敢滋擾求鑒徐傅生供年四十有六寗波人餘供與傅甫略同刺史得供謂爾等不應滋事　物著各責二　板交保再具改過切結了案一 
[英界公堂紀事]  
　　趙功星誣控沈立三欠銀一案至今尚未訊結沈心不甘服昨日途與趙遇扭住肆毆一百六十五號華捕見之送入　房捕頭令轉送公堂屠别駕著押候訊奪○吳萬順曾向奚愼安定買火油數百箱刻因價值日貶延不出貨昨經奚將吳扭至公堂控訴旋有人勸令吳略貼虧耗彼此過割遂禀求銷案○昨者陳志遠之妻李氏扭楊謙三趙金生至公堂訴稱丈夫曾向鄰婦嚴蔣氏借用洋銀十餘圓近日氏催逼再三然此項洋銀係代楊趙措借是以扭案請追楊趙同稱並未用過侒文實被誣指别駕著分别押候核示 
[美界捕房瑣事]  
　　孀婦王胡氏卽王全全之妻夫故後衣食難謀欲將故夫所遺基地數分浼中出售以濟急需事爲夫甥鄒阿狗霸勒致氏　急氏欲投控上海縣署已登前報現阿狗聞知此事唆使母鄒某氏糾率老嫗七八人於前晚羣集王胡氏家百般吵擾并將屋内什物肆意搗毁胡氏不得已奔告捕房捕頭諭喚走街捕前往拘拿至則若輩早已星散矣○寗波人徐毛甫雇屋虹口篷路開設馬車行向英界南京路祥泰米店賒欠馬料計洋若干延不清理經該店主章瑞生控諸英公廨蒙批准於昨晨派差咨照虹口捕房捕頭遣包探倪順泉協同廨差前往將徐拘獲解捕捕頭略詰數語命原差帶回公堂聽候訊核○本邑人周某縫工也賃居武昌路電燈公司舊址附近前晚九點鐘未悉緣何與妻某氏反目爭閙之餘周自取快剪將髮辮齊根剪去一時喧聲直逹户外爲二百七十九號華捕將該夫婦一併送捕房捕頭用善言再三開導然後斥釋○本地人竊賊陳金寳昨晨闖入天潼路仁智里粤人某姓家竊取絲巾一打衣服一包負至四川路經包探石金榮查獲人贓一併拘捕押候送廨訊究○崇明人邱孟郎昨日上午在四拷脫路某棉花店内竊取花衣若干爲事主瞥見當卽扭交包探石金榮拘入捕房押候解送英公堂訊辦○裏虹口流氓徐根生王春山曾向天潼路包祥雲鞋店拆梢洋銀數元經該店主控諸捕房昨晨捕頭派包探洪阿寳將二流氓拿去押候解送英公堂究辦○某輪船繫纜公和祥碼頭昨日上午有江北小工王阿小用切菜刀將纜繩猛砍將斷爲管碼頭西人所見當卽拘入捕房押候送廨訊究○積竊沈桂生在楊樹浦某姓家使其拿雲手叚爲事主當塲拘獲扭送附近巡防局請辦程厚餘二尹訊問屬實喝責二百板釋放包探施奎江聞知恐該偷兒租界中尚有竊案因俟其釋出後卽拿送至虹口捕房禁押俟查明然後核奪 
[金陵官報]  
　　十二月十五日海州鹽運分局徐紹垣到提督許國華陜甘總兵潘紹連均到湖南來前皖南鎭史宏祖叩謝准補城守右營守備董玉棻叩謝行知鹽巡檢徐吉祥到解銀來上元縣丞王澤存交卸句容縣丞回委署下關汎外委卞南軒謝委○十六日署常鎭道曾丙熙到交卸回藩轅牌示江寗府員缺卽以新授江　府遺缺知府劉名譽堪以請補又　寗縣典史桂步瀛捐升遺缺查有候補道庫大使安復請補又署如臯縣西塲司巡檢龔璋期滿遺缺查有典史黄安吉堪以署理○十七日請補江寗府劉名　叩謝海州鹽運分司徐紹垣滁州直隸州覺羅平康安徽來同知李文濤由蘇回又余貞祥奉出使美日秘大臣札委上海文報局○十八日淮揚道謝元福大通督銷候補道曾紀壽到候袜道曾丙熙首府柯均見候補道王樹蔭禀知奉撫憲派寗差委新選贛榆縣典史林世蔭到由京來光緒二十二年十二月二十一日午時封印光緒二十三年正月十九日午時開印 
[江西官報]  
　　十一月二十七日信豐縣李用曾禀謝准補行知吳崧高解漕折進京張曾詔解籌備銀進京章乃正監收撫轅呈詞王純武解地丁京回杜曉徵許聨桂許子銓俱銷寳昌局鼓錢差府照顧國珍接查沙井保甲柏長音臨川催兵米回○二十八日候補縣張之銳邢景彬俱拔委一次惲學基蔡體乾張傳鼐俱辦新建粥廠新喻縣李廷榮撤任遺缺以大挑縣李克鑅署理准補安遠典史許德林飭赴新任濮賢懋禀辦文廟祭器並辦南昌粥廠劉昌言程建解地丁進京遜如賓解漕折進京　業解地丁進京左秉鈞　震培徐鈺俱往長江催運徐景執起服來江新淦外員周桂芳斥革以記名提前儘先拔補之標下馬兵但金鰲拔補○十二月初一日候　縣崇泰往清江公幹汪守棪解鐵路餉京回策嶲解十一批漕折進京典史瞿錫祜宜春等縣催道欵回朱蘭成安義等縣催兵米回沈乾元撫州辦倉榖回湯啟文會昌等縣催减平回彭國鈞接查進賢　張福藩接查順内保甲義寗州黄壽英謝咨進京引見署瑞金湖披司劉蔭福謝委赴任南豐羅坊司單培森據報病故以試用府照顧國珍酌委署理建昌同知唐繼康飭赴准補蓮花廳同知新任所遺建昌同知印務以余本嶲署理袁州同知潘懿病故遺缺以薛鍾瀚署理○初二日南康府王錫三由湖北房捐奬給花翎 
[申報館協賑所經收順直山東廣西湖南賑捐十二月十一日至十二月二日止第三十四次清單]  
　　十二月十四日縷馨仙史銅洋一元高郵武廟協振所丁玉軒由福興潤寄來錢塘勉力子孫大善士洋廿元○十五日木續協源來來青爲先兹十週之忌經焰資移振求冥福洋六元○十七日油頭福興康來韓江樸菴氏爲小兒病愈完愿影戲資移助花洋三元韓江心誠子爲舍姪伯塏病愈完愿花洋十元裕興康來京口周慶蓮洋一元○二十日德華銀行銅洋廿五元俞俊廷保家宅平安洋十元以上總共收洋三十七元花洋十三元銅洋廿六元 
[善欵彚登]  
　　啟者朔風刺骨瑟縮猶寒年矢催人又將改歲日來異鄕客子之境遇可憐者相率央各寳行號介紹投所棲止以免飢寒伏念敝所自禀辦以迄一應　費概承各業大善士樂助庶免竭蹶兹承無名氏樂助洋十元發昌機器厰助銅茶壺兩把林紫雲助女所經費洋二十元姚金財助女所經費洋四十元許春壽助女所經費洋三十元又承泰昌棧主張梅翁大善士經募馬際雲助洋四元謝謙助洋三元施則敬助洋兩元許子春助洋一元于丹臣助洋一元蔡寄梅助洋一元又　　帮各大善士彚助常年　費全亨號助洋十元悅生棧助洋六元華彰號助洋五元老悅生廣成合各助洋四元譚同興宜隆號各助洋三元發昌號福安號茂號鴻發和長盛號　昌　　馥蘭　合記號各助洋兩元致寳長長和號有隆號紹彰號杏林軒順成號來興號廣衡隆和盛號生和堂益三堂公泰號遠昌號錕華號萬和　上　匯安　梁天興利隆　和　　益號合記號昇利號信記號長隆號順源號萬利號奇馨號合益號兆豐號杏花樓怡珍居經昌泰益和堂安和祥馥蘭號泰康號永益　均益　　順　利亨全利亨　興號福泰茶號同芳居廣芝舘廣興祥彩章號普太和屈臣氏普仁堂永生利源發祥萬利昌廣福和日昇號廣泰祥趙同春堂廣昌隆均昌和同安　　　　鹿芝潤　　齋　泰號正誠信廣福和永安號廣誠信無名氏廣海號廣悅隆各助洋一元怡昌生雄昌號粤瑞祥廣吉祥同益生公茂號義益號歐源記廣協順祥源　　　虎　源亨永　源廣榮安接　堂廣成發各助五角以上巳分别掣奉收據外相應錄請登報以彰盛德此啟[  滬北棲流公所司董譚啟]  
 
 
