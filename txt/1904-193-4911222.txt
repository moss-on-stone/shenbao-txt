# 1904 - 193 - 4911222

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祇收九八規銀二百兩近以贖者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鍳之○二十四史全書共訂三百九十二本分裝三箱實價洋六十元此佈 
[新印大字遼金元三史出版] [  點石齋啓]  
　　遼金元三史爲近時　要之書大小試塲命顧皆兼及三史局　繁重價值又昂海内寒儒每苦力難購置且三史中地名人名之類率皆　牙佶屈記　難清臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功既屬不費自力而携帶則尤極相宜裝訂廿八册價極克已祇收回工本洋銀四元八角欲購者請臨英大馬路本齋三馬路申報館申昌及各書坊購取 
[地積大小與丁口疏密爲文化遲速比例差說]  
　　英儒洛克有言地理與文明之關係一如體魄之與精神體魄健全而後精神能活潑地理適宜而後文明始發達韙哉言乎請得而贅其說日必地理適宜而後户口益繁衍户口繁衍而後競爭益烈競爭烈而後文化乃發明夫開關以來紀載不可以億計矣搏搏大地芸芸羣生各具心思耳目也各有飲食居處也而或則千餘年前已有政教已有法律已有文字駸駸日上憲法則完備武備則修明學術則茂美教育則普及庞然爲世界之强國或則至今無政治無法律以畋漁爲衣食晦盲否塞蠢如鹿豕崇拜禽獸以爲神毁傷肌體以爲飾全世界人鄙之爲賤種等之於動物何若是之懸絶哉此研究政治地理學者所盡人當知也管子曰倉廪實而知禮節衣食足而知榮辱亚里士多德曰人必能自養其次自給其求而後高尙思想之事業出焉氣候適宜交通便利人各暢然有以自給其生於是精神發達智識日進而講衛生而重體育户口自繁孳生益盛於此有聰明睿智之人出焉明理達道之人出焉相師相效漸成爲政教風俗此文化之所以速闢也若夫處寒熱兩帶下人力爲天然界所促迫窮日之力求居處安暇而不能遂至俗愈蠻野人愈蠢愚僻處山谷草木之中不知外事不識禮讓而人亦屏之不與交通按諸天演公理則陶汰所及必至種類日就澌滅所僅存者不過强悍土番與禽獸爲伍安能攺良舊俗增拓聞見此文化之所以终塞也然則地理之優劣與户口之消長相關户口之消長卽與文明之通塞相係其理碻乎不可易赦德儒那特挳氏言人口與地積之比較其關係甚重蓋人口疏密恆與文化　　爲比例　其陳由於競爭不競爭且援挪威比利士英俄相証嗟乎競爭爲進化之母泰西科學家挾此　觀察古今　國幾　　　　不易而苟其地人民寥落則斷不能起競爭苟其地寒燠失中亦斷不能人民繁盛執大勢而言之亚洲非在開化最先之列乎世界所稱最古國如印度如中華如猶太如叙利亚無一不肇興於亚凡文學哲學美術巧藝無一不淵源於亚試考其面積則占全球陸地三分之一考其人口則占全球强半如恒河揚子江黃河之所經平原數萬里居民　密尤爲世界最則卽文化最先之中國印度也就一洲而言之中國開化非尤早於諸國乎核其面積則占亚細亚四分之一全球十分之一人口四億餘幾占及世界四分之一實爲環球各國所駭異而比較各行省稠密尤以江蘇浙江直𨽻湖北爲最則卽人才薈萃文教昌明之區也然則據那特硜氏之比例說以証之於古考之於今殆靡有不合者留心政治地理之君子其亦於此加之意哉 
[諭旨恭錄]  
　　五月十八日奉硃筆圈出王金鎔管理街道事務欽此○十九日奉上諭此次新貢士覆試列入一等之黃瑞麒等七十二名列入二等之林世燾等九十六名列入三等之舒元璋等一百七名俱著准其一體殿試欽此 
[本館接奉電音]  
　　昨日午後二下鐘越二十五分時京師飛電傳來　　上諭一道敬謹譯登○六月初一日内閣抄奉　　上諭新進士著於初五日起分作四日帶領引見欽此 
[電傳　宮門抄]  
　　昨日午後二點鐘越二十五分時京師友人專電告知本館云六月初一日　　皇上召見軍機大臣及根槱托經阿 
[俄國徵兵]  
　　日前俄京聖彼得羅堡來電云某日俄皇明降諭旨飭按照原定兵律招集額兵四十四萬七千三百零二名其歐洲各屬續備水師亦悉數調齊充補波羅的海艦隊中各船缺額南省續備陸兵則令前往塞瓦司圖巴爾地方聽候調用 
[俄國製車]  
　　日前俄京　彼得羅堡來電云俄人自與日本開戰以來先後所備運兵轉饟之火車已多至一千五百輛然以之往來貝加爾湖海參威哈爾濵旅順諸處尙覺不敷現已飭下旅居俄國之比利時機器帥尤利安添造新式帶甲運兵車四十輛矣 
[德欲拒俄]  
　　德國某報著有論說云俄國艦隊倘於戰敗之後駛入山東　州灣暫避我德國定當按照局外中立規例極力拒之 
[旅順近情]  
　　德京　林來電云俄將苦洛拔托金來往旅順地方之公文信件照舊靈通並無梗阻近日敬令統將蘭恩喀夫部勒馬隊往　　　　　地阴截日軍不使互相　　 
[日工事]  
　　　　　　　　　　　　　工人约六百名一日忽將店鋪名田中屋者悉行拆　　　向法　事　　　　　　　　　　　　　　力阻止　有警兵一哨駐紥領事署前妥爲保護此事似頗駭人聽聞然共中 
 
 

Page 2

 
 
實亦有故初俄國海參威艦隊之潛出也襲日本運兵船於　　海峽日人咸疑諜者暗通消息所致適長崎有流言謂田中屋主人嘗探知日本運兵赴某處遣一女孩密致函法領事法領事立即轉達海參威俄人遂有俄艦襲擊之事人言嘖嘖信者頗多於是衆工人憤不能平相率毁其店房甚且波及領事署云 
[籲　　恩褒善]  
　　山東巡撫周中丞以布政使胡鼎臣方伯廷幹江蘇補用道陶榘林觀察森甲等各捐振欵附片奏請　　給獎兹將原片照錄如下　再上年利津縣寗海莊黃水爲災運河一帶被災尤重小民待振孔殷據布政使胡廷幹遵其故父母遺命捐銀一千兩又江蘇補用道陶森甲遵其故母遺命捐製衣褲一千套合價銀一千兩又署臨清直𨽻州知州正任諸城縣知縣莊洪烈遵其故祖父母暨故父母遺命捐銀一千兩又指分山西試用府經歴李樹儼遵其故祖父母遗命捐繳棉衣褲價銀一千兩先後交由振撫局派員解赴災區廣爲散放均稱不敢抑邀獎叙臣查紳民捐助振銀一千兩以上例得建坊今胡廷幹等仰承先志惠及災區均屬急公好義所捐銀兩核與建坊之例相符雖稱不敢邀獎未便没其好善之忱合無仰懇　　天恩俯准將胡廷斡故父一品封職胡衡山故母一品命婦胡李氏陶森甲故母一品命婦陶譚氏莊洪烈故祖父二品封職莊曦故祖母二品命婦莊金氏故父二品封職莊奮庸故母二品命婦莊陶氏李樹儼故祖父前山西平定直𨽻州知州李羲銘故祖母五品命婦李王氏各給予樂善好施字樣照例在於原籍自行建坊以昭激勸出自　　　格鴻慈謹附片陳請伏乞　　聖鍳訓示謹奏　再本年利津縣王莊等處黃河漫溢籌辦堵工需欵孔殷據江蘇補用道陶森甲遵其故父一　　職同知銜候選州同陶美韺遺命捐助工需銀一千兩解東備用臣查士民捐助銀一千兩　上者例得請　　旨建坊今陶森甲仰　　　　　工需以濟公家之急洵屬深明大義合無仰懇　　天恩給予陶森甲故父一品封職陶美　急公好義字樣照例在於原　自行建　　　　　出自　　逾格鴻慈　附片陳請伏乞聖鍳訓示謹奏 
[仕學程才]  
　　武昌訪事人云卾省仕學院　　諸生功课　　　　　　　　而定等差五月十九日爲輿地學會考之期到者二十餘員至日暮始繳卷而出 
[贛省求師]  
　　江西訪事人云贛省考試京師大學堂預備師範生定於四月二十七日頭塲二十八日二塲由撫憲夏菽軒中丞命題先取四十六名五月初六日中丞　會同學憲黃珊𤲅大宗師覆試以憑照額取定十五名會銜咨送京師肄業 
[宗師守正]  
　　江西訪事人云提督學政黃珊𤲅大宗師歲考各府屬兼試中西學術凡少年子弟專喜摭拾和文中字面者皆屏黜不錄獎賞時面諭諸生童兢兢以品端學粹通知中外事勢相朂勉並力戒革命平權自由諸妄說諸生童均遵命維謹五月初三日已由撫州回省考試南昌府屬生童矣 
[提憲閱城]  
　　松江訪事人云五月二十四日江南提督楊鏡巖軍門由貢院行轅命駕至南門歩登雉　繞經西門以抵東北兩門逐加察閱中軍何雪門參戎率同城守營曾鏡亭前營余道生左營陳楚和副營王翰如四遊戎暨張仲舒韓俊鄕朱梅泉蘇樹棠四守戎以下千把外委額外各弁徒歩相隨 
[軍麾就道]  
　　松江訪事人云正任江南提督李壽亭軍門定期五月十九日挈眷赴吳淞養疴麾下弁兵有曾受軍門恩惠者公送德政牌傘軍門接見之下婉言致謝並勉勵數言隨賞給洋銀四十元是日清晨軍門卽命駕啓行文自府尊田紹白太守武自中軍何雪門參戎以次均往江干恭送新任楊鏡軍門亦於破曉時乘輿至提轅握别 
[約吏文言]  
　　江西訪事人云日前南昌縣江雲鄕明府硃諭承發科傳知各房書吏并傳知各班差役人等知悉略謂前奉上憲嚴定功過記大過一次者罰銀一百雨尋常記過者罰銀五十兩此所以勤求吏治而儆戒怠玩也惟公事廢弛半由官宰之不職半田書役之因循今與爾等約如係本縣辦理不善以致記過此則咎在於官不與各書役相涉倘若公事違延或竟繕寫錯誤因此記過者則累本縣罰銀一百兩爾等應責二千小板累本縣罰銀五十兩爾等應責一千小板咎在書則責書咎在役則責役仍各分别懲治如求免責者比照憲章减半罰銀充作地方公事至於舞弊營私情節較重另行嚴辦不在此例爾等嗣後務須振刷精神自愛自勉日有起色毋負厥職其各房送稿尾後蓋一戳記隨時塡註以備稽考各宜凛遵切切特諭 
[運粤米數]  
　　廣州訪事人云本年三月各輪船之運米至粤者計初八日德商瑞記行鯉門輪船運來二萬九千三百九十四石十一日英商太古洋行桂陽輪船運來二萬四千二百三十一石福州輪船二萬六千三百二十石天津輪船二萬五千九十三石山西輪船八千一百六十餘石保定輪船一萬四千六百七十九石某輪船一萬九千三百三十七石九龍輪船二萬六千六百四十八石又聞天津商人傳言近日蕪湖米商運米來粤源源不絶來源旣旺米價因之稍平惟前花生一項到粤甚少其價頗昂將來油價恐不免日漲也 
[漢皋火警]  
　　漢口訪事人云五月二十四日傍晚七點鐘時大智門外某姓家不戒於火霎時炎炎直上霄漢通紅幸經各水龍吸水圍澆得卽告熄然已延燒房屋百餘家矣 
[月湖蟾影]  
　　寗波訪事人云江北岸通濟公司係曹某所設向雇烏山船裝運客貨往來寗紹等處頗攬利權無如各地民船以生計被奪積恨成怨時滋事端浙江撫憲聶仲芳中丞查悉情形札飭甯紹二府轉飭鄞縣周少軒大令將通濟公司勒令閉歇違干提究○日前甬郡練軍副中營勇丁八名相約至江北岸陳月芳校書家作狹邪游不知因何觸勇丁某甲之怒突將茶杯擲傷妓月芳頭顱遂至蝦兵蟹將羣起而攻擾擾紛紛無可理喻嗣經巡街捕到來將各勇及龜奴　婦一併拘入捕房督捕華生結知釁起細微見月芳所傷亦無大碍姑念初犯一併釋回○鄞屬鳳岙市楊小山地方近有棍徒王甫南楊某等在彼處開塲聚赌爲害鄉民經鄞縣周少軒大令訪聞立委巡防營哨弁章某帶勇　十名前往拘拿務獲懲辦 
[浣紗豔蹟]  
　　紹興訪事人云越郡釐金收數本旺近又攺章准由各業認繳故凡大宗貨物皆由各商分别承認并先期繳存捐欵一季就其中抽提二成爲辦公經費一時人皆趨之若釐甫及數月後來者已苦無從問津惟零星雜貨捐數寥寥者尙無人顧問而土藥酒稅復另設專局承辦是以紹釐局總辦周笠舸太守已詳准上憲擬將各處釐局酌量裁併以節經費而免紛歧○越郡每届炎夏光陰青黃不接市中米價必致加昂現因浙西查禁出口來源較旺市價得以漸　　　　　　　　　　　　　　兼之答富户及各行棧儲積甚豐無虞騰貴是以貧民 
 
 

Page 3

 
 
莫不額手稱慶 
[甌江擊檝]  
　　温州訪事人云府尊王雪廬太守府試已竣於五月十七日頒發永樂瑞平四邑正案永嘉案元徐定彰爲徐班侯侍御之季弟此外前十名亦搢紳後裔居多○瑞安縣考童某甲因寓中被竊糾集數十人擁入永嘉縣典史署上房任情辱詈典史孫鏡芙少尉不堪其擾遣人赴縣禀陳縣主程大令赫然震怒立派親兵彈壓各童始紛紛散去事後少尉以考童無禮取閙目無職官禀請上憲提辦未悉如何批示也○柑爲甌郡土產大宗上下河鄉所有柑園不下萬頃近有某甲者巧立柑捐名目擬定每畝於正供外加捐制錢五百交禀准王太守給示開辦五月十五日在南塘日新寺設局鄉人不服突於十七晨糾集數千人擁至局中摀毁物件各司事抱頭鼠竄奔避不遑不識此事將如何了結也○五月十五日童瑤圃觀察程子良大令會同各紳董在郡廟開設商會邀集巨商會議整頓商務之策○日前某商赴温處道署呈請添設輪船在東郊創開商埠道憲童觀察以其有礙關章批斥不准 
[鶴樓玉笛]  
　　武昌訪事人云前者某學生員鄭萬瞻熊兆渭投鄂垣學務處禀請咨送文高等中學堂肄業蒙大憲批准隨於五月二十日特行考試以定去留○文華書院爲美國聖公會所設日前已放暑假所有空額數名先行招補以便秋涼時入院肄業○湖廣總督張香濤宮保振興學校作育人材深恐經費不敷未能持久因於日前頒發示諭擬將行銷皖豫等省土藥一律加捐以資挹注○湖北候補知縣文大令俊鋒前隨吳元戎領兵北上在練兵處參謀軍務頗資得力兹已因事回鄂於日前禀請銷差矣 
[金山玩月]  
　　鎭江訪事人云駐訪鎮郡水陸各營統領近以俄日搆兵深恐長江上下游梟會諸匪乘機起事因各嚴飭沿江各防營管帶實力防維誠未雨綢繆之道也○鎭郡當道以現當振興商務之際擬創設商學會暨商業學堂以資考鏡刻已議定章程將次開辦矣○常鎮通海道郭月樓觀察以訟棍賭徒最爲民害然亦不忍不教而誅因先出示曉諭令若輩及早攺絃易轍勉爲善良如再怙惡不悛一經訪拿到案定必儘法懲辦未知若輩見之能稍稍匿跡銷聲否○江安海運總局駐鎭委員王大令開兌漕米將次告竣五月二十七日招商局遇順輪船抵鎭满載三批漕米四萬石開往滬江航海北上○鎮郡居民每因錢債細故扭控縣署或串通差保私押班房兩造曲直未分已有破產傾家之患新任丹徙縣楊襟山大令下車伊始洞悉情形特於日前出示諭禁是亦息事寗人之善政也 
[茸城近事]  
　　松江訪事人云華亭縣陳仲陶大令近將訪拿到案及各鄉鎮拘解之土棍二十六人逐一開列姓名懸掛通衢招令受害之人來案指控除惡務盡大令其知此義哉○五月二十五日南匯縣押解行兇釀命之惡棍顧樹林至府禀請府尊田紹白太守訊勘聞顧平時狎暱匪棍作奸犯科經人控諸縣署縣主張大令拘拿甚急顧遂避往某圖圖中地保之子泉甲自命男兒好身手躡跡往拿顧袖出白刃將甲斫斃刻已按律抵罪一俟太守勘畢卽須解赴省垣禀請臬憲朱竹石廉訪訊核矣○華亭縣陳仲陶大令交卸在卽每日清釐積案不下數十起核其情罪輕重或押或釋五月二十四日之晚飭役將姚姓弟兄由獄提案細加推鞫仍令還禁聞須詳請府尊田紹白太守轉禀蘇松太兵備道袁海觀觀察核辦也○新委華亭縣孫花樓大令交卸陽湖縣篆務後本定於五月二十六日接印兹者大令迎謁新任江蘇巡撫端中丞留滯滬江至二十九日始抵松因遲至六月初一日受篆視事○前者東門外華陽橋左近民人姚某之妻金氏牵牛入田牛粪污及某氏婦之衣某氏遂肆行毆擊金氏懼急避入室中其夫惡其釀事也率同所私蕩婦高氏毁窓而入擊以樹柴以致受傷斃命事後母家聞耗卽投華亭縣署控告縣主陳大令准詞命駕親臨相騐驗得死者左臂及額有木器傷眼珠突出委係因此致命飭即備棺收殮一面將姚及高夫婦鎖繫入城聽候訊辦 
[頌聲交作]  
　　昨日午前本邑木業董事干蘭坪陶菊齋胡芝軒楊守一莊寳琛兪樹珊恭送德政牌兩對萬民傘一頂匾額一方至上海縣署導以鼓吹沿途奏樂旣而豆業董事張樂君楊菊生周善　蔡情巖亦送德政牌兩對匾額一方至南市二十三七鋪及十二圖紳董奚靜餘顧雨田奏夑廷顧平甫黃雨田則恭送德政牌兩對匾額一方溧水水爐公所董事孫步雲則恭送萬民衣一襲萬民傘一頂德政牌二對匾額一方既至縣署大令皆謙遜再三廷至花廳設筵欵待 
[夜巡不懈]  
　　前晚輪應南市十六鋪巡防南局巡哨之期時交二鼓局員賈楚玉參軍督率勇丁赴所轄各叚嚴密梭巡行至王家馬頭及蔡陽弄篾作街等處見栅欄尙未下鑰因將栅夫分别笞責既而二十三七鋪巡防局員李伯屏二尹巡至萬裕馬頭裏街見甲乙二人彳亍於路命帶至輿前略加研詰交地甲帶去管束至保甲總巡朱森庭明府前曾傅諭南市各巡防局員凡所轄境内如有流氓滋擾立即拿懲一時雷厲風行若輩稍稍潛蹤斂蹟近見禁令稍弛依然盤踞茶樓烟館恣意爲非事爲明府訪聞因於前晚親詣南市巡察一周順道至各巡局少坐 
[又獲鑄機]  
　　杭州人王關壽周占三向中運號主何立坤定製鑄造當十銅圓機器何轉包閘北與唐家弄三百四十一號門牌林阿生所開機器鐵店承造至前日造成分裝三箱第一第二兩箱當卽送至南市永祥馬頭船上第三箱行經英界被包探邵仁初徐阿華所見盤詰得實因卽解入捕房禀知一切捕頭急派四十三號西探偕至南市將船上二箱起出一并送入馬路工程周禀請總辦翁子文太守暫行管押並將王周林送押捕房旋又在林店拘獲製造機器之鐵匠宋仁增徐阿成二名昨晨徐邵二探投英美等國公共租界公廨禀請讞員黃耀宿司馬備文赴馬路工程局取回機器二箱司馬允之一俟吊齊卽須傳齊案中人解請訊究矣 
[懸燈志慶]  
　　西歴七月十四號爲法蘭西攺立民主之日每年法國在滬紳商士庶必懸燈慶賀以誌弗諼昨日適屇其期先由工部局雇就工人由外洋涇橋迤南浦灘至新開河及公館馬路天主　街一帶沿　　立燈竿中間則搭蓋牌樓綴以蒼松翠柏國旗高揭招展風前燈竿兩端贯以鐵絲遍懸五色紙燈以便晚間然點法捕頭恐觀　人衆難保不滋生事情特派中西探捕若干名在各要隘分投彈壓讞員陳楚生大令則於清晨飭丁咨照捕房暂停發落一日 
[撞船續志]  
　　撞船肇禍昨已誌諸報端兹悉肇禍者係行駛長江之瑞和輪船當晚廣成合駁船被撞時載有小工十二人中有一人素諳水性泅至岸邊得保性命九人由瑞和救起載至盧磯港昨日倩元和輪船載回上海其餘三人則至今並無下落想已隨三閭大夫而逝矣 
[萬國紅十字會來啓]  
　　啓者上海同和錢莊焦樂山司馬經募會中捐欵第二批計蔚豐洋銀十元許錕儒一百元傅伯梅三十二元七角一分存硯堂胡一百元晉康五元義隆五元無名氏三元共二百五十五元七角一分再本會昨承浙江昌化縣伍燮寅助洋銀三十二元又代募四十户六十八元合來一百元另無名氏五十元松江沈稼秋求父病速愈二十元歸安縣署王二十元合計一百九十元謹此佈聞　上海萬國紅十字會同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
　　泰西安和醫生神藥來滬○欲享上壽欲廣嗣續欲强身體欲除痼疾請斯藥定可如願以償嘗誠絶世補品功超市上一等 
　　泰西靈藥化學補腎生精燕窩珍珠牛髓粉有奪天地造化之功 
中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虛不受補之人試服數日立見髓充精滿面目光昌威重如山連服三旬身體加重廿磅西人統年常服故體質倍形强壯每歲幾銷數百萬盒之多則功效之神尙何待言南洋各埠華人餌補最信乎此以其血肉之品無尅伐之弊又與華　體氣極宜是以信從者衆善能補腎潤肺開胃健脾塡骨髓和血脉平三焦安五臟化痰止咳平肝清心凡先天不足後天失調以致陽痿乏嗣咳血遺精步履無力形神委困一切陰虛陽虛氣虛血虛虧弱之症無不靈效如神歷經中西士子試騐鑿鑿可憑僉云補劑中首屈一指妙在全無臊氣異常適日衛生者盍請一試方信斯言不謬耳每盒一元每打十一盒十元遠近託郵局函購最妥力自給　經售處在上海四馬路北首望平街大隆燕窩公司内假冒甚多認明地址牌記爲要 
　　種子仙丹○靈騐非凡○鋪設上海二馬路中市西鼎新里石庫門内交易○余謂不信一試便知虛言欺人罪我惟天 
　　京都天寳齋人參鹿茸靈芝野术海狗腎扶陽種子衍慶丸 
　　本草云海狗腎一物名曰腽肭臍其性大爲扶陽補腎養精堅固一切諸虛百損五勞七傷夢遺滑精腰酸骨痛四肢乏力服則立騐本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉未久或精薄如水精冷如氷或未交精泄泄而不射雖年輕損傷體弱之人服之轉弱爲强白鬚老翁服久陽足宛如幼年藍田種下左券可待扶陽種子功效神速常服補命門益丹田開胃煖脾壯筋活絡培元固本養情烏鬚黑髮返老還童却病延年多子多壽此丸扶陽種子因十分靈騐敢稱第一絶非是誇口矣每料雙料念兩卅六元每兩雙料二元單料减半○另有始創秘製參茸海狗腎壯陽補身種子衍慶　大瓶四元中瓶二元功效同上此酒如購十瓶照市九扣○壯陽煖腎種子膏每張一元○扶陽第一海狗腎每條洋六元功勝鹿茸十培○貴客信資自理近有假冒甚多購者愼之 
　　浙寗鎭北雁門王氏修譜 
　　我族出自周靈王太子晋之後世居太原首遷虞城再遷平江三遷寗之燕山至諱　公乃遷於鎭北鴈門卽今所謂邱王村是也自邱王而他遷者甚衆茲當修理譜牒採訪難以周至凡我同宗卽來認明庶本支不紊而亦見孝思之不匱爾 
　　杭貨新盤 
　　祇啓者吾杭綢業向竢新絲登場核議定價今屆頭蠶絲汛報歉惟二蠶所在羣深冀幸距氣候多愆又屬歉收出貨有限由是絲市狂　有加無巳綢價以絲市爲轉移造本旣高實難再效綿薄爰集仝行公議格外克已於六月朔日爲始甯綢線縐等每尺兩照冬盤實加銀二分除刋送紅單外尤恐未及週知特此登報佈聞伏維　各寳號垂鑒是幸　錢江綢業會館公具 
　　　　陳恒德堂　　到申 
　　立愈小腸疝氣除根神藥 
　　本堂秘製立愈小腸疝氣膏藥其功之速無出其右無論陰　腫脹陰核偏墜甚至臥不安痛苦難認速將此膏貼之立覺陰囊縮小氣鳴脹消極至兩天包能除根屢試屢騐百發百靈倘年久根深宜貼正號則藥力大而取效愈速矣每張正號一元副號六角○外有第一神效疝氣丸每大盒二元小盒一元倘外貼内服雖十年二十年之老症愈後可保永不再發誠治疝氣之神藥也○假冐甚多購者認明○廣東陳恒德堂分設上海英大馬路萬康　　對門德仕　　　　門函購信力自給 
　　烟業須知 
　　各國香烟一項向係信義公司經理自今五月十八日起申埠各同業來出貨者祈至二馬路東首瑞記洋行對面第七號上海烟公司内便是　老晉隆烟公司啓 
　　聲明賠票得中浙江大彩 
　　本號怡源祥向蘇城鳳翔春批得浙江二十九會大票　張轉批與同里鎭恊大信局當交蘇蘇恊大信局遞寄嗣被蘇恊大一時遺失無著卽由蘇信友與怡源祥央懇同里恊大分賠了事豈知　月初二日接得浙江喜電内有一千七百廿七號一張竟然獲中二大彩當　函懇杭州總公司上海分公司代爲查察並又遍處訪覔遽然將失票全封尋獲不勝欣幸業經彼此到場公同照所賠洋欵將彩洋按股分得如數領　足見該公司正直無私秉公　事毋怪江海各大埠内地各鎭市均願樂購浙江彩票信不誣也因感誌謝現售第三十會票於六月初四日開彩○諸公欲得頭標速購票是　特此聲明佈告　　　蘇城○怡源祥○鳳翔春○恊大信友○同里鎭○恊大信局仝 
　　禮拜五拍賣魯意師摩洋行始創自同治十三年即英一千八百七十四年 
　　准于今日十一點鐘在南市鹽碼頭大板公司棧内拍賣稍漬鮮生薑數百担拍就當卽出清此佈　魯意師摩啓 
　　禮拜五拍賣 
　　准於初三日十點鐘在虹口北四川路第廿七號住宅内拍賣書樓大餐間臥房廚房洋琴一應另星什物不計此　佈瑞和啓 
　　禮拜五拍賣 
　　　准於初三日二點半鐘在本行拍賣稍頂小霉庚興海上名妓元羽布三十箱限二禮拜出清此佈　瑞和行啓 
　　香港太古糖局車糖出售 
本行由港自運ＡＢ唛五温Ｂ唛四温半CＷ唛四温二五　唛四温　唛三温七五Ｈ唛三温車糖出售如　貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
　　拍賣改期 
　　准于禮拜五卽華六月初三日下午二點半鐘在公和祥順泰招商北棧三處拍賣木頭新鐵絲桶以及鐵絲舊鐵等約數千担屆期務請貴客駕臨順泰棧先拍特此佈聞　壳件洋行啓 
　　禮拜六拍賣羅順堂洋行 
　　准於初四日上午十點鐘在本行拍賣廣東嗬蘭名襪數百雙東洋絹扇二百打自來火燈罩燈筒百餘打保險燈罩一百二十餘打笠衫線襪洋燭鐵床絲巾檸檬香皂玫瑰香水洋琴洋紗草帽畫鏡花磁茶杯茶碟以及各種外國木器其餘傢私另星什物不計此佈　　羅順堂洋行啓 
 
 
 

Page 7

 
 
   
 
 

Page 8

 
 
　　聲明假冒　英商良濟公司 
　　本行創造女衣所釘各色花邊久巳遐邇聞名四遠爭購近有無恥之徒仿照本行様式以及捲頭裝潢様本一切無不一一摹仿以冀以僞亂眞查本行所售之貨均係極等並無次貨攙雜其内祇有良濟本公司一家出售其捲頭一面有ＢＴＯI及華字良濟招牌一面有獅子牌號爲記賜顧者不難分别倘兩頭無此牌號便係僞物請　諸公勿受其愚是所至要　上海二馬路良濟公司啓 
　　頂響唱戲機器京調小曲到申頭等名角演唱京徽山陜崑腔廣調小曲男女洋調洋操全備此様機器其聲音比之各省戲檯上演唱者更響遠聽亦然 
　　啓者本公司自運大小洋琴風琴多至數百様以及各國軍營中需用之戰鼓號筒笙簫絃笛一應樂器全備而且貨高價亷久遠馳名茲有英美名廠由本公司獨家經理新出加響唱戲機器其音高過人唱可稱無雙也京調小曲山陜廣調及各國男女戲齣洋操笑語俱全　仕商賜顧認明仙孩雙龍坐狗三牌爲記其貨可向各廣洋貨號購取倘有無恥之徒敢假冒製售者報明本公司自當酬賞一面將私冒之人重究不貸望　各寳號切勿受其朦混特此佈告 
　　上海英大馬路東首　英商謀得利有限公司白 
　　請人發財 
　　啓者今欲在金陵延一體面人辦理一事其人須在金陵熟識士商結交甚廣者如有願就此席請寫信與福由申報館轉交可也此佈 
　　日本郵船會社 
　　啓者本公司平羅輪船准于六月初四日卽禮拜六下午一點鐘開往長崎神戶橫濱等埠小包收到禮拜五午刻客票賣到初四日十點鐘止倘蒙各寳號如欲裝貨搭輪者務祈早臨爲幸　郵船株式會社 
　　地基招租　 
　　啓者今有八仙橋西新開衡山路嵩山路十字街口地段五張計十餘畝出租如合意欲租造房屋者祈請移玉至十六鋪内潮惠會館面議倘要全租或一二張聽憑自便酌奪可也潮惠會館謹啓 
　　壳件經理駁船公司告白 
　　啓者本公司開設在法界二洋經橋第七號門牌專備大小駁船以及小輪如各寳號欲裝貨物卽請駕臨本公司面議或函訂無不立時應命其駁費格外克己特此佈聞　壳件轉運及拖輪有限公司謹白 
　　同慶堂戒烟各藥吉祥参片一粒金丹如意参片 
　　本堂戒烟各藥早以風行各省四遠馳名而一粒金丹加料製煉更爲靈妙批發定做無不克已光顧者請至陸家石橋南外鹹瓜街北口便是 
　　三井保險 
　　啓者本行經理水火二險有自主權衡承保南北房屋貨物生財機器廠棧等險如遇不測賠欵迅速素蒙紳商見信今承賜顧仍請臨四川路本帳房面議可也此佈 
　　告白 
　　茲有新屋兩座在兆豐路廚房花園自來水火均齊備每年租銀九百兩地圖道契均全價甚公道該欵或每月交若干限時日請付亦可如欲知詳細情形請到江西路四十一號管陪司寫字房處問便知也 
　　應時要藥 
　　靈騐咳嗽藥生髮水清香小兒疳積糖玫瑰香蜜水起油漬藥水攻瑰擦牙粉立止牙痛水神效救生烟藥花柳清毒藥其餘藥目繁多不及細載　上海者德記藥房證啓 
　　密采里西菜館告白　 
　　啓者本館設在上海法租界精製法國大菜刻下大菜間重加裝飾另設一房名曰京廳凡官紳巨商請客極其相宜每日正午至二點鐘午餐每晚七點鐘至九點鐘晚餐每餐每客洋一元酒賬另加倘諸客欲另定餐房或點菜由客自便此佈　密采里經理人啓 
　　義記洋行保險１８２４ＥＳＴＡＢＥＭＡＮＣＨＥＳＴＥＲ義記洋行保險公司 
　　啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也　　主人謹白 
　　老太古告白太古ＳＢ火險公司 
　　倫敦崙格西火險公司柯里仁火險公司家定火險公司叭喇定火險公司勞洽愛公司具火險公司 
　　啓者本行經理以上五保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告 
　　逐子聲明 
　　逆子呂懷瑾卽增愼係上虞縣人因胡作妄爲多行不端喜伍匪類屢責不改爲此告禀宗親已經逐出設有拐騙借貸等事槪與其父不涉猶恐未及週知特此登報聲明少筠告白 
　　勝家縫衣機器公司ＳＩＮＧＥＲＳＥＷＩＮＧＭＡＣＨＩＮＥＳ 
　　本公司縫衣機器每年可銷一百五十萬部之多早已馳名天下且在一部車上可做盤切摺縐打襇等花様針線比手做更爲堅固能包用五年修理不取分文並有婦女敎習可能到府敎授一切做法槪不加費機針及車上所用零星小件均有出售此乃家常必需之物置辦一部甚爲合宜因在先只付銀洋少許便得機器在家應用餘銀可能按期攤付凡仕商賜顧者請臨英大馬路第十七號勝家公司面議可也甯波江北岸及城内均有分行蘇州杭州巳由本行自巳派人經售諸君就近交易其價與上海一律不二價也 
　　始創龍涎香戒烟丸 
　　啓者本齋秘法創製龍涎香戒烟丸三十餘載荷蒙○士商賜顧功效昭彰久已中外馳名邇遐信用近有襲用本齋龍涎香丸名希圖影射魚目混珠誠恐有志戒烟者爲其所悞用特佈告四方凡欲賜顧者千祈辨認招牌細嘗藥味庶免以僞亂眞也服法原方另詳仿單○廣東邇遐齋謹啓分設上洋三馬路 
　　新輯石印道咸同光奏議 
　　起自道光紀元迄於光緒壬演凡近百年洋務外交理財行政各摺片無不畢備搜羅遍廿一行省選擇歷四五寒暑文皆僅見校更精詳治世者可作指南勤學者堪資考證每部廿八本價洋六元上海通德里久敬齋書莊及各書坊發兌 
　　六月初二日匯票行情列左 
銀行電匯銀票　二先令七辨士 
銀行現銀票　　二先令七辨士八之零五 
銀行三十天期票二先令七辨士八之一 
銀行四個月期票二先令七辨士八之二五 
　　六月初二日進口船禮拜四 
海晏　　輪船　由福州　　　招商局 
新豐　　又　　由天津　　　招商局 
元和　　又　　由長江　　　怡和行 
濟南　　又　　由牛莊　　太古公司 
桂陽　　又　　由烟台　　太古公司 
　　六月初三日出口船禮拜五 
載陽丸　輪船　下午四點鐘開往日本商　舟山石浦海門　船公司 
元和　　又　　晚往長江　　怡和行 
遇順　　又　　開往汕頭厦門　　招商局 
北京　　又　　下午往寗波　　太古公司 
吳淞　　又　　晚往香港省城　太古公司 
新濟　　又　　開往福州　　　　招商局 
美富　　又　　開往香港省城　　招商局 
新豐　　又　　開往天津　　　　招商局　　 
恊和　　又　　開往汕頭厦門　　招商局 
　　六月初四日出口船禮拜六 
平羅　　輪船　下午一點鐘開往　郵船株　長崎神戶橫濱等埠式會社 
順和　　又　　晚往烟台天津　　怡和行 
鄱陽　　又　　晚往長江　　　太古公司 
四川　　又　　晚往喴海烟台天津　　太古公司 
武昌　　又　　晚往牛莊　　　太古公司 
閩江　　又　　晚往厦門　　　太古公司 
江天　　又　　下午往甯波普陀山招商局 
　　六月初五日出口船禮拜 
瑞安　　輪船　　晚往長江等處　　瑞記行 
江永　　又　　開往長江　　招商局 
　　六月初六日出口船禮拜一 
廣生　輪船　　晚往汕頭香港廣東怡和行 
　　六月初八日出口船禮拜三 
錦茂輪船下午往鎭海舟山石浦海門老公茂 
　　六月初十日出口船禮拜五 
納可美地輪船　開往神戶橫濱　新旗昌行 
 
 

Page 9

 
 
[宮門抄]  
　　五月十六日兵部太僕寺廂白旗值日無引　　見煕瑛由河南回京請　　安景澧因伊子授司業謝　　恩蔭恒謝授司業　　恩睿王續假五日葵公續假十日鮑琪豹預備　　召見　　皇上召見軍機大臣及煕瑛鮑瑛豹○十七日刑部都察院大理寺廂紅旗值日無引　　見廣東提督葉祖珪請　　訓　　皇上召見軍機大臣及葉祖珪○十八日工部鴻臚寺正藍旗值日無引　　見希朗阿等稽察中左右門覆　　命毓秀謝賞廕生　　恩莊王請假十日車王續假十五日麟公續假十日伍廷芳續假五日　　皇上召見軍機大臣及王國楨　　派出閱卷榮慶徐會澧葛寳華陳璧張英麟李殿林陳邦瑞綿文張仁黼徐世昌希廉楊佩璋○十九日内務府國子監廂藍旗值日無引　　見前四川學政吳郁生到京請　　安侍衛處奏派　　保和殿監試之王大臣　　派出頭班恭王棍貝子景麟榮華溥倬二班濤貝勒文璞成安文啓廣祥掌儀司奏五月二十三日祭　　　奉先殿灜貝勒行禮　　皇上召見軍機大臣　 
[龍山滌暑]  
　　安慶訪事人云安徽旌德縣人之託業衣莊典肆者近在城西禹王宮側建一會館落成後招集優令登臺演劇時有天方教中貧民支木爲看臺藉獵蠅頭微利有工匠若干人坐觀良久不名一錢稍與理論反被兇毆以致旁人不服羣扭至巡警分局局員見人衆無可理喩派兵移送懹甯縣署縣主鄭大令升堂研訊知咎在工匠命將爲首數人笞責若干板荷枷示衆衆匠大譁幾欲毁枷等犯大令怒飭提匠頭到案著交出肇事之人從嚴究辦○皖省江干惟招商局設有躉船自餘自輪船公司皆就小南門外設立洋棚聞划船載客上下近日英商太古洋行購就一地禀由英領事移請無憲誠果泉中丞建築碼頭中丞以與約章不符未允所請旋由洋務總局憲委候補知縣張明府其濬查勘各洋棚基址○日前安慶城守恊武恊戎杏悉城垣頗多坍塌　非愼重防堵之道禀請撫憲誠果泉中丞籌欵興修中丞允之卽委候補知縣張明府守誠會同懷寍縣鄭大令思賢親往估　共需工料銀一千六百兩飭由藩庫籌撥委員擇日開工 
[上海縣署瑣案]  
　　前日某牛皮行夥楊晉良何清雲偕某洋人至城内魚行橋張源興釘鞋店索取所欠之銀强取其機車及釘鞋等物鄰人不服出爲攔阻洋人知機遁去楊何二人被店主婦張莊氏扭至上海縣署前晚縣主汪瑤庭大令升堂研訊楊供稱小的係廣東人去冬張源興主賒去牛皮兩擔計銀一百二十五兩約期歸還延宕至今祇收得洋銀七元是以行主倩洋人同往索取並未取物何供稱小的係本地人餘語與楊相同張莊氏供稱丈夫土金年已七十有餘臥病在牀所欠牛皮價銀早已同行主妥商按期拔付前日楊何忽偕洋人來店搬去成衣機車兩架釘靴釘鞋五十六雙大令謂楊何日欠銀不還儘可來縣　追瞻敢串同洋人向之强索殊爲不合於理命各責一百五十板張莊氏掌頰十下限十日内還清并飭差查明所搬之物若干禀明核辦○前者流氓水果阿三卽王阿三戳傷金松經大令拘案訊供枷號兹忽患病田役禀知前晚大令提案騐明飭開去所荷之枷攺押待質所醫治 
[南市馬路工程局瑣案]  
　　日前南市生義馬頭天泰木行傭人蔡子連將十號巡街華捕汪小棣私行弔打經馬路工程局總辦翁子文太守倩襄讞委員黃衡堂二尹訊明判責一百板枷號一月在案旣而有察石氏者投局禀稱姪兒子連前因犯事奉判枷號不意日昨伊母忽然病故無人收殮求恩釋回太守批其牘尾曰蔡子連擅自毆捕枷號未及三日本難開釋惟據禀母死未殮急待奔喪情尙可原姑准暫行保釋仍候事畢帶案補枷隨倩二尹將蔡帶案准卽開枷交人保去○昨日粤妓王阿鳳因被鴇婦凌虐不堪奔至馬路工程局禀求超豁總辦翁子文太守倩黃二尹研訊王妓供奴年一十有九原籍寗波自幼被匪誘拐來滬鬵入美界裏虹口某粤鴇所開妓院倚門賣笑已歴有年時被毒毆苦難言喩爲此奔投冰案叩乞矜全言畢聲涙俱下二尹憫之命函送普育善堂擇良婚配○童子郭金生歧路徘徊放聲大哭適爲某號巡街捕所見帶入捕房捕頭令轉解工程局二尹研訊之下郭供年一十有二家住南匯縣境陳家橋左近被人誘至南市忽然相失以至於此二尹詰其家有何人答稱父母俱亡命因别無骨肉備函送交普育堂留養待家屬前來認領 
[英美等國租界公堂會訊案]  
　　美商通利洋行主人控華人施有明承買花席延不交出反被取去銀七十四兩等情昨晨襄讞委員王松丞刺史會同美總領事署繙譯官白保羅君升堂研訊通利洋人投案伸訴前情施供小的係掮客通利洋行欲買花席囑小的承辦曾收定銀七十四兩合洋銀一百元祇因有事赴甬東以致稍有躭擱昨日托通利行司帳人施某料理已付回洋銀三十元有吳仲芳爲證刺史傅吳訊究吳供施有明係小的妻父此事自當料理清楚刺史商之白君著將施有明交的實人保出赶緊料理於下禮拜二禀覆核奪 
[英美等國租界公堂瑣案]  
　　偷兒徐阿小混入王雙彩朱阿根陳阿大樓榮華近水臺等五家行竊衣褲鞋扇等物報經包探徐阿華緝獲吊齊各贓昨晨解案請究各失主投案領贓襄讞委員王松丞刺史判將徐責二百板管押一月起案各贓分别給領○牝賊王李氏行竊李秋泉家銀表練等物報經包探朱桂生查獲原贜解案請訊刺史判責手心二百下表練给李領去○包探顧福祺解周阿二王茂之張家啓鄭阿三至案禀稱前日虹口篷路火災時周等四人帮同韓東林搬取物件事後查點之下失去小銀錢一百五十八枚向之追索推諉不承是以解案請訊韓投案𤁋訴前情周供小銀錢祇有七十餘枚已被王等分用王張鄭同供小的等人並未分用刺史謂乘火搶物殊屬可惡判令將周責二百板枷號五日張鄭各責一百板枷號三日○德律風公司洋人翁而均投案訴稱工人張阿四行竊電錢綫若干人贜並獲請卽訊懲刺史判責二百板○美界源豐泰烟紙店主　甲被其夥任仁金擅取抽斗内鈔票洋銀六十六元現洋銀七元及洋傘絨毯等物携之而逸訴由包探陳錦標查獲人贓送案請究甲稱任雖携物潛逃現經人調停可否請大老爺免子訊懲以全顔面刺史商之白君判責手心一百下管押一月○潘阿二者以賣五香豆餬口前日馬夫邱阿一向購豆十文付以小洋銀合將錢找出潘察係銅質當卽　還致被邱毆傷其面潘怒喚令巡捕將邱拘入捕房昨晨解案請究刺史驗得潘受傷屬實判罰邱洋銀五元提出二元給潘養傷餘充公 
[法租界捕房紀事]  
　　有積竊小馬夫者闌入某姓家行竊衣服等物質錢浪用昨爲包探查獲解入捕房捕頭略詰情由令押候吊齊各　然後解送公堂禀請讞員陳楚生大令嚴加懲治○竊賊沈阿五竊得某姓家衣服數仵持至某押店求質適爲包探所見連贓解入捕房捕頭令押候堂期解請讞員陳大令訊辦 
[美租界捕房紀事]  
　　葡萄牙國入馬立生僑居虹口吳淞路某號門牌屋内前晚冒充西包探向粤人梁阿喜索詐洋銀十五枚事後梁查悉其僞投訴捕房捕頭詢得情由卽令六十六號西探會同華探朱桂生將馬拘解該管總領事署禀請訊懲○前晚有甲乙丙丁四火匪乘斐倫路火災時搶取鄰近某姓家小洋銀數百枚被包探顧　其查獲解入捕房捕頭令押候轉解公堂禀請讞員黃耀宿司馬訊明嚴辦 
 
 

Page 10

 
 
　　　　　　　　　 
 
 

Page 11

 
 
   
 
 

Page 12

 
 
城若令就近兼理最爲合宜與各省巡道兼充監督事同一例如蒙　　兪允所有一切設關徵稅暨交涉工巡事務自當督飭該道妥爲經理應請　　飭下禮部鑄造長沙關監督之關防一顆祗領開用以昭信守所有鹽法長寳道擬請兼充監督並請頒發關防緣由謹會同督臣張之洞恭摺陳請伏乞　　　皇太后　　皇上聖鑒謹　奏奉　　硃批該部議奏欽此 
[湖南巡撫趙　奏爲講求礦學以保利權而儲才能片十四日]  
　　趙爾巽片　再查湘省鑛產富饒業經設立總公司並由前撫臣兪廉三暨奴才前後定立章程自行開採近來該公司于中南西三路購地勘苗集貲籌辦雖未大著成效而所開之鑛爲數頗多自應在于此時講求礦學以保權利而儲才能前已由兪廉三奏明派有學生三名前赴日本預備普通學再行派往美國學習鑛業仰蒙　　兪允在案兹查該學生梁煥彝許崇周陳洪鑄三名在日本留學頗有成效自應遣赴美國以符成案又查西洋鑛學以比利時國爲精而比國素用法文當經奴才逐細考選得法文學生李定煌莊啓張定祥三名均於普通學尙能明晰法文算學尤工堪以派往比國留學鑛業學費均由湘籌給作正開銷據錢務局司道會詳請　奏前來除分咨查照外謹附片具陳伏乞　　聖鍳謹　奏奉　　硃批該部知道欽此 
[護理湖南巡撫張　奏爲恭報微臣護理撫篆日期叩謝　　天恩摺十四日]  
　　　品頂戴護理湖南巡撫布政使臣張紹華跪　奏爲恭報微臣護理撫篆日期叩謝　　天恩仰祈　　聖鍳事竊臣接奉撫臣趙爾巽行知光緖三十年四月十一日恭奉　　上諭趙爾巽著來京陛見湖南巡撫著陸元鼎署理欽此嗣又接准外務部電傅諭旨趙爾巽著迅速來京湖南巡撫著張紹華暫行護理欽此等因轉行到臣旋於本月二十六日准撫臣趙爾巽飭委長沙府知府顔鍾驥署撫標中軍參將王榮勝將湖南巡撫關防暨　　王命旗牌文卷等件齋送前來臣當卽恭設香案望　闕叩頭謝　　恩　領任事訖伏念臣皖江下土世受　　國恩初𨽻銓曹嗣供外職繡　忝領巡察　南臬事旋陳馳　江右荷　　九重之　　簡　曾兩攝夫疆符謬館藩條瞬逾六載深知樗薄愧無一長兹　　荷　　殊榮復膺里寄方深虞夫隕越覺益懔去冰競　湖省本鄂粤要衝巡撫爲股肱重任當此鄰氛未靖商埠初開學務振興宜力遵夫正軌官方澄叙應悉屏夫浮華舉凡内治外交育才講武在均關緊要自慚識闇懼無因應之方仰體時艱冀獲涓埃之効臣惟有隨時隨事實力心遇有要件仍咨商督臣妥爲籌辦不敢以暫時護篆稍涉因循以冀仰副　　高厚鴻慈於萬一所有微臣感激下忱埋合繕摺叩謝天恩伏乞皇太后皇上聖鑒謹　奏奉　　硃批知道了欽此 
[廣西巡撫柯　奏爲請補知縣摺十五日]  
　　廣西巡撫臣柯逢時跪　奏爲請補知縣恭摺仰祈　　聖鑒事竊照賓州知州曾紀壽奉文回籍修墓所遺員缺係内地腹俸選缺前經聲請扣留外補是月並無缺項相同毋庸掣簽應卽遴員請補查廣西府廳州縣　歸部選之缺暫行統歸外補其所補之員如係有案可稽亦無庸拘以文法經臣奏明在案兹查有議叙班補用知州萬昌現年四十七歲廂黃旗满洲二甲喇隆海佐領下人由廪膳生於光緖十三年考取满謄錄官咨送會典館當差十四年考取歲貢生報捐州同銜二十四年會典全書過半議叙州同分省補用奉　　旨依議欽此二十五年會典全書告成保以知州分省歸議叙班前先補用奉　　旨依議欽此二十六年二月星請分發驗看簽分廣西經吏部帶領引　　見奉　　旨着照例發往欽此是年六月十七日到省試看一年期满甄别　省補用在案該員勤奮有爲人亦明妥以之請補賓州知州實屬人地相宜據藩臬兩司會詳請奏前來　應仰懇　　天恩俯准以議叙班前補用知州萬昌補授賓州知州可收得人之效如蒙　　兪允該員係議叙班前補用知州請補知州銜缺相當毋庸送部引　　見亦毋庸核計參罰合併陳明除咨吏部外謹會同署兩廣總督臣岑春煊恭摺具陳伏乞　　　皇太后　　皇上聖鑒敕部核覆施行謹奏奉　　硃批吏部議奏欽此 
[直𨽻總督袁　奏爲查明各屬經徵錢糧情形酌擬辦法摺十五日]  
　　太子少保北洋大臣直𨽻總督臣袁世凱跪　奏爲查明各屬經徵錢糧情形酌擬辦法恭摺仰祈　　聖鑒事竊准户部咨開籌餉酌擬十條光緖二十九年十二月初九日奉　　上諭現在時局多艱國勢積弱練兵實爲急務籌餉尤屬艱難户部所擬各條均清釐於定例之中並非搜括于正欵之外各督撫司道務當率屬實力奉行欽此咨行到臣遵查部擬十條内惟嚴核錢糧酌提雜稅兩條爲直隸應辦之事又酌辦加丁加閏引額課欵一條爲長蘆應辦之事當飭藩運兩司並派道員毛慶蕃　鎭芳分别確查籌辦去後兹據藩司楊士驤詳稱部議嚴核錢糧一條約分子目有四一日水冲沙壓豁除不實一日丁逃户絶抛荒不徵一日水旱成災蠲緩不實一日紳差包納揑報民欠伏查順直自歴遭大難大祲以來各屬並未報有丁逃户絶抛荒不徵之案自可毋庸置議至順直各屬糧地呈報水冲沙壓有卷可稽者共地四百六十五頃五十畝　計除糧銀一千五百三十九兩零溯查乾隆十八年奏銷僅止民田六十五萬七千一百餘頃而近年奏銷案内則有地六十八萬餘頃是百餘年來糧地有增無减此水冲沙壓並無豁除不實之情形也又查各屬糧地每遇災歉向由被水被旱村莊呈報州縣勘明據實通禀由司移劄該管道府廳州覆勘察核災歉輕重分别蠲緩報司核明移飭按村出示奉到蠲豁緩徵　　恩旨卽行頒發瞻黃徧行張貼小民無不周知各州縣卽未必盡能廉潔亦無敢有吃災之弊此報災並無不實之情形也又查各屬徵收糧銀向于開徵前由各屬備具循環紅簿送府鈐印徵收銀兩逐日登註簿内按月送府稽核循去環來隨註上下兩忙截止後又由府盤查出結按忙報部立法極爲周密查直𨽻額徵地糧二百四十餘萬光緖二十八年奏銷案内民欠僅銀九萬五千餘兩計未完糧銀不及百分之四該司隨時博訪周諮各屬尙無徵多報少之弊惟差役墊完大户包納事或不免上有房徵房解商徵官解之處雖于正供無豁辦理究未書一當經申明定例通飭各屬責令各牧令設　徵收由花户自行完納將已納墊完及包徵包解積習一律禁革此徵糧並無以完作欠之情形也惟是人心險詐今甚於昔百密仍 
 
