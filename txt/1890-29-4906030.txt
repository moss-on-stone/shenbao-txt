# 1890 - 29 - 4906030

 

Page 1

 
 
[附送捐册]  
　　上海虹口廣益善堂創建以来彼處貧氏受惠不淺惟是經費支細全賴募化而成兹者刋有捐册托本舘隨報分送務　遠近仁人隨緣樂助以結善緣俾該堂無顧此失彼之虞得垂久遠幸甚盼甚[  本舘附識]  
[二百十四號畫報告白] [  點石啓]  
　　上元佳節居民民競爲賽燈之舉江浙省間亦有之然不若奉天爲盛聞該處某村落以去歲五穀豐登民情歡樂製就各式彩燈乘月游行爭奇鬥巧前数日己燈明如晝幾同不夜之城則届時當更　高采烈爰繪斯圖以見以歌舞昇不普天同慶准于十六日出售此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[極說]  
　　凡可論之物有有極者有無極者有兩端皆有極者有一端有極一端無極者一端有極一端無極者數也度也數始於一一數之至小也不可更减也故卽以是爲小極由是而遞加加之而至無窮也此小有極大無極者也度終於三百六十三百六十度之至大也不可更加也故卽以是爲大極由是而遞减减之而至無窮也此大有極小無極者也兩端皆有極者南北極是也幾何之理是也幾何之理始於點終於體點不可减故爲小極體不可加故爲大極點不但不可減亦不可加使點可加加而爲線是點雖不本大而固可使大惟其不可加使大故終於點終於小也故爲小極也體不但不可加亦不可减使體可減減而爲面是體雖不本小而固可使小惟其不可减使小故終於體終於大也故爲大極也是兩端皆有極者也而幾何中線加減不離線遞減不及點遞加不及面面加减不離面遞减不及線遞加不及體體加减不離體遞减不及面遞加不及他形也是線也面也體也小亦無極也大亦無極也是兩端皆無極者也而線以兩點爲界卽以兩點爲極而兩端可引之至無窮是兩端皆無極者也面以心一點爲心線爲界體以重心一點爲心面爲界心爲小極線爲大極重心爲小極面爲大極也而面之心一而巳其界之線遞加而無窮也遞减而無窮也能之重心一而己其界之面遞加而無躬也遞减而無窮也是又小有極大無極者也一端有極一端無極者也投物水中水之浪層層相生以至無窮投物處極也其層層相生而無窮者無極也聲亦然出聲處爲極聲漸遠而漸微者無極也光亦然出光處爲極光漸遠而漸暗者無極也地球之理亦如是也地球以地心爲極而水附於土以共爲一球氣又附於水土以共爲一大球地心吸刀極大以漸而减地心吸力地質點滯力用足相反也力足相敵也力相敵故相定幾何度珠面距地心一里吸力幾何則等幾何度球面距地心加一倍爲距二里其吸力必减四倍何也距地心二里球面必四倍大於距地心一里球面也則距地心二里球面質點滯力必四倍大於距地心一里球面質點滯力也天地心吸力加於地質遞加遞進以至地面亦加於水遞及水面地水之上地心吸力又加風氣使地心吸力不加風氣則風氣之性旣自生漲力能推諸點四面散行漸遠地心地水向心風氣離心方向相反地上氣卜應生空隙今乃不然足證非是地心吸力加於地質漸遠漸減以至地面地面之上又加風氣漸遠漸减以至無窮何也地面風氣漲力有幾何重可測而知如以玻璃方器抽出風氣外面風氣擠逼　碎試問此器不用風氣用幾何力方　擠碎設云一十六兩則風氣擠力極小當不能减於一十六兩擠力漲力名異實同非有二義地心至地面萬五千里据其所云其距倍是爲二萬里面大四倍力减四倍吸力漲力爲成四兩使更倍是爲六萬里面大四倍力减四倍吸力漲力爲成一兩其距遞加其力遞减遞加之數可至無窮遞減之數去多成少去三成一終存四一亦自無窮譬如尺椎日取其半萬世不竭使不取半口取四三萬世之後终存四一是故地心吸力最大漸遠漸减以至地面又加風氣漸遠漸减以至無窮永無盡界地心極也其漸遠漸减而無窮者無極也故風氣盡界說稱風氣愈高愈薄漲力愈小漲力能推諸點四面散行漸遠地心其方與地心力對面此言是也至稱漲力漸小至與地心力相等風氣諸點不復推開而有盡界者其義非是也 
　此余伯父緑卿雜著一則也西人點線面體之學莫善於幾何原本本凡十五卷明萬曆間利瑪竇所譯止前六卷近　時英人偉烈亞力續譯後九卷海寗李壬叔寫而傳之伯父反覆審訂授之剞劂亞力以爲泰西舊本弗及也亂後版　燬壬叔復刊於金陵書局外若新譯重學氣學光學聲學諸書伯父常手自校錄復爲之推極其致往往出西人所論　外余生也晚不及受業有志西學不得門逕誦遺編輙泫然久之大一山人韓奇誌 
[朶展春聲]  
　　每歲元旦宴近支王公於乾清宫名曰宗親宴所以示親亲之道也兹將元旦宗宴座次銜名錄左東邊第一桌多羅慶郡王奕劻郡王銜多羅貝勒載濓第二桌多羅貝勒載澍不入人分輔國公載瀾鎭國將軍載澤西邊第一桌郡王銜多羅貝勒載瀅郡王銜多羅貝勒載漪第二桌貝勒銜固山貝子奕謨奉恩輔國公載澤鎭國將軍載瀛拿酒郡王衔多羅貝勒載漪廂藍滿應領本季甲米業經由倉領竣　官　售折放錢文計甲米一分應實領老米一石一斗除倉耗車脚花費外每分實放京蚨二十千零三百文承辦章京立稿由印務叅領禀知都統副都統簽押批准照此開放及禀稽察旗務御史某侍御以米價太低不允畫押謂目下巿上米價日昻何甲米如此其賤以一石一斗老米折錢二十千零三百綜計每觔台鏕一百數十文現今有如此之賤米耶叅領云中堂業己簽押不得另改侍御大怒　此係公事必須辦事平妥方爲盡善本察院亦不肯將爾等中飽盡行搜山姑酌中定擬除原定放錢二十千零三百文外每分再加放錢三千文諒此無非爾承辦人少爲染指耳否則本祭院當將兵糈隠弊披陳黼座彼時爾等　之晚矣盍三思之印務叅領諾諾連聲謹按都老爺所定章京等設法照數加放○盛京開　金州等處産金産煤地方年例於冬季派委官兵於附近金廠煤窰後山左右一帶逐加踏勘有無人民潛行偷挖形迹以塞漏巵所有本年應行往察己由該官兵躬履附近一帶地方查無偷挖情事己禀由定 
 
 

Page 2

 
 
署將軍分别奏咨辦理矣○廣東各鎭標營伍前奉旨令張之洞逐一查閱嗣因兼署撫篆省中公務倍繁是以將查閱粤東營伍奏　暫緩現在張之洞業將兩廣督篆父卸　赴湖北所有廣東營伍應行奏派大員查閱以重軍實等情由粤督李小荃制軍據情馳奏奉硃筆卽派李瀚早認眞查閱欽　○管理廂監旗滿洲都統大學士恩爲咨行事案查本旂玉亮佐領下上虞備用處拜唐阿榮珖承襲騎都尉兼一雲騎尉於臘月十七日帶領引見本日奉旨准其承襲欽此欽遵到旗相應咨行上虞備用處查照辦理可也○後門外煤廠胡同設賭局一座有某甲於臘月十四日晚赴彼押寳陸續贏得京蚨三百餘千甲遂不賭出局回家詎乙丙二人見甲得財起意搶刼潜尾甲後來四顧無人竟以大口袋仿哪叱祭九龍神火罩故事從中頭直　而下向前一推甲倒地亂嚷一人卽用繩緊勒其項遂從甲懷將錢票盡數搜括靡遺歹人携贜而逸忘將甲項之繩鬆放甲竟因此殞命○盛京金州副都統連順以副都統署内房屋滲漏坍傾棲止不堪請援案借支養廉修理房屋以資棲止咨禀盛京將軍核奪經定車帥查與外城副都統　廉修房辦過成桑相村批准動支興修事竣造報外並附片入奏○山西巡撫委員管解地丁京餉銀五萬兩分盛木鞘以馿馱連進彰儀門迤邐而入正陽門抵户部當經該解餉委員至山西司投遞文批並將餉鞘雇夫扛於署内暫堆大堂後以俟示期開庫兌收○八旗滿　漢鎗營練兵值封印時照例停噪所有各練兵領出鳥槍車火着於臘月二十一日午刻持赴該旗署呈繳仔庫一俟開印冉行領槍　操猶恐此一月中因操停止致有散漫著山該營總仍按操期齊隊點名如有空誤不到照章入罰以警傚尤○廂藍旗護軍統領處爲咨報事本旗二品頂戴護車叅領兼委司鑰恩福現在患　所有委司鑰派副護軍叅領惠昌暫行代替之處相應咨報景運門檔房查照因用印不及先行白文可也 
[牛庄消息]  
　　營口大流河至去臘中旬尚未封合潮汛極大冰塊隨潮漲洛向來所未有也○營口資善堂向例過小雪後施放糧食棉衣褲去年上海賑所發來棉衣褲數千套資善堂因此不捨棉衣及冬至後南來棉衣發票頒給窮黎紛紛具領見所給之衣絮薄如紙難以禦寒受賜者不但不知感激且嘖有煩言矣○去冬上邊車輛來者甚多每天可到二百數十輛至三百餘輛大車店因此獲利倍蓰内邊車亦較上年加增數倍以致東營街巿日日擁擠被車擠傷殞命者封河以來己有七八人矣○去臘因聞上海油價日漲營街油價亦因之提昻云○去臘某夜有查夜兵至東忘八街孚有家烤火戯以手中洋槍向妓女作然擊狀不料誤觸機關轟然一聲妓己仰面跌倒幸無鉛彈不致殞命旋經該兵將妓女扶起情願賠償所燬之衣始得寢事○老爺廟前長記糧坊開設數十年初時資本甚微後來大獲利益竟有數十萬金出使憑票亦不下數十萬吊巿人知其根深蒂固信而不疑創業之執事人孫某早經作古在後接手之人將其股份拆出其中未免有些隠藏去年孫某之子查得該坊房産向未拆分向現在執事人理算不明遂致涉訟不得直含忿難伸於十二月二十日潛吞洋烟到該號理論逾時毒發斃命時哄動街巿嗣經報官請騐如何辦理容俟續錄○章幼樵可馬到任己歴三年去年大計卓異例應晉京引見惟行期尚未擇定云○章幼樵可馬有女公子八人兩人巳出閣其第三女公子許字現任海龍廳姜司馬之少君去臘廿五日行聘銜牌儀仗焜耀一時聘禮共有十六抬八扛另有羊兩頭鵝一對道旁觀者莫不嘖嘖稱羡○十二月廿四夜天公玉戯至廿五日午後始止朔風凛冽非狐裘不足禦寒廿六日轉南風氣候稍煖廿七日嚴寒如故街頭乞兒時有凍斃者○去年欽舉上諭飭各省練車防營造册詳報營口亦於去冬赶造清册云 
[袁江雜錄]  
　　兩淮鹽運使福餘菴都轉於去歲嘉平十五日由揚州來浦公幹旋卽遄回○江西副主考陸蔚廷星使於去臘十六日由珂鄉來　遵陸入都○某僕婦携錢帖三紙每紙十千赴錢店兌換零星以應家中雜用行至閙巿失去無蹤喪氣垂頭長吁而返又有某甲者將一百餘十之錢帖藏諸衣袋中亦被扒手竊去迨後知覺己無可如何徒加懊惱而己○新正初一日午後城隍廟街某姓家失愼焚去草屋數椽○去冬十二月各典鋪讓去利息半分貧民皆籌措貲財冋之取贖櫃以外蜂屯蟻聚擠擁異常小竊者流遂混跡於中乘機行竊遺簪墮珥時有所聞不知主人翁能别籌良法否也○邳宿難民由揚州押回道經浦上恃其人衆爲横巿中一柴篷一饅自店均被搶刼幸地方官弁約束及時閭閻始得安謐 
[豫章新語]  
　　去歲江西各項生涯除鹽商外以錢鋪爲最洋貨京菓次之油行鹽鋪又次之外此則均無利益可沾矣考鹽商每票原值官價銀六百兩今間有私相交易者可售至三四萬金利息之豐不言可喻矣錢鋪出入極大流通甚廣獲利有逾萬金者洋貨京菓入貨用銀出售用錢舊冬銀價低而錢價高此中殊多便益至油行鹽鋪其貲本原不亞於銀錢各鋪惟舊冬油古跌價太多而又太早各屬油販　皆裹足不前以致進出不多所獲有限此外如某藥材鋪某綢縀鋪俱獲利萬金則實僅見之事也○江西豫章反教經訓三書院皆於去冬十一月杪經大憲札飭監院一律封門盖恐諸生散歸門者窩娼庇賭故也惟東湖西昌兩書院於十一月二十四日預　甄别諸生多在院待榜至臘月下浣始封門有某生者欲歸不能欲留不得棲枝無所四顧徬徨慨然曰冬煖兒號寒年豐妻啼飢韓昌黎尚有太學之可居今何并此而無之耶或解之曰天作幃兮地作牀高枕石兮渺八荒何處不可居何時不足樂耶乃相視而笑莫逆於心 
[鳩江錦浪]  
　　孫樹人觀察奉撫憲檄調署理衆篆所遺道篆委候補道宋觀察署理不日卽當抵蕪也○大通鹽務督銷總局張觀察赴金陵叩賀督憲新禧於初六日乘　官舫用小火輪拖帶沿江而卜蕪湖鹽局馮鏡人明府鵠俟江于　送如禮○督辦蕪湖鹽務保尹土藥三局事務孫詞臣太守於初五日乘丹赴省賀年兼禀要公○督憲委員至江西採辦米穀散給饑民悉用滿江紅船裝連初八日駛過三艘初九日又過三艘均用小火輪拖帶○有某甲衣履鮮明持成觀察名片遍投各廟宇謂觀察近有抱孫之喜須用十方捐製百家鎖方易長成言畢於袖中出紅蛋數枚置諸案頭住持僧不辨眞僞多有鎖囊餽贈者赭山某僧心竊疑之告以杏積廚中不名一錢容明日向人假貸齎送貴衙其人黑然而退次日僧備洋蚨六元全道署詢問始知前事果屬子虚相與一笑而罷○新年暫弛賭禁游手好閒者遍地擺設賭攤呼么喝六之聲晝夜不絶口角打降因之而起春明府出示禁止略謂人日己届賭禁仍　常恪守如收故犯定于重責不貸無如憲示雖張挂通衢而石橋港河沿一帶仍有匪徒聚賭豈眞視禁冷如弁髦耶○近日小孩多患痧疹比户傳染僅就江口一帶而論己屬不少他處更可想見意者去冬天氣晴暖隂陽乖戾所致耶○初九日清晨大風捲水林木怒號江中雪浪如山有某店夥乘坐小划至躉船提貨行近關門洲大浪捲來將船壓沈舟子與夥狂呼救命幸他划見之赶攏施救得慶更生亦云幸矣 
[臺地春聲]  
　　去臘十九日官塲舉行封印禮是日清晨沈吉田方伯率同屬員詣撫轅行衙叅禮劉省三宫保辰刻升座各員叅賀畢均回本署封印○宜蘭有商賈四人帶　三百餘元赴郡購辦貨物十二月二十日行至淡水交界之三貂嶺地方天色己晚路旁沙　林立枯柳成行突出盜　三十餘人手持器械欄路行刼該商等自知力簿不敢仁敵行李銀物聽憑攫取盜匪遂長揚而去翌日該商等赴淡水縣署報　緝拿聞四人中有某甲身中鎗彈數處命在垂危餘人受傷較輕行路之難於此可見○二十夜鼉更再轉居民忽覺地震房屋器皿爲之撼動銅環聲叮噹不絶逾半點鐘之久始定○吳瑞王總統督師進剿大科崁内山叛番己紀報章兹悉臘底接戰數次我軍迭獲勝仗必而歪番社怵於兵 
 
 

Page 3

 
 
威率衆數百人匍匐乞降尚有數處負嵎抗拒想須次第剿辦也後隊建軍統領蘇健齋分統督帶所部屯紥大科崁林時甫星使庄圍内專司轉運糧草往來接應云○　北風氣素好赌博廂内外有一種棍徒平時好不耕而食不織而衣專在街頭擺設賭攤引人入勝有墜其術中者任意盤剥必飽其慾壑而後止去臘某日某當道乘肩輿路經艋舺後街適有甲乙二人闘毆扭成一圑傳至輿前訊之始悉二人串同開賭因押頭不匀致起爭端某當道知非善類喝令當街笞臀數百并將賭具銷毁此風爲之稍歛 
[維揚新語]  
　　杭州營叅府向於新正月諏吉出行祭纛卽俗所稱　喜神也今年牛叅戎澤期初八日舉行是日黎明叅戎盛設儀仗率領標卜各員弁吉服出轅前導執事外有大旗洋槍籐脚等隊依次四行如火如荼極爲整肅由南牌樓經教塲運　彩衣等街迤麗出北門至廿四橋大校塲登將臺行禮畢進西門繞舊城出小東門松風巷河轅沿途覲者人山入海踵接肩　然皆肅靜無譁不似觀會觀燈之喧囂擾攘軍威之壯紀律之廳於此亦見一斑矣○萬福橋璧虎壩一帶近來河水雖不甚大而湍激異常盖該處均係通江口門去臘底有某鹽船由北來南行至璧虎橋地方迎面一划船順風上駛鹽船見勢不佳赶急躱避不虞忙亂之中適碰於橋椿之上登時擊成一孔水卽汨汨而入船中人一面呼救一面搶鹽迨救生船至鹽己淹消七百餘包幸人口無恙　聞管運委貝　圩據實禀報不識上　若何辦理也○揚城地大物博素稱繁富每届除夕多月好行其德者於大街小巷施放錢劵米票以濟窮民客臘有某少年沿途施放不虞窮民聞風麕集愈聚愈多少年身畔票己放盡　以實情詎各窮氏不信以爲厚　薄我不由分說羣己而攻將少年圍住扯袖捉襟纒擾不己衣履皆爲撕碎嗣少年知不可以理喻奮力突出重圍避入某店始獲無恙今正另一少年由北　下經過該　窮民　舍　此衆見其衣履相似遂誤認爲施禀少年蜂擁上前聲稱前夕累吾等凍守半夜今日想不能躱避矣甲聞之茫然旣而始悟急自剖白衆乃散去 
[邗江官報]  
　　初八日接辯揚州轉運局廣西候補道沈觀察康保到揚分發運判邢分轉俊章廣東人禀到初九日周分轉晋候禀知赴省甄别初十日新委寳應縣孔大令廣仁由省抵揚卽辭赴任海州楊直剌朝鐸赴省公幹過揚 
[上海文報局浙賑收解處接温州玉環廳賑所何君壽朋等來信]  
　　諸善長大人閣下弟等於本月初二日由温啓行乘内江船至館頭泊岸换坐小划船於當晚十二點鏡　樂清縣是晚適值天雨卽换坐竹柯轎連夜冒雨至樂清所轄之鏵鍬渡地方次日黎明渡海風高浪猛船身顚側幸叨天佑當午安抵玉環之　衜登岸離城十里玉城居萬山之中當乘竹兠進城寓居環山書院胡司馬出爲招呼安置舍舘頗有賓至如歸之樂詢及災情并地方情形敬爲閣下陳之玉地秋間苦旱地方官史正在禱雨至七月廿六日交未初時候忽起龍風始則轉石飛沙繼則拔木倒樹王戍亥之間風勢雨勢排山倒海而來海潮陡高數十丈漫溢入城坍墻倒壁但聞嚎哭之聲城垣倒壞四隅以東門爲最甚玉地分江南江北共有七十餘　弟等訪見本地紳董探詢各處災狀并道路之曲折於初八日分道下鄉往勘周歴山島備極崎嶇江南則至坎門後　黄門等處江北則至楚門花巖浦一帶時隔四月沿路但見瓦礫甚則鹽水灌注地無靑草其最重者以江北之鹽盤蘆隩塘等處爲甚地方荒凉無出其右老弱殘黎哀求不絶慘目傷心不堪言狀一切俱詳稟稿中不復贅述土地各紳俱以民食維艱均願减價平糶得能經理得人輾轉流運儘來賑米二千石并玉環廳備買一千石共有三千石光景從前兩次散放共有三萬口遠島僻壤尚不在内統計三千石能否辦至靑黄不接尚難臆料鹽盤等處共計一千三四百口俱係浩　餘生上無片瓦家無斗　糧嗷待哺今冬必須赶放急賑以濟殘喘約計非五百石不可現在儘運　之米石散放弟等卽擬明日親至該處覆查户口先行給票分别極次每口極貧擬發一斗四升次貧一斗小口减半其餘沿海各島被災較重之處尚不在此數之内總須年内察看情形量爲散放以外各鄉俟至明春一律减價平糶以示區别平糶章程擬就五條并禀稿　呈鈞鑒所有來往川資火食均係自行發價道路艱險夫價較重航海涉山用費均與内地不同前次發來英蚨二百元己用大半務須接濟爲禱耑此泐肅敬請德安不旣[  任賢褚成煒周冡何元秉頓首十二月初十日玉環書院發]  
[打春例志]  
　　昨爲元宵令節適逢立春寅初三刻時上海縣裴邑尊會同學師宣廣文糧廳王二尹水利廳鄢少尹捕廳鄢少尹捕廳郭少尉詣土地祠所供芒神前行打春禮禮畢然後將芒神送回太歲廟蓋卽古者出土牛以送寒氣之遺意也 
[上海署瑣案]  
　　昨日梅家弄民入黄東咸扭蟻媒許關麟至縣訴稱姪媳張氏靑年守寡新正初四日小的因事出門許忽紏衆擄往治下二十四圖西牌樓地方售與張姓爲室議定身價洋銀一百五十元己收九十元今特扭案求辦裴邑尊着候質訊再核○安徽人蕭太平嘉定人朱阿二二十五保二圖人莫阿寳因在炒茶棧爭毆逮案訊貢鎖示頭門前晚裴邑尊飭提訊究蕭宋莫一再求恩并稱嗣後自當女分營生不再滋事邑尊飭將蕭朱各遞回原籍莫交差收管　傳地保到案訊明核辦○去年錢小弟將硝强水潑傷并正福由英公堂送縣訊責管押在案前日錢母王氏投案籲求開釋　邑尊訊究之下王氏供稱小婦人年己老邁全恃兒子養贍兒子因忿　禍己蒙懲責可否求恩釋令回家俾小婦人殘年有靠小弟供稱小的刻己知悔嗣後决不再萌故態叩求大老爺恩宥邑尊俯准所求着覓妥實保人投案候示○夥刼引翔港周邱記之盜犯王金標張玉標等八名解府翻供發回覆訊旣己認供卽令盖印指模此己列諸前報者也前日裴邑尊升堂覆訊諭令毋再狡猾改供本縣當網開三面各犯答稱不敢翻供邑尊乃飭差會同營兵小心解赴司府衙門訊勘 
[英廨瑣紀]  
　　三百十一號華捕見孩子張阿全迷失路途帶至捕房巡捕頭命送英公廨請爲安插蔡太守飭交值日差留養俟其家屬認領旋有孩之父母投案具保領去○三百三十二號華捕見女孩董金花在路啼哭帶至捕房移送英公廨蔡太守詰得該女孩因被凌虐私逃出外飭暫發棲流女公所候核富有董朱氏投案認女求准領回太守以孩女旣遭凌虐未便給領飭候過堂訊問○瘋婦陸胡氏在街坊胡閙由捕拘至捕房移送英公廨蔡太守命發官媒看管飭差查明有無親屬如有親屬領回管束否則發城内普有堂醫養 
[法捕房瑣事]  
　　邇來租界中時有一種小竊專在各烟舘混竊物件日前裕愼神烟舘堂倌於晚間向櫃上結算帳目畢查檢盤中己失烟槍一枝遍處搜尋杳無形跡瞥見烟榻卜露出衣帶俯而視之果有一人蝟伏其下曳出詰問據云日間乘烟客熱閙時躱入搜其身畔則烟槍儼然在焉當卽送入捕房備捕頭見其年紀尚幼問其如何行竊答稱有躭擱酒釀店内之某甲唆使云云捕頭卽飭包探將甲拘至捕房管押候解公堂訊辦○某甲至烟館過癮畢惠鈔時與堂倌某乙口角居然用武將烟燈擲碎乙乃將甲扭至捕房經備捕頭訊悉原委令甲賠償洋五角立時釋放 
[罰欵助賑]  
　　昨接無錫童橋米業來函云敝處米業冋推大宗蘇浙各處至敝巿辦米者踵相接也舟子朱阿福向在三里橋裝載客貨種種作弊令人髮指惟前此未經發　無從根究去冬又裝石門灣益茂園糙兀被其攙水本欲送官懲辦姑念無知由經手者再四懇情罰洋十五元移充淅省賑捐卽乞登報俾衆咸知外附捐册兩頁計姜叔廉助洋一元老朱一元無名氏四角一分鍾德記五角九分連船户罰洋十五元共計十八元本館協振所拜領之餘仰見米業秉公辦事宜爲遠近所信服且以罰欵作賑捐一舉兩得功德尤大合綴數語以揚仁風○前承各 
 
 

Page 4

 
 
處大善士以珍物助振其己售去者先後登報以昭核實兹又售去王宸山水一軸計洋七元由原主收回半價以半價助振又德元館菜票一梟計洋二元二角博物志一部計洋一元樓樵對一副計洋一元 
[筵資移振]  
　　錢崑瑜二尹浙人也今以四十初度諸至好爲假徐氏花園稱觴介壽二尹辭不獲己主賓盡歡而散次日本欲答席旣念浙省被災籌振匪易因以英洋五十元助入本館協振所爲諸同人代種福田敝館拜領之餘莫名級感除掣收據外合誌數語以見二尹之嘉惠梓桑云 
[寳益堂同人啓]  
　　敬啓者竊董等向在大南門外創立放生善局兼辦施醫給藥己歴年因見滬北人烟稠密貧病堪憐故自丁亥五月間分設在虹口鐵路橋天后宫内僅辦醫藥等務故但以醫局稱之並未取有名目數月以來就診日衆人多擁擠於崇祀典禮轉覺不便不得己僦　寳順里之第七弄然僑寓終非長策購址又慮汲深輾轉思維正難措直適葉董澄衷禀請道憲准給該　官地一方建造堂房荷蒙諸大善士踴躍輸將　以得興版築次第落成　名廣育堂照章辦理施醫給藥並增義塾施棺恤嫠年米惜字惜穀諸善舉刻又添設接嬰贍老兩端自愧駑駘難膺重任何意極承道憲獎許更名廣益寵錫之隆實無涯涘從此堂基之固善氣之宏定操左劵獨是事務愈繁經費愈鉅非藉　擎之力曷期久遠之規爲此刷印捐啓隨報分送倘蒙慷慨樂助尤希隨時交堂掣取收票除按月登報申明外年終彚刊徴信以昭核實於戲多多益善福田廣種於平時源源而來善果定成於後日兹因歴陳顚末略贅數語願與二三同志馨香祝之 
[錢塘陳寳渠太守八十壽序]  
　　光緒十有六年正月中澣七日爲錢塘寳渠太守陳公八十壽辰淛中士大夫自德清曲園俞師歸安鰈廬沈師以次臚公事略徧眎中外代徴壽言竊惟公生負偉才長而晚遇年逾四十始入仕途海上一隅爲互巿總匯中西轇轕靡歲不有公以識略持理其間三十餘年如一日又嘗駛海外馳邊徼公家之利濟以忠貞卓卓大端在人耳日猥以輇材學殖荒落惡克贊揚其萬一顧念薄游海上廿載以來與公猶子杏蓀太史筱舫秋孫兩茂才文字往還交同筆研嘗從談讌接公謦欬又今兹之舉乞言者爲吾師長丈人行以逮吾友不棄葑菲過蒙采挹實有不敢以不文辭者夫公之壽辰爲正月十七日嘗攷古之名賢以是日生者於唐得元徴之於元得倪雲林公有元相之平易而貞幹過之有倪高士之趍軼而涵養過之况元生唐之中葉倪富元之李世雖有文采而建樹無聞以視公遭際聖明名位俱泰由今衡昔實爲較勝豈特古今人無不相及哉且以公之令子曁猶子輩被其餘烈他日騰驤皇路彪炳　詡更足以包舉乎元倪之文采淵源所導實於公乎　之昌鼎不才覽揆之辰亦與公同日年將四十年落不偶一如公未遇時雖他日所造未足以步公後塵特以閭左縣弧獲從驥　自顧與有榮焉公聞之得無哂其儗不於倫爲之掀髯而進一觴乎庚寅正月上幹治世愚姪華亭朱昌鼎拜手 
[蘇省轅門抄]  
　　十一日候補縣過湘禀辭回車坊厘局○十二日蘇松太道龔到蘇船泊胥門碼頭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十五年十二月十六二十十七日京報全錄]  
　　宫門抄○教職單○直督李奏覆查牧君羣情形摺○十二月二十六日○麟書謝充經筵講官　恩○鳳鳴謝充直閣事　恩○托倫布謝賞頭等侍衞恩○　公續假十日○馮文蔚請假十五日○侍衞處奏派入座次序派出左翼嵩申在烏拉喜崇阿之次熙敬在奎潤之次德銘在德隆之次召見軍機瑪穆特景善二十七日○克王遷公各假滿請　安○熙敬等謝入座次序恩○鳥拉喜崇阿續假五日○内務府奏派恩賞麅鹿派出嵩申巴克坦布○又奏派弘仁寺聽經派出崇光○文奏派拿酒之王公派出祭克逹爾扎布○掌儀可奏初一日祭奉先殿澍貝勒行禮○召見軍機嵩申容貴皇上明日卯初二刻升　申和殿看版己正二刻至中正殿看跳步札○光緒十五年十二月分教職單教授浙江紹興丁照温州甲正諭山東章邱李觀軾靑州舉山西高平王寅恭太原廩江西進賢劉吉暉九江舉湖北沔陽李在田襄陽附訓導直隸博野毛頴奉天優江蘇海門陸景輿常州優山東博平單蔭棠萊州廣東樂昌黄淦肇慶大埔張振聲廣州俱舉山東卽墨姚芳亭濟南山西朔州張麟汾州河南新蔡主保泰河南陜西𨝽縣余步瀛漢中福建政和胡汝賢福州俱歲復諭河南原武韓鳳樓汝州廪甘肅鎭原藍鴻莢凉州副江西玉山范倚廉九江廪雩教歐陽輔吉安拔新喻叚横霄寗都恩湖南嘉禾常耀庚長沙附廣西雒容唐贊良南寗副四川江油何德懋成都舉復訓直隸覇州孔憲堃河間增河南淮寗賀榮芝河南江西義寗馮煇昭吉安湖南綏寗蓼煐湘永州湖北漢川魏克　荆州雲南鄧川鄭維寳雲南俱廪四川蓬州葛錦湖成都歲雲南楚雄田以硯雲南舉○○大學士直隸總督一等伯臣李鴻章跪奏爲查明察哈爾牧羣一案恭摺詳晰覆陳仰祈聖鑒事竊臣欽奉光緒十五年十月初六日寄諭前據李鴻章覆奏張家口管理牧羣主事文鑑被叅各欵當經降旨將文鑑革職永不叙用並諭令托倫布將該處牧政實力整理兹有人奏該都統並不驅逐文鑑出境輒爲置買田産多方慰留並將原告鄂尼巴圖等解任訊辦勒令出具誣控甘結現聞此案非刑致命者己有二人蒙古被寃各家相約京控該者統密計阻留復希圖押荒地價招民墾種牧廠以致廠地　窄等語着李鴻章按照所叅各節確切查明據實具奏等因欽此旋奉十月二十一日寄諭前有人奏察哈爾都統托倫布查辦鄂尼巴圖等控案勒令出具誣控甘結並有非刑斃命等情當經諭令李鴻章確查具奏現據托倫布奏訊明牛羊羣控案分别奏叅一摺所稱查明各節是否屬實並所擬鄂尼巴圖等罪名處分是否允協着李鴻章一併詳晰查明據實具奏原摺着鈔給閱看欽此當以調補天津府知府鄒振岳歴任宣化府縣熟悉口外情形前經密查此案仍飭前往詳細查明據實禀覆兹據鄒振岳禀稱遵卽不動聲魚弃法訪查如原叅並不驅逐文鑑出境一節查得文鑑現仍駐張家口上堡尚無都統多方慰留爲之置買田産實據原叅此案非刑致命己有二人一節查案内委固山逹色普沁扎普在押病重於九月十三日舁回本營身故又案内之牧長布彦巴逹爾呼於九月二十一日在押病故訪無刑訊情形原叅被害各蒙古赴京控愬都統密遣要阻不令赴京一節查有鄂尼巴圖巴持瑪桑窄逹米林札普色博克札普四家婦女赴京控愬未悉都統如何阻止原叅都統結纳蒙古劣員圖普新巴雅爾及其子薩炳阿爲腹心倚仗喇什巴拉擋瑪哈巴咱爾爲瓜牙旣誣鄂尼巴圖等爲情詞各執解任訊辦卽以圖普新巴雅爾薩炳阿等署理各缺一節查副總管鄂尼巴圖撤任後署其缺者爲洛什多爾計卽係圖普新巴雅爾之戚喇什巴拉擋之子旋又委護軍校薩炳阿署副總管卽係圖普新巴雅爾之子委固山逹巴特瑪桑窄撤任後署其缺者爲瑪哈巴順爾亦係圖普新巴雅爾之戚是圖普新巴雅爾雖無署缺之事而署缺者皆爲圖普新巴雅爾及喇什巴拉擋之姻戚子弟特議不爲無因至原叅該都統希圖押荒地價並不禁止反招民墾種致使廠地日窄一節查自咸豐年間户部行文令各王公將空閒馬廠盡數報効各王公自行招商佃墾遂至侵蝕佔越牧地日窄光緒五年始由直隸派員清厘曷三年之力丈出熟地九千餘頃並於事竣奏明開墾有碍於游牧永遠禁止實與現任都統毫不相涉惟近來訪聞眦連張家口廳之四村地西界一帶又有冒充商人勾通蒙員兼向都統衙門辦出文書朦朧私招佃墾約有三四千頃之多原叅所指或卽此項地畝自宜卽時清厘以杜私墾而重游牧至該都統查辦牛羊羣控案各節亦皆反覆推求查明虚實如原叅鄂尼巴圖等控總管圖普新巴雅爾於經緯圖内冒加存留數目一摺查存留馬孳生名目二者截然不可混淆存留爲舊管之所餘孶生乃新收之所得圖普新巴雅爾等申明加數之條自係循照舊章鄂尼巴圖等謬執加數之誤實屬强詞狡辯原奏謂鄂尼巴圖爲糊塗誠無可解實則　兩所爭數旨多寡均爲紙上空談而確訪羊羣的數初無所謂嬴餘卽就原額而論亦須將存羊最多之逹里崗靉與各羣牽併或有及十分之六七此經緯圖内增添數目之實在情形也原奏鄂尼巴圖等控圖普新巴雅爾收取賀禮節查蒙古風俗素喜往來牲畜餽潰固所不免惟圖普新巴雅爾當慶賀時出具知單賓僚齊集對衆將升任封典所費開列傳觀援意資助計其所得不菲此等惡習　規原奏但諉爲風俗常事竊恐教猱升木以後貪婪者皆可藉爲口實殊非杜漸防微之道至己革主事文鑑以贜私被譴而原奏猶極力爲之　刷不惟顯違特旨且其前後詞意自相矛盾有不可勝言者查文鑑詐贜確有實據乃揑爲菜蔬價銀向章每羣四兩五錢文鑑遞加二兩夫以牛羊二百六十羣計算則每羣四兩五錢應得銀一千一百七十兩每羣六兩五錢應得銀一千六百九十兩何種采蔬如此昻貴其自相矛盾者一也且旣揑爲菜蔬銀價矣何以又引道光十一年奏定章程委員藉端滋擾准本羣官卽時禀報　叅夫責鄂尼己圖不能先事勸阻卽時禀報自屬罪有應得惟查光緒十二年牛羊羣正總管係己故之逹米林札普副總管卽圖普新巴雅爾委　山逹乃鄂尼巴圖其正總管己故不論副總管不勸阻不禀報未嘗見責而獨責一委固山逹乎謂副總管之不知則形同聾瞶謂知　不發則弊在欺蒙其自相矛盾者二也况原奏卾尼巴圖等控光緒十二年文鑑查羣時有圖普新巴雅　隂令黨類勒取衆兵據圖普新巴雅爾覆稱委員查羣係親赴各羣密查非會同總管各等語訪聞文鑑查羣時卽住圖普新巴雅爾之家且旣曰密查則必易服改裝單身獨騎牧羣不知其事並不知有其人豈有調集弁兵刁難勒索衆目共覩衆耳共聞而可云密查且輒稱與道光十二年奏案相符其自相矛盾者三也若鄂尼巴圖等所控固山逹巴揚額色爾格委固山逹巴特瑪窄均係牛群掌入羊群與六十三人先　進口在口　住七十饖日一節原奏剖析甚明確係鄂尼巴圖等砌詞核與所查無異總之此案鄂居巴圖挺身健訟意涉　私革職原不爲　然其所控有虚有實勢難坐以全誣圖普新巴雅爾悉心弊跡似因公末减豈曰非宦然其所訴亦有虚有實豈可概行輕信而况　尼巳圖等原告爲一造圖普新巴雅爾等被告爲一造圖普新巴雅爾等被告爲一造被告獲罪者止文鑑一人原告坐誣竟有六十餘人其中脅從出名挾同列狀者不少今欲一網打盡謂非爲文鑑報復而何訪聞托倫布於滿蒙漢文不甚通曉遇有奏稿均係公中佐領賡吉圖爲之東筆盡策以致廻護欺蒙弊端百出衆怨沸　伏思牧政之弊至今日而己極然同一整頓而緩急之間得失逈殊弊非一年官非一任重利剥削上下交征緩之則休養生息兾可漸復其初急之則横决紛更竊懼無益反害其整頓之法尤在得人而理任責足群勿輕查群能去一分騷擾卽增一分孶息原奏人心之巧詐由於苛斂牧務之减色起自艱窘誠爲探本之論各等語詳晰密禀前來臣查察哈爾與直𨽻接壤每遇宣化文武各員來冿謁見不時詢訪情形久己得其大概本年五月問覆陳牧群叅案方冀托倫布蒙　保全力圖後效不意劣員賡吉圖等挾私播弄致托倫布爲其欺蒙重煩宸慮旣經密查詳確鄒振岳旋卽來津臣面加考核曲直瞭然此案賡吉圖因該都統心地長厚輙能於控案覆奏時顚倒是非舞文洩忿實屬荒謬不得因原叅不及置之不議應請旨將公申佐領賡吉圖卽行革職以儆官邪圖普新巴雅爾及其子薩炳阿與喇什巴拉擋瑪哈巴咱爾等雖無爲該都統結納倚　確據惟瑪哈巴咱爾及喇什巴拉擋圖控新巴雅爾之子適署此案撤遺各缺顯涉朋比不知遠嫌應請旨將牛羊群總管圖普新巴雅爾固山逹喇什巴拉擋瑪哈巴咱爾護軍校薩炳阿四員交部議處其托倫布譸明控案所叅各員鄂尼巴圖挺身健訟與逹氷林普札巴特瑪桑窄色博克普札三員隨同京控亦有應得之咎惟所控尚非全虚業經奉旨先行革職己足敝　應請免科重罪其請分别斥革之護軍校哈勒津等五十六員名雖附列上控而情有可原原奏負氣株連多人殊欠平允應請毋庸置議至鄒振岳查出之張家口廳界私墾地畝應請旨由臣會同察哈爾都統設法清厘分别辦理以期耕牧無妨旗民交便所有遵旨查明緣由理合恭摺由驛據實覆奏伏乞皇上聖鑒訓示施行謹奏奉硃批另有旨欽此 
 
