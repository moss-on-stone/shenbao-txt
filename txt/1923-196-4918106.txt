# 1923 - 196 - 4918106

 

Page 1

 
 
第一萬八千一百零六號;中華民國十二年 西曆一千九百二十三年七月二十四號
星期二 * *   
 
 

Page 2

 
 
第一萬八千一百零六號;中華民國十二年 西曆一千九百二十三年七月二十四號
星期二 * *   
 
 

Page 3

 
 
第一萬八千一百零六號;中華民國十二年 西曆一千九百二十三年七月二十四號
星期二 * *時論（來稿） 
[美國各邦政制改革之新趨勢（中）（效率政治論）] [  陸鼎揆] 　　 
　　主張效率政治之諸計劃中其最急進者莫如委員會制此計劃之用意在㈠合行政立法兩種權限職務於五人所組織之委員會手中㈡由委員會全體共同執行立法事務㈢行政職掌由五人各任其一部㈣由全邦人民直接選舉五委員㈤委員對人民直接負責任人民用直接方法（即直接提議等等）監督委員 
委員會制度在地方行政實施此制者實不乏其例依此制度實施之經驗言亦自有其優點第一因立法與行政之機關合併使兩種事權之牽制不復發生而辦事順利因此得加增其效率與經濟特此計劃之實施有不可少之兩條件焉一須委員會所經手之事務能保證其事事公開二須全體人民時時以敏鋭之眼光監督委員會否則其易於發生流弊不待智者而知也 
　　反對此制度者以爲地方行政實施委員制之所以見效其最重要之理由則因巿之人口較少而巿民於巿政其關係較密切故能運用靈活而見功效若一邦之大人口少則百萬多或千萬以此龐大之政治圑體而欲用直接方法指導監督五人之委員會其利弊立見矣不寧惟是立法事務之性質其人數絶不宜以少數行之蓋人數過少則不足以代表各方面之意見而失集思廣益之本旨此則委員會之最大弱點也 
　　與委員會制相類之提議則有開沙司kansas邦長霍奇斯于一九一三年所交邦議會之意見書中之計劃霍氏主張現有之行政司法一仍其舊而立法部之組織則去現有之兩院制度而代以一立法委員會人數較議會大加減削而優加俸給霍氏以爲如是則可吸收較優秀之人才而事務之進行亦增加許多便利以 
 
 
 

Page 4

 
 
第一萬八千一百零六號;中華民國十二年 西曆一千九百二十三年七月二十四號
星期二 * *得較良之成績特霍氏之計劃僅爲部分的改革於行政方面毫無改良故不能邀多數之贊同焉 
時評 
[顧維鈞之上台後] [  冷]  
　　顧維鈞不聽各方之人諍勸毅然於今日上台矣上台之後并發通電自謂以國家之公而不計個人之私雖然所云國家者其爲福國家耶抑爲禍國家耶　　禍福無明證可以證之者是否預聞喪失國權與外國財政上之勾結耳國人其張目以觀其後 
國内專電 
　　北京電顧維鈞今午十二時到外部就職（二十三日下午一鐘） 
　　北京電議員張知本抄亭林日知錄顔氏家訓一段諷顔顧見幾顧不納仍於漾日（廿）（三）午就職其言曰爲國際地位之維持而出並通電切實聲明外交應超出於國内黨派内爭之上决不爲一方有所活動　　　　　　　　（二十三日下午一鐘） 
　　北京電外交圑對顧就職認爲外交上多一個應對人員仍無裨於中國現狀一説顧上台後將承認金法郎繼續大借欵（二十三日下午一鐘） 
　　北京電吳毓麟在津疏通曹王贊成拍發捉憲電已容納惟津派認法選爲終不可能（二十三日下午一鐘） 
　　北京電保曹促憲養（二）（十）（二）電今日到京末有私人權利夙不敢爭語 
　　　　　　　（二十三日下午八鐘） 
　　北京電吳景濓以保不用非常仍借重國會吳益盛氣連日函薦胡鄂公以敎次代部劉奇瑤以農次代部王觀銘爲鹽務署長高凌霨等未允故吳向保津訴高等無狀有人建議再請王承斌來向吳疏通王志在得獨當一面軍事地盤已婉言不再爲仲連據熟悉保洛津形勢者言此刻對於法選之期望巳過時（二十三日下午一鐘） 
　　北京電吳毓麟漾（二）（十）（三）午由津來京代津派挽勸王克敏克敏請攝政閣員公推一人兼財長 
　　（二十三日下午八鐘） 
　　北京電漾（二）（十）（三）閣議高未到顧到决定每閣員代主席一星期 
　　　　　　　　（二十三日下午八鐘） 
　　北京電外銀團向政府聲明扣留鹽餘全部西班牙公使以金法郎案無辦法憤言將單獨撤消中國承認但詢之西使館謂無此事此説由張競仁放出張殆盼速承認金法郎案一種作用（二十三日下午八鐘） 
　　北京電日使函詢政府馬玉山製糖享受種種免税特權是否限於製糖抑外人會社可同等待遇否請查覆（二十三日下午一鐘 
　　北京電洛陽某參謀來京云日前王克敏到洛吳赴黄河沿王候四點吳回王近視吳又服兵士裝束幾不辨後某秘書導王曰此卽吳使吳見王卽曰北京將吾的總統驅逐吾七天之後始接到電報王以環境情形告吳謂黎不去有辦法對今後總統必須正式依法産出者方能承認旋晚餐王克敏七點後復見吳談到九點一刻吳謂此刻孫段張與黎聯絡圖吾我若表示不啻慴於彼等之威而更張彼等氣熖現在予惟有培養實力以圖自衛王遂於是夕九點半由洛北上赴保曹請王首先預備軍費三百萬王因躊躇 
　　　　　　　　（二十三日下午一鐘） 
　　北京電外蒙七十餘王公到昭烏達盟見蘇王克圖郡王請兵赴蒙蘇與馮玉祥商以兩旅開該盟馮另以一師兩旅駐京蘇王先編蒙兵一旅前驅將以汽車二十輛送該盟又馮之客卿勸馮注意西北不再接近政治恢復名譽馮未盡納（二十三日下午一鐘） 
　　北京電漾㈡㈩㈢參院行政會决推王觀銘向政府索歲費（二十三日下午八鐘） 
　　北京電張福來電院西平遂平有匪已飭嵩縣馬鎭守及商團長部恊剿（二十三日下午八鐘） 
　　北京電洛吳電部豫省剿匪調車應用請先調後報（二十三日下午八鐘） 
　　北京電膠濟路催政府向滬兵工廠購大批手槍（二十三日下午八鐘） 
　　北京電蒙古民政府遣回服苦華民黄朝田等二十五名張錫元派員迎接遣散（二十三日下午八鐘） 
　　天津電某系密議補充内閣辦法王如不就財長畁張弧或留張英華顧維鈞長外交張國淦長農商林長民長敎育林已拒絶聞羅案巳上訴顧若不就職將受羅織顧以此極惶恐皓日㈩㈨又新産一子黄夫人不准顧出京綜此兩因顧乃定今日到外長任 
　　　　　　　（二十三日下午四鐘） 
　　天津電顧維鈞對蘇議員某言譬如兩家人關緊門在屋中决鬭勢極危險能闢一門則外方有援助予此時就外長直派與反直派如何决鬭直不管當先爲國家闢一門茲乃予就職理由（二十三日下午四鐘） 
　　天津電顧派楊景斌禡㈡㈩㈢晚由京赴滬放空氣并與各方接洽 
　　　　　　　（二十三日下午四鐘） 
　　天津電反直派宣言顧維鈞不就職最好就職後限期去職若始終不悟後來以顧爲禍首 
　　　　　　（二十三日下午四鐘） 
　　天津電今日中日代表在楊家花園會議日本方面居留民會長竹内氏等列席中國方面總商會楊曉林等列席美新聞記者富放氏答日記者謂收回旅大乃華人積極救國之必要行動與排外截然兩事（二十三日下午四鐘） 
　　天津電靳雲鵬與人談話此次大局一般辦事人全弄糟了現在事巳至此無可如何議員旣難説話祗好虚與委蛇等到十月内簡直由保曹逕登大位不必管他什麽議員（二十三日下午四鐘） 
　　天津電義械價値兩千四百萬佛郎經手費三百萬佛郎部令京漢局撥欵巳開支票但無現欵義遂將該械由車站存入倉庫 
　　　　　　　（二十三日下四鐘） 
　　天津電傳聞某系運動棉業出口可得欵五百萬元（二十二日下午十二鐘） 
　　天津電議員聚議以朱有濟勾結某國斷送森林主權於海林公司得欵五十萬元黄川公司得欵八萬元未加顯戮反任爲滬造幣廠監督將質問政府用朱理由 
　　　　　　（二十二日下午十二鐘） 
　　天津電民黨張根仁由京過津由許世英介紹段派連日在息游别墅商解决國事段方多由姚震出席（二十二日下午十二鐘） 
　　天津電馬㈡㈩㈠日中山代表王鴻儒赴奉豫張代表王玉琳馬日來津與王承斌接洽（二十二日下午十二鐘） 
　　天津電中日商會議定漾㈡㈩㈢日在楊家花園實行由楊以德主席中代表商會董楊曉林等五人日代表商會長竹内書記小林等十五人（二十二日下午十二鐘） 
　　天津電國際律師協會定八月十日開會我國已推何沈陳三君與會　　　　　　　（二十二日下午十二鐘） 
　　天津電英使館新任商務參贊長爾氏禡㈡㈩㈡日過津晋京就職 
　　　　　　　　（二十二日下午十二鐘） 
　　濟南電此間易督聲浪頗高聞鄭向某要人言當正目迄今數十年受田恩重决擁護到底軍政稽查處會議嚴防煽亂 
　　　　　　（二十三日下午六鐘） 
　　烟臺電沽烟威烟滬烟電報三水線聞有當局根據華會條約備欵向外人購回消息（二十三日下午一鐘） 
　　漢口電潘守蒸電告前派陸振海偕安神甫向匪接合范圑亦派與匪親友之陳鳳桐徐紹緒同行據范巧㈩㈧電陳徐由匪方回報梅神甫尙在安永江劉廣林桿内現竄桐柏西鄉枹園一帶意在相機投誠范加派趙淸齡郎得勝篠㈩㈦趕往接洽聞安神甫已返考感據稱與匪接洽巳有成議梅可望出險約潘偕往桐柏辦理潘擬敬㈡㈩㈣同往（二十三日上午一鐘） 
　　漢口電留日學生湯潘二代表離漢時函蕭請以純潔天良保護國民愛國運動（二十三日下午一鐘） 
　　長沙電趙電中山詳告蔡在湘西跋扈情形及此次事變因果謂如不發兵加討必至紀綱蕩然請電令取消所假名義以便及時剿除又派其妹倩李祚輝梗㈡㈩㈢赴粤代表一切（二十三日上午十一鐘） 
　　長沙電宋魯謝吳再電中山請早頒明令維持湘局卽以維持西南（二十三日上午十一鐘） 
　　長沙電交楊電外部對六一案請向新日使極力抗爭施履本已遍謁各領定卽日與日領談判六一案（二十三日上午十一鐘） 
　　長沙電曹電孫請取消所假名位以便討代聞各軍官主張調蔡離湘赴粤蔡部改編兩獨立旅以便和平解决（二十三日下午二鐘） 
　　長沙電葉開鑫通電湘西和戰聽政府主持（二十三日下午二鐘） 
　　香港電陳炯明由老隆赴汕尾率鄧本殷由瓊開到步隊援惠巳抵淡水向盧師諦等部攻撃盧等不支退十餘里劉震寰迭電孫告急孫調滇軍赴援連日廣九車運兵絡繹不絶日内將有大戰 
　　　　　　　　（二十三日下午七鐘） 
　　香港電滇軍廖行超部昨返北江原防所遺黄沙防地由胡思舜部塡防（二十三日下午七鐘） 
　　香港電孫令改編梧州降軍爲中央直轄廣西討賊軍（二十三日下午七鐘） 
　　香港電魏邦平委麥英俊爲梧關監督兼交涉員（二十三日下午七鐘） 
　　香港電聞桂軍馮葆初等之降係由楊愿公運動昨楊電陸榮廷勸擁護西南（二十三日下午七鐘） 
　　香港電新寗鐵路公司股東陳定中等因孫收管該路昨通電痛詆中山禍國（二十三日下午七鐘） 
　　香港電箇日㈡㈩㈠孫仍未赴東江　　（二十三日下午七鐘） 
　　無錫電劉廉彬案覆騐結果張檢察官祗云材料甚多須研究後可宣布（二十三日下午九鐘 
特約路透電 
[顧維鈞上台助直]  
　　二十三日北京電顧維鈞巳於今日正午就外交總長職旋即接見部中各員政局已因此大變直系等大悦豫料政潮將漸靜上星期因王克敏辭就財政總長職高凌　病不能視事閣員皆爲沮喪吳毓麟之赴津陽爲與曹鋭討諭時局聞欲借此脱身不復回京當時情勢將成無總統無内閣無國會之局面於是曹錕急電顧維鈞請其就外交總長職並主持閣務實際即爲代理總理吳毓麟巳由津回今日下午將參與閣議内閣已派熊炳琦見王克敏勸駕尙未接覆衆意王不致就職今張孤汪士元二人長財之呼聲最高 
　　二十三日北京電今日午後顧維鈞與外交次長磋商各問題而尤注重駐外使領署經費事顧以通電致各省述就職之苦衷並希望意法旦成早竟統一之功 
[直系之形勢]  
　　二十三日北京電據全國各處消息直系形勢漸趨不利聞國會陜西議員若干人巳由京赴滬昨日東三省議員數人由大連赴滬四川消息駐萬縣之兵一旅巳降國民黨黔軍巳與孫中山共同行事現圍攻重慶聞巳入左岸之效野長江下游與重慶之交通巳斷出入該港之輪船均爲軍隊轟撃湘省蔡鉅猷趙恒惕爲抗趙派兵往攻之旋以兵不可恃復令開回長沙 
[朱代辦之演説]  
　　二十二日倫敦電駐英中國代使朱兆莘在皇家亞細亞公會開百年紀念會時宣讀一文論中國家族生活與社會組織謂十年來中國社會生活之變遷大都於政體之更易中國帝制永遠消滅共和政體無可更替故中國當造一面敎育國人一面尤當維持其對於家族生活之關係蓋家族關係將來可發展而爲公共關係也中國社會組織之基礎本甚良好其成功之所需者爲家屬精神與愛國精神之併而爲一云 
　　二十三日倫敦電中國學生會在海里資開體育運動會獲奬最多者爲丁堡中國學生朱代使夫人散給奬品觀者甚衆亦最大紀綠之一 
[法總理之德國經濟演説]  
　　二十二日巴黎電法總理普恩賚演説謂德國經濟之再造以協約國爲犧牲而行之德國實業關支配各種出産而握國家財源之專權德國實業界領袖即柏林政府及德國報紙之主人使日耳曼民國淪爲一種新階級與人民自由大相逕庭歐洲中部有此壓制經濟與社會之制度殊背英法素有之習慣且違反現爲歐洲保障之民治思想苟不幸而將德國付債之能力規定於一種永久决定之範圍内則德國不久將規避公斷之計畫再握經濟之覇權而以不道德之退化政策加諸世界矣故協約國今更當密切聯絡預防此禍云 
[西班牙銀行罷巿]  
　　二十二日巴黎電西班牙京城電稱銀行罷業然尙有不同會之銀行八家仍照常營業職工總會會長稱如銀行衝突事不能解决而使罷工者滿意則風潮將愈擴大 
 
 
 

Page 5

 
 
第一萬八千一百零六號;中華民國十二年 西曆一千九百二十三年七月二十四號
星期二 * *   
 
 

Page 6

 
 
第一萬八千一百零六號;中華民國十二年 西曆一千九百二十三年七月二十四號
星期二 * *特約路透電二 
[新加坡軍港之爭論]  
　　二十二日倫敦電觀察報論星加坡築港事謂倫敦及英國他處不得充分之天空保護以前無論新加坡根據地如何重要不得濜費一文新加坡之計畫將影響外人之輿論日人尤然英國無侵略意思殊不願授人以指英國有此意思之口實英人不願加增其敵但願保全其友爲此理由新加坡計畫不應急急進行華會公約在英國海軍專家觀之並不完整應續開會議以畢其功英國當在帝國會議時詳暢討論然後方可改變其東方海軍政策云 
　　二十三日東京電前星期杪外交大臣海軍大臣均接見上議院某政黨之代表圑代表圑探訽英國在新加坡建設海軍根據地之消息及關於華府條約及各簽約國對於此舉所處之地位報紙所載代表圑與海軍大臣之談片其詞多相觕觸路透訪員探諸某要津知海軍大臣會語謁客謂英國籌畫此舉歷有年所渠意英國爲其在華及印度之利益安寗計不得不出此舉外交大臣且言新加坡乃在華府條約規定範圍之外該處防務問題純係英國之事務云 
　　二十三日倫敦電海牙消息據可持方面稱荷蘭内閣因英國有新加坡築港之决議故决定提出籌欵建造新戰艦數艘以保護其東印度羣島之議案荷蘭財政大臣因此事辭職國會能否多數通過此案尙爲疑問　　二十三日雪梨電澳人之批評新加坡計畫者謂太平洋海軍根據地應在澳洲之東海岸以史蒂芬口岸最宜 
[德俄間之交易合同]  
　　二十二日柏林電政府雜糧局與蘇俄政府商務代表訂定合同俄國允以雜糧二千萬蒲特於十一月三十日前供給德國俄國將用貨欵一大部分購德國之實業産品 
　　二十三日柏林電俄德簽定合同俄於本年十一月杪以雜糧三十一萬噸供給德國以易德國之農業機器等物 
[布國反對俄黨宣傳]  
　　二十二日蘇菲亞電布國内務大臣對客底斥莫斯科政府在布所設之波爾希維克機關謂此乃由前政府鼓勵所致該機關中人曾行種種罪惡如暗殺及煽動共産黨叛變等類故近有若于人被拘將令離布云云布政府巳請俄國紅十字會離布而請南森博士派員辦理遣送旅布願回國之俄難民事務據半官消息俄紅十字會中之過激派某員曾以暗殺恫嚇政治反對者 
[德鑄鉛幋]  
　　二十二日柏林電國會巳棌納提案發行鉛質幣共値馬克二四○○○○○○○○○○枚每幣値馬克千枚 
[各國近事紀]  
　　二十二日巴黎電羅馬消息德俄過激主義之宣傳現已延至意國意警已從俄人二名之行李内搜查可爲明證之文件 
　　二十二日巴黎電柏林俄使否認俄政府因與英國巳立密約故允簽海峽公約之説 
　　二十一日美國阿格斯太電重要棉花經紀商行barrettco現週轉不靈當地銀行組織委員會估計其財産約可抵付債務一百萬元 
　　二十三日華盛頓電國務卿休士氏致書戈泊士氏謂蘇俄領袖仍在國内外發揚之精神照此情勢美國實不能承認蘇俄 
　　二十三日西特加電哈定總統游歷亞拉斯加州巳畢今日乘艦赴温哥武 
　　二十三日東京電今晨外交省接英國致德之牒文一份現將移交内閣考慮 
　　二十三日紐約電桑白拉狄諾洛斯安傑爾桑狄愛哥三地今日均有劇烈之地震 
　　二十二日巴黎電羅政府允於八九兩月内運石腦油二千車送交奥國熔油廠 
公電 
　　趙恒惕通電各報館均鑒國家多故大難未平湘當凋敝之餘制憲自治原冀軍民上下力自淬厲一心同德保境息民於以上報國家下維桑梓此湘人所以自期亦海内之所共鑒調任講武堂督辦察鉅猷前在沅陵鎭守使任内敷衍因循廢棄職務部曲到處騷擾匪盜徧地横行民困日深熟視無覩曾經前省議會臚列罪狀轉咨政府撤辦比猶曲予優容冀知悔悟不意怙惡不悛轉益驕恣近復把持民財兩政拒絶任命官吏擅加軍費潛招土匪目無政府弁髦法令梟張跋扈無以复加恒惕爲顧念民艱整飭綱紀起見不得巳解其兵柄另予優位猶冀其自審理屈勉就新職乃不特毫無覺悟竟敢稱兵抗命暴行畢見情罪昭然恒惕負全省人民付託之重有保全地方之責該前使旣不惜塗炭生靈甘爲内亂不得不咨請省議會得其同意令飭各軍分途進剿以期尅日平靖並將其軍隊切實整理俾得致力國家誠恐遠道傳聞失實用特據實縷陳諸希亮察爲幸趙恒惕叩巧印 
　　曹錕通電各報館均鑒竊以憲法爲國家大本憲法一日不定國家一日不寗錕前此致電參議院衆議院懇請早日制成憲法經月以來迭次憲法會議均聞不足法定人數不能開會區區愚衷不勝過慮往者國會初集亟亟以制憲爲先務及後迭遭二年停會六年解散之幾遂致根本大法制而未成延至今茲已逾十稔議會諸君艱難轉徙其於制憲大業豈能一日或忘去歲國會復集法統重光海内喁喁以爲憲法告成期在旦夕今日國人猶此心志望歲之殷更逾疇昔蓋根本大法先立則枝葉從而就理事勢困難皆得據法律爲解决一旦憲法昭垂全國遵守固爲我國家無窮之慶命抑亦我國會制憲無上之光榮也雖然無法不可以爲治而徒法不能以自行立法之責負之國會至於憲法旣成期當共守不惟恪守期當實行此其責任則我國民所當急謀共負者矣抑錕猶有進者國家剏建之始常患無法而在憲法初立之國家則患在有法而如無法非有恪守憲法之誠心與實行憲法之毅力必不能除去事勢上一切之困難而進行法律中惟一之正軌國會爲人民代表人民爲國家主體所望有立法之責者必求其可以共守可以實行以成爲法治之國家有行政之責者必誠心毅力二者兼備以負此法治國家之責任此則錕之夙抱所願爲我國民披瀝陳之者也錕服勤國家垂四十年民國肇造未嘗一日自逸私人權利夙不敢爭耿耿寸衷惟知有國用敢盡言以明素志邦人君子幸共鑒之曹錕叩養印 
　　顧維鈞通電天津國會議員通訊處上海國會議員通訊處議員諸君各法圑各報館均鑒竊維鈞自拜署外交總長之命自慚謭陋無補艱虞謙讓未遑倐逾兩月邇來政局陡變時事日非國際之地位動搖困難之問題迭起應付竭蹶什倍於前更有何心出而問世復承議員之南下諸君海内之名流碩彦故鄉父老累歲親知不惜函電交馳敎以審重出處執義嚴正用情肫摯屬在下風敢不奮勉西山逭署蕭寺養疴寗僅避囂直同逃罪然一覘國外之空氣則共管干涉之説時聞於耳内環顧國内之現象則土崩瓦解之禍直懸於目前夙夜以思不遑寢處而國會賢俊内閣寅僚復謬採虚聲强加重負勸駕之使聯翩而來推轂之書絡繹以至徘徊考慮進退俱難英倫之使節非遙先人之敝廬猶在非不能潔身以見志避地以鳴高顧念維鈞箇人名譽之損失私不足以敵國家地位之公政治生命之犧牲小不足以敵時局安寗之大熟權利害勢難兩全旣懍顧亭林匹夫有責之言更深鄭子産僑將壓焉之懼謹於七月二十三日暫就外交總長署職敬懸數義奉以周旋行使約法賦予之職權維持國際現有之地位惟吾力之是視不敢告勞求其心之所安不能有貳所望羣情厭亂素願或償國會有復合之時憲法有告成之望以期統一以循軌道自當怡然解組奉身面退如果曠日持久紊亂依然亦當接淅而行不再靦顔尸位尙希不遺鄙吝時賜箴規如蒙藥石之投藉作韋弦之佩額手以請企足俟之顧維鈞梗印 
　　王獻臣通電各報館公鑒獻臣奉命鎭守汀杭惟知保境安民從未黨同伐異海内明達諒鑒此心前因李恊和圖擾閩贛安寗無端啓釁攻我上杭陷我新泉獻臣迫於情勢不得不相見以兵所幸血戰經句尙無隕越曾將眞相披露報端近接潮汕陳林洪尹諸公迭電勸和獻臣亦願就此息事不欲延長戰禍重若吾民乃賴世璜一面親往潮州磋商和議一面嗾蘇世安以兩師全力包圍上杭復縱匪割斷汀杭電線沿途設伏獻臣不意賴部狡詐如此故自調和説起即暫止軍事行動迨杭防被圍七日消息始終不通庚日晚幸得杭邑學生傳來秘密警報不得巳於青日子夜親率部隊三百餘人前往實地查察詎沿途匪衆受賴煽惑節節扼防均經撃退至侵日辰行至上朐舗黄竹帟一帶賴部千餘人據險扼守我軍奮勇數次猛衝激戰三小時始得通過仍繼續相持至距離杭城五里之處我杭隊出城火撃杭圍始解目下賴蘇兩師及各匪軍均退離杭城五十里外獻臣現亦於巧日回汀此後戰事能否結束應以彼軍是否不再侵我防地爲斷個人素愛和平决不願兵連禍結苦我地方區區之愚諒邀原鑒王獻臣皓印 
　　劉炎光通電各報館均鑒竊光自庚申役後遠離祖國養疴南洋一切政治槪所鮮聞每懷國事糾紛未嘗不惄焉憂之日前閩粤各軍頓起誤會適光因事來汕有舊日袍澤與夫地方紳商僉請出而調解各守防地俾免戰端再啓重傷國家元氣光不揣謭陋允任疏通無非爲息事寗人志見絶無絲毫偏私存乎其問耿耿此心天日可質乃即日馳赴廈門面唔臧總司令和齋備述來意幸承嘉納以爲雙方旣經諒解和平自可立見不意言猶在耳光尙滯跡而臧公竟喑飭所部在詔安和平一帶開火進攻矣似此自欺欺人釁自彼開責有攸歸民實勞止光空抱宏願乏術維持戰禍再呈疚心曷極現在國難方殷外侮疊告國内旣呈杭桅之象外圑又倡共管之聲一致對外尙虞不及若復相持國胡以國所望南北當局泯除意見共策進行國家前途庶其有豸謹佈腹心伏乞垂察劉炎光叩删 
　　安徽敎育界來電上海申報轉旅外諸鄉先生曁各學校各公圑均鑒倪道烺係姜案殺人要犯去歲經總檢察廳明令通緝迄未獲案近聞道烺復乘政變時期　金入都運動權要謀爲撤銷通緝是則獄可以賄免凶可以賄逃人道法權由此摧滅以盡皖人回憶六二慘劇痛猶澈心胡能忍此除分電司法部總檢察廳抗爭緝凶外特電馳告乞諸公仗義執言揭奸謀伸寃憤無任激切安徽省敎育會省立學校聯合會全省學生聯合總會叩箇附致北京電）北京司法部總檢察廳京津同鄉均鑒姜案要犯倪道烺迭緝未獲近聞道烺乘政變期内輦金入京運動免緝至堪駭憤特請部廳依法拒駁嚴飭京津皖贛各廳緝拿務獲並請諸鄉先生就近力爭安徽省敎育會省立學校聯合會學生總會叩箇 
國外要聞 
[德國特約通信（王光祈三月二十六日柏林）]  
　　柏林來比錫德蘭斯登柏林㈣來比錫賽會中之外國陳列來比錫賽會旣爲歐洲最大賽會故中歐各國商店之前來參與者爲數甚多據該會調查此次外國商店共有六百二十二家其中屬於捷克斯拉夫者三百零八家屬於奥大利者二百三十七家屬於匈牙利者三十四家屬於瑞士者一十九家蓋此四國在來比錫賽會中皆築有特别陳列之所故其來會者亦獨較他國爲多也三月五日午前九鐘各國新聞記者齋集於賽會公所之新聞部由該會派員引領參觀每六人爲一組置引領員一人爲之講解指導爲吾組引導者爲Drgrautoff君係來比錫報館之主筆其人年事已老和藹可親對於記者之參觀叩詢尤特别殷勤爲之解答厚意濃情實屬可感余等初由賽會公所出發經過某街之旁見有一亭巍然獨立四面滿陳商品罩以玻璃drgrautoff君顧余等曰此奥大利之陳列所也余等繞視一週因無特異陳列之品故忽忽而過未曾久留旣而行抵大樓一所游人絡繹不絶余等拾級而上乃知爲捷克斯拉夫之陳列所也樓中隔成小室無數每室爲一商號所據陳列出品散布廣告其規模之大在來比錫賽會各國陳列所中當推爲第一其中最惹人注目者爲玻璃用器及花邊織物兩種其色彩之佳刺織之美均不多觀據drgrautoff語記者云此中商號大半多係德人經營吾人但一望招牌名號便可知之云云余等游覽旣畢復往觀匈牙利陳列所匈牙利陳列所係由一咖啡館改建規模尙未畢具其中所陳列者多係繡織雕刻及電燈用品等物外懸有滑稽畫數張係匈牙利外交總長在去年日諾瓦會議席上於數分鐘時間將各國重要代表面貌如英國首相喬治俄國代表齊吉林之類用滑稽筆意以寫之令人一見直欲噴飯吾人於此亦可以想見歐洲每當國際會議之際所有各大國代表係如何鈎心鬭巧絞盡腦血而各小國代表又如何安閒自在瀟灑出塵矣旣游匈牙利陳列所之後復往瑞士陳列所該所亦係一座大樓其中陳列之品除鐘錶一項爲世界知名外尙有兩種商品最易引人注意其一爲夏布其二爲算機瑞士所出夏布其薄如紗復能耐久據該店經理云現在因匯價關係之故瑞士物價極高頗難與匯價低落之國家商品競爭所可恃者只此物質精美一點尙能與人較量長短耳云云記者見該店有夏布手巾一方巾角飾以花邊係用手工所製其價約在十萬馬克以上（約合華幣十元以上）蓋巳足數德國尋常家庭一月伙食之用矣算機原名爲logacalculata其式如下 
此種算機構造雖極簡單而用途却頗寛廣譬如銀行折合各種複雜匯價商家計算一切生意盈虧皆可利用此機但將數字一查機能一轉於兩分鐘時間即已得着答案聞此機爲瑞士滙巿職員所發明因歐洲商人之從事股票投機生意者每於五分鐘之間以决定其命運故凡從事此業者電話常不去耳算機每不離手只於一二分鐘時間所有損益盈虚皆已計算淸楚此亦爲歐洲投機社會中一種應運而生産之品也此機大者定價六百瑞士法郎（約合華幣二百餘元）小者僅値二百瑞士法郎而巳 
　　此次余等所遊四大外商陳列所（㈠奥大利㈡捷克斯拉夫㈢匃牙利㈣瑞士）每所皆置有總管爲之指導布置並印有該所各項陳列商品説明書一册分送遊人亦足見其組織嚴密之一端也 
　　余等今日除遊四大外商陳列所外尙有德國商品陳列所一處該所設在一座大樓之中凡分三層第一層之陳列多係玻璃磁器第二層之陳列多係金屬用品第三層之陳列多係游獻玩具ＤＲＧＲＡＵＴＯＦＦ君語余等云此處專爲陳列賽會陳品之用會期旣過即行閉置以上即爲余等三月五日午前所遊所謂來比錫賽會之普通商品陳列部是也此外普通商品陳列所中尙有紡織品陳列原料品陳列等等爲數甚多惟余等因時間所限巳不及一一遍遊吳大凡遊覽外國賽會者常有四勞第一陳列佳品太多目爲之勞第二指點講解太繁耳爲之勞第三陳列地點太大足爲之勞第四收接廣告太衆手之勞余等今日之遊亦未能免此故參觀旣畢耳目手足皆有同時要求罷工之勢矣 
國内要聞 
[王克敏去就仍未决]  
　　王克敏目保洛歸來突然聲明就職問題須加以綿密之考慮實與保系以莫大之打撃十八晚高宅會議王曾宣言即當將辭書遞上嗣經高凌籌再三挽勸始充暫緩三日十九晚高託陸錦赴保面陳一切意欲請曹電勸王克敏仍守原約即日就職是晚王復在高處密談微聞王辭意極堅大意謂（君等望我來爲維持大局也今我若登台則金融界立生變動豈非反不足保持現狀故我今亦爲大局計决不能就職）高吳等再三挽勸而王堅持如故雙方幾至衝突不歡而散昨日（二十日）保曹果有電致王略謂（前日台從到保面允回京就職並述種種財政計劃藎籌毅力無任欽佩乃頃據陸繡山來保報告貴行堅决挽留情形足徵經濟長才在在均須借重唯銀行總裁之得人與否不過一部分問題非如財政當局不得其人足影響於全國金融命脈者可比希望足下毅然就職勿再遲疑榮辱利鈍與君共之）云云王得電後辭意仍不動此昨午十二時以前之情形也至昨日晚間又據某方面報告謂高凌霨於下午曾力疾親赴石老娘胡同王宅勸王就職王因各方相迫太甚無法擺脱意已稍稍活動聞王曾語人云奉天方面舉動已籌有相當對付辦法不足發生何種意外變故特外間旣有誤會何必强勉而爲我愈有計劃則反對者破壞愈力一事不成登台亦復何用故擬不就云云王之辭呈截至昨晚止尙未遞上昨晚王顧與高凌霨吳毓麟王毓芝等又有會議究竟王之態度如何非待今日不能確定也 
　　姚震於王克敏財長命下之日曾貽書張家璈請其轉勸王萬勿就職張職張曾作書覆之謂王之登台與中行絶無關係中行自中行王克敏自王克敏中行决不爲政府而妄自犧牲云云姚於前日又覆張一書其原文如下（公權先生左右昨奉環章掬誠相示回環循誦感佩莫銘中行爲國命所託遇事維護辱承尊囑數微力所及安敢辭勞惟督魯迭任中行總裁關係素深比年活動復倚之爲最大根據此次直派提携叔魯登台希望甚大而叔魯願爲犧牲自必本其憑藉充發揮欲滿彼方之大慾此種默契巳成公然的秘密盡人能言今欲辭退總裁職務簡員接替以嚴個人機關之界然自一般人視之無殊掩耳盜鈴以弟所知各方因杜絶直派竊位亂國之資源起見遷怒叔魯波及中行謀應付者不止一處其應付方法亦不止一端軒然大波不可遏抑乃僅持空理上之機關論個人論以求天下之諒解弟雖樂爲宣布奉以周旋謂誰信之叔魯冰雪聰明應謀所以自處之道乃藉口維持北京現狀獻身甘爲萬矢之的恐彼之財政政策實施之日即北京金融社會大起恐慌之時與彼所期適得其反耳道路傳説咸謂叔魯别有不是已之私衷思登台以了之弟不敢深信果其有之今天下洶洶國民之監視綦嚴其爲夢想徒勞巳可預料結果公私兩無所裨贏得身敗名裂以去復舉中行以殉之甚非所以自愛愛行也來書謂中行爲國家區區之命脈應予保持人有同感惟解鈴繋鈴應在叔魯勸進勸退則責在諸兄敢盡忠言尙希爲最後之努力爲報）此書語語露骨足使王克敏望而却步接近保派之報紙謂王之不就半由安福派拆台計畫之成功固不爲無因耳 
　　又據北京某報消息云王克敏就職與否昨日外間有兩種傳説一謂王仍决意就職一謂王巳堅决不幹並推汪士元自代兩説雖絶對予盾然經調查之結果則均不爲無因昨日有人晤保派某要人據云叔魯本人仍願就職日前所躊躇者只中行問題此外一切傳説如保洛對彼冷淡之類尙不至若是之甚至中行問題現 
 
 
 

Page 7

 
 
第一萬八千一百零六號;中華民國十二年 西曆一千九百二十三年七月二十四號
星期二 * *擬一面向反對方面設法疏解一面由王辭去總裁另行選舉總可辦到諒解地步萬一絶雞通融則擬由王薦賢自代好在保定方面只求解决目前財政之困難並無人的問題叔魯旣曾以解决財政困難爲己任故保方不惜爲之排除障礙使之登台今王忽以發現他種阻難不能就職保方一時實無法另覓他人只有請叔魯負責代覓仍由叔魯主持一切亦一不得巳之救濟方法也某要人所言如此則外傳兩説似均非無稽但另一方面所得消息則王氏欲解决中行困難而登台實非易易現最足爲王氏致命傷者要爲奉天當局之態度聞王回京後曾派其親信商某前往解説乃奉方態度極爲决絶王氏不辭總裁固必拆中行之臺即使王氏辭總裁而就財長其拆臺亦並不因之緩和甚至即由王氏而另推一接近之人上臺亦仍必拆台總之無論如何絶不許王在此時出頭彼深知中行爲王氏根本非此不足以冷王氏做官之熱度故不惜下此絶手商某已於昨午回京向王覆命王氏至此巳有無法上臺之勢至王在保洛兩方接洽之情形據王氏之隨員告人與外傳稍異此次王氏到保携去電稿中有（根據國民不願再有約法上總統之心理請停選制憲）等語當王氏在京以此稿示保方要人某等均一致贊同乃王甫起程而保定已先接有京中電話謂此電萬不可發則議會方面人人解體以爲此間無可留變勢必蜂擁南下更難收拾故王氏抵保以此稿呈閲曹反覆展閲卒至不發但對王詞色亦甚敷衍謂一切均可從長商量云云王到洛陽爲上午十時使署閽者謂副帥正在閲兵請稍候直候至下午四時吳始出見第一語即訽足下此來何爲王答因就任財長欲請示兩帥意見昨已到保今特來謁吳謂足下旣已到保諒一切巳與大帥談過我和大帥意見一致無庸再説只請從速回京履新我可以槍桿爲後援云云言巳即送客計談話不到十分鐘據此觀之保洛態度對王本不熱烈宜王之官興驟淡也 
[參院談話會結果]  
　　定星期三開常會 
　　參議院議員何畏等前日函邀各議員於昨日在參議院第一休息室開談話會商量議長問題及組織各股委員會以完成參議院機關各事件昨日（二十）下午三時遂開談話會到會議員四十七人公推谷嘉蔭主席首先請會計科科長熊開先報告本院經濟現狀熊遂出席報告謂本院經濟狀况簡單言之不但存欵一文没有而且透支中國銀行欵項一萬元主席復問政府有於即日撥交兩院經費三十萬元之説如何熊謂昨日有交欵之説曾赴中行取欵並無着落今日當再前往交涉閻秉眞謂欲維持本院㈠須急選議長㈡須整理或改造行政委員會次袁章淦趙時欽龔煥辰等先後發言均以國會會期將滿參議院機關尙未組織完備議長有迅行選出之必要丁銘禮發言在君主時代尙有民爲貴社稷次之君爲輕之語參院前以黨派之爭執只知擁護黨魁互相抵制破壞雖犧牲參議院機關而不惜以後同人當以參議院機關爲重黨派首領次之且小而至於植物動物皆有其完備之組織以中華民國之人民議員爲人民之代表無論不能組織政府即本身機關亦無組織之能力足證中華民族無文明之思想建設之能力國家即無存在之餘地應請大家想念及此並以此勸告同仁務必出席以便能開成常會速行解决一切云云當時在塲各人對於開常會選舉一節均無異議惟關於常會人數問題有主張調查憲法會議出席人數者孫棣三反對謂仍當由各省同仁爲精密之調查設法勸告若憲法會議則近頗有因他種事故而不出席者似不足憑龔煥辰主張借重各圑體協商會由到會同仁負責勸挽務請出席袁章淦張魯泉等均主張先發一開會通告試探情形至關會通告仍以討論修改議長互選規則爲詞蓋修改議長互選規則前經交付二讀後即未能開會討論故當繼續開二讀會只要俟能成會時大家意見一致即可選舉議長袁章淦主張下星期一開會張魯泉主張星期三希望稍留餘暇俾離京議員之返京出席大衆贊成張説遂决定下星期三開會若星期一行政委員會不能成會則此項通告即由臨時主席負責發布遂散會説者謂依目下形勢觀之楊永泰雖已放棄議長王家襄又得保方之援助大有到手希望然參院議員巳多離京南下届時出席者能否足數開成常會殊大有問題也 
[葡使爲臨案訪吳沈]  
　　據外交界消息葡使符禮德昨日（二十）上午十時許訪沈瑞麟於外部下午三時該吳毓麟於交通部並於訪吳毓麟之後往訪顔惠慶葡使對於沈瑞麟等所陳述者内容均相同略謂關於臨城案之善後問題列國將於不干涉内政及不侵犯中國獨立主權之範圍以内提出關於保護旅客安全之辦法以與中國政府磋商唯此辦法與外間所謂共管絶對不侔外交圑實未嘗有共管中國鐵路之計畫唯欲求得足以保護外人之辦法故擬以指揮鐵路衛兵或警察之人才供給中國政府以使中國之改良鐵路警備更臻完善至於護路兵警則純由中國自行募集列國實無供給一兵一警之意云云沈等回答如何尙未探悉但聞沈吳等業巳以此報告於昨日之攝政會議而巳又聞葡使與吳毓麟之會見期本定於前日午後三時但因他事延誤故至昨日下午三時始得會見此外關於外交圑會議之日期尙無確報有謂外交圑巳認此際無再開會之必要者雖似不甚可靠然以葡使之行動卜之則日内似未必開會蓋葡使已預定於本日（二十一）午後仍回北戴河避暑若仍當開會則葡使行期當不忽促至此也 
[田中玉請奬臨案出力人員]  
　　田中玉十八日有電到京爲臨案出力人員請奬原電如次北京國務院鈞鑒臨城刦案已告結束業經陳明在案追溯種種經過困難萬分當時各國領圑曁各省各界代表　集一隅分途接洽我愈重視彼愈居奇加以頭緒太多欲求速了轉生誤會委曲遷就將合仍離嗣經請示中央决定方略專派鄭帮辦士琦駐棗督率在事人員恩威並用一面籌辦圍攻一面推誠招撫幸賴鄰省協助士紳斡旋始將中外新舊被刦人士先後案全送出新編隊伍亦均懇切投誠山東爲肇事地方所有本省在職官員引咎不遑無論若何勤勞不敢仰邀奬勵惟直魯豫巡閲使署顧問美國人安迪生陸軍中將王用中江蘇徐州鎭守使陳調元江蘇特派交涉員温世珍或以外卿或以客官屢入窮山險地多方開導舌敝唇焦卒能感以至誠頑强就範厥功最偉其地方紳士李炳章梁步海金方遠徐康泉高延廪劉毓楨陳家斗陳華亭等亦奔走曉諭始終不渝應請奬以榮施以彰勞勩如承允許所有出力地方紳士李炳章八員擬請奬給六等嘉禾章其安迪生王用中陳調元温世珍等四員名位較崇如何奬勵之處乞由鈞院核奪施行無任翹仰田中玉巧印 
[褚輔成等再致法公使函]  
　　爲金佛郎事件 
　　褚輔成等爲金佛郎案再至法公使函云北京法國使館傅公使閣下敬啓者前因金佛郎一案足以助長北方之内亂增加政局之紛擾一再奉書希望閣下洞明眞相母貽後悔諒荷察入記室矣茲悉此案黑幕之一部分在北京官僚欲借中法實業銀行復業之機機而爲營私牟利之狡獪由王克敏等籌集現欵四百餘萬元秘密收買中法實業銀行欵債權價値約一千數百萬元俟該行復業履行債務之際可獲凈利千萬左右就中提出二百萬報效保曹爲收買議員選舉總統之用似此賣國求榮言之猶有餘痛然事實如此又安忍諱疾忌醫而不舉實情以告耶爲此再函奉瀆即希閣下顧念中法邦交前途及敝國多數國民之同情勿予北京官僚以乘機舞弊助桀爲虐之便暫時停止金佛郎案一切接洽俟政局稍靖自不難得當以謀解决也專此布聞即希查照中華民國國會議員褚輔成等公啓七月十九日 
[財部籌撥國際聯合會經費]  
　　擬借鹽務凖備金撥付 
　　國際聯合會我國應攤會費自民國十年以後迄未撥付計巳積欠兩年之久又國際聯合會代表辦公處經費亦欠有八個月之多外交部以國家體面有關擬先撥滙國際聯合會經費之一部分民國十年所欠尾數美金五萬元合中幣十萬元十一年上半年所欠美金十萬元約合中幣二十萬元並聯合會代表辦事處經費中幣十八萬元三共四十八萬元擬向鹽務稽核所特别準備金暫行商借一面由財政部迅籌的欵陸續撥還下餘欠欵及以後應付之欵亦請財政部指定的欵届期照撥曾由外部將此意見提出國務會議旋經議定由國務院致函財部迅即核辦財部當於日昨函請稽核總所略云此項經費如能在凖備金項下撥付還欵應自本年十一月十二月或明年一月起陸續撥還惟稽核總所能否應允尙不可知 
[海州新浦擬設臨時商埠] [  智]  
　　江蘇海屬旅京同鄉邵長鎔等擬在隴海鐵路東段臨時車站地方設立臨時商埠並擬定籌欵方法呈請農商部核准茲覓錄原呈如下呈爲隴海鐵路東段通車在即公懇就臨時車站暫設臨時商埠並擬定籌欵方法敬請鑒核轉咨賜予施行事竊隴海鐵路終點久經决定在西連島地方該島附近墟溝一帶前由鎔等呈准鈞部劃爲海州商埠區城並奉令簡派各在案查該路由徐至海之東段工程原分四段修築一二兩段通車已久其第三段現正設局購地地點止於新浦距島不過三十餘里爲海境雜糧出口之要道且與淮北産鹽區域亦甚接近港成以後本應彼此溝通聯爲一片現該路本身計畫旣於西連島港口尙在着手以前暫就新浦地方設立臨時車站則鐵路所至商業隨之爲商埠計亦應暫在該路車站附近籌設臨時商埠一俟路線終點達於西連海岸届時再行建設墟溝商埠如此辦法不惟目前商業藉資發展即將來之築埠計畫亦賴以循序漸進兩利之道無逾於此但開辦之初一切設施在在需歎自不可無相當收入以資應用鎔等不揣謭陋謹就愚見所及酌擬籌欵方法及其必要事業爲鈞部陳之查土地增價税文明諸國早見實施在人民一方因交通便利而地價特增原非出自勞力在國家就增價範圍以内略課税收仍以用之於民於理旣當於情亦平茲假定在海州臨時商埠區域以内之地每一畝原價平均二十元通車以後驟增至一百元則就八十元增出之價即可酌徵若干當施行之始體察國人習慣税額似不宜過重擬暫定年額百分之五以後地價增漲仍應比例加徵此一事也次則爲魚巿塲海州沿海富於魚産據調查所得年産總額不下二百餘萬元平時旣無固定交易之所亦無冷藏保護之方一依土法舊習損失殊屬不小提倡振興端賴鈞部茲擬請由海州商埠籌備處在臨時商埠内籌設魚巿塲一所任售魚購魚之人雙方到塲憑公交易按價繳納佣金同時並設冷藏室俾各種海産得以永保其價値此在濱海各國巳早施行曩者日佔青島首即籌畫及此開辦經費只支出三萬五千元其中由日本政府補助者三萬元由該巿塲募債者五千元在民國九年該巿場所收佣金二萬二千餘元迨至十年巳增至七萬餘元成法可師效益殊大不惟在公家一方恃此爲一種籌欵來源在人民一方亦恃此爲整理魚産便利漁商之唯一要義雙方交利此又一事也惟建築魚巿塲及貨棧與冷藏室等項不無略需經費擬請由商埠籌備處向本省省署請求借墊指定以魚巿塲所收佣金及土地增價税作抵分年歸還此等振興實業裨益地方之事在省政當局諒必樂爲之助以上所陳旣非嚮壁虚造或可實地施行爲此具呈公懇鑒核准咨海州商埠籌備處賜予施行並咨行江蘇省公署備案至將來建築墟溝商埠規畫區域自應仍由籌備處查照鎔等前次呈請辦法早日咨准税省以竟全功合併陳明江蘇海屬同鄉邵長鎔謝翊元吳鍾麟江恒源等謹呈 
[俄赤黨密組鍫兵之破露]  
　　華東通訊社消息中東鐵路俄赤黨在北路安達站詭秘行爲當局早有所聞近則傳有組織鍫兵情事正在偵查間忽於月初發覺茲將安達站路警分段長王冠斌及特區警總署長殷煥然會呈路警處文錄下竊於本月三十日下午七時許路警副段長帶同員警到站接車署長派譯員曲畬久帶警馮永昌赴站偵查由哈開來第三次列車進站時適有人身穿軍服左有紅黨袖章前來要求云我組織鍫兵欲到站帮助維持站台秩序當令譯員郭瑞芝向其質問理由旋即詎絶詎該俄人乘該員不備用手將該員左臉猛撃一下斯時特别法院第五分庭司法警長崔宗泰檢騐員杜翰卿來安騐屍在塲眼睹副段長見其兇悍異常當將獲住帶署訊問據該俄人尼果立司克供稱係安工人會秘書現住第二十三號房會長缶不全國夫現住安第十三號房本會現擬設在安第十二號房等語問其因何組織鍫兵欲請到站維持秩序係何宗旨據稱博克圖等站均有組織鍫兵我會照人站所爲究竟係何宗旨不得其詳等語查其所供情形言語支離所穿軍服又有紅黨袖章實屬可疑恐有涉及政治關係不得不檢察其機關並其同類但其所住各地點均歸特警管轄副段長會同署長前往檢查署長當派署員楊樹立譯員俄巡官並長警隨同前往即經副段長與楊署員商酌先派兩署官員長警分投將其所住三處地點把守復帶同譯員俄巡官並選幹警數名按其所供三處依次檢查先到該秘書尼果立司克家檢出紅旗一面並書籍即赴該會長缶不全國夫家門首詎巳將門緊閉經特警曲譯員將門推開斯時該會長之弟尼各乃正在房爐内燬公文被楊署員瞥見當將其弟并未燒完公文一併拿獲並檢出戳記一個書籍公文甚多又到該會辦公處第十二號房檢出大小藍旗兩面俄文戳記大小六個並書籍圖畫等類先後檢畢令其家屬並檢騐時證人簽押並無遺失他項物品所有檢出書籍圖畫文旗等項係經職兩署譯員俄巡官親手檢閲均有涉及政治情形除將該會辦公處房查封外所有檢出文件甚多均係俄文難其另譯職等訊據該會長缶不全國夫並其弟尼各乃僉稱組織鍫兵屬實所爲何事則不知道等語查彼等自己組織鍫兵不知宗旨顯然狡避不問可知而該秘書尼果力斯克等竟敢不稍歛跡在我國境内組織鍫兵滋生事端反欲到站擾亂秩序路警服務職員禁阻即敢當塲行兇實屬目無我國肆行無忌若不嚴加懲辦以儆將來東路沿線難期安謐除分呈並令華俄官警嚴加訪查隨時具報曁簽押附卷備查外理合檢同書籍畫旗戳記草供並俄人等一併具文呈送訊轉云云本社聞沿路職工聯合會種種隂謀巳非一日如果專爲彼國政治行動在我立於第三者地位自可依照國際公法國事犯辦理無如該黨以驅除白黨藉口實欲撥擾取中東路權一種擾害地　治安之意思在我自未便曲爲容忍此種圑體當局應設法令其停止行動以維地面安寗焉 
[哈爾濱又破一大賭案]  
　　日鮮人十三俄人十一 
華東通訊社消息哈爾濱外人嗜賭甚於華人自朱行政長官厲行禁賭後俱樂部之犯賭者槪予禁止然一般賭徒仍有潛設賭塲之事警察總管理處溫處長業將禁賭之意隨時與領圑接洽領圑甚表同意乃若輩仍不知悔致復有十六晚破獲大賭案一事泰家崗阿什街大直街拐角四十二十兩號樓房内十六晚有大賭博事爲警察偵知當即由王總署長督飭警察前往調查確知有賭遂即入内搜捕該房之鄰爲日本開設之各斯木飯館出入即與賭塲同門賭塲門首貼一美人名條爲巴立發内室共屋四間往捕時一大一小爲賭室一空屋一茶房室其時賭博爲撲克之吊八九當場拿獲日人及朝鮮人賭徒十三名俄人十一名賭贓賭具等一併搜獲房東高天滿等聲稱此房租與日人後再與美人共住等語總處司法科長以案關重大親往查訊當將日本人作田鷹男龜塜正規朝鮮人安俊鉉金衢九金柄玉柳東雲金道根朴南奎尹英基專尙文金用鉉元熙範李信叔等親送往日本領事館因山田總領事公出副領事巳寢由繙譯官曲雨田接收態度頗婉轉蓋日領亦嫉賭如仇者也其中俄賭徒十一名有名吉牙其克者係該塲司賬另有賬簿一册係登記賭賬收支者蓋大規模之賭場也現正偵查内情大約一二日即可轉送法院訊辦矣 
[魯議員與鹽商反對制憲費] [  鐵崖]  
　　近數日來報載北京當局以國會缺乏制憲經費擬根據前某議員提議向英法日意四國銀行圑進行憲法借欵定額爲五百萬以青島關税爲擔保議員黨同穆等以制憲爲議員天職無借此鉅欵之必要且先憲後選之聲浪頗高未先含有個人作用因此通電反對述明青島甫經收回不宜濫借外債喪失主權並謂如當局不惜以國人數年來奔走呼號爭回之青島關税爲擔保則魯人將羣起一致反對云云此電已於前日拍發 
山東鹽商於前日接到中央電令擔任現欵三十萬爲制憲選政之用茲鹽業界公民王德三等特通電反對其文云北京周廙老柯逢老轉山東各同鄉鈞鑒中央以財政困難制憲選政諸端需欵孔殷於冬日電令各省鹽商分别擔任欵項以資進行山東係指定三十萬元各界聞訊殊爲駭異查中央政費向有專欵制憲選政亦應由中央籌畫斷無令鹽商擔任之理近山東鹽商張晋階張竹銘王乙青等三人赴京磋商條件若部署准其永遠把持四十七縣官岸即返省强迫衆商任欵此項條件一旦實行各商所任之欵必仍取之於民不鹽斤加價即鹽斤短稱小則發生風潮大則釀成巨變前途危險萬不可行伏念我公關懷桑梓祈轉請各同鄉父老一致反對免生風潮以救東民臨電緊迫不勝待命之至山東鹽業界公民王德三李玉孚魏英民趙友三等一百五十六人同叩 
[臨案結束後之山東匪禍]  
　　山東向苦匪禍自臨案結束孫美瑤扶搖直上一般不逞之徒皆視土匪爲升官發財之捷徑匪勢更如火之燎原不可嚮邇矣茲將其大槪情形約略言之（一）兗沂曹三府土匪約分三股在曹州者爲范明新股共千餘 
人前月經官軍痛剿後匿跡蘇境現又捲土重來在金鄉單縣一帶一肆擄掠并且旗幟鮮明大書山東自治軍字樣第一第三兩混成旅得信後即協同追剿但范在土匪中資格聲望實高出孫美瑤之上且槍械精利子彈充足目前縱稍有挫敗難保其不復來也在臨沂郯城一帶者爲徐鼻子趙狗等共二千餘人四五日前徐率領悍匪四百餘人將臨沂縣城東相公莊等二十餘村全行打開燒掠一空斃人民百餘擄去肉票二百五十餘名現已包圍臨沂縣城駐防該地之第五旅游撃隊總隊長王沂華因與縣知事意見不洽將所有軍隊盡開駐沂河以東半月有餘尙未回防據目下情形觀察臨沂城必難倖免田中玉得信後已電令第五旅長痛剿原文如下沂州李旅長鑒據郯城孫知事電稱匪首徐鼻子趙狗等糾合蘇匪共二千餘在臨郯交界之蘆塘會議圖謀大舉又匪首樓條子等夥匪五六百在郯蘇交界盤據知事舉許圑長共步隊二百人剿固不足防亦爲難萬懇飭隊督剿以救民命等語現在青紗帳起誠恐匪徒乘機思動務希督飭警隊早日搜剿以安民生是爲至要田中玉效印在平隂肥城一帶之匪首爲孫短子雖祇五六百人然異當兇悍本月十二日平隂胡警備隊長帶同警隊百餘人與匪遇於城西尹家林地方衆寡不敵胡當時陣亡匪衆遂乘勢東下進逼肥城今（十九）日省垣方面巳盛傳肥城失守雖尙未經官電證實然觀田中玉與兗州張鎭守使等之巧電其敎急情形即可想見該電文曰匪首孫短子近年以來出没寗陽汶上東平各處迄未就擒近復糾集各桿竄擾平隂肥城汶上一帶焚掠搶架實屬罪大惡極頃巳派隊分頭堵剿并經各縣警備隊尾追兵力已厚諒難兎脱此後該匪如仍成桿抗拒應即聚而殱之如其分匿各鄉應由各該知事搜鄉逮捕務絶根株設該匪再有死灰復燃之時定惟各該知事是問特電申告其各奮勉田中玉巧印（二）膠東道屬土匪除文登榮城牟平等縣海匪時來時往無一定之根據地者不計外餘多在昌邑安邱諸城高密等縣著名桿首爲李小連子岳邦順等皆孫百萬之餘黨此輩與兗沂曹三府土匪性質逈異每股至多不過百餘人并無攻城奪池之野心每搶掠幾個村莊架幾十名肉票以後即飽載遠颺花天酒地且有假託投降以圖休息者逮花銷凈盡以後即捲土重來仍操故業刻下受害最甚者爲諸城安邱二縣日前諸城郭家埠莊被匪攻破慘殺四十餘人擄去百餘人安邱西南鄉北山頭莊上月間被匪攻破焚燒無餘而警備總隊長劉某則終日一榻横城不敢出城門一步且有通匪嫌疑鄉民之富者皆搬住城裏貧而無力遷徒者惟有在家忍受而巳（三）直魯交界沿津浦線之土匪多係著名巨匪顧得林黨羽顧在東省夙稱匪王民國七年張樹元集全省兵力在晏城與顧匪鏖戰兩畫夜而顧終安然兎脱其狡悍可想自臨案發生以後各處防軍皆調赴臨城一帶顧匪遂乘機召集黨羽搶掠德縣平原一帶并聲言孫美瑤乃後起之輩而竟能作此警天動地的事業升官發財我輩若不能設法攫取一官半職寗不愧死云云故連日以來直魯當局均積極佈防德縣滄州（直地）二處均有一圑以上之兵力以防顧得林襲孫美瑤故智搶刦火車綜上以觀山東全省惟濟南附近及東臨道濟寗道之一部分稍稱安靜其餘各縣人民蓋無日不在水深火熱中也 
[長沙通信] [  華]  
　　湘鄉會議巳閉幕　　林支宇通電擁孫 
　　湘西下令討而未開戰係待湘鄉會議之表示意見寶慶鎭守使吳劍學衡陽鎭守使謝國光均湘鄉人各回原籍鄉野居住對於討伐湘西雖未昌言反對亦未贊成故師長宋鶴庚魯滌平由省移駕就敎此湘鄉會議之由來也宋魯抵縣之次日吳謝均由鄉間來十六十七兩日互訴政局蔡鉅猷聞湘鄉巳會議急電商洽有惟諸公之命是聽等語蓋蔡旣有抗命深慮激怒各軍官大張撻伐於勢無倖故卑詞厚幣以結其歡吳謝以此主張和平解决十八日上午由宋魯謝吳聯名拍出兩電一致省長一致各軍官致省長者大意推崇省長甚力謂以前湘有大故省長無役不從驅湯驅傳驅張躬冒石矢民國賴以安全西南恃爲屏障自去歲當選省長力持聯省自治主義始終不愉近日電請孫大元帥組織聯省政府尤見貫澈主張無任欽佩該電後節述及湘西之事指斥蔡鉅猷不應抗命但以湘省連年兵燹不堪再擾懇請以人民爲重以免延長軍事時期最後則謂鶴庚滌平兩三日内返省覆命國光劍學亦於日内馳回防地云云此電到省以後省政府尙無表示宋等另有一電請各將領一致贊同此項主張又致一電於蔡鉅猷勸其仍守原防靜候解决勿得節節進逼大約湘鄉會議今巳閉幕而湘西和解之説亦由是而繁興矣至湘西方面確仍各守防地未嘗接觸蓋雙方皆待湘鄉會議之結果也一説謂湘鄉十九日又來一電關於和平解决之道略有陳述大至以蔡鉅猷撤消軍長名義退回原防謝罪仍供沅陵鎭守使一職爲解决條件此説尙待證實惟省政府能否容納和解之意見當俟宋魯到省後始可决定也 
　　湘省近日不獨軍事緊要即促成聯省政府之大舉亦可重視除趙省長及各將領各發一電外林支宇議長亦有聲應氣求之電文於昨發一致孫中山電云廣州孫大元帥鈞鑒西南兩度護法締造艱難而毁法玩法骯法者亦不旋踵而囂然四起今約法之信用已墮地無餘矣超於約法而求革新之道莫如順應潮流厲行聯治西南各省提倡此義久已一致顧雖有精神之圑結尙無具體之組織國有大事其何能淑湖南軍民現巳一致電請鈞座出而主持國是建設聯治政府情詞迫切實出至誠務懇當機立斷毅然採納爲西南謀圑結即爲大局策安全實行民治策進和平正誼所在孰不景仰謹貢悃忱伏候裁察林支宇叩皓印一致西南各省電云西南各省歷年固結圑體擔當大事兩度護法於國有光比年以來雖不無形格勢禁之處國有大故即捐怨言和力謀互助今者亂變迭興國勢阽危虚僞之中央旣已打破聯治之建設斯應代興是在西南各省砥柱中流及時組織聯治政府以完成建國之方略樹立政治之重心中山先生手創民國中外共仰湘趙省長及軍界全體昨已一致電懇出膺艱鉅主持大計同心推戴一本至誠支宇之愚竊以爲吾國大亂之深良由於各方實力派攘奪權利罔顧民難倘一方能發展民權注重民生光大民族則與民同好惡者民亦與同憂樂公等憂國傷時同此懷抱尙祈發抒宏論協盡提携蒭蕘之見無當高深願承明敎無任翹企林支宇叩皓印 
[湘西軍事雜訊] [  幹]  
　　黔軍消息外問所傳劉顯世派兵援蔡之説似爲一種近似之誤傳緣月前黔劉原派有支隊長張廷光率兵一營進駐洪江因洪江係黔省商務總匯之地與黔省甚有關係民國以來黔常駐兵於此以維商務該支隊長之來殆亦爲此當時曾電告湘政府謂彼純係維持商務頃開湘西有局部改編消息如能和平解决固所甚願否則彼軍嚴守中立决不何袒云云是外間所傳黔省援蔡説或即由此但又有謂銅仁鎭守使吳顯學確有兵兩連開動者究不知到底如何耳 
　　籌餉消息湘省窮困本達極點此次西路軍事發生所需軍費政府曾令各軍就地徵發故常澧所駐各軍以需開拔費甚急遂各向當地鹽商預提税欵然爲數甚微不敷頗鉅故又提及商本以應急需昨常德鹽商飛電淮商公所略云旅部奉令向同人提借商本六萬元限即日解繳以儲常倉鹽按票攤派事機急廹請速轉呈保護等語該公所接電後特開緊急會議議决結果一致主張電呈榷運總局設法維護不意此電方始發出又接津巿承銷公所電稱津巿分局奉四旅唐旅長令向津巿承銷公所逼借鹽六千六百包借商本四萬二千元祗有印收作抵不承認裁起票並勒令即收無法對付請速電復等語淮商公所除一面電復婉言謝絶外一面復請榷運局長向省長要求免提乃此事尙未得覆又接益陽號友來信亦有同樣强迫提欵之舉現榷運局巳擬分電各處飭令祇提税欵不能動及商本又駐湘英日兩領事咋致緘趙省長抗議略謂湘政府近年迭向鹽商借欵實屬有背借欵合同請將從前濫發起票及近來預塡起票向淮商借欵等事取銷並請制止衡陽謝鎭守使提借鹽欵云云未知政府如何應付耳 
[贛敎育界力爭紙烟税]  
　　但蔡成勳尙别有用途 
　　贛敎育廳以秋季實施新學制至少須增加敎育經費二十四萬元有奇曾召集學制研究會全體委員開特别大會討論代官廳商議籌欵辦法當决定在統税項下附徵五釐及徵收紙烟特捐呈請省署指爲敎育的欵日咋敎廳已奉到省暑指令内稱新學制施行伊始擴充事業籌議的欵自屬扼要之圖所擬統税項下附徵五釐特税權衡輕重事屬可行至紙烟特捐業經督理公署會同委員籌辦别擬用途能否再將敎育一項加入分配抑或猶有他税可爲敎育特徵尙待通盤籌畫應候令行財政廳悉心擬議呈覆核辦云云是紙烟捐一項蔡成勳尙不允敎育經費之用敎育廳接此指令後當即召集實施新學制研究委員會開臨時大會議决先推出人員分向各府議員請其通過此案并先在請願書上非正式承認蓋章一俟大會通過再向省署交涉較爲有把握當即推出（撫建）桂汝丹吳樹楠（南昌）王海籌吳作新喻祖謀（九江）李家瀚蔡漱芳（南康）李飛袁濤（南寗）歐陽星垣（袁州）李紹忠曾國權（饒州）項賡雲（臨江）鄧天民（吉安）賀金齡（瑞州）李中襄等十六人向各本屬議員接洽又推李立侯歐陽星元程九如鄧天民四人隨各公圑赴議會接洽此敎育一方面情形也至省敎育會等以及學校職敎員聯合會小學校職敎員聯合會小學敎育研究會社會敎育機關聯合會各圑體於十九日假敎育廳開聯席大會討論此案僉以敎育廳對於實施新學制已從最少方面計劃須增加敎育經費二十四萬餘元惟此欵决非敎廳方面力量所能辦到應由敎育界各圑體羣策羣力協助進行比議决㈠由敎育各機關聯合向省議會舉行大請願㈡請各公圑函軍民兩署以紙烟税爲敎育專欵㈢聯合農工商各工圑開聯歡會歡讌議會全體議員㈣公推程懋型擔任起草請願書㈤公推程九如鄧席雲二人担任擬具征收辦法㈥公推李飛代擬各工圑上軍民兩署公函㈦公推吳士材趙寶鳴赴農工商各公圑接洽㈧聯歡會地點决定省敎育會惟開會時期俟再决定觀此則敎育界人土大有不達目的不止之槪但江西現處軍治之下全省收入幾盡爲軍閥所席捲每年預算確定之敎育費同積欠不發此項紙烟捐蔡成勳能否放棄殊未敢必不知省議會能否努力抗爭爲敎育界後盾也 
[杭州快信]  
　　金永炎前日來杭庽滄州旅館與浙當局接洽一切今日已事畢返滬 
　　重修西湖錢王祠分新建復舊兩項計畫約需工程經費八萬元已在分投籌募 
　　西湖虎跑寺濟祖殿現由十師參謀長周幹臣募欵修葺一新自昨日起召集官紳舉行祈禱會七天 
　　徵收牙帖捐税附捐充作自治經費案現由杭縣參事會函請抗總商會設法勸導以期實施 
　　杭縣　山警所書記巡警楊坤鰲等五名因拿賭被石工拒捕落水身死案現奉部准照章給卹 
　　省垣日來發生時疫至危極速未逾時即斃命日必多起醫皆束手官廳將組防疫院 
　　甬屬某鉅商呈請軍民兩長特設漸江儲蓄會與奬劵性質相似巳駁斥不准 
　　宓大昌烟號盤受宓家昌生財貨物後延不交欵經家昌各債權人請求總商會理處昨開會議勸令大昌照約履行 
 
 

Page 8

 
 
第一萬八千一百零六號;中華民國十二年 西曆一千九百二十三年七月二十四號
星期二 * *   
 
 

Page 9

 
 
第一萬八千一百零六號;中華民國十二年 西曆一千九百二十三年七月二十四號
星期二 * *遺精之症癆瘵根源遺洩不止生命攸關本醫生具救世之念＊ 
費數年之心研究此丸專治腎經虚虧精關不固早年操勞過＊ 
度心腎不交相火忘動或有夢遺精無夢滑精或每夜遺洩或＊ 
數日一遺等症皆可醫治倘多年遺精面黄肌瘦四肢無力並＊ 
服保腎生精丸可以補腎固精先有效騐抱病諸君勿忘惜命＊ 
極惜精生精須保腎之語單料每盒一元單料六盒五元雙料＊ 
每盒二元外埠函購寄費加一上海四馬路丹桂第一台對面＊ 
濟生大藥房費伯英醫生秘製 
[癬兩天包好]  
秘製癬瘡水行銷廿年無論各種癬瘡兩天包好永遠不發每瓶六角＊ 
又製疥瘡藥隨搽隨愈每瓶三角不靈還洋上海盆湯弄人壽醫藥室 
[養津玉液膏止咳]  
本藥房祖傳秘方一種化痰止咳天下第一＊ 
之靈藥也此膏專治男女老少諸般咳嗽無＊ 
論虚勞咳嗽傷風咳嗽氣喘咳嗽肺痰咳嗽＊ 
夜半咳嗽晨起咳嗽以及燥咳無痰行路氣＊ 
急痰中帶血久咳失音婦人産後虚咳等症＊ 
將膏早晚開水冲服立見化痰止咳定喘極＊ 
重危險老症連服一二料斷根輕者半料包＊ 
愈不靈還洋每盒一元每料五盒四元半料＊ 
二元另製立愈吐血膏咳血吐血＊ 
之症乃癆症根源有屬肝屬胃屬肺之别以＊ 
肺血爲最重此膏功能止血補肺效騐如神＊ 
小盒二元大盒四元重者服二大盒保可引＊ 
血歸原不靈還洋外埠函購加寄費二角＊ 
上海三馬路大舞台對面香港鍊雲藥房 
[驥製半夏麯]  
半夏麯爲消痰聖品＊ 
盡人皆知然同是此藥服者＊ 
效騐各有不同此非半夏之不靈＊ 
騐實製法之不得其當耳本廬驥製半＊ 
夏用極精細之化學法提精汰滓又佐以＊ 
健脾運氣之品製法旣不同于衆效騐亦與＊ 
他種各異不論痰飲痰咳久患初起服别種＊ 
不能見效斷根者用此治之咳止痰消决非＊ 
借廣告爲揄揚者比也 
價目　大盒二元四角　中盒一元二角　小盒半元 
上海盆湯弄寗波路口瓣香廬藥房啓 
電話中央一六五二　分設　長沙　福州　北京　天津　南京　杭州＊　 
奉天　安慶　無錫　南昌 
[致富正道]  
儲蓄 
本行爲勸勵儲蓄起見辦理各種優待＊ 
儲蓄章程繁細不及全載茲摘舉數例＊ 
如左 
▲定期半年息六厘定期一年息八厘＊ 
十元以上即可開立存單（甲種）＊ 
▲定期三年息九厘半可按月取息（＊ 
乙種） 
▲存洋三十七元六角八分八厘滿十＊ 
年可得息洋一百元（丙種）＊ 
▲存洋三百十九元餘三年内每月可＊ 
取本息十元（丁種）＊ 
▲存洋一百元以上五年期可得息一＊ 
分二厘每半年付息一次（戊種）＊ 
▲每月存洋一元滿十年可得本息洋＊ 
二百零八元九角七分（己種）＊ 
▲每月存洋六元五角七分九厘滿五＊ 
年可得本息洋五百元（庚種）＊ 
數目多寡期限長短各有規定詳細章程函索即寄＊ 
上海新華儲蓄銀行謹啟 
地址　上海天津路鴻仁里口　電話　中央四七一四號＊ 
總行設在北京　津行設在天津法租界 
[傳華醫院]  
由德國自運眞獅牌六零六轉售各醫生其價格外便宜欲本院注射者二元＊ 
至四元新發明駱駝血清内服外敷注射萬病較六零六功大無比院址在三馬路 
[麥克平油膏]  
德國湯母司造尺厰出品 
傋有仿單函索即寄 
專治　濕氣腫爛痛癢難忍一切皮膚雜症靈效如神＊ 
每瓶七角五分　每打八元 
分售處　先施公司北首寗波路渭水坊尺　德記＊ 
中英華英中法華美　大藥房＊ 
總經理處漢口路十四號　　洋行 
[葛蘭素奶粉]  
有位夫人道　我用葛蘭素奶粉喂我的孩子　神效無比＊ 
他本來很是脆弱　現在却結實起來了　這粉用來代乳真＊ 
是最好没有 
瞧這孩子多好！ 
閣下的孩子　是不是醒時笑嬉嬉應該睡時安睡麽　俗＊ 
話說　强壯的孩子　黄金買不動　所以要你的孩子强＊ 
壯　第一天天吃的東西要好　最好莫如母乳　但若没＊ 
有　頂好喂他葛蘭素奶粉　因爲這奶粉是一種最穏當＊ 
最相宜的代乳品　全用鮮潔滋養的牛乳做成　一些兒＊ 
微生虫也没有　而且非常容易消化　凡是滋養嬰兒好＊ 
東西様様都有　頂微弱的嬰兒也能消化這奶粉　吃了＊ 
身體就能結實起來 
葛蘭素奶粉　養成結實可愛的嬰兒＊ 
葛蘭素乳瓶　各藥房都用　包你的嬰兒用了歡喜 
倫敦男生公司製造上海華發大藥行經理 
[婦女閉經丸活人無算乾血癆傷第一靈藥]  
此丸專治婦女衝任損傷及血虚血虧血少經＊ 
閉而或憂鬰思慮過度而經不行則中氣益損＊ 
陰氣益乾致成痰血凝聚癆瘵險症本齋得祖＊ 
傳秘製良方久已著名活人無算無論婦女老＊ 
幼遠年初起一經服此聖藥三日立刻健脾開＊ 
胃養血滋陰重者服藥二料足矣血脈流通功＊ 
效大見因此藥十分靈騐故敢出而問世非圖＊ 
漁利也每盒二行每料四元不靈包退還洋＊ 
舖設上海二馬路中市直街八十號門牌京都天寳齋 
[曾伯廉止痛藥水]  
主治　背痛腰痛筋肉痛頭痛及傷口疼痛等症 
風濕骨痛症、果何病乎、君等苟覺骨節漲痛、週身不舒、筋肉生＊ 
疼、坐臥欠適、則君即患風濕骨痛症矣、請即以曾伯廉止痛藥＊ 
水治之、治法甚簡便、而易奏功效、君第一次以藥水摩擦患痛＊ 
處之時、如同熱火透入骨裡、而痛乃立止、久用此藥、且可斬除＊ 
病根、完全痊愈、止痛藥水、各地各家、均有出售 
[傘牌服皂]  
和興公司傘牌　UMBRELLA　SOAP 
家庭衛生爲第一請用傘牌肥皂　是用最上等最合衛生的原料所製＊ 
居家最適用之洗衣肥皂　和興公司謹佈 
[華呑電燈泡]  
德國名廠精製最省電最耐用最光明各電燈行均有出售＊ 
上海西門子電機廠　江西路二十四號 
[新華儲蓄銀行公共儲金]  
第四十六期開奬號單　中華民國十二年七月二十日在北京中央公園當衆執行 
經儲金人公推臨時代表　陶閏生　管鳳墀　君在塲監視　本月共計全額二千五百零六號　大奬九號小奬二百五十一號＊ 
共收儲金三萬零七十二元　二成半奬金計七十二元　二成半奬金計七千五百十八元　所有得奬號碼以及奬金數目開列如次 
頭奬一號　計洋二千元 
第二三八號　北京西河沿永利號楊紫記得四分之一　北京盧　君得半額　北京李　君得四分之一＊ 
二奬一號　計洋一千元 
第八六六號　北京西城回子營八號劉兆玉君得四分之一北京洪君得半額北京西單白廟胡同十號楊澤華君得四分之一＊ 
三奬三號　每號各得洋三百元 
第二零零二號　北京東太平街十九號王媛媛君獨得 
第二四五二號　北京梁家園外右二區警察署王夢周　君得四分之一　北京安定門大取燈胡同内官房胡财梁亞紫君＊ 
得半額　浙江寗波江東潛龍𡐋四畝田勵章甫　君得四分之一� 
第一一九三號　北京竹記　北京絨線胡同餘心記　北京前門内輩皃胡同王幼恒君轉仁記　北京西四太安侯胡同張＊ 
子衡君各得四分之一 
四奬二號　每號各得洋二百元 
第四二四號　北京周君獨得 
第一一四二號　福建泉州城内通政巷龔石生君得四分之一　天津鎭守使署副官處葉毓彪君得半額　江西吉安城内＊ 
西街李光裕君得四分之一 
五奬一號　計洋一百六十元 
第八六九號　北京西城馬市橋北溝沿卅六號張儒臣君得四分之一　山東濰縣周君得半額　北京西城禮路胡同三十號＊ 
左楚英君得四分之一 
六奬一號　計洋四十六元 
第三六四號　北京前外東北園三號劉藴桐君　北京宣外羊肉胡同翟宅轉珍庚鳳君　天津河北李公祠西胡質卿君＊ 
北京南灣子飛龍橋十二號朱楷亭君　各得四分之一 
小奬二百五十一號　每號全額各得洋十二元號碼如次 
一　一一　二一　三一　四一　五一　六一　七一　八一　九一　一○七　一一七　一二七　一三七　一四七　一五七　一六七　一七七　一八七　一九七＊ 
二○四　二一四　二二四　二三四　二四四　二五四　二六四　二七四　二八四　二九四　三○一　三一一　三二一　三三一　三四一　三五一　三六一　三七一　三八一　三九一＊ 
四○七　四一七　四二七　四三七　四四七　四五七　四六七　四七七　四八七　四九七　五○六　五一六　五二六　五三六　五四六　五五六　五六六　五七六　五八六　五九六＊ 
六○一　六一一　六二一　六三一　六四一　六五一　六六一　六七一　六八一　六九一　七○四　七一四　七二四　七三四　七四四　七五四　七六四　七七四　七八四　七九四＊ 
八○七　八一七　八二七　八三七　八四七　八五七　八六七　八七七　八八七　八九七　九一○　九二○　九三○　九四○　九五○　九六○　九七○　九八○　九九○　○○○＊ 
一○○三　一○一三　一○二三　一○三三　一○四三　一○五三　一○六三　一○七三　一○八三　一○九三　一一○六　一一一六　一一二六　一一三六　一一四六　一一五六　一一六六　一一七六　一一八六　一一九六＊ 
一二○一　一二一一　一二二一　一二三一　一二四一　一二五一　一二六一　一二七一　一二八一　一二九一　一三○八　一三一八　一三二八　一三三八　一三四八　一三五八　一三六八　一三七八　一三八八　一三九八＊ 
一四○九　一四一九　一四二九　一四三九　一四四九　一四五九　一四六九　一四七九　一四八九　一四九九　一五○三　一五一三　一五二三　一五三三　一五四三　一五五三　一五六三　一五七三　一五八三　一五九三＊ 
一六○七　一六一七　一六二七　一六三七　一六四七　一六五七　一六六七　一六七七　一六八七　一六九七　一七○四　一七一四　一七二四　一七三四　一七四四　一七五四　一七六四　一七七四　一七八四　一七九四＊ 
一八○七　一八一七　一八二七　一八三七　一八四七　一八五七　一八六七　一八七七　一八八七　一八九七　一九○七　一九一七　一九二七　一九三七　一九四七　一九五七　一九六七　一九七七　一九八七　一九九七＊ 
二○○四　二○一四　二○二四　二○三四　二○四四　二○五四　二○六四　二○七四　二○八四　二○九四　二一○五　二一一五　二一二五　二一三五　二一四五　二一五五　二一六五　二一七五　二一八五　二一九五＊ 
二二○八　二二一八　二二二八　二二三八　二二四八　二二五八　二二六八　二二七八　二二八八　二二九八　二三○八　二三一八　二三二八　二三三八　二三四八　二三五八　二三六八　二三七八　二三八八　二三九八＊ 
二四○一　二四一一　二四二一　二四三一　二四四一　二四五一　二四六一　二四七一　二四八一　二四九一　二五○一 
總行　北京廊房頭條八號　分行　天津法租界中街七號路　上海天津路鴻仁里口＊ 
注意　公共儲金第四十七期定於十二年八月二十日下午四時在北京中央公園開奬任人參觀 
[影戲名角與棕欖香皂]  
賈克哥根之活潑可愛·因出扵自然·故無論何人·一見之＊ 
下·精神爲之一振· 
棕欖香皂之清香馥郁·亦出扵自然·故男女老幼·一經用＊ 
過·骨膚爲之一暢· 
棕欖香皂ＰＡＬＭＯＬＩＶＥ美國製造　申報館製＊ 
上海棕欖公司 
 
 

Page 10

 
 
第一萬八千一百零六號;中華民國十二年 西曆一千九百二十三年七月二十四號
星期二 * *國内要聞二 
[皖聞紀要]  
　　皖省政府年來皆以借債度日窘迫萬狀現在除軍費外省會警餉積欠數月幾有罷崗之慮其他行政經費則更不堪言狀日昨財政廳長胡思義以省垣警餉立待支放而蚌埠方面又因改編師旅需欵孔急乃託人向蚌埠某銀行借欵二十萬聞該銀行倪道杰爲大股東巳得許可然必須蕪湖中國銀行行長劉桐擔保到期撥還刻正與劉磋商據傳即以此欵撥充蚌埠軍餉另外尙有一筆大借欵爲數六十萬元亦在接洽中 
安徽印花税處長北京財政部近委聞春榮繼任聞爲江西人曾奉部委江西印花税處長未能到差此次調任安徽馬聯甲呂調元均有電至京表示反對乃昨日原任處長馬伯瑤忽接聞氏由京來電文曰安慶天后宮馬伯老鑒印局部委春榮爲局長務祈賞交云云寥寥數語竟誤處長爲局長其人顢頇可想現馬亦擱置未覆 
　　湖南發生對日交涉後日政府派兵艦數艘在長江一帶游弋藉保護日僑爲名到處示威十九日下午一時有日本兵艦一艘經過安慶開赴下游該艦名試冫力過皖并未停留聞係調赴蕪湖云 
[不易實現之陜淸鄉（西安通信）]  
　　省城内外之匪風大熾 
　　陜西自時局變後人民日在驚惶中省城内外紛擾異常搶案愈出愈多劉鎭華恐釀意外曾躬巡視盩𨝽各縣意在彈壓并派軍警不分晝夜嚴密捕拿除劉在盩𨝽將目覩之搶犯三四十人一律正法外近又在省城習武園連日槍决多人以故省城内之匪始稍歛跡其槍决與正法者大都係隷豫籍爲各軍之散兵游勇每至鎭嵩軍駐紮地點輒以同鄉名義先行聯絡然後搶掠省城内與省西盩𨝽郿興武各縣靡不有該匪蹤跡但被� 
搶之家明知其匪因操河南口音不敢出頭控訴日前西關駐紮鎭嵩軍第四路馬瑞娃部夜間譁變鎭嵩軍各部亦時有携槍潛逃者全係此種游匪所釀成近頃以來劉大覺悟乃用嚴厲手段獲即法辦該匪遂漸竄入山邊故近日大小峪口復搶案重重往興安之大路早巳不通劉深恐蔓延難圖除飭所屬不得與該游匪接近外又主張根本解决擬飭駐潼鎭嵩軍第一師憨玉崑駐商雒之旅長賈濟川凡有由豫來陜之無業游民槪予拒絶不許入關以杜亂源至對鎭柞等縣之硬匪辦法巳劃分兩區長藍鎭柞洵五縣爲第一區委前漢武軍統領白一人爲督辦二商𨿅山白五縣爲第二區委鎭嵩軍一師旅長賈濟川爲督辦第一區淸鄉督辦處刻已成立正欲遴選委員實行淸鄉而鎭柞之匪反愈猖獗入山路途巳爲梗塞因之淸鄉委員大有裹足不敢入山之勢硬匪自稱曰神圑其組合約分兩種一係苦軍隊之負擔練鄉圑以自衛一係由散兵游勇組合藉神圑搶掠以自衛者多無快槍旋聚旋散有槍硬匪不惟公然搶刼用敢與軍隊抗衡實則商屬各縣之禍根完全由去冬巡防第二路統領郭金榜所播種郭奉命剿匪又編收豫匪王明智（綽號老五）槍約四百餘枝人數在千人以上分駐鎭柞山三縣種類異常複雜自收編後日以豪賭搶擄爲生王則搜養本地匪首令誣指本地富戸爲匪稍有資財者苟不出錢立即槍斃聞去冬至今此種苛勒巳在六七萬以上而各縣爲賈濟川旅部等每月五千元與郭金榜舊部如任立功盧金山崔彦標黄春岩各營之正式糧秣開支及維持費軍衣費等捐尙不與焉劉所以不敢急剿豫匪者一因郭金榜新斃稍有舉動餘孽立將不穏二則与鑒於郭之剿匪到處爲墟然不嚴行剿匪而但空言淸鄉商屬人民恐終無安枕日矣（七十三月日） 
[宜昌通信] [  淵如]  
　　宜昌商埠之現狀 
　　宜昌自改建商埠以來商埠局組織成立巿政則積極進行而商業則異常凋落所以然者宜昌爲川鄂兩省之咽喉亦即長江上游之要道純然爲一過站碼頭與荆州沙巿情形不同宜昌城内地方狹隘街道局促毫無巿政可言現商埠係建築於南門外沿岸一帶亘綿至數里之長新修馬路八條均寛綽平坦可喜目今南湖公園路一帶正在開拓展築加工趕修新建賣菜場三所有公園有球塲有戲院佈置均井井有條宜昌苟非經川鄂一戰元氣大傷或受川戰影響兵差頻繁其商埠進步之速率當不僅此也 
　　宜昌本埠並無大宗貿易巿面金融之賴以活動百業得以調劑者全靠烟土貿易之出入此項烟土皆由四川省運來恃宜昌爲分轉機關四川烟土極賤重慶値九角一兩瀘州叙府及内地才七角八角一兩宜昌現在每兩售一元三角到宜以後即分别轉運於長沙漢口上海一帶運至漢口约値三元運到北京則値五元餘矣監利縣尙有專煮熟膏轉運之機關每日約可製出熟膏四五千兩以故且昌恃販烟土發財起家者不計其數有人謂宜昌爲烟土世界良不誣巳 
商業凋落之原因則係受四川戰事之影響平時宜昌商業之活動全靠川鄂出入貨物之繁多川鄂一戰全埠精華巳盡元氣未復而川中戰事又起以至下游洋紗布疋不能運人川中而川中夏布桐油柞菜燒酒亦少往下運沿途土匪搶刦軍隊勒索卡税各商皆裹足不前因之宜昌巿面頓呈衰落之現象巿上幢幢往來者兵而巳矣鄉村擾擾不休者匪而巳矣失業之民觸目皆是行商坐賈皆咨嗟難息川戰苟不速結果或大局再不寗謐豈但商務發達不可期恐求保持目前之現狀而亦不可得矣 
　　宜昌重慶間之航綫現値川江水漲上下往來輪船共有二十七隻之多各輪大槪爲太古怡和招商日淸川江美商各公司所有日本船隻因各界抵貨之故搭客甚少現在水大船多價目稍落由宜昌到重慶統艙十六元房艙二十元快船三日半可到慢船須六日各輪鑒於裝兵運彈之危險相約不載軍隊不運子彈即如招 
商江慶等輪亦改掛法國旗現在宜渝問當兵差者只安康安寗綦江三艘安康運彈在忠州被搶船主領江均槍斃安寗被扣綦江在漢口修理以故北軍運兵頗感困難此數日川水陡漲各輪又大半開往瀘州叙府嘉定一帶故宜昌重慶間輪隻驟形减少此宜昌最近現狀也（七月十四日） 
[聯軍克復梧州詳情]  
　　廣州消息自水陸聯軍次第將都城封川江口收復後敵已無心戀戰分向賀縣八步及界首烏鴉山一帶逃竄魏總指揮乘江固由封川河親率一三兩師及海軍永翔楚豫兩艦並譚啓秀部於篠晨向梧州施行總攻撃第一師擔任北岸第三師擔任南岸譚部向桂墟及戎墟方面進攻艦隊由中路溯江而上是日拂曉水陸兩軍齊向梧州猛攻至鷄籠洲附近敵軍鄧瑞徵李根雲部尙死據州上發砲抵拒被海防艦隊施以水師巨砲歷十餘響將敵之砲壘轟毁斃敵甚多李根雲被砲彈撃傷頭部不醒人事由其部下扛至梧州生死未卜敵支持不住棄其屏障向梧城退却海防艦隊遂將鷄籠洲砲台佔領而陸軍亦次第將烏鴉山白沙咀砲台攻克海防司令陳策及參謀長李北海親乘江大艦正由鷄籠洲出發進攻梧城忽有美國兵艦名板夕駕溯江而下該美艦羅艦長偕同梧州各界代表數人到江固艦謁見魏總指揮請勿進攻梧州先由美艦羅艦長發言謂兩粤連年兵燹商務損失甚大不但貴國人即外人亦受重大損失本艦長爲愛和平起見故不辭跋涉載各代表來請求調和云云次由總商會代表稱兩粤同昌一家不幸沈氏狼子野心至兵戎相見今蒙仁潛馮葆初等俱巳覺悟允各界之請退出梧州互訂條件將沈部驅逐各砲台交與貴軍請下令各艦停止砲撃以待解决因一經開火西軍即行搶掠商塲定多蹂躪且梧埠生意俱係粤人居多魏答以梧州連年疊遭兵燹商民痛苦不堪此次攻梧罪在沈孽一人與其餘桂人無關倘沈氏殘部能於二十四小時内完全繳械退出梧州則我水陸聯軍自可容納否則惟有實行攻撃云云美艦長及代表立乘美艦赴梧州召集各界會議要求沈軍立即退出梧州沈將鄧瑞徵何才傑拒而不從各界乃跪地哀求聲請保全梧州元氣正在未釋决間而限期時候已届水陸各軍即齊向各要隘猛攻陸雲高與鄧瑞徵在悦城時發生意見本不相容陸敗退梧州後知大勢巳去與沈軍互相戒備幾起衝突乃陸一聞聯軍向梧州猛攻首先率隊向濛江退走並棄各要隘紛紛向撫河及大河兩方潰敗而鄧瑞徵及何才傑在議席間聞敗兵入城大恐立奔至撫河渡河而逃情形甚爲狼狽於是魏總指揮及陳策督率艦隊入梧州河北洋艦亦隨駛入陸軍由烏鴉山及火由戎墟各處亦陸續安然開至梧州城幸均未遭損傷現魏邦平及陳策並永翔楚豫兩艦均駐梧州河上陸軍一三各師及譚啓秀部除分駐各要隘及露宿山嶺外均入城分駐於舊督辦署鎭守使署東西南北各城門及撫河對河之三嘴當水陸聯軍入城時梧州各界紛紛懸旗歡迎並燃燒爆竹震動全城茲錄魏邦平等克復梧州之電告如下孫大元帥鈞鑒大本營胡總參議參謀長參軍長各部長各討賊軍軍長師長鑒銑日我軍於封川江口與敵劇戰將敵之一部殲滅殘衆潰退至梧州我軍跟踪追撃巧晨克復梧州殘敵向昭平方面逃竄除派步隊追撃外所有梧州兩岸要隘砲台均由我軍完全佔領至梧州商塲由桂軍之翰誠部隊黄紹雄馮葆初等擔任維持以昭示大元帥德意邦平等仍駐梧州待命謹聞魏邦平梁鴻楷呈叩巧午 
[西北江戰事結束中之戰局] [  平]  
　　將注全力於東江 
　　粤省軍事巳半載有餘北方圖粤前月預定計畫擬三江同時並舉東江陳炯明西江林俊廷北江則沈鴻英及方本仁故聲勢緊張幾令孫軍無從應付惟今則迎刃而解巳轉危爲安矣北江自楊希閔盡調滇軍往詔沈北軍一敗塗地紛紛潰退陳炯明餘部謝文炳亦敗至不能成軍現巳爲滇軍實行收編故北江巳不成問題滇軍且紛紛調回省城轉往東江專爲討陳之用矣西江自林俊廷與沈鴻英殘部會合人數有數萬人當時進行頗猛封川德慶均爲所佔竟長驅至鹿步而香港桂系機關報代爲宣傳竟謂肇慶失守實則當時肇慶確極端戒嚴失守則絶無其事也近旬日問省軍報捷之電如雪片紛來西江大有肅淸之勢有自戰地回者言桂軍人數極多惟甚爲複雜器械亦不甚精利而糧食及子彈尤爲缺乏全恃外間接濟由香港機關運至梧州省軍知其内情如此故日前設立西江船舶檢查所三水頒行戒嚴令凡船舶不得過三水以上雖外人商輪亦復如是當此令實行時外問造謠者皆謂肇慶失守省軍巳退至三水故船舶皆不准通過殊不知此舉正所以嚴截桂軍輸運斷其糧食及子彈原料不得運到梧州桂軍旣失接濟立起恐慌加以省軍復將永翔楚豫二北洋艦　至西江與江防艦合作北洋艦居第一防線江防艦居中陸戰隊爲後勁桂軍當派隊深入後誤以北洋艦爲香港商輪並未戒備不意突被北洋艦襲撃大受損失迨忙急潰退江防艦與各陸隊跟踪追撃遂連獲大勝總指揮魏邦平爲根本解决計决定進攻梧州梧州攻落桂軍即不敢東下此爲一勞永逸之計今已達目的矣西北二江旣無問題所餘者厥惟東江日前東江消息和緩蓋因北京逐黎事起關心時局者欲調停孫陳使之復歸於好不意陳炯明必欲恢復從前局面統握軍民最高政權且以驅除客軍爲前提條件嚴苛無可開議而陳部林虎與葉舉不和黄大偉又與洪兆麟不和陳乃親到潮汕調和諸部力勉其合力援惠聲言潮汕可以舍去惟惠州萬不可失於是在汕頭親行誓師就粤軍總司令職從前陳炯明猶閃閃縮縮不敢親自出馬與中山對壘今則居然自行督師由潮汕至梅縣又轉入老隆帶隊援惠故惠州戰局又忽然加緊中山見此情形决定用全力攻撃惠州現又紛調滇軍入東江以爲攻撃惠州之用虎門砲台十五生的大砲亦巳移至飛鵝嶺以爲攻惠之用以西北江軍事均將結束聚全力以對付東江陳軍恐終難抵禦况臧致平軍與許部孫本戎何成濬軍合力以攻潮汕現亦着着得手倘潮汕一下復移師以搗惠兩面夾撃陳軍必無幸理特東江人民受兩月之圍困將來仍不免於玉石俱焚斯則最可歎息者耳 
[中國少年之步遊世界者]  
　　南京通訊不携分文而將步遊世界之爪哇華僑郭君慶隆自民國十一年八月遍遊爪哇全部後復自巴達斐亞啓程如星加坡而柔佛而麻剌加而吉隆坡而檳榔嶼而暹羅各部復從檳榔而之蘇門答臘然後赴香港經汕頭而至上海迺於本月十七日抵南京暫寓曁南學校計郭君所經歷之地共有六十餘前晚南京各屬華僑學生會特假曁南學校大禮堂開歡迎會郭君歷述其周遊世界之宗旨經過之情形及以後之行程而對於華僑敎育實業等皆有詳細之報告據郭君此次旅行之宗旨在喚起人羣存世界之觀念作世界的攷察而所具之目的有三㈠欲實知各文明國的文化政治風俗敎育實業之進步㈡欲以自己訓練勞苦發揚國民之忍耐性㈢欲以所經歷之地所經見之事作環球遊記以貢獻於國人云云至郭君預計之行程則將由寗而至北京天津哈爾濱朝鮮日本海參威經西伯利亞而至莫斯科彼得革勒經波蘭至伯林及荷蘭始之倫敦巴黎馬賽羅馬君士但丁過地中海至非洲北部及南部渡大西洋至南美巴西經巴拿馬北美紐約芝加哥由舊金山至檀香山澳大利亞而至菲律濱波羅州西利伯始歸爪哇原處至郭君慶隆本僑生於爪哇島爲一聰敏活潑而特富於堅忍及冒險性之少年爲爪哇一新聞記者此次旅行之動機皆由於居留政府及外族之種種激刺甘爲國體及華僑之人格而犧牲個人及家庭之幸福作此稀前之冒險事業且聞君於爪哇出發時本爲二人其一乃至星州即行折回而郭君所藉以充旅費者僅恃售彼個人之照片凡此皆國内少年之所難能而尤非華僑少年之所易得也 
[浙省請展長太湖施工計畫]  
　　浙省長張載揚咨太湖水利工程局云案查前准貴局咨開太湖水利工程議先令部測量請令財政廳按月籌撥欵項等因當經令廳核議並先咨復在案茲據財政廳復稱奉查是項太湖水利工程經費十一年度預算浙省應攤經臨兩項計銀三十一萬九千九百三十六元當此本省財政支絀無論如何籌劃斷難擔任查飭籌此項工程經費之始曾奉鈞署抄發東電内開必有實减之數乃有實支之欵若徒增虚額無可供支勢必應付兩窮等因在案今水利局原咨仍以查照預算源源撥解爲言浙省雖欲竭誠協助實屬無此財力惟旣奉鈞署飭令核議竊以太湖水利關係蘇浙七郡農田利害浙省連年水災湖流淤墊亦一大原因不能不於無可設法之中曲爲分年籌劃之計查該局莫會辦交到太湖流域平面測量計畫綱要及測騐流量雨量計劃説略並附兩種預算表所定平面測量計劃係分兩年進行浙省共應認二十四萬六千五百四十七元二角如能延長至四年則浙省每年應認六萬一千六百三十六元八角其測騐流量雨量按照原計劃書所定攤算浙省應認一萬九千七百三十八元四角今亦請分作四年計算則浙省每年應認四千九百三十四元六角連同平面測量每年實應認解銀六萬六千五百七十一元四角擬請先行咨商蘇浙太湖水利局如能照前項時期延長辦理則浙省應認之數自當按年設法籌解俾測量事宜得以逐漸進行等情前來查浙省連年水災公家財力實屬竭蹶萬分所議年認解銀六萬六千五百七十一元四角巳須勉力籌措此中困難情形當荷鑒及相應備文咨商貴局請煩查照見復俾便飭遵 
[南京快信]  
　　馬聯甲昨來寗謁齊督面商時局下榻軍署西花園　　保洛連來密電數起與齊商應付時局方法 
　　院電齊商籌制憲經費洛吳電齊請將津浦路南段厚集兵力以防匪警 
　　韓省長病勢加重省署日行公牘由傳政務廳長代　　隴海路終點問題現荷蘭工程師計畫决用北線海州商埠局刻正積極規畫進行一切 
　　敎育廳長蔣維喬昨將擬訂之敎育委員服務細則及補充縣敎育局規程董事會辦法呈請省長核准頒布 
　　徐州發現外人私售軍火陳鎭守使電省請示齊督咋派員赴徐調查 
　　敎育廳通令各縣凡未受檢定之小學敎員依照法定手續列表呈報以便如期試騐　 
　　省立各校長因新學制招生改級問題定今日在省敎育會分事務所討論 
　　警務處第一科長沈祖銘昨得急病身故王處長昨調第二科長趙師孟接充二科長職務以督察長張冕甲補充田玉璋調充督察長萬方調充一等科員 
　　海州白寶山電已派隊赴中正鹽圩等處痛剿逸匪　　旅寗皖同鄉會發表宣言反對馬聯甲擴充軍額 
　　省議員吳鴻璧建議以淮南墾務煎農性質不明請飭免農准煎以符名實省長因煎灶農灶向來如何劃分而積各有若干方里暑内無案可稽轉行淮南墾務局查明復奪 
　　四川旅寗同鄉推代表數人赴錫監視高檢廳委員覆騐劉廉彬寃案 
　　曁南同學會因校長趙正平辭職推幹事長胡道南代表懇留並函請各校董一致挽留以維校務 
　　普育堂歸省歸縣法律尙有問題昨江寗欵産處巳在蘇高等廳提起訴訟 
　　北大政治考察團昨已由寗回京 
地方通信 
[蘇州]  
　　吳縣敎育會大會紀二十二日爲吳縣敎育會改選正副會長及各職員之期上午十時開會由正會長龔賡禺主席報告開會宗旨繼將下列議案付各會員討論㈠要請行政官廳知照各小學校須一律改用國語案（提議者國語研究會）議决照辦㈡提議組織蘇常道屬縣敎育會聯合會案（提議人衛瀛蓀俞人龍）議决通函蘇常道屬各縣敎育會協謀進行㈢轉陳輿論對於學校躉收學膳費事案（提議者衛瀛蓀俞人龍）議决抄送原議案至各高小請各校長斟酌辦理㈣請建議敎育廳取消重受檢定小學敎員事（提議人高冠歐）是案因敎廳有轉　消息議决從緩㈤巿鄉自治恢復敎育必須獨立案（提議者吳縣巿鄉區立敎職員聯合會）是案因巿鄉自治恢復舊制與敎育進行頗多窒碍議决抄呈條文請省長核奪㈥分設國語宣講團支部案（提議者國語研究會）議决請原提案人擬具辦法再定進行㈦籌辦巡廻文庫案（提議人唐人傑）議决補具辦法移請敎育局酌核進行㈧請本會建議敎育局籌設中央理科實騐室（提議者理算研究會）議决依照甲種規定請敎育局設法籌備㈨修改章程案（提議人衛顧德） 
是案須添請有給職幹事駐會辦事現因會中經濟不敷支配暫緩進行㈩互選評議員案（提議人衛顧德）此案因手續繁多故未成立迨至上列各議案討論畢巳鐘鳴十二時矣遂即宣　休息至下午二時即繼續開會照章選舉及至開廳揭曉龔賡禹得一百十九票連任爲正會長陸蘊玉得六十二票當選爲副會長徐守寛等五十二人均當選爲職員迨選舉畢乃宣告散會 
[奉賢]  
　　暑期國語講習會開會式奉賢縣敎育會主辦之第二届暑期國語講習會巳於二十二日下午一時行開會式來賓到者如歐縣長蔣科長莊敎育局長金警佐等及男女聽講員一百三十餘人依序舉行開會式而散晚間歡宴馬敬時王理臣顧旭侯三講師陪宴均一時名流云 
　　城巿第一校開設暑校該校校長朱醒華君爲增進兒童學識起見爰於暑假期内招收高初學生開設暑期學校自隂曆六月初五日起至七月初三日止每日午前上三課科目爲國文國語英語算術常識故事等請林葆恒王家楨徐雅平吳則陸錢聞濤戴戟儀諸君及胡靜芳唐咸貞戴秋楠三女士分别担任學費不收學生發達一切費用均由朱校長擔任 
[松江]  
　　函准交還巿公所房屋松江巿公所有靠東房屋四問前年爲軍營借用現在自治恢復巿議會不日召集特由自治辦事處函請司令部飭營交還現接副官處函復巳飭衛隊二團醫務所尅日騰出交還矣 
　　敎士請拆外館驛牌坊樂恩堂美敎士步惠廉以該堂東首外館驛有石牌坊三座居中一座早經坍塌前年由居民募捐請准前縣長將大小石塊拆卸移開行人稱便今南面一座其上層之石破裂欹斜岌岌可危且地當河埠每日居民往來洗物及船客出入絡繹不絶一旦崩墜爲害何堪設想現擬仿照中座辦法趕緊拆卸將石塊移置隙地防患未然所失較小故所需經費可由樂恩堂擔任無庸募捐惟以古蹟攸關理應具函請縣核奪溫知事據函後以該敎士熱心公益情願擔任經費第事關内政能否由僑居外人獨任義務特咨請警察所會同巿公所查核辦理現巳由所公函自治委員朱子受核覆大約拆卸一層當能實現也 
[常州]  
　　商會電請取消航政局武進縣商會會長盧正衡禡（二十二）日電省長云南京韓省長勳鑒閲省報載本省設立航政局保護航業並委于殖爲局長各地並有分局及事務所之規定迭經蘇州總商會及滬常等縣紳董詳陳利害請求收回成命武進商民同深駭愕僉謂保護航權旣有航業公會通行章程公布於前何得再行航政局單行法駢枝於後謂非朦飾歛捐誰其信之際此百物騰貴民生凋敞任何方面而欲令其繳納一宗無謂之金錢其不激起反動風潮者歳希設或紏紛滋生航運停頓商貨阻滯仁座以蘇賢治蘇之愛戴當不忍使商民間接受無端之損害且局所重重留難滋擾勢不能免商航相戒視蘇省爲畏途蘇民其何以堪此我省長洞悉民隠無微不至敢乞收回成命撤銷航政局以安航業而順輿情不獨商民之幸抑亦蘇省之幸 
　　巿議會開會情形武進巿議會於二十二日上午邀集議董兩會開會研究進行方法到會者除副議長沈子萱總董錢琳叔董事莊糼蓉三人外兩會共到二十一人先由沈君報告開會宗旨並宣讀縣公署來文及報告十五日巿鄉議員聯合會開議决各案曁十六代表到署談話情形繼由錢琳叔陳述現在回復於經濟上有種種困難非得將巿公益事務所原有决算逐項淸理規定切實辦法頗難接手當由兩會討論結果公推張鏡淵過漢秋錢琳叔莊幼蓉曾則先李復稔沈子萱七人即日起公同擘劃一俟布置妥貼再行開會回復並一董會接收日期一面由副議長沈君先行復縣并函告巿鄉議員聯合會（原函從略）議畢散會 
[無錫]  
　　劉廉彬案覆騐亞賓蠶種場女生劉廉彬慘死案昨日（二十三日）由吳縣地方檢察官張宗庚在同喜堂法庭審問嫌疑犯賀亞賓女僕秦媽及屍弟劉亮生四川同鄉王蜀瑀女士等訊問此案經過情形甚詳觀審者數百人蘇廳所聘福音醫院美醫生則於下午三時半快車來錫立赴屍塲覆騐茲聞其覆騐結果檢察官以應行研究之點甚多一時難以斷定大約宣布尙須稍待數日也　　唯亭一日溺斃兩孩唯亭鎭東巿復升麫館主朱榮亭之幼子羅植年僅五歲前日傍晚時在附近潘萬盛醬園河埠戲水失足迨至父母驚悉趕往撈獲奈已氣絶殞命矣又該鎭東巿王泰源酒店下岸江北人錢阿壽之子同日下午其母偶疏防範亦遭溺斃誠可慘也　　縣參事會成會紀吳縣縣參事會特於二十二日在縣署左首縣警察所原址開正式恢復成立大會並行開會典禮式參事員到者有丁鵬汪炳台陸錫疇柳宗棠王宗保葉德澍孔憲高朱家元等十餘人來賓參觀典禮者亦不少下午三時再開會該會會長吳縣郭于埜知事亦到會致頌該會公推孔憲高起立致答事竣散會巳鐘鳴四下矣 
[南通]  
　　棉業公會將開創立會通如海棉業公會定於夏曆本月十二日就總商會開創立會各商巳紛紛抵埠現由籌備主任劉渭淸在桃之華館設立招待處招待與會各商 
[鎭江]  
　　大成會推選職員邑紳楊鴻發等在鎭組織中國大成會巳兩誌本報前日（二十二）下午在聽園學校開會公推陳彝主席提議道德爲救時急務而道德又非闈揚聖道無所依歸嗣推抗辛齋爲道長張治如劉天浩爲名譽會長楊陳爲正副會長柳梅蓀胡大徵等爲文牘陳幹生朱太然等爲庶務六時散會云 
　　令縣嚴緝凶盜縣署奉省長電令略謂九里廟河塘藏匿槍枝經丹陽縣獲盜供明何迄未獲懸賞三百元之凶盜楊二奤子該盜久匿該縣未必遠颺無踪仰會警局派探嚴密偵緝務獲解究云 
　　自治協會公推職員丹徒地方自治協進支會昨日（二十三）午後在十八巿鄉公所開會公推翁知事爲名譽會長夏伯安張百全爲正副會長自治畢業生爲評議員當即於是日就職云 
　　新壩集議恢復商團鎭郡對江新壩鎭地方爲丹徒揚中交通要道光復時曾組織商團專事衛商安民嗣因缺乏經濟停辦近來盜案疊出若不恢復何以自保昨經各商集議咸稱急宜恢復商團藉資防衛云 
[淮隂]  
　　新警局長蒞浦新任淮隂警察局長黄桂芳（字明齋）奉全省警務處處長委任後業於十九日夜乘輪抵浦當晚即楊宿局中二十日已正式視事矣 
　　二巿抬架案兩起淮隂第二巿民人董保信有幼子數齡隂曆六月三十日夜被匪首馬二傻子等抬去同時又有農民劉繼先之兄亦被該匪等抬架並傷劉之傭工某甲一人今年青紗障起以二巿匪氛最盛蓋因淮泗相聯馬爲泗人尤易逃竄該巿也 
　　團總自首練丁通匪淮隂第三巿鹽河北岸團總孫晟近因該團保衛境内張士佳家被匪抬去男童二人人言嘖嘖謂該團練丁某甲與張不睦所致孫聞風後又證以某甲平素行爲蛛絲馬跡可疑實多以爲若不早事誅鋤難保不累本人名譽特於張案發生之後密報縣署拿辦矣 
[高郵]  
　　土匪抬架勒贖高郵南鄉張四娘圩（高郵江都連界）富戸徐國鋐之子年十一歲昨日突來土匪二十餘人硬行架去索票千元臨行時並説明贖票在於邵伯某處云 
[南京]  
　　東大二次招生國立東南大學本年分兩次招生第一次應試者約九百人其新生錄取案巳在滬上各報發表第二次報名日期自八月四日至十四日通信報名則先兩日截止現爲便利遠省應試者起見分别在天津武昌及南京三處舉行入學試騐地點南京在本校天津在南開大學武昌在中華大學應試者於報名時宜切實聲明願在何處應試庶註册不致有誤報考分四種（一）預科（二）入學後挿班（三）本科一年級（四）體育專修科惟本科一年級入學試騐僅在南京一處舉行此則應試者所當注意者也 
[徐州]  
　　李思箴家被擄十六人銅山西北鄉敬安集附近之徐莊寨主李思箴素稱富裕對於該寨防守頗嚴乃十九日淸晨開放寨門之際忽擁入桿匪數十人將李氏之父及子姪擄去十六人並牲畜數十頭李思箴以跛足免難匪等擄人去後寨中出人追趕生擒落後之匪張某一名盤訊之下據云係巨匪范明新手下此次係軍師王某帶碼子前來云晚間土匪放回一人傳信要求急速釋放張匪現匪等連同被擄之人落在豐縣隨莊李氏正在覔人説合贖人贖價當不在少也 
[嘉興]  
　　敎職員聯合會開會情形嘉興城區敎職員聯合會二十三日上午又借區敎育會開會到者二十餘人當推程菊生爲臨時主席决定公推六股理事每股四人二正二副結果交際股理事張文波張舒霖文牘股理事周朗涵程菊生編輯股理事夏鳳章沈劍如庶務股理事程井心張湘生研究股理事趙梯霞程厚豐調查股理事沈仲千沈英斧所有各股股員亦於當日推定次即提議事項㈠各學校增加經費問題㈡施行新學制辦法討論多時而散 
　　又有商聯會之籌設嘉興大北落中街城灣北巿等商界聯合會均巳先後組織成立現悉東巿各商號亦由陸仲華等發起組織刻正籌備進行下月初即可開成立會又南門外商民黄某陸某焦某等亦擬組織一南巿商界聯合會以資聯絡刻正徵求各商號同意日内即擬設立籌備事務所 
 
 
 

Page 11

 
 
第一萬八千一百零六號;中華民國十二年 西曆一千九百二十三年七月二十四號
星期二 * *   
 
 

Page 12

 
 
第一萬八千一百零六號;中華民國十二年 西曆一千九百二十三年七月二十四號
星期二 * *   
 
 

Page 13

 
 
第一萬八千一百零六號;中華民國十二年 西曆一千九百二十三年七月二十四號
星期二 * *本埠新聞 
[章太炎覆趙恒惕電]  
　　章太炎氏昨覆趙恒惕電云長沙趙省長鑒巧電敬悉蔡鉅猷違憲抗命義應討伐然從旁虎視豈曰無人萬一更滋他族煽蔡者固罪不容誅而公亦何以自處旣爲保障省憲愼固封守而戰非以身家性命殉之不爲功也章炳麟梗 
[華顧問明日揭曉]  
　　公共租界第三届華顧問業已由納税華人會投票選舉茲聞票數業巳足額准明日揭曉昨該會分函各理事云敬啓者本會前經理事會議决選舉華顧問常務理事并規定開票日期等情昨巳專函奉達想蒙鑒察茲查選舉票數巳足法定准定本月二十五日在本會舉行揭曉禮届時敬請台駕撥冗蒞會主持一切實深盼禱事關選政敬再奉邀云云 
[王開疆請取消航政局之代電]  
　　中國漁業公會代表王開疆等昨致江蘇省長快郵代電文云航政設局實屬駢枝搜括罔民必非善政我省長寛厚愛人豈不知竭澤堪虞是必狡黠者藉端圖利冀欲假公濟私敞會於漁業航商從無權利可言當有維護之義一致共認此項創舉名其矛而盾其實有百害而無一利我省長何必徇少數人無厭之求而使我櫛風沐雨之氓蒙剥削横苛之痛苦耶應請毅然决然通令將該局撤消投獻計圖利者於荒服之外使海水不波於帡幪之内航政幸甚江蘇甚幸云云 
[肉業罷巿之第三日]  
　　本城及闸北四鄉各肉莊反對屠宰税收歸官辦以致全體罷巿昨爲第三日詳情彙錄如下 
　　香雪堂之情形昨日上午四鄉各肉莊並齊集城内香雪堂會議擬作第二次請願辦法並宣言如不達取消目的誓不開巿是以公同擬就宣言書當衆通過共同簽字宣言書錄下（竊吾上邑四鄉屠宰税自從開辦之始即蒙核定按月宰猪若干隻每隻照定額之數各自認繳彙解數載於茲習以爲常並未遺誤乃不謂今次弄出託名變相的官辦閲其章程手續旣極繁瑣嚴密尤以罰欵條例太爲苛刻同業對此殊深驚駭夫納税本爲惟一人民之義務若簡而易行俯從民便何致召吾同業以反對况吾四鄉向與城廂有别如商辦時代黄文龍攬認四鄉催討察其所爲實觸犯定章假如各鄉有新開肉莊者黄文龍必於派認屠宰税率之外婪索開辦費若干元等類且此次雖推稱官辦而其内幕仍屬黄文龍一手經理彼籍戤官辦爲名勢必狐假虎威藉端處罰嗟吾小民原欲將本求利乃至動輒得咎言念及此不寒而慄計惟有同業一致爲積極抵制一至羣相停止生意以期最後之達到自辦目的） 
　　租界同業援助之表示本埠英法美租界肉業滬寗蘇三帮公所領袖昨以華界肉業罷巿已有三日曾經請願官廳仍歸認辦當奉允准於三日内必有示下現因杳無音信惟彼此同業悉屬一體官廳旣無誠意對待商民祗得相率罷工再爲第二次之請願除安慰各同業靜候辦法外一面函致上海縣商會内云會長先生大鑒吾同袍之在華界南巿者向係公認自辦屠宰税層迭加增之不巳而今乃突然設所名爲自收實仍前遭懲辦斥逐之一二敗類唐立成黄友根（即文龍）暗地爭攬冀禍我同業騷擾四鄉官廳明知故昧未免顢頇縱惡現在租界各店夥友衆多作坊亦衆原係息息相通同氣連枝見此專横不恤民隠情形羣深公憤勢必一律抛工則使吾租界各店何人應巿不幾連類相隨一律停工歇業彼此無肉可賣無人在店肯做豈非牽動外交倍受各界之詰責使之何詞以對心所謂危不敢不告尙望迅即轉商請賜官廳俯從民意體恤商情將屠税仍飭同業公决自繳認辦免蹈危機而期息事寗人仍候示下云 
　　省委串包屠宰税之呈請查辦省署委辦徵收上海全縣屠宰税主任金元潤因將屠税准歸肉業之唐立成黄文龍二商包認每年繳洋四萬一千五百元致爲該業全體攻繋乃於七月二十一日起相率罷巿該主任於該二商包認之後並不呈報省署核示迨至發生罷巿風潮始行將唐黄二商認包情形及税額數目備文呈報昨爲該業香雪堂公所查悉故將串包各節昨日電省請爲查辦云 
　　縣商會致省長財廳電之原文前日上海縣商會據該代表等要求再電省長財廳長迅予維持以恤商艱其原電如下南京省長財政廳長鈞鑒屠宰税更張一案巧日代電呈請核示在案日昨該業全巿輟業紛向縣公署曁敝會請求救濟値茲夏令炎熱在船存棧猪隻難免排軋受傷且屠戸衆多厖雜更肇事停巿實非所宜此案關於商業及地方公安殊非淺鮮除再三諄勸恢復原狀外理合再電呈伏乞鈞座體恤矜全核示飭遵上海縣商會叩養 
[滬杭車昨又運兵赴禾]  
　　駐防嘉興之浙軍第十四團團長兼防守司令夏兆麟曾奉浙江盧督辦電令抽調該團之第一第二第三等營軍隊開往浙屬衢縣一帶防護在案以致該團營部兵士缺額經派專員來滬招募新兵補充陸續赴嘉等情疊誌本報茲悉連日間由滬招募新兵前往嘉興者約計六七十名昨日（二十三）上午九時零五分又有新兵十六名乘由滬杭甬路之六號慢車前往嘉興編練補充云 
[航政分局遷移訊]  
　　上海區航政分局長謝宣因關橋堍局所不甚適宜故已另在王家碼頭裏街賃定相當房屋爲局所訂於隂曆六月十二日遷移並以上海區分局甫經設立巳有船商羣起反對特向上海縣沈知事商榷妥善辦法以各該船商反對未免誤會想係不能了解章程遂將保護船商章程大加修正後咨請沈知事會銜布告云 
[銀行公會請協爭公債抽籤電]  
　　上海銀行公會昨致各埠銀行公會電云各埠銀行公會鑒頃致北京總税務司一電文曰（見本月二十二日本報）等云比來政局蜩螗債信失墜金融滯鈍巿面影響務望協力進行藉蘇民困上海銀行公會馬 
[交通銀行劃分債權虧耗辦法]  
　　本埠交通銀行昨奉到北京總行七月十日通告關於劃分債權虧耗辦法有所論列茲將原文錄下 
（交通銀行總管理處稽字第二十六號通函）逕啓者查本行於民國十一年以前迭經風潮損失綦鉅前經董事會議决略謂在總管理處帳内另設（民國十一年前債權虧耗）科目以後各行凡遇十一年前帳内所有各項債權從十二年起倘發生有虧耗情事均記入此科目俾十一年以前之債權設有損失足資分淸界限不致碍及十二年以後營業成績旣明責任之前後亦寓鼓勵各行之意也等因茲將關於十一年前債權虧耗轉帳辦法通告於下㈠總處於損益類增設（民國十一年前債權虧耗科目（註）此科目惟總管理處用之㈡民國十一年債權虧耗帳另訂之㈢各行凡遇十一年前帳内原有各項債權（包括各種放欵有價証劵及没收押件等科目在内○發生有虧耗情事均須陳候總處核准轉付總處帳不得逕付各該行十二年以後損益科目㈣各分行對於總處往來帳上應另立十一年前債權虧耗戸專備記載該戸不計利息㈤各支行遇有十一年債權虧耗應俟總處核准後轉付分行帳再由分行轉付總處帳㈥分支行間遇有上項事實須否另戸記載由分支行逕行商定㈦各行十二年上期損益帳内如巳列有十一年前債權虧耗者應即在未達帳内如數冲回按照上開辦法轉帳以淸界限以上各條自函到日實行希查照辦理爲要此致各支行總管理處啓又（稽字第二十七號通函）逕啓者查依照董事會議决案添設民國十一年前債權虧耗科目所有轉帳辦法業由稽字二十六號通函通告在案茲查各行從前曾提有備抵債權折扣之欵現在此項虧耗旣己另訂辦法各行所提之欵自應轉歸總處以免紛歧用將辦法續行通告於左㈠凡各提有備抵債權虧耗之欵其尙未動用者一律轉收總處帳㈡各分行對於總處往來帳内應另立備抵十一年前債權虧耗戸專備記載該戸不計利息㈢各支行遇有上項提抵之欵其未動用者應轉收分行帳再由分行收總處帳其記入戸名由分支行間逕行商定㈣十二年份須否酌提備抵呆帳欵項應由總處於總利益内酌量辦理至於各行辦理决算應均按照帳面從實結算毋庸提欵備抵以昭實在以上各條自函到日實行希查照辦理爲要此致各分支行總管理處啓 
[西報紀美人私運軍火案]  
　　世界新聞社云俄艦愛爾杜拉杜號由高麗元山載大批俄難民至浙牽涉美人凱雷私運軍火一案尙在澈查中昨字林報載自署烏拉爾西比利亞勞工恊曾理事勒皮但夫氏一函辦明此事所言是否眞相不得而知姑譯之以資參攷函云記者足下近日關於俄人一批乘俄船愛爾杜拉杜號開至浙省邊界一事滬報上所載多屬不確茲爲辯正起見請貴報披露此函爲感滬報解釋此事約有兩端一爲俄民赴浙係預定計畫經不負責任之徒助其實行二爲乘機私運軍火入中國此兩説實皆不確茲附呈公文若干件并請説明事實如下㈠此批俄民本在高麗避難作工但係暫時救濟冬季即須停止故余特爲向兩方别尋工作俾得終年生活㈡上海凱雷洋行欲租船四艘此等船爲上述俄民所有其時駐在元山該洋行以函向余接洽㈢凱雷氏以浙江省政府代表之名義行事此等俄人認爲租船之充分保障㈣余允許將愛爾杜拉杜號出租因該船爲此批俄民直接所有其他各船如爲他批雜民（亦在元山）所許余亦不反對其出租但以即用此等船運此等難民至中國南方覓取工作爲條件㈤該洋行接受余之條件六月五日中國永平（譯音）𨊔懸浙江警旗至元山凱雷氏浙省長代表胡君吳君及愛爾杜拉杜號與他船數艘（即凱雷爲領袖之浙省代表所欲租者）之海軍技師均乘此艦蒞止㈥關於愛爾杜拉杜號之租借合同在漢城美總領事館合法訂立其餘諸船合同因當地各難民團意見未協談判展緩二星期㈦六月二十一日愛爾杜拉杜號在吳君指揮之下離開元山二十二日懸浙省警旗於該船更名爲永安（譯音）漆新名於船側舊名之下㈧永安船於七月一日抵鎭海境内離埠十七英里而停泊泊處在羣島間一無人居住之島附近㈨七月四日永平艦載凱雷氏到該處㈩自七月一日以後愛爾杜拉杜即永安船始終泊在原處船上有七百餘人非常擁擠食物缺少購置爲難不勝困苦㈩㈠此等難民不但未能依約覓取工作并不能登岸稍紓困苦旣不許回高麗又不許入中國境且船上機器巳壞更不能再開往他處船上難民地位危險已極㈩㈡與凱雷洋行及浙江省政府接洽時絶未提及或談判軍火之事一切談判僅關涉租船及覓工兩事之條件由以上事實可知現在浙省邊界之俄難民祇有一目的即被許覓工而生活勿被迫而就死彼等經濟力有限祇能暫時自養彼等會組織爲一勞動合作社可爲社員作保彼等主有從前在軍界時之某種財産但現巳棄之如遺祇望得有工作安居樂業一俟彼等之生存權被許時如當地華官需要彼等之所有可以隨時交出也烏拉爾西比利亞勞工協會理事勒皮但夫七月二十日一上海發 
　　文匯報云今日英文某晨刋所載私運軍火案中之凱雷氏業巳逮獲現拘禁上海美領事署監獄之説並不確實今日午後美檢事胡薩氏曾稱不知此訊自何得來午後美按察使署開庭時來觀者甚衆皆以爲凱雷氏旣就逮必經解庭正式起訴乃所審者皆不甚重要之控案故衆頗託異至關於私運軍火案僅由許理律師申請取消結束凱雷公司之呈詞謂前經理華爾特克氏巳在報章登載廣告聲明彼與公司毫無關係且呈詞中並未證明破産之舉乃由董事會議决按諸法律一經理或前經理均無提出此呈詞之權有此種種原因故當加以駁絶樊克令氏答稱此呈詞乃由彼提出彼前巳在庭證明凱雷公司乃一人所有其人即凱雷氏許理氏乃援引公司章程至少當有董事三人樊克令氏答稱該公司原有四人其三乃敎士該公司於上年十一月間成立至十二月間或本年正月初此三人均决計不幹而以利益售與凱雷氏凱雷氏本欲發行股票但卒未發出今日午後由某言面探悉私運軍火案兩日内將有駭人聽聞之發展云 
[私運軍火西人解滬之電告]  
　　本埠許交涉員昨接江寗交涉員温世珍來電謂私運軍火之外人六名於即日下午乘滬寗車來滬聞許氏奉電後當飭所屬前往車站照料並轉知各公廨隨將該西人護送至意領署收押云 
[關於國會之昨訊]  
　　國會辦事處昨接奉天議員羅永慶等來函云此次政變出京東三省及蒙古議員來奉者巳六十餘人籌備進行不遺餘力諒在洞鑒之中爲國旣有同人彼此何分畛域國會巳有確期同人即可前往在心在滬固同一律也云云辦事處接函後業巳函復矣昨日報到者有祝光樾胡兆圻丁善慶劉可均李洪翰吳洪煊吳淵李肇甫李爲倫劉繼武等數人又日前報載湯漪勸留京同人出京書中關於褚輔成報告滬上情形二節據褚君云此叚文字與彼致津同人原書稍有不符云又在滬議員以到滬後未與本埠新聞界及各公團法團晤面現擬發起分日邀宴由議員自行集資每人暫繳二十元業巳分函徵求同意又國民黨總部巳决定假大世界共和廳開會歡迎議員現巳調查議員人數日期尙未定大約必在日内云 
國會移滬集會辦事處昨覆東三省蒙古國會議員電云 
東三省蒙古國會議員諸先生同鑒來函奉悉諸公情殷救國全體離京在滬同人聞之欽佩現在北局日非兩院同人蒞滬者距開大會人數不過百人在京津束裝待發者旣决無遊移即徘徊觀望者亦漸更態度此問正積極籌備開會事宜一俟法定人數足時即當電邀南來共籌國事而奠邦基專此奉復順頌度政社國會移滬集會辦事處 
[國會後援會之時局主張]  
　　否認攝政内閣反對英金借欵 
參衆兩院國民後援會爲否認北京僞稱攝政内閣借克利斯浦英金事通電全國各團體一致主張其電文錄下 
（銜略）自號北洋軍閥首領之曹錕擁兵數十萬占地數千里小視國民能力之薄弱專横自恣巳有年矣狼子野心貪婪無厭近復威刦國會驅逐元首駐兵京師窺竊大位纂奪之局巳成冠冕之加不免所欠缺者祗財力耳故前有簽定金法郎之耗近有私借克利斯浦三萬鎊鉅欵之訊不嗣國民之擔負不惜國庫之損失利用僞稱攝政之三四巳辭職之閣員認賊作父違反民意延之國會議長吳景濂百般接洽使借欵告成遣兵與民作戰長禍亂演成亡國之慘我國民一息尙存自不甘斷送於二三國賊之手除另請求移滬集會之國會速函英公使否認外謹電呼籲尙希一致主張以免爲虎生翼資敵以糧也臨電迫切佇候明敎（具應略） 
[全國商聯會離京之提議]  
　　馬炎文去函敦促 
　　馬炎文昨致電全國商聯會評議員云北京全國商會聯合會評議會諸公鑒報載北京全國商會聯合會被封諒係索還甘石橋房屋之誤查本會與政府暫借房屋爲臨時特别會議開會之所本屬一時權宜之計若以同人不肯附逆之故而派兵示威索還房屋即遷移還之可也不附逆不爲罪同人自出血汗之資奔走國事不爲利誘不爲威脅有義務而無權利十二年矣所以外交公論稍稍重視我商人者亦以我商人純粹義務無利祿之爭也民國不幸軍閥專横窺竊神器不過逞一時之淫威將見冰山之必倒傳曰多行不義必自斃子姑待之今之非法攝政得母類是諸公乃淸白商人何必靦面乞憐一再剖白豈以不附逆而有遺憾耶張副會長巳不能自由行使職權諸公之輪流主席意欲何爲望速聯袂出都在上海總事務所自由集會籌備裁釐加税之方期以遵令實行爲商界謀百年大計若纞戀不捨不免有軟化之嫌母玷我商人淸白溽暑逼人尙祈爲國珍攝書不盡言佇候明敎馬炎文漾 
[沈知事催補參事員]  
　　上海縣沈知事日前召集縣參事會討論縣議會開會事件茲沈知事以參事會尙有缺額三人應照章以次多數遞補補足昨公函上海縣議事會正議長莫錫綸副議長李味青請將參事員應行遞補者三人見示公函云逕啓者縣議會奉省長通令恢覆並准貴議長將參事員名單開送到縣即經函邀各參事員於七月二十日開談話會籌商一切僉謂此次縣會奉令恢復應先將參事員缺額補足再行開會並由秦君硯畦面稱參事員一職於第一届省議員當選後早經辭職巳由候補參事員依次遞補今日係以私人資格到會陳述等語查參事員計額 
 
 
 

Page 14

 
 
第一萬八千一百零六號;中華民國十二年 西曆一千九百二十三年七月二十四號
星期二 * *設七人秦君旣經聲明早經辭職現在到會者祗有唐君詠茗周君采臣潘君伯賢葉君惠鈞四人尙缺三人自應由候補參事員依次遞補足額相應函請貴議長查照將候補參事員應行遞補者三人開單見示以便通知實紉公誼此致上海縣議事會正議長莫副議長李 
[上海縣議會定期開會]  
　　二十六日下午二時 
　　上海縣議會正議長莫錫綸副議長李味青昨至各縣議員函云敬啓者昨准縣公署來函以參事員缺額三人囑將應行遞補者開單見示茲訂於本月二十六日（即夏曆六月十三日）下午二時在也是園開談話會共商函復縣署及確定開會日期届時務請撥冗蒞臨無任盼禱此致云云 
[巿議會規復巿政之進行]  
　　上海巿議會議長賈季英副議長吳叔田董事會董事陸崧侯顧韾一楊東山等五人爲請求恢復巿政一事於昨日上午十一時同赴上海縣公署請謁當由沈知事延見之下各議董述明來意並遞呈詞請求規復巿政並查案將案卷鈐記房屋物件一併發還俾便進行而從民意沈知事允予轉呈核奪各董始興辭而出 
[吳縣縣議會致旅滬議員函]  
　　吳縣縣議會會長孔昭晋昨致旅滬議員函云逕啓者恢復議會案奉省長公布本會遵照辦理所有卷宗鈐記等件巳由縣函送到會並於七月十五日談話會公决定於七月二十九日開臨時會議即於是日上午十時舉行開會式爰照縣制第二十條第二十一條先期召集爲此通知即希查照如期蒞會無任盼禱再此次開臨時會正在甫經恢復之後設備手續千端萬緒事出倉猝以致不克於十日前通知合此附聞云 
[江蘇縣聯會定期召集委員會]  
　　八月二日 
　　江蘇議會聯合會通告各委員函云敬啓者八月二日爲本會委員會常會之期茲訂於是日下午二時在小花園事務所開會討論各縣諮訽事件及本會進行事宜案件甚多届時務請撥冗蒞臨共同商榷無任盼禱專此順頌議祺云云 
[航業要訊]  
　　長江加水脚一成此事已從十五號起實行惟現在長江各客帮一再要求本埠三公司懇請格外體卹故三公司昨又協議水脚則照加回佣則額外多扣若干以給各長江帮客商而示特别優待云 
　　近來福州方面驟有大宗貨件運至上海以及華北各埠此間招商局接閩分局兩次來電請加派輪往該局復電巳派新濟而昨日閩分局又來急電云（略謂前電已達除新濟外日内有他輪開來否盼復三北公司現有船由港來閩載貨赴津請速派輪勿再延遲下略）可見閩中積貨之衆需用噸位之亟現時雖有日輪行駛福州上海天津間惟華商多有不欲裝載日輪惜華商輪太少刻下已有不敷調派之憾故中國現時發展航業誠爲刻不容緩之要圖證於現狀益可信矣 
　　法國郵船包島斯號此次在滬裝出之新湖絲共計運往里昻者有四百七十五件往馬賽者湖絲八十件絲頭一百四十八件往米蘭亞威琴等埠計有湖絲等一百八十四件又運往日内瓦有絲頭一百零九件云 
　　連日隂雨此問船廠内之工作均受阻滯日本郵社之横濱丸本定二十八號可以竣工出口者今又爲雨阻延期五天須改至三十一號方可開往大連灣赴美云　　火柴一項中日貿易中之最占巨額者近年以來中國自製火柴廠漸多而出品又逐漸精良故日本火柴之運入中國者亦逐年跌落益以在最近一二年中瑞典火柴輸入較多故日本貨所受之打撃尤甚今將最近十年内運入吾國之日火柴代價額查報如下 
年　　别　貨額單位千兩　年　　别　貨額單位千兩 
一九一三　　　七○三　　一九一四　　　五一三 
一九一五　　　六八四　　一九一六　　　九四二 
一九一七　　　五○○　　一九一八　　　四三二 
一九一九　　一四二四　　一九二○　　　二八一 
一九二一　　　二五四　　一九二二　　　一四六 
照上列表内以一九一九年輸入於中國者最多至上年爲最少矣 
　　法國郵船公司之香博特號從馬賽來華昨巳進口載來之貨件中以白蘭地酒爲最多不下四千箱其中十分之六係轉至北洋各埠餘在上海起卸云 
　　本日提督公司之麥笛遜總統赴美上海又有俄國難民五十人赴西雅圖云 
　　日本京都第一中學校學生三十六名由敎員武本謙吉等率領來華考察中國學務昨得電訊各該生等明日可至上海來滬後尙須往南滿各地視察也 
[華隊公會義勇隊開始募捐]  
　　分四期揭曉　　八月六日開幕 
　　上海總商會前因募集商團華隊公會基金特於去冬就各業中組織募金團頗著成効茲悉華隊公會正常預後四備會員亦發起組織一隊定名義勇隊内分二十支隊及中立隊一隊每隊設正副隊長一人及參謀一人隊員不限人數目的爲一萬二千元已於昨在總商會大廳開幕分四期揭曉第一期揭曉定於下星期一閉幕定於八月六日茲將各支隊隊長參謀等姓名列下（中立隊）隊長郝伯陽副張廷榮參謀屠開泰徐通浩胡筠秋牛惠霖陸葆泉宋雲奇劉景和王衍慶王迪民王廷魁夏必珪陳時俠王韻秋徐芹香方液仙（第一支隊）隊長干庭輝副周德新參謀余即霄沈觀寶（第二支隊）隊長鍾文耀副李輔政參謀張義聲（第三支隊）隊長裴國雄副葛志縱參謀張梓湘（第四支隊）隊長王德棻副鄭益滋參謀梁鼎鋠（第五支隊）隊長陳如松副陸振廷參謀程漁舟（第六支隊）隊長朱勵公副王德明參謀王乃强（第七支隊）隊長姚夢廷副鄭仲箎參謀陳升階（第八支隊）隊長鮑咸鏘副錢理瀛參謀江輔臣（第九支隊）隊長馬伯樂副殷企成參謀聶愼餘（第十支隊）隊長鄭應時副鮑九思參謀王伯笙（第十一支隊）隊長胡學儉副蔡均和參謀余鵬（第十二支隊）隊長順文生副楊文卿參謀過元慶（第十三支隊）隊長李玉書副趙勇昭參謀周夢賢（第十四支隊）隊長余顯恩副差維良參謀黄自强（第十五支隊）隊長張靜之副凌希陶參謀葉逢春（第十六支隊隊長洪星垣副王孝章參謀俞壽潛（第十七支隊）隊長何鹿山副莊悦如參謀崇棣華（第十八支隊）隊長吳潤身副陳家祥參謀劉春洲（第十九支隊）隊長徐漢章副陳文龍參謀忠立（第二十支隊）隊長范松夫副陸子淵參謀孫子皐 
[張志和昨晨抵滬之談話]  
　　南洋華僑之現狀　　被逐來滬之眞相 
　　中國通訊社云新嘉坡南洋日夜學校校長張志和因於國恥日印發二十一條件致被居留政府拘禁共押二月餘於七月十號釋放即押乘浩生輪船驅逐出境張君於十五號抵香港逗留四日旋於九號改乘新寗輪船於昨晨（二十三）九時許抵滬現寓公共租界某旅社張君對人云（以後均係張君自述）（鄙人因印發日本二十一條件即被下獄曾迭向上海各團體呼籲承先後來電援救深可感激鄙人在獄時由南洋學校校董曁諸同事爲實力上與金錢上之援助殊無所苦且每日有小學生名洪水才者送飯至獄得無呼食之虞極爲感佩此次被釋均由南洋親友與上海各團體各報館之力開釋期爲七月十號即日由居留政府押登浩生輪驅逐出境中國總領事曾於鄙人臨行前一日到獄探視一次本月十五號抵香港行動不甚自由逗留四日於十九號改乘新寗輪起程來滬今晨（即昨日）上午九時抵滬途中無他苦並不加以干涉船票本由英政府允給二等艙位後未實行乃由鄙人自購此次同時驅逐出境者四十六人之多鄙人乃其中之一彼輩均係苦力因携現欵不多致被驅逐囑鄙人作一捐啓向船中國人代爲募捐共約三十餘人往昔苦力在船時有偷竊行爲此次則無之南洋羣島中之華僑勢力巳不如前深爲惋惜年來日僑殖民與年俱進良足驚人華僑漸知愛國抵制一層鄙人在獄時有人告及除新嘉坡少動作外其餘各埠牆壁上之（抵制日貨）字樣幾觸目皆是今明兩日鄙人擬分謁各團體藉答厚意）云云聞張君爲宜興人現年四十餘尙擬留滬多日云 
[縣署昨開籌築縣道會]  
　　上海縣知事沈寶昌於日前接奉省令飭即籌辦築造縣道俾全省道路聯絡貫通曾經定期召集巿鄉經董開會籌議乃因天雨各鄉經董未能到齊故未議决昨日午後二時復又邀請各巿鄉經董到署開會籌商進行計到會者上海巿經董陸崧侯閘北巿經董秦貴三引翔鄉經董王際亭蒲淞巿經董沈肇綱法華鄉經董李逖光高行鄉經董談公孚陸行鄉經董陶慕安洋涇經董劉擷雲塘橋鄉經董盛茂祥漕河涇鄉經董張少良塘灣鄉經董錢蔭庭楊思鄉經董穆杼齋閔行鄉經董顧岫雲馬橋鄉經董楊順帆顓橋鄉經董施安生北橋鄉經董楊撰羣欵産經理處總董秦硯畦等十七人由沈知事主席開會後沈知事宣布奉令籌劃縣道情形畢即將縣道籌備處所繪縣道規畫幹路支路草圖遞交各經董閲看並謂縣道關係國脈各省現均籌辦蘇省各縣亦各規畫進行上海豈能落後惟値政欵竭蹶應如何進行之處請爲討論云云各經董會議之下公决辦法三條如下㈠議决縣道局與淸丈局同時並舉設立一處以節經費㈠議决縣道籌備處所繪幹路支路之輿圖作爲縣道草圖㈠議决經費由忙漕項下帶徵上下忙各徵一分漕糧徵二分統共四分呈請省長定奪至五時餘始行散會 
[敎育局規程及施行法之廳令]  
　　上海縣知事奉敎育廳長訓令云案查各縣敎育局局長經巳陸續選任敎育局不日即可組織成立所有公文程式及辦事權限與任用校長手續均應酌定辦法以資遵守前經酌擬敎育局文書程式對於縣知事用呈對於各校及其他敎育機關用公函於敎育行政事項均由縣轉呈惟單純敎育事項得逕呈敎育廳核辦以淸權限而重考成凡縣巿鄉各學校校長應由敎育局局長直接遴選呈請縣知事委任母庸由敎育委員遴薦其他敎育機關主任人員並由敎育局局長遴選呈請縣知事委任呈奉省長指令内開呈悉應如所議由該廳通令遵照辦理並候轉咨敎育部備案此令等因奉此除分行外合行令仰該知事轉飭敎育局局長知照此令 
[寶山縣敎育局所聞]  
　　寶山縣敎育局長巳經省敎育廳令委袁希洛擔任所有敎育局董事擬定袁觀瀾金侯城朱步蘭趙厚生朱經農印湘蓀王農穀顧珍彝等即將由縣聘任其内部職員即就勸學所舊有職員改組聞並無若何更動云 
[交大考試新生之滬聞]  
　　交通界消息北京交通大學此次招考新生報名者竟達一千四百餘人已於二十日在該校舉行試騐錄取名額定正取預科四十名俄文班二十名備取二十名聞俄文班畢業後派中東路服務云 
[中華敎育社會品免税之廳令]  
　　本埠各税務機關奉財政廳長訓令云案奉財政部第五九五號訓令内開准税務處第一四八八號咨開前據中華職業敎育社主任黄炎培呈稱竊敝社於民國十一年二月在上海舉辦第一届職業學校出品展覽會經援引非賣品免税例呈請將各校出品准予免税在案茲定本年八月二十五日至三十日在北京續辦第二届展覽會各校運輸出品往返當在期前後各一個月恐經過各處關卡未知原委或有留難呈請迅予查照案仍賜批准免税先期通令關卡以後遇有各校赴會出品經過一律免騐放行無任稽留所有應備運單擬仍採用上届方式照繕二紙隨文陳乞核定再行刷印分别陳送發寄敬候批示施行等情查該社前在上海舉辦職業學校出品展覽會請予免税會經本處核准通令各關遵辦有案此次該社擬在北京續辦第二届展覽會仍係就各校出品運送陳列核與前案情事相同應准通融援照免税至所送運單二份尙屬適用應由該社照印一百二十份呈由敎育部轉送本處再通令各關遵辦批示該社遵照併咨行敎育部轉飭遵辦去後茲准敎育部咨稱准咨當即令行該社遵照辦理茲據呈送照印運單一百二十份應連同運單咨請通令各關遵辦等因前來除令關遵辦外應檢同原送運單一份咨行查照辦理等因到部查中華職業敎育社於上年二月在上海舉辦第一届職業學校出品展覽會所有各校運輸出品曾經本部照錄運單式樣令行各廳關局騐明品類數目確與該社所塡運單相符並無夾帶情弊一律免徵税釐放行在案此次該社在北京續辦第二次展覽會仍係爲比較成續提倡職業敎育起見與尋常販運性質不同所請援案於各校出品免徵税釐應即准除分行外合亟照錄運單式樣令仰該廳長查照辦理可也此令附抄件等因到廳奉此合亟抄錄運單式樣令仰各該局所長遵照遇有上項運輸出品經過騐明品類數目與該社所塡運單相符並無夾帶他貨准予援案免徵放行此令 
[曁南校董挽留趙校長]  
　　曁南學校趙校長自提出辭職書後校中各部挽留詳情疊誌本報本月二十二日該校董事部特開會議出席者史量才（沈信卿代表）嚴孟繁（袁觀瀾代表）袁觀瀾李登輝黄任之簡照南）胡道南代表）林熊徵（許冀公代表）韓希琦等先請趙校長出席聲述辭職理由校長退席各校董披閲校中各部及同學會等挽留校長函件乃一致主張慰留僉謂校長爲全校行政之首曁南正在進行時代校長辭職必致根本動搖萬難成爲問題立即議决二條㈠趙校長辭職一致公决挽留㈡對於在寗學生自治會函電主張復函剴切誥誡議决後趙校長旋復入席與各校董辯論辦理之困難各校董復切實聲明無論如何困難校董會當盡全力扶助不可辭職云後又改議學校村根本法問題議决如下學校村組織大綱經衆討論修正各點仍公推校長起草後再行交議云 
[耶敎夏令兒童義校消息]  
　　本年共設七十三所 
　　基督敎夏令兒童義務學校本年上海一埠共設七十三所學生四千餘人較去年多三十一所經費約需三千餘元其中六十校之經費均歸各區自行籌劃惟浦東方面十餘校略加補助約一二十元不等商務印書館特捐贈該會草簿鉛筆圖書紙等文具約値洋百有餘元上星期五下午四時特開各校校長會議關於舉行休業式本年主改往年之聯合辦法爲分區辦法即分爲下列七區（一）北四川路區（二）西門區（三）南巿區（四）滬東區（五）滬西區（六）滬中區（七）浦東區關於奬品由總部當發給奬牌十塊其支配方法爲上海六塊浦東四塊云 
[聯太平洋會籌備改組]  
　　改爲中國協會 
　　聯太平洋會第二次敎育會議已在舊金山舉行第二次太平洋科學會議亦定於下月中在澳洲召集我國科學家與會者甚形寥寥上海聯太平洋會現因明年檀香山召集第二次商務大會希望華商多派少年英俊之代表前往參與故擬將會務改組爲全中國之協會公舉華人爲會董並由旅滬沿太平洋各國之僑商各舉一代表加入每星期舉行聚餐會一次以期各國商業要人時集一堂聯絡感情俾成一通力合作之團體遇事互相協助現該會幹事等正在積極進行云 
[工商友誼會常會紀]  
　　討論各種要案 
　　本埠工商友誼會於前晚八時開星期常會首由主席報告討論議案經衆公决各事如下㈠對南下議員之切實表示公决（甲）推舉童理璋楊舜卿陶鳳威等前往議員處詢問一切（乙）電促在京議員從速南下（丙）江西路商總聯會攻撃南下議員視該會爲不澈底並與各工團取一致態度㈡報載蘇督軍齊燮元增兵崑山禍蘇害民擾亂治安人心遑遑公决致電警告㈢厦門巿民大會主任陳文總被刺案公决電臧致平負責交涉對日經濟絶交更進一步㈣報載意國軍械售與北方軍閥案公决一致反對並請意公使注意㈤歡迎法律顧問何世楨博士赴菲出席萬國律師大會均贊成㈥本會第四届徵求會友及一切進行問題公决開會友特别會議討論均通過末主席報告會友沈翰章向業中華糖果公司今無故被歇要求本會向該公司交涉又華界會以迭次來函報告華界巿政不良有碍衛生應向當道警告等事議畢十時散會 
　　附該會致厦門臧致平請向日領交涉陳文總案電厦門臧總司令鈞鑒日人指使台灣浪人謀害外交巿民會主任陳文總警耗傳來羣情憤激陳君熱心愛國無辜遭此毒手應請我公負責交涉速向駐廈日領嚴重抗議並嚴緝兇手取締臺人不法行動以保民命而儆兇頑臨電不勝迫切之至上海工商友誼會叩漾 
[商總聯會常會紀]  
　　上海各路商界總聯合會（美倫里）昨晚舉行星期常會到南京路等二十二路出席代表二十三人議决案件㈠現時對日外交緊急各分會提出對日運動案件及議决應行執行各案均移交外交委員會積極進行并規定外交委員會每星期開會兩次遇有重大議案隨時由理事長召集之㈡浙江路及各界來函詢問本會對於江西路新總會遭各界指摘之態度并是否須正式聲明衆意本會對於政局主張早巳發表江西路總會如何主張或外界如何態度本會均不便聞問亦無聲明必要惟本會始終抱定合併宗旨仍應請代表分頭接洽積極進行合併手續務使早日成功以免外界間言議畢將其他進行各案分别交由委員會辦理遂即散會 
[上海商業巿况彙錄]  
　　金融 
　　昨日銀幣巿價頗極平稳早午兩巿皆係七錢二分零五毫與上日收盤相同本街各莊用途不廣中國銀行由蘇州運來洋五萬元 
　　銀拆早巿之價爲五分午巿收盤仍無升降比較前日小去一分中國銀行裝往杭州大條一百六十條又裝去南京大條六十八條昨晚止各銀行曁本街銀莊查倉存底現銀二千四百三十萬兩現洋三千三百三十一萬元大條三百六十條 
　　公債票 
　　昨各種公債交易依然暢旺巿場買賣無所軒輊故人心略見平定價格緣以回高金融公債現貨千元票開盤六十九元七角嗣後逐步高至七十元零四角收盤雖退去二角比上週末巳好起七角五分七月期全巿成交價均在七十元零一角至七十元零六角半之間收盤計七十元零二角半比上週末提高半元八月期最高價到過七十一元一角收盤時因現後回軟致亦隨而趨疲價爲七十元零五角半計高八角五分九月期結果比上週末增漲八角收盤價爲七十元零六角整六現貨開盤五十一元八角旋因賣戸暢旺故價略鬆動收盤計五十一元四角計高二角五分七月期開盤初由五十二元遂步跌至五十一元半收盤巿况益疲價又跌去一角比上週末只奸起三角八月期結果比上週大一角五分收盤價爲五十一元六角五分九月期收盤五十一元七角半計高一角償還八釐交易平常價格終日穏定收盤爲二十六元二角計漲三角整理七釐已久無成交昨日忽略有做開價計六十元五年大票計五十七元二角五分受主甚爲寥寥故未繼續揭曉云 
　　國内匯兑 
　　昨（二十三日）内匯巿價變化仍多京津銀價比上週縮小五錢北京銀滙價計一千零四十六兩半天津銀滙爲一千零五十四兩五錢北京銀元小五角價計一千零一元半天津銀元跌二角五分價爲一千元零五角濟南濟平勿動價計一千零三十五兩銀元奸起一元計一千零六元青島膠足低一兩價爲一千零六十七兩銀元則提高一元爲一千零八元萬縣九七平銀高十兩價計一千零六十五兩銀元同增十元爲一千零六十五元重慶九七平銀價爲一千零五十兩比上週未大十兩成都九七平銀暴跌五十兩價計一千零十兩而洋匯各無開出成都洪價趨跌原因或者係電報之誤漢口洋例價計一千零三十四兩半比上週末高二錢五分銀元則跌去二元二角半價計一千零五元餘如烟臺烟估仍爲一千零四十二兩銀元爲一千零一元宜昌宜平價計一千零三十七兩銀元爲一千零二十元九江安慶銀元各爲一千零七元南昌一千零八元蕪湖價計一千零六元蚌埠徐州淸江温州銀元各爲一千零五元南京鎭江揚州無錫常州宜興常熟等滙價俱爲一千零二元蘇州一千零一元南通嘉興湖州銀元各爲一千零二元五角杭州寗波紹興餘姚等銀元同計一千零三元蘭谿計一千零四元半海門一千零元福州銀元爲一千零十六元厦門爲一千零十四元奉天一千零十四元哈爾濱銀元爲一千零十一元均與上週情形相同云 
　　上海商業儲蓄銀行國内滙兑二十三日行巿報告云今據京津來電銀滙各跌落五錢計京爲一千零四十六兩五錢津爲一千零五十四兩五錢洋滙北京仍爲一千零零一元五角天津每千元祗貼滙水五角漢電洋例爲九百六十八兩三錢七分五厘計滙漢每千兩合規元一千零三十四兩五錢較前巿漲起二錢五分洋滙仍爲一千零零六元川匯銀洋巿價俱漲銀滙一律漲十兩洋滙一律漲十元計重慶爲一千零五十萬縣爲一千零六十五成都爲一千零七十烟台銀匯未動國幣滙價漲起一元爲一千零零八元英洋每千元仍貼一元緣該埠英洋厘常較國幣行巿小去四五厘之间也青島銀滙跌落一兩爲一千零六十七兩洋滙漲一元爲一千零零六元港紙掛牌爲七四七五廣州雙毫巿况稍好今電每百元合規元六十四兩六錢二分半較之前巿漲起一二五矣此外皖之廬州漲起二元爲一千零十元陜之西安跌落十五元爲一千零三十五元餘巿未動 
　　外幣 
　　昨（二十三日）各種外幣巿况平穏華洋各商進出交易以英美日三票爲最旺港票受主尙好故價格同呈漲風英票成交買價爲九元一角六分比上週末好起一分美票買一元九角六分半計高五厘日票買九角六分三厘港票計一元零二分二厘比上週末各漲一厘馬克買戸稍見減少成交買價仍爲一元四角五分坡票買一元零四分半荷票計七角四分半法票買一角二分羅卜一千元新票計二兩百百五十元票計一兩五元至二十五元票買價爲四兩五百元老票買三兩較上週末巿價均無上落云　　金巿與匯兑 
　　昨日星期一大條銀例無報告九月份標金毛盤頗堅其價爲三百四十兩零八錢嗣漲至三百四十一兩一錢先令揭曉長二五法滙大五法郎印匯大二羅比二五美滙大半元嗬滙大一盾香滙小二五東滙小半分新滙小半分德滙小二萬馬克其時標金爲三百四十兩零八錢銀行賣出九月份先令價三先令○三七五買進三先令○四三七五又賣出十月份價三先令○二五賣進三先令○三一二五又賣出九月份美匯價六十九元八七五買進七十元又賣出十月份六十九元七五買進六十九元八七五又賣出九月份東滙價六錢九分八七五買進六錢九分七五又賣出十月份價七錢買進六錢九分八七五標金則因而小至三百四十兩零二錢嗣後巿况較平銀行賣出九月份先令價三先令○三一二五買進三先令○三七五又賣出十月份價三先令○一八七五買進三先令○二五又賣出九月份美匯價六十九元七五買進六十九元八七五又賣出十月份價六十九元六二五買進六十九元七五又賣出九月份東滙價七錢買進六錢九分八七五又賣出十月份價七錢○一二五買進七錢所以標金最高至三百四十一兩五錢後至收盤時巿况又回硬與開盤價相等人心亦較稍弱以致標金步跌至三百四十兩零一錢收盤烚赤仍未做開午後標金頗爲平穏祗有四錢之上落開盤爲三百四十兩零一錢未開先令好至三百四十兩零五錢先令揭曉弗動標金爲三百四十兩零三錢各滙巿况仍與上午收盤價相同銀行賣出九月份先令價三先令○三七五買進三先令○四三七五又賣出十月份價三先令○二五買進三先令○三一二五又賣出九月份美匯價六十九元八七五買進七十元又賣出十月份價六十九元七五買進六十九元八七五又賣出九月份東滙價六錢九分八七五買進六錢九分七五又賣出十月份價七錢買進六錢九分八七五標金平定仍爲三百四十兩零二錢後爲三百四十兩零五錢收盤先令等交易極爲淸淡云　　紗花 
　　昨日星期一客帮所辦棉紗較形活動牛莊與汕粤等帮買進甚多總計各帮成交現本紗三百餘包現日紗三百包下月份期約一千包二十支本紗略軟十六支紅團龍漲銀數錢餘皆平平日紗漲銀二錢五分至五錢交易所標準紗亦較星期六漲銀五六錢公會小包全無售開寶成紗廠開出十六支如意現貨大包一百數十包價一百四十五兩五錢凈盤内外紗廠開出二十支水月（兩星期出）五百大包價一百六十五兩以上兩牌均爲廣帮直接向廠家買進東方紗廠開出十六去文明八月份大包一百包價一百四十八兩扣們三品紗電報小去四五角美棉電報無巿印度花電朋搿而跌四個羅比白洛去跌二羅比奥浮辣跌一羅比紗巿形勢仍屬穏定 
　　昨日棉業交易所之通州棉花標準巿價近期遠期均好一錢至二錢不等九月份期三盤最高三十九兩七錢十月份收盤三十六兩一錢五十一月份三十五兩二錢十二月份三十五兩一錢現貨棉花三新紗廠購現送廠陜西花二百件價四十兩又東華紗廠買進印度花平搿而一百件價三十六兩阿古拉二百件價三十七兩五錢大麥梗二百件價三十九兩五錢 
　　絲巿 
　　昨日洋莊絲巿依然淸淡廠絲期貨惟美莊討發電報成交無聞七里干經法莊方面略有細條份絲之需求絲價則乂傾賤二三十兩下等大經亦有談成陳貨售價仍舊期貨較增二十兩黄灰絲經均無交易巿勢趨疲云 
　　茶巿 
　　昨日本埠洋莊茶巿路莊兩路之綠茶去路依然暢達其中貢熙一項白頭行家需要尤殷故交易亦較他貨爲旺巿勢仍呈平穏之象貢熙總計成交九百五十三箱婺源屯溪之高莊貨售盤自三十兩至四十兩巿價均較上週見佳本埠土莊貨售盤十八兩較前亦無起落珍眉巿面仍無變動昨由保昌天裕等行買進三百三十四箱售盤自四十六兩至七十一兩貨價平均比較頗爲堅硬路莊大帮巿上存貨漸形缺乏到源亦稀故交易寥寥秀眉針眉等貨英印各莊昨巿仍多需求惟華商鑒於存底之薄弱不肯賤售故洋商雖多談盤問價而成交不過數百箱但售開之價較上星期均巳提高一二兩祁寗兩路之紅茶天裕洋行略有購進祁紅成交一百十六箱價三十六兩寗紅成交一百零一箱價三十一兩巿價均屬堅定云 
　　桐油 
　　洪江桐油二盤在端節前後巳有有叙談因行客雙方態度不同以致遷延巳久至前日夜始得鎭江行家來電調客盤已開計西副十八兩二錢客規惟紮數若干及鎭行售申何價電傳未詳須待鎭信到來方有數目大約與客盤未開之前相彷查此次客盤與春間頭整比較漲上七錢云 
　　尙有本埠新聞等轉入後頁 
 
 
 

Page 15

 
 
第一萬八千一百零六號;中華民國十二年 西曆一千九百二十三年七月二十四號
星期二 * *本埠新聞二 
[友華銀行滙巿報告]  
　　昨日友華銀行滙巿報告云星期六日倫敦大條銀價近期未動遠期長○六二五紐約銀價仍爲六角三分倫敦紐約間滙價長至四元五角九分七五今晨此間滙價掛牌英鎊長至三先公○二五美金長至六十九元五角日金落至七十兩○五錢其他滙價亦隨以更動晨初開盤巿况平投機家多購入旣而轉堅晨間英鎊成價七月份三先令○半便士八月份三先令○四三七五九月份三先令○三七五美金成交價近期六十九元八七五遠期六十九元七五午後巿况穏定收整時英鎊售價高○六二五美金售價高一二五日金售價七八月份六十九兩六二五遠期六十九兩七五銀行滙票定價英滙三先令一便士一二五遠期三先令一便士美滙近期七十一元七五遠期七十一元六二五法滙購價一千二百十五枚星期六倫敦銀巿當地稍有購入巿况穏定紐約巿况沉滯 
[神州醫藥會致縣商會函]  
　　反對違禁藥品管理局 
　　上海縣商會昨接神州醫藥總會事務所函云敬啓者竊上海違禁藥品管理局係根據民國八年總税務事及伍連德先後條陳請設毒藥管理局而設立毒藥係專指嗎啡高根等品有背於烟禁前途者而言理由甚明是該局管理之範圍當以違禁者爲限更毫無疑義乃今據向不售賣違禁藥品之各中藥店來敝會陳述近該局忽另訂中西藥店註册章程强令各中藥店亦須一一同該局註册聞巳行文貴會轉致藥業伏思商業註册早有法令藥商管理亦具明文該局假違禁藥品之名而令不售違禁藥品者納鉅大之税跡近苛歛事屬非法更何怪羣起反對敝會爲全國醫藥之中樞負有維護之責職對於該局令中藥店註册一事絶端反對除已逕與該局交涉外相應函達貴會請加以注意想貴會保護藥業當具有同情也云云 
[一週間之洋布巿况]  
　　商情通訊社譯瑞和祥行報告云本埠疋頭巿面無所變動除少數花色貨外餘無新成交者出貨情形尙佳本週疋頭拍賣中銷數又减共爲三萬九千一百八十九疋玄色貨巿情見漲羽綢計漲一錢半泰西緞亦俏原色布穏定白色布亦見俏銷路大抵在於長江各帮茲將本週拍賣所銷各貨疋數列后原色巿布一一一五五疋玄素羽綢七八四○疋白巿布一四八三八疋色花羽綢五九○疋斜羽綢九○疋粗布七五○疋泰西緞二三一○疋洋紅布六○○疋羽毛四○疋翦絨三二○疋嗶嘰三○疋毛羽綾六○疋玄斜紋布五六○疋小呢六疋 
[一週間浙屬運滬之現洋數]  
　　滬杭甬鐵路同和運銀公司於本月十六日起至二十二日止（即一星期間）代運浙屬各商行號來滬現洋彙誌如下（十六）義沅五千元棉業五千元豐裕五千元衡九三千元億成五千元（十七）怡昌五千元怡春一千元信裕五千元新華五千元祥太小洋二萬角鎰康三萬二千角（十八）致祥五千元泰和小洋一萬角（十九）鴻利一萬元衡通一千元均泰銀賣四十只兆豐三千元祥泰二千五百元（二十一）順成局一千元衡九三千元安裕三千元泰安一千二百元鎰康三萬角（二十二）怡昶五千元祥太小洋二萬角以上一星期間由杭屬各站裝來現洋共計七萬三千七百元又銀寶四十只小洋十一萬二千角均在上海南站卸車即由華運公司按批分送各銀行各錢莊云 
[虬寶各路商聯會開會紀]  
　　閘北虬寶各路商界聯合會於前日下午開第三次董事部會議由副會長顧宋臣主席書記陳維新記錄議案三條錄下㈠本會會所巳於第二次董事會蒙王寶訓君允准將公興路自建之菜塲三層樓爲本會辦公會議之所刻該菜塲巳將次工竣應請董事部籌備添置器具及遷移等費㈡新會所地方寛展亟宜設一義務學校栽植境内貧民子北應請董事部籌劃學校開辦費及基本金㈢現在北京政府因政變諸事停頓巳成無政府狀態國民方面對於外交問題亦現停頓之勢應請董事部負勸導各會員勿忘五九國恥之責所有對日經濟絶交仍照從前大會議决切實履行勿稍懈弛以上各條經衆一致贊成刻日進行矣 
[北工巡捐局催領公債本息]  
　　閘北工巡捐局昨發公函二十二件係專致購買公債者函云敝局前因整理路政發行公債現届第一次攤還本息之期早經登報通告在案各戸持票來局領取者均分别給領惟尊處名下尙有未領本息之票用特函請查照即日憑票領取如此項債票分售與人並乞轉知因於月内一律結束也云云 
[大中華停工中之工人態度]  
　　要求廠主從優待遇 
　　吳淞大中華廠經股東會議决於舊曆六月初九日起暫行停止工作五十天事經該廠各工人得悉以停止工作與工人生活問題大有關係當於昨日（十日）下午召集全廠工人三千餘人在該廠後面空地上開會討論善後辦法當經公决要求廠主從優體恤援照去年日華紗廠停工辦法停工後另給各工人生活並推派代表繕具公函持向該廠總理聶雲台處呼籲其原如下總理先生鈞鑒某等托庇字下卷激殊深近知本廠將停工數月竊思此事影響於吾工人生活者至鉅一停工作即有三千工人失業在先生等或别有不得巳之苦吾儕亦應諒解若能勉力維持不使停工吾儕工人實受其賜否則在此停工時期亦宜妥籌善後辦法工人無任感激先生提倡實業博愛爲懷慈善之心海内欽仰想亦不忍見此三千工人因此啼飢號寒流離失所也且人至無以爲生時何事不可爲如不早爲之計則將來如有危害地方安寗之事誰負其責故此停工中非特關係吾三千工人之生計巳也地方安寗與有涉漹應如何籌謀善後之處想在宏謀碩畫之中吾儕今特提出數事伏乞先生憐而許之（一）停工後有願回里者宜酌量遠近拾予川資（二）於停工時一律優待發給半月工資（三）其不欲回里者宜將廠中工人住房供其住宿不取房租查去歲日華紗廠曾因棉花缺乏停工三月在停工時期每日發給半薪彼日人也猶能如此先生爲中國人且素以慈善名當世想必能與吾人以更優之待遇不然亦應照辦以上諸條要求不奢而能免吾人於流離失所不特吾人感先生之思於紗廠於社會均有利焉幸先生採納云云 
[賴税務司請假避暑]  
　　江海關税務司賴發洛近因天時炎熱擬往青島避暑暫資休息昨特致函江蘇特派交涉公署略稱請假避暑巳奉北京總税務司命令核准即於今日移交副税務司傳德榮暫行代理本職相應函請查照爲荷云 
[甬同鄉會第二届選舉之昨訊]  
　　寗波旅寗同鄉會現巳届第二届選舉職員大會事前先行通告各會員並寄給選舉票等一切手續業已告成遂於前日起開始投票其投票處則爲該會二層樓濱講廳日期爲二十日起至二十五日止每日上午十時至十一時下午二時至四時聞此管理選舉職員共四十八人一切布置甚爲整齊又聞明日（二十五）爲投票最後日期該會即將舉辦揭曉手續云 
[超武艦被平陽輪撞傷之交涉]  
　　承認賠償 
　　浙省超武兵艦日前駛到海門附近突被崇海班平陽號輪船撞傷船身該艦長李朝棟特於前日來滬向該輪局交涉業巳承認賠償超武艦已於日昨駛入江南船塢修理矣 
[時疫流行之可畏]  
　　切望各界注意 
　　連日熱度頗高急痧發生較前爲多西藏路上海時疫醫院天津路紅十字會時疫醫院閘北南巿臨時治疫所均治療甚忙患者槪因生不漯之物及多食生冷之物倉卒發生吐瀉腹痛如絞就中尤以貧民若力居多且往往妄召薙髮匠用不消毒之長針亂刺致傷臟腑法界太平橋大方醫院連日曾用新注射藥治愈數人據時疫醫院等西醫檢騐患者排洩物已發見眞霍亂螺旋程多起當此夏令各界對於衛生應當格外注意也 
[烏鎭路之離奇受毒者]  
　　飲高梁酒　周身痙孿 
　　聯合通訊社云閘北鳥鎭路名利客棧主徐瑞生前晚夜餐時曾購高梁酒三十文與其妻女及司賬某甲分食詎至夜間十時許衆人忽周身痙孿抽顫不巳尤以徐某夫婦及其六歲糼子爲最甚某司賬及徐某十歲女孩比較安靜事爲該棧庽客所聞即邀同鄰居將徐某母子三人車送濟生醫院當經該院醫生詳爲診察認爲受毒即用皮管洗胃一方注射吐劑徐某夫婦及其糼子吐出黑色物頗多該院巳將吐物保存日内擬設法化騐俾知所服之毒究爲何物據云以病狀觀之或係木　子但未能徵實事頗離奇不知徐某夫婦有無生命之危險云 
[老嫗撞斃之又一禀請領棺]  
　　名王金標松江人 
　　華商電車公司三十二號電車三十號司機羅運琪帶同八十五號學習司機陸少全於舊曆五月三十日上午十時許駛至煤屑路碾斃一老嫗屍分數段當時由警將羅陸拘送地檢廳訊供判押並派員往騐棺殮候示嗣有陸秋生者投廳禀稱金滙橋人在杜家行某典舖爲庖人死者陸周氏是小民之母爲此來案認領問官恐有不確着陸往邀隣證再行來案并認屍遺各物在案不料陸秋生一去之後迄今數天未見復來昨午又有王金標者投廳禀稱松江人今年四十二歲現住殺牛公司附近三百四十七號在某處爲燒飯小民之子女則居松江我母王陳氏今年七十二歲舊曆五月三十日往松江欲領孫兒孫女等來滬同居其時擬往火車站乘火車動車行至煤屑路竟遭電車碾斃死狀可慘曾奉派員騐明我母遺下各物各香烟罐内之香烟牌子係送給孫兒者新女鞋一雙係黄皮底尙有舊鞋數雙剪刀一把紅筷一雙茲巳偵查明確爲此偕同地保來案請將屍棺給領車檢察長諭飭靜候問話 
[學商公會准予備案]  
　　上海學商公會昨奉上海縣沈知事函開案奉江蘇省長公署第六一七四號訓令内開案准内務部咨開准咨送上海學商公會會章等件請查照備案等因到部除由部備案外相應咨復查照等因到署准此合行令仰該知事即便查照轉知此令等因奉此相應函知查照 
[天馬會之審查會]  
　　天馬會第六届繪畫展覽會定於八月四日起十日止在西門林蔭路美專第二院舉行本届收集本外埠出品甚多會塲亦較前擴大國　部西畫部之審查問題業巳該會全體會員投票選舉結果王一亭吳昌碩吳杳芬三人當選爲國畫審查員劉海粟玉濟遠汪亞塵三人當選爲西洋畫審查員準定於今日在喬家浜梓園開國　審查會明日在西門美專開洋畫審查會惟本届凡屬該會責任會員一律自由提出出品並聞開會時廣招普通會員云 
[請修太陽廟馬路]  
　　閘北公民顧仲庭劉竹坪昨至滬北工巡捐局工程處函云謹啓者查鐵路北太陽廟一帶馬路久不修築崎嶇凸凹行人苦之每逢天雨地形低者竟積水没踝來往更爲不便務請從速興修藉維路政云云 
[私用賬洋之控究]  
　　伊文思圖書館大班西人指控寫字蘇州人洪永春自去年九月一日起至本年七月二十一日止私用賬洋一千八百七十七元五角四分昨晨由虹口捕房派探譚鳳池將洪拘解公共公廨請究中西官略訊一過判被告押候下禮拜一再訊 
[僞造金飾之押儆]  
　　寗波人婁天佐紏黨在唐家弄僞造假金飾質洋化用被探目楊阿泉包探陳儒海將婁及倪阿仁拿獲並向各押當吊出此項僞物解由公共公廨押候查究巳誌前報茲由捕房查明倪對於此案並無關係而婁之同黨周順卿迄未查獲昨晨將婁等解廨禀由中西官質訊之下判决婁押西牢三月並提同黨懲辦倪斥釋僞飾交給各當押店銷燬 
[冒刻圖章案展期再訊]  
　　蘇州人王法明於前日串同在逃一人冐刻寗波路祥裕錢莊圖章揑寫字條向河南路時新洋貨號内騙得往來摺子一扣復用時新名義向祥裕莊圖騙洋三百元當被莊察悉鳴捕將王拘押昨解公共公廨即據包探王松泉投訴前情以本案尙須調查請爲展期研訊等語俞襄謝得禀商之美雅副領事判被告押候展期七天再訊 
[混用僞小洋之獲究]  
　　王大寶楊福弟孫東生三人不知何來鉛質小洋數十角前日在巿混用被探查獲搜出一併帶入捕房昨解公共公堂經中西官訊供一過判被告三人押候查明該僞小洋來歷再行訊核 
[騙貨變賣押半年]  
　　廣東人黄展雲在北河南路五百二十九號門牌開設籐器店因濫出上海銀行支票向廣東路五百六十六號門牌周小炳皮箱店窗山路奚老根籐椅店騙買皮箱十隻籐椅四把變賣棄店而逃周等持票向上海銀行取欵無着始報告捕房前日由包探江標將黄緝獲昨晨解送公共公廨經李襄讞會同英威副領事質訊之下以黄詐欺屬實判押西牢半年示儆 
[控究索詐巨欵]  
　　徽州人汪惠如在租界蓬路開設鴻濟當舖前日扭四馬路開茶館之丹陽人紀增壽至四區四分所控稱去年六月被紀在大束旅社詐去洋五百元前日又被軋至南洋旅館以手槍恐嚇詐索洋三百元今日約在曹家渡洋酒店過付鳴警拘案等情經李李署員質訊之下在紀身畔抄出原贓轉解司法科核辦 
[原被各交三十元舖保]  
　　趙德高控張阿才王善三在馬路行兇一案昨晨由廨傳訊原告延律師上堂聲訴前情以原告起訴後彼告亦延律師控告請出提票核示云云而被告等三代表律師到堂代辯並請展期中西官核判原被各交三十元舖保聽候傳訊 
[欠欵限七天理楚]  
　　萬國儲蓄會前延逖百克律師代表投法公堂控華福康不理巨欵求追後挺押不理奉判候傳華之保人到案再核在案昨又提訊保人由華瑞康代到稱父親等均不在申華福康係商人之胞兄現今請願設法還欵等語中西讞員判華瑞康交四千元人銀並保出外限七天理楚 
[拐賣養媳候究]  
　　恒豐路萬興煤炭店主婦陸徐氏紹興人其子陸玉林有一弟婦小字顧瑞雲今年十九歲係章養媳在家去年九月初八日忽然失踪四處找尋無着茲己查明遭同居之任裘氏將瑞雲拐到紹興托其母裘陳氏輾轉售賣陸徐氏陸玉林調查查明確同赴紹興將瑞雲並裘陳氏任裘氏三人同到上海店中之後即鳴警拘送警署解送司法科咋送地檢廳當奉檢察官提案預審之下判顧瑞雲交由陸徐氏陸玉林母子領回管束裘陳氏母女判分别收押候究 
[科罰一羣賭徒]  
　　老閘捕房二號捕頭開立根偵悉有人在浙江路八百八十八號屋内聚賭捕頭於前晚率同中西包探前往查獲當將頭家王世金賭徒方貴卿陸明山李連生陳元山江志卿俞德甫等十八人連同賭具一併帶入捕房着將頭家拘留餘人准各存洋十元保出昨奉公共公堂傳案訊明官判王世金罰洋一百五十元無洋改押西牢兩月賭客到案者各罰洋五元不到案者保洋充公賭具銷燬 
[請究希圖自殺之俄人]  
虹口捕房前晚得報謂有俄人狄維得斯提耳斐提氏在北山西路五號屋内希圖自殺捕頭當派六號西探貝浦馳往將該俄人帶回捕房昨解公共公廨中西官諭被告押候訊核 
 
 
 

Page 16

 
 
第一萬八千一百零六號;中華民國十二年 西曆一千九百二十三年七月二十四號
星期二 * *[出售毒藥之科罰]  
　　北四川路五號門牌大同春藥房私售毒質藥品違犯禁例經該管捕房檢舉於公共公廨出單飭令探目蔣阿林協同七十號西捕於昨將該藥房主廣東人周仲儀傳案首由該西捕上堂禀稱日前我在禮查飯店見有美國輪船水手命出店往外購得高根洋三元詢悉係向被告之藥房購買我亦以洋一元交給該出店並與同往至該藥房購得嗎啡故被告違犯禁令証據確鑒應請嚴辦云云質之周供出售此藥不知係屬違法等語中西官判周罰洋一百元充公並派捕帶同周仲儀前往大同春抄查所存之嗎啡高根等毒藥銷燬 
[花會賭徒之罰儆]  
　　公共捕房車務正巡史賓林斐爾前日午後帶同特别巡捕在新閘梅白格路查獲花會賭徒吳大寶林良美李阿五蔡阿榮婦人陸王氏及往賭之周阿二曹阿三陳老五王銘志陳立生婦人王李氏白吳氏等三十人連同花會字據一併帶人捕房昨解公共公堂經中西官訊實判爲首五人各罰洋五十元餘人各罰洋五元一併充公花會字據焚燬 
[婦人縊死命案之傳訊]  
　　閘北國慶路敦睦里甬人張勞生之妻藥氏於上月杪自縊身死經地檢廳騐明等情已詳前報茲悉死者母族方面曾在檢廳訴葉氏之死伊夫張勞生頗涉嫌疑是以車檢察長昨飭法警壽康票傳張榮生及十圖地保沈岐山廳研訊矣 
[貪載溺斃渡客]  
　　周家渡義渡船戸周長生前日下午四時許多載渡客由浦西開往浦東駛至中流力不能支以致一客墮入浦中周急即打撈巳經不及水巡船巡警將周長生拘送水巡隊昨送地檢廳午刻奉檢察官訊供之下判周收押着派人前去打撈屍身一俟撈得禀候相騐 
[持斧傷人之拘究]  
　　甬人徐長根吳田有昨在西德華路與江之利細故口角即持利斧砍傷江之頭顱當經包探陳儒海查見將受傷人送院醫治一面將徐吳二人拘入捕房押候解究 
[細故毆人之拘訊]  
　　住居閘北夏家弄之蘇州婦人朱周氏及其女招弟因與比隣江湖醫生湖南人任春霆爲用自來水起衅被任紏集革警郭玉山郭玉田許德明等十餘人兇毆受傷攫去金項練金戒等物巳紀前報前日有該處居戸二十七人公呈四區歷訴任郭諸人擾害地方情形經劉署長提到任妻黄氏郭玉田許德明三名轉解司法科核辦矣 
[汽車撞傷行人併紀]  
　　某號汽車於昨日上午十一時許駛經滙山碼頭撞倒行人陳阿成頭足均受傷經提　橋捕房印捕拘汽車夫入捕房請示奉捕頭諭着送受傷人往同仁醫院醫治再核又有某號汽車於昨日下午二時駛經吳淞路撞倒人力車夫通州人王定能眼睛受傷經虹口捕房日捕帶入捕房由五百零四號華捕車送同仁醫院醫治即持傷狀單呈報捕頭候示 
[汽車撞傷行人案之發落]  
　　鄉人尤和尙於日前行經法大馬路大自鳴鐘前被王寶定所駕之汽車撞倒跌傷頭額左腿等處後由巡捕到來抄錄號碼一面將尤車送醫院醫治昨因痊愈出院由捕房飭探將兩造傳至法公堂請究先由尤和尙稱是日民人搭乘電車至大自鳴鐘下車欲至對街甫經行至馬路中央詎王之汽車忽然冲出一時不及避讓致被撞傷求請訊究詰之王寶定供原告從電車旁走出以致肇禍等語捕頭探是日飭探查得實係被告司機違章所致請核聶讞員商之法副領事葛君判王罰洋五十元充公外再賠償原告損失洋十元以儆 
[公共公廨訊案彙錄]  
　　昨日下午公共公廨民四庭由陸襄讞會同美雅副領事訊理各案併誌如下（一）信半公司延羅傑律師聲請破産案結果順裕煤號之請求不准其利息應仿照常年七利計算債權人赫禮湯穆生華盛公司屢傳不到應予註銷（二）王荇佩延許理律師訴章壽卿火欵案結果被告無故不到原告呈堂之證據認爲確鑿可信應准予即時判决着被告照數償還堂費歸被告負　（三）李永和延高露玲律師訴茅耀庭欠機器價洋案結果本案應否由本廨管轄候訊明外再行核辦被告茅耀庭准具結交保（四）振興公司訴孟纑堂不還保証全案被告代表甘維露律師請求改期結果照准（五）連志浩訴陳顯庭欠欵案此係城内審判廳來文協傳被告前去執行結果交來吏帶回歸案執行 
[寰球會代聘敎員]  
　　寰球中國學生會介紹部消息有某大學託聘機械工程敎員一席月薪其豐以歐美回國學生而富有敎授經騐工塲經騐者爲合格如有願應聘者可向該會介紹部接洽云 
來函 
[巿民大會來函]  
　　逕啓者昨報載敞會紀事錄一則内有許議長主席一語查敝會並無姓許議長諒係評字之誤希即將來函照登以符事實此請撰安上海對日外交巿民大會啓二十三日 
[南通三餘鎭警察分所來函]  
　　逕啓者敝處於隂曆四月間來一瘋癲女子詢問來歷據稱住上海虹口父名袁方圓該女年十五歲被母虐待逃出云云當經敝分所出示招領並將此事登載南通及通海新報迄今未見有人認領爲特函請登入貴報俾衆週知無任禱盼南通縣警察第三分所啓七月十五日 
[商科大學來函]  
　　敬啓者頃有人來函謂頃見中國商業公學章程載有畢業後可直接保送商科大學一項詢敝校是否認可查敝校定章招收新生全憑試騐入學並無保送辦法恐滋各界誤會特此鄭重聲明上海商科大學謹啓七月二十三日 
專件 
[江蘇暫行縣巿鄉制並選舉章程（續）]  
　　江蘇暫行巿鄉制 
　　（第二章）巿鄉議事會）第一節員額及任期第二十二條巿議事會議員以二十名爲定額巿人口滿五萬五千者得於前項定額外增設議員一名自此以上每加人口五千得增議員一名至多以六十名爲限第二十三條鄉議事會議員按照人口之數定之其比例如左人口不滿二千五百者議員六名人口二千五百以上不滿五千者議員八名人口五千以上不滿一萬者議員十名人口一萬以上不滿二萬者議員十二名人口二萬以上不滿三萬者議員十四名人口三萬以上不滿四萬者議員十六名人口四萬以上者議員十八名第二十四條巿鄉議事會議員由本巿鄉公民互選任之巿鄉議事會員選舉事宜照另定選舉章程辦理父子兄弟不得同時任爲議員若有父子兄弟現爲巿董事會總董董事或鄉董鄉佐者不得爲該議事會議員第二十五條巿鄉議事會各設議長一名副議長一名均由議員用記名單記法互選其細則由規約定之第二十六條議員以二年爲任期每年改選半數若議員全數同時選任者其半數即以一年爲任滿前項一年任滿之半數以抽籤定之若全數不能平分者以多數爲半數第二十七條議長副議長以二年爲任期任滿改選第二十八條議嗣瘃議長副議長任滿再被選者均得連任第二十九條議員因事出缺至逾定額三分之一者應即補選第三十條議長因事出缺以副議長補之副議長因事出缺應即互選第三十一條補缺各員其任期以補足前任未滿之期爲限第三十二條議員及議長副議長均爲名譽職不支薪水議長副議長有辦公必需之費用得給相當之公費其數目由巿董事會或鄉董定之第三十三條巿鄉議事會各設文牘庶務等員其員額薪水以規約定之文牘庶務員不限以公民由議長遴選派充第三十四條鄉公民會議員無定額以本鄉公民全數充之鄉公民會設議長副議長均由會員互選其任期及再選照第二十七二十八條辦理若因事出缺照第三十條辦理薪水公費照第三十二條第一第二項辦理 
第二節職任權限第三十五條巿鄉議事會應行議决事件如左㈠本巿鄉行政範圍内應行興革整理事宜㈡本巿鄉規約㈢本巿鄉經費歲出入預算及預算正額外預備費之支出㈣巿鄉經費歲出入决算報告㈤本巿鄉經費籌集及處理方法㈥本巿鄉選舉上爭議㈦本巿鄉職員辦事過失之懲戒懲戒細則以規約定之㈧關涉巿鄉全體訴訟及其和解之事第三十六條議事會議决事件由議長呈報該管縣知事查核後移交巿董事會或鄉董按章執行第三十七條議事會有選舉巿董事會職員或鄉董鄉佐及監察其執行事務之權並得檢閲其各項文牘及收支賬目第三十八條議事會於巿董事會或鄉董所定執行方法視爲違背法令或妨碍公益者得聲明緣由止其執行若巿董事會或鄉董堅持不改得移交縣議事會公斷若於縣議事會之公斷有不服時得呈由本管縣知事請省議會公斷第三十九條鄉公民會職任權限照鄉議事會辦理第三節會議第四十條巿鄉議事會會議每季一次以二月五月八十一月爲會期每會期以十五日爲限限滿議未竣者得由議長宣示展限十日以内其有臨時應議事宜經本管縣知事之通知及巿董事會或鄉董之請求或議員全數三分之一以上之請求者均得隨時開會每届會議應由巿董事或鄉董將本届應議事件距開會五日以前通知議事會議員其臨時會議事出倉猝者不在此限第四十一條會議時議長如有事故以副議長代理若副議長並有事故由議員公推臨時議長代理第四十二條會議非有議員半數以上到會不得開議第四十三條凡議事可否以到會議員過半數之所决爲定若可否同數則取决於議長第四十四條會議時巿董事會職員或鄉董鄉佐均得到會陳述意見但不列議决之數第四十五條凡會議不禁旁聽其議長視爲應行秘密者不在此限第四十六條會議事件有關係議長副議長及議員本身或其父母兄弟妻子者該員不得與議議長副議長如有前項事由照第四十一條辦理議員半數以上有前項事由因而不能議决者由議長將該件移交縣議事會或鄰近之鄉議事會代爲議决第四十七條會議時議員有不守規則者議長得止其發議違者得令退出因而紊亂議塲秩序致不能會議者得令暫時停議第四十八條旁聽人有不守規則者議長得令其退出第四十九條議事規則及旁聽規則由議事會自定之第五十條鄉公民會會議照鄉議事會辦理 
　　（第三章巿董事會）第一節員額及任期第五十一條巿董事會設職員如左總董一名董事一名至三名名譽董事四名至十二名董事以該巿議事會議員二十分之一爲額名譽董事以其十分之二爲額第五十二條總董以本巿公民由該巿議事會選舉呈由該管縣知事申請民政長委任第五十三條董事以本巿公民由該巿議事會選舉呈請該管縣知事委任第五十四條名譽董事以本巿公民由該巿議事會選任之第五十二五十三及本條選舉事宜照另定選舉章程辦理第五十五條總董董事以二年爲任期任滿改選第五十六條名譽董事以二年爲任期每年改選半數若同時就任者其半數即以一年爲任滿前項一年任滿之半數照第二十六條第二項辦理第五十七條總董董事均支領薪水共數目以規約定之名譽董事不支領薪水第五十八條董事會職員任滿再被選者均得連任第五十五條董事會職員不得同時兼任該議事會議員若有由議員當選者應辭議員之職父子兄弟不得同時任董事會職員第六十條總董如有事故以董事内年長者代理年同則以居本巿較久者代理若再相同以抽籤定之第六十一條總董董事因事出缺及名譽董事因事出缺至逾定額之半者均即補選第六十二條補缺各員之任期照第三十一條辦理第六十三條巿董事會因執行各事有應設各項辦事員時由總董遴選派充不限以公民但須經董事會之公認其細則以規約定之第六十四條巿董事會得設文牘庶務等員其員額薪水以規約定之文牘庶務員不限以公民由總董　選派充或按地方　形即以該議事會文牘庶務員兼充之第二節職任權限第六十五條巿董事應辦事件如左㈠議事會議員選舉及其議事之準備㈡議事會議决各事之執行㈢以法令委定辦理各事之執行㈣執行方法之議决第六十六條董事會於議事會議决事視有違背法令或妨碍公益者得聲明緣由交議事會覆議若議事會堅持不改得移交縣議事會公斷不服者照三十八條第二項辦理第六十七條總董總理專事會一切事件凡董事會公文函件均以總董之名行之第六十八條董事及辦事員輔佐總董分任董事會件第六十九條名譽董事參議董事會應行議决事件第三節會議第七十條巿董事會每月舉行職員會議一次每届會議董事會文牘員應將本届應議事件距開會三日以前通知各職員第七十一條會議時以總董爲議長總董如有事故按照第六十條以其代理者爲議長第七十二條會議時非董事會職員全數三分之二以上到會不得議决議决方法照第四十三條辦理會議時辦事員就該管事務亦得到會與議第七十三條會議時議事會議長副議長議員得到會陳述意見但不列議决之數第七十四條會議事件有關係議事會職員本身或其父母兄弟妻子者該員不得與議總董如有前項事由照第七十一條第二項辦理董事名譽董事全數三分之二以上有前項事由因而不能議决者將該件移交本巿議事會代爲議决第七十五條凡議决事件應隨時報告議事會并呈報縣知事存案（未完） 
公布欄 
[江蘇高等審判廳]  
　　民庭判决洪令壽與洪高氏因離婚述訟上訴一案（判决王文）本件上訴駁斥第二審訟費由上訴人負擔 
　　刑庭判决願翰　等因營利强賣略誘一案（判决主文）原判撤銷顧翰鄉共同營利略誘之所爲處四等有期徒刑一年褫奪爲選舉人之資格終身未决期内羈押日數准以二日折抵徒刑一日顧茂卿共同營利略誘之所爲處四等有期徒刑一年褫奪爲選舉人之資格終身未决期内羈押日數准以二日折抵能刑一日宋亭安預謀民受被營利略誘之所爲處四等有期徒刑一年褫奪爲選舉人之資格五年禾决期内覊押日數准以二日折抵徒刑一日顧亭加無罪訴訟費用由顧翰卿顧茂卿宋亭安連帶負擔楊文輝因傷害人致篤疾上訴一秦（判决主文）原判關於處刑及執執行刑部分撤銷楊文輝共同傷害楊鳳翔楊緆麟致篤疾之所爲各處一等有期徒刑十年並各褫奪公權全部十年應執行徒刑十五年併褫奪公權全部二十年未决期内覊押日數准二日折抵徒刑）日楊文輝其他部分之上訴駁斥訴訟費用由楊文輝負擔 
　　批示王劉氏狀一件爲伊子王光華與朱慕嘉因欠欵涉訟一案奉判不明請復核由狀悉案經判决毋庸多瀆此批以上七月二十二日 
[上海地方審判廳]  
　　批示一件李瑞林請求令債務人照判交欵由狀悉仰候依法辦理此批一件邱錦雲聲請照判執行由狀悉候訊明核辦此批令一件席文卿聲請銷案由狀悉應准銷案此批一件倪東岩請領銀洋由狀悉仰於本月二十三日上午九時持證來廳具領此批一件李伯賢具領欵項並請展限柏狀悉交洋一百元暫存餘欵仰即迅速繳淸所請展緩之處碍難　准此批　一件沈廷棟具領賬簿由狀悉仰於本月二十五日上午十時持證來廳具領此批一件施柏生聲請執行由狀悉張祥生已具銀洋一百五十元餘欵准予飭追可也此批一件陳鴻勳聲請執行由狀悉巳飭傳訊迫矣仰即知　此批一件陳麗泉具領銀洋由狀悉仰於本月二十四日上午十時持證來牘具領此批一件謝咸泉狀請訴訟救助由狀悉本案巳繋屬第三審該員應否准予訴訟救助仰即呈由江蘇高等審判廳核辦可也此批一件朱雲亭爲養子不肖聲請備案由狀悉爾子兆林如果確有紏集匪徒向爾敲詐情事爾儘可訴請法辦所請備案應毋庸議此批一件陳殷氏爲抛妻重婚聲請備案由狀悉該氏訴夫　妻重婚業經同級檢察廳諭知不起訴處分所請備案應毋庸議此批一件楊三省聲請假執行由聲請書悉查楊三　與陳炳生等爲欠租及租屋　訟一案業經本廳判决駁　假執行之聲請在案楊三省如有不服儘可依法聲明上訴所請應毋庸議此批一件楊省聲請補充判决由聲請悉查楊三省與陳炳生等爲欠租及租屋涉訟一案在辯論終結前本年隂曆五月起之辱租並未請求所請將五月起之房租補充判决碍難照准此批一件倪兆林聲請抄錄證據由狀悉准抄此批一件王戴氏爲與陳應元債務涉訟上訴請求發卷由狀悉本案卷宗巳於六月二十日發回崇明縣知事公署矣仰即　照此批一件婁養原爲與黄淑書債務涉訟聲請給領案欵由狀悉判决尙未確定所請給領案欵應從緩議此批一件潘佐壽爲抵産防佔聲請備案由狀悉吳文斌受抵作坊如果　人佔管儘可隨時正式呈訴現在旣係聞　傳揚並無具領事實所請傳案應毋庸議抵借據賣契各一紙發選此批一件楊三省狀晴宣示假執行由狀悉該民所請宣示假執行業經判决駁斥判詞現巳送達所請應毋庸議此批一件嚴志英等聲明案巳和解由狀悉此批一件蔣汝奎具保李竇源限期還欵由狀悉調查該保人不甚殷實所請應毋庸議此批一件陳水來請領銀洋由狀悉查此項銀洋未據交案仰候飭傳訊迫可也此批一件顧林生聲請繼續執行由狀悉候傳集訊核此批一件陸炳松等聲請執行由狀悉候依法執行此批以上七月十九日 
　　民庭主文一件麥庚貴與抑蔡氏等因單據涉訟一案（主文）馬福生應將上邑二十六保二區十五圖　字圩一千四百十七業戸唐寶獄三畝四分八厘六毫之田單一紙返還與麥庚貴麥庚貴對於即蔡氏周金州之請求駁斥訟費歸馬福生負擔一件判决徐華庭與陳順林因票欵涉訟一案（主文）陳順林應償還徐華庭票欵洋三百十三元本案訴訟費用歸陳順林負擔一件判决楊三省與朱應如等因租屋涉訟一案（主文）朱慰如劉根福陳瑾山蕭鳳寶汪元芝曹國良石全生應信昌陳維卿向泰利地産公司租賃之房屋均應遷讓朱慰如劉根福汪元芝曹國良應各給付房租洋四十五元陳瑾由石全生應信昌陳維卿應各給付房租洋五十四元蕭鳳寶應給付房租洋七十八元自本年曆六月初一日起之房租均　原約計算各付至出屋之日爲止本案訟費除三分之二應歸楊三省員擔外餘三分之一由朱慰如劉根福陳瑾山蕭鳳寶汪元芝曹國良石全生應償員陳維卿平均負擔楊三省聲請假執行嚴斥一件判决楊三省與王竹林等因租屋涉訟一案（主文）王竹林王祥芳袁志慶張崇德林滬生毛杏林與開堂屠杏春夏榮方各向泰利地産公罰租賃之房屋均應遷讓王竹林並應　　房租洋五十四元王祥芳給付洋五十四元袁志慶給付房租洋六十五元張崇德給付洋四十五元林滬生給付房租洋四十五元毛杏林給付洋四十五元吳開堂給付洋四十五元屠杏春給付洋六十三元夏榮方給付洋五十四元自本年隂　六月初一日起之房租均照原約計算各付至出屋之日爲止本案訟費除三分之二廳歸楊三省負擔外餘三分之一由王竹林王祥芳袁志慶張崇德林滬生毛杏林吳國堂屠杏春夏榮方平均負擔楊三省聲請假執行駁斥　一件裁决態少　因與黄選青佃地紏葛抗告一案（主文）本件抗告駁斥抗告費用由抗告人負擔一件裁决沈勝林因輿沈梅生田産涉訟抗告一案（主文）原批示慶素本件再審之訴應由寶山縣公署依法審判以上七月十八日 
 
 
 

Page 17

 
 
第一萬八千一百零六號;中華民國十二年 西曆一千九百二十三年七月二十四號
星期二 * *本埠新聞三 
[浦海銀行籌備擴充]  
　　滬南閔行鎭浦海商業銀行開幕以來營業穏健業巳依照公司條例及銀行則例呈請官廳註册保護並將於南橋及上海之適當地方籌設分行以資發展云 
[中華眼鏡公司暑期廉價]  
　　南京路先施公司對面中華眼鏡公司創設有年茲因暑假期内各地學生來滬考試升學者絡繹於途惟内中目方不足者甚多故該公司特設暑期廉價部專爲優待學界凡於暑期内前往騐配眼鏡或購預防目疾之太陽鏡皆以八折計算聞於昨日起以一月爲限云 
[中英暢售小影鏡]  
　　河南路中英大藥房上星期五運到德國新式小影鏡六千餘只無論光線强弱均能顯出各種人物山水等奇異景緻每套定價極廉前昨兩日計共售五千餘只今在橱窗陳列者祇剩白數十只云 
[啓明廠準備新秋衣料]  
　　南京路日新里啓明染織廠所出秋冬應用之各種絲光線呢直貢嗶嘰以及二色三色等提花羅緞客帮銷路甚大連日來滬定織得頗形擁擠現方加工趕製以應各帮需求云 
[樂園開映羅克「風流水手」]  
　　風流水手滑稽映片已馳名於海内今先施樂園特出巨資由百代公司租到訂於本星期一起在東書塲分兩塲開映以助游客雅興聞門券不另增加愛觀羅克片者不可不往飽眼福云 
[塔又氏姊妹之幼時軼事（二）]  
　　腦門旣入電影界後之三年康斯登亦欲入電影界潘琪亦不阻之不久即成名於是姊妹二人在電影界中所得之薪俸亦漸多就因這薪俸問題所以潘琪也希望納太里亦入電影界像他們姊妹一般但納太里因家中（電影空氣）巳充塞不願再入電影界决定照己之志向學習速寫打字簿記等學預備將來充當名人之書記雖然結果終不能完全脱去（電影空氣）彼理想之名人竟爲電影界中著名之大塊頭羅司各（roscoefattyarbuckle)他旣充任書記不得不染電影氣味後來竟亦加入演劇或因薪俸較貴之故蓋名伶之進益與充書記之薪俸相去不可以道里計且爲塔文氏之姊妹傳下一種銀幕的遺傳性閲者且不問彼是任何一種但後來彼在（得勝島）(isleofconquest)及（是或非）(yesorno)之劇中相助腦門又在（愛情專門學）(loveexpert)一劇中爲康斯登之助手有人問其母親關於現身銀幕之遺傳性確否據彼母親云他們的父親絲毫無此種經騐在大學讀書時只喜歡足球他事皆不顧問雖前曾與其母親同事之老友在今日電影界中著名者甚多但其母親生平惟演過一次在此劇中須説七句説白因爲旁觀者衆多一時竟將此七句説白完全忘却一語不出現在則專爲扶助姊妹等獨自立業巳不勝其忙又無暇再現身舞台因此纔能使彼等人眞正快樂之途徑 
據其母親云凡是一個女兒他自信有一種本領去做一種事業爲人父母者當鼓勵之使之向前進行任其使用己之才能彼之女兒今日之在電影界得享此盛名者即基於此且夫糼年時之嬉戲乃一種天性之發洩爲父母者切不可阻擋之否則長大時三育上終不能完全無缺彼之女兒皆喜戸外游戲游泳尤甚康斯登則對於體育方法又超過他人有時且欲成一游泳大家總之彼等昔日之所夢想者現在已爲眞實者我（母親自稱）則與彼等一同夢想身心隨之至今仍樂思及之同游戲同作事戮力一心由夢想而至希望由希望而至眞實云云（伯長） 
[美國歷史長片到滬]  
　　禮拜四在滬江影戲院開映 
　　近年本埠電影事業可稱發達各影戲院開映之影片日見進步惜關於各國歷史上之影片尙鮮見過現聞環球影片公司新近運到美國歷史戰事長片計有三十六本譯名爲（偉人開國史）以世界第一大偉人林肯一生事業作編演之藍本發揚美洲光榮之歷史將林肯氏之大功偉蹟治國政策以及統一南北之謀略平定内亂之計劃均照史乘編演劇中有忠臣豪　　　　人有愛國女兒多情英雄有賣國賊救國烈士更有大政治家大軍事家大法家學皆爲歷史上有名之人物 
劇中情節以紅種土人缺乏自治能力白人起而代之初則荆棘遍地荒徑未關白人旣至慘淡經營不數年遂成康莊大道今則爲地球上繁華之區域矣自林肯被舉爲總統主張建築中部鐵道將南貫通爲一反對黨極力破壞而林肯誓無可改厲行其政策卒底於成功要知今日美洲富强之基礎實爲林肯精力所造就南北大戰由此醞釀而成因是社會中爲戰事激成家庭之革命夫妻分南北父子分黨派兄弟作仇敵種種趣聞軼事頗能增進愛國之熱忱迨其結果南北統一共和實現家庭之革命風潮由此告終夫妻泯除南北意見父子不分黨派兄弟言歸和好人民歡忻鼓舞同處星條自由旗下享其共和幸福此不過劇情之大略至於如何破壞如何建設如何交戰如何媾和演來異常精密異常精采洵此部片中空前之絶作茲定本星期四（即七二十六號）起在武昌路乍浦路角滬江影戲院開映想届期定將吸動一般人士也 
[電影「慈母涙」之評論]  
　　慈母涙一劇開映於上海上海大戲院全劇情節悲慘表演極佳有補世道人心實非淺鮮觀此劇而將使爲母者益慈爲子者益孝眞通俗敎育之善本較之滑稽淫佚之劇相去何啻霄壤是劇開端先演其母立於橋下望子懇摰慈懷自然流出維時其子蕭登適居銀行辦事不甚愜意因銀行中有兩老忠誠服務足爲擢升之障碍進取無望辭職而歸表演殊形老練歸乞其母作介紹書另覓機會母外允而内憂悵悵登樓坐憶前事將曩者其夫酗酒忤賓離婚等事一一追演但此幕追演之情形稍欠明晰鄙意不如於其母登樓後憑案作書執筆而想想時現出前事一一追演演畢其母仍憑案執筆而想則觀者較爲明晰全劇情節祇此微留缺點及其子謁威蘭時威氏神色嚴冷令人駭嘆及威氏以蕭登可作誘騙機械始略示霽顔表演俱妙未幾威氏大宴蕭登以拉近享南夫婦會宴頗熱閙蓋表演倫常最易枯燥寡娛故挿以會宴藉助興趣結構精密至威姑娘與蕭登相偕野話爲後來入獄探望報母營救之張本安挿尤細 
威氏中槍而死爲全劇關鍵之重要處威氏以蕭登餌亭南夫婦蕭登斥之威氏怒出手槍奮撃蕭登爲自衛計突前捉腕槍落機發中威氏而死蓋自殺而非蕭登殺之也按之法律固不犯死刑奈斯時僅有威氏之姘婦番板斯德在室遂向法庭誣蕭登槍撃威氏而死刑無可逃矣威姑娘兩次入獄探望玉容凄淡令人心酸其第二次表演更形悲痛迨不得巳隻身赴蕭母之廬訴陳其子蒙寃而判處死刑對母啓齒欲言難言深入情理表演哀柔宛轉無以復加 
番板斯德之妄作證人亦知寃屈靜居默想心不得安眼前屢覩蕭登乃飲酒壯膽形似顚狂旋經蕭母逼問始露眞情凡茲諸幕亦爲全劇關鍵之重要處牧師扶蕭登步出牢獄時飾蕭登者神志呆悚表演命存頃刻之狀亦肖律師將電機閉息使監獄中不能行刑一段情節緊凑觀者皆拍手後律師等到監獄中述明蕭登無罪立予釋放蕭登出跪依母膝威姑娘徐進手撫其髮倍路愛情全劇由此閉幕矣（茉生） 
[郵信截止時間表]  
寄往地點　　　　火車或輪船　　平信　　　　　　掛號信 
威海衛烟台天津　京星　　　　　今日（廿四日）晨七時　七時 
愛琿（取道浦口哈　火車　　　　上午十一時　　　十一時 
西伯利亞　　　　　火車　　　　上午十一時　　　十一時 
口赤塔） 
俄國歐洲（註明由 
西伯利亞寄者）（取　火車　　　上午十一時　　　十一時 
道浦口墨斯科） 
馬尼亞（取道香港）　麥堅尼總統　上午十一時半　十一時 
威海衛烟台天津　　　通州　　　下午一時半　　　一時 
日本（取道門司）　　近江丸　　晚七時　　　　　六時半 
長江各埠　　　　　　火車與輪船　晚九時　　　　九時 
青島　　　　　　　　泰山　　　晚九時　　　　　九時 
温州　　　　　　　　鳳淸　　　晚九時　　　　　九時 
汕頭　　　　　　　　和生　　　晚九時　　　　　九時 
香港廣州（包裹）　　和生　　　晚九時　　　　　九時 
廈門　　　　　　　　盛山丸　　晚九時　　　　　九時 
天津　　　　　　　　興昌　　　晚九時　　　　　九時 
馬尼亞澳洲紐絲綸（取道香港）　太陽丸　明日（廿五）下午一時午十二時半（取道香港） 
香港廣州　　　　　　鈎道夫　　下午五時　　　　四時半 
　　　　　　　　　　　　　晚七　　　　　　　　六半 
長江各埠　　　　　火車與船船　晚九時　　　　　九時 
烟台　　　　　　　　德生　　　晚九時　　　　　九時 
（　）寄往德國之包衷將於二十五日下午四時截止 
 
 
 

Page 18

 
 
第一萬八千一百零六號;中華民國十二年 西曆一千九百二十三年七月二十四號
星期二 * *[紀各校之畢業禮]  
　　昨得各校消息其關於畢業或休業禮者如下 
　　湖州公學湖州旅滬公學昨行休業禮及高初二級畢業禮畢業生有百餘人校長凌銘之君報告發給文憑奬品該校暑假補習科於本月十三日開課該校校友會昨日舉行十七届常年大會會員到者頗多由舊職員宣告辭職當塲投票選舉計當選者爲會長周宗模凌恒壽會計趙光福書記張霆潮閔耽威幹事李緯文陳壽麟王紹文蔣漢卿云 
　　振羣學校北四川路聚賢里振羣華英學校昨行休業式校長譚小谷致詞下學期更注重於實用方面云 
　　尙德學校滬西尙德學校昨行畢業禮及休業式校長張蟾芬致詞本學期内受韓省長及滬南基督敎長老會之奬匾下學期將添辦中學實行新學制開學定於九月三日云 
　　鐵華公學巨籟遠路鐵華商業公學昨行畢業禮並開成績展覽會校長陸鐵華報告此次畢業者爲方心耕等二十一人云 
　　正蒙小學老北門内候家浜正蒙小學昨行畢業式敦請敎育局長李頌唐給憑主席姚校長伯鴻報告謂學生一百辨十餘人房屋三幢且自租一區救火聯合會年給租金六百元伯鴻獨力担任支應爲難擬向聯合會會長毛君商减年租以輕担負云 
　　精勤學校大束門外鹹瓜街大王廟附近精勤學校昨行休業式學生到者九十餘人校長葉鐵民君報告來賓袁頌豐杜謙吉秦岳連等演説發給奬品定於夏曆六月十五日開設暑期學校云 
　　銀樓業校大東門花園弄銀樓業學校昨行畢業式國民科畢業者十人定於二十三日起開補習課四星期云 
　　滬西義校滬西六路商界聯合會發起設立義務學校迄今三載學費不取學生己近百人昨行休業禮校董成夑春徐鴻嘉諸君三十餘人均蒞校由總理陸文詔主席云 
　　中英義校法租界商業聯合會中英義務日夜學校而英文夜校較中文創立在先英文甲班於本届適應畢業前日特行畢業式及暑假禮除敎長敎員外又到校董多人校長葉貺辰致詞校董沈維亞汪醒齋敎員湯希天蔡焯天均有勉詞發給畢業證書并奬品未畢業者亦擇優酌給奬品畢業學生由程國樑答辭特製電刻大鏡架一座文曰（循循善誘）送贈本校以留永遠紀念畢業生五人程國樑嚴振華凌慶發潘燄洪桂勳 
　　久記義校昨日久記社義務學校行休業式及第一届畢業禮校長周劍雲致詞社員演説敎員報告給憑並優等生奬品計畢業者四人得奬者十餘人云 
[學務彙誌]  
　　敎育界畢業或休業禮以外之消息合誌如次 
　　普益商校設介紹部普益社商科中學現正組織畢業生職業介紹部爲各學生謀商業上適當位置庶遠該校設立之本旨故近日該校招生報名者甚見踴躍第二次招考期定八月九號十號十三號三日云 
　　華華中學之新組織近有敎育界人士在西門組織華華中學校聘定富有經騐之敎授十餘人純按新學制辦法分初級中學三年高級中學三年並設英文專修科商業專修科校址定老西一門内靜修路云 
　　國語專校暑校開課中華書局附設國語專修學校之暑期學校已於前日開課男女學員巳逾三百名課外並將參觀學校考察工廠游覽名勝云 
　　北區公學開辦暑校海寗路福壽里北區公學自昨日起設立暑期補習科每日上午專授國文英文算術名一小時下學期改組新學制章程業巳印就云 
　　啓賢學校展覧成績啓賢學校於上星期六及星期日舉行學生成績展覧會本星一（二十三）行暑假休息禮現設有暑假補習科專爲補習國文英文算術等科下學期力圖擴充現學額改爲二百名云 
　　西山求忠同學開會洞庭西山求忠同學會昨晚在合灣路十六號籌備處開第二次籌備會到者較前更多籌備主任汪名揚主席議决各事而散 
美專函校添設新科上海美專函授學校開辦以來學員達八千餘人近更添辦新學制藝術敎育科内容分高初兩級高級分圖畫手工音樂理論四科初等分形藝工術形藝音藥二科每科均有課程十餘種學費甚廉云 
　　三科暑校今日開學張梅庵君私人設立之三科暑期學校定今日（二十四）開學分國文英文算學三科云 
[昨日之菜巿]  
　　魚類稍廉 
北巿　　　　　　　南巿　　　　　北巿　　　　南巿 
蝦每斤四角　　四百至九百文　　甲魚每兩五十文　三十文青魚每洋三斤　　　三斤　　　　鯖魚每兩五十文　二十五文大黄魚每兩二十文　二十文　　　　魚每兩五十文　三十文鹹蟹每兩三十文　　三十文　　　鯽魚每兩六十文　四十文梅蛤每兩四十文　　四十文　　　島贓魚每兩十五文　十八文牛肉每斤三角　　　二角半　　　葱魚每兩十六文　十六文羊肉每斤三角六分　三角　　　　扁蒲每斤一百文　百七十文鴨蛋每只四十五文　三十文　　　雄雞每斤三角八分　三角六分雞蛋每只三十文　　三十文　　　鴨每只一元　　　一元 
龍髮笋每斤百二十文　百六十文　蛤蜊每斤百十文　百二十文白魚每兩二十五文　　十六文　　鯧魚每兩二十文　　二十文鴿子每只三角　　　二角半　　　雌鷄每斤三角六分　　四角冬瓜每斤四十文　　四十文　　　黄瓜每斤八十文　　八十文茄子每斤百二十文　八十文　　　菠菜每斤六十文　　八十文　菜每斤六十文　　四十文　　　蛙肉每兩二十文　　三十文毛荳每斤一百二十文　百六十文　春笋每斤一角六分　二百九十文元菜每斤五十文　　　五十文　　　白每斤三百二十文　百二十文青菜每斤一百六十文　八十文　　葱每斤一百文　　　　八十文鹹香瓜每兩四十文　　三十文　　南瓜每斤一百文　　　五十文黄荳芽每斤一百四十文　八十文　辣茄每兩二十文　　　 
芋艿每斤百六十文　　　百六十文　紅荳每斤百六十文　百二十文長荳每兩十文　　　　　　　　　　青蟹每兩四十文　　三十文雞毛菜每斤七十文　　　八十文 
[菓品巿消息]  
　　海棠果前日巳有上巿售價頗昻每擔售十二元拆售價每斤一角半至一角二三分零星售者十文二三枚其味尙爲可口 
　　水蜜桃到貨甚稀故價極昻貴頂佳貨每擔售三十五元至三十元拆售價每斤四角至三角二三分零星售價每只一角或百文其最次者尙須四五十文云 
[醫訊二則]  
　　昨得蘇女醫生等診所消息彙載如下 
　　蘇儀貞女西醫生曾畢業於日本東京女子醫學專門學校得醫學士學位後在東京帝國大學醫科敎室及三井慈善病院實習兩年回國後奉職於廣東博愛會醫院歷有年所今設診所於滬上每日上午九時至下午一時在寓候診下午一時至六時在北四川路寶興路口太平洋藥房樓上診所候診至延診及接生者隨請隨到若請接生者預早掛號則孕婦有欲請醫生者診費減半電話三四五六號云 
　　南京路大慶里菊洲牙科學院係彭菊洲牙醫生所創辦彭君係大阪齒科專門學校畢業得有學士學位親自担任敎授學額祗限二十名云 
[集會表]  
　　陽歷本月時期　地點　　　　　召集者　　　　事由 
廿四日至廿　　重慶路慶餘里民國　暑期講習會　何世楨博士演講全七日上午　　　女子工藝校　　　　　　　　　　民政治 
廿四日晚　　　牯嶺路十六號　　　工界救亡會　歡迎皖籍議員廿五日上午　　靶子塲　　　　萬國商團中華　　七月份月盃賽射六時　　　　　　　　　　　　隊 
廿五日　　　　三馬路　　　　中法藥房化妝　　開幕禮 
　　　　　　　　　　　　　　品及錦綉部 
廿五日　　　　新關河外灘　　大信公司　　　　開幕禮 
廿五日　　　　天后宮總商會　租界納税華人　　選舉華顧問揭曉　　　　　　　　　　　　　　會 
廿五日　　　　南車站路文安坊内　壬戌社　　　常會 
廿六日晚　　　聯華總會　　　　扶輪社　　克蘭思博士演講廿七日晚九　　漢口路聯華總會　留美同學會與　鮑威爾君演講會時　　　　　　　　　　　　　　美大學俱樂部 
廿九日　　　　霞飛路商科大學　諸曁同鄉會　　成立大會 
廿九日下午　　四川路一號　　　證劵物品交易　第七次股東會二時　　　　　　　　　　　　　所 
廿九日下午　　北車站克能海路三　三廉學社俱樂　俱樂部成立會三時　　　　　廉學社　　　　　　部 
八月一日　　　南巿　　　　　　　地方自治研究 
　　　　　　　　　　　　　　　　會　　　　　　正式會 
一日　　　　　四門林蔭路　　　　江蘇省敎育會　審查會 
四日至六日　　西門省敎育會　　　美術研究會　　第四届大會下午 
五日下午一　　金業交易所　　　　金業交易所　　股東會 
時 
五日下午二　　愛多亞路五十號　　紗布交易所　　股東會 
時 
十日下午二　　天后宮總商會　　　華豐紡織公司　股東會 
時 
十二日下午　　華商證劵交易所　　華商證劵交易　股東會 
二時　　　　　　　　　　　　　　所 
[今日天晴而熱]  
　　昨日午後四時三十分徐家匯天文臺氣象豫報云天晴而熱東海北有夏季時令風廣東颶風將入内地向北前進或將偏向東北北東呂宋外颶風中心點將趨西北向巴林塘海峽進發廣東海濱一帶之狂風漸弱本埠氣候温度在午後三時前之二十四小時内最高九五二最低七四七去年同日最高九一○最低七五二 
 
 
 

Page 19

 
 
第一萬八千一百零六號;中華民國十二年 西曆一千九百二十三年七月二十四號
星期二 * *常識 
常談 
[古歐各（一）] [  老圃]  
　　歐洲人至中華自犛靬眩人始此在西漢武帝之世犛靬後漢書作犂鞬乃大秦之别名眩人即幻人呑刀吐火之術是也世人皆知大秦爲羅馬而不知犛靬即拉丁拉丁本人種之名其字作latin此類人種居於latium故以地得名漢書之犛靬乃latium之譯音今人或疑大秦二字爲拉丁之音轉此實不確秦爲神州極西之國大秦當讀太秦猶言遠西遠秦後漢書言其人皆長大平正有類中國故謂之大秦亦不誤也漢以犛靬爲大秦則以拉丁代表歐洲唐以拂菻爲大秦則以佛朗哥代表歐洲那先比丘經彌蘭王自言本生大秦國國名亞茘散則以亞歷山德所建之馬其頓國爲大秦佛本行集經説六十四種書有耶寐尼書注隋言大秦國則以日耳曼爲大秦 
衛生 
[夏令却病法] [  朱醫隠]  
　　每届夏令疾病叢生究其原因厥有數端諺云病從口入溽暑薰蒸之際日光如火未有不貪食瓜果取凉爽者入夜蚊蟲交集揮汗如雨未有不喜露天宿者然而病根伏矣况時至夏日空氣最濁人在氣交之中息息相通吸受穢濁尤易致病鼻者肺與腦之外戸口者腸與胃之外戸而皮膚毛竅亦多數之小門戸稍有不愼則萬惡之病魔乘機入矣茲將夏令却病之法錄之於後以供閲者取舍 
　　㈠日中行走須戴草帽或用洋傘以蔽陽光直射並架墨晶之眼鏡以保護視線不致發生昏暈病 
　　㈡隨身帶避穢淸凉之藥時時嗅鼻如遇潮濕污穢之處宜掩鼻疾走向外吐氣 
　　㈢有疫人家宜避如入病家探望宜擇通風見光處坐 
　　㈣未煑沸之飲料及蔬菜食物未煑熟者生冷瓜菓有爛斑者露天嗬囒水凉粉之類宜立戒勿食 
　　㈤食時洗凈手指方可就食食器亦須臨時揩洗 
　　㈥室外夜眠最易受病即在室内窗戸開放亦不宜就寢睡眠時必於腹部稍覆單衣不可接觸外界空氣帳内蚊蟲宜驅除凈盡免患瘧疾 
　　㈦有汗最能出熱爲天然却病之法故動作後汗出雖多只宜乾布揩抺不宜用凉水强行遏住 
　　㈧汗濕之衣不可再穿髮宜勤洗勿留污垢夜晚納凉不可脱襪 
　　以上數項乃夏令却病要法設不留意其結果必致發生重症保護健康者希採擇焉（乙種酬） 
[酒害遺傳之研究] [  張天德]  
　　酒之有害人盡知之然習俗相沿每視爲無足輕重故嗜飲之徒仍趨之若鶩不肯痛自戒絶誠可悲也殊不知酒毒之害不僅及於本身抑且累及子女茲據戴梅氏十二年間之經驗發表酒客子女的慘狀如左 
　　酒客十家（父母皆飲烈酒者）共生子女七十九人其中生後一月内死亡者　　　占　　　二十五人 
白痴兒　　　　　　　占　　　六人 
畸形兒　　　　　　　占　　　五人 
發育不全兒（侏儒）　占　　　五人 
童年期患癲癎者　　　占　　　五人 
患舞蹈病者　　　　　占　　　一人 
肉體有異常者　　　　占　　　二十二人 
肉體精神皆有異常者　占　　　十人 
　　由上表觀之可知酒客之子女無一健全者豈不可懼夫以初生無知之嬰孩因父母之惡習而遭此無辜之憫凶實屬大背人道凡稍具人心者苟一細思之即當握拳奮起視酒若仇從此誓不再飲以免遺毒子女而常人味昩乃謂逢場作戲定無大礙殊不知久飲之後遂成惡習徒逞一己之口腹而致害及無辜之子女可勝嘆哉（乙種酬） 
經濟 
[種枸𣏌之利益] [  楊藥聾]  
　　枸𣏌係一種小灌木高三尺餘葉爲長橢圓形互生葉腋開小花花冠淡紫實卵形而尖其色紅名枸𣏌子利益甚溥惟鮮有種之者使地有遺利殊可惜耳我友陳君克襄於其居室之四隅曾種有枸𣏌百株爲余言其利益及種植培壅等法爰錄之以介紹於農家 
　　㈠土宜無論何種土質均屬相宜而沃壤尤佳 
　　㈡種法相距三尺許可種一株截其頭一年後即能叢生　　㈢培壅芟其雜草以淤泥壅之或施鳥糞豆餅等肥料則發榮尤速 
　　㈣採取甫種之第一年當任其生長不必採取至第二年則根深葉茂可用鐮刀割其葉割後再施以肥料約十日後可再割入冬又可掘取其根（惟不可掘盡）售之藥肆　　㈤效用葉可充食品俗名枸𣏌頭味甚適口其實（即枸𣏌子）與其根之皮（即地骨皮）可充藥材其皮又可製露名地骨皮露夏日飲之可解熱毒　 
　　㈥利益種枸𣏌一畝普通計之每年可割葉二十次每次以二十斤計可得四百斤每斤平均以五分計可得二十金其實與根售之藥肆每畝亦可得十餘金而人工與肥料則三四金已足其利益實遠過於農産物願農家者流急宜推廣種植以收此無窮之利益也（乙種酬） 
道德 
[辦事應守之規律] [  如]  
　　熱心辦事之人幾幾無事不與因之心緒紛繁精神不能貫注遇事必不能盡心力蓋事情紛繁叢集於一人之身一人之精神有限决不能擔任全部之事坐失機會一事無成殊爲熱心辦事者惜但或有因循苟且者遇事諉卸不負責任其辦事無一定規律則又非辦事者所宜出爰述所見與國人一商榷之 
　　（一）先其急而後其緩 
　　（二）作日記以備遺忘 
　　（三）不輕諾己所不能之事 
　　（四）今日事今日畢 
　　（五）一事畢然後再作他事 
　　（六）預計一日間應作之事俾免臨事侷促 
　　以上六條雖屬老生常談然能照此實行則辦事之精神與時間必能適當願國人注意及之（乙種酬） 
敎育 
[兒童天性與家庭敎育] [  朗]  
　　談家庭敎育的人先要注意到兒童天性順天性而施以敎育敎育家所公認的論到兒童天性可分社會性和非社會性兩大類 
　　（Ａ）社會性 
　　㈠競爭性小孩子和幾個小朋友在一起往往有競爭性發現雖是一件很小的事情總要想和人家賽一賽敎育者善用之則學問以及其他種種容易進步不善用之往往弄成爾我相忌自私自利的一個人 
　　㈡好羣性你看二三歲的小孩子每喜和二三歲的小朋友作伴五六歲的小孩子同五六歲的小朋友作伴這是好羣性的表示所以敎育小孩須使年齡相等的聚在一塊兒作業養成他們同力合作的良好習慣 
　　㈢模仿性小孩子見了父母笑也笑見父母哭也哭看見母親煑飯他也要煑飯了這種模仿性從六七歲發達後一直到老死才止所以做父母的要自己行爲端正使兒女效法即乳傭等亦當選擇品行純正的雇用 
　　㈣同情性小孩子的同情性要到五六歲才發達起來利用之能使之救濟人家的苦難帮助人家做事情　　㈤遊戲性那一個小孩不好玩的不過因時期的關係歡喜的東西有不同敎育者善用之可發達兒童的身體可養成他同力合作的精神也可無形中得到好多的知識 
　　（Ｂ）非社會性 
　　㈠恐懼性小孩子往往怕黑暗怕貓狗這也是與生俱來的一種天性但積而久之也可設法免除中國人做母親的大致以此爲止住小孩哭泣的老法子如説你再哭貓咪咪要來咬你了於是小孩就不哭下去這是中國母敎中一件很不好的敎訓要避除才行 
　　㈡奮鬭性小孩子一不如意便露憤怒的樣子出來并和旁的小孩容易打架在八九歲時最發達如能因勢而利導之可養成他將來勇敢獨立冒險等美德若强力禁止將來便成了一個懦弱者 
　　㈢食性普通小孩在生下後即喜歡吃東西到了三四歲最發達不過總要使他有節制母使一俄一飽才行 
　　㈣求知性小孩在二三歲的時候求知性最爲处害見了一件新奇的事物總是用手弄弄他用脚踼踼他拆開來看看有什麽東西如有不懂不明白立刻要來問連一接二的問下去所謂（打碎沙鍋問到底）是也但是成人往往不去睬他并且還要駡他没有意思不知道這種求知性好好的培養起來那就可以呌許多的小孩子將來成功許多的科學家 
　　以上所説的許多話希望爲父母的不要疏忽啊（乙種酬） 
科學 
[精鹽製法] [  廣陵李月波]  
　　食鹽salt爲氝chlorne與鈉sodium之化合物白色立方形之結晶體味鹹可供食用因産地之不同其名稱共分三種㈠岩鹽㈡井鹽㈢海鹽岩鹽爲極富厚之鑛脈存於地層中井鹽爲含鹽質之井水製成二者均頗純粹海鹽爲海水製成其中含雜質甚多其最著者爲鎂鈣鉀之氥化物及硫酸鹽類味苦有潮解性色灰白而不美觀若欲得潔白純粹之食鹽則非用别法精製不可精製云者即除去其中所含一切雜質之謂也粗鹽精製後則可得純白之精鹽矣其製法甚簡茲述於後 
　　取濃厚之鹽鹵或粗鹽（即巿上所售者）之水溶液用布或細沙濾過除去其中之污泥及其他之不潔物 
濾過後之鹽湯内加氤化鋇bariumchloide則其中所含鎂鈣鉀等鹽類之硫酸根遂與氤化鋇化合爲硫酸鋇之白色沈澱除去濾之 
濾過後濾液中加炭酸鈉sodiumcarbonate則鎂鈣等金屬遂爲炭酸鹽類（白色沈澱）除去再濾之經以上各種手續精製後則鹽湯中一切雜質均被除去但稍帶碱性須加鹽酸hydrocbloricacid微量使成中性蒸發濃厚則得潔白之精鹽矣 
製造精鹽時可得炭酸鎂等之副産物（乙種酬） 
雜錄 
[啖瓜之常識] [  老生談]  
　　㈠西瓜優劣審别法 
　　（甲）以指撃之作冬冬聲者爲佳作撲撲聲者爲劣 
　　（乙）撫之硬者爲佳軟者爲劣 
　　（丙）臍小而凹入者佳大而凸出者劣 
　　（丁）瓜皮上之筋淸淅者佳糢糊者劣 
　　（戊）曾爲鼠類咬傷者必佳 
　　㈡西瓜保藏法 
　　（甲）宜藏於隂處 
　　（乙）宜紮柴圈置於瓜下 
　　（丙）勿任人坐於瓜上 
　　（丁）勿任人撫弄 
　　（戊）切後倘不啖用當放諸紗罩内 
　　㈢西瓜使冷法 
　　（甲）以瓜置并水中歷二小時剖而食之冷而味甘 
　　（乙）以瓜置釜中煑以井水約燒一草把取出剖之與上同效 
　　㈣西瓜之食時 
　　（甲）淸晨不可食 
　　（乙）睡時不可食 
　　（丙）飽食時不可食 
　　（丁）午後三時食之最宜 
　　㈤西瓜之剩餘物 
　　（甲）瓜皮可飼鷄鴨猪等 
　　（乙）瓜子洗好晒乾後可炒而食之 
　　（丙）瓜之薄皮棄白存青醬之可佐早膳 
　　（丁）青瓜皮鹽之可治喉痛（乙種酬） 
 
 
 

Page 20

 
 
第一萬八千一百零六號;中華民國十二年 西曆一千九百二十三年七月二十四號
星期二 * *   
 
 

Page 21

 
 
第一萬八千一百零六號;中華民國十二年 西曆一千九百二十三年七月二十四號
星期二 * *自由談 
[一知半解] [  李一鶴]  
　　日本總國藤代驛有一農家女八歲時産生一男可謂奇事 
[世界博學家巴斯德傳（二）] [  韓]  
　　一八四三年復投考師範學校竟以第四名入學巴氏之喜不可言喻蓋此後有師範學校之津貼作後援衣食書籍可以無憂可以一心致學矣 
　　甫出寄宿舍巴氏飲水思源往謁拔擺先生請選出好學深思之生徒若干人而自願爲之師不取報酬此事巴氏曾函禀乃父巴翁覆函曰予甚樂聞吾兒能在拔擺先生處敎讀拔氏待吾家不薄予甚願汝能永記其恩遇徐徐圖報也且可藉以鼓厲拔君爲德弗緩使多數青年勤學之士得卒其所業爲一己報恩計固當如此爲造福社會計亦當如此也時巴氏年方二十歲後此每回憶二十歲之快樂時代輒欣欣有餘樂良有以也 
　　巴氏生平極知感恩終其生談及受業之師未嘗不感形於色其師若林麥dumas若白拉德balard若德拉福士Ｄelafosse巴氏未嘗一日忘之 
　　此外足以助巴氏之成功者則師範學校之校規該校學生有極大之自由巴氏之所以有研考之興味有閘思之習慣而能發明物質原子不均之學説者皆賴該校於學生工作上不加束縛並有豐富之圖書室供學生之參考也巴氏每津津樂道之一八四四年十月十四日德國科學家米折利mitscherlich於科學研究院報告書中發表一論文雖篇幅不巨然全幅錄此必至令人墜入九里霧中故僅約略言之如左 
[阻止議員南下策] [  懴因]  
　　逼宮奪印之劇旣完阿瞞自以爲舍銅雀而入白宮直指顧間事一般攀龍附鳳之徒亦莫不心滿意足爲大帥登極之籌備不意主持正義之羅漢竭力拆台駕起祥雲紛紛南下武力旣不能制止金錢又失其效用使將出生之總統悶在肚皮裹不能呱呱墮地我亦爲老帥急煞特籌救濟之方如實行收效他日曹家之功臣宴必爲懺因專列一席也一部分議員旣不持拜金主義則欲其回心轉意俯首帖耳必須於錢字以外之方法求之可令直系軍閥曹氏家臣出其姨太太小姐組織一疏通議員團專與議員交際或請宴於大旅社或招游於夜花園於低鬟勸酒握手深談之際勸其不必南下襄成大選凡可以聯絡議員感情之方法不妨應有盡有美人魔力必較金錢爲更大當之者於受寵若驚之餘自有樂不思蜀之感矣 
　　上述方法爲策之上者不費一錢可收大效至策之中者可令直派闊人拜議員之妻妾爲乾娘以乾兒資格用重金孝敬乾娘求爲設法則議員太太姨太太念其孝心貪其厚利必效河東之獅吼或作枕上之甘言以阻其南下也此外尙有策之下者若施之於未携家眷之議員又可補第二策之失即調查八大胡同中與議員有相好之妓女許以多金令其以狐媚之手段代大帥爲説客撤嬌撒痴不許議員出京羅漢等色戒未除愛花心切或竟顚倒流連不忍遽去亦意中事也曹家將其母忽之 
[續記百代] [  收音悚]  
　　前日舍予所記百代收音尙有未盡之處南陽關未唱改斷臂兩面成一張六片中以此片爲最佳定軍山第二段自（在黄羅寶帳起二六尺寸似嫌太快美中不足蒲關樊城皆好小培亦收三張係予之主張洪羊洞正板起搖板止兩段探母接老譚未完之片小培説如從（我有心····唱起無過門不甚好聽於是從（我好比淺水龍困在沙灘····只殺得血成河屍骨堆山）再接（我有心···在夢裏團圓）止後叚唱見娘家坡唱窰門從（憶昔當年涙不乾）起直至（西凉國有個代戰女他保孤王坐長安）止且其中因蠟筒尺寸關係不能唱至（自從盤古立地天）轉二六小培乃改唱原版並加四句佳極佳極且亦與老詞句相合王連浦所唱兩張係托兆鍘美案三俠五義審潘洪四叚西皮二黄皆有並皆佳妙 
[小説界之頂···] [  春夢]  
　　小説雜誌的本子要算（紫蘭花片）頂小要算（笑畫）頂大 
　　小説雜誌的印刷要算（半月）（紫蘭花片）（家庭）頂好頂 
[欲速早達] 美觀 
　　一種小説雜誌中的作者要算（紫蘭花片）頂少只有瘦鵑一個人要算（小説世界）頂多差不多名家的作品都有過 
　　小説雜誌或單份的報要算從前天笑辦的（小説大觀頂大自稱爲（大）可想見大要算現在的（最小）頂小自稱爲（小）可想見其小 
　　同是一種小説雜誌主任的人頂多的要算（小説月報）及（小説新報）各是前後經過四個主任 
　　上海的小説作者江蘇人頂多浙江人次之其他各省每省難得一二人 
[社會百像圖] [  燕子]  
　　軍閥像負嵎之虎百姓像負山之蚊政客像附氈之蟻議員像吠影吹聲之犬洋塲才子像過江之鯽報館主筆秋後之蟬閣員像無頭之蒼蠅官僚像吮血之臭蟲書賈像蛀書之蠧魚强鄰像捕蟬之黄雀賭棍像晝伏夜動之鼠妓女像幻形之狐狸地販像毁墳掘墓之罐盜賊像成羣結隊之蝗蟲小學生像應聲蟲律師譒譯像虎倀（又像摸魚公）伶人像捽把戲之猴兵士像勇於私鬭之公鷄雉妓像鉗人之蝎子巡捕像結網之蜘蛛偵探像捕鼠之猫富翁像藏頭露尾之龜錢賈像逐臭之螳螂拆白黨像採花之蜜蜂露天通事像染舌之百哥遜帝像井中之蛙皇族像族像喪家之狗籮間夫像負重之駱駝車夫像奔馳之驢子 
社會小説 
[人間地獄（一二四）] [  娑婆生]  
　　第五十三回書痴金屋壁滿新詩逋客桐棺秋凉蕭寺 
　　却説柯孫從慈光醫院回來正對姚嘯秋説蘇玄曼的病狀和向他借表的情形兩人正在歎息不止的時候忽然聽見扶梯口登登登一陣大踏步的聲音推門進來原來是華稚凰華稚凰見了姚柯二人面現慌張之狀對嘯秋蓮孫道你們知道嗎可憐可憐蘇玄曼他巳圓寂了柯蓮孫聽了𪬗然道眞的嗎華稚凰道自然是的確的柯蓮孫道我剛纔還在慈光醫院去瞧他他的神氣雖然蕭索多説些話便要喘情形却是十分危險然而以我的眼光看旦夕之間尙不要緊怎麽我走了不到兩個鐘頭他就圓寂了姚嘯秋道玄曼久瘵之夫正如秋深黄葉西風偶掠便爾彫殘也是意中事但是也没這麽快華稚鳳道我到館裡正在那裡剪信忽然電話來了一問是慈光醫院我心知不妙誰知正是院長打給我的説玄曼巳於六點三十七分的時候死了我聽了這話耳膜一震我不由自主的將聽筒掛上往下也問不出什麽話來那時候我心中也不知是大痛哭一場好也不知是長嘯一聲的痛快只覺得胸膈間壓下了一大塊石頭非常悶塞有説不出的苦惱打電話給你們我心緒一亂竟想不起你們的電碼我急了索性一口氣跑到你們這裡來走了一箭路我方始想着玄曼死了我們哭他是一件事料理他的身後是一件事姚嘯秋道對呀柯蓮孫道現在頂緊要的是趕緊派一個人到慈光醫院去華稚凰道我這時走不開姚嘯秋道我和蓮孫這時候也正在吃緊的當兒總要九點鐘後可走華稚凰道到什麽地方去先找一個閒人去呢姚柯二人皺着眉頭想了一想嘯秋道有了有了趙棲梧近來不是没有事他和玄曼也是生死之交可以託人先到慈光醫院裏去一去華稚凰道好柯蓮孫道但是棲梧住在那裏書局裏他是不住的此刻到什麽地方去尋他呢姚嘯秋微笑道我知道我知道他有秘密金屋呢我去捉他一捉便有而且離此地不遠 
三言兩語[  鵑]  
　　現在是甚麽時代直系還在那裏迷信牙力可以成事麽倘説武力可以成事那麽雄才大略如拿破崙爲甚麽鬱鬱的死在聖海崙那島上威廉二世也總算厲害了爲甚麽低首下心的抛下皇位逃到荷蘭去呢秀才先生啊你盰衡世局快快醒了這武力萬能的迷夢罷要知足以成事的是民意不是武力 
 
 
 

Page 22

 
 
第一萬八千一百零六號;中華民國十二年 西曆一千九百二十三年七月二十四號
星期二 * *   
 
