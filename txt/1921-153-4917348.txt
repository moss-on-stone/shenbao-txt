# 1921 - 153 - 4917348

 

Page 1

 
 
   
 
 

Page 2

 
 
   
 
 

Page 3

 
 
時評 
[國際銀行公會（老圃）]  
　　向者滙豐銀行司梯文君在滬演說請上海華人各銀行加入各國銀行公會以便通力合作此其意甚盛今錢業銀行業中人頗有討論及此者記者深望通力合作能見之實行但有數語願中外人共聽之或有益於通力合作未可知也 
　　商業以平等爲原則然上海華商往往受不平等之待遇銀行業亦然試舉一例設外國銀行收入華銀行之本票彼即加印使式老夫送至華銀行須由華銀行解送現銀而又不即收銀必使送銀人枯待俟他華銀行來行收取現銀即使送銀人代付他華銀行或分付至二次三次尙未付淸必待至最終時刻方許其交淸餘數若華銀行收入外國銀行之本票則辦法大異必使華銀行自去收銀而又不即付銀必使收銀人枯待俟他華銀行來行付現銀即使收銀人取之他華銀行之手或分收至二次三次尙未收淸必待至最終時刻方補給所少之數此其習慣也 
　　以上所言固極小事然即此一端可見外國銀行不重視中國銀行而中國銀行一例忍受此類習慣如不澈底改革欲望通力合作固有所甚難故就外國銀行而言形式上聽人加入未必即爲大惠而就華銀行而言形式上貿然加入未必即爲大榮 
 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　六月八日大總統令國務院存記吳賓駒著交交通部酌量任用此令 
　　又令任命李西峯爲綏遠暫編陸軍騎兵第一團團長此令 
　　又令內務總長齊耀珊呈准兼福建省長李厚基咨請任命劉澤民馮春田試署廈門警察廳警正均照准此令 
　　又令陸軍總長蔡成勳呈請任命于國翰爲吉林督軍公署軍務課課長劉鈞爲軍需課課長張明濬爲軍醫課課長單春淵爲軍法課課長均照准此令 
　　又令陸軍總長蔡成勳呈請任命陳永咨爲綏遠暫編陸軍騎兵第一團第一營營長應照准此令 
　　又令東乙彥給予二等寳光嘉禾章菊池門也給予四等寳光嘉禾章田所定右衛門酒井隆佐籐政信均給予四等嘉禾章此令 
　　又令伊立生晋給二等大綬嘉禾章麥雪爾畢得生恩斯麥南均給予三等嘉禾章雷卡脫謨率爾郁恩生伊士拉夫茀律特畢德生均給予四等嘉禾章此令 
[專電]  
　　北京電午節財政滬借欵四百萬交部臨時債劵二百萬京津小借欵三筆共二百餘萬均先有用途方辦借欵不俟交付已分別過賬且極秘密因恐爲索債者所知財部依然一無所存（九日上午十二鐘） 
　　北京電昨英美荷丹四使·日代辦·先後訪外部詢宜昌武昌先後兵變惟宜昌傷及外人官電謂由東關黃家祠堂之一連起事南關一連響應當日六時卽由王都慶旅部派兵擊退宜昌道劉道仁所報相同惟宜昌商會電告變兵千餘燒殺搶掠並抵拒未變兵約四點之久精華全滅（九日上午十二鐘） 
　　北京電鄂同鄉會二時在湖廣會館開會討論對宜昌武昌兵變救濟辦法結果以同鄉會名義向政府要求撫恤并將王占元立予撤換（九日下午八鐘） 
　　北京電鄂王電報宜昌兵變自請議處齊內長已電王查復宜昌兵禍情形（九日下午四鐘） 
　　北京電旅京鄂人得漢電武昌兵變王下軍艦今午開急議决派代表謁府院請查辦驅王運動又進一步（九日下午四鐘） 
　　北京電王占元庚（八日）電自請處分謂宜昌武昌兵變受安福煽惑所致（九日上午十二鐘） 
　　北京電政府派員與校長團接洽此後敎育費按月照付不欠但校長應負責任一須愼選敎員二須嚴束學生至馬叙倫等非撤換不可（八日下午八鐘） 
　　北京電馬敎次主俟欠薪發淸後將八校敎職員嚴重考核加以去取（八日下午五鐘） 
　　北京電當局决依馬敎次報告俟馬叙倫沈士道傷愈交法庭嚴辦自支（四日）起專電之涉及學潮者非全部扣留卽橫加删减梁鐸由法庭送回警廳後已釋放（八日下午六鐘） 
　　北京電敎次請頒明令所得稅未有成數前敎育費就交通部特別協欵項下按月撥付（八日下午八鐘） 
　　北京電八校敎職員今日宣言同負責任誓不使馬叙倫一人獨受誣陷（九日下午四鐘） 
　　北京電殷警監命王家駒等出具平復甘結許復自由王舉約法函靳詰責中有受之者固無傷人格如機關體面何如國家體面何靳動容得遷於協和醫院（八日下午七鐘） 
　　北京電王占元電宜昌孫建屏團一部分被川匪煽惑支（四日）譁變經宋旅督勦卽潰散商民損失數待查（八日下午一鐘） 
　　北京電公府自六月一日後門禁增嚴並添鐵栅一道出入槪須盤查張懷芝進見因未帶徽章竟被衛兵所阻（八日下午五鐘） 
　　北京電昨電交部發行臨時劵息分五今復外加三釐合分八倒塡六月一日起由承受五行照商定辦法撥入交行賬內（九日上午十二鐘） 
　　北京電烟酒借欵資本家僅允借二百萬鎊或千萬美金日商願借二千五百萬政府非五千萬不肯脫手迄無成議（九日上午十二鐘） 
　　北京電高在田電現赴包頭就醫順道晉京面陳征蒙事宜 
　　北京電福開森電徐謂在美運動解除庚子賠欵頗得駐美列國人士同情仍進行不懈（九日上午十二鐘） 
　　北京電靑島總商會代表入京請向德索賠償戰時損失商店千五百四十八戶總值千七百十二萬八千元（九日上午十二鐘） 
　　北京電陜六路統領白鴻儀等電閻相文前隊已抵閿鄉潼關士卒憤激惟有執戈相見又悉陳樹藩現以張錫元部移防同朝韓郃以党仲昭所部分布潼商一帶 
　　北京電院致電陳樹藩閻相文陜西天災人禍糜爛已極中央旣頒明令易督希卽從速交代勿輕啓釁（九日下午八鐘） 
　　北京電陸洪濤來電否認助陳亦無大部甘軍開抵陜邊（八日下午八鐘） 
　　北京電院復宋小濂西伯利亞東部俄新舊黨開始激戰固應依據國際防禦辦法責成軍隊防守要境查中東路北接俄邊難免俄工俄農勾串華人借託過激主義破壞路政希速嚴防（八日下午八鐘） 
　　北京電熱姜電東蒙俄黨首領格羅諾夫率黨扮作商人自大興安嶺竄入熱區除電察邊防軍右路會剿外請中央另撥得力軍隊分防熱區杜防俄黨蒙匪再向內地蔓延（九日下午八鐘） 
　　北京電陳遐齡電劉逆進逼連日在莫拉藏西等處激戰餉彈缺乏迅請撥頃覆電已撥交陳啓圖起運（九日下午四鐘） 
　　北京電陳遐齡電告已抵康定土匪漸息藏番復起請援成例先由藏邊與葛布倫定約（八日下午八鐘） 
　　北京電鄒芬電叨林俄黨第三軍巳向烏得開拔意圖合攻滂江除派褚旅第二營迅往協防外請速電征蒙各軍來滂佈防免俄黨再向內地蔓延（八日下午八鐘） 
　　北京電奉張定節後赴張垣誓師並保汲金純爲副使（八日下午八鐘） 
　　北京電奉張任李垣鮑貴卿爲征蒙高等顧問並擬將褚旅高團改編成師（九日下午八鐘） 
　　北京電皖督長反對停鑄銅元謂新安武軍餉全賴鑄銅幣餘利請勿停鑄部復銅幣價低無利可圖（九日上午十二鐘） 
　　北京電國際聯盟代表之一席魏宸組請陳籙自代政府照准將頒令（九日上午十二鐘） 
　　北京電部電顧使交通新約簽字顧問會不久開會請就近遴員列席（九日上午十二鐘） 
　　北京電部委戴陳霖爲俄事委員會副會長（九日上午十二鐘） 
　　北京電靳派袁華選赴湘勸趙恒惕取消自治又派于化龍赴奉對浙盧通電請張示辦法（九日下午四鐘） 
　　北京電今日閣議四川鹽運使張英華准辭以川北運副謝廷麒代現（九日下午八鐘） 
　　北京電徐靳對浙盧通電之申斥昨付閣議討論决定先徵三使同意最好由三使會銜駁復中央再加辯正（八日下午六鐘） 
　　北京電政府電某使請疏通盧永祥某使覆稱同屬疆吏頗難措辭請中央自辦某當軸甚露悲觀態度（九日上午十二鐘） 
　　天津電前高陽兵變地下二師旅長魏淸和判徒刑九年砲兵營長十一年連排長各一均無期刑 
　　天津電庚（八日）塘沽日輪水手又刺傷礦工 
　　天津電李士偉决節後入京就職（以上九日下午十一鐘） 
　　天津電省令中等以上各校長防維學潮 
　　天津電省署呈報直屬九年份秋收平均四成 
　　天津電省會接吉省會電請協爭吉會借欵（以上八日下午一鐘） 
　　香港電敎育界因孫陽電迎京敎職員卽聯各校舉代表謁孫請示維持辦法並擬力助 
　　香港電陳炳焜招莫流落港澳舊部返桂約八百人 
　　香港電聞非常會議决定國會公費仍支五成月發兩次 
　　香港電機匠加薪問題未解决罷工恐將不免港煤工加價已解决　　香港電陳炯明因孫勸已允不辭內長陳並新募某籍粵軍數百現駐閩會館（以上九日下午七鐘） 
世界路透電 
[上西萊西亞近狀]  
　　八日倫敦電巴黎轉來哇泊林電稱自星期日起上西萊西來之德軍未出攻擊協約軍已占據新陣地未受阻撓分隔德波兩軍之中間區域不日可以畫定 
　　八日柏林電德軍司令現不復從事進攻大可利便協約軍恢復上西萊西亞實業區域之秩序德將允遵守協約國致德政府之公文 
[英勞工界之風雲漸息]  
　　九日倫敦電迷漫於勞工界之險惡風雲今漸呈廓淸氣象昨日煤礦工人在集議時提出書面問題若干條交與礦主明白答覆决定今日開會時由礦主逐條答復機器業之風潮在僱主實行減資以前可望解决機匠代表昨見工部大臣今日將在約克開會報告一切棉廠主工人與廠雙方代表定明日在孟郤斯德開會共同討論 
[近東將有戰事]  
　　八日倫敦電倫敦數報大書特書謂近東將有新戰禍英軍艦不日將駛抵君士坦丁助同希軍攻擊土耳其國民黨因該黨近採强硬之仇英態度不肯釋放英俘不許英艦入土耳其口岸且將希圖增進土英友交之英屬印人某氏殺死指其爲英人間諜之故據確實消息英政府對於此事尙未决定態度故猶未下令命英軍艦參與攻擊土耳其國民軍軍役 
[英帝國大會與英日續盟]  
　　九日倫敦電帝國大會行將開幕一般注意漸集於此皆以帝國對外政策爲大會所當討論之最重要事件而以英日聯盟爲尤甚國會議員戈爾氏投稿於十九世紀月報公然主張將英日聯盟問題公開討論宜先聽取美國與中國之意見然後再加决定並謂此事不可稍有隱飾就全體問題明白研究之無論如何凡集議情形須格外詳細公佈　 
[新芬黨人近事及美國]  
　　八日倫敦電昨電所傳米爾街之役乃尋常搜捕黨人之舉動共拘獲若干人多經釋放有三人希圖逃逸爲兵士擊斃 
　　八日紐約電杜白林消息黨人以手槍及炸彈攻擊警察摩托載重車一輛街道中子彈橫飛歷半小時之久傷警察五名平民數名 
　　九日倫敦電美海軍大將西姆士氏本星期在倫敦某宴會演說力斥美籍愛爾蘭人爲新芬黨宣傳運動華盛頓政府頗爲錯愕海軍總長鄧璧氏致電西姆士氏請其電覆所傳是否確實 
[英國歡迎德大學敎授]  
　　八日倫敦電德國大學敎授愛斯坦氏由美回國今日行抵利物浦由大學派代表歡迎繼赴孟郤斯德將在該處以德語演講Ｒelativity學說且將受科學博士學位按愛氏乃三月間赴美勸募巴力斯坦大學經費 
[英員之歐洲和平說]  
　　八日倫敦電邱吉爾氏在孟郤斯德演說謂凡愛惜英帝國令名者皆以愛爾蘭事爲念要知此邦利益計不容有外人共和國備有潛艇與陸軍者立於英國之側也除共和外英國已許愛爾蘭享有在英帝國之榮譽地位並有完全自治之自由愛爾蘭人民今日已有自行解决其紛爭之機會希望愛爾蘭人民勿因此而自相分裂再有如英國與愛爾蘭間之齟齬也邱吉爾言及俄事謂係一種敎訓表示社會主義與共產理想之完全失敗邱吉爾言及商務謂渠係主張自由貿易者故贊成政府干涉商業愈少愈妙但目前情形異於尋常政府不得不採行暫時辦法以保護實業邱吉爾後言及歐洲大局謂苟無辦法以緩和世間憤怒不平之國則空說安寗徒祝和平於事無益紙上信施託國際聯盟無所補救欲謀取眞正和平其唯一方法厥在三大國之眞合作以修補戰後之瘡痍而重振歐洲之光榮耳戰局初畢時法國以爲此後再遇有一九一四年之情事英美必出而扶助但法國迄未得英美關於此事之質言故法人心目中皆惶惶然深以二三十年事變爲慮英國旣無如法國所值之危險又無如德國所懷之憤恨宜對法國予以前途無慮之知覺面對德國則予以公道待遇之知覺以戢其仇念云云 
[英國組織航空大公司]  
　　七日倫敦電阿施波特氏繕具說帖提交帝國內閣討論擬組織帝國航空公司籌集資本一百五十萬鎊收買政府所願繳出之飛機及原料機械等物由公司發行債劵七十五萬鎊印度澳洲南斐各認十萬鎊紐絲綸認五萬五千鎊南洋羣島認二萬鎊餘三十七萬鎊由公共認購如埃及願加入則可將欵額酌改公司之管理權操諸董事十二人之手由政府指派董事七人路透社探悉民事飛行局監督賽克斯爵士將向帝國大會陳說設立航空公司之問題 
[各國近事記]  
　　八日萊浦齊電比國提出之戰事罪犯名單其第一犯爲學生藍杜爾氏現已開審藍氏前充德國陸軍秘密警察被控無故拘捕良民 
　　八日倫敦電美墨友好商約已於五月二十七日提交墨總統該約簽定後美國自然將承認墨西哥政府 
　　八日墨京電墨總統增加出口稅及煤油稅平均百分之二十五所入之欵用以淸理墨國對外債務 
　　八日倫敦電樸資茅今日有軍艦一艘下水此爲歐戰後之第一艘該艦爲輕巡洋艦乃一九一七年四月間開造 
　　八日倫敦電首相喬治氏仍在鄉間病未增重但本星期內不能回唐林街 
　　八日倫敦電國際勞工局已通電四十國政府請注重對華盛頓勞工大會應負之義務中國亦在內 
太平洋路透電 
[武昌兵變詳聞]  
 
 
 

Page 7

 
 
　　八日漢口電武昌焚掠之兵乃屬於第二十一旅蓋以當道下令遣散之故此次焚掠殃及頗廣除在督軍署外未受抗拒領事團派員入城第一次被拒絕第二次復派員一隊始得入內美國敎會所辦之謀學校Trinty　School被毀華人死傷甚多外人均無恙造幣局官銀行省議會之屋均付一炬此外尙燬酒館珠寳店多家叛兵數名挾贓品入漢口租界爲西捕所拘武昌現已安靜惟漢口則殊驚恐漢口之軍警聞已發餉一萬三千元暫時可保安靜 
[葡使與外團領袖]  
　　八日北京電葡使佛萊太斯氏之病不日可望痊可目下佛萊太斯氏仍盡其公使及外交團領袖職務華字報近稱佛氏擬辭外交團領袖之任葡使署對於此說付諸一笑蓋外交團領袖乃以資格推任葡使旣能充其政府之代表斷無放棄此任之理 
[征蒙與俄事]  
　　八日北京電華人方面消息赤塔來電稱遠東政府新任外交總長優林氏已切實擔任保護華僑頗欲與中國維持友交但中政府對於商約尙不欲確定因海參崴加浦爾軍隊起事後遠東俄羅斯政局已爲一變也皖督張文生電告政府征蒙一舉關係中國甚大願派皖兵開赴前敵助剿蒙匪赤峯附近近曾發現蒙匪後由華兵驅散政府現諭熱河都統速在赤峯林西等處增厚兵力以防後患 
[東俄近事記]  
　　九日海參威電日本資本家一團已抵此與臨時政府商訂借欵謝米諾夫仍駐船中其將來行動未能預測外間所傳謝與臨時政府訂定合同之說不日可證明其不確政府出示否認謝在新政府中有何官職並不許其有自稱總司令之權法領事昨晤謝氏稱讚其反對過激主義百折不撓赤塔政府派來海參崴之專員柯哥尼柯夫氏行至波格拉尼志萊亞即折回赤塔據赤塔消息該處軍隊曾譁變又據伯力消息黨人軍隊逃者漸衆西比利亞東部兩敵對方面之兵力如下赤塔政府三萬六千六百人反共產黨一萬三千人 
[朱使行程]  
　　八日北京電政府接朱啓鈐來電定六月十日啓程赴美 
國內要聞 
[北京通信（吹萬）]  
敎潮中之調停聲 
　　北京學潮現已處於不可收拾之勢政府與敎職員學生兩趨極端敵意旣成惟有各自再激再厲今日政府已將馬次長摺呈在政府公報露布馬之呈文出於秘書之手辭氣之間或不免有違馬意處政府旣將原呈公布則學生敎職員對於馬氏當然發生一種不良之感情而馬乃處於不能調停學潮之地位矣 
　　刻下京中各界對此事尙在奔走調停上星期六北大敎員徐保璜赴香山見張仲仁氏請其出任調人之責仲仁允之而未行星期日（五日）陳筱莊乘汽車至香山促張乃與之同車入城便道先訪馬鄰翼問以當日情形馬告之云是日學生至敎育部經我（馬自謂）聲明敎育經費由我負責不必請願馬叙倫謂非我同往請願不可遂挾與俱行至新華門軍警與爭遂釀禍現我仍力主維持不令敎育破產苟能使八校平安我雖死亦不怨云云并竭力贊成張等出爲調人張歸因與傳遠叔張乾若李石曾袁觀瀾等互相商酌調停辦法并函約嚴範蓀參加張一面託人探聽政府方面意旨一面復探敎職員學生意思政府方面則張遠伯允和平辦理潘馨航允維持敎育經費且肯負責此二人皆有間接之表示張並允代詢總理意思再答復惟至今晚尙未有答復也敎職員方面有人對張表示無調停餘地必倒閣乃已又有一部分則願調停希望敎育風潮之得以早日解决今日記者於大陸飯店遇張仲仁與袁觀瀾談及此事張君主張分兩方面辦理敎育維持國人皆負其責吾人當盡力與政府爭使政府維持敎育指定的欵不使敎育再有破產之虞至於此次新華門之事則另劃爲一問題不與維持敎育一事相混軍警傷敎職員學生另案辦理如此則措置較當亦易於辦理云云對於上海方面張君業託穆君赴滬便中以各方實情轉告敎育界諸人並希望張謇一致主張出而維持敎育穆君將於九日晨南下諸調人對於軍警傷學生一事認爲無論如何過終在政府而政府之初拒不見學生實爲政府之失策苟政府中人早見學生與之開誠相談費時無多大事即化小事旣云有維持敎育之誠心何妨與學生一面對於敎職員中一部分主張在檢廳起訴而不受調停者則認爲持之過甚蓋我國司法名雖獨立實受指揮於行政方面者此實無可諱言預料最圓 
滿之結果亦不過懲辦一二軍警了事而已吾國民誠宜於維持敎育經費獨立一層加之意也 
[嚴禁中之國民大會]  
　　北京各界定五日在天安門外開國民大會政府嚴令禁止 [T13 ]一 [/T ]爲軍警嚴守入口情形 [T13 ]二 [/T ]天安門一帶軍警密布情形 
[學潮中之政府態度]  
　　六三慘劇發現後政府方面之態度頗爲一般所注目昨日（七日）星期二爲閣議例會馬鄰翼已傷愈銷假出席閣議對敎潮問題曾有所討論據與政府接近者所傳是日閣議結果决定辦法三項（甲）關於敎育經費問題仍照第二次閣議議决之三條責成財政部尅日撥欵交由敎育部分別轉發一面並由財敎交三部根據四月三十日閣議訂一合約由三方簽字合約內容如下（一）財政部就交通部特別協欵項下每月撥付京師學欵二十二萬元准於每月二十五日以前轉發敎育部（二）此項交通部協欵財政部須特收存不得移作他用（三）財政部未經籌定的欵以前四月三十日閣議决定三條辦法永遠有效不得因其他事故致生搖動潘復志潭（原簽字不書姓）馬鄰翼中華民國十年六月七日（乙）新華門衝突事件已涉及刑事範圍應由司法官廳負責辦理（丙）八校敎職員中　有難資師表者須經一度之改組應俟積欠薪俸淸發後由敎育部嚴重考核加以去取以上三項議决後　立由院秘書要分函主管各部查照施行據聞馬鄰翼個人方面因到部伊始即發生此重大風潮頗希望第三者出任調停前日特派敎育部普通司司長陳寳泉趕赴湯山將張一麘氏請回負此調停之責張氏歸京即以有無調停誠意詢之政府交通總長張志潭氏比即表示贊成張氏出任調停但聲明須與總理爲一度之磋商昨日閣議所决即係馬鄰翼提出欲以此表示緩和風潮之意又馬曾對人言本人極不願將六三情形形諸筆墨但政府當局則頗欲其正式報告以爲歸獄學界之資馬氏不得已乃具一節略呈諸府院文中集矢於馬叙倫一人據七日政府公報所載馬氏摺呈如左 
　　敬摺陳者竊鄰翼於五月三十一日午後抵京當有本部普通敎育司司長陳寳泉專門敎育司司長任鴻雋來見聲稱各校敎職員約百餘人連日在部坐索欠薪現聞部長到京囑其轉致我輩此次運動一切程序均經大會表决確係預定非因部長今日到部而來對於部長個人毫無惡感祗問部長對於此事定有何項辦法云云鄰翼答現方抵京不能談到部辦法須俟到任後始能爲負責之表示當即約定次日午前十一時到任午後二時接見校長四時接見各敎職員囑該司長等轉達殊次日午前十時頃忽得庶務科電話云各校長敎職員要求立刻到部接見當囑庶務科轉請依原約時間接談該員等堅執不允不得已赴部就職隨即接見各校長言尙和平隨又接見敎職員悉心勸慰舌敝唇焦而該員等謬執成見迫於當日立將現欵領回分發各校鄰翼多方開諭無效不得已馳向財政部領欵而財部時已散值只得歸部說明並允於二日內發給欠薪一部分餘欵容於節前妥籌該敎職員等自書條文要求簽字鄰翼婉詞拒謝反覆駁辨直至夜分該敎職員等遂限鄰翼於二日午後三時答復始行散去二日午前赴國務會議陳述一切當經通過准將前領未發支票二十七萬餘元之數先行發給又因電詢銀行輾轉耽延至晚十鐘分塡支票由各校長分領訖乃是日午後有男女學生代表二十餘人赴院請願之事直至夜間猶聚純一齋客廳不散初經多人勸導出院無效又經鄰翼親赴院中剴切曉諭亦不服從鄰翼以爲此事導源積欠祗須積欠淸了自然無事次日辰刻趕向財政當局商提的欵如數發放方謂藉可消弭不料午後三時即有敎職員代表馬叙倫等及八校校長會合男女學生多人率有小學學生闖入本部散布各司廳處旋往聚集會場要求次長到部接見適鄰翼由外歸部各敎職員强赴會場鄰翼當經對衆宣言學校經費已經財交兩部擔任四月三十日閣議三條辦法並未推翻前次欠薪現又發給二十七萬餘欵儘節前一律淸給政府對於敎育確有維持誠意無示威運動之必要學生均已無異辭馬叙倫忽用傳聲筒發言現在不必說欵項事體惟有要求馬次長同赴國務院見大總統總理表示請願鄰翼復言各事均已解决無可請願何必同去學生亦無異辭惟有面面相覷而已馬叙倫乃以傳聲筒發令起行强扭隣翼手膀擁出會場出時叙倫之母某氏年近七旬在旁阻止叙倫謂汝係讀書人何以如是不講理叙倫悍然不顧仍復强扭鄰翼繞山大堂直出部門不許鄰翼乘車冒雨徒行泥濘中至新華門西柵欄門外軍警阻攔馬叙倫忽高呼打進去同時鄰翼被馬叙倫等多人擁扭猛推以致胸部腰腎各處均經受傷嗣又不知何物由側面撞來致傷頭部適有警官一人搶前拖抱入柵始克出險所有鄰翼就任三日以來經過實在情形理合詳摺縷陳伏候鑒核 
[京學界痛創中之呼號]  
　　六三慘劇發現後國務院曾兩次通電各省區自辯並歸獄敎職員益引起學界之反響昨八校校長團特發出通電云上海申報時事新報轉各報館各省敎育會農工會商會曁全國各學校公鑒京師敎育停頓於茲三月夢麟等走維持心力交瘁始以敎育當局負責無人敎職員全體辭職迫不獲已曾據呈政府懇請派員接替嗣經一再磋商略有辦法政府及敎職員方面亦均認可夢麟等遂打消辭意惜蹉跎矛盾未即實行遂生枝節請示總理不獲接見赴國務院請示又見拒於衛兵當時情勢緊急呼籲無門不得已再行辭職然猶盡力疏解希圖挽救至六月三日午後二時應馬次長之預約赴部接洽適以敎職員學生之要求隨同馬次長赴府院請願至總統府東柵欄外守衛兵士以武力拒不許入遂起衝突除馬次長經衛兵誤傷復經衛兵救獲外家駒被擠昏暈倒地不省人事黻卿頭部受有重傷血流如注夢麟錦亦受打擊幸尙未中要害其餘敎職員學生等受重傷者十餘人輕傷者不計其數時方大雨血水並流僵臥道旁慘不忍覩嗣經醫校學生及過路行人將受傷之校長敎職員及男女學生先後移送首善醫院施救急治療除敎職員學生受傷情形另見通電外校長方面家駒受傷較重夜分始甦當時及翌日各界來相慰問者絡繹不絕至第三日突來明警暗探多名密佈于病室左右內外交通完全隔絕經家駒一再函電馬次長轉達國務院至第四日對於家駒黻卿監視始稍從寛然猶不許自由出入至敎職員之受傷者仍被監視如故此北京敎潮大槪經過之實在情形也院電謂校長無故辭職恐京外各界不明眞相易滋誤會據實電聞即維鑒諒是非公道俟諸國人北京國立八校辭職校長蔣夢麟鄧萃英熊崇煦王家駒兪同奎吳宗栻張黻卿鄭錦 
　　又北京中等各校敎職員通電云各省敎育會省議會學生聯合會各學校商會農會各報館公鑒北京國立八校前以經費無着不能維持於三月十三日停止職務以與政府交涉政府始則置之不理繼則出欺騙之手段故雖有國務會議議决之三條辦法並不履行遷延至三月之久致有今日之果同人等前曾一再籲請政府速籌的欵以謀敎潮速就解决限其尅期答復以免影響及於中小各校而政府終不覺悟一味敷行毫無具體辦法表示馴至中小各校學生亦於五月二十六日相繼罷課以促政府之覺悟不謂政府乃漠然置之中小以上各校學生乃於六月二日各派代表趨謁總理饑寒凌辱歷一晝夜而總理始終不見翌日各校學生以代表未回續行請願復被拒絕學生等退至敎部請見次長適八校校長敎職員亦在部磋商馬次長允與校長敎職員學生等同赴府院甫至新華門前即橫被衛隊持兵繆辱校長敎職員學生相繼傷仆並傷及馬次長是時天雨血肉狼藉宛轉泥塗以武人殘暴之凶威施於桂弱無辜之文士摧殘士類抑制民氣一至於此查人民請願事屬尋常乃我國政府於事前則嚴加戒備如臨大敵屆時則縱兵荼毒草　人命一若深恐褻其尊嚴損其威福者此眞世界所罕聞貽民國之奇玷而同人等百思不得其解者也讀國務院六月五日致各省區通電徒彰掩飾之跡絕無悔過之心誣我士林顚倒黑白又復檢查郵電監視學校嚴禁集會甚至受傷之校長敎職員等尙復禁錮醫院阻絕通問同人等目擊身受至深義憤爰將此事眞象敬布國人凡我同胞必有嘉謀以圖對待臨電愴懷幸垂察焉北京中等各校全體敎職員叩 
　　首善醫院變成看守之後身受者及旁觀者皆異常憤懣聞外交團議論亦大不謂然至昨日下午醫院中之警察比前日稍爲鬆動除馬叙倫外餘人稍能自由昨法專校長王家駒醫專校長張黻卿特爲此事函詰國務院云總理先生閣下敬啓者自敎潮發生以來校長等苦心孤詣盡力維持早爲總理所洞鑒亦爲國人所共知不料六月三日發出請願之舉校長等因公受傷幾於畢命幸經敎職員學生護送至首善醫院施急救治療始轉危爲安校長寒士不能久居原冀從速平復尅日出院不料入院之翌日突來明警暗探多名密布於病室左右親友家人之來探問者槪行禁阻視同巳决之囚疊電總理均值公出復一再函電馬次長請其轉達國務院先後回電俱云已與郭秘書長接洽妥帖即時可以自由出院而此間巡警仍舊拒不放行至昨日下午警廳派來巡官一名口稱負傷諸人除馬叙倫不計外餘皆可出院但須出具平復甘結校長愚昧竊所未解位置雖微人權俱在未經犯罪警廳是否可以蹂躪約法侵害自由即使犯罪是否可以不待法廳訊問逕由警廳自由處分此對於無故拘束自由一節應請總理明白宣示者也至於出具平復甘結一事無論因公受傷不應如此待遇且其所謂平復指痛傷而言抑指敎潮而言痛傷平復與否自有醫院院長負責學潮平復與否豈校長之力所能左右事理顯然婦孺皆知不謂掌握最高警權之殷總監乃不明此理在受之者雖無傷人格如機關體面何如國家體面何竊以爲國無論共和專制非法不存法者天理人情之至人類社會中所不可一日或無之物也若先由政府擅自毀壞恐從此以後官民上下將無復有安穩之一日而國亦將不國矣總理爲行政首領素具愛國熱誠校長素所欽佩惟此次敎潮事先不能實行國務會議通過之件事後又任憑下級官吏爲違法之處分竊不免爲政績之玷現時校長病雖未愈第因在醫院有若覊囚如以爲有罪則請迅交法庭依法處理若果無罪則請迅飭總監尊重約法還我自由校長自問光明磊落不敢爲非分之詞亦不敢受違法之辱據實直陳敬候迅示伏枕口授倩筆代書無任待命之至法專校長王家駒醫專校長張黻卿 
[杭州快信]  
　　杭垣各學校學生敎職員因京皖學潮九日在省敎育會開聯席會到一師一中專醫蠶桑宗文三才之江女職安定九校共千餘人推袁新產主席議决事件 [T13 ]一 [/T ]電政府詰責請懲禍首 [T13 ]二 [/T ]推定代表王夢曾連瑞琦等八人率同全體學生下午二時赴軍民兩署及省議會請願協助轉電政府力爭 [T13 ]三 [/T ]本會定名杭州學生敎職員聯合會作永久機關並選出電稿起草員朱自淸等四人 
　　省敎育會九日開臨時評議會討論援救京皖學潮問題到者許緘甫王貫三周季綸王卓夫等二十餘人當將致政府電稿修正通過拍發文云北京大總統鈞鑒京皖學潮潰决至此民情憤激公素以文治號召何竟坐視摧殘乞飭院部及皖省督軍省長將傷害敎職員學生之人從嚴懲辦一面速復各校原狀以維敎育而固國本並推定許緘甫周季綸李俊夫三君代表赴各法國聯絡一致援救 
　　省憲期成會昨函軍民兩長謂第三屆省議員適屆任滿改選敝會念本省制憲業將開始尅日告成若仍照舊法選舉與其存廢問題即發生於省憲施行之日徒益糾紛何如及早補救懇速會電通令停止俟省憲頒布即據新法選舉廓淸舊弊 
　　海寗崇德海鹽等縣公民及各法團反對停辦第三届省會選舉函電蠭起指爲於法理民情均未顧及並要求解散省憲期成會 
　　蕪湖採米專員唐明鎬昨回省報告已購就秈米一萬袋每袋約洋七元已運滬存儲 
　　印花稅處周處長昨派督查員顧泳慶會同商會派員從事查檢定明後日出發聞簿摺等項仍舊辦理暫以貼用印花二分爲合法 
　　省議會本届臨時會定十四日閉會昨日開夜會未果 
　　尙仍要聞二及地方通信轉入後頁 
雜評一 
[自請處分（默）]  
　　中央政府對於疆吏之行動心所不以爲然者每不敢顯然直斥皖張請勿停鑄銅元政府對之不曰有礙市面而曰無利可圖浙盧主張省憲自治政府對之旣託某使疏通又徵三使意見而不敢嚴詞拒絕此二事已足爲政府無能之明證 
　　至宜昌武昌之連續兵變擾商民而釀外交殊非尋常細故爲督軍者應得何等處分乃未聞政府有一語之申斥王占元雖以自請處分敷衍政府面子政府亦能依法處分以自全政府之面子耶雖然政刑之失久矣歷次兵變從未有罪及督軍者非特兵變之不敢罪其督軍即兵變之兵亦一任其變後歸伍而不敢罪則何論乎督軍更何論兼巡閱使而有勢力之督軍哉 
 
 
 

Page 8

 
 
國內專電二 
[報界對英日續盟之表示]  
　　此次在京開會之全國報界聯合會對於英日續盟問題日前業經通過一致反對昨北京各報發表其宣言及致日英兩國電文如左一宣言自一九零二年一月三十日日英同盟條約成立而後中國問題寖成爲世界問題之焦點自是而後該約改正者一次續行者一次前後凡三次每次條約中之前文均有承認或保證中國獨立及領士安全等字句沿而未改於是我國之獨立與國際人格上之尊嚴咸被其侵夷侮蔑盡矣而中國人民亦略不措意顧中國問題則急有待於解决今本年七月十三日日英第三次續盟亦已届滿日皇太子並於茲時遠游英倫運動該約之繼續成立夫日英同盟關係於中國問題之重大徵於日本之亡朝鮮侵滿蒙占靑島前事歷歷可見夷考日英所以繼續盟約之根本原因不外由於日本侵略政策之澎漲而英國亦亟思維持其遠東勢力之安全因而互相提携以爲協力解决遠東問題之必要的處分由是吾國乃爲被處分之一國含憤莫伸其實吾國本爲獨立國家固無需乎他國之承認或保證所謂承認或保證者質言之即爲互相維持其侵略政策之故而設使其不然則保證國之日本其所以威迫吾國之二十一條欵曷爲其來其果爲保證中國獨立及領土安全耶則山東之佔據至今未聞其履行交還中國之宣言而於滿蒙福州等方面尙猶覩日本侵略政策暴行橫施則其隱衷不大可見耶今日本之對華政策會議亦旣開幕且將一一决定矣由日英續盟問題之確定而日本對華政策將有恃而無恐其積極之侵略政策勢將實施於吾國吾國其何以自處今而後吾國人民當亦憬然自悟於日英續盟之關係吾國之重大矣本會代表全國與論謹以至誠摯之言宣示內外中國爲國際團體之一員在國際法上爲獨立國家吾國主權與獨立權有爲他國共同尊敬之權利而他國爲維持其本國之國際的人格亦有尊重第三國之獨立之義務今後日英同盟條約繼續訂定倘復有關於中國問題之協定而未經中國之同意者中國人民認爲侵犯中國國際人格之尊嚴與國家獨立之絕對的權利根本上不能承認除通電日英兩國政府議會報界外特此宣言二致英日兩國電倫敦外交部東京外務部上下兩議院各報界轉英日兩國人民均鑒本年七月十三日爲第三次英日同盟條約屆滿之期敝國人民鑑於英日同盟三次訂約均以承認或保證中國獨立及領土安全爲目的敝國人民認爲英日同盟條約上所有關於處分中國之文句爲違反國際正義侵害中國神聖主權之獨立敝國人民絕不能承認本年七月貴國續約將次改訂切盼貴國尊重國際法上主權及獨立權之絕對的權利將盟中所有關於侮蔑中華民國國家之尊嚴之字句删除敝國人民不勝厚幸之至本會代表敝國人民公意轉電請貴國政府曁議會及報界查照並希貴國人民一致主張公道爲正誼上之援助爲叩中華民國全國報界聯合會 
[武昌兵變續聞]  
　　大陸報八日漢口電云武昌第二師兵士歸王占元直接管轄者因不滿意於王之裁兵計畫今晨一時倐然譁變同時十處起火隔江聞槍聲不斷黎明火熄後槍砲聲愈甚過江電話線已被割斷城門皆閉現狀若何 
判變原因何在現無從探悉湖北官辦省銀行被搶且被燬行長被毆甚重某司事被縛又八日午後七時 
五十分漢口電云武昌變兵四出放火大事擄搶亂事現已暫止漢口無亂駐漢兵士今日由王督發餉一萬三千元故至少可暫時安靖又一重云武昌造幣　被毀一空所存金條銀條亦悉被刼鎭守使之部下與警探捕獲搶物者五十餘人皆身藏金銀兵變後武昌全城大驚恐損扔幾何死傷若干皆未探悉因武漢電話線已被割斷故也今晚八時武昌城門大關容許領事團代表入內日間領署人員曾請入城但未之許也據此間消息王督近曾出示佈告裁兵兵士不悅故有此變外人產業之遭刼者內有美人敎會學校一所督署未被攻敎會與靑年會皆未殃及 
又上海日人某通訊社漢口電云此次起兵變者以第二師之擾亂爲首介各處之兵乃相繼加入擾亂王督軍以孤立無援不得已登軍艦而避難至天明知尙有鄂軍一營未加入兵變乃以一萬元買收之令維持秩序被害之處凡繁盛市街焚燬殆盡官錢局中國銀行及各大銀行已完全被燬亂兵所持爲漢口實者謂王督軍不發餉銀日前進京時且乘山東之饑饉以四十萬元置廉價之地產實屬不合云云 
[宜昌兵變後之續聞]  
　　宜昌事變之眞相傳說至爲不一至肇變軍隊似屬王都慶部下二十一混成旅其原因則尙未明據官場人云係外來土匪勾結不逞兵士希圖發財所致然察其騷動情形似蓄憤甚深故不論中外一律肆行焚刼而商民人等皆從睡夢中驚覺只顧逃命無心救火以致火 
勢愈擴愈大精華街道盡付一炬據該處商埠警察廳來電事後調查房屋焚燬千餘家商店佔十分六住戶十分三法團亦有十分一損失達一千二百餘萬此不過約略佔計至外商方面如大來安利英武陵水田日淸等商行亦略受損失美孚洋行據漢口該行得電僅分銷數處被搶分行則未殃及日領事署前進亦有一隊變兵闖入未有重大損失領事以下皆我恙惟亂事正　時城內外甚形混亂彈下如雨火光燭天居民中流彈及被火焚斃者多至千人亦浩刧也該處駐軍聞共有三旅一爲孫傳芳十八師三十五旅一爲王都慶二十一混成旅一爲張允明補充旅亂作後張允明同王都慶（昨傳在省與孫傳芳同往宜昌者不確）及商埠警察廳長杜傑督同軍警一面剿滅變兵撲滅火勢一面保護居留外人五日上午十時大火始熄荆宜道尹劉道仁及各旅長會銜出示安民籌商善後辦法并由劉道尹前往各領署慰問兼道歉忱自兵變噩耗到省王督除命孫傳芳尅日赴宜查辦外並在軍署召集會議决令鄂軍第三混成旅入宜增防並電武穴召該旅長盧金山迅即來省盧遂於昨日到省允俟欠餉撥發後即率軍西上昨六日王督又同劉省長會商良久結果發出會銜電兩通 [T13 ]一 [/T ]致府院報告兵變情形請嚴懲在宜軍事長官 [T13 ]一 [/T ]致宜昌劉道尹及各旅長令妥辦善後並匯洋五萬元賑濟被難災民今日兩長又令交涉員陳介偕同宜昌交涉員魏宗蓮（魏留省已久）訪問漢口各國領事俟調查外僑損失確數後當有相當辦法此王劉兩長處置此事之情形也至外人方面除英美已有兵艦在宜保護外駐宜日領曾電漢口日本海軍司令迅速派艦前往因是泊在漢口江面日艦嵯峨號於今日拂曉啓椗赴宜其在重慶之宇治號聞亦由重慶下駛法國今日亦有一艦往宜預測此事或將引起外人交涉也（六月七日） 
[皖學界之大風潮（五）]  
　　安慶學校學生被軍隊殺傷後軍人執政全城戒嚴郵電檢查極嚴軍隊布滿城中行人斷絕形跡稍有可疑即被軍警干涉馬聯甲一方以兵力示威一方又由農會副會長某等一般騎墻派之紳士出任調停意在緩和敎育界之義憤已經學生嚴詞拒絕衆意謂與其作不公道之調和母寗無結果而惟力是視留此血痕以勵將來對於議員擬分別對待一百八人之中爲倪氏所豢養者固屬太半而居心坦白平時震於威力心有餘而力不足者亦不乏其人其爲倪氏廌犬者當通告皖省六十縣剝奪其公權其非倪黨議員而此次又能熱心贊助學生於事前者當表示感激謂若能於此時將倪黨議員數年來隱惡宣布大衆者亦當竭誠歡迎云云 
　　皖人只認定倪道烺馬聯甲爲罪魁趙繼椿劉碩王繼中等爲禍首誓盡全力以達懲辦目的而後已至於官塲以學生包圍議會尋毆議員誣衊學生固不值一辨又聲稱學生未死亦自有學生死傷照片可證事實具在不能强飾也刻聞皖人已推舉各界代表分赴北京蚌埠請願並分批爲社會講演期以喚起社會共表同情又聞張督軍現已有電致聶省長請其秉公辦理馬聯甲氣燄稍殺已不復如前此有不可一世之槪矣 
　　連日各界在省敎育會開聯席會議力主電請政府嚴辦禍首茲將各電錄下 [T13 ]一 [/T ]冬日學生因敎育經費請願議會竟被議會衛隊毆傷數人復由馬帮辦調集軍隊堵截殘殺傷害學生數十人腦漿迸裂肚肺洞穿者數十人立時宣布戒嚴阻止交通羣情駭極查學生請願赤手空拳縱與議會稍有爭議警察之力可以解决何容軍隊橫加蹂躪且并無匪警發生何得擅自宣布戒嚴似此非法專橫不即從嚴懲究不但危及敎育前途地方公安復何保障合亟電懇依法嚴查以肅軍紀而安地方皖省幸甚縣自治會敎育改進會律師公會叩 [T13 ]二 [/T ]申報館轉各團體均鑒頃上北京府院各部一電文曰北京分送大總統總理各部院鈞鑒冬日省城學和一因敎育經費請願議會致被軍隊毆傷馬帮辦復宣告戒嚴夫學生請願法所不禁受理權在議會毫與軍政無干且往會請願僅數十人旣無越軌行動任何官廳均不應非法干涉　在軍隊就令與議會發生衝突亦僅限於警察官吏得依法制止自非警察力穹請求援助軍隊仍不得越權過問何爲武力相加演此慘劇在法律究應孰負此責查學生　自往會請願起及被毆回校止並無妨碍秩序情事安徽固非警備地域何用戒嚴又非通信斷絕馬帮辦並不呈請中央遽行宣告尤與戒嚴法第五條抵觸似此武力在手張弛任心人民復何保障除毆傷人犯自有司法裁判外應請政府主持正義依法糾正皖局幸甚安徽省敎育會商會叩魚等語諸公素持正義衆所欽遲伏乞伏義執言用戢强權而障人道臨電不勝翹企安徽省敎育會商會同叩陽 
地方通信 
[鎭江]  
　　新麥上市鎭屬五縣各鄉小麥俱已登塲統扯祗有七成收成昨日（七號）丹陽新小麥已有二百餘石運抵鎭江悉被城內外各磨坊購進開價在六元二角連日蘇錫各處麵粉廠均已派人來鎭採辦故市價甚爲堅固 
[南京]  
　　記南高圖畫展覽會南京高等師範學生於課外組織一圖畫研究會成立以來會務異常發達近特徵集會員中得意作品數十幀並指導員周玲蓀君最近所繪油畫及水彩畫數十幀於本月六日起至十二日止在該校圖畫敎室內開圖畫展覽會一星期該會平日最注重實地寫生此次出品中尤以南京名勝寫生及人體寫生占大部分又以會中經費困難不能如願發展爰就所有出品標定價格以便參觀者隨意購買所得畫資捐作會費日來參觀者絡繹不絕對於出品頗加贊美 
[嘉興]  
　　勸導修築圩岸嘉興四鄉河港紛歧加以各處圩岸坍損不堪故一遇水潦田禾盡遭淹沒連年歉收職是之故現汪知事有鑒於此特於前日分令各區自治委員曁各鄉農會勸導各圩農民乘此田事未興之際將坍損圩岸合力修築以禦水患 
 
 
 

Page 9

 
 
   
 
 

Page 10

 
 
本埠新聞 
[美國新調駐滬巡洋艦抵埠]  
　　美國新從太平洋調駐上海之巡洋艦八艘已於昨日下午四時五十分陸續進吳淞口分停浦江中各段茲將各艦名稱錄下（一）愛爾亭號Ａden（二）　特雷號Chandler(三)愛立德號Elliot(四)格禮號Greer（五）霍雅號Hoyey（六）霍雷號Horo（七）泰勃爾號Tarbell（八）雅默爾號Yarnall 
[航業消息紀要]  
　　昨日太古公司之奉天號由天津裝來利和莊之寳銀兩箱討一百二十枚合銀六千兩又益發合莊運到之俄幣羅布四箱每箱合華銀二千兩共爲八千兩又有招商局之新豐號輪船本日運赴汕頭有現洋五箱計二萬元 
　　太古公司經理海洋輪船公司之商輪（俗呼藍烟囪船）向以中歐爲主要航線次爲日歐班然日歐各輪於回航時亦兼駛上海該公司近年來以日輪行駛中歐一路者噸量日增船舶日多故於去冬特添造巨輪七艘至今已完全出廠現在該公司支配航業其最注重者即在日歐一路刻已派定噸量最大之克爾郤司等三輪（各爲九千五百噸）自倫敦利物溥經香港直達日本復由日本開來上海然後回國此項新輪均係乘客與運貨並重其第一號克爾郤司Colchas已定本月二十五日開始航行其餘四艘則派駛中歐班而兼駛日本者自此事發生後日輪公司方面極爲注意云 
　　近因豆餅等項去路較好太古公司特派湖南號溫州號桂林號三輪同時於二日中直放安東裝運豆餅黃豆等項 
　　蕪湖有大批米糧運赴溫州此間招商局已派愛仁號開往裝傤矣 
　　法郵船巴勒加號昨日由法來滬有留法華工六百六十五名搭乘該輪還國其餘旅客有二百零三人此次該郵船因開出時遲延定期故到滬後即宣布不赴日本臨時改變航線即定十九日由滬逕還法國云 
[五誌換香水開槍擊斃兩命案]  
　　昨日英公堂審訊情形錫蘭人彼得槍斃致遠店夥二人案昨日午後在英刑事公堂續審捕房西捕一印捕二上堂陳述當時情形被告仍無何種辯駁檢察官宣稱華字報載有印捕毆打店夥情事查與此案無直接之關係當華人憤集之時印捕或有驅衆淸道之必要當時渠不知此爲何事也警察見旁觀者意欲干涉拘人事則推去之此乃在所不免之事畢士華律師稱該店夥奮勇向前拘拿兇手乃遭巡捕推開故覺無端受辱檢察官稱該店夥當時心理渠深知之望畢律師轉向該華人說明一切後由捕房某捕頭投稱手槍送到捕房時查見槍內有空彈壳三個實彈兩枚至此退堂十日續訊俟各證人供詞錄畢後即將移送按察使審判 
　　總聯合會與交涉署往來函各路商界聯合會致交涉署函敬啓者頃准四川路商界聯合會報告稱本月三日午後本時有外人在北四川路蓬路左近之致遠號購香水一瓶計洋一元購去後已將瓶塞開過至四日復往致遠號調換該號夥喬學歧云旣已開瓶不能再調該外人云究竟調與否喬云實不能調該外人即將香水瓶放下并云明日再來至五日十二時二十分該外人又至該號向喬君再調該號夥楊鏡泉出與理論云汝此瓶香水之塞已經開過譬如買鞋子一雙已經着過是否能夠退換今香水已經開過萬不能調該外人云究竟能調不能調楊夥嚴詞拒之該外人即出手槍向喬喉部施放向楊腦部轟擊二人即行倒仆該外人第三槍再打該號劉夥裕華劉夥迅即避開該外人遂乘黃包車而逃爲對面貿生利號夥友所見當即以余姓一同追捕追過五間門面王華興木器店門首與蓬路相近該外人又由車內取出手槍來擊劉劉即緊　該外人之手該外人又以手槍向劉擊來正在互扭之間有印捕三百十三號前來打劉耳光一下又復將劉推開即將該外人手中之手槍傘下該外人下車劉即回店而余姓復往追印捕至蓬路放去兇手欲往巡路余姓即將兇手捉住其時有九百七十九號華捕走來余姓乃與兇手同赴虹口閔行路捕房三百十三號印捕及九百七十九號華捕亦均隨往該捕房等情前來查該外人蠻橫至此實屬目無法紀現喬楊二夥業已傷重斃命商民聞悉之下憤慨異常人命重要視同兒戲若不嚴行交涉從重辦理將租界數十里無華人安居樂業之地爲此函達貴署務請從嚴交涉詳細究問該外人所持兇器來源以重人命而慰衆情不勝迫切之至云又至納稅華人會函請即召集理事開會討論文略同交涉署覆函略謂接展來函以致遠洋貨號夥喬學歧楊鏡泉兩人被外人挾忿槍斃請爲嚴重交涉云云查該兇手因細故尋釁連斃二命實屬目無法紀亟應依法嚴懲至租界携帶兇器向來工部局取締極嚴何以該兇手隨意帶槍轟斃人命該三百十三號印捕如果有縱兇情事殊屬違背職務除立即函致領袖領事嚴懲兇犯以慰寃魂並飭工部局澈究兇器來源迅籌取締外人帶槍辦法以防後患並查明縱兇印捕嚴予究處以重捕硇而保公安外合亟函復 
　　各團體昨日之聯席會議昨晚七時廣肇公所寗波同鄉會紹興同鄉會各路商界總聯合會南京路山東路四川路法租界四馬路崇明路文監師路邑廟豫園唐家弄海寗路天潼福德路漢璧禮路愛克界吳淞路武昌路北城等商界聯合會及國貨維持會浦東公所振華堂洋布公所金銀工業會工商友誼會首飾工業會時間守約會廣帮華洋雜貨商會等二十八團體代表爲四川路致遠店夥爲錫蘭人槍殺事在寗波路廣肇公所開代表聯席會議公推寗波同鄉會代表兪宗周主席唐家弄代表張振遠記錄先由主席宣述開會宗旨並請討論會名經各代表討論後公决定名爲上海各團體聯席會繼主席宣讀中華國貨維持會辦法六條次南京路商界聯合會代表蔣夢蕓發表意見提出辦法三條（一）對於死者身後之辦法（二）注意處置兇手之辦法（三）共謀以後關於租界華人之安寗各路商界總聯合會代表鄭鷓鴣以南京路三條與中華國貨維持會六條大致相同請以三條付表决衆贊成通過廣肇公所代表湯節之發表意見謂此案事情重大須有人切實負責共同研究進行方無阻礙主張先舉若干人組織一委員會從法律方面愼重研究衆贊成寗波同鄉會代表責任矜蘋提議組織委員會外由本會（即各團體）請一律師與廣肇公所律師同赴英公堂觀審預備以後代表各團體陳述意見四馬路商界聯合會代表趙南公主張請律師委託委員會辦理衆贊成通過當即公推各路商界總聯合會鄭鷓鴣紹興同鄉會曹慕管寗波同鄉會任矜蘋廣肇公所湯節之四川路陸文中南京路蔣夢蕓法租界江錦春七名爲委員遂宣告散會而當選之委員復於散會後集議討論云 
　　四川路前晚之會議四川路商界聯合會於前晚八（日）八時爲此案開第三次會議到者甚衆當推正會長陸文中主席蔣賢和記錄主席首請事主劉子榮報告是日（八日）在英署刑事公堂預審之情形張鳣堂報告寗波旅滬同鄉會開會情形並謂由廣肇公所寗波同鄉會南京路四川路商界聯合會發起於九日下午七時在廣肇公所開各團體聯席會議本會當派定代表公推陸文中劉子榮兪銘巽陸挺生四君與會主席又云楊喬二夥定於夏曆本月初七日出殯本會如何表示請公决朱英龍云本會預備輓聯並須預發通告請本路各商店派出一人執紼敬送歐陽竟如兪銘巽等附議表决通 
過主席繼又提議三種（一）爲楊喬二夥開追悼會（二）二夥家境蕭條先由本路籌欵體恤推及各路（三）出殯時本路各職員執紼相送未識諸君以爲若何全體贊同提交總聯合會徵求各路意見出殯事宜當推籌備員陳士琦朱英龍陸挺生張　堂等數人並報告納稅華人會討論此案經過情形及各團體來函畢散會該會通告略云本會議决出殯時召集本路商界每店派出一人執紼敬送准於是日十二時半聚集一處（聚集地址北四川路元濟堂）務望踴躍同進以昭公憤千勿觀望不前貽笑中外特此通告又出殯路由單楊喬二君出殯於本月初七日下午一點鐘由海寗路廣肇醫院起向南北四川路北蘇州路過天后宮橋河南路直至四馬路向西轉北走西藏路經過新閘路過橋到廣肇山莊 
　　各團體之協助 [T13 ]一 [/T ]國貨維持會中華國貨維持會於前晚八時開緊急會議由副會長王介安主席宣告開會宗旨繼請北四川路商界聯會代表周翰臣及致遠號代表劉裕華分別報告事實畢當由婁鳳韶提議此案須抱定方針毅力進行方可達到目的現擬定下列諸點備明日本會代表出席廣肇公所聯席會議時提出（一）對於正凶須按照該國法律在申盡律懲治（一）對於被害家屬之生活須盡力扶助（一）此後租界內華洋人士須一律平等看待（一）延聘有出席英按察使資格之律師出庭保護並要求旁聽（一）要求工部局盡法嚴懲擅捕毆凶者之三百十三號印捕（一）决定辦法後須各團體聯合進行以厚聲勢以上諸點是否有當應請公决經衆討論全體贊同遂舉定卓樂生姚培之徐衡一爲代表翌日出席廣肇聯席會議至此已十時遂散會 [T13 ]二 [/T ]新閘九路新閘九路商界聯合會於昨晚開緊急職員會到者甚衆由胡鑑人主席報告此案情形畢王肇成提議應推舉代表四人連絡其他各團體一致進行衆贊成遂推定胡鑑人王肇成謝憲峰平慧廷爲代表 [T13 ]三 [/T ]百老匯路百老匯路商界聯合會昨日（八日）下午八點半開會全體職員會員均到四川路聯合會派兪銘巽爲代表公推李澤源主席先述開會主旨後當由兪君報告詳情合座異常憤激討論良久結果與各團體一致主張議决四欵此外有民國路商業聯合會北城商業聯合會亦均開會議决與各團體一致進行而浦東公所因被害人喬學岐係浦東川沙十一墩人於昨發出通告定今日午後五時開會討論辦法同伸公憤 
　　被害人小史楊君鏡泉廣東香山人兄弟三人長兄去歲身故次兄在貿生利任總司理鏡泉行三十八歲進貿生利爲夥現年二十四歲任致遠總當手一職素稱幹練對於社會事亦頗熱心四川路商界聯合會君爲發起人之一能操英日語此次剛從粵葬親回陡遭此禍印人旣擊喬君倒地即向彼射擊彈中額從腦後出腦漿迸流延至五時斃命喬君學岐江蘇川沙人年二十三歲五代單傳家中有老父年近七旬去年始娶妻現尙未有子嗣此次事發其妻聞耗來滬親視含殮哭不成聲旣舉屍入棺猶雙手攀棺不放後經多人勸解始得蓋棺旁觀者多爲之酸鼻喬君人甚謙和能操英俄語十五歲充該號學生今年升任總司賬家無餘資全賴其一人贍養此次被印人擊中咽喉彈入肺部旋即斃命慘矣 
[王正廷請各疆吏弭兵築路電]  
　　王正廷博士爲宜昌等處兵變一事昨致電各省督軍疆吏云（銜略）國家不幸歷年喪亂之餘疊遭兵變近如宜昌一埠不及期年而致二變養兵於民窮財盡之餘措火於烈日積薪之下環顧全國危機四隱觸發堪虞現外交形勢嚴重勢將出於自衛處分執行懲戒剿亂皆將自由行動國命存亡繫於俄頃督軍守將亦難自保急迫救亡惟有各省軍隊速即調離都會遠駐邊防一面將餘額之兵速爲謀措生計軍工築路實爲今日各省將吏自救救民惟一方策養兵於實業之中籌餉於施工之上一方謀國民經濟之發展一方免多兵自焚之慘禍福國自利無逾於斯國民目擊瘡痍懼禍無日若各省將吏能同此决心則籌欵弭兵雖譽內債造路猶將忍痛爲之挽漏舟於將覆支大厦於已傾舍此更無良策迫切陳詞惟望勇於自斷速見施行不勝待命之至王正廷叩齊 
[白逾桓之快郵代電]  
　　北京外交團全國各報館各省議會均鑒報載宜昌兵變後不過三日武昌又起兵變損失中外人民生命財產甚鉅遠道聞耗憂心如搗查去今兩年各省兵變不下數十起而尤以湖北爲甚湖北尤莫甚於宜昌前所謂北政府者曾對於外交團有擔保宜昌不再發生兵變之質言今口沫未乾而兵變又起並擴大至省垣根本之地此種不依法律由武人所卵翼與仰武人鼻息之政府焉有絲毫信義可言與之修好締約亦屬徒勞因彼等對於縱容兵變擾亂中外商塲之王占元不惟不加以誅罰且從而獎以勳位寵以巡閱使重職任爲國家之柱石而對於守法愛民之志士則誅戳放逐不便入鄂境一步以如斯之賞罰顚倒人誰不樂爲搶匪而憚爲善良之民此所以又演宜昌武昌之慘劇欲根治此弊惟有請中外人士主張將縱容兵變之王占元及指揮兵變之王都慶等一律正法並沒收其財產以償被害之人不足則責成北政府籌補所有變兵一律遣散同時由中外有力人士發起組織全國裁兵委員會實行分別裁汰庶可斷絕禍源前者優容匪魁所以有此次之損失若再予優容恐全國各大商塲將復爲宜昌武昌之續言念及此曷深憂危方今南北政府均失統治能力各省所倡聯省分治之說在軍隊未實行裁汰以前恐蹈與虎謀皮之弊逾桓憂患餘生罔識治理坐視不能挽救無術反覆思維僅此一途所望中外賢達各發慈悲捐除方域之隘見一致爲人道努力俾此邦人士得隨歐戰後之各國人民同途並進沐浴和平之幸福此不獨華人之幸實世界無疆之休也揮淚陳辭伏候明察湖北國會議員白逾桓叩佳 
[招商局股東聯會致總商會函]  
　　招商局股東聯合會頃有致總商會函云敬啓者招商局因股東常會發生爭議有自稱百七十二之股東陳永霖逕向會審公廨控告並先委托穆安素律師聲請諭令商局不准履行議决之案仍由舊董辦事公廨准其所請即日發布諭單到局各情想蒙洞察此案是非曲直今姑置諸不論所不能已於言者商局自奉到諭單之後新董事會固難成立舊董事會亦因分爲兩派勢難召集雖經敝會委托費信惇律師代表責成李會長盛經理付以全權維持現狀而長此相持局務益將停頓將來縱得理直而公司有形無形之損失何堪設想查公司條例第一百五十一條董事監察人以外之股東爲註銷會議之呈控時必先繳存其股票且由公司之請求應更出相當之擔保等語所以防股東之濫控公司所受損失有原控股東之股票保證金爲將來賠償之地立法森嚴純爲保護公司起見（中略）公廨審案久經適用中國法律陳永霖所控各端亦以公司條例爲利器而行爲乃與相反商局爲中國極重要之公司在租界內不過商業之一此外公司林立能保股東中無陳永霖其人乎稍不遂意能保不援陳永霖之事爲成例乎是此後租界中設立之華商公司將無日不在危險之中矣伏維貴會代表商界關於公衆事業無不豫謀安全之策凡此所陳實有切膚之利害敝會旣有所見不敢緘默不言應如何設法防杜之處統候卓裁此致上海總商會公鑒招商局股東聯合會啓 
[招商局接廨諭後之致中央電]  
　　招商局股東於上月二十八日開常會後有股東陳永霖以此過選舉違法禀請公廨給諭該局不准履行會議通過及選舉各件該局接諭後特電呈中央請示其文如下本局股東常會經過並選舉董事查賬經理各情業於勘電呈明在案正在籌備新董會成立事宜忽接會審公廨意領簽發之堂諭內開爲諭飭事案據陳永霖訴招商局輪船公司所開股東常會上業已作爲通過之議决及選舉等各議案請求禁止被告等履行及公司內老董事繼續擔任職務等情並據代表律師穆安素到堂聲請給諭前來除堂諭照准外合行諭飭爲此諭仰該公司遵照本案未判决以前對於本年五月二十八日該局會議通過及選舉各件不准履行暫仍由老董事擔任職務毋違特諭云云謹查本局前在農工商部註册股東純係華籍股票並註明不准讓與外人實爲完全中國航業公司直接受中央管轄本屆開會實到股東共七萬二千餘股六萬七千餘權多數股東因局務腐敗公務整頓方法忽有陳永霖者獨爲無意識之反對比經大衆當塲否决各股東遂投票選舉突有下流社會數人不知受誰指使乘投票之際圖搶票　幸經多人阻護其時全場擾亂主席急維持秩序始復原狀迨投票畢由股東所舉檢票員查核權數當衆布告並無異議一切手續悉遵公司條例辦理决無不合之處詎公廨不問此次議案經過情由僅據陳永霖片面呈請突發前項堂諭制止新會成立並不准履行會議通過及選舉各件本局不勝駭異伏思到會股東有七萬數千股之多乃因一自稱百三十二股之陳永霖牽動全體推翻多數議决之案實於中外商律不合尤於國家主權有礙本局地點雖在租界究係完全華商平時受中央維護有事應聽政府主持若以公廨一紙諭文迫令本局變更議案勢將新舊互諉諸務停頓其影響營業匪輕而關係國權尤鉅輾轉躊躇不知所措叩懇訓示機宜俾資遵率並乞迅賜電令上海交涉員嚴重交涉撤銷堂諭以保主權而維商業無任迫切待命之至 
[傅筱菴控孫鐵舟謗毀名譽]  
　　傅筱菴前延農復巴和兩律師投法公堂控稱原告日前在英界某處開會時被孫鐵舟謗譭名譽請求堂上訊追損失等情經中西讞員核准於昨日傳訊被告未到原告律師聲稱被告不應抗傳不到請求堂上登報限被告到案如再逾限不到應請缺席判决中西讞員判展限七天着被告投案後再行核奪 
[吳淞商埠局啓用關防之佈告]  
　　吳淞商埠局昨日發出布告云案准內務部咨開承准國務院交下印鑄局局長呈送鑄就吳淞商埠督辦關防曁小官印送請頒發等因連同關防曁小官印奉交到部咨行派員具領等因當即派員赴部賚領回局呈繳騐收茲於本年六月四日將關防小官印同時啓用一面將前刊木質關防小官印截角銷毀除分別函咨外合行布告周知特此布告 
[商况彙誌]  
　　⽦頭近來⽦頭市面穩定惟花白洋紗客帮辦貨將落令全賴門市零剪銷路漸少東西斜紋及白貨市價平平羽綢西緞均見昂尺六元絨無論何牌每碼均漲一錢餘至二錢不等查其原因蓋緣先令匯率難以合算之故東洋反有裝去內地存貨亦不豐厚刻因端節呌莊停呌三期故價格驟漲并有奇貨可居之勢 
　　棉紗我國棉紗出貨本供不敷求自本年以來日本匯水驟漲來貨不合算日紗來源稀少故本廠紗價得以日上其交易以漢口江西廣帮成交爲多其餘川帮漢帮北帮已少添辦所買者零星而已本埠各廠現存不過五六千包東紗存底寥寥印紗亦僅一二千件如各處謠言早息則市面當然有起色昨日客帮售開二十支寳塔大包價一百七十五兩五錢二十支地球大包一百七十三兩二十支三星一百六十九兩二十支杭海潮一百七十三兩二十支牧羊一百六十三兩二十支水月日紗一百七十五兩十六支水月本月份一百四十八兩七錢五十六支丹鳳本月份一百四十六兩 
　　蠶荳長江新蠶豆如蕪湖九江產者現已陸續到申已十餘日本縣西鄉閔行及甬江新蠶豆亦已上市所到之貨皆係廣東廈門汕頭帮辦去然亦無大宗去路來源極旺又因市上陳貨各洋棧有二三萬之多價格殊難立足漢口新貨洋莊論價不合亦未成交現九江新貨每擔開至三兩五錢蕪湖三兩二錢市價比前跌去四錢之多陳貨大跌昨開跌至二兩五錢云 
[認商加額消息] 以否認特別捐爲條件 
　　江蘇嚴財要長前令上海稅務總公所兪琢吾所長將現屆期滿之各業認稅商家查明認數責令照額增稅三成方得繼續接辦等因當即由所函致上海縣商會請爲轉知各業認商代表一體遵照嗣由商會召集各代表特開會議商榷機宜勸令務照原認稅額酌量加增旣而由火腿業生漆業土火柴業洋廣貨業等自願加增稅額一二成或成半之數惟特別捐一項係歷届稅所長比較短額關係本爲權宜之計現在實行加額此項特別捐名義實難承認應行拒却等情商會即據以呈復兪所長接准函呈後已據情轉詳財廳請示辦理矣 
[滬杭路轉運業罷運之轉機]  
　　滬杭甬轉運同業自浙財廳實行知照單後各行商即停止裝貨另行船運迭經該同業公會開會集議迄未解决茲聞該公會前日接奉路局楊總管來函內開自財政廳實行知照單辦法各商之貨一再罷運經本路迭與江浙財廳磋商變通辦法去後現聞浙財廳已有轉圜之意即希貴會勸告各商從早將各貨照常上車以利貨運而免虧耗總之此事本路休戚與共凡可設法之處自當推力是視也等因聞該會接函後即經訂定今日午前八時召集各同業各轉運特開會議其宗旨係根據路局函示相勸各商早日回復原狀云 
[華商紗布交易所批准立案]  
　　日昨午後華商紗布交易所接到京電已奉農商部批准立案開幕之期當不遠矣 
[海寗路聯合會代米商呼籲]  
　　海寗路商界聯合會爲公共租界工部局令界內華商米店領執照事特致函交涉公署請爲交涉原函如下交涉使偉鑒逕啓者竊工部局佈告於本年七月一日起凡米行米店均取執照查米店雖有積貨僅敷市民食用之需與囤積居奇及販運出口者大相逈異領照一事爲素來所未有况米之爲物雖爲食物究爲間接之食品非若生菜鮮品之類易生霉腐致碍衛生又不若酒肆茶寮之囂闐擾攘爲消耗品領照一層旣足病商又反向例米價遂因而騰漲小民生計日益見絀况工部局執照間程衛生處捐務處人員得自由入內稽查而流弊尤多際此盜賊疊出時市民不安應請貴交涉使毅力向工部局交涉請取消前議以保商業事關重大敝會用敢代爲呼籲仰祈貴使據理力爭毋使工部局得寸進尺致碍華商營業也幸甚 
[蘇省會電爭忙漕徵收費]  
　　蘇議會致北京電云北京大總統國務院鈞鑒國家徵稅根於行政徵收費用亦行政消耗之一種不應重取於民歐美各國除登記權利事項外其人民盡納稅義務時國家從未有并責以使用費者蘇省徵收忙漕一切費用元二年間均由正稅內支給端本此意嗣因議會中 
斷中央地方財政奇絀徵收費始議加收本會回復後依據暫行法第十六條第三項職權議决各縣分成支配方法將餘欵留充地方自治經費節經公布施行在案現自治正議回復乃財部突將此欵編入國家預算侵省會職權攫地方專欵避加賦之名行加賦之實本會實難承認應請迅令財部在國家預算案內將此項徵收費剔除以淸界限而維地方大局幸甚江蘇省議會陽 
[法總會第二次網球戰]  
　　昨日下午四時上海香港兩網球組仍在環龍路法國總會比賽單網球（一）香港吳仕光與上海奧村（二）香港羅文惠與上海司密司中西士女往觀者較前更多塲中仍設兩比賽場而吳君方面觀者羣集蓋奧村前日 
 
 
 

Page 11

 
 
戰敗羅君吳君前日亦戰敗司密司兩雄相遇尤形生色也兩君比賽旗鼓相當擊球接球之敏㨗神出鬼沒觀者目光羣注於球擊球者亦神不外散再接再厲會場屏息注目而視祗見球倐高倐下往來不已觀者之面亦倐左倐右兩忘其勞場外即馬路隔以短樹行人多駐足而觀亦有西人士女駕車經此停驂仰望流連不忍去者球之往返或十餘閃未見勝負吳君則乘機一擊球去敵甚遠即落地奧村猝不及應全塲喝采之聲即繼之以起鼓掌不絕至奧村之球則吳君或左或右或仰躍或反手或轉身一一迎擊十有九勝凡戰四次第一次五與七之比上海勝第二三次均得六與二之比第四次得六與一之比均香港勝羅君與司密司方面初因觀者寥寥殊乏興味比二次即停止俟吳君與奧村比賽終結後移入吳君比賽塲繼續宣戰雙方亦稱勁敵攻擊應付均甚緊凑先後共五次第一次四與六之比香港勝第二次六與四之比上海勝第三次四與六之比又爲香港勝第四次六與三之比第五次六與四之比均上海勝時已夕陽西墜暝色蒼茫總會廳屋中燈火輝煌在座賓客羣起拍掌以致歡祝亦盛况也 
[東南大學校董會開會詳情（再續）]  
（一討論事件） 
　　（甲）討論校董會簡章主席謂校董會簡章雖由籌備處擬訂呈部核准惟第六章第六條載明如有未盡事宜應行修改者由校董會提議今日諸君如有意見可提出討論修改黃任之提議謂校董會之組織所以求學校之鞏固故校董之職權實以推舉校長審查預算爲最重要現章程內尙未規定及此本會對於事實上此兩點應注意至章程之修改暫行從緩沈信卿提議謂現今各國大學制度多有校董會校長多由校董會推舉本會簡章雖未規定應向敎部提出意見各校董均贊成黃沈兩君之意遂將校董會簡章通過 
　　（乙）訂會議細則及規定選舉與職員王儒堂提議規定選舉職員須載入細則惟此項細則今日不及訂定推沈信卿黃任之郭秉文爲起草員各校董一致贊成通過 
　　（丙）抽定校董任期公推王儒堂陳光甫抽籖照校董會簡章第四章第四條抽定一年者三人爲聶雲台穆藕初沈信卿二年者三人爲袁觀瀾嚴孟繁錢新之三年者三人爲張季直陳光甫江易園四年者三人爲蔡鶴卿王儒堂余日章五年者三人爲榮宗錦黃任之蔣夢塵 
　　（丁）討論組織大綱錢新之穆藕初先後詢問大學開辦後高師是否永遠存在抑仍須歸併大學主席謂大學開辦後高師名義仍爲獨立惟實際上勢須歸入敎育科範圍因教育科研究各項之問題與師範中小學有直接之關係即爲敎育科必須有之設備如將來學制變更再行根本解决穆藕初提議英文一系範圍太狹是否就高師現在情形定之主席謂將來增設其他各國文字時應改稱爲外國文系各校董無異議組織大綱即照案通過　　（戊）討論預算除高師預算另列外大學十年度預算計經常費二十萬八千九百二十四元臨時費計十五萬八千三百六十五元穆藕初謂開辦大學祗有此數實係至少無庸討論沈信卿謂此項預算確已撙節編製無庸討論主席謂大學高師經費事實上兩方必須互助若大學完全獨立此項預算斷斷不敷黃任之謂此項預算除由籌備處呈報外並由本會呈報各校董一致贊成通過 
　　（己）討論南洋勸業會基地問題黃任之報告此地捐入大學地主張步靑君已有成議因所商條件尙未辦妥故未得最後之結果此次赴棉蘭曾與張步靑君爲一度之接洽張君熱心祖國敎育並不變更前議惟事久擱置須與其弟銘靑商量結束時適銘靑以事赴檳城未回炎培因回國期定故仍未解决應由本會依據前議函請張步靑君即與其弟商妥捐與東南大學藉揚先德以資結果各校董一致贊成通過 
　　（庚）討論校長問題黃任之謂籌備事宜大致就緒且已登報招生校長猶未見任命未免妨礙進行應由本會呈請敎育部迅行照章程呈請大總統任命王儒堂陳光甫穆藕初先後提議謂就事實上論此次大學籌備部中委任郭君實爲得人且以學問經騐論校長一職自應公推郭君各校董全體舉手一致贊成討論至此時已五點其他問題擬俟下次開會討論遂即閉會（完） 
[國際關係委員會開會紀]  
　　昨日午後五時國際關係委員會(International　Relationsbips　Committee)在崑山路十一號半女靑年會開會到會者有聖馬利亞女校裴女士（Miss　Bailev）中西女塾校長貝厚德女士女靑年會學生部幹事趙佩文及袁夏蓮女士法國代表二人中國方面有宋美琳與程婉珍二人共有十人由裴女士主席先請書記袁女士讀上次記錄無異議經衆通過次請各委員報告一一通過該會宗旨略可分廣狹二種茲因組織以來爲時尙短故僅能實行第二種其宗旨之廣者即歐美各國及印度已組織一國際大學女子聯合會由英法美比丹挪意南美瑞典印度等十五國所組織而成正望中國他日亦能加入此會其宗旨之狹者爲由此國際關係委員會使欲留學歐美諸國之中國女子於未離與已離中國之時有正當之籌備及待遇蓋時聞留學他國之女學生因無人指導招待輒受各種苦况故也現淸華學生與其他私費生均將放洋且有女生往比法英諸國留學者該委員會極願隨時指導以减去種種不便之事各事議畢遂於六時散會 
[職業女子聯修會開會紀]  
　　昨日午後五時半上海職業女子聯修會在崑山路女靑年會開會會長因有事故由副會長邊境宏女士主席先請書記王英華女士讀上次記錄由衆通過後有各項報告並讀Ｍiss　Eickmeyer來函請下次該會在北四川路二百零三號住宅開茶會潘文芝提議以後開會時須點名以知到會人數經衆通過後定下次開會時請香亞公司與惠羅公司女職員略講彼等職務狀况程婉珍講工廠工人情形末茶點後於六時半盡歡而散 
[復旦大學消息]  
　　復旦大學敎務長兼國民合作儲蓄銀行正行長薛仙舟敎授前因事請假赴香港三星期昨已返校照常視事 
　　該校商科近來日見發達科目亦臻完善遠方來學者實繁有徒聞下學期大加擴張已聘定俄也納女士（Miss　Oyler）爲經濟商業文學敎授云 
　　該校英文演說會於六日晚間開會計有同學七人加入演說評判員爲朱文彬于雲峯諸君結果評定以徐永發章益王志剛等三人最優 
　　該校藏書室近由總商會會長聶雲臺捐四部叢刊一部 
　　該校商科四年級聞自下星期温課十日後即舉行第一次畢業試騐云 
　　民國十年第一期復旦季刊現已出版聞內容至爲豐富云 
[美艦司令定期赴寗]  
　　美國駐亞艦隊總司令海軍提督史多思上將擬於本月十二日赴寗晋謁齊督已由駐滬美總領事函致交署及滬寗路局預備花車并聞交署已分別電呈南京軍民兩長請届時派員接待保護云 
[交涉員北上]  
　　江蘇特派交涉員許秋颿近因爲某項要公突於昨晚乘滬寗車轉津浦車北上聞須詣外交部面陳要公云 
[新任王地檢廳長抵滬]  
　　新任上海地方檢察廳長前江西高等廳民庭長王訪渠廳長昨日由蘇來滬暫寓北市山東路惠中旅館七號午後詣上海地方審檢兩廳拜會蹙譚兩廳長暢談而去聞王廳長有定本月十一號履新之說云 
[逆倫案定期開訊]  
　　浦東三林塘張萬興米店小主張欣生殺父一案業奉地方審判廳定本月十三號下午二時公開辯論云 
[法租界掃垃圾工人罷工續誌]  
　　法工部局所雇之打掃垃圾及馬夫等工人共有三百餘人現因百物昂貴度日維艱要求增加工資二成半不遂所欲故於前日起全體罷工至昨日已有二天尙未解决聞須俟董事會商議辦法再行定奪云 
[外洋商輪進出口消息]  
　　昨日英印郵船公司之命尼拉號由印度之孟買開來裝來進口貨有打包棉花八千六百四十七包印紗一千八百包定今日開往日本神戶然後還印 
　　太平洋郵船公司之番樂克湖號昨日從星加坡等處來華裝來水泥一萬二千桶並極大之木板二千四百十一塊沙籐一千四百八十四梱香烟二百十四箱餘爲雜貨定星期日開還兩洋出口貨有土布洋火等一千餘噸 
　　日本郵船會社之香取丸昨自北美西雄圖來申停泊濿三碼頭來貨鋼鐵較多刻已開往香港 
　　昌興公司俄國皇后號由温古武開來將於明日（十一號）下午三時抵吳淞接客小火輪五點三十分到新關碼頭該輪翌日即開往小呂宋香港送客小火輪十二日上午九點鐘由新關碼頭開吳淞 
　　英國郵船公司之沙利亞號由倫敦開發後昨日已到孟買刻已向錫蘭檳榔嶼開出預定二十八日抵申船上有上月十三日以前之英國郵件又有四月二十六日離滬還歐之蘇廷號昨來電報謂本月五日已在法國馬賽卸貨赴英將於十三日抵倫敦云 
[國內輪船運貨進出口之調查]  
　　進口貨（長江）鴻安公司之華利號昨日由長江裝來白米三千五百四十四包豆子七百四十五包菜子五百零七包棉花七十包綢一百四十件野絲四件繭壳五十三件芝蔴二十包靑蔴九件洋裝花六百八十五包蓮子一箱姜黃二十件信石六件白臘六件木耳一百零二件牛皮八捆瓜子七十箱蛋白二十五件蛋黃十三件又轉甬貨靑蔴一百三十四件藥材十八件木耳六件（烟津）太古公司之奉天號昨日由烟津裝來府綢七十二件野絲九十八件絲頭二十件精鹽四千二百五十六包藥材二十五件豆餅三百片洋燭十二箱花生二千一百包花生仁十一包洋酒六箱粉絲二百七十一件土皮一件大皮一件玻璃二箱瓜子四十四箱蠣干三十件蛤干一件小蝦二十四件魚干一件蚶干二十八件鹹魚六百十三件地毯二件草邊一百四十件鐵器三十一件頭髪八十九件金針菜四件雜貨二十八件又威海衛裝來鐵九擔（寗波）招商局之江天號昨由寗波裝來大豆七百八十三包毛茶七簍菜子七十一包棉紗四十五件乳腐一百三十　梅子一百零五簍電料九件羊毛十件罐笋二十三件蓆五十件纸傘十五件傘柄一百十五件香粉一百件鹹魚十五件魚乾八件螟蜅一百四十三件下紙三十三件雜貨九件 
　　出口貨（油港）招商局之新豐號昨日由申裝往油頭貨計有豆餅三萬六千五百片麪粉五百包黃豆八百三十一包棉花二百七十件洋紗四百七十四件生姜八十五件雜貨八十件裝往香港貨計有耳茶五百箱電料十五件油漆一百桶土布二百件罐食二十件鹹魚十件雜貨一百六十件（寗波）招商局之江天號昨日由申裝往寗波貨計有花生油一百桶香烟二百三十六箱靛靑三十桶皮油五十七桶肥皂二十箱棕二十件拷皮四十一件竹蓆二十五件雜貨九十八件（長江）招商局之江華號昨日由申裝往長江貨計有洋紗二百件白糖三百六十包檀香二百五十件書籍六十件洋紙七十件洋燭三百箱水門汀一百桶香烟六十箱沙籐三十件土布六十件雜貨一千一百件 
[友華銀行銀市報告]  
　　中美新聞社譯友華銀行九日報告云昨日倫敦銀價近期無變更遠期跌一二五紐約銀價無變更倫敦紐約匯價跌至三七五又半今日此間定價無變動惟金洋跌至六一又半市面復堅固金鎊三先令五辨士又八分之一金洋六五又四分之一成交近期金鎊高至三先令五辨士又八分之三遠期金鎊三先令五辨士又四分之一金洋生意甚佳近遠期價均爲六五又半印度中國昨又在倫敦購銀價無漲高銀市近似堅定價不致跌落云 
[四誌殺妻傷女之命案]  
　　江北人杜學章於上月二十五號晨將其妻沈氏用刀戳斃於楊樹浦繭路振華紗廠後面所住之草棚內並砍傷其女戴氏頭額事後自首捕房解經公共公廨騐尸訊供各節已三誌本報昨日下午二時半由原審官張襄讞會同美副領事奧君升座第二刑庭飭捕將杜提案詳細研究前堂所訊各人證之供詞一過以杜傷害人命罪已成立姑念自首華官判决着押西牢五年期滿帶堂再核聞領事所科杜之刑期則爲十年云 
[各機關夏節休息]  
　　松滬何護軍使以本月十日夏節所部各營士兵均着給假一天惟祗准在營休息不得外出間游所有輪值勤務之各士兵仍當照常供職以免貽誤職務昨經通令所屬各營飭遵矣駐滬京師憲兵第三營汪營長令飭第九第十兩連長於是日各派憲兵乘騎四出游巡以資防範昨已分令閔李二連長遵辦矣 
　　今日夏節江南船塢及兵工廠劉謝二總辦昨日示諭該廠工匠照章停止工作一天以資休息 
　　公共公廨循例舊曆端陽節（即夏節）停理民刑訴訟一天以故昨日由關正會審官除分別照會英美兩國領事包約君查照外並令檢察處條示公堂門首仰本屆辦公員役及當事人等一體知悉 
[商家端節收賬之保護]  
　　公共捕房麥警務長以今日爲舊曆端陽節係華商各行號歸束賬欵之期各行號夥友携帶現欵途行者必多深恐匪徒施其攫竊手段爲害昨特通飭各捕房捕頭轉飭中西探捕各於所管區域內日夜分班按段巡邏以資保衛 
[端節暫停檢查印花稅]  
　　夏季印花稅大檢查自經上海縣公署淞滬警察廳分別派委朱温兩　查員先從南市第一區境內各商舖開始實行檢查後連日以來已查獲各商店違法簿摺本帶回該管警署存留聽候飭傳究罰在案茲聞今日爲夏節（即舊稱端陽節）商界循例結束賬欵之期是以檢查一事暫行停止待至星期一本月十三日即陰曆五月初八日再行繼續檢查 
[寗波旅滬同學會成立預誌]  
　　寗波旅滬同學會由南洋公學寗波同鄉會發起後滬上各大學中學等均已加入其宗旨在聯絡旅滬學界之感情並聯絡本鄉學生爲其升學轉學之一助其最大之希望乃謀本鄉風氣之開通與社會之進步保持甬人原有之優點補救其缺陷籌備數月現已粗具規模准於本星期六（十一號）下午二時在西藏路寗波同鄉會新會所內開成立大會並有游藝節目以助餘興其秩序如下（一）開會（二）報告開會宗旨（三）報告籌備情形（四）名人演說（五）音樂（六）雙簧（七）跳舞（八）新劇（九）攝影（十）散會旅滬寗波學生極多屆時至少當有千餘人到會云又聞各校寗波學生代表定於星期六下午一時即在同鄉會內開代表會議並正式選舉職員會議進行辦法每校派代表一人云 
[證劵物品交易所消息]  
　　上海證劵物品交易所市塲揭示第二百九十九號云市塲揭示第二百四十四號關於證劵部現期買賣細目第五欵自六月十一日起改正如左五交易方法依相對買賣方法行之 
[王培元昨未回滬]  
　　昨報所紀紅十字會派往歐洲列席萬國紅十字會之代表王培元醫生抵滬一節昨經歡迎者往碼頭守候未曾接到空車而返大約因艙位擁擠延期至八月間歸國云 
[國醫生合設診所]  
　　留學美國醫學博士周仲衡劉尊植葉經甫三君與留學英國愛丁堡大學醫學士陳元英君現在英大馬路勞合路轉角億鑫里口四二一號合設診所電話中央五八一八號周君專任花柳肛門科劉君專任眼鼻耳喉科葉君專任牙科陳君專治內科癆病均富於學力及經騐求治者甚衆云 
[西棋盤街之火警]  
　　前晚十一句餘鐘公共租界西棋盤街八號門牌華商印刷所忽爾火發霎時冒穿屋頂經巡街捕瞥見用電話報告捕房通知救火會立驅皮帶車馳往澆息計延及五號門牌長裕錢莊六七號門牌東錦元麵館七號半門牌吳蔭記飯作九十號門牌長豐盛烟紙店十九號門牌豫順公報關行樓面共焚樓房十餘幢事經總巡捕房捕頭得悉恐有保險縱火情事即飭華探周志仁范德孚西探開納協往詳查起火緣由稟候核示 
[新開雜貨店被焚]  
　　閘北共和路菜塲西首甬人沈德元開設之裕大烟紙油酒雜貨店甫於前日開市昨晨六句鐘時樓上不知如何起火迨各段救火會聞警畢業極力灌救止燬該店樓房三幢並未殃及鄰居聞該店資本共六七千尙未保險事後經四區顏署長傳到該店主訊問一過諭交妥保聽候查明再核 
[迷路女孩待領]  
　　前日有一年約五六歲之女孩身穿元色布夾衫藍布褲子赤足　頭無辮在法界迷路爲捕帶入捕房昨送法公堂請示詰據該孩一言不能答官判送堂留養候家屬認領 
[汽車撞傷行人]  
　　昨日下午四時四十分汽車夫張英山駕駛二千七百五十二號汽車行經公共租界南京路山東路口撞倒寗波人毛季秋跌破頭顱左腿骨復被碾傷由老巡捕三百四十二號印捕及四百十五號華捕一到來押令汽車載送受傷人往仁濟醫院醫治一面帶該汽車夫入捕房稟候捕頭發落 
[下鄉檢騐孩屍]  
　　浦東陸家行附近二十二保五十圖地保黃石卿訴沈少琴恃旣行兇以致四歲孫兒黃海元因傷至斃諸求騐究等情一案前日午後奉上海地方廳委派郭檢察官訊供之下判沈收押一面率同沈檢騐員等乘舟下鄉相騐旣抵屍塲黃石卿投案伸訴要求伸雪問官命將孩屍舁出安置平地如法相騐當騐明該孩雙足膝蓋等處稍有擦傷然非致命實係驚嚇因病而死判令黃自行棺殮候返廳訊明發落 
[行人猝然倒斃]  
　　庽居蕪湖路八十三號門牌小客棧內之陳阿洪前晚十二時行經西棋盤街四十二號門牌么二妓院門前忽然倒地猝斃由捕查見報告總巡捕房飭探范德孚將屍車送虹口斐倫路報請公共公廨中西官詣騐昨由死者之母舅魯某投廨稟稱死者素有咯血之症實係病故請求免騐中西官准飭自行棺殮 
[婦人騐係吞烟自盡]  
　　劉瑞靑訴吳子屏吳李氏夫婦向伊姊冷劉氏借洋不還反造言汚衊致劉氏氣忿服毒而死請爲騐究當由警區將吳夫婦拘送地方廳奉郭檢察官研訊一過判吳李氏等收押昨午會同毛檢騐員等詣西鄉法華鎭屍所相騐當據屍夫弟冷鑑帶同十五歲屍女冷子英等投案稟稱揚州人子英之父在日時爲飯作生理用吳子屏爲夥且吳夫婦與冷爲鄰昔年冷被吳借去洋三十元日久不還次次由冷劉氏向之索取反遭在外造謠以至死於非命求究劉瑞靑則稱我姊今年祗有三十六歲問官即將冷劉氏詳細騐視確係吞服洋烟毒發致斃塡格判屍屬棺殮聽候究辦 
[幼女仍留濟良所]  
　　廣西路樂餘里五百九十二號門牌龜奴沈桂庭所開之妓院內因容留十四歲幼女花蕊懸牌應客被捕房查悉將女與沈一併拘解公共公廨訊明判沈罰洋二十五元充公花蕊發濟良所留養各情曾誌本報昨由女母陳氏延律師代表投廨聲稱花蕊原名阿大原籍蘇州蕩口早經許與同鄉人張姓爲室要求給領並經濟良所將女帶堂詰據女供願隨母親回家經兪襄讞核供商之美約副領事判女仍留濟良所俟二年後許其母帶同女之未婚夫來案再核 
[錢莊走失學徒請查緝]  
　　南市董家渡天主堂街源泰晉記小錢莊昨日遣人投第一區警察總署及該管一區一分駐所呈報略謂今晨九時遺學徒鎭江丹徒縣人年十八歲名喚胡受之又名天祿持即期支票三紙計銀二千二百餘兩又鈔票三百三十元赴同業中收欵不料該徒出外之後久不歸來惟恐或遭意外是以派人四處訪尋杳無蹤跡爲此請求派警代爲查緝該徒下落云云經王金山署長牛雲舫署員准即飭警注意查緝矣 
[昨日公共公廨訊案記]  
　　昨晨公共公廨民四庭由關讞員讞員會同英包副領事訊理（一）陳錦臣聲請復審判决與同春和抵押無效案同春和號係於三月四號倒閉東夥逃避經債權英商泰隆洋行等代爲稟請派員理賬嗣經查明該號與陳所做押欵與各債權人實有益此損彼之處違背中國破產律第五十五條之規定故已於五月二十六號判决該項抵押宣告無效茲陳不服延律師到堂對於破產律第五十五條規定各項反覆申辯謂陳並未違背該條任何一項要求將前判取消重行復訊泰隆洋行等仍由律師到堂反對陳之請求一結果陳錦臣所請未便照准（二）陳傳有延朱斯芾律師訴陳阿洪用空賬洋六百零七元案結果被告准改交二百元保候訊（三）公益行訴高桂元欠欵案原告以高迄未到案請求准予登報傳達結果照准（四）婦人桂英訴其姑徐陸氏迫伊爲娼請求回復自由案被告不到經原告上堂證明十一歲爲被告之媳嗣因其子矢殤後迫我爲娼等語結果桂英准予自由婚配並給諭被告永遠不准向原告干涉滋擾 
　　又午後民四庭由陸襄讞會同日林副領事訊理（一）黃肯堂訴某洋行買辦王賢祺不交定購洋堿請追定洋及損失案結果辯論終結聽候宣判（二）林魁元訴劉漢興欠欵案結果展期審理 
雜評二 
[請願與罷課（訥）]  
　　請願爲國民常用之一手段而今日之請願已不足以覺悟政府罷課爲學界常用之一手段而今日之罷課已不足以感動政府 
　　請願與罷課皆對政府方面之手段也冀政府從我要求之目的也今請願旣不之理罷課又不之問則其不能達要求之目的而有結果也可知不能達要求之目的而有結果則當變易此常用之手段 
　　所謂變易此常用之手段奈何即移要求政府之心理以要求自己是也果有毅力以自謀敎育不再依賴政府則請願與罷課之手段又將安用 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
端陽特刊 
[端陽閒話] [  碧梧]  
　　一年容易又届端陽俗傳是日也鍾南道士飲雄黃酒揮菖蒲劍痛殲羣鬼吾於是有所感觸今日中國之鬼亦云多矣賣路賣礦媚事外人是乃喪心鬼不顧國家祗圖自利是乃私心鬼奴顏婢膝䑛痔吮癥是又勢利鬼他如攻訐人短設計陷人等又何一而非鬼之會倆即有無數鍾南道士恐亦不能盡殺之也 
　　端陽日有五毒之說於是遍地洒雄黃以避其毒實則此五毒之蟲何足畏避若人類中之五毒斯則毒人最巷爲大可懼耳此五毒爲何一强暴之督軍二陰詐之政客三搗亂之議員四慘酷之軍隊五殺掠之土匪哀我小民若遇此五毒必遭其殃無一倖免恨不能得此巨量之雄黃痙埋此五毒也 
　　五月五日爲毒日毒日升於東方毒性至烈當之者必受其損害以故人人畏之恨之而苦莫如之何吾甚願學得后羿射日之術一箭凌空毒日立死從茲以往光明世界不復被其灼燔矣 
　　然之數者特約想耳未可期其實現也然則吾於賀節之餘猶不能無所悲感矣 
[端陽瑣記] [  張凰]  
　　一夫投水千載紀哀每屆端陽家家裹粽沿習成風無或遺忘者夫彼屈原徒以懷才莫用憤世嫉俗爲環境所戰勝遂等性命於鴻毛其遇可憐其消極主義實無足令人欽崇弔念歷千秋萬世而弗替者是屈原不得志於當世而其身後固獲匪分之幸慰也雖然角黍有實以醜肉者有實以猪油夾沙者米少而餡多風味正不惡吾輩又胡不應時卽景隨波逐流假借名羲以一壓饕欲哉 
　　龍舟競渡歌舞昇平乃與投江弔古之角黍同爲端陽節之點綴品一則誌喜一則誌悲雖皆徒託空言要亦相映成趣也 
　　每近端陽嬰孩襟前發生一種不可名狀若以爲甚美觀也此等品物似出絲成串離奇怪誕不可名狀若以爲甚美觀也此等品物似出　闤手足見吾國婦女飽食終日無所用心大好光陰强半耗費昨過香粉市之晝錦里得見此種商品陳列滿架則又可知上海婦女消遣之法正多寗爲嬰孩購而置之以裝點門面至於區區小費在所不惜也 
　　吾國之爲父母者恒於端陽日爲其子女講述白蛇傳中蛇妖顯形事談者娓娓聽者津津若果有其事者吾於此得四種感觸一喜白話小說流傳之能久遠也一信怪誕不經之事偏能引起人之興味也一歎迷信之毒之深中人心也一知吾國大多數人思想遲鈍之有自也 
[繡虎記] [  沈禹鐘]  
　　向午日色沈沈作睡意庭樹風定枝鳥聲寂求天地靜境殆弗能外此矣中庭有石榴一株方花期紅霞密蓋爛然如張錦幄花陰下止雙蝶斜睨花枝舒眉嘆賞遂力鼓其粉翅似示意於花花無語含情作淺笑則心許之矣以上所記爲秦氏後庭書齋臨其左是日端午倩婉在齋中燃蒲艾烟燄縷縷上騰室中如霧濛氣爲之塞急闢窓導之烟燄乘隙而出遂散倩嫁見室中已靖遂就窓下坐出其未成之繡虎繡之倩婉者爲秦氏長女端魔通書史兼工繡事方事繡時其姝挈其幼弟至弟見所繡虎未竣促曰姊胡濡緩適二姊謂已蕆事豈知今來纔半耳言次頗怏怏倩婉曰弟勿爾爲繡固費時非若　蠟可立就也其妹亦和之曰姊言然也弟不當下急乃爾弟聞兩姊言即亦無語然意良未釋旋即返身出室去妹亦隨之倩婉仍續其繡爲狀頗促針刺縷貫繊指掄動不已似時間舒促之權均操諸指尖者顧急不暇檢針乃傷指血瀋出如絲染及繡虎之額忽增一色倩婉見傷指微慍而虎已成矣遂罷繡時一婢遽人謂午宴已張廳事倩婉曰汝但去余行即至矣遂出旣蒞廳事二親俱先在幼弟則依於母膝妹亦傍母立尤有一少年客倩婉故諗爲文生遂致禮文生者爲秦翁之契弟年少有才暇日恒至秦氏家相習久也幼弟見倩婉遽張手索繡虎倩婉初誑以未竣弟大譁倩婉乃笑授之且曰頃弟苦催余心乃大焦急偶不愼針刺指血　汝細審虎額指血染焉弟手弄繡虎如不聞爲狀甚得母微撻其髪曰黠哉諸人皆笑其次姊則索弟繡虎視之點首向倩婉曰姊血色殊鮮艷縷易其色益美以妹視之直不可少此血耳言已粲然倩婉佯瞋曰痴婢如汝言者則余長此作繡不將涸我血耶文生聞之暗服倩婉詞鋒之妙且注目於繡虎弗瞬虎大可徑寸躍然有生氣似有淸風起足底全身以黃終繡成間以黑紋爪牙鐮利額上綴一王字間有朱點則倩婉指血所染處也腹彭然似飽吞人世情愛於其中次絡艾葉以祿色絲網成圓形類地球之儀而虎蹲其上益雄爽更次貫以白芷大黃各一下垂纓絡焉文生默念古稱鍼神者殆即倩婉之流也已面就席文生據賓位秦翁右之倩珠姊妹駢坐西向母弟則東向亦駢坐秦翁顧而樂之蓋老人之意隱隱視文生爲東床祖腹人故弱女當前初不避嫌於雜坐秦翁舉觴曰今日宜暢飲雄黃酒以黻災　言次杯　已接於是合座皆飲秦翁撫掌稱善旣又競駁端陽掌故以爲令文生得最多倩　次之妹僅三四事秦翁笑而不言以己年畏不當與小兒女競也吾文篇幅有限不能久叙席間事迨宴罷咸有醉意秦翁倦而思睡文生徘徊至後庭見庭中有景物咸有天趣而榴花尤紅艷奪人酒面此時倩婉與其弟妹由廊下過將入齋共弟望見文生欲往就强兩姊偕倩婉堅不明弟皦然欲哭則無奈從之旣入庭文生笑逆曰倩姊亦至此舒散酒面耶倩婉告以弟意文生乃舉手握弟臂乘機取弟襟上繡虎把玩之痴視久之弟問曰佳耶文生曰安得不佳然汝肯贈余者必長日酬汝以果餌懼汝所欲無所恡弟大喜則迴視倩婉見無禁意遂諾倩婉色乃大頳與榴花爭勝時庭中風日晴美似嚴飾此小兒女之初戀者旣而文生辭去及晚秦母見其子繡虎已不佩於襟上詰之則知爲文生取去秦翁在傍笑曰孺子有所動矣遂以倩婉字之翌歲端午適文生成婚後十日密月紅閨佳節又至忽憶去歲事文生就篋中出一物示倩婉曰此物入世一載矣後庭醉語度卿當憶之倩婉嫣然曰此儂幼弟物君非盜取者耶禹鐘曰俗傳端午飲雄黃酒可祓除災祲余謂情塲多缺陷亦災祲也此文情節至美滿蓋吾意亦欲藉此以祓除情塲之災祲俾與雄黃酒同功耳 
[端陽諧話] [  瞻廬]  
　　端陽至矣樹上枇杷纍纍如黃金彈子都作驕人之顏色彼牀頭金盡之徒一見枇杷未有不驚心而動魄者諺云枇杷黃娘姨忙大少藏寥寥九字遣破人情世故今日京華道上之三個討債使者坐索鉅欵得欵便歸與催逼局賬之娘姨何異嚇得財政總長躱躱閃閃不敢上臺與藏頭露屋之大少又何異是當變易其詞曰枇弝黃三使忙總長藏 
　　端陽風俗往往飾小兒作虎形以示威武今歲端陽偶見里巷兒曹穿黃色之衫袴繪斑爛之虎紋儼然一虎也鋸地作虎子跳爲狀若甚自得者餓而　　羣鵝迎面而來兒曹大驚愕踉蹌奔避幾欲失聲而哭夫以斑爛猛虎而竟受制於　　鵝不識所謂威武者何在也嗚呼兒曹汝之虎威直浪得虛名耳 
　　端陽競渡含有一種比賽作用許多弄潮兒無非游滬競技之選手惜乎龍舟之戲久不舉行所謂綵旗夾岸照蛟室羅襪凌波呈水嬉者（劉禹錫端陽競渡詩）僅於昔人詩中想像得之否則游泳之技練習有素於遠東運動會塲中一試游泳本領錦標奪得固意中事耳 
　　端陽故事中惟張曹王三人最出風頭張爲張天師歲時記謂端午日塑張天師像以艾爲髻以蒜爲拳是也曹爲曹娥異苑謂曹娥以五月五日投江是也王爲王鎭惡宋書謂王猛於五月五日生孫家人欲棄之猛曰必興吾宗乃以鎭惡名之是也顧古之張天師像以艾爲髻以蒜爲拳今之張天師像則更以紅　絲爲鬢狀貌尤覺可怖古之曹娥以身投江今之曹娥以手投江江與缸諧音所謂投江者投擲一茶缸而已古之王鎭惡爲理地名將鎭惡二字名副其實今之王鎭惡循名核實人品果何如鎭惡耶眞惡耶公論在人吾不必輕下一斷語也 
[今日戲言] [  劉豁安]  
　　今日有不妨保存如雄黃酒按昭昭之雄黃酒其字裡隱有雄我黃族黃人爲雄之意惜假時髦借口衛生相率不飲幾無形而推翻之其甚非我雄心黃胄對名酒而當顧名思義之道然滅絕尙能興繼况在存亡絕續之交烏有不可以挽回乎是宜自今而後人無新舊仍舊爭相痛飲作黃龍之已抵命一日之英雄則兼以鼓不雄之睡獅起面黃之病夫尙其次也 
　　今日有不妨尊重如角黍蓋赫赫三角之盟方同而馳名角黍便表其門角同情不可謂非千載一時盛會而有光於我艱難民國强大軍閥然欲於此時間爲　　三角色留一相當之紀念於天地間與禾黍而長新則便宜從事也舍即將角黍特別而放大之目下實別無假借者 
　　今日有不妨廢除如天師符鍾道國夫謬種之符圖雖儼然鎭宅而驅邪抑知國家之意義國固在夫家先且國家之敗由官之邪亦如人家之敗由人之邪人生之敗由心之邪其相表裡有如是也此正本淸源計不在有形之符圖而在無形之愛國愛家而自愛之微意庶於是乎人人之意以誠心以正身以修而家亦齊調亦治天下亦平夫何一家迷信之必要哉 
　　今日有不妨利用如賽空嘗思腐敗之龍舟不競於平地大洋而所過又游人麕集五方雜處良莠不齊旣不便山陬海澨之觀尤難開舉足防人之心眞不免歲多向隅非尼昭普天同樂道也然有救濟法宜由深居有力者捐若干暮夜金於萬難政府要求將無事之飛機儘數而飾龍艇戲賽國空極一大觀藉彌缺憾豈非一番空前文明佳話且間接救可憐國乎 
[端陽雜筆] [  吳靈園]  
　　端陽舊日端五俗稱端午余以爲亦可稱曰香節普通至其時床下必焚蒼術白芷門前必插蓬艾小兒或用絲縷繫白芷大黃或懸香囊於胸前謂能辟瘟疫驅毒物香氳爭撲鼻觀而在大戴禮五月五日蓄蘭爲沐浴楚詞云浴蘭湯兮沐芳香傳有此又何等香雅事然恐近世難行之者近世無此解人亦無此雅人也 
　　松滬各處至端午節除依古風食粽送節禮外肴饌中必備黃魚一尾故黃魚爲應時之物在昔無所考豈緣其名色曰黃故喜與雄黃酒同時食飲乎宜興陳維崧憶江南宛城五日追次舊游漫成有二語云紅板閘諠停畫鷁翠花磁濕貯黃魚觀此則黃魚之爲端節時饌在淸初已然不獨如今爲尙矣 
　　春時百卉俱萌尙未升長郊野之淸靜不能比夏中蓬勃蓊鬱之爲雙一氣象春時踏靑宜在淸明桃紅柳綠所以賞其姣夏時踏靑家在端五榴紅荷綠所以賞其艷姣艷之爲賞不同故月令五日亦踏靑鬥百草爲戲也今但傳淸明踏靑而不傳端午踏靑但傳踏靑而不傳鬥草是則踏靑之遊義亦耳僅 
[端陽好] [  楓隱]  
　　端陽好端陽好端陽莫如軍閥好削蒲爲劍不足比快槍以蒜爲拳未可當大砲惟有領到征蒙軍費三百萬又可大搓麻雀自從起更賭到大天晚端陽好端陽好端陽莫如官僚好政府每逢節關總難過許多債主登門把債討惟有吾儕又可借此大借新債得回扣買些鰣魚石首吃個酒醉與肉飽端陽好端陽好端好無如活佛好自從老僧脫却袈裟坐龍庭中央派遣天師第二來征討如今天師被那酒鬼烟鬼色鬼賭鬼來迷昏吾這龍袍龍座决不致像八十三日袁皇難永保端陽好端陽好端陽莫如小鬼好小鬼最怕鍾進士無論新鬼故鬼肥鬼瘦鬼都要吃一飽如今鍾馗吃醉端陽雄黃酒吾儕矮鬼又可捉他酒花前蹤與後跳端陽好端陽好端陽莫如蛙蟲好如今市上米糧都已販出口許多小民終日勤動不能圖一飽惟有吾儕趁此發財家中尙剩有餘糧端陽佳節可以大做角黍引得大男小女個個哈哈笑端陽好端陽好端陽莫如烟鬼好中央近日嚴申禁烟令其實不過、官樣文章未必責實效吾儕趁此端陽過足老烟癮正好看看寵船飲飲蒲酒然後再到花烟間裡去睏一覺（讀如敎）嗚呼端陽好兮端陽好一年佳節莫如端陽好惟是富貴中人雖然興烈采高來把端陽過祗恐一班窮民到此當脫棉衣蚊帳尙難把節帳了（相傳當舖中凡除夕當棉被端陽當蚊帳者皆不取利） 
[請吃粽子] [  江紅蕉]  
　　瘦鵑呌我做篇端午的應時小說腦筋裏下了動員令也是想不出就去問計於菖蒲先生他說狂長在水灘邊懂不得做小說我的一生閱歷就在流水只看見整天整夜的流着也不休息不知他們流到那裏爲止也不見以前流過的水再回過來你要問小說還是問艾虎將軍罷 
　　艾虎將軍是個莽人雄糾糾氣昂昂似乎是一個武人其實望風披靡不經一戰他的參謀就是菖蒲先生著名有一柄寶劍艾虎將軍依仗了他要與蚊匪宣戰至今還沒有打過一回勝仗他自已還奇貨可居道三年之病求七年之艾呢 
　　我不情願去瞧艾虎武人的專橫態度就去問枇杷公子他說你該早來問我我才名滿天下大家多歡迎端午一過窰子裏就要開歡迎會了我的衣裳是黃金製成的誰瞧見了便笑逐顏開我總解衣推食大家說我有俠氣其實我還是上拆白的當我說你這一些歷史還抵不得做小說 
　　雄黃道士自薦道我有鍊汞成丹之術退妖捉鬼的法任你千年得道的惡魔只要喝到我的法酒或者嗅到我的氣息就倒退三千六百丈跌出了國門我的法術就可以做成一本神仙傳我有此信他請他上台作法那裏知道却是個不中用的東西連一個矮鬼都制不住騙逐不掉 
　　我想這輩能說不能行的大人先生多不中用還是向女界物色人才罷就問到角黍女士他本是纏小脚的大家呌他做白小娘但是現在也提倡解放了我便去與他談談他外面雖有種種束縛骨裡倒狠淸白可惜他太率實了不懂世情才把束縛解放就被那些垂涎欲滴的男子看想了去醫他的　吻枇杷公子咧菖蒲先生咧艾虎將軍咧雄黃道士咧都是　女色一份子我嘆了口氣就把他罵了出來倒是一篇應時小說交與瘦鵑瘦鵑說請你吃　子 
[端陽談屑]  
　　鍾馗虬髯㦸張赫赫可畏謂能啖鬼今日之世幾成一鬼世界鬼魅罔兩四出攫人鍾進士亦能一一啖之否 
　　角黍無足食也然苟有愉快之家庭家人父子環坐一室言笑宴宴中各取角黍食之則亦倍覺其有咪 
　　蒲劍謂可辟邪吾未之信吾友慕琴爲吾作畫云以蒲劍斬情絲果能之則衆生可無苦惱然　劍所不能斬者又豈蒲劍所能集事哉噫 
 
 
 

Page 15

 
 
   
 
 

Page 16

 
 
常識 
常評 
[重五感言] [  老圃]  
　　隋書載屈原以五月五日赴汨羅土人追至洞庭不見湖大船小莫得濟者乃歌曰何由得渡湖因鼓棹爭歸習以相傳爲競渡之戲其迅楫齊馳櫂歌亂響喧振水陸觀者如雲諸郡率然而南郡襄陽尤甚唐宋以來此風盛行見於詩歌唐時魚藻宮觀競渡宋時金明池競渡擲銀甌於波間令人泅波取之此雖古俗洵稱佳戲梟羹棟粽無關宏旨飛鳧水戲不徒行樂而巳狎水爲勇樂水爲智小而體育大而海防悉基於此海國精神以充水手爲榮良有以也萬國民族號稱愛水劍橋牛津每歲競漕全國歆動謂之國戲惠司大寺伊登名院學士名流鮮不習此競勝受重賞婦孺習共名退姆士河畔兌渡會林立名曰勒加泰Regatta勒加泰者意大利字秦言競渡佳節意亦水國文尼斯以黑舟競渡著聞隣國黑舟爲意國特製其國語曰岡都拉舟製號精雅古法用黑色故曰黑舟猶華之有龍舟矣吾國大學從無競渡泅水諸戲此亟應設備者江南澤國習此尤宜能傍水築學時時習之寗非佳事五月五日則集諸校作競渡會或游泳諸戲首夏淸和芳草未歇英國勒加秦亦於斯爲盛也 
衛生 
[夏令衛生] [  治]  
一注意飲水淸潔 
　　夏令衛生中第一注意的就是我們的飲料水 
　　現在人都曉得說中國的飲水太汚穢了但是仔細看來何止於汚穢簡直是毒藥罷了中國人每年被中國水毒死了的也不知多少大約總要佔死亡總數的百分之七十諸君試看每夏秋間這些時疫急痧傷寒赤痢的死症以及近年霍亂的大疫那一個病不是從飲料的水裡來的 
　　沒有自來水的地方居家都用井水河水那些井開得不深造得不密那水並不是地下的泉水都是從地面上流下去的那種井簡直是個總陰溝所以有很多井水味道發苦不能泡茶那水的不乾凈自可想而知河水不過沒有什麼大味道其實比井水更不乾凈臨河人家一有傳染病發生那河水便是傳疫的五瘟使至於鄉村裡頭多半用田購泥塘的水更是齷齪不堪 
　　那些水從表面上看起來那一個不是瑩澈見底乾乾凈凈的淸水那裏曉得若用顯微鏡看起來每一滴水中便有無 
　　量數的小活蟲愛小植物微生物等等在裏面自由自在的生活試看水缸裏的水不到兩天便有一層發膩的腥氣的定脚那便是死植物死蟲的屍體黏結成功的這些小蟲小微生物種類非常多之皆爲疾病之媒無一不是人生大害現在略舉數蟲圖形於下 
　　此等致病毒蟲多生食用水中其形極細目力所不能見此乃放大之圖尖嘴廣腹其形可怕如此等物吃入腹中其害可想 
　　便可見未經濾過的水無論如何淸澈總是靠不住的那些水裏面無不是飽含微生物的 
　　以下兩圖乃霍亂細菌在夏日井河水中發見甚多此等細菌一入人身便成時疫凡霍亂吐瀉　螺痧弔脚痧等皆是一個病皆是這細菌釀成的 
　　那些微生蟲一到了人的腸胃裏面就對不住你立刻致成大病平常人到夏天總是隨隨便便的飲水或吃中國冰或每晨用井水河水漱口或以此等水洗食器那些可怕的微生物便借便都侵入食道去製造疾疫去了 
　　所以夏天吃水猶之乎吃活微生蟲試問危險不危險麼？難道水裏面專生這些微生物的麼？不然水原是狠淸潔的無奈人不淸潔把些病人的糞便以及一切汚穢病毒都傾倒在水裏或在水裏洗傳染病人的衣物所以水就汚穢了試看沿河的人家以及河中的船隻那一行齷齪不是朝河中一扔就算了的中國的河道簡直是公共的大陰溝所以中國飲水裏面的微生物自然的多了上面說的傷寒（窒扶斯Ｔyphus)赤痢Dysenterie)霍亂（虎拉列Cholera這三個病的微生物在水裏生活最相宜他們借着水道的交通便利所以傳染的區域自然的非常之大了諸君但試看看上說的三種病的普遍就知道那中國人被水毒死了的實在不在少處呵所以衛生家有句格言呌做生水如毒藥所以文明家庭宜備沙濾缸惟沙濾缸可以免一切傳染病但是沙濾缸也大有好醜有種百格飛沙濾缸他的心子是用凱司勒沙土製成的凱司勒土之漏縫非常細密無論什麼微生物都不能通過所以他濾出來的水非常淸潔比開水還靠得住 
　　中國人都用茶做飲料這是最合夏令衛生的好法子因爲茶有三層好處 [T13 ]一 [/T ]茶葉本微含消毒性飲茶可以殺菌的 [T13 ]二 [/T ]能澀腸助消化 [T13 ]三 [/T ]茶是開水泡成的喫開水茶的人不容易傳染水裏疾疫但是水裏有許多利害的微生物非經幾沸不死人若吃不開透的茶爲害反而更大還有中國人漱口洗手洗碗盞洗筷洗菜洗水菓等向來都是用生水的須知一滴水中有微生物數千萬一滴生水沾口舌入腸胃便有傳染疾疫的危險所以單單不飲水還不算完全衛生須要凡吃用的水通通濾過不令有絲毫微生物存於其中才能夠保全得一家性命所以講到衛生須要非沙濾水不吃非沙濾水不用 
　　因此一隻好沙濾缸乃家常日用所萬不可缺少之品 
　　夏日熱度高水中寄生蟲微生物等滋生尤速故用水尤宜謹愼（不受酬） 
法制 
[民事無誣告之理由] [  瞽丐]  
　　誣告罪之規定必其人之告訴告發完全出於虛僞且屬於刑事範圍以內之案件方適用之如其所誣告者屬於民事不屬於刑事即其所告完全虛僞亦不足以搆成誣告之罪名此無他蓋刑律之制裁必以其人之行爲含有惡性者爲限以是誣告罪之搆成亦必誣者意圖他人受刑事之處分而爲虛僞之告訴告發者方從而制裁之其制裁之理由非制裁其誣告乃制裁其惡性也所以旣經誣告之後若誣告者幡然改悔於審判未確定前能將誣告情節自白於官廳官廳亦得察核情節之重輕以免除其誣告之罪名寛大忠厚殆亦立法者予人自新之一道歟（乙種酬） 
道德叢話 
[西方格言（一四八）] [  謝介子選譯]  
　　萬事有時得之則成（哈特萊）（Hartley） 
　　節儉優於浪費（英吉利諺） 
　　大言者恒爲謊語（德意志諺） 
　　盛譽爲重負（英吉利諺） 
　　黑暗中微光易見（法蘭西諺） 
　　舊罪生新辱（英吉利諺） 
　　避忿斯避惡（西班牙諺） 
　　溫和爲最良之藥（英吉利諺） 
　　隨處停步者難達目的點（法蘭西諺） 
　　母自詡（辛格列斯）（Cingalese） 
雜錄 
[芳話（端節植物）] [  黛柳]  
　　節届重五食益智粽繫長命線韻事佳典固無需乎余之贅述也茲但一論家家戶戶之艾虎蒲劍以爲芳時令節之一談助 
　　蒲劍艾虎者削蒲而成之劍結艾所作之虎也舊曆五月五日俗以懸諸門首謂能蠲邪衛福其事未知肇於何時要甚古矣雖屬迷信之舉然蒲艾均係藥草或者當溽暑伊始之候嗅其香氣未始無辟穢除疴之功乎 
　　蒲一號白菖亦Ｅ菖蒲學名Acorus　Calamus　L爲天南星科之多年生草本生水邊地下有長大之根莖全體有特香葉如劍形初夏抽葉狀之花莖其中央部生一肉穗上着無數微細黃色小花然花不常開故古多見菖花者富貴無儔之傳說此草原產亞洲今則廣植於中歐各地其根莖曰菖蒲根（藥名Rhizoma　Calami）者因其含有Araron　Engenol　ararylal-aldehyd等之香油分及acorin之一種苦味汁故用以製健胃藥香水及Liquor（酒精飲料之一）等又其葉中亦有同樣之成分故煎服之或煎浴之能愈一切風邪因是吾華自古視爲延年却病之聖藥而餌之者壽食之者仙等神話代相繼也 
　　艾爲菊科植物之多年生草本學名artemisia　vulgarisL　var　indica　Max遍茂山野隨在可見故其性狀夫人知之不必復贅至其用途亦頗廣多分類叙之約如次述　　（甲）食用春日萌芽之際摘取嫩葉混米粉中揑作糰餅其色翠綠其味淸香雅品也 
　　（乙）藥用此類用途綦繁難以縷述例其一二則 [T13 ]一 [/T ]熟艾舊曆五六月之候採乾其葉入臼搗碎蒒去其滓而收集其白色之綿毛是即熟艾針灸醫術上即燃此以灼灸患部 [T13 ]二 [/T ]艾酒及艾湯取艾浸酒或煎湯服之能愈胎痛及止吐瀉 [T13 ]三 [/T ]艾汁搗艾葉而濾取其汁或內服之或外敷之能止血治痛又小兒誤吞銅錢服其濃汁自可吐出 [T13 ]四 [/T ]艾炭燃艾煎服其燼餘能愈咯血 [T13 ]五 [/T ]艾粉粉碎乾艾和烟草吸之或即代用烟草爲止喘愈咳之妙藥 [T13 ]六 [/T ]艾實煎服艾之種子明眼壯陽並煖子宮此外與他種家庭常備之物品如鹽醋葱薑等共調制之供各種藥用頗多效驗而刈其莖葉掏爲繩索燃之以驅蠅蚊者尤爲夏令習見而常用之品故艾雖雜草其用至宏也（乙種酬） 
 
 
