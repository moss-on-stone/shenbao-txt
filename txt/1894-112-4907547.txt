# 1894 - 112 - 4907547

 

Page 1

 
 
[今日本報附送放生延壽册] [  申報館主人啓]  
　　買物放生乃釋氏所謂慈悲吾儒所謂愛物其理固一以貫之也滬城大南門外馬路橋西首放生局向由董事沈朱湯盛張衛徐諸君子經理已歴多年辦事實心久爲遠近所信服惟局中經費支絀不能不爲將伯之呼特以放生延壽册交本館隨報分送尙冀仁人君子宏敷善願慨擲廉泉則將來之食報者正不徒珠吐靈蛇環銜瑞雀已也代布悃忱惟希德鑒 
[讀十八日上諭謹注]  
　　恭讀本月十八日上諭長順奏請將捐資倡辦團練之已革佐領丁喜銷去永不叙用字樣等語丁喜前於光緖三年經署理吉林將軍銘安等以性情狡詐不遵約束奉委捕賊擾累善良奏叅革職永不叙用該將軍輙爲懇請銷去永不叙用字樣著不准行凡永不叙用之員皆係獲咎較重不堪任使何得遽爲乞恩預爲將來開復地步嗣後各直省將軍督撫於此項人員槪不准保請銷去永不叙用字様以昭炯戒而杜夤緣欽此讀竟不禁軒　鼓舞躍然而起曰有是哉聖天子之明照萬里固若是其無微不至哉夫賞罰者國家之所以駕馭人才而非予智自雄憑喜怒爲黜陟也故賞一人不獨受賞者蒙恩且使不受賞者恍然於所以賞之之意而觀感於不自知罰一人不獨受罰者知懼且使不受罰者懔然於所以罰之之意而悚惕於不自已夫然後賞罰之用當而賞剴之效神所謂爵人於朝與衆共之刑人於市與衆棄之比物此志也顧國家方欲以賞罰二者鼓舞人心使天下之智而良者咸出其才以備任使而封疆大吏或不能仰體上意惟知曲徇人情爲市惠沽恩之舉當軍興時每打一仗列薦剡者動以數百數十計其中固有披堅執鋭鼓勇先登身侍帷幄發謀决策得此優奬可無愧色然如南郭先生之濫竽充數者正復不少甚有身未厠於行間名已登於籍上印纍綬若羽翠猩紅踵趾相錯幾幾乎有爛羊頭關内侯竃下養中郎將之誚迨軍務旣平此種優保不可復得而一二邊省之辦防堵墾撫者仍有每間數年保奬一次之例夫保舉濫則少年倖進者咸有覬覦僥倖之心欲得捷徑而趨之奔競夤緣無所不至於國家愼重名器之意旣己大相刺謬且無功者倖進則有功者向隅於國家激勵人才之道尤相逕庭嘗謂國家之拔人才原不拘一格或任繭絲或任保障或備折衝之用或叅帷幄之謀必取才識兼裕樸實耐勞之人方可以資臂助若奔競夤緣之輩惟知以趨炎附勢爲事所謀未遂則竭慮殫精無所不至乞憐昏夜俯首權門婢膝奴顔不以爲恥所謀旣遂則惟知感私室之恩而不復計公家之事廣通聲氣競進苞苴淸議有所不顧官方有所不計蠧病民莫此爲甚且此輩非獨能以夤緣奔競爲倖進之階也當夫事機敗露覆轍中途朝挂彈章夕褫鞶帶向之炙手可熱者至此頓形冷落苟有達觀之識存知足之心則退老田園遂吾初服尙可以期晚盖而此輩昏昏於勢利一息尙存此志不容稍懈苟有一綫之可通每不惜千方擘畫百計斡旋以遂其熱中躁進之心疆吏受其諈諉不忍過拂其情則且公然形諸奏疏代乞恩施夫賞有功而罰有罪國家之大典也若獲咎之員仍可借他事以謀開復是令典不必畏也官常不必顧也賞不必使人勸罰不必使人懼也奚其可哉况獲咎而至於革職永不叙用是其人萬萬不堪任使故特置諸移郊移遂之列若旣屏斥在前而仍使之混進於後是使不肖之人益長其骫法營私之漸而正人君子且爲之發憤歎息羞與此輩爲伍什路奚由淸人心奚由正外省吏治之賢否天子深居九重不能一一考核之則寄耳目於督撫無論三載考績或陟或黜惟督撫之言是聽卽遇督撫留心吏治澄叙官方或酌保數員奏請傳旨嘉奬或叅劾數員以爲闒茸者戒朝旨無不如所請行乃國家以甄别賢否之權寄之督撫而督撫或過市寛大之名於萬不應薦剡者而公然薦剡於萬不應奏調者而公然奏調於萬不應奏請開復者而公然奏請開復紀網不肅良莠混淆所關正非細故夫是以莊誦綸音而歎聖天子之明照萬里固有無微不到者封疆大吏苟能恪體此意庶於行政用人兩有裨益乎 
[本館接奉電音]  
　　昨由京友電傳上諭二道敬謹譯登○三月二十日奉上諭近來辦理工程該匠役人等往往聚衆把持向工頭勒討重價不遂所欲卽相率停工仍照舊訛索飯食甚至關禁勒贖奪犯傷差種種狂悖情形深堪痛恨若不嚴行懲辦何以肅法紀而靖兇頑本年夏秋開辦各工尤關緊要著步軍統領衙門順天府五城一體出示曉諭工匠人等嗣後務須安分守法痛改前習倘怙惡不悛再犯有上項情弊卽著按名嚴拿送交刑部從重治罪决不寛貸欽此○二十一日奉上諭每歲春秋大祀中祀致祭之期朕已次第親詣行禮至聖先歸祀典綦重本年八月初三日致祭文廟朕親詣行禮以申誠敬所有應行典禮該衙門謹敬預備欽此 
[京邸述聞]  
　　八旗滿蒙漢孤寡養育兵應領光緖二十年小甲倉米經户部仍循舊章半給折色半領實米劄由太平倉支放如不敷支卽由儲濟倉支補業已綴錄前報兹聞倉監督以倉内之米積年餘剩厫底大半霉爛不堪各旗亦以應領小甲倉米霉變委難領食等情先後咨明户部會擬本年八旗小甲米倉内儲貯不堪食用請俟山東本年黃糧新米入倉然後動支户部核准咨明倉塲查照辦理○本年例應奏請欽派王大臣盤察户部三庫稽覈所存有無虧短以昭核實而重庫藏頃經管理户部三庫事務衙門咨開三庫檔房案呈本年應行盤察户部三庫例由本衙門將親郡王貝勒貝子公滿漢大學事尙書左都御史都統侍郎銜名開列奏派相應咨行各衙門卽將前項王大臣銜名聲明有無事故務於卽日一併開送本衙門○兵部爲知照事武選司案呈所有行走四年期滿之漢三等侍衛安振邦一員本部於二月二十九日帶領引見本日奉硃筆圈出期滿漢三等侍衛安振邦著以游擊用欽此欽遵到部相應知照貴領侍衛内大臣處查照○李蘭蓀大宗伯奉派會試總裁入闈校試特命徐蔭軒大協揆兼署禮部尙書大協揆諏吉三月十三日辰刻履新先期經司務廳示仰合署官員吏役鑄印局大使會同四譯館大使序班太醫院吏目醫生以及僧錄道錄人等至期一體謁見○山西巡撫委候補縣吳大令鉁管解奉撥本年第二批京餉銀十萬兩分裝木鞘遞解赴京於本月初九日午後抵部由原解丁役至當月司掛號訖雇夫將餉鞘舁入後庫院堆存鎖繫俟大令投納文批付知銀庫卽可示期開庫兑收○宣武門外門洞前海墁水箥各石塊因去夏大雨水潦衝激淘刷成坑深 
 
 

Page 2

 
 
逾丈許非僅車馬不能行走卽行人亦須繞道往來刻已報由工部委員勘明擬從新修整用三合灰土修墊夯硪堅固以利行人○侍衛處爲知照事三月初八日奉旨朕於明日辦事後由乾淸宫檐前乘轎出乾淸門走後左門升中和殿看祝版禮成後仍走後左門進乾淸門還宫用膳召見大臣卯初二刻預備欽此○禮部示頭傳八旗官學候補教習葉佩華胡源淸等限三日内親身赴部騐到並携帶筆墨以便塡寫親供當堂覈對筆跡○侍衛處爲知照事三月初九日奉旨朕於明日辦事後由乾淸宫檐前乘轎出乾淸門由後左門中左門走太和門午門端門天安門大淸門正陽門進壇門太歲壇拈香畢至先農壇上祭禮成後行耕耤禮畢升觀耕台看三王九卿耕耤畢至慶成宫賞茶畢出壇門進正陽門關帝廟菩薩殿拈香畢進大淸門天安門端門午門太和門走中左門後左門進乾淸門還宫更衣稍坐至建福宫孝貞顯皇后聖容前行禮畢還養心殿用膳召見大臣寅初二刻預備欽此○正紅蒙副都統長麟調任廂紅滿所有正紅旗値年大臣一差自應另行補派經値年旗開列正紅滿蒙都統副都統銜名請　旨補派三月初九日奉硃筆圈出正紅旗蒙古都統麟書欽此○户部爲知照事所有奏補本部科甲員外郎一缺於三月初三日帶領引　見本日奉○旨户部貴州司滿洲科甲員外郎員缺著堂主事文綬補授欽此初四日述旨奉旨是欽此欽遵到部相應知照吏部曁正藍滿固山查照 
[禮關紀事]  
　　本年甲午　恩科會試計八旗各直省應試舉人第一塲實在領卷入塲者六千四百九十六名初八日有北營卷兵某甲經外塲御史點入於貢院門下甲頓起利心潛將號衣上圓補撕下混入水夫隊内爲士子肩負筺籮希博蠅頭之利出入龍門多次被巡綽官所見究出前情立卽鎖於貢院前示衆迨封門後復送交提署懲辦某省孝廉領卷入塲歸號後陡然患病勢甚沈重遂報明知貢舉騐明時適點名甫竣貢院門未封因卽扶送出塲俾作速醫治 
[文旌過鎭]  
　　江蘇督學使者溥玉岑宗師於本月十八日淸晨自白門起節午後三點鐘時駛抵鎭江向羲渡碼頭繋纜寳蓋山新兵前營弁勇均在江干列隊以迎棨戟遙臨卽升砲鳴槍以昭誠敬俄而在城文武各官亦齊詣碼登舟入謁至十九淸曉宗師命展輪渡江進瓜州口逕赴邗江考試 
[拐匪破獲]  
　　鎭江旗營内竹竿巷紅旗口一帶隙地甚多每有江北貧民闢地誅茅牽蘿補屋夜則雞棲其内日則出外營生年來愈聚愈多以致良莠不齊時或滋生事故有王姓者年逾不惑平昔爲客作以博饔飱家與同鄉周姓相距匪遙彼此往來頗形歡洽本月十七日上午周家五歲男孩閒步門前與羣兒嬉戲一轉瞬忽失所在偵騎四出形影全無然尙不知被王所拐也斯時王已將孩誘得挈至江邊駕一葉扁舟渡江而北船户見孩悲啼不止時時呼及爺娘欵其來歴不明向之詢問王僞言此孩是友人所託欲帶赴邗江倘能借得一帆風快登彼岸則將來易得番餅定當與爾瓜分船户餂之曰若然則不必過江現在本城銀山門某家囑吾買一寍馨兒君何必舍近圖遠乎王喜出望外立促船户導之前往行至小閘口船户曰君在此小憇吾當赴前街購旱烟王曰諾船户卽奔至地保家以情告地保急前往將王及孩拘送保甲總局劉照靑明府升座詰問供稱小的係寳應縣人僑寓旗營餘則默默不作一語明府遂移送丹徒縣署請王大令嚴訊大令傳周姓到堂將孩領去王則聽候詳辦旋命駕至旗營協領處謁見蔭協戎詢以有無王姓其人協戎查明無誤大令乃禀請保頤菴統制諭令八旂官員將江北人所蓋草屋限五日内一併拆毁人則驅逐出境不准逗遛 
[雲間燕語]  
　　松江華亭南鄉亭林鎭人朱某生有一女明眸皓齒豔若天人某甲見而羡之以洋銀若干元迎置簉室朱有二弟固商賈中之巨擘也見女姪爲人抱衾裯心有不甘控諸縣署童大令提集研訊甲確有婚據爲憑朱亦供認主婚是實惟二弟以坫辱家門堅求給領大令飭提當日介紹之蟻媒至喝令笞責三百下又以甲身列膠庠不應買良爲賤著暫交學師管押○西門外西禪寺僧靜雲於本月上旬圓寂住持設龕殮之至旣望循釋家例付諸荼毘穢氣蒸騰聞於遠近 
[杭諺]  
　　杭州訪事人云法華山離武林門十五里之遙山上建有東嶽廟每年三月會中人舁偶像出游越三日始返本年第一日先由留下鎭至大關歴湖墅各處詣草城巷下院暫宿次日入城宿天水橋下院第三日復出城回殿自元帥會禁止後東嶽會不舉行者有二十餘年矣此次忽興高采烈踵事增華以致觀者塞途幾難插足會中旗牌傘扇俱用黃色對子馬二十四匹萬民傘四十餘頂香亭一座家將二十四名身穿五色短襖頭戴英雄帽又以幼童扮成宫監八名此外則爲龍燈二架高蹺十餘人小擡閣二架銅爐二座是日天頗炎熱無不粉汗蒸騰會至左家橋有一老婦被人擠倒衆足亂躧頭面俱傷洎會過聞有失去小孩者有被攫簪珥者有觸熱發痧者以故乘興而來無不敗興而返云○撫署前紫薇上帝祠每逢秋試之年例於正月十五日賽會本年因崧中丞停喪在署故改期至本月望日始舉行會中人俱撫署差役及各營弁勇儀仗一切頗極精工乘馬者多至七十餘人而觀者寥寥不及東嶽會之熱閙○二月下旬以後火災疉見往往傷人浙省無識之徒好事之輩相約集資禮懴以禳火星計淸河坊司府前太平坊忠淸里薦橋等處或羽士或僧人鐃鈸丁冬香花馥郁誠無謂也○延定巷張姓之女年己及笄締姻于東街機匠某甲甲本一貧如洗女之母弟又多方勒索聘儀遂於本月望日紫薇會過衆安橋時邀集多人將女刦之而去女母寡不敵衆極聲呌喊寂無應者往甲家理論則早已合𢁇禮成矣旋經人出面調停命甲給以洋銀二十四元事乃寢息 
[購地鑿濠]  
　　杭州小北門者曠野荒郊四無人跡其西偏係存儲火藥之所派有員弁駐紥其中然不逞之徒猶或乘機窺伺是以上年崧中丞特命省防各軍士建築土城今歲仲春城廂内外火災幾於無日蔑有劉中丞綢繆未雨復擬於土城之外增其基址添造營房營外掘地爲濠引水環繞其管理藥局人等一律移至營房住宿以免疎虞惟局中餘地無多四面鑿濠約需五十畝之數因札縣傳令地保轉諭諸業户將田售入局中每畝給價錢三十三千文由縣署帳房核結想諸業户無不樂從也 
[禾小志]  
　　嘉興訪事人云連日天氣陰寒欺花雨細至十六日傍晚忽傾盆大雨溝澮皆盈雷聲隆響震山谷至十七日仍雷雨交作道途泥濘不堪○前報紀宗太守隨帶差役親兵乘砲船往鄉間捉賭至次日卽回轅蓋甫至新塍賭棍已聞風絶跡矣○桐鄉縣屬爐頭鎭左近某港口浮起男屍一具有往觀者云死者年約三十有奇手足用繩捆縛不知曾否報縣有人收殮否也○邇日赴省進香者仍篙楫如雲絡繹水次又有結伴航海至普陀山者愚人之愚誠難導也 
[九派江聲]  
　　九江訪事人云某日義渡局董事林鍾二君散步江皋見有一人投水自盡急喚渡船水手援起詢之則泫然曰小人姓錢名之福淛江人投親不遇窮途無告故思畢命淸流耳二君爲之惻然訴之局員方少尹給以錢一貫勸令作速歸家○前月九江鎭總兵周德泉鎭軍飭弁赴圻州拿獲著名會匪楊世海交府縣嚴刑訊鞫一面電禀德中丞連日府縣已訊有端倪中丞復札委候補同知林仰霞司馬祖炘提省錄供以成信讞 
[紅橋笛語]  
　　揚州訪事人云江都縣林大令先後捕獲行竊仙女鎭趙姓案内之首犯張三夥犯徐老虎由府解司臬司陳廉訪推鞫再三供認不諱以失察之地方官曁萬壽司屠少尹馬橋汛顧把戎解任承緝尙知媿奮遂於勘訊後禀奉督憲批准開復處分飭回本任刻已擇吉履新矣至首犯聞已擬以斬决之罪夥犯則軍流云○江甘五岸向有砲船專緝五岸私鹽駐紥邵伯鎭管帶者爲　記名總鎭袁君本月某日督 
 
 

Page 3

 
 
勇巡哨行至鎭之南首適與私梟船相遇一聲號令槍砲齊施梟犯知勢不支紛紛鳬水逃去當塲獲住私船六艘内載鹽二百餘包隨卽駛回舁至官鹽棧照章秤收十二日督標駐防邵伯鎭兼緝私梟之砲船統帶蔣軍門探聞南墉鄉泊有小艒船數艘運載私鹽約八百餘斤梟犯則皆逃逸追至岸上菜畦内有一犯被巡勇砍中其肩依然負痛逸去○邵伯鎭居運河東堤之上堤内玉帶河年久未修日漸淤塞現經鎭上紳耆糾資挑濬約月杪卽可一律竣工聞之鎭上人云此河非惟用以灌漑田畝且關繋闔鎭文風曩董韞卿尙書居鄉讀書尙未通籍後疏濬此河卽直上靑雲置身顯要其然豈其然乎而酷信靑鳥家言者則已紛紛傳述矣 
[蜀東鴿信]  
　　重慶訪事人云開縣柳文株大令緝獲曰晝行刼之盜犯六名訊實後劉制軍以該縣辦理輕縱批飭川東道轉飭重慶府提訊現經訊明其中二名臨事在塲事後分贓屬實遵批飭就地正法三月初二日由縣獄中提出捆赴市曹奏刀砉然頭顱遽墜觀者咸戰栗不已○今春石板街某鋪主甲乙丙三人將帳結淸由乙丙接手甲雖不與聞鋪務而貲本延不付還甲情急萬分遽萌短見呑服鴉片以身殉之死後親屬訟諸公庭地方官蒞騐後提集兩造候訊○三月初一夜二鼓後巴縣西南隅天色通紅幾訝赤城霞起耿大令以有火警乘輿出署行至之牌坊始悉距城數里有某姓草房失愼乃命駕回衙○楊子壩某藥材鋪雇工修理簷前雨板忽失足墮傷及腦殻立卽殞命鋪主給以棺木銀二十兩家屬遂領屍埋葬 
[流氓恣橫]  
　　蘇州訪事人云省會流氓之横甚於他處雖經地方官出示嚴禁拘案訊懲而若輩視禁令如弁髦依舊肆無忌憚本月初八日黃昏時節胥門内人朱某挈妻某氏由閶門戚串家回行至西城橋迤東暮色蒼茫行人罕見突有凉棚作主陳雙喜玉工香山阿大某處茶博士吳四福等十餘人一擁上前拽氏衣襟攫去頭上金簪臂上銀釧朱大聲呼救被若輩按倒於地嚇令不許聲張身畔銀錢搜索殆盡朱無奈將情告知地甲地甲雖許爲追究然亦祗託之空言矣 
[皇恩稠疉]  
　　江西各屬去歲夏秋之際間有水旱偏災德曉峯中丞軫念民艱委員核實勘明上達宸聽荷蒙恩准分别蠲緩錢糧日前張帖謄黃父老扶杖來觀有感激而流涕者蓋此次欽奉恩旨旣到未幾卽刊刷謄黃又未幾卽由省而府而縣到處張貼曉諭不似昔年任情捺擱依舊催科是以小民感荷皇仁歡聲雷動也 
[記斷路]  
　　杭州慶春門外地甚荒僻素有匪人斷路行刦爲害行人本月十三日有鄉人在湖墅觀會而回時已昏黃行至嚴家弄邊突有一人自後繩套其頸甲猝不及備駭極狂呼而口不能聲惟依稀似荷荷二字而已幸是日天氣炎熱月色微明有二營勇踞坐土城納凉閒話遙聞聲息出營窮追匪人知有人來急將甲抛入田間飛步逃去營勇四處偵察不見人蹤微聞田塍邊似有呼吸聲乘月視之則一人僵臥其内急將麻繩解下而奄奄一息已如半死春蠶旋向附近人家乞得熱湯扶起灌下移時始甦乃扶至營中禀明哨官送之歸去旣到取錢數百以犒營勇再三不受甲爲叩謝而送之 
[公讌志盛]  
　　浙江巡撫廖榖似中丞秉節滬已紀報端昨日英讞員宋通刺飭將錢江會館鋪設一新傳集天福戲園各伶人登臺演劇午刻江海關道聶觀察提右營叅將廖叅戎松海防同知劉司馬上海縣黃大令法讞員葛同轉次第鳴騶而至俄而中丞戾止由諸員肅入盛筵檀板一聲萬花齊放銜杯淸賞其樂無涯聞中丞定於午後五點鐘時回嘉定珂里 
[袁公壘畔人言]  
　　本邑城陸廟年久失修漸形𡮦朽同仁輔元堂重事汪曹二君引爲已任雇匠捐資重修月斧雲斤昕宵不息日内將次蕆事遂復將棋竿加以丹蒰望之煥然一新矣○浦東爛泥渡巡防委員黃衡堂二尹之公館向在南市南倉大街邇以一浦盈盈往來不便爰擇日携眷至浦東○前日有傅姓者挈其妻至西門外雇小車赴龍華寺進香行經新馬路其妻所挈幼子忽然墮於轅邊車夫順勢一推將一臂碾傷登時血流如注傅怒將車夫扭住痛毆旋另喚他車載回家内 
[實命不猶]  
　　美租界新馬路慶餘里口信泰京貨店主李德信游手好閒夙有劉盤龍之癖每夕出外作葉子戲直至銅龍漏盡始賦歸來歸則僵臥若屍昏昏不知畫夜其妻勸之不聽惟有隱泣呑聲而已前日晚餐甫畢大踏步出門妻勸令早睡爲佳李怒拂衣竟去妻空閨寂寞怨恨交并驀見牀頭置有阿芙蓉膏遂一吸而盡弛然而臥涙濕枕函事爲其姑察知破扉入視則秋波將凍噤不能言急向某處乞得藥水灌之始得氣絲漸屬而李猶高燒銀燭團坐呼盧不知牀頭人將遁入枉死城中向閻摩王一訴半生薄命也叔寳眞全無心肝者哉 
[賠償糧米]  
　　程紹宗承裝浙江烏程縣糧米私自盜賣將鑿破經糧米局總辦送上海縣請追黃大令著保人賠償此已屢記前報昨經原差傳到保人韓長發張泰富張兆富劉成益沙汝霖五人到案黃大令諭曰程盜賣糧米八十一擔計洋一百八十六元爾等旣爲擔保自應照數賠償韓等供稱米價每石二元四角局中算二元七角三分抬高三角三分小的吃虧不起叩求恩斷大令念其一再苦求遂諭曰米價一百八十六元除去抬價水脚三十四元著賠一百五十二元爾等可將船變賣抵償如有不敷卽著補繳韓等仍求减讓大令曰爾等如不遵諭惟有解赴局中辦理韓始遵斷大令著具十日限狀 
[具結領棺]  
　　前報紀烟龜王長松沈麻子凌虐妓女身死一案黃大令著候妓父張九到案復訊前晚張九投案供稱鹽城縣人在通州西門正豐茶館爲夥女名明兒年十六歲前曾托與沈麻子所開烟間爲娼計押洋五十元今年二月十六日因有疾病託王長松措洋五十元付沈將女兒贖回寄在王長松處小的於二月十八日回家意欲措洋還王再帶女兒回去嗣因洋銀不能湊手因循未來三月十三日接王信卽著兒子來申小的於十六日動身女兒實係病死不願拖累他人求准領棺回去大令曰爾女之死外面衆口一詞係凌虐所致待爾來案本擬開棺騐屍以重民命爾旣堅稱病死祗好憑爾定案爾如得錢包庇九泉之下必懷隱痛况爾女旣係病死何不待爾到來再行收殮答稱租界中屍身不能久擱大令提王沈二人問曰此是張九否答是又曰張九之外尙又何名答云山大令曰爾言初八日張九遣人來過今伊言伊子十四日方來可知爾前供不實本應騐明深究因張九堅稱病死祗得憑伊定案爾等開設花烟館將他人身體賺錢殊堪深惡著各笞四百板限三日回籍不准逗留張具領棺結備查完案 
[竊金被押]  
　　崇明人名長春者不詳其姓家於本邑下海浦王家宅向以驅車爲業邇者賦閒日久金盡牀頭其兄在禮查客館當洋奴固人所稱爲細崽者也一日有西人賚以金二磅藏於家内長春乃乘機竊取持至西華德路某押店質錢某包探見之疑其來歴不明拘入捕房請捕頭詰究長春直陳其故捕頭飭西包探往禮查傳其兄至問之而信旋央某西人爲之保出 
[行兇飭提]  
　　丐頭趙王氏同夥楊阿八控被蘇春林毆傷投縣請騐黃大令著補詞候核此已紀諸前報者敢前晚黃大令升坐花廰提訊趙王氏供本邑人丈夫趙阿七素充丐頭卯名沈春大去世已久姪女嫁與蘇春林爲妻姪女早失怙恃嫁事由小婦人料理前年五月姪女言姪婿蘇春林賦閒無事薦至小婦人處隨楊阿八帮同照管小婦人念有葭莩誼深信不疑初時尙屬規矩至去年夏間所收銀錢不肯交出揚言岳父之產伊應分潤屢次與楊吵閙本月十七日邀楊至雙龍泉茶館評理小婦人聞信馳往意欲喝阻不料被蘇春林夫婦邀同四五人奮力兇毆小婦人與楊阿八均受損傷求請騐究大令提楊阿八到案供稱宿遷縣人年五十二歲在趙王氏家帮辦丐頭事務已有十六年前年五月蘇 
 
 

Page 4

 
 
春林來與小的同辦初尙規矩將所收銀錢交帳至去年六月以後漸形縱肆銀錢不肯交帳屢向小的吵鬧本月十七日邀小的至雙龍泉茶館評理趙王氏到來卽被毆打二人均受傷痕大令飭仵騐明趙王氏肩上有傷楊阿八腰肋有傷大令謂趙王氏楊阿八究竟是爾夥否答稱是夥大令以蘇春林不應强奪岳家產業情理難容飭候提案訊辦諭趙王氏等回家自行醫治 
[拆梢訊結]  
　　徐兆麟王錫芝兩人在英界誘賭扭送英公堂由宋通刺移送上海縣訊辦値日差禀明黃大令飭候帶案訊究前晚大令在花廳提徐兆麟到案供從九口職銜湖北武昌人年三十二歲在漢口開設藥材行去年十一月偕兄由廣東來申兄捐江西候補縣丞現已進京惟職員寄跡申江並未用王錫芝服役伊向職員拆梢借洋二元不允其請卽行詈駡是以扭送英公堂所稱職員誘賭欠伊錢文並無其事大令提王錫芝詰問供揚州人向來跟官去年六月徐兆麟雇用小的至十一月止小的回家當付工洋十餘元尙有墊付買物洋十七元向索不還以致爭吵徐堅稱並無其事大令謂王曰爾回家時旣領工資洋十餘元何得復有墊洋之事一味混供實堪深惡王供小的該死叩求開恩大令著笞責一百板收押候備文遞回原籍徐交保限三日内自行回籍不得逗留 
[上海縣署瑣案]  
　　江北小孩陳小木在大碼頭拾得洋元被阮天元等强分爲縣捕所見拘解案下黃大令飭押令繳洋曾記前報前晚大令升堂訊問陳鶴海繳洋廿六元餘已用去阮天元繳洋三十二元陳小木供洋已被兄取去大令飭差將陳小木交兄收管阮天元等三人驅逐出境不准逗留○朱阿萬身死案内帮凶之錢阿林由李發扭送法公堂轉送至縣已列前報前晚大令飭帶錢阿林到案錢供徽州人年廿六歲向爲衣莊生理去年回家未幾出外在中和棧爲夥朱阿萬被人毆斃時小的適患疾病實不在塲大令以其供詞狡展非傳李發到案質訊不能定讞飭將錢阿林收押待質所再候覆訊○鹽城縣人董鴻才之妻何氏被同鄉人王如成夏雨金誘騙來滬押與英租界榮錦里周阿大花烟館爲妓被董尋見扭送英公堂宋通刺著將何氏交其夫董鴻才領回周阿大交保王如成夏雨金移送上海縣經値日差禀明黃大令飭候備文遞解回籍 
[若時雨降]  
　　謹啓者敝堂施醫開局經費正在不貲兹蒙梁成佑翁慨助施藥洋三直三元袛領之餘實深欽佩具徵大善士扶持誼切拯救情殷幸布惠之及時回生有術仰呈功於隨處造福無涯除掣奉收據外謹誌報章藉伸謝悃[  上海虹口元濟善堂董事唐廷桂等拜啓]  
[澤及窮黎]  
　　蓋聞爲善有徵必膺福報救人之危定迓天庥停止粥廠循例開辦施診給藥以療貧病設立義塾以訓童蒙恤嫠以拯貧婦惟是向無恆產經費全賴遠近○各大善士畛域不分慨解仁囊以資接濟功德豈淺鮮哉茲蒙江西梅大善士募助銀四十三兩三錢淮安曹大善士募助十五元嘉興德號助四元安徽德大路大善士助四元五角天津海防營務處文案許大善士助二元蕪湖黃大善士淸江德昌吳大善士武昌公濟益方大善士各助十元紹城胡大善士募二十元甬江余源潤正陽鹽局凌大善士各助十元甬江童善士王旭初善士蘭溪胡善士各助四元甬江寳和森秦大善士助七元又銅洋三元費智淸房助五元河口程升記助十元零五角餘姚觀察第謝大善士募助十二元香港林大善士募助四十元新市陽泰典助三元烟台順泰助七元漢口吳恊和阜昌靑浦程琢成各助二元安省王甲三助一元本埠隱名氏袖海書局熊各助五元廣利和助三元裕元號助四元林裕隆信源祥廣永和各助二元洪盛號助粥米一石玉潤堂怡泰吳積山書局陳聚豐慶裕豐各助一元謹登報牘以誌鳴謝[  滬北同仁永善堂司董等謹誌]  
 
 
 

Page 5

 
 
啓者今有小輪船一艘名元寳長五十尺闊十一尺高五尺四寸吃水二尺六寸全船以硬木造成機器之力甚大行駛甚速船内外俱臻完善與新造者無異如欲買者請至申報館面議可也此佈 
 
 

Page 6

 
 
本局夥友衆多未免良莠不齊各寳號銀洋貨物往來須送帳房盖印否則與本局無涉特此預聞以免後論 
 
 

Page 7

 
 
   
 
 

Page 8

 
 
飛熊又晚往長江馬立師行海琛又晚往福州招商局 
 
 

Page 9

 
 
[粤屑]  
　　廣州省城之十里許橋頭墟商賈如雲生涯頗盛墟中某布店貨財裕如盜匪見而　之欲圖　　　　　　　　　　　數十人明火執仗一擁而入鄉人急鳴鑼號救各鄉練勇皆坌息而來一見匪徒密布如林皆畏縮不前任其飽掠一空而去事後查檢計刼去銀五六百兩○西關寳華坊某姓家姑媳二人頗爲和睦一日偶因細故將媳薄責數言媳引以爲羞是夜卽以紫霞膏畢命詰朝見其高臥不起　之不應破扉入視則已身冷如冰急報知母家母家痛女情深興師問罪將室中器物毁壞無遺後經人竭力調停許以𣩵殮從豐並營齋建醮　家始首肯而去然家資已耗失多多矣○疫症流行死亡相繼西門外第一津人某甲旣無叔伯又鮮兄弟家中惟妻及子女五人一日染疫回家旋卽斃命尚未收殮而妻及子女亦相繼云殂數屍僵臥室中無人過問後經屋主將器物售去得銀備辦棺衾吁慘哉 
[廣州試事]  
　　廣東學政徐花農宗師稔知此間槍替之風素盛思有以防之兹者按試廣州凡年長者悉令坐西文塲年少者悉令坐東文塲又於每塲點名時逐一查察見有册上年歲與面貎不符者槪行攆逐○宗師念士子寒貧居多守候省垣不免資斧難繼故將省外各縣提前考試俾遠路士子得以及早歸家亦體卹寒酸之一道也○初八日考試香山縣文童是日到者祗千餘人聞有數百人未及入試有某甲者於是日午後始携簦而至見諸童已紛紛交卷出塲不禁大爲悔恨竟於夜靜時購鴉片烟呑服幸同行者知而解救然已瀕於危矣 
[英界公堂紀事]  
　　昨日讞員宋通刺飭丁知照捕房暫停讞政○蔡柏挑僞製某錢莊銀票持至復昌等綢莊購物迨持票收銀始得察知其僞乃相約投報捕房捕頭令包探黃四福拘蔡盤問稱所誑綢縐已送與倡婦朱氏查問朱倡支吾以對捕頭命將蔡暫行管押朱倡先解送英公堂宋通刺飭發交官媒收管俟解蔡到案時訊供核辦○姑蘇人某甲投捕房報稱妻子被胡某及其妻錢氏誘匿捕頭命包探顧阿六將胡及錢氏拘至詰問一番將胡暫行管押錢氏先解送英公堂宋通刺飭發交官媒收管俟解胡到案時訊供核辦○瞽女陳愛寳年甫十齡失路無依悲啼不止二百零一號華捕見之帶至捕房捕頭命解送公廨差役向之盤問愛寳自言父親阿虎現住省垣白塔子巷母親出外傭工窮苦不堪勢難度日因由父親帶至此地抛棄路旁差役據情向宋通刺禀陳通刺飭暫爲留養 
[法界捕房紀事]  
　　昨日讞員葛同轉飭家丁持名片赴捕房告以停訊一期各案槪歸下期集訊○積竊某甲在江天輪船竊取鞋籃經包探拘入捕房克捕頭訊得認竊不諱并供出曾竊取寍綢一匹質得洋銀十三元因飭探吊到原贓存候失主認領甲則押候解送公堂請葛同　訊究○寍波人某乙在鄱陽輪船當水手曾倩某成衣让裁製衣服不隄防被縫工質去乃向押鋪掛失票出錢贖回旋扭縫工入捕房聲訴捕頭命押候查明再核 
[湖北官報]  
　　二月十二日湖北提臺吳拜會安襄鄖荆道朱辭荆宜施道周見候補府汪洪霆銷祭文昌糾儀差許炳恭奉委祭武廟糾儀差卽用縣劉延坦候補縣湯炳堃俱奉漢陽府委閲課卷在任候補縣漢陽縣縣丞黃新鍔起挖江夏保安門外漢陽三義橋梅子山三里坡等處桑秧完竣候補縣丞敖開郁進餉錢局帮辦羅田分銷前補用州劉祖蔭禀辭赴局候補縣劉肇墀銷帮辦餉錢所差分發試用典史師善於初七日禀到○十三日武昌府李禀知甄别勺庭書院帮辦三三石礦務候補通判袁敢功大挑縣徐辦� 
鯉自隨州提京控案回禀到新隄厘届候補通判沈彤湖南候補縣陳敬梓回湘禀辭候補縣任彤光自黃梅催交代册結回奉藩憲委赴鍾祥京山濳江天門四縣催借欵藩轅牌示崇陽縣知縣員缺詳請以本任恩施縣知縣黄承淸恩施縣知縣員缺詳請以本任崇陽縣知縣鄭敦祐調補○十四日鄖陽鎭何辭鹽道瞿大挑縣王廷珍見候補同知榕盛　宜昌川鹽局委辦武穴上厘局卽用縣羅迪楚赴局候補縣成槐赴荆州府守催前借錢欵俱禀辭卽用縣梁葆仁奉督憲委閲課卷王雲淸另補縣胡成均候補縣陳國實俱對本分發試用巡檢龍　分發試用從九陳士英俱禀到○十五日管帶楚功輪船儘先都司胡文達自湘回省分發試用巡檢王乃錫來省禀到署恩施縣鄭敦祐銷讞局帮審差並謝牌示調補恩施縣事卽用縣梁葆仁銷督署閲卷差程晸堃侯昌錦俱奉武昌府委閲勺庭書院甄别課卷撫轅文巡捕候補府經歴歐陽楚赴宜昌接撫臺譚候補府經歴譚奎翰假赴宜昌措資○十六日藩臺王臬臺陳糧道岑鹽道瞿漢黃德道惲荆宜施道周候補道彭武昌府李漢陽府逄調署荆門直隸州事諸調辦黃花澇厘局候補通判包希藺調署江夏縣事徐署理漢陽縣事李調署蒲圻縣事薛分發試用從九陳士英李文鑰俱見囊陽府同知唐華國委辦沙市藥土局候補縣劉肇墀俱辭署理廣濟縣事李紹遠調署思施縣事鄭敦祐署理麻城縣事張炳銷轅下文案差並銷鐵政局收支所差候補縣任彤光赴鍾祥京山濳江天門四縣並安陸船厘局催借錢欵石首縣典史張源俱辭辦理漢鎭堡工局卽用縣程元愷禀知進局卽用縣劉延坦大挑縣司徒袞吳世璜皮坤孔繼鎡候補縣湯炳堃程晸堃張源深侯昌錦俱奉武昌府委閲勺庭書院甄别試卷在任候補縣漢陽� 
縣縣丞黃新鍔奉蠶桑總局委會同江漢兩縣督同保甲紳士散發各鄉里屯桑秧禀見巡查漢鎭居仁坊委員候補巡檢盛在福奉委調查循禮坊差禀知大冶運道委員候補巡檢吕德鉌請餉來省大治運道下陸分局委員候補典史姜葆仁俱謝儒先酌委一次俱禀到藩轅牌示天門縣乾鎭巡檢員缺飭准補之徐應乾赴任嘉魚縣簰洲巡檢事務詳委補用典史周樸署理○十七日候補通判程懋昭禀見另補縣湖成均大挑縣皮坤候補縣陳國實俱對本缷代理江陵縣事張銘新回省駱文彩自衡州淸泉常寗交代煤務事件淸楚回省銷差兩廣補用千總林鳳藻鐵政局差遣委員試用從九嚴文洄銷收封山峒銀鑛局差回省俱奉織布局委辦金沙洲磚廠監工○十八日候補道黎禀銷經心書院課試點名差候補府許炳恭銷祭關帝廟糾儀差本任雲夢縣劉秉彝候補縣張銘新分發補用縣李昌洵俱見缷署廣濟縣龍坪巡檢方功蒼回省禀到○十九日漢黃德道惲候補道彭俱見荆宜施道周辭河南候補候桑實交缷馬鞍山煤務來省候補同知楊秀觀自甘肅交解協餉差竣回省候補縣亢廷鏞奉憲臺開復原官引見來省李增榮自大冶來省委辦仙桃鎭厘局候補縣李頴名禀辭赴局候補縣侯昌錦銷閲武昌府課試卷差○二十日缷辦鵝公頸厘局補用府吕　雲回省禀到候補縣王祜奉委改解第一批京餉○二十一日朱滋澤見河南候補府桑寳候補縣李增榮謝儘提前酌委見 
[邗江官報]  
　　三月初十日陳鹺尹毓祥單鹺尹廷南同銷北鹽差○十一日李鹺尹棨委解甘肅餉銀○十二日運憲江都轉至安徽會館團拜曾少尹毓鴻謝二尹濟時禀奉儀棧憲委北鹽差 
[第三次接錄金陵恊賑公所第七次淸單]  
　　明德堂善士種善堂篤慶堂朱蔭堂德耕堂崇文堂荆樹堂燕翼堂翟謹堂敬業堂壽萱堂建泰堂詩伯堂培德堂四美堂周變堂周吉堂周竹堂孝慈堂拂珊堂敦化堂讓德堂百忍堂光裕堂仁濟堂慶春堂思永堂光裕堂誠正堂四德堂四勿堂三瑞堂友于堂寳初堂毓德堂同善堂畹蕙堂恆敬堂楨慶堂程葆彝堂張遵堂楊恭壽堂半春草堂席嘉穀堂王三槐堂吳延齡堂虞德安堂李樹德堂楊修敬堂王槐蔭堂火崇正堂殷芳遠堂夏蔭德堂齊祖德堂殷恰質堂兪務本堂李葆眞堂衆樂善堂鄭福蘭堂慶德堂慶怡堂希顔堂府學副堂黃認谷氏知足氏楊氏陸沈氏采生氏陶魏氏子勤氏友芝氏楊汪氏張夏氏李張氏三十四户無名氏四户隱名氏二户有名氏曹隱名氏蘇曾氏竹雲謝大奶吳婕太龍姨太趙姨太梁姨太焦老太黃十二太黃十三太黃十一太黃二奶李三小姐諸太蔣太爺陳太爺曾太爺一百廿七户各洋一元積慶堂洋一元銅本洋一元少記求女平安八角李世烈王耀庭王養卿王椿生程誦蕉王孝年王尙之王衡生鄭午庭胡爲乎曹同人慶泰和萬和德成慶昇王大春王昌其王沿芝王宅京吳伯鳳温敬臣孟澤記發記輔記佐賢氏求安氏無名氏無名氏無力子胡師善堂胡積善堂徐餘順堂張金鑑堂百和堂春卿堂定祥堂存仁堂家善堂四十户各洋五角柴寅生四角潯江客三角從九汪成翁童材玲無名氏三户各二角雙登瀛堂薛錢八千文財神洒席移賑錢七千二百文同文舘諸位六千六百文茂林居士六千文歐陽子齡楊修德堂各錢五千文顧深柳讀書堂王三鳳堂楊承志堂王三鳳堂侯老爺五户各四千文三十九位無名三千九百文興茂號十七位三千八百文東興號同人九户三千五百文姚均平堂省儉堂金局三户各三千文無名氏二千八百文夏昌期二千六百八十文程正誼堂二千五百文福緣善慶二千二百文嚴周韓吳竹塢周梧軒吕人和侯太太吳志餘堂寥山草堂江南滿營無名江南無名淡香書屋十户各二千文紀城村十九位一千八百文馬筱陔王存心各一千五百文楊德記一千三百文同善堂一千二百文王寳善堂王祝生無名氏各一千一百文湯慶齡夏昌期郭濟川合一千六十文六十四黃樹　劉筱遽易鹿笙周尚禮潘子疇李傅臣秦少卿徐樂善汪雲生翁菊裘朱石洲侯茂林同泰祥孫泰昌永昌祥淸老爺陳道占元三位無名海川氏八局錄局不留名徐公館二知書屋左司文案慕韓主人徐明賢堂童恆春堂羣玉堂絢益堂德和堂兩儀堂　慶堂三十六户各錢一千文藕瑭莊錢九百文廿七名錢八百七十文多千總錢八百四十文徐仲蕃錢八百二十五文無名氏無名氏無名氏壽世堂鉄家莊封昌麒劉文祿劉開松王同德八户各錢八百文莊湖村曹公助錢七百五十文無名氏錢七百五文周殷堂陳大生張敬浩各錢七百文季兆貴劉銘釗各錢六百四十文王殿華王寳椿各錢六百三十文黃寳卿葉秀山李許賈魏榮生魏益懔夏家店柏會林范加均黃守經堂金崇德堂周忍厚堂無名氏無名氏十一户各錢六百文有名三槐堂錢五百七十文黃守卿五百四十文關小亭四百六十二文張大癡四百五十文袁哲翁四百二十五文周正榮韓村各三百五十柏崑山三百四十文無名氏補不足齋各三百廿文封府二百七十文無名二百三十八文王會元二百十六文無名二百知文洪才進張登合劉興美朱秋樹堂四户各二百五十文　光沂劉家法各一百四十文無名一百六十四文依里西一百五十四文劉尊發一百廿文無名七十文成長利倦遊客張雨霖各十文此單未完容後續登上海六馬路仁濟善堂籌辦順直賑捐滬局施則敬謹誌 
[廣益善堂二月廿三日至三月十三日施藥經費淸單]  
　　葉澄翁助洋五十元義記號廿元三多六元馮善士五元江西南豐胡絢臣三元六角光裕堂銀三兩元善堂從善堂槐蔭書屋保安氏江西署袁宜春各洋二元遲鈍堂立本堂公泰棧柘皐慶和當無史氏歸漬陳氏陸玉生求愈病各一元眉山氏張汝頑二銘山館張杜銓留歌日堂蔣厦順成號張汝懷福裕興婁淸丁氏愼德堂張厦順發號莊助茛張國威各五角松江無名氏四角閲報人一角存心堂募源源號元吉厚張煥文王鑑澄陳趾祥吉隆盛姚爕和義和祥苪海平王受伯金子波張仲勳高春和夏培之王玉成陳春和王萬源周榮行阮陶庵尤仰齋周利寳王在有右品三賀喜發倪吉春吳益齋王耀南張鋭山共五元祥源宏大合銅洋三元無名氏銅洋六元○以上共洋一百十三元六角銀三兩銅洋九元 
[上海新關後源通官銀號勸辦順直義賑公所經收福建源豐潤號胡梅寳兄經募第十四次淸單]  
　　張秋田募銀十五兩九錢八分古田縣銀一兩四錢五分沈桂山銀三十兩林初銀六十八兩三錢六分源泰銀四兩零三分無名氏銀二百零四兩九錢五分留餘堂王銀六十八兩二錢六分福建源豐潤募捐銀二百零二兩八錢七分 
凡患耳聾之症皆由腎經氣虧腎水爲天一之原往往腎不足者虚火上升所謂水虧陽旺是也或因怒氣傷肝勢必至耳鳴耳聾耳脹耳響目眩昏花等症本堂心存濟世家藏獨授良方秘製妙藥無論男婦老少新染舊疾急宜服此則腎水眞陰皆足矣每科價洋一元○珠黃吹耳散此散專治耳内流膿腫痛不已此係三焦肝風虚火妄動閉塞生膿悉由氣滯或朳挖所傷宜先消腫止痛將此散先用綿枲沁盡耳内濃水後將绵枲染藥吹入耳底包可立愈每瓶價洋五角 
 
 

Page 10

 
 
啓者邇因本花會届念一期諸董其事者擬賃定外大橋浦灘禮查外國酒店戲園於華歴四月初四五卽禮二三兩日在該園内設立賽花盛會是以應請中外各友諸愛花者或將自已花園内之奇花異草各種珍奇草木至期移往送入會中以冀爭賽得紅彩爲荷特此謹佈 
 
 

Page 11

 
 
今遺失英一千八百九十　年十月九號　洋盤進口　１３洋鐵盒派司一昏計三箱己向海關說明　　廢紙望各　　切勿收　　　元亨洋　啓 
 
 

Page 12

 
 
[光緖二十年三月十四日京報全錄]  
　　宫門抄○　　　道錄前○豫撫　奏甄　别州縣摺○　　　奏守備開復原官片○楚督張奏革　判片○　奏委署州縣片○又奏　　州縣○又奏　地丁京餉　厘金京餉片○漕督松奏　江　　省漕項等欵未完一分以上職名摺○又奏减議知縣處分片○又奏請形摺○三月十四日兵部太常寺太　寺廂黃旗値日無引見○阿克丹由　陵回京請安○鍾靈謝授少　　　員勒請　十日○奏信請假五日○陳名珍蒯光典預備召見○召見軍機敬信　霖陳名珍蒯光典○○頭品頂戴河　巡撫奴才裕寛跪奏爲候補人員試看期滿　例甄别恭摺仰祈聖鑒事竊查道府同通州縣保歸候補班人員無論何項出　　　　年後詳加甄别歴經遵照辦理在案兹查　州知州在任候補知府李樹基沈邱縣知縣在任候補知府汪慶長候補直隷州知州　林商水縣知縣在任候補直隷州知州李煥新唐縣知縣在任候補直隷州知州王慶詔候補通判李開藩沿河候補知縣林廷贊候補知縣馮德馨按察司經歴在任候補知縣沈懋延均試看一年期滿據藩臬兩司會詳呈請奏咨前來奴才逐一詳加察看該員　樹基才識老練汪慶長穩愼勤能李鐵林精明練達李煥新年健才明王慶詔明白老成李開藩趨公勤愼林廷贊才具精明馮德馨年力强壯沈懋延穩練安詳均堪以原銜分别繁簡缺出照例補用除履歴咨部外理合恭摺俱陳伏乞皇上聖鑒謹奏奉硃批吏部知道欽此○○李瀚章片再前廣東三水營三司把總四品頂戴藍翎儘先千總補缺後以守備儘先補用羅祺先經前督臣張之洞查有開設票館包庇賭匪情事咨部片革旋准部咨查把總羅祺已保補缺後守備係屬五品職官未便據咨斥革行令查照奏明辦理等因經臣照案奏請將羅祺斥革拔去翎枝在案兹查該革弁與賭匪羅發等並不同宗所居司堡亦復各别現經南海縣飭傳該革弁及該房族並羅發等各房族到案質明該革弁委無開設票館及包庇賭匪情事其前此未卽赴案係因密奉前水師提臣方耀飭緝要匪梁亞富卽撈蝦富等解審稽延實非畏罪在逃等情詳經廣東按察使額勒精額轉請奏懇開復前來臣覆查屬實合無仰懇天恩俯准將已革之藍翎四品頂戴儘先千總補缺後儘先補用守備前廣東三水營三司把總羅祺開復原官並賞還翎枝仍留原省按班補用出自逾格鴻慈理合附片具陳伏乞聖鑒訓示謹奏奉硃批著照所請兵部知道欽此○○張之洞片再湖北省製造火藥所向在省城東南隅中門内黃土坡地方蓋廠設盤委員監造該處四無居人極爲空曠至造成後分儲各庫以昭愼重臣於光緖十七年十二月間曾因新興藥庫存儲太多操防各營藥庫密邇民居分别添建移建新庫分爲存儲並因永靖藥庫尙未密加造外圍墻限以水池奏明在案數年來隨時督飭各營將官認眞巡護尙不疎懈上年十二月十六日造藥所委員湖北補用通判恩玉督飭工匠正在配合硝磺炭加碾之際忽由碾盤中迸出火星引然未成曬晾火藥以致轟燬房屋五間碾盤五座工匠趨避弗及當被轟斃八名其因受傷至正月内陸續斃命者十三名該委員恩玉亦身受轟傷惟該所地處寥廓附近並無居民尙無延燒民房及傷斃民命情事飭據江夏縣知縣諸可權查明屬實臣查該所章程廠内工匠人夫俱不准在内炊爨吸烟携帶火具防禁尙屬密惟該委員恩玉承造軍火自宜格外詳愼檢點此次失火雖因碾盤出火事出不虞人力難施與尋常經理存儲火藥失愼稍有不同究屬疏於防範未便姑寛相應請旨將湖北補用通判恩玉卽行革職以示懲儆其傷斃工匠已飭善後局按名酌給撫卹銀兩至以後製造火藥房屋器具法式當飭委員加意講求雇募洋匠酌量仿照西法製造以期妥愼理合附片具陳再　北巡撫係臣兼署應毋庸會銜合併陳明伏乞聖鑒謹奏奉硃批另有旨欽此○○張之洞片再署蒲圻縣知縣劉春生署沔陽州知州李輈署隨州知州陳豪均經調省各該州縣印務亟應分别委員往署以重職守所有蒲圻縣知縣印務查有漢陽縣知縣薛福祁穩練詳明堪以署理沔陽州知州印務查有本任保康縣知縣葛振元精强奮勉堪以署理隨州知州印務查有本任興國州知州宋熙曾果斷有爲堪以署理據湖北布政使王之春按察使陳寳箴會詳前來除檄飭遵照外謹附片具陳再湖廣總督係臣本任毋庸會銜合併陳明伏乞聖鑒謹奏奉硃批吏部知道欽此○○張之洞片再荆門直隷州知州嚴鷟昌因病禀請回省就醫所遺該州印務查有江夏縣知縣諸可權爲守兼優辦事切實堪以署理遞遺江夏縣知縣印務查有本任黃梅縣知縣徐士彥才猷老練穩愼勤明堪以署理據布政使王之春按察使陳寳箴會詳前來除檄飭遵照外理合附片具陳再湖廣總督係臣本任毋庸會銜合併陳明伏祈聖鑒謹奏奉硃批吏部知道欽此○○頭品頂戴湖廣總督兼署湖北巡撫臣張之洞跪奏爲湖北省籌撥光緖二十年第一第二兩批京餉地丁銀兩委員管解赴京交納恭摺仰祈聖鑒事　照光绪二十年京餉湖北省奉撥地丁銀四十五萬兩内除抵留恩賞貧民銀二萬兩外實應解銀四十三萬兩應卽分批委解兹據湖北市政使王之春詳稱在於地丁項下動撥第一批銀四萬兩查有試用知縣王祜候補知縣楊齡堪以委解又於地丁項下動撥第二批銀四萬兩查有候補通判梁承潤候補知縣史久齡堪以委解等情詳請奏咨前來除分别繕咨轉給該委員等妥速起解並飭將應解銀兩續籌委解外理合恭摺具陳再湖廣總督係臣本任應毋庸會銜合併陳明伏乞皇上聖鑒謹奏奉硃批户部知道欽此○○張之洞片再湖北省厘金項下奉撥光緖二十年京餉銀十二萬兩應卽分批委解兹據湖北布政使王之春會同善後局司道詳稱在於厘金項下動撥第一批銀三萬兩飭委試用知縣王祜候補知縣楊齡管解赴京交納等情前來除繕咨轉給該委員等小心管解並飭將應解銀兩續籌委解外理合附片具陳再湖廣總督係臣本任毋庸會銜合併陳明伏祈聖鑒謹奏奉硃批户部知道欽此○○頭品頂戴漕運總督奴才松椿跪奏爲謹將光緖十八年分江寗安徽浙江山東湖北湖南漕項漕糧津租帮津等欵未完一分以上職名照章開單奏報恭摺具陳仰祈聖鑒事竊查户部奏定章程錢糧奏銷各依定限令各督撫一面具題一面先將未完一分以上員名開具簡明淸單專摺奏報由部核定處分先行覆奏共有奏後續完者准其　請歸本案開復又光緖十二年五月户部具奏請將各項具題之限作爲具奏未完分數之限由部核明出奏日期倘列限已過始據出奏卽於覆奏時隨摺附叅又光緖十二年十二月户部核覆安徽增津分數職名摺内奏稱嗣後奏報未完分數摺内務須開具淸單註明各該員己未完分數及實徵已未完各銀數以憑考核各等因歴經轉飭遵照辦理在案兹據江安浙江山東湖北湖南各糧道將各該省光緖十八年分漕項漕糧津租帮津等欵經徵未完一分以上職名開報前來奴才覆核無異除江蘇河南二省據該道詳稱均無未完一分以上職名江西一省應俟詳到另行奏報外謹先將江寗安徽浙江山東湖北湖南漕項漕糧津租幫津等欵光緖十八年分未完一分以上各職名照章彚　淸單恭呈御覽伏乞皇上聖鑒飭部覈議施行謹奏奉硃批户部議奏單片併發欽此○○松椿片再正繕摺間據湖北督糧道岑春蓂詳稱光緖十八年幫津奏銷案内江西瑞昌縣知縣吳念慈代徵蘄州未完十分租課銀一百四十二兩四錢九厘四毫已於光緖十九年十一月二十九日續完九分七厘銀一百三十七兩九錢三分九厘九毫解儲道庫俟入於光緖十九年幫津奏銷册内報部查核無異合無仰懇天恩俯准將江西瑞昌縣知縣吳念慈代徵蘄州衛未完十分處分飭部减議以符定章理合附片陳明伏乞聖鑒訓示謹奏奉硃批覽欽此○○頭品頂戴漕運總督奴才松椿跪奏爲謹將正月分湖河水勢情形恭摺具陳仰祈聖鑒事竊照光緖十九年十二月初一日起至三十日止湖河水勢長落情形經奴才於本年正月二十八日專摺具奏在案兹查光緖二十年正月初一日起至二十九日止洪澤湖長水一尺五寸仍存水五尺九寸高郵玉馬頭落水一尺三寸仍存水二尺七寸淮揚裏運河及邳運宿各汛均落水數寸至一尺餘寸不等上下游工叚一律平穩除仍督率廳屬文武員弁隨時防護並飭將春修土掃各工核實查估分投赶辦外所有正月分湖河水勢長落情形理合繕摺具陳伏乞皇上聖鑒謹奏奉硃批知道了欽此 
 
 

Page 13

 
 
[光緖二十年三月十五日京報全錄]  
　　宫門抄○諭旨兩道錄前○貴撫崧奏海防捐收數摺○又奏各省解黔軍饟片○楚督張奏宜昌關收支數目摺○又奏川鹽局抽收正加課數目摺○又奏解京餉鹽厘片○又奏解淮軍月餉片○豫撫裕奏部駁各員分别攺奬摺○護浙撫劉奏浙海關徵收華洋各税銀數摺○又奏審明越獄斬犯定擬摺○粤督李奏游擊開復降調處分片○又奏候選道给給咨引見片○又奏解固本年餉片○閩督譚奏更換防營管帶片○護浙撫劉奏解第二批地丁京餉片○三月寸五日刑部都察院大理寺正黃旗値日吏部引見四十五名正紅蒙十五名○睿王等搜檢覆命○陳學棻由東陵回京請　安○馮煦英文預備召見○順天府奏京師得雨二寸有餘○召見軍機崇禮張百熙馮煦英文皇上明日用膳辦事後至頤各園皇太后前請安畢還宫○○頭品頂戴貴州巡撫奴才崧蕃跪奏爲黔省接辦新海防捐第十二次收捐名數銀數恭摺具陳仰祈聖鑒事竊查户部議奏遵照海軍衙門奏准籌備海防需欵緊要擬請停止鄭工捐輪接開新海防事例收捐以濟急需一摺又准户部議覆直隷總督李鴻章奏請推展海防新捐照鄭工條例量爲變通一摺於光緖十五年十八三十等日均奉旨依議欽此又先後准户部咨各省新海防捐輸奏准展限一年各等因前已檄行藩司遵辦其初次至十一次收捐數目均經奏報在案兹據藩司嵩崑詳稱自光緖十九年七月初一日起至九月底止收捐實官七名隨官監生三名共計一十名作爲第十二次共收實銀一千九百四十六兩詳請奏咨前來奴才覆覈相符理合仰懇天恩俯准給奬以昭激勸除册咨部外謹恭摺具陳伏皇上聖鑒敕部覈覆施行謹奏奉硃批户部議奏欽此○○崧蕃片再光緖十九年十一月分收到各省解黔軍饟銀數業經奴才奏報在案兹查十二月分收到四川省九月分鹽厘鹽税恊饟抵捐等銀三萬五百兩十月分恊饟銀一萬二千兩共銀四萬二千五百兩又收江蘇省恊饟銀一千七百五十兩又收四川省十月分鹽厘鹽税恊饟抵捐等銀二萬八千兩十一月分恊饟銀一萬二千兩共銀四萬兩統共收銀八萬四千二百五十兩據布政使嵩崑申報前來除咨部外謹附片具陳伏乞聖鑒謹奏奉硃批户部知道欽此○○頭品頂戴湖廣總督兼署湖北巡撫臣張之洞跪奏爲宜昌關第一百三十三結期滿收支各欵税銀數目遵照部章開單恭摺具陳仰祈聖鑒事竊照前准户部咨鈔奏内開各海關洋税收支數目辦理未能畫一應令遵照定章按結開列淸單奏報一次仍足四結開單奏銷一次慨不得以收支數目串入原摺以致混雜不淸仍一面造具四柱淸册曁支銷經費銀兩淸册分送户部曁總理各國事務衙門以憑核銷等因光緖十年二月二十五日具奏本日奉旨依議欽此又准户部咨江漢關第九十五結期滿淸單僅有收支欵目以致各結總數未能聨貫嗣後應令將舊管新收開除實在分爲四柱逐欵開列以昭明晣各等因先後轉行遵照辦理兹據湖北荆宜施道監督宜昌關税務周懋琦詳稱宜昌關徵收各項税銀前經截止光緖十九年八月二十一日第一百三十二結止詳請奏咨在案兹自光緖十九年八月二十二日起至十一月二十四日止第一百三十三結期滿所徵税銀除照章開支外連留存尾數及本結新收共實存銀四萬五千七百六十三兩七錢二分二厘前經詳請咨明奉准部覆歸入一年報銷案内解存藩庫委員解京又遵照新章本結徵收洋藥税釐銀除咨支傾鎔折耗外實存銀六十四兩五錢二分九厘存俟隨同正餉搭解再本結並未徵收洋商自備華式之船鈔毋庸造册報銷等情詳請奏咨前來臣覆核無異除將淸單淸册咨送總理各國事務衙門曁户部户科查照外謹會同南洋大臣兩江總督臣劉坤一恭摺具陳並繕具四柱淸單恭呈御覽冉湖北巡撫係臣兼署應毋庸會銜合併陳明伏乞皇上聖鑒謹奏奉硃批該衙門知道單併發欽此○○頭品頂戴湖廣總督兼署湖北巡撫臣張之洞跪奏爲光緖十九年秋季分宜昌川鹽總局抽收川鹽正課加課錢文數目恭摺具陳仰祈聖鑒事竊照湖北宜昌設立川鹽總局抽課濟餉所有光緖十九年夏季分抽收鹽課錢文數目業經具　奏在案兹據湖北盬法武昌道瞿廷韶將光緖十九年秋季分抽收鹽課錢文數目開報前來臣覆加查核宜昌川鹽局光緖十九年七月分抽收正課錢五萬三千三百四十五串三百八十三文五毫内提備解京餉錢一萬四千串文加課錢二萬三千一百九十三串六百四十五文内提備解京餉錢九百串文八月分抽收正課錢九萬六千八百三十串文内提備解京餉錢五萬三千二百串文加課錢四萬二千二百串文内提備解京餉一萬二千串文九月分抽收正課錢先萬九千一百八十八串零九十八文内提備解京餉錢二萬九千七百串文加課錢四萬三千一百二十五串二百六十文内提備解京餉錢一萬串文除加課錢文照章截半解淮鹽督銷局公費留半歸外銷五成公費項下入收另報外其正課會項内共提備解京餉錢九萬六千九百串文加課一半解鄂内共提備解京餉錢三萬一千串文下餘錢文同節省五成公費均仍照向章或現錢或易銀分别由局撥充荆州滿營兵餉水師月餉餘則儘數由道移解善後局接濟軍餉除解支細數造册咨部外所有光緖十九年秋季分宜昌川鹽局抽收正課加課錢文數目理合恭摺具陳伏乞　皇上聖鑒謹奏奉硃批户部知道欽此○○張之洞片再前准户部咨據撥光緖二十年京餉案内提撥湖北鹽厘銀十五萬兩行令分批起解等困當經轉飭遵辦去後兹據湖北布政使目之春鹽法武昌道瞿廷韶籌撥本年第一批京餉鹽釐銀二萬兩飭委試用知縣王祜候補知縣楊齡管解赴京交納等情詳請奏咨前來臣覆核無異除分咨外謹附片具陳再湖北巡撫係臣兼署勿庸會銜合併陳明伏乞聖鑒謹奏奉硃批户部知道欽此○○張之洞片再前准户部咨議覆直隸督臣李鴻章奏淮軍月餉請將江漢關應解額欵於四陸成洋税項下通融匀撥案内議覆江漢關應解淮餉如四陸成洋税無欵卽在四成洋税及五成二厘招商局税内按數提解等因奉旨依議欽此咨行欽遵辦理查江漢關奉撥應解直隷督臣李鴻章淮軍門月餉四成洋税銀二萬兩陸成洋税銀三萬兩均解至光緖十九年十二月分止隨時奏報在案兹應解光緖二十年正月分四成淮餉卽在第一百三十三結所徵四成洋税項下動支庫平銀三萬兩又應解本年正月分陸成淮餉仍在是結陸成洋税項下動支庫平銀三萬兩作爲直隸督臣李鴻章及提督劉盛休所部淮軍月餉委解湖北淮軍收支轉運局交收轉解據湖北漢黃德道監督江漢關事務惲祖翼詳請奏咨前來臣覆覈無異除分咨外謹附片具陳再湖北巡撫係臣兼署毋庸會銜合併陳明伏祈聖鑒謹奏奉硃批户部知道欽此○○頭品頂戴河南巡撫兼署河東河道總督奴才裕寛跪奏爲兩届安瀾出力部駁各員分别攺奬龥懇恩施恭摺仰祈聖鑒事竊查河工出力人員上年已値兩届安瀾經河臣許振褘照章開單　奏保欽奉　硃批該部議奏等因欽此兹經吏部以開封府知府濮文暹原保升道員後加二品銜係虚擬加銜與定章不符武陟縣知縣孫叔謙所請以直隷州在任補用係屬重複均令另核請奬黃沁同知于受之淸單與履歴名字不符行令查覆又准兵部以署中河恊守備樊景山請加二品頂戴係超越加銜應令核奬儘先守備李士太請俟補守備後以遊擊在任候補曾否得有都司官階查明報部覈議先後具奏均奉旨依議欽此咨行前來奴才查濮文暹等原保或格於定章或係屬重複自應遵照另行核奬所有三品銜調署開封府事南陽府知府濮文暹擬請以道員在任候升知府用在任儘先補用直隷州武陟縣知縣孫叔謙擬請交部從優議叙花翎叅將銜儘先都司上南河守備署中河恊守備樊景山擬請俟補都司後以遊擊在任候補至黃沁同知于壽之原奏淸單誤書受字係屬筆誤應請仍照原保在任以知府升用儘先守備李士太光緖十二年祥河搶險出力經部議給補守備後以都司補用俟升都司後加三品頂戴復於十七年防汛出力經部議給俟補守備遞補都司後以遊擊用俟歸遊擊班後加副將銜是該員不獨得有都司官階併已保有遊擊用之升階現已題署濟寗城守營輐備擬請仍如原保免補都司以遊擊在任候補出自鴻慈除咨部查照外理合恭摺具陳伏乞皇上聖鑒訓示再河南巡撫係奴才本任毋庸會銜合併陳明謹奏奉硃批該部議奏欽此○○頭品頂戴護理浙江巡撫調補河南布政使臣劉樹堂跪奏爲浙海關第一百三十三結徵收華洋各税銀數遵照新章繕具四柱淸單恭摺仰祈　聖鑒事竊浙海關洋税收支數目前經部議按結開單奏報 
 
 

Page 14

 
 
以期畫一女該關四成華税自光緖六年正月起應照新章與洋税四成合爲一宗解南北洋以充海防經費又准部咨嗣後每結期滿務須遵照奉　將華洋各税管收除在數目逐欵開列四柱淸單送部查核各等因行關遵辦在案兹據護理浙海關寍紹台道吳引孫詳稱遵將寗波口自光緖十九年八月二十二日起至十一月二十四日第一百三十三結期滿止所收華洋各税並收銷各欵銀兩數目開具四柱淸單詳請具奏前來臣覆核無異除分咨查照外理合繕具淸單恭摺具奏伏乞皇上聖鑒謹奏奉硃硃該衙門知道單併發欽此○○頭品頂戴護理浙江巡撫調補河南布政使臣劉樹堂跪奏爲拏獲越獄斬犯審明按例定擬恭摺仰祈聖鑒事竊照桐廬縣斬犯馮木秀越獄脱逃一案前經臣將有獄管獄各官先行會摺奏叅並將疏脱之刑禁人等審擬奏奉硃批刑部議奏欽此行司轉飭勒緝逃犯去後嗣據兼理桐廬縣知縣吳俊以前桐廬縣汛千總鄭允龍督兵至江山縣南鄉陳家地方適前桐廬縣知縣陳錫蕃周緒益並已革典史李寵桂派緝丁役至彼隨會同江山縣役於十九年十月二十六日緝獲逃犯馮木秀解由江山縣轉解訊辦等情詳經飭解來省發委杭州府訊辦兹據杭州府知府陳璚訊明擬議解由署按察使王祖光復審擬解前來臣親提研鞫緣馮木秀籍隷江山縣先在桐廬縣地方因與柴姚氏通姦起意商同柴姚氏謀殺縱姦本夫柴汶菁身死案内問擬斬監候奉部部覆入於光緖十八年新事秋審擬以情實解勘發回候示之犯是年六月十二日該前署縣陳錫蕃因公晉郡札委典史李寵桂代拆代行是日傍晚李寵桂進監收封騐明各犯刑具完固將馮木秀與另案犯人王小妹子收入北首監房攏内飭令禁卒潘盛趙洪小心看守是夜二更時分風雨交作監墻坍塌該犯睡醒瞥見獨自起意越獄乘禁卒人等睡熟扭斷鐐銬扳折櫳栅從坍墻缺處逃出王小妹子亦卽逸出爬過毛厠矮墻躱避禁卒等驚見報經該縣典史督同追獲王小妹子一名陳錫蕃據報馳回勘訊禀經會摺奏叅將將管獄官桐廬縣典史李寵桂革職拏問有獄官署桐廬縣知縣陳錫蕃摘去頂戴勒緝王小妹子在監病帮飭府訊明刑禁人等並無鬆刑賄縱情弊議擬解經勘審具奏而該犯馮木秀逃後用手巾蓋住頭髮混出城外在路上拾得舊鐵片磨尖忍痛刮去面上刺字又在不識姓名薙頭担上揑稱久病薙去頭髮往各處躱避日行僻路求乞夜宿孤廟凉亭並無一定住趾十九年十月二十六日逃至江山縣南鄉陳家地方卽經會獲省審據供認前情不諱詰非預謀脱監禁卒人等均無鬆刑賄縱情弊逃後亦無另犯不法及知情容留人家矢口不移案無遁飾查例載犯罪囚禁在獄僅止一二人犯乘間穿穴踰墻因而脱逃並無預謀糾夥情事者原犯斬監候應入情實人犯無論首夥俱改爲立决等語此案馮木秀原犯因姦起意商同姦婦柴姚氏謀殺縱姦木夫柴汶菁身死審擬斬監候秋審擬情實解勘回收禁内在監不思安靜守法輒敢越獄脱逃訊無預謀糾夥情事自應按例問擬馮木秀合依犯罪囚禁在獄僅止一二人犯乘間穿穴踰墻因而脱逃並無預謀糾夥情事者原犯斬監候應入情實人犯無論首夥俱攺爲立决例擬斬立决仍於左面補刺兇犯二字禁卒潘盛等前經議結不識姓名薙頭人應免查提管獄官桐廬縣典史李龍桂前已奏叅革職現逃犯已於五年限内拏獲應請免其留緝有獄官前署桐廬縣知縣陳錫蕃恊同拿獲逃犯尙知奮勉原叅摘頂處分相應請旨開復以照激勸所有協獲越案供招咨送刑部查核外所有審擬緣由謹會同閩浙總督臣譚鍾麟合詞恭摺具奏伏乞皇上聖鑒敕部核覆施行謹奏奉硃批刑部速議具奏欽此○○李瀚章片再降二級調用之廣東水師提標中營補用遊擊林才前　代理水師提標中軍叅將任内失察該營候補守備梁藻臣朦請籖票妄拿良民經前督臣張之洞奏叅欽奉硃批交部議處旋准兵部議覆林才照失察該營兵役人等誣拿良民指爲盜賊私用非刑害人未經致死者該管官降二級調用例議以降二級調用係屬公罪例准議抵光緖十五年六月十三日奉旨准其抵銷欽此當經轉行遵照伏查林才先於咸豐初年帶勇剿匪出力遞保前職嗣委帮帶水師提標中右兩營練兵遇事整頓訓練有方迨奉降調益加奮勉比年督率士卒加意講求洋隊陣法頗著成效且於巡防緝捕均極認眞歴獲巨盜解審懲辦深資得力准廣東水師提臣鄭紹忠咨請奏懇開復前來臣查該員前奉降調處分本係例准抵銷且又訓練精勤緝匪得力尙屬著有微勞可否仰懇天恩俯准將林才降調處分開復仍留原標補用之處出自逾格鴻慈理合附片具陳伏乞聖鑒訓示謹奏奉硃批兵部議奏欽此○○李瀚章片再二品頂戴在任候選道防城縣知縣世襲雲騎尉陸維祺操守廉正才行優長經臣於光緖十八年二月保奏奉硃批陸維祺著交軍機處存記欽此十九年二月復以諳練洋務長於吏治附片保奏並請俟經手事竣送部引見奉硃批著照所請吏部知道欽此查該員器識閎通體用兼備前署湖北松滋縣事卓著循聲充當宜昌洋關委員中外商民無不悦服嗣以知縣攺發湖南經前兩廣督臣張之洞與前任湖南巡撫臣王文韶等疉次奏調仰荷天恩准留廣東委用在粤多年於洋務地方諸事以及海防邊防均能熟悉情形盡心籌畫深資臂助洵爲出色人員堪勝監司之任該員籍隷浙江從前賊陷杭州一門陣亡殉難者至十七人皆邀褎卹忠義之後蔚爲英才每自以世受國恩矢爲良吏以圖報稱當此時事多艱需賢孔急該員經手各要務已有成規暫行派員代辦謹給咨送部聽候帶領引見以備朝廷任使理合附片具陳伏乞聖鑒謹奏奉硃批吏部知道欽此○○李瀚章等片再案照同治五年奉上諭直隷固本餉項前經諭令廣東按月解銀一萬兩著仍照原定數目改解部庫交納等因欽此久經遵照辦理兹據廣東布政使覺羅成允詳稱光緖二十年分應解固本餉銀一十二萬兩現向商號日昇昌百川通蔚泰厚蔚長厚新泰厚訂價銀四萬兩作爲光緖二十年正月至四月固本兵餉仍交該商號等匯兑至京俟籌有欵項再行歸還遴委候補知縣彭本河候補鹽巡檢黃巡領齎文批於光緖二十年一月初三日起程由海道進京支取銀兩赴部投納等情詳請奏咨前來臣等覆核無異除咨部外謹合詞附片具陳伏乞聖鹽謹奏奉硃批户部知道欽此○○譚鍾麟片再各省防營更換管帶或移紥他處應隨時奏聞歴經遵辦在案兹查福建内河水師右營砲船管帶都司李祥勝另有差遣所遣差務飭委副將梁有勝接帶又督轅親事一哨管帶總兵吳體全調帶長勝右營練兵所遺該哨弁勇委干總張鍾接帶又達字中營管帶叅將洪瑞霖委署桐山營遊擊所遺該營弁勇委副將梁鴻勝接帶又水師提督彭楚漢開缺回籍所遺南字親兵營前營弁勇及厦門砲臺卽交水師提督楊岐珍統帶又福州照長門砲臺裁减勇丁管帶總兵洪永安一併裁撤留存頭目九名歸總兵雲志忠兼管由電光山砲臺撥勇三十三名防守金牌砲臺管帶叅將廖洪光裁撤留存勇夫二十六名交凱字後營管帶副將姜河淸兼管射馬炮臺管帶副將曹雲勝裁撤留存頭目三名由划鰍炮臺總兵郝長慶兼管撥勇二十二名防守福斗山炮臺管帶守備孫芝蘭裁撤由電光山撥勇四名防守閩安南岸炮臺副將李鳳來專帶北岸炮臺撥勇十數名分駐南岸滬嶼等臺防守魁岐炮臺管帶叅將蔡國喜裁撤留存勇夫二十五名交福靖前營管帶總兵彭定太兼管據善後局司道彚詳咨部查照在案臣謹附片具陳伏乞聖鑒再上年春季續裁　勝營兵丁六十九名長夫一十四名合併陳明謹奏奉硃批兵部知道欽此○○劉樹堂片　再承准軍機大臣字寄欽奉上諭户部奏撥光緖二十年京餉限五月前解到一半十二月初間全數解淸不准截留改撥藉詞延誤等因欽此並奉鈔單内開撥浙江地丁銀四十萬兩業經第一批籌解銀五萬兩奏報在案現據布政使趙舒翹詳稱兹復動支本年地丁銀五萬兩作爲第二批京餉之需惟查前奏部行甲午年萬壽慶典蒙恩賞齎浙江省銀二萬兩普濟窮黎奏明由地丁京餉項下截留應用現於前項京餉内截留銀二萬兩實解銀三萬兩派委候補縣丞白曾蔭管解循案由滬附搭輪船運津解京交納等情詳請奏咨前來臣覆核無異除分咨查照撥護並取起程日期咨報外理合附片具奏伏乞聖鑒謹奏奉硃批户部知道欽此 
 
