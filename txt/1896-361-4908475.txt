# 1896 - 361 - 4908475

 

Page 1

 
 
[書報紀揚州試事彙登後]  
　　國家沿前明之制以時文試帖取士間試以策論律賦經解性理其名目不同而總之爲文藝則一也卽近年增試算學西學格致時務以及天文輿地聲光電氣各學胥爲有用之學而論其應試所作則亦猶是文藝也唐裴行儉云士先器識而後文藝以孔子所謂有德者必有言有言者不必有德之理例之則士之器識閎深者文藝必有可觀而僅以文藝擅長者或不盡本乎器識此古時敷奏以言必繼之明試以功而三代下精於相士者所以不盡憑乎文藝也顧器識不易見而文藝有可覘且有本之言自與無本者不同如韓昌黎所云文必己出卽記稱無勦說無雷同之意良以有志之士無論文藝之優絀必思自出心裁不屑拾人牙慧而在本無實學勉强應試者則或左支右絀以兾僥倖於一時於是或倩人捉刀或雇人頂替或懐挾夾帶種種弊竇時有所聞而試官則必先事防維隨時以杜其弊計自各廳州縣試各府及直隷廳州試商籍各爲司試運使試各省督學院試各省鄉試及覆試禮部會試及覆試以逮新貢士之毆試　朝考優拔貢之朝考翰林之散館京僚之考試差特旨之大考翰詹曠典之試博學鴻詞孝廉方正賢良方正恩例之考試蔭生時巡之獻賦召試皆有關防示諭俾各遵循無如以身試法者視爲長技所冀在事官長執法以馭之若本月初九日報紀揚州試事略云江都縣試二覆時巡役在塲内搜出由外傳入之賦稿一篇禀明本官傳接受之某童詰問供稱童生與傳遞此稿之人實不相識童生腹笥雖空尚不至倩人捉刀乞命題面試可也官謂爾旣如是卽歸號搆思無須煩瑣旣而詩文賦三藝皆成謄眞繳卷細加閱視雖無謝朓驚人之句尚非一味打油腔遂不予深求隨牌放出洎凈塲後查明傳遞者爲禮房書辦某甲爰卽提訊據甲供稱聞此童家貧孝母亟欲博一衿以慰堂上奈屢試未售適值書辦於散號中拾得此稿遂以移贈此童俾可高列以遂孝思不料此童茫然不知當衆諷誦致爲巡役所見官謂姑不論爾所供是否實情但傳遞一層罪無可逭乃喝令伍伯施刑嗣經衆吏代求始命改責手心八十下革去卯名而賞巡役以洋銀若干奬其勤也翌日案出此童列名二十以外觀於此事乃歎古人所謂清官難逃滑吏者竟不盡然夫某甲之供詞豈不層層脫卸娓娓動聽然而按之情理則不盡合姑弗論此童是否家貧是否孝母第思塲中所作賦稿豈有遺棄散號之理某甲果拾此稿何不詢問其人而還之乃遽作乞醯與人之想貿然以贈某童某童則得矣其如遺失此稿之人空費心血何在某甲但思架詞說謊以掩飾此賦之所由來而不自知其言之不合情理者一也某甲旣與此童相識甚深拾稿移贈則必明言移贈之意某童必感謝不遑移歸號内密檢徐觀何至茫然不知當衆諷誦若與某甲並未接頭也者此其言之不合情理者二也顧某甲雖百計掩飾而終莫掩其傳遞之迹宜某大令責以罪無可逭而俯道無辭受責革役如某大令可謂嚴以馭下者已若某童者居然斐然成章名列二十以外則賦稿之來殊屬疑案或者某甲本欲傳遞他人誤入此童之手以故當衆諷誦乎總之凡屬考政皆宜格外嚴防若江都縣某大令之所爲可舉之以爲考官法 
[本館接奉電音]  
　　昨晚京師飛電傳來　上諭六道敬謹譯登○十月初五日奉上諭謙克奏知縣應放兵米攙雜潮濕屢催罔應據實糾叅一摺直隷密雲縣知縣殷謙於應放兵米並未先期簸颺凈潔經該副都統嚴催又復置若罔聞任意延宕殷謙著交部議處餘著照所議辦理庻部知道欽此同日奉上諭陶模董福祥奎順奏稱甘肅關内外及青海回匪一律肅清由五百里馳奏一摺上年三月間甘肅循化逆回滋事河州逆回馬永琳等乘機作亂海城逆首復有聚衆戕官之事由是碾伯巴燕戎格各處回匪聞風響應全省騷動特派董福祥魏光燾督師入甘認眞剿辦董福祥總統各營尤爲得力九月間直抵狄道屢戰皆捷遂解河州之圍誅逆回馬永琳等旋由循化米拉溝一帶進援西寗合同魏光燾巳提師抵寗與奎順會商先清西寗東努關踞逆遂誅逆首韓文秀等蕩平北川進攻多巴連解大通縣之圍董福祥復派隊渡大通河出達坂山會同陶模所派副將焦大聚等軍先後進攻北大通之賊本年二月克上西五莊復北大通城多巴之賊斬其酋馬大撲其餘詣湘軍乞降維時巴燕戎格之逆回馬成林等勾串米拉溝逆回冶諸庥糾同回衆擾及南川逆回劉四復等從水峽竄出由隊海柴達木蔓延關外董福祥等各派馬隊跟追並由奎順飭青海蒙番各兵合力堵剿先後攻下諸賊堡捕誅馬成林冶諸庥等朝廷諭令將鄧增一軍進紥肅州并電飭饒應祺派道員雇效蘇各軍嚴堵安西旎洋玉門南山各隘口分投截擊擒劉四復於羅布淖小東州之和濫昂地方於是關内外及青海全境一律肅清溯自逆回搆亂嘯聚數十萬人蹂躪地方數千里在事將帥督率諸軍擒渠掃穴北第剿平實屬異常出力董福祥運籌决策調度有方迅奏膚功勛勞懋著著賞加太子少保銜並賞給騎都尉世職奎順防守西寧並進剿關海等處回匪辦理迅速著賞穿黄馬褂並交部從優議叙陶模掃除狂宼不遺餘力著補授陜甘總督饒應祺剿辦關外回匪大勛卓著著補授新疆巡撫魏光燾攻克蘇家堡多工等處賊穴疉挫兇鋒亦屬著有勤勞著交部從優議叙用示朝廷論功行賞之至意欽此同日奉上諭甘肅一省漢回錯處同隷帡幪皆我赤子朝廷撫恤兆民斷無膜視祗因地方官不善撫循於漢回交涉事件未能持平辦理其漢民回民之奸黠者又遇事生風藉端互煽猜疑旣久積怨愈深遂致燎原一禍一發而不可遏朝廷安良除暴不得已而用兵迨至一律肅清而地方之蹂躪民户之凋殘已不知凡幾矣興言及此良用惻然著陶模選擇廉正明練之地方官撫綏勸導勤求民隱遇有漢回爭執之處不分漢回務當酌理準情持平辦理所有被宼地方並著分别查勘籌欵撫恤務使無夫不得其所永遠相安用示一視同仁安撫黎庶至意欽此同日奉上諭前經楊昌濬奎順奏下寧各軍攻克逆堡屢獲勝仗請將出力文武員弁奬叙一摺當因逆回尚未蕩平未經降旨定擬現在關内外一律肅清所有在事文武員弁不無微勞足錄自應一體施恩除鄧正林吕登科鍾青雲陳正魁何元獻維翰六員已照董福祥所請奬勵外記名總兵陳孟魁著俟補總兵後以提督記名簡放留肅補用副將彭大有着以總兵記名簡放遊擊銜補用都司吕學忠着免補都司以遊擊儘先補用並賞加叅將銜藍翎守備札什巴堡千總楊允中著免補守備以都司儘先補用並賞換花翎藍翎湖北督標撥補千總楊占元著免補千總以守備仍留原標儘先補用並賞換花翎賞加策勇巴圖魯名號藍翎補用守備候補都司楊翰文著免補都司以遊擊儘先補用並賞換花翎藍翎守備張處馥著免補守備以都司儘先補用並賞換花翎都司銜陜甘卽補守備張復勝守備趙寳林均著免補守備以都司儘先補用並賞加遊擊銜藍翎千總張玉成李春南楊明德均著免補千總以守備儘先補用 
 
 

Page 2

 
 
並賞换花翎西寗鎭標後營千總王棟著以守備儘先補用並賞戴花翎漢軍廂黄旗六品軍功劉銘輇著以驍騎校補用並賞戴花翎鹽運使銜遇缺儘先題奏知府張道權着免補本班以道員分省儘先補用並賞加二品頂戴候選州同陳雄藩著免補州同以知州分省補用知府銜留駐補同知知曾傳盈着免補同知以知府仍留原省儘先補用並賞戴花翎分省補用知縣徐毓麟甘肅候補知縣林壽鈞均著俟補缺後以直隷州知州補用並賞加四品銜先換頂戴請補甘肅寧遠縣典史陳張春著開缺以縣丞仍留原省歸候補班補用選用巡檢沈潮雲著免補本班以縣丞不論雙單月遇缺卽補並賞戴花翎甘肅候補典史李錦權著免補本班以縣丞仍留原省歸候補班前先補用並賞戴花翎州吏目職銜陳必清著以州吏目留甘儘先補用附貢生高仲和著以縣丞分省補用陣亡之守備都蘭鎭浮堡經制外委羅琦巴燕戎格營把總劉銘璋雲奇營徐成春傷亡之术亭巴堡千總杜長榕西寧城守營把總李朝先均著交部從優議卹以慰忠魂其單開請奬文武各員著該衙門議奏餘著照所請辦理該部知道單二件併發欽此同日奉上諭前據陶模饒應祺奏官軍堵剿竄回迭次獲勝先將在事出力各員酌加請奬當因逆首劉四復尚稽顯戮未經降旨宣示兹據奏稱首逆就擒關外一律肅清出力將士懇恩奬勵一摺首逆劉四復本年二月間因西寗官軍圍攻緊急次後擾及在子營地方四月復率領賊黨直撲玉門意圖西竄經饒應祺派令提督牛允誠帶隊馳赴昌馬迎頭截擊斃賊多名並陣斬賊目馬藏澈一名賊氣始奪退匿鹽池灣糾合大股賊衆在扁博難抵禦官兵牛允誠會合提督羅平安總兵彭禮堂副將謝典禮分投進剿殲斃回賊一千餘名並槍斃賊目馬朶三鮑搶手二名該逆復竄由安南壩野馬泉一帶分派賊黨抵死搞禦牛允誠等督隊直前血戰四時之久殺賊五百餘名賊目楊木匠馬玉春均經鎗斃該逆率黨逃逸意圖竄羅布淖經饒應祺飭叅將李金良等派隊出紅望峽分路進剿斃賊無算劉四復進退失據當卽擒獲解省問明於五月廿五日將該逆首凌遲處死並將助逆之馬吉等一併斬梟示衆此次逆首劉四復竄亂關外糾集賊黨數萬人豕突狼奔勢甚猖獗提督牛允誠等觸暑遄征裹糧血戰不數日間大憝授首餘衆就降地方一律肅清辦理甚爲得手自應渥沛恩施以奬勞勩新疆補用提督牛允誠著以提督交軍機處存記遇有提督總兵缺出開列在前並賞給頭品頂戴羅平安著賞給頭品頂戴總兵彭禮堂著以提督留於新疆儘先補用副將謝典禮者免補副將以總兵留於新疆儘先補用副將鄒玉春著賞給敢勇巴圖魯名號補用副將喻春福著賞給重勇巴圖魯名號叅將羅福安著免補叅將以副將儘先補用並賞給剛勇巴圖魯名號守備王棟山着免補守備以都司儘先補用並賞戴花翎新疆補用都司謝澤龍著免補都司以遊擊儘先補用並賞加副將銜千總王朝清着免補千總以守備儘先補用並賞戴花翎加都司銜以上各員均照前次所請給奬牛允誠羅平安彭禮堂謝典禮著再交部從優議叙至此次摺内開列之甘肅候補道潘效蘇著以道員交軍機處存記並賞給二品銜補用副將焦大聚著免補副將以總兵遇缺儘先簡放叅將金蘭益徐春光周陞朝周得金均著免補叅將以副將儘先補用並賞加總兵銜金蘭益並著賞給誠勇巴圖魯名號補用副將都司沙爾叅將李金良著免補副將以總兵留於新疆遇缺儘先簡放並賞加提督銜儘先補用遊擊萬德清著免補遊擊以叅將儘先補用並賞加副將銜叅將童光才著免補叅將以副將儘先補用新疆儘先補用提督宋爾聲補用提督范如松均著交部從優議叙補用副將陶廷相著免補副將以總兵留於新疆補用都司楊光初著免補都司以遊擊留於新疆前先補用總兵楊德明吳志萬均著免補總兵以提督留於甘肅補用千總韓詩學拔補外委孔福堂均著免補千總以守備儘先補用並賞給花翎以示奬勵餘著照所請辦理該部知道欽此同日奉上諭前據魏光燾奏湘軍攻克蘇家堡及進剿哆山逆巢屢戰皆捷出力員弁擇尤請奬一摺當逆回尚未蕩平未經降旨宣示現在關内外一律肅清所有在事文武各員不無微勞足錄自應一體施恩新疆補用知府嚴金清著免補本班以道員仍留原省補用並賞戴花翎藍翎選用知府魏景桐著免補本班以知府分省補用並賞換花領陜甘題奏提督湯松齋著交軍機處記名遇有提督總兵缺出開列在前請旨簡放記名提督董義裕著賞給三代一品封典補用總兵龍恩思記名總兵黄澤南劉清輝傅其政均著以提督交軍機處記名請旨簡放龍恩思並賞換法豐阿巴圖魯名號革職留營花翎總兵銜廣東大鵬協副將吳元愷著開復原官銜翎免繳捐復銀兩並賞給果勇巴圖魯名號陜甘補用副將蕭有元副將歐陽勝湖南推補副將羅吉亮何泰馥陜甘推補副將徐有禮副將左祥發均著以總兵交軍機處存記請旨簡放蕭有元歐陽勝並賞給三代一品封典羅吉亮著賞加提督銜何泰馥並賞給聘勇巴圖魯名號徐有禮並賞給捷勇巴圖魯名號參將周玉堂陳迎祥均著以副將儘先補用周玉堂並賞給堅勇巴圖魯名號陳迎祥並賞加總兵銜四川游擊李祥椿著以副將在任遇缺題補並賞給力勇巴圖魯名號游擊左新盛著以叅將儘先補用並賞加副將銜兩江補用游擊周尚書著以叅將仍留原省補用並賞加副將銜花翎補用游擊鮑紹超補用游擊魏榮斌均著以叅將留陜甘儘先補用鮑紹超並賞換花翎魏滎斌並賞戴花翎游擊銜都司龔炳魁花翎都司陳照亮均著以游擊儘先補用龔炳魁並賞加副將銜陳照亮並賞換花翎湖南補用都司湯懋臣湖南補用都司王得勝均著以游擊仍留原省儘先補用並賞加二品頂戴花翎都司銜陜西補用守備劉琦新疆補用守備簫世禧均著以都司仍留原省儘先補用並賞換花翎加游擊銜新疆補用守備張發程著以都司仍留原省儘先補用並賞戴花翎都司李雙慶著以游擊儘先補用守備王恩平藍翎千總劉奇坤龍篤言張香成均著以都司儘先補用王恩平並賞戴花瓴把總劉長清外委顔朝舉魯殿奎宋吉長張家駿歐陽爵均着以千總儘先拔補並賞戴藍翎劉長清顔朝舉並賞加守備銜藍翎升用知府留甘補用司知羅金城著免補本班以知府仍留原省儘先補用並賞換花翎分省補用知州劉濟坤著免補本班以知府分省補用同知銜陶宗侃著以同知不論雙單月選補並賞戴花翎補用知縣分省試用縣丞劉廷桂著免補本班以知州留甘補用並賞戴花翎揀選知縣彭言孝著以知縣分省補用並賞加同知銜分省儘先補用府經歴魏景枝著免補府經歴以知縣仍分省儘先補用俟補缺後以直隷州知州用先換頂戴候選縣丞盛澤斌王道直均著免補縣丞以知縣分省補用並賞加知州銜盛澤斌並賞給五品封典王道直並賞戴花翎選用訓導李世楷歡豫均著免選本班以知縣留甘補用俟補缺後送部引見並賞加同知銜候選訓導莫楷着免選本班以知縣不論雙單月卽選並賞加五品銜湖北試用從九品楊鑒著免補本班以縣丞仍歸湖北補用俟補缺後以知縣用陣亡之守備龍其中羅啓榮黄錦勝雲騎尉范樾千總周吉生把總王福龍劉用樓羅梅溪畢成功陶鴻勳外委楊國棟何藍田均著交部照例議卹以慰忠魂餘著照所議辦理該部知道欽此 
[川中礦政]  
　　中國欲圖富强非開礦不可而開礦非辦理得人不可上年明奉諭旨之後督撫之留心礦政者已不乏人兹有友人來函述及川督鹿芝帥整治蜀中百廢具舉凡製造紡織諸事可以收回利權者無不切實講求尤能博訪周諮振興礦務去冬特以重幣聘美國回華之唐月池礦師赴川勘騐知川中金苗之富美不勝收其最旺者在寗遠府屬之冕寗縣勘定後詳禀芝帥擬籌股本銀三十萬兩由官先擬十五萬兩刻期興辦地方紳富之願附資本者倍形踴躍現已奏委賴耘芝觀察鶴年爲督辦徐秋畦太守麟光爲總辦唐月池司馬星球爲總礦師兼提調已由滬電致美國定購機器俟裝運來華當卽赴川開辦果能爲國生財與民興利當强盛業不禁拭目俟之已 
[松江試題十四志]  
　　據采訪使者手畢云江蘇提督學政龍大宗師本月十二日考試八學生員選拔第一塲首題子曰法語之言全章次題子之所愼齊戰疾經解題樽酒簋貳用缶歴科選拔塲中各屬高材生欲登拔萃科者必雇帮手積習相沿若不知爲功令之所禁故有名次在後而報名入塲爲人捉刀藉沾微利有名次甚前而得人賄囑反不與考者文宗深知其弊是以本屆各學中凡列在前五名諸君均一一喚入内堂各盡所長務求拔十得五眞才以備他日貢入成均之選有志諸君想必各出雕龍繡虎之才以副宗師不設成心拔取實學之意也二 
 
 

Page 3

 
 
[日東浩刼]  
　　日本友人來信云東歴十一月七號日本政府接北海道廳長官電禀略稱本月六號猝發狂風繼以暴而以致海中波滬大作巖内郡巖内市街毁壞房屋四處漁舍十處漁舍之半毁者三十三處洪水灌入房屋三十九處漁舍七十六處此外兵庫丸輪船及箱館海關不知名之小火圇一艘杉板船二艘均遭損壞又漂失民船四艘溺死船户一名古宇郡市街人民之負傷者二名損壞房屋三十五處漁舍之被風吹倒者五十三處松前郡江良町村被水衝斃一人有一石橋因之坍下毁去房屋二處半遭傾圯者五處餘如巖内郡及古宇郡沿海一帶房屋漁舍亦倒壞甚多誠浩刼也 
[日下瑣聞]  
　　據訪事人函云某甲雄縣人自上月來京購買什物於廿九動身乘車從長興店迤東十三里地方經過忽遇緑林豪客舉手中洋鎗向車上搬機轟發甲不及避致傷左䏩膊鉛丸卽從左脇入内登時殞命車夫見係暴客卽避在一邊任其所爲見將甲身上所帶銀兩搜掠一空而去後該車夫見甲死在車上只得報明西路飛虎廳請騐屍身緝獲盜賊廳官騐訖照例將車夫管押俟查訪屬實再行覈辦○崇文門外翟家口收買羊骨作坊肇事一案迭記報章近日詳加採訪聞該作坊係英商某洋人所開令華人金某在外廣爲收買轉運天津現在英商聞知作坊被官封閉金某鎖禁囹圄卽赴總理各國事務衙門具呈分晰被寃緣由總署准詞行文順天府咨取此案解署審辦西城管侍御接到府文後當將金某派役備文解由府尹署轉送總理衙門張樵野少司徒諭令先將金某交英商領回仍令取保候傳惟五城各侍御刑訊旗總辦案不實仵作相騐不清而旗總仵作仍一味支吾堅不吐實因復將二人收禁再俟研鞫云○曉市口皮匠某甲雖資手藝爲生而耑好博賭年逾三十孑然一身近日五木無靈債臺纍纍無可爲生遂潛購阿芙蓉膏背人吞服復詣就近興隆便飯館吃飯須臾毒發卽仰臥於飯鋪桌上及鋪夥知覺時已不能言語知其服毒急爲覓藥灌已屬救罔效移時卽赴泉臺館主某乙報經清化寺街南城正指揮衙門初一日指揮率仵臨塲相騐據仵報稱實係自盡毫無别故因並無屍親乃判令乙備棺爲之成殮取保完案該館翌日照舊生理矣 
[冷泉亭判事]  
　　杭州訪事人函云本月初三日杭州駐防旗營兵士舉行冬操之事兩司恊領率同旗員先在錢塘門内大教塲恭候俟軍憲吉仲帥統制常鶴帥駕臨迎入演武廳下降輿升座初演龍虎長蛇等陣法次演洋砲洋槍及梅花槍等終則打靶自辰至午始行蕆事其技藝純熟槍砲中靶者賞賚有差操演旣畢吉常兩帥升輿回轅八旗子弟均排列轅門跪送如禮然後振旅而歸是日天氣晴和附近居民往觀者如堵墻俱在演武廳後憑高遠眺至操塲前面營門外均有兵士把守攔阻閑人不得擅入也○本月初五日杭省接奉刑部釘封文書内開斬犯三名一爲武康盜犯王亞三李亞寛二名一爲富陽盜犯朱永興一名均應照例處决王犯已於八月間在仁和縣監病斃撫憲特委仁和縣伍大令照例戮屍取下首級發犯事地方示衆李朱兩犯則委錢塘縣吳大令監斬大令奉札後卽會同城守都司張都戎押赴市曹斬訖隨赴撫　禀覆聞兩犯捆綁出轅時朱犯則已心驚膽裂面無人色李犯猶意氣自雄咆啖酒食一若不知爲斬决也者是眞可謂愍不畏死者矣○浙江乍浦都統忠副都憲於本月初六日起程入都陛見省城各大憲例有寄請聖安之典由兩縣預在武林門内恭設香案屆時都憲駕臨各憲亦已齊集排班行寄請聖安禮都憲下輿跕立一旁俟行禮畢卽升輿至下碼頭登舟各憲俱往送行一時頗極冠裳蹌濟之盛 
[江流九派]  
　　九江府尹西庚太守於十月初一日初覆德化彭澤二縣文童德化四書題顧鴻鴈麋鹿至樂其有麋鹿魚鼈彭澤四書題不以規矩至繼之以規矩準繩通塲經題野無遺賢時題賦得共登青雲梯得梯字幼童六名題小子鳴鼓初五日五縣合塲二覆各前十名提入内堂面試起講有文理欠順者分别訓責通塲四書題又曰持其志賢十輔則天下治論詩題賦得一生好入名山遊得遊字○興國州宋菊坻刺史州考初覆四書題皆自明也湯之盤經題毋剿說毋雷同詩題賦得鞠榮樹麥得時字二覆題兄戴賦題曰露爲霜賦以是月也霜始降爲韻○李葵生亦名貴生浙産也專事局賭受害者良多初四夜又在西城外下磯灣陳宅設假骰子雙單周引誘士客李友三入局輸洋三百餘元萬炳炎輸洋一百五十餘元適德化縣梁蔭南保甲總局吳儀生兩明府及分叚委員嚴鴻波少尹查夜至此聞鳴瓊聲喝令拘拿當獲四人帶回收禁擬責懲後飭將贏欵繳出充公葵生則解回原籍收管○李矮子湖北廣濟人專販人口前月同陳老二將興國人費國本之妻拐賣於高安縣地方費妻固陳之姪女也後費之老母赴縣控告慶梁二明府均批拘案訊究無如該二人財可通神差役受均受其賄不知賢令尹將如何辦理也 
[鄂省官塲記事]  
　　湖北采訪友人云督銷鄂岸淮鹽總局志仲魯觀察鈞前者因事赴白門月初返棹初五日辰刻趨詣督轅禀到後卽命輿出城入局視事○調署荆門直隷州諸刺史可權已於某日接篆視事卸任之徐伯文刺史士彦卽來省赴督轅禀到旋假寓候補街某姓舊第中○湖南常德府知府湯太守似煊引見出京道經鄂渚本月初六日清晨趨赴撫轅禀到暫寓長街某客棧小住數天卽向朗江進發○田明府繼昌籍隷湘南宦遊楚北前經大憲委令出宰來陽嗣因公事積勞致爲二豎子所侮遂禀求解组决計歸田大憲准之不日當束裝就道矣○各典鋪公議本月初一日起改用鄂省所鑄銀圓藉平錢價然惟漢口爲然至武昌漢陽各典商尚未一律遵用張香濤制軍因委前任漢陽縣李明府觀濤前往勸諭 
[皋橋零拾]  
　　蘇州訪事人云曹時春者向在西美巷口開設泰源酒店數年前曾抱安仁騎省之戚中饋無人獨處鰥魚未免形影相吊遂與所雇老嫗姘識卽俗所謂搭脚也雙宿雙飛情好過於夫婦本月二十六日爲子授室青廬方設合卺禮成擯相請翁姑見禮老嫗忘其所以竟貿然以阿姑自命坐待新人叅謁時春胞弟某甲見之大怒謂何物老嫗敢如此無禮若再不識羞恥定使爾老臉削盡遂從棛上拖下嫗亦器駡交作不肯忍氣甘休幸經解事者以不解解之且勸且慰方得了事然盈庭賀客已不勝捧腹矣○麫店和尚不知其姓性喜游蕩終日以馳馬爲樂本月二十四日方策一騎在舊學前往來馳聘得意非常有江啞子者行經是處不及避讓被馬撞倒於地經旁人扶起而江之頭面及兩臂均已受傷鮮血淋漓不堪委頓和尚見肇此禍縱騎疾馳旁觀咸抱不平立將和尚追獲喚該處地保禀解元和縣李大令訊辦 
[備迎憲節]  
　　昨日本埠官塲接到津電悉新任安徽巡撫鄧大中丞由京陛見出都乘招商局新裕輪船將次抵埠鄭大令咨照捕房特派包探會同各線勇等至金利源碼頭伺候照料 
[靈櫬過申]  
　　乍浦都統忠靄山統制瑞入都陛見在途病故日昨靈櫬過申泊舟鐵馬路河畔當有巡捕驍騎校泥鏗額君投道憲行轅禀報吕觀察聞信之下擬卽前往祭奠 
[西員答謁]  
　　日昨俄領事德密特君意大利領事計細君法領事白藻太君和領事葛爾福君瑞典瑙威領事柏園君先後命駕進城回拜道憲吕鏡宇觀察延入也是園客廳欵以西式茗點暢談良久始行返駕○○ 
[運解白蔴]  
　　安徽例有白蔴解京本屆上憲遴委霍邱縣開順司巡檢董少尹祖修解運至申僑寓北市泰安棧日昨乘輿進城至縣拜會請爲查騐加蓋印花以昭愼重然後擇定日期附搭津輪北上交卸 
[委筦防捐]  
　　新關籌防捐局委員鍾明府祥燾因有公幹將赴金陵新道憲吕鏡宇觀察以此係管理銀錢要差不可一日無人廢弛委任因查有候補知縣李澍生大令勤幹耐勞熟諳洋務堪以委代因卽下札飭委 
[船捐傳聞]  
　　本邑南市沿浦一帶開築馬路以來一切章程均照租界現聞署蘇松太兵備道吕鏡宇觀察札諭滬南水利局委員周秋 
 
 

Page 4

 
 
江司馬將沿浦一帶各項來往商船擬照租界工部局章程每遇一船到申裝卸貨物必須捐錢若干充作公歎落此係得之傳聞未知確否 
[暫停發落]  
　　昨日下午三點鐘法總領事白藻太君偕繙譯官蘭萌君乘輿至道轅答拜新道憲吕觀察法讞員鄭大令理應陪往預飭家丁咨照捕房暫停發落一期 
[水手跌傷]  
　　寗波人劉阿四在德興輪船執役昨日上午一失足間由艙面墜至艙底受傷頗重經同事舁送同仁醫院求療未卜能無無性命之憂否 
[窰坍壓斃]  
　　浦東廿四保十五圖白蓮涇口北有洋人彙而購地建造機器燒窰公司日前竣工遂由經理人胡桂松范毛毛曹永春等招集小工百餘名進窰運坯以便卽日開燒前日四點鐘時大窰頂忽然坍塌有衞阿弟等六人被壓在内餘人聞聲入内救出衞已腹破腸流而斃其五人均受重傷無一完善遂由中西經理人將五人用舟渡浦至亦醫院求治有無性命之虞尚難逆料惟阿弟死狀甚慘以致家屬不肯收殮雖經人出爲理勸擬給撫卹未知能免鼠牙雀角之訟否 
[不容鼾睡]  
　　現屆隆冬宵小麕集烟館客寓最足藏匪前日經署蘇公太道吕鏡宇觀察傳諭各巡防局委員嚴寗稽查因是各局員遵奉憲諭不敢少疏前晚滬南二十三七舖巡防局委員姚殿卿二尹親帶巡勇地甲迤邐出巡迨至南碼頭見有某姓點心店外櫃上臥有一人二尹命停輿詢之據云姓朱名洪祥源籍湖南湘潭縣人前在蕭營充當勇丁刻因有病請假出營無從棲息故就詹下暫息二尹飭令地甲驅至别處毋任逗遛 
[助賑摭要]  
　　西風蕭瑟訝冬令之已交北地孤寒賴春臺之攸庇正在需振孔亟而仁人布惠頻頻彼凋瘵者流生機從此可轉焉高城翁代募無名氏助綿衣欵由日昇昌來共洋五百元海寧許村塲董調梅善士因尊閫病危求保速愈助綿衣洋五百元新建延陵報本人爲雙親六旬大慶移演戲設筵資由德盛票號來洋一百元委解災區天下爲善之端不一而足惟救荒推爲巨擘在積資充裕者孜孜修德力挽時艱仗義輕財枵腹漸臻康樂扶危濟困存心不外慈祥他如報本娱親上壽奚須歌舞底是移資救世療貧莫不歡愉納日南檐黄綿可擁彌縫缺陷天必降福於門庭矣[  上海北市絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海縣案]  
　　製造局工匠王長發玩忽悮公由局備函送縣等情已誌前報前晚蔣刺史升座訊問王供小的湖北人在局當工已有數載刻因家有要事亟須回籍向委員老爺處請假不准小的未免固執挺撞數語致被送案求請開恩刺史謂劉大人分付將爾收改過局一年爾如悔改就可省釋因飭差送至改過局禁押○曹長章被巢憲章毆傷報局送縣請騐等情已誌前報前晚蔣刺史升座訊問曹供稱舟慶人向以烟袋業爲生在八仙橋張姓作内做夥初十日在作中小賭被同夥巢憲章取盌擲傷額角刺史飭仵騐得受傷屬實令自醫治訊之巢供稱寗波人偶以小故與曹口角小的一時氣忿擲盌悮傷叩求開恩刺史從寛著判罰洋十元交曹養傷了案○挑賣餛飳飩之趙心存扶同受傷之王龍赴上海縣喊求騐究亦由蔣刺史訊問趙供係湖北人在申擔賣餛飩常至浦東洋涇一帶擔售初九日托王照看店面被該處開設烟間之藩者添所毆連擔打毁求擔訊究王供與趙同鄉初九日代趙照管店務潘來喚買餛飩十文小的以至少須要錢十二文就遭痛打刺史喝仵騐得坐臀骨上受有傷痕飭自醫治候提訊核○范得昌投縣喊被阿香糾毆奪物前晚蔣刺史升座訊問范供本邑人前有趙元成令小的登會一毆被末會阿香欠去會洋三元六角往討不理反糾令陸阿二沈老生等在東城根圍住峰毆奪去金戒指一只重計二錢二分求請騐追刺史飭仵騐有微傷准予提証訊斷○淞滬厘捐牙帖總局現遷在太平街徐致靖觀察新宅内卽孫燕秋太史之故居也牆垣高峻門户幽深前晚不　如何被梁上君子混入内室竊去藍頂等物經丁役知覺禀明總辦函致縣署午後黄大令會同鍾明府蔡少尉及巡防局委至總局會勘又至局後卽縣西盤香弄内履勘畢讑令捕甲緝獲人贓違千血比 
[英界公堂瑣案]  
　　包探張阿五禀稱錢吟三之妾戴氏私取家中衣物避匿虹口錢據情投報捕房捕頭遣小的拘獲查得戴氏益與法公司綺崽桑景芳有私以致約同私遁今特送案請究錢訴稱納戴氏爲妾已有年所不料伊與桑私識將衣服首飾席捲而逃今由包探拘獲吊出原贓尚少金首飾及綢衣約值洋銀二百圓之譜戴氏供稱小婦人原籍蘇州府某縣人不敢與桑姘識實被家主打駡是以出門暫避起到各贓皆小婦人所置屠别駕據情商諸薩副領事官然後將戴氏交官媒押候照會法界公堂提桑到案訊明察核起到各贓先行給領○包探倪順泉禀稱賊犯楊瑞芝前曾犯事送請大老爺懲辦遞解今又來此故特解請究懲楊供稱小的係揚州府屬某邑人雖曾遞解業已改過自新别駕起令笞責一百板發回捕房押候再行遞解○包探施奎江禀稱李張氏曾在某洋商永遠承租之地上蓋有草屋一椽歴年已久現在洋商欲伊還地請爲傳訊李張氏供稱小婦人係本邑人地向洋商租得所搭之屋李欲遷移適因患病求寛限期别駕判令於三禮拜内拆屋讓地不得藉口延遲○賭棍戚兆良前因局賭騙人解請别駕遞解寗波原籍今又來滬適爲包探何瑞福所見獲送案下别駕嚴加詰究戚供稱小的係浙江寗波府屬慈谿縣人來滬訪友卽擬回籍叩乞施恩别駕判令笞責一百板押候再行遞解回籍○包探何瑞福禀稱賊犯韓六寳連次竊城王阿根所佩銀對時表一枚及怡和洋行游船上布篷一頂兹經小的緝獲送請究懲王等投案領贓韓供稱小的不合行竊祗乞恩寛别駕判令枷號一禮拜○包探秦少卿禀稱昨日洋人某甲乘馬車至某處途中失去絨毯一條被王榮南拾得報捕後捕頭遣小的將王拘獲送請究道王供稱小的拾得絨毯本欲交還無如車行甚速追赶不及尚乞鑒原别駕判令笞責一百板○抱探孔阿才禀稱賊犯王榮堂竊取唐耀東所佩銀對時表一枚兹經小的緝獲送請究懲唐投案領贓王供稱小的頻年失業落魄無聊雖冐不韙之名尚求大老爺原宥别駕判令笞責一百板贓給還失主○包探孔阿才解賊犯王如卿至案禀稱此人竊取徐煥元家綢衣若干件報捕後捕頭遣小的緝獲送請究追徐投案領贓王供稱小的係蘇州府屬某邑人以後不敢再犯矣伏求饒恕一遭别駕判令遞解蘇州原籍○水巡捕禀稱昨晨某小火輪船管駕林祥德將船横截蘇州河内有碍河道小的見而喝阻竟敢不依故特送請訊究林供稱因有商欲附此船故暫停泊别駕判罰洋銀五圓○中庸洋行主賴門春控七圖地保徐桂卿掯交租地一案前經會訊昨日早堂事畢别駕著將徐帶案覆訊徐供稱所有中庸洋行永遠承租之地九畝有奇由小的介紹尚有地價洋銀五百圓未經收到故各地主不肯將地交出買辦錢杏春訴稱地價洋銀四千圓業已交與經購之張潤芝張供稱價銀確已付清惟尚有五百餘圓被沙遜洋行收租人張炳堂扣住因徐前曾將地售與張立有定據計洋銀三千四百圓嗣由小的經手售得洋四千圓張欲向算盈餘故將此項洋銀扣住此事須傅張到案方能明白中西官互商之下著將徐交人保出候傳張到案於禮拜五覆訊 
[法界捕房瑣事]  
　　永安街某海味行被偷兒入内竊去魚膠四十餘斤報捕查緝前昨二日經包探拿獲竊賊四人並起獲原贓魚膠廿餘斤解入捕房捕頭令押候堂期解訊○八仙橋昇平里某姓家昨日忽被年約十齡之孩竊去自鳴鐘一架當塲拿獲人贓送入捕房捕頭以似此幼稚已作不端深爲可恨命押候堂期解訊○泰記紅帮裁縫店主某甲前被同業某乙欠去洋銀若干向索不還意將圖賴昨日扭至捕房捕頭令押候解送公堂訊究 
[美界捕房瑣記]  
　　寗波人華登發在楊樹浦第十三門號門牌某紗廠爲小工有同夥之李榮生者未知何産前晚自外歸檢點什物失去布衣九件時華亦已他出遂疑被華所竊窮追至梅家巷地方將華獲住喚走街捕拘入捕房此前晚九點鐘時事也捕頭飭令押候以便翌晨派探查明核辦豈知華以爲體面攸關遽萌短見比十點鐘許捕頭飭某捕巡察押犯因見華已縊死遂告知捕頭於昨晨飭傳三圖地保王順和訴知屍妻及屍兄等到來備棺上殮○偷兒張阿福卽董永生前晚由兆豐路第三號洋房内竊取自鳴鐘等物途邇包探倪順泉遂被緝獲拘入捕房昨晨倪探查得十三號洋房内曾失去報時鐘及洋傘等亦係張所竊捕頭令押候吊贓送廨訊究○崇明人郁福良向住吳淞路昨日失去布衣數件誣指素識之周安平所竊扭入捕房請究捕頭以郁所控無據不子深究一併斥釋○有夫婦二人日本産也前晚附某輪船來滬舉目無親無所棲止因倩水手山東某甲導至客寓借宿各客棧深恐來歴不明拒之不納旋行至百老匯路黑暗中爲流氓數輩蜂擁而上將日婦撳伏於地攫去指上金戒二枚甲等均狼狽不堪旋　捕房控告捕頭許以飭採訪查○昨日上午甲乙丙三江北人在百老匯路互相兇毆經三百七十三號華捕一併拿送捕房捕頭詰問原由據因細故而起斷頭遂不丁深求一併斥釋諭以如再多事定于送辦○前晚有西人某甲在太平路滋閙旋經一百零七號印捕三百零九號華捕合力扭入捕房禁押至昨晨　之使去 
[上海六馬路仁濟善堂經收狗所救命功德放生冊捐九月十五至九月廿九日清單]  
　　福康莊交來蘇壚無名大善士爲房租收下積存爛板洋兌助規銀五十五兩二錢四分八釐　域知非子助銀二兩六錢三分三釐張不菖翁南市子凈花業各助洋五十元張　堂翁經募不書名撥助洋四十九元二角　公七厘趙馥疇翁天水患癎子各助洋三十元葉安心翁小錢兌助洋廿一元四角寳德堂知足子延陵求安子各洋廿元陸　輝洋十六元林秋山洋十二元陳太亨求居停病愈湘陽各位隱名源吉莊來南台補絀氏頴川氏吳興氏陳莫氏隱名氏無名氏方二奶陂隱山房廣誠信盧金仰蓀翁費隱名十三户各洋十元何植園仁翁經募董鬯園曹古園戚春渠三户各洋八元費信之沈子超各六元王子我銀四兩合洋五元四角廣誠信廬邵潤甫余立全禮耕居無名氏無名氏六户各五元客利洋行經募廿五位洋四元三角徐太太五次洋四元二角常昭鹽公堂不留名津浩王心容湖草堂知　齋　炳森無力鄉人不留名不留名隱名氏九户各四元無名氏無名氏各三元九角德興祥德生　清渭氏各三元李同泰洋二元銅洋二元山右吉炎興光裕全宏盛隆豐裕大德厚竊正興祥忠順仁裕德和天元昌永發杰全信生書生户裕和恆裕和源緊興仁德義和恆裕公仁壽昌同生合德興元德義元信昌土行同德和昌號昌記和記雨記禮記公記陳補之楊潤芝聶體泉徐功成李瑞根鄭求時寓平和　該加陸子芍王翰卿培遠堂沙桐君運道堂保德堂頴川心如刊上有心無力補過齊主仁和濟陽氏隱名氏隱名氏無名氏審瀛子悟之子薛居七五十二户各洋二元　慶記洋一元五角倪富慶兩次洋一元二角劉炳南史存義朱錦文王思儉平鏡芙毛芹圃道生永恊和通長發祥裕和昌同生　　　公福源慶恆和秉永豐恊裕茂隆劉輔臣募愛　軒毛棒檄堂濳川俗吏恆蔭齋儲欲寡過居士常州武署惠風書屋三泰祥記　餘英塾嘉興幸存子慈　子同興　而立人存德堂滎記生記不留名不留名補拙氏王李氏朱　氏　劉氏盧陵氏隱名氏隱名氏無名氏無名氏四十四户各洋一元丁坤生丁文　　予予補過子　　主人施姚氏李氏　　虎癱苦回子十户各五角無名四角尹徐氏三角春　華堂爲善堂無名氏無名氏無名氏各二角沈卯生太原氏何氏蔡氏王氏汪氏三户不忍人三户無名氏十二户各一角無名銅洋八元吏介眉榮姓郭隱名二户無名五户各銅洋三元郭咸丹德新號隱名氏各銅洋一元以上共收洋七百四十二元一角九分七厘銅洋廿八元 
 
 
 

Page 11

 
 
   
 
 

Page 12

 
 
[光緒二十二年十月初四日京報全錄]  
　　宫門抄○諭旨三道錄前○浙撫廖奏藩司因病出缺請旨簡放並敕部議卹摺○湘撫陳奏報出省查閱西路營伍起程日期摺○漕督松奏千總犯事脫逃請先行革職巖緝片○順天府奏請發善堂米石片○又奏請發善堂米石片○浙撫廖一奏製造鎗划以寳摺務片○川督鹿奏報雲南鹽釐銀兩片○大臣恩奏剿辦馬賊出力請奬片○大臣長奏調補副將片○湘無陳奏報解本洋三批京餉銀兩摺○十月初四日理藩院鑾儀衞光祿寺正藍旗值日鑲黄旗引見八名正黄漢一名正白滿六名鑲紅滿九名鑲藍滿十二名上駟院八名中正殿二名兩翼十六名○松安續假十日○召見軍機綿宜鳳塢一○○頭品頂戴浙江巡撫臣廖壽豐跪奏爲藩司因病出缺請旨迅賜簡放並懇恩敕部議叙恭摺馳陳仰祈聖鑒事竊浙江布政使龍錫慶楪守廉潔任事實心自去冬到任以來於地方事宜民情利弊以及用人理財無不悉心考察力圖整頓本年夏間感受鬱熱觸發疝氣舊疾疉經醫治旋據該司以壯歲從戎甘隴積受寒熱夙有此恙此次發病較重雖仍力疾辦公未敢稍涉曠誤第責任所在恐一日　安卽一日溺職禀懇奏明開缺回籍臣正在具摺請旨間該司病忽增劇遽於本年九月十六日申時出缺據代理布政使司經歴楊葆光將藩司印信庫鑰呈繳前來臣查該故司以刑部主事隨同已故大學士前陜甘督臣左宗棠陜西撫臣劉典馳禍秦隴剿平西寗大通等處回逆迭克城堡卓著戰功歴任甘肅西寗等府知府鞏秦階道其時軍務初定民生彫敝該故司恩威並費興利除弊政績昭然嗣由福建鹽法道擢湖北按察使所至有聲上年升任來浙值市肆錢荒人心惶擾議設官爐嚴禁私燬購運粤鄂兩省銀元發商行使市價漸平皆由該故司精心擘畫釐定章程此外裁兵籌餉議辦商務一切事宜臣實資其臂助之力該故司廉介自持勤於民事平日布衣蔬食批閱公牘往往達旦臣每勸其節勞該故司自覺精力尚强不以爲意迨至病勢日增於該衙門應行公事與臣往返函商仍無虛日臣方擬爲請假調理冀其速痊不意積勞甚深遽至不起垂危時臣親往看視該故司猶以聖恩未報爲言其母年已九十有四迎養在署舉目蕭然殊堪憫惻除飭府縣將其身後一切事宜妥爲經理並由臣暫先委署各缺另片附陳外所有浙江布政使員缺相應請旨迅賜簡放以重職守並可否仰懇恩施俯賜敕部將該司照軍營立功後積勞病例議卹之處出自之逾格鴻慈謹會同浙閩總督臣邊寳泉恭摺馳奏伏乞皇上聖鑒謹奏奉硃批另有旨欽此○○頭品頂戴湖南巡撫臣陳寳箴跪奏爲恭報微臣出省查閱西路營伍起程日期仰祈聖鑒事竊臣於本年接准兵部咨光緒二十二年二月初九日内閣奉上諭本年輪應查閱湖北湖南雲南貴州四省營伍之期湖南卽派陳寳箴　眞查閱各省營伍關繫緊要國家養兵歲麋鉅帑不知凡幾原以備禦　折衝之用近來各督撫往往視爲具文並不認眞校閱以致武備日形慶弛硃屬有負委任兹特再行申諭各該督撫務當逐一簡校如有技藝生疏老弱充數及軍寳不齊等弊卽將該管將弁據實嚴叅毋得稍涉瞻徇欽此咨行到臣當因賑務殷緊附片奏明請展至秋後再行舉辦奉硃批著照所請欽此欽遵在案兹查各屬早稻次第成熟賑撫事宜業將告竣隨定期於二十二年八月十三日輕騎减從帶印出省馳赴省西常德辰州沅州鎭拿一帶將各標鎭恊營官兵依次認眞校閱並順道查看苗疆邊備及各地方情形所有各營官兵容俟查閱竣事再行詳細奏報至省署緊要公事曁防營禀牘仍隨時遞送行次核辦此外一切日行公事及尋常題咨案件仍照例委藩司代印代行例應勘審卽由該司代爲提勘其中有應行陳秦之件仍封送行次由臣察核具奏合將出省查閱西路營伍起程日期恭摺具陳伏乞皇上聖鑒謹奏奉硃批知道了欽此○○松椿片再臨清衞河南後帮千總何廷恩前經投効拱衞軍充當副後營管帶官迨裁撤時短交軍械又有挾嫌尋毆謊買民女情事種種行爲殊屬不法准直隷督臣王文韶咨會飭拿解究輒復逃避無蹤查何廷恩係四川人由壬午科武舉癸未揀選三等以衞千總推用於光緒十七年選　是　今旣在營犯案相應請旨將該千總何廷恩卽行革職通飭各省嚴拿務獲解赴天津審辦以肅軍政是否有當理合附片陳明伏乞聖鑒訓示謹奏奉硃批著照所請兵部知道欽此○○順天府片再查西城官紳捐資在廣安門大街建立資善堂内設煖廠收養貧民前經巡視西城御史奏明自光緒三年起每年冬間奏懇恩賞粥米三百石臣等於奏領普濟堂米時附片請領等因奉旨允准欽遵在案現屆具奏銀米之期自應照案辦理所有光緒二十二年分粟米三百石擬請飭部一併撥給俟命下之日臣等知照西城御史派員會紳具領所需各項經費仍由該城官紳自行籌辦以濟窮黎理合附片具陳伏乞聖鑒謹奏奉旨欽此○○順天府片再查畿西蘆溝橋地方地瘠民貧光緒二年奏請添設粥廠内聲明照普濟堂及通州王恕園等處於每年秋冬體察情形辦理奉旨允准前據西路同知鄒在人陸續倡捐成本共銀八百兩發給涿州良鄉房山三州縣交當生息所得利銀作爲開廠經費又據前通永道英良詳明按年由捐解地租内撥銀一百兩臣衙門籌撥銀五十兩以資添助均經奏明並自光緒三年起按年奏蒙恩賞米石設廠放粥以赡窮黎在案兹據西路同知李天錫禀稱該處濵臨永定河地皆沙礫民情本屬困苦兼之本年六月間北中汎漫口東南一帶村莊多半被淹成災貧民生計尤難自必較前更衆擬請在蘆溝橋地方循舊設廠撥米四百石於十月初一日起查照成案每日煮粥散放至來年三月底停止請援案具奏等情前來臣等復查無異相應奏懇聖恩賞給粟米四百石敕部撥發由臣等飭令該同知督率紳士赴倉領運至廠妥爲煮放核實經理以惠貧民而廣皇仁理合附片具陳伏乞聖鑒訓示謹奏奉旨欽此○○廖壽豐片再浙江嘉興湖州兩府與江蘇接壤之區光蛋匪徒時虞滋擾經臣遵旨會籌緝捕該處河道汊港紛歧欲期搜捕得力尤賴師船靈捷當飭分統嘉防水師署嘉興協副將黄金綬先就嘉屬雇匠製造大號槍划六隻小號鎗划二十四隻所需價銀在於防軍經費項下動支造報鎗划共應配弁勇等一百五十七員名卽將原駐嘉屬之楚軍寅字前營裁撤挑留精壯如數配　其薪糧公費安照内河水師章程核給並製造號衣旗幟業於本年三月初一日挑練配緝卽歸該水師分統節制調遣用以巡緝内河頗資得力兹據防軍支應局詳請奏咨立案等情前來臣覆核無異除咨部外理合附片具陳伏乞聖鑒敕部查照施行謹奏奉硃批該部知道欽此○○鹿傳霖片再宫運局每年認解雲南省鹽厘銀一萬四千兩分厦冬兩季搭解雲南兌收歴經遵辦在案所　光緒二十一年分應解鹽厘銀兩業已分别彙解奏咨在案兹據總辦滇黔鹽務局准補建昌道王季寅會同布政使王毓藻鹽茶道張元普詳稱光緒二十二年春夏兩季分認解雲南鹽厘銀七千兩於本年八月初二日仍照原案發交滇省駐瀘推餉委員伍春　承領轉解雲南藩庫上納等情詳請奏咨前來覆查無異除分咨查照外謹附片具陳伏乞聖鑒謹奏奉硃批户部知道欽此○○恩澤等片再准部咨開勦辦綏化等處馬賊出力員弁請奬案内儘先拔補外委劉恩鴻請以把總補用係灑免補與定章不符應另核請奬等因具奏奉旨依議欽此欽遵知照前來奴才等查劉恩鴻所保把總旣與定章不符應照章改請賞戴藍翎以示鼓勵除咨部外謹附片具陳伏乞聖鑒謹奏奉硃批覽欽此○○長庚等片再署理軍標中營副將記名提督劉占　病故例應遴員署理以重營務惟伊犁向無留標銜缺相當人員奴才查有管帶軍標前旗馬隊副將兩江督標補用叅將周玉帶隊有年於　頓營伍等事向稱得力前經奏留軍標在案堪以委令署理除檄飭遵照曁分咨外理合附片陳明伏乞聖鑒謹奏奉硃批兵部知道欽此○○吏念祖片再管管後軍左管防勇補用總兵温振和利心太重營務廢弛於緝捕毫不得力當此整領營伍之際未使稍事姑容除札委遊擊蔣錫魁前往接帶督飭各弁勇認眞操巡勤加訓練並咨部查照外相應請旨將補用總兵臨振和卽行革職以爲廢弛防務者戒謹會同兩廣總督臣譚鍾麟附片具陳伏乞聖鑒謹奏奉硃批著照所請兵部知道欽此○ 
 
