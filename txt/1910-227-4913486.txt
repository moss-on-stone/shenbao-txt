# 1910 - 227 - 4913486

 

Page 1

 
 
   
 
 

Page 2

 
 
 [Ｈ>第一張第二版 
[各報舘公鑒]  
　　中國報界俱進會已定於八月初一日至南洋勸業會開會本月二十五日在上海聚齊預備一切各舘到會諸公請先期開示姓名及到滬日期以便招待滬上旅舘已指定後馬路謙泰開泰二家此佈申報新聞中外輿論時事天鐸時報神州同啓 
［Ｌ>上諭[監國攝政王鈐章七月十九日内閣奉]  
上諭軍機大臣呈遞開缺江西提學使浙路總理湯壽潛來電據稱盛宣懷爲蘇浙路罪魁禍首不應令其回任請收回成命或調離路事以謝天下等語措詞諸多荒謬狂悖已極朝廷用人自有權衡豈容率意妄陳無非爲藉此脱缷路事自博美名故作危詞以聳聽其用心詭譎尤不可問湯壽潛着即行革職不准干預路事以爲沽名釣譽巧於趨避者戒欽此 
　　上諭張鳴岐奏考察屬員據實舉劾一摺廣西署思恩府事補用知府余炳忠署南寗府事試用知府廖廷銓署龍州同知請補歸順直隸州知州周易署富川縣事揀發知廳修承浩署永安州事揀發知縣操持署蒼梧縣事正任龍州同知金開祥署融縣事正任貴縣知縣張禮幹署柴蘭州事補用知縣陳廷傑署賓州事正任河池州知州馬振濱代理桂平縣事試用縣丞劉錫綸署貴縣事正任隆安縣知縣林枚署隆安縣事補用知縣周光宇署寗明州事補用知州夏觀天署鎭邊縣事補用知縣許克襄旣據該撫臚陳政績均著傳旨嘉奬奏留補用道莊藴寛前充兵備道兼叅謀敎練處總辦經手欵項多未報銷現在請假回籍延不來省着暫行革職勒令回省清理經手事件前署融縣事揀發知縣曾憲勳疏脱罪犯報多不實前署榜墟司巡襝試用府經歷姚傳驥擅受濫刑婪贓有據前署武宣縣典史試用府經歷楊景台串同劣绅演戯開賭沙子縣丞唐烈結交濫棍包賭擅受前署秦川司巡檢試用縣丞黄之華違例受詞傳押被告致令畏罪自盡前署潞城司巡檢試用縣丞高夔光縱子縱役索擾鄉民請補長安鎭巡檢王步洲志卑量褊昏玩牟利前署容縣典史試用從九品汪敬收受贓銀均着即行革職曾憲勳姚傳驥黄之華汪敬並著口檢查辦署陸川縣事補用知縣郭炳元失察户書浮收税契著交部議處又片奏署崇縣事試用知縣謝宗光徴收税契加索小費並在縣署創設待質所規避四種册報於命債等案人證任意拘押民怨繁興等語謝崇光着卽行革職餘着照所議辦理該部知道欽此軍機大臣署名奕劻毓朗鹿傳霖假那桐徐世昌 
［Ｌ>論説[論蘇省農務總會成立之關係]  
國以民爲本。民以食爲天欲富國。先裕民。欲裕民。先足食蓋農務者衣食之源。生命所關富國裕民胥於是賴。我國數千年來。號稱重農。而蘇省水利之便。土地之宜。於各省中尤爲産米獨饒之區。農業所當加意注重也。亦可知矣。今蘇州農務總會。業經成立刊有簡章二十條。規畫頗極周詳。要其宗旨。不外開通農民知識。因地制宜。改良一切種植冀農業之發逹而已。該總會近又奉蘇撫批准。由農工商局於收存地價項下。撥給經費若干。以爲推廣會務之用。蘇省官若紳勤勤勉勉。合力進行。固亦知農業爲當務之急矣。所望各屬聞風興起。紛紛然组織分會。羣焉響應。則蘇省農務。有不日臻發逹者乎。 
　　我國地大物博。素爲歐美諸國所垂涎。顧就目前而論。榖之出數。日形缺乏。農業一項。有退化而無進步。正坐農學未興。種植不能改良耳。夫泰西農政。皆設農部總攬大綱。各地分設農藝博覽會。集各方之物産。使農學化學諸家。詳察地利。各隨土性。分種所宜。每歳收成。自百榖而外。花木菓蔬。以至牛羊畜牧。胥入會攷察優劣。擇其尤者。給以奬勵。此外若牧畜受病之施治法。榖蟊木蠧之預防法。以及器具之改良。交通之便利。事事講求。不遺餘力。而其人手之次序。則大抵先考土性土質次辨物産所宜。徐及澆漑灌壅諸法。務使各盡地利。各極人功。此其所以物産豐衍。昔獲其 
 
 
 

Page 3

 
 
 [Ｈ>第一張第三版 
一。今且倍蓗十百而未已也。農之不可無學也如是。獨至我國農業學堂。絶無僅有。士大夫不屑爲農。幾於不辨菽麥。而所謂農者。大都不識字之愚民。宜其因陋就簡人鹵莾。而器楛拙。地力日見其荒蕪也。獨不思我國古時本有農學觀周禮一書。於農政最詳。如司徒辨土宜司稼選榖種遂人遂大夫簡稼器。草人治糞肥。稻人脩水利。俱足爲農家取法。惜後世不傳。致農事不興耳。今蘇州農務總會。規定總恊理資格。必須創辦農業。著有成效。及從事種植。富有經騐研究農學。能發明新理之人即。下至會董亦必置有田産熟諳農事。及考求農學有心得者。(載簡章第四第五條) 
方爲合格。則於選舉一事。其難其愼。或能勝任而。愉快矣。至於有關農業興利除弊之事經。衆决議得呈請地方官维持保護。(載簡章第十二條) 
及本地方士民有建設農業學堂及試騐塲。组織農桑墾牧水産等公司。總會有呈請立案奬勵注册保護之責任。(載簡章第十四條)則該總會 
固負有維持農業之責任或不至如從前地方紳士之視吾農民肥瘠漢不相關也且。其擬定辦法。有遵照部章酌就地方情形。於省城設立試騐塲。播種墾荒。以備會員研究之用。並依次推及各鄉。如是。則實地練習。足資學識。尤非徒託空言者所可比。且於試騐塲種品擬先以南洋華僑携回本國之榖豆棉花各種子。分别栽植此外訪有良品設法講求试種照此入手。果能實事求是不掉以輕心數年之後農業不發逹者。未之有也。顧或謂中國官紳。創辦一事經營之始章程非不完美制度非不恢宏徒以積習不除。终歸有名無實。利未興而害先見。今之所謂農務總會。得母如商務總會之設。名爲保商。實則商業不沾實惠。甚或至於累商乎。答之曰各處商會林立雖不能於商家大有補助然較之未有商會以前。商情之聯絡。商業之通告亦稍稍著有成效。矣即間有累商之處。固由一二不肖紳士濫竽其間。非商會之不善實主持商會之非其人耳。故今之農務總會將爲蘇省興農業。樹各屬分會之先聲。全在任得其人。誠得其人。則於農業前途裨益必大苟非其人。則徒法不能自行。或者有此一會。而地方上轉多一漏巵。各官紳轉多一位置私人之地此等情景往事昭昭。固不獨農務總會然也。嗚呼今日各處水災迭聞飢民嗷嗷。殆遍中澤我蘇號稱産米之區斗米亦在千文以外。哀此貧民。其何以堪所願主持農會之人。激發天良。急起直追以實心行實政庶幾農業發逹。五榖蕃殖是則我蘇民之幸。抑不獨我蘇民之幸已 
［Ｌ>專電[電一(北京)]  
　　藏臣聯豫趙爾豐電奏藏衆抗拒官兵蠻不歸化要求不練陸軍肆意焚掠經鍾頴督兵痛勦連獲勝仗衆漸安靜　詎前逹賴喇嘛近忽率領外兵來藏意圖報復事機急迫請催川督派兵援助 
[電二(北京)]  
　　大理院奏派金紹城李元赴美國監獄會後往東西洋考查法庭現制及審判等規則即日啓行 
[電三(北京)]  
　　鹽政處奏淮鹽疲滯商本告竭請借官欵整頓又奏淮北復廢岸試辦官運 
[電四(北京)]  
　　禁烟大臣恭邸議派陸鍾岱赴萬國禁烟大會 
[電五(北京)]  
　　吏部奏變通大計卓異須曾保有才實任三年者始准荐舉 
[電六(北京)]  
　　民政部員外唐植運撤銷保案因其冒襲蔭生 
[電七(北京)]  
　　新授郵尙唐紹怡電告樞府須稍爲部署再行來京 
[霣八(武昌)]  
　　鄂藩王乃徴十九日午刻接護督篆瑞督定二十二日晋京 
［Ｌ>緊要新聞一[嗚呼朝鮮國氣運將終]  
　　字林報載十八日神户電云日韓合併之舉業已决意實行其所定條約因須先呈各國察閲認可故該約全文數日之内尙不能宣布聞該約大旨謂韓皇允讓皇位而以全國版圖贈諸日皇韓國皇族則歸入日本皇族之内韓國現在所行處置外人之法律一律註銷代以日本通行之律並聞韓國近日尙未見有倔强之舉動云同日東京電云日本樞密院及内閣今日開御前特别會議籌商覆書韓國事宜至所訂日韓合併條約即將簽押不日可以宣布按電中所云覆書想係答覆一進會蓋該會曾上日韓合併之請願書也 
[再誌中央政界之大更動北京]  
　　世相國素性忠厚 
 
 

Page 4

 
 
 [Ｈ>第一張第四版 
小心謹愼遇事意存保全未肯輕言更張(如吏部之不遽裁撤實世相一人之力)是以常拂上意去年議辦海軍張故相力主從緩世亦附和此其大拂上意之顯著者也自去臘以來屢議更動祗以慶邸一再爲之力求遲遲至今在世相以爲事已過去絶不介意宣佈上諭之日尙照常召見辦事如拔貢授職祭社稷壇修陵工等諭旨世吳二人均照常署名(按現所公布者世吳並未署名或係臨時删去)及事將竣内監到樞垣云濤貝勒在内請那中堂有話及那相一人進去知係攝政王召見相見後攝政王出示硃諭五道並諭云郵傳部侍郎一缺可擬旨令盛宣懐赴任那相閲後未敢置一詞遂將硃諭帶下世吳見之即行初未稍知也世相但云我早知有此吳則未發一言惟面色甚紅每日樞堂散值蘇拉必高聲招呼某大人散了是日世吳行時面告蘇拉不必做聲故世吳出去前後同在一院均未知之查向來惟撤退軍機則用硃諭且每於召見樞臣之先將硃諭交下所有應退之樞臣均在外謝恩不再進見此次則不然將散時始交下故一日之内前數旨世吳二人尙署名以後數旨始不署名且唐紹怡之署郵尙亦係硃諭實屬創聞至徐世昌之進樞外間早有所聞若唐之署郵尙實非意料所及聞此次濤貝勒回京朗貝勒徐尙書鄒尙書沈侍郎均出京城二百里迎迓其道出東三省時唐紹怡亦力與周旋今則此數人中均已超遷或者濤貝勒曾力保之當貝勒回京後曾因某某等國均詢問唐紹怡並力賛其能辦事遂極力保薦之故得此特恩云 
[資政院議員預備議案北京]  
　　資政院各議員以八月二十日即將召集九月初一日即行開院須於八月初十日以前將應行提議各事分次提議爰於近日連日會議先將提議各事列表散布各議員各抒所見各注按語以便届時有人詰問可以辯駁並於某事下親筆書某人贊成或不贊成字様以憑彚送其應議之件大畧如下(一)速設責任内閣(二)請頒京外官制(三)停辦海軍(四)緩辦陸軍(五)推廣實業(六)實行强迫敎育(七)整頓財政(八)赶辦地方自治(九)均匀各部院經費其餘各欵未詳業已於初一日分散各議員定十五日開議時交齊 
[濤貝勒亦議緩辦海軍耶北京]  
　　政務處王大臣十二日會議除提議粤漢借欵問題各部尙書多數贊同案卽决定外即由濤貝勒提議籌海軍宜循序辦理不可操之過急要須先籌的欵訓練全國陸軍俟陸軍完備再從事於海軍是爲正辦苟海陸同時並舉中國財政斷難敷用云云各大臣均以濤邸此論確有閲歷而度支部尙書澤公尤深韙其言此外尙有已提議而未决者三件未能提議之案六件至下午四鐘始各散值 
[盛宣懐主張借債之奏對如是北京]  
　　回任郵部侍郎盛宣懷連日召見確係爲四國借欵問題十二日澤公與盛同奉叫起未入對之先盛與澤同在軍機處會商一切辦法(因度支部曾有限制借債之奏)迨召見時先澤後盛均蒙監國垂詢借欵一事應如何辦理方能有利無害等語盛奏稱借債固非所宜然以中國財政之困難如修路開礦舉凡興利之事皆不妨借債興辦惟須嚴定限制權操於我外人祗有投資得息之利無千預造路用人之權如此辦理未嘗不可現在湘鄂兩省設立拒欵會不借外債籌欵自辦云云不過徒託空言於實事毫無裨補粤漢鐵路贖回三年之久而迄今一無成效熱心路事保護利權忠君愛國者固如是乎當此國家百度待舉之時不但不知贊成反固執已見鼓動風潮此等無意識之舉動殊不可取並聞其中常有暗受他人指使苟如彼輩所云恐再遲三十年欵亦不足路亦不能興辦蓋其所謂集欵若干若干者皆不可靠之數耳監國聞奏大爲動容飭與樞府及外度兩部妥商辦理盛遂諾諾而退 
[諮議局聯合會第四次開會北京]  
　　七月十三日直省諮議局議員聯合會開第四次會議議事表録下第一預計地方自治經費釐訂地方税界限應請開國會提議案(審查員報告)第二變鹽法提議案(審查員報告)第三改訂全國鹽法提議案(審查員報告)第四照約速定裁釐加税提議議案(審查員報告)第五停止學堂奬勵提議案(山西諮議局提出)第六全國禁烟提議案(山西諮議局提出)第七請停止統税實行禁烟提議案(山西諮議局提出)第八請變通諮議局章程提議案二件(山西諮議局提出)第九變通諮議局章程更正官定解釋提議案五件(河南諮議局提出)第十諮議局局章應行解釋條件提議案(奉天諮議局提出)第十一劃清地方自治經費界限提議案(奉天諮議局提出) 
[補誌徐中堂對於借欵之爲難北京]  
　　粤漢借欵一事四國要求甚急外部鄒紫東尙書全用推缷手叚委其責於郵部前郵尙徐軍機以事關交涉郵部不能擔負全責甚不滿於外部因此兩部頗有最深之意見 
　　又聞徐軍機未入樞府時以郵尙一缺爲京内外所注目而部中事務如借欵問題等疉爲輿論所攻撃浙路公司總理湯蟄仙又爲墊欵事上書 
 
 

Page 5

 
 
 [Ｈ>第一張第五版 
痛詆當内外交謫之衝因此頗萌退志故當盛侍郎宣懐初抵京時卽託 
經歷堪勝該部尙書之任樞老已有允意惟盛以甫入國門即擢郵尙恐遭同官之忌又素畏北地寒冷不願留京故婉詞却謝而越日即奉諭旨徐入軍機盛同本任矣 
[議准變通察防財政册報北京]  
　　察哈爾都統漙良等前以察防財政困難逈非各省可比庚子以前案卷半屬叢殘擬即以光緒三十三年分舊管作爲標凖分别造册將歷年欠出入總數附載册尾作爲舊案以光緒三十四年分内外銷出入各欵造具表册將名實不符者附載册内聲明更正作爲新案至每年按季册報一事覈旗領欵每以四季併歸一季具領果使分季册報實有爲難擬將出入欵目凡屬分季收支者按季册報其彚收彚放者歸入冬季報告册内彚報當將此情具奏請旨奉硃批度支部議奏業紀前報現度支部查本部奏定清理財政章程内載各省出入欵項截至光緒三十三年年底止概作爲舊案併案銷結自光緒三十四年至宣統二年年底止作爲現行案除由清理財政局調查報告外仍將全年出入欵項分别造册報銷察哈爾應編光緒三十四年分詳細報告册並盈虧比較表及自宣統元年起各季報告册均由該處自行辦理等因奏准通行在案兹該都統以察防財政困難案卷叢殘奏請將各項出入欵目變通辦理係爲循名責實起見擬准如所請將光緒三十三年舊管爲標準造具四柱清册連同光緒三十四年曁宣統元年分各現行案除業經奏銷及不歸察防收支各欵外將内銷外銷出入欵項分案據實造册赶卽送部核銷其光緒三十三年以前各舊案擬准免其分年開單以期速蕆至清理財政各季報告册本與銷册不同照章應將各季實收實支之數按欵調查造册報告察防四季放欵如係併歸冬季放給彚收之欵係於歳杪始行解到應准列入冬季報告册内彚報似此辦理於該處造報旣可不致爲難於本部定章亦仍不致相背業已具摺覆奏奉旨依議矣 
[京師近事]  
　　軍機處昨接庫倫辦事大臣三六橋電報一道内稱某國窺伺庫恰等路情形已經屢次電陳現下窺伺益緊屢在經過各處私行勘測不受約束若再不迅即勘定路綫設法興築將來必至成最棘手之紏葛於蒙古大局關係極爲重要等語樞府得電後即交郵傳部飭即迅籌辦法以便電復該大臣查照辦理 
　　東三省總督錫清弼制軍於初十日用密碼電告政府稱前向日本正金銀行息借一百五十萬兩現已所存無多施行各項新政仍形支絀可否再向該銀行續借五十萬兩以資應用 
　　各軍機十一日散值後偕盛侍郎齊集慶府會議梁士詒亦應召而往所議之事甚爲秘密聞係粤漢借欵問題 
　　軍諮大臣濤貝勒回國以來專與各隨員將所考各國軍政情形分别門類編訂成書繕録黄册敬呈御覽並有條陳現在中國軍政應即改良者數大端一並呈進現已將次脱稿擬於十五日前後奏呈 
　　度支部前定鼓鑄新幣一千萬元現天津一廠已鑄有三百萬元部中决定今年八月秋俸即以新幣搭放 
　　粤督開缺之耗日益緊迫聞政界入云袁督去後政府將以陸軍部署尙書壽勳請簡又聞某當道擬於監國前力保袁大化堪膺艱鉅爲將來請簡粤督地云 
　　禁烟大臣恭邸以内外大小臣工對於禁烟要政視爲具文且有身爲大臣如某尙書某撫藩某丞參等烟癖甚深至今未戒致起外人干涉於國體主權大有關係故於日昨奏請嗣後因吸烟革職人員永遠不准開復以重禁令而懲因循 
　　外務部鄒尙書因西藏與英國種種交涉並禁烟一切事宜擬將駐英李欽使經芳調京與議較易著手所造英使一缺擬保該部左丞劉玉麟充任日昨已將此意禀請慶邸那相國核奪 
　　湖北財政正監理官程利川京卿因與鄂督意見不合亟思内用已由澤公允爲奏改鹽政處差遣已誌前報兹聞所遺正監理官一缺擬派財政處總辦農工商部候補郎中楊壽枬接充昨已電商瑞莘帥一經認可即當入奏 
　　農工商部于十三日電致南洋勸業會審查總長楊侍郎請勸勉華商及勸業會各出品人於明春赴義賽會願往者於本月内各具願書呈由審查總長彚送本部以便照會駐京義使查照又農部於十二日電調南洋勸業會審查員翰林院庶吉士吳匡時爲赴義賽會照料員飭令來部籌議一切 
　　軍機處日昨片交軍諮處並吏部李殿林尙書飭將東三省裁缺各文武一律調京考試挑選年壯才優各員聽候帶領引見分别録用派赴西藏差遣俟有成效再行奏留補缺 
　　内城警廳右二區日前在該管地面林駙馬胡同世襲雲騎尉兼世管佐領英某家中抄出烟土二十餘斤烟灰四斤烟鎗三支烟鍋三個烟燈烟斗等甚多英某已供認無照吸烟而警廳並未深究祗判罰洋十元未 
 
 

Page 6

 
 
悉此案是否當援職官吸烟之例也 
　　派赴德法觀操大臣吳禄貞於十一日晚八鐘乘專車出京直赴塘沽十二日早由塘沽放洋當晚送行者甚多有郵傳部葉恭綽輩及警界入員警衞隊等肅邸原亦擬送行後因有要事未能到站聞該大臣業已剪辫係奉監國面諭隨帶僅差官一名皮包一件馮耿光廳長則先行一班並未同車 
　　學部左丞喬樹枬近日腰中忽患一疽業已潰爛終日膿血不止醫多束手刻已奄奄一息喬亦自知必死已預備後事矣 
　　文斌日前呈遞封奏一件稱近來吏治日趨腐敗入無廉恥之心士少卓拔之節狗苟蠅營無所不至係泛指一般官塲而言云 
　　閩省烟禁近日極爲嚴厲拒土會諸人力謀禁止鄰土入境閩督亦甚表同情具奏請旨惟各土商以將次失業在京師運動度部反對甚力且廣造謡言謂閩督亦有請旨展禁之説兹聞松鶴帥現又電部力爭以期逹其禁絶之目的矣 
［Ｌ>時評[其一]  
　　日俄協約宣布以來。習聞政府之憂慮。而不聞其有對付之方。法也。今國會請願代表團。將上書政府質問對付方法。吾恐政。府諸公。不特無以對付外人。亦并無以對答國民。 
　　夫政府而不欲籌對付之法。則已如欲籌對付之法也。則莫如。速開國會蓋國會旣開。則對付之法將自生矣。 
[其一]  
　　過路環之人民前以受禍慘酷電乞政府維持而政府不應也今以事機危迫。不得已而又合力電催。吾不知政府諸公亦有。維持之法否。如仍漠然不應也。是視過路環之土地。非已國之。土地。過路環之人民。非已國之人民而棄之如遺也。不然豈得淡漠置之而不一援手救乎。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｈ>第一章後幅第二版 
［Ｌ>緊要新聞二[造幣鄂廠定期開鑄新幣武昌]  
　　鄂省銀圓銅幣兩廠前已劃歸度支部接管統名曰造幣鄂廠兹部委會辦張紫垣部郎到差已久業經督率員役工匠將兩廠規模略行更改機器等件亦修整完善定期於八月初一日開工鼓鑄新銀幣所需成本已由度支部電致鄂督湘撫將兩省解京餉銀截留一百萬兩就近撥交該廠騐收俟鑄成後解京動用 
[蘆林湖械鬥匪首就獲湖北]  
　　湖北沔陽蘆林湖械鬥燒殺鉅案久平靖惟上垸著名匪魁彭啓煥(自號蘆林王)實主持抗官拒捕砲轟下垸之禍首在逃未獲瑞制軍以該匪不除患仍難絶故派軍隊在上下兩垸舉辦清鄉勒令繳出槍械抬砲旗幟火藥並責成族長拿交彭啓煥歸案懲辦該愚民人等見大軍壓境畏威懷德已陸續將槍砲繳出兹又將彭匪拿獲交案並續繳銅鐵砲位十三尊昨襄河水師左營管帶江太守學樸特將該匪並砲一併解省當奉瑞督飭發交首縣訊明嚴辦 
[梧紳建議修築梧江鐵路廣西]  
　　梧州議案研究會發起修築梧州鐵路邀集紳商各商於十一日午刻會議已紀本報昨日到會者極爲踴躍在舊傳經書院開議先由陳君太龍演説繼由歐君冕宣佈提議修築梧邕鐵路條件(一)路線由梧州吾南寗名曰梧邕鐵路議先由封川界築至白馬爲第一叚次由白馬接築至南寗爲第二叚(二)辦法議用三十寸窄單軌法每華里約共需銀三千兩由封川至白馬約二百四十里約共需銀七十二萬兩伸一百萬元(三)資本議集足華股資本一百一十萬元以爲築第一叚一切之用按五屬紳民及商界攤派認捐甲蒼梧乙懷集丙藤縣丁容縣戊岑溪已商界各攤捐若千請公决(四)辦事機關議於梧州城設立總公所於屬及商會各設分所一處總公所未成時暫附設於議案研究會(五)開辦經費總公所未成立以前所有需用議先由研究會墊支俟箐有的欵即按數歸還各處分所需用由各處籌備(六)用人議每縣及商界各舉一人來總公辦事暫任義務不不支薪水一面議定章程辦法一面籌措開辦經費及招集股本各屬分所用人由各處舉定(七)調查梧府各屬前日交出全省鐵路之股本一概收回以爲築第一叚之股本(八)佈告潯州南寗各屬籌集接築第二叚之股本及辦法宣畢商會代表起立致言謂由梧州修至白馬不如修至江口獲利較厚集股更易且可聯絡潯州紳商集股云云遂决議由梧州築起至江口爲第一叚名曰梧江鐵路衆言路線已長一半需欵多百萬請各代表認招若干餘欵由蒼梧及商界擔認云云繼由藤縣代表韋少波蘇逹軒歐儒珍認招六萬四千股容縣代表林向榮認四萬二千股懷集代表劉惠卿石維璜温家修認招三萬六千股岑溪代表陳樹勤甘紹相認招二萬五千股至各縣及商界各舉一人到所辦事一節由各縣及各商舉定後到所籌辦一切議畢遂茶會而散 
[補録海軍大臣東下之行蹤]  
　　洵貝勒此次前赴美日兩國考察海軍已於十七日抵滬兹接皖鄂友人來函述貝勒行蹤頗詳亟爲補録如下 
　　湖北鄂督瑞制軍鄂提張軍門率同文武各員於十五日午刻乘輪來漢迎迓海軍大臣洵貝勒一節已紀昨報兹悉貝勒於是日四點鐘時乘專車抵漢瑞制軍等均在劉家廟車站前恭迎並跪請聖安貝勒因天時不正大雨將至未在車站午讌即乘湖北特備之黄綾椅轎登聯鯨座船瑞督張提悉送至船上開筵暢談良久始過楚材兵艦迨聯鯨海籌楚安啓椗時瑞督及文武各官皆在船首恭送至三艦出口後治展輪回省　　安徽海軍大臣洵貝勒於十六日午後三句鐘乘兵輪過皖朱中丞督同在城文武各員齊赴江干接官廳迎接沿江各砲船及巡防各軍隊均鳴砲致敬惟貝勒並未登岸云 
[一指果足掩太行乎山東]  
　　萊陽民變後孫撫迭派葉李兩統領帶兵往勦淫掠之慘萬口一詞乃近日該縣紳商忽有力證該軍隊恪遵紀律之禀其果出於該軍隊僞作歟抑亦積威之所致歟兹姑照録如下萊陽紳商等近日具禀撫帥云竊萊陽亂事蒙派常備軍及巡防各營陸續前來重圍得解幸獲更甦尤可佩者葉李兩軍門紀律嚴肅而兵役亦俱知自愛絶不滋生事端乃不謂省中謡傳至有約束不嚴之譏誠恐傳聞失實於軍界名譽大有關碍查自六月初七日大兵西來馬山戰後卽收隊入城斯時城門初開糧草缺乏當有紳商等設局採辦而軍中所需皆按市價取諸局中未嘗出城與鄉人直接交易問有在舗户購取零物者亦無勉强勒買情事自十六日派出分駐河頭店等處皆係市集之地聞各該處首事亦仿照城内辦法相安無事均無間言惟初進城之三數日鄉間本甚驚惶加以匪徒流言駭人聽聞有因而倉卒奔逃者此乃謡諑所致而非關士卒之騷擾紳商等見聞確切知傳語之不足憑信理合將大概情形據實禀陳等語奉撫憲批云據禀調往萊陽各軍隊均能恪遵紀律軍民相安各情形披閲之餘至深馳系除分咨葉協統李鎭台隨時查察嚴加約束外仰即知照 
［Ｌ>分類新聞［Ｌ>政界 
 

Page 11

 
 
 [Ｈ>第一張後幅第三版 
[武陽鄉董反對城自治風潮常州]  
　　武陽籌備縣自治公所由兩邑令禀准以兩鄉董公所合併辦理兩邑鄉董遂以公團無端消滅通禀各憲均經督撫批斥現聞兩邑鄉董尙有不甘服者擬仍繼續進禀並有擬不交此項費用者將來不知如何了局也 
[新委三十餘卡釐金總巡原因常州]  
　　江南寗屬釐金總局向設總巡三員札季府州縣辦理刻因統一財政釐局歸併財政公所寗藩司原詳將舊有總巡一律裁撤兹樊方伯又以從前奉行故事多不肯破除情面得罪同寅現在入手整頓本司未能親自出巡非委監司大員不足以資鎭懾特禀請江督札派前釐局會辦王道崇烈主任總巡事務俾三十餘卡員司有所畏忌不敢公然舞弊捐務自日有起色迨十七日午後三時王觀察乘舟蒞鎭暫駐行旌常詣瓜洲泗源溝荷花池各厘卡認眞查察矣 
[諮議局力爭鹽斤加價息銀天津]  
　　直京官學士李士鉁堤用津浦鐵路鹽斤加價生息欵三十萬元入大豆公司股本爲順直諮議局所知以此項生息一百餘萬兩純爲直地方公欵不應歸李君一人主張所入大豆公司股本三十萬元爲發逹本省實業固屬正當然此後之欵動用應歸諮議局主持日前已禀請督憲核示未知如何批覆也 
[咨報粤省釐金收支總數廣東]  
　　粤省進欵除關税外釐金亦爲一大宗其釐金各數業經度支部迭次電催來粤飭查具報袁督准電後當即青成司局迅將舊歳七月份至十二月份止所有釐金收發各數彚詳咨報以重要政該司局奉此當即造册詳報督院計此六個月内所收各廠釐金八十九萬五千四百兩零鹽釐三萬二千三百七十五兩零收滙豐案内奉撥各欵九十六萬三千九百兩連上餘存釐欵四十三萬二千五百兩統計收銀二百三十二萬四千五百兩零共解過二百二十一萬兩除解以外尙存銀十餘萬云云袁督據該司局會詳前來覆查無異當卽核明咨部備案查核矣 
[電陳粤省限制紙弊爲難情形廣東]  
　　各省官商行號所發紙弊經大部一再限制并電商各省妥辦在案袁督奉文後當電復度支部以粤省官錢局所發紙票計陸續刷發元毫各票已逹七百餘萬元舉凡新軍餉需無不仰賴此欵息項撥充倘驟爾收回勢必餉需無着若延不發則又違背部章相應商請大部核示辦法庶幾整頓弊制兩有牌益云 
［Ｌ>交涉[對於敎堂置産之愼重江西]  
　　贛省敎堂置買田地爲公産往往有盗買侵佔以及外人買山開礦情事前經勸業道會同洋務同憲核議應由地方官親詣查勘果無礦産並調核上首老紅契方可印給官契詳明通飭遵照在案兹聞樂平縣申報耶穌堂契買汪锡瑞堂基地爲公産洋務局憲以此案雖經該縣勘丈四至惟究竟是否山地有無礦産曾否調核上首老紅契及該耶穌堂係隸某國來文均未叙及昨已批飭查明據實禀復察核並照章造入敎堂季報表册送查矣 
［Ｌ>軍界[中南兩路防營紛紛更調湖南]  
　　湘省中路巡防第四隊前因防匪派赴常德駐紥德山現經湘撫楊中丞以省城兵力太單飭將該隊暫調回省所遺防地即飭十六隊酌派弁勇填紥聞南路巡防統領馬鎭軍以新寗縣防務緊要昨已電請省台飭調中路巡防隊填紥該縣當奉飭由兵備處酌派現駐寳慶府之陸軍一隊前往新寗(新寗係寳慶屬縣)駐紥以資防堵 
[會垣軍隊巡緝加嚴長沙]  
　　湘垣百三月亂事後曾由兵備處撥派兵勇數棚分駐城廂内外以資巡緝現因各處團防已經撤銷外問又紛紛謡傳有匪徒濳還省城於七月中起事之説故該軍隊每夜出巡俱各携有軍械較從前益復加嚴甚至通宵逹旦無稍停息以防意外而免疏虞 
[皖事預備秋季檢閲之忙碌安徽]  
　　皖省督練公所日前傳知各營不日即行秋季檢閲分學術兩科等因各營軍官奉文後刻均督飭兵弁預備一切于學術兩科尤爲認眞以免臨時失措云 
[札飭認眞邊界防務天津]  
　　直督因直奉交界撫寗臨榆寗遠等處時有鬍匪绑人搶物等事特嚴飭驻札該處淮練各軍值此田禾茂密之際務各不分畛域認眞出哨嚴防以靖地方 
［Ｌ>學務[敎育會提議二項要政嘉興]  
　　嘉善敎育分曾自本年五月間成立業經擬章禀奉學司核准批因爰於本月十五日特開第一次大會會員到者一百餘人下午一時振鈴入座宣布是日提議事件(甲)會員提出(張鍾敏等四人公函議將該會及勸學所辦事室遷併學宫西齋以)資聯絡衆賛成惟修葺費俟估量後再議(乙)勸學所交議(計城東校)請撥孟晋餘欵一件啓東校請撥城區茶捐一件麟溪校請撥回本區窑捐一件)三校皆持之有故言之有理會塲中持論正大者均主動撥惟城區茶捐向入縣校今縣校經費奇绌亦宜籌備議决茶捐一項認爲城欵補助啓東東城兩校孟晋田租爲縣欵該校係辦初等規定常年費洋六百元餘欵歸入縣校較爲正當行將議决詳情移交勸學所合禀學憲核准未批冋前槪由勸學所暫管其麟溪校事俟勸學所覆查再議是日提議各件細針密縷頗費斟酌致散會時已鐘鳴八下矣 
[稽查小學專員之職守江西]  
　　贛學王文宗以小學堂爲敎育始基蒙以養正關繋至爲重要查省垣各小學堂敎授管理合法者固亦有之而意存敷衍不見精神者亦居多數亟須派季專員稽查以期振作現已季派前江西補用知縣周應煕充任其事月薪三十兩到差之日起支由學務公所給領所有該稽查員職守訂定如左(一)主持小學管敎各員之研究會會所在學務公所每月一次由該員酌定日期(二)稽覈各小學管敎各員之勸情(三)稽查各小學講堂休憇室之合宜與否(四)紏正各敎員之敎授法(五)稽察各小學管理之合法與否(六)稽覈各小學之簿記 
[省視學調查之公布常州]  
　　武陽城鄉各校前由樊學司季派戴視學來常調查已畧誌本報兹悉學司得該員報告後現特嚴加核定札飭府縣督同勸學所分别奬勵申斥計應奬者爲常州府中學冠英育志爭存喬蔭鳴鳳復溪各兩等小學法古東郊潘墅鳴鳳第一同仁明志率哲經正各初等小學半園粹化爭存鳴鳳各女學滌氛蒙養院第一第二第三弟六各簡易識字學塾以上二十三校辦理均優應由府縣傳論嘉奬其府中學堂一校辦法尤善並由府撰給匾額一方以未優異聞長守 
 
 

Page 12

 
 
奉文後已撰給敎育英才四字照送該校矣其餘如北郊安西道南鶴溪各小學辦理均有不合應由武陽二縣傳諭申飭分别改良以期進步 
［Ｌ>實業[樟鎭繳解路股之踴躍江西]  
　　臨江府樟樹鎭認捐九南路股以朱長寗長慶賓興三典各認五百二十股爲最多數餘或百數十股至十股數股不等今年夏初新淦縣朱紳琨奉催臨江府屬路股議歸商會經理刻經盧總理鶴與坐辦各紳等均極熱心公益於本月初催令各股東繳齊不數日間已收齊龍洋六千一百餘元定期赴省繳解矣 
[肅寗蠶桑漸有發逹之望直]  
　　肅寗李大令於蠶桑一事頗爲注意已種小桑數千株兼立農桑試騐塲以爲提倡並聞將於明年就龍泉寺舊址籌欵修蓋合式屋宇聘請專員創設蠶桑講習所以資倡導 
[札委崖州三亞港商會總理廣州]  
　　粤督准農工商部咨云前准貴督咨據廣東勸業道陳望曾詳稱崖州三亞港地方遵章設立商務分會公舉江西補用縣丞何逹勳爲該會總理繕具章程並履歷一册咨請加札委用頒發圖記式様等因到部查閲所擬章程大致尙妥該員何逹勳旣經衆公舉堪勝總理應卽加札委用以專責成附去札文一件並圖記式様希即轉飭該總理遵照部章悉心經理可也當即發交勸業道轉給祗加矣 
［Ｌ>雜記[瑞制軍大開孟蘭會武昌]  
　　鄂省各署局每年七月半例辦孟蘭會召集僧道超度鬼魂本年經瑞制軍飭禁各署局皆遵照未辦已紀前報不料全省最高級行政之督署竟自行反汙於十四日在東轅門側搭建高大綵棚舗陳法壇凡紙紥長丈餘之鬼王觀音十殿閰羅府縣城隍活無常死有方牛頭馬面及隂曹種種之酷形慘狀莫不色色俱備攙設約長里許途爲之塞其法壇上係張道陵之徒二十餘名唸經誦咒燈火通宵觀者雖人山人海得巡警往來彈壓之力尙未滋事聞此舉本瑞督所深惡因内署中人迷信難除書役差弁又從而聳恿之以爲不如此署中必不吉利遂得規復舊制然各署局中人已嘖有煩言矣 
[梁星海忽患中風症武昌] 　 
　　開缺鄂臬梁性海廉訪近年時粤時楚往來無定其來鄂也每假織布局爲公舘一切日需之物均由門生劉洪烈左全孝輩醵資供給尙無憂貧之嘆梁惟日事編纂新書立意扶翼名敎日前忽在書齊内因書本跌地俯身拾取骤得中風之疾霎時半身不遂其門生故吏當爲延聘某日醫治療據云即可全愈並無大碍惟愈後兩年之内須絶葷茹素不能服食肉縻以免痰又復生不可施治蓋因梁最喜食肉每日能餐兩斤之多故其積痰甚多易染此症云 
[理下河一帶新榖登塲鎭汀]  
　　江北裡下河一帶新榖旣已登塲米遂來源日旺鎭郡招商碼頭到有米船約數十艘米市中刻已開盤每石减少一元有餘現高白米售價每石七元二三角次米六元左右糙米五元工角不等是亦窮民之幸也 
[滁六發蛟水疫癘侵尋江寗]  
　　江寗府屬之六合縣隔在江北與安徽滁用接壤刻因該州蛟水爲災蔓延六合境内其田地突遭淹没者不少缺城内水勢亦復日增漲現下水濕之區經此驕陽蒸灼致起大疫露宿風餐之災民鍸口尙勞籌畫何暇謀醫藥之資以是死於疫者又十之三四亦云慘矣 
[米販包辦平米之弊竇無锡]  
　　本月初丹陽紳董董蔭軒赴锡承領二批截漕平糶米三千石寓居啓泰客棧有洽大米行夥張守蘭聞董到锡前去鑽謀包領包打言定每石研去外皮作白米八斗六升交納該紳董不加細察畀以全權張遂自作威福任意婪索安泰昇豐泰裕等各米行被其故意挑剔且將領到好米暗中易以次米(次米每石祗值洋四元五六角)在三和機廠打白仗勢欺凌廠中人亦莫不恨之剌骨現在該紳董雖亦略有所聞然已無可如何矣 
[蘇垣竊案疊出蘇州]  
　　蘇城内外近來竊案疊出十七晚閶門外李繼宗巷孫姓家又被宵小穴墻而入竊去衣服及零星认物不少幸内宅門嚴閉未受大損然閶門一帶旣設崗警又有團防商民出種種捐欵而仍無安枕之時官紳辦事如此腐敗宜乎居民嘖有煩旨矣 
[諧文]  
[戲擬官塲研究所章程]  
客有經某省城將軍府前過者見有官局一所局面堂皇門首貼有紅條一紙文曰官場研究所因駐足以觀方以爲或出或入者必官場也乃久之而所謂官員者渺無覩焉又久之思索其所謂官塲研究所者終不得其意義其學堂耶倛衙署耶其自治研究所耶然明明爲官員研究所矣姑試從其字面上而解釋之因文生義代擬章程於左 
第一條本所開辦適在籌備憲政第三年　官員一方面日爲國民所監督今爲组織　立憲國官員起見反對國民立法的意思　特設本所以資研究 
毎一條本所經費由花賭贱部撥欵開辦其常年經費則由現任鏟地皮之各官員担任之 
第三條本所係研究做官之方法而設可以補法政學堂候補班之不逮其學科遵照欽定章程辦理 
第四條凡有左列之資格皆可入所研究(一)有嗜好者(二)身家不清白者(三)每充官場者(四)好打麻雀者(五)濫用非刑者(六)自稱爲奴隸官者(七)品行不端者(八)專鏟地皮者 
第五條凡研究官員内官自樞部以至司員爲止外官自督撫以至州縣爲止必逐層研究透闢乃足副官員研究之貫 
第六條本所不設寄宿舍各官員均可在外招潘隨便運動本所不加干涉 
第七條本所研究官員係特别之規定與地方自治研究所性員不同各官員須認定宗旨母得自外生成 
第十八條以上各條不過舉其大略其除詳細章程再行續訂 
[瀛談]  
[羅馬訪古録三]  
近入有測繪古宫址圖者。按故址。繪遣物。雖未必盡肖。亦非金出架空。則當年閎。麗較之土階茅茨之轉。洵有間耳　目埃及。文明流入希臘遂大發其精華。以爲維馬文。物之鼻。 
祖而現代歐洲文物。又皆取範羅馬。凡繪畵。彫刻築造。房屋之術。無一有脱其窠臼者。往往令人歎今不古若。此何以異周之煥乎文。章非後世所能仩及乎嗟夫文物之盛如是乃其極奇技。淫巧之致鬭侈靡繊弱之觀終破於向所醜詆之蠻族。然則現代師承糶馬之文物。又焉保不流於侈靡纖弱。再踵羅馬之覆轍乎。由此言之。余又焉知所謂文明者或不文明。野蠻者或不野蠻。野花不知人之感慨。自開自。落於頽壁殘礎間。而杜鵑哀啼兩三聲。焉知非古帝魂所化耶。登后西望。遥見法王宫。丘下有窟傳言古昔有狼養二子。此爲羅馬之祖云。 
加拉王澡堂復觀加拉王古澡堂夫加拉者未詳與塞伯留斯是否父子乃當時已。有澡堂之制。蓋羅馬地屬歐南苦暑熱。沐浴取凉。自其理也。至今市中設噴水。池者不遑枚舉古澡堂址亦多。而此堂規模甚大水分冷温。堂别男女。爲制甚偕。今則頽壁僅存。美石散。地足動人追念耳。 
 
 

Page 13

 
 
[上海仁發綢緞皮貨莊改創劃一遷移廣告]  
　　本莊開設城内三牌坊三十餘年近因原址房屋舊窄今特遷移新北門内舊敎塲定造坐西朝東洋檯門面選置各省名機定織上等各貨金銀庫緞摹本局緞線春羅紡花素湖縐徐綾沈濮雲紗莨綢本主人不惜巨資親赴亦陜採辦粗細此貨定價不二包退回換　紳商光顧自當亷價奉酬今擇七月十七日先行交易一俟各路皮貨到齊擇吉開張再當佈告 
[敬贈急救萬應時痧葯]  
　　自六月初一日起按日奉贈每人一瓶遠埠諸公或願存心濟世而欲向批購施送者本藥房莫不樂於贊成特减半價以酬惠意每瓶洋五分每百瓶洋二元二角 
　　上海四馬路老巡捕房對門五洲大藥房謹白 
[寗波明德堂本記聲明]  
　　寗波藥行街明德堂泰記藥舗因前東乏人經理情愿將該店招牌聖堂生財貨脚及應收帳目一切物件挽中盤與明德堂本記開張維前東泰記自庚戌六月底止所欠上行各欵均歸泰記自理與本記無涉恐未週知特此佈告兹者本號是七月爲始重新整頓採選道地飲片研究丸散膏丹誠煎虎鹿龜驢諸膠依方法製益增精美内莊批發定價劃一本主人心存濟世不圖漁利倘蒙　惠顧特别平價以廣招徠　本主人白 
[ＬＯＢＯＮＮＲＯＥＩＮ每瓶價洋二元四角]  
　　此汁功用甚大實爲補身袪病之美劑風行天下有口皆碑服者有病治病無病補體茲舉所瞭然　哮喘氣急症　脚氣腫痛症　風濕癱瘓症　楊梅各症　兒童先天梅毒各症肺經諸病傷傳染各症患愈後復原 
[補益竒品發力嬰兒粉]  
每聽價洋一元三角 
　　此爲男女老幼以及病者純美之食物補益筋骨煥發精神却病延年全球無上特品 
[薄荷香酒精　每瓶價洋一元]  
　　順氣却痧香酒精此已聞四海者有七十年之久係保身品專治各種痧症效騐神速其於夏令傳染時疫霍亂吐瀉危急重症此能立刻轉危就安此外傷食氣悶感冒風寒神志困乏之時有安胃除熱醒神之妙尙多用處俱詳仿單 
[藍精療淋丸]  
　　每瓶價洋一元八角 
　　凡於各般淋疾糽白濁等症毌論症勞輕重何如或至尿變出血及沙石痛苦危劇此能立地奏效異常神速早已名滿天下者幸各注意 
本埠中法中西中英五洲南洋美華大英同濟科發普濟等各大藥房俱有經售再倘於内地無從購買請向本公司函求當速即寄呈不悞 
上海英界龍東公司四川路四拾四號總經理並於内地外埠大藥房俱有經售 
[蘇藩臬憲公正亷明之禀批]  
　　洞庭東山席揆一控地棍吳雪齋卽吳錫齋騙呑單據勾引台灣滑頭外人柯璈卿嚇詐錢財一案奉　臬憲批示據呈吳雪齋誘騙年輕孀婦圖呑單據因彼控追又勾出外人希圖抵制實屬形同無賴旣經該廳飭提到案何以不即究追反予保釋請看吳雪齋神通殊不可解仰蘇州府即移太湖廳立提吳雪齋並追起席陸氏到案傳集原議人証秉公訊斷詳復察奪詞黏並發仍繳又奉　藩憲批示此項方單簿據旣經紳董親族勸理立有合同聲明悮入匪人之手容後檢還其爲寄存他姓可知迨控奉批飭吊騐席陸氏旣已不歸吳雪齋亦復他出情虚避匿亦可想見此事總湏提到吳雪齋方有着落仰太湖廳即速比差勒提吳雪齋到案一面酌傳人証集訊明確斷結詳報勿延切切原呈並抄黏并發仍繳 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｈ>第二張第二版 
［Ｌ>法部奏遵議東督奏奉省獄政變通舉辦[摺]  
奏爲遵旨議奏事宣統二年正月十八日内閣抄出東三省總省等奏籌奉天全省獄政變通舉辦一摺奉硃批該衙門議奏钦此欽遵旋經該督等抄録原奏並圖表各一分咨遂到部查閲原奏内稱宣統元年九月准法部咨奏准各省建築模範監獄統限宣統三年以前一律告竣府廳州縣舊有監獄以各省新築監獄爲模範於單開推黄審判廳年限期内一併改築繪圖貼説預算報部等因按奉模範監獄早經奏報報成立其餘各屬財政奇窘並舊獄而無安望更築新獄通盤籌畫非變通辦理不可謹就現擬辦法五事奏咨立案等語臣等竊維富今監獄改良爲輔助憲政由基疊經臣部奏准通行本力求全國之晝之惟奉天爲新設省分百事草創與舊日各行省情形不同其財政之困難尤倍他省該督等請變通舉辦係爲惟行獄政維持司法起見自應亟予照准其中尙有名實未合配置未詳者亦應改正俾得早日籌設敢分别爲我皇上陳之原奏規定監獄地域一條據稱奉省州縣多無監獄近年議辦罪犯習藝所以代之然設所易設獄難擬就府廳城治先築監獄原有習藝所併入管理計應設獄九處日興京曰錦州曰新民曰營口曰鳳凰曰昌圖曰侮龍曰洮南曰長白等語查奉省府廳州縣四十有餘幅𢄙頗廣今該督等將附省等處人犯就近寄禁省監其餘擇緊要府廳分設九獄收管近隣曁所屬重罪人犯謂交通易則解送亦便洵屬急其所先至罪犯習藝所係光緒二十九年臣部覆准升任山西巡撫臣趙爾巽通行各省城及該管巡道各設一所嗣又奏准及於一府一州一縣彼時因獄制尙未改良故力從推廣之議現旣普建新獄則習藝所自應截併均應准如所奏辦理又原奏擴充看守所範圍一條内稱重罪人犯旣總滙於省府廳治其未决犯及輕罪人等宜仿法部奏定各審判廳内設看守所之制而變通之於各州縣各設看守所一收管本境民刑事未决犯凡刑期在一年以内曁警局違警人犯皆人之建築從儉習藝隨意該所不必審判廳凡舊有獄署封房習藝所看守所待質所等均可改設嗣後各廳成立即母庸附設看守所並通行奉天高等以下各廳悉將看守所裁撤等語查臣部奏定官制高等初級本無設所明文惟地方審判廳附設看守所其性質專收未决人犯至刑期一年以内即是已决犯以州縣輕罪人犯概送储廳固非九獄所能容若竟仿設看守所爲并收已决罪犯及違警人犯之地令隨意習藝不特部章窒碍且於司法行政分劃難清臣等再四代籌該省不克普築州縣監獄者因原定以省城新監爲模範窘於財力而變計也第舍監獄而仿設看守所旣議擴充亦需經費與其需費而名實不符不如改名而權宜兼顧擬暫就該督等議擴之州縣看守所令易其名曰分監冠以州名縣名爲識别蓋旣名分監則建築不必如模範崇閎而容納仍不失監獄性質監内房屋宜分兩部一刑事已决監一刑事未决監蓋已决與未决性質本不相同待遇亦自有别故宜嚴爲分隔以免混合其改築方法於衞生管理兩項尤宜格外考求仍令先將建設分配圖式報部查核再審判廳旣無看守所而被告人應留置者均在分監若相離過遠則往來提送必多不便應令就近籌設以期便利其提送時風雨寒署之苦饑鋨疎脱之虞並道上如何遮蔽養其廉恥均應層層熱籌體恤至鄉鎭初級距城較遠應否自設看守所臨時體察情形酌量辦理又原奏規定客獄官吏一條内稱奉省模範監獄於上年奏設正管獄官聲明副官緩設現省城罪犯習藝所分禁犯數逾五百人將來各府廳監獄容囚至三百人各州縣看守所拘留亦在百人以上擬援模範監獄設官成案添設省監副管獄官一員駐習藝所經理秩從六品各府廳監獄官管獄官各一秩正七品各州縣看守所所官各一秩正八品俟各監獄各所成立將舊日管獄等官奏裁即以其廉俸津貼移至新缺等語相臣部光緒三十二年七月議覆改良監獄摺内内開省城監獄寘正典獄官秩從五副官秩從六又次年六月奏定京師地方廳職官表内開看守所長從六品奏補是管獄官秩均以從五從六類推今該督等聲明成案請添省監副獄官秩從六與原章相符所請府廳監獄管獄官正七品之處應改爲從七品仍均准作爲奏補惟州縣看守所旣議改分監即不得名管理者爲所官應從實改爲副管獄官各受符廳管獄官之監督秩從八品仍准作爲咨補餘均應悉如所奏辦理至原奏第四條籌畫經費一節所稱全省監獄歲需十餘萬金自係實在情形或就地籌欵或飭司該計全在該督等公忠體國力任其難原奏第五條造就獄官一節所稱獄政需材擬就法政學堂添科敎授職員並敎練看守尤係改良根本亦在該督等督率認眞實事求是旣據聲稱隨時另案奏明應俟具奏到日再行核辦再吉黑兩省亦係東三省總督管轄應由該督分飭照辦以歸一律所有遵議東三省變通奉省獄政緣由理合恭摺具陳是否有當伏乞皇上聖鑒訓示謹奏宣統二年六月二十九日奉旨依議钦此 
［Ｌ>本埠新聞[海軍大臣蒞滬三誌]  
　　前晚七點餘鐘海軍大臣洵貝勒薩軍門同乘馬車由行轅起節前導有閘北巡警總局撥派之騎巡隊沿途護衛駕至滬率趙氏花園請各隨員讌飲畢即回行轅昨晨上海縣田在令公共公廨讞員寳大令法公廨讞員聶司馬提右營參將周子安參戎江南提台劉華軒軍門等均先後到轅禀見午後四時洵邸在滬北作務局接見駐滬各國領事旋往徐園赴飲 
[王紳果爲此無睛無理之事乎]  
　　邑紳浙江交涉便王豐鎬前日遣家丁趙某送信到縣並由趙某禀稱家主之妾徐氏挾資潛逃日在外公發傳單造謡誣衊應請提究田大令准卽飭由捕頭查明除氏在南市泉漳會舘附近賃屋行醫該捕即托詞請醫入内將徐氏拘解到縣讯據訴稱婦人現年四十四歳父親徐晋良在日曾聘王省三到家敎讀婦人時年十七歳被王勾引姦汚迨父枚後被王先後騙借去珍珠四十七粒内有一粒重一錢一分數釐價值頗钜其餘重六七分不等並被借去銀數千兩王得此珍珠銀兩遂報捐通判出洋遊學回國後竟置婦人於不 
 
 

Page 19

 
 
 [Ｈ>第二張第三版 
顧迭向理論一昧威嚇雖經周紳等出爲調停尙未就緒今反來案禀控不得不將實情一一聲訴求恩明斷田大令諭飭靜候核辦傳單附録於下王豐鎬者係上海人家素寒薄内頋頗憂光緒十年曾於滬南設塾敎讀以圖生活計忽欲施其技俩誘拐女學生悟良先以强姦繼又誘拐騙女士金銀合算甚鉅迨壬寅年纳監鄉試幸中高魁因會試未選改變方針捐一通判入京都同文舘肄業斯時薛钦使放洋彼多方運勳身入隨員比即加捐道銜後充東洋横濱總領事因劣迹昭著缷差歸國又在京都極力運動分發浙省以道員補用隸杭旣謀警察總辦現爲洋務局總辦故改爲交涉司以上種種用費統計不下十萬金方臻此監司大員地位究此钜金均騙女士而來理廳報答女士斯不外乎世界之公理詎料計不及此竟目視女士囊中如洗遂棄之如遺此種行爲殆非人類况前與女士密交以來生男育女均已成人今忽然斷絶愛情度外置之是誠何心哉聞女士屢次到杭請其補助未曾受賜一錢忘恩負義於斯可見女士無策可籌仍同滬江日用毫無啼哭不休欲偕所生之女圓自殉之計幸遇隣人勸止未曾斃命刻下已成瘋疾情殊可憫推其致此之由非王豐镐之先騙後棄不得到此苦境也由是以觀杭州之交涉司一變而爲衣冠之禽獸如浙撫聞之若不照例奏參律法何存爲此將穢史除禀請各部憲曁大吏嚴參懲辦以儆効尤而肅官箴外理應刊發傳單以爲同胞告 
按王紳先損道員後中舉人傳單謂其中舉後始捐通判已非事實此中必有訟棍播弄是非槪可想見 
[膏捐無可延宕]  
　　本縣田大令批萬順祥等各烟膏店禀云膏捐 
遵奉憲飭理應按月呈繳本邑經收膏捐書差未能認眞催收致有新舊套搭積欠膏捐情事現奉藩憲通飭以統一財政將膏捐等欵一律收解藩庫所有以前積欠統限七月以前清解憲札嚴切萬難遲延現在期限已逾所有本邑積欠膏捐已飭令經承嚴催收繳該膏店等速將四五六等月膏捐錢如數清繳如再藉詞延宕定行按户提追封閉此係奉憲嚴催之件本縣斷不能爲人代過也凛之切切 
[淫婦圖害本夫]  
　　周仁寳在開封路三號門牌開設牌作其妻周池氏不安於室與作夥杭根泉有染前晚正在續歡適周回家撞見詎氏即持刀將周咽喉戮傷周大聲呼救由捕聞知入内當將奸夫淫婦一併拘入捕房分别管押周送醫院醫治昨由捕將房男女併解公供公堂請究經德襄讞會同美韋副領事略詰數言以氏身上血痕鮮明奸謀屬實因原告傷重未到判杭與氏押候再訊 
[香港訊結拐案消息]  
　　輪船買辦李裕妙因被拐案牽涉邀請律師在香港香承府迭次質訊現已了結聞滬道蔡觀察派往調查被拐小孩之委員安德仁明府偵探長程品山昨已發信到申畧稱案已訊結奉公堂諭令被告李裕妙如若不服可在十五天内上控否則將李帶回滬上訊辦 
[俄人案牽涉華人]  
　　駐滬俄國領事函致滬道略謂兹有海馬威治西比利克兩俄人在俄署涉訟所有案中要証兩華人一名許兆民在虹口百老淮路一千零九十七號門牌開設愼記銅鐵店一名陳順興住居法租界洋涇浜六十二號門牌請爲分札英法兩公廨分别傳訊等語蔡觀察准即飭由公共公廨於昨日飭差恊探將許兆民傳至公堂留候派人於今晨九時送往俄領事署候質 
[關員請辦報關行主]  
　　報關行主胡锡仇前在法公廨控陳德樵 
私向行夥借去洋關報關單赴關報税以貴貨朦報賤貨恐被洋關查出致干拖累等情經廨員提訊以陳所借之單旣向行夥商借且曾酧謝洋五元該行夥亦不能辭咎斥不准理兹爲關員所知以此事實是胡锡仇自行作弊不應將陳誣控因卽函請公堂提胡訊究聶司馬接函後准即傳胡到案押候移請關員查明詳情再核 
城内 
[寄禁監犯]  
　　上海縣署内外監獄奉諭改良已於本月初二日興工日來正在拆缷所有在禁各犯昨奉田大令提出飭將張杏寳徐富生戴老六王阿春陸開錦劉雲貴王慶裕劉二新張式劉標等二十名送往松江寄禁華亭婁縣兩縣監獄收禁 
[抑何嚴厲]  
　　陳阿寳昨至虹橋南首原大恆烟紙店兑洋店主察係銅洋扭送一路巡局經德正巡官審訊陳供小的不知此洋係是銅質求宥而巡官不加體恤判陳責二百板枷號一天發犯事處示衆再行斥釋 
[絀夫受欺]  
　　沈金全將婦人鮑陳氏扭至一路巡局禀稱小的係吳江縣人年二十八歳曾娶陳氏爲妻陳氏現年二十六歳於十七歳時逃逸不知避匿何處今已九年今年五月間始由胞姊在上海遇見攔住同至吳江交於小的近日陳氏謊稱上海尙有衣服首飾等物寄在小姊妹處小的信以爲眞陪氏到申寄居堂兄家内詎於本月初十日有老嫗鮑陳氏將陳氏領去藏匿同論不認扭請究追訊之鮑陳氏供不承認　官以事無証據諭飭托人找尋 
[道批四則]  
　　陸友橋禀批仰上海縣遵照前批迅予秉公斷結母再拖延切切抄黏並發周正烈禀批着候上海縣核案飭遵母得多瀆協和等禀批案旣由局一再訊諭如果馮桂　確係有欵可還挺押不繳情殊可惡仰工程局裁判官核案嚴切比追勿任挺延切切黏帳抄發方達材禀批此案旣經控局飭保禀覆究竟實情如何仰四路一區巡官查案具復以憑察奪黏據報紙附發仍繳 
[一路巡局批詞]  
　　監生嚴楝林禀批據禀趙錦堃延欠貨欵不還請追等情是否屬實候即傳案訊明察奪民人朱松庭禀批據禀爾媳戴氏前因逃往租界與人姘識扭案發堂現爾子仲亥情頒休絶准候函知普育堂董照章擇配可也切結存 
南市 
[期票紏葛]  
　　滬道蔡觀察接駐滬德總領事函稱德商瑞生洋行控南市裕源裕泰兩米行所出本票銀三千餘兩至期不付請飭縣嚴追等因觀察准即札飭上海縣田大令於昨日派差持票至總工程局禀請協傳該兩行執事到縣候訊局中准即派探往傳 
[醀婦捲逃]  
　　製造局機匠陸晉陞昨至工程局控稱上月間憑浦東人朱桂祥季老太爲媒娶八仙橋馮朱氏之寡媳周氏爲室付去身價洋六十元及衣飾等物不料本月初一日過門後忽於十一日捲物私逃求究局中准即提朱研訊供由季老太説合當時該氏之夫兄夫弟亦均在塲主婚自願再醮刻因周氏母屬欲索禮洋四十元是以暫避判留候補提季老太馮朱氏到案質訊核斷 
[事不干已]  
　　永利包車公司歇夥姚國楨控順興車作太顧鳴岐承造木輪包車五十輛橡皮包車一輛先後付過價洋六百元現祇交到橡皮車一輛其餘逾期不交昨由西 
 
 

Page 20

 
 
 [Ｈ>第二張 
區移解工程局審訊頋供姚已辭歇另由該公司經理人傳姓改造橡皮包車卅輛收過價洋四百元言明與姚無干現在傳赴杭未返求鑒判顧交保候邀傳來案復讯姚斥退 
[家庭變故]  
　　江北木工蕭廣興之妻楊氏與沙船夥林二私識同居油車碼頭前晚因與伊共口角氏與林突持搗衣木棍撃傷蕭之頭額一時衆鄰不服扭控南區移解工程局訊究氏供年三十八歳因丈夫不顧家用所致裁判員以男女均屬無恥判各戒責三百下林押改過局一年氏押善堂一年蕭傷自醫 
閙北 
[扣留提單]  
　　張雲汀扭案和黽運公司章桂山至四路一區控稱前由無錫安和公司吳世榮經運白米三百四十餘包來滬後無端被章將提單扣留請爲究辦昨經黄正巡官審訊章供因吳欠該於司往來洋八百餘元故將提單扣留判章先將提單交出給張具領與吳往來另案控追 
[折還了案]  
　　除阿玉控陳源茂錠灰作欠炭洋二十三元有零圖賴不還曾由宋雲興保出屢傳不到昨經黄正巡官飭提到案訊明判陳還洋二十二元給徐具領了案 
[抑何放浪]  
　　四路三區前日解形迹可疑之婦人趙張氏至一區經黄巡官提訊氏供崑山人住大西門謝江橋丈夫趙小金耕種度日此次被李根興誘拐來滬判氏暫發棲流所留養詎該氏在所又欲圖逃昨由所董將氏送回一區押候再核 
[未便斷結]  
　　伶人李福海家被傭婦薛陳氏竊取金飾現洋約值二百餘元一案昨經四路分局黄正巡官追到原贓覆訊一過因原被均住法界判氏還押候函致法廨派探移提歸案訊辦 
英租界 
[驟難訊斷]  
　　李天佑控被汽車夫徐阿文撞倒跌傷一案昨經公堂復訊中西官以原告未到判徐仍交保候下禮拜二訊核 
[悍婦宜懲]  
　　陳金福控王揚氏行兇等情昨由包探將氏解至公堂訊明該氏屢次肇事判押女所一月期滿逐出租界 
[人証未齊]  
　　美敎士代表袁锡三控王炳欽將地出賣延不遷坟一案昨經公堂將王傳案判候傳集人証眞訊 
[聚賭罰洋]  
　　住居虹口南潯路之張盈梅及狄思威路之楊阿才均因在家聚賭昨由包探傳至公廨訊實判各罰洋二十元充公 
[牽涉拐案]  
　　馮魚氏因李二等控告被拐女孩一案牽涉昨由包探將氏及住居該氏家内之湯二寳湯桂珍兩女孩一併解送公堂請究判一併押候英領堂期解訊 
[不應行兇]  
　　徐阿寳控江北人郭香租車不付租洋並將車子棄於浜内向索車租反被毆打等情昨由包探將郭拘解公堂訊實中西官以郭不應行兇判押一天示儆 
[追還塾欵]  
　　史炳勳控何承福不還代墊銀兩一案前晚由廨訊明判何交一千八百兩人銀並保限十天清理 
[抵單不贖]  
　　袁吉人控宋春淵抵單不贖前晚由廨提訊原告偕見証顧雲卿投案求追宋稱此項田單係胞兄宋金淵所抵判宋交二百六十元人洋並保限三天取贖 
[母庸涉訟]  
　　成衣匠劉和尙控俞秀姐担保林香閣衣料洋七十餘元不理一案前晚由廨提訊判俞交保諭飭兩造同至林香閣處索取母庸興訟 
[夫婦離異]  
　　陳仁金前被髮妻毛氏將水銀灌入飯内圖害經陳查悉控奉公堂判氏發押棲流所三月期滿准陳領回在案昨日届期由所將氏送至公堂請奪陳投案供稱該氏心懐叵測日後恐爲所書自愿離異中西官准飭具結存查氏交其母毛黄氏領回另配 
[女子被拐]  
　　杭州女子陳仁金即張金仁在路徘徊由捕查見送至公廨請訊據供家住杭城後朝門陸馬營地方父名張福榮在家耕種園地女子被人拐帶來滬圖賣潜逃至馬路上由捕送案判女留候移傳其父到廨具領 
美租界 
[乘車跌翬]  
　　甬人某襲子昨附電車至西華得路車未停機一躍而下某即倒地不省人事後由巡捕軍送捕房轉送醫院求治未知能挽救否 
[病馬駕車]  
　　馬夫趙阿大昨將病馬駕車行經西華德路被二百九十八號印捕將人馬并送捕房捕頭飭送馬醫生處驗明再核 
[拐案無憑]  
　　孟掌掌昨扭沈金生至美捕房報稱二年前被沈金生將妻陳氏拐匿請究捕頭以事無証據斥釋不理 
法租界 
[懲治流氓]  
　　流氓王祥林前向林世生拆梢行兇毆傷頭頸報經捕房飭送醫院療治業已治愈將王解廨請訊林供被王紏黨拆梢因無以應遂將鞋底五雙質洋一元給付詎尚不滿慾致被打傷求察判王枷號一月期滿再押一月 
[小販行兇]  
　　水菓小販李毛大前向應阿瑞紏合一會會洋到期不付李即向之尋釁將應撃傷報由捕房送廨請辦李供因向索水菓錢四百六十文互相口角聶司馬以應傷痕屬實未便寛宥判李押捕房七天 
[通同作弊]  
　　純章絲廠管機頭目朱阿毛與工匠王福卿通同作弊盜竊廠内綢疋緞料不知凡幾詎前日又乘廠主王德興外出串竊綢紏兩疋匿於床下當爲同事工人馬長甫王仁希姜金榮等知悉俟廠主回申報知旋悉贓物已質在湖州典當故將朱王送捕解　請訊朱等均狡供圖賴判一併押候原告往湖州查明贓証再訊 
[能否管束]  
　　周吉甫之妻阮氏前與周寳生通姦私逃併將所生之女孩寄在姦夫之姊潘周氏處由周控經公堂一併提案判周氏押四月阮氏押二月滿期給夫具領在案兹阮氏押期已滿前日　案請示判交周具領管束 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [Ｈ>第二張後幅第二版 
［Ｌ>專件[署晋提學使翁斌孫詳覆遵札懲處留日學生禀續]  
　　查該學生張之仲等上年請假回國現張之仲充法政學堂敎員榮福桐充督練公所編輯員谷思愼雖不在省確係回籍該學生等旣久未冋東銷假自應照章開除學額其在東請假時借領日幣四百二十九元應否准其抵作回國川資或分别飭繳應由司查照向章酌擬詳辦至王用賓上年私行回國並未請假其官費摺據亦未呈繳旋經監督處查明扣留十一月間王用賓又託人冒領摺據經王蔭藩作保憑摺領出東十一月至本年四月共六個月學費日幣一百九十八元一節查王用賓於上年十月在學務公所充當科員年底斥退旋就晋陽公報主筆本年三月尙在省兼充報舘總理由本省士紳及股東開會勒令斥退是王用賓自去冬至今迄未到東可知該生前次離東旣朱請假回國復冒充各差又托人在東冒領摺據學費實□□□□而王蔭藩輙敢迭次作保扶同徇隠並據函稱王用賓實係到東並謂山西尙有咨文未到等語種種揑飾希圖假冒領欵尤屬荒誕絶倫除王用賓學額業經開除仍咨明日本出使大臣傳知監督處不准該生在東京逗遛生事併將王蔭藩學額一併開除外應由該司將王用賓冒領前項學費並從前學費飭由原籍地方官傳知該家屬照數追繳以重公欵王用賓本年在省變亂是非破壞禁烟大局經諮議局呈控飭據太原府查復業經另檄行知在案兹准前因該生王用賓應如何懲處之處即由司擬議詳請核辦合亟札飭札到該司即便遵照辦理具報母違切切此札等因蒙此查遊學生監督處規則第七條第三項内開凡因事開除或半途輟學者均發給川資五十元官立學校以外畢業者每名發給川資百元各等語該生榮福桐谷思愼二名均未畢業自應附因事開除之例准各以五十元抵作回國川資其餘欠欵應由本署司分别移行督練公所札行寗武府飭令缴還張之仲自去年九月充法政學堂敎員兼自治籌辦處科長已由司移行該處總辦察看該員有無畢業文憑再按照監督處規則除將應發川資抵銷借欵外其餘欠欵亦即由該處飭令迅速繳還以重公欵廩生王用賓自去年九月由汪前司派充總務科員年底辭退即充晋陽公報主筆此數月中並未赴東王蔭藩函稱王用賓曾充學務公所總務科長曁確係本人來使署請假各節顯係有意矇蔽希圖冒領欵項該生旣爲王用賓作保共憑摺領出去年十一月至本年四月六個月學費計日幣一百九十八元擬請憲台再行咨明出使日本大臣就近飭令該生王蔭藩如數繳還以爲冒領公欵者戒王用賓旣經輟學回國當時即應將官費摺據繳回不應在外抵押以致王蔭藩作保冒領學費且難保無串通分用情事况現在被諮議局呈控有案自應先行革去廩生以示懲儆其諮議局及晋陽報舘股東所控各情另行照例辦理至從前留東學費計自光緒三十年七月起宣統元年十月止共領過司庫平銀二千九十一兩二錢係結案後再由司札飭蒲州府轉飭猗氏縣傳屬追繳所有遵札擬議緣由理合詳請憲台俯賜核奪施行（完） 
［Ｌ>小説［Ｌ>奇情小説鸚鵡禪（一）[英花白氏原著穉雲譯意]  
[第一章石媒]  
　　大地倉茫風雲鬱積一少年蹀𨇾室中。如太空飛鳥。初入樊籠有抑而不。舒之狀。室故狹小。其形如斗中。央布大儿一。作橢圓形。四隅有小。儿若干或長或方。約佔地凡四分之二。几上或供花瓶。或置茶箱。皆古物兩壁油畫數幅。半新不舊。睡榻之旁。坐之癯者。目灼灼有光。濃眉長髯。年四十許。裒然爲紳士裝。佩金時計。凝眸視。軍用地圖。 
　　少年曰嗟乎柯利機乎人需金錢如魚需水一日無金錢則家庭嗤之鄉里笑之。即所須之物。亦不能如願以償。以吾鬚眉七尺。少負豪士之名。安能長此寂寂以終其身耶。柯利機掉頭不顧曰無多言。多言。無益吾將謀自立之策。少年爲基拉爾斐德蘭惹美司之第七子也曾入陸軍學校受軍事敎育時從南非洲歸不得志於其父柯利機佐其父治事亦適遭屏斥故二人爲患難之交促膝談心意甚歡。也 
　　顧人當貧困無聊之。時其心旣有所大苦。則挺而走險。馴至蕩檢逾閑而。不可收拾者。葢比比皆是。所以歳寒知松柏。疾風知勁艸憂患之來。見程度焉。若斐德蘭與柯利機於時所處之境同。所志之事同。而一智一愚。一弱一强一巽柔而寡斷。一譎詐而多謀。在柯利機。方藉此以愚斐德蘭。而斐固懵焉不知。猶復英才自許。欲驟致非分之福。譬諸怒獅狂吼。初不虞。挾彈者之伺其後。將洞腹刳胸。寢處而肉食之也。旋復言曰吾資用已竭。而彼猶漠然視之。不平之事。有如此耶。今而後耳目所及苟有可乘之機將盡力圖之不復顧其他願有以敎我 
　　於是柯利機太息言曰僕嘗爲君言於汝父而反得罪屏斥爾時僕亟欲告君俾早爲之所今已爲熟籌之矣斐德蘭曰諾。謹謝君然爲之奈何曰子亟宜以加倍之精神。自計其前途。老人病瘋淹纒。尙可數載。時乎時乎。幸勿失也。 
　　斐德蘭俯首凝思曰君之所指殆在佛蘭登遺産之經營然竊惡其冒險以是亦躊躇不决耳曰佛蘭登遺産甚富且産煤其地可四百英畝今專屬密司得來得加之掌握彼母女爲孤兒寡婦。是奇貨可居也。娓娓而談 
 
 

Page 27

 
 
相視莫逆。其情意如水乳交融。時適柯利機夫人衣元色缎服。翩然而至。聞之。忽儳曰。得來得加氏擁有巨貲。對於此事。輾轉而不能。决者。已及一。載。君庸知其終將以此遺産出售。耶柯利機惡其破已之説此以即順其詞而解之曰。此無他。葢無不人爲之經紀耳。 
［Ｌ>國外新聞［Ｌ>英國軍艦遇險　　十八日東京電云英國巡洋艦比特弗特昨晨在薩買郎島近旁(在韓國南部濟洲島西南)觸礁日本軍艦淀號今晨已由濟物浦前往援救英國戰艦米洛托號芒茅斯號亦開抵遇災之地同日倫敦電云巡洋艦比特弗特隨同英國艦隊由海參威開往長崎在濟州島擱淺日本軍艦已驶往救助海内天氣不隹風浪甚惡同日神户電云聞英國巡洋艦在濟州島擱淺受傷頗甚溺斃水手數人按此事已略見昨報專電 
[希臘修訂憲法]  
　　十八日倫敦電云據雅典電稱希臘國會擬修訂憲法現正在選舉議員自始至今諸事調度頗爲安靜 
[德國新宫開幕]  
　　十八日倫敦電云德皇近率同皇族首相及内閣各大臣舉行博山皇宫開幕禮當時皇謂願此新城爲培植德國文化風俗之地云 
[斐民反對德國治制]  
　　十八日倫敦電云斯丹逹報柏靈訪事電稱近據哈丹君及彼得士博士宣稱斐洲逹買拉倫之民對於德國管豁之律頗有愠意咸思棄德國之旗而入英屬南斐聯邦云 
[德報吊慰日本水災]  
　　十八日倫敦電云據柏靈電稱德國官報論日本水災谓日本必能以其沉靜剛毅之力收拾慘禍該報並吊慰日政府遭此重災 
[俄國大疫近聞]  
　　十八日倫敦電云前星期内俄國患疫者共有七千人死者三千人 
[美國黑人之前途]  
　　十八日倫敦電云據鈕約電稱羅斯佛君近在黑種國民事務會演説黑人陞進階級之機會並言該種之希望唯在自助而已克林頓敎長華盛頓博士(美國黑種之領袖)乃面許羅君無論何事凡能增進公民生活者羅君如有所見黑種之一部分無不堅志襄助云 
[近東小國之自振　]  
　　十七日柏靈電云芒脱里格洛定期本月二十八號宣布改爲王國(以上譯字林報) 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
