# 1913 - 231 - 4914549

 

Page 1

 
 
[論中國西通大鐵道之重要附譯地訥氏說略（十）（一）（游歐客）]  
　　二森林 
　　森林一項爲雲南緬甸出産之大宗雲南省所産者以松及落葉松最多次則櫟樹胡桃粟柏而樺槐則甚少就中松樹專爲建築櫟樹爲製傢具柏爲柩材而緬甸所産之堅質木料如迭克賓加脫安格等類均爲中國常用供建築及柩材而雲南之松木亦爲緬人所喜蓋以其質輕而且堅以之爲運貨之箱及運船之桅非他種温帶産之木料所可比也惟緬甸之木料價値便宜出産豐富英政府復定林業章程以保護而奬勵之俾其每年出産均等大可行銷中國以奪雲南天産之利實則雲南森林决不讓於緬甸特以路徑所趨均避林叢而就孔道旅行所過幾疑林木稀少倘於深山窮谷之中少加考察則森林所占之地面殊令人驚異也慬以此次調查所得　森林　面積已逹四五萬　每　合一千平方啟羅邁當但就地面觀之此項數目無從窺見使能身歷其境則見本線所經之地及其能受本綫所經之處其影響之地林産面積定可逹至五十萬　其中有一大部分於鐵路初開之時即有出産品可供轉運其數每年至少當不下三萬噸也總　觀念計本綫所經之地面積約有二十一萬六千二百二十平方啟羅邁當且間人口爲五百四十萬附近路線各地人口尤爲繁盛此二十一萬六千二百二十平方啟羅邁當者約占全省面積之半其地可分三類試　列表如下 
 
 

Page 2

 
 
　　農業地三萬九千八百零四平方啓羅邁當 
　　林業地五萬零十六平方啓羅邁當 
　　非耕地（如敉場城郭湖沼等）十二萬六千四百平方啓羅邁當 
　　共計二十一萬六千二百二十平方啟羅邁當 
　　依上各地面積其每年出産地之數可再列表如下 
　　米田八十九邁八千零四十八　 
　　山田七萬一千三百九十六　 
　　共計九十六萬九千四百四十四　 
　　以目前情形論此各地之産額僅足供民食及獸類之材料其出口之數目不甚可觀然每年産額已逹三百十二萬四千七百五十九噸鐵路交通已逹三百十二萬四千七百五十九噸鐵路交通民智大開農事改良需用增加而出口之數目亦必因而大漲兹預計其産額列表如下 
　　米四十四萬七千一百五十七噸 
　　麥三十五萬七千七百二十五噸 
　　豆三十五萬七千七百二十五噸 
　　雜糧計七萬三千噸 
　　共計一百二十三萬五千六百零七噸 
　　以此數目加之鹽木各以及礦産並本地所出之原料每年出口數目足以供轉運者約有一百三十二萬噸此僅就最少額計之畜類出口尚不在内其數每年亦可逹十五萬頭但以杭庸一處每年所需已逹至十六萬七千頭矣進口之貨每年至少有六萬噸緬甸米之入雲南者不計因日後本地所産必能敷用迨至全路告成歐亞交通之後進口貨必大加增勢非添設雙軌不可苦於建築之時以電氣易湯汽則添軌之費可　此固世界鐵道之通例另有建築計畫當於下篇述之 
（未完） 
時評 
[上海之善後（無名）]  
　　人民之死傷損害於戰事者勿論矣即戰事旣息而上海人民之禍猶未艾也何則以至切近之事言之 
　　大兵之後必有疾疫矧中國收埋屍首之法不及各國遺屍野外者尚多此其一也租界忽增無數逃人炎熱之天羣聚滿室有害　衞生者不鮮至秋必發此其二也 
　　用兵之時軍火易得炸彈手槍等類不擇人而有之一日失志或則報其私怨或則忽而自戕昨今一日之間已聞出有二起自此以往恐更難免此其三也 
　　有善後之責者願於兹數者加之意焉 
[專電]  
　　北京電津浦鐵路電線已接通至浦口蚌埠以南鐵路無恙大軍指日可抵寕垣 
　　北京電陳炯明遁走廣東陸軍反正取消獨立各界均慶更生惟正式都督未到秩序尚未復原 
　　北京電吳城德安已克復襄陽獨立軍爲鄂軍擊敗湘軍子彈缺乏 
　　北京電政府得荆州電告前圑長劉鐵率匪攻荆州官軍迎擊大勝劉兵潰逃荆沙近日已無事 
　　北京電政府得關外電關外一帶營口奉天各處地方安靜 
　　南京電杜淮川師長昨諭軍隊謂此次取銷獨立各官兵均能遵守軍紀保衛地方各軍隊未發之餉均由都督完全担任照章發給務各益加勸勉以盡軍人天職 
　　南京電程督已電飭造幣廠將存銀二十餘萬兩暫撥軍餉現經金司長調查實存洋四萬元 
　　南京電要塞司令已委李龍文接充許受臣任軍需長周伯衡任副官長第一第八兩師六月份餉昨已發給軍心大安 
　　安慶電柏文蔚已離皖赴太湖委任管昆南代理都督 
　　安慶電皖人以民立民權兩報爲禍水均相戒不閱 
　　蕪湖電龔振鵬刻照會自治總董湯鈺泉爲財政顧問陶寳書鮑世期爲地方顧問 
　　蕪湖電蕪湖商辦源豐泰昌兩公司小輪十餘艘爲黨人截留内河行旅苦之 
[特約路透電]  
　　徐州府電張勲已由兗州赴曹莊（譯音）今晚由該處乘小輪前往鎭江聞張勲　兵已抵揚州馮國璋已抵固鎭路透特别訪事明日啓程赴寕 
　　廣州電省議會議員公民代表及軍界領袖已開會舉張我權暫任都督蘇愼初已被逼告退軍界領袖對於都督一任意見紛岐恐將引起大亂現除司法警務人員外餘悉逃避龍濟光已由袁世凱任爲都督軍界中人殊不歡迎或將阻其接任龍現仍由梧州進發據目下大局情形都督一任似以武人爲宜 
　　香港電聞廣州東門外一役死傷者約五百餘人 
　　香港電岑春煊現因未能啓程故請港員許其留寓數日業已照准並請警察署派人衛之 
　　香港電廣東大局殊形可危現擬續派印兵前往沙面 
　　北京電據湘省電稱岳州現駐湘軍四千名官軍跨江紥營彼此相望惟不致互相開戰長沙頗爲安謐電内並未云及戰事 
　　北京電袁總統命任張我權爲第一師師長並以十一萬元犒賞軍士鍾鼎基不肯從亂辭職引退自當擢用以勵志節並命龍濟光設法賑救難民 
　　北京電袁總統命令謂七月十四日江西省議會曾致電各省宣布獨立自舉都督公然叛亂罪狀昭然故命叚芝貴李純以武力解散該議會俟地方平靜後重行選舉又謂熊希齡之政策首重解抒國民之困難凡能發逹國家利源之事自當特别注意 
　　北京電又命郭人漳等三人赴湘調查該省實情一俟恢復和平將於三人中擇一以任湘督 
　　北京電王正廷昨在參議院宣言張繼現居上海秘書長平剛（譯音）已往請其回京惟政府致該院之文謂張繼附和亂黨已命文武官員窺其舉動並嚴查其罪狀今日聞張已與孫逸仙同赴臺灣 
　　北京電各使署以爲亂事現已告終據領事電稱龍濟光現在三水控制廣州孫逸仙之逃外間評論甚多 
　　北京電西藏談判現正在進行之中西藏代表雖已行抵西姆拉中政府顯欲展緩開會故各代表於開會之前已有私行討論之機會 
　　北京電蔡廷幹已辭外交總長之任 
　　北京電據熊希齡電稱蒙旗多與庫倫土匪秘密結合 
　　北京電有外國訪事數人竭力贊助南軍内有數人謂南軍必可勝利至少亦可逹南北分立之目的 
　　武昌電本年收成之佳爲五年來所未有 
　　北京電自本月起官俸以公債票搭付 
　　武昌電武昌安謐北軍頗守紀律匪徒四散謡言以亂民心故當道已禁閉各茶館近來回鄉之人頗多 
　　蘭州府電新疆地方不靜當道派兵五營開往肅州並派兵兩營駐守川邊甘肅不致有亂外間謡傳蒙兵將進攻寗夏府 
　　東京電據臺灣消息孫逸仙昨乘信濃丸赴日 
[譯電]  
　　北京電聞江西南軍已在德安大敗南昌之路已通並聞官軍已繞鄱陽湖東濱進行鄂省安陸之辭聞已平靜 
　　北京電湖南大局頗形黑暗近聞該省廣募軍隊並向各會館及米商等勒索現欵以充軍費該省反對袁世凱頗力岳州兵力難知其實惟鄂軍大隊已在揚子江南岸紥營似主攻勢 
　　北京電蘇愼初已任爲廣東宣撫使 
　　北京電熊希齡現望差桂題抵任後再行赴京　　北京電據北京日報載稱日本某某數黨通過决議請政府以嚴厲手段對付中國先佔南滿次謀内蒙特别權利再次與袁世凱爲難而獲南方華人之贊助藉求其他特别權利 
　　北京電據海參威消息俄人已驅逐黑龍江兩岸之華人自海參威駛抵煙台之輪船每船必有中國搭客數百人 
　　北京電據倪嗣冲電稱官軍與南軍大戰十二小時後已佔領鳳臺縣 
　　北京電陸軍部應張勲之請接濟子彈四十三萬 
　　北京電代理德國公使已於今夜抵任 
　　北京電五國銀行圑昨付中政府巨欵 
　　北京電衆議院否認施肇基使美 
　　北京電上海鎭守使請欵二十萬兩賠償 
戰時損失 
　　北京電湖北現以北軍鄂軍組織新軍以弭本 
[省亂事]  
　　北京電袁總統下令解散江西省議會並命有亂各省暫停省議會之議 
　　廣州電廣東軍界領袖意見分岐似已决意反對龍濟光聞龍兵力殊弱 
　　重慶電熊師長出示聲討袁世凱並担保外人之安寗地方安謐一時不致騷亂 
　　成都電四川省議會極爲懦弱不敢干涉國民黨各報之抨擊成都府中國銀行不肯滙銀至沿海各省成都與宜昌之電線已斷大局極爲可慮 
　　香港電廣東當道懸賞洋六百元以購陳炯明之首級昨夜陳避匿維多利亞獄内今晨由警察保護登約克郵船前往新加坡 
[公電]  
　　浙軍吕公望之聲明各報館鑒前閱上海各報内載王圑長率軍至滬後布告吾浙均守中立及樹立浙軍中立旗幟等語　查浙軍奉都督意旨開駐龍華以保護鐵路沿線維持地方治安爲責任何曾樹有中立字様之旗幟此種傳聞全屬子虛近聞匪徒在各處造作種種謡言摇惑觀聽實行其離間手叚毁壞我浙軍名譽用特登報聲明以證其誤還希代爲更正是所至盻吕公望魚 
要聞一 
[上海兵禍記（十五）]  
　　文滙報云紅十字會曾將敢死隊受傷兵士數人運入上海租界各醫院今晨移居徐家匯紅十字醫院據傷兵所述昨日開戰之原因非由劉福標受賄所致蓋由居正與劉積不相能之故劉率部下軍隊抵淞後自信戰術實勝居正故欲得總指揮之任居正恝然置之劉乃心滋不悅日兩人之積忿逹於極點乃相開戰蓋昨日上午有欵若干解至居正處以發兵餉吳淞炮台及敢死隊司令部曾裝電話居正乃由電話告知劉福標謂兵餉已到惟須劉承認其爲全軍總指揮始能撥付於是彼此以惡言相加旣而炮台之中已炮聲隆隆劉之部下皆未知情而劉卽傳令進攻砲台旣而劉知難以取勝故混於敗兵中逃走現信劉擬渡江至浦東如官軍准其投誠則將効力官軍劉於昨日戰後必不致再至吳淞惟劉之部下共有二千人已大半逃散今不知居正如何可撥兵千人保守鄉間以防陸地攻擊卽能撥出此數然炮台兵力單薄恐難固守而防禦上之事雖未全停亦必展緩矣昨日炮臺戌兵俘獲之兵士現均解往寳山聞陳其美仍在該處今晨海圻海容兩巡洋艦及兩小艦復進攻吳淞炮臺延兩小時半之久據今日下午調查兩方面所受損傷甚微前此三戰各艦所發之炮全無準力今日據附近觀戰者聲稱各艦發炮準力遠勝於前砲彈落於炮臺内者共有數枚惟炮臺軍官則稱並未受有損傷各艦於八點鐘時仍如前象魚貫而進開炮數響卽行退下炮臺間斷開炮回擊聞其炮彈多於距離目的甚遠之處落於水中是役並不劇烈每隔三十餘分鐘始開砲數響今日上午九時上海接開戰消息一小時後柯斯醫士等卽乘小輪前赴戰地抵淞時炮聲已止故無所爲開戰之際入口之輪船數隻曾停泊口外至十點三十分鐘時始行駛入 
聞三日之内官軍將由水陸進攻吳淞炮臺此信由製造局附近某軍艦上之軍官傳出製造局内之軍隊目下尚未行動惟大隊如向吳淞出發須可於兩日之内辦妥 
　　大陸報云昨日吳淞砲臺之軍隊忽自相轟擊現雖查知死者共二十四人而委屍戰地者必尚有若干受重傷者七名内兵六名年老農民一名已於當晚由柯斯醫士及梅納醫士以小輪運至上海送入紅十字會醫院尚有受傷者三名在吳淞商船學校由穆萊納醫士醫治今日尚將四出尋覓死傷之人紅十字會已派會員約五十人由滬乘專車赴淞另有小輪一隻運送醫士及幹事多人同赴戰地襄理一切 
　　昨日一役其原因如下砲臺守將居正向疑劉福標之心志因阻其駐紥砲臺之内故劉之敢死隊乃暫住中國公學聞劉曾與官軍暗商以敢死隊攻奪砲臺事成交與官軍而得重酬詎爲居正所覺卽命砲臺以後面之砲移對中國公學並命炮手豫備隨時開炮禦敵 
　　昨日下午約兩點鐘時敢死隊由中國公學向炮臺進發據崎嶇之地接續開鎗進行未及一百碼砲臺鎗礮齊發旣而攻軍進至大路西北茂林之中處境頗安尚有一隊則據江邊附近巨石之後從事轟擊而台軍所獲之聯鯨兵艦急開艦上之小礮擊退該隊兩軍接戰一小時許始行停 
 
 

Page 3

 
 
　　止然零落之鎗聲直至夜晚始已 
　　昨日戰後敢死隊兵士多棄其槍械子彈衣帽逃入鄉間被俘者約五十餘人現恐一入炮台卽將鎗斃此次戰事殊爲劇烈今日戰場慘狀不能盡紀藴藻浜雖距礮臺三英里之遥因台軍已在該　開掘戰壕故行人僅至該處而止不能再進據吳淞水雷聲稱吳淞鎭藴藻　及炮台附近之居民現均紛紛遷移咸雇小車搬運什物而去 
　　上海昨得消息南翔到有軍隊千名蓋據昨晚由南翔乘火車抵滬者所云該地人民恐有亂事故避居滬地者約數百人據稱該軍雖携有鎗械子彈惟服裝襤褸大約乃龍華退走之軍距江灣三英里之某廟亦駐有兵三百名聞由吳淞抵此以防官軍太隊由該　進攻 
　　佔據浦東南軍三四百多名係湘人已投降官軍昨見其向製造局進發浦東於是可免刦掠之禍矣 
[外交部致各使之宣言書]  
　　傳聞大總統因江西變亂各處外人財産頗有影響恐外人因是致生恐慌則於國際信用大有妨碍故特頒二十一日之命令以堅信用聞日昨又由外部致各國公使書聲明政府用兵之苦衷略云民國非統一不足立國近見南中官吏意見紛岐政府撤換數人正爲一致進行早得統一起見乃竟稱兵肇亂商民恐惶市面牽動政府現已派遣軍隊刻期南下偏隅之亂不難指日盪平但求内亂早内恢復商務此係本國政府對於此次内亂不得已之苦衷云云 
[内亂聲中之外交界]  
　　黨人舉兵以來我國駭汗奔走驚相告語卽外人之之亦　爲注意今將外交圑關於此次亂事之行動及其輿論分記如下以供研究 
　　檢查外人房屋之允許戰事起後政府恐叛黨借外人爲護符或外人意助黨爲逆因商訂辦法正式致文駐京各國公使卽（一）外人宅居船隻如被疑藏匿黨人或載有軍火者應由該國領事簽定執照入室或登船搜查（二）查出之軍火應歸專局處置（三）外人在頒布戒嚴令各處恊助黨人被拘者應押交領事官由華員會同訊辦（四）外人在戰線内被拘者應由華員治罪此項章程以行於上海口岸及長江上下流爲限又外人之以西文發電者須由啓國領事官或公使簽字爲證方可拍發所以防亂徒之冐用也昨聞北京公使圑關於此節已於前日會議其對於第一項辦法絶對允許惟他項則略有修故云 
　　北京外國旅館之嚴締此次各國除日本外其對於叛徒大半持反對態度故在上海各黨大半被驅於租界外近公使圑以北京租界内各外國旅館中外雜處而黨徒之溷跡其間以圖不逞者尤衆因於前日公使圑大會同時决議凡華人之旅居北京租界内旅館者須逐一嚴詰其有形跡可疑與黨徒通聲氣者卽行逐出以便我國政府之逮捕並聞已以此辦法通示各該國天津漢口各領事署一律照辦自此叛徒將無容身地矣 
　　外交圑對於日人之言論此次南軍起事日本實處於嫌疑之地位雖經日使辯明而各國對之仍多懷疑以近日日人助逆之事尚時有發現也德人此次對於日人尤痛詆不遺餘力北洋德華日報日前至著專論指摘日人種種助逆確證昨德文新報論論日人助逆事尤詳題爲叛黨之外援其措詞之最激處有云日人之助黨吾得而證之蓋證之自江西起事後而日本報紙記者時在漢口一帶宣言南軍大勝居心蓋可知矣又云除日本外俄於此次亂事亦不免瓜李之嫌云云事關外交我國甚不宣以莫須有事加罪友邦致檢惡感惟人言嘖嘖則又不能不加之意也 
　　德日新使之先後抵京日本新使山座圓次郎於日前抵京已誌昨報兹悉外交圑以亂事與外交界大有關係非常注意故各國駐京公使之有缺席者悉皆卽 
時代理前德使哈豪森以病回國德政府未正式派代者亦於日前調現駐摩落哥公使薩根多富君爲駐京代理公使不日起程來京薩君前充北京德使舘翻譯官繼爲天津領事於千八百九十四年回國李鴻章之　聘歐洲至德時薩爲招待員於我國情形甚熟悉其被命爲代理公使也柏林某報曾論之曰薩之爲代理公使也中德外交政策當與哈豪森公使所持者毫無以異惟中國當此多事之秋德有代表於東方亦事實上之必要耳云云 
[憲法起草委員會]  
　　日前憲法起草委員會在參議院開會湯君　主席由孫汪黃三君提出憲法大綱劉君崇祐請將該大綱刷印多份散給會員預先研究下次開會再付討論該大綱分領土人民議會行政法院等十三項聞擬俟憲法起草地點天壇布置完善於今星期六移住該處開會討論一切云其在綱如下 
　　（一）領土應否規定如規定領土當用列舉主義抑用概括主義 
　　（二）人民其權利義務有無列舉之必要 
　　（三）國會取兩院制抑取一院制 
　　如取兩院制其組織是否悉依國會組織法之規定 
　　兩院權限之異同如何 
　　（四）行政部其組織採總統制抑採内閣制 
　　（五）大總統一選舉方法二任期三權限（甲）任命國務員是否應得議院之同意（乙）有無解散國會或一院之權（丙）有無發布緊急敎令之權（丁）對於議會决之法律案有無請求覆議之權（戊）宣戰媾和及締結條約有無制限（已）任命外交官有無制限（庚）命令權之範圍（辛）宥赦權有無制限四大總統除大逆罪外其他刑事罪應否負責 
　　（六）副總統有無設置之必要 
　　如不設副總統大總統之繼承方法如何 
　　（七）國務員其組織如何兩院議員能否兼任國務員受彈劾之國務員其制裁如何 
　　（八）平政院　無設置之必要 
　　（九）法院有無審查法律權 
　　（十）解釋憲法屬於何種機關 
　　（十）（一）會計一預算决算二審計院 
　　（十）二）憲法之修正其機關及手續如何 
[吉林省議會陳請參議院書]  
　　吉林省議會爲陳請建議事竊自國建共和行政與立法並重官民之關係尤深而其實則民爲體官爲客體主與客不能相嘈卽政與法難　互用專制時代重官權故大吏恒以憎愛行黜陟共和國家重民權故任官必以輿論爲準繩我國旣改建民主凡爲民設官必擇其人地相宜確悉地方利弊者情誼旣能融洽遇　方無梗阻乃不謂今日任免官員之權由中央操縱往往任命一官不論學識不擇臧否並不問於地方民情有無經驗是否相宜但憑中央三二人之賞識或省長一紙之薦牘而即爲得人任命以下百挫不摇存人道者尚知自愛蔑公理者猶使强權即人民呼虐訴殘而上下瞻徇護斷不肯以民意爲變遷甚有官民信賴政治熙雍或因不善附和動遭政府疑忌免官令下無論人民如何愛戴如何挽留概以任免爲中國特權一語拒之若長此不變較前清專制之害爲尤烈人民何堪其荼毒上下將愈形隔閡當兹憲法將訂官制初更本會對於委任行政省官之問題非由人民選舉萬難除　清虐政振民國之精神至於選舉之法更不限於軫域但求有益於人民無負於地方者爲合格本會公同提議所有各省行政官自民政長以下一律改爲民選請由中英命任如蒙採擇卽希極力主張將此案加入憲法永久遵守以重民權兹經全體公决相應備文陳請貴院建議速决民國幸甚 
[雜評一（無名）]  
　　廣東之前途廣東之都督自革命後始以胡而繼以陳後復以胡而又復以陳及胡免而陳逃代之者蘇而忽又易張任命者爲龍而又欲反對廣東前途之禍余謂不在獨立而在都督之爭也 
　　吳淞之前途吳淞昨日之宣戰或謂係爭權或謂係外通其詳雖不可得而知然其多一敵而少一助固彰彰然也而况據西報論艦隊之炮火漸有準力而炮台之彈依然去艦甚遠一旦激戰難乎支持矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[揚鎭兩軍無意識之惡風潮]  
　　移軍之由來鎭江取消獨立後揚州徐中將卽奉令移軍駐鎭鎭江軍商各界因鎭江本有兩旅揚軍至鎭恐有衝突不可不先事預防特舉代表赴揚與徐師長方旅長接洽徐方復遣邱王二參謀長至鎭會議二日晚在縣知事署定議雙方訂定互約三條（一）揚軍至鎭駐紥金山門西至高資一帶鎭軍則在金山門東（二）揚軍以一混成旅爲限（三）揚鎭各軍各歸其旅長節制凡事互商而後行鎭軍兩旅長揚軍兩參謀曁丹徒縣知事市總董商會總理均簽字并約定揚軍何時渡江先行電告鎭江各界卽行歡迎 
　　交閧之顚末是日邱王二旅長當晚未回揚先電知徐師長方旅長徐方均候邱王回揚派兵駐鎭詎統帶申彪（卽申振邦）意在邀功竟不俟命令夤夜出發三日早四時突至寳蓋山排隊開槍轟擊駐兵并出示稱我軍渡江弔民伐罪云云鎭軍因揚軍背約圖佔寳蓋山卽閉城拒敵象山砲臺聞耗亦發砲逐揚軍是日午前共發六砲第一砲毁寳蓋山之營門第二三砲斃揚軍數十人申彪亦受傷揚軍遂退至寳蓋山後鎭軍復發三砲逐之揚軍大潰申彪赴徐寳珍私宅（在新河街電報局對門）養傷架礮於門以自衞并遣兵强佔電報局發電至北京云我軍渡江佔領寳蓋山奪獲大炮三尊軍士受傷者數十人云揚軍敗潰後奔走衢巷尋其營辰排長而不得往往逢鎭軍鎭軍詰其口號不符則槍擊之故炮擊之後鎗聲又絡繹不絶是日午後鎭軍聞揚州續遣軍隊渡江復發砲擊之鎭地之揚州敗軍以無後援遂奔至五擺渡（地名在金山之西）招集屯紥至四號早晨漸退至高資而鎭軍之鎗砲亦息 
　　商民之波累當兩軍相持之時鎭軍三四百人緊守四城門不准居民出入卽城外運河行走之民船亦須搜查有由鎭往蘇之某商小輪行經是處喝令停駛該輪不允竟被開槍轟擊打傷搭客二十餘人又新河街電報局被亂軍騷擾機器損壞城内外商舗一律閉市居民紛紛遷徙十室九空車轎忙碌異常一聞鎗炮之聲路人卽相率奔避甚有因而跌斃者某姓一老婦携一幼孩行至丹陽碼頭竟被擠跌河中溺死亦可慘矣 
　　事後之消弭此次之變出於意久揚軍以歧出而首先開釁鎭軍以誤會而小示軍威而地方圑體之奔走逃散者則已莫知所措矣自鎗炮不作乃稍稍訊其顚未知此事非不可了而與弔民伐罪討袁獨立諸問題均無涉於是分遣代表赴揚鎭軍界兩方面接洽一面商令揚軍退至高資駐紥一面舉代表與駐紥城内之鎭軍及象山砲台接洽商請以保衛地方爲重各啓管官長均允其請惟兩旅欠餉甚鉅各軍士要求地方擔任城内外富戶怵於兵火亦思毁家紓難聞已籌集鉅貲呈請省長派員至鎭詳查各情以便設法消弭當四日午後縣知事于定一及商會議董等亦各親赴砲臺與各軍士磋商矣 
　　近日之恐慌駐鎭三十一二兩旅各圑營曁象山焦山雩山各炮臺探聞一二日内又有揚軍大隊到鎭均預備抵禦各城門皆閉每日祇開兩小時異常戒嚴居民大爲恐慌紛紛搬遷城外各商店一律閉市駐鎭英領事稅務司各西官現因揚鎭兩軍將開戰端甚爲驚恐每晚已宿於外國兵艦各敎堂教士刻已離鎭乘輪避往上海租界英巡捕房西捕頭亦飭通班華捕荷鎗在租界晝夜巡邏以防匪類混入滋擾江中現泊有英法美德日本兵艦各一般保護各該國生命財産鎭郡商會曁商學各界擬電請徐師長切勿再派揚軍過江以免戰爭而全民命 
[留東學生又有憤世投海者]  
　　浙江留東學生高宜權於前月二十一日破曉在東京明石町河岸附近由汽船幸洋丸上投水自殺高在前年革命時轉戰武漢頗有功績此次因時局紛擾不勝悲憤乃一死以勵祖國士氣兹在高君友人致在京議員書一通叙之甚詳照錄如左耗矣哀哉吾同志中又弱一個高宜權兄自到東後痛國勢之紛擾黨爭之劇烈每一念及輙不欲生弟屢次婉言解之談及世道人心雖已日非一日然當求學時代宜專心致志於學業倘天假祖國數年他日或可以濟世久之其慷慨激昻之氣稍戢然至是不常言語第時時背人流涕耳詢之則又强作笑語似恐代其不怡弟患腸炎先入病院繼而柳焜君亦病同院就醫留彼一人甚寂寞因囑其移入中國青年會其理事乃弟之故人也宜權兄則專俟入陸軍學校日日督東文語不輟同人皆敬愛之上旬孫寳琦等來東青年會開會歡迎孫氏發言無理宜權兄起而與辯滔滔萬言至孫氏愧無一語此留學界中宜權兄之盛譽盡人皆知矣迨南北軍開戰之耗傳來宜權又復初態時哭時駡謂中國人心如此險惡自促國亡是焉有濟弟等多方勸慰至是輙終日不發一言不意於二十日夜來病院笑容可掬以過異曩態言將至房州旅行以釣魚游泳爲樂　弟等宜自珍重以備異日救國此行遠矣勿以爲念等語弟等以其出言詫異當詢其何作此語宜權乃仰天狂笑不止弟等以其人甚慷爽遂亦不甚介意夜深伊始歸寓臨行時起而欲去去而復坐者數四對視似有戚容翌日弟等當注射期不克送其上船少時水上警察署之電話傳噩耗至矣謂其於汽船至海水深處放歌移時三呼中華民國萬歳跳入海中而汲嗚呼哀哉弟等此時已哭不成聲矣當力疾至埠斯不過望洋痛哭一場歸時覺已不支强至青年會檢其笥籠得其絶命遺書一通甚長弟等已代寄滬上報館矣其最中肯棨者有曰求學成材本爲救國國家如此復何生爲云云並有二十五日自述一本道其幼年失恃隨父飄流在振寗公學卒業後恨滿清專制遂抱革命宗旨入南京炮標習軍事至武漢起義在漢陽與羅世清陳世祥敗清軍於劉家廟曁於上海刺斃德商買辦（因助清軍軍火事）約千餘言不外捨身救國之事業弟等閱之益各增悲其尸體已於二十二日撈獲弟等聞之又復趨至見其兩手緊握雙目不瞑狀甚怖人弟等伏屍一痛幾乎氣絶嗚呼如宜權之勝之志及其公德私德回首中原能有幾人哉兄關外之役最愛宜權宜權享兄之惠亦最多得此耗音其將何以遣之耶弟等刻已電致孫摇清轉逹宜權之父六十老人將何以慰其晚景耶宜權之屍已要求公使備辦衣槨送往横濱淺濱立碑他日當葬西冷橋畔正邱首也（下略）關忠漢鞠躬 
[歸化將軍報名晉邊白靈廟大捷]  
　　大總統陸參兩部鈞鑒白靈廟方面迭次戰况自六月九號以來業經次第電陳在案現經據朱司令詳報白靈廟南山之役斃匪四百餘人擄獲鎗砲子彈戰刀各項甚多我軍勇敢奮死而尤得力炮隊機關鎗僅死傷官長各一員目兵死二人傷十七人並據呈繳所獲七生的半子母炮彈七箱查係最新式大砲業飭專員齎炮彈一箱送部代呈鈞鑒查是役前後戰鬥所用兵額已逹四千以上力戰二月之久官兵死傷八十餘名至七月十號始逹最後戰勝之目的其所以如此難下者確因庫逆南犯首以悍衆分進於磧西後套以爲夾攻歸綏之謀繼集精銳於白靈廟以爲直度隂山之計隂謀所在雖早了然而六月九號前後以大局之故仍復分兵東戰察防西援後套孤城獨立危險萬分六月中旬土默特軍突被煽惑剿撫爲艱羸弱餘軍幾經挫折朱司令泮藻力疾從征當時兵力除子彈告罄及士氣不堪再用諸隊外餘者不及千人難操勝算幸蒙派八十混成圑七月初到城未經休息卽令赴戰三號會師六號進擊黑沙土廟曁後廠汗此志東方以及白靈廟南方之戰三戰三捷早經電明復查白靈廟南山之戰是日終日雨雪交加隂風磨面炎夏無異嚴冬匪約五千戰線延三十餘里掬石爲壘壘土地磽礫將士靴襪底概穿落竟能赤足大戰於彈雨風雪交加之下仰攻竣嶺五七道不等力戰終日殺敵數百奪其巢穴掃其軍儲使敵潰奔追擊數十里不敢一試抵抗經此一擊雖難必其不無再舉而庫逆進兵歸綏經年之計畫俱歸泡影可以斷言蓋自軍興以來實以此役爲西北邊防之大戰所有特爲出力將士擬請給予奬勵以策將來司令官朱泮藻調度有方右支隊長詹靈寛指揮合宜旅長吳壽昌圑長蔣克愼久戰不疲將軍府副官楊基尉傳諭方略激勵士氣參與中西戰鬭頗爲出力步圑長張炳賢贊助竭力步營長王麟慶馬營長李名山炮營長趙嵩秀均身先士卒奮勇直前砲連長張成金機關鎗連長定勲趙文濬步勇長崇貴沈毅果敢尤爲出色以上諸員及目兵應如何奬勵之處敬候鈞裁張紹曾删印 
[瀘州社會衝突史一束]  
　　瀘州自舊曆五月下旬以來各界大起衝突兹錄其最烈者如下（一）參事會與教育公所之衝突敎育公所原設考棚正廳（卽前之勸學所）參事會原住兩偏自行政公署組織參事會以敎育事簡聲請互易地點以便推廣議揚教育科員李恕堅執不允嗾其黨在教育司呈控議會專横得批地點無庸遷徙日前李執批詣參事會彼此爭執議長楊喜榮謂李私告枕頭狀李恚極次日出書帖數百封以楊藐法專横有忝厥職請各界在考棚裁判到者數百人李罵楊名實難符楊駡李資格不足李指楊選票時之醜歷史楊指李入學時之老族簿互相醜詆盡市并無賴語聞者咸姗笑之謂其兩無價値一閧而散事後楊復嗾使多人在縣控李李欲辭不忍現尚相持不下云 
　　（二）鄉校與縣校之衝突瀘州高小學校城廂原有四所依關辦次序定爲第一第二等名稱第一高小校設經城内費係全縣公欵其餘三校均由自行籌費每年由勸學所各補助錢一百五十串文春間第一校長某遵教育司批改第一兩字爲縣立高小學校學生凡二百餘人因請縣知事寛籌經費再加推廣詎鎭立各校大爲反對聯名提出報告書請議會解决謂同是高小該校何得獨爲縣立而支全縣公欵且該校在城何得收及十鎭學生以致鎭立各校人數寥寥非將公欵劃歸學生遺回各鎭俾利益均沾不足以昭平允云現在爭論正烈不知如何解决也 
　　（三）商界之衝突瀘州商會總理劉與京聯任三次并不辭職有高季穆者貴胄也宦遊歸里閒居無事因商業錢店佔商業之一份前出報告書宣布劉與京罪狀五條雖經商界中勉强調和謂劉爲巨富本無貪權之心高固宦遊或有誤會之處含糊了結而劉終不自安高亦不相下現劉已辭職總理一席尚未票選云 
　　（四）中學生與校長之衝突中學校長羅某年少性乖僻學望兩缺自任事後學生反對教員反對舊學派復從而左右焉故半年中所演出之醜殆已指不勝屈昨因學期試驗不知何故大拂學生之意全體反抗始以舌戰繼以詈罵有我輩雖無程度尚不足倩人捉刀之語四羅亦某校畢業國文科學均非出自心裁故也羅羞不可忍尋監學不理牒請川南觀察使彈壓裴觀察使不到閧閙半日竟未試驗次日某君力爲勸慰學生始允上堂據學界中人云此次風潮因敎員監學鄙羅爲人胳欲攫校長而有之故衝突時羣作壁上觀又聞高等學生某在省運動此席論謂以羅之才學品望徒恃黨勢萬難立足云 
[雜評二（萍）]  
　　哀青年人之生也自少而壯以至于老而青年實爲一生必經之階級然國家之大事政治也武備也經濟也文學也實惟一般之青年是賴 
　　是則青年者一國之元氣也而奈之何我國之青年不死於政治之紛爭卽死於疆場之戰鬭甚且有抱厭世主義而投海殉國者 
　　嗚呼青年去矣其如國事何哉 
　　哀民國民國成立元氣未復忽焉而有二次革命之大舉潯陽宣戰矣徐州宣戰矣滬瀆宣戰矣孰爲救民水火孰爲塗炭生靈人人抱一最後希望之目的而人人若以國利民福爲指歸然試問其國果利乎民果福乎徒見其大東小東杼軸其空而民生之困苦流離瘡痍滿目出入于鎗林彈雨之中夫惟救死而恐不贍焉耳 
　　嗚呼夫是之爲民國之幸福 
本埠新聞 
[上海戰事十六誌]  
　　各方面報告提要 
　　昨晨（七號）海圻海容海琛三艦攻擊吳淞砲臺二彈擊中台内土牆一彈墜落時台内有黑烟上衝炮臺發炮十餘門均墜海中至十時息戰 
　　前日（六號）南軍内閧劉軍死傷逃逸甚衆現僅剩殘兵三百餘名 
　　南石塘砲臺反擊福字軍因疑劉福彪受人運動之故 
　　劉軍被擊時鈕鉄生之兵亦以口號遲誤被炮臺擊斃六十餘人 
　　劉軍逃至大花園渡口被北軍截住投順者甚衆 
　　聞劉福彪現駐新閘地方其逃在孔家木橋之兵擬即入城投誠 
　　聞劉福彪誓再往攻炮臺盡心反正 
　　吳知事昨乘小輪至製造局駛入戰線時因未停泊候驗被北軍擊以排槍吳未受傷 
　　自前晚起城廂内外均由北兵巡防警廳巡邏隊概免出巡 
　　省行政公署臨時機關部擬設在滬南市政廳 
　　地方審判廳定十一日起照常理事 
　　南市電車定十一日開車搭客 
[吳淞特派員函一]  
　　昨晨七號八時海圻海容海琛三艦爲第三次砲擊砲台海圻首先發砲共計發十二砲次由海容海琛各轟擊五砲砲彈大半墜在砲台四圍濠溝外相距數十步炸裂海圻此次所發炮彈較前二次爲烈内有二彈擊中台内土牆遥望之有泥沙突起甚高並見一彈墜落時台内有黑煙上衝砲台前後共發快砲大砲十餘門而砲彈均未及各艦墜入海中外間謂海圻受傷者非也互轟至十時始息 
　　當海軍與炮台互擊時砲台灣海關將升球水表暫撤由滬出口各商輪亦爲河泊司阻止前進 
　　口外三夾水往來大小貨船二十餘艘因海潮湍急進退失其自由不免時時闖入砲台火線幸砲台所發各砲均未命中 
　　淞口向有外洋水師五營砲艇（木質）十一艘自王統領被程都督扣留在蘇各艇統率無人故由各艇長會議駛　淞口分赴滬北引翔港軍工廠停泊以避危險現爲居正所知立派粤軍於昨午將各艇槍支砲位悉數提存炮台免爲北軍所利用並令各艇駛泊藴草浜惟水兵四百餘名無人主持頗爲惶恐 
　　劉福彪所帶福字營自攻襲製造局失敗後傷亡逃散已屬不少其退至吳淞時不過五分之一統計不過三百餘人嗣經陸續添募始足三營均駐中國公學（約距南石塘砲台一華里在炮台之西南）該軍輜重軍械悉存其内五號晨該軍無端槍斃副兵二名下午五時廚房起火延燒一小時始息炮台要塞總司令居正已疑該軍有異志詳密偵探始知確曾受程都督所運動於是偵察益嚴並密令要塞第一營粤軍（卽岑春煊從前遣散之衛兵）嚴加防範六號午後乘劉軍接應未到即暗派粤軍預伏在中國公學出路口附近禾田中爲劉軍所覺正擬向劉福彪報告問砲台已連發快砲轟擊並瞄準劉軍駐宿之房屋猛射劉軍鳴號整備出隊併携機關鎗以備抵禦時四面伏兵（粤軍）齊起快槍與機關槍并發劉軍措手不及紛紛向西南二路逃竄而砲台又發六磅快砲轟擊軍固死傷不少而漁業學校内所駐鈕軍亦以傳口號者遲悮之故出外備戰亦被快砲悮擊傷斃六十餘人聞此事尚須交涉云 
　　當炮台發炮時各軍在外遊玩者尚不知砲台發砲之原因亦疑炮臺爲軍艦所攻均欲回營持械作戰旋見劉軍紛竄洋面軍艦甚遠並未發炮又疑炮台已改變宗旨故自相轟擊均莫知所以聚集石塘作壁上觀不敢回營並有將軍服脫下避匿民居者旋知究竟始敢回營 
　　是役也劉軍傷亡約三十餘人鈕軍傷亡約六十餘人劉軍向西南逃竄者計千餘人大抵皆向計家橋胡家莊等處而去另有百餘人沿淞滬鐵路一帶逃去昨爲鈕軍在江灣截經連長一名排長數名已押送居司令發落劉福彪則率領死黨三十餘名向楊樹浦一路竄滬 
[吳淞特派員函二]  
　　六號午後砲台突向劉福彪軍轟擊劉軍傷潰各情已略紀昨報兹將近日之所聞及各方面揣測之議論詳列於後以供閱者之印証 
　　（一）陳英士與劉福彪相處甚久感情亦深但數日前此間已有秘密之傳聞謂劉福彪軍心近已動摇故劉行動早有爲之監察並擬將劉軍爲劇烈之砲轟以絶禍根云 
　　（二）近有留福彪舊友秘密至淞向劉陳說利害曉以大義並謂以君聲望苟能擇人而事則少將與五萬金不難致也劉默然良久乃日奈予行動已失自由何滬庽有現欵二萬一家可免凍餒請念交情照顧家事予惟有死而後已友遂去劉之語氣雖如此在識者已知其微故有六號之事 
　　（三）居覺生等佔踞炮台後卽於各機關遍設電話機以通消息並於總機關處特派親信數人專司其事日夜不輟固爲消息靈通計然說者謂其間實有妙用至是否藉覘軍心之向背則無從懸測 
　　（四）六號午後事實之發生實爲劉福彪不受運動之結果主持運動者知說劉無效乃改變其運動之方嚮顧而之他故成六號午後之現象 
 
 

Page 7

 
 
　　（五）或謂劉軍受砲台之轟擊實爲福彪已受運動之原因並謂劉軍中不但已受運動更有北軍混入其間爲居正等偵悉突然攻擊故外問亦有北軍進攻之說 
　　（六）上海已無南軍立足之地而廣東旣受制於廣西江蘇亦受制於浙江援滬之師已無希望吳淞一隅之地决難久守故軍心已摇有六號自相衝突之事實　　（七）砲台旣戰勝劉軍忽又與聯鯨艦同掛白旗其爲降服北軍之表示乎抑仍爲獨立之標幟乎此亦一疑問也 
　　（八）劉福彪離淞赴滬時觀其神色不勝忿激似絶未受人運動者然察劉軍之領氣尚未知砲台攻擊之用意似砲台之攻擊全出於悮會者然果爾則福彪到滬後恐不免有激烈之舉動也 
　　以上所聞由各方面之所得者而言然現在時局離奇變化有如幻燈黑幕重重不易捉摸姑並存之以覘其後 
[特别訪函一]  
　　前日（六號）午後一時吳淞南軍内訌劉福彪部兵被南石塘砲台砲擊潰散兹向來滬之潰兵詢問起衅情形知劉福彪自攻製造局失敗後逃至吳淞僅剩部兵三百餘人駐在中國公學内經陳其美居正等飭令招募新軍與舊部湊足二千名委以防守口岸之責劉遂於砲台外圍石塘一帶開挖濠溝堅築土圍密布機關鎗防守頗爲嚴密海軍總長劉冠雄曾遣人向劉運動反正許酧以上報勛銜犒資十萬劉爲利祿所誘已將成熟事爲陳居二人偵悉乃密爲佈置以中國公學正在南石塘砲台後方密令該台官胡某發砲襲擊預料劉兵被擊必向炮台灣朝南一路潰逃復在該處設伏相待前日午刻劉派其部下營長某某前往司令部請領餉銀即被陳居拘留立予鎗斃劉與所部正在午後飯據報前情正深駭異而南石塘砲台已向該部用砲轟來劉不及備遂率所部向南退去甫至炮台灣相近伏兵突起鎗砲前發劉兵進退失據死傷枕藉劉兵拚命狂奔南軍直追至張華浜附近始收隊回去時已四下餘鐘而劉之部下多已死傷逃逸僅剩殘兵三百餘人遂擁護劉南下現在江灣地方逗遛未散云 
　　上海縣吳知事因前奉都督府指令陸軍步兵第七圑保衛城廂一帶分段巡邏當製就徽章送請淞滬警察廳各圑體查照在案現在此項軍隊已奉命移駐眞如嘉定等處防守所有前給之巡邏隊徽章應卽取銷作爲無效昨已專函淞滬警察廳等各圑體一體察照矣 
　　南軍自攻擊製造局失利後退據吳淞防守極爲周密除各炮台加置巨砲外所有南石塘一帶及炮台四周均挖掘深闊濠溝兩道築起高厚土圍密佈機關鎗格林砲南石塘口岸土圍計四砲爲一隊共有二十餘隊以鈕永建等守之該處共有新舊南軍得六七千人軍火尚足糧餉則極形支絀至北軍進攻計畫聞擬分水陸兩路水路以泊在吳淞口外三夾水等處之艦隊司令之陸路擬分瀏河江灣等四路進發將該處實行包圍以期一舉卽行撲滅云 
[特别訪函二]  
　　駐淞福字軍計有步兵三營機關鎗隊一連子彈甚爲充足兹爲南軍砲臺要塞司令居正偵悉該司令劉福彪有投降海軍之意恐其内擾故於六號午前十時傳令該軍速赴砲臺領餉劉福彪恐遭窺破未往特委圑長戴興及副官殷國祥帶領護兵二名前赴炮臺代領居正知其畏懼不來當將圑長副官並護兵二名一併拘押（或謂均已鎗斃）旋於十一時開砲直向該軍駐紥處（卽中國公學）猛擊連開四大砲以致中國公學房屋盡行擊毁劉卽偕同兵士越窗躍水四散逃逸從寳山繞道而至江灣時已昏黑潛至滬北新閘地方已十一時矣聞其被砲擊斃者約有二百餘人該軍參謀陳姓及軍需軍械兩長向吳二姓均遭擊斃昨日哭訴陳英士請爲報復聞陳英士允再撥兵一圑前往攻擊砲臺盡心反正以雪憤恨云 
　　上海鄭鎭守使以現當軍事倥偬之際防範益宜周密且查滬地素多匪類亟應派兵通宵梭巡兹自本月六號爲始每晚八時起至翌晨五時止此九小時内係爲兵隊巡查匪類之時所有途中行人在此時限之内不得在街道往來庶幾民人與匪類不致混淆俾便肅清盗賊爰於前日命令淞滬警察穆廳長通飭各區知照境内各居民務於每晚八時以後閉戶安居切勿外出致遭誤拘 
　　滬西商圑鎗械子彈已由鄭鎭守使派員搜去兹又經鄭君查悉該商圑各圑員尚有存儲在家之槍械子彈甚多自應飭令一併繳出故於前日傳令穆警廳轉飭第二署長知照該商圑各員如家中存有槍彈者着令卽日呈繳以資稽查聞昨日各圑員繳鎗者已甚衆 
　　鄭鎭守使兹查上月二十三號夜半上海縣地方監獄禁押各犯悉被越獄潛逃除由警察崗巡當時拘獲外究竟該監獄與各看守所是晚逸去各犯共有若干現當整理秩序之時未據呈報亟應清查故於前日通令上海知事曁審檢兩廳長並監獄官等迅將越獄各犯開具犯案理由造册送核以便通飭嚴拿究辦 
　　前巡警第二署署陳學詩署員江通甫被該署巡長曹彬兇毆一案曾由穆廳長飭將該巡長曹彬拘押候究在案兹該署全體長警以曹彬家有老母前次毆擊署長署員一事實出粗莽現已悔悟故於昨日呈求稽廳長請爲從輕省釋免予議辦未知能邀准否 
　　巡警第二署長錢芝庭以西門外法界電車業已開至斜橋查斜橋以南製造局近在咫尺恐有匪類潛往騷擾爰特派調巡士六名每班自方浜橋起隨坐電車稽查匪類如有形跡可疑者飭令拘解研詰 
　　南市電車自被流彈擊傷機器車身之後曾由該公司陸總理函請鄭鎭守使派兵監修兹已修竣定於本月十一號先行開駛四部由十六舗橋起至滬杭車站爲止以便搭客往來 
　　外間傳言劉河口停泊兵艦及北軍紥營等情均不實在惟該鎭離獅子林砲台僅卅里倘南北軍陸路交綏後恐有逃兵竄入以故稍有身家者已將婦女及細軟什物避内地安頓現在該鎭有商圑竭力保護並聯絡江防營不分晝夜分任梭巡專以綏靖地方嚴查匪類爲宗旨前日偵悉有鹽梟數十人欲至該圑圖刦槍械幸預爲防範啓匪始各散去 
[閘北訪函]  
　　閘北警察廳前日傍晚接得三區警署電話云頃有劉福彪部下之敗兵百餘名從吳淞逃來逗遛境内等情當經臨時警備隊徐隊長少齋派隊前往彈壓該兵等均已他去而四區警署署長張君光烈前晚亦據崗巡報告有逃兵百餘名大半携有槍械子彈欲投庇寒所粥廠借宿因管所人不允已向眞如鎭而去區長卽飭偵探往查始知該兵等聞眞如駐有北軍故當晚卽在太陽廟北首蔡家橋鄉村内露宿一宵至昨晨陸續散云有行經閘北者沿途均購燒餅充饑情形十分狼狽云 
　　昨日下午四區警署署長張君光烈探聞劉福彪部下兵士尚有七八十名逗遛孔家木橋或云劉亦在内當派二等署員某與探員倪順全會同商圑會員王炳彦前往該處勸令移往他處據彼等答稱已奉到都督訓令即須入城投誠云 
[英租界訪函]  
　　吳淞中國公學内劉福彪所部之福字軍前日（六日）午後被南石塘砲臺開砲反擊劉軍猝不及防死傷甚衆劉卽率敗兵數十人逃竄聞劉現駐分水廟甚爲狼狽其被攻原因爲劉已投順北軍之故云 
　　福字軍被南石塘砲臺開炮攻擊紛紛逃竄均由沿海塘逃涙詎至大花園渡口駐有北軍二百名不能越雷池一步是時投順者甚衆彼處一帶居民亦賴防兵之力未遭敗兵騷擾 
　　英美總巡卜羅斯君前日午後得悉吳淞戰事即發戒嚴命令通飭美捕房西印各捕協聞高國圑練兵荷鎗實彈分往閘北華洋交界各要隘防衛以免兵匪攔入 
　　上海鎭守使鄭君以南軍偵探劉得勝等胆敢在虹口以搜查軍火爲由扣留曹隊官所購犒賞食品雖由捕房將劉拘解公共公堂判押西牢一年尚不足以蔽其辜昨特令行張交涉使函致英美會審公廨飭令將劉解回歸案訊辦關讞員　函後業已磋商外交圑核辦矣 
[法租界訪函]  
　　法總領甘世陳君自製造局開戰後卽調法國水軍登岸在華法交界各要隘及法領事署大自鳴鐘捕房等處嚴行防堵故界内居民鎭靜如常現在防務稍鬆大自鳴鐘捕房所有中西探捕足敷防衛故將駐防該捕房之水軍撤回兵艦其餘各要道仍照常持械巡邏 
　　昨晨有駐紥吳淞劉福彪所部之福字營敗兵一百餘名潛來法界至各茶肆啜茗據各敗兵云我等駐在吳淞左近之石洞地方等處前晚出外巡防昨晨始睡至上午十一點時詎有駐守砲台鈕永建所帶之松軍排隊到來不問情由開放槍砲轟擊我等措手不及故難抵敵祇能逃避所有逃往西北一帶者均被擊斃我等幸將槍械抛棄望南奔逃始免遇害等語旋由包探報告捕房藍總巡以該敗兵雖無槍械惟人數衆多恐在界骨擾害故特傳諭各敗兵着即散往别處不准逗留租界 
　　鄭鎭守使所出之通告有每晚八點起至次晨五點止斷絶交通一條城中居民見之誤會又有戰事胆小之人卽搬取什物避入租界現經法捕房飭探前往調查實係鄭君嚴防匪徒擾事並無開戰情事人心始定 
[城内訪函]  
　　上海鎭守使鄭汝成君前日飭派目兵到上海縣公署柬邀知事吳懷疚君商議要事吳君卽乘小輪由水道而往派來目兵在船頭領道詎該輪駛至戰線界内因不停泊爲岸上各軍窺見疑是奸細開放排槍當將派來之人擊傷頭額左胸等處該輪舵工見其開鎗猛擊祇得進泊吳君幸未擊傷立卽飭人上岸向各軍士述明來意始得放行至製造局碼頭停泊登岸吳君蒞局竭見鄭鎭守使述明前情鄭君再三道歉晤談良久吳君仍乘輪返署其受傷目兵現在該局醫治 
　　劉福標所部之殘兵以本地人爲多昨日紛紛逃至城内外家中立卽毁去軍服另圖别業 
　　上海地方審判廳牌示云照得滬城自兵事發生以來交通遮斷訴訟碍難進行一切程序自當中斷現經秩序漸復本廳内部整理亦經就緒除與軍事關係案件現經警備時低歸軍事執法處營轄外其餘民刑訴訟自本月十一日起均由本廳照常受理繼續進行該訴訟人等權利所在毋得觀望自誤切切特示 
[南市訪函]  
　　廳省長現奉袁大總統命令在滬設立江蘇行政公署將上海善後事宜隨時措置回復地方秩序刻已令知上海縣吳知事在南市市政府廳内設立機關部昨日午前吳知事詣廳與陸總董面商機宜卽以騰出市議會議長辦事室爲省長行政公署臨時機關部聞不日卽須開辦 
　　上海鎭守使鄭汝成君前日發出布告其第六條有每晚八時起至次晨五時止應派軍隊巡邏卽將交通斷絶等情兹經南商會商董集議以上海開戰以來人民避難往北商店一律罷市迄已旬餘正待商議回復方法若晚間八時起阻止交通殊於商界多所窒碍遂函商上海縣吳知事請卽轉懇鄭君能否展緩至晚上十時起阻止交通俾與市情商業無所阻碍徐圖恢復云 
　　淞滬警察廳長統領警備隊穆杼齋君昨日通令城廂内外各署隊各分署云現在城廂内外已奉上海鎭守使飭派軍隊駐紥以便入夜巡邏藉資防衞兹悉海軍陸戰混成第一旅三圑第三營營長宋運禧又圑附田傑臣帶隊駐紥城内舊道署以後各署如有微細事件或緊急要事可就近前往接洽以期利便藉圖迅速 
　　淞滬警察廳長稽杼齋君以前晚起已由海軍陸戰混成第一旅三圑第三營營長宋君督帶兵士在城廂内外各段巡邏是以將該廳各區之巡邏隊於晚間概免出巡惟崗巡防照常站崗並令在各要隘知會行人每夜早歸不得任意行走至落差巡士亦不許穿便衣出外閑走街市 
　　穆警廳長昨日查得潮惠會館内前曾駐紥鎭軍現在軍隊雖去尚存鎗珠三箱約二千餘顆應得起出昨已令知第一署龔署長派長警前往如數起回存署又查浙江海運局前於滬地光復時駐紥浙兵並設行台現浙軍已調回防次内中存有鎗七箱約計數十支鎗珠十餘箱布質快靴數十雙恐被匪徒收襲昨飭警備隊員湯潮海率同長警前往取回存廳候示 
[再誌天然旅館之炸彈]  
英大馬路石路口天然旅館發見炸彈已略紀昨報兹據訪員調查報告云寓居貴州路之紹興人汪丹安係民黨中人近在南京路石路口前裕祥當舗後面二百十三號門牌江浙天然旅館十七號官房内設立機關部前晚十句餘鐘因汪與同伴王銀發在棧製造炸彈不愼藥性爆發轟然一聲玻璃窗板壁盡行擊燬王當時炸斃汪亦炸破肚腹臟腑流出延至昨晨而斃 
　　當藥彈炸裂時其聲甚響若開巨砲合棧寓客聞之非常警駭紛紛逃出一時附近居鄰咸往觀看人聲鼎沸擁塞街衢崗警得悉卽飛報老閘捕房 
　　捕頭惠爾生君得報後以現在内地亂事未平界内發現此種危險之物極應澈查立飭探目張寳榮包探王梅生與一號西探前往查勘 
　　該探等至棧詳查卽在汪房内查獲製彈藥品數瓶遂將王尸舁入斐倫路驗尸所因汪尚有氣息車送醫院醫治並將藥品帶入捕房存候騐究一面飭人至該棧攝影以備查考復禀請中西廨員蒞所相驗 
　　英美總巡卜羅斯君以内地亂事現尚未平該旅館不應容留寓客製造此種危險之物妨碍治安即諭令捕房飭傳該旅館主到廨訊究 
　　昨晨惠捕頭奉卜總巡諭傳啓旅館主卽飭華探目張寳榮包探王梅生與一號西探復至該旅館往傳詎棧主與司帳人已早避匿遂將茶房吳七金徐六宜及十六號房内之周永林與董渭卿並在周床下搜出炸彈三枚一併帶入捕房奉飭押赴屍場候示 
　　至午後一時由公廨王襄讞會同美副領事强君蒞所相騐旣抵屍場卽由一千零五十一號七百九十九號兩華捕投案禀明前晚將近十一時忽聞砰然一聲似聞大砲旋知江浙天然旅館内發現炸彈同至捕房報告等語復據中西包探禀明前情並稱死者汪丹安王銀發（卽汪之備人詹阿虎）檢爲檢驗 
　　中西官得禀命傳屍妻汪許氏至案訊據氏供伊夫汪丹庵現年三十五歳向開當舗紹興人現寓貴州路一百零九號門牌上次光復時曾在南京爲敢死隊隊長民國成立後解散前夜晚飱後出門旋至十二點鐘捕房派探來家查問始知被炸身死是寳詰之吳金二茶房與周董兩人供均含混 
　　中西官旋命檢驗吏如法檢驗旋據禀稱詹阿虎被炸傷頭面手臂等處汪丹安肚腹炸穿大腸流出均係被炸斃命中西官親視無悮卽飭棺殮遂令尸妻退去吳徐兩茶房各交妥保周董押候前往會勘明白再核 
[鎭江居民乞援之迫切]  
　　鎭江受難人民十餘萬公舉代表焦樂山諸君至紅十字會報告鎭江危急情狀請爲救援緣鎭江炮臺城内上級軍官業於八月一日一律反正其下級隊官兵士全體不服因而作亂堅閉城門混立士兵聯合會名目拋城負嵎四城堅閉城上架以大炮城内居民約十餘萬糧道已絶危急萬分請紅十字會設法救護出險現紅會正籌救護方法云 
[紅十字會紀事]  
　　中國紅十字會昨致江蘇都督江蘇民政長上海鎭守使縣知事公函敝會頃准國務院江電奉大總統命令飭敝會赶派醫隊救護隊分别前往戰地妥爲救濟以卹生命而重人道該會經費支絀並由該會正副會長設法勸募藉廣仁施等語查救災恤兵本敝會之天職此次潯江啓釁各省蔓延業派醫隊分赴贛徐皖鎭等處救護醫治並電分會出發醫院加設臨時醫院實力進行今雖滬局略定淞口復又戒嚴除派醫院赴淞救護並設醫院外滬地難民數萬流離失所暴動堪虞兼之疫癘叢生蔓延可慮善後之事刻不容緩敝會特設婦孺留養院一所平糶局三所浦東粥廠一所南市醫院二所至贛徐皖鎭寧淞復又加派醫隊並設水陸救護機關以期無負大總統博愛之意而盡敝會固有之天職惟値此民生凋敝生計困窮振恤之方刻難延緩敝會任重力綿時虞隕越除遵大總統令分投勸募會商當地公正紳商妥籌善後外素稔我公關懷民瘼念切痌瘝爲此專函奉逹卽祈通盤籌畫指示方針俾本會得以遵守而利進行其敝會所設辦事各機關并請出示一體保護 
　　六號夜八鐘接吳淞紅十字會臨時醫院海關電話有重傷兵士七人乘紅十字漢元小輪於九時半抵滬由沈仲禮會長王培元醫士率同救護隊迎接分别裝朿汽車運至徐家匯路紅十字會總醫院悉須刀割醫治 
　　吳淞紅十字會搶救輕傷者悉送紅十字臨時醫院掩埋隊查見死屍廿七人昨已運棺一百具石灰一百担乘淞滬專車赴淞 
[騙去一條性命]  
　　浦東二十四保二十五圖地保諸茂祥偕同該處張家樓南金家巷地方鄉民諸祥祥昨投上海地方檢察廳訴稱諸祥祥之子諸阿弟素業成衣因與同業之衞金囝爲衣料起衅被金囝將阿弟深夜騙出連戮十餘刀受傷身死抛屍荒田兇手衛金囝現已拘解瀾泥渡第三初級廳收押爲此請求蒞騐葛檢察官諭候委派檢驗員前往驗明再核 
[雜評三（宇）]  
　　嗚呼人民遭殃製造局劇戰五次附近居民之葬身炮火者已不知凡幾乃前日駐淞南軍忽又内閧鄉人受傷者亦不少旦夕兩軍正式劇戰炮火横飛又不知斷送多少生命嗚呼人民何辜遭此荼毒將來事定之後縱有盈千累萬之撫恤死者已不能復活矣民生民生我但見其民死耳 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[牛女新說] [  蝶仙]  
　　牛女若曰舉世之人殆無不以爲我兩人者一年一度一相逢而已其實非也山中方七日世上已千年此二語者世人豈不之知夫所謂山中者不過刘仙游戲之處猶非天上也姑以山中晷刻論則山中一日實抵世上五萬一千五百二十八日有半每一日凡九十六刻山中一刻實抵世上五百三十六日每一刻爲十五分鐘則世上三十六日而在山中僅一分鐘耳世上一年凡三百六十日則在山中不過十分鐘耳我兩人者每於十分鐘時相聚一次試問人間夫婦能有如此親密否耶天上之視人間猶人間之視蜉蝣耳蜉蝣朝生暮死彼在白晝視人間夫婦亦疑人間夫婦終世不獲一相聚也惟我二人乃從天上以視人間則人間六日不過天上一杪人間夫婦乃於一杪鐘中相聚六次是無怪乎舉世之人大都於數點鐘間卽顚狂死矣而乃舉世之人不自憐其生命之短且復憐我牛女二星遇合之艱也豈不謬哉豈不謬哉 
海外叢談 
[世界惟一之大酒尊] [  瘦蝶]  
　　德國來因河畔希魯丁哈姆地方有葡萄酒酿造所一處曾製造一絶大之酒樽能容葡萄酒四萬三千八百加倫（約一萬一千石）落成之際舉行祝典卽以此酒樽中之酒徧饗來賓云 
[宰魚新機]  
　　美國華盛頓有某君者製出一種宰魚機器甚爲利用其法係先將該魚剖剔鱗甲斷而剖腹挖　腸臟以及斬截頭尾自起至止各事旣畢計一分鐘可宰魚六十尾前僱一華工每點鐘僅能宰魚二千五百尾今用此機每點鐘可宰至三萬六千尾之多 
[噴球之小蟲]  
　　美洲有一種小蟲身長僅一分兩翅其口噴出之氣成一大球升入空氣中人望之有無數蒼蠅在其球中其球大約七分至其氣球之有無功用及球中何以藏有蒼蠅尚待研究夫以一分長之小蟲而能噴出七分大之氣球亦奇事也 
栩園筆記 
[時俗稱謂] 　　 
　　今人尊稱之辭曰先生或引鄭康成禮記注云先生老人教學者趙岐孟子注云學生年長者謂之先生今俗泛稱殊覺弗當謂此稱惟教學者乃始稱云予按韓詩外傳云古謂知道者曰先生何也猶之先醒也不聞道術之人則冥於得失眊眊乎其猶醉也故世人有先生者有後生者有不生者則今稱先逹爲先生於義正合非可以經訓見泥也 
　　其二 
　　天祿識餘云唐女妓入宜春院謂之内人今概稱妻爲内人非按宜春苑說見崔令教坊記王建宫詞寒食内人催白打庫中先散與金錢張祜詩三百内人連袖舞内人已唱春鶯囀所云似是女妓然考之古昔則大有不然周禮内宰會内人之稍食内小臣正内人之禮閽　幾内人之出入寺人掌内人之戒令興婦功授内人之事齋内　有祭禮賓客喪紀之事則爲内人蹕凡云内人皆指女御即天子八十一御妻世平人之妻而上比於天子九御方嫌其過於尊貴如識餘所云母亦誤會又禮檀弓敬凄言文伯死朋友諸臣未有出涕者而内人皆行哭失聲鄭康成注内人妻妾　　此稱通於臣下之濫觴也 
　　其三 
　　世稱妻亦曰内子白居易詩有代内子賀兄嫂詩考禮雜記内子以鞠衣注内子卿之適妻也春秋時趙姬請逆季隗於狄趙衰以爲内子而已下之據此則自稱其妻曰内子亦覺頗自尊貴非自謙之辭也 
　　其四 
　　世以愛之至者呼爲心肝蓋有所本晉書劉曜載記隴上歌云隴上壯士有陳安軀幹雖小腹中寛愛養將士同心肝則此稱亦頗典雅 
醫話 
[寢具與衛生之關係] [  丁福保]  
　　吾人光隂三分之一都銷磨於寢具之中此猶指健康者而言設　　天虛我生 
　　陳栩字蝶仙别號天虛我生又署栩園主人年三十五歳浙江之杭縣人通信處鎭海縣公署 
有疾病寢具中之時間當在三分之一以上故衛生家最宜注意者首推寢具寢具可目爲睡衣當與晝間之衣服具同一之規約因呈人快眠往往起輕度之腦貧血此不可不愼也 
　　吾人睡眠之際内都之血液不及注於外圍以致皮膚不能温煖血管不能擴張故寢具之保持温煖當勝於晝間之衣服否則外感寒冷皮膚之血管受刺戟而收縮血液凑集内部腦遂不能安息此種不良之狀態延時過久遂至徹夜不眠翌日之晨精神疲勞發數多不快之感覺苟數夜不能安眠易爲重病之原因故吾人寢臥之時當力保體温以圖長時之安眠然則寢具果如何而能保持温煖乎約言之普通之室温夜具之空氣層有四十米利邁當内部之温方與皮膚温相等至天氣晴朗之日務宜曝露於日光蓋日光之效力除撲滅細菌外尚能使應用較久之寢具膨脹回復也曝露之時間以午前十時至午後二時爲最佳 
小說 
寫情小說 
[黄金祟（四十三）] [  天虛我生]  
　　日者艤舟於横河因舟大不得逕抵箏兒之門予家僕從旣送行李至此遂道珍重而去有頃藍輿兩肩吆吆而來此輿異於尋常之制寳繐四垂珠光耀日白紗之簾鏤以空花望而知爲箏兒也予乃佇立船頭招之使前輿中人出一爲蘭兒其一則梅姐也大失所望因問　姊胡弗來蘭曰病耳予不禁悵然而梅姐已斥之曰汝乃咒咀阿姊珊哥母聽渠言阿姊謂汝遠行無以爲贈特割其所愛將以樓頭茉莉移贈於汝渠在料理耳言次即有人担花至瓦盆竹罩高可三尺粲然之花開如點雪凡四罇列之船頭香風襲人足令忘悶因喜曰此非吾姊樓頭之陳設品歟悉以貽我豈不令吾姊寡歡梅姐笑曰彼自甘心耳若我則摘一蓓藟且猶不可予因赧然俄見方纔之輿去而復來予轉不便出船相迓顧蘭兒已往延之梅姐　搴幃以待衣香一樓先人而至我於鏡屏中見其姗姗進前因即轉身迎之此時箏兒衣水紋蟬翼之紗湘裙如穀綠鬟如　益顯娉婷之態小扇輕擕柔荑嫩如熒玉釧聲玲瓏黃金與翠玉相競而鳴得意予因讓入中艙手自送茗於梅姐箏兒獨不及蘭蓋船中茗具僅此數也梅姐因以茗盞還送於予出其携榼則杯盤壺盞之屬纍纍於中更以佳茗入壺赴艙後索水而進並出盥具服其勞役而以巾進諸人我殊抱歉梅姐則曰珊哥此行不帶僕從途次得母弗便予漫應曰要之亦無傷也箏兒曰微阿母言亦幾忘之吾家阿珠尚解事胡弗與俱予因笑曰阿珠乎則我爲彼服勞或庶幾耳蘭曰以我思之莫如吾儕直送珊哥至於湘谿即乘此舟而歸殆較游於西湖爲樂梅姐哂之時舟子已解纜下稿柔艣一聲漸次離岸而岸上之人猶力騁其視線以注此舟日光映於箏兒之面有如透明之脂幾欲融爲流質予因念及素卿假使尹邢相並究不知何人勝一籌也因而又馳念及於仲姊遂視箏兒之身殆合三人而爲一也舟中無甚可記之事惟予當時每出游必挾絲竹爲伴纍纍一藝琵琶提琴與夫笙笛檀板之　悉具其實予惟一手斷不能使諸樂齊作然心中則覺缺携一件爲不舒也别有兩囊則箏也琴也凡此皆藏於别室埋入行裝蓋不可爲吾母所知惟琴則公然抱而登輿吾母亦弗之禁此爲先君之遺而予性好絲竹實亦遺傳性耳吾母非不樂聞但在近年陷於悲憫之境則以爲聒煩矣舟次甚閑養出所有一一遞奏以博梅姐　歡蘭兒能擊節惟時時有誤致引箏兒之笑漸則紅牙之板改而入於箏兒之手矣夫天下之至足移人者莫如絲竹凡稍稍能之者莫不見獵而心喜因之五尺秦箏旋上箏兒之膝予乃以笙和之烈日當窓幾忘酷暑予心至以爲適特在舟次不便使箏兒歌猶以爲憾耳（二） 
文字因緣 
[奉題玉田恨史次詠女士原韵] [  耳似聽猿]  
　　此恨緜緜海様深淚珠和血濺羅襟香消玉隕傷心極碧落黃泉何處尋惜花我自祝花神一瓣心香爇至誠落魄江湖與命也那堪斯疾厲斯人知心而後算相知骰子玲瓏入骨思世事茫茫難自料（成句）側身天地不如癡月似彎弓露珠文章司命眼休糊生花憑仗才人筆情到無情不忍書 
[題玉田恨史二闋] [  棲梧]  
　　鵲橋仙 
　　天然佳偶情文雙至絶妙鴛鴦嬌小曇花一現太匆匆只落得失群孤鳥慈幃癡望寒閨月冷端賴詞人揚表夢魂死去又歸來我亦灑淚痕多少 
　　惜分飛 
　　雲本無心初出岫碧玉雙雙挺秀夜讀煩紅袖愛情玩月清如晝小極無端難補救總怨蒼天不佑一載孤燈守人從死後魂知瘦 
[題玉田恨史] [  瘦逸]  
　　阿母恩情亦太深攬衣推枕淚沾襟可憐一對佳兒婦難向空房夢裏尋 
　　寸許毛錐豈有神寫來情史積精誠堪悲月夜携樽後竟作南柯夢醒人 
　　碧落黃泉尚有知有知終是苦相思堪憐最是痴兒女死到黃泉尚病痴 
　　恨史新編續淚珠淚珠和墨兩模糊時來腸斷相思苦聊復凌空咄咄書 
[再題玉田恨史]  
　　此身此夜不常好明月明年何處看一語竟成他日識思來幾度淚氿瀾 
　　凉月多情照有情銀床冰簟且留卿清凉境享温柔福閑把鴛鴦着意評 
　　玉田本祇好姻缘恨史無端新様鐫底事好情多缺點寫來聊補女媧天 
　　妒煞生花筆一枝深深寫出斷腸辭爲憐没世癡兒女一卷書將好護持 
[題玉田恨史] [  粉蝶]  
　　自憐薄命少同儔忍使郎君異地留展卷已知緣分淺極歡喜處總多愁 
　　惡生樂死劇堪悲拚到黃泉續倡隨此去尋郎無窒礙獨愁阿母已成癡 
　　上窮碧落下黃泉百折千磨志愈堅孰料夜臺同海市澄郎魂魄渺如煙 
　　滿紙哀音神鬼驚夜探讀罷淚珠傾黃金難買才人筆寫盡閨幃倩女情 
[贊玉田恨史] [  野樵]  
　　悲凉一卷傷心史絶勝崇華烈女坊此是鴛鴦芳塜地有人灑上淚千行 
 
 

Page 11

 
 
   
 
 

Page 12

 
 
   
 
