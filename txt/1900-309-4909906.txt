# 1900 - 309 - 4909906

 

Page 1

 
 
[添請金陵防事友人] [  申報館主人啓]  
　　金陵爲制軍駐節之地官僚雲集營壘星羅兼之虎踞龍蟠山川雄秀六街三市轂擊肩摩本館僅一采訪友人未免顧此失彼卽如此次火藥局之禍偶一失檢不但寄遞遲滯且多雜摭浮談爰擬添請一人分投采訪如有熟悉官塲公事土俗民風廉介自持文理通達者請錄示藥局被災巓末及其他緊要新聞詳列居址姓名郵寄本館以便修書延定與前友相輔而行三山二水間不乏淵博之士幸毋金玉爾音也 
[勸募濟急局捐欵] [  申報館協振所謹啓]  
拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾子遺黎庶荏席同登翹企仁施迫切以待肅此謹白惟冀垂靑 
[湖廣總督張香濤制軍勸戒上海國會及出洋學生文]  
　　六月間上海設立國會其規條甚秘未經刊布初聞之以爲此殆會集同人考求時事發爲議論以備當事采擇略仿外國下議院之例耳近日漢口岳州長沙諸處捕獲會匪多名起出僞印僞檄匪簿逆信富有票軍械等物内有正會長康有爲副會長梁啓超僞示僞諭僞通飭有國會總會國會分會及自立會自立軍各名目總會設在上海分會設在漢口匪首唐才常供詞頗牽涉國會諸人其僞札有報明上海國會總會開用關防之語其北唐才中供詞去年康梁及唐才常設自立會今年六月將自立會併入國會在上海刊印富有票三十萬張分散夥黨招匪起事等語不勝駭異國會人數頗多並非盡係康黨其皆通謀知情與否不敢臆斷要之必非無因惟事關重大尙未得有實據本部堂　隱其名不得不爲諸人正告之國會中人就所聞知大率誦讀詩書或且挂名仕籍其中多才能文講求時務者頗爲不少尊親之義豈有不聞順逆之理豈有不辦或因目擊中國大局阽危憤激不已而又略知外情進用無階懷才自負在滬又習聞民權之說遂以變本加厲之心迫而爲行險徼幸之計檢閱往來逆信其持論宗旨無非襲康梁之唾餘曰人人有自主之權曰不受朝廷壓力曰流血以成大事所談無非慘礉凶險之辭所傳無非誣罔不首之語所謀無非犯上作亂之事不知康梁以作亂逃亡故必欲誣謗宮廷以解其罪煽亂報復以逞其毒彼自爲計耳於國家何與焉於士民何與焉比年以來康梁邪說久已腐敗暴露爲人之所厭聞而國會諸人大率本非康黨忽然驚爲新奇至論相率信其誑語然其死灰字字皆是康說儼同私淑併爲一談如狂如醉此則至愚極謬不可不亟思改圖者也天國事艱危至於此極凡朝廷政治之闕失中外大臣之愆謬舊弊何者必宜除要政何者必宜舉苟有所見婉切指陳或大聲而呼或垂涕而道以自附於工諫師箴之例有何不若自主之權則亦有之矣求己之學是謂自主果其蒿目世運立志濟物不存苟安之心不爲無用之學博通外事多譯西書研求政術探討藝數或朋友講習或傳諸其人下開士民之風氣上備國家之任使時局至此藏器待用不患無時卽使不樂仕進而出其才智保安鄉里爲鄭司農爲田子春於人有濟卽是功業此則君子行藏之正軌抑亦俊傑建樹之坦途也今計不出此而下喬入幽去順效逆其知康黨爲亂人而從之耶抑謂康黨爲志士而和之耶據唐才常辦事規條皆奉康梁僞諭有云指定東南各省爲新造自立之國不認滿洲爲國家康梁此會之宗旨如此不知置我皇上於何地而以之詐騙商人歛取錢物靦然號於衆曰我乃保皇會也及康梁僞通飭密教其黨則曰欲圖自立必借遵皇權也欲欺華人耶已明明放票作亂矣欲欺洋人耶此洋文規條數十紙已爲英巡捕查獲持去各國領事教士傳觀矣天奪其魄狡謀畢露雖使巧詞曲說其爲叛逆之實何所逃地於天地之間且沿江海匪徒如哥老會三合會之類其人皆貪淫無法獷悍無親其名目口號皆盜賊無賴專以焚殺刼掠爲事無論中外人人痛恨今不惜委曲就其名目口號用貪淫獷悍無賴之人以叛逆君父而美其名曰勤王以賊殺商民占奪城池而飾其說曰保國以之自立不認國家而矯其辭曰保皇返之於己而不安噲之於人而不解騐之於事而不相應揆之於勢而不可行其萬萬無幸不待智者而知矣一旦敗露幸而脫逃不過終身匿跡租界或者假息南洋跼天蹐地高厚不容且諸人父母妻子祖宗墳墓亦豈能盡歸化外苟有人心安得一無顧慮乎此文未畢明日續登 
[罪疑惟輕]  
　　武昌訪事友人云康梁逆黨散放富有貴爲諸匪票濳圖不軌湖廣總督張香濤制軍遴派文武員弁嚴密訪緝先後拏獲匪黨不下百餘名業將首要各犯隨時訊明正法其餘暫行覊禁尙未讞成現聞制軍以此輩附和匪人原屬法無可逭但難保無愚民悞遭煽誘情實可矜特飭署湖北臬司扎鳳池廉訪督同發審局員詳加推鞫將情節較重之犯永送監禁餘人概予減等治罪如有迹涉欵似並無爲匪實據者准覓妥實人具狀保釋殲厥渠魁從罔治制軍其深得古者明愼用刑之意者歟 
[還欵展期]  
　　武昌訪事友人云鄂省庫儲支絀挹注維艱曾由督憲張香濤制軍向德商某洋行籌借銀五十萬兩議定分年攤還現届還欵之期適逢北省軍興乘輿西幸籌餉募勇需欵尤多以致此項無從措置躊躇再四商請駐漢德領事代爲轉圜請准暫展限期加認子金以昭體卹聞某洋商業經應允矣 
[浙學蟬聨]  
　　杭州訪事友人云本年係更換學政之期例于八月初二日奉旨簡放其時正値聨軍北上乘輿西行國政紛紜未經降旨至本月十三日浙江學轅始接奉西安行在電傳上諭浙江學政著毋庸更換文大宗師立卽恭設香案望闕謝恩在杭官紳咸往稱賀 
[作歌勸誠]  
　　本邑徐匯匯報云前者道路傳言山東濰縣知縣袒護拳匪目爲忠義云云今得彼處友人來函大旨謂前任濰縣知縣曾大令培及現任李大令誠保皆深通洋務嫉惡如仇六月中曾訪知有拳匪來自直省卽拘獲五人禁之於獄濰縣爲水陸衝要匪類易於出沒其得以保全無害者皆雨大令功也邑紳孫京卿葆田恐愚民易被煽惑作爲勸誠歌一章兹備錄其詞曰勸人莫習義和拳拳法神妙皆訛傳誤國殃民非一端聽我細說所以然義和拳紅燈照虎尾鞭金鐘罩種種名目皆邪教嘉慶年間林淸亂便是此術相鼓煽於今直隸多飢民紛紛學習遂成羣仇 
 
 

Page 2

 
 
教爲名恣搶掠　託神靈逞暴虐能摧刀槍能避砲休信邪說自誇耀可恨若輩稱神拳却說山東是老團山東本是聖頣邦那有邪教敢橫張况聞行軍貴知懼暴虎憑河非所與只有孝弟與忠信可使制梃撻奏楚奈何甘效怪與妖紅巾裹頭又纒腰津郡已失通州陷拳民死了也幾萬誤國殃民竟如此胡爲傳衍猶弗止吾今惻然爲爾告號爲神拳實左道修爾戈矛與甲兵非曰興師莫偕行不如各安本分好宗族鄉黨互相保士讀農耕商懋遷大家同享昇平年誡爾莫習義和拳拳法神妙皆訛傳聽我此歌當曉然 
[保案飭知]  
　　欽加二品銜賞戴花翎江南安徽分巡徽寗池太廣兵備道督辦蕪通保甲總局辦理營務處兼驛傳事加二級隨帶加六級紀錄十次吳爲飭知事竊照本道禀大通票匪滋擾幸得消患未形迭獲首要各匪出力員弁謹開淸摺呈乞彚案奏奬一案除奉兩院批示另行外合抄禀稿分别札知札到該營官卽便知照此札光緒二十六年九月初七日計開禀稿一件敬禀者昨奉憲臺札行會奏票匪滋擾大通派兵會勦一鼓盪平地方安靖一摺蕪湖拿獲匪首丁德愷等亦蒙叙及並另查明出力各員弁容另查明擇尤請奬等因仰見宫保大人激勵捕匪綏靖地方之至意欽佩莫名伏查富有票匪伏戎於莽專劫軍裝藥彈迥異尋常宼盜七月十五日大通起事之後兵匪混雜被惑者多蕪地風謠萬分緊迫十六七八等日附近之和州當塗繁昌南陵等縣請兵呼救一日數禀危如累卵職道布置兵防嚴密巡察懸不貲之賞購捕首要各匪迭獲糾搶裕溪營軍裝火藥會合大通股匪蕭子雲黨與之匪首丁德愷唐有元等到案訊據供出蕪湖大頭目係名郭懷松該匪首等悉聽指揮竭兩月之經營購線𨁪捕之力甫遇該犯郭懷松自東洋回至上海弋獲解蕪訊明正法都計先後拿獲匪首匪夥訊明斬梟十五名而以領散富有票五千張之郭懷松爲蕪湖大熟丁德愷唐有元各糾領數百人爲校次匪首各匪供詞及捕獲員名均隨時禀陳憲鑒在安檢查各犯先後到案供詞一轍該犯郭懷松原與蕭子雲約會十五大通起事十七蕪湖起事一趨銅陵靑陽等處一趨繁昌南陵等處會合大舉蕪懾兵威未敢遽動郭懷松因聞蕭子雲靑陽一路人力不足猶指揮丁德愷唐有元就白馬山聚人往援幸得立時拿獲正法搜捕餘黨庶寒匪瞻竄散濳蹤回溯當時情形蕪幸安而餘皆託庇蕪肇事而匪勢披猖關繫不爲不重而就事考核當以李振標獲匪之多尤推得力兹謹將捕匪出力各員銜名擇尤開錄淸摺禀呈可否彚案奏給奬叙以示鼓勵之處出自憲恩除出力勇目及較次員弁擬乞咨奬功牌另禀外理合具禀馳陳仰祈宫保大人鑒核批示祗遵實爲公便自應造各員履歴奉批另送合併聲明計開管帶蕪湖保衛營補用守備饒飛鴻擬請彚保以都司儘先補用遵查該員等拿獲　首唐有元又獲票匪謝靑山吳得勝徐德生景志科夏德祥周士長等多名該犯唐有元供認糾領多人搶劫裕溪營軍械運往大通接應蕭子雲回蕪起事未成其餘均係票匪謝靑山供認聽從蕭子雲派令押解火藥砲車圖攻靑陽縣城吳德勝供認夥劫大通砲船洋槍并疉犯搶劫有案徐德生景志科供認同在大通起事搶劫得贓并經起出珊瑚頂珠花等件夏德祥周士長供認隨同搶劫裕溪軍裝湯家溝釐卡放火拒捕當將該犯等先後正法禀報在案 
[誤公撤委]  
　　武昌訪事友人云署湖北按察司扎鳳池廉訪莅任以來孜孜求治因念省垣重地門禁宜嚴况値防務緊要之時在事各員尤應認眞盤詰乃守城各員弁往往無故離差殊屬不成事體日前查得平湖門某委員有悞要公立卽撤差另委他員接辦實事求是可見一斑矣 
[之江火警]  
　　杭州訪事友人云有紹興府屬蕭山縣人王小毛者挈其梅鶴在省垣慶春門外新塘誅茅結屋以避風霜春雨一犁不辭胼胝田家之樂怡怡如也　月十三晶戌刻晚炊偶一不愼遺火積薪延及柴扉以致燎原勢盛王及妻子僅以身免室中各物被祝融氏收拾一空亦可慘矣 
[皖省官塲紀事]  
　　安慶訪事友人云南陵縣縣丞孫二尹達病故遺缺經安徽藩憲湯筱秋方伯札委試用縣丞嚴二尹恩培前往署理○新選旌德縣學教諭吳廣文光華現經方伯飭赴新任○湖北候補知縣彭大令鴻年經安徽撫憲王芍棠大中丞咨調來皖派歸武衛楚軍差遣近又委令管帶吉安官輪船 
[錢江浪影]  
　　杭州訪事友人云浙不江臬憲榮伯衡廉訪蒞任之初訪聞省會賭風甚熾特飭地方及各叚保甲委員嚴加查禁并出示曉諭在案兹因北方不靖内地土匪時思竊發加以冬令將届各業生意艱難若輩一旦賦閒難免不復萌故智因重申禁令通飭文武各員嚴密訪拿並泒親信家丁暗中伺察如有查禁不力者卽記過示懲是以各叚分巡無不認眞巡緝冷街僻巷中擺設路夫賭攤者已收拾殆盡矣○浙省防軍計共五營向分駐各城以資守衛本月十四日撫憲劉景韓大中丞札飭統領張觀察調集全軍至校塲操演其有技藝純熟槍砲全中者給以優賞自辰至午始畢乃事 
[中泠泉韻]  
　　鎭江訪事人云小碼頭某姓於去秋娶某氏女爲媳女驕縱性成縫紉織絍俱所未諳其姑又過于吹求以是勃谿之聲常達於户外本月某日忽因細故被翁的責遂於夜間量取白綾三尺送却浮生翌晨紅日三竿姑見其房門不開以爲懶也申申作女嬃之詈直至脣焦舌敝動靜毫無始心焉疑之喚令藁砧脫鍵入視則小嬌生已作步虚仙子在空際高懸事聞於婦家率同娘子軍踵門問罪嗣經和事老出爲排解許以從豐棺殮始息爭端○月前鎭城竹竿巷向姓被盜搶刼報諸丹徒縣署縣主莫嶼香明府前往踏勘及回署卽派令通班差捕勒限會營嚴緝至本月中旬尙未弋獲乃高懸賞格謂有能破獲全案者卽賞洋銀三百元旋有人拘獲一犯解送縣署未知是否正盜一經研訊自不難畢獻眞情也 
[札催繳欵]  
　　光緒十五年裴浩亭大令綰上海縣篆時因修治署屋建造待質所向道庫支領銀二千兩及黃愛棠觀察接任開濬楊淄漊三林塘兩處河道併修理衙署又支領銀二千兩前年馮家旂杆天主堂被土匪焚毁議定賠銀六百兩亦向道庫支領以上諸欵定以三年或六年繳還兹者道憲余晉珊觀察急欲籌欵解赴陝西行在爰札飭上海縣汪瑤庭大令迅速籌繳勿延 
[禁除惡習]  
　　上海縣正堂汪示爾等動吃講茶實爲本地惡習良由地棍唆弄動輙多人爭執甚至兇毆涉訟乆致耗財失業並有無恥婦女與男同桌共喝責成該圖地保一併嚴查禁逐倘敢抗違不遵立卽禀候提責 
[記祝聖主教盛典]  
　　昨爲本邑南市董家渡天主堂祝聖江南新簡主教姚大司牧之期主禮者爲浙江主教趙大司牧襄禮者一爲江西主教一爲安徽主教前一日主禮主教曁新主教各守大齋大堂中設正祭臺及邊祭臺各一座淸晨衆司鐸衆修士往迎新主教及襄禮主教到堂跪正祭臺前主禮主教升西座穿衣新主教升東座穿衣主禮主教坐正祭臺前襄禮主教引新主教至主禮主教前襄理主教請主禮主教行祝聖禮主禮主教問奉有教皇諭旨否襄禮主教答稱有書記司鐸帥君高聲讀諭旨橷主教至主禮主教前發三誓一赴公會議二將所司教務奏報教皇三不擅賣教中產業等事主禮主教問新主教曰日後講道依聖經之旨聖師之訓聖教之意否諸事聽教皇命否恤貧憫衆堅持信德否均答曰然主禮主教升正祭臺行彌撒禮新主教升邊祭臺穿禮衣行彌撒禮堂中唱天主矜憐我等云云主禮主教坐正祭臺前新主教至正祭臺前主禮主教告新主教以日後善行聖事特授神品聖事主禮主教命衆人求天主新主教伏地衆人誦列品禱文主禮主教以聖經置新主教頭上襄禮主教以手按新主教頭上主禮主教唱序文唱求聖神降臨頌衆人同聲和之唱畢主禮主教以聖油新傅主教之頭續唱序文及 
 
 

Page 3

 
 
聖咏一百三十二章主禮主教以聖油傅新主教之手主禮主教祝福於權杖及戒指授新主教又授聖經旋行相抱禮主禮主教升西座續行彌撒禮新主教升東座洗手續行彌撒禮念奉獻經新主教獻主禮主教二燭二餅及酒二桶兩主教同行彌撒禮主禮主教唱序文唱畢行彌撒如常禮至領聖體時將聖體聖血分而爲二兩主教各領聖體聖血主禮主教祝福於高頂禮冠加橷主教頭早主禮主教祝福於手套加新主教手上新主教升座衆人唱謝天主經行遊堂禮新主教降福於衆教友主禮主教念經新主教降福新主教聲言感謝衆人新主教行三跪禮祝主禮主教長壽此至而諸禮已畢新主教入内衆人遂散當行諸禮時蘇松太兵備道余晉珊觀察上海縣汪瑤庭大令提右營叅將廖楚材叅戎法界讞員杜枝園大令南市馬路工程局總辦程雨村大令善堂董事曹寄耘司馬次第命駕戾止由堂中司鐸迎入客廳至十點三刻時阁國駐滬總領事以下各官亦皆乘馬車到堂聽誦經文堂内西樂悠揚風琴閒作略進酒點然後興辭先是晨起法界捕頭卽督率西捕及西國練兵在堂前彈壓南市捕房捕頭王經年亦率同華印各捕妥爲照料午後新主教復至法界聖若瑟堂行聖體降福禮 
[小孩待領]  
　　昨日小孩嚴生道在本邑南市馬路中徘徊瞻顧迷失歸途三號巡街捕見之恐入匪人之手領至捕房捕頭令留候待家屬到來認領 
[示期接篆]  
　　昨日新委英美租界公廨讞員張柄樞司馬發出紅諭一道其文曰賞戴花翎補用府卽補淸軍府上海英美租界會審分府張爲曉諭事照得本分府奉蘇松太兵備道憲余檄委辦理上海英美租界會審事務遵擇於本月二十二日午時接篆視事合行曉諭爲此諭仰各書吏及差役人等知悉屇時一體晉謁毋違特示 
[賢令行期]  
　　英美租界公廨讞員翁笠漁直刺經上憲飭赴陽湖縣新任定於本月二十二日交卸擇吉二十四日起程赴任彼都人士當不勝來暮之歌矣 
[請示罪名]  
　　江蘇候補佐貳陸韻樵前因串合匪人冐領法租界遷墳費被鄉人控諸公堂前讞員朱森庭明府訊取口供押候禀明蘇松太兵備道余晉珊觀察照例懲辦迄今案懸日久尙未定讞昨日法總領事白藻泰君接閱觀察照會以陸係有職人員請移解上海縣署訊懲旋卽備函聲覆請明示如何懲辦之處然後移解 
[馬路工程局瑣案]  
　　前日歹人范小福持銅質僞洋銀至本邑南市楊家渡祥泰小錢匨兌換錢文莊夥某甲知係𧸛鼎立卽扭交某號巡竺捕解至馬路工程局禀訴情由總辦程雨村大令研訊之下判令笞責三十板驅逐出境不准逗留○前日有自稱淮揚公所董事之馮春祺投函馬路工程局大旨謂江北船户汪鳳祥汪阿壽管帮人沈阿三等私向各船户歛錢並查知沈曾假公圖詐請卽究辦總辦程大令研訊之下判令各枷號半月以儆其餘 
[濟急第九號公函]  
　　燕謀彝卿味春蓮甫晦若次舟莘伯仁兄大人閣下連日因第六批解欵正在籌議間則敬兩奉次翁手函藉聆種切解欵議妥正擬肅函十七日接奉震電敬悉適有公平安平在津自卽可趁此兩船來滬除已電復外查五號公函内有第二批解欵洋一萬五千元之匯票一張既已澈覽匯豐三批匯欵亦到是敝處五次共解銀四萬兩有奇洋三萬元均已到京其有必須匯費之處亦均已在滬核付到京祗須照兌承示已寄三函現均未到銀洋收到日期平色此三函内如已叙明極好否則請查明分晰見示以後并祈隨時示知以淸眉目而便稽考第六批解欵原議仍銀洋併匯已多方籌湊銀洋各二萬仍商由匯豐分期電匯昨弟宣寄復彝翁電業經提及兹承示仍匯銀合用遵卽照辦須又與匯豐商明此間付規元四萬二千八百兩在京兌公磕足銀四萬兩匯豐已允於此數日内分兩交電其京行兌交尊處到請作爲東南濟急會第六批解欵轉致各省同鄉并請電示函復爲荷弟等接湘帥兪廙翁來函因接轉傅相敬電湘省歲貼京員三竿速匯等因兹飭籌湘平足銀三千兩卽派王令宣解運來滬等因旋據王令齎函解銀前來合規銀三千一百三十一兩四錢二分已列收濟急會此項銀兩應否專濟在京湘員抑或作爲統捐應請尊處就近請傅相示遵行又接四川周玉山方伯電匯到京平足銀三千兩合規銀三千零八二一兩查第七號公函叙明川省送川京官炭敬三竿以一千由川解陝兩千匯申寄交喬君樹枬高枬陳君鍾信查收勻給匯到三竿是否因解陝西不便一併匯來無從臆料謹先奉布俟奉來函再陳又接東河任筱帥函電以接濟急會函電籌集京足銀三千兩合規銀三千零九十兩内專濟順天籍丁憂編修徐瑩甫太史仁鏡二百兩江蘇人順天候補任令汝霖一百兩浙江人徐花農庶子琪六十兩解請酌濟等因又接貴陽黃吉裳太史電京足銀一千兩合規銀一千零三十兩請傅相交陳小石京兆分濟黔省現尙在京京官等因又接雲南曹廉訪鴻勛電匯到規銀五百五十兩指濟山東官紳卽請分别轉致同鄉京官又弟應接廣東廣濟醫院函託寄交廣東人陳子礪太史伯陶規銀五百兩并託陳子礪太史代送尹慶舉孝廉規銀二百兩尹君住址陳太史知之陳太史向住前門外李鐵拐斜街現如移居爛麫胡同東莞會館一問卽知陳太史處不另函請轉致廣東同鄉照辦又弟信厚據源豐潤閩號寄來内閣張君振湘信一封外京足銀五十兩請轉致福建同鄉照辦又黃幼農觀察函開兒子楙楨由舉人補内閣中書現聞避居房山懇爲訪查酌借川資南回等語弟宣昨寄彝翁另函已將黃世兄名號官籍住址寄奉兹再叙及請諸君子費神并轉致江西同鄉再爲切實訪查查明先賜電示一面應付川費設法送之南回其川資無論多少不拘何處何欵均請墊付請取黃世兄收條寄下可由弟等函致幼翁如數寄還也以上各欵均請尊處於歴次已經匯奉欵内分别照辦至任筱帥所寄徐花農宫庶六二金其任址尊處必知徐瑩甫二百金任令一百金其住址前已由弟汾切託代查現筱帥均無寄銀之信請如數分别轉交如有回信卽爲寄下弟宣昭接劉峴帥張香帥袁慰帥來電江南湖北山東三省共湊二萬五千金由滬道交道勝匯京請傅相轉交陳侍御璧朱學士祖謀喬主政樹枬查明京堂翰詹科道閣部院司官以二萬勻送在京者以五千作爲赴行在者川資三省又另備公欵以補川資之不足比舉與救濟會無涉等語聞余觀察業已匯出尊處諒亦接洽三帥優賚三省士夫至可感仰前接來電頗有人多欵少之慮今有比鉅欵相輔而行想在事諸公可免爲難惟是官紳既已援手彼商民或窮而無告試一體念惻然之隱諸君子諒亦相同前寄第六號公函業已略陳鄙見現已交冬商民困苦應請諸君子設法兼顧其如何辦理周妥之處并懇示及至禱至盼前承傅相電傳陳京兆意赶辦棉衣五千套則敬承辦現已告成運存招商局棧房陸續輪運到津轉解卽請代陳傅相轉致陳京兆棉衣既可轉運米糧究竟何如次翁上書香帥請購米糧十萬石運津必可轉運到说此說果否能行務新迅賜電示至聶功亭軍門之世兄因其祖母及全眷避居古北口曾兩次電求傅相專弁往查并設法護送回南等情未蒙電復現在封河在卽聶世兄恐全眷不及乘輪萬分焦急囑再函求務祈回明傅相迅賜核辦電示以便轉復時附上託寄各信仍另闰淸單均祈分别轉致傅相前仍祈代陳一切祗頌均祺愚弟盛宣懷顧肇熙任錫汾鄭官應嚴信厚龎元濟作霖楊廷泉席裕福施則敬頓首九月十八日第九號謹再啓者頃由劉子貞太守出示廣東丁方伯電助六百金指濟雲貴司鄉欵尙未到又北元濟與弟則敬另收到寓滬之四川江西雲貴紳董公同籌助規元五千兩指濟四川江西雲貴在京同鄉前函漏未叙入謹卽附陳又弟則敬前附寄浙人連聰肅同年信一件外銀一百兩又致宗室寳鼎臣部郎瑞臣太史信一件外銀一百兩不知已否轉送如不在京能設法探投尤感否則退還　則敬附寄次翁一函請在已解欵内劃付京公砝足銀二百兩隨後劃還合併陳載頌均祺弟等又頓首[  上海絲業會館濟急善局龎元濟拖則敬錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣瑣案]  
　　吳錦榮扭控周桂到縣前晚縣主汪瑤庭大令升堂研訊吳供小的原藉徽州飲縣在蘇州開設漆店今年六月初來滬有銀一千五百兩匯存本埠德昌錢莊係妳曙初經手兹者德昌倒閉尋姚追索姚已赴蘇小的情急因扭伊婿周桂到案求追周供小的亦徽州人在治下大東門外某漆店爲夥吳錦榮存德昌之銀係岳父姚暏初經手兹者德昌已閉須由岳父淸理大令諭吳曰爾銀既存德昌應向該莊追欠與周無干著另繕呈詞聽候核辦○蕭許氏控葉阿松賴婚縣主汪大令研訊之下氏供小婦人前曾聘定葉阿松之女爲媳過門童養今已二十歲兒子二十四歲操帽業今者小婦人欲擇期行合巹禮突被親家將女領回情急控案叩請公斷葉阿松供小的係本地人本在某米店爲夥女兒許配蕭氏之子小的並無不願實因妻子素性悍潑時與小的爭閙小的久已另住友人處惟求差提妻子到案訊諭大令諭候提其妻盛氏向之開導並著蕭許氏回去擇期爲子完姻如葉盛氏不遵定當嚴究○本年四月本邑西南鄉漕河涇惡棍王阿生勾通梟匪向同族滋詐族人不堪其累約齊二十餘家各出柴一束將阿生綑縛祖墳前焚斃縣主戴子邁明府訪悉情形親臨相騐屍妻張氏堅請伸寃明府因拘爲首之王關福王海和等五人到案研訊同供阿生惡跡多端是以用家法處死明府諭令收禁獄中據情通禀上憲兹奉督撫憲批示以各犯情屬可原著從寛免究等因前晚縣主汪大令提王關福等到案諭曰今上憲已格外施恩惟死者之妻爾等應按月給以衣食始終勿懈如果陽奉陰違准屍妻具控提究各人均稱小的等願具結永給衣食大令遂令具結呈案然後交人保釋○張金生控王阿大積欠會欵汪大令提訊之下張供稱首會王阿大糾合小的爲會總共交洋銀二百六十六元今會已散去不但小的前欵無著且各會友均向小的索還奈何王供小的願陸續拔還大令判令每月還洋銀六元○木匠唐晉卿投縣喊控汪大令升堂研訊唐供小的係南匯人今春到木作頭張金奎處做工日給工資八十文及辭歇算淸工帳前日赴作塲取鋸鑿諸器適張他出小的自行取回昨日張邀集多人在茶肆中指小的竊取器具勒令賠洋銀若干并拽小的至僻處吊打小的情急允許措錢照賠始得釋出心不甘服是以控求究辦大令飭退去候提張質訊 
[英美租界公廨紀事]  
　　有女郎殷五寳者生長七十二沽間悞被匪人携至滬上鬻入會香里鴇婦殷寳姐所開野雞倡院偪令賣介五寳不善逢迎時遭龜鴇凌虐前日復被幽閉一室肆意兇毆直至遍體鱗傷猶未釋手五寳不勝其苦乘間奔至公堂叩求超豁値日差正擬繕具禀詞不意龜棍張新榮竟敢尋蹤而至向之逞兇差役遂入内禀知讞員翁笠漁直刺直刺諭令交官媒留養聽候訊明發堂擇配○妓女洪翠菊於本年五月中由狎客金姓納爲側室後常被正妻肆行鞭撻怨恨交加昨日乘間奔至公堂喊控直刺諭令交官媒看管候訊○郭新興士棧主郭某控長春義記棧主李塘芳積欠房租向索避匿直刺惟詞飭差催繳李竟置之不理郭因復呈請提追昨日差役將長春棧夥李叔喬解案直刺諭令暫行管押聽候訊核 
[法界案牘]  
　　寡婦凌紀氏生有一子年甫七齡自幼文定王某之女爲媳過門童養邇者王已逝世其妻錢氏不安於室與充當英界包探夥役之歹人混名銷地光者私識在三馬路寳和　　　　　　院本月某日約同銷地光糾合衆無賴突至凌紀氏　將女　回院中偪令學習彈唱凌　　據淸呈控法界公廨　　　　　　　　　　　　　　呈送租界領袖大西洋總領事署　　　　　　　　　　　　　　　　　　　　　　　　　　　　　　　　　　　　　行執事人曾向余和坤定購絲絨及　　　　　　　　　　　　　　　　　　　　　　　呈控　　　　　　　枝園大令准詞出票飭提余已聞風逃避包探乃　昨日據情禀復 
[美租界捕房紀事]  
　　前晚流氓顧六　混名小靑郎小楊州阿根季坤等人至穿虹浜益和軒小茶肆向鄉民趙阿林訛詐洋銀五元事後趙心不能甘奔赴捕房呶呶申訴捕頭令某包探按名查拿以便解送公堂禀請讞員翁笠漁直刺訊究○前晚八點鐘時積窮張阿餘王阿三混入閔行路第十三號洋房某洋人家竊取磁花盆七枚携之而出適爲包探張承五所見拘入捕房捕頭令押候解送公堂禀請究辦○昨日淸晨九點鐘時跑灘賊陸挑桃潛至外虹口公和祥碼頭貨棧内竊取某號所儲舊鐵五十磅携之而逸旋經包探劉光震查獲拘入捕房捕頭令押候解送公堂禀請訊辦 
[蘇州官報]  
　　九月初四日知府林文炳由貨捐局專丁來省禀謝奉飭春季比較三月連盈蒙記功一次元和縣王禀知赴鄉察勘秋成新任金　縣方禀辭赴任准補陽湖縣延年由上海來禀謝奉飭赴任通判任汝霖赴震澤梁書祥赴昭文均禀知奉府禀查勘荒熟田畝差知縣劉廷鳳禀謝飭知給予儘先拔署優缺註册李嘉福禀謝奉委赴常府屬公幹卽辭許溎祥禀知奉赴十里亭稽查火藥新庫本日卽回施之瀚禀辭回甯理問吳同潞禀知奉漢口　運局憲惲電調委辦監兌差卽辭婁湘禀銷上海貨捐局查騐差回省管帶飛划左營叅將徐錦堂通知巡緝蘇屬各處○初五日同知吳其昌禀辭赴錫金江蜻公幹並奉府委崑山秋勘差長洲州蘇禀知赴鄉察看秋成吳縣田禀知下鄉查勘秋禾兼查保甲團練回新任陽湖縣翁延年禀辭回滬准補丹徒縣張德迪由奔生　局專丁來省禀謝飭知春季三月連盈記功一次夏季三月連盈記功一次知縣楊炳震赴常熟魏士鴻赴吳江盧懋善赴新陽均禀知奉府委秋勘差卽辭縣丞范景賢禀謝委赴丹陽縣主簿事○初六日同知許鑫禀銷由滬公幹回通判任汝霖禀辭赴震澤查勘荒熟田畝差准補嘉定縣諸翟司巡檢陳維樞禀辭赴任 
[洪都官報]  
　　代瀘溪縣邱應華禀知江西賑捐奬給花翎鄭在弊禀知回籍守制饒宗羲帮辦善後局務童炳森往饒州張樹森往撫州俱委公　道煇往袁州閻賡良往九江俱禀就醫捐升在縣　世瑞解地　　　從九來興調查德外保甲黃錫光代南昌一鄉洲勘地林志延崇泰俱委辦發審按知鐵　辰禀謝咨部註册留省補用准補甯都州緒成飭赴新任典史吳振聲　　　内保甲署瑞州都司王木生缷事回丁優知縣解鳴珂委查立成堂事務内閣中　胡承　由京回籍前東鄉縣王會同調辦黃江口　私卡同知鄭榜詔會　　義倉工程又收南昌各鄉圩堤縣丞喬永怡缷辦景德鎭緝私回安義俸滿敎諭局人鏡來省騐看知府劉家蔭辦瑞洪卡知縣惲學基辦城外石灰窰卡楊煥辦許　卡董懋典辦硝石卡文煥委往山西公幹李克鑅由廣信幹回郡作賓往催　安鄭湖令征存銀兩朱秉彝缷辦樂平保甲回　署　甯州馮全琮因病請假　有上年派赴吉水放振出力陳燕昌堪以酌委署理張鳳岡長江催運回縣丞　精委辦自新所准補臨江府經王維新禀謝行知指分縣丞兪明豐禀見騐看守備胡應龍幫帶昌字貞勝營張壽鼎由江北武衛有翼先鋒營回南城縣洪　　缷事淸理交代回樊恭慈委辦營務文案沈秉權騐收倉榖劉思泰禀謝准補上饒八疉司行知副將陳步曾管帶保安軍遊擊王木生　章江　砲墀知縣劉芳委辦營務處文案蕭渭九委解九江關餉進京縣丞兪明豐委解厘餉往金陵揚州府經王朝賀接查廣内保甲孫錫和往奉新催减署萬安典史畢榮泗缷事回贑南道徐椿年調省遣缺委候補道繆德棻前往署理委署定南下歴司陳開文無力赴任以試用縣丞彭耀淸署理史枝蕃禀謝甄别行知周　　田吉安公幹回潘紹誼委催前署永寗呂令欠欵楊樂修陳錫疇俱委解銀赴滬府經石念慈由淸江武衛有軍文案回何延年往德化錢撫辰往安義吳　　　川顏其　往建昌俱催地丁秦曾駿往奉新譚金品往建昌俱催稅契宫乃桐往萍鄉催减平朱用賓往會昌催屯粮孫奎禀謝准補星子典史行知 
[維揚官報]  
　　九月初一日寳應縣王大令應欲過揚汪鹺尹廷楨委洪湖催　洪鹺尹溶委查三塲鹽池○初二日劉鹺尹錫齡禀知赴省公幹葉分　爲楨辭回淮北○初三日運憲公座掣籖陳鹺尹元章委南京餉趙鹺尹春元辭回卡○初四日丁分轉乃鎔由泰屬來揚署餘東塲孫鹺尹缷事回張分　鎭淸委通屬五塲稽收○初五日李鹺尹嘉琪委富安難梁分轉世禮回焦山總巡德分轉玉回通屬總巡均禀辭○初六日許鹺尉文藻委如辠南閘許鹺尹永守委泗源溝柴鹺尹九齡委四浦均禀謝○初七日黃分轉以忠禀知赴省○初八日汪鹺尹祖登瀛委揚莊卡郭鹺尹鼎臣委赴鹽城公幹陳鹺尹許鹺赴併角稽收○初九日程鹺尉初咸童鹺尉煜章同銷北鹽差○初十日汪鹺尹祖齡委解甘餉起程凌鹺尹沆委寳坊寺卡李鹺尹彭庚辭解南京餉銀張鹺尹炳年委　掣監秤 
 
 

Page 10

 
 
[託寄信件銀兩第三次淸單]  
　　嚴公館寄姜潁生信陳潤夫寄楊彝翁信二件根徑陸寄陸廣侯信吳次珊寄吳紹珊信樸齋寄蕭雲卿信祖炯寄陶佑之信郭式昌寄　光祿信徐象藩殷炳熊寄徐定超殷鴻疇信寳應劉寄劉正卿信侣萍寄劉月樵信無名氏寄范慶頣等信裏河廳寄徐曉棠信永昌棧寄張丕基信匯規銀二千兩李躍　寄張丕基信匯規銀三百兩電局温寄張簡堂陳筠孫信匯規銀一百零二兩又寄饒簡香信匯規銀一百兩渣甸洋行何寄陳德駒信匯規銀七十兩信昌麥寄麥鴻鈞信匯規銀二百九十二兩陳啓謙寄杜若洲信匯京公磕足銀一百兩商務滬局寄舒賓如信匯京平足銀二百兩南臺楊寄楊廷　信匯規銀二百兩無名氏寄楊子餘劉文卿信匯規銀二百零一兩四錢四分七厘陳兆葵寄陳嘉言信匯規銀一百零一兩一錢九分四釐盧御史第寄李昭煒信匯洋十元孫鼎甫寄孫酉生信匯洋廿元劉元楷寄　雲信匯規元一百兩駱燕生寄章舟卿惟匯京平足銀六十兩則敬寄徐次丈信匯京公磕足　二百兒毅如寄張振湘信匯京足銀五十兩均於九月十八日附入第九號公函寄京合併　明[  上海絲業會館濟急善局龐元濟施則敬登]  
 
 
 

Page 11

 
 
   
 
 

Page 12

 
 
   
 
