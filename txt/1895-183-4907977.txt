# 1895 - 183 - 4907977

 

Page 1

 
 
[論以西學培植人材爲急務]  
今夫佳花美木天之所生雖山陬海隅人迹罕到之所亦皆有之特以無人物色任其自生自滅於榛莽荆棘之中而人遂謂天之不生佳花美木也可乎哉苟有人焉遷而至於名園廣囿培植　其性澆灌得其宜則向之所視爲尋常植物者今皆成爲佳花美木而園囿亦因之生色矣國家之於人材也亦然今中華土地之廣大人民之衆多甲於五洲冠於四海宜其人材之迭出不窮矣然而欲求理財之材則無有也欲求格物之材則無有也欲求出奇制勝之材亦無有也欲求折衝禦侮之材更無有也幸而承平無事則寂寂無聞昏昏而過耳不幸而倭人背盟啓釁則藩封任其滅絶邊陸任其䖍劉海軍任其傾覆名城任其殘破生靈之禍未有窮期　象壞生匪言可喻皇上顧全大局息兵睦鄰使老臣相國屈志求和於是膏腴之地數千里棄如敝㞞府庫之金三百兆用如流沙鳴呼以我地大物博之中華典彼區區數島之日本較量大小奚啻十倍於彼卽謂我弱彼强而牛雖瘠　於豚上其畏不死而今竟至於斯者其故何耶說者謂我之致敗由於船艦之不速槍砲之不新士卒之未練糧餉之未充故耳而不知此皆末也非本也我軍致敗之由由於無人材也苟無人材船艦雖速誰其駕之槍砲雖新誰其用之士卒雖練誰其統之糧餉雖充誰其運之自古以來國家有人材則興無人材則敗此乃歴歴不爽者雖然豈中國之果無人材哉葢未嘗培植於平時至臨事乃不免張皇耳古聖賢人深知此意故設爲庠序學校以教之無人不入學無地不生材所以三代之治獨隆於千古自秦焚書坑儒昔賢培植人材之法澌滅殆盡漢時雖有茂才異等之詔孝弟力田之科終不能比於古昔隆盛之時也有明以來專以八股取士於是所習非所用所用非所習率天下之聰明才力盡銷磨於清奇濃淡之閒不亦大可惜耶雖然天地不能終古而不變治法尤貴因時而制宜以今日之中國而欲閉關自守勢有所不能而以今日之時勢而仍用舊法取士更有所不可何也方今歐洲諸國互相爭雄器械日精機巧日出恃其船堅砲利干預亚洲各國之事倘有違言卽以干戈而易玉帛而我乃無以應之其能免外人之覬覦耶危急情形至於如此爲中國向來未有之奇局不得不以培植人材爲先務而培植人材之法尤以西學爲當務之急或者日如子之言其將廢時文而以西學考試耶必以西學考試爲培植人材是以時文考試不足以培植人材也然何以數百年來國家承明之制未嘗變易况近時如胡文忠曾文正諸公皆以詞科出身掌握兵權平定髮捻功烈垂諸竹帛名聲播於寰區此數公者何嘗從西學中一爲考究耶况今京師則有同文館各省則有廣方言館水師武備等學堂以西學培植人材可謂盛矣然卒未聞有傑出之士非常之才有裨於國計民生者出乎其閒然則西學之效果何在歟余日不然方今各國之人航海東來實創干古以來未有之局而一切交涉之事亦數千百年以來所未有者而猶拘守舊法蹈常習故其將何以禦外海而固邦本哉且以西學與時文較則時文重而西學輕也上之所重下必有甚焉者矣上之所輕下必有不悄爲者矣是以時文雖不遽廢而亦不可偏重也以其重時文者而移其重於西學俾人人知所趨向鼓舞而振興之數年之後有不人才濟濟者吾不信也至於胡曾諸公雖由詞科出身平大難立大功此非時文之能得人才乃人才中之能時文者耳况廣方言館水師武備等學堂僅設於通商口岸爲數無多苟能由此類推各省設立西學館廣儲西書購置器具集聰頴子弟講習而研究之日有課月有考歲有遷安見無有志之士乘時奮發爲朝廷備緩急之用哉鳴呼亚洲之事亟矣禍亦不遠矣吾願國家之於人才幸無使其同於佳花美木之與榛莽荆棘同朽於荒僻之地庶幾其有豸乎 
[上諭恭録]  
　　閏五月初五日奉上諭增祺奏故員欠解銀兩延不完交請飭革職嚴追一摺已革前署黑龍江綏化廳通判理刑員外郎祿祥欠解地租燒課等欵爲數甚鉅迄未完繳實屬玩延祿祥着卽行革職仍勒限該家屬掃數完繳並將該故員任所寓所資財家産一併先行查明備抵以重庫欵該部知道欽此 
[議約紀事]  
　　昨日下午北京來電云日本使臣與總署王大臣逐日往來共商機要蓋此次中日兩國所議和約正欵本已簽字互換尙有零星約欵近日由日使與總署共議日使不爲已甚彼此和衷商訂無甚挑剔大約可以迅速竣事從此零欵議成中日兩國可以永敦和好豈非生民之福哉 
[貸欵已定]  
　　中國向西國借貸金資爲賠償日本兵費之用或成或不成迄無定論兹閱西報言此欵由俄法德三國出借共一百萬磅而由麥加利銀行出名承借其息不甚重云 
[撞船案訊結]  
　　一千八百九十三年日本千島艦與英公司之拉比納船在内溝相撞一事先由日人在滬控於英按察司不得直復發電往來在英國軍機大臣處控告今始定讞令公司將日本船上所有傷亡弁兵家屬給銀撫卹訟費堂費亦由公司呈繳 
[先聲奪人]  
　　本月十三日下午四點鐘香港來電云有英兵船一搜由臺灣府開行昨日已抵香港據言在臺灣府之西人現尙安居如故並無風鶴之驚因劉淵亭軍門統率勁兵親赴臺北迎撃日人爲恢復之舉刻下安平一帶有英兵船二艘駐泊保護商人來電若此想見劉軍門老當益壯雄才偉略不滅曩時收復侵地猶反手耳合亟譯之以當露布之先聲 
[臺島紀要]  
　　閏端午日科麽沙輪船自淡水載搭臺北難民三四百人其中婦女居四分之三男子不過百數十人緣日兵苛虐民人掠辱婦女强取財物肆意　擾紳商萬萬不能安居是以携眷同行爲復我邦族之計有陳阿順者曾由日本總督委辦臺北事務陳見匪類横行不可一日居遂揮手長辭束裝内渡可見日人之虐待華民誠有目不忍覩耳不忍聞者矣近日基隆滬尾及臺北府一帶時疫盛行日本兵丁死亡枕藉樺山總督亦患疫而斃民聞傳染死者尤多宜乎人皆去之若浼也○臺北基滬兵潰失守時在事文武各官及幕中佳客麾下健兒各擁厚貲满載而歸又有各營官統領各局委員經理司事綑載白鏹先期匯兌或臨時兌換匯單到厦向各洋行或轉香港支取銀欵計數何止白數十萬緣有官庫銀在内也某宦素爲上峯賞識待以心腹任以事權細目宏綱悉歸操縱獲資最多此次回籍携帶匯銀一二十萬兩其次如某軍門某太守某别駕等向票局匯兌銀洋其數自數萬兩數千兩以至六七百兩不等爭先恐後但覺氣溢金銀一本糊塗帳誰與理算○差役之訛許良民眞有神出鬼没之勢令人防不勝防近日臺北婦女避難回厦門者不知凡幾大半寄住親友家亦有暫　客館者上月底有南安縣人某甲由臺北大稻埕槜眷到厦適其 
 
 

Page 2

 
 
同鄉人某乙在打釣巷開設剃頭店相見之下各訴闊衷且述亂離之苦遂下榻焉忽有自稱爲道轅差役者三人到店大聲日奉諭稽查指甲所帶婦女由臺北拐帶而來須送署懲辦甲告以妻已娶十餘年生有子女况妻亦屬南安人何得誣以拐帶心實不甘卽與揪扭欲赴道署喊冤旋經途人解勸始各散去聞似此訛許者已見十數處何臺北之民所遭不幸如此耶 
[指揮定變]  
　　閩省瓊頭鄉民慣以泛海搶刦爲生計前曾行刦海澄縣監獄刼去海盜四名嗣又將曾充眼線之某甲一家數人刼至瓊頭鄉吊打以報私忿經眼線族人赴省呈控由省電請提轅派兵至該鄉押放緝兇懲辦楊西園軍門卽親帶營兵坐利濟南通兩小火輪赴該鄉勒令交出所掠眼線各人并命該鄉具攺過切結以免剿滅之慘鄉老當卽遵諭交人具結完案西園軍門以慈悲心免殺戮慘造福誠不淺哉 
[琴堂試士]  
　　清河縣侯大令於本月初一日舉行縣試正塲所有投考諸童在西門行臺内經邑尊扃試今將頭塲題目列左已冠由也果於從政乎何有日賜也未冠賜也達於從政乎何有詩題賦得安得壯士挽天河得河字五言六韵是晩清塲至初三日午前發案兹録前茅十名朱壽椿金慶源吳推英董錫田干克敬龔永孫甫臣朱鍾靈孫祖苞杜廷棟共十一圖　五百一十名准於初五日招覆 
[淮陰勝跡]  
　　清河縣城内南門大街有曹立生醬園住宅一所於去歲秋間轉售於𥞊陵之蔣姓爲添設質庫計成交後大興土木一時鳩工庀材鼓聲　　喧闐徹耳今外面工程已竣内面裝潢及建造高閣等件約在小陽節後方能工竣開張○前報紀遊府街東首慶春戲園舊址因有怪異駭人聽聞以致問價者退避三舍今已安靜已爲開設四宜艸堂之舊主重行租賃矣○近日時症盛行舊城内東長街前任任邑宰府第中亦染是疾初由閽人起未幾傳染一家施以刀圭迄難見效城廂内外傳染更多何蒼蒼者之不愛我民也 
[蘇臺近事]  
　　前報新陽縣屬某武員家開塲聚賭事爲縣主蘇大令訪悉帶領差勇前往拘拿塲中有一王姓被某勇當塲毆斃該武員亦被拘至縣署管押旋經死者之子王幹臣來省投蘇州府署控告府尊桐太守批准在案一面委員至新陽查訪兹悉該武員姓李名景維號漢秋係世襲廕生加捐藍頂花翎當蘇大令堂訊時李稱職員並不犯賭大令謂汝係有職人員當知法度李稱公祖旣知我係有職人員何遽以鐵索相加并用鐵棍横撃耶大令飭仵作騐視果見腰際有青腫痕二處大令訊之原差答稱小的等並非毆鎖其職員乃毆鎖其賭犯耳李力辯並不犯賭大令以當塲起出之籌碼一包帳簿一本示之日此卽犯賭之明証也汝尙何從狡賴李猶堅不承認出言挺撞并稱公祖欲辦職員請將職員功名革去方顯公祖之能大令怒日若不照例嚴懲本縣何顔爲百里侯哉遂飭發捕廳看管立卽備文申詳省憲而李亦令其子赴省上控臬憲黄廉訪委員至新陽將全案人証一并提省訊辦當於本月初八日蘇大令親偕委員將李等全案解到廉訪飭蘇州府桐太守詳細研鞫太守飭將李等分别管押刑房候訊○某甲年近弱冠性嘉游蕩其父某向操骨董生涯積寸累銖家道頗稱小康甲近與著名賭棍歐陽老四爲莫逆交歐唆使竊取其父所藏之古玩十餘件價值二千餘金偕往上海變價作嫖賭之資未及二旬悉數用罄遂回至蘇州假寓道前街某客棧一日因算帳角口同至臬署西首某茶肆評理歐指手劃脚任意辱駡甲懦弱性成含涙不語傍人素悉歐之爲人見其如此無理咸抱不半勢甚洶洶歐見已犯衆怒恐致受虧暗使人致信於西路總巡局差繆某詎繆誤會其意竟率領局勇多名前來拘人當將無辜之數人拉住臬署差某見之上前代爲剖白繆竟倚勢行兇喝令勇等毆打事爲按經廳廖叅軍所聞卽飭長隨二人出爲喝阻亦遭兇毆旋竟擁入臬署轅門致將轅門上之銅環撃毁差役等恐釀禍端立卽禀知廉訪廉訪飭差將繆等拿送西路總巡局王明府以繆屢次肇禍飭送吳縣署請辦廉訪亦飭吳縣凌大令詳細研究大令提訊之下初無頭緒飭將一干人分别管押一面飭差傳提臬署差某某等三人到案現聞大令已訊過數堂臬署差三人已釋其二聞須補提歐陽與甲集訊方能水落石出廉訪亦飭務將此事詳細訊明以憑照例懲辦○前日元和縣葉大令拜客回署時有一老嫗手捧禀詞攔輿鳴寃大令接閱禀詞係控撫轅門丁某甲强佔基地求恩提訊云云大令以其並無抱告將禀擲還不准詎該嫗放聲大哭云此事若不准理則老身生無餬口之資死無葬身之地矣大令憫其老諭以靜候於此遂並不進署立卽命駕至撫署時適中丞在花廳陪廣西將軍保軍憲筵宴未得面禀當將前事告知巡捕官某君某君謂請照例懲辦大令遂登輿親至甲家門首令本縣廳差入内傳甲帶回縣署提訊之下該嫗聲請前情甲猶狡賴不認大令飭押入刑房候再訊核 
[漢皋解佩]  
　　前月二十五六日襄陽電局報稱洪水陡漲五六尺次日又漲二三尺老河口電局亦報洪水陡漲丈餘故漢上各憲署聞警卽各派幹役荷牌鳴鑼下河報水俾各船户預知誠備作遷地爲良之舉故連日洪濤泛濫白貨船隻幸保瓦全惟寳慶毛板炭船撞壞十餘隻又有江西撫舟舠子船一艘撞損幸得官渡局救生船馳往護住不致沈没亦云幸矣又有自下江搭輪到漢之楚南人六七名在輪雇定小划一只裝載皮箱等物行至龍王廟口急流之處忽被巨浪傾覆救生船赶救不及祗援起三人皮箱四只餘皆隨波逐流不知已漂往何處矣○前月二十九日午後龍王廟江中有西人二名乘坐小划欲往漢陽公幹甫至龍王廟口爲急水冲翻救生船急卽往救已占没頂不知能免性命之虞否○漢口集稼嘴碼頭爲水所冲連年崩塌已至街心前經某憲集貲興築石壩以作中流砥柱不意水勢轉趨於中碼頭故去冬中碼頭一帶沿街鋪面倒塌百有餘家水退後各作燕雀處堂之想並不計及修築前月三十日晩刻中碼頭後某店西之吊樓一帶被水坍塌十餘丈幸先爲預備故所失物件尙不甚多亦不幸之幸也○鄂省久晴不雨乾燥異常稍不經心最易失事漢關榷憲惲松耘觀蔡深知漢口鋪面多係木質篾棚往往一星之火卽成燎原良由江水窵遠一時無從灌救觀察故於各叚水池派人開濬挑去污泥復示諭各街鋪户於各家曬臺之上多設水缸满儲清水一遇回祿卽可取救誠杜漸防微之良法也○鄂省各處苦旱禾苗盡行枯槁業農之家望澤孔殷各憲體恤民情設壇求雨漢鎭有無業游民藉求雨爲名歛錢聚衆擡一金毛小犬頭戴紅頂大帽各人披髮塗面裝就雷公電母風伯雨師模樣手執楊抑枝等游行於街市中遇有　水夫卽取水桶中清水亂洒往來行人沾衣濕袖多爲所苦事爲高都戎所聞派兵拘入署中賞以肉鼓吹一部獨桌數席其事遂寢 
[西樵逭暑]  
　　廣州訪事人云廣東鹽運使英續邨都轉前因政體違和請假兩月兹者假期已满仍未安康督撫憲以治理需人飭回本任都轉不得已赴節瞏銷假涓吉閏五月初一日卯刻接受關防○馬玉山中丞偶患痢疾初爲庸醫所誤投以補益之劑以致病勢更增後攺請某茂才進以消暑去濕之品遂獲安痊現已照常辦事矣○闈姓總商劉學詢從前輾轉夤緣得拜李筱帥門卜繼復結納筱帥署中諸權要竭力逢迎於是倚勢横行無惡不作人之受其魚肉者皆畏其兇𦦨敢怒而不敢言自筱帥解任後人卽羣起而攻前由番禺舉人陶繼昌糾合諸紳聨名禀訐劉自知勢衰力弱浼人調處願倩孔方兄解圍旋又有吳某者開列劣蹟多端赴撫轅禀控馬玉山中丞批飭從嚴查辦似此一波未平一波又起恐非錢神之力所可轉圜矣某日南海縣偕憲委某員督率兵差親赴劉家勘騐一週爲將來查封地步而劉已借香港爲逋逃之數眷屬財産早經遷徒一空云○各鄉所蓻早禾收成歉薄以故省中米價暗長潛滋目下每洋蚨一翼上日者不满三十斤貧人數米而炊莫不愁眉雙鎖矣○新城内小新街花梨木作工人偶起釁端互相毆鬭干來戈往傷害良多大憲以若輩糾衆逞兇法無可恕遂札派營勇分投彈壓並拘得數人發縣監禁獄中各工人始震攝威嚴罷兵而散○某日下午有某甲者衣衫華美彳亍於河南戲院各碼頭旣而四顧無人卽一躍入江内時則潮方盛漲波浪如山載沈載浮一霎時卽不知去向噫其有不可告人之隱耶竟甘從三閭大夫也 
 
 

Page 3

 
 
[拿獲盜黨]  
　　奉化盜黨横行經提道二憲前派練軍營勇往棲鳳等處查拿兹聞日前由奉化洞蛟地方拿　盜魁尤田雞之司帳王國棠一名並搜出考籃一只内有勒捐棲鳳等處各富户之簿據一本又獲羽黨金阿四一名一同解至寗郡由府憲札飭奉化黑大令到寍會同楊大令在鄞縣本衙門研訊録取口供釘鐐收禁俟拿獲盜魁高全木尤田雞等到案再行定讞云 
[寍郡求雨]  
　　寍郡許久不雨居民鋪户望澤維殷公同醵貲延請羽士在報德觀設壇祈求未知蒼蒼者能速沛甘霖慰民引領否　 
[蛇蛟述異]  
　　揚州信云有從北鄉來者據言懷子橋鎭西北隅向有土山一座於本月初一日黎明大雨滂沱時鄉民見山頂有白氣一道如炊烟然裊裊直上水卽隨之而升初僅二尺許須臾已五六尺羣相駭異深慮出蛟卽糾衆冐雨登山以污箴等物傾覆其上其水果止當水勢洶湧時山下有一小雜貨店被水冲倒迨雨勢稍殺鄉人携鍬鋤等至原處挖視惟見士内大小常山君甚多别無所見於是自作聰明者揑造其名日是必蛇蛟遠近傳播莫不稱異又聞邵伯鎭昭關壩裏張家莊張姓婦於初三黎明時入廚晨炊忽見灶門前地下一孔汩汩然有水上泛水流甚湧孔亦漸寛婦駭極大呼隣人聞聲齊集急用便桶覆壓而止說者謂此名日甕數年前瓦窰鋪野田内曾有之蓋亦蛟屬也此二說頗奇詭世有東坡則亦日姑妄聽之而已矣 
[江右瑣聞]  
　　江西省垣訪事人云南昌府倪覃園太守本定於閏五月初二日考試武童騎射早經牌示轅門至是日忽别有要公因復示期初十日蒞校塲考試○省垣丸藥鋪初祗李愼堂一家近十年來英人屈臣氏粤人梁愷悌堂趙同春堂以及泰西藥房先後繼起丹砂玉札赤箭青芝春满藥籠各誇佳妙日前復有由上海來此分設者不知將來生意何如也○星子縣連年苦潦屢潰堤防上年李俞農大令禀准動帑興修刻已竣工由大憲委范子久别駕前往勘騐 
[鵠候軺車]  
　　本縣黄愛棠大令探悉出使俄國大臣前湖北藩司王芍棠星使將次回國不日行抵滬江因飭辦差丁役在金利源碼頭預設供張以便恭迎使節 
[旌旄已去]  
　　江寗將軍豐軍憲紳泰因卽欲赴寍已紀昨報兹悉軍憲於前晩乘鈞和兵輪起節赴寍履任矣本埠自道憲以下均詣江干恭送 
[軍麾北上]  
　　升授廣州將軍保頤菴軍帥亦於前晩附輪北上入覲天顔矣瀕行時本城文武各官齊往舟次恭送如儀 
[相見暫緩]  
　　中日和局已成日本駐滬總領事帶同譯員到滬向道轅拜會已登前報昨准日總領事珍田君照會本廨定於今日午後一點鐘時帶同書記生加籐義三到廨拜會宋莘樂通刺因清恙未痊不能接待因據情照覆並請暫緩一俟病愈卽當知照鵠候良晤 
[失火卽滅]  
　　本城二鋪梅家弄某煤炭店昨日午後二點鐘因午炊遺火積薪致兆焚如頃刻間濃烟迷漫冐穿屋頂舉家疾呼幸鄰近人手衆多竭力灌救附近同仁輔元堂及道轅旣濟三洋龍馳至噴澆立時卽熄計僅焚去後屋兩椽門面尙未延燒亦云幸矣當失火時地甲因不久卽滅未赴縣署報警後保甲總巡夏芝蓀明府命駕至塲閱看一週卽回 
[無賴横行]  
　　本城淘沙塲南三鋪及七鋪果育堂等處近有玩法流氓窄袖短衣横行街市見有年輕婦女任意調笑評頭品足污褻之聲不堪入耳前晩尾一婦在途該流氓等遂攫取其銀壓髮而去旋有一年邁傭婦亦被拔去銀挖耳一支傭婦狂呼泣訴旁人代爲窮追該流氓見勢不佳棄物而逸次晩又有一幼女手帶銀鐲到天地良心茶館泡水亦被該流氓捋去逃逸以故婦女咸視該處爲畏途噫光天化日之下流氓等調戲婦女肆無忌憚甚至攫取物件居民受累無窮願賢有司嚴行訪拿儘法懲究以安良懦惟該流氓等身穿紡綢衫褲衣服甚形體面故人咸不知其爲無賴也 
[流氓口角]  
　　上海流氓各處皆有不一而足大南門外流氓邦中拆梢錢財分派不匀互相口角前日糾約在南門外吊橋堍某茶肆吃講茶勢甚洶洶廿三七鋪巡防局委員聞知立飭局勇前往查拿流氓始各鳥獸散 
[密查流氓]  
　　近來租界中每有少年流氓結隊游行遇事生風見有雉妓卽肆意調笑捕頭訪知此等流氓均聚集於胡家宅四馬路一帶前晩特飭包探何瑞福偕八號西探前往查察見有捕役麻皮金發直立途中不肯避讓西探卽欲上前拘拿金發始懼而逃避想從此若輩當知所警懼矣 
[定貨訊結]  
　　英商喴喱洋行投該管領事署控有上海機器紡織局托向外洋定造龍牌貨不出等情由副領事薩允格據情照會至廨定於昨日早堂會訊原告喴喱洋行延律師卜易上堂申辯據與此項雙龍牌紙係紡織局托喴喱代向外洋定造今貨已到滬多時竟不來出其中絲色略帶微黄以致紡織局有所藉口但牌註明上海機器紡織局字樣故别處無從售脫請飭令從速出貨被告紡織局執事則稱局中所造棉　業已盛行均以牌號爲信今忽攺用别色實不能用此項牌紙共值銀三百四十餘兩今願贈喴喱行價銀一半將牌紙焚燬再令喴喱行向外洋理論鄭大令與薩君互商之下以爲如此辦理殊爲妥貼遂著紡織局贈銀一半將貨焚燬一面令喴喱向外洋承造之家理論如能退還當將贈銀給領否則作爲罷論 
[法捕房記聞]  
　　前日係美利堅立國之期在滬西商及各國領事公館高懸綵旗同伸敬賀美國兵船水手人等給假登　遊玩旋至洋涇浜西國酒店開懷暢飲並購鞭砲高升然放取樂觀者密如堵牆法捕房恐釀事端添派巡捕到塲彈壓以免肇禍○湖北人劉某偕夥伴四五人均操四川口音在法大馬路巡捕房對門售賣戒烟丸藥顔其額日匯川局自二月間開設以來烟寮中人咸想脫離苦海趨之若鶩大獲利益然試其藥無甚靈異故近日亦漸稀少詎劉專與竊類爲伍借此爲窩躉之地前日榮華棧接客夥俞長發竊取老椿記棧客皮箱一隻卽在匯川局内獲贓遂將俞拘獲解經鄭大令研訊供出各贓内有白熟羅長衫及縐布短衫等物窩藏劉處法包探遣夥帶同該竊至劉處吊贓劉一味硬挺指爲拆梢訛詐將探夥所穿之紡綢短衫扯作兩瓣並將扇子折斷扭入捕房昨晩經克總巡騐明撕破衣服及全金油紙扇一柄飭賠償洋四元命將劉押候解送公堂請問官究辦○長江輪船扒竊賈瑞生爲法包探拘獲解經鄭大令訊供責比供出姘婦將姨妹住英界六馬路飭探恊提到案復譸昨日大令蒞捕房發落包探將蔣姨妹及賈一併解請復訊大令謂賈日爾來滬共竊幾次從實供明尙可從寛究辦賈供四月間在德興輪船竊取鋪蓋又問長江積竊爾同黨者共有幾人賈供各做各事此次由鎭江至通州由通州至滬同王阿嘉在寳華輪船竊取各物記不清楚又問蔣姨妹爾與賈姘識應知底細蔣供家有父母不敢爲非大令命將賈瑞生從重笞責二百板又問尙有何案及同黨何人從速供明賈供公差已至家内搜過並無别物鎭江十二圩等處扒竊十餘人不敢來滬惟王阿喜在洋船竊物之後分給小的洋銀一枚大令得供命還押候比蔣姨妹從寛釋出勒令回籍不准逗留又問賈究與何人同黨蔣供有王姓時常來往亦不知其爲竊大令謂爾實屬刁狡未便姑容命還押候復核○鐵店主沈川林控陳介舟賣妻轇轕一案經鄭大令訊供以兩造均有不合各予責懲以儆昨日大令蒞捕房命提一干人到案沈川林供求恩免將沈氏發堂大令著照原斷沈川林笞責一百板沈葛氏掌頰一百下陳介舟笞責一百板從寛釋出不准再將兒子出賣沈葛氏准免發堂著押候母族來案領回另行擇配沈川林從寛斥釋以後不准擅買有夫之婦爲妻各遵諭叩謝而退○去年八月間裕泰　店主卻盈堂被店 
 
 

Page 4

 
 
夥張葆卿竊去憑摺向某錢莊冐領洋銀五百元控經前讞員葛同轉研訊迭次責比並請上海縣備文至泰興縣原籍移提張父頴之張兄葆仙　據復稱張父情願變産歸償先經交案若干以案未了結張葆卿仍押捕房兹因在押日久患病送院醫治據醫生云已成癖塊恐有性命之虞飭傳原告及薦保人等來案具領昨邵盈堂偕薦保王理中李俊卿投案大令命將張葆卿帶案交薦保領回醫治李供張另有原薦小的不敢擔當大令謂病勢非輕不能久待飭將張葆卿扶出交王李領回補呈保狀存案備查○王嘉仁控虞生瑞欠洋一百四十餘元一案迭經問官研訊責比嗣經鮑阿生調處將宰牛家伙變賣歸償以虞妻阻撓飭提到案禁押昨原告偕中人投案禀稱虞生瑞尙欠房租十元欲在此項扣除大令謂房租不能夾雜着將虞生瑞及張氏一併飭探帶出檢交家伙賣價其餘出票陸續歸還候禀復銷案○龔永福控兒子毛毛不受訓戒忤逆爲非經鄭大令訊供責懲禁押在案兹因在押患病昨日龔永福偕舅母陳孔氏投案具保大令命提毛毛到案申斥一番卽交其父領回管束 
[好善可風]  
　　本館恊賑所昨承鼎隆慶記大寳號以醮費移賑洋三十元囑爲彚解災區此次北地被災甚重飢鴻百萬瑣尾可憐誠爲有心人所不忍坐視今承大善士解囊簿惠則所以保全之者豈云淺尠哉旣奉收條復綴數言於報牘以誌勿諼 
[災區募藥]  
　　聞之氣候不齊民多疾疫是以古者於孟夏之月聚畜百藥所以供醫事也敝所在營口設立醫局施醫給藥歴有年所然只能及於近地自去年兵亂以來營口之内地如海城蓋州金州復州岫巖鳳凰城牛莊田莊臺等處　爛生民傷心慘目刀兵餘氣尤易釀爲疵癘現在寒熱不時數百里之間瘟疫盛行竊鄉僻壤一遇此症不惟覔醫無從抑且購藥何自是宜急爲儲藥施救庶足化戾氣而保殘生但敝所以杯水之微莫救車薪之火爲此登報仰籲伏乞仁人君子共發鴻慈藉救苦厄如蒙慨施只求藥物倘惠銀錢慨不領受其藥請徑寄營口敝所或交上海四馬路永康里同升恒號虹口可熾順絲號　交俱掣付敝所收條以爲憑信從此靈丹普濟不難起遍地之瘡痍行見善氣充盈自足膺上天之福報是爲啓○再者倘蒙惠賜靈藥請擇簡便如純陽正氣丸辟瘟丹紅靈丹行軍散午時茶痧氣丸等項俾得施送遠地易於信寄且使受病之家尤便於照單服藥也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[案類誌]  
　　蘇州人俞錦亭投上海縣具控王錦榮結欠洋銀一案黄大令准詞推訊前晩經帮審委員夏芝蓀明府升坐花廳訊斷　供原籍　州府吳縣在治下西門外開設宰猪作向與王錦榮之父所　肉店貿易往來十七年八月結欠洋一百六十八元當卽止住往來意欲算清前帳不久　父故世其洋未還卽經錦榮面商前欠照數拔還是以仍前來往至十八年五月前帳非維不理新欠又加三十二元六免六分且將肉店閉歇遷往英租界四馬路鼎豐里與妓女李翠蘭合開妓院置欠帳於不理小的在英公廨遞呈批飭不理是以投案控追求恩追繳　之王錦榮供本地人年廿八歲十七年八月以後結欠　一百七十五元父親故世後小的親手陸續歸還毫無掛欠因父故後店無人管　以閉歇小的在泰和館當廚司時到鼎豐里妓女李翠蘭家熱菜並非與他開設妓院尙求明鑒明府日現有爾出摺簿在此豈容堅賴王稱摺　都是俞揑造非小的所出明府以憑摺確非王之筆跡問俞日往來欵項可有中保否答稱無保船詰至再兩造各執一詞明府判日旣非筆跡　無中証供詞各執碍難憑斷著　造自行算理具結銷案○昨報記本縣差役押解犯人楊俊奎　南匯北門脫逃一則該差回申禀明本官奉　大令飭候帶案訊究前晩倩帮審委員夏明府提訊該差供小的呌瞿德在案下充當嗣役前日奉諭押解楊俊奎投交南匯縣不料到埠俊起　行至北門楊犯奮勇突將小的打倒乘勢脫逃小的咎有難辭求恩寛宥容俟訪緝獲案不敢怠玩明府諭日押解重犯致被脫逃實屬　忽　　喝笞責二百板限三日緝獲如違干比 
[英界公堂瑣案]  
　　賭徒陳亦少與朱木木海和頭等係屬同黨經上海縣黄大令訪聞飭拿前日由包探張阿五在虹口將陳拘獲昨晨解案陳供本地人安分營生並無不法情事帮審委員鄭瀚生大令據供商之薩副領事以陳係縣中訪拿之人今曁拘獲飭令送縣辦理○包探倪順　禀稱洋人加不家失去洋雞一翼報捕後查得已被石雲山石開壽王餘瑞等竊去煮　今特解案請究石等同供此雞飛入家中是以亨調供盒並　别故大令以石等雖非竊取然亦不應擅自燒煮着各賠洋一元再各押一天○莊元珍向孫木林家誑騙銀表一枚質錢使　報捕後經包　　如海拘獲人贓請究大令略加研詰判將莊元珍管押十天○工部局管理馬路西人鉛門控糞夫吳寳生顧三壽陳阿仁沈阿人等四人在　口一帶阻止他人大令謂旣願攺用當卽斥釋如有阻　情事一經察出定行重究吳等皆唯唯而退○四百六十七號華捕拘解深夜在路吵　之曹阿狗俞順發陸文標到案請判曹供伊等吵鬧小的惟從中勸解而已俞陸二人供詞含混大令以曹阿狗旣經勸解著　飭釋俞順發押　　陸文標押一天○一百二十六號華捕拘解深夜在浦灘草地吵閙向喝不服之顧日南梁耀光到案請判顧等同供酒醉　塗所致大令判谷罰洋一元○四百七十五號華捕禀稱洋人檢其用張順順爲侍者昨晩不知何故竟敢將洋婦毆打經洋人喚捕是以將張拘案洋人檢其　案申訴前　張順順供並未毆打洋婦與下手爭閙則有之大令判將張枷號五天○包探何瑞福拘解朱阿明到案禀稱朱竊　沈主成邵阿榮　小東等家綢衣經小的枸獲人贓送究沈等投案請領失贓朱阿明供蘇州人因失業無聊不得已而作賊大令判將朱阿明　　三禮拜○包　江阿才禀稱馬夫王茂林竊同業沈毛毛之馬一匹報捕後經小的緝獲人贓送究沈投案申訴前情請領失贓王供沈曾欠　　洋三元屢　　著不得已牽一匹作抵或者沈肯還洋並非竊取大令以雖有欠洋亦不應　取馬匹判令管押三天○一百四十四號拘解　　王雲泉到案　　此人駕車不眞在署前撞傷老嫗潘劉氏爲此解請訊究潘劉氏投案供稱被馬夫撞　手臂頭額雖已敢口時常作　　　　破紡綢衫一件王無詞以答惟求恩典大令判罰洋二元給潘劉氏養傷 
[美捕房瑣案]  
　　偷兒松江人張小六本月初曾至本城新北門内某桶店内竊取報時鐘衣服等物至昨晨在美界天潼路經包　倪順　拿　拘送捕房押候解送英公廨訊究○昨報陸金寳在北四川路某押店質押洋傘四十二頂經包探拿解捕房捕頭訊詰之下陸控　　山囑押因　施傳案訊知陸係騙子昨晨經包探倪順泉查明陸金寳乃係冐名其人實名李正山往施處拐騙玻璃洋傘洋肥皂　諸物裘　二船計　洋六百餘元現李正山在湖州開設洋貨店故施雖被李正山騙取鉅欵尙未知其拐子也倪探查明後該贓船停在英界　音閣碼　正欲解　　　　將船駕至美界起出原贓有四十餘車之多捕頭命將李正山　押捕房候解公堂請讞員究辦船主王　等二人　拘捕房　辦○寗　人　良永者離花匠也携妻子等賃居美界新記浜路昨日午後湯子因不肯往塾中讀書湯妻强之而行扭出户外甫行數　突遇　十一號印度　　　赶坐誤爲閙事遂將湯妻毆打復飛一足　中腰際頓時倒地一息奄奄旁人大爲不　羣將印捕搶獲解送捕房氏亦舁　請騐　頭命一百十一號三道華捕將氏送至同仁醫院求治醫生騐得頭臉傷痕尙無關得惟踢傷腰子勢甚危重恐難　効該印捕刻下　　　房尙未知捕頭若何發落容明日再録○竊賊王阿德專在各碼頭輪船上竊物昨晨又潛至公和祥碼頭意欲施其故技經管　頭之某兩人年獲喚交包探江阿三查悉王阿德前者曾竊銅板售與西華德路某銅匠店内遂拘送捕房押候吊齊原贓解送英公堂訊　○前晩有　乙　　水手偕至美界蓬　某粤妓院尋歡不意甲乙互相吃錯致將屋内什物搗毁　數甲見肇禍乘間奔脫經一百八十三號　捕將乙拿送捕　　押至昨晨捕　飭將乙解送英公館辦理旋經領事判令管押十天以示薄儆○美界北河南路第一百八十二號門牌義泰辭臘店前晩九下　鐘　上捕捉　止偶一不愼致將蚊帪燃着險遭焚如幸其時尙早呼集鄰人當卽撲滅事後二百二十八號三道華捕執知捕房未知　查究　 
[申報舘振所經收順直振捐五月廿一日至付日閏五月初一日至初十止第七第八兩次清單]  
　　五月廿一日長與永泰豐來無　子　省節費移助洋　十元○廿二日無名氏求室人病速愈洋十元○廿三日海鹽寳順來武原綿力子洋十元江西全泰盛來新昌縣諸　士花洋一元無錫夏公舘洋八元鍋洋二元○　四日江西全泰　洋二元　洋三元　　　烟　粉洋五角秋聲館主人洋十元綺園堂官莫阿金罰欵洋一元存養齋主人經資移助洋八元花洋二元黄少記洋二元○廿五日蘇州直東義振公所票元二百七十一爾一錢一分徐蓋臣　資洋二角五分○廿六日綺園堂官張金生罰欵洋一元崑山老正大來無名氏還願並求孫病速愈洋廿元○廿七日程芸孫洋十元銅洋一元無名氏　　　元吳聲和銅洋五元紹興正和來隱名氏洋十元亦中銅洋一元○廿八日無名氏銅洋一元黄　舫交來樂　同人　元一伯三十兩　旭　洋五元　東　直欽洋廿元　　　　　琛洋二元救吞生烟藥　洋五角○廿九日椿安堂票元二百十九兩二錢南京正和恊來渤　氏謝門洋一元謝公　洋二元　州　　溜來有　魚力人銅洋三元○　日　貽堂楊周君廷楨合發號河東堂呂四户合助洋廿元武林樵者洋廿元　　膠山氏洋十元○閏五月初一日徐　臣潤　洋五角　各氏洋十六元○初二日顔靈錦　來　　隱名氏洋一伯元陳惕記洋四元董其昌帖一部售洋廿三元四庘全　總目一部售洋七元○初四日金勉痴潤　洋六角徐藎臣潤　虚對洋一元得春軒　元一伯　○初五日清江胡萬昌來環雲堂主人洋一元無名氏洋五元○初六日錢　堂捐張靜安半月房租洋二元二角常州鴻源來隱名氏生産平安洋二元　江湧萬昌來局　逆洋一元○初八日吳宅洋一元徐　臣洋五角葛菊亭洋廿元○初九日無名氏洋三元　通州福潤興來陳門王　楪氏求病速愈本年生産大小平安愿助洋二伯元擾州湖萬昌來莫虎臣求病速愈洋四元徐藎臣潤資洋二角五分乾坤和菸號各友省　平安費洋十元○初十日救吞生烟藥粉洋一元　上樬共收洋五伯八十五元三角票元七伯廿兩　三　一分花洋三元虚對洋一元　洋　一元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年閏五月初五日京報全録]  
宮門抄○諭旨七道録前○豫藩額奏報接篆日期摺○河督許奏江北漕船駛入東境黄林莊日期摺○署總兵魯奏報接篆日期摺○監督文奏籌解京餉銀兩摺○將軍依奏武員回營當差片○署川北鎭鄧奏報接篆日期摺○署川提何　奏報接篆日期摺○粤督馬奏特叅各員分别降革片○閏五月初五日工部紅臚寺正白旗值日侍衛處引見五十五名○恭王等謝賞燕窩恩○慶王榮惠興伯各假满請安○福中堂謝賞食全俸恩○孫毓汶謝賞假一個月恩○如見軍機廖壽恒高賡恩○○河南布政使世襲恩騎尉奴才額勒精額跪　奏爲恭報奴才接印任事日期叩謝天恩仰祈聖鑒事竊奴才渥承簡命補授河南布政使光緒二十一年四月到京先後蒙召見二次訓誨周詳並飭認眞整頓吏治跪聆之下欽感莫名旋卽陛辭出都於光緒二十一年五月初四日行抵河南省城接奉撫臣行知飭赴新任初六日准署藩司本任開歸陳許道桂霖將布政使印信文卷移交前來奴才當卽恭設香案望闕叩頭謝恩祗領任事伏念河南爲中天當衝之地藩司乃僚屬取法之資值此時事多艱帑項告匱籌餉不得不亟而瘡痍未復之閭閻未便傷其本元察吏不可不嚴而江河日下之風氣尤貴扶以廉恥絶請訐則巧許鑽營之徒莫由倖進崇節儉則清潔自愛之士堪以圖全凡兹皆目前當務之急奴才駑駘庸愚懼弗克勝任惟有隨時隨事禀商撫臣不避勞怨勉竭血誠以期仰答高厚鴻慈於萬一所有奴才接印日其並感激下沈謹繕摺叩謝天恩伏乞皇上聖鑒謹奏奉硃批知道了欽此○○頭品頂戴河東河道總督臣許振褘跪奏爲本屆河運江北第一起漕船全帑駛入東境黄林莊日其恭摺馳陳仰祈聖鑒事竊臣前准漕臣咨稱本屆河運江北漕船十起共裝運正餘米十二萬七千八百餘石江蘇漕船八起共裝運正餘米一萬五千七百餘石均經受兌開行連檣北上等因所有運河各屬應行挑淤之工沿河各處應修堤閘之工均經臣先飭河道營務處督會在事各員赶緊分投䟎辦現將南路催辦就緒卽飭運河道督同泇河廳照章啓放湖口壩鋪水下注接濟一面派弁持令前往　提催䟎北上兹據該道等禀報江北第一起漕船五十一隻五月初六日午時挽入山東嶧縣黄林莊後帮各起亦均跟艄前進等情除仍飭司漕各員併力提催上挽迅抵十里堡候汛渡黄並咨山東撫臣一體飭催外所有江北第一起漕船挽入東境黄林莊日期理合恭摺由驛馳陳伏乞皇上聖鑒謹奏奉硃批户部知道欽此○○署長江水師湖口鎭總兵提標中軍副恗奴才魯洪達跪奏爲恭報奴才接署總兵篆務日期叩謝天恩仰祈聖鑒事竊照長江水師湖口鎭總兵柳金源於光緒二十一年二月二十七日因病出缺奉署兩江督臣張之洞署長江水師提臣彭楚漢檄飭署理是缺篆務奴才遵卽交卸提標中軍副將事務馳赴湖口於四月初八日接受鎭篆當卽恭設香案望闕叩頭謝恩祗領署事伏念奴才一介武夫知旘庸闇於提標中軍副將任内謹愼奉公冰淵是凛兹復委署湖口鎭篆益覺任重才疎查湖口爲長江要衝總兵有督巡專責舉凡訓練士卒以肅營規查緝盜匪以安商旅在在均關緊要如奴才之檮昧懼弗克勝惟有隨時隨事禀商督臣實力講求盡心經理斷不敢以暫時權攝袝涉因循以冀仰答高厚鴻慈於萬一所有奴才接署總兵篆務日期並感激下沈理合繕摺叩謝天恩伏乞皇上聖鑒謹奏奉硃批知道了欽此○○武備院卿銜淮安關監督奴才文紳跪奏爲籌解京餉銀兩先行設法湊撥以濟要需恭摺具陳仰祈聖鑒事竊照户部奏撥光緒二十一年分京餉案内指撥淮安關常稅銀二萬兩欽奉諭旨並承准户部劄行遵辦等因前任監督常恩未及赶解移交奴才按限籌解前來亟應欽遵辦理惟奴才接任後正值春初庫儲本屬無多加以兵差絡繹往來商賈不免觀望販運較少收數甚微所微錢糧除照例支銷外實屬不敷籌撥兹已届限承准户部行催前來事關京餉要需未敢延緩謹由正稅項下動支銀五千兩並　清江票商日昇昌暫借銀五千兩共銀一萬兩先行墊解隨後由徵存稅銀内陸續撥還以資周轉此項銀兩於光緒二十一年五月初七日飭交該票商照數承領匯兌赴京由奴才專差家人領齎文批管解前赴户部交納其餘銀兩俟徵有成數隨時接續籌解以清撥欵而慰宸懷除報明户部並分咨外所有籌解京餉先行設法湊撥緣由理合恭摺具陳伏乞皇上聖鑒謹奏奉硃批户部知道欽此○○依克　阿片再二等侍衛統領榮和應選員外　世襲騎都尉統領壽山前因打仗受傷給假調治曾經先後奏明在案兹該員等業已　痊回營任差理合附片陳明伏乞皇上聖鑒謹奏奉硃批知道了欽此○○署四川川北鎭總兵簡放總兵軍標恊副將奴才鄧全勝跪奏爲恭報奴才接署鎭篆日期叩謝天恩仰祈聖鑒事竊奴才於光緒二十一年三月二十八日在軍標中軍副將任内接奉督臣劉秉璋行知川北鎭總兵何乘鰲現委署理提督所遺川北鎭篆奏委奴才署理遵將副將篆務交卸自省起程於四月十二日行抵保寗府城隨准鎭臣何乘鰲飭派署鎭標中軍遊撃陳錕將四川川北鎭總兵關防曁鎭務事宜造册齎交前來奴才當卽恭設香案望闕叩頭謝恩祗領任事伏念奴才一介庸愚毫無知識上年渥荷殊施署理川北鎭總兵篆務旋署馬邊恊副將飭回本任方以涓埃　報兢惕時深兹復署理川北鎭篆仰隆恩之疉沛益切悚惶沐寵　之優加倍深銜繕奴才惟有殫竭愚誠力圖報稱凡於營伍邊防事件隨時隨事禀承督臣遵照辦理仍督率各營認眞整飭營務實力訓練兵丁俾得咸成勁旅保衛地方不敢稍涉疎忽以期仰答高厚鴻慈於萬一除將接署鎭篆日期恭疏題報外所有奴才感激下忱理合恭摺具奏叩謝天恩伏乞皇上聖鑒謹奏奉硃批知道了欽此○○署理四川提督記名簡放提督川北鎭總兵奴才何乘鰲跪奏爲恭報奴才接　提篆日期叩謝天恩仰祈聖鑒事竊奴才於川北鎭總兵任内接奉督臣劉秉璋行知署四川提督萬重暄告病回籍調理所遺提督篆務奉委奴才署理遵將川北鎭篆交卸起程於光緒二十一年四月二十四日抵成都省城隨准署提臣萬重暄飭委署提標中軍叅將穆德沛將欽頒四川提督總兵官銀印一顆曁王命旗牌火牌上諭諸書文卷等件造册齎交前來奴才卽於是日恭設香案望闕叩頭謝恩祗領任事伏念奴才陋質庸材知識淺鮮由武童投効軍營出師安徽浙江福建山東等省攻勦髮捻各逆並援護朝鮮勦平亂黨疉沐鴻恩不次洊櫂並賞給鼓勇巴圖魯勇號於駐防鎭海接仗獲勝奉硃批著以提督記名遇缺題奏簡放旋補授川北鎭總兵涓埃未報悚惕時深兹復署理四川提督篆務沐恩綸之疉沛愈銜結以難名查川省地介邊陲漢夷雜處彈壓撫綏均關緊要奴才惟有殫竭愚誠力圖報稱凡於營伍事件隨同督臣妥籌辦理仍督率各營將備認眞整飭營務實力訓練兵丁不敢稍涉懈忽以期仰答高厚鴻慈於萬一除將接署提篆日期恭疏題報外所有奴才感激下忱理合恭摺具奏叩謝天恩伏乞皇上聖鑒謹奏奉硃批知道了欽此○○馬丕瑶片再優者不褒無以示勸劣者不黜亦無以示懲查有惠潮嘉道曾紀渠聞該道前官知州時政聲尙好及升府道後官民交怨聲名大减乖張矜躁操守平常難勝監司之任擬請開缺以同知降補惠州府知府盧秉政平庸貪污嗜好更深南雄直隸州調補羅定直隸州知州曹椿江沈嗜麴　公事廢弛前任南海縣准補新　縣知縣郭樹榕糊塗貪鄙巧於鑽營徐聞縣知縣童鳳池　　輕浮難膺民社惠來縣知縣雷裕綸縱容丁役騷擾閭閻永安縣知縣敬輔陰險乖僻不洽輿情防城縣典史方景慶信用門丁任意妄爲江門東口厘廠委員試用縣丞丁維翰虧　厘金侵蝕中飽前署批騐所大使公所督辦委員應補鹽大使王德昌把持鹺務聲名狼籍以上九員皆係劣蹟昭著未便姑容據司道府州禀揭前來相應　實糾叅擬請旨均行革職以除民蠹而肅官方此外如有貪庸不職各員容臣隨時察核續叅不敢稍涉遷就是否有當伏乞聖鑒謹奏奉硃批另有旨欽此 
 
