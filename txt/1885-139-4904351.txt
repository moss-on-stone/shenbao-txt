# 1885 - 139 - 4904351

 

Page 1

 
 
[三十九號畫報出售] [  申報舘主人啓]  
　　名世之生輔佐王蕃往　數百年而一日山東掖縣田姓奇童爲大吏訪開咨送進京以徵人瑞軍興以來行軍者必熟究輿圖藉形勢以爲戰守去紈台灣滬尾之戰法人敗北　該處海口内地山川營壘逐一鈎摹閱者不啻履其地而一遊焉兩圖列入此次三十九號畫報准於初六日出售其畫露兩圖爲管君劬安所僧士女筆致輕倩可喜畫報仍然九圖後附淞隱漫錄圖說一則閱者鑒之此布 
[洋關應設子廠說]  
　　客有以經營爲業者言於余曰近來關上之獘殊多有甚不便於商人者子亦聞之否乎余曰聞焉而未之詳請子詳言之客曰貨物往來例必報捐然貨多而捐之多者無論矣其有所值僅十數金　報捐而無從投報苟爲關上所見則指爲偷漏而取其貨以充公是爲不便之尤者子亦有良策以補救之乎余曰貨物之往來本應報稅彼十數金之貨或有不報捐而致被充公是亦該商人取巧之過又何怪乎關上也哉且子言欲報捐而無從投報亦有說乎客曰假如福建天津寗波漢口各處貨物之運來滬者先將提貨單郵來言明某貨交某輪船帶到在某碼頭迨該船旣到則持提貨單以呈騐於碼頭官簽字之後持單至關上報捐關上騐視單貨符合毫無私獘則核計應捐若干付以稅餉單一紙其銀則並不繳諸關上復持稅餉單至官銀號繳銀由銀號收銀之後易付號收一紙再持號收至關上呈騐然後關上在徒貨單用印乃可持提貨單至碼頭提貨至碼頭則又須俟關上收捐長單行至碼頭始可提取其轉折有如此者此猶係一無私獘者也若有單貨不符及疑有蒙混之處則須將貨提到關上雖箱封甚固亦必拆開騐估其周折尤甚至於小件零物其值不過十數金以下則或係友朋託寄或係自己購用物本不多捐亦有限其間取巧作弊有心偷漏者固亦有之卽有拘繩守尺之輩不肯稍存私獘必欲報捐而關上旣無暇顧此細事卽幸而得報未必卽騐而立付稅餉之單幸而單已付矣而持此區區之捐項以繳於官銀號亦不能值其一顧轉輾遲延伺候終日或竟有不得報者此則商旅之所最不便者也夫此十數金之貨大都零碎物件居多並有親友託寄及爲送禮之用者若被扣留充公則不但資本失去而且無以對親友此而不設法以補救之則關上諸人固不免爲衆怨所叢而商旅且有聞而生畏者矣余曰是則然矣然中國關口殊多共福建若漢口若鎭江若甯波若九江若宜昌若南京若蕪湖豈皆一律如此乎客曰然余曰然則欲設法以爲補救之方惟有明定章程無論大小貨物必須報捐不得私自偷越而後可客曰倘可報捐則彼運貨之客何嘗人人取巧處處徇私無如貨物無多不能投　其將奈何余曰中國各關宜設子廠所謂子廠者蓋分卡之類也貨之多者則照常報關納稅若貨物不多捐數甚細則不能向大關投報而另設子廠以收捐雖數金數錢之稅子廠皆收之由子廠給以稅單與大關之稅餉單一律皆可發運驗放故貨無留滯捐無周折人無怨言稅無偷漏彼旣無多貨卽無重捐又何吝此區區而不以報關特以關上出入重大不及顧此細事因而投報不便若有子廠便於投報則誰不樂爲輸將一經納捐卽不難公然發運不至指爲偷漏致有扣留充公以及倍罰之咎孰不稱便故欲爲補救之計莫若中國各關皆於大關之外分設子廠俾得便於投報巨細皆無所遺若此則不但行旅之咨怨可免卽稅課亦必日有所增蓋指爲偷漏取以充公之貨往往不能涓滴歸公扦手巡丁朋分以飽私槖者亦在所不免且或有因其貨無多而置之不顧以爲不屑令之納捐而不知此中弊竇卽不免由此而出倘設子廠物無多寡捐無大小皆不使有所遺漏否則悉以充公則彼商人樂於報捐之便憚於充公之禍必且無物不報捐而稅課以積少而成多於關務實大有裨益然則子廠之設厥有三利便商旅一也免怨聲二也增稅課三也有此三利何憚而不爲哉泰西之法往往以順商情爲第一要着凡于商情有不便者不惜再三斟酌必求其安而後已今此事旣於商情不便稅務司亦應及早籌策以順商　分設子廠之說僕前者早經論及但言之而尙未甚詳或者稅司尙未知其中細情故遲之又久尙未妥籌良策子姑待之行將改絃更張下以順輿情而上以裕國課固不必再籌别法也已客乃唯唯興辭而退 
[和約已成]  
　　昨午本埠官商俱得北京來電悉中法和約已在法京議妥計共十欵卽由電傳至北京刻下專俟李傳相與法公使巴特納詳校繙譯文字以期銖黍無差大約望前後卽可畫諾矣亟錄之以慰中外人心 
[復職傳言]  
　　香港西字報云接到外洋信息聞斐禮有復位首相之意緣前者斐禮去位因諒山大改法人羣起而攻嗣查得議和之說尙在諒山未敗以前故斐禮故舊咸以爲是敗與斐禮干欲圖爲斐禮起復云 
[法國增兵]  
　　外洋新聞紙言現在法國調往東京之兵八千名其用弗來西内輪船公司之兩船載去者一名低砵一名裏棚計水脚每人三百八十佛郎又有國内輪船公司之兩船一名哥倫婆一名息裏棚其水脚每人三百七十五佛郎又有法公司之船兩艘一名埃佛一名埃裏松及海運公司之兩船一名法蘭西一名拉不勒多其水脚均每人五百佛郎兹數船者皆訂定三十五天内行抵東京此外海運公司又與法廷議定倘尙需調兵可以預備船隻約可裝一萬人亦以三十五天爲期保至東京云按此時和議已定而法人運兵不已未識何心卽使别無變端此等兵皆係調往東京辦理戍守分布之事而該處水土不善疾病滋多法人不得不多調兵丁以資分守而每人水脚已需如此巨欵粮餉所支當更不貲爲法國計亦何苦爲此老師糜餉之事也 
[法將倖生]  
　　香港西字報云法將尼格禮也前此受傷現在業已全愈已於初五日復進營統兵視事矣李威利不得生還而尼格禮也居然不死是亦有幸有不幸焉 
[法謀甚狡]  
　　本月初一日福建輪船由臺灣府開赴厦門報稱法人在澎湖媽宮地方拆毁民間房屋取磚石木料建造洋房窺其舉動似有久居之意基隆土人前以法人殘掠避亂他方今聞中法議和之信以爲法人當歛兵而退無不翩然來歸旣至則見法人修理營壘砲臺經營街市並無去意按中國自與法人停戰卽將邊外防軍撤退固足示大信於天下乃法人於澎湖基隆兩處則仍擁兵不動是日前西人謂法人將據澎湖之說不爲無因不愈見心之毒而計之狡耶 
 
 

Page 2

 
 
[不善效顰]  
　　日本報云日本照相舘向有日皇照像向之購買者頗不乏人近來日皇忽下令禁止並派巡捕將照相舘中人拘去按西國風俗國皇之像大都任人購閱日本事事仿效西法而獨不准售像得毋類東家施之不善效顰耶 
[茶船行程]  
　　恊和洋行湖北輪船在漢口裝茶開赴外洋已於前晚駛過吳淞矣 
[袁江談薈]  
　　新授兩淮鹽運使江安督糧道張屺堂觀察已於上月二十一日禀辭漕憲解維北上○歲解南河工欵前以海防吃緊經部中行文各處槪令緩撥漕庫度支因此告匱現在伏汛將至工需尤迫而庫中存銀只數千兩以視道光時歲費金錢七八百萬者固已大相懸絶矣○豐縣胡明府爾銘丁艱歸來哀毁彌甚於上月二十六日卜葬吉壤先一日設奠受弔道憲以下罔不親臨會葬之日亦如之明府及其兄直剌爾刊率帶孫曾執紼前導沿途觀者皆屬耳目明府雖流寓浦上而其先世有筮仕南河者故祖塋在徐家湖也○江甯副都統姚公之少君文祿扶其太夫人靈柩回旗於二十日抵浦船泊北門碼頭翌日漕憲躬赴祭奠越四日乃挂帆前進○鋪面生意甚爲　淡而沿門托鉢者流肩摩踵接或吹伍相之簫或誦魚山之唄一肩行李北往南來殊爲市廛之累保甲總局羅别駕惡之嚴飭地甲一律驅逐鋪戶感之○楊伯昻大令前歲修治街道一律平整惟慈雲寺前數武之地尙有遺憾是處乃米市孔道車轍往來痕深若澮陰雨之後頗蓶涉足近經轉運局王觀察出資修築變險巇爲康莊豈非行路者之幸哉 
[西江新語]  
　　出澹臺門行二里許有萬家山焉螺屏瘦削佛髻堆青樵牧蹤稀靜如太古上月二十五日下午陰雲四合大雨傾盆霹靂一聲人皆震懼當有一農民年約三十許被雷擊死聞其人生平無甚大惡大約偶觸電氣致有此災也○上年廣信府恃符閙一之某武生今春已解至省垣上月二十六日大憲卽恭請王命斬决巿曹又以該犯黨羽衆多恐有他變因飭省中兵勇千餘名臨時彈壓云○南昌興協戎壽客冬引見時奏對極爲得體人見其才識卓越皆以將才目之上月二十六日由都抵江定於四月某日履新○欽賜翰林院檢討尤君炳黌於三月二十六日由湖北原籍道出西江二十九日卽命駕赴都矣 
[牛莊瑣綴]  
　　上月廿六日午有某粮坊執事人遣徒某甲赴某號結帳回手持錢票八千行至海卡倫前遇素識之甘勇某乙略　寒暄乙卽借觀錢票順手捲入腰囊甲向索還兩下爭執旁人詢厥緣由乙竟支吾圖賴旁人不平意欲搜其身畔乙始擲還四千喧嚷之際適雷軍門呵殿而至訊悉原委卽將該勇帶去嚴懲○海口輪船本定於上月廿八日放至烟臺忽於廿七午後放行是時潮已落枯難於出口至半夜正欲趁潮前進又被卦得買司差撥舵輪以致擱淺當卽退回幸無大碍船主疑卦得買司有心傾害立卽加上刑具囚於艙中俟到上海擬送刑司審辦云 
[天津捃要]  
　　水師管輪兩學堂於上月二十七日由羅稷臣直刺通同考試去冬肄業期滿之各生今春全數招回堂内此次評定中乙遇有相當缺出或卽量材錄用也○武備學堂亦於上月考試現挑選入堂肄業者已有六十餘人俱照定章由各營保送如果資質憁明方能入選否則發回營内照舊當差堂中供膳薪水皆由各營發給多少之數照原額不甚差池其人則帮帶旗牌差戏哨官哨長哨書及兵勇火夫不一其類俟學成後發回各營充當教習各項差使云○上月二十五日巴使宴傳相及錫鄧兩星使一事日前已據電報列入報章兹悉是日尙有海關道周觀察候選道伍觀察羅稷臣直剌昆李諸人作陪並請德稅務司會飲法人則除巴使外又有繙譯領事等四人至議和之時中國以法國求和四字落墨而法國齗齗以議和兩字爲請開章第一義已費躊躇云○數日前有一人縊死大直沽樹上地方官騐得委係自經並無别故騐後並無親屬認領遂着地方掩埋○大沽至津河道灣曲非水深十尺以外卽節節膠舟不能前進每年當河面水淺河底泥淤之際輪船每泊在離津十數里之遥用駁船起卸貨物云○新授兩湖總督裕壽山制軍憲節出京上月廿九日至莆口李傳相卽飭親兵前營全隊出接馳至虹橋探悉憲旌就莆口宿站至本月初一日前驅始抵津按制軍與前任廣東巡撫裕大中丞寛現任奉天府尹裕大京兆長俱爲昆季行大京兆又將晉襲公爵五等榮封一門疆寄實仕途中不可多得者也○小站離津七十里盛軍駐焉計馬步共二十一營分屯兩岸堤沿周圍約二十餘里其中老軍十一營新軍十營總統者爲周潤田薪愚兩軍門潤田名盛波部下稱爲周四總統薪愚名盛傳稱爲周五總統馬步全軍盡習德國陣法由德聘來教習三人一湯明仁一康臘克一士本克侖又有由德學習回華之教習三人一馬隊教習巫千戎炳修一步隊教習查千戎連標一未悉姓名早晚教操兩次發號施令步伐正齊至大操則駕馬拖炮人盡何鎗鎗靶或一百弓或一百二十弓炮靶由三四里至五六里電掣雷轟皆需命中鎗係德國之毛瑟鎗炮爲克虜伯其地袤長數十里盡挖溝渠營旁隙地開作稻田疆界井然有條不紊堤旁護以楊柳架有水車桔橰之聲聞于遠近偶行隴上不殊身到江南也初夏農忙暂停操演深秋穫後依舊開操其有勇丁之不諳農事者則操防如故每年收稻若千萬石殆所謂庽兵於農者歟 
[搢紳秉禮]  
　　杭州王虁石少司農去冬丁太夫人憂治喪悉循典禮本月卜葬於小和山麓初八日啓殯出城儀衛甚盛誥命黄亭外又有恩賞福壽匾如意各珍品標例名目分亭四座一時觀者咸嘖嘖稱太夫人貴壽尊榮無與比也至於飾棺之具世俗多向市中賃用少司農以其不合制度自製采繡幃罩及銘旌黻翣雲翣等牌不儉其親而不踰乎禮洵可以爲法矣又聞所製神主一遵禮經格式自行題主不請顯官安塟以時不稽歲月尤足矯世俗之弊云 
[京口盜案]  
　　三月二十五夜京口南鄕距城十數里地方突有盜三十餘人明火執仗先圖槍刼一富尸旋被鳴鑼警散復至破岡頭某油坊毁門而入大肆搜括坊中人出拒盜被傷十餘人有一人股際被槍彈洞穿而過是日有鄕婦二人至該坊購油因日暮路遥權宿於此被盜褫去衣服抛置蔓草中狼狽情形誠不可以言狀該坊新娶一婦奩資約有數百金被盜全行刼去迨坊夥乘間逸出鳴鑼報警而盜已携贓遠遁次日事主入城報案邑尊親詣騐勘當卽簽差火速嚴緝矣 
[白下叢談]  
　　近日三三徑裏葉幢幢無稠於桑者四象橋之官桑園尤爲緑陰縟處今歲養蠶人家視去歲惟倍加以天氣温和桑葉無燥濕之失宜蠶種無眠起之違節或者馬頭娘文章亦如吳公治行爲天下第一○江寍府試孫海岑太尊以皖中名下士操玉尺於黄堂正如披沙揀金不欲以似是而非者充數聞上元縣三塲於二百四十人中僅取五十人爲終覆江寗縣於二百人中僅取四十人爲終覆向例售卷專歸禮房招覆以卷多爲貴故禮房往往一再上陳情表譬如五風十雨纔於今日見之○相逢盡道休官好林下何曾見一人此誠有爲而言也然由寒士而得官由官而得買山資此中曲折夫豈一蹴所能致太湖趙觀察被議後卽就青溪别墅頤養十年近忽就其故里望天坂草創十餘椽爲避地計並就近置薄田如武侯頃數且將植桑墻下聞其風者殊有離世絶俗之想○官書局前由洪都轉經理都轉去後接辦者爲范月槎觀察其讐校之精刻刊之密與夫紙張裝訂皆勝淮南湖北一籌現在科場在卽查往年銷書成例不下千百部際此經費支絀　槐花黄時必無以應 
 
 

Page 3

 
 
遠方之捆載故觀察不免如大司農之仰屋而籌焉○妙相庵向爲主試使者滌塵之所例由善後局委員估修以待軺車蒞止近因同文館尙未搬讓又往歲早修反被游人塗抹故今歲擬于午節後始行動工惟同文館初擬借莫愁湖嗣總辦以水西門外多女閭恐後生少年得與花月爲隣未免智者移情愚者忘情不肖者誤於情故不欲以隹子弟輕試伐性之斧聞仍舊借相近之昭忠祠西榭爲緇衣之好焉總辦造就人材之苦心於此可見一班 
[乞丐逞兇]  
　　上月杪甯城東門内寳森布店門首有乞丐三人一瞎眼一瘋手一蹺脚向該店求乞適該店工人某甲等扛抬洋布至門首息肩竹扛誤觸瞎眼瞎眼大駡某甲卽掌其頰蹺脚遂拾街旁水菓攤上之片刀劈去適中甲之頭顱深入寸許血如箭激衆見某甲倒地氣僅一息欲拿瘋手瘋子乘間先逸遂執住瞎眼蹺脚二人勒入廟内一面急延傷科醫治不料瘋子逸後召集院中乞丐男的女的老的少的百餘入麕至寳森店反敢恃衆逞强謂殺人例應償命豈可私押關禁衆口一詞反向該店吵閙衆街隣代抱不平咸欲鳴保報縣諸丐始鳥獸散 
[添築砲臺]  
　　寶山北門外小沙背添築砲臺一事本歸慶字營曹肯堂軍門承辦曾商之老湘合字營章作堂軍門擬派六成隊伍赶緊帮築近以合字營勇歴派工作未遑兼顧砲臺工程經章軍門商請慶軍自行撥隊興工日來天氣晴朗各勇持鍤荷鋤紛紛襄事各哨亦親自監視以此等緊要工程必當力求堅實也 
[輪船已釋]  
　　槐槐里輪船被法人拘去已列前報兹聞西人傳言法人已將該船釋放惟尚未駛回上海也 
[鳬舄重來]  
　　前任上海縣葉顧之觀察於前日由廣東原籍抵申公館仍在新北門内五老峯對面聞不日卽須入京引見云 
[願入空門]  
　　前夜有一鄕婦剪去八千根煩惱絲貿貿然投老北門内白衣庵求爲佛門弟子住持尼駭極卽知會十二鋪小甲一面盤詰由來據稱家在浦東爛泥渡丈夫朱金何向開鐵錨店前年虧本收歇以致無所事事一味游手好閒家中苦楚不堪毫不顧惜反嗔鶯化燕朝夕靡甯故自願向蓮座皈依懴悔前生夙孽住持知事不能了卽遣人下鄕知照其家詎朱已在朱外委安邦處揑控岳母誘妻藏匿等情外委誤聽其言卽派小甲傳提朱之岳母張章氏一面備函派勇同朱來城投巡訑北局局員金君大爲駭異傳問十二舖地甲金文始悉其事卽將來函並勇及朱金保朱張氏一併函送上海縣中莫邑尊升堂提訊後飭將金保交差暫押朱張氏交官媒看管來勇諭令回防并着傳語該外委不得管理閒事隨出籖捷張章氏及該處地甲到案以便質訊 
[研訊搶醮]  
　　流氓陳錦榮等槍醮孀婦奚衛氏經該氏投縣喊控等情早已備登前報前日莫邑尊飭差將陳等提案下午由帮審委員王鴈臣司馬升堂研訊奚衛氏供訴前因并稱家住閔行左近廿七圖地方耕田度日丈夫富全於本年三月初三日病故小婦人寡守敝廬並無他意詎陳屢偕奚南林前來誘令轉醮初尚密語甜言繼且裝威作勢小婦小執意不從設詞拒絶至前月二十八日夜半時陳忽糾李阿四等十餘人破扉而入直至臥房將小　人拉至陳家勒令除去素服復拉赴奚南林家多方恐嚇强逼放親小婦人抵死不願正在爲難之際幸胞弟衛天寳前來喝阴始得乘間逃回不得已備情上訴求請究懲陳供係武生歴來安分耕種爲生奚衛氏之事並不與聞實係被誣求恩鑒察司馬謂爾旣身入武庠理應守法何敢作此違理之事現旣來案爲何尚敢逜刁卽命跪在一旁飭提奚南林上堂供稱在家耕地安分營生此次實遭誣訴司馬謂爾等飾詞推諉實屬可惡遂飭跪大練并用挺棍復加研詰依舊不承司馬隨飭將陳發廳看管一面詳請革去功名奚押候覆訊核辦 
[研訊翻供]  
　　前年冬浦左張家樓人張阿小因圖行竊致戳斃周姓二命當由屍母周趙氏挈子周勝泉控縣後經前邑尊黎壺山明府拘張訊實解省過堂詎張在省供詞翻變隨奉錢叵覆訊前晚莫邑尊升坐三堂先訊周勝泉據供家住浦東張家樓附近無賴張阿小屢來纒擾前年因索詐不遂於十二月二十七日晚乘母親他出小的亦不在家闖入臥房開箱圖竊適被十六歲之妹子及六歲之幼弟所見呼喊擒拿阿小情極遽將小刀剌死弟妹且復縱火焚燒當由我母投案具控奉黎前憲提張訊供解司過堂今奉發回求請懲究張供語遊移堅不承認邑尊飭帶回收禁俟查明核辦 
[壽誕停公]  
　　昨禮拜一英公堂各案輪應英副領事翟理斯君會審因英國君后壽辰停辦公事故翟君未及到署所有捕房移解人犯中黄太守一人判斷云 
[獲犯送縣]  
　　西包探頭麥根督同各華包探及縣捕柴樛會審署捕張福等人在松江拿獲盜犯及刀械各情已列昨報晨解送公堂麥根禀稱獲盜六名其中有陳金龍一名經前獲之盜在縣供出行刦小禮查洋酒店之案是伊爲首至此次往獲時起出短刀四柄長槍二桿及護書拜匣功牌奬札等件一併呈案陳金龍李星三張增溎李明德張得明陳文盈六人同稱不敢爲盜叩乞施恩黄太守謂此案例應歸縣辦理立卽侐就公文將人贓一併移送上海縣署先是前晚二鼓時草邑尊飭提日前所獲各犯升坐三堂覆訊關防嚴密無由探悉實情惟聞王行山及王寳清二犯已釘上鐐銬嚴行收禁矣　 
[英界公堂瑣案]  
　　陳周氏訴稱鄭德金素與丈夫相識魄後常來纒擾不休前日被竊元縐裙褲及洋鏡抽屜内洋銀三元昨小婦人出外買藥鄭又乘間竊去縐紗帳檐及回家得悉向索不承反妄稱與伊私識胆敢持刀恐嚇因卽訴捕拘拿今蒙解案請卽嚴懲鄭供與該氏相識已久宛同夫婦一般兹忽不願相隨致與爭執並未取衣攫洋更無持刀恐嚇情事該氏又稱現住公陽里同居及比隣皆知並無私識之事黄太守飭將鄭暫押該氏交保俟傳隣里同居到案再行覆訊核斷刀存堂○三百二十二號華捕禀稱昨見葛維元在丹桂茶園閙事喝阻不依反敢與我爭毆以致失去號帽爲此拘案請懲葛在捕房時搜出洋一元今亦呈案葛供並未與人閙事更無毆捕失帽等情實被挾嫌誣指黄太守判罰葛洋一元賠失號帽完結○包探孔長生禀稱昨見徐明奎手持錫器衣服至押鋪質錢形狀慌張盤詰來源支吾莫對因卽拘案請究徐供錫器在浦東川沙竊來衣服係自己之物並非竊贓黄太守判管押一月以儆贓存候失主認領 
[山東施子英則敬寄上海絲業會館籌賑公所電報]  
　　來電示已悉潘振翁携前寄來銀四千两鄒平放賑又稟請楊卓齋兄携今來銀八千兩赴高苑章邱兩縣查放東省枯極多來一分多救一分申局如能湊集成數請速趕解並再多方設法則敬現在陳家林工次約十五日回謹禀四月初十日兩點鐘在濟寗發電 
[登金陵城遠眺]  
　　登峯造極意如何憑眺蒼茫發浩歌四面雲山齊拱衛萬家烟樹入包羅莫愁風景當春好鍾阜岡巒疉翠多千古石頭名勝地紅羊小刼幾消磨○感懷半生事業誤儒冠飄泊誰憐范叔寒轉盼年華過廿載驚心日月走雙丸逹觀反覺人情厚閱歴方知道路難最　深秋明月夜空林落葉助悲酸船脣馬背悔消磨駒隙光陰一瞬過流覽江山人意壯對床風雨客懷多懶觀春水濃於酒應笑秋雲薄似羅庭樹宛如相慰藉可憐生意亦婆娑○題揚州梅花嶺史忠正公祠壁荒祠展拜感無端繞墓梅花老幹蟠數紙家書餘血涙一坏黄土葬衣冠村間漁火凉秋爽江上哀笳落日寒亮節孤忠昭耳目堪爲濁世挽狂瀾燕子新詞迹已陳遺祠留助廣陵春已看跋扈誰嘗瞻尚想如衷 
 
 

Page 4

 
 
[共臥薪致命自能酬故主臨危猶復憶雙親堪欽忠毅冰壺鑒識作他年社稷臣] [  古越薌圃氏朱家基就正草]  
[蘇省撫轅抄]  
　　初九日候補同知杜元福服闋禀到范端揆銷催提　縣海塘工費差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東藩雜錄]  
　　獵人某率子弟七八人在慶尙道深山中遇一斑虎虎見人直前撲犯被十六齡之童子燃鎗打斃越日載至城中秤之重三百餘斤皮骨共賣錢三十餘千某童子洵勇矣哉○鐘樓前有犯人二名捆臥於地以刃剌其咽喉血濺胸前痛楚之形不甚入目其一不多時氣絶其一輾轉路旁許久未斃其所以剌之者盖欲使其知痛而改過且使旁觀者有所警戒國典如此也○近從中國購到開花炮子若千箱當用牛車運至漢城其值約須數萬金○青魚出產甚少漁船皆不能獲利聞有三艘至海面捕魚被風吹至洪州屬之海島突遇木筏十數起有盜百數十人將船圍住紛紛擲石船夥匿避艙中盜遂登舟將器具食米及銀數百兩悉數掠去並將船夥毆傷七人盜黨猖厥如此行商海面者可不愼哉○廷試定額取士二百人今年忽取三百人其一百人係報捐者每人出錢一千五百千卽取爲進士且世子病愈後醫生之子有讀書者不須入塲亦賜進士及第姓名儼列榜中科第之濫如此使羅秀才見之當不以金榜無名爲恥矣○三月初取士名曰上已别制題爲草木自生光詩限光字僅取五六人他如端陽七夕中秋重陽等節皆仿此行之不在科場之例○閔相泳翊現出爲平安道官以忠貞之臣而使就蔬遠之職聞者爲之不平○金炳始老成碩望社禝所關今已拜爲左相必能計畫遠大措國家於磐石之安○吳武壯公祠今已移建于城内東南隅鳩工庀材不日可以告成○捕廳以華商疉被盜竊每夕派士兵差役嚴密巡查從此諸商無告被竊者甚惹捕廳之德有赴署中叩謝○吳武壯公殁後幕中朋友雲散星流有航海赴高以謀枝棲者所爲不合落魄堪悲賴有一二故交助以資斧始得附輪内渡將軍旣謝世部曲將安歸回憶當年能無痛哭○上月初英領事官率英人數名朝人數名負鎗策馬獵於遠山數日歸來計獲狼狐貉貛等以數百計開筵高會各國公使亦均爲之慶賀○希化船駛行甚速於上月初十日抵仁川十三日展輪赴全羅道裝米再由□川長崎而至上海闻此次貨客甚多獲利亦必不少○八道士子值科場之典均至漢城具公禀于國王求請袁司馬迅速東渡以安民心聞國王已允之矣○驪州之變爲官吏所逼遂揭竽而起非甘心作亂也現聞已將爲首者數人拿獲就刑餘俱釋赦不問目前變亂底平閭閻安堵如故○上月初九早道署差人孫姓者在日本營盤前行走被日人用刀剌傷痛倒于地朝民見之負送署中大約係言語不通遽遭毒手也延至二日内傷斃命於是華人洶懼有閉門不敢出者有在途遇日人卽行奔避者又傳口營左右挖出華人屍身數具肢體不全皆被日人戕害而埋之者然細訪之並無此事當經吳統領出示安民謡言因之稍息○吳統領欲于王宫之後山上築一營壘以保護王宫因撤防有信遂停其工刁斗之聲尙徹夜不絶○日本公使近藤十一日請三營統領及商務官赴寓盖欲聨邦交而息謡喙也各官届期前往賓主盡歡而散○三營已故兵丁約二十餘人用民船載往烟台埋葬義塜十二日由麻浦抵仁川海關恐其中夾帶私貨意欲開棺查騐船戶奔回漢城禀知吳統领行文海關稅司免其開騐○十五日國王祭其家廟廟在南門内之西偏遍街草房皆行拆去儀從之盛較前爲多○十七日國王試士於慕　館内金叅判允植爲監臨官題爲如南山之壽賦○十二日朝鮮外署衙門開筵設宴請各國公使答曰公使之禮也練軍兵丁排隊迎迓以肅觀瞻朝官接於門外揖讓而入冠服之制雖各不同而晉接周旋亦頗有可觀者○華軍三營定於七月初内渡日兵亦同時撤回○國王胞兄名戴冕者現乘海鏡兵輪回國尙有進貢朝官數人皆於此次旋返○國王出行時有攔駕控訴者其人衣服藍縷約三十餘歲聲淚俱下若抱沈寃當經拿送刑曹矣○有某氏子者年方弱冠其父爲仇人謀死已控于官而仇人某具大法力寃不得伸訟遂罷此去年夏間事也某氏子隱恨於心詞色不露懷利刃思刺之以報父仇某以年少而易之了不在意今年二月間遇于城東數里之道上乘其不備自後刺之透背而死某氏子誠孝子哉官亦知其寃故未讑抵○東大街一帶華商置買房屋十餘所比隣而居以資相助近因撤防在卽皆欲出賣而顧問者殊少頗有進退維谷之勢○英商有赴漢城政府呈控者以希化船所帶貨物海關並不點騐他國之貨卽一小有亦必拆開檢視咎在稅務司辦事不公聞政府已秉公剖斷以後不得庇護偏枯以昭平允○大街曲巷春夏以來臭氣薰人不能逼近以居民厠房皆在臨街與簷下之溝相通也人觸之易感時症現國王有凈街之旨行道者皆爲感激曩時夜間淫奔之女頭蒙衣衫見人卽狂奔而去往往墜干溝中今則溝無濁水可無落花墮溷之虞矣○宫女甚夥准其告假歸家間有從人奔竄者去歲變亂時任其逃避亂平而未回者數百人王亦不能一一追究也○聞宫中拿獲無名男子一人身帶利刃大約刺客類也□審無供已付刑曹拘禁矣 
[上海絲業會舘籌賑公所施少卿經收山東賑捐四月初七初八初九日第六百五十三五十四五十五次清單]  
　　鎭海朱世衡求妻病速痊續助五十元又保佑母壽五十元又保佑母壽五十元嘉定順豫堂十八元海陽世德堂十元甯郡關淦求母病速愈對開洋十元章武隱名氏病痊完愿二元陳可雄月助二元陳家漬口稅局無名氏膠平銀二兩○楊州嚴佑之先生募交隱名氏壽記楊平銀一百零一兩三錢五分合來規銀一百零八兩七錢四分二厘○江西廣昌縣學謝傅兩廣文募富貴源頭同字二次五千三百七十六號册培德堂洋銀十兩善善堂謝洋銀三兩五錢蕭山高柳洲洋銀三兩二錢塘王仰周鑑湖劉念庭積厚堂傳立本堂饒四户各洋銀一兩四錢黄鍾楷履謙二户各洋銀一兩二錢安慶徐季庵洋銀七錢李紹文洋銀六錢共十一户合來臚胚三十七元計廣平重廿五兩八錢○江雯青儒醫第六旬醫金助賑角洋九元錢三千八百文以上初七日○姚天來求親母痔愈痛止病速就痊先交五十元周雲錦求宿病速痊五十元周衍森求宿病速痊五十元雲間不留名二十元李剛寅規銀十兩朱桂清十元楊伯勤求四女病愈十元江西臨川李小圃祈家宅内外清吉十元包李氏病愈愿三元黎陽裕耕堂求病速痊浙湖周敦睦堂祈次子種痘平安清溪遺經堂汝南氏龍江宣課使者捐廉三户各二元○蕪湖公記募昌册一萬五千一百零四號長白山樵本洋十五元長白山樵江西改山東本洋五元大耐堂向裕德堂歸二户各十元存仁堂吳五元又江西移山東五元東海堂李本洋十元捧檄堂毛本洋七元吳叔明本洋五元紅焦書屋西晋堂湯棣萼堂湯貽德堂饒四户各本洋四元守樸堂李本洋四元久詠堂沈三元愼修堂蔡本洋三元無名氏本洋三元嘯紅軒主本洋二元十八户計本洋七十元英洋三十三元合來規銀七十七兩六錢一分八厘以上初八日○杭州陸蔭堂病愈愿一百元周庭弼爲室王氏求病痊五十元四姓求合家平安十二元樁萱長茂室求母病愈十元不留名生産平安完愿十元補過盡心人五元一經堂爲兒酬愿三元括蒼十齡童子呂桂一四元無名氏一元病愈了愿人一元○蘇城葑溪漁隱寄交趙天禄經募公記趙天祿程肯記三户各一元榮記子記梁惠記王綺記頤隆王錦山小記七户各五百文酈春記一元十一户合來七元錢七十文○杭州同善堂經募無名氏音記五十元得愈氏四元胡受益四兒病愈愿三元無心道人一元以上初九日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年四月初五日京報全錄]  
　　宫門抄○上諭一道錄前○發抄旨四道○東撫陳奏叅革已故知縣查抄俻低摺○又奏恭報漕船開行日期摺○閩督楊奏副將病請開缺摺○直督李奏請核銷片○疆撫劉奏請旌表片○閩督楊奏請補守備摺○直督李奏甄别知縣夾斤○四月初五日戶部通政司詹事府正白旗值日無引見○内閣奏派騐放之大臣派出恩中堂延煦日桓周家楣○寳昌請假十日○召見軍機○發抄吳元炳奏請將完解漕項銀兩之安徽署滁州牧袁愛存等開復處分奉旨着照所請該部知道欽此○又請將續完錢粮之衛守備鮑福麔等分别議處免議奉旨該部知道欽此○又請將浙江應解南河協餉儘徵儘解毋庸改撥山東奉旨着照所請戶部知道欽此○古尼音布奉吉煊等補乍浦鑲黄旗佐領等缺奉旨看照所請兵部知道欽此○○山東巡撫臣陳士杰跪奏爲已故知縣交代案内虧短銀兩延不完解請旨革職查抄嚴追恭摺仰祈聖鑒事竊照州縣經手正維錢糧絲毫不容虧欠兹查前任萊陽已故知縣王朝宗交代案内除抵實欠司庫正欵銀四千六百六十五兩五錢三分三厘鹽課銀六百一十六兩八錢七分七厘雜欵銀二千七百六十五兩九錢九分五厘又捐欵銀一千六百五十二兩六錢九分五厘又前任觀城縣已故知縣周騏交代案内除抵實欠司庫正欵銀七百二十六兩九錢七分五厘雜欵銀七百四十四兩一錢七分三厘捐款銀三百二十七兩五錢五分五厘鹽價銀二百二十四兩九錢五分六厘粮道庫正欵銀四百一十八兩一錢一分九厘節經臣勒限嚴傕迄未完解分厘實屬抗違至極以上各項銀兩除捐欵例不計罪外其餘正雜等項爲數均鉅亟應從嚴叅辦以儆效尤據藩臬兩司轉據該管道府揭報前來相應請旨將前任萊陽縣已故知縣王朝宗前任觀城縣已故知縣周麒均卽革職由臣嚴密查抄任所寓所資財衣物並嚴追該故員等家屬完繳查王朝宗係順天府寶坻縣人周麒係浙江會稽縣人仍咨順天府尹浙江巡撫轉飭將名該員原籍家產一併查封估變覆東備抵並提經手書吏人等到案嚴訊所虧是侵是挪按律擬辦除咨部查照外謹恭摺具奏伏乞皇太后皇上聖鑒訓示謹奏奉旨已錄○○山東巡撫臣陳士杰跪奏爲恭報漕船開行北上日期仰祈聖鑒事竊東省本年起連光緒十年分漕糧除因灾蠲緩及截留備賑外所有應徵實數業經臣奏報在案兹據督粮道福潤禀報本屇漕糧仍照歷年變通辦法分作二起運通外河德正首幇現已兌齊逐船盤騐均係乾圓潔淨定於三月初一日開行北上其餘頭運船隻亦各依次前進等情臣覆查無異除飭將二起帮船催令迅速受兌跟蹤儧運不准遲延貽誤並俟全數出境再行奏報外所有東省德正帮頭運船隻首先開行日期恭摺具陳伏乞皇太后皇上聖鑒謹奏軍機大臣奉旨知道了欽此○○幇辦軍務頭口頂戴閩浙總督臣楊昌濬跪奏爲副將患病懇先開缺以重地方恭摺仰祈聖鑒事竊查光緒十年八月二十日據升用總兵福建興化城守副將李元順禀稱隨軍征剿歴着微勞荐升今職當於廉州江南等處陣上疉被槍傷雖已醫痊然每逢陰雨體殊欠和近來日甚尤覺難以支持現在海防喫緊口夜擔虞竟敢有辜職守惟有仰懇體念陣傷舊疾請准給假三個月俾得投閒醫治以期痊復倘將來稍獲痊愈卽當具報銷假等情當經前督臣何璟准予給假三个月卸任醫調所遺興化協副將篆務暫委福建候補總兵孫得友前往接署旋據李元順禀報於十月初十日交卸現因假期已逾經臣分檄飭查去後隨據臣標中軍副將楊興科署興化協副將孫得友覆稱遵查興化協副將李元順交篆後卽於十月初八日由興化起行馳回廣東海陽縣原籍調理各等情前來臣查定例武職守備以上等官患病例應題請解任今福建興化城守副將李元順於上年秋間因舊傷復發禀經前督臣何璟准假三個月醫調詎交卸後旣未具報起程亦未據報到籍現在假期已逾際此閩省海氛未靖興化乃濵海要區巡防撫緝均開緊要未便任聽久延致滋曠悮合無仰懇天恩俯念營伍地方均關緊要准將興化城守副將李元順先行開缺容臣按例遴員請補俾重職守除咨兩廣督臣查明該副將李元順如已回廣東海陽縣原籍醫調將來病痊是否尙堪起用迅卽照例委騐取結覆到再行咨部核辦外理合恭摺其陳伏乞皇太后呈上聖鑒訓示施行謹奏軍機大臣奉旨着照所請兵部知道欽此○○李鴻章片再省城東關外選購高曠民地修建練軍火藥庫房前已奏明在案兹據練餉局司道詳稱修建統五間庫房三座繚以磚墻墻外寛留地步起築土墻上安垜口前建門樓一座門内修蓋東西房十二間土墻四角各建更房四周挑挖深濠徧植樹株於上年三月開工九月告竣共用工料庫平銀一萬四千七百六十五兩八分八厘二毫在練餉項下照數動支經臣派委清河道劉樹堂逐細勘騐委係工堅料寔並無偷减浮冒除用過工料細數文人做法清册咨部核銷外理合附片陳明伏乞聖鑒勅部查照謹奏軍機大臣奉旨該部知道欽此○○劉錦棠片再新疆南路各城自同治初年漢回妥明等肇亂相繼淪陷所有西四城歴年陣亡殉難滿蒙文武員弁及各伯克等經臣飭據各善後局員採訪開具銜名清單咨送前督臣左宗棠奏請飭下吏兵二部及八旗都統核明有無訛錯隨時更正分别從優議卹在案臣接綰兵符復飲逐加採訪據庫車善後局道員黄光遠禀稱同治三年四月逆回田滿拉蘇滿位同到庫車勾通漢回馬三保馬龍二等圍城時英吉沙爾領隊大臣文藝告病回旗道經庫車與該處辦事大臣薩臨阿會同守城因賊衆兵單至五月初三日城陷文藝薩臨阿及其家屬同時殉難並據聲明該大臣等有無升銜籍隸何旂無從查考上年准哈密帮辦大臣祥麟交出正黄旗滿洲二甲松全佐領下三品頂戴三等侍衛兼騎都尉圖晟呈稱故父文藝由藍翎二等侍衛補頭等侍衛班長於道光二十七年補德州城守尉三十年調補京口副都統復補烏什辦事大臣同治二年調署英吉沙爾領隊大臣旋告病回旗於同治四年四月行抵庫車適值逆回之變與薩臨阿協力守城賊衆兵單城被攻陷圖晟父及庶母秋氏士氏弟圖昌圖昇妹大姑家人徐忠蘇升李福李順僕婦李氏等三口　女二口共親丁人等十五名口同時殉難呈懇轉查各等情請奏前來臣覆查該故員文藝及其家屬一門殉難遺骸委諸沙磧死事情形殊爲慘烈合無仰懇天恩飭部從優議卹並分别旌表以彰忠節而慰幽魂其庫車辦事大臣薩臨阿同時殉難並懇飭部從優議卹惟薩臨阿籍隸何旗由何項官階何年補授各名字有無訛錯臣行營無案可稽伏懇飭卜吏兵部及八旂都統通查往年册籍互相稽考如有訛錯隨加更正以期核寔理合會同陜甘總督臣譚鍾麟伊犁將軍臣金順謹附片陳明伏乞聖鑒訓示謹奏軍機大臣奉旨文藝薩臨阿均着交部從優議卹餘依議該衙門知道欽此○○帮辦軍務頭口頂戴閩浙總督臣楊昌濬跪奏爲遴員請補海外陸路守俻員缺恭摺仰祈聖鑒事竊福建台灣嘉義營守備傳鴻猷病故遺缺係海外陸路題補之缺准兵部咨第三輪第五缺應用儘先人員行令揀員請補等因當經臣以軍功留閩儘先補用陸路守備傳得貴奏請補授兹准兵部咨議覆查該員傳得貴儘先名次在後其名次在前尙有何永忠一員雖據聲叙甫經收標惟該員業經臣部核准註册今請以名次在後之傳得貴補授福建台灣嘉義營守備碍難核准應令查明覆奏再行核辦等因到閩臣伏查閩省儘先陸路各守備除先已准補有缺或未考騐收標或已病故均未便請補外惟現准部咨之儘先守備何永忠雖奉准收標註册部文係十年十二月到閩在嘉義守備缺出之後第按其投文考騐收標日期則在該守備傳鴻猷未經出缺之前核與見缺收標在圖以巧者情形稍有不同旣准部指儘先名次在前查該儘先守備何永忠年四十二歲福建平和縣人寄居彰化縣由勇目隨軍勦匪著績遞保藍翎儘先千總旋於收復彰化縣城生擒首逆出力彚入勦平台匪案内保獎同治四年五月十八日奉上諭德總何永　着免補千總把總以守備儘先卽補並賞加都司銜等因欽此嗣經來省考騐檄發台灣鎭收標候補造送履歴咨准部覆註册該員年富力强辦事奮勇　台　風土民情甚爲熟悉卽儘先名次現計亦屬最先以之請補肆缺守備洵　勝任核與台灣武職缺出先儘台地所屬人員内　選題補之例亦符合無仰懇天恩俯念海外員缺緊要准以何永忠補授善義營守備於營伍地方均有裨益如蒙兪允容俟部覆到日卽行給咨送部引見恭候欽定除飭將履歴另行咨部外臣謹會同督辦台灣軍務新授福建巡撫臣劉銘傳水師提督臣彭楚漢合詞恭摺具陳伏祈皇太后皇上聖鑒飭部議覆施行謹奏軍機大臣奉旨兵部議奏欽此○○李鴻章片再道府州縣勞績保歸候補班人員應自到省之日起察看一年甄别等因兹查有候補知縣吕增祥到省一年期滿例應甄别據藩臬兩司具詳前來臣查該員辦事愼勤堪勝熉缺之任俟有應補缺出照例序補除履歴册咨部外理合附片陳明伏乞聖鑒謹奏軍機大臣奉旨吏部知道欽此 
 
