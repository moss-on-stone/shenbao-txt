# 1888 - 22 - 4905306

 

Page 1

 
 
[蒐經說啓] [  點石齋主人謹曰]  
　　本齋現輯經解除近刻易購等書外如錢氏守山閣蔣氏别下齋賈氏士禮居叢齋所採各書雖罕見而猶可搜求至於廬弓召抱經堂减在夏拜稽樓李香子校經傾宋于庭浮溪精舍凌曉樓蜚雲閣丁儉卿頤志堂莊葆琛珍藝宦凌厚堂傳經堂夏弢雨風紫堂鏡獻之四種周松繼道善孔業仲所箸書馮勺園全書孔叢伯遺書戚鶴泉遺書以及劉申受之易虞氏五述周晋園之尙書證義馬瑞辰之毛詩傳籛通釋世李懷之濟禮證文馮立亭之詩說馮勺園之三家詩遺說桂文燦之毛詩釋地羣經補證盛庸三之幾禮集編朱文夫之禮記禮纂洪椎存之七詩大又攷吳侃故之羣經字攷王南陔之經說邵二雲之榖梁補注柳賓叔之榖梁大義述王實齋之大戴禮解詁戚鶴泉之讀詩或問或未經刋行或未見傳本或板燬而傳本絶少均爲世間不易得之書本齋皆已搜到選人經解矣海内箸述家如别有未刻之底稿及已刋而傳本鮮見之書本齋尙願代刋務乞於明年二月前交到當掣票一紙留作準俟書成後底稿十卷以外酬新書一部十卷以内酬英洋八元五卷以内酬英洋四元刻本則十册以外酬新書一部十册以内酬英洋四元五册以内酬英洋二元憑票取書其原底亦附票繳還决無遺誤 
[發售石印翰墨林告白] [  點石齋啓]  
　　功令士子應試箸作之外兼重楷法自甄優拔萃以迄殿廷兩試必取豐潤匀圓入時眉樣者乃能膺上選而冠羣倫比年石印盛行亦曾有人見及此顧純駁雜投終覺瑕瑜不掩耳槐蔭主人素精字學因托在京友人廣蒐白摺百數十家親自鑒衡嚴定高下稍不惟惠寗從淘汰集何四十倫人或一人一頁或一人半頁分視之奄有衆長合觀之如出一手舘閣體裁無踰於此現已印成發售釘如書樣者每部洋三角裱成帖式者每部件六角本埠南北申昌外埠各申昌皆可購取此布 
[論著書當紀述近事]  
　　古今來能文之士必當求可傳之事而託之以垂不朽如邱明之傳馬遷之記班固之書其表表者也他如自陳壽至歐陽修無不以近代之人而紀近代之事又皆自竭其心思不限以歲月故其文詳簡各當斐然可觀中宋以降不足觀也已夫世至於唐季五代其變極矣藩鎭跋扈於内鄰敵陸梁於外其間死節獨行姦倖朋黨其善可嘉具惡可醜有層風疉出雖有大筆如椽亦復書不勝書以故才人學士多有私自紀載者流傅於世蓋等諸野史稗官之類云爾竊謂盛衰盈虚之理備於易而吉凶禍福之跡詳於史人無於水鑑當於史鑑試觀於古今來萬國之史太剛者者折恃强者蹶守柔者久居弱者全智小而謀大者敗積薄發驟者滅養厚而蓄久者成計密而慮深者存驕傲自用屬有不亡虚已内雖罔有不興奉崇天道福祥荐臻專任人智災害踵起約而言之盛衰盈虚如晝夜四時之迭至吉凶禍福莫非善惡邪正之相應史誠與易相爲表裏者也識者靜參人事默騐天心於近代之事目見而耳聞者援劍而詰之亦可以竊月一地夫近事之特創孰有大於泰西通商一節哉自海禁大開啓關互市以數十國聚於一中國之中時局之變至此而極傳者蒿目愴懷宜如何思所以自强籌所以自立援古證今將大書特書不一書以告之於天下俾留心於洋務者亦得以覽觀焉余嘗見近人所作者如魏默深之洋舶通帀考粤人之洋氛聞見録江上蹇叟之中西紀事製造局所譯之西國近事彚編皆足以增識見擴瞻智啓憤悱發振興有志之士讀之奮然以興勵精圖治而益其臥薪嘗膽之思以期專心致志於國事修葺軍政整頓邊防撫治民人招徠豪傑培養人材任用賢智然後講西學倣西法以與之度長而絜短並駕而齊驅紀述近事之書足以鼓舞人心蓋有如此也我亦嘗觀之於東瀛作者矣當日本嘉永年間美利堅水師提督伯理奉其國書至浦賀以求開埠通商士子倡尊攘之義於國中於是一唱百知衆口交閧幕吏進退兩難無從措手因此國中諸人慷慨激烈悼王室之不振者有焉痛哭流涕愠强鄰之侮衊者有焉或欲遊海外審遠情死於囹圄而不悔矣或襲擊洋客之館殺權臣於道躬蒙大辟而不辭矣或論仵時俗容身無地而效仲連之蹈東海者有焉或忿激之餘糾合黨與弄劍舞槍而卒不免於刑戮者有焉忠奸善惡千態萬狀躍然現於一時然則洋舶入港以後之事所關係者甚大曷可弗紀於是山口子謙著有近世史略岡千仞著有尊攘紀事史略初編起於嘉永癸丑伯理入港訖於明治己已諸侯納土二編自佐賀騷亂訖於用兵臺灣始末尊攘紀事皆紀通商以來國内稱兵作亂者蠭起以訖於平定而後已余嘗讀無名氏觀風集一書皆以犯罪而被繫於獄中鋃鐺縲戰甘之如飴或蘖街正法身陷大戮而不悔哀之者推爲志士仁人不知不獲乎上而以下抗上無異於亂臣賊子耳必審乎治亂之數邪正之分國事可爲則爲之不可爲賊卷而懷之不復用於世可也雖然紀述外國之事亦不可闕泰西各國士商久旅我境中盡知我之虚實於我之海道深淺邊防疎密兵士强弱軍餉充絀山川之曲折形勢之險夷道里之遠近無一不瞭然於心目中清晰如掌上螺紋而我於彼國之情形則茫昧也昏然如隔十重簾幙如是則安能謂識洋務而審西情哉諺云知彼知己百戰百勝不獨兵事爲然卽兩國交往亦何莫不然今西人之知中國數十年以前已如是於今爲尤甚中國則不過一二有志之士留心於時局者爲之耳如徐松龕尚書之瀛環志略魏默深司馬之海國圖志丁雨生中丞之地球圖說皆是也惜世人之講求者鮮繙閱者少耳余亦有四溟補乘於近事尤詳每至兩國交涉之事輙再三致意焉以卷帙繁重尚未付梓饉藏篋笥亦無有心人過而問焉者爲可歎也此書都一百二十卷網羅泰西之近聞採訪歐洲之軼事四十年來耳目所及靡不大小咸登精粗畢貫凡欲深知洋務者一展卷閬卽可知其底藴之所在矣或謂爲瀛環志略之後史海國圖誌之續編則吾豈敢設使刊以問世俾世人知於徐松龕尙書魏默深司馬外尙有識塗之老馬耳總之著書紀述近事有稗於時局而於知人論世不無少補焉作者其有意乎 
[上諭恭録]  
　　十一月二十日奉上諭昨日道旁叩閽之貢生楊德發著交刑部嚴行審訊欽此同日奉上諭御史金壽松條踈事件兩摺内恭引康熙乾隆嘉慶道光年間諭旨自次行以下均未抬爲殊屬不合著交部察議欽此○二十一日奉上諭謙禧奏紳靈顯應請頒匾額摺熱河唐一營街龍王廟素著靈異上年及本年夏秋大雨河水盛漲民房多被冲塌經該官紳虔誠祈禱旋卽晴霽轉危爲安實深寅感着南書房翰林恭書匾額一方交謙禎祗領飭該總管敬謹懸掛以答神庥欽此 
[本館接奉電音]  
　　昨接京友發來電音有本月初八日諭旨二道敬謹譯登○十二月初八日欽奉慈禧 
 
 

Page 2

 
 
端佑康頤昭豫莊祉皇太后懿旨前經傳旨皇帝大婚典禮恭辦各件均先將價值開送禮儀處由王大臣核實奏明再行開辦原所以里典禮愼度支本日據工部奏聞鑾儀衛咨稱製造大駕鹵簿除綉已經解到毋得另辦外所有杆杖敷片需用羅縀綾綢等件應分别製造咨辦等語此項需用各件仍着從緩辦理嗣後各衙門恭辦典禮應用物件務當遵照前旨先行知照禮儀處核准再行請自開辦以昭詳愼欽此同日奉上諭裕禄等奏甄别庸劣不職及人地未宜各員據實叅奏一摺湖北卽補知府陳長清性惰才庸罔知振作辦理厘務聲名平常着以同知降補試用同知姚崇本品行污下有玷官箴着卽行革職嘉魚縣知縣章壽庸才識卑迂辦公竭蹶着以府經歴縣丞降補鶴峯州知州劉域材歴練其淺治事多疎着開缺留省察看遇有相當缺出另行酌量補用以示懲儆餘着照所議辦理該部知道欽此 
[法兵屢衂]  
　　海防法字報言安南之盜匪尙未敉平華十一月二十日有法兵一隊至七塔地方爲盜所敗兵官陣亡兵士受傷者六人退回報明復發兵一隊較前爲多及往則又爲盗所敗兵之受傷者七人仍卽退去未知以後如何了結也 
[照録中堂告示]  
　　欽差大臣會辦海軍事務督辦北洋海防辦理通商事宜太子太傅文華殿大學士直隸總督部堂一等肅毅伯李爲出示曉諭事案准欽命總理海軍事務衙門咨光緒十三年二月二十二日具奏天津等處擬試辦鐡路兼籌利益商賈一摺本日欽奉懿旨依議欽此咨行欽遵等因查直隸開平創造鐡路現擬接至天津共二百數十里誠屬益國便民之舉此鐡路公司與開平煤礦另是一事並非合夥當經飭據該鐡路公司總辦伍道廷芳等邀集衆商董妥議章程呈由督辦沈藩司周道等轉禀到木閣爵大臣查所議章程載明該公司所辦之事全照生意規矩官但維持保護墮時督飭該公司認眞籌辦必令取信商民經久無弊據禀用擬招股份一百萬兩刊印章程分送各處誠恐遠近未能週知懷疑觀望爲此示仰官紳商民人等須知鐡路爲東西洋各國通行之事各省出洋商民皆曾親見其利益凡遇有鐡路地方生意格外興旺外洋紳富莫不分執鐡路股票爲子孫永遠業産中國仿照辦法事事皆從節省信實做去所有運載餘利入股者照章均分斷不容其稍有含混此舉有闕國家要政官必力爲扶持諸久遠該公司應辦各事悉令照西國通例由衆商董公議官只防其弊不侵其摺凡欲兩股者切弗遲疑致失機會切切特示光緒十三年月日 
[閩中寒信]  
　　福州晴旱已久大憲關心民瘼親詣鼓山龍潭角城隍廟等處祈雨至初五日清晨濕雲四布細雨斜飛閱一點鐘途間泥滑異常而簷下尙多滴溜聲午後依然晴朗天氣和煦不須穿棉衣井中之水皆涸雇工淘挖到處皆然不能不望甘霖之再沛也○花會最爲閭閻之害南嶼鄉花會首至康者在鄉掛巴已久日前爲楊石帥查知立飭侯官縣李大令拿辦大令卽派幹役數名恊同各勇前往拘辦花會中人竟敢拒捕差勇寡不敵衆奪路出走幾爲所傷大令聞報立卽禀明上憲會同城守某都戎帶營兵四百名親詣該鄉拿辦鄉中紳士恐滋株累立將花會首至康絪送投訊之下至康供認不諱并稱武舉黃三多武生陳豐年等均有股分大令卽將黄陳併帶回發捕衙看管一面申文詳革以便懲辦 
[杭事雜録]  
　　大井巷有古井焉一泓止水波光所鑒相傳卽李泌所開六井之一雖大旱從不乾涸誠不知水之何自來也近以天時久旱地方上人集議取水一担收錢一文爲將來開挖陰溝之用每日約可收錢千文井水不减分寸日前井水忽然滿溢霎時間街衢積水二寸有奇路人均避道而行幸卽時消退或云漢時有魚如鯉浮出水面亦奇矣哉○初四日仁錢兩縣接得嘉興電報知新任糧道已於上午過禾坐船用小火輪拖帶因卽禀明衛靜帥出城迎迓○督辦保甲鄒觀察現奉憲札兼辦河南鄭工捐已於初一日到局夜則照常督率各巡員實力巡緝以冬防嚴緊故也○衛靜帥面諭仁錢兩邑以城内垃圾堆積街衢有碍行人來往且一交春令暖風熏蒸偶一觸之易成疫癘務須勸諭居民傾側空塲上違者着地保指控以憑提究里保徇隠卽治以應得之匪再糞桶無蓋臭氣散布挑糞者又横街直撞不顧行人避之稍遲污及衣服務令一律製一木蓋將桶蓋好方准挑行并須高聲喊呌使人預知避讓兩邑宰奉諭後卽會銜出示限十二月初一日爲始如再有無蓋糞桶在路挑行者卽行提案枷杖云○總統楚軍劉鎭軍以營中弁勇往往强賒硬欠而鋪家希圖重利又每樂於從命迨至索欠無着勢必滋生事端因諭知各鋪户謂營兵奉調卽行不能耽延時刻且調往後復來與否不可預知倘有欠錢烏能歸楚爾等切勿貪利再任賒欠務須平價現錢交易如弁勇有强欲賒欠者准卽指控立子嚴懲 
[吳下官塲紀要]  
　　易笏山方伯因病奏請開缺奉旨允准刻已接到部文應卽交卸所遺潘篆由大憲奏委兩淮運使福都轉裕署理遞遺運篆委鹽巡道田熾庭觀察國俊署理遞遺鹽巡道篆委候補道劉治卿觀察佐禹署理都轉有于十五日接篆之說擬假八旗奉直會館爲行臺已由長元吳三首縣預備供帳矣 
[重懲龜子]  
　　趙大楊州人元緒君一流人也携得錢樹數株至麋臺鶴市開設么一妓館雖不比書寓之排塲闊綽而紅嫣紫姹春閙枝頭香海漁郎亦有過而間者一日忽有某署轎班數人竹笠芒鞋無端闖入聲言爾翁肩背苦壓壞矣乞借洋蚨數翼沽酒開懷趙曰是皆我數年中戴上一頂緑頭巾含垢忍尤用心賺得者平日一文錢尙不忍捨而竟供狗彘之醉飽乎於是始而互詈繼而互毆龜子龜孫龜公龜丹蹣跚而出扭作一團轎班各受夷傷狼狽而去訴之於吳縣馬大令大令怒甚飭差提趙到案立予重懲至轎班之需索洋蚨亦屬咎無可辭不知賢宰官固若何發落也 
[設壇祈雨]  
　　九江苦旱久矣麰麥不能下種倉榖多出蛀蟲飢民千萬人相約流離轉徙忽聞地方官有截留之信益覺凍餒難忍德化縣鍾澤生明府賢父母也厪懷民瘼憂心如焚諏吉初一日起嚴禁屠宰三天在城隍廟設壇求雨是晚果得細雨簾纎賢宰官致慤致誠上蒼感格衷鴻億萬不覺載道歡呼矣 
[枯骨眠香]  
　　某甲不知何許人綺年玉貌顧影自憐時往來於花月春江狎友燕朋徵歌命酒鞋桮口琖留戀宵昕每遇意中人雖馨其腰纒而弗吝顧性喜惡作劇偶與觸忤輙出新意驚駭之人苟膽小如鼷未有不被其嚇破者一日欲留宿所歡某妓家妓以另有客在婉語告辭甲一笑置之弗較而去酒乎酒閙燈焇屋眼麻茶客方赴庭角小遺妓斜背銀燈緩纒藕作低揭鴛被一笑入帷依約繡衾中有似葫蘆式者嗅之微腥臭彈以指聲鏗然呼婢燭之則一死人顧骨白皚皚如積雪婢失聲訝手顫燭墮地黑暗中妓益駭維恍惚無數鬼物擠滿房中啾啾而鳴蠕蠕而動不覺齒擊手戰顚仆于地客聞聲急結揮而入覓火以照不知端倪半晌妓始顫巍巍白地見乃呼平頭將髑髏送之古墳側重理錦衾復尋好夢而經此一番驚悸不復能向巫山十二尋疑雲疑雨之痕矣翌晨門甫啓甲鼓掌狂笑而入語妓曰昨宵襄王之夢何如妓知事出有因轉以間甲甲始言是日獨行至外虹口鄉僻處見有古棺爲賊所刨白骨纍纍縱横艸際因懷其頭顱于袖思以嚇同社友人今見卿别有所歡抛人腦後故聊以此報答耳江夏客語其事干賓紅閣外史外史曰嘗觀勸善書言女子爲紅粉骷髏然則妓卽骷髏骷髏卽妓物以類聚何駭之有雖然妓之繡衾固走馬意臺者所昕夕偎倚者也今半骷髏也亦得薌澤微開然則胥天下之挾彈王孫墜鞭公子眠香宿翠無限應情以予觀之不且皆骷髏之類哉甲直于粉山香海中下當頭之棒喝耳烏得以惡作劇目之 
 
 

Page 3

 
 
[茸城火警]  
　　松江城西某姓棺鋪偶遺星火於木屑中致兆焚如計燬門面三間其住宅望衡對宇亦如池魚之殃及井延燒比隣豆腐店事定後店主向棺鋪索償曉曉不日不書時日訪事者未詳報故也然下接初七日事則災在初七以前越夕華橋東市某棺鋪亦遭回禄之災初七日黎明時府署南靈官弄内金姓家亦告燬屋兩椽聞主人因畏冷以膺爐燒榾柮熨布衾熨後傾灰灶前餘火延及積薪致成回禄之禍云 
[星軺旋滬]  
　　出使日本大臣徐孫麒星使自東京乘三菱公司輪船於昨晨抵滬蘇松太道龔觀察松海防同知劉司馬上海縣裴邑尊英界讞員蔡太守法界讞員王司馬曁文武員弁次第詣碼頭迎迓星使旋乘輿登岸入天后宫行轅暫駐 
[開辦冬漕]  
　　江蘇海運局於初八日開辦浙江海運局於初十日開辦日内蘇浙兩省冬漕業已陸續運申報騐矣 
[撤勇登程]  
　　撤勇來滬前曾兩紀情形其統領官何君玉隆字隨藥在老椿記棧小住幾天於昨下午四點鐘時招集勇丁附伏波兵輪船前往浦口臨行龔觀察派員每名發飯食錢三百文 
[上海縣署瑣案]  
　　前日有浦東高家行人顧蘭亭投控圖董曹啓模卽凌管帳恃勢勒索叩請提懲裴邑尊庭訊之下顧稱初二日母親週忌邀集張永梅等數人誦經禮懴曹誣指張等爲和合門當將張等三人扭入冬舫局小的告知地保顧舜明向曹索人曹胆敢勒索洋十六元小的無洋可措爲此投案瀝陳叩求提究邑尊諭令退去候傳曹并地保到案質訊核辦○夏松亭控孫關增謝大雲等誘匿養媳孫氏一案懸擱兩載有餘經歴前縣訊追斃未了結兹經裴邑尊訊明情節飭差帶孫乘輪赴寍波將孫氏關提來滬前晚升堂訊究夏稱小的因此案拖延日久致將衣服典押一空刻下貧窮不堪無以餬口蒙將孫氏追到叩求給領回家孫氏稱小婦人被謝挈至寍波寄住鍾家太太處去年七月由鍾太太配與鄉人朱阿五事與胞兄關增無于叩求明鑒邑尊飭將孫氏交夏領回并賞給洋七十元爲謀生之本孫已將孫氏交案無干省釋謝誘匿情眞飭笞二百板枷號示衆 
[英界公堂瑣案]  
　　包探秦少卿禀稱江西人李弼目持名片兼持某官名片至女校書李素琴家索洋二元校書拒之吳與爭執交捕帶至捕房捕頭派小的查得李已向十餘處取洋存有名片并有帳目縣役趙金柴樛亦受其愚各出洋二元今特送案名片呈閱校書遺傭人王阿雲投案禀訴前情李供飢寒交迫作此無恥生涯蔡太守飭帶回捕房查明已給銀洋者共有幾家再行究辦○陳王氏訴稱丈夫發連傭於王氏妓院院中張連和被妓闔賴帶擋竟將丈夫毆傷是以報捕拘張送案丈夫則送在醫院中不能投質張供不敢行兇叩求施恩蔡太守飭押俟受傷人到案質訊核斷○潘仁芝訴稱失去洋傘鞋子知被陳川彩所竊向索不認反被毆傷陳供被誣口竊是以口角並未毆伊蔡太守騐得潘受傷屬實飭將陳押候傷痊再訊○客寓主婦陳徐氏訴劉十金王子梅前東借住調戯女兒阿囡與論逞蠻致失值洋三元之銀飾向索無有報捕拘來劉王同供潮州人爲烟館生涯昨夜觀戯回店太遲借宿客寓並不調戯伊女蔡太守判合賠銀飾洋三元○王蘭貞訴稱小婦人昨自親戚家回突遇某西人細崽王阿大胡瑞生兩相碰撞與論行兇致失銀飾開單報捕拘至捕房今祗將胡解案胡供小的在西人處爲出店此婦日夕吵閙東人令小的偕王阿大囑其靜些此婦不服致被掌頰是以爭毆某西人上堂稱王有事遣開卽可投案蘭貞又稱王首先行兇小婦人竟被毆傷胡是帮兇蔡太守謂王旣未投案飭將胡交捕帶回著交王再訊 
[法界公堂瑣案]  
　　曹阿金徐阿玉兩人在城河浜挑自來水進城被捕拘送曹供在城中帮喜事徐供在老北門内燭店燒飯因城中無水出城挑取尙未進城王司馬商之祁繙譯官著各罰洋二角俟繳到釋放○楊阿耀稱令杜順全製衣被將衣料剪壞尋獲送案杜供往南市製要緊衣服曾經知照王司馬謂此等瑣事何致涉訟斥退○清芬堂烟館堂倌楊耀存訴稱初四日失竊鑲銀烟鎗一支經包探查到已被該竊押洋四元吊到原贜將兩人送案沈榮生供烟鎗由施子才交我押洋四元由我知照包探施供我祗用錢六百文沈供洋是伊用法包探將施身畔搜出之押票五張呈案王司馬謂揆度情形洋定是沈用如施用則初五旣已押洋四元初七决不再押着將兩人押候再訊○勝春園茶館堂倌施青芳稱有人打架被毁玻璃等物計錢一千七百餘文捕房將南京人莊才水劉七寳兩人解案王司馬詰其如何打架劉供我有兄住九畝地有人在門首大便兄因怒駡莊弟誤道駡伊遂將墻壁推倒後經人調處賠錢四百文了事此係七月間事昨日相遇至茶肆提及此事因又爭扭今願各出錢四百文賠償物件司馬准其賠錢卽釋○飯店主孫阿大稱昨晚有六七人來吃飯計錢一百文賒帳不允伊等以洋一元爲押寫票後又進店吵閙將夥掌頰并將扶梯欄杆扳落盆子打碎兩隻當卽鳴捕將毛阿金李四多送案王司馬問毛李兩人如何旋事答稱身畔均是小錢不敷會帳將洋抵押囑其勿寫票伊不依以致口角司馬着毛李付錢一百文釋放○包探禀稱有鎭江人趙錦標攫小兒身上之物打狗橋堍其姓家女兒被攫簪珥值洋十六元趙攫物後匿在車寓中無錢時出外再搶今搜出押票五張銀線圈一雙王司馬着將趙錦標責二百板○南　 
誠信烟館堂倌方在東與妻方陳氏將蔣徐氏送案並遞禀詞詰之蔣徐氏訴稱我子娶陳氏爲婦生孫今年五歲我子於四年前病故陳氏無依於今年四月初八嫁與方在東言定財禮洋八十元取到四十元陳氏之母用去十元尙有四十元未取我與孫同住方處城在方與陳氏時時駡我不願再住十一月間以過洋二十元方等揑造筆據有意害我尙有壽衣銅錫物件存在方處也我往取被送捕房方在東方陳氏供憐伊無靠養在家中每月給零用錢三百文伊好賭昨日呌許多流氓到店吵閙不得已鳴捕司馬謂蔣徐氏曰爾如有衣服前月取洋時應已取出家中尙有何人答稱蘇鄉有姪蔣阿毛方陳氏稱伊尚有外甥沈阿玉在正豐街開一品仙烟館司馬著將蔣徐氏暫押候傳沈阿玉到案再核○前報列張仁山竊冷某寳銀四隻在棋盤街賭輸一節聞有洋票一張明年二月二十四日期乃十六鋪萬茂祥水果行所出因有張益芳買籛鐲託該行金海元代出昨日包探將金傳到張益芳亦到張仁山請追司馬諭以竊人之銀原告代求未曾枷責已經從寛票洋五十元當卽充公着退去金海元無干開釋張益芳押候繳洋○宏義猪行周宏彩控徐雲溪不付期票一案昨據徐稱票是曹協興肉店曹良琪託出早經短照前月二十四日曾投案具禀王司馬謂票洋理當照付俟曹來時當爲爾追徐稱洋願繳到公堂惟請暫行扣留因曹前曾知照現須當面一言司馬准所請訖以何日繳洋徐稱十四日送案司馬着將洋送交捕房期票一張亦留捕房又諭周曰爾若急於需用亦須將曹尋到周唯唯徐交原保○前報列劉可鈞控怡春茶棧姚子廉代三和永出去票銀二百兩除收到後尙欠一百五十一兩有零一案昨據姚供認經手出票是實俟周益大出貨後可繳王司馬問何日繳案答稱須二十四日繳到司馬著具懷狀姚仍交保○前有陸炳仇將吳鳳竹之烏絨皮褂取去質錢經吳將關說還票之張福山送案現在馬褂已在英界日增質鋪市到計押本洋三元連陸一併解案陸供本做細崽褂向吳借穿到清和坊妓院脫下被妓質去今願賠洋司馬着將陸押候繳洋褂給吳領張斥釋日增鋪夥請追押本洋三元司馬允之○花烟館妓揚州人陳文仙稱劉阿寳與友來吸花烟乘間竊去縐裙水烟袋其友先逸將劉送案劉供同去者名丫頭不知其姓吸烟四盒我出錢二百餘文亦被竊去司馬問爾作何生意答稱爲人家燒飯現已失業司馬謂照此景况尚吸花烟實屬不知自愛着將丫頭尋交否則重辦 
[更正]  
　　初七日事格内嚴州府署句誤刊嚴州府請崇善堂十二批句脫去十字又初八日載十一月上旬清單内延州來季子求大字　 
誤刊延陵來季子來合併更正上海陳家木橋電局豫皖賑處誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
頭彩三萬元 
　　英二月份呂宋票出售全張六元半張三元雰條照市彩票克巳兑現信交上洋抛球塲北　 
　　分條六角半　 
　　二彩五彩已登前　今售英　月票全張半　均可准於新正初四開彩欲發新年大財請速購取爲盻 
　　彈子檯出售　　 
　　啓者本號有外國大小彈子一應俱全又有池波十餘个出售欲買者請至頭擺渡騰鳳里口歴記木店内看便是　　 
　　逐月呂宋票　　 
　　門售全張六元半張三元分條足洋七角　拆公道專收彩票克己外埠函購原班回件上洋棋　街中 
　　綠礬出售 
　　啓者本廠出售上等綠礬價格外公道每担洋五角如有躉當每定亦可如另拆以五十担起碼貴客賜顧者請至藥水廠內綠礬作面議可也 
　　廣東水險公司 
　　分派利息 
　　啓者本公司歴年於英正月份派利息今屈一千八百八十七年其息業　開派有股諸君祈　股單到本行寫字樓領取爲盻怡和洋行啓 
　　失票 
　　茲被全泰盛信局於冬月初十日由營口寄申在途遺失西義順支申鎭康號四箴抬頭見票遲十五天期規元一千五百八拾二兩五錢巳向前途説明作爲廢紙望各寳號切勿收用巨順亨東號啓 
　　恩同再造 
　　余年花甲所生一子偶染天花勢巳危篤諸醫皆辭幸請彩視街洪琢堂夫子姪　揚先生一服回生免余=絶嗣之羅貧難圖報揚名叩謝張馥啓 
　　輪船招商總局啓 
　　所有貴油　存本局之　現准於本年十二月初一日　數付　利息　至　日爲止望　人各執存票來局取　勿　預此佈告 
　　禮和洋針聲明 
　　本行開設有年專辦花旗國名機洋針馳名天下巳久近因别家假冒本行式樣甚多長以重登報章凡仕商賜顧者須認明禮和頭號本牌禮和龍牌禮和獅牌皆是正號洋針餘者副號頗多焦目混珠貴客不可不别庶免受虧耳此啓各處洋廣貨號可賣上洋託舒三泰代售 
　　輪船往釜山仁川埠 
　　啓者本行色祖麥麥魯輪船主名康乃爾於禮拜六卽十二月十六上午十點鐘開往長崎埠另換海哥麥魯輪船開往釜山仁川埠如各寳號欲裝貨搭客者請至本行面議可也此佈十二月初九日三菱公司啓 
　　新書告白　 
　　天台齊侍郞次風先生箸有寳綸　詩文鈔十四卷明郭峨孝　夏間鳩貲重刻早經登報今巳竣工刷印准定新正十五日出書工料精緻品寛大外裝板套價洋每部三元顧購者請至鄞邑郭宅上洋本莊交易可也五馬路文玉書莊告白 
　　英二月份 
　　自運呂宋發財票全張六元半張三元批拆公道收兑紅票格外克己函購原班回件者指明四馬路 
　　十二月初九日錢洋並匯銀票行情列左 
　　新會劃收市七錢二分六厘本洋　市銀拆收市二分洋找票七錢二分七厘錢找頭一千文卡錢一百二十七千五百文市錢一百三十八千五百文衣牌一千零三十文銀行現銀票四先令四辨士二五六個月期票四先令五辨士半又四個月期票四先令五辨十二五商人票六個月期四先令五辨士三八又四個月期票四先令五辨士一八 
　　匡救情殷 
　　欽差大臣兵部左侍郎承襲一等毅勇侯加一雲騎　曾紀澤題贈老德記大藥房雅鍳 
　　上海大馬路抛球塲東首 
　　老德記第一家藥房 
　　本藥房於道光二十二年上海通商之初首先開創所有出售各藥皆係極貴料品格爲製煉無論内外病症按病給藥靡不見功復承中西仕商嘉許信任温語褒揚誠恐遠地賜顧未得週詳謹摘試騐各藥循本刋報尚有　　 
無數藥味不及盡載於茲倘如遠處可託局携帶决勿遺誤欲杜　冐認老德記招牌庶乎近焉上洋老德記謹啓計開痔瘡斷根藥感風發疹藥腦寒流水藥濕氣爛脚藥補氣益血藥治黃疸症藥救食生烟藥瘰𤻤疤平藥風流角虱藥止瀉止血藥金丸刀傷藥隆冬凍瘃藥坐版濕瘡藥文武痴癲藥下疳諸症藥治損傷膏藥追風袪濕藥患臘梨頭藥淸凉疥鮮藥頭風頭痛藥治咬髮鮮藥骨節痛楚藥吃搐痧氣藥辟瘟疫氣藥眞八寳眼藥善顯惡痣藥耳聾復聰藥患膝脚風藥治蚤虱妙藥小腸氣痛藥諸瘡漬爛藥無名腫毒藥戒血毒靈藥 
　　頭彩三萬元 
　　英二月呂宋票全張六元分條七角遠處寄買原班卽奉指明上海抛球塲 
　　必發呂宋票　 
　　英二月票全張六元半張三元分條七角賜顧者請至四馬路口老巡捕房南首便是 
　　四彩誌喜 
　　頭彩三萬元 
　　今接來電英正月份四彩第一萬七千零五十三號由本行售出得主姓氏容後再登特此先行報喜現售二月份呂宋大票全張六元半張三元分條七角請爲赐顧倘蒙信原班回件隨票附送月份牌上洋抛球塲南 
　　按月大票批發 
　　刻接英正月票電報頭彩一萬七千八百六十一號二彩一萬一千三百九十七號三彩五千四百九十一號四彩一萬七千零五十三號現售英二月票　呂宋烟　躉均可批拆收兑紅票價皆克巳外埠賜卽班回件此佈乙上廣惠和廣泰祥廣惕興中建禎海永泰棧萬豐行啓 
　　輪船往東洋等埠 
　　啓者本行色祖麥麥魯輪船船主名康乃爾於禮拜六卽十二月十六上午十點鐘開往長崎西門舍革神戶横濱等埠小包收至十五正午十二點錢爲止搭客票出至十五下午七點鐘爲止在買票須照定價加十分之一如各寳號欲裝搭客者請至本行訂定可此佈二月初九日三菱公司啓 
　　頭彩三萬元 
　　出售英二月大票全張洋六元半張洋三元條票七角遠客函購　明上洋抛球塲北 
　　大業成功 
　　英二月票全張六元半張分條照市批發紅票申足函購原班回件上洋棋盤街北 
　　第八百五十八號告示 
　　工部局示爲招人承辦事本工部局今願收受承辦之書爲開列於下計開碎磚頭一千墩大石塊一千墩　碎石頭一萬墩細碎石頭一萬二千墩石沙五千墩如有承辦者赴本局看明式樣及一切詳細情形可至江西路第二十三號門牌工部局管理工務寫字房向管理人未士葛拉克面議除禮拜日每日早十點鐘起至下午一點鐘止可以往見承辦信封好左邊角上塡寫承辦修路各料送工部局收以英一千八百八十八年二月八號卽禮　三十二點鐘爲止價目一切本局自有權衡其不收之信所用去使費本局概不承管擇定者湏覓的實保人赴局保明承辦之事此佈英一千八百八十正月十八號上海工部局經理人鞱朋佈告 
　　英二月票出售 
　　英一千八百八十八年二月份票全張六元半張三元分條七角設票三萬號着彩仍照售章華歴正月初四日在呂宋開彩遠處寄買認明各號信式圖章是要呂天成萬有利宋必得同得利仝啓 
　　新開慶豐土棧 
　　上洋打狗橋北自運大小洋藥照箱批發精製清膏每洋兩二陳膏還灰二兩二公膏二兩六冷籠三兩熱籠三兩四平外加仕商賜顧請認 
　　魯麟保險告白　 
　　本行經理孟漢記保險公司專保各路洋面船楫貨物等險設有不測價賠甚　且價目格外克巳倘蒙仕商賜顧來行面議是幸魯麟行啓　 
　　十二月初九日進口船禮拜六 
　　江天輪船由甯波招商局海琛又由福州招商局永清又由汕頭招商局利生又由汕頭怡和行泰和又由長江怡和啓十一日出口船禮拜一大典輪船往長崎等埠老太古行厦門又往香港省城　　　兆亨又往淡水基隆土土壳行宜昌又下午三點半往　　太古公司利生又晚往厦門　頭怡和行十二日出口船禮拜二上海輪船晚往長江太古公司江天又下午往寗波招商局富有又往福州招商局美富又往香港省城招商局武昌又晚往烟台太古公司寳華又晚往漢口廣利和芝罘又晚往厦門汕頭太古公司　　 
十三日出口船禮拜三廣東輪船晚往香港省城怡和行元和又晚長江怡和行希佛又往淡水基隆壳什和十四日出口船禮拜五江寛又晚往長江招商局十六日出口船禮拜六色租麥麥魯輪船上午十點鐘往東洋釜山仁川等埠三菱公司　　 
 
 

Page 9

 
 
[光緒十三年十一月二十日京報全録]  
　　宫門抄○諭旨三道録前○發抄旨四道○雲督岑奏酌旋新設巡道一切事宜摺○河督成奏交卸管篆並遵旨留工効力摺○甘肅學政秦奏考試各屬情形摺○雲督岑奏提督父卸回籍片○南澳鎭總鄧奏報洋巡班滿並歴過洋面情形摺○十　 
一月二十日刑部教察院大理寺正白旗值日無引見錫光承蔭吉恒各假滿請安○崑岡前往西陵請訓○錫珍謙光各續假五日鄧承修續假一個月○召見軍機○松森志元徐用儀續昌○發抄剛毅奏審問太原府監獄反獄案内人犯尚汶旺等定擬奉硃批刑部速議具奏欽此○又審明岢嵐州民人張四君係謀殺堂伯案定擬奉硃批刑部知道欽此○又請將虧短銀兩之前署山陰令限追奉朱批覃盛鳴著摘去頂戴勒限完繳餘依議該部知道欽此○又山陰令董芳澤解任給咨赴順天投案備質奉硃批吏部知道欽此○降二級留任雲貴總督臣岑毓英跪奏爲雲南省新設巡道兼管關務一切事宜謹詳查酌擬恭摺其奏仰祈聖鑒事竊准吏部咨議覆雲南省增設關道一摺擬請設巡道一員分迤東道屬之開化廣南二府並迤南道屬之臨安府該三府原籍地方官屬統歸該者管轄定爲分巡臨友開廣道兼管關務駐紥臨安府屬之蒙目縣其迤西道屬之順寍府景東聽兩屬改歸迤南道管轄較爲便利亦應照該督撫所請辦理至新設臨安開廣道所屬三府均係煩要道員一缺卽定爲請旨簡放之要缺應俟奉旨後由臣部知照軍機處請旨簡放仍合該督撫詳細酌察應作爲幾字缺項其應給廉俸添建衙署鑄給關防並一切考核職掌未書事宜先由臣部分咨各衙門統俟該督撫另行詳查隨時奏明辦理等因光緒十三年七月二十一日奉上諭新設雲南臨安簡廣道員缺着湯壽銘補授欽此欽遵先後咨行到滇當經行司查核議詳去後兹據雲南布政使曾紀鳳按察使史念祖詳稱查雲南向設迤南迤東迤西巡道三缺管轄二迤地方各額支養廉銀三千五百兩又設糧儲道一缺管轄雲武等處地方兼管屯田水利事務額支養廉銀五千九百兩兹添設臨安開廣道一缺駐紥蒙白縣地方將迤南之臨安迤東之開化廣南三府劃歸管轄兼管關務查該三府界連越南素著煩難現復准在蒙自通商舉凡控馭擬請定爲冲繁疫難四項相兼請旨簡放要缺所有該三府倉庫錢糧交代詞訟緝捕等事均責成該道察核命盜雜犯及秋審勘轉者亦由該道核辦其餘一切統屬體制處處均照定例辦理該道旣管關務收解稅欵亦屬甚繁擬請添設道庫大使一員兼管照磨事務應請定爲近邊選缺先行由部銓選外遇缺出仍照例辦理並請由禮部鑄雲南臨安開廣銓關防與道庫大使印信各一顆頒發來滇以昭信守至該道駐紥邊防關經理通商稅務需用較鉅而中外商人聚集彈壓稽察均屬繁劇擁請援照雲南糧儲道養廉額數每年支銀五千九百兩設門子二名快手十二名皂隸十二名民壯十四名轎傘肩夫七名鋪兵二名共七十五名每名實支工食銀六兩共實支銀四百五十兩道庫大使請照雲南鹽庫大使養廉額數每年支銀二百零四兩設門子一名皂隸四名馬夫一名共六名每名支工食銀六兩共實支銀三十六兩其俸銀照例支給所有廉俸役食銀兩在藩庫徵收公件耗羡餘丁項下支放報銷仍照章減成扣平其應建衙署擬於邊餉項下籌欵添建照例核實報銷惟思設關通商事務似應預籌妥辦今新授臨安開廣道湯壽銘業經江蘇省奏留清理經手事件應請飭催該道將經手事件交代清楚迅卽來滇籌辦一切仍俟該道到省後先委員署理道庫大使並刊刻木質關防鈐記各一顆暫資應用所有臨開廣三府事務卽以該道到滇接任之日起歸其接管其順寍府景東廳一切刑錢案件亦俟該道到任接管之日劃歸迤南道管轄以分界限等情會詳請奏前來臣覆查無異相應請旨飭部議覆施行並請勅下兩江督臣迅催該道湯壽銘將經手事件交代清楚赶緊來滇籌辦添設關道通商事務以免遲誤除咨部查照外謹將酌擬新設巡道一切事宜緣由會同雲南巡撫臣譚鈞培恭摺具奏伏乞皇太后皇上聖鑒訓示謹奏奉硃批前據曾國荃奏稱湯壽銘已於十月二十日起程赴滇矣餘着該部速議具奏欽此○○留工効力前河東河道總督奴才覺羅成孚跪奏爲恭報奴才交卸督篆日期仰祈聖鑒事竊奴才接准部咨於九月二十九日奉上諭李鶴年着署理河東河道總督成孚着留工効力觀後効欽此奴才悚感下忱當經專摺叩謝天恩在案新任河臣李鶴年已抵豫省奴才卽於十月二十五日委員將關防王命旂牌並文卷等件齎送李鶴年接收奴才卽於是日卸事現東西壩基均已將次完竣頭二兩批部餉已於本月十四日十九等日先後解到又經撫臣截留楚餉十六萬五千兩以後各省關協餉源源撥解來工當可無虞缺乏其餘一切堵築事宜俱經辦有頭緒稭料一項迭經會同撫臣多方設法變通籌辦總期無誤工需而恤民隠一俟料物稍集卽可尅期興工奴才惟有遵旨隨同河臣撫臣往來兩壩殫竭血忱認眞辦理以期迅速合龍力圖報稱斷不敢以業經卸任稍形懈弛所有交卸督篆以及遵旨留工効力緣由理合恭摺具陳伏乞皇上聖鑒謹奏奉硃批知道了欽此○○甘肅學政臣秦澍春跪奏爲恭報微臣考試過甘肅各屬科考曁階州慶陽寍夏三屬歲科並考各情形仰祈聖鑒事竊臣於今年二月初六日出棚考試鞏昌階州秦州平凉固原涇州慶陽甯夏等門先准陜甘總督臣譚鍾麟咨據慶陽六屬州縣禀稱慶城考棚大半傾圯地方瘠苦修舉維艱請將歲科考試仍舊調至涇州附棚考取以從簡便而示體恤等情移咨核辦前來臣查慶陽附考涇棚歴經辦有成案當與督臣咨商准如所請本年閏四月間考試涇州遂併慶陽合棚考試由涇州轉至寗夏順路回省旋於七月初四日出棚考試西寗凉州甘州三府科考由甘州試竣回省清厘册卷以便報部通省科考祇餘蘭州一府現交冬令地方過寒未便考試擬俟明春再爲接辦查各屬科試人數與歲考不相上下均皆如額取進其歲科並考之處階州人數較多文武學額照數取足慶陽寍夏二府應試人稀遵照定章任缺無濫計共扣學額慶陽府學歲試二名科試三名又武童六名合水縣學歲試一名科試二名又武童五名環縣學歲科各一名又武童二名寍夏府學歲試四名科試六名寍夏縣學歲試二名科試五名甯朔縣學歲科各三名寍靈廳學歲科各一名均照例不補莊浪凉州滿營科考寍夏滿營歲科並考亦均照章取録新疆之鎭西迪花兩屬歲科考試本年六月准新疆巡撫臣劉錦棠將各塲册卷嚴密包封咨送到臣臣細心校核亦各取進如額合省文風仍以秦州爲最其餘各學亦多可造之才士習樸誠恪守塲規尙少弊竇臣於發落時朂以敦品勵學各奮前修以仰副盛朝培養人才之至意所有臣考過各屬科考曁歲科並各情形謹恭摺具陳伏乞皇太后皇上聖鑒再臣所經過地方秋雨較多收成尚好民情安靜堪慰宸厪謹奏奉硃批知道了欽此○○岑毓英片再雲南提督臣黃武賢奉旨原品休致新任提督臣馮子材到任尙需時日已委開化總兵蔡標暫行署理業經奏明在案兹准提臣黃武賢咨稱光緒十二年十月初一日在省交卸提篆所有任内事宜均經交代清楚並無經手未完事件定於初二日自省束裝起程回廣東潮州府原籍等因前來臣謹據情代奏伏乞聖鑒謹奏奉硃批知道了欽此○○頭品頂戴調署閩粤南澳鎭總兵廣東碣石鎭總兵奴才鄧萬林跪奏爲恭報洋巡班滿並歴過洋面情形據實具奏仰祈聖鑒事案奉上諭嗣後沿海水師提鎭着於每歲出洋具奏一次俟出洋往返事畢卽將洋面如何情形據實具奏等因欽此欽遵在案伏查南澳乃閩粤交界要區洋面遼闊港汊紛歧巡防緝捕最關緊要總兵每年上班正月初一日至六月底止出洋統巡粤屬本標右營澄海海門達濠各營洋面班滿札交澄海營叅將接巡外於本月内仍應兼顧總巡閩屬洋面自六月初一日起至九月底止總巡閩屬本標左營銅山營各洋面班滿札交銅山營叅將接巡光緒十三年正月初一日起奴才遵例管帶兵船出洋督巡業經恭摺奏報在案計自出洋以來親率舟師認眞督緝凡海洋上下及偏僻港汊莫不徧歴梭巡本年三月初十日帶領兵船巡至碣石鎭屬甲子洋面與廣東平海營叅將會哨事畢仍回潮漳洋面巡緝其歴過洋面尚屬靜謐商旅均見义安現屆九月底下班洋巡班滿奴才遵例就于十月初一日將總巡洋務札交銅山營叅將接管卽日撤巡回營督辦營務認眞訓練不敢稍涉鬆懈並嚴飭在洋各員弁勤愼梭緝務期地方洋面併皆安堵營伍日見起色以仰副聖主綏靖海疆之至意所有奴才洋巡班滿撤巡日期及歴過洋面情形除呈報閩粤督臣查核外理合恭摺具奏伏乞皇太后皇上聖鑒謹奏奉硃批知道了欽此 
 
 

Page 10

 
 
[光緒十三年十一月二十一日京報全録]  
　　宫門抄○諭旨一道録前○缺單○將軍希奏爲恭報回省日期摺○粤撫吳奏請知縣獎叙片○江督曾奏獎輪船救生局員片○新撫劉奏都司病故出缺片○滇撫譚奏疎脫重犯之禁更人等審明定擬摺○將軍謙奏三座塔司員出缺委員分署片○又奏委署塔子溝司員等缺片○將軍慶奏委署知縣缺片○十一月二十一日工部鴻臚寺正紅旗值日無引見○徐郙等塲差完竣覆命○澤公安興阿各假滿請安○嵩山續假五日○召見軍機○謨貝子清安孫詒經章耀廷○光緒十三年十一月分缺單知州山西岢嵐馮壽頤故通判山西平陽文秀丁知縣廣東海康寅保降山西浮山李維諴丁福建浦城梁亨吉丁陜西邰陽沈籌龍近四川崇寍覺羅博啓江蘇金匱吳灼福建建安尹翼經永福劉敦華俱丁山西蒲縣王永平廻避直州同安徽和州樊爾禄未騐看道庫大使雲南臨安開廣添設典史湖北監利陳世勳故浙江景寍金履乾近巡檢江西貴溪鄧材鼎丁○○奴才希元跪奏爲恭報奴才回省日期仰祈聖鑒事竊奴才於本年十月初七日由寍古塔啓程回省業經附片奏明在案兹于十月十五日馳抵省垣除將地方旗民各屬公事照常辦理並俟琿春副都統依克唐阿校閱各軍完竣再將操演情形彚奏外奴才謹遵總理各國事務衙門電傳諭旨暫將吉字營練兵事宜督同總統倭恒額帮統富森布認眞辦理此次奴才出省月餘周歴二千餘里經過地方民情俱臻安帖足以上慰宸厪所有奴才回省日期緣由謹恭摺具奏伏乞皇太后皇上聖鑒謹奏奉硃批知道了欽此○○吳大澂片再臣接准部咨議覆吉林勘界遵保出力人員及更正底銜摺片一案内開鹽大使沈庚堯獎叙應照章奏請撤銷等因咨行到粤臣詳譯部章鹽務人員不准歸地方勞績保獎兹已到省者言之蓋此項到省人員本有應當差委之事若於他項列保顯係攙越地方冒功獲獎是以早予限制此案鹽大使沈庚堯係屬候選與到省者有别且係臣勘界時奏明隨帶之員亦非身在鹽務與他項獲獎者可比在部臣愼重名器立法不嫌過嚴而朝廷甄録微勞施恩亦未嘗稍靳是以本年滇粤勘界出力人員有經部議駁獎叙及請更正者均蒙恩破格照准今吉界事同一律該員沈庚堯隨同履勘悉心叅議尤爲勘界得力之員所有知縣用候選鹽大使沈庚堯請以知縣不諭雙單月遇缺卽選之處仰懇天恩仍准給獎飭部免其撤銷以示鼓勵臣謹附片具陳是否有當伏乞聖鑒訓示謹藩奏奉硃批沈庚堯着以知縣不論雙單月遇缺卽選該部知道欽此○○曾國荃片再輪船救生一案前准總理衙門續議章程嗣後外海水師管駕人等遇有中外船隻在洋面遭風觸礁瞬將沉没者果能奮身冒險救出至三十人以上准其比照異常勞績奏獎但每次不得過兩三員等因歴經遵辦在案兹查測海輪船於光緒十二年五月間在東梁山下救起遭風被溺民人胡長春等五名又於十三年二月四月閏四月先後在小姑山龍吞江等處救出商民王新盛等四十九名統計四次共救起男婦五十四名已在三十名以上所救人口均係身没巨浸危在呼吸該管帶等於風濤洶湧之際竟能奮身往救實屬見義勇爲照章獎勵兹據江南籌防局查明將在事尤爲出力員弁詳請奏獎前來臣覆查無異謹繕清單恭呈御覽合無仰懇天恩俯准給獎以昭激勸除咨總理衙門兵部查照並飭取履歴另行咨部核辦外理合附片具陳伏乞聖鑒訓未謹奏奉硃批該衙門議奏單併發欽此○○劉錦棠片再臣據巴里坤總兵徐占彪呈報哈密塔爾納沁屯田都司向科德患傷寒病症不愈於光緒十三年七月二十七日亥時病故並取該故員原領都札付及印甘各結呈請核辦前來臣覆核無異相應請旨開缺除所遺都司員缺容臣另揀儘先合例人員請補並將齎到札付名結咨送兵部外謹會同陜甘總督臣譚鍾麟著烏魯木齊提督臣譚上連附片陳明伏乞聖鑒訓示謹奏奉硃批兵部知道欽此○○頭品頂戴雲南巡撫臣譚鈞培跪奏爲審明疎脫重犯越獄之禁人更等按律定擬恭摺仰祈聖鑒事竊前據姚州知州曾楫詳報監犯胡椿庭等四名越獄脫逃陳洪潤一犯被追跌傷身死一案當經前署撫臣岑毓英專摺奏叅光緒十三年三月初九日奉旨這所叅疎防越獄之管獄官雲南署姚州吏目謝金銓着卽革職拿問交岑毓英提同刑禁人等嚴訊有無鬆刑賄縱情弊按例懲辦有獄官姚州曾楫着先行交部議處仍勒限將在逃之余品三等三犯嚴緝務獲究辦餘着照所議辦理該部知道欽此欽遵行司委員補用知州吳雲升將該吏目及更禁人等提解到省發委審辦去後兹據委署雲南府知府松林等審明議擬解由藩司曾紀鳳臬司史念祖覆審招解到臣親提研鞫緣郭才喜陸有幅沈峸芳藉隸大姚會澤四川會理等州縣梁春發籍隸該州郭才喜梁春發充當州監禁卒奉派看管余品三胡椿庭饒小餘儘陳洪潤四犯陸有幅沈峸芳充當州監更夫余品三胡椿庭饒餘儘均係糾刦過客得贜傷斃事主韓曾齋案内正盜余品三胡椿庭均罪應擬斬饒小餘儘係臨時畏避不行亦未分贜罪應擬徒之犯陳洪潤係搶奪縣民王鳳青家因訊供游移未定罪名之犯均收禁内監光緒十二年十二月二十五日早間該署吏目傳金銓帶同刑書王汝霖進監開封騐明各犯刑具完固收入木籠諭令禁卒等小心看守隨帶刑書封鎖監門回署是日酉時風雨大作禁卒敦才喜梁春發更夫陸有幅沈峸芳同進更房避雨郭才喜因天漸昏黑獨自冒雨赴獄神堂燒香瞥見監牆水溝被水冲决一洞查看余品三等四犯均已扭斷鐐銬板折栅木走去郭才喜喊捕因雨聲過猛梁春發等均未聽聞余品三等將郭才喜撳按在地用布帶圍繞郭才喜項頸連口束縳胡椿庭揢其咽喉陳洪潤亦用布帶綑其手足郭才喜不能喊動各犯卽由决口逃逸梁春發走入瞥見喊同陸有幅沈峸芳將郭才喜解放問明情由適吏目帶同刑書前往收封行抵監外聽聞監内聲喊啓門急人查看報經該州曾楫勘明當差兵役跟蹤追拿二十六日緝獲陳洪潤一犯因被追跌傷心坎旋卽殞命余品三等犯追拿無蹤禀報委員覆勘經前兼署撫臣岑毓英專摺奏叅奉旨將營獄官吏目謝金銓革職拿問委員提同禁更人等來省發委審辦兹據審擬解司覆審招解前來臣親提勘審據供前情　 
不諱嚴詰禁更人等實係依法看守偶致疏脫委無鬆刑賄縱情弊矢口不移案無遁飾查律載獄卒不覺失囚减囚罪二等以囚罪最重者爲坐又例載監犯越獄如獄卒果係依法看守一時疏忽偶致脫逃委無賄縱情弊審有確據者依律減囚罪二等治罪各等語此案郭才喜梁春發看守監犯是其專責乃不小心防範致斬徒各犯同時越獄脫逃五日内僅獲未定罪名之陳洪潤一犯尙有斬徒三　 
犯未獲雖係依法看守並無鬆刑賄縱情弊實非尋常疎忽自應按律問擬郭才喜梁春發均合依監犯越獄如獄卒果係依法看守一時疏忽偶致脫逃並無賄縱情弊審有確據者依律减囚罪二等例於余品三等斬罪上减二等各擬杖一百徒三年據供親老丁單是　 
否屬實飭州查明照例辦理更夫陸有幅沈成芳雖無看守之責惟失於巡查亦照不應重律各杖八十折責發落仍均革役刑書王汝霖向未在監值宿本與專充提牢有問應免置議案結免提陳洪潤被追跌傷身死之處另行審擬核辦逃犯余品山等獲日另結已革署吏目謝金銓留于地方協緝限滿有無弋獲照例辦理有獄官姚州知州曾楫前已奏叅議處仍飭督同嚴緝按限查叅除將儘招咨部外所有審明定擬緣由謹會同雲貴總督臣岑毓英恭摺具陳伏乞皇太后皇上聖鑒飭部核覆施行謹奏奉硃批刑部議奏欽此○○謙禧片再奴才於光緒十三年十月二十日准理藩院咨稱國子監蒙古司業缺出吏部將出差熱河三座塔司員多歡等繕單奏奉硃筆圈出多歡欽此當卽欽遵速飭來京供職等因當經轉飭欽遵去後伏查多歡旣應赴京供職所遺員缺尚無接任之員自應委員接署惟查奴才衙門理刑司員理藩院員外郎清祥現經奏請署理塔子溝理事司員之缺此外别無應派寫人員惟有援照成案所有該司員衙門會審會騐案件併令署理塔子溝司員清祥照舊兼辦以免紛更該處徵收稅務相距窵遠勢難兼顧應委朝陽縣知縣李鴻猷就近該管徵收並飭將多歡任内徵收稅務詳細查明統俟接任之員到後查照例限依期交代分别解部並報明理藩院備查除分檄飭遵外所有三座塔理事司員一缺相應請旨飭下理藩院照例帶領引見恭候簡放迅令赴任以重職守所有三座塔司員升任出缺委員分署緣由理合附片具陳伏乞聖鑒謹奏奉硃批該衙門知道欽此○○謙禧片再塔子溝理事司員奎彰與建昌縣知縣文卜年因事撤任所有各缺均應委員接署以重地方兹查有奴才衙門理刑司員理藩院員外郎清祥心地樸誠辦事老練堪以前往署理理事司員其建昌縣一缺由熱河道德克精額詳報查有保留熱河補用知縣承德府經歴章奏凱才具開殿講求吏治堪以前往署理奴才覆查無異除分檄飭遵外理合附片陳明伏乞聖鑒謹奏奉硃批該衙門知道欽此○○慶裕片再鐡嶺縣知縣陳士芸現在調省察看所遺員缺查有委用知縣李應紫才具明敏辦事精詳堪以署現除檄飭遵照外理合附片具陳伏乞聖鑒謹奏奉硃批吏部知道欽此 
 
 

Page 11

 
 
[光緒十三年十一月二十二日京報全録]  
　　宫門抄○發抄旨四道○陜撫葉奏查閱金鎖關等營伍情形摺○又奏鳳隴等鎭仍歸劉楚華節制片○又奏知府等試看期滿照例補用片○又奏道鎭等賠修河堤請免議處片○江督曾奏據情代奏摺○十一月二十二日内務府國子監厢白旂值日内務府引見二十七名火器營二名厢紅漢二名○徐郙前往東陵請訓○恩中堂崇光各假滿請安○那王請假五日○潘祖蔭續假五日○紹祺續假十日○召見軍機豫王恩中堂福中堂高釗中○發抄李鶴年奏接篆日期謝恩奉硃批知道了欽此○成孚奏交卸督篆並遵旨留工効力奉硃批知道了欽此○張曜奏遵籌挑河培堤事宜請飭撥經費奉硃批該部速議欽此○又臨清州王其愼等築壩出力請獎奉硃批着照所請吏部知道欽此○○頭品頂戴陜西巡撫臣葉伯英跪奏爲查閱金鎖關宜君及延綏鎭標防軍馬隊各營伍情形仰祈聖鑒事竊臣欽奉諭旨派閱陜西營伍將閱過潼關西安滿溪營伍並西潼駐紥各防軍恭摺奏報在案復於八月二十日自省起程由金鎖關宜君一帶至延綏鎭屬各營挨次校閱每到一營先將傖靶弓箭靶高寬尺寸及每靶弓數飭令遵照部式竪立不許偷寬挪近各營額設官兵多寡不等除從前裁减分數按其册關實在存營官兵數多者令操大陣次閱技藝數少者不敷演陣卽閱槍箭準頭兹看得金鎖關宜君二營所演陣式步伐仍尙整齊連環鎗砲刀矛諸技亦尙聯絡便捷點騐馬匹脿壯軍裝器械齊全其延綏鎭屬之延安鄜州綏德三營兵數無多不敷演陣只閱鎗箭準頭中數甚多馬匹軍裝一律足額嗣至延綏鎭總兵駐紥之榆林府城並調集該鎭所屬之神水定邊波羅等協營將弁兵丁又防軍仁勝護衛營仁勝左軍仁勝中營西林各馬隊分日詳細考校内延綏鎭標中左右延綏城守神木波羅等營兵丁排列陣式及演打連環過堂排鎗均皆聯絡如式中靶準頭每兵十名以箭在三十箭鎗在二三鎗以上弓用六力八力籐簰跳舞亦屬便捷馬上技藝靈使臣於閱看大陣之後復閱連戰陣進止嚴整所用連環鎗礮噴筒刀矛亦甚諳習另看抬砲抬鎗中數十得八九將備弓馬可觀旗幟器械惧各鮮明堅利馬匹脿壯足額臣統閱以上各營悉心比較應以延綏鎭標等營爲優金鎖關宜君營次之延安鄜州綏德三營又次之訪軍以仁勝護衛營爲上仁勝中營次之仁勝左營西林又次之當將官兵技藝較好者酌量記功先予升拔並分别賞給衣料銀牌平庸者自額外外委以下記過勒限練習尤劣者當塲貴革用服勸懲其各廳州縣壯兵俱經調閱業已飭令該地方官勒加操演以佐兵力而資巡防所有應劾之署宜君營分防雷原汛經制外委滿慶先據該管叅將禀揭臣考騐後察其箭射乏準應請降爲額外外委以肅軍伍至署定邊營清水堡把總王廷樑署延綏左營額外外委葉舉章延綏右營神术營額外外委杜增春三弁均技藝優嫻應請從優議叙以示獎勵臣現咨明兵部並督臣提臣知照伏查關中地處岩疆武備最關緊要臣一路查看各營星羅棋布法制極爲周密使技藝盡抵精純悉成勁旅洵足以壯聲威而臻靜謐臣於沿途嚴諭各營將備必須隨時認眞訓練務使習一藝有一藝之功備一兵得一兵之用不得因查閱已過稍涉廢弛以副聖主整頓邊防之至意臣於十月初六日回省俟清理事畢再赴漢中興安商州校閱屆時另行奏聞合併陳明所有閱過金鎖關宜君及延綏鎭標防軍馬隊各營伍緣由理合恭摺具奏伏乞皇太后皇上聖鑒謹奏奉硃批知道了欽此○○葉伯英片再統帶律武旂總兵劉楚華向駐防鳳隴一帶該鎭現經督臣奏署漢中鎭缺奉硃批着照所請兵部知道欽此臣查鳳隴毗連甘省秦安清水各縣已撫回衆必須鎭壓且山路崎嶇誠恐游匪出没其間防務未可稍鬆劉華現赴漢中之了必須妥員接替任正時雖准補商州協副將擬暫緩飭赴新任令該鎭統帶仁勝五旗率兩旗接防鳳隴邠乾所駐三旗仍歸該鎭節制庶聲氣聯絡防務較爲周密臣與督臣譚鍾麟函商意見相同謹會同附片具陳是否有當伏乞聖鑒訓示謹奏奉硃批着照所請兵部知道欽此○○葉伯英片再准部咨道府州縣無論何項勞績保奏歸入候補班人員到省予限一年察看才具分别補用等因兹查有候補班前遇缺卽補知府王曜鑾於光緒十二年二月初七日到省候補知州張兆周先於光緒九年六月到陜旋於十年正月丁憂回籍於十二年七月復經起服到省該員等均已試看一年期滿例應照章甄别據藩臬兩司會詳前來臣查王曜鑾年富才長安詳穏練張兆周心地光明辦公勤愼均堪照例補用謹會同陜甘總督臣譚鍾麟附片具陳伏乞聖鑒謹奏奉硃批吏部知道欽此○○葉伯英片再榆林府城西向有榆溪河發源蒙古收受歲地山澗及該郡芹河諸水夏秋河漲挾沙帶石時有冲没民田之事乾隆嘉慶年間迭經官民脩堤障水保護兩岸田廬旋修旋潰林地皆沙礪以沙築堤本難堅固加以連年淤墊每致汛濫從前河面寛祗十數丈後寛至百餘丈及二三百丈不等冬令結氷從堤脚浸至城根漸人城内春季凍解不但官民房屋傾圯卽城池亦多浸塌是以前撫臣馮譽驥飭延榆綏道鎭等捐廉修復河堤曾經奏明在案嗣後兩岸灘田六十餘畝民獲耕種均幸穏固無恙不意六月十七日晚雷雨交作至十八日辰刻大雨如注守河勇丁報稱上游大小黑塊蔽河而來中有大物丈餘狀如黑木逼近河橋該道鎭等卽赴河畔查看水勢異常似有大物掉轉浪隨湧起中流屹立如山下游之水反高於上游數尺橋上板椿俱被冲去所帶勇丁搶護不及次日履勘流水溝新橋尙存至雄山寺峽中水出洶湧舊築土壕及柴壩冲刷過半復至響水橋石壩完好化望蒙古諸河漲痕寛闊水落處遠近黑塊居多詢之土人此名沙炭蒙地七山湖所産怪水漲發隨水湧出然亦數年所僅見者芹河堤防全潰東西岸冲損甚多幸河底刷深不致旁溢堤决處多係隙地而損田禾查河西田地無多且有土岡圍護無需補修東岸逼近郡城力有民田必需保護擬自西北之文昌樓起至舊河畔止築長堤一道再由新堤接進舊河起至南城角止將舊堤加高培厚以防漫溢芹河河岸築月牙堤逼水西滚歸入大河仍恐河水刷月堤之尾外加護堤以期經久仍擬於鎭標派撥兵勇興修估計柴木各項需銀二千五百餘兩由該道鎭等捐廉據延榆綏道馬相如護延榆綏鎭余成龍等禀稱捐廉修復並以事前未能預防自請議處前來臣適巡閱在途榆後親往勘騐情形與所禀相符所作工程妥恊費亦節省當飭該道鎭等及時賠修去後臣維沙土性鬆實難耐久該道鎭等防護已近五年此次事出倉卒非人力所能施雖係疏失情尙可原臣已責令及時賠修似亦足以示懲儆可否免其勅部議處之處出自逾格鴻　謹附片具奏伏乞聖鑒訓示謹奏奉硃批着照所請欽此○○太子少保兩江總督一等威毅伯臣會國荃跪奏爲據情代奏恭摺仰祈聖鑒事竊臣於光緒十三年十月初三日准兵部咨八月三十日内閣奉上諭山東衮州鎭總兵員缺着田恩來補授等因欽此當卽恭録轉行欽遵去後兹據該總兵呈稱伏念恩來世受國恩幼承家訓於咸豐七年投營効力轉戰蘇皖等省迭受重傷得保總兵銜兩江儘先副將賞給果勇巴圖魯名號洊保補用總兵歴經奏保堪勝實缺提督總兵之任奏補漕標中軍副將員缺管帶得勝新營並統領淮北緝私水陸二營各在案謬領偏師未展涓埃之報自維薄植迭承雨露之施兹復仰荷恩綸補授是缺自天聞善伏地增慚查兗州地處岩疆總兵職司專閫恩來檮昧深懼弗勝惟有呈請據情代奏叩謝天恩俯准入都陛見俾得親聆聖訓庶幾獲有遵循等情前來臣查該總兵蒙恩補授兗州鎭總兵員缺自應請旨入都陛見以慰其就瞻雲日之忱惟查該總兵統帶得勝等營巡緝奸宄訪獲私梟素稱得力現在冬防伊始又因河南鄭州决口災民紛紛南下就食難保宵小不混跡其中淮揚賑務河工均屬萬分緊要撫綏彈壓在在需人而鄭州一日未報合龍淮揚尙無安枕之日該總兵久在清淮威望素著情形熟悉與民相安實未便遽易生手查前有蘇松鎭總兵榮春狼山鎭總兵曹德慶均因營務緊要經臣籲緩陛見迭奉恩旨允准在案今田恩來事同一律而現在籌備河患情形較之他務尤爲重大臣與漕臣盧士杰往返函商意見相同合無仰懇天恩俯准田恩來暫緩入都俟清淮河工賑撫辦有頭緒該總兵卽行恭請陛見以符定制是否有當出自聖主鴻慈臣爲愼重地方起見理合恭摺具陳伏乞皇太后皇上聖鑒訓示謹奏奉硃批着照所請兵部知道欽此 
 
 

Page 12

 
 
   
 
