# 1907 - 19 - 4912126

 

Page 1

 
 
　 
[電傳上諭]  
　　十二月初五日奉 
　　上諭山東曹州鎭總兵員缺著張定邦補授欽此 
 
 
 

Page 2

 
 
[論今日演劇助振事（哭）]  
　　嘗論天下萬事無大無小。莫不有盈虚消息之理焉。昔戰國衰微之世。綱紀蕩盡。而草野遊俠之士出。東漢桓靈之末。習俗卑靡而黨錮氣節之士興。今者咸同以降。士夫奔走於利祿。商民計較於錙銖。家人族黨之間。往往以薄物细故。覿面若不相識。而四海之兄弟。若同舟之吳越焉。於是下等社會之人。其急公好義救灾恤鄰之事。反時時有所聞。 
　　方淮徐海初告災荒之時。聞有華工匯巨欵助振者。心竊異之。以爲百萬僑民。飄泊萬里之外。而猶能恤同胞之困難則。吾國之民氣可用也。繼又聞有伶人以戲資充振者。心更異之。以爲梨園子弟。不惜捐棄名譽以愽區區之資。獨能爲此義俠。之舉。則吾國之民心未死也主今日而更有女伶演劇助振之一事。是否聞前二事而興起。抑發於一點慈善本心。皆不可知。但其急公好義救災恤鄰之盛意固不可淹没也。吾初聞之時亦頗繩其執業之賤繼思西國歌伎與色伎不同。歌妓恃一藝以自活初不礙其人格之高。色妓借賣淫以歛錢始。不齒於齊民之列吾中國亦何獨不然　寓者舊時所諧板局也。人其家者。謳一面以奉客。招之侑酒。亦衹歌一曲而去。今雖雇氣日下。品類不齊面書　之中猶衹設讌侑酒。兩事初無一定夜度之資則。與西國之歌妓正同安。得以其業賤　卑之。又何怪西人之慨然以議事廳相借也。人之欲善。誰不如我。願論者其略迹而原心焉 
　　抑又論之。風氣開於上。則下焉者有所自解而不應。風氣開於下。則上焉者必且自愧而益奮今。區區女伶急。公好義救　卹鄰旣如此彼上等及中等社會之人宜何如其慷慨樂輸焉。况今日泯泯棼棼之世界。有志之士。正欲多設白話。報畵圖報。爲下流社會。開通其智識增進其道德。則旣有明白事理之女伶。又安得不提倡之。扶助之使之日濬其智識面漸進於道德焉。至有疑其以賣淫之技爲歛錢之舉者。則又不然。彼演者旣爲一點好善之心而起。觀者雖所費區區又何莫非本其一點好善之心而來且。東山妓女卽是蒼生。一時裙履偕來。雖在歌台舞榭之中正宜視之如數百萬灾黎。輾轉溝壑環叩我前。非僅僅縱其耳目之慾也所謂仁者見仁知者見知是。則又在觀者而不在演者也 
[華僑請勿禁止抵制美貨北京]  
　　舊金山旅美工商等公電農工商部略謂美國現開議院禁約仍無改廢消息。乞代奏勿。禁止抵制美貨舉動云云（仁） 
巴拿馬招用華工問題 
　　（一）美總統之諭旨　美總統路士委格外於十二月十八日(中歴十一月初三日）頒發諭旨於議院其中有論及巴拿馬開河召募華工日巴拿馬開鑿運河工程浩大向未得有合宜之工人第一則倚賴西印度之黑人第二則倚賴中國華人然募集某等工人美國亦不應以爲緊要蓋無論其黑皮黃皮或從西印度來或從中國來斷不能累美國之工價也所最宜注意者看待之公道否耳本總統經已訂定章程召募華人數千先行試辦盖以見重大之河工非專靠一國之工人也現時在河干當工者多由印度之自尾架島巴部自島以及英國各屬土來也彼處之總督不以友情待我多設法阻滯應募之人然究之西印度人仍非甚可靠云云 
[（二）夏領事辯明不與招工]  
　　舊金山領事夏偕復致纽約榮新報館書辯明湯輔民承攬巴拿馬河招工之事絶不與聞書中稱九月二十日東方會宴飮及至人座乃知此筵係爲湯向華招工而設僕終席不發一語以招工之事非吾所知且非吾分内之事也僕忝領僑民愧無禆益唯以廉白自持之志始終不渝可質吾民可對幽獨云云 
[）三）周參贊正論招工]  
　　金山埠中西日報云湯輔民於招工投標　　之先曾至華盛頓使署與周叅贊商談此事周叅贊答之曰如美廷果欲政府爲之助力必需由美外部知照使署作正式之交涉否則無論何人私赴内地招工抑成引誘别處華人前往承工斷不能袖手旁觀默爾而息曾向湯再三聲明云云（歲） 
　按據此三事觀之。則美鑿運河。招用華工。倡矣。然觀上交所紀華　僑公電農工商部。謂吳議院仍主禁約。則其不欲招用華工。又信　矣。彼麾之去。此招之來旣招之於朝廷。又拒之於議院。其手叚。殆　與賣技者之　弄活猻将母同（望） 
[鐵良仍充督辦稅務大臣]  
　　西正月十二號北京訪函云前函曾提及鐵良奉命仍充督辦稅務大臣現　官塲確實消息謂度支部於關稅一項並不過問但接收户部移交之稅項故以後赫德所應遇事禀承　祇鐵良一人耳譯字林報 
[天津法租界開行電車]  
　　西正月十二號來電云天津法租界電車己於本月七號開行該公司總辦葛列高君特請法比兩國領事各官駕臨觀禮來往電車共有十部目前人力車生意尚未　損云譯字林報 
[俄國满洲商務日衰]  
　　俄京聖彼得堡訪函云俄國在滿洲海參崴兩處之商務日漸衰微進口之俄國麫粉等亦已銳减且滿洲鐡路半已失去故俄人皆無所事事現已陸續回國矣譯字林報 
[俄報論在華俄國敎務之情形]  
　　俄京聖彼得堡訪函云以前俄國與論報章皆咎耶穌天主兩敎傅敎士在中國辦事惟今日俄國某報則謂在華之俄國敎士皆不辦事勸華人人敎中俄往來己二百年俄　敎士所勸化人敎之華人僅三四 
 
 

Page 3

 
 
第三版 
百人然皆係大彼得帝在位時逃往中國爲俘囚俄人之子孫非眞華人也故俄國敎士祇可謂爲未嘗勸有華人人敎俄國雖會在吉林寛城子寗古塔齊齊哈爾等處設立敎堂遣派敎士然皆未辦一事敎堂職務僅在鐡路營房内舉行俄國敎士諳習華語者竟無一人在滿洲之俄國敎士所關心者僅出售洋臘以其欵送交高等神甫一事英國敎士天主敎士皆辦有成效俄國敎士果何爲而失敗耶應急令學習華文以聖經傳之華人也譯字林報 
[電請東三省改爲行省北京]  
　　日前直督電致軍機處略謂東三省次第開通商埠應請速飭盛京将軍迅即體察情形改設行省設職添官以資治理軍機深然其議己電知趙次帥俟各處商埠開放完竣即行奏明請旨施行）甘） 
[奉天自治局之組織盛京]  
　　奉天全省地方自治局擇定南關師範學堂開辦並聘定日本福岡縣事務官墨松君己誌上月念九日本報現由趙将軍委提學使張小圃爲局長傅寫諶陳伸恕爲叅事共設四科（一）法律考訂科（一）慣例調查科（一）總務科）一（文書科己電調東洋留學生蹇季常爲法律考訂科科長李琴峰爲慣例調查科科長所餘總務文書兩科尚未得人俟徐爲聘訂外擬先行開局前所擇定之南關師範學堂房屋四十餘問頗稱宏廠又於上月二十日札委農工商局實業調查員陳恢廷大令朝佐爲庶務員會同會計員朱頌舒二尹裕祥先行赴局監脩工程並照料一切定本月中旬開局地方自治創始於天津繼起於盛京是亦助長憲政之萌芽云（望） 
外務部近事 
[電謝美國總統助振]  
　　外務部日前因美國總統在本國勸集捐欵賑濟華民因電致駐美欽使請先致謝嗣後當奏明兩宮云 
[議加出使經費]  
　　外務部各堂官近以政府擬加京外官員廉俸己有成議擬請将出使各國大臣經費一體酌加俾得砥礦廉隅保全國體業已回明慶邸諭飭先行統籌收支數目然後奏請云 
[電請照會收納通商照費]  
　　外務部接到烏里雅蘇台将軍電稱内地商人與烏梁海及俄人通商均須交納照費並擬簡明章程數條請卽核示速爲照會俄使酌奪以免日後藉口云云）和） 
農工商部近事 
[開用新印]  
　　農工商部印信前由禮部鑄造現已鑄成由農工商部派員齎領到部已咨行京外各處将印信開用所有前頒商部銀印一顆照例繳銷 
[電查懹慶礦產]  
　　農工商部電致河南巡撫云河北懹慶府礦產前經貴撫派委韓道國鈞等前往踏勘迄今未據報部務請迅卽查明該處各礦苗線是否微旺可否開採詳細聲覆以憑核辦（諸） 
[開採城鉛礦]  
　　蓋平商會總理侯君因熊岳城東山三道溝地方產有鉛礦甚佳久爲俄人垂涎特紏集熊岳紳商招集股本自行開採刻已辦理就緒不日卽禀農工商部示遵矣 
[准設生生電燈公司]  
　　職商蕢美頣等擬在蘇州創辦生生電燈公司禀經農工商部立案該部以其所擬章程尚屬妥洽繳註冊公費亦屬相符已允准立案矣 
[郵傅部調閱輪電報銷清冊鎭江]  
　　招商電報兩局現已改歸郵傳部統轄該部爱調閱年移報銷清冊由上海總局通飭鎭江輪電員董一體遵辦（笑） 
[郵政仍歸赫德辦理]  
　　西正月十二號北京訪函云中國郵政雖經外務部與郵傳部訂立新章然仍歸總稅務司管理惟改由郵傳部尚書張百煕侍郎唐紹儀頒給訓條不再向外務部直接耳譯字林報 
[鄂垣又獲會匪武昌]  
　　鄂省高家巷美人所設之聖公會附有男女小學堂各一所其敎習劉静安被前在漢口拿獲之朱子龍供稱係屬同黨鄂督即飭首府趙楚江太守率領警兵往拿至則聖公會中人不許人門搜捕太守無可如何遂派警兵等伺守其門守至兩日僅在高家巷胡之住宅内将其兄胡某並其友石某捕去已發縣監後鄂督以警察不能人敎堂捕人乃照會駐漢美領事經美領認可遂於十一月念九日復加派候補府馮啟鈞井陸軍第八鎭統制張彪帶兵數百名将敎堂四面圍住立擒劉匪在身畔搜出名册多張内均鄂省軍學兩界中人聞張統制初不欲將名冊呈閱鄂督因馮太守定欲呈寛由是株連之人聞信多已潜逃計一日之内學生逃去二十一人鄂督閱名冊後拍案大怒恐此後将興大獄也（鳥） 
[示諭飢民往充鐵路小工鎭江]  
　　鐡路洋工程師巴克禮以江北飢民紛紛來鎭擬於路叚妥置數百人以工代賑已請丹徒縣宗令出示曉諭廣爲招集（笑） 
江南北賑務彙聞 
[楊觀察電陳振務就緒情形]  
　　淮揚道楊俟卿觀察電致江督略謂冬電清江五十八廠飢民一律遣散鹽河北二十二廠亦於初一日資遣完竣計十二萬五千一百九十二名連前共計散四十五萬三千九百餘人近日天氣啨暖飢民領錢領照各歸故里無不忻然就道當請廕提師周歴察看現存圩外者僅數百户或因患病或因生產一時不能起程應准暫留數日以示體恤其餘槪行散竣清江全城肅清以上人數係按各廠報冊核計此外尚有未收廠之人隨時資遣不在其内此次浦廠驟集飢民五十餘萬時促勢迫困難萬狀危險萬分今未及兩月資遣完　地方宴然無事實爲始願所不及各屬冬賑均經布置妥協河工亦已開辦振務從此就緒大局可保無虞所有尤爲出力之賑局提調同知臬均魏大琮知縣王袓琛鹽河北提調知縣左杕周都司楊奎濤始終勤奮勞績卓著擬請照異常勞績請奖此外各員並當分别功過擇尤舉劾云云 
 
 

Page 4

 
 
[奏准减運蘇漕十五萬石]  
　　江督蘇撫致軍機處電云前准部咨本年應征本色漕粮江浙兩省酌留一百萬石由海運京等因當經飭據司道詳請循案由蘇認運六成米六　萬石連白粮在内等情咨部在案茲據蘇屬紳士前顺天府府丞朱以增前兵部左侍郎秦綬章翰林院編修王同愈庶吉士蒋炳章等二十餘人聯名呈稱蘇省儲米本不不豐足前以出口弛禁米粮驟缺市價飛漲兼之他省災荒紛紛乞糶來源涸而去路增馴至户鮮葢藏貧民無所得食搶奪鬨閙之案時有所聞嗣雖中禁出口新榖登場偏値水潦爲災各屬秋成告歉積儲旣盡新穫不充蘇省米市向以無錫金匱爲大宗每年冬間該處存棧粳米總在一百萬石以外本年調查約存三十萬石左右不及往年十分之四錫金且然他處更無論已現在大江南北處處放振全賴米粮接濟雖赴鄰省採買而周轉有時不及且各省多係被災亦難盡給所求不得不挹注於本省統計各處災民何止百萬冬賑春撫爲日方長有錢無米其何能濟產米之絀旣如彼需米之多又如此及今不設法維持明春青黃不接必至市面岌岌人心皇皇誠恐告急之處有不僅在災區者事夔之來翹足可待紳等懼焦爛之及爲徒薪之計合詞環懇據情電奏請将南漕六十萬石减運一半改爲折色以弭隱患而恤灾黎等情前來方等伏思漕糧爲天庾正供無論如何爲難總當力籌起運以顧根本至計惟查蘇省本年米糧缺乏係屬實情若不綢繆未雨迨至來春情見勢絀爲患不可勝言轉無以副皇太后皇上軫念東南之至意合無仰懇天恩俯准将蘇省新漕减運十五萬石改爲折色在京倉短運無多仍可折銀解部在蘇省存米備補卽可安靖人心實爲兩全之道又查光緖二十八年間蘇屬米價騰漲經前任督撫奏請動借漕米十五萬石减價平糶秋後如數置還仰蒙俞允在案萬一改折難行擬請援案於新漕六十萬石内暫緩起運十五萬石存於本省藉資接濟俟明年新米上市如數補足運倉似此辦法與正供尤無出人而閭閰亦受惠無彊矣是否有當恭候聖裁不勝迫切屏營之至謹請代奏現已奉旨依議矣（左） 
[鄂臬梁鼎芬奏請追錄直臣摺]  
　　奏爲籲懇天恩追錄直臣以維風化恭摺仰祈聖鑒事竊臣於本月十五日蒙恩召見一次不自忖量冒陳大難削平以後所以民安稼穡士知禮義之故一由於任用清正大臣一由於優容直臣仰荷　　慈懷嘉許以爲不謬其清正大臣生榮死哀前席已陳之矣惟此直言諸臣有位口年難進易退君門一去白首不還謪籍彌年終身待雪跡其文章所在忠倔如新後世猶仰其風裁當代宜亟爲表錄臣謹就光緒初年以來直言最著業已身故者有臣十二人若兵部左侍郎黃體芳若禮部右侍郎宗室寳廷若廣西巡撫于蔭霖若翰林院侍讀學士張偑綸若國子監祭酒宗室盛昱王懿榮若鴻臚寺卿鄧承修若光褖寺少卿屠仁守若禦史朱一新李慈銘若江蘇蘇州府知府上書房翰林王仁堪若禮科給事中王鵬運皆文學邃雅懷抱忠貞有賈誼劉蕡之才稱陽城馬周之選或立朝正色權貴不敢爲非或改外有名百姓實受其福凡所敷陳之事與所彈奏之人爲我皇太后皇上手諭褒嘉即日批下不可勝數其時庠序之士蚩蚩者氓仰見朝廷虚已求言不以爲忤而以爲忠不慮其多而慮其少于是淬　廉恥慷慨時事風俗之美蓋有由矣十數年來凋喪已盡世事艱難人才寥落追懷邦彥靡不心惻而我皇太后　皇上詔旨之美與諸臣章奏之忠不獨臣能言之京朝士大海内百姓類能誦其遺稿知其姓名謂某疏爲吾民也我　皇太后　皇上稱奖之如此某人初得罪而終復用也我　皇太后　皇上恕寛之如此此所以人人願爲直而恥爲侫也人人有所畏而少所犯也伏望我　皇太后　皇上表章直臣扶持正气将黃體芳寶廷于蔭霖張佩綸盛昱土懿榮鄧承修屠仁守朱一新李慈銘十仁堪王鵬運十二人生平事實宣付史館所有處分均予開復照原官賜恤鄧承修朱一新母老家貧思子成病尤爲可憫請　旨飭下浙江廣東地方官以時存問用彰孝治此於世道人心關係不細倘荷聖明采納立予施行黃體芳等感受恩眷雖死猶生犬馬圖報必於來世臣不勝悚惶待命之至伏乞　皇太后　皇上聖鑒謹奏（衣） 
 [P蘇撫復蘇路公司電（爲開工事）> 
　　蘇省鐡路公司鑒滬嘉鐡路開工爲蘇省實行路政之始基即爲中國收回利權之先導鄙人殊深佩慰辱承寵召適政務繁冗未能親賀深抱歉忱已飭商務局陸道樹藩爲代表敬襄盛會特此奉復龍支）語（ 
[日本親王隨員将往英吉利]  
　　初四日東京電云日本親王輔息密之隨從員将于西歴二月十二號由横濱起程往英吉利内有水師提督一人陸軍長官一人并共餘将弁四人 
[喀斯敦地震餘聞]  
　　初四日倫敦電云地震平後居民率走山中次序秩然並無刦掠等事殖民銀行亦被毁壤惟地窖幸未波及故簿册俱存又云地震以前並無預覺居民在房屋中者惟覺地稍有微動迨頃刻之後始震動非常致使房屋俱皆坍壤當時施救責任皆在白人因黑人心膽俱裂無暇工作矣美國海軍部現正從古巴與波多利哥二岛籌借糧食醫藥前往 
[匯豐銀行執事員病故]  
　　初四日天津電云匯豐銀行哲爾模君因紅班痧滤于昨夜病故今日下午發喪弔者　衆 
[法國敎務近聞]  
　　初四日倫敦電云法國牧師已會議平常對付政策并擬呈請敎皇眷顧彼等意見法國敎務大臣勃林德昨夜在議會宣告謂敎士之恩給金與定糧均照舊頒發譯字林報 
[澳政府不滿意于新希伯來和約]  
　　初四日柏靈電云澳洲合衆國始終以英法兩國之新希伯來和約爲英國殖民部之一大錯誤在美勒笨境咸歸咎倫敦政府以爲英國猜度德國欲據有新希伯來實係無稽之談也其實此等傳聞不過欲以變化澳人之惡習德人于政治與經濟上之經營並未存心欲得此島德國商人以新希伯來政治繁亂作袖手旁觀故德政府亦未設有領事與代表員此等事理易于明白故英國藍皮書不明言德人之陰謀僅云恐有第三國出而于預其事耳 
[俄政府訽問海牙開會日期]  
　　初四日柏林電云俄政府詢問海牙和平會謂第二次海牙會是否今歲開議抑在明年舉行 
[喀斯敦死傷人數與喪失財產記聞]  
　　初四日柏林電云喀斯敦因地震死千人其餘流離無數歸者九萬人所失財產約值銀十兆 
[日本坎拿大商約認可]  
　　初五日倫敦電云日本與坎拿大之商約在阿他洼）坎拿大郡（下議院宣布後己經認可首和牢雷阿與一哥倫布議員云日本係文明之國應以英之聨邦相待譯文滙報 
 
 

Page 5

 
 
   
 
 

Page 6

 
 
   
 
 

Page 7

 
 
 
 
 

Page 8

 
 
   
 
 

Page 9

 
 
[西報訪員詳述地方災情]  
　　初三日清江浦電云清江浦蓬廠逐漸拆除難民陸續回家己去者約有三十萬人廠内皆患痘症華官逼令難民出廠半亦由此余隨大隊難民所去之路線追蹤而往考察其情狀沿途所遇情形甚爲慘烈百姓受其苦而安之彼等皆知回鄉後其境絶無蓋藏惟有餓斃而已運河河岸由難民修築業己開工清江一處受苦之難民其可稽查者共有二十五萬人余向東環遊兩日而歸見其地則極平坦而肥饒惟今年則顆粒無收全境皆已耕耘以備播種惟業己下種者不及三分之一鄉民耕田之法以掘土至六寸）英尺（深爲止如耕種得法則其地實一極大之稻鄉觀各處之居室則知平時此地實爲繁盛之區惟目前人民大半無米爲炊皆以樹葉煮粥及蠶豆花生藉以果腹絶少榖食米每磅值價洋五分較之平時貴至三倍各物之價皆倍於平日吳江口）地名譯音（去此向東二十英里該處官員皆以銀錢散給田地業主書劵爲憑每家以四元爲最大之數銀錢已於四日前停止散放極貧之户無所得食余往各處人烟稠密之處見因饑而死及埀斃者不少此問各種糧食皆甚缺乏故祇需米糧不需銀錢安東縣居民有八萬人其幸而得生者約有四萬人余在黃河南岸沿堤步行十五英里經過大壩六處小者無數皆須修築如或再有淫雨則水勢尚恐復漲當道者須知每堤祇有一口則全提悉歸無用余曾将此條及鐡路便於交通之益與官紳談及僉以建路修河防水爲切要之舉紳士皆謂彼等皆不敢創辦工程輕擲資本因每來一官則或爲其所侵吞故祇有歸外人管理之一法耳本城董事皆欲修治溝渠而又不敢信托其人民縣令各官皆爲百姓籌辦各事極熱心極謙恭亦極耐勞惟其救濟之法則直等兒戲令人可笑災况之劇烈現甫覺察耳及今之計死者四萬人已矣生者則給以春種其庶幾乎譯字林報 
[九江官塲電音]  
　　九江官塲接南昌電音新贛撫瑞良二十九酉刻抵省初一日午刻接印○又電卸任贛撫吳重熹初四日啟節由漢乘火車晉京○又電江西提學使汪頌言初二日到任（本） 
[洋商禀請保護厦門]  
　　厦門石碼安海五陵等處向有防營駐紥保護往來洋商現自防營裁撤後該處時有匪徒出没是以各洋商近又禀請道台設法保護現聶觀察已飭夏江縣查明情形禀復核辦（中） 
[示除釐局積弊浙江]  
　　新委義橋厘捐總辦兼船捐局事務候補知縣李汝才大令自到差後因釐卡積弊甚深特爲認眞整顿日昨復出示曉諭云卷查義橋捐局常年比較有七萬數千之多一經短絀輕則記過重則撤叅考成關繫重大本總理固當涓滴歸公不思中飽在各司巡亦當天良激發不欲營私至於商家運貨求利資本攸關旣不可隠匿避就以多報少更不可偷漏繞越爲小失大務各照章赴局報捐除本總理親赴各卡不時查察並督飭司巡以恤商爲宗旨擇舊章之最善者循照辦理外合行出示曉諭爲此示仰商販行户人等一體知悉嗣後貨物到卡務須據實報明聽憑司巡挨船查驗不得隠匿取巧自取伊戚該司巡等亦不得藉故留難生枝需索倘有不法巡丁串通舞弊得賄賣放一經查出立卽從嚴罰辦與受同科决不寬貸云云（南） 
[批駁包認鷄鴨等捐蕪湖]  
　　近有監生張明德王玉標等具禀蕪湖關道請包認雞鴨等捐常奉馮觀察批示云苛細雜捐前奉　諭旨不啻三令五申凡有地方之責者自當仰體朝廷德意實力奉行查蕪湖畜鴨售鴨之人多係卑寒貧户小本營生就地抽捐殊覺其細已甚興學固屬要政而民間疾苦尤不敢視同秦越總之現在小民生計日蹙寛一分財力即培一分元氣本道歷任各處從不敢妄議征歛輕取于民所請仍未便照准仰卽知照（九） 
[通飭組織勸學所紹興]  
　　紹府貴壽鋆太守近日通飭所屬除山會兩縣勸學所早已成立外其餘務各赶緊創設造册禀報以重學務（早） 
[兩等學堂廣招學生寗波]  
　　甬郡東西管兩等學堂業已布置周妥定於明正開辦額收初等學生六十名高等學生四十名已遍粘告白廣招學生報名（易） 
[客籍學堂遷移南昌]  
　　江西客籍學堂因創辦時經費不足未能新建學堂故借八旗會館先行開辦後因購定馬家池地方基地估工興造現已完　於上月一十二日一并遷移以便将八旗會館鋪設供張爲新簡贛撫瑞鼎帥行轅（何） 
[師範學堂擴充學額蘇州]  
　　蘇省師範學堂現擬擴充學額添招優級預科二百名定三年畢業簡易科一百名定一年畢業卽於初五六七三日投堂報名聽候示期考驗云）且（ 
[女子師範添招新班蘇州]  
　　蘇城蕭家巷女子師範學堂現擬推廣學額添招新班一百人插班五十人定期明年正月十六七八三日午後一點鐘起至五點鐘止報名考驗云（且） 
[鎭郡吉金樹畜公司成立]  
　　江蘇高等學堂畢業生丹徒楊星房君偕其兄金臺明經倡辦鎭郡實業勇猛精進前在金壇設立金沙樹藝公司茅麓明農公司頗著成效近又糾合同志在溧陽縣境創辦吉金樹畜公司具禀地　官立案奉鎭江府承太尊批示畧謂樹畜之利遂漸發達該職等前在壇邑辦理樹藝己著成效令擬認招股本在溧邑創辦吉金樹畜公司闢草萊而興實利洵堪嘉尚所擬章程甚有條理禁約亦尚平允候給示曉諭並飭縣一體保護云云）畸（ 
[築堤行駛電車武昌]  
　　職商劉人祥赴督轅上禀謂後湖塡築寬堤按地酌收工費並開辦電車行駛懇乞准予専利等情已奉鄂督批飭該職商刻日繪圖呈候核奪想經批尤卽可動工）荒（ 
[飭縣拿辦催科洲保鎭江]  
　　鎭關道榮觀察奉江督電開准呂盛兩大臣電據某義紳禀稱在徒縣被災洲圩散賬目擊洲民顚連困苦之狀而洲保反乘此蠲租機會民問又有賑欵可得私行催科人槖乞查辦等情仰卽督率承守查明辦理云云現榮觀察已行府札縣密拿該洲保到案盡法懲治矣（巧） 
 
 

Page 10

 
 
[懲辦花會之嚴厲福州]  
　　義嶼鄉花會前經謝恕齋協戎督帶親兵拘捕該鄉會棍藉衆行兇已誌前報現此案經臬司派閩縣朱聚五大令並南台警務四局王司馬督帶入局警兵前往拘捕當將會中從犯五名解送上省惟爲首之人尚未弋獲該鄉約董黃蔭甫黃袓瓊等五人出爲擔保業已屇期尚未将正犯解辦司馬催促再三竟置不理聞将前情具交詳報将該約董等先行禠革衣項以便跟追（中） 
[來函]  
　　處江南風土安寗之日聞大江以北數十萬同胞将淪爲溝中之瘠未嘗不涙欲墜而腸欲裂也但海内善士固已迭沛仁施而區區寒素硯傭筆耕苦不能一援手以甦斯涸鮒蓋有爲之惻愴雷歎者偉哉汪君銘才特創書畫助賬之議一時聞者莫不贊成顧就書畫論不過薄技就潤資論亦屬毫末苟有聞風興起各出其技以取此薄潤嘉惠窮黎者則此社或其導線也且善意所感或有以爲擲此幾何之金可得一書一畫者人盡不吝解囊是欵乃由少而多民亦由死而生則此書畫其善劵也綜之高山起積於纎埃長江孶乳於涓滴吾同人憫茲浩劫不欲居安忘危四方樂善君子其亦有動於中而食不下咽乎則此書畵助賬之緣起作監門流民圖平原乞米帖觀可也其書畵潤格請向蘇州申報時報分館取閱不贅登賛成人黃裳等同啟 
[蘇路公司經收淮北工賑欵第十一次報告]  
　　頃由洋布公所經募第五批捐欵各善士台銜列下曹興苞求母病速愈洋五元增泰號衆友洋一百五十元莊介福洋十元郁錫順洋十元郁錫瑞洋十元郁葆青洋念元錢慶和洋四十元以上七户共收洋二百四十五元正爲登報端以揚仁風 
[曾少鄉卿經收江北徐海振捐第二十一次清單]  
　　泉漳同人洋一千圓元昌大典洋一百元舒君愛周洋三十元徐陶氏洋四元姑胥超記洋二十元萬昌瑞銅洋四元新市春生君經募心願人無名氏順生永同順昌慶豐昌永大祥各洋一百元福泰三多齋各小洋十角萬慶松孫兆熊無名氏諸君各小洋五角管君亷夫小洋三角查小亭方鄂唐各小洋二角杜文奎吳榮萱各小洋一角共收洋一千一百六十元銅洋四元小洋四十四角用特登報以揚仁風 
今日尚有本埠及各省新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[太平廳管收六縣漕粮鎭江]  
　　太平洲向分四沙由丹徒丹陽泰興武進江都甘泉六縣均匀分領一過事端輒以界限不清推延諉卸前經蘇撫奏請特設太平廳撫民同知總理該洲一切案件現新簡之錢司馬以旣有職務必有權利爰詳請寗蘇兩藩司曁常鎭通道開徴錢粮漕米凡從前六縣所立之户册由單均請飭交到廳云（巧） 
[難民繞避善人墳墓鎭江]  
　　山東難民多人前日在蘆灣已故義紳嚴佑之墓旁任意採伐樹枝鄉民惡其踐踏爰嗚鑼聚衆捆縛十數人一面入城奔告嚴紳之姊茅命婦請爲送官究辦命婦以飢民情實可憐卽備米餅若干赴鄉分給並告以此係曾辦山東賑務嚴紳之塜各難民頓有感悟相約以後不再樵採云（巧） 
[逃犯被獲寗波]  
　　前報紀鄞縣高大令於上月七日飭役将棍徒鄔毛常遞解奉化縣原籍監禁五年中途逃脫各情茲悉兩縣差役已於二十九日在西鄔交元裱畫店内緝獲當将該棍送縣釘鐐收禁現高大令已面禀寗道移文奉化将該棍押解來寗訊究脫逃時是否捕頭得錢賣放俟得確情卽再行解回監禁云（攸） 
[警員庇賭之懲儆福州]  
　　南台安樂橋下娘奶廟時有匪徒聚賭該管警務局委員置若罔聞福防廳張同知密帶水亭釐哨前往拘拿擒獲四人均行發押閩臬朱廉訪以警局委員陳司馬鮑次尹平日失察各記大過以示薄懲（中） 
[密捕賭棍松江]  
　　松郡西門外巢湖人孟瞎子性嗜賭博前任婁縣屈大令曾訪拿到案以在鹽捕營當差即由營員保出前日府尊戚太守密諭差役萬全等四人嚴密往拿適孟從鄉間歸遂得拘獲解署太守略詰數語諭飭釘鐐發婁獄收禁聽候核辦）夕（ 
[失竊鉅贜蘇州]  
　　胥門内廟堂巷前鹽捕營統領陳公館於初二夜被賊竊去贜物約值三千餘金翌日卽開單報請吳縣曁西路巡官先後履勘限捕嚴緝（且） 
[班船傾覆揚州]  
　　王姓班船向由興化開往揚州等處遞送公交兼載搭客此次載客過多行至近泰州之周家莊地方船忽傾覆所有搭客全溺水中一時救援不及淹斃多命公交亦透濕模糊難以識認（引） 
[茶館洋臺坍塌吳淞]  
　　吳湘外馬路長勝樓茶館洋臺前日有茶客多人倚欄憑跳洋臺忽然坍塌茶客由上墜下傷者甚多 
[養媳被虐自盡吳淞]  
　　寶邑南鄉灣頭村李某家童養媳過 
門後屢被凌虐前日又因口角吞烟自盡母族前來探望見已草率收殮向之理論反被毆打現已具禀控告矣）川（ 
[上海官事]  
　　水利局委員崔鴻翥昨到道轅禀知由寗謁見督意回　滬軍營統領龍鎭國到道展諸病假五天 
[定期開兌浙漕]  
　　浙江海運滬局總辦葆太守謙定明日由省來申初十左右卽須開局兌漕（尺） 
[上海工部局選舉董事]  
　　初五日字林報云上海工部局指名推舉一千九百零七年任事之董事於昨日截止因被推舉者只有三人故無所用其選舉計自行告退者爲公安洋行希福君平和洋行立德爾君卜内門公司李德立君新舉之董事爲怡和洋行克鍚君公平洋行白克爾君豐裕洋行德格雷君高易公館律師韓森君華昌洋行羅君美大洋行謀才君隆茂洋行濮德君耶松船廠潘麟興司君麥加利銀行司克多君等九人 
[醫員報告災民病情]  
　　上海醫務總會前派會員三人往清江調查災民病情茲接會員報告電云各屬飢民己全數遣回就賑現所畱者多出天花病民仍恐傳染飲片卽由浦地購辦惟開局費須祈速匯云（外） 
[蘇撫批核考職生員請撥賓興]  
　　本邑考職生員前曾具禀縣署請爲照會學務公所於賓興項下酌提息款以資赴蘇應考旅費等情經王大令照會公所後卽據覆稱賓興一項早經詳銷無可撥給故由大令每名給洋四元以充旅費茲悉各考職生復具禀蘇撫略謂上海原有之賓興改作游學生經費除諸翔一名外早奉前撫憲截止咨送現因考職諸生請給賓興云云業由撫憲批准輔行蘇提學司札飭上海縣查明秉公核辦茲又到轅禀催續奉批示云查此案前據該生等具禀業經批飭蘇提學司轉飭上海縣查明秉公核辦在案據禀前情仰蘇提學司催飭上海縣趕速遵照前批查明具覆無任嘵瀆（宜） 
　　道批照錄 
（一）李鴻進等禀批（爲小普陀事）小普陀係無人接管之廢寺改爲巡警辦公實係化無用爲有用本不得謂之强佔起釁根由業經本道訪查明確行縣提究今該職等竟以穆紳喝令家人開鎗轟毁等詞來轅具禀此爲僧人永清等節次來禀所無而該職等平空添砌以圖嚇制實屬不合仰上海縣作速查勘一面查照前札究明具報至禀内列名者是否實有其人有無揑冒並即查覆母稍　延（二）鄭鸞嗚禀批（爲飭查碼啡事）碼啡毒物早經飭禁該商豈不知之二十七年以前定存碼啡究有若千何以時閱六年尚未銷罄難保不於定單之外私自多運漏稅進口仰會審委員關守吊取稅單定單及售剩碼啡詳細查明禀候核奪）宜（ 
[示諭樹木行擇地遷移]  
　　沿浦樹木行等前經滬道札飭水利局會同總工程局飭令遷移並經新關稅司偕水利局員在南碼頭附近陸家浜浦東大阪公司在近擇一相宜之地俾令就遷由局繪圖申報滬道再行知照該行主諭令遷去邇經瑞觀察札飭水利局迅卽繪成圖式懸示以期周知）尺（ 
[飭查起火]  
　　昨早一點二十分鐘英租界南京路西首三百十四號房屋源通裕洋貨軍装新衣號忽然失火經救火會到塲救息計焚去房屋兩幢捕房特飭包探米順竇如海等詳查起火情形禀覆核辦（力） 
[法界小火]  
　　法界玉露春街福壽里十七號門牌某甲家昨午五點餘鐘忽肇焚如經皮帶龍驅往救息僅毁屋數間）深（ 
[美租界火警]  
　　昨晨三點鐘楊樹浦路老公茂紗廠産隔壁　　機失火旋經救火會西人驅車救熄計燬該棧一所）似（ 
 
 

Page 18

 
 
. 
[日人醉閙妓院]  
　　羽晚有某日人乘醉至南　路梁桂秋妓院胡閙曲六十六號西捕拘入美捕房押至昨晨解送總領事署訊辦）似（ 
[墙覆傷孩]  
　　日前公共租界大沾路第四百零二號房屋失火後墻壁尚未修整前日下午墻忽倒塌将貼隣顧仁福之七歲子名阿四者壓斃是誠無妄之灾也）力（ 
[縣宰蒞驗病斃]  
　　蘇人周榮士僑居南京路前日旁晚乘車至芝罘路探親迨至則已氣絕車中隨由巡捕投報捕房捕頭飭将屍送美界斐倫路驗屍所並由二圖地保請上海縣蒞驗昨午王大令帶同刑件蒞驗委係氣閉身死隨由屍弟敏山備棺收殮（力） 
[租界收捐被押]  
　　前日周銀春在西棋盤街北謙和烟館向草帋船戶許東寶收取落地捐由許訴諸包探何阿春於昨日解至公共公廨請究襄讞孫耳三明府會同巴副領事訊供何探禀稱周住新閘路第五百四十二號門牌門上貼有捐輸字樣且家中尚有捐册等物訊之周供此項落地捐係小的向貨捐局認下自本年正月始按月呈繳捐欵四十元明府謂如果認捐亦不能在租界勒索顯違定章判将周仍行交捕俟查明究竟於禮拜三訊奪）力（ 
[委訊犯供]  
　　滬道瑞觀察委發審謝明府至上海縣審問潘其祥杜阿毛兩犯潘供前雖犯事刻已於前年投効飛划營並未爲匪明府謂撫憲訪知爾曾向劉小毛詐得洋二百元潘答稱並無其事求請與劉對質杜供略同明府檢查潘杜兩人所犯各卷尚未齊全判還押候檢齊各案再行復訊）宜（ 
[訊結誣控拆梢案]  
　　錢鼎成控應桂馨陸領和串同朱海郎王毛毛誣控拆梢一案昨日午後二點半鐘英副領事德爲門君會同讞員關太守襄讞孫明府升座原告高易穆安素律師被告担交哈華托愛理思律師到案候示先據陸領和所延之哈律師稱陸於五月十八動身至安徽廣德州廣益煤礦公司刻下實不能向申保人賈善已措齊保銀一千五百两呈案請将提票註銷於是中西官互商之下判准将提票註銷應桂馨限七日内遷出租界朱海郎王毛毛各管押九個月應桂馨所延之愛理思謂應尚有朱培初一案未了總須到租界辦事中西官謂所有朱培初一案届訊問時再行辦理并著應定期著至公廨攝一小影以符定章案遂結）力（ 
[上海縣案]  
　　余學詩控王冠伯棄妻童娶等情昨由帮審洪明府提案質訊王余氏供嫁王子温之子冠伯爲妻因婦人容貌醜陋兼無粧奩時被翁姑丈夫毆虐不得己携帶更换衫褲避回母家翁今爲夫另聘某姓之女意欲抛案結髮故由叔父學詩控告學詩供仝王子温供媳婦懶于紡織姑稍訓斥擅自回家學詩反向小的索入求察冠伯供與父仝明府判王具結領媳不准爲子重娶王氏不順翁姑准予訓責不准過于凌虐完案○高連根姦拐有夫傭婦徐阿四復串宋質甫價賣分洋被控責押半戴有餘迄未将所分身價　呈茲復訊比供己寫信至湖州家内胞兄置之不理實難措繳明府判重責四百板還押遞解湖州○孫綡才欠　公館股本銀兩被控交保潛行逃逸刻提保人黃永泉復比仍求寬限尋交明府判收押着交○奚亷村扭無鍚人浦阿順至縣喊控誘估甥女一案前晚帮審洪明府訊知誘佔屬實喝責二百板判遞解回籍○倫兒王慶順昨日至縣署上房開箱圖竊當塲拘獲明府喝責四百板判收所再懲（宜） 
[總工程局紀事]  
　　潘三寳扭邱榮生　局控稱前被欠去往家兩　　将邱所抵之楠木壽板五副　償歸償現因年關伊邇廷不理明求追孫明府飭邱萬年内先還洋一百元餘候變償歸還○王新揚竊取六港丸輪船上日本人衣服三件𦆂帶一條兼王引長划船登岸在某押鋪求質由探拘案奉判新揚戒責二百下押七天王引長戒責五十下逐出贓存候失主具領○崇明仝鄉姜會查有郭朱氏在全　棧與徐龍虎徐墨卿行踨詭秘送交巡士解案訉供判氏由該會送回原籍徐等交保○船户石毛倫之妻石氏獨自守船深夜時被鄰船户潘福卿闖入調姦次日被石　獲解局奉判各責二百下氏交石領回潘押三天○蟻媒方阿巧前經訊判押交洋三百元贖罪茲因抗延不繳前日訉判改押改過局三年）尺（ 
[公共公廨早堂案]  
　　山東人朱德裕前日掩入洋東臥室竊取皮鞋大衣各物由洋東交捕解究襄讞孫明府商之英巴副領事判押捕房三天滿期送廨交山東會館資遣回籍○過犯王阿榮即陳阿四前犯竊案訉辦今又竊王阿大家鍚茶壷由　解究明府判押三個月滿期送廨遞解杭州交伊父母具領管束○張晉法以女子王木英係伊故父在日允配爲妻茲聞女另行擇配前日邀仝多人並喜娘李張氏前往搶親由捕拘究王供父母在日並未婚配實遭誣搶訊之張供女父於某年十月初四日病故小的於九月初聘定求領訊之李張氏供金圈紅裙等均被搶去求追明府以咎由自取惟張不應强搶判押一月李張氏從寬開釋婚配一屢另行禀控○湖州婦人戴羅氏等誘拐湯阿桐等十家小孩售賣案發報探朱桂生拿獲解訊判押官媒五年此事己紀前報昨由捕房續獲女犯沈氏即王趙氏解訊羅陳氏供女孩吉弟被王拐至戴處欲賣洋一百零五元現旣破案請究訊之吉弟供年九歲　被王　至戴羅氏家明府判沈還押官媒下禮拜五解案集訊究辦吉弟先給具領完聚○過犯劉阿三即王阿三先後竊取張才榮等七家衣物報由包探　奸海吊贓解究明府判發押西牢三年工作滿期逐出租界其收贓之張阿巧判押捕房三月仍遵一禮拜期将舊貨店遷出租界如違究處○鄭子明羽黨張阿木吳阿四王卿仁朱炳仁等在馬路上搶取張沈氏金挖耳報捕押辦在案昨解復訊明府判各押捕房半年滿期遂出租界○洪竹山患有瘋病在馬路中胡閙由捕解究判押送棲流所調治○全鹤林将翁少春家門鎖扭落竊取棉衣各物報捕解究判押一月○朱克茂李紅方串竊徐正記家豆油等物報捕解究判各押一月示儆○蒋阿興竊取陸老虎店内頭髮約值洋五十元轉賣與周正甫得洋十四元報捕解究判押二月周罰洋廿元違押一個月贓給陸具領完案）力（ 
[法租界公堂案]  
　　魏倍之欠榮大莊銀七百兩無以應付将所掮銷振裕號之花邊數箱藉以推抵即由保人榮興鐘表店主魏友林鹹肉店主沈福林将花　寄匿於美界天成鐘表店樓上經振裕經手胡芝生訪知報捕将花邊吊出及一干人解訊應其章供在榮大跑街沈裕順供是福林之弟魏友林稱倍之借住小的店中代伊保榮大莊銀二百兩己将小的存欵扣去官訊悉前情除贓吊到外尚少貨銀三百餘兩判倍之交入銀兩保清理然後再追榮大五百兩之欠銀餘人無干斥退○林惠卿家放火一案今中西官會勘屬實判林押捕房三年○晉源烟紙店失愼昨亦傳店主左啓春請訊左供店中損失約銀五千餘金雖有保險銀三千兩惟得不償失官判罰銀三百兩以爲疏失者戒○紫來街厚昌報關行失火案亦傳經理人夏少安到　罰銀一百两○去年爲英公堂案　市日新租界劉蘭亭烟紙店被盗搶刦刃傷事主事後拘獲盗黨數人解縣訊辦茲又緝獲黨首錢瑞生一名解辦奉判送縣　案辦理○朱王氏在金利源棧費買辦處爲傭有洋二百元存在小東門福昪號生息號主沈蘭芬忽稱費欠伊數千金将氏欵扣住不付氏情急控經公堂提訊判交保照存摺付還違干押追○泰利行洋東控己歇買辦何承福私盗洋酒時表等情經官将何由英廨移提到案研訊據供洋酒十三桶洋東願借與小的抵押洋三百元時表三打係洋東囑色拉夫持往漢口銷售人尚未回並無私竊情事官得供判送回英廨候他案馨給再提回訊核）深（ 
[美租界捕房事]  
　　流氓張狗郎搶取婦人徐氏金挖耳由六百五十六號捕截獲帶入捕房捕頭以氏不欲多事飭将張發押丐牢一宵以儆○積賊瞿小伍子昨由包探楊掌生拘入奉飭押候查辦○寡婦陸張氏報稱有夫族陸裕恆强搶逼　請究奉飭如敢再來　捕拘辦）似（ 
 
