# 1904 - 24 - 4911053

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九入規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此怖 
[恭印諭旨告成]  
　　拳亂旣息朝政攺觀王言如綸宣布遐邇本館覓得光緒二十入年諭旨敬謹排印刻已告成裝釘紙張　前一式薄海内外有欲恭聆渙汗者請臨英界三馬路申報館及申昌書室本埠外埠各書坊備價購取可也每本計收工料洋銀三角正 
[石印明通鑑出售] [  點石齋啓]  
　　論世之書奠善於通　　自司馬温公正集而後至我朝畢秋帆尙書作續集又　及宋元明代尙付闕如　史者每以爲懅當　夏明府　有是於此爰將有明三百餘年之事跡本之正史　之稗野以至諸家紀述凡可以訂典故之得失證史傳之是非者遠紹旁搜折史至　　成　通鑑一書非惟請正　二　者所當蟬聯而下卽彼究心明史者亦不可不以此爲者鑽之皆也　由木齋用潔白連史紙石印告戒每部裝釘十二本定價洋兩元卽日出售此佈 
[論銅圓查弊事]  
　　銅圓何爲而鑄也曰以每値一文之制錢不足故鑄當十當二十之銅圓濟之也鑄之已有數年亦不一省而各處錢價依舊奇昻何哉今觀本報所紀江南銀圓局鑄造銅圓事而恍然知其故矣銅圓之鑄造也每紋銀一兩可成當十文者二百二十枚値足制錢二千二百文乃局中領用藩庫之銀每兩僅以銅圓一百入十枚　抵是局中每領銀一兩鑄成當十銅圓已餘四十枚合制錢四百文矣而以銅圓頒發官錢局則每銀一兩祇發一百五十枚是竟餘七十枚合制錢七百文矣銀圓局之獲利不可爲不厚至由官錢局兌與民間則洋銀一圓僅給當十銅圓八十四五枚不等以紋銀一兩核之祗能得一百十四五枚是官錢局之領銅圓於銀圓局也每銀一兩領一百五十枚而其兌之於民問也祗一百十四五枚其間餘三十五六枚合制錢三百五六十文官錢局之獲利亦不可爲不厚或日銀圓局之鼓鑄銅圓也有火耗有雜用有局廠機器等物之價本有員司工匠等人之薪水每銀一兩不能意餘是錢四百文或七百文也然吾聞局中每日十小時内能鑄大小銅圓六十五萬餘枚以二百二十枚中餘四十枚計之則日鑄六十五萬枚足餘十一萬八千一百八十二枚合制錢一千千一百八十一千入百二十文以二百二十枚中餘七十枚計之則日鑄六十五萬枚足餘二十萬零六千入百十七枚合制錢二千千零六十入千一百七十文姑以其半爲火耗爲雜用爲局廠機器等物之價本爲員司工匠等人之薪水則每日所餘多可得制錢一千千文有奇少亦得制錢五百千文有奇一日所得旣如是之鉅推而至於一月更推而至於一年所得不更加鉅乎至於官錢局雖亦有官司之薪水與夫局中一切雜用然如上所核領進兌出每銀一兩可餘當十銅圓三十五六枚則以每日兌進銀五百兩計之可餘當十銅圓一萬入千枚合制錢一百入十千文亦以其半爲官司之薪水與夫局中一切雜用日尙可得制錢九十千文推而至於一月更推而至於一年其所得當亦不可爲菲然此所得皆爲兩處局員所中飽而朝廷無與焉且使閭閻仍受錢價昂貴之困是鼓鑄銅圓非以利民非以利國祇以利在事之局員耳宜乎江督魏午帥赫然震怒立飭藩司曁銀圓局官錢局各總辦速將平日呑蝕之欵悉數　出並委某大員澈底清查也雖然鼓鑄銅圓非祇江南一省江南之弊如是各省之弊詎不如是魏午帥至今日而給覺察已惜其遲而各省疆吏仍有茫然不知者是何昏憒一至於此耶嗟乎國家　貧國家非果貧也貧於各官之侵漁私已耳彼銅圓特其一事而已此可爲之長太息者也 
[諭旨恭錄]  
　　十一月二十三日奉上諭周馥奏查明本年山東各屬秋禾被災情形懇恩分别蠲緩新舊錢漕一摺山東濟南等十府臨清濟寗二直隷州所屬各州縣鹽場及收併衛所本年暘雨失時秋禾多被傷損並沿河一帶水衝沙壓堤埝佔挖各地及黃河漫决被淹村莊若將應征錢漕照常征收民力實有未逮加恩著照所請所有齊東各州縣曁收併衛所並各屬鹽塲均著照勘明被災輕重情形將應征錢漕等項分别蠲緩該撫即按照單開各州縣村莊地畝分别應征應緩銀兩米石各數刊刻謄黃徧行曉諭務使實惠均沾毋任吏胥舞弊用副朝廷軫念民艱至意餘著照所議辦理該部知道單併發欽此 
[電傳宮門抄]  
　　昨日午後三點鐘越二十分時京師友人專電告知本館云十二月初六日皇上召見軍機大臣及劉彭年是日並無明發上諭 
[俄盼弭兵]  
　　德京柏林來電云俄歴元旦各國駐俄使臣入宮朝賀俄皇與日本駐使互談良久大旨謂朕永矢弭兵之願日盼時局和平并聞俄廷末次移書日人於滿洲一切事機多所退讓云 
[嚴拒俄船]  
　　英京倫敦來電云俄人移書土耳其政府請準黑海艦隊中各兵船駛出薄司夫啞辣司及達内洛司兩海峽土政府嚴以詞拒之 
[嚴限戰地]  
　　英京倫敦來電云西歴正月十六號之晚英國印度部侍郎拔其伊君當衆宣言曰今者俄日搆怨甚望其免動干戈如必不得已而用兵則我英應移書日廷嚴限交戰之區域 
[不礙美權]  
　　英京倫敦來電云西歴新正俄皇受衆廷臣朝賀之際語美利堅駐使某君日貴邦所得滿洲種種通商利益以及行政之　我俄　不有所　　請轉告華盛頓政府可也 
[美人意見]  
　　英京倫敦來電云頃美京華盛頓某日報論及我美之急欲在奉天大東溝安東縣設領事者不 
 
 

Page 2

 
 
過欲以全力維持俾中國洞開門户并保全滿洲中部土宇使中國得安然獨握行政之權而已非有他意也 
[日艦行程]  
　　日本東京來電云日廷所購春日日進一軍艦定於西歴正月九號由意大利國席諾矮海口啓行十三號駛入蘇彝士河每一下鐘時行一十有四海里越一日抵麥路他港儲足所用之煤迨出蘇彝士河口每一下鐘時仍行一十有四海里擬在新加坡小泊約於二月十號左右歸抵橫須賀當啓行之後歐洲各國深抱杞憂咸謂由席諾矮抵蘇彝士河途中恐被俄人所擄今已駛入地中海頗慶平安蓋以地中海所泊俄船無一下鐘時能行十海里以外者無論我日之船卽英德意各國師船亦不虞其擄劫也 
[赶製軍裝]  
　　昨有友人由日本東京馳書相告云自俄人搆怨以來日本砲兵塲爐火純青昕夕鼓鑄每一晝夜祗準工人安臥兩下鐘時刻方製造馳驟雪地之馬蹄鐵入萬雙及抵禦俄人滅水雷船之機械註砲兵塲卽製造軍裝局 
[雪地蒐軍]  
　　日本大阪某日報云東歴一月十五日朔風刮地密雪飛揚鎭守青森之第入師團中第三十一聯隊一大隊及野戰砲兵第入聯隊第一中隊騎兵第入聯隊第一中隊工兵第入大隊中一小隊輜重兵第入大隊若十計共弁兵七百員名馬一百匹由弘前啓行繞出碇關小坂毛馬内扇田諸處至白澤壙野安營演習雪地鏖兵之事定於二十五日遄回殆以俄人性頗耐寒深恐隆冬開戰故先習此以備抵禦之方歟 
[言大而夸]  
　　昨日友人自霞關芝浦間貽我雙鯉云華歴十一月二十入日日本東都新聞社分派傳單大旨謂日來我日各兵船已在長崎列陣以待倘有俄船駛近卽當開砲猛攻俄船見之懼而遠遁又云俄皇本不欲與日人戰不過肆其恫喝之技以圖先聲奪人而已不虞遠東總督矮立幾塞夫冐險貪功以致釀成此事又聞俄國方有内亂俄皇無意弄兵日本則恨俄甚深誓將旅順奪回俾得稱雄宇内其所以將煤售與俄艦者如牧馬然暫寄外廐不久卽可牽回云嘻言大而夸至此極矣特未識果能一一實踐否耳 
[各艦行蹤]  
　　英京倫敦來電云英國鐵甲兵艦名矮洛司立之托者重一萬四千墩刻已奉命赴亞東於西歴正月十五號行抵亨晤是日俄人添遣軍艦獨米托利騰司誇伊駛過蘇彝士河購煤備用隨復展輪而東當日本新購之春日日進二船甫過蘇彝士河卽有啞司辣皮耶及薄托殺伊獨二俄船尾隨而行殆有意躡其後歟 
[三韓近信]  
　　高麗漢京來信云西歴正月二號有美國公用輪船名其賢夫倫者由馬尼刺載兵士一百名抵仁川内有三十五名於五號拔隊入京護衞使署尙餘武弁三員兵士六十四名至十五號亦入京護衞俄國則於正月五號有武弁六員督帶舌人一名兵士三十六名長夫六名遵陸赴漢城入號天未黎明續到武弁一員兵士四十入名隨將瓜期已届之戍兵二十二名調赴仁川載回本國至十二號又到武弁一員兵士二十六名是日寄碇仁川之薄托等三俄艦管帶賃定上等火車一輛下等火車三輛隨令一輛載送先一日午後入口之滑伊耶司艦中戎裝兵士入十名常服兵士一百二十名赴漢城設戍目下俄使署前餘屋已一律攺作兵營方在鳩工庀材從事塗蔇至仁川泊有俄兵船二號及義　船一號英兵船二號意兵船一號此外木浦釜山二處民心尙安穏如常某日有俄國捕鯨船二艘隨母船名米卡伊路者駛抵釜山與日本長州捕鯨船同泊港内俄兵船則昕夕烟痕縷縷出没於洪濤漭瀁之中亦足見其非常警備也 
[郵船停駛]  
　　有客自十洲三島歸語本館執筆人云俄日事亟亞東時局岌岌可危美國往返香港新金山之郵船刻已暂停行駛其開赴秦皇島者亦並不附裝赴物惟携帶各地郵書而已 
[韓宼披猖]  
　　高麗漢京來電云西歴正月十三號有草賊約二百名左右自稱活貧黨猝然起事攻襲忠清道平澤郡官衙劫去銀圓九十枚之譜十四號進陷温陽肆行剽掠京釜鐵路工人向之　拒致被格傷一名旋嘯聚於天安地方大有如虎負嵎之勢十五號復闌入距天安二里許之甲谿村落縱火焚民居不知韓廷何法以使之平靖也 
[購船興訟]  
　　日本大阪某日報云中國向我日浦賀船塢訂購砲艦三艘電報往還兩皆悮會以致船塢執事人堅執每艘議定日銀十萬五千圓中國則謂三艘共十萬五千圓刻仍理處不明恐不免互相訐訟矣 
[輪船失事]  
　　昨日美最時洋行美利輪船由漢口回滬舟中入述及某日駛至稱在蕪湖上游一二里見日本大坂公司大亨丸突遭火厄擱於淺灘舟中貨物盡付刼灰内并災及大坂公司大利丸所運之貨按大亨丸係日本某船廠所造於西歴一千九百年落成來往長江各埠今甫三年船身長二百七十英尺闊四十英尺入水十一英尺入寸載重一千三百九十一墩至大利丸所載貨物如何在大亨丸被火未經深悉或言大利九擱於某處淺灘適大亨丸駛過卽將貨物浼其附載突被殃及殊可謂无妄之災矣起火之由聞因搭客藏有引火之物所致是否傷人刻亦未經深悉 
[續政務處覆奏籌欵辦法摺]  
　　一官捐據稱州縣按缺上下報捐軍費佐貳等官分别報効捐後酌量調劑將軍督撫提鎮學政運使運同道府等官量力報効每省限以若干兩致仕擁厚資者照原缺捐三分之一在京堂司各官每署報効若干兩親臣貴戚宜先倡率報効鉅款等語查上年九月御史徐堉奏籌辦官捐一摺據稱請先從外官辦起京官俸廉太薄優差寥寥應從緩議旋經户部議覆以督撫藩臬大員及學政監督織造等官受恩深重際此時艱當不待勸勉自能竭誠報効道府州縣辦公皆不能無資其中固不乏優缺而出入僅足相抵或入不敷出者亦復不少况州縣賢否不齊若一律勒捐在賢者或自願急公不肖者必取償於民是在各督撫鼓舞提倡使情甘輸納方爲得體除　係清貧無力者免捐外其餘文武各員不必拘定官階限定捐數但激以公義令其竭力輸納　庸抑勒致藉口爲難别滋流弊等語臣等查閱該主事所擬官捐各節與御史俆堉所奏大略相同京官籌捐俆堉原奏所稱俸廉太薄應從缓議自係實在情形其外官按照差缺分派該部議酌量勸捐已極周詳應請卽仍照奏准原案辦理至親臣貴戚京外大小文武官員有情殷報効者均不拘定數目聽其報効如能捐輸鉅欵卽由户部專案奏明請旨特加奬叙以昭激勸一吏捐據稱京外各衙門書吏分别等差令捐軍費捐後發給執照無論因何　革按原捐之數交給方准頂充其差役人等亦按上中下分等派捐等語查吏役以庶人在官例定工食不足自給遂至營私舞弊蠹國病民上無所與而復取之是導之婪索也上年十月陜西巡撫升允奏部吏暗索中飽請化私爲官一摺欽奉諭旨著政務處會同各部將辦公經費妥定章程欽此當經臣等恭錄行知各該部澈底清咨責令和盤托出應俟查覆到日遵議章程奏明辦理以期正本清源所稱分等派捐殊非政體應無庸議此摺尙未畢登明日再當賡續 
 
 

Page 3

 
 
[續錄張香濤宮保會同學務大臣政務處大臣遵旨重定學堂章程摺]  
　　其進士館係奉特旨令新進士槪入學堂肄業此與仕學館意相近課程與各學堂不同而仕學館地狹無可展拓不得不别設一館以教之兹亦酌定章程課目别爲一册將來仕學館或歸併進士館或照進士館現訂課程攺同一律容隨時察酌情形辦理又小民生計莫要於農工商實業興辦實業學堂有百益而無一弊最宜注重兹另擬初等農工商實業學堂章程一册附實業補習普通學堂及藝徒學堂各章程中等農工商實業學堂章程一册高等農工商實業學堂章程一册實業教習講習所章程一册實業學堂通則一册此皆原定章程所未及而别加編訂者也又以中國禮教政俗本與各國不同而少年初學之士胸無定識龎雜　囂在所不免此時學堂辦法規範不容不肅稽察不容不嚴特訂立規條申明禁令編爲各學堂管理通則一册並將此時開辦各項學堂設教之宗旨立法之要義總括發明訂爲學務綱要一册各省果能愼選教習按照現訂章程認眞舉辦則民智可開國本可富人才可成决不致别生流弊至學生畢業考試升級入學考試亦經詳訂專章中學堂以下及收入高等學堂者由督撫學政會同考核高等學堂應升級者奏請簡放主考會同督撫學政考騐京城高等學堂比例辦理京師大學堂奏請簡放總裁會同管學大臣考騐以昭愼重而免冐濫其奬勵錄用之法比照奏准鼓勵出洋游學生於奬給出身之外復請分别錄用章程亦經詳加斟酌擬有專章伏候聖明裁定將來應卽分别照章奏明辦理所有一切章程將來如有應行變通增損之處其大者仍當奏明辦理小者由管學大臣審定後通行各省照攺謹將學務綱要各學堂管理通則畢業學生考試專章奬勵專章曁各項學堂章程分别繕寫成册并開列章程名目次序清單恭呈御覽如蒙俞允應由管學大臣通行各省一體遵照開辦所有臣等遵旨會商釐訂學堂章程各緣由遵旨與政務處大臣會商意見均屬相同謹合　恭摺具陳伏乞皇太后皇上聖鑒訓示謹奏 
[蘇州府試五志]  
　　姑蘇訪事人云本月初五日爲蘇州府屬長元吴江震常昭崑新九縣文童二覆之期通塲四書題夫義路也禮門也義時務題問直省設局製造銅圓今不用金幣而降銀幣爲銅幣其利益若何策算學題問李敬齋測圓海鏡所稱洞淵九容其術若何是日報名補考者首題言寡尤行寡悔義次題智譬則巧也義 
[陳墓盜案]  
　　姑蘇訪事人云元和縣治陳墓鎮某當鋪於上月二十九日之晚三鼓時突來盜匪四五十人明火執仗擊開大門肆行劫掠隨縱火後屋呼嘯出門旋復擁至對門某土店洋銀土物攫取一空當被刼時當鋪夥某甲濳至附近留防後管報警營中管帶垂頭酣睡默無一言事後檢點所失約値一萬五千餘金土店亦失數千金因卽開單投縣報案縣主金苕青大令遲至本月初三日午後始下鄉　騐飭捕偵查 
[輦轂清塵]  
　　京師記事人云十一月初五日天甫黎明前門外珠市口東半壁街某皮貨局甲乙二夥各負皮衣數十件赴東曉市設攤求售行至中途見有大車二輛旁立數人各執鏵鍬諸鐵器似是郷人之掘泥者旋有二人自後追至按甲乙於地呼令同類攫取其皮加鞭飛駛而逸甲方欲呼號二人急出鐵尺擊落其齒遂不復敢作聲迨回局告知赴官報案迄今尙未獲一盜焉○上月初六日有出殯者路經朝陽門内大街突一人坌息而至阻截舁夫不令前去詢之知其事者悉死者爲某氏婦其夫家居東四牌樓馨香胡同某日因事服毒自盡業經報官相騐批令棺殮後俟其兄歸家發喪婦兄某姓現在保定充練勇夫家恐至後必另生枝節以故未及期而舉襄阻截者係婦之族叔刻尙停柩中途不知如何了結也○吴甲者向在虎坊僑開設客棧其妻某氏另居宣武門外磚兒胡同私蓄數雛妓送入某妓院作賣笑生涯邇因娼禁綦嚴回家暫避上月初六日突有二十餘人聲勢洶洶然將妓名金寶者刦去勒令以白金二百贖回正在彼此磋磨有與吴鄰滿生有隙者告吴曰金寶之劫滿實與聞吴聞而怒甚託故邀滿至客棧揮拳毒毆滿子知之急赴北城公所控訴想須提案澈究矣○上月初旬某日宣武門外南大街阡兒胡同有甲乙兩帮人聚而互毆詢之知甲帮搶劫娼妓乙帮以護花鈴自任以致兩不相下格門不休旣而甲帮傷若干人中有四人傷重不能起立旋經人出而排解將受傷者安置寓所而令乙帮出資醫飬○前門外天橋迤西花枝營爲土　　聚之處上月十二日有甲乙一無賴突然而至刦去一娼龜子尾而逐之至前　外官廳前大聲呼救甲聞聲下車執小洋槍轟擊適爲官廳兵丁所見立時拘獲一併解送四河汛守備署審訊車夫則當紛優時已乘間驅車遁去不知所之矣 
[灊水紅鱗]  
　　安慶訪事人云桐城縣小龍保客民田姓家道小康月之某夜被匪行劫所失約値三百餘金並將田夫婦砍傷事後並未報官蓋恐多所耗費耳○西門外余忠宣公墓前經彭剛直公就其旁建築大觀亭年久失修日漸頽廢大憲知之札委王大令監工修理已擇吉上月二十五日開工矣 
[上海官塲紀事]  
　　江蘇候補直隷州戴壽山直刺及上海洋商租地會丈局會辦司徒貽芬司馬龍華保甲巡防局員沈秋孫二尹均於　　　　　　　 
昨日至上海縣署與縣主汪瑤庭大令互譚公務良久始别○柘林營都司周清源都戎江蘇候補縣朱達三明府同於日前來滬句當公事昨因行期在卽至上海縣署辭行○本城九畝地道轅親兵滬軍營帮帶車德文千戎近因辦理不善經蘇松太兵備道袁海觀觀察撤差另派他員接統○蘇松太道袁觀察昨有要公鳴騶往美總領事署拜會總領事古衲君旋又赴日本總領事署拜會小田切總領事萬壽之助午後始回轅 
[示勸流氓]  
　　本邑城廂内外保甲總巡兼清道局員朱森庭明府查悉南北各市流氓衆多挾刃行兇無惡不作爰於前日出示勸令若輩及早痛攺前非另謀生業如再橫行不法滋生事端一經察知或被告發定卽重懲不貸等因未知若輩見之能稍稍歛迹否也 
[浦東火警]  
　　前日之夜十二點鐘時本邑浦東陳家宅左近某貨棧不戒於火立刻上炎幸附近各洋龍馳往施救移時卽熄昨日浦東保甲總巡謝岳松明府開單禀請蘇松太兵備道袁海觀觀察查核 
[妓寮走水]  
　　前晚十點鐘後英租界福州路迤西胡家宅大興里鴇婦阿桂姐家不知如何遺火俄頃烟霧迷漫勢將穿屋而上幸由巡街華捕帮同救熄不致成災然左右鄰人已受驚不淺矣 
[滬西火警]  
　　昨晚十一點鐘時蘇州河北迤西某姓家不戒於火經瞭望臺瞥見急鳴鐘報警救火會西人聞警急驅皮帶車前往詎地在租界之外已無馬路可通祇得中途折回 
[美界火警]  
　　前日更轉蝦蟆鐘鳴三點美界北四川路第一千四百七十七號門牌長順照相店偶失謹愼祝融氏遂乘隙而來月牖星題恣行摧毁幸卽覺察汲水狂澆未幾火滅烟消祇焚去樓板數塊事後捕頭得悉以此店曾倩中和洋行保火險銀五百兩疑有種火情事特令包探劉阿炳前往稽查 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣瑞雪]  
　　安慶訪事人云上月二十九日朔風凛冽天氣　　入夜雲暗天低祥雾飛舞次晨推　四望鴛鴦瓦上一白無　一時四野農民無不額手稱慶 
[彝陵客述]  
　　宜昌訪事人云日前宜郡某錢店得漢口來信謂漢上某鋪有銀數千兩　森昌蔚昌兩信局分寄湖南長沙湘潭等處十月之杪行抵長沙附近某處突被匪徒搶劫一空并將甲乙二局夥毆傷現已禀請地方官嚴緝贜盜矣○自入冬以來天氣亢旱西鄉　　　　幾欲望穿秋水上月十六日之夜天氣陡寒朔風料峭十七日奇花六出飛舞天空惜未久卽止然下隰高原得此沾潤麥苗菜甲已皆生意　然矣○上月某日有某甲者醉鄉深入闖至某土娼家尋歡姊妹花以其酒氣薰蒸　加白眼甲怒將室中器物肆行擊毁致被　子扭交巡防局勇帶至局中後不知因何由局差釋去局員查知其事當將局差笞責入百板斥革卯名 
[五茸臘鼓]  
　　松江訪事人云上月下旬某日某縣考童被賊竊去衣物因糾約諸友訴諸華亭縣署縣主陳仲陶大令以捕役陳某疲苶玩公提案笞責勒限偵緝陳無可掩飾遂於城北某窩家獲到竊賊王茂松一名解經大令訊明喝令笞臀一千二百板裝入新製木籠發頭門外示衆○本月初二日之夜四鼓後南門陸家橋左近張姓家忽有劇賊從屋後穴墻而入　梯登樓竊去衣箱兩口及零星器物迨事主聞聲喚捕賊已遠颺隨卽開列失單投報婁縣署縣主屈吉士大令立派壯捕嚴加偵緝○本月初三夜四鼓時東南隅修身菴爲梁上君子所算失去衣物約値錢三十餘千女尼起而追捕賊竟敢持械禁嚇乃任其飽掠而逃 
[上海縣署瑣案]  
　　陳春生控陳寳昌欠銀不還等情前晚縣主汪瑤庭大令升堂研訊春生供小的係浙江寗波府　某邑人向在治下營生因與寳昌相識兩次共被借去洋銀一百元前年寳昌販運竹器往天津銷售由小的代還貨價洋銀一百四十元旣而伊母因家用不繼又來借去五十元迨寳昌回申祇還過洋銀九十元餘欠延宕至今置之不理求向究追寶昌供小的係本地人販賣竹器爲業前年托春生擔保貨價洋銀一百四十元運往天津不意適遇拳匪作亂貨物盡行耗矢以致無力歸還叩求恩斷大令謂爾母所借洋銀理應先爲料理限　年内措還六十元再有一百四十元明春陸續歸還寶昌遵諭具結而退○寡婦吴王氏控夫弟吴少雲霸吞店股等情前晚大令提集質訊氏供小婦人母家在淮安清河縣初嫁徐文卿爲妻夫故無依爲歸母族光緒二十四年偕母逃荒至崇明縣境母親病故途中由吴少雲之兄吴秀庭備棺收殮小婦人卽嫁秀庭爲妻生一女孩秀庭在崇明關當扞手至光緖二十六年失業無聊携小婦人來申僑居老北門内旋措得洋銀二千元令少雲出五千元合開綢莊不意本年十月某日秀庭病故少雲陡起不良之心將綢莊股銀恣行吞没並誘得女孩藏匿不見求　究追少霎供小的在英租界永昌綢莊執事胞兄秀庭久在外間遊蕩至光緖二十六年回家屢向小的借貸後由親戚相勸每月貼伊洋銀兩元立有支摺現已透支至明歲之秋吴王氏係花烟館中妓女小的素未見面今冒爲胞兄之妻平空圖詐叩求明察大令諭候派差查明禀復核辦 
[上海巡局案]  
　　前日張阿三以曹陳氏卽曹萬貞欠去衣價洋銀十餘元扭至南市二十三七鋪巡防局請追局員李伯屏二尹研訊之下以事太瑣屑必非安分之徒著將氏掌頰一百五十下連張逐出 
[馬路工程局案]  
　　前日閔行簽船户盧桂田扭禎和洋貨號傭人羅毛狗至南市捕房訴稱被伊悮送煤油等情捕頭卽轉解馬路工程局總辦翁子文太守倩襄讞委員黃衡堂二尹研訊盧供上月二十入日南橋鎮正太祥號交小的洋銀十元嘱向　和購取煤油六箱
順和司帳人遣羅挑送至船不料伊竟悮送他船以致正太祥至今無著叩乞究追羅供小的送貨至閔行簽船並未詢及船户姓名不知是否盧船求恩明斷二尹予限三日出外查明禀復核辦 
[英美租界公堂瑣案]  
　　偷兒沈阿才竊取洋人愛吉仁家　毯報由包探朱桂生拘案請究讞員鄧鳴謙司馬商之德總領事署繙譯官麥令豪君判令枷示兩禮拜○鄒輔臣　紀南虧欠英德各洋商銀兩甚鉅經德商元亨洋行主控諸該管總領事署讞員鄧司馬接准照會飭差恊同包探趙銀河將紀南提案旋有某署繙譯官投案聲稱元亨之事現已理清務請開釋司馬不准飭將紀南發回捕房押候追繳○葉全生　稱英界一百零七號巡捕某甲之子至各烟館酒樓肆其欺騙之技被捕查知囑包探趙銀河拿獲解案司馬訊請之下捕禀稱此犯前曾冐充小的兒子騙人財物經小的送案請辦兹又肆其故智叩乞嚴懲司馬判笞責二百板發押捕房二月○嚴　新積欠九章號銀若干向索圖賴控由司馬簽差恊同包探陳雲忠拘獲押候遇堂質訊○章阿九至戴生昌船局某小輪船竊取弓弦數千條報由包探顧阿六拿獲解案司馬飭押候赴湖州查吊原贜昨日提案研究判笞責二百板押捕房一月○粤人黃成形蹟可疑被包探陳金標拘案請訊司馬飭押送廣肇公所資遣回粤倘再逗留定于查辦○任福生　生明藉端將陶瑞林頭顱擊破鮮血淋漓報由包探顧阿六獲案請懲司馬判各責二百板枷號一禮拜發犯事處示衆○偷兒陳阿三前日掩入提籃橋左近西獄圖竊管獄西有衣物獲交包探沈阿岳解案請懲司馬判發西獄收禁一年○偷兒張才法掩入蔡王氏等四家行竊衣服烟袋等物報由包探陳金標獲案請辦司馬判笞責二百板發押捕房兩月 
[法界叢譚]  
　　昨日爲法界捕房發落各案之期適讞員魏蒓摀大令别有要公飭丁咨照捕頭暫停一日○前晚法界升和里某姓家適逢小孩晬周明燭輝煌賓從雲集不提防燈花爆裂燃及蚊帳轟轟烈烈幾致禍兆燎原左右鄰聞之約同施救而熄事經巡街捕所見回報捕房捕頭傳到某姓主人照章酌罰以示之儆○法商某姓投本管總領事署控華人孫阿生不肯如期拆屋等情總領事照會公廨隨由讞員魏蒓塢大令出票提孫押候堂期訊究 
[美租界捕房紀事]  
　　前日傍晚時世和洋行馬夫王阿三用病馬駕車適爲二十七號西捕所見回告捕房捕頭令赴　審公堂禀請讞員鄧鳴　司馬出　傳王押候解請究罰○前晚三百十一號巡捕巡至西華德路見一乞兒病臥道側因卽僱車載送捕房捕頭令押候解送公堂禀請司馬妥爲安插○前晚甬人陳梅卿深入醉鄉𨇾蹀乍浦路中不知緣何忽將小車夫某甲肆行毆擊適爲二百六十三號巡捕所見　入捕房捕頭令押乞丐牢一宵以儆○前晚寓居虹口之某西人家忽失去絨毯一條疑細崽陳阿才所竊報知捕房捕頭令包探朱桂生將陳拘入捕房押候查明然後解送公堂禀請訊核○前晚輪船積竊陳金海沈阿福串同至某輪船上竊取某客所携衣被等物持之登岸適爲包探朱桂　所見拘入捕房捕頭令押候解送公堂禀請懲辦○昨晨甬入邵偉堂投捕房報稱僑居吴淞路第九百二十四號房屋内前晚被賊撬開後門側身入室竊去衣服錫器　派包探留心查辦捕頭允之 
 
 

Page 10

 
 
[慈祥在抱]  
　　昨蒙宋振麟善士樂助施粥洋銀一百元隱名氏洋銀四十銅洋七十三元孫保基洋銀二十元詹禮耕堂洋銀一百元又施衣洋銀一百元呂少良司馬爲令媛病愈完願助振洋銀一百元蕭德發洋銀三十元懹橘氏求文郎並產婦平安二次洋銀五十元　介翁來紹城無名洋銀一百元厚惠有加感同身受諸君子以仁慈之念擴施與之功一視同仁多方佽助行見黃流溢地不愁庚癸頻呼白屋傷貧差免飢寒兩字乞登報牘敬謝洪施[  上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌]  
[金陵官報]  
　　十一月二十五日候補道峳來臨趙受璋高廷蘭均　示察看知府汪臻奉委導護英工程可測鐵路工同知范鵬禀知起服回省知縣彭年奉示　　黄厚森奉示寫履歴泰州營都司胡勝福清江城守都司楊金濤均奉示騐看候補道羅仰經叩謝　别加考府經歴張祐禀知到省二十六日藩轅牌示　補碭山縣秦獻　飭赴新任刑部員外郎　鍾嶽到會試用道增龄到由　來日本駐寗總辦商務天野恭太郎見户部主事袁緖欽由京來　虞方言　監督差知縣邵　長府　　李朋杜由京來到省知府汪璋辭赴浦公幹二十七日藩轅牌示江寗縣典史譚本　撤任遺缺查有江寗縣丞甘隆春　署帶建　建安輪船吳淞　叅將葉伯　　委水師學堂監考管帶常　有軍左營蕭洪勝見叩謝陸師學堂錢禀知曹通學堂於今日局試甄别總稽查廣方言館候選道嚴開第辭巡檢干　　由京來到省二十八日知府鐵林謝　内向　捐總巡　　太倉州謝陶調辦邵　厘捐知縣洪德垿到謝委交缷孔家涵厘捐回知縣江宗　禀知赴滬就　李　　叩謝甄别加考　　張學敏由京來到省二十九日知府　　　叩謝甄别加考遊擊喻炳仁湖　來同知陳樹棠辭赴蘇見撫憲大勝關厘捐知府　　　禀知二十五日到差千總　　　見浙江來世　徐恩霖　示騐　 
[十一月份經收月捐清單]  
　　道署洋念元隱名氏十元怡情軒唐傑臣各大元陳善亭徐俊良五　六七八月各五元　昌　順記十月十一月各　元戴　蒓李蒓　　九月韓潤生貿孚順泰十月十一月十二月各三元朱葆三徐貫雲譚幹臣韓山　老順記戴生昌祝源昌陳志雲十月十一月各二元莊源大十月十一月十二月各一元五角數運來滬江第一樓存濟堂何瑞棠蘇賓森新順記太觀樓愼餘堂信昌隆十月天餘老德記申茂瑞昌順李珊記十月十一月　昌王陽生各一元中和洋行帳房六角五分久成九章北天成晋昌恆茂十月十一月各六角萬有全　竹卿思補齋隆昇九月湯蓮笙章佩華萬康各五角其萃樓春園十月尹梅生施　　徴昌怡昌　大各三角青遠閣　　十月曹德大各二角源通官銀　十月十一月銀三千六百嘉綸大章十月十一月和康壽康晉和愼餘餘大元甡元茂衍大恒益永豐存德恊昇宏大宏元源吉寳和　　　裕正大升大　康崇餘永康瑞大晋大延源義善源福康兆豐恆德仁大久大源利森康厚大源餘瑞元鈞康壽康鎭昌　餘　豐志大　元怡豐縣康永大同餘豐和同和同福各錢　　　家鶴錦章九和宏章泰各三百怡大金合順各二百協成祥永愼萬興十月鉅康各錢一百文以上共收大小洋一百念一元四各五分錢三十七千四百文滬北天　富　　益　堂司董嚴信厚龔心銘施則敬朱佩珍唐榮俊葉貽釗等謹詰 
 
 
 

Page 11

 
 
二丈三四尺東壩一丈六七尺不等興辦之始形勢極爲順手不意對岸淤灘大長河身南滾全溜直逼口門淘刷日深一日臣到工後率同臬司尙　亨等履勘測量西壩水深四丈八尺東壩水深三丈八尺較原勘深至加倍現在已做成占者七十九丈尙餘口門七十三丈俞謂水深工難爲歴來堵工所未見已做兩壩各占　立不動其變故不在工作實由於河底淤沙衝激漸深每逢一占用料至四百數十萬觔之多後戧澆土亦因水深棘手難速見功現計工僅及半正邊兩壩尙須共進二十餘占此後進至中洪溜勢更緊卽統按四丈八尺從省計算除現存正料外仍須添料九千萬勛以外土方檾價亦因而加多據臬司尙其亨等詳細復估除原估四十五萬外尙須加發銀二十八萬兩工程旣變經費愈增愈多無從羅掘焦急萬分查原估四十五萬兩請留漕折不足三十萬兩經部議覆提出漕折二十三萬六千兩撥歸武衛右軍餉項約僅剩漕折六萬兩准其湊作工需其餘經費不敷令在所收屯田繳價及加提地糧贏餘各欵内陸續湊濟等語惟屯價收數無多彌補上年馮劉兩工用欵尙屬不敷至加提贏餘一項本年搶險期内添購磗石護掃砌壩欵已用罄另行專摺奏報臣因堵工緊急部庫維艱不敢再請不已在於藩庫所收稅契項下借銀五萬工振捐内湊銀三十四萬兩連糧道解到漕折六萬共已解工四十五萬方冀順手合龍不意事機中變復請添欵當此搜羅已盡之時臣幾一　莫展議者謂該工附近尾閭曷不留作分洩入海之路惟展隄旣未易施工遷民又驟難就緖且被淹五十餘村通工傭趁二萬餘人日夜望除水患斷難中輟不堵在工各員亦願激勵兵夫設法赶做以竟全工惟司道各庫無可搜括查有膠海關本年徵起洋稅較前稍旺擬暫挪借十七萬臨清關稅原奏准橃撫標勇餉内亦擬暫借十一萬湊足二十八萬此不過移緩就急統俟續收捐欵及屯田繳價時將前後所移各欵分别歸還臣當督飭臬司尙其亨等遴派多員赶辦料物畫夜趲作俾漫口早堵一日民生早安一日不容絲毫鬆勁至被水災民疉經派員振撫復招南方義紳　欵搌濟民情極爲安謐均堪仰慰宸厪所有漫口水深工鉅經費不敷現擬　籌借撥各項以濟要需緣由理合恭摺奏具伏乞皇太后皇上聖鑒訓示再臣於十一月初五日回省合併陳明謹奏奉硃批著照所請户部知道欽此 
[山東巡撫周奏統籌山東運河修防用欵删併繁冗名目核减常年經費摺十四日]  
　　頭品頂戴兵部尙書銜山東巡撫臣周馥跪奏爲統籌山東運河修防用欵删併繁冗名目核减常年經費以資節省而重河務恭摺仰祈　鑒事竊查山東運河從前歴辦工程常年歲修約用銀四千兩搶修約用銀二萬二千兩咨案約用銀七千兩另案銀六萬兩魚滕兩汛專案銀六千兩募夫挑淺銀二萬五千兩夫食器具銀三萬七八千兩通年核計需銀十六萬數千兩光緖二十二年以後間有另案減至四萬餘兩亦有專案增至六萬餘兩者多寡牽算每年用銀總在十六萬兩以上其大挑之另欵堵築之專案尙不在内向由河臣奏咨勘辦應需銀兩除由運河道庫收河銀夫食銀兩内開支外歴由藩運兩庫兗沂道庫劃發然僅能專辦浮送漕船無欵顧及隄防以致橋壩涵閘坍塌過多兩隄殘缺　從蓄洩近年漕船停運商船時虞淺阻大於小民生計不便查光緒二十七年准户部議覆漕運總督臣張人駿陳奏漕糧攺折應辦事宜一摺内稱運河南北氣脈攸關仍應認眞疏濬不得以漕糧停運遂置河道於不顧其向來工需各欵凡專爲濟運而設者自應慨行節省至常年修河應需經費仍准核實開支以便商民而備緩急等語實爲扼要之論又前任河道總督臣錫良奏裁東河歸併豫東案内聲明黃河以南運道緜長五百五十餘里南北氣脈所關　旅民田所繫應由山東委員經埋均奉諭旨允准欽　辦理在案惟全河工叚太長敗壤已久驟難規復舊制臣於本年三月間片奏運河兩隄缺口多至四十餘處若一律修理非四五萬金不能竣事僅指堵築缺口而言若欲通工培補奚止此數現在庫欸支絀苟能粗足修防卽應格外撙節　有咨案另案專案名卽應卽一律删除歸併就現有人欵减定常年經費擇要修理以資保護疉次督飭連工局道員竇延罄兗沂曹濟道兼管運河事務張　芬統籌勘議如　縣滕縣沛縣魚台濟寗嘉祥鉅野汶上　平各汛隄工危險卑薄必須常年修培每年需銀三萬兩名曰歲修經費伏秋購買樁料臨時搶險歲需銀二萬兩名曰搶儉經費　汛大泛口滕汛十字河濟汛泗河口汶汛分水口劉老口等處節節淺阻時須撈穵他如府洗泉沙十數小河口亦多淤淺歲須挑濬春夏水　沙停亦須顧用長夫隨船撈刮歲需銀二萬五千兩名曰募夫挑工以上三欵皆係從前例銷之欵今核實約估歲共需銀七萬五千兩臣另撍奏說運河工之一營專司啓閉闖座兼管巡察河面保護商船每年餉需銀二萬五六千兩除將商船閘費核减定數攺爲船捐開支員司薪水局費歲約餘一萬二三千兩就欵動支外實尙需餉銀一萬三千兩總計工餉銀兩項需銀八萬八千兩較諸歴年用欵减去銀七八萬兩此外非遇極大要工及移閘建壩不准再有咨案另案專案等項名目查運河道庫例徵河銀夫食正耗係災級及應解截曠不計外歲約實收銀五萬三四千兩兗沂道庫例徴河銀夫食正耗除災緩及照案撥解河防局經費銀一萬兩外歲約實收銀一萬九千兩共銀七萬二三千兩加以臣前次片奏聲明將歴次裁缺節省俸工留歸運工支用計初次奏裁道廳汛間節省俸廉役食銀一萬七百餘兩二　奏裁閘官節省俸廉役食銀一千四百餘兩二共銀一萬二千一百餘兩仍請撥歸運河支用總共約收銀八萬五千兩卽儘以道庫歲徴之欵及裁缺節省俸廉役食銀兩專備運河核實動支不准稍涉浮糜卽有不敷歸於下年節省彌補或有船捐餘欵亦准酌量湊支不准再於藩運兩庫籌添經費惟大挑另請專欵向係另行委員辦理不在此内從前辦法向有初估復估等項名目册帙繁多繕辦不易自光緒二十八年起至二十八年止積壓估册銷至一百二十餘起之多臣督飭兗折曹濟　逐一清理始于光緒二十九年十月造齊送部此後應將繁冗名目槪行删除每年春間將本年應辦工程先行勘估將用銀數奏咨立案免其造册俟工程完竣造具細敷清册奏請核銷直隷南北運河各工皆係加此辦理山東亦應倣照辦理以昭簡便似此切實經理分年補救實於商船民田兩有裨益據運工局道員竇延馨兗折曹濟道兼管運河事務張蓮芬詳請奏咨前來臣查運河關繫甚重攺章伊始必須切實整理該道等所擬辦法委係核實撙節掃除從前積習如蒙允准所有光緒二十九年分辦理工程卽照此次定章辦理除分咨户工二部查照外謹恭摺具陳伏乞皇太后皇上聖鑒敕部核銷施行謹奏 
 
 

Page 12

 
 
奉硃批該部議奏欽此 
[山東巡撫周奏試辦運河工巡營及核减船捐撥充餉酌擬營制餉章摺十四日]  
　　頭品　戴兵部尙書銜山東巡撫臣周馥跪奏爲山東運河試辦工巡管並將裁缺廉俸工食及核减船捐撥充餉需酌擬營制餉章繕具清單恭摺仰祈聖鑒事竊臣前以山東運河閘官闌夫積弊太深奏凊將裁剩閘官十五缺閘夫五百數十名全行裁撤攺派委員會同地方官揀派紳董雇夫經理並請將船捐核减定數以爲濬河修隄設立巡船之用所裁閘官廉俸閘夫工食存爲新設員董夫役工食等因聲明如有未盡事宜再行妥議具奏等因光緒二十八年十二月初三日奉硃批該部議奏單併發欽此旋經户工二部核准咨行到東當經轉行遵辦在案伏查山東運河南接江淮北通黃河計長五百餘里商船絡繹於途實爲南北　紐歴年湖熱河淤泉源不旺全恃各閘應時啓閉以資宣洩加以湖河港汊紛歧盜風素熾河標運河各營均已裁　沿河地面空虚緝捕巡防尤關緊要臣督飭運工局道員竇延馨兗沂曹濟道兼管運河事務張蓮芬悉心酌核原奏由糾董雇夫經理閘座誠恐官紳互相推諉事權不一難以約束應倣巡警軍規制揀派員弁勒以兵法庶幾呼應靈便就已裁閘夫及現存汛夫中汰弱留强攺練工巡兵一營分爲左右前後中五哨計正巡官兼帶中哨一員巡弁四員管帶左右前後四哨巡長每哨一員共五員護目每哨四名共二十名字識每哨一名共五名巡目二十五名巡兵四百名火夫四十名計全營官弁兵夫五百一十員名卽以袞沂道爲總辦於光緒二十九年四月十六日成軍核定各閘事務繁簡扼要分隊駐紥專司啓閉閘座兼管巡察河面保護商船夏秋盛漲閘務較簡抽調各隊防護隄岸所定駐兵汛叚遠者不過三十餘里近則二十餘里每日上下梭巡尙易周密間時更番操練務於商船河務地方皆有裨益此外擬再購置小划船十隻以便弁兵在湖汊坡河等處隨時緝巡綜計以上各事極力節省每年約需庫平銀二萬五千餘兩較諸巡警軍餉章有减無增卽以節存閘官廉俸及汛閘各夫工食器具銀一萬三千餘兩作爲底餉尙短銀一萬二千餘兩無從籌措臣上次原奏本擬將减定船捐作爲濬河修隄之用今工巡營餉需不敷尙鉅據各帮船商董事集議請將船捐作爲餉項以船商之欵仍爲保護船商之用實於商務有裨應卽准如所議湊作餉需如或不敷另行籌撥若有長餘存作下年支用毎年將收支數目造册報銷總期實收實支就欵撙節提用不敢絲毫浪現已試辦數月積弊一清商民稱便至運河通工彫敝已極舉凡修培隄岸挑濬淤淺修理閘座應如何統籌就欵撙節舉辦另行核議奏咨據運工局道員竇延馨兗沂　濟道兼管運河事務張蓮芳酌擬船捐章程詳請分别奏咨前來臣查運河積弊已久不能不變通辦理現立工巡營實屬因時制宜商民稱便應准其照此試辦將來如有應行變通之處隨時妥議奏咨核辦此舉係爲除弊恤商起見如見官弁兵夫有向商船訛索留難情弊一經查出即按軍法從事不准稍涉寛貸除將辦理船捐章程咨部查照外所有運河試辦工巡營酌定營制餉章緣由理合繕具清單恭摺具奏伏乞皇太后皇上聖鑒勅部立案謹奏奉硃批該部知道單併發欽此 
[青州副都統噶奏叅辦廢弛旗規之佐領各員摺十四日]  
　　青州副都統奴才噶　岱跪奏爲叅辦廢弛旗規之佐領各員恭摺奏聞仰祈聖鑒事竊查青州鑲黃旗佐領壽廣辦理旗務毫無振作形同木偶正黃旗佐領喜來於該管佐領下滋生事端延不懲辦任意疲玩以上二員奴才查其情節實係紊亂旗規有傷風化若不據實叅辦不足以儆效尤相應請旨將佐領壽廣喜來等二員均行革職以肅官常而維風化再查鑲黃旗防禦茂林驍騎校色克圖隨同佐領辦理旗務雖係佐領主持咎亦難辭擬請咨部各記過六個月正黃旗防禦延年到任未久兼値公出驍騎校喜在係本管佐領喜來之胞弟遇事不敢違背其兄情有可原擬請均免置議所有奴才叅辦廢弛旗規之佐領各緣由理合恭摺具奏伏乞皇太后皇上聖鑒訓示遵行謹奏奉硃批著照所請兵部知道片併發欽此 
[綏遠城將軍貽奏密陳伊克昭盟盟長抗不遵辦請旨開去盟長之任摺十四日]  
　　督辦墾務理藩院尙書銜綏遠城將軍奴才貽榖跪奏爲密陳伊克昭盟盟長抗不遵辦掣動全局請旨開去盟長之任另行揀署以示震攝而赴事機恭摺仰祈聖鑒事竊奴才奉命督辦烏蘭察布伊克昭兩盟開墾事宜自上年到邊後熟思審處揆厥歴來屢議未行之故與蒙情動多阻隔之由以此次議興蒙墾不重主利源之廣闢而重在朝命之能行是以未便望之太奢亦未敢操之太蹙年餘來百計圖維多方曉諭處處经柔道行之方謂德感情動未必不生其領悟而漸就範圍其時亦實恃乎此諭之以文札說之以官商並疉經示之以嚴旨飭催復知其牽率不前擇旗抽調凡可以饜蒙人之意聯藩衆之歡者罔弗竭誠相與推之一价一員之至犒賞無虚千里百里之遙情文曲致亦極撫馭之微權矣方幸蒙情不難德化如伊克昭盟盟長杭錦貝子首先與達拉特旗於三月間遵調派員就議呈報地叚當經奏請恩施嘉獎以示激揚奴才赴包頭鎭時所有伊盟之烏審郡王鄂托克札　克等旗均卽接踵而來或躬親至包或遣人議墾大有爭先恐後之勢業均出具報地印文指交開辦是諸部聞風興起自杭錦首知嚮義倡之也不謂首就義之旗卽首先渝盟之旗該盟長始馴繼抗前所指報杭蓋之地派員驗收忽藉詞傳諭該處蒙衆再行遵辦及俟該旗集諭後仍復延不交地陽示以相率遵調之迹陰行其巧爲抗阻之謀奴才派往守候勘收之員今閱五餘月之久僅據該旗原報地叚之梅楞棍布會同指界而該盟長則堅詞不認不肯出具交地印文奴才前卽知其意存反覆奏請飭下理藩院嚴飭該旗將原報之地速行指交奉旨允行在案乃院文已行知該旗不第該旗視若空言近復行文各屬旗謂各旗紛紛扖地不遵該盟長之命飭調各原派報墾之員於十月二十日前往聽候飭辦等語該旗屬旗向惟盟長是遵一聞此言難保不　翻前議掣動全局此皆奴才用柔而不用剛所致悚愧何勝明知駕馭蒙部之方全資威力奴才念開墾係綏蒙之意力反從前之所爲以爲徐龔轉圖縱使奴才受迂緩之愆不願藩屬著抗違之跡然不圖該旗之始終異轍如此今者該盟所屬各旗先後報地或租或放任我推行原因杭錦一旗致滋後慮西盟全墾所係正間不容髮之時若仍有勸而無懲豈獨未來之旗效尤卽並其已來之旗 
 
