# 1917 - 184 - 4915950

 

Page 1

 
 
   
 
 

Page 2

 
 
時評 
[停頓（冷）]  
　　討逆之事又生停頓矣停頓之由則在調停停頓之後復生變故此中國之以前事大抵由此途徑也 
　　余於此事發生之始即有二義其一討逆之目的須簡單而人志須專一其二調停之說不可復蹈蓋恐事有停頓變故或因之而生也 
　　嗚呼共和名義之全復君主餘孽之剷除誰謂非今日第一要事也然則烏可不合全國人士爲一心以迅速成之而尙可有所停頓乎 
專電 
　　北京電　辫兵一小部分已繳械餘爲張抗阻（十日下午三鐘） 
　　北京電　張勳又請外人代求生命財產安全已允段代商（十日下午三鐘） 
　　北京電　張鎭芳雷震春亦有在豐台被拘說（十日下午三鐘） 
　　北京電　張勳熊度猶强硬謂復辟即取消優待條件仍須入憲且退位係消意余絶不主張云云（十日下午三鐘） 
　　北京電　徐世昌到京張請擔保清室安全謂不得確實保障决不出京其實已日日備走其心腹多有已先發（十日下午三鐘） 
　　天津電　段以事未妥洽今日尙未赴京（十日下午五鐘） 
　　南京電　段反對恢復舊國會馮擬北上恢復京城原狀黎遣李桂林來寗（十日下午十鐘） 
　　南京電　有人請馮處江朝宗吳炳湘附逆罪（十日下午十鐘） 
　　南京電　倪運動兼皖督軍馮電斥（十日下午十鐘） 
　　南京電　請恢復舊國會電接續不斷馮頗費躊躇（十日下午十鐘） 
　　福州電官場消息詔安恢復原狀粤軍已停止進攻（十日下午七鐘） 
　　東京電　章公使本日（十日）訪本野外相通告據天津政府段總理訓馮副總統依約法及大總統選舉法之規定六日就代理大總統職 
　　東京電　日本政友會因現在日本資金豐富宜以公債建築鐵道故擬提出鐵道速成建議案於議會 
外電 
　　豐台電　今晨余乘騎過曹錕之陣線抵豐台段軍司令部司令部設於火車内總司令及其參謀刻皆靜候談判結果以便入京啓程之時期今尙未定段將軍不允於解决之前有所表示惟深以北京之治安爲慮其軍官士卒亦皆關心此事揚言辫軍如敢刦掠京城則必殲滅之云彼等且以辫子兵不戰而退爲異今城外一英里有重兵環城列陣大小各　均嚴加防守張勳苟非得段允可萬難逃出民國軍人人歡喜但以昨日戰事如同兒戲頗爲怏怏此役段軍未傷一人現信此後不致再有戰事軍士紮營於塋地與叢林之中好奇　紛抵城門前窺探輙爲憲兵所阻城門今仍緊閉各門辫軍除齊化門外今均撤退苟非以民心驚　爲慮則無論何門皆可進兵聞張勳有棄城退往北京北面二十五英里之湯山之意昨日張勳之辭職仍以倔强之熊度出之且將此次戰爭及復辟歸罪於馮副座徐世昌段祺瑞諸人且請宣統召徐世昌入京主持各事及以王士珍繼其職張之辭職乃和解之結果宣統旦夕將下退位文且將附以張勳謝罪書今晨日出時東門有小戰因通州兵攻擊守門之辫兵之故辫軍今皆屯集紫禁城聞曾備有 
[食云（八日）字林報]  
　　北京電　記者今晨附專車回京較諸平日僅多行四小時討逆軍佔頒豐臺至北京城牆爲止張軍退出陣地並未交綏雖小戰二三次無足紀載西面則有曹錕軍隊已將張軍逐出跑馬廠當交戰時曾放砲五門擊毁觀賽臺廠中有馬多匹絶未受驚而外人且率幼孩坐壁上觀焉討逆軍迄未入城　目的乃欲圍困京城俾張軍無可逃竄城内龍旗仍招展於衙署之上惟商舗及民家則不以龍旗爲合時宜矣張兵仍駐守清宮前門天壇永定門等處昨有一飛機向紫禁城擲下炸彈受傷者不爲兵士而爲若干平民山海關至奉天之火車今不通行聞該處統兵大員互相仇視今已開戰（八日） 
　　北京電　聞近畿軍隊助逆者人數極少今則非倒戈相向即寂然無聲城中警兵頗多以維持治安阻止戰爭自命至於爲帝制保駕者今似智窮力盡欲得投降條件而討逆軍則愈趨愈近傳說今夜將發退位之詔但無論發表與否究與結果無干火車不通食價乃昂中交鈔票跌至三折至六折不等京奉車自明日起可照常開行想一二日内鐵路交通當可如恒 
　　（八日）以上字林報 
　　天津電　天壇辫軍已解除武裝黄龍旗均已扯下共和軍已入北京以各警局爲機關部聞辫軍泰半仍在宮内京中居民仍紛紛離京民國政府今明日可於北京正式回復段祺瑞今日　入京辫軍將於段抵之前解除武裝黎元洪將仍任大總統共和軍則將保全張勳生命財產注重清室安寗仍准享受優待條件昨日外交圑開會於荷公使署因嚴守秘密會議情形無從探悉（九日） 
　　大陸報 
　　北京電　梁敦彥今晨辭外務大臣職財政大臣張鎭芳與陸軍大臣雷震春之辭職表已批准時事完全停頓火車已照常開行六日天津發行政府公報蟬接六月三十日公報而發内載大總統命令數道任命段祺瑞爲總理並懸賞捕張勳無論生死捕得者給洋十萬元 
　　九日 
　　天津電　統带關外軍隊之馮麟閣原欲扶助張勳現已幡然變計馮扣留車輛以運軍隊入京致使山海關與奉天間之火車不通今馮已向鐵路公司聲明不欲干預路政故通車明日可望駛行（九日） 
　　天津電　段祺瑞言及伍廷芳在滬就外交總長之通電謂伍已免職伍離京後之行爲不負責任内閣今在天津組織明日即將移 
京惟此内閣始能辦理一切外交事件（九日） 
　　天津電　華人方面紛紛傳說張勳已避居居使署俱此說未經證實（九日） 
　　天津電　今日天津總站在北京早車上捕得一人聞係馮麟閣大約馮私自入京與張勳接洽而頃發之電中所載馮允京奉火車通行一事想係馮部下以馮名義代馮聲明（九日） 
　　澳門電　距九龍二十英里之江岸有盜匪若干開鎗向英商船華生號攻擊華生時由九龍開往澳門槍珠不絶約一刻之久船板雖被擊穿但未傷人（九日） 
　　北京電　張勳辭職已准惟退位迄未發表似　　欲苟延以待雙方磋商之結果張勳負固冀得優惠條件張之地位頗有力其部下兵士悉隼於内討逆軍未敢實行逼其繳械或逐之出城龍旗仍飛揚辫兵仍看守電局郵局車站惟人數較少警察槪不過問以免衝突但各街警兵今已增多據天津消息馮代總統擬於一星期内來京（八日） 
　　北京電　清室促徐世昌來京調處段祺瑞電請王士珍江朝宗竭力維持京城治安（九日） 
　　廣州電　馮副總統發表代理總統之命令而令段祺瑞副署粤人因此事對於馮氏愈增疑念頃晤民黨中人據云南方勢力不足未能控制時局故新舊間爭競之最後解决暫將延緩官僚派如馮國璋段祺瑞輩手握大權則共和制度必不能實行云云民黨中甚至有人謂復辟一舉乃官僚派之一部份陰謀志在復握政權並非有推重清室之眞意但亦有人謂如現今各督軍仍握兵權則守舊之政府頗爲强固民黨勢力旣未足與武人相抗宜暫止衝突俟民黨發達後再起爭之（九日）　　廣州電　北伐軍隊苟未經陸榮廷許可則陳炳焜將禁止其出發是以朱省長出兵討逆一舉一刻已擱置（九日） 
　　上海消息伍廷芳博士本日曾發表宣方略謂段合肥所述關於彼之職位之言殊可注意如果所傳屬實甚可駭異蓋彼之任中華民國外交總長也未嘗免職彼確曾屢次呈請免職迄未邀黎大總統批准彼之代理國務總理職繼經黎大總統准請免除今固仍爲外交總長也非俟依照臨時約法組織之正當政府下令免職彼於法律上實仍居外交總長之　云云以上路透電 
　　北京電　驻京各公使昨在荷蘭使署會議决定向王士珍段祺瑞建議（一）遣散張勳軍隊（二）保全張勳生命聞張勳尙不以此項辦法爲然彼不允取銷帝制如帝制仍然存在張始肯率隊回徐（十日） 
 
 
 

Page 3

 
 
　　北京電　僞外務大臣梁敦彥請開缺不准僅給假五天劉廷琛亦准假五天（十日） 
　　北京電　張勳飭軍官監送軍火一百六十箱前赴山西西北之綏遠府（十日） 
　　北京電　王士珍江朝宗吳炳湘會議處置辫兵事宜卒因辫兵統領不易得人羅無結果（十日）德文報 
　　北京電　外交圑昨日以來屢以好意勸告張勳保障其生命財產之安全請將部下武裝解除以免北京住民恐懼（十日） 
　　北京電　外交圑八日之會議徐世昌來京可以調停時局故决議勸徐世昌來京至九日之會議又决作罷惟就今後外交問題取如何手續等恊議（九日） 
　　北京電　復辟首謀者中康有爲已無事逃走張鎭芳雷震春則於九日在豐台車站爲段軍捕獲（九日） 
　　北京電　濤貝勒今日（今日）午後托和蘭公使轉致外交圑謂宣布取消復辟之諭業已確定懇代斡旋使無變更清室優持條件（九日） 
　　北京電　定武軍之一部已允解除武裝惟張勳仍頑强不從江朝宗昨夕曾經兩次强迫的勸令張勳降服毫無效果又對張之部下力說兩等此時降服將來利益正多勸告終夜因張勳之决心强固故亦無應允之色最後張勳且示死亦無悔之决心首先殺家族然後自殺之意因此宣布取消復辟之上諭不免尙有許多曲折云（十日） 
　　北京電　日本公使通告南苑陳光遠謂於飛行機上抛擲炸彈恐致人心驚惶危及北京治安今後宜勿以飛行機攻擊云云（十日） 
　　濟南電　暫駐泰安之安武軍三營業已加入北伐軍於八日經濟南北上（九日） 
　　濟南電　徐州道尹李慶璋遁至濟南晋謁張督軍勸請電致張勳斬復辟之首謀者康有爲萬繩栻梁鼎芬三人以謝天下（九日） 
　　漢口電　王督軍念與張勳從來之交誼特發長電述復辟不可之理由六條作最後之忠告（九日） 
　　北京電　天津電云臨時國務院之閣員次定如左俟馮代理總統批准卽以命令發表總理兼陸軍總長段祺瑞財政梁啓超内務湯化龍交通曹汝霖敎育范源濂農商張國淦海軍司法等未定（九日） 
　　北京電　馮代總统有近將來京之報（九日） 
　　漢口電　京漢鐵路因北京之事變一時不通茲巴於今日開通矣 
　　南京電　齊省長兼代督軍之任命狀已由馮代總統寄送天津一俟段總理副署即可發表（十日） 
　　南京電　張勳之秘書官林祥慈昨日密由徐州逃來（十日） 
　　南京電　馮代總統近於浦口設兵站部（十日） 
　　南京電　齊集寗垣之北伐軍似已决定攻擊徐州現正準備出發忙碌非常（十日） 
戰電 
　　瑞典京城電　德國社會黨小圑發表宣言書宦　布彼等關於和平之意見主張一律解除武裝以爲破壞黷武主義之唯一方法並反對經濟戰爭要求强逼斷無兼併無賠欵而媾和重建塞維亞爲獨立國又謂俄屬波蘭與德奥屬波蘭待遇不得有所軒輊亞爾薩斯勞蘭之前途應由國民公决德奥應付賠欵與比國殖民勝利之政策不宜實行云（八日） 
　　舊金山電　運動印度革命反對政府之大秘密案株連甚廣遠出豫料今被控者有九十八人之多流品不一有富翁有印度工人前芝加哥火奴魯上海之德領事華盛頓德使署之随員等亦在内俟拘捕時卽將宣布其姓氏今查明若輩自一九一四年起卽從事陰謀其經濟皆由柏林供給（八日） 
　　倫敦電　海格將軍報稱英軍在哈吉柯爾東南與伊泊爾北面襲擊得利今晚海格將軍報稱敵軍飛機仍頗活動英飛行家昨日屢次擊散大隊飛機且龔擊敵軍要防甚得利德飛機墜落者六財逃者十英飛機失縱者八（八日） 
　　亞姆斯特丹電　興登堡上將與魯登杜失將軍均在柏林與德皇會商軍務（八日） 
公電 
　　伍廷芳等致黎馮段電　北京黎大總統南京馮代理大總統天津段總司令鑒逆黨盤據蕩覆民國天討旣申常刑具在張勳首禍罪無可這而首禍者决不止張勳一人脅從罔治固法外之仁然爲賊謀主及勾結共事者豈能以脅從自解此當付之法庭决非可以意爲出入者優待條件由清帝退位而生辛亥之際南北議和兩全權代表所訂定經南京臨時參議院議决今清帝偕位優待條件當然無效應如何處置當取决於國會無論何人不能遽以保全優待條件宣布天下夫國不可一日無法法外之言非　敢聞伏惟亮察伍廷芳唐紹儀温宗堯汪兆銘蒸 
　　伍程兩總長致馮代總統電　南京馮代理在總統鑒公代行大總統職權出師討賊大局底指顧間事實深感慶廷芳璧光以爲復辟固當反對而擁護約法尤爲維持共和之要著廷芳前在代理國務總理任内反對解散國會璧光奉命南下維持共和皆以擁護約法爲職志未知鈞座對於此點作何主持敢布腹心佇候明敎外交總長伍廷芳海軍總長程璧光陽 
　　雲南省議會電　各督軍省長均鑒逆賊張勳奴性甚深陰謀復辟僞諭傳來普天同憤夫共和爲政治極軌潮流所趨帝制殆將絶迹逆賊不　世界大勢不職政治原理謬以宣統冲幼視爲奇貨可居掩耳偷鈴逆水行舟旣禍民國復危清室我國締造艱若竟任其横行何啻甘爲奴隷滇省軍民刻已組織靖亂軍大伸討伐諸公擁護共和同此心理副總統受國人推舉爲國家柱石責任尤無旁貸尙望尅且鶑師掃清妖孽奠定邦基是所盼禱滇省議會叩陽 
　　旅津國會議員通電（上略）民國成立六載於茲政變迭遭幾無寗日今則逆賊張勳王士珍江朝宗輩且挾宣統復辟以推翻我鐵血締造之民國矣禍變方殷未知所底往事不忘來者之師同人九死餘生事皆親歷含垢忍辱已非一朝若不將此次兆亂之源一一揭出恐覆轍相循敗亡無日勢不獲已各罄所懷非欲挑短實計從長邦人君子幸詳審焉溯自金陵建國五族言和政府北遷網紀廢弛不得已而有贛寗之役國人不察而洪憲之禍以生頼我西南義師一舉而再奠共和雖曰日月重光天下固已騒然矣當局者果有悔禍之誠心自宜毖後懲前力循法軌不謂一年以來政無常範策出私門護國者未言有功叛國者反膺上賞視民軍如寇仇引帝孽爲腹心淆亂是非弁髦約法甚至暴民圑包圍議會督軍圑叛國獨立此何如政象乎國人思之項城之亡誰實致之某公之敗誰實使之督軍之叛誰實主之此蓋一二陰謀家勾結帝孽欲利用權要之威力以抑新進之潮流而遂其壟斷政權之私不遂所欲雖以詭謀陷人於非義而不癲而人亦不悟其非以致釀成今日之奇變追源禍始厥罪惟均茲當義師首舉復有數義告我國人此而不得非所敢言（一）擁護臨時約法約法爲組織民國根本約法若失其效力則破壞民國根本國必不國雖有聖者難與言治故首貴擁護約法（二）國會擇地自行集會國會爲民命所託約法無解散之明文此次違法解散當然無效故次宜擇地自行集會（三）請副總統依法繼任組織政府按照約法大總統有障碍時副總統得繼任今大總統旣失其自由當然由副總統繼任依法組織政府以處理政務而杜野心之漸故三宜請副總統繼任依法組織政府（四）創立神聖共和軍五師駐國都所在地國都爲政令從出之源不可時有動搖負其責者端賴守法軍警若北京軍警不知法律爲何物專以權力爲從違忽面前清忽而民國忽而洪憲忽而又民國忽而又前清國號屢易職守依然若不變更後患方長考法國革命時情境與吾同法人乃創此制專以擁護共和爲職志故其國基始固吾宜倣而行之組織神聖共和軍駐在國都如有叛亂者卽行征討之則奸宄自弭矣故四宜組織神聖共和軍駐在國都所在　（五）繼續議定憲法憲法爲國家根本大法所以範圍百世者也開國六年革命三次而大法未立甚非　治之道故五宜議定憲法（六）非法命令認爲無效命令變更法律者無效自逆軍違犯京師以來大總統屈於武力之下所發命令均屬違法不能認爲有效以防亂政之階故六宜非法令認爲無效（七）取消清室優待條件優待條件爲民國特殊之恩歷代亡國之君均未享此待遇本無存在之理由今旣叛國當然取消若仍存之是獎叛也後患休堪設想故七宜取消清室優待條件（八）懲辦逆當稱兵叛國國有常刑稍予優容即釀大亂　者叛國諸人未能盡法懲治故政府威信堕地今倪張稱兵於先張康逆國於後若不一併懲辦恐輕重失衡起軍人玩法之心而事益不可爲故八宜懲辦逆黨（九）遣散非法軍隊軍隊之亂至今已極故其受禍最烈今日救國非解散非法軍隊不可例如定武軍安武軍禁衛軍步軍統領衙門以及綠營旗營之類此項軍隊專以擁護私人障碍國家爲目的若解散於平時小之糜爛一方大之牽動天下不加趁　時機悉行解散况此輩多屬叛　在法已無存在之餘地乎故九宜遣散非法軍隊右列九項經同人反覆討論僉認爲此次興師討賊必要之件凡我國民其各矢忠忱努力同心始終無懈務期達到目的有一不備即不罷兵勿姑息養奸勿依違遷就本拔本塞源之决心作一勞永逸之計畫兵以氣勝衆志成城其有倡言保持特殊勢以遺患於我國家者望我國人其共國之旅津國會議員吳景濂（餘略共）六十五人）陽叩 
　　湖北省議會電各省均鑒共和締造　　艱辛復辟謬說竟成事實推原禍首罪在張勳挾清盜國旁若無人本會代表全省民意决不承認諸公或總師干或膺重寄務望速籌挽救　免分崩泣血陳詞惟希鑒察湖北省議會微 
　　安徽省議會等通電各省均鑒警耗傳來張勳盤踞首都竟敢以個人奴性破壞我四萬萬人公同組織之民國全省各界皆裂髮指恨不立掃妖氛只以皖省各縣分布張軍若不先事籌防竊恐義師一興肘腋之間多所妨害倪省長與各界往復商槯於力謀進行之中仍作妥愼萬全之計頃接省長歌電宗旨旣已宜明布置亦復周密厲兵北伐旦夕聞事惟政府已淪賊　總統復失自由各省興師漫無統屬甚非所以齊心志一號令按約法總統有非常變故副總統得代行其職權應公請馮副總統就南京組織政府號召全國實爲要著再前次政爭南北不無黨見然所爭各點見仁見智固有不同要皆以福國利民擁護共和爲主旨張勳何物始則陰爲播弄繼則陽託調和終則挾孺了爲虚名盜神州之大政朱温不足擬其好董卓不足喻其暴乘政爭之隙遂倒行之私非南北意氣之不平何至授以柄而予以聞前車未遠後軫方遒願泯猜嫌共伸大義凡百君子幸速圖之安徽省議會枊汝士趙斷椿王樹功等敎育會劉道章徐傳友等商會蔡正稫慶福等公益維持會寗祖武等八百二十三人同叩陽 
　　唐少川致贛督電電昌李秀山督軍鑒報上讀公宣言詞嚴義正深愜鄙懹民國成立於今六載精神所寄全在約法自叛將稱兵國會解散首都淪陷總統被圍　副總統依據約法代理大總統職權我中華民國副總統遵守約法如此其嚴重眞摰凡我國民方且贊助之不暇豈有反對之餘地然國會亡則約法亡遵守約法則不能不　　召集由約法產出之國會觀之往事美國承認卽在國會成立之日袁氏稱帝實自解散國會破壤約法始公對於民國國體旣倡義維持則民國精神尤當愛護否則皮之不存毛將焉附我中國何貴有此名存實亡之共和政體爲也尙祈本宣言之宗旨力倡正義以慰國民之望民國幸甚唐紹儀蒸 
　　旅英華人來電各報館鑒中華人民旅居英國之全體公認復戴滿洲及反背約法之人均爲叛徙我等深盼速組共和討逆軍聚殲此輩並建永遠政府於南京乞随時通告倫敦高街九十四號中華會館並飛布海外同胞倘需帮助餉項示明量力卽滙李煦光等同叩 
　　陜西討逆軍司令張鈁通電各省督軍省長均鑒張勳叛國破壤共和上干天怒下違民意聲罪致討匹夫有責鈁於庚日遵令討逆出師潼關厲兵秣馬願作諸公之前驅掃穴犂庭期爲根本之解决想愛國熱心誰不如我區區徵意諒表同情蓋籌碩書祈時賜敎爲盼陜西討逆軍司令張釛叩 
　　旅津國會議員呂志伊等退電約法失效元兇阻兵綱紀萬然國將不國今日救亡大計必當根據約法解决一切問題苟或以私意爲從違於約法有所出入甚且流爲約法外之行動則是自肇分裂後患何窮且法律恃武力爲後援可以武力保障約法不可以武 
力破壤約法刻聞副總統業經依法執行一總統職務法律解决會當不遠同人不敏誓當於憲法未頒布以前以全力擁護約法使完全有效大義所在死生以之敢佈區區伏維亮察呂志伊彭邦楝鄭江灝王玉樹鄭人康李紹白陳家鼎李述膺向乃祺劉芷芬羅家衡李漢丞文篤周劉積學賀昇平劉峯一劉榮棠黄肇河張華瀾張佩紳鄭衝之楊鍍蔣宗周王秉謙李含芳尙鎭圭寇遐史澤咸張士才王試功李式　王恩愽　克莊周澤苞等二百三十七人同叩虞 
　　北京陳光遠等通電各督軍省長各報館均鑒前因時局危迫張勳奉令調停跡其逞兵進京陰謀已不可測幸元首仁厚曲允要求憲法行見改良内閣行見成立張勳若從此回徐雖挾逆謀而來竟獲美名以去乃野心不死暗與一二逆徒密謀不法當其肇事之先異常秘密非其同志毫無所聞突於本月初一日夜聞始聞該逆复辟之耗随即馳謁王聘卿總長請示方針比時聘老已至江步軍統領之寓遂同十三師李師長趨往籌商同赴張勳之宅公同質詢據談逆云復辟之舉已成毫無商量餘地並云確有把　絶無他虞詞色强横莫能向邇遽聞之下　氣塡胸卽擬通知各省同人偕謀討逆無如郵電各局均屬逆黨監視消息難通兼以附近各軍熊度不能明瞭未敢冐昩憤事致使京師糜燭惹動外交大局不可收拾於是暗與直隷曹督軍第一師蔡師長秘爲畫策計出萬全以備相機作戰随令航空人員乘機入城擲彈擾亂逆黨頗爲警心並與東西兩路討道軍恊同動作本月初六日東軍在萬莊開始戰　逆軍退　　台初七日會同西軍凌晨進攻敝軍將豐台逆軍擊漬遂卽佔領奪獲鎗械等項西軍亦得勝利佔領跑馬廠一带各處大軍圑逼京城分紥專待張逆逃出要截追剿務期殄滅此獠茲奉段總司令庚電張逆窮蹙求庇外人在京逆軍准其繳械剪髮投誠各軍候令進止等语合電馳聞以抒厪系陳光遠張永成叩佳　　張家口田中玉電　大總統鈞鑒陸巡閱使督軍省長各省議會護軍使鑒　接本區駐紥居庸關胡司令翊儒電報本區派凌挺進騎兵圑長李壬甫率該圑已進沙河車站附近並整隊向西直門言面搜索大同李圑長敏率一支隊已出陋河餘容續陳除另電段總理外特聞田加玉佳 
　　景耀月等通電馬廠叚總司令南京馮副總統武鳴陸巡閱使各省區督軍省長都統瓊州龍督辦上海盧軍使寗夏馬軍使導河馬提督庫倫辦事大員大師長旅長各省商會報館各政黨鑒天禍神州逆動胡櫻編髮肆虐上京腋脅希廢竊號改元藉託項　扶蘇之謀身行赤眉劉盆之事流毒齊於董卓播惡浮於王敦民國之禍於茲爲極幕府腸廻眦裂慟憤次骨歃血盟軍彌服暫衆子弟等拔刀斫地戟手呼天咸　甘力民國誓不復更與逆獠共戴天日耀月等尅替討逆軍總司令段總理電令即日視事舉師率同六郡豪搩兩河子弟建旗討賊北驅燕雲唯天下義師馬首是瞻共期翦除巨憝然臍朝市梟夷元兇漆首漸臺　據清赤縣重開光天海内義士想共仇佈告内外感使知聞兩河討逆軍司令景耀月副司令柴寳山前敵司令景蔚文叩 
　　包頭宣布戒嚴　各督軍省長鑒張動潛師入京擅行復辟黎大總統被其　　我副總統依據約法實行代理大總統職權我段總理統率義師聲罪致討榮等忝膺軍寄念切同仇願随大軍掃除大　刻在包頭地方宣布戒嚴固 
我戎行以俟尊命挼遠司令褚恩榮等叩 
　　楊天驥來電　各報館鑒段歌日蒞津魚虞兩日合兵進討屢戰皆捷前隊已逾豐台北方大勢旦夕可决此聞輿論渴望副座尅日北來统一全國防止外侮望竭力主張存亡迫切楊天驥虞印 
　　汪兆銘致馮代總統電　南京馮代理大總統鑒陽電敬悉自國會解散以來天下以爲公之忘約法久矣今乃依據約法以代行大總統職權誠不知爲約法喜抑爲約法悲也　　銘　 
要聞一 
[復辟取消之善後問題]  
　　文滙報社論略云被逼出場之宣統今已退位矣譸張爲幻之張勳今已辭職矣綜計滑稽復辟一幕不過歷一星期之久耳張勳苟不於此時乞靈於外人使署則當已入討逆軍之手如此笨伯殆古今所未有廻溯半月之前張勳入京耀武揚威恍若帝王國會解散閣罷斥憲法改造莫不唯命是徒當其號令復辟時清室視張勳儼若斡旋乾坤之聖手其奉命惟謹也亦何足怪茲則張勳已證明其爲毫無價値之人矣人有未完籌計建屋之材料而遽行产開工者張勳殆其類歟實則張勳絶無製造皇帝之材能亦無製造　皇帝之知識也（中略）張勳稍戰即敗飛機利器非　夢想所及而徐州交通又復不保後援已絶徐州軍隊旣無主帥惟有投降而已　張勳今已完全失敗從此中國政界當無張勳其人矣帝制推　後之效果將何若乎帝制之罪果在張勳一人乎政黨亦知黨爭釀成國家分裂導起武人專制之危乎抑將恊力同心進謀國是先國家而後黨派先國福而後黨利乎凡此諸端皆將於日後見之而中華民國之前途亦將視此爲轉移今者南京已爲臨時政府之地點在記者觀之南京有數優點宜爲京城四周空氣較北京爲佳北京則空氣寒冽民政主義不能發達復古勢力太甚良好民政不能進行且前朝腐敗餘跡太多誠實政治不能見容惟　論如何此後新黨人物乘車北行當不復遭危險想張勳或類若張勳者尙不容復有在徐州等處搜捕政客之舉動張勳大逆華人雖嘉調和然不致容其再入政界記者深望此　狂妄之徒随張勳而俱去庶中國得有秩序安然趨於法治之時代也 
[南京快信]  
　　馮代總統已通令各省籌備選舉限六個月内召集新國會聞恢復舊國會之議除某秘書長反對外段祺瑞亦來電不贊成 
　　段總理電馮代總統稱國務院已於入日在津組織成立機關暫設省公署梁啓超任財政陸徵祥任外交汪大變任交通均已同意 
馮代總統擬俟津浦沿路線之辫兵剿滅後卽赴津恢復北京原狀 
　　大總統印昨已啓用曾毓雋已回津 
　　兩江師範學校修理工竣馮擬日内即行遷入馮通令郵電鐵路鹽務各機關一切人員由南京政府簡放 
　　各省各機關要人連日來寗叩賀馮代總統者相望於道城内外各大旅館皆滿 
贛督軍李純電馮代總統稱逆賊叛國天人共僨視擬親自督隊北伐即日由贛出發馮復電勸阻謂大軍雲集京畿逆賊不日即可　　贛防重要萬勿輕離職守免爲宵小生心云云 
　　吳光新由鄂赴汴聯合趙倜會師北伐馮代總統深爲稱贊已電鄂督王占元調兵赴岳州塡防張家口田都統電稱已派兵截阻張勳預防逃竄内蒙古 
　　皖北鎭守使兼定武軍第五路統殷恭先昨謁馮代總統願率所部六營繳械投誠 
　　徐州鎭守使張文生電稱已嚴電海州白寳山服從馮代總統命令 
　　海州鎭守使白寳山亦有就撫意昨來電向馮代總統謝罪 
　　兩淮運使劉文揆附逆有已馬廠伏法消息　　開抵浦口之倪軍已轉輪赴蕪湖塡防 
　　軍警開聯合會議維持省城治安 
　　乘津浦車南下避難者頗爲擁擠寗垣謠言已靜市面稍有起色 
　　政府公報昨日在寗出版 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央特别通信（九十一）（飄萍）]  
　　（七月八日天津發） 
　　三日來北京居民之慘狀 
　　討逆軍内外一致響應 
　　余之豐台遇險　 
　　叚總理之談話 
　　可憐一星期之皇帝 
　　關於復辟之前途及國軍討逆之種種布置愚於前函已略述之今乃一一見之於事實且喜討逆之舉如摧枯振落吾民平日所視爲虎狼之辫子軍天奪其魄三日來有敗無勝已退走京城附近之一隅然北京居民則因辫軍旣敗難免騒擾京畿放火刦財以爲逸之計愚前函發時身在天津第二日仍冒險回京誰知自五號起因第八師出兵討逆馳抵廊房（廊房爲京津間之一車站第八師原駐馬廠師長爲李長泰段總司令先赴該處令其即日出兵者愚前函已預言之）辫子軍不能應戰遂爲斷絶交通破壞鐵路之愚舉於是京津火車突然停止彼時北京居民已紛紛遷徒行李之堆積於車站者有如山嶽五日早晨乘客上車無論何等坐位均絲毫無隙地站中一接鐵路截斷之報宣布火車不開於是幼孩老婦病者孕者又復下車羣聚於東交民巷附近一若大禍立至辫子軍且擇人而噬其狼狽愁苦歎息痛恨之狀熊愚實不能以筆墨形容其萬一嗚呼誰知每年以五六百萬國帑豢養優容之辫子軍其禍民乃至於如是之烈也 
　　辫子兵知討逆軍起自恃北京城内之主權尙在掌握於是亦紛紛調兵爲困獸之鬭每日開車數次其先鋒達於萬莊後隊則駐紥豐台討逆軍立行北上六日上午四時至八時兩方即在萬莊衝突（參觀後幅）以平時僅能搶刦居民毫無紀律毫無敎育之辫子兵與國軍遇自不數合而即敗於是狼狽竄回死數十人被捕數十人傷者抬師北京張辫子覩此情形實爲不妙此彼所謂（召集國會）制定憲法）（維持金融）（專車召徐世昌來京）種種僞諭所由來也愚昨日至某使館並知僞外交尙書梁敦彥曾哭求日美兩使出爲調停以未經各國承認之僞政府外交上本無資格又復爲舉國怨恨之辫子軍欲與各國有所交涉各國自答以（相應不理（惟於此可知彼倡亂逆徒業已計窮力絀死期且至吾人旣惡其輕舉妄勳損害國家又憐其愚蠢厚顏不知人間有羞恥事也 
愚前函曾述駐在京畿之軍警亦莫不反對復辟且有待時而動之機前晚消息各方面業已聯絡一致即飛行隊亦列入討逆軍以秦國鏞爲空中討逆司令今明之北京當有内外合力以擒逆首張勳之舉惟投鼠忌器一方須顧京市之安寗及外人生命財產保護之責任故昨日有不許辫子敗兵入城及以西直門一路放叛兵逃出京外之計畫軍界秘密消息江朝宗昨日因是幾遭慘禍蓋敗兵竄回江曾欲閉永定門而不納張辫子即召江入見江不敢不往問以閉城之故江答以維持京市我有責任僞陸軍尙書雷震春在旁語張辫子曰此人不必與語即捕縛可矣江一時曾被綑綁幸以某緩頰得免永定門乃復開放故京市治安果能不生問題與否今尙在不可知之數惟内外響應而後辫子兵寡不敵衆無可猖獗以現象計之西城一带或難免遭其荼毒耳 
　　天津之間交通斷絶愚於此兩日中迭遭辫子軍之窘辱其鎗頭之刺刀幾及於余臂者數矣蓋南灣子一带不許通行車夫偶爾誤入於其境辫子軍即以鎗作擬準狀相恐嚇其野蠻可笑殆足以代表其逆首而愚於通信之識務乃不得不因而停滞也未幾外人之間因鐵路截斷之故迭起責言日美兩國軍隊竟自天津出發自由修整路線漸達北京而七日開車之議遂定愚以在京旣失自由急欲逃出以便活動七日上午七時以電話問車站尚云開車與否因豐台一带今日必有戰事故未解决至八時許屢聞汽笛之聲愚乃步行至京奉站一觀其景象至則前日欲逃走而未遂之男女老幼已仍麕聚於站前詢之某外人乃知車頭掛英國之旗以求通過戰地且云雙方皆已接洽不妨冒險前行愚以此次開車以後不知何日回復交通不得已未别妻孥一躍登車而去嗚呼讀者諸君愚之生命幾斷送於此一行今尙得以此函與諸君相見蓋不幸中之幸而已 
　　七日上午十時（原定時刻爲八時半是日因乘客盈千累萬故開車竟逾原定時刻兩小時）汽笛一聲車行矣愚以無坐位祇得以手掛在車沿之鐵槓蓋是日遲到者即婦女亦擠立於車門之外在東西文明各國之社會車中見婦女無座位者則男子必起而讓之吾國不然愚此時頗生種種感想又以張辫子一人之淫毒竟累此盈千逾萬無能力之同胞受此痛苦故苟縱容張辫子令其逃逸而不能以刑戮繩之非但法律所不容亦爲人道所不許十一時許車行達於豐台車站車遂停止是即京中相傳謂今日必有戰事之地點愚以好奇心與責任心之使命遂乘此數分時下車四處尋覧時則與愚同往者有日人山本醫學博士愚在京時之好友也行數武不見人影心以爲異未幾田澗中發現辫子兵一名解開衣紐倒曳其鎗狀甚狼狽愚等所行之處旁有兩濠可以埋伏正注視間突見左右兩軍起立互放鎗砲空中飛行機作響炸彈投下田間成巨穴鎗彈掠過愚等耳際愈逼愈近愚已不能逃回原有之地位（原在二等車）急躍入車後行李房夾入皮箱等物之空隙中此時但聞鎗彈之聲如冰雹之落於車左一時車中婦女幼孩呼天痛哭令人心碎欲絶幸鎗聲漸掠車旁而過車急行已脫險地車　擊破日本人一名腿部中彈餘皆獲免愚乃出視兩軍之勝負但見辫子軍走頭無路棄甲曳兵討逆軍追擊之刹那間業已不見諸君注意豐台離北京不逾時可達辫子軍今敗退豐台以北而蘆溝橋附近曹錕與范國璋之軍隊亦已合同作戰聞是日與辫子軍衝突與豐台萬莊之戰獲同一勝利京中軍警廳之故解决時局必不出三日外矣 
　　車遇豐台而後一路已無辫子軍蹤跡但車行不獲自由蓋第八師軍隊陸續北來火車在單線之處不得不停止以待俟其於雙線處通過後始可免對而衝突也第八師軍隊愚於停車之數分鐘内均一一覓其官長或兵士與之談話所遇凡五起均和靄可親詢愚以前路戰况蓋愚等以火車自豐台來報告戰訊無再比愚等爲迅速者也該兵士等一問辫子軍連戰敗北皆踴躍歡呼大喊前進前進又有一隊則乘坐辫子軍昨日萬莊戰敗所棄之輜重車内有槍彈砲彈食物甚夥渠等笑告余曰昨日戰四小時生擒辫兵五六十人均爲之薙髮放去死傷甚少蓋國内戰爭苟敵人一失其戰鬭力則念同胞之誼故以寛縱遇之又言後尙有自南京開來之五十營即可到此云云至黄村等處均見有紅十字隊受傷之日本人即爲抬去醫治（日本人爲郵局差）萬莊車站昨雖經過戰事而秩序如常站長告余站中尙一無損失至廊房愚以此處爲第八師討逆先隊駐紮之所特爲注意則見車站門首貼有（討逆軍參謀處）及（第八師招待處）及布告等字樣此時軍隊已追赴前敵無一留者又一路遇第八師軍隊彼以軍事上之必要均上車檢查蓋自北京開來之火車不能不欵及辫子方面有危險品或奸細之藏匿也腦後垂有豚尾者輙遭盤詰亦带去四五人大約訊問明白然後可以釋放愚是日薰炙於烈日中不食不飲凡十小時（車中飲料食料一槪缺乏途中居民已逃匿無賣食物者有之則乞丐類携賣之黄泥水與王瓜耳）下午七時始到天津急往洗澡進日人之玉屋旅館余已病矣 
休息半時略進飲食余仍鼓其勇氣前往意大利大馬路十一號居住此次討逆主動人物之段總司令至此門前已有汽車一輛蓋日本領事已先在爲詢問日人車中受傷事余此時有兩種感想發生（其一）日本駐外領事對於本國人之生命財產注重如此我國外交官是否能及其萬一（其二）僞政府尙未取消而日本領事已訪問我國駐在他國租界中之國務總理段祺瑞氏是爲中華民國政府未絲毫斷絶其能力與信用之確證未幾日領事辭去段君乃延余入見握手之間相視而笑各道别來無恙段君熊度極爲沉毅而顏色已不如前此在京之憔悴談話時尤帶笑容余旣告以北京近狀及途中一一所遇段君乃言曰張勳之個人與其所率軍隊素爲余所不齒數年以前余即欲消滅之以除國家發逹進步之障礙惜當局未聽余言（指袁與黎）今乃始得其機會復辟事發在七月一日余恐世界謂中國竟無一人具有撥亂反正之知識與能力而余身又一平民蟄居於租界故第二日（七月二日）即赴馬廠與第八師計議第三日即自馬廠出兵收回天津（天津今已飄揚五色旗矣）設立總司令處傳檄各師一致討賊現在預計三日之中大局當可底定張勳逆徒余誓必澈底肅清之彼無廉恥無氣節之奴隸（張勳出身僕隸）今尙作取消復辟带隊回徐之夢囈彼若削髮薙鬚裝爲乞丐則一人或可逃其生命若欲带隊出京則余四路已有布置被擒必矣但清室方面余始終憐爲被脅迫而至此若能以平民資格自表白其順從民國及被張逆脅從之情狀則余等亦願恕之余以中央現無政府機關今晚本欲入京底定一切惟恐因余去而張逆挺而走險稍有櫌亂則貽禍内外僑民故稍待之余料辫子軍在京决不敢肆其荼毒前日飛行機到此曾自空中寄余一函述京中各方之設備然則三日之内京中可定余即擬前往此間臨時機關亦即取消云云（國務院辦公處現設省長署内靳雲鵬爲總參議約余今日訪之）此數分鐘之談話簡單之數言實即討逆軍崛起之曆史矣余乃興辭並謝段君之以此見告使余得以告我讀者諸君也 
　　嗚呼洪憲之帝夢僅八十有二日人笑其壽命之短此次復辟事起外人紛紛問愚徵意見愚答以兩星期誰知一日至七日僅一星期而宣統皇帝之徽號已將随此往而不返之光陰以俱去矣豈不可哀也哉雖然外交内政問題正多國人愼母爲今後卽可荒嬉如故也此又愚所欲預爲警告我國人者也 
[圍困中之北京窘狀（金戈）]  
　　日來京津車時斷時通圍困中之北京其内情頗難一一外達茲特述日來所聞之槪情如下馮麟閣於今午（五日）來京外傳带有四十營均屯永定門外車站馮先入宮有所接洽旋奉僞旨統率該軍開赴豐台防堵於是馮與張逆等乃密定抵抗義師計畫立行拔隊進正陽門東車站轉入西車站上車運往目的地惟在發布命令之初僅向兵士云至豐台打靶然則抵豐之後兵心如何殆可預卜矣聞升允今午出京頗在外聲言將召集蒙古軍隊入衛然時局趨勢已急轉直下恐升允未抵蒙而北京之滑稽政府已須索之枯魚之肆矣辫兵於是日下午一時十分猶開出四營聞即在永定門外距城十里駐守一路用軍樂迎送眞可謂至死不悟也又自昨日起京城内外忽見無數身服灰色軍衣頸套雙袋子彈之兵人極高壯舉動野蠻並無服務到處遊行商民竊竊私議都不知何自而來記者頃探諸某機關始悉此輩皆東三省鬍匪被張作霖打散前晚張勳派員招之到京者外間傳說其數約及五千分庽西河沿一带大小客棧現將編爲一旅悉照辫軍營制但此亦懾於討逆軍之聲威故有此張大之虚聲耳然而京中居民則因此而愈慮將來擾害地方之必不能免矣先是張勳之所謂内閣曾决定以武力抵抗義師所派出各路辫軍均許給予雙餉故今晨曾開籌餉大會議一次張首先發言謂予糧餉局尙存現金八百餘萬但預計削平天下至少需兩千萬予願毁家紓難凑出千萬其不足之半數應由二品以上大員捐出時列席者皆所謂一般之議政顧問大臣咸稱情願竭力報效聞結果已得總數六百萬其餘向外官勸募當場書劵均係各就存欵之外國銀行提交故若輩自以爲財政上已不足盧矣至於京津所傳張勳封王康范以次封公候等爵亦確其其事僞旨已擬就詎宣統見無陸榮廷馮國璋等名因舉名單詰問經袁大化回稱陸馮因無賀電故未開列宣統云那麽外面尙未辦妥不忙遂將此稿留中此係僞内閣値日之某君所言即此可見張勳之昏瞶糊塗其見解並一童稚宣統之不若矣 
　　本日京奉火車早班臨開宣告停止人心愈形恐慌搬家者較前一日尤爲擁擠雖窮苦人家　亦紛紛逃難錢市因之停開銀行家均不進出大商號如晋和祥浙江興業銀行等均將現金及貴重押品寄存東交民巷旋經三路管理局議决減少來回次數至九時三十分仍行通車聞津浦津漢均已斷絶故搭客多有回車者致交民巷所餘之一二空屋（皆行商騰出作投機事業者）登時租罄金價飛漲（由每兩三十八元漲至四十五）元）鈔値益落（由六二折跌至五四扣）下午一時步軍統領衙門順天府京師巡警總廳會同出示禁阻並刋印傳單挨家分送然亦不能生效也尙有一趣聞本日僞諭着速來京預備召見人員中有一已故之陳夔龍閱者粲然意者清廷命運亦將同於陳夔龍此其朕兆歟 
[討逆軍戰况與京津交通]  
　　討逆軍總司令段祺瑞每日上午六時卽蒞本部治　　事一切文電手自批定辦事人員除已見報外聞東路副司令爲李長泰顧問爲汪大變張弧陳國祥熊希齡錢能訓陸宗輿曹汝霖等秘書爲張伯英張名振涂鳳書陳詵等參謀爲曲同豐王建忠吳中英金鼎勳諮議爲于寳軒張嘉森李國珍藍公武等 
陳光遠所部南苑第十一師昨於東路討逆軍大隊未到以前已在豐台方面開始向逆軍攻擊故昨由叚總司令委陳爲討逆軍中路司令陳師長當復段總司令電其文略云歌電敬悉仰見實力討賊愛擁共和至爲欽佩張勳借復辟爲名行同莽卓全國不容其擅發上諭揑發通電尤爲聘老以下諸君所憎恨惟因京師使館林立若與張逆即日兵爭危及國家兼惹外人干涉倘應付失愼即爲五族之禍當卽恊商曹督軍蔡師長恊謀討賊策求萬全並商妥航空校長恊同動作計畫早日决定并聯絡東西各路一致進行茲奉電諭益當督飭所部趕緊猛攻以圖滅此朝食除電曹督軍轉達合卽覆聞陳光遠魚叩 
　　奉天第二十八師長馮麟閣於復辟醖釀期間率 
 
 
 

Page 7

 
 
便衣手槍隊百數十人入京當時因别有目的而來未久復辟實現舉國同憤段總司令誓師馬廠大張撻伐連日張逆軍隊被殲種種情形亦紀載前報而馮麟閣居於逆窟之北京昨聞馮發電至奉調所部駐奉二十八師之軍隊入京爲張逆援助抵抗國軍事爲當局所聞乃飭京奉路局將關外車輛一律調進關内京奉通車昨日起僅至山海關爲止蓋即爲防止馮軍入關惟聞張作霖昨派人到錦州（二十八師本部）調查並無動作 
　　昨日（七日）京奉通車有客自北京來者述京中秩序平安一般人初尙不知張逆敗至豐台之報以爲逆軍尙在萬莊昨日火車係由外交界要求開駛事先一而電至國軍前敵司令部一面亦以電通知逆軍詎逆軍竟復電阻止不准開行如欲强駛遇見必加轟擊云云時該車已請英人保護挿英國旗預備開駛矣行至豐台果有戰事先是南苑飛機向車連擲炸彈四枚皆不命中蓋因事先未有接洽飛機疑爲張逆援軍由京開來故加攻擊逆軍則向行車放一排鎗車中人均伏臥車板上受重傷者三人内有日人爲日本郵差此外受輕傷者亦有數人該車司機者亦中彈車頓停駛旋由一英人諳司機之術爲之庖代遲至下午六時車始克抵津 
[嗚呼福建（赤水通信）]  
　　詔安之失守李厚基稱臣 
　　福建詔安陷落與李厚基稱臣爲昨今兩日重要消息余赴電局發電據司員云此項電報恐被截留不得已折回改作通信材料焉 
　　詔安戰事確於二十九日開始初無劇烈戰爭迨至七月一號漳州境内突有護法軍千人揭竿而起抄臧軍（卽駐詔旅長臧致平）後路與粤軍策應猛烈進攻臧軍死者三百餘人内有軍官數人臧見援軍不濟遂率敗軍退出詔安城爲粤軍所奪又傳爲閩護法軍所奪尙示確定方護法軍之警報傳來李厚基大爲震驚欲派軍往援則又無兵可派不得已乃遣駐省之閩軍第十一混成旅第一圑圑長沈珂往援並取保福局所存子彈撥一萬粒接濟臧軍不知沈軍將發而詔安已失守矣粤軍未入境以前李厚基四處求援專使分馳迄無應者而魯省之招兵又未到惟前派副官江某赴汀漳一带招募土著千餘人已到閩李視爲無用更派差遣楊仁亭赴魯催招新兵又傳倪嗣冲允派八營前來援助但有兵無餉亦徒托空談除四處搜刮以外特請商會入署露借欵意商會答稱獨立以來商業已減去十分之八凡商人所倚者全在市面流通現銀奇緊商業危岌實無力爲助云云李厚基無奈只合作罷然固有餘意未肯卽休也詔安旣已失守凡汀漳一带之人民多爲僑商有力者咸避入厦門鼓浪嶼租界内間有來省逃亂者行色愴惶諸多怨恨現據多數人之意深願海軍早日來閩則閩事至易解决或少蹂躏雖李厚某以海軍多閩人必不肯糜爛其祖宗廬墓之語藉緩海軍之心其實閩人不忍自糜爛其祖宗廬墓而獨忍爲他鄉人糜爛之乎以是之故希望海軍早至之心至急然海軍終遲遲勿行也 
　　福州人民甫聞各逆督申明取消脫離關係保障國體擁護總統之聲浪不期霹靂一聲溥儀之所謂上諭傳到福州本城健報於四號卽將此項僞諭用二號字刋出（按僞諭爲陰曆元日電到删日即分送各報館則李厚基之熱心新巡撫官銜可知）人民見之不勝駭異以爲吾　小民之末日至矣此間言論界均懾於威力毫無紀載惟大膽之伸報則極端反對鼓吹共起以殺此獠督军署接到此項電報之次日即開緊急會議則有秘書長汪守坻及某某參謀竭力鼓動李氏並說出許多滿清作官的味道李氏心中躍躍欲動旣而又得張勳長電一道見内有王士珍江朝宗諸人名目（李氏閱電僅看人名而已）汪秘書長又將電中清帝應當復辟的理由津津的講過一遍於是贊成復辟之心爲之一决乃命上表謝錫命福建巡撫之恩於四日晚拍電至京尾有福建巡撫臣李厚基百拜上言字樣又撥公欵五千元修理西門街已廢之萬壽宮（現爲西門兜魚肉市場）新刋萬壽牌以爲慶賀之准備又往南後街製造黄龍旗數面以符舊制署中人員均以巡撫稱之即今日本省報紙亦有稱李巡撫者聞李厚基將以督署改巡撫衙門署中人員仍以舊官制改組法律則用大清新刑律故日來舊書攤中之此項廢書又得善價而沽此皆閩政界近日之鋪張事實也至於社會方面則南台福州商會亦居然懸掛兩面黄龍旗迎風飄展六年來未見之怪物今竟出現於眼簾人民見之不知作何感想聞懸掛龍旗並非商人之意實李厚基威力陰嗾之商人不能不從也再福州之崇孔會經學會皆一班腐儒所組織旣得復辟消息則從前八股科舉之官興不覺大發四日在崇孔會開會每人捐洋一元擬電至京慶祝並上揩以賀新巡撫大人又議决向各處遊說以期達到目的前廣州恊台多屠民黨之黄培松得張勳密電已於前日起程至京更有前清遺老沈瑜慶布政與陳寳琛太傳之門下等現皆預備赴京供職朿裝甚忙此皆擁愛復辟者至於反對復辟之人大多隠而不顯以記者觀之除此有官熱之數人外無不立於反對地位現在最活動者除原傳黨人組織之鋤奸圑外刻又發現一青年救亡會支部於南台内容甚秘金錢亦多聞此會進行甚烈此次復辟而李厚基附逆彼輩益覺有詞李厚基雖以重値購彼輩卒未得其根據地亦云秘矣此輩傳言現將實行暗殺主義未知確否也日來迭接盧永祥程璧光段祺瑞馮國璋及各省申明討逆之電人民爲之顏　不似從前各督圑稱兵時之愁熊蓋皆以此舉爲告成數年革命未成之功掃清國家未盡之妖孽國和南北意見使中國安寧故此戰爭之痛皆須忍耐以期得來日最後之結果也 
[山東之韓莊戰事說]  
　　張督軍昨奉段總司令急電令張帮辦樹元带隊南下殲除叛徒聞張已於昨日早間带領五師大隊兵士搭車南赴勝　一带督師進剿一面再請倪嗣冲由蚌埠進兵作兩方夾攻之計 
　　六號午前王圑長翰章整軍南下後閱數小時約計甫抵防禦線軍署勿接前敵急電請督軍迅派大兵前往援助旋聞五師所有工程輜重砲標各營均遵令於晚八時一律出發外間揣測均謂韓莊或已發生戰事不然何迅派重兵如此旋又聞徐州張軍確已北來行抵韓莊知警備甚嚴不能越雷池一步遂即退去又一消息云張逆欲調徐州兵十營赴都以便合力抗拒義師該軍前鋒千餘人至韓莊與我軍鏖戰數小時嗣見援軍大集逆軍敗去現退踞二郎山 
督軍署日昨又開軍事會議决定（一）令兗州鎭守使施從濱爲山東津浦路線南北總司令以防辫軍北上（一）凡津浦車站屬山東界線者有存車除正式交通選用外餘一槪扣留（一）凡辫子軍無論携鎗械與否苟服徐軍徽號悉數扣留送辛莊看管現（聞沿站已扣十餘人送辛莊看管） 
[贛省北伐隊出發之第一聲]  
　　贛省李督軍現已决定以贛北鎭守使吳金彪爲江西留守總司令將全省陸軍簡編北伐第一第二兩軍其統系及軍領如下北伐第一軍軍長陸軍中將齊燮元統率陸軍第六師及第一混成旅曁義勇軍第一第二第三第四第五第六營北伐第二軍軍長陸軍中將吳鴻昌統率陸軍混成第二第三第四混成旋及義勇軍第七第八第九第十第十一第十二營至江西留守總司令吳金彪則統轄留省守備陸軍混成第五旅及省防步兵二十營省防砲兵一營警備五營憲兵一營刻正調集預備於八日早五點鐘將北伐第一軍陸軍混成旅二十三圑吳圑長恒瓊先率一圑出發開赴九江所　有紳商學報各界及商圑議會農會敎育會總商會合羣讜言各社共百數十人先於章江門外門齊集滕王閣歡送 
[蕪湖快信]  
　　蕪湖某機關於八日接蚌埠電知由浦口至宿縣一带辫軍業經洽妥悉聽倪嗣冲指揮 
　　又電云馮代總統命令浙贛討逆軍集中蚌埠歸倪嗣冲節制會攻徐州 
　　駐太平大通合肥等處辫軍因徐皖交通已斷該軍勢成孤立近又得皖北鎭守使殷恭先之勸告是以太大兩處辫軍均於八日派代表來蕪與安武軍第一路統領馬聯甲接洽因太平現駐有辫軍六營馬統領遂與代表同往太平安撫大約當可達剪辫繳械之目的也水警廳長程炎勳由大通來蕪後已隨馬統領往太平 
[皖省近信]  
　　倪嗣冲昨接馮總統支電已就南京設立新政府並公推馬廠段芝老爲各省討逆總司令陸榮廷爲兩廣討逆總司令王占元爲西路討逆總司令段香岩爲東路總司令所有各路軍隊由各該司令指揮一切尅日出師征剿東路歌日已與賊開戰特此電聞聞倪氏已自任爲安徽討逆總司令先攻取徐州以滅賊巢刻正籌畫進行彼蓋恐人疑其與張同氣故以此自顯也 
　　今日臨時警備司令李良臣接粤桂兩督軍請副總統代行職權並公舉陸巡閱爲兩廣總司令來電又南寗劉承恩同樹義旗及湘省擁護共和會一致興師討賊等電卽通告商會并請商會總理於午後四時在司令部會議會議何事容再報告 
　　安徽中國銀行接北京總行來電總機關已移於天津所有緊要事及提欵均同向津總機關接洽各省紙幣仍請照常兌收云云 
　　近聞張逆特派某氏赴蚌疏通意見如倪氏順從則封爲爵位云云倪氏與張本係兒女姻親從逆之舉究未敢定也 
地方通信 
[松江]  
　　松江雜聞　何茂如司令因應浙督邀議軍務故與昨日赴杭參與軍事會議旋於今晨事畢返松至聞所議事件中有關松江方面者爲駐松十五圑一營軍隊移駐龍華之後尙需一營决定暫行緩派蓋十五圑軍隊駐松者祇一二兩營若全數調往則在松之旅圑長遙制必非常困難也所有應調之十五圑一營軍隊已於何司令回松後發給調防命令准於九日乘車開往李知事自奉馮副座代大總統職務通電後除先折電道賀外即通傳紳商學界於本月九日起一體縣旗三日以伸慶祝軍界中亦舉行同樣之慶賀警警所司法員壽藕香已免職遺缺委那鶴年警佐暫行兼任前日新無台戲館呈請續演那警佐以時局未靖不准開演 
　　盧護使戒嚴之通電　松滬護軍使盧永詳今日（九號）通電來松謂已將所屬第十師軍隊整旅北伐並已下令戒嚴即以松滬一带爲戒嚴區域所有戒嚴期内應行遵守之件悉以民國元年戒嚴法令以及歷次戒嚴成案爲法此外並由該使頒發檢查信件没收私藏軍械等附則七條以利實行云云 
[鎭江]  
　　慶賀與防務　馮副總統七號在南京就代理大總統之職鎭郡軍政警各機關及西門大街一带商店均懸燈結綵張掛五色旗以誌慶祝楊師長自下令戒嚴後對於防務上布置異常嚴緊昨有大舞臺劇商呈請仍在寳安新街該圍舊址接續營業未予批准 
　　省委蒞鎭借漕　省公署委任候補知事白徵源赴丹徒丹陽金壇深陽揚中五縣勸借冬漕茲悉白君業於日昨乘車蒞鎭面商倪縣長勸其體察時艱邀集城鄉各紳董及殷實大户切實籌商廣爲勸導按照單開數目一律凑足限以陽曆八月十五日紧前全數解交省庫兌收以維大局倪縣長當卽照辦矣 
[江西]  
　　反對復辟聲中之贛聞贛省李督軍對於復辟事本月二號通電表示反對三號召集軍政警法各長官至軍署開大會宣布自立四號上午又柬請紳商學報各界開茶話會到者陸小梅黄大動龔梅生等二十餘人督軍卽將一切計畫當衆演說散會後即急電各省出師討賊恊力進行五號督軍接馮代總統會師討賊先由南京直攻徐州已撥四混成旅出發電後本省亦擬撥一混成圑準備出發李督軍以張勳公館添造數重工匠甚多恐其中人類不齊五號飭令停工且向有少數兵士出入其間必藏有鋼彈等物特派譚交際員前往檢查惟辫兵業已離省矣南昌總商會因復辟事起深恐金融恐慌五號午前特開維持大會各業會董到三十餘人首由龔會長演述李督宣布之宗旨並戒嚴理由謂我商界諸君務須各安其業云云次盧副會長馥窗云當復辟噩耗傳來正値往來比期之前一日錢業聞此消息突然恐慌比息若干毫無把握嗣經中行出而維持始定比息爲九元日昨軍署會議各項消息傳出後人心大定故今拆息已跌至八元自後我商界維持市面自應同心一致　不至有恐慌之象云云衆唯唯稱是而散省議會亦於五號約集議員二十餘人開談話會首由任議長壽祺報告督軍態度及發出文電衆咸主張卽日召集同志定期開會以便磋議籌餉計畫並請任議長先向督軍商定卽日派兵北上一面電請馮副總統就南京組織政府因前次發出電文僅由任議長個人應另用全體名議再發一電迫促各督出師至本省已經宣布自立則凡百政令當聽命於督軍故召集開會之舉亦應請督軍核辦當决定三項辦法（一）要求督軍召集議會（三）請督軍從速出師（三）由本會通電在籍各同志催速來省散會後任議長即面謁督軍陳明以上三種辦法 
[九江]  
　　吳鎭守使晋省　九江鎭守使吳金彪以現届戒嚴期内所有贛北一带防務亟待商之督軍以策進行特於昨晨（七號）八句鐘乘南潯鐵路頭等快車赴省面陳一切旋於晚八句鐘乘專車回潯 
　　增派軍隊來潯　駐潯軍隊僅有省防圑一圑第六師炮兵二　連警備隊不及一營近因復辟之耗傳來吳鎭守使已將炮兵二連移駐湖口馬當一带藉資防堵並以九江兵力薄弱電請督軍增派軍隊來潯現督軍已准吳使之請特派第六師二十三圑於今晨（八號）乘南潯鐵路專車抵此暫以九江爲駐地一俟會商北伐再行聽候調遣 
來函 
[銅山商會來函]  
　　啓者連閱貴報徐州快信欄内載有徐州商店改用宣統九年年號並懸掛龍旗云云查此間市面如常所懸仍係五色國旗昨觀徐州道尹鎭守使會銜保衛地方佈告亦仍用中華民國六年七月七日貴報所載均屬傳言失實卽乞更正至爲盼禱徐州農商學界公啓 
[禁衛軍師長王廷楨來函]  
　　逕啓者頃閱貴報本月八號第一張南京快信欄内載有禁衛軍鎗械繳後謠言漸息該軍要求發給恩餉遣散馮派孔副官赴該司令部善言妥慰云云查此次之變本軍於月之二號始聞警耗卽於月之三號招集全體官兵共同表决以擁護共和反對復辟保護治安服從命令爲宗旨四號將此宗旨由全體官兵合詞懇請馮副座代爲通電以表明本軍心迹蒙副座允准排印成帙分送各處并摘要通電各省并已派出砲兵一營附屬第五旅渡江北伐又編成一混成圑以備調遣至於甯垣内外各領事館曁各倉庫局所要塞砲台向由本軍擔任守衛今更加班以資防護且於警備區域以内日夜輪派官兵嚴爲梭巡防疏虞於未然保秩序之安堵凡茲實事昭昭在人耳目可知繳鎗械要恩餉遣散等言均屬子虚本軍官兵以此等言語與名譽有碍於事實未符除俟將本軍官兵表明心迹情詞排印竣時送祈登載外相應先函請貴主筆將前載本軍繳械要求恩餉遣散之言速爲更正不勝盼企之至 
雜評一 
[今後之爭點（一子）]  
　　復辟事甫平而相爭之問題又紛紛以起一清室優待經費之存廢也二大總统職權之還否也三内閣閣員新舊之爭執也四政府地點南北之異議也五舊國會復否之關係也六解散國會首謀者之去留也此數者依據法理人情以處理之無一不易解决若仍以從前之意見横梗於中則紛擾正不知伊於何底近觀各省通電中時有以化除黨見恊圖善後爲勗者可見覺悟者未嘗無人特多數人之心理果能有此誠意否耶 
[十萬之價値]  
　　前清戊戌政變時懸十萬金購拿康有爲今討逆軍亦以十萬金購張勳何文武兩聖人之價値僅値十萬金耶 
　　此次復辟人皆知爲張康同謀今張康又皆有已逃之傳說而購拿之令僅及張而不及康意者名重一時之康聖人已不値一錢矣鳴呼聖人之末路 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[代總統就職之照會領事圑]  
　　日昨交涉公署奉到南京代理大總統就職之通電後朱交涉員即往各國領事署及領袖領事署報告一切一面飭承立卽繕具正式照會分致駐滬領袖領事及各國領事查照 
[伍總長與南京來往電文]  
　　馮代總統來電　上海伍秩庸先生鑒陽電敬悉聞公回滬甚爲欣慰公耆年碩德想望爲勞現有候敎事件甚多請即命駕來寗俾得時相商榷不勝盼禱國璋庚 
　　伍總長覆電　南京馮代理大總統鈞鑒統庚電敬悉辱荷嘉招本當走晤但適患感冒未便遠行一俟稍痊亟應趨前親聆雅誨謹此電復廷芳蒸七月十日上午發 
　　伍總長致齊省長電　南京齊省長鑒復辟事起北京爲逆軍盤據部務不能進行故廷芳携印南下以免逆賊奪去印信迨抵滬後闻梁敦彥冒稱爲外務部尙書廷芳深恐各國承認僞政府又以民國外交不可一日中斷故通駐京各使勿與梁逆辦理交涉區區苦衷無非爲擁護共和起見絶無他意幸勿悞會報紙傳聞或多失實尙希向當局詳爲解釋一俟北京事定廷芳當即携印北行謹此電復伍廷芳蒸 
[復辟實現後之上海（九）]  
　　戒嚴辦法之實行本埠華界城内外各處於九日爲始實行戒嚴曾經松滬盧護軍使訂定戒嚴法七條通函南北商會轉知商界已紀昨報茲聞淞滬警察廳長恐有外來匪徒勾結當地土棍乘隙滋事是以先從調查客棧旅館入手特頒發稽查章程七條分飭所屬遵照辦理昨日南市第一區警察署董希賢警正轉知一區一分駐所張警佐務於每晚七時爲始由巡官率領差遣長警出外在境内各客棧旅館分投查察有無來歷不明之人住宿嗣前晚一區警署巡官王桐高殿臣及一分駐所巡官楊治安均已實行調查矣 
　　護軍使署按照戒嚴條例於昨日（十號）起派員檢查郵電委任熟悉人員分投辦理一面函達郵電各局知照惟聞郵局尙未接洽派定云 
　　松滬護軍使盧永祥以陸路戒嚴區域内均已責成軍警分投防護而水路一方面自龍華嘴迤北如兵工廠周家渡達十六舗浦江亦應劃入戒嚴區域之内如有各項停泊船隻有跡涉嫌疑者應由水上警察並水巡隊等將該船逐出界線之外不准逗遛昨已分令飭遵矣 
　　關於海軍之消息中國海軍艦隊前經政府編製爲第一第二曁練習三艦隊劃分地段駐紮巡防並設總司令部於上海居中調度在案現値大局不靖海軍有擁護共和之宣言茲特將三艦隊分配船名調查列下（第一艦隊）海圻海容海琛海籌飛鷹南琛通濟福安永豐永翔聯鯨舞鳳建康建章同安鏡清（第二艦隊）建安建威江元江亨江利江貞楚觀楚泰楚同楚豫楚有楚謙江犀江鯤（魚雷艇艦隊）辰字宿字列字張字湖鵬湖鴉湖鷹湖鳳（練習艦隊）肇和應瑞甘泉（小鐵甲砲艦隊）龍驤虎威飛艇策電 
　　又聞海軍司令部因查得第一艦隊各兵艦近因開赴西南及調防外海各要隘淞口防務及差遣等事未免不敷故於日昨電令第二艦隊饒司令抽調數艦駛滬以資差遣而固防務 
　　儲存軍火之運送滬南兵工廠前奉馮副總統電飭此次在寗組成混成旅討伐軍一俟各路軍隊會集即行出發惟所需軍械砲彈甚鉕飭即將儲存砲彈等先行解寗以應需用等因謝總辦當即轉飭子彈廠將所存快鎗子彈並過山陸路快砲商山海軍司令部飭派福安同安兩艦於前日下午在製造局浦灘裝運出口駛送寗垣交由北伐混成旅總司令部分别核發撥用 
　　軍署電生之忙碌　松滬盧護軍使以現値軍書旁午公務紛繁各處文電往來日必數十百起原有電生連日日夜從公不敷應用且恐遲滞有誤事機昨特向電局借用電行二人以資襄理電務其密電處則仍由原有處長率同電生辦理 
　　慰勞軍士會之文件沈佩貞等發起慰勞前敵軍士會略誌前報昨日該會印發綠起並附會例八條其文云張康以汚行厮役挾彼少帝竊竊神器面亂國家内剝民國外供漁利似此傖夫凡有血氣岡不痛恨幸合肥河間及各討逆軍慷慨好義痛哭誓師謀士如林猛將如雨共趨前敵直搗京師甚盛意矣吾輩同是國民諒有同心鑒共和之就湮應撫膺而太息當此風炎暑酷彈雨鎗林前途同人所爭云何洞胸流血伏地汗下不可哀耶爰集同志共籌慰勞携壼漿以餉師遣專員而慰問庶盡同胞之誼藉表感激之情希各樂輸助茲義舉以鼓前敵之氣而速未來之效則吾儕盼甚大局幸甚會例列後（一）本會以擁護共和惠愛前敵軍人爲宗旨（二）本會設於法界仁元里二十九號（三）本會俟籌有欵資卽行購買應時食品專赠前敵討逆軍人（四）本會專員赴前敵慰勞軍人時由全體同人公舉之（五）本會俟張康就刑共和復活取銷之（六）本會設幹事員文牘員交際員會計員（七）本會凡遇各界送來捐欸及物品等事須隨時登報表揚之（八）本會分設天津日界新津里九號又發通啓於各界云竊以黄龍復見亦赤烏就湮大好神州將消滅於汚行厮豎小人在位重奴隸我漢蒙回藏是以呼天磨刀壯夫鼓氣砍地拔劍志士傷心此合肥所以痛哭誓師而河間所由聞風起義也近者前鋒勇士已迎擊辫子之軍後路英雄將會師徐州之境各思擒其渠逆掃其穴巢一鼓之氣旣作三軍之帥同奪佩貞等旣欽前敵多士爲國爲民憤不顧身爰擬後備壼漿慰勞前敵藉伸其意惟赠物原以致愛從公並非歛錢可比然成江之水所望衆流合服之裘是期集腋諸君仁義慷慨諒有同心倘惠然輸將俾止前敵之渴立功無量立德無量云云 
　　商會聯合會會長電全國商會聯合會會呂箿逵先由武昌總商會拍發通電云上海總商會各省總商會各聯合會事務所均鑒此次復辟純出張勳逆謀清室固未嘗同意都中商民亦皆受其恫脅疾首痛心莫此爲甚溯自辛亥以還我商人犧牲無數財產始得換此共和今國體久定一旦變更徒滋擾亂國民萬難承認現各省國軍已分途討逆我商人愛國情殷必盡力之所能及爲國軍後援以保國體而靖妖氛逵先於本月四日由京回鄂謹聞全國商會聯合會會長呂逵先　電 
　　鐵路貨車之開行滬寗滬杭各轉運公司近因鐵路運送軍隊缺乏貨車裝載停運客貨曾通告各商已誌前報茲悉該公司昨又發出通告云逕啓者現在運送軍隊事畢路局各車一律齊備自明日起客車貨車照舊開行各貨主各行號委裝各貨者均已照舊辦理特此通告 
　　油業所受之影響滬南油業自聞復辟風潮頗受影響各行號雖仍日至采菽堂照常上市惟均抱穏健主義荳油一項竟無交易日來時局稍定各帮稍有購辦昨日新記公司祥記鎭康全安益昌等號開出牛莊荳油一千件開價每擔十二兩三錢較前跌去三錢其餘各種小簍荳油亦隨跌銀五錢向消廣東之生油交易亦不暢旺價亦跌去四錢據云復辟警耗至今雖僅旬餘而該業受其影響者爲數甚巨往年此時銷路最旺價亦昂貴今届反見疲軟因此故也 
[祝賀法國民主紀念預誌]  
七月十四日（舊曆二十六日）爲法國民主成立紀念日法租界捕房循例於黄浦灘懸燈誌慶並先於十三日夜舉行提燈會已誌前報茲悉法總巡施君傳諭捕房曁工部局内部華洋辦公人員於十三十四兩日給假二天以誌慶祝並傳知中西各探目届時多派包探等於南北要道妥爲照料務事週密 
[防疫醫院擬交紅會管理]  
　　上海總商會呈稅務處文云呈爲吳淞防疫醫院奉部撥助常年經費擬即移交中國紅十字會管理以符名實仰祈察核備案事竊本會於三月二十五日准江海關監督函稱奉財政部訓令内開准國務院發交上海總商會呈吳淞防疫醫院經費無着乞准將不敷規銀三千八百三十六兩二錢三分七釐先行設法歸墊以後自本年起每年指撥常年經費銀五千元繼續辦理等因前來查洋商防疫經費向由海關指撥該醫院現旣經費着所有從前不敷之欵及以後常年經費應准由該關稅務司代征碼頭捐項下指撥以維善舉除由部批准外仰卽遵照辨理等因奉此查稅司所征碼頭捐一項内有解部及額撥之欵如上海防疫院費之類向係按結匀解俾得各資辦公所有奉撥貴會吳淞防疫院費除不敷之三千餘兩先行籌撥歸欵外其餘常費五千元擬從下季起酌分三期解付以昭允洽相應函致貴總會查照再吳淞防疫事宜華洋恊同辦理原案敝處現無舊卷可稽此次貴會原呈未奉抄發行知應請照錄一份送備查考等因准此伏查吳淞防疫醫院之設立係因洋醫杳疫綦嚴行旅視爲畏途經本會已故總理嚴信厚及現任會長朱佩珍等於前清光緒三十年禀奉南洋通商大臣批准由官商合力捐建並由各省官廳局所撥助常年經費開辦至今行旅稱便現奉財政部准照洋商防疫經費由海關指撥之成案自本年起每年在稅司代征碼頭捐項下指撥常年經費銀五千元繼續辦理裨益行旅殊匪淺鮮惟本會係商業公共機關事務繁重而防疫醫院於衛生外交上均有關係如仍由會管理恐有顧此失彼之慮查中國紅十字會係屬慈善事業而兼負防疫義務者以該醫院移交經管庶幾責任可專名實相副當經本會與中國紅十字會會長沈敦和商榷該會長熱心公益槪允擔任俟帳務結束即行移交接管嗣後遇有重大事宜本會仰體政府維持善舉之盛意仍當恊同辦理除函復江海關監督聲明該醫院常年經費以後由中國紅十字會分期支領以資辦公並分呈外所有吳淞防疫醫院擬即移交中國紅十字會管理以符名實綠由理合照錄前呈國務院文稿呈請鈞處鑒核俯賜備案批示祗遵實爲公便謹呈稅務處 
[紹興輪船失事三誌]  
　　太古公司招興輪船此次開赴營口威海衛等處在寗波相近牛皮膠洋面觸礁失事各情兩誌本報茲悉該公司派往查勘之奉天輪船已於前日午後回滬報告一切據稱此次失事幸在上午九時施效迅速乘客均得無恙所載貨物除將艙面各貨起出带申外艙底之貨均陷入海中現正雇用熟諳水性者入水打撈該輪所受捐傷係船頭撞成一洞以是進水逐漸沉下船頭已盡没水中船梢烟囱尙露水面察其形勢尙可設法拖出云云該公司刻已商請虹口瑞鎔船廠定於日内带同小工用拖駁船前往設法拖带來滬以便進塢修理 
[第五批赴法華工放洋日期]  
道信洋行經辦招募之第五批赴法華工一百七十餘名現由總理梁耀卿延請工師考驗合格惟因法郵船尙未到　故由該行於前日電詢法京招工局究由何船運送赴法昨得覆電謂第五批工人准由寳而刀司號郵船載運該郵船約於十五號到滬須於七月二十號之前由滬放洋云云已由梁總理傳諭各工匠知照矣 
[沈曾植家發生巨聲]  
　　前晚八句半鐘寓居滬西麥根路四十四號門牌前清官吏沈曾植家門房内轟然一響聲聞四遠隣右咸受虚驚羣謂沈家被人抛擲炸彈旋由沈姓家丁報告該管靜安寺捕房立飭中西包探前往察勘未損壤一物詢據看門家丁聲稱伊主沈子培現在北方並未見有人抛進炸彈突然發生極大之炸聲當時清烟滿室未幾消滅檢查毫無損失等語該探等卽據情回禀捕頭核示 
[看戲婦人擬抛炸彈六誌]  
安徽婦人安方氏因於六月十一號夜左四馬路丹桂第一台樓上包廂内觀劇欲將炸彈往下抛擲當被該園調查人暼見奪下炸彈鳴捕將氏拘解公共公廨迭經中西官訊據氏供該炸彈係其姘夫陳化天之友徐松一交伊奉判押候補提人證未獲諭候會商當諭宣佈在案昨由官媒將安方氏带案請示並經捕房將該戲園經理尤榮福案目申銘之傳案備質迨至九句半鐘由俞襄讞會同美柯副領事升座刑庭宣判云安方氏代人投送炸彈關於原告生命財產罪難寛容着押女所三年示儆 
[僞造銅洋之定罪]  
　　閩人吳寳奎葉開炳陳阿三因在海寗路五百五十四號屋内僞造銅質龍洋鉛質小洋被美捕房包探徐阿華查悉禀明捕頭恊同八十六號西探鄧往將吳等三人拿獲搜出製造器具僞洋鉛角一併带入捕房昨解公共公廨請究先由中西包探上堂禀明前情並將製造各器具及大小僞洋呈案請察訊之吳寳奎供在𦺴開炳處爲夥每月工洋十元並無額外利益等語訊之陳阿三供稱此項僞洋係葉發起製造是實據葉開炳供稱僞洋係三人共同製造所有利益匀分並無東夥求察中西官核供以僞造銅洋在市混用擾害市面實屬罪無可　會判吳葉陳三被告各押西牢五年分别示儆起案之大小僞洋及各種製造器具一併銷燬 
[緝獲搶刦米船之匪犯]  
　　米船户郁阿弟日前裝得白米由内地來申舟過南黄浦被匪徒駕小舟追來登舟搶去各物次日開單投報水陸各警區請緝在案前日地方警察所探警緝獲是案匪犯宋才寳金阿寳等二名起獲油蓬布等各贓物傳到失主郁阿弟認明禀經景警佐領袖飭發司法科研訊以案屬刑事遂於昨午備函派警將人贓押送地方廳請辦旋由檢察官預審之下判宋金二犯收押候辦贓給失主具領 
[華商電車人員之要求條件]  
　　華商電車公司各司機人與淞滬警察衝突一事雖已解决而三十一號及二號兩司機人迄尙押在檢廳茲由各司機人及售票員擬要求保釋且以邇來電車在途時被崗警欺侮故於前日聯名公具要求條件四則呈請該公司陸總理核奪茲將要求四條錄下一要求請將在廳收押之三十三號及二號兩司機人即行保出二要求警察不得無故干涉司機人職務如遇肇禍等事仍照舊章只能扣取銅牌不得將司機人兇毆拘局須由公司立即延請律師交涉不得將司機人單獨傳去質訊三要求公司所訂各項章程務須仿照英法租界電車章程另行妥定並不得因介紹人情面以爲提升降賞之區别再勿略減工作時刻以昭公允而示體恤四要求將舊道前街停車處卽行取銷况大東門至舊道署路程不過數十密達中有分路無須停車三次非但司機人之周折且與電力亦有損耗須請尅日取銷 
[各學校消息彚誌]  
　　江南中學預聞　寰球中國學生會夜校長徐纫蓀曾於春季辭職經發起人挽留始允暫任刻因會中索去自辦徐又辭職經各敎員及全體學生一再挽留遂决計另行組織前日假一枝香開全體敎職員會到會者徐校長曁敎員戈朋雲陶士瑛劉立人林木禧周德成史文欽敦耀章董東蘇胡保華張嘉壽張嘉平朱品谷邱仁高呂誠安邵行慷及書記盧少如朱乃釗等首由董君發言略謂楊德鈞君召爲發起人恐才力不及兼顧抵處於贊成地位史君謂鄙人與徐君皆爲寰球中國學生會學校發起人共事五載意頗相得今由全體敎員學生商懇另組江南中學鄙人敢不追隨諸君之後略盡義務惟發起名義尙容商議故暫不爲發起人云云次由徐君發表意見提議進行條件六則（一）今日爲新校第一次發起人成立大會即脫離寰球中國學生會夜校末次之紀念曾衆贊成（二）報告除組織夜校外又擬組織日校中學請張嘉壽君爲日校校長夜校由鄙人擔任惟日夜校務進行手續仍互相籌劃衆一致贊成（三）新校定名由劉立人君指定名謂（江南中學）衆通過（四）擬新校章程由劉立人君擔任日内可轉致諸發起人參閱衆贊成（五）校址刻已租定靜安寺路八十號現正在佈置之中衆一致通過（六）校中常會三日或七日一行仰仗諸君討論衆以爲如邇來校務緊急時不妨二三日内召集商議以後會議時間再行正式定期衆通過末條附議江南中學新校一切應行手續而散 
　　上海公學預聞　楊德鈞君辭去寰球中國學生會日校校長職務該校全體敎職員另組上海公學於白克路二百零七號公請楊德鈞列名發起並推爲校長内容一切刻已籌備就緒昨該校發起人開第一次談話會恊議進行理化敎員錢印雪金驥臣提議謂理化一科非實驗不可前校因地址狹窄缺乏理化實驗室講授時學生頗難領悟故本校决宜設實習室以重實驗體操敎員陳漢卿謂本校地址旣較前校廣至四倍室内操場首宜注 
 
 
 

Page 11

 
 
重彼日本之强由於獎勵學校運動中國學生對於體育尙少講衆此誠急宜提倡者並介紹唐豪君敎授國技謂唐君爲南洋大學校擊敎員劉震南先生入室弟子身手極高云云陳君述畢衆俱贊成遂散會 
　　中華小學　愛文義路哈同路口中華小學定於七月十五日午前行畢業及休業式午後開游藝會其目次如下（一）振鈴開會（二）校長報告（三）唱歌（游藝會）（四）書法（額）（横幅）（對聯）（五）算術（實物計算）（六）國文讀講（中國地圖）（七）圖書（毛筆）（八）修身作法（華盛頓首創共和）（九）算術（栽樹巧法）（十）故事演講（十一）理科（物體三態變化）（十二）國文朗誦（銅與鐵）（十三）算術（求積實測（十四）表情唱歌（布榖）（十五）國文演講（商戰）　　滬濱英文學校　新閘和樂里滬濱英文專門學校開辦已届六年上星期五該校行卒業禮正科生畢業者爲沈明哲劉望獨王文烈等六人 
　　進德學校　滬南裘家弄進德學校係由葉公權張志鵬宓原一諸人創辦半含義務性質茲擬於下學期添請敎員改爲乙種商業學校所有經費仍由劉辦人負擔現該校定於本月十五日行署假休業式並舉行初等科第一届畢業禮 
　　務本學校　卡德路務本學校於前星期日舉行第一屆畢業式首由校長許鵬君報告次學生表演國文英文算術以女學生之織花糼稚生之游戲爲最佳次來賓汪養鑑袁頌豐徐惠施相繼演說末由汪春鑑給憑乃散會其畢業生姓名如下范堯琴潘明道林慶福歸如浩聞該校於下學期擴充校舍廣招新生云 
　　振業振新兩校　大東門内火腿弄私立振業中西學校附有振新女學係顧霖周創辦科學完備學生亦頗發達茲定於陽曆六月初四日上午行暑假禮發給獎品證書並請名人演說男女學生撫琴唱歌聞該校暑假期内尙須開設補習科不取學費云　　女子中學　西門南城根女子中學創辦以來歷有年所春間曾　十年記念會一次茲届預科曁善初小學畢業之期特於昨日舉行禮式是日天氣雖甚鬱蒸而來賓蒞會頗衆其畢業生姓氏如下（預科生）李叔儀費婉貞林蘭孫周瑛葉德堃林韻生田蓮素王水英管文貞方之瑜黄翠英張素璇葉慧英吳桂仙張淑藴查慧珠（善初小學）沈月娥蘇祖齊章月娥湯添紋衛兆祥朱菊貞沈乃斌該校歷届成績頗有可觀茲悉於陰曆本月二十五至二十七日（卽陽曆十三至十五日）開書畫大會陳列名人手跡邀人觀覽想届時車馬盈門必有一番熱閙也 
[青年會今晚演講夏今衛生]  
　　今晚（星期三）八時半四川路青年會請史文君宣講夏令衛生題爲「敵與友」此種演說與吾人身心學問均有關係凡注意衛生者無需入座劵皆可往聽也 
[警察因細故逮捕敎員]  
大東門内麫筋弄張宅與淞滬警察廳長私庽爲比鄰前晚十時許兩家女傭因晒物細故此相口角由其内眷通知徐廳長立飭警察多名闖入張宅將其主人向充敎員之張海雲君强行拘去現聞本埠學界以僕傭衝突竟擅使威權非法逮捕大動公憤擬卽提起訴訟與之交涉云 
[卾省難民叩求撫恤]  
　　前日上燈時忽有男婦難民扶老携幼擁至上海縣公署聲稱我等由湖北逃荒到此今到貴地缺乏川資叩求押卹等語時適沈知事因公出外當爲沈君夫人所見惻然憫之乃措洋數元賞給着即迅速出境 
[德僑請給護照]  
　　德僑魏理克移居碭山縣又德婦來慶斯夫人日内乘輪前赴牛莊休養均由朱交涉員飭本署附設之臨時檢查所分别塡給移居護照旅行護照一面電請該地交涉員曁地方官切實保護 
[德人准往各地避署]  
　　交涉公署接外交部電令略謂現値夏令外人例得在向來避暑之地消夏已商同内陸兩部准德人前往各地避署應應給護照云云朱交涉員接電後卽分别遵照辦理矣 
[接征菸酒牌照稅之會告]  
　　上海縣知事公署會同江蘇第二區菸酒公賣分局昨發布告云本年六月二十五日奉江蘇財政廳江蘇菸酒公賣局第三十號調令内開案照蘇省各縣知事代征之菸酒牌照稅前由本廳局會議訂明於本年七月一日起歸各區菸酒公賣分局接收辦理並酌擬辦法八條呈奉京署核准業經先後通行遵照各在案現届六月中旬相距各局所接辦之期爲時甚近各該縣知事於未移交之先其有經手代征本年第二期及上年第二期牌照稅欵收解未清者亟應立時嚴催刻日截數造册連根掃解以資結束除通行各縣令將關於征收菸酒牌照巻册等件檢齊遵限移交並將欠解稅欵先期清解外合亟令仰該局卽便遵照趕將應行接收各縣菸酒牌照日期先行會縣布告週知一俟各縣屆期移交務卽遵照前頒條例認眞辦理等因奉此查此案前奉訓令均經遵照在案茲奉前因本署應即檢齊牌照巻册等件遵限移交自本年第二期起所有菸酒牌照稅由本分局實行接收辦理仰菸酒商人一體知悉特此布告 
[工巡捐局催繳稅欵]  
　　承辦工巡捐局各項稅欵之認稅商人近因市情凋敝徵稅爲難以致積欠稅欵爲數均巨曾經朱局迭次飭科嚴催各該認商均託詞延緩昨日朱局長因公欵支絀待需孔殷萬難再任遲延特面諭稅務科長許人俊迅行派員前往各認商處分别催追限令從速措繳 
[崗警冒昩行兇]  
　　住居小南門外海潮寺左近之江北人名二川者於前日上午經過該處附近被崗巡指爲碰撞用鎗柄攔腰猛擊致受重傷由旁人扶回家中抬至該管一區三分署請究當經宋警佐察得果受内傷諭令發醫院診治後二川願返家自醫遂由宋警佐立傳該巡士斥責並派巡長前往肇事處詳細調查情形再行核辦 
　　另函云淞滬警察廳某科長沈姓家住小南門附近前晚九時許沈之包車夫某甲至小南門外某烟紙店購物偶見該處站崗警察某乙在途與往來之年少婦女戲諕且笑且歌甲覩此用言指斥詎該警突將甲拖倒地下拳毆脚蹋經隣近商家婉言勸解始行釋手甲頭面等處已受傷出血遂回報家主立派家丁投報一區三分駐所請爲澈查懲儆事後該警自知冒昩逞兇實有不合遂赴沈科長宅内哀懇並負荆請罪矣 
[索欠互起衝突]  
　　浦東華棧碼頭小工謝得銘昨偕伊妻何氏向吳長源之妻徐氏索欠無着互起衝突吳氣力較大將謝毆傷内部仆地不能行動當由駐棧巡警將兩造獲送三區警署經解警正詰明情形判吳等男女四名轉解地方檢察廳訊辦 
[少婦私贩烟土之被獲]  
　　婦人王張氏原籍浙江嘉善年約二十餘歲稍有姿色專由滬上私購烟土往奉賢金山青浦一带販賣人見其華服少婦均不之疑昨日該氏又私带烟土一大包約計數十兩至大達碼頭擬趁小輪往青浦等處當爲水巡隊巡士將人贓查獲押送地方檢察廳究辦 
[凌虐髮妻之薄罰]  
　　婦人杭倪氏前日投老閘捕房指控住居福州路三百三十七八號門牌之北京人王明山（即伊壻）將伊女杭氏百般凌虐向之勸阻不服反遭持刀行兇等情當經捕頭派令華探曹錦珊與西探奎兒恊往將王拘獲搜出刺刀一把木棍一根一併带入捕房押至昨晨解送公共公廨請究先由中西包探上堂禀明前情即將起案之刺刀木棍呈案繼由王杭氏投訴於去年十二月間憑媒嫁與被告爲妻被尙相安至本年二月後王動輒持棍將氏毒打以致遍體受傷並被閉銷空房此次母親得悉來勸亦被毆傷手臂等處供至此放聲大哭要求斷離並據杭倪氏供稱伊女自嫁被告後時被用棍毒打嚴訴被告兇横情形訊之王明山供稱實因打牌細故口角不敢將妻凌虐求鑒經王襄讞核供商之美愽副領事以王不應將妻虐待姑寛判罰洋十元充公並另交五十元人洋並保以後不准將杭氏虐待至原告聲請離婚一層著另行具禀歸民事案起訴 
[賣妻爲娼]  
　　甯波人李顯世近在原籍將妻張氏領滬托由在逃之李　卿得洋一百八十元將妻賣與北京路五百另六號門牌鴇婦林寳珠欲販往天津賣娼前日被老閘捕房包探李明泉偵悉禀明捕頭恊同西探往將李夫婦與林鴇一併拘獲分别押至昨晨解送公共公廨請究先由中西包探投案訴明前情繼據李張氏禀明被夫價賣情形訊之李顯世供稱張氏因不安于室醜聲四播此次同來上海張氏自願價賣是實據林鴇供稱張氏係由李倫卿領來曾聲言自願賣身求察中西官核供以李不應將妻價賣爲娼判押西牢半年林鴇買良爲娼除身價不追外再押女所一月示 
儆張氏暫留本廳候函致寗波鄞縣知事查傳其父母來廨再絯呈案之賣身據塗銷 
[失妻扭控鄰人]  
　　江北人趙慶喜住閘北長安路文安坊其妻施氏於陰曆五月初八走失無蹝當由趙之同鄉邱錦濤目睹係被隣居孫李氏誘逃前日趙邀同證人將孫李氏扭控四區警署轉解司法科經段科員研訊孫李氏不認誘逃判移地檢廳究辦 
[拐賣女孩之押究]  
　　賃居浦東陸家嘴地方向爲紗廠女工之崇明婦人龔王氏有女龍狗現年五歲於今年陰曆四月初五日被隣居泥水匠龔金華領出頑耍一去不返嗣經氏四處找尋查無影響王氏思女情切日夜哭泣幾成癲疾昨日龔金華忽潛回浦東被王氏撞見鳴同崗警將龔扭解三區警署經解警正訊據龔供稱王氏小女龍狗已带往湖州賣於船上得洋十元云云解警正判將原被併解地方檢察廳請辦昨經檢察官預審之十判龔金華收押限交龍狗到案再訊該氏斥退 
[車夫被疑自刎圖盡]  
　　法租界鄭家木橋街大昌烟紙店於昨午失竊銅釣一把找尋無着疑係包車夫周豐高所竊詎周情急頓萌短見卽取切菜刀向喉管猛勒幸經旁人瞥見上前將刀奪下皮已割開喉管受傷血溢如注惟尙無大礙不至有性命之虞當卽報捕車送仁濟醫院醫治一面由捕頭飭探程富生將該店主傳入捕房略訊數語諭令退去俟周傷痊再行解送公堂訊核　 
[判罰兩個汽車夫]  
　　電車公司洋人投法公堂控稱有某號電車司機人范阿三於日前行車至法新租界被宋炳生之汽車由横弄内冲出並不據捺喇叭致將電車撞損求請向宋訊追修理費等情訊據宋炳生供因從弄内出外不知電車馳來致肇此禍求宥又汽車夫祝海全前晚駕車至法租界並不點燈有違定章爲捕查見抄錄號數禀明捕頭飭樣於昨日傳至法公堂請訊祝供因有要事故一時不及燃點求宥中西官判宋罰洋二十元充公再償修理費洋十元祝罰洋五元充公完案 
[判押擲包匪徒]  
　　匪徒陳友山前日午後在寗波路天津路轉角衖内以擲包術騙取興泰號學徒陳順生所携鈔票洋五百元　逃當經該處五號三十二號等居户所雇看門華捕瞥見帮同追至河南路由行人攔獲即將人贓一併带入捕房昨解公共公廨請究經中西官訊供不諱判陳押西牢二年半期滿逐出租界贓交原告領回 
[禁錮攔刦匪徒]  
　　匪徒周連順羅瑞生李小古前晚在虹口西華德路攫取翁旭初身畔皮夾賑簿等物圖逃由捕帮同追獲弔出原贓昨解公共公廨請究經中西官訊供不諱當以周等膽敢攔路行刦判各押西牢四年分别示儆贓交原告領回 
[道尹公署批示三則]  
　　上海茶業會館呈爲紹屬龍舌嘴統捐分局無端留捺箱茶意圖訛索請轉電浙省財政廳立即放行由呈悉已據情轉電矣仰卽知照此批 
　　許六盈請再飭廨復訊由呈悉查此案前據王發成呈控該民揑稱繼子冀遂敲詐等情並將縣廨判决批諭抄呈送閱當以與該民原呈情詞各執批行英廨委員錄案復奪在案迄今未據復到據呈前情究竟孰實孰虚候再令英廨委員從速錄案復奪此批 
　　龔玉章等呈爲連累難堪請求令縣諭禁由呈悉查呈詞含糊殊難索解且所具狀紙又非正式民呈核與定章不符碍難准理此批 
[工巡捐局批示兩則]  
　　釣船商人高新水等禀擬組織公會由禀及章程均悉查船局設立公會以維航業事屬可行惟察核章程第十條平均水脚恐多窒碍第十九條收集經費方法及第二十條入會註册並未明白規定恐滋流弊未便率予照准究竟該商民等組織公會衆情是否允治仰候飭查明確再行核辦章程姑存此批 
　　益順等請修馬路橋梁由據禀已悉所請修築虹江路馬路橋梁候飭閘北分辦處提前修築可也仰各知照此批 
[誌謝]  
　　寗詔商輪公司定本月二十七日下午二時假上海總商會議事應開股東會再通新章程草案昨由該公司函邀參觀又大世界遊戲場現已布置完備定陰曆五月二十六日開幕昨承函邀參察併贈券十紙書此併謝 
中華職業敎育社通訊 
[攷察土山灣工藝局紀要]  
　　土山灣之工藝局開辦已久爲法國敎會中之慈善事業其性質與育嬰堂相似但育嬰堂養而不敎此則敎而兼養者也現有生徒六百餘人都孤苦無依之男生女生别設所以敎養之男女不雜也年齡最小者七八歲以能自衣食不需人扶助者爲合格大者達弱冠以上初入内之兒童先令識字俟其粗解文義乃使之入工場學習技藝且必視其性之所近而爲之選定科目也畢業期限有三年五年六年者總以完足生活能力爲其畢業之期不拘拘於年限此所以焭焭無助之小兒一經畢業出外無一不能自膽其身家其嘉惠於貧民子弟者寧可限量惜無廣厦萬閒不能使寒苦子弟盡受其庇也該局内容分圖書科印刷科木工科金工科製皮鞋科茲將攷察所得分别紀其大要圖書科先習鉛筆書次水彩書又次油書皆以寫生爲主油書之中西人像有坐者有立者無一不栩栩如生可謂書畫之能事矣其新發明之五彩玻璃尤爲中國所創見先以彩畫施於素玻璃上入窰燒之其色卽永不脫落嵌入窗中透明而有色彩彷佛如一幅圖畫也聞西人都以此爲屋中裝飾品銷售於西人者多此則能以圖書應用於玻璃者也印刷科則有鑄安間排字房機器間石印處照相房凡關於印刷上之用具設備甚完發動機器則用電氣馬達每部均有一主任而以生徒爲之助此所以自鑄字以至司機無一非生徒練習場也木工科之出品一爲家常用品一爲奢侈用品家常用品如大餐間之長棹坐椅屏風等寢室之鏡檯面盆架冩字檯等所製均極精巧堅實西人購置木器必將一室内應用之件全部購備故該局所製之木器亦分爲餐室用具寢室用具並備有木器樣簿任擇何種西式木器均可依式製造所用木材多以麻栗及香樟爲之每製一器必先令打樣間繪成精密之圖樣然後交由木工場依樣製造此則與中國木工不同也奢侈用品則以古雅精細爲貴有以中國舊時雕刻花板嵌入　中以示珍貴者有將橱面雕成種種花樣以示精巧者有一橱正在雕刻二獅戲球拋稱二人合刻已越一年尙未竣工則其雕刻之細可知矣更有一塔份用白桃雕刻而成窮工極巧不知費幾詐雕工始能至此聞已在巴拿馬賽會得有獎品此種奢侈品西人每樂購之華人則無此財力購置也金工科則有熔鐵處翻砂房車嵌工場電鍍間所製之物品以銅質爲最多其鍍金鍍銀鍍　之品尤爲精瑩奪目初鑄成之銅件黯然無光一經抛車機器之磨擦即光可鑑人抛車機器兩端用層疊之布剪成圓形如車軸之有輪然中貫以皮带通以電氣時則圓形之布旅轉甚速將銅件與布接近即磨擦生光銹汚可去而物質不損以視用人工磨擦者其勞逸直宵攘縣矣該局出品以西式爲多故購者亦以西人爲多也右所紀載僅舉其犖犖大者而已其有不涉於工藝範圍者略之 
來件 
[孫洪伊歡迎伍程兩總長之演說詞]  
　　今日兩院議員諸君歡迎伍程兩先生所以歡迎之者以兩先生能守法能保障共和故也今日之禍肇禍於督軍圑之造反張勳遂迫總統解散國會是爲一種亂其次爲張勳之復辟又爲一種亂近日與論對於張勳均一致攻擊謂爲叛逆對於倪嗣冲等幾乎忘其有罪豈非怪事伍程兩先生所以爲當世重者非謂其爲反對復辟也謂其爲能守法不撓抵抗造反之督軍圑也當兩先生出京之時復辟問題均未發生伍先生以解散國會抵死不肯副署迫而出京程先生自公民圑事後知督軍圑之將造反卽南來與海軍將士商量擁護國家正氣不没大義猶存今人尙有知張勳爲叛國倪嗣冲等亦爲叛國者循茲徑途民國將來必人有可爲是皆伍程兩先生今日之所賜其功不爲小也民國之綱維在約法約法可破則一切法律均可任意處之此時人人皆可自稱總統自稱總理則張勳之復辟亦何不可之有國會爲約法上重要機關不可任意去取亦猶總統總理之不可任意去取也國會經法定手續而來亦必經法定手續面去總統總理經法定手續而來亦必經法定手續而去自倪嗣冲等造反伍先生代理總理被非法而去國會亦被非法而去至張勳復辟黎總統亦被非 
法而去此數日以前之怪現狀也黎總統旣出居日本使館其總統印信被夏壽康饒漢祥諸奸携至六國飯店遂發出馮副總統代行職權段祺瑞任國務總理各電馮遂於近日就職南京段亦於天津組織内閣又居然有總統有總理矣夫馮之代理可也代理而由黎之季任已不可也黎之委任猶可也總統就職而必與逆黨合謀則斷斷乎不可也是馮華甫之總統因非法而來段祺瑞之總理亦非法而來吾料此後必尙有非法之國務員與非法之國會怪怪奇奇皆將繼續出現是今日之中華民國在張勳復辟以前經倪嗣冲等之叛已不成爲共和立憲的國家在張勳旣平之後又有如此代理總統如此總理此後又安能成爲共和立憲的國家瞻念前途吾人所以不能不抱悲觀者也國會本爲國民代表機關國民卽應爲國會之後援如此國會乃能行使其職權以與行政機關立於對待地位中華民國自有國會以來向被官僚政府之專製所壓迫國民又輙爲官僚政府所蠱惑不與國會以同情故國會旣失後援輙爲横暴之官僚所解散平心而諭數年以來吾國會之監督官僚政府及盡心於制憲事業不可不謂難能而可貴假使國會行使職權事事均能貫徹其主張吾信六年來之共和已有優等成績可覩何至如今日之現報又何至有一而再再而三四之革命是故謂此種革命之因皆爲國民不能援助國會所釀出亦未始不可也往者不可諫來者猶可追尙望今後之國民人人知援助國會勿附和官僚以爲自已謀眞正之幸福爲是但欲卜國以今後是否有覺悟心卽以對目前時局之辨别心决之假如今日僅認張勳之復辟爲叛國而倪嗣冲等之稱兵迫散國會可置之不理其他甘心附和倪嗣冲等之謀叛投身天津僞參謀總處段派之交通派研究派等或且以此次之起兵討張勳自居爲再造共和之元勳國民於此毫無辨别心則國事眞不可爲矣段祺瑞做總理以來與陰謀政客結合運動開徐州會議南京會議蚌埠會議北京軍事會議果何所爲路人皆知其目的在爭得總統一席而已干法亂紀之漸實段氏等啓之繼而有公民圑之發生又有各督軍之呈請解散國會天津中州會館之僞機關成立彼輩尙稱倪嗣冲等爲義師謂總統之目的指日可達其時固不知有黎在亦何嘗知有馮在螳螂捕蟬不知黄雀在後此段祺瑞與張勳之謂也段祺瑞造成解散國會之事實借張勳之手而成之是爲破壤約法之戎首者實段非張張勳入京段等立於無可發言之地位此時段梁等已陰謀攻張勳李經義矣復辟問題無端發生遂假段以好名義出師討張實則張勳之復辟不過兒戲而已即無叚氏之出直係軍士亦必起而討之其平定亦指顧間事耳觀於近日戰報前敵軍隊如張紹曾馮玉祥曹錕李長秦以及陳光遠等何嘗系受叚之指揮而出力者即退一步言之叚之討張爲有功梁啓超之參贊亦有功然合而諭之已不敵其造亂之罪之大也今者段梁等勾結夏壽康饒漢祥又利用湯濟武兄弟竊得總統印信又居然稱總理矣試問段氏此後尙能擁護黄陂爲總統乎尙能恢復舊國會乎尙能遵守臨時約法乎吾料湯梁派平日之主張至此必謀貫澈即段氏平日之大目的至此亦必謀達到此後無法無天之自由行動尙不知有幾何笑話吾人雖欲不認爲叛亂行爲又可得乎自此言之張勳之亂小而易平叚梁之亂大而難定此則吾敢斷言之者也吾人今日旣以保障法治之共和國爲責任則當認共和政治一日未入法治之域即一日認爲亂事未定以生命爲奮關至死方休庶幾不負伍程今日之苦心與夫维持共和之眞精神則中國前途庶有望乎（下略） 
雜評二 
[民意與實力（步陶）]  
　　一星期滑稽政府短命而而滬上前清遺老已多有受此政潮影響者可見世界潮流之不可逆而民意之不可强抑也雖然此僅就普通之理論觀察耳若以中國人今日之特性言恐正有難料者試觀此次附和討逆之人物其中洪憲功臣正自不少豈眞若輩痛悔前非而思有所建樹以求自贖乎母亦聊隨時勢以爲轉移而已萬一京中劇變叚合肥不振臂而起今日文電反對之有力者其態度將復如何或者陳奏謝恩之大吏至少必有二三省也吾人試設想其時之景况安知滬上遺老不早有應召彈冠以直入都門者雖有眞正民意欲起而有所不利以爲警懼彼且目笑存之或有大力以壓迫之使無人敢爲一字之誹議均意中事也鳴呼民意鳴呼世界潮流其先决問題蓋猶在於眞實之能力也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[唯聖者能之制藝體] [  罪我]  
　　辟何由復聖人爲之也夫復辟非常之事也而聖人非常之人也以非常之人爲非常之事其斯之謂聖乎且聖人不世出唯文聖人能識武聖人之意惟武聖人能從文聖人之言惟有文武兩聖人而後當今之聖上乃得復出而御世爲神聖不可侵犯之一人嗚呼聖人嗚呼今之聖人』適南海而訪人文之盛龍門在望聿開風氣於鄉邦問當年變法自强孰是維新之首領非文聖人乎』作上將而統定武之軍豚尾常垂大著威名於徐皖問此日擁兵入衛孰爲政局之調入非武聖人乎』使有文聖人而無武聖人也則保皇謬說徒託空言無武力以爲助援初何能以忠君愛國之文章作擁護皇家之利器』抑使有武聖人而無文聖人也則復辟狂談斷難實踐無文人以資取决初何敢於立憲共和之時代有甘冒不韙之行爲』然而今日者文武兩聖人先後入京矣復辟之舉見諸事實矣非聖人其誰能之』吾於是知兩聖人之用心矣謂我國家深仁厚澤開三百載之鴻基當年遜位讓賢自是吾皇之盛德値此國家多故合舉漢家之土地拱手而復授於胡人率華族之人民屈膝而復歸於滿族從此食毛踐土無非出自天恩孰敢有民主之思想哉則具奴才之性者唯兩聖人也吾於是知兩聖人之結果矣痛我先烈創造經營流無　數之頸血始得功成業就藉增大漢之光榮即今國體驟更想維持民國之偉人當出師以討賊愛護共和之健將定率衆以親征一旦禍首罪魁不幸投來法網尙能逃叛國之罪名哉則膺斧　　誅者唯兩聖人也』鳴呼聖人鳴呼今之兩聖人（四） 
家庭常識 
　　焦乳勿棄燒焦之牛乳可匆棄去傾於潔淨之杯中待冷透焦味即去 
　　辟除蠅汚夏日多蠅且喜集於懸掛之物上故辟閒畫鏡易受蠅汚可取一新鮮洋葱用刀切開在鏡框上擦之或用　刷在葱上刷取其汁少許細擦畫片及框亦可此法不第可除蠅汚且可使蠅絶跡 
　　修破呢帽劃一火柴使燃烘帽之裏面近破處使熱（愼勿使焦）則其組織物變輭然後用硬刷刷之可使平滑如初以上三則均譯自大陸報 
　　簡單殺菌消毒法傳染病人之室與人衆之處或初遷移之住宅不可不行安全之消毒法此實與衛生上有莫大關係茲有最簡便及最廉之新法即於室内燒砂糖塊燒時發生一種瓦斯此瓦斯能減殺室内散佈之　菌此法譯自日本學報誠簡便易舉之消毒法也[  援時]  
　　取嚏凡人患痧氣而百藥不能令其噴嚔者可以皂莢少許研末嗅鼻孔立效惟皂末宜少用苟以其無妨而狂吸者必致鼻孔中起劇之刺痛余嘗躬犯之激痛至三小時且不已 
楊梅爲現下應時水菓我鄉出產至夥然隨取食之味亦平常若以新摘下之楊梅在井水中浸半小時取也置瓦器中摻以潔白之細鹽而播之乃取食味遂某美絶倫且足除寄生之蟲[  嫉俗]  
　　點斑竹用　砂五分明礬一錢銅青一錢共研細末用醋調匀隨意在竹上點畫如早間點上至翌晨洗去即成斑竹矣[  江都愗儂] 不受酬 
　　白石榴花當半放半含時摘下用線串之曝乾遇鼻血時取之煨存性以開水泡之飲下立止神驗[  貞夫] 栩按白石榴花陰乾和藕節煎湯亦治吐血頗效近日正開園藝家盍收貯之伹紅色者無用 
　　解酸酒法頭貳　沙（乾者二兩）量酒多寡加減用新布包之放入酒内固封其口三日後開其封則酸味盡無飲之且能益人枇杷醬先將枇杷（宜最酸者去皮核）一切爲四以猪肉切爲小片（如中指大）以醬油小粉拌之與枇杷並入飯蒸之（枇杷以軟爲度）取出甚可口若以下飯尤鮮 
　　安眼法夜間不能安眠可以燈草煎湯代茶惟飲後是夜不可飲茶[  閒雲野鶴]  
　　養螢飛螢爲夏夜絶妙玩品捕置瓶中若流星之在握然毎多隔夜即死或不死而光已暗設捕後即垂一透混紙捻於瓶中螢卽聚於捻上吸水可養至一星期不死[  劍飛]  
　　治蜂刺人膚受蜂刺發腫異常痛苦急用泡過茶葉十餘葉於痛處擦之立時刺出痛停[  太倉夏一鳴]  
集益錄 
第三十八問 
　　前照醉生君之製造胰皂法製成誠如吾國皂廠出品無異（曾加黄顏料）惟乾至二三旬之問其色變爲黑黄本身則收小十分之三頗不雅觀想係鄙人尙欠研究但我國皂廠所出之皂類此弊者甚夥終不若祥茂皂之堅硬乾至數月其色如故本身亦不收縮願海内研究大家有以指而明之又製肥皂用之黄色顏料均出自東西各國聞德國所出者最佳自歐戰後其價騰貴目下每磅約四十元以外尙祈海内實業化學專家不吝將其製法賜敎俾世人仿造實亦挽回利權之一也[  兆城]  
長篇小說 
[寫情小說枊暗花明錄] [  常覺小蝶天虚我生合譯]  
第二十章（二） 
　　車至　花徍停於二十二號門次其時殘月如鈎隠約紅樓之背垂楊數樹搖曳有秋意裘狄斯先下曰蘇惠恩今夜樂甚願君晚安明日暇者請仍過我時蘇惠恩亦下車以資付御者口中言曰能許我入室少坐乎吾蓋有言奉商裘狄斯乃一笑亦不置可否逕自叩門聾媪出應讓二人登樓時夜已深午蘇惠恩旣坐目視其心墓之人忐忑欲語而不能遽出諸口裘狄斯曰君何爲不聲亦需飲乎蘇惠恩曰謝汝吾乃無意於飲裘狄斯汝亦能容我一言否裘狄斯微笑態至從容因曰孰則禁君言者蘇惠恩躊躇頃之始曰吾意君獨居亦非所宜裘狄斯吾言至簡卽問汝能許我永遠相伴否也蘇惠恩此言裘狄斯固已早在意中但亦不願遽答則以目注地顰蹙如有所思旣乃言曰吾固料汝有此言矣曰旣在君意中則尤佳蓋吾之抱此願已十年矣汝當知之裘狄斯微笑旣又蹙額口蘇惠恩吾乃不能答汝所言蓋吾固已嫁矣蘇惠恩大愕曰嫁乎汝嫁誰哉裘狄斯昂首曰汝意更有何人卽羅倫耳此語出蘇惠恩乃愈愕目眵而口張半晌乃不能答良久始曰羅倫汝乃嫁羅倫嗟乎此如何事吾不能信吾不能信汝言戲耳言次乃現慘笑女曰吾焉能欺汝汝不信者吾當有以示汝言次自去而蘇惠恩竟若木偶頽坐不能起坐蓋其日來所搆幻想方栩栩然如入雲霧之中今一旦墮入冰海神經幾失知覺然猶不肯自信以爲裘狄斯焉能嫁人思念未已而裘狄斯已復至出手中紙卷展之案頭蘇惠恩大駭猝不辨爲何物第覺腦昏目眩紙上之字一一奔如野馬磨旋而轉久之始定則所書文字竟爲羅倫與裘狄斯之結婚證也蘇惠恩尙疑目幻審視再四則簽印爛然年月俱在乃瞠目結舌以視裘狄斯之面殊不知已面正有怪物無數一一墳起翼翼而跳顫聲作慘笑曰裘狄斯汝今爲伯爵夫人矣裘狄斯不答以杯注酒置蘇惠恩唇際蘇惠恩一飲盡之氣乃稍振則頽然倚身椅背言曰吾固料汝必爲羅倫之妻然又何故在此吾誠莫得其解裘狄斯曰此何不解夫婦仳離亦世所恒有吾人分居固出自二人之同意也蘇惠恩曰世上乃有棄伯爵夫人如敝　者吾亦於汝僅見之矣裘狄斯曰吾薄夫人之名亦猶汝鄙其金錢乃致不屑染指實告吾友吾身雖嫁彼而吾心之恨彼且日增也汝知之乎 
　　郭緝人浮萍三君鑒來函取酬示未示住址乞卽片示以便奉寄更正七月九日游戲文章（未代）誤（者代）家庭常識第三則（紅癊如瓶口大）誤爲（紅瓶如癊口大）合更正 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之雜說]  
　　戒重聘禮說仿諸葛武侯後出師表（羲人）（見本報壬申年十月初七日） 
　　父母慮男長不有室女大不有家故重之以婚嫁也以父母之心愛女之心故聘禮是責妝厚奩豐也然責聘禮其害反深惟坐而待其深孰與拯之故願破除其積習也自重聘以來乾綱不振坤道不亨富女以驕貧女以病計非不自知也頗作事不能獨斷於寸衷故蒙實患以掩衆人之耳目而諭者謂爲非計今俗適疲於娶又病於嫁此取禍之道也試陳其弊於左富者家室豐盈不煩假貸貧則作爲無益苦而且勞况居室未能完美平時不免拮据而强效富者之顰致多負欠此某之未解一也多男多女皆爲身累寒衣饑食啼號滿前幼者易長少者易壯今歲不嫁明年不娶使兒女坐大舉不能勝此某之未解二也世家女子素性雖貞其怨曠也誤於懹春或因而致疾因而强死因而淫奔因而凟姓喪身敗節蕩檢踰閑然後始償所願焉爲人父母乃竟忍令其致此此某之未解三也婚媾不繫天綠不合不經人媒不成親則岳父而以父慈之誼則半子而以子倚之又况平日有親故何可或失倘令過索徒開豐隙此某之未解四也世人賠嫁禮爲計久長耳然備服飾被褥箱橱壼桶　櫈碗盞銅錫器皿等約數百千娶婦之家聘禮門包迎親合巹約數百千此皆十數年之蓄所朘削父母之脂血非一時之所有今茲過費是棄禦貧之地也將何以善後此某之未解五也今禮繁文縟而事不可息事不可息則有與無當與家稱而不及早圖之就使壯年子女曠日持久此某之未解六也夫易立者志也倘世人有感是言當此之時警惕於心謂我志已定然後凡事務從儉約力減奢靡毅然獨行厚文惡屏此計之至决而美事將成也然而人且羣怪宗族交責親戚爭譏鄉鄰竦誚浮言如是只當堅守某狂言妄語發而後已至於彼是此非非某之意所敢知也（２０） 
尊聞閣筆記 
[可兒（見本報甲戌年七月十一日））]  
　　某處競渡之戲遠近龍舟聚至四五十艘有畫船雙漿泊於遊船中坐一少年翩翩佳公子也隣舟有女郎甚美少年喜之憑窗坐對狀若呆適女郎移泊他所一舟來附則醉人大嘔自窗而出直當少年面腥穢不堪少年始覺而入從人問曰公子見醉漢何不避之少年不語半晌始曰個可兒顧嗜酒若此耶可惜可惜（20）文苑 
[吳門畫舫竹枝詞溪梅花庵主人]  
　　（見本報癸西年三月初九日） 
　　梅花消息已連朝鄧尉山前放畫橈折得幾枝清入夢詩魂猶繞虎山橋清明時節雨如烟上塜紛紛掛紙錢盪漿歸來天欲晚胥江渡口斷還連上已良辰淑氣新獅山一路醉游人爲看御道騎驄客拭凈琉璃窻上塵峯環溪狹到支硎低拍笙歌柳下停山轎不如閑步去歇涼都住半山亭滸關神會冠吳邦十里亭前泛畫　嬌女不妨人看我一時盡掛碧紗窗新腔一曲弄琵琶木瀆歸來興不賒偶向蓮溪浜裏影何妨更看牡丹花滿樹黄梅欲署天鹅湖年例划龍船蕩中不辨舟多少齊放遮陽一色鮮將軍令罷十番敲搶鴨人多水上抛最好宵來燈乍點欣然齊去接龍梢出廠忙　主客排綵球新樣色偏佳端園曲局三元會知否家家上水牌公子翩翩齊下舟笑容低說乍梳頭今　似覺南風大不便横塘還虎邱珠簾紗幔掛頭艙船女娉婷巧樣妝最是傍觀容不得門燈都是號京堂打招出跳乍排當　扇羞遮半面妝妬煞隔舟痴姊妺倚　低語喚檀郎笑語　　引興長風來烟榻噴清香吳孃親送西瓜汁輕啓朱唇倩客嘗綠樹陰中次第排或歌京調或看牌一聲完字聽舟子水　爭搖暢客懹雲陰忽聽送輕雷窗嵌玻璃面面開好趁清凉未雨候山塘一路管絞回來往閑人聚半街半塘風景勝秦淮進城畫舫如魚貫扇影衣香露玉釵一灣凉月漾微風檀板銀　曲未終忽已水關橋下過花藍燈點影搖紅一聲吩咐設華筵盤菜時新味色鮮人倦酒酣拳令畢消魂待慢總須錢連朝酷署太炎炎何處風凉向晚添道是萬年橋洞下抺和消遺最祉神恬中秋放棹石湖心串月偏宜酒滿斟徹夜不歸情自得阿儂低唱我清吟酒正酣時日色低淫家慣繫盡橋西商最聯　清秋興還是劉園看水穉下元節過最消魂寥落山塘風景昏閑煞姑蘇船幾許紅粧無賴盡關門西風乍起捲蒲蘆沽酒偏宜　碧鱸冷落主人窻半掩鄉村歷亂是催租春游山水夏乘凉勝景年年爲客忙我願游人無久戀逢場作戲最情長（２０） 
神話 
[孝子復仇]  
　　（見本報甲戌年三月二十三日） 
　　張甲者南海某村人職司典吏惟利是親有族人張乙頗有田莊略豐衣食鄙甲之爲人雖係同族而鮮往來平居自誤農桑杜門謝客其妻曰子多蓄而寡交夫財怨之所聚也不波潤　莩而致乾餱之愆奚可哉乙曰衆人皆醉我獨醒衆人皆濁我獨清清者何害於蓄醒者豈濫於交余獨善其身可也何慮之有妻曰輕言者厲階之漸過直者怨府之叢子疾惡如仇危行不遜非所以處世也吾爲子憂之乙曰余豈肯啓謟諛之徑以爲子孫則耶卿勿主我自行其志而已迄甲寅亂作各鄉設立圑練公局以禦外侮靖内匪乙仍杜門不出詎知甲不稱其欲竟將乙送縣定以大辟之罪時乙子尙糼未解人事後十六七歲膽雄力厚有北宮　之慨而貌似張子房村中人皆以懦夫視之甲亦料其無能爲也一日詢諸其母曰兒方幼時未知父犯何罪竟不完　某甚恥之母將寃案備述乙子泣血痛恨遂有徐元慶手刃趙師韞之逾數日邊甲過其門外母指而謂之曰殺汝父者即此人也乙　之不動聲色凡出入村中佯作蠢然無知之狀甲亦殊不疑慮漸狎而近之値清明節人皆　墓甲往祭祖塋父老子弟畢至甲盛其衣冠就主祭位行初　禮唱贊者高呌叩首一聲而甲頭已落地乙之子立其傍拭刀而呼曰痛快痛快所謂紙灰未作白蝴蝶血色已成紅杜鵑也衆欲執之乙子曰甲生平害我宗族不知凡幾今奉先祖命不特報不共戴天之仇亦將爲吾族中拔去一丁也衆皆曰善竟無一人肯執乙子者乙子曰吾斷不累諸父兄請勿憂戄於是親赴縣衙請罪並訴其復仇原委縣曾憫其孝暫收囹圄待訊不期病死牢内甲遺一子其妻撫字之忽一日手足僵冷昏迷不醒甲妻拘而呼之睜忽目大呼曰還我命來遂氣絶而死諭者謂乙子烈魂作厲云（16） 
雜錄 
[（一）善後法]  
　　凡咽痛由於伏氣者其證如抽蕉剝　層出不窮猶之四野伏莽一時難以肅清初起時服宣暢透達營衛兩清之劑熱退身凉咽痛亦減甚至一二日後又復發熱咽疼乃伏熱去了一層又發出一層也如非另受外感仍以前方加減服之總之咽痛因伏邪而發者未必速愈症勢雖平尙多枝節或肢未全和或熱不遽退胸猶痞悶苔色不化溺短色赤此皆餘熱逗留仍宜清滌餘邪宣通氣道勿以其不飢不食而認爲温熱　元妄投補滞勿以其神倦肢凉而疑作寒凉過度遽進辛温蓋恐爐烟雖息灰中有火也至飲食尤宜謹愼如熱邪漸退胃氣初　祗可用陳米煑薄粥食之然亦不可過飽防其食復變症或熟萊菔或煑花生均可作菜品必小便清肌熱退舌苔淨始可吃厚粥爛飯總以少吃多餐爲妙油膩魚腥以及煎炒諸物必解過堅糞多次始可徐徐而進切勿欲速免致轉病因善後不得法功成反棄誤事老頗多故特詳細揭明也（杭縣劉佐泉）（20）（未完） 
 
 
 

Page 18

 
 
   
 
