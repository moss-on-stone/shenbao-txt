# 1919 - 245 - 4916725

 

Page 1

 
 
   
 
 

Page 2

 
 
   
 
 

Page 3

 
 
時評 
[實力與疏通（冷）]  
　　北方之主義惟在實力故對於反對和議代表有實力者則疏通之無實力者不必顧問之 
　　北方之的謂實力者有兵權在手之謂所謂疏通者與以官或與以錢之謂故北方今日疏通最急者除南方外其一爲吳其二爲馮而對於吳則暗示以晋官之階明告以發餉之說然則總括言之所謂實力所謂疏通者不過軍閥中人互以權利給付而己 
專電 
　　北京電王揖唐决定起程時分電七總裁及南代表告知赴滬開議擬文日赴寗但視赴保結果再决（八日下午十鐘） 
　　北京電王揖唐準文日（十二）南下過寗留一宵赴滬（九日下午六鐘） 
　　北京電今日徐宴王並分代表共七人龔李作陪徐演說四百餘言大致王君旣毅然擔任此行定能推誠接洽早日開議促成和局逹統一之願望王答本中央誠意謀和决不稍涉黨見北京電軍府拒王歌電昨下午到係據各省軍意要求另派龔己擬電駁覆（九日下午一鐘） 
　　北京電本日閣議討論軍府拒王事决再去電疏通又蘇省水災賑二萬元（九日下午五鐘） 
　　北京電龔復七總裁電北總代表舍王莫屬准卽赴滬仍請轉致南代表訂期開議（九日下午六鐘） 
　　北京電王揖唐先與馮派協商條件俟得結果卽南下又說王逕赴南京與李純接洽師景雲張調宸連日奔走京津籌劃對付段派之計其駐津機關以陳之驥爲主任叚派甚爲注意總統特邀河間來京解釋 
　　北京電某政客談王意唐提八條之前三項絶對不能議尤以軍事協定爲難取消（八日下午十鐘） 
　　北京電曹銀電龔請先將吳佩孚欠餉發給否則空言調停無補事實（八日下午十一鐘） 
　　北京電陳樹藩電謂分代有缺請派何毓璋代表陜省庶與李述膺對抗（九日下午一鐘） 
　　北京電徐將下令禁軍人妄干和議（九日下午一鐘） 
　　北京電徐今午在四照堂餞各代表（九日下午一鐘） 
　　北京電李純電述西南意謂王揖唐未脫安福所言不涉黨見决不相信（九日下午一鐘） 
　　北京電閣席决提靳明日兩院續開會卽提出（九日下午五鐘） 
　　北京電確聞前日靳雲鵬面允兼代龔昨聞不提辭呈徐靳均窘（九日下午一鐘） 
　　北京電本日財政委員會開緊急會討論救濟財政法 
北京電馮昨申刻抵津徐派袁乃寛招待有今日來京說 
　　北京電倪嗣冲明日來京 
　　北京電湘張督電馮玉祥部兵士斷炊湘省無從設法懇速發欠餉以維軍心（八日下午十一鐘） 
　　北京電陳樹藩七日出省赴同蒲潼朝各屬巡視軍隊 
　　北京電陜各界電府院謂陳劉令民種煙是否奉有命令現收稅二千萬人民疾怨請派員查辦（九日下午一鐘） 
　　北京電敎部電催蔡孑民回校 
　　北京電蘇浙省長有對調說 
　　北京電蘇省會電新國會蘇議員訐齊蔑視議會兩端 
　　北京電今日敎部會議恢復北大工科尙無結果（八日下午十鐘） 
　　北京電陸使尙未由法起程擬俟奥約簽字後回顧施留簽匈土各約（九日下午一鐘） 
　　北京電孫烈臣電鮑督赴吉將黑十九旅調歸吉省自無不可惟中央擔任之該旅原餉自應留歸黑省作抵補由奉調來軍隊之餉並請將該旅留駐之機關槍砲隊仍留黑調遣 
　　北京電沃政府軍與激黨戰迭次失敗勢將不守各國僑民均己離去該處激黨軍隊内有華工三四萬人亟欲逃回本國因該黨監視極嚴難脫覊絆 
　　北京電曹錕復電廣平大名一帶土匪業調第六混旅各營往援並己飭冀鎭使堵剿 
　　北京電黑督以防務吃緊請張作霖撥隊援助（八日下午十一鐘） 
　　北京電陳遐齡電藏事危急請各省盡力援助（八日下午十一鐘） 
北京電昨日使向外部提長春案條件共三欵係在奉天張作霖權限外者奉長各就權限所及提議（九日下午一鐘） 
　　北京電長春交涉日提六欵五欵在地方交涉一欵在北京交涉小幡昨與外部會談後意見尙接近（九日下午五鐘） 
　　香港電各要人贊成廣州制憲將由陸唐會電歡迎議員來粤 
　　香港電軍府歌電詰龔調回陸王是否爲補簽德約地步 
　　香港電軍府擬對外聲明拒王意見（九日下午二鐘） 
　　香港電廣元陽江廣利三砲艦在瓊遭風悉沉（九日下午二鐘） 
　　香港電軍府歌電挽留孫文 
各通信社電 
　　北京電安系言徐東海因南方拒絶王揖唐言破壞和平在南不在北王揖唐仍宜赴滬段祺瑞亦致王函謂放膽去做由我擔承龔心湛囑曹銀派員赴衡州勸慰吳佩孚（以上八日） 
　　以上平和通信社電 
　　北京電王總代昨晚由保定回京己派李士銳先到甯與李督軍接洽王現定眞晚（十一日）出發到寗勾留數日赴滬 
　　北京電丁乃揚允今日來京擔任疏通兩粤 
　　北京電倪嗣冲自津來電因病稍緩入京聞有蒸日（十日）來京說 
　　北京電昨日政府接到七總裁正式歌電（五日）由岑領銜反對王總代現聞龔己擬電駁無謀和誠意 
　　北京電馮河間今日來京 
　　北京電政府决將軍財兩政提交和會公决 
　　北京電西藏交涉因英使催迫决定本星期續議 
　　北京電政府電岑西林嚴阻李軍行動一面電知贛督 
　　北京電王揖唐電陜督陳樹藩請派一員來京充和會顧問 
　　北京電馮河問應東海□請定明日來京 
　　北京電留口學費財部擬電莊代辦向銀行借墊二十萬 
　　北京電將任王懷慶衛戌副司令（以上九日） 
　　以上中華通訊社電 
　　北京電西南反對總代電己到京聞政府决催王先行南下然後再電西南疏通王十二準行（八日） 
　　北京電徐爲皖直暗潮迭電約河間入京面談并派劉恂等往迓河間允九日入京 
　　北京電長春案决移京談判天津毆傷日人案日領認爲重大不能以道歉了事己正式提起交涉聞日使亦擬移京辦理 
　　北京電政府擬派駐歐軍事委員唐在禮赴日本參觀大操唐尙未有覆電昨參陸部又電唐問歸期一俟得復即當明令簡派 
　　北京電没收德奥船艦主管權昨閣議决定交財農三部共同主管所有租金分交海陸兩部接濟軍餉前此爭執己悉解决 
　　北京電交部聞中東路線鬍匪仍在猖獗咨請東省當局從速剿滅以免外人有所藉口 
　　北京電前傳鮑吉督仍擬調黑孫烈臣調吉督現政府以東省多事疆吏不宜屢動决從緩議 
（以上九日）以上中孚通信社電 
公電 
　　湘省南軍將領周偉等通電各省省議會商會各報館各團體公鑒竊維被火之室不留餘灰脫鈎之魚不食新餌况長蛇封豕强鄰侵略方殷社鼠城狐内賊穿墉未己今日之勢對内者本也對外者末也其本亂而未治者否矣國人心理酷求和平政客夤緣侈言統一夫和平統一本爲切要之圖不正本清源更爲速亡之政自軍團宄法西南仗義興師是法律恢復無期護法責任未盡雖民膏原野帑竭軍需果能貫澈護法初衷諸事悉從根本解决則以前此犧牲可換將來幸福是猶謂躐等共和必經之階無足怪異者若偷安旦夕權利是重法律輕之則人民犧牲之謂何將士死傷之謂何溯前幾番革命除雙方發財升官外他無成績可言倘再藕斷絲連因循敷衍秉政者視軍閥陰謀爲神聖好事者借革命事業作生涯年復一年國己不國勢非覆巢同盡不止自歐約拒簽對外方略倍極繁重欲求引狼作俑之媚外軍閥謀安全之外交决難辦到陸徵祥如蠶自缚不能發言北庭偏倚重之王正廷顧維鈞持正不阿順從民意北庭偏輕視之現國際聨盟在邇尤爲千載一時之機凡關山東及密約各問題應速謀提訴之方針準備善後之手續能得王顧兩使擇一主之他使襄之亡羊補牢匡救非晚嚴防北庭受外人餌誘補簽德約並直接交涉南北和議一再停頓皆爲非法問題而阻今非法首領王揖唐竟靦顔爲總代表無論北庭謀和之誠僞然對虎謀皮求子逐母事何能濟我西南政府若與接洽則是自損威嚴爲今之計惟有請求軍政府嚴電拒絶王揖唐並限期北庭另派相當者一切問題悉從根本解决精神原可互讓法律不能苟遷是時再言一致對外庶幾有豸（中略）若徒苟且而和雖和不久偉亦酷愛和平之一非敢好爲激論因念内憂外患有一足以喪邦加以北庭媚外禍國一日千里千鈞一髮稍縱即難收給議和覆轍殷鑒匪遥再不敢圖則莽莽神州必至淪爲萬刼不復與其累卵同亡母甯死裏求生存亡一舉天下興亡匹夫有責况在軍人偉等鋒鏑餘生罔知忌觸事急時迫不暇擇言邊隅塞滯孤陋寡聞翹首中原熱血坌湧諸公救國必具深謀冒死凟陳臨電無任悚惶待命之至護國軍湘軍第二區司令官周偉支隊長陳林戟張品俊周繼勲王詩補營長周紫照吳慶堂劉得昌黃金龍胡月亭熊錫章文佩金鄒明玉楊雲標古之愚彭永倬蔣先和曁全體將士同叩卅一印 
 
 
 

Page 4

 
 
   
 
 

Page 5

 
 
   
 
 

Page 6

 
 
中美新聞社電　　 
　　一日舊金山電太平洋艦隊游弋北方於星期日晚從加州之芒脫雷到此預備海軍總長丹尼爾氏今日在此問校閱丹尼爾總長乘超無畏艦紐約號到火奴魯魯後於星期晨到芒脫雷同日晚間乘火車由芒脫雷到舊金山 
　　八日舊金山電丹尼爾海軍總長星期二日在此間一歡迎會中演說云美□海軍之偉大並不大吾人欲藉以攫取他人所有物不過保障美國自有之權利並表顯美國於無論何時皆欲保證世界和平之威權與莊嚴而己太平洋艦隊並不志在征服乃欲保世界不受專制與壓迫太平洋沿岸當戰時所有造船業美占百分之五十三今後吾人必不可再酣眠以待外國之船運吾之貨太平洋艦隊總司令洛特曼大將曰吾美之艦隊實不能分爲太平洋與大西洋兩部祇有一合衆國艦隊在七日之内卽熊聨合一氣不論何處有風潮我全部艦隊必能加入其問以備不虞此吾人可有把握者也云云 
　　一日華盛頓電據一美國陸軍飛行隊最近之宣言將有全部金類造成之大飛艇出現能飛行二萬英里在空中留三星期該宣言並請全美各處趕即設置大飛艇降落之相宜場所宣言中有云今歐洲大飛艇飛行己經成功美國土地廣闊似極宜設置航空郵便路線以通至阿拉斯加夏威夷普土利哥古巴及巴拿馬等處據事人合理之期望美國不久將有橫渡大陸之飛艇能載二百噸有用之物品此項飛艇顯然將運輸頭等郵件與若干之旅客但飛機不至乃此等大飛艇所排斥因飛艇所載郵包每到一大都會後天然須用多數飛機任事於本地方之分送也向來輕氣充滿之飛艇因其易於着火故頗危險今後將以　代之則此項危機亦可無慮矣云云 
　　八日華盛頓電威爾遜總統今日啓程離華盛頓爲橫經大陸之旅行直至太平洋岸爲止總統於旅行中將爲三十次之公開演說力述立即批准和約之必要並叙述和會歷史以告美民威君啓行之前會與參議院民主黨議員赫奇考克氏協議深信和約終將不加修正或保留而通過據總統之旅行計畫擬於九月十三日在西得耳附近之潑格德島校閱太平洋艦隊十八日可到舊金山云 
　　八日華盛頓電高麗共和國總統索博士與巴黎和曾高麗代表團領袖金氏「以高麗共和國人民及政府之名義」發表一文件布告高麗共和國之獨立文中有云高麗被日本視爲被保護國不許其自由發展并不許共作爲聨邦最近日本曾允許改良高麗之政治實則係以殘暴手段壓抑韓人歧視韓人之一種新表式務使韓人不得進步韓人所受之痛苦實無言可宣云云 
　　五日華盛頓電國務院遠東局局長米勒氏己被任爲駐朝鮮漢城美總領事繼任局長者將爲前東京大使參議麥克滿來氏云 
　　一日華盛頓電美國造船廠將爲各外國承造大批船舶威爾遜總統從航務部部長赫來氏之條陳己經核准此事據航務部所爲預算俟本國所需船舶一經竣工後至少　爲外國造新船二百萬毛噸據目下所定辦法此等新船造成後依照美國所造船之前例不論爲何國所有均掛美國旗行駛　非有相反之特别准許赫來氏言定造船隻最急最多者殆爲挪威法國則需造一百萬噸業向英國造船家定造五十萬噸限三年内交貨意國亦極缺船隻並願出大宗補助費使新船掛意旗有近在魯意阿諾州建造之意船兩艘因照美國章程掛美旗遂不能收取補助金美國造船商可以自由訂約造船惟合同之實行必須受美航務部之監督以免與美國自用船舶之建築有妨礙云 
　　五日沃克蘭（加州）電海軍總長丹尼爾及其官屬今日在此間考察海軍根據地席間丹氏云美國海軍不僅爲保護本國之自由且爲保護全世界之自由又謂彼希望於大西太平兩洋艦隊共三百五十戰艦入舊金山海灣時现來沃克倫云 
　　四日西得耳電據今日正式消息威爾遜總統將於九月十三日在西得耳重閱太平洋艦隊 
　　八日紐約電據海軍部最近布告格利扶斯海軍中將以海軍大將銜於九月一日就大西洋艦隊總司令之職 
　　六日巴黎電完全之和約條件己於星期二日午後交付於奥國全權代表 
　　七日巴黎電美國赴歐軍隊總司令潘興將軍今日離巴黎赴勃來司脫港明日乘來伐德安號船啓程回美國 
　　六日華盛頓電美國棉花收成預計可得一萬一千二百三十包其在八月二十九日預算收成約得平常收數之百分之六十一零十分之四云 
　　五日舊金山電據今日宣布八月間最後七日之内從舊金山運出之貨共值一千八百四十一萬四千四百四十五元全月共運去三千零三十一萬三千一百三十元其中三分之一係送往中國八月份輸出之現銀共值六百二十一萬五千四百四十五元其中運入中國者亦居大多數 
路透電 
[歐和餘聞]  
　　七日巴黎電對奥和約將於九月十日在聖哲滿簽字 
　　七日巴黎電聞羅國代表團擬簽　對奥和約惟對於某某數條須加保留 
　　七日巴黎電對布和約業己脫稿卽將送交布國代表團 
　　七日巴黎電巨哥斯拉夫國决議簽定對奥和約但望於保護少數人民一條加以修改 
　　六日巴黎電德國答覆協約國要求修改憲法中關於奥代表參與德國國務會議一節謂協約國所反對之條僅規定德奥他日合併之機會故並不違背和約第八十條惟旣有九月二日協約國之牒文德國不能堅持上述之意見至於修改憲法一節並無實行之必要蓋德國願宣布協約國所反對之條文不發生效力非經國際聨盟承認德國憲法必要之修改則德國亦不容奥代表參與國務會議覆文又稱協約國所作恫嚇之言爲至可扼腕之暴舉云 
[俄國近狀]  
　　六日倫敦電沃木斯克電稱俄兵在大石干鐵路作戰之際獲火車二十六套計車五千輛該鐵路全路交通業己恢復 
　　五日亞昌格爾電英兵現正迅速準備撤退以坦克砲車與海軍砲掩護撤退兵隊 
　　四日瑞典京城電聞過激黨向立陶宛建議休戰志在互開媾和談判 
　　七日倫敦電莫斯科無綫電稱加孟土夫將軍之兵攻破唐波夫方面紅衛軍陣綫者仍在作戰現正從事毁壞鐵路電綫及紅衛軍之糧食軍需並過激黨之住所又焚燒馬克斯紀念碑一方 
　　俄迭薩電（無日期）加孟土夫將軍爲著名哥塞克領袖其占據唐波夫一役死傷者僅二十六人今在進抵伐林基之哥塞克兵我俄國義勇兵會合地點衝擊之過激軍有爲該將截斷之盧過激軍集攻台尼金將軍者今沿伏爾加河逐退倫格爾將軍加孟土夫將軍現以在唐波夫所浮之過激黨組織新兵一師 
　　七日倫敦電陸軍部某大員因外間對於英國所主北俄政策有所誤會且謂英軍己改守爲攻云云特語路透訪員謂英軍現正藉救援軍之助依序撤退政府不欲稍離所定政策至於傑克森將軍前進十哩乃嚴循防守主義實行與政策無關該員又稱俟口岸爲水封鎖時英軍可全離北俄 
　　七日希爾新福電英國驅逐艦一艘在海資加爾附近觸俄國水雷一具溺斃者恐有二十人 
　　七日倫敦電海軍部宣稱英國驅逐艦在波羅的海觸水雷沉没者爲維魯蘭號軍官與兵士失蹤者共十六人 
[德國近狀]  
　　七日柏林電德政府致牒協約國謂古爾倫之德兵不遵命令致波羅的境之德兵停止退離無任抱歉前派戈爾資將軍前赴米陀專爲勸導該處兵隊起見此舉不背情理云 
　　七日瑞士京城電希　新福消息米陀德兵共四萬人决議脫離德國建設一獨立國現信東普魯士邊界之德兵六萬人將加入此舉 
　　七日柏林電德意志報因載有社論謂政府曾陷害軍隊取好英國己由諾斯克氏下令停刋 
　　七日柏林電英國巡洋艦與驅逐艦各一艘及美國巡洋艦一艘己駛抵亨堡 
[匈國近狀]  
　　七日維也納電工黨機關公評報懇請協約國消滅匈京菲里特里克攻府謂協約國如願匈國有和平之民治政府則不得任令此人管理全國而民羅國保護之下菲里特里克氏輩脅迫所選舉之國會匈國抱民治主義者無一願承認之蓋菲氏實哈白斯堡皇室之傀儡也 
　　五日匈京電全城將遭饑患今僅存供十二日用之脂肪十一日用之麵粉與榖二日用之肉食四日用之煤牛乳尤缺嬰兒死者占百分之五十 
[英國近事記]  
　　七日倫敦電愛爾蘭柯克地方昨晟有希羅泊希亞聨隊之兵十七人由一伍長督同赴費摩敎堂諸兵各携來福槍但未携彈行至敎堂附近爲乘摩托車者十二人所攻擊若輩有携手槍者有携木棒者兵士中彈死者一人受傷者三人餘兵亦遭木棒擊傷所持來福槍多被刦去後有軍警乘武裝摩托車終日駛行區内其結果未悉 
　　七日倫敦電貝斯福貴族今日患中風暴卒（按貝氏曾於一八九八年至一八九九年間來華游歷著有瓜分中國論一書） 
　　四日開羅電愛蘭堡將軍己啓程赴英 
[法意近事記]  
　　六日馬賽電船港工人己有三千人上工尙有九千人罷工 
　　七日羅馬電意首相今日在下院演說宣稱按照新律女子之有選舉權者共十一兆其數遠過男子 
國内要聞 
[龔心湛辭意打消安福之力]  
　　龔心湛因財政困難遽露辭意嗣經東海派人竭力慰留公債案又先以敎令公布内閣摇動之說己不成事實據新國會方面之主張以爲若於十號開臨時會後提出正式閣員交院同意改組内閣可以贊成若僅去一兼代之龔而再以他部總長兼代枝枝節節爲之頗難表同情故内閣即或改組亦必在開臨時會之後 
　　又一消息内閣問題龔氏旣露消極之意而反對龔氏方面亦極力活動惟安福派現仍爲龔氏之後援曾向東海表示不贊成更換代理總理之意並謂若另提正式總理則可由元首自行定奪該派所以有此主張係因臨時會轉瞬於十號即可開會安系議員又有實行同意權之權會且安福有此種表示東海方面亦只有對龔慰留之一法故龔之地位又趨穏固矣 
[龔心湛對吳佩孚電之辨解]  
　　吳子玉於王揖唐之總代表連電反對並詞連龔心湛龔氏大慍於歌日復吳一電自表心跡一面仍乞吳維護大局略謂豪電悉謀和苦心迭詳前電無待贅述區區誠悃但知有國何黨何系初無容心自任國務攝政以來一切設施具見院電一切出納具見部案是否有揑造通電及接濟黨費之事此固無待辯明者執事閫寄在遠或因傳聞之誤致來責備之言值茲時避艱難不可終日迭與元首籌議但期和平早成邦基再奠悠悠毁譽聽之公論執事旣爲渴望和平之一人亦當以愛重和平者維護大局以和始者以和終是固心湛之志也云云又龔氏接曹錕報告致吳佩孚電後昨己覆去一電如下微電誦悉義正訓嚴洞明大局無任欽佩時局阽危於斯爲極所賴内外協力一致維持豈宜同室操戈自滋糾紛吳師長久隸戎幄服從有素得公一言九鼎當可渙然冰釋隔閡悉除尤冀合力匡持俾得促進和平用屬國人之望豈惟心湛之幸國家亦利賴焉心湛魚印（附曹錕微電原文）頃接吳師長佩孚等卅一通電當即復電嚴加駁斥文曰接讀卅一通電不勝詫異全國企望和平有如望歲自朱總代表北旋以後堅决辭退和議前途不絶如縷各處催促速派總代表危言痛論函電交馳王君揖唐受政府委託不畏艱難允負重任一片熱腸令人欽佩舉凡希望和平者無不盼其早日南下俾南北造成統一合力救國該師旅長等旣同具望和之心理自應靜候解决何得妄行阻滯且軍人以服從爲天職政事問題不宜干預本使服務軍界三十餘年兢兢自持無事不恪遵中央之命令無時不謹守軍人之本分該師旅長等相從有年知之有素當此大局危險之際切宜恪守職務愼重從事勿爲莠言所惑致蹈干政之嫌等語謹此奉聞曹錕微 
[英報對於山東問題之評論]  
　　英國報紙對於由東問題除自由黨機關報及其他販家略加討論外其餘多守中立惟有新政聞週報著論代鳴不平該報在英極有勢力茲經京中報界迻譯如下近世政治罪惡史中當以德之據魯爲最著自德人據魯後列强相繼要求利益均霑猶之盜撲路人而刼其貨財後之過其地者復剝其衣裳焉此種罪惡方期於歐戰告終之後盡行剪除詎知其反得保障也查中國在此次大戰事中實爲一最有用最忠誠者之與國當日本加入戰事之時設中國爲報仇之計儘可助德乃終爲我助者良以德之據魯最爲華人所惡又中華爲民主之國與武力主義不能相容並以加入協約之後可望收回一切己失之權利故也吾人若以德報德應如何以公道待遇中國乃和約反以山東許與日本而犧牲中國若謂出於萬不得己亦應於和約中規定日本交還山東之時期乃並此而無之吾不知何以列强與素號中國至友之美國皆拒絶中國合理之請求也夫日本之攻取青島原非費力之事其軍事上之代價似不應如此之鉅即使應於酬報亦不應以他一友邦爲犧牲况列强對於意之要求斐姆則持之彌堅而於日之要求山東則無有違言（中略）吾英不能乘機助中國者爲英日同盟所限也今吾英人其有悟英日同盟之非而思有以糾正之者乎竊爲遠東計爲英美之應行聨盟耳吾英倘能早日脫離英日同盟之東缚則中國之福吾英之福亦世界和平之福也日本之對華政策在在可疑彼恐中國參戰之後列於協約國之林則必力抗日本故當時竭其全力以阻中國之參戰己則借參戰以脅迫中國試觀日本對華之二十一條要求實欲在中國全境自由行動耳今中國請求和會解除此次迫簽之條約乃和會不特不予協助反從而保障二十一條中關於山東之要求不平之事莫甚於此遠東一隅恐將爲他日之大戰場矣 
[北京六團體歡送美使盛會]  
　　前日下午九時中美協會歐美同學會國民外交協會國際聨盟同志會尙志學會新學會等六團體以美國駐京公使苪恩施博士辭職回國特假海軍聨歡社開茶會歡送茶會之先由各該團體之代表公讌芮博士讌畢芮博士等間赴茶會各該團體之赴會者約有二百餘人由汪伯唐君介紹一一與芮博士行握手禮公推王亮疇博士致歡送詞致詞畢芮博士就戸外演說略謂『近年來中國人民漸知參預政治輿論也漸漸有力量政治的權不能再操在少數官僚手中人民也要來干預這不但是中國的進步外國人知道中國人民對於政治的力量自然預爲公道的協助所以於將來的外交上也有力量途（芮使自稱）今承各團體的厚意深望中國人民以組織各種參預政治的團體爲方法以公共的幸福爲目的至於中美兩國有百五十年的交際向來親睦無問將來自益增進余雖去華然仍不忘今日之會將永留一紀念於余之家中將來中國人民如有事垂詢可直接通函於余』云云芮博士演說畢由衆三呼萬歲以示歡送之意旋茶點而散 
[美報紀芮公使在華成績（續）]  
　　芮恩施博士對於中國名人如熊希齡張謇周自齊梁啓超前總統黎元洪今總統徐世昌以及其他中國自由領袖均視之如友上述諸人中有一人評論博士謂其態度公明待人謙遜識見廣遠宅心闊大辦事熱心又深讚其對於中國政治社會研究會力加贊助且運動爲該會設一公共藏書樓皆極堪欽佩之舉動也博士生平醉心民治主義自奉儉約在京中時恒坐人力車或步行於道上凡人有要事與之談話輒蒙接見不尙繁文而威儀容貌自能起人之敬愛博士從前久居講席故見識廣博待人以同情爲外交家中所罕見尤爲北京外交家中所罕有博士又勤於治事往往每日黃昏六七時後尙在批閱案牘曾於某次公會中親見博士因治事過勞而致眩暈今猶歷歷在目也博士於暇時輒研究中國各項問題詳盡周到並搜求種種資料殆爲撰著新書之預備歟中美兩國商業之擴張博士亦盡力不少查商業統計一九一二年美貨輸入中國共值價美金二千四百三十六萬一千一百九十九元華貨輸入美國共值二千九百五十七萬三千七百三十二元迨六年之後美貨來華者增至四千三百四十七萬六千六百二十三元華貨往美者增至一萬一千六百六十四萬四千九百八十一元若欲更求一九一九年美國在華商業大增之具體證據則試觀愼昌洋行於最近三個月内售與華商棉織機器值價至九百萬元之鉅即爲明證於短期内做如此大宗生意乃他國商家所從來未有也其有不慊於博士者厥惟中國軍閥派與親日派人博士旣代表美國主義扶弱抑强爲其庸言庸行無怪被等之不滿意博士嘗於多次公會中對於軍閥派表示警告之言論今彼缷任歸國軍閥派人頗私相慶幸惟段祺瑞將軍獨否段素深敬博士之爲人與友朋談話時恒讚美之上星期三日且設筵爲博士餞行亦可見其交誼之一斑也有中國某閣員語予云博士與某國公使對人談話時之熊度極不同彼曾於某日兩小時内先後接見博士與某使遂深感兩人態度之異某使以一鐵路讓與權事見訪先用種種恐嚇手段謂如不讓予以應其國家之願望則將得至惡結果某使去後美使繼至亦談一權利交涉事然絶不恐嚇亦無一强硬之語純以平正和譪及沈靜之態度出之余以情理上之論據與之答辨彼亦衡情答復因此極能融洽實與某使咄咄逼人之狀大相逕庭故余對於某使惟恐其不速去而於博士則頗願與之詳盡討論也以上皆某閣員之言然某閣員平日固與博士不洽者而亦出此言可見博士之感人深矣博士留華六年爲中國盡力不少今遽回國華人失一良友美政府亦失一才德兼備之公僕惟望博士回國後盡力從事於消除美人對於中國之誤會而造成公道對華之輿論則中國之拜賜多矣此華人所仰望也敬將博士生平之略史附述於後芮恩施博士於一八七○年六月十日生於美國威士康新州之密爾華基一八九二年在威士康新大學初等畢業一八九四年受法學士學位一八九八年受哲學博士學位旋在柏林羅馬巴黎三大學相繼肄業後又得威士康新大學法律博士學位一九一七年又得北京大學法律博士學位一八九九及一九○一年間爲威士康新大學政治科助敎至一九一三年被任爲駐中國公使始離大學講席先是一九○六年曾充吕沃傑尼魯第三次全美會議之美國代表一九一○年充貝奴斯安利斯第四次全美會議之美代表一九○九年充桑尼他哥第一次全美科學會議之美代表曾爲委内瑞拉國家學院美國全美協會美國政治協會美國國際公法曾等之會員博士曾著書多種如最初美人殖民地之普通法（一八九九年出版）十九世紀末受東方大局影響之世界政治（一九○○年）殖民政治（一九○二年）殖民行政（一九○五年）美國議會與立法制度（一九○七年）遠東之智潮（一九一一年）國際聨合（一九一一年）其所著書大半己繙成中國日本西班牙及德國文字云 
[部院對勞動問題之研究巿隠]  
　　勞動問題足以左右二十世紀之世界己爲各國所承認此次各國協定國際勞動規約即爲消弭未來隠患而設我國政府於此項問題勢不能不加以注意日前由國務院提出說帖一件又統計局長吳廷燮核議說帖一件統交院部處事務委員會公同討論該會業將討論之結果具文陳復對於原說帖中所列各條或贊同或否决均有所表示茲略述如次（一）原說帖主張普及敎育以植其基多辦半日學校或夜學校以備成年勞動者之補習津貼各工廠令各辦職工學校以爲少年勞動者繼續敎育之地該會對於此條認爲一切設施須俟諸强迫敎育實施以後不然來學者寥寥勢仍等於虛設歸結宜責成敎育部迅籌强迫敎育辦法（二）原說帖主張工廠内設巡廻講演意在喚起勞動者之自覺心藉得增進其技能與勞動能率該會認此條爲一種補助方法不居重要地位（三）原說帖主張由農商部速定工場法案並添設一特定機關以臣督該法案之實施而符此次國際勞動規約所規定該會對於此條認爲山農商部特設勞動一司乃爲今日當務之急至修定工場法似不妨從緩此則純粹取法於東鄰日本蓋日本工場法案醞釀至三十餘年之久始於明治四十三年提出國會經一部分之修正至四十四年經兩院議决乃定爲法律而特設機關處理勞動行政現在日本己於農商務省内添設勞動一局與内務省所轄之社會局取其同行動矣（四）原說帖主張派員至歐美詳細調查各種勞動組合之内容爲改良各行同業公所組織之參考該會對於此條主張另設一種機關卽於資本家及勞動者以外别組一種居間團體作爲解决勞動問題之重要機關由政府助其財由學者抒其智蓋亦純粹摹仿日本信愛協會之宗旨與其辦法也其意以爲歐美勞動組合之設原爲預備工人失業或受傷時得受該組合之救濟　代盡轉業紹介之義務迨至晚近漸爲政客所利用藉以操縱政治以致同盟罷工層見疊出未免與本意相悖是以日本迄未遽許本國勞動界之組織組合我國舊有　行同業會議頗與勞動組合用意相近惟内容不免　腐非設法改正不足以收其實效　會並述及日本信愛協會之組織内容如次 
　　日本信愛協會係由内務省發案取溫情調和二大主義集學者宗敎家勞動者等冶爲一爐會中最大職程名義爲資本家與勞動者之仲裁機關而其本意實欲使政府居主動地位勞動者居被動地位而於無形中撲滅將來勞動界之勢力其内容（一）基本金以一千萬元爲最少限度内含帝室下賜金並各方面及資本家醵金伖捐助性質認爲一種財團法人會内經費年定一百萬元短客屾政府補之（二）設評議員會爲議决機關評議員以官吏學者宗敎家事業家及勞動者充之（三）决定施行之事務如下（甲）關於社會政策之各種研究及調查以所得結果頒布於社會使知識普及以促進一般社會的自覺及勞動者本分之自覺（乙）開設通俗講演會慰安會圖書館以謀勞動者之普通的及技術的智識之開發並鼓勵其品性之改善及向上（丙）設職業介紹之機關（丁）調和事業主及勞動者之意思若發生爭議則盡力仲裁和解（戊）優良勞動者或從業員之奬賞與表章（己）對於勞動者之生活必要品設相當之方法俾得以廉價購買又對於勞動者貯金與以相當之奬勵（庚）於學校敎育制度之下對於勞動者授以技術的敎育及普通的敎育（辛）設幼童保育所以輔助其家庭之從業設施藥救濟機關醫治其家族之疾病（壬）設廉價寄宿舍及廉價寄餐處以供給無家勞働者寢食以上各項設施皆從慈善入手藉以收買勞動者之歡心觀以上所述知日本對於勞動問題己有一定之辦法認定以政府居主動地位不惜歲費鉅金以從事若我國則何如者試問有此等財力乎有此等人才乎其辦法果能悉與國情吻合乎是則不能無疑者也此項議安業由院部處事務委員會議决後即由國務院分交各部再加研究農商部對於添置勞動司一層業己議及惟因田總長未能詳悉其内容尙未遽行認可頃聞近因有重要部員向之詳陳利害己許日内提出議案於國務會議矣 
[八年公債條例之内容]  
　　八年公債條例己不待新國會之議决逕以命令公布惟此案己列入八年度預算案内提交新國會核議此次逕以敎令公布難免議員之反對聞當局昨特致意王揖唐李盛鐸兩人乘此閉會期内先向安福派議肙竭力疏通並請錢能訓向己未派議員分途疏通以免臨時會討論預算案時惹起反對致陷政府於窮境其公布之公債條例内容如次（第一條）政府爲補助預算不足起見募集公債以二萬萬元爲額定名曰民國八年公債此項公債暫先發行五千萬元（第二條）此項公債利率定爲按年七釐（第三條）此項公債以每年二月二十八日八月三十一日爲給付利息之期 
 
 
 

Page 7

 
 
第四條）此項公債自發行之日起五年以内祇付利息自第六年起用抽籖法每年償還債額總數十五分之一至第二十年爲止全數償清前項抽籖於每年八月底在北京執行其抽籖辦法另以部令定之（第五條）此項公債以國家田賦收入擔保每月另由財政部籌備專欵撥交指定之銀行永遠存儲爲備付本息之資金（第六條）此項公債按照票面每百元實收九十元（第七條）此項公債槪不記名其有請求記名者亦可照辦（第八條）此項公債票額定爲五種如左（一）萬元（二）千元（三）百元（四）十元（五）五元（第九條）此項公債之債票及息票自償本付息之日起除海關稅外得用以完納一切租稅及代其他種現欵之用（第十條此項公債得隨意買賣抵押其他公務上須交納保證金時得作爲擔保品（第十一條）經理此項公債人員對於此項債票如有損毁信用之行爲依照妨害内債信用懲罰令分别懲罰（第十二條）此項公債每届還本付息十五日以前由財政部呈請大總統特派審計院審計官二員稽查債欵帳目并檢騐還本付息之欵每届抽籖還本之時亦由審計院審計官會同財政部長官監視一切（第十三條）此項公債經售債票及還本付息由中國交通總分各行及財政機關曁政府委托之各官署銀行殷實商號分别辦理（第十四條）本條例自公布日施行 
[京華短簡]  
　　某方面得巴黎四日電訊奥約於二日經五國會議最後審訂對於中國各欵悉照中國提案修正日本代表珍田亦在席間二日下午卽由五國專便出席提交奥國代表並限制奥國不得更有更改預料可得美滿結果陸徵祥專使决俟奥約簽字後回國有定八日簽字之說 
　　近兩次國務會議其他閣員均到惟海軍劉冠雄缺席探其原因劉因三事辦理困難業己向東海呈明不能出席閣議惟仍勉力到部視事其呈中所陳大致（一）因海軍部所需各種特别經費及海軍軍費急需撥用者約三百餘萬財政部迤難照撥（一）因没收德奥商船事與交通部爭議無解决辦法（一）因派艦海參威赴歐所需之煤費十萬元亦迄未能照撥致發生交涉聞東海以現在内閣不宜發生問題擬設法消除意見 
　　政府擬訂國定稅率一節業誌昨報茲聞財政部刻下己派賈士毅往滬辦理其事昨並有咨文分致滬上各機關其文大意以國定稅條例早經公布關於無約各國及德奥諸邦之貨物亟應籌辦國定稅率表册以便實行兹己派定賈參事士毅赴上海主辦其事不日即行南下特先知照希飭屬接洽 
　　近日外間風博政府另任北大校長該校學生復現不安之象於昨日開曹議决卽速電蔡促其北上庶免旁生枝節原電如下杭州中國銀行轉蔡鶴卿先生鈞鑒月來生等痛念國危非學術無以濟變故苦心維持大學靜待公歸現同學俱己到齊請即日北上以饜衆望否則政府學生均陷難境北京大學學生全體叩陽段芝貴自改任京畿衛戍總司令後參陸辦公處前日（五日）開會討論即决定此後會議請段氏列席聞段之計畫擬另編衛戍軍一師以資拱衛又擬將京師提署游緝隊改編爲京畿衛戍軍並以現任步軍統領之王懷慶任爲衛戍副司令藉資臂助 
[龍沙通訊（柳）]  
　　無設署鎭守使之必要 
　　孟高離後吉事終了張氏大東三省主義至此始慶成功惟究其統一之辦法若何尙未有具體表示據余所聞現正著手進行者爲統一三省軍隊以奉吉均設有鎭使而江省獨無擬在黑河呼蘭海拉爾滿洲里四處添設鎭守使四缺聞己呈請中央并保薦巴英額爲黑河鎭守使車慶雲爲海拉爾鎭守使英順爲呼蘭鎭守使劉玉麟爲滿洲里鎭守使云云蓋以巿惠而易收統一之效也考鎭使之制爲袁世凱安揷私人起見而設論其地位即在各省將軍之次駐紥重要地方而管理其區域内之軍政者也然其於地方上究能有何種裨益之處此爲世人所有目共覩之事將來於收束軍政實行裁減兵隊時此制能繼續存在與否殊不可必黑省感受錢法毛荒之創痛致百政廢弛而無法以挽狂瀾於將倒今復添設毫無裨益地方之鎭守使署四處以重累國庫爲兵感計則得矣其如黑省之苦瘡何或者白黑省鬍匪徧地非設鎭守使不足以示威武而靖地方又曰滿洲里爲中俄交界處年來以俄亂甚烈過激黨常有竄入關係尤爲重要山前之說鎭守使設而果能將鬍匪肅清者則奉吉之問何又時以匪警聞也且張所保薦之巴車英劉任軍隊旅長之職於江省己非一日恃其重兵要挾長官之舉聞之屢矣未聞其爲地方謀安堵也豈鎭守使三字頭銜即足以移易其木性哉由後二說恐非鎭守使所能勝任現鮑吉督己擴張護路計劃分中東全路爲三段哈爾濱至滿洲里爲北路至長春爲南路至五站爲東路各設司令一又以該路線延長多者有千數百里少亦八九百里故擬各設副司令一人分駐重要地點以期周密總司令設吟爾濱設總參謀長一人内部分三處一參謀處二總務處三副官處似此關於滿洲里中俄間萬一發生交涉時當由護路總司令部辦理鎭守使之設不設毫無關係者也江省無設置鎭守使之必要觀此己可明瞭况於此萬口同聲收束軍隊時代更不宜添設軍事機關爲將來實行裁減之障碍也 
[東省近聞]  
　　寛城子事件之交涉某國方面消息長春中日軍士種突案昨聞日當局己將交涉方針電令各負責者照辦交涉地點約分北京奉天長春吉林四處北京由日公使請總統明令派定交涉專員（不外張使）然後由奉天赤塚總領事與之正式談判故將來交涉之中堅厥爲張使與赤塚總領事無疑至於吉長不過接洽關於該案之就地事宜北京亦只命令張使而己伹雙方提案交涉至少須五六日方可竣事預期提出之條件當必易於解决云 
　　黑龍江護路之消息中東鐵路國於我國主權所有該路營業及護路各事均關重要自吉省鮑督軍兼護路總司令後江省亦呈請中央任命奉天二十九師五十七旅耿玉田旅長爲護路司令聞耿己奉命令組設護路司令部於海拉爾車站矣鮑督軍赴吉時曾調遣中東路護路軍隊隨同赴吉近因中東路罷工後防務重要恐兵力不敷除將赴吉軍隊調回仍歸原防外并將奉天二十九師駐洮各營調來江省以資防護又聞滿洲里海拉爾札蘭屯富拉爾基等各中東路車站前曾設立警備總副左右各司令分布各站保護茲聞中東護路總司令部成立其警備各司令部擬另行組織以期統一 
[西南表示拒王前之情勢]  
　　前日各省軍代表覃超吳玉章等在長堤南園宴集爲重要之談話當一致决定反對王揖唐爲總代表各代表中有以軍政府近日每陷於態度不明外間對於南北和議亦谣言日多殊於大局有礙特於昨日（四號）午間仍在東園老龍橋代表辦公處繼續談話以求時局適當之解决一面通佈各軍取一致行動一面晋謁軍府總裁請即正式發表聞軍府以各省軍覆電到齊多主拒絶王氏故亦己决定即日通電北京政府陳述各省軍反對狀况并表示請易代表來滬議和之意矣軍府總裁岑春煊緣有重要政務擬與督軍莫榮新商榷軍署聞信卽於本月一日早特派巡捕官及近侍差官人等逕至軍府迎迓九時許岑總裁偕内政部長冷遹及副官劉德裕由府乘坐摩托車赴軍署由督軍延進花廳憇息早膳後暢談竟日直至暮色四合岑始辭回軍府警備司令派陸軍一排追隨保護說者謂是日即商榷解决拒王問題也 
[廣東制憲之最近談]  
　　廣東舊參院議長林森衆院議長吳景濂因制憲問題連日在大沙頭衆院秘書廳邀請各議員磋商招集各議員來粤辦法至昨日此項手續己辦理完竣各議員當即分發函電促各同鄉議員趕速啓程南下兩院秘書廳最近亦接到上海國會議員通訊處寄來報告據稱己領到旅費預備南來議員現己有九十五人刻下均待船候發并稱來粤議員人數尙陸續增加約計或將逹百二三十人亦屬未定惟因此間各輪船公司開赴來粤之船期不能啣接此事最形障礙現己派人調查并與各輪船公司商定每次留艙位若干以便運載觀此則制憲前途消息又似漸入佳運矣據吳議　語人兩院議員新歷本月内必可足法定人數正式開會廣東省議會議員曾叔其提案云爲提議事竊自袁氏盜國約法摧殘議院省會行後解散釀禍内訌連年未艾山是民國之根本憲法中遭浩刼不獲頒布而其中附訂之省制條文亦遂懸案未决查省會爲地方議會最高機關應取得憲法上賦予永久之特權摘要而言不外規定民選省長之制度良以省長爲地方行政之最高長官一省安危完全關係惟以選舉全省行政長官之主權歸代表全省民意機關之省會一面可力拓地方事業闡發平民政治之精神一面可預防中央集權淘汰官僚卑汚之積弊此等制度早爲國會所主張前者護法開府兩院南來注重制憲於地方省制問題幾經審議旋以人數不足案遂暫擱實可悼惜今南北和議不久重開劈頭議憲之遠大要件將可解决本席審度時勢以爲護法範圍之各省議會爲發逹民權鞏固共和之法治國基計關於民選省制應有一致懇切堅確之表示吾粤省議會幸與護法軍府及國會處同一根據之區域地己扼要責尤難辭現當開會伊始應即率先通電各省議會聨絡一致電請國會促成憲法附訂民選省制條文蔚爲眞正共和之規模以福民生而固邦本謹依暫行法第二十五條草具理由分别提出是否有當仍請公决贊成人溫翀遠李宏基陳履中官其駒曾國琮 
[軍府請留陸王魏電]  
　　北京龔仙舟先生鑒聞尊處電令歐洲和會中國專使侯奥約簽字後卽將代表團解散并飭陸王魏各使回國顧使留辦德約查德約關係至鉅國人注目當此千鈞一髮維繫需人豈宜將得力人員遽召回國王使爭持最力尤須始終其事且匈布土三約簽字在即此間業己電令王使留待簽約果有召回之事應請迅令取銷并責成陸王等始終辦理免致國内驚疑並盼速覆岑春煊伍廷芳唐繼堯陸榮廷林葆懌孫文冬印 
[卾敎育界之歡迎會]  
　　本月四號卾省各專門及中學以下校長在抱水堂開會歡迎路廳長計到者劉洪烈劉鳳章譚錫恩汪濟舟王式玉金鐘鼎宋康益陳時余國光殷廷瑞李熙王巽庵張濓張湘帥寅培王毓蘭李華穠周從煊等二十一校長相繼到會路廳長旋亦蒞止首由汪濟舟致歡迎詞略謂湖北敎育辦理最早前清由學務公所負責管理經費充裕故較覺可觀自兵燹以來辦理旣無專司經費又漸支絀所辦學校莫不因陋就簡故有江河日下之勢自聞敎育廳有獨立消息學界同人額首稱慶今蒙新廳長辱臨敝省必能爲吾卾殫精竭慮多所籌畫將來成效豈惟恢復舊觀己哉次由路廳長答詞略云鄙人便道游歷蘇杭考察敎育覺較卾省稍勝一籌究其原因不外經費充足鄙人着手辦法即在清理學欵漸籌整頓然卾校雖受經濟之阻碍尙能如此完善非諸校長苦心經營之力曷克臻此鄙人學識譾陋經騐又少此來自覺不稱今辱龍召無任愧悚尤望諸校長不因鄙人而減昔日之熱心時賜德敎共籌進行他日卾省敎育嫓美歐美豈惟卾人感激己哉至午後四時散會路氏於是日受學界歡迎後隨赴省立各學校考查各校校舍及農工商各校一切製造品及各校附設之種植園及模範兩等第一師範附屬兩等高小學一切手工成績以及各校現定敎科極爲詳細嗣至敎育圖書陳列館視察一週五點鐘返寓復至省署會敎育科查僉事詢問各校原定班額畢業程限現時添招新班情形聞路氏對於科學首注重英文算學兩途爲現時國家造材之要科次爲中文地理歷史並擬於各學校所招新班考取後即令各學校一體　學任事後將有整理敎務之長篇文章發表也 
[張敬堯壽辰之警備如是]  
　　本月二十日爲張敬堯四十整壽爲期不遠關於警備事宜己經軍署參謀處擬定通告如下茲因帥座壽誕期近奉諭擬具警備辦法届期警備以免他處等因敝處遵即照擬呈請帥座鑒核奉批呈悉准如所擬仰即通知可也等因奉此除分行外相應抄錄警備辦法一份函請貴處查照辦理（一）帥座大慶之日奉諭其設備一切事宜各該司令須禀承帮辦主持是爲至要（一）於本期内暫分設左列臨時各司令以專責成（一）戒嚴司令部前規定警戒區域仍照原警戒特另加意檢查以遏亂萌（一）督署張參謀長爲省城臨時警戒總司令二十六團齊團長爲省城城内臨時警備副司令清鄉隊王統領爲省城内外臨時警備稽查司令官督署楊副官長爲省城臨時戒嚴總司令補充一旅劉旅長爲省城臨時戒嚴副司令警察廳佟廳長爲省城臨時治安司令（一）擬左列各軍警分擔一切警備第四十二混成旅擔任南門外一帶防務並另準備隊伍一部聽候臨時調遣湖南第二混成旅第四團擔任東門及北門外一帶防務並另準備隊伍一部聽候臨時調遣其兩旅所備隊伍均由補充第一旅劉旅長指揮警察廳擔任西城外商埠及城内一帶治安並於商埠區内另準備警察隊一部聽候臨時調遣其警隊即由佟廳長指揮（一）偵緝處督察處執法處探訪處憲兵營等均於本期内加班派人查街及分定區域調查客棧往來行人每日報告一次（一）所有臨時軍警一切戒嚴事務山參謀長禀承督軍及帮辦爲總主持其各處一切查街事務由副官長總主持（一）本期内武裝警察應酌加崗位並加派長警維持巿面秩序疏通行人而便車馬迪過免致擁擠（一）一切夜問各警戒隊之口號及警戒辦法臨時會商以期周密（一）本期内一切軍警服裝務要整齊鮮潔以壯觀瞻（一）本辦法自壽辰前三日起至後三日止以上各規定法則按照實行夫做壽何事也而警備如是是亦不可以己乎 
[汴垣之殺傷多人案]  
　　河南省垣於四號下午六鐘城隍廟街突有兇漢年約三十餘歲頭帶髮辫身穿紫花組布衫手持利刃逢人便殺奔走如飛行至旗纛街北口即傷許昌縣三人内有一白姓當卽斃命至前營門傷第一中學學生三人一係遂平趙永相一係新蔡李希舜一係汜水縣人（不知姓名）此三人中聞趙李二人均間殞命至西大街有一便服巡警頭部被其砍傷至　匠胡同口傷一白姓至三門口有一老者亦被砍傷審判廳書記某聞亦被害東區警察署書記王某亦被傷甚重該兇犯行至曹門始由盤查處隊伍多人共同擊斃此案聞其傷三十三人死亡者己有六人餘亦難保無性命之虞刻正由警廳偵查容探再誌 
[續紀江西之各界聨合會]  
　　江西學生聨合會代表盧任華張晋藩余漢欽李凌鶴等爲發起各界聨合會事連日向各界奔走呼號五日復遍訪回敎促進會馬君律師公會神州醫藥會副會長江鏡清紅十字會謝邦慶錢業會董余鴻軒布業會董王鑑吾天主堂劉迪軒進外肉地會繫馬樁執事會各職員均極贊成俟開大會再以團體名義加入青年會於五日下午即集會議决定派代表舒君回覆學生聨合會瓦主堂劉迪軒以天津　界聨合會己有天主敎徒加入事同一律自當開會徵集意見盧等對於商會尤具有非常企望昨至商會時因兩會長均未在會乃赴慶昌祥訪盧馥窗亦不遇復至龔會長私寓面陳一切龔亦表示贊成定下星期一常會提出討論 
[南京高等師範之新氣象]  
　　南京高等師範學校師範部本學年國文史地部數學理化部敎育工藝兩專修科各添招新生一級統原有舊班計算共十四級敎室宿舍皆己充滿無餘國文史地部添聘留日畢業童世亨君任地理敎員數學理化部添聘留美汴西斐尼亞大學理科碩士孫洪芬君任理化敎員留法利翁大學理科碩士何魯君任數學敎員敎育科添聘留美哥倫比亞大學敎育碩士陳鶴琴君廖世承君任敎育學及心理學敎員農業科添聘留美伊奈諾大學農科碩士鄒樹文君任經濟昆　學敎員留美威斯康辛農科大學農科碩士鄧植儀君任農業學敎員工藝科添聘留美麻賽朱撒工科大學士木工程師涂羽卿君任建築學敎員商科添聘留美哈佛大學商科碩士漢陽鐵廠會計楊銓君任商科主任敎員留美哈弗德大學經濟科王伯秋君任經濟學社會學敎員英文科主任敎員有留美哥倫比亞大學師範院敎育碩士張士一君擔任體育科添聘美國人體育專家任主任敎員並有郝伯陽先生每月來校講演體育現在各敎員己陸續到校共有敎員五十餘人計留英者一留法者一留美者三十三留日者八尙有聘定動物學敎員秉志博士心理學敎員劉廷芳博士尙未回國須俟第二學期到校任課 
[蘇省振興陶業紀]  
　　江蘇省立陶業工廠原有流動資本一萬二千元自抵制日貨以來該廠營業日見發逹現因謀劃擴充周轉不靈廠長潘子純特請齊省長撥欵補助其呈文略謂職廠出品信用漸著定貨客商接踵而來惟廠中流動資本僅有一萬二千元營業發逹需費日鉅應付支絀周轉不靈若不增添資本以固基礎坐失時機至爲可惜照目前營業狀况苟有流動資本五萬元不賴公欵補助卽能自立如增撥活動資本二萬元亦可稍紓眉急現在廠中添招技手躉辦原料需欵甚夥羅掘己窮停頓堪虞維持乏術擬請省長飭廳於實業預備費項下籌撥銀二萬元作爲流動資本俾資周轉以免停滯則本年營業必有起色如無成效甘受重咎云云齊省長以該廠近來客商定貨絡繹而來資本支絀確係實情應令財政廳　撥銀二萬元以濟急需當令胡翔林廳長先撥銀六千元以後每月發二千元以發足二萬元爲止並令南京電燈廠江甯鐵路局先行各借二千元交該廠應用即以財政廳發欵陸續抵還說者謂如此設法接濟亦足覘蘇省振興陶業之動機也 
[杭州快信]  
　　昨夜九時許三元坊大火延燒巿屋三十餘幢損失頗鉅中交兩銀行接近幸未殃及 
　　全國敎育會聨合大會本届在晋舉行本省敎育會現己推定經子淵蔡寓仁徐天木爲浙代表准雙十節前起行赴晉 
　　杭總商會全體全　准十二日午刻公讌新舊會長副會長並攝影以留紀念 
此間江西同鄉聞李烈鈞有進兵贛南情事於今日開會集議共籌對待方法 
　　第一區菸酒公賣分局長楊慶澂楊督之子）奉部升任山東菸酒公賣總局長因丁父艱於前月怱促交缷現准給假百天治喪俟此問交代清算後即赴魯履新省公署遷移舊軍署現己商榷就緒不日實行 
　　督署參謀長范毓靈副官長安毓清代理四師師長陳樂山今日俱乘早車山滬公畢回杭 
地方通信 
[蘇州]  
　　旣濟救火社歡迎新社長護龍街鐵避武自遭大火後經里人等發起組織北區旣濟救火社成立迄今己歷十餘年去歲曾由前發起人重行整頓公推貝侣英爲正社長後屢次討論遂邀集里人重募捐欵約二千餘元之巨建築儲龍所添置副龍及一切救火器具頗臻完美現貝侣英因事務紛繁難以兼顧一再辭職經各社員竭力挽留僅允暫任副社長其正社長一席己公推雷似梅承乏並由各社員開歡迎大會評議一切進行方法 
　　沙田局長被控蘇常道尹公署訓令江陰常熟兩縣略謂本年八月三十一日奉省長訓令内開據江常旅洋公民祝廷華陳宗彛季通楊同時等電稱沙田局長劉煥對於江常夾漕灘地任意營私貪功濫放不問地方疾苦飾詞朦請部准京外同鄉異當憤激誓不承認除在平政院提起訴訟依照法律解决外籲請力維大局即飭停止進行以免激生事故查此案旣據聲稱己向平政院提起訴訟究竟應否停止進行應靜候平政院依法解决仰蘇當道尹分行江常兩縣函知該公民等知照等因除分行外合行令仰該知事函知該公民等知照此令　　新委縣祝學吳縣縣視學能鼎前因另有他就呈請辭職惟因無相當之人故縣缺未委茲悉温知事己委任江蘇優級師範畢業生王霈接充昨己頒給委任並令知尅日視事矣 
[無錫]  
　　查禁友助會錫邑近有人以友助會名目赴各鄉徵集會員冀圖多收會費各會員恃爲護符往往包攬詞訟無所不爲事爲縣公署查悉令飭警察所主任警佐吳午亭君查禁現經吳君查得友助會會址在本城北岸上華姓宅内宅主華某即爲會中主任而以該會爲健訟機關聞己呈覆縣署矣 
　　商團整隊旅行無錫商團自癸丑解散後迄今年七月初因商界罷巿始行恢復續辦以來成績良佳日昨北區商團聨合米業綢業各業支隊約有百人於上午七時集合事務所八時出發自三里橋過吳橋沿新馬路越廟巷而經榮巷至梅園宣告息足時適正午各團員莫不探幽履勝逸興遄飛傍晚整隊言旋途中軍歌慷慨軍樂洋洋步伐整齊軍容嚴肅進西門踦大巿橋經公園至新商會散隊 
[鎭江]  
　　聨合會代表請願鎭郡各界聨合會因京津各界聨合會代表黃君由津南下接洽各處請派代表三五人赴京會同各省各地聨合會所派代表公同請順本埠擬開會公議推派三人爲進京請願代表一俟開會公决即行首途 
　　艦　會操海軍第二艦隊司令杜錫珪呈准海軍總司令曁海軍部調集長江各艦艇在湖口籌備會操己定於本月十日舉行茲藍總司令己由滬乘兵艦於八日晚過鎭溯江上駛赴湖口校閱矣 
[揚州]  
　　留美法學家演講美國哈佛大學國際法學碩士萬元甫新自美國返揚敎育機關人員於七日下午假第二高等小學校請萬君講演蒞會男女來賓共約百餘人講題爲美國敎育今日之狀况及國際聨盟成立之經過 
　　第八日校近事省立第八中學於七日上午開校友會分四組甲組在校敎職員乙織離校教職員丙組在校學生丁組畢業學生以期聨络感情增　學識止之進步又該校敎員顧光英在職病故校長李更生除擇期追悼外並報敎育廳爲之謂卹 
[嘉興]  
　　禾人對於引知事之惡感嘉興縣知事張昌慶業將交缷因地方惡感甚深瀕行時恐多未便己於昨日先遣妻妾親友僕從等約共三十人　車回津裝有行李百餘件估計共值三十萬滿儎而歸渠則俟交篆後假赴杭一步乘機遠颺以避歸案訊辦該邑紳耆金甸丞沈子培陶拙臣錢聰巿姚慕蓮曁新參議員潘補等除夥該知事種種劣跡控准省吏撤任查辦外並議建立遺臭萬年碑一立南湖烟雨樓一立公共運動場以爲貪墨者戒 
[杭州]  
　　猩紅熱警耗續聞杭城虎疫未滅喉症（即猩紅熱）又起省會警廳己設隔離醫院情形己略紀前報茲悉猩紅熱症初起時喉覺燥痛繼起白苔身體發熱又發紅斑未及週時即行斃命現查有奎垣卷鮑某之妻張氏於昨晨身染喉症醫治無效約八小時即行斃命又弼敎坊龍毓亭水亭趾舊貨攤夥張榮生均於昨日觸染喉症而亡噫天行之虐曷其有極耶 
[寗波]  
　　寺僧修建古塔定海普陀山太子塔元代宣讓王建築今己千餘年所鐫石佛均剝落殆盡塔亦欹斜可危後寺法師僧印光前曾向旅津荷蘭治港公司總理陳性良君勸募得銀數千元刻己招集石工著手改建塔勢峻嶒高聳雲表先朝遺蹟煥然一新足爲靈山生色矣 
[湖北]  
　　黃鶴樓頭焚烟土武昌縣知事於本月四日將省公署發下烟土三箱共計四千零八十兩縣公署搜存烟土大小十七包約計五千兩及烟槍九十五支烟盒二百七十個烟燈九十盞過籠二十三件銅鍋十七個烟盤十五個烟籖八十根扛至黃鶴樓上置於三景照相館對面隙地上先鋪乾柴二百餘斤將烟土烟具架置其中上層灌以煤油引火一燃立即烟霧迷漫臭氣四佈在旁監視者除縣知事曁第一科科長賀英武及警察五署長張綬青外省署派候補知事余維翰道署派内務科長張師善及商董易正大盛福昌等并有巡官巡長等在場照料一切迨烟土焚盡後監視人員復令各夫役將餘燼裝置籮内眼同扛至江邊雇划摇至江心抛棄始各返署 
雜評一 
[曹錕之言（默）]  
　　吳佩孚者隸曹錕部下者也吳佩孚之言宜可代表曹銀之言者也政府以是故迭託曹說吳曹果以吳言爲然歟不妨拒絶政府之請託而直表明贊成之意如以吳言爲不然歟則宜不待政府之請託而早戒吳勿言今曹依回於兩方之問於中央之請託疏通初則敷衍之繼乃以發餉爲疏通條件將視吳佩孚之言爲何等之言耶以此代表吳之心理吳能默契而不艴然耶夫餉而應發即不爲疏通亦應爲之代請也餉而不應發則不能乘機以要挾蓋發餉與發表主張截然兩事乃可以此爲賣買之交換耶曹不欲以空言疏通者反言之即欲以實利疏通也嗚呼曹果有此言則眞失言矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　　 
[平和社述王揖唐近日態度]  
　　平和通信社云新自京來之某君言南方正式反對王揖唐之電到京後王雖表面揚言仍將於某日某日南下實則己决定中正行期至連日讌會因在一星期前早己預定不得不循例酬酢非眞啓行有日特爲歡送也聞王現仍擬從疏通着手疏通如無把握不特不赴滬即南京亦不欲往云某君又曰王揖唐當南方未有正式反對電以前興高彩烈嘗對人言余余與南方實力派早有接洽即新舊兩國會中極端分子亦己暗相携手均不致反對惟南北之中立派頗不易說合耳當有人問舊國會中究係何種人己與新國會接洽妥善王言亦不過如葉夏聲等而己云云 
[孫中山辭總裁職之堅决]  
　　廣東軍政府政務會議來電上海孫總裁鑒頃誦參衆兩院皓電無任惶悚我公手造共和功在民國此次護法南來尤費提挈之力遽行辭職大局何堪邇者外交失敗國賊披猖一簣未成九仞奚益務懇領袖羣賢勉支危局始終一致共濟時艱當此存亡呼吸之秋尙非嘯傲優游之日區區愚悃乞垂鑒焉政務會議歌 
　　孫中山覆電廣州政務會議諸公均鑒歌電悉文志己决義不再留救國文之本懷盡力則不必在軍府中也所有八月七日以後發出文電署有文名者槪不能負責以後希勿再加入文名以昭實際孫文佳 
[學生聨合僵總會之通函]  
　　請願五事爲和議先决問題 
　　學生聨合會總會昨致各省快郵氏電云各省學生聨合會鑒王揖唐爲安福俱樂部之首領非法衆議院之議長歷年北方武人官僚賣國喪權殘民亂法諸事渠莫不與謀乃北廷竟派渠爲總代表軍政府各總裁鑒於民意之不可侮亦己正式拒絶吾輩國民以生命財產所繫更難緘默當軍政府明白表示態度之消息尙未傳來本會業經致電責詰望尊處一致主張拒絶王氏並盼登報宣布以滬寗各處代表所請願五事（一在山東權利未收回以前不簽德約及與日本直接交涉二取消二十一條件軍事協定高徐順濟滿蒙四路條約及膠濟換文三取銷邊防處西北籌邊處罷黜段祺瑞徐樹錚解散安福俱樂部四懲辦馬良及張樹元五外交公開及言論出版集會結社有完全自由）爲和議先决問題此五項未得完全實行以前無論何人爲總代表所訂條約國民誓不承認此非反對和議也苟此數者不解决則和議一成徒爲雙方武人官僚分配地盤位置金錢於國於民有損無益尊處决定後卽希電覆中華民國學生聨合會總會叩 
[天津女代表敬告同胞書]  
　　本埠各團體昨接天津女界愛國同志會來申代表馮李紹志王啓潤二女士送來敬告同胞書云（上略）夫山東之妄行戒嚴馬良草菅民命楊以德復任爲天津警務處長皆北庭効忠日本與民宣戰之策也妨害國民之愛國行動莫此爲甚於是大動公憤直魯同胞及京津學界親臨其境尤憤不欲生思與國賊一拚遂乃選派代表晋京請願要求取消山東戒嚴懲辦國賊馬良不過陳述國民之苦衷希解中國之倒懸而己不料徐世昌外受日本之付託内受段祺瑞之指使微徒拒而不見反而橫加凌虐二十三日代表三十五人同至新華門請願徐氏派警察廳常某接見對我代表百般侮辱謂山東戒嚴係防土匪滋事國家行政汝等不得干涉馬良槍斃人民乃是能負責任正當設法奬勵何得請予懲辦汝等行同土匪不配求見總統代表等正欲答辯忽有常某大聲呼曰拿住一隊巡警　將全數代表扭至警廳矣二十四日第二批代表三十二人仍赴新華門和平求見又被警兵困於門内飲食斷絶幕天席地更加天雨如注臥於泥水之中竟夜困苦慘不忍睹翌日又盡被捉捕二十七日第三批請願代表千餘人復到新華門請願徐氏旣不自行接見而所派代表又不能代負責任巡警監視禁止往來終日滴水不得入口及今思之猶覺痛徹心肝也二十八日新華門緊閉不開北庭似己置之不理代表以爲環立無效遂决定分爲三隊分向新華西華福華三門請願方欲出發忽有人曰政府派代表至矣正躊躇問軍警羣至將代表驅入天安門斷絶交通不使出入露宿一宵又被大雨浸濡病者無數忽又傳總统要見矣請舉代表入見衆方額首稱慶以爲國民曲衷今乃得陳矣當即推舉十四人出見方出天安門即被警兵合獲且大呼曰司法總長（朱深）有言己預備保定監獄一所可容數萬人汝等不懼死儘可來請願來一個囚一個彼殆爲主謀滋事不過出自少數爲首之人將代表拿獲懲一儆百風潮即可平息豈知奸賊閑國人所共憤彼若以土匪待之恐自今後天下盡爲土匪豈保定一所監獄所能容哉故代表被捕後衆人毫不知懼彼又見馬君駿對衆演說乃指明索捕衆恐馬君出難保不虞共匿之衆叢之中警兵索捕不得遂結隊而入驅逐衆人以搜馬駿循牆而走環行三匝追及者輒以槍桿擊打衆人終夜飲食不入饑餒之餘何堪此種凌虐爲之打傷者有五六十人之衆其中一女士係北京女子同志救國團副會長爲一警兵追及百般侮辱最後以槍剌剌擊斷其脅肋彼女士當即昏絶於地至今生死莫卜是時觀者爲之泣下即警兵之稍存天良者亦疾首蹙額佇立不動夫人民請願有何罪戾縱使當局專心賣國不允所請亦可以好言慰之而必殘忍至此者眞不知是何居心矣至二十八日代表爲北庭所捕者己逹八十餘人徐段密欲從嚴懲治會外交部報告言外人對於拿捕代表極爲憤激如不釋放恐將提出警告同時又接某處報告軍警大爲學生所動處置過當恐生他變徐段大爲恐惶始託調人保釋借端釋放自是北庭徧巿偵探阻撓請願電令天津禁止代表入京畫地自守顯與國民宣戰（中略）現天津同胞及滯留天津之直魯各界代表己力竭聲嘶亦誓必堅持到底爲最後之爭鬭絶不令賣國賊黨猖獗於直魯及國都之中國也惟勢薄力徵收效恐遲時迫勢危事難再緩謹以誠懇之意求助於我全國同胞同胞果不甘國家之淪亡也願羣起而爭之 
[各路工商聨合會會議紀事]  
　　本月八日下午新鐘五時各路代表仍假愛而近路工商聨合會開第三次聨合會議除十九路代表外全國學生聨合會代表劉振羣天津各界聨合會代表嵇儲業均在座首由杜椿蓀推舉陳則民爲臨時主席蘇履吉王一衡爲臨時書記衆贊成次主席報告七浦路代表顧唐如己任請願代表業於五號赴京當起程前曾函致鄙人茲將原函宣讀請諸君表示對於個人之意見當由杜椿蓀沈卓吾張鱣堂王肇成張慕曾虞兆芳黃次俊余仰聖馬毓仁張漢傑顧惠民等先後發言槪其主張可分三說（甲說）顧唐如君如此熱心各路亟應繼起再舉數人北上請願（乙說）各路商業聨合會經濟均極困難顧唐如君旣係自費赴京請願則當以各會或總會名義去函承認並爲後盾（丙說）顧唐如君赴京請願各路未之前聞似無表示之必要或由各代表回會集議後再加表示第一說杜椿蓀林大松王肇成主張之第二說沈卓吾顧專民虞兆芳張鱣堂主張之第三說張慕曾張漢傑馬毓仁主張之當討論時張慕曾黃次俊二君謂此次請願本屬學生會主動未始非熱心國是第學生會自身對於公售日貨問題受人詰問此次顧唐如君代表北上未經各路通過如各路能追認爲代表全體者則費公俠個人發起之促進會亦可謂爲學生會全體預聞矣可乎否乎黃君且以漢璧禮路商業聨合會致上海學生聨合會函當衆宣讀主席謂今日所討論者係屬請願問題請勿越出題外又謂諸君對於顧唐如請願事旣主張不一姑以第三說付表决贊成者十九人多數本案遂告結束又次討論上海各路商界聨合會章程略有修改仍未完全解决又次全國學生聨合會代表劉振羣演說大致謂對於外交問題非各界大結合不足以力爭國際上之勝利至公售日貨事初觀該會章程似頗苦心孤詣且爲湯節之應季審等發起故未加以表示今爲各界揭破確有無窮流弊本會自當相當對付云云又次天津代表嵇君演說大意可分二層（一）監督政府須先注意安福部行爲（二）顧唐如君北行手續在法律上雖未完備而熱心愛國要不可滅似以承認爲宜又次王一衡提議中華促進會公售日貨事究應如何積極反對杜椿蓀云應請各路代表同至學生會質問　於費公俠是否逐出對於促進會取何態度俟其確切答復然後積極進行衆咸贊成其說遂散會 
[廣東旅滬工商協會之籌備]  
　　本月八日廣東旅滬工商各行假座北四川路貿生利洋貨號開工商協會籌備會各行代表到者數十人公舉朱超爲臨時主席黃持漢司徒俠海爲臨時書記先將議案討論後公推辦事人員計洋貨行劉之榮雜貨行高捷元歐陽燕宜首飾行嚴春生藥材行李漢鴻皮鞋行梁福棠機器行朱超林煥重影相行潘星槎木行梁銘陳坤米行程亮初另個人贊助辦事人黃持漢馮重衡司徒俠海等隨决定於下星期日再行開會公定成立大會日期該會橊釀於抵制風潮發生之初經各行之熱心者奔走聨絡而成尤以劉之榮之力爲多云 
[旅滬商帮協會常會紀]  
　　旅滬商帮協會昨日開暑假後第一次常會先由馬乙棠報告往來各函電繼由鄒靜齋陳述對於承租没收德奥船隻事與部派薩桐孫君接洽情形嗣經某帮會員提議以此案曾聞九月一號即可接租何以至今尙無確定辦法當經磋議之下仍推定鄒靜齋馬乙棠往晤薩君磋商辦法以便從速進行最後討論（一）大通帮崔景昌報稱絲頭號馬駿記定貨不出案（二）川帮馬裕隆報稱前有太古公司宜棧少貨事迄今數月未見賠償案議决對於崔景昌事函逹絲頭公會對於馬裕隆在太古宜棧少貨事再函逹太古申公司云 
[工商研究會開始審查國貨]  
　　中華工商研究會近因提倡國產奬勸競進起見特組織國貨審查部凡屬國貨照其規定之章程嚴重審查定其等次給以證書以資提倡而免假冒日來各工廠送其出品請爲審查者甚多聞己按號逐件開始審查并每件分函敦請該業專家數人爲審查員以昭愼重 
[東貨進口近訊]  
　　聨合通信社云頃有學界調查某君報告東棋盤街乾元泰報關行數月來專報東貨生意極盛茲錄其兩日來報進己知之貨如下九月二日春日尤由大阪來牙粉十六件二百四十元鏡子二百六十打六百五十元九月一日近江丸由大阪來玩鏡四件二百五十元鈕扣一件五百元髮扞一件二百五十元皂紙一件八十元牙粉二十二擔五十斤九十元九月四日熊野丸由大阪來毛絨五件四千五百元錫匣六件六百元衣針八件四千元玩鏡九百打一千八十八 
　　又有滙利報關行亦於昨日報進九月四日熊野丸由大阪來浴具一件五十元皂紙四千打三百元（以上各件係屬大約價） 
[馬湘伯演說民治]  
　　民治學會所辦中華模範地方自治講習所業經借定本埠中華路（小南門對過）羣學會内餘屋爲校舍各方來所報名之人甚多日内正在舉行考試該會爲普及民治學說起見特於今日下午新鐘三時請該所所長馬湘伯君演說民治之眞義馬氏爲我國演說家曾在各國都會演說所至無不歡迎研究民治垂六十年屆時必有一番偉論餉我國人也 
[基督徒在青年會茶會紀]  
　　昨日下午四時徐謙鈕永建王葆眞假座青年會童子部大廳開茶話會邀集上海素有聲望之基督敎徒會商組織基督徒救國會事到者聶雲台李登輝周亮亭余日章袁恕庵等五十餘人女賓則有女青年會幹事韋增佩女士等五人徐謙主席周亮亭牧師領禱開會後徐君暢論基督敎救國主義可謂世界上最大最要之主義世界人類所持一切主義必以此爲歸宿歐洲和會主張之正義人道尙未貫澈預燵第二次大戰卽在目前吾人惟力求基督敎精神之早日實現俾世界人民得享眞正和平幸福吾人處此風雨飄颻之中固自宜先謀救國惟基督徒之愛國與他人不同如德意志日本諸國民之愛國在侵害他國以謀己國之利益吾人本基督敎旨則應便他國己國均蒙福利再世界各國政府向以政治宗敎並處於國家統治者之下故國家欲以强權侵害他國時可使敎徒棄其本敎主義而盲從統治者之野心吾人宜矯此弊以基督敎爲最高點而以國與民并隸其下受其福蔭或　奉督敎在從救個人入手吾謂積個人爲國國有性命有意思有行爲有罪惡吾人豈可不用全力以救之兹事體大當特别組織統一之機關去年在牯嶺各敎士卽有發起基督徒救國會之議今廣東北京南京陜西等處均己成立吾上海基督徒當如何進行請諸君指敎云云次王葆眞報告廣東組織救國會情形陳春生報告南京及陜西情形并謂南京陜西之基督徒均鑒於高麗之近事不勝慘痛知國亡則欲救無從當乘未亡時急救開封岳州等處亦己發起云次游蘭階報告溫州自立敎會近况主席請衆開始討論鈕永建徐維繪戴調侯周亮亭李恒春毛文明崔通約竺規身諸君各抒意見頗有辯難歷三小時之久末由鈕君起言今日不過集衆討論願在座諸公歸後更判考慮如屬可行再開發起人會未遲遂散會 
[西報之銀巿談]  
　　字林報云本埠現有傳言謂外人銀行以銀根緊急不允以股票抵押現資且擬清算透支欵項又謂某銀行己諷示股票　客以借欵經營投機事業己成往事大約在九月結賬以前透支欵項略須減少但巿場尙無類於恐慌之象邇來股票貿易多爲香港而作以香港有銀頗多也再銀行家在此時日雖願儲銀庶在不久將至之出口時季中得以有所應付然就全局察之此層當亦不大困難蓋八月底出入相抵後上海存銀二百萬兩本月二十日左右有價值六百萬兩之銀條由舊金山到滬此後十日或半月尙有一批現銀值一百萬兩到滬也第内地需銀今仍甚亟鄉人對於各種紙幣之信用完全摇動鑄幣局鑄造銀洋以供其求每月需銀不下五百萬兩而銀洋一至内地則輒深入窖藏不復流出矣投機者購金太多以致賣電匯者除巿價外另加升水以吸現銀尙覺無人購進但印度今吸銀較少漸喜儲金近復有虛實未定之謡言據謂墨西哥等處久未開採之銀鑛今漸復開云 
[金陵大學聘定美國植棉家]  
　　大陸報云據上海有責任紗廠家言金陵大學之聘定美國植棉專家格里芬氏乃改革中國棉業重要計畫之第二步至於第一步則爲美國農部專家柯克氏之來華柯克今方着手調查中國全境植棉情形格里芬氏爲阿里索那省師範學校農科主任且創辦格里芬棉花公司種植埃及棉之譬馬種佔地頗廣成效大著皆格里芬氏之力也埃及棉以繊維較長著聞於世長者售價倍於短者十八年前埃及棉種運入美國未幾查見一種變種名曰譬馬今譬馬種發逹甚佳每磅售價較其他各花高美金一分此種恐不宜輸入中國但其他棉種或能發逹於中國如譬馬之於美國也格里芬氏之在南京擔任植棉學即以此故預料明年一月即將着手進行柯克氏與其助手洛米斯氏現方在華調查二十種棉花種植之試騐此二十種者己於今年由金陵大學農科講師萊斯芮氏試植於中國各處據柯克氏言今年滬寗附近棉花狀况因氣候太濕並未甚佳此輩棉花專家對於中國植棉事業大爲注意希望調查完畢之前有所發明而害棉之蟲亦爲彼等注意之一事格里芬氏將隨柯克等同行調查數星期後格里芬氏將回國一行以便結束其經手植棉事件然後儘速携眷來華今調查甫經開始故彼等尙未能發表改革之意見但覺華棉皆繊維不長而植棉之地多係宜於種稻之濕地之稻需水較棉需水爲多也並覺中國有荒地甚多徒因不宜種稻致未開墾此種荒地定可植棉以盡地利云 
[又一飭放軍米之公文]  
　　新榖登場米價仍未見鬆因私運與郓米仍運輸不絶之故前日曾飭放大批軍米昨日江海關姚監督又接齊省長本月六日訓令飭放西北邊防總司令部在滬運米三萬六千包（每包一百六十斤）茲錄原文如下准陸軍部咨開案查西北邊防總司令部派員在滬續購軍米三萬六千包分六批軍津當經本部核准分行飭放並咨貴省長轉飭廳關局所逐批查騐免捐放行一案頃准復開滬上米價己漲至八元以上小民粒食維艱當於箇日電逹困難情形商請將軍米暫行停止准咨前因相應咨復　煩查照箇電辦理等因查本部前准貴省長箇電之後曾經擬定辦法將業經報部核准及發過護照赴蘇採購分行飭放有案之軍米仍照舊章逐批陸續騐免放行嗣後遇有續請護照赴蘇購米者應即暫停令改别省產米之區購辦俟蘇省米價稍落再爲陸續往購以期民食軍糧雙方兼顧咨呈國務院咨復稅務處及貴省長并分行各購米機關轉飭辦米員遵照辦理在案旋准稅務處對於前項軍米以蘇省重申米禁未便飭關騐放咨行本部曁財政部核辦復經本部及財政部咨復該處均以此案係核准在无請按前擬辦法飭放當准稅務處咨復業經轉令各關免騐放行并准財政部咨復准予照運亦在案茲准前因本應照轉惟念前項軍米委係核准在前旣准財政部稅務處咨明己按本部前定辦法准予照運自應准其陸續運出以濟民食而符原案相應咨復即希查照本部支日咨文准予通融將該總司令部在滬分批待運之米飭知廳局陸續騐免放行至紉公誼等因准此查西北邊防處在滬續購軍米三萬六千包旣經由部核准在先自應准予通融在後以重軍食昨准陸軍部馬日代電己電復照辦並分飭廳關轉飭遵照各在案准咨前因除咨復并令財政廳轉行稅所逐批照騐放行外合行訓令該監督即便遵照飭關騐免放行仍將運過日期隨時具報此令 
[米價蒸蒸日上]  
　　昨日滬地米巿來貨甚稀蓋因南邦米船加增水脚與減讓升合事尙未解决常帮米船大半起岸抺油致所到之貨供不應求機白破價竟漲至九元新粳米八元六角設軍米發動採辦米價勢將至十元矣 
[無錫米巿之報告]  
　　昨日北巿米商接無錫快信云今届夏季雨水不調天時不正竭地禾稻咸受損傷現早稻正在收穫詎今日交白露又忽下雨俗傳白露日雨到一處壞一處恐收成又將減少統觀現象祗有七成而晚稻受損更巨今早（九日）有錫地新早糙粳上巿計四百餘石售開六元二角陳新礱糙六元四角五分糙杜尖四元八角五分糙元五元四角五分糙羊尖四元七角糙客尖四元五角五分新糙客尖四元四角五分陳粳稻每百斤兩元九角秈稻二元四角五分客尖稻二元二角高小麥四元四角五分然近三日間來源寥寥且聞政府又欲在滬採辦大批軍米以致糙白等米每石均驟漲四五角云云 
[請設售茶購茶機關之部覆]  
　　上海總商會昨接江蘇實業廳張軼歐廳長公函云前准貴曾函轉上海茶業會館集議請求豁免國内稅釐并由公家分設售茶購茶機關俾得運銷等情即經據情轉呈函復在案茲奉農商部指令開呈悉查華茶出口請免稅釐一節前據該茶業會館曁各茶商呈請到部均經分别咨商財政部稅務處核辦並批示在案至所請由公家設立售茶購茶機關自係爲整頓茶業切要辦法惟中央庫欵支絀一時無從籌借應由該會館聨合業茶各商自行籌設較易收效合亟令行該廳轉飭遵照此令等因奉此相應函請貴會查照轉知是荷 
[農部解釋商會選擧法通令]  
　　上海總商會接江蘇實業廳張廳長公函云案奉農商部第九四四號訓令開查商會爲工商業之樞紐關係至爲重要選舉商會會員資格必須按照商會法第六條所規定方爲合選如有不合法定資格者不得稍涉通融致滋流弊應由該廳長轉飭各讠總商會商會所有會員入會資格應遵照商會法第六條各欵所規定辦理不得稍涉含混並每屆呈送選舉職員名冊時應由該廳長詳細嚴核須將各該當選人現充某商店或某公司等經理或某業董事爲某業之經理人詳細註明冊内如同一商店中祗可擇一爲會員不能同時有二並列爲會員以上二項有不合者應由該廳長隨時指駁飭令再選選定後再行報部又商會職員選舉往往任滿後逾限未報應令按期選舉並將票數列冊送部又特别會董應按照商會法第十九條由會董於職員外另行推選該項特别會董並無會長及副會長之選舉權及被選舉權近來各商會誤會者頗多應一體轉飭遵照辦理合行令仰該廳長遵照并通行各總商會商會一體遵照此令等因奉此除通令各縣轉飭各商會　照辦理并分函外相應函請貴會查照 
[許世英赴杭]  
　　前交通總長許世英氏己在滬數日定於今晚（九號）前往杭州游玩西湖勝景特山滬杭甬鐵路管理局局長任小山飭知車務處預備頭等花車一輛附掛於昨日下午七點十五分由上海北站開杭之夜快車赴杭並電知全路警察巡官飭令路警沿途照料聞同行者有上海電報局長汪子實及金慰儂胡樸安等共六七人云 
[日艦隊官參觀海軍司令署]  
　　駐泊本埠楊樹浦江之日本遣送艦隊司令官山崗氏於前日下午二時因有要公偕同該艦參謀副官秘書等前詣高昌廟海軍司令署謁見藍總司令當經延入客廳欵以西式茶點茗談良久山氏欲至各處參觀藍總司令卽派副官長陳毓渟導往各處參觀一周始興辭而返 
[麫店夥友罷工三紀]  
　　本埠南北巿常錫兩帮麵館夥友因要求店主加增工資不遂全體罷工并由近水臺店主將爲首唆使之張阿毛何友寳等控經公共公堂訊供判押等情兩紀本報茲悉該業全體各夥友南北巿共有一千數百人要求之目的擬以錢碼改作小洋洋碼惟店主方面贊成者少所以各夥友昨日上工者寥寥且於晨間成羣結隊分詣城内外各同業勒令己上工者停工謂須俟目的逹到并將在押之張阿毛等釋出方可全體工作云云各店主深恐别生事端投報淞滬警察廳令飭各區所加派長警隨處照料如各夥友不服指揮應卽拘解訊辦 
　　又函云南北巿錫帮麵館夥友向各館主要求加給工資不遂全體罷工一事昨日小行（即夥友全體）方面選舉裏虹橋長興麵館主劉保昌爲代表仍在滬城薛弄底均德堂（即麵業公所）與各麵館主續議兩全辦法俾早解决故昨日公共租界内各麵館大半休業問有應巿開設者祗售湯糰等零件而己惟小行與大行（即館主全體）又發生爭管公所問題恐此事一時難以解决也 
[偵緝太倉縣刦案匪徒]  
　　松滬護軍使署前准江蘇李督軍咨請通緝太倉縣茜涇鎭王天祥鈒樓於五月二十六日夜間被盜案内之首要各犯現因偵悉此案爲首之泰州人熊先一即榮先生潛居於本埠公共租界南京路後面某號石庫門内藏有大帮盜匪每次搶案之手槍又文内所載夥盜徐南其即小塔餅一名查得實係許蘭其（即小阿炳並非徐南其）現與熊同居一處其餘施狗郎（即施松狗）高阿炳徐根生牛肉全生老相申等現在楊樹浦某處因聞日内又將遣往某鄉搶刦故由軍署於昨日行文公共公廨迅飭捕房嚴緝矣 
[救火器具免稅之照准]  
　　上海第一區救火會前向英國定購馬特救火帮浦二部救火梯車一部出水皮帶六千尺計共價三萬餘元將届到滬曾經函請救火聨合會轉兩江海關監督准予免去進口捐稅以維火政即山姚監督據情呈請北京稅務處核示等情己誌前報茲悉姚監督昨己奉到稅務處孫督辦指令照准當即函復救火聨合會查照茲將原函錄下逕啓者前接貴會轉據第一區救火會函擬請將由英國購運救火器具通融免稅一案即經據情援案呈請稅務處核示並先行函復在案茲奉稅務處指令據呈己悉上海救火聨令會由英國購運之救火器具本應徵稅惟係地方救災之用純屬慈善公益性質應准特别通融俟其報運時驗明種類數目即予放行除咨行財政部並令總稅務司轉行江海關稅務司遵辦外合行指令該關監督　照辦理此令等因除函致稅務司查照辦理外合行函逹貴會查照轉知爲荷 
[卾省水災情形之報告]  
　　中國濟生會昨接漢口輪駁公司朱煜復函云日前由徐君誦先交到東函承詢卾省水災情形茲將探聞各節詳陳台鑒卾 
 
 
 

Page 11

 
 
省自夏問川裡山水暴漲冲破堤垸田禾盡没顆粒無收人民　　 
廬舍亦多傾圯爲數十年來未有之奇災其中最重爲天門漢口兩縣全城被淹哀鴻遍野慘不忍睹雖經軍民兩長籌辦急振而災重欵絀恐難普及餘如黃崗黃陂孝感夏口等縣皆成澤國嗷嗷待哺非振何以爲生瞬息秋冬尤爲不堪設想查夏口屬巨龍岡湖東坂塌兒頭接經河周圍一百七十里之遥前年本會曾在該處放過水振而今年被災情狀實較前年爲甚雖水勢稍退而其田内水深數尺二丈餘不等收成難望補種不能生計幾絶查得卾省水災狀况較浙江尤重非籌巨欵何能濟事夙稔諸君救世爲懷情殷飢溺尙冀察酌進行云云 
[勵志團浦東宣講紀]  
　　派克路百合里勵志愛國宣講團前日上午九時該團團員至浦東洋涇鎭分兩處宣講首巾朱介甫宣講浦東人應拒絶日人建築電車路徐惠施講應視劣貨如砒霜毒物項起風講民與國之關係朱日章講節省虛糜朱文華講注意衛生周少葵講振興實業爲强民之基曹心一講抵制宜貫澈始終並由顧燮鼐等在旁照料分發各種印刷品秩序井然至下午五句鐘始渡浦而返 
[各學校消息併紀]  
　　滬西商業義務學校滬西商業義務學校己於前日成立今日舉行開校禮計校董敎職員及學生等共六十餘人於昨日午前十時先山該校主任桂湘洲率領學生詣禮堂行謁聖禮以及師生相見禮畢旋聚集課堂中由校董沈宗約致訓詞旋請姚董黃陸諸敎員及發起諸君演說畢並欵以茶點攝影而散 
　　江南公學公共租界南大通路江南公學於昨日上午十時行始業式到校學生甚衆來賓亦不少禮畢首由校長陶寅清報告倡辦是校經過情形並述明設國語函授速成科及增添各科免費生之緣由繼由趙仲舟講義務敎育之有關吾國國運前途張亞威講學生自治之必要趙伯賢講自習主義及求學當謀實用等語迄新鐘一時而散聞該校尙擬添辦義務學校各科尙有餘額云 
　　滬北公學北四川路三多里滬北公學前日舉行開學禮首由校長敎員率領學生向國旗行三鞠躬禮並唱校歌後各致訓詞本日即己上課新生到者甚衆舊生尙未齊集聞己由校長函告各家長速囑到校並聲明中高兩級尙有餘額可揷 
　　英華義務學校七浦路恒慶里英華義務學校試辦夏令兩月刻將滿期自即日起仍請馮明權代爲主持改爲全日敎授刻正招補遺額並有谷興詩申明經費足敷到年之用預籌進行計劃云 
　　英華書館靶子路英華書館業於前日開學新生頗多定額將滿宿膳生亦頗擁擠 
　　明州旅滬公學七浦路明州旅滬公學自開學以來初等學生己滿惟高等一年級尙有餘額數名隨時可以報名揷班學費年僅四五元其夜校亦己開學聞與該校有關係者每月僅收小洋六角聊補電火之用云 
　　培德英文夜學虹口青雲里培德英文夜學昨晚七時半行始業式學生到者甚衆主任敎員余文厚宣佈始業禮式即請舊惠廉學校主任李化民演說大致以勤學相勉勵繼由本夜學敎員美國農科碩士羅善卿討論英文發音及文法隨即點名分班鳴鐘散學 
　　英文學院新閘大通路東英文學院於八號午後四時舉行始業禮首山主席戈君勗勉學生勤學次由校長殷君訓辭次董君俞君演說禮畢己日光西下矣 
[一品香新屋落成今日開幕]  
　　西藏路一品香新屋落成定於今日開幕邀請各界參觀其組織分旅館西餐中菜彈子房四部其特點有清潔招待音樂三項聞開幕儀式在其新建之意大利式大廳舉行午前各界隨意參觀晚間備有勝洋公司影戲莫吾奇幻術寳蓮女史歌曲及小吕宋樂師之琴茲將劇目曲名及幻術種類分誌如下（一）影戲「法國血手印猿穴之兒·開四東大力士」（二）曲名「中國之鎭長途法國歌·愛岸之橘微笑」（三）幻術「空中美人·刀箱·三色帕·水變·飛珠·碎鈔票·鐘異·箱幻·凌空釣魚·飛碗·紙牌·花秘·空中取元·自動手」聞寳蓮女史年僅二八姿態婀娜歌時能用英文是亦中國藝術界所新創者矣 
[憲兵改編後之裁减]  
　　駐滬京畿憲兵奉令改編爲京師憲兵第三營迭誌前報茲悉京師憲兵陳總司令現改第三營之各連兵額與京師憲兵仍未一律應須裁减故再將該營每連裁去護兵一名醫兵二名馬夫五名駕車一名所裁之兵每名各給恩餉一個月即日遣散嗣後每連馬匹紙以十九騎爲限除應給恩餉銀兩己滙解來滬外昨經令飭駐滬憲兵第三營張營長遵照辦理 
[護軍使署左右建築栅門]  
　　龍華護軍使署頭門左右馬路之兩端茲特建築舊時東西轅門式之高大木牌坊各一座以三和土砌築上用木栅中建牌樓藉以關欄業於前日飭匠開工建造矣 
[拘獲抛擲炸彈之匪徒]  
　　匪徒吳釗陳逹甫兩人於上月十六號二十一號及本月五號三次在法租界大世界游戲場内抛擲炸彈希圖索詐經該塲經理人報告捕房請緝在案現由探目黃金榮包探韓邦逹等偵悉吳等匿跡之處前往將吳陳兩人一併拘獲並在寓所内抄出藏在洋鐵罐内之炸彈等物帶人捕房經捕頭詰據吳等供認抛擲炸彈圖詐不諱諭令管押聽候解堂訊究 
[控告顧聚霖擅抵公產之傳訊]  
　　屠宰稅經理唐立成榮銀和控前辦稅務之顧聚霖擅將同業中香雪堂公所名下公產抵押銀兩延不取贖一案經縣商會解决不了遷延己久昨日午後上海縣知事沈寳昌飭傳兩造到案研訊因雙方供詞各執判候偵查明確以便澈底根究 
[日人失米案訂期研訊]  
　　僑居虹口培克而路一千四百六十一號門牌日本人某前日偕黃包車夫楊聚財赴閔行路捕房報告被黃包車夫徐福和在楊樹浦路攫去值洋四元五角之白米五斗等情當山捕頭飭探蔣阿林於昨將被告拘解公共公堂稟稱調查得此事原因先是原告顧楊聚財及被告等所拉之黃包車四輛運輸白米十餘石至碼頭轉由駁船儎往浦東再裝輪船運出口外事後被告向原告日本人索取車資不與至於被告取米一層原告旣未目擊被告亦不承認皆係見證楊聚財所說謂所少之米係被告因車資無着强行取去等語稟畢中西官以原告係屬日商諭被告徐福和帶回捕房於本星期六日領堂期解訊 
[烟台小工遣回原籍]  
　　本埠太古公司前因碼頭小工缺乏曾山烟台招來小工三百餘名分赴浦東西碼頭工作曾誌前報茲悉此項小工到滬後因水土不服時患疾病且性情强暴不服工頭管束故該公司曾於上月杪將不堪工作之小工一百八十餘名資遣回籍前日又有小工一百零六名在浦東公司碼頭大肆喧閙不服遣散當由該公司函請三區警署曾署長督同巡官長警到塲彈壓一面押登該公司小輪護送至洋涇港新太古碼頭轉上通州輸船遭回烟台原籍 
[尋獲被誘來申之姪女]  
　　九畝地協仁昌洋貨號執事李光文係浙江嘉興人其原籍家中有一姪女名金鳳年十六歲己許字與封晋寳爲室上月中該女忽失所在經封家得悉立向李家根究當由該女之母舅傅菊生偕同封等來滬協同李各處找尋嗣悉該女實遭鍾毓祥勾引來申匿居四馬路大新旅館四十四號房間遂於前日前往雙雙拘獲扭入捕房捕頭以案犯内地斥不准理當經李光文等將鍾等扭控上海地方廳山檢察官提案預審之下判鍾與金鳳分别收押候示 
[指證拐賣婦女之匪徒]  
　　前任某縣知事俞錦清向居杭州有妾趙氏年二十歲去年秋間該氏帶一十四歲之胞妹阿毛來申游玩被拐匪殷正才（即老五綽號小牛）設計誘拐於九月二十一日乘輪離滬將該氏賣於哈爾濱妓院爲娼得洋千餘元阿毛賣於奉天爲娼得洋一千三百元嗣因趙氏不願爲娼暗中發信來滬知照家屬報告救濟會前往按址將趙氏提回上海交屬暫領一面查緝般犯懲辦前日據該會偵探高金林在閘北將殷拿獲就近送入五區一分所申送警察廳收押一面函致地方廳昨日午後飭派法警秦庚堯持文投警廳將殷移解檢察廳復傳趙氏到廳經檢察官提宁研訊該氏上堂證明殷實爲誘拐伊姊妹二人之犯問官制將殷收押候辦 
[探妾捲逃之不實]  
　　漢口路六十二號門牌老虎灶茶館主趙關裕在公共公廨刑事科狀訴其妾曹小三子上月杪捲取值洋二百二十元之現洋金飾逃匿愛文義路一千五百七十七號屋内等情由廨准飭捕房將曹氏提解公廨拘押昨山官媒將曹氏解案請究據原告代表律師上堂譯訴前情請爲訊究訊之曹氏供稱因日遭原告之大婦虐待剪去髮髻不堪其苦事前通知原告寄居彼處並非捲逃乞鑒中西官核供以原告所控不實判即將案註銷被告開釋 
[售賣女孩之敗露]  
拐匪楊廿仁婦人邱秦氏於本月初三日在蘇州拐得徐新華之八歲女孩來申匿居法租界當經事主報請該處宫廳緝拿在案前日下午楊等轉托王阿二將女孩挈領至某處售賣事爲法捕房包探魏志餘陳三林查見以王形跡可疑上前盤問來歷王言語支吾當即帶入捕房詰據供認由楊等托我售賣故該探等復往將楊及秦氏一併拘獲解入捕房管押一面函致原告到申投案具領 
[類似串放白鴿]  
　　通州人孫瑞龍住居閘北永盛里後面上月間將其妻江氏帶至太倉地方契賣與該處鄉人張子山之子阿大爲定得身價洋百餘元由曹大施華坤二人爲媒詎未及一月江氏乘隙逃回經張子山父子得悉跟踪來滬前日投報閘北偵緝隊郝隊員派隊士將案中入證一併提獲解回隊内押候研訊核辦 
[女兒圖逃案之和解]  
　　閘北長興里周金根之女桂鳳在鐵路北通和織布廠做工被該廠管工人施洪鈞勾引成姦女己懷孕七個月恐一朝敗露危害及身因是二人相約偕逃經周先期得悉扭入四區告發等情己誌前報茲聞施在押時央人向周竭力疏通旋山周具呈四區請求撤銷訟案免予究辦張警正核准於昨日將桂鳳與施一併釋出了案 
[控婿行兇之研訊]  
　　寗波人李松林延律師在公共公廨刑事科狀訴其　李根才於八月二十四號早糾衆手持扁擔將伊肩膀等處毆打成傷業由老閘捕房中西包探將彼告拘案諭交一百元人洋並保候訊等情曾紀前報昨晨由捕傳齊原告人證將被告解請公堂續訊即由原告代表律師起立譯訴案情並由原告李松林投訴在南京路小菜場擺攤售魚爲業被告是我女婿己被毆有四次女兒亦遭其虐現己另案起訴等語被告李根才亦延律師上堂向原告盤駁良久張襄讞與美副領事約君以時己過午諭被告仍交原保改期續訊 
[控訴被毆受傷之證據不足]  
住居虹口兆豐路某號門牌之徐州人馬福茂前日偕妻毛氏在舟山路向滙山捕房一千二百七十號華捕徐子文索討會欵口角起釁互毆之下該捕偕見證一百七十七號華捕同回捕房控告馬夫婦用櫈將頭顱擊破昨由捕頭飭探將馬及毛氏一併拘解公共公堂請究即山原告徐子文投訴被告夫妻同來索討會欵川櫈將頭額擊傷情形並由一百七十七號華捕到堂證明前情被告延律師代爲辯稱原告上月收進會欵四十餘元今次重會竟不將應付之欵如期交付故被告將會簿向索乃爲其毆傷有西醫騐傷單呈察原告之頭額破皮乃係伊於扭毆時跌仆磕損請爲明察中西官核供會商之下以原告所控證據殊欠充足簽判將案註銷被告夫婦併釋 
[苦力金鎊没收充公]  
　　江北人戴寳隆日前赴浦東其昌碼頭外洋輪船上爲遊巡第四隊巡警查獲以其圖買烟土將戴連同金鎊大二枚小二枚申解警廳訊辦昨經司法科劉科長訊據戴供稱住虹口裏虹橋業碼頭小工此項金鎊係友人託帶至飯館店内不知違法等語判將金鎊没收充公戴寳隆姑念苦力從寛斥釋 
[婦人私賣鴉片]  
　　浦東爛泥渡三區警署巡官李鶴鳴於前夜九時許帶同長警出外巡邏在新街地方婦人楊王氏家内抄出烟槍二枝烟燈三只及零星烟具多件當將該氏連同吃客丁福全王阿三趙玉順周興福周貴功七人一併帶署昨經曾署長略詰之下命解警廳司法科訊辦 
[帶土人交保候究]  
　　孫少華日前下午手持烟土四包至法租界求售事爲流氓得悉糾同黨羽數十人上前將孫之烟土搶去孫大聲喊捕該匪等將烟土兩包抛棄在地而逸後由巡捕到來該匪等早己遠颺故祗將孫及烟土兩包一併帶入捕房據情事明捕頭以孫不應私帶烟土有違租界章程着令交保出外候究一面補緝該匪等到案究辦 
[售賣僞烟膏之爭論]  
　　蘇州人吳仁卿錢和尙因將僞造三星牌之鴉片烟膏售賣與船戸沈阿根得洋四十餘元分肥昨被沈在七浦路尋見向論不服互相爭吵適被包探奚德安查見詰悉其情將吳錢二人連同僞烟膏一併帶入捕房稟明捕頭押候解廨請究 
[查獲私帶烟土之根究]  
　　潮洲人鄭梅亭前日在四川路雇坐黃包車形狀慌張被總巡捕房華探阿根與西探堯克查見以其形跡可疑上前詰問言語支吾當在車内搜獲值洋九百元之私土兩隻遂被帶入捕房經捕頭詰據鄭供係住居法租界之陳濟堂囑向四川路三百二十六號門牌張仰記土棧内購來當飭收押昨日由探將鄭解送公共公堂請究即據中西包探上堂稟明前情並將私土呈堂請察訊之鄭梅亭延律師到堂代辯要求准鄭交保展期研訊關讞員核供商之美思副領事判鄭存現洋五百元保出候下禮拜二訊核 
[賣煙吸煙分别科罰]  
　　潮州人朱孟齡在虹口文監師路一千三百四十七號門牌屋内秘密出售鴉片烟膏又松江人張阿毛在海寗路二千七百十七號門牌屋内私設燕子窠容留俞春泉陳香棠開燈吸食鴉片均屬破壞烟禁被兼代滙司捕房西捕頭麥搿利搿訪悉督同九十六號西捕先後往將朱張俞陳四人拘獲抄出烟膏烟具帶回捕房押至昨晨解請公共公堂中西官逐一訊實判朱罰洋五十元張罰洋三十元俞陳兩人各罰洋五元一併充公烟膏烟具悉數焚燬 
[汽車碾傷婦人]  
　　粤人魏州渭日前駕坐汽車至法新租界疾駛而行偶一不愼衝上街沿致將婦人李杜氏撞倒碾傷足骨後由巡捕到來將魏及婦人一併帶入捕房飭將受傷人送往醫院醫治外着魏交保出外聽候原告傷痊再行核辦 
[汽車夫開車不愼之科罰]  
　　汽車夫王長根於八月四號在吳淞路開車不愼撞倒行人王其高碾傷足骨由捕查見將受傷人車送醫院經醫生騐得傷勢甚重即將脚截去並經捕房將王長根拘解公共公廨諭交一百元人洋並保候訊在案昨晨由廨傳訊先由一千一百四十九號華捕投訴是日彼告所開一千四百二十一號汽車並無執照且悮走路徑致將王其高之足骨碾斷等語並據王其高投訴當時被撞情形現在己成殘廢云云訊之王長根供詞推諉中西官核供以被告開車實不小心判罰洋十五元充公再貼給原告醫費洋三十五元着令揓洋開釋 
[塌車夫被撞受傷]  
　　場車夫某甲於昨晨十時許拖車至北浙江路由北往南行經新署南首七浦路附近適英美電車公司之十六號七路電車自南至北飛駛而來避讓不及致塌車前端之左角與該電車所拖五十八號拖車碰觸該塌車被抛至二丈餘外之水門汀街沿上車夫某甲被塌車回擊　至一丈以外之路旁頓時昏暈當經巡街捕趕至抄錄電車及司機人號數姓名將甲扶起奈甲被撞倒地時適頭觸於石血流如注己一息奄奄故經該捕雇車先將受傷人車送醫院療治外據情回稟捕頭派探王桂生調查互撞情形復侯核奪 
[查拿攫奪食物之小流氓]  
　　邇來蚝口吳淞路天潼路密勒路（即頭壩）一帶有年將二十之小流氓三五成羣專在該處攖取行人食物面天潼路之東段爲水果行會萃之所各小販與水果店之前往負販者莫不遭若輩之攫奪故由廣益等各水果行公函聲請怡和洋行潘澄波轉致該管捕房捕頭立飭通班中西探捕嚴密查拿並加派暗差華捕多名分班按段日夜梭巡俾使匪徒無從托足而衛界内商民云 
[誌謝]  
　　昨承商務印書館惠贈第二百零五期英語週刊一册謝謝 
來函 
[留法勤工儉學會中華職業敎育社擬合辦留法勤工儉學預備科通告]  
本會本社屢有學生來商以有志留法按照勤工儉學辦法欲在本國得一相當準備機關托爲設法查勤工儉學辦法本會在法國接洽布置己有端緒此時國内正全力提倡製造國貨於應用工藝人才相需更亟而法幣價值低落預計此時赴法川資及赴法後未入工廠以前一二個月之旅費共有國幣三百元己勉可應用誠爲苦學生留學之絶好時機因由本會本社協商就本社創立之中華職業學校附設留法勤工儉學預備科利用校中固有之機械工塲己習法語者專事補習工藝爲甲組以兩個月爲期每人每月納費八元禾習法語者日問習法語衣間習工藝爲乙組以一年爲期每人每月納費十元（膳宿費均在内）期滿由本會照料送往法國擔任介紹入工廠工作茲特會同通告如有志在法國留學按照勤工儉學方法辦理且力能自籌上開川資旅費而其資格合於章程規定甲組或乙組者可速向法租　霰飛路尙賢堂對面本會内報名至陽曆九月二十號截止此項預備科規定甲組二十名乙組四十名因種種設備之關係如果來學者未能滿額人數過少未便開班當俟截止後再將開班辦法酌定宣布其預備科詳細辦法可閱後聞章程至欲悉勤工儉學辦法向本會索閱詳章可也 
　　留法勤土儉學預備科章程 
　　一緣起本科由上海留法勤工儉學會中華職業敎育社協商發起附設於中華職業學校内 
　　二宗旨用簡易方法爲留法勤工儉學之預備 
　　三分科及定額己習法語專事補習工爇者爲甲組額定二十名一面習法語一面兼習工藝者爲乙組額定四十名 
　　四學科（一）甲組（工場實習）專習金工中之機械工鍜工及鑄工（二）乙組（法文）專重應用語言（工場實習）專習金工中之機械工及鍜工（工作法及製圖）授以簡易之工作法應用機械學及製圖等 
　　五時間（一）甲組（工塲實習）分上下午實習每日四小時（二）乙組（法文）除星期日外每日下午四時至六時（工塲實習）除星期日外每日下午七時至十時（工作法及製圖）除星期日外均於上午教授其時間臨時酌定 
　　六資格甲組以有二年以上法文程度者爲限乙組以中等學校畢業生或學之有同等學力者爲限 
　　七期限甲組以二月爲限乙組以一年爲限 
　　八納費假定甲組每人每月八元一次預繳乙組每人每月十元分兩次預繳一切膳費均在内 
來函 
[任矜蘋致尹其杰書]  
　　其杰先生大鑒逕啓者屢讀惠書無任欽佩雖證奸定罪之據未能盡見而愛國及會之心溢於言表敝部議長不敢忽視遂有緊急會議之召集乃討論兩次未蒙出席因有以規避託名相疑者然矜蘋思之决不如是蓋先生之言無僞固不必託名而先生之心潔白更何須規避其所以不出席者非牽於事即迫於時六日之會有澈查之議復推矜蘋爲復查夫復查重職也所以審初查之誤於初查所擊之證據所言之事實必能辨其眞僞别其是非而後加以判斷便疑者受者俱無紛爭不然不以偏祖相責即有以武斷歸過者先生深愛敝會必不願敝會之受責更不願敝會之有過乃不揣冒昧上書先生謹請明示地址以便持誠趨教茲將矜蘋通信地點照錄如下（法租界貝勒路民生女學）專此順頌台安上海學生聨合會評議部復查員任矜蘋謹啓九月九日 
[上海學生聨合會啓事]  
　　本會幹事費君公俠預聞商學促進實業會之日貨公售計畫而本會評議部於本月六日議决反對該會之主張故本會茲特解費君之職務以後費君在外行動與本會無涉惟前費君參預促進會時如會冒用本曾名義經本會審查員審查確實後本會當另圖對付 
[榮康洋貨號來函]  
　　昨閱報登榮康洋貨號被竊羅卜票現洋等事殊爲駭異小號並無其事惟同居樓上房客同康洋貨號内前曾聞得有失竊之事與小號毫不相干祈望更正爲要 
雜評二 
[滬人不以米貴爲憂乎（庸）]  
　　滬上米價連日增漲最高之價己漲至九元在理新榖登場米價宜日趨於平落今乃不落而反飛漲亦可見存米之匮乏巿上己露恐慌之象 
　　齊省長前此對於漕運一案堅持滬上米價一至八元立即停運雖北京當局累電疏通迄不爲動蘇人正心感賢長官之顧全民食今滬上米價己至九元而大宗軍米反陸續照放今日邊防軍米若干萬包也明日毅軍軍米若干萬包也再明日龍軍軍米又若干萬包也滬地米石以米船風潮之關係來源幾斷而大批之輸出乃綿綿不絶幾何不索滬人於枯魚之肆蘇當局政策之後先矛盾己不可解而利害切身之滬人乃亦默無一言豈眞不以絶糧爲懼乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆用當代名人字跡每星期當換一次今日係僥堯夫先一手書 
新談 
[濟南觀察談] [  一之]  
（十二）觸目驚心之處 
　　從上節各日刊觀察之則知我國凡事不振之由在蟲疏在空闊在大而無當在無定性無毅力而某國人士致强占勝之惟一力法據記者歷年所觀察即在精細在綿密在隠微處用工夫在有定性有堅忍心以上所對舉者事事彼此適相反我國人一反想間即不難憬然自悟矣以濟南文明事業發逹之程度與上海較則吾人顧名思義上海汪洋之大海也濟南不過江河中之一細流耳大規模之報紙如彼海上長鯨豈易令之生活於溝渠問哉此濟南報紙之壽命所以推『小張之簡報』爲觸步也 
　　某國僑民滯留地今且遍於濟南商埠之車站附近各區今試登高而望青濟車自西徂東津浦車自東北而西南長驅直下一出一入彷彿動靜兩脈之血方因心臓間之一停留而爲新舊分子之交換也雙線近商埠收束爲兩平行線過商埠東行向城北復成兩歧之勢漸趨而漸相遠焉故商埠繁盛區實即『青濟津浦』動靜兩脈之『心臓』也而精微綿密嘗抱定住决心之某國僑民適以此心臓間方寸地爲根盤隠隠中己成至堪危懼之大微候不得遽以皮膚病視之矣 
　　更有進者濟南各書肆無中國自製地圖游客有索購濟南指南之屬者而輒以某國僑商發行之街道圖應之某國製圖其封面畫最具深心畫幅徑不盈尺儼然一亞洲暗射圖所見者小而所包者甚廣某國全部融融然作紅熾色而中國地形全部不着色惟己敷設之各鐵道線咸作紅色之一短豎其鐵道兩端之重要都巿各作一紅點視之儼然無數之紅梗火柴蓋明示他日中國之鐵道問題足爲他人之引火物我國人士若不及時猛省幾乎不爲城門失火後無端殃及之池魚矣讀者苟能熟悉今日之外情者當不至以記者之言爲不足據也 
（完） 
雜錄 
[三餘軒筆記] [  痕予]  
　　蜂之相識蜂之羣居爲吾人習知之事顧同居之蜂何以能相識而不致迷誤則尙未有定論美之昆蟲學家名馬克印多者頃著文論此事謂蜂之相識由於其體所發生之特殊氣味者說特新頴大旨以爲蜂王之體恒發出一種特有之氣而二蜂王之氣又各不同窠中之蜂各禀其王之氣此氣名曰族氣雄蜂亦發出特異之臭而工蜂又各各有特别之氣味不相混同工蜂之司製蠟與哺飼幼蟲者其所發出之氣又與田野間之工蜂有别故一窠之中所發生之氣味甚繁複此繁離之氣加再以由幼蟲與蛹與蜂窠壁問所生之氣遂成一種特殊之氣是曰蜂窠氣蜂之所以能合羣而居者即以有此氣爲之維繫而一窠中蜂所發生之氣味旣與他窠所發生者不同故二窠之蜂窠氣絶無相類者以故工蜂得不誤入他窠而無蜂王者其蜂窠氣與有蜂王者亦絶異彼無蜂王之工蜂性易怒而作輟不常殆以此故 
　　一窠之蜂其體上茸毛之間恒藏有多少蜂窠氣此即蜂之所以能互相認識者也蜂王與雄蜂等平日養尊處優於蜂窠氣漫不加察而一旦誤入他窠即以臭味不投立時退出彼工蜂之自田間來者雖所挾之蜂窠氣其臭味己不若前此之烈且雜有花粉之氣然終不爲守衛之蜂所襲擊則蜂之嗅覺於蜂裏氣之感受多□敏銳也 
　　然蜂之忽亦可改變嘉蜀之蜂處田野間三日夜則所挾之蜂窠氣己盡失惟餘己身所後生之氣矣蜂窠當分植之後歷三日前兩窠之蜂窠氣己全不知似於此時取二窠之蜂同置一盧則兒其爭鬭搏噬若生平未曾相識者於此益可見蜂之相職純以有相同之蜂窠氣也相異之蜂窠氣旣可引起職爭而鋒王之氣則足以激勵工蜂勤奮將事蜂王之氣遍佈窠中王偶外出工蜂踪跡其氣而追隨之蜂窠氣由外面迫蜂羣之聨絡蜂王則於内部維持蜂羣之團結蓋工蜂以蜂窠氣得認識其拌侣則此氣即爲蜂羣通力合作同禦外侮之媒介蜂王雖不治事而其氣之存在即足以使工蜂奮力工作此蜂羣中和陸生活之所由成也 
[小說雜談（續）（十一）] [  瘦鵑]  
　　後二十年湘舲己長而女之倩影宅其心坎中者亦二十年矣辛亥革命荷戈入義軍一日血戰被創而暈比蘇在病院中有看護婦侍側月頰星眸似曾相職叩其名則意中人也於是驚喜□乎話舊事用爲美樂創旣愈乞婚於女女示以指環掩面累晞曰儂□有夫綠葉成陰子滿枝矣湘舲大震詰旦索女而女己杳矣如是又十年湘舲己積功爲大將率大軍遠征車中有問□以地圖獻敵軍事並論死期一日夜夜半湘舲獨坐軍 
[意大利奇諾佛造像之五]  
　　惟忽有女子搴帷入自云關氏明證伏地咽泣求貸夫罪湘舲微喟麾之出公私交戰於中久久未决平明留書於寒詭言銜元帥命返國以軍務屬參謀自入囚所縱間諜易裝改容作間諜狀薄暮受刑刑吏殊未之覺臨刑人叢中有女子揮紅涙木立痴望湘舲微睇之報以淺笑此一次者蓋是後與其意中人相見矣』稿成寄示王子王子復害有龍頭之選非公誰屬之語比揭曉則不入選蓋篇中一遠字一返字兩犯走部與禁體例不合也然一時朋輩頗稱其情節之佳謂爲四百字中所不易得云 
小說 
[戰爭之賜法國毛柏霜原著（三）] [  尤玄甫譯]  
　　方嗟嘆間忽聞身後足音槖槖大駭回首視之則見四偉漢己逼近身畔均身軀魁梧虬髯屈曲冠平頂之冠衣戎衣手擎來福槍鳴呼漁父何罪彼等豈亦欲得而甘心耶惟時兩人不知所措漁竿亦說手流入波心少頃沉矣 
　　無何兩人就縳爲暴卒投置舟中逕渡江携至馬倫忒島島上有屋屋後駐德兵數十其地即彼等適纔眺望時所視爲慘淡荒凉者中一□□偉漢橫踞高椅口銜長陶烟管狂吸淡巴菰操法語極圓轉流利謂之曰先生公等之漁樂乎定有佳遇也語畢見一兵卒提網置軍官足下中盛魚殊夥頤旋又鄭重携去此普魯士軍官又大笑曰吾觀公等運殊不惡惟予等有言願與攀談其諦聽毋恐怖也汝等須知汝等實爲問諜蓋奉命而欲偵知乃公之行動者吾目至銳難逃明鑒是即捕汝殺汝亦不爲過汝等喬爲漁釣以掩使命爲計甚得矣如終落吾手何我必一知究况軍律如是不能曲宥然汝等來此必過前哨須得口令乃得安返此理至明若能舉以告予尙可自贖幸三思之於時兩友色灰如死悄然並立獨有手肢尙微微震顫蓋恐怖極矣軍官又續言曰汝等告予必無有人疑及即爲汝等所洩者庸何傷不第此也且汝等尙可安然返家樂叙天倫而此秘密一轉瞬間亦隨汝等同滅豈不甚美如堅拒者誅立誅何去何從聽汝等自擇彼等聆言仍兀然不動默然不答此普魯士人仍神氣和譪伸指指大江而續言曰思之閱五分鐘汝等將沉江心矣僅有五分鐘决不寛假料得江底游魂定多汝等親友可以往晤矣時凡里林山仍隆隆不息而兩漁翁則仍默然不答如故此德人乃轉身操土語出令并起身移坐椅略遠示不欲僣俘囚相親之意有十二兵卒咸握來福槍緩步而前約距俘囚二十步之遥止步不動軍官曰予再與一分鐘過此即一秒亦難寛假言畢疾起至二法人前握馬立蘇德之臂導往數步而外低聲詔曰趣告我口令此間汝友不能聞也我亦可佯爲釋汝聽汝自由言畢馬立蘇德默然不答仍如故普魯士軍官無奈乃以威逼馬立蘇德之法曳薩萬祺先生稍遠爲同一之警告但薩萬祺先生亦默然不答仍如故軍官因使彼等重復並肩而立將宣告死刑軍卒知旨遂均高舉其槍馬立蘇德偶一俯矚猶見銀魚盈網橫陳草間相距不過數步陽光照之魚微動閃燿如銀馬立蘇德寸心如碎不能自禁含涙顫聲言曰薩萬祺先生行再相見薩萬祺先生亦答曰馬立蘇德先生行再相見於是彼等握手爲别而自頂至踵咸戰慄不能自持忽聞軍官高聲呼曰放爾槍令甫發十二子彈一齊飛出似合爲一彈薩萬祺先生己應聲而仆馬立蘇德則身較頎長先左右擺動旣而橫仆於其友身上仰而朝天胸間衣服彈穿處血澌澌流出德軍官重有所語兵卒四散少頃各携長繩巨石邪許而回繫石兩友足踝訖遂舁至江邊時則凡里林山巓硝烟成蔭聲隆隆不息仍如故兩卒舁馬立蘇德之首足兩卒舁薩萬祺亦如之屍身爲强腕所執盪摇不己旋成弧形向外抛去其疾如矢足先直投波心深處浪花高濺泡沬四飛歷久而平然小浪猶輕打岸邊餘怒未息更視江面則血痕點點成斑成紋軍官見之漠然無動於中作獰笑曰此大類魚兒在江中作勢欲起也語畢歸屋忽見草間銀魚滿網照限生纈因提網細視笑呼曰感廉一白衣兵卒聞召而至普魯士軍官乃以此兩俘囚之遺物授之曰魚兒猶鮮活可愛趣烹之常别有風味可爲乃公之下洒物也言次復執烟膏怡然自得 
[自由談之自由談] [  不冷]  
　　公債公債非私債也爲國人所公認亦爲國人所公購也今乃不然反對者多公認之說異矣用作□押之品公購之說亦異矣 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[普換新約之傳聞]  
（同治十一年十月十一日） 
前中國與普魯斯所立和約現己將届滿期故普國欽使己告明總理衙門云敝邦與貴朝和好久敦敵血之書載在盟府誠宜永遠遵守但書中條欵原期因時以制宜而非可執一而不變故立約之時曾註明限期滿後須再另擬如此則無坐失事機之患亦無日久廢弛之虞今舊約旣届將廢而新約又未議行則吾兩國之金書玉册將遂懸而無實乎望貴朝廷其預圖之云云觀普欽使之言可知普意必欲換立和約明矣其新約之内欲盟者何事則尙秘之未得其詳他國之人聞之皆以爲普人之意必欲使華地皆修築鐵路以通行夫火輪車並欲使内河之中無不通行火輪船二事而己其意之實係爲此與非止爲此則仍屬揣測未可據爲定論也夫火船火車之事誠哉其爲美舉而有益於國計民生有補於行旅商賈惟行之於華地則行之爲華人之得利不行之亦華人之失計於他國何與焉何必喋喋然必欲其行必不欲其不行而至於失歡以爭之哉 
　　記者曰不知舟車之爲利猶可言也明知其利而不欲聞是言斯誠無如之何矣雖然徒利交通而殖產興業不足以副之則舟車之爲利爲害亦正未易言也 
國外舊聞 
[俄日借債]  
　　西國有一人名羅士恰爾德富人也（或譯作陸斯却愛特係英國著名猶太富商）於英法布諸國皆開有銀行今伯國之君借其銀五千萬兩有奇（同治十一年五月初六日） 
　　日本近有傳言該朝廷向别國告貸一百萬圓之資以爲開礦之用該國薩蘇麻（薩摩）地方饒於鉛國王以故假之隣封藉以開其滋財之源（同年六月二十八日） 
　　聞日本二年前曾因國用不足向另國借銀一百萬鎊茲聞其再向英國告貸一百萬鎊大約其利息每百元八元算現己相信者有人不患此事之難成矣（同年十一月十三日） 
　　聞日本國又將有所興作擬向美利堅貸銀三百萬而美國未之許也繼貸於英英亦躊躇未遽應是以國中仿照西□如輪車電報諸事暫爲緩圖夫日本之求治固急矣然中西之制何不參酌並用擇善而從而必盡舍其舊而謀其新耶（同年十一月二十六日） 
　　記者曰當時國人猶以國家借債爲奇談耳以爲地大物博若我國者人方艶羡我富而欲以通商丐我餘潤我苟稍弛其緘縢則沾漑天下且有餘孰知數十年後至於抵押俱盡乞求莫應如今日哉今有家焉襲累代之餘蔭侈然自大於村落間其有來者則客之有求於我者耳姑資潤之以示惠其爲我謀者如何與人間世之情事如何舉非所願聞也卒至資用日匱不能自持其門戸乃以告貸典質度日而窮倅以死其相續者雖知侈然自大之非矣然日耗其精力於紛紜糾葛之中而舍借貸抵質外仍絶無自活之法此其家猶足爲家哉忽忽數十年人世之半生耳戚黨過其門誰不作盛衰今昔之感彼身爲其相續人者當自謂云何以家例國我人非身爲相續人者歟曷不觀當我侈然自大時借本經營之鄰右今己田連阡陌屋搆飛萱乎 
文藝 
[簾鈎四首（同治十二年正月二十八日）]  
　　銀蒜深垂碧戸中櫻桃花底約簾櫳樓東乙字初三月亭北丁當廿四風翡翠倒含春水綠珊瑚遍掛夕陽紅雙雙燕子驚飛處鸚鵡無言倚玉籠 
　　丫叉扶上瑣窗間押住爐烟玳瑁斑四面有聲珠络索一拳無力玉彎環攀來桃竹招紅袖輕買楊花上翠鬟記得前宵踏歌處有人連臂唱刀鐶 
　　曲瓊猶記楚人詞落日偏宜子美詩一樣書空摹蠆尾三分月影却蛾眉玲瓏腕弱夜無力宛轉繩輕風不知玉鳳半垂釵半墮簪花人去未移時 
　　綠楊深處最關情十二紅牆界碧城似我勾留原有約殢人消息久無聲帶三分暖收丁字隔一重紗放午晴却憶太眞含笑入釵光鬢影可憐生 
[屈戌四首]  
　　斷續連環約曉風枇杷花下掩房攏屏山六曲香難入鏡檻三更夢不通甲帳分燈窺研北丁簾悉索誤樓東夜來閨思知多少深鎖春光一院中 
　　一桁窗紗日欲催更無人處燕低徊靈犀心小重關透了鳥聲傳槅子開北戸星深空悵望南華胠篋幾疑猜璇宫呇冒中宵微留待昭陽赤鳳來 
　　掩入燈光鬲子青敲敦詩處夜堂深誰歌樂府關防密人約重門宛轉輕碧月雙鈎金虎乙紅樓四面玉魚丁殘釵夢斷聞殘語小玉初開十二屏 
　　未向黃庭悟玉𥫽低垂絡索感罘罳金蟾夜囓人私語銅雀春深暖不知别院有心同曲折中宵無夢扣葳蕤當時留枕空相憶長爪工吟七字詩 
　　右詩八律係錫山杜季英作鈎心鬭角典麗風華不減王笠舫大令綠雪堂集中語也（原跋節錄） 
[論書十二絶句倣隨園論詩體]  
（同治十二年正月二十日） 
　　家法蘭亭族望尊□兄難弟並馳名獨能一洗書林習不重錢神重酒兵王竹鷗王鐵史 
　　閒士清高號白雲卅年聖敎究心勤滄桑以後談前輩魯殿靈光只賸君張雲士 
　　吳興壎伯軼羣材用筆停匀世所推聞說何郎曾賞識至今清望冠書臺蕩壎伯 
　　勁敵應輸吳鞠潭揮毫眞欲起波瀾擘窠大字蠅頭楷美女英雄一手難吳鞠潭 
　　雪香狂草走龍蛇孝拱眞書自一家三百年來論怪體還之應並板橋誇王雪香龔孝拱陳還之 
　　橫雲山民擅三絶一□東國價連城可憐書法空當代□被丹青掩盛名胡公壽 
　　佩父於今楊補之畫專山水重當時偶將餘皎酬知己落紙雲烟自製詩楊佩甫 
　　小楷還推莫直夫羊裙班扇得時譽曉風楊柳原超絶鐵板銅琵稱也無莫直夫 
　　金石名家刻畫工臨池染翰興尤濃性靈雖好清寒露也似文章少正宗衛鑄生 
　　書到清凌洵有神龍跳虎臥獨超倫甬江近事君知否曾解邪麽懾竊人郭少泉 
　　若論絶世好風姿王海鷗同金少芝正似少游吟芍藥被人譏是女郎詩王海鷗金吉石 
　　垂露懸針久失傳却輸閨閣得眞詮紛紛流俗尊門戸誰識簪花格自然蘭生女史 
　　滬上爲人文藪書家星聚客牕茶話就所聞知率成短句以年齒之高卑紀詞章之先後非敢妄爲軒輕也且僕與諸君未謀半面空啖盛名惟其知之未深難免論之失當幸乞大雅諒之是禱（原跋） 
軼聞 
[魚腹餘生别記]  
（同治十一年十二月十六日） 
　　輪舟航海可謂便且穏矣然亦偶有遭不測之患者此其中有數存焉不可强己昨有附搭禪臣洋行之西丹輪船者自述云本月初二日船由香港開行駛赴上海舟行安穏至初四日北風稍大海面雖無甚巨浪而頗覺顚播時左近有海島而船主以爲離島己遠且風不甚大似可無虞乃九點鐘時天無纎雲日光皎潔駛行正速忽覺船身稍稍擱淺急停輪查騐而下艙己爲巨石所穿加以海水迅激漸漸沁入船底未幾而機器房己成水艙水爐爲之熄滅船之後艙亦遂進水勢頗危急船主亟令以繩繫石垂水下測探四面之深淺知船後殊深而勢則愈險矣維時風勢漸緊船身己將傾覆船主情急知船己無救遂將船上之小舟下水俾衆人藉以逃命其小舟共四隻船中司事者四人各分領一隻計附搭諸客及水手等共有一百十一五人風浪旣大人心惶懼一小舟甫下水人未及上船而己隨浪飄去其餘三舟共救得八十人其飄去之舟司事者極力摇攏船旁餘人方欲躍下乃大船突然一顚而三十餘人遂與船並沈海底計船觸石之時至此約一點鐘之久亦可謂速矣其三小船雜坐中西諸客司事者各放棹駛行尋岸大夫所領之舟正地間遇一漁船漁者代爲引導至海島上一小鄉落忘其地名薄暮時便己低岸該處有官員駐紥聞衆人被難而來相待頗優遂在彼一宿次日以官船解送至海濱一鎭地名中口由中口陸行初六日行抵浦東縣（疑是葡田縣）縣官供給一宵初七日送至福州解交西領事衙門而船主所領之舟則己早到矣途中官民均甚慈祥照料有加云外一舟尙不知消息然不足爲慮刻想己至大口岸矣此一役也共計溺死人三十餘名所載洋烟三百四十六箱及銀洋六萬元均同葬魚腹云 
　　按此即上期所錄魚腹餘生記一事也同一事同是被難者而所記互有詳略歧異之處爰再錄之改其題曰别記 
 
 
 

Page 19

 
 
   
 
 

Page 20

 
 
   
 
