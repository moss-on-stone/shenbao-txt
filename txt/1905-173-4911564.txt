# 1905 - 173 - 4911564

 

Page 1

 
 
[電傳上諭]  
　　五月二十五日內閣抄奉 
上諭禮部奏請考試出洋畢業學生一摺著於六月初二日在保和殿考試欽此同日奉 
上諭禮部奏萬壽聖節禮典一摺著在仁壽殿行禮停止筵晏餘依議欽此 
[諭旨恭録]  
　　五月十八日奉旨廕生源續著以文職用維賢著以七品筆帖式用廣厚著以文職用翰林院侍講著文華補授內閣中書尚椿莪童燮梅俱准其補授分發浙江道盛傳曾福建道程祖福江西道陶在銘江蘇道周鳴臯河南道林志熙江蘇知府胡椿年四川知府沈繼賢河南知府丁松年雲南同知全煥榮直隷同知胡鑅揆福建同知許文勳河南同知張士怡山東同知卞鍇孫山西直隷州知州劉堯霖山東直隷州知州蕭俊生安徽直 
 
 
 

Page 2

 
 
隷州知州蔣師尹陜西直隸州知州榮椿奉天知州金錫三直隸知州韓炳樞山西知州吳壯湖北知州姜繼襄江蘇通判謝垚河南通判蔣鴻恩雲南通判李德暲河南通判張濟臣江蘇知縣劉有光陳諴查鍾泰浙江知縣李景枚山東知縣周德蔚萬大勛福建知縣包謙江西知縣來寶書安徽知縣楊承孝浙江知縣吳寶樾福建知縣張嘉瑞湖北知縣朱兆瑜陳祖綸汪仁溥屈耀琨蕭朝漢湖南知縣丁贊熙廣東知縣邱紹文廣西知縣聯浚四川知縣陳象離黄壽嵩高愷楊嘉修曾楫河南知縣舒紹伊山西知縣馮盛世廣東鹽大使施官紱山西鹽大使涂堃兩淮鹽大使吳本鑑俱照例發往俸滿保送吏部郎中載林著內用保送分發知府兵部員外郎清保著以知府分發省分補用升補山西寗武府知府桑寀著准其升補卓異升補山西歸化城撫民同知樊恩慶著准其升補於通判任內卓異加一級保舉四川知府劉樹棫直隷知縣德潤山東知縣余誼密山東知縣嵇有恒俱照例用盛京工部員外郎著容謙補授截取內閣中書濮賢慈蕭立圭俱照例用吏部驗封司員外郎著楊敬遠補授奏留吏部學習筆帖式張長保著准其留部欽此又軍機大臣面奉 
諭旨本日引見之明保江西補用知府曹樹藩著於二十四日預備召見欽此 
[電傳宫門抄]  
　　五月二十五日召見軍機陸寶忠論吳淞砲臺誤報俄艦事 
自日俄海戰劇烈俄艦之敗逃兵艦往往攔入中立港口辦理失宜詰責立至於是沿江沿海之各要隘無不五申三令晝夜提防蓋欲以先事預籌免致臨時倉卒也吳淞爲東南第一門户關係尤爲重要自海疆戒嚴迭經南洋大臣南北洋統領各大員嚴諭該處砲台各官加意伺偵遇有敵艦駛入即飛報上海道以便照會領事籌議辦法其責任之重大實非尋常防守可比任其事者苟念中立之爲難交涉之棘手宜如何謹愼從公無曠職守乃觀於吳淞砲台官之疏忽貽誤而知該營將弁之無可振作面營務之廢弛亦可見一斑矣本月二十二日有俄船一艘駛至淞口吳淞守台官以爲俄運船卽傳電飛報上海道袁觀察立卽照會俄領事令該船於二十四點鐘內駛出口外豈知該船係俄紅十字會軍醫船照例可以出入中立港者并聞進口時曾懸有紅十字會旗號該台官旣不認識又不升旗詢問倉卒誤報致中立國交涉上多一貽笑外人之事甚可嘆也 
中國官塲之通病在於智識固蔽見聞淺陋故雖與外人通商五十餘年而於外界情形多未熟悉至於公法條件及臨戰規約更未考求遇有交涉不免含糊恍惚舉止失措損失權利貽害無窮蓋內而樞府外而督撫大而方面小而牧令無不犯此病者然此尚指略通文墨粗有見解之人言之耳若夫武職則更不可問矣未設武備學堂以前武員之進身有兩途一則軍興之時起於行伍一則承平之世取諸武科然行伍之中儘有身經戰陣才勇卓著之人若武科之中不過略嫻弓馬刀石而已故二者相較行伍猶勝於武科面其不明天算不知製造不習測量不諳謀略則固無論緑營防營練軍旗兵皆爲普通之缺點也加以身爲統將者又多由鑽營請託而來以尅扣軍餉献媚長官爲目的平時旣無訓練臨時又無調度內事不知何論外情一丁不識何論學問貽誤僨事又何怪其然哉 
近年南北洋水陸師武備各學堂畢業生日多一日漸有派充各營管帶等職以冀改變軍制整頓營規然營伍之積弊已深不甘受雷厲風行之約束每有不聽號令閧閙掣肘之事如日前吳淞盛軍一營江督派陸師學堂畢業生來淞管帶而舊營官卽以辭差要挾即新舊各相水火之明證也前次吳淞砲台武員旣因擅離營次漏報軍艦進口被葉軍門查知申斥記過此次又不識旗號誤以軍醫船爲運艦白晝如此黑夜可知平時如此臨陣可知核其罪狀實非申斥記過所能蔽辜然該員等所以懈怠疏忽如此之甚者則實由於暮氣太深積習太重且無學問無智識無謀略不免舉動乖方屢致失敗也故今日欲振興營伍莫如廣設武備學堂以造就文武之全才又革除招募市人之法而行通國皆兵之制庶幾尚武之精神可振而老大帝國之恥可洗矣 
[海關華人聚議抵制美約續聞]  
　　美國續約苛待華人一事本埠江海新關各華人自日並會議抵制之後已將所議各節電致各處海關兹又將美人虐待華人之情狀印成圖畫四處分送俾各華人見之得以觸目驚心所議辦法大都以不用美貨爲宗旨又另刊有禁購各貨之名目若干種一同傳送（木） 
[鎭郡抵制華工禁約鎭江]  
　　美國苛待華工續修禁約我華民均議不售美貨竭力抵制以冀挽回五月二十三日鎭郡學界及商業中人咸集於城內紅梅閣籌議堅拒之策衆情甚固擬定期將美貨止銷（觀） 
[營口三江會館會議抵制華工禁約]  
　　十五日一點鐘營口三江帮皆至會館詳議抵制美禁華工之法 
一擬聯絡營口廣潮建天津烟台樂亭營口等帮合力抵制因營口碼頭三江帮之勢力微也一議與上海商務總會聯爲一氣彼此可以臂助三查明美國工黨所造之貨物先爲禁絶其餘各美貨以二月之後如美約不改良卽一律禁絶其餘一切辦法須待各帮聯合再宣是日演說美國種種苛待華工情形甚確美國領事官先期知悉派繙譯某君來聽現聞三江帮已與廣潮建各帮聯合三日之內必開大會將借地於粤東會館內云（月） 
[美總統諭令優待華人]  
　　二十四日倫敦電云美總統魯斯佛君已諭令掌理僑民事務之各官優待到美之華商及游歴人如有疏忽之處即當辭職譯文匯報 
[日政府宣示選派議和大臣]  
　　二十五日太晤士報云日政府已宣示衆人謂國務大臣與致仕大臣會議選派伊藤侯及外部小村代表日本與俄議和大臣會議於美京華盛頓 
 
 

Page 3

 
 
桂首相已將此事奏知日皇 
[議和時期已定]  
　　二十五日東京電云華盛頓電云日俄議和全權大臣現已議定西八月初會議於華盛頓譯文匯報 
[濰縣礦地炸裂傷人]  
　　二十四日青島電云今晨山東相近濰縣之某鑛內今晨炸裂炸死礦工七人因此暫停工作惟細煤尚在出賣譯德文報 
[盛宫保咨送蘆漢鐵路清册北京]  
　　探聞盛杏生宫保前接北洋商部會銜咨調蘆漢鐵路各項清册後當即飭在事人員赶造若干本以便呈核日昨均已造齊備文咨送想商部收到此項調查各册必有一番查核以期澈底澄清矣（震） 
[兩次聲明商標章程以漢文爲準北京]  
　　日昨外務部又接到商部咨催商標章程漢洋文不符片文當由外部照會各公使重加細核片文略謂商標章程前以各國所送漢洋文稿本未符業於四月十五日開列清單咨請照會駐京各國使臣逐條復核并請聲明以漢文爲準等語現已一月尚未見復所有該章程應行核議之處自應卽就漢文核議除前經聲明外特再知照云云（需） 
[補録江督電奏及程軍門調船防範情形蘇州]  
　　北京軍機處鑒長江水師提督程文炳本擬今夏循例駛赴不游按閱營伍已經具奏惟現在日俄戰事方亟長江口外時見戰艦運船近日俄船避入吳淞現已有十餘艘疉屬提督葉祖珪會同上海道袁樹勛按照中立條規辦理仍恐復有續來長江下遊不得不嚴密防範經臣商令程文炳暫緩上巡即在鎭江江陰一帶布置巡守俟時局稍定再赴上遊巡閱乞代奏周馥江印旋奉電旨程文炳著暫緩巡閱欽此程軍門接到電旨後卽擬定於本標及瓜標各營調舢板戰船六十號配齊子藥軍裝刻日駛赴下遊駐紥嚴密防範並令湖標各營預備戰船三十號聽候征調其餘各標營令一體認眞操練巡防已分别移行遵照矣（蠱） 
按江督電奏程軍門暫緩巡江及在鎭江江陰佈置防範一切已略誌前報矣 
[黄觀察調充督練提調之覆電北京]  
　　日前蕪湖商會總辦喬聯寳觀察電逹上海總商會以蕪湖巡警局總辦黄觀察現奉贑撫調委他項差使衆商環求留轉請商部電詢江督贑撫如果黄道無别項情事應請留辦以順商情嗣贑撫接到部電　即電復略謂黄道曾隨李文忠公辦事有年於兵法頗有心得現在贑省添設督練公所需員治理因調黄道充當提調以資臂助並無别項情事云云（震） 
[江西鐵路飭照章公舉總董北京]  
　　江西全省鐵路重訂章程二十七條由李少京兆轉呈商部請代具奏日前經商部具奏奉旨依議惟查礦章應公舉總董一人經理其事日昨商部已札飭李薌垣總辦照章公舉總董仍將所舉何人是否廉能公正詳復到部以憑查核（需） 
[咨請聲復四川銀行開辦情形北京]  
　　日前川督奏請在四川成都重慶等處開設銀行并行咨商部請先立案兹經該部咨覆川督應准立案仍將開辦情形詳細聲復到部以便核奪（震） 
[署蘇臬兼警察總辦蘇州]  
　　總辦警察局蘇糧道陸升甫觀察以本屇南漕次第裝運應卽督運北上所有警察事宜勢難兼顧因禀請銷差奉陸春帥批准並委署蘇臬司朱竹石廉訪兼理總辦警察事宜云（蠱） 
[咨照各省實行警察北京]  
　　據政府中人云現以警察爲當務之急擬即咨行各省督撫轉飭所屬查明警察事宜如已辦者務須認眞整頓不可徒負虛名其未辦者作速舉行勿得觀望遲延等語（訟） 
[駐滬德總領事過潤鎭江]  
　　上海領袖總領事德總領事克納貝君偕繙譯於五月二十四日由滬乘商輪船道出鎭江赴金陵謁見江督聞因工部局在青浦縣七寶地方開築馬路以逹佘山思假江督之力逹其目的也（觀） 
[黑龍江將軍電請製械武昌]  
　　黑龍江將軍前日電致鄂督張香濤宫保謂東北邊防最關緊要所有存械俱已遣失請鄂中代爲製造毛瑟快槍聞張督與司道會議後以廠費支絀製械非現銀不可由電回復矣（履） 
[日艦駛入厦門海口厦門]  
　　初九日有日本兵艦二艘哭然進口洋關升旗傳令停輪即由提道諸憲派員至該艦聲明中立該艦遵允於二十四點鐘限內開往别埠 
[飭厦門商會重訂章程厦門]  
　　商部王參議清穆行抵厦門後查得該處所設之商會各項章程均與部章不符因電逹商部請飭重訂當經商部行咨閩浙總督轉飭該商會照章重訂以期與部章相符現閩督已接到部文飭卽迅速重訂詳報以便咨部核　（震） 
[催覆通州運紗就廠征稅辦法蘇州]  
　　通州運紗一案擬照就廠征稅辦法迄未議定日昨蘇撫接到商部來文略謂通州運紗就廠征稅現在如何籌議是否可行有無辦法應請迅速聲復以便飭知遵照云（需） 
[工部局函請代購牛羊鎭江]  
　　日前鎭郡英商亨得利行東吉步升君因上海工部局函請代爲採辦牛羊每日各五十頭每月各一千五百頭爰多派行夥分赴安徽河南等省儘數購辦以便運滬（觀） 
[湘撫電索交涉章程文牘]  
　　湖南巡撫端午帥日前電致上海關道略謂長沙英領事要求將洋貨捐落地捐免予捐繳請將淞滬租界外一切收捐細章及祥茂洋行裝載洋糖二 
 
 

Page 4

 
 
十包漏捐交涉由担文律師往返辯駁公文等件檢全抄録專差送湘以便照辦等因袁觀察業已　書抄繕矣（渙） 
[江督周奏遵照部議撫輯窮民以工代賑仍懇准辦捐輸摺]  
　　奏爲遵照部議撫輯窮民以工代賑仍懇天恩准辦捐輸恭摺仰祈聖鑒事竊臣前因江南窮民過多亟應廣籌接濟擬請開辦賑捐經户部覈議謂江南冬振始於同治年間本非視爲常例近年就食者至十餘萬口糜帑愈甚此正窮極則變之時非可踵事增加之時所請開辦振捐應母庸議如有紳民報効種植工藝等項鉅欵者亦准照例請奬等因准此伏杳部臣意在寓教於養不欲導民坐食仰賑於官此洵正本清源之計持論甚正陳義甚高微臣何敢再有瀆請然目前江南實在情形有不得不陳於聖主之前者查江南省粥廠相沿數十年大江南北無業貧民往往倚此過冬視同成例舊習相沿旣成積重之勢頽波難挽須籌改革之方若不豫爲籌晝遽行停撤婦孺飢寒必致餓殍盈路良莠混雜更恐激成事端臣本擬從今年冬季始先期示諭一面清查省城實在貧户編列册籍給予籖票分日分户散給半糧一面札飭揚州淮城等處擇其極貧孤寡就近撫恤不准移徙渡江其膂力强壯可任工作之丁男應責令自食其力不准游手好閒養成倚賴性質如此分别辨理冬振卽可漸次停止命意原與部臣覆奏宗旨大略相同大抵爲貧民籌晝生計不外農工兩端教以農業則有牛種開墾之需導以工藝則有設廠經營之費清查荒地講求樹藝現在正議籌辦斯事體大未易遽收成效惟以工代振自謀口食尚易就理現在丹徒等處有開塘備旱之工江都無爲一帶有修隄禦水之工江甯有修城濬河之工百端待理均已豫爲籌策第隨在需欵甚急不能徒託空言而江南歲入綜計抵解協濟各欵近年尤爲異常支絀而興學練兵諸要政萬緒千端均苦無欵措辦實無餘力再籌振欵蘇此窮黎撫此十餘萬嗷嗷待哺之民若不爲之代謀生計聽其日卽流亡私心實有所不忍部議謂臣奏請開捐意固非以例振爲然此誠洞見隱微之論特於外間無米而炊之苦或未盡知如蒙天恩俯念民情困苦工振非欵不辦暫准江南省核照直隸等處辦捐成案頒發部監各照派員分赴各處勸捐即以捐欵所入除酌留振濟外遵照部議兼辦苦工廠習藝所農務局蠶桑局將種植畜牧開墾等事體察情形次第舉辦俾令民知本計人罕惰游工作多一業户則待振少一流氓俟一年以後察看情形如果民困稍紓再由臣奏明停止部議報効種植工藝鉅欵業已准其請奬查捐輸報効名異實同於朝廷名器並無出入第捐輸立時領照則羣情較易鼓舞可期踴躍輸將於小民生計受益更速所有江南工振捐輸仍懇准予並辦緣由理合恭摺瀝陳伏乞皇太后皇上聖鑒謹奏奉硃批户部議奏欽此（結） 
[美報論日本海軍]  
　　紐約太陽報云此次日本毁滅俄國海軍及其海權不但增光海軍歴史且亦增光於世界歴史此非過甚其詞也日本一國交通於西方文明各國也不過五十年其倣行西法也不及二十五年其海軍之列名於世界也不及十年乃一戰而占世界海軍各國之首席而其陸軍亦躍居第一等位置自經此次對馬海峽一戰之後知世界海陸軍必將有所改變日本以後若仍能照中東戰後十年內進步之迅速恐不待至二十世紀之末其武力將爲列强之冠此可豫言者也此次之戰爲自有新式器械以來之第一次大試驗雖以前美國曾以此等新式之戰艦在馬尼拉及生梯亞哥兩處毁滅西班牙艦隊其時美國艦隊亦無所損失然終不若此次之全體試驗也此次日本海軍不但完全獲勝且亦未嘗受捐故知其海陸軍皆高出俄國之上也試問歐洲各國中有能較勝於俄國者乎恐除英國有極大海軍外再無有第二國矣然日本進步迅速恐不數年後即英國亦將稍存懼意故此次對馬海峽兩日之戰寳爲二十世紀文化更步之機關也（露） 
[印度增設警察軍]  
　　德文報云據加爾古塔埠訪事員稱印度政府現議增設警察軍一大隊以備有事之用豫計此項新軍費用約歲需英金十萬磅左右新軍旣成則一旦有事卽可將印度原有軍隊調赴前敵無須留守按現時印度警察軍共十五萬人然其中有槍械者僅五萬人有刀劍者僅四萬人訓練亦未甚精只能於平時保衛地方之治安至戰時則尚不足恃故印度政府頗以增新軍爲當今之急務也（露） 
[法兵部演說之微意]  
　　二十四日倫敦電云法兵部大臣在浮賽演說所言雖與目下時局似無關係然其謂法國整頓武備已有三十五年所儲之戰務材料皆係上品軍械亦甚齊全武員亦不下於他國云云則其意已見於言外譯文匯報 
[英人歡迎日親王情形]  
　　二十四日倫敦電云日本　棲川親王及具夫人已抵英之杜浮埠駐英日使林東伯爵與日使署各員并英之納維而海軍提督聶克而森陸軍將校即英派爲親王之隨員者均至埠迎接抵倫敦時英儲君及皇叔康諾脫公爵至車站歡迎並以軍禮相待其後親王與夫人乘馬車徑赴京白亨皇宫與英皇及后茶燕後又乘馬車至瑤克行宫英皇與后不到譯文匯報 
[軍民互鬥已平]  
　　二十四日倫敦電云俄波蘭境地勞芝地方軍民互鬥現因設行軍政故地方已安靜鬥死埋葬者共計五百六十一人政府已派官兵三十四旅團至華爾騷防禦譯文匯報 
[英一科那船員已抵新加坡]  
　　二十四日東京電云本處接電云英國印度一科那輪船載有米四千擔於初三日被俄國脫來克改裝巡洋艦所擊沈之船員已載至新加坡登岸矣譯太晤士報 
二十四日香港電云英國印度輪船公司一科那輪船田暹邏冷貢起程往横濵船上載有米糖於初三日被俄國黑海洋艦　之脫勒 
 
 

Page 5

 
 
芝砲船擊沈將所有郵件盡行取去船主及船員　載至新加坡據船員云俄人欵待尚善譯文匯報 
[摩洛哥交涉可望和平解散]  
　　太晤十報接二十四日倫敦電云法國衆人之意謂摩洛哥問題可望與德商妥平和解散 
德文報接二十二日柏林電云德首相部禄親王及駐德法使爲摩洛哥事又會議甚久德究竟如何答復法末次之公文外人尚不得而知但德人爲此事異常鎭靜股分公所亦甚平定 
又二十四日柏林電云法國格立弗將軍在格爾華報著論云余甚不願主戰德亦未必願戰願法德交戰者惟英而已蓋英將欲得漁翁之利也 
[比較日俄海軍力計數]  
　　二十四日東京電云日本海電叅謀部揭示最近之報告云俄船在遠東海軍原有之勢力包括波羅的海第二第三艦隊共有四十一萬零二百二十四墩現惟剩六萬三千六百三十六墩已離東方之兵輪亦在其內俄船之擊沈者共計有二十四萬五千二百九十二墩被拘獲者共計四萬四千四百八十墩卸去軍械之船五萬六千八百十墩開戰時日海電船原有之勢力共有二十七萬四千一百八十四墩現惟剩二十二萬八千一百五十九墩被俄軍所擊沈者共計四萬六千零二十五墩所拘獲之俄船不計在目下海軍力內譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京控案發遞回甬甯波]  
　　鄞鎭奉二邑交界之東錢湖水其利爲千萬傾民田灌挹之資曩年因湖水污淺由董事忻錦崖禀明商部奏准頒發上諭開辦在案未幾有鎭海縣已革翰林盛某出而抗阻因即罷議忻以事敗埀成心不能甘遂於本年二月間赴京上控步軍統領衙門將忻發回浙省由浙撫聶中丞遞解回甬歸案訊辦並將開濬東錢湖事案牘札飭寗波府督同地方官迅速會勘察看情形昨忻已由錢塘縣逐站遞解至寗寗府尊喻太守鄞縣高子勛大令飭發典史署再行訊辦（坎） 
[陸儲憲以鉅欵體卹枷犯蘇州]  
　　儲憲陸申甫觀察以省垣各路總察局及長元和三縣署所枷之犯類多面黄肌瘐飯資無著因慨捐廉四千金交蘇州府發典生息日給枷犯每名大錢五十文以資飯食觀察誠好行其德哉（隨） 
[府經歴又被控告鎭江]  
　　鎭江府經歴葉保齡前以府憲斷定撥歸學堂之城基朦發富商執照奉蘇藩憲批飭丹徒縣查辦各情早誌本報兹經舉人吳鍾綬等查得該經歴又以義塚公地私給侯姓執業赴道轅禀控卽蒙郭月樓觀察牌示准飭丹徒縣派差押令侯姓呈照備核（并） 
[美教士復往餘杭傳教杭州]  
　　餘杭縣境芝塢里傳教之美教士蓋耐臺氏前被匪徒刧掠砍傷幸已全愈敎士以縣主方大令頗善調和而該處士民亦甚可親故擬於日內復往傳教并須建教堂及設立學堂以啓民智聞洋務局擬派警軍駐紥俾資保護（復） 
[商政局提調撤差之原因福州]  
　　裕大錢莊倒欠二十餘萬金商政局提調王元常司馬以將該莊經理人歐四判令監禁其所欠匯兌局各欵著股東朱執齋觀察以六折半歸償朱以資本十餘萬旣被吞没又須認賠各兌局之欵未免受虧過甚難以允從不意將軍兼署督憲崇佑帥尚以朱認賠之數太少勒令以八折半認償各兌局現已遵斷此案遂結崇佑帥又以王提調辦理此案不能認眞著即撤差帮辦提調現在海防廳呂文起太守亦一併撤去差使一時官塲爲之凛然（萃） 
[商部催取商務議員履歴武昌]  
　　去年商部奏准以各省各埠商務局總辦爲商部議員藉通聲氣經商部訂立章程咨取履歴鄂中已由局呈請咨送茲復由商部咨催主憲乃即據實聲覆（履） 
[電詰局總辦易員（廣東）]  
　　電話局總辦温觀察灝經已奏奉准其辭差現由電政大臣咨會到粤改委温觀察示堯接辦理（暌） 
[小學將次開辦漢口]  
　　漢口就警察各局所轄地叚分設小學各十所一切經費業由官塲籌足准於下月陸續開辦關道桑鐵珊觀察已將簡明章程曉諭通衢矣聞其餘各善堂之民學亦一律　名小學堂云（泰） 
[定期遴考水師松江]  
　　提憲楊鏡巖軍門調考水師員弁因人數未齊遲未舉行兹已懸牌示期二十日遴考聞考畢後二十一日軍門卽需乘策電兵輪赴金陵謁見江督（賁） 
[雷火焚典糾葛湖州]  
　　南潯鎭之新和典當於前月某晚忽然失愼焚去大號首飾房一間近號包房數間即由該典主劉張二紳投縣報稱雷火延燒所失甚鉅日來民間紛紛持票往贖責令賠償喧擾不已現經典業紳董出爲理處擬照原典價計成折賠然所耗已覺不資矣（復） 
[湘臬通飭各廳州縣札（長沙）]  
　　爲通飭事案奉撫憲端批據益陽縣申賚本年二月分詞訟日記册奉批查册列詞訟訊結不及四成聽斷殊欠勤奮至定例告言人罪原告無故兩月不到即將被告證佐釋放所告之事不與審理係指被告人等已經到案者而言近來各州縣詞訟無論被告到案與否但遇原告兩月不到卽行援例註銷乃爲免滋拖累起見原係通融辦理今該縣册列註銷之案竟至二十餘起且多有係本月分之案是以註銷爲秘訣遇有延不能結之案輔即一概謂銷希國減少成數實屬有意取巧况以本月控告之案本月卽請註銷尤屬玩視民事應卽將該縣記大過一次以示薄懲嗣後審理上控自理各案務須分别嚴比玩差迅速勒集訊結不准稍事宕延倘實在原告無故不到意圖拖累在兩月例限以外者上控案件必須録案詳候核奪自理詞訟亦應於册內詳細註明母許仍前龍統混塡以昭愼重倘註册之後旋據該原告以書差賄朦弊延等情來轅控告一經查明屬實定即從嚴懲處不貸仰按察司迅飭該縣凛遵辦理並通飭各廳州縣一體遵　仍令各將奉批日期具文報查餘仍由司核明彚辦此繳各册存奉此除由司　核辦理外合就札行札到該口卽便遵照仍將奉文日期具報查考切切此札（餘） 
[撫憲飭用當十銅元蘇州]  
　　蘇省當十銅元僅有財帛司堂官兌局一處發兌每洋一元祗兌八 
 
 

Page 10

 
 
十八枚是以商民裹足市上殊不多見現經撫憲陸春帥查得局中所貯銅元至四月底止已有一千四百四萬九千一百餘枚若連本月鑄出其數更當不少因飭該局總辦陸太守先發省城各當鋪及各善堂各錢莊具領行用核定兌價每洋一元兌當十銅元九十枚太守奉札卽於十六日出示曉諭一面咨照董事潘濟三觀察祖謙照辦（隨） 
[上海官事]  
　　江海關道袁海觀觀察定於今日赴蘇禀見撫憲陸春江中丞面陳要公○要陜西榆林府正任葭州知州田銓甫太守昨日到道禀辭卽日就道赴任○兩江即補副將李副戎標勝淞滬釐局督辦陳亦漁觀察上海縣汪瑤庭大令保甲總巡朱森庭明府江蘇候補知縣向敬甫明府榮太湖恊鎭許定臣恊戎國祥等昨均因公到道拜會禀見（金） 
[日總領事回國]  
　　探聞駐滬日本總領事小田切君現奉本國政府之命電調回國定於七月一號乘輪東渡（渙） 
[請查私通劫盜之哨弁]  
　　前報紀蘇撫派員來滬訪查南市公義碼頭砲艇哨弁趙如芳及舵工黄明奎等私通匪徒縱盜行刦各情兹悉此案現爲嘉定縣李大令迭次提鞫所獲各盜均供明由該艇弁趙如芳等結藥縱劫李大令以供詞屬實萬難含糊了案兹又函請該營管帶查解訊辦云（金） 
[札行當念銅元]  
　　上海縣汪瑤庭大令近奉蘇撫憲札飭謂蘇省銅元局所製當念銅元無論完糧等需一律通用如有奸商從中把持不遵定當提究等因刻已遵照辦理矣（金） 
[騐看排長]  
　　上海道袁觀察昨日飭傳留防營兵隊各排長到轅驗看未幾十一十二十三十四隊隊官袁庭華余忠勝洪連勝魏廷樑等均各帶同第一二三排排長王金勝龔定邦張海鰲彭福興何明先湯柴林曾慶連李國録鄒方炳左鎭國賈廷楨馬森南等分别到轅奉觀察逐一驗畢諭各回營勤愼當差（金） 
[鮮繭到滬]  
　　新閘至曹家灣一帶絲廠林立今届各廠收買蠶繭均無往届之踴躍日來已陸續裝運到申先招女工剥繭約出月初可一律開車繅絲矣（木） 
[穢米並未運出]  
　　本邑紳董前在警察總局禀控南市喬順興糖坊私購元和輪船焚餘焦米製糖害人一案經朱明府傳該店主喬少卿等到局限念天內運赴出口并將情告知總辦江瑤庭大　以口內口外均屬有碍民生大爲不然飭差往提究辦旋由某局員出外阻止各情迭紀前報兹聞日來該店主喬少卿等自知不合恐被縣主提案將米充公銷毁則爲數較多受虧不淺故央人　賄佯稱裝運口外傾棄浦中實則依舊運往靜處私晒製糖以圖厚利（金） 
[讞員撤差]  
　　公共公廨讞員屠司馬由上海道擬即撤差并保關絅之沈逋梅二司馬均堪委替電禀江督蘇撫已紀前報兹道轅接到江督回電准將屠司馬撤差委關絅之司馬接其事沈逋梅司馬仍留海防原任道憲接電後昨已行文公廨並悉關司馬定於下月初接差（木） 
[限裝自來水管]  
　　龍華火藥廠因江督周玉帥擬欲推廣置造無烟火藥商請駐日楊欽使延聘日本教習石藤豐太郎來滬代製局員以需用自來水故請提調李平書明府開工袋設限七月間竣事明府因命生鐵廠赶製鐵管以便即日開工（渙） 
[洋務局修屋完工]  
　　前因洋務局花園房屋損壞不堪雇匠大加修理日來工程已竣田上海道袁觀察親臨驗收（金） 
[英公廨土地會路由]  
　　本月三十日上午九點鐘在城內積善寺起馬朝東黑橋浜過福祐橋直南天官牌坊轉東察院塲海防署前往南益慶橋朝南轉西老學前街縣東縣西三牌樓畫錦牌坊朝北陳市安橋往西南香花橋廣福寺至東馬橋轉北馬弄一直轉東往北出老北門由小吊橋朝西轉北過鄭家木橋石路向東寳善街田棋盤街朝北折回四馬路至三萬昌朝北大新街往北一直浙江路至偷鷄橋朝東過北京路至抛球場過鐵大橋直北至鐵馬路轉西篷路至浙江路口轉南回廨（木） 
[副票開彩續誌]  
　　昨日南洋副票開彩仍假南　商船會館自九點鐘起開至午刻將三十號碼開出榜示以昭核實分售各號均派夥在彼查對號目直至旁晚始得竣事（土） 
[飭查釀命之馬車夫]  
　　昨報紀道轅護勇李容波在二洋涇橋被野雞馬車碾傷殞命兹悉昨日道憲袁觀察行文會審公廨謂據李妻丁氏禀控該馬夫視人命如兒戲叩求查辦等情著速將該馬夫並馬車行主查明禀復聽候提究核辦屠司馬奉文後立即照會值年領事飭捕房查覆矣（木） 
[擬給薪資遣散工匠]  
　　船塢鍋爐機器兩廠遣散各工匠由各工公禀魏觀察批仰提調轉商船塢留用已紀前報兹悉船塢總辦吳副戎以船塢應用各匠已由洋工頭另招礙難留用因是陳李兩提調擬將各匠給發薪水著各回籍聞在局十年以外者每名洋四十元十年以內者二十元幼童十元即日禀覆總辦未知魏察能允准否（渙） 
[工匠聚議]  
　　本埠溱匠業公議增加工價之後前昨等日城內南市又有打金箔各工匠約聚議停工加價（渙） 
[局員查賭]  
　　浦東爛泥渡附近每有無賴在彼設攤誘賭前經保甲總巡謝明府訪悉查拿究辦現經明府訪得若輩窟匿陸家嘴地方因飭差保查拿務獲解辦（土） 
[戱言肇事]  
　　陸蘭生華順福等在閘北某酒店沽飲陸戱呼華爲賊華怒欲與爲難旋田吳朱氏郭老四將兩人邀至茶肆評理勸陸出洋服禮爲該處地保所聞將兩造及勸解人拘入巡局局員章二尹訊得事起酒醉胡言姑免深究判陸自向華服禮一併斥釋（金） 
[吞烟遇救]  
　　陳阿二居美租界西華德路因與鄰人口角互毆陳忿無可洩吞烟圖盡幸經人知覺送入同仁醫院求治始得無恙（暫） 
 
 

Page 11

 
 
[竊案奇聞]  
　　南市邱姓家傭婦姚方氏暗串鄰居楊姓傭婦姚陸氏將虎子私行竊去被邱察知將二氏扭送二十三七鋪巡防局局員汪二尹命提研訊氏等均供因生外症需用二尹判掌頰二十下飭傳薦人到案具結保去（土） 
[上海縣案]  
　　張凌氏控盛增卿等冐贖田地行兇各情前晚奉汪大令訊問氏供前託地保盛增卿作中賣去田地一畝餘得洋三百二十元今或勾串同姓不宗之張小狗張阿毛等來稱田是伊家原業强欲贖回復將婦人毆傷求驗大令判候查明察奪○警察北局函解在路搶刧之沈小狗並洋一元當票兩紙到縣訊究沈供祇搶路人洋傘一柄並未搶過洋元衣扇等物求恩大令判鞭背二　下押候懲辦○張寶亭白畫行竊獲案訊押多日刻奉大令提出略詰數語判交丐頭管東（金） 
[警察局事二則]  
　　本城花草浜附近昨有甲乙等數人因賭博兇毆打毁浜口欄杆等件經人訴知警察東局將甲乙等一併拘局候辦○本城警察東局巡兵徐仲義前因悞云記過茲因前晚拘獲持刀犯夜之流氓不無微功奉局員郁一尹將過抵銷以明賞罰（金） 
[金訊西捕悞指王阿四快馬違章案]  
　　本月十三日大馬路巡捕房四十七號與八十九號二西捕拘送快車違章之馬夫土阿四坐客張阿四一案因四十七號西捕稱有毆捕等情當經公堂判將馬夫王阿四責三百板枷七天押捕房六月王以事係冤抑巡哈華托律師代辯已於本月二十日經美副領事安立德君與孫明府將四十七號西捕訊供其讞詞已紀二十一日本報昨早九點半鐘復由孫明府與安君復訊八十九號西捕供詞與前堂四十七號捕相同哈律師曰今日供詞不同處前堂四十七號　離開馬車四百碼今此捕言相隔六十碼不知究竟若干又問爾見四十七號捕如何跳上馬車捕供是晚無月不甚看得詳細又傳二百九十九號華捕供是晚二點半鐘有馬車三輛自四而東馬夫所戴之帽因電燈已滅實辨不出哈律師曰敝律師爲王阿四辯誣一節請申明之是晚一點鐘時王放空馬車至大馬路攬各有張阿四來喚車到張園張卽與其婦女共三人上車至張園不多時卽回行至五雲口昇樓門前有二西捕攔住去路王即停車被四十七號西捕毆打拘入捕房坐客婦女已嚇走張亦被拘經捕頭訊問張存洋三十元保出王於次日解堂訊辦張因臨訊不到將洋罰去充公並無在漢口路福建路等處毆打巡捕及逃走之事刻下張亦到案可傳訊明府即傳張至案供與哈律師同捕頭問曰爾在捕房何以存洋三十元張供不知何事只知要取保出外因無保人故存洋保出周福春供是晚二點餘鐘由石路行至大馬路五雲日昇樓門前見張被四十七號捕扭住髮辫棍繫數下卽與八十九號捕將馬車一併拘入捕房我跟至門首並未進去明府問西捕曰當時尚有華人同見否捕稱不能指出惟王所戴之外國帽子確能認出旋據平和洋行洋東帶領馬夫頭目投稱租界中馬夫戴此帽者甚多現在已向别處借來西項此項帽子係俄國練兵官所戴諒係俄人售出貪小受買供畢即將借來之帽呈案比較確是一式明府與安君一再商酌謂此案定有冤抑毆捕之車旣經逸去斷不敢復來諒係西捕誤認但王阿四在租界行快馬一節已經重責三百板應請開釋安君允之明府遂判曰該馬夫業已訊明並無毆打巡捕之事雖快馬違章已經重責著即將王阿四開釋完案（木） 
[公共租界晚堂案]  
　　王廷標控華捕楊阿寶紏人搶媳昨經襄讞王明府提訊捕頭帶同繙譯到堂聽訊王廷標供長子阿松娶沈張氏之女爲妻被楊阿寶之妻串同伊嫂即沈張氏紏領多人將女搶去訊之楊供稱不知惟去歲底王阿松來借口米不允不知是否挾嫌沈張氏供去年女婿阿松被人控欠令回家移借小婦人卽與小姑楊沈氏湊借洋一百三十三元未立票據今春向索分文不還小婦人邀親向理留女到家不料阿松反唆其父控楊搶媳王明府判兩造至戚自應和好借洋無據著王廷標還洋四十元交保出外限六七月內清繳各具結完案○錢雲叔前控吳鑒光圖賴借欵前晚經王明府集訊錢供前年吳因買貨向借莊票銀一百五十兩延不卽還補立借據過期催索竟欲圖賴吳供此欵並非小的向借係錦華洋貨店借用此店係屬股開非小的一人借據乃店內經手胡錦昌所出小的不過作中王明府判將吳父保限五天內清還如延併究（木） 
[公共租界早堂案]  
　　紀沈氏控張寶泉行兇毆打經孫明府訊供氏稱因房捐而起張稱並未毆打捕禀此事實因該處鄰佑不服已閙過數次囑小的拘送明府以不應爭吵著償還紀沈氏養傷費十元並責二百板如無洋呈繳加押一月○蘇佛生深夜賣烟遠章拘辦判罰洋十元充公○流妓王阿三沿途拉客拘案求究判罰洋十元充濟良棲流二所經費○錢建廷竊取劉阿金之對時表訴捕拘辦判責二百板押十四天○頑童陳羅桂行竊張金福洋八元由探解辦判責手心二百下○捕解姜福元王阿二至案禀稱姜等在途設攤誘人賭博請究判姜責三十板王係殘疾送普　堂留養○陳趙氏控曹阿咸爭取自來水口角行兇由捕拘辦判曹給氏養傷費　元（木） 
[法租界捕房事]  
　　前日錢治慶控妻母紀張氏將妻臧匿奉陳大令訊供交保候訊核奪昨日傳同原告解案紀張氏供女壻不務正業將女兒衣飾典質殆盡致女兒忿恨出門不知何往小婦人曾登報找尋旋據媒人殷寶生遞來女兒一信現在何處並不寫明信函呈電大令判兩造邀同媒人將紀氏找尋到案候核○王尚堂前控季子卿侵吞巨欵奉大令訊供押追在案季母及妻投上海縣署喊控原告聞信後又遞禀求追昨日大令命提復訊著趕緊清理延干追比○嚴兆先之媳劉氏因不肯回家判發普育堂留養在案昨日其翁投案請領大令著邀同伊姑來案准予領回○郭陳氏控嚴麗生誘騙拐賣不遂被毆等情奉大令訊供將嚴管押候傳不夫郭阿虎來案候核○王阿四竊得烟槍一支爲包探拘獲傳同失主 
 
 

Page 12

 
 
解奉大令訊供著先行枷號七天期滿再責二百板贓交還失主領回（水） 
[美租界捕房事]  
　　昨日提籃橋西獄押犯沈毛毛病斃當由管獄西人知照捕房飭傳家屬棺殮○某西人雇坐東洋車不給車資反將車夫兇毆由某捕拘入捕房嗣由西人給洋數角了事○駁船户陳阿三將船停泊武昌路碼頭陳因事上岸有乞丐多名上船睡宿至昨晨有一丐死於船內事爲捕房查知卽飭水巡捕查明棺殮○蓬路洽記雜貨店小孩由樓墜地受傷頗重當送同仁醫院求治（暫） 
[南市捕房事]  
　　前日浦東某甲附航來滬在南市　義碼頭起岸被賊竊去洋銀雜物當即開單報知捕頭派包探緝獲積竊三人解入捕房押候吊贜核辦○前　甲乙二船户在北市回南行經馬路中向划船婦某氏調笑巡街捕查見一併拘入捕房未幾央人調處得卽保去（土） 
[賢母種德]  
　　葉君洪濤慈大人遊世時囑葉君曰吾素尚節儉遊後喪禮亦毋事繁劇願節此廢費移作各項善舉兹葉君於慈大人駕鶴後恪遵遺命助到敝堂英洋一百元以襄善舉懿歟休哉葉老大人可謂善種德矣葉君遵母之訓彰母之德亦可謂盡孝矣賢母孝子福田廣種將來吉人天相其獲慶未有艾也爰登報以表欽仰滬北天后宫前廣益善堂司董嚴信厚等謹誌 
[四月份經收月捐清單續昨稿]  
　　源通官銀號錢一千八百文豐裕官銀號錢一千文和康壽康晋和愼餘餘大元甡元茂衍大恆益永豐存德協昇宏大宏元源吉寳　寳順承裕正大升大釁康崇餘永康瑞大晉大敦和義善源福康兆豐恆德仁大源利森康厚大源餘瑞元鈞康壽豐鎭昌鉅豐志大鉅元怡豐鼎康鼎裕同餘久源明德同福鉅亨元鼎瑞裕洽餘恆興瑞豐祥豐信大順康五十八户各錢六百張家鶴翁元成九和宏章泰四户各錢三百怡大五雲日昇樓怡大二户各錢二百恊成祥永愼萬興鉅康四户各錢一百英法美三界一文願小洋一百六十三角錢十一千九百九十三以上共收大小洋二百七十四元一角五分錢五十一千七百九十三文滬北天后宫前廣益善堂司董嚴信厚等謹誌 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
