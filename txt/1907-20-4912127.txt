# 1907 - 20 - 4912127

 

Page 1

 
 
[本館經收各屬水災寗淮徐海急振清單]  
　　十一月念八馬汝記洋十元沈昌記五元鄔松記五元浙富仁濟集四十元平陽氏林九代請先交母冥福四元馬鞍子一元李佩之五角世壽堂顧二元　念九日新大銅洋五元匡無名氏二十元常山鹽公堂二元傅瑞燐二元維忍氏五元　十二月初一日杭州惇叙堂鍾一百元無名氏五元無名氏銅洋十六元銅小洋十二角周老太太五元周讓記十元周王氏十元吳道本求母病速愈原十元蘭谿章乾茂瓷號經募十元　初二日古黟補過子二元仁厚堂十元吳和甫裕蘇局鈔票四元　初三日伴梅齋二元錢世德堂一元張鶴居一元俞曾記二元汪錦齋銅洋十元葉徴五元袁福房十元　初四日同春恒銅洋十元銅小洋三十角張堰方秦仙印原璜一百元　初五日乾泰恒碗號小洋五十角一粒粟洋三元○共收大洋三百八十六元　小洋五十五角　銅洋四十一元　銅小洋四十二角 
[電傳上諭]  
　　十二月初六日奉 
上諭陳夔龍奏直隷按察使王清穆因病懇請開　缺一摺王清穆著准其開缺欽此　同日奉上諭本年十二月二十九日歲暮告祭太廟朕親　詣行禮東西廂派黃永安英俊各分獻二十八　日告祭太廟後殿派訥勒赫行禮兩廟派戴功　行禮二十九日祭太歲壇派魁斌行禮兩廂派　楊佩璋王垿各分獻欽此 
[論新疆形勢之危險與布置之方針（僇）]  
　 
 
 

Page 2

 
 
　　當日俄未戰以前。其陸軍元帥苦魯巴金。即以經略中央亞細亞爲先務。與阿克力塞夫。爭論於俄廷。旣而阿氏之黨占優勝。於是東事亟。而日俄之戰起。今者戰塵之息。又一年餘矣。日俄之陰謀。不得逞於東。必轉而從事於我之西鄙蓋。可必也。近者日報所戴。如塔爾巴哈台之俄商來去。俄銀行羅卜票之通行於新彊内地。最近如俄人之測量水道。皆侵略之見端也。雖其侵略手。段猶未彰明較著。如在我東三省者。而要不可不急爲注意。竊謂保新疆莫急於通内地之聲氣通。内地之聲氣莫急於營造陜甘鐵道。此自關於大局者言之也。若就新疆一隅而言。則今日扼要之地。莫如精河一廳較。其形勢實勝伊犂。不可不置爲重鎭。蓋天山以北之土。腴於山南。其形勢亦雄於山南。龔定菴　北可制南。南不可制北。叩之歷史。灼然有徴。然則天山北路之經營。尤要於南路明矣。且莎車疏勒諸地。猶與俄中隔一山有。險可阨。若北路則霍爾果斯河以西。齋桑泊以東。皆己割隷俄界。卽汗騰格里之險。亦已與敵兵共之。且俄境中。亞鐵道所通如塞米爾廷。如威爾尼。其距邊外。不過四五百里。一有兵事。朝夕可至。我國内地兵士無論。卽調鎭迪屯軍。亦非二十日外不辦。以今日邊疆兵備之脆弱其能堅守二十日以待援兵耶。蓋自同治年間。割地以後。伊犂塔城。皆非舊壤。惟精河一廳。尚稍具天然之形勢。可爲守禦。且其地適居塔城伊犂南北之中。地土亦肥。河淖環繞。宜急以新兵萬人戌之。爲南北聲援。塔城三面迫俄。極難守禦。宜移之稍南近庫珀河濱。其原有之城。仍留爲陸路商埠可也。伊犁與俄連界一帶地尤平曠。惟藉霍爾果斯一河稍資限隔。亦宜選新兵屯之。大抵全省之守禦。官歸重於。北路北路之守禦。宜歸重。於精河。今歲俄屬中亞方苦荒歉。未未動兵。其測量水道者。爲築鐵路計耳。如是布置已足應目前之急。欲謀長策。則建築鐵路之舉。萬不可緩。宜先著手於精。河安西之間。兩端同時興工。以安西　哈密爲第一段。哈密至吐魯番爲第二叚。吐魯番迪化。以至精河爲第三段。初闢之地財。政未豐。當募國債於外邦以爲之。前此以債權之故使太阿倒持。蓋但由諸銀行募之故也。其實銀行仍間接以募之各國而己得肆其把持侵略之計今自我國直接以募之。可無慮此。俄國西伯利亞鐵路其費多半募自英法。未見其受制於債主也。此路之成。期以三年。成後不獨利於行軍。且以皮毛諸貨之往來轉運。獲利必厚。然後募集鐵路股票。於本國。國人見獲利之厚。必争應之。其募集之額。當倍於募自外國者。以其半償外人之公債。以其半更沿邊築鐵道。穿伊犂温宿。而終點於疏勒。屈指計之。都凡六年。可以竣事。此六年内俄之瘡痍未復。又近聞俄軍事區畫。方汲汲於興復海軍。是其財政未能兼顧。未必遽興大兵。雖或恫喝。要不足畏。傳日七年之病。求三年之艾。及今不謀新疆失則陜甘危。陜甘危則内地震。雖復悔之将無及矣 
専電北京 
　　九廣借欵尚不全失利權 
[九廣鐵路借欵現議定九四折實收至造路用人]  
等權均歸中國管理）白（ 
[咨商荷屬設領之辦法北京]  
　　駐德楊星使咨文外部内稱准粤督咨開劉士驥禀請在荷屬瓜哇地方設立總領事官特備文咨請酌議辦法（兄） 
[札查日商開店情形北京]  
　　前者外務部因洋商開設經理店特備文咨會農工商部可否飭令逕自赴部　册並應如何妥訂專章等情茲悉因有日商欲在杭城開店經理故現由農工商部札飭杭州商會查明該洋商擬開之經理店是否專賣洋貨聲復核辦（性） 
[未允那相辭退兼差北京]  
　　那琴軒相國日前奏請開去步軍統領及各項兼差當奉面諭務須認眞整頓無負委任母庸開去兼差云（上） 
農工商部最近要聞 
　　禀設敎育博物館　昨有法部主事江紹銓赴農工商部具呈據　　 
稱擬在京師建立敎育博物館現已於東安市場内擇定一區一經部准即尅期舉辦請先批准立案並懇轉咨民政部准其柤領飭該地面妥爲保護云 
　　檳榔嶼准設商會　近日部中接檳榔嶼華商林克全等禀稱現擬仿照新嘉坡設立商會辦法在於檳榔嶼亦創辦一中華商務總會請部頒給關防並照准札委總協理等各員以期聯絡商情振興商務等情已由各堂憲商議准如所請不日卽将札飭遵照矣 
　　漢商攻訐議員　漢口商民有公電到部極力攻訐孫泰圻之短縷述其種種劣迹請立予撤銷議員聞該部擬派員密查云 
　　杭州織綢公司專利問題昨准稅務大臣咨稱杭州揚華織綢有限公司仍照土貨向章完納釐稅至應否准予專利應請查照核辦現部議以織綢事非創舉恐難邀准專利（同） 
[學部近事]  
　　咨請蒙古興學　學部榮尚書逹侍郎近以内外蒙古地方敎育多未普及特咨各将軍都統暨辦事大臣速即設法多設學堂講求實學俟各生所學有成卽由部奏派専員前往監學云）和（ 
　　擬設聲電傳習所　聞有劉君近自美國歸來於聲電各學頗有心得現擬在京設立一聲電傳習所招考學生以便研究俟擇妥地基即禀呈學部立案）閏（ 
　　電催留學生回國　學部電致留德法律博士王寵惠來京留部辦理立憲法政等事以備贊畫）日（ 
　　催寄監督經費　日前學部奏派叅贊王克敏爲日本留學生監。 
 
 

Page 3

 
 
督至各省所派監督其原有經費應由各省匯寄使署昨已咨催各省督撫矣）日（ 
　　電提各省廩餼　學部爲籌經費起見電商各省督撫飭地方官應查明各學廩餼提解本部並希先将數目電覆（閏） 
[重捐巨款助學長沙]  
　　湘省明德學堂現因奏准添設高等商業一科需欵甚巨前年袁京兆樹勛曾捐銀一萬兩已誌前報茲京兆以月前回湘該校歡迎情摯因又慨捐巨欵二萬兩以資佽助（時） 
[萍鄕礦廠善後事宜彙誌]  
　　（一）萍礦總辦林觀察禀各督撫及盛宮保電二十四日寗軍徐 
鎭統抵萍今日到安源察看情形據云所帶軍隊除留一營紥南昌一營紥萬載銅鼓等處來萍祇步隊一營工兵一隊須分紥攸瀏醴三縣交界之贛邊督辦清鄕王協統一軍在萍聲威大著路徑熟悉已蒙鄂督憲允留一營至明年正月底再定撤畱感戴莫名惟查察安源地勢留駐砲隊最爲得力可否仰乞鄂督憲電飭原駐砲隊兩隊一併留安以資鎭懾尤爲感盼礦工本有清册詳載里保擬趁此時兵力厚集再行澈查根底所最可慮者礦境以外近礦民市民房業主祇貪租價不問品類此次匪犯熊桂林供出蕭克昌手下頭目十七人大半住新街開設烟館飯店藥攤之人所謂最易藏奸者實在乎此因屬地方之事礦局勢難過問而苟有事端礦局首當其害現商承秦臬司會委江西試用知縣薜宜琳辦理安源巡警局所有礦井内外及近礦一帶民居議責成該員實力稽查編立門牌凡遷移起造必先報明該局給以憑照方准舉行嚴禁賭博不得私開烟館容留生人庶幾一氣呵成或可清匪源而杜勾引是否有當伏乞訓示志熙禀（二十七日） 
　　）二（贛臬飭辦安源礦廠巡警電　南昌撫憲鈞鑒安源礦廠前經本司會同礦局總辦札委薜令宜琳辦理萍礦巡警事務専管礦井内外工人其礦境以外民間未經議及現查該礦附近市面日益繁盛匪徒混迹勢必不免茲經會商林道在於安源設立巡警局會同礦局附近舊有之保甲局紳将清查户口人丁册籍併入萍礦巡警一體認眞辦理仍委薜令宜琳爲巡警委員並由本司刋發關防一顆以資信守經費統由礦局籌支日内卽擬開辦本司炳直禀）二十四日（ 
　　（三）保護洋工師回安源礦廠　萍鄕匪亂礦廠礦師洋工男女大小共十八人遷避長沙現因匪己撃散地方安靖盛宮保電飭洋人卽回安源當經湘撫電飭湘潭醴陵各營縣酌派兵丁妥爲保護並派舢板船護送洙洲乘火車回安源秦臬台一面派委胡應龍赴洙接護 
　　（四）派兵遣散無保礦工　萍鄕此次匪亂礦工衆多不免被誘人會無從稽查現經礦務總辦林觀察志熙按照礦工名册加取連環保結照常工作其無保可取之工計一百餘人槪行開除其問惟湘籍者居多陸續由火車派兵押送洙洲遣散並知會鄂省派人密查以清匪源（何） 
[收回觀音山金礦之佈罝北京]  
　　觀音山金礦自唐侍郎向俄收還後己由中國自行辦理茲悉黑龍江程雪帥派馬太守充當該局總辦又調去熟習礦務者一人精於核算者一人馬總辦以前用人力每月尚可挖取實金二百兩擬嗣後購買機器加意擴充云）閏（ 
[郵傳部議設郵傳使之計畫京師]  
　　郵傳部各堂官近以所轄事務關繋甚重必須内外聲氣相通方足以資治理爰擬奏請專派郵傳使分赴各省辦理郵傳事宜惟張尚書以前有請派議員之說此舉似可勿庸置議須待與政府商議再行酌定辦法以昭詳愼云（上） 
粤督與農工商部往來電文）爲粤路事（ 
　　周督電　農工商部鑒廣州鐡路公司關係重要中外注目惟自開辦以來股銀分儲字號四百餘家恐一有差失貽誤大局又以支放過濫血本攸關紛紛呈控各懹疑懼惟咸謂疑目不明續股不交非藉官力維持勢将瓦解現已暫設廣東鐡路公司札派胡藩司沈道桐總司其事常川到局接見紳商務通民隠卽由該局派員會同股東公舉查賬之人卽将存放款項及支發數目逐欵切實清查報部註册以昭大信並聲明此舉是維持公益保全商股起見官只力任保護並不干涉利權以符商辦原議開局以後與論翕然誠恐變亂是非之徒别生謠啄謂委員查賬與官督無異訛傳外埠搖惑衆聽特電請鈞部查照六月馬電辦法申明總督派官清查正是切實維持之意與商辦宗旨符合一俟奉到鈞電即行宣佈示諭庶幾浮言無自而生大局可定股本有著續股速交又香港各處股東陳席儒陳賡如楊西巖等集有十餘萬股亦經電部旋以互相疑阻股銀迄未繳出此次辦法擬勸令消解成見迅速交股卽從前未經入股者亦准補繳一體與份以廣招徠俟此局查清帳目以後擬即裁撤至總理鄭道官應屢請辭差協理黃道景棠早己出局擬俟帳目查清人心旣定再由各股東公舉總協理合井奉達速覆皓印 
　　農工商部覆電　周制軍鑒皓電悉粤路公司總理辭差協理已出局股東復以欵目不明紛紛呈控瓦解在卽賴台端切實維護設局派員約同公舉之查帳人清查欵項查清後卽擬裁撤並不干涉公權公利以符商辦原議自係爲俯順商情保全商股應卽由台端斟酌辦理并希飭令迅即舉定總協理以定全局切盼農工商部有）來（ 
[粤路股東電請嚴徴總理廣州]  
　　粤路股東陳賡虞等日昨電致郵傳部略謂鄭道官應等喝打股東辱駡官長衆情不服事甚危迫懇亟予嚴懲以息衆怒云云）孔（ 
 
 

Page 4

 
 
[蘇路公司滬嘉開工儀式]  
　　蘇省鐵路公司滬嘉鐵路定期初八日在上海大南門外滬軍營西首行開工禮茲將開工儀式列左一官紳士商到場觀禮二總協理舉鍾三特賓助鍤四總恊理致謝五回至接待所六官紳士商代表致頌詞七總協理致答詞八茶點九禮畢散會（語） 
[邊地要缺酌用漢人北京]  
　　政府近以邊防緊要屢籌整飭之策嗣因迫釐訂官制政務勿未果實行現在朝廷業已破除滿漢畛域所有各處將軍都統辦事大臣等邊地要缺應行奏請叅酌簡用漢員令其實心任事庶於興學練軍開通民智以及預備立憲等項治理大有禆益云（上） 
[那相國整頓綠營之爲難北京]  
　　那琴軒相國於上月二十日在步軍統領衙門傳集五營将弁面爲考驗以期認眞陶汰惟查其實在可用者不及十分之三槪行裁汰恐難辦到若不認眞辦理又不足以語整頓是以對於此事殊難解决近日正與左右兩堂商議辦法大約提署開辦學堂之舉事在必行矣（和） 
[江督續調旗兵赴省駐防鎭江]  
　　京口副都統奎仲連前奉江督檄飭挑送旗兵一百名充當督轅衛隊已紀前報茲江督以防務戒嚴省垣地大現存防營不敷分佈因復咨商荆州江寗兩将軍擬於荆州添選旗兵五十名江𡩋京口各添選六十名一律到寗駐紥以資鎭攝奎統制已於初四日飭令左右兩翼協領揀選精壯旗兵乘輪赴省矣（特） 
[攷查臺灣事務印刷成書廣東]  
　　岑前督札委劉令慶鏜赴臺灣攷查阿片専買辦法警察辦法地方行政司法鹽務辦法酌核仿照辦理已詳前報現經周督将原摺四扣札行提學司轉發印刷所赶緊刷印依限呈繳業由提學司飭所赶速排印一千分聞現已印刷成書先将二百分呈請察核其餘分别繳送以資考鏡（寒） 
[擬延報館主筆爲警察叅議漢口]  
　　江漢關道桑鐵珊觀察以漢口各報館紀載事件頗知民隠往往助地方官耳目之所不及擬将漢口各報主筆概延爲警察局叅議月給夫馬費每月到局數次商議地方應行事件俟章程訂妥後卽詳請鄂督核辦（乃） 
[西報訪員議論工賑之善]  
　　初五日清江來 
電云余離滬時義振公會所發之麫粉已運抵清江浦者僅有數份耳如不用輪船拖運則恐不能逹急救之目的地方紳士擬在清河窰灣安東等處開洩舊河溝渠面積約三千里方里余意以謂散賑應以鹽河四圍地方爲扼要之區招用工人以工代賑是亦無需専門工程學而目前即可藉此辦理要工預防将來之水患其造福於百數十萬人民之處有非可言量者矣譯字林報 
[鄂臬梁鼎芬奏請起用廢員片]  
　　再前國子監祭洒王先謙覃思經術忠愛敢言自江蘇學政任滿後乞病回湘表章學術著書滿家士林奉爲模楷於近日浮薄邪謬之習最所痛斥實爲一代大師前内閣學士陳寶琛英敏忠勁在翰林時最有聲望家居二十年栽植後生成就甚衆殫心時事不辭勞瘁近聞游歷外洋查察强國要政各埠華僑皆敬其爲人歡迎十道中外所仰卓然經世大才御史銜吳兆泰廉靜忠雅前蒙恩旨賞還原銜感激流涕在籍十餘年日以造就人才圖報恩遇爲事每聞皇太后皇上聖躬康健則有喜色時事艱難百姓困苦則有戚容心術寬坦絶無怨容求之今日實爲朝陽之鳳以上三員忠悃不衰精力皆健懇請皇太后皇上特旨飭令來　預備召見聽候錄用臣嘗讀書任世往往見古之聖君賢相用人之法旣當其才又得其時故能羣賢彙進賛成盛治今臣仰見皇太后皇上天顔憂勞過甚埀念百姓痌瘝在身臣無所禆助不勝愧悚黄　芳諸臣今則已矣雖奉隆恩於身後未以効力於生前惟王先謙陳寶琛吳兆泰三員及今擢用尚有圖報之時讜論嘉謀必不負國懇請皇太后皇上采納施行天下幸甚謹附片具陳伏乞聖鑒謹奏（衣） 
[古巴新派駐滬領事]  
　　古巴國向無駐滬領事前日公共公廨讞員關太守接滬道瑞觀察函開奉江督端函稱現奉外務部來文謂已商准該國添派領事賁格明哈到滬駐紥等因太守已遵照矣（力） 
[押解革員赴𡩋]  
　　前浦東總巡謝岳松明府前奉道憲押發縣署看管前晚觀察諭派武弁楊錦押解該革員至寗場弁奉諭後遵卽押問該員乘坐兵輪於當晚十下鐘起程向金陵進發解送督轅）宜（ 
[哲美嘠地震彙聞]  
　　初五日倫敦電云哲美嘎地方地震時茂特爾旅館倒塌英大員福革森君惨遭壓斃自哲美嘎地方發來之電皆未標明日期故人益爲之慌亂估計損失之數言人人殊地震歷時僅十五抄鐘又電云昨夜接哲美嘎地方巡撫來電謂地震祇在喀斯登羅耶爾海口聖恩德劉三處喀斯登一處死者有三百四十三人禮拜四午刻有五百人在工廠内經醫生救治其葬身瓦礫中而未尋獲之屍身尚有數具來信皆謂港口日就陷塌恐全城爲海水冲没伯勒孟薯因羅耶爾海口两處之燈皆已消滅矣德美輪船之輪船成爾德瑪號在喀斯登沿海觸礁該公司因地震後海水變遷已停止派輪前往哲美嘎矣 
[坎拿大與日本立約]  
　　初五日倫敦電云坎拿大下議院已将坎拿大與日本訂立之約核准坎拿大首相勞理安勸告英屬哥倫比亞之議員謂日本應視爲文明之邦英之聯盟國譯字林報 
[喀斯敦地震詳誌]  
　　初六日倫敦電云亨逆海頓君告太晤士報謂地初搖動時海頓在一　徑聞立倉猝間民居率奔走户外隨即四處房屋勢如瓦裂其時沙礫飛揚天地昏黑約有五分鐘之久海頓君與其友對視皆如黑人云海頓君與其友回至聚會所則見會所房屋亦一半坍毀時有會友某受重傷身死其屍僵臥廊無之下海頓又遇一身著小衣脫首無帽者與談數分鐘之久海頓君始認知爲逑牢爾君會爲下議　議員者 
[法相嚴禁賭博]  
　　初六日柏林電云法首相克老姆以巴黎賭博盛行設法嚴禁 
[日本艦隊途遇暴風]  
　　初六日東京電云日本艦隊在下總之東海濱遇暴風備歷艱苦回至横須賀則已損傷甚重 
[西法二國在摩洛哥兵艦撒回日期]  
　　初六日柏林電云法國與西班牙二國政府已應允在譯其亞之兵艦于兩禮拜内退出摩洛哥國家銀行定于明日設立譯文匯報 
 
 

Page 5

 
 
[曾少卿經收江北徐海振捐二十四次靑單]  
杭州半逸山人求長媳王杜氏病愈洋五伯元蘇州長樂老人龍洋五伯元合銀三百六十七两五錢羅君禮堂病愈求福洋一伯元陳王氏洋五十五元巡警總局以敬業學堂酬儀移助洋十二元東垻潘中和藥號龍洋十元宜陰隲兩枝書屋豐大參號祈安子各洋十元中英大藥房銅洋六十元王君渭泉求母病愈洋五元胡朱氏求孕平安李運君無名氏爲求子各洋二元周君容深洋一元同仁保安堂經募裕德堂洋一伯元恆豐木行諸善士節酒筵費移助洋十四元榮君浩邦小洋九十角紅廟捐桶收大洋一元小洋九角錢三伯九十一文恊豐號洋二元楊君維新洋一元如臯趙君經募大洋六十八元小洋三伯四十一角共收洋九伯十五元銀三伯六十七两五錢銅洋六十元小洋四伯四十角錢三百九十一文用特登報以揚　仁風 
[淸凉神藥（亞）]  
此丸乃日本醫學博士'瀨川昌耆先生發明之良藥'又經帝國大學敎授藥學博士下山順一郎先生'功效之神速'氣味之馨香'服法之容易'携藏之簡便莫不並皆佳妙'世人常借'可免不虞之災善十購施'允積無量之德' 
●効用 
心氣不快'四肢困憊'頭痛腦炎'船車眩暈'肝胃腹痛'噁心嘔吐'食物不化'中暑中寒'小腹疝瘕'水土不服'酒酢山瘴'小兒五疳'驚風急癇'塵啞痰咳'齒牙腫痛'一切虫蛇之害'病後衰弱等症藥價太大洋五角中大洋二角小大洋一角 
[光明眼科日月水]  
天下無雙　眼科聖藥 
上海英大馬路東抛球塲口東亞公司大藥房發售 
此水製自日本第一眼科名家醫學博士井上通泰先生獨出心裁試驗多時功能非常又經東京帝國大學敎授藥學博士下山順一郎先行督製名馳邇遐購過者稱贊蠶羨 
聞聲者紛至沓來今本藥房運至上海以便抱目疾者就近購治唯希惠顧幸 
效用 
眼脂眼赤迎風流涙視物不明眼臉糜爛砂塵入目傳染病眼目睛受損瞳人上翳眼内生痒以上疲勞等症藥價特製大洋五角大瓶價洋二角小瓶一角 
[立愈耳聾天下第一奇方]  
天下馳名廣東陳恒德堂製奇效耳聾丸○不靈還洋○假冐甚多購者認明 
耳聾一症皆因腎水下虧相火上炎或鬱火傷肝以致耳聾目昏視聴不靈總因心腎不交陰虧陽　而其病原尤在氣虚血脉不能流通呼吸不能靈捷氣逆則虚火向上故有耳鳴耳響耳脹耳痛言語不聞等症本堂存心利濟得祖傳奇方不惜工本秘製此丸專治一切耳内之症無論男女老少两耳重聴雖二十年三十年老症服之立見奇功轉聾爲聴補眞陰生津液攝納浮陽退除虚執重者二大盒　根輕者一大盒包愈妙在神淸氣爽身强體健永無復聾之患眞治耳聾之天下第一奇藥也虚言斯人罪我惟天每大盒四元中盒二元小盒一元均無折扣○各埠信購　請原局回件信力自給○分設上海英大馬路萬康醬園對門德仁里内石庫門廣東陳恆德堂謹白 
[信祫]  
軍械軍衣皮件一應軍營學堂應用器具工料道地價目克已式樣遵練兵處定章訂製尅期交貨賜顧考查竭誠相待上海四馬路東永康里口 
[京都天寳齋人参鹿茸靈芝野术海狗腎壯陽補種子衍慶酒]  
天下聞名第一靈驗奇藥鋪設上海二馬路西中市鼎新里石門内交易○近因假冒疊見者切宜留意此酒有奪天造化之功本齋獨得之秘方内用親自揀辦眞眞大山人參關東鹿茸海狗腎並各種滋補貴品上藥製成藥性和平不燥不熱老幼咸宜四時可服專治男子陽痿不舉舉而不久或精薄無子未交精泄或泄而不射諸虚百損五勞七傷夢遺滑精腰酸骨痛四肢無力一切等症難無白髮老翁以及壯年體弱之人將酒日飮一杯陽物頃刻强壯堅固勝如鐵石任意歡娱包可爲陽台健將百戰百勝屢次試驗皆得廣種麟見神驗無匹此酒常服補命門暖丹田胃健脾舒筋活絡培元固本養精烏髮黑髮返老還童却病延年多子多壽壯陽種子固十分靈騐敢稱第一絕非是誇口矣大瓶四元中瓶二元如購十瓶照市九扣遠埠購者另用洋鐵瓶套千里可寄免慮打碎之悮○另有第一靈驗參茸海狗腎扶陽種子衍丸雙料廿两每料洋十六元每两二元單料减半○壯陽暖腎種子膏每張一元功效同上○眞眞自運關東海狗腎每條六元此腎扶陽生精功勝鹿茸十培不折不扣○另有調經必孕丹每料十六兩洋八元○遠埠購者託郵政局最妥信局屢次作弊 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[青浦利農有限公司章程]  
　　第一章總則 
　　）一（青邑民間生計向惟専恃農田本公司欲振興農務以收本富之利招股合辦取名利農有限公司呈請農工商部註册立案）二（本公司以近二年來青邑各處低田迭被水災粒米不穫上旣有妨國課下復重困民生故倡設公司冀以衆人之貲藉泯後來之患　　（三）青邑素號水鄉低田被淹多由於隄防瀦洩之不得其法故本公司以開河鑿溝修隄築圩爲惟一之宗旨而一切種植培養之合宜與否及機器耕田之適用與否均須詳細考求以期改良補救 
[第二章圍田及收買之法]  
　　）四（本公司欲開河築隄非仿圍田之法不可惟圍不寬廣則工費過鉅將來所收之值恐不足以相當故非有五六百畝阡陌相聯之田不能圍辦）五（青邑窪下之田所在多有而尤以東門外十四圖十五圖二圖一四圖及南門外各田爲最多本公司擬在附郭十四圖二圖兩處先行試辦有效然後逐漸擴充推行盡利）六（現查得十四圖及二圖各有蕩田五六百畝可作圍田先由本公司　標勘丈繪圖造册呈報收買）七（此項本公司圍田内雖係低區然有新荒版荒之别新荒之田雖略高而遇水則時有賠賦之累版荒之田雖更低而遇水則仍有草息可收故本公司收買各田無論新荒版荒擬每畝一律給價洋銀二元）八（本公司圍田内各原業主應開明姓名住址将單契呈繳縣署轉發公司以便核給田價有不願領價者於呈繳單契時聲明願作公司股份本公司當先給收條俟給發各股東股票時一律給予股票（九）本公司所圍田蕩凡上下塍出河高塸並不收買以免與民争利惟爲公司能逹水道所必需者擇其最近最便之處間須收買一各田主應按照時價售歸公司不得以一二人之居奇掯賣致妨公益 
[第三章開河築隄]  
　　）十（本公司於圍田内四周開浚一河名日圍河廣底一丈面丈六尺深六尺圍河與外河相通處爲河頸深廣減於圍河之口設一閘名日河閘審時啓閉）十一（圍河之内周圍修築高隄即以開浚圍河時所起之泥就近塡築名日圍隄廣底丈六尺面一丈高六尺每二尺爲一層用硾堅之以防漏水）十二（圍田中間非闢支渠通溝洫則不便瀦洩𡰷救惟須相田之形勢因地制宜不能預定如圍田爲方形則所闢支渠宜爲十字形廣二丈深八尺又分闢井字溝洫俾導田中積水流人支渠渠脣逐漸淺狹接連圍隄處破一闕口亦設閘名日隄閘）十三（圍隄上造瓦屋二間草房數間以便管理人及農夫棲宿旁築稻場隄外塡砌踏渡一處並架一橋以通來往至支渠中亦砌踏渡四五處）未完（ 
[奉文禁戒鴉片揚州]  
　　運司接奉上憲公文飭将土膏捐收至本年十二月三十日截止自明年正月初一日起嚴飭官民一律戒煙並限官塲以六箇月戒盡現運司已飭所屬各員遵照矣）引（ 
[請撥寺院改爲學堂寗波]  
　　甬郡五台寺因住持僧明月不守清規近已由官發封茲有生員戴敦勳欲将該寺設爲蒙小學堂已禀請鄞縣高大令通詳立案未識能邀允准否）易（ 
[議抽樹捐興辦學堂南昌]  
　　江西高安縣樹木生意近頗暢旺現有陸軍學生張鴻藻等議仿樹行抽捐辦法每錢一千買主捐錢二十文賣主捐錢三十文以爲興辦學堂經費聯名具禀學務處立案當奉批示云此事是否可行商情有無窒碍必須統籌兼顧方能有濟於事無病於商而後重學恤商兩無偏倚候飭該縣查明具覆再行核辦（何） 
[鎭江賑務紀聞]  
　　（一）請禁折扣飢民工資滬寗鐡路洋工程司巴克禮擬招徐海畱鎭災民以工代賑已誌前報茲巴君已於初三日函請丹徒縣宋大令出示嚴飭大小工頭不准包攬把持折扣工資如敢故違請将該工頭等嚴究云 
　　）二（飢民染病身死　徐海留鎭飢民羣居一處穢氣薰蒸因面致病者日多一日聞初四日一夜死者竟有數十人云 
　　）三（會商資遣留養　省憲以鎭江飢民麕集深恐　事特委朱大令赴鎭辦理賑務現已連日會同府縣各官商辦資遣畱養一切事宜矣）再（ 
[商勸紳富助賑揚州]  
　　揚州府縣各官于上月二十八日在天寗寺邀集本地紳富勸捐助賑適署新疆巡撫吳引孫中丞因事回籍當蒙慨捐巨欵（引） 
[短少賑灾稻草豆餅揚州]  
　　揚州賑局總董徐兆裕查出幇辦董事所用司事竟将稻草短少一千餘捆豆餅一百數十片因将司事斥退並嘱幇董如數賠償（引） 
[借鹽濟運揚州]  
　　淮南准北產鹽各塲因夏秋雨水過多滷池淹沒以致各岸無鹽濟運茲趙都轉以長蘆出産甚旺特禀商江督請向長蘆咨借分配運銷業己批准札委陶運判前往矣（引） 
[禀准開辦植物院寗波]  
　　甬郡北門常平倉久已坍毀現由各紳士禀准當道即将基址改作植物院業已派人赴日本購辦機器一俟運到卽可開辦云（易） 
[准領平糶銀兩漢口]  
　　夏口廳屬栢泉鄉本年被災頗重會由鄂督撥銀四千兩以資賑撫現各紳士又與夏口廳商酌開辦平糶暫由夏口清丈局借領銀兩先行開辦前日馮司馬己移請清丈局覆准暫墊矣）人（ 
[諭拆沿城房屋湖甫]  
　　湘潭縣任大令近以防務吃緊因特出示曉諭飭令沿城一帶房屋赶緊拆卸以便辦理城防）佐（ 
[來函]  
　　清濟善堂來函　敝堂於十一月朔日起歸屠君德昌接辦所有米票收照等件槪用鉛印另加暗戳並附送善書以杜冒收諸弊業經登報聲明不料上月抄仍有無賴假託清濟善堂名義私發信札僞造米票向各　商冒收善欵洋十餘元非特本堂名譽攸關抑且 
 
 

Page 10

 
 
種善舉皆爲破壤殊堪痛恨茲特亟行整頓並嘱友人明查暗訪倘仍有在外冒收者察出定行嚴究望貴報登人來函一門俾若輩有所警覺 
今日尚有本埠及各省新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[考派繕校専員杭州]  
　　浙江撫轅所有繕寫奏摺等各幕賓 
近皆裁去撫憲張筱帥諭飭聽鼓人員自行報名投考旋以鹽大使周震濤鹺尹之楷書爲最佳取列首選當卽優給月薪委爲繕校専員）的（ 
[朦禀謀害重案嘉興]  
　　烏鎭沈劍秋爲營兵謀害早已道路喧傳茲悉桐鄉縣徐大令禀詳省台謂飭仵眼同屍親驗明週身無傷委係落河身死惟屍子堅供被弁勇毆斃抛入水内除塡格通詳外合先馳禀云云有知其事者謂沈之屍身碻係遍體鱗傷膝骨皆經打斷腰際及頭上有重傷數處相騐之時人人皆見當下仵作在屍塲禀報亦言此係毆斃後抛入河中故所塡屍格謂驗得身有重傷四肢無泥肚腹不脹委係死後抛河其子求提凶手陸弁及巡勇等嚴行徴辦徐令亦曾通允其請詎事後則又換塡屍格之無傷通詳思免處分想浙撫張中丞素以明察著稱當不爲其所蒙也）外（ 
[提訙串竊寗波]  
　　甬郡寳珍珠寳鋪夥孫同興上月間携帶貨物往櫟社地方貿易夜宿何李氏家忽失去約值二千餘金事後探悉係由何李氏串賊竊去當卽禀控鄞縣飭差将何李氏提案訊實發押刑房一面飭差訪拿行竊之人提案懲辦（具） 
[蘇省海運定期開局]  
　　江蘇海運滬局總辦湯正襄太守前日由省來申暫寓北市聞已定期明日開局兌漕其會辦司員亦将次來滬矣（尺） 
[諭飭營弁戒烟]  
　　新任提台劉光才昨日行文提標水陸各營員弁兵丁統限於一個月内将洋烟一律戒盡並飭有瘾者各具切結加盖指摹送轅呈核）宜（ 
[飭查煙館]  
　　昨由美捕房盤副捕頭飭探将界内大小烟間共有若干禁烟後閉歇若干查明禀復核辦）似（ 
[美副領事請假回國]  
　　初六日字林報云駐滬美副領事鮑德請假六个月回國已於昨日乘太平洋輪船公司西畢利亞號由滬起程 
[澄衷學堂錄取新生名單]  
　　　德培　桂正誼　景　嶸　何鑒文　張祖康　孫熙業　楊渭庭　鄞志道　孫寶錢　宋春舫　虞和育　孫寶鍾　具近鑒　丁樹勛　錢祥森　甘鑒先　孫省圻　張祖訓　甘鏡先　孫　卓　區書年　楊劭　孫經湛　張廷　　張兆琦莊景青　張家鑄　殷恆釗　沈景炘　陳雄民顧光祚趙金壽蒋豫顧 
　　陸紹光顧謙姚祖誥蒋文鰲王壽鵬姚祖訓邢雄就張景 
煦孫懹鈺徐寶謙張景煃胡君熙張聖孝謝恩澄華彦龍黃正履 
　舒效眞蔡鳳翔包澄潘剛許念會夏廷樑李忠樞黃瑞 
　鏡蒋觀澐李國本樊正棣李敏張仁綸錢福康車懋勛金 
洪方賈德懹張肇澄祝傳勛胡逎鈞蒋茂林韓生宋孟嵩陳成 
　凌超杰涂德澤程善身羅戴灝樊正梓陳其璋武書懹柳克昌 
　鄭祖亞蘇耕仁沈清劭程天澤江炳生鄭鶴雲葉呈祥高虞 
陳祖瑛陳仁英候通薛仁英江進法武書　趙宗忭鄭志遐周 
傳熿朱孝本鄭蕙祥劉德浦丁正銘鄭微祥丁祖鑒邵問政汪福 
培王橙陸以銘張永清袁揚聲朱佐朝黃百孫兪炳奎鄭霍東 
　岑型楊曄羅時俊錢福年 
[道批照錄]  
　　店商同仁等禀批查楊福係寶黃阿興同幇拐匪藥物贜洋同時起獲例應重懲之犯何得藉詞朦保冒領贜洋殊屬不合惟此案於八月初三日發縣訊供詳辦嗣於十月十二及十一月初九日又經兩次函催該犯黃阿興及楊福寶等拐賣幼孩旣有嚴遊福可証不難就此切實根究何以時閱四月久之毫無隻字具覆讞獄固宜精詳然似此怠忽因循任催罔應殊難爲該縣解也據禀前情仰上海縣王令查明原案立将訊究情形具詳察奪至黃良海是否卽黃樹卿又名黃阿興一律究明聲復○木業久記等禀批所請是否可行候函商稅務司轉飭查明覆道飭遵（宜） 
[不允公地建屋]  
　　昨日總工程局董發出寡婦楊朱氏禀批略謂查城根公地本非世産該處房屋被燬後曾迭有人來局具禀申說願繳修理路駁經費洋四百元求准蓋屋等情當以該處須預備開河堆泥之用均經分别批斥嗣楊祥記竟不領執照貿然興造故意違章復不顧浚河要公當經勒令拆除並函復提右營叅府務令該屋拆去如再加工定行提究等因在案茲尚以從寬酌罰給發執照等情具禀斷難照准）尺（ 
[飭究劣保]  
　　上海縣西南鄉梅家弄相近地保王月峰近向 
趙姓借洋不遂投縣誣控又将趙之粮串覇勒不交趙忿無可伸投府上控府尊戚太守已批准札飭上海縣簽提王保到案究辦）宜（ 
[添派包探緝匪]  
　　英捕房西探頭目矮姆斯脫朗以近來租界内沿途攫物之匪徒益見猖獗日前特飭各華探按路駐守嚴行跴緝仍恐不敷分布因在楊樹浦捕房調到華探王金生又将辦公認眞之五百三十三號華捕王梅亭拔充包探昨已到差辦公矣 
[鄉民被盗]  
　　昨晨二點鐘美租界塘山路後鄉人余富寶家被盗匪七八名破屝直入劫去衣飾等物事後由余投報捕房飭探嚴拿務獲）似（ 
[美租界火警誌]  
　　前晚十一點二十分鐘海寗路松慶里第二千五百四十一號石庫門火起當經救火會西人騙車救熄燬左右隣居房屋八幢又十二點鐘百老匯路貿泰洋貨店失火亦經救火會救熄計燬樓房三椽並延及比鄰花林治洋房一間捕房以該店等均保有火險銀兩特飭探查明起火情由禀復核辦）　（ 
[法界小火續誌]  
　　昨報法界小火一則茲悉火係福壽里後　十七號謝陳氏樓上同居之戴姓因烘被撥翻爐火所致共焚去十七十八號兩石庫門樓面四間包探已将陳氏拘入捕房捕頭判令交妥保尋交戴姓訊辦）深（ 
[拘究失火]  
　　前晚法新租界黃河路閩人王毛所開之炒麫店樓上失愼旋卽撲滅捕房将王拘入探稱樓上轉借與某小販店居住遷進祇有半月故未詳姓氏判交保候究（深） 
[飭拘收贜]  
　　南區包探查知南馬頭平安街毛福郎顧銀狗兩人専事收贓有舊鐡料數十担藏匿七號八號房内當即起交南區惟毛等各人先已避去區長著限一天拘解候訙）尺（ 
[嚴辦華捕拆梢]  
　　新閘捕房六百零八號華捕王阿生前向鞋店夥吳立春藉端詐去洋四元六角昨又糾同江北流氓數人復 
 
 

Page 18

 
 
　　将吳軋至新閘路某茶館索詐烟資一千五百文吳不允被其同黨連戳腿際兩刀因喚同他捕投控捕房捕頭飭探張天林将王拘獲並由張探查訪得實禀明捕頭即将王斥革昨晨解案請辦關太守商之德師副領事判将王阿生發押西牢兩年期滿逐出租界（力） 
[研訊盜案]  
　　上月廿八日滬道以盗犯十四名發押上海縣署旋委謝樹伯明府崇聲蒞縣會同襄讞洪明府提兪金亭等四犯研訊以供難作憑謝明府於前日下午復到縣升訊兪金亭仍狡不承認喝跪鐡鏈至三句鐘之久迄未認供又提爲首之范春友卽章阿三請訊亦異常較滑每供必翻明府喝令掌頰七次每次十下始據供稱上月初八日在南碼頭與蔴子李矮子等互商於初九夜同往浦東搶刦内陳阿二同桌深悉其情並未往搶届期共七八人至浦東白蓮涇某小雜貨店得英洋十五元錢約十千銅元八千布衣十數件李稱贜歸伊處俟質洋分派當時給與小的銅元一百個左右小的自已搶得之銀壳悶表一只李矮子出洋六元買去賄於陸阿二陸即緃令逃遁迨念七夜又往浦東滕姓酒坊搶洋三元事主嗚鑼捕拿衆各逃至小船駛回南碼頭被拿解案乞恩又詰李謝一陳洪供俱相符明府諭令三犯各在供單蓋印指摹仍分别禁押候復審解犯詳辦（宜） 
[訂期訊]  
　　日前粤商全亨號投公共公廨控孫森全結欠貨欵銀九百餘兩關太守准即飭差協探於本月初二日将孫傳案奉太守諭令過堂訊理昨又據日本興盛號延村上律師控孫淼全定製學生衣帽請追虧本銀両太守允照會日領事訂期會訊）力（ 
[總工程局紀事]  
　　張國傑前投道轅控被人拆梢由局拘獲各流氓懲辦茲又在法界小東門外續獲痴子杏生一名解由法捕房轉送到局官判押候查訊○徐金亭在董家渡被區長所坐之車碰撞遽将車夫毆辱由巡士提解到案判罰洋两元○陸金生被楊順發擲盌傷及頭角扭控到案判楊罰給傷費洋一元○汪順寶即　小眼順寶因迭次拆梢由西區解案判責二百下押候復訊）尺（ 
[公共公廨早堂案]  
　　王桂亭孫同寶控張王氏串女瀟湘館林庽租借珠翠花等物押錢抵用奉關太守訊實押追常本洋一千零十元昨日捕房又将張王氏母女解案氏求交保寬限理楚太守判還押再寬限十四天将洋繳清如違定當嚴行擬罪○咪吔洋行控同春糖行馮家甫定糖不出一案昨由廨差至法界将馮移傳至案判交入銀並保於下禮拜五訊奪○順康莊控梁樹根倒欠鉅欵昨由包探石金榮将梁傅案判邊堂訊核○美商開孔洋行控姜阿東所交牛油與樣不符昨奉傳案判交保俟訂期會訊○華隆洋行控支德興定皮不出昨奉太守将支傳案原告亦到案候示官判邀公正人估看貨物再核原告稱已延公正人估過商人所邀者估銀一千七百餘兩支邀之公正人估銀九百五十两支稱並無此說太守謂衡情酌斷照繳銀九百五十两就此了結支不允太守謂如不遵斷准爾上控現在各有妥保准卽保出否則必須管押○謝連生慵於德商褌臣洋行乘隙竊取羽綢兩疋銷藏於爲阿昭得洋十六元洋東報由包探陳金標獲案請究讞員關太守判謝押西牢一年收贓之馮阿昭從寬押捕房一月○盛得言前日将仝居王許氏之六歲男孩名寶康者交粤人劉姓轉賣於人得洋二十元經氏報探張才寶解究太守判提集人証到案再訊○孫勝友挾某華捕解辦之仇前日将某子阿根騙至僻處欲圖陷害經阿根喊救孫始逸去昨由捕将孫拿獲解案太守判孫押西牢一年期滿逐出租界○過犯張阿毛串仝王阿富顧金曾等竊取順利木號之木板等物報捕拿究太守判押半年張王各押七天其收贓之婦人周枼氏從寬罰洋六元○劉毛毛前控奚威林傅阿囝等在美界攫取時表洋元逃逸報捕拿獲傅阿囝解辦在案昨由捕房将奚解訊太守判押西牢二年吳阿四前因强搶行人衣飾由包探朱桂生拿究判押六月昨包探　如海訴稱吳實係著名流氓因将已辦之王家昌解案質究王供曾與吳同犯刦案太守判吳押西牢五年期滿逐出租界○朱許氏在廣西路違章拉客由捕解究氏供並無是事太守判押候交保候　禮拜六訊奪○李馬氏因與某甲口角被毆氏即呑烟畢命經一百八十八號華捕送救得生於昨解究太守判押棲流所留養○流氓張阿大先後攫取婦人袁洪氏等五家金挖耳逃逸報捕拿究太守判押西牢兩年○馬阿小　騙劉正和蔴袋一案奉中西官訊判押七天照繳一百元在案昨已逾期不繳由捕解究太守判改押两個月完案（力） 
[法租界公堂案]  
　　奚薜氏偕弟洪昇控稱丈夫在日被向開藥局現爲某署差役之胡文卿欠去洋銀一百五十元又代還成衣工價二百四十元今夫已故　向索圖賴求究官判胡人銀並保限三天邀到中人訊究○永泰同仁昌兩魚行控魚販姚咸囝積欠貨洋三百餘元向索行兇請爲究辦官判人銀兩保理楚○史如根與李吳氏私相　識匿居新租界爲本夫李裕卿尋見送辦官判氏給李領回史押半月○陸安松陸安卿於十年前将地借與親串唐貫三造屋出租近欲收回不允致涉訟到案两陸稱已由族長介紹償還唐造屋洋四百元詎仍覇住唐稱並未收到洋銀官判退去邀到族長訊核○某氏婦形似痴癲在途胡閙解案請究判送堂留養○混名痴子杏生即韓瑞生由工程局偵探沈福協提至案請帶回歸案訊辦官准之（深） 
[美租界捕房事]  
　　王阿四晚乘松慶里火起時槍取凌如玉家衣服洋緞等件由包探陸恊廷人贓並獲帶人捕房押候重辦○伯頓路陳四茂失去金銀首飾田單等物報由捕房飭探倪順泉查係同居趙楊氏所竊搜出原贓常即帶入捕房奉飭将氏送廨押訊○吳淞路蔴油店主朱阿堂與妻吳氏口角氏即呑烟圖盡經朱送醫求治不及身死由朱投報捕房飭探查辦（似） 
 
 
 

Page 19

 
 
   
 
 

Page 20

 
 
增無減勢難持久貽誤堪虞似此軍餉償款同一拮据若再将有數之米捐酌提解部正不必其多提也卽使少提若干而提去一分之捐即少一分之用實於軍餉償欵關緊匪輕此皖省所收米捐抵支要用有絀無盈礙難提解之實在情形也奴才紬繹部奏似部臣之意重在稽查江海各口出入米數以防偷漏出洋至於酌提米捐外省爲難情形早爲部臣所深悉特欲以此核米數耳蕪湖出口米糧向由該關按月開報現又奉部奏令兩江督臣於每歲年終彙總奏報似蕪湖出口米數稽核已周皖省本係著名瘠區值此新政方興用繁欵絀異平　常相應仰懇天恩准将原收米捐免其提解　庫俾濟要需事關皖省大局不敢不披瀝直陳除資明户部外所有查明皖省實收蕪湖米捐數目及分撥軍餉償欵情形仍懇免其提解緣由謹恭摺具奏伏乞皇太后皇上聖鑒訓示謹奏奉硃批户部知道欽此 
宫門抄　九月二十二日陸軍部鑾儀衛　白旗值日無引見甘肅臬司黃雲到京請安鹿傳霖等謝調授缺恩察哈　爾都統松壽謝恩陸軍部奏派查齋之大臣派出兜欽芬車常山額勒春英信全福玉璋善豫召見軍機鹿傳霖
　陳邦瑞　黃雲 
　　　户部　奏爲核復綏遠城兵米貼價不敷截留減平銀兩擬請照准摺 
户部謹　奏爲核復綏遠城兵米貼價不敷截留減平銀兩擬請照准恭摺　祈聖鑒事竊綏遠城将軍貽穀等奏綏遠城兵米改定限制貼價不敷擬請截留减平銀兩以資補助而期經久一摺光緒三十二年三月十六日奉硃批户部知道欽此欽遵由内閣抄　到部據原奏内稱前因綏遠城官兵應支月米貼價太昂無從籌措於上年奏定限制自本年正月爲始嗣後採買米石正價外貼補價銀不得過於正價一两三錢之數以歲　運脚大青山後及五廳地租銀撥補豁缺米銀専作貼補米價之需共銀八千餘兩其不敷者仍有九千餘兩查光緒念四年七月間奉准部文加扣六分减平綏遠八旂官兵應領俸餉米折等項每年應扣六分滅平銀一萬八九百兩向係由綏造同知交　解部懇恩俯准将此項減平銀兩儘數截留　補購米貼價等語臣等伏查本年二月間臣部核復綏遠城将軍奏綏遠八旅官兵貼補米價摺内擬定嗣後探買米石貼價不得過於正價兩三錢之數並　将積欠五個月兵米由奏留右翼押荒西成項下按照月折發放一律　還等因奉准行知在案今據奉稱除常年有著之欵外其不敷者九千餘兩請将遠綏八旗官兵俸餉米折等項每年應扣六分減平銀一萬八九百兩儘數截留　補購米貼價之需查臣部於光緒念四年奏請添扣減平銀兩原係専欵解部不准截留之欵若　行挪用非但與奏定章程不符亦恐各省得所藉口紛紛以截留爲請致臣部應須指撥改撥之處無從挹注惟念綏遠城地處邊徼籌欵維艱而宫兵困苦情尤可憫貼價旣定限制此不敷之　若非設法彌補則開放愆期勢必又成積欠如上次原奏所云挪後彌前棼如亂丝非長策也臣等悉心酌核該将軍請留新案減平銀兩係爲體恤兵丁規畫久遠起見應如所奏准其悉數戳留以資貼補此外仍須遵照奏定章程報部候撥不得援此爲例相應請旨飭下綏遠城将軍嚴飭糧餉廳同知将某月應放兵米若干石某月應貼價若干先行報部立案年絡造具詳細清册送部核銷至此項減平彌補貼價每年應剩銀一千餘兩並令叧欵存儲聽候部撥母得稍涉虚糜以重帑項所有臣等核覆綠由恭摺具陳伏乞皇太后皇上聖鑒謹奏奉旨依議欽此　　江蘇巡撫陳奏爲江蘇省光緒三十一年分奏销案内查明各年已未完舊賦錢糧比較上三年完欠分數開單具陳摺江蘇巡撫臣陳夔龍跪奏爲江蘇省光緒三十一年分奏銷案内查明各年已未完舊賦錢糧比較上三年完欠分數開單具陳恭摺仰祈聖鑒事竊照江蘇省舊賦錢糧比較上三年完欠分數業經遵照部文自光緖十年分奏銷起查明各年舊賦錢糧已未完數目按届具奏並自十二年起查明部行開列比較已未完分數清單奏報至光緒三十年分止在案茲屇查辦三十一年分奏銷查江寗蘇州兩藩司所屬除光緒十三年以前舊欠未完銀兩業經欽奉恩旨查辦豁免外其江甯藩司所屬自十四年至三十年各年舊賦未完地丁銀内計有各屬徴解續完銀二百九兩零蘇州等屬除二十三的分地丁並無緩徴民欠外所有十四年至三十年歷屇秋歉遞綏尚未屇限無可帶徴並無應完銀兩均應歸人下屈舊賦造報茲據江寗布政使繼昌蘇州布政使濮子潼開列各年已未完比較銀數遵照部行詳請具奏前來臣覆核無異相應明繕比較完欠分數清單恭呈御覽除抄綠原奏清單咨部查核外謹會同署理兩江總督臣周馥恭摺具奏伏乞皇太后皇上聖鑒敕部查核施行謹奏奉硃批户部知道單併發欽此 
宮門抄九月二十三日法部大理廂紅旗值日無引見肅王謝授宗人府左宗正恩𧮲王謝授宗人府右宗正恩　順王謝授宗人府右宗人並謝授廂紅滿都統恩醇王等調授缺謝恩澤公謝管理武備院事務恩戴鴻慈等同鄉　官謝恩李綏藻謝原品食俸思内務府奏派管理處所派出奎俊圓明園文淵閣造辦處上駰院精捷營繼祿　中正殿紫禁城值年樂部增崇寗壽宫茶膳房莊山雍和宮榮壽固倫公主家務内閣呈進勾到本召見軍機戴鴻　慈紹昌　張仁黼　　　江蘇巡撫陳奏爲查明揚州關正口分光緖三十一年分一的期滿徴收稅銀撥解數目摺江蘇巡撫臣陳夔龍跪奏爲查明揚州關正口分光緖三十一年分一年期滿徴收稅銀擬解數目恭摺仰祈聖鑒事竊照揚州關由閘應徴稅銀歷經奏明在於白塔卲伯芝稻中閘四小口徴收按年奏報嗣准户部咨議覆升任兵部侍郎鐡良奏報清查江寗各庫案内揚由開自三十年三月起無論正口分巡厘稅零稅均令實報實銷卽以該關稅項歲入共銀十萬四五千兩内除正額仍定歲徴銀九萬二千七百九十一兩零其餘一萬二千餘兩作爲盈餘倘徴足十萬五千兩以上仍令儘徴儘報倘不及此數著落全數賠繳至應需經費准由土貨報單稅罰項下按照所徴常稅一成數目動支等因卽經札關遵照並飭據已革前任道郭道 
 
