# 1889 - 26 - 4905668

 

Page 1

 
 
[本館告白]  
　　啓者古今圖書集成第一次出書四百零八本第二次出書六百本裝釘旣　卽經本舘詳　檢點本　無訛　後　以木箱黏以封條及　　　　付足第三次　來舘取書本舘又必請其當面點過誠可謂　之又愼詳益加詳矣不料邇來屢有人藉口旋書本短缺函索補添不知此書　　　字印成並無零餘且難續印倘必齗齗索補勢必將所存　　者拆散不全不特本舘受虧卽與股諸君亦未免近於不諒爲此再行布告伏乞　　書時細加查檢免致事後續有類言大雅諸君尚其俯鑒 
[招集揅經室續經解股票啓] [  點石齋主人謹啓]  
　　經解彙刻首推通志堂體例可謂善矣然所采多宋元諸家之說及學海堂行世而士知實學直可俎豆漢懦但所取或非足本若　人傳廣　　　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋　論說者概從割愛廣搜秘籍力　　光采書百七十餘種積卷千四百有奇甄　加精條流一貫實踵儀徵之盛業蔚儒林之鉅觀本齋志在壽世匪以圖利其書足責其價甚亷預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜敎出售後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃　本局廣東省城本局皆可購取此佈 
[籌賑宜分緩急說]  
　　上海一隅之地籌賑務者凡若而人可謂盛矣善氣之所薰蒸仁聲之所洋溢當可以感召天和轉歉爲豐無奈上蒼　未悔禍各處水旱之災仍不能免除鄭州河患直隷水災爲日已久而蘇皖奉天之災祲繼之觀於各處報災之書幾同鄭監門流民之圖可使鐵人下涙而辦賑諸君猶復奮力從事不憚勞瘁夫論辦賑於今日久已爲强弩之末其勢不能穿魯縞者非一日矣而諸君之不敢卸責者不過一點惻隱之心欲爲有始有終之舉顧歴年以來自東賑開手以迄於今水旱偏災無處蔑有無年蔑有則辦賑者又安得不神疲力盡也乎然力則疲矣心猶未灰則仁人之用心固有不辭其難者也雖然不辭其難原屬仁者之用心而事理之輕重情勢之緩急則亦不可不審焉辦賑以上海爲總匯之所上海固江蘇之屬也就遠近衡之蘇省善士最多捐欵最鉅雖在晉豫燕齊之遠尚且奔救不逞矧在桑梓之鄉焉目可緩之理然則就地方而論則揚鎭之賑其急焉者也或又謂蘇災雖近所害者不過數州縣尚未成爲巨災也鄭州河工黄河之勢一瀉千里下游數省皆在岌岌可危前此合龍不日卽决今者雖又報合龍矣以吳清帥之嘉謀碩畫承前此諸員之敝振刷精神認眞督率自必有可把握必不至以粉飾將就了事然時當冬令河水氷膠合龍似乎本易惟恐所合也者乃其冱焉者也則春日載陽河氷悉泮其勢又恐未能終恃此則遥度之詞未知有當於萬一否但以情理度之則鄭賑於今猶不可緩卽使果慶安瀾亦必尚有未盡安集之哀鴻所謂救入救徹則鄭賑又其急焉者也吾則獨以爲今日之賑務其所最關要而引爲行務之亟者莫奉大若也何則奉天地屬陪京爲本朝發源之所根本所在今日無衣無食嗷嗷然哀鳴中澤者無非國家梓里之遺裔則就國家大局而論在所宜急東三省民俗樸野性情剛毅爭鬥毆擊成爲積習衣食苟足尚有以生其廉恥泯其非心若當飢寒交迫之際則弱肉强食勢必鋌而走險東北邊馬賊向多目下則必有更衆者所謂飢寒起盜心是亦必然之勢急有以賑之彼旣得不凍餓以死又感義賑之膏澤　施甘露時降或可不生其刼奪之謀潛消其獷悍之氣則爲綏靖地方消弭盜賊計在所宜急其尤可慮者東省地極邊陲毗連俄界俄國之耽耽虎視者匪伊朝夕因紅海中無路可出常思侵人中國邊圉前聞有廣造鐵路直達琿春黑龍江之舉此不可不先爲之防也彼之欲開邊釁懐之已久祗以無隙可乘則亦不敢造次爲戎首忍而不發非果有所畏憚也若以災荒之故而人心惶惶盜賊蠭起則内訌旣衆外緣爲奸設爲俄人所煽誘則其害有不可勝言者矣中俄交界之處中國之民多有入俄籍者而俄國之人則未聞有入中國之籍者卽此可見俄人之所以撫馭人民招誘華人必有絶大手叚以歴代深仁厚澤之中國尚有入彼俄籍之人雖由於品類不一甘外生成而卽此以思其隱憂又舄能已乎東省地方瘠苦素無儲蓄遇此災荒草根樹皮羅掘殆盡設再無以援手則將有借此以爲餌者而其禍不堪設　矣故爲今日之辦賑緩急計莫急於奉天歴觀各災區批解賑欵清單奉天爲數獨少奉賑開辦最後其捐數之不及他賑亦固其所然統籌全局實覺奉賑之應急而不應緩宜多而不宜少此意恐尚有人未盡周知故特揭而出之况近日河工合龍則鄭賑可稍緩祥霙屢降土膏滋潤蝗蝻悉死豐年有徵蘇皖等處之災此時雖不能止當不至多延時日辦賑諸君曷不以全力顧奉賑欵則多多益善源源報解必使陪京奠苞桑之固邊陲有磐石之安强隣雖有窺伺之心而無從施其狡計小民雖有流離之苦而不敢有非分之營如此則辦賑諸君非但爲煦煦之仁孑孑之義而其所顧全者大所規畫者宏惠在一時功在萬世其勳德豈在林文忠下哉見此說者幸勿以余言爲河漢也夫 
[恭錄諭旨]  
　　十二月初八日太常寺題正月初一日元旦祭太廟後殿奉旨遣凱泰行禮欽此又題正月初五日祭祈榖壇奉旨朕親詣行禮欽此又題正月初十日孟春時享太廟奉旨朕親詣行禮後殿遣隆懃行禮東廡遣載瀛西廡遣兆珏各分献欽此又題同日祭太歲壇奉旨遣魁斌行禮兩廡遣愛廉李端遇各分獻欽此○初九日奉旨截取道殷李堯金壽松供照例用直隷就定河南岸同知鄭煥着准其實授直隷神州知州朱幹臣着准其補授山東卽補知縣鄭德立着照例發往保舉主事德　登額倉屯站官承祜俱照例用吉林伯都訥倉官員缺着擬正之明非補授擬陪之惠廉着記名吉林倉官員缺着擬止之慶陞補授擬陪之哈豐阿着記名黑龍江將軍衙門理刑員外郎員缺着祿祥補授吏部筆帖式松林着准其補授盛京户部本處主事員缺着錫齡阿補授盛京禮部助教增福着准其補授欽此○初十日奉上諭譚鍾麟奏神靈顯應請頒匾額並加封號一　甘肅臯蘭西寗兩縣雹神會寧縣城隍龍神隴西縣城隍中衞縣城隍靖遠縣城隍龍神均著靈應近年以來各該縣或氷雹爲災或癘疫傳染或雨暘不時經地方官紳虔誠祈禱仰邀庇佑得免災祲實深寅感着南書房翰林恭書會寧縣城隍龍神隴西縣城隍中衞縣城隍靖遠縣龍神匾額各一方交譚鍾麟祗領飭屬分詣敬謹懸挂以答神庥其所請勑加臯蘭西寧兩縣雹神隴 
 
 

Page 2

 
 
西縣城隍中衞縣城隍靖遠縣城隍封號之處着禮部議奏欽此同日奉上諭京師人冬以來得雪稀少農田待澤孔殷實深寅盼朕於本月十三日親詣大高殿拈香時應宫着派貝勒載瀅昭顯廟着　貝勒載澍宣仁廟着派貝子奕謨凝和廟着派輔國公載濓同於是日分詣拈香欽此○十一日奉旨盛京户部員外郎着慶亮補授通政使司經歴着有恒補授江西首監察御史着趙時俊補授截取知府邵夢善着照例用　桂丹周蓉第俱着交部記名以直隷州知州用内閣中書宫耀月葉壽松俱准其袜授國子監學錄郝觀光着准其補授烏里雅蘇臺辦理内閣事務章京着慶祚去察哈爾游牧主事員缺着長泰補授黑龍江倉官員缺着擬正之文惠補授　陪之魁春着記名保舉員外郎依錦布着照例　分發道　葉正固同知何維楨譚昌祖直隷州知州沈麟書知州方敔通判蔣慶榮傅維源叚鴻猷龔家準鹽運判夏敏功知縣張肇鏣吳文煥蔣德修桂天培張炳麟李道江王壽培鹽大使劉探源俱照例發　卓異知縣張鴻順着准其每次卓異加一級仍註册候升開復知縣蔡光裕着准其開復原官仍發原省照例用欽此同日奉上諭順天府奏請加賞資善堂米石一摺西城資善堂煖廠本年八月問業經賞給粟米三百石現因收養貧民人數較多不敷支放看再加恩賞給粟三百石以資接濟餘依　欽此 
[西電彙登]  
　　新加坡於上月二十四日接英京發來電音云現巴西新廷立一新律言概不准外國船隻駛入加倫河上游各處所有外國船隻祇許駛至加倫河之亞域士海口爲止然在該處停泊亦不能逾廿四點鐘之久而外國之人又不准在該處買受産業至於生理除買賣貨物外其他項生理概不准爲云○廿九日又接法京發來電報云現在巴西朝廷已將新設之律章印出人初聞其議設此律以爲必甚嚴厲有礙於他國之人乃今觀其所刊出之律章始知甚屬和平尚稱公允云然則外人於此可以無間言矣○二十九日英京發來電音云刻接紐約來電稱墨西哥京城有民變之事爲首者乃該處之主教因率諸傳教人往攻總統之宫幸總統已預備禁軍嚴爲保守以故亂黨至時諸禁軍與之力戰當塲擊斃傳教人七十二名並執獲傳教人共二百餘名卽該主教亦遭俘獲旋交廷議以極刑論因放鎗將所獲諸人盡行擊斃現在股事業已稍平至於其亂係出何因則電文猶未經述及也○三十日英京發來電報云議員下靈頓因在埃省議禁止聚衆之地方内會集諸人大興横議事聞自司乃將下執獲旋經訊定判監禁六閱月並充苦工查埃爾蘭省内多有違抗國家之事故英廷擇其尤者數處禁止諸人叙議乃該員故犯此律是以遭縲絏之憂也○初一日英京發來電音云現俄京模士高日報有言西本年春間巴西國王將往俄京與俄君相見想兩君相會之際當在蠟稱開透時也○初一日英京發來電報云昨據紐約電音所言墨西哥教徒變亂一事概屬子虛至其事所由來則緣有人僞撰此言以戯紐約某日報者該報一時不察故爲之登錄耳然則主報務者可不廣寄耳目俾得實事求是也乎○又香港報稱有西報謂去月初六日英都來電云聞德國自本年西歴九月起計共有法國員弁十三名被逐出境外而法國日報則刊謂德國如此薄情待我本國之人而本國亦當將所有德國人并各員弁係受僱於本國者皆須　之又初七日電音謂前法國兵部大臣波蘭加將軍之婿名布連現已拘獲有一月之久因伊刊刻一書乃言兵事而未經八員批准者責其違例故拘執之也又十二日電者謂有法國鐵甲船炸一砲位被炸死者六人又云波蘭加將軍之夫人前者因夫妻反目欲禀請官憲與其夫分離今已和好不再控官復爲夫婦如初云○初九日電音言德廷昨諭議院命再籌墨士銀圓一千五百萬枚以爲增設砲兵之用 
[東京近耗]  
　　越南東京西信言近來東京賊匪披猖商賈　旅被其害者不可勝紀溯自六月以來西人被殺者約有十數人六月有荷國人至芒街之天仁地面貿易爲賊匪所戮十月有法商在北寗省亦遭匪黨鎗斃法人名美花前由諒山購採八角沿途遇賊黨攔截殺其書記棄其屍首美花雖幸脫虎口而已身受重傷矣又法人名柯邊某日在夏龍灣乘舢板欲往某處猝見賊匪鼓棹而前急行駛避始免於難一傳教人日前在甸省與賊黨相遇亦遭殺害諸如此類不一而足惟兇手在逃卒未有一次能拿獲者 
[漁船失事]  
　　本月初九日有德國汽船名埃品留讀由上海開往香港行至寧波口外石庫洋面遇一漁船在前行駛倉猝間竟將漁船中腹碰壞該漁船甚大可載千數百担貨物係一福建泉州人所駕駛船中共有三十八人當碰壞時船卽沉没漂失五人其餘二十三人均爲德國輪船救起越三日德輪駛入長崎港禀請德領事照會中國領事楊星垣都轉卽派人安置諸漁民内有身上擦傷者數人經德領事送入長崎病院醫治據西醫云可保無性命之虞當夜德領事先問漁民被碰情形次提德輪船主等審問中國領事待德領事所問口供到來再定如何辦理現在無病之漁民俱住八閩會館内閩帮董事等誼關桑梓見其遭難可憐籌送棉衣棉被鞋襪火食一切一俟官事審結當給資發遣回籍云 
[閩嶠新談]  
　　福州著名地棍劉孔進在鼓樓前文昌宫内開塲聚賭業已有年大爲地方之害新任督憲卞制軍知此風斷不可長嚴飭地方有司認眞拿辦城内十餘處賭窟爲之一空惟劉以賭爲生陽奉陰違現又移於五顯巷開賭凡顚倒　蒱中者如蟻附羶如蠅逐自日漸熱閙豈有司未及聞知耶否則三尺森嚴斷不爲若輩寛也○卞頌臣制軍於本月十六日親臨止誼書院决科應試者三四百人衣冠蹌濟極盛一時制軍是日辰時到院文武各官皆站班伺候制軍旋卽派員點名各士子皆魚員而入領卷後制軍諭令扃門出題文題子曰先進於禮樂野人也後進於禮樂君子也詩題賦得說士甘于肉得甘字五言八韵午後士子皆紛紛投卷制軍始排道回署○福州士子北上會試向由官輪載送明年會試船政大臣因官輪不敷調用酌定代雇招商局輪船定第一帮正月二十日啓行第二帮二月初六日啓行均至上海再行換輪到津現在閩侯兩縣已奉憲札出示曉諭矣○前福州府本任永春州彭和庵太守鏊　介清廉在閩多年歴署州縣要缺力求上理官聲翕然洵閩員中錚錚者兹因病手足不能轉動業已開缺僑寓省垣軍門前本月十五日其大少君與前署福寗府吳雲谷太守廷英之三女公子聨姻是日蓮輿入門金鼓喧天賓客如雲異常熱閙閩俗凡新婚之家賓客撤席後另設几筵在新人房門口家主人則令新娘站在房内有二三女從立旁陪侍俗呼爲伴房無論諸色人等可能闖進呼爲看新人向來陋習如是獨外省人之僑寓閩中者毅然革之亦未聞有人强要進看也是夕彭公館門首猝有多人强要進看新人經門丁再三開導堅不肯退後則愈聚愈多釀成口角竟敢藉衆將銜燈門窓任意打毁太守聞知恐釀巨禍卽遣人到賴禀訴閩邑楊大令立時籖差多名前往擒拿但差役皆老弱吸烟之輩非若輩敵手被兎脫者甚多有南大街某店夥某甲年甫及冠時亦在塲助紂爲虐立卽扭獲到縣次日提訊甲供認不諱喝責四百下收禁前日復經擬問判枷示一個月卽發彭公館門首示衆爲恃衆滋事者儆 
[松江臘鼓]  
　　金山管守戎戴某經譚青崖軍門委以買馬要差於夏間束裝就道現已遄返十九日午前由東門驅馬入箭道請提憲觀覽營兵某甲恃有膂力提五尺　繩將以馭馬詎被踢倒將甲盖膝骨踏如粉碎鮮皿淋漓現雖延醫救治未卜能無恙否○婁邑南門外三五十九圖某姓孀婦不能守柏舟節與王某有染朝雲暮雨兩意纒綿其翁以婦旣不願守貞遂作主再醮於某甲王知之而無如何也嗣被該圖地保及户書兩人唆使王某竟於某夜糾集多人驀赴甲家將婦搶回居然行合卺禮婦心不甘旋以逼醮情事誣控勇氏張邑尊訊悉情由將王鞭背二千笞臀一千收入監　再候提訊 
[大放花爆]  
　　二十三日午刻松江府署東某姓邊爆作誤以水烟煤墮入洋藥櫃中立刻烈焰飛騰聲如雷震城廂内外水龍俱爭行馳救幸卽撲滅屋宇不致焚如惟貨物悉付丙丁云 
 
 

Page 3

 
 
[憲示照錄]  
　　爲示知事照得本道向來經收捐生履歴銀兩均係隨時造册報解詳請咨奬從無遲誤久已取信於人兹奉兩江爵督憲曾委辦蘇皖賑捐頒發實收准捐貢監封典虛銜翎枝等項業經將已收捐生履歴一百四十七名詳請作爲第一次捐案已奉督憲於十一月二十四日將捐　咨奬由驛飛遞屈指郵程計早到部合亟出示榜知爲此示仰各捐生知悉如有欲赴户部換照者可卽自持實收往換若願在外呈領俟明年部頒到日再行傳知換照特示計開賈鎭嶽王啓昌秋元朗崔式堯李鍾毓趙鼎元牛遇桓賈碧雲全量韓宗伯程皋以上十一名報捐貢生賈鎭嶽許廷藩蔣啓元宼恒蔚胡永年許德元崔銘侯劉書春許廷和王瑞頤許新元顧培志胡荃趙鴻賓劉作霖俞恩照王文元許壽遐黄道綸許景曾金衍慶多錫銘辛基咺余邦松陸錦章許恩壽高泰馨田㴻劉瑞霖王書詔董品高王興仁方德詳吕敏傑　鍾秀戴鳳鳴王興教俞煌董恒德李殿魁江鳳儀趙鼎芬黄道榮劉日釗叚光輝董銘勳吾吉柳之梅史清汝江錦波董品西趙鼎臣郭炤燔土學詩曾賢才金甲楊達德鍾洪南謝敦質曾賢傑許嘉俊盧世珍林桂芳郭克恭莊亨蘭萬翰卿寳鐸以上六十七名報捐監生陳殿勳朱宇麟楊振西熙産陶美中彭熙臣蕭漢賢鄧煐駱金章王佑基王殿甲陳鴻賓李錫齡戈恭壽賀壽椿于彤雲張宗良余邦松方德祥莊亨蘭夏之政黄道榮鄭其裕馬步雲辛之傑馬飛鶯柳之梅辛煥黄道綸余錫康吕澄初王希忱王廷瓛陳振遠劉耀劉彭年田惪峻辛有孚周志忠白恩祥趙家榮曲維德劉玉鈳米凝瑞姚承霖岳銘新隗福玖趙清泉王廷璽翟典謨趙鴻生連步月以上五十二名報捐職銜升銜楊振西周昌歧常存柳之梅王佑基陳殿勳王殿甲寳鐸夏之政余邦松方德祥盧煥章劉益清高秉璋郭錫直莊亨蘭以上十六名報捐封典丁國彬以上一名報捐翎枝 
[再訊賭塲得規案]  
　　陸松林卽陸坤咸控遭賭徒尋釁副捕頭鉛門收受賭規副捕頭訴由繙譯楊少亭等峻串陸松林誣控一案疉經蔡太守會同賈副領事庭訊補提李松濤到案覆訊各情均列前報昨屆再訊之期楊少亭仍同西訟師卜易到堂候示麥總巡申訴楊之行爲非是并將楊前月之辛俸呈案太守飭帶陸松林諭以是案今有証人麻面阿寳未到不能結案仍行交保候質楊少亭上堂稱是案監生亦有中西是証西人以爲監生亦是案内証人未便投案至華人則不敢到堂爲証太守謂陸松林控告副捕頭銅門得規爾與李松濤供認過付爾自認從中得洋十元然鉛門得規尚無實據爾亦捕房中人不應得引規費工部局董事以爲鉛門與爾均是麥總巡應管之人誰有不合儘可由麥請辦爾係華人麥請先辦爾不應得規如果將來查有鉛門得規之實據再請刑司懲辦可也今當飭差提爾旣已投案判押候示楊又稱監生在捕房生理當得副捕頭惟命是聽且我得之十元係洋交副捕頭後提給我者李松濤知副捕頭尚有前用之包車夫可以爲証請爲傳案便可明白若論副捕頭得規無憑先要辦監生則彼此皆可抵賴不認也太守謂爾何不明之甚耶爾旣認得賭規自應懲辦據爾所供副捕頭得規屬實爾前次到堂會供欲投英刑司控告鉛門爾何不去告耶本分府無懲辦西人之權楊又一再辨論包探陸阿祥禀租界地方之人誰不知楊乃大拆梢太守隨將楊之工洋交與賈副領事飭西訟師卜易伏領又諭楊曰副捕頭言串同外人壞其聲名心殊難甘爾旣有實據儘可控告楊又稱麥總巡旣要懲辦監生請令將副捕頭并辦太守謂本分府已經明白開導爾何尚執斯言楊又求請交保太守商之賈副領事俯准覔的實可靠之保人候再覆訊 
[在押病斃]  
　　閔行鄉人何耀梅因何原皓等上控逮案訊押節登前報兹悉何耀梅在押患病由原差禀請騐病詎於昨晨氣絶身死遂由管押家丁禀報裴邑尊申請上憲札委隣封莅滬相騐 
[縣案彙錄]  
　　孫世緩周豐堂等控已革文生胡國楨欠銀掯付一案迭經裴邑尊提訊監追在案昨晨邑尊升堂飭將胡帶案訊追胡一再求寛邑尊以其有意抗延卽飭還禁限令年内赶將欠欵清理如違嚴辦○歐陽桂水因刃傷楊東明逮案訊責釘鐐看管迭列前報昨晨復經裴邑尊升堂訊究歐陽供詞狡展邑尊飭令帶去鎖在公生明牌坊示衆○浦東人奚三榮控新科武舉人凌立齋搗毁什物一案昨經裴邑尊訊供之下諭候先傳該圖地保到案查明實在情形再行核辦 
[英界公堂瑣案]  
　　挑夫頭周德督夫在二馬路浦灘挑運磚灰被蔡阿雲糾人奪挑打傷周名下之人報捕拘獲行凶者三人押候移解等情已列昨報昨據周德遞禀申訴前情受傷之扛夫甲乙丙三人請爲騐傷陳阿坤陳子全陳子賢等同供我等鄉人皆爲挑夫共有七十五人每人均有姓名係歸陳老金爲頭專挑德記碼頭向南之貨向北則歸周德經管今被韓咸林將我等食力之地叚賣與周德我等情同絶命爲向理論不敢行兇周德又稱向韓租辦五年每年租洋十二元並非向買蔡太守問華捕昨日究何人先挑何人爭奪該捕稱周名下十餘人先在挑恒生作塲之碍灰後由陳阿坤等爭挑擾毆復見後有百餘人之多太守謂租界地方任人僱喚並無一定之章程周旣先挑陳等如何爭奪滋擾陳等旣有下情儘可理說豈容聚衆逞兇今姑判陳等交保如再尋釁定干重辦○包探王阿二稱緝獲竊犯翁阿慶起到中西衣物係西人密司哈來及華人沈大奎施達三沈小六等四户之失贓今將人贓送案失主均到西人遣侍者上堂領贓該竊犯則稱疉犯行竊原是該死惟求施恩包探又稱翁阿慶係過犯行竊之老賊蔡太守隨判翁阿慶發捕房管押三月期滿送案再行笞責二百板以儆起案之贓交各失主分别認領○包探唐寳榮將冒取縐紗案内之趙周氏先行解案奉發官媒候訊等因巳列前報昨據該包探稱恒益綢庄有各色縐紗十六疋送交慶祥綢庄因貨不合本要退還有梁　生係恒益已歇之出店得知情形串同趙子卿冐刻恒益圖章寫成字條到慶祥手取退貨致被冐去及恒益庄之李士煥得悉報捕拘獲梁趙二人并在趙妻周氏處起贓外尚有二疋已質洋十坧元并在梁身邊搜得洋六元九角又向質鋪吊贓已齊一併解案李士煥稱先被梁冐刻圖章串趙取貨及我寫字條往取始知被冐且眞假圖章大有分别呈請比較梁天生供認串趙冐取綢續趙子炳供與梁爲及梁囑我往取託售已先付梁洋二十八元所質不過十三元後知來歴不明不敢再與典質是以綢縐大半在妻處妻確不知情其妻周氏供實不知冐取縐紗太守又問得圖章係梁趙同向刻字人所做其串騙可知隨判各押三月期滿冉各笞責一百板起案之洋六元九角先償質本餘着趙周氏繳償准釋縐紗均交李士煥領去又諭慶祥莊夥曰恒益之眞圖章與冐刻者大不相同爾何冐昧若此致被騙去不愼之咎爾亦難辭嗣後務宜格外小心斥退 
[發落各案]  
　　法界會審委員王雁臣司馬以年關在邇封印已過所有法公堂會訊事宜亦應停止因於前日商諸繙譯官祁理恒君於訊理一次嗣後各案待開春再行訂期訊理祁君亦以爲然司馬因於昨晨臨捕房將在押人犯一併帶案分别研問○先提本月十一日解案之賭徒九名詰問據紹興人陸阿毛又名張阿毛供家有叔父及弟母親在紹興本爲煤炭生意走過鄭家木橋卽被拘案司馬判責四十板又詰湖州人徐阿六爾前次供有母在上海今查係子虛着責四十板又詰王小徽謂上次從寛將爾管押三百並未責懲甫經放出旋又犯案實屬不安本分着責二十板又謂徽州人胡小山爾究竟作何事答稱前在寳善街口同福館飯店因換店主走出並不犯賭王司馬謂爾上次爲何到案答稱因向八仙橋老虎灶索討借錢打碎伊茶碗蒙斷給還洋二元王司馬謂前日到案問爾爲何不認可見爾前次之事亦蠻横無理著責一百板又詰寗波人陳金寳供認望風司馬着責四十公又詰沈紀卿供浦左川沙人做成衣匠爲有病欲到棲流所託求得名片走過巡捕房見有多人 
 
 

Page 4

 
 
聚集因亦駐足觀看旋被拘來司馬謂閒人觀看者衆何以獨將爾拘來着責二十板乂詰王阿寳據供做小生意在鄭家木橋走過致被拘來司馬謂爾是帮　樹子之人着責二十板司馬又謂顧松林爾前次在南誠信烟館護衞野雞枷責在案放出未幾又到賭塲年歲尚輕爲何耑做不端事着責一百板司馬謂沈德寳事却爲爾而起爾稱現在改過做小生意究竟做何事供稱現開客寓王司馬着將衆人釋放沈德寳尚須交何旋卽經人保出睹案定結○昨報列徐陳氏在一枝春茶肆無端被劉陳氏糾人毆打一節昨晨王司馬着爲提案據供不是我抓傷伊臉是伊自已喚來之人誤將伊抓傷王司馬謂爾婦人家在茶肆中與人許理實屬不法着掌頰四十下劉陳氏被責時異常倔强司馬謂爾在此處尚敢倔强若在他處更可知矣今姑從寛釋放若再悍潑那時告發定當重辦○又提在老北門外搶風帽之徐寳華吳春林兩人據供風帽實從地上拾起在自來火下觀看有人前來硬奪吵閙間失主到來他人走散將我等拘來我等實是周仁泰翁順興烏木作店之夥王司馬判將兩人各責四十板釋放○前報列偷金利源碼頭木植之張慶華在寧波會舘前倫錫茶壺之張阿榮在太古碼頭偷瓜子之金小福三人原判各責二十板因愈時值年終從寛改爲掌頰二十下釋放○又提托名租屋至寳興里倫銅吊之張寳林判責四十板釋放○昨報列錦名洋行催租案内押候交例之楊錦元金桂生王朱氏等司馬着赶緊覔保到案保出理處餘人或已繳洋或已保出矣○又提十二月初七日解案之魏起十一月十八日解案之江德勝十一月廿五日解案之張杏村又名張杏卿及昨晨西捕在洋涇浜獲到犯睹之紹興人周阿寳以上四人均從寛釋放○又九月十六日解案爲騙大主堂呆神父洋三十元之殷阿裕九月二十日解案爲將人私吊在小東門城河浜坑厠上之錢阿三十一月二十七日解案爲搶鋪盖之陳順和十二月初七日解案爲携鉛罐之李友生以上四人各笞責一百板放去又提爲恒元泰行拼股轕轇被控欠欵之應雲生及昨報列獲到形跡可疑之朱玉堂分别各具保單到案均准保去○十一月二十七日解案欠租之吳錦文着放出自行理處○今晨捕捉在垃圾堆上取便桶之徐春有着押一日釋放○冐用銅洋之姚錫華及今晨在江天輪船竊考籃之曹桂章據供紹興人籃是堂兄之物係從蘇州回籍爲所開燭店倒閉之故今送伊下船在車上被拘以上兩人司馬判各掌頰四十下釋放○欠西人德非司馬洋元之野荸薺茶食店主楊阿金楊洪才又某西人控經押戯館　頭之楊春山東華洋行控追鉛板之陳　芳以上四人均着交保出外理處無保管押○日新輪船失箱案内之客棧茶房接客孫阿千胡子渭江　輪船偷鞋籃之土阿才叔控姪之李來陽李來狗探獲竊烟鎗朝珠之楊少全楊阿寳通州船上失籃獲到之李仁才又名李增和買賣木頭案内之陸洪浦左槽坊主施洪秀以上十人均着管押俟開春公堂訊案時再行覆訊司馬又請通事陳君轉達副捕頭謝君所有小東門枷犯五人於今日一概免其荷校且待明年會訊之日起再行補枷以示體恤捕頭允諾此亦司馬恤囚之意也 
[助賑彙登]  
　　十四　蘇州金太史場吳公館來無名氏目疾已愈完願洋五十元太倉隱名氏以金表變價移助丹徒洋十元又助丹陽洋廿元十五日東來　金鋪吳敬之先生交來澄心書屋洋三十元十八日溧陽寳昌寳典李福城沈桂輪二善士惠函並將惜字會資移作賑欵洋五十元錢一百廿文十九日隴西氏求孕子精良念元又求行事順遂念元元愼元昌各助洋廿元元生銅洋六元恒祥米行交來蘇州朱寛大洋三十元二十日源生洋布號交來屠春源爲子授室將筵資移賑以爲諸君造福洋五十元日昇昌號田瑞卿先生交來上格册河南惟善堂徐等廿三户共洋紋銀一百廿三兩合來規銀一百三十一兩六錢一分廿二日杭省萬承志堂馮聽五先生續寄來延齡主人求子無災無晦洋一百元除掣給收票彙解災區並另列清單外用先摘要彙登以誌大德[  上海三馬路與昌協賑公所竹坪陳煦元謹誌]  
[滬上竹枝詞錄供海上詩人粲正]  
　　勝地無煩秉燭行圓珠替月倍分明何須浪擲金錢買海上天開不夜城泰西門市可張羅黑女紅男逐隊過七日剛逢房昴宿沿街時覺醉人多踰溝技選軼羣材十里紅塵滾滾開爭得馬頭先一多萬人拍手上廳來消息申江速置郵電機一線繞歐洲絲茶三倍連朝漲傳說紛紛徧地球過江墨客繁如鯽人市錢奴矯若龍都羡道旁枝葉好只栽楊柳不栽松南朝金粉　姑蘇雅調新翻出上虞粤語殊粗揚語俗簡中强半效吳歈雛鬟一一試吹竽錯落盤中大小珠博得周　新顧曲口脂遥贈淡巴菰雲軿齊駕各西東花外輕雷葉底通眉　纔傳人面迥無情馬足太怱怱名園開遍四時花日引城東油壁車郤笑文園消渴甚飛鞭來啜雨前茶紅氍毺上十三絃飛召桃花扇底箋入座滿園廻首看迷離撲朔兩爭妍屠門大嚼厭膏粱蒟醬蒲匋問遠方一盞加非風味别銀壺更點酪奴漿迷漫　閣白雲封嘯傲偏多世外蹤一片中原乾净土也教遍地種芙蓉股成集腋廣招徠蜃市瓊樓百寳堆菽大圓光嵌約指公司新買佛牙回幾番每雨嫩晴回面面罘罳傍晚開茘子楊梅爭入市洋船知向海南來巫山一段不勝愁簇簇香銜月半鈎看到　梅年事近好花開遍美人頭新年試檢女兒箱婢學大人亦大方裙染案橊珠擁髻果然風度數吳娘　筍輿抬出走怱怱遍向風塵訪寓公青眼肯教懐刺滅梅紅東子字當中佛緣喜給妙高王空　誰叅到上方有約留髠工泥夜明朝偕進普陀香琵琶絃上儘銷磨一曲尊前喚奈何散盡黄金歌舞歇　中纔識孽緣多廣袖縑　　丈長廻旋自笑舞郎當如何間郤江郎筆祗學唐人記教坊新田蘇晉康侯甫稿於滬關權署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[藉牛曲母猪附]  
　　奉勸諸君結善緣奉勸諸君蓋前愆今我說出耕牛苦代爲牛兮滬潸然一從春上正二月農夫攜錢到塲前左手將錢來交付右手卽把牛來牽今日夜裏到家門明日早上要耕田清晨耕起耕到夜肩頭爛兮脚皮穿自家田地剛耕好牛力已經薄如綿農夫貪心還不足更要僱出趁工錢耕牛工錢剛趁足秧田曬得如火煎尺水灌得田千畝大家車水要搶先日裏車了還不够連夜牽牛到前川牛無力兮脚步緩牧童狠手加皮鞭一鞭打得塊如盌二鞭打出涙漣漣三鞭未打牛先怕三步忙做兩脚連阿喲牛呵眞可憐今年耕過又明年明年將力來還債何曾呌苦怨皇天農夫一家若無牛何來吃飯并衣穿若然識得牛辛苦還該想法去保全有等農夫眞無良生來不是善心腸耕田車水剛完結將牛賣與殺牛　若是耕牛生了病與他醫藥就無妨若是牛老無氣力養過生死也應當若是嫁娶無錢用稱家有無何須忙至若牛死將牛殺戮屍之刑同慘傷自已傷德且莫論更害吃客生毒瘡天下神明眼如日豈不要加你禍殃我今唱歌來相勸勸君切勿再猖狂小牛養得變老牛祖父養起到孫郎寒熱病痛顧着他草料冬時切莫忘若是田地不種了應該　賣與同行若是耕牛病死了也該埋葬在山崗切莫貪得幾千錢害牛肉碎血飛揚更要勸你戒牛肉切勿貪他氣味香牛是奴來農是主如何好將他肉嘗一家三代戒牛肉東廚司命換紅裳諸君旣將牛肉戒切勿出賣老猪娘猪娘一年兩胎半前世欠債今世償若是猪老斷生育也該餵他些水漿若我運歹猪死了也該好好去埋藏若將猪娘賣去殺定見家門不吉昌願君切勿貪晨義事事檯頭看上蒼莫道以前心術壞　今改過就吉祥莫言别樣都規矩殺牛之罪難測量莫言殺牛非我動你不賣時他難搶勸君及早回頭醒積德之家富久長一人戒了戒一家合家戒了勸村坊諸君若能依此做管包進産造廳堂堂上父母老安康少年兒女滿眠床妻妾生産無驚惶黍稷稻梁滿厫倉田園永遠無蟲蝗多福多壽　稱觴 
[年將及壯一事無成鳳泊驚飄伊於胡底撫時感事惆悵成詩錄請諸大吟壇粲正並乞桂丈點鐵]  
　　潦倒風塵事事乖强開笑口向誰開星霜漸染雙蓬　身世惟留一酒杯無限愁懐燈下遣有情鄉夢枕邊來光陰轉瞬年三十何日飛騰出草萊西湖花隱楊次山稿於海上夢杭州室 
[張小薌介沈步瀛以抱膝長吟圖屬題卽以應之錄請桂丈教正]  
　　　顧憀憀幾　音頒來圖畫觸成吟詞披子野風中絮曲進成連海上琴得意輸君閒抱膝搆思笑我苦嘔心保時並坐幽篁　對酒高歌月滿林[  西湖花隱初草]  
[恆濟戒烟局報銷清單]  
　　八月初一日開辦費用及局内鋪墊裝摺連八九兩月經費共計洋五百餘元何鏞楊兆棠鍾洪南董等自墊作底不開報銷何鏞楊兆棠鐘洪南各董各有執業帶辦局内公事飯食零用均由自備分文不支公欵○十月份房租連巡捕捐計洋十三元五角司事三名伺候戒烟役夫一名燒飯一名共計工資洋十三元茶水煤計洋一元五角洋燈火油一箱半計洋三元四角伙食柴米油鹽連飯菜并合計洋九元七角七分客菜洋一元零四分茶葉水烟合計洋一元四角二分雜用連戒烟燈油合計洋二元九角一分○十月交冬添椅上墊子三十二個計洋八元二角以上共用洋五十四元七角四分四十名戒烟藥本計洋六十四元五角六分十月份共　用洋一伯十九元三角○十一月份房租巡捕捐計　十三元五角司事三名伺候戒烟役夫一名燒飯一名計洋十三元茶水煤計洋一元五角洋燈火油一箱半計洋三元三角半柴米　鹽連飯菜并合計洋九元八角七分八厘客菜計洋五角六分茶葉水烟合計洋一元五角六分六厘雜用連戒烟燈油合計洋三元三角五分六厘以上共用洋四十六元七角一分四十名戒烟藥本計洋六十八元七角十一月份共計用洋一百十五元四角一分以上兩月共計經費洋二伯三十四元七角一分爲自開局以來總領各善士捐欵開例于左八百初五周季貺太東助洋十元正十一月十五鍊石補天樓助　廿元正十一月廿七祝天生助洋廿元正十二月初　施少欽善長撥助洋一百元正十二月十二李聨仙助洋十元正十二月十六蔡二源太守交來無名氏喜助洋五十元正十二月二十徐子靜太守助洋五十元正以上七户共收捐十二百六十元正除十月十一月報銷經費共計洋二百三十四元七角一分凈存洋二十五元　角九分十二日報銷俟開年新正再錄[  上打狗橋北平康里恆濟戒烟局董事何鏞楊兆棠鍾洪南仝謹啓]  
[上海虹口寳順里四衖元濟堂各大善士樂助施粥第三次清單]  
　　鑫崑　四十元陳仲夔洋三十元邵氏廿元陳源盛十五元代善氏洋十元陳麗明吕陳氏陳廣昌恊安元光昌公記隱名氏振豐廣和記永順記增祥益怡成吳作謀正號莊九户各洋四元恊美三合氏屈隱名黄松齡通聚公德聚成德聚公九章號廣揚興義成十户各洋二元廣泰祥黄芹軒蘇三興退思軒葉瑞臣豐泰公廣隆利永豐昌萬順永馮崇德堂補過子昇茂載怡泰昌黎澤民榮廣大隱名氏就成張明之黎敦善堂趙午橋二十一户各洋二元江遜溪區啓光致祥堂李泰興吳捷三瑞泰號吳務齋泰盛號同善堂公泰照相唐泮卿無名氏永義泰凍善甫源茂黄朱氏一百十號華捕十七户各洋一元老太太洋四角瑞成行米六石惠予一石○以上共收洋三百九十八元四角米七石○又蒙各洋善士樂助棉衣清單陳春記賑所撥助棉衣四　套陳羅氏五十元張應良廿元鑫崑陳起瑞史東源三廫各洋十元麥業卿洋八元鄧金儷鄧祥光二户各洋七元劉蓬山洋五元麥林氏史徐氏二户各洋四元麥官混黄子如何善氏三户各洋二元何進福洋一元○以上共收洋一百四十二元衣四十套合併聲明 
[上海北市絲業會館籌賑公所施少欽經收福建守彝誦芬兩大善士續募第四次河南棉衣賑捐登細敷清單]  
　　泉州漁配局沈鹺尹尚煐募沈世德堂番八元羅樂善堂羅潤軒丁培松堂黄世德堂永寗幫五户各二九張勤　堂莊暉宇莊蘭分草堂黎世德堂鄒經德　鄒濟寗堂豫章鄒種杏山莊浙紹和愼堂沈徐東海堂嶺南敬業堂張十户各一元共番廿八元合庫平廿兩零二錢○仙遊課厘局劉鹹尹喬年募悅來子店番八元劉夢松七元來勝順子店勝興子店合順子店三户各四元劉慕曾孫香　洪作舟余雲鵬至德堂楊瑶峰黄健行黄祝生趙華堂歸去來曾幼庭十一户各一元長盛源泉一元瑞盛建興一元　番四十元合庫平廿八兩五錢三分○甫田課厘局趙鹺尹世恩募趙幼梅番六元勞士懐宋子蓉胡讓之陳伯秦白山李左之朱容齋沈復泉張雨生倪子霞沈覲臣徐東輝十二户各二元共番三十元合庫平廿一兩八錢○汀州右　劉遊戌炳章募署汀鎭右營遊府本作恆春營遊府劉番十二元署汀州府上杭縣何十二元古索縣蔡竟夫五元辦理汀州府上杭縣稅厘局姚四元武進謝燮亭古越王予九各二元湖南伍蔭吾繆桂亭　寳何禮丞閩中張幼新汀州府上杭縣學　署汀州府上杭縣典史任汀鎭右營上杭汎守府劉上杭雷耀　　户各一元汀州府上杭縣學陳二元共番四十七元合庫平三十三兩八錢五分○南安縣李笑山司馬募秀水敦本堂李番十元趙幼梅楊少卿李惠山王嗣吾徐東耀吳赴霖鍾鳳山李沈氏八户各二元趙子益趙汝琮敦德堂趙王孟餘王仲齋朱星河朱桐雲王廷鈺王　善李郭氏李劉氏李福成十二户各一元李晋生二户各一元共番四十元合庫平三十兩另六錢以上捐棉衣一百八十五件共合庫平一　三十五向申台平番銀一百三十八兩二錢○○浙東不留名信女番六十八元合臺平番銀四十七兩二錢○捕城局運局章懋生司馬募友恭堂章番十元城倉局各友六元徐振文王安富吳得祥鄧友林四户六元本立堂鼎豐店季馨記徐蘭生徐京養仙陽倉友詹萃之七户各二元勤修堂季篤記乾　店氷春堂隆盛店季子記愛蓮堂種德堂積善堂好施堂惠孚堂十一户各一元共番四十七元合臺平　銀三十三兩八錢四分○禮山學治齋番十元再山式好堂會稽得師一姚江崇德堂會稽友于堂任沁沁齋衆浦堂忍餘堂裕隆號侂户各二元聚英堂陳李園社嚴九牧堂林餘慶堂嚴九思堂侯樂善堂厚德堂崇仁堂成章堂積福堂十户各一元共番三十六元合臺平番廿五兩九錢二分○以上總計合臺平番銀二百四十五兩二錢五分每元七五申光英洋三百廿七元由恊同慶寳號匯來 
[上海三馬路與昌恊賑公所經收河南皖北奉天揚鎭賑捐十二月十一二三日第一千二百四十一六七次清單]  
　　杭省萬承志堂馮聽五善士寄來無名氏洋廿元張竹齋主人十四元又銅洋一元敬信子卜父早得　境二元以上三户共洋三十六元銅洋一元又寄來萬本志堂併進洋一元錢二百七十慈溪陳子範一元錢塘窘迫子四百宓大昌　捐洋三元以上合六元章練塘仁靜堂三人蘇州許僕山善士寄　江韻閣主人四旬初度將懺資移賑十元蘇州陶省雲爲求妻不小産十元嘉興　果道人二元湖南上湘陳千倉祈合家平安十元○免災單恆久氏二元○又單順泰棧來中惠卿　銘甫張榮查龔漢卿四户查一　無名氏二元孤寒子一元半趙敦仁蘇濳吳子笏敦仁子四户各五角周松林三角嚴永林二角以上十二户共合十元○上格冊仁和吳秀峰四元○又冊張延　十五元存心友五元○又冊華埠福昌號寄來王裕泰三角史玉泉坤雲軒沈王氏張仲英贊廷葉蔭堂汪道生乾大昌久和樓九户各二角李西有等九户各一角以上合三元○丹陽　愼　堂求平安　元又冊隱名氏二元○杭垣恆隆裕綢莊將合痧藥資移賑五元錢雙奎一元項耀庭無名合一元滬報舘交來京兆樂安氏求目疾速愈二元丹　友逐日節省點心錢移賑　力人　氏心愿合十元必彤源彤成合銅洋七元無名氏一　錢五百文有心無力子求姐病速全五角陳篤　先生醫金助賑一元無名氏四元　潤齋五元平餘二元二角施　修一元○○三天共收英洋一百五十六元銅洋八元小洋七角錢五百文合并聲明 
[上海四馬路文報局内恊賑公所經收賑捐十二月中句清單]  
　　十一至二十日止○桐　縣者　子　先生經交桐鄉紳士經勸英洋二伯八十元又交來桐鄉紳士經勸英洋二百廿元○揚州汜水同茂生號來彭有　堂洋十元○號信房來南安氏洋一元樹　堂銅洋一元　　　武廟賑所丁鏡齋先生募麟兆堂助洋六元心願錢六伯木桶錢五十二文房子輝平房　資四千文　家莊衆善士錢一千五伯馮鶴卿錢一　　手張學義沙　　吕　　邦　　晋裕文陸萬嵩七户各錢二百文葛懐智玉募周二户各錢五百文張福昌張文潘玉　郭太興朱瑞祥李幹卿李萬用仇連三閔肯發九人各錢一百又荃錢四十文實收　十六元○本埠同茂錢莊來寳應通源錢莊同善公局諸君經募第十三　鍾厚培七十八千零廿二文逐　門　捐各姓善十錢六十二千九百五十文貽榖堂錢廿千文羅　　錢五千　計宜齋房文治史公舘會稽沈公舘山陰王公舘各錢五百　成小泉錢四百徐隅林錢三百無名氏　户各錢二百無名氏錢五十文儀征教　劉燕寰　文　　　劉子　劉　　　洋十元李松記洋四元寳應縣學馮　松　屋丁悔遲居士三翁各洋一元實收英洋一百七十八元○本　興泰厚劉君經交　德魁洋一元　來江百省垣　　緞　　仲　先生募鄭坼齋洋二元慶餘閣三多堂補過軒印生培生　大信旡無名若爲居士八人各洋一元○仙鎭王陶菴先生來四善士月捐　四　求　冥福翁　乙　○　省徐　　　　無名氏因患胃痛祈求卽愈洋二元東洋　員莊　菴　募孟　山洋二元時忠福楊先懐姜柱福三户各洋一　同金官黄德生一人各五角○坑　秦　與諸　　江氏翁九知　成人三户各洋五角不書名黄氏方氏三户各　三户無名氏　氏不書名廣興汪　生無名氏不書人汪雲卿汪氏程周氏無民無名不書人李氏不書人不書名葉　氏不書　十九户各一角無力人無民陳氏餘代　周花女阿三吳項氏八户各一角蘇垣顧仁中翁來無名二户各　元内估見銅洋乙元高郵武廟旅所丁鏡齋先生募張元　手洋三元　手　學仁洋二元春生號洋一元○本埠潤昌棧交到求病速病愈子洋五元参士省合宅平安洋二元○寳山縣正堂葛大令捐洋十元○本埠惠泰錢莊來蘇省醬　公所潘仲　先生募第三十五批衆警易舉洋廿元貽維堂章十元○潘佑之先生來蘇省醬業公所潘仲溪先生第三十六批蘇源肝胃不發身體康安三　補不足錢五伯廿文潘　王　　　　移助賑樹英洋一元錢五伯文封溪　手隱名氏洋廿元實收洋二十五元○本埠振昌行楊先生交來厦門　善社恊賑公所募第八批　永澤助能銀五十元又銀廿四元賑　　銀八元餘慶堂永裕堂積　堂三户各銀四元無名氏有餘堂二户各銀一元　善堂百福堂二户各銀半元不留名錢二百文實收規銀六十八兩九錢六分四厘○○本旬共收規元六十八兩九錢六分四厘英洋八百十七元計元五百九十九兩二錢七分銅洋二元羊見元二錢九分三厘○三項共合規元六百六十八兩五錢二分七厘○○運　共　　　四十三萬一千另五十五兩一錢一分八厘○○付解奉天第三　規元一千兩由陳春記彙解○○連前共解規四十三萬另六百九十兩另七錢七分一厘○○實不未　　　　百六十四兩三錢四分七厘合并聲明 
 
 

Page 10

 
 
[光緒十四年十二月初八日京報全錄]  
　　宫門抄○諭旨七道太常寺題旨四道錄前○發抄硃批四道○廣西撫沈奏查明年老諸生摺○又奏據情代奏摺○新撫劉奏哈密凹子親王暫緩進京朝賀摺○將軍長奏帮辦回旗守制片○蘇撫崧奏補發拜發題本先行陳明片○晉撫剛奏地丁銀兩照數完解開復原叅各官處分片○將軍長奏押解覆勘擬絞人犯脫逃將原解官請叅摺○又奏留同知片○十二月初八日理藩院鑾儀衞光祿寺正白旗值日宗人府引見十一名吏部十七名户部三庫二十一名工部三名廂白滿三名正藍蒙四名廂藍滿九名火器營八名○恩中堂雍和宫熬粥覆命○載瀾收東陵回京請安○泰寗鎭總兵懐塔布到京請安○椿壽假滿請安○蒙古王公到京請安○内務府奏派拴婚派出清安○召見軍機懐塔布蒙古王公皇上明日午初至中正殿看跳步札○發抄張曜奏第三十三次陣亡勇丁請卹奉硃批謝寳琳等均着照所請交部分别議卹欽此○又吏員張繼芳卹案更正奉硃批吏部知道欽此○奎斌奏强刦盜犯照案懲辦奉硃批刑部知道欽此○王文韶奏營兵請借倉榖奉硃批户部知道欽此○○廣西巡撫臣沈秉成跪奏爲查明應試年老諸生恭摺仰祈聖鑒事竊照鄉試年老諸生三塲完竣例應查明具奏本年舉行戊子科廣西省鄉試查有陸川縣學附生吕逢春年九十歲宣化縣學附生周積功年八十九歲灌陽縣學附生熊兆先年八十一歲永淳縣恩貢生陳毓瑾年八十一歲桂平縣歲貢生陳岱錕年八十歲皆係三塲完竣未經中式臣於點名時見其步履强健揭曉後調閱各原卷字畫端楷文理尚順查核該學册實在年歲俱屬相符兹據藩司馬丕瑶會同臬司張聨桂提調鹽法道秦煥詳請具奏前來臣查吕逢春等青鐙績學皓首窮經采芹逾七秩之年功深雪案獻藝畢三塲之試志勵風檐未拾級於龍門徒興懐於鹿野旣符年例允爲盛世之休徵籲懇恩施俾荷熙朝之曠典理合恭摺具奏並開列姓名年歲清單敬呈御覽伏乞皇太后皇上聖鑒勅部核覆施行謹奏奉硃批禮部議奏單併發欽此○○廣西巡撫臣沈秉成跪奏爲據情代奏仰祈聖鑒事竊九月初五日接准廣西副考官翰林院編修崔永安咨稱本副考官係正白旗漢軍存齡佐領下人廣州駐防自癸未年散館授職後在京當差父母俱在廣東本旗迄今未能歸省本年渥承簡命典試粤西查兩粤東西一水之隔現已揭曉事畢擬告假兩月自偹資像回旗省親一俟假期屆滿卽當束裝北上趨叩宫門恭覆恩命等因咨請代奏前來相應代爲奏請賞假兩個月俾得回旗省親出自逾格鴻慈謹恭摺具奏伏乞皇太后皇上聖鑒謹奏奉硃批崔永安着賞假兩個月欽此○○尚書銜甘肅新疆巡撫二等男臣劉錦棠跪奏爲哈密回子親王懇請暫緩進京朝賀恭摺代奏仰祈聖鑒事竊臣據御前行走哈密札薩克回子親王沙木胡索特呈稱案准甘肅提督臣周達武行知承准理藩院咨具奏皇上大婚屆期查照成案蒙古王公及回子等分别來京朝賀一摺奉旨依議欽此相應鈔錄原奏飛咨查照迅飭依限於本年年内來京恭候朝賀等因竊維世爵仰沐皇恩至優極渥恭值大婚盛典宜伸慶賀微忱曷敢稽延致滋咎戾惟世爵於光緒十二年進京朝覲十三年回至哈密正逢天氣炎蒸沿途復冐風雨濕熱兼感兩足酸痛現在醫治未痊步履仍難如故擬俟足疾痊可再行趨詣闕廷恭申叩賀等情代奏前來臣查沙木胡索特感受足疾係屬實情可否暫緩進京朝賀以示體恤出自鴻兹除咨理藩院查照外謹恭摺據情代奏伏乞皇太后皇上聖鑒訓示施行謹奏奉硃批着照所請該衙門知道欽此○○長順等片再據烏拉花翎協領全德呈據科布多帮辦大臣魁福呈稱竊帮辦在任聞生母訃音當經叅贊大臣沙克都林札布代爲奏准回旗守制除往返程途給假百日遵於本年五月初三日由任啓程於八月　十一日抵至吉林烏拉原旗照例成服等情呈報前來理合附片奏聞伏乞聖鑒謹奏奉硃批知道了欽此○○崧駿片再奴才於光緒十四年十月十一日准直隷督臣李鴻章咨會蘇省九月十八日拜發本章一箱遞至雄縣轉遞時值雨夜臨河偏狹本箱又重忽遇大帮驃車馬匹驚跑以致人馬一併失跌落河本箱被淹濕透咨由原衙門查明另繕補發等因前來查奴才衙門本年九月十八日拜發題本共三十案内金匱縣壽婦顧過氏五世同堂一案又卽用班儘先補用知縣郝炳綸請補泰興縣知縣一案又華亭縣典史姚應連俸滿保薦一案又武進縣知縣金吳瀾病故開缺一案又安東縣盜犯陸大眼等審擬十八案又安東縣事主王權衡家被刼等案疏防八案自應查案補辦以昭核實除於補發疏内逐案聲明被淹緣由另行照案具題外理合先行附片陳明伏乞聖鑒勅部查照施行謹奏奉硃批該部知道欽此○○剛毅片再前因陵川縣未完光緒九年分地丁銀四千四十七兩二錢四分九厘耗羡銀五百一十一兩七錢六分四厘核計未完一分二厘以上經前署撫臣奎斌將接徵不力之前署陵川縣知縣祝裕遵章於表銷前先行開單奏叅嗣於十年隨本奏銷案内據該縣櫝完地丁銀五百二十一兩四錢五分五厘耗羡銀六十七兩七錢八分九厘又查明遺漏荒地補豁地丁銀二千三百九十七兩六分五厘耗羨銀三百一十一兩六錢一分九厘又於十二年隨本奏銷案内續完地丁銀五百二十四兩六分四厘耗羨銀六十八兩一錢八分五厘又於十三年隨本奏銷案内續完地丁銀二百六十一兩一錢一分六厘耗羡銀一十九兩五錢九厘截至奏銷止仍未完地丁銀三百四十三兩五錢四分九厘耗羨銀四十四兩六錢六分二厘業將經徵接徵經催督催各官職名於各年奏銷案内揭開彙叅並復叅各在案兹據署布政使嵩崑詳稱杳該縣未完前項丁耗銀兩於十四年五月二十九日續據該縣如數徵收完解到司兌收儲庫已入十四年秋撥册内報撥所有原叅各官處分照例呈請具奏開復前來臣覆核無異合無仰懇天恩俯准將原叅之經徵接徵官前署陵川縣知縣柳增慧祝裕劉壽椿前代理知縣張璸前署知縣曹憲吳曾榮前兼理知縣陳廷瑞現任知縣崔鑄善經催接催官澤州府前任知府蔣宗啓前署知府何葆恩現任知府周天麟前兼署布政使松椿前任布政使高崇基易紳佩奎斌前署布政使馬丕瑶嵩崑前任布政使張煦督催官前任撫臣張之洞前署撫臣奎斌現任係臣剛毅各官應議職名勅部悉予開復用昭勸勉除咨部查照外理合附片陳明伏乞聖鑒謹奏奉硃批着照所請該部知道欽此○○奴才長順恩澤跪奏爲押解覆勘擬絞人犯中途乘間脫逃謹旨將疏防之原解官先行革職恭摺仰祈聖鑒事竊照光緒十四年九月十九日據額穆赫索羅差官雲騎尉文陞報稱本年八月初十日奉派帶兵押解密古塔解省覆勘絞犯張井尤一名十二日行抵過博站因天晚投店住宿與解兵同在一炕看守至三更多時文陞與解兵等均因夜深困倦坐而瞌睡詎該犯乘間扭脫刑具濳逃及至驚覺連夜率同兵等追捕未獲次日復帶兵出外尋緝月餘仍無蹤理合將犯遺扭壞刑具並文票帶省備騐呈報前來奴才等查張井尤係先與張周氏通姦復誘姦幼女張正月兒等已成一併拐逃經該副都統審依姦十二歲以下幼女仍照雖和同强論擬絞監候例擬絞監候解省覆勘之犯今差官雲騎尉文陞奉派押解覆勘擬絞重犯宜如何督兵加意防範仍竟漫不經心以致中途乘間脫逃實屬異常疎忽難保無受賄故縱情弊相應請旨將雲騎尉文陞先行革職以便提同解兵等研訊仍勒限一年緝拿俟限滿能否獲犯再行擬辦除咨報兵刑二部查照並飛咨隣省曁咨札各旗屬一體嚴緝該逃犯務獲究報外所有押解覆勘擬絞人犯脫逃將原解官請叅緣由理合恭摺具陳伏乞皇太后皇上聖鑒訓示施行謹奏奉硃批着照所請兵部知道欽此○○長順片再海防新班候選同知趙宗翰奴才素聞其久在奉天熟悉邊情此次出關並知該員辦理吉林黑龍江電線事宜甚爲妥速當經調至吉林詢以地方一切利病均能洞悉本原其平日留心吏治已可概見查該員誠樸廉能辦事穩練洵爲司牧中不可多得之員現值整飭吏治需材孔亟合無仰懇天恩俯准將該員留於吉林酌量補用實於地方大有裨益如蒙俞允卽飭該員照章補交三班分發指省銀兩再給咨送部引見以符定例奴才爲地方求材起見是否有當除飭取履歴送部外謹附片具陳伏乞聖鑒訓示施行謹奏奉硃批吏部議奏欽此 
 
 

Page 11

 
 
[光緒十四年十二月初九日京報全錄]  
　　宫門抄○諭旨三道錄前○發抄硃批五道○江督曾奏據情代奏摺○豫撫倪奏據情代奏片○浙撫衞奏請頒廟神匾額摺○台撫劉奏議卹總兵等片○總兵曹奏報撤巡日期並洋面情形摺○將軍長奏同知回旗修墓片○台撫劉奏台灣添設改設各缺委員署理片○豫撫倪奏頒城隍匾額片○十二月初九日吏部翰林院正紅旗值日無引見○禮王謝賞紀錄恩○肅王因伊子賞給三等侍衞謝恩○麟書因伊弟授職謝恩○清安假滿請安○阿克東阿請假五日○景善英信各請假十日○掌儀司奏十一十二日祭奉先殿瀅貝勒㴻貝勒行禮○關防衙門奏十五日大高殿拜表謨貝子行禮○召見軍機蒙古王公○發抄李鴻章奏修防東明黄河用過工料銀兩奉硃批該部知道欽此○又北洋海防俸餉照新章辦理奉硃批該衙門知道欽此○裕祿奏春季分宜昌川鹽總局抽收數目奉硃批户部知道欽此○張曜奏上半年京控已未完各案奉硃批刑部知道單併發欽此○又丁寳楨專祠告成奉硃批着照所請該部知道欽此○○太子少保兩江總督一等威毅伯臣曾國荃跪奏爲據情代奏恭摺仰祈聖鑒事竊據山西大同鎭總兵張樹屏呈稱前因久病未愈請假六個月回籍就醫經山西巡撫臣剛毅奏奉硃批着照所請兵部知道欽此光緒十三年七月十九日交卸起程十月初八日行抵安徽合肥縣本籍當卽赴緊診治無如受病過深不特怔忡頭暈脚腫腰痛等證未能輕減又加脾虛泄瀉困憊不堪本年四月初八日六個月假滿復由安徽巡撫臣陳彝奏懇開缺調理欽奉硃批張樹屏平日帶兵尚屬得力着再賞假三個月毋庸開缺欽此跪聆之下感激莫名復經多方施療迄難見效遂扶病來寧就醫詎服藥又已月餘沉疴依然醫者僉云曩在軍營積受潮濕病根太深氣血兩虧斷非數月所能見效兹續假又已屆滿病軀狼狽跬步維艱仍難就道伏念大同地當邊塞戎政緊要豈容以久病遷延重滋貽悮惟有籲懇天恩准開大同鎭總兵本缺俾得壹意調治一俟病體獲痊卽當出而　報呈請具奏前來伏查該總兵前在軍營辛苦多　以致染成重病現在續假期滿病體未痊難以勉强赴任委係實在情形合無仰懇天恩俯如所請准開大同鎭總兵本缺俾得安心調養以期獲愈出自聖主鴻慈體恤如蒙俞允所遺山西大同鎭總兵員缺應請旨迅賜簡放以重職守謹恭摺具陳伏乞皇太后皇上聖鑒訓示謹奏奉硃批另有旨欽此○○倪文蔚片再據商城縣詳稱上書房行走翰林院編修蔣艮於光緒十四年八月初四日具摺請假四個月回籍省親奉旨允准遵卽速裝起程因沿途風雨阻滯兹於九月二十八日行抵原籍報由該縣詳請代奏等情前來相應附片陳明伏乞聖鑒謹奏奉硃批知道了欽此○○頭品頂戴浙江巡撫臣衞榮光跪奏爲廟神迭著靈顯懇恩賜頒匾額以酬靈貺恭摺具奏仰祈聖鑒事竊照台州府屬之天台縣西鄉舊建勅封護國威顯武帝廟供奉關旁康熙十三年間山宼周金桂等竊發盤踞台州金華兩府之間出没靡常民遭擄掠時有故生陸秉生者急公好義鳩資圑練邀集父老默禱神前卜期督帶進剿官軍繼之遂直抵賊巢擒斬賊首殲除凈盡逃民得以生還地方因之安謐迨咸豐年間粤匪擾亂村民亦賴以呵護未及於難上年夏秋瘟疫流行沿染幾無完人藥餌無靈奄奄待斃爰復瓣香虔禱全活無算其化險爲夷消災降福今昔同昭又杭州府屬之於潛縣西天目山韋馱殿供奉韋馱神同治庚午癸酉曁光緒巳卯等年歲皆大旱經官紳虔誠祈禱應時大雨立救民災上年六月二十三日起至七月二十　日止正值田禾長發之時亢旱一月之久復詣祈禱得雨兩晝夜高下田疇一律均霑農民欣舞洵能保衞一方有功德於民兹據紳耆人等禀經府縣詳由藩司許應鑅核明詳請具奏前來臣查廟祀正神實能禦災捍患功德及民例准籲懇恩施賜頒匾額今天台縣勅封護國威顯武帝廟供奉關旁於潛縣韋馱殿供奉韋馱神疉著靈異保衞蒼黎核與定例相符合無仰懇天恩俯賜各頒匾額一方以答神庥而順輿情除咨禮部查照外謹恭摺具奏伏乞皇上聖鑒訓示謹奏奉硃批另有旨欽此○○劉銘傳片再宏字左營官總兵銜副將臧得成澎湖鎭標練營後哨官副將蕭文典隨同澎湖鎭總兵吳宏洛攻剿吕家望番社督戰出力染受瘴氣先後在營病故宏字左營後哨哨官五品軍功王智禮隨剿該番社兩次報充奮勇首先奪取番卡陣被番槍擊中腰骽受傷騐列頭等越二日因傷身故又治灣鎭標練營營官遊擊丁廣齡駐防大甲因赴台南領餉適值彰化土匪滋事隨同提督步煥明回援遇敵前後夾擊力戰陣亡武毅右軍右營守備朱家齊駐防嘉義當彰化緊急之際晝夜防哨積勞病故由澎湖鎭總兵吳宏洛台灣鎭總兵萬國本先後呈請奏卹前來相應仰懇天恩俯准勅部將總兵銜副將臧得成副將蕭文典守備朱家齊照立功後軍營病故例從優議卹並將遊擊丁廣齡五品軍功王智禮照陣亡傷亡例分别從優議卹以慰忠魂而昭激勸臣謹附片具奏伏乞聖鑒訓示謹奏奉硃批着照所請兵部知道欽此○○記名提督福建福寗鎭總兵芬臣巴圖魯奴才曹志忠跪奏爲恭報撤巡日期並洋面情形仰祈聖鑒事竊照道光二十四年二月間欽奉上諭嗣後水師提鎭着於每歲出洋時具奏一次俟出洋往返事畢卽將洋面如何情形據實具奏等因欽此遵查福寧鎭總兵向於每年二月初一日出洋統巡至九月底止撤巡本年屇應統巡之期經奴才出洋督緝恭摺奏報在案奴才於出洋後親督水師將備在於所轄南北各洋面往來梭巡加意搜捕隨時巡抵長門一帶督飭各營兵勇認眞操防現在將屆冬令察看洋面尚稱靜謐盜匪悉皆歛跡伏查向章係十月初一日方得卸交烽火門叅將接管統巡兹因台灣彰化土匪滋事經台灣撫臣劉銘傳電請營勇承准閩浙督臣楊昌濬會同新任督臣卞寳第照會奴才率帶防勇四營渡台助剿奴才謹於九月十二日先將在洋各兵船卸交烽火門叅將張玉峯接巡奴才得以迅速帶印渡台仍飭該叅將認眞巡緝毋稍疎懈仰副聖主愼重海疆至意所有奴才撤巡日期並洋面情形謹據寔恭摺具陳伏乞皇上聖鑒謹奏奉硃批知道了欽此○○長順片再據署吉林分巡道同勳詳稱五常廳同知郭錫銘係内務府廂黄旗漢軍恒喜管領下人前經調省另候差委兹該員於交代結報後適接家書祖塋被水淹　籲請開去本缺給假回旗修墓自應准如所請等情前來奴才查該員並無經手未完事件除繕給咨文並咨部查照外理合附片具奏伏乞聖鑒再所遺五常廳同知要缺本省現有應補人員應請留歸外補合併陳明謹奏奉硃批該衙門知道欽此○○劉銘傳片再前准部議台灣添設改設各缺均定爲何項缺目現在先委何員前往署理行令酌察隨時具奏等因自應遵照辦理先行分别酌量委員署代兹查有原代基隆通判補用知縣府經歴林桂芬辦事穩練堪以暫委一手代理新改基隆撫民理番同知又補用知府吳本杰勤敢有爲辦事精細堪以署理台東直隷州知州除先刊發木質關防檄飭遵照將其餘未盡事宜並酌定缺目分别另行揀員請補外謹會同閩浙總督臣卞寳第附片陳明伏乞聖鑒訓示再台灣添改郡縣畫界定缺揀員請補一應事宜初創伊始臣等閩台遥隔在在均須往返函商籌度辨理遵照部議容臣等隨時議奏請免計限俾資從容布置是否有當合併陳明謹奏奉硃批吏部知道欽此○○倪文蔚片再魯山縣城城隍神夙著靈應民間偶值暘雨愆期一經祈禱無不立騐以故歲常有秋設遇盜賊竊發往往陰爲驅獲無令漏網咸豐末年捻匪肆竄迭攻縣城當宫紳督率民圑登陳守禦每於萬分吃緊之際輙荷神靈顯護得以轉危爲安兹據魯山縣禀經藩司劉瑞祺議詳請奏前來臣查廟祀正神禦災捍患有功德於民者例得奏請封號匾額今魯山縣城隍神聿昭靈應保衞地方洵屬有功於民相應請旨勅加封號並頒匾額以答神貺而順輿情謹附片具陳伏乞聖鑒訓示謹奏奉硃批另有旨欽此 
 
 

Page 12

 
 
[光緒十四年十二月初十日京報全錄]  
　　宫門抄○諭旨兩道錄前○發抄硃批五道○副都統謙奏校閱山海關等五處駐防官兵摺○川督劉奏知州濫刑致斃人　先行撤任叅辦摺○又奏叅知縣留緝盜犯片○又奏甄别知縣片○江督曾奏請留省補用人員片○新撫劉奏叅革道員片○江督會奏留丁憂人員給假片○十二月初十日户部通政司詹事府廂白旗值日吏部引見三十八名户部三名正黄滿二十二名正紅滿四名正紅蒙二名廂紅滿十二名正藍漢五名内務府十一名○怡王等謝紀錄恩○奎潤鍾秀各假滿請安○霍穆歡愛亷謝授閣學恩○李嘉樂謝賞頭　頂戴恩○前古城領隊大臣崇歡服滿請安○廣西考官王祖光到京請安○四川正副考官張百熙趙以烱到京請安○麟書續假十日○薛福辰請假一月○胡隆洵請假十五日○殷李堯金壽松預備召見○工部奏派承修顔料庫工程派出李鴻藻桂全○值年旗奏派專操之大臣派出符珍八額駙明秀容貴○召見軍機蒙古王公王祖光張百熙趙以烱○發抄慶裕等奏遵議遼陽尉州動用糧貨溢徵銀兩核實擬辦奏硃批着照所請該部知道欽此○又黑牛館被水冲刷請修理各工奉硃批着照所請該部知道欽此○又洋藥票捐一年期滿徵收稅數奉硃批户部知道欽此○張曜奏上年分經徵錢糧未完一分以上各員奉硃批户部議奏單併發欽此○又高武軍月餉等銀報銷奉硃批該部知道單二件併發欽此○○山海關副都統奴才宗室謙德跪奏爲恭報奴才校閱山海關等五處駐防官兵秋操完竣並回關日期恭摺具奏仰祈聖鑒事竊奴才前將山海關八旗官兵馬步騎射認眞考騐畢循例前往所屬永平府冷口喜峯口羅文峪等處駐防校閱秋操由關起程日期恭摺奏報奉旨知道了欽此欽遵在案奴才卽於九月二十一日帶印起程前往各處認眞校閱已於十月初七日事竣回關復將山海關八旗官兵槍砲陣式刀矛雲梯分日校閱現於十月二十七日一律完竣奴才詳察山海關等五處官兵馬步箭綜核中靶均在八成以上原設新添鳥槍六百桿抬槍七十桿乂子槍十杆子母砲八尊冷口鳥槍七十五杆喜峯口鳥槍一百杆羅文峪鳥槍三十杆永平府鳥槍二十杆分撥各隊排演陣式演打連環過膛均屬聲勢聨絡步伐整齊奴才逐處閱看演放鉛丸中牌均在七成以上刀矛雲梯均尚便捷其馬隊演放三槍三箭技藝亦屬嫻熟有準技藝較優者奴才當塲奬賞生疏者分别責革勒限學習每至一處奴才嚴諭該防守尉防禦等務將兵丁馬步槍箭以及各項技藝認眞訓練務期精益求精咸成勁旅並面諭守口官兵等認眞盤查嚴寗巡防不准稍涉疏懈至所屬官員内如有衰憊不職疲玩怠惰者卽行隨時嚴叅斷不敢稍事姑容致滋廢弛以期仰副聖主整飭戎行修明武備之至意所有恭報奴才校閱山海關等五處駐防秋操完竣並回關日期各緣由理合恭摺具奏伏乞皇太后皇上聖鑒謹奏奉硃批知道了欽此○○頭品頂戴四川總督臣劉秉璋跪奏爲知州濫刑致斃人命先行撤任恭摺奏叅發委審辦仰祈聖鑒事竊臣於本年九月初間訪聞簡州知州王錫鏞有擅用非刑情事正飭司查辦間旋據州屬九曲舖塘兵之婦劉楊氏呈控該州王錫鏞將伊夫劉在恩濫刑致斃一案當經臣批飭藩臬兩司將該州王錫鏞先行撤任一面詳員接署並委員前往查騐明確守提人卷來省發交讞局審辦兹據成都府知府朱其煊詳由布政使崧蕃按察使游智開揭請奏叅前來臣覆查無異相應請旨將簡州知州王錫鏞先行革職發委審辦以肅官常而重民命除飭該府赶緊提齊人証督委嚴審確情按律擬辦並分咨外理合恭摺奏叅伏乞皇太后皇上聖鑒訓示再簡州知州缺川省現有應補人員應請扣留外補合併陳明謹奏奉硃批王錫鏞着先行革職歸案審辦餘依議該部知道欽此○○劉秉璋片再介州省地廣民稠良莠不齊臣於到任後因見各屬捕務廢弛盜刦之案迭出當卽督同兩司飭屬認眞編查保甲以清盜源一面嚴定捕盜章程將各州縣呈報搶刦之案隨時登記號簿按半年彙核一次查明各任内所報盜案已獲未獲起數分别酌定功過以示勸懲兹查有候補知縣徐福辰前署仁壽縣任内共報盜案六起内除馮玉興家刦案獲盜戢帽頂等徐朝東刦案獲盜廖老八等均經委員會審明確就地懲辦其餘縣民張德舉傳紹棨蘚正興夏錫燦等家被刦四案迭經批飭勒限嚴緝迨至該員交卸署任迄未破獲當由臬司詳請將該員摘去頂戴留於地方協緝勒限兩月内務將未獲各案逐起破獲倘再逾限無獲卽行詳請叅辦等情在案又查有署郫縣事候補知縣恩煦於署任内共報盜案十起内除盛恒周澤遠陳寳書楊登銓等家盜案四起已據禀報獲獲該員現在交卸應由接任之員提犯逐一研訊確供分别擬辦外其餘尚有向庭高文華高兌光黄安國薛文中梁大觀等家盜案六起均未破獲查該員等身任地方並不認眞緝捕以致搶刦頻聞迨經批飭勒限嚴緝又復玩延致令盜逸贓銷日久無獲旣疏防於未事之先復惰緝於失事之後若不嚴行奏叅殊不足以儆效尤相應請旨將前署仁壽縣事候補知縣徐福辰前署郫縣事候補知縣恩煦先行摘頂交部嚴加議處仍停其補署勒限留於各該地方協緝不准回省回籍以爲捕務廢弛者戒除咨部查照外謹附片具陳伏乞聖鑒訓示謹奏奉硃批着照所請該部知道欽此○○劉秉璋片再查吏部奏定章程道府丞倅州縣等官無論何項勞績保歸候補班人員以到省之日起予限一年詳加察看出具考語分别繁簡補用等因兹查有候補班補用知縣沈炘到省一年期滿例應甄别由藩臬兩司造具該員履歴清册塡註考語會詳請奏前來臣查該員沈炘才具敏幹堪以本班留川照例補用除備册送部外理合附片具陳伏乞聖鑒謹奏奉硃批吏部知道欽此○○曾國荃片再投標學習人員迭經前督臣等奏請留省補用欽奉諭旨允准在案兹查有記名總兵王樹標儘先補用遊擊曾玉策儘先都司彭壽長補用都司趙楚材留甘儘先補用都司羅茂蘭湖南補用都司陳德華歴在江皖等省隨剿出力迭著戰功嗣經先後投標分别差遣於營伍地方均稱熟習惟王樹標於得保遊擊案内係歸江南嗣遞保總兵未留省分曾玉策彭壽長趙楚材原保並無省分羅茂蘭原保係留甘省補用陳德華原保係留湖南補用現在兩江整頓營伍正值需材之際合無仰懇天恩俯准將總兵王樹標遊擊曾玉策都司彭壽長趙楚材各以原官留於兩江留甘補用都司羅茂蘭湖南補用都司陳德華均以原官改留兩江分别酌量補用以收人地相宜之效除飭取履歴咨部查核外謹附片陳請伏乞聖鑒訓示再彭壽長係由軍功逕保把總底册内誤列外委項下開保陳德華係由外委逕保千總並未保過把總其保奬千總案内德華誤書得華應請一併勅部查照更正合併陳明謹奏奉硃批着照所請兵部知道欽此○○劉錦棠片再據鎭迪道兼按察使銜恩綸詳准喀什噶爾道袁垚齡咨據署瑪喇巴什通判楊敏詳稱據民人陳有餘呈控秦玉貴姦伊義女臘梅一案當經提訊事出有因而秦玉貴卽秦上標係由軍功保加副將銜補用遊擊恃符狡展堅不承認詳請叅革以便嚴審等情前來臣覆核無異相應請旨將副將銜補用遊擊　上標卽行革職歸案審辦謹會同陜甘總督臣譚鍾麟附片具陳伏乞聖鑒訓示施行謹奏奉硃批着照所請該部知道欽此○○曾國荃片再記名提督前補貴州清江協副將劉青煦於光緒十三年八月閒經臣奏派接統南字選鋒等營旋准兵部咨劉青煦接統防營應照章開缺留於奏調省分差遣委用奏奉諭旨允淮恭錄轉行欽遵在案該提督現丁母憂禀請回籍奔喪前來臣查該軍各營分札江陰鎭江等處要隘關係江防者至重劉青煦自接統以來操防整肅紀律嚴明爲該軍各將領所畏服又值江蘇安徽兩省水旱成災伏莽蠢蠢欲動防務尤關緊要未便輕易統領金革毋避古有明訓擬請暫留營次循案給假俟防務稍鬆由臣察酌情形再行奏明飭令回籍補制以遂孝思臣爲愼重防務起見謹附片陳明伏乞聖鑒訓示謹奏奉硃批着照所請兵部知道欽此 
昨日接到初八初九初十等日京報合先排印尚有十一月三十十二月初一初二初三初五初六初七等日京報俟接到後再行補登[  本館附誌]  
 
