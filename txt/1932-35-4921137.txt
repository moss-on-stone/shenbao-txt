# 1932 - 35 - 4921137

 

Page 1

 
 
時評 
[如何爲烈士之家屬善後彬]  
　　二十年來。我國無日不在兵戎擾攘的戰亂中。每一次戰爭的結果。都是以斑斑的碧血和纍纍的白骨。築成新的「英雄」與「梟傑」的「神武之寳座。」裝成新的「勝利之王冠。」換言之。即是「一將成名萬骨枯。」成功的是一二野心家。而犧牲的却是無量數迫於生活不得不以戰爭效死爲職業的勞苦大衆這種戰爭。正是斷送我們民族的腐爛劑。而這種犧牲。尤其只是爲個人作工具。毫無意義與價値。 
　　自去年九一八禍變爆發以來。日本帝國主義者。直接以暴力脅迫我民族。屠殺我人民。其殘酷兇暴。直爲迫害全人類的惡魔。爲爭取我民族與國家的生存自由。並維護公理與正義。我民族之英勇戰士。如龍江苦戰暴軍之馬占山所部。最近之李杜丁超所部及東北各地之義勇軍。與此次上海奮死抗暴之十九路軍等。其苦戰其犧牲。乃眞具有重大之價値。足以動天地而泣鬼神。蓋此戰之意義。乃眞爲反日帝國主義之革命戰爭。而此戰之犧牲者。乃眞爲維護我民族與國家之英烈。在歷史上實具有永遠不可磨滅之偉大與榮光。　　我們對於此次偉大戰爭中爲維護我民族之生存而犧牲之英勇將士。固不應僅表示熱烈之同情與誠摯之欽崇而已。其尤重要者。爲對於烈士的家屬。應作積極有效的救濟與善後。 
　　我們認爲政府對於此種工作。即應作整個具體的計劃。如撫卹烈士遺族。如開辦遺族學校（與南京現有之遺族學校意義不同）如劃定撫卹遺族固定基金。對於殘廢的戰士。籌設安善處所。或工廠。或固定撫卹基金。都屬刻不容緩至於我人民。也應節衣縮食。助成這種有意義的事業。　　必如此。才能使死難烈士的遺族。不至流離失所。必如此。才能使英勇的戰士。負荷其職責捨命衝向前陣。 
上海事件 
[血戰竟日我軍大捷]  
藴藻浜擊毁敵甲車四輛閘北擊落敵軍飛機一架兩處敵軍傷亡約近二千爲開戰以來未有之劇戰自日軍變更戰略後、傾海陸空軍之全力猛攻我吳淞、前日經一晝夜之血戰、總攻旣吿失敗、昨晨拂曉、以原有之兵力、復調六千陸軍、繼續下令攻擊我蕰藻浜之正面、同時派隊繞往紀家橋、企圖偷渡、截斷我後路、經我軍奮勇應戰、斃敵千餘名、蕰藻浜正面之敵、衝鋒達十餘次、我軍與之肉搏、敵死傷無算、現全部已在我軍包圍中、並燬其鐵甲車四輛、至閘北方面八字橋西寳興路一帶、亦激戰至烈、西寳興路昨午血戰時、我軍佯退、敵深入後、伏兵盡起、斃敵七百餘名、敵機十餘架、昨仍在吳淞閘北等處擲彈、下午三時、閘北太陽廟擊落敵機一架昨日全線戰况、我軍大勝、陣地未動、敵傷亡在二千人以上、昨晚七時後、、敵軍又向廣東街虬江路進攻、激戰至十二時後、始被我軍擊退、茲綜合各方消息、彙誌如下 
[蕰藻浜之血戰]  
　　敵萬餘人繼續猛攻 
　　擊斃千餘全部包圍 
　　勇哉我軍空前大勝 
日軍自前晨八時許、傾其海陸空軍之全力、猛攻吳淞、血戰達八小時、結果日軍 
傷亡過半、創巨痛深、始不支敗退、昨晨拂曉、日軍繼續向吳淞猛攻、除原有之兵力外、復將續到之大部份陸軍约六千餘名、悉數調往吳淞作戰、海空兩方、以大砲及重量炸彈、投射如雨、陸路則藉鐵甲車及坦克車等利器、衝鋒十數次、然我軍以逸待勞、極爲鎭靜、先後均將其擊退、在朱家浜西面一戰、我軍因閘北援軍開到、左右夾擊、斃敵至千餘人之多、敵人望風披靡、勇哉我軍不愧爲中華好男兒也、茲將吳淞我軍勝利消息、詳誌於後、 
[偷渡紀家橋]  
　　本報駐淞記者報 
吿、敵軍於前日用海陸空全力、進攻吳淞、我軍奮勇抵抗、雙方激戰一日、敵迄難進展、前晚九時許、張華浜復有敵二千餘名、開到增援、其時敵軍曾一度攻佔蕰藻浜車站、但旋即爲我軍在永安華豐兩紗廠屋頂所架之在砲及機關槍、將日兵擊退、是役敵兵死傷甚衆、嗣後敵兵雖極力進攻、卒以我軍砲火猛烈、故雙方激戰至昨晨、敵軍仍無法進展、遂於昨晨五時許、派兵約七八百名、從鄕間小路、迂迴兜抄至距蕰藻浜西首約三里許之紀家橋（一名瑞芝橋（希圖在該處搭架浮橋、偷渡蕰藻浜、及泗塘河、截斷我軍後路、並攻擊我軍側面、詎我軍早有所備、俟敵渡河及半、我軍當即奮勇爭先、出而迎擊、敵兵被我軍擊斃及溺斃者無數始狼狽敗退、旋至上午十時許、敵復派大隊向該方面進攻、現雙方正在隔河相持中、 
[日軍事佈置]  
　　前日會攻吳淞之 
敵軍海陸空軍兵力、實數有一萬餘人、僅就攻蕰藻浜一隅之軍隊言、亦不下三千七百人、故日軍曾有限令三小時内克吳淞之豪語、其後經三十小、時尚未攻陷、且反爲我軍所敗、故昨日續攻吳淞時、乃下最在决心、將新由日本運到之大部份陸軍六千餘人、悉數開往吳淞作戰、其進攻計劃、除軍艦飛機以重量大炸彈及砲火、向吳淞池塘·吳淞砲臺·要塞砲臺·及寳山縣城·三處爲目標、不住轟擊外、并以兩萬海陸軍隊、向前衛中衛後防及正面、與左右兩翼、向我進攻、據英海軍軍事家言、日軍昨晨戰事、係利用拂曉戰、其正面軍隊在蕰藻浜、左翼配置於盧家宅、右翼配置於軍工路、另外並組游擊隊數隊、以爲策應、衝鋒時、多以陸軍導以鐵甲車及坦克車等利器、 
[雙方之肉搏]  
　　日軍昨晨旣以另 
一支隊、企圖偷渡紀家橋、截斷我後路、同時以新到之數千生力陸軍、猛攻蕰藻浜之正面、自拂曉起、至下午五時止、前後衝鋒不下十餘次、我軍以機關槍小鋼砲應戰、激烈時雙方繼以肉搏、我大刀隊運用其神技、日軍犧牲奇重、乃廢然而退、鐵甲車爲我軍所燬者計有四輛之多、 
[斃敵千餘人]  
　　昨晨八時日軍 
曾一度佔據朱家浜西面及陸家宅北面之吳淞池塘、未幾我閘北援軍開到、即在池塘前、左右夾擊日軍、成一大包圍之形勢、是役、日軍死傷達千餘人、倖免生還者僅百分之一二、我軍遂恢復固有之陣線、 
[已在包圍中]  
　　昨日藴藻浜方 
面砲火之猛烈、實爲開戰以來所僅見、昨日午後五時、本埠某機關接得張華浜工塲主任西人無線電話報吿、現時軍工路藴藻浜之日軍已爲華軍所包圍、惟仍在戰鬥中、又水巡捕房亦得到張華浜方面報吿、亦云日軍已被華軍包圍云又謂此役日軍犧牲甚大、死傷枕藉、眼見有六卡車、裝傷亡日軍至楊樹浦司令部云、 
[建築物被燬]  
　　昨日敵艦終日 
向淞鎭開砲、敵機十餘架、亦石天空擲彈、重要建築、均被炸燬者甚多、　吳淞精華盡去、昨晨七時、紅會第六救護隊至吳淞救護傷兵難民百餘人回滬後、語國民社記者云、吳淞自激戰三晝夜後、經日方猛烈砲攻擲彈、繁盛街市悉成灰燼、其較大建築物如同濟工廠電器間、中央大學醫學院、中國公學、均被炸毁、永安·華豐兩紗廠亦有波及、、惟各砲台則仍無恙 
[德敎授炸傷]  
吳淞鎭之同濟大 
學醫學院敎授室、前晚被敵軍野砲流彈擊中、時該室有德國敎授六、人正在談話、不意彈殼飛來不幸被擊受傷甚重、據悉該六人已於昨日午前九時、由中國紅十字會赴該鎭救出、遄返滬埠、當分别送回各人家中、或友人處醫養、 
[西報之紀載]  
　　大美晚報云今 
日）八日（侵晨、日海軍陸戰隊、助以新到之陸軍、大舉向蕰藻浜進發、希圖攻陷吳淞砲台及寳山城、據今日正午日方官塲消息、日軍已抵蕰藻浜、但以對岸華軍抵禦强烈、未能前進、目下雙方以機關槍來福槍對轟不已、間雜以野戰砲隊與日軍艦大砲、隆隆之聲今晨十時、北四川路日陸戰隊司令部發言人發樂觀之語、謂日司令領料正午可將砲台攻克、但午後據觀戰者報稱、十九路軍扼守陣地、猛不可當、日軍毫未得有進步、日軍司令部現設於京滬路吳淞方面之工塲指揮該路戰事、今日正午、又據日總領事署傳出消息、日軍因蕰藻浜上橋樑已斷尚未能大舉作戰、必俟造成浮橋始能進攻云、聞今晨之惡戰、雙方死傷頗衆、華軍由戰壕中以來福槍機關槍手擲炸彈抵禦前進之日兵、致日兵死者纍纍、時有運貨汽車由戰 
地載屍自楊樹浦路駛回、至其確數、不能向日陸戰隊司令部或日總領事署探明、吳淞砲台經五日之猛轟今日正午、仍在華軍之手、據中國軍署方面消息、今晨戰中、曾以重創加於登岸之日援兵、華軍伏於壕中、以逸待勞、甚有把握云、自吳淞方面開戰後、由楊樹浦通吳淞之黎平路、已由日水兵嚴守、無論何人、皆不得進至與黎平路交叉之平凉路以外、路口置有中英文木牌、上書禁止通行字樣、近前者皆爲日水兵以槍逐回、 
[江灣之戰事]  
　　敵軍昨調陸軍陸戰隊四千人自軍工路猛攻吳淞、衝鋒四次失敗、昨晚仍相持於蕰草浜、敵軍主力、集中於張華浜、駐防江灣之我軍、乃於昨晚啣枚前進、實行包抄日軍後路、軍行至江灣路東段、與敵軍相遇、遂即開火、記者繕稿時、聞兩軍仍在激戰中、 
[瀏河鎭安謐]  
　　瀏河方面、因吳淞開火後、交通阻斷、消息遲慢、以致滬上謠傳、有日軍攻瀏河之說、記者昨向各方刺探、昨午據住居本市瀏河紳商項某云、近日謠言、均不足信、瀏河鎭距離海口數里、海口防務、自九一八案起即、派有重兵駐守、防範嚴密、况該處有天險可守、預料日寇必致失敗、並謂我等儘可高枕無憂也、 
[閘北方面激戰　　日夜均有劇烈戰事 
　　獲敵機一及日兵四 
昨日（八日）閘北方面戰事、竟日均在劇戰中、砲聲隆隆、終日未斷、昨晨八時起、日兵仍在虹口花園發砲、向張華浜及閘北一帶轟炸、我軍間或還擊但因態度鎭靜、日兵莫測我軍用意、始終未敢進犯一步、至十二時許、日兵藉援軍之助、又向閘北進犯、 
[西寳興路血戰]  
　　昨午十二時 
許、日兵約千餘人、突向克明路及西寳興路兩路我軍陣地襲擊、（以此處曾有日兵五六百名、於六日晚一戰中、被我軍包圍、現在圍擊中、）我軍即奮起應戰、日兵先以野砲轟擊、繼以以鋼砲·機關槍·並利用手溜彈·向我軍抛擲乘隙衝鋒、我軍見其來勢兇猛、乃即令全體應戰、並用迫擊砲阻其衝鋒、激戰約二小時、日兵漸覺不支、旋因其援軍開到、乃又重戰、我軍即時向後詐退、日兵竟直衝而進、是時我軍已在電話局相近、淞滬路鐵道兩旁、預有我軍埋伏、故敵兵將進至鐵路時、我軍伏兵四起截擊、同時先退之軍士、即乘勢回攻、於是日兵左右前後又受包圍、截成四處、雖欲急退、勢已不及、當被我軍擊斃七百餘名、亦有被我包圍、其餘均紛向克明路、從橫浜橋逃命、及日兵後方再來增援、奈大勢已去、已成弩末、至五時許、槍砲聲漸稀、我軍在西寳興路口、固守陣綫、 
[八字橋敵受挫]  
　　日兵三次進 
攻八字橋潰敗後、昨晨九時許、又用野砲·鋼砲·機關槍·向我軍射擊、我即用砲還擊奮勇迎戰、日軍用鐵甲車衝鋒、先被我軍用炸彈擊退、幾即齊起追逐、機關槍手溜彈之聲、繼續不斷、當時此衝彼退者屢屢、日兵死傷者四百餘人、旋日兵援軍開到、始得暫支陣地、但已逼近天通庵路處、相戰至下午二時許、日兵仍不支、乃於三時左右向北四川路方面敗退同時日兵恐中國軍隊伏於民房内、故將竇樂安路一帶縱火焚燬、 
[敵機被我擊落]  
昨日下午二時許、日兵又遣飛機四架、在閘北偵察我軍情形、中有一架於下午三時、許飛往麥根路太陽廟、距離地面甚近、在附近居民正在紛擾之時、被我軍用高射砲一擊而中、該機即翻身墮下、機上有日兵四人、當爲該處我防軍俘獲、 
[日砲彈達租界]  
北浙江路龍 
吉里七一六號主義烟草公司、於昨日午刻各職工均在午餐時、天井前忽落一日砲彈、天井中均堆置烟箱烟包、未曾炸裂、嗣報捕由華捕拾去、視其彈頭口徑、約有六時餘大小、外塗　、重約數十磅、號碼係二○八、上有改字、該公司僅損玻窗數面、又一砲彈落在主義烟草公司後面房屋亦未炸發、現因該屋内住户、早已避難在外、一時未便啓門、將彈取出、又一砲彈落在　路華商旅社厠所牆上、擊成一洞、至力盡墮地、業由捕房取去、又昨晨七時左右、虹口閔行路吳淞路附近馬路上、由空中墜下砲彈兩枚、虹口捕房印捕住屋附近、亦落下一枚、下午二時、周家嘴路相近鄧脫路五一九號屋頂上墜落一巨大砲彈、屋頂被炸、幸未傷人、又下午四時左右、日軍從胡家木橋及虹鎭物華路一帶潰退、槍砲亂鳴、故公平路北段亦有流彈飛過甚多、又泥城橋西鴻靑里某號、屋後迫近河浜、昨日下午突由天空落下長可三時粗若茶盃之巨彈一枚炸碎舊木一段滾入河中、又辛家花園後面之空地上、昨日上午七時、飛落巨彈一枚、約四吋多長、未傷人、又虹口狄思威路湯恩路口一六○號上海製冰廠、昨午後一時三刻許、落下一砲彈、立時轟炸起火、後由救火會驅車、馳往施救、幸即撲滅、又同路楊家浜路高陽里亦落下一砲彈、延燒房屋、亦經救火會馳往灌熄 
[西人稱譽我軍]  
大美晚報記 
者二人、昨赴我軍前綫觀察、歸而撰文、在該報發表、叙述其視察我軍所得之印象、其開首即盛稱我軍、曰對人客氣、曰紀律嚴明、曰土氣雄壯、曰絕不畏死、繼稱自眞茹而龍華而南市、未遇一兵一卒仇視外人、日軍飛機雖到處擲彈、中國軍心、旣不混亂又不慌張、祇望絡續擊下日機、地上被炸空穴、士兵圍觀、視若無覩、 
[昨夜劇烈戰况]  
　　日軍向虬江路進攻 
　　戰至午夜爲我擊退 
昨晚、閘北新民路之日兵、於七時許、突向我軍襲擊、日兵砲隊亦移其砲位向該處轟擊、我軍即沉着迎頭痛擊、日兵屢次向火車站方面衝鋒、均爲我軍用機槍擊退、我軍即挺進、在福生路口又巷戰、約廿五分鐘、槍聲密如連珠、日兵流彈達海寗路、未幾、日兵因我砲火威逼、乃不支而全部敗退、沿向北四川路以北而去、但砲聲仍繼續不斷至九時許、日兵又集合殘部、向大德里川公路進攻廣東街及虬江路、我軍即在該兩處應戰、雙方機關槍掃射之聲、連續不斷、間以盒子砲迫擊砲步槍之聲、至爲淸晰、相持至午夜十二時、日兵始不支退却、流彈有達虹口沈家灣救火會、但日兵砲射、仍有加未已、我軍亦用砲還擊、但槍聲已稀、此二次巷戰、我軍傷亡其微、日兵損傷甚重、 
[市府通吿各國總領]  
　　日軍利用租界爲根據地 
　　此後損害外僑生命財產 
　　我國政府不負任何責任 
逕啓者、查關於租界當局、容許或不制止日本軍隊、利用租界區域、爲攻擊中國軍隊之根據地一節、本市長節經向公共租界工部局、提出嚴重抗議、並聲明所有因此而發生之一切責任、應全由租界當局負担在案、惟租界當局、雖明知日本軍隊之上述行爲、足以破壞租界中立·及危害本國人民之生命財、產迄今尚未採取任何有效辦法、加以制止、本市長不得不請貴總領事及其他各國總領事、嚴飭該工部局、即予採取有效辦法、以制止日本軍隊之上述行爲、同時鄭重聲明、如本國軍隊爲自衛起見、對於利用租界爲根據地之日本軍隊、施以攻擊時、各國僑民之生命財產、受有損害情事、本國政府、槪不負任何責任、除分函外、相應函達、、請煩查照爲荷、此致各國駐剳上海總領事 
[昨日吳淞大戰時日艦一艘擱損]  
　　利用商輪掩護 
　　艦底陷入泥沙 
日軍因閘北戰事失敗、由新任海軍司令野村氏來滬、改變作戰方略、連日竭其海陸空軍全力、猛攻我吳淞砲台、冀圖占據、經我軍沉着應戰、日軍仍不能逞、昨日吳淞方面、日軍又大舉進攻、又被我軍擊潰、而日艦一艘且遭擱淺受傷、亟將記者所得之確切消息、分誌如下、 
[英輪冐險進口]  
英商太古公 
司之滬甬班輪新北京號、昨日由寗波來滬、早晨行抵吳淞、即已發生戰事、該輪爲砲火所阻、不能開進浦江、當在吳淞口火綫以外抛停、守至午刻、兩方砲火、猶未停止、新北京輪遂請抛停淞口英國軍艦一艘、保護開行英艦乃懸旗、通吿兩方、暫停砲火讓商船入口、我砲台爲尊重人道愛護民命起見、首先停止開砲、而日艦鑒於英艦護送、亦不敢發砲、此在上午十一時許、新北京等被阻在吳淞口之各外輪、始冐險駛入浦江、、詎商輪方進口、而日艦又向我砲台猛轟矣 
[日艦偷進吳淞]  
在吳淞口外 
日本軍艦、自經英美各國軍艦阻隔後、已不能向我砲臺進攻、昨日攻我砲臺之日艦、係由上海方面所開去、故發砲之日艦、均在吳淞之内、昨午、新北京等輪、由吳淞外開進浦江時、三夾水抛泊之日軍艦一艘、竟加入各輪、潛行駛進吳淞、在將近砲臺時、該日艦便對我砲臺、偷打數砲、我方因恐傷及商輪、未予回擊、同行各輪中之外人船員、以日艦藉商船障蔽、偷擊砲臺、咸認爲手段卑劣、至於極點、 
[敵艦擱淺受損]  
據新北京輪 
内人員語記者、該輪駛進吳淞後、雙方又起激烈砲轟、在吳淞内作戰之日本軍艦一艘、被砲臺一砲幾轟中艦尾、該日艦急圖逃避、而在江邊淺灘上擱阻、艦底陷入沙泥、已不能行動、此爲新北京輪中人所目覩、該日艦似已損壞、自該艦受損擱淺後、其餘日艦多艘、均各於恐慌之下、向南駛逃、目的地未悉、 
[日軍喪亡枕藉]  
航海界友人 
張君、昨自吳淞來滬、以其目覩情形、報吿記者、渠經過蕰藻浜方面、該處有木橋一座、爲我軍炸毁、以阻日軍前進昨日、日軍支架隊運大批木材、至該處圖搭浮橋、意圖進襲、而架橋之日兵、盡被我軍擊斃、已不敢再往支架矣、在張華浜蕰藻浜兩處、我軍均伏守戰壕内、日兵之進攻者、不能越過此戰壕昨日、日軍在戰壕附近、被我軍步槍機槍等擊斃者、死亡枕藉云、 
[日輪征發運輸]  
本埠日郵社 
之商輪上海丸·長崎丸·兩輪、已經日當局徵發、作爲軍用、以該兩輪速率大、已改作運輸船、逐日往來於中日間、昨日長崎丸又到上海、從東洋滿裝軍火、及給養品等來滬、當在匯山碼頭停泊、又日淸之長江各輪、近日亦改爲軍用、業將各輪之丸字抹去、冒充華輪出入、昨日宜陽丸到來、亦將丸字撤去、行駛長江沿岸時、國人應加注意、 
[商船均未出口]  
昨日、吳淞 
再起戰事上海中外各商輪、應行開往寗波者、均臨時停止出口、以防危險、其他長江與南北洋各外輪、亦皆停航未開、海道交通、又吿阻停、 
[日艦往來報吿]  
日本軍艦、 
昨日往來上海者、查有第二隊魚雷艦一艘與砲艦一艘均由吳淞駛進、停在三菱碼頭、又有第二十六隊與三十隊魚雷各一艘、在十二時十五分、自吳淞駛進浦江、至二時五十分、重又開出目的未詳、下午尚有日本兵駁一艘、滿載日兵、開赴吳淞、又有駐滬英國驅逐艦桑特惠克號一艘、昨午亦開往吳淞、 
[馮玉祥李濟深朱培德致孫科等陽電]  
　　請以最大之决心 
　　共謀長期之抵抗 
馮玉祥·李濟深·朱培德·致留滬中委孫科等一電、文云、（銜略）暴日旣侵佔東北復肆其毒螫、擾及上海、去月艶卅等日、中央同人緊急集議、一致决議、以最大之决心、謀長期之抵抗、立將中央國府移至洛陽辦公、旣使暴日之砲艦政策無所施、同時於中原腹地、建立中樞、策應四方、團結舉國一致之勢力、共謀最後之勝利、冬日中央黨部、於洛陽第十一次開會議、中央黨部國民政府曁所屬各機關官吏、於國難期間、停發俸給、祗發維持生活費、自特任官以至僱員、最高者月不過八十元、最低者三十五元、蓋惟有刻苦自勵之精神、及能有持久之志力、始能不負遷地辦公之最大意義也、全於對日方策、軍事外交、同時并行、必軍事上有積極抵抗之决心與方法、然後外交乃有進行之可言、現在十九路軍將士、奮其忠勇與敵死抗、内俾民氣、外掦國威、中央同人至深嘉慰、并已積極籌劃、必不使陷於孤軍無援之境、要之、吾人爲正當防衛而戰、當竭全體武裝同志之力、以爲全國人民之前驅、雖餘一彈一卒、亦不以尺土寸地輕投於人、爲吾人抗日應有之决心、亦惟一之義務也、玉祥等忝躋行伍、備員中央、此次决定大體、曾參末議、誓竭心力、以共艱危、我兄黨國中心、衆望所屬、除有特别任務者外、似宜同隨行都力、戡在難、使一般同志有所矜式、此實爲目前最切要之要求、臨電奉懇、尚祈鑒察、是所深荷、馮玉祥·李濟深·朱培德陽 
[十九路軍招待報界]  
係代表整個國家作戰 
深謝各界種種之援助 
十九路軍駐滬辦事處、昨日下午二時、在滄洲飯店、招待報界、到各報各通訊社記者二十餘人、由宣傳主任王志遠·鄧瑞人·等報吿、略謂、此次與暴日作戰、完全出於自衛行動、盡我軍人守土之責任、十九路軍、係代表中華民國整個國家作戰、非代表任何一派一系、承民衆各團體紛加慰勞、並予以種種物質之援助使前方士卒、益爲奮發、淬厲精神、力圖抵抗、謹代表十九路軍全體將士、向各界表示謝忱云云、旋由報界代表致答、至三時半始散、 
[財宋電請各省停止借用國稅]  
悉數按期解部 
財政部長宋子文七日致各省軍政當局電云、十萬火急、鎭江顧主席·武昌何主席·長沙何主席·杭州魯主席·安慶陳主席·南昌熊主席·濟南韓主席·福州方主席·開封劉主席·曁各省政府·各綏靖主任·各總指揮·各軍長·各師長·各旅長·均鑒、曩者黃前部長任内、軍費無着、國府不得已而有令各省就地籌供軍政各費並解欵接濟中央之艶午電、迨至滬上戰事發生、國勢顚危已如纍卵、子文受命於震撼之際、重兼度支、明知財政困難、已陷絕境惟念我武裝同志、喋血肉搏、以捍國難、子文何敢臨難而辭、用是即日視事、追隨我武裝同志、以身報國、並電令子文任内財政人員一律復職以資熟手、而收指臂之效、一面電請各省各軍停止借用國稅、更於上月二十日、請由國府明令通飭、凡屬各項國稅收入、均應悉數按期解部、不得由所在軍隊截留、或直接提用、俾得通盤籌畫、查各軍軍費、不患寡而患不均、際此國難當前、吾人任何犧牲、均不敢辭、惟有一心一德、内外相維、以捍大難、如各省各軍就駐地自動提欵、則苦樂不均、旣非我武裝同志、對於各友軍互助共濟之主旨、更不足以表現我民族團結之精神、子文即日起、飭各國稅機關人員回任、並自即日起、所有收入各欵、於解部後、悉數撥交軍需署收領、俾該署對於各軍、得有平均之支配、事關鞏固餉源、存亡所擊、、萬懇各省曁我武裝同志、維護此項辦法、以自救我民族埀危之命運、迫切陳詞、敬希亮察、宋子文、叩陽、 
[市商會函請工部局接收日軍防地]  
駁斥諉由日本負責之不當 
市商會昨函公共租界工部局云、逕啓者、此次日軍在閘北橫挑戰釁、以公共租界爲作戰根據地、貴局不加阻止、致釀上海自通商以來未有之慘劇、實堪浩歎、查公共租界旣非一國所得專轄、故其責任爲連帶的、日本固有侵犯中立之責任、而各國亦有坐視其侵犯而不予制止之責任、前見貴局復吳市長函、諉爲應由日本獨負其責任、此種論點、在法理上絕對未能予以同意者也、敝會茲所欲論列者、即爲貴局在界外所築之馬路、如江灣路等、竟請日軍大隊聚集、設立司令部、其中如該路之靶子塲、地勢高聳、尤可利用爲砲兵陣地、以圖延長戰禍、其貽害於中外商業者、决非淺鮮、敝會以爲國際軍隊、現已 
 
 
] 

Page 2

 
 
陸續到齊、實力雄厚、貴局欲維持其向來之尊嚴與地位、以恢復爲日軍蹂躪之權力、此其時矣、應請將凡係貴局界外築路地方、如江灣路狄思威路地方、一律由貴國商請新近開到滬上之國際軍隊、暫爲分别接防、以資保障和平此即各友邦所以派遣軍隊來滬之本旨也云云、 
[日本飛機在租界内飛翔]  
工部局請領袖領事阻止 
我軍顧及英法租界安全 
工部局總董麥克諾登、於本月六日、致函美總領事兼領袖領事克寗漢云、敬啓者、查作戰之飛機、及偵查與演習之飛機、飛翔於本租界之天空、實屬異常危險之事、當此時期、不但使一般居民爲之驚惶而且因飛機所招引之槍砲彈、已有多數落於人口繁密難民擁擠之本租界内、居民之生命財產、危險殊甚、萬一炸彈由機墮下、或載有炸彈之機、因毁損墮下、其結果尤不堪設想、查日本飛機、近一星期之内、常在租界之上飛行、屢經向日本當局陳說、迄未停止、茲特請貴總領事向日本及中國當局、再爲懇切交涉、、務期避免一切危及租界居民生命財產之行動、實所至感云 
中國空軍司令、已早嚴令各駕機師、不得飛於公共租界與法租界天空、並不得與敵機在二租界天空作戰、 
[市府紀念週吳市長之演詞]  
昨日上午九時、市政府總理紀念週、吳市長主席、行禮如儀後、吳市長對全體職員、有重要報吿、茲紀其演詞如左、上週美國發起聯合英法意各國、向中日兩國、提出通牒、附有五項調和中日爭端辦法、中國已經大體接受、（按即請改中立區爲和平區·中立國爲第三國）、惟日本祗同意第一三四三項、對於關係最重要之二五兩項不同意、雖美英法意對日有再提新抗議趨勢、但可證明日本之毫無誠意、其欲厲行窮兵黷武政策、不惜破壞世界和平、已灼然若見、自去年九月十八日瀋變以來、我國民政府爲維持世界和平、尊重國際盟約·非戰公約·華府九國條約·將此案訴諸國聯、及各國主持公道以促日本之覺悟、而日本竟以依違游移的蠻硬態度、對付國聯、一面更續派重兵溯江南下、企圖佔領上海、但自上月二十八夜起旬日以來、日本陸海軍繼續不斷向我進攻、賴我十九路軍將士、忠勇奮發、以决死之志堅毅抵抗、竟能使日軍不得逞其野心、而受最大挫折、此不但足以表現我國民族和平奮鬭之固有精神、開闢中國前途一新生機、且能引起世界列强之同情及注意、四國調停、不過同情注意之發端、雪恥自强、均將以此卜之、其次、本市自發生戰事以來、市庫財政收入驟减、即减至無所收入、亦說不定、所以四日臨時市政會議决議、自市長以下、停發原薪、一例每人每月支生活費五十元、前方抗敵、雖賴將士、而鞏固後方、端賴政府機關人員及社會人士協助、此爲吾人報國之最好機會、故雖僅發最低生活費、想各同事、定能益自奮發、努力服務以堅前方戰士抗敵之志、則各同事雖在後方、亦與前方無甚差異、願我全體同事共勉之云云、 
[英美防兵防務]  
大陸報云、現駐新世界之美步兵三十一團將於星期二上午加入公共租界防務、近數日間、其司令官迦塞上校迭與公共租界警備委員會主席佛禮明少將·美陸戰隊司令賀克上校·等會商、現以英兵蘇格蘭富雪里爾隊之舊防區、劃歸美陸軍佈防、北首以蘇州河爲界、南首至法租界爲止、東首以河南路爲界、西首以馬霍路與梅白克路爲界云、 
大晚報云、美步兵三十一團第二營將於星期二下午二時接防、其司令迦塞上校已於星期一上午、由英兵蘇格蘭富雪里爾隊司令都德導至防區視察一周、其防區之左、現由美海軍陸戰隊擔任防務、由梅白克路至海格路爲止、其右自河南路以東、則係美國商團葡萄牙隊與美國隊擔任防務、至蘇格蘭富雪里爾隊卸去防務、將留營後備、待英軍韋特夏營前來換防、又新到上海之蘇格蘭亞傑爾塞特蘭隊官兵、今晨（八日）曾視察美陸戰隊之防地、聞該隊雖係留營後備、現正準備在麥根路附近麵粉廠以上一帶沿美軍哨線布置前哨云、 
[美僑决不離滬]  
認爲已無危險 
大陸報云、駐滬美總領事署昨復聲明上海美僑目前决無危險、故在最後之將來、無令美僑離境之必要、美僑將無限期住於上海、實無恐慌之理由云、 
[劇戰中之電信]  
仍能照常工作 
國際電台字林報云、昨（七日）據美國無線電報公司駐華代表希克連聲稱、眞茹雖受日飛機之轟擊、而國際無線電台並未受損、七日午後仍照通電、上星期中管理線與動力供給偶爾有損、即經修好、當修理之際、並備臨時應急發電器、與海外通電甚能應付裕如、至眞茹電台與地面毫未受損、深信雙方戰士均不欲損及無線電務也、 
[大北電報]  
日軍昨夜大舉攻擊 
吳淞砲台未能得手、繼復運陸戰隊三十貨車、開往吳淞、豫料旦夕將取更猛烈之攻擊、昨日日軍乃在張華浜登岸取攻勢、其地附近、設有大北電報公司之電報站、上海陸地電線、即在該處與通香港之海底電線相接、當昨日戰事劇烈進行之際、該公司之總工程師克基謨、與副工程師安德珊夫婦及職員仍留站中、以保護此重要交通線、及儲於該處之貴重材料、大北電報公司雖備有小輪一艘泊於站前、以供克氏等乘以離險、但彼等皆不願棄職而走、按上次吳淞戰事、大東與太平洋商務電報公司之海底電線、均因震中斷、今全賴大北一線與海外通電、故克氏等忠勇服職、其功殊不可沒也、 
[槍决擲彈漢奸]  
宣布馬根林罪狀 
本月二日在城内廣福寺門前拿獲擲放炸彈擾亂治安人犯馬根林一名、吳縣人、年三十四歲、經一區二分所所長易續仁、解送市公安局訊究屬實、業經呈奉淞滬警備司令部、判處死刑在案、該局於昨（八日）下午二時、當將該犯馬根林一名、騐明正身、押赴西門方浜橋陳英士紀念塔旁、執行槍决、並在該塔上張貼佈吿、宣佈馬犯罪狀、後由同仁輔元堂將屍棺殮、 
[甬同鄕條陳懲治漢奸辦法]  
旅滬甬人莊臯·徐誠貽·張伯說·周志衡·等一百五十六人、聯名具函寗波旅滬同鄕會、條陳懲處漢奸辦法其函云、溯自暴日侵滬以來、摧殘無所不至、在奮勇抵民、彌不憤慨、當此此十九路軍正在奮勇抵抗之際竟有江北同胞、被倭宼以金錢引誘、四出充當響導、擲彈擾亂後方、利令智昏莫甚於此、且其中竟聞寗波同鄕亦有被誘參加者、查吾甬旅滬同鄕占全上海三分之一、良莠或有不齊但不得不加以注意、特貢管見所及聊資採擇、（一）轉函江北同鄕會或江北領袖人物、請其設法制止、（一）如同鄕果有不良分子、被日人利用者、應由本會嚴密偵查、並登報警吿、（一）同鄕親友中、如有此項不良分子、應加勸導、若不聽箴言、報吿當局或本會處置之、（一）凡來會報吿此項不良分子之動作、而有確實證據者、由會中酌量出予賞格、（一）該項不良分子、一經查察屬實除送官究辦外可將其照片、公示國人、並由其本族驅逐出族、以儆效尤、（一）如有其戚族弟兄及友朋知情而隱匿不吿者、可施以同等處分、以上各條請會同江北同鄕會緊急處治、（下略）等情聞該會接函後、已定於本月九日下午三時、召集會議、討論制止辦法云、 
[市商會澈查私運日煤]  
市商會以内河招商輪船局、在蘇州河碼頭、購收三井洋行日煤、當即派員會同煤業同業公會職員王文正·謝寳興二人、同往偵查、果在該局碼頭前泊有三井洋行自備駁船一艘、船艄兩旁有三井洋行標記、當向該局買辦張正佩一再責問、始云、此項日煤共計四十三噸、確爲該局購買云云、市商會以該局查有私運日煤確據、聞已致函煤業曁内河輪船業同業公會嚴密澈究、並函内河招商輪船局、迅將該負責人員、撤責究辦、藉恩衆憤云、 
[親友失踪者可向捕房探詢]  
公共租界工部局情報處發表、凡有友人與親戚失蹤者、可向工部局總巡捕房三樓三百二十八號房間内探詢、 
[納稅會函工部局]  
制止日軍非刑吊打華人 
上海租界納稅華人會昨函工部局云、逕啓者、據惇叙銀行經理函稱昨日下午十二點半左右、敝人正與行中同事辦公、突然之間、駐守天潼路乍浦路轉角之日軍、及便衣隊等、向吾行屋開槍十數次、彈來 
如雨、敝人不知其故、特率行員離開暫避、並查知日軍開槍之故、係因四樓上同居之華茶公司職工擲茶葉末於日人頂上之故、敝人待槍聲靜後、再至行中將各處門户庫房重新鎖閉、並安排留行管理人司、於下午一點十分左右帶領行員七八人、由旁門出外當被日軍阻止、經鄙人向便衣日人用英語交涉、當由彼方偕同一日本下級軍官向我等全身檢查、約歷二十分之久、内中有本行會計主任蔡良觀君、頭帶絨帽、彼方認作擲物之人、同時並有一居同屋中之琅禮公司職員郁君、彼將此二人帶去、囑我等離開、敝人雖經交涉、日人不理、因在其强權之下、祗得聽其將該二人帶去、我等各自逃出在外、四出設法、今晨同事王良觀君面吿謂彼二人由日軍帶至乍浦路蓬路口一小學校内見該處已有千數百人、均被日軍捉來、内有被吊打者、雙手反縛者高懸被毆者、坐地縛手者、形形色色、慘不忍睹、彼二人經種種之檢查、詢問各種口供、雙手反縛、自下午二時起、忽立忽坐、轉換地位、至晚間九時左右、始得日軍之允許、彼二人偕同其餘被虜之人、約二三百人、由日軍帶出至天潼路口、再經一度之檢查、方允分路逃出、蔡君當至吉陞棧投宿、於今早至敝人寓處、詳細報吿、又謂其餘未被放出之數百人、生死未卜、當時並目見有四人被日軍拽出槍斃、（内有一人、係兄弟二人、同時被捕、一人被放、一人被斃、亦云慘矣、）又當敝人等離行後、於二點半左右、由日軍至行將留守本行人員、均行驅逐、樓上寄寓人口、亦不許住居、各人祗得逃走、敝人至今、尚不知各人所在何處、行中門户、有否被日人打破、物件有否損失、均不得而知、又聞武昌路三元宫内、亦有我華民千餘名、被其擄禁、生死未知云云、查吾人在租界上納重額之稅、乃竟欲得工部局之正當普通保護、尚不可能、致生命財產、在在可危、此吾市民始料之不及、請貴會從速與工部局嚴重交涉、將虹口一帶區域、恢復從前警備情形、巡捕仍復原有崗位、禁止日便衣軍日浪人日軍任意捕捉我無辜市民、並向日軍當局、嚴行交涉、釋放被捕市民、追查被斃市民人數及其犯罪行爲實爲公 
便、臨書草草、不勝迫切待命之至、又據聞炳記函稱、敝學徒徐俊明、又字田生、江蘇南匯人、年二十二歲、不幸於一月三十日上午因公出外、行經吳淞路有恒路之間、突遇日本便衣軍數人、無故竟將拘去、迄今未見放回、聞現禁日本俱樂部、但敝人乃善良之商人、而敝學徒亦甚規正、今突遭無辜之災、爲此具函懇求、伏望竭力設法各等情到會、查日本軍隊以公公共租界爲對我國作戰之軍事行動根據地、業已抗議在案、本會現須請貴局更爲注意者、一九一四至一九二八年之歐洲大戰、非由當時日耳曼帝國破壞比利時局外中立而起乎、非協約國等維持中立條約之神聖而參戰乎、非爲正義人道與民治主義而戰勝乎、現在日本軍隊之行動、已使洋涇浜章程之尊嚴、破壞無餘、而種種殘忍行爲、更非正義人道所許、乃貴局熟視無覩、不特將費唐法官個人所認爲界内無上之安全、根本上成爲謊語且直爲一種最恥辱之事件、據函前情、相應函請貴局查照、迅即執行中立辦法、並恢復納稅居民之一切安全保障爲荷云云 
[失蹤者之探訪]  
鄭象坤兄現在何處、不得消息、懸念已極、弟近寓法租界貝勒路東方公寓、請即駕過一談、都、 
黃曉　夫婦等茲有閘北　家黃曉　夫婦及其婿女、寓居恒通路、戰事發生迄已旬日、未見出險、現在踪跡不明彼之三女志勤·菊如·蘭如、於三日晨因往天通庵路己寓取物、適値該處劇戰、　經吕班路西門路口山東會館之紅卍字會救護隊當塲救出、以其均屬稍有智識、令充招待、無爲安身惟思親甚切訪、尋無由倘有人知其下落予以通知、俾得骨肉團圓、實功德無量也、　　夏藩姚承業建國中學敎員夏藩、字因屏、三十二歲、安徽南陵人、住崑山路東吳法學院、自上月底戰事發生以來、此君即已失踪、又有敎員姚承業君、亦杳無消息、如有知二君下落者、請通知法界貝勒路望德里一號建國中學臨時辦事處、 
　　樂雅卿上海總工會對於抗日救國工作、向來不遺餘力、自暴日轟炸襲擊閘北後、該會所屬各工會工友服務前線者、數達一千餘人、而全體執監委員及各部職員、亦莫不日夜加緊工作現悉該會職員樂雅卿（抗日救國會調查部幹事）自本月二日自家出外後、至今已届一星期音信杳然、故樂君是否已遭捕殺、眞相難明、現該會正派員四出探尋、各界同胞如知其下落者、請通知法租界愛來格路一號樓上李君可也、樂君年二十六七歲、、寗波人、中肥身材、四方面孔、身穿馬呢布羊皮袍、瓜皮帽 
　　魏利鑑章士崇謝中英敝友魏君、現年二十一、章君二十、謝君十九、均屬閩籍、向寓北四川路、東寳興路口、淸華寄宿舍三樓二十八號、自滬禍暴發、音訉杳然、如有人將他們從戰地救出送到者、每名酬洋五百元、知下落前來通報、因而尋獲者、每名酬洋五十元、儲欵以待决、不食言、、地址法租界公館馬路十五號仰新公司柯朝陽、電話八○二四八號 
　　鄭榮階鄭榮階廣東人、任職小東門福安公司、家住閘北鴻慶里一號、自戰事發生、不知下落、如有親友收容、或知其流落何方者、請速示知新新旅館賬房林君厚、感甚、 
　　方金水等閘北太陽廟東昇里九號大華線廠方金水等四人、避居何處請通知寗波路四五○號、 
朱冠琦朱冠琦、湖南人、住北四川路寳興路口淸華寄宿舍、、如有知其下落者請通知海格路紅十字會醫院魏曦 
毛兆楨等毛兆楨句容人、張李和吳縣人、陳日瑞、寗波人、何耀鵬鎭江人、孫耀甫、寗波人、以上五人、皆在北四川路奥迪安影戲院隔壁同裕祥洋布店、事變後、不知何往以上五人、如有一人見報、請通知陳景鐘、「住法租界天主堂街祥裕里恒通紙行、電話一四六六九」、或通知毛良材、「住法華西鎭毛餘源」同裕祥洋布店脫難同人見報、或知以上五人確在何處者、亦請通知、功德無量、 
吳寳田吳寳田兄鑒、汝一月二十九日、由吳淞路瑞馨祥逃出後、即寄寓古柏公寓世泉叔家旋於二月一日携欵返店至今未見信息、多方探問、亦無下落未識刻下有否脫險抑寄居何處、或其戚友知其下落者、祈示知三馬路大新坊新聲通訉社嚴永淸轉吳霞飛、 
金連元金連元、汝在虹口歐嘉路天寳祥内、何時走出、現居何處、祈來三馬路石路口大新坊四樓新聲通訉社吳桂生處一面、以免懸念、吳霞飛、 
周益山茲有周益山、紹興人、年二十九歲、供職於岳州路三泰五金號、於上月二十九日偕同妻子等四人避難至法租界、惟因匆促之間、欵項分文未携故囑其妻、在南陽橋鐵栅門旁略等、其本人復至岳州路取欵、不意其妻偕子女三人守至竟日、未見到來、迄今多日、存亡未卜、現幸有俞雨生者憫其境遇之悽慘、特將其母子四人、留居於嵩山路二十三號永豐泰内、一面代爲四出找尋、如本人見報可速至該處領回、 
何大眼廣東人何大眼、女、住虬江路二十八號、别後不知去向生死莫卜、親友知其下落者、請通知愛多亞路二十九號商報營業部廖君、李紅紅啟、 
林財寬林財寬、浙江寗海人、年二十八、向業開車、現在百老匯路華豐五金號主周君丁君處開汽車、於一月二十八日夜十二時許、行經外白渡橋下堍祥生汽車公司、被日軍捉去、迄今生死示卜、家老母妻女、終日哭泣凄慘萬分、 
[救護工作加緊]  
紅會各救護隊消息（一）昨日中國紅十字會赴戰區救護情形計第一隊輸送被單餅乾藥品至顚茹、供給傷兵之用、歸途經閘北中興路西寶興路一帶、救回六十師一百十九旅二團一營傷兵黃炳、被機關槍傷臂部又一團一營一連史呈立、被步槍傷手部、又二團三連排副李運生傷胸、及難民楊榮昌被流彈傷腰部、又救出難民一百二十餘人、第三隊在閘北中山路·宋公園路·儉德新村·一百零六號救得難婦六人、嗣在中山路談家橋救得難民十八人、而沿北河南路一帶死屍橫陳多具、難以救回、又在閘北三華路西寶興路救得難民十四人、又在閘北宋公園路儉德新村救出難民二十餘人、在中華新路、救出傷兵陳應春傷右股、又到八字橋救回傷兵余名光、而寳山紙廠主人及難民三十餘人、亦同時救出、第八隊在閘北寳山路底、救出傷兵李義、唐徵端、黃新　、在　、莫永之、趙恒春、韋榮忠、譚得標文少卿、王祝三等十名、難婦陳氏被砲炸傷腿部、第十一隊在西嶽廟内救回難民四十五人第十四隊在閘北宋公園路儉德新村、救出難民二十二人、第二十隊在天通庵路寶興路八字橋一帶、救出難民五十人、總計數百人、（二）紅十字會第十一救護隊、昨日上午赴虹口七浦路一帶救護難民、因該處爲日軍防線不准通過、即行折回下午一時駕車一輛、赴滬北大塲鎭救出難民四十五人、内五人送二馬路大陸商塲二樓收容、餘各自行投親友家、（三）中國紅十字會救護隊隊長王培元、以收容之傷兵傷民日見增多、特派醫師王振川逐日分赴該會後方醫院一十四處、查詢受傷者之狀况、依據傷創之輕重、分配醫治之地點、如骨傷則送至第七醫院、傷及内部則送至第一醫院、極爲忙碌、所有傷兵傷民之數目等、逐日均須報吿總隊、（四）中國紅十字會第十一支隊隊長張箴言、午前九時至中華新路救傷兵陳應春又至八字橋救傷兵余名夫、當送第二醫院、又救出寳山紙廠主人及難民三十餘人、又第三隊隊長祝爾康在中興路救得傷兵一名難民二十餘人、又救得紅卍字會夫役二名、該伕役於西寶興路被炸傷、（五）中國紅十字會第一 
一支隊隊長海宗啟、午前九時出發、先運傷兵用品棉被藥料餅干等至眞如第四醫院、返至西寶興路一帶、救回六十師一營傷兵黃炳、傷手、又史呈立、傷手、又二團排附李運生、傷腦、又傷民楊榮昌、及難民一百十餘人、分送醫院及收容所、又第八支隊隊長葉植生、在寶山路底一帶救得傷兵傷民李義·唐徵瑞·黃新等十人、傷婦陳氏一人、又該隊在愛文義路派克路設立辦事處以來、隊長葉植生并本月五日起分赴前方救護不　餘力、連日救護受傷兵民、分送紅會大塲崑山等處第十二總分各院治療、聞明日起擬赴吳淞軍工路一帶冒險救護、惟以缺乏卡車、救護上未能充分發展、（六）第四隊昨日上午救出傷兵三人、下午救出一人、均係大砲炸傷難民求治、求食者甚衆該隊昨分兩班、輪流回滬休息、 
[紅會第十二病院開幕]  
我 
十九路軍抗禦暴日、忠勇衛國前方鞏固無虞、然後方受傷兵民、急宜療養爰由聯義善會、惠旅養病院、及南洋醫大同學會三團體合組紅會第十二病院、并擔任藥品伙食經費等項、業於二月五日起、日夜以洽受傷兵民、分别治療、惟熱心同胞激於大義、前來慰勞贈物、爭先恐後、院址由在耀公司林大海君義務租借、電燈由紫光公司周家聲君義務裝置、食品方面、如麵包由席君等先後致助千件、衣被用品則由陳銘樞夫人助絨衫褲三十套、毛巾三十條、源昌及德源合助棉被十一條、朱公館助棉被廿條、又行軍床二十只白煤一頓、茶壺一打茶杯四十只、廣仁醫院女護士合助面盆五只、毛巾二打、販碗四筒、罐頭筍五罐、竹筷十把、密橘一簍、蛋十六枚、粥菜一包、老裕泰助大玻璃瓶兩只、許協隆茶號助茶葉十六包、王開記理髮所助密棗十斤、金振英·顧巽初二女士合助饅頭一百、開辦不及三日、各界贊助者、紛至沓來、民氣之熱烈、於此可見一斑、 
[我軍推食難民]  
居住北四川路 
狄思威路各里之民衆、未逃出者、尚有數百、昨晨五時、靑雲橋附近之浜中有艒艒船三隻滿載難民、在各處登岸、該項難民、大半已二三日未進食、　形菜色十分可憫、當由該處我軍分給麵包若干、、熱飯一籮各難民得食後、轉道入大統路而至租界感嘆不置 
[戰士慰救會近况]  
國難戰事 
慰勞救護會、自成立以來工作極形緊張、聞該會關於救護方面、除聯絡滬上著名醫師及各大學救護隊組織紅十字會第七支隊由醫師湯蠡舟率領赴前方救護外、並在滬（法租界巨籟達路公時學校）及蘇州（　門外下津橋農學校）成立後方醫院、收容前線受傷將士、至於慰勞方面、前該會全體發起人曾於上月三十日用搬塲大車載大批食品及毛巾等物、赴前線慰勞作戰將士外、現更趕製棉被枕頭睡衣數百件、並購水菓牛奶等食品、連日赴各醫院分贈各受傷將士又該會向各界募捐、聞已達五萬餘元、均作救護及慰勞之用、 
[救濟難民預防疫癘]  
地方維 
持會救濟股調查組、近據調查所得已設收容所四十七處惟難民麕集、疫癘叢生、勢將蔓延、現在各處醫院皆有人滿之患、難民病者幾至無處可送、聞該會現已借得小沙渡路四十八號至九號勞工醫院爲臨時救濟醫院、難民患病者皆可直接送入但醫藥用具、極感缺乏、頗難支配該會除已向外國大禮拜堂會長商妥、凡該禮拜堂主管各醫院酌助剩餘醫院用具及藥品、以資應用外、現在捐助醫藥用具者雖甚踴躍、尤以中西及美商料發二藥房爲最多、尚望其他各大醫藥機關、源源接濟、 
[紅卍字會救護消息]  
昨日有 
人報吿、廣肇山莊有難民數百、又謂數千未經逃出、紅卍字會救護隊各組、昨晨即出發該山莊、比到時尋覓、不見一人、及聞人云、於前數日早經出險、各隊遂分往宋公園路支家廟朝陽廟一帶共救出難民二百七八十人、内有數孩出痧子、即送往醫院、并救出傷者十餘人、其中六人、因玩弄飛機抛下之炸彈、致遭炸傷均係腿部、重者兩人、右腿俱折、均送馬斯南路卍會第二臨時醫院手術療治、 
[火線中運出難民]  
昨日（八日 
）上海戰區難民臨時救濟會、繼續派車前往吳淞·閘北·各地救出難民計由吳淞載出七汽車、虹口施高塔路、載出三汽車、閘北民德中睡載出一車、均送至雲南路仁濟堂門首計登記要求收容者、計二百七十二人、尚有多人因到　安全地帶後、即欲投奔親友、未向該會登記、又因戰事致無家可歸自投該會收容者、計三十八人、足項脫險難民、均已分送大陸商塲·金榮公學·成都路二號·北京路富潤里等處寄宿所安置云、 
[市聯會開收容委員會]  
市民聯合會於昨日下午、召集收容難民委員會、討論難民給養等各項善後問題、到委員三十餘人、由余化龍主席、决議案、（一）成立救護難民委員會、下設總務·救護·兩組、總務組計分給養·管理·會計·三股、即席推選蔣君毅·胡鳳翔·宓敬身·余化龍·王　鍔·許雲輝·周輔琢·張一塵顏仁豪·曹志功·汪維英·張槓海·王鴻輝·等爲各股委員劉仲英·吳掌龍·邱嘉樑·祝志純·陳光翔·王肇成·王鴻輝·等爲救護組委員、（二）難民給養等經濟、應由各委員自動捐募、不致缺乏、（三）某君自願將昔所購得日貨、、充作十九路軍慰勞品、准予運赴前方議畢散會 
普善山莊掩埋工作普善山莊平時對於華租兩界工作、實事求是、此次暴日侵滬、肆意焚掠慘無人道、以致死亡載途、目不忍睹、該山莊爲注重衛生計、爲尊崇人道計、爰特加派夫役及運柩汽車、分至各處檢收大小暴露屍體、爲數頗多、而各慈善團囑往收殮傷亡兵士及病故難民等、尤屬紛至沓來、幾有應接不暇之勢、計自滬變以來截至七日止、計收紅十字會各醫院及收容所男屍十六具、濟生會女屍一具、閘北慈善團男屍二十具、市民聯合會男屍一具、同德醫院男屍二具同仁醫院男屍六具、公共租界工部局咨照收殮騐屍所男女屍體二十七具、孩屍五具、並由衛生處派員陪往租界各區檢收男女屍體三具、孩屍二百三十三具、以上共計男女屍體七十三具、孩屍二百三十八具該山莊雖日夜趕造棺材、猶虞不及、主任王駿生君煞費苦心、籌劃木料等項、不遺餘力、一俟戰事平靖掩埋事宜、經費更爲浩繁、希望各界熱心君子慷慨補助、共維善舉、功德無量云、 
粤人救濟會收容狀况 
廣東同鄕救濟會協同童子軍理事會假成都路玉佛·彌陀·太平·三寺、設立難民第二收容所、及童軍理事會第六·七·八·收容所留、養各籍及廣東難民、不下七八百人其中以婦孺爲多、該所正副主任鮑海鳴·陳伯强·糧食總管馮蘭臯·等及辦事人員協同童子軍理事會特派主任張震·吳雲奇·二君及童子軍多人共同辦理異常努力、注重衛生·衣食·防病·事宜極爲整理日前陳銘樞·張發奎·甘乃光·鄧瑞人·之夫人聯袂蒞所、慰問被難同鄕、情殊懇摯、并聞行將損助濟品、惟糧食棉衣棉被及藥品等甚爲需要、有待捐輸、各界熱心救濟者、請按址送往該所主任核收、、則深感鴻施 
濟生會救護續紀中國濟生會救護隊隊長凌有光於昨午率隊員錢可憎·潘葆靑·等十數人乘白十字救護車二輛、前往閘北中興路天通庵路寳興路一帶救護、見沿途民房均有槍彈之孔、視之令人生懼、該隊正於中興路救護之時、適有落地開花砲彈一枚越車而過、砰然一聲、觸於墻垣、幸未爆發、該隊仍冒險前進、結果於火線寳山路救出難民數十人及傷兵蕭桂機·陳占魁·張榮生·劉少南·張學臣·等五名送紅會醫院、惟内有張榮生一名遍體皆傷、殊屬危險、 
仁濟醫院中之傷人住居閘北育嬰堂路二十九號楊蕙江、年二十一歲、被流彈炸傷左手、又住居虹口通州路同裕醬園内之陳子義、年廿六歲、被炸彈炸傷左肩、及同事方衡葉、年十九歲、炸傷股手等處、洪金武、年二十二歲、炸傷背部、又住香烟橋天石坊四十號之王張氏、年二十九歲、被炸傷面部、又住居東唐家弄之居民邱松林在虬江路被流彈射傷手臂、以上各傷人、均由紅十字會救護車車送仁濟醫院醫治、 
震旦大學讓屋作病院滬變之日、震旦大學醫科、即趕赴前方、施行救護連日日機轟炸眞茹、該科救護地點、即在曁南大學、頗感危險、但工作人員、絕不畏縮、日前該校敎務長親往慰問、莫不感奮、並聞該校將西院洋房一幢讓出闢作病院、由紅卍字會主持、而以 
本校醫士輔助、 
江西會館救濟同鄕自倭奴在上海進攻我防軍、轟炸我城市、屠殺我民衆、閘北虹口等處、尤受浩刼、江西同鄕在該處爲工商業者、有萬餘人之多、現均流離失所、頃江西會館有鑒及此、特將南市會館所餘房屋、作收容戰區難民之所、並供給伙食、 
大塲鎭難民多滬北大塲鎭、戰事起後、尚屬平靜、惟由天通庵路六三花園附近居民逃往該鎭避難者頗多、現均住於西岳王廟、亟待紅會往救、 
韓愛國婦人會助藥韓國旅滬愛國婦人會、及韓國僑民團、以我國十九路軍將士奮勇殺敵、爲國爭榮、特備西藥衛生藥品四大包、推定代表二名送往上海律師公會組織之慰勞十九路軍將士慰勞會、請轉送前敵將士應用、昨日該會常務委員會、已僱車將此項藥品、運送至十九路軍司令部查收矣、 
西人救濟難民此次旅滬外人、對於吾國難民、亦多表同情而願援助、上海市民維持會救濟股自民立迄今、已收到捐欵五萬餘元、其中有二千餘元爲外人所捐助者、如西門子洋行總理薛克君捐洋一千元、華比銀行副理萊豐登君洋五百元、德國商會四百元司得門君一百元、漢特君四十一元、無名氏西人三十元、、沙遜大班白米一百擔鹹魚五十擔 
租界各醫院人滿公共 
租界工部局情報處發表自本埠中日軍隊開戰以來、中國兵士與人民之受傷者、多送入租界内各醫院治療、其中大多數係由汽車運載、循中山路經公共租界西端防線入境、惟各醫院病榻無多、現大半醫院已吿人滿、又臨時所設華人隔離醫院、因難民患疾入院者甚多、今已人滿、不能再收容病人、 
佛敎會組織救護隊自暴日犯境以來、各界莫不敵愾同仇、佛敎會中堅分子德浩·可成·體空·朱慶瀾·王一亭·聞蘭亭·等亦於昨日假座功德林招集諸山會議、（一）儘上海各寺院、盡量收容難民（、、二）籌欵慰勞受傷兵士、並組織救護隊前往戰地工作 
現代中學擬辦學生避難所 
本埠公共租界海格路現代中學當局、鑒於本埠戰事發生以來被難學生、流離失所、悽慘萬狀、擬將該校闢爲戰區學生避難所、現正積極進行、同時并向各慈善機關及大中學聯商請援助、聞不日即可開辦、 
[慰勞爭先恐後]  
市商會徵集運貨汽車市商會昨爲徵集運貨汽車、以便運送慰勞物品、發出通吿云、逕啟者、本會爲便利運送前方慰勞物品起見、擬向各同業公會徵集運貨汽車、所需汽油、由本會備具、車夫亦由本會另發工資、用特備函通吿、如願徵者、請即迅行報吿本會、以便支配備用、 
　　墾業銀行續捐汽車中國墾業銀行同人、前以十九路軍奮勇禦敵、爲國爭光、曾疊次捐集現金·機器脚踏車·汽油·及各種食品·等物、運往前方以資軍需昨日該行又由王伯元看捐出飛霞Ｆｉａ　　式汽車一輛、此車設備極爲完備、足供前線軍官指揮之用仍由林志鵬·江曉淸·二君代表運往司令部以供應用、並由林江二君晋謁蔡廷楷軍長而致敬意、據林志鵬君歸後語人司令部中現由各方捐贈汽車·機器脚踏車·等物甚多、足見全國人心不死、惟因此駕駛及修理人員、頗感缺乏軍中現頗需要此項人才、如國人中有此種技能而有志報國者、此時均可前往効力云、 
同志合作社贈車同志合作社爲靑年楊成祺·胡寳聲·朱學仁·劉念孝·許錫纘·等二十餘人所組織、日前自動發起慰勞前敵將士、向各界士女募捐得欵千餘元、購軍用脚踏車十部、衛生衣四百七十件、於昨日推派楊成祺·朱學仁·二代表賫往司令部慰勞、 
市社會局徵求被褥自暴日肆橫大舉犯境後我忠勇將士、奮力作正當之防衛抵抗、旬日以來屢挫强寇、全國歡騰、惟天氣嚴寒、前線傷兵、缺乏被褥、社會局擬向各界徵求、昨已發出啟事、希望愛國同胞、踴躍輸將、盡量捐助、下列地點、爲該局收集棉被之處、（一）小南門本局、（二）法租界霞飛路和合坊四號工業物品試騐所、（三）六馬路雲南路仁善堂、 
孔祥熙致贈棉衣中央執行委員孔祥熙、因十九路軍忠勇抗日、屢挫敵鋒、當此天氣嚴寒雨雪紛飛之際、服裝方面亟應特别注意、故昨和持購就藍布棉衣褲一千套、派員送至十九路軍駐滬辦事處、請分給前線兵士、以資禦寒、 
律師公會總動員募金上海律師公會前日下午三時召集抗日救國宣傳組軍事組經濟組督促組等四組緊急聨席會議、到四組委員四十餘人、公推李時蕊爲主席、戴繼先紀錄、行禮如儀、經主席報吿開會宗旨、及我國軍十九路軍連日抗日勝利情形、嗣因軍需浩大、供給重要、應請出席委員討論勸募慰勞金辦法、經衆討論良久、一致贊同議决組織經濟委員會、實行總動員籌募捐欵、以充前敵軍需、當塲推定經濟委員六十五名、（名單錄後）即日出發勸募並訂定於星期三日召集第一次委員會議、議畢散會、附錄委員名單及通吿於後、（一）名單、王傳璧·伍守恭·朱紹文·沈鈞儒·汪有齡·吳經熊·俞鍾駱·徐延年·張耀曾·陶嘉春·郭衛·湯應嵩·楊志豪·鄭文楷·蔡倪培·魏文翰·董康·王黼裳·江一平·朱文黼·李時蕊·吳之屏·余華龍·姚肇第·徐士浩·張正學·陳霆銳·鄂森·單毓華·秦聯奎·潘承鍔·蔡六乘·瞿鉞·毛雲·伍澄宇·何世枚·李祖虞·吳國昌·金煜·席裕昌·袁漢雲·陸紹宗·陳則民·彭棨·費席珍·葉茀康·劉祖望·蔣保　·譚毅公·石熲·朱斯芾·沈越聲·李辛漢·吳麟坤·周紹勤·徐佐良·章士釗·陸家鼎·陳志臯·黃華·楊國樞·詹紀鳳·劉震·盧興原·羅家衡·等六十五人、（二）通吿、逕啟者、日兵犯境、本市各界民衆莫不　起禦侮、本會當於本月八日召集抗日救國各組聯席會議討論、即席議决組織經濟委員會、實行總動員籌募捐欵、以充前敵將士軍需、當即推舉委員六十五人、積極進行在案、並訂於本月十日（星期三）下午三時、召集第一次會議、查貴會員爲被推委員之一、相應函達、事關救國前途、務希準時出席、共商進行爲盼云云、 
捐贈上等國貨毛毯本市中國呢絨工廠業同業公會、因此次十九路軍抵禦日寇、保國衛民、特辦國貨上等毛毯六十三條、昨日由王鴻輝携往前敵贈與作戰將士、 
綢緞業續募慰勞金本市綢緞業同業公會、以十九路軍奮勇抗敵諸將士　創喋血、晝夜苦戰、深堪憫念、爰經議决、向所屬各組、募欵慰勞、計募得杭綢組一千六百元、湖縐組一千一百元盛經組九百元、緒綸門市組一千元、蘇緞組二百元、（尚有二百元未繳）山東·河南·絲綢組五百元、（續助一千元）除由綢業銀行先解五千元外、茲聞該會昨又分函各組、轉内地同業、負責續募、 
潮州同鄕會昨又慰勞潮同鄕會昨日仍送十九路軍望遠鏡一架、跑鞋七百二十雙、潮州菜脯二大缸、并派幹事張勗唐·鄭世雄·李錦鎭·到紅十字會所設病院十一處、、慰勞傷兵每人現金二元、餅干一包 
房客醵資慰勞軍士各路商聯會各團體等集資慰勞十九路軍與援助者、爲數不鮮、茲又有法租界貝勒路南段天祥里恒慶里六十五號居民邱文奎發起、分函各里房客聯合會、請即召集各該里全體房客、開會集議、醵資慰勞十九路軍辦法或按照房租捐助幾成、或假定標準數目、以十分之八慰勞十九軍、以十分之二資助難民收容所經費、聞各里聞風響應者、頗不乏人如大房東方面、亦效法繼起、則巨欵之籌集、可計日以待也、 
臨時救濟會代收之慰勞品 
上海市臨時救濟會昨日又收到慰勞十九路軍現金有陳君洋二百元、王梅溪等十二元二角錢三千八百八十文、連前共收到銀四百四十二兩洋三千八百六十元九角六分捐助物品者、有顧蘭洲福特新卡車一輛、生活週刋社經募香烟四聽二十四包、新藥業公會鋼鏟二百九十三把、鄒珊葆快槍皮帶二百十三條等、并聞南翔··崑山·蘇州·等處熱心愛國人士、有食米·年糕·鹹菜·等物、運送來滬慰勞將士、 
各團體應慰勞傷兵潮州同 
鄕會、連日以現金·餅乾·水果·等物、至本市各醫院慰勞傷兵、見各受傷兵士雖在傷病之中、仍有奮勇殺敵之精神、不勝感動、惟據醫生方而報吿、本市各團體慰勞傷兵者寥寥、且有許多收容傷兵醫院設備不週、藥物不足殊爲缺憾云云、 
閩南旅滬商界募慰勞金 
旅滬閩南商界人士、對於此次我十九路軍抵抗暴日、深表同情、昨已組成勸募團、向同鄕商號及個人方面募捐、共集洋一千二百六十八元、茲特彙誌於後、南僑公司·建東行·源來行·錦發行·各一百元、炳昌行六十元、林榮宗·詹順成·陳永演·各五十元源美行四十元、綿興行·晉豐行·乾興行·乾南行·綿源行·德大永行·振裕行·江貴美·葉懷仁·各三十元聯泰申莊·仰新行·慶瑞行各二十五元吳璋書·黃世銘·林慶雲·福成行·捷源行·駱福興行·永順興行·各二十元茂昌行十五元詹榮輝·林建章·林建章·林金沐·莊良北·黃炳記行·建裕行·郭振嘉·劉燕卿·邱贊生·文源行·源記行·各十元、合記行·陳澤萱·各三元、王維武二元、 
甬同鄕會送草鞋洋燭寗 
波旅滬同鄕會因十九路軍作戰兵士需用草鞋與洋蠟燭等應用物品、故昨特出資購辦草鞋一萬四千雙、洋燭二十箱、派員送往前線、 
甬同鄕會經收之捐欵 
寗波旅滬同鄕會徵集慰勞將士救濟同鄕捐欵及物品如下、中國公共汽車公司同人助洋二百二十二元、斯文里房客二百二十元零四角、小洋三十四角、葉望生二百元、張永祥二百元、新華號匡克明二百元、中國三興公司二百元、徐勝記印務局二百元、姜合記一百二十元、楊樹浦電力公司車間同人一百十三元、老瑞鎔鐵廠公會桂東陽吳松利一百十元、成泰營造廠一百元、上海四明醫院工人一百元、新華號同人一百元、戴成祥一百元、亨記一百元、陳忠臯經募嚴漢聖一百元穆子記一百元、大英總會伙食部九十三元、小洋二角、法工部局垃圾汽車全體同人七十元、花旗飯店服役同人五十五元、公司房間洋務職業同人五十五元、上海電力公司三號爐子間五十四元、楊女士五十元、穆梁記五十元、黃長盛米號五十元、洽豐五十元、榮茂昌五十元、恒昌永金號五十元、胡慶餘堂全體同人四十八元、小洋四十角銅元六枚、楊樹浦電力公司車間二班頭四十四元、洽甡煤號夥友四十元、劉漁門四十元、上海電力公司車間四十一元、上海電力公司車間三班頭三十六元、竺培農·王文光·三十三元、上海電力公司二號爐子間三十二元、上海電力公司一號爐子間三十一元、王東園三十元、姚祥記三十元、張素吾三十元、上海機器廠同人吳延德二十八元、上海電呼公司木作部二十五元五角、上海電話公司新裝建築同人二十二元、小 
 
 

Page 3

 
 
洋四角李　熙·李潤生·孫廣興·張玉麟·王雲賡·沈　　·六君各助二十元、瑞源泰同人十五元四角八分、孫公館張芝祥募五元梁公館廖君十五元小洋三角、徐公館錢太太十一元、金慕魯·福和祥標布號·金城襪衫廠·胡堯臣·李春梅小姐·吳王氏·王延慶·順昌祥同人·張金士·胡廷性·吳女士·張維駿·曹增華·各助十元林君許君六元錢君·王燕華·葛錦庭·毛天雲·陳培德·朱松盛·夏馥蓀·金阿林·凌養生·沈侖珊·陸見荃·王璠昌·孫先生·方太太·葉翔雲·楊樹浦電力公司外銅匠間、胡順全·永和祥號·無名氏·胡　全、以上十九户各助五元蔡文生·胡來生·四元七角、楊樹浦電力公司裏銅匠間四元、侯裕興·費謹燾·謝世英·孫仲娟·蔣于佳·李壽耆·薛君·沈定山·董德新·屠堯來·平維德·以上八户、各助三元、無名氏·夏祖興·無名氏·喬關保·鍾太太·梁貴昌·沈定　·韓九臯·黎澹榮小姐·林明生·以上十户、各助洋二元、陳阿雙·錢子安·江三連·曹順元·王順·金阿根·唐阿德·戴鳳亭·石阿弟·陳阿祿·胡筱鴻·勵元發·陳瑞官·陳慶根·劉立根·張永興·徐炳炳·陳明富·陳銀郎·葉阿毛、以上十九户、各助洋一元、馮志詔助小聯珠香烟二十五條、紅燒牛肉四百磅、餅干六百包、周太太白米一斗八升、張太太白米五斗、高太太餅干三包、斯文里房客靈丹五百包、沈士良餅干四百磅一枝香麵包三千牛肉七十磅、燒采香饅頭二籠又一包、吳有香年糕一蔀、阜豐廠饅頭六十袋、龐金子女士饅頭四千只、牛肉四十斤猪肉四十斤、匯豐呢絨號麵包五百磅、榮昌祥麵包五百磅、又蛋包一百八十五磅、上海市百貨商店公會、加利鷄四百聽、上海市針織業公會五香鷄四百聽、紅燒牛肉六百聽鳳尾魚六百聽義大新記號小麵包一千只、 
西城商聯會之捐助上海市 
西城商界聯合會委員魏廷奎·祝季方·陶子文·等發起籌犒前敵將士及保衛團等、向各會員捐助、計捐十九路軍軍用熱水壺一百只、醬菜二百十斤、軍用繩一捆朋書曲二百包、捐世界紅卍字會第一婦孺收容所麵包八百只饅頭一千只、又助滬南區保衛團第七隊軍用熱水壺三十只、以上各物、、於昨日先行彙集分裝汽車繞道送往各處、備致慰勞、聞該會仍繼續捐助前方、以資鼓勵、 
徽寗同鄕捐助軍用品徽州寗旅滬同鄕會、對於各界捐助慰勞前方將士物品、除曾登報代收轉送外、昨特自動捐助桅燈二百盞、派人送至眞茹十九軍司令部、並聞該會尚徵有多數物品、不日擬送前方以實軍用、 
本館代收之慰勞品及現金 
本館昨日代收（一）勤豐紡織廠顧毅近君捐其本廠純粹國貨羊毛領巾一百條、又新年省下燭爆費洋十元正、（二）無錫徐正華、年祗十齡、憤日軍犯境、殘殺同胞、願將其親愛之德國名廠望遠鏡一具割愛助軍、以資探敵、並勸我國同胞備有多輛汽車者、趕緊分贈與我前敵將士、由少成多、則大有益於軍事云云、（三）格致公學學生陳國慶、年僅十一、憤日本破壞世界和平、擾亂上海、昨日上書十九軍略謂年輕不能爲國効勞、僅將父親日常付下零用全年積儲洋六元三角、送上慰勞勇戰諸將士、以勵全國學生、（四）吳玉麟君捐洋十元、（五）林釋君君捐洋五元、（六）陳渭塘君捐洋十元（、七）姜集賢氏捐洋一百元、（八）朱季衡君捐洋二十元、（九）袁慕縈女士捐洋二十元、（十）袁鎭惡小學生捐洋五元（、十一）袁文娟小學生捐洋二元、（十二）袁秀娟小學生捐洋二元、（十三）葛伯慈君贊助撫恤陣亡將士家屬洋一百元、以慰英魂而勵士氣、 
[西報紀日本兩司令事]  
植松幾中伏上海泰晤士報云、昨（七日）吳淞之戰事中、有日兵一小隊、顯偕植松少將同進者、幾全爲中國步兵圍困、力戰以求生路、據戰地繞道回滬之日訪員述及此役、頗爲此水兵與海軍司令担憂、據稱、水兵百名、分乘五汽車、輔以鐵甲車二輛、昨晨七時向吳淞進發、擬抄華軍後路、以助在附近登岸之日軍、襲擊華軍戰壕、蓋預先約定、由第三魚雷艇隊、派兵五百名登岸、在吳淞砲火之下、從西南兩面攻擊華軍之防線、而上海之一隊、則由北面偷襲、但此謀卒未成熟、偷襲之一隊、在距吳淞二里處、爲伏於張華浜之華兵所阻其地有一小河、橋樑已毁、於是日兵乃集木料駕一浮橋、華兵開槍數響棄壕疾退日兵大喜、携來福槍機關槍猛進、而舍其汽車與鐵甲車於後、植松少將因切欲輔助日軍艦登岸之軍隊、亦怱遽前進、華兵忽停止退走、回其所棄之戰壕、是否用計、不得而知、但觀其戰略、堪稱出於能將之謀、華兵旣截斷日兵之退路、伏而不動、衛守後面汽車與鐵甲車之水兵、人數無幾、聞其同伍士兵槍聲連貫方喜已達華兵第二防線、笑而相語曰、司令已擊破敵軍防線、當其以槍刺對之之時、若輩必狂奔矣、不意華兵此時仍無動靜、迨日兵側面向西第三隊華兵疾進時、狀於第一道戰壕之華兵、忽開砲猛轟日兵、其地距吳淞約二哩、植松少將過華兵第一道戰壕線時、約在下午二時三十分、三時左右、日軍艦登岸之混成旅第一隊、始向南進、當與阻止植松少將前進之華兵相遇、但至昨日深晚、困於華兵圍中之日兵、與守衛鐵甲車之日兵、猶未能探明其是否安全也、又訊、日軍司令部承認昨日攻擊吳淞一役、損失甚巨植松少將已昨日夜半回滬、在日人俱樂部以戰役之詳情、報吿各軍官、但未述及其自己遇險情形、 
鹽澤之談話字林報云、字林 
報代表昨日（七日曾至泊於日總領事署附近之日砲艦訪鹽澤少將、與其談論時局、而未能於日軍將來計畫、有所探悉、據鹽澤聲稱、野村中將已抵淞口、旦夕可到上海、於是渠所負海軍司令之重責、即可卸除仔肩矣、前夜所發之砲、目的在猛轟北車站與寳山路間之某地點、因聞華軍集中該處也、日人之意此次戰事、乃中國應受之敎訓云、鹽澤切望各國勿視其爲不人道、渠對於飛機轟擊閘北事、力避直接提出、僅謂前夜渠調野戰重砲加入戰役者、蓋以聞滬人士反對以飛機投炸彈故也、渠又聲明因所部兵力太薄、故前所取作戰行動實被被使然、渠希望租界能免受損害、渠闻全埠不安之情形、表示驚訝之態、而含有且悲且喜之色、按鹽澤身材短小、衣日本海軍深藍色制服、甚形齊整、而斷不料此人即爲使閘北遭大火災、使海底電線爲之大忙、使各國外交當局爲之煩惱之主腦也繼又談及滿洲問題、蔣介石之政才、吳淞戰事、上海天氣各事、鹽澤又不信上海日本外交家如外間所傳對於戰士之一味馴服、當時以拳輕擊其案、切言政策實由外交家主持云、 
[日人殘暴行爲]  
我同胞遭害之悲慘 
人類公敵天理難容 
人間之活地獄北四川路儉德公寓、前數日爲日本浪人子女避難之所、我同胞在附近被執者、多送至公寓中、綑以繩、背壁立、然後授小賊等以利刃、令向我同胞抛去、以有游戲、謂爲練習瞄準、並以壯小賊輩之膽、如詢被獲者爲粤人、則以刀尖在我同胞面部刺以廣東二字、我同胞被獲者多爲刺死、如不死者、則將其頭顱割下、置花盆中、現儉德公寓花盆架中、我同胞之頭顱纍纍、似此慘無人道之獸行、實天理所不容也以上爲逃難歸者所口述、蓋其昔日曾傭於日人家、略懂賊語故能免於難、 
慘哉家破人亡此次暴日稱兵侵犯閘北、與虹口一帶居户生命財產遭其損害者、爲數何可勝計、實爲空前浩刦、有營藥材業生意之寗波人某甲、今年三十五歲、其眷屬所住地點、在閘北寳山路、適當戰區目的地、甲於本月三日隻身返閘北探望其家、得悉全家人口、盡死非命、因而神經感受刺激、頓發痴癲罔知適從、於是日下午、至法租界黃浦灘招商金利源十三號碼頭投浦自盡、當由附近舟子見而趕上設法救起、因身上所穿衣服、内外濕透、身體抖縮不堪、即送至停泊八號碼頭長江班江順輪船鍋爐間内烘救、向詢姓名·年歲·職業·住址·與所執業店號、以備救濟、奈甲因神經已失知覺、祇回答年歲·職業其餘所言、皆答非所問、旋竟撲上燒紅之鐵板、致週身燙傷當時經人拖下、尚以爲傷無大碍、仍任其睡臥船上鍋爐間傍、終因火毒攻心、延至六日下午二時身死、由在傍陪伴之小工南京人陳金生報吿法捕房、將屍體舁入同仁輔元分堂騐屍所、查無家屬、於昨日上午報請第二特院丁仕奎檢察官蒞所、騐明死者委係生前燙傷身死、經證人陳金生供證當時目見情形一過、官諭屍身交同仁輔元堂收殮、旋由捕房將屍拍照由堂收殮埋葬、似某甲在一家數口、、全死於暴日殘酷手段之下可勝浩嘆 
殺廠工十三人滬西曹家渡 
豐田紗廠工人、因廢歷年底、乃向廠方要求發給工資、詎爲駐廠之日陸戰隊所毆擊、發生爭吵、有工房中之江北人、因呼喊而被陸戰隊捕去男女十三人、均被毆死計男九女四、施陸戰隊調去、而廠方乃報吿我國六區警署、遂命地保王松生報地方法院檢騐嗣由沈檢察官等蒞場、騐得該屍等或係槍殺、或係刀斃情形甚慘、當命地保如無家屬、則由善堂給棺收殮、 
日兵槍擊難婦昨據新由閘北姚家宅川公路逃出難民姚崔氏語國民社記者云、其夫姚根生、本地人業水門汀工、三日下午三時、日軍用大砲轟擊、頃刻房屋起火延燒、姚崔氏隻身携兩男孩向北逃、適被日兵瞥見、開槍中婦右足、彈自前膝下打進、由足灣穿出、頓時血流如注、痛不能動、其七歲男孩隨此衝散、祇忍痛手懷嬰孩、再逃至寳興路火燒塲旁、露宿五晝夜粒米未進、昨日（八日）下午三時、始由中國紅十字會救護車送西藏路時疫醫院療治、語時放聲大哭、 
[糧食平價會再勸米業不得任意增價]  
　　並保護外埠米船運米來滬 
本市糧食平價維持、會昨函米號業同業公會云、查本市自日兵犯境以來、民食發生恐慌、曾由本會議定、門市最高白米每石不得越過十五元、低次照别、門市小絞米不得過十一元、當經錄案通知各米業團體遵照在案、茲本月七日第三次會議重申前議、即經議决、函知米號業同業公會、切實勸吿全體米號、一律遵照本會前次議定米價出售、不得任意破壞在案、合亟錄案函達、即希貴會查照、迅予轉知各米號、一律遵照前定米價出售、毌得任意增高、致碍民食云云、又悉、該會爲應市民日用需要起見、業經商准華租兩界當局、除本市已有辦法外、對於外埠運來米船、亦一律加以保護、隨時放行、並指定南市洋涇浜北首裕豐碼頭、北市新垃圾橋老垃圾橋間浜南碼頭兩處、專爲停泊卸米之用、所有滬西小沙渡梵王渡一帶、該處向由日軍駐紮、現已完全撤退、改由英美兩軍防守、並經商明隨時保護放行、故外埠米船來滬、不論水運陸卸、均可通行無阻、絕不致發生危、險昨已通吿各帮米商、轉咨外埠米商、照常運米來滬、以濟民食云、 
[航空郵件變更時刻]  
滬漢航空今日復航 
據航空新聞社消息、滬漢郵運航空决於今日復航、惟因郵局夜班晨班工作暫停、故將原定每日上午六時三十分之封發航空郵件時刻、改爲下午三點三十分、由航空公司派人提去、於次晨運出云、 
[閘北給水無虞]  
日軍在閘北一帶、投擲炸彈、並用大砲攻擊、竟將閘北水電公司埋在水電路總水管炸裂、所幸該公司早有相當準備、照常給水、故該處居民飲料、可以無虞、 
[法租界嚴禁各國軍人入界]  
本埠法租界自宣佈特别戒嚴後、對於各國水陸軍人、無論其國籍爲何、均一律禁止入界、旋上海市政府據報謂有日本浪人、身着中國軍服、至法租界生事、當向法總領事館抗議、法租界當局遂又下令、對於中日軍人、雖僅着軍服而不帶武裝者、亦均禁止經過惟連日我國軍人、常因不了解此項禁令、身着軍服至法租界探訪親友、一經巡捕查見、即帶往捕房詢問後、押送出境、雙方均感不便、深望我國軍界、、對於上述禁令由來、特别加以注意焉 
[租界内食品供給日誌]  
據工部局調查云、昨日（八日）晨由界西防線進入菜品甚多、各菜塲均開市惟西區缺鮮魚、東區魚多而菜頗少、中區營業甚盛、虹口區力謀恢復、但攤販仍難安心營業、陰年休假仍在繼續中、局立屠塲宰猪若干但公界及法界屠塲、皆未復原狀 
[李揚敬電吿潮防堅固]  
李揚敬復潮州同鄕會電云、潮州旅滬同鄕會劉先生鑒、支電敬悉潮汕方面、兵力配備充足砲臺安設完固、警戒周全、請紓遠念、此間士氣極壯、人决死心、李揚敬叩歌、 
[李石岑脫險]  
昨日本報曾載國内著名學者、李石岑氏失踪消息、近聞李氏於事變起後之翌晨、得機離寓、避至北四川路底日本軍事區域内、屢歷險阻、經數晝夜、方於前日午後三時、得走出危險地帶、亦云幸矣、 
[杜月笙等呈請市府恢復高橋航線]  
浦東同鄕會前因市公用局輪渡增加渡資事曾數度前往交涉、旋以戰事起端、延未論及、最近該輪渡又忽然縮短路線、停止駛往高橋、致高橋來往民衆、殊感不便、因有徐佐勛等、聯名致函該會、要求向市政府力爭恢復、該會昨已經常務委員杜月笙黃任之穆藕初等繕具呈文詳叙反對縮短路線之理由、並表示民衆之决心、呈府核准恢復原有航線、 
[租界内駐兵及救濟事務]  
公共租界之駐兵及救濟委員會、於昨星期一晨開會據報吿、美軍第三十一團到滬、新世界房屋不敷駐紥、其一部分現駐於跑馬總會内、又美國總會内現已預備床位三十位以備萬國商團駐用、該委員會已由虹口方面運出難民二十車、至界内後、已分往各處矣、 
[天氣報吿]  
徐家匯天文臺昨日下午四時三十分氣象預報云此間海濱天陰而較寒、有霧、揚子流域間有降雨雪地方、馬鞍島以南、天氣陰雨、黃海有强烈之北風、東海風勢加勁、而無定向、琉球有旋風、又昨日下午三時前二十四小時内本埠氣温最高四四·四、最低三三·三、去年同日最高三八·八、最低三○·二、 
國内外要電 
[英美政府靜待滬局進展]  
目前不欲有所行動 
日軍增援自墮威信 
法國權黨報有袒日論調 
（華盛頓）倫敦晨郵報華盛頓訪電稱、美政府目前不欲再向中日政府有何交涉、以和解其爭執、尤不欲向之抗議或以外交上經濟或其他壓力施諸中日政府、美當局目前之目的、在保護上海之美國人民、如時局更臻嚴重、則在滬美人將退出上海云、（八日路透電） 
（華盛頓）美國國務院當局現正靜待上海情形最後之變化、然後再採取第四項鑒外交策略、以求中日爭執之解决、日本在上星期内斷然拒絕列强和解條件、并實行增派援軍有陸軍一師之衆、已開往上海、此舉顯與各國外交當局之期望相反、因各國之所求者、即雙方戰鬥力之不再增加也、惟有一事、各國認爲可抱樂觀者、即日本陸戰隊已自上海公共租界英美防守區域退出、而日政府新發表之宣言稱、日本當尊重中國領土之完整、詞意問尚覺和婉、故此處官方深覺日本尚有逐漸撤退軍隊之可能、以免其國際威信之喪失、然即此點、亦可認明日本之政策已顯受急劇之變化也、（七日國民電） 
（倫敦）聞英政府商定目下續向中日兩國提出和解建議、實無濟於事、美政府亦取同樣態度、蓋以白宫覺國務院之發起與外國合作致照會於中日兩國、進行太遠也、法國之反動、亦甚顯明、據巴黎消息稱、著名國權黨之機關報皆謂中國須先裁軍、然後始能保其安全、及藉公斷以保全顏面、且稱日本爲和平有秩序份子、泰狄歐則評論國聯對於遠東事變、已作無力對付沮喪的自承、（八日路透社電） 
（倫敦）今日午後下院開會時、外交次官艾登答覆問話、謂日政府已向英政府及及國聯切實保證、擬維持九國公約下日本所負滿洲門户開放之責任、又稱、英國視滿洲爲中國整個之一部分、及擁護九國公約關於中國獨立與主權各條之態度、未有更變、艾登又答另一問話、謂外傳滿洲日軍總司令本莊將軍已宣布遼寗與吉林二省之獨立、與中國政府斷絕關係、英國關於此問題、未有照會致日政府、今日午後包爾温報吿下院謂關於上海停戰可能性之談判現正在進行中此時渠不願多發言論（八日路透社電） 
[咄咄！日當局之提議]  
施展惡毒手段 
迎合列强心理 
主張就中國五大埠四周 
規定區域不置軍事設備 
（東京）今晨日外務省發言人陳說一種提議衆認此爲試探各方面意思之性質、其提議之目的、據謂在特殊方面上永遠解决上海問題、而在普遍方面上則永遠解决中國問題、外務省之提議、簡言之、即主張在中國各重要商埠、如上海漢口天津廣州靑島五處四周、設立不置軍事設備之區域、各深十五哩至二十哩是、外務省並建議滿洲亦可解除軍事設備、不過滿洲境内紀律較佳之華兵一部份、可編成警察耳、外務省發言人於陳說上述提議時、自認此種提議與華盛頓會議所定之計畫、即目的在以外人不干涉政策聽令中國設立穩固政府者相背馳、但謂十年試騐、已證明項政策之無效力、今欲獲到所期望之結果、其唯一方法即在以干涉政策代替不干涉政策、此法終必有益於中國、尤以商界爲甚、依渠見解、中外皆可獲益、但中國受益將甚於列强、故此提議爲解决目前上海爭執之國際會議將來或將正式談及者、將有與九國公約之同樣目的、不過從不同的立場以達此目的而代替九國公約耳云、發言人又謂在都邑四周設立無軍事設備之區域、可制軍閥之死命、中國之不穩定實軍閥爲之厲階、軍閥現據都邑以自肥若軍閥之活動、僅以鄕區爲限、而不能盤據要邑則將不能存在、是以最受益者、厥爲中國商人、因彼等可經營其事業、而無所擾也、此議乃道德上程序、而非政治上程序、首先有疏通各國輿情、以贊助此議之必要、依渠意見、如列强除在此無軍事設備之五邑、外自願放棄中國他處之領判權、則中國當可依允此議也云、發言人又謂日本現尚未正式探詢列强對此之意思、但已訓令駐外日外交代表覓取相當機會、正式的或非正式的提倡此議、但日本並無久駐兵於上海、直待各國對於此事有所協定而後己之意、在滬日兵俟達到其目前目的、即保護日本利益及日人生命後即將撤退、日政府固亟欲避免目前戰爭之延長也、日本亦無欲在上海開闢日人租界之意云、（八日路透電） 
[美艦四艘加入遠東艦隊]  
（華盛頓據美國海軍參謀長濮拉特今日宣稱、美國輕巡艦羅撤斯特號·飛機母艦蘭立號·及巡邏砲艦兩艘已奉命加入遠東美艦隊、原駐遠東海上之驅逐艦及潛艇各六艘、本定於飛機母艦蘭立號抵遠東時調回美國者、今將仍駐遠朿、至上海事態和緩後、再行返美、輕巡艦羅撤斯特號與砲艦兩艘、刻已在途、開往馬尼刺（七日路透電） 
[日本海軍參長更動]  
發行債劵增充戰費 
（東京）日本海軍參謀部現續有變更、二月二日福島親王被任爲海軍參謀長、以代谷口、、現悉高橋海軍中將已被任爲海軍參謀副長、 
（東京）聞内閣已商妥撥日幣四千萬元爲上海海陸軍戰費、至本年三月三十日財政年度終止日爲止、此事須呈樞密院核准、如獲批准將發行債劵籌之、（八日路透電） 
[犬養毅委派松岡辦理滬案外交]  
（東京）前南滿鐵路總裁松岡日内將赴上海、任首相犬養毅之私人代表、俾得與各國駐滬代表更相接近、啓程前將與英美法三國大使一談、松岡今日曾應召入宫向日皇演講滿洲局勢、（八日路透電） 
[駐京日領謁何商談滬案]  
體面攸關不願接受各國調停 
希望中日軍事領袖直接晤商 
中國兵先略撤退日兵亦撤還 
（南京）駐京日領上村連日訪謁何應欽、均未晤、七日始派陳儀接見、日領表示英美各國提調停辦法與日體面攸、關難接收、希望由中日兩國軍事領袖直接晤商、中國兵先略撤至日僑安全不受威脅時、日兵即撤退聞陳答中國兵始終未侵擾日僑、且未出中國境地、自無從撤退、如日方覺悟、不來侵、我從未犯、人至一切談判、應由外交官負責、軍人未敢越權、（八日專電） 
（南京）駐京日領上杭經日政府升格爲總領事其館員一部分今已由雲陽丸遷回日領事館、蘇州日領事川南省一等三十一人、日前由蘇經華軍警護送到鎭江、搭太古船、於七日安抵上海、（八日專電） 
[英美法三使均在首都]  
嚴密注意中日事件 
（南京）英使藍浦生七日午渡江赴浦、晤汪等、對外交問題、有重要接洽、下午三時返京、（七日專電） 
（南京）羅外長七日下午七時宴英·美·法·三使於外交官舍、留京各院部長均被邀作陪、聞席間對中日問題交換意見、歷兩小時、九時餘始散、（七日專電） 
（南京）英使藍溥森·美使詹森·與法使韋禮德·現將在京嚴密注意中日問題之發展、與外長羅文幹密切接觸美僑九人昨日乘蕪湖輪赴滬、杭州日僑十五日亦乘該船赴滬、現仍有美僑十五人留京、（八日國民電） 
[陳銘樞等渡浦訪汪精衛]  
商榷虠交軍事方略 
（南京）中委居正·邵元冲·何應欽·陳銘樞·羅文幹·陳公博·等十餘人、七日先後渡浦、謁汪於車次、對外交及軍事應付方略、榷商甚久下午三時始返京、汪日内仍乘原車北上、（七日專電） 
（南京）汪精衛七日於車次談、中黨部國府遷洛、已開始辦公、余本人向來對日一面抵抗一面交涉、至今未變此主張、、原軍事上不抵抗、外交上無可進行、外交上進行得力、可使軍事勝利更有把握、對美·英·德·意·等國提調停辦法、大體認爲滿意、羅外長已正式答覆各國、接受其意見、現財政困難已達極點、惟政府與人民同心協力、以堅苦卓絕精神、救此危局、財政公開實行緊縮、二日中黨部於洛陽議决、中黨部及國府所屬各機關公務人員不給俸、僅發維持生活費八十元至三十五元、是國府已實行、並電令各省府依此原則酌辦、此則物質上數量上所省雖不甚鉅、精神上足表示舉國一致、刻苦自勵之志節、本人俟事畢返洛（七日專電） 
[京市治安無虞]  
市府星期照常辦公 
（南京）谷正倫八日出席市府紀念週、報吿本京警備嚴密、治安無顧慮、設有事故、負責機關必先期通吿人民、俾免重大損失、勿庸自相驚擾市、府警備部以時局嚴理市民心理、率以公務人員之動定爲推測大局情形之標準、特嚴令所屬、星期日照常辦公、絕對不許請假離職、以免搖動人心、（八日專電） 
（南京）米糧評價會八日開會、通過糧 
業擅自高抬市價罰則、（八日專電） 
[下關江面平靖]  
（南京）下關江面已吿平靖、警備司令部參謀長申聽禪赴日艦接洽結果、日艦陸戰隊槪居寢室、砲位俱覆砲衣、日外交官所居之雲陽丸、亦不再開離躉船、我方在浦口僅留少數兵隊、　維持地面治安、（八日專電） 
[徐謨談滬案交涉近况]  
（南京）外部常次徐謨談、滬事自五國提出五項辦法、後我方雖未能認爲滿意、但覺外交上有一途徑可尋、故除對文字上略有修正外、已完全表示接受、日方態度如何、據情報傳來消息、日政府對列國所提第五項、已表示嚴厲拒絕、現在此事已非中日問題、而爲提議各國與日本之問題、各國旣提議於前、决不能因日本拒絕而止、國聯對中日事件、雖在不斷的努力、殊覺緩不濟急、滬事瞬息萬變、國聯處置、尚待各項手續問題、寗濟於事、據日内瓦報吿、滬案眞相、領團已報吿國聯、現國聯正考慮報吿内容、日内或有新處理方法之决議亦未司知、又我國爲日本在華侵略、經照會非戰公約九國簽字國、要求保障盟約尊嚴現荷蘭·葡萄牙·兩國覆文、於本月一日覆到、比國於七日覆到、均將我照會提呈政府討論矣、關於日軍憑藉租界爲軍事根據地、外部向滬工部局兩提抗議要求制止、工部局已向日軍事當局抗議、並已發表宣言、謂公共租界爲各關係國共有之責任、日本旣爲其一、日軍之行動、應由日政府負完全責任、至日政府對列國提議、聞將聲明滬事與東省問題不能合併解决、其意以滬案甚易解决、東省問題、絕不容第三者參加或協助、其實滬事旣易解决、遼案又何至成爲困難問題、所謂問題者、皆日人所處心積慮而生出之問題耳、（八日專電） 
[汪精衛覆滬維持會電]  
（南京）汪兆銘七日覆滬維持會長史量才稱、政府對日方針、在外交上確保中國主權尊重國際信義、在軍事上嚴戒挑釁行動、力謀正當防衛、十九路軍爲正當防衛而戰、將士奮勇克盡厥職、政府愛護不暇、豈有聽其孤軍失援之理、當此時局嚴重之際、擘劃縱未能宣布、事實終必可表現、祈勿信浮言、致生疑貳、（八日中央社電） 
[馮大義勇軍過徐南下捍侮]  
（徐州）馮大義勇軍一列車、七日晚由鄭抵徐、八日午轉車南下赴京滬抗日、該軍共編一總隊三中隊九分隊、及一獨立隊、馮庸自任總指揮、於一日離平、三日到鄭、馮赴洛謁蔣請示後、回鄭東下、此行抵京謁何應欽、領槍後、即赴滬、對日作實力抵抗、男女隊員精神均極飽滿充分表現犧牲奮鬥精神、（八日專電） 
[中央後援隊昨日出發來滬]  
（南京）中大後援隊八日晨出發赴滬、全體同整隊歡送、（八日專電） 
（南京）中大學生十七人組織敵後援隊、八日晨出發赴滬、敎部爲公函十九路軍證明、陳銘樞爲函蔣蔡毛等、務編入救國輸送等工作、俾遂救國願、（八日專電） 
[馮玉祥等電促孫胡赴洛]  
（南京）馮玉祥·李濟深·朱培德·陽電孫科·胡漢民·陳濟棠·白崇禧、並轉各同志、略謂對日方策、軍事外交、同時並行、必軍事上有積極抵抗之决心、然後外交乃有進行之可言、現十九路軍將士、奮其忠勇、與敵死抗、内申民氣、外揚國威、中央同人、至深嘉慰、並已積極籌劃、必不使陷於孤勇無援之境、吾人爲正當防衛而戰、當竭武裝同志之力爲全國人民前驅、雖餘一彈一卒亦不以尺土寸地、輕授於人、此爲吾人今日應有之决心、亦唯一之義務、諸兄黨國重心、衆望所屬除有特别任務者外似宜同集行都、力戡大難、使一般同志有所矜式、此目前最迫切之要圖云、（七日專電（ 
[中央電朂華僑]  
（南京）中央海外黨委會爲日兵暴行、八日致電海外各級黨部並、各華僑團體、吿以我軍忍無可忍、已起而自衛、海外僑胞、應速奮起、以經濟實力盡量接濟、以爲政府後盾、内外一致、以作長期有奮鬥、（八日中央社電） 
[蔣介石巡視隴平兩綫駐軍]  
軍事已有整個計劃 
（徐州）軍訊、蔣介石對國防措置已定、軍事已有整個計劃、連日蔣專一車巡視隴平兩綫駐軍、俾分區作正當之自衛、各將領電蔣請纓抗日者、日達數十通、蔣均覆電慰勉、囑遵照我方整個軍事計劃奮鬥、（七日專電） 
（徐州）路訊、蔣專車五日由洛東下、沿途巡視、六日抵汴視軍後、當即返鄭北上、赴新鄕視軍、邵力子隨車同行（、七日專電） 
（徐州）騎三師長張占魁、四日由豐赴汴迎謁蔣、報吿軍務後、六日來徐晤王均、商洽防務即返豐、（七日專電） 
（徐州）王均五日下午抵汴後、適蔣車東來、即在汴迎謁報吿徐防、請示軍務後、七日午原車返徐、（七日專電） 
[滬領團報吿書]  
昨日提出國聯會計論 
（日内瓦）國聯調查滬案委員會報吿書、今日抵日内瓦後、頃據秘書廳中人聲稱、大約在星期一下午理事會議中將提出討論、該報吿書係意總領事齊亞諾·英總領事白利南·法總領事甘格霖所草擬、聞語氣和緩、但含有充分特别建議、可使國聯根據國聯會章第十五欵續致照會於東京政府、當各委員進行調查時、美國因非國聯會員國、美總領事克銀漢曾以非正式旁聽員資格從旁協助、（七日國民電） 
（日内瓦）國聯秘書處今日已接到上海外交代表所組成調查團之報吿書、原文甚長、須數日始能融會一切聞上海各領事對於公共租界因此次戰事致有十六萬華人失業、深以爲慮以其愈增重由經濟蕭索而起之擔負也、（七日路透電） 
[津日憲兵又入華界挑釁]  
（天津）日憲兵七名、全武裝騎馬擅入華界南市一帶巡視、幸未肇事（八日） 
[駐漢日艦聲稱將採自由行動]  
（漢口）日宇治艦長六日謁曾以鼎稱、本晚聞有共黨暴動、必要時日艦隊將採自由行動、曾答武漢治安、當局已加嚴戒備、請勿過慮、現武漢防務極固、北區要塞、由徐庭瑤派隊接防、（七日專電） 
[汕頭日僑離境]  
（汕頭）日領函市府、日僑八日乘慮山十二乘地厘回台灣、請市府保護、免中途發生意外、（七日專電） 
[法兵自津調滬]  
（天津）法步兵一中隊明日起程赴上海、以增厚法租界防兵之力、大約二月十二日尚有兩隊亦將開往上海、（八日路透電） 
[日本公然改印東省地圖]  
（北平）日本已將東省地圖改印、在各地出售、爲南滿株式會社二年以來所潛心測量者、内遼寗改奉天、（八日專電） 
 
 

Page 4

 
 
[粤機日内北飛]  
（南京）張惠長電黃秉衡、謂粤方飛機可抽調一部份、北上助防、黃已復電歡迎、粤機日内即可北來、（八日專電） 
（南京）何應欽以航空六七隊、對日機來攻、努力抗拒、並以寡敵衆、擊落日機、六日代電黃秉衡一律傳令嘉奬、（八日中央社電） 
[名古屋附近日軍用機失事]  
（東京）今日有二軍用飛機在名古屋附近天空失事墜地、機身全毁、死軍官三員、軍曹一員、（八日路透電） 
[對日本出兵聲明英國暫守緘默]  
）倫敦（今日政界對於日政府之聲明書、並無評論、四國何時將答覆日本、亦無消息、（八日路透電） 
）倫敦（日本大使館已將日本派遣軍隊前往上海之說明書全文、予以發表、（七日哈瓦斯電） 
[日本聲明不侵英國利益]  
（東京）因倫敦泰晤士報社論中有日本圖在上海設立傀儡政府之語、今日外務省發言人聲明英國可以放心、日本對於中國本部、實無政治野心、泰晤士報之說、絕無根據、日本現與中國當局接近、圖得長江特别利益之說、亦屬無稽、日本之並無擴張其權力至長江或中國本部他處之意志云、（八日路透電） 
[臧式毅在瀋極不自由]  
（北平）瀋陽來人談、臧式毅在瀋極不自由中外人均不能接見、即日本人非經本莊所派或特許亦不得見、臧任行政院長係被動、（八日專電） 
[吳佩孚主組救國基金委會]  
（北平）吳佩孚鑒於外患日亟、提倡組織救國基金會、推選公正士紳、担任委員廣爲募勸救國捐欵、已擬就通電、日内即拍發、（八日專電） 
）北平（吳佩孚接馬福祥電稱、即日北上代蔣訪吳聞吳、擬與蔣汪會晤一次、吳定十一日招待報界、（八日專電） 
[李潔芝被任虎門要塞司令]  
（香港）陳濟棠委李潔芝爲虎門要塞司令、李九日就職、（八日專電） 
[日軍肆行侵略聲中列國侈談軍縮]  
法總理說明軍縮提案謂一國領土受人侵略縱戰而勝仍不能忘懷（日内瓦）當此上海一隅砲聲隆隆、中日軍隊不宣而戰之際、世界第一次軍縮會議、又於今晨十時在日内瓦舉行大會、英代表西門聲稱、英國贊成完成廢除潛艇、禁用毒瓦斯與化學藥品、及减縮軍艦之數量與噸位及大砲之口徑、西門又勸軍縮大會保持華府條約與倫敦海軍條約、並謂英國在原則上贊成禁用某種口徑以上之大砲、及協定任何國家所可維持之常備軍額、藉以限制徵兵西門演說時嘗稱、當茲日内瓦討論减縮軍備之際、而遠東方面正在使用軍備、炸彈擲自天空、軍隊紛紛調動、國聯會章之精神爲之喪失、可謂矛盾之至、但余不以爲遠東此種局勢、足使本會此次開會失去時宜寗謂此種事實、益見吾輩工作有加緊進行之必要、法代表泰狄歐繼西門演說、謂法國軍縮理論、以凡爾賽和約與國聯會章爲基礎、法國在减縮軍備上有四項條件、（一）安全、（二）條約上彼此義務之履行（、三）地理上地位之考慮、（四）特殊情形、（八日國民電） 
（日内瓦）軍縮會議現獨吸收公共注意、而滿洲與上海事件幾反爲人冷落、法國軍縮提議仍爲各方面積極討論之資料、衆覺此議須大加修正、方能有可爲各國接受之希望、故英代表西門與法代表泰狄歐明日之演說、將爲各方面所重視、尤以英外相西門之言論爲甚、蓋以明日演詞或可更使人明瞭、而表示軍縮會議之趨向也、（八日路透電） 
（日内瓦）法國代表泰狄歐本日在軍縮會議席上說明上星期五提出之法國提案、首謂時至今日、無信用之心理瀰漫大地、而世人所厭聞之干戈聲、復揚掦盈耳、軍縮乃於此時開會、其責任之重大、槪可想見、今日世界所苦者於秩序混亂之外尚有銀行之困難、工商及經濟之恐慌、總之、國聯盟約成立十有三年、而吾人對其實際可得之效果毫未享受、顧國聯盟約之規定雖在結束旣往、然亦預計未來、例如該盟約規定應嚴格尊重所有條約上義務、其尤要者爲維持各會員國領土完整及政治獨立使之不受外來之侵犯、由此故所有對盟約簽字之國家發生一公同義務、即建設和平而縮减軍備是也、但自盟約實行以來、吾人爲軍縮事、屢次集會而毫無結果、世界民衆對此已不能忍耐、僉高聲呼曰、無論何種諾言不問其長短如何、祇求其有實效而能實現强制仲裁及調和手續者、吾人即贊成之云云、以故目下吾人之目的、只在盟約之基礎上求建樹、而不在另覓根基、吾人非無縮减軍備之思想、特雖有此思想而缺乏執行之力、則熱心此道者、亦將爲之心灰耳、盟約第八條包含所有公共安全及限制軍備之程序、然解釋之者不一其說有人以爲此不過一種隨事勢而變換之手段、其他則以爲第八條爲一種可以持久之新權力、用之可以維持和平安全、並能縮减軍備、吾人之思想屬於後一種、在此兩種思想之中、何所去取、惟各國自擇之、法國提案之精神即在於此、法國準備立約在一定期限以内、無條件限制其軍備、但國聯會一日不能强固則和平即一日不保、蓋國聯會爲預防及懲戒戰爭之唯一權力也、全法人民一致爲其政府之後盾、而法之農民尤願其土地受有保障、緣領土被人侵略之慘、即戰勝以後法、人仍不能忘也、泰狄歐之結論尤爲動人、大致謂、人類之渴望和平久矣、若軍縮失敗、人類之失望將不可言喻且軍縮爲盟約賦與吾人至明顯之責任、且係可以完全實行者於此而不成功、則吾人事業等於破產吾人所處之世應忍受犧牲、而前人未竟之志、應由吾人賡續完成之也云云、（八日哈瓦斯電） 
[彭養光忠吿犬養毅]  
（南京）立法委員彭養光、七日以舊友資格、私函警吿犬養毅、詳述日本危機四伏、武力侵略中國、决難成功、促其覺悟、（七日專電） 
[京市各銀行將復業]  
（南京）京市各銀行定九日一律開市、照常營業、（七日專電） 
（南京）今日晨報稱昨日銀行家集議、决定明日復業、惟路透社從銀行方面探悉、銀行家昨議定二月十日開市但須視時局有無變化而定、明日開市說不確、（八日路透電） 
[京滬杭電線均修復]  
（南京）交部以京滬杭電報電話綫路關係重要、經派專員搶修、已經暢通、（八日專電） 
[淸同治懿妃以憂卒]  
（北平）遜淸同治帝懿太妃因憂憤溥儀甘受日人利用、意致不起五日逝世、定二十三移靈東陵安葬、（八日專電） 
（北平）懿妃享年七十六歲、一般遺老急電大連、召溥儀回平奔喪、溥無覆電、（八日專電） 
[北平雜訊]  
（北平）美武官談、滬戰不僅可興奮中國士氣、且使世界視聽一變、（八日專電） 
（北平）吉林留平學生决收沒張景惠在平津財產、（八日專電） 
（北平）平津大學敎授推王季緒等日内赴洛索薪、（八日專電） 
[伍朝樞堅辭粤主席]  
（香港）伍朝樞微電辭粤主席、專就瓊崖特區長官、（八日專電） 
[張瑞貴鼓勵士卒]  
（汕頭）張瑞貴六日在中園閱兵、鼓勵軍人、守土報國、我們知道敵海陸空軍徒有虚名、斷不若我軍士奮勇熱血之堅强、（七日專電） 
[王寵惠夫人現在杭]  
（杭州）王寵惠夫人平安在杭、失踪說完全不確、（七日專電） 
 
