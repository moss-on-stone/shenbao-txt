# 1888 - 77 - 4905361

 

Page 1

 
 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷霆而極之屬精　治之心則本天心之仁愛一天道之臧成庶物面巳　本齋知是書之有功世敎也從事於此書者數十人歲紀一周始獲告蕆其初每過一顯必校兩次層層遞進校益嚴密及至書成復又通　遇有也入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君愛國之心焉分裝六十冊外加文木箱子定價四十元准於本月十五日由本齋帳房三馬路申昌書晝室清遠里新叅絲棧發兌至於紙張之潔白字　之湛精猶爲此書餘事有目共賞不　目也巳此佈 
[海外紀遊]  
　　余友仙湖居士慨然有乘風破浪想擬至澳大利亞島一游去歲十二月五日由香　鼓輪閱八日而抵新嘉坡遂卽啓行島在東南洋中疆域廣袤談輿地者增四洲而爲五則其大可知矣各國通商僅踞邊隅内地爲西人遊屐所未經自古不通人跡據云自新嘉坡至珊摩朗海中島嶼棊布星羅大小錯峙日朗雲開則見黛峯隠現螺髻參差遥望樹木叢茂葱蒨撲人風定波平舟行如瀉旣抵埠遂寄椗喚小舟登岸密林深箐掩映於山谷間曲徑斜　風景幽寂林鳥千百鳴聲上下嵐光樹影空翠欲滴入其中頓忘塵世廛巿之盛亦不减他島商賈輻輳貨物殷闐向稱貿易衝繁之地按珊摩朗屬於噶羅巴爲荷蘭藩部一名刹末倫乃其海口也距雪里朋二百四十六里入口礮臺森峙船塢卽設於此以便修葺舟艦隣境土産悉販運至此稱要地焉遊歷興盡返舟高臥十有九日子刻啓程睡夢中聞雙輪旋轉聲激浪衝風去若甚駛二十三日乃繞出島後諸嶼卽盡一水無涯洪洋失岸巨浸稽天連日濁浪排空驚濤撼地頓覺簸蕩不定舟中人有委頓偃臥者二十八日抵薩摩捷埠前係土人所居本爲野番部落其名曰布丕獉狉未化　惡可憎其人面黑髮鬈裸體奔逐性同禽獸常狙伏於山陬海澨間見有人登岸卽殺之或裂而啖焉甘之如飴食肉竊皮視爲常事旅於其地者相戒不敢孤行每出必結伴持械爲防禦計土番善用標鎗命中及遠輙無虚發常於深篁叢篠中獵取禽鳥飲血茹毛以資鮮食前時每有海舶自外至土人多以玳瑁金沙出與西商易巿匹衣裳然雖給以衣弗服也瀕海羣山聳翠列嶂流丹小嶼廻環飛巒層疉顧無峻嶺崇岡易於登陟林樹蔚然葱鬱萬狀西人於此僅架木爲屋廬衡宇相望者不過十餘家臨海設立關津譏察稅餉而己海中多産珍珠極矜貴佳者可值金錢四五千枚西人多用以飾器皿光怪陸離可鑑毫髮土人習水性能沒海求珠狎波濤如鷗鷺伏水中可數時許恒有獲而出無空手者售人頗獲重貲亦産海參販鬻他所距其地九十里有礦産黄金西人視爲奇貨採掘之人悉由其所雇募他國人無得過而問焉亦有粤中人流寓於此者大都供西人使令而巳停泊半日薄暮乃行自此歷三晝夜背日而駛夕泊因海中多石筍森然矗立或水深不可得而見航海者偶觸之立虀粉卽至堅之海舶無不潰成洞穴以此觸目驚心輙相戒爲險途過此者額手交慶今年正月元旦酉刻抵克厘雲卑埠是埠乃島中海灣西人旅居行賈者凡百餘家巿廛寥落洋貨至此消售未能暢旺惟山風海濤與波光日影相參差耳華人結廬其地亦復無幾舟行至此天氣始寒朝暮可著木棉是日戌刻啓行三日已抵巴雲奇埠風景與克釐雲卑相髣髴海中賈舶商帆未見一二但有沙鷗海鴈翺翔空際而巳泊舟久之小艇絡繹而來皆接遞書札者也午正起椗四日戌刻抵客波尼卑卽有小輪船駛來領取郵筒以重驛務是埠距洛錦敦約百五十里而遥華人謀食其地者不知凡幾惜以道遠未得借飇車電馭之力而一覽其風景也亥刻解纜六日午初抵庇里奔泊舟海口瀕海與内埠相距約百二十里帆艦泊此僅四艘有小輪船來分遞書札七日寅初舟行是夕北風大作銀濤拍天痴雲四垂天色昏霾如晦氣候驟熱有若夏時聞是島天時寒暖與别國不同往往冬夏相反八日風勢稍息陽光不匿惟駭浪奔騰尚覺驚心眩目九日午刻抵悉德尼乃會城也在島東南埠内居民十萬餘街衢廣潔廬舍崇閎英國設立總督於此駐劄全島歸其轄理衙署營壘制度恢廓此外如博物院繁術院醫館學塾靡弗壯麗名園别墅遊觀之所迤邐相屬各部創設紳房治理政事三之一由總督所遴選三之二由民間所舉授西人多搆屋山巓叅差櫛比遥望之有如雁翅魚鱗每至夕照銜山晨曦湧海但見金碧四射光耀奪目所建亭臺樓閣接棟連甍百尺嵯峨齊雲煥彩自遠矚之幾如仙人所居縹緲天外山麓一帶碧林掩映緑水瀠洄風物清幽不厭久憩旅居華人約有千餘十日戌刻啓行十有二日夜半抵迷里奔距悉德尼一千二百七十里海濱泊舟馬頭穹然高跨亘若長蛇登岸八九里始入城城之東西依據山嶺以峯巒之高下爲雉堞之叅差廛巿繁華街衢周廣商賈雨集貨物雲屯高車怒馬電閃飇馳轟然如雷盈耳絡繹不絕薄暮遊人如蟻夜巿既開尤形熱閙明燈千萬盞朗耀如晝都人士女旣賦閒皆携手褰裳散步於通衢曲巷間其有曳露縠飄霞裾桃李輸其姿容冰雪比其肌膚乍見正疑其離碧落而來紅塵也友人擬於其地小住浹旬且云海外正樂不遽作思歸引矣郵書來爲述其遊蹤如此姑復書以作宗少文之臥遊可也 
[獲盜續聞]  
前報載澳門巡捕獲盜十三人一節昨閱香港西字報又稱澳捕近日陸續拿獲盜匪甚多查該盜之爲首者自稱爲皇其統帶盜匪劫掠者則稱之爲王刻下王巳就獲并搜出僞官執照簿據等件其所獲之贓計已值洋一萬元之多聞尚續行搜捕必期浄絕根株至所獲之贓物本欲招失主認領又有人言巡捕此次獲盜極爲出力必須奬賞且有受傷之捕恐當撫卹正不知將來作何辦理也 
[日下新聞]  
本年爲京官京察之期客臘各衙門預將所屬官員甄别等第册送吏部稽覈後傳集六部九卿大小衙門所屬人員咸補掛挂珠前往吏部署過堂然後呈進黄册以備御覽並將各屬保列一等各員分日帶領引見侯旨施恩吏部訂於正月二十七二十八兩日辰刻在署過堂所有何項人員定期何日京察開列於後計二十七日宗人府内閣六部九卿翰詹科道等衙門一等人員並宗人府内閣翰林院起居注詹事府事部戸部三庫倉塲禮部鑄印局會同四譯館堂子官兵部等衙門二等人員二十八日刑部工部理藩院唐古忒都察院六科五城通政司大理寺太常寺太僕寺光祿寺國子監算學鴻臚寺欽天監太醫院侍衛處鑾儀衛步軍統領衙門順天府等衙門二等人員○正月廿五日京城内外各倉大祀倉神倉門各處結綵懸燈神前奉以牲醴及雲馬錢糧滿漢監督衣冠上香行 
 
 

Page 2

 
 
禮花戸及擡斛挖洒人等按次叩拜俗傳每倉必有一人爲倉神所附屆時自能腋挾兩石米坐受香火迨焚送錢糧大放鞭爆後其人始醒再携兩石米力不能勝矣花戸卽將所携之米餽送此人且厚子錢文令其滿載而歸○自各旗營接准戸部由二月起搭放制錢明文後軍民遞相傳述街巿爲之一變正月二十六日銀價陡昻每兩合票十三千八百零現錢票十五千一百零大錢十五千四百零然大錢每千重一觔方可行使街巿因之挑剔益甚物價驟長小本生意零星販子以是歇業者卜居其九次日銀盤又昻物價復長白麫每觔加錢一百文老米如之雜糧小米玉米等每觔加八十一百一百廿文之譜油酒炭醬鹽每觔加至二百醋向日每觔八十文今竟一百二十女猪羊肉每觔加四五百文不等尤奇者各鋪多將日售各貨收藏後屋凡向購者錢果重大卽照錢售給否則以沒有告之街巿囂譁人心惶惑近日出有示諭想可安謐矣○神機營所屬馬步各隊向於春秋兩季赴苑駐操嗣因節省經費奏改分撥官兵一半前赴南苑兹聞總理神機營事務慶邸等奏稱臣營所練馬步官兵例於春秋移隊一半赴苑駐操俾資訓練而歷勤苦兹屆仲春伊邇擬於二月二十七日分派一半馬步官兵移苑常操其移苑官兵自入苑日起按月應支口分照依駐苑章程支放俟撤伍回京卽仍以在京口分支給以示體恤而昭激勵本日奉硃批著照所請辦理欽此此次赴苑者係左翼五處馬隊右翼五處馬隊左驍馬隊右驍馬隊内火馬隊駿字馬隊震字砲隊健銳營馬隊捷字勝字威遠洋槍步隊八漢排槍步隊八漢自來火砲隊中營親軍小隊内務府三旗幼丁隊云○中正殿管理喇嘛事務處知照侍衛處稱照得正月三十日雍和宫喇嘛衆等誦洞里經演跳歲禮例應奏派散秩大臣一員是日前往拈香聽經並應派侍衛前往預備供茶等禮相應知照貴處分别奏派之處希卽循例辦理○山東巡撫張朗齋中丞曜專差齎摺抵京呈遞民陳襲封衍聖公孔令貽以皇帝親裁大政巳及一載擬於春間起程進京展覲聖顔可否准其進京之處候旨施行按衍聖公曾於同治初年進京展覲薨於京邸現衍聖公自襲封後尚未入覲也○廣儲司銀庫照章於正月二十八日開庫放給各項應領正月月例各欵承領人等咸集候領久之又久庫並未開據言須俟二月初長蘆解到經費等銀交納後方可開放各項領欵云 
[東京地震]  
日報載本月九號午前四點鐘五十六分東京地震初時響如巨砲房屋摇撼人身亦爲之轉側後漸平靜尚無大害當日卽調坤震學教師關谷清景氏測算測得内地質堅東南東横動二釐上下七毫初發至微共動四五回一秒時起二十三秒間止考震之近旁必有小地陷落又命中央氣象臺測算與教師大同小異 
[考究水雷]  
日本報言海軍省於小野濱造船所規畫一切第一擴充水雷艇本年着該廠起造十七艘限三年竣工現海軍省所聘法人海普氏講究製造水雷艇之法甚精細其所出製造考案頗見新頴云 
[游歷紀聞]  
去年中國派出翰林部屬十數員游歷各國將以覘風尚而擴見聞誠當今急務也兹閱日本報言游歷日本之顧君厚焜傅君雲龍自來東邦進東海道漫游於京坂之間上月廿六日回東京有日人訪二君者心中以爲二人雖奉政府命游歷海外要不過以文字見長風雅相尚而巳詎知在東海道時凡以詩文往訪者一概謝絕惟於兵備一切叅考紀載此外無所私焉現在閒暇寓京始將日本藝文志續東瀛詩選編纂又編經學史學理學文學諸目廣搜博采勒成一書於是携書請見者咸得交接東邦人士以爲如二君者眞不愧皇華之選也 
[閩中紀事]  
械鬥之風惟閩中爲最盛積習相沿己非一日上月有高湖鄕某甲挑糞行經坊口鄕被某乙撒尿糞桶内彼此口角遂致忿毆甲引爲大辱到家糾率數十人前往報復時乙巳他去甲至某處見某丙糞船一艘横泊江岸查悉其船係青布鄕人與坊口皆在七里之内遂任意打毁船中人與之理論甲不問是非膽敢毆打洩忿而去於是七里鄕等人咸抱不平旋有青布鄕某丙倡首聚衆數百人手執軍械興問罪師甲聞信之下亦率壯丁數百人金鼓喧天嚴陣以待兩鄕隔河而軍有某汛守率汛兵數名在是河橋上盡力攔阻區囹各退兩下均不肯聽高湖鄕某丁年約二十餘向在南臺某店中作夥因聞鄕中械鬥是日卽赴陣中相助呐喊且在陣前以土丸戲擲丙黨卽開一砲其彈適中丁之脅下立時斃命丙黨卽乘勢赶殺砲聲隆隆甲黨戰未數合奪路而遞受傷甚多丙黨追約里許居然奏凱而旋是日也閩中好事及洋人多有前往觀看者咸謂青布鄕幸不竭力追赶否則高湖鄕恐不免大受懲創現在高湖鄕因鎗斃一命業巳赴縣控告未知將來如何了結也○福州府于初二日考試駐防及閩侯長樂各縣文童福州縣府試皆借貢院考試之日大開轅閂閒雜人等俱可進内其招覆在前列者則坐堂號紈袴子弟鮮有眞才勢必倩人代作槍手無從挺身而入勢必傳遞其傳遞多在屏山廟内等處俗呼其地爲鋪廠適有某生將種種情弊投禀府尊廷太守立卽飭縣查拿而鎗手之聚集鋪廠者不下二百餘人其中舉人翰林品類不一李大令奉府尊諭突然往拿恐與諸君見面有所不便停輿山脚命諸差紛紛入廟各鎗手所帶洋板書籍被各差亂搶亂奪有某孝廉將竹烟筒亂打登時額破血流諸鎗手急將二進大門緊閉諸差又叩扃甚急鎗手自知理短無不舉止失措有某孝廉某茂才奪門出走竟爲差役擒住後孝廉以詭計得脫茂才則帶回暫交府經廳看管三十年作老娘今日倒綳孩兒閩人聞之傳爲笑柄 
[倉帥札調海運委員銜名全單]  
同知王忠廕通判朱溍知州張兆珏知縣凌道增熊以功錢錫寀李燕昌王繼武杜家楨胡耀增州同王家麒州判頴誠倪承璐章家琮陶用曾閔毓淦張紹良吳詒孫鹽大使李文芷府經歷李樹銘項壽城吳炳文姜遇庚良鄕縣丞吳葆長縣丞李光熙際安于甫筠賀虔河間教授宗式坊易州訓導駱逢逹博野訓導王佑曾南皮訓導康依仁平鄕訓導李碩臣樂城訓導羅永欽盧罷訓導朱勛成昌黎訓導謝明鑑邯鄲訓導文琥清苑訓導宋朝楨教職郝植東郝薌郝萱高棣張畊徐元珍白鍾元劉晉康邢景耀金培元謝喬年任寳徴董錫光范陳書蘭得春劉光祖江澐趙東昇吳廷煥徐名甲孫萬鍾李㟝姚文瀚郭爲霖郗芝馨董希孟田慶年蘭維垣劉玉璞傳掄秀雙琦劉殿楨權衡鈞姚維錦李漢源龎遇榮張葆良陳文炳靳增培劉書山陳文煜李樹森邱瀛洲豐潤主簿張守諤主簿程景濂從九馬鳴鸞張家灣巡檢張德森巡檢王金銘黄金薇王海田懷柔典史薄恒恩典史祝懷謙裴錫榮趙培基朱祿魁馬鴻恩王國器宫曰南靳嘉午孫騰甲薛廷棟田腴年衡瑞 
[邗水春鱗]  
新任甘泉縣徐明府因近日揚城内外患喉症者甚多間有猝不者甚多間有猝不及醫立時斃命者殊堪憫惻特配合喉症藥若干在署施送凡索藥者但須告知門役無不立刻給予聞其藥極有效騐貧苦之人無力醫治者受益尤非鮮淺想見賢令尹分聽政之餘閒施活人之妙手洵不愧萬家生佛也○揚州東關街武當行宫内向有官設牛痘局已于上月杪開局兹因新舊兩城地方遼闊官紳會議又在打銅巷街頭永安堂水倉内設立一局以該處爲適中之地俾赴局種痘者遐邇皆便間日傳漿汪次貧苦者並子購買發物錢二百文日來就診之人絡繹而至戸限幾爲之穿呱呱之聲亦不絕于耳云○本月初二日相傳爲福德神誕辰揚郡各衙署内福德祠中均張燈結彩巿上店鋪居民亦各設供送燈鑼鼓喧闐竟日不絕並聞南門城外某鄕特雇名優演戲酬紳紅男緑女聯袂往觀者有車水馬龍之盛好事者更於田畔高搭板臺俾人觀玩柳隂深處微露釵光人影花香别餃風趣亦農家樂事也 
[上海陳家木橋電報總局學堂秋冬季甄别學生全案]  
測量學生盧道生瞿開泰每月例薪均三十元梁承光黄禮福均十七元朱全珍沈紹元章年生徐子卿姚景賢龎相蓉金馥生榮寳泉均十四元○按報學生鮑忠屺屠居松經餘慶均十元張桂華朱煐汪培林陳福康 
 
 

Page 3

 
 
鍾訓蕚鍾訓彝陸福寳均八元趙必昌鄭登甫許峻德莊文煥俞誠伯洪仁榮宋鎣顧榮增鄭衛生均七元鄒錫祺何廷榮華子良姜家杰張金華鞠豫聰張銳察文熛林應煌朱承法史蘭如王月升夏文光丁麟法均六元厲藻青張蓉生均四元黄振邦徐雲帆程禾生吕維榮徐兆泰蔣永興姚國楨敬憲章馬如雲朱仲安范錫縉楊兆麟黄汝賢李敬熙張錦吳珊來寛均三元朱際晏二元○斥退賈文英○再本堂於去年所招學生已盡數學成派出現須添招聰穎篤實巳明英國文法年在二十以内之子弟陸續補額願學者可於每日兩點鐘逕赴陳家木橋電報總局學堂由教習面試英文考取後祇須取具妥實保單卽可到堂肄業不取分文飯食膏火由堂供給數月學成後派充各局值報另給薪水幸勿觀望自誤惟向在廣方言館肄業官生概不收考 
[游屐甚稀]  
昨爲百花生日城中豫園内如豆業之萃秀堂錢業之内園均大開園門任人游玩惜爲雨絲風片所阻游人頗覺寥落也 
[縣案彚誌]  
昨報列張坤華控趙關福一案前晚經裴邑尊升堂集訊張稱兒子今年十五歲自幼聘趙女名妹郎爲室豈知趙復將妹郎另許與楊寳林小的聞信卽于上月二十五日央原媒到趙處將妹郎追回本月初七日趙夤夜到我家將妹郎領去叩求究辦趙稱張姓以兒子尚未長成屢緩吉期然妹郎年巳長大是以由徐阿狗爲媒另配與楊寳林爲妻張忽於廿五日將妹郎搶去因此領回徐阿狗稱妹郎許與楊姓由小的作伐楊出財禮洋六十元業己付與趙姓小的並不知有再婚情事楊稱小的出洋六十元今妹郎旣有前夫求將財禮洋追給邑尊謂徐不應作再婚媒人喝令掌頰四十下着趙將財禮洋歸還與楊令小夫婿雙雙向張坤華叩首飭張領回成親各具切結存案備查○昨報列陳家巷鄕人吳如林周四海周海榮各受重傷由地保抬案騐傷云云昨晨復由地保將周錦泉解案請訊邑尊問曰吳周因何起釁爾可從實供來周稱如林與四海本有夙忿初七日吳向四海索取舊欠洋五元以致口角初十日吳糾同張阿方吳如榮尊數十人各執兇器向周尋釁俄而械鬥互有損傷邑尊曰據秦董事函稱周姓亦紏數十人均係爾去糾集爾可直供所糾何人錦泉堅不吐實邑尊喝令笞責五百板釘鐐枷號看受傷人傷勢如何再行訊辦地保徐竹峯周友松飭令暫退○小東門外通裕信局爲陸永康合股創設旋因生意虧本復招股東張正豐局事均歸張理生意遂有起色陸僅每日取錢二百文去年張病殁陸以張旣去世是局應仍歸陸張姓家屬不允互投上海縣具控現經兩造邀同公正人理勸明白各立議單局事歸陸經理張姓每日取錢三百文并派一人到局帮理局務兩造遂同經勸人於前日由原差解請帮審委員陳伯葵明府庭訊之下將議單察閱以此案旣已理明准予消案各具切結存案備查 
[病斃可憐]  
前夜有一人從吳淞雇坐江北小車來滬至鐵路舊址換坐東洋車至虹口地方車夫問其欲往何處不料其人奄奄一息不能開口該車夫卽推至捕房說明情由捕頭派捕將病人送仁濟醫院醫治無效於次晨氣絕身死又由捕房傳二圖地保錢金和查無親屬承認卽報保安堂給棺成殮發壇標記聞其人年約三十七八歲身中面白無鬚頭戴元羽縀小帽身穿白洋布短衫褲藍洋布小脚褲灰色洋布棉襖元色洋布棉袍元色羽縀棉背心元布雙梁鞋白洋布襪另有棕色紡綢皮袍等當票十二張錢數十文存堂待領 
[英界公堂瑣案]  
駐滬奥國夏正領事照會蔡太守略言有現在日本長崎之敝國人可門郵來寓居新加坡之透勒司匯交現寓上海租界無領事經管之惠特來付票洋百元向收支吾請傳惠特來訊追太守准卽差傳惠特來請大訟師哈華托申辨稱可門旣不在滬請夏領事代追夏領事當爲代原告不能承審是案由太守商請德國梅正領事訂於昨午前會訊夏領事申訴前情并稱匯到此票卽行傳問惠特來懇爲折付二十五元又加五十元不遂又藉透物司巳死圖賴不付請爲照追匯票呈閱哈華托稱據惠特來言是票已付過洋九十元應找十元如何又來收洋百元况知透勒司巳死諒入伊下人之手轉可門處且所付洋九十元有帳呈閱惠特來稱我未到夏領事處言及折付之說雖曾到過乃爲别事兩造又各申辯梅正領事商之太守謂閱得呈案之票及帳據惠特來先付洋九十元之期票與匯票日期不符定是二票而非一票惠特來藉此謂巳付洋九十元殊難憑信太守深以爲是哈華托又稱是否票有二紙原告不在無從查核惟惠特來堅執祇此一票情願對天罰咒梅領事又謂代原告夏領事亦有言可質又商之太守判惠特來按月拔付洋二十元以五月爲限案隨結梅領事告辭夏正領事又升座與太守會判捕房移解各案○西人鐵治稱我有放草之馬被粤人王阿海拉住不還硬索謝儀爲此報捕拘案王阿海供向爲洋行廚司現在失業因見溜韁之馬我特追獲欲索酬謝今求施恩蔡太守商之夏正領事判押王阿海三天以示薄懲馬交西人鐵治領去○包探秦少卿稱天福洋行報失時辰表四隻現同包控在當鋪查見原贓吊案計當本錢二十一千零惟查失竊之由諒是伊行内人無從查辦天福洋行西人申訴前情當鋪夥請退押本蔡太守商之夏領事以用人犯竊未便吊贓判將起案之表給西人領去着當鋪夥投捕房請領當本可也○蕭雲甫稱湖南人現在鹽捕管當差因姪勝堂從嘉定趁航船來滬所有馬褂布衫交與船夥沈晉山向索不還報捕拘案勝堂供與同沈晉山供並未受寄衣服蔡太守以原控被吞衣服毫無憑証飭沈交其船主保去再飭捕房查有實據再行核辦○趙肯堂劉裕生閔世山等各報失竊衣物報由捕房緝獲人贓送案請領蔡太守判將該竊余富平發捕房管押一月起案之贓交失主分别認領○包探張松橋稱昨見張阿福在路旁擺設二十一門小賭擬爲卽獲張并起賭具呈案張阿福前犯小賭曾經獲案懲辦蔡太守隨判張阿福枷號十四天期滿遞籍賭具存毁 
[法廨停訊]  
昨日禮拜六法廨停解一期所有各案概歸禮拜二卽二月十五日會訊 
[法界捕房瑣案]  
無錫人某甲之妻忽于去年逃脫近偵知避居上海因之來此找尋昨日遇諸英界湖北路見其挈一小男孩因卽扣留詰問氏不答跟至法界兩相爭吵扭入捕房捕頭着押候解案○公館馬路一枝春茶肆後某鞋鋪係浦左人某甲所開去年學徒某乙不知因何出外不歸四處找尋毫無不落甲亦置之度外並不投報捕房近日乙父得知其事不至甲處理論反向甲之堂兄某丙家中吵閙丙不堪其擾因求某神甫函逹備德祿捕頭飭包探將甲拘押捕房一面催乙父到滬以便解訊○西洋涇浜露天賭檯自備捕頭改派西捕巡緝後賭徒爲之歛跡行其處者不復聞牌骰丁丁聲惟自打狗橋迤西至新橋爲止梭巡偶暇賭徒卽設攤其地聚賭誘財前日下午西捕又拘到一人并賭具送入捕房管押候究 
[上海高易籌賑所雜記]  
前日接到豫省發來急電云尉氏中牟已被水圍等語春水甫發卽形危險爲此聞信不禁饒室徬徨經佩翁巳抵滬擬月望左右赴豫一俟佩翁起程有日卽備庫平銀三千兩託爲帶去查敝所於新正初六日分送爲善最樂册一萬六千扣蒙繳回者不過十份之一務乞海内仁人各發慈悲源源惠助能多籌一分之欵卽可多救一人之命廣種福德正在此時幸勿錯過機緣也同人來信以灾後飢民多疾病藥丸爲災區必需之物日昨已致函全亨廣貨號鄭福蘭堂梁愷悌堂邇遐齋接元堂各寳號如有太乙丹正氣九紅靈丹痧藥等請爲捐助祈於十五日以前交到以便佩翁帶去兹蒙全亨號樂助痧藥一千二百瓶是眞無量功德○湖南善後局楊佑翁募洋十四元銀八兩四錢四分五厘常州鄭涇毓翁等十二元二角古梅退思居士續募桂册洋十一元立大莊交來金陵榖米局王逵生仁丈募皖北衍慶堂求病愈洋一百元黎里孫仲甫翁募二十元徐源盛布號募廿八元浙省信源號募十九元潮州永美號簡生翁助十四元五角八分撫郡隠憂　募二十元湖北淮軍轉運局同人節省新正酒席十元古歙愚掘子助二十元均照收到清單後登先此報謝兩廣恊賑同人詠南陳德薰等謹誌 
 
 

Page 4

 
 
[白燕卽用袁海叟韵一時興到工拙不計也]  
太息朱門儔侣稀羽裳潔曰是邪非深閨雅愛淡粧趣　巷欣逢素履歸水浄好隨鷗共狎月明不與鵲同飛昭陽漫詡紅顔寵寂寞千秋冷舞衣[  湘南野史鹿笙氏]  
[輓李太守秋坪聯]  
不朽著隆名布惠施仁鄕閭仰慕矧復急周粤豫賑及齊燕億萬家性命攸關方期　算長綿呼癸羣資生　力 
盡倫符令望置嘗奉祀宗族聯歡况兼誼重僑嬰情高管鮑十餘載腹心是託詎料鸞車速駕夢庚永訣謫仙才愚弟譚國忠頓首拜輓○本仁義爲經綸排患難解紛爭千萬緡籌賑功深能人所難無愧邇遐歌父母痛彌留於頃刻出塵區凌玉宇世一載貽謀事了在天不滅當從魂夢訣妻兒仲夔陳德駒拜輓○功德布寰區仙去何之遺語傷心憐幼子交情同骨肉神凄己甚瓣香和涙哭良朋詠南陳德薰拜輓 
[奉贈東瀛岸吟香先生]  
未經謀面便知心何意騷壇獲賞音君有清才摛鳳藻我無佳句動雞林中原放眼觀人物上客停蹤缷劍琴君遊歷各省回憇滬上料得相逢如舊海天聚首豁塵襟[  戊子花朝甬東小樓主人拜稿]  
春夜筱舫吟　招飲西薈芳見黔南陳文蘭校書脫盡平康氣習别有大家風範詢之主人乃知校書生性鍾情　愛文士欲求一多才有情者以託終身因此尚溷跡風塵深感其言賦贈四絕并呈同座宴亭先生蓉甫詞伯鏡中花史筱舫吟丈晚霞生同粲政○鏡鸞釵鳳鬢如鴉明艷多儀似大家莫唱懊儂囉嘖曲與卿同是客天涯含羞含怨好丰姿都在停盃欲語時别有深情人不識自家心事自家知纔見言歡便帶顰感卿飄泊易傷神風塵未必無知已我亦青樓薄倖人言到情深意近痴賞花偏賦惜花詩田郎年少劉郎老難得同心爲護持 
兩呆山人口占 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十四年二月初五日京報全錄]  
　　宫門抄○諭旨二道錄前○陜撫葉奏揀補首邑知縣摺○粤督張奏揀升陸路都司片○澎湖總兵吳奏開用關防任事日期摺○湘撫卞奏委署道缺片○淮鹽督世奏撥内務府銀兩片○湘撫卞奏調署知縣片○陜撫葉奏委署臬道等缺片○將軍希奏叅革防禦片○粤督張奏前粤關督捐賑請移奬該員子弟片○二月初五日工部鴻臚寺正白旗值日無引見○承蔭假滿請安○薛允升因伊子記名謝恩○清安由西陵回京請安○祁世長請假十日○戸部奏請更換左右翼監督○值年旗奏派專操之大臣派出續昌綿宜○召見軍機巴克坦布清安福森布文璧○皇上明日寅正至社稷壇行禮現換灰鼠一套○發抄李秉衡奏審明革千總甘沛霖恃强行兇奉硃批刑部議奏欽此○又擬將革千總甘沛霖監禁奉硃批覽欽此○又知縣欠欵摘頂奉硃批楊際康着先行摘去頂戴勒限完繳餘依議該部知道欽此○又守備受瘴病故請卹奉硃批張占林着照軍營病故例從優議卹該部知道欽此○○頭品頂戴陜西巡撫臣葉伯英跪奏爲揀員調補省會𦣻邑知縣以資治理仰祈 
聖鑒事竊查長安縣知縣樊增祥於光緒十三年十一月初十日丁憂應以丁憂本日作爲開缺日期業己截缺報部所遺長安縣知縣係冲煩疲難四項兼全要缺例應在外揀選調補該縣爲省會首邑政務殷繁時有發審案件非精明幹練之員弗克勝任臣與署藩司李用清臬司黄彭年在於通省現任正途及應調知縣人員内逐加遴選非現居要缺卽人地未宜惟查有調署臨潼縣事藍田縣知縣安守和現年五十四歲甘肅舉人同治甲戍科進士以知縣卽用簽掣直隸遵例捐指陜西光緒二年到陜五年准補延川縣知縣六年三月初六日到任旋經調補藍田縣知縣九年七月初一日到任歷署長安扶風臨潼等縣知縣該員諳練老成政績卓著歷俸已滿三年任内並無一切違碍處分從前曾經調署長安縣一切措置裕如以之調補斯缺實堪勝任據藩臬兩司會詳前來合無仰懇天恩俯念要缺需員准以調署臨潼縣藍田縣知縣安守和調補長安縣知縣洵於地方有裨如蒙俞允該員係知縣調補知縣銜缺相當毋庸送部引見所遺藍田縣知縣係簡缺陜省現有應補人員安守和准調部覆到日再行序補所有揀員調補省會𦣻邑知縣緣由謹會同陜甘總督臣譚鍾麟恭摺具陳伏乞皇太后皇上聖鑒訓示謹奏奉硃批吏部議奏欽此○○張之洞等片再准兵部咨廣東崖州恊中軍都司鮑燦准升補瓊州鎭中軍遊擊所遺崖州恊中軍都司係題調之缺行令照例揀員升調等因查定例各省題調之缺先儘現任人員揀調如實無堪以揀調者准於現任合例應升人員内保題升用又各省題調武職各缺如因員缺緊要人地相需將不合例人員保奏應於摺内聲明請旨交部核覆恭候欽定各等語崖州恊中軍都司係陸路烟瘴題調之缺必須能耐烟瘴熟悉情形之員方克勝任兹會同署廣東陸路提臣鄭紹忠在於現任陸路都司内逐一遴選非現居要缺卽人地未宜實無堪以調補之員應在現任守備合例應升人員内揀員升補查現任守備並無曾經薦舉卓異註册候升人員雖有歷俸較深之莫勝章一員惟於烟瘴之缺未宜查有兩廣督標左營中軍守備劉泮年五十六歲廣東廣州府香山縣人由武童在本省及隨赴江南勦匪出力遞保花翎儘先守備加都司銜補授今職同治十年十二月十一日接札十一年八月二十八日到任該員操守廉謹勇往樸實歷俸三年以上於崖州地方情形熟悉且能耐烟瘴現委署理廣州恊左營都司措置裕如以之升補崖州協陸路中軍都司洵堪勝任雖有歷俸較深之員惟於烟瘴要缺未宜謹隨摺聲明合無仰懇天恩俯准以劉泮升補崖州陸路協中軍都司實於烟瘴要缺有裨如蒙俞允俟部覆到日給咨送部引見以符定制謹會同署廣東陸路提督臣鄭紹忠合詞附片具奏伏乞聖鑒勅部核覆施行謹奏奉硃批兵部議奏欽此○○記名提督新授福建澎湖鎭總兵奴才吳宏洛跪奏爲恭報奴才開用關防任事日期仰祈聖鑒事竊奴才蒙恩補授新設福建澎湖鎭總兵員缺當卽恭摺叩謝天恩兹於光緒十三年十一月初一日承准閩浙督臣楊昌濬台灣撫臣劉銘傳照會刊發木質關防一顆其文曰鎭守福建澎湖鎭總兵官之關防飭令先行啓用任事等因當由署澎湖協副將陳宗凱將積存案卷並副將印信移送前來奴才遵於十一月初九日啓用木質關防任事隨卽恭設香案望闕叩頭謝恩訖伏查澎湖地方爲閩台咽喉東南鎖鑰朝廷整頓海防特開重鎭所有辦防練兵在在均關緊要地處孤危責任重大深懼才力不堪負符奴才惟有勉竭愚誠督率將弁實心實力講求操防不敢稍解鬆懈所有一切應辦事宜當隨時禀商督撫臣次第舉辦以期仰副聖主綏靖海疆至意除將澎湖協副將關防呈送撫臣劉銘傳部銷毁外合將奴才開用關防任事日期恭摺具陳伏乞皇太后皇上聖鑒訓示謹奏奉硃批知道了欽此○○卞寳第片再據布政使孫翼謀詳報長沙縣申稱鹽法長寳道普津家屬具報普津繼母崔佳氏迎養在署於本年十二月十五日病故該道例應丁憂等情除恭疏題報外查鹽法長寳道兼轄兩府政務殷繁應卽委員署理以專責成查有候補道謝廷榮老成練逹堪以委署理合會同湖廣總督臣裕祿附片具陳伏乞聖鑒謹奏奉硃批吏部知道欽此○○世序片再查戸部籌撥内務府光緒十三年經費案内擬撥淮安關常稅銀三萬兩經奴才於本年五月二十日先行匯解銀一萬五千兩於接收關庫摺内附片奏明在案嗣於十一月初九日找解銀一萬五千兩備具文批循案發交清江票商三晋源承領匯兌至京專差家人前赴内務府交納所有奉撥内務府光緒十三年經費銀兩業經照數清解除分别呈報外謹附片具陳伏乞聖鑒謹奏奉硃批該衙門知道欽此○○卞寳第片再零陵縣知縣趙宜琛現報丁憂所遺員缺查有現署善化縣事准調巴陵縣知縣沈錫周堪以調署遞遺善化縣篆務查有福安縣知縣准調衡山縣知縣景天相堪以調署據藩臬兩司會詳前來除批飭遵照外理合會同湖廣總督臣裕祿循例附片具陳伏乞聖鑒謹奏奉硃批吏部知道欽此○○葉伯英片再按察使黄彭年奉旨升授江蘇布政使督糧道曾鉌奉旨升授陜西按察使所遺督糧道缺以錫光補授升司黄彭年曾鉌均經陳請陛見所遺臬司糧道印務應先委員接署查有陜安道唐樹楠才長識裕治事精詳堪以署理按察使篆務所遺陜安道缺查有候補道孫毓淦器局端謹練逹樸誠堪以委署新任督糧道錫光到陜尚需時日查有鹽法道顧肇熙篤實光明通逹治體堪以調署督糧道篆所遺鹽法道缺查有試用道黄嗣東才具明通辦事稳妥堪以委令署理除分檄飭遵外謹會同陜甘總督臣譚鍾麟附片具陳伏乞聖鑒謹奏奉硃批吏部知道欽此○○希元片再據阿勒楚喀副都統富和咨稱前據廂黄旗蘇拉來興呈控筆帖式永祥覇占地畝打毁房間等情一案曾程飭派防禦巴彦　前往秉公勘騐旋以禀圖含混仍飭該員認眞覆查乃竟揑病遷延致案久懸嗣後派員覆勘核與巴彦佈所具禀圖大相懸殊除蘇拉來興控案另結外惟該防禦奉差玩延意存瞻徇若不從嚴懲辦其何以儆效尤咨請叅辦前來相應請旨將阿勒楚喀廂藍旗防禦兼雲騎尉巴彦佈卽行革職以肅官常其應襲世職容另揀員承襲理合附片具奏伏乞聖鑒謹奏奉硃批巴彦佈着卽行革職餘依議該部知道欽此○○張之洞等片再缷任粤海關監督增潤因河南賑務方殷慨捐銀六千兩交藩司彚齊匯解以濟豫賑雖據稱不敢仰邀奬叙惟該員業經交缷監督之任猶復念切痌瘝捐助鉅欵實屬見義勇爲查直隸山東賑捐章程向准移奬子弟合無仰懇天恩准將此項賑捐銀六千兩移奬該員子弟以昭激勸出自鴻慈除咨明河南河臣撫臣外謹合詞附片奏陳伏祈聖鑒謹奏奉硃批着照所請該部知道欽此 
 
