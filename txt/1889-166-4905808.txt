# 1889 - 166 - 4905808

 

Page 1

 
 
[添請姑蘇訪事友人] [  申報館主人啓]  
　　本館向有人在姑蘇採訪新聞惟念省會人烟稠密聞見較多一人耳目恐有未周擬再添請一人在蘇訪事有願賜教者祈先示新聞數則書明住址寄交本館一俟擇定卽當專函奉訂特此奉布惟希雅鑒 
[發售小題觀海告白] [  點石齋啓]  
　　本齋曩有大題觀海初二集之刻可謂　制　之精粹集文　之大成矣而小題獨無　備之選　爲　事今又廣搜傳采延聘局　愼　遴選　文一萬五千首與現行之小題文府寺刻無一犯重所以絶雷同持風氣也分釘廿本價洋十二元準於十五日出售上海在甫北申昌及抛拯塲點石分局外埠則向各分局購取可也此佈 
[出售俞曲園太史時文告白] [  點石齋主人啓]  
　　德淸俞曲園太史經術文章久爲主杯山　去歲偶成時文二十篇每篇用意無不精絶洵足羽翼經傳裨補汪疏而股法句法仍　　時下　　　寄點石齋銷售每本價洋三角想諸君子有意揣摩者自當先覩爲快也此佈 
[點石齋售書啓略]  
　　經策通纂○是書蒐羅宏富取用不窮　此應試可咄　辦然門徑非由素　臨　　　張　預置案頭隨翻隨讀則臨用之獲益更多而人勞我　矣今定碼洋丗五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵　土飯慨不闌人碼洋二元○御纂七經先印五經○直行宋字精校精印碼洋八元○廣治　略○采輯史事有體有用洵經世必讀之書碼洋一元其除種類繁多不能　載本埠外埠俱有分鋪士商就近購取可也此佈 
[論謠言不足據]  
　　謠言之爲害也甚矣哉往往巷議街談道聽塗說假設事跡聳人聽聞一人倡之千百人和之詫爲新聞播爲佳話或且推闡意義裝點情形鬚眉畢張手足起舞一若身所曾經目所曾覩者然究之以訛傳訛以妄聽妄蜃樓海市縹緲虚無諺云大下本無事庸人自擾之其斯之謂歟原夫造言生事之人爲此捕風捉影之說非有所假借以爲要挾也非有所寄托以爲炫惑也不過騁四座之高談雄辨助一時之逸興豪情巳耳雖明知無是人無是事無是理并無是說方且推波助瀾淋漓盡致指天畫地赫奕如生彼入於耳而會於心者雖明知無是人無是事無是理并無是說獨喜其興高米烈鋒發韻流口若懸河滔滔不竭遂皆拾其牙慧襲其緖餘抵掌於大廷廣衆間相與縷述之以爲奇暢聆之以爲快初不意謠言之能爲害也昔有賽會地神開臺演戲者末一齣演東倭人宼故事鑼鼓喧天戞然而止觀者一鬨而散好事者故作張皇大聲疾呼曰倭兵至矣市人聞之不知其效戯中關曰也問何云好事者又揮手曰倭兵至矣快走快走聞者不察爭相傳呼闔城鼎沸老幼顚連婦孺號哭奔走逃竄不知所爲有越城涉河而死者地方官急令閉關會議守備某宮獨决爲謠言必非實事但恐愚民無知旣不能勢禁又不可言諭遂出示曉諭略謂倭兵已破奏凱而還升獲倭將一名又於天色黎明縳猪一口綁赴法塲處斬已訖民心遂安蓋謠言之爲害也如此顧吾思之盖越人好禨好禨者必多疑而易惑一切無稽之言不經之說大都出於越人而謠言卽由是而起自本館創設甲報以來一切新聞無小登載遐方均備近省尤詳採訪諸友必皆探聽的確而後報聞若有所疑則存而不論間有千百中一二事不實不盡之處亦必爲之訂譌更正人知申報之信而有徵也凡僅屬傳聞未登報紙者皆決其不足爲據十餘年來謠言稍息然而好事者之爲謠言也但詡新奇不求虚實人之信與不信疑與不疑固所不計時有所聞付之一笑置諸不論不議之列而巳前月中忽謠傳有逃荒難民三五千人經過某鎭主客交爭因遂作亂附近崑山縣閉城戒嚴調兵持守現巳罷市勢將開仗有以此事問余是非眞假畢竟何如余答之曰今年新正鎭江肇事甫經隔日巳登報章何等迅捷何等確實今崑山非僻壤窮鄉民亂非薄物細故豈有外間皆巳傳述而本館反無聞知之理其爲不足據之謠言無須臆度而後知不待探明而後决矣旣而此言未廣流傳不久寢息安堵如故晏然不驚其不致如倭兵謠傳之人心皇皇相率奔竄者盖恃有申報焉以釋其疑而堅其信耳或者以宋儒情理二字測天下之事凡事有背乎情反乎理者皆以爲必無其事抑有過矣謠言之起皆有所因則必有情必有理當此年歲不登人民流徙難民之散於四方滋事闖禍皆爲情之所或有理之所當然使宋儒聞之未始不以爲信也情理二字可以斷天下之事不可以測天下之事穿井而得一人非有人從井而出也謂有井而可以省一人挹注之勞也買劍而添一僕非有僕隨劍而來也謂有劍而可以代一僕防衞之力也穿井買劍尋常事耳猶且妄生枝葉突起波瀾怪誕支離不可窮詰事皆在情理之中言尙出情理之外其可以漫然測之乎况乎天下事固有非情理之所能賅者矣吾願天下之聞謠言者不必問其情之有無理之然否總以不足據爲主今天下亦云多故矣自晉豫奇荒以來各省偏災何歲蔑有前歲之鄭州大水今歲之瀘州大火皆所罕聞罕見者世變紛乘事機孔棘民心愁苦時勢艱難一切好惡愛憎抑揚毁譽一聽諸悠悠之口誰能弭謗而使不敢言吾不知將來作何謠言也 
[本館接奉電音]  
　　昨接在京友人發來電音有本月二十一日諭旨四道敬謹譯登○五月廿一日奉上諭定安等奏查勘福陵昭陵應修工程請擇吉興修一摺着欽天監於本年六月内選擇吉期先行知照卽着盛京將軍會同工部侍郎屆期敬謹興修欽此同日奉硃筆四川正考官着胡聘臣去副考官着黃卓元去欽此同日奉硃筆湖南正考官着高輦恩去副考官着陳冕去欽此同日奉硃筆甘肅正考官着隂兆文去副考官着擅璣去欽此 
[薰風琴韻]  
　　貴州巡撫潘偉如大中丞霨以病勢增劇深恐貽誤要公懇請開缺回籍調理一摺由三百里馳遞來京奉硃批潘霨看賞假兩個月毋庸開缺欽此○國史館示傳吏部送到之漢謄錄官全志崇志許乘龍鄭芳蘭張謇葉炳章等六員務於本月十六日辰刻親身赴館騐看勿違可也○永定門外十數里有南頂娘娘廟一座年例自五月初一日起開廟彼都士女往游如蟻廟外附河岸上酒肆飯棚林立俾游人憇息有所十一日午後有某甲携一幼 
 
 

Page 2

 
 
婦入河沿飯棚茶飯甲固靑年類若紈袴婦則年方二八丰姿綽約一切裝餙衣服有如靑樓中人甲與婦在彼小酌談笑正鳴得意突有惡少年六七人咸赤臂持刀竟入飯棚將甲婦飯桌踢翻硬將此婦掖出棚外擲於車中惡少年有坐於車前者有徒步擁後者向東飛馳而去甲於桌翻時未之防也致爲碰倒迨起身己不見此婦甲亦不飲不食赶爲穿衣令棚主將飯錢若干算明寫記遂登車向城内進發厥後未卜如何○已故雲貴總督劉制軍長佑經廣西在籍紳士等臚舉前在廣西巡撫任内禦賊衞民諸善政迄今追憶功德莫不感念擬於廣西省城建立專祠以隆報饗曾經奏蒙恩准現已工竣禀請列入祀典等情由該管府道呈經兩司詳院沈仲復中丞核與成案相符據情馳奏刻奉硃旨着照所請禮部知道欽此 
[榕城買夏]  
　　福州錢業店董事吳茂才暫押閩縣捕廳一事已見報章兹聞閩邑尊已將吳功名詳革矣○邇日市上謠傳海關將征米稅以致米商多裹足不前米鋪乘機將價驟增每升視四月間多收六七文奸商龍斷誠可惡也 
[嚴禁溺女]  
　　頭品頂戴兵部尙書閩浙總督部堂兼管福建巡撫事卞爲出示嚴禁事照得生女溺斃應照故殺子孫律杖六十徒一年族隣保甲知情不行救阻亦照連坐治罪煌煌國法何等森嚴豈容稍有違犯查閩省溺女之風較熾於他省鄉愚相沿陋習竟不知非而令甫離胎殻之嬰呼號宛轉於盆罌之中忍性害理莫此爲甚本部堂上年蒞任後曾經彚案剴切曉諭恐鄉僻未能周知特再重申告誡除飭地方官紳嚴行查察目犯必懲外合行出示嚴禁爲此示仰城鄉軍民人等知悉爾等須知溺斃生女大干例禁非特骨肉傷殊自獲隂譴而巳自示之後務各互相勸誡有則攺之無則加勉倘敢仍蹈前轍再有違犯一經覺察或被告發定行照律重辦族隣保甲知情不行救阻者連坐治罪决不寛貸其各凛遵毋違特云 
[烟臺小誌]  
　　禽遁之術相傳始於軒轅唯其地盤之九宮皆係後天方位識者以爲後賢假託而作然歴來兵家與持禁家用之多有效騐亦只僅據傳聞未曾經見者也邇來兩月不雨祈禱無靈關道憲開心民瘼不忍恝置復於玉皇頂上躬率印委各員招集僧道佈壇作法按照九宮八門各置一瓶瓶中注水上揷九宮旗色按時加臨互相錯綜以冀蓬星效靈休門頓起月之初十日果得細雨豈飛符納甲果有騐歟抑亦適逢其會歟○自奉省因災閉糴東省民食僅仰給於上海海州數處然價值不甚懸殊裝連之家獲利無多有某鋪自東洋載來小米包米等糧小試其端獲利倍蓰由是效顰者接踵而起繼長增高大有多多益善之槪貨多則價跌以致糧價每石跌銀一兩有奇着鞭較後者賠累尤甚○小麥業已登塲成熟較早者皆因乾旱所致也然通扯尙有四五分收成盖當播種之時地脈滋潤春初雨雪霑足雖夏令少雨而收成比上年略好○萊州屬之卽墨縣有龍潭焉潭内有銅牌一道不知昉自何時相傳此牌到處霖雨隨之今因久旱盛觀察委員至龍潭恭請銅牌十三日　至玉皇頂供奉是夜甘霖普被鄉民皆欣然色喜以爲龍果有靈也○十二日厘局門首倒臥一人旁有菜刀一柄頸項及腹各有刀傷時方黎明尙有一息如絲至午後邑宰到局相騐亦無認領之人想死者當係被人謀害未知何日始能昭雪也○十三日關道憲盛觀察乘坐輪船前赴鐡門關一帶地方聞係查看西府放賑情形也○請到龍牌得雨後連日隂晴不定冷冽異常至十七八兩日大雨傾盆土脉皆潤禾苗暢茂官府以爲旣霑旣足擇吉恭送龍牌回潭先由玉皇頂上演戯三日敬謝神貺○力食者流日爲鋪家負糧扛貨者謂之抗袋其打裝包箱運負零仵者謂之打閒兩帮中人相遇每有齟齬日前又因爭道起釁打閒者被抗袋者擊碎頭顱當經禀官請辦翌日兩帮人又相遇於塗復逞凶惡各有損傷此亦習俗相沿非可理諭情造者也 
[津門紀要]  
　　海軍衙門叅用西法釐定新章設官分職規模業經大備其實職人員旣有養廉銀可敷日用是以薪水折半開支蓋於優異之中仍寓撙節之意也至所有大小印鈐日内巳經部中頒發祗領開用并將擇地建立衙署以崇體制云○銕橋木樁其在水中央者已於端午節前起盡惟兩旁橋址其樁如鴈之排如鱗之次仍留不去不知於意云何至河心之鐡樁四具大可合抱每樁入大木七株復填以灰石等類初擬一併拆毁免碍河心但撼山易撼岳家軍難現遂知難而退不知能法外設法以善其後否也 
[甌江試事]  
　　温州府福華甫太守舉行府試關防嚴密弊竇悉除初七日樂淸童生放頭牌時發永嘉童生案批首係王君國琛初九日放瑞安童生頭牌時發樂淸童生案批首係鄭君璜十一日考平陽童生正塲發瑞安童生案批首戴君恩縣十三日覆永樂二邑童生發平陽案批首陳君維國所有各題目附列左方樂淸已冠而芸人之田至孟子曰堯次題所就三詩題賦得回也一瓢飲得瓢字未冠國家可均也爵次題挾有勲勞詩題賦得溪深樵語聞得樵字瑞安已冠闢草萊至莫良於眸子次題自鬵詩題賦得碑高三丈字如斗得韓字未冠予助苗長矣其子次題過我門詩題賦得彭祖壽永年得年字平陽已冠式負版者至迅雷次題抽矢詩題舊文石鼓今見之得文字未冠狂簡斐然次題少者詩題賦得摩詰是詩老得詩字永樂初覆有是夫經題則百斯男詩題賦得刺水緑針抽稻芽得針字府試圓案向貼府署儀門外牆上十一日瑞安案出正在黏貼間牆忽坍倒瑞邑劉菊仙茂才擠入人叢昻頭四顧突然被壓一息僅存其餘頭破腹傷手折臂斷者幾於指不勝屈有平邑林姓傷最重尙難保無性命之虞也○永嘉武童潘鳳翱二覆時列名第一嗣衆武童知其技勇倩人頂替當塲禀諸恩明府明府隨命前列十名各備刀石硬弓入署覆校潘果飾稱臂痛畏縮不前八力硬弓不能開足明府遂抑置榜末有林中虎一名技勇冠塲惜步馬箭均缺一二云 
[湖樓聽雨]  
　　嘉興縣漕糧今正告竣以來尙未恭謝倉神前日縣署各房書特傳鴻秀班在儀門内搭臺演戯兩天以謝神貺循舊例也○温元帥廟燬於兵燹歴年旣久尙未恢復舊觀今春里中紳董建議募資就火德廟東首擇地起造尙未竣工十八日相傳係温元帥誕期會中人虔備甡醴並雇淸音一班恭祝神誕膜拜拈香游人頗衆○前報平湖縣屬之大通橋某姓殺妻一案兹聞係被其兄從中播弄之故其兄與弟婦素來不睦一日因細故而啓爭端弟果持刀殺妻而將首級交其兄其兄見之大驚亦欲殺妻以贖罪女宅恐再釀人命遂得將就了事 
[彝陵漁唱]  
　　河下龍舟每逢單日午後卽在河下演試因宜昌每年以十五爲大端節雖重五日爲競渡良辰反不甚熱閙一至月望前後則彩旗畵舫蕩漾中流金管玉簫喧闐永晝洵一年勝會也○英國新任領事官於西歴本月一號接印前任領事官須俟下次輪船抵宜後卽當起程又欲至歸州新灘閱看難險之處○江面水勢月初消退一丈有餘近又復原矣○天氣悶燥異常患瘧疾及喉症者甚多善攝身者所當隨時保重也○宜地米糧以湖南來者爲大宗若河下米船一少市面米價卽因之徒漲數日前河下米船只有三隻米價每石陡漲四五百文旋有鳥江子船及釣鈎子船七八隻載米抵宜米價一時驟跌人心爲之大慰○有人自荆州來者據云沿江一帶碼頭惟江口最爲熱閙較之宜也有過之無不及也現在沙市聘戯班至江口演唱每日一本約費錢六十餘串演唱二十日始止卽此觀之可見其生意之有起色矣 
[扶桑觀日]  
　　日本訪事人云佐世保鎭守府司令長官海軍中將赤松則良由東京乘東京丸赴任初八日道出長崎縣官派兵事課長屬荻貞駕小火輪出迎赤松子將隨帶幕僚叅謀長新島郎秘書官平野文夫傳令使少尉加藤定吉登岸當有分駐長崎砲兵隊發砲十五門列隊跪接暫駐今町緑屋行轅下午控訴院裁判所各官及長崎縣知事咸來拜謁車馬絡繹不絶於門越日卽由陸路赴時津換坐鎭守府小汽船前往任所○本月二號午前一點鐘時神户小野濵船廠失愼閱三時許始熄查得火起於所儲材木中焚失水雷火船機器共值銀二萬餘元○ 
 
 

Page 3

 
 
駐劄中國欽差大鳥君尙須遲日赴華固前此鹽田欽差繳呈中日改正條約目下外務省正在逐日整理故須俟下月中旬始可就道也○日本與墨斯哥定訂通商條約業於本月初七日交換矣○日人居留地泥峴爲貿易市塲昔年有華人携猿演戲頗獲蠅頭本年又有女優開設戯館近更添以西洋鏡照看戲法者雜沓喧譁擾擾不已所望领事官另行設法以安市塲也○本月十三日橫濵丸由長崎開往神户駛過馬關時忽有華人躍人海中見者大駭莫可救援嗣查悉此人係福建金門縣人姓黄名友石爲長崎泰昌號股東向在上海某公司爲買辦失業後寓居祥生豐興行此次泰昌號主陳瑞椿因有訟事電請來崎及事和息陳與之不合又見其有心疾令其仍回神户鬱鬱下船竟作絶塵之想刻下屍首未　益昌主人特出賞格有人見而送信者謝洋銀五十元撈獲送到者一百五十元 
[陳烈婦事略]  
　　甚矣人心之好善也前月廿二日爲金陵烈婦陳孺人奉旨入祠之期都人士多衣冠而送者用鼓樂銜牌爲前導舁栗主以綵亭由花市大街出聚寳門安置雨花台江寗貞孝節烈祠内道路觀者咸嘖嘖稱羡憫其事而嘉其志以爲榮夫人家遭此大故斯亦慘矣然而闡發幽光壽諸貞石且永　姓氏里閈於不朽焉豈非不幸中之大幸哉因念人誰不死死或重於太山或輕於鴻毛是在有志者之自擇耳昨有來道其顚末者據稱孺人乃江寗國學生陳君春庭之女也幼嫻姆訓年十九歸同邑王氏子名啓義者爲室佐夫以孝友人不間於其父母昆弟之言光緖十一年翁病殁於家時啓義服賈在外牽車未返賴氏經理喪具儲含玉以待夫至越日啓義歸得以踊躃成禮使非孺人啓義不且飲恨於終天乎哉次年冬啓義遘疾斬成瘵始俶裝而歸孺人知其由積勞所致乃掃除别室勸其靜養晝治湯藥夜卽異寢或終夜潛立窗下伺其安否不飽啓義知由是遂　膏沐每夕露祝焚香求以身代如是者累月嫂憫其苦且曰婦人不飾不見則答曰一齊之義分所應爾脫不幸而痛彼柏舟則穀則異室死則同穴此心此志耳此中日夕以眼淚洗面何飾爲未幾啓義痛篤其兄啓仁賈外郡遄返未得孺人乃延春庭先生來告以不起狀且請代庀喪事春庭泣不能視孺人反慰曰是乃兒之命也兒今所以報兒夫者祗此附身之具不欲假手他人耳由是錦衾角枕事事過目卽下至灰釘之細亦曰必誠必信毋貽後悔見者賭其神雖傷而色不變咸莫喻其志夜過半顧病者將屬纊卽潛入己室仰藥而寢未黎明氣遂絶一家人出其不意上下均倉皇失措卽其母族亦有訝其死於非命者事越尋常曉者尠矣時救烟善士徐君聞韶已至爲陳大義而春庭尤謂有女中此實吾門之幸衆乃聽其入殮殮未竟而啓義亦旋逝此十三年二月初四日事也邑中好義者不忍熟視無睹爲臚事實陳諸當道籲懇專摺入告上年臘月十四日奉旨准其旌表入祀節烈祠向例入祠者不過書其姓氏于版而已適徐君聞韶新就東牌樓創設江蘇采訪分局欲閭里知崇祀之典足以壯觀瞻而光氏族乃爲邀集扶持名教者數人商議諏吉奉主入祠俾一路見者知一息千秋榮於一醮冉醮明道先生曰餓死事小失節事大孺人之含笑於泉下有以夫頑廉懦立吾知巾幗勝鬚眉矣 
[鳩江梅汛]  
　　新任蕪湖營謝遊戎詩才履任以來整頓戎備督率弁兵勤加操練前日親乘師船出江閱視舢板水操巡緝所轄江面會哨放號以杜奸宄並順道晉謁提憲禀陳公幹○前辦蕪湖洋務局事祺子麟太守瓜代後挈眷乘舟晉省各寅僚紛紛設筵祖餞備極一時之盛○城外北壇地方某姓婦勤儉持家暇則以續紡爲事日積月累存儲銀四十餘兩性雖儉嗇意頗痴頭一日將所積白鏹和盤托出與四隣觀覽將以　示具富不意纍纍者爲匪徒所見遂起歹心及夜半踰垣入宅將婦縳在一旁不許聲張搜括所蓄銀從容遁去翌晨隣佑聞婦在家嚶嚶啜泣　知被匪徒所刼咸怪其咎由自取哭復何益有慫恿其赴縣控訴者又恐一紙官符非白手所能辦到惟有頓足長嘆自呼負負而巳○蕪地自五月以來久未得雨四鄉望澤甚殷各鄉圩稻秧皆已揷齊鄉民用桔橰戽水難以遍潤聞廬州一帶尤乾旱異常秧俱未揷雲霓之望遠近有同情焉未審彼蒼　日渥霈甘霖酒遍大千世界也○俗以關帝誕日下雨謂之磨刀雨地方可免瘟疫是日午後蕪地隂雲四合電閃閃而雷轟轟　四點鐘後卽降大雨無異倒瀉銀河歴一點鐘之久雲散雨收依然杲果日出農田猶未霑足三農望澤之心仍未巳也○徽寗兵備道孫樹人觀察通行所　各州縣略謂近來皖南各屬呈報搶刼案件層見疉出推原其故半由於飢寒所迫半由於賭博起釁乃近有地方刁徒勾同無業游惰開塲聚賭經旬累乃坐地抽頭分肥漁利一入博賭之中小則廢時失業大則蕩産傾家甚至窮極無聊流爲匪徒肆行搶刼輕犯科條是賭風一日不除則盜風一日不靖亟應嚴查究竟以淸盜源而靖地方合行通飭札到該縣立卽遵照先行出示嚴禁凡有開塲聚賭抽頭漁利之徒務卽痛攺前非勉爲良善旣往不咎予以自新倘敢抗違不遵仍以賭博爲生則是怙惡不悛許該處董保人等指名赴縣呈告立卽提案照例究治輕則枷杖重則軍流不准包容曲貸庶足以遏賭風而靖盜源仍將隨時查辦情形詳報查考等因蕪湖縣王宇春明府奉札後業已張貼告示曉諭各色人等矣 
[憲輀回籍]  
　　原任太常寺卿邵京卿曰濂病殁京師眷屬扶柩來申一事已記昨日報端昨日下午靈柩　江天輪船沿路有金利源巡丁爲之照料滬上官紳之往送者麕集江干頗形熱閙 
[吊客盈門]  
　　陳竹坪善士出殯情形已詳列昨報昨逢五七領帖之期本埠道廳縣及英法會審員均往吊奠其餘官商之吊者絡繹不絶殊形熱閙云 
[負債呑烟]  
　　前日傍晚二十五保頭圖地保周關寳偕安徽人孫華銓投縣報稱孫向爲茶客與大埔人楊阿丕卽楊賡人爲友楊開生泰成烟館及大和豐大德生土店歴年共向孫借銀一萬餘兩目今孫之東人催令歸本以致孫不能回里本月十九日楊向孫言二十日有期票銀二千餘兩到期倘無銀應付定難過去孫言前欵太鉅不能再爲籌措至晚一下鐘時楊至孫家言此刻心緖不寍不能安枕可否到爾家熟商孫曰可是晚遂宿孫家至二十日黎明時傭婦聞楊喉間格格作聲急起視之面色有異知係呑烟隨喚孫起飛告楊弟子成並請醫生療治詎烟毒巳散不及救痊子成以兄自盡於孫家其中難保無不實不盡因邀集同鄉人勒令孫出立筆據須將楊各處欠項照數淸償並贍養孤兒寡婦三店則統歸孫開孫以待楊不薄被累亦深楊之自盡實出意外子成竟欲以莫須有之事污礣無辜勢非涉訟不可爲此投案報請親臨相騐裴邑尊遂於昨晨帶同書役刑仵人等親臨英界鐡路舊址寳順里孫家當據屍親求免相騐情願自行備棺成殮邑尊　准所請着屍屬具結備查說者　楊因負債輕生致孤兒寡婦無可仰給其情形亦巳苦矣 
[包探告退]  
　　英捕房包探康阿順寍波人也在捕房辦事迄今已二十四年零三個月有餘其間曾調往鎭江捕房一年零二個月共有二十五年之久素來辦公謹愼毫無錯事今自知年老禀明麥總巡捕頭告退冀圖貿易餬口總巡捕頭嘉其志允俟轉禀工部局董事核准所請說者謂包探自行告退亦難得之事也 
[上海縣署瑣案]  
　　陳錦昌控妻父鄭少蘭將妻售賣無蹤裴邑尊集訊之下以兩造及媒人唐李氏葉土氏等均係太湖廳人遂一併移歸訊辦廳尊訊得鄭氏已再嫁王順祥爲室王居上海城内二十鋪地方因將一干人仍移歸上海縣辦理裴邑尊接准來文飭差拘王王已回紹興原籍該差據情禀覆邑尊着候訊辦○裴邑尊訪聞邑廟豫園内有剪綹賊胡小弟朱通寳等爲害行人飭差拘案前日升堂訊究胡朱俯首求恩邑尊喝令各笞四百板釘鐐枷號交差帶往犯事地行遊行三日然後再行帶案核辦 
 
 

Page 4

 
 
[英界公堂瑣案]  
　　二百零五號華捕稱據江北孩子馬寳生言隣人俞祿無端將妻毆打幾致喪命故將俞祿拘　馬寳生申訴前情俞楊氏供俞祿是我丈夫生三子在外做小工丈夫素患瘋癲昨日無端用短棍將我毆打上下牙齒均被打落俞祿供詞支吾蔡太守騐得該氏受傷可憐飭將俞祿暫押候示○二百七十六號華捕稱致遠街地方開花烟館之陳愛林報有流氓尋釁爲此往拘有翁啓泉汪福寳二人胆敢拒捕拉碎號褂今特　案號褂呈騐李愛林供小婦人開設花烟館翁啓泉來吸烟不給錢反要借洋不遂其意糾同汪福寳將我毆打報捕拘案翁啓泉供到伊烟館吸烟蔣洋抵押向贖不還致相口角不敢行兇汪福寳供伊等爭毆我曾解勸蔡太守先向該氏申斥一番諭令速將花烟館閉歇免致多事旋判翁啓泉管押七天期滿責釋汪福寳姑念年輕戒責示儆○二百十八號華捕稱戎少雲被周和尙打傷現在送戎至仁濟醫院醫傷須七日後方能投質今將周和尙先行解案周和尙供不敢逞兇蔡太守飭將周和尙押候飭差往問戎少雲傷勢如何禀　候核○包探陳阿九稱王錦芝　到天仙戲園觀劇忘却茶晶眼鏡一副值洋十元由按目收存旋被崔鳳台串同王長生冒取賣洋五元具洋由二人分用及拘崔王二人帶同至收贓之某甲處據言是友人所買現往别處可以函追今特一併送案李小金供王錦芝是我表兄現往蘇州是以代請究追按目某乙供崔先來取眼鏡我答以須原人來崔又同王來言原人無暇囑王關照因此信而交彼崔俯首求恩　供一時貪小惟求恩恕蔡太守判崔押二十一天王押十四天再令合繳變贓洋五元并令該包探限收贓人於三禮拜内將贓繳案以便給領○工部局淸潔街道之西人名查者稱昨見垃圾夫張銀和將所掃垃圾傾倒浦中有違禁令并查得小包工頭朱毛毛令張違禁一併交捕送案張銀和供昨天新做小工不知規矩是以悮犯並非朱毛毛所使朱毛毛供張倒垃圾在浦我不及知蔡太守謂工頭有監督工人之責雖未唆令違章失察之咎亦所難辭判張朱各押十天以儆○張錫桂稱承包瑪禮遜房屋之糞屢被鄉民奪佔控奉斷結今有周桂害違斷仍來挑糞交捕送家周桂雲供詞游移蔡太守判周桂雲管押三天期滿交保不得再往奪佔違十重處 
[法界公堂瑣案]  
　　小東門外登樓萬雲春茶博士張阿全訴稱昨日傍晚時被測字人何浦舟乘間竊取水烟袋一枝知覺窮追由捕阻獲何供小的如皋人年二十一歲貪小竊取叩乞恩施曷同轉念其初犯且係文人從寛斥釋並謂張曰爾店開木多時巳數次被竊亦屬自不小心今爾出外可傳諭店主多用堂倌盡心照顧張唯唯遵諭而退○姚金訴稱小的係某西官所用馬夫昨夜十一點鐘時在小東門外戲館街向友索逋矣有張洪泉等十餘人圍任攢毆致傷腰肋小的捨命扭住張之髮辫不令逸去今特送請究懲張供浦東人在太古碼頭當糧米小工伊等在烟館中紛爭適小的行經其下遂被　拘姚與小的素來相識且是至交姚言小的雖與張識面並非知巳葛同轉判將張掌頰二百下姚深夜滋閙顯非安分之徒今旣受傷着自行醫療以後務須謹愼勿再滋生事端○包探解車夫姜桂春請訊姜供小的通州人年二十四歲在壳件洋行買辦王小泉處當包車夫每月工值洋銀三元昨晚行中寫字西人强欲坐車小的告以竟日奔跑早經力乏爾欲乘坐另行資雇可也西人卽將小的亂擊並被撕碎布衫反誣小的將伊毆擊同轉謂壳件開在英界何以在法界被毆包探禀稱法界亦有壳件洋行同轉謂揆厥情形車夫不敢動手可卽回去禀訴主人理處○王關寳偕妻劉氏向花烟館拆梢一案巳見報章昨日捕房將王夫婦解請訊斷葛同轉問爾妻所作之事爾曾知道否王答以不知問分送香肚之事有否答稱有同轉謂香肚每个所值幾何爾却索洋二元非拆梢而何王稱此係妻子之事同轉謂爾妻犯事爾竟不干乎隨見劉氏俯伏在地諭令抬起頭來問爾一年慶生辰幾次答稱並木慶過生辰惟起會則實有其事前巳搖過六次至金寳家借洋實由金大爺經手同轉怒謂種種不法可惡巳極着交包探帶出明日在捕房傳原告質對　後重懲 
[助賑情殷]  
　　竊思好善之心人所同具但當囊槖旣空之際每因自顧不暇輙限其解推不吝之施乃有淮陽道陳君耀章大德望慘念山東災重檢閱捐册不禁酸心慨然以藍呢夾袍一件藍紗開氣袍一件藍紗大蟒袍一件入聊齋書一套仿呂宋之法每股出洋若干將估價以移賑今估得洋十元开募修養堂徐善士洋十三元交敝所彚解具見十分懇切一片慈悲保民若赤之誠有非尋常所可比者又蒙顧養和善士助洋五十元雲　固本堂善士助洋三十元貴州重慶濟亨寳號募邱仲甫善士紋銀十兩陳殿倫先生交來澤手氏洋十元杭州余艇生翁募休寗洪氏洋廿七元廣陵星聚洋二十元惜花　士洋十元漢口茶業公所寄來無名士洋三十元合肥韓友徐善士洋二十元蔡體榮善士洋十元梁善氏紋銀十兩敝所拜領各欵不禁感激逾恒諸君踴躍救援深憫災黎之昏墊捐輸慷慨定邀天眷以禎祥特爲刊存奉揚仁惠上海四馬路高易籌賑公所陳德薰等謹啓 
[寄方外道源]  
　　去年尙自居方内今上蓮臺又一層有意山門留玉帶東坡以後更無徵從來三教本同源天性須知合共敦我道菩提眞妙諦君親之外又何論早將至行逹丹墀寳笈頒夾好護持愧我牽蘿　侍婢未能傳語只題詩朶頣觀我享多儀更自虚心拜竹師未識阿難尊者意靈文可許俗人窺[  高昌寒食生合十]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官塲雜紀]  
　　卞頌臣制軍以福州保甲廢弛巳久以致竊案疉出宵小滋多　　　頭糞草堆　盛夏　氣者碍行人　　　　稱候補道孫觀察才　制軍固　札飭爲保甲總辦云○新任鳥　使現巳到省牌示五日十五日　門二十　考閩俟兩縣文童○汀○事　　卡委員李二尹　父卸　　大　以比較多征在二成以上准記人功二次○　　縣成大令　中　茶庄　刼日　未破　　　　　　　　　霞浦縣篆經另　本任俟官縣李大令敬署理○同知福勲　辦邵武厘局○永福縣○乃嘉　丁母憂○　　　示水師石管遊　　缺　　　遊擊現任　　　　守　蕭定邦奏補准補浙江海門鎭標左營遊擊許恒龍引良旌省　　飭　新任○巡檢阮福元卸交邵武　口厘　　 
[曾重伯公孫自秣陵别後問現久疎昨閱申報欣諗鴈培題名鶯坡海天遙名謹呈賀二章以東卽乞昌宗政可]  
　　倚馬千言賦上林曾郎才調一時欽傳家經　稱中外華國文章　古今　榜捷登天寵渥笋班翔步聽　澤　　　　　　多垂裕應羡於孫兒　音話别無端逐浪行感君情恰爲頭城通家閥閱淸時重　世　　紫　榮早有聲名傳白下好將經濟　蒼生不才　已叨心許几度相思萬里程[  緑隂室主友吾康槩稿於蓮江福靖營幕]  
 
 
 

Page 10

 
 
   
 
 

Page 11

 
 
[光緖十五年五月十四日京報全錄]  
　　宮門抄○諭旨一道錄前○發抄硃批四道○鳳頴六泗道兼鳳陽關稅務王奏爲奏聞事摺○又奏關稅一年期滿循例奏報摺○提督彭奏循例出洋巡緝並督練兵勇摺○川督劉奏開復提鎭原官處分片○河督吳奏抛辦工程一律穩固片○豫撫倪奏緩辦十五年分部硝片○五月十四日理藩院鑾儀衛光祿寺廂白旗值日提督衙門引見三十二名咸安宮三名正紅漢二名○希隆阿假滿請安○順天府奏京師得雨二寸有餘○召見軍機崑岡恩棠高萬鵬○發抄定安奏放過驛巡道養廉等銀數目奉硃批户部知道欽此○又客兵練軍月餉收支數目奉硃批該部知道欽此○延茂奏歲試錦州府屬情形奉人硃批知道了欽此○魏光燾奏補用遊擊馬明其等更正底銜奉硃批着照所請兵部知道欽此○○安徽鳳　六泗道兼管鳳陽關稅務臣王廉跪奏爲奏聞事竊照鳳陽關監督每屆一年期滿例領養廉銀六千兩辦公銀六千兩向在徵收關稅正盈銀兩項下開支前因廬鳳道兼管稅務已有道任養廉足敷公用是以將關任養廉辦公等銀解交造辦處充公嗣於乾隆三十年二月問前監督臣卓爾岱具奏交銀摺内奉硃批嗣後關任養廉内每年賞汝銀一千兩卽後任亦照此辦理欽此欽遵在案光緒二年復關以後收數短絀歴於正稅内提撥養廉辦公銀各一千兩奏明解赴造辦處交納亦在案兹自光緖十四年二月初一日起扣至十五年正月底止一年期滿徵不足額並未收有盈餘銀兩惟有仍照各上屆在於關稅正銀項下提出養廉銀一千兩辦公銀一千兩二共銀二千兩解歸造辦處公用又鳳陽大關徵收稅銀每兩向有節省歸公銀七分並裁革傾銷火工飯食等項銀七分歴經遵章奏明解交造辦處充公本屆一年期滿共徵歸公銀一千七百十三兩九錢一分四厘一毫傾銷銀一千七百十三兩九錢一分四厘一毫又徵收關稅積存　餘錢餘銀三千二百二十六兩六錢七分六厘八毫向爲解部平飯及添補各口經費等用除循例動支銀三千九十一兩六錢七分六厘八毫外仍存平餘錢餘銀一百三十五兩又關稅内向有充公一厘爲添補平飯及一切辦公之用撙節支銷計餘銀三十兩以上六欵共解銀五千五百九十二兩八錢二分八厘二毫除委員解交造辦處兌收外理合繕具淸單恭摺奏明伏乞皇上聖鑒謹奏奉硃批户部知道單併發欽此○○安徽鳳頴六泗道兼管鳳陽關稅務臣王廉跪奏爲關稅一年期滿循例奏報恭摺仰祈聖鑒事竊查鳳陽關稅定例正額銀九萬一百五十九兩六錢盈餘銀一萬七千兩二共應徵銀十萬七千一百五十九兩六錢前於光緖二年六月初一日復設開徵將奏准試辦並將歴年徵收未能足額實情先後奏報各在案兹自光緖十四年二月初一日起至十五年正月底止一年期滿共徵銀六萬六百十兩九錢六分八厘七毫較之上屇稍有盈餘而核諸原額所短尙鉅推原其故蓋緣鳳陽關稅課向以粮食爲大宗雜貨旱稅次之兵燹之後田多荒蕪近雖陸續加墾尙未足復原額所産糧食本不如前且上年河南鄭州潰口未合黃流滔滔不絶夏秋之間又復亢晴不雨收成其歉物力未完販運者稀至於南北雜貨昔時大賈鉅商相屬於道今以民貧銷滯商販寥寥其稍有資本者或圖輪船便捷攺道長江或因厘卡林立請領海關單至鳳關稅課爲所分佔加以上年冬間有運至鳳陽頴州泗州等災屬米穀雜粮槪行免稅收數因而核减幸夏秋之際隣省商賈聞各處田禾被旱米糧價昻紛紛販運銷售稅收尙旺藉以補苴臣職司稅務責有攸歸節經設法招徠竭誠整頓以冀多徵一分稅課卽可多裕一分庫儲督率各關口員吏實力稽徵不敢稍形疏懈故本屆收數較上屇略有加增所有鹽船料稅一欵據海分司運判申報自光緖十四年二月初一日起至十五年正月底止一年其代徵銀二千七百六十三兩五錢二分現仍照案奏解京餉以歸核寔除將額支及例銷經費各欵照例呈請撫臣查核具題一面造册送部外所有鳳陽關一年期滿徵稅數目理合恭摺具陳伏乞皇上聖鑒謹奏奉硃批户部知道欽此○○福建水師提督奴才彭楚漢跪奏爲循例出洋督緝仍相時轉厦督練兵勇恭摺具陳仰祈聖鑒事竊照案奉上諭嗣後沿海水師各提鎭着於每歲出洋時具奏一次俟巡洋往返事畢卽將洋面如何情形核實具奏等因欽此欽遵在案伏查閩省洋面南至粤東北逹浙省島岸林立港汊紛歧盜匪最易潛滋緝捕巡防難容鬆懈歴經奴才親統師船會督水師各鎭將在洋實力緝捕察看各處洋在均屬安靜曾於每次撤巡時將洋面安靜情形恭摺奏報在案竊維海洋遼闊盜縱出没靡常際南風令之時且恐外匪攔入閩洋勾結土盜必嚴爲防範方無虞滋擾爲害商漁奴才渥荷天恩忝膺重寄首當殄除盜匪務使地方靜謐開春以來赶緊整頓營務飭據練軍各營營哨官弁及各砲台管帶督率兵勇認眞操練奴才遵於光緖十五年二月十三日乘坐琛航輪船親統厦字等號戰哨馳赴南北各洋面嚴密督緝無論大小島嶼遠近港澳必皆躬親週歴往返梭巡並嚴飭各營舟師按地會哨認眞巡緝隨處稽察勤惰分别勸懲俾知奮勉兼按叚查騐懸挂救護船隻告示章程有無損壞諭令沿海居民恪守舊章協力保護以昭愼重如有盜蹤潜匿窺伺立卽窮追掩捕務盡根株以安良善所有轄洋汛地及各要口一切應辦事宜隨時咨商督臣察核辦理務求布置周密於海防能期得力現當講練海軍之際奴才巡歴洋而仍相時順道轉厦會同道臣籌商諸務保固地方並親督各營員弁兵勇訓練操防期於各色技藝精益求精俾營伍洋防咸有起色以仰副聖主綏靖海疆之至意除俟巡洋往返事畢再將洋面情形據實陳奏外合將循例出洋督緝日期並相時轉厦督練兵勇緣由恭摺具陳伏乞皇上聖鑒謹奏奉硃批知道了欽此○○劉秉璋片再提督銜前記名總兵萬重暄一員先年因案革職在廣西觀音橋獲勝經前廣西撫臣潘鼎新奏准留營錄用光緖十一年臣秉璋在浙撫任内檄調該員辦理台澉海防於告捷案内奏准開復提督銜留浙差遣去年該員奉調來川派往馬邊會剿該員熟悉夷情長於調度銅廠溝之戰殺斃夷匪一百八十餘名遂與徐春榮等三面進攻一戰而服厥功甚偉可否准其開復原官之處出自天恩逾格又已革提督劉玉田捐資自募士勇一百名爲嚮導隨同官兵進攻小諒山擒斬安匪　破堅巢業經臣等奏報在案伏查該員輿在浙營勇柳海臣入會爲匪該員查係會首將柳海臣棍責因傷殞命案内革職經浙江撫臣衛榮光查明該員並無劣迹惟辦事麤率突有不合奏請將劉玉田永不叙用在案查該員因營勇入會爲匪棍責致斃别無劣迹原辦已屬從嚴現在該員捐資募勇斬匪破巢不無微勞足錄可否註銷永不叙用字樣留營差遣出自逾格天恩非臣所敢擅擬理合附片陳明謹奏奉硃批覽欽此○○吳大澂片再查續經勘明光緖十四年分加抛甎石工叚係北岸黃沁廳屬唐郭汎攔黃埝三道護壩下首第二道土壩頭加抛甎壩一道連舊甎計長十丈六尺抛用新甎二百九十九方二分五厘五毫又攔黃埝三壩上首空檔加抛碎石一叚連舊石長十五丈三尺二寸抛用新石六百四十六方五分二厘均係應行抛辦之工一律跟追穩固抵禦河溜甚爲得力除飭造具印册遵照部議仍歸上年截數另繕淸單彚核辦理外合併陳明伏乞聖鑒謹奏奉硃批該部知道欽此○○倪文蔚片再竊准部咨行令豫省採辦光緖十五年分雙批毛硝四十萬斤煎成十足馬才淨硝二十八萬斤按限解部等因當經行司遵辦去後兹據布政使劉瑞祺詳稱奉派前項硝斤自應遵照辦理惟查光緖十四年應辦硝斤前因䟎辦十三年展緩之硝詳經奏准緩至十五年再辦現正飭催辦運所有派辦本年部硝委難同時併辦擬請援案奏展等情前來臣覆查屬實合無仰懇天恩准將豫省應辦光緖十五年硝斤照案緩至十六年再行辦解出自鴻慈除飭將十四年分部硝赶辦起運外相應附片陳明伏乞聖鑒訓示謹奏奉硃批着照所請工部知道欽此 
 
 

Page 12

 
 
[光緖十五年五月十五日京報全錄]  
　　宮門抄○諭旨一道錄前○閩督卞奏遴補陸路守備摺○將軍岐等奏剿辦馬邊猓夷案内文武紳團擇尤保奬摺○將軍長奏分界案内各員遵咨奏　另奬片○將軍岐等奏議卹遊擊片○閩督卞奏遴補外海水師守備摺○川學政朱奏陳考試成都各屬歲試情形摺○豫撫倪奏臨德倉銀米展限奏銷片○五月十五日吏部翰林院廂紅旗值日吏部引見五十五名户部六名禮部三名内閣二名健銳營六名廂黃滿五名正黃蒙四名○濂貝勒謝賞銀兩恩○召見軍機孫詒經敬信師曾○○頭品頂戴閩浙總督臣卞寳第跪奏爲遴員更補陸路守備員缺恭摺仰祈聖鑒事　照浙江處州鎭標中營守備徐飛熊病故遺缺係陸路部推之缺應用儘先人員當經前督臣楊昌濬奏請以儘先補用守備楊雲生補授准到部覆查楊雲生儘先名次在後其名次在前之王立忠等十三員雖據聲明俱未便請補惟此外尙有袁開益一員名次亦在楊雲生之前摺内漏未聲叙所請以該員補授碍難議准應令查覆到日再行核辦等因伏查浙省陸路儘先守備除前摺業經按名聲除各其毋庸核計外兹守備袁開益儘先名次旣在楊雲生之前自應遵照部咨卽以該員更補查儘先補用守備袁開益年四十五歲浙江鄞縣人由軍功著績遞保千總光緖十年十二月收入浙江提標中營候補續於鎭海口岸接　獲勝出力保奬以守備儘先補用光緖十一年十一月二十二日奉旨允准並經造送履歴咨准部覆註册歸入儘先守備班序補在案該員曾經戰陣勇敢有爲以之補授斯缺可期勝任核與部咨所指名次相符合無仰懇天恩俯准以該員袁開益補授浙江處州鎭標中營守備於營伍地方均有裨益如蒙俞允俟部覆到日再行給咨送部引見恭候欽定除飭取履歴另咨外謹會同浙江巡撫臣崧駿浙江提督臣歐陽利見合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○四川成都將軍臣宗室岐元頭品頂戴四川總督臣劉秉璋跪奏爲剿辦馬邊等處夷務一律肅淸遵將在事出力文武員弁紳團擇尤保奬開呈淸單恭摺仰祈聖鑒事竊照上年屏山馬邊一帶猓夷出擾戕官焚汎擄掠　民勢極猖厥當經臣等派撥兵勇往剿先後進攻大小諒山擒斬首逆擊斃多名該夷勢窮力蹙傾心投誠邊境一律肅淸臣等復將先後　撫各情形奏報欽奉上諭四川馬邊屏山等處猓夷勾結諒山野番出巢肆擾等因欽此謹卽恭錄轉行去後隨據名營陸續開摺彚保前來伏　此次屏山馬邊一帶狸夷擾邊恃大小諒山爲巢穴林深路險剿辦爲難經各營將領徐春榮馬朝選萬重暄等督軍悉力會攻次第殲滅未及一載剿撫告成去年十二月間該將領等續報除夷種十九支槪行投誠外現在復有大諒山未投誠之悍夷一支名揑子山諒山向未投誠之悍夷一支名阿圖者近亦率衆來營乞撫當卽優加賞犒選其酋目分守隘口當差等情據此則與前次就撫之九支共成二十一支蠻夷之傾心向化巳可槪見是役也將領士卒等出師蠻瘴之鄉深入不毛之地或奪險攻堅蕩平碉堡或擒斬首要力挫兇鋒而地方文武士紳集團助陣籌辦轉運得以軍食無缺及早竣事均屬　有微勞臣等尤恐稍涉冒濫現復從叢核减謹繕淸單恭呈御覽籲懇天恩俯准俾作士氣而勵戎行除擬保千總以下各弁另咨部核奬外所有遵旨巢保剿辦馬邊等處夷務出力員弁紳團擇尤開單保奬緣由理合恭摺具陳伏乞皇上聖鑒訓示謹奏奉硃批該部議奏單一件片二件併發欽此○○長順片再前准吏部咨覆奴才曁原任伊犁將軍金順奏保勘分新疆中南伊犁三叚界務出力文員分别准駁奏奉諭旨依議欽此欽遵恭錄鈔單知照前來除經部議准各員當卽轉飭遵照外其核與例章不符應另核奬人員業已聲覆者均經　才隨時奏明請奬在案兹有陸續禀覆之明鑑濤等七員或聲明係何項候補在何處出力何人保奏奉旨年月日期或擬保官階非應升之項所請翎枝與定例不符奴才現巳覆核明晰自應遵照部咨按異常勞績奏請另給奬叙以示鼓勵謹繕具淸單恭呈御覽合無仰懇天恩俯准勅部核准註册出自逾格鴻慈謹附片具陳伏乞聖鑒訓示謹奏奉硃批吏部議奏單併發欽此○○岐元等片再副將銜儘先叅將綏定營遊擊蔣繼榮在川二十餘年熟悉夷情防邊得力上年調派前敵率勇搜山先後焚燬蠻棚數百間馘夷首數十級小諒山一役尤爲出力夷猓畏之如虎迨該夷投誠後該員積勞染瘴嘔血不止遽爾病故殊堪惋惜前經該營彚奬請保以記名總兵今旣病故可否仰邀天恩勅部查照現保官階以總兵軍營立功後病故例從優賜卹以慰忠魂而激士氣出自逾格鴻慈謹奏奉硃批覽欽此○○頭品頂戴閩浙總督臣卞寳第跪奏爲遴員請補外海水師守備　缺恭摺仰祈○聖鑒事竊福建水師提標後營守備鄭乾龍病故遺缺係外海水師題補之缺准到兵部咨第三輪第六缺應用揀發班人員行令照章揀補等因臣隨在於閩省應歸揀發班各項補用守備内詳加遴選如補用守備吳朝華陳毓淞李保林常保淸蕭松芳均未來省考騐收標人材技藝無從知悉陳起龍降補案内並未造送履歴咨部註册亦未來省考騐歸班補用守備蔣開寳尚欠歴練均未使遷就請補伏查部定輪補章程内開如輪用揀發時無合例堪補之人卽以應升應補人員題補又例載水師守備缺出於隔府别營人員内揀選題補至水師缺出遇輪用應題人員先儘歴俸一年以上者揀選保題實授各等語臣復在於閩省水師應升守備寔任千總内詳加遴選或與是缺籍隷本府例應廻避或歴俸未滿一年或緣案停升或與是缺人地不宜亦未便以之开補惟查有補用福建烽火門營右　千總黃海濵年五十五歲福建霞浦縣人由行伍隨軍剿匪著績遞保以千總儘先拔補旋經拔補是缺千總於光緖六年七月内領劄任事該員實力巡洋緝捕認眞槍砲亦甚嫻熟曾委署理福甯水師左營烽火門營各守備事務辦理均屬裕如歴俸早己屆滿任内並無違碍事故以之升補是缺守備可期勝任與例亦符合無仰懇天恩俯念福建水師提標後營守備員缺緊要准以黃海滵升補於營務洋防均有裨益如蒙俞允容俟部覆到日卽行給咨送部引見恭候欽此除飭取履歴另行咨部外臣謹會同福建水師提督臣彭楚漢合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○四川學政臣朱善祥跪奏爲敬陳考試成都府屬曁附考各屬歲試情形仰乞聖鑒事竊臣渥承恩命視學川中曾將到任接印日期具摺恭報在案本年正月十二日開考成都府屬十六州縣並附棚之松潘理番兩廳資綿茂三直隷州又八旗駐防各生童於三月初十日文武塲一律試竣成都考試人多童塲向稱獘藪經歴任學臣嚴辦後稍稍斂迹臣履任之始卽通飭各學責成教官愼選　保下學之日臣復喚集　生　切話誡至再至三各學廪生咸知長法不敢嘗試成屬十六州縣章塲尙無槍代等弊惟於資州仁壽正場日拿　替文童一名係　保於點名時當塲指稟隨卽發交提調照例究辦臣於試日皆親自坐堂堅試自辰至申頃刻不離是以塲中傳遞换卷之弊　得行塲規一律肅靜文風以成都華揚爲最簡州崇慶温江金堂郫縣次之其餘亦不乏淸通可造之材考試武生先行令教官　飭認保教習於過押時公同糾察剔除重名冒籍臣又於試塲押名時詳細稽核以防頂替外塲第一日考試成華武童查出年　　　童生二名交提　嚴辦後餘俱恪謹守法馬步技勇以崇慶温江資陽内江爲最其餘亦皆可觀臣均認眞校閱如額取進發　之　文則　以讀書立品武則勉以安分守身冀仰　聖主興寳　才之至意所有微臣考試成都府屬曁附考各屬歲試情形理合恭　具奏伏乞　上聖鑒臣此次拜摺　卽日出省按試眉州嘉定敘州盧州重慶各屬一俟車畢　省錄送　才合併陳明謹奏奉硃批知道了欽此○○倪文蔚片再據糧　道鍾瑞詳稱豫省臨德二倉銀米歴係次年四月報銷兹因上年黃沁漫淹及被潦被　各屬蠲緩　援錢糧數目未據報齊無憑造　奏銷援案呈淸奏展前來臣覆查無異相應仰懇天恩　准將光緖十四年分臨德二倉銀未奏銷項照上屆成案展限三個月俾得　細查辦以期核實除咨部外理合附片陳明伏乞聖鑒訓示謹奏奉硃批户部知道欽此 
 
