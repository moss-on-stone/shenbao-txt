# 1915 - 348 - 4915397

 

Page 1

 
 
   
 
 

Page 2

 
 
[時評]  
　　中國人特性之公例㈣（冷） 
　　知彼知已作事之第一要義也而中國人之特性則有與之相反者祗知我意之所在而人之若何毫不措意於是此之不知彼之人與彼之不知此之人各不相顧而各爲其是夫知彼知已之人其作戰必針鋒相對而事易解决若兩不知之人則彼此雖或浪戰而緊要之點未必其相値勝負即不易分此中國事之所以迷離彷彿而無正眞之存敗也嗟乎群盲爭道明目者固與受其殃然而靜聽盲者之議論莫不以爲着着爭先而操必勝權也 
[命令]  
　　十二月十九日政事堂奉策令日商大倉嗃七郎給予三等嘉禾章門蟹重　　給予四等嘉禾章河野久大郎給予五等嘉禾章此令 
　　又令許受衡梁載熊陳福民周詒柯周樹德均給予四等嘉禾章此令 
　　又令交通部呈請將本部次長葉恭綽麥信堅進叙一等應照准此令 
　　又令徐恩元特升授爲少卿此令 
　　又令程建釗呂鑑熙陳應昌均授爲上大夫此令 
　　又令哈薩克輔國公邁敉著加給貝子銜此令 
　　又令任命布彥孟庫爲翊銜使此令 
　　又令兼代國務卿呈據銓叙局詳稱遵核司法部主事吳洪椿等著有勞續請予進官等語吳洪椿許紹錡呂慰曾均進授爲少大夫此令 
　　又令湖北巡按使段書雲奏請任命劉本意爲通城縣知事張裕然爲松滋縣知事黃厚焱爲鄖縣知事王育爲保康縣知事祝□望爲蒲圻縣知事應照准此令 
　　又令湖北巡按使段書雲奏請任命試驗及格分發湖北之知事萬成春試署荆門縣知事朱芥曾試署宜城縣知事陳長鏞試署興山縣知事王立廷試署黃安縣知事韓永成試署棗陽縣知事應照准此令 
　　又令山東巡按使蔡儒楷奏無棣縣知事吳　現丁父憂請免本職應照准此令 
　　又令陸軍部呈請任命王耀梓爲科長應照准此令 
　　又令參謀本部呈請任命靳煥文王龍章署察哈爾都統署參謀應照准此令 
　　又令陸軍部呈准吉林巡按使王揖唐咨請以和綳額補佐領强玉補防禦應照准此令 
　　十二月十九日政事堂奉申令前以武義親王黎元洪盛德昭彰策動封爵式符名實衆論翕然乃王猶懷謙抑懇切辭封旣見冲襟益思往績王當辛癸多事之秋坐鎭鄂疆功在全局凡所建績悉出眞誠謀國之忠苦心無比功懋懋賞豈惟予一人之私王其祗承前命母許固辭此令 
　　又令立憲國首重法治所謂法治者並非務爲空文塗飾耳目一法旣立期在必行苟其未行不如無法之大要一在囡民之利以適合國情一在禁民爲非以矯正國俗善制法者詳究事勢執簡馭繁逎能用法而神明於法反是則法令滋多不求實踐積玩旣久綱紀蕩然及其末流徒爲胥吏舞文之具以言治治去之遠矣近年制定法令頗有未見暢行者推原其故由於立法之始或出諸理想而未嘗調查其實際或泥於畫一而不知事　之無窮以致可行之法亦視爲具文寖失效力古人有言奉法者强則國强奉法者弱則國弱可引以爲戒着政事堂飭法制局將民國元年以來法令分别存留廢止悉心修正呈請施行各部院及各省區長官遇法令中實有窒礙難行亦可叙明理由咨明政事堂發局彙核修改其各部院各省區自訂規章亦須删繁就簡總期愼始圖終循名核實行之以約持之以全國人民受治於法律之下以人從法不以法從人庶幾政治更新同遵正軌予有厚望焉此令 
　　又令國家設官分職用人之道不能限於一途故取士之方即不能專懸一格在昔九品官人之法十科舉士之議立賢無方具有深意前於文官高等考試文官普通攷試以外復制定學績試驗條例公布施行在案該條例主旨係爲不能與高等考試與不能直接與普通考試之人特設一進身之路且由各省道就近分别考試尤在全國普及不使一地向隅依照該條例考取之俊士選士或得任地方掾屬或得與普通考試旣所以勵國民嚮學之志亦所以儲國家治事之材現在各地方行政官署遵照官制所用椽屬爲數計已不少而文官普通考試依官規所定程序亦應於文官高等攷試後同時舉行此項學績試驗自應先期舉辦以爲地方椽屬及普通考試之預備文官高等考試昨已令定明年六月舉行則文官普通考試之期應即定在明年十二月以前至學績試驗之道試及京兆屬縣試應於明年五月以前舉行省試及京兆熱河綏遠察哈爾等特别行政區域各試應於明年九月以前舉行其舉行試驗日期由各該長官酌量地方情形妥爲籌辦仍著將擬定日期隨時呈明辦理事關獎勸學風振飭吏術自通令以後各該主管官署務各按照條例切實奉行以副國家殷殷求才之至意此令 
[專電]  
　　北京電昨日政事堂將亟需討論之件咨交大典籌備處起草㈠優待元勳及國老條例㈡養老條例㈢大赦條例㈣撫孤卹寡辦法㈤册封皇妃皇太子典禮㈥議訂清室承襲封爵問題　　北京電近聞最確消息謂國旗用紅白黑藍作三角形綴於四角中用黃色作等邊四角形畫以文虎云 
　　北京電聞馮國璋遙領參謀總長並不開去本缺 
　　北京電京師牙稅專局決議明年一月開幕京兆覆選昨日揭曉王芝祥陳鳴鑾金鏡芙四人當選 
北京電大典籌備處奏請正式設已奉俞允 
[特約路透電]  
　　北京電袁總統命内務部通電各省祀天大典因禮節尙須修正故從緩舉行大約須至二月間正式踐祚後補行此禮帝制派謂一月一日新帝登極惟政界則謂登極之期尙未决定華人方面消息徐世昌將封王爵徐固辭不受（二十日） 
戰電 
　　其一（英人路透電） 
　　巴黎電比境法砲隊已加入比砲隊協力猛轟海薩斯境敵軍防禦工程此項工程已全被毁且炸去子彈庫兩所敵軍希圖修復爲法軍機關槍隊所阻比排砲曾毁波塞爾附近之敵軍防務且阻敵軍修繕戰壕 
　　英軍砲隊曾猛轟比爾干附近之敵軍陣地頗獲效果德軍乃轟伊泊爾及附近之地以國報復但所損甚微伊塞爾河境氾濫頗廣敵軍爲水所逼棄前鋒防禦工程而退亞土瓦之奇凡希境兩軍交轟甚烈該處且有大炸彈戰事法砲隊曾在列里路猛轟敵軍防禦工程次夜敵軍於亞拉北面炸地雷一枚繼乃乘機進攻爲法砲所阻法砲隊又於松末河及愛恩河間擊毁敵軍固防之聖哇蘭廠八月九日香巴業法軍以炸彈回攻奪回敵軍所占聖沙泊萊南面前鋒戰壕一部分八日之夜法砲續轟德軍陣地炸毁子彈庫一所七日法軍於索細厄丘東面進攻一次後此數日兩軍繼續交戰法軍希圖奪回十日敵軍所占之戰壕數段敵軍從事鞏固所占之戰壕者爲法軍以炸彈回攻逐至聖索泊萊南面之小山外八日敵砲隊甚爲活動法砲隊拒戰至爲劇烈法軍賴飛機之偵察故所擊多命中八日法排砲在亞貢與末斯河間白齊盎柯爾擊碎煤氣櫃數具是夜法軍在歇伏希炸地雷兩枚頗獲效果愛巴爾巨有地雷戰事九日有工作之敵兵多人爲法軍所炸地　埋斃（上海法總領事署所接之官電）（十三日） 
　　巴黎電今日下午公報謂法軍猛轟亞泊勒芒及聖米葉爾東南德軍之防營繼續至夜效果甚佳法飛機一隊以炸彈擲擊薩白龍及美的車站今晚公報證實英軍在比境之勝利亞土瓦·松末河與瓦斯河間·香巴業法砲隊甚爲活動轟毁戰壕擊散作工之德兵逹逹納爾砲戰甚爲活動（十九日） 
　　彼得格勒電敵兵一枝隊在美特齊哇爾湖境受重創大隊敵兵在德黑蘭與哈瑪丹間庫區克克敗退（十九日） 
　　倫敦電昨夜英公報稱星期日清晨敵軍向伊泊爾東北英軍陣線施放煤氣並助以重砲之轟擊有數處敵軍未至英陣之前已被擊退其餘數處英砲猛烈敵軍不能越出其壕線英軍防衛煤氣之方法頗爲有效陣線皆完全無恙伊泊爾東及美細萊西南敵砲異常活動敵軍在亞美蒂愛爾東英軍陣前轟發地雷兩具並擬佔據炸毁之陷穴但被擊退（二十日） 
　　彼得格勒電今日公報謂德軍陣前略有斥堠隊小戰及砲戰皆利於俄軍俄軍在波斯哈瑪丹西南續追敵軍（十九日） 
　　彼得格勒電德軍在里加境内今又活動衆不以此爲大戰開始之表徵蓋德國方以節用兵力爲急務如當此時機而驅兵奮鬭則勢必大受損失也（十九日） 
　　彼得格勒電德國自開戰以來死傷失蹤之兵士共計約有四百五十萬人德政府在國會宣言謂九月一日以前德軍損失約二百五十萬人九月後兵病者六十萬人死傷一百萬人除去傷兵七十萬人傷愈回伍外前後共損失三百五十萬人云云軍事家謂德政府之估計至少諱言實數百分之三十故以四百五十萬人計之較爲確當其中百分之六十皆斷送於東境者（十九日） 
　　倫敦電外部宣稱英員在瑞典船希里戈拉夫號查見郵件三百袋内有一百九十袋皆裝橡皮估計重約八千磅乃寄交瑞典著名敵國商人者（十九日） 
　　倫敦電瑙威商船尼戈號（七一二噸）已沉没遇救者十二人領港員在内已登岸（十九日） 
　　倫敦電費蘭巨統帥瀕行之際致書於法境戰士表示謝忱謂此戰榮耀結局之期當不甚遠（十九日） 
　　倫敦電星期日午後竇比爵士在倫敦某會場中稱徵兵結果之報告定可顯明英國人民之絶對正當大約戰局結束之期當可較許多國人所預料者爲早云（十九日） 
　　紐約電有人懸測美國關於安柯拉號沈失一案之第二次牒文謂其大旨不外一再聲明美國之要求以奥國海軍部承認之言爲根據者並促奥國從速答覆將來美奥兩國外交關係能否維持將視奥國覆文而定（十九日） 
　　紐約電銀行書記生施連德爾氏乃戈尼格氏之秘書（美人疑戈爲駐美德人秘密偵探隊領袖）已被拘捕因有竊取銀行函電轉交德政府之嫌疑也美偵探謂施連德爾已自認在其執役之銀行從私人函件中覓取關於裝載軍火之消息當被逮時施氏衣袋中有關於二百萬枝來 
 
 
 

Page 3

 
 
復鎗運往協約國一事之電報一紙　氏且自認爲德國預備軍籍中人（十九日） 
　　瑙威克里馨森電福特勸和團已抵此間未有正式或他等之歡迎惟新聞記者登哇斯加號探訪新聞而已福特氏稱船至英國扣克華爾時英人對之甚爲感激但勸和團員無一許登岸者就扣克華爾情形觀之英人願有和局其他交戰國人民度亦如是將來和議必以恢復戰前原狀爲根據福特不承認船上諸人有意見參差之事但謂團員有患病者擬至瑙威京城後脫離勸和團云云然據船上美訪員云團員數人不願署名反對威爾遜之政策致起爭執團員後抵京城分寓旅館 
　　（十九日） 
[其二（德人德文報專電）]  
　　柏林電十二月十八日德軍大本營公報云敵飛機攻擊美的車站市政局博物院大受損傷（十八日） 
　　柏林電海軍部宣稱小巡艦白里門號及所隨魚雷艇之一十二月十七日在波羅的海東部爲潛艇擊沉水兵多被救起（十八日） 
　　柏林電十二月十九日德軍大本營公報云敵飛機乘夜攻擊美的車站僅釀物質上之損傷（西境戰况）俄兵小枝隊在各地點進攻德軍陣線悉爲德兵擊退（東境戰况） 
　　摩柯伐克及波洛波里附近塞孟兵之被俘者共約七百餘人（巴爾幹戰况）（十九日） 
　　維也納電十二月十七日奥軍大本營公報云伊森沙第四大戰自十一月十一日開始今已可謂告終蓋意軍已不復猛攻也第四大戰之特别目的乃在戈爾士橋端砲臺意軍攻之者共有七師團但均未獲效果意軍密集進攻附近各地者亦遭失敗奥軍固守戈爾士橋端砲臺杜白杜高原及其他各陣地戈爾士居民雖已大受損失戰局則未絲毫變動據確實消息意軍於此役死傷七千人之多意軍進攻桑米琪爾山北坡及鐵洛爾陣線且以阿爾伯山兵一大隊進攻柯爾第拉那均未得利（奥意戰况）孟軍爲奥軍逐出巴斯尼亞邊界奥軍進抵大拉河孟敗軍盡焚回敎徒所居各區（巴爾幹戰况） 
　　又十八日公報云東境仍頗沉寂（俄奥戰况） 
　　意軍進攻蘇加拉山谷北面塞爾受挫而退奥軍復襲擊佛里區山谷意軍前鋒陣地意砲隊猛轟戈爾士（奥意戰况） 
　　（十八日） 
[東方通信社電（日本人組織）]  
　　北京電廣東廣西雲南貴州四川五省聯合宣言反對帝制（二十日） 
　　東京電衆議院副議長花井卓藏氏因内閣留任問題提出辭職因認其爲無撤回之餘地故已奏請派人接替大約大竹貫一氏可有望云（二十日） 
　　東京電政友·國民兩黨以島田議長無整理議場之能力提出不信任案（二十日） 
　　東京電此次對首相暴行事件頗受一般之攻擊在野黨招非常之不利武藤以下諸人之處分因無三分之二以上之贊成者故不能除名僅議停止出席二週間以示薄懲又大隈首相之容態甚佳（二十日） 
要聞一 
[戰爭聲中之飛行事業]  
　　華德日報曰雅克氏所發行德國戰事叢報第六十五期中有愛臻洛氏所著交戰各國飛行實業及軍需飛機發逹史一篇以德國飛行事業爲比例先論各國飛行事業進化之槪要次論昔年各國軍需飛行機關之組織終則論戰時各國飛機之成績今觀其所錄列空中戰爭之詳情及其關係之輕重殊有情趣據稱俄國最大之戰爭飛機曰西柯爾斯奇號其長有二十五密逹合中國營造尺八丈餘而一伸張則有三十七密逹合中國營造尺十二丈其上設有蘇動機四部惟其於第一次飛越德軍戰綫時旣已被德軍砲火射落於地英國於一千九百十四年旣有暗自振興飛行事業以爲舉世第一飛行國之志據稱英國於飛行事業上所耗費之金錢不下一千七百餘萬馬克而就水上飛機之成績論英國者仍遠不及德故英人於此事咸驚怪不已現在英國製造飛機之大廠共有十家而小廠尙不在内此十大廠共有工人一萬六千名然其所造仍不敷其本國之用蓋其所造如果敷用必不至於再到美國訂造也協約國在美國訂造之飛機約計共有五千部今其所訂造第一批業已運送到歐惟今單葉飛機幾一律視爲廢物即有用之者亦視其遠在雙葉飛機之下此誠戰爭飛行事業中最關重要之現象據稱各國製造戰葉飛機之實業家自得此信後皆埀頭喪氣而法國飛機實業界尤不快蓋法國飛機廠舊日所造飛機多屬單葉式也但受其害者不僅法國飛機實業界即法國陸軍部因不合於用故一旦所廢棄業已造成之單葉飛機亦有三百六十部之多今姑不論其他即就此項飛機之工料金計算已屬不資又安得不懊惱也現在單葉飛機惟有莫蘭式者但亦僅堪供瞭望之需而已德國所用戰鬭飛機最負時望惟德國自得空中戰爭之經驗後方知其利大加推廣而在法國則於歐戰開幕以前已經有之願吾德此舉雖不久而吾德製造飛機之工事自昔年卽有統系故轉瞬即得最善之結果至於德國飛行事業之進步則更有敵軍之評論可徵據倫敦晨報所載英軍大本營報告稱德人若持其飛行事業之進步以自豪則誠有故蓋德國配用蘇動機二部之飛機當初出現於法國戰線時聯軍觀聽嘗爲其所驚動也聯軍所以歎服者以其上設有大砲一尊放射榴彈也此種新式飛機爲聯軍之一患固無異議即夙無惡劣飛行家之法人亦自歎不如云云 
[北京快信十二月十七日發]  
　　宮内舊有之三殿業經一律更名太和改爲承運中和改爲體元保和改爲建極聞登極時百官朝賀即在承運殿舉行昨袁總統親往相度一週擬文東武西分列兩行每行可容八百人俾各隨班次以進 
　　宮内監擬用女生將就東西留學畢業回國者挑選聞已開單呈進先行記名並聞清宮某太監謀充管理職運動頗力卒歸效 
　　大典籌備處忙迫異常日來已添夜班亟欲解决之問題尙多故文字上之大著作一時不及撰擬聞已懸賞徵求如祭天封爵之類列題有三十餘種每篇當選者定酬金一千元 
　　京師各界訂十八日起舉行大慶賀開提燈會三天内務部特雇巧匠在東華門口用五色綵綢紥成大牌坊一座環以横額文曰文經武緯并自正陽門逹中華門每距離約十武各立標杆一支用紅綵包裹上轟國旗非常奪目爲歷來未有之盛舉 
　　天津益世報因反對帝制而設現已爲政府收賣故近來論調已全部變更自此以後除順天時報外京津間無否認之報紙 
　　浙人杭辛齋自被捕後至今未釋其同時被捕之許某聞已槍斃 
[南京快信]  
　　齊使嚴飭各釐局禁收陋規洋餘等費 
　　軍民兩使接大典籌備處電略謂改元在即所有開國後各要政廣徵意見均請尅日電復 
　　財政部咨飭將各機關所存公債票數查明詳報另案辦理 
[編輯餘談]  
　　扶桑客語（四）（　萍） 
　　傳聞加盟條件中有驅逐某國在我國之勢力一言吾人思之殊堪發笑蓋我國而果有驅除某國勢力之勢力則某國即不至在我國有如此之勢力矣某國旣在我國有如此之勢力此我國無勢力可以驅除其勢力之明證也換言之勢力不足留有空際他國之勢力始可乘隙而入亦不僅某國爲然也 
　　但他國代我驅除則何如乎如某國者固欲代我驅除某國之勢力者也然此有最淺之理爲國人所宜明者所謂某國驅除某國勢力云云非如物理　者用抽氣筒向瓶中抽出空氣使成眞空之謂果以眞空之瓶與我豈不甚得然此必無之事不過以甲代乙掉換一種勢力而已甲乙之名稱不同其均非我有則一日德之於靑島其最近之例也 
　　又有所宜知者勢力以分而弱以合而强果某國而代我驅除某國之勢力則不僅繼承某國原有之勢力而止且國繼承所得之勢力與彼舊有勢力合同更生新勢力焉而我國今後乃益覺不可與抗矣 
　　大隈氏嘗曰靑島一戰驅除東洋之禍根此言不得謂無理由惟不能認爲驅除中國之禍根耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[過渡時代之外交與政聞]  
　　外交界之所聞自歐戰發生以來世界各中立國家大抵利用時機奬勵輸出於商業上獲莫大之利益最著者爲美國年餘獲利逮八十萬萬元其次日本入超變爲出超而國庫凖備金已增加四萬萬餘元故日本國中游資甚多極願散諸國外其直接欲以資金供給吾國爲興辦實業之用雖有其意一時難得頭緒乃聞有間接關係吾國之一事據外交界消息近來俄法二國有欲將已國在中國所有之債權以全數或一部分移轉於日本之意大約因俄法欲向日本借欵或商購軍品而起此事於吾國關係甚大設有其事自當先得債務者之同意政府當局不知若何對付也 
　　日本公使館一等書記官小幡氏已轉任奉天總領事前傳其有歸國之說茲聞日人間消息小幡氏此時此際尙有不能遽離北京之情勢故其歸國之期尙未能定此亦近日中日間外交尙未入於靜穩之境之一證也 
　　典禮上之籌備大典籌備處之設置在國體未解決之先爲討論機關近自國體决定後始改爲行政機關近復將該處辦事規則詳爲釐訂業於昨日呈遞鑒核茲錄其規則大綱如左一總務服掌本處一切事務及不屬於他股事項二禮制股掌關於外國元首代表公使及本國蒙藏回部王公等之朝賀及 
見等事項三内儀股掌宮内之儀制及關於召皇族進賀之儀容等事項四撰擬股掌元首授位時應行頒布之各項諭旨及特别榮典等事項五法典股掌大皇帝即位時應行規定之法律典禮等事項六會計股掌本處及大典時應用之經費及預計等事項該處辦事員長朱桂莘氏對於籌備大典各要政均主張積極進行刻下已將籌辦最要之件辦理略有端倪年内必可辦竣次要之件至來年正月二十日前後即能一律蕆事日前該處曾將皇室典範之大綱草擬數則内容分皇族及緦麻以上之皇戚等三章所有辦法略仿從前舊制然俸米等項較爲節減呈上之後以此事關係雖大然此際尙不需用應俟登極後再交立法機關或派大臣另行議定以埀永久業已批令該處遵照矣 
　　起草員之推薦憲法起草委員自國體决定後自然取消前已有申令令參政院另行推薦呈請核奪惟此項推薦方法及其相當人物尙無一定不日參政院將開會討論辦法惟因現在代行立法院院長已經更動新院長溥倫尙未到任如新院長今明日到任星期六尙可照常開會如星期六以前不能到任則須至下星期始能開會至所推舉之委員據聞此次并不限於院内人員惟以有憲法智識者始能入推舉之列大約如楊度鄧鎔李景　嚴復顧　諸人皆有當選希望 
　　傳國璽之移交日前各報登載印鑄局現正鑄造國璽一節似舊有之國璽已歸無用矣惟世俗旣有傳國璽之稱不應置之不問茲聞清室果擬將前清所存國璽移交參政院代行立法院由該院於登極時上呈新皇帝 
　　内外蒙之關係政府以改善蒙疆之政治須預行疏通意見曾有今冬在京召集蒙古王公大會議之議嗣以國體變更事欵繁凑未暇及此故暫予延期茲聞政府以國體問題旣經解决蒙疆治理亟應着手此項蒙古王公大會議似宜仍依照原議定期舉行聞已擬定於明年二三月間舉行該會議已諭由蒙藏事務局即日通行各蒙旗王公知照如届時已行正式登極禮則各王公亦將例行覲賀云 
　　庫倫活佛不受册封問題發生後政府旣多言爲意思之疏通并一面爲適當之佈置故近日北京政界中人又有一般傳說謂册封活佛問題已大就緒惟須延至明年二三月間專使方克啟程赴庫其内容（一）目下已届嚴冬蒙地苦寒前往殊多不便（二）中華民國旣變更爲中華帝國册封之文件須另行改作非至御極之後不能啟用國璽礙難爲改作之着手云云未識將來事實究復何如也 
　　黨人案之注意順天時報云改革國體之間最忌黨人突發擾亂秩序政府以是屢用密函明令分交京内外之軍警各機關均應特别注重在案現聞日昨統率處又復奉有大元帥交諭除將各官吏破獲黨人之奬卹事項從速清理外仍須將前定之奬勵辦法七條略加修改破獲黨人之軍警各首領係由進級加俸起至授勳及按滿蒙世職辦法分别給與世職破獲黨人之兵士則立予一萬至八萬元之賞惟以上獎例均以破獲黨人一百以上之多寡爲斷此件統率處業於日昨密函京内外之軍警各機關矣 
　　慶祝會之聞見京師警察廳因現國體旣經確定而各處代表又舉行開國慶祝大會並將各公園開放任人遊覽惟料届期人民觀瞻踴躍故又將中華門及東西長安門内開放三日招集小本商販在該處擺攤營業藉謀生計至慶祝會中之提燈大會聞所有燈籠純由商會定式製辦以期劃一故已經商會向各燈籠舖購製紅燈二萬五千個而各燈舗因商會猝購此多數燈籠届期恐難造竣故已徧覔製燈工匠連夜趕造矣 
[兩要人察釐與兩專局督辦]  
　　前晚總統申令特簡田中玉趙椿年馳赴各省考察釐金利弊此事發表後京中多疑趙椿年雖係財政部人員而田中玉則方任陸軍次長素非以熟悉釐務著名何以忽奉簡命詢諸財政界中人則有謂政府對於陸軍次長一席已有意中人物故改以他差畀田者有謂各省釐務或爲軍人把持非得軍界有聲望之人員勢難實行整頓故簡派及田者惟是田雖出差並未開缺未必即另簡他人若夫釐務握於軍人之手此在民國元二年間到處皆然今某某等省尙有此弊然則後說其庶乎近是也 
　　印花稅在目前新稅中最有好望財政部頗欲加意整頓故有呈請特設專局派員督辦之舉并聞該局係具獨立性質督辦一缺爲特任職將以皖籍某參政任之已内定矣至烟酒公賣半年以來雖屬一艦虧帳然終望其日有起色况現在總辦該局之鈕傳善氏亦曾署過巡按使者今又甫卸該部次長之職自不願久居人下故該局亦得離部而獨立其督辦亦係特任職即以鈕氏升任此昨明令發表之由來也 
[北京政學界之最近聯絡]  
　　國際上之宴會步軍統領江朝宗氏於前夜假座燈市口德昌飯店宴請日置公使小幡出洲船津各書記官町田少將吉田大佐并請廕上將外交陸總長曹次長内務朱總長農商周總長作陪賓主盡歡而散昨日下午七時中央懇親會在北京飯店開辯論會中央名人到者甚衆除參政院副院長汪大燮駐京英公使朱爾典外兼代國務卿外交總長陸徵祥亦到會 
　　學技上之展覽北京靑年會每年年終由該會體育部舉辦新年技術展覽大會一次以喚起靑年體育之注意昨聞該會體育部關於此次大會已正著手組織并聞因現値國體改革伊始擬將此會大加鋪張藉伸慶祝復因京中私立貧民學校及社會實進會經費支絀擬將本年技術展覽大會所收票資除開銷外盡數捐入該會校内充作經費洵慈善之舉也又昨日（十七）下午三時内務部衛生陳列所在中央公園五色壇西開幕參觀者頗夥由該所長伍稚旭及各招待員招待一切所中陳列各種醫學上圖畫模型藥品甚爲周備并由所員向來賓講解是日警察廳總監吳鏡潭偕都尉董玉麘在彼參觀甚久並逐細詢問由所員一一詳答 
[滿蒙五路中之四鄭借欵]  
　　中日兩國關於滿蒙五路之交涉近來頗見進行大略於本年内可以正式簽字一節已誌前報茲據十二日大阪朝日新聞載云滿蒙五路業經中國政府允借日欵修路其借款規約應照津浦借欵契約辦理前經兩國政府協議一切細目因事有齟齬迄今久懸未决而在滿蒙五路中最關緊要亟需敷設者厥爲四鄭一叚（即自四平街至鄭家屯路線）故日本政府近派小田切萬壽之助氏復與中國政府交涉議訂四鄭一叚借欵築路之辦法目下雙方交涉頗見進行尅日可以簽約聞其借欵定額爲五百萬元此項借欵專充築路之用不得移用於别項事業聞日本從中國政府之請一俟簽約後即將若干現欵先行交付中政府惟四鄭鐵路之延長雖不過五十二英里而其地位則爲滿蒙聯絡之路線最有價值云云 
[京漢火車出險之原因]  
　　京漢鐵路自設有電機路籤以來撞車出軌之事甚稀乃傳聞近有兩列車中途相撞情事日來各設紙頗有紀載茲得確實消息係本月九日蕭家港北上掛空貨車與花園南行貨車在陸家山驛迤北相撞其原因則蕭家港所開貨車未由電機向前站接洽而花園南下車已開幸中間陸家山驛長察覺甚早趕發停車號誌因而蕭家港來車得制止速率僅將空車一輛撞壞此外尙有二三輛㣲有所損機關車並未甚傷車上人等幸皆無恙路軌亦未損壞次早即照舊通車 
[吉林之中日新交涉（化險）]  
　　東三省自新約履行後日人每有以賣藥爲名私販嗎啡者蓋彼等見我下等社會之烟中人已入於窘境遂誘令打嗎啡針抵癮以便從中漁利而意外之交涉如昌圖月前日人被戕案亦因之而起日昨各報喧傳吉林德惠縣雙隆鎭有一日人提包賣藥實則暗售嗎啡爲巡長劉得勝探知乃在提包内搜出嗎啡五兩該日人情急遂賄予巡長以吉錢一百五十吊巡長得贓即縱之去等語此各報之記載也然據余調查則殊不然此事刻已經該管警官聲明謂該案發生後警官即以該日人私售嗎啡且無護照擬送區究辦正在解縣間經當地人馬桂喜從中說合許以一百六十吊了結以示薄懲云云意以爲即以罰欵了事故此事在我國警區之是否縱犯違法尙在可以究辦之間而此日人即一面赴長春禀告其領事揑稱被巡長率領警兵刦去大洋一千五百元日領事遂飭令赴德惠縣署呈控復照會吉長道尹郭宗熙要求賠償蓋日領事自在張家灣設立警察與中國方面大起交涉後　有關係敬察之事無不格外注意不期竟有此不肖巡長縱犯違法致予日人以隙現聞除要求如數賠償外並須予該巡長以相當之懲處未知我當道如何辦理也 
[靑島日憲兵隊改組誌詳]  
　　（懐瑾通信） 
　　靑島日本憲兵隊向本屬於岡山第十八師團中之一部份戰後即擔任維持地方迨至本年二月間經神尾司令官奉令設立靑島及李村兩處軍政署後又撥歸兩署委員長管轄擔任地方警察事務改名爲軍政署憲兵隊今兩處軍政署地方警察已着手辦理布置完竣即招募華人充當巡捕者計有二百四十名亦已訓練完畢故憲兵隊遂與軍政署脫離不再受軍政署之監督改組爲靑島守備軍憲兵本部餘則名稱爲靑島憲兵分隊鮑島台西鎭台東鎭李村等分隊及水上分隊膠濟沿線高密坊子張店濟南等處分隊共計膠濟一帶稱憲兵分隊者九處水上稱憲兵分隊者一處餘則再由分隊支派名曰派出所每一分隊之編制法設有將校大尉以下者五員下士以下上等兵三十名每一派出所設有下士一名上等兵七名現在濟南憲兵分隊隊長爲有田大尉特務曹長井下田少尉松村曹長等三員上等兵江原田中等八名特務上等兵植村一名雇用通譯官辻暎一員除雇員外共計十二名向之駐濟隊長之管區膠濟沿線東至坊子者今因增多憲兵改組後遂縮小其管區駐濟憲兵隊之管區以相近張店爲止張店則增設分隊以吉森特務曹長升任爲張店分隊長生田中尉調任爲高密分隊長佐藤大尉調任爲坊子分隊長須藤大尉仍任爲李村分隊長沿川中尉爲靑島分隊長均於十二月十四日領憑率同下士上等兵出發各抵分隊之任濟南分隊長仍任憲兵大尉有田十三以資熟手 
[之江紀行（二）嵊縣（靜眼通信）]  
　　（一）嵊縣民風之美風俗勤儉農事頗爲進步而蠶桑獨盛消費機會又少不若杭嘉諸屬茶肆林立恬不爲怪故雖山鄕而民生尙不困蹙婦女知守節義風化之案亦少而敎育事業亦煥然可觀據已往測將來其進步可預卜也 
　　（二）嵊縣之敎育全縣校數約近二百縣立學校如高等小學及女學校等生徒衆多成績優著而女校尤爲難得紹屬大縣如紹縣及餘姚等均無以縣費獨立之女校嵊縣山邑獨開風氣之先校長潘女士珍蕙姊妹三人自天津北洋女師範畢業歸任故鄕女學温厚敦樸人咸稱之校舍新建經費由敎育會長錢惟立君設法籌得頗爲合式此外私立者如剡山兩等生徒獨多校長裘君翊芳力求進步頗注意於訓練社會極信賴之該縣上學期尙有小學敎員講習所以袁易爲敎務主任提倡勤勞主義以身作則感化良多下半年未經續辦而畢業生則頗爲社會所信用聞任敎職員已居大多數云 
　　（三）嵊縣平民習藝所内分藤竹機織諸科進步殊著竹工尤適於實用價廉物美家用器具咸備其美的方面不若嘉定奉化而適用則過之餘如毛巾愛國布亦頗能與都市所出相等 
　　（四）嵊縣之公園公園爲人民高尙娛樂機關記者所經浙省各縣殆無一設置者獨此山僻之縣能得此高踞山麓之公園且有新建之層樓聞係前知事春化趙君所興築者地旣高爽而亭榭階梯亦經修飾登樓遠眺全城形勢都在目中　　（五）舊有之建築術嵊縣人於木材雕刻及石材雕刻素所講求沿途所見如住宅之門首及節孝碑坊雕琢殊精亦他縣所不多見者其城隍廟之建築尤爲全邑之冠長窗壁柱無一不工緻堅實故雖閱數十年不修尙能完好如新 
　　（六）繅絲事業之將來嵊縣繭種向爲浙省之冠絲業獨盛惟繅絲尙用舊法暗中所耗實多頃省公署在彼特設模範繅絲廠其抽絲之術較舊法獨精絲價亦因之一增高銷路大暢嵊縣人若倣而行之其全縣生產額當驟增數十萬也 
[粤東各界之最近荆棘]  
　　路員被害粤漢鐵路機車管駕人麥永康平日執行職務不肯有所瞻徇昨午拖帶車輛行抵軍田車站被某界人將其亂槍轟擊當場殞命現由粤路公司總協理詳報將軍巡按使請爲緝兇并由護路營長羅輔廷入見龍上將軍面呈一切旋得續函云頃查得此事之詳情係因在軍田之某界人前往江村吃烟無票登車麥某與之理論某界人因無部定甲種執照交出且無官長印信自知理虧竄至貨車之内隱匿迨抵軍田車站時該人即將麥某痛毆當場殞命是日將屍身拖回粤路黃沙車站由該公司電知番禺縣胡知事詣驗胡知事因往粤海道尹鄭榮處行弔不暇理此至十三日始往黃沙車站貨倉附近將麥某屍身驗明驗得太陽穴口部手部均有受傷似係生前被人用石毆斃即將致命傷痕一一塡明屍格胡知事以此事難辦即傳屍妻謝氏及子女上堂謂行兇地方係在軍田應歸花縣管轄且命案係隸司法範圍本知事無權管理現據路公司一再電請詣驗自應通詳列憲將兇購緝云云即令屍親當堂具結將屍收殮矣 
　　委員被禍禁烟局委員鄭某奉派往河源覆勘烟苗日前調查事竣乘河源電船抵惠以便回省銷差詎於月之七號早船至惠博交界河面被匪數十人駕艇攔刦全船被掠一空知鄭爲政界中人當即將其轟斃並傷搭客數人始携贓呼嘯而逸迨該管地方營縣據報分投追緝匪已逃去無蹤矣 
　　洋員被刦三水洋關稅務司寓所於月之五號晚三鼓時胡匪數人持槍入内意圖强刦聞攙扉入室時洋員侍役均入睡鄕無人抗拒遂得飽掠而去該寓人等習晨始行察覺計共失去金錢銀幣玩具衣物等件價値八千餘元并失去十三鄕洋槍三枝自衛手槍二枝現已開列失單函請當道追贓矣 
　　官軍被難上番禺石龍墟近因匪等擄捉劉姓一案被人來省上控嚴飭附近軍隊限期破獲初二日各軍隊約定分三路前往圍捕一隊由金溪過海一路由高唐墟上一路由新街車站下分投入墟詎匪等伏於路口卽與軍隊相抗約戰二小時之久匪等鎗斃軍隊二人始陸續散去迨官兵攻入匪已不知去向祗獲一人仍係誤捉者云 
地方通信 
[蘇州]  
　　各官署政務彙誌高等檢察廳長徐難愚前日接齊巡按使飭即日赴寗監視復選舉徐廳長即乘滬寗快車赴寗俟復選事竣即可返蘇殷道尹前昨兩目召集所屬各機關主任赴本公署會議防範事宜蘇錫官產　趙處長奉命將前清織造衙署出示標賣省署委員來蘇視察銀元局銅元局機器聞擬運往 
 
 
 

Page 7

 
 
寗垣 
　　公司須納保證金前月警廳通告各報館限期繳納保證金事曾誌昨報茲聞轉運公司　牲公司搬運公司亦均須限期繳納已由警廳通告知照矣 
[鎭江]  
　　考察城廂警局之勤情鎭郡自開辦冬防後軍警各界各按規定路途於晚間加意　巡以資防範日昨章縣知事恐所屬各警局於晚間或有巡官擅　職守巡士擅離崗位情事故飭楊承審員於午後九時起前往城廂附近細查以便考察各警局勤惰　　開辦實業學校之先聲鎭郡學務經費困難以故尙未開辦實業學校此次敎育行政會議議决停給資助游學費後即擬將此欵移辦實業學校且舊時農業學校中本有田畝現雖以此項租息撥付平民習藝所及農業會經費但欵尙盈餘可以撥充經費現聞當道正在籌議一俟議有辦法即須預備開辦 
　　補助育嬰經費之籌商鎭郡城内育嬰堂董事何恩浩等以經費支絀禀請江蘇巡按使設法維持業經齊巡按使批飭金陵道尹轉飭丹徒縣章知事籌劃章知事以縣署出入各欵均經規劃定案並無别欵可以補助故飭丹徒城廂市董事王振文在市廂公欵内設法撥充或另募捐欵維持與該堂董妥商辦理 
[杭州]  
　　胡運使公竣回杭兩浙鹽運使胡思義氏日前赴滬考察緝私營隊並結束鹽棧辦商欠欵一案已誌前報茲聞胡運使抵滬後即偕緝私蔡統領往松滬各警隊切實考查緝捕成績並與孫運副周道尹商議上海鹽棧解决辦法當責李辦商分期繳清欠欵以了債務現已一切事竣於昨日（十九）下午十二時半由滬乘車返杭運署總務科長顧柏年特派衛隊輿馬前往城站迎迓　　商會請定臘月月建嵊縣商務分會昨致函杭總商會略謂陰曆正朔本爲華民公共所遵而臘月歲除尤爲商家切要之日查本年通行陰曆十二月月建兩歧一種建小一種建大是不但來歲正朔歧異而本年除夕先已無從確遵是日爲各商一歲終結之日關係尤非淺鮮自非確有規定萬不能並通一律用特函請察照轉詳巡按使核示祇遵云云此外各分會曁杭城各業商人亦紛紛函詢總商會昨已具文轉詳巡署文中並有各省賬目互有往來非全國一律窒碍仍多可否咨詢主管機關請爲指定通飭各省遵照以昭劃一等語未識公署如何批示也 
[江西]  
　　新財廳長接篆視事江西新財政廳長羅述稷到省後已於本月十五號接篆視事是日十句餘鐘羅君由行所乘輿抵廳廳内各職員即陸續禀見自科長以次羅廳長一一接見科員以下及各銀行各公團往賀者謝以改日再見并面諭各科長將未辦案件擇其緊要者摘由呈覽以免積壓旋即下手諭一道令廳内各人員除會計科派人接核以清手續外餘均照常供職並不更動是日各機關人員均持片往賀親到者有陳政務廳長閻警察廳長至下午一句鐘羅廳長即令隨員二人與廳内庶務會計員清理賬目及檢點一切器具其餘各事囑總務科長蕭夢白代爲照料移時羅君將印符携入轎内遄反行署至十六早始入廳正式辦公 
　　軍巡二署整軍經武贛省新編陸軍混成第三旅已擇定陸軍偕行社爲旅司令部李昌武將軍以該軍成立在即將全旅官佐派定列爲長表限令於本月二十五日以前齊赴旅部報到其有現役贛南等處官佐則展限五日至旅長一缺已確定黃振魁惟以職務重要須呈請中央加給任命又警備隊兵業已募足回省確定來年一月一日正式成軍本月十五巡按使委令衛隊排長王榮陞在署挑選精壯士兵四十名編爲衛隊 
[安徽]  
　　皖省將設警務處李巡按使以皖省水陸警察原設有四處一省城警察廳二蕪湖警察廳三長江水上警察廳四長淮水上警察廳惟各分區域警政未能統一茲擬於安徽設立警務處以冀統一警權特備文咨陳内務部并保省城警察廳長朱家珂爲警務處處長已經部覆照准刻正在組織一切手續大約不日即可成立矣 
[天津]  
　　國民會議投票續紀日前巡按使公署舉行國民會議覆選舉業經選出議員八名姓字曾紀昨報其缺額二名於昨日上午九時起至十二時止舉行補選各初選當選人隨到隨書至下午一鐘開票計李士偶得一百二十票劉春霖得七十二票于振宗得七十票李清芬得七十票董景勳得三十四票其候補議員定於今日覆選 
　　黃炎培演講美國敎育前江蘇敎育司長黃炎培君今春赴美利堅調查學務現已回國昨日蒞津經學界全體歡迎並邀請黃君宣講美國敎育情形計開會二次首次假靑年會會場宣講第二次在南開中學宣講其講題爲在美調查學校之見聞錄一時津地學界人員往聽者頗衆 
[陜西]  
　　匪徒猖獗之一斑陜西雙泉鎭柏底業善一帶之刀匪約四十餘名現聚於溝南村之寨子内日出擄人勒贖名曰扯肉票其勒欵較巨者如將昌會勒銀六十兩進鎖銀四十兩陽莊三家銀六十兩雙泉鎭秦家銀六十兩伏龍康兒銀七十兩雞子田家銀三十兩馬莊旺兒銀五十兩業善姚家銀四十兩此外零星小案尤時有所聞又有鳥衣村之棍匪數名常搶劫行旅又有永豐左右之會匪數百名結黨在鳳石寨内本月十二日晚一點鐘時擁至同州騒擾經馬伯生之衛隊持械對敵斃匪數名匪始北走派隊追趕又斃匪四五十名匪遂相率遠颺現經上官任伯生爲東路剿匪總司令不日將大事征剿矣 
[雜評一]  
　　三五路（默） 
　　中國今日之所謂五路者有三京奉等之五路彈劾案方新結束也蘭伊等之五路交通部方新規劃也滿蒙之五路權中日間方重開交涉也中國本有五路財神之目今旣事事復舊則此五路財神之勢力亦宜復舊熱心升官發財者行見膺五等封受五等賞否去泰來歡喜無量此五路之名詞所以復盛行於中國歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[前夜防備之嚴密]  
　　近日外問謠傳黨人約於十九號夜縱火起事閘北軍警各機關因奉楊護軍使徐警廳長諭飭嚴防故均於前夜徹夜梭巡直至天明毫無警耗始各整隊歸伍 
　　前日徐廳長曾飭各區署傳諭境内商舗務於七點鐘提早收市一面飭派警備隊士荷槍實彈出外梭巡並飭城廂内外各署警正警佐各員督同長警妥愼防範而内地居民因見巡警傳諭店舗提早收市並禁阻行人深爲疑慮 
[勸阻遷移之文告]  
　　松滬護軍使署海軍總司令處昨日發出會銜示諭照錄如下 
　　爲出示曉諭事照得此次肇和之變係由少數黨徒乘隙冒登貿然開砲純爲無意識之舉旋經陸海軍協力撲滅黨徒立即潰逃雖附近居民不免虚驚而地方實絲毫無損現在亂黨以陰謀未遂妄造謠言希圖搖惑人心以遂其煽亂之計不逞之徒亦復轉相附和以爲掠刧地步愚民無知信以爲實因而陡生驚恐紛紛遷移杯影蛇弓談虎色變庸人自擾殊屬無謂本護軍使本總司令負守衛地方之責於維持治安保護商民自當完全擔任况陸海軍兵力旣厚防範尤嚴彼少數黨徒已無復有擾亂之餘地誠恐爾商民人等惑於讕言自紊秩序爲此會同出示剴切曉諭須知年關在即正商業發逹之時倘復擾攘徒勞必致自承其敝除飭軍警嚴密查拿造謠生事之人從重究辦外自示之後爾商民人等務宜各安生業萬勿輕於遷徒以維秩序本護軍使本總司令有厚望焉切切特示 
[新招警備隊抵滬]  
　　淞滬警廳徐廳長因本廳警備隊不敷派遣委督察長姚志祖赴北洋添募三百名已紀前報茲悉此項隊士係從北洋陸軍内挑選而來共計三百八十六名已於昨日乘滬寗火車來滬由姚君率赴警廳聽候廳長檢閱調遣 
　　徐廳長以此項警備隊士需用鎗械廳署中已無餘存昨特派員持文呈請製造局李總辦檢發快鎗三百桿配給子彈皮帶子盒等件當經李總辦如　核發藉資防禦 
　　又聞此項　備隊計共三隊每隊一百二十二名内隊長巡官各一名巡長十名伙夫十名餘則盡爲隊士自前日抵滬後昨經徐廳長於午前十時傳集官長隊士逐一點名加以訓勉其分駐地點現已指定浦東塘橋等處及閘北大統路本城靑蓮庵梨園公所各該隊長當即率同隊士分駐巡防 
[公井中弔起炸彈續誌]  
　　法新租界安納京路生善里内公井中前日有該里居民女子劉雅雅前往汲水吊起炸彈一枚　有小孩玩弄炸傷沈阿金右眼角送往醫院醫治等情已誌昨報現經捕頭派人在井中打撈並無餘彈存留惟井内浸過炸彈水已有毒深恐居民無知汲飲有碍衛生故將該井封閉以免害人 
[陳鴻傑逮捕]  
　　黨人陳鴻傑於李烈鈞爲江西都督時曾在其部下充當秘書上年在贛僞造公債票經江西將軍通電各省查緝在案前日傍晚六時許江寗將軍行署駐滬巡緝員將某與松滬護軍使署巡緝員經過新西門口適見該黨人乘坐黃包車路過該處遂上前拘獲帶至淞滬警察廳寄押昨解軍署訊辦 
[五誌詹温兩人之被捕]  
　　黨人詹大悲温楚珩（即馬東海）被捕詳情已屢紀本報茲悉詹等已延羅利士律師爲辯護士前日午後由該律師至新閘捕房聲明欲向詹等詰問一切惟詹於被捕時因越窗圖逃跌傷足踝已送工部局醫院醫治當由捕頭說明前情俟詹醫愈帶回後再來詰問該律師遂即退出 
[嫌疑黨人供詞之不實]  
　　法捕房破獲鴻源里八十九號門牌炸彈案内之莊道竺曾由法公廨訊據供稱前在英租界厦門路二百七十八號門牌陳來記木作場内爲工匠今仍躭擱該作場内實非黨人判莊管押候查在案今由捕房飭探方福林前往該作查問據作主答稱莊道竺前曾躭擱作内後因私將棉被付質故至客棧中住宿已有十餘天不來等語該探即回禀捕頭候禀明中西讞員核辦 
[串通謀刺之辯論]  
　　夏子奇住居法新租界麥賽而蒂羅路鴻儀里一號門牌於十一月七號晚被族人夏湘蘭用刀刺斃逃逸後由探目沈德福拘獲通同謀刺之陳湘波一名經法公堂訊供管押候究在案昨日捕房又傳屍妻夏陳氏將陳湘波續解公堂請訊陳供當夏子奇被刺時我實在客座後面飯廳内迨至聽見打碎痰盂聲甚響我即出外觀看追拿兇手已被飛奔逃去實無同謀之事求宥陳氏堅稱丈夫被刺時湘波忽然不見迨至丈夫死後血已流乾始又到來後有包探到家查問湘波一種慌張之狀不可言語形容顯見串同謀刺求恩伸雪聶讞員商之法副領事德君判陳湘波管押西牢俟拘獲夏湘蘭到案訊明定罪 
[護軍使署鎗决黨人]  
　　松滬護軍使署於昨日上午下午兩次在西砲臺地方鎗斃五人上午爲江北小弟鮑德俊下午爲葉大秀王大共劉元洪茲將五人案由探錄於後 
　　（一）江北小弟爲連刦崇明縣屬居民蔣合盛等三家案内之要犯經上海地方警察所緝獲解送軍署歸入軍事懲辦現經軍法處訊明屬實援照懲治盜匪法擬判死刑咨奉中央曁軍巡兩署核復照准故與黨人鮑德俊一併提出處决 
　　（一）鮑德俊係本月初六夜襲擊淞滬警察第二區署案内之黨人捕獲後由軍法處訊提供認聽從黨魁主使帶同羽黨攻擊西區警署不諱當照内亂罪判處死刑咨奉中央曁軍巡兩署核准照擬執行槍斃 
　　（一）葉大秀王大共劉元洪三名均係肇和練習艦水手因附和黨人於本月五日晚砲攻製造局第一砲即係葉大秀所開事敗　逃爲軍警陸續捕獲解經軍署提訊供認不諱一律判决死刑咨由京省核准照擬執行 
[鄧脫路押店遇盜]  
　　前晚有盜匪三四人各持手鎗擁至美租界鄧脫路橋畔恆隆押店内行劫店中人見來勢洶洶不敢與較當被劫去大小銀洋約共四十餘元事後經店主投報滙三捕房捕頭飭派探捕留心跴緝 
[亞細亞報館將次遷移]  
　　公共租界山東路南京路口十一號門牌亞細亞日報館兩次被人抛擲炸彈該報館附近各商號以不但受驚且碍營業已商請房主東裕公司勸令該報館遷往他處並聯名禀請英美總巡麥高雲君多派探捕前往防範以免再有危險現聞　報館已租賃漢口路某號洋房日内先將編輯部移往該處惟排字房發行所尙須擇有相當房屋再行遷移 
[南商會集議加稅問題]  
　　本埠各業認稅機關以江蘇財政廳長飭知上海稅務所長擬於明年一月一日起加懲附加稅二成以濟中央一事當此金融阻滯商業凋敝之秋兼之秋兼之滬亂初平謠言未息商業已大受影響何能再於此時加重擔負况轉瞬陰曆年關正結束賬欵之時商界實難應命業已陳請南商會總協理轉商吳所長代禀胡廳長電逹大部陳明商界困難現狀請即收回成命並由各業擬具意見書提交南商會請爲酌奪茲聞該會因此事關係全市應得商界之同意方能轉陳故訂期本月二十一日（今日）午後二時開會公同討論以便進行昨已分知各業領袖通告各商届時齊集會所共抒意見 
[巡按使通飭保護敎堂]  
　　蘇省齊巡按使以本省所屬各縣境内之法美等國敎堂計有百數十處之多按照約章中國官吏應有保護之責當此匪氛不靖應責成各縣知事妥爲保護以防匪類滋擾挑起外釁爰特通飭各道尹轉行所屬各縣派警保護一面咨由駐紮松滬各軍營通飭防兵一體保護以敦睦誼 
[發貼查緝黨人之示諭]  
　　江寗馮上將軍前奉申令謂逋逃外洋之黨魁孫文黃興陳其美等迭派黨徒回國四出擾亂着所屬軍警各機關嚴加防護並查緝黨徒到案懲辦以除隱患等因馮上將軍奉令後即與巡按使齊君會銜出示分發各縣張貼曉諭上海縣沈知事接到此項示諭立派催徵吏於前昨兩日在城内外並四鄕分投粘貼俾衆周知 
[縣公署昨已遷移]  
　　上海縣沈知事因蓬萊路新建公署已經落成特於昨日將縣署各項辦事機關一律遷往新署未遷之前因搬移案卷物件等項頗費手續故將各科公務除重要事件仍隨時核辦外其平常案牘暫行緩辦故自十六號以後縣署即無批示發出現因喬遷已定略事部署即照常隨到隨辦 
[南半城鋪設電車軌道]  
　　内地華商電車公司原擬自滬杭車站起至高昌廟止接築軌道通行電車曾經禀奉鄭前鎭守使批准加闊馬路正欲動工適鄭鎭守使被害出缺繼又因肇和軍艦出事將高昌廟一段劃入戒嚴區域是以暫緩興工茲經該公司查得小東門迤南至小南門一帶之馬路已經告成行人往來殊不便利故由總理陸伯鴻君商准工巡捐局先在該路上行駛電車刻已測量計長四千四百密逹鋼料軌道均經備齊定本月終開工鋪設釧軌 
[交涉員歡宴外賓]  
　　滬海道尹兼外交部特派江蘇交涉員周金箴君昨請外交團會宴　値正式慶賀國體之第三日故是日道署懸旗結彩自門前以至客廳滿紥冬靑綴以鮮花設宴之處（在第一區客廳）縣萬國小國旗以示敦睦下午七時許開宴到者爲領袖領事薛福德君英總領事法磊斯君美總領事薩門斯君德總領事克尼平君法總領事那齊君日總領事有吉明君以及俄奥各國領事中國官場如松滬楊護軍使中央特派軍事交涉專使劉式訓海軍李總司令海軍兩次長及許司長淞滬警廳長上海縣知事亦均陪宴是日指定招待除問道尹外爲交際科長陳震東總務科長虞和甫及徐警長沈知事法公董局華董吳陸諸君入席後由周道尹舉杯致敬觥籌交錯頗極一時之盛 
[發現被人勒斃之屍身]  
　　十六舖地甲喬忠昨至地方廳報稱外關橋裹萃豐弄中今晨發現無名男尸一具身有傷痕查無家屬報請相驗等情昨午林廳長卽派鍾尙斌檢察官沈錫卿檢驗員等蒞場相驗驗得該尸年約三十餘歲身穿元色布棉袄元色布褲外着短大衣委係被人用帶勒斃其所勒之帶即該尸身上之藍布褲帶形似移尸到此者鍾君即塡明尸格判由善堂棺殮發封厝壇候禀復廳長緝兇究辦 
[小車撞傷孕婦續紀]  
　　孕婦吳王氏被小車夫徐立心撞傷腰際由四區崗警將徐拘押已記前報茲悉該氏傷已痊可故昨由姜警正判徐開釋了事 
[多受煤氣之昏暈]  
　　斐倫路浜内挖泥船上伙伕順慶阿三二人前晚同睡於火爐間内因多受煤氮昏暈不起翌晨經同伴車送同仁醫院求治 
[航海船商注意]  
　　中國海關各口巡工司通告航商略云江海關稅務司所屬界内崇明水道時有變更現移置警船浮三個撤去一個將其情形度勢開列於左各處船隻務宜詳記以免疏虞 
　　一崇明島在水道東口之北曾設紅黑橫線相間汽鐙警船浮一個現經移在船行正路水道之北水深三丈八尺之處自浮視新橋口西木椿爲北四十七度西相距十一里 
　　一崇明水道南邊前設之黑色警船浮一個現經撤去不用 
　　一崇明水道北邊曾設紅色汽鐙警船浮一個現經移置在水道西邊水深一丈有零之處自浮視新橘口西木椿爲北二十一度半西相距十一里半 
一崇明水道西口曾設汽鐙警船浮一個現經移置在相近沙尾尖南口水道之東水深二丈七尺有零之處自浮視崇寳沙木椿爲南五十四度東相距十一里以上所開水深丈尺均按朔望潮落時計算度數均按羅經方向 
[通俗宣講社宣講記]  
　　通俗宣講社於星期六（十八日）午後四時假座南市貧民學校開第八十七期宣講會先由兪元爵君代表報告次由單貽孫君講道德要旨葛雲韶君講修身法要項葛敬業君講耐勞之益其問由該校學生唱歌以娛來賓六時散會星期日（十九日）下午二時該社在西區肇周路西區宣講所開第八十八期宣講會先由理事周筱亭君代表報告次由葛雲韶君講治家方法張筱剛君講愛國精神汪龍超君講勸戒迷信葛敬業君講業貴乎勤曹感伯君講勤儉要素曹伯良君講衛生要旨兪元爵君講立志之益是日由曹感伯君獨奏音樂並由少年宣講團分贈印品而散 
[明明眼鏡公司由部註册]  
　　英大馬路中國明明眼鏡公司自創立以來已歷二載現經農商部考察該公司所製各種鏡片以及新發明之托力克等皆爲保護目光之佳品其驗光尤爲詳審故已批准註册並頒發護照一張以維實業 
[私運食米之科罰]  
　　米店主沈春生前日將米三十餘包欲裝某輪船偷運出口爲管碼頭之印度人查見以其有違禁令拘解法公堂請究沈供祗有四石五斗欲運至外埠並無三十餘包之多求宥判罰洋一百元充公 
[丈母控告女婿]  
　　婦人朱　氏控婿尉遲長生竣虐伊女朱氏一案昨經公共公廨傳訊先由原告上堂訴明伊女被婿毒打並逼食紅頭自來火等情訊之尉遲長生供稱實因朱氏不守婦道與周吟泉姘識私逃至太倉尋回後閉鎖房内實有其事乞鑒中西官判被告交一百元人洋並保不准向原告吵閘聽候訊核 
[匿名信筆跡不符]  
　　甬人忻東生與女陸忻民在公共公廨呈控周松義（即周松年）揑寫郵信毁謗伊女有不端情事以致壻女失和等情昨由捕房將周傳至公堂請究原告父女偕證吳江氏上堂禀明前情並將被告致伊壻之匿名信呈案請察訊之被告堅不承認中西官令周當堂書寫數字核對與信上筆跡不符遂判將案註鎖被告開釋 
[凌虐養媳之懲儆]  
　　大沽路二百七十五號門牌住户孫泰來與妻李氏因將十一歲養媳巧雲凌虐受傷由捕查悉將孫氏夫婦一併拘解公共公堂訊供分别管押在案昨由捕房傳同女父韓老興將孫夫婦帶堂經中西官質訊屬實判孫夫婦各押三月女送醫院候醫愈再核 
[棧司領回甥女]  
　　上海某繅絲廠繭棧棧司史某撫養一幼失怙恃之甥女爲之出資學習戲曲已成著名坤角今春應鎭江園主之請前往唱演爲某紳之子所愛慕始則計誘繼央人關說擬娶爲妾均不允嗣該女回滬未幾某子即同朱某來滬拐騙而去史某找尋無着探聽數月始悉係某子所拐先去查詢含糊以對後央人一再理論始有着落當由史某之戚錢姓邀同鎭江商紳評禮取斷乃某子因經濟甚窘自向史某再三苦求仍將甥女帶回了事 
[藏匿來歷不明之小孩]  
　　住居新閘路四百三十七號門牌之婦人周張氏因藏匿來歷不明之五歲男孩金寳前日被包探周小弟查悉以該孩係法租界居人戴榮華之子即將張氏與孩一併帶入捕房昨解公共公廨請究即據戴榮華偕妻徐氏及法捕房包探上堂禀明被拐後即投法捕房報告等語中西官以事出法租界判一併解送法公堂訊辦 
[截留被拐小孩]  
　　救濟婦孺會偵探鄥錦廷昨在鎭安輪船上查獲被拐小孩二口一年六歳名一昌一年十二歲乃是唖子不能言語迨查拿拐匪已被乘間逃逸遂將該二孩帶至會中函送上海地方廳昨由林檢察長派員將二孩帶案略詢判仍送至該會留養候查傳家屬到案認領 
[厦門解囘拐案]  
　　拐匪陳榮福拐帶男孩黃金桂王茂至厦門地方售賣當爲該處地方官查獲訊知由上海扣來遂備文飭警將陳匪並二孩護送來申一面電告上海地方廳昨由林檢察長飭派法警赴碼頭迎提當將陳與二孩押解到廳收押候究 
[不認拐匿女子]  
　　婦人曹李氏扭朱劉氏至四區警署控被拐匿伊女已記前報茲悉此案已經姜警正訊問一過朱劉氏堅不承認昨已解送司法科核辦 
[太倉旅滬同鄕會開會紀]  
　　太倉旅滬同鄕會因正會長顧賡吳君離滬辭職故於前日在邑廟萃秀堂開會另舉會長首由副會長吳挹峯君宣布開會宗旨繼由大衆公舉許楚卿爲會長而許君以身任招商局坐辦之職事務殷煩弗克兼顧固辭再三另舉陸眉五君以自代衆皆贊成次補選劉少溪君爲會董次提議公所事宜計算建築費須萬元現由各同鄕捐助二千元復由劉少溪許楚卿二君各認一千元不敷六千元公議由花業沈潤挹張綸卿紗業錢子平項惠卿錢業楊次梁王伯塤醬業朱頌六米業傳曉生顧士章羅滋琴陸蔚平周新伯顧仁甫諸君分投勸募衆皆贊成遂散會 
[藥店失愼]  
　　前晚七時海寗路三元堂藥店後樓忽然起火當經救火會西人立驅皮帶車馳往澆息計燬樓房三間事後捕房以該店保有火險銀四千兩恐有别情即飭中西包探往查復核 
[給還小孩衣服]  
　　寓居虹口鄧　路五號門牌之甬人畢釐賢畢保遠弟兄因欠傳振元欵項被控於浙江鄂縣公署訊明判畢等償還原告銀二萬餘兩嗣因被告不服判决先後赴浙江高等審判廳及北京大理院上訴批回復訊重行判斷減去利息着被告還洋二萬三千六百元已將被告原籍家產發封不敷之數復經鄞縣知事移請公共公廨將鄧鐵路畢釐賢之住屋發封並將畢保遠傳案諭交六百元人洋並保候核在案昨日上午由王襄讞會同美領博君升坐民庭研訊由畢釐賢之妻葉氏延律師上堂代表聲稱被告因小孩衣物被封在内請求啓封給還並據原告代表律師上堂聲明前情請追中西官判准予啓封將小孩衣物提給被告領取餘物着開明呈案以便拍賣抵償 
[流氓詐輪船局]  
　　北蘇州路利濟輪船局主傳士安怡和船局主王祖連裕　局主祝子峯同控流氓張阿三（即煤炭阿三）朱阿桂（即羅店阿桂）糾黨陶金祥等圖詐不遂率衆行兇滋擾等情昨由捕房將張等三人一併拘解公共公廨經中西官訊供屬實判被告各押西牢半年示儆 
[美署參贊來滬]  
　　北京美使署參贊丁家立君於前日因公來滬假寓黃浦路禮查西旅館聞一俟公畢即須返京 
[銀匠奪刀傷人]  
　　銀匠王三海前日在新閘路空地上與擺設羊肉灘之郭有福因細故口角王搶取切羊肉刀將郭肩背及勸解人朱何生之手指戳傷當被鳴捕拘押昨解公共公廨請究原告偕證趙文正上堂禀明前情訊之被告供詞推諉關讞員商之英領康君判王押候吊取醫生驗單於下禮拜三再行訊辦 
[冒名行騙之懲治]  
　　局縐坊主王阿金控韓阿福冒名騙取河南路燮昌綢號内値洋五百五十四元之紡綢二十餘疋昨由捕房將韓拘解公共公堂經中西官訊供不諱判韓押西牢三月所有抄出之現洋一百五十四元給予原告具領 
[誌謝]  
　　英大馬路議事廳定於今明兩日陳列各種新奇書片售劵展覽昨承惠贈人場劵一紙書此誌謝 
　　中華國貨報第四期現已出版昨承惠贈一册謝謝 
[氣候報告]  
　　（上海徐家匯天文臺天氣測候報告） 
　　已過者之報告十二月十九日反旋風在中國而及日本斐利濱南氣壓仍下降山東南部有信風北部風向適反上海晴而寒二十日上海晴而寒信風和緩氣壓在累年平均以上下降頗遲二十日下午四時前二十四小時内上海氣候温度至高五一·三至低二六·二去年同日至高六·○一至低三三·三 
　　未來者之推測二十日下午四時三十分豫測蒙古低度將抵中國北部山東北面有旋風南面有信風天氣晴和惟上海天氣陰晴不定 
雜評二 
[加稅感言（訥）] 　　 
　　明知釐金之爲害而至今不能除者雖曰與各國商議未妥而實由於無抵補之法也在理國家爲培養稅源起見當斷然爲之不能以抵補不確實遂遷延觀望致陷商民於癆瘵不起之疾然而財政當局則以國費艱困不能驟少此巨欵一日不得此巨欵之抵補則釐金之害終不能一日除也今日釐金固未廢而以接濟中央故加稅加捐紛然雜起羅掘之策已無微不至在一方面足見謀增入之不暇焉能不得抵補而遽廢釐金一方面則搜括旣盡除修正關稅外尙從何處再籌抵補之巨欵故今日我商民之苦不加重已幸矧欲望減輕耶嗟夫嗟夫他國之培養民力也惟恐不至我則日削之而莫之或恤可哀也已 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[帝國商標] [  覺迷]  
　　帝國報館戲館茶館等俱可用帝國字樣如帝國新聞帝國舞臺帝國英法大菜帝國第一樓之類是也 
　　進呈凡化裝品俱可加以進呈字樣如進呈花粉進呈花露水進呈香水之類是也如不用進呈字樣則仿日本商店用御用兩字較爲新頴 
　　貢凡筆墨綢緞之類俱可加以貢之一字如貢筆貢墨貢綢貢緞之類是也 
　　藥房新發　之藥品或烟廠新出之雪茄紙烟可用中華帝國牌或中華帝國第一皇帝牌 
詩選 
[小游仙和王子裳詠霓九韻] [  詩圃]  
　　玉眞昨夜宴仙官酒進麻姑量自寛火棗交梨登作　瑤花琪草戴盈冠御風路欲蓬壼返奔月身從桂府安漫向彩　求甲帳五銖衣著不勝寒 
　　馭氣曾經百煉功　風玄圃往來同駐顏飯食靑精久延壽圖師素女工福地嫏嬛書並掌神碑　嶁字能通桃花萬樹仙都植無數紅霞入望中 
　　弱水蓬萊一再過仙遊汗漫未蹉跎雲門得覩峯成海星宿何由源遡河貫月斷槎前度泛倚天長劍幾時磨心知敝屣塵寰脫三島烟霞供養多 
　　神馬凥輪不暫留銀河萬里獨揚舟手推日月雙球轉足踏風霆八極游鶴背羽衣天際冷虹腰橋影雨餘收海山兜率歸來晚樓閣空濛一笛秋 
[凈慈寺] [  漱巖]  
　　壞塔風鈴語夕陽茶烟輕颺舊禪床窮冬花落千山雨薄暝鐘飄一杵霜築室漫招雷就隱出家好放濟公狂芒鞵覔得來時路紅樹連天又渺茫 
筆記 
[樵叟] [  泗濱野鶴]  
　　峨眉之麓林木蓊然居民類業樵某歲春來一叟鬚髮斑然僂其背扶一杖時造酒肆飲輒罄數十酷餘晷則負鋤事樵夜宿古刹中默然未嘗發一言如是者年餘一日叟方輟飲步山中突有老僕擁一女郎至見叟則一拜叟拂袖逕去時已歛瞑遂失所在居人奇之叩女郎以顚末女郎操南音曰叟游俠士也妾父宦於浙叟乃來歸自稱曰勇士妾父奇其貎禮之殊衆實叟安之未嘗謝明年妾父遭權貴忌下獄就道之日忽失叟跡明年妾父歸未嘗不興言感叟也初妾父下獄後叟欲拯之者屢矣猶以爲未得間會某相子好劍術無師勿得精募天下勇者得精其術雖萬金勿吝叟挺然往旬日之間技大進某相乃進叟而謂之曰而傳我兒技乃大進我實嘉而而有何伿我必從之叟乃乘間以妾父事進並告之曰能拯若人感如身受妾父遂以是歸知叟所爲感甚誓欲跡之顧病癃勿果乃敎妾覓叟跋涉長途有日矣今始遇之何國絶裾若此施恩不望報仁哉叟也居民相與嗟咤始知叟乃非常人也 
自由談之自由談[  杏圃]  
　　宋人詩曰南鄰北舍牡丹開年少尋芳日幾回惟有君家老松樹春風來似未曾來茫茫宇宙中若而人者竟不可得極目遠矚能無慨然 
　　孟子曰富貴不能淫貧賤不能移威武不能屈此之謂大丈夫人人胸中有此幾個字便是第一等人 
小說 
[俠情小說紅蘩蕗别傳] [  天虚我生]  
　　第一章（續） 
　　聖皆司益顰蹙曰富格爾丁微兒之爲人吾聞命矣但海龍又何如言次目視勃斯勃斯之爲人身體甚偉碩面微赤且帶痘瘢怒時瘢乃益顯然勃斯初不自覺復向聖皆司曰老友母言及是人言之令人生恨盖是人者狸狌也其職守雖次於丁微兒顧其權勢實有過之幾幾有羅伯斯比一人而下之槪聖皆司曰吾多不解彼海龍者固有何能力乃能與羅伯斯比並稱勃斯微歎曰聖皆司汝居英倫久是無怪於此間黑幕一無所知然此黑幕之背其恐怖之狀實亦不足以告諸外人今吾不妨爲汝設喩以明之夫巴黎者一流血之舞臺也其中名角來去無常而榮辱亦無常今之貴者明日且不齒於人類當數日前馬拉之權勢果如何哉而今則寂寂無復聞知即但東與富格爾丁微兒亦且去下場之時不遠唯羅伯斯比猶在趾高氣揚之候生殺予奪莫弗操諸其手然不久亦且逐逝者而去聖皆司試一思之爾時繼羅伯斯比而起者果爲誰耶在人心理中必以爲非安東尼聖皆司不得與選而吾則謂必海龍也嗟乎今之世界正如五夜茫茫莫可究詰不知何時始能破曉吾知世界即幸而有破曉之一日而日光所照亦無非一片血汚無復更有人影聖皆司此非吾之讕言汝但以今日所議决之事證之即可知將來世界之結果夫偵探者獰狗也勒之就樊且猶不暇而乃縱之使操生殺之權是直驅貓以入鼠穴天下寗有子遺耶聖皆司曰此事固爲何人主張巴黎之人豈心竅盡盲乃貿然表示贊成彼縱不爲他人身家性命計獨未嘗一自計乎勃斯曰羅伯斯比之語言即命令耳初安用人贊成彼朝得一見暮即行之有不遵者立殺無赦人非下愚孰敢與抗聖皆司曰然則但東固持人道主義者獨能無一語乎勃斯乃冷笑曰但東者塚中枯骨耳復何能力曩者渠嘗組織劊子手以三十人爲一隊挨户草殺積血成溝渠如是之人人道云何哉彼自磨野獸之齒使利激海水之浪使高而欲其不噬人不覆舟得乎且彼今日雖尙同爲舞臺上人然爲勢已頽有如老驥伏　不幾時行且被人剥其毛骨自保首領且猶不暇鳥能再預他人之事言至此劇場中忽然大噪聖皆司不禁句鐘已過而劇 
　　一駭亟探首外視始知衆人以 
　　場垂幕猶未啓故鬨耳 
[奇情小說秘密汽車] [  東埜譯]  
　　第十四章（續） 
　　勃立南瞥然望見從車上直跳下來把他的人半拖半抱的安置在汽車之上苿莉兒此時萬感交縈四時力在車中坐立不穩勃立南到此地位也忘形了自已向坐上一靠使展兩臂把茉莉兒摟在懷裹面和面偎看胸和胸貼那時甫交秋令兩人身上各穿的單薄衣衫勃立南雙手摟緊得胸前一股温　從彼美身上直遞過來如野人負曝如枯　酒說不出的舒服受用又覺茉莉兒腔子裹的心别别别跳佣住雖隔着幾重綾羅幾重皮肉也辦得歷歷分明兩人正在痴迷迷不得開交的時候忽然院子裹鎗聲歷亂如放爆竹從乒乓乓聲裹有一輛灰色汽車橫衝直撞的出來車中只坐着一門外許多警察個個擎槍在手向着他施放怎奈車子駛行極　　即逝槍彈未能命中警兵倒被他撞倒了五六人原來杜崙了勃立南滕逹兩人之後便率領一班有本領的警佐分爲隊越牆而進一隊直撲進廳事捕拿黨人同時救茉莉兒出險知踏到裹面一看竟撲了一個空只有幾個僕人打扮的被警拿住到樓上一間房裹又把茉莉兒尋着立刻送出門去另　隊警兵尋到汽車房裹只見靑灰色的一輛大汽車停在中單前兩盞探險電燈光芒外射車中巍然高坐着一人正在轉　機想要駛將出來杜崙奮勇當先看那車中人容貎裝束料　周和手下巡丁一擁而上反他生擒活捉住了方謂大功告威事中逹而登等一班黨徒必已就逮心下正自得意不料黑　從牆角邊一問草棚裹面竄出一隻灰色的大怪物來杜崙　之下暗暗呌苦曉得方纔捕獲的汽車乃是　鼎眞正的秘密車飛矢已經離著弓弦奔騰馳驟不受人家覊勒了那車中只著一位少年車前探險燈中也不發光又如盲人瞎馬不擇途絶塵奔馳杜崙不及發令出槍便擊他手下的巡士見頭目發也各發鎗射擊怎奈那汽車座位三邊的護身板都用純鋼製彈子着在上面乒乒乓乓的倒彈出來那聲音狠是好聽一轉間汽車已逃出棚門之外門外的警兵手忙脚亂發了無數的彈一顆也没有中的勘誤十九日詩選第二首題目三女堆堆字又昨日譯叢第三行第十八字災誤尖又文字因緣第二題目第六字丞誤亟均此更正 
 
 
 

Page 15

 
 
   
 
 

Page 16

 
 
   
 
