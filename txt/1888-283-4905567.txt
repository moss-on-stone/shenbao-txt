# 1888 - 283 - 4905567

 

Page 1

 
 
[本館告白]  
　　啟者古今圖書集成第一次出書四百零八本第二次出書六百本裝釘旣竣卽經本舘詳加檢點本數無訛然後盛以木箱黏以封條及與股諸君付足第三次銀來舘取書本舘又必請其當面點過誠可謂愼之又愼詳益加詳矣不料邇來屢有人藉口於書本短缺函索　添不知此書係用活字印成並無零餘且難續印倘必齗齗索補勢必將所存整部者拆散不全不特本舘受虧卽與股諸君亦未免近於不諒爲此再行布告伏乞於取書時細加查檢免致事後嘖有煩言大雅諸君尚其俯鑒 
[新印三借廬贅談出售] [  申報館主人啟]  
　　古今說部汗牛充棟大率慶羹士飯陳陳相因求其運意道詞　新領異者曾不多見鄒翰飛茂才名下士也著有三借廬　談其中網羅故事　採　聞俊句名篇亦爲摭入雖未知與古作者何如然其書旣新則閱者之耳目亦當與之俱新爰取其稿付諸乎民卽日出書每部六本價洋三角五分售處仍照曩例 
[無能子解嘲]  
　　無能子懷才待試抱器求沽滬北閒居踰年而不獲其所儼然一窮措大矣然而仰事父母俯蓄妻子一身摒擋世故　旋綽綽乎有餘裕焉旣而遊說親故集合股資開設行號利益均沾無能子董其成計歲得辛俸數百金而無能子遂日就貧困情形拮据憂思焦灼有疑之者問於余曰異哉無能子一貧至此哉世有落落不遇鬱鬱無聊路絶　窮無所事事願識韓而無從欲依劉而不得薦剡之書如司空之不着一字說項之口如金人之加以三緘則其情形拮据憂思焦灼也固宜今無能子數百金之辛俸可以爲仰事俯蓄摒擋周旋之所資彼徘徊歧路躑躅窮途者且求之而不可得無能子酬應雖廣起居雖奢亦可謂得過且過矣苟其量入爲出省費儉用銖積寸累繼長增高雖非鉅富亦可小康異哉無能子一貧至此哉余曰子亦知無能子爲何如人乎子能知無能子之爲人則無能子之一貧至此又何足異使無能子假以斧柯得時則駕涵蓋一切包容衆長充其材力之所至極其功業之所成雖揮霍十萬金亦不得　之過無如世莫能知又莫能用材力無所見功業無所成窮而無所歸迫於不得已於是集合股資開設行號與噲爲伍降心相從又安得千萬金以供其揮霍也哉然而酬應之不得不廣也起居之不得不奢也在無能子視爲故常行所無事不自知其廣不自知其奢而子乃廣之奢之且斤斤焉進之以省費儉用之策策非不善也吾恐無能子聞之當有拱手　不敏掉頭去不顧者嗚呼此其所以爲無能子歟且夫當世取人惟才是視微長薄藝藥瑕錄瑜効犬馬之勞勝摴擽之任莫不各視其所能者而用之官之聖朝無棄物非虚語矣無能子何所能能簿書乎曰不能頭錢榖乎曰不能　馳　鞅掌乎曰不能然則無能子何所能無能者能人之所不能也能人之所不能而人之所能者皆其能向之能簿書能錢榖能馳驅鞅掌者皆受裁於無能子而無能子遂無所不能方今各口通商洋務西法需才孔亟電報鐵路開　墾荒諸大事次第推行而於臺灣一隅尤汲汲焉振興之竊謂簿書錢榖馳驅鞅掌之才所在多有惟董其成者難乎其人不得其人則無益有害勞而無功者衆矣苟得其人則各治其事各出其才如臂之使指如手之應心無能子其人歟然名不出於里巷之間行不聞于當事之耳而任重道遠遺大投艱又孰爲之推挽擔保姑爲嘗試卽有推挽擔保姑爲嘗試矣進之而不得其道處之而不當其任策之而不盡其才無能子之所以終於無能也况乎滬上天津等處諸局林立在上者之用人也皆有人浮於事之慮在下者之求用於人也皆有入不敷出之憂其實則上與下相須甚殷而相遇終疎也所謂人浮於事者大都碌碌無能斷斷無技因人成事貪天之功者耳其能任大事游刃有餘者亦戞戞乎其難之所調入不敷出者蓋能任大事游刃有餘者雖屈於卑微置諸閒散彼且將大其規模宏其體面鋪張揚厲一改舊規究之枯井之龍不能興雲雨涸轍之鮒不能作風波歴年以來由是僨事者時有所聞豈獨無能子已哉是以當道者雖明知電報鐵路開礦墾荒之可以推行於各省特恐無人以董其成則無益有害勞而無功寗隱忍而不發耳而懷才抱器而不遇者環顧海内雖有可爲特恐無所藉手終於無成又恐閒散卑微終於僨事寍徜徉而終老耳吾將以急流勇退高蹈歸田之說進於無能子然耶否耶當質識時務者 
[本館接奉電音]  
　　昨接在京友人發來電音有本月十一日硃諭一道敬謹譯登○九月十一日奉硃筆着洪良品署理江南道事務欽此○現換棉袍褂 
[京邸紀聞]  
　　客歲户部籌備鄭州餉項摺内曾有令各省裁撤長夫一條奉旨飭各省查明覆奏今歲八月中旬貴州巡撫潘蔚知中丞奏稱查明黔省裁　長夫節省餉銀一事一時遽難舉辦擬請緩至一年後積欠稍清再行酌量辦理奉旨交户部核議欽此○中丞又奏稱遵照部章飭令黔省各當商速將應繳帖稅銀兩呈交藩庫現經藩司祥稱巳經收有成數彚總存儲司庫聽候部撥云云刻已經户部飛次該撫速委妥員解京以供部用矣○户部陜西司向來按年有彚題承追旂員分賠代賠因公核减銀兩一事刻下該司又届彚題之期遂於八月中旬通咨八旂滿蒙漢各固山限一月内查明某旗共有家產盡絶之員若干造具細册送部以憑年終彚題核計情形屬實者請旨諮免○崇文門稅課司每年於節省項下提銀八千兩以六千兩解交大内同樂園二千兩解交侍衛處辦公此乃嘉慶年間定章也去歲早經額相國等將此欵提出於八月中旬奏交該二處查收○户部顏料庫在西華門外西什庫内八月初管庫大臣查明該庫北樓房十八間早經焚燬只剩地基因將情形入奏刻經工部奏派錫大冡宰珍曾襲侯紀澤爲查估大臣不日將親履該庫勘估矣 
[上相勘工]  
　　津沽鐵路於本年七月落成督辦沈品蓮方伯周玉山廉訪總辦伍秩庸嚴　　兩觀察會辦吳南臯太守禀請李傅相騐收並恭備花車以便當道大員乘坐所謂花車者西人謂之花土卡剌土卽頭等車也旋經傳相示期九月初五日騐工預期碼頭及大王莊車廠均結綵　燈備辦供張是日清晨七點鐘傳相坐小輪船帶同　員戈什哈傔從人等從河東登岸各總辦衣冠鵠侯隨節登車由津至沽折入唐山所過要隘次第停車隨就唐山駐　　晨返斾午刻回津 
 
 

Page 2

 
 
[廣東鄕試題名錄]  
　　楊裕芬黎承流潘應釗楊閏方張學華梁紹煜牟榮之何國禮楊振鴻馬理中陸玉芬林國庚郭慶均馮凊林陳星華吳廷猷何鼎元何制猷黄方威郭金湯吳義光文家聘梁寳常伍文官王之瑑李兆椿陳燮元黄承驥楊亦桐潘吉劉泰階何壽朋楊昆蘇逢聖章瑞年孔昭湘高學能黎榮耀梁驥藻黄嘉禮任文燦麥春培易彬邦曲逹名陳官韶史德履黄樹基葉文華潘廷誥葉文興彭彥深何啟鉉關祝堯謝榮熙勞錦章陸桂藩容啓藩鄭權馮澤燦馮呈光岑挺生朱鑑堯戴愼中廖慶朝沈廷英廖鳳章林祿衍韓灼春陳舜皆周明泉張文蘭彭英偉何文發陳榮列謝聘珍梁啓泰梁金敕任世杰歐陽盛潘鐸林飛鳳陳元鼎蘇志禎祥康蕭紹典甄典元朱文洛陳寳瑜 
[副榜]  
　　羅啓光梁在濬阮祖程何先謨馮藻勳劉宗文熊瀛士林鴻春張鴻圖何啓翰歐陽慈謝義　黄紹憲鄧萬泉 
　　粤東於初十日放榜電信到申合亟譯登以供衆覽解元係南海人其餘籍貫俟接到官板題名錄再行補刊[  本館附誌]  
[廣西鄕試題名錄]  
　　毛蔭蕃李識韓陳綱曾思濬李芳春湯汝和陳錫鸞鄭廷楨蔣勳周敷延庚茹震謨梁靄春蒙佑賢黄一芳黄星陳錫揚黄道煌岑簡光秦步月李孝光胡世濟張德安伍連城植堯蘭唐沛芳蘇鋆李遇元陳慕沆侯懋昭施權李煜森羅啓璜李冠藻梁宗瑶邱肇基吕增榮周爲琛蘇岱黄天懷文昌保鍾承祺李盛春馮其濬石廷柱甘乃調廖松撫伍義章張其滋陳善謀陳書尹沛霖羅均志 
[副榜]  
　　吳秀淇周紹殷周春元周愷楊當燦羅震光龎田光何才王光 
　　昨由粤東寄來本科廣西鄕試題名祿計正榜五十二名副車九名用卽照登如左 
[港鄕盜案]  
　　去香港六七里有一鄕村皆漁樵之所居名曰小香港本月初六半夜時忽有盜肆刼至一家欲毁門而入門堅不可攻乃改由屋上欲從天窓而下及撬開天窓而窓下多有横木支拄無從插脚遂舍之而去至間壁又由天窓入脚屋内有老婦二男子一聞聲喊呌盜由天窓開槍將男子擊斃老婦禁不敢聲亦不敢竊盜之面目盜遂席捲所有銀洋衣飾搜括一空後欲攻間壁一家而鄕鄰巳聞聲四集盜黨約二十人始各奔去其地去港旣遠亦無巡捕巡到當鄕隣聞槍聲有一人奔告巡捕捕率衆往捕則盜去已遠問鄕人等盜究何往則莫能知其　跡捕恐其由水路遁去發令派小砲船等四路兠拿乃仍音信杳然刻下已將槍斃之人報官檢騐一面飭捕探認眞緝拿未識鴻飛冥冥能入弋人之手否也 
[監司乞假]  
　　吳柏莊觀察總辦儀棧兼理堤工政務殷繁日不暇給近日稍有不豫呈請開去差使另委賢員上游允之特委候補道某觀察總辦儀棧事務觀察現尚在省聞於望前後擇吉履新云 
[江右應疫]  
　　江省入夏以後病者甚多死者亦不少初猶以爲大比之年驟添數萬人於省城癘氣薰蒸勢所必至及試事已竣外郡士子各賦歸歟省城疫癘仍不减於前進賢門外十里許某家莊人口約有千計死亡至二百八十人之多藥鋪門首買藥者蜂屯蟻聚無異七八月聞其病似傷寒而非傷寒以傷寒治之輙不效或兼痢瘧亦不能以痢瘧治之江右少名醫往往束手待斃究之天災流行關乎氣數於　醫何尤 
[江西優貢榜]  
　　正取六名李盛鋐九江劉祖培德化黄承雲萍鄕方圭武寍黄大壎石城程起鳳浮梁○備取十二名熊育鑫南昌李家楨瑞州黎涇誥德化賴芳吉水張嗣留臨川熊舒長清江雷金英南昌胡懋修新淦涂蓬豐城聶謙吉臨江羅綱領德化黎錫麟臨江 
[傷重殞命]  
　　閩省青坑鄕某甲因搶木排毆斃内河水師勇丁某乙一事經侯官縣李大令到塲相騐并將受傷之某弁親行騐明立時緝拿凶手在案該弁負傷甚重未逾旬日溘然長逝鄧斌儀協戎行文到縣李大令將拿到之犯逐日訊問尚未供認也 
[皖省官塲紀要]  
　　卸署合肥縣事本任宿松縣孫佩蘭明府葆田於本月初三日行抵省城聞明府在合肥署任虧欠漕折銀三千餘兩　紳董以明府清廉素著願爲攤賠云○皖北壽春鎭任軍門祖文於上月二十九日抵省本月初四日　節回壽春順道至六安一帶查閱　伍○上月初懷寍縣陳雲溪明府大張示諭徵收下忙錢糧迄今各花户之投櫃完納者尚屬寥寥明府遂頒六言示諭云諭爾問邑花户應完下忙錢糧現已開檄多日各宜踴躍輸將地保迅催投櫃隨時截串還鄕倘敢掯串不給許卽面禀公堂凡屬有收田畝均須激發天良統限一月完　切勿藉災觀望上忙未完欠數亦須一併清償倘有疲玩抗户立提枷號村庄爾等各愛體面何苦自取罪殃特此諄諄示諭切毋視爲泛常 
[温州餘話]  
　　温郡離省較遠四營兵餉按季赴省請領自裁兵增餉後逐日在校塲操演不能片刻離營每遇放餉之期各局銀箱呈請鎭憲騐明然後領給前月十三日關放春季兵餉周鎭軍抽騐各營餉包見右營葉守府所呈銀箱下塾空包不少當卽札飭右營徐游府查明詳覆游府覆以各兵預先借用故有空包鎭軍大以爲不然詳請將守府開缺委徐千戎秀欽署理斯篆千戎已於上月二十九日巳時接印任事矣○近聞温台兩郡匪盜蠭起搶案疊出而以樂清東鄕爲尤甚雙邑尊諭令各鄕紳董恊同地保舉辦民團以資防護並移請樂恊派發兵丁在城防守日同盤詰奸宄夜間梭巡街巷飭捕廳會同營弁徹夜巡查擊柝鳴鑼聲聞四境○前報載永嘉塲市前街恒泰天慶各店被海盜明火搶刦槍斃一命彈傷六人一案兹悉受傷各人皆係該處近隣其中剃頭店某甲開門看視被鎗彈由嘴角直穿咽喉染布店某乙與盜爭奪物件鎗彈入小腹等處兩人受傷甚重已於上月廿六廿八兩日斃命矣張邑尊訊騐之餘當堂給屍親洋二十元爲喪葬之費並傳諭原差赶緊破案如　延悞定將各差家屬管押比追○温州鎭周靜山鎭軍見海盜猖狂札飭中左兩營派撥龍艚船親自督帶於上月廿六日駛往各處洋函　　 
[賽船紀一]  
　　秋水纔添四五尺棹歌閒聽兩三聲每當楓葉初丹蘆花乍白波柔於縠水膩如油打漿尋秋致足樂也而西人之　舟則必以迅疾如棧爲足淋漓盡致昨爲賽船之第一日西人咸輕衫窄袖角力於角烟波浩淼中　自大王廟西划至草鞋灣或每舟一人或每舟微人鬥捷爭先不　沾濡衣袂其有出人頭地者諸人咸脫帽拍手賀之岸上復設西樂一班浪花濺激之中雜以管絃金革遊觀之樂眞不數煬帝 
 
 

Page 3

 
 
錦帆矣是日共賽五次初爲美商勝繼係法商勝第三四五次皆德商勝至六點鐘時賽畢而回則淡烟疎柳閒巳微　星星漁火矣 
[邑尊騐屍]  
　　昨報列韓龍大自縊身死經屍妻扭胡文正赴縣控告云至傍晚裴邑尊帶同刑仵人等詣　北相騐旣升座卽傳屍　訉問據稱兒子阿裕在胡店學業初九日出外不歸胡到家根問卽由丈夫同往尋覓未經尋到胡隨向丈夫嚴逼丈夫因此含忿突於昨晚自縊身死小婦人知而往救則已無及今晨阿裕始回家邑尊隨飭仵作騐明委係自縊身死並無别故旋復親自騐明飭卽棺殮具結　侯質訊核辦 
[上海縣署瑣案]  
　　浦東拆船廠譚禮義因毆斃阿松逮案訉押等情節登前報前日張邑尊升堂訉究譚堅不承認邑尊　阿松被爾　傷斃命衆供鑿鑿何得狡展不承喝令掌頰二十下還押候再提集人証訊辦○前報紀陳錢氏控兒子麗榮忤逆不孝裝邑尊訊供之下飭將　榮收禁云云前日之晚復經邑尊提訊令原差將麗榮帶回伊家向其母錢氏求恕以便從寛關釋○前日新關巡防局飭送陳永昌吕鑑堂趙　溪到縣至晚裴邑尊升堂集訊陳稱在新關開設米店去年由吕荐趙子來店學業後忽出外不歸當卽向趙告知互相尋覓豈知蹤跡杳然旋趙到店言兒子業已回家隨將鋪蓋搬去此去年七月事也今春趙婁復來索子經擾不休不得已給以尋費洋一元目今趙又來盤踞吵閙顯見索詐爲此扭局送案叩乞究懲吕稱確曾薦保趙子走失後未知底細今趙向陳滋閙理勸不妥叩求鑒核趙稱兒子被陳嚴責以致避逸無蹤小的望子情切是以向索邑尊謂爾子於去年七月走失後曾往該店搬取鋪蓋何得事隔年餘又向索子藉端滋詐不問可知今姑從寛着爾具不再向陳滋擾切結存案 
[英界公堂瑣案]  
　　包探秦少卿稱梁光榮躭擱長發客棧被同棧客許寳生竊去衣服十餘件英洋十四元後又竊衣被獲交捕由我同去起贓尚少現洋據許言擲在客房内檢查無着惟見許之鋪盖箱子内有洋土藥三包許前曾犯竊懲辦今又冒充客商耽擱大棧特請懲辦搜出之贓一併解案該棧執事人卓時波稱許闖入梁房行竊當時扭住贓雖起到尚少現洋梁光榮稱職員日内擬往他處　爲追償許寳生供　州人年三十五歲土藥三包係在南京裕泰恒土藥鋪買來計共價洋二十四元零該包探稱諒土藥亦是竊贓蔡太守察得土藥有裕泰恒發票上冩徐先生台照字樣可見不是許物暫存公堂以待查明該棧疏防之咎亦有難辭梁光榮卽欲起程着卓時波塾給銀洋所墊之洋俟追贓發還許寳生發捕房管押六個月限追銀洋鋪蓋箱子俟期滿給還○楊桂林稱揚州人借住客棧同棧胡克發與我嬉戯持碗擲傷我頭報捕拘胡送案胡克發供安徽人彼此嬉戲起見蔡太守飭將胡克發暫押俟楊桂林投醫院醫治痊愈再訊○包探顧阿六稱查得盆湯弄碼頭汪小雲所開之茶館有賭博情事傳案請辦汪小雲供寍波人偶有茶客作葉子戲以後不敢再犯蔡太守判汪小雲罰洋五元并令具以後不再聚賭結釋放○捕送爭毆之一起人請訊趙阿全供在妓院爲傭比隣之徐阿二常與我口角昨夜我擡轎出局突被王阿三徐月廷蹴滅我燈將我毆傷其實係徐阿二唆使及捕至祗獲王阿三徐月廷現在徐阿二亦投案王阿三徐月廷同供我等皆爲縫工趙與徐阿二口角我等並不干涉徐阿二供趙被别人毆打不干我事蔡太守騐得趙阿全受有微傷判王阿三徐月廷各押十四天徐阿二管押七天以儆○茂生洋行西人控股開元豐及元泰豐洋貨字號之李樹堂鄒德泰周文亭定買各種洋布帳紗等件因跌價延不出貨由美副領事易孟士君照會蔡太守差傳李鄒周等到案會訊諭令赶緊付銀出貨如再躭延定干拍賣着償虧耗銀兩巳列前報兹因仍未付銀出貨限期已滿茂生行將貨另售計核各種虧耗千餘兩照會太守請追昨又會訊太守分别查明虧耗數目照股各人應繳若干再行核辦○包探王阿二禀稱虹口兆豐路一帶皆西人來司德之永遠租地基内有一分餘係鄕民周華華之產前經來司德拔去周之界石周向論來司德言已向工部局言明將地掉換周投工部局間無其事在後道憲派委員丈量地基時周將情形禀明委員丈得周地不在其内今來司德將地賣與愛分司卽開挨萬利行者雇人前往打笆墊坭行將造屋周又與論愛分司言向來司德買來着周再向來司德理說周及周之母與妻氏均不允臥在地上不容動工愛分司函致捕房巡捕頭命我將周華華等傅案此事前曾控於英刑司已經訊過周華華遞禀申訴前情易副領事將該處地基圖樣閱看指出周地曾經言明貼銀百兩併歸西人後周又索鉅價致未成交太守謂周華華意願賣地與否總由自主不可免强飭周華華等暫退以俟妥商核辦 
[法界公堂瑣案]  
　　前報列小東門外戲館街六十四號門牌萬沈千烟館中婦女吞烟一節王司馬飭傅萬至案判令掌頰并着具結交保王金珠發堂擇配旣又訪得萬尚在十五號門牌開烟館雇用女堂倌四人向之詰問萬堅執是謝丫頭所開司馬着萬之保人楊勝春於保結上冩明連十五號房屋概爲擔保昨日楊具到保結司馬閱竟問十五號中女堂倌現在何處楊稱不知詰該店可曾關閉答稱已閉歇四五天矣因大老爺嚴查是以停歇司馬謂本分府並不勒停忽然閉門實所不解着將萬仍帶回捕房令楊於本禮拜三清晨投案問話○又新園浴堂失竊錢七千文經包探緝到陳寳生供稱與王桂生兩人合竊王因案覊押英公廨由王司馬移提到案質對之下陳供認誣扳後張阿二行竊稅務司衣物經英公堂研訊供與陳寳生合偷因將陳提案訊明昨日仍解還法公堂司馬着送縣遞回原籍○電報局差史根培携名片一紙投案訴稱王老爺因欲動身暫居老義和客棧房中箱子未鎖房門鎖匙則交與茶房不料出外回棧已失去箱内之洋十六元此洋係買船票所用爲此曾投報捕房今將茶房陳海峯送案請追陳供王老爺祗一人在棧住九號房内並無跟丁出外時將房門鎖匙放在桌上不多時回棧忽稱失洋向棧主詰問但伊去後並未有人開門司馬着史將陳帶夫自問如欲請追補禀到案○昨報列虹口包探查獲竊取法公司輪船絲經之小竊兩人送歸法捕房昨由包探將兩人解案并呈絲經王司馬升堂詰訊該竊李阿雙口不能言但以手比勢觀其形景大約是寗波人在輪船當小工絲在艙底翻出携帶上岸司馬商請祁繙譯傳該公司輪船上人來問祁君謂該船現已開往外洋可將絲送歸該公司司馬着將二人交保○廣和利烟館主洪明香訴稱失去烟鎗經包探查到王司馬詰訊該竊傅廷軒供稱溧水人御車度日到彼吸烟並未行竊司馬謂失主曰現定章程查到烟鎗一支須繳洋二元始准領取遂着將鎗暫留捕房俟繳洋給領傅責二十板○捕房將竊油案内之張阿六解案萬生槽坊沈近山訴稱昨在碼頭扛油上岸被張行竊經巡捕見而拘獲王司馬問失去若干答稱不多司馬判將該竊管押五日○公館馬路紫來街口新開新和樓茶肆被小竊竊去水烟袋一支拘獲解案該竊供稱姓俞名生於寗波人王馬司着將烟袋給失主馮雲生具領俞似染病從寛管押一日○昨報列巡捕見李阿多撬門圖竊拘解請懲王司馬嚴加詰訊李不認圖竊司馬着押候傅該捕來質明再核 
[上海四馬路協助奉省水災賑捐公所接到營口姚彥蓀李枝仙諸君九月初五發第七號信]  
　　紹勤成忠九齡蕃甫葆三春潤諸善長大人公鑒初三日奉到第三號惠書並黄白皮花一百包午時茶一箱拜讀之餘莫名感佩弟等分投勘查户口牛海地形低窪積水迄未消退非隔水不前卽泥濘難走舟車馬匹無可設施查户同人每裹乾糧赤足渡水辛苦萬狀故半月有餘而牛庄一隅尚未蕆事擬於望後定准日期次第開放届時再行報聞惟查牛海台三處飢民將及十一二萬而盖平之南關外數十屯堡至今一片汪洋該處官紳耆老頻來乞賑查海盖兩屬低鄕接壤同被水災似不忍使盖邑飢民向隅故拱辰巳分往盖屬之大小平山一帶查勘矣但前頭二兩批二萬金僅敷牛海臺三處之用同人正深焦盼適承台命將措三批起解來營俾免無米爲炊之虞以慰蓋民其蘇之望尚乞速賜寄濟多多益善是弟等昕夕所爲盼禱也棉衣已辦三千件後船裝來甚好惟被水災户百物蕩然兼以北地酷寒禦冬無具可否再祈諸善長慨募二三萬件儘封河前運來則該災民共感挾纊之 
 
 

Page 4

 
 
恩於無旣矣此次災民積受寒濕每患腹疾或吐瀉兼作比户皆然良由水漲後驚恐怒號蘊邪所致如有藿香正氣丸卽乞多賜寄來功德眞不可思議也弟等自備資斧辦此善舉一是皆以樽節爲本若正欵非放賑不敢擅動絲毫所有查户同人俱係陳春記可熾順兩號同事此外尚有二三善友亦皆不取薪資何忍浪費錢文自取咎戾幸各公所諸善翁亮察焉專肅奉逹敬請德安諸希垂鑒不宣竹坪少欽詠南問樵心如子萱諸善長均此愚弟姚嶽松朱福春翁止修阮可均李拱辰同頓首 
[寄贈高昌寒食生大吟壇敬求誨政]  
　　騷壇牛耳久推何越水吳山浪迹多萬種繁華吟不盡新詞合付美人歌妙論縱横讓捷才珍珠字字仗安排世間多少違心事併入先生筆底來[  平江古香室主蔣怡曾謹呈]  
[鶴沙浮槎仙侣白門判袂已將一月贈以五律錄呈夢畹生吟丈政刊]  
　　得慰瞻韓願相逢白下門襟期眞落落雅度自温温詩酒新仰 
訂芝蘭古誼敦臨風勞悵望惜别暗銷魂[  泗水讀三略客張倬景房氏拜]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[勸募山東賑捐第二次清單附各善所撥欵總數]  
　　大豐號助洋五十元萃昌順助洋十元隆聚號助洋十元隆順號助洋十元義泰昌助洋二元榮華泰助洋二元德昌厚助洋二元星記助洋四元復興德助洋五元瑞成錦助洋二元文茂昌助洋二元義成裕助洋二元源泰恆助洋十元進修堂助洋一元裕餘公助洋二百元德豐號助洋十元恆興號助洋十五元益記號助洋十元和泰益助洋十元恆利義助洋十元昌裕恆捐洋十元恆裕隆義盛成二户合捐洋四元大興號助洋十元增利益捐洋二元朱雲記助洋十元樹得　助洋一元虞薌記助洋五元怡豐號捐洋二十元光裕堂捐洋五元通裕號捐洋五元恊成號捐洋五元信昌號捐英五元沈子畏捐洋四元慶裕號捐洋六元恆豐號捐洋五元魁陞號捐洋五元無名氏捐洋五元以上共收洋四百七十四元○附啟者各省水災連年賑濟募勸一法早成强弩之末敝處自知力不能勝爰特商懇於陳與昌及絲業　舘兩處蒙三馬路陳與昌恊賑公所陳竹坪大善士首先慨允撥助洋一千元又承轉向電報總局經蓮珊大善士處撥助洋一千元高易公舘陳詠南大善士處撥助洋一千元復荷絲業會舘　少欽大善士俯念勸募維艱允撥助洋三千元用特先行登報一俟各欵收齊卽當赶緊彚解以副各善長垂念災民之至意[  二馬路祥順公同人經募]  
[上海四馬路文報局内協賑公所經收賑捐三月下旬清單]  
　　廿二日河南捐本埠元源錢莊交來全仁堂陳大善士二伯元豫直各半招商局文案王新之先王交不書人善士因病許進香資移張十元下沙場時蘭逸史募胡懷忠二房祈合家平安二元廿三日河南捐福建洲頭厘捐局吳正甫明府交强善堂善士六十元本埠長元泰來胡俊良汪壽樓景輝三人各二人余南陽蔡庭葵二人各一元廿四日電總局收支所交來蘇州桃花塢謝張氏保病延壽一百元指捐直賑本埠不書人十元爐丕一元四角三天共收三伯九室十元爐不一元四角 
[上海四馬路文報局内恊賑公所經收賑捐三月中旬清單]  
　　十六日河南捐金壇避囂主人經募吳于氏洋二元銅洋二元吳寳純銅洋一元于張氏洋一元賦梅花舘洋一元無民氏避囂于憑心餘于三户各洋五角賴江留餘齋洋四角愼獨齋主于彝生二户各洋三角愼獨洋二角虔修子夢花舘主壽記三户各洋一角實收英洋六元銅洋四元○江西上高縣署帳房經募永陽堂銀一兩百歲堂繹思堂沈二户各銀五錢碧梧居士銀三錢浣薇軒滋德堂沈二户各銀二錢樹德堂郁愼養齋沈香竹居沈壺瓶小山人無民氏留餘書屋龍潭主人守貧子有懷堂傳九户各銀一錢　克明王德茂江道譜黄功佑况福田五户各錢一千實收原平銀六兩七錢四分○○十七日本埠同茂莊交來安宜通源錢莊同善公局募第九批河南賑英洋三百六十元銅洋二元錢四伯文細户清單另登報章○仙女廟鎭恆升行交來壽山氏募金水居士爲兒種痘求平安洋五元○○十八日浙省江干厘捐局帳房經募文源通洋五元孔慶福洋三元姜瑞驛葉元林二户各洋一元○○十九日厦門濟善社恊賑公所經募豫賑第五批賑欵規元九十三兩九錢八分細户另登報端○高郵武廟丁錢齋先生募無民氏善士英洋三十元金陞萱一元小隱氏錢二千二百七十一無民氏四千揚車二人票錢九千丁壽山八百張琢菴一元張煥承五　邵伯陳蓉菴手陳陶菴二千王衣各二千刼餘生一千王心田一千二百張退思兩百陳壽金五百不書人二户各三百不留名兩人各二伯無民二人各二伯無民五伯實收洋五十五元泉州電報局蕭星濟先生募廣東惠州府博羅李子三二元泉州閩海關李春山賴位卿陶蔭南太倉一粟張興葵消災降福泉州陳域閩海關公捐七户各銀一元無民福蔭氏黄梅氏合助五角許士五角實收爐抷洋九元八角○二十日本埠翰寳閣書彩助賑捐洋三十一元八角自交來雲間不書名洋十元仙鎭王陶菴先生來祈病愈十元又五善士月捐五　南棧曹務帳房交來吟爲書屋二元上海總會書院郁善士募張友如無名氏陳淼記陳泰記陳氏陳麟子陳同裕張氏沈子榮隱名最爲先平安東昇朱錦華朱殿卿楊源發恆興泰源盛號昌禮仁等記頴川郡紹周紹棠　川子無名衆舟子顧善之絳帳氏善記福記童子聚星室陳等各乙角五天共收英洋四伯九十六元規元九十三兩八錢八分原平六兩七錢四分銅洋六元爐丕洋九元八角小洋十二角錢四百本旬共收英洋五伯五十五元花本洋四元共計規銀四伯十兩零三錢六厘規元九十三兩九錢八分原平銀六兩七錢四分批申規元七兩零五分一厘爐洋廿七元八角計元十八兩九錢零四釐銅洋六元養見元八錢八分一厘小洋十二角計元八錢八分一厘錢四百計元二錢七分六厘八項共合計元五伯三十二兩二錢七分九厘連前共收規元四十二萬零三百十四兩六錢七分四厘付由絲業會舘釁解直隸賑第八批規元五伯兩付由豫皖賑所彚解河南賑第十二批規銀七伯九十四兩九錢五分一厘連前共解過規元四十一萬九千八伯零二兩一錢四分六厘實存未解規元五百十二兩五錢二分八厘合併聲明 
 
 
 

Page 12

 
 
[光緒十四年九月初六日京報全錄]  
　　宫門抄○諭旨九道錄前○發抄硃批四道○大臣謙奏　揀　試署知州要缺摺○東撫張奏爲鹽運使引見遴員接篆署理摺○豫撫倪奏爲調署守備片○皖撫陳奏爲循例赴寍監臨起程日期摺○湘撫卞奏爲舉辦育嬰捐助銀兩卽請建坊議叙片○將軍慶奏爲奉天水勢洶湧委員卽速拯救片○九月初六日吏部翰林院廂紅旗值日無引見○澤公等蘆溝橋演放砲位覆命○成安等賞乾清門侍衛謝恩○四川候補道劉麒祥謝恩○齡公假滿請安○雲南總兵朱洪章請訓並請假兩個月○孫毓汶請假十日○兵部奏派彈壓之大臣派出耆齡色普徵額○召見軍機徐桐阿克東阿朱洪章王文錦○發抄人田國俊奏接署蘇臬謝恩奉硃批知道了欽此○曾國荃奏高郵紳士請將已故總兵黄開榜捐建專祠奉硃批着照所請該部知道欽此○劉錦棠奏哈密吐魯番庫車回王等年班援案請分年分班赴京奉硃批該衙門知道欽此○又英林署伊塔兵備道奉硃批該部知道欽此○○奴才宗室謙禧跪奏爲遵照定章揀員試署知州要缺恭摺具奏仰祈聖鑒事竊查試平泉州崇齡呈報丁親父憂業經奴才會同直隸督臣報部開缺所遺平泉州知州一缺自應另行揀員請員查奏定章程内開嗣後平泉建昌赤峯朝陽四州縣缺出先於灤平豐寗二縣内揀調如二縣内實無合例堪調之員先儘口外揀發及勞績保留熱河人員内曾經委署地方並無貽悞者酌量題補等語查平泉州一缺幅員遼闊蒙民雜處政務殷繁爲口外繁缺州縣中最要之區必須老成練逹熟悉情形之員方克勝任現查熱河應調之灤平縣知縣裘履謙業經奏請調補圍塲糧捕同知豐寗縣知縣晉昌到任甫經半載未便遽易生手自應遵章在於熱河曾經委署地方並無貽悞之揀發及勞績保留人員内揀選試署兹查有留熱補用知縣盖永貞現年四十三歲係奉大錦州府廣寗縣人光緒二年由附貢生遵例報捐縣丞指分直隸試用派分承德府差委十二月初六日到郡歴署承德府經歴四家子縣丞大名城州判各缺因在四家子任内拿獲巨盜出力保奏請以縣丞留於熱河儘先補用奉旨依議欽此嗣在大廟縣丞任内會同練軍拿獲盜犯多名奏請補縣丞後以知縣補用奉旨依議欽此並報捐同知陞銜九年五月初七日咨補大廟縣丞十年五月會同練軍剿捕魚泡子逆匪楊長春等案内出力保奏請補知縣後以直隸州知州陞用奉　旨着照所請該部知道欽此十一年十二月十五日因獲盜彚保案内奏請仍以知縣留於熱河補用奉旨依議欽此十二年九月請咨引見十一月十五日蒙欽派王大臣騐放堪以知縣發往熱河照例補用奉旨依議欽此回郡後飭令仍回大廟縣丞本任十三年五月因病開缺調理病痊委騐咨部起用照章捐免坐補原缺並捐加離任准其歸於知縣候補十四年三月委署理平泉州知州篆務是月十八日到任七月初八日交卸查該員蓋永貞精明幹練爲守兼優前經委署斯缺並無貽誤講求吏治整頓地方已著成效以之試署平泉州知州員缺實堪勝任核與定章亦属相符由熱河道德克精額具詳前來合無仰懇天恩俯念邊缺緊要准以留熱補用知縣蓋永貞試署平泉州知州於地方大有裨益如蒙俞允俟該員試署一年果能辦理裕如再請實授所有遵章揀員試署知州要缺緣由理合會同直隸督臣李鴻章恭摺具奏伏乞皇太后皇上聖鑒謹奏奉硃批吏部議奏欽此○○頭品頂戴山東巡撫臣張曜跪奏爲鹽運使奉部調取引見遴員署理篆務恭摺仰祈聖鑒事竊臣准吏部咨鹽運使潘駮猷前於光緒五年十一月補授廣東肇羅道十二年八月補授今職計在肇羅道任内歴俸已滿六年到山東鹽運使任亦逾半年例應調取引見等因遵經轉飭去後兹據該司詳請委員接署以便交卸北上前來卽飭將任内經手各項依限交代清楚另詳請咨所有鹽運使篆務自應遴員署理查在任候補道濟南府知府梅啟熙久任繁劇卓著循聲堪以委署遞遺濟南府員缺查候補知府劉景宸才讖練逹堪以署理除檄飭遵照並咨部外謹恭摺具奏伏乞皇太后皇上聖鑒謹奏奉硃批吏部知道欽此○○倪文蔚片再彰德營中軍守備徐景祥永城營右軍守備周占魁經前撫臣邊寳泉於光緒十一年正月間將該守備等互相調署計今歴任已閱三年情形練習人地實屬相宜兹據歸德鎭會詳河北鎭禀請調補前來臣覆查屬實合無仰懇天恩俯念該守備等各於署任人地相宜准將彰德營中軍守備徐景祥調補永城營右軍守備以永城營右軍守備周占魁調補彰德營中軍守備如此量爲轉移洵於營伍大有裨益理合附片陳明伏乞聖鑒訓示謹奏奉硃批着照所請兵部知道欽此○○安徽巡撫臣陳彝跪奏爲循例赴寗監臨起程日期恭摺仰祈聖鑒事竊照本年戊子科江南文闈鄕試輪值安徽撫臣鹽臨先經臣陳明本籍欽奉硃批毋庸廻避在案查江南文闈監臨向章應於七月杪馳抵金陵辦理一切現在皖省諸務以皖北辦災爲最重除另摺縷陳外臣仍函囑道員錢祿曾等將一切情形隨時禀報徑遞金陵此外大致尚屬安　闈期伊邇多士雲集臣謹於七月二十二日循例由安徽帶印起程前赴金陵將應辦闈務敬謹料理以昭愼重臣出省後所有署中日行公事照例檄委藩司代拆代行遇有緊要事件仍包封遞至金陵俟出闈後隨時核辦其臬司審解命盜各案並委藩司代爲提勘俟臣回省後覆核具題以免延擱除俟届期入闈再行恭疏具題外所有起程日期謹恭摺具奏伏乞皇太后皇上聖鑒謹奏奉硃批知道了欽此○○卞寳第片再湖南向有溺女惡習近年舉辦育嬰集資收養各屬紳民有倡捐鉅欵者均經臣奏請分别旌奬在案兹據署鹽法長寳道謝廷榮轉據管理育嬰堂委員補用同知謝楨詳稱長沙縣布政司理問銜監生常榮遵其故父五品封職都察院都事貢生常道功故母五品命婦常皮氏遺命將置買田畝十六石七斗八升價值銀三千六百九十餘兩捐歸育嬰各善局以助經費又捐該族中撫養童媳田畝二十石零二斗五升價值銀三千八百一兩共銀七千餘兩造册具報並據長沙府縣核明詳請奏奬前來臣查該職員常榮遵其父母遺命捐田育嬰合銀七千餘兩洵屬樂善可風應懇天恩俯准給予該職員故父五品封職都察院都事貢生常道功故母五品命婦常皮氏樂善好施字樣自行建坊並將常榮之子常家績交部照例議叙頂戴以昭激勸理合附片具陳伏乞聖鑒訓示謹奏奉硃批着照所請該部知道欽此○○慶裕等片再查奉天所屬渾河太資河均與鴨緑江相通安東縣治濵臨江岸通七距江甚近易遭水患本年六月間卽傳聞朝鮮義州大水鴨緑江盛漲加以本境秋雨連綿兩事相值江河並漲巖壑奔流水勢異常洶湧渾河又與興京蘇子河接連下與遼河之水同時泛濫遂致安東通化興京鳳凰城承德遼陽海城盖平岫岩等廳州縣俱罹巨　計自東邊迤累至西南營口牛莊等處綿豆千里垣成澤國詢之耆老僉云此次水災實爲百數十年來所未有雖經奴才等多方籌賑委員拯救無如變起倉猝人力所不及施兼以大水所經地方遼闊登時漲湧道路不通節節阻滯無法救援以致沿江沿河田廬漂没人口淹斃不計其數所幸永陵地形高峻啟運門内未經進水得保無虞僅止陵街泊岸行官朝房官居民房被水沖刷惟念小民遇此奇災淹溺無算其幸保餘一者率皆無屋可棲田無可穫哀鴻徧野慘不忍言奴才等每接屬員禀報五中悽愴寢饋難安思維其故變不虚生總由奴才等以劣之材謬膺重任待罪五年愆尤叢集致令十一十二年迭逢秋潦本年復遭此巨祲被災尤重撫躬循省負疚滋深刻下雖力圖善後補救已遲上無以慰九重宵旰之憂下無以拯百姓流離之苦奉職無狀咎實難辭惟有仰懇天恩將奴才等立予罷斥另簡賢能俾期感召天和以慰災黎而僃不職無任悚惶待命之至謹瀝情附片具陳伏乞聖鑒訓示謹奏奉硃批覽奏已悉地方罹此奇災該將軍等自應倍加儆惕現在賑撫事宜極關緊要惟當實心辦理以資補救正無事空言引咎也欽此 
 
