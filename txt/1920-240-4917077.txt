# 1920 - 240 - 4917077

 

Page 1

 
 
   
 
 

Page 2

 
 
   
 
 

Page 3

 
 
時評 
[三角親家（冷）]  
　　歐洲有三角同盟之舊事藉此左右歐洲政局者也今中國乃有三角親家之新法亦欲藉此以把持中國之政局也 
　　何謂三角親家靳之於奉張爲兒女親家即因之以占倒段後之勝利者也今奉張之與直曹又爲兒女親家是又欲因之以固今後之勢力者也蓋靳張曹三人爲今日北方之所謂有權力者三人之親家關係成其意蓋謂所有之勢力經可不破矣雖然中國之大雖曰無人豈僅限於此三者親家之關係雖曰密切亦豈能多加於師生僚屬哉 
[命令]  
　　二日大總統命令九月十六日爲秋丁祀孔之期着派國務總理靳雲鵬恭代行禮由内務部敬謹預備此令 
　　又令吉林省長徐鼐霖著免本職此令 
　　又令特任鮑貴卿暫行兼署吉林省長此令 
　　又令任命吳佩孚爲直魯豫巡閱副使此令 
　　又令蒙藏院副總裁恩華呈請辭職恩華准免本職此令　　又令任命陳廷傑爲蒙藏院副總裁此令 
[專電]  
　　北京電學生會擬出國民大會草案集各圑代表討論訂下星期四正式會議取决（三日上午九鐘） 
　　北京電安慶方雷電報告皖國民大會協約進會號（二十）日成立公舉代表入京（三日下午三鐘） 
　　北京電唐繼堯發表謀和意見以和會解决法律外交問題爲主顔外長今早特約關係各部會商再復（三日上午九鐘） 
　　北京電湖南制出本省地方選法草案大致財政除關稅鹽稅兩種歸中央外餘均爲省有省長由民選但須中央任命旅京湘同鄉范源廉胡翔雲等開會贊成推代表十人回湘組選舉大會依法進行　　北京電曹張定明日赴津結兒女親（三日下午三鐘） 
　　天津電張作霖將解散西北軍之軍火用火車十二輛運往奉天 
　　北京電葉交長以積存公債押四十萬元凑繳某使軍費（二日下午十一鐘） 
　　北京電外部主恢復德奥邦交將交閣議公决（二日下午十一鐘） 
　　北京電岳州敎士被戕案恤金四萬五千元了結（二日下午十一鐘） 
　　北京電東彦乙藉口撤兵未盡不允廢除協約（二日下午八鐘） 
　　北京電王克敏長蘇成熟 
　　（三日下午三鐘） 
　　北京電蘇省長原擬王克敏因蘇民力排現改定王瑚徵蘇李同意再發表（三日上午九鐘） 
　　北京電敵艦案交部已允讓步全歸海部接管（二日下午十一鐘） 
　　北京電吳光新部第十三旅改編成師歸鄂省直轄（二日下午十一鐘） 
　　北京電于化龍倪女　翰均升陸部司長（二日下午十一鐘） 
　　北京電俄船兩次由廟街送出華僑二千餘由戊通船接運至哈爾濱（三日上午九鐘） 
　　北京電汴魯各省難民紛來京津現從事安揷（三日下午三鐘） 
　　北京電日軍在西比利亞撤退均退至華境外陸兩部會議對付辦法（三日下午三鐘） 
　　漢口電吳光新冬（二日）晚交軍法處收禁（三日下午五鐘） 
　　漢口電王督冬（二日）乘巡防艦赴大冶參與象鼻山鐵路開車典禮江（三日）午後回省（三日下午五鐘） 
　　漢口電孫振家東（一日）晚離宜支（四日）准到省（三日下午五鐘） 
　　香港電旅梧粤商紛電止辦貨物　　香港電陸莫榮新謂滇軍確抵桂境韋榮昌軍難抽調并責莫復所失地莫益惶急（三日下午七鐘） 
　　香港電民軍擬由淡水進攻石龍雖駐重兵民甚恐慌（三日下午七鐘） 
　　香港電粤軍連日收復紫金河源龍川馬濟坤培會議料難進取祗調前敵各軍回惠城取守勢鄧洪各軍與飛機隊均向惠城進發（三日下午七鐘） 
[公電]  
　　唐繼堯劉顯世宣布主張通電各報館均鑒西南護法於今三年止兵言和亦已二週因法律外交兩問題迄無正當解决之法以至和會久經停頓時局愈益糾紛夫維持法紀擁護國權此吾輩夙抱之主張亦國民應盡之天職顧大義所在雖昭若日星而時勢變遷則眞意愈晦是非莫辨觀聽益淆吾輩護法救國之初衷將無以大白於天下而僉壬假借得以自便私圖恐國家前途益敗壞而不可挽救吾輩爲貫澈主張計謹掬眞誠鄭重宣言以冀我全國父老兄弟之共鑒特列條件如下（甲）關於收束時局之主張（一）南北和平辦法應由正式和會解决（二）和議條件以法律外交兩問題爲國本所關須有正當之解决（乙）關於刷新政治者本救國之主張（一）宜將督軍以及其他特設兼轄地方之各種軍職一律廢除單設師旅長等統兵人員直隷於陸軍部專任行兵及國防軍務（二）全國軍隊應視國防財政情形編爲若干師旅其餘冗兵一律裁汰裁兵事宜特設軍事委員會計畫執行（三）實行民治主義雖在憲法未定以前宜先籌辦各級地方自治尊重人民圑體以確立軍民政治之基礎而實現國民平等自由之眞精神上列各條繼堯顯世謹决心矢志奉以周旋邦人諸友其有與我同志者乎吾輩當祝禱以求至於地方畛域黨派異同非所敢擇也敬布腹心諸祈明敎繼堯顯世宥 
　　晋江來電申報館轉各報館鈞鑒駐閩晋江安海靖浙軍苛捐激變連日派遣大兵携帶機槍砲轟斃平民及婦孺自盡者達數百之多焚燬下餘鄉姦淫搶掠慘不忍言設再肆毒手黎民將靡有孑遺懇請速電閩督派兵拯救涕泣陳詞爲百萬生民請命晉江南門外千二百六十四鄉公民代表泣叩林子良 
[世界路透電]  
俄波戰爭記 
　　三十一日華沙電今日公報云波蘭軍與烏克蘭軍協同進攻已使東加里西亞之大部分脫離過激黨之壓制波蘭軍已占據尼斯特河左岸全部烏克蘭軍在布柴資南面渡尼斯特河取攻勢頗爲得利過激軍支隊恐被圍困業已退走 
　　二日華盛頓電波蘭答覆美國牒文允從美國建議尊重俄國疆界且謂如波蘭軍之反攻勢止於所定之陣線而不得勞農政府滿意之保障萬一發生後患將如之何波蘭不得不者慮及此覆文又請注意過激軍侵犯波蘭之邊界雖經美國敦促止於波蘭本部界線而仍置之不顧國務卿柯爾貝氏昨日宣稱美國視該覆文甚爲滿意 
[愛爾蘭騷亂記]  
　　一日倫敦電昨日貝爾法斯共起火三十五次　計一星期内菜一百七十次消防隊爲之疲憊今日午後仍有戰鬥羣衆曾攻擊前往上工之船廠工人交閧之後死三人傷多人城内今巳安靜兵士紥營街中計自星期六日至今巳死二十四人 
[英國罷工問題]  
　　一日孟郤斯德電孟郤斯德與利物浦印刷工人罷工致蘭開夏各報全數停刋情勢頗爲重大各報館主人已發哀的美敦書謂罷工者如不於九月三日上工則倫敦境外各報館均將宣布停止營業 
　　一日倫敦電三角職工聨盟會今晨繼續考慮礦工地位决議命聨盟會副委員會繼續會議俟明日礦工大會最後宣布主見後該委員會得相機重行召集全體大會 
[意大利罷工與廠主]  
　　一日意大利米蘭電米蘭境之五金工人因廠主宣布輟業抵制罷工已聚衆占據龍巴第工廠三百所樹立紅旗廠主與董事或被驅逐或被拘禁爲質工人聚集糧食以作久守之計 
[各國近事記]  
　　一日美國萊施維爾電丹尼細州衆院通過决議案取消近今批准女子參政權憲修正文之一切記錄當時因議員不足法定人數之故按丹尼細州前贊成該修正案使美國女公民參政事得全國各州三分之二贊成之必要多數 
　　一日紐約電英法向美所貸之欵法國一部分將於本年如期償還現正籌商一切惟重要詳則尙未議决 
　　三士十日阜姆電阜姆新國將成烏託邦達倫齋哇發表憲法全文擔保思想言論出版完全自由及最小之工值賦閒之贈金病人之待遇老年之贍養費比例的代表權國民之公决權行政部中將有大學敎授主任七人每年選舉一次 
　　三十一日西班牙京城電内務大臣辭職後各大臣皆向首相達土氏提出辭呈首相已應西皇之請將内閣略事改組 
[太平洋路透電]  
[美國議員圑抵東]  
　　二日東京電美議員圑今夜安抵東京政府大員國會要人東京市長等約四百人在車站相迓月台與站外空場皆不許尋常人民竚立站内外有穿制服與便服之警察千人防韓人等滋事出站後議員圑乘摩托車赴帝國旅館朝日新聞載大隈與後藤歡迎美議員圑之文主張乘此機會以肅清美日間懸案 
[西比利亞民國之談判]  
　　二日海參崴電海參崴代表與上烏定斯克及赤塔政府談判建設統一遠東西比利亞民國事之報告業已發表内謂上烏定斯克代表於談判中以遠東領袖政府自居持强硬之態度但爲海參崴代表以理折服海參崴代表得海參崴議會本黨之輔故占鞏固之地位而能轉敗爲勝當與謝米諾夫進行談判時則由農民代表占優越地位海參崴議會農黨在議會中進行獨立政策贊助左右兩黨純爲民治主義起見但不偏倚一黨唯此可使遠東各邦之結合成可能之事集於格羅特柯伏之哥薩克兵已由薩維克基大佐解散彼等始欲取復古政策卒乃允與海參崴政府協同行事 
[北方政局記]  
　　三日北京電昨晚有令任吳佩孚爲直魯豫三省副巡閱使又令吉林省長由鮑貴卿督軍兼任張作霖曹錕聨名電致李純請勿辭北京方議和總代表職又請總統任李純爲蘇浙皖三省巡閱使馬福祥於八省同盟之舉頗爲出力有隴省督軍望外部答覆盧永祥謂上海外人私售軍火事擬先向意使署詢問俟得覆冉定辦法順天時報載稱法公使又向中政府抗議烟酒專賣局聘美人爲顧問事 
　　二日北京電衆議院秘書臧蔭松乃徐樹錚至戚昨晚在某日人家爲北京警兵拘去國際聨盟中國代表魏宸組電請政府詳示政府銀行發行紙幣額與準備金額俾佈告聨盟大會伍朝樞不允充國際聨盟代表衆意政府將以此席畀王正廷據確實消息李純將任蘇浙皖巡閱使因皖省督軍位置尙未解决故暫緩發表駐使領袖法公使現尙未接到上海報紙所載盧永祥八月二十七日因上海外人私運軍火電京交涉之電 
[南方戰事記]  
　　二日廣州電傳說有人在黄埔安置水雷數具擬轟毁中國砲艦幸被查覺但此說尙未經海軍當道承認廣州不許發表粤軍在惠州擊敗桂軍消息偵探密佈於旅館搜查形跡可疑之人温宗堯無立即赴滬之意非至粤桂爭局解决後廣州不暇言和國會議員若干人現主張遷地開會查領費者現尙有二百人 
[國外要聞]  
[發展中國路航之外論（續）]  
　　不但此也中國製鋼業旣發展並能自製鋼板以充造船之用余確信中國若能以自己之人工建造船舶則必能控制七大洋上之運輸業也因每噸不逾二十五元造價之鋼船又以極廉工值之水手駕駛之决非世界任何國所能與之競爭也是故中國應爲之第一事厥爲發展製鋼業日對於此層極能知其重要故汲汲於攫取中國多數著名之鐵鑛煤田然其能否成功正不可必如其餘之世界一經有見及此則必從事於經濟上之競爭此殊非日本所能爭勝也世人恒有一種迷信以爲中國困窮必須借外資以供其發展此乃大誤中國實極富饒彼所有之資本儘足供其開發惟當滿清時代官場盛行作弊以致中國之資本家如歐洲之猶太人然不得不藏其金資僞作無錢之狀當革命時富人尤爭匿其財富今民國成立九年内亂未已各省金錢之窖藏者必甚多也况今雖在共和政體之下而作弊習慣依然如故故中國政治若不改良官吏需索之風不改則中國資本即一日不能流通中國商人多有掛名洋商以避官吏需索者然在内地之華人仍不便用此方法也美國人士近頗致力於勸美國政府許美國各公司在上海美國按察使署註冊合組此舉若成足以大助中國之發展蓋使美國人士對於他國之人處於優勝之地位凡依美國法律組織之公司均可許中國人爲股東以從事開發中國之富源換言之即使另美人士得以聨絡進行羣策羣力雖然有一事須記取者今日爲鋼之時代英國之所以能握海上霸權並於世界商業上占重大位置者即因其於鋼業上處於領導地位之故美國産鋼之噸數雖超過英國然其出品祗足供國内之用若欲造船以載運商務則萬不能與較廉之英國勞工相競爭也總之中國若能發展鋼業以廉價之華工造鋼則祇須數年中國即能絶對控制世界之製鋼業美英法比或瑞典諸國無論稅率如何增高均將不能阻廉價之中國鋼輸入各該國而與各該國之鋼競爭彼時中國鋼價將較世界他處之鋼價減少一倍而所造船舶造價亦遠廉於他處彼時日德英等國之海上商務均將爲中國船取而代之此非空想實爲必至之事實也航海術本爲中國人所發明當鐵船未發明之前中國本船徧見於世界今後中國若能自造鋼船豈有不重爲海上主人翁之理哉 
國内要聞 
[各方面對於國民大會之主張]  
　　吳子玉將軍所倡議之國民大會府院方面雖表示贊成但所顧慮者厥有二端（一）國民大會在南北未統一時召集本爲創舉選舉事宜亦須審愼恐頗費時間尤恐難得西南之同意（二）舉行國民大會不若召集正式國會且正式選舉名正言順當無反對之可言聞靳氏於三十日進府謁見東海時已談及此事之種種費時情形與召集正式國會之意見然東海並未表示可否僅囑靳氏將此意見轉告吳子玉云 
　　公府確息東海近接蒙藏各王公車臣汗·那德·那林·親王彭楚克車林·貝勒車芬爾濟及輔國公阿育爾扎那等代表蒙藏全體來電表示贊成國民大會並請加入代表聞中央因該會辦理手續尙未規定故未答覆 
　　曹張兩使對於國民大會屢有磋商聞張使主張由中央召集以免民氣澎漲致起干政之漸而曹使吳師長則主張純由公民自主辦理由中央維持進行以免政府畏首畏尾喪失該會之本旨聞吳子玉並有他項主張均由靳氏轉呈東海以備採擇又據洞悉内情者云前日吳佩孚將軍晉謁東海時曾陳述意見嗣後國民大會之代表均不得再有黨籍以免流弊並請東海嚴厲主持勿稍放縱云 
[劉漢奎先生感謝]  
　　人造自來血 
　　　救活性命之 
　　　　原函照錄如下 
五洲大藥房執事先生　台鑒、敬啟者、鄙人於夏曆去歲十月間、因傷風咳嗽、旋即發現吐血、詢之醫生、據云、係肺熱所致、服藥數劑、毫無裨益、延至臘月、飲食大減、形消骨立、自分難以爲人、適三舍弟就商皖省、聞鄙人染病、來函云及　貴藥房人造自來血、對于此症甚效、繼則由皖寄來兩瓶、日服三次、兩瓶告罄、吐症大見轉機、續服一打、諸病化爲烏有、現在身體如常壯健、肺金亦固、似此瓊漿玉液、活我性命、敢不崇拜自來血之功效神速、爲此專函鳴謝、略表微忱、凡我同胞、如有染斯症者、迅服五洲大藥房人造自來血、即知鄙言之不謬也、專此即請　諸位先生均安、 
山東韓莊恒泰糧棧劉漢奎上　舊曆七月初七日 
附告人造自來血和平甘美添精益髓男女老幼四時咸宜 
價目每大瓶售洋二元　每小瓶一元二角 
詳細功效及服法另載仿單 
[呼吸香膠]  
此膠順氣化痰、久遠馳名、爲助呼吸的良藥、凡患氣管炎熱、肺痿咳嗽等症、不論新舊重輕、一經此膠入口、立能痰化咳止、定喘順喉、口角生香、可免肺病久咳之患、定價每盒洋二元 
[女界寳]  
女子體虚血枯、經痛、經冷、經澀、經閉、赤白帶下、胎前産後、手足浮腫、腰痠足痛等症、服之能滋陰補虚、榮養新血、安胎保産、舉子必健、治病養身、誠女界之要藥也、定價每瓶洋一元 
總發行所上海五洲大藥房啓 
外省五洲分號及各經售家均有發兌　 
 
 

Page 4

 
 
   
 
 

Page 5

 
 
   
 
 

Page 6

 
 
[國人要内要聞二]  
 [Ｐ北京通信（平心）Ｐ ] 
　　紀北大第一次舉行授與外人學位式 
　　此次國立北京學以名譽學位贈與法美兩國學者實爲我國學界空前之舉不以不紀查該校此次所授學位共四人法美各二法爲班樂衞及魯班美爲杜威及芮恩施係由北大敎授會提案議决原擬俟四人同時在北京舉行一極莊嚴之授學位式嗣因班樂衞接巴黎電報有要事須回而其餘三人一時又不在京於是北大同人乃議定先開一會專授班氏以理科博士並由班氏許爲魯班代表收受文學博士學位將來俟杜威到京再舉行第二次授學位式授以哲學博士學位其芮恩施之法律博士學位則由杜威代表收受之九年八月三十一日爲北大第一次舉行授學位禮禮堂設在該校第二院即理科大講堂大門交懸國旗兩面禮堂門外又國旗及北大校旗交懸檐下横掛紅綵並紥松門禮堂設在講堂正中松花輝映上紥禮堂兩大字壇上置小桌後設座七最後交懸五色三色旗兩面壇之兩旁分置坐椅作半月形院中置軍樂一隊是日未及八時院中人已站滿平日講堂頗覺寛敞至此乃大嫌狹隘矣及八時半而受學位人及特别來賓到校該校職敎員之任招待者一面招待來賓一面至禮堂勸已八座之學生暫退敎員遂至前院排班斯時軍樂大作九時敎員全部魚貫入席來賓繼之蔡孑民校長顧孟餘敎務長均服大禮服陪同班樂衞及特别來賓敎育總長范源濓並班氏秘書某氏入席並有引導員二人導之以行引導員一爲賀之才一爲李石曾皆該校敎授也於是相將上壇入座衆大鼓掌軍樂復作樂止蔡校長乃起立作短篇演說述明授給名譽學位之事略稱「中國授給外人名譽學位之事此乃第一次原定有四人一爲法國前國務總理班樂衞先生一爲法國里昂大學校長魯班先生一爲美國前駐華公使芮恩施先生一爲本校敎授杜威先生現在只有班樂衞先生在京餘三人有返國者有游歷未回者而班樂衞先生又亟要回法所以今日特開會舉行授學位儀式算是只爲班樂衞先生一人而設至魯班先生的學位由班樂衞先生允爲代表接收將來俟杜威先生回京時再行第二次授學位儀式世界文化無不導源於純粹科學而純粹科學更必導源於數學班樂衞先生爲世界有名的數學家足以啓牖中國後進爲學術模範人物此是第一層本校授與學位的意思又班樂衞先生極爲注重中國舊學意在用科學方法來整理中國舊有文公此尤爲吾國人所當感謝而不能忘者此是授與學位的第二層意思」演說畢歸座班樂衞乃起與握手復由賀之才以法語譯述一番乃由引導員李石曾起立請敎務長叙述第一受學位人之歷史顧孟餘遂起立略述班樂衞歷任敎員校長及敎育陸軍各總長國務總理並述班樂衞著述謂有二百餘種尤以發明微積分方程與函數論關係爲數學界開闢一途徑又謂力學與航空學理論亦爲該氏之特長凡歐美各科學學會該氏皆爲重要會員其在政治對於中國更有最好之愛情前在一九○二年任下議院議員時卽力持承認中華民國之議後來對於中法間興辦實業之事亦有所盡力最近則於中國學院之設立更爲注意籌畫是精神上實爲我中國之好友是以本校敎授會議决授與以理科博士名譽學位今由兄弟代表全部敎授叙述班樂衞先生歷史實不勝榮幸之至云云叙述旣畢復用法語叙述一過顧氏旣退席李石曾照儀式單請蔡校長授與學位蔡氏遂起立當衆宣告授班樂衞以理科博士旣畢與受學位人一握手班樂衞則以左手握　蔡氏之手而復以右手撫按蔡氏之手背其一種誠懇愉快之容殆有非筆墨所能罄述者蔡氏與之握手時告以授理科博士學位時全塲鼓掌之聲如雷而發次顧敎務長復述魯班氏之歷史先用國語繼用法語亦如前例旣畢蔡氏亦宣告授以文學博士學位旣畢班樂衞乃起立作答詞由賀氏譯之首述感謝之意認爲此次得授學位爲莫大之榮幸將來回國之後爲益謀中法兩國精神上之聨絡次述一己此次來華意見（一）將法國學者對於中國舊學之同情帶到中國（二）對於中國興辦新敎育竭力帮助並謂代表巴黎大學復有兩種任務（一）爲中國人在巴黎設立求學機關（二）籌畫在中國設立巴黎大學分部又謂北京大學贈魯班以學位則里昂大學更可予中國學生種種方便演說旣畢樂聲大作先奏國樂繼奏法國國歌斯時全場之人均起立於是蔡校長復爲簡單演說謂班樂衞先生熱心敎育原擬爲吾校作數次講演今因返國在卽不能如願今日退席之後略事休息仍當趁此時再講演一次將來先生爲籌畫中法兩國敎育事不久仍當來華本校擬卽聘爲名譽敎授云云遂宣告退席由引導員引之出禮堂於是此空前之大典禮乃告成時已十時十分矣是日引導員二人賀氏則專任華法兩國語繙譯李氏則專任叙述儀節李氏於叙述時皆先以國語繼以法語來賓極衆外人亦不少學生參觀者室外室内幾無隙地班樂衞入接待室休息約十五分仍至大講堂講演繙譯者爲李石曾演說不甚長約四十分鐘而畢首述返國之後有三個題目將作成三篇論文寄來（一）關於科學及哲學的普通學理（二）關於天文學用科學證明各方面之不同而取其所同（三）關於航空學理次述三種題目之關係謂純粹科學爲一切之應用科學之本源舉汽機及無線電以爲例又引法國此次戰爭能應用純粹科學於短時期内造成多量槍砲皆因少年學者處於科學的修養所以能以精神的力量戰勝物質的力量並謂中國人腦力非不宜於科學不過因歷史的與環境的關係不能引起興味（如無儀器室試騐室圖書館等）若中國學生在西洋者與西人競爭學問能力並不相差又言科學精神在求眞理此等效用極大引西方學者名言以證明其說末復祝中國學生學問之進步此其大略也（八月三十一日下午三時） 
[國際聨盟代表問題]  
　　顧維鈞歡迎王正廷政府願派伍朝樞 
　　顧維鈞近致電政府對國際聨盟全權代表已表示願就之意其於調駐倫敦一節與瑞士較近亦頗贊同並請從速將國際聨盟三席完全派出作一次通告於國際聨盟會軍務處以完手續電中之意歡迎王正廷亦加入代表之列俾於魯　拒簽之目的始終貫澈等語政府以王氏表示南北未統一以前未便受北政府之命令故頗難相勸至不得已時則請伍朝樞擔任因伍與王主張相同者也刻下巳由某總長與伍氏私函徵求同意尙未得復至任命唐在復之電令業由外部致電海牙矣 
[和局最近消息]  
　　政府方面消息云南北和議法律問題雙方已於二十八日起開始非正式之接洽政府已表示可以容納西南護法面子回復舊約法召集新國會聞文羣·谷鍾秀已將此次討論經過電致岑雲階·李秀山一面仍請滇派將改組軍府招集舊會等行動從速中止萬一滇派堅執成見祗有先與岑陸方面切實謀和再徐圖大局之統一又據靳氏方面消息靳氏以李純堅辭總代表已有不可挽留之勢故又於三十日七時二十分以私人拍發院密電致李督作最後之敦勸並聞電中最扼要之語爲我公果堅持成見毅然辭去總代表恐南北統一永無希望國民所抱早觀和局告成目的尤難達到其餘之措詞均係慰勸李督者其語意極爲懇摯惟據某政客云李總代表雖經中央一再慰留然以岑陸有要求擴充地盤之條件唐繼堯又反對中央與粤單獨謀和益見和議前途實難入手故其辭職之意甚堅又一消息近來西南巳成鼎足之勢兩廣之岑陸滇黔之唐劉上海之孫伍唐各總裁對於和議均有個人之主張且所提條件岑陸則注意地盤孫伍則注意法律而唐繼堯則兼而有之據深悉和議内幕者云此等情形實呈露於李總代表發表之後李之所以必辭未必不由於此聞中央已通電西南竭力疏通能否有效尙未可知也 
[男女敎育平等之曙光]  
　　中國男女之不平等雖有種種原因而根本則自敎育不平等始女界之有覺悟者咸以改革女子敎育爲先務近有京津各女校聨合女學生五百餘人呈請敎育部要求提倡補助前日午前十一時該呈内代表四人一北京大學旁聽生韓恂華一天津女子師範畢業生鄧文淑一北京女子高師學生黄英一同校王孝英同往敎育部請謁范源總長適總長公務怱忙以司長代見四女士將公呈内之主旨申說一遍（一）改善女子中學課程與男子中學一律（二）多設女子補習學校養成前此中學畢業之女子直入大學之資格據該司長言此兩項總長亟願興辦大約不久卽可實現（三）女學校經費須與男校平均分配據該司長言此亦范總長有志未逮之事惟目下以預算之制限及財政之困難恐不易辦到（四）留學生官費名額須男女平分緣現在國内女學高等專門之學校尙付缺如女子欲受完全高等敎育非出洋留學不可而中央及各省留學官費名額向無女生此次敎育部考收留學女生二人實開特例希望以後照此次成例推廣凡有留學官費出缺女生與男生平均遞補又清華學生每逢雙年應派女生十名去年應派女生因男生過多遂未考派應請仍復舊制其中央及各省補助私費留學之例亦希望男女一律均沾該司長並一一代總長承認設法照辦四代表認爲答復滿意而退 
[京聞拾要]  
　　吳佩孚已回洛陽第三師師長吳子玉將軍日前第三次來京與曹巡閱使磋商改革軍政更易直軍駐防問題已於二十九日晚間辦竣特於三十日十一時五十分乘京漢專車赴長辛店及琉璃河等處視察防區事畢再返洛陽防次改編西北軍並聞吳氏此次來京關於國民大會事件與靳氏接洽兩次略得要領 
　　張作霖欲行又止東三省巡閱使張作霖於二十九日下午八時忽交諭京奉局長預備專車十二輛准九時三十分出京所有軍警機關均派多數軍隊在車站候送而奉軍亦有兩營在站台擔任保護詎料至夜間三時又忽下令暫緩起程凡在車站恭送之軍警亦分别歸隊開張使暫緩返奉原因仍爲東海殷殷挽留所致 
　　薩鎭冰辭職後訊海軍部薩總長辭職之原因以某有力者保一次長薩氏曰吾尙在充總長吾不能自行變更吾之方針今旣欲更動次長吾惟有辭職嗣經靳氏力勸薩氏始允維持部務 
　　周自齊與吳鼎昌天津造幣總廠自民國以來即爲吳鼎昌盤據爲國務院參議爲財政次長爲上海和議分代表俱未甞一日不兼造幣總長之職此次皖系失敗吳氏以嫌疑逃匿天津租界實則吳之趨附安福特爲一時逐利之舉其初本屬舊交通系與梁士詒周自齊等關係極深今旣逃匿造幣總廠監督一缺當然易人接管周自齊在天津時卽曾允諾曹經略使之推薦以直人李某繼任及就財政部任後即去電令李某先行到廠辦事李到廠後行使造幣總廠監督之職權清理前任交代乃所有欵項帳據一切重要文件俱被吳氏携與俱逃廠中除存銅百餘萬觔外一無所有全局人役現俱專靠鑄造銅圓維持生計勢難持久只得請財部勒令吳氏出頭交代據傳吳氏歷年虧挪舞弊有三百餘萬欵目無法算交周自齊乃以統一幣制須另設總廠爲詞將天津造幣總廠改爲分廠監督改爲廠長令李某勿庸接收前任總廠監督之交代以便設法爲吳氏彌縫此事發表之後李某大爲失望而曹使對於周氏之臨時改章情弊顯然尤爲不滿聞已向周氏嚴重詰問矣 
　　吳光新與傅良佐中央頃接再湖巡閱使王占元來電報告圖鄂未成之軍事犯吳光新就捕後迭由執法處詳加審訊吳均一一供認理應由中央儗定罪名了結此案聞中央巳電覆王巡閱令其照張敬湯之前案辦理並有如　實就地槍决之說傅良佐在津被捕後原有判處死刑之傳說現聞靳雲鵬竭力向曹張兩使代傅說情免其死罪已得該兩使之允許矣 
[高梅闊夫被獲之續聞]  
　　俄黨高梅闊夫前在俄舊黨得志時曾駐喀巴羅夫（即伯力）爲遠東三省總督恣　殘虐並擄獲金盧布數十萬元及新黨侵入高乃偕必作果夫少將曁某俄將帶隊逃至饒河縣旋卽卸械轉解富錦其時始發現高在伯力曾砲擊我艦隊並殺我華人男女十二吉林督軍當商准中央飭令解省交憲兵營看管途中某俄將絶食自盡必作果大到吉　釋上月十三日高偕王繙譯等赴俄領館午餐即　高藏匿佯言脫逃當日巴領曾由長（巴先期避赴長春）電囑副領助其逃走（電云今晚携欵必到請設法助其不碍行程）此電已經中國官廳截留旋瑞典公使復向我外部要求嚴禁高氏謂高在俄境刦奪挪威國赤十字社巨欵殺死社員男女四人外部因有國際牽涉遂責問俄使以巴領助高脫逃之事俄使遂委駐奉俄總領事郭寳夫來吉調查郭見俄領助逃證據確鑿亦承認該領咎有應得嗣俄使又向外部請將俄領解京一面褫去巴氏之職請留吉恐貴國將加以危險藏匿後牽涉俄領署中表示否認經當局拒絶俄使遂允拘管在吉及日前高氏由領館尋獲巴領之罪乃非關助逃而屬匿犯矣不知吾政府將何以處之也 
[豫省北部奇荒之西訊]  
　　字林報載八月三十日河南彰德均拿大長老會敎士格里菲資氏來函詳叙豫省北部可慘荒象略謂一年前今日曾遇甘霖此後十二個月内雨水絶少共計不足三寸今春小麥無收然此問一年兩熟苟六七月問沛然大雨則黍荳等收成尙屬有望故人民尙不憂慮詎知時雨不降夏季乾涸爲從前所未有人民猶冀在最後時期得雨以種晚麥乃雨終不下希望全無人民乃相顧惶然牛騾芻料業已告罄牲口賤售價僅什一卽驅牲口行一二百英里而達黄河南岸得價亦不及平時五分之一蓋該處市場牲畜充積皆來自北路也牲畜莫能保全其害猶小所最難堪者全部人民無以養生去年雖有收穫然坐食一年室無餘糧聞山西豐收遂相率西去鳩形菜色之人不絶於途京漢火車現允載災民南下赴河南部及湖北一般家有老幼不能受晉陜山路跋踄之艱難者多紛擁乘車向南但西界當道不願境内爲難民所擾故駐兵山隘以阻之以致臨時聚集之饑民不得已成華結隊擁入山村大肆搶刼以充其饑今危象已在目前而北方軍閥交訌調兵遠去遂使防兵力單盜賊横行矣荒象將至何種嚴重程度無人能預言之就吾人所知災地不止一萬方哩災民約有五百萬人雖逃荒他去者其數以萬計但在此人烟稠密之區尙不覺其差異逃荒者僅少數而留此以受不可倖免之災者則居大多數今饑民已賴樹皮草根以爲生他日冬季一到其慘狀更不堪設想矣有華人敎徒領袖現集資從三百哩外購糧來此照本出售其熱心固可嘉然杯水車薪終無濟於事也 
[閻錫山之救荒辦法]  
　　今年山西全省荒象已成兼省長閻錫山深爲焦憂特將關於救荒具體辦法迭次集會商議並親擬救荒辦法印刷多張不日令行各災區遵照籌辦其所擬辦法如下如有災荒縣分或偏災村莊應先責成村長副將村民分爲五等第一等村中有錢之家應捐輸銀錢或糧食賑濟窮民第二等中等人家認他爲自了之户雖不能賑濟人亦不要人賑濟第三等稍貧之家糧價低他尙可變賣點産業對付過去糧價高即過不去宜行平糶法以助之第四等次貧之家向來無産業可靠只憑苦工手藝度日年景一壞苦工手藝賺不出錢來用以工代賑法第五等極貧之家旣無産業可靠又無壯丁可依向來靠人挾助生活此等人民情殊可憫書放糧或粥賑濟之 
　　村中應賑濟之第五等人家先由本村第一等人家捐輸銀錢或糧食賑濟之其辦法應由知事責成區長督飭村長副與村中人民協議辦理並以一編村爲圑體如村中力量不足應請縣知事派本縣賑濟機關協助辦理如縣中力量不足時由縣知事禀請省城賑濟機關辦理有錢的人家裏的錢没有比拿出來救荒好的如到了這荒年時候有錢的人家還不肯拿出來救荒這眞是不仁不義的人也實在是不聰明的人尤有今年乘災取利販大宗糧食發了財的人應該由縣知事勸他多多的捐出些錢來賑濟窮民古人說哿以富人哀此㷀獨到荒年時做官的當紳士及有錢的人應該好好體會這兩句話的意思 
　　對第四等人家應以工代賑其工分官工民工兩種民工分個人與圑體兩種個人的工如鑿井修地圑體的工如開渠修壩等事官工如修路修橋等事民工由人民自辦官工由官家派員辦理 
　　對第三等人家用平糶辦法應官督商辦按山西今年的情形本省糧食夠本省用拿上有餘可以補不足緊要的樞紐全在運輸上今年收成好處多在山中古人說天旱雨淋山這話不錯山中縣分槪不通車運輸全憑䭾載災區縣分應由縣知事會同本地紳士籌劃一個辦法到那民間喂不起牲口時應將百姓的騾馬驢駝堪充轉運的給價雇用一面藉資輸送一面爲民間保持牲畜恐明年春天有雨人民没牲口也不能耕種總之荒年時有錢的人出錢賑濟是大仁大義事也是分所當然的事事後公家一定酬以褒奬至於無賴游民藉端生事糾衆搶奪實是犯法的事本督軍定予依法槍斃一有荒年則連帶的生四件要事（一）救饑（二）救亂（三）救疫（四）備來年荒此四件事知事紳士應當兼籌並顧缺一不可救饑之樞紐在轉運救亂之樞紐在平價與興工官紳應該了解什麽呌荒呢米糧價高人工價低就是荒不一定收不下糧食是荒憑上苦工手藝生活的人居十之三四工價低糧價高的時候這項人就吃不上飯所以要一方平價一方興工使糧價與工價之差要小點纔好過去救疫是難辦的事全在慈善之熱心家與醫藥之充用至備來年荒則不外節存餘糧及打井開渠種區田等事各該官紳其注意之 
[湘人請殺劉王之請願]  
　　湘軍所獲之北軍旅長劉振玉圑長王記三等在安化藍田等處任意燒殺慘無人道湘人謂其雖死不足以蔽辜惟譚氏以劉王究屬俘虜不能不斟酌審愼故審理久經終了而迄未判决藍田難民痛恨劉王更甚聞當道優待恐有不殺之意因組織藍田難民請願圑第一批約百餘人已經抵省分赴各機關請願非將劉王正法决不回里且二批三批亦將續至該難民等以婦孺最多沿途乞食到省途中病死數人病不能行者十餘人其餘均形容枯槁眼涙滿眶背上各貼白布寃單上書劉振玉王記三燒了我房屋或書劉振玉王記三殺了我父親丈夫兒子翁姑兄弟等字厥狀至爲可慘日來政府對此已有决殺劉王之說不知確否 
[湘軍又起内訌]  
　　湘軍各部自此次逐張以後以爭奪槍枝已屢有互相衝突之事均以有人出而調停故未至决裂湘西鎭守使所部筸軍（按卽湘西第一軍）與蔡鉅猷所部之第五區守備隊（按即湘西第三軍）積不相容自周則范被殺兩軍幾成水火昨復因奪槍問題竟至决裂雖亦有人出而停解以兩軍感情過惡恐終將不免於大决裂也現在彼此互相電訐戰機已伏沅澧之間又已戰雲密布亟將雙方電文錄左 
　　田應詔敬日通電云頃接敝軍代行總司令職務陳渠珍馬電（中略）查該區向以堵截他軍槍械爲慣技此次對於筸軍仍施其同一動作現在吾湘政局統一似此濫 
 
 
 

Page 7

 
 
用强權實屬有意擾亂侮辱筸軍之事小破壞湘局之事大詔心所謂危未敢緘默不得不呈請督座派員查辦以儆將來當邀正式解决藉敦袍澤夙好如果該區不顧大局則是釁自彼開將來兩軍同處發生意外事件甚至糜爛地方則責有攸歸諸公愛國愛鄉同此心理必能主張公道爲最後之評判詔卽犧牲一切亦屬無法自解特此電聞 
　　蔡鉅猷等有日通電云頃接田鎭守使敬日通電以此次桃源逃軍繳械問題僅據陳司令渠珍一電不　考其内容曲直率爾通電並加以濫用强權堵截槍械有意搗亂破壞湘局等罪其小題大做耶抑去歲憑借外力統一湘西之計劃近復有所成熟欲借題發揮耶猷等至愚莫解其故此次楊部改調軍心疑惑竄擾地方致有繳械遣散之事猷自閱陳司令致田馬電卽電告渠珍司令允將此事查實並發還所收槍械函電具在均可復案可見無心堵截縱使部屬偶爾收集逃竄之械然以較去年辰谿黔陽辰軍乘危奪械之事孰重孰輕誰施慣技至云有意搗亂破壞湘局則去歲溆變發生以來辰州各種陰謀田張屢次通電是否搗亂是否破壞湘局俟彙印呈覽諸公自有評判也嗚呼世道凌夷人格日壞彼去歲主張旣歸失敗張學濟且畏罪潛逃猶知羞愧彼獨有何顔面以求苟合哉茲因該電感觸並爲陳之伏希公鑒 
　　蔡部右翼司令劉叙彝亦發通電略云田旣謀殺周則范於前復反對督座治湘於後證據確鑿掩無可掩現湘局將近統一猶不整頓内部縱兵殃民此種軍隊如容存在安有賞罰可言惟叙彝不忍輕意開釁重禍湘西已懇蔡副使將此事交湖南軍事會議靜待解决萬一不聽公判惟有率部以待 
［Ｐ>以工代賑之湘訊建設大製造廠之經過　　湖南前於民國某年經曾君繼梧領美金三十萬元訂購機器全副以便開辦工廠甫運至滬適值湘省事變發生遂致滯留滬上旋經湘當軸將機器輾轉押於英商去年　押期已滿英商欲將機器拍賣湘人咸以此項機器押没可惜遂由湖南籌賑會以現洋十萬元向英商贖回並補繳棧費各項計共洋十餘萬元現湖南統一前由譚督軍選派羅君良幹赴京與旅京湘人協商將機器運湘設廠開辦以工代賑旅京湘人亦極贊同惟以轉押欵項係由賑會付給如係普通工廠以工代賑賑會可以合辦若專辦兵工廠賑會係慈善圑體此欵不能開報湘政府應將押欵及棧費歸還賑會以清界限茲將旅京籌賑會致譚督軍電照錄於下長沙譚督軍鑒羅君介夫到京機器移湘事業經本會開會協議僉以此項機器如係開辦兵工廠則係政府事業本會爲人民慈善圑體碍難參與應請將前項押欵及棧租各費由湘政府償還本會支配賑務以完了本會責任若能確定作爲普通工廠以工代賑本會極爲贊成或採合資公司辦法或另加招商股均可商議該廠永定爲地方公有以免受政潮牽動此爲要點已由本會推定張君伯衡王君梅村爲代表張君日内卽偕羅君赴滬今將機器運湘此外一切事宜卽由張王兩代表就近在湘面議希速賜覆至禱旅京湖南籌賑會熊希齡徐佛蘇汪貽書黄贊元范治煥等同叩馬 
［Ｐ>濟南要訊　　兗州兵變之續聞兗州兵變情形已見前報據昨日消息此項變兵經唐鎭守使吳圑長率隊堵勦初猶抗拒近已紛紛潰退田督據報後已飛電曲鄒寗泗滕汶嶧濟金嘉魚臨郯費蒙泰萊新鉅單等縣知事及駐在軍隊協緝俾勿漏網無論兵目拿獲一名給賞百元蓋因目今兗曹間砦敬堯潰兵益以本地萑苻人數至衆東西竄擾正苦難就捕滅前日有大股竄入泰安之南鄉附近數村廬舍蕩然經三縣警隊合力兜勦連戰一晝夜幸獲勝利然警士被架去數名亦可見其凶燄之程度若此項變兵再與勾合更難設想矣 
兗州唐鎭守使昨日來電報告此次變事情形措詞係　名土匪入城希圖擾亂幸第七旅維持得力斃匪一名擒獲四名被搶商家有公利增源同昌十數家考棚街某姓損失在數千元現正在搜剿云云滋陽鄭知事寳慈來電報告則請此次兵變掠刦者共計三十八家錙銖爲盡呼號無門至堪憫測懇迅賜提撥賑欵分别撫恤暫濟目前之厄聞被禍最甚者爲西門裏增源錢店公利錢店美華昌煤油公司等號以及富室宋廣元宋大標張玉華高同德等家均焚搶一空現商民朱玉書張榮思等已來省呈請查辦唐鎭使并請撫恤矣 
　　新省長齊耀珊到任新省長齊耀珊氏自被簡之後各界人民始終並不表示歡迎更有爲拒齊之運動者於是齊氏伏處津門者數月近來魯人拒齊之熱度已減而又有總統爲之助力前途當不至發生何種障礙日前先遣派親信來濟遍謁當道知風潮已靜齊氏遂於昨日（三十日）乘津浦車來東接任濟南各官署機關人員均赴站歡迎聞齊下車後即入濟南大飯店其接任之期據傳言在九月一日又聞齊省長旣蒞止所有浙籍乃大惶恐自分斷難戀棧不如先行告退故連日辭職者已有數人 
　　財政廳因經濟窘迫昨日午後在本署内約請各銀行行長開會集議目的在向各行商借現欵當時各行長異口同聲謂貴廳前用金庫證券吸收市面現欵爲數已屬不少繼因遣散邊防軍又向各行挪借現欵二十萬元目前金庫證券不但無力收回且尙源源發行並未實行停止以致商業停滯人民恐慌今又向各行商借現欵敝行等焉有此許多金錢供貴廳之予取予求無論如何决然不敢應承請貴廳再想其他方法云云磋商再四終無結果而散 
　　國民大會促進　之審查會日前國民大會促進會開會之時當場有人反對現任議員入會並反對陳兆常之個人是日下午五鐘散會後由該會籌備時代之審查會復加入女界代表六人組織評議幹事兩部當選人之審查會六點半鐘仍就籌備處開會擧邵次明爲審查長先從審查評議入手（一）崔少文王新源二君會員冊中並無其名與本日會場所宣布者不合（凡當選爲評議幹事而未經入會爲本會會員者無效）當然無效（一）陳兆常本日會場上經檢查員張雨亭馬永祥當場查出董德三等以一人連寫數票叩以選舉人名姓又均與票不符其所冩選票均載有陳名在會場之中已經全體通過陳某選出無效本審查會碍難違犯衆意爲伊保留遂决定無效（一）胡冠臣國晋卿二君均係省議會議員有謂前次審查會議並無取締議員之規定二君旣已當選當然有效者有謂前次審查會乃審查會員此乃審查當選人則此次審查不能受上次拘束者有謂似此嚴格取締易惹動各方反感者有謂非嚴格取締將來一班熱中之政客利用本會其危險有不可勝言者於是紛紛爭議莫衷一是結果則凡係議員不但取消此次之當選且限制其入會此條决定之後計評議部中取消五人應從候補當選中前五名遞補乃查得候補當選第二第三于曜西石紹先二君均列庚申俱樂部會員簿中並未聲明脫離第六名步計然查會員冊中無名亦均作無效乃决定候補當選苗星垣余吟笙朱馨齋魏子厚及選舉紀事錄中票數較多之張玉清均遞補評議衆帶疑義乃續行審查幹事（一）牛成會張中立元福林三君或冊中無名或自請辭職（一）李小塘係冊中無名宣布取消（一）穆伯仁庚申俱樂部無效至九鐘半審查告竣遂議定仍由籌備處名義函請各評議於三十一日就職卽行互選正副評議長乃宣告散會 
［Ｐ>桂省防禦滇黔之計劃　　由邕垣大會議决 
　　廣西通信云桂督譚浩明日昨本擬由邕移駐梧州策應惠州之戰嗣因接龍州陸榮廷電囑暫緩行聞陸氏在龍接獲百色邊防司令韓彩鳳來電報告謂滇黔二督昨以靖國軍正副司令名義派出滇省靖邊軍先鋒隊李祥天·紁率滇軍三梯圑巡防廣南剥江普廳塘富州（以上均滇桂交界處）等要隘故陸氏急電譚浩明囑其暫時居邕鎭守主持桂省中區軍務譚氏於二十七日亦接邊防軍各將領來電均謂黔軍司令劉祖武統率所部四千餘人移駐省邊興義羅斛荔波獨山都匀都江等處欲侵入西隆西林與滇軍會攻百色東北方之黔軍更欲由古州下江攻襲全縣與滇軍朱培德張懷信·贛軍（昔爲李烈鈞所筦轄）彭宗武聨合等語譚獲電後甚爲驚異旋即召集邕垣各要人及軍府代表林俊才等（林奉西林命於二十六日來邕擬明日赴龍）會議磋商禦防滇黔軍之計劃交與陸榮廷取决所議大要如下（一）以百色鎭安靖西凌雲西林西隆爲西區西區禦防及攻守事宜委韓彩鳳爲正司令馬鑑堂爲副司令除將所部征苗軍二各餘人及邊防軍四千餘人分駐八達墟西洋江（禦防廣南之滇軍）鎭邊那多水村（抵禦富州之滇軍）外又調陸榮廷所部親兵榮字軍八營扼守渌冲塘邏村固守剥江凡百色附近之山頭如西山冲村麓渌豐麓等山隘均安設大砲防守滇軍入桂之要路（二）以東蘭河池思恩天河古柴羅城各屬爲北區此區委督署參謀長梁斗棠（黔人爲譚督女壻）爲總指揮彭宗武爲邊防司令蒙仁潛爲遊擊司令第一師第二旅長翟幹華爲後方司令并先令彭蒙兩氏所部駐紥紅水河沿河各要隘設司令部於乾邊墟設軍情辦事處於白蜡隘以柳州爲大本營凡省中區巡防各營統歸梁氏節制（三）以懷遠永寗永福義寗桂林灌陽全州等屬爲東北區此區委第一旅長桂林鎭守使李祥祿指揮一切派出所部第二圑長盧先宗游擊正司令農繼高所部四千餘人扼守黔桂交壤之要塞梅些土地隘敲頭塘等處抵禦劉祖武駐紥古州都江黎平之黔軍以懷遠爲第一軍站溶江爲第二軍站其餘即親率本部三各餘人入湘南東安保護全州更别分一部固守灌陽禦防駐紥永明之滇軍朱培德所部聞譚浩明以粤省桂軍人數已達九萬餘人惠州廣州雷州韶州各方面防務已經安置妥當惠州河源一帶之桂軍現又變守爲攻遂謂兵力已足無庸桂省軍隊援助故特將桂省軍力禦防黔滇兩省又據龍州方面消息多謂滇督唐蓂賡近因和議問題與陸氏意見齟齬滇桂感情現甚惡劣云 
［Ｐ>蘇財廳與省議會　　自胡翔林被某要人迫令辭職俞紀琦攫得財政廳長後致惹起絶大風潮省議員與地方各界羣起反對拒絶借漕聲明不承認俞在任時之借欵財政旣無來源攻訐日必數起於是俞有二次之辭職省長咨復省議會請開臨時會文内已明白是出謂財廳問題已有解决似可告一結束矣乃近日則更覺混沌聞俞之辭職省長已批准稿送督署至今尙未畫發一說督軍因省長准俞辭職未先徵同意遽於咨議會文内發表故意不畫諾以窘之並聞准俞辭職後係令胡翔林兼代胡以前旣揮之使去現復招之使來無異泥菩薩可隨人任意搬動對人言斷不回任而所謂部電提出之替人某以新得要缺雖進欵較爲不如而地位平穩值此財政奇窘反覺彼善於此亦不願就至俞則故意揚言去職以懈蘇人反對者之心冀各縣因此照常解欵借漕俾財廳一職絶而復蘇不料爲省議員窺破省議員本以省長不召集臨時會而召集常會爲違法已請議長將前次咨文退回仍摧提前開臨時會以便解决一面函告各縣俞在職一日前此拒絶借漕借欵主張不能變更總之俞紀琦之去留全視蘇人士之毅力如何爲斷 
　　蘇議員請召集臨時會經齊省長咨行省議會以改開常會之法延宕之茲省議會議長錢崇固已咨覆省長請仍召集臨時會其文如下爲咨覆事前准貴省長咨開胡議員允恭等請求召集臨時會純爲財政廳長問題查該廳長胡翔林本已調任杭關監督適值近畿一帶變亂發生迭據懇請交卸並薦金陵道尹俞紀琦自代其時全省戒嚴餉需孔急始由兩署會商互相調署本屬一時權宜現在俞紀琦巳經辭職並接部電提出替人則此項問題業有解决自可另行定期召集常會相應咨復貴會查照轉知等因准此查議員請求召集臨時會係根據暫行法第二十二條法文祇與行政長官以召集之權並無斟酌可否之餘地來咨有另行定期召集常會字樣不啻將議員法律賦予之權全行剥奪本會斷難承認且本會半數以上之議員認任俞紀琦爲財政廳長於吏治前途地方財政有重大危險實係特别緊要事件來咨以已經辭職爲言殊屬誤會因俞紀琦一經就職財政廳長請求之原因即不能消滅也正咨復間又准貴省長咨開茲依省議會暫行法第二十二條之規定於九年十月十日召集江蘇省議會常會除公布並電令各縣通知外相應咨請貴會查照等因查召集常會於法律上别爲一事自可由本會通知議員除將先後來咨分别通知外合將八月二十七日來送還並請貴省長於十月十日召集常年會前迅行依照本會議員合法請求書並省議會暫行法第二十三條臨時會期之規定召集臨時會以維法定職權此咨江蘇省長齊 
［Ｐ>蘇長官詢問輪運准鹽情形電　　湖南譚組菴先生鑒頃據江蘇儀徵縣十二圩鹽業航商代表羅步蟾陳利仁等電稱四岸運商呈准湘鄂西輪運五百票直上一案請咨湘督撤回輪運委員飭商照例帆運俾全生計云云查該航商等前因淮鹽改由輪運圩民生計斷絶大起恐慌幾釀事端呈經當地官商目擊危迫情形請予維持函電紛至當經檢查擋案淮鹺定章由場運圩掣交帆船運銷四岸推行數十年之久國體雖改章制無殊民國二年間鄂湘借運直達圩民即羣起呼籲其時黎前總統適督鄂省曾撥銀六萬兩以示體恤並由淮運司楊子棧會銜佈告以後商運之鹽顆粒皆須到圩中間偶有直運爲數亦復無多斷不能以偶然之習慣廢歷年之章制今場運商藉口趕運濟銷每年准辦輪運五百票使圩地十八帮船户賴以爲生者計有數十萬人之多一旦失此憑藉勢必鋌而走險節經本兩署據案咨達力爭雖准咨復未能遽允所請而文内聲明已令淮運使督商籌議續據該航商等呈以依據部署批電組織拖輪以利鹽運並擬簡章懇予立案又經函致淮之使一併籌議復候核辦則此案尙屬懸而未定據電前情如果屬實該淮商等未免有意朦請究竟如何實情相應據情電達請煩查核辦理見復施行至紉公誼李純齊耀琳印 
［Ｐ>南京快信　　中央祇准李督病假兩星期現擬電京續假府侍從武官劉恩源偕醫官曹元森昨（二日）已遷入軍署下榻西花園内 
　　李督派周予覺赴滇與唐繼堯接洽明日赴滬 
　　陸軍部員吳學濓昨由滬來聞何豐林仍不同意改護軍使爲鎭守使今晨返京復命 
　　齊耀琳决先遣眷返津昨由庶務處轉知津浦路備車 
　　各縣知事報兩署新榖登場米價漸鬆平糶局巳結束停辦寗垣各平糶局亦已於一日一律撤銷 
　　吳光新遣王某來寗求李督電王占元爲其緩頰 
　　何恩溥昨又赴京接洽 
　　馬玉仁電告緝獲匪首余春生請依懲治盜匪法槍决施愚力保顧鰲有不日省釋消息 
［Ｐ>杭州快信　　財政廳長陳昌榖暫調杭關監督聞沈省長曾呈請中央並函同鄉京官由錢能訓等商請總統囑轉電由省令處置日前省議員許祖謙上書詰問沈復函有陳某暫調杭關别有原因曾先商諸中央外問未悉内容致有種種揣測等語 
　　省敎育會定五日上午開評議會提議事項一選舉全國敎育會聨合會代表一討論提交全國敎育會聨合會議案一加入新敎育共進社一舉行新舊職員同樂會 
　　象山知事劉蔚仁呈報上月二十八日監犯李小烏等四十餘人共同反獄戳傷警備隊兵士李振川看役汝丙堂等刦去槍械子彈除當場追獲外計逸去二十九名請飭屬通緝 
　　海甯新舊塘工何者適宜沈省長特於前日函邀甯紳徐光溥沈寅烈張寳華等到署會議沈省長馮政務廳長省署技士王濟組海甯知事惲福鈞咸列席討論結果决俟沈省長於五日親往閱塘後再定辦法 
鹽運使趙從蕃准十一日到浙履新 
新錄取之浙籍留學歐美官費生解壽瑨等五名現准部咨限本年十二月三十一日以前放洋所有川旅治裝各費槪由本省發給 
地方通信 
［Ｐ>松江　　發表公欵疑義前任李潤之知事離任時曾經地方各公圑請將市鄉公欵分别公布嗣因李知事不待交代怱去松由新任郭于埜知事造册公布昨郭縣長致函各公圑略稱查李任經手支放地方各欵均係收支有據早經分别造册開單公布貴處想已接到迄今日久并未發生疑義現在結報在即相應函達查照如有欵目不符須待查考者務於九月五日以前來署聲明俾便根查云云縣敎育會得悉後首揭疑義四欵由該會倪汗忱·沈立礎·徐壽舜等代表呈縣如下（一）民國三五兩年忙漕收數核與兩櫃抄報公欵管理處繳數均屬未得查三年縣報忙漕附稅總數與東西櫃抄交該年度收數少列洋一百六十五元六角一釐五年又少列洋一百三十一元一分三釐此應請根查宣示者一也（二）忙漕滯納金依省議會議决五年十二月二十七日以前全數爲市鄉有五年十二月二十八日至六年五月底則省與市鄉各半六年六月一日至七年六月二十四日則全數暫歸省有七年六月二十五日迄今仍屬省與市鄉各半今縣報册祗列七八兩年之一半其餘三四五三年分文無著究竟是何原因此應根查宣示者二也（三）不動産契稅附稅之收數縣報與兩櫃抄數欵目旣有未符如何支配亦未明示此應根查宣示者三也（四）各種地方附稅之收入依法應分别市鄉前經各公圑議决呈請照辦乃仍含混開報致難稽考蓋此種公欵關於縣市鄉自治及敎育用途一鄉則有一鄉之收支即有借撥亦應標明債權債務市鄉之名稱以期他日歸還爲自治恢復時籌備之需此應根查宣示仍請分别開報者四也云云 
　　鄉民來城報荒濱海柘林鄉稻田中發生蟲害旣非螟蟲亦非蝗蝻聞係極小之甲蟲類俗名謂之繹子稻穗一經蟲咬立即枯槁蟲害區域蔓延雙缺柘林等十餘圖昨（二號）該處農民集合七圖人民手持枯穗來城報荒經縣勸令暫回聽候派員查勘 
［Ｐ>蘇州　　徵訪異書秘本吳縣公署接奉省公署冷准敎育部咨查文籍之興肇於三五詩書而降篇卷益繁邦經儒訓粲然備具而傳世久遠時遭崩壞簡篇斷落遺漏亦多故歷代莫不重采掇之事廣搜訪之路並時加以紀錄使可部理以永保勿墜迄於有清亦嘗總聚篇章輯爲四庫及其季年更於京師設立圖書館又令各省區大集羣書以備觀覽現自各省區紛紛建設圖書館並稱繁富自宜及時從事檢校考古今圖籍之存件崇一代治北之淵源應請飭下所屬查明設立之圖書館所藶部帙種類名目多寡有無異書秘本現在是否隨時購輯以圖完備希即詳細開列報部以資考核云云 
　　借漕委員之活動吳縣借漕一案由徵糧員薛允敏分函各業棧推情情商借截至八月三十一日止已收起洋三萬餘元除劃撥水警餉銀一萬元外其餘二萬餘元即於一日呈解財廳並陳明零星小户允借者均已繳齊惟富户大家受鄰縣影響仍多觀望容再盡力勸借俟集有成數再行報解云云 
［Ｐ>無錫　　田禾苦旱錫地自入秋以來雨水稀少各鄉田稻異常苦旱尤以高山爲最甚農民雖日夜灌漑終苦不能普及深恐於將來收成有碍莫不焦灼萬分云 
［Ｐ>嘉興　　學校均已開學嘉邑各國民學校均於八月三十日一律開校次日即行上課省立各學校亦於本月一日開校二日起分級上課 
［Ｐ>鎭江　　新米來源暢旺鎭地米市江北高寳及上江等處裝來新秈米爲數甚夥揚中縣屬之新老洲新米前日亦裝到數百石故石價跌去六七角陳秈米亦跌小五角白元（即糯米）市價平穩循此以往可望遂漸平減矣 
［Ｐ>南通　　通海舉辦清鄉通海鎭守使張仁奎因内地盜案迭出特集合通海各縣官紳會議籌辦清鄉以弭匪患聞清鄉大綱業已議定於九月一日實行其經費由各縣自行擔負或足稍寒匪膽云 
［Ｐ>湖州創設織工輔助會吳興綢廠織工合杭紹丹陽本地三帮不下三四千人每日所得薪資除衣食住外大抵多無積蓄一有不測困苦顚連莫可言狀現有周長生陳發生等爲同業謀安全起見特創設織工輔助曾辦理慈善事業刻先　籌備處於南門横塘並請潘英爲主任以便挨次設立病房殯舍義葬等事現正積極進行聞者頗願贊助 
［Ｐ>江西　　省議員參觀圑出發省議員參觀圑抽籤巳定每人旅費現洋四百元特於日前函請省長發給護照並函致南潯路局準備專車定三十一日一體山省出發分赴奉直魯豫晋鄂湘皖蘇浙閩粤諸省參觀 
雜評一 
［Ｐ>閻錫山救荒辦法感言（默）　　處今日之世界而猶委數任運决不能適於生存者也然我中國官吏對於一己之地盤權利不肯委數任運而必力爭對於關係民生之災荒問題則又委數任運而絶不爲備一若歲之水旱凶荒出於天災而無可如何者殊不知人力亦可以補救之耶微論世界各國備荒之法愈籌而愈周密卽我古時之所謂關心民瘼者亦未嘗不於荒政兢兢致意而獨至今日官吏無論古今新舊之備荒法皆棄置不問平時旣無種種設備迨至荒象已見猶不肯爲曲突徙薪之計必至呼號滿目饑民閙事而後發電募捐倉皇辦賑當此之時彼猶有以德薄能鮮不能感召天和等空言以表示痌瘝在抱愛民若子之意者嗚呼以我觀之直可謂之無絲毫心肝耳去年之江浙非荒年也偶不預防卽召缺米之恐慌幾致無所措其手足則備荒之爲要可知矣今中國北部若直隷山東河南山西皆已顯呈大荒之兆倘不預爲籌備其爲危險何如耶爲之長官者當於事前稍稍研究閻錫山之救荒辦法亦可爲研究之一資料也 
 
 
 

Page 8

 
 
   
 
 

Page 9

 
 
   
 
 

Page 10

 
 
Ｈ>第三張 
［Ｐ>本埠新聞［Ｐ>電請外部準備國際聨會提案　　江蘇省敎育會等七公圑昨致北京電云北京外交部鑒國際聨合會開會在卽山東一案爲全國人民所力爭苟無充分之準備即提出聨合會恐無良果查此案遠因起於日本二十一條威脅之要求凡因二十一條要求發生之條約換文均爲全國民意所否認按照國際聨合會盟約第二十條之意義此等條約換文在日本應負立即解除之責應請開具詳細理由書交由聨合會代表提出此問題解决則山東一案即已根本取銷自可迎刃而解其他重要事項凡受國際不平等之待遇者亦請一併準備提出事機已迫勿再遷延致負國民之望江蘇省敎育會上海縣敎育會·寰球中國學生會·中華職業敎育社·上海歐美同學會·華僑聨合會·基督敎救國會·江 
［Ｐ>法國前總理今晨抵滬　　法國前總理班樂衞氏業已由津抵寗昨日（三日）由寗乘滬寗路一號花車於夜間十一點鐘開行今日（四日）晨七時可以到滬許交涉員擬於今晨親自赴站迎迓并由陳交際員世光·譯員楊小堂·帮同招待此外軍署及警廳均預備軍樂隊及長警人等在站保護歡迎 
　　英文滬報云法國前總理班樂衞氏本定三日到滬頃 
［Ｐ>法國前總理班樂衞君消像　　因津滬間快車中途暫停故須今晨七時到滬班氏將在南京暫留數小時在中國某科學會演講與之偕來者聞有中國要員數人抵滬後法領署即將開會招待之 
［Ｐ>美議員圑電達謝忱　　江蘇交涉員許秋颿昨（三日）接外交部電云頃准美國議員圑由安東來電稱北京外交總長台鑒美國議員圑現已行抵貴國極邊即將與貴國之境土作别矣議員等此次來華觀光足跡所經均備受貴國官民之歡迎恩禮有加足證貴國人士對於美國人民之友誼及善意極爲深摯莫名感謝故特電貴總長轉達貴國朝野代宣謝忱並以極懇摯之對等友誼及善意表諸貴國人之前深望此後中美兩國之睦誼日增不已歷久不渝也美國參議員哈利士曁議員圑同叩等因相應函請查照爲荷 
［Ｐ>新路局長定期接任　　滬寗杭甬二路管理局新局長趙慶華業已由杭回滬已誌本報昨聞趙局長定於六號（星期一）接事任局長對於局中交代事宜已預備就緒聞與任局長有關係之科長等今日（四日）一併辭職並由路局發給恩俸四月云 
［Ｐ>氣象臺預報大風之趨向　　三日午後四時半氣象臺報告預料大風將經過東海如其現有方向不稍變更則温州與寗波間之海岸將當其衝揚子江口與福州間之海面風浪不小云 
英文滬報云三日午後四時半本埠放砲警告大風將於半夜間吹近上海又美國在甘姆島之大無線台數日未發電信來滬據海軍中人推測定係電台被大風吹壞之故同時美國海軍無線電亦受大風影響殘缺不全云 
［Ｐ>花米與風雨之關係　　農人田禾花稻現值秋收之候天時風潮大有密切之關係昨日午後二時本埠忽起烈風猛雨至四時三十分天文台放一警砲報告風信以是花衣商人如交易所及聨合會等處之買賣者預抛新花期貨之價因之漲起數錢紗價·亦漲起一二兩南北米市本因新粳秈米續到米價有逐跌之望昨因風故人心趨高故仍站定 
［Ｐ>旅滬皖人反對姜桂題督皖　　旅滬皖事改進會昨致姜桂題函云翰卿先生閣下連日京訊公謀督皖甚力鄉人憐公篤老雅不欲訾及平素行誼今乃壯心未已圖督梓鄉公之自審如何非所敢知本會確知多數皖人之意見咸以爲不可民國國事完全敗壞於武人之手藩鎭之禍烈於唐季吾皖蜷伏於淫威之下有生之日皆死之年幸其病廢皖人庶幾昭蘇懲前車而毖來軫於是全省人士努力爲廢督運動報載文電公或漫無所聞然公皖人也一念及桑梓積年所受之荼毒與近日呼籲之迫切具有良知猶應贊成恐後協力爭持何期醉心一日之虛榮阻撓百年之大計坐視他人之禍皖爲不足而又躬自禍之父老兄弟切齒於公爲公計亦得失不相償也起家卒伍累遷上將封殖數百萬富貴亦云極矣八十衰翁何事多求爲蛇畫足後悔莫及可已不已終致蹉跌通州兵變焚掠全城慘死者無算誰負其責縱無國法猶有天良乃能悍然不恤靦顔擇肥相鼠有齒甚可痛也公又素以彊直自負謂功名自汗馬來非如他人以吮癰䑛痔而得者可比誇示於人人亦聽之今埀盡之年爲一位置大自貶損宛轉乞憐於當局面目喪失名譽掃地攬鏡自視當亦羞對此皓首龐眉耳人孰不自愛而兼及其鄉黨皖人於公何怨哉亦出於愛鄉自愛之一念不願坐聽無良者禍之而已掬誠致詞善自擇途爲幸 
［Ｐ>曹錕覆全國各界聨合會函敬覆者周君霽光蒞都接奉惠翰過承奬飾彌深感慚年來國事蜩螗民生凋敝承示補救辦法實獲我心嗣後循此宏謨達我初志庶能圓滿以副所期匆此布復不盡一二順頌台綏曹錕敬復八月二十八日 
［Ｐ>國民大會策進會消息　　國民大會策進會評議部昨日下午五時在事務所（廣肇公所）開緊急會議出席評議員六十九人開會後公推盧煒昌主席包世傑紀錄（一）主席報告開支預算每月約五百元（二）討論經費問題結果議决經常費每圑體每月至少五元（三）討論會所問題周劍雲提議先從借字入手如總商會·錢江公所等萬一不能借得再討論租字當由主席以借字付表决多數通過（四）公推委員周劍雲主張選舉衆贊成當用記名選舉法選舉趙南公周劍雲盧煒昌江湘浦鄭正秋應季審包世傑馮溢源唐豪曹慕管沈卓吾當選（五）主席報告來函數件（六）主席報告申新兩報有絲廠商業總公所廣告否認絲廠聨合會之組織及選派代表參與本會查加入本會者有絲廠國民聨合會并無絲廠聨合會當請絲廠國民聨合會代表聲明與該所廣告有無關係由該會代表郭履氷當衆聲明謂該所廣告所云之絲廠聨合會與本會毫無關係即就名目而論亦判然不同當經認爲絲廠内部之事與本會無涉不必討論乃振鈴散會時已七點半矣 
　　餘杭國民大會策進會來電國民大會策進會鑒國事紛擾不已吳將軍倡說國民會議深合國民心理現北方雖暫靖南方又啓爭端平定時局政府無此能力非由全國國民公共解决不足以謀統一而救危亡吳將軍旣有此國民大會之主張凡我國人亟應急起進行本會業於八月二十四日聨合農商學三會組織餘杭國民大會策進會徵求全縣民意預備貢諸大會庶幾可得眞正民意合特電聞並視轉促各省各縣一律發動以期於成國民幸甚餘杭國民大會策進會徑 
　　靖江國民大會策進會來函略謂敝會雖係一邑之圑體然亦本諸大多數純粹國民同意組合而成應請加入貴會俾羣策羣力庶國民大會早一日貫澈即吾國民早一日之光榮也除先行函陳外一面推派代表於下星期内來會接洽一切敝會於舊曆七月二十六日開成立大會倘蒙賜以箴言請寄靖江生詞市國民大會策進會爲幸再者貴會印有章程乞賜幾份以便進行靖江國民大會策進會謹啓 
［Ｐ>又一國民大會籌備會　　上海地方知治研究會於上月二十二號開臨時會議决即日聨絡本地各圑體組織國民大會籌備會曾紀前報茲該會以本城也是園房屋現正開工修葺未便開會故已訂定本月五日（星期日）下午三時暫假南市董家渡裏街花業公所内開臨時籌備員會先期由該會沈潤挹吳叔田兩副會長通告該會各職員並已經來函贊成之各圑體代表等務於届時到會共商進行辦法以及訂定簡章等手續聞南市與閘北方面願意加入者有十餘圑體云 
［Ｐ>工界爲平糶事致總商會書　　上海工界代表陳國樑鄭森桂朱漢章等因平糶事致總商會書云總商會執事先生大鑒昨閱貴會辦米結束報告一通藉稔出售西米現已告竣除虧蝕外餘銀五千兩公議分成攤還披覽之餘不勝駭異夫各圑體善士原爲拯救平民慨助巨欵本慈善之心理無償還之希望祗期普及何惜金錢此種主旨人皆稱善乃貴會竟於結束時間將餘銀攤還各處是誠何心殊難揣測旣不體諒同人之婆心代爲施濟復不俯恤貧民之苦况多方救援徒事鋪張不求實效當貴會開辦之初即宣言壓平米價使居民無食貴之虞雖經國樑函請改躉爲零以惠貧民而貴會亦未採用卒至各米店有販售之弊苦民無顆粒之沾今用費數萬開辦期月新榖巳登場米價仍然昂貴貧民依舊痛苦究竟貴會所抱初衷是否達到目的此鄙等竊爲諸君所不取也如承不以人廢言望盡去前非力圖切實並懇將餘欵繼續辦糶早增完善或嫌繁瑣即委託現在之各平糶局兼辦可也是否有當希覆爲荷 
［Ｐ>再請禁止麫粉出口　　近日麫粉飛漲曾經本埠工商兩界一再電請蘇省長暫行禁止出口嗣五馬路商界聨合會·義德堂麫粉公所·中國工會·先行奉到指令謂麫粉與米糧有别未便禁止等因又經各公圑去電駁詰已誌前報日昨工商兩界聞麫粉公會會長顧履桂呈請禁止小麥出口已奉令核准以小麥爲麫粉原料確有連帶關係擬再開會集議選派代表兩人赴寗面呈一切再請禁止麫粉出口不達目的不止云 
［Ｐ>招商局貨棧失愼續誌　　招商局金利源碼頭第十八號貨棧失愼波衣十九號及二十號兩棧已誌昨報聞此次起火原因並非工人遺火因棧内堆存松香蒸結暴發致肇焚如因之火勢極爲猛烈而十九二十號兩棧同遭焚燬即十七號貨棧所存各貨亦悉遭水漬總計十八·十九·二十號三棧被焚各貨其損失頗巨至於失愼各棧房屋雖皆保有火險然均爲招商局自辦之仁濟和承保故損失亦頗不貲但聞焚去各貨損失則歸各商家招商局不負何等責任云 
　　又函云招商局金利源碼頭第十八號貨棧於前晨失火焚燬（波及第十九二十號兩棧茲經詳細調查計前日被焚客貨共有一萬六千七百零七件價值三十餘萬金昨經該棧賬房費鴻生君細查簿據抄列清單送呈總局候核貨單如下第十八號棧（全棧被焚）存雜貨三千六百三十七件苧蔴三千四百十四件第十九號（被燬十份之九第二十號（被燬四份之一）兩棧中共存生漆三百零二件（每件值四百元左右）藥材雜貨四千二百十三件蔴三千九百零八件土酒四百九十四件另存寄棧貨七百三十九件共計一萬六午七百零七件 
［Ｐ>各輪船進出口消息　　寗波寗紹公司之新寗紹輪船昨日開往寗波所裝出口貨有點銅錫一千餘塊花生五十餘籐四十餘捆紙烟四十餘箱肥皂五十餘箱洋釘二十餘桶餘爲生鐵·起口板·水菓等各種雜發太古公司開駛甯波之新北京輪船昨日所裝之貨有點銅錫三百餘塊洋靛青十餘桶餘爲白籐·麫粉·大桶火油·及藥材等各項雜貨該輪原定昨日出口嗣因風勢過猛爲愼重起見故未開駛出口仍泊原處所有上船乘客紛紛雇車返寓 
　　長江三北公司之德興輪船新近修理完竣於昨日出口開駛長江各埠所裝貨物有火柴六百餘件檀香二百餘件黄白糖五百餘包洋靛青二十餘桶連史紙五十餘件肥皂二百餘箱其餘爲瓜子·蔴袋·鐵絲生鐵·水菓等類太古公司之安慶輪船亦於昨日開駛長江各埠所裝貨物有玻璃一百餘箱皮棍三十餘箱黄白糖一千餘包洋紙十餘件蔴袋三十餘件餘爲魚乾罐頭食物等各種雜貨 
　　港粤太古公司鎭安輪船定於今日關往香港廣東昨日所裝出有土布二百餘包洋粉四百餘包及麵粉·小麥·花生仁·菉豆等類一萬餘包荳油一百餘簍紙烟五十餘箱餘爲棉紗·藥品·乳腐等各項雜貨英輪船公司之丹達號Tanda於星期五日午前六時開離香港約六日（星期一）晨可抵上海 
　　烟津太古公司之奉天輪船今日開駛烟台·天津昨日所裝出口貨有罐頭筍三十餘箱紙烟五十餘箱藥品二十餘箱乾電二十餘筒菜三十餘壜及小麥·麵粉一萬餘包招商局開駛烟台·營口之公平輪船昨日續裝之貨有大批竹器一千餘件及洋布·荔子乾等類 
［Ｐ>友華銀行銀市報告　　中美新聞社譯友華銀行三日報告云昨日倫敦銀價近遠期均跌七先令八便士紐約銀價九三又四分之一紐約倫敦滙價三五六此間開市時定價金鎊五先令十便士金圓一○四日金四九市况終日堅定華人投機家賣出不少交易價金鎊五先令十一便士半金圓一○六元半略有出口交易據倫敦消息銀市沈靜紐約則堅定照定價無人售出故銀價恐尙須再漲 
［Ｐ>美國松木價大跌　　中美新聞社譯祥泰木行三日報告云自本日起松木從上海木場中出售在一萬尺以下價減至五十五兩（大批另議）十萬尺五十兩現欵交貨云 
［Ｐ>美盛公司棉市報告　　中美新聞譯美盛公司報告云上星期間棉市極寂靜幾全無交易市價由銀一兩半減至一兩本埠各紗廠尙不甚注意顯因棉收狀况良好之故本地市况因新棉價跌爲之牽動要求亦缺乏印度棉收狀况據電訊云現因沃姆拉司及孟買兩地已降雨故棉收有進步但市價仍堅定高等貨尤甚云棉紗市面本星期初跌價三四兩旋漲二兩有堅定之勢但中秋節之前未必有大要求交貨情形良好内地存貨已罄利物浦市價現貨二一·六六便士一月份交貨者一八·七三便士紐約市價現貨三十一元七角五分一月份交貨者二十四元五角印度市價八月份貨四四一羅比華棉出口額自一九一九年九月份起至本年八月止共四十五萬九千九百三十六擔云 
［Ｐ>禁止棉花攙水之縣署布告　　上海縣公署昨發布告云據上海棉花檢查局呈稱（文見上月三十一日本報）等情到著據此除指令外合行布告仰各鄉鎭碼頭農民販户人等一體知悉須知棉花爲土貨大宗産品行銷國外藉以挽回利權於商務實業至有關係現屆新花將次登場如敢攙水和物混售一經棉花檢查局查獲送究定予照章罰辦並仰各該圖地保傳諭查禁勿再故犯其各凛遵切切特此布告 
［Ｐ>公共租界重定地價表（東段）（七續）地籍號數每畝地價地籍號數每畝地價地籍號數每畝地價 
三七○○九○○三七二○一·○○○三七二一七○○三七二二一·○○○三七二三一·○○○三七三五七○○三七五○七○○三七五一九○○三七八○六○○三八○二七○○三八○三一·○○○三八○四一·一○○三八○五一·○○○三八○八六五○三八一○七○○三八一一五○○三八一五四○○三八一三七○○三八一四五○○三八一五六○○三八一六四○○三八一七四○○三八二○六○○三八二一六○○三八二二五○○三八二三四○○三八二四五○○三八二五四○○三八二六四○○三八二七四○○三八二八四○○三八二九五○○三八三○四○○三八二一四○○三八三二四○○三八三三四○○三八二四四○○三八二八五○○三八三九八○○三八四○七○○三八四一六○○三八四二七○○三八四三八○○三八四一六○○三八四八七○○三八四九六○○三八五○五五○三八五一五五○三八五八五○○三八五七五○○三八六○六○○三八六五七○○三八七○五○○三八八○八○○三八九四七○○三八九六五○○三八九九九○○三八一九四○○三九二○八○○三九二二九○○三九二三五○○三九二○五○○三九四○八○○三九四二四○○三九四三八○○三九六○一·○○○三九七○九○○三九七三一·○○○三九八○九○○三九八二五○○四○○○五○○四○四五一·○○○四○五○七○○四○五一七○○四○七○八○○四○七一八○○四○七二一·六○○四○八○一·三○○四二○○二·七○○四二○二一·○○四二○九二·七○○四二一○二·九○○二四二一三二·○○○四二一五二·一○○四二二○二·七○○四二二二二·七○○四二二四一·五○○四二二五二·六○○四二二六八○○四二二七八○○四二二八一·二○○四二二九一·○○○四二三○九○○四二四○六○○四二四一六○○四二四四六○○四二四四六一·○○○四三○○八○○四三一○七○○五○二○二·七○○五○二一一·二○○五○二七二·二○○五○二八二·六○○五○三七三·○○○五○三九一·八○○五○五○一·八○○五○七七一·○○○五○七八一·○○○五○七九六○○五○八○八○○五○八二八○○五一○五一·八○○五一○六一·八○○五一○九八○○五一一○八○○五一四九八○○五一五○五○○五一五五九○○五一八○九○○五二○○六五○五二五○八○○五二五八一·五○○五二九九八○○（未完） 
［Ｐ>賄縱監犯案提究法警之妻　　私運大宗烟土案犯劉刁根前經上海地方廳判决送監執行後賄通檢察廳書記官程冠吾擅發提簽將劉由監提出在途私行釋放迨此案發覺後程棄職逃逸經該廳將知情縱容之法警丁進提案訊明判監禁三年丁不服判决上訴蘇州高等廳旋奉駁回丁又上告北京大理院尙未結束近又牽涉檢廳被裁法警毛子坤及審判廳承發吏王蘭生業已拘案候訊等情均紀前報茲悉此案當時劉刁根送監收禁後其家屬聲言如有人能將劉刁根救出監獄者願出重價當由地檢廳法警毛子坤爲之運動法官將劉刁根易科罰金贖罪出外經辦旬日毫無眉目劉之家屬乃另托地審廳承發吏王蘭生轉托程冠吾言定易科罰金並酬勞繕寫訴狀等費須洋一千六百元後程王將洋吞没會商赴監獄提出劉刁根時應派何警前去王力保法警丁進往提程亦同意届時程在辦公室私蓋法官印章擅發提簽派法警丁進往監將劉刁根提出半途釋放不數日程托王轉送毛子坤洋一百元毛不滿意曾將洋禀呈前檢察長梅伯孫及至去年舊暦十二月初四日此案發覺程棄職逃去所以牽涉丁進丁提案後丁妻焦氏以其夫被拘全被王蘭生所累即與王爲難當時經人出勸若丁進被累一日應令王蘭生貼償丁妻家用每日洋一元至開釋日爲止丁焦氏始無聲息現在王蘭生與毛子坤亦被拘案致丁焦氏貼費無着司法界人連日議論謂丁焦氏應向衙門舉發不應得貼償費卽不發聲事爲代理江檢察長訪悉以此等重案亟應澈底根究故於昨日又飭法警將丁進之妻焦氏提案發交許檢察官詳細預審收押候究 
［Ｐ>汽車撞斃婦人案行將公判　　施雲程控五千一百四十四號汽車上之汽車夫張鹿鳴駕駛不愼撞斃伊之表姊王潘氏一案曾經地檢廳派員驗明並將張拘案訊押在案茲悉此案業巳預審明確起訴審判廳請爲公判 
［Ｐ>太湖水利工程新舊督辦函牘　　錢督辦致籌備主任金天翩函松岑我兄先生鑒逕啓者太湖水利工程一事自公等倡議推舉主任以來凡設機關·明權限·定區域·編預算·籌經費·靡不殫心竭慮苦費經營而我公毅力熱心不避勞怨尤爲全部主幹弟爲桑梓盡義務復有我公等爲之贊助擘畫苟能捍災興利冀萬分之一當豈願遷延諉卸自後於人受事伊始竊不自揣以爲甫辭政柄皆屬舊僚規畫進行似不至茫無端緒故擬稍稍籌有的欵然後開局不願枝節爲之不圖一年以來始因籌欵而彼黨致生誤會繼乃屢受政潮影響紛擾遷延幾無主者今雖組閣已成而默揣現情仍是虛與委蛇無補事實若再事因循不但有負公等呼號奔走之熱忱亦何以對兩省士紳之責望弟熟思審處似不如變一局面或轉於事實有裨因决計辭去職務而即以丹老充任自處於公民地位以後對於水利有應行積極進行者轉得與府省隨時交涉冀得一當個人資格唯力是視較勝於當事者之重多窒碍也此中困難公所稔知恐尙有不能了解者故特披瀝言之俾知弟對於此事深願自効棉薄逈非尋常官僚藉詞推諉以辭爲了事者同志諸君未及普告煩公一述之也除電達外特此密布諸希亮察惟照不具弟錢能訓拜啓 
　　錢督辦辭職呈文呈爲懇辭督辦太湖水利工程職務以卸虛責恭請仰祈鈞鑒事竊能訓奉命督蘇浙太湖水利工程事宜瞬屆一年前因經費無著呈請辭職未蒙允准僅於國務會議議决由財部籌撥開辦費十萬元猶復互相推諉無處具領日月不居政潮屢變國庫黨竭時局未寗斷非從容計畫水利之時無論中外同一奇窮即使點金有術而急待支出者不可數計亦斷無撥充水利經費之望又以此項工和區域太廣期限約以十年用欵動逾千萬即使領到開辦經費勉强開局亦成坐耗又使繼續籌的欵而此項工程期内能否不受直接間接損害之影響未可預期假令廢於半途不啻黄金虛牝比年以來兵禍蔓延流亡戰道而江浙兩省仰叨仁蔭猶得耗鑿相安不可謂非幸福誠以水旱之災自輕於鋒鏑若陽徇民意而陰拒之徒令當事者負此虛責以叢桑梓之謗不如其已也且能訓追隨座無役不從獨生平於水利工程毫無學識經騐長引延誤咎將誰歸維以此事發起係中央曲徇兩省官紳之請非能訓所敢議裁而解除職務之决心不得不迫切陳詞上凟聰聽惟有仰懇鉝施准予開去督辦一差另行派員接辦俾得息影鄉廬扳輿奉母感受甄被寗涘涯所有懇辭督辦職務緣由謹恭呈具陳伏乞允准批示遵行謹呈大總統 
　　王督辦致金天翮書一松岑先生有道頃治丞來告幹老辭督辦呈文已遞並有將此重任推交鄙人之說幹老自度不勝而謂鄙人能勝之耶此席爲蘇浙父老所公推想當軸不便准其卸肩設不幸而准之惟有用聨合會另舉汪伯老最爲相宜治丞明日赴漢口漢口懋業開幕幹老不去上海展期約在中秋以後拙老聞之如欲辭則我兩人當同辭不宜單獨發電祈轉告之敬請箸安弟王清穆頓首孟秋十三日 
　　王督辦致金天翮函二松岑先生有道幹老一辭即發表絶無商量之餘地弟擬向財部兩行一度之交涉幹老從旁力助南行之期至少須展緩一星期特此布聞敬頌秋祺弟清穆頓首孟秋月十四日燈右 
［Ｐ>青年會今晚開同樂會　　今晚（四晚）八時本埠青年會續開秋季第二次會員家屬樂太會所演（難中福）影戯四大套聞爲最新映出者有滑稽有哀情頗足動觀者之興味入座劵會員仍收一角非會員二角該會以上期開會人極踴擠後至者竟無立足地故特於會所張貼廣告出售入塲券以今晚六時截止云 
［Ｐ>武術會明日選舉評議長　　城南中華武術會於本月五日選舉評議長茲錄其通告如下謹啓者本月五號上午十時開本會第二屆選舉評議長會照章應選議長一人副議長一人由評議員九人中推選謹將各評議員銜名列后並附選舉票一紙請於九人中選定正副評議長各一人即日函達本會以便屆時當衆宣布取决多數分投請任事關 
 
 
 

Page 11

 
 
會務進行幸母延誤至所企　銜名列后顧馨一李英石徐維繪王嗚秋項松茂馬玉山席聚星謝强公黄奠華 
［Ｐ>漢口中華懋業銀行開幕之滬聞　　漢口中華懋業銀行籌辦以來逐漸就緒業於本月一日行開幕禮是日中外賓到者甚衆以銀行家實業家爲多督軍省長亦均派代表致賀該行特備茶點專員接待聞該行係中美合資各界存欵異常踴躍云 
［Ｐ>滬南工巡捐局董事會預紀　　滬南工巡捐局姚石蓀局長以陽暦九月七日（即舊暦七月二十五日）爲本月第一星期之星期二係本局常會之期應將關於局中一切進行事宜之各議案提交董事會公同討論昨已由局分函各名譽董事請届日午後兩時共同蒞會開會决議云 
［Ｐ>南洋兄弟煙草公司宴客預紀　　南洋兄弟烟草公司·陳炳謙君昨發請柬徧邀報界等人士於明日（九日五日）下午六時在柬亞旅館晚宴以聨歡誼 
［Ｐ>楊思鄉停糶撤局之函報楊思鄉經董穆湘瑶昨致縣公署函云敬啓者敝鄉食米平價局於七月二日開辦依據户口册調查極貧次貧分别甲乙兩種發給購米證分交各貧户爲來局購米之憑證甲種極貧户每升售錢九十文平價虧耗歸湘瑶獨任乙種照上海市平價局定價每升售錢一百文平價虧耗由陳悅周陳子馨父子二人擔任此項平價虧耗并不外募分文業經具函呈請察核在案現新米業已登場米價日漸見平茲於八月二十九日停止糶米自三十日至九月二日計四天爲平價售麥大口每人一斗小口每人五升仍分甲乙兩種憑證購糶元麥甲種每升售錢五十五文乙種每升售錢六十五文定於九月二日止停糶撤局除先經通知各貧户遵照外爲將平糶撤局日期理合具函呈報仰祈鑒核云云 
［Ｐ>護軍使署門樓建築工竣　　松滬護軍使署原爲龍華兵工分廠署門並未改建茲爲壯觀瞻起見由何護軍使改建洋式門樓業已工竣昨日（九月二日）舉行落成禮預由何使傳集所屬軍隊各級長官並軍樂隊於是日晨在署行禮並請上海紳商各界到署參觀 
［Ｐ>浙省長眷屬抵滬　　新任浙江省長沈金鑑之眷屬現由北京乘坐火車至津轉搭招商局新銘輪船於昨日（三日）上午十點時至滬當爲何使所聞立派軍署參謀長孫梓琴副官等各軍官至碼頭歡迎並爲照料現其夫人等擬在滬暫駐游覽本埠風景再行赴杭進署云 
［Ｐ>熊檢察官辭職已准　　上海地方檢察廳檢察官熊允楷前因丁父艱向法部請假二月治喪業巳假滿回廳供職此次又欲回籍舉殯於是决計辭職昨已接高等檢察廳訓令熊允楷准予開缺另候任用所遺之缺現由高等檢察廳長王仁由保薦江寗地方檢察廳候補檢察官潘某來滬接充云 
［Ｐ>承辦中西區清潔捐手續完竣　　本邑中西區清潔捐事宜自承辦人龐道宗期滿後由滬南工巡捐局奉護軍使令飭另行招商投標有喬靜山最多數得標詎逾限不到業已由局牌示以次多數之陸兆珍推補昨日已由陸將應繳三個月常存捐欵如數呈繳到局并加具殷實商號保狀諭候給諭承辦矣 
［Ｐ>慈善副劵第八次開奬紀　　昨日慈善副券第八次開奬仍在南市久大碼頭利濟舊址内舉行上午九時半起午後三十分止茲將各大奬號碼錄下頭奬二萬三千九百十號漢口義大利二奬二萬五千號本埠善中三奬三萬六千六百五十號南通中國銀行代理四奬二萬九千四百二十四號杭州兆元又四奬八千三百十三號杭州恒昌利五奬三千五百五十號杭州慶記又五狀二萬零九百九十二號本埠葉宏茂又五奬三萬九千三百六十八號本埠善利全又五奬二千六百五十三號本埠大利元 
［Ｐ>坍屋壓傷婦人　　南市十六舖外馬路福美里南昌同昌酒店·久成烟紙房屋現正動工翻造昨日午前十一點一刻時貼鄰聚寳樓小花肆及劉某所開之柴爿店房屋因年久朽敗忽然坍倒該兩店之房屋與之貼近致被波及受壓時塌倒當場壓傷柴爿店主婦劉趙氏之頭部胸際並劉之頭而等處均血流如注由崗警報告一區警署立派長警到場今各鄰居從速遷開並令傳房主到來問話並着受傷各人速赴醫院療治聞該氏傷勢頗劇恐有性命之憂云 
［Ｐ>南倉街火警四誌　　南倉街彭城里口瑞豐泰茶葉店於陰暦本月十一日黎明時火起成災延燒鄰居小雜貨店等房屋多問後由衆鄰知其保有火險聨名二十餘家公禀淞滬警察請爲澈查已紀前報茲聞徐廳長巳發批示並函救火聨合會確切調查復候核辦而是處公民毛鳳池顧霖周朱子祥等聨合十餘人公函救火聨合會會長毛子堅請將該所得之何險費罰充善舉原函如下子堅先生大鑒敬啓者本月二十四日早二時（即舊曆七月十一日）南倉街彭城里口瑞豐泰茶葉店圖賠保險有意縱火貽害鄰居損人財産似此昧良利己深堪痛恨當火起之初並不呼救迨鄰人驚覺火已燎原不可向邇幸水神閣消防隊及各救火會爭先赴救雖得立時撲滅然四鄰受驚受害己不淺矣惟當時聞有火油臭味且該店東夥衣服舒齊從容四散毫無驚慌之態是日上午九時有瑞和及魯意斯摩各呌貨行到場察看均云一無重要物件顧見縱火其時並有茂生保險行經理徐君蒞臨調查據說保費數千兩足見該店縱火圖賠無可遁飾查該店東已拘押警廳以待懲辦同人等公同集議請將該保險費罰充善舉一以撫恤被害鄰人一以改換附近地壟並酌量撥充消防經費或資助食米平價局將損人利已之財辦地方公益以儆奸很而快人心想貴會亦樂爲贊助也特此佈達並希賜復爲感 
　　淞滬警察廳批劉福順稟云呈單均悉查瑞豐茶葉店失火情形前經傳到店主胡端甫夥友吳錫照研訊均未能得其眞相本廳鄭重起見業已函請救火會詳細調查該胡端甫是否有縱火圖賠嫌疑應否擔任賠償損失仰候復到再行飭遵 
［Ｐ>昨日公共公廨訊案紀　　昨晨公共公廨民四庭由張襄讞及美約副領事審理華洋民事訟案紀錄如次（一）「婦人程吳氏訴王廣禹不理借銀一千五百兩洋一千六百元案」王延律師到堂聲明王因無此巨保故拘留押所今要求將保數減交一千兩俾保出候訊云云原告代表律師對於被告請求不表贊同「結果」王减交二千元保候訊（一）「寡婦程顧氏訴與其繼子程滌生脫離母子關係案」據滌生之律師上堂譯稱滌生出世甫兩月即繼與氏爲子由其敎養至今已有二十五歲當然享受爲子者之權利如財産繼承等是縱使滌生不肯學好要亦氏敎督無方在前清時尙有忤逆可控今此條律已不適用敝律師請求將氏之稟詞取消云云而程顧氏之律師聞語即起稱該稟爲敝律師根據民律一千三百九十九條辦理應請明察「結果」改期再核（一）「已故孫純甫之子孫照烈請求給諭執受其故父之遺産案」事前諭請求人登報聲明候核茲孫純甫之妻孫徐氏延律師到堂反對由兩造律師略辯一過「結果」改期再訊（一）「奚德氏請求給諭證明所購地皮上並無墳墓事」前諭奚登報聲明如無人反對再行核辦茲有周銓福者延律師到堂聲明該地係周之祖業葬有棺木向託基善堂保管後被私售與奚應行干涉云云問官以周爲該地曾在土海縣及本公堂迭次興訟均屬敗訴足徵所言無證今姑准周到該地尋找周張氏等棺木限一個月内復核（一）「邵順利起訴任棟臣余其友不理欠欵案」該兩被告已向邵將欵理楚茲由邵稟請將兩案分别註銷「結果」照准（一）「周德元訴諭克不理會洋七十元案」間官以會之性質近乎賭博會欵糾葛未便爲之訊近「結果」將案註銷 
［Ｐ>警廳招領遺失衣包　　淞滬警察廳布告云爲招領事案據二區一分駐所呈稱竊於本月二十三日（舊暦七月初十日）午後五時據第十一守望崗警張文祥回所報稱有人力車夫王二載一婦人至西門地方婦人下車去後遺一衣包在車上被警查知因該婦人走失所在故一併帶所請核等情前來據此署員當查衣包内有鈔票衣服等件復查乘車婦人下車遺留衣包之時該車夫實不知情除將車夫釋放外所有乘人力車婦人遺下衣包各件理合備文呈送仰祈核收存案備領等情到廳據此查此項遺失物件旣據崗警查獲送案亟應出示招領以期物歸原主除指令外合行布告招領仰即遺失此項物件之人迅即來廳陳明包内物品數目以便察核給領幸勿自誤爲要此布 
［Ｐ>指控混用假郵票　　北京路郵務總局指控松江人任彭壽與曹錫林串將僞遺計洋一角之假郵票混用等情昨由總巡捕房華探劉問軒西探開納將任曹兩人獲解公共公堂並稟明前情以此事當須調查請爲展期開審李襄讞核供商之英包副領事判被告等仍帶回捕房候下禮拜五解訊 
［Ｐ>瘋女子交父領回　　公共公廨女押所看護婦昨晨解送一女子到堂據總巡捕房華探耿德標與七十九號印捕相繼上堂稟稱該女名張根弟年十七歲住居虹口密勒路七百零三號屋内乃父向在滙德豐公司當工頭該女因患神經病昨日午後在江西路吵閙是以送廨留至今晨解案請示訊之張女語無倫次官判留候派捕送交其父領回 
［Ｐ>吳兆生准予贖罪　　汽車夫吳兆生前因犯行兇案被探拘解法公堂訊實　判押西牢三個月以儆前由吳之家屬延請律師代表遞稟法公堂請求准予贖罪現經中西官核准於昨日飭探將吳提案判准予贖罪 
［Ｐ>土漿煙膏案卷送還寳山縣　　偵探蔣開濤控滬寗鐵路巡官彭春銓及徐正明串通掉換土漿烟膏一案經地方本月二十四日早二時（即舊曆七月十一日）南倉街彭處監禁一年二個月並不上訴已送監執行在案此案當時發生在寳山縣界所以販土膏之李夢生連同證物已送寳山縣公署訊辦後蔣投訴上海地方審檢廳乃由該廳行文該縣將土漿卞兩·烟膏五百五十五盒·連同李之案卷吊取到廳查考無誤茲因案已終了昨由江檢察長備文飭派法警徐翔將土漿烟膏並李之原卷一併送還寳山縣歸案辦理 
［Ｐ>輪船搭客私帶煙土　　怡和洋行这景星輪船昨由天津開駛來滬當由海關扦巡洋員登輪調查在搭客張生處抄出私帶烟土四十八兩立將人證拘解水巡捕房諭將烟土送關候燬張生元送地檢廳訊辦 
［Ｐ>查獲旅館内之私烟間　　老閘捕房捕頭偵悉九江路西鼎新里三百九十二號門牌大雅旅館十二號房間内有人開設私烟間前日午後諭飭華探屠阿巧西探將勃脫協往查明屬實當將烟客王根生金松青唐得勝楊正卿崔九如連同烟具並鈔票洋一百四十元現洋二十二元小洋五十角及銅圓等一併帶入捕房准各存洋二十元保出昨由公共公堂傳訊先由中西包探上堂稟明前情惟烟間主李福生被逃等語繼由主根生投訴捕房抄獲之鈔票現洋是伊寄存要求給領訊之唐得勝否認至李處吸食鴉片烟中西官核供判王根生間洋二十元唐罰洋三元不到者保洋充公烟膏烟具併燬惟鈔票現洋給還與否堂上並未明示 
［Ｐ>額棧容留寓客吸烟之科罰　　法租界大自鳴鐘捕房捕頭阿而風西偵悉界内後新街某客棧内私設烟榻容留寓客燈吃故於前晚帶同包探落差捕前往該棧某號房間内抄出烟槍烟具等物連同烟客八名及棧主顧廷良並私設烟燈之朱妙林一併帶入捕房諭令烟客薄罰斥退顧朱兩人交保出外候究昨將兩被告傳至法公廨請究先由捕頭土堂稟明前情並將烟具鑒詰之顧等供稱實係自己吸食不敢私賣餘供支吾中西官以證據屬實着顧罰洋十五元朱罰洋三十元充公烟具没收 
［Ｐ>請撥巡警駐防之批示　　浦東淞滬警察三區二所轄境内某鎭商民侯靜瀾等以該鎭素無巡警駐防特稟請警察總廳核撥巡警駐鎭防衞昨由徐廳長批云稟悉該商等請撥警隊駐鎭防衞在平日原屬可行惟當此地方戒嚴之際本所警額有限擇要駐防尙虞不敷且該處係屬鄉鎭距署較遠實有難以分撥之勢惟旣據稟懇應准飭令騎巡隊前往巡邏以資保衞如該鎭需警駐守各商家不妨自籌餉項由廳代募數名並令該局酌撥數名駐守以期得力仰即知照可也此批 
［Ｐ>誌謝　　昨承浙江路聨合會贈急救時疫藥水一打囑代分送又表年會贈同樂會劵兩紙書此併謝 
［Ｐ>專件［Ｐ>草擬湖南省自治法大綱（續）　　（十）在不觸背中華民國憲法及法律之範圍内本省得自行制定法律（理由）中國幅員太廣慣習互殊若事事皆以全國統一的法律規定之勢必不能實行徒損法律之柆嚴故當以立法權之一部分畀諸各省各省立法權旣在不觸背民國憲法及法律之範圍内始得行使自無破壞統一之患 
　　（十一）法律案由省長或省議會議員提出之（理由）易明 
（十二）全省敎育會全省農工商會得提出關於敎育生計之法律案省議會必須以之付議此項議案開議時提案者得派員列席但不得參加表决省議會提出關於敎育生計之重要　案須先向各該會諮詢意見各該會組織别以法律定之（理由）此項規定采自德國新憲法第一百六十五條其用意以調劑代議制度實最中庸的民治主義所表現也就實際上論社會分化日益細密利病日益複雜一切以委之議員議員旣非萬能豈能因應適當於某項事業之法案直接從事該事業者不得與聞而與該事業向無關係之游離政客獨操其權對於個中利害豈中肯綮故德國憲法此條出現後歐美識者咸稱道不置按諸我國情形尤爲補偏救弊最善法門是當采也（十三）全省公民十分之一以上連署各縣三分之一以上動議得提出法律案呈請省長諮省議會議决省議會若閣置不議或議面否决時省長應將該案付全省公民總投票（理由）右規定采德國新憲法第七十三條第二項 
　　（十四）省議會决之法律於一個月内由省長公布之省長對於該法律不不時得將不同意之理由移諮省議會並提交全省公民總投票省議會議員三分之一以上連署或全省縣議會三分之二以上動議皆得要求將已議决之法律展緩兩月公布在兩月内即提交全省公民總投票（理由）右所規定采德國新憲法第六十九第七十第七十二第七十三等條瑞士憲法及美國各詶富法類此者尤夥此實最合於民治主義之眞精神尋常立法大權仍屬議會但遇議會措置失當之時則救濟尙有多途行政首長之救濟其一也議會也數黨之救濟其二也公民之救濟其三也而最終之决定則歸公民總投票夫如是則主權在民之實乃舉矣現在世界設制之傾向皆趨於止點我國所宜亟采也（以上立法） 
［Ｐ>來函［Ｐ>納稅華人會致紹興同鄉會書　　納稅華人會籌備處致紹興同鄉會函云逕啓者茲據敝籌備處銀錢管理員周渭石君報告貴會借撥敝處經費洋五百元業已收到具徵貴會關懷市政始終貫澈爲各圑體倡無任欽佩用特鳴謝云 
［Ｐ>浙江路商界聨合會通告本路同志書　　敬告者光陰荏苒日月如梭時事迫人風雪莫測滬上公共租界爲通商大埠之中心點而南北浙江路首尾直接華法兩界營業者手藝商實居多數局面狹小莫可諱言且時有拖欠房租因而遠避查封者房東住客交受影響識者憂之本聨會會創立未久何忍袖手旁觀爰集同志一再熟商博施旣愧無力人力或可勝天謹將籌備五端分告本路同志萬不敢虛擲歲月自虧人格除懸旗通告外區區愚悃伏乞公鑒（一）分送急救時疫痧症藥水敬請本路四段店號偏勞代爲分送（送藥處南段蔡順泰車行長和米行北段寳泰本行慶華銀樓）（二）平糶白米二斗半洋二元須由本路店號來函介紹（三）敬請名醫擔任出診義務號金車金一律免收（四）義務學校中秋行始業禮（五）募集無利借欵社基本金南北浙江路商界聨合會事務所曁本路同人啓七月二十日 
雜評二 
［Ｐ>試驗（訥）　　國民於政治試騐一次每失望一次然而無憾焉何也雖失望而閱歷則增加天下事未有不經迭次之試騐而成者故苟能引起興趣而奮進不已終必能達最後之目的也 
　　凡爲國民者於事未發動以前必當審愼研究而不肯輕易發動旣决定發動則又當挺身以受試騐不以困難而中止不以試騐失望而恢心若旣提倡於前偶感困難而即畏避於是知其難者退焉不知其難者紛紛起焉則非特失望在意中抑亦可危之甚者也 
　　夫受正當之試騐而失望固無傷也若稍有知識與能力者袖手於外而以無知識無能力者試騐焉則其失望旣無閱歷可獲而徒陷國家於危險之境大不可也政府方謂我國民不堪一試而竟爲其言所中我國民之羞亦甚矣凡圑體之領袖其熟思之 
［Ｐ>公布欄［Ｐ>上海地方審判廳　　判决主文（民一庭）一件判决朱嘉昌訴　裕生等借欵涉訟一案主文胡裕生應償還朱嘉昌洋四百九十五元限判决確定日繳案給領朱嘉昌對於胡沈氏等之訴訟准予註銷訴訟日用歸胡裝生負擔一件判决朱清槐訴蔡阿二因房租糾葛一案主文朱清槐向蔡阿二所租之房屋准予繼續租貨本案訴訟費用歸蔡阿二負擔（民二庭）一件判决蔡勤樓與沈楊氏因債務糾葛控訴一案主文原判變更被訴人　償還控訴人錢四百四十千文附帶控訴駁回本案訟費歸被控訴人負擔一件判决黄順泉與　銓因土地糾葛控訴一案主文本廳民國九年八月七日之缺席判决廢棄之原判撤銷被控訴人在第一審之請求駁回本案訟費除聲明窒擬費用歸控訴人負擔外餘歸被控訴人負擔一件决定嚴吳氏訴徐杏桂借欵糾葛一案主文本件訴狀撤銷費歸原告人負擔一件决定翟張氏聲明抗告一案主文原批示撒銷本案應由南通縣知事公署仍照原判迅予執行抗告費用歸抗告人負辦一件决定許通虞與夏筱波等因執行異議涉訟抗告一案主文本件抗告駁回抗告訟費歸抗告人負擔 
　　批示一件朱國昌等狀保徐毛毛由准保此批一件馬錫興狀請函縣恊助由狀悉候再函催南滙縣知事迅將恊助情形函復過廳再予核辦此批　　一件曹寳生狀請傳由狀悉准予傳案訊明定奪此批一件胡其昌狀領單據由准領此批一件朱志堯狀請　緩召買由狀悉着　來廳另案起訴毋得遲延自誤此批一件王氏狀交租洋由准交此批 
　　佈告執字第一八○號爲佈告撤銷一部分召買事照得夏瑞邦訴凌已生抵欵糾葛一案業本廳將凌已生所有不動産三處分别鑑價召買在案茲據朱志堯狀稱甲號不動産凌坤户則田一畝三分此項標産實有權利可以主張提起異議之訴並請撤銷召買等情前來除批示照准外合亟佈告將標買甲號凌茂坤户則田一畝三分依法撤銷其餘兩部分仍行繼續召買仰居民人等一體知悉特此佈告廳長張允同 
［Ｐ>上海地方檢察廳　　批示戴毛毛本案訊明爾妻因與爾反目自行出外帮工並非吳二郎誘拐至爾女訊被汪金仁藏匿着候查追核辦仰即知照此批汪生才狀悉仰即補具理由書以憑呈送可也此批潘寳林狀悉候傳證人訊此批胡張氏狀悉據代該氏子訴請易科事實本廳酌核其情礙難照准此批楊伯寅狀悉已健被告陶氏到案訊問無據該氏所供堅不承認有毆打之情事查爾之傷亦甚微且同一房族之人姑從寛免予檢舉仰即知照照此批許李氏狀悉爾與李劉氏無端肆毆殊屬不成事體姑念婦女無知暫從寛免如再逞兇當不爾恕也凜凜毋忽此批蔡沈氏狀悉候核辦此批范琦狀悉爾與柳春全互毆互傷按律均所不容姑念傷甚輕免予追究爾等宜各安生業毋再滋擾至勾引婦女一節倘有其事不妨扭送警區辦理此批楊李氏所請不准此批奚楊氏巳諭令爾夫覓保矣此批（以上九月三日） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄] [  張舍我]  
　　論語記子路問死孔子對以不知生焉知死今日科學昌明雖知生不求知生之由而唯孜孜乎求人之當所以爲生此哲學家之能事而詔吾人以春行者也若死後之事則宗敎家與靈學家所研究雖有一部之解决而重大問題猶須俟之異日死之哲學不亦難求乎然吾謂中國人則視之以爲至易西洋哲學家雖欲求與鬼物通語而不能者吾國人獨深知鬼之所好惡與夫其衣服飲食之所自來而思所以安懷之懦者畏之弱者媚之峩冠道貌之流自命社會敎育家者之流其學識在在高人一等或眞知鬼物之所以爲鬼物猶可說也吾所不解者獨彼短褐草屨未受敎育之細氓何以審之獨詳一若與之爲比鄰者耳米珠薪桂度日維艱乃不爲生者謀福利而唯圖已死者之衣食安寗謂鬼物飽暖則人間無憂疾病死亡噫精於鬼物學者吾國人何其獨多也然鬼物之是否飽暖若輩未甞相告所知者生者之財已耗而疾病死亡則相繼不絶耳以若是之人而與之語攝生之術起居飲食之道宜乎其掩耳郤走矣予觀於滬上近日盂蘭勝會之多感而書此 
筆剳 
[全孝記] [  張枕綠]  
　　徐生菊然挑燈獨坐爐香旣爇書聲斯作時爲夜午萬籟沉寂堦蟲即鳴聲倦鮮韻亦遂漸息則凉風入檻紙角頻動助其雅致隔院有人爲破好夢兀自呢喃旋又入寐堦蟲不啻已俄焉燈花微動雙影在壁生晲而有覺立起就壁摘劍則門巳無聲而闢隔室黝黑無所見生縱步疾前執面有着復入於室試就燈下凝視以方俯首但見綠雲濃覆在握者乃纎纎玉腕拳猶有　七首躍躍　試生棄劍奪而擲之植立於地𥒐然有聲女長歎屈膝仰首乞宥如潮之涙紛緣粉頰而流英氣爲殺生殊動憐忽欲避嫌乃亦長歎釋腕郤立相對無語久始請起問其姓名不肯告問其年答十五矣問何以來豈迫於貧有金在當善遣女則默然有頃抗聲而言曰女賤丈夫吾特來殺女耳忽鞠其躬生復突前握其腕笑納之坐曰吾與女初不相識何以獲罪妄哉女毅然曰吾匪女敵願述原委三年前女父宰如臯曾以匪案枉殺一鄉叟鄉叟吾父也渠善人豈從匪而遭刑殺吾年雖稚曷能忘其臨殁之慘處心積慮不敢釋讐不逾歲而女父伏天之誅迺令我遺憾彌窮猶以爲仇人有子天如相我終得令吾手剚其胸幸快平生之氣數月以前有陸媪得來見吾母爲我議婚詳述彼方身世居址不謂旦夕所欲而不獲者獲之於無意之間於是日伺察女居之左右有時細味書聲未甞不私心歎佩使無宿慊願爲夫子妾矣初吾於窗中窺見壁劍爲惑滋甚久見女之一味斯文也以爲易與迺以今夕出女之后而事去於指顧之間雖然報復之逞仁人所恕尤望女之能全我也言已復泣生慨然曰是可嘉也吾胡吝焉拾劍自斷其髮裹而予之女起立再拜而受轉瞬間已越檻而逝生返劍歸座惟對鐙花悠然神往書上遺髮被風而舞徒助生之遐思而巳（終） 
諧箸 
[改良古語] [  楓隱]  
　　金剛努目當改爲金剛張目釋曰賣國金剛得東海觀音之說項大名竟免列罪魁金剛從此可張目矣 
　　吳剛伐桂當改爲吳剛伐木陳摶伐桂釋曰吳剛伐桂相傳已久然今因天國多故是以改命吳剛伐木而以陳摶代伐桂之役云 
　　樹倒猢狲散當改爲樹倒羣魚散釋曰小樹旣倒而安福羣魚卽隨之俱逃豈樹倒羣魚散耶 
　　前門拒虎後門進狼當改爲前門懼虎後門怕狐（諧音）釋曰國家要政必聽命於虎狐二帥非懼怕之曷至若此 
　　大悔居高思危咱們携手互　地住 
政潮　　 
　　木欣欣以向榮泉涓涓而始流當改爲木悶悶以就枯泉懨懨而不流釋曰干木已成枯木則醴泉當變枯泉矣 
新聞拾遺 
[如夫人乘車産兒] [  隱厂]  
　　南京某機關科長吳某之如夫人懷孕已久腹大便而素有戲癖幾無一夕不蒞梨園觀劇昨晚又驅車至府東街同春舞臺看戲忽覺腹痛欲裂知係分娩遂怱怱下樓乘馬車返家詎行至途中即産一男孩抵家母子均無恙家人驚喜交集吳某乃賞馬夫二十元並爲其馬車披花紅放鞭砲馬夫連呼恭喜不置 
[孝女子割股療母] [  李笑佛]  
　　揚城北門街麻某之妻患療疾甚劇延醫診治罔有效果有女行六者事母極孝所有湯藥由女煑調以進如斯衣不解帶目睫不交者有日矣女因焦勞過度精神甚困憊不顧也旋覩母疾日重知非藥餌可療乃私於夜靜時以剪刀剜臂肉一塊煎以奉母母疾竟以漸愈割股療親俗謂愚孝然亦不可多得也却酬 
[離婚] [  露]  
　　本埠閘北醬園弄謝姓家有女年方及笄讀於梵王波某女校其未婚爲一商人子習業於寗波路某錢莊女對之頗不滿意蓋婚約皆由兩姓父母所訂成者也日前竟向父母提出條件謂其未婚夫苟不得大學畢業及學士位者婚約不能承認須速離婚云其佼母頗不謂然然素愛女故婉言勸之而女反哀哭不止不得已特爲之籌議恐不能得完滿結果云 
[發瘋] [  光]  
　　昨午偶往北四川路見一婦年可三十許站立道旁見路人連聲問天上從那裹走路人莫不苦其擾嗣爲印捕驅斥始往西而去有識之者謂係某馬路某姓家寡婦去歲該婦夫染病逝世因操思過度致成瘋疾云 
小說 
[社會小說衆醉獨醒（一四一）] [  瞻廬]  
　　第二十三回遞條子暗通關節送軸頭飽受風霜旁邊站立的年輕婦女聽着二老談話都抿著嘴笑惟有善珍善寳不住的暗暗嗟歎原來掉絲一項分做兩種一種是掉經一種是掉緯經的光彩好緯的光彩次經以緺計緯以絞計無論掉經掉緯大家都喜掉淺色的絲不喜掉深色的絲掉淺色的絲目力又省手頭又爽快掉深色的絲目力又費手頭又黏膩深色裏面一種佛青色最不易掉要比著淺色絲多費一倍工夫然而賺的工錢郤只與淺色絲一律所以掉絲娘見了佛青絲都是横摇着頭一百個不歡迎......閑話剪住絲帳房的大門雖然依舊閉着但是裏面已有了聲息想都已離牀起身衆人凑過頭去把耳朶貼在門縫户隙竊聽動靜聽得也有閑談的也有剥落剥落抽水烟的裏面的人只知自在逍遥從容不迫那管門外的人立得脚軟盼得眼酸又等了一會子兩扇門才呀的開了掉絲娘一擁而進領絲的領絲繳軸頭的繳軸頭裏面執事先生也有五六人把軸頭一一收進了只向年輕婦女有一句没一句隨意攀談十句裏面總有六七句不堪入耳就中一個喚做小王的斜瞛着兩隻水溜溜的眼睛一發肆無忌憚狗嘴不出象牙輕佻的女工嘻嘻哈哈也混在一起打扯規矩的女工只是悶不開口由他亂說善珍善寳是有程度的人看在眼裏敢怒而不敢言發絲的當兒照例年輕婦女可以享受優先權許多淺色的絲都發付在嫩皮膚女工手裏那些黄瘦婆子依然捧着幾禍佛青經没精打倸的回去編書的只說善珍善寳各領了十緺妃色經準備儘着星期日一天的工夫要把他掉理完畢門前站立時枉擲了許多光陰現在取絲回家路上怎敢遲延急匆匆走到自己住的一條巷裏郤見迎面來了一個扭頭扭頸的婦人手裏携着小孩郤把他姊妹倆喚住了正是 
　　理絲終日不滿十緺彼游手者徧體綺羅 
[自由談之自由談] [  鵑]  
　　林黛玉善嗔怒偶發嬌嗔則賈寳玉立爲屈伏必温存熨貼以平其氣而後已不謂今日之武人亦多有如林黛玉之善發嬌嗔者意有弗慊即撒嬌而走嗚呼天安得多生若干賈寳玉以温存熨貼之哉 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[俗話（四）] [  老圃]  
　　凡有所爲而必擇良辰吉日爲之是無事可爲也吾謂昨日所應爲者不應俟諸今日今日所應爲者不應俟諸明日王充論衡曰逢福獲喜不在擇日避時涉息麗禍不在觸歲犯月 
　　墨子北至齊遇日者日者曰帝以今日殺黑龍於北方而先生之色黑不可以北墨子不聽遂北至淄水此所謂日者即古之卜篋古禮有筮日卜日之法爲今日迷信所自始何日宜出行何日不宜出行一决諸卜筮無怪中國人不能遠行探險此亦迷信之害也 
　　漢武帝時聚會占家問之某日可娶婦乎五行家曰可堪輿家曰不可建除家曰不吉叢辰家曰大凶曆家曰小凶天人家曰小吉太一家曰大喜此輩言人人殊亦無一定之準則今之算命先生風水先生起課先生皆蠢如鹿豕乃得其一言以爲南針亦太自菲薄矣 
經濟 
[中國急宜擧辦人工保險] [  樹屏]  
　　如何可以救濟失業的工人？以前不過是少數社會學者所討論的問題不料從布爾塞維克主義瀰漫全球以來一般握有鈞衡的元首宰相居然亦注意起來了去年十月國際聨盟會在華盛頓舉行第一次勞工會議對於救濟夫業工人的辦法很有幾次重要的討論結果都承認興辦人工保險是救濟失業工人的第一條妥善方法當時通過的草案六條其中有一條說道「失業的工人......宜提倡人工保險以維持其生活」足見人工保險四個字的價值同各國重視的程度了 
　　人工保險的宗旨是謀保全工人所得同生計的安全普通分做四種就是傷災保險疾病保險老廢保險失職保險他的組織方法最妥善的亦有兩種 
　　（一）公營保險以國家或自治圑體爲舉辦的主體因爲保險是危險的負擔如要支持久遠不負公衆確實普及永得信仰非公營不可所以一方面可以經營工人醫院等防危險於未然一方面可以强制令工人平時納費儲蓄於銀行萬一工人失業之後可以藉公衆的塡補維持他一己的生活 
　　（二）私營互相保險就是私人自己結成圑體組織公司或者完全由工人自己舉辦或者雇主代爲舉辦或者工人雇主各半舉辦平時於工資之中提出幾分之幾儲蓄於公司倘使有人失業時卽可提欵以補其損害 
　　以上兩種組織方法歐洲各國大槪都已採用苟能舉辦得宜於社會國家有百利而無一弊承認他是救濟失業工人的第一方法决不會錯的 
　　中國爲何不能舉辦人工保險呢一方面固然由於工業不十分發達但是我以爲還有兩種原因（一）工人薪資太薄没有餘欵可以儲蓄（二）工人知識程度太淺同情心太缺乏看見别人失業的痛苦决不會設身處地做自己的借鑑所以工人失業之後報酬停止或則「八口之家嗷嗷待哺」或則「白髮黄口枵腹忍饑」不得巳成爲乞丐盜賊或竟」轉輾於溝壑」了現在要提倡人工保險似乎迂遠其實並非迂遠如上海無錫南通等處工業不能算不發達一般頭腦比較清楚的資本家苟能抽出幾分工夫來經營這種事業一方面略加工資結厚他們的感情一方面竭力提倡奬勵他們的儲蓄所費無幾社會上政治上所受的利益却很不少况且布爾塞維克勢力一天澎漲一天這種事業興辦之後又可以使他們不易受别種勢力的衝動與其「臨渴掘井」何如「未雨綢繆」的好呢 
　　我說「中國急宜舉辦人工保險」就是這個意思 
　　按人葆險在歐洲各國已經成爲社會上的一種重要事業但吾國内尙有人不明白這四字的意思這亦是國民缺乏常識的一證所以不嫌辭費草就這一篇貢獻給大家（乙種酬） 
衞生 
[笑與人生的關係] [  叔平]  
　　笑是人類特别的機能試看無論何種動物没有能夠笑的譬如犬只能在悲哀的時候發出一種凄慘的聲音至於快活的時候萬萬不能表現笑的形狀或笑的聲音世人往往以爲笑是我們天然的本能毫不足奇也不看重他那知笑與人生有極大的關係哩所以我說現在把笑對於人生的好處說一下子諸君看了到也是一種常識呢 
　　（一）能助身體康健笑的時候能使血脈流通腦氣活潑於是呼吸也自在肺部也發達了不但如此胃的消化作用和笑也有密切關係生理學家說「吃飯以後能很快樂很歡喜則消化進行不止若忽然憤怒則消化力就驟然停止就成疾病了」又試看世上怡悅自在心中没有憂愁的人常常能延年益壽這就可證明笑能助身體的康健了 
　　（二）能治疾病疾病的時候往往心中非常焦急憂悶這是人的常情而且這個脾氣無法可醫無藥可治惟有笑到是一個獨一無二的良法因爲病的不能痊愈大半由於病人焦急憂愁能一日到晚快快樂樂則病自然痊愈了同村有王某患了肺勞中醫西醫都已看遍但始終没有一個好的結果於是終日鬱鬱不樂情願怏怏尋死後來醫生告他以笑養病的法子王某天天邀集幾個滑稽家談談笑話尋些樂趣久而久之成了習慣於是把病字抛棄腦後日日談笑不到半年肺病果然漸漸痊愈到現在已健康如初了 
（三）能解憂增樂衞生學家必須每日大笑幾次這却是很有價值原來平時能時時歡笑自娱非但免除疾病且能解憂增樂蓋憂悶是最害身體而且無論那一個人都免不脫憂悶二個字我們只能想法子除去除去的法子就是笑字能快樂歡笑則一切而愁自然忘却了至於笑能增樂這是個個人曉得的不待我來贅述了 
　　笑的好處大槪上面已經說過現在還有幾句話要附帶敬告的 
 
 
 

Page 18

 
 
（甲）取笑固然要緊但不可太近於謔的方面（乙）要笑得得當否則反足以顯現醜陋的樣子（丙）正當會塲上不可無理取笑（丁）聽人演講時雖有可笑　亦不可發聲（戊）見貧賤的人不可取笑（己）人有悲痛時不可對他笑（庚）飲食時切不可笑否則反有害衞生（辛）勿冷笑别人 
法律 
[外國法適用之制限] [  葉鼐]  
　　外國法之在内國如何適用在國際私法上自有規定故無論何國斷無反乎自國公益之場合强使適用外國法者蓋外國法之敵用如有背於法律全體之精神目的者不可不加以制限制限之法古今不同區别爲二 
　　（一）外國法之不適用其規定爲間接的古今法典皆明示内國法爲絶對的强行者若外國法之如何雖未明言而其不認適用之意可於言外得之故曰間接的規定由此以觀凡外國法如有反乎自國公益者雖當絶對强行法不存在亦不可適用僅謂内國法爲絶對强行於製限之意義尙不明瞭 
　　（二）外國法之不適用其規定爲明著的又分爲二種（甲）意比主義按意比民法草案其規定内國法皆認爲絶對强行且　言反首内國公益及善良風俗之外國法不得適用（中法文化的携手班樂　先生是一個介紹人英賓 
乙）日本主義按日本法例第三十條應依外國法時若其規定反乎公之秩序及善良風俗不適用之此固直接採外國法制限主義者然則外國法必欲加以制限以外國法非皆可適用也（乙種酬） 
道德叢話 
[國民人格之初步] [  徐相辰]  
　　不依賴不嫉妬不誑語不謾駡不嫖不賭不吸烟不飲酒不納妾不用劣貨 
　　請全國同胞先以此自勉（不受酬） 
識字捷法 
[應用字] [  濟滄]  
　　女是之對稱析言之則已嫁曰婦未嫁曰女篆文作　　象其首及兩足人字之古文也或作　（　）或作　（儿几）都兄見光旡一類字槪从儿　象其胸部又以女妻人曰女又同汝對我之稱 
　　子嗣也息也篆文作　　象其首　象其臂小兒之手不能下垂故上揚也丿象其股一而不兩者在　中也又草木之實動物之卵等亦稱子又人之嘉稱又人稱又十二支之第一位夜半之十一點鐘至一點鐘爲子時又助辭如言摺子扇子之類俗指實物多用之 
民衆萌也篆文作民古文作　象萌生　蕪之形又人也又别於在位者言之也 
　　首頭也篆文作　象其形古文作　巛象𦣻上之髪今變𩠐爲首引申爲君長始第一最先等我義又詩文一篇曰一首又有咎自陳及告人罪曰首音狩 
小說 
[模範商人（七三）] [  瘦鵑]  
　　一會獄門巳格格動摇了但那無賴們禁不起裏邊連珠似的槍彈把他們做活靶子用當下便漸漸退將下去只留下死的傷的倒在獄門之前有幾個傷輕的還掙扎著逃去不住的呻吟那些人到了遠處纔没口子的大駡駡牢獄駡獄中開槍的人還駡到嘉德山爾格和市長湯德末後纔退到天香酒店大家喝酒解怒受傷的也到這裏來裹傷他們見了血頓時怒火上冒好像發了瘋似的駡的駡暴跳的暴跳内中惟有由達士十分鎭靜臉上現著惡笑自言自語道明天陽光上時我們可要　紅馬鎭變做一片瓦礫場咧那時獄中人見無賴們都已退去了便也停槍休息檢點傷的單是士達一個人傷勢也並不利害把手帕缚在臉上止住了血一面早又打起精神預備厮殺一場咧只得等了半晌却不見無賴們第二回的進攻但聽得門外傷人呻吟的聲音遠處還隱隱聽得衆無賴醉後鼓噪的聲音好像夜半狼呌煞是可怕有些人還向空放着手槍借着示威火光霍霍地在街中發亮市長湯德很得意的說道孩子們我們可把他們打退了這一戰可也像歷史中的大戰一樣何等勇敢何等猛烈料他們今夜未必再來了不到天明怕都要溜出紅馬鎭去咧出爾格道他們一時未必溜走可還要等我們放逐時方始出去湯德道如此我們星夜出去下一個放逐的命令大家誰敢同着我出去山爾格道湯德你此刻要發狠可也没用他們人數比我們這裏多上四倍商人們怕事的多定然守着中立未必肯助我們加着衆無賴已喝醉了甚麽事都能做出來你逼得太過分可也不妙萬一他們做個困獸猶鬭怕要連累好百姓遭殃了市長湯德聽了這番話也就把他的計畫暫時擱起嘉和本來很膽小的只在交戰期間却並不害怕他和嘉德常在一起模樣兒很是冷靜此刻戰停了他便坐在一旁和惠和華苟們閒話他笑着向嘉德道他們倘敢再來時我們可還能多擊死幾個無賴呢過了一點鐘光景無賴方面並没有甚麽舉動但聽得天香酒店那面有唱歌咆哮之聲又聽得痛駡山爾格和嘉德的聲音手槍的聲響也時時響着都是向空放的然而總不敢近獄門一步大槪怕第二回再敗下去呢末了山爾格忽道我要出去瞧一下子唯那些無賴們到底想做甚麽你們都留着在裏邊一聽得我吹唇爲號就開門放我進來大家答應着把山爾格送到門外貶眼兒已向黑暗中溜去了去了一點鐘纔氣噓噓地趕回來喘息了一陣方始開口說道快救紅馬鎭快救紅馬鎭我們大家須得冐險出去把全鎭的好百姓一起召集起來想個自救救人的法兒不然紅馬鎭全部的性命財産都保不住了嘉德急道怎麽說爲甚麽保不住了山爾格忽道快瞧快瞧那些惡賊奴已開始動作咧說時向北面天空中指點着大家抬頭瞧時見一大抹的紅光已冐將起來分外明亮 
 
 
