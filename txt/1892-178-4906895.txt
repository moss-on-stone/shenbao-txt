# 1892 - 178 - 4906895

 

Page 1

 
 
[新輯點石齋叢鈔附登畫報後幅啓] [  點石齋白]  
　　昔王漁洋先生有說部菁華之輯惜巿上流傳甚少未易購求今本齋擬仿其例特集各種稗官野史自漢魏以迄明季得書數百種燦然全備廣爲搜羅上下五千年縱横七萬里所有可驚可愕可泣可歌之事無不精心採録蔚爲巨觀集說部之大成創前人所未有未始非一大快事也惟是卷帙甚繁編輯非易茲擬隨選隨録每篇仍繫以一圖俟書成後再行編次故目録及序須待後出至其事實之新奇瑰異閱者自能擊節稱賞無俟贅言 
[續上問商務贏絀]  
　　中國此時若欲振興商務必當講求工藝工藝豈能遽精其必覃思以研之專力以注之庶有豁然貫通之一候致力不外二端以格致爲基以機器爲輔西國講求格致自有專蒙思力所至日闢新機窮究奥窔詳悉精微幾盡洩造化之奇天地隂陽之秘凡化學光學重學聲學電學植物學測算學悉以格致賅之工藝之盛所以夐絕古今者無非得力於格致中國宜在通都大邑徧設書院聘名師主講席選聰頴子弟肄業其中造就無數人才他日必有能戞戞獨造以上藝擅長者蓋格致一門所包者廣得其精則象緯輿圖歴數皆能深造有得得其粗則亦不難以一藝名家若引而伸之再設藝術學堂專究一業收效尤易此實務本之計也西國製造各物皆用機器蓋機器能代人力兼省時刻造成一件後造至千萬件而式樣不改以一人管機能作千人之工購機器雖需巨價而製成各物則較人工所製者廉而且佳西國廣設工廠以機器製造各物故層出不窮供本國日用外尚能販往他國以獲厚利中國物産雖多以人工製造故不能與西國相頡頏今宜增設局廠購西國新式機器以從事并延巧匠教華人以配合運用之法數年之後定自樹立不煩借助他山以此儆彼利源自不虞外溢矣此二者實爲講求工藝之至計卽爲振興商務之要圖其他相助爲理者蓋有八策焉一曰設專官西國重視商務特設專官旣有商務大臣以綜覈貿易之贏虧復派商務委員　稽查工作之良窊大綱旣挈衆目斯張中國冋不設商部近年稍重商務每年進出口貨物孰多孰少由稅務司繕成淸册分送各　以備稽核未嘗不可考鏡得失然未設專官則提倡無人宜仿西法特派商務委員考察各種工藝何者宜創造何者宜仿行有利皆興無弊不革工藝自日有起色矣一曰立公司西國之有公司以千百人之貲財合而爲一故能興絕大工藝闢絕大利源所謂長袖善舞多財善賈也中國雖有富商大賈其勢分而不合其力亦疲而不振今欲振興工藝莫如令商人設立公司一切布置皆由商人自爲主持不必由官督辦庶商人得以徑行其志不致動多掣肘但由官爲之保護足矣一曰昭激勸西例有能自精一藝自闢一利者政府必奬一金牌給以執照禁止他人倣效使得專其利者數十年以故有志者咸樂殫精竭力以成專門名家之業中國則不然一人創新製曾不旋踵而仿造者己肩背相望豈不　志士灰心仿西例使創製者得享其利仿造者難售其欺勸懲並用人思自奮矣一曰杜詐僞商賈懋遷　物首貴眞實自詐僞之風熾每不免魚目混珠碔砆亂土初時或售其奸屢試不己必致詐僞盡露購者束手卽遇眞牌實貨亦且因噎廢食懲羹吹虀是則貨物之壅滯實由作僞者階之厲也故必力杜詐僞使外人與我貿易者坦深信而不疑則我之貨物自能不　而走矣一曰起時尚齊王好竽客以鼓瑟進瑟雖工如王不好何造器者亦須識得此意庶幾投衆所好自能善價而沽且西國所製各物能盛行於中土者以其能投我之好也今吾仿製器物必使彼國之人好之我國之人亦好之好者愈衆斯售者愈速時之爲用大矣哉一曰寶珍異西國有賽珍會羅列各物分門别類精粗鉅細燦然畢陳立約通商各國來赴會王公士庶一例縱觀司會事者比較各物之優劣以定品評其有超出尋常者給牌以示奬異在設會之意原欲廣見聞者則傚且各國赴會之人麕聚一處巿肆爲之驟盛貨物易於銷流獲益正非淺鮮矣英法德美日本諸國次第行之皆有成效中國若有通商大埠舉行斯會豈非盛事哉一曰改稅則西國通商稅則於入口稅故從其重不欲使他國之貨攔入己國重其稅所以示裁制也於出口稅務從其輕蓋欲使本國之貨暢銷别國輕其稅所以惜商力也中國則不然洋酒洋烟西國本抽重稅中國則概視爲食物不在抽稅之列而於出口之絲茶二項反抽重稅輕重例置未免授人以口實在初通商時未諳外情草草定議原不足怪迄今通商日久情形熟悉辦理交涉遠勝於前改定稅則實有不容緩者宜乘各國換約時婉議更張上以裕國課下以恤商艱一舉而三善備夫何憚而不行一曰廣營運西商運貨來華趾踵相錯而華商之自運貨物遠涉重洋者尚不多覯彼來而我不往無怪利權之爲彼獨操也欲廣商人之營運必添置輪船以爲之倡自招商局輪船暢行江海而西商所置輪船不得居奇罔利商旅同聲稱快此成效之可覩者也迄今香港己有商局輪船來往而南洋諸埠以及外洋諸國尚未派船行駛非所以擴充商務也似宜次第舉辦先試之於南洋諸埠再推及於外洋裝貨搭客取價必廉於洋船將商賈聞風興起中國貨自能暢銷於外洋同一貨物由西商販運其利己爲西商所得固不如販運之爲得計也况華人之旅居外洋者爲數不少派船常川來往聲氣易於聨絡所關豈細故哉以上八策皆目前所亟宜舉辦者嘗論工藝之道學問通焉士人墨守陳編不矜創獲必致因循坐廢議他人出一頭地工藝亦猶是耳近百年來英人窮工極巧日出新意以營工藝而各國皆膛乎其後贏絀何常在有國者之善自振作耳日本自維新以後通國衣服器具皆改西式西人料其必向西國購致可獲大利乃日本自設工廠仿西法製成各物不特足供本國之用且反侵西國之利近年來局廠愈多工作愈精幾幾乎與西國爭勝夫日本一彈丸墨子耳尚能發憤有爲以我中國幅員之廣物産之富若能講求工藝日進不己豈不能卓然自立工藝旣精然後從事開採五金煤鐵自然運用不窮論其始效則收回一分利權卽堵塞一分漏巵竟其宏功則殫竭一國之巧力卽可獨擅天下之贏餘非然者處　以拙讓人以巧再閱數十年中國銀錢必至盡人外洋而後己元氣剥削上下交困雖欲築壘治兵修内攘外豈可得哉 
　山東登萊靑兵備道憲盛杏蓀觀察原評中國商務虧折自光緒丁丑以後年甚一年世之士大夫輒視爲無足重　輕不屑措意商賈之徒復知之而不能言無怪其日見凋敝也作者統籌全局於通商情弊瞭如指掌所陳各條提綱　挈領親切不浮均能見之實事確有把握倘者如作者數十人布置通商各埠盡力講求商務振興之機决可翹足而　待按泰西列國通商英之船舶至一千數百艘甲乎宇内若俄若美僅逮十之三四宜其獨見爲贏而操勝劵也格　致書院山長天南遯叟土韜附識 
 
 

Page 2

 
 
[松棟雲痕]  
　　禮部爲知照事恭照五月二十七日夏至大祀地於方澤皇上親詣行禮所有不陪祀之王公文武官員均於是日寅刻在神武門外跪送聖駕相應知照各衙門轉行遵照○倉塲衙門所屬北新倉監督理藩院主事福主政春調補遺缺經祥許兩倉帥遴得委用監督禮部候補主事廣瑞堪以充補除檄飭遵照外復分咨吏戶禮三部查照○神機管文案翼長右翼驍騎擡槍隊管帶椿爲咨呈事據營總舒奎禀稱本隊四旗槍兵輪應五月二十八日辰刻在西直門外西褡褳坡演放擡槍並後膛槍鉛丸之期現因是處靑苗遍地著改在西直門外北城根演放○會典館示傳吏部送到漢謄録官盧乃潼經康杰譚襄雲汪兆鏞夏良材楨興雙壽崔永申王章祺林國賡等限於六月初十日親身赴館騐到○侍衞處爲知照事五月二十五日奉旨朕於明日辦事後由乾淸宫前檐下乘轎出乾淸門走後左門升中和殿看視祝版畢仍走後左門進乾淸門還養心殿用膳召見大臣卯初二刻預備欽此○每年二五八十一月下浣欽派御前侍衞二員會同兵部堂官演放水師礮位凡水師營官弁諸缺亦于是日揀選此定例也兹届仲夏演礮之期先於五月二十五日由兵部開列御前侍衞銜名淸單入奏本日奉硃筆圈出御前侍衞廂白漢都統三等公桂祥御前侍衞廂黄漢副都統一等侯克勤欽此旨下兵部司員卽請定日期桂公等商定五月二十八日辰初在東直門外東褡褳坡會同兵部堂官校閱水師礮位並揀選水師營官弁諸缺期前數日由兵部檄飭水師官兵屆期赴彼預備○侍衞處爲知照事五月二十六日奉旨朕於明日寅初出順貞門神武門東隨墻門地安門安定門進地壇門具服殿更衣步詣拜臺大祀禮成後出地壇門進安定門至雍和宫前殿拈香異至太和齋更衣用膳畢出雍和宫火神廟拈香進地安門走北長街進西苑門德昌門還瀛臺辦事召見後出德昌門走福華門三座門西安門阜成門紫竹院小坐進茶至廣源牐乘船詣頤和園樂壽堂皇太后前請安侍膳玉蘭堂小坐用晚膳畢由頤和園乘船至廣源牐紫竹院小坐進阜成門西安門三座門福華門德昌門還瀛臺欽此○戶部准陜西巡撫鹿大中丞咨開年例奏銷造册後應將本年司庫實存耗羡銀兩查報一次兹查光緒十七年陜西藩庫實存羡耗及缺官扣平養廉銀十三萬五千五十九兩有奇除附片陳明外相應分晰開造細册咨送大部查照 
[使星東指]  
　　貴隝樵周生霖兩星使奉派前往東陵查辦己革孝陵總管椿齡京控安五月二十五日子刻由刑部筆帖式恭齎請訓摺進内由奏事處呈遞並將膳牌一併遞入寅刻兩星使入内暫憇於刑部茶房少頃由内傳令第二起入見上御養心殿諭以爾等須秉公查辦勿得廻護致涉枉縱並將旗緑内府汛界勘明妥籌善法以垂久遠等因兩星使遵卽陛辭而出循例由樞垣領取原摺抄呈畢暫宿廟宇候兵部勘合馳遞隨於二十七日携帶司員首途至貴星使所遺刑部尚書一缺奉旨以吏部左侍郎松溎署理欽此壽泉少冡宰得旨後卽諏吉五月二十七日己刻赴秋曹履任 
[嶺南風雨]  
　　粤東自端陽節後隂多晴少至五月廿二三四等日更覺隂雲如羃晴日韜光俄而大雨滂沱晝夜不絕居民均以水患爲慮幸江水來源尚弱不致汎濫爲災而街道積潦難消低下之區盡成澤國廿五日午候大雨未止颶風忽起拔木偃禾勢甚猖獗城西半塘鄕吹塌房屋數間居人不及逃避有磕破頭面者有損壞手足者男啼女嘆悲慘異常至海中船隻爲風吹覆者尤不可以僂指計西門内元　觀有榕樹一株大可數圍霜皮溜雨黛色參天百餘年物也是日被風拔起田中二麥摧折甚多刻下正當成熟之時乃以風雨猖狂遂致轉豐爲歉彼務農爲業者不免懸耒而嗟矣 
[中丞起節]  
　　升授山西撫憲阿嘯山申丞諏吉初四日起節情形己紀報端先期經首縣包伯琴明府飭差保協同工匠在於南門外官碼頭搭蓋接官廳東西轅門吹鼓樓上另搭聖安亭一座懸燈結綵鋪張一是届期早六點鐘嘯帥乘坐四人緑呢大轎前護後擁出轅走龍門口倒扒獅西四牌樓天然居迤邐一帶出南門至官碼頭降輿步入聖安亭撫憲沈仲帥藩憲嵩書農方伯臬憲松秀峰廉訪道憲李篁仙觀察等敬請恭代寄請聖安畢後入官廳茶叙片刻嘯帥至祭江亭行祭江禮旋卽興辭升晉官舫各官散歸嘯帥立命展輪拖帶憲舟東下按嘯帥籍隷燕山由部曹出仕服官京外南北諸省亦旣有年兹摧晉撫藉謁龍光聞嘯帥啓節之前在省各憲設筵祖餞概辭未赴其耿介可見一斑 
[西湖零抬]  
　　杭州來信云黄梅時節苦雨經旬夜聽春草池塘時有蛙聲閣閣初二三日大雨如注溝澮皆盈洎晴而鬱悶難堪幾訝庚躔己伏惟夜間嫩寒刺骨尚須擁絮而眠天時不正如斯恐疾疫易於沾染也○東園巷機料房主某甲生有一子年十有二齡秀外慧中令人見而生愛一日偶偕鄰童爲意錢之戲中有年稍長者謂今日天時暴暖盍向新橋河内以泳以游乎甲子允之遂迤邐而去半晌鄰童登岸回家不復顧及甲子至傍晚甲不見其子歸來四出訪尋杳然無跡往向隣童詢問述及前事知有變異急往打撈則赫然一屍浮沈於竹排之下腹脹如五石瓠早己氣息全無矣乃備棺殮之哭泣呼號而返 
[閩中官報]  
　　候補府經歴羅煥章交卸洛陽分卡典史言家逵禀謝上年南臺應援局記功一次同知黄慶瀚委浦城分局同知胡崧委辦興化府局新選順昌縣秦德埏自京來閩知縣世魁委辦上渡木植捐同知賴恩銓委辦閩安稅課二關 
[撞船賠款]  
　　中國招商局富順輪船悮碰德國禪臣洋行北京輪船一事己紀報章事後兩造延英刑司爲公正人查察情形以判曲直招商局更延担文律師與禪臣所延哈華托律師互相辯論兹經公正人斷定曲在富順應出欵以償北京惟其欵若干則尚未定見云 
[觀水龍會記]  
　　昨晚英法美各租界訂期迎賽水龍會先是下午五下鐘時墨雲羃地急雨狂飛戲謂碧翁翁眞欲喚起癡龍與之互爭勝負歟俄而雨止依然天宇放晴八下二刻時各水龍齊集新開河橋迤邐至法公司前少焉次第迎賽首英工部局水龍拖以駿馬旁有多人高擎火把龍上遍懸各國彩旂五色繽紛陸離光怪繼以皮帶車其上亦有彩旂招展次美租界水龍又次各保險行水龍兩架懸旂結彩無甚差池駕以騄駬騮黄益覺精神矯健而以法工部局水龍殿其後龍外更搭亭式燈棚一座九微光照幾疑燄吐燭龍有西商二十餘人在棚中奏樂宫商互答金革齊鳴如王蠮螉塞邊聽朱鷺之曲沿途雇諸小工舁之而行其皮帶車亦紥燈棚萬琖銀燈雜以旌斾飛揚尤覺輝煌奪目又有救火器如撓鈎如繩索如巨斧如長梯雜置一車車上燈棚係仿花籃　沿浦灘往北過大橋至虹口隨折回英領事署前散去斯時新雨初過炎熇偪人故雖十里長隄　塵不起而華人觀者頗覺寥寥間有碧玉情人扶婢而出輕衫團扇掩映于緑樹隂中然亦聊以點綴風光不如往昔之車如流水馬如龍行人幾難揷足云 
[黑人]  
　　小竊陳阿四專在法界各碼頭旁竊取往來客人之物彼中切口謂之跑灘前日又在某碼頭施其伎倆經小工頭目阿路所見當卽拘獲並不送捕究辦惟褫其衣服從頭至足遍抺柏油黑若鬼薪嚗諸烈日之下陳遭此荼毒痛苦不堪幸某署幕友見之代呼法巡捕解送公堂葛同轉諭令包探帶去爲之澡身浴德俾得黑氣漸除一面傳阿路到案訊究或曰阿路之辦賊誠惡矣然子旣知彼之切口爲跑灘亦能將諸切口一一詳述乎則應之曰我非彼黨安能盡知彼黨之切口子欲知之請還問諸跪跑灘之陳阿四 
[吞洋送局]  
　　朱雲軒有洋二百元托徐柳渭購買棉花徐得洋後隂萌惡計效黄鵠之高翔朱遣騎偵尋杳無蹤跡前日在小南門外邂逅相遇向索前洋徐無詞可答朱遂將徐　　廿三鋪保甲局請辦 
 
 

Page 3

 
 
[禀請提究]  
　　王桂堂控被陳姓毆傷由縣署帮審委員宋二尹騐明受傷屬實飭令退去聽候核辦此己詳列前報者也前晚王桂堂又投案遞詞聲稱小的向在尤大森兠套店爲夥旋因患病辭歇該店竟誣小的竊洋並唆使沈金生將小的軋至寄園烟館吸烟評理又被無錫阿榮拉至萬寶茶樓私刑吊打身受傷痕心何以甘叩求提究大令著退去聽候提究 
[分别交保]  
　　昨報紀傭婦自刎一則前晚由上海縣袁大令升堂提訊原差將張薦頭卽張王氏保人某甲卽王金榮一併解案二十鋪及二鋪地甲投案候示張王氏供稱係本邑人家住治下火神廟地方受傷之傭婦聞他人皆以陳大阿姊呼之上月十八日王金榮託薦生意遂由小婦人薦陳至喬家浜蔣良卿家爲傭至二十日被陳行竊紡綢衫象牙烟槍等物不辭而去蔣向小婦人追究小婦人無可推諉允爲查緝遂與王東尋西訪至昨日在頭壩地方與陳遇見陳不認行竊小婦人令伊同往蔣家質對伊首肯甫至蔣家陳卽走進太太房内轉瞬出外手持洋刀向喉間自刎小婦人等見而大嚇上前奪取勢己不及叩求明察王金榮供稱現爲庖人與陳素來相識陳係楓涇人此次託小的代爲薦引由小的轉託張薦頭薦至蔣家爲傭不料陳竟竊物私逃實出意外小的與陳前在城外劉姓家相識叩求鑒察大令以陳現在醫院療治傷勢未痊飭將張王氏王金榮分别交保候陳傷痊再訊 
[淸理欠欵]  
　　滬城大東門外萬生瑞火腿店虧欠倒閉由生泰等莊在縣控告袁大令飭差提經事陳昆玉店主胡書甫等到案候訊此己列入報章前日晚堂由大令集訊原告元大亨生泰等十五家錢莊各遣夥友投案訴稱歴年與萬生瑞往來素以誠信見稱今春忽被倒欠銀二萬五千餘兩赴案控告奉飭將棧中存貨先行變價共得銀一萬一千餘兩現存元大亨莊萬生瑞歴年獲利甚豐不應虧倒叩求究追陳供稱在萬生瑞爲執事此店係胡書甫邱禮靑王葆元合股開設當時共出資本銀三千餘兩店中生意尚好每年總有盈餘無如各股東用欵太鉅胡更任意取用以致不能支持倒店後結算帳目胡用銀五千餘兩邱用九百千有奇王用六千餘兩今春本可不倒因被香港劉某拖欠銀八千餘兩一時轉掉不靈以致倒閉現被各戶拖欠之帳亦有一萬六千餘兩陸續收取祗收到銀三千兩有奇其餘恐難收取韓子祺供在萬生瑞爲司帳餘供與陳略同胡邱同稱與王合股開設萬生瑞火腿店今因店己倒閉追王來申料理王竟匿跡蘇州置諸不理叩求明察大令謂胡邱旣爲股東不能置身事外著交保赶緊淸理陳韓二人收所著開淸帳呈案候核 
[英界公堂瑣案]  
　　攝工兪長子因福臨里某龜所設野雞娼院素狎之某野雞抱病前往服事而夏阿三亦與野雞有染因妬生忿糾黨擁入野雞房内將兪拽至賽馬塲毒毆抛棄旣而野雞飭龜傭尋見投報捕房由包探顧阿六黄四福拘獲帮兇人袁阿兆謝福堂曹天喜三名解送至案蔡太守飭交捕房管押候拘夏到案再行訊辦此己列入報章矣昨日顧黄二探同禀稱小的等奉大老爺諭令拘夏兹己拘得解案請懲兪訴稱當時小的在野雞娼院内確由夏爲首拖出凶毆袁謝曹皆助之爲虐如今小的傷己將痊矣袁謝同供稱夏在野雞娼院閙事後避匿小東門外由小的等告知包探前去拘拿曹供稱小的係寍波人現在治下某處當馬夫夏向野雞娼院滋閙以致波累小的尚乞開恩夏供稱小的亦寍波人此案己蒙訊明以後小的不敢再向野雞娼院毆人尚求大老爺恩寛一次蔡太守判令笞責二百板枷號一月發頭門示衆曹管押兩禮拜袁謝各管押一禮拜○包探秦少卿禀稱昨日小的訪知汪來興携帶珠飾洋銀僑寓某客棧内察其情節頗覺可疑拘住搜之計有珠一百三十五粒約值洋銀一百元另有洋銀二十一元據云持物往公泰質鋪質得問其來歴云自朱家角竊來因卽派人前往查問惟汪操嘉興口音現在嘉興出有盜刦之案有何姓者來此認贓似乎相類惟小的尚未查確至派往朱家角者大約明日必有回音兹先解汪請訊汪供稱小的係浙江嘉興府秀水縣人珠在靑浦縣屬朱家角某姓家竊來當行竊時獨自一人穴壁而入旣無夥黨亦不知嘉興出有搶案洋銀則將物付質得來旣己逮案尚乞施恩蔡太守飭交秦探帶回捕房查明一切限一禮拜後覆訊核斷○包探黄四福禀稱小的查知竊賊周阿德約同夥賊僑居高陞客棧其中有劉金寶者昔曾犯事受懲向之盤問情形據云本年西歴六月二三號卽華歴五月初八九日掩入長安益利鄱陽三輪船先後行竊有客人所帶白皮箱一口内儲綢縀衣服十九襲及對時表四枚眼鏡水烟袋等物兹先送究容再稽查周供稱小的係金陵人歴年犯竊罪積如山今蒙訊明惟求寛貸陳萬春供稱小的係湖北人劉供稱小的係杭州人供畢均蒲伏案下泥首求恩蔡太守飭交黄探帶回捕房查明失主是何名姓曾否在滬限一禮拜後覆訊究辦○三百十六號巡捕禀稱僧寛明駐錫某處昨晚漏己將闌忽在門前胡閙小的喝令不得如此伊形同瘋子突持戶欵兇毆無奈吹號呌數聲始有他號捕奔來獲住搜其身畔有度牒一紙小洋銀若干今特一併送案寛明以目觀鼻十合垂眉供稱僧人俗姓王原籍安徽某年披薙於金陵寶華山兹立愿往南海朝山道經治下募得各護法捐爾尚未收齊無奈小作勾留大約再閱六七日卽可啓行當被巡捕拉扯時失去玉臂釧一攸洋銀十五元不知被何人抬去蔡太守謂可卽移錫他往不必逗留失物無憑免子置議度牒小洋銀一併給還○楊慶和銀樓分鋪雇匠裝修被髹工竊去金箔若干由包探孔阿才拘拿徐阿林等送案蔡太守訊供後飭探再查此己列諸前報昨日孔探禀稱小的奉大老爺飭查情節兹查得髹工陳金成包攬貼金所用金箔由楊自購用去三十餘匣而楊之執事誤聽他人唆弄言祗須金箔十餘匣己可裝飾輝煌以致投報捕房控其竊取其實俱是烏有之事卽有弊混亦祗二三匣而己請卽覆訊發落楊之執事陳水東仍投案請追金成遞禀聲稱小的係寍波人承攬貼金言明工料洋銀一百元立有字據金箔卽由慶和代購照數計算有素行不法之髹工名阿金者心生嫉妬糾同不識姓名之流棍六七人擁小的至石路天福園茶室啜茗評理威逼敲詐勒寫洋銀一百二十元之筆據後自知所犯甚巨將據擲還潛唆使水東誣良爲竊擲還之筆據呈求電鑒徐供稱小的帮同貼金不敢盗賣陳金洪董德同供稱小的等雖買過金箔並不便宜先己供明尚求原宥蔡太守諭飭候過堂覆訊○包探徐雲香禀稱竊犯徐阿二前經解奉大老爺判令遞解回籍今又來滬適爲小的所見是以拘送案下徐供稱小的係浙江寍波人自蒙遞解卽己革面洗心今雖重來不敢犯事矣蔡太守著押候備文遞解回藉○洗衣作主陳士蔭訴稱龔阿四竊去所曬之絨衫絨襪追獲人贓解送案下龔供稱小的係上海人初次犯竊惟乞恩寛如以後再蹈前轍自甘重辦蔡太守判令管押一禮拜贓給失主領去○某號西捕禀稱厠夫管富生所挑糞擔不加木蓋囑令留○蓋好伊卽發怒故意將擔擲地以致桶破糞流臭氣滿街有違禁令是以拘拿至案請卽訊懲管供稱小的係本地人糞桶本己破舊並不責西補賠償不伊如何拘小的至案蔡太守判令管押兩日 
[法界公堂瑣案]  
　　昨晨至十一點鐘時葛蕃輔同轉始莅公堂會同祁繙譯官升座有洋涇南首某酒肆西夥某甲延某西友爲公正人赴案控稱甲在酒肆爲夥每月議定工資洋銀五元自西歴二月起至四月杪計共兩月應得洋銀十元主婦又借去二十元四月十五號起每月加至洋銀十五元之多又歴兩月分文未取前後共結存六十元目今向索意圖乾没不得己投案控請訊追酒肆店中兩西婦偕店　某乙投案供訴肆中並不雇中爲夥亦未向其借用洋銀實被寃誣務求嚴究少頃有他酒肆中男婦兩西人投案爲見証祁繙譯官以兩下各執一詞請同轉諭令退去限禮拜四覆訊○泰昌洋行主訴稱某洋人虧欠酒價若干請爲追給葛同轉以兩下帳目未符諭令退去限禮拜二核奪○同福祥客棧主土紹叢虧欠房租銀八十八兩並不遵限遷移昨日收租人朱小梅訴請訊追葛同轉飭帶王至案令先將租銀照數交淸然後交人保出限本月杪交還房屋延干末便王唯唯遵斷○包探王榮培禀稱棍匪張阿福慣在各橋畔攫取車中人眼鏡前晚狙伏鄭家木橋攫得某客玳瑁 
 
 

Page 4

 
 
邊眼鏡一副飛步狂奔失主並不聲張乘車而去少頃潛至橋畔守候閱艮久得以人贓並獲送入捕房張稱攫取眼鏡己非一次其贓皆寄存英租界專收賊贓之陶阿二處當卽弔到三副又在沈春山處弔到一副據稱尚有一副己售得錢六百文兹特送案請辦葛同轉一再訊問張直承不諱遂押候笞責二百板枷號兩月遊行示衆陶判罰洋銀五元沈照賠售去之眼鏡並罰洋銀一元○包探王榮培禀稱奉諭往拘積竊吳少堂業經拘獲連劉德貴解送案下吳供稱小的前因犯案于本年四月在上海縣過堂遞解回籍連他案人犯四名起解有劉乙淸者中途病斃小的等遂得蒙恩釋出今雖重來上海不敢入租界中矣葛同轉問爾與劉如何相識是否同黨供稱小的與劉同隷某營得以相識並不串同行竊尚乞施恩同轉著候提吊押票兩紙再行核辦○包探孫錦榮禀稱王福亭張子山在某肆沽飲醉態瞢騰行經孩子陸培根所設烟攤肆行摔毁約計所失值洋銀一元六角是以送請斷賠葛同轉判令押候賠追洋銀一元六角　顧仁成顧仁興兩人同懷兄弟也同在租界中爲待詔昨日同投案下訴稱小的等行經治下吉祥街悮碰流氓洪阿四卽糾黨多人擁小的等至某茶寮强褫去洋布衫兩襲質得錢九百五十文後經某友出爲調停將押票給還小的途中遇某號巡捕喚令將洪扭送來案葛同轉詰訊之下洪供稱他人向二顧訛詐與小的不干小的現在某客棧中跑碼頭安分營生可查可訪同轉問爾在何棧跑碼頭洪左思右想無言可答通事稱昨日洪至捕房供明在城中某處作塲製經摺今又稱在客棧跑碼頭顯見任情妄供同轉著暫行管押諭令二顧出外邀當日調停之人到案再行核奪○西門外榮昌自來火廠左近某姓薙髮店學徒陸子祥訴稱前日小的將自己之衣持往某押鋪押得錢二百文意欲添買夏衣不料小流氓嚴明德糾黨數人守候同仁輔元堂分局門前俟小的行近卽拳毆足踢將錢搶去是以扭嚴送案嚴供稱小的向以水菓爲業陸購甘蔗短欠錢若干向索不還是以在途奪取葛同轉判令押候笞責一百下枷號半月○包探郁廷湘禀稱竊賊王桂生竊得煤一包經某號巡街捕拘案請究王供稱小的來自鄕間爲時未久現在祥生棧當轎班前日行經租界中見一人身穿白洋布短衫向竊賊奪下煤一包交小的代爲負去小的因悮飲陽溝中泥湯忽地糊塗將煤接受不料被巡捕拘獲解送前來尚乞施恩務當報德葛同轉著押候問明再核○丁行春訴稱某夜兩點鐘時林建生躱在廚房柴堆上意圖竊物是以送案請懲林供稱小的並非妙手空空兒醉後悮入伊家尚求鑒察葛同轉謂日前爾可曾行竊學善里中之物供稱小的于本月初六日由蘇州來此不敢行竊同轉著押候比究○包探王榮培禀稱有十八歳之安徽孩子王桂春者帶年約十齡左右之胞弟王扣子携物至租界内向某小客寓中借居小的查知來歴不明前往拘獲搜出竹布數疋水烟袋四枝内有一枝鐫春花秋月樓字樣一銅面盆鐫四海昇平樓字樣此外尚有綢及洋紗若干洋傘四柄駱駝骨烟槍一枝紫銅鍋一品茶壺一具洋哆呢若干今特一併送案扣子供稱小的隨父親德裕由蘇州來此諸物皆父親陸續帶回日前父親上街買物行經英租界被包探所拘訊押後忽然患病蒙蔡大老爺發往棲流公所醫治尚未告痊葛同轉著押候函提其父到案訊核○吕方茂訴稱前日小的由十六鋪持錢向北某某押店贖取所質之物突有楊金泉等數人將小的扭往某茶肆詐去洋銀一元六角因之將楊指交巡捕解送來案楊供稱吕向在虹口當某包探之夥曾無故將小的拘拿加以私刑用鐵銬械小的之指以致指骨受重傷現在碼頭作工然己不能活動前日中途遇吕故恩報復前仇葛同轉著將楊押候查覆○費潤生訴稱陳仁元借欠洋銀三十元立有借據忽於今年二月某日去世生時置有一舟由其兄陳仁生管駕是以向仁生商議央其代償仁生不問情由將小的批頰兩下繼復拳足齊舉大肆兇鋒窺其心中實圖胡賴不得己扭送來案叩請訊追葛同轉檢閱借據上有中人周雙喜朱熙倌名字著將陳管押諭令費邀周朱核辦○包探王榮培禀稱積竊王仁奎卽小王本年四月因案送請大老爺遞解回籍不久卽來前晚又在安慶輪船圖竊是以拘拿送案王供稱小的前經懲辦後自知改過不復作此生涯矣前晚欲附輪船往江隂致被包探拘獲如蒙寛宥誓當銜結酬恩王探禀稱小王借屋虹口曾竊得洋銀若干往賭檯上賭錢不知因何被賭棍所毆傷痕遍體曷同轉研訊再三堅不供認遂判仍遞解回籍○積竊王桂生枷期己滿昨日葛同轉移送上海縣請袁海觀大令遞回崑山原籍請地方官嚴加管束○蟻媒蔡山糾同黨羽誘得良家女子賣人娼家葛同轉訊明管押並將被賣爲娼之蘇徐氏發某善堂留養待其親屬來申具領其中情節屢列報端兹者蘇徐氏之父徐方田在揚州聞信而來前日投公堂遞禀請將女兒給領同轉准之昨日飭探赴善堂將蘇徐氏帶出父女見面悲喜交加同轉卽交方田具領并將起案之賣身文契塗銷諭令惡鴇姚劉氏具結蔡罪不容寛判令笞責三百板枷號三月○解文林賣孩一案迭見報章昨日葛同轉又將一干人提案謂解曰爾稱祖上均體面人實係世家子弟爾爲何甘心學壞背地圖此不義之財屢次將子女售錢累人涉訟爾旣稱長女寄留興化縣限半月内交案諭畢著押候掌頰一百下以代笞臀蟻媒董春山吳益山各掌頰六十下并將董押候交人保出限賠買孩身價洋銀二十三元五角解妻田氏交伊妹夫劉士龍領歸候追女孩到案再核 
[聲明悮報]  
　　五月二十八日本報曝書亭題壁内有言距嘉興九里之姚家蕩金姓油車失火兹悉此事全無影響不知訪事人因何妄報合卽更正以釋羣疑 
 
 
 

Page 5

 
 
 
本坊開設上海四馬路中搜輯經史子集讐校古今各書必以料重工精印行海内旁求博採略備精華上自京畿遼瀋下逮閩廣楚豫通逹無間早邀宦紳鑒賞矣惟近來石印繁興除本坊自印各書外於家藏精本新出各書以及錫版銅版并衆書坊各石印局所有刊報之書無不賅備另備新舊書木版石印名目數千種印成書目兩册以備採擇但目外之書甚繁未克全列蒙顧者請另開單委訪可也至遠處各省一紙書來尅日報命亦必克巳定價惟希垂鑑○增廣賦海統編啓是編將所出近科舘賦各書院小課賦歲科試賦近時名人窻作以上諸賦悉取尤精尤雅者分别選入朗若列眉誠賦學之巨觀也每部四元躉購從亷○石印增廣玉芙蓉初二三集計詩四萬首○海上名人重繪芥子園畫傳初二三集府十四本計文六千篇與正續集無一篇雷同○海上名人重繪芥子園畫傳初二三集○分類典搭新樣○小試利器巧搭各法○聯絡金丹巧搭○四書五經典林後附易例大全易漢學等四種○小題一字文準以上石印○大板四書匯參大全二元五角批本東萊博議四角八家四六六角沈政書一元二角扁鵲心書四角徐靈胎十三種二元行素堂印譜八册二元針灸甲乙經二元○劉註七家詩○古音類表○惜陰軒叢書○古泉匯○楊子書繹○大板三魏集○稱謂錄○初印殿板硃批上諭○遜志齋全集○書畫鑒影○苗氏說文○讀書後○方輿簡覽○玉函山房叢書○歸震川集○王引之四種○杜樊川集○龍威秘書○說文句讀○說文訂補○連筠移叢書○四字類賦○畷耕錄○京板都氏爾雅○癸巳存稿○說文校錄以上均木板新到石經彚函○通起通考通典續三通皇朝三通合九通洋二百四十元○廣羣芳譜六元大板陳本史記三元六角紀批瀛奎律體二元吳詩集覽二元沈選唐宋八家古文一元詞律一元四角詞律拾遺一元漢魏六朝名家集六元芙蓉山舘全集二元四角雙桂樓叢書六元明儒學按四元佩文韵府一百十五本三十六元十七史商榷三元 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　卽用縣傅晉泰拔委一次候補府謝若潮會辦七門城内保甲府照胡靑選起服來江署贑縣蕭雲經署彭澤縣彭履德署吉水縣沈維楨署金谿縣彭澤春署期均己届滿明遺贑縣印務以候補縣　忠謙酌委署理該彭澤縣印務以補用同知許應銑酌委署理該吉水縣印務以候補縣姚學濂酌委署理金谿縣印務以正任安遠縣麥錫良調署准補萬載與史伺振海飭赴新任准補新城同安司吳樹傑禀謝飭知補用縣汪鴻拔委一次縣丞胡瑞星禀謝准其起服典史朱熾昌禀謝咨補宜黄典史署淸江興史郭浩期滿更替以陳福恩署理准補樂安招携司汪曾常飭赴新任知縣楊炤由京解餉回江吳國珍拔委一次縣丞曾祖祺委往長江一帶催運補用縣黎開湘丁生父憂通判余本雋起服來江經訓書院掌教皮孝廉錫瑞由京會試事竣來工入院主講楊承曾禀往高安測繪輿圖姜汝　李文濬曾森桂俱解九江關餉進京州判盧來源禀往靖安測繪輿圖縣丞潘壽彭委查惠民門卽用縣許文泳委辦吳城上卡蔡瑩謝加一級紀録二次縣丞葛聘定調查廣内保甲署上猶縣馮永年署期届滿以卽用縣藩尚志輪委署理署安仁縣王祖彞署期届滿以瀘溪縣王顯揚調署所遺瀘溪印務以正任安仁縣鄭成章調署南豐龍池司秦以鼎據報回籍修墓開缺以試用典史陳國治署理 
[助賑摭要]  
　　人當如願以償無不量力行仁告無漸於衾影而身欠康强者益知所感奮矣蘇城醫業公所葉俊卿翁募倪寶森善士求令祖母久病速痊洋八十元永州府署菊隱廬主人湘平足銀五十兩批見親元五十二兩二錢七分五厘揚州又餘室主人因尊閫久病求早愈身健洋五十元蘇州宋培之翁募吳鶴眉先生求病速愈洋五十元陳鄧氏續助還愿洋五十元委解順直山東以資散放各善士俯恤時艱悉本乎肇修人紀而樂善不倦勸世多方彼瀕厄窮閭當感頌仁帡不置焉[  上海北巿絲業會館籌賑公所施善昌謹誌]  
[上海虹口元濟善堂經收造堂捐欵第廿二次淸單]  
　　辛卯年十月廿一日揚隱名氏第一第二次助來規銀五十兩正平湖元莊寄全盛局交來諸省齋助洋二元十月廿四日隱名氏助洋一元○壬辰年二月廿五日楊隱名氏等三次助來規銀三十兩正○揚卓堂翁經　　善洋一元沈習之七角萬昌園許大隆二戶各洋五角朱訪文四角林增茂林馥卿祝家記三戶各洋二角林元善林仲岐凌萱壽三戶各洋一角○五月廿八日廣德泰寶號交來陳熾垣規銀七兩五錢六分正東盛和規銀五兩二錢五分正楊竹溪規銀二兩二錢六分八厘○以上共收規銀九十五兩零七分八厘英洋七元正合併聲明 
[上海虹口元濟善堂施醫給藥一文愿五月初一至廿九日第十一次淸單]  
　　協同慶票號馬君交來陜西鹿墨生大善士助規銀一百零五兩太古晋局交來海寗渝城錢保塘善士十愿助渝平銀二兩四錢五分又湖北新隄督銷淮鹽分局十一戶善士助紋銀一兩三錢○寶昌號交來蕪湖隆泰昌寶號助洋三十元茂生洋行張善士助洋十元老福興局來揚州裕和永號復茂恆號二戶合洋十元寗波貽蘭草堂陳江西吳城督銷惟鹽局凌鶴年潘珏文三戶各助洋二元餘慶堂九江王晉候蔡阿由蕭阿安郭棟臣越郡北子記浙江龍游縣朱伯英蔡李氏榖我齋求妻病速愈蕪名氏源昌土棧十一戶各助一元蔡太氏又銅洋一元凌氏胡氏隱名氏三戶各銅洋一元金記棧錦山氏韋翁氏無名氏不録名應章氏六戶合洋二元李無名保生意成就助洋十元守訥　房朱助洋二角○以上共收規紋銀一百零八兩七錢五分英洋七十九元二角銅洋四元合併聲明 
 
 
 

Page 10

 
 
 
呂泰行 
不字１８平水三百七十六箱十八兩五豐字又又一百八十三箱十六兩五鴻昌又又一百四十三箱下利字又又四百三十六箱下禮記行 
價字又又上百五十二箱十九兩五諸字又又三百十四箱十八兩奇字又又三十六十　箱十八兩六五同珍行　 
元升１８平水三百十箱廿一兩五珍茂１１８工綠二百十一箱二十兩得升１８又二百七十八箱二十兩珍茂１１８又一百四十八箱廿六兩 
 
 

Page 11

 
 
   
 
 

Page 12

 
 
   
 
