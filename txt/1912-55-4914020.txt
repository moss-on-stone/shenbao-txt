# 1912 - 55 - 4914020

 

Page 1

 
 
評論 
[對於北方兵變之觀感]  
　　嗚呼袁總統尚可南來受任耶 
　　臨時政府尙可建設南京耶北地之較重於南都夫人而知之矣臨時新政府之不宜舍北京而都南京記者亦屢言之不一言矣誠以燕京爲數百年舊都四方之所會歸萬衆之所觀聽今日者清帝雖云退位然城狐社鼠盤踞窟穴袁慰亭以一身鎭撫其間或者猶可藉舊日威望以謀北地之治安南中新政府斷不可苟徇一二人之私議邀袁南來而恝置北地初不料其變故之來有如灰飛沙壓不待袁慰亭之南來而北京亂後繼之以天津又繼之以保定有如近 
日之現象者 
　　溯夫此次兵變所由起其說不一或曰由於减發 
兵餉或曰由於宗社黨之勾結道塗遼遠言莫能詳然迹近日叛兵之熾猖自二十九日京城變起後刧商店奪火車分出四擾變者蠭起到天津則勾結津兵大肆剽掠抵保定則紏合保兵全城糜爛不出數日而京津保數百里間之人民横遭茶毒傷外人拆鐵路暴動之慘劇愈演愈奇近日北京雖稍稍平靜然豐台則有大戰事矣亂兵則紛紛攻租界矣各國領事且羣向政府乞援兵矣美日二國分派兵士前往天津矣尤其甚者日本且有佔據天津之警告此後之情形雖尚不知伊于胡底要而言之京内各王公之豪富津保各商店之繁華平居皆爲一二不肖兵人注目之點而北方各兵隊又以拱護京師彈壓變端之故以紛集於近畿苟處置一失其宜則枯木朽株盡足爲共和之大害嗚呼此袁慰亭昔日之所以不肯南下而一再躊躇於鎭撫北方之替人也 
幸也袁慰亭此時尙未南來耳北方一切諸事尙 
有所禀承京津保定之亂匪或者不至滋蔓以難圖澤洵濤鐵宗社黨之遺孽或者不至背城借一以爲患於共和然各地人民之損失已不知凡幾外人責言之紛擾已不知若何他日善後諸手續更不知費幾許之經營而瞻彼北方始得有奠定之一日吾於此不得不服莊孫兩都督之卓見而歎南中新政府之主張爲失計矣 
　　記者此言非沾沾於右袁而左南中新政府也誠以民國共和之大局搆成非易竭數十年志士之精神絞吾無數之腦血前仆後繼而始得有五族共和之一日况東南光復北省繼下不折一矢不費一粟而東北五省之疆圉竟公然得之於電書口舌之下以革命始以禮讓終此其和平解决之奇功諒亦足以駕五洲而腹萬國吾輩國民幸逢其盛宜如何兢兢業業奠定民國之丕基愼勿膠柱鼓瑟以强袁南來爲得計耳 
[專電]  
　　民軍代表電請黎副總統率兵入京恢復治安 
　　駐京外交團開會討論預備聨合 
行事 
　　此次變亂之起因叛兵誤傳南方代表抵京後卽將解散北軍故肆意刦掠 
　　豐台附近因有戰事京津鐵路之 
交通業已阴斷火車現僅開至楊村 
　　自昨夜起第二鎭攻擊第二十鎭叛兵戰鬥甚劇（第二十鎭前駐奉天近由袁總統調至直隷向來不甚可靠）第三鎭亦由蘆溝橋（在北京之西十）里）開往豐台助擊叛兵 
　　第二鎭叛兵在永定門外集合將攻擊袁大總統府現已有重兵保 
衛 
　　日公使電旅順調兵五千名開往天津 
　　弈劻現病臥法國醫院　　連日斬决搶匪數百内有女子六人並無兵士 
　　北京現已安靜如常（以上北京） 
　　第三鎭兵一百十名逃至天津聨合督署衛隊在津城華界大施焚掠各大商店如九華綢莊物華銀樓及錢舗銀行均遭搶刦全城已成大火塲 
　　昨夜德國醫生石來雅博士偕該國商團七人往救河北津浦鐵路北 
叚總工程司浦彌勒君途遇叛兵開鎗轟擊石博士頭部中彈死 
　　袁總統接石博士兇耗即電德領事 
道歉 
　　南竄叛兵已將將豐台保定間之鐵路拆毁一大段 
　　軍隊變叛游民附和焚掠城中繁盛市街前後共有大火十四起 
北洋造幣廠亦在其内 
　　租界洋兵商團聞叛兵焚刦立刻出隊防禦 
　　保護京榆鐵路之德兵今已退 
至天津 
　　各領事皆電請本國政府派兵至津 
　　日兵已佔據天津 
　　租界現頗安靜 
　　大局已略爲平穏預料京津兩處數日内可以恢復治安按各電均白訪員陸續發來此爲昨日最後之電（以上天津） 
　　北京叛兵與保定某軍聨合在城大施焚掠尙有一隊前往豐台僑寓之西國婦孺現由英國鐵路衛隊保護 
　　有叛兵焚掠車站又攔阻火車搜刦搭客聞永平府亦有警耗（以上保定） 
 
 
 

Page 2

 
 
　　今日南京大本營已飭令東南各軍分途急進直往北京（南京） 
　　浙都督府准於三月五日遷至蒲場巷 
　　浙軍奉陸軍部命令開往北京助勦叛兵（以上杭州） 
[公電]  
　　南京敎育部電黎副總統各省都督及督撫均鑒本部高等以上各學校規程尙未頒布各地方高等以上學校應令暫照舊章辦理惟大清會典大清律例皇朝掌故國朝事實及其他有碍民國囗囗曁非各學校應授之科目宜一律廢止此外關於前清御批等書一律禁止濫用希即宣佈施行敎育部冬　　南京財政部電各省都督鑒現在民國成立庶政待舉籌餉尤亟中央擔負太重財政竭蹶自不待言貴省如能設法不分内外於歲金項下速即通籌撥解以應要 
需實糿公誼能解若士乞先電復財政部冬 
　　又電各省都督鑒民軍起義以來各州縣徵存稅欵未能完解者頗多難保無侒蝕挪用等弊現在大局已定亟應從事整理以清公欵希即從速澈查報部核辦財政部冬 
　　又電各省都督鑒各省各項賦稅自民國成立至今何項已經征收何項尙未照征何項停征數月何項實未停征亟應分别調查以資整頓卽督飭所屬限日列表具報咨部查核除將表式擬定咨送外特 
先電聞財政部冬 
　　南京孫岳電各省都督各軍司令均鑒岳以標材蒙浦楊鎭各軍推爲總司令現因國體已定海内一家戰時所編軍隊現宜量加裁撤岳 
前曾電部請取消總可令名義未經部允現特來寗面呈意見業蒙許可嗣後凡有與敝部交涉事件請直接蔣都督及各軍可也卸 
任浦楊鎭寗滬聨軍總司令孫岳叩冬 
　　湖南譚都督電陸軍部參謀部法制院參議院各都督各報館鑒湘城安謐毫無變故遠承電問謹慰注存湘都督譚延　有 
　　福建孫都督電上海閘北民政局閩軍許司令官杜統領及列位同胞均鑒頃接陸軍部回電文曰孫都督鑒勘艷兩電均悉本部設高等 
顧閭官定章拔取各省高級軍官學術才具謀略俱優並久於各軍省任事深悉軍隊利弊情形者聘請充任始能妥籌各省軍隊改良善後辦法免致窒礙難行查貴省高級軍官堪勝斯任者許杜兩君實爲當選宥電調委職此之故嗣叁調查閩省情形已知許杜兩君有萬難離閩之勢故由勘電請公酌奪辦理頃承指示曁許君辭電杜協統等聨名電許君萬難來部則高級顧問官應請由貴都督遴員派充許君仍留充十四師師長任請轉達竭力維持勉爲其難總使融洽感情云云查此事係出誤會旣經大部轉旋亟應消除意見加意維持軍心顧全民國大局想諸君血性過人必能諒此仁連日不適力疾視事然衰病之軀何能持久前途大計惟公等是賴務望 
傳知官兵恪守職務以振軍聲爲要餘緘詳都敊孫江叩 
　　徐州葛應龍電滬軍界統一會陳君公鑒艷電敬悉南北統一組織臨時政府陸軍部總次長非醉心共和並道德學術經騐素爲全國所信仰者萬不能承認如有輙以少數人意見擅舉而成乾當極力推翻望貴會主持實爲深幸特復葛應龍蕭印 
　　大通蘇景福等電各報館鈞鑒黎公宗嶽駐池地方安靖愛民如子治兵甚嚴近日忽有姦邪分送傳單假池郡全體誣辱黎公本不足辨惟是非倒置殊與共和前途有碍乞主持公論石埭縣議事會董事會蘇景福蘇作霖孫履享等曁全體同叩江 
　　池州紳商學界電各報館鑒黎君宗嶽自在大通設立軍府以來池屬人民受其保護已非一日近忽有人假匿名傳單污毁黎公無所不至其受人嗾使不問可知現已召集池郡全體會議查究主使之人務望池郡同鄉勿爲奸人所惑池州紳商學各界同叩 
　　池州胡子正等電各報鑒郭司令自到敝郡兵民相安無事前因留董知事愚民口角彈壓勸止並無郭司令派兵大索衝入商會議會情事何人揑電並假全體名義紳等實不承認乞勿聴信池州議會長胡子正商會總理方汝金全體職員公叩冬 
大通杜樹榮等電各報館鑒報載金子良去臘帶兵赴敝邑騒擾並無其事伏乞更正太平縣紳士杜樹榮蘇文選等叩 
　　蘇湖社會黨電上海社會黨本部各報館鑒荷官慘擄華僑有背人道請電告海牙平和會主持盼切蕪社會黨 
　　上海鹽業協會電南京孫大總統張鹽政總理莊都督鈞鑒刻據蘇五屬鹽商報稱松江沿海鹽厫十所被松人馬子謹等持械入厫强佔前經電禀在案今馬子謹日夜踞葉榭總厫逼逐厫友并登報紙欲將存鹽發賣商情危急等情到會查鹽廠商資商辦應同享保護私權利益若以松鹽松辦會所名義便可擅佔擅賣設 
各處効尤紛爭億萬商資立可消滅不獨鹽政永難統一稅餉無着且於共和前途大有窒碍 
應請電令嚴禁查辦賜復鹽業協會叩江 
　　旅滬豫晋秦隴協會電武昌儿副總統鑒聞公已撤季雨霖總司令之職改委援陜鄂軍總指揮不勝駭愕季違公節制縱令部下劉英慘殺河南代表不以安豫何得援陜驕將悍卒騒擾堪虞傳聞若確請公速取銷前令止季西行全陜幸甚豫晉秦隴協會公叩 
　　又電武昌黎副總統鑒季雨霖身爲鄂軍將領於南北統一之後違公節制進兵北攻以光復爲名行略地之實並縱令部下劉英慘殺河南代表不識共和違背人道頃豫電本會力爭請殺劉英以伸公憤應請重懲季雨霖 
劉英以彰國法而謝天下豫晉秦隴四省協會叩江 
　　旅滬粤籍紳商電南京孫大總統曁叅議院 
諸公武昌黎副總統均鑒胡君湘材之子胡 
承誥爲滬光復軍統領李君徵五所逮勒索鉅欵胡君在前清仕粤甚持公理嚴辦貪吏最飭廉隅並無贜私公欵糾葛粤中各界輿論早推解組已久無罪於世今執其子而勒鉅欵法理何在人情何在共和政體尊視人權方將合 
漢滿蒙回藏五族交慶大同乃漢人曾爲滿吏者反不得安直是移向者仇視滿清之必而仇視漢族假共和之美名而行專制之故技矣似此舉動不特示人不廣且恐失全國民心特請主持速飭李君徵五將胡承誥釋放以安人心免致爲叢驅爵貽中外詬病國體幸甚事關公理延等難安緘默故爲不平之鳴切盼電復旅滬粤人伍廷芳温宗堯陳可良譚幹臣許炳榛鄭官應等叩 
[譯電]  
　　德政府已命青島政府卽選海軍一百名開往北京（柏林） 
　　民軍一千二百名昨日一十四日一戰敗榮城之村民星期五日民軍二千名復在某處戰勝昨有民軍四百名已復佔據文登不日可望言和（威海參） 
　　荷蘭各報載稱中政府並未致哀的美敦書與荷政府（柏林） 
[要聞一]  
　　再誌北京兵變情形　　十四日電信云今晨叛兵復施刦掠以城西爲最甚家無倖免起火多次九點鐘時亂兵中有炮兵一隊掌號至桂王府轟開大門大施刦掠且焚燬屋宇一部分姜桂題部下今日在城外與叛兵格鬥斬殺多人無首之屍悉棄當街城内居民皆執械阻塞大門或在街中設栅以爲守衛 
　　當夜叛兵曾携所刧之物由外務部大門而入堆積廊下袁總統諭云凡各拳叛兵即時回營才准免追究叛兵尚未應允現通衢已貼告示夜間八點鐘後禁止行走否則巡警得開鎗擊之 
禁衛軍及姜桂題之兵現皆遵守紀律保衛北京惟不知能否保持秩序不致再起風波耳有叛兵若干乘一火車由保定開往北京鐵路官員急炸燬一橋阻斷交通 
民人携挾包袱倉皇出逃多有爲軍隊悮殺者駐京各國公使接唐紹怡君函後已開會集議設法以防北京重行流血及損失財産此函並非正式照會各公使決意由附近各口岸調兵入京鎭懾明日將有聨軍一千抵京日間有馬隊駐紮城内各處日本戰艦一艘已奉命至大沽與北京意大利無線電報局通電 
　　又十五日電信云北京頒行戒嚦令後極爲有效凡拘獲搶匪即當街正法懸首示衆使署附近亦極安靜惟夜半南方槍炮之聲尙隆隆不絕 
　　各公使會議後決意調聨軍一千人入京保衛今晨有美兵二百名由津抵京其餘兵隊今日亦可抵此 
　　各使館已防備被圍諸事惟迄今未見排外之徵象 
　　聞有神甫一人於亂中被殺保定府法國敎堂亦已被焚 
　　下午有洋兵八百名在使館界周圍巡邏三小時之久界内居民爲之大慰 
　　袁總統之兵已悉數開往保定府奉命如叛兵欲圖進京准卽截阻 
　　城中業已安靜惟跑馬場附近各村莊仍有刦掠之舉二三點鐘城中隠聞炮聲大約係通州叛兵所發之大炮也 
　　上海某領事於十六日接北京電謂北方大局極爲可慮天津尤爲危險並謂天津華 
官已請外人擔任巡邏該城各國將由滬調兵艦赴北云 
　　東報云廿九夜北京第三鎭兵士在袁總統府附近突起暴動四處紛散濫發槍彈威嚇人民藉以肆其动刧掠其所刦掠者以金銀骨董美術品爲大宗間有拒其刦掠者輒開槍轟擊或以剌刀相剌瑪理遜街附近亦有亂兵一隧焚燒質店適値大風火勢甚熾亂兵遂乘勢攻入其餘亂兵亦依次攻入店舗恣其飽掠倉猝之間難民彷徨於黑烟之中無處可逃間有踰垣逃走者其情形異常悲慘外人之散居各處者由各國兵隊護送至使館界内經過亂兵中亦未受害崇文門街附近一帶焚掠最甚至正陽門外亦有亂兵數千到處搶刦歴數小時之久巡警苦力以及未變之兵亦間有從中附和乘勢搶刧者至次晨查明焚燒之處有七其中三處面積極大幸亂兵鎗彈用盡筋力疲乏　晨起槍聲漸稀有亂兵百名用馬載贓逃出城外而去是日午前有駐　崇文門之張軍移駐内城藉資警備今亂兵之大部分雖已逃走而街市之中仍有搶刦之事美國守備兵營内曾有砲 
彈一枚落下幸未傷人袁總統及各大員亦均無恙現已捕獲亂兵十人同時正法然居民深恐夜間再有暴動驚懼異常 
[主張北都之公呈]  
　　滿蒙漢二十四旗都統那産圖等於舊曆 
去年除夕上袁大總統呈云爲合詞籲懇事竊維本月二十五日明詔議訂條件宣布共和自茲以往我兩宫得以恭已無爲永享國民優禮我八旗士薠亦得以安居樂業融洽無嫌推原締造之功實賴幹旋之力我公爲羣生所託命薄海所景從威德並隆世罕儔匹不獨全國政權非公莫屬抑且五大族國民撫綏奠定實永賴焉今茲舉國歡迎朔南罔間推公爲臨時大總統我二十四旗無量欽忭咸表同情惟聞南中議會以組織臨時政 
府地點請公南赴江表受任竊以爲燕京綰　已歴三朝使節廻翔機關完備且北 
控蒙方東瞰遼左幅員廣漠以方里計較内地各行省廣　過之現正疑懼未泯猜虞疊起非得大總統駐鎭幽燕無以控馭頃爲全國謀統一無論臨時永久必以因仍舊貫爲宜矧北省軍民及我入旗士庶皆仰公慈母一日不可暫諒公亦斷不忍委之他去惟望遠觀大局近順輿情定議在北京設立臨時政府以保北方秩序即以策全國治安不勝翹企待命之至 
　　二月廿三日順天府府尹丁乃揚代表二十四屢官吏紳民上袁大總統呈云竊據順屬二十四州縣官吏各界團體紳民呈稱竊自數千年專制政體一躍而遽躋共和保皇室之安全出生靈於塗炭非特同胞之幸福實爲歷史之光榮全國紳民推袁公爲臨時大總統足見豐功偉業薄海同欽遺大投艱非公莫屬惟近聞袁公有謙遜之言赴寗之舉官紳等近隷邦圻有密切之關係聽聞此言不勝惶恐謹推尹堂爲二十四屬官吏紳民代表懇請袁公早膺重任駐節都城大展鴻猷鞏固新中華基礎實爲兆民無量幸福等情前來伏乞俯鑒羣誠奠安都邑不勝翹企盼禱之至 
　　陜西旅京職官薛寳辰等上袁大統呈 
云共和政體業經宣布五族公同認可從此永息干戈以謀國利民福非我公鼎力斡旋曷克臻此國民全體同深感載惟臨時總一南北政府大總统一席於中華民國前途關繫極重尤非有碩德峻望宏才偉略如我公者不能膺此艱鉅惟求俯從衆請力任其難以慰天下之望寳辰等查陜西地方自開兵釁塗炭最烈至今音信梗阻尙未得和平消息並懇我公從速拯民水火俾克同享太平之福全陜之幸實爲大局之幸尤有請者此次合五大民族組織共和政體首都地點仍以北京最爲適宜蓋海陸交通形勝旣屬便利滿蒙一氣聲勢較易聨络且北方之幅員 
旣固内地之利益尤多此時實有不可動摇者况民國初建圖計宜長將來爭雄海上尤須以渤海一隅取高屋建瓴之勢伏乞垂察决計都北庶幾萬里藩籬金湯鞏固不獨宫室衙署僅爲目前財政計也理合聨名具呈不勝迫切待命之至 
[袁總統勉勵東北官紳]  
　　二月二十三號袁大總統致奉天吉林黑龍江直隷山東山西河南辇熱河察哈爾官紳電云南省自民軍起義後原有行政長官不顧大局遂先遠颺以致屬僚星散地方無主秩序全亂土匪蜂起閭閻大受蹂躪迨設法安集而士民身家已遭塗炭東北各省官紳贊同共和保守行政機關輔助維持故四民相安地方完全保全之大非止個人之身家現共和一致尤宜官民協力共謀國利民福斷不可稍爭權利致生嫌隙如因私見先自擾亂害及抽胞詎爲共和之本旨將爲中外所詬笑仁人智士必不出此倘官紳齟齬多所牽掣致政令不行治安不保不但非本省之福且與民國前途大有影響賢達士紳顧全桑梓想能共見此義至官長受中央委任如有不洽輿情或不勝職任者俟統一政府成立必另訂官制官規擇賢任使务求治理茲當過渡之時不得不以因爲革先保現狀决非有所私袒但求 
地方生靈免被荼毒耳區區此心可質天日繼此以往建設方新萬端待理深患人才之不足懐才待用之士斷無沈理之理其有激烈之士仍望明達長官老成紳士諄詳勸解共保 
和平卽爲恪盡國民義務鄙人有厚望焉 
[愛國公債今乃名副其實]  
　　舊度支部經理愛國公債處近發廣告云現在宣布共和國民爲國家之主體國事卽國民之已事大局甫定百端特諌需欵浩繁能多募一分内債即少負一分外債保存主權利權正自不少從前所辦愛國公債仍當接續招募凡我國民務請踴躍購買卽以最簡單之預算估計每人能購一元卽可立募四萬萬元以國民熱血換得之共和復以國民實力支持之發皇光大震躍環球端在此舉願我愛國國民勉力爲之 
[清宫皇族之近狀]  
 
 
 

Page 3

 
 
　　清太后聞南京叅議院全體一致公舉袁全權爲中華民國臨時大總統後甚爲喜悅當諭陸鳳石擬成賀文一道飭世伯軒徐菊人兩君捧交袁總統接受至外間謂元日日袁仍入朝叩賀一節并無其事 
　　清太后商諸世續徐世昌兩君准於本月二 
十八日（似指舊曆）移駐頤和園清帝亦同往聞此後將長駐頤和園矣 
　　據政界傳述南京派來歡迎專使及其餘 
各員擬由袁總統帶領晉見前清太后 
所議禮節各員均行一跪四叩禮太后降四階受畢再向各員拱手稱謝國民優待等事 
　　清太后擬派世續爲皇室事務長總管皇室經費出納事宜聞每年四百萬經費除一切支出外可餘一百餘萬 
　　清廷向來正月照例傳戲今年奉清太后諭元旦仍舊傳戱其餘各日則暫停演戲所有向日在内當差演戲者僅發米石不賞銀兩　　典禮院昨接臨時籌備處來函内稱本年春季陵寢壇廟各祀應即暫停其餘應辦各事宜統歸内務府管理其移交日期一俟該院檢齊卷擋後即便發表 
　　聞袁大總統日前曾致電載澤大致謂聞君赴奉極爲懸念請速回京免被嫌疑等語澤接電後聞已回京 
　　宗社黨素負大名之某某近仍糾合同志百數十人秘密開會决取暗殺之策現正 
四處運動願當道者加之意焉 
　　清宗人认府昨日飭將貴胃陸軍學堂及貴胃法政學堂均行裁撤以免有名無實 
　　八旗學務處前因欵項無着停辦今因改官共和政體該處已無存在之理由聞於昨日全體解散 
要件 
[參議院議事錄（三月初一日）]  
　　出席議員二十四人文崇高（黔）李素（晋）文羣（贛）谷鍾秀（直）平剛（黔）湯漪（贛）潘祖彜（閩）凌毅（皖）錢樹芬（粤）常恆芳（皖）李肇甫（蜀）歐陽振聲（湘）熊成章（蜀）林森（閩）叚宇清（滇）王有蘭（贛）胡紹斌（皖）吳景濂（奉）趙士北（粤）彭允彜（湘）劉彦（湘）張纰繼（閩）張耀曾（愼）彭占元（魯） 
　　缺席議員十一人李　（汴）劉成禺（鄂）陳陶怡（蘇）時功玖（鄂）康寳忠秦陳毓川（浙）殷汝驪（浙）楊廷棟（蘇）張伯烈（鄂）凌文淵（蘇）王正廷（浙） 
　　請假議員四人鄧家彦（桂）趙世鈺（秦）劉懋賞（晋）黃樹中（蜀） 
　　本日議事日程如左 
一中華民國臨時約法案績開第二讀阖林森議長主席公議議員缺席與辭職輒多隨意行之致令會議人數難徵確實現應討論辦法以爲對付 
　　歐陽振聲提議議員於一月以内缺席至七天者應卽除名附議在一人以上 
主席用舉手表决法以十七舉手多數可决公議陳君毓川之辭職未經本院本認前已電覆今逾一月未得音信應卽以除名論 
主席用舉手表决法以十六人舉手多數可决公議江蘇湖北參議員均係一面表示辭一面卽行解職現均離院應以未在院論 
　　主席用舉手表决法以二十二人舉手多數可决 
公議湖北參議員之辭職應不承認現須函知江蘇湖北參議員 
均請於一星期以向函覆主席用舉手表决法以十六人舉手多數可决主席報告二十七日議决政府交議財政部與俄國道勝銀行訂 
定借欵草約案嗣因手續尙未完備已請政府暫緩簽字現請討論補完前次議决之手續應如何辦法公議請表决二十七日下午所討論應否作爲第二讀會主席用舉手表决法以十人舉手少數否决二十七日下午所討論應不作爲第二讀會公議現應卽開第二讀會主席用舉手表決法以十四人舉手多數可决主席宣告借欵草約開第二讀會請即討論公决當逐條討論議决如左 
　　第一條議决原文 
　　第二條議决原文 
　　第三條議决原文 
　　第四條議决原文 
　　第五條議决後半改爲（當以民國政府所徵賦稅之收入備爲付息及償本之用） 
第六條議决原文 
　　第七條議决（與他銀行相仿佛者）改爲（較他銀行梢輕時） 
　　第八條議决（不得過三百萬兩）改爲（不得少於三百萬兩）後半改爲（以第每次交欵或在上海或在他處由民國通知該銀行指令交付） 
　　第九條議决（或在天津）改爲（或在他處） 
　　第十條議原文 
　　第十一條議原文 
　　第十二條議原文 
　　第十三條議全條改爲（本合同共繕華文二份俄文二份） 
英文二份由雙方簽字各存其三若將來對於條文有異議時則以英文爲凖） 
主席宣告第二讀會終了公議請纰繼續開第三讀會主席用舉手表决法多數可决主席宣告開第三讀會請討論公决當就全文討論議决修改如 
左 
　　（一）第五條議决（收入）二字下加一（内）字　　（二）第七條議决（較他銀行稽輕時）改爲（與他銀行較　時） 
　　（三）第十三條議决（每方）改爲（雙方） 
　　主席宣告第三讀會終了應投票表决可否全文當用投票表决法以二十二票多數可决全文午後一時半主席宣告散會 
譯林（蘇譯） 
[風景如畫之瑞典（五續）]  
　　圖書館中富於日本書籍花而姆克而典公園内有大圖書館建築宏壯藏書極富余以杉村公使之介紹得將日本古籍瀏覽一日館中所藏日本古籍其大部分悉爲大佐 
諾爾代休而脫男航海至日本時所携歸者館中於庋置日本書籍之部卽名爲諾爾代休而脫圖書館館内閱覽室有鬚髪皓白潛心讀書之人在焉館長達而克零氏豐面之老紳士也聞客來意卽招待至四層樓上之日本部見有日本視爲珍寳之中國古書旋迤邐至館長室館長現正研究日本火山以所讀之一卷見示乃十八世紀和蘭商船通過薩摩七島時諏訪瀬島沖之記錄以地圖示其所通過之航路並說明該島於明治十年西南變亂時爆發生埋採取硫磺人夫之事館長更就其所知之處執以相問余輩告以當時政府曾派地理學者前往實地視察館長大悅願聞其 
詳請余等就坐即由同行之川角書記生一一說明旋復出示該島爆發前之地圖以察其陷没地點館長旣聆此有益之談即欣然取書一册署名卡達羅克者贈余此用古代巴里出版之書今版已無存致可珍貴者也司瞰季那比亞之一角旣 
有日本圖書館而館長又於日本火山悉心研究誠爲難得矣館長復以三十年前諾爾代休而脫 
大佐所載歸之日本圖書見示一二初出神學哲學算數本草政治國學歷史等數十種蒐集旣雜 
精粗不一其在日本地理之部則有都繁昌記改正人國記吉原大全京之水都之盛大阪物語大阪繁昌記和泉河内攝津等圖繪淀川一覽一休諸國物語攝津大阪全圖等此外則有和歌狂歌等書又有題爲羅變却波頼一部其中乃春畫數十種初不解其可以有此也（未完） 
[清談（東吳）]  
北方多兵變南方多匪警何今日我國之多事耶 
　　專制國之人民習處於器刑峻法之下一旦還復其自由則幾疑天下無復違法之事而種種罪惡假汝行矣我爲此言非輕視人民 
而反對共和也 
良以政權不統一則人民之目光無所專注法律不頒行則人民之行爲無所顧忌而政權之所以不能統一法律之所以不能頒行實綠南北聨合臨時政府尙未成立之故諸 
君子皆以國利民福爲前提我知必能捐除意氣之嫌而急謀政储之成立以保東亞之和平也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蘇垣遣散民團小風潮]  
　　蘇城五路民團由團董杭小軒潘濟之諸紳募捐經辦現定正月十五日一律遣散各團勇以同時遣散無計謀生要求發餉三月中蹯團董祗 
允發餉半月並須扣除年關預支之餉管帶載錦堂以專制脾段恫喝團勇十四日羣起鼓噪當將戴攅毆致傷杭董大懼乃由商團敎習魏君出爲 
轉圓允照照發餉一月始得平安息事 
[蘇人討論學務自治之忙碌]  
　　敎育會蘇州敎育會於三月一號舊曆正月十三日在舊學前開全體大會通過新 
訂草章到會者僅三十餘人先由祝心淵君提議學欵處財産向歸本會監督支配今該處已於昨日奉民政長飭令移交市董事會接管應請具呈 
力爭並糾舉其私相授受之非會長孔照晉以現兼任市董事照章應回避請副會長彭世芳主席 
當請會員公决應否呈請力爭起立少數祝君謂今日諸君旣不贊成則所擬本會章程係屬鄙人 
起草應爲無效遂拂袖離席而去旋經會長命書記員通讀章程四十條計删改爲二十六條云 
　　州議會蘇州臨時州議會於三月三號（陰曆元宵）在舊學學前縣自治籌備所開臨時會 
議城鄉自治職員到者三十餘人副議長孔康侯君主席議决如左一民政長交議洞庭縣請劃橫涇等區改隷洞庭縣治案當由橫涇蠡市等鄉公所代表備述種種不便萬難改隷情形僉謂察核洞庭縣議會呈請劃區哽由並無一語爲治理起見無非欲以吳縣人民代爲担任行政經費 
而已况省議會原議以東西兩山靖湖太湖兩廳併爲洞庭一縣現西山有秦君等來函不願併入則東山豈有遠隔太湖之橫涇等區割裂改隷之理議决呈復碍難照行二公權研究會請减三元租金以下之房捐議决請民政長酌核三費俟請設稽查漁船總董議决應由各市鄉公所編號烙印不必另設總董致滋流弊四木凟橫涇等鄉提議學欵處財産不應歸入城市公所請分攤各市鄉撥助學費案又豐備三邑義倉亦應分攤各市鄉辦理積穀案議長宣布討論該兩欵性質分次表决應俱屬縣呈請民政長核奪云 
[松江銀行開辦之先聲]  
　　松地金融市面向恃各錢莊爲流通機關近自惠大等莊相繼倒閉後市面周轉極形不便刻由財政總長雷君繼興等發起擬合公股商股組織一銀行藉以維持市面所有辦法大綱現已商定並已舉定錢君選青爲監督閔君瑞之爲總理日内卽擬先儘公股十萬元擇日開辦一面卽須招集商股溱成二二十萬資本以厚財力茲將松江 
銀行大綱錄左 
　　（一）本銀行爲維持市面起見籌集資本銀二十萬元按照有限公司章程辦理 
　　（一）本銀行招集商股以資本總額二分之一爲限其餘二分之一以下列各項公欵充之（甲）財政部劃還舊曆本年軍政分府提用之公欵及公産租息銀二萬元（乙）財政部商同民政長於本地方公欵項下指提並無急要用途之存欵（丙）民政長交由議事會議决酌提之公欵以上兩項共銀八萬元 
　　（一）本銀行收到撥充資本之公欵滿資本總額二分之一卽先行開辦 
　　（一）本銀行自開辦之日起開招商股以招足資本總額二分之一爲止 
　　（一）本銀行所收撥充資本之公欵定爲吧股一切權利與商股無異 
　　（一）本銀行所有公股商股皆爲固定之資本不得中途提取或退股 
　　（一）本銀行一切往來無論公私悉照營業規則辦理不得爲公共機關墊借營業規則範圍以外之項欵妨維持市面之旨 
　　（一）本銀行設監督一員總理一員董事四員 
　　（一）本銀行總理由監督延訂監督由董事選舉董事由縣議事會及商股股東各與其半 
　　（一）本銀行董事未經舉定以前暫由財政部會民政長推定監督以便開辦　 
　　（一）本銀行内部組織營業規則及招股章程由監督會同總理規定報告民政長備案 
[鎭郡各界歡迎趙司令]  
　　滬軍進行隊司令趙馭君（念伯）及滬軍旅團長趙逸山君均係烈士趙聲（伯先）之弟自民軍起義二君光復滬寗鎭等處厥功甚偉此次奉陸軍部命令移駐鎭江保衛桑梓鎭城紳 
商學各界異常歡迎爰於陽曆三月一日午後二時假西門外鎭舞台特開歡迎大會至者三千餘人頗極一時之盛首由黃君海秋宣讀頌詞繼由柳君翼謀曁民政長商會總董商團代表相繼演說語極沉着馭六逸山二君答詞亦極謙遜云 
[杭總商會之二要議案]  
　　改用陽曆杭州商務總會於本月初三日即陰曆元宵召集城厢江墅衆商開會討論改曆事宜首由顧總理報告謂民國光復頒行陽曆商界亦國民分子豈有自爲風氣惟數千年習俗相沿如三節結賬年終劃清及撥放長期按月計息等項究應如何改制有無特别窒碍應請諸君詳細討論頗聞日本自維新以後頒用陽曆僅數十年而商農等界仍有沿用陰曆者綠佃農自下種以迄收割例有定期即如絲茶二業亦有一定手續其間時日不差累黍率以節氣爲標準惟商界則尚無此障碍現聞蘇申嘉湖各屬已有擬改三節爲四節者云云嗣經大衆討論除錢業須待上海同行確定另行開議外其各業均以月結月賬三個月一清每年以三六九十二等月底爲四期惟本年爲創辦之始三月底爲期怱促决擬遞緩至六月底第二期起此後仍照四節辦理經多數贊成通過卽日呈報都督財政司並分移各縣分會一體遵照 
　　緩裁商團杭垣商團原定在個月爲限現屆阾曆正月底爲解散之期前由民事長汪君迭次 
照會商會設法展緩同日復由總商會總協理提議解决辦法對於籌欵一層有擬於巡警房捐一 
成外再加五釐以資接濟者經大衆討論咸謂杭垣商市燈燼油乾至近日而愈形萎頓聞某某數區擬聨名陳請商會求减原有房租以延殘喘豈能再行加捐顧總理謂此層可不必慮一經吾輩議决卽可呈請民事長崇當不慮其反抗惟多數均不主張有詰問城廂商團費月需若干該總理茫然無以對嗣又問五釐房捐每月約可收虱若干補助團費尙缺若干是否已經預算該總理更覺茫無以對乃經大衆决定無論如何困難一律延長兩佃月如果經費必不敷支應各就 
地方情形酌量裁减並减口粮每名每月一元辦事人槪盡義務多數贊成卽行通過而散 
[贛都督呈孫總統文]  
　　大總統鈞鑒敬呈者毓寳於二月某日奉到頒發委任狀一紙當卽敬謹祗領并承容當君等傳宣敎令遍蒙獎譽敬聆之下愧悚莫名伏維大總統功高華拿光復炎漢創建民國婫休歐美中外古今敻乎莫尙引領南望倍切瞻依毓寳尾附黎黃首事潯贛仰賴聲威漸就安謐而内憂外患時有戒心此畛彼域輙多掣肘今雖南北統一基礎鞏固然權利之毒久中人心傷殘之餘無復著手困難萬狀莫達鈞聽幸蒙洞察遥施匡救卒使櫝中劣璞鄭賈容收門下濫竽晉王動聽毓寳何人能勿感憤惟有奮踶長嘶上答伯樂之顧振翤一舞不啓羊公之羞勉盡駑駘追隨騄驥已耳辱降諸君妥爲位置肅修寸简敬達崇階恭叩鈞安伏希慈鑒贛省都督馬毓寳謹上 
[贛省内政述要]  
　　政事部嚴禁煙土贛省政事部以烟土之害甚於洪水猛獸雖以滿清政府乙腐敗猶且懸爲厲禁况在民國初立尤宜去毒務盡一掃沉痼擬定辦法三條限期禁止盡凈不使稍留餘孽其 
辦法如下（一）擬通令各府縣限陽曆三月底將境内所種烟苗一律剷盡（二） 
擬令府縣曁各關卡先期出曉諭所有出産土漿地方自陽曆四月一號起一律禁止運入贛省境内（三）擬於禁種禁運後將所有餘土照依市價收歸官賣其價値分期發還 
　　省議會主張北都贛省臨時議員曾君有澜提出戟抗南京臨時政府建都北京案云連接蘇州安徽吉林齊哈爾來電大致均稱北都關係内政外交若舍北取南帝黨有死灰復燃之 
慮强敵有乘機侵略之虞於民國建都利害論之綦辭據鄙人所見建都北京之利有七（一）東北邊防吃緊（二）鎭壓殘餘帝黨（三）掃清前清舊污（四）燕京地盤寛闊（五）各國已建使署（六）北京已有多數衙署（七）北京居漢滿蒙回藏之中央而建都北京之害實屬無有卽有之亦不過毛舉細故耳本議會旣接各處來電理應電復惟全體議員或主張北京或主張南京尙須討論應由議會公決從速决定電致南 
京以維大局茲將其致參政院電書錄下南京中央臨時政府參議院鈞鑒敝議會連接蘇州莊君藴寛嘯電吉林陳君昭常馬電天津張君鎭芳 
等哿電主張建都北京關係中華民國前途甚鉅敝會極表同情萬不可顧目前而誤大局贛省臨時議會劉景烈等叩 
[南昌軍政紀要]  
　　規定薪餉贛省軍隊林立光復之後薪餉雙發歲計數在六百萬兩左右籌措頗不容易迭經馬都督召集軍營團警各長官會議减餉辦法舌敝唇焦始定議自三月一號起除光復有功老兵仍發雙餉外其新募訓練兵士每名月給餉銀四兩二錢以歸一律至官長薪銀改照從前陸軍餉章規定數目八折實發以節公欵而 
昭劃一現已通行遵辦矣 
　　裁併軍隊贛都督電九江朱司令云現在共和告成大局已定所有各項軍隊均應斟酌本省入欵編成建制軍隊庶免 
亂雜紛歧毫無秩序業經陸軍部頒發陸軍編制 
表亟應遵照編定贛省財政奇絀無論如何擴充擬將全省軍隊及出發寗鄂軍隊嚴行淘汰統編兩師以歸一律至駐鄂潯軍出發時本不足一團現在大局底定拔隊返潯着歸併黃言倪爲一團聽候再行編配所陳編配成旅一節贛省實無此財力擔負當此共和政體確定之始外交内治均極危險務望體念時艱顧全大局並希隨時通告各軍隊一體遵守共保名譽免貽譏誚實有厚望也 
　　培植將校贛省馬都督現以軍事一項門類繁多必須勒爲講求方足以期深造擬設將校講習所俾資研習所有該所校長委派參謀部長劉麒二標統帶方先亮三標統帶蔡森四標統帶許炳藜兼充所有一切辦法槪由該校長會 
同妥速擬定呈候核奪示期開辦至管理員已委李鴻梧廖國桢余行遠充當矣 
[嚴催南贛速裁綠營]  
　　贛省軍務部日前至臨時議會函云逕啓者查各屬綠營業經通飭於舊曆十二月以前一律裁撤改辦民團現在限期已逾各屬均已陸續裁改呈報在案惟南安寗都兩府迄未舉行並以不能裁撤情形藉詞搪塞雖經迭次電催並電請贛州劉司令官會同贛鎭督催竟置若罔聞屢接劉司令官復電以該兩府官紳徇情堅留並不切實辦理等語似此情形實屬不成事體且事關通案該兩府豈容歧異除再請都督嚴電申斥並責 
成該地方官紳遵辦外合行函告外務祈貴會嚴飭該兩府官紳妥速辦理不得仍前徇庇有碍全局日所至禱 
[石錦泉伏法餘聞]  
　　粤省石字軍統領石錦泉張漢興同時伏法尙有參謀麥篤臣在逃未獲業已懸賞購緝均詳前報茲聞麥篤臣祗匿在省城外地月二十六號已經拿獲是日下午押解入城暫留都督府聴候訊明懲辦又聞天平街石錦泉住屋所有物件除係伊妻妝奩給其領回外其餘石名下之物則招人承領充公此次石之伏法有人約計伊數月來缺額蝕餉私賣軍火魚肉商民乘機搶掠所得不 
下十數萬未和此欵落在何人手耳 
[川藏番亂之隠憂]  
　　川西松潘理番懋功等處漢番雜處文化甚爲幼稚屯兵墾民尙多頑梗以致糜爛不堪漢人生命財産大受損失軍政府雖已委員前往招撫使曉然於光復大義然苟非其人尙未易言鎭攝也 
　　衛藏邊防自去歲七月後川省路事之變協餉未解軍心摇動番民乘隙蠢動鑪關以外擾攘不可終日鍾頴所帶全軍同時潰亂擄掠聨豫强擁鍾爲首領聨逃至喇嘛寺被軍人拿獲拘禁巴安寺等處訛言沸騰各界紛紛遷徙裏塘黃土崗火燒坡一帶夷人出全力擾害漢人西軍 
情渙勢散無禦之者於是聚衆數千分駐各隘搶擄刦殺日甚一日 
　　波密地方因兵單粮匱藏兵攻波中伏被圍六十日後西軍入援圍始解大敗波密番夷隨攻野番地方又因餉項不繼功敗垂成　　河口鐵橋係前清時趙爾豐聘法國工程司修造辛亥九月橋將成工程尙固嗣因内地變革材料不備而止爲明正土司率番民占據 
橋頭欲將已成者拆毁後傳華豐兵到誅番民百餘名始獲保全近有喇嘛嗾使明正土司謀害工程司尙未知如何結局也 
　　前後藏秩序均已大亂而僧徒漢番人等議迎英兵入衛以免蹂躙聞近已聨合印度雖中英邦交素輯必無是事然民國圖謀統一固不可不預防也 
[陜事零拾]  
　　去歲冬月初十日早西官滿城將軍署内突發砲聲轟開地穴發現銅砲一尊鐵砲數尊銅砲徑達尺許長八尺餘子彈數百顆爲現時火器中所未有上鑄大明萬歷欽命招討使大將軍字樣夫萬歷距今四百餘年此砲理没不出今秦中起 
義忽爾現或亦漢族列祖宗所呵護云 
　　潼關自遭東軍蹂躙後市面大形萧條惟醬圖照常貿易某號積有現銀若干無處埋藏以醬缸納而埋之不料被游兵暼見竟刧之以去曁東軍二次破關該游兵等因前次獲利以爲各園醬缸必復藏有巨資一入門即用磚石依次撞破則皆一園鹹醬並無金銀等物該兵等反駡曰奸商 
奸商大失所望而去 
　　延安府屬宜川防營哨書朱某素以結交匪類爲事萧令到宜未久卽聞省垣光復消息朱某遂率黨羽進縣勒令交印蕭以未奉政府明文稍事拘泥朱怒不可遏將蕭令監禁奪印到手自爲縣令並將典史營學等印追給餘匪令分任其事大衆正在洋洋得意不圖爲延安某統帶所聞恨朱不知復漢宗旨如此野蠻星夜派隊下縣立放蕭令出獄仍權縣事責令該哨書升炮吹號將該縣等印信分别送還完畢收該哨書進監聽候擬辦該哨書始則大失所望繼百追悔無及自嘆其伊戚之自貽云 
[皖省近事一束]  
　　孫都督因倡義以來諸先烈前仆後繼爲民犧牲特於三月一號開追悼大會於俠烈祠（即前萬壽宫）是日到會弔慰者有數千人之多各界志士相繼演說均極慷慨悲壯台下聞聽之餘莫不聲涙均下聞江蘇擮館亦於本月二號爲熊烈士成基開會追悼如諸先烈衣熊君者可謂雖死猶生矣　　 
　　洪忠愷本庸碌無能自謀充電燈廠總辦差後聲勢洶洶夜郎自大奢華糜費毫無顧忌尤可惡者如該廠工匠等修理線杆電燈每將附近民房任意踏壞并不賠修前日三步兩橋地方線杆損壞該工匠前往修整時又將懐寗縣城議事會議員程柳風房屋踐踏程至該廠與洪理論洪不但不自引昝反任聴工匠施其野蠻手段將程痛 
打因是地方上大動公憤特出傳單在縣明倫堂開各界大會并呈請都督將洪撤差示懲想都督 
大公無我當有法以處之也 
　　懐寗城自治以所現因正議長吳君傳綺副議長張君寳書均未到省故於日前開會另舉何君煐當選爲正議長舒君兆華爲副議長何君所遺董事會董事以盧君毓蘭遽補刻已呈報都督及各行政機關立案不日將開春季大會提議一切進行事宜云 
 
 
 

Page 7

 
 
　　頃皖議會接武昌臨時議會電略云民國臨時政府正在組織惟下議院尙未籌設憲法無從擬訂茲定暫以漢口爲齊集地點由各省議會或諮議局選舉議員十人以上二十人以下齊赴該地定日會議故皖議會已選定議員不日當起程赴會 
本埠新聞 
[北方兵變之影響]  
　　上海民政總長李平書昨接滬軍堵都督照會略謂奉孫大總統電開北京保定天津等處兵變鬧事誠恐匪黨亂竄南下蔓延爲患不得不嚴寗預防等語李君遵即照會商團公會總司今自卽日起第晚派會友分投巡察保衛商民並 
移知警務長及閘北市政廳一體嚴加防範 
又聞警務長穆杼齋君以東區地段遼闊當上防務嚴重之際僅有巡員一人恐難照顧爰興民政總長等議定添設一員業已派郭濤君相助稽察矣 
[詢問泗水華僑近狀]  
　　旅滬華僑聨合會以荷屬泗水埠華僑近因升旗 
慶祝共和被爪哇荷官干涉辱我國旗拘我僑民雖經臨時政府外交總長電請駐荷劉使曁袁大總統迭與荷政府及駐京荷使嚴重交涉尙無切實辦法茲復推舉代表於前日晉謁通商交涉使温宗堯君請各駐滬荷領面詢近狀以便籌商對付方法 
[挽回主權之請求]  
　　前日閘北自治公所開選舉市長會時有四五兩區區董報告云北四川路底該區境内李伯英之房屋現被美捕房租賃設立分捕房當以有關土地主權迭次禀報民政部長李厚礽迄未見復區董等曾赴總局詰問據云此事已禀請交涉使核示云云刻聞捕房已派華印各捕在彼駐守事機 
緊迫應請總董禀明民政總長李平書君設法挽回以免喪失主權等語昨聞總董錢貴三君已據情禀報李總長請示核辦矣 
[宣布閔行頑民之罪狀]  
　　閔行鎭民警衝突一事業於前日黎明由上海民政長警務長會同李統領將爲首閙事之頑民翁秋三莊壬生曹雲山三人鎗擊斃命已紀昨報茲 
將民政長宣布該三犯罪狀之文告二通照錄於後 
　　其一爲宣布罪狀事照得二月二十卽舊曆正月初三日閔行鎭匪徒焚燬警局學堂毆斃巡警甚至搶刦區官住宅一案肇禍至鉅實屬駭人聽聞迭據閔行鄉公所穆警務長金區員先後文稱該鎭因賭肇禍請即查辦等情曁十八圖地保江金發分别呈報前來本民政長會同檢察官李統領馳抵該鎭履勘並切實查辦在案此案起釁之始僅因違禁聚賭巡警查阻且拘留賭犯隨時斥釋若非有不法之徒混迹其間乘機煽惑何至毁局毆警放炎刧物釀成巨禍當由本民政長會同防營訪查眞實首要從嚴懲辦以遏亂　業已拿獲翁三即翁秋三莊生卽莊壬生曹阿和卽曹雲山等十名訊得翁三倡首拒捕放火搶毁局校公所私宅業由到案各犯在場目擊衆供確鑿不容遁飾莊生即莊壬生率先鳴鑼糾衆曹阿和首 
先打毁警局該三犯均屬愍不畏法罪無可逭且係積匪地痞平素横行不法國人曰殺漏網多年業經會同李統領呈奉滬都督批示以此案前經節次批示查報核奪旣據該統領會同民政長合詞呈復前來察閱所稱各節與本府密派之調查員報告相符該莊生翁三等疊犯重案曹阿和亦非善類現復相率首先滋事致釀巨變若再姑息養奸適足爲地方之害吾輩力持人道主義原爲保全多數同胞權利起見决不忍令少數之橫行破决損害全體莠草不除良苗何植應卽准如所請立予槍斃以照爛戒而維秩序等因並遵照江蘇都督第三十九號通令將不法匪徒擾害地方應處死刑者暫由民政長會同軍政分府接照軍律就地處决等因即日會同防營將翁三莊生曹阿和等三犯立予槍斃以昭烱戒而維秩序除具報外合行宣布罪狀俾衆周知特布 
　　其二照得閔行賭匪遽焚刧巨案現經拿獲首要業已明正典刑其君到案各犯分明情罪重輕查有在逃未獲黃福壽林阿芳高杏皮虫阿妹以及荳腐阿狗均係罪大惡極購線兜拿嚴密許爾軍民人等探訪避匿跭跡或能拿解通信務 
獲不留君孽當時在場觀看悉係無知愚氓槪免羅織查究務各安分營生合南出示安民切勿猜 
疑自驚 
[丁祭除去拜跪]  
　　上海民政總長李君出示曉諭云奉滬軍都督陳令内開准内務部敎育部艷電内開黎副總統各省都督各督撫公鑒本部近接浙江民政司長電稱文廟丁祭應否舉行禮式祭服如何其君前清各祀典應否照辦迭據各屬請電照遵等因據此 
查民國通禮現在尙未頒行在未頒以前文廟應暫時照舊致祭惟除去拜跪之禮改行三掬躬祭服則用便服其君前清祭典所載凡涉於迷信者應行廢止惟各地所祀者不同請由本省議會議决存廢事關全國爲此通知貴省即祈轉飭所屬查照辦理等因准此合亟令行請煩查照飭屬一體遵行並希出示曉諭俾衆周知盼切等因奉此 
除呈請江蘇都督飭屬一體遵行外合行出示曉諭爲此示仰各縣一體知悉 
[普及工業知識]  
　　昨晚爲工業建設會星期宣講第一次由鍾衡臧君主講炸彈製造改民法聽者稱許茲鍾君又承 
認下星期陽曆十號晚七時起主講香油製造法 
並印講義百份臨時分贈非會友亦得聽講想屆時前往者必較前次尤盛也 
[崇明人之報德]  
　　崇明縣民政長王君以崇明光復後土匪滋擾幸由滬軍營王覲霆統領飭派中營管帶楊錦堂等率兵來崇認眞彈壓地方得以安謐爰特置就銀質鍍金頌牌四塊送交王統領分贈楊管帶等佩帶以爲紀念 
[敢死隊分期敎練]  
　　滬軍福字敢死隊劉司令長現將所部各隊兵士 
每日應習各種操演定期示諭各該隊長飭令遵期訓練務使嫻熟茲將所定操演日期及敎練操 
法錄下星期一個個敎練星期二小排長敎練星期三各大排及散兵敎練星期四各隊敎練星期五一隊敎練星期六野外敎練 
[規定船塢巡警賞罰章程]  
　　製造局船塢總辦朱君以該塢巡警原爲監察工匠偷竊物料及稽查各廠爐火以防失愼尤須防範外匪混人責任甚爲重要惟向來並未嚴定功 
過章程有罰無賞殊欠平允現自本年爲始特定船塢巡警賞罰章程有功必賞犯過定罰已於前日諭令船塢巡警管帶路君曉示各巡警一體遵 
守矣 
[閘北防疫所之整頓]  
　　閘北防疫所自滬地光復後停止辦事迄未整頓 
嗣因工部局於閘北接壤一帶竭力捕鼠從事薰洗不久恐復侵入華界致起交涉當由李部長派委前該所繙譯包成鋆君專辦防疫事宜業將寳山路四區局後面房屋四間讓出裝修一切於月前開辦該所西醫由總局醫生擔任義務從此竭力整頓鼠疫永久消滅當不復受外人之干涉矣 
[資遣犯罪華工]  
　　直隷人楊德山陳德山沈桂生馬六胡永坤張德 
林孟兆祥董慶堂姚通章劉二許老楚虎高浦元胡占鰲與徐州人尹德虎許德生王金祥孫勝標等十八人同在南斐洲及亞非利加等處爲金礦工人前因刀傷工程司經是處巡警拘辦茲由英國赦免省釋每人給予金磅三枚於前日押解來滬暫留匯山捕房昨晨解送公共公堂經關讞員會同英康領事略訊一過判將金磅代購船票君 
則發還尹許王孫四人着送至長江輪船自行回籍楊等十四人由捕押上輪船一面電致秦皇島民政署俟該犯等抵埠設法遣散 
[滬軍第一師改歸部轄]  
　　滬軍第一師奉陸軍部命令改編爲陸軍第十師 
團逕歸陸軍部管轄所有各旅團營名稱一律改換現師長吳紹璘君已將所部步馬砲工輜各營名稱改定於三月二日分行各旅團營長一體實行其改定名稱照錄如左 
　　滬軍第一師第一旅改爲陸軍第十九旅 
　　又　第二旅　改爲陸軍第二十旅 
　　又　步兵第一團　改爲陸軍步兵第三十七團 
　　又　又第二團　改爲陸軍步兵第三十八團 
　　又　又第三團　改爲陸軍步兵第三十九團 
　　又　又第四團　改爲陸軍步兵第四十團 
　　又　騎兵第一團　改爲陸軍騎兵第十團 
　　又　砲兵第一團　改爲陸軍炮兵第十團 
　　又　工兵第一營　改爲陸軍工兵第十營 
　　又　輜兵第一營　改爲陸軍輜重兵第十營 
[金業學校之成績]  
　　新閘橋路金業私立商業學校自乙已年開辦至今已届八年每年由金業公所籌撥經費銀二千圓該業同人如施善畦潘明夫吳耀廷蔡蓮生蔡祥生蔡靄生徐夢星龔子範徐譜笙諸君皆能始終維持熱心補助校中課程由校長龔子英君主持其宗旨在敎授商業必需之知識藝能使學生畢業後實能從事商業自營生計故除普通學科外注重商業各學如中外簿記各國匯票結算莊息估看銀圓以及算法則重珠算英文則重語言要皆爲切於實用計也聞歷屆畢業生多半由校中薦入各商號曁銀行電局鐵路公司輪船公司等處爲學徒頗極信任亦可見成績之優美矣茲將其簡章錄下 
　　一定名原名金業公立初等商業學堂現遵蘇都督府令改名金業私立商業學堂 
　　二校址坐落新閘橋路 
　　三宗旨敎授商業必需之知識藝能使學生畢業後實能從事商業处營生計爲成效 
　　四入學資格以初等小學畢業得有文憑者爲合格 
　　五學科修身國文商業算術商業地理簿記商品學商事要項商業實踐英國語言體操 
　　六納費本學期至暑假止本科學費銀十二元預科銀六元膳宿費銀三十元雜費銀二元其僅貼半膳者膳費銀十元雞費銀一元通學者雜費銀半元統於開學時預繳所有應用書籍操衣等費由學堂代購繳費 
　　七學級預科一級本科三級咸曾在初等小學畢業者入本科三年畢業如願從事商業者本校當擇尤推薦 
[召買岾近車站之地産]  
　　上海縣民政長吳君出示云案准地方審判廳咨案據季陸氏訴朱根全等圖奪伊地一案業經本廳判决所有張昧蒓祖遺短字 
圩户名張蔚如張惠如等則田十二畝四分五厘應劃出張姓坆地交善堂永遠保存其餘田畝移交民政署拍賣得價後提給季陸氏季三實遷坆費用銀四百元遷屋費銀一百圓抵地本息銀二百四十圓並付葉青墊贖單銀二百元江紹陞殯殮張味蒓費用八百元所餘價銀没收充公其采步雲已付地價銀一千元由江紹陞如數退還應徵訟費銀二十五元由季陸氏季三寳江紹陞分繳等語所有執行方法均在民政範圍之内用特錄刋並存案印諭佃據糧串一併咨送執行咨請查照辦理等因到署准此查張味蒓祖遺之産係坐落二十五保十二圖短字圩四十二號張蔚如户名則田八畝八厘三毫又四十三號張蔚如户名則田二畝二分四厘六毫又四十四號張蔚如户名則田一畝五分七厘一毫又同號户名畝張專如係祁琢林户名劃出則田五分五厘一毫共計則田十二畝四分五厘一毫除劃出張姓坆地交善堂永遠保存其餘基地廣闊貼近滬杭車站以之起造公司局廠行棧均屬相宜合行出示召賣爲此仰諸色人等一體知悉爾等如愿買前項基地者速卽備價來縣報買正價之外槪無浮費無論報買先後擇價多者得准承買爾等務須照市估價禀報一經得價即行發給印諭過户執業幸勿觀望自誤 
瑣聞 
[城内]  
　　星期休假○滬軍都督府辦事人員前奉陳都督命令現在南北統一公事稍簡每逢星期日停辦公事一天昨爲第二星期日所有各科辦事人員一律休息信札等件由招待處暫留分交各科昨日午後陳都督到府檢閱一過卽於五句鐘乘車回庽 
[南市]  
　　斥逐伍長○駐紮南市荷花池之滬軍第一師工隊第一營營長金君查有本營伍長朱培衍違犯營規行止不端當將朱斥革逐去以示儆戒 
　　懲治逃兵○滬軍都督前據第二師團長黃君申送逃兵陳大當王勝標兩名發交執法科訊明移解市政廳寄禁在案業於昨日派探提去解送檢察廳訊明治罪矣 
[閘北]  
　　民政總局批詞○抱告鄧爲慶禀批案經送廳自應聽候核辦何行率以備文請釋等情投局混凟殊屬冒昧不准并斥民人陳福基禀批爾子陳銀橋及曹阿春前在五區供認騙攫唐張氏金戒指不諱何得指爲唐張氏栽誣昨經解局研訊姑候訊明核辦所請保釋一節着不准行民人鄭士鍔禀批據禀爾妺在籍被邵子豐拐逃及來上海尋見在郭姓家居住請派警察護交爾帶回等情究竟郭姓住在何處來禀並未叙明無從核辦不准民婦夏徐氏禀批爾夫夏寛林是否窩竊查無實在証據未便久押着卽交保 
　　以子累母○岑阿四之妻陳氏前被徐二誘姦拐逃復價賣與胡二爲室日前由氏父陳榮台偵知將徐二之母趙氏扭控總局經司法科提訊一過判押候交到基其子再行究追 
[英租界]  
　　工頭聚賭○楊樹浦萬隆鐵廠工人陳阿土前晚紏合賭徒張阿明陳會昌陳文林吳忠寳等數十人在廠内聚賭抽頭經楊樹浦捕房捕頭偵悉率同中西包探前往將陳等二十四人連同賭具一併帶入捕房昨解公堂訊知係工頭潘長林爲首因潘被逃未獲遂判陳阿土罰洋二十元餘人各罰洋十元充公賭具銷燬仍飭提潘到案訊究 
　　庻控拆梢○哈爾賓捕房六百二十八號華捕控過犯王再興帶同王張氏復來租界查悉往拘反被誣控拆梢等情昨晨由探將王與張氏併解公堂訊明屬實判王押四朋期滿仍逐出租界張氏押女所兩禮拜 
　　小孩迷路○男孩李阿桃王和祥女孩葉明全均因不　路徑由捕送廨人别暫留昨由官媒將三孩併解公堂請示李孩供年十四歲浦東人父母均亡在法租界八仙橋阿采所開之悰榻店内學業王孩供年十三歲安慶人來滬尋母未遇詰之葉女不能言詔判李孩送法捕房就近傳其業師領回王葉兩孩暫留本廨如七天内無人認領均送棲流所留養 
　　何時逃遁○吳海泉陳李氏（卽董李氏）因與寗波路裕記棧飯司何起發串竊寓客賈仁卿値洋二千五百元之金飾等物並將賈之婢女臘梅誘匿由廨判吳與李氏並婢分别收押該機司賬人楊炎榮交保候查在案昨經中西官復訊一遇判楊仍交原保吳等還押候查明何起發究于何日逃逸於禮拜三再訊 
　　兜賣淫畫○錢志棠張阿春因在租界内兜售淫畫被捕查獲昨解公堂訊明判錢罰洋四十元充公如無力繳洋改押一月張押一禮拜淫畫銷燬 
　　數目不符○新閘順利押店主鄭翰卿控經理許緝煕與妻弟曹勝華串同捲取値洋五千元之金飾現洋逃逸業經公堂判曹交保許押候保人翁阿桂會同算明賬目再核在案昨晨由廨復訊原告代表中國律師丁榕上堂聲稱業已查明寔被許呑没洋三千四百八十八元應請訊追訊之許延穆安素律師辯稱被告祗虧空帪洋一千四百元請爲公斷判曹交保許還押翁退去候下禮拜三午後曾訊核奪 
　　勿再虐待○虹口克能海路一百二十八號住户江屏藩控傭婦張劉氏誘匿十六歲婢女如意由廨判氏押候查究在案茲經捕房查悉該婢因遭虐待逃入濟良所將該婢與劉氏併解公堂質供明白判氏開釋如意仍交其主領回惟以後不准虐待 
　　乘車受罰○王敬盛前日搭乘四十號電車司機人因其立在外面有碍動作囑令進内就坐詎王不服被控捕房昨解公堂訊明判王罰洋十元充公 
　　累及保人○英商威麟洋行控買辦唐桐生私用賬銀一萬五千兩逃逸案内之保人李孟章昨由捕房傳至公堂判令交保候訂期會訊 
[美租界]  
　　相驗女屍○伯頓路鴻安里李榮春之妾呑烟自盡已紀昨報前日下午經中西廨員蒞驗據死者之叔周某投稱須待死者之父來滬方可棺殮關讞員以業已驗明委係服毒自盡無庸遷延遂飭李具結收殮周某斥退 
　　欺嚇滿人○武昌路日本青年會敎習匡某係滿人昨報捕房云接到匿名信一封語多恐嚇欲硬借洋一千元捕頭諭候查辦 
　　暗昧不明○王阿福住唐山路其妻計氏近與毛阿昌有染昨王將毛扭毆被捕併送捕房捕頭斥退不理 
　　賠償亻費○王仲發昨駕送貨馬車過西華得路撞斷沈阿生之脚踏車輪由捕併送捕房飭王賠洋一元了事 
[法租界]  
　　探捕剪辮○滬上自去秋光復以來民間剪除髪辮者業已十有八九法租界捕房各包探近亦先後剪去華捕剪辮者亦頗不少聞捕頭擬於各捕將辮剪盡後即將上差時所戴之三色　帽一律廢去改換西式號帽 
　　路政改良○法馬路兩旁之街沿凡房屋已經收進之處均已舗砌水門汀其餘仍是石子頗不雅觀且與行人甚不便利工部局有鑒於此業已飭派工匠將未舗水門汀之處一律改築將次興工 
　　原贓不全○草同茂酒店前被金阿六　門入内竊去小箱一口　已報探緝獲吊出原贓惟尙少洋若干因已用去無力交還判押兩禮拜了事 
　　婦人獲賊○蔡陳氏趁坐電車被杜寳山摸竊洋銀幸卽覺察扭交巡捕送廨訊究杜供認不諱惟求寛宥判押十四天以示薄懲 
來函 
[通告各界同胞]  
　　啓者新國初立政尚共和萬民翹首　　幸福臨時政　之舉動自應咨問詢謀視輿論爲從違决不容以少數人之私見作國家之政策如有謬舉則我國民當無所用其原諒以成政府之惡而貽民國之患應爭而不爭是自放棄其監督政府之天職寔共和之罪人也比者南京政府擅向華俄道　銀行借債一百五十萬 
我磅以全國賦稅作抵以參議院少數人之贊成竟作爲通過之議案滅絕公論違法獨斷亡清覆轍甘蹈不顧存亡之機千鈞一髮吾人方慶幸共和而遽覯此現象思之痛心萬難緘默茲特訂於三月六號下午一時借江蘇敎育總會開特别大會公推代表赴寗向政府要求取消死不承認爲民請命諒貴社必表同情屆時萬祈諸同胞臨會公同討論推舉代表以盡吾人監督政府之天職無任盼禱之至發起人李倬雲朱繩先鄭允恭張峻賢徐企文黃孟和劉福同王治難沈退省蘇平甫 
來件 
[中國同盟會總章草案]  
　　第一章總則 
　　第一條本會定名中國同盟會 
　　第二條本會以鞏固中華民國寔民生主義爲宗旨　　第三條本會政綱分列如下（一）完成行政統一促進地方自治（二）實行種族同化（三）採用國家社會政策（四）普及義務敎育（五）主張男女平權（六勵行微兵制）度（七）整理財政釐定稅制（八）力謀國際平等（九） 
　　第四條本暫會設本部於南京設支部於各要地 
　　第二章會員 
　　第五條凡中國人已經成年具普通知識贊同本會宗旨由會員 
二人以上之紹介經評議部認可者得爲本會會員 
　　第六條會員須遵守本會一切章程及政策 
　　第七條凡已入本會者同時不得入他政黨 
　　第八條會員得紹介同志入會 
　　第九條會員須担任本會經費 
　　第十條會員得選舉被選舉被委任爲本會各職員 
　　第十一條會員欲出會者可提出理由經幹事部（或評議部）許可方準行 
　　第十二條會員有違犯規則敗壞名譽者經評議部議决由總理宣告除名 
　　第十三條會員因會事受損害者得由評議部議決享受特别保護及撫卹 
　　第十四條會員於入會日領受會員徽誌爲開大會特入場之證但平日不得佩帶 
　　第三章職員 
　　第十五條本會設總理一人協理二人由全體會員選舉 
　　第十六條總理代表本會總理一切會務 
　　第十七條協理襄肋總理遇總理有事故不能理會務時得代理其職權 
　　第十八條幹事部分爲五日總務部交際部政事部理財部文事部每部設主任幹事一人 
　　第十九條主任幹事由會員投票選舉十人呈總理選任每部分設數科科員若干人由該部主任幹事薦任 
　　第二十條幹事部之職權及分科另由專章細定其要領僅列　　如下 
　　總務部輔佐總理或協理指揮本會一切事務圖謀各部事 
務之調和聨絡本部與支部之關係等 
　　交際部掌與他團體或個人與本會交涉之事擴張本會勢力介紹入會等 
　　政事部研究政治上一切問題草創政見聨合在議院及政 
府任職之各會員以謀黨見之統一等 
　　理財部籌畫本會一切收入及支出管理本會直接經營之農工商業等 
　　文事部掌理關於宣布宗旨演說出版事等 
　　第二十一條各部幹事每年必選一次但得連舉連任 
　　第二十二條本會設評議部評議員由本部會員選舉每省以一人以上四上人以下爲限任期一年 
　　第二十三條評議部決議本會章程及一切臨時發生事項其詳細另依細則定之 
　　第四章經費 
　　第二十四條八會會員應納入會捐一元常年捐二元 
　　第二十五條會員一年以上未繳常年捐且不通告理由者宣　　告除名 
　　第二十六條本會對於會員得募集特别捐 
　　第二十七條每歲收入支出於年終由理財部造册經評議部檢查後登報報告於全體會員 
　　第五章會期 
　　第二十八條本會會期分爲金體大會常會臨時會皆由總理召集全體大會每年開一次各支部皆派代表蒞會常會每季開一次只　於本部會員臨時會遇有重大事件方開無定期視會之性質如何以定召集支部代表與否 
　　第六章支部 
　　第二十九條各支部得自定支部章程但不得變更本會之崇旨及政綱 
第三十條各支部每半年須以支部之黨員名册及會務情狀報告於本部各支部之幹事舉定後卽當通知 
　　第三十一條各支部得隨時建議於本部 
　　第三十二條各支部之入會捐均須寄交本部 
　　第七章附則 
　　第三十三條本會章自發布之日起施行有效 
　　第三十四條本會章由職員五人以上或會員十人以上之提議經評議部三分之二贊成得修必之 
 
 

Page 8

 
 
   
 
 

Page 9

 
 
自由談 
游戲文章 
[全球最新特别改良大藥房廣告（續）] [  鈍根]  
　　一洗頸白嫩肥皂婦妇性多懶惰撲粉祗撲面部全不顧及頸項目下高領盛行懶惰婦女尤以爲頸閒無庸汪意以致積垢切膚不加洗濯有時解衣露頸頓覺面太白而頸太黑如戴假面具之加官然男子愛情必爲之一落千丈本藥房有鑒於此特製洗頸肥皂每日擦洗三次一禮拜後頸間自能脫下黑皮一層而其内已生潔白細膩之新皮且此脫下之黑皮可以作 
磨揬擦白銅器具之用 
　　一立愈腿青藥粉男子嫖妓每被妓女擰腿肉 
以示恩愛甚有腿上青塊纍纍日久欀成橫痃毒瘡者惟此種藥粉能將青塊立刻消平不遺 
後患有志標妓者不可不人懐一包也 
　　一鑽石眼珠弔膀子利器首在眼風然往往有乾枯無神之白果眼而亦證目橫視自以爲去眼風者男子見之非但不愛且懼其白眼望風逃避是皆眼光不能動人之故也本藥房鑽石眼珠能代人鑲嵌於瞳人之間顧盼生光電燈下尤能特發奇彩用以勾攝少年魂魄誠易事也 
[衣架致飯桶書] [  愛]  
飯桶先生閣下久仰大名夙欽雅一膏梁子弟安樂公侯世上論洪福者實莫逾於公矣公之才不必其大也公子學不必其深也而卒能不招而來不勞而得大名鼎鼎之酒囊先生亦安足與公較公眞世上之火食神仙也智者拙之奴公不智而能役智無毫末之技尺寸之功而得享世上之大名者惟公而已世亦有筆叅造化學究天人者卒坎坷沉淪無吐氣揚眉之日實不値公之一哂蓋其人智巧百出洩天地造化之奇天因忌之不使春風得意有時實懼其大權在握欲移易乾坤而使公等皆成爲餓莩有傷天地之和也公素秉平庸之志故老天厚公使公長養於人間不爲智者所擯耳古云將軍不負腹公善體此旨肥魚大肉大德能容笑罵由他昏然罔覺春風大雅公之盛德若此宜乎有食祿萬鍾之報也公今雖老猶能斗酒十肉如趙之廉頗天下人之學公者多如恒河沙數亦足見公魄力之雄厚矣僕碌碌庸才乏善可陳因見世多肉眼不得不空撑架子修飾外形金玉其外敗絮其中久爲高明所竊笑譏作繡花枕而無說以解之也渴慕私無時或番釋特貢下懐藉頌餐福 
海外奇談 
[老鷹畢命] [  幼齋]  
俄國伯來獵地方今年正月二十八號有人槍斃 
一鷹展其翅長八尺半項下懸一小洋鐵匣啟匣視之中有一紙上書一千八百五十一年丹國安特里獲而放生云按放生之時至今將及六十餘年此鷹亦可爲老於游歷者矣 
閒心思 
[陽曆𨳝平年月份大小歌訣] [  君陸]  
正三五七八十臘三十一天每月同其餘各月三十整平年二月廿信終𨳝年二月廿九日每隔四年一𨳝逢推算𨳝年憑歲數四除餘一法能通 
　　解釋陽曆每年正月三月五月七月八月十月十二月每月皆三十一天其餘各月皆三十天獨平年二月祗有廿八日所謂平年者卽不𨳝之年也𨳝年則二月特加一日蓋陽曆𨳝年非舊曆𨳝月之可比每隔四年必須一𨳝𨳝年之法即於本年二月例行廿八日以外另加一日而已至欲推算何年爲𨳝年雖有每隔四年𨳝年一次之成例猶恐一時難以記憶茲有最简之算法其法就本年之年數以四除之恰餘一數是年即爲𨳝年如民國元年爲𨳝年其二年三年四年爲平年 
 
 

Page 10

 
 
行至五年又爲𨳝年其九年十三年十七年廿一年由是類推皆爲閏年而五九十三十五廿一等數以四除之恰皆餘一故知以四 
除年數而適餘一者是年卽爲閏年而無疑矣 
戲攷 
[牛頭山一名挑華車] [  吳下健兒]  
　　宋唐王南渡至牛頭山被金兀术所圍令岳飛掛師以禦之岳令年臯往各處催糧牛路遇草冦高寵見其英雄蓋世勸高投誠立功高慕飛等忠義允之隨牛至岳元師處岳收之帳下後與金兵開戰岳不知高藝令與王貴等守後營大　旗高憤憤不平以迫於將令忍氣呑聲而去適飛爲兀术所敗高見之益憤遂提槍下山王貴等阻之不及覷兀术乘勝不備時舉槍直剌傷兀术一耳血流如注兀述負創敗回高長驅直入金兵大敗兀术 
令兵士推華車以阻之每車滿載山上吹下之老樹幹高一一挑之毫無懼怯後馬力不勝仆於地高遂爲華車壓成肉泥及牛臯來止得其一足餘俱血肉模糊不可收拾矣亦慘矣哉此劇武生挑華車至馬仆地時舉槍左提右絜兩脚忽起忽下接連拍幾個一字煞費力量筱菊笙演此劇上馬時能以身段撲至地上盤旋而去及馬仆地時兩腿左右飛舞身叚並不動摇的係硬脚而得俞派之三味者 
小說 
[短篇小說上元踏燈記] [  愛]  
　　陽曆三月初旬乃舊曆元月元宵前後燈節也今歲民國改元匆匆更曆居民賞燈賀節餘興未闌故於舊曆上元前後數夕重閙元宵太平景象亦賞心樂事也 
　　屆時月明於晝天凈如揩六街燈火士女如雲當干戈擾攘之餘忽現此昇平世界昔日求君民同樂而不可得今日民得自由其樂眞四十餘年未易相逢之時日也 
　　龍燈馬燈獅子燈蚌壳燈兎子燈繡球燈足馬燈兒童提燈會之興致勃勃也 
　　鑼也鼓也喇叭也鐃也鍰也號筒也十番鑼鼓之興會淋漓也 
　　挽如意當頭之髻曳湘紋蔽足之裙繫白綾懸頸 
之帶挿自由卷髮之花成羣結隊走橋婦女之笑語喧嘩也 
　　流星高入霄漢爆竹聲若連珠花筒閃爍光輝電光五色繽紛游人自娱娱人之興高采烈也 
及時行樂爲賢者所不免如祗圖後天下之樂而樂不計及先天下之憂而憂則興盡悲來恐未能永久如今日之樂也 
[短篇小說文明柝字] [  二我]  
　　一張開河口兩隻眼烏溜三寸老面皮四處江湖走有一个拆字攤擺在十字街的轉灣角上四邊紮上些冬青柏枝和十來朶的紙花兒外邊又挂著一个白竹布的招兒上面寫著（文明拆字）四個大字裝潢煞是好看那紅男綠女都走攏來圍著觀看 
　　這拆字先生頭上帶着炭簍子似的盧騒帽兒身上穿着女人披風似的彼得袍兒坐在一把骨凳上左手　托着一塊石板右手裏拿着一枝石筆向衆人道諸位貴客可要看看今年流年好也不好卜卜今年命運亨也不亨 
　　這個當兒人圏裏就擠出一個鄉下少年來青布長衫寗綢馬甲元縀的帽黑布的鞋向前請敎道先生先生新年裏拆個字要多少錢先生道簡單十文複雜二十文特别面議那少年聽了一點没有　低着頭想了一想纔說道簡單可就是起碼的講究複雜可就是中等的講究特别想必是頭等了 
　　先生忙笑道不是這樣不是這樣簡單就是單個字的意思複雜就是多的意思特别就是不拈　頭隨便寫幾個字的意思貴客你懂也不懂少年連呌道懂了懂了我倒要討敎討敎就是那複雜的罷 
　　說罷就在檯上的字盤裏取了四個紙卷授給先生拆開看時連聲道好好却是一個（恭）字一個（禧）字一個（發）字一個（財）字先生笑問道貴客的目的何在 
　　少年呆了一呆問道目的目的甚麽敎做目的 
　　那先生便把石筆在石板上畫了幾個字是 
目的二宗旨二主意口裏說道目的等於宗旨宗旨等於主意請問貴客主意所問何事 
　　少年點頭道嗄嗄我京就問恭禧發財罷新年裏頭恭禧發財的聲音喧傳街巷究竟今年有恭禧没恭禧呢有發財没没發財呢 
　　先生便道是了是了献醜献醜就在石板上畫道恭二小十共恭二小十八十（共一人）一面逼著喉龍說道恭等於小加共故恭卽等於小人共三字恭者小人之所共爲故恭維謟媚之習大抵出於小人居多隨又在石板上畫道禧二衣喜喜二吉古吉二士十口又說道禧等於衣加喜喜等於吉加古吉等於士加口故禧爲衣吉古士四字併合而成禧乃衣冠吉士古道可風者所享受隨又在石板上畫道發二（怨一心）十弓十矢財二貝十才說道放於利而行多怨欲發其財必放於利故發爲怨字之頭然欲放利而行必多機詐之巧故發字之中往往多書弓矢二字以庽機括之意若財之爲義則有財始有權力故財爲貝與才相合而 
成 
那先生正在說得高興頭上少年忽問道先生你說了半天的話兒我一點没有懂請問究竟今年 
恭禧發財的事我有也没有 
　　先生眉稍一縐低頭一想道你要知道恭禧發財的事除非再拆一個特别字取一塊銀元來細細的告你知道就是了 
　　少年急道不要不要便付了錢一逕去了 
 
 

Page 11

 
 
   
 
 

Page 12

 
 
   
 
