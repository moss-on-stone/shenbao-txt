# 1892 - 5 - 4906722

 

Page 1

 
 
[二百八十五號畫報告白] [  點石齋啓]  
　　法租界工部局近以俄　歲歉渠欵助賑創設跳舞之戲令西國童男女爲之一時觀者納資而入頗不乏人聞所集己有巨欵業將解往俄京是亦籌賑之一策也他若邑尊之訊鬼姊妹之易兒寃家造斬首之謡縫婦有賺人之計藍氏婦則生前出殯某英人則勇力絶倫域娶婦而受嘲或對花而思睡及新附乘龍佳語圖曲並由水人物各册頁與輿地圖等准於初六日出售此佈 
[遊江南製造局記]  
　　江南製造局在滬南高昌司廟俗名之曰鐡廠前者美查先生初創點石齋時開印申江勝景圖屬余題詠曾一詠及之然虚擬其詞而非賣錢其地也憶余自甲戊歲槖筆來春申作寓公十八九年於兹而此地曾未一至八年前蔡二源太守襄辦局務一欵其門適不值聶仲芳觀察爲總辦時擬與其戚曾重伯太史同往後卒不果至劉康侯觀察總局務命年十月間新開煉鋼廠忻柬相招是日適雨又以筆墨事冗不得往爲之悵然盖前此之久不往以道遠尚未通馬路後此之不往則以稽生好嬾且亦無暇也嘉平朔日爲西歴除夕星期之第四日染翰少暇適畢家山人有事於製造局之支應所命駕來邀余同往乃超乘從之先至支應所投剌謁委員戴君閽者擋駕云他出是日或往西人處賀年或另有要公盖所中有委員有司事故委員可以略得自在乃改謁司事李君石泉馬君薌亭畢家山人正務既竣興辭而出見總辦門前有車馬知正在會客折而之彈子廠廠中委員爲陸君韻樵同鄉友也少坐余往謁總辦車馬己去而客尚在内言及今日之來盖欲遍遊各廠總辦欣然欲與偕行余見其有客力却之一揖遂出時放氣管烏烏作聲正在午膳放工之際乃復至陸君處雞黍相留飯畢復聞烏烏聲見廠前設几置盤盤内有籌諸工役陸續領籌入廠作工陸君遂先陪余至廠内余與畢家山人扶持以行見彈子大小不下幾百種其廠内所藏者皆貼紙條書明彈之用處西人嘗爲余論及中國兵士開鎗發砲常有藥不對彈彈不對膛之病今乃知一鎗一砲一彈一藥皆分門别類不容混淆决不至有此病其有之者其士之自悮者也旋至總機器廠陸君引見總理人應君衍甫曰嚮導官萬不可少此君則總廠之當坊土地也應君大笑引觀各處其機器之繁多眞令人目迷五色如入山陰道上應接不暇細機輪之巨約與樓等而下半尚在地中皮帶闊三五尺厚寸半强其中以氣化水水復化氣西語名曰貢邦蓋海水　用則壞淡淡水恐有時或斷今得此法則無窮之利是則近年來所新得之法也各廠所用器具皆由本廠修造無須仰給於外則便而且省矣有新製火車一隆然以高與前者往來吴淞鐵路之火車無異其名曰飛軨　觀察所命也盖籍以發運製造各件局中本有鐡路數條惟仍用人力故運仍不捷今添布鐵路枝幹多條用火車拉運則速之至矣將來再加推廣可以步開平基隆之後塵矣復至煉鋼廠途遇馬君王君亦偕往是日爐少壞工匠正在修理未見其開煉但見爐與鍋相去約五丈許云火由地中行逼入鍋内則其勢猛烈鍋前所入者爲鐡鍋後流出者即成鋼盖鍋後有溜瀉處而下承以大小模子欲作何物即流入何模可以任意轉移是亦可謂人巧奪天工矣是廠房屋皆以洋鐡爲之尚未竣工也再至洋槍樓順道觀製造皮帶處比至樓則總理人劉君仁如邀入客座殷勤欵洽烹茗以進命取新製洋槍至此槍乃劉總辦獨出新意製成者其快捷輕靈洞堅及遠可以駕外洋毛瑟槍而上之劉君取以試騐納彈一排計五枚一指顧而五彈悉發其壳隨手而出落地上今所試者僅有其壳耳一人之身可携彈二十排則聨而不斷者可得一百槍且其槍身可以發至三百彈尚未損傷斯誠行軍之利器製成後送往李傅相呈騐傅相親試甚喜命其名曰快利盖可以壓倒一切矣中國自設製造局以來江南最大數十年之間歴任總辦日有所新月有所盛精益求精者己有年所至今而益復大加整頓廣爲開拓行見中國製造之精可以邁越泰西富强之道基於此矣此外尚有砲廠船塢以及生鐡熟鐡諸廠前廠後廠左廠右廠中廠并廣方言館及印書畫圖等處則以爲目過短不及遍歴俟春日融和時當再續此遊也光緒十有七年十二月上浣古趙高昌寒食生呵凍記於尊聞閣之南窗 
[京邸述聞]  
　　京師左安門外有某郡王祖塋在焉看墳人某甲私將餘地十餘畝售與他人耕種事經王邸籌領宫員查悉甲畏罪潛逃匿於南營東河沿汛地旋被差役查悉赴右哨官廰呈報廳官立派弁兵前往緝獲管押一日移解提署審訊○上月十五日下午有一人年約四十餘頭戴縀帽身穿羊皮襖足著縀棉鞋修飾齊整似係體面人行至扁擔胡同口某木器作順手拾取檀本瓶府兩個甫欲轉身適被木器作内徒夥所見向前搜獲奉以老拳其人面無慚色惟哀號乞免而己噫衣冠中乃有敗類人豈可以貌相哉○齊化門至通州一帶石路失修行人每以爲不便近經大京兆會同通永道勸捐修理現共收銀六七萬兩大約明年二三月間捐欵陸續收齊即當奏明黼座然後派商招匠擇日興工也○上駟院十圈房室六百餘間久己坍塌前經工部定擬興修沽定工價銀兩奏奉諭旨著令提署左堂敬户部右堂廖監修兹聞派商三十餘家分工二十成大約須俟明春承領銀欵數成方以雲斤月斧昕夕從事也○中城兵馬司蘇君因地面凶案送出所有逃匿之犯屢經嚴飭各捕帶領捕役人等加章訪緝迄無一獲平日捕務廢弛己可概見遂傳示各鋪捕頭於十一月十七日進署點名比較緝獲差事並跟日認眞緝捕倘再因循廢弛定將説捕頭等斥革不貸○長班某甲娶妻某氏年約二十餘稍有姿色伉儷甚諧同事某乙窺其艶常往閒談乘間挑動遂有竊王偷香之事甲聞而惡之以爲此恥非西江水所能濯也於是日懷利刃誓欲得乙而甘心日前乙與甲妻並肩而坐甲見之忽退避三舍蓋乙己用孔方兄爲和事老矣諺曰一頂緑頭巾壓不死人某甲殆見及於此歟○椿臺戲班自歇業後文老生許處己歸入小丹桂班演唱每日得資四十串此外尋常脚色暨司箱鼓吹人等則尚無所事事天寒地凍庚癸頻呼餬口之難有如是耶○恭親王誕辰前二日傳小丹桂全班脚色入邸演劇三日嗣又喚小榮椿全班脚色演唱三日四喜全班脚色演唱三日所有三班天小脚色暨一應司箱鼓吹人等按照舊章均有赏賜其上等者銀十二兩綢縀二卷中等者賞銀八兩下等者賞銀四兩當由帳房給發諸人領賞後欣然散歸○龐某者京南人也年約六旬餘昔在宜武門外設立武教塲收授門徒高足楊某年約二十餘因龐際遇不佳常以米糧接濟近聞龐某因索借不遂赴楊某家嘵嘵不休楊某夫婦二人不覺大發雷霆立將龐某拽出室外敬以未　無算經隣人勸龐回去廳某忿忿不己定談 
 
 

Page 2

 
 
送官懲辦嗣有魯仲連其人極力解觀令楊某負荆請罪龐始首肯得以無事 
[整頓保甲]  
　　欽命巡視中城察院國徐爲曉諭事查本城所屬地方遼闊人烟雜處亟宜清查户口整頓保甲庶宵小無可潛匿除牌委實缺司坊揀發各員會同水局紳董人等實力奉行如該甲捕陽奉陰違辦公不力或藉端需索等因一經查出從重究辦不貸爾民人等須知編查保甲原爲嚴絶盜竊綏靖閭閻使境内共安袵席爾居民人等務宜曉諭此意恪遵功令幫同甲捕互相稽查不得任意抗違致于咎戾今議定保甲章程十條開列於後計開一整頓保甲原爲緝盗安民起見各住户不得抗違凡書役人等工食紙筆由公籌欵給發如私向民間索取准由各住户指名禀究一保甲係地方除莠安良至要之舉第查向章揀發各員會同本局紳董督飭捕甲總頭等按叚稽查最要緊者是隘街僻巷零户座院客店廟宇務須按期挨户巡查遇有宵小潛匿聚賭窩盜等情必當實力奉行認眞拿辦切勿徒托空言如該紳董等果然辦有成効届期本城必有獎勵至官宅鋪商毋須逃查以免煩擾並責成實缺司坊輪流抽查俾免遺漏一各叚鋪商向設立守助約轉牌上註某鋪號某紳董清查保甲日夜輪流值事稽察盜匪均係義舉極爲妥恊是與設立牌甲長相仿似可毋庸另設名目徒更舊章惟此次力加整頓應責成委員抽查果能查出盜賊己經訊實本城定行重賞如該捕頭等應管地面内有賊不辦有匪不舉致使另叚地面捕頭將賊匪該獲或别經發覺訊係某地面賊匪定將捕頭等從重嚴革並將實力當差捕頭等倍賞一五城舊辦保甲每鋪各有總甲捕頭今議先交草册一本筆二枝墨一塊責成總甲捕頭開明各住户人口籍貫作何生理坐落何處是何字號或幫夥某店一一註明限五日内開齊交局每日酌給工食不准私取民間分文一各委員俟各總甲捕頭草册繳齊委員持册住各户查核較對册面註明某委員查過即挨次寫立門牌交甲捕分給各户並另造在户正册送城候親臨抽查一軍民商賈吏役人等以及菴觀寺院一體編次添設門牌註明人口數目責令互相稽察客民投宿鋪店寺廟者令該屋主詢明來歴塡註循環號簿送官查騐一都城爲縉紳萃集之區編查保甲應視外省城鄉略爲變通所有本城應管官宅但令每叚討其本宫名片註明何宫並籍貫另立紳户以杜匪猾冐混一零户小客萬最易窩藏奸宄該屋主須先詢明來歴作何生理如白晝並無生業黑夜突來投宿形跡可疑或屋主希圖微利招留滋事一經發覺立將屋主嚴行治罪一户内同住數家先開明屋主人口若干其租住之家附列屋主以下男女人口作何生理一一註明並刊印門牌圖紙以便呈送抽查一保甲内有盜竊邪教賭博賭具窩逃奸拐私鑄私銷販買硝磺並私立名色歛錢聚會等事及面生可疑形跡詭秘之徒令該甲捕查報果能認眞稽察詳愼首報得實酌量獎賞 
[水淺膠舟]  
　　時值殘冬漢江水涸招商太古各將躉船移至中流跳板横截半江儼若虹腰一道上游荆河口天星洲二處水亦漸枯長年持篙探之深祗五尺之譜以致來往宜昌各輪舶常有擱淺之虞某日太古洋行鄱陽輪船順流而下行至小姑山外遽擱淺灘麥邊洋行華利輪船亦在此處上游膠滯乃高揭旗號招人救援適招商局江裕輪船上水見而往救加足火力用繩拽之拽至一天繩斷而船仍不動既而怡和洋行元和輪船獲放繩向拽亦苦無法可施據聞華利擱淺高洲一時頗難出險上月廿九日禮拜三太古大通輪船例應到漢乃待至三十日尚未到來諒因拖拽鄱陽以致遲悮耳 
[閩事零拾]  
　　新任侯官縣李大令樹敏擇於本月初二日接篆○下底井余姓家徒壁立前日與外甥林某因事争論林膽敢以老拳從事余憤極便以頑甥毆舅等詞控縣并稱有銀錢寄在妹處懇請追究閩縣王吉人大令傳齊兩造秉公訊問廉得余所控寄存銀錢一節事無憑証碍難追究惟林以甥毆舅實屬不應喝令掌頰四十下以示儆戒○島石山彌陀寺有俞姓設帳教讀某夜初更時在門口嘹覽風景突有人肩挑一擔贸然而來後有健漢二人隨之俞見其形跡可疑上前阻止搜出硝磺等物送將贓人擒入寺中至次日始扭送官署行至半途其黨狙伏路旁將人贓刦回現被官府查知將俞及家丁提案訊問尚未知如何發落也○南臺渡尾街天祥錢錶係何姓所開生意頗形興旺上月間因其夥王國土以假銀押借現錢并透支辛工兩相争論遂致涉訟公庭經閩縣大令提訊之下王始猶狡展再三駁詰始肯承認大令限令於十五日如數繳清王具結遵斷而退○華菁酒庫之夥茜甲毆黃姓一案經王大令覆訊迄今尚未定案也○私販莊喜龍前經破案從重議罰迄今故智復明仍在橋下販運私貨被某委查悉飭令哨丁四處偵緝以憑嚴辦 
[恩釋無辜]  
　　粤憲前因匪類繁多特奏請前水師提督方照軒軍門建設行營查辦積匪軍門既殁董其事者爲廣恊黃和亭副戎率由舊章因事制宜所有各犯仍在南石頭覊禁兹聞營務處委員以解到各犯多有迭經研訊尚無實供而族中紳耆又復具保爲被仇誣扳者倘不曲子矜全則無辜小民呼籲無門殊非聖朝明愼用刑之至意遂擬詳核案情擇其罪疑惟輕者准其保釋連日以來己釋放數人從此湯網宏開或不至罪及無辜矣 
[盟約述聞]  
　　十一月廿五號法京電報云現接殷實信息據稱德奥意三國所立盟約内有云倘遇德法交戰則意國調兵二十萬駐紥鴉立山地面並調水師戰船排列於歌錫加海道又以巨砲攻擊法國所屬之亞路芝亞濱海地方倘意國與法國交戰則德國立調亞路沙士及卑丹之第八第十四十五共兵三營兵攻法國邊界之哥士芝士海面又聞奥意所立盟約内稱如遇地中海有變則奥國立調兵船以助意國等云電報又言法國出有水師報章内薄法國現有鐵甲船三十巡船二十六文書船十五水雷船五十四法國海部之雄大概可覩矣 
[皖垣瑣述]  
　　日前官塲接到電信知沈仲復中丞嵩書農廉訪均奉上諭賞加頭品頂戴藩憲阿嘯山方伯追封三代一品封典委辦皖南牙厘局袁愉生觀察防軍支應局松秀峰觀察保甲局李崑仙觀察軍械所維幹臣觀察均賞加二品頂戴於是在省文武印委各員均紛紛叩賀冠蓋往還殊形忙碌○准補安慶府同知沈司馬德潤飭赴新任委署安慶府同知本任安慶府通判鮑别駕昌飭回本任供職候補巡檢胡少尹秉國委署滁州吏目從九曾少尉相時委署定遠縣主簿又張少尉錫慶委署鳳臺縣典史○升授湖南按察使皖北鳳穎道王船艇廉訪日前差弁齎回原摺奉到上諭部文後遂禀請撫憲沈仲復中丞遴委大員以資接署俾得交卸履新以重職守仲帥遂函商兩江督憲劉峴帥會銜檄委安廬道丁潛生觀察峻調署遞遺安廬道一缺以現辦保甲局候補道李篁仙觀察壽蓉署理李觀察諏吉於月之初二日履新視事○安慶於上月廿九日二更後一農人年甫四十餘携一十數歲男孩手持銅鑼各處鳴喊謂今晨走失十五歲女孩係鄉間初次晉城如有收留者謝大錢一千文知風報信而獲者謝錢五百文顧未知能覔得否○布政使銜前安徽候補道現湖北候補道裕朗西觀察庚與委辦大通督銷局江蘇候補道丁觀察葆元均於三十日行抵皖省當即乘輿晉城先行赴院禀見沈仲復中丞次第拜會兩司以及各同寅仍回行館在省文武各員亦即紛紛答拜聞兩觀察均有要公面禀中丞小作勾留不日即辭回供職○安慶撫標城守都閫府馬子都戎每出巡夜見各處更夫砦蓬頭跣足狼狽不堪甚爲憫惻遂捐廉飭兵目在下江一帶購得暖草鞋百數十雙親自分散因之各更夫皆頌聲載道云 
[䢴江官報]  
　　十一月二十七日通分司項分轉禀知回署泰壩楊分轉來楊公幹汪鹺尹廷楨由省甄别回揚二十八日三江營張守戎文傑解鹽犯來揚王鹺尹彬由豐掘差次來揚二十九日江蘇候補道柯觀察銘公幹過揚三十日魏鹺尉廷佐解海分司餉來揚 
[讞員續假]  
　　英界讞員蔡二源太守前因政體違和禀明道憲聶觀察札委宋二尹代辦三月兹因假期將滿而蔡太守清恙尚未全愈 
 
 

Page 3

 
 
聞須續假三月所有會審事宜仍由二尹代辦云 
[説話]  
　　賭之名目不一或爲翻天印或爲倒脱靴要皆陣設迷龍誘人財物業此者謂之牌九司務彼人中或以郎中先生呼之在無業流民甘心犯法固無論己乃有臣賈豪商亦且千金一擲甚至廁身士類者插身入局抽頭以飽貪囊無論案發時對簿公庭身敗名裂即使無人株累得以事外逍遥而惡名既己昭彰正士爲之不齒嘻誠何爲哉誠何爲哉某甲傅者忘其姓名向在寍波江北岸自稱某洋行買辦衣履華美終日在秦樓楚館與龜奴鴇子狼狽爲奸遇有富家子弟之初出茅廬者即誘以甘言邀之聚賭一經入局無不蕩産傾家日前改姓曰姚邀得某洋行買辦賭錢致被誘去銀二千兩及至發覺即遁而之他方匿跡銷　埋名隠姓買辦恐聲名有碍祗得隠忍不言甲遂安享巨金無憂無慮矣邇日本埠法界永安街某行因生意清寥意欲抽頭以助資本竹牌骨骰徹夜聲喧其輸赢皆以籌碼爲記桌上並無現銀説者謂每遇隆冬賭風必熾爲民父母者苟欲效鄭昭而不爲宋襲則拘而懲之誠不容緩矣 
[火患宜防]  
　　昨報列失火即息一則兹悉前晚八點半鐘時英租北香粉弄東首向北某姓家廚下又因遺火延燒積薪以致烈燄熊熊迨隣人見之齊集施救則某姓家己自行撲滅誠大幸也時届隆冬風高物燥寄語居人尚其於典突徙薪加之意哉 
[上海縣署瑣案]  
　　順和恊和等十三家印花作並印花董事石維寅控同業正太昌主沈阿慶紊亂章程袁海觀大令提訊之下順和遣朱維寳恊和遣張微順投案訴稱同業定章每疋抽厘二文爲建醮之有餘則存在各坊嗣因生意清寥由董議减每疋祗取一文歴來董事並不經手銀錢現查得沈自行跌價並向各主顧兠攬以致同業不平環求訊究石訴與略同沈備稱小的開設印花作己歴多年遵守定章不敢紊亂此次實係同業嫉妒以致被誣大令謂爾紊亂行規本應究辦姑念初次格外從寛著具切結開釋○本邑西鄉顓橋鎭孀婦孫沈氏被何浩榮等刦出偪令再醮與徐阿榮圖董孫鴻藻以此風斷不可長投縣控陳此己見諸報紙矣前晚袁大令升堂集訊孫遣子長逹訴稱族人孫得和在日娶沈氏爲妻生有二女去秋得和病故沈氏苦守家中何素爲蟻棍本年十月初五日竟串出沈氏之夫弟貴松繕立契據乘晚刦沈氏至二十二圖與徐成親次日父親查知來案控告徐供稱小的係本邑人家世耕田祗以内顧乏人由何爲媒娶貴松之寡嫂沈氏爲室計出禮洋銀七十五元由何付與王書田轉付貴松求恩鑒察何供稱小的本係農夫與徐爲戚此次徐娶孫沈氏均由貴松作主小的惟從中關説而己王供稱小的爲媒是實劉大中供稱小的亦本地人沈氏係外甥女去秋外甥媚病故家中祗剩孤兒寡婦甥女以家無男子令小的代爲照料至今年十月初六日小的前去探望惟見雙扉緊閉二女在門外哀啼詢諸隣家始知昨晚沈氏己被何等刦至三十二圖徐家小的即訴明圖董赴憲案控告並不爲媒沈氏供稱小婦人自去年七月丈夫病故後撫養二女守志不渝本年十月初五日忽由何等多人將小婦人搶至徐家强逼成親小婦人實出無奈大令以搶孀逼醮風化攸關判令將沈氏交官媒收管貴松與劉分别收所王何暫行交保傳訊時須立即投案地保董古山辦理不善交差看管候傅鴻藻再訊○王秦氏航船由嘉善裝菜餅來中上月三十晚行至華亭縣境董腐浜被嘉興航船撞沈溺斃七人氏及其子保仁遇救得免奔赴縣署呼寃袁大令著差役將嘉興船户陳世發陳發發傳到此已詳列報章前日提訊王秦氏挈子保仁投案訴稱小婦人及小的原籍江北上月在嘉善攬載菜餅六擔送至治下南市振生荳行交卸三十晚船抵荳腐浜忽起大風因即停泊二鼓時突有嘉興航船飛駛而來竟將小婦人之船攔腰撞沈以致全家九人均入水内嘉興航船置之不顧揚帆而去小婦人與子保仁浮至河邊始得遇救其餘七人均己溺斃次日雇人撈起屍身三具置諸岸邊貨己漂失無存二陳同供稱小的等駕航船爲業上月二十八日由嘉興來滬二十九日行抵滬上途中並無撞船之事王秦氏又稱小婦人之船實被陳船所撞况陳船首上有損傷即係明証陳供稱船首在四通橋左近木椿上撞損大令以撞船之事在華亭縣境令將案中人證備文移解華邑訊辦○前報曾記紹興人戚桓控陳香發圖頼銀兩袁大令訊供之下備文至英廨查吊原案卷宗再行訊斷前日英廨讞員宋二尹將陳及案卷移送到縣至晚大令提訊戚訴稱小的在治下法租界開磗灰行陳爲水木作頭向來交易且與某錢莊有銀兩往來由小的擔保共被積欠銀八千餘兩屢索無著因投英公堂控告奉宋老爺訊令清理不料陳將帳藏匿延不理明陳供稱小的向來包造房屋有時攬得洋商生意所需磚瓦向戚交易收下銀兩亦交戚收存計共十餘年若照小的之帳戚處共存銀萬餘兩英廨涉訟後奉宋老爺諭令核對帳目小的素不識字並非有意延宥大令以兩造供詞各執判令陳交人保出限二日内將帳交案 
[英界公堂瑣案] 　 
　　前署英副領事梁君昨至英廨與代理讞員宋二尹會判捕房移解各案○蘇鄉婦朱徐氏訴稱以開舊貨店爲業丈夫出外封有粤人吴蘇湘贸贸然來欲買洋烟筒觀看時將烟筒頭卸下用力太猛以致損壞令俟賠償非但不依反持洋傘打傷小婦人之左眼由捕拘吴送案請爲騐傷究辦華捕稱見該氏受傷因將吴拘獲並送該氏至西醫院據醫生言左眼傷重雖可醫治然不能預定何時痊愈吴蘇湘供係粤人向買洋烟向論價未成應作罷論不料該氏以我將烟筒損壞堅欲索賠以致口角不敢行兇宋二尹飭將吴蘇湘押俟該氏傷痊再行訊斷○包探禀稱積竊陳金壽前己遞回甯波原籍今又來滬拘案請訊陳金壽供以後不敢再犯行竊尚求施恩宋二尹謂陳金壽犯窮遞籍豈容再來滬上判笞一百板押候備文遞籍○金和卿訴稱失竊布衣由捕阻獲人贓送案請領王友生供初犯行竊尚求恩恕宋二尹判王友生管押七日以示薄懲○李滄喬訴稱雇陸阿榮爲傭被竊小孩頸項所挂之金鎖報由捕房包探拘陸送案請追包探禀稱李報失竊金鎖查問陸阿榮陸言曾抱小主人玩耍後失去金鎖疑被陸竊陸不承認惟願賠償陸阿榮供並未行竊主婦欲小的賠償小的言若欲賠償須至保安司徒廟點香燭罰咒宋二尹以疑竊無憑飭將陸阿榮暫押查明有無贓証再行發落○副捕頭稱馬車夫應善荃駕車往靜安寺相近王家庫地方應用力加鞭致馬力疲跌仆倒地而斃情形殊慘况静安寺馬路向例不許加鞭飛駛違者送案請罰今應因違章而致馬匹倒斃務請懲辦應善荃供馬因急病倒斃尚求施恩宋二尹判將應善荃枷號二十一天發斃馬地方示衆以儆效尤包探禀稱王壽田在洋貨店門口竊取買客手巾包内銀洋被店夥李先青所見拘獲人贓交捕盤問王言與張春源同黨有曾行竊路人衣袋内之鼻烟壺眼鏡及白禀一紙西文單一紙續獲張春源起到白禀及西文單各一紙又在江裕輪船行竊錫茶壺兹扭送案請究李先青申訴前情並稱被竊之洋己還失主王壽田供湖南人連次犯竊惟求恩典張春源供湖南人與王同鄉相識我未犯竊包探又稱贓在張處搜出宋二尹鑒閲禀詞係黃禮模具控元亨祥係投領事衙門者並附西文單遂問究在何處竊來王供在路人身畔竊來無從交還二尹判王壽田笞責一百板張春源免笞與王壽田一併遞解回籍西文單等件俟失主認領○包探禀稱近來西國牢監附近時有匪人攫取婦女頭上銀飾因此留心伺察查獲王阿雲趙巧生及年未成丁之高阿狗搜出質票吊到銀簪三隻己有徐福堂認明一隻其餘無人承認今將人贓送案徐福堂稱妻氏失去銀簪己由包探起到原贓請爲給領王阿雲趙巧生高阿狗等同供另有人行竊小的等惟代爲質贓而己宋二尹問代何人質贓均支吾不答二尹判王阿雲趙巧生各笞一百板再枷號半月高阿狗年未成丁戒責二百下起案之贓交徐福堂領去外餘存捕房待失主認領○包探禀稱萬有利吕宋票店夥吴文夑扭裘九香到捕房言裘　改吕宋票西字號碼冐取銀洋爲此送案吴文燮稱伊將第一萬一千一百十六號中彩百元之吕宋票一條來收洋五元細察之伊將七字改爲一字爲此交捕送案改票呈閲裘九香供有人囑我在收銀洋不敢塗改號碼宋二尹問何人囑爾代收可交出否答稱馬義泰店中之陳五福 
 
 

Page 4

 
 
囑我往收現不能交出二尹判罰裘九香洋五元改票銷毁○陸錢氏訴稱流氓烏愼才前來尋釁强欲借洋一元不遂所欲致被毆打由捕拘案鳥愼才供該氏同居之女名秀姐與該氏有隙托小的代與理論不敢行兇宋二尹以鳥愼才不應多事判笞一百板以儆○包探禀稱朱永其至孔仁福所開米店中將洋一元兌換小洋初看是好洋繼因論價不合將洋交還朱又願兌則己掉換銅洋爲此扭交捕房在伊夾褲袋内搜出銅洋二元又查得有周兆祥等受其愚弄今將朱永其送案銅洋呈堂孔仁福申訴前情周兆祥稱倉卒中悮將銅洋一元兌下今特呈案朱永其供係湖州人此洋由岳父交下小的因貪小在南市兌換銅洋原是該死包探又禀朱尚有好洋二元小洋二十餘角梁副領事謂混用銅洋實堪痛惡請送縣澈底根究宋二尹以爲然飭將小洋提償周兆祥餘洋及朱永其移送上海縣究辦○王阿增訴稱被郭怡芳所駕馬車撞傷由捕拘案請爲騐傷究辦郭怡芳供無心碰撞惟求施恩宋二尹飭將郭怡芳押候王阿增傷痊再行訊斷○孫公館遣家丁孫某訴稱主有家有喜事失去皮衣十七件值洋二百元曾見女傭朱王氏行竊鞋子一雙因疑皮衣亦是伊所竊且該氏姘夫亦曾來過情有可疑故將該氏交捕送案包探禀稱孫公館報失皮衣諒該氏無此手叚行竊多贓所言該氏姘夫亦無下落朱王氏供蘇鄉人前在主婦處傭工業己辭歇現因主婦嫁女前去帮忙出外時適遇天雨遂取鞋子以圖替換被主婦所見以我不告而取掌我之頰至皮衣不知如何失去實不知情丈夫現在城中宋二尹諭孫某曰疑竊皮衣尚無贓據惟竊鞋屬實飭將該氏暫交官媒收管鞋先給領皮衣俟查明贓証再行究辦○華捕禀稱有蘇鄉女子迷失路途帶案請示女子供姓張名阿魁年十七歲蘇鄉許墅關人父親名雲觀同至上海中途走失宋二尹飭將該氏暫寄棲流女所再候核示○張仁福訴稱被王金大所駕馬車撞傷由捕拘案請爲騐傷究辦王金大供駕駛馬車彼此均不留心致相碰撞尚求施恩宋二尹騐得張仁福受傷屬實飭將士金大押候張仁福醫傷痊愈再行訊斷○包探禀稱昨夜見王金生意圖行竊拘案請辦王金生供係寍波人不敢圖竊宋二尹判押令回藉不准逗留滬上○裘阿順訴稱失竊衣服報由捕房查獲人贓送案今請給領宣阿華供認行竊華捕禀宣阿華犯竊己非一次宋二尹判宣阿華笞責一百板贓交裘阿順領去○顧金富訴稱被廖東海行竊布衣拿獲人贓交捕送案廖東海供以後不敢再犯行竊　　　判笞五十板贓給顧金富領云去 
[法界捕房瑣事]  
　　賊之專竊輪船貨物者切口謂之跑灘周阿彩者跑灘中之巨擘也每得贓物必窩藏於新北門外楊樹弄恊記小烟館主周子勳家周與若輩一氣通同賴此不明不白之錢以供衣食昨日包探查知其事先將阿彩拿獲盤問之下稱有小松江王毛毛朱東洋蔣雙喜李谷友野雞蘇州阿大篷頭小阿大等數十人與之同黨因即恊同夥役拘得小松江等六人蘇落阿大及蓬頭小阿大尚爲漏網之魚旋押至恊記烟館及某姓老虎灶吊到家鄉肉六塊猪頭一枚又詰得雙喜曾在太古碼頭竊得對時表兩枚典與祥元信益兩押店遂將六賊管押捕房候初六日解案請辦○某甲癖嗜烟霞滋味以致衣食不週曾將妻子某氏送入小東門外某花烟館作皮肉生涯氏身無媚骨不善送舊迎新所得夜度資不足供丈夫烟飯甲遂時時與妻口角昨復扭送捕房謂妻不守閨箴與人有染嘻甲既縱妻爲娼而仍欲責其失節是猶士人暗中作惡而對人猶自詡爲公正潔廉也抑何可笑乃爾○某捕役及夥某姓身帶公文往各處捕盜前日行過八仙橋邀集同類五六人入酒肆沽飲嫌酒保不善酬應大肆咆哮所掛洋燈肆行擊毁酒保即唤巡捕至將二人拘送捕房○牛莊輪船水手某姓邀同夥友三人往小東門外某花烟館尋歡嗔妓不能婉轉隨人與摀兒尋釁七手八脚將室中什物搗毁一空龜奴惡之邀得龜子龜孫龜公龜母拘獲甲等送入捕房昨晨解至大自鳴鐘捕房備捕頭以各水手皆有業之人令賠洋銀兩元始得釋出 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂城官報]  
　　大挑縣詹瑞雲赴襄陽催錢糧赴兩院禀知候補縣寳豐赴孝感催錢漕禀辭候補府黃仁黻赴兩院禀謝留辦儘先酌委一次吉爾哈春奉委長至節糾儀差禀知候補通判林宴春赴蘄水催錢糧袁敏功直應山提京控案俱赴兩院禀辭候補巡検劉承誥赴浦圻催漕禀知辭丁憂即用縣張延鴻奉委赴鶴峰州會勘礦務候補縣黃建藩奉委辦理大冶縣道士伏煤礦收支工程差候補典史王周奉漢黃道漢陽府委稽查漢陽崇信坊禀知謝委辦北路土藥專局候補府徐家幹禀辭赴局候補縣馬驥銷咸甯催漕並委赴瑴城催錢糧禀辭留辦樊口釐局候補府黃仁黻見辭候補同知直隸州李紹遠奉委辦來鳳專局峽路抽收經費候補通判魏慶昭奉委帮辦來鳳專局峽路抽收經費俱禀見俱赴兩院禀知謝林長慶委解加放餉禀謝 
[朝審情形]  
　　十一月十六日爲本年勾决朝審情實人犯所有本年入現監之情實共十七起斬絞人犯十八名口刑部預於十五日晚每犯名給拾錦火鍋一個食用燒黃二酒菓餚點饌惟欲是給並令家口入内探望並延什不閑各玩藝在監演唱一夜凡犯人之欲聽各曲唱者如願以奉俾給來世緣各犯猜枚飲酒任便行樂惟監墻内外宫役弁兵莫不嚴密梭巡往來不休而監内更籌是夕惟敲三下以緩各犯之心及東方既白各差役潛入監内把守各犯提至大堂立爲绑縳由刑部南門扶出裝入囚車每犯一車内外官役把守緑營弁兵圍擁護决由刑部街迤邐出宣武門至瑞露居捨酒處各犯盡重飽飲酩酊方止回南至菜市口法塲先將各犯覊入囚棚而刑部派出司員由大内恭捧駕帖往臨三次捧駕帖官乘車濡滯以行前擔廻避二碑刑部城坊皂役五六十人排班吆喝而來至第三次駕帖一到即照勾出之犯點名逐一行刑矣合將己勾未勾各犯照録於後計己勾常犯　　十四起人犯十五名山東司一起斬犯二得普栢山即得仔均盜印信一起斬犯一名李七兒故殺一起斬犯一名蘇後櫆即蘇老故殺江西司一起斬犯一名韓汶琇故殺一起絞犯一名刑七聚衆夥搶婦女己成爲從一起斬犯一名李得海島槍殺人山西司一起斬犯一名濚縉毆死宗室雲南司一起斬犯一名朱二即濚受白晝搶奪亦傷人一起斬里一名高得亮照毆死本管官貴州司一起絞犯一名周七十兒竊盜拒捕刃傷事主江蘇司一起斬犯一名楊幅蕣謀殺湖廣司一起新地一名李三發塚鋸縫鑿孔抽竊爲從廣東司一起斬犯一名商意淋謀殺計未勾股制情實三起人犯三名口山東司一起絞婦一口張氏釁起口角至夫自盡四川司一起軒犯一名徐套兒毆死大功兄陜西司一起絞犯一名車三即碌兒刃傷胞兄 
[羞愧輕生]  
　　西城某公館有一女僕年三十一嵗山陽縣人髮黑于漆層曰如脂雖裙下雙鈎未能瘦如春筍然一種楚楚之態登徒子見之未有不心魄俱醉者一日黎明主人介弟患河魚之疾起而如廁行至廰後聞屏風震震有聲疑爲梁上君子懼而却步方欲人呼忽嬌喘微微道逹耳際俄聞笑聲嗤嗤若恐屬垣有耳不敢喧騰户外者推窓視之則見女僕與一少年郎就榻上爲歡樂窠急掉頭不顧而去一對野鴛鴦方宿紅藕化中忽被漁郎驚散佳會未終芳心頓亂己在無可奈何之際主人婦又呵讉百端命購爆竹千頭爲客廳况穢婦雖唯唯覺此恥非西江之水所能濯更何處覓狄武襄假面具爲遮羞地乎遂潛購阿芙蓉膏吞之此人知覺己不及施救矣所歡爲鄰家紀綱僕凶　傅來亦欲相從地下人見其衣袖有涙痕並沾染烟膏一塊大如錢許知己服毒急灌之嘔吐而起雖未能追蹤夜臺爲比目魚連理枝亦可謂鍾于情者矣倘婦而有知必轉恨返魂無香未得與意中人重訂黃昏舊約也 
[上海六馬路仁濟善堂施少欽經收施粥捐花户十月二十一日至十一月二十九日止清單]  
　　朱少谷大善士四旬榮慶壽儀善士四旬榮慶壽儀移助方文元二户各洋三十元無名氏洋廿八元徐少甫失愼獲佑安吉姚仰山求病速愈二户各洋廿元王立記存濟堂梅花書屋三户各洋十五元汪秋記隣右洋愼獲全謝筵移助愼昌永二户各洋十二元許璞山爲子花後平安完愿詒香堂壽筵移助戴邦彦服符病愈還愿嘉興榮應德求病速愈許願求佑室人産後病速全愈澄心　屋馬慧善本邑無名氏隠名氏畢寅伯袁金記裕茂和嶺南無名氏西代同堂野茡薺禮記徐龔氏沈王泰李方志恆合十八户各洋十元恊泰源務本堂陳正茂順三户咎洋九元成愼泰葆和怡泰三户各洋八元朱秉章求孫病愈合家平安鑑記求妻平安振和誠大廣利生興記六户各洋六元沈蔣民求符治病完愿陳　泰求嗽病速愈許永昌生辰麵資移史致和延陵　善氏修養氏申和成豐義生祥桂星記立昌新十一户各洋五元王墨珊病愈完愿陳志方求合家平安振大升記文匯舘長生氏上元隴西靖孄楨二修士合七户各洋四元劉咸芬台賢進孫玉興宜源永泰慎餘新東源七户各洋三元信記洋二元四角五分姜　善求合家平安王墨珊求女病愈完愿　景陽完愿無名氏病愈完愿周嘉祥平昌氏李竹仙鄭梅溪汪日記常湖徐幼雲森記仁茂善安氏十三户各洋二元錢小寳求病速愈宋仁卿南硝隠名氏　根盤丁笛笙吴麗生無名氏嘉樹堂八户各洋一元胡慶明洋五角翁順金銅洋八元楊炳記　洋二元姜寳善求髮旋重生陳留丁駱信主三户各銀洋一元以上共收洋　　　四元九角五分銅洋十三元孫永茂申號隣右失愼獲全謝筵移助米二十石邵仁茂米十石林湘泉米十石怡春米三石共收米四十六石 
　 
[上海馬路廣益堂今將諸大善士十一月分月捐並附这懷捐清單]  
　　唐茂泣翁助洋六元陳善亭翁五元李光琴翁五元李光琴翁戴绥氏之翁各三元朱寳珊翁徐康山翁吴春池翁黃佐卿翁王欣儒翁譚幹臣翁闕鳳書翁葉成忠翁利昌成各一元鄭芸利翁何瑞棠翁韓山曦翁張金和翁周蓮塘翁徐俊良翁趙馥　翁老悦生華彰悦生棧聨和廣永誠錦章源利太各一元梁煥南翁大各五角恆秦三角生大裕生恆生正六恆各二角徐雲岩翁助錢一千壽康延康徐大衍大升大惠泰元甡存德利亨寳和立大數康彤源厚　恊舁和元宏元永豐愼餘恊源泰各六百王仁泰可熾萬有全風生一嘯　谷五百愼餘堂四百余洪記四百升陽樓其萃樓春園亦新　各三百　春記元利張錦泰廣盤崔林湧源金合順鴻運樓陳心淵各二百萬興恊成祥水愼各一百以上諸善士各寳號共收月捐洋五十一元一角又錢廿千零三百文並附安懷捐銀名氏洋五元　宅求平安六角無名氏七角懷玉山人三元張欽意翁五角無名氏四角雲南來愼　署素記珍記助規元六兩三錢三分六厘崇儉堂錢三百六十無名氏錢三百六十寳善堂三百六十朱茗齋翁助茯苓八斤十四兩以上共收洋十元另二角又錢一千零八十 
 
 
 

Page 10

 
 
   
 
