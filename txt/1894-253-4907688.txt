# 1894 - 253 - 4907688

 

Page 1

 
 
[第三百八十五號畫報出售] [  點石齋啓]  
　　本齋自中倭擾釁以來凡於戰事無不留心偵訪得其詳確箕而存之復儕良工描摹當賭務求其神情果肖面後己兹者倭兵屢敗我軍屢捷大將之威嚴軍聲之雄武與夫巖疆山險制勝出奇一一給而出之至於倭奴之授首　軀心驚　落亦復不能曲爲之掩當亦閱者所稱快者也定於卽日出售售處仍照囊例賜顧者請速購爲幸 
[新印朝鮮志並朝鮮地輿全圖出售] [  三馬路申昌書畫室啓]  
　　朝鮮志一書於朝鮮之疆域形勢政治沿革無不博考詳搜條分縷析每部價洋二角又朝鮮地輿全圖描繒精細界限分明披覽之餘仿彿馬伏波之聚米爲山每張價洋二角方今日本佔據朝鮮中國大張撻伐以上二種皆爲談時務者所必不可少賜顧者請移玉三馬路申昌購取爲盼此佈 
[石印新譯日本師船攷告成] [  三馬路申昌書室啓]  
　　日本師船攷一書爲鄞縣沈仲禮太守所譯太守精于洋務槃槃才大上游以左右手倚之兹見日人侵犯高麗師船縱横海上乃詳加攷釁繙譯成書凡各船之大小若何速李若何製自何年成于何廠鉤稽詳細一覽了然首冠务兵船圖尤足以洞敵情而資攻擊誠軍中所不可不備署也兹特以四開大本付諸石印裝訂告成每部收實洋一角正先覩爲快者請移玉三馬路申昌購取爲盼此佈 
[攻心篇]  
　　武侯有言兵戰爲末心戰爲本攻城爲下攻心爲上心戰豈易言哉攻心豈易事哉而我中國則確守此法試觀朝鮮之心悅誠服於我中國其心蓋有百折不回者倭人乃欲搆釁於其間雖有大鳥之譎大島之横要皆無如之何據其國不足以獲其心拘其君不足以變其志徒以開罪於天朝取怨於鮮民貽譏於四鄰而殘害其百姓聞琉球雖久爲倭人夷作冲繩縣而首山那霸之民尚有至今不忘中國者聞中倭啓釁爭陟山巓向海若而懸望曰中國兵輪何尚未進攻東海耶此亦可見中朝之德澤入乎人心者深非勢力相逼足以要結而得之者也夫以藩屬之傾心於我中國如此而倭人獨有欺藐我中國之心且處心積慮敢與中國爲難觀其日前所獲倭奸其髮辫已長有五六寸此豈數月之中所能驟長者極少必在二三年之前已有此心已蓄此謀故此次借名於東學黨其實則預備調度早已多時其與東學黨如響斯應此中國之所以不及爭先著也然而倭人入韓雖得先手而韓人不肯心服則又無可如何此其功效非可以旦夕期之要在於平日之間積功累仁含宏廣大磊落光明而後乃可以得人之心故古人謂以力服人者非心服也力不贍也以德服人者中心悅而誠服也倭人經此一番當亦可以深悟而痛悔然吾有以知倭人之必不能悟且悔也何則彼其所恃者以有奥援故也倭之所恃爲奥援者明眼人自能知之先時曾暗爲相助則此時亦暗助以報之倭人甘爲戎首將爲他國之功狗尚懵懵焉不自覺察而自取敗亡之禍彼則執迷不悟以爲我雖屢敗而助我者將至矣抑知彼初約相助者至此而亦將觀望不前蓋彼懐狡焉思啓之心而不欲自我作難慫恿倭人先爲之爲之而得手則必將出兵相助名爲相助實則爲日後割據之地步倭人而敗則卽借此裹足反以爲倭人理曲而從旁說持平之語以取悅於中國而漸圖揷身其間於中取利而暗中相助者則仍陰爲之助而不使人覺其實則彼以爲人不知覺者人視之如見其肺肝然第亦不欲明言以多枝節試思倭人近日如此局面如此情形助之者又將何以爲力而倭人於此不將深有悔於厥心以自恨其輕信人言之失哉顧悔則雖悔而騎虎之勢不能遽下卽使自顧萬不能支撑暗中央懇大國出爲排解而彼大國者亦將面允之而心違之倭人於此心力俱瘁能不降心以從中國爲中國不侵不叛之臣以附於朝鮮琉球之後以托中國之蔭庇乎惟此時則猶不遽降心也其在韓之倭兵未盡殲滅大島名爲元戎業已授首而大島蟠踞韓京煽誘朝鮮君臣尚自恃其長舌猶存而不卽墮拔舌之獄方且以燬我高陞刼我操江兵船以爲不勝得意之至而牙山平壤之屢敗其死傷皆以千計而倭人不顧焉磐城天城天龍鳳翔四兵艦爲我軍轟作虀粉計倭國所壞之船已有十餘艘而倭人弗恤焉三丁抽一三丁抽二驅市人以爲兵而倭官不念也但知口出大言而言行相違太遠不能收轉則亦如奔鹿之鋌而走險故吾知倭人之心一時未能降也爲今日之計惟有迅速掃除節節追逼韓京之倭賊旣除卽乘追奔逐北之勢彼由釜山一路而去我卽由釜山一路而追一面由閩粤派潑勁旅直搗倭巢復琉球以爲立足之地而後分擾其各口力扼其出路直待其降心俯首而後始受其降蓋此時倭人雖已心瞻俱裂尚欲望中國之許和而以退出朝鮮交還琉球爲弭兵之計實則琉球之地倭人此時賠累不堪久已情願割棄中國早知其情决不輕以相信也爲平心之論中國初豈肯收倭人之版圖爲誅心之言倭國當天朝之藩服倘倭人果願爲中國藩屬則叨庇蔭而賴保護仁恩周浹慈惠頻施不數年間亦將如朝鮮琉球之心悅誠服矣尚敢欺心如此哉 
[本館接奉電音]  
　　昨由京友電傳上諭一道敬謹譯登○八日十四日上諭吳大澂奏請調員差遣等語候選道左孝同前甘肅寗夏府知府黃自元均著准其調赴軍營差遣委用欽此 
[高麗近日軍情]  
　　高麗來信云現在高麗南邊百姓羣起與日人爲難凡力所能行者每百出其計以與日人相抗一日日人從釜山調兵二千餘人由陸路赴韓城拔隊啓行後高民或在路攔截或設計戕害日兵如衣敗絮行荆棘中處處挂礙未及半路不能前進祗得折回其至釜山者不過七百餘人尚有大半則已死亡殆盡七百餘人回時糧食已罄中途亦無從刦掠形容困頓面目凄凉幾與卑田院中人無異大半不能行動倩人抬回日兵伎倆大率如此雖有十萬豈足汚我鋒刃哉近因東學黨欲攻釜山日人又添兵二千名赴釜山駐守釜山一失則日人之在南邊者已無駐足處矣 
[日兵唱歌]  
　　西國行兵每遇得勝後軍中偏裨譜作歌謡使帳下健兒齊聲高唱以寄其歡欣踴躍之情樂部亦奉新曲以和之蹈厲發揚足令聞者爲之起舞乃證以日本之所爲則有大可異者聞近來日官撰成一歌令在高之日兵歌唱歌中大意無非勸令各兵戮力戎行勿存畏縮之念東方之事有中國梗阻其間關礙大局日人必以全力相爭總須至北京高揷日本旗使黑暗世界一變而爲光明中國兵數雖多然不足畏務須放瞻前進以期得勝云云想其意不過爲日兵在高屢爲華軍所大創兵心愝怯未戰先驚望風已潰不得已而作歌以誆之西國因得勝而作歌日本因屢敗而作歌作歌同而所以作歌之意則不同西國作歌由偏裨自撰日本則作之於官强兵肄習作歌同而其作歌之人則不同然則此一歌也卽與蒿里薤露等類齊觀亦無不可 
 
 

Page 2

 
 
[天津訪事人述牙山戰事]  
　　葉曙卿軍閂突圍出險由牙山會兵平壤又獲勝仗此已疉列前報昨日接派赴天津訪事人來函云當時自牙山至平壤所有險要地方節節皆被倭兵扼守此時軍閂部下除死傷外僅有一千五六百人於是密約聶功廷軍閂故張疑陣牽掣日本之兵葉軍閂則從間道疾趨平壤仍留砲隊守牙山以綴日兵籌畫旣定先以密函告知平壤大軍駐紥平壤之豐統制統領奉天練勇之左軍閂總統盛軍之衛軍閂統領毅軍之馬軍閂旣得密函卽督兵前進適葉軍閂横摩敵壘轉戰而前日兵雖當之輙靡尚有在後追擊者幸平壤各軍奮勇直前與葉軍閂之兵會合於是左右夾擊陣斃日兵二千人餘黨遂望風奔潰現在大軍離韓城僅百餘里傅相聞此捷音卽飭新裕等輪船到津載兵赴高以壯聲勢 
[烟臺訪事人述朝鮮近事]  
　　昨接本館派赴烟臺訪事人來函云我軍之在朝鮮者已逼近韓京初時日兵在平壤等處與我抵敵紛紛潰敗遁回海角勢窮力蹙正擬痛加剿洗而日兵之接應者亦到又有由日本續到之兵合計約有萬餘相爲犄角以掣我軍大約覆巢破卵尚需時日也○聞日本政府擬調傾國之兵由朝鮮各口岸登陸乘我軍深入内地卽四面包抄欲斷我運餉赴爰之路此說雖不足信然我軍不可不嚴爲之備使鬼蜮不得施其謀蜂蠆不能逞其毒也○袁慰亭觀察統兵四營赴鮮　撫於本月初八日道出烟臺逕赴營口以便遵陸前進觀察在朝鮮久於地勢之阨塞民心之向背皆能洞悉此次帶兵而去旣有所藉手必當迅奏膚功以仰答聖恩之高厚也 
[暫攝軍符]  
　　長江水師提督黃昌期爵軍閂薨於位此已兩紀報端兹接金陵信云十二日金陵營水師叅將胡叅戎忠勝長江提標中營守備諶守戎楚娬將長江提督印及王命旗牌送請兩江總督劉峴帥暫時接收俟簡放有人再行移交爵軍門之大公子石蓀部郎方在湖南應試俟聞訃來南再行擇日開喪前報大公子延醫診視乃傳聞之誤也 
[騐明考生]  
　　松江府屬考生與兵勇齟齬一事已詳昨報兹接金陵來信云日前四鹽溝救生局紅船獲屍一具察其形狀有似考生江寍縣趙小帆大令聞報之下立卽帶同認識之同鄉人前赴儀徴縣屬之四鹽溝檢騐的係松江府屬陸生大令遂於十二晚回省十三晨上轅禀明一切 
[白閂試事]  
　　江南鄉試頭塲放牌時有二鉅宦家丁定欲入頭閂接考被守閂兵扭交啓閉官至傍晚見二家丁在紅栅欄各享盛筵一席其一似覺起坐不便蓋已飽食筍乾煨肉矣尚有一孩一叟亦欲入内阻之不聽被守閂兵用竹片擊破頭皮血流如注故十三日二塲放牌此輩皆不敢越紅栅欄一步出塲士子得以從容徐步全不擁擠頭塲犯貼者共計四次約有三百零數人大半因病交白卷及未完卷者並無奇聞異事也 
[勘臺已竣]  
　　署理安徽臬憲本任安廬滁和道丁潛生廉訪日前乘坐師船赴下游一帶查勘砲臺曾紀報章兹聞廉訪勘視畢卽由白下乘招商局江裕輪船於初九日行抵皖垣命駕晉城謁見署撫憲德靜山中丞并將各砲臺情形逐細禀陳又拜會員梧岡方伯聨仙蘅觀察及營務處各官亦以禮答拜 
[招募淮軍]  
　　北洋大臣以倭人犯順近來北洋各營調赴高麗征剿天津爲畿輔閂户不可不屯紥重兵以咨扼守資商前任湖北提督程從周軍閂文炳招募淮勇十營尅日成軍馳赴津閂一帶駐紥軍閂遂移駐皖北一帶并令舊部諸將弁分投招募擬招步隊八營馬隊兩營共成十營赶緊訓練純熟以資得力 
[騐視砲臺]  
　　圖山砲臺經兩江營務處曾仰階觀察經之營之幾易寒暑而後成迄今砲位均已裝齊劉制軍老成謀國以各口戒嚴深慮砲手尚未精熟須老於軍務兼諳機器之員考騐方資得力再三斟酌特委督辦水師學堂前辦機器局淮揚海道桂薌亭觀察前往考騐觀察於十一日回省銷差以所募守臺砲兵訓練甚熟無事時不懈操防有事時可資禦侮逐一向制軍禀陳制軍大爲歡悅布置密則江防固考察精則人才興洵不愧南天保障哉 
[記風災]  
　　七月二十七日未刻廣東颶風徒作暴雨交飛逾刻卽開霽而當時泛宅浮家者已驚魂怖魄矣是日南關大馬頭有人見蛟起雲中見首不見尾幸無蜒蜿飛拿之勢隨卽隠没風起時驚濤拍岸　氣迷天南關戱院屋瓦紛紛飛下樓窓悉索動摇鄰店中人皆走避河上兩紗艇旋被傾覆適有小火輪舟駛至盡力拯出數人祗兩蛋童竟遭漂去城西第拾鋪連香茶居頂樓上有曬臺突被吹倒左右隣之杏芳樓廣興隆兩店均被壓壞茶客下樓逃匿紛如島散忽有曬臺木架之小杉洞穿瓦面而下適中某客頭顱血流如注茶博士立延外科醫士敷冶暫止其血并送白金一餅作爲利市客竟不受謂此出自天意數不可宛並非爾店所欲爲且蒙破費醫資已無妨碍乃致謝而去同時五福里吳宅被風吹塌圍墻數丈幸當大雨傾盆路無過客故不至傷人蓋粤地瀕臨洋海蛟蛇出没不時是以盲風怪雨輙爲災害若北省則無所謂颶風也 
[未成信讞]  
　　廣東花縣著名巨匪張福嘯聚百餘人在林深箐密間出没靡定其黨散布各處打家刦舍擄人勒贖無所不爲倘任其滋蔓日深則爲患不堪設想矣紳耆聨名禀請大憲檄調某營官帶隊往剿始得蕩平巢穴掃盡妖氛惟匪首張福仍僥倖脫逃祗搜獲其圖章書函及拜會簿籍等物近由鄉人懸紅購緝憑線弋獲張福歸案邑尊錄供後轉解讞局審辦屢經提訊該犯堅稱鄉紳挾仇誣指并自認爲曾谷而非張福疉次刑訊矢口不移鄉紳恐其倖脫網羅屢次赴府呈禀力請按律嚴辦府尊以該犯極口呼寃未能遽入以罪飭將該犯雜諸衆犯之中使紳耆詳細指認紳耆竟茫然莫辨現有邑紳胡某上訴臬轅惟恐該犯得免刑戮旋由臬憲批示仰本府覆訊核辦是否眞盜終當水落石出皂白攸分也 
[皖中雜紀]  
　　新任安徽撫標中軍叅府金贊亭叅戎國治由金陵乘招商局江寛輪船於初七晨抵皖謁見德靜山中丞旋奉檄飭赴任叅戎遂擇於初八日卯時任事前任米海秋叅戎卽於是日交卸其瀛眷暫住公館聞於月初起程赴京祝嘏○統領安慶練軍馬步各營宋佩珍軍門前赴白門謁見各當道勾留數日卽於初七日回皖○距安慶百數十里之望江縣邇來瘟疫盛行死亡相繼有某姓一家十二人其五己登鬼籙七人病莫能興呻吟牀褥炊爨乏人又某姓一家五人已斃其四似此類者不一而足何蒼蒼者之不愛我民耶○候補府王子裳太守月前奉大憲委赴徽州查辦案件迄今事竣言旋於初七日回省赴各憲轅禀安銷差 
[五茸佚史]  
　　松江訪事人云入伏以來炭熾洪爐異常酷熱節逾處暑依然炎滈偪人四野農民盼望甘霖空存奢願舍槹之響旦夕不休恩太守特飭華婁兩縣宰出示禁屠自七月二十五日爲始親詣城隍神前拈香禱雨不識蒼蒼者果能俯鑒下民早施惠澤乎○有地名泥河灘者爲靑浦縣所轄境灘上有古廟中塑三官神偶像每屆七月二十七日俗傳神誕之期松郡男婦必買舟前往焚香默求庇護進香旣畢例必往朱家角閒游香客某甲弱冠年華三房祗此一子上月二十六日之晚舟泊放生橋畔偶登鷁首失足墮入波心時適潮漲猝難施救遽隨三閱大夫而去又有某乙者亦偶不經心致占滅頂之爻殊堪浩嘆也○普照寺東首某茶肆於七月二十三日之夜時近四更忽蚊藥延燒其光上燭幸某署差役道經其地見而呼救得卽撲滅越三夜又有某營署兵目横陳一榻呼吸烟霞夢入黑甜一燈如豆火觸蚊帳轟轟烈烈幸鄰右見之急爲灌救而滅嗚呼危矣○邇來氣候酷熱流金鑠石較三伏時猶過之寒暑表升至百餘度城廂内外疫癘大作死亡者日有數人其症大都沚瀉發斑人生如朝露言之能不寒心哉○普照寺南首陳某年老家貧今春又罹破鏡之悲寂寞悽凉中懐鬱鬱膝下生有一子亦未必象賢月初 
 
 

Page 3

 
 
某夜更深人靜覺懸梁自盡及其子驚覺則已氣絲不續體冷於氷矣嗚呼慘已○西門外鍾姓寡婦某氏夙患癲狂自失所天其癲更甚前月之杪奔入比鄰痘神廟將偶像手指斷去半節閱二三日忽失所在蹤跡不杳然偵至後園古井中則闖者竟植立水内細視之已無生氣乃縋而出之爲之棺殮 
[鴛水菱歌]  
　　禾中亢晴已久嘉興府宗太守率同兩首縣在元妙觀設壇祈雨初五日午後四點鐘者雨一陣薄暮卽止○杭州都統赴乍浦辦理防堵不日過禾文武各官又多一番迎迓之勞矣○宗太守恐倭奸散布每於半夜親在城内外巡緝考察各委員之勤惰並向僻靜處各草棚嚴密稽查以杜奸匪 
[螐磯秋柳]  
　　安徽臬憲丁潛生廉訪初三日乘輪來蕪前往東西梁山察看砲臺並與蕪湖道袁爽秋觀察籌商防務小住一夕復乘下水輪船前往金陵謁見劉峴帥請示機宜旋於初九日返斾鳩兹勾留數日始返蜺旌○蕪湖保甲章程凡在事人員果能勤勞卓著實心將事原有記功拔委優差以示鼓勵之例惟數載以來尚未見有拔幟而登者兹値地方巡防戒嚴袁觀察整躬率屬異常激勵並援例擇其尤爲勤公之魯港分巡王鼎卿州司馬南岸分巡嵇月泉少尹酌子優差俾昭激勸適大江口查船關差缺出隨卽以之詳委接辦一時同進諸君咸奮然有激昂靑雲氣槪○蕪湖市面向以米糧爲大宗邇因中日事起禁止營運以防濟敵圜闠生涯陡然爲之淸寥而洋貨進口亦較前此爲稀以是新常兩關及内地各路厘金收數俱爲短絀所最狼狽者尤以米市中各項人役如米行夥計包紥斛工及幕天席地之馱米小工爲最蓋此輩兩肩荷一喙平時一飽之餘不知未雨綢繆一旦米市停止遂皆束手無䇿其有窮極思變則探囊胠匧亦所不免故江口一帶邇來收哂乘露之客獨較平時爲多也○蕪湖今年秋成頗稔茅簷蔀屋婦子騰歡惟値此萬寳告成三時暇晷正待剜肉補瘡而米市停止販運財源鈍滯是以中秋節屆各店收取鄉帳俱不甚佳食物糕餅等鋪閂市亦淸淡寂寥良由鄉民雖倉箱坐擁過商無人亦無取此豐年也○新河關爲徽寍水程舟楫必經之處該關委員鄭子宣二尹現屆差滿經袁觀察詳請以候補縣丞濮和亭二尹接辦約是月下浣回批齎蕪卽可治裝履新矣○觀音橋爲南岸將軍圩水利津梁又爲行人往來孔道兵燹後橋梁圮廢港亦淤塡每當桃花浪泛又不免歌匏有苦葉之詩今年由袁觀察捐廉創建並得諸善士聞風興起輸助爭先遂於正月間派員興工負土運石務極堅牢至近日始慶告成哀觀察親詣騐收見夫虹腰亘月雁齒凌雲四望江山盡歸吟舫乃濡毫爲之銘曰架雲根凌赤岸抗㟭虹絶天漢度世遊塵際斷聞思力盪災難峙澤梁成壯觀三千年石始爛甫脫稿適門下常州屠太史寄來蕪省師隨命錄之豐碑橋之橋唇蓋屠君工寫北魏鐵畫銀鈎直追古人有得其寸縑尺幅珍於拱璧故貞珉甫泐拓工卽絡繹往搨幾於紙貴洛陽碑陰並存捐貲者姓氏以示同垂不朽之意○北門某姓女雖汝南碧玉出自小家而絶代容華實無異瑶天一鳳嫁有日矣父母以婿家中落頓悔前盟屢向執柯人索還庚帖婿家不允遂故奢其財禮以難之以致好事難諧女自念靑春不再標悔屢乖空閨寂寞百感交縈時作鸚鵡出籠之想某夕乘其母赴近處觀賽盂蘭會之隙竟偕意中人携帶家資作彩雲之高飛暫就江口某客棧小憇芳蹤蓋欲於次晨附搭輪船翩然遠逝不料出谷之鶯未遠尋香之蝶已來鴛鴦雙鎖挾之而歸雖未珠沈滄海而出笠露醜不免貽差鄰里世之因愛女故奢其聘禮者盍亦鑒諸○金柱　委員錢振家少尹日前禀報丁艱遺缺經道憲遴委前署太平府經歴田魯南叅軍馳往接辦一面詳請院憲請予眞除云○月之初八日爲袁觀察嶽降佳宸屬下文武正擬餽禮稱觴詣轅上壽事經觀察預知嚴詞訓斥一槪拒絶屆時並飭吏委照常辦公毫不舉動蓋蓬察素性澹泊不同流俗之浮囂○上月杪有某縣考生數人一葉扁舟道出鳩兹夜泊楊泗廟河干鼉更乍轉忽有倫兒悄然登舟撬開艙門竊得皮箱一口正擬肩負飛奔適某生夢回枕畔急起擒獲呼同伴起先餉以籐條滋味繼再檢點箱篋少去英洋二十元加以拷問竊不肯認乃暫縛船頭共至艙中早膳詎料該竊扭斷繩索聳身一躍冀作水遁乃浪花高激無力泅起竟與波臣爲伍旋有駁船帮出認謂死者乃伊看船之夥特以曙色矇矓中偷兒逸去以致張冠李戴致一時情急投河人命關天赴縣喊控王邑尊時因公冗札委捕廉有少尉撈獲屍身代往相騐正擬將考生帶案訊究比因有人掉三寸不爛之舌兩頭排解令考生出資若于以爲殮費事遂寢息 
[蜀東零拾]  
　　重慶訪事人云洋棉紗生意日見减色某日謙泰恒棉紗鋪忽然倒閉計欠同生義銀萬餘兩鍾順仁七千餘兩尹恒裕二千餘兩謙泰恒主人汪吉三背地逃匿致債主無從控追市面之壞眞每下愈况也○署理巴縣陳大令桂馨於七月十一日接印視事暫駐雲貴公所辦公 
[慶賀禮成]  
　　昨爲恭上皇太后徽號之期天未黎明文自道憲劉觀察松海防劉司馬上海縣黃大令水利廰林少尹縣丞呂二尹典史蔡少尉等武自提右營廖叅戎守備程守戎城汛李千戎等先後赴萬壽宮均穿朝服各官先與道憲相見在官廰小憇俄聞鼓樂聲喧各官步出殿下行三跪九叩首禮旋卽退班齊赴關帝廟致祭又帶禮生差役人等赴城隍廟及各廟行香禮畢分道回署時已近午矣 
[廉訪北上]  
　　昨報蘇臬司陳舫仙謙訪由蘇蒞滬卽欲北上云云兹悉廉訪卽於是晚乘輪望天津進發瀕行時文武印委各員咸詣江千恭送 
[賀客如雲]  
　　昨爲中秋佳節松海防劉乙笙司馬上海縣黃愛棠大令保甲總巡葉臨恭司馬以及佐雜三廰巡防各局員咸赴道轅叩賀各武弁亦赴提右營道轅兩處叩賀輿馬分馳絡繹於道號房執帖頗有應接不暇之勢也 
[倭奸起解]  
　　倭奸福原林平楠呐友次郎二名前由美領事送交道轅升署藩司黃方伯發縣看守屢次由黃大令帶至道轅會同東繙譯劉太守推鞫聞已供認充作奸細控聽軍務新任關道憲劉康侯觀察遂請撫標滬軍營統帶蕭雲卿軍門帶領親兵押解倭奸乘鈞和兵船赴金陵請南洋大臣劉峴帥核辦已於前晚二點鐘啓行臨行持二委奸恐懼異常涕淚交下似覺可憐然一念爲彼奸諜探我軍情雖死不足以蔽其辜也 
[雨師敗興]  
　　中秋佳節人家小兒女往往銅街踏月携手閒游興往情來此樂無極其或上頭夫壻方應秋闈則高爇斗香深深下拜祝璿宮妃子在登科記上織就芳名習俗相沿久已傳爲佳話矣昨日自淸晨以迄下午雨絲風片攪亂柔腸雖南市水神閣紫霞殿小九華海潮寺靑龍庵小普陀諸處時有比邱僧比邱尼借燒斗香爲名引人入勝而芸窓秀士蘭館幽姬油壁香車絶無僅有歌玉茗堂良辰美景奈何天之曲未免閒愁重疉上眉尖矣 
[佳節停公]  
　　昨爲中秋佳節本埠文武各衙門英法兩公廨均停辦公事江海關亦於是日給假停公 
[異鄉落魄]  
　　湖南人楊某携其梅鶴來滬僑居山家園之文遠里嗣卽入川作幕琴劍一囊徧歴棧雲峽雨間而以家事托弟照料不料其弟忽於去年暴病而卒楊妻飄泊他鄉形影相吊雖曾函告其夫無如遠道音書未能卽達魚沈雁杳將及年餘旣無負郭之田又省指囷之助日用所需皆取給長生庫近日更覺不支炊烟屢斷房租亦已積欠數月房主應某屢遣收租人追索終無以應昨係中秋節索逋更急楊妻再三緩商收租人終不肯允立卽喚集管閂木匠人等將楊妻子拉出所有什物皆封釘其中楊妻至此無可爲計遂挈其幼子露立弄中向左右鄰瀝訴苦衷聞者皆爲之唏嘘不置未知遠道征夫其亦念及床頭零涕人否 
 
 

Page 4

 
 
[拉客被拘]  
　　包探何瑞福及三百八十二號華捕先後拘送在途拉客之野鷄娼馬桂寳陸阿鳳到廨由値日差問明情節禀知宋通剌飭暫交官媒收管聽候今日早堂會訊 
[移提逃婦]  
　　昨准元和縣來文請關提徐鄧氏因其夫徐錫坤在元和縣控崔五保誘領伊妻徐鄧氏捲逃現知鄧氏匿跡租界故請關提宋莘樂通剌接閱來文飭差張福往緝昨據該差恊同元和縣來差在英租界滿庭芳可久小客棧中拘獲該氏及其子徐長生禀明宋通剌著暫交官媒看管聽候備文解至元和縣歸案辦理 
[裝傷矇騐]  
　　昨報長發棧股東唐懋隆等毆傷鄭復初互扭至縣求請騐視云云大令卷查原告唐宸亮鄭復初前曾呈控唐懋隆梁應南等强吞盈餘股本二千餘兩仍欲用小洋鎗轟擊尋釁前經葉司馬堂訊諭令靜候廣肇公所秉公理算並諭唐懋隆等遷移别處居住免致爭吵大令查卷畢升坐花廰原差將兩造帶案唐宸亮供因棧内開銷節帳鄭復初向唐懋隆支洋數千元唐懋隆梁錦如非但不允反敢辱駡當將鄭復初毆傷鄭身材瘦弱傷勢較重梁見而情急卽將茶杯擊碎劃破頭面裝傷卸罪鄭復初供亦相同並稱傷勢甚重咳𠻳均覺疼痛黃大令飭仵騐視腰背肚腹皆有拳傷大令親騐確有傷痕卽命退下又提梁應南至案供稱唐懋隆梁錦如被鄭復初擊傷求請騐明究辦大令飭仵檢騐唐懋隆渾身並無傷痕惟眼角稍有指爪帶傷大令問曰爾來請騐傷在何處爾可指明唐良久指不出傷處問梁應南曰爾說伊擊傷亦須指明傷處梁卽含糊以對言其時並不在塲不知被打與否大令曰被打不知傷處可以指出梁在唐之身上徧視一周禀稱指不出傷處大令大怒謂此案業經葉大老爺訊明諭令靜候廣肇公所董事算明帳目再行核斷並諭唐懋隆等遷移出外免致爭執爾等瞻敢不遵堂諭依然肇事竟敢裝傷矇騐殊屬不安本分飭騐梁錦如頭面果有血污已用黃布包裹未便揭騐鄭復初與梁對質指明梁自將茶碗擊碎劃傷藉圖卸非梁無言置辯大令飭差持片將鄭復初梁錦如等送仁濟醫館醫傷梁應南等收押待質所俟梁錦如等傷痊再訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[城濟堂啓　戒烟呬噶草]  
戒烟呬噶草靈騐異常服此戒脫皆稱仙草每服錢廿一文近來假冐甚多認明包内有達醫士小像爲記上洋棋盤街北四馬路口分售朱家角同順豐號 
[水陸大軍剿倭得勝圖說]  
詳載華軍陣斬倭奴情形並繪○倭踞韓京圖○大帥發兵圖○西商議事圖○吳淞設防圖○牙山斬倭圖○砲轟倭艦圖○牙山再捷圖○海軍擊倭圖○付之石印每本洋六分托上海文宜書局香港文裕堂蘇閶來青閣觀前文瑞樓鎭江文萃書局漢口沙市宜昌江左漢記杭州青雲街文林堂南京東牌樓醉六堂以上均有寄售 
[新出後西廂記　每部增送盖三國一部　朝鮮日本輿地全圖每幅二角]  
是書係西廂後傳詳載張生濳修拒色得中榜魁誤傳入贅韋府以致鶯鶯皈空及後遇仙人指示榮歸團圓悲喜交集陸離光怪不能盡述特請名手逐回繪圖付諸石印每部四冊外加錦套實洋四角賜顧者每部附送盖三國一部上海南畫錦理文軒文宜書局及各書坊代售 
奎光齋謹啓 
[繡像呼家將紫金鞭全傳]  
是書向無刻本得自鈔傳其歴叙宋代呼延一門忠孝方这楊家將可謂無獨有偶至於措意淸新遣詞工雅特又過之雖體例不外章回要非庸俗者所能道其隻字茶餘飯罷手執一編洵足爲遣睡魔之一助裝訂四本紙墨精良函以錦套計洋五角購者請向棋盤街著易堂及各書坊賜顧爲盼雲翼居士啓 
[包纏小足外洗藥]  
此藥西蜀盛行能舒筋活血止痛化濕凡女孩纏足能苦萬分殊甚憫惻祗須用此藥煎洗逐漸纏小三月之後卽如意可觀每瓶四兩洋二角另纏足内搽藥大瓶二角小一角京都同德堂 
[石印史要]  
任釣臺先生仿十七史蒙求體例以四言韵語編成始於盤古迄於有明比事屬詞瞭如指掌較之鑑略等書殊覺精美詳備每部實洋六角上海四馬路古香閣發兌 
[專售呂宋票　只此一家並無分出　鴻運通]  
屢出大彩早已聲明現售英十月票卽華九月十四在呂宋開彩雙單張克已條頭六角半收兌紅票格外申足各埠函購原班立奉所有本地開彩之票本行一槪不售如有掮客戤牌兜消等只是假冐與本行無涉特此佈告上海棋盤街 
[定貨克已華英大藥房]  
本藥房專運正獅馬牌嗎啡批發定貨均便定價尤比别家格外克己如蒙預定約期無悞此佈 
[電報改價]  
本局自八月十一日起改照新章收價上海至江蘇省華文每字一角同府同直隸州往來每字五分江寗浙江二省每字一角二分山東安徽福建三省每字一角四分直隸河南江西台灣廣東五省每字一角六分盛京山西湖北廣西四省每字一角八分吉林朝鮮陜西四川雲南五省每字二角黑龍江甘肅貴州三省每字二角二分新彊省每字二角四分惟至京城仍照至天津每字加洋五分又韓綫由漢城起另加至公州春川八分全州元山九分大邱咸鏡一角釜山一角一分以上洋文均倍再滬福厦港廣汕六局互相往來洋報仍暫時照舊收價上海電報總局啓 
[遺失提單]  
八月初五日大沽進口第七十一號YC土白銅條二件已向棧房說明作為廢紙 
北恆茂白 
[普仁堂藥丸店廣東普仁堂金鎖固精丸]  
一身命脉全靠眞精如火資油油傾火滅瓊漿玉液惜之如金不容濫洩焉然或先天不固思慮傷脾元氣或虧夜夢遺洩以至神疲體倦心中恍惚此丸係用正北鹿尾巴配入健脾固精等藥專能收凝元神保固精液煖腎鎖陽强盘長髓並止夢遺每兩洋一角鋪在上洋棋盤街開張 
[眞東洋蘭花香肥皂擦面潤容散玉容香水粉]  
此皂專治油膩並臉上烟色黑氣而且奇香擦之可皮膚滑潤每匣錢一伯四十○潤容散專治面上斑點酒粉刺調擦數日立效每瓶八十四○東洋玉容香水粉能使容顏少嫩色潤肌淸每瓶錢二百託上洋四馬路文宜書局打狗橋恆泰布號 
[新撰尺牘句解廣嗣秘書四角]  
是書解句詳明凡粗識字義者均能入目了了千頭萬緒之事亦不難一線穿成以視穿鑿轇轕者有上下床之别士農工商所宜家置實洋三角寄申麥家圈南長安棧帳房晉記書局各書坊蘇閶來靑閣杭亦西齋鎭江文成堂 
[定貨克己定期無悮　正獅馬牌嗎啡]  
本堂寄售獅馬牌嗎啡批發原箱原磅價格外克已貴客賜顧請移玉爲荷申石路蔣鶴齡啓 
[新法照相鏡出售]  
本藥房新到一種照相鏡照不用架只須手執能藏十二干片更張極便輕靈無比欲購須早遲則無矣良濟藥房告白 
[舟行須知]  
倭冦順犯各處防務整嚴而本局爲軍火根本重地尤宜防衛本局東西兩百安置水雷巨砲以備不虞當經上海縣水利局傳集十六鋪以至閔行等沿海一帶河快地甲飭令嗣後每日從黃昏時候起至天明止無論各項輪船及民船商船一槪禁止業出示禁在案本局恐各色人等尙不及周知若各項船隻仍於黑夜暢行其中卽無倭奸暗渡亦難保不誤觸水雷致遭不測甚屬右虞望各色人等速卽遵照以昭愼重滬南製造局告白 
[專批　先令大票赤金股票]  
在上洋棋盤街廣利公司老必得洋行内　 
英十月份華九月二十開彩 
[小火輪出售]  
今有新時川小火輪一艘如欲買者請至興仁里晉和荘面議可也 
[赤脚大仙魚鰾種子丸]  
此方係雲南大理府周姓年老無子遇異人傳授此方服至月餘自覺目明身健髮黑鬚烏久服連生七子壽至九十有七此方專治身體虛弱老少酒色過度頭眩耳鳴神昏目暗腰膝酸痛四肢無力自汗盜汗下元虛損夢遺精滑陽痿或男子精寒腎虛陽物不舉不能久堅元陽衰敗或女人血寒氣弱子宮久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上洋英巡捕房對門廣東接元堂何均年監製 
[捷法七日斷烟癮捷法戒煙人參丸]  
此丸得外國秘傳眞方㨗法包戒洋烟老癮易如反掌每癮一錢吞丸三粒如癮重者照數遞加食丸之後精神爽快七日斷癮不寒不燥種子延年諸君凡染烟癮者請買一粒試之每粒大錢六文廣東延春閣蠟丸號分設上洋棋盤街北首開張 
[石印繪圖鐵公鷄京戲本　孝子報難中福靖逆記]  
詳載髮逆情形其忠間臣孝子節婦義夫及至刀斧加頸不失平昔操守自有吉神呵護轉禍爲福較之戲園所演鐵公鷄等劇唱句尤爲明白並繪大將之相貌軍士之威嚴僞王之賊容裝飾之奇怪形容絕倒栩栩欲生價洋二角在上海四馬路文宜書局寄售 
[八月十五日錢銀洋並匯票行情列左]  
新匯劃收市　七錢五分二 
銀　拆　二錢六 
洋找頭　七錢五分三 
錢找頭　九百七十文 
市　錢　一百三十四千文 
卡　錢　一百三十三千文 
衣　牌　一千零三十文 
足　赤　三百三十三兩 
標　金　三百二十八兩 
銀行電匯銀票　二先令十一辨士 
銀行現銀票二先令十一辨士 
銀行三十天期票　二先令十一辨士 
銀行四個月期票　二先令十一辨士二五 
[八月十五日進口輪船禮拜五] 武寗　輪船　由寗波　太古公司 
保定又　由汕頭　太古公司 
芝景又　由汕頭　太古公司 
大沽又　由牛莊怡和行 
福和又　由長江怡和行 
[八月十六日出口船禮拜六] 萃利　又　晚往長江　麥邊行 
德興　又　晚往長江　鴻安公司 
福和　又　晚往長江　怡和行 
北洋　又　晚往香港粵省　太古公司 
保定　又　晚往烟台天津　太古公司 
辣低馬　又　晚往長崎釜山元山琿春　怡和行代俄國東海輪船公司 
廣東　又　晚往汕頭香港省城怡和行 
飛鯨　又　晚往天津　招商局 
北京　又　下午往寗波　太古公司 
[八月十八日出口船禮拜一] 呍多波拿　日開往神戶香港星加坡庇寗等埠　老沙遜行 
益利　又　晚往長江　鴻安公司 
江裕　輪船　晚往長江　招商局 
重慶　又晚往烟台天津　太古公司 
海口　又　晚往牛莊太古公司 
[八月十九日出口船禮拜二] 亞佳　又開往長崎神戶橫濱天祥行 
格力司伯輪船　晚往香港省在　招商局 
武昌　又　晚往烟台天津　太古公司 
安慶　輪船　晚往長江　太古公司 
[八月二十二日出口船禮拜五]  
加大　輪船　往東洋高麗琿春等埠　經理人格臘亨啓 
 
 

Page 9

 
 
[破鏡重圓]  
　　湘人宋采細柳營駐察江陰省獘儉用薄有顔儲　月老作合娶此處某娃女爲萋瑟靜琴耽頗倒耦後因地　告假出營命途乖舛百謀無成遂至一貧如洗甚至炊烟屢斷釜可遊魚坐困之餘自念中表某甲現在蕪湖老湘後營充　什長遂筆豪買掉　來並與舟子商定船資俟抵蕪湖向甲稱貸然後付給詎米抵埠時甲己先一日拔營調回金陵不覺氣喪頭垂進遨繼谷又　舟子催逼登岸托開烟舘之某乙某丙代向索討宋至此本已水盡山窮只得隨緣聽命夫婦二人分住乙丙二處流光如駛倐已月餘不但一稱莫展又欠房訯貲八九千債臺日上將何底止乙丙遂乘機進以鬻妻妙䇿宋掩耳不欲聞然索債甚急欲商請留妻爲質待赴金陵設法又不見許欲就此設謀則舉目無親展轉呼天求全乏䇿只得曲從其教當由乙丙作合售得身價洋四十元除去中貲及所欠船貲飯食所剩僅廿餘元情本不忘勢已莫挽遂裂裳成劵掩淚成行從此蕭郎是路人無復望延平劍合矣事爲緝捕線勇所聞知乙丙實賣八十元暗蝕其半向之分潤乙丙恐致敗露急節以八元旋欲宋自認之宋以遭難至於賣妻尚何探捕之足畏奔至保甲總局喊寃經局員訊悉端倪以乙丙設計坑陷幾無人理立卽拘拿到局澈底根究乙丙始尚狡辯繼將宋妻提質始一鞫而服遂斷令宋將妻領回一面追出原價給還買主並罰乙丙各出八元給宋作爲回湘川資仍將乙丙送縣從重懲辦一時觀者無不鼓掌稱快聞宋妻年僅十九當局員訊供時一再訴稱誓死不願謂他人夫故論　咸稱其　知大義　聞於王邑尊之太夫人深歎其賢命賞給洋蚨數元洵屬一時佳話　辭　　　　　　　　　　　 
[英廨晚堂案]  
　　瞿萬和控子德寳違忤由二百六十九號華捕解案宋通剌於前晚提訊瞿供小的係溧水人來滬二　餘年素以販賣舊貨爲業生有二子長名德寳年已弱冠不務正業日與無賴爲伍屢經小的訓責終不攺悔日前自外歸家向小的索取洋銀二十元小的以無洋對逆子大肆咆哮堅欲取洋十元小的恨其無理太甚欲舉棒擊之逆子竟敢與小的抗拒以故鳴捕送案求老爺究懲德寳供爾小的從未學業實因在父親舊貨店内毫無出息曾托友人謀成生理可得工洋若千元惟須押櫃洋二十元因此禀明父親向人　借奈父親堅執不允並將小的毆擊小的並未向父親逼索求大老爺開恩以後不敢向父親索洋通剌以查訊所供德寳尚無違逆情事惟不應與父親吵閙略加申斥從寛釋放○曾日池扭李古松至廨控被李纒借不休宋通剌提究之下曾供稱係廣州人前在京口收買猪　牛皮等貨運至他埠銷售曾僑李爲夥早已辭歇邇者小的來滬營生李歇業無聊於本年正月曾向小的借洋二十元至三月小的因事回籍李乂至小的店中借洋二十元兩次借洋均有借劵爲憑日前小的由籍來滬李又來纒擾爲此檢呈借據扭案請究李供潮州府大埔縣人與曾同鄉同業小的現在鎭江專收猪綜牛皮等貨運至滬上托曾代爲銷售本年正月有猪综若干包還來托曾代售收過現洋二十元嗣又收過現洋二十元至春聞另有牛皮若干蓮滬嗣接曾回信云此次牛皮因漏稅被洋關扣貨充公小的接信立卽附輪來滬與曾理論並至廣肇公所告知董事懇其理處該董等以無從查理飭赴憲案控訴是以扭案請究且小的從未借過洋銀亦無田立借劵等事通剌以查訊各供均無証據未便判斷令兩邊各邀同鄉公止人乘公理處毋得興訟 
[虹口捕房紀事]  
　　鎭江人韋錫林上月至虹口百老匯路生昌棧内竊取油漆五箱棧主報知捕房昨晨經句探張阿五在外虹口拿獲送入捕房押候解訊○寗波人陳大德前曾犯竊三次破案前晚又至虹口永祥里九百四十三號陳少卿屋内竊得衣服數件負之而出適包探竇如海巡緝至此當將人贓拘獲送入捕房押候解送英公廨究辨○陳阿川者不知何許人近因囊槖空虚邀約親友合成一會訂於前日在美界西華德路渭沁園茶館摇點陳身穿熟羅長衫一件熟羅套褲一雙摇擺而至旣入座卽將長衫套褲寛下懸於壁間事畢忽忽而去忘却敗衣茶舘主婦某氏及陳阿冲才發等共五人見物垂涎互相商酌付諸長生庫得資分肥少頃阿川至原處查間氏等以不知對　川卽投報捕房捕頭飭包探江阿三往查該茶館内堂帶賣盆湯適有某甲在内洗澡氏等密商之語歴歴在耳遂和盤托出告知江探昨晨將氏等五人拘入捕房押候解辦○印度人某甲衣履垢敗形同乞丐於前晚十點鐘至虹口公和祥碼頭輪船上竊取乾魚一條携以登岸被野雞小工某乙所見意欲分肥正在爭執適有某内行經是處上前勸解而巡街之印捕亦至奈某内不通印語未能伸訴致被拘住行至新虹橋西首又將某戊拘押捕房而肇事之甲乙二人則已逍遥事外矣 
[法捕房瑣事]  
　　滬城新北門外永安街某報關行所雇茶房某甲爲行主辭歇甲藉端訛詐由行主拘入捕房捕頭以某不應滋擾命押候堂期解請葛同轉究懲○招商局某輪船停泊碼頭宵小乘間圖竊爲包探拘獲一名解入捕房捕頭命押候堂期解訊 
[金陵官報]  
　　○八月初十日候補道楊兆鋆進京泰興釐捐同知徐炳焯專差禀知奉藩司委祝嘏隨員○十一日世職姜維勳廕生翁曾煥均見泰示驗看○十之日分寗試用縣丞金桂芬到由蘇回寗○十三日指分江蘇補用縣洪恩嘉到由京來　　　　　 
[上海虹口元濟善堂六月份經收一文愿常捐淸單]  
　　麥桂潤堂六月份一百愿錢三千文謝鑑記三十愿九百文梁日三廿五愿七百五十文九章號　和賑房二户各廿愿各六百文華榮和永養源怡珍居戚益齋湯鴻寳小舫主人延壽堂潤德堂巢子餘巢潘氏十户各十愿各三百文廣和記致寳長洗亮光三户各七愿各二百十文萃榮昌般茂庭殷守泰殷守源殷許氏殷恆懐護德堂湯雲亭八户各五愿各一百五十文至幾　温榮培二户各六　各一百八十文合昌隆陳根二户各二愿各一百二十文裕祥　三愿九十文靜慮居湧幢氏張季園三户各二愿各六十文○全亨號二十愿正月至六月便三千六百文始愛子麥林氏麥早然味蘭子麥永康來篆丹范陽子丹陽子八月各　廬　月至六月各錢一千二百六十文○何日癸鄭梅庭裕泰昶王禮堂四户各五愿圓五六月份各錢四百五十文梁輝堂王尊勳何麗初洗經珊許盛增五户各三愿四五六月鈠二百七十文黃敬堂譚始端二户各二愿四五六月各篾一百八十文恭壽堂徐宗潢昭敏氏三户各一愿四五六月各錢九十文江蓉生胡玉如福昌號三户各一愿五六户各錢六十文陳鴈記五十愿五六月錢三千文王岐記三十愿五六月錢一千八百文鄭程先五六月錢一千二百筆嗽賑房四愿五六月錢二百四十文禮發押源遠堂誠記溝怡軒　三户各三愿五六月錢各一百八十文衆友康健棣秀堂陳守拙子孫元振四户各二愿五六月各錢一百二十文治盛恆五六月錢二百文○以上共收大錢三十六千六百五十文合併聲明 
 
 
 

Page 10

 
 
   
 
 

Page 11

 
 
[光緒二十年八月初四日京報全錄]  
　　官門抄○豫撫裕奏請將經徴錢銀連年掃數全完之州縣優叙　○又奏請將拿獲鄰境盜犯之知縣送部引　見　○豫　劉奏報接任日期摺○豫杲長奏報回任日期摺○湘撫吳奏報解本年三批京餉銀兩摺○湘撫吳奏匯解土藥稅廂並收支數目摺○八月初四日户部通政司詹事府廂白旗値日無引見○那王續假五日○徐樹銘文廷式各請假五日○良弼請假十五日○克們泰續假十五日○太常寺奏派致祭白旗潭等處派出園隣恩　承蔭○召見軍機○○頭品頂戴河南巡撫效才裕寛跪奏爲州縣經徴錢銀連年掃數全完懇請照例量加優叙恭摺仰祈聖鑒事竊查定例一官經徴分數銀糧奏銷前全完者一萬兩以上紀錄二次三萬兩以上加一級三年於奏銷前全完者於照常議之外量加優叙一萬兩以上加一級三萬兩以上准其不論節滿卽升等因遵照在案兹查前署汝州直州候補直州知州夏壽嵩經徴光緒十七十八兩年錢糧銀數均在三萬兩以上俱於奏銷前全完其經徴十九年分錢糧三萬三百餘兩該員雖於十一月間卸事仍係該員一手徴齊先於十月内掃數淸解業據於奏銷册内詳晰聲明又長葛縣知縣王錫晉經徴光緒十四十六十八十九等四年錢漕每年數在三萬兩以上寳豐縣知縣李標鳳經徴光緒十六七八九等四年錢糧每年數在一萬兩以上均係一官經徴於各該年奏銷前掃數全完並無因災停緩洵屬催科得力核於優叙之例相符據署布政使長祿糧儲道王維翰會詳請奏前來合無仰懇天恩俯准將前署汝州直州事候補直州知州夏壽　照例給子加三級三年全完係候補人員擬請俟補缺後不論俸滿卽升長葛縣知縣王錫晉給予加四級三年全完准其不論俸滿卽升寳豐縣知縣李標鳳併案給予加二級三年全完照例再加一級以昭激勸出自鴻施除咨部查照外爲此恭摺其奏伏乞皇上聖鑒訓示謹奏奉硃批著照所請吏部知道欽此○○頭品頂戴河南巡撫奴才裕寛跪奏爲地方官員拿獲鄰境斬梟盜犯核與送部引見之例相符恭摺具陳仰祈聖鑒事竊查豫省盜鳳素熾深爲閭閻之害全　地方文武各官認眞緝捕庶幾稍資補救節經奴才督同司道各府嚴飭各屬淸理保甲整頓捕務以期有犯必獲儘法懲辦而安閭里兹查在任補用知府前署祥符縣事永城縣知縣沈傳義於光緒十六年正月閭在洛陽縣任内拿獲新安縣事主陳天祜家被刦得贓拒傷事主陳李氏等身死案内盜犯楊狗臍劉保二名解歸犯事地方審明按强盜殺人例均擬斬梟嗣於十二月間續獲案内擬斬加梟之盜首王鐵錘一名提省審辦均經先後題咨並將該員首先獲盜職名隨案報部各在案兹據藩臬兩司以該員拿獲斬梟盜犯三名以上核與送部引見之例相符會詳請奏前來奴才查該員沈傳義前署洛陽縣任内拿獲鄰境斬梟盜犯三名洵屬緝捕勤能且該員在永城縣任内督率丁役不分畛域隨地巡緝迭獲江蘇盜刦重犯多名解歸犯事地方審辦其平日講求捕務尤見奮勉圖維不遺餘力若不量子優奬殊不足以示鼓勵而資觀感查例載官員拏獲隣境首夥盜犯罪應斬梟數在三名以上者俱准送部引見又獲盜人員本任内尚有承緝逃盜未獲者應照例給予議叙不准引見又官員拏獲隣境盜犯若獲盜之案在先疏防之案在後仍准其送部引見各等語今該員沈傳義首先拿獲鄰境斬梟盜犯已及三名雖永城縣任内有承緝事主謝貫紹被刦逃盜未獲第獲盜之案在先疏防之案在後核與送引之例仃符合無仰懇天恩俯准在任補用知府前署祥符縣事永城縣知縣沈傳義送部引見如何錄用之處恭候欽定除履歴咨部外所有官員拿獲鄰境斬梟盜犯三名遵例懇請送部引見緣由謹恭摺具陳伏乞皇上聖鑒訓示謹奏奉硃批獲照所請吏部知道欽此○○頭品頂戴河南布政使臣劉樹堂跪奏爲恭報微臣到豫接印日期叩謝天恩仰祈聖鑒事竊臣于光緒二十年四月二十四日交卸浙撫護篆當卽航海北上趨詣闕廷仰蒙召對聖訓周詳莫名欽感陛辭後旋卽起程於六月二十四日行抵河南省城奉撫臣行知赴任准署藩司長祿於二十七日將印信文卷等件委員齎送前來臣當卽恭設香案望闕叩頭謝恩祇領視事伏查河南地居中夏藩司職任旬宣舉凡察吏安民理財用人在在均關緊要臣惟有殫竭心力遇事禀商撫臣認眞整理以冀仰答萬厚鴻慈於萬一所有微臣接印任事日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○二品頂戴河南按察使奴才長祿跪奏爲恭報奴才交卸藩篆仍回臬司本任日期叩謝天恩仰祈聖鑒事竊奴才於光緒十九年十二月十八日署理河南布政使篆務當將接任日期恭摺具報在案兹新任藩司劉樹堂業已到豫奉撫　裕寡檄　　題本　奴才遵於二十年六月二十七日交卸藩篆卽於是日准署按察使開歸陳許道桂霖將印信文卷移交前來當卽恭設香案望闕叩頭謝恩祗領任事伏念奴才滿洲世僕知識庸愚再攝藩條愧乏涓埃之報回陳臬事彌殷惕勵之忱查河南爲畿輔屏藩臬司乃刑名總匯奴才自維擣昧深虞弗克勝任有負生成惟有益矢愼勤倍加整頓率屬先求正已治獄必本平情遇事禀商撫臣認眞經理以期仰答高厚鴻慈於萬一所有奴才交卸藩篆仍回臬司本任日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○頭品頂戴湖南巡撫臣吳大澂跪奏爲報解本年三批京餉銀兩恭摺仰祈聖鑒事竊湖南省應解奉撥本年京餉業經解過頭二兩批地丁銀十三萬兩内除截留二萬兩實解銀十一萬兩厘金鹽厘銀二萬五千兩東北邊防經費銀四萬兩又解過固本軍餉銀三萬兩又搭解漕折二米等銀十萬五千兩恭摺奏報在案兹據藩司何樞詳稱簿備地丁銀六萬兩又會同總理厘金局務補用道周麟圖等籌備鹽厘銀一萬五千兩釐金銀一萬五千兩並籌備邊防經費銀二萬兩又由司籌備光緒二十年七八九三個月固本軍餉銀一萬五千兩以上共銀十二萬五千兩作爲本年二批京餉派委候補通判余振麔候補知縣游紹琛解赴部交納又據糧儲道但湘良詳稱儘數起解光緒十九年漕折二米漕項漕費並節年漕折二米尾數共銀一萬八千九百九十兩三錢五分六厘二毫均交委員余振麔等搭解赴部分欵具詳呈請奏咨前來臣覆核無異除照繕咨批護牌飭發該委員等領解另取起程日期咨報一面分咨沿途各省飭屬妥爲撥護仍飭該司道等將未解銀兩按數續解不得遲悞外所有報解本年三批京餉並搭解漕折等項銀兩緣由理合會同湖廣總督臣張之洞恭摺具奏伏乞皇上聖鑒謹奏奉硃批户部知道欽此○○頭品頂戴湖南巡撫臣吳大澂跪奏爲匯解湘省土藥稅釐　兩並將收支數目繕具淸單恭摺仰祈聖鑒事竊臣光緒十八年九月准户部咨議覆湘省土藥稅厘自十七年分起解交海軍衙門不准外省留用等因當將光緒十七年分曁十八年正月起至九月底止連閏十個月所收士藥稅厘銀兩均經充餉動用無存擬自十八年十月起無論收數若干除應支薪水局用外另欵提存儘數批解緣由奏咨在案兹據總理湖南厘金局務司道詳稱湘省土藥稅厘自光緒十七年遵章加稅之後各商販紛紛繞越多有不由湘境經過者雖經督飭各局員實力稽查究不能出境堵緝收數减少實緣於此計自十八年十月起至十二月底止共收稅厘庫平銀九千一百四十兩六錢六分五厘三毫合湘平銀九千四百八十八兩一分五厘又十九年正月起至十二月底止共收稅厘庫平銀四萬五千二百二十六兩三分二厘二毫合湘平銀四萬六千九百四十四兩九錢一厘六毫除核實開支委員司事薪水巡丁書識等辛工及租造房屋修理划船刷印照票紙張工料曁解餉來省川資共庫平銀五千九百八十兩三錢六分六厘四毫合湘平銀六千二百七兩六錢二分二毫實存庫平銀四萬八千三百八十六兩六錢一厘一毫合湘平銀五萬二百二十五兩二錢九分一厘九毫發交蔚盛長商號承領湘平銀二萬兩蔚泰厚商號承領湘平銀二萬兩乾盛亨商號承領湘平銀一萬二百五十五兩二錢九分一厘九毫統限八月内匯到赴海軍衙門投交以期便倢而昭妥愼等情詳請奏咨前來臣覆加查核無異除咨户部曁海軍衙門查照外理合恭摺具奏並繕清單恭呈御覽伏乞皇上聖鑒謹奏奉硃批該衙門知道單併發欽此 
 
 

Page 12

 
 
[光緒二十年八月初五日京報全錄]  
　　宮門抄○諭旨四道錄前○豫撫裕奏請派員接署巡撫閧防摺○粤督李奏請補後營守備片○又奏揀員請補左營遊擊摺○直督李羅奏請准予建坊片○將軍長奏報添設水師起餉日期片○八月初五日禮部宗人府欽大監鑲紅旗値日史部引見二十八名工部三名都察院五名翰林院十五名大理寺一名鑲黃蒙六名○出使大臣汪鳳藻到京請安○八額　明桂英信各假滿請安○那公續假五日○禮部奏派捧詔之大臣派出福中堂○又奏派宣表官派出崇恩○召見軍機崇禮汪鳳藻長麟○○頭品頂戴河南巡撫奴才裕寛跪奏爲奴才奉派隨同祝嘏請旨派員接署以便交卸北上恭摺仰祈聖鑒事竊准部咨光緒二十年正月十八日奉上諭朕欽奉慈禧端佑康頤昭豫莊誠壽恭欽獻皇太后懿旨本年予六旬慶辰各省文武大員情殷祝嘏兹派河南巡撫裕寛著於十月初一日以前到京恭候屆期隨同祝嘏等因欽此伏念奴才滿洲世僕久荷生成上年以任滿屆期籲請陛見奉到硃批毋庸來見欽此跪聆之下祗切遵承而北望觚稜彌深瞻戀幸際庥徴益算渥蒙恩許隨班祝聖壽之無疆覲天顔之有日自聞寵命歡感交縈查本年舉行甲午正科鄉試其一切應辦事件均經奴才督同藩司次第布置顧一經入闈監臨應俟揭曉後方能交卸計時已至九月中旬爲期迫促設遇風雨躭延卽兼程亦恐遲誤現奴才擬於八月初十日前後起程入都合無仰懇天恩派員接署俾奴才得於七月内交卸則監臨事宜接任之員卽可一手經理如蒙俞允所有河南巡撫關防是否移交河臣許振褘就近兼署抑交藩司劉樹堂暫行護理相應請旨定奪爲此恭摺具奏伏乞皇上聖鑒訓示謹奏奉硃批别有旨欽此○○李瀚章片再廣東陸路提標後營守備廖正魁病故遺缺前准部咨係陸路部推之缺應用儘先人員行令揀員請補等因經臣會同廣東陸路提督臣唐仁廉奏請以潮洲鎭中營左哨千總儘先守備方成補授兹准兵部議覆方成儘先名次在後該督摺内聲叙名次在前之黃宗錦等六員應行開除其黃永安等二十八員或人地未宜或營伍尚欠歴練均未便遷就請補等語是方成儘先名次已在二十名之後核與定章不符所請應毋庸議再查該督聲叙二十八員内嚴振武駱有源經前兩願總督張之洞咨報現不在營訪無下落周勝龍前經該督於王本善補守備摺内聲叙告假尚未回營均早經開除今該督摺内將該員按名聲叙係於何年月日回營應令查明聲覆保洪壽一員未據造送履歴無憑查核應令該督迅卽造送報部至儘先名次在前尚有廖維芳一員該督摺内漏未聲叙應一併查明聲覆其廣東陸路提標後營守備員缺應令另揀合例名次在前之員請補以符定章光緒二十年三月二十二日奏奉旨依議欽此等因咨行前來伏查部咨内聲明儘先名次在前之廖維芳一員已於光緒十九年十一月二十四日病故業經咨部其黃永安等二十八員内嚴振武駱有源周勝龍係於何年月日回營應俟查明再行咨覆保洪壽飭令造具出身履歴册呈繳咨送何懋鑣黃國楝方惠三員現均據報病故黃永安先經請補那扶營守備李森另片請補陸路提標左營守備何玉順另片請補欽州營中軍守備崔連鑣因病請假未報回營吳錦黃麟翔馬松貴范蘭芳李樹勳趙興發譚復盛張武陳占魁梁承誥羅書謙盧䇿勳陳國剛康應龍何國祥劉禮莊鄭倉等十七員或於此缺人地未宜或於營伍尚欠歴練實難遷就請補陸路提標後營守備駐紥惠州府城緝捕巡防最關緊要該員年强才穏營務諳練前隨水師提督臣方耀在惠州一帶查辦積匪獲解多名於地方情莆極爲熟悉以之請補洵屬人地相宜且該員名次除黃永安何懋鑣黃國棟崔連鑣李森嚴振武保洪壽駱有源何王順周勝龍方惠等十一員不計外係在二十名以内核與請補之例相符臣等爲地擇人合無仰懇天恩俯念員缺緊要准仍以方成補授陸路提標後營守備俾收得人之效如蒙俞允請俟部覆到日再行給咨送部引見以符定制謹會同廣東陸路提督臣唐仁廉合詞附片具陳伏乞聖鑒敕部核覆施行謹奏奉硃批兵部議奏欽此○○太子少保頭品頂戴兩廣總督臣李瀚章跪奏爲揀員請補遊擊以實營伍恭摺仰祈聖鑒事竊照案准兵部咨廣東潮州鎭左營遊擊李鵬革職遺缺係陸路部推之缺應用儘先人員旣據扣留應令照章迅揀合例人員請補等因查定例儘先人員均按奉旨先後挨次補用如名次在前之員實在揀選不得其人必須按名指實於此缺何項人地不宜方准將名次在後之員請補如係聲叙不宜者至多不得過二十員逾限卽行議駁各等語兹會同廣東陸路提督臣唐仁廉在於經部覈准註册序補之陸路儘先遊擊内詳加揀選名次在前之吳建壽業已病故劉應禧藩遠富林鴻昌均請假尚未回營曾德銘黃玉祥焦春梁仕偉馮殿旺方杜或於此缺人地未宜或營伍尚欠歴練俱未便請補查有督標中營儘先補用遊擊言沿年四十八歲廣東潮州府普甯縣人由勇目在廣東江西福建等省剿匪出力遞保藍翎補用都司同治七年到標嗣因攻剿福建台灣番社出力案内保奏光緒五年十月二十五日奉旨著免補都司以遊擊儘先補用並換花翎欽此又於剿捕廣東潮州府屬首匪田籠將出力案内保奏光緒七年閏七月二十日奉旨著俟補遊擊後以叅將儘先補用欽此又於籌濟滇桂餉械轉運出力案内保奏經部議攺爲俟補遊擊後以叅將仍歸本標儘先補用光緒十二年十月二十三日奉旨依議欽此又於廣東歴年辦防出力案内保奏請加副將銜光緒十三年七月初七日奉旨依議欽此咨送履歴經部覆准註册序補該員營務歴練明幹有爲現委署理潮州鎭中軍遊擊於營伍地方均能認眞辦理並無在外省軍營叅革朦保情弊以之補授潮州鎭左營遊擊洵堪勝任其儘先名次略後與例稍有未符惟在前各員均不合請補未便稍涉遷就謹隨摺聲明合無仰懇天恩俯准以方沿補授潮州　左營遊擊俾資整頓如蒙俞允俟部覆到日給咨送部引見以符定制謹會同廣東陸路提督臣唐仁廉　摺具陳伏乞皇上聖鑒敕部核復施行謹奏奉硃批兵部議奏欽此○○李鴻章片再據藩司裕長詳稱威縣人已故四品封職徐瀛在日因族中無力讀書子弟廢棄可惜捐建本族義學一所名曰燕詒計房屋二十餘間捐置田地一百十二畝零又捐制錢一千二百串典地收息充作經費由誺義學讀書入泮食餼者甚多當時尚欲捐立本鄉義學未及舉辦伊子候選同知徐光宇仰承先志設立本鄉義學一所名曰養正計房屋十間又捐割已户田地一百畝統計前後所捐房屋錢地共合庫平銀四千一百五十兩零並購書籍藏諸義學俾有志之士隨時觀摩洵屬嘉惠鄉族好義可風所捐銀數核與建坊定例相符由縣造具册結詳司轉請具奏前來應請旨俯准已故四品封職徐瀛並其子候選同知徐光宇在於原籍目行建坊給與樂善好施字樣以示旌奬除册結咨部外理合附片具陳伏乞聖鑒訓示謹奏奉硃批著照所請禮部知道欽此○○長順片　再准總理海軍事務衙門咨開遵旨會同户兵工部議覆吉林將軍長順奏稱松花江袤延千有餘里原設水師分泊三姓阿勒楚喀伯都訥三處各相距數百里上下巡查非特聲勢難期聨絡且恃此捕盜亦嫌單弱擬於原設三哨之外再行添募前後兩哨將總哨官攺爲營官另設哨官二員艙長六名添造三板船二號四板船六號歸哨官艙長分帶應用頭工舵工礮勇槳勇人數均照前章招募薪糧仍循舊章支領惟營官薪水公費請照陸軍一標支給應用薪餉及造船蓋營經費卽以歴年餘剩邊餉項下撥用無事另籌等語該將軍係爲整飭江防自應准如所請應令將添設官弁土勇薪餉數目起支日期並官勇花名應用軍器名目件數添造各船身長丈尺估需銀數均先奏咨立案以備查覈等因於二月二十八日覆奏本日奉旨依議欽此欽遵咨照前來奴才遵卽將添設水師兩哨官弁工勇選募齊楚於四月初一日起支薪餉所有營房悉資兵力建蓋完竣船隻亦於四月十三日一律造齊嚴飭營哨各官務當認眞訓練實力巡緝以靖江面計新添兩哨連原設三哨共計一營每月大建需銀一千九百三十九兩五錢小建需銀一千八百九十二兩六錢每年約共需銀二萬二千九百餘兩核與前章稍有變更另繕淸單恭呈御覽除咨報海軍衙門户部立案外所有添設水師起餉日期各緣由謹先附片陳明伏乞聖鑒謹奏奉硃批該衙門知道單併發欽此 
 
