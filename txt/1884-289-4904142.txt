# 1884 - 289 - 4904142

 

Page 1

 
 
[石印爾雅音圖出售] [  點石齋主人啓]  
　　爾雅音圖一書讀者苦　善本爲憾本齋購得影宋本原刻用石印縮印成書書中圖畫間有原刻筆畫斷落者另倩　手細加鈎慕一切珍禽異獸　 
草琪花無不形神逼眞栩栩欲活竊思一物不知儒者之恥則此書之成自必先覩爲快得以攷證其實也書訂兩本裝潢精雅准於本月初四日出售收回工本洋四角正售處悉仍其舊此佈 
[第十七號畵報出售] [  申報舘主人啓]  
　　左侯相以閩事吃緊慷慨請行所謂一息尚存此志不容少懈方之古名臣曾不多讓其出京時醇邸餞行兵弁鵠立以俟恩遇之隆罕有其匹圖之以 
爲志士勸兹故編入此次十七號畫報准於二十六日出售後仍附淞隱漫錄圖說一則閱者鑒之此布 
[論漕糧不宜以洋輪包運]  
海運之舉昉於道光年間當時以運河壅滯糧船　朽二者整頓修復需費不資江督陶文毅公决意上疏請試舉行運費之减實歲省國帑百十萬而南北帮沙衛等船領運糧米從無失事上下便之道光三十年髮逆事起一星之火竟成燎原東南　省道路壅阻河運勢難議復賴試行海運於前故天庾正供兵民禄廪得以歲時北上毫無缺絶是海運之效至咸豐間而已經大著莫不服陶公之深謀遠智以爲違衆論而改舊規公之所以毅然請行不避嫌謗者若預知粤匪之擾攘而先爲地步也夫咸豐年間東南被匪地方凋敝賦稅無所出者幾及一半然東豫江浙匪迹往來除江寍久踞之外其忽然失守忽焉收復者尚可照常開徴不過額缺較多耳自是而至同治初年粤匪　平地方復舊軍務稍清乃理商務當局思有以奪洋商之利以挽回十三口通商之漏巵於是創行輪船招商立埠悉仿外洋公司之法初行之日南北洋長江諸輪以招商一局與旗昌太古怡和三家並駕齊驅而一切船身艙位駕駛攬載之事尚有不盡如他行之妥貼者雖客貨之來欲乘中國之船究覺心怯膽小以故商民觀望咸樂就他行之船蓋以事在創始將由生疏而臻　熟而一時實有未能盡得奥妙者　怪人之不信也北洋大臣因是會商南洋並銜入奏　以沙衛等船所運漕糧分撥四成歸招商局輪船裝運竊恐商情不甚踴躍以此貼補局中耗費顧全船上虧折以期久遠可行支持　面待後來之擴充而已朝廷允准自是海運以此爲成例歴十餘年共無失事與沙　領運同中　惟福星撞　蹧蹋漕米數萬然亦偶然不經見之事不必據此以瑕疵也厥後旗昌　歸商　船增二十餘號工料新舊相參然亦無一船不適於用局中恢廓氣象蒸蒸日上天下商民至此始信商局之規模無異外國公司而太古怡和以及有船各號幾若瞠乎在後論者方謂局務商情將興未艾而主持其事者又自信爲可久可大之業矣顧輪船實分沙衛之生意得無盈于此而絀於彼乎乃綜觀局面兩者各不相妨輪船藉漕米以備貼補沙衛亦恃漕米以爲生活何也初以海運問無輪船而粤匪不久卽起米額不足領運不見其多旣有輪船粤匪已滅各省漕將如額米漸加盈故分運而不見其少倘從此安然無事卽千載不復河運而京食之米歲歲供億且節省河運之費歴年已久將不可算雖國家不在惜此區區然無益之費暗中撙節自是謀國者之公忠不可厚非也不意今年當中法齟齬之際驟有出賣商局之事使十餘年已著效之海運一旦束手無策此有心人所當痛哭也然同是海運輪船沙衛皆無失事但爲期有遲速之分何况未有輪船以前全漕皆歸沙衛領運吾意此後如商局可以贖囘則明年春漕暫行併由沙衛　裝駛而下屇仍可復舊辦理若美商執定不允商局無望交還則卽常由沙衛帮裝運庶幾輪船之利失而漕糧之水脚仍以中國之銀給之中國之船以復道咸間未有輪船之舊制豈不甚善奈何議者欲以洋輪包連且并沙衛帮所應分之三四成而亦奪以畀洋商乎夫此說之起初謂巿人淺見之語或洋商意在包攬姑爲减收水肢三十萬之說以歆動冨事其實未必果行今則聞已入奏不日准行是當事者喜其减省水脚遂不顧體統不恤大局也或曰法人方與我搆兵船堅礟　第以目前閩洋阻截軍火言之可知我之輪船不能游奕海面以保沙衛各船設全漕在洋而法以一二鐵中扼要阻攔豈不可慮故不得已而與洋商訂約事屬權宜原難持久倘戰事告竣來年尚當别籌良法然僅此一年之中而沙衛各船頓慨向隅近年商務日絀載貨不多并此貼補資亦歸烏有其何以堪且不必專爲各帮之生活計卽按之政體亦不相宜而况洋輪包運能保法人不以局外之義責他國而阻撓之耶上年冬間法越之議初覺有梗本報曾言今年漕米提前趕辦於年内悉數裝船以待春月開凍之信一齊放洋使法和已失比及追截早經到津當事頗用其言竊謂如防法人截奪但用此策足矣不遏沙衛各船行程略緩卽使早裝亦恐無濟然愚以爲法人如欲大舉北上必不適當開凍之時而沙衛船儘可先期出口如遇風浪則隨處灣避節節進發約計正初起椗剛值開河可到津沽矣何必待有開河消盵而始行掛帆也如此而猶畏法人之瞰其後哉 
[本舘接奉電音]  
　　接北京訪事人來電内有九月初一日諭旨四道敬謹譯登○九月初一日奉旨和寶補授内閣侍讀學士欽此同日奉旨稽查鑲藍旗蒙古旗務着福銑去欽此同日奉旨何桂芳着協理京畿道事務欽此同日奉上諭本年十月初十日恭逢慈禧端佑康頤昭豫莊誠皇太后五旬萬壽禮部等衙門題請照例行禮筵宴奉慈禧端佑康頤昭豫莊誠皇太后懿旨是日在慈寗宫行禮至禮成後内廷自有筵宴所請照例筵宴之處毋庸舉行其在外公主福晉命婦着進内行禮餘依議着傳諭各該衙門敬謹遵照欽此 
[淡水來電]  
　　昨淡水發來電報云孤拔行文英國水師提督謂臺灣各口業已由法人封堵不准各國船隻出入云 
[熟商大局]  
　　基隆復被法人佔據後劉省三　帥卽飛電到津告知李相李相星　電咨總署請旨定奪各大臣欽奉上諭後卽傳電出京調度一切聞醇禮二王曾向恭邸熟商恭邸以事關大局答稱不敢叅謀云 
[法使恃强]  
　　聞李傅相以時事艱難深願中法仍歸於好輾籌思苦無良策因託稅務司德　璘曾同羅緝臣刺史豐禄赴滬面謁巴使以圖乘間議和詎巴使言詞掘强仍執索賠兵餉之說且欲加增其數德君等見無可與議 
 
 

Page 2

 
 
遂卽回津覆命然此說得諸傳聞未知確否 
[津人傳言]  
　　天津來信稱日内巿上傳言李傳相同德璀琳稅務司連日與領事議事仍各禮貌有加而法外務大臣斐禮近忽發一電信致傳相謂兵費不必賠償但請將淡水稅關由法徴收念年基隆煤礦亦任法人開挖念年再由法人在中國内地建築火輪車路行之五十年以後此車路悉歸中國自行管轄云云本館按此說定係無稽之言如斐禮果有是電則眞狂悖極矣嗚呼法豈猶可以情恕理遣乎哉 
[犯官抵京]  
　　已革雲南巡撫唐炯廣西巡撫徐延旭前曾奉旨拿問兹悉已於八月二十日到京歸刑部審訊矣 
[議定捐章]  
　　聞吏户二部議定海防開捐新章翎隻過班銜封貢監分發五項准照實銀八折由部上兌發給執照俟積有成數解交直督李爵相以作海防軍火之需其指省一條駁不准行大約不日卽當入奏云 
[西信譯登]  
　　有西人致信本館云偶至旅順口滿覽見該處所築砲臺頗占地勢工料亦堅固異常所駐兵勇皆操演認眞技藝精熟倘法人來犯實難得手云 
[港督將回]  
　　香港總督遊歴東洋一事本節已列前報兹閱日本新聞紙言港督接得電報悉前日港中有華人滋事之舉心滋不悅擬日内卽附輪返港云 
[醫生業就]  
　　天津西人來書云天津西人所設醫院中華人之來學者實繁有徒内有六人業已考過學業有成李傳相遂派往各營中療治兵士之感疾及受傷者足見西醫之循循善誘利澤及人云 
[總署照會]  
　　大清欽命總理各國事務衙門大臣劻貝勒閻敬銘福錕珍許庚身徐用儀廖壽恒鄧承修爲照會事本月十七日欽奉上諭出使日本大臣着發往福建　遣之候選知府徐承袒補授欽此欽遵恭錢行知貴大臣卽請移咨貴國外務大臣查照可也須至照會者右照會大日本國駐華大臣榎本光緒十年八月十八日 
[奏稿照登]  
　　翰林院編修臣潘炳年會同閩籍京員三十九員公揭謹奏爲大臣玩宼樂師僨軍辱國朋謀罔上怯戰潛逃請旨查辦以仲國法以服人心恭摺仰祈聖鑒事竊臣等於馬江敗後迭接閩信俱言張佩綸何如璋聞警逃竄竊以挫敗情形衆目昭著朝廷明見萬里諒諸臣不敢再有揑飾是以未敢率行上聞兹恭讀八月初一日諭旨方審該大臣前後奏報種種虚控功罪顚倒乖謬支離與臣等所接閩信判若歧異不得不爲我皇太后皇上披瀝陳之初一日法人遞戰書於楊武管駕張成張成逹之何如璋秘不發初二日各國領事商人均下船衆知必戰入請亟俻張佩綸斥之出軍火蘄不發嗣洋教習法人邁達告學生魏瀚明日開仗魏瀚畏張佩綸之暴不敢白初三辰見法船升火起椗始馳告而法已照會未刻開戰張佩綸怖遣魏瀚向孤拔乞緩以詰朝爲請比登敵舟而砲聲已發我船猶示起椗裝藥敵發巨砲七福星振威福勝建勝殊　戰船相繼碎餘船放火自焚是役也　輪船九龍槽船十餘小船無數伏波藝　二艘逃回自鑿沈　浦陸勇盡潰而法船僅沈魚雷一此初三日大敗之情形也張佩綸何如璋甫聞砲聲卽從船局後山潜逃是日大雷雨張佩綸跣而奔中途仆親兵曳之行抵鼓山麓鄉人拒不納匿禪寺之下院距船廠二十餘里次日抵鼓山之彭田鄉適有廷寄到督撫覓張佩綸不得遺弁四探報者賞錢一千遂得之何如璋奔快安施氏禍鄉人焚祠逐之夤夜投洋行宿晨入城棲兩廣會館巿人　膛之復踉蹌出就張佩綸於彭田張佩綸　敵蹤跡及之　何如璋回廠自駐彭田累日偵知敵出攻長門將謀竄出始回此張佩綸何如璋狼狽出　之情形也何璟張兆棟平日狃於和議於海坊毫無佈置藩司沈保靖尤以戰事爲非凡屬防餉輙拒不發欵兵無主帥餉無專責議者固知閩師之必敗也所恃爲長城而無恐者以張佩綸平日侈談兵事際此中外戰局伊始身膺特簡臨事必有把握及閱閩信陳其種種謬戾情形則喪師辱國之罪張佩綸實爲魓首何如璋次之何以言之朝廷以督撫不知兵簡張佩綸偕劉銘傳往劉銘傳渡台卽封煤廠攆法人張佩綸出都即聞其意頗怏怏到閩後一味驕倨督撫畏其氣燄事之維謹排日上謁直如衙叅竟未籌及防務至法船駛入馬尾倉卒乃以入告張得勝緝得引港奸民請辦張佩綸竟置不理衆益駭然而張佩綸尚侈然自大漫不經心水陸各軍紛紜號召迨各將請戰　以奉旨禁勿先發爲詞臣等不知各口各擊之諭何日電發不應初三日以前尚未到閩卽使未到而諭自禁其先發非并輪船起椗管駕請軍火而悉禁之也一概不允衆有以知張佩綸之心矣身爲將帥足未嘗登於輪　聚十一　於馬江環以自衛各輪船管駕疉陳連艦之非張佩綸斥之入白開戰之信張佩綸又斥之事急而乞緩師於敵如國體何聞砲而先狂竄如軍令何中歧卽馬尾彭田卽鼓山後麓張佩綸自諱其走欲混爲一如地勢逈隔何敵攻馬尾張佩綸於是日始竄彭田而冐稱力守船廠如不能掩閩人耳目何且何如璋實匿戰書張佩綸與之同處知耶不知耶臣等不能爲張佩綸解也臣聞張佩綸敗匿彭田以請旨逮　爲詞實則置身事外　以外間風聞張佩綸所恃爲奥援之人私電函致有閩船可燼閩廠可燬豐潤學士必不可死之語是則張佩綸早存不死之心無怪乎調度乖謬於先聞戰脫逃於後敢肆無忌憚如此也何如璋實督船政旦夕謀遁棄廠擅走已有罪矣而謀匿戰書意尤叵測復於六月一日將船政局存銀二十六萬籍名採辦私行兌翻不告支　所　紳而私交旗昌匯豐各洋行羣議其盜國帑言非無因張佩綸素以搏擊爲名何如璋荒謬至此事後并無一疏之劾謂非狼狽相依崩謀罔上　等所不敢信臣思法事之始督撫并未帶兵出城該大臣旣統兵權相持一月餘不得謂籌備不及戰書旣移學徒繼白不得謂事發倉皇輪　十一　　百廿輔以師船陸勇不得謂無兵無船無械誰生厲階乃一敗不可收拾非張佩　 
綸何如瑋之罪而誰罪乎若不嚴予懲辦何以謝死事之二千餘人何以儆沿海七省之將帥何以服唐泂徐延　之心何以塞泰西揶堬之口臣等旣有所聞理合據實公揭謹繪貼說粘附呈進軍機處恭候御覽　　密派公正不阿之大臣如彭玉麟等馳往查辦按照各摺澈底根究福州紳民船政員弁工匠必能言之歴歴應請飭下欽派大臣逐傳間自可以　其罪狀臣等疏逖微員冐昧　陳第以閩事糜爛至此父老子弟哀痛迫切之情不得不上陳黼座伏乞皇太后皇上聖鑒施行無任惶恐待命之至謹奏 
[嚴緝漢奸]  
　　八月二十四日五城兵馬司衙門泒差在外城各菴觀等院及客店　處按户查拿粤人曾某如窩留隱匿着卽交出并勒令各具若有查出願甘治罪之結聞曾姓曾官遊擊發往福建當差刻混入京城暗作法人奸細故查緝若斯之嚴也 
[教案剩談]  
　　温州閙教之事本館已原原本本詳列報端兹又得該處訪事人郵來軼事數則足補前報之所未詳爰卽　潤具詞備登於左○温郡英法教堂於八月十六夜先後被焚民間謡言四起謂日内卽有英　德三國兵輪駛進海口致居民之　避者不計其數甚至各城門被挑物之人擁擠不開巿面情形頓然蕭條矣○永嘉之郭溪底廿三廿四等都瑞安之大樹埭等處向經天主教中分設教堂該處居民見郡城各堂均被焚　遂於八月十九夜將數處分堂盡付一炬想當道諸公又多一番周折矣○連日道府縣名憲並温州鎭憲齊往江心寺與領事計議焚毁教堂之事領事聲言不日卽有兵船數艘來甌保護西人並察閱各堂被焚情景船到之日望傳諭百姓不必驚惶張奎垣軍門聞知當卽飛傳狀元橋龍灣磐石茅竹嶺各處砲臺營壘倘日内有英兵船進口千萬不可開砲張邑尊亦傳集城内各地保令家喻户曉倘西人入城看 
 
 

Page 3

 
 
視基址均應照常貿易切勿大驚小怪如有孩子在路喝卽將父母治罪並諭各龍勇挑班人等將所領洋槍器械如數繳呈居民一聞此信遷避者竟十有六七家云○温郡英法教堂及西人寓所　焚時鎭道各憲立刻飛調狀元橋練軍回郡以資彈壓但練軍前哨早已派往龍灣帮　建築炮臺管帶周廉甫都戎遂飭後哨兵丁星速回郡駐紥府城隍廟以資調遣但　築炮台之舉定章每哨輪值一月前哨於二十日期滿輪當後哨瓜代十九日前哨遂先飭火夫入城安置鍋灶詎後哨各兵不肯相讓致在廟中互相闘很幸是晚周管帶適在郡赶賢彈壓尚未釀成大禍亦幸矣哉○八月廿二廿三等日温郡各當道在江心寺設席延請領事及稅務司商議焚燒教堂之事聞領事所言甚爲合理謂此次所毁教堂惟花園巷曹教士住宅並城西蔡教士教堂係自購地基創造統計所費每處總不出萬金其餘或係法國教堂或係赁租屋宇並無貯積銀洋卽花園巷稍有洋銀然办爲數不多當道聞之卽請領事代作見証鎭道兩憲遂當面承認賠償至起事之人再行從緩查緝一經杳獲定必嚴懲觀此足見赫領事之酌理準情能使中外各邦仍歸和好温郡居民聞此事已有端倪莫不欣欣然有喜色云○温郡官塲及辦理海防之各紳見閙教案起皆先去以爲民望致居民紛紛擾擾避匿不遑近惟船户燈肆鐵舗皆日夜不休利巿三倍而船户尤覺生意暢旺云○又接友人來函云聞閙教一案温處道温味秋觀察已與英領事言定償還各教士并稅矜司大寫洋人共英洋三萬五千元由温郡紳士認賠一萬五千元餘由各憲捐廉惟甌海關一事須俟總理衙門辦理也 
[壽母病危]  
　　蘇垣雙林巷吳第韓太夫人爲清卿星使誼卿太史之賢母　庭齡永已過古稀日前偶患外感觸動本原醫者謂高年氣血兩虧目下肅霜將絳深願借助參苓藉資挽救家中人驚惶殊甚飛函促令誼卿太史迅速由粤返蘇省視現值海氛孔惡或恐未克抽身然棣萼聯鑣賢勞王事豐功偉烈足以格鬼神而答昊穹彼蒼蒼者必將呵護吉人俾令勿藥有喜長享遐齡也 
[票商自盡]  
　　蘇城謙吉昇西商票號自去冬倒閉後虧欠各户匯　存項爲數甚鉅疉經各債户控請提追案牘纍纍幾如山積今夏經長洲令金明府拘提該號夥某姓管押捕廳嚴行追比上月二十八日該夥以覊押官衙案無了日遂吞服生烟自盡迨官役知覺已灌救不及矣明府禀請隣封馬漁　明府前臨詣騐仵作喝報委係吞烟斃命業已詳報各憲想疏於防範之該管官終不能了無處分也 
[吳淞紀事]  
　　昨日十一點鐘時有二枝半桅英兵船一艘由淞口直赴滬江其船名尚未訪悉○十二點鐘時龍驤鐵甲船管帶沈有恒守戎至美兵艦出而㕶叨㕶上拜會水師提督少頃該提督卽至龍驤答拜彼此各升砲三門○一點鐘時金甌鐵甲船從張華浜移泊救生局碼頭○昨晨救牛局碼頭由上海運到後膛炮若干尊炮架若于具當由各營陸續運至沿塘逐一排設 
[賢令解組]  
　　寳山縣王明府告病一節曾列前報兹悉藩轅業已牌示以震澤縣張明府調署斯缺從此榮辭軒冕福享烟霞賢宰官林下逍遥當不令山靈騰笑矣 
[輪船抵滬]  
　　華安輪船前聞駛抵臺灣法人刦去嗣又悉係悮傳本館已將前後各情列之日報昨聞該船已安抵滬上矣 
[懸旗誌賀]  
　　怡和洋行主人昨在北京完姻其所娶之夫人係英國駐京欽使包大臣之女公子故本埠怡和行中各輪船俱懸掛綵旗以伸慶　云 
[賭塲肇禍]  
　　裏虹口人鳳祥忘其姓向在該處開設茗肆日則烹茶欵客夜則聚賭抽頭習以爲常恬不知改前夜有鄉人在彼處爲牌九之戲事聞於朱家宅公義局新招之勇糾衆往觀旋卽入周後不知因何爭論互鬥不休鄉人寡不敵衆俱抱頭鼠竄而沈勇等遂大逞威風將茶館中桌凳盌盞打毁一空昨鳳祥已赴屬禀報未識如何料理也 
[有玷黌門]  
　　甯人董思昭在英公堂控訴穈生王藴青姦宿伊妻葉氏由黄太守送縣核辦等情疉列前報前晚黎邑尊升堂提訊董申訴前因並求嚴追被捲衣飾王供與英公廨大畧相同並般實未藏伊衣傭邑尊謂爾旣係　生不思讀書上進胆敢姦宿有夫之婦實屬有玷黌門現爾如願償董之衣節尚可從寛了案倘再游供定須群革王稱禀生實被誣陷且涉訟以來費用甚煩目下衣食難周實屬力有不逮邑尊謂爾之髮辮乃眞憑實據何尚朦訴隨詰葉氏惟求開恩邑尊喝令掌頰該氏一再求免邑尊衡情酌斷令王繳洋二百元償董否則照例詳辦王嘵嘵置辨抗不遵斷邑尊大怒飭發水利廳看　葉氏發交善堂候提該房主石姓冉行研鞫 
[邑尊騐屍]  
　　前晚八點鐘時小東門外成發客棧有一年約三十許之人借宿翌晨視之則已斃命　由該棧主報經法捕房傳同十舖地甲報請黎邑尊於昨日三點鐘時親詣相騐仵作喝報該屍確係病斃並無傷痕邑尊卽飭棺　發　標誌候認 
[英界公堂瑣案]  
　　日前富順輪船水手與小工擾毆由捕將受傷人送入醫院行凶人解案詰訊黄太守諭俟受傷人投案再訊昨粤人劉阿四投案聲稱偶與羅炳泰因賭口角驀被砍傷頭顱并有王阿大帮兇擊我左腿今得醫治略痊羅供賭輸後將洋作抵旋向贖無言以致爭毆王供並不帮兇太守商之施繙譯將羅炳泰管押兩月王阿大减押一月以儆○粤鴇簡氏王氏同至公堂訴稱同鄉客張阿標謝阿得時來尋釁昨夜又硬將烟鎗取去　捕阻獲今蒙送案爲此投質砦謝同供在玻璃店爲夥曾至該氏處玩耍不敢尋釁取物華捕禀稱阻獲之時烟鎗確在張手黄太守商之施繙譯判各押兩月烟筒給該氏領去○舊貨攤主胡行亭訴稱粤人馮　卿前來將攤上各物逐件問價因之口角馬卽拔刀行兇將我頭額砍破幸逢巡捕到來拘案請卽騐傷究辦馮供論價不合胡卽肆口辱罵與論誤傷求請施恩黄太守商之施繙譯判笞馮百板枷號三月胡善投翳院養傷○華捕禀稱昨見金作甫在寳善街啼哭盤問之下金言曾至老春記客棧尋人未遇詎被誣竊毆口并將藍布長衫剥去且攫去錢四百餘文我因令其同至該棧指認棧主劉瀛州言金在棧中並無相旘之人且在身畔搜出白襪一雙確係失贓並未剥其衣服當囑同至捕房解案請訊劉金各訴前因黄太守謂劉旣稱獲竊理宜交捕豈容擅自毆打着將錢給金領去完結○包探土阿二禀稱昨見鄭阿全手持銅銚盤詁之下知係匈雲三之失贓爲此傳何并將人贓送案何請領贓　俯首無詞黄太守判鄭管押十四天銅銚給何領去○華捕禀稱昨在碼頭見金阿五手持蒲包内皆馬脚鐵顯係竊贓爲此送案請究金供舊鐵係在浦灘怡取並非竊贓黄太守判管押七天贓存捕房 
[法界公堂瑣案]  
　　前　列自來水行洋人控益大染坊私自開管取水等情昨　探將益大隔　廣東舊貨店夥鄭雲坡傳到洋人亦投案伸訴益大夥韓四賢供稱用水時曾經傳姓談定前日管水人不來開鎖尋傳未晤我自行開取太守詰訊一切後命將呈到之鎚前往開管俟騐明取水與否再爲核奪○太古行洋人偕華人王菊初遞呈失單上載失物多件並稱失已多時現在聞獲到竊賊故詣案請追積竊王阿虎認竊不諱太守着交捕帶回管押再行研訊○七月某日晚上西捕巡至吉祥街興聖街附近處所見有小竊偷物旋卽追趕詎黑暗中失去身畔時辰表賊亦不能追獲當曾至捕房禀明在案昨捕在城河浜張阿二同順舊貨店上認得原表報明捕頭飭包探將表取到并傳張到案訊理張稱表從虹口翁阿三所開押店中買來爲此將翁邀到翁供在虹口開設押店係三月二十三日有人持表來押計本洋五元五角刻已滿下故卽賣 
 
 

Page 4

 
 
出帳簿呈案西捕指定表是已物内有暗記于繙譯查看果有字記太守商之于繙譯謂表係該捕所失難保不有人拾得質洋于君亦以爲然遂定於下期再訊○昨報列西捕宜懲一則昨捕房將在押之烟妓鄭阿五解案西捕禀稱禮拜日晚該妓在門首打肫我因將其坐椅撼摇該妓卽矢口署駡包探嚴頌屇禀稱曾奉捕頭之命往查悉前晚八點鐘守該妓坐在門首巡捕撼摇其椅妓卽大駡并扭其衣服巡捕因將其　頰兩下鄭仍嘵嘵置辨翁太守將其申斥一番并謂巡捕擅自打人亦屬厞是訊畢太守與于　譯商酌以該捕須查明號　嚴誠云○禮拜五法界城河浜喧傳西捕被一華人打跌在城旋華人被捕打傷兹悉得其人飲酒過醉見路過之康洋車上所坐之人素所熟識因卽攀車索　西捕喝阻反被扭碎號衣後有人見其倒臥地上憐之子以錢文囑其回去詎伊醉眼模糊復行新北門與北局巡勇口角被勇痛毆捆縳至局委員金明府略訊數言着送巡防總局其間巡勇毆打一節明府未之知也送總局後馮蓮士刺史以其酗酒閙事掌頰四十下笞臀二百板逐出時捕頭經該西捕報明後正飭包探查毆捕之人當經嚴頌眉等查得細情將其獲送到案昨解公堂該西捕申訴情由並將扯碎號衣呈騐解案人管壽明供稱湖州人實因酒醉犯事家有老母求　從寛太守見其臉有傷痕詰其因何致此答稱　西捕用棒擊傷嘴邊是掌頰所致太守着仍管押冉爲核奪○前報列包探在輪船上獲到竊賊德懲枷責一事昨董三馮升佟樹三名業已枷滿送案請斷翁太守着称送縣署請遞回原籍收管○前報列薙髮匠孫長福控張漢榮等拆梢剥衣一案昨經捕房將在押之張漢榮張成王阿順李阿人四人解案孫稱有同業人出爲調處願繳錢一千三百文翁太守着將調處之人傳進李阿三供亦習薙髮願爲　處　錢繳呈太守訊詰之下謂張等有類拆梢孫實誣告照例均應嚴辦今姑從寛斥釋○巡捕在老虎竇獲到賭徒一起送案老虎竈主邱豐泰供稱其時我已睡去賭者係躭擱在店之車夫包探將賭具及檯上四開洋一枚錢八十七文呈案翁太守詰之沈長生供稱實係觀看被拘太守着掌頰六十下邱招留賭徒著管押一日賭具銷毁小洋錢充公 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月二十五日京報全錄]  
　　宫門抄○諭旨兩道錄前○選單○尚書烏等奏爲遵旨議奏摺　閩督何等奏爲委署通縣片○又奏報臺灣風灾情形片○直督李奏騐收剥船招募承領摺○又奏請獎叙摺○又奏請暫緩扣平片○又奏請借補守備片○都統紹等奏爲照例改擬緣由摺○八月二十五日兵部太常寺太僕寺廂曰旗值日無引見○芸公假滿請安○許應騤續假十日○廣州將軍繼格請訓○凉州副都統德魁請訓○雲南按察使史念祖請訓○内閣奏派騐放之王大臣派出　王景善徐致祥周家楣○户部奏派管理三庫派出錫珍○兵部　派演放水師砲位派出德福愛隆○侍衛處奏派蘆溝撟演砲派出那王漪貝勒福森布熙　阿特爾慶阿長春德隆英麟○如見軍機德　史念祖繼格醇王○光緒十年八月分選單主事户部廣東杜熙楝業生知府四川潼川　邦翰舉保甯賀爾昌甲運同長蘆天津分司楚秀官學生山東濱樂朱金簡監通判江西吉安劉朝墀附知縣直隷成安張敏源舉廣東永安吳兆張監四川綿竹鍾鸞藻舉直州判陜西鄜州榮禧拔州判直隷延慶王鴻翔監府經四川重慶廖永安供巡檢廣東高要史源潮湖南祁陽楊　齡湖北漢陽徐金聲俱監典史福建南平顔禮邦監廣西臨桂劉圻浙江象山劉廷銓俱供○○署禮部尚書臣烏拉喜崇阿等謹奏爲遵旨議奏事内閣抄出浙江巡撫劉秉瑋奏在籍　司捐産贍族懇恩飭部核議給奬等因一摺奉旨禮部議奏欽此欽遵到部查原奏内稱據前任湖北布政使王大經呈稱世居平湖縣城内祖父一品封職樹德生前隱居樂善生子五人　伯二品封職念曾志祖惠宗胞叔忎親興故父一品封職　高克敦孝友慕宋賢范仲淹置田贍　遺風刻苦經營置田五十六畝零作爲公産大經仰承先志興建宗祠陸續增置民田一千餘畝每歲合收租米一千一百石有奇現復購定義庄共用錢一萬二千五百八十餘兩所收租息除元納地漕歲時　祀外凡族中貧苦孤寡婚嫁喪葬以及子弟讀書應　一切費用著明條欵隨時資助以崇一本而恤同家等情查前任湖北布政使王大經克承先志陸續捐置田産共用銀一萬二千餘兩實爲誼篤宗親　厚可風　得仰　旌賞惟係二品大員與尋常士民捐資贍族者不同可否懇恩俯准援照刑部侍郎許庚身捐産贍族成案飭部核議給奬等語臣等枵例開凡士民人等捐資贍族田粟准值千金以上者均請旨建坊給予樂善好施字樣聽本家自行建坊如有應行旌表而情願議叙者由吏部核議等語又咸豐八年吏部右侍郎張祥河捐田贍族經臣部以該侍郎係二品大員若僅照紳民捐田之例給與建坊辦理似無區别奏請由吏部核給議　旋經吏部奏稱大員捐田贍族例内並無准給何項議敘明文可否賞加升銜頂載之處出自天恩等　奉上諭前因吏部侍郎張祥河捐田贍族當經諭令該部核給奬叙兹據奏稱大員捐田贍族並無作何議叙明文亦無辦過成案請旨遵行等語張詳河捐田千畝養贍宗族古議可風著加恩賞給御書匾額以示嘉奬欽此嗣於光緒四年臣部議覆前任順天府府尹彭祖賢敬承元志捐田贍族一摺奉上　着南書房翰林恭書匾額一方賞給該府尹　領以示嘉奬等因欽日又光緒九年臣部議覆刑部侍郎許庚身克承先志捐田贍族一摺奉上諭着南書房翰林恭書匾額一方賞給該侍　祗領以示嘉奬等因欽此欽遵各在案今前任湖北布政使王大經捐田一千餘畆復購定義庄共用銀一萬二千餘兩其誼篤宗親核與侍郎張祥河府尹彭祖賢侍　許庚身情事相同自未便照臣部尋常紳民捐田之例辦理臣等公同商酌所有前任湖北布政使王大經克承先志捐田贍族可否援照侍郎張祥河等成案賞賜該布政使御書匾額以示嘉奬之處伏候欽定臣等未敢擅便謹將臣等遵議緣由恭摺具陳伏乞聖鑒爲此謹奏請旨奉旨已錄○○何璟等等片再泉州府馬家巷通判鄭宗瑞禀請給　遺缺應卽委員接署以專責成查有歸化縣准調補宣縣知縣趙家琦樸實穩愼任内並無承緝盜案將屇四叅限　以及經徴錢糧有關降調處分堪以調署所遺侯官縣缺查有卽用知縣盧慶雲堪委署理據藩　沈保靖臬司裴蔭森會詳前來除批飭遵照並咨部外臣等謹附片陳明伏乞聖鑒謹奏軍機大臣奉旨吏部知道欽此○○何璟等片再台灣府城於閏五月十九日亥刻忽起颶風繼以大雨風勢非常猛烈二十日已刻始止所有壇廟祠宇以及文武衙署倒壞甚多城垜亦倒七處寛窄不等新舊防軍草房練勇兵房坍塌殆盡城内民居並安平一帶草屋亦多坍塌閒有傷斃人口商漁船隻雖有撞壞尚無漂失小民蕩析離居兼之時值夏令疾疫煩興困苦顚連不堪寓目現己由道籌欵撫恤一面飭查另辦據台灣鎭道先後具報藩司沈保靖會同臬司曁糧鹽二道核詳請奏前來查台灣府城猝被風灾又兼時疫流行窮黎深堪憫惻已飭該管道府趕緊妥籌撫恤毋使一夫失所各項工程擇要興修此外附近各屬有無同時遭風田稻如何情形另行確查分别辦理除咨部外臣等謹附片具陳伏乞聖鑒訓示謹奏軍機大臣奉旨覽奏　灾情形殊堪憫惻卽着飭屬趕緊妥籌撫恤毋任失所欽此○○前大學士署直隸總督一等伯臣李鴻章跪奏爲湖南造解剥船到津騐收並招募船户承領恭摺仰祈聖鑒事竊湖南承造直隷剥船三百隻經該省委員候補知府李惟丙押解北上因沿途阻滯守候至本年六月初十日押運抵津臣卽督飭前署天津道劉樹堂逐一騐收工料尚屬堅實核與歴次成案部頒船式相符惟原來布篷日久破　不堪使用已由李惟丙照案備價給發船户置造應用並預備各州縣招募妥實船户尅期承領以供來年剥運漕糧之用取具保固結另行辦理據劉樹堂具詳請奏前來除咨部知照外所有湖南剥船解到收竣緣由理合恭摺具陳伏乞皇太后皇上聖鑒謹奏軍機大臣奉旨户部知道欽此○○前大學士著直隸總督一等伯臣李鴻章跪奏爲查光緒十年天津辦理海運出力員弁章程酌擬奬叙繕單仰祈聖鑒事竊查天津通州辦理江浙海運漕糧委員及江浙糧道借調直隸委員前經臣會同倉塲侍郎奏准分爲津通兩處核其勞績奏　每處以六十五員爲度歴經循辦在案兹據前署天津道劉樹堂詳稱光緒十年辦理江浙海運漕糧申津派委及江浙借調直隷各員均能勤愼將事妥速舞誤自應照章給奬計共請奬文武員弁書吏六十五員名核與定額無浮具詳前來臣覆核無異謹繕清單恭呈御覽仰懇天恩俯准勅部給奬以示鼓勵再向例海運事竣應將督辦道員另行請　本屇　升任　天府尹前任天津道裕長前署天津道候補道劉樹堂督辦擬請勅部從優議叙理合恭摺具陳伏乞皇太后皇上聖鑒訓示謹奏軍機大臣奉旨該部議奏單併發欽此○○李鴻草片再前准部咨議定軍需善後　銷飯銀卽在扣收平餘　兩内提解奉旨依議欽此當經行令各局辦理　惟軍正雜各欵向係奏明改照湘平實支實放暗中業經扣平以資撙節似未便於湘平内重議核扣致滋謡惑值此戰事方亟必　鼓勵軍心便之固結若放欵驟令减平將弁勇兵夫恐多觖望查江南各營經曾國荃奏請仍照舊章發給仰蒙聖慈允准淮軍分駐南北洋辦理不宜兩歧况北洋餉源極絀採辦軍需較南洋尤爲勞　更未便任其向隅相應籲懇恩施准照南洋一律辦理暫緩扣平以固軍心而重防務理合附片具陳伏乞聖鑒訓示謹奏車機大臣奉旨户部知道欽此○○李鴻章片再通永鎭標通州協石熍守備王名崗病故業經題報開缺並將所遺推缺留爲外補接准部咨應用儘先人員查該守備駐紥通州舊城正當水陸冲衢必須認眞差操巡緝每屇漕船到通並有提重催空之責自應　選妥員請補查有儀先補用遊擊曹古德年四十歲由武童投　軍營迭次剿賊出力歴保以遊擊儘先補用該員勤樸耐勞恪守紀律前經委署此缺尚能得力以之借前實堪勝任亦與例章限　相符應請准將曹立德借補通州恊右營守備期於營伍有裨該員前在他省並無叅革朦保情弊除飭取履歴咨部外理合會同提臣李長樂附片具陳伏乞聖鑒敕部核覆謹奏軍機大臣奉旨兵部議奏欽此○○奴才紹祺永德跪奏爲効力廢員三千期滿無力完繳台費照例改擬杖徒完結恭摺具奏仰祈聖鑒事竊據張家口管站部員詳報廢員多禍係廂黄旗滿洲福珠哩佐領下人前任孝陵本旗防禦緣事革職發往軍台効力贖罪指派第十台當差於光緒七年八月十三日到台扣至十年八月十三日三年期滿所有應繳台費銀兩前報無力完繳業經咨行兵部在案理合詳請核辦前來查中樞政考例載坐台廢員武職守備以下之員三年期滿不能完繳台費者於期滿時卽由軍台都統抄錄該廢員獲罪原案並聲明不能完繳台費應改擬杖徒完結緣由具奏請旨其改擬杖徒者軍台都統卽將該廢員發交宣化府飭縣撥役逐程遞解係旂員解交刑部照例辦理等語今廢員多福在台効力已滿三年旣經呈報無力完繳台費自應照例請旨改擬杖徒完結恭候命下發交宜化府飭縣撥役逐程遞解刑部照例辦謹摘叙該廢員緣事案由恭呈御覽所有在台廢員効力期滿照例改擬杖徒緣由理合恭摺具奏伏乞皇太后皇上聖鑒訓示遵霆謹奏軍機大臣奉旨着照所請該部知道欽此 
 
 

Page 10

 
 
[光緒十年八月二十六日京報全錄]  
　　宫門抄○上諭三道錄前○教職單○江撫潘奏審明定擬摺子○楚督卞奏特叅知縣議處摺○雲督岑奏請暫援各員北上片○西撫潘奏請優卹片○大臣紹等奏撥員　　照例釋回摺○乂奏爲請旨摺子○八月二十六日刑部都察院大理寺廂紅旗值日無引見○錫珍謝管試户部三庫恩○額勒經額謝授江西廣信府　府恩○富勒渾泰續假十日○吏部奏派騐者月官派出恩承畢道遠奎潤敬信薛允升廖壽恒明桂錢桂森安祥洪良品阿彦棄何崇光吳壽齡俊乂潤惠丁振鐸○召見軍機額勒經額○現　棉袍褂○○光緒十年八月分教職單教授雲南永昌楊徽烈大理拔正諭直隷南和李春園定州山東齊東劉殿鏡青州湖北歸州王慶祜漢陽俱舉雲南寍州秦福源雲南廪雲南建水蔡發祥雲南舉山東鄒平鄭允修濟寗州舉訓導直隸南皮楚材承德舉順天良嚮齊躍龍河間吉林雙城廳馮兆吉宣化江蘇安束李振禧揚州安徽貴池汪修之六安四川會理彭體元邛州雲南會澤楊東森雲南俱挨浙江武康蔣志圻紹興舉廣東遂溪李良　廣州舉復諭直隸高邑聶大榕正定舉江蘇溧水李鴻儒揚州山東臨邑王伊嵐曹州博平高中成臨清浙江樂清汪運昇衢州　拔山西永濟張兆熊平陽恩河南孟縣劉作賓開封　廣東乳源林毓麟惠州舉山東昌邑王廷弼沂州舉復訓直隷冀州時兩化順天附山東聊城沈夢爵兗州廪廣東瓊州黄鏐雷州挨高州侯文藻嘉應舉○○江西巡撫臣　霨跪奏爲竊賊臨時行强致此事主一家兄弟二命獲犯審明定擬恭摺具奏仰祈聖鑒事竊照新昌縣客民魏幅盛獨自行强致死事主陳毛陳濟一家兄弟二命一案先據署新昌縣知縣周鳳藻獲犯起贓訊供通詳　經批飭提犯確訊擬解去兹據該縣將犯　明議擬由府司委員覆審轉解前來臣親提研鞫緣幅盛籍隷萬載縣在外求乞度日先未爲匪與己死陳毛陳濟向不認識陳毛陳濟係同胞兄弟在新昌縣屬北　地方同居並無妻室子女該處地方荒僻四無隣居光緒七年十二月二十七日魏幅盛路過北地方至陳毛陳濟門首求乞見屋内放有錢物陳毛等並係年老耳聾魏幅盛　貧苦難度　意行竊　 
得贓使用卽於是夜二更時分獨自一人徒手行抵陳毛等門首掇門進内陳毛一人在堂屋拷火見面喊捕魏幅盛卽起意行强趕攏將陳毛推送倒地順取門旁竹棍戮傷陳毛偏左並毆傷其右額角陳毛在地亂滾魏幅盛又用竹棍狠毆致傷其右耳根連項頸維時陳濟在房睡醒驚覺趕出扭住魏幅盛胸衣不放魏幅盛丢棄竹棍用力將陳濟推送陳濟鬆手倒地魏幅盛騎壓　濟身上並用兩膝壓住陳濟兩手解取擊腰麻繩在陳濟項頸纒繞兩道兩手分執繩頭用力拉勒陳濟登時氣絶　命陳毛亦卽身死魏　盛　刼錢米帳被衣物裝入籮筐挑回食用逃避卽經該縣訪聞差拿並據陳文全與族人陳潔城路過進見屍身報縣會營勘騐獲犯起贓訊供通詳飭審將犯審擬解府提訊犯供狡殿節次委員確審嗣據委員高安縣知縣劉常海審明由府解司恐以案清未確札委南昌府轉飭讞局委員迭次研訊兹據署南昌府知府顔鍾驥親提訊　議擬由司勘轉經臣提審據供前情不諱究無窩夥竊盜不法别案及同夥分贓並知情容留之人贓有起獲正犯無疑查　載殺一家非死罪二人擬斬立决梟示酌斷財産一半給被殺二命之家養贍等語此案魏幅盛獨自起意行竊臨時行强致斃事主陳毛等二命查竊盜臨時行强以强盜論强盜殺人罪應斬梟已死陳毛陳濟係期親弟兄罪無可如自應仍依殺死一家二命本例問擬魏幅盛合依殺一家非死罪二人擬斬立决梟示例擬斬立决梟示仍查明該犯原籍有無財産酌斷一半給被殺二命之家養贍先於左面刺兇犯二字該犯在外爲匪原籍牌甲犯兄無從查察禁約應免置議獲贓亦給主認領未獲各贓照估追賠此案一人行竊臨時行强致死一家二命業經該縣訪聞於限内獲犯究辦地方文武職名邀免開叅除全案供招咨部外所有竊賊臨時行强致死事主一家兄弟二命獲犯審　定擬緣由理合恭摺具奏伏乞皇太后皇上聖鑒勅部議覆施行謹奏軍機大臣奉旨刑部速議具奏欽此○○署理湖廣總督湖南巡撫臣卞寶第湖北巡撫臣彭祖賢跪奏爲署知縣審案草率失入死罪請照例議處恭摺仰祈聖鑒事竊據署竹谿縣知縣周益禀稱光緒九年四月十六日拿獲誘脅飢民到處借糧擾害之張洪興余剛二犯訊係積年會匪請照章就地懲辦具禀前來經臣等以　脅飢民乞借糧食情　與强盜不同所重在該犯等是否實係會匪批司行府報委署竹山縣知縣畢大琛會同現任竹谿縣知縣鄧樹聲覆訊旋據會禀張洪興等僅供藉地方歉收約同飢民向王安爵等家乞糧並未入會爲匪等情臣等查與原審罪名出入甚鉅批司移安襄鄖荆道盛植型提案審游兹據該道　請提犯　審實係張洪興起意藉地方歉收糾允余剛帶領逃荒男婦七八十人各處乞借並非逞强訛索九年四月初十日乞討至王安爵家經署知縣周益訪獲因到案卽用刑　指爲會匪畏刑混供質之王安爵亦供賑洪興等　帶多人乞借並未强索又提到當時同差拿犯送縣之保証吳先富王治都亦供因張洪興等帶領多人乞借適奉縣拿隨同送縣並未見張洪興等别有擾害亦未聞其入會爲匪等語案情已確以枷杖完　等情並據移明臬司黄彭年覆核　詳前來臣查江湖會匪係謀爲不軌之犯自應番明照章就地正法今張洪興余剛二犯僅約同逃荒男婦求乞該署知縣周益輒因時值查拿會匪獲案刑　以積年會匪誘脅　害等詞草率定供禀請就地懲辦幾至草菅人命入杖罪爲死罪實非尋常疏忽可比相應據實奏叅請旨交部將前署竹　縣事候補知縣周益照例議處除該司道擬議緣由造具全案供招咨部外謹合詞恭摺具陳伏乞皇太后皇上聖鑒勅部核議施行謹奏車機大臣奉旨着照所請該部知道欽此○○岑毓英片再准吏部咨雲南永昌府同知劉錫齡蒙化直隸同知夏廷爕蒙自縣知縣鳴泰連閏歴俸均滿十年行文調取赴部引見前來應卽委員接署給咨北上惟查府同知駐扎龍陵地居邊要土司環繞接壤緬夷劉錫齡在任七年恩信及民地方畏服現值　甸多事駕馭巡防碍難更易生手蒙自縣鳴泰於上年奉准調補昆明縣知縣臣因宣良縣命案延不騐訊令該員摘印接　案已清厘飭回本任昆明爲省會首邑政務殷煩現辦邊防解運軍火增募新軍絡繹往來措理諸關緊要委員更替實難其人據藩臬兩司議詳前來合無仰懇天恩俯准將劉錫齡鳴泰二員暫緩送部引見俟邊務平靖再行遵照辦理至蒙化同知缺已飭司遴員接署俾夏廷爕交代清楚卽行給咨起程謹附片具陳伏乞聖鑒訓示謹奏軍機大臣奉旨着照所請該部知道欽此○○潘鼎新片再據統領定邊楚軍王德榜禀稱該軍副右營前因駐守谷松瘴故甚多該營管帶官提督　洲寳遊擊龍定泰先後均報病故續派已革提督格洪額巴圖魯彭忠國接管又於六月二十八日病故查該提督籍隷楚北剿辦髮逆轉戰數省積功甚多後隨大學士左宗棠在甘進攻河州太子寺因乏糧退守被叅革職留營効力仍委辦理甘南定安各幂營務旋丁母憂回籍此次募軍援越招其來營該前提督亦願竭誠報効不意積勞染瘴遽爾身故殊堪憫惻稟懇　奏請卹其餘續據各營查明瘴故各員弁亦懇附案具奏前來臣覆查無異理合繕具清單葢呈御覽可否籲懇天恩飭部查明彭忠國歴年功績開復原叅革職處分照例從優議卹其餘瘴故各員弁一併照例從優議卹之處出自逾格鴻慈伏乞聖鑒訓示謹奏軍機大臣奉旨彭忠國等均着照所請交部從優議卹該部知道單併發欽此○○奴才紹祺永德跪奏爲軍台効力廢員已屆期滿照例釋回恭摺仰祈聖鑒事竊查已革叅將周飛熊緣事革職發往軍台効力贖罪指派第十一名當差前因在台効力三年期滿應交台費銀兩據報實係家道赤貧如洗無力完繳原籍任原並無財産隱寄等因當經咨行兵部在案兹據張家口管站部員詳報廢員周飛熊自光緒四年四月二十日到台八年十二月間接准部咨恭逢恩詔减免二年扣至本年四月二十日共計六年期滿例應先生呈報該廢員因在台感受風寒舊傷復發不能動轉現今患病稍愈趕緊呈報合併呈明詳請查辦前來查定例坐台廢員武職都司以上之員不能完繳台費者三年期滿時應再留台五年始准釋回等因伏查廢員周飛熊旣經在台効力已滿六年恭逢恩詔减免二年核與八年期滿例案符自應照例請旨釋回謹摘叙該廢員案事緣由恭呈御覽所有廢員効力年滿緣由理合恭摺具奏伏乞皇上聖鑒訓示遵行謹奏軍機大臣奉旨着照所請該部知道欽此○○奴才紹祺永德跪奏爲請旨事竊據署察哈爾正黄旗總管印務叅領貢果爾札普呈報據本旗勳舊佐領圖魯孟克報稱本年五月初二日夜間忽然失火將職所住蒙古包燒　並將職之襲官印軸被燒等情覆查屬實今將動舊佐領圖魯孟克襲職底案造册呈請照例重給等情呈送核辦等因前來奴才等查例載官員誥命勅書如被水火盜賊燬失者免議仍准題請重給等因今勳舊佐領圖　孟克襲職印軸被火燬燒應請將勳舊佐領圖魯孟克照例免議並將該員襲底案照錄造册咨送兵部查照辦給外理合恭摺具奏伏乞皇太后皇上聖鑒謹奏軍機大臣奉旨兵部知道欽此 
 
