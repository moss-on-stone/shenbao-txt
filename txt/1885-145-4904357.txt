# 1885 - 145 - 4904357

 

Page 1

 
 
[四十號畫報出售] [  申報館主人啓]  
　　貓可以爲田獵蛙可以爲戲嬉雖屬創間要有確據特繪兩圖以供好奇者之觀覽其畫譜之兩圖一人物一山水均係任君伯年所繪格老氣倉自有興實力量與一昧趨時以爲能者有上下床之别畫報仍然九圖准於十六日出售後附淞隱漫録圖說一則閱者鑒之此佈 
[洋藥加稅後論]  
　　洋藥加稅厥利有三前論言之詳矣至於辦理之法則實有扼要之道焉夫利之所在人必趨之鴉片烟自流入中國以來吸食之人至今日而愈衆販運洋藥之人亦至今日而愈多彼之所以販運者爲圖利也今而議加稅厘較前不啻倍蓰彼將無利可獲然稅厘之加果出之商販乎實則出之吸食之人而已稅厘加一分則土價必加至二三分烟膏之價又加至四五分吸烟之人自不得不有所費而商販則轉有大利可獲故此事不但無害於商販而且大有益於商販宜乎商販無不樂於輸將上以裕國課而下仍得取盈於買主其事爲易行也顧商人重利其心多貪雖後日可取償於買客而當報關納稅之時則究較前時所費更鉅充彼貪心必且稅則可免可减而必不可增然後先之利市三倍者今更五倍十倍而不止庶幾此心快然若先則多費稅捐至後日而始取盈於買客其意固猶有所不願於是捐釐一重商販乃多方設法以圖偷漏盖前此未加稅釐之時倘偷漏一箱所得不過三十兩設被查出悉以充公是其所失者大所獲者少故不敢偷稅以自貽伊戚若旣經加釐則偷漏一箱可得銀八十六兩較前多五十六兩雖被查出依然充罰私心竊計則似目下之偷漏荀能僥倖其利益厚其有不窮思極想以兾倖免於罰而重獲大利者乎且苟倖免於罰則於稅厘先有所賺而土價則仍可加高是其所獲尤爲不貲貪心勢必更熾以故自聞洋藥加稅之議行但就上海租界一處而論新開之士行已增出五六家其中或有早知消息長袖善舞多財善賈碩腹巨商預於稅釐未加之先出貲購辦屯積多箱以爲將來居奇地步此尚在情理之中猶可說也蓋乘未加稅釐之時預先購辦則他日一經加捐土價必漲而彼亦得以高價出售若是者商賈之常情然亦有設心狡獪明知將來加稅之後土價必高而彼獨有護身之符負嵎之固不懼邏者之明察暗訪致罹重罰而獨得以恣行無忌者自擅其利權因而乘此機會公然開設此其居心雖不可問而其實則巡私緝漏者亦眞有無可如何之勢則偷漏必將日多假如先時可收百箱土稅合銀則三千兩今而販百箱者偷漏六七十箱合銀僅二千數百兩名爲加稅不啻减稅則亦何益之有哉然則嚴偷漏之罰可乎無益也添緝私之丁可乎無濟也是非扼其要領不可扼要之法安在則在乎責成稅務司而已中國厘捐大都有獘而洋關獨無私弊蓋以西人爲稅務司不徇情面不與私販諸人相聯絡一秉至公故弊端絶少今若洋藥稅釐一節悉以委之稅務司彼販士之人出入報關斷難隱匿舉凡每箱洋藥應捐之和幾何統於洋關扣凖報捐洋關一捐之後卽作爲官土聽其輾轉販賣無復他項稅厘如此則一歸簡便而巡邏緝私之人悉可裁去所節經費不知凡幾而洋關綜其大綱出入嚴稽必難走漏倘經查出有匿漏情弊照例嚴懲重罰若此則凡有入口之洋藥無論多寡必無絲毫偷漏而稅項可以大旺國課可以常充實爲有利無弊之實政否則有加稅之名無加稅之實祗以利奸商私販而已於國於民兩無裨盛又何爲乎至於近來加稅之議甫經通行而各處議定不約而同凡開設烟膏之店無論店之大小資本之多寡每家率加捐銀二十四兩此殆仿牙行典鋪納帖之法在定此議者亦自出於至公而不知購土煎膏零躉售賣此等店鋪名則無異而其實則大有不同資本之大者其購土也或十數箱或一二箱其煎熬之鍋或數十口或十餘口一日可售膏百十兩則令其出銀二十四兩爲納帖之資原不爲過若資本之小者則購土不過數隻煎熬不過一二鍋每日售膏僅數十兩甚或止數兩不過藉此以自餬口此等烟膏店大都潮廣帮中之貧無藉者爲之若亦令其出貲二十四兩則其勢必將閉歇蓋彼店中資本實不及二三十兩一經繳納何以周轉此等苦情官憲盖實無由知之固無怪其一律看視若知此下情自當量爲變通區别等差勿便富者得以獨操利柄貧者至於無以謀生故連類及之俾辦理此事者昭然若揭用是以握要持平一無遺憾是則區區之心也夫 
[本舘接奉電音]  
　　昨得京友來電有四月十六日上諭一道敬謹譯登○四月十六日奉上諭兵部奏欽奉恩旨查辦軍臺廢員開單請旨一摺本年正月初四日因紀年開秩特頒恩旨命將軍流以下人犯分晰减等兹據兵部查明請旨自應酌量辦理除軍務獲罪之張佩綸奉旨復發遣之李春芳未經查明下落之蘇錦堂未經咨報起解之許如龍周星詒謝洲田福志蔣大彰賈文貴李石秀呂文經何如並在途在營在籍在較脫之汪　元周筥勳索索成曾釗仕解魁元李正鈞許懷清德韾許志耀奎英邊德軾賀瑬銘王勳春慶王得勝富昌李明叵張九圍里善黎定攀邱瑞祥李振海張同芳譚飛麟吳蘝牛興福周啓昌勝額圖榮陞杜振元成福張景堂張文堂杜光凱雙全哈逹洪阿等均毋庸查辦及龍繼棄潘英章李郁華均不准寛减外兵沈仕元常春王輔清黄得貴董家祥龍世清永平葆亨王定安閻文選棣桂蔭迕樹賢孟傳嘆富文德禄廉得勝文裕謝翼清均着加恩釋回世第着加恩减免二年雙幬着加恩减免四年屇期卽行釋回以示朕法外施恩至意餘依議單二件併發欽此 
右電昨晚傳到其中似有訛字不及覆問容俟接奉邸抄當敬謹校止[  本館附識]  
[都門雜紀]  
　　京師西四牌樓石碑胡同格林砲隊廠總辦岳柱臣太守樑精明强幹爲守兼優而尤留心有用之學凡電學化學算學礦學砲法槍法陣法兵法無不竭力研求深造有得且禀請醇邸廣羅賢俊共策富强醇邸虛懷若谷從善如流一一允准故自立該廠以來蒸蒸日上成效昭彰深得醇邸歡心云○前報長隨劉某家被庖人刼去財貨一案兹訪得劉在寳宅時曾欠庖人鉅欵未還及劉被逐後庖人屢至劉家索債劉不與相見庖人度劉有意賴帳故出此急智嗣經兩造親友聞知出爲調處令庖人還劉物劉償庖人欠以息其事○前門外大栅欄市有大亨軒茶社於數年前關閉今春更换業主輪奐一新易其號曰天匯軒於初二日開張啜茗之人幾欲撐破屋壁又前門大街西域樓與珠市口永和軒皆係回教著名飯舖刻因京師羊肉價昻加以累年各有虧耗兩家皆歇業春間廊房頭巷西首新開 
 
 

Page 2

 
 
一新域樓回教飯店其局勢地址雖小於西域樓而其堂　諸夥皆係西域慺舊夥故其食物與西域樓相等生意亦頗興旺可見老饕之多也○近在前門外西河沿路南萬壽關帝廟之斜對門起造大宛兩縣會舘此係客棧舊址想大宛爲首善名區會館乃創建義舉目下鳩工伊始度其地基甚屬寛敞將來工程告竣必足以壯觀瞻也○京西各村落所豢之雞一出籬門便鍛羽翼亦不知爲何人所翦鷄卵人食之卽斃雖减價以售亦無敢購者蓋與早年翦辮相類語云見怪不怪其怪自絶願與明理者參之○京師入夏以來狂風大作塵沙飛騰遮空蔽野據欽天監官謂風伯作吼皆由雨師未曾稅駕所致若使甘澍滂沱自能風定塵息推觀天象計節屇天中可慶旣霑旣渥矣姑録之以觀其騐否○聞黑龍江將軍文緒馳奏謂三月二十日突有法國兵輪二艘在黑龍江口外游弈當卽飛檄官兵在該口岸嚴防倘法人攻撲口岸開砲轟擊我軍卽行奮勇還擊殄除醜類總使釁自彼開乃法船旋於第三日退去除嚴飭在防官兵勤加防守外理合由驛馳陳云云此足見法人於停戰之後仍有窺伺之心也○聞户部以各省喂養馬匹數目不符報銷亦未能畫一奏請飭下兵部查核辦理得旨准行仰見大司農愛財節用覈實循名不誠無忝職守哉○小馬圈竊犯緝獲多名已列前報兹聞該犯等經步軍統領衙門研訊據供同夥遠颺尙未經官拿獲者仍有二十餘人當經步軍統領衙門密飭步營海捕官兵於京外各地方購覓眼線上緊訪拿毋使漏網○初五日下午二點鐘阜城門內錦什坊街有快車一輛自南而北行駛如飛至武衣庫口外將甲某碰倒雙輪竟從頭上碾過當經看街兵捨命追去將車夫揪住立將某甲扶起調治尚難保無性命之虞也○山左奇童雖爲醇邸賞識以其祗具瞻視之奇尚少詩書之氣遂令移居香山延請名師爲之講解一切經費悉由邸中供給並令奇童之父就近撫視造物之生才與醇邸之愛才固有相得益彰者矣○德勝門內松樹街地方現開花廠上月杪掘土作花窖挖至數尺已露煤苗須臾開挖悉係上等好煤試用無異隨卽報官傳言如此亦以見天地精華隨處發見也 
[貢物解京]  
　　皖省各州縣應貢土宜例於夏秋兩次解都以供上用兹聞大憲已采得歙休二邑之茶墨甯城之宣紙當塗之藕粉青陽之油扇裝潢封固派委武巡捕戈什哈各一人押解北上矣 
[明府獲盜]  
　　滁州所屬來安縣山崇嶺峻農田稀少民情强悍時釀鬥毆兼之淮南北各邑貧民皆赴彼處種山五方雜處良莠不齊往往倚山搭盖茅棚以蔽風雨萑苻宼盜時亦溷跡其中不啻小說家所紀梁山泊黑松林諸處上月先後出盜案兩起事主皆被斫傷經嚴一樵明府親率幹役購綫緝拿獲住盜犯五名親解晉省想一經訊實定必照例駢誅也 
[赶辦軍裝]  
　　前月間兩廣張制軍專委幹員至漢口鎭着彭榮昌鐵廠代造擡砲二千尊架砲若干尊該廠當經開工製造日夜赶辦委員亦認眞督工當可尅期藏事也 
[預章新語]  
　　今春總理淮鹽總局張子衡方伯政體違和告假數月近已弗藥可占遂於四月初一日銷假矣天相吉人不禁代爲雀躍○青烏家言會垣澹臺門啓之則多火患以是封閉三十餘年從未一開鶴鑰乃封閉愈久火患愈多回禄君肆意披猖竟爾罔知忌憚上年某紳請諸前臬憲轉請前撫憲力闢羣疑擇吉啓鐍自是以後城內一年未得火患至本月初四夜鼉更四下三義巷之某烟鋪忽報失愼延燒店鋪三十餘家住宅十餘家直至天明始行救熄說者雖或歸咎某紳究之讖緯家言大半憑空附會焚如之兆實係天災果何關於門之啓不啓耶○本月初七日爲德大中丞之夫人四旬華誕駐紥湖口之丁總戎特雇安慶名班來江演劇七天恭伸慶祝自初三日起氍毺貼地簫管遏雲選色配聲無異霓裳法部中丞清風儉德終始不渝所有各衙門餽送壽儀聞已先期辭却云○上月管解進京之第一批地丁銀兩係由陸路啓行行至德興縣時途中失銀千兩想地方官與管解員役定當設法嚴查也○前報列孫太守奉委辦理九江洋藥局務兹藩憲又委黄貳尹盛標爲之帮辦聞卽日出口首途矣○欽賜翰林院檢討駱君逢皋由湖口抵江前刑部浙江司主事尹君壽衡由湖北前來癸未進士徐君貞由江晉京翰林院庶吉士傅君汝梅由江往鄂於上月二十八九兩日拜辭撫轅○江省地丁應解户部者其頭二批已經起程上月二十九日大憲又委蕭君錦芬管解第三批地丁銀兩進京查本年甫閱三月卽解過三大批可見大憲之籌濟根本實屬不遺餘力也 
[宜昌近事]  
　　某官雇民船中漢口赴蜀道出宜昌泊舟南關外夜被賊竊去衣箱一隻箱內有文憑及銀八百兩次日天明始知被竊卽報地方官查緝閱數日夜半該盜自將文憑當票送至坐船盖已將衣物當錢二十餘串嗣聞該賊被羅鎭軍拿獲矣○宜昌府禁閉烟舘查封屋宇約有十餘户近已張諭召買不知有人承受否○江通船月初抵宜共有貨物數百件聞上後因生意淡薄惟該船與彝陵船上下往來其江永一船則不復來宜也○海關副稅務司升任台灣稅務司前日坐江通船啓行 
[粤東近事]  
　　馮子材軍門近以兵餉將匱迭次傳電告急粤督張制軍十分焦灼遂委幹員往各當行勸捐初六日復邀同紳士從長計議聞尚無良策云○牙捐之設原以廣餉源罔利之徒動以包攬承抽藉資漁利商情未恊爭論多端日前銅鐵行罷市數天嗣准其自繳自抽各人始安故業刻下牙捐總局嚴定章程凡禀請承抽者是否外人混禀無從辨認惟有懸示頭門招行中字號來局具結然後批准如此則外人無從承攬而爭端自息卽此見各大憲之體卹商情○香山縣武生楊象清自置機器一具放在海中用輪船拖運能使三江沙石驅出虎門之外前日禀知營務處求請收用旋據營務委員批示云現將海口堵塞禦敵方有把握疏通河道非所急務至該機器能否合用着該生呈繳製造局存騐可也○某總戎前因在外招搖爲制軍所黜總戎思蓋前愆擬有水砲臺程式并願自捐資斧採辦快船快槍藉伸報効之忱沈廉訪據情轉逹制軍制軍見所擬水砲臺諸多窒碍未能施行至於採辦快船一節現在各欵軍裝均已購備毋庸該員報効某總戎聞之不禁爽然○邊防戒嚴砲臺將士未遑休息一聞議和之信統兵大員多有回省告假以圖安逸者督撫憲接到電音知法船仍在海面遊弋卽傳令各統領毋得離營統領聞信隨奔回防所嚴守如故不遑啓處之詩可爲諸將詠矣○牛皮行牙捐尚未妥議初六日齊集牙捐局聽候批示委員諭以牙捐之設原爲軍餉起見關係甚重爾等毋得任意推延至干重咎務宜遵照定章刻卽舉辦商等咸遵諭而退○城內街道防守綦嚴兵勇晝夜梭巡無或間斷然近日雨水過多深夜之時兵等或不能當街住宿時有回營暫避者前夜司後街某太守公舘被匪行竊家人追出街頭見無兵勇巡守回禀太守太守不悅欲詳禀上憲將營弁叅辦後經人緩頰始得無事抱關擊柝豈易爲哉○初五日南岸鄉演戲紅男緑女結隊來觀有甲乙二人在戲臺前因事齟齬始而相詈繼而互毆甲性兇頑拔刃將乙剌傷立卽逃去鄉民見甲有利刃知係匪人向前追截而已去如黄鶴乙受傷甚重難保無性命之憂也○吳某家住河南年已大旬僅得一子出入提携珍如拱璧初三日由塾回家竟被匪人拐去偵騎四出蹤跡渺然吳本世族隨禀知縣官并責成營汛一律查緝未知能珠還合浦否近日拐案迭出實爲民害彼臨民上者奈何漠焉不察○張制軍政躬過勞偶抱清恙聞需靜養數天屬員非有要公概不接見○初六日舉行秋審大典是日已刻撫憲升炮出堂率同司道傳喚臬司差役將解到秋審各犯自番禺絞犯黄亞幅起至陽江絞犯馮嗣纘止共四十三名勘訊畢帶出東西兩旁賞給葵扇錢文餑餑等物 
[袁江尺素]  
　　黄潄蘭宗師徐屬科試已竣起馬回省聞接試江甯於初五日抵浦翌晨南行○壩上鹽斤銷塲頗好初二日經項分轉飭 
 
 

Page 3

 
 
令各票販照前完繳課稅開辦新綱○節近小滿運河水勢略長然較之上年尚覺有絀無盈也○周味愚司馬娶原任碭山縣李敬軒明府之女爲繼室於初六日合卺寅僚朋好錯雜門庭咸致玉潔氷清之頌司馬現辦藏家碼頭捐厘云○近有南路人運到飯甑茶甌磁色潔細描畵精工審之乃東洋物也浦上人目所僅見爭相購買業此者獲利甚巨後有人從京口販磁抵浦價值旣低種類亦繁磁業生意大爲浸佔○新任嵩漕帥聞於上月廿六日交卸直隷藩篆本月初二日啓節進京 
[襄垣業話]  
　　蕪湖洋藥稅局向係沈輔廷剌史烺督辦現因增收釐稅恐有偷漏繞越等弊經梁小若觀察遴委保甲局總巡沈容卿則駕爲襄辦以司稽查而杜獘竇○自通商後售牛肉者借英商招牌遂敢明目張胆城廂內外計有十數家蕪湖縣鄒邑尊近雖嚴禁私宰然恐積習相沿禁者自禁而宰者自宰也○菜麥業已登塲因今春雨水過多收成頗爲减色分秧將屆而田間積水萬頃汪洋故胼手胝足者無不以桔橰從事也○食山縣蔡明府前日因公到蕪監內脫逃擬定流罪之已革武生一名明府遂卽返署○河南西瓜墩地方日前搭台演火神戲台之左右搭有看台男女雜厠其間正在凝神注目之間忽聞轟然一聲台已坍倒老少男女攪成一團雖不致破頭折臂然不免墮珥遺簪矣○江北人某姓家有一女郎年方二九忽化彩雲飛去大索數日茫無端倪說者謂蕪俗女子每在東鄰西舍雜坐笑談爲之父母者毫不管束故誘拐捲逃之事因此而多也 
[雲問小誌]  
　　松江府時蕚卿太守於十六日同楊超亭明府出巡海塘○五營戰馬年來死去一百匹兹因提左營楊游戎赴都引見經李軍門兼委買馬差所遺左營游擊缺卽以提前營王游戎兼署○僧松琴與何仙姑通姦謀斃小和尚一案近經曹少卿又將何仙姑賄囑銷案情事控於府署時太守以牽涉家丁書辦准卽飭提松琴何仙姑惠山客立候質審 
[甯波火患]  
　　本月十四日下午六點鐘時西門外乙未牌樓下蔡新成紙店廚下失愼烟燄漫天幸麗安水龍近在咫尺取水極𠋟得卽潑滅僅焚去店面樓房兩間小屋一間云 
[四明紀要]  
　　前報列恪靖禮字營勇路過甯波將往鎭海一事刻因台匪勢甚披猖已由大憲將此軍撥往天台助勦惟後到之楚軍福字營暫駐江東七塔寺以便擇要扼守云○近日有閩人九名由鎭海日外法船上逃至甬江其髮種種已有二三寸之長據稱前被法人擄去當兵今乘間脫逃得慶生全云 
[鎭海來函]  
　　某兵船管帶官近與大東門內鞔工某甲之妻私事機不宻被乙偵知卽號召本工二三十人破扉而入擒至陳衙弄關禁空屋中勒冩服據八百元始得釋放事爲某統領查知意欲查辦後經旁人勸止罰該管帶出洋一千二百元半助粥廠餘俻酒筵以息衆怒惟乙係童子軍而竟插身多事其爲不安本分可想而知因發押糧廳以候懲責云 
[維揚官報]  
　　本月初七日項都戎世雄由江西押解餉銀到揚隨卽兌交運庫是日揚州府縣學官均赴泰州聞黄潄蘭大宗師於初十日到泰也初九日謝鹺尹濓委解南京餉銀是日楊子穆觀察來揚聞與程都轉會商要公方果卿大令臻峻銷江甘兩縣發審差奉漕帥委車邏壩厘捐 
[卡員賢勞]  
　　浦東嚴家橋釐卡係兩委員合辦正辦蔣少葊司馬帮辦方雨仁二尹向分上下半月輪流駐卡並赴各分卡查巡方二尹於三月十五日囘卡蔣司馬卽於十六日出巡是夜五鼓竟有周浦鎭航船由嚴家橋偷越過卡經總巡張小雲太守查獲捐罰完結並將巡丁更夫訊明委屬疏忽均已斥革兹聞蔣司馬回卡之後每逢夜潮親赴嚴卡以內之龍王廟等處常川梭巡騐票補捐足見熟悉厘捐固非初次委辦者可比苐該卡只有川南奉賢各廳縣鄉鎭航船出入販運零星貨色並無大宗貨船如此認眞稽查不辭勞瘁雖商船不敢故智復萌卽司巡亦難施其鬼蜮其如大材小用何惜哉 
[獲盜餘聞]  
　　前有湖北人二名手持僞銀飾在西門外求售釀成事端由委員朱君解送總巡局馮剌史判責枷示旋有勇丁持某副將名片到局請釋等因曾列前報嗣後疉有武弁懇情剌史令至道轅候示又有駐紥上海之某統領令哨官持名片請釋剌史謂貴統領旣欲請釋該犯務須備函前夾哨官去後復齎統領信函投遞剌史因將二人犯案緣由詳細函覆并稱此等案犯不能容其逗遛滬上今姑派勇押送貴營伏祈給發川資使彼回籍統領接信知二人所犯案情重大隨命巡勇帶回仍照原斷辦理剌史以辦公非同兒戲復送請給發川資着令趕緊回籍統領無奈給發銀洋着卽回去詎二人並不回里私住高昌廟附近某烟間內日前小禮查西酒店盜案獲犯九名二人亦在其內想一經訊實難逃駢首之刑反不若照斷荷枷不致復犯是案也然則統領之請釋不誠如俗語所謂愛之適以害之乎 
[押犯宜懲]  
　　巡捕房管押各犯勒令在路做工其間有等體囬之人身覊縲　羞恧難名亦有怙惡不悛之犯雖拖大練走街頭巡捕在旁鞭笞交下依舊行所無事談笑自如前日午後三點鐘時諸犯在英會審署東首向北路中偶見婦人諧謔交作婦人不敢與較奔避不遑中西捕並不喝阻不過微笑而已竊思此等事情亦關風化惟望捕頭嚴諭各捕留神約束設再有前項情事立卽指明究辦庶此風可息誠爲莫大隂功也 
[捕房瑣事]  
　　備捕頭以華捕所戴竹冠不便擬換凉帽一節業經公董局允准定於今日換戴○大自鳴鐘捕房潮濕押犯致多疾病經翁大守商之備捕頭將枷犯改押小東門捕房亦定於今口翁大守商之備捕頭將枷犯改押小光進朱夏氏分别責懲後復詰同春樓取去洋元總須交出朱堅稱並未取洋太守謂此事尚須查究着先將總須交出朱堅稱並未取洋太守謂交保朱稱在滬無相識之人實難覓保翁太守謂旣難覓保着具切結備案朱遵諭而退○某甲向爲飯館生旣難覓保着具切結備案朱遵諭而稱有五齡小孩常與伊玩耍今忽不見諒被拐去因之送案乙稱前習成衣業近來無事不敢拐誘捕頭着暫因之送案乙稱前習成衣業近來無小街僻巷攤設糽黑籌誘人入局爲八仙橋捕房所聞前日午後往拿一人拘入捕房以待解訊 
[賣屋完粮]  
　　日前圖差禀解欠繳漕粮之沈周生到縣請究經莫邑尊提訊沈供欠漕粮錢十四千五百餘文因無力措繳故將前次抵與徐桂生處之房屋一所訏勇父陳雲岩爲中前往理說將房絶賣與徐除原抵價一百十七千外言明找出價洋四十二元屢向索取遷延不付求請提究莫邑尊准詞飭提徐等到案於前日下午由帮審委員王司馬訊供沈周生伸訴前因卽詰徐桂生據供沈於上年九月間將房屋一所託伊舅父陳雲岩爲中抵去錢一百十七千今春復央陳來說情又加洋四十二元其洋當卽交陳收去並無延約情事及詰陳據供沈係我之外甥徐處找來房價洋四十二元確由小的收執然沈尚有許多未了逼迫之際均由小的擔保此欵收來尚不敷抵債現在調停未妥司馬謂爾外甥尚欠漕粮錢十四千五百餘文究竟如何料理答稱已經措齊帶案司馬着卽繳案飭將沈周生及徐陳兩人一併斥釋 
 
 

Page 4

 
 
[解差疏忽]  
　　前年松江航船在羅家灣地方遇盜戳傷三命由船主王三省報縣前經任范壽棠邑尊飭差緝獲盜犯吳代榮宋得元等節經研訊吳供認屬實宋係無干當將吳收禁擬詳宋飭押在案日前莫邑尊飭差將宋得元解還松江副營交該管官收管因宋係副營中之營兵也不料抵松後該營官堅不收受原差祇得將宋帶回行至松江豆腐浜相近驀自宋黨三四人佯與宋交談該差偶不留心致遭逸去尋緝無獲該差前日回滬據情禀明莫邑尊飭將該差夥等暫爲看管午後由　審委員提訊飭將該差夥瞿月峯重笞八十板着於十日內將宋得元趕緊緝獲延干嚴比 
[毋庸詣騐]  
　　昨有浦東方二圖地保周秋三投上海縣報稱圖內三林塘左近小港中溺斃男屍一具查得該屍姓周名三松當卽報知屍兄周雲山未肯收殮因卽投案請騐莫邑尊得詞謂該屍明有親屬毋庸請騐着俟耳兄周雲止來案再核 
[瘋人關禍]  
　　奉賢縣屬南橋地方有徽州人某甲向在某醃貨店爲夥店主愛其勤儉敬禮有加甲忽患瘋疾店主遂下逐客令甲卽收拾行李搭航船赴松江偶至某烟館以烟霞爲供養有乙丙兩人見甲一榻横陳口中喃喃不已知其爲瘋人意圖誑騙財物遂與甲密陳欵曲竭力周旋甲遂　乙兩代惠烟鈔又至飯店呼飯大啖杯盤旣罄出至櫃上惠鈔甲忽持砧上菜刀剌乙之頸飯店主上前欲奪亦被砍傷頭額丙不及避亦傷左肩甲此時持刀亂舞無人敢近其身適某姓家出殯回路經此處急喚扛夫十餘名四面兠拿甲乃就擒解送華亭縣請究楊邑尊研訊之餘甲直供不諱邑鄭卽將甲收押候辦 
[讀申江勝景棲流公所圖說書後]  
　　棲流所之設經費鉅萬其首允福勳之請者前任上海兵備道今升任江西藩憲劉公也爲福勳首董者竹坪陳君也合資而共成斯舉者諸大善士也福勳承乏勸捐工成不日若云一人之力則吾豈敢今福勳交卸年餘後來君子深念創始之艱凡事悉心經理量入爲出並邀各業同仁將常年捐欵源源輸助以資接濟所望圖維久遠日盛月新以補福勳之不逮則深幸矣光緒乙酉上元錢塘陳福勳謹誌 
[小詩一章奉塵昕伯仁兄大人郢正并乞賜和]  
　　神助詩篇早擅塲泠然瑶瑟鼓瀟湘見聞屬稿羣玉雲霧迷花國衆香君别號霧裏看花客水勝霅苕鍤秀異峯高泰岱接輝光君爲紫詮學博快壻何時更放申江櫂萬頃文瀾快望洋天壤柿叟徐維城韻生甫草 
月昨附書寄塵我紫詮仁兄學博俚作三首後一首巵言也前二首雖較滬上訂交一首詳略不同然稱量抒詞之餘仍如之哽喉間未盡吐出適夢回於短枕成腹稿之長歌層纍委折大放厥詞洵可爲拙集生色且以踐海市前言録奉吟壇粲政不禁神往於書城文陳間也君胸大小瀛洲吞君才中外指掌陳得時則駕功不世時失功堕乃立方少日文章警萬衆實學精求備世用亦誠報國孝養基慷慨談兵毛髮動競傳同甫非常儔頗似樊川尋綺夢大盜徒以公麽成排闥壞家遞腹痛大江南連浙東西歸墟息壤屯貙貔蝸角一隅衆敬活鰲足半壁疇能支節使閫帥審人望鄉團民練惟汝咨謀定圖成忽讒集世疑欲殺何數奇間不容髮疾入海將以爲鐸還居夷戴頭萬里廣柳脫伸眉一笑群花圍廿年於外遷謫感没世不忘君親思傾天意氣嗟沈佧裒然等身成譔著張儀有舌終不爛馬遷直筆仍無懼拈花說劍抒奇情鑄史鎔經切時務記載英豪藝事兼義彰節烈才媛附製詳火器徵老謀戰紀歐洲亦遠慮故國歸來悵華首塊壘輪囷澆借酒糟邱户大稱才高並以石論不論斗如長鯨吸懸河口如五鳳飛造樓手瓌瑋閎肆含芳棻餘事作詩都軼倫時復相頭與亂服羣矜本色瞻天人我詩一獻復遠寄狂發大言龍鶴儷騷壇跋扈兼飛揚自詡巖巒雄拔地大山第欲齊支峯喬嶽敢云將全勢君家門户何衰蹙呼天漫悲生使獨權奇請學戚將軍大杖他時受亦福所視遠大關啓承幸亟圖維毋瑟縮吾言近戲實善謀愛君之至爲君籌上願瑶瑜駢六袠不徒緗簡傳千秋天壤柿叟韻牛弟徐維城初草 
[蘇省撫轅抄]  
　　四月十五日藩轅牌示照得江隂縣知縣陳康棋前請病假當經飭委查以觀前往代理在案兹據陳令具禀病痊銷假應卽飭令回任候補府潘學祖禀知奉善後局委騐收葑門城樓城墻工程候補縣喬鵕禀謝飭題署陽湖縣缺張金釗禀銷解京餉差○十六日升補邳州王肇震禀解赴任正任江隂縣陳康祺禀謝奉飭回任縣丞程柱禀知交卸署吳江縣縣丞事並謝飭知准補靈澤縣縣丞缺卽辭赴金陵見制憲○十七日楊寶書銷保甲總局隨辦差 
 
 
 

Page 5

 
 
［G>　　平氣四通丸 
　　專治暖氣上逆反胃飽噯欲嘔不嘔惡心唾酸在初起及遽發時宛如肝胃氣胃寒隔氣之症大抵皆憂勞所致非肝胃不和也是方得自袁墓眞空和尙神效異常一吸卽愈每瓶足大錢三百二十文服法另載仿單管玉照堂擦臉具玉容散每瓶八十四文四馬路胡家宅祥春西巷對門北平安里底管可壽齋出售 
　　遺失提單 
　　兹有馬立師行經理臻祥鴨屁股船由漢裝來◇嘜下紙一百五十件此提單在途中遺失當向該行說明作爲廢紙望各寶號切勿收用 
　　怡順昌 
　　出售石印五經縮本 
　　功令以五經課士經藝以　御篆折中士人志在上達必須家置一編惟卷頁浩繁購置不易是以集股用石印縮成十二本每部向售價洋七元八角茲綠存書無多股友結帳因此减價每部售洋六元四角欲購者請向杭州淸和坊費文元銀樓忠淸巷盛錦成綢莊寗波東渡門天元帽店蘇州閶門中市趙信隆皮貨店上海棋盤街文瑞樓書坊如躉售至大東門內九霞銀樓價可面議 
　　尋人 
　　俞寶瀛年三十六歲四月初二日走失全無音信如有知下落送回者除川資外謝洋十元决不食言 
　　金陵油市俞天森號啓 
　　五四三温火車糖發售 
　　如貴客欲買者或幾十包或零拆亦可價錢與別家格外公道請到本行帳房看樣議價可也大橋花園對門 
　　老太古帳房謹啓 
　　英六月大票　呂商豐和 
　　售雙張十二元單張四開照算分條七角雙條一元四角茲特譒成華英月份票上號碼單隨覃附送貴商便可一目了然遠客賜顧指明棋盤街中 
　　聲明 
　　今有黃月山史氏爲因料理正事懇情挽周袁章三君向我借洋五十元官明息照典價一月爲期不能拖遲延約恐伊節外生枝登明以供衆覽 
　　莊裕記啓 
　　尋人 
　　啓者胞弟馬阿五年十七歲係廣東潮陽縣人向在上海法大馬路蕭和豐烟能爲夥素不出門綠不知有無口角情事以致於三月廿夜出外未歸經四處尋覔尙無踪迹爲特登報倘有人知其下落望卽通知蕭和豐自當酬謝洋二元决不食言此佈 
　　馬琅成具 
　　英六月大票已到　大有恒 
　　每張價洋十二元單張四開均可條頭照市遠處　紳商光顧須由信局妥送不悮兼收得彩紅票比衆格外公道此佈上洋拋球場 
　　大有恆行啓 
　　英六月票出售　萬勝祥 
　　雙張十二元單張四開照算分條七角如蒙賜顧認朋本號招牌幷有招財童子爲記 
　　萬勝鮮老鋪啓 
　　小火輪出售 
　　今有堅固小輪駛行甚速機器靈捷拖帶大小官船往蘇杭等處欲買者請臨小號面議 
　　生源鐵號 
　　輪船往漢 
　　茲有華安輪准于禮拜二開往漢口等處　尊客倘欲附載搭客請至本帳房面議可也此佈 
　　馬立師啓 
　　學英文英話者賜鑒 
　　本齋今印成各種互潘華英文字書籍今另行開列於後請向本申報舘申昌書畫室購取 
　　英字入門價洋一角五分 
　　華英文字合璧二角五分 
　　華英字典每部五角 
　　華英說部撲要價洋四角 
　　是書將平常官話分部互繙並將紅樓夢傅家實等書摘繙英語較諸華英通用要話已進一層矣 
　　是書係擇中國經書中成語之要者歸成英文大有助於閱讀英文各書之用 
　　是書係英話繙華文五車韻府每部紙面價洋八角 
　　是書係以華文繙英語凡華人與西人交接者甚爲便捷蓋華人操西語或一時不能達意則將此書查出給與閱看便明故各人皆宜身藏一部也 
　　無師自通英語緣價洋五角是書係常用之語分類譯成英文註以華字最便學習 
　　上海點石齋主啓 
　　三點老　記　發財大票 
　　六月大覃巳到雙張十二元單張四開照算條頭七角頭彩仍五萬元餘彩略改章程仿單隨票附電本行開張旣久信義素著無論大小得彩均係密信咨照得翁台銜向不登報庶無招搖卽使收兌紅覃與衆不同價照香港大市因此買客日聚辦至應接不暇函購致四馬路不悮 
　　頭彩五萬元　萬福來 
　　英六月份呂宋大票新改章程彩數較多價洋雙張十二元單張六元四開三元條頭七角遠處函購原班寄奉本行開張有年屢獲大彩紳商賜顧請認明上洋英大馬路望平街口 
　　呂宋票　廣揚與 
　　本號開張在呂宋香港二埠多年今又分號在上海英界三馬路口代辦呂宋烟及批發呂宋票現售英六月大票雙張十二元單張四開照計專收紅票格外公道如蒙賜顧隨卽回件 
　　畫家必需 
　　揮毫自在畫譜係日本琴石先生所輯北書寸徑之中綱羅其法如人物之行止坐臥山水之來壠去脈翖毛之飛舞棲枝艸蟲之水岸分淸走獸之家野異別皆從起筆挨數成全無勿栩栩若生遠勝芥子園十竹齋面上可稱畫譜大全洵初學之楷則畫家之必經猶儒者之不能離於四書也之書畫舫畫譜有唐詩畫譜八十四韻名工圖繪原版久毀東京石田氏藏有初印本增以惟艸蟲影縮銅版頓成合壁欲廣遠播焉所以版已歸之本局歷來爭相購玩鑒賞不寡揮毫自在四本布匣洋一元二角書書舫四本布匣洋五角凡蒙賜顧另有一定批價遠近無欺 
　　上海福瀛書局啓 
　　請來領彩 
　　英五月份對號單巳到查本行售出之票獲衫最多遠處除函報外請諸君對號領洋格外克己 
　　萬寶來啓 
　　帆船往牛庄 
　　啓者本行今有帆船一艘卽日開往牛庄貴客如搭船裝貨者請至本行面議可也此布 
　　賚賜洋行啓 
　　古今書籍告白 
　　海國圖志十元同治中興奏議一元硃批歷代史論二元四角墨批史論一元四角惠泉山記一元一角巾廂本淵明詩集四角正續淸隱山房武備叢書六元元遺山詩集註一元四角堪輿一覽五角金源　記五角輪輿私箋四角顧亭林菰中隨筆三角套板禹貢要註二角半星算補遺六角王龍溪集二元半咸淳臨安志八元歷代名人年譜一元八角活圖奇門遁甲一元 
　　上海新北門外馬路寅首還讀樓書坊發兌 
　　曾公水陸行軍練兵誌 
　　曾公國藩之用兵名聞天下著有水陸行軍一書考上下古今兵事之得失論將帥兵丁戰守之權衡中法西法水戰陸戰輪船砲船營規營制接仗交鋒出奇制勝其生平用兵之得手悉載於此實兵家必讀之要書也每部一元諸葛武候治兵心書一角四馬路文海堂城內寶順堂出售 
　　效有明徵 
　　三十日壯有室古禮也乃僕鳳諧已久而熊夢未占去歲遇醫者日君腎虧體弱非專心調治斷不成孕急求其法醫以宜服丸對余日梁愷悌所售乾健坤順丸男婦分服可乎醫日素耳其效姑試之逐購歸如法服不數月面熒熒若有光非復從前疲僅矣半年餘婦漸腹隆今春得一豚大色赤而壯始知乾健坤順二丸語非虛妄不可以不謝錄此以誌不忘 
　　鄒誠高殿臚啓 
　　經心書院經藝出售 
　　是集爲張香濤先生調取高材生所作才雄學博各體俱備經藝中獨闢境界與江漢炳靈集相輔而行每部白帝六角竹四角寄上海千頃堂各書坊代售 
　　上海電氣公司告白 
　　本公司中局開在紅口乍清路四十一號門牌現可出售百刺思電氣機器大小各種電器燈幷可定包城鄉碼頭各處裝設電燈無論大小房屋亦均可來定如有欲知一切情形請向本公司經理人立德面議可也 
　　好運薺來　運來 
　　本行運售呂宋票誠信系着現因六月大票雙張單張四聞分條價照大市光顧者指明棋盤街北 
　　種子至精丸　種子至精丸 
　　近見布肆所售種子方丸刊刷紙上空談動誇神效或以壯陽藉口或以補火爭能或以狗腎居奇或用馿鞭取巧無非尙大温大熱之品藉以助命火亢元陽暫服亦可自强久服獘將立見何也慾火熾盛日夕煎熬元氣旣虧眞陰自竭耗血損精莫甚於此譬如樹木傷殘根本安望枝葉滋榮誤服此丸不特種子難期且慮天年不永僕甚憫世人之迷而不梧也爰配藥品合製為丸務使培養元神調和血氣矯助火爍精之累為補偏救弊之功雖不敢謂育子延年功同造化而人生缺憾要亦不無小補云爾　每兩大洋一角　廣東邇遐齊分設上羊英老巡捕房對門開張 
　　告示 
　　欽加遝同銜特用直隸州署江蘇松江府金山縣正堂加三級隨帶加六級紀錄十次劉爲河道浚通創興集市以廣招徠事照得金邑僻處海濱地非要道產出無幾懋遷一途衹有坐賈而無行商居民日用飮食非購諸郡城卽市之隣境路旣脩阻難應不時民稱不便嘗考其因僉稱河道淺滯所致本縣忝權斯士先以水利爲懷廉俸倡捐衆力齊舉今將洙徑本鎭九年淤河一律浚深出入無須候潮舟揖隨處可泊爰集紳民妥議卽擇本鎭上塘城隍廟及東口東林寺兩處每逢月之初五十五二十五等日名日洙涇集按月三次無論布疋磁器食用諸物凡爲家常所必需之件儘可滿載而來互市而去每逢集期本縣會汛率屬督飭兵役差勇周流彈壓不使宵小乘間肆竊不許童叟適市相欺合亟出示招徠爲此示仰遠近商賈人等知悉爾等務各販運貨物按期至鎭銷售漸聚漸旺將見公平交易近悅遠來旣不須店租使費亦無敢硬買强賒本縣爲民興利自當盡力除弊有厚望焉各宜遵照慎毋觀望切切特示　光緒十一年四月日 
　　每逢禮拜二拍賣 
　　茲者小行經手每逢禮拜二在寶順棧拍買各貨在信和棧拍買各貨均不限價特此佈聞 
　　麥葛林行啓 
　　六月頭彩五萬　鴻來祥 
　　雙張十二元單張六元四開三元條七角遠購信寄棋盤街北靑蓮坊口原班回件 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[九江官事]  
　　新任德化縣周明府文潮於本月初十日由省抵潯十一日午刻接印視事明府籍𨽻中州閱歴旣深遇事幹練今兹一麾出守行見吏行冰上花滿庭中善政及人不禁於百里侯有厚望焉○前任九江府朱寳珊太守本月初二日交卸後卽於十一日辰刻携眷啓行文武各員先後出城恭送咸有依依不舍之情云○前任九江關道洪子球觀察卸篆後所有任內經手各件現已逐事清釐月初某日九江鎭標選鋒新勁兩營勇公製萬民傘德政牌由營哨官等恭送至署觀察再三謙讓厚賞而去養濟院等亦送牌傘觀察均賞賚有差 
[皖垣官報]  
　　藩轅牌示鳳陽縣丞缺委候補直隷州判馮炳垣署理宣城水陽司缺委本任當塗縣丞朱漸鴻調署 
[榕桓官事]  
　　初五日學憲奬賞新進文童鹽大使許衍棟委解餉銀晉京同知張露培委惟前寗德縣吳笙鼎交代短欵署邵武縣陳昌言缷事到省通判李煐前日奉委幫辦臺捐署南安縣張翥報丁外艱試用府經歴陳載颺自京來閩禀到從九品吳曦胡信湘章清萬應麟巡檢陳善謨俱禀請騐看知縣德兆胡慶榮奉委督解厦門餉銀潭頭海防釐卡委員從九品張祖綬延平西溪釐卞委員府經謝承綸均卸辦到省泉州秀塗稅厘分卡委員從九品徐樹瓊奉委前往督辦同知陳謨辦理南港厘卞期滿准復留辦一年知縣文熾禀丁內艱龍溪縣華崶縣丞樊秉棻在任病故遺缺以試用縣丞春煜委署 
[秋審大典]  
　　皖撫盧藝圃大中丞於本月初九日黎明升坐大堂舉行朝審大典司道堂參畢押解各員督率禁役帶犯至東角門經龏大令唱名而入中丞一一驗視每犯賞給制錢四百文蕉扇雨傘各一柄大饅首四枚然後由押解各員帶至西角門經阮大令唱名而出計應入秋審人犯共十五名口內有和尚一名依舊僧冠僧服聞係無爲州某寺僧徒因奸傷斃人命故定以斬監候之菲云 
[石鼓盜案]  
　　台州臨海縣石鼓地方有胡姓聚族而居紫標黄榜富甲一鄉上月二十五日夜三鼓時突有盜匪七十餘人持械毁門肆行刼掠胡姓內牆頗堅厚盜用巨索繫石懸之杉木架上盡力推撞牆遂傾頽宅內男婦十餘人早已奔避罄盡盜搜括一空至五更時始呼哨而去計刼去銀洋什物約值鷹蚨二千元至次晨日上三竿有人見羣盜猶在讓坎地方瓜分財物控知卽仙居縣洋鎗隊之餘黨遂任其所爲莫敢追捕蓋恐日後報復尋仇也 
[竹馬迎]  
　　新任通州楊丹山直剌由名進士出宰江南歴任沭陽銅山上元各縣政聲卓著去年正任通州李春棠太守因病出缺上遊卽以直剌升補里已奉到部覆薇垣當卽懸牌飭赴新任行見雙旌涖止竹馬歡迎定有興歌來暮者也 
[津門菊部花榜]  
　　彩雲音律品貌卓絶一時彩華堂翠元桃李逢春異常嬌艶深山堂桂香金玉其音蘭蕙其質蔭秀堂蕙香柔情脈脈雅度翩翩佩春堂小元天生艶質四時皆春德馨堂春香纎濃合度宜雅宜風蓮香堂三元善解人章聰慧絶倫永和堂四元玉潤珠圓詞容並美深山堂蓮生聲情激越慷慨悲歌和春堂潄雲流利輕圓後來之秀彩華堂[  品花主人評定]  
[贈弢園居士返里序]  
　　弢園與余生同里閈少同師學齒亦同數壯則各牽人事遂行藏逈不同也今皆垂老矣欲築室鄧尉莫釐間作息肩之計殆鳥倦思還馬勞思逸歟與余株守鄉園息關嘯傲將同一轍耳若夫情性則似同實異當其遨遊數十萬里覊棲于泰西縱覽于東瀛余則遠遊不逾五六百里未獲名山巨浸以拓心胸其異一也購書十萬卷卷軸紛披堆積山高時或經旬不得遇目一行字而余則朝夕手不釋卷終不能淹貫古今其異二也侍妾妖姬逢迎左右而猶於花天酒地之間時常徘徊不忍去較余山妻久病藥鑪終歲不息火五夜孤眠宛如枯衲已歴春秋八九其異三也然異之外有同而黍毫不爽者視幣帛如糞土疾齷齪如宼讐愛奇書如性命鳥語花香耳目所不厭縱譚戱謔口舌所了疲此其大略也自離鄉并二十餘年於壬午春夏間曾返故里信宿怱怱仍向天南而去里遭赭宼稍變滄桑幾如丁令威化鶴歸來幸故人無恙至今乙酉餞春日從海上返下榻余廬之十二峯競秀之樓邀集諸同人及兒子輩銜桮倡和小住五日又挂征颿怱别夫知進不知退爲聖賢所嗤如果倦遊盍仍卜宅於故里繼天隨子之遺風乎遠望西山列眉可數北瀕淞水釣艇可浮東南礬清三泖菰蒲荷芰搖颺於清風明月之中蒪羹鱸膾之思季鷹見幾而作至今猶爲人稱羡焉自唐以來千有餘載代有名人兹旣著作觕比牛腰流行中外幾不讓前人矣何必具買山貲屬意於鄧尉莫釐間哉淞濵一畆之廬亦足棲遲未始非木本水源之意也未識弢園以爲然乎否是爲序時維光緒十一年三月下旬有六日江左老瓠弟許起譔 
[仲春客遊滬江晤陸才伯先生儒而兼醫寓大東門外沙塲街每遇險症輒奏奇功子與談論倍深欽慕偶成七律以贈之卽請郢政并乞賜和]  
　　浪迹申江逞薄游緣逢萍水識荆州詩書滿腹談終夕風雨聯床聽小樓桃李新隂多入彀參苓妙術邁同儔只因名下無虛士爭羡平原賦體優早識靈蘭秘奥傳一門衣鉢阮咸賢折肱道妙非同俗割股心多不計錢寒暑調和功自捷隂陽補救性無偏書生獨具回春手應有隂功種福田吳門顧曲後裔豫瀾吟濤甫拜稿於小遊仙館仙館 
[吳江舟次口占>游焦山自然菴贈六瀞上人]  
　　如畫江城太寂寥夭桃一樹柳千條烟波十里松陵路不見當年廿四橋飯顆山樵録稿於松陵官廨 
[游焦山自然菴贈六瀞上人]  
　　江中名勝地難得此高僧佛法觀平等畫禪參上乘上人工繪事帆隨飛鳥去雲共暮烟凝愧乏驚人句留題最上層[  乙酉三月飯顆山樵脫稿于京江寓齋]  
[上海北市絲業會舘籌賑公所施少卿經收山東賑捐四月十三十四日第六百五十九六十次清單]  
　　程暄母病安全續助酬愿五十元楊遵三爲小女寳珠求病痊五十元山東登州府寗海孫芝齋二十元譚庭楨永母病愈陳增模求室人汪氏痰癮氣哮不發飛布山莊求一切無灾無害三户各十元謝筱珊趙愼齋經募金澤風灾捐餘改歸山東四元四開二元指迷山人求合家平安二元　庭東山鄭二元宏度氏求目疾速痊一元王氏四開一元八開一元錢四百三十文○太倉元成典募富貴源頭同字二次一萬四十七號程善堂二元平原佩記二元宣裕夢記一元三户合來五一以上十三日○慶泰來無名氏五元嘉定朱菊圃五元槐卿氏求兄女平安三元陳張氏求病愈二元朱秋伯求母病愈二元章仰雲爲次子病求保安痊十元顧炳棠求合家平安三元無名氏求病愈一元○九江常關委員任君若愚募昌册一千八百六十九哲保岳壽主人五十千不書名二十千又湖口船廠委員陳維之太守募昌册一千八百六十八號劉春階十千文陳百川十千文唐穀貽十千文丁脩立堂十千文又九江新關朱前募交昌册一千八百七十號內補繳慈壽康寗室銀一兩以上兩册又補繳一户共來洋三十五元銀四十二兩九錢二分合申規元四十五兩六錢三分三厘○浙寗冀北四如氏募昌册一千三百七十號洋一百十七兀○蔡敦復交江孚船來湯西侯募昌册二千八百九十六號湯葉氏三千文揚姓汪鼎臣逹卿三廫各二千文渴鸞貞湯定貞湯瑞貞三户各一千文春善二百文張表氏一百文楊王氏一百文楊笛樓募昌册二千八百九十一一千八百九十三二千八百九十四二千八百九十五號夢遠十八千文彭克禮楊繼儒萬選一程毓治四户各一千五百文東海堂集註堂隴西堂又隴西堂四户各一千文四知內堂植槐堂毛鵬徐貴楊德蔡春楊志吳奎胡棣華李裕昇趙允奎周雲岳祥黄正德馮先春曹興黄榮闞玉十八户各五百文西會舘僧玉瓊軒王德齋王通甫四户各五百文羅文炳四百文胡鈺華四百文周呈祥周允昌李朝梁嚴榮華張作臣五户各三百文義質堂二千文恆吉號張雲初李波臣黄鑑山程湘臣恆義號六户各銀一兩郝連慶銀五錢恆福號本洋一元程有章英洋一元又程有章洋一元又募昌册二千二百九十七二千三百二千八百九十七號老　角公棧二千文秧田峒二千文又菽田烔一千文孫元記一千文　 
胡小亭本洋一元王泰記七千五百文以上八册共來本洋二元英洋兩元銀四十九兩三錢六分三厘合規元五十兩零五　八分二厘○柘湖心餘募富貴源頭同字二次二萬一千　 
三百三十九號册尊古書屋忠賢楓明和立記梅華書屋四户各一元以上十四日 
[上海北市絲業會舘籌賑公所施少卿經收山東賑捐四月十五六日第六百六十一二次清單]  
　　羅氏求住居家宅平安十元趙姓求妻病愈十元鎭江鹽棧范植夫募浙西緝私副右哨十元海昌完愿人五元王紀沅求病速痊四元朱順加移送覺世經資求嫂吳氏肝病愈一元修川姚金相求身熱氣悶諸病卽愈虚對開一元粒米緣紋銀五錢○江西廬陵縣學施印壎募册廣東謝濟美堂洋銀五十元合江西平銀三十三兩劍邑萬補過齋從善堂洋銀五十元合江西平銀三十三兩一錢高安傅敬業堂傅掄元洋銀十元合江西平六兩五錢七分浮梁施曉齋洋銀十元合江西平六兩六錢施張氏江西紋三兩吉郡元和貭鋪九八錢二十串合江平十一兩六錢恆濟質鋪九八錢二十串合江西平十一兩五錢愼德質鋪九八錢二十串合江西平十一兩五錢延壽閣洋銀六元合江西平三兩八錢二分五厘以上九户共來江西平銀一百四十兩合規元一百四十九兩四錢零三厘除去上數尚餘江西平銀十九兩三錢零五厘合規元二十兩零六錢零二厘俟捐册交來再補掣收單合併聲明以上十五日○春輝常在紋銀十兩一錢五分合九八元十兩零八錢一分六厘人口平安紋銀十兩四錢五分合九八元十一兩一錢二分二厘漢口萬裕祥五十元心愿人十元汪沈氏求氣痛卽愈十元王寛夫目疾卽愈十元馮通甫求岳母陳汪氏病卽愈三元寓甬陸珮珩求母病速愈移繡工二元邱彬之求病速愈一元蘇州朱子明女病已痊完愿一元周誠卿求幼女諸恙速痊二元○素懷饑溺人募昌册七百九十五號統帶振威等營周春江十元樂善堂七元管帶湘軍振威右營許銳霆六元管帶湘軍振威左營朱玉堂管帶前營譚雲喬吳少雲陳立甫四户各四元魯紹棠周曉凡周芝舫熊佐清張漢臣劉雲桂劉裕齋彭虎臣黄桂卿劉春霆黄黻生許運南周月堂十三户各二元先鋒隊譚得喜喻少春劉寶卿徐曙樓彭藻亭周桂生陳映棠陸肖夫朱炳南劉蓉亭彭直臣李秀山湯厚臣黄佛齡楊樹藩李咏南許獻臣屈忠廷周少文胡元臣羅坤山黄潤生劉鑑臣湯澤春周越齡袁秦珊聶國安楊時若王履亨彭佐臣劉通玉張卿雲熊渭清馮仲泉三十五户各一元以上五十五户計爛板花邊洋一百元共來湘平銀六十六兩三錢七分合申規元六十八兩七錢零四厘○三日售出助賑彩票一張計洋二元以上十六日○敝公所昨日所登江雯青儒醫第七旬醫金助賑清單內共併成角洋三元脫冩角字用亟聲明 
 
 

Page 10

 
 
   
 
