# 1910 - 348 - 4913607

 

Page 1

 
 
   
 
 

Page 2

 
 
交旨 
[十一月十六日軍機大臣欽奉]  
　　諭旨貝勒載洵等奏現修崇陵工程情形一摺又片奏現届嚴塞泥水各工暫行停止等語均知道了欽此又奉 
諭旨本日引見之已革直隷平山縣知縣吕慶坡已革直隷南樂縣知縣李琢已革　東補用知縣向森已革直隷隆平縣劉朝陛均著開復原官欽此 
論説 
[爲上海商人請減房租事敬告華洋各房主（醒）]  
　　上海商人請減房租之議。發起於一二年之前。禀滬道。禀會審公廨。禀工。部局。其意惟在借重官塲。轉勸各房主。曲諒房客之爲難情形。酌量輕减。耳。其時上海商業。尚未大形恐慌。故其議格而未行。房客亦因循疑阻。未呈急。迫之狀况。洎乎今歲夏間正元謙餘諸莊。相繼閉歇秋間源豐潤又致擱淺。滬市大局。爲之動摇。幾有岌岌不可終日之勢。於是各商人重申其議。適逢江督蒞滬。維持市面。乃遞禀懇請主持其事。一面更禀滬道廨員工部局。以冀分途勸减。達其目的。繼又開大會於張園。籌議進行方針。設立請减房租事務所。俾可盡力鼓吹。其所哀求於各房主者。亦可謂聲。淚俱下矣。乃至於今除少數華房主自認略。减外。餘均置若罔聞。日前復開會於西園。籌議一切。嗣以廨員判斷新沙遜控案。未力賛助。羣情憤激。鼓譟於商會。且工部局亦出示明言减租。權在房主。不能代爲主持等語。當事者以事將絶望。大爲不平。近日滬道忽自任竭力勸减。廨員亦分函華商各房主。力勸先行减。租以爲洋商之倡此兩事同時發現。殊有。絶而。復蘇之望。當事者喜。可知也。乃英美租界之力請减租。尚未得有眉目。而法租界及南市又接續而起矣。衆志成城。力持不懈。恐非逹其目。的不甘罷休也。竊以爲此事。與滬市大局關係匪。淺爰特平情酌。埋將不得不减租之緣由。分類陳述。爲華洋各房主告。尚冀不視爲簧鼓之談則幸矣。 
上海自開商埠後。所以日臻繁盛者。由於商業之發逹。而商業之所以發。逹。即由於外瀕大海。内逹長江。交通便利。貨物薈萃之故。但十餘年來。較前已着着落後者何哉。盖由於財力之空虚。生計之艱難。故商業亦日。就敗壞。然其最大原因。尚不在是。又由於各省商埠日漸振興。遂攫此間大利。以致商業日敞耳蓋商。埠之振興全賴。交通之便利上海。在昔日擅全。國交通之樞紐。故商業能日臻發逹。當時因各省陸地交能不便。利全恃。水道爲轉運。故能獨保盛况。自亦漢鐵路首先告成。於是上海始受其影。響。北部數省之貨物。向須由天津烟台遵海經上海而分布中部南部各。省者。至是多改由火車運至漢口。再行分布。期歸簡捷矣。而中南兩部運。往北部之物亦有改裝火車者。至南北往來之人。向之必由水。道者。至是。亦多改由陸路矣。故上海市况之日就冷淡。以受京漢鐵路之阻礙爲多。現在津浦鐵路。尅期工作指日告成。一旦通車裝貨。則北部與中。部之往。來尤爲便捷。凡北部之貨物欲運送於長江一带以及西北各省者。均可。由此聚集浦口。分致各處。不必再由津烟等處由海而滬矣。是則津浦鉄路告成後上海商業又必爲之一挫。使粤漢鐵路亦能於數年内首尾一。律聯絡。則香港廣州之出入貨物。向稱爲大宗者。苟欲運至中北兩部。亦必由此致之漢口而分送矣。是則粤漢鐵路一旦全路通車。上海商業更必爲之一挫。餘若川漢鐵路告成後。亦與上海有間接之關係。故識者咸。謂將來漢口。必成全國。商業集中之點。而上海局於一隅。不過當一航行。外涨長江之輪舶出入之口耳。其貨物之聚散。必不能有如今日之盛也。即今推來。勢所必至。則此後上海之商業。必有江河日下之勢。凡在上海。 
 
 
 

Page 3

 
 
　　産。營商業者。雖有主客之分。要各存維持上海商市之心。然來日之。恐慌。旣有彰彰無可掩者如此。則房主减收市屋之租價。以輕房客之負擔。俾可節省開支。勉持成局。是亦審時度勢。應爲之事。初固無待於房客之要求也。今房客旣要求矣。而又漠然置之。絶不爲動。是乃自壞長城之道也。蓋房租不减收。則房客之營業。必致虧折而倒閉。前車覆。後車戒。更有何人敢再嘗試。則年復一年。商况日疲。市屋之空閉者。必更多於今日。至是爲房主者。將如之何。與其堅持原價。以致莫名一錢。何如减收幾成永享其利孰得孰失判然易明爲房主者亦可知所適從矣（未完） 
要件 
[中國國民禁烟總會擬呈外務部稿]  
　　竊維鴉片弛禁以來。國民坐是喪家亡身疲精敝神者。不知凡幾。論其毒。爲滅種弱國之大原語其禍比洪水猛獸而更烈。朝廷有見及此。比歲嚴旨禁戒。期以十年。奉行以來。上下一心。誓清烟禍。考其成績。搢紳大夫。固格於功令。禁絶靡遺。即甿庶隷人。亦咸知自愛。赴戒恐後。部臣疆吏。主持於上。熱心士夫。勸導於下。奮發進步。實爲始願所不及料。邇者資政院開院。各省諮議局及在院各議員本國民之同意。先後提出禁烟議案。不下十餘起。皆以縮短期限早絶此毒。爲惟一之問題。業經資政院提議本年冬間全國一律禁種。宣統三年六月内全國一律禁運。十二月内全國一律禁吸。逾期犯禁。特修正禁烟條例分别監禁罰金。以爲執行之法律。是日表决。全院贊成。毫無疑慮蓋其深惡痛絶。實出輿情之不自禁者并經度支部特派員在。議塲當衆宣布。明歲六月一律裁撤土藥統税局。表示國家無留戀惡税之心。同躋人民於健全之域。將見數十年烟禍尅日肅清。誠盛事。也惟是禁種禁。吸主權我操。而禁運一事。必合洋土藥同時盡。凈庶内地禁種。不藉口利權之。外輸卽全國禁吸。亦可保來源之永絶。是則種吸旣經。决議。非洋藥同時禁止入口。無以見禁。運之實行。而洋藥販。運來華厥惟英國。爲數最鉅。夫洋藥害人。甚於酖。毒英國以已所懸爲厲。禁之物。遠輸來華。久爲文明各國所詬病。前此中國執迷不悟。飲酖止渴。於人何。尤今則毅然振作。誓洗此毒。比年禁烟成績。東西洋歷次調查報告。進步見諸報章者已爲各國所公認。况即彼國士夫早以鴉片售人引爲深恥。至結五十年國恥紀念會於倫敦。要求其本國政府。早日懸禁。（歷見諸報紙者彙錄呈電）公理公德昭昭天壤。想文明久著之英國。外顧邦交内審輿論。必以洋藥早禁。深表同情也。（未完） 
專電 
[電一北京]  
　　攝政王以資政院彈劾樞臣干越大權跡近囂張若驟准召集國會必更牽涉紛擾再請縮短期限决計不允 
[電二北京]  
　　憲政館改訂籌備清單及表秩序已定將入奏 
[電三北京]  
　　皖撫電奏憲政提前籌備遵當通盤籌畫請諭飭編纂憲法大臣分别最急次急以作修訂籌備清單之標準 
[電四北京]  
　　某御史上奏反對赦開黨禁措詞極厲並反對剪除髮辫原摺留中 
[電五北京]  
　　外務部以河南福公司私行製鐵與英使交涉 
[電六北京]  
　　使館警察毆辱禁衛軍聞將與駐使交涉 
[公電南昌]  
　　各報館鑒諮議局謝黄議長違法募債恐招外禍輿論反對乞公拒鄧元等三百四十人叩 
緊要新聞一 
[世侍御對於議院選舉法之意見北京]  
　　日前世侍御恂上封奏一件探其内容聞係奏陳寛選舉權嚴被選舉資格其大致云憲法實行轉瞬卽至其中各項籌備事宜在在均關緊要其最要者莫如上下議院及選舉法選舉得人則百廢俱舉是家仿照各國模範寛其選舉之權嚴其被選之士寛其選則農工商皆有投票之權聯合之弊自去嚴其被選士非公正紳董聲望素孚者不能充任則鑽謀之輩自除果能實事求是大下可不勞而治以矣 
[資政院會議剪辫易服之大解决北京]  
　　資政院剪髮易服議案業於初八日經特任股員審查由股員長莊親王於十四日開會時報告審查結果略謂查議員羅傑倡議案所陳不剪辫之六害及周震鱗陳請書所言應剪之五理由兩案主旨皆以中國辫髮妨礙運動朝廷整軍經式非剪除辫髮改製禮服不足以燦新天下之耳目改 
 
 

Page 4

 
 
除驕奢之習慣其於辫髮之利害得失大都愷切詳明而其扼要之端尤以中國之棉絲定適宜之服制不必純用外國呢貨以保利源本股員等以爲世界交通當取大同主義各國皆無辫髮我獨立異於人國際外交致生扞格且列强環伺隠患方長宜振尚武之精禔祛文弱之積習辫髮一項於軍警之運動學堂之體操皆有煩擾之虞危險之懼故軍警學界每以不便之故自由剪髮大勢所趨有非國法所能遏阻者與其憚於改革徒增形式之參差何如顯爲變通以使軍容之肅整擬請明降諭旨凡軍界警界學界一體剪髮農工士庶則悉聽其自便國家絶不干涉自無驚世駭俗之嫌此剪髮之辦法也中國服制分常服禮服兩種常服寛綽適體本可無事更張禮服則寒燠迭更年換十數襲煩費太多且大褂長袍有妨動作應請皇上改定禮服示天下以準繩作維新之氣象此易服之辦法也抑更有請者尚武之風氣倡之自下則迂緩而難成倡之自上則勢順而至易我皇上爲海陸軍大元帥應以雷霆萬鈞之力發皇武勇鞏固國防如蒙躬行剪髮爲天下先倡則文靡之風不期絶而自絶剛勇之氣不期生而自生是在我皇上之果斷而已本股員等多數表决意見相同應請議長交付會議云云議長謂禮部主事林師望關於此案亦有説帖可否併案會議王用霖請朗讀全文讀至所陳辦法三條怪誕支離不可究詰衆皆失笑易宗夔謂此種説帖不明可以作廢旋由羅傑登台演説謂出使大臣及陸軍大臣外部侍郎皆已剪辫朝廷不加禁止是已默設與其如此不如明發上諭使天下耳目一新振起立憲國之精神况中國髮辫對外對内無一合宜如欲全國皆兵此贅物更不可不去至易服一層但請先定禮服一切材料均須取給本國以促工業之發逹如謂辫髮服制列祖列宗所制定不可更改則今日立憲已屬大悖祖宗成法衆拍掌時忽有甘肅議員楊錫田村氣勃勃登演説壇有聲無詞全院譁笑有謂其説不清楚者有請再行印刷分配者有詢其是何宗旨者楊囁嚅而言日是反對時羅傑擬再登台大加駁詰江辛止之謂此無可駁之價值遂罷次易宗夔演説謂剪辫實有百利而無一害蓋人之聰明才力全具於腦髮爲保腦之用我國形式與世界各國獨異前可以保腦者反去之後半無用者則留之誠不知用意所在蓋人之所以異於禽獸者以無尾也今於頭後留一長辫與尾何異故世界皆輕薄之至反對者所執理由一則以爲違背祖制此實昧於大勢之言我朝入關薙髮爲因時制宜之計今亦實爲因時制宜也一則以爲藐視王章此又不然我皇上尚在冲齡絶無辫髮可以想見今後不必請其剪髮但請其不蓄而已至易服一層須有斟酌中國便服甚佳無庸改更禮服則異常累贅一人非數千金不辦現在軍警學界大半已改政界一部分似亦宜加入報告書中且服制萬不可交禮部議奏宜改爲交憲政館議奏羅傑謂本案請大元帥先剃惟今日萬幾悉由攝政王代理宜請攝政王先剪爲天下先方還謂易服一事須指定一種材料若盡用外國呢料將來經濟上必起恐慌羅傑謂本案已明定用本國材料包括甚廣可以不必專指一種方還又謂普通人衣服用布政界則用綢緞須明定之陳懋鼎謂此事可以不慮常服不改而禮服制度未頒以前必仍用現在禮服汪榮寶謂如何服制未經叙明自應加入仿照新定軍服制度量爲變通請飭下軍諮處會同内閣政務處核議時有請付表决者閔荷生大呼須人數在三分之二以上易宗夔謂具奏案只要多數籍忠寅謂軍諮處字樣可以不必加入至常服恐人濫用外國材料此爲將來一種手續奏摺上不必叙明時議長主張先行表决具奏案後再表决原案並允以記名法表决汪榮寳謂請於投票前封閉議塲議長隨報告在院人數有一百三十六人即以藍白二種票分布各議員並申明贊成者用白票反對者用藍票收票後秘書官檢察票數經議長宣告贊成者一百零二人得最多數反對者僅二十人反對票作廢者一票贊成票作廢者三票贊成剪髮反對易服票作廢者二票議長遂命秘書長將贊成者按名宣讀畢又宣讀反對者碩學通儒議員中勞乃宣喻長霖陳寶琛俱在反對之列後忽由顧棟臣藉端倡議重付表决易宗夔駁之遂由議長仍令特任股員修正報告書預備具奏宣告散會 
又聞剪髮問題經資政院解决後是晚各學堂學生等立將辫髮剪除翌日調查爲數當在三千以外新律維持會會員内閣中書錢維驥君日前因感於辫髮有種種之不便亦已實行剪除順治門外達智橋嵩雲草堂内之豫學堂學生八十餘名中已將辫髮剪去者共有五十餘人陸軍第一中學學生久擬剪髮爲軍學各界之倡嗣聞各校剪髮之風盛開遂於本月初十日在堂東北邊松樹林内開秘密會議表决剪髮當時即剪者三百餘人晚上續剪者一百餘人一時辫髮紛落歡聲雷動 
廕午樓尚書對於軍事上根本之圖以現時學部主持教育不能便全國興起人人有國家觀念惟齗齗於剪辫問題循此不改將來於徵兵上大有妨礙擬不日具奏請旨飭下學部明定教育方針使全國人心趨於一是云 
[國會問題復活矣北京]  
　　奉天第四次請願國會人表於前日到京爲舒基祖王惕段實田孫振香孫鴻齡恩吉崔興麟彭濟臣董立威劉煥文趙中鵠張兆齡廣輪共十三人聞尚有續到者其請願之目的一面上書與監國及資政院將三省近日迫不及待之情形哭陳於 
 
 

Page 5

 
 
監國之前力求保全祖宗發祥重地一面聯絡各省第四次請願代表研究進行之法皆持有不得國會不生還之志 
此次奉天因大局危險全省紳民懇請錫督代奏籲懇速開國會各節已見各報茲悉該省舉定各代表於日前至天津時先到諮議局陳説東三省危險情形又到城内普育女學校聯合紳商學各界是日到者爲王竹林王省蓮張伯苓諸君故日前順直紳民又於河北三條石研究總所開會籌商進行辦法是日順直諮議局舉定四次代表爲王法勤賈恩紱及祥君 
自奉天發起第四次請願通電各省力求援助後聞各省紛紛致電本省資政院議員囑其並爲第四次請願代表如直隷山西雲南湖南廣西等省皆然惟議員中有以議員兼代表係屬敷衍辦法特電告本省請其再舉代表以便協力進行者結果如何將拭目俟之 
日前津埠學界國會請願同志會通電各省諮議局轉教育會商會文云國亡在即非速開國會不能救亡全津學界罷課公舉代表晋京請願特電貴省乞速聯各界援助辦法情形速復在津全國學界國會請願同志會皓 
[新刑律案之大辯論北京]  
　　日前資政院議員在全蜀會館開會研究新刑律及鹽務就塲徵税兩議案到者約數十人新律維持會周震麟陳佐清蒞會與各議員直接談判未開會前兩君與彭占元尹祚章吳賜齡羅傑席綬諸君説明來意并言新刑律全案亟宜通過之理由衆皆歡迎惟齊樹楷鄭熙　數有稍持異議周陳兩君據法理事實力駁之旋即開會周陳兩君歸旁聽席首由法律股審查員劉君景烈説明審查結果對於原案極少更易惟附和勞乃宣一班議員多要求將暫行章程數條加入正條經審查會多數表决不能贊成而齊樹楷對於無夫姦一條主張列入正條甚力陳樹楷極力附和勞説質問劉議員劉據理答辯齊陳默然高凌霄亦出度主張勞説鄭熙嘏喻長霖牟琳等皆拍掌劉景烈吳賜齡迎機駁辯高猶强辯并牽入題外嘵嘵不已羅傑止之謂討論可以終止閉會時陳樹楷特與周震鱗接洽周將陳議員疑難解釋陳遂面允不再主張陳君佐清與各議員爭論後復迎問高議員云君所主張者甚不正當不正當而主張豈非反對高辯論不已陳君徵引各種刑律原理及國際公法與社會情形力駁其非高仍不服陳反復解釋至兩時之久高乃醒悟少頃周震鱗與各議員談判已畢見陳高尚在辯論復大聲嚴駁高云已領陳君之教矣時已六句半鐘三人遂回出歸周陳至門外再三囑高主張通過該案高極力表明决不反對而别 
[股員會討論請赦國事犯之結果北京]  
　　十六日午后三時爲請赦國事犯具奏案特任股員開會文龢胡栢年陳樹楷等相繼討論大半主張專赦某黨汪榮寳倡議謂現旣奏請解放黨禁但戊戌之案朝廷並未認爲國事犯其罪名近於冒犯乘輿非先昭雪戊戌被戮者之罪名此案不能有效近旣有人提出請宣布先帝給予楊鋭手詔並昭雪被戮者之冤抑具奏案應將此案議妥再議羅議員所提之案衆贊成汪又謂宣布手詔昭雪被戮者之罪名其事其小其關係甚大一以示朝廷維新之决心一以使國民知吾國憲政確定於先皇帝則愛戴皇室之心必日盛云云某議員相繼發言股員長遂付表决全體贊成旋易宗夔謂此案出語宜極渾含如謂甲黨當赦乙黨不當赦是不啻顯與乙黨宣戰殊非代表人民全體之意且謂某黨不當赦則某黨必生極大之反動力更在海外造謡生事於國家前途轉多窒碍究不如一概赦回置之國内反可相安於無事旣可以示寛大之皇仁又可以殺反動之勢力長福謂易議員之説本員極贊成汪榮寳謂旣如此於結束處當申明自戊戌後各項國事犯如何恩赦之處出自皇仁云云衆贊成旋由股員長指定起草員遂散會 
[趙侍御揭叅大豆公司之牽涉北京]  
　　十三日趙侍御熙遞封奏一件探其内容略云已革吉長道顔世清組織大豆公司官營商利釀成交涉當該公司組織之初浙撫增韞曾入有最大股本現在尚多糾葛未清顔世清旣已革職而增韞亦當有應得之咎請即嚴行查辦 
[李德順之第二北京]  
　　津浦鐵路北叚自李德順革職後人心爲之大快近聞津浦南叚亦有同樣之案情出現日昨江蘇紳士已公舉代表二人來京呈控南叚購地局總辦汪樹棠私圈浦口公地二百餘丈藉公用徵收之名爲增殖私産之地罔利營私怨聲載道現定於十七日午後二時邀集同鄉京官在江寗會館開議共籌對付之策 
[郵傳部司員之鼓噪北京]  
　　郵傳部行政費前經資政院核减六百餘萬昨該部特備文咨覆資政院凡衙門以内一切薪水公費均允照减惟京奉京漢各路養路費購料費約有四百餘萬不允全减此文備辦時全由丞參所主持有司員多人聞之甚爲憤憤以其不應秘密且不應用正式公文答覆有損體制遂一擁至丞參廳各丞參云我們尚不能自保因隨至會計科詢問理由該科長乃徑回堂官堂官云他們 
 
 

Page 6

 
 
　閙可請來與我面談各司員始鳥獸散 
[京師近事]  
　　資政院彈劾案未奉上諭前監國深恐彼此决裂於憲政進行大有妨礙擬即日特開御前會議籌商和平辦法嗣某大老以資政院原係彈劾政府若開御前會議則與議者仍是政府中人一經特旨開會反嫌着迹恐外間轉滋疑議似宜稍示鎭靜監國頗以爲然故御前會議一事卽行作罷云 
東督錫清弼制軍前數日有長電到京密請軍機代奏略謂世變日急舉朝臣工幾無一負責任者國事何堪設想救今之急非從速設立責任内閣不可未復言設立責任内閣之結果其利益有四（一）權臣不敢弄柄（二）貪吏不敢賣缺（三）不致爭離（四）辦事不致掣肘 
責任内閣制度由憲政館擬進已誌前報茲悉弼德院制度亦於是日同時擬進内容係設正大臣一員副大臣一員顧間大臣一十八員各部行政大臣十員世爵十員監國閲悉後已併内閣條陳交政務處會議不久即當明降諭旨定期設立其委任大臣組織一切則須待明年 
御吏温肅日前奏請將大理院及各級審判廳之實缺法官亦一併考試已奉旨由法部考試矣昨日由大理院堂官具奏凡實缺法官之中有五種人員請免考試一爲留學各國及在中國法政法律學堂畢業之學生曾經學部考試賞給舉人出身者二爲進士出身者三有在法部當差連續十年以上之資格者四爲曾充當法律法政學堂教習逾三年者五爲以推丞候補者此五項皆在免考之列已奉旨依議温肅初奏人皆謂其因欲報復胡檢察之私怨今胡已在免考之列温御史可謂多此一舉時評 
[對於二十日上諭之疑問]  
　　二十日之上諭不能令人無疑者。約有數端。 
其一 
農工商部具奏以剪髮易服並舉。而上諭祗禁易服。將謂政府。已經默許剪髮乎。則本報昨得之消息。政府本擬嚴禁剪髮。有嗣後如有以剪髮請者。以違制論等語。何以一經洵濤諸貝。勒之爭論。而各軍機即能開通如此。將謂政府尚有後命。欲俟資。政院剪髮案通過入奏後。然後再。降嚴旨以禁之乎。則何勿逕。從慶邸之意。即乘此時以禁之於先。而使資政院不敢再奏之。爲愈。也又何必分爲兩。問題耶。此其不能無疑者一。也 
其二 
資政院於十四日報告剪髮問題。贊成者一百零二票。全體狂呼。不勝滿意。倘此案入奏。而政府仍降嚴旨以。禁之則大。足灰。議員之心。而羣思解體。矣前此彈劾軍機案。之無效。議員已甚。爲憤懣。倘此案再。無效。則真欲令資政院解散乎。如剪髮可以。准行。則何不預先明白宣示而必令資政院多此一。翻手續也。此其不能無疑者二也。 
其三 
農工商部奏稱有京師各商會及各省商界。以喧傳剪髮易服。力陳商業危迫。懇予維持等語。然自剪髮易服風。潮盛行以來。並不聞京外各商有惶恐急迫之事。惟前此風潮初起。浙商。曾宣示反對之意思。而今亦寂然矣况社會上一般輿論。及各報。所主張。皆以剪髮不易服爲主義即有倡議易服者。亦僅少數。耳。於商業固無甚關係。此各商之所以絶不驚惶也。今農工商。部何忽以此言進。然則外間紛紛疑該部之受人運動者。其殆。有由乎。此其不能無疑者三也。 
其四 
上諭謂國家制服。等秩分明。習用已久。從未輕易更張。嗣後所有政界學界以及各色人等。均應恪遵定制云云。然軍警兩界。之制服。旣經。因時。制宜。則國家之制服。非已更張。乎非已不遵。祖制乎。而必責政學界及各色人等之禮服以必守定制。是何。故歟。此其不能無疑者四也 
其五 
資政院會議剪髮問題。各議員以監國爲代表海陸軍大元帥。擬請監國先行剪髮。且軍界制服已有變通之諭。則大元帥。如果剪髮。勢必更易禮服。夫監國代表皇上。以身作則者也。大元。帥如已更易禮服。而必責一般平民以必遵舊制。於理得母不。順。此其不能無疑者五也。 
其六 
總之。剪髮易服。本相連屬。若僅許剪髮而不准易服。於體。制上。固。無理由。之可言。惟以易。服而後。於經濟商業上。大有關碍。恐漏巵輸出愈甚。不便驟然准行此固至當不易。理也然則政。府何不以此意剴。切曉諭。而必以國家定制爲言乎。此其不能無疑者六也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[俄兵野巒竟至此極耶黑龍江]  
　　黑河商會昨電致農工商部云十四日晚五句鐘江北俄官兵四人乘馬執持刀槍闖入濟仁堂藥舖櫃東告以並非貨舖請往他處去買俄官抽刀迎頭便砍櫃東躱避間將欄櫃砍破急報巡崗二名解勸已將掛燈座鐘打毁搜取抽屜什物并將巡警一名砍傷出門向街放槍擊及日本醫院之烟筒各崗兵齊集勸阻扶住三人跑去一人蒙府尊親出勸解邀俄官到署謂當備車送回忽來俄馬隊二百餘人將東西街口圍住砍傷路人無算打破商會及商號門窗拆毁小店房一所乘勢闖入府署將審判巡官通事砍傷甚重掠去軍械錢帛衣服案卷急告俄撫遣俄隊長來勸不理廓絜薩爾暨營務處前來彈壓亦未能遺回嗣經馬隊翼長顦納金押回查俄官兵無故越界滋閙街市實在不合公理爲各國商界所不容今在黑僑居洋商均已通電其本國全市商情惶惶不敢開市應請大部急告外部速與交涉所有傷人失物等情已呈報府署轉電請本省撫台萬乞爲商民作主以伸國權以明俄兵野曫之情狀伏思太守愛民如子因撫衛商民反被打燬衙署衆商豈能緘默云云其致北京各報電文相同 
[贛議員呈控議長營私違法（續）]  
　　查局章第五十五條諮議局經費由議長副議長按月清查一次於常年開會會時造册清報由議員審查之乃本年會期同辦事處旣未造册清報交由議員審查僅列决算簡表分散嗣經公舉特别審查員審查清册而流水總賬紛亂難稽一項立爲數册册册均寫及半令人起訖莫辨且總表與報册不符報册與流水又不符審查員均以無從審查僅發見正月報册内有付買釐封銀虧本二百六十七兩九錢一項僉謂本局所領均係庫平釐銀何至有加價買入釐封之事即此一端弊混可見謝遠涵旣不清查於前復開談話會商量於後用心何居至於决算表開議長按月支公費一百五十兩而諮議局議决請假在兩個月以外應扣公費謝遠涵於六月回籍八月底返局應扣未扣以諮議局議决本省歲出入預算决算事件而局内之决算竟有弊混其違法營私者四伏讀憲政編查館奏覆于大臣摺内稱爲議員以後有品行悖謬營私實跡者督撫即當懍遵前年九月間諭旨斷不可使品行悖謬營私武斷之人濫厠其間隨時斥退懲辦等因若如謝遠涵之營私確有實跡不予斥退恐把持武斷益將肆無忌憚查謝遠涵之爲人品行卑鄙居心奸險自充議長以來遇事專制以程度幼稚之議員而束縳於專擅武斷議長之下輿論摧殘民氣壓抑職誠爲江西國民痛之除呈資政院憲政編查館外所有議長謝遠涵違法營私各節謹臚列最近實跡呈請憲台澈查究辦以維憲法江西幸甚（完） 
東京通信 
[日本税關侮辱華僑]  
　　長崎税關日前以阿片烟密輸入之嫌疑恊同長崎警察署巡查突至該處中國華僑按户搜查甚爲騷擾有某華僑家搜出鴉片烟管一支該巡查當將某拘署監禁私刑逼供卒以無確實賣烟証據釋放某即禀訴長崎我國領事刻已由領事照會税關責問其拘禁之理由矣 
[根津一氏之中國現勢談]  
　　東亞同文會長根津一氏於陽歷十二月七號秋季大會演説中國之現勢茲特譯錄於下清國政府前以資政院之要求短縮國會期限此爲清國内政上之最重大事件也清國政府素無如此之决心今忽翻然一變其後來之態度者蓋亦有因清政府已知今日之清國非十年前之清國可比國民智識日益進步以九百萬之滿人而欲對抗三億萬之漢人其勢實有所不敵故翻然變計爲從輿論欲以政治上之實權操自滿人而以政治上之虚名歸諸漢人清政府之處置此事誠不得不謂其適當也但以余意測之清國之將來必生滿漢之軋轢即漢人中亦必發生急進與漸進兩派以成政治上之紛爭敢斷言也康有爲一派之保皇會員爲漸進派孫逸仙一派之革命黨員爲急進派其勢必如是清國之前途可悲可慘余將拭目以觀東亞之風雲 
[嗚呼留學生]  
　　江蘇某留學生以植物家自命者也今年南京勸業會研究會曾經張季直招往赴會請其鑒訂植物者乃某君近來以經濟問題之故竟作一極礙名譽之事聞有某某兩人將舉發於有悮矣又有廣東留學生陳深明其父爲廣東之大鹽商家産約五十餘萬固一大富翁之公子也明治四十年來東留學神户之同文學校嗣以出入柳巷爲其老父所知停寄學費陳乃大窘前五月至横濱山下町百二十番地部屋運送店爲挑夫而每日薪工不足供其揮霍日來竟作不規則之行爲已爲警察拘獲監禁矣 
[日報紙之謬論]  
　　日前某日人運動資政院議員反對剪髮以傾撼廕昌薩鎭冰早爲各報揭其隠衷頃大阪每日新聞標一題　親歐疏日之風潮其下言中國各報登載日人反對剪髮一事而直斷之日嫉妬讒謗無所不至並言彼等一且提出與日本宣戰之動議可以動政府動資政院而使之通過彼義和團曾包圍十一國公使况日本一國耶其種種誣衊之詞直視吾新聞記者爲義和團嗚呼異已 
西報譯要 
[資政院近事紀聞]  
　　字林報載二十日北京電云資政院已宣讀續行彈劾軍機奏稿以措詞過弱經衆駁絶現復另擬一稿以資政院爲國民代表軍機處對於資政院應負責任立説又電云資政院已通過奏稿 
 
 

Page 11

 
 
請訂新律重懲違犯烟禁之人 
[美國華僑謀去張使]  
　　文匯報載二十日舊金山電云醫學博士華人金君已乘日本郵船地洋丸赴華擬運動召回駐美華使張蔭棠加以處分此行係由太平洋沿岸華僑公派聞華僑因美人無故驅逐華人愬於張使張使恝然置之故憤而出此云 
分類新聞 
政界 
[武陽城議事會冬季議議續紀常州]  
　　武陽城議事會冬季常會於十七日下午二時開第三次會議茲將議塲情形錄下（第一案）交審查（第二案）報告推舉審查長徐嶲理事李嘉榖（第三案甲案）某議員起言董事會對於議事會議决案祇有執行之權今董事會對於秋季議决案有所更改未免逾越權限應請議長遵章質問董事會並促其執行（乙案）調查户口議决以十月三十日爲終止期今已逾限尚云未執行亦應請議長質問（第四案）交還預算案時並聲明此案列入預算以便一併審查（第五案）將修正條文宣讀後由某議員讀繼續開第二讀會公同研究通過議畢遂散會 
[諮議局第三次協議會記事杭州]  
　　浙諮議局常會閉會後已集開協議會兩次十八日下午續開第三次協議兩句鐘振鈴入席議長議員出席者二十二人是日應提議之案共計十二件（一）撫院劄復鹽厘洋價事措詞粃謬罅漏甚多擬由本局先行具呈質問公推阮君性存爲起草員衆贊成通過接議（二）議員王渡質問書經全體討論以此案關係税則應俟預算案正式交議再行質問現暫緩送衆認可（三）議員陸積昌質問書亦待預算案審定再行質問（四）徐象嚴質問書以内容疑義甚多尚須函詢原委議從緩送（五）議員禇輔成質問書大衆討論多時公决照送惟第一项措詞微有誤會議即删去第六項稍加修正衆認可（六）人民方成陳請書（係前會交還修正而復送者）公議將全稿内容略加潤色用諮議局名義呈送撫院核辦（七）人民宋行陳請書亦係修正復送者公决援照第六條用本局名義呈送（八）葉澄君陳請書公議此件宗旨不符碍難照送卽日交還原人（九）副議長陳時夏質問書公議即日呈送（十）鄞縣鄉約總會來函報告官廳違法公議待告示抄來後再行具呈撫院核辦（十一）潘鴻來函質問事件公議以本局名義備函答復（十二）盛京來電爲第四次國會請願事本局全體贊成至五句鐘照例由書記將議决各案之結果逐一報告畢遂振鈴散會 
[官紳協籌皖振問題安徽]  
　　皖紳前任兩廣總周玉山制軍以皖南猝遭水患哀鴻遍野待振孔殷雖經奏准奉頒帑銀並截留京餉協助無如災區較廣需欵甚多難資普及茲特禀請皖撫擬設立皖南義振公所人頭勸募俾資集腋成裘源源接濟所有來往電報等費亦懇咨請郵傳部飭予照章免繳以示體恤刻下皖撫以本年災情較重饑民待振需欵不資因分咨各省量爲協助閟聞兩廣總督飭由藩司於無可設法之中籌銀五千兩交由號商備具文批解皖朱中丞當即札發振撫局查收妥爲散放惟日前諮議局復據宿州自治總董禀稱以該邑被災甚重米糧缺乏民食堪虞遂呈請撫院請將所有販運進口米石槪免釐税以濟民食尚未知朱中丞如何批示也 
[湖北諮議局宣佈臨時會期武昌]  
　　湖北諮議局因預算案要求於常會後接續開臨時會時鄂督因前交出之預算錯訛太多須督飭清理財政局修改故飭各議員暫散候再召集茲預算案修改已將告竣諮議局屢次呈催瑞制軍以無可再延特核定以十二月朔爲臨時開會日期業已劄行諮議局並通電各府轉行各議員知照趕即來省聞各議員因本年必開臨時會皆在省垣靜候未去其回籍者祇近省之十數人若距省遠者則請假後抱定宗旨决不再來現諮議局辦事處雖明知其然惟均照间通知云 
外交 
[鎭關道嚴查私運洋鹽進口鎭江]  
　　署鎭關道陳子聲觀察頃奉江督張制軍札開准督辦鹽務大臣咨稱查禁洋鹽爲整頓鹽政之首要前東三省及蒙古各處洋鹽啊爲充斥雖已由東督設法締禁惟私運暗銷等弊猶所不免凡由長江入口輪船均應由各該關一體嚴密稽查以維鹺政等因觀察奉文後當卽函請鎭關税司戴君查照辦理矣 
[日總領事由東返漢漢口]  
　　駐漢日本總領事松村貞雄君前於夏間因抱恙請假返國總領事職務由副使來梄君代辦近松君已調治就痊於日昨乘日清公司之襄陽丸由滬到漢副領事來栖君带同譯員領署人等及各日商洋行大班在江干迎迓頗極一時之盛松村君當日即已任事業照會漢關道查照矣 
軍界 
[陸軍學兵定期領憑武昌]  
　　前陸軍特别小學堂信齋學兵因畢業已久學堂已裁而監督劉香逵觀察懷挾私意故將文憑遲延不給遂於日前趁劉監督在測繪學堂考生時聚衆前往滋事詳情已紀前報現悉此事經黎協統元洪兩面調停將爲首滋事學兵何飛雄等三人收日禁閉室七日以示薄懲一面催促劉監督赶將文憑辦好呈請鄂督定期頒發以息衆怒瑞制軍因政躬欠豫不能操勞親臨發給特命於二十入在提台署中頒發並委學司王次泉文宗代表訓勉諸兵嗣後務須遵守軍紀不得過事要挾溢出範圍之外 
[兵工鋼藥廠之大擴充漢口]  
　　鄂督近准陸軍部電咨以漢陽兵工鋼藥廠製造槍砲子彈以備各省購用近年擴充經營改良製造成效彰著然原有機器多屬舊式故出品終嫌不及外洋茲值整頓軍政善事必先利器已經本大臣商准度支部在江漢關洋税撥銀二十萬兩宜昌關洋税撥銀十萬兩爲該廠添購機件經費合先電聞請即查照轉飭遵辦刻鄂督已札行漢宜兩關道如數撥解兵工廠動支矣 
學務 
[溪書院劃分經費之睦相常州]  
　　武進坐落大有鄉之溪南書院原爲大有棲鸞鳴鳳旌孝欽鳳尚宜六鄉所組織現因學區應以自治區城爲準該六鄉鄉學區各董特於日昨在城内會同教育會勸學所協 
 
 

Page 12

 
 
商分劃方法因該院資産大有鄉捐助者最多公議以一半歸大有其餘一半則由棲鸞等五鄉分配房屋因坐落大有鄉亦歸大有鄉管理聞各鄉均樂從云 
[安定學堂開辦文科先聲浙江]  
　　杭垣安定中學堂定於明年開辦文科招收學生六十名凡在高等小學畢業及具有同等程度者均一律收考但須由各屬勸學所及肄業原學堂備文保送保送期限定十二月二十日以前明年正月十五日一律來省親自報到聽候示期考驗已由該堂通移各屬勸學所查照矣 
[皖北道設立法政學堂之規畫安慶]  
　　皖北道豫觀察以皖北地方距省窵遠凡各屬士民赴省求學者多以道路綿長跋涉辛苦兼之來往川資籌措不易現由該道妥籌經費於鳳陽府城内設立法政學堂訂定一切科學派委講員分門教授所有規則均遵照部章詳加嚴定刻已將開辦情形及學生教員年歲姓名履歷造册呈請皖撫咨部立案矣 
實業 
[蘇常鎭鹽商新課紏葛杭州]  
　　蘇常鎭經引商潘宏昌等禀奉運司衡都轉批云據禀報效從加引發生加引有引本派數則當日所加新引何以無一商結認以致甲商所認試辦一年之數仍未能分結新課則禀請按引公賠引本則禀請隨捆带繳是新引派數當年均未遵行歸墊引本甲商禀定以三十萬引爲準以抽收兩年爲期之案亦係以捆數計其歲月並非假定之辭不聞該各商出而爭執今因兩年逾期以捆計銀業已報足經靖江等處商人張源泰等開單禀請停繳本司彙核全案以欵係甲商所墊又在惠前司任内禀定實與新課公賠一案根據相符新課尚係公賠引本何能偏派故不欲翻異特予批准並經先後詳明定案乃不謂各商並不將新課比例參觀反謂將加引認引派引一槪抺煞視應繳爲代繳試問不及兩年停繳者固屬得計其繳至兩年尚無停止之期者情理何在蓋繳本辦銷總以有銷爲據綑數與銷數相爲表裹甲商所禀請照綑數抽收事極公允况此欵各商歷次報告久已列入成本斷難任令推諉現據禀奉會辦大臣批司核案具復該商等靜候議復飭遵 
[宿松職商禀准開採煤礦安徽]  
　　職商叚士璋前經紏集股欵在宿松縣境青葉塢地方開採柴煤小礦呈請撫院核咨請照開採當奉朱中丞札行礦務總局查核該職商所租礦界於礦局所租礦地毫無紏葛應請照准開採以闢利源 
雜記 
[新舊鎭道之循例交替鎭江]  
　　新簡常鎭道林景賢由京南下昨已抵蘇謁見撫帥奉飭赴任刻已有電到鎭定於本月二十六日接印視事鎭郡官塲接此電音後預備迎迓頗形忙碌惟現署關道陳子聲觀察到任未久所有任内一切費用已墊去若干金現以新授斯篆林觀察有不日來鎭接任之信當即馳赴寗垣面商督憲懇請俟署理三月期滿後再行交卸未蒙制軍許可觀察隨於日昨回鎭赶辦一切交代矣 
[攔截飢民之再接再厲鎭江]  
　　徐海各屬水荒飢民南下乞食者不計其數經過之處滋擾不堪前經江督張制軍派員至清江揚州等處在陸路攔截不准南下惟近日各飢民改由水道南渡者仍復不少昨經駐鎭新勝水陸各營督带徐寶山參戎撥派砲艇數艘常泊七濠口岸一带攔截渡江以免滋生事端 
[留鄂黔生之窮途可憫武昌]  
　　前鄂督張文襄之尊公宦黔十餘年歷任遵義興義各郡守時文襄隨侍在黔與士紳聯交極廣迨變法詔下文襄在鄂廣興各級學堂東南教育之盛首推鄂省文襄乃招本籍南皮諸生來鄂附學嗣以黔省風氣閉塞又專派員前往考選學生黄必元景興明等六十人派入兩湖方言博物存古各校肄業一切膳宿衣履書籍費用槪由湖北公家担任在簽捐盈餘項下動支並派黔籍候補知縣宋紹錫經管照料現湖北諮議局因本省經費不能教養外籍學生呈請將黔省學生費用歸黔撫籌解又適值簽捐彩票减額盈餘驟少而宋令紹錫復丁憂回籍致該生等學費無出雖屢電求黔撫劃撥協餉爲學費久未得復現在欲歸則道途遥遠欲學則阻不得入進通維谷情實難堪以六千里負笈跋涉而來竟結果如斯殊可憫也 
清談 
[新捐例]  
　　捐賑一萬。即賞道銜。捐賑十萬。即以道員候。選然則捐賑百萬結果將如何。乃於此而猶。復侈然語人日。朝廷永停。捐例。朝廷永停捐。例。欺人乎。實自欺耳。 
記者曰。此乃今日新發明之捐例。 
[諮議局]  
　　諮議局成立。甫二年。耳然與行政長官因事。齟。齬每每輒受長官之裁抑。吞聲飲恨。莫敢。誰何。識者日。此其所以爲中國也。乃不謂如。贛如閩。各議員心猶以爲未足。尚有自縱斧。斤。以旦旦焉而伐。之者。 
噫嘻諮議。局之前途。 
[雷革提]  
　　當此政以賄成之日。某某得尚侍。運動費數。十萬某某得督撫運動費數十萬而雷震春。忽以區區千金。得革職處。分若一改其平素。之慣習者。嗚呼朝廷於。此果别有原因歟。抑亦借雷以風示天下歟。 
記者日。雷震春可謂會逢其適者矣。語日竊。鈎者誅。竊國者侯。雷震春之事。大率爾爾。 
妙哉某軍機之言日。一經奏聞。好意反成 
意。而某邸更重言申明之日此時雖於他不利。將來却於他有益。然則雷之此餽。好意歟惡意歟。今乃公然奏而革之。其杲深感雷意。而益之歟。抑或惡其餽而不利於雷歟。寄語。雷革提。其好遵時養晦。記取某邸某軍機之。言。敬俟將來。幸母鬱鬱。 
紀事（七） 
[墨國獨立百年華僑助慶會記]  
　　是日十二時。政府先命馬車。特派。招呼員。前來使署。迎接華僑助慶會代表員。前往。皇宫以行恭送收納之禮。當時華僑之代表者。爲譚代辦。值理則李君玉麟梁君錦榮黄君廓。軒。譚君。均泰曾君植生。陳君文燕梁君奕金。俱高帽禮。服乘車偕往抵宫門由招呼員引。見總統。斯時總統與各部大臣。並各國欽使已先在。殿俟候。（此爲總統特請各欽使前來共鑒禮物者中國張欽使亦在客列）其禮儀則譚代辦當先餘人。隨之。各皆。脱帽。行近總統前。鞠躬正。立譚代辦朗誦祝詞。（墨文）並獻上。金匙總統亦。誦答。詞致謝禮成。後由譚代辦介紹值理。等與總統各部大臣。　握手。禮後由總統招呼各大臣並在座。各國欽使偕往該廳共觀華僑所送之記念物。觀畢。衆皆贊賞不置。各值理與譚代辦等向。總統各部大臣握别而。歸 
迨晚。七時半張欽使起程回美。墨政府預備。專車。送至美國。除招呼員外。送行者有正副。外務部大臣。華僑工商人等。助慶會值理。有美學校全體學生但斯時。車站人衆。擠擁幾不能。容至欽使駕臨。學生爲之開導。兩傍站。立。遂得從容施禮而握别焉。 
二士一號。休息一天。各學生往遊博物院。與各處名勝 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十一月十二日第二十三次議事]  
　　是日下午一時開會議長入座報告今日到會者一百二十五人于邦華問禁烟條例審查後何以不列入議事表易宗夔問彈劾軍機案何以尚不上奏余鏡清問浙江鐵路宁是否已付審查陳樹楷問順直警務審查後結果如何亦未報告請印刷分布王佐良言山東募公債之陳請書已到請交陳請股審查陳瀛洲言奉天請願之電於初八日已到請作爲議案秘書官隨報告文件（甲）議員提出之議案（乙）各部答覆議員質問之咨文（丙）議員質問各部説帖（以上經多數賛成）（丁）股員長報告易宗夔倡議擬改議事日表以擬赦國事犯案改作第一號衆贊成省略朗讀議長謂此事關係重大擬設特任股員十八人查此案人名如下莊親王潤貝勒胡礽泰汪榮寳長福章宗元陳寶琛陳樹楷胡家祺江謙文龢陳敬第胡柏年易宗夔李文熙牟琳書銘吳懷清次爲江蘇借債代償商欵核議案方還説明審查主旨謂第一次所借之三百萬兩與尋常侵權違法小同第二次所借之三百五十萬兩爲尋常之侵權違法高凌霄謂第一次借欵係由滬道借來抵還洋欵以私人相借之欵而由國家代還如此辦法效尤者必多國家必至倒産第二次借欵旣無指用欵項上海九月以來滬道虧欠至數百萬若以此抵還非詢問江蘇諮議局不可若被滬道所虧欠而以此項彌補尤屬大謬此於内政有關係於外交亦有關係必須詳細審查始能維持將來許鼎霖先説明橡皮公司歷史謂橡皮公司營業宗旨以近來橡皮産出太少而所用過多供有敷求擬於南洋新加坡舊金山等處購地種植橡樹於是此種票股由五兩而暴漲至二三十兩不等滬上商人遂爭相購買此爲買空賣空與賭博無異實爲外商勾串上海官吏通同作弊於是至江寗向張督陳説張督以有外人不敢過問此三月内事也至六月上海市面大起恐慌張督乃借口維持市塲借洋欵三百萬兩有人謂市面果能平靜必得美名張督以在江蘇聲名狼籍亦欲藉此爲恢復計乃毅然行之而交欵時匯豐洋行即扣去一百五十萬以上海商人借匯豐欵尚未還也其餘二百萬兩亦爲陳逸卿償還洋債至九月上海市面又復恐慌此仍爲橡皮股票之餘波當時即謡傳江督又借三百萬諮議局聞之即詢問江督果有此事而如何消費毫不知之時諮議局正在開會江督竟不交局議决殊爲悖謬此乃令江蘇人担此義務爲人代還橡皮公司之洋債天下豈有是理此案請再修正上奏且須令江督負此罪名王佐良言山東近日亦借德欵二百萬實以勸業道名義爲之此欵是否山東人償還抑勸業道償還亦未明言以後督撫借債非奏明萬不能濫借易宗夔問後借之三百萬是否即爲歸還前借之三百五十萬所用抑是兩項方還答是兩項併計共借六百五十萬易宗夔謂此欵須江督自負責任令其自行償還羅傑問度支部特派員謂上海借欵答覆甚不明了此項如由國庫償還須交資政院議决如由江蘇償還須交諮議局會議特派員樓思誥言第一次之三百五十萬兩及第二次之三百萬兩均由江督上奏至償還一事已説明由江蘇償還于邦華謂此項如由國家代爲償還對内對外均極危險現在國會已經縮短將來國會旣開即不能借債各督撫正欲於此年内大　外債以飽私囊如直隷江蘇安徽山東皆已實行此由湖南公債後生出之問題前雖明降諭旨須交局議而督撫仍悍然不顧徑情直行若不過問日後必相率效尤今宜提出一普通議案具奏明定限制王佐良主張宜令江督限期償還吳賜齡謂國家代還甚爲悖謬並力駁借欵之非謂外人侵略中國并不在土地人民實欲涸竭其財源而已譬如先吸收其精髓而肉體不亡自亡江督并無根據大借外債至六百餘萬此非尋常侵權違法可比宜葳請嚴爲懲辦此後小有辦駁隨即以此報告書付表决贊成者多數易宗夔主張請交原特任股員不必再設起草員羅傑謂尚有事項質問度支部易宗夔主張特派員無答復这權而某特派員亦謂知於事實上有所疑問特派員可以答復其他則須質問行政大臣吳賜齡謂質問軍機説帖宜請其速日答復次爲江蘇饑民焚搶公司核議案牟琳説明審查始末謂此事江督違法有五種逐條説明王佐良謂此事本員目擊其事當海州被圍十分吃緊之時海州州官竭力捍禦海州得免糜爛此不特江蘇人感之山東人亦感之也江督將海州州官叅革實爲寃極將來具奏可否將此層叙入牟琳孟昭常皆反對之崇芳方還王佐良亦有辨論陳懋鼎謂江督所奏此次饑民在十人以下實則不止此數可不必問其爲饑民與否但問其人數多寡如何海豐公司爲正當營業毫無疑義近來洋麵充斥借此亦可略爲抵制官吏應保護而不宜摧殘江督此舉實爲悖謬易宗夔請付表决且將兩案歸併上奏是時已四時遂宣告休息三十分鐘（未完） 
本埠新聞 
[商民靜候商辦已數月矣]  
　　滬道劉觀察出示曉諭云前因市面清淡商業艱難寓居租界商民屢求商减房租迭經蔡前道曁本道再三照會領袖英總領事法總領事轉勸房主各西商减讓嗣准租界領袖總領事特派德副領事來道面告設有勸减房租公所揑稱本道派員知照租界居户如各房主不允减租准其自行扣付請即查禁等情當以减讓房租必須和平商勸萬不能强硬從事造言惑衆又經行廨查禁一面切商英副領事再勸西商酌减房租並移請商務總會移勸各紳富一體减讓藉紓民力在案乃因此事尚未商定昨經紛紛向商務總會要求商減似此滋擾殊爲不合當經本道立派洋務局提調關守並上海縣田令馳往開導解散除再由本道照會租界領袖英總領事曁法總領事並札飭會審官分勸華洋各房主迅將原有房租酌量核减以示體恤曁函請商務總會邀集各房主華人妥議减租外合亟出示曉諭爲此示仰諸色人等一體知悉須知商减房租祗能和平婉勸不能强迫爾等均係正經安分商民務須靜候中外官商和平商辦愼母誤聽謡言聚 
衆滋擾轉致自蹈不韙之名其各遵照母違 
 
 

Page 19

 
 
[南市商會集議減租問題]  
　　滬南商務分會昨開常會提議沈旭初等發起請减房租一案該會同人亦頗贊成惟以房東與房客有主賓之誼祗能情商未便强迫並以各房東所定租價昻賤不同今欲勸减亦難得一定之比例議由各業公請業董來會從長計議再行商勸 
[又有奸商偷運米石]  
　　本邑各商董以近來又有米業奸商藉詞補運截漕朦混出口以致滬市米源頓少價復增長值此銀根緊急市面疲滞之時若米價日昻一日實與大局有礙爰特禀奉滬道劉觀察責成米業董事禁止偷販並令同業鬆減價值不准私抬如違提案嚴究 
[建造浮橋之實行]  
　　蘇州河新閘橋築笆隔絶之後曾由附近各絲廠執事與棲流所董事議於大王廟碼頭建造浮橋已紀前報茲悉此橋已於前日鳩工庀材破士興築並由該所董等禀請巡警總局特派水巡隊到塲帮同照料以期尅日竣事利便交通 
[拿獲大帮拐匪四誌]  
　　大帮拐匪姚慶德等拐販男女小孩十三名在撫辰丸輪船上被獲各節迭紀前報昨晚復由工程局陳裁判提訊姚慶德供仍狡展詰其棄孩入浦一節更一味抵賴旋命带同小孩馮阿炳與之對質馮稱姚係麻面先在滿庭芳同一老人將七歲無錫小孩名阿康用舖蓋包藏悶死後即棄浦滅跡此係目覩之事質之姚仍執前供判戒責三百下一面提曾永清曾小根子曾子山到案復訊所供各節均屬不符又訊李王氏僅認带領姪兒興寳赴廈前堂供認带領之三歲小孩忽又不認陳裁判命提曾張氏質訊張氏供目覩姚曾及錢小五李王氏同一年老之人在船私議價值李王氏確係带孩兩名詰之李王氏仍多推賴判戒責一百五十下又訊女子曾小和子據供年十六歲曾小招子供年十一歲曾張氏確係生母今往厦門找尋叔父陳裁判以各孩内有三歲一孩但言母在織布廠餘語不明判曾張氏母女三口留局候電催該輪將行李交到再行發落其餘各匪命卽送縣嚴辦各孩除已有人認領外尚有男孩九名無人認領着送善堂留養以便由縣傳質 
[塗改官錢局票]  
　　江西人李星法私將湖北官錢局一千文錢票四紙一律改爲十千文於前日持至山東路四號門牌烟紙店内混用當被店夥陸阿金察出鳴捕將李拘入捕房押至昨晨解送公共公堂經孫襄讞會同美副領事海君訊供屬實判押西牢半年錢票塗銷 
[新簡粤督抵滬]  
　　新簡兩廣總督張堅白制軍鳴岐於昨日下午三時乘滬寗專車由寗來滬本埠文武各員均詣車站迎接 
城内 
[借債放債]  
　　蔣純之控黄仲閣等圖賴欠欵前晚由工程局送　經帮審員承明府審訊先據原告蔣租賢卽蔣純之供稱商人於光緒三十三年秋間向親戚借銀四千兩曾由知友黄仰閣借去四百兩夏蘭生借去七百兩言定數天歸還豈知借銀之後均各避匿直至三十四年始在滬南關橋白玉樓茶館撞見扭控工程局訊明限交奈黄善於運動以致案懸三載尚未了結今送案下求請追究詰之黄仲閣供認欠　不諱惟求寛限措繳夏蘭生供與蔣純之係屬好友現已托人向蔣商請從緩求鑒蔡伯仁供商人已勸過數次是實判蔡開釋黄仲閣交差限三天繳　夏蘭生交差限令赶緊料理蔣純之退去候示 
[鑾産還債]  
　　李瑞生向黄鄭氏借洋三千一百餘元又向通濟號错銀一千一百兩均不歸還由氏等控奉工程局將李送縣經承襄讞提訊李供向在城内天主堂街開設順記絲缐店前因店中週轉不靈將單抵借現正將産變賣不久可以料楚判李交差限月底理清加違押追 
[道批三則]  
　　鄧炳琛禀批此案函准美總領事　復股單合同僅在香港美總領事署驗過不足爲該商在檀香山致和堂藥房有股分之憑據且其何以在香港美領事署呈驗亦難索解等因所請給照一節應母庸議保結合同發還監生劉少吕禀批三禀均悉候塡照函致美總領事簽印給執可也保結相片附許樹炳禀批此案前以兩造均非應繼之人一再覬産混訟吞爭經前道飭據縣詳批飭追單入官充公在案茲該氏又復來轅混瀆殊屬可惡仰上海縣即遵前批辦理具報勿任訟延切切 
南市 
[押追房捐]  
　　房捐委員查得西門外德和煤炭店積欠房捐五月計洋三元又湯順興鐵店欠捐三月計洋一元三角五分昨特函致工程局飭傳各店主到局押限照數措繳 
[客棧窩姦]  
　　十六舖來安小客棧近因招留來歷不明这海門人某氏婦與人苟合被人密報工程局昨提棧主汪玉田至案訊明判罰洋三十元充公並具結存查不得再違 
[犯案纍纍]  
　　總工程局巡邏隊查獲之巨竊胡松朝葉桂生兩名去年竊取丁煥記家巨贓由局訊供直認不諱飭探會同公共捕房吊獲贓物存候失主認領一面由局將該兩犯發押改過局三年在案茲由公其捕房飭派中西包探協同廨差到局禀稱胡葉兩犯在租界内犯案數起請准移歸訊究裁判員諭候函請改過局將兩犯鬆　送廨訊辦 
[閘北]  
[省釋無辜]  
　　巡警總局緝獲搶刦浦東周希滄家之盜犯未鴻勝周福林金老二（即二勤子）及船户李連生等迭次訊供已紀前報昨經孫裁判訊得船户李連生事前並不知情亦未分贓且有南市米行八家投案担保准即取具保狀將李開釋 
[希圖保釋]  
　　甬婦嚴王氏在四路分局控告陳永奎（即東洋小陳）硬佔其女阿毛且出入常带手鎗圖害母女性命等情經黄正巡官搜獲洋鎗一枝押候禀請總局嚴辦在案茲由其叔陳南橋具禀到局請爲保釋並已央請某董從中斡旋未知能達其目的否 
[勿再串逃]  
　　江北人嵇惟祥控妻母徐陳氏串同隣婦王三姑娘牽引其妻徐氏與浦防巡士張錫榮通姦圖逃已經四路分局黄正巡官訊明責辦徐氏發所留養在案茲因該氏自稱悔過情願回籍昨奉巡官諭着陳氏取具保結送案備查如再串逃定干重辦徐氏飭專嵇惟祥到案具領了案 
英租界 
[節期停訊]  
　　今日係長至令節公共公廨　讞員先期照會輪應陪審之英副領事康君停理讞政一天 
[藉哄騙]  
　　童瞿氏控曹阿德以代尋走失小孩爲由騙去洋二元昨由包　探曹拘解公堂訊供推諉判曹交保限三天將孩交案如違即照哄騙例擬罪 
[瘋婦送縣]  
　　張沈氏因患瘋病前日在馬路上喃喃自語觀者甚衆由捕查見带入捕房轉送公廨盤詰據供龍華人丈夫在家耕田餘語含糊判送請上海縣飭傳其夫到案領回 
[塌傷人]  
　　塌車夫史阿狗拖車不愼將行人沈光耀撞倒碾傷足骨由捕將史带入捕房昨解公堂請究判押候原告傷愈再核 
[傳訊被告]  
　　王以莊控洪李氏不理押欵張孝傳控高麟仔欠銀不還成張氏控徐錦銓陳桂華抵單不贖馬曾本控余　渭舞弊吞欵各案昨由差探將李氏與高徐陳余五人先後慱至公廨過堂候訊 
 
 

Page 20

 
 
[婦女尋釁]  
　　高米圧背夫私逃由其翁高金揚控奉公堂訊實判押女所一月在案詎氏母米王氏得悉卽於前日率其長女張米氏同至高金揚家内尋釁行兇高即報知捕房派探將兩氏拘獲昨解公堂經德襄讞會同美郭副領事訊明以米王氏母女實有不合判各押女所一禮拜 
[小孩待領]  
　　男孩朱長榮因不辨路徑由捕带入捕房昨送公堂盤詰據供年十三歲江北鹽城人家住新閘附近因至大馬路探親遇以致迷路判送棲流所留候召　 
[多押七天]  
　　楊樹浦捕房押犯夏寳生私將捕房所給之絨毯撕破被同押犯人周小狗所見訴知看牢巡捕轉禀捕頭於昨日將夏拘解公堂訊究判照原斷加押七天 
[包探獲賊]  
　　過犯徐金榮竊取西華德路協和盛烟紙店内銅香爐等物被探查獲昨解公堂訊竇判押三月期滿再行逐出租界又汪阿寳竊取愛而近路劉阿根家自鳴鐘等物由探查獲昨晨解至公堂訊係過犯判押三月期滿　出 
美租界 
[相驗女屍]  
　　粤婦王梁氏吞烟投河已詳昨報昨日下午二時經本縣田大令至驗屍所驗明因無屍屬即着地保棺殮 
[因何被毆]  
　　粤人唐奕生住天潼路青雲里四十五號屋内前晚不知何故被同居某甲用鐵器毆打遍體受傷旋報捕房車送同仁醫院醫治惟甲已逃逸無蹤矣 
[拐匿女子]  
　　孔王氏之女被銅匠周阿安拐匿百老匯路發慶里内昨氏報告捕房捕頭允候查核 
[誑騙方單]  
　　元芳路一百九十二號住户陳阿桂昨日函報捕房稱被陳譚二姓騙去方單一張　爲查究 
[並無見証]  
　　住居海寗路三千二百四十五號之某西人昨將挑糞夫陳阿三扭至捕房控被擊碎玻璃　請爲究辦捕頭因無見証斥退不理 
[洋人硬覇]  
　　葉松記前晚在密勒路被流氓搶去缎帽一只已經追獲詎被行路洋人硬行放去反將葉扭供捕房經捕頭訽明開釋 
法租界 
[會勘地址]  
　　法商信孚洋行東近在寳山縣境江灣鎭砲馬圈左近購地一方禀請法總領事轉換道契後因副領事顧寳君另有要公不克前往即經總領事喇君委譯員徐仁才君代往會同寳山縣會丈局員陳明府將地文明再行轉契 
[播弄無效]  
　　米店主陳松林前控沈老木陸金炎宋老榮王世標等各荳腐店主虧欠貨洋一事經公堂中西官提訊判令交保限理在案迄又逾限日久分文不理各被告並復同遞禀詞稱有歷年欠找未曾扣除等語　司馬以各人前已認欠不諱今忽推托顯有訟棍在内播弄姑寛展限十四天先交一半餘限年底歸清 
[拐匿小孩]  
　　紅木作主袁子根前因走失學徒徐金林吳子寳二人訪知被周榮榮拐匿客棧報由包探拘獲解廨並由包探禀稱查見棧中尚有幼孩丁四小一口亦被拐匿一併送究訊之徐吳二孩同供被小松江所拐託周看守現小松江已逃去丁供父母俱亡在嬸娘家中餘供與徐吳二孩相同質之周供不知拐來故敢代爲看守判徐吳交袁領回丁孩送堂留養周押候提到小松江再辦 
[此推彼諉]  
　　源合泰皮貨行與萃泰昌貨棧推諉起火一案昨由捕房將一干人解廨請訊源合泰主周賢生行夥費潤生等同供是時聞有人高喊起火即上樓搬取帳箱因門與貼隣隔斷故不知泰昌如何起火泰昌棧夥汪允庭閔順年等供當時聞有火警出外觀看見源合泰火勢已烈故即投報捕房被押張雲江供在外聞火回來已不能進門後同巡捕到捕房亦被收押聶司馬以兩家俱保火險判一併管押候查明再訊 
[托病不到]  
　　樊啓文將田單向金新衢抵洋五千元不贖控由公堂訊判交保出外將田　賣歸還在案茲金投稱現已有人要買樊仍覇阻請爲追究昨日　傳樊抗不到案遣妻投案禀稱夫病不能到堂訊之保人周長甫供稱昨日催樊來案伊妻言因有事出外今忽稱病顯見不實判氏與周一併收押着交樊到案再核 
海上閒談 
[滬上悲觀之三]  
　　異哉公堂案之竟無奇不有也。 
煌煌候補府道。而被控爲盜賊者有之矣。煌煌名媛閨秀。而被。控爲小竊者有之矣。煌煌大家命婦。而被控。爲捲逃者有之矣。煌煌名宦公子。而被控爲奸拐者有之矣。煌煌體面巨。商而被。控爲詐騙者有之矣。煌煌留學生高等學生。而被控爲不規則者有之矣。今又有。煌煌法政教員。而亦以形跡可疑。拘控公堂。懲罰。嗚呼。上流中人且若此。何怪下流社會奇奇怪怪之控案。百出而不已乎。我中國人何不知人間有羞恥事。若此。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[郵部答覆王議員質問津浦説帖]  
　　郵傳部爲咨復事憲政籌備處案呈前准咨稱查院章第二十條資政院於各衙門行政事件及内閣會議政務處議决事件如有疑問得由總裁及副總裁咨請答復等語茲據議員王佐良提出質問説帖一件業經諮詢本院决定相應刷印説帖照章咨請酌定日期以文書或口説人覆等因當卽咨行督辦津浦大臣去後茲准將説帖質問各條逐一答覆咨行前來相應抄黏原件咨送貴院查照可也 
第一條甲借欵合同第四第五兩欵載明歸還本利由鐵路進欵交付或由中國國家以爲合宜之别項進欵交付乙借欵合同第八欵聲明或進欵不敷督辦大臣奏明由中國國家設法以别項欵項補足等語届時國家如何設法事前無從懸揣丙現在路工甫及一半進欵甚微將來有無餘利可撥充他用之處實難懸擬即有餘利非經儲備還本之後决不撥充他用丁津浦正續借欵合同所指定直隸山東江蘇並安徽四省釐税作抵一節查歷年我國借欵以及償還洋債均以關税作抵從前向無責成人民負擔之説此次津浦借欵係光緒三十三年簽定仍仿照歷届成案辦理 
第二條甲路綫共長二千一百七十里係由津鎭推廣查津鎭原缐一千八百餘里原定草合同計估費七百四十萬磅正合同稿增爲八百萬磅自改綫後又預估九百萬磅均各奏明有案並無估定大數總不過五百萬磅之説乙津浦一路係光緒二十五年與德英兩國商定借欵築造旋因直隷山東江蘇三省京官力請自行籌欵建築始與兩國改定合同借欵五百萬磅仍於第十五欵内聲明設若不敷修造先由中國欵項提付以免延誤工程如仍有不敷則向銀行續借等語嗣經奏辦設立四省鐵路商股公司擬定章程亦經載明倘有不敷即歸商股提用無庸續借洋欵是以光緒三十三年本路預借少數洋欵本爲將來撥用商股地步曾經奏明有案丙合同第十四欵聲明提用欵項由總辦出具支取憑單並將提用之欵另單聲明緣由方能支取督辦無從撥作别用 
第三條原借欵不敷之數由兩叚總工程司造具估單由督辦大臣切實核减爲四百八十萬磅復經開送度支部核定得復中國無欵可循案辦理又同時開送四省公司請撥商股亦得復並無大宗的欵當經奏明仍向兩公司續借奉旨允准 
第四條本路開辦甫逾二年所有原借欵之五百萬磅折實後實得三百三十餘萬磅奏明有案所有公司帳目每月按照合同由兩銀行所派之查帳八查核一次此項帳目儘可隨時閲看惟帳目性質分有兩種一爲流水記載係每月實在收支數目即查帳人閲看簽字之帳一爲報銷表册係將每月流水匯總結算後仍與銀公司核對符合造册奏銷 
[學部答覆羅議員質問教育説貼]  
　　學部爲咨覆事總務司案呈准資政院咨開據議員羅傑質問關於教育方針關於高等教育計畫關於普通教育計畫關於教育行政統一方法等條説帖一件業經諮詢本院决定相應刷印説帖照章咨請貴部大臣以文書或口説答覆等因到部查該議員所提各件本部業經逐條答覆相應以文書咨覆貴院查照可也 
一關於教育之方針如何 
（甲）注重高等（乙）注重普通（丙）高等普通並重 
答教育方針業經本部大臣到塲説明注重普通教育惟高等教育爲造就專門學術之地亦未能一槪不辦所謂注重普通者乃以小學爲最急而其餘各種學堂則量力興辦耳 
二關於高等教育之計畫如何 
（丁）送學生出洋學習專門實業係統籌全國遞年應用各項學生多少而送抑未計畫將來應用各項學生多少任意而送 
答興辦各種事業高等專門人才愈多愈善决無滿足之時若就需用之數而遣之外洋財力斷乎難勝現在本部所規畫者一美國退還賠欵每年派學生五十人以上往美游學以十分之八習實業十分之二習文法商科一與日本文部締約每年派一百六十五人計入高等工業學校者四十人醫學專門學校者十人高等商業學校者二十五人高等師範學校者二十五人第一高等學校者六十五人將來此兩項學生逐年畢業分布各省應用或嫌不足然爲財力所限祗好徐圖推廣也 
（戊）除海陸軍教育應歸各主管衙門自任外其餘民政郵傳外務度支各部所管必要養成之各科學生是否除應送出外洋學習外内國自辦各學堂將來畢業可供京内外各衙門及局所之用 
答現在行政尚未統一民政部之高等巡警學堂度支部之財政學堂銀行學堂農工商部郵傳部之高等實業學堂交通傳習所外務部之俄文學堂等皆係各部自行籌設此項學生將來畢業人數能否與應用之數相副本部無從核計 
（已）邊患日迫邊才尤宜培養培養邊才之學堂全國共有幾所其卒業後可敷邊地之用否如不敷用如何設法擴充 
答邊地所需各項人才與内地所需材能無甚差異惟熟悉邊情及通逹語文爲持要耳本部現設有滿蒙文高等學堂及中等學堂内分滿蒙藏三科理藩部奏明立案之公立殖邊學堂教授蒙藏語文等學科皆爲應此急需而設者也兩堂合計現有學生千餘人將來如何擴充之處應以財力爲凖（未完） 
小説 
[義俠小説盜俠] [  三十三]  
　　羅蘭哭日。魯賓阿德汝豈不知吾之愛汝。直同汝之愛吾。無少差别。方吾。郤汝之婚。吾心胞乃奇痛不可耐。如受萬刀之賛剌。顧吾之與女。萬不宜。 
 
 

Page 27

 
 
合。即吾允汝之婚。而吾父亦必竭力施其壓制。吾安能抵抗吾父之威稜。惟其事之必不。能成。故吾亦萬不得已。忍心却汝。吾自此以後。將冪面入。道。永爲女冠。絶此塵世之煩擾。語已。力掩其面哭。不能仰。魯賓阿德。大驚。日。羅蘭汝乃忍心舍我入道乎。羅蘭力咽其涙日然然。吾苟不如此者。吾父。必將令我復嫁。他人。不如永永入道。長離世網。較之。淪濡於　濁之世。界。似尚優也。魯賓阿德亦。哭日。羅蘭詎吾兩人終無如願之望乎。羅蘭日。此尚何。術卽吾。父令。我嫁君。尚有嫌。疑之閡。於義不可。於理無當。矧吾父。萬無。此允我嫁君之一日。安有他。冀語已。力挽魯賓阿德令起。又謂之日。吾今日招君至此。吾父蓋不之知。惟吾尚有至要之語告君。君必畫策以避此禍患。君之死。彼他人皆不之。知獨吾父知君善射。又知君恒用灰翖之矢吾父前日語吾。苟腦門豆政府不能得罪人之主名。必詣警察首君。爲休格報仇。吾父又謂堯克歇萊之左右。射能命中而及遠者。惟君一人。警察輩不能捕盜。乃任令罪人漏網。逍遥於法律之外。以此言之。吾父必將陷君於罪。吾盡以告君。君當速自爲計。或遠適他邦。或深匿隠地。幸勿縱胆出行致爲官中人所獲。果君被獲而抵罪。者吾亦必自决。以見君於天上。語至此。惠而根忽趨入。立於室中。縱目四瞭。 
國外新聞 
[英國北波羅公司會宴]  
　　二十日倫敦電云英國北波羅公司近開年宴總董里巨韋君即席演説謂北波羅島管理愈善則公司獲利愈豐部中之政策擬使該處之管理益爲有勢鼓勵私家所辦之實業藉以發逹利源及使土人及白人咸爲滿意云云印度事務大臣克吕維伯爵起言報章及國會希有議及北波羅之行政者足爲該島施設有效之徵里巨韋君之任總董該公司可謂得人云（譯字林報） 
[墨西哥亂事續聞]  
　　二十日倫敦電云墨西哥亂黨在隘峽計陷火車一輛該車載兵五百名遇禍後遂滿載傷兵回抵乞華華據官塲聲稱死者三十一人傷者四十二人統带亦在其内同日鈕約電云墨西哥政府雖竭力聲明亂事已平此間之人皆信該國確有革命之亂 
[美員對於防務之宣言]  
　　二十日華盛頓電云美國下議院海軍部部長福斯君聲稱美國太平洋有海軍管理可以無畏敵軍之攻襲胡特將軍謂國人恐懼戰事其志甚愚云 
[英國礦炸慘禍]  
　　二十一日倫敦電云巴爾頓附近泊萊托里亞闢脱礦忽然炸裂竪坑兩處均被轟倒埋没礦丁三百名 
[德儲游蹤續誌]  
　　二十日栢林電云德國皇太子已抵蘇彝士運河遵陸前赴埃及京城 
[德國開審軍事偵探]  
　　二十日栢林電云德國所拘偵探砲台形勢之英國士官兩員已在萊浦齊帝國高等裁判所開審禁止旁觀亨寳英國副領事哇列佛君爲被告代表 
[俄國内閣注意通印鐵路]  
　　二十日栢林電云俄國内閣决議勘定由波斯通至印度之路線（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
