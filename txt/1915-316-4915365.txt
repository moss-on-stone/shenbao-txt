# 1915 - 316 - 4915365

 

Page 1

 
 
遊記 
[羗海雜誌續編（一）] [  生入]  
　　靑海極邊草昧初開其民無經營無造作渾噩淳樸如游上古之天下焉者榛榛狉狉凶暴而殘忍鄙傑而穢陋無所謂風俗無所謂生計更不知人世教化爲何事禮法爲何物究竟近邊人衆之族風教易於灌輸人心易於習尙雖陋俗不能悉除較之遐陬民風其馴野殊有霄壞之判焉阿里克一族惟迷信性牢不可破其政俗秩然有條理有非他族所能及者番子好鬭嗜殺出必带刀相隨殺人不論曲直祇論强弱無兵額無軍法人人皆兵有戰陣則相屯聚聚則爲兵散則爲民天性擴鷙史導以戰鬭於是居則爲民行則爲匪番地盜風之熾此其大端也獨阿里克兵有定額有常餉按户抽丁平時散在民間月必調集操演刀鎗矛弧有分隊號令節制森然不亂軍服披黄布褙子而緣以紅邊皆有標記老弱退伍補以壯丁隴省沿邊軍隊多有以熟番充伍内以阿里克族及郭密族民爲多有仕至軍弁者從前回匪叛亂番軍隨大軍征剿亦以阿里克郭密之功爲最所有陣亡將士現附祀忠義祠與漢兵視同一體其餘民丁各爲生業兵無烏合之衆民無操戈之役入其疆熙熙嘷嘷無兇狠之氣此其勝人者一也番子徭賦常額甚簡惟佛寺佈施則爭先恐後以多爲貴每族佈施必多於賦稅數偖然遇有本族么務又横歛苛派漫無限制番子家產惟牲畜暴露於外不能隠匿也酋長家有事故則番民終歲不暇自顧番民有罪被殺其親族攤派罰金與黔桂峒寨土風同出一轍如與鄰族涉訟控訴於靑海長官者則番户逃亡十室九空數年不得收聚族勢由是不振言之可傷阿里克土司賦稅有定額每年驗番户牲畜之數計數抽稅而儲之庫農户地租又涓滴歸公管稅官曰莊達里管庫官曰眞巴收稅事則由百長散百長（均稱紅牌）任之凡本族公務所需用皆取諸庫中不足則稅富室商人以充之取足而止遇有大訟獄大工役亦然千百户私事向無勒派部民之錢故歸之者如市此其勝人者又一也番律刑人甚酷罪人以氈蒙頭持石從高繫之否則捆載巨石淹諸水中更或懸之高樹供羣鳥下啖謂之天刑倒植土中以餵豺狼謂之地刑種種酷毒慘無人道家屬不敢收屍不敢哭臨徒以道遠蠻荒無人過問以致遠氓無見天日之期獨阿里克則不然其刑罰有笞有杖量罪之輕重以施殺人及盜馬者纔用死刑他犯則徵物以贖百長用非刑百户可扑之百户用非刑千户可扑之尊重民命民亦鮮有不法此其勝人者又一也其他婚嫁喪弔諸事以及衣服飲食之宜動輒合乎漢俗究其依近中土大半濡染華風其待人又有敬禮客至其境隨所投如後主人肉脯腫酪啜且啖夜酣睡主人代牧失則償拾遺不匿掛於帳外以待失者往認視中國之爭畔搆訟析產鬩　行百里者必腰纏惠一餐者有德色大懸殊也他談隨錄所論北蒙風俗亦如是由今視之阿里克淳厚之風恐非今之北蒙所可及宜其推爲番族之冠也（未完） 
譯述 
[歐西報業舉要（五十二）（譯輯者朱世溱）]  
　　晚報根本專在運動前章旣言之矣英國運動之盛以大學賽船一舉爲最晚報治事亦以此爲最繁也每年春間牛津圜橋兩大學賽船於泰晤十河岸旁觀者以十萬計引領而望以千萬計蓋是日之英人所思舉無非此事矣沿河電線密如絲網河身之下復有水底電線報社中人一得勝負消息即於數秒鐘間印出報紙以售讀者渴念治事至周密也至一九一二年一役而事大異俄頃之間所得報告輒相矛盾始曰圜橋大學之船沉没旣而曰牛津大學之船沉没忽又有電信來曰牛津大學之船向前進行更曰圜橋大學學生以船覆泅水登陸於是有連報牛津大學之捷音者曰牛津之船前進牛津大學告勝圜橋大學休息記者以爲其事已定報紙巳經付印以發行矣俄而中央新聞社來電曰今日停賽自其記載觀之始稱兩船進行之際圜橋之船先沉旣而牛津之船亦覆賽船之事遂以告停語詞淸澈較爲可信乃十分鐘後復來一電告牛津大學之勝報社之中擾攘無主則擇其有價値者印行之最好始得停賽　報定於星期一日重賽事遂大定然發行之報紙已十萬份矣 
 
 
 

Page 2

 
 
時評 
[勸告與秘密會（冷）]  
　　日本政府將再勸告中國代立法院將開秘密會然則國體問題將於此一告一會間將有明白之解决乎曰未也 
　　日本之勸告與立法院之秘密會仍將以不明了之態度終之也何則此事之前途有非可以明了終者將如日本之意明白以認無期之延期耶中國有所不能也明白以對延期至於何日耶旣非中國之願亦仍未必能滿日本之意也故今後必於不明了終進行之此我之觀察時局之言也 
[命令]  
　　補十一月十六日大總統策令兼代國務卿呈據主計局詳請任命閣毓善署參事應照准此令 
　　又令陸軍部呈鐘　女將軍行署副官長白運昌兼充要職軍法課課長錢宗昌回籍省親請免去本職等語白運昌錢宗昌均准免本職此令 
　　又令陸軍部呈請任命汪樹璧爲錢安上將軍行署副官長單 
春淵爲軍法課課長應照准此令 
　　又令陸軍部呈請揀補營長員缺應准以丁萬淸爲陸軍第七師步兵第二十五圑第二營營長此令 
　　又令内務部呈准陜西巡按使呂調元咨請任命宋祖鍈周葆福余佩文試署陜西省會警察廳警正應照准此令 
　　十一月十七日大總統策令唐天喜成愼田作霖均給予二等文虎章此令 
　　又令教育部呈請將兼任秘書王嘉榘汪梁寳進叙四等試署秘書進惇時試署僉事何震彝均叙五等應照准此令 
[專電]  
　北京電　參政院有明日召集各參政開秘密會議之說 
　　北京電　平政院肅政廳昨聯合會議京漢案裁決之方針京漢案聞養日宣告裁決關賡麟唐士淸等有交懲戒梁士森有免罪議說 
　　北京電　審計院以庫帑支絀擬核免各官署津貼 
　　北京電　印刷局長久擬更換聞財部擬薦陳秉鑑充任 
　　北京電　蔡鍔續假七日 
　　北京電　楊度前日赴津 
[譯電]  
　　北京電　代行立法院明日下午開秘密會議討論改革國體問題陸徵祥楊士琦均擬到會且將以會議情形呈報大總統（十八日） 
[特約路透電]  
　　哈爾濱電　齊齊哈爾電稱十五日有南下之郵車一輛過洛尼河（譯音）橋時管車長見一華裝之搭客伸首外望以其形狀可疑乃向詢問來歷聞以華語不答問以俄語亦不答故去其帽見其面雖黑而髮微黄即召憲兵拘之且復於車中發見髮色相同之華裝客三人問以一切默不作聲今已將四人解往齊齊哈爾查其客票二在滿洲里所購二在哈拉爾所購當道現正研究該案此四人或係德國細作或係脫逃之德軍官（十八日） 
　　哈爾濱電　檢察官近從齊齊哈爾回此齊齊哈爾有二德人向住中國境内因入鐵路租借地致被拘捕該處有俄人二名犯細作之嫌疑今正在裁判中德俘往往脫逃而北滿德人機關又甚活動　致謠言傅佈四處俄當道刻竭力設法以防亂事而保西比利亞鐵路滿洲麥價以華人壟斷之故大爲昂貴三倍於昔俄員决計運西比利亞之麥二百萬波（俄量名）至哈埠因西比利亞存麥頗多也　（十八日） 
戰電 
[其一（英人路透電）]  
　　倫敦電　塞使署未接塞境戰情不佳之消息衆意塞境戰事停頓未有變動（十七日） 
　　羅馬電　塞國難民一萬一千人巳抵羅馬突呂塞夫林婦女童叟居其泰半病者頗多困苦已極據稱丈夫兒子决計戰死沙場此生無家人重聚之望云　（十六日） 
　　倫敦電　十六日薩洛尼加電稱布軍旣由哥斯蒂伐進攻塞軍爲避被圍起見將退出巴布拉山隘摩拉斯蒂爾之人民紛紛驚逃外國領事數員已離該鎭移駐薩洛尼加法軍固守塞拉雅河左岸各陣地加重創於布軍布軍向北退走布軍已棄柯斯土里洛布逃兵多人投降桀夫桀里之塞員布軍在格拉特斯柯境向北退走（十七日） 
　　巴黎電　今晚公報謂法國陣線大部分均有劇烈之砲火星期一日布軍停止進攻克里伏拉克西面塞拉河左岸之法軍陣地退至錫塞伏村北面亞康桀爾高地委棄死屍多具布軍於前三日戰事損失四千六百人法軍損失頗微　（十七日） 
　　倫敦電　巴黎來電謂法使柯香君將通告希臘政府英法艦隊已聚集馬爾太希臘如有陰謀則必加以重懲各報謂美國巳扣留利物浦與紐開塞爾之希臘商船九十艘晨報載有社說抨擊政府對希之政策謂協約國苟不明告希皇一旦有變希臘之商業與海港均將被毀則協約國之遠征軍或有陷穽之日云　（十七日） 
　　雅典電　據確實消息聲稱希政府現正研究聯軍退避希境問題欲得一妥當之解决惟對於協約國要求宣布之文式尙躊躇未决聞希皇擬與吉靑納貴族討論大局云（十七日） 
　　倫敦電　法國大員柯香氏奉特别差遣今日行抵雅典希人大歡迎之首相市長及市政局皆派代表迎接嗣後希人在法使署及柯香氏所庽旅館之前有表示親法之行動高唱馬賽軍歌　（十七日） 
　　倫敦電　希臘使署宣稱英政府允許已裝貨或正在裝貨之希臘船隻開往其目的地但此後不許續裝貨物（十七日） 
　　倫敦電　費蘭巨元帥報稱自本月十日起拉巴塞運河南面及伊泊爾東面兩軍發砲互擊甚爲激烈且常有地雷轟發惟無步兵戰事　（十七日） 
　　巴黎電　今日下午公報謂前敵稍有砲隊戰 
事今晚公報謂西境陣線僅有砲戰近東戰地之布軍於十四日在塞拉河左岸猛攻數次處處失利損失甚重伐爾達河左岸頗形沉寂英法軍繼續在薩洛尼加登岸毫無事變　（十七日） 
　　彼得格勒電　敵軍圖於特文斯克下數地點乘艇渡特維拉河爲俄軍擊敗特文斯克西面之德軍被逼棄斯文臺湖境戰壕一部分 
　　齊泊林飛船一艘星期一日夜間飛過特文斯克境抛擲炸彈若干枚中有數枚落入德軍戰壕兵士大爲驚亂且受重損敵軍仍在恰土里斯克附近奮力攻擊當其進抵斯蒂爾河時屢爲俄軍砲隊擊散（十七日） 
　　倫敦電　外交部宣稱愛士葵葛雷爵士貝爾福君喬治君偕陸海軍及外交顧問巳抵巴黎與法政府會商要務　（十七日） 
　　巴黎電　英内閣各員今日抵巴黎後已與首相白里安君及霞飛元帥會商軍務（十七日） 
　　巴黎電　英國内閣大臣在外交部開會至午後一時始散午餐後復在愛里西會議直至晚間七時始畢英大臣於夜餐後即乘夜回倫敦聞此乃初步之會議將來俄意尙須派代 
表與議云　）十七日） 
　　巴黎電　陸軍部宣稱醫院船安格里亞號（一八六二噸）今日在海峽觸水雷沉没船中共載三百八十五人爲一巡船救船三百人尙有一船駛近援救亦觸水雷沉没（十七日） 
　　倫敦電　路透電社探悉波王向英俄公使發表之約言已在倫敦政界發生良好影響英國以爲波斯事態今已較前鬆動主張和平政策者刻加入波斯内閣頗可令人滿意英國並未接俄軍行抵德黑蘭之消息大約俄軍不致入城　（十七日） 
　　倫敦電　今日西門氏在下議院稱政府巳凖備禁令不許軍役年齡内之英人擅自出境　（十七日） 
　　紐約電　紐哲西省維哈根車站有火警三次皆在馬廐之旁廐内有馬五百匹係將運往協約國者衆疑此火乃由德人所縱車站守役曾見形跡可疑之人狂奔而去當即開鎗擊之但未能命中　（十七日） 
[其二（德人德文報專電）]  
　　柏林電（由塞維爾轉）　十一月十七日德軍大本營公報云德軍仍在穿山緊追塞軍塞軍未能稍休德軍俘塞兵二百人獲砲二尊機關槍一枝（巴爾幹戰况）俄驅逐艦轟擊古爾倫北端之彼得拉巨及該鎭西南之境（東境戰况）　（十七日） 
　　華盛頓電　駐美奥國大使署宣布十一月十五日維也納公報云杜白杜高地北部戰事日夜進利桑米琪爾山南坡意軍數次攻入奥軍陣地但至夜間幾全爲奥軍逐出（奥意戰况）奥軍處處勝利巳抵烏伐克境·西哥太比拉河·茄伏爾高地·柯凡士將軍部下之德兵枝隊已於自克拉爾桀伏通洛維巴柴大路進攻占據烏齊奥軍在巴維里加附近續向東進越過自拉斯加至庫爾塞姆里亞之大道占據魯加克山之塞軍戰壕俘軍官三員兵一百十名獲機關槍一枝德布軍由東北二面進逼庫爾塞姆里亞之鐵路交點（巴爾幹戰况）　（十六日） 
　　華盛頓電　駐美奥國大使署宣布十一月十七日維也納公報云東南戰局全未變動奥飛機轟擊白里西亞曾見起火多處各飛機均安然飛回（奥意戰况）奥軍現戰於桑特斯恰克邊界奥軍已將孟軍後衛逐過里姆河奥軍進攻鍋尼加逐走勇守茄伏爾北面山地之敵軍（十七日） 
　　柏林電　伊森沙河陣地總司令波桀拉將軍曾語客曰余於奥意開戰之初奉命所守諸陣地今無失者伊森沙河第三次大戰可云業已終止意軍此次又遭失敗十一月一日意軍奮勇進攻希圖占取戈爾士橋端砲臺卒未償願是役意砲隊第一次用三十四生的邁當之炸彈轟擊奥軍初皆伏壕不出砲火旣止意兵以爲奥兵盡死乃放膽直進奥軍迨敵行近齊起發鎗意兵披靡而逃無一進抵戰壕者英國波爾特胡無線電報傅播巴黎回聲報評論吉靑納貴族赴希之文謂英不法艦隊現屯駐瑪爾太附近以候吉靑納貴族赴希之結果如希臘倔强不從則卽將實行所定之計畫云云由此觀之英國電報已承認法國脅迫在之舉動是即至公無私之協約國所謂保護小國保全他國中立之眞相也　（十五日） 
　　柏林電　維也納傳來薩洛尼加消息謂法兵 
圖占希臘之軍火庫其謀爲希兵所敗法員繼向希臘當道謝罪佯稱因誤認所致俄國各報載有俄國鐵路人員舞弊之趣聞謂各站長及擅權之辦事員組織一會訂定額外運費章程例如運糖一車須付站長盧布一百五十枚其費隨物價之貴賤而定故有大至盧布五百枚者即政府中人亦須納賄於鐵路辦事員農務大臣格林加之秘書某氏專司供給軍用之穀食與馬料者也亦嘗納賄盧布二萬七千枚於某站長始得將所備諸物運抵軍中　（十六日） 
　　柏林電　布京遲到之電報紀布軍進攻獲勝之詳情及揭布敵軍諱敗爲勝之伎倆據十一月十三十四兩日布國消息聲稱法軍於十二日夜間 
攻擊伐爾達河布軍陣地經布軍回攻後即退至加拉蘇河右岸布軍獲過山炮兩尊機關槍兩枝十一月十四日法軍之退至庫泊魯魯南面加拉蘇河東岸者又爲布軍所攻布軍高唱國歌奪獲法軍固守之陣地塞軍於里虚陷落後盡毀各橋梁退至摩拉伐河左岸該河濶約一百五十邁當至二百邁當之間深約一邁當至二邁當之間塞軍占守要隘且於塞皇前以重砲轟擊圖阻布軍渡河布軍奮勇前撲卒得攻入泊庫泊里伊獲臼砲六尊軍火十九車砲彈四百八十箱鎗彈二百二十箱俘塞兵七千人塞國第一領土聯隊相約叛變殺共隊長逃入附近各村該隊長爲暗殺奥國嗣君著名主謀人之一　（十六日） 
[東方通信社電（日本人組織）]  
　　東京電　今日内閣會議討論對帝制問題今後之政策以中國之回答由延期警告之眞意觀之殊難滿足此節閣員意見業巳一致決再警告延期其通告之大意謂從中國之現狀而觀帝制問題甚爲危險其意更爲明瞭非爲關於時日或手續等枝葉問題也俟此通告後再視袁總統今後之處置如何日本内閣明日即回東京與列强最後之接洽在東京行之　（十八日（ 
　　東京電　日本郵船會社專務取締役工學博士須田利信氏近被任爲該社副社長（十八日） 
　　東京電　大禮旣畢日皇定於明日午前九時由京都啓蹕午後一時四十五分抵山田驛即詣伊勢大廟參拜奉告大禮式終並祈皇祚無窮聞一木内相岡陸此均隨從云（十八日） 
　　東京電　長谷川參謀總長將於十二月辭任（十八日） 
要聞一 
[德軍進兵庫爾蘭始末記]  
　　華德日報曰德將畢洛夫一軍休息兩月之後於七月半再出里堡進略庫爾蘭省於是無論友敵遂一律謂德軍此出必攻取里加無疑庫爾蘭俄國官民凡夙日志在仇德者亦皆望影而逃以防德人報復今德軍已出兵四閱月之久而又依然在里加境外未嘗佔其一砲臺要塞然所得野外要塞誠多不勝舉俄軍不知德軍之用意以爲德軍力不能取里加遂日日言俄軍捷電以搖惑世人之觀聽其實德軍不取里加自有用意非力不能也今試將德軍進兵庫爾蘭之始末陳述於下以供衆鑒德軍於七月十五日先列横隊過文島與杜卑沙爾後分三縱隊開始進軍其中右路一縱隊進攻波尼維虚中路一隊進攻菲勒得利城左路進窺里加嗣後右路一隊未越數日巳兵臨士庫姆在里加之西相去不過六十啓羅密達即刻與里加防禦溝壘交綏而 
 
 
 

Page 3

 
 
該路右翼則與其東南兩方分途而進之軍互相接應緩緩前進及八月一日方始佔領米陶並在鮑斯克小市於大戰兩日後强佔庫爾蘭鳳河之渡口 
　　畢洛夫將軍之責首在護衛接應戰爭尼們 
中流之愛區杭上將其旣得設瞭望哨監視里加俄軍則已足能盡其責故後仍率其部下東進以斷杜拉堡與維爾拉之交通並佯攻菲勒得力城以分俄人專注重一處之神俄人一見其北路戰線被刦立即以爲巨患命俄將烏利資爲聖彼得堡司令官並起復先因與總司令意見不和而被黜之露斯奇將軍總統北路俄軍專事防禦自是以還杜納流 
域之俄軍遂竭力而行且由芬蘭聖彼得堡等處紛紛調遣援軍輾轉渡越杜納河以圖衝破德軍之圍惟久戰於山林中不特勞而無功且漸漸被逐出庫爾蘭境爾今其地俄人尙未失者不過杜拉堡一隅雅哥市橋頭及里加周圍而已 
　　畢洛夫將軍迨愛區杭上將取攻之事畢後旣無護衛接應他軍之責遂又專治其事派重兵出米陶先逐退乘𨻶逼近米陶八啟羅密達之俄人嗣取接踵而至之畢斯加倫與巴爾斗安等山塞而架設其重砲於杜納流域及控刺彼岸之山嶺凡里加市内之房屋自是一覽無餘當　時也德軍若取里加易如反掌蓋德軍旣得此陣地則里加亦不當在德軍掌握中苟其一伸手則俄屬波羅的海各省之都城猶如熟果無不應手而落者也詎知德軍竟遲遲不取坐視其爛至德軍何故遲遲不取則惟有德軍參謀部能言然該處俄國防軍絶不能力抗德軍可斷言也（未完） 
[戰局中之德國經濟情形]  
　　德國柯龍報節錄柏林政治經濟學家塞林博士致普魯斯皇家科學會之報告言一九一四年至一九一五年戰局中日耳曼經濟情形其言曰英國握海上之覇權又施行堵絶德國經濟上接濟之計畫以致開戰未久德國與世界經濟交通之線遂被截斷此種難題乃德國平時所未曾深加研究者也於是德國經濟學家所遇之困難事業厥有兩端即如之何始可保全必要之接濟及供給全國人民之食料是已德國所需之原料食物其十分之二三向從他國輸入交通旣已斷絶自不可不籌補救之方全德國已　公共經濟根據時勢必要而發生之制度施行社會主義之方法而解决種種難題矣凡必須之原料如棉紗五金化藥品橡皮之類由政府四出搜羅或出價購買或没收入官陸軍部設專局以管理之冬種原料收入之後由原料局發給軍需承辦人如適當實業需用原料則原料局會同實業聯合會酌量分給凡此舉動皆所以供軍用惜物力 
杜壟斷也德國有天然礦物如煤炭輕養化鉀之類又有工業專賣品如顏料之類以我所特有者易我所缺乏者乃得稍稍與中立國互通貿易焉德軍無往不利歐陸出產羊毛之地及物產繁盛之區皆得與德國通至是德國原料之需求漸不若從前之窘困而陣地之健兒得以屢換征衣國骨數萬紡織户亦得以機聲軋軋不廢其業矣德國賴化學發達之力凡不易得之原料皆能以易得之物以代其用試舉一二端以明之昔之物件以銅製者今皆以鋼製之又智利國之硝石爲軍火所必需者以及培田之肥料德國能以自製之淡氣化合品代之故淡氣一物德國可永遠不賴外界之接濟矣凡不關戰事之貨品政府均限制其需求如苧蔴不得供給私人之用及汽車營業亦經取締是也故橡皮之需求今已較常額減少半數政府一面又將集大宗用舊毛織品及橡皮物提取其原料而復用之（未完） 
[日人之觀察旅韓華人] [  東京通信社社員飄萍]  
　　日本某報載朝鮮通信觀察旅韓之我國人頗爲詳晰言我國人在朝鮮多業工匠商賈工匠之中尤以木工石工爲多是故有智識階級僅領事館員與商會會員之一小部分而已其他皆蠢蠢無知者也其對於帝政問題若無感觸表面上並無何等表示惟此中注意本問題而發相當之議論者亦復不尠京城領署館員某君云（朝鮮之地與中國密邇故時局眞相較易判明惟下級勞働者與多數商賈孳孳謀利祖國事故未暇置念共和也專制也絶不問聞觀中國革命中日交涉之時安靖如當可槪知矣）之數語者果道破一部分之眞相然不可以槪全體也蓋數年以來中國革命凡兩度在彼處國人頗蒙惡影響且觀察共和四年未曾異於帝制故其所怖不在共和不在帝制而在内地動亂致受打擊更有懼　即以内政之故誘致列强干涉而祖國土崩瓦解也 
　　居留朝鮮之外國人以中國人爲最多其數約一萬一千山東籍者居强半北部則有自間島遷來者然仍不妨謂爲山東人也朝鮮石工業幾爲中國人所獨占石木工之外尙有苦力農夫數亦不少此等勞働者以春季解凍之時渡鮮冬季結冰之 
時返魯天性勤勉勞銀低廉而善於儲蓄故一年之中囊括以去者數甚鉅也居彼商人亦能忍勞耐苦緞子綢絹幾若專賣此爲日本人所不及者也京城有中國人約二千六百人勞働者一千四百耕農者二百商賈千人其中春來冬去者約有一千但近年朝鮮人之勞働者稍稍競爭故中國工匠有減少之傾向不然中國人之發展當不可量也云云 
[南京快信]  
　　農商部昨會行文蘇省飭於運賽品中選擇優美數種移贈陳列現經齊使飭各縣會商各商會酌提移贈 
　　蘇省教育成績現經部視學南下調查茲據報告狀况表各省立學校以農醫法政成績多有可取師範工業辦理平善惟商業學校管理教授 
稍未合法 
　　財政廳因賑務現已結束查前此挪移驗契費銀九萬元至今尙未列收昨特補造賑册詳報齊使 
查核 
　　財政廳通飭各機關嗣後造送計算書須遵照部章由經手人詳細核對分别聲叙以憑彚部審核 
　　齊巡按又飭常熟知事带徵甲寅年冬漕仍須查照核減原案辦理 
　　候補知事孫瑞元昨經高等廳委充太倉承審員 
遊美隨紀（第五信）（四）（遠生） 
[記新劇十一月一日東京旅次]  
　　一日又拾取一乞丐之幼女來歸細問之乃即此牧師與閨房十年前所遺留之孽種也此時牧師煩惱苦痛已達極地然猶强以宗教自持一夕爲耶穌聖誔之前一夕牧師在教堂中準備方畢則有沈醉醉漢闖入喧鬧持酒勸牧師飮酒牧師謂飮酒是一大罪惡醉漢怒謂我與世間絶無因緣惟有愛女相依爲命我受世界種種迫害日欲自殺飲酒自適何爲罪惡（眼目） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之最近曲折]  
　　個中曲折之發表　據聞政府對於變更國體事宜最近進行之情勢欲有所發表已開議數次一俟決定辦法擬就草案再開審查會議通過即揭登於政府公報與京外各新聞紙以發表其中種種曲折藉以安輯民心維持時局至對於國民代表大會方面則擬俟特派要員報告代行立法院後由代行立法院轉電各省代表知照困代行立法院曾受各省代表之委託爲總代表故也 
　　分期籌備之草案　聞陸國務卿昨曾商明各部院長官謂政事堂會同各機關預議國體籌備各事宜現已粗具規模擬將各項草案及呈請鑒核各事無論已否呈覽一律照預定程序編繕淸摺分三期進呈總統第一期擬呈之件聞有五項法令大略如下一宣告改爲君主立憲國並欽定帝國國號之詔令一召集立法院之預期一特令組織新内閣並特任總理大臣或國務總監之詔令一召集憲法會議一諭勉京外大小臣工共維國政之諭令 
　　維持治安之注意　自鄭鎭守使汝成遇害後政府於防範黨人愈加嚴密以期維持治安而有以答友邦勸告之盛意聞前日政府通電各省將軍謂應用嚴厲方法以維持該省等之治安並應兩時注意黨人之行動毌涉疏忽先是政府曾開特别會議决定後方始發電又聞政府派員赴各省檢閱軍隊之舉除直隸山東安徽派蔣尊簋江蘇湖北派張永成外近於西北及西南各省政府亦巳派人大約派中將張紹曾往陜西甘肅中將李濟春往四川廣東等省 
　　日人外交之批評十一月九日大阪每日新聞載日本後籐新平男爵之談話云近來日本外交之劣拙孰有過於對中國國體問題之警告耶若誠有心爲中國大局起見日本曷不單獨私行警告之耶更聞有人謂政府自欲引導白人加入處分東洋問題忘其堂堂東洋盟主之地位自作東道引導白人勢力侵入中國是日本自巳打破東洋之門羅主義而與三國之協同令中國將來爲第二之巴爾幹耳此亦言之成理然無論現内閣如何無能無策未必爲貽害國家及東洋可憂慮之外交若有此等舉動必不可輕輕看過者自前外相加籐向中國示威以來大害中國感情今若再蹈覆轍殆無足用批評設中國反問日本帝政雖當延期但對於將來保持治安之責究應至何地步如此反詰不知日本將何以答之余對於此問題尙有許多議論顧事關國家重大問題今非可輕試評論云云 
　　陸使意見之說明　英文京報之漢文部云駐日陸公使潤生自國體問題發生以後未有絲毫態度輕示於外日前某報留東某記者往訪詢以對於國體問題之意見陸氏言余以爲行政官對於國家大問題政府未决定以前無表示可否之理且又爲行政官中之外交官一言一動均有影響於外交更不宜有所表示各報所載皆不盡然余但知外交官之責任一切重要事務事前事後據情報告於本國政府聽候訓示施行於職務範圍内可以補偏救弊之處自是在在不忘外交官之責任此各國駐外公使皆然余自到任至今亦惟如是無有二致目前一時之毀譽惟有聽之云云 
　　官吏請假之定程　政府以近數月來各機關辦公人員有濫行請假之風長此放任則直接致政務之停滞間接長社會之惰媮不可不嚴訂規程以爲取締茲聞法制局已擬議告竣呈請總統鑒核其内容如下一三日以下爲普通請假一月以上二月以下爲特别請假二請假一月以上者須證明確有特别事故否則不准三請假一月以上者扣發半俸但親喪不在此例四各辦公人員一年中請假至三月以上者以曠職論分别免職 
[英文京報論新借欵事]  
　　英文京報載一社論題曰論一千萬兩新借欵其文云上海字林西報載該報北京訪員本月八日電信稱中政府與五國銀行圑商借一千萬兩債欵巳經失敗因英俄日法四國銀行接有本國訓示謂凡與德國銀行有關之債約不可與之共同簽字云云此事經本報（京報）探訪確實毫無根據中政府並未得有此種消息現五國銀行圑中有二國已承認其股分惟其他三國則尙未承認該西報訪員之報告似非確實若聯盟國對於德國果有此種舉動則歐洲交戰國之仇視遂影響及於中國之財政其關係綦重苟聯盟國行此政策則中國之財政困難百凡停滞不能進行其結果必不堪設想列强素關心於中國吾人知列强必不願見中國有此現象又豈肯逞一朝之憤以陷中國於危境哉云云 
[京漢路案中之葉次長]  
　　京漢鐵路參案平政院定於今日（十六）午前十時公開審理此案在路局之關係人雖復不少而尙無最有關係之人物故遠不如津浦一案之惹人注目惟聞平政院於開庭之前曾咨明交通部傳該部次長葉恭綽氏今日到庭備詢一切昨據該部咨覆謂葉巳請假六十五日在假期以内不能到庭備詢云云至葉之請假始於何日則外間尙無所聞也 
[楊左丞代見縣知事]  
　　内務部十月分考詢合格之縣知事於十一月十五日下午一時由楊左丞代見其訓詞云内務部核准保薦知事茲將照章分發士琦承大總統命得與諸君相見曷勝欣報前次大總統覲見知事之訓詞凡關於爲牧令者持躬之方國治之要　已洞明詳盡剴切靡遺謹各贈一册果能熟覽深思服膺勿失不徒福國兼亦福身諸君俱係歷任繁劇得膺保薦尤必能就平昔經驗相互印證更無煩士琦之陳說然士琦竊有進 
者世界昌明運會日新則治術不能無所變通處今日而言牧民昔賢治譜固不可不諳世界知識尤不可不裕士琦隨國務卿後忝與贊襄竊見大總統宵旰憂勞日求刷新政治以靳適合於大同之趨勢舉凡從前炫名無實之新政無不蕩廓凈盡解絃更張是以改革自治振勵司法數年以來幾無日不集國人而申儆之可謂動矣今則模範自治業已實施立法議會將次成立此後政策日趨於正軌爲地方官者苟毫無新智以相副上以誠求下以僞應鮮不蹈從前之覆轍者諸君俱係經驗素深之士於民生吏治考鏡有得尙須鑒前車之失爲後事之師博稽列國良規俯順國民趨嚮以求與中央政令世界大勢相輔相應諸君之責任固至重且大也尙共勉旃 
[中法間待决之滇邊交涉]  
　　雲南巡按使任可澄呈報政府謂關於法國在該省招募華工往法境鐵路工作一事與法總領事意見不合因之從前兩國之交涉各案至今尙未解决應請政府飭下外交部速將此案就近與法使解决萬勿延遲因越南法官屢責中國官吏侵越法境也現聞此項交涉業由外交部與駐京法使館交涉多時但因各種原因迄今仍未解决至滇越某處之界線問題現已有適當之解决矣 
[濮廳長去職原因]  
贛省財政廳長濮良至前奉命到贛中央原期望其整頓江西財政國計民生雙方並顧用人一途尤宜力除積弊乃濮蒞贛後贛省市面恐慌官票跌落較昔尤甚各稅局人員違章苛索之事亦屢有人告發此種情形早爲中央所聞遂派員密查張次長回京後復將查辦所得詳細報告其歸過於濮者聞有二端（一）贛省金融緊迫數月於茲未有確實救濟之舉動（二）承王純之後積弊未能盡力湔除聞此外尙有一二事亦與濮有關此其去職之原因也至繼任之羅述稷現在北京總統府供差赴贛之期大約不遠矣 
[湖北財政界拾聞]  
　　代表大會之經費　國民代表大會之各項用欵曾經中央通電准作特别支銷茲聞鄂省自十月二十八日開選舉會至解决國體撤消代表事務所止共耗費公欵七千餘元多半用於車馬酒食燈綵郵電等事至各署之慶賀費則由各署自行籌付昨日財政廳已造册呈報軍巡二署覆核列入本月份册數届期彚總呈部核銷 
　　調查簿記之專員　湖北各官廳所用會計大都無學識經驗不諳各新式簿記方法致審計院審核鄂省决算册籍校對收支情形非常困難迭將錯誤各點咨鄂更正或發還原册重造殊誤進行現審計院長以院章審查各官署簿據認爲必要時得派員實地調查茲因湖北辦理審計諸多不合特派協審官劉侃核算官邊叢文來鄂切實調查除咨巡按使轉飭所屬籌備一切外並飭鄂財政廳俟該協審官等到鄂妥爲接洽 
　　改良監獄之計劃　鄂省高等檢察廳長劉　瑤因各縣舊監黑暗窳敗久爲法治之玷現擬酌量改建並添設粗淺工藝預計此項費用每縣約需二千元現在司法經費並無餘款特咨請財政廳長詢問正雜稅欵究竟有無可以酌提及可以借撥之項或飭於某稅項下酌量附加之處事關財政希即籌畫見復聞財政廳長張詠霓以改修舊監添設工場責令囚徒作業一方檢朿其身使知服勞守法一方養成其習慣俾有術以資生活誠爲改良獄政之要圖前在浙江財政廳任内曾經會同高等檢廳籌劃此事辦法飭由各縣就縣稅公益項下酌提或借撥其他公欵俟司法收入盈餘即可遞轉各縣一律照辦今移鄂省披覧高等檢廳通飭原文各縣舊監慘酷情形黑暗狀况甚於浙省死囚之報月數十起益復惻然動念核其改良計畫每縣不過二千元若因籌欵維艱中止本廳長實尸其答查鄂省地方雜捐及一切用途不無可以通融之處故現正規畫此項經費無論如何爲難各縣必當力爲擔任且以一縣之大籌此二千元之欵總爲力量所可及全在有司官一念哀矜好行其德則事無不舉擬先於地方稅内移緩就急騰借一千元再向紳富勸募一千元其地方稅内騰借之款將來於司法罰金收入項下陸續歸還專案詳報備案其勸募之欵亦應榜示以免流弊刻已通飭各縣各就地方情形分别辦理限三個月内一律完竣 
[國體聲中之關岳]  
　　關神像　鄂省王子春將軍近准統率處寄來關帝神像一幅及關岳史略多册除將史略重印分給各軍人閱看外並於日昨召集各師旅圑營各級官佐正副目一千餘員名齊至本署並集合闔署人員曁衛隊等排立於大堂上下張掛關帝神像於正中王將軍出堂行禮畢卽登台親自講演關帝歷史足爲軍人模範大意在勸告各軍人時時存一信仰關帝之念振起精神爲國家効力演說歷二小時之久於關帝武功尤爲詳晰 
　　岳王裔　黄梅縣知事胡贊采昨日禀報來省謂岳武穆後裔茲查悉一支居於該南關附近子孫蕃衍達千餘人南關建有專祠奉祠者爲武穆二十四孫岳邦鎭並查武穆母姚太夫人係葬於黄梅縣城對江九江縣白鶴鄉株嶺山武穆嫡配李夫人葬於九江縣山口橋太髻山歷來由岳邦鎭祭掃綠邦鎭等爲武穆第五子之苗裔云云並請將該縣岳祠仍舊單獨奉祀以重私產 
[漢口儲金實行發還]  
　　漢口救國儲金早已停頓合計中交兩銀行所收之款不過十五萬餘元前儲金圑中人聞上海有發還之議意殊不願附和擬禀請官廳處分改作他用不料儲金各户聞信大爲反對及後探悉上海已實行發還衆皆前往儲金圑要求仿照辦理該圑幹事無可如何刻巳商妥中交二行照單發還其　捐患助費者　現往兩行領取者絡繹不絶多數儲金人咸歎吾輩儲金原望吾國有偉大之軍力今若此殊非吾民之始願也 
[川省收回一元軍票之開始]  
　　川省收回軍票籌辦處十一月一號開收一元軍票聞日來發現之重號大都當日發行時未編字號或編而漏一字者執此票之人希冀先行兌換在票上加添號尾一字或自刻木章補編一字故與騎縫印章不相符合 
　　昨日籌辦處宣布當日編號之誤點列下以便存票者之查考（一）一元之票康字圖章未編號者市面謂之啞吧票多係天字（二）日月盈昃日字凡編三種其藍色日字有似曰字者乃係曰字（三）逐物意移物字誤爲拘字（四）女慕貞潔與圑扇圓深共編潔字分紅藍二色（五）巖岫杳冥杳字誤爲杏字（六）枇杷曉翠枇杷二字誤爲批把其他雜亂者甚多握有軍票者幸注意焉 
　　一號對出一元軍票各號重票四十四張是日收五千三百四十張僅有此數固不爲多聞此重數原因有二一由對號心切本係官板將號數之字磨擦不現希圖朦蔽致令收票者徧索號根不得故不能不歸之重票以便淸查一由有號無根之票特此票者恐其不得改作現時宣布號數以爲可以先得詎被識破幾乎作爲無效云 
[戒嚴中之粤省政界新潮]  
　　孔教之引嫌　粤省孔教會前爲昌明聖教起見派員前往四處演說昨因該會有人於國體未曾解决時發推戴衍聖公爲皇帝之言論粤政府派兵前往孔教會大堂監督各會員舉動（日前檢搜會員衣箱之說係誤傅）惟仍恐其於演說時涉及國事故派員旁聽以便隨時糾察現該會以言論不能自由先自引嫌日來已着鄧星橋等不復演說以免多言獲咎 
　　防黨之計畫　龍將軍現定防黨之策共有四款一各營軍士加勤訓練以爲防匪之用二水陸軍警互相聯絡以資策應三各軍須守維持防範之宗旨如有暗通黨人擾害公安者得以軍法懲治四所用軍械由各統領具結領足以備不虞此兩日間如歸行大南東門西門文明門等凡肩挑背負入城者加意搜檢即徒手行人亦必檢查身上晚上各處旅館均有警兵到查旅客河南一带碼頭由福軍駐守稽查來往昨晚陸軍總查部又編派小隊在城内巡邏 
　　黨人之拿獲　月之十一號下午三點四十分鐘香港直通快車返省行抵大沙頭車站有陸軍多人在左便木欄内捕獲中年外省人兩名立解將軍行署核辦聞兩人係由黨人李烈鈞派其來粤實行暗殺者政府已先得探報消息故此將其擒獲並聞黨人近日發明一種玻璃手鎗中者立斃死後全身潰爛現政府恐其偷運入粤故飭各路檢查員對於檢查來客行李尤爲嚴密 
　　九號保衛營會統蔡春華獲黨人莫漢軍係去年在東堤放炸彈正犯此次派探由港跟蹤至省擬搭新會渡回縣運動綠林起事即在渡内拿獲十號已解將軍署訊辦莫年約二十餘歲貌殊兇悼或謂莫漢 
軍搭華安輪船來省下午該輪抵埔後登岸遂被擒獲云 
　　博羅之告急　博羅知事昨電當道稱探得黨人計畫擬先攻博羅以斷惠州石龍省城交通縣屬兵單徬徨無似除飛報李督辦酌撥防守外乞迅撥得力軍隊下縣駐防以杜窺伺 
　　罷市之應付　雷州海關因强加稅欵扣留貨物各商店已於六號一律罷市業由商會通電來省日來仍未復業高雷鎭守使王純良以雷州地方匪徒黨人正在窺伺誠恐藉端騷擾昨特返省與龍上將軍龍巡按使財政廳長會商解决辦法聞各當道已有設法轉圜之意電飭郭趙兩委員毌得操切辦理故王鎭守使不日將回防調處矣 
本年春季之中日商務狀况（五） 
[駐神户領事館之報告]  
　　以製造言之大阪玻璃工場雖不過數處然從來該品製造本由於分業而成如磨擦鍍銀之外又有所謂金緣描畫及其他種種工業大阪計有四十餘所其主要者爲玻璃食器窗玻璃及一般婦人裝飾用品等副業製造之盛如此若夫取成品而批發他處則有玻璃洋行試就輸出手續言之大别有三（一）由該洋行派員駐在中國行銷地或經委托店之手直接與中國商人預約取引大抵每年約二三回由派遣員或委托店報告定貨多少而直行發送是也（二）由神阪華商預與玻璃洋行定購而輸入中國是也（三）爲日本輸出貿易商手續與前無異其付賬有現金及延期不等（以二三禮拜爲限）查輸出品之玻璃原料皆取給外國與内地用品之原料專使用内地製之玻璃板者不同故輸出玻璃鏡之時稅關對於輸出者須交付下戾金（即戾稅）據現行下戾金率在千平方米突以下者一平方須交還五圓四十錢在千平方米突以上者一平方須交還十四圓二十錢近來該品輸出頗形旺盛此雖由製造改良及德貨在中國減少之故未始非獎勵出口發還輸入關稅有以使然也觀去年神阪兩稅關所交付之下戾金額千平方米突以下者達二萬三千九百十四元千平方米突以上者達三千五百六十三元可以知輸出之大槪矣 
　　日本火柴銷行中國及南洋各地情形（民國三年分）火柴分安全火柴與黄燐火柴兩種商標全共百八十種專銷售中國者占一百二十餘種其中商標爲華商所有者不過二十五種餘則胥屬日人至製造主則華商無有焉惟商標權雖日人主之而販賣權則多半歸於華商除三井公司外日人直接輸出者甚少三年各季報告迭經詳細述明 
　　安全之部鬯銷於香港等處者爲瀧川之花籃射 
 
 
 

Page 7

 
 
鹿三井之月琴秦之麒麟潘霖生之中興三喜率在四十萬哥以上在二十萬哥以上者爲日本燐寸會社之Best良燧之猿瀧川之雙鹿公益之舞獅子等十數種他若黄燐以跑馬得寳月琴旭猿蛛松雙猿童珠數種銷售爲最鬯行焉至安全多銷於南部黄燐多銷於北部此則習俗氣候所關各適其可耳 
　　火柴輸出神户計五百零四萬六千餘元大阪計一百八十萬零七千餘元兩埠合計六百餘萬元允推大宗神户輸出之地以香港二百七十餘萬爲第一上海一百餘萬次之其天津靑島鎭江烟台又次之大阪首爲天津之五十餘萬靑島烟台大連居其次而南部一带爲數甚微此蓋因日本火柴輸出多假手華商阪埠商民幾胥爲北人故其貿易盡集北方若神户貿易則多屬南部矣 
地方通信 
[蘇州]  
　　通告覆選延期　齊巡按使前日通電吳縣知事令通告吳縣初選當選人從緩赴寗計吳縣初選當計有共十一人其中本城祇有三人餘均爲各鄉之董事與鉅商近因覆選在即各擬束裝就道今忽接到覆選延期之通告殊爲掃興 
　　日領欵待來賓　日皇登極大典蘇垣軍警長官及道尹縣知事均前往恭祝昨日日領事池永林一乘坐官輪親往各署道謝並擬邀請朱師長楊監督水陸兩警廳長殷道尹孫知事曁各紳商等至領事署宴會殷道尹因天陰特遣參謀長劉玉書爲代表是日當道派有軍警護衛以資防範 
　　道視學赴江北考察學務　蘇常道尹前日委派道視學徐孟亥前往江北各屬考察各校成績於前晚乘滬寗火車赴寗由寗垣前往 
[鎭江]  
　　省委調查官產　鎭江官產事務所自嚴所長雲樵開辦以來布置已有頭緒茲淸理江蘇官產處復派常任調查員張福楨來鎭調查一切辦理情形 
　　稅務所長易人　丹徒貨物稅陸所長聞任期届滿省吏已委吳君接充斯缺現該事務所已摒擋一切預備交代 
[南通]  
　　鹽務會辦行蹤　鹽政會辦西人丁恩氏來通調查鹽務狀况現已事畢乘輪赴滬據評通屬鹽務辦理尙稱妥善 
　　城廂迭起火警　南廂新城外農民吳三午炊不愼致肇焚如又東門外乾復典棧房因遺火積薪幾釀燎原幸消防隊鼓勇施救始未蔓及他處 
[杭州]  
　　胡運使與丁會辦之行蹤　兩浙鹽運使胡思義於日前偕同馮所長乘早快車赴滬擬即會同洋員丁恩氏搭甬興輪船赴寗波大嵩場考查場產事務定十八日赴定海察勘岱山場灘副十九日往鎭海調查穿長場務二十日到餘姚會勘該場災况及建築倉坨區數並須切實估計紹　改運姚鹽後擴充曬板額數以便詳署核定 
　　杭關監督行將履新　新簡杭關監督程恩培自奉令任命後因另有特别要公商准財政總長將稅關事務暫由財政廳長吳鈁君兼代茲據政界消息程監督因修改稅關則例在京協議現定本月二十五日由京起程來杭其接印之期須在下月一號至前監督張允言所遺案卷稅歀已由吳廳長監盤無悞詳報財政部察核矣 
[安慶]  
　　各善堂請求冬賑　皖省前淸時每交冬令即由公家撥欵交由太平局各善堂施放寒衣賑米以濟貧民自光復後財政支絀此項賑欵遂無從籌撥僅由各善局勸募酌賑究竟車薪杯水無濟於民現時已交冬令各善局董士又擬舊案重提呈求公家撥欵賑濟 
　　商會議催註册費　皖省商務總會初開辦時所收特别捐及註册費等尙可敷會内開支光復後收欵未增而用欵日多一日大有不能週轉之勢昨聞該會提議以各商號之註册費多未繳淸擬令認眞收取以資補救 
[漢口]  
　　外人乘輪返湘　前日長沙因創行印花稅苛擾致起風潮有商民罷市三日之說旅湘各國商民及教士等恐受影響紛紛來漢暫避刻因湘省市面安靖如常故各洋商教士昨俱乘輪返湘矣 
[江西]  
　　初選當選人歸里　贛省各屬初選當選人前次來省投選國民代表票先後共到三百餘人應領旅費業由巡按公署分别遠近酌量發給其國民會議複選期本定本月二十日嗣以官署接奉中央選舉籌備處復電尙須展緩日期是複選之期尙不知在於何時其距省較近等縣共三十餘人均以旅費告罄日間買棹返縣者已紛紛不絶云 
　　公署人員之請獎　巡按使公署辦事各員戚使念其辦公有年資格經驗雙方優美並以夙夜勤劬不無微勞特飭各科各處各員趕緊繕造詳細履歷趕於十日内竣事以便彚案請獎 
[廣東]  
　　儋縣野歌之遺毒　瓊州儋縣風俗少年男女每於初更歌唱野外因此常有姦情劇案發生昨有該縣警察游擊隊隊長兼教練員羅傑及隊兵郭漢隆等輪姦少女何文何煥菊二人經瓊崖道尹朱爲潮提道訊明供證確鑿由道詳請巡按使將該隊長羅傑處以鎗决死刑隊兵郭漢隆則處徒刑監禁十二年并將失於覺察之儋縣知事張吉鯤撤任　據粤報消息該縣張知事當審訊此姦案時排列警察升坐大堂促令女子何文何煥菊二人當堂歌唱山歌未悉作何見解 
　　凌專使建築家祠　撫慰災民專使凌潤台此次返粤特乘便在番禺縣屬金鼎村故鄉聯合族人建築家祠聞其種種結構甚爲絢爛凌因奉其祖先入祠預行柬請官紳人等蒞會觀禮昨八日爲進伙之期凌等大排筵席並演唱梨園助慶以娛來賓龍將軍除致送禮儀之外復遣其四公子代表前往致祭并带有軍樂隊助興龍巡按使則派第一師參謀長吳飛參謀黄學愚副官長兼憲兵第二營長曠元武副官李乃森等代表致祭昨午巳由江固兵艦拖带畫舫數艘向番禺縣金鼎鄉進發矣 
雜評一 
[論奢侈稅（默）]  
　　昨電謂財部擬辦奢侈稅已飭部員草擬法案則不轉瞬間又將添行一種新稅矣 
　　各國創行此稅最初以禁止人民奢侈爲目的其後以目的不能達變而爲抑制流弊之消費至於晚近則更藉以期擔負之公平此稅之行於理固甚正當然以其品類之繁瑣手續之困難課重稅則詐僞隠蔽之風盛行課輕稅則國庫所得絶少故各國對於奢侈稅之大部分大都旋行旋止近今各國之所行者則有車馬稅犬稅婢僕稅髮粉稅俱樂部稅等等大抵法國所入以屬於中央爲主他國多以爲地方稅而日本則以車稅馬匹稅犬稅等類列爲雜稅之一部編入地方財政用途亦各有不同也我國今日擬行此稅目的如何不必論用途如何亦不必問一言蔽之曰財窮曰搜括而已然以各國設備之周密尙難行如此我國行之有不流於 
滋擾及其他種種之弊耶 
　　記者此論非以示反對蓋有見乎今日所行各新稅之趨勢而推之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海鎭守使遇刺九誌]  
　　鄭鎭守使遇刺出缺後種種詳情已迭載本報昨日爲各界開會追悼之期爰彚各訪員之報告并關於遇刺後之其他情形分紀於後 
　　昨日各界之追悼　上海鎭守使鄭將軍汝成遇刺出缺之後由海陸軍警官商各界發起於昨日（十八日）下午二時在鎭守使署開追悼大會等情已迭詳前報茲悉昨日各界與會者海陸軍警則由各長官艦長代表商界則由商會總協理代表衆商官界各機關則由各長官代表全體職員惟道尹公署因　招待外賓除周道尹外如總務科長虞和甫交際科長陳　東道視學余芷江譯員楊小堂均往擔任招待其餘大總統代表李鼎新鄰近各省將軍巡按使代表宣武上將軍齊巡按使長江張巡閱使代表以及參陸兩軍部黎副總統委員等到者不下數百餘人所收 
花圈誄文祭品輓聯不計其數駐滬各國領事亦各贈花圈祭品乘坐汽車親到致唁茲將外賓簽到人名錄下領袖領事薛福德英總領事法磊斯英按察使蘇瑪利美總領事薩門斯德總領事克尼平法代理總領事乃齊日總領事有吉明其餘俄奥 
[瑙古巴等各國領事均到致唁]  
　　昨日午後二時開會中西官紳軍政商學各界之赴會者實繁有徒來賓入製造局後先在大廳外廊下簽名領取黑紗纏之於臂並取黄花一朶挿於襟上然後至鄭故侯靈前行三鞠躬禮家屬行謝禮一鞠躬來賓答禮　會後致祭秩序首外賓次各省代表（朱壽同代興武將軍楊　淵代浙巡按使禁衛軍司令部正軍法官戴鴻功代江寗鎭守使山東將軍府副官楊樹棠代泰武將軍安徽將軍府庶務員吳　錦代安武將軍）三工巡捐局四軍警界五政紳商學界六救火聯合會七製造局八本署按照規定次序分班追悼依次朗誦祭文（由鄭故侯七介弟汝翼楊醒予等分班輪讀内亦有本人自讀者）各處所送輓聯爲數甚多均懸掛於大廳其中爲袁大總統一匾一聯（詞句已見各報）餘俱分懸兩邊布滿一廳宣武上將軍馮國璋長聯文曰（南來成不世勛名溯推轂殷勤一痛伯仁由此死東望失中流砥柱聽廻潮嗚咽千秋君叔尚如生）奉天將軍段芝貴聯云（生死功名與國萬世東南保障弱公一人）此外輓聯紀不勝紀其靈堂内設有藍白緞萬民傘四頂爲製造局各工匠人等所公送 
　　楊小川君於前年任滬海道尹以來與鄭使交誼甚深互爲通譜前日到申即赴使署撫棺號哭不止昨午十二時楊君前往致祭棒讀祭文泣不成聲兩旁站立文武 
官員各紳商均淚如雨下茲將楊君輓聯錄下（萑苻羣醜鄭僑用嚴相從滬瀆兩年方期一掃欃槍宣揚與國芒角將星桓侯被賊豈料京塵六日來共三軍縞素痛哭元戎） 
　　潮州會館董事黄少巖昨亦在會擔任招待並與郭樂軒郭漁舟二君公送白湖縐輓聯文曰（慟矣同袍零落怕題龍匣句傷哉此日倉皇難得虎牙來）又用白緞織成金字大匾額一幅其文曰（痛失長城）又旅滬潮州糖雜貨聯合會用鮮花紥成輓額其文曰（大樹凋零）又輓聯云（鎖鋪鎭東南遺愛萬家峴首難哀羊太　　　　　外傷心千古壼頭永奠馬將軍）又潮州衆紳商輓聯云（肝衡今古如我公無愧將才一代仰通侯允宜俎豆常昭報保障東南俾此地復安商業萬家頌生佛到處僑民共感恩）又鮮花寳蓋一頂其文曰（功蓋東南）又花庫緞輓軸一幅文曰（保障東南）又祭席一筵又白緞祭文一幅其文曰（維中華民國四年十一月十八日上海潮州會館同人謹具㵎毛明水告奠於子進鄭將軍之几筵曰嗚呼台星隕天長城壞地肘腋奇變一傾萬涕自公之南哉叟噴噴抰携瞻依歡闐巷陌如何譎泛九衢　驚鬼神來告珍兆五行山積星殁焄蒿悽愴旣悼我私亦斯世傷蜀道亡彭漢壽弔費公盍來格釂此誠契嗚呼哀哉尙饗） 
　　海軍總司令李鼎新以昨日（十八日）及二十一日兩天爲鄭君追悼舉殯之期所有駐滬之楚觀江貞江犀肇和鏡淸建威等各軍艦均應於是二日一律懸掛半旗以誌哀悼 
　　昨爲追悼已故鎭守使鄭汝成君之期公共公廨關正會審官偕王肇之王崧生俞應望各襄讞及法公廨讞員兼公共公廨襄讞之聶榕卿君同往祭奠並由滬北總商會通告南北各商號一律懸掛半旗以誌哀悼 
　　昨日南市商界各行號由南商會預行知照以本日（十八號）爲鄭彰威侯追悼會之期即一體同下半旗外其餘如内地自來水公司電燈公司中國電話局工巡捐局稅務總公所等各機關亦均下半旗同伸哀悼 
　　出殯路由之更改　鄭故侯治喪事務所以故侯出殯之路由本定出署走斜橋入法租界敏體尼蔭路過西藏路走英大馬路至貴州路等處而至火車站登車茲由公衆會議將前定路由取消改爲是日下午一時由製造局發引出西栅門過斜橋往北至老西門走民國路經過老北門往北穿過法大馬路由三茅閣橋一直朝北走河南路過天后宮橋往北由北河南路而至火車站登車惟是日出殯時際所有部下之陸軍步馬砲各軍隊曁淞滬警廳均派兵警荷鎗排隊護送而租界定章凡有軍警佩械經過租界者必須先行照會捕房核准方能通行爰特由楊克威將軍公函道尹轉致英法美三界各捕房請於届時派捕沿途妥爲照料云 
　　同謀行刺之查究　暗殺鄭君之刺客王小峰王銘三自解往南京後馮宣武將軍即飭軍政執法處訊據供稱此案同謀者爲黨魁何某方某等七名故特電致滬海道尹公署照會租界領迅飭各捕房派探出票查緝務獲解辦 
　　拘捕疑犯之詢問　住居公共租界海寗路之張秀泉因鄭鎭守使與京畿憲兵營司務長舒錦秀被王曉峯王銘三鎗擊殞命後被中國偵探指爲黨人張鈞球捕解鎭守使署旋經英美捕房麥總巡查悉張係住居虹口嘉興路之楊某函招誘往致被拘捕且張尙有民事案被控於公共公廨故由麥總巡親赴公廨調查張之被控案並詢楊某有無函招情事以便向内地官廳交涉等情曾誌前報茲悉捕房切實查得張秀泉原籍山西住居租界已有二年之久是否黨人尙未查有確據即使有案牽涉亦可正式移提不應施用前次誘捕黨人王憲章之手段聞擬即日除向鎭守使署詢問張秀泉下落外並禀請駐滬外交圑向華官嚴重交涉云 
　　安慰商民之會示　克威將軍松江鎭守使兼署上海鎭守使楊善德君偕回滬海道尹兼江蘇特派交涉員周晉　君於昨日會銜出示曉諭云本月初十日前上海鎭守使鄭在上海公共租界黄浦灘白大橋猝被匪徒互施炸彈手槍傷重出缺當場獲犯兩名已由公廨研訊誠恐居民人等輕聽謠言稍涉驚悸事關地方秩序業經通會水陸軍警加意戒嚴並飭上海縣知事立出簡明告示曉諭商民各安營業母滋惶擾各在案本鎭守使所轄軍隊在滬甚多對於上海地方治安有維持之責茲本鎭守使已於本月初十日移駐上海撫循軍隊一體嚴禁防維會商本道尹督飭水陸巡警愼密佈置凡爾商民生命財產統保無虞其各照常安居樂業切勿自擾致貽損失合就出示曉諭爲此示仰華界租界華人居户商旅人等一體知照毌違特示 
　　械局戒嚴之不懈　自鄭鎭守使被刺後製造局方面防務由駐防該局之第三十八圑圑長馬懋勛（字鴻烈）會同該圑圑副馬錫藩（前報誤爲圑長）督率部下各營嚴密巡防不遺餘力近聞雖謠言稍熄而該局之戒嚴仍不稍懈云 
[輪船中途停泊之飭查]  
　　中央政府爲愼重防範起見由交通部電江海關轉函理船廳略謂長江大小輪船及鐵板貨輪往往中途無故停泊難保無私带違禁物品情事若不認眞查禁殊於治安前途大有妨碍爰特電飭該關監督轉飭理船廳及各分廳嗣後對於大小輪船行至該管區域如非雪霧及有特别情形中途停輪者凡有下船客人貨物務須認眞檢查特别注意有無抛擲物品至江中情事並將該輪名稱及停輪地點時間詳細具報以憑查究云 
[浙偵探車上捕獲黨人]  
　　浙省偵探黄某等四人自杭垣附搭火車來申在車上遇見紹興人范少和以其於去年與王金發等在浙運動軍隊起事事敗濳逃曾奉興武朱將軍通緝未獲故即將范擒獲檢查所带外國小皮箱内祗有衣包一個並無危險及不法證物抵滬後當日即由火車押赴杭垣解請朱將軍訊辦 
[冬漕減賦之批准]  
　　本年夏秋間風雨爲災四鄉農田頗受損害以故秋收減色曾經上海縣沈知事據情詳請巡按使曁財政廳派員來滬履勘明確 
返省　復在案茲悉浦東三林塘鄉各圖圖董湯學釗等聯名投上海縣公署具禀聲稱浦東農田自遭風災後秋收大爲減色爲此呈請知事轉詳巡按使准將今年冬漕一律減賦等情沈知事據情禀詳去後業奉批回准於本年冬漕糧賦減收一成不日即將出示曉諭矣 
[提倡農工銀行之示諭]  
　　縣知事公署昨發示諭云案照民國四年十一月九日奉巡按使飭開准部咨查農工銀行關係實業亟應提倡籌設釐訂農工銀行條例凡四十六條呈奉大總統批令准如所擬辦理即由該部切實進行並通行遵照單存此批等因印刷原呈及農工銀行條例全文咨行飭屬照錄條例出示通告俾衆周知一面勸導各該地方公正殷實紳商提倡籌辦以興地利而裕民生等因飭縣出示勸導等因並抄發條例到縣合亟照錄條例出示曉諭爲此示仰縣屬紳商人等知悉農工銀行以通融資財振興農工業爲宗旨凡有殷實紳商務各遵錄後開條例切實提倡一俟籌足資本即禀縣核辦勿延特示（條例從略） 
[鹽務統領因公離滬]  
　　兩浙鹽務水陸緝私統領蔡和林君前日接馮上將軍齊巡按使飭開考察鹽務厫灶之洋員丁恩現因考察蘇浙兩省鹽務來寗因須查詢產鹽各場熬鹽辦法曁江浙兩省厫灶若干每年產鹽額數並擬前往鎭江江陰等處察看飭即來寗以便會同往查等因故蔡統領已於昨日由滬起程先往江陰鎭江兩處點驗緝私防兵整頓鹽務順道赴寗謁見馮齊軍巡二使聽候詢查鹽務事宜矣 
[盜案嫌疑犯尙無實據]  
　　本年七月間法租界東新橋浜自來火行街口一百六十一號門牌太和豐烟紙店被匪持械入内搶刧洋銀并開鎗擊斃店主之兄戎福生報由捕房派探緝兇在案今由探目黄錦榮緝獲此案嫌疑犯丁發寳秋爲生兩人昨解法公堂請訊丁供安東人來申數載向做三和土工人度日今年二月初回籍務農詎年荒難度故於前月間復回上海欲操舊業因人浮於事無工可作以致形似遊民實未犯有搶刧之事求察秋供海州人向推黄包車度日嗣因虧欠車租無車可拖因與丁素識故與丁同伴居住致被拘案實無搶刧之事求察中西官以雖無搶刧實據然均非安分之徒判丁永遠驅逐出界秋逐出一年各拍照相一紙存留捕房如後犯有搶刧之案加等重懲 
[調查控訴案之眞相]  
　　向爲報關行生理之徐菊如遣姪徐潤生在地方檢察廳控傭婦之子陳阿小於陽曆本月十四號夜糾衆來家搶去銀洋一百九十餘元並金戒金錶等物今將陳拘獲鳴警送案請究陳則聲稱是夜欲至母處吃飯見徐家内室人衆據稱皆是偵探到此搜查烟證當時徐費去一百數十元作爲了事嗣因疑我知風故以搶物爲由扭我來　誣控等語奉諭將陳押候訊究在案茲悉此案業經林檢察長委派鍾檢察官提案預審後供詞各執且其中情 
節甚爲支離判陳還押禀復林君核示茲林君查得徐潤生家居本城陳籍桶橋堍門前原有第一區第三分駐所所派崗位當時果有被搶情事巡警近在咫尺豈竟無所見聞其中内容頗有可 
疑故於昨日密派幹員前往調查眞相俟覆到後再行核辦 
[木商請拔短椿]  
　　浚浦局之挖泥機現已開至徽寗碼頭三泰碼頭等處惟該處沿浦有木排阻礙工程曾由工巡捐局飭移至新碼頭北新挖浦濱已釘短木樁處暫行堆置在案茲各木商以木船到岸卸貨時每爲木樁所礙故又呈請南商會轉商代理莫局長准飭工程處將所有短木樁起去以便暫堆材料其所費工程物料損失由各該商行擔任云 
[朱局長母定期開弔]  
　　上海工巡捐局局長朱壽丞因母程太夫人在滬寓病殁請假治喪已誌前報茲悉程太夫人靈柩已定本月十九號出殯自法租界嵩山路公館移往英租界新閘平江公所俟二十一號在該公所開弔後再行擇期盤柩回籍安葬朱氏爲吳門望族戚友之在滬者甚多靈柩出殯時凡經過之處如一枝香一家春一品香等番菜館聞届時均有戚友擺設路祭又聞工巡捐局中各員司由代理局長莫子經偕同至北市假某菜館路祭 
[火警三起]  
　　公共租界福州路四百九十九號門牌美大公司洋貨號每届春秋兩季旅滬西人賽馬之際必於門首高搭五彩牌樓中嵌大紀念字樣藉以引動途人觀看以爲招徠生意之計今届西人秋季賽馬該公司仍舊在門首高搭彩牌樓一座上懸汽油燈三盞入夜燈光照耀有似白晝不料於昨日榜晚六時因燃點汽油燈不愼延及彩球一時火勢蔓延幾至燎原經救火會西人聞信急駕救火車到場灌救始熄僅焚燬彩牌樓三分之二然該公司適居福州路之中心以故當火熾時人聲鼎沸隣右已飽受虚驚矣 
　　前晚四句餘鐘公共租界廣西路四百七十一號門牌同慶和酒店樓上忽爾火發勢甚猛烈竄至對面漢口路轉角勝全樓茶館一時兩面盡着火光燭天旋經救火會西人立驅皮带車到場澆息計延及北首炒麵店後面漢口路二百十五號門牌妓女蘋香館及勝全樓下面元豐泰烟紙店共燬樓房十餘間事後捕房以被焚各家及起火之同慶和酒店均保有火險即飭中西包探往查起火緣由禀候核奪 
　　前晚十一時南市揭普豐會館對面鴻昌泰蔴袋店樓上不知因何失愼立肇焚如之禍當經近區皮带龍到場救熄僅燬去貨物而已並悉當時有鄰居沈萬興蒲包店主沈少雲聞警倉皇出救因而跌仆傷及脚骨已由第一區署將跌傷人代送紅十字會醫院醫治外飭警將起火之司帳孫祥興拘署詰問 
[土棧内私售燈吸]  
　　王福生在法租界永安街賃屋多間以開土棧爲名各房間内均暗設烟榻違禁私售燈吸昨爲西探目阿而風西偵知带同探捕前往將王拘獲抄出烟槍烟具三十餘副當將人贓解送法公堂請究王供認私售不諱判重罰洋四百元充公烟具銷毀 
[訊結姦案]  
　　北市方九霞銀樓主方積馭偵悉其妾鶯花僊館（即方張氏又名張老五）與陳志淸姘識賃居閘北升順里當將該氏並陳一併拘獲解送警區轉解地方檢察廳訊辦各情已誌昨報茲悉陳志淸原籍湖州向爲絲廠生理近已失業與該氏通姦巳久且陸續將家中衣飾各物運出爲數不少茲爲方積馭留心查訪得以雙雙拘獲解廳前日傍晚經地方廳賀檢察官提案研訊方積馭上堂聲訴前情請求懲辦質之方張氏陳志淸皆俯首求恩賀君得供以方張氏嫁　方積馭爲妾後已生有一子此次與人犯姦雖當場在姦所拘獲姑念年輕初犯除當堂將該氏嚴斥外復向方積馭一再開導從寛免究諭方將妾領回管束方唯唯遵諭賀君判令　結呈案將方張氏領去陳志淸勾引婦女犯姦又敢哄騙財物不法已極判令收押候究 
[姦拐案續誌]  
　　馬夫楊金忠姦拐城内穿心街紙匣作主許炳如之女阿貞一案略情曾紀昨報茲悉此案發生因許託租界某包探之夥陳德明帮忙陳遂越界至閘北永盛里將阿貞楊金忠及患逃之傭婦陳郭氏等軋往租界某茶館盤問捲出之現洋數十元楊稱已置備家用器物等語許聞之卽趕往閘北住處搬物被二房東報告崗警將許拘入四區警署陳探夥候許不至恐二房東從中攔阻與楊等同往聲說致被崗警一併逮案昨經姜警正訊問一過判將一干人解歸司法科訊辦 
[請錄拐匪之原供]  
　　拐婦楊鮑氏陳沈氏與鮑氏姘夫孫錦松本夫楊阿發等串拐洪林生之未婚妻蔣全妹賣往哈爾濱又拐王亞桃之七歲女孩鶯鶯賣往淸和坊某妓院經閘北偵緝隊查獲詰據供認不諱解經閘北司法科訊實後移歸地方檢察廳擬辦等情迭詳前報詎二氏在檢廳狡賴翻供故昨日林檢察長函致閘北司法科請將原供照錄一份送廳以憑研究 
[西人因病猝斃]  
　　英人馬南住百老滙路水手旅館内前晚猝然斃命由捕將尸舁入驗尸所於昨日報請英領康君蒞所驗明患病身死即飭棺殮 
[汽車肇禍兩則]  
　　汽車夫毛壽康前日在南京路駛車不愼撞傷行人楊慶桂被三十七號西捕查見拘押捕房昨解公共公廨請究經中西官訊供後判毛交一百元人洋並保候原生傷愈再核 
　　汽車夫楊正樹因司機不愼在長浜路撞倒雷士所拖之黄包車致將坐客女子跌出受傷由捕將楊拘解公共公廨訊係不點尾燈判罰洋三元並交三百元人洋並保候訊在案昨晨復訊由禮明律師代表牛門律師偕捕頭上堂訴明前情請究並由見證西人陳台爾證明當時目覩情形訊之被告亦由其洋東代延穆安素律師到堂辯護中西官核供判楊交原保候再訂期研訊 
[店夥作弊彚記]  
　　珠寳店夥騙珠逃逸　山西路三十一號門牌珠寳店夥彭雲廷因將店内値洋七百零四元之眞珠六十粒並騙取同業裕豐景號値洋二百八十元之眞珠八十粒一併賤價出售得洋逃逸經該號經理鄒餘卿控請捕房派探前往蘇州將彭移提來滬並吊出原贓昨晨併解公共公廨請究經會審員王肇之會同美領郭君研訊屬實判彭押西牢四月所有抄出洋五十元及原贓分給兩原告具領 
　　國貨號夥私取花緞　南京路國順國貨號夥王永初因私取値洋四十元之花緞四丈七尺被該號經理人王竹卿查悉於昨報捕將王拘解公共公廨請究經中西官略詰一過判王交五十元人洋並保候查明再訊 
　　雜貨店夥冒名騙貨　城内正大雜貨店夥蔡裕峯因冒用該號名義向北蘇州路鉅源號騙取洋燭肥皂火油等物被控捕房由探將蔡拘解公共公堂訊供押查在案昨經中西官復訊屬實判押捕房兩月以儆 
[分别判押竊犯]  
　　王金奎因竊河南路二號洋房某西人家値洋三百五十八元之打字機器及銀盒等物又竊福州路總巡捕房内鈔票現洋十二元由探將王查獲昨解公共公廨經王襄讞會同美博副領事訊明判王押西牢半年並飭補提在逃同黨解究又胡仁夫因竊開封路三百四十三號門牌某押店衣飾交其姘婦馮楊氏消贓昨亦被探查獲將胡與楊氏併解公共公廨經中西官研訊屬實判胡押西牢半年氏押女所一月分别示儆 
[請追違背合同之損失]  
　　美商亨生洋行控買辦粤人歐錦堂違背合同請追損失洋三萬六千三百三十二元五角二分業經公共公廨傅案交保候訊在案前日午後王崧生襄讞與美郭副領事升座特别公堂會訊先由原告代表律師陳述案情並經原告西人特倫納（譯音）上堂訴稱被告爲原告買辦訂立合同向三并洋行租賃輪船行駛海州至楊州十二圩裝鹽由殖邊銀行擔保乃被告並不按照合同辦事並不將所收水脚付交殖邊銀行入原告之帳因此原告不能將船照付致被三井洋行在十二圩將船扣住不准將所裝之鹽卸儎且因誤期被丁錦臣控訴美領事署公堂以致原告受此損失應請訊追云云被告亦延律師到堂代辯並以手續尙未完備聲請展期中西官准之因判被告交原保展期至下禮拜二復訊再核 
[不還股本應控股東]  
　　胡生發控金秋田不還股本銀五百兩一案昨經公共公廨中西官傅訊先由原告代表律師上堂譯稱於前淸光緒三十四年間有胡大昌陸象山等組織增益房產公司由被告介紹原告入股曾出股本銀五百兩交與陸象山過付執有字據請爲追償訊之金秋日亦延律師上堂辯稱被告並非增益公司股東而原告不控股東反控居間人理由殊欠充分應請將案註銷並據陸象山投訴增益公司係集資組織等語問官核供判將本案註銷並着陸象山交保仰原告於三天内另行具禀起訴 
[不理欠欵之辨論]  
　　元德錢莊在公共公廨呈控久孚順棉紗號股東紹興人董竟吾經理沈福和（即沈金福）等不理往來銀六千五百八十餘兩一案昨晨經公廨聶襄讞會同英領卓君升座民庭研訊先由原告代表好卜魯律師上堂譯稱董沈兩被告已奉傅到案而該號股東葉楚山徐培秀莫仁甫三人尙未傳到查本年陽曆正月二號由被告沈福和引領元德莊經理邵延平與另外三錢莊經理同至蔓盤路一百六十三號門牌董竟吾家内董不出面倩陳啓堯出外勸理聞另外三莊之欵董已料理惟元德莊之款竟置不理且否認久孚順股東請爲察核並將沈福和所致原告之信函兩封呈案請察繼由邵延平投案證明前情並據沈福和供認欠銀屬實並稱董竟吾確係股東惟合同據上由董令其姪董福生簽字等語訊之董竟吾延丁榕律師到堂辯稱合同上被告並無名字旣由董福生簽字被告不能承認云云中西官核供判候訂期再訊 
[限理老虎灶押租]  
　　唐彬之前投法公堂控稱前向張小榮租開老虎灶當付押租洋五十元今年期滿將老虎灶交還向索押租延約不還求請訊追等情判交人銀兩保限還在案迄今尙未保出唐又請追張供租開時民人置有生財今被唐搬去可否以此作抵如欲還洋實難措置求宥判交尋常保人出外限七天理淸 
[債務人交保候訊]  
　　孫薪菴控吳少堂徐振玉不理欠銀五千八百兩又馮子佩控季尙樞不理擔保銀三千零零八兩又洋五千二百三十四元又餘大土棧控李劉氏欠洋八百元等案昨由捕房將被告各人傅案中西官諭令分别交保候訊 
[旅館違章之判罰]  
　　蕪湖路月桂里七十五號門牌江漢旅館因不將寓客姓名登載 
 
 
 

Page 11

 
 
循環簿被老閘捕房包探顧阿根查悉以其有違工部局第六條定章票廨出單於昨將該棧經理人姜桂生傅至公共公廨經中西官訊明判姜罰洋十五元充公示儆 
[酗酒滋事之受辱]  
　　劉永淸蔣喜榮二人因酒醉滋事毆傷姜壽祺姜劉氏夫婦之頭面等情已紀昨報前日經四區姜警正解歸司法科科員訊明判二被告各押十天以儆 
[酒醉擊破頭顱]  
　　住狄思威路小客棧之某甲昨因酒醉自行將碗擊破頭顱由捕查見带入捕房奉飭轉送同仁醫院醫治 
[萬國影戲園週年紀念]  
　　虹口中虹橋萬國活動影戲園自開幕以來現届週年紀念聞該園特赴歐美購運美國革命大戰片有數千尺之長其中情節頗爲奇異定於今日始至二十二號連演四天欲知當時戰爭狀况者盍往觀之 
氣候報告 
[上海徐家滙天文臺天氣測候報告]  
　　已過者之報告　十一月十七日太平洋中之颶風將行經父島之東反旋風在中國北部各海岸有信風甚烈上海天晴十八日徐家滙氣壓表仍上升凉風取向西北北天晴氣寒十八日下午四時前二十四小時内上海氣候温度至高六○·五至低四一·六去年同日至高七一·六至低四八·七 
　　未來者之推測　十八日下午四時三十分豫測天氣晴寒而乾燥且有新信風 
雜評二 
[減漕（納）]  
　　江蘇大吏以浦東三林塘等處秋收遭風減色特徇各圖董之請准減本年冬漕糧賦一成數雖不多亦未始非當道顧念忆艱之厚意也第今歲災禍幾徧江蘇全省而加漕之議經各地紳士一再呼籲請免竟不能稍動當局之聽不求減而但求免加蘇人之希望已非奢矣何猶未獲如願以償意者蘇人請命之誠意猶未至歟 
來函 
[羅禮士律師來函]  
　　敬啓者前敝律師爲王筱峯王銘三行刺鄭鎭守使辯護一案十一月十三日貴報載有被告代表羅禮士律師處業已通知尙未到堂一節與事實不符十二日晚上七時復訊前敝處並未接有通知書故未到堂辯護因此敝律師昨已函致字林及大陸兩西報詳請登載爲特具函奉懇將此信登入來函欄内以昭衆覧羅禮士律師啓十一月十七號 
[尙公小學校校友會通告]  
　　專啓者本校創辦瞬届十週歷届同學將及千人畢業五次凡畢業後升入他校及未畢業而轉校者爲數正多平時各務學業蹤跡旣疏書函亦少回憶同堂肄習之情况常在心目中未嘗或忘茲擇於陽曆十一月二十一日下午二時特開同學會凡我校已未畢業諸生無論男女均祈惠然肯來暢叙離衷聯絡情誼無任歡迎之至想我同學諸君亦必樂於贊同也耑此順頌近祉尙公小學校校長莊俞主任朱亮學生代表謝壽長柴志明蔡劼存謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[長篇游戲文章稅務雜談（十）] [  東埜]  
　　（三）人頭稅（續） 
　　何言乎平常户口受人頭稅之負擔較輕也自來中人之家恒不出乎士子商買之一途或重洋負笈抛其妻以獨守空閨或浮梁販茶累其婦以坐傷老大陌頭柳色悔教夫婿封侯春水綠波愁煞民人遠道相處之望久絶則所謂熊羆之夢亦即困之而不來矣若斯户口内無斯功强近之親外無應門五尺之童雖有虎狼吏登門催索其所繳之人頭稅亦僅耳况乎伯道無兒古今同慨雖曰人生之憾事抑亦賴稅之藉口也故我勸提議人頭稅諸公就至貧極富兩方面銳意講求便有取之無盡用之不竭之妙若與酸腐讀書種子以及奸商市儈斷斷計較則末矣 
　　人頭二字之解說就字面言猶云人類之腦袋也諸公所以取此名字豈不曰人有一個身體即有一顆腦袋我計人頭而抽稅也實無異計人而抽稅也噫嘻諸公誤矣要知當今之世人心大變而人頭亦大變上海多猪頭三則以人身而戴一猪頭矣官場作事每虎頭而蛇尾貴家子弟多獐頭而鼠目將來帝制復活封侯封爵我且知爛羊頭之徧於全國也由今之道無變今之名諸公向若輩收人頭稅而若輩自認爲狗頭爲畜生則諸公將何辭以自解乎孔予曰名不正則言不順與諸公一商榷之也 
　　在昔君主專制時代羣臣之獲罪者每曰天王明聖臣罪當死故 
當賜死之時而有謝恩之舉此無他君臣之道則然也今者我國事事議復古則所謂繯首之刑與夫謝恩之詔當次第出現於新聞紙上雖然謝恩空言也納稅實事也與其賜死而謝恩毌寗殺頭而納稅我意諸公聚歛多才可於犯人綁赴校場就决時令繳付殺頭稅名正言順亦人頭稅之别開生面者也以每年秋决之總册計之稅項所入當亦不貲如諸君仍以爲少不饜所求者則不妨規復腐刑而訂與人頭稅同一之辦法此項歲入可增其半諸公倘有意乎　（完 
[吹毛雜記] [  覺迷]  
　　史記貨殖列傅所列陶朱公數人俱實業家而非貨殖家也蓋貨者賣也殖生殖也貨殖云者即皮肉生涯之謂故貨殖家三字加之雉妓半開門私門頭最爲確當陶朱公等旣非賣淫婦太史公列之貨殖傅中不亦謬乎 
詞選 
[臨江仙重九雅集圖題詞] [  温倩華女士]  
揮遍茱萸歸去也名園共寄幽情敲棋人在小紅亭畫欄誰獨倚心與菊花淸　玉笛瓊簫雙譜曲應將秋夢吹醒湖山指點大瓏玲俊游留紀念珍重此模型 
曲選 
[南仙呂人雙調題重九雅集圖] [  天虚我生]  
　　乙卯九日女疵子温倩華君與其女友九人作重九雅集於惠麓之谿山第一樓圖成寄示於余索題詞並附小牋指示圖中人曰小亭中對坐敲棊者爲孫蘇玉婉如二君觀局者爲弱妹癯仙及孫葆如君倚欄者爲秦中藴君花前　笛者王世英君吹簫和之者爲鄒佩瑪君把卷欲笑指點其圖中人者則江素 
瓊與倩羣也圖景旣佳人意亦復消灑雅懷淸興想見其高爰爲製曲即用王茗遊園譜以便按拍倘使瓊簫玉篴采及新聲倚欄而歌敲棋作拍手此一卷以指其誤則此圖又可以作口曲圖觀矣足供一粲錄於左並註管色（今從略） 
　　最難得今朝無風雨小約尋芳侣楓落後雁來初一角秋出也添眉嫵安排下七香車向惠泉山結伴兒登高去（步步嬌） 
　　你看徧天涯只見些相思樹有多少離人感索居旣不是渴文園病倒女相如趁芳時怎肯把韶光誤俺若替畫中人意細描摹則怕是其間也有難同處（醉扶歸） 
　　有的寄興消閒棊局怕爭差一着易見贏輸旁觀煞費苦躊躇河山畢竟誰爲主花濃雪聚紅綃翠襦月明霜重氷肌玉膚仗秦簫細細地把秋心訴（皂羅袍） 
　　怕招呼是髫年弄玉他倚欄杆低頭不語問題糕詩句可吟成一半兒無愁憑據是西風短笛雙聲譜是夜雨秋鐙一卷書（好姐姐） 
　　殷勤指點勞吩咐莫認做了一幅湖樓請業圖則索把短曲題成休絮絮（尾聲） 
筆記 
[醉靈軒鎖話] [  小蝶]  
　　傅鸞祥者金陵傅槐女也少多才思有掃眉學士之目洪秀全入金陵行考試女子之典正主試宣嬌副主試張婉如王自珍王皖人張鄂人題爲惟女子與小人爲難養也全章一時應試者二百餘人傅作獨先就力聞難養之說并引古來賢女子内助之功爲秀全所激賞親點狀元花冠錦服吹鼓遊街三日後招入府掌簿書批答婉媚頗合意漸乃恃竉而　牋牒有弗當輒肆批駡語侵天王王怒而憐其才不殺僅枷　女館未幾鸞祥病王遣使慰問鸞祥乃上書於天王曰司理中宮制誥事待罪臣妾傅鸞祥謹啓上天王陛下竊臣妾以蒲柳陋姿過蒙恩龍奉侍無狀深懼干犯天威致罹重譴乃承覆載鴻慈曲宥臣妾僅予貶居曲院由二月初五旨下迄今巳逾二十日矣嗟嗟望照陽之日影玉顏不及寒鴉瞻太液之波光倚竹自憐翠袖方謂長門寂寂度夜如年永巷 
沉沉見天無日乃蒙宮婢林小紅傅旨埀問并恩賜餃帕一方明珠一粒祇領之餘感繼以泣昔江采蘋答明皇有云長門鎭日無 
梳洗何必珍珠慰寂寥妾則以爲寂寥之慰陛下非明皇也况餃帕爲千絲織就含纏綿宛轉之思明珠非九曲穿成寓皎潔光明 
之竟臣妾何人敢蒙埀念謹獻上指甲一枚靑絲一縷以表妾悔罪之忱以示妾感恩之意謹啓王閱之遂赦其罪并令閒散養疴各女館任意游行無禁鸞祥因是得逸去後嫁一士人王大索不得尋亦罷之以朱九妹補其職云 
小說 
[家庭小說嫣紅刧] [  常覺小蝶合譯天虚我生潤文]  
　　第七十四章（續） 
　　威廉之肩旣與梅麗相並乃全忘剪花之事握梅麗之手於手中綠陰如幕纔其四周若爲結愛情之帷然威廉者樸實人也倉卒乃不能作情話率爾言曰梅麗汝母信亨利之言吾今雖已得妻然非蘇荔亞也梅麗乎汝當領解吾言矣言至此赧極不能語而梅麗則芳心欵欵巳深會其言則小語曰吾父如何威廉曰吾　奉密斯特安西來之命而來也於是梅麗亦大頳美目流盻以注威廉若有無限美滿之意然而吾書非言情者則當哉此而言亨利矣亨利時已待久威廉不至梅麗亦不至而茉莉花亦不復至焦急乃不耐遂起而跛行以覓二人顧乃不得良久始見二人方挽臂行於密樹之中喁喁情語肩並幾不容一指展入採花之筐則置地下仍空空如故亨利乃笑呼曰汝二人乃在此花已採得乎梅麗見其兄來大羞欲遁顧一臂爲威廉所挽乃不得行時威廉亦頳强笑以向亨利曰亨利汝試爲我决之娶蘇荔亞乎抑梅麗乎亨利聞語笑容頓現曰如是乎然則汝二人當已早自决定何必問我然而密斯安西來當聽我忠告倘阿父怒者阿兄不爲汝負責任也威廉恐梅麗笑譃乃屬言曰亨利吾倩可採花去汝亦同行否乎亨利曰吾勿汝二人往已足吾則當靜坐是問於此事加以細細咀嚼言次乃就一石墩而坐自言曰情之爲物魔力亦誠大矣梅麗竟願捨其爵夫人不爲而爲一製造手套家之妻然吾以此竟失共製造布丁之人苦矣梅麗嗔之孄姗隨威廉去亨利寸心乃奇樂彼欲二人之成眷屬所以蓄而不發者蓋恐二人未嘗有是心也然而二人之情况亦復時時流露於亨利之眼角今竟成爲夫婦又何怪亨利之樂不自禁方念間忽聞一馬車之聲止於門外 
[奇情小說秘密汽車] [  朿埜譯]  
　　第十二章（續） 
　　佳路話未說完達而登厲聲叱止他道我不許他便怎什麽樣我的命令只許你服從不准你研究你再敢嘮叨立刻攆出去他說到這裏覺得聲色太嚴厲了老僕婦未免難堪便又霽顏說道佳路你要曉得我把茉莉兒看管起來乃是他父親的命令並不是我自己的主意你倘然放他出來逃走了他父親向我要人我把什麽東西去賠償他我們長途旅行從意大利乘着火車到此天氣又熱時候又長久我尙覺得目眩頭暈何况他女兒家自然要受不住了你勸他休息休息不必多思多憂元氣就可以恢復的在理此時他父親應該到了我想他快要來了你看他父親一到安慰他幾句他就笑逐顏開了你監守的責任也可卸肩仔了佳路一言不發退了出去隨手把門關上達而登自言自語的說道挨周等還不見來究竟爲什麽事情呢他們着手進行的事務此時應該來報告了說着眉頭一縐起身踱了幾步走向窗下一只案櫝旁邊先隔着玻璃向窗外望望只見斜陽衰草現出一種憔悴可憐之色牆頭上許多蘿藤瓜蔓在風中搖曳也似人病骨經秋打起寒噤一般他看得心裹不快向案櫝前一坐拆開幾封信來從頭至尾讀過那信上所說都是黨員從各處寄來的報告某事進行某事停頓某事已告成功某事忽然失敗其中也有談及前事急需答覆的他誦不多時又立起身來到書架旁邊撥動暗鎖只見牆上的護板登時移開了數尺露出壁橱中間藏着無數的記事簿紅脊金字裝訂得一式齊整那書脊上都印着年月日卷數揀取極便他隨手取了幾本翻開來看過幾徧就中只有一本是合用的揀出來挾在脅下把其餘數本依舊放歸原處舉起 
手掌向書脊上連敲幾下想敲他齊整不料脅下挾持的那本日記簿受着震動拍撻一聲跌落在地板上還有夾在簿中的許多紙片也紛紛散落滿地達而登俯下岙體正待一一收拾忽聽門外有喘氣的聲音又聽僕婦佳路在外面說話向一個人討情請他不要認眞接着又是脚步歷亂聲碰門聲蓬蓬幾響那門豁然大開茉莉兒聞身而入返身把門鎖上了 
　　勘誤　十七日海外奇談第三十二行門窗下漏上之彈簧絞鏈數字合更正 
 
 
 

Page 15

 
 
   
 
 

Page 16

 
 
   
 
