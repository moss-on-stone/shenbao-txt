# 1906 - 150 - 4911900

 

Page 1

 
 
   
 
 

Page 2

 
 
[電傅　上諭]  
　　閏四月十三日奉 
上諭京師入夏以來雨澤稀少現在節屇芒種農田待澤孔殷充宜虔申祈禱本月十六日派禮親王世鐸虔詣覺生寺恭代拈香大高殿派恭親王溥偉敬謹前往恭代拈香時應宫派順丞郡王訥勒赫昭獻廟派具勒載洵宣仁廟派貝勒載濟凝和廟派貝子溥倫同於是日分詣拈香欽此 
[論米價陡漲原因]  
　　國以民爲本民。以食爲天榖。米之關係於國計民生。至鉅非可與百貨相提並論也。固也。雖然。中國以農立國。榖米無虞欠缺。縱使西北數省仰給於東南而挹彼注茲。仍有餘裕。故運輪各行省。亦損有餘以補不足之道也。 
夫。有餘之患正與不足相等。不足則米貴。貴則民困。有餘則米賤。賤則農傷酌盈劑虚。使民不至困。而農不至傷。計學家之公例也光。緒二十四五年間。因米貴而嚴封禁。去年因米賤而請弛禁。皆是也。皆適於義也。乃弛禁之初。價值仍平。展至三月。雖漲無幾。當局者終以鄭重民食起見。轉瞬而封禁如故矣。忽焉米價之繼長增高。比弛禁時幾加三之一。滬市及長江上下游。人心惶惑。囂囂然曰。是出口之所由致也。是將民不聊生也。記者心竊疑之。米貴之果爲出口也。何以不貴於弛禁之時轉貴於封禁以後耶其原因當别有在。今者江西湖南浙江廣東等省。均患水灾。待振孔急。其不得不採辦振米。乃意中事。商之豪於財者。莫不燭於幾。先出其黄白物。預蓄以待辦振者之求。亦意中事。益以江浙百餘萬之漕。並時輸出。内地之米。存數驟減。而價值驟昻。職是故也。觀於滬道照會稅務司。及稅務司之報告。（謂近日並無出口）觀於滬道電禀江督。及江督之覆電（謂因湘災）而益信。有此數原因。當局者且諭各肆平售矣。禁各户囤積矣。嚴查走漏矣。奏請截漕矣辦法至爲周密。愈以見各憲鄭重民食之心。無微不至。 
夫米價者。其盈虚消長與百貨相關係也。自去年銅元盛行。百物爲之驟昻。較前此增三之一不等。而米價獨日形衰落。今卽貴至六元餘矣。與百貨相衡。其比例不甚懸殊。顧一則雖貴而民弗滋擾一則驟貴而民。咸驚惶豈非百貨者可有而可無米者可有而不可無乎昔之米價貴者以七元計每元八百五十文每升值五十九文今之米價。以六元計。每元一千一百文。每升值六十六文。以洋碼論今之貴未逮於昔。以錢碼論。今之貴轉過於昔。小民工價。大率以錢計其入之不足以抵出也比比矣。 
從古歷。史所載因錢法之。壞物價之昻。而民亂滋張者。五洲靡不有也。今米貴如許。前此數原因。官吏莫不急圖補救。後此一原因。習焉不察者衆矣。前此數原因。補救較易。後此一原因。補救爲難。蓋銅元充斥。莫知所限。百物昻貴。將比今日而更進。可以預揣也。百物昻而米價獨跌。厲農彌甚。且其勢亦萬無能遏。必與之俱昻。比今日而更進。亦可以預揣也。且文明各國。交通愈便。物價愈增。而工值無不俱漲。中國交通既便。物價既增。而工值之漲無幾物。值與工值支配不匀。而民困愈不能蘇。然則抵制銅元。增益工價實。爲今日切要之圖僅。僅對於米貴之故而籌平價禁出口諸方法爲一時計未。始無效而。於大勢所趨本。原所在概乎未有聞矣 
[西報函述禁烟之有益]  
　　文匯報接某君函云日前倫敦來電謂英國下議院採用攺進黨戴樂爾君責備鴉片貿易爲不合之議印度事務大臣馬來君亦表同情此信傳來人人歡舞雖在鴉片貿易停止之前尙有許多應辦事件然我儕亦深知英國政府願行停止且並有法以施行之因印度種烟之利爲英國政府所専故英政府實操停止之權且一轉移間印度約可得一百萬畆之良田於冬間播種小麥印度常患凶荒得此豈不甚善至其有益於中國之處尤難罄述鄂督張宫保嘗謂中國欲期富强祗有禁止吸煙之一法今使印度能停止此項貿易則中國咸將脫離苦海乎竊嘗謂除禁烟外無他策足輔助攺良中國之風俗化導華人之心術消除中國排外之思想益敦中外之陸誼也夫英國於此事每年誠須少得三兆或四兆之進欵然按公道的在英國自應停止此項貿易蓋於歷史上實有愧文明二字固不獨有玷耶敎已也此項貿易實一爲害之大怪物亟應摧毁之我儕深信公義之足以勝之並知馬來君及英國政府當卽有以證明英國聲名足以爲人敬仰之處也今凡在中國之外國商人敎士其速勸英政府之决斷乎 
[前駐華日本公使述中國外交近情]  
　　日本泰晤士報載稱前任駐華公使内田康哉曾在長崎接見某報訪事告之曰日本曾允許各國開放满洲故政府及人民應合力辦理期不負約奉天省城將于西六月一號開埠現並預備開放他處中俄議約遲遲不决原因甚多一則因俄國之要求中國難于接受一則因俄公使嘗提及舊時俄國满洲陸軍總司令官歷來所定之約然此特原因中之一端耳自日俄戰後中國倚賴日本較前爲甚不久中國將派員至日本考察政治矣譯文匯報 
[贛省匪徒肇事已平]  
　　十二日接十一日南昌電云贛省匪亂現已平定受戮者約有十人被捕收監者計十六人當兵隊登山扼守險要時亂黨曾兩次撲撃英砲艦史聶潑號已回至南昌敎士皆平安無恙譯字林報 
[義甯州安靜無事江西]  
　　前報紀義寗州警耗一節兹聞當日匪徒藉口米貴煽惑揀茶製茶挑茶工人毁掠米店旋經 
 
 

Page 3

 
 
地方官會營彈壓究治首犯遂得安靜如常（用） 
[中國聲明不攺海關辦法]  
　　十二日倫敦電云中國已行文駐北京英公使證明中國並無意更變海關現行之辦法譯文滙報 
[稅務大臣議立稅務公所北京]  
　　鐵大軍機唐侍郎奉旨辦理稅務近聞兩大臣商議設立稅務公所一面詳籌辦法以便實行（陽） 
[紀浙東各屬水灾情形浙江]  
　　浙東上江各境於上月杪因陰雨日久以致曹娥江一帶水勢泛溢月朔以來復又連日大雨上流山水直衝而下河道已盈不及宣洩初四日起驟然上湧尤以紹屬之諸暨爲最甚城内積水七八尺卽縣署及高等小學堂中亦皆積至四五尺各居民紛紛登山暫避其城外底漥之區水皆盈丈衝坍房屋淹斃人口不計其數直至初六日水勢漸退然已十室九空現由縣主秦大令先以水榖散放復經徐紳等請照赴省采辦糧食以資賑濟（委） 
[紀江西各邑阻米出境事江西]  
　　省垣上游六十里市汊地方一大鎭集素產米榖前日有某米店販米數百擔運往他處出售鄕人以本地米價日貴歸咎於出境太多當將該米搶散旋經市汊司會營彈壓議禁出境始得無事○省垣正西之袁瑞西南之吉臨正南之撫建皆係產米地方現在價値是漲愚民皆以爲官府不禁米榖運出湖口所致於是羣欲禁止米榖運出縣境之外前日有湘商在安義縣萬家埠買米六萬石分載數十舟尙未開行鄕人卽出而攔阻不准運出本境商人不允遂被搶刧一空（用） 
[南菁高等學堂預科生畢業榜江陰]  
　　日前江蘇學政唐春卿文宗自蘇滬視學回轅後舉行南菁高等學堂預科畢業按照各科逐日甄試共分脩身經學中外歷史中外輿地博物化學物理英法日文圖繪算學柔軟及器械體操等科並另場遵照欽章試以經論史策西政考西藝說各一篇本月初二揭曉得合格者四十九人分最優等優等中等三級名次列左葉惟善葉玉森李秉良陳作霖戴克寛千瀚清陳錫桓吳增祥　逹享楊承流蔡鉞黄在中蔡琳史華袞徐藻繆文治尤金鏞陳經金家祿李品三杜肇綸陳錫恩王翌儒楊良駜季豐王雅馴沙亮功戴克仁施祖恒張嘉樹王家瑞胡允恭耿樹藩張方培史成劉瑴儀袁牧滕九成唐邦治孫銘楊崇幹楊良駟畢人儀張恩樞俞亮徐爲焕張袞袁驤勤謝鼎鎔（容） 
[江蘇學務總會致江甯學務處函（爲高郵分設支會事）]  
逕啓者頃接高郵州學會董舉人增祿等函稱去臘設立高郵支會被權董多方阻抑格不能行更目學會爲結黨以禀請攺良爲挾制傾動憲聽汚衊會名推其居心以爲有學務公所卽不容再有學會且公舉以票多爲合格辦事以一年爲任期均不便於若輩所爲故學會一日不散卽若輩一日不安致有學生揑名妄控之事而組織學會之賈君繩孫事事掣肘憂憤塡胸嘔血十日遽於三月杪身故乞移請學務處飭州格外保護等情並附到支會章程及學會禀批又誣控會員各禀批披閱之餘知該會成立業經貴處批示有案學生妄控已非修學時所宜如果揑名更應查究來函所陳困難情形到處事同一律但此等案件如仍交地方官自行查復鮮不廻護前非而學會處評議之地位並無裁判之實權可否卽由貴處札飭揚州府知府督同該府學會秉公詳查如果該學會所指之學務董事宋豫立王希堯馬維高三人實有衆望未孚興學不力之處照奏定學章亦應撤换似此聨絡辦理庶官塲與社會不致背道而馳而立法與行政有分明融洽之望至此案詳情既據董舉人等禀請有案不另抄呈希查察施行伏維垂鑒（助） 
[江蘇學務總會致揚州運台電（爲請查廣陵學堂事）]  
　　　趙都轉鑒報載揚地有廣陵學會頗招物議請賜查察並諭府縣學會詳查庚（助） 
[批飭鹽商飾詞弊混杭州]  
　　浙撫張筱帥現因財政竭蹶籌議規復鹽課引額業經行司飭查在案茲由浙西之蘇松常鎭太五屬引商潘宏昌等來省投院具禀筱帥以其飾詞朦混嚴詞批斥云查蘇五屬從前認加引額准其減輕科則照完帑課原爲辦巡敵私量予體恤然當時奉部議覆卽謂避多就少仍令體察銷數逐漸加多早復舊額迨後溢銷多年並不加認攺正喑虧國家正課爲數甚鉅一經查詰仍以前案藉詞抵制現在儘有新商來轅認引若舊商把持太甚本部院自必另有辦法至光緒二十四年所加鹽價院司衙門均無案據卽於前章所載酌定通報之語不符且局批咨司而不果咨飭俟成本減輕隨時禀復顯係暫時掩飾之計亦可見該商等營求弊混之工矣仰鹽運司仍遵前飭澈底清查議詳察辦母任諉飾此批（市） 
[粵民上同鄕京官急電北京（爲粵路事）]  
　　粵東館諸同鄕先生鑒岑督憤集股之速以彰其過尤忌公舉唐詹密嘱温宗堯陳望曾串鄭黄賄善棍威迫利誘成此怪象商衆不察致隨術中聖朝仁厚不宜有此慘虐恐興大獄釀奇變乞念桑梓急籌拯救紳民懼禍不敢肅名公電容函詳粵民泣叩（日） 
[户部裁併各司之規畫（北京）]  
　　頃據户部人言春間鐵大軍機與張大司農會商整頓部務非裁併各司釐定職掌不可嗣因各司編案未畢暫寢其議現在編案將次告成鐵大軍機因又與各堂及領辦諸員商酌擬於節後奏請實行併司所有木部十四司及各處統共攺併八司每司専辦一事日丁賦日槯稅日軍需日鹽課日工程日織造日稽俸日銀行（銀庫及銀銅各幣等事 
 
 

Page 4

 
 
宜俱歸管理）各司按省分股每股派總核副核各一員股長一員股副二員并派額外行走數員至本部領辦司員則擬奏設丞參卽以領辦諸員推升以上辦法俟擬定詳章卽行出奏（吕） 
[學部奏陳本部官制摺]  
　　奏爲酌擬學部官制並歸併國子監事宜攺定額缺恭摺仰祈聖鑒事竊臣部奉旨設立爲全國學務總匯之區國民程度之淺深敎育推行之　速董率督催責任綦重顧設官分職必豫籌夫久違可行之規以徐收夫名實相副之效臣等公同商酌仰體朝廷設官敷敎之精心參仿外商警部分曹隷事之辦法擬設左右丞各一員左右參議各一員參事官四員分設五司十二科郎中員外郎主事各缺視事之繁簡爲峽之多寡期於各専責成無有　誤此外視學官暫無定員諮議官不設額缺其一切繙譯圖書調查學制以及督理京師○務與夫本部會議研究敎育之事皆分設局所派員兼理徐規美借至國子監業經遵旨歸併查該衙門舊日職掌係専司國學及典守奉祀之事現學務事宜已經歸併辦理其文廟辟雍殿兩處典禮崇隆觀聽所傾自應特設専官以昭愼重擬設國子丞一員總司一切禮儀事務分守典守奉祀等官各司其事仍隷臣部辦理俾垂久違所有臣等酌擬本部官制及歸併國子監事宜攺設額缺章程謹分繕清單恭呈御覧伏候欽定再臣部設立伊始酌定職司以資分守至各員升補章程及嗣後如有應行增减變通之處容隨時酌量情形奏明辦理所有臣部酌擬官制各緣由謹繕摺具陳伏乞皇太后皇上聖鑒謹奏謹將酌擬學部官制職守繕具清單恭呈御覧 
一擬設左右丞各一員秩正三品佐尙書侍郎整理全部事宜並分判各司事務稽核　五品以下各職員功過 
一擬設左右參議各一員秩正四品佐尙書侍郎核訂法令章程審議各司重要事宜　設參事官四員秩正五品視郎中佐左參議核審事務 
一擬設五司曰總務司曰専門司曰通司曰實業司曰會計司每司分設數科其各　司科職掌員數分别於下 
總務司郎中一員　理司務 
　機要科員外郎一員主事二員辦理科務掌理機密文書撰擬緊要章奏及關　　涉全部事體之文件函電（各司事件仍歸各該司辦理）稽核京外辦理學　　務職官功過及其任用升黜更調並檢定敎員掌理傭聘外國人及高等敎員會　　議學堂衛生等事務（可暫聘精通學校衛生之醫爲顧問） 
　案牘科員外郎一員主事一員辦理科務掌收儲各種公文函電案卷册籍編　　類編號又編纂統計報告兼掌管各省學務報告等事 
　審定科員外郎一員主事一員辦理科務掌審查敎科圖書凡編譯局之已經　　編輯者詳加審核頒行並收管本部應用參考圖書編錄各種學藝報章等事（　　除常置員司外可酌派本部他司人員或各學堂敎員之熟悉科學者助理之）専門司郎中一員總理司務 
　専門敎務科員外郎一員主事一員辦理科務掌核辦大學堂高等學堂及凡　　屬文學政法美行技藝音樂各種専門學堂一切事務並稽核私立専門學堂敎　　課設備是否合度及應否允准與官立學堂享有一律權利或頒公欵補助等事　専門度務科員外郎一員主事一員辦理科務掌保護獎勵各種學術技藝考　　察各種専門學會考察耆德宿學研精専門者應否錫予學位及學堂與地方行　　政財政之關係又凡關於圖書館博物館天文台氣象台等事均歸辦理並掌海　　外遊學生功課程度及派遣獎勵等事 
普通司郎中一員總理司務 
　師範敎育科員外郎一員主事二員辦理科務掌優級師範初級師範學堂盲　　啞學堂女子師範學堂敎科規程設備規則及關於管理員敎員學生並學堂與　　地方行政財政有關係之一切事務又凡通俗敎育家庭敎育及敎育博物館等　　事務均隷之 
　中等敎育科員外郎一員主事一員辦理科務掌中學堂女子中學堂敎課規　　程設備規則及關於管理員敎員學生並學堂與地方行政財政有關係之一切　　事務又凡與中學堂相類之學堂一切事務均隷之 
　小學敎育科員外郎一員主事二員辦理科務掌小學堂之設立維持敎課規　　程設備規則及關於管理員敎員學生並地方勸學所敎育會學堂與地方行政　　財政有關係之一切事務又凡蒙養院及與小學堂相類之學堂一切事務均隷　　之 
實業司郎中一員總理司務 
　實業敎務科員外郎一員主事一員辦理科務掌農業學堂工業學堂商業學　　堂實業敎員講習所實業補習普通學堂藝徒學堂及各種實業學堂之設立維　　持敎課規程設備規則及關於管理員敎員學生等一切事務 
　實業庶務科員外郎一員主事一員辦理科務掌調查各省實業情形及實業　　敎育與地方行政財政之關係並　畫實業敎育補助費等事　　未完 
[德員管理砲廠]  
　　十一日栢林電云德國外交官巴倫哈爾白溪君已辭職將管理克虜伯礮廠事務 
[埃及簡派勘界大員]  
　　東方日報載倫敦電云埃及國已派陸軍大尉倭温陸軍提督富基爲劃勘西納半島邊界大員 
[美國保險公司不允賠償地震之損失]  
　　十一日柏林電云美國保險公司於凡遭地震之損失不允賠償惟爲炸藥所毁壞者仍願照賠該公司允許日後再商惟恐其不願接受耳 
[外國銀行獲利]  
　　十一日柏林電云德華銀行攤分一千九百零五年之紅利每股得一分一釐華俄銀行每股得一分該兩行所發之報告頗愜衆人之意 
[西班牙君后遇變後情形]  
　　十一日倫敦電云西班牙皇現頗怏怏不樂惟西班牙京城之宴會則依然不減有英人名漢彌兒頓者在西班牙京游歷爲人疑其係無君黨已被逮英國公使照請西班牙政府予以開釋西班牙政府不允謂且俟其被誣情形表白後再行辦理西班牙皇曾親至醫院撫視受傷之人並與英國惠爾斯親王夫婦及各國親弔臨死者八人之喪當時雖曾有人勸阻皇仍未從西班牙皇后所著婚服曾满濺死者之血汚同日路透電云昨日西班牙君后仍升殿受賀昨夜西班牙京城全城陳設異常壯麗各國皆電賀西班牙君后十二日路透電云西班牙君后在西班牙京城舉行敎中感謝禮後卽臨視鬥牛　皇后著一白禮服英人漢密兒頓業已開釋彼盖一游歷人而並未犯罪也 
[德國殖民部之問題]  
　　十一日栢林電云德國霍漢陸親王仍充殖民部總理之職惟議院欲派一總辦隷于外部政府並無意照辦 
[德國慰問西班牙君后]  
　　十一日栢林電云德國派往西班賀婚事使普魯士親王電奏德皇謂西班牙君后此次猝遭炸彈之變其膽頗壯現得報告知死者共有二十四人德國君相皆致書西班牙君后深致慰念 
[英艦失事難以施救]  
　　十一日倫敦電云英國戰艦蒙得古號觸礁失事後雖曾施救惟以風狂浪湧故已停工譯字林報 
[英國簡派大西洋艦隊司令官]  
　　十二日倫敦電云海軍少將依甘吞已奉簡充大西洋艦隊司令官 
[奥國内閣成立]  
　　十二日倫敦電云奥國内閣已由俾克男爵組織而成 
[英日同盟之睦誼]  
　　十二日倫敦電云英國海軍將校在波資末斯海口宴請日本在英新　戰艦香島號鹿兒號之將校水兵 
[法國選舉議院長]  
　　十一日栢林電云法國議院長已公舉斐利森君充補此可證明政府之地位愈形堅固而反對黨之漸形衰弱十二日倫敦電云法國議院又復開議已舉定斐利森爲議院長 
[西班牙捕拿無君黨]  
　　十二日倫敦電云有一無君黨名摩來爾得者在西班牙京城左近村内被警察查悉前往拘捕當被開槍拒敵死警兵一人摩來爾得即自殺於是人皆以摩爲卽擲撃炸彈之匪徒矣譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂督飭督練公所遵辦秋操事宜札武昌]  
　　爲秋操總方略訓令事光緒三十二年三月初二日准練兵處咨開案照本年秋季會操業經先行派員赴河南彰德府一帶偵察地形陸續報告各在案所有此次會操總方畧訓令自應飭司按照該員等呈到報告各情形詳加編定分行會操省分督練公所俾資遵守茲由軍令司禀請頒發前來相應將總方略訓令各一分咨行貴督查照再鄂省陸軍第一鎭擬暫編爲第八鎭所統步隊暫編爲第十五第十六協第二十九三十三十一三十二標馬砲隊各暫編爲第八鎭工程輜重營數均隨本鎭號數編立除俟奏明另行知照外合先聲明希卽轉飭遵行可也計總方略訓令各一件等因到本部堂准此除行第八鎭統制官張鎭彪遵照妥速辦理外合亟札飭札到該處卽便遵照此札 
　　訓令 
　　一本年秋季調集北洋湖北河南等處陸軍自九月初五日起至有月初八日止在河南彰德府附近一帶照本處所定方略（另九單）舉行大操 
　　二派第八鎭張統制彪爲南軍總統官節制第八鎭及第二十九　　成恊 
　　三貴督練公所應照下列要義訂定南軍軍司令處及第八鎭並其大小接濟衛生隊之編制限六月内報告練兵處（甲）南軍軍司令處略照奏定營制編成（乙）第八鎭遵照奏定營制編成但不設輜重營（丙）大小接濟所需之人馬材料酌量編成務求運用靈便（丁）衛生隊叅照奏定營制酌量編成　　　四本處已令河南督練公所編成第二十九混成恊限九月初三日在淇縣北方之七里鋪及七里鋪以南一帶集合歸南軍總統節制貴督練公所應令南軍軍司令處及第八鎭亦於該日在該地集合聽南軍總統節制 
　　五貴督練公所管下之陸軍於大操前應行之野操須與河南督練公所恊商其操演地方及日期並計畫大綱限七月内報告練兵處惟該野操不得用淇縣以北之地城 
　　六淇縣南方二十里以内之地由練兵處備辦大操地圖隨時頒發（八） 
[考試法政學員題目蘇州]  
　　蘇撫招考法政學員已紀前員 
茲悉閏四月初九日在撫署　門考試計府州縣班共有三十餘報課題人不識吏吏不欺人論法政與警察實相表裹說初十日考試佐雜共有一百餘員課題不卑小官論近日通飭各屬延請收發委員其意安在申詳其說兩日均派仕學館總辦羅觀察監試並派文案王考同收散卷子並備午膳另派本轅巡捕戈什等照料一切極爲周到（綏） 
[丹陽學務情形鎭江]  
　　丹陽新豐鎭學會設有研究所特聘講員於星期集各校敎習及村巾塾師相與研究另設學務宣講員親到各村演說使村中人咸知子第人校之有益並勸令鄕中各族皆設家族學堂其辦法卽以各族之宗祠爲校舍每生納學費四元外族附讀者酌加（特） 
[調員承乏釐餉提調杭州]  
　　浙省藩轅之牙釐總局已併歸財政處兼辦提調宗子戴太守現奉委署理金華府篆　差由撫　奏調山西候補府沈太守士鑅來浙承乏（委） 
[派員補徴兵士鎭江]  
　　駐江寗常備步兵第二標統領陶觀察以本標徴兵尙缺額二百數十人特派本標第一營管帶陶君賓南重蒞鎭江設局補徴已於初十日起在城内萬壽宫開徴並出示曉諭凡前次應徴兵士有違背軍紀除名釋回者一概不收（再） 
[詳禀裁撤練勇蘇州]  
　　鎭江西城外西津坊金山河一帶山木業董事陸步高等招練勇二十名延請蔣克湧管帶其經費除抽收木厘外並由西津坊鋪户按月量捐現因捐項支絀議裁練勇十名俟冬防補足原額已由丹徒縣郭大令通詳立案（永） 
[更警察總辦述聞漢口]  
　　近日官場紛傅漢口警察局總辦一差有歸朱小南接辦之說（亦） 
[松郡官事]  
　　署理提督徐吉雲軍門擬於日内赴滬附輪船往金陵謁見周玉帥面陳要公○松江府戚升淮太守赴寳山縣所轄之眞如鎭會同上海縣汪大令前任南滙縣張大令檢騐被兇犯劉錦松因妬姦砍斃之王　卿屍身刻已騐畢遄回郡城矣（足） 
[無錫縣開棺檢騐命案無錫]  
　　江陰縣民黄步周販運棉花至無錫銷售被張小根施阿富等圖財謀害致死抛棄河内經該處地保單義安撈獲私行棺殮後經前無錫縣陳詒訪聞獲犯訊供通詳提省經蘇府審訊未能指實省憲飭令陳詒押帶犯証錫錫會同現署縣趙大令開棺檢騐並由省城習仵公所飭派敎習仵作邵得成前往當由前後無錫縣陳趙二大令督飭邵得成及該縣仵作曹明對衆將棺揭開查看該屍皮肉均已腐盡週身骸骨顯露有雙股髮辮圍繞項上其上身衣服尙未全灰騐係斜紋黑布臍肚以下並無爛剩片布騐得嗓喉結喉骨腐爛無存餘骨完全致命顖門骨浮出腦彀骨縫外少許淡紅色上齒脱落三個下齒脱落六個項頸骨第一二三節有血廕紅色委係被勒身死提訊犯証屍親人等指認確係黄步周屍身實被用髪辮套勒身死刻下已將檢騐各情通詳省憲核示（吉） 
[奏請疏通米榖摺]  
大學士孫家鼐刑部尙書葛寳華工部尙書陸潤庠署禮部尙　都察院左都御史陸實忠禮部右侍郎胡　棻刑部左侍郎沈家本宗人府府丞陳名侃翰林院侍　學士黄紹箕署太常寺少卿孫寳琦等奏爲東南米榖滯銷擬請設法疏通以維農　而　利源恭摺仰祈聖鑒事竊維國之本計莫重於農利之大原莫尙　榖東南數省爲素產米榖之區比歲收穫豐盈地方官狃於成見仍復禁止出口名有便於民生實　損夫國計臣等博觀中外詳加考求始知禁止之條亟應酌量變通方足收富强之效請爲皇太后皇上縷晰陳之查農爲邦本古有明訓魏臣李　榖貴傷民榖　　農民傷離散農傷國貧數語尤爲千古扼要之論自漢以後時論偏注于榖貴而榖　 
 
 

Page 10

 
 
傷農之理罕爲發明從前法蘭西亦嘗禁榖麥出口旋則解除復經英儒斯密亞丹等著書反復推闡力主流通各國因之遂躋富庶可見中外古今事同一理我東南各省土田沃衍農民不患得食之維艱而患易錢之無地米禁不弛售　無路則所以供國課而計事畜者勢不得不賤價求售既以致困窮而城市無業之民偶遇榖貴轍爲　然以故士大夫習聞榖貴之非宜而不知民惰之爲患習聞民饑之由于榖少而不知農困之由於榖多比來鐵軌航路水陸轉輸交通尤便不以鼓舞導其生機轉以壅問妨其出路甚非計之得也或謂近年各省物價日昻民用已艱設米榖因出口而驟昻得無重增其困不知所謂不便者特不耕而食之民耳其有執業者一切工價貨繼長增高得以互相補助而農之所需既不能禁之不易獨農之所產乃必欲抑之使賤農居國民之最多數工商各業視爲消長維正之供又其自出未有農困而國用不困者去冬蘇省曾經督臣周馥奏弛米禁三個月嗣後風聞上海一帶米價反落可見天地自然之美利生生不窮斷不因弛禁而虞缺乏就令弛禁以後米價或增民食偶貴而農利既裕游惰歸田亦可使生殖漸多物品繁盛未始非國家之福且聞東西各國農學日新海關稅册所載入口諸貨農產十居六七其足奪我利　尤當力籌抵制果任民便商販日增異時稅厘必更生色其有裨餉源尤非淺鮮或又謂中外互市米榖出口之禁載在條約雖洋商有時請運猶當酌量准駁奈何自背約章殊不思道有變通事有因革洋商以利爲主荒年榖貴招之方且不來若其年榖順成農有餘粟則以中原之士產易域外之金銀爲小民開一分利源即爲國家培一分元氣權衡輕重雖任出口似亦無傷且絲茶兩項向爲出口大宗未聞歉收之年洋商向我饒舌以絲茶之既往證米榖之將來理尤顯然無足虞者臣等故以爲出口之禁約章之守不過拘執成例暫　目前若謂統籌全局裨益民生則未也而况美利堅號稱農國歲產粮額頗有贏餘商賈懋遷久視遠東爲利市又暹羅越南諸國亦皆以產米著聞可見彼邦民食本不盡賴中邦而或以海外殷阜之　視同砂磧不毛之地深恐一洩或致無餘者　竊以爲過計矣且弛禁以後尙可照會各國設遇歉收仍照約禁渾或一面論令商會隨時調查内地盈虚以資消息則操縱在我庶於國計民生兩有裨益抑更有　者前此榖禁各省奉行已久官吏視爲固然若如臣等所請衆情不察難免疑謗相乘惟非常之原黎民所懼前大學士臣李鴻章等奏開辦鐵路舉朝皆以爲非迨京漢諸路次弟告成歲人千有餘萬與論始爲翕服今臣等籍隷東南竊見各國生財之道愈流通愈見充盈中國設禁之方愈閉寒愈形困弊米榖滯銷始於病農終歸病國上維　　之言旁採西儒之論　就千慮一得合詞恭摺具陳可否飭下外務部商部户部暨南北洋大臣核議施行伏乞皇太后皇上聖鑒訓示謹奏 
[來函]  
甬上夢餘生致曾少卿函舊金山地震湖南水患朝延發帑官長紳商士民莫不爭先輸助同胞感情視前廻異僕心餘力薄偶與友手談獲得肥羊百頭因念銀錢本屬儻來况復得之非分正可追隨公後河海包容聊作細流之附且僕更有說者滬甬通商素號富庶一夕之手談一筵之　費動輙不資苟能於此酌提三成則一月之間卽可集成鉅數盡我國民義務既無傷於正用復有造於後昆是善事亦快事也如以偃言爲善請付報章 
[美士李佳白先生演述康熙皇帝講義]  
　　李佳白先生于尙賢堂開第五次講期題爲康熙皇帝入座聽講者除尙賢當會友及學生外商約大臣吕尙書及關道以下上海地方官皆衣冠而來以表其尊王之意李佳白先生於首座瑞道台宣講以前布告衆人謂昨接美國紐約尙賢堂董事會長羅君來函承捐銀七千兩爲建造第二所新校舍之欵　爲其故父之　念查歷年中外友人捐助尙賢堂之欵當以此數爲最鉅現羅君並在紐約一處籌捐本堂大廳營造欵李佳白先生又謂今日蒙瑞觀察惠臨賜敎至爲榮幸盖觀察曾捐肋尙賢堂　銀一千元亦得有該堂之大股分者也 
瑞觀察之言日今日尙賢堂大美國李佳白先生開弟　次演說會承招使者來　　用感謝貴敎士今日命題宣講我聖祇仁皇帝功廳滬上西人士聨　　　伺表　仰尤爲敬　竊維我聖祖仁皇帝天錫智勇　驭　夏與俄大彼得法路易第十四同時稱雄遂爲中外交通之始洲　熙二十二年開海禁量海關英人互市嗣與俄盡界而用法蘭西及西班牙人授時正歷而用　若望與南懷仁輩舉數千年閉關絶俗之見一洗而空之天下一家規　遠已又觀於詔翰林習外國文字立中華書院於義大利那破里城尤仰見聖祖丕冒海隅遐邇一體之心一若知中外必大和會當先營中西學術於大同俾各互換其智識以爲文明進化之基者方今中外敦睦各敎會之立學於中華者日衆貴敎士計畫宏遠創尙賢堂於滬上此其一也使者窺貴敎士熱心啓迪拳拳不倦成材衆多久相欽許所望學於是堂者勉爲光明正大純粹以精共備國家之用是即我聖祖仁皇帝欲薈中西學術於大同之效果其幸福爲何如耶其餘文治武功民無能名使者尤　殫述謹舉我聖祖構通中外政治學術犖犖大端一宣聖德或亦貴敎士暨諸君子所共表同情歟 
李佳白先生起立致謝瑞觀察及到會各人後卽作而盲曰余演說之用意在激發人人對於古今中外名人之凡曾輔助中國者皆存恭敬之心綜計所擬八次之講題其中手握乾符者惟聖祖仁皇帝一人聖祖系出满洲在位六十二年之久與商之中宗太戍後先媲美考康熙登極之時年方八歲政權皆攝政王四人操之聖祖年十四始親裁大政興利除弊遠邁前人考自一千六百四十五年至一千七百二十五年法王路易十四在位七十二年當日泰東西兩國之名君遙遙相對者凡五十餘年國政修明文學勃興極一時之盛俄國彼得大帝自一千六百八十二年至一千七百二十五年手握乾符爲歐亞兩洲代表其時英國威廉與麥來夫婦與安尼女君主相繼臨朝視政追溯二百餘年前世界進步之主動力非皆由于以上所述之三四聖君乎 
聖祖有功於中國之處厥有數大端一聖祖混一華夏不分畛域也當一千六百七十五年聖祖時方二十二歲耿尚吳三藩相繼叛吳三桂爲首其人堅忍獨立有　見是時惟山東直隷河南三省尙安謐同時宫廷之内又起爭端北方蒙古人亦揭竿而起聖祖身當大難措置裕如先征蒙古降之大兵旋入南境法人助之聖祖復善于應變亂事遂平其後聖袓復遣兵征準部收其地自元太祖以來得地之廣莫如聖祖盖聖祖之方畧在一統而不在封建也彼满洲蒙古喇嘛諸族與漢族混合爲一共戴一王成爲一國非聖祖之謀猷其克臻此 
夫聖祖之爲政也一本於孔子敬事而信節用而愛人使民以時之訓威權固赫赫也而要不專制自私聰明固天亶也而又加之以好學糸出外族而能順從中國之風俗人情内府縱極豪華而要不失於奢侈舉賢才而用之爲民造福聖祖之神功聖德不超越尋常萬萬耶 
聖祖於高文典　備極淵博上而天象地輿曆算下至射御醫藥满蒙西洋文字亦無所不通且無一不創立新法别啓津途一生著述宏富其最馳名於于世　爲康熙字典其他有若圖書集成淵鑑類函皆編輯前人之著作而各有其用庭訓格言　世宗憲皇帝所追述而會萃成編者 
夫聖祖之懷柔有經也亦中外所共仰矣盖聖祖遇事既極小心而又大度其時各國交涉不繁　理衙門未設然立約通使兩國聘問往來一如今日商埠雖未　放而聖祖固早有成算在胸英國東印度公司于一千六百七十七年設立分公司于厦門一千六百八十九年中國始與俄國立約勘分黑龍江邊界葡萄牙西班牙荷蘭法蘭西諸國皆與中國通好其時中國之主欋至尊無上聖祖與各國講信修好既使其權威日隆而中國亦受其益也 
且聖祖之待敎士至爲寛大也當聖祖少時湯若望曾爲帝師有天主敎士已定死罪聖祖觀政後卽廢攝政王所定之屠戮政策其後湯若望雖終死于獄然餘人皆邀恩釋放于是南懷仁起而繼之深得聖祖之知遇允欽天監監正南懷仁爲敎士爲敎習皆能盡其心力曾蒙聖祖召對三百二十次聖祖特許共設祭壇舉行敎中典禮且稽之史册彼曾按日人對敷奏西洋天文算數之學有五閱月之久天主敎士所著之書藏於清秘閣者有一百二十卷迨後一千七百零八年至一千七百十三年耶蘇會與上海徐家匯天主敎同會十人奉命測繪大清直省方輿全圖洵大功也　一千六百九十一年浙江巡撫出示　　敎徒天主敎神甫某於中俄立約時曾著　勞初與親王某設法消弭之不果因力求聖祖聖祖召之八見將奏章措 
 
 

Page 11

 
 
詞不妥處賜以攺正摺上聖祖諭禮部議奏　遭部駁親王某因再代敎士竭力懇求于是禮部變其初　擬旨覆奏聖祖命傅旨曉諭通國不意天主敎人後皆自相猜忌而敎皇降旨又與一聖祖之諭相反于是一千七百十八年聖祖命撤銷以前保護之旨凡敎士之遵守利瑪竇及耶蘇會所定之敎規而經特皆核定者始准留住北京要而言之康煕年間輿論對于西洋宗敎毁　不一而聖祖仁皇帝能獨拼衆護延用天主敎名人寛容以待之與歐洲各國君主准民自由信敎不亦相類耶今試綜覧聖祖一生功業民到于今受其賜凡中國之民人可不感戴之耶 
李君演講畢吕尙書畧述數語衆皆出坐會遂散 
[曾少卿經收湖南振捐第四次清單]  
　　泉漳會館洋五百元蘇州胡益泰洋三拾元怡怡軒爲先嚴求荐嚴福洋二拾元信和泰洋拾元酬愿人洋拾元萬茂洋五元無名氏洋七元五角郁君屏翰經募銀五百兩慶餘洋一百元無名氏求妻病愈洋二拾元李君悅生經募嚴茂生洋一百元承啓堂于洋國拾元李純記洋三拾元魏蓀記洋三拾元懷德堂陳洋二十元李耀記洋十五元張茂豐洋十五元朱益興洋十元昌記洋十元春和祥洋十元周裕大洋十五元同盛祥洋五元千文記洋五元寶源祥洋五元共收洋一千拾二元五角銀五百兩正　特登報以揚仁　 
今日尙有各省新聞及本埠新聞均列入第三張閱者注意 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[閩提抵省福州]  
　　新簡水陸提台洪永安坐福安官輪來閩省中於初二日已前往水亭迎接初六日始行到省其 
[罷市未成揚州]  
　　邵伯埭鎭紳士因興學勸捐鋪户多不願意相約本月初五日罷市甘泉縣令聞信馳往開導到初七日一律　易如常聞 
[拿獲賭匪蘇州]  
　　管帶飛划水師中營謝謙帶同所部飛划巡緝至吳縣屬蒼龍山地方聞有光蛋及本地匪棍開賭卽率勇登岸捕拿詎該光蛋頭董理高等開槍拒捕撃傷艙長劉耀德等當將　理高拿獲並獲匪棍徐松保柳和尚許阿元顧阿五李阿土李仲康郁金椿錢世福陳世春王正順陳瑞經　土合王鶴亭王阿庚等一併解送吳縣詳禀各憲核辦（永） 
[吳淞營事]  
　　福山鎭鄭灼三軍門上月出洋與浙江定海鎭會哨現已事畢乘策電兵輪回淞越晨攺乘炮艇赴滬拜會上海道○蘇松鎭徐傅隆軍門升署江南提督所遺總兵員缺已委陳東晹總戎接署陳於初四日在崇明鎭接印昨因事乘炮艇來滬（川） 
[緝私營獲私兩誌]  
　　吳淞外海緝私營艇昨在口外　山港查獲私鹽船一艘帶至吳淞港内將所有私鹽載往瀏河充公其船賣與蔣姓鐵店蔣姓修理該船見其底係夾艙兩層密藏散鹽百餘担蔣姓不敢隠瞒仍交緝私營解公○又上月亦有一私鹽船售與某甲嗣爲内河緝私營查出夾艙私鹽擬將某所購之船再行充公厥後央人關說罰洋一百二十元某甲心不甘服擬以緝私弁互串勒詐等上控浙西鹽憲以雪前寃（不） 
[寶山命案吳淞]  
　　寶邑西南鄕大塲廠巨五圖出一命案十二日午刻寶山縣王大令帶同刑仵書役由淞駛往相騐（不） 
[滬城官事]  
　　坐辦上海開濬黄浦事宜　　生部郎淞滬釐捐總局督辦陳亦漁觀察商約隨員陶别駕鳳威寗波府南田墾務局委員范翰生司馬慶頤由杭來申住南市阜源船局又安徽因公來申之王子逸明府繩羲住長發棧昨均因公到道拜會禀見○留防十三隊隊官洪連勝都戎奉委赴浦東高行鎭及高橋洋涇等處清查各卡防營昨日起程到道禀知○指分湖北知縣現辦本邑救生局委員陸明府長蓓昨奉道憲瑞觀察札飭調辦會丈局差所遺救生局差另委丁憂候補知縣劉筱階明府麒驤前往接辦現辦會丈局員黄明府黼奉飭另候委用○候選縣丞沈二尹祺年昨奉滬道瑞觀察委辦北市工巡局差遣委員午後詣道謝委○籌防局員魏純塢明府詩銓奉藩憲委署崇明縣知縣昨到道轅禀知（合） 
[閩藩電飭預備行轅]  
　　滬道瑞觀察昨接福建藩司周方伯電稱卽日交卸藩篆至申請飭本縣在天后宫預備行轅觀察准卽預備迎迓（嚴） 
[派員帮辦交涉]  
　　江督周玉帥近以上海一埠華洋交涉事件紛繁恐滬道瑞觀察一人不克週顧特派直隷州知州羅直刺忠銘候補知縣招明府瑞聲來申以便到道幇辦一切稍資臂助昨日札飭滬道俟該員等到道時按月每員給薪水銀一百四十兩並將何時接辦日期具報（嚴） 
[訂期拜會稅司]  
　　滬道瑞觀察因有要公訂于今日兩下鐘命駕往北拜會新關稅務司好君（事） 
[滬道催請自開華界商塲]  
　　滬道瑞觀察近因租界工部局擅在寶邑境内越釘門牌當卽照會禁止一面照請辦理閘北華界事宜之徐孝餘觀察妥議自開華界商場以挽主權昨又照會觀察請速議章開辦以便早日招募巡警分派巡緝並將該處禁阻工部局編釘門牌各户自行分别查明列號赶釘（嚴） 
[紀青年會第四次開會]  
　　本埠青年會設立師範研究會已歷三次閏四月十四晚第四會係由滬寗鐵路總公司王閣臣觀察主席由華總理曹雪賡君講學堂管理法届時欲聆偉論者斷不可交臂失之也（助） 
[滬寗鐵路購地委員辭差]  
　　滬寗鐵路上海頭叚購地委員翁笠漁明府因事辭差奉督辦唐少川侍郎遴委候補知縣陳大令接辦（當） 
[道批二則]  
　　昨日滬道瑞觀察發出批示兩道錄下朱掌 
全禀批黄徐等押追欵項既由商會周紳人銀並保何以延至年餘分文未繳仰會審委員關丞迅卽移催如黄徐等仍敢延置不理卽行提押比追以保商本所有徐采生名下保人措繳之銀一千兩應否先行給領俾便歸還莊欵併卽核明辦理母稍違延抄黏並發○又夏嘉秀禀批此案前據該民人續控已查照來詳批斥今據義泰顧子範咸泰袁守詢兩次透付應找之欵均有發票收單爲憑該廨曾否吊騐質訊又稱保單内保費二百兩之語加添在傍用筆勾進黄前委訊係私添抵制業經圏銷果爾則該廨又何以責令清理此爲案中要鍵仰會審員迅卽查明原案據實具復以憑核辦母稍違延切切（事） 
[札查奸民串戤洋產]  
　　道憲瑞觀察日前奉南洋大臣周玉帥札開准外務部核覆鐵路大臣唐咨滬寗鐵路　用上海縣境二十七保十一十二圖地畝忽有律師雇用印度更夫看守意在阻撓現在各處購地往往有奸民串同洋人認爲洋產以爲抵抗謀利之計實屬有損主權應速飭滬道妥籌辦理等因觀察接奉之下立飭上海縣查明現在該處印人曾否一律撤去禀覆候核（宜） 
[棉綢逃捐充公]  
　　某綢莊雇船裝載棉綢經過綢捐南卡闖越被司巡查獲將貨扣畱約值銀千餘兩昨經該卡委員魏明府禀明淞滬釐捐局拍賣充公已奉督辦陳觀察批准矣（宜） 
[示准浦江各船領照免裝垃圾]  
　　滬南浦江各項船隻向有承裝垃圾差使茲經各船户情願繳納公費環求免差具禀總工程局經局照准出示略謂照得本邑城内外垃圾向由各碼頭渡船及灘船並外來各船輪流受雇裝卸其不願者向有貼費名目本局閕辦之後迭據各船來局具禀情願繳納公費由局另雇船隻裝運自應俯順輿情掃除積弊今自本年五月初六日起另行雇船凡浦江各船永免此差惟必須向局領取執照爲憑局中分等酌收照費以 
 
 

Page 18

 
 
備雇船給費工食等用務於本月内先行赴局領取夏季執照自五月初六起一律免裝如無執照以違章論除究罰外仍派裝垃圾一次以示懲儆至歷年承辦雇船裝卸垃圾之渡船管幇灘船埠頭由局按月給予工食専供照料之役不准以垃圾爲名再收貼費如有需索情事准各船來局控告以憑究辦云云其照費計一百担以内者每委六角一百担以上者每季九角二百担以上乾每季一元二角（尺） 
[兇犯解松澈訊]  
　　謀斃王錫卿之兇犯劉金松此次由松府戚太守督同上南兩縣開棺覆騐後帶回上海縣收禁聽候太守詳禀臬憲核辦在案茲悉昨日縣尊汪大令備交飭差將劉解直松郡以便太守澈訊核辦（嚴） 
[輪船水手罷工述聞]  
　　聞昨日滬北三公司輪船手水及火艙執役人等有一律罷工擬增工價之說不知各總經理人若何調處也（與） 
[縫工掇業加價續志]  
　　昨報紀成衣匠掇業加索工價一節茲悉昨日又集多人在愛吾盧及龍園萬祥春等各茶肆會議此等成衣匠乃棋盤街祥豐德豐安吉等十四家衣莊所雇聞有六百餘人之多云（力） 
[電請緝拿竊賊]  
　　前夜英租界老巡捕房接蘇州來電云有四十餘歲之某甲竊某乙家珠圏等飾上嵌大小眞珠五十餘粒恐附輪逃避來滬請爲查緝等情捕頭卽派中西包探會同匯四捕房包探分役至蘇州河畔各輪船碼頭守候迨各小輪先後抵埠細查未獲而返（力） 
[派探嚴加巡緝]  
　　法租界捕房麥總巡嚴拿流氓不遺餘力近因城河浜一帶仍有匪棍搶物難絶根株故飭包探每晚分往新老北門及小東門等處嚴加巡緝（與） 
[打店坍屋傷人]  
　　美租界蓬路得興飯店昨午後有江北人姚雲龍等十餘人在　聚飲忽而口角互毆　然一聲　房坍塌壓傷沈有定等三人姚等紛紛圖遁由巡街捕獲住四名帶人捕房押候送廨究辦（似） 
[查獲失箱]  
　　去冬新閘北首水順里失火有王經堂家失去皮箱四只内藏衣物約值洋五百餘元徧尋未得近悉由元記火油棧主徐少卿取去經王查獲原贓投控閘北巡防局唐二尹提訊之下姑念徐係生意中人從寛判向原告理楚（力） 
[上海縣案]  
　　已故　子珊之弟四妾于氏扭繼室盧氏所生之長子素恭到縣喊稱　同盧氏將氏之箱　衣飾搬往通州等情前晚經汪大令升訊于氏供訴前情案恭供雖曾偕母至通並無搬物之事實遭誣指于氏又供有人目睹可證大令核供判將素恭交保候飭差查明有無搬物覆候再核○道憲札發曹南木等三人並私鑄銅元之零星機器到縣請訊又准西門外巡局函解傭婦康氏到案汪大令一併集訊曹供機器係製造　扣荷蘭水所用尙未開工不敢鑄私　云舟胡開忠供俱由曹雇爲小工製造荷蘭水出售康氏供至　處帮傭未久未見私鑄銅元大令判曹等三人分押康氏發堂候飭差往查曹之家内餘存大件機器究係製造何物之機禀復察辦○英公堂函解私鑄銅角小洋之俞鑑波父女到縣訊究俞供　　女嫁張新生爲室張被任　高糾做機器生意不知私鑄小洋正月間因資本竊短向小的借洋二百元二月中壻卽病亡所有借欵未還分文任囑小的搬至伊處同居藉省開銷不合聽從搬往以致安發被拘乞鑒其女張俞氏供詞　同大令判俞　押張俞氏發堂候再審辦○浦東總巡函解匪犯王長發郭金標到縣訊究王供前由某姓　首糾合小的等十人至浦東火油池附近不知姓名家夥刦錢二十千文餘無别贓質之郭狡不承認喝責二百下始亦照供無異大令判各釘鐐收押候傅地保事　到案質明究辦○楊桂林喊控楊福生强加田價亦奉升訊楊供將二十二保五六　則田三畝向福生調换二畝田單今忽到來加價乞究大令以楊將三畝之單掉换二畝安有再欲加價之理未免情節支離判候查明核奪○　女張何氏持洋來申購物被人攫去由局送縣訊判留領在案前日伊姑張金氏到案投領大令著具領了案（合） 
[總工程局紀案]  
　　湖北人郭金標因某處盜案牽涉爲浦東總巡謝明府訪悉飭在局當差之縣捕夥在三泰碼頭拘獲暫押總工程局後由該捕禀明明府前往提獲歸案究辦○法包探帶同小竊投局請派探至洽興街松興押店吊獲外國茶壺一把帶回局中候解公堂訊辦○關橋萬　祥烟館夥蔡國良蔡金生同乘脚踏車碰傷船户　葉廣盛口角扭毆悮毆及小工周明桂由巡士拘局陳參軍　得蔡不應行兇判各掌責五十下開釋○江北人羅龍麻子因子天逝同弟媳羅陳氏來申勸寡媳蔡氏同回原籍氏因已生一女早已字人可以倚女度活不願　回因此口角扭局具控羅蔡氏供夫雖已死幸有生女可靠翁欲逼同回籍實有圖賣之心參軍衡情之下判羅領媳速回不准圖賣違千重辦○成衣陸桂榮與同業時幼庭口角被時推入　中救起後由巡士送究陳參軍判時戒貴一百下斥退（尺） 
[英租界捕房事]  
　　勞合路石康友前晚在兆富里飮酒失去包　一　　值洋二百元車夫阿福亦無下落因即投訴捕房昨由包探劉光震查獲惟阿福已不知去向因禀捕頭請示○李順寶混入東棋盤街陸耀記竊青鉛四條報探養長　拘獲押候解辦○大馬路新泰恆洋貨店失竊昨由包探陳金標拘獲賊黨俞阿四起到原贓帶入捕房候究○美界百老匯路翔飛腳踏車行有吳桂芳租車一輛一去不返前晚包探竇如海見三馬路富春里雉妓院停有此車形跡可疑隨卽軋住昨早經翔飛車行認明無誤當將吳解入捕房送廨訊辦○蕭某住五福弄開泰客棧　因失竊投控公廨關司馬昨日簽差至捕房恊同包探飭傅棧中執事張　雲茶房朱阿二於今日到案候訊○蘇人胡阿四年十四歲於二年前由父送入北海路文貴堂學習　音昨由其父報稱胡師有凌虐銷禁情事捕頭飭探王阿巧往查該探查得　禁一　並無實據惟用竹片管臀有痕可騐但係上年之事因將該清音女主　入捕房捕頭以胡現既不願習業著將關書銷毁從寛免究○昨報紀傭婦口角吞　一則茲悉夏王氏已經醫生療治全愈帶入捕房捕頭飭探沈阿炳送至公廨暫爲看管俟今日早堂訊奪（當） 
[法租界捕房事]  
　　中法彙報館管門人某甲前晚竊洋紙數刀向紙鋪銷贓被洋人撞見扭入捕房押候解究○菜市街陳阿方所開之小客棧　　竊賊昨被麥總巡訪知飭探拘獲積竊張阿三一名吊出衣服數件奉飭押候解　訊辦○趙士珍與族人趙根祥爭產起釁昨晚糾人至家中蜂閙並敢毆人根祥之妻即投捕房控訴捕頭飭探將土珍拘獲押候解辦（興） 
[美租界捕房事]  
　　粵妓陳阿根在吳淞路沿途拉客由捕拘獲轉送公廨押辦○陳阿桂竊乍浦路三十二號西人家木凳一隻由捕人贓並獲押候解究○包車夫陳阿招拖車至華特路攬客由捕拘押候辦○中虹橋薈萃茶樓主報稱被對　某西人開槍轟碎牕上玻璃多塊請予查禁捕頭當飭八十四號西探前往查辦○林西伯在西華德路將車夫葉友法肆　由捕拘究捕頭以各有不合一併斥釋○捕　至百老匯路見有迷路小孩一口帶入捕房旋由孩父王阿毛領回管束（似） 
[閘北巡局瑣事]  
　　鄉婦王阿大由大塲鄉間私逃來　被閘北　丁查　帶局候傳其夫至滬具領昨日婦夫朱可生投安禀稱此婦娶已數年不安於室　次私逃不願領回經唐二尹細加開導判　王阿大重掌一百下交朱具領管束完案○任根福昨在新閘橋堍買物被劉阿二竊去皮夾一隻内儲洋元鈔票劉得贓後偕　婦朱王氏至飯店果腹會鈔時任亦在店見皮夾　係已物向奪爭閙由地保拘局　劉責一百板鎖示閘橋一天押逐出界朱王氏無耻可惡掌頰廿下　交任領（當） 
 
 

Page 19

 
 
   
 
 

Page 20

 
 
宫門抄三月初一日外務部欽天監侍衛處值日無引見朱有基卓孝復預備召見吏部呈進月宫卷召見軍機朱有基卓孝復 
工部奏爲考覈湖北新關一年期满徴收稅銀數目遵章改題爲奏摺 
工部謹奏爲考覈湖北新關光緒三十年四月初一日起至三十一年三月二十九日止一年期满徴收稅銀數目遵章攺題爲奏恭摺仰祈聖鑒事竊臣部前由内閣抄出湖廣總督徐之洞奏稱新關徴收竹木正稅盈餘銀兩據湖北布政使李岷琛詳稱兼辦新關稅務署漢陽府知府琦璋自光緒三十年四月初一日起至三十一年三月二十九日止計十二個月一年期满徴獲正額稅銀二萬五千両額内盈餘銀二千七百兩額外盈餘銀六萬二千二百零三兩八錢零五釐按照每兩三分二釐扣解户部飯銀二千八百七十六兩九錢二分一釐八毫又支發委幕薪水夫役人等工食銀兩共銀一萬一千八百四十五兩六錢所有徵存銀兩均經按月解赴善後局騐收充饟造具徴收稅銀清册詳請查照新章攺題爲奏等因一摺奏奉硃批該部知道欽此欽遵並據該督抄錄原奏造具清册咨部查覈等因前來臣查湖北新關每年應徴額銀二萬五千兩額内盈餘銀二千七百兩光緒十一年該關釐定章程案内經臣部奏請自是年爲始每年額徴額外盈餘銀六萬一千二百七十五兩如有盈餘仍當溢解今該關自光緒三十年四月初一日起至三十一年三月念九日止一年期满徴收正額銀二萬五千兩額内盈餘銀二千七百兩覈與該關額定正額盈餘銀數無虧至徴收額外盈餘銀六萬二千二百零三兩八錢零五釐統共徴獲正額額内額外盈餘銀八萬九千九百零二兩八錢零五釐核與臣部奏定之數尙屬有盈無絀惟稅銀有關課賦但能多徴一分稅銀卽可多濟一分部餉應令該督嚴飭委員嗣後該關徴收額外盈餘銀兩務令遵照奏定之數實力徴收如有盈餘仍當溢解至支給各項公費連應解户部飯食共银一萬四千七百二十二兩五錢二分一釐八毫核與該關册報銀數相符至徴存正額盈餘銀兩據稱均由該關解交善後局騐收充饟應令報明户部查核其應解户部飯食銀兩並令該督委員解赴户部交納所有臣部考核湖北新關一年期满徴收稅銀數目遵照新章攺題爲奏緣由理合恭摺具陳伏乞皇太后皇上聖鹽訓示謹奏光緒三十一年十二月十八日奉旨知道了欽此 
兩湖總督張奏茲據湖北荊宜道宜昌沙市兩關監督陳夔麟詳稱宜昌沙市兩關應解傾鎔火耗銀兩均已如數委解片張之洞片再前准行在户部咨新案賠欵除攤派各數由各該省設法籌足按年分期解繳江海關外其應解部庫之邊防經費既經本部奏明提出留作賠欵應用自母庸解歸部庫今卽按期攺解江海關彚交銀行收存又清單内開加增邊防經費項下海關傾鎔折耗無定數各等因均經轉飭遵照辦理茲據湖北荊宜道宜昌沙市兩關監督陳　　詳稱宜昌沙市兩關應解傾鎔火耗銀兩前經截至第一百七十六結止均已如數委解赴江海關交納在案茲自光緒三十年八月二十二日第一百七十七結起至三十一年九月初二日第一百八十結止一年四結期满宜昌關共徴各項稅銀除存票抵稅及提解外務部三成船抄總稅務司七成船抄銀兩外實徴銀八十八萬五千二百七十五兩八錢六分八釐又徴洋葉稅釐銀一百三十二兩按每百兩提銀六錢共提傾鎔折耗銀五千三百十二兩四錢四分七釐沙市關共徴各項稅銀除存票抵稅外實徴銀一萬六千六百四十六兩四錢七分三釐按百　提銀六錢共提傾鎔折耗銀九十九兩八錢七分九釐均經按結如數傾鎔足色飭委補用知縣左珽試用通判鄭發麒領解赴江海關交納等情詳請奏咨前來臣復核無異除咨外務部户部外理合附片具陳伏乞聖鑒謹奏奉硃批該部知道欽此 
宮門抄三月初二日商部鑾儀衛厢黄旗值日無引見江南總兵鄭國俊請訓李士鉁請假三個月恒安請假十日載林魏震預備召見召見軍機鄭國後載林魏震　 
兩江總督周奏爲部定新章凡由後秀監生出身各員無論實缺候補均應一體考試片 
周馥片再部定新章凡由俊秀監生出身各員無論實缺候補各員均應一體考試等因茲據江寗藩司將在省候補各員先後詳送考試前來經臣考試得新選江寗府江防船政同知徐漢源試用本班儘先補用知縣程菊齡試用知縣吳鼎桂王貴銘楊炳杰均取列二等陳錡取列三等徐漢源應卽飭赴新任程菊齡等五員應准照章補署差委除咨部查照外謹會同江蘇巡撫臣陸元鼎附片陳蝗伏乞聖鑒謹奏奉硃批吏部知道欽此 
江督周奏爲江蘇候補道劉世珩懇恩飭下吏部就近帶領引見片 
周馥片再江蘇候補道劉世珩前由湖北道員經前督臣劉坤一調赴江南委辦商務復經奏准留於江蘇補用光緒二十八年派赴日本考察勸業博覧會於東京横濱大阪各埠研究商務學務工藝等事回華後工甯省城籌設工藝局及商品陳列館藝法商業實業等學堂總理商會規畫精詳並經商部委充議員現經財政處奏調差委已飭卽日北上該員才識敏逹有守有爲於商務　政尤多歷練實爲江南道班中不可多得之員疊經督臣劉坤一鹿傅霖端方先後奏保是其才具可用早在聖明洞鑒之中　該員歸道班後尙未赴部引見現在既歸財政處調用相應仰懇天恩飭下吏部就近帶領引見候旨錄用除咨吏部財政處外理合附片陳請伏乞聖鑒訓示謹奏奉硃批劉世珩著交部帶領引見欽此 
江督周奏爲常鎭通海道所遺員缺查有江蘇候補道陶森甲堪以署理片 
周馥片再常鎭通海道郭道直經部議革職所遺員缺應行委員接署查有江蘇候補道陶森甲堪以署理除檄飭遵照外謹會同江蘇巡撫臣陸元鼎附片具陳伏乞聖鑒謹奏奉硃批吏部道欽此 
署兩江總督周奏爲採辦頭二批　毛動用銀欵摺 
頭品頂戴兵部尙書署理兩江總督山東巡撫臣周馥跪奏爲採辦頭二批　毛動用銀欵恭摺具陳仰祈聖鑒事竊准工部 
 
