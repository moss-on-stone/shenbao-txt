# 1921 - 93 - 4917288

 

Page 1

 
 
   
 
 

Page 2

 
 
   
 
 

Page 3

 
 
時評 
[敎育費之前途（冷）]  
　　凡事有直截之判决者無論或成或否均有進行之機若無直截之判决而惟日復一日遷延以過則其事之後望甚鮮今敎育費問題相持數十日矣敎職員因以罷課敎育部長因以辭職而當局對之仍唯遷延時日之是務旣無不維持之表示又無維持之實力故其結果必不能美滿也可知 
　　雖然當局而苟眞心維持者則敎育費之所需究非軍費之比區區之數不過數十萬而止財政雖曰山窮水盡尙不至並此而不能籌措之也若於財政之外更雜以其他意見則誠難知矣 
[命令]  
　　四月九日大總統令署内務總長張志潭呈准陜西省長劉鎭華咨請任命呂應鐘史秉貞郭殿邦試署省會警察廳警正均照准此令 
　　又令齊溥許克和張錫桐均晉給四等嘉禾章此令 
　　四月八日大總統令兼署陸軍總長靳雲鵬呈請授張炳爲陸軍步兵中校李　爲陸軍騎兵少校吳兆蘭爲陸軍三等軍需正張步洲爲陸軍三等軍醫正均照准此令 
　　又令兼署陸軍總長靳雲鵬呈請任命邵世壇爲陸軍第十三師步兵第五十二圑圑附王冠三爲第二營營長均照准此令 
　　又令劉鶴慶給予二等大綬寳光嘉禾章此令 
　　四月七日大總統令任命胡永奎爲吉林陸軍第一混成旅旅長張九卿爲吉林陸軍第二混成旅旅長此令 
　　又令署司法總長董康呈請任命王席珍馬鴻遠爲京師地方審判廳推事應照准此令 
　　又令署司法總長董康呈請任命吳奉璋署京師地方審判廳推事舒柱石署吉林高等審判廳推事均照准此令 
　　又令參謀總長張懷芝呈湖北陸軍測量局局長朱次璋另有任用請免本職應照准此令 
　　又令參謀總長張懷芝呈請任命彭果爲湖北陸軍測量局局長應照准此令 
　　又令兼署陸軍總長靳雲鵬呈請授李恩重爲陸軍步兵中校何迪明爲陸軍步兵少校王鳳羣加陸軍騎兵少校銜均照准此令 
　　又令張國慶晉給三等嘉禾章鮑維翰給予四等寳光嘉禾章此令 
　　又令于清胡榮均晋給三等文虎章蘇炳文晋給四等文虎章此令 
　　四月六日大總統令署内務總長張志潭呈准江蘇省長王瑚咨請任命劉紀正爲淞滬警察廳技正應照准此令 
　　又令可書蒲晋給三等嘉禾章此令 
　　四月五日大總統令任命張維璽爲陸軍第十六混成旅步兵第三圑圑長此令 
　　又令兼署陸軍總長靳雲鵬呈請任命毛先福爲陸軍第八師砲兵第八圑第一營營長應照准此令 
　　又令兼署陸軍總長靳雲鵬呈請任命王殿元爲陸軍第二十師工兵第二十營營長應照准此令 
　　又令王夢林給予二等嘉禾章杜鴻年給予三等嘉禾章王子甄王兆龍孫德明均給予四等嘉禾章此令 
　　又令加拉晋給三等嘉禾章此令 
　　又令李鴻文給予四等嘉禾章此令 
[專電]  
　　北京電敎潮昨王章祜出席閣議報告無辦法周自齊云予擔任每月二十五萬已趕籌請君勉維三五天各閣員均勸王王允轉告 
（十日下午一鐘） 
　　北京電今日申刻敎職員聯席會邀報界茶會馬叙倫報告歷年學欵交涉經過鄭壽仁報告各校困難至北大儀器書籍定購不能取高師欠火食至萬三千高農高工乏試騐醫專病室不能支何炳松報告本會目的在謀敎育獨立不受黨派利用報界數人演說一致主援助八校學生上午開大會决求各省學界援助並呈催政府解决如恝置不如明令解散 
（十日下午七鐘） 
　　北京電專門以上敎職員點半約報界茶話說明辭職苦衷 
（十日下午三鐘） 
　　北京電當局對敎育費實無維持辦法現擬向國内銀圑再訂一宗借欵提一部分撥給聞條件正協商中（十日下午三鐘） 
　　北京電滂江獲間諜多爾結一名供庫匪决議對南俄陽攻目的在防禦烏叨大道設陷穽六設砲壘四無砲處代以機槍并在庫造炸彈以輔彈子不足蒙民亦受蹂躪姦殺不勝數漢人在庫仍不少但須佛宮要人擔保否則處死商貨均爲匪没收（十日下午一鐘） 
　　北京電高在田電現有官兵二千三百餘名馬步槍一千六百餘架馬一千八百餘匹山砲機槍各四架及槍砲彈等又因五原乏糧擬開赴沙圻桃林就食（十日下午二鐘） 
　　北京電張景惠報黄成序帶回隊伍已改編爲察哈爾游擊隊獨立營照防營編制（十日下午二鐘） 
　　北京電院電察熱綏蒙匪南侵經棚察東吃緊前定三區聯防不適用應速改訂新章呈候備案 
（十日下午一鐘） 
　　北京電靳面促張景惠速回任張允今明行（十日下午一鐘） 
　　北京電哈電駐哈日員石坂中尉已調回新任賓飛少將東（一）（日）抵哈又北滿派遣隊並非撤退係屬換防江（三）（日）魚（六）（日）兩日有大隊到哈 
（十日下午二鐘） 
　　北京電吉電琿春日軍雖已準備撤退因未奉日政府命令尙未實行（十日下午二鐘） 
　　北京電陳遐齡電西藏自滇軍擾川時劉贊廷卽乘勢與藏番結約前已電陳現據探報前藏鑒於外蒙動亂亦擬趁機出擾其巴塘裏塘皆有藏軍發現拉藏會議結果尙有藏人勾結土司再謀獨立請卽電示維持方針（十日下午八鐘） 
　　北京電十一師裁員五十人赴院索欠餉靳傳諭各開履歷送部核辦（十日下午一鐘） 
　　北京電院電顧使魯案自第一次聯盟未能提出中外各界嘖有煩言緣之謠諑繁興最近忽有直接交涉喧傳人民方面迭來質問務希執事依諸日内瓦保持該案原旨再向各國試探意旨一面籌備二次開幕提案手續如有疑點速來密電審議以謀進行完善 
（十日下午八鐘） 
　　北京電優林致節略外部請組中俄委員會討論松黑兩江航權草约外部先電張作霖孫烈臣吳俊陞徵求意見可信此問題將在哈埠進行取局部的方式（十日下午一鐘） 
　　北京電西班牙加入軍械貿易專約附有條件索我同意昨外部議决贊同電告陳籙通知法外部　　北京電美京施使電謁見哈定及許士承關心吾國深望吾於列强中得佔相當地位並望南北志士早日實行共和之眞正統一否則恐中國在世界和會無履行會員職務放棄應享權利（十日下午一鐘） 
　　北京電南潯路發現僞票八萬張營業主任胡誠逃拘獲章瀛洲等五人交法庭（十日下午一鐘） 
　　北京電郭則范由巴黎電告對奥索償歐戰損失正進行昨部電陳籙會同郭委員與協商國一致行動（十日下午一鐘） 
　　北京電昨外部議决增設厦門交涉專員缺當將追加預算案提閣議俟通過卽派（十日下午一鐘） 
　　北京電奉省邊防費原定在鹽餘項下月撥二十萬現財部以鹽餘減少去電遞攤張作霖來電抗爭語極强硬（十日下午三鐘） 
　　北京電吳俊陞電院請中止難民移黑殖邊秋天再辦（十日下午一鐘） 
　　天津電敎育會决聯合全省中等以上敎職員公函使圑要求退還庚子賠欵維持敎育（十日下午十一鐘） 
　　滁州電明光佳（九）（日）夜到有土匪約二百餘人係自管店竄來以該處駐有安武軍五路三營防範頗力未有搶刦舉動均分道竄去 
（十日下午三鐘） 
　　徐州電今日（九日）省立第三女子師範行開校典禮（十日下午一鐘） 
世界路透電 
[英礦工罷工情形]  
　　九日倫敦電路工與運輸工代表圑今晨謁見首相名雖以三角聯盟於星期二日夜半起罷工之决議通報首相實則具覔取疏通辦法之意志蓋衆意以爲必須利用本星期杪之時間以挽回總罷工之危舉也路工與運輸工第一次會晤首相及政府中他員後復與首相等作第二次之會議歷時甚久聞大約尙將開第三次會議 
　　三角聯盟今晚開會議决礦工與礦主將於星期一日晨間復開會議礦工聯合會今晚將通告各支部勸工人勿施干涉保全諸礦必要計劃之行動政府如用及武力亦勿與計較格拉斯哥·愛汀堡·利物浦·杜特萊等鐵路中心點傳來消息謂路工不贊成幹事部罷工之行動預料路工照常服務者至少將有百分之五十政府允保護投効司抽水機之人後應募者甚衆自今日黎明起各招募所前仿彿如歐戰初作時之情狀米特洛齊安與哈定登礦工協會辦事員張伯士氏與礦工兩名在達爾開士地方受逮被控在鑛穴從事暴動哈米爾登地方亦有鑛工五人犯同樣之罪被拘 
　　十日倫敦電三角聯盟全日會議多次後夜來散會時發表消息使衆更具希望政府則仍作戰事籌備並派海軍兵士赴各礦區内閣集議時海軍大將裴蒂貴族與陸軍上將維爾森爵士均與會並任定開文伯爵爲倫敦總指揮官各要點均派軍隊駐紥以備不虞礦工聯合會方面之新發展雖使罷工者之地位無重要變動但第一步阻力今已消除此後談判雖仍有許多困難而可以更和緩之精神進行之路工與運輸工方面亦有取銷罷工之希望 
[加洲之排日案]  
　　八日薩克萊孟土電加州參議會激烈辯論後已以三十票對四票通過英滿氏議案禁止無美國公民資格之外僑在加州海面經營漁業英滿氏謂此項計畫志在排拒多數日本漁人蓋美日兩國間有戰爭之可能性吾人當善加考慮日人今亦確在考慮之試讀大隈侯登於某雜誌之論文中有美日戰爭必不能免之言可以爲證也 
[美海軍大將之演說]  
　　八日波斯盾電海軍大將西姆士氏在此演說謂英滿氏有言美國應有大海軍以盡我巡邏世界海面之責此說不當勿輕信之蓋海軍僅有一種作用即戰而已美國海軍增減計畫亟應有貫澈之考慮日本現方以大規模置海軍吾人將何以維持在華之門戶開放與門羅主義及菲列濱之自由此即海軍政策問題所應連帶考慮者也飛機與潛艇亦未可忽視海軍苟無控制天空之力未可視爲安寗云 
[法總理演說災區]  
　　七日巴黎電總理白里安氏今日在參議院演說謂德人所稱法政府漠視法國兵燹各區之說實屬謊言查兵燹區域現已有百分之八十在建設中工廠開工者已有百分之五十路綫或全修復參院繼乃以大多數通過信任政府案 
[澳相之對日對美談]  
　　十日墨爾邦電澳相休士氏在衆議院演說謂澳洲對美或對日皆無爭執澳洲與日本各自具有觀念日人若因澳洲通過某種法律即謂澳洲蔑視日人則屬大誤澳洲待遇日人比諸日本待遇一般外人優厚多矣 
[美國郵件刼案]  
　　八日芝加哥電今日警察查見一郵袋係昨夜郵車中爲盜五人刦去之物此袋内有包裏錢幣之物不少據警察計算刦去之欵當在五十萬至七十五萬元之間當盜搶刦郵車時途人見者頗多羣以此乃活動影戲之實驗故不之疑而鐵路與郵局人員皆袖手旁觀 
[各國近事記]  
　　八日華盛頓電商部總長霍佛氏主張美人之經營於外國者免繳逾額利益稅及所得稅據霍佛氏聲稱應有規定使在外美商免繳其所得利益之一部俾可抵禦競爭 
　　九日倫敦電英商部三月份對外買易統計載稱輸出共約英金六千七百萬鎊較去年同月减少三千七百萬鎊輸入九千四百萬鎊較去年同月减少八千三百萬鎊 
　　八日華盛頓電政府中人現望協約國接受美國並未放棄前德屬海外殖民地之權利及美國未自認可不受國際聯盟會議决之約束之原則 
　　十日雅典電希臘首相加洛奇羅波洛斯氏業已辭職由戈拉里斯氏組成新内閣 
　　十日紐約電哈伐拉消息古巴國民銀行已停止付欵　　八日紐約電據意國那泊爾消息維蘇維斯火山現又噴發其劇烈爲過去十五年來所未有 
　　九日紐約電特建往探北極之帆船包杜因號已在梅恩州東布塞碧地方落水探險家麥克密倫氏偕科學家三人將於七月間乘此船往游北極以兩年爲期 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　長沙各法圑反對廣州選舉總統電各報館均鑒報載參衆兩院對於選舉總統問題勢　實行是否出自傳聞殊滋疑訝總統爲一國元首選舉程序法律規定綦嚴斷非簡便手續所可通融自國會迭經播遷議員日形寥落法定人數不足遽爾草率舉行旣損總統尊嚴尤開選舉惡例往者北方違法西南反對於前北方各省近亦抨繫於後覆辙在前可爲殷鑒此不可行者一合議獨裁聚訟紛紜現在之合議制無論發生何項障碍而成規具在非得各方同意未便自由變更此不可行者二總裁人數雖多意在吸收各方勢力圑結内部精神今廢總裁而舉總統設於數總裁外另舉一人固不免易啓糾紛即於數總裁中僅舉其一使留者之勢力益孤去者之精神益煥更非維持現狀之道此不可行者三現在民治潮流震盪寰宇聯省自治實爲解决時局唯一方針如果省與省皆有自治决心則聯省政府成立之日即爲聯省政府首領產出之時鳳噦朝陽爲期不遠似不必齗齗於過渡時代之元首問題也敢陳管見佇候敎言湖南敎育會商會農會工會同叩庚印 
國外要聞 
[倫敦通信（紀鴻）]  
　　英國大學敎育之恐慌 
　　英國大學歷年甚久若立於世界大學長者之地位居今日而談英國大學敎育之恐慌恐亦世界各大學所不能免彼遷就更易處自有相沿之特殊情形然其足供吾人之研究亦頗不少此類恐慌問題之由來半由大學與普通敎育機關不同半由人類知識自大戰後有非常進步 
　　大學之足稱爲最高敎育機關非祇徒記誦淵博已也妙在煆煉人之心靈活潑人之思想能應付一切難解之問題大學爲研究之中心此殆爲一般之所承認故大學中必具有價値之研究圑體方適合於此關念而此研究圑體中又必有超越之領袖此類領袖乃大學之神經中樞蓋即應付人類智識上之要求者至於講師方面每極重要凡爲講師苟無特殊之研究精神則所講授必乏精采課堂與研究會固同爲重要無或稍輕 
　　前段所云似乎屬於泛論大學的文章不切於本題而實則正與本題有不離趣處蓋上述者爲大學本分内之事欲進社會於理想的完美地位則大學之運行固無時不在恐慌忙碌之中又不獨今日爲然此就靜的一方面言則英國大學今日之恐慌本不足奇再就動的一方面言從擁戴大學的社會上觀察如社會情形有特殊的變遷而且此變遷之程度與大學行進之速率相差過甚甚至不能調和時則恐慌之現象愈覺顯著就此兩種情形而觀則同理而異勢前者和緩後者疾遽目前謂英國恐慌云者即在同時應此兩方之要求茲就顯明處言則全屬於次之事實然亦即統括前者在其中 
　　目前英國大學之課程比較戰前尙未見有若何之新異然而社會裏新知識於此大戰中固已爲大學增加許多之要點大學生徒應與其敎師共研究此相沿之舊觀念在今日更覺必要而更難能矣 
　　智識的範圍旣已非常遼闊而於此遼闊之境界又新樹各種若明若昩新的智識其境域之推移竟致普通大學敎師無暇窮究馴至專治其事者亦難保此類問題與其所已專攻者並肩澈透蓋戰後所需要之問題常多於就此問題可能解决之全量專門諸學中所增加之新智識者直可視爲專門學中之缺點而治專門學者常於此間迷其與他種之聯絡即其研究之結果亦難能與人類複雜的智識相因爲用此之範圍直入困頓之境遇大學研究會尤爲亟務矣 
　　智識界中旣增添新奇之事務則大學敎師除課堂之外不能不寓研究機會於徐徐有餘之際在昔英國供職某大學者恒專研其事且窮究深攻之人多未婚娶今則異是無不各有室家易研究之工夫爲生活之奔走或兼司别校職任或謀其他相當之事務而驅進一大學之精神已不能貫注在昔學者修養常有餘暇多能潛心研究於大學之中造成一敎授資格輒於鄉村大學（指倫敦外之大學言不必定在鄉間）專攻十餘年之久今則又異是矣又研究情形旣變更使鄉村大學多不適宜凡研究稍涉精密處如無充足之經費增加盡量之圖書則必須鄰接有完備之圖書館方爲適合例如研究古代史考希臘之文明及拉丁遺書皆今日研究者所視爲重要然非粗簡之圖書館所能供應又如中世紀之社會情形有非於政府卷帖浩繁之紀年書中不能考察者亦爲避遠倫敦外的大學之大不方便至於研究文藝美術者考近代之思想之成績更須旅行歐洲大陸各博物院治科學者更須擴充實驗室皆經濟困難之鄉村大學難得圓滿之解决也 
　　戰後之問題約略十倍於戰前而治此諸問題之人才因服兵役之義務已著成效之研究於焉沮喪代替而起在大學中比較爲少年之敎師亦多殞命於疆塲於是敎師之供給頓起恐慌之現象在前大學生中之優秀生徒選爲敎師者於其未敎之前必往歐洲大陸各大學研究考察歷一年之久然後回任爲講師今則不僅受時間之壓迫奪此游歷的機會甚至有政府之特許縮短畢業時間而博此未充分成熟的（戰時學位）Ｗar　Degrees一般的問題旣已變遷社會的注視亦必以所變遷者爲焦點凡歷史的政治的經濟的科學的舉無不有特殊的興味故各大學近來多設有各種專門討論之研究會專攻此項問題假使此類新的研究物比較曩日課程中皆有深厚廣博而且重要之價値則今日之新敎師亦必需有餘時爲博覽窮究蓋此項問題旣爲一般所目擊則必容有精確之考究自無疑義大學爲思慮所歸羣物所望負此浩大無際之思想中心之責任夫豈易易然則今日之新敎師其尤需時孔亟更易明矣 
　　大戰以來蓋不僅增加智識上的需要亦且减少研究之機會需才旣亟已少從容之研究而生活程度又大爲增加所在皆爲經濟之困難因是妨害研究處亦頗不少自開戰以至於戰事終結後大學校之財政問題學位問題學費問題敎職員薪俸問題以及研究中之諸種問題油然而生適如機械之活動相聯而起此類問題固爲一般大學之所遭受而尤以在倫敦外者更感困難如阿克斯夫大學Ｏxford與康不列及大學Ｃambridge皆英國年邁之學校然目前對於此類問題之討論尚未見有若何良善之處置此外經費比較困難者更可想見矣 
國内要聞 
[北京通信（穆）]  
　　敎育界軒然大波之形勢 
　　當三月底時范源濓銷假視事交通部允許撥欵又加范源濓葉恭綽馬叙倫三方會晤羣以爲罷敎風潮遂將解决春假期滿即可上課矣然至於昨日而軒然大波忽如雲湧至今日而現狀尤險惡北京八校乃有無形解散之勢敎育部亦無人負責變遷情狀可得而言交通當局之允撥欵也對敎育界言語甚甜對敎育當局則較淡而三十萬之欵敎育界視之以爲可恃者即一般人觀察亦以爲春假期内定可將三月份經費發給以維持目前且表示信用至三個月積欠敎育界固望其全發然即不全發而靳氏所批分期籌還者亦必確有限期予敎育界以有望之答復然而因循四五日現欵旣分文未發積欠亦辦法無聞政府徒執靳批之空言以相搪塞而敎育部所傳消息則謂每月二十五萬之常費必俟减政解决然後能發積欠一層總要敎職員讓步於是敎職員頓覺失望以爲常費仍無把握積欠將成空花居騎虎難下之勢乃於四日下午推代表往謁范氏仍不得要領五日敎育部且下一訓令令校長催敎員上課敎育界大憤六日開會根據於上月三十日致范函請政府於本月七日以前予以滿意之答復决定七日不得復即全體辭職范聞此訊即於七日傍晚提出辭呈表示不問之意同時敎育界知解决之無望亦於七日傍晚發表總辭職通電宣言並議定辦法數項（一）敎職員請各校長即日派員交代（二）校長如不派員即將校中各職員經管之物件封鎖（三）駐校敎職員可不離校以待欠薪之領取（四）醫專病室管理員可展至十日交代並决以八日爲實行期蓋至是而决裂之勢已無可挽矣今日原爲紀念放假日然敎職員總辭各校長已無法處此乃一面約靳晤談一面往訪敎育次長以范氏辭呈上後即翩然出京也各校長見敎次後敎次王章祜即問以諸君來此是否催我辭職校長聞之甚憤言次頗有爭執王氏又謂我係事務官不管政務對於敎育經費問題不負責任各校長亦謂如此則我等明日亦總辭職不負校務之責今日下午王氏召集緊急部務會議向部員聲言不負敎費之責且聞亦有不到部之表示於是敎育部之機關亦將無形停頓而各校職員亦限期本晚請校長派員交代明日情形尙不可知而北京已完全爲無敎育狀態矣 
　　范之辭也辭呈旣繕即印刷分送報館而呈文内容又非如尋常之托病辭職者實有掉頭不顧之意政府雖派人赴津慰留然决無效蓋范氏近日已備受各方面之責難在政府方面當范銷假上手摺時靳氏對其所擬辦法以爲如此未必能了及眞不能了靳氏頗有後言葉恭綽本與范有芥蒂者更不待論財政方面謂去秋至今代籌已五百餘萬不應范氏仍了不下其他政府人之議論又以范請欵二十五萬包部中行政費在内以爲敎育界所求只二十萬范氏不應多索而交通部之不能撥付即職此故在敎職員方面以爲范氏不肯出力交通部業允撥欵何以范不往索積欠問題如敎育當局肯盡力設法未嘗完全無望即道勝股本亦未嘗不可再抵借若干以資還欠又有人謂范氏未到職前聲言不管傅嶽棻之舊賬而八個月來領欵五百餘萬只發敎育費四個月其餘槪借貸之歸欠以爲不權緩急不爲維持計而一時客氣所動則以爲五日之訓令大說官話四面討好直與傅嶽棻無異故范即欲再幹而各方集矢其身亦斷幹不下不如就此下台以去也王章祜與敎育界感情本不甚洽此時亦不敢問事故此後情形雖政府爲對外關係未肯遽然摘下招牌說不要敎育而已入於校長與政府直接交涉之境能以解决與否更不可知 
　　頃聞有敎育界中不負責任之人以私人關係與某閣員談及某閣員謂此事决非全無辦法但我們非對敎育負責之人不便干預但事勢至此亦可暗中爲力無論政府如何困難旣不能不辦敎育料終有法可設云由是觀之仍在政府之肯撥欵否耳作函至此又聞今下午四時各校長謁靳談半亦小時靳謂每月令財政部籌二十萬如財政部不能籌我即自籌又謂積欠仍分期籌還是直接交涉已有一種進行不過靳氏仍是空話耳（四月八日） 
[北京通信（平心）]  
　　京學界罷工風潮之擴大 
　　北京國立八校敎職員自前月十四日宣告停止職務以來光陰轉瞬已逾三週迨至本月六日八校敎職員開第十一次代表聯席會議乃一致認定政府對於撥發敎育經費之擔保及清還積欠兩問題無圓滿解决希望益以五日敎育部有飭各校長勸告各敎職員恢復學校原狀之訓令經各校長公布之後咸認爲離奇不近情理於是羣情憤激遂有七日下午十二時前政府當局無確實答復或答復與宣言主旨不符即行總辭職之决議蓋至此已成短兵相接之勢雖欲稍事和緩而不可得矣有謂敎職員之多數心理必非主張定走極端但使交通部有明白確實之公文言定嗣後每月擔任國校經費若干俾薪水得以有着已可酌爲讓步至關於補發欠薪一層即不能尅期發出亦未嘗不可通融無如葉譽虎僅以口頭允爲協助旣無一定數目且無書面咨明財敎兩部至靳翼青之手批則更空洞無邊際在敎職員久居中央詳悉政界慣性自不肯貿然復職蓋恐受其玩弄一經恢復職務以後轉無以自白於國人最後之議决亦所謂實逼處此無可如何也 
　　敎職員對於五日敎部訓令認爲不滿意之處甚多在聯席會議所出版之半週刋上已有一文逐條詳駁至於總辭職之宣言對於該令文更復加以嘲笑蓋至是而范氏亦有不能過身之勢矣一說謂范氏明知交通部無维持誠意特發斯令揭明其眞像以示卸責之意或亦不爲無因 
　　六日代表聯席會議旣罷即分别以啓事致八校敎職員其文略謂（代表等承委託全權辦理清撥八校經費曁清還積欠事業經迭次會議進行經過情形均已登載半週刋以代報告知承鑒及昨日會議以要求政府切實答復日期已滿政府置之不理當經公决提出八校同人總辭職書於校長圑并發宣言通電謹此奉聞）七日上午八校敎職員會多因此召集全體會員在校開正式會議一次討論對於代表聯席會議所議决之總辭職有無異議於是遂一致議决專視晚間十二時前政府當局有無完全答復以爲總辭職與否之標準記者於昨日（七日）下午七八時曾晤在敎育部之友人某君詢以茲事最後之辦法友人謂敎長范氏至此地步已可算竭盡智能只好俟總辭職後再說觀此則所謂十二時前答復之說當然不成問題矣 
　　各敎職員亦明知七日十二時前政府斷無何等表示其初所以不能不如此說法者蓋爲立定自已脚步計也是以當晚即將總辭職書擬就今日（八日）大早即繕成八份分别送致一面又撰成一篇宣言申叙所以不能不辭職之故八校敎職員總辭職之事實旣搆成都門學界空氣乃頓形緊張記者曾向有關係之方面探詢情形據聞八校校長今日上午有齊集范氏私宅切實討論善後辦法之舉但外間紛傳范氏辭呈已上有即日赴津之說則各校長欲與范氏協商善後恐亦有所未能惟旅京熱心敎育之士紳如張仲仁梁任公汪伯唐孫慕韓輩則確有出任調停之意聞已電津徵求嚴範孫意見至於學生方面在八校臨時聯席會議已有召集緊急會議之通告發出而北大學生亦定於下星期上午九時開全體大會其通知中有（事關學校學生存亡）等語據聞多數主張擬向政府提出嚴重要求請其代爲轉校以免荒廢學業風潮澎湃究不知何時始可平息也（四月八日下午） 
[歷年鐵路借欵之統計（靜觀）]  
　　以民國三年止締結者爲斷 
　　我國鐵路與借欵之關係至深茲就歷年與外人所訂借欵合同條分而列舉之上起有清光緒二十三年下訖民國三年其材料悉以外交部所編統計表爲根據而間或參考他書期於國人得一鐵路借欵之歷史的觀念無論其合同已否作廢已否變更已否履行現俱一槪列入蓋原始債權債務之關係雖經消滅或未發生而其歷史固依然存在也（一）蘆漢鐵路借欵者爲比國合同訂於清光緒二十三年四月共十七條線係由北京蘆溝橋達漢口蓋依舊有西官道也欵額爲四百五十萬金鎊償還期由一九零九年起分作二十年還清利率週年四釐抵押品爲該路所有產業及其一切附屬物現在該路雖已贖回而借用英國倫菲色爾及密德倫銀行所經募之公債至今尙未還清也（二）匯豐匯理銀行借欵出資代表爲英法兩國合同訂立於清光緒三十四年九月共二十條欵額英金五百萬鎊由第十一年起還本最末償還期三十年以浙江房酒捐及當捐作抵押品利息自第一年爲五釐十六年後爲四釐半（三）關内外鐵路借欵乾爲英國欵額英金二百三十萬鎊合同訂於清光緒二十四年八月共二十條最早償還期爲一九零二年二月一日最末償還期爲一九四四年八月一日利息五釐抵押品爲北京山海關各路所有車道車輛一切產業及運費（四）新奉鐵路借欵出資者日本計日幣三十萬元合同訂於清宣統元年七月共十二條借欵交清後即開始償還分十八年還清利息五釐（五）新奉吉長鐵路借欵出資者亦爲日本合同訂於清光緒三十四年十月共六欵此係該借欵之續約欵額計日幣二百四十七萬元利息五釐（六）吉長鐵路借欵日本資計日幣二百十五萬元合同訂於清宣統元年七月共十二條利息五釐（七）正太鐵路借欵路線係由正定至太原出資者俄國共計四千萬佛郎克合同訂於清光緒二十八年九月共二十八欵抵押品爲本路十年匀還利息五釐（八）滬寗鐵路借欵路線由南京至上海出資者英國欵額爲英金三百二十五萬鎊合同訂於清光緒二十九年共二十四欵以滬淞鐵路及將建之本路爲擔保品利息按虚數週年五釐分五十年償清其附加條件爲借欵小票訂明鐵路公司於十二年半後有權將小票取贖每張給價一百零二鎊半（九）汴洛鐵路借欵係比國出資計二千五百萬佛郎克合英金一百萬鎊路線規定東起開封府西訖河南府合同訂於清光緒二十九年九月共二十九欵最早償還期計自賣票之第十年起最末償還期計自賣票之第二十年起分二十年匀還抵押品爲本路年利五釐附件有行車合同（十）道清鐵路借欵係英國出資路線由道口至清清化鎭長九十零半英里欵額英金七十萬鎊合同訂於清光緒三十一年六月共二十一欵以本路爲擔保品年利五釐分二十年還清（十一）廣九鐵路借欵英國出資路線由廣州省城至英租地九龍邊界欵額英金一百五十萬鎊合同訂於清光緒三十三年共二十欵以本路作爲頭次抵押償還期最初自借欵之日起滿十二年後最末按表分期以十七年半還清按虚數年利五釐（十二）天津浦口鐵路借欵出資者爲英德兩國路線由天津至浦口即今日之所謂津浦鐵路蓋沿東大官道而築者也欵額英金五百萬鎊合同訂於清光緒三十三年十二月共二十四欵以直隸山東釐稅江寗釐稅淮安關釐稅抵押品償還期最早第十一年最末三十年還清（十三）滬杭甬鐵路借欵者爲英國欵額英金一百五十萬鎊合同訂於清光緒三十四年二月（十四）上海楓涇鐵路清還抵欠借欵出資者爲英國欵額三十萬萬五千鎊合同訂於西曆一九一四年十年還清利息六釐此爲借欵中之利率最重者（十五）郵傳部借欵出資者爲日本計日金一千萬元合同訂於清宣統三年二月共十五欵其用途爲清還鐵路官欵以江蘇漕糧折價度支部進欵庫平銀一百萬兩作爲頭次抵押品償還期自出售債票之日起至第十一年後每年後抽籖還本二十五年還完利率按虚數常年五釐（十六）粤漢鐵路借欵者爲英國計一百一十萬鎊合同訂於清光緒三十一年共十條以鄂湘粤三省烟土作抵押品償還期自光緒三十一年九月起算十年還完利率四釐半（十七）粤漢川漢鐵路借欵者爲法美德英四國欵額計英金六百萬鎊合同訂於清宣統三年共二十五欵以湖北湖南百貨釐金湖北省川淮鹽局江防經費爲抵押品償還期最遲四十年利息五釐（十八）隴秦豫海鐵路借欵者爲比國欵額計法金二萬五千萬佛郎克除渝欽外當以此路借欵爲最大合同訂於民國元年九月共二十二節以本路爲擔保品償還期四十年利息按虚數五釐但現在實際出資者已非比法而爲荷蘭矣（十九）同成鐵路係自山西大同達四川成都借欵者爲比國欵額爲英金一千萬鎊實亞於隴秦豫海路借欵額合同訂於民國二年共二十二節以本路爲擔保品償還期四十年利息五釐（二十）浦口信陽鐵路借欵出資者英國欵額英金三百萬鎊合同訂於民國二年共二十五欵以本路爲擔保品償還期四十年利息五釐（二一）欽渝鐵路五釐息金借欵路線由欽州經過南寗百色興義羅平至雲南府出資者法國總額六萬萬佛郎此可爲借欵中之最大者合同訂於民國三年一月共二十一欵償還期五十年（二二）寗湘鐵路借欵者爲英國欵額八百萬鎊合同訂於民國三年共二十四欵償還期四十五年（二三）沙興鐵路此路最短借欵者英國額僅英金一萬鎊合同訂於民國三年共三十五條償還期二十七年凡由外部統計書所揭載用以公示於國人者只有此二十三種鐵路借欵而其中有已作廢者有已變更　亦有僅具合同而未及開始履行者茲僅略爲分列期得一明晰比較觀而已 
[新銀圑文件披露（三）]  
　　簡言之此次日本政府關於南滿及東内蒙之提議不外如前之解釋蓋基於經濟生存及國家安全之無上重要兼以遠東大局之治安因局勢近日發展之故尤有不能不慮及者苟能繼續尊重日本所提議之宗旨大綱則日本亦願在南滿東内蒙與有關係之各國資本家相提携並無區晝疆界壟斷經濟要求政治專利或爭持任何利益範圍遠慮主義置中國眞正民意與有關係各强國所有利益於不顧之意固不待言以上諸端深望美國政府加以愼重之考慮也查現正討論之美國政府節略已承認不獨日人在南滿東内蒙古已經營而成爲產業上利益之事業且承認其延長已辦鐵路之現有優先權（例如四鄭鐵路之延長至洮南與吉長鐵路之延長至會寗）亦除出銀圑公共活動範圍之外並對於不得侵犯日本正當權利及利益一節已使其切實明瞭 
　　日本政府至爲欣悅今鑒於上開國家安全已有保證之各理由是以盼望附送說帖内開之日本重要正當事業均除出新銀圑公共活動範圍之外查去年十一月十九日英國外務大臣向珍田子爵稱如恐有藉新銀圑爲名而提出計畫致危及日本軍略上安全者則請提議一因應之方式以防此危機云深信美國政府對於英國政府關於此節之看法亦表同情也因此日本政府一面令行日本銀圑按照其他有關係各國銀圑之同等基礎加入所擬之新銀圑一面提議由有關係各國互換照會聲叙下列方式之意義藉資解决此事（方式）日本政府贊成並追認一九一九年五月十一十二日美英法日四國銀圑代表在巴黎會議組織新銀圑時所通過之各議决案但關於有涉南滿及東内蒙之借欵經日本政府認爲於日本國防及經濟生命之安全上足以發生重大障碍者日本政府保留其施行必要辦法以保證此項安全之權一九二○年三月二日（說帖）一南滿鐵路及其各支路連同附屬於鐵路之礦產不受新銀圑公共活動範圍之影響二吉長鐵路新奉鐵路四鄭鐵路業已建築完竣開始營業應列入所擬銀圑合同第二欵所指已有切實進行之實業項下不在新銀圑公共活動範圍之内三吉會鐵路鄭洮鐵路長洮鐵路開吉鐵路洮熱鐵路及由洮熱鐵路之一點至一口岸之鐵路或爲南滿鐵路之支線或爲南滿鐵路之挹注線且鑒於事實即如三月二日節略所述此等路綫連同南滿幹線不特與日本之國防有重要關係且亦在維持遠東治安與秩序爲一有力之要素加以此等路線係按照美國節略所開延長已辦鐵路之線已成爲日本正當權利之業是以盼望其置於新銀圑公共活動範圍之外然將來關於各該路綫如有舉行借欵之事未必不邀請歐美巿塲認購也一九二○年三月二日駐美日本大使館（六）美國務院致日本大使館函（一九二○年三月十六日）一千九百二十年三月二日節略美政府業已收到並業經細密討論查日本公使於該節略中敍述日本政府對於組織國際銀圑貸欵中國之意見並聲明日本對於南滿及東内蒙古並不要求壟斷經濟權與政治權美政府極爲欣感但美政府仍有不能不大感失望者則以日本政府所提出之方式其名詞極爲含混其性質極爲堅决 
　　仍可視爲日本政府尙有繼續排斥美英法三國銀圑使不得加入啓發中國重要部分以帮助中國之意顧照此說法殊與維持中國領土獨立之主義不能相容含於日本所提方式之中主義之目的美政府非不表示同情但美政府以爲第一所謂國家自保權者乃係國與國間普 
 
 

Page 7

 
 
　　通所承認不必對於某事之適用提出特别方式第二此項主義之承認已包含於一千九百十七年十一月二日之藍辛石井交換照會中故美政府以爲美日兩國間已有互行諒解之特别關係且現擬與日本共同加入銀圑之各國對於日本聞亦有如日美間之同樣關係故日本對於銀圑之行動似不必抱侵害日本國防與經濟生存之憂日本可完全信任美國與其他加入銀圑兩國之善意决不致贊助妨害日本生存利益之任何行動日本今堅持其他三國之加入銀圑須按照日本所提出之方式以爲條件無非引起誤會而已况日本所提出之方式不獨非屬必要且足以引起誤解蓋此項方式顯將南滿與東内蒙古之地位與其他中國領土之地位劃爲二事僅就此劃分之一事實而論恐已定足以引起問題 
　　而使業已復雜之中國情事愈趨不定故美政府希望日本政府鑒於日本與美國及其他兩國間業已有互行諒解之關係能信賴三國對於此事之善意而取銷其要求明白保障之提議僅此要求明白保障之一說已足啓將來或生誤解及誤會之徑途也日本政府對於其國人在滿蒙之特别利益爲日本所擬提議不在銀圑活動範圍以内者隨時願列舉聲明美政府殊爲欣悅但美政府視爲難信者何以爲適應日本經濟政治之安全之必要起見必須由日本獨自建築並管理有如洮南熱河前達海口一線之鐵路美政府希望現方在東京由拉孟德君代表美國銀行家與日本銀行家代表正在進行之磋商其結果對於滿蒙特别企業問題能得一完全之諒解於滿蒙不在銀圑活動範圍以内一層容可使雙方互行滿意於是日本政府業於此項諒解可畀以無條件之認可美政府最後表示欣悅之意則以雙方以前所有坦白意見之交換其結果已得一互行諒解之根據旣有此項諒解自可信賴組織銀圑一事之能從速告蕆也（七）日本大使館節略（一九二○年四月三日）日本政府已收到一千九百二十年三月十六日美政府節略美政府於此節略對於組織一新銀行圑貸欵中國之日本提議續行明白表示美政府之意見此函業經日本政府細密討論美政府對於日本政府提議方式中所含之主義完全了解而且表示同情日本政府極爲欣感但美政府以爲就方式中之名詞與性質觀之似可視爲日本仍有繼續排斥其他國家使不得加入啓發中國重要部分之意願容致引起非必要之誤會故美政府希望日本政府取消其在上項方式中所包含要求明白保障之提議日本政府雖承認美政府之有所提議係出於最友誼之精神但須聲明當初日本所以有上述之提議蓋以日本政府以爲此舉係有用而且重要藉此可使日本因地理接鄰及特别利益而發生之特别地位趨於明瞭日本政府迄未思及日本所提之方式可以引起有如美政府所指陳之誤會或誤解日本政府所引爲欣幸者則以美政府特持異議之點不在該辦法之主義而在該辦法之形式查美政府來函中聲明國家之自保權即日本所引爲要求保障之根據藉以鞏固日本之國防及日本人民之經濟生存者旣係各國普通承認之權利且藍辛石井交換照會中亦包含承認之意故新銀圑决不致有任何行動侵害日本之國防與其經濟生存加入銀圑之各國亦不致贊助妨害日本生存利益之任何企圖日本政府經細密討論而後茲特信賴美政府之保障决定欣然承受美政府之提議而取消其須由其他有關係國承諾其所提方式之請求但以各該國亦認可有如美政府所提出之上項諒解爲條件至關於日本當然希望其不在新銀圑公共活動範圍以内之鐵路及其他企業美政府表示懷疑是否有須由日本獨自建築并管理有如洮南熱河一路之必要查此路及自此路聯絡一海口之路線其計劃係爲軍略上之目的意在藉此爲中日兩國之公共防禦線抵制庫倫方面外力之侵入雖尙有啓發路線經過各地方之一目的但有上項目的不能混爲一說故日本政府對於誤會之存在以爲此項路線將來足以威脅北京者深抱遺憾且引爲可駭深望美政府對於日本在此事之地位能完全了解日本政府注意外國之公共利益不反對將上兩路作爲新銀圑公共企業之計劃但鑒於日本對此兩路之特别關係竊望美政府能完全贊助下開二項提議（一）設新銀圑日後而有延長洮熱線北接中東路之計劃則事前必須由日本銀圑爲居間先得日本政府之許可蓋以此項延長路線不啻爲錦州愛　路線計劃之復活日本於數年前當此問題發生時曾提出抗議此項路線足使南滿鐵道大受影響（二）鑒於日本有將上兩路儘速建築之特别意願設日本銀圑於向他國銀圑商議而後而其他加入新銀圑之三國不願投資者則應允許日本銀圑獨立擔承該兩路之建築遇此情形發生時則以該兩路必須於某地點通過京奉路線美國銀圑應贊助日本資本家對於英銀圑所提出之提議以便完成該兩路之聯絡關於日本在滿蒙之鐵路權利按照日美兩政府之諒解究以何者應劃出新銀圑公共活動範圍以外之具體問題日本政府完全與美政府抱同一意見希望現在東京由拉孟德君與日本銀圑代表正在進行之磋商能得一雙方滿意之解决日本抱此信仰特令其銀圑代表以解决此項性質之問題爲目的而與拉孟君進行磋商（未完） 
　　四月五日係植樹佳節敎育部特指定北洋西郊薛家山爲學界植樹區域各校學生之前往北京植樹節之盛况 
植樹者甚衆各女校學生亦多不辭辛苦前往參加植樹典禮如圖中央寫眞通信社攝 
[津幣廠被圍之原因（若冰）]  
　　天津河北大經路造幣總廠於前日晚八鐘突有武裝保安隊及西區總署警察四十餘人將該廠前後大門包圍所有廠中晚班工人正在作工之際亦不許出入留宿廠中員司人等亦均斷絶交通至昨日（八日）晨六鐘早班工人上工時亦被拒絶並將大門關閉外間謠諑紛紜傳說不一頗惹全津人士疑慮而該廠中人亦均莫明其妙茲向各方面調查一說謂軍餉待需督署向該廠支取現幣該廠延不交納致觸當局之怒令派保安隊監視者一說謂該廠廠長乘省長出巡之際將廠欵私行挪用現經查覺派警監視者上述各說均係推度之談毫無影蠁其眞正原因則係曹省長出巡之前曾令該廠鑄造價値三十萬銀元之銅幣給與期限交欵係爲預備接濟各縣災區春耕費之因利局基金該廠以單鑄銅幣損失甚鉅若與銀幣參雜鼓鑄較爲合算曹省長以此種銅幣需用甚急即使公家稍受損失亦無甚關係蓋各縣災民若將此良好春耕時機錯過則無生活希望千鈞一髮之際不能不稍變通故督鑄甚急乃曹氏巡畢返津後俞期多日該廠尙未照數鑄就繳納曹省長大怒當即令警察廳派保安警察監視該廠工作限期交欵否則從嚴懲辦該廠廠長劉夢庚聞訊由京回津自認失察之咎並將該廠科長撤差請限趕鑄如再有誤情甘受罰曹氏始允將警察撤退現已灰復原狀加班工作矣 
[東三省通訊（隱）]  
　　孫烈臣蒞任後之所聞 
　　吉林督軍兼省長孫烈臣氏蒞任後關於種種情形有足紀載者茲分别述之如次一對於地方圑禮方面孫氏督吉兼省長之命未下前二三日吉林省議會等各圑體曾發電至中央及奉天主張軍民分治略跡原心此種電報與其謂爲拒孫無寗謂爲迎齊（齊耀珊）蓋吉人之望吉人治吉將以消納吉林人才也其不拒孫非有感於孫之有何政績特以孫爲張作霖最信任之人拒孫必觸張之怒故不敢表此態度吉人之性然也但孫對此電頗爲注意在奉時即向人提及此事三月二十九日抵吉各圑體亦恐發生意見故於於軍站先預備歡迎四月一日省議會又招宴二日由各圑體在江沿松宅招宴三日由商工總會在商會招宴席間省會議長于源浦氏曾有願公親君子遠小人之語孫頗著意此語謂小人之遠與親視其地小人之有無爲斷又孫氏氣槪視尋常軍官爲豪爽第一日應省議會之招先有軍隊布置門内外孫回時大怪語人曰安有受人招宴而挾兵以往如臨大敵適如演唱鴻門宴者意者吉林之習慣如此乎此風宜革腼诰地副官處云云外傳孫第二日應各圑體之招宴謂紳士松毓請孫勿帶兵入室等適得其反蓋 
外傳之說係揣度之詞現在吉林紳民頗爲馴謹决不致有激烈之反抗即孫亦非受反抗者决不至衷甲赴宴也二關於用人方面鮑貴卿與孫烈臣同爲奉系然鮑却爲北洋系此次鮑去外間或疑鮑孫有何意見其實鮑之爲人决不輕與人鬭氣故鮑之舊人確有辦事之才者仍轉薦於孫孫亦受之惟軍界人員大都更易此係軍界方面之慣例鮑去吉之令下軍署方面幾一空其羣現在留存者以各課辦理文牘人員爲多孫亦已逐一委任至省署方面傳說須大更動孫自言於民政確少經騐一切須俟王樹翰到吉方能大定王原任黑省龍江道尹現已交代不日來吉大約一星期内可到據現在所傳政務廳長周玉柄必去代之者爲魏紹周或王樹翰又有傳孫其昌者其說不甚可靠但王氏恐爲財政廳長以其在黑爲首道政廳一席似未必願至各科人員聞實在辦事者不致大更動以孫氏部下辦筆墨之人不多各機關長官實廳已任命馬俊顯敎廳聞以孫其昌或三某繼任警務處警察廳等亦有易人之說各道尹或傳須四易其三或云暫不更動各縣知事及稅局現正調查大約一月之後必有一番大改革矣（三）對於財政之方針孫氏對於財政已宣布收支適合主義此雖新任長官照例之文章然據一般觀察孫氏或將辦到一二大約駢枝機關須加裁减而各種不列預算之開支必將削去財政方面或稍有振作氣象近吉省銀價以官帖比較雖稍昻漲其與現洋相比確漸歸於好調倘能切實整頓商民或可略减痛苦也以上各端姑就最近之情形述之現中東鐵路護路軍總司令亦已由孫兼攝東三省勢力之重心除張作霖外孫氏殆可首屈一指故觀察東省情形者不能不留意孫烈臣之行動也 
[南京快信]  
　　八日上午九時公用講演廳舉行落成禮並開學術講演會齊督王省長曁各機關長官均先後蒞臨男女來賓到二千餘人樓上下座爲之滿九時奏樂開會首由監工委員高毓浵報告籌備建築經過情形繼齊督演說道德眞義王省長亦演說道德爲人生立身之本後高師校長郭秉文報告請美國白雷博士演講題爲（新中國）由高師敎務主任陶知行譯述至十二時撮影散會 
　　省農會昨日上午十二時開第四次常年大會張實業廳長省署劉科長曁會員共到九十飣筇人會長葛錦城主席討論至下午三時散會 
散省議會議長錢崇固昨由京返寗 
　　院昨通電軍民兩署禁止與外人締結借欵合同 
　　財部擬修正停口稅則派僉事夏岡來蘇調查貨稅昨由京抵寗 
　　包超等控第一區覆選監督夏翊宸串通舞弊案現由吳某陶某出面調解惟原告堅持某種條件因是尙未解决十二日即爲傳訊之期夏昨特謁王省長請示 
　　鹽城縣知事唐愼坊迭被該縣紳商電省控告王省髭昨派密委往查又財廳亦委莫經農往查有無浮收牙契各稅情事省署又委孫榮彬赴松江覆勘塘工 
　　省署派往睢寗縣密查選舉控案之李鼎掄昨回省銷差金陵道署辦事事修儒由内務部統計講習所學習畢業回省 
　　將軍府將軍黄培松内務部主事張梓芳昨均因公由京來寗 
　　各屬來省參與學校聯合運動會之學生昨日紛紛離寗其因車滿未行者昨由敎育廳向滬寗路管理局交涉學生所購之來回票准再展期二日 
[杭州快信]  
　　一師潘師長呈請遷調軍官黄公略王澦等盧督軍查各該員成績頗佳應仍舊供職以資熟手一師校官趙英武准調充四圑二營營長舊營長朱絨降調尉官 
　　斐律賓華僑敎育會考察圑顏文初張時英詹菊似俞澍怡劉壽澤五人定十三日左右來杭蘇省敎育會昨函知省敎育會届期派員招待並擬開會歡迎蕭山爪瀝鎭（即塘缺頭）毘連南沙匪仁忠字號游匪出没無常地險兵單經各紳商先後電省派駐重兵鎭攝沈省長昨令行二區常統帶酌撥營隊塡駐 
　　浙江國語講習所今日（十號）上午行開所式省署派馮科長蒞席各校來賓甚夥 
　　浙江菸酒事務局接京電畢奎繼任局長已成事實 
　　餘姚塲新頒抽收滷晶稅例客農鹽民紛起反對沈省長昨專函蔣運使核辦可望和平解决 
　　沈銘昌昨又由紹來杭定明日赴滬 
　　溫處督銷局長勒大鵬因病出缺蔣運使委王廷元接辦杭州總商會定十一日午刻開春季大會籌議應行舉辦各事並報告上年收支賬略及辦理成績 
　　江浙絲綢組織銀行昨在觀成堂（綢業會館）籌議一切額定資本二百萬元决先籌四分之一計五十萬元着手開辦 
地方通信 
[蘇州]  
　　保護五百名賢祠蘇城省立第二圖書館吳縣修志局會函警察廳吳縣公署略云滄浪亭五百名賢祠爲吳中名跡中外人士咸來瞻仰乃近有江北流民時往砍代樹木始僅剥去樹皮繼竟連根砍去更有外來網船偷捕池魚及游兵散勇闖入園内任意攀折花枝并將碑碣亂拓種種情事仰祈於該處添設崗警隨時禁止並出示保護等情廳縣准函後立即會銜布告並令行該管警區隨時保護矣 
　　醫院租屋解决蘇城錢萬里橋美孚火油棧退下屋基當由美醫惠更生函縣繼承租建築隔離醫院並請免除租息迭經由縣呈奉道尹交涉員指令函請城紳蔣炳章等將訂租年限若干及將來若何歸還各節妥議具復茲悉蔣紳等已會同議决地不起租房不作價將來更生醫院停辦時所有附屬建設之屋連同原地一併爲無代價之返還云云於昨日函覆縣署轉呈道尹交涉兩署核示 
　　覆選候補足額第二區覆選衆院候補當選人情形已誌前報茲悉前日開票又選出逃鍾培張全秦聯元朱廷揚黄公槐等五名合諸第一次產出之徐宗鑑第二次產出这沈煇秦聯奎葉秉衡等候補議員九名已完全足額矣 
[無錫]  
　　縣署調查出境米數錫地近來米巿忽漲怱落王省長恐有私運米糧出境情事特令行無錫縣署飭查趙知事奉令後前日特派縣署徵收員劉貫九至各米行各轉運公司調查正二兩月出境米數查得糙白粳共計三萬餘石回報縣署核轉申浦浙硤各帮米客聞此消息不無顧忌故日内米巿甚平高白粳七元五角至七元一角糙粳六元七角至六元二角巿價恐尙回軟云 
[鎭江]  
　　沙灘請暫緩升科丹徒旗民生計所前曾報買徵潤洲接漲江灘九百四十六畝現聞沙田局擬欲責令升科惟前項灘地每届冬令水涸始現一至春汛仍在積潦之中望水完糧殊於旗民生計有碍該所請暫從緩一俟可施佈植再按草灘科則納稅云 
　　盜刦傷人揚中縣郭家港地方馬恒隆家前夜三更時分突來盜匪十餘人衝門而入將馬及妻女捆吊火燒受傷甚重刦去銀洋首飾衣物等件報縣勘騐屬實刻已派捕跴緝務獲懲治云 
　　醬園行將漲價城内外各醬園現有提議增價之說約在夏曆三月初五日起醬油每斤增漲十文貧民又加重負擔矣 
[揚州]  
　　運商推舉幹事鄂湘西皖四岸在揚運商於八日下午在丁家灣公所單行推舉幹事本届推出十二人如下倪蔭堂朱聲和朱聘之朱幼滋陳良才賈斌臣薛海峯曹鉞甫蕭衡才郭秉衡朱頌昌許樹滋 
[阜寗]  
　　二高童子軍成立阜邑尙無童子軍未始非敎育上之大缺點現縣立第二高小戴校長有鑒於此特就該校兒童組織童子軍一國以爲各校倡計隊員五十四人共分六隊每隊九人職員分爲圑長圑副會計庶務五種均由該校敎員擔任課程先從初級着手敎授現已呈請縣署備案 
[嘉興]  
　　令飭聘用合格敎員嘉興第一届檢定合格敎員之現無職業者已由勸學所長莫其瀾調查姓氏開單呈報官廳查核現敎育廳已於前日令飭汪知事轉令各校長將各該員儘先聘用以重敎育茲將無職業合格敎員錄下計鳴皐朱銘動張廷柟吳亮趙鼎祺李昌鈺王海海林張嘉勳俞起雲趙麟 
　　開始佈種牛痘嘉興育嬰堂現已聘請蔡某在城中覺海寺分期施種牛痘縣署亦商允嘉興醫院出發附城各鎭按期設局施種四鎭牛痘局已於本月初一日起輪流施種以兩月爲限茲將施種地點錄下星期一南堰鎭星期二太平橋星期三東栅口星期四九里滙星期五塘滙星期六陶涇鎭 
[寗波]  
　　美公使遊甬記本月六日下午三時美公使克蘭氏由杭蒞甬當時有青年會總商會及美商敎士等均至車站歡迎旋由官廳設宴普天春爲之洗塵是晚下榻美敎士梅立德處翌晨由黄涵之道尹陪往普陀遊歷歷聞於本星期一由甬乘輪赴申云 
[洛陽]  
　　各代表齊集洛中吳子玉坐鎭洛陽各省均欲與之交歡近日各省代表之來洛者尤爲絡繹計廣西有林虎山西有商起予陜西有王普涵其他湖南廣東浙江各有代表常駐吳氏應接頗形忙碌云 
雜評一 
[新軍律（庸）]  
　　官吏犯贓治罪條例頒布未久而參陸處又有新軍律之擬訂其最高刑爲槍斃視犯贓條例之科無期徒刑者爲重以表面言之政府之注意軍紀殆尤甚於官方焉 
　　雖然今之督軍師長鎭守使等尅扣軍餉侵漁軍需者恐不在少數無論無人敢爲舉發就令發覺政府亦未必敢執法相繩吾意此律頒布彼炙手可熱之武人有恃無恐未必因是稍　其貪黷發就令發覺政府亦未所惡則雖跡近嫌疑反將罹於重典竊鈎者誅於軍紀曾有補乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[絲繭巿之近訊]  
　　滬上各絲廠去年營業大遭虧蝕以致呈部請求撥欵維持追溯其原因缘去年春間洋莊絲巿面甚佳特别頂頭號廠經價至一千三百餘兩厥後新繭登塲正在放盤收買之時旋得日本電報知巿情變遷然已收人不少後雖抑緊繭價勢已不及夏秋冬三季果然各國皆停滯少購絲價逐步跌落至七八百兩尙祇有少數購買本年北蘇州路絲繭棧房失愼又焚去大宗乾繭各廠抛出絲經在先不得不向内地買大價之繭繅絲以解雖焚去各貨廠家未必全受直接損失而保險之賠欵數目過鉅手續繁多至新繭以前未必能實行清了現聞各絲廠將抛出之貨解清後目下存繭將罄按之一千二百五十兩之特别廠經巿上此項乾繭亦無可得屈指四月望間新繭即可上巿情願停機以待將來購得新繭然後開車云 
　　無錫紹興等之上岙乾繭貨已絶跡所存者惟中下之貨且其價合之繅本亦難合算前日有嘉興乾繭二千餘擔楓涇乾繭六七百擔聞滬地貨缺由貨車裝申雖有人向之議價尙未成交云 
　　昨據嘉興繭業中人來滬謂每届舊曆清明時該處桑葉各行家預先抛賣開價往年開盤至少二元或漲至三元數角今年開盤祇一元五角交易尙不多蓋預料本年各絲廠及繭商收買之減色也 
　　舊嘉興府屬各鄉共有繭行四十餘處曩年各絲廠之往該處採收者廠家必預先派員謀挖或挽人介紹方能到手每行租借一巿須扯四千元之譜一切修費均由廠家派匠自做至少亦須費七八百元或千元本年則繭行自向廠家兜攬租費最大者僅三千元其餘尙不及此數且須繭行房主自行修理完整試試與曩年比较轼價格相去懸殊蓋因銀根明寛暗緊各錢莊銀行放欵穩愼絲繭商着手爲難也 
[嘉興無錫之最近米巿]  
　　今春以來天時寒燠不匀爲歷年所罕見昨得嘉興消息該處於陰曆上月二十九日忽降冰雹與雪珠據農家言清明節後有此種現象殊爲不宜預料春熟中如菜子蠶荳小麥等類均將大受損傷收成將歉因此人心恐慌米價陡然飛漲最高白冬已售開七元八角圑秞與糙粳亦須六元八角左右云 
　　又無錫消息近旬日來有人在錫地購運米糧爲數顧鉅托名充作賑米雖未裝運出口然均已打包上棧加以日内又雨水連綿上巿見少所以特别高糙粳每石已漲至七元至六元八角次者亦須六元三四角大子秈售開六元四角至六元二角羊秈須六元五六角高糙元七元客糙秈五元六七角埠秈六元五角至六元三角粳稻每擔亦售三元七角至三元五六角不等其餘小麥黄荳等亦多看漲云 
[嘉興議减銅圓價値之滬聞]  
　　近聞嘉興商會因銅元充斥巿上巿價價已增至每洋一元可兌銅元一百四十五六枚各商家因此大大受其虧故擬將向例每銅元一枚作制錢八文者改作七文已在商會討論惟提議多日迄未解决云 
[省令嚴查進口銅元]  
　　江蘇王省長前以滬上及長江内地各處發現輕質銅元令飭滬上各官廳查禁并將查禁情形具報等因茲聞淞滬警廳自奉令後即派幹探嚴行調查查得上項銅元實由青島等處分運各處貶價兌與各小錢莊流行巿上最爲大宗此外由漢口等處運來者亦復不少以致巿面充斥據情查復昨由王省長指令該廳除仍飭嚴查從重懲辦外并訓令海關姚監督知照稅務司於各項輪船進口時嚴密偵查云 
[湘省訂購大批紫銅]  
　　聯合通信社云湘省現洋缺乏純恃銅幣流通今春紙幣低落銅幣又盡系雙毫（每枚當二十文）百物奇昻中下社會已不勝其苦紳商方面又無人敢倡减鑄銅幣之議譚組安去歲入湘之始即兩次派員來滬購買銅斤爲數甚巨昨本埠太豐申莊又得湘省當局來電囑訂購日本紫銅十萬石但必須承辦之洋商在漢口交貨湘省雙毫銅幣本輕利重一出湘境即不能行使若長此源源鼓鑄湘省前爲紙幣世界將一變而爲銅幣世界矣 
[海味最近之巿價]  
　　海味爲我國筵席需用之品種類繁多滬上操是業者有行號之分行家專做批發集於法租界洋行街民國路一帶號家則南北巿皆有現届清明節令民間祭祀等用銷場較旺尤以内地來滬採辦者爲夥因來源不旺故各貨巿面較去臘年底均屬增漲茲將貨名時價調查錄下魚翅閩浙產每擔三百元至三百二十元南洋各島產每擔三百至四百元日本產铭烏翅）每擔二百元海參南洋各島產（白色）上貨每擔一百元中次七十至五十元日本產（色黑有剌）上貨每擔二百元中次一百五十至一百元紅旗參奉天產（色黑有剌）上貨每擔三百元中次二百五十至二百元淡菜寗波產最佳上貨每擔一百元中次八十至五十元西洋產每擔三十至四十元日本產價與西洋貨同螟蜅寗波產每擔四十元烟台產三十元鰌魚粤省九龍產每擔一百元日本產四十元干貝（完全日產）每擔一百元至七十元蝦米粤產每擔一百元至八九十元日本產八十元至五六十元鮑魚（完全日產）每擔三百元至四百元香菌冬菇以前幾純係日貨現在案徽江西等處皆產惟銷路廣故時價每擔二百元至三百元其餘各貨因銷路少產品不多故從略據該業中人云自上年抵制至今干貝鮑魚兩項比較前年約减銷十分之四而上年舶來海味運至上海者估計約値關平銀不及一千萬較前年減少三百餘萬云 
[大同學會請禁囤積居奇]  
　　上海中國大同學會因米商藉口打包上棧爲商業習慣不肯與私運出洋一律議罰特電南京王省長請照私販一律嚴懲原電如左王省長鈞鑒去歲米價奇漲幸荷鈞座俯念民食爲艱飭行上海官廳從嚴查禁並在浦口設卡稽查偷運米價得以平落近日米價又復步漲滬上業有恐慌現象迭經公民糧食調查會施則敬淞滬糧食維持會孫瑞等電呈鈞座懇再重申禁令在案士英等以爲私販偷漏出洋與奸商囤積居奇其不顧民食祇　私利性質相同論罪當然相等向例官廳文告囤積與私販同干禁例此例行之數十年即鈞座所頒禁令二者均有明文是囤積居奇之罪不在私販出洋者之下之明證也士英等現聞上海一隅一般奸商在内地放價收米產地米價因之抬高產地貧民已受影響運滬後打包上棧成千累萬駭人聽聞日前鈞座飭令上海縣轉行總商會妥議罰則米業領袖亦列席會議僅將私運一節嚴定罰則查獲一律充公而獨於打包上棧一層藉口爲商業上習慣無罰則之必要朦請上海縣呈復在案米業領袖爲同行營業計不啻代表米業要求得一種囤積居奇之特權從此可以操縱把持壟斷巿面更不惜巧爲開脫出此欺朦手段於無形中取消鈞座之禁令現在米價已漲而打包上棧之米出售者寥寥雖曰待價而沽居心亦何太忍士英等講學滬濱本不敢出位嘵嘵重煩鈞聽惟憶去各米貴之時工部局曾出佈告嚴禁囤積並派捕調查各米店所存數目予以限制轉瞬青黄不接萬一米價繼長增高租界當局爲維持地方治安計重申舊令并打包上棧者或將一併子以取締該米商又將何以自解國體商情兩有遺憾惟有仰懇鈞座再行飭令上海官廳從長計議將私囤與私販酌定相當之罪名一面令行水陸軍警及各稅所協力負稽查这責對於振米護照亦懇特别注意以維民食而重法令不勝迫切待命之至上海中國大同學會鍾士英等七十五人同叩 
[淞滬糧食維持會請定儲棧期]  
　　昨日（星期日）二時淞滬糧食維持會因鑒於米價又有步漲之勢在浙江路事務所開第十五次常會到者三十餘人公推江錦春主席曹心怡紀錄主席誦讀安徽張星五督軍湖北孫允平會員兩函大意均贊助會務進行方法并報告贛皖鄂三省米價數目及本埠米糧步漲情形於是互相討論結果即公電王鐵珊省長迅予明斷當塲請孫鏡湖起草即日繕發電文如下省長鈞鑒前日由郵曾上蕪函計已早登籖閣所請將奸商私運囤積上棧壟斷居奇一致施禁並規定正當米儲棧的期度必早蒙碩畫近因米價又漲一元左右屈計新麥登塲尙遠正在青黄不接實屬人力難施且羣情屢處恐慌愈形談虎色變頃聞滬地近日米貴原因委係有人前往無錫同里等處放價收買鉅萬米石車運寗省一帶以圖居奇傳者紛紛滬報多錄事實回憶敝會前請明限正當米商以兩月爲儲棧之期藉杜業外壟斷影射等情似足爲目前預籌釜底抽薪之計明知鈞座時厪民隱燭照無遺而在敝會環顧前途杞憂綦切不揣冒昧特再仰求迅賜明斷俾圖永　狡謀豈惟淞滬百萬食戶啣感鴻施於無旣也專此上叩勛安伏惟霽納 
[南巿米行私減佣金之議罰]  
　　滬南各發米行去年因閘北米行組設米行公會後同業弊端得由公會隨時袪除並可聯络商情故南巿亦仿照設立於厚德里内且以整頓各發米行佣金以昭劃一去年該公會會議訂定每石佣金扣除客人洋一角二分除五分予米店外米行得每石佣洋七分不得私自增减查出議罰詎近來有新開行某某數家每每貪做生意私讓佣金祇取五分現爲同業查出以其破壞定章昨由公會通告各同業訂於昨晚八時開會解决 
[套布貨少價昂]  
　　行銷牛莊營口之套布近來牛莊來電催裝需用甚急故各布號至浦東各鄉設莊收買適因鄉間清明時節休歇機織之故每日收貨極稀現下每疋漲價一角鄉人出售仍不多故據情函致申號報告該業得此消息頗爲焦灼云 
[縣商會常會紀事]  
　　昨係本月份第二星期日爲縣商會開常會之期下午三時開會到會董十餘人首由會長姚紫若姚慕蓮宣告開會宗旨畢即將邇來所得滬上各機關及各省埠商會等函牘報告大旨均探詢滬上商界反對附加貨物稅改爲籌募春振事宜之辦法及進行之手續如何並對於所得稅與加貼印花稅等問題當經各會董報告謂政府實行徵收所得稅查南巿商界除銀樓業錢業並華商水電兩公司外其他各業基本金大都未滿二萬元即執事等年俸之滿五百元者亦尙寥寥核與稅率事實並無關係無用議及次將各認商反對投標認稅事宜當衆討論良久惟有仍前拒却云云末後查得籌集春振之手續應即請由各會董竭力催繳的欵到會以便彙總報解藉以支配災區直至傍晚始行散會 
[稅所尙未承認取銷上海振捐]  
　　滬上取銷貨物附加振捐一事商界均知上峯業已允准而上海稅務所近來掣給之徵稅收條仍有附加振捐一成字樣各業商異常驚詫爰紛向商會探詢等情嘗誌昨報昨有入以此事往詢稅務所某職員據該職員答稱日前商會通告謂已奉稅所轉財廳令開上海一部份附加稅准予裕免等語此意尙欠明瞭蓋日前所奉財廳來文不過允予據情轉呈院部代爲籲請破格豁免之指令並非正式取銷之訓令故最後尙須候部令祇遵云云言時並出示王省長所致院部代請取銷上海附加稅電文一件爲錄如下（上略）前接華洋義振會上海聯合急募振欵大會微電開（微電全文已見前報不錄）等語當以貨捐徵諸商賈與勸募之途徑不同且事關巡振公債通案能否不致牽動全局經令財政應核議具覆在案茲據該財政廳呈稱查貨稅附加振捐一案係奉部令各省區一律飭辦江蘇勢難獨異是以迭據各商會來電請免廳長明知商民擔負加重宜予體恤祇以事關通案非有特别情形大部斷不允分别辦理未便率行核轉今華洋籌振會以上海一隅已籌振欵四百萬元聲叙理由仍以取銷貨物附徵爲請該處募集義振爲數甚鉅非他方各省區所能企及値此籌募急振深賴該商民慷慨解囊源源協助廳長但期於地方有裨何敢稍有成見致拂輿情所有上海一埠商業最盛二次振捐所得不在少數若就該稅所比較核計誠如義振會稱每年不足不萬元準情酌理應請就滬論滬予以變通凡由上海運往各處之貨無論二成一成振捐悉予破格豁免他處旣未募集如此大宗振欵當然不能與上海並論無可藉口援請仍應照常帶徵以示區别而重振需惟災振公債四百萬元各省區應行攤募之債額以貨物稅及内地常關稅附徵一成爲標準上海請免附徵於全局不無牽動應如何酌劑之處可否仰乞據情會商部處通盤籌算變通盡利以期雙方並顧等情除指令外相應電達查照核覆以便飭遵爲荷云云 
[請求取消附加稅之繼起]  
　　滬上各業商祗願籌集春振一致反對附加稅已奉江蘇財廳准予豁免似此事已可告一段落茲聞吳淞各船號商聞滬商已辦有成效亦擬仿照募振方法以爲抵制因淞口貨物由吳淞稅所完納進口稅後其大宗貨物銷於滬上者爲多也故淞滬均有連帶之關係曾經聯絡提議應請吳淞商會函呈江蘇財政廳陳明滬商改定之方法參酌進行請求核准詳部請示施行現方積極進行云 
[紗布交易所昨開創立會]  
　　紗布交易所爲紗業公所及振業堂布業公會所發起昨假總商會開創立大會計到會股東二百八十餘人計四萬八九千權其開會之秩序如下一開會二公推臨時主席三公推糾察員兩人四籌備主任報告籌備經過情形五通過章程六投票七公推檢票員四人八開匭九主席報告選舉結果十散會茲將當選之理事及監察員錄次（理事十五人）穆藕初吳麟書匡仲謀徐靜仁謝蘅牕徐慶雲顧子槃聶路生吳寄塵董仲生孫北　胡瀠波賈玉田伍渭英劉厚生（監察三人）周渭石張則民俞福謙 
[紀外洋輪船進出口行程]  
　　日本郵船會社之山形丸及擇捉丸均係行駛中印班一路山形丸於十四日上午可自印度之格爾喀噠來滬停泊於匯山碼頭翌日五時即須開往日本擇捉丸須十九日進口二十日開赴神戶橫濱該兩輪運來上海之進口貨以機器打包花蔴袋松木板三項爲最多尙有法國郵船公司之貨輪掦子號從盎凡爾經香港等處來申明日七時可抵上海進泊黄浦碼頭來貨中有洋酒紙頭靛漿等物在滬出清各貨後尙須開赴華北經揚子江而往天津等埠又有中國郵船公司之尼羅號昨日在星加坡來電報告即於本日開往香港至遲於二十四日上午抵申便即開赴金山又有本平洋郵船公司之愛瓜多號從三藩巿出發以來今晨已抵檀香山據該輪電報行期謂於本月月底可駛抵上海又英郵船喀什格號自二月二十八日離滬還歐後業於本月七日行抵馬賽刻已向英國開發據其來電報稱將於星期四安抵倫敦尙有英印公司之丹達號自上月三號從上海開往日本至二十二日折赴汕頭厦門等處裝貨刻已行至仰光將於明日開還印度大約十六號可還泊格爾喀　更有三月二十五日在印開來之德加大號將於星期二至香港於十九日抵上海 
[沙船在淞口外遇險續誌]  
　　南巿綸和號之解增榮沙船由女姑裝貨來申在吳淞口外　風吹落船夥二人僅救起李帮卸一名送醫院醫治貨則漂去等情已誌昨報茲悉該船被折二檣之後業已失其自由不能行駛至滬故昨日由該號主訂雇拖駁輪船一艘議定拖費洋三百元已前往拖帶來滬其李帮卸自入吳淞醫院經醫生騐得救起時被鐵鈎鈎傷背骨已斷無可救藥延至晚間身死屍身亦已帶回上海由號主收殮矣 
[滬閔柘長途汽車工程消息]  
　　邑紳李顯謨等創辦滬閔柘長途汽車查其路線由滬西龍華漕河涇等經過顓橋曹行往西南至北橋長壽庵達閔行鎭再由該鎭越過黄浦自浦南經南橋直達奉賢縣境之柘林海灘爲止全路計程八十餘華里規定汽車所過馬路一律放寛五丈業經聘請工程師周某將沿途經過路線次第測勘蕆事應築路基亦經逐段挿立標誌以備購買民地並聞乘客如須往來閔行柘林間者仿照滬寗津浦鐵路辦法特備小輪二艘以便儎客渡浦不另取資所有由滬至閔之沿途經過橋梁應須改建洋式者曾經查明繪成圖樣預備築路時一併建築惟浦南沿浦灘起至南橋達柘林之路線中間經過河道小浜曁大小橋梁較之滬閔一段爲尤多且墳墓之無法避讓者尤應拆遷手續甚繁現所急於進行者應先調查河浜之可塡塞者墳墓之可拆遷者橋梁之應改築者各有若干並須查明管轄境界區圖地方業主姓名故於昨日又由周工程師督同員役由閔出發前生南橋柘林一帶實地查勘詳細繪圖以備進行聞儎客運貨之汽車擬仿火車式樣亦分頭二三等先行開駛十輛如果營業發達再行增添並定本年下半年起准先開工築路云 
[查取海州開埠舊卷之函復]  
許交涉員前奉中央令飭調取關於開闢海州商埠各項舊案卷宗當以滬道管卷處查取無着轉向江寗交涉署查取近得復函謂江寗兩遭兵燹各項卷宗散佚不少此項案卷諭令在當時有無尙不敢必即或遭散佚亦未可知是以仍查無着昨許君已據情呈復矣 
[寰球學生會歡迎會紀事]  
　　昨日下午二時寰球中國學生會開會歡迎菲律賓華僑回國敎育考察圑到者被歡迎方面爲該圑圑員余伯昭顏文初張達生詹菊似四君及小呂宋中華總商會籌備簿記臨時幹事部工表陳祖歷君李君等歡迎的方面爲楊筱川李登輝吳和士趙厚生席少珊吳錫嘏李競雄君等數十人首由主席楊筱川君致歡迎詞略言今日本會開會歡迎考察敎育諸君雖因天雨到會之人不多但同人等歡迎之意則甚誠也云次考察敎育圑圑員佘伯昭君起立謂余等今日蒙貴會開會歡迎不勝榮幸今請以菲島華僑情形略爲諸君陳之吾華人之僑居菲島者較他種人爲早且人數亦多幾乎各島皆有華人在焉所營之業務悉以商業爲主大約可分數等一爲輸運中國貨出口之商人一爲販售歐美雜貨之商人一爲小本買賣之商人在從前該處土人之衣服多用中國絲織品可見華人在該處頗有移轉社會風尙之勢力但吾人之所憑藉者袜不過勤儉二字别無他法乃近來頗有日難一日之慨蓋一則糧食權向操於華人之手今則轉歸土人之手矣二則菲政府業於華人之敎育商業方面橫加限制如最近之簿記改用西文案即其一也嗣後當一方固結圑體一主振興敎育深望國人加以贊助俾資改進云云演說畢主席起謂吾人聆佘先生之演說獲增知識不少本會同人對於華僑同胞自當量力襄助云云次趙厚生君演說大致謂鄙人曾到過南洋英屬各島以爲華僑敎育界對於辦理學校有二種缺點一爲校董會與校中敎職員不相聯絡二爲所請之敎職員因請時不甚注意到校後之待遇又不優以致非半途回國者即敷衍從事且校董方面並不知其敷衍結果遂至敎育不發達今者菲島華僑有敎育研究會之組織而諸先生所提議回國考察敎育之議案亦得通過誠爲華僑敎育發達之起點也但國内敎育有足資參考者亦有不足資參考者此則又望考察諸先生注意者也云云演說畢主席起立略爲申說次吳和士君演說略言本會定名爲寰球中國學生會所以聯絡全世界中國學生實爲本會唯一之任務而於華僑敎育尤深注意鄙人以爲今日華僑敎育所宜注意者有三一校主校長宜劃分權限俾免牽掣干涉之弊二敎員薪水宜加多三請敎員時須注意其品性學問考察國内敎育亦有應注意之點一一般學校科學觀念太淺二限於經濟科學器具不完全三自前年五四運動以來學風大變自係敎育界之好現象但亦有過當之處亦宜注意云云演說畢主席亦有申說之詞次陳祖歷君起立報告改用西文簿記之大略情形主席謂同人對於此事亦必加以贊助上海華僑聯合會亦已有電致北京政府云云再次考察圑圑員張達生君起立報告此次考察之要點爲（一）國語（二）學生自治（三）課外作業（四）補習學校（五）社會敎育報告畢吳和士吳錫嘏二君對於國語敎授均有意見發表末由全體合攝一影而散 
[編送忙漕征收費預决算期限]  
　　上海縣知事接江蘇財政廳訓令云案奉省公署指令本廳呈一件遵令議復各縣忙漕征收費編送預决算期限祈核由奉令如呈辦理仰即由廳通電各縣一體遵照母任逾延此令等因奉此查此案前奉省長令廳酌定期限催令查照造送當經核議呈復在案茲奉前因合亟抄呈令仰該知事即便遵照依限造送勿稍逾延干咎切切此令計抄呈呈爲遵令議复各縣忙漕征收費編送預决算期限仰祈鑒核事竊奉鈞署指令廳長呈一件遵令核議忙漕征收費撥充自治經費一案請核由奉令呈悉已通飭各縣遵照辦理矣仰仍由廳酌定期限催令查照造送核定後以一份轉送備案至此項征收費預算純係以帶征之欵抵支與稅所征收費情形不同應否定入縣地方範圍並仰妥議具復此令等因奉此遵查十年七月爲年度開始之期各縣忙漕征收費十年度預算編送到廳應以本年四月底爲限尙餘兩月留備審查駁轉之時間决算俟整理期間完竣經過兩月應以十二年二月底爲限如有逾限一月者即予記過一次擬懇鈞署通飭各屬遵照再查九年表一月間奉財政部艶電以各省田賦征收經費及額外征收抵支之欵應即一併列入預算造册報部以憑核編等因奉經胡前廳長查明各縣征收經費六十七萬餘元擬具電稿呈請前省髭齊會電財政部將收支兩項彙案列入九年度總預算在案此項征收費旣經編列國家預算似不能再入縣地方範圍致涉重復是否有當理合遵令核議具文呈復仰祈鑒核令遵實爲公便謹呈 
[藍天蔚身死不明之請究]  
　　湖北自治協會昨發快郵代電云重慶各軍聯合辦事處劉甫澄處長鈞鑒報載鄂西靖國軍總司令藍公天蔚在渝自戕逝世惡耗傳來同聲駭悼藍公爲革命元勳護法健者曩以餉盡糧竭被王逼走鄂西後投奔貴軍又爲軟禁夔門其自殘同志已屬寒心今竟死於貴軍監禁之下直接間接貴軍應負相當之責任且據潘王冬電稱秀公自戕俱係但軍王副官長范技術連長所云又據秀公乃弟文蔚自忠州致其家屬電稱秀兄在渝不堪川軍虐待憤懣自戕末復稱秀兄由忠州解渝時僅一赤身至渝時即交衛兵年管何來手槍何能自殺等語據此云云其被人暗害已屬昭然若揭貴軍爲護法而興藍公又爲護法之人以護法而殘害護法來日大難正未有艾務乞我公主持公道嚴究凶手庶是非得明而寃憤得雪矣臨電泣懇不勝企望湖北自治協會叩灰 
[青年會協會明日行落成禮]  
　　本埠青年會全國協會訂於本月十二日（即明日）下午 
 
 

Page 11

 
 
在博物院路二十號新會所内舉行落成開幕典禮疊誌本報茲悉該會最近曾得徐總統顏外交總長浙督盧永祥晉督閻錫三等寄贈頌詞又黎前總統題贈（後生可畏）匾額范靜生總長題書（程材範道）四字爲賀海外如北美青年會協會穆德博士及南洋小呂宋華僑商會會長李清泉等均致電馳賀云 
[義務校徵求會開幕禮紀]  
閘北青夜國民義務學校因籌募基金特組徵求會已誌前報昨日午後二時召集全體隊員假定一品香行開幕禮到者百餘人公推方椒伯主席陳述徵求宗旨次孫道勝君報告義務學校經過情形次由余鵬任矜蘋楊瑞葆余鯤徐贊華姜維良鳳昔醉陶笑舫周生發王祖善鄭椷三金蘭溪陳勇三等演說主席致視辭略謂義務敎育爲當務之急此固盡人皆知母等贅述不過一二義務學校之效力影響未必遠大試觀社會上較有力量之事業其經營之初曷不拮据萬難至所以得最後之結果者胥賴辦事人之一鼓作氣注其全神有以致之故甚望諸君努力於義務敎育之發展而能感化其他熱心份子繼設義務學校則普及敎育完滿之果可立而待矣云云聞該會徵求結束時勇於徵求者另由總隊長曹慕管總參謀霍守華任矜蘋給與額用獎品以資鼓勵五時許散會 
[旅滬贛商發起聯合會]  
　　本埠原有江西同鄉會會員約七百餘人係由官紳商學合組而成茲該省旅滬吉安洋紗帮撫州夏布帮南昌茶葉帮廣信磁器帮及工界份子擬另組一旅滬同鄉會純粹取平民主義昨已由發起人羅守愚等邀集各帮在法租界東江樓開茶話會籌商進行辦法不日當可成立云 
[官廳定期餞送義總領事]  
　　駐滬義總領事德樂時請假回國六個月松滬何護軍使許交涉員王道尹徐廳長等定於本月十二號假海軍聯歡社公餞并邀各商　陪席　 
[逆倫案之昨訊蒞勘張朱二家情形]  
　　浦東三林塘張萬興米店主張駕雲遭伊子張欣生毒斃一案前日下午譚廳長所委之郭檢察官率同錄事法警等過江下鄉詣三林塘詳細踏勘以憑核辦當抵該鎭時即據該鎭圖董及地保等前來候示奉郭君略詰數語諭令引領至已閉張萬興米店屋内勘得店房二間當在該店内搜檢抄出與本案有關係之賬簿三本郭君又步入前張駕雲欣生父子所居之房屋勘得共有樓平房八九間其中又分東西兩樓當張駕雲未死之前與欣生等同居東樓駕雲之妻張康氏等則居西樓郭君勘畢諭令繪圖貼說存案查考又在該屋内抄出一切契據證物等件郭君等乃離張家又步至附近即朱潮生所開之龍泉園小茶肆中搜查當抄出大小賭具甚多如骰子掏缸等一應賭具郭君等又人内至臥室抄出鴉片烟灰等違禁品物諭令一併帶回本廳候究迨郭君等渡江返廳稟復時已萬家燈火矣 
[破壜内人臂之由來]  
　　虹口七浦路歸仁里口日前於破壜内發現人臂一隻當由一千一百二十二號華捕回禀捕頭派探將壜帶回捕房暫留候查明來歷再核各情已誌前報茲悉此項人臂經四十號西探目泮林士與西探約别生華探孔慶平連日調查得悉係前住該處之揚州人厦筆耕於五年前臂患毒瘡至同仁醫院療治無效由西醫將臂截斷嗣夏醫愈出院乃將此斷臂帶回家中用石灰裝入破壜藏儲茲因夏氏遷居於七浦路七百七十六號門牌未將此壜帶去致由二房東嚴氏抛棄於該處垃圾桶邊致爲人所發現云 
[三泰衖發生刦案]  
　　前晚八句餘鐘有暴徒六七人身藏凶器潛至西虹口三泰衖三十六七號門牌向爲洋貨掮客之陳姓家以問信爲由賺開大門以兩匪在外望風餘匪一擁入内袖出手槍利刃嚇禁聲張復人陳之臥室將小鐵箱内所儲現洋鈔票一千餘元搜刮而去迨該管匯司捕房聞警立飭通班中西包探馳往追拿匪已携贓遠去該探等遂折至事主家詳詢被刦顚末回稟捕頭用電話通知各捕房一體留心價緝矣 
[閘北潭子灣刦案續誌]  
　　閘北潭子灣北王家井亭顧方伯所開之顧瑞祥洋貨新衣店被搶一案已記昨報茲悉由四區二派駐所巡長蔡文彬巡警王子宜等兜獲之江北人三名業經顏署長逐一研訊張金彭實係蔡如松據供推小車爲活由在逃之甲乙丙三人囑伊邀約同伴周慶生即王四寛及油廠小工張四十子即張廷偉共六人甲等携有尖刀同往事主家以斷木撞開店門搶得布疋衣服逃往北鄉荒僻之處由甲分給布六疋衣服三件欲携回住處被警截獲云云質之周已供認由蔡如松邀其與張同往惟張尙圖狡賴不肯吐實因將該三犯分别收押聽候緝獲在逃之甲乙丙再行解辦 
[修正僑民子弟回國就學規程]  
　　上海縣公署昨奉江蘇敎育廳第四八四號訓令内開案奉敎育部令開本年曾經經僑民子弟回國就學規程公布以來各屬華僑學校畢業生回國就學者頗多本部體察情形將前項規程量爲修正用廣裁成合即檢同該規程及修正條文令行該廳知照並轉行所屬各縣及各學校遵辦等因附發華僑子弟回國就學規程等到廳奉此除分行外合將規程等一併抄發仰該知事轉行所屬各學校一體遵照等因沈知事奉令後當已轉行勸學所轉致各學校一體遵照矣茲將僑民子弟回國就學規程錄後第一條僑民子弟年十五歲以上曾在各居留地僑民所設之學校畢業者均於每年入校始期以前呈由該管領事官保送回國就學第二條領事遇前項請求視爲必要時得酌加試騐第三條國内各學校對於前項學生入學試騐時從寛取錄但以試騐成績所差十分以内爲限第四條已經錄取之學生國語未甚熟練有礙聽講者各該校得爲設國語補習科但不得有礙正科第五修僑民回國後其入學就學事宜應由所在敎育官廳介紹之第六條本規程木盡事宜臨時訂定之第七條本規程自公布日施行 
[培本小學校遠足會紀]  
　　閘北寳山路頣福里虬江路鼎元里培本小學第一二兩校春假以後業已上課昨日（九日）下午一時舉行遠足會敎職員學生等齊集在北鼎元里出發經宋園路迤邐以抵宋　入園先向宋漁父先生石像行三鞠躬禮次由朱校長企民演講略謂宋先生乃係民國偉人其學問道德爲世所欽敬者後爲奸所妬謀害於滬北車站諸生今日爲學生他日當人人爲宋先生云云演學散隊各爲種種游戲歷半小時復整隊北往經十餘墳由而抵中國醫院五時許繞道實興路經寳山路而返校 
[浙江醫藥專校旅行圑抵滬]  
　　昨日（四月十日）下午浙江公立醫藥專門學校藥科旅行圑乘快車來滬寓三泰碼頭公立上海醫院聞今日參觀五洲藥房科發藥房及製藥工廠等處云 
[福建路義校添設日課]  
　　福建路商界聯合會原有義務夜校植棓本路各商號之舉徒不取學費專授商業上之必需智識技能本年開會集議公請董學聖沈子惠等爲義務敎員現在學生來校求學者絡繹不絶董等又見該處鄰近日間苦無適當國民學校兒童求學往往有向隅之患因於該處組織養正國民學校一所董係浙江省立第四師範學校畢業歷任各學校敎職有年富有經騐其校内佈置與管敎一切頗合近代新潮現計日夜學生有百餘人惟其校舍不廣不能容納聞下學期擬設法擴充云 
[女子美術學校展覽會記事]  
　　昨日午後二時中華女子美術學校開三週年春季成績展寛會到者二百餘人由唐家偉校長派該校甲班學生嚴淑芳黄順理李輔乾馮淑楊家驥黄順義舒之涵丁文欽葉逸君鄺愉好招待來賓參觀其課堂陳設之毛筆畫彩畫及西法晝像繡科工場陳設之山水人物如唐李太白之肖像及各種時新美術品共約百餘種各界參觀者大都贊美後由唐家偉校長導來顮曁各學生於學校前門攝影時鐘已六下乃散 
[國貨維持會常會紀]  
　　中華國貨維持會昨日下午三時開第十届第十八次常會由汪星一主席報告前接南洋烟草公司來函講安徽合肥馬家　　局分卡越權苛征並擅將紙烟扣留等情請會轉電皖當道呼籲放行當經本會擬就代電於艶日發致皖省長財政廳長安徽烟酒事務局長去職茲接烟酒事務局長寥宇春支日快郵代電云查合肥釐局馬家渡分卡扣留紙菸糾葛迭經敝局查照向章明令解釋在案乃各方爭執猶復不已除先電釐局將扣留紙菸查明照章應納稅欵若干暫行登記取保放行外並委派專員前往確查實况秉公呈復以憑核辦外特復云云除已抄錄原電函致南洋烟草公司外請爲追認衆無異議次報告杭州萬隆金腿號及土海雙轉兩合公司由丁國盛汪兆麟兩君介紹入會除緩日編號塡發證書外請爲注意報告畢略議他事旋即散散會 
[律師公會評議會紀]  
　　上海律師公會昨日（星期日）開第九次評議會到會職員如副會長張家鎭評議員費廷璜席裕昌沈健湯應嵩李昌等午後二時開會議决案件（一）恃開定期總會問題决議定於五月十五日（即陰曆四月初八日）特開大會兩星期前登報通告（二）修理高等廳休息室問題决議致函委託夏劍虹先生就近到廳估計後通知本會由會致函寗會擇吉動工並致函高廳書記官長（三）國際律師協會問題擇要及章程通知各會員（四）下届第十次評議會决定於五月一號開會（五）提議以前决議未行各事件議决由會查照歷次議案函請幹事部分别執行議至五時散會 
[檢騐浜内男屍]  
　　引翔港姚家橋附近長浜中發現被勒致斃之無名男尸一具經二十三保十圖地保邢杏生投報地檢廳請騐昨日上午奉該廳譚廳長委派許檢察官沈檢騐員等蒞場檢騐當命小工將尸撈起如法騐明該尸年約三十餘歲秃頭赤足上身穿舊衛生絨衫外着元布夾襖下身裸體該尸旁河邊抛有舊藍布褲一條並離該尸丈餘之岸上遺有布鞋一雙確爲該尸之物查該尸周身無傷委係生前被人用麻繩勒斃塡明尸格因無家屬判由堂棺殮發封布褲附入棺中鞋子與麻繩均命帶回候示召家屬認領許君返廳後已面稟譚廳長嚴緝兇犯究辦矣 
[擄人勒贖案聲請上訴]  
　　張六仁訴張家林丁書堂等擄人勒　一案前奉地方審檢　訊明判决張家林等各監禁四年以儆而張家林等奉判不服提出理由於前日在押所遺人到廳具詞聲請訴已奉核准不日備文申解高等廳訊辦 
[提議遷築垃圾碼頭]  
　　滬南關橋附近之各店商現悉滬南工巡捐局因推廣垃圾碼頭已擇定關橋南塊不日即將興工建築等情恐該碼頭成立後將有多數垃圾積在此處爲預備裝船之所實於公衆衛生有購爰公同聯絡提議擬公呈該届長請將碼頭地位另改僻靜處所庶與商業衛生無所妨碍現方竭力預備進行手續以期達到遷移建築之目的云 
[自縊遇救]  
　　錢頌邦不知有何寃抑前晚潛至滬西勞勃生路樹旁解帶自經幸爲一千四百七十八號巡街華捕查見急爲釋放得以不死並即將錢帶回該管捕房稟由捕頭諭候送請公共公廨訊明發落 
[刀傷頭面]  
　　周阿虎羅金寳前晚在厦門路不知因何起釁沿途决　周之頭面爲羅用刀戳傷數處血流被面旋由旁人胡鶴鳴代爲投報該管捕房捕頭立飭包探顧阿根往將周送入醫院療治羅帶回收押候解公廨訊究 
[攫布當場追獲]  
　　住閘北王家宅之通州人周鳳儀近由原籍帶來土布數疋前日有紗廠小工寳應人王小五子在潭子灣與周途遇以向周買布爲由攫取三疋而逸由四區二派駐所巡警陳瑞春傅化民當場追獲昨解四區收押聽候究辦 
[竊案人贓并獲]  
　　宋金華瞿永正陳阿三前晚在北河南路串竊四百八十號門牌孔慶泰家之衣服棉被各物携贓而出被探王桂亭與西探約别生查見當將宋等三人連贓拘入捕房盤詰口供一過押候解究 
[工人口角起釁]  
　　工人袁明福袁益茂毛林福毛長福張阿和費　　因工資糾葛昨在西華德路口角起釁互相鬭毆被二百零四號印捕查見向阻不服當將袁等六人一併拘入捕房稟明捕頭飭各存洋保出自投公堂候質 
[擅開湯糰店之請究]  
　　湖北人張福興近賃七浦路八百五十六號門牌房屋開設湯糰店不俟工部局發給照會擅自開張營業被捐務處西人强生查見知照該管捕房請廨出單將張傳案訊核矣 
[檢察廳移傳拐案被告]  
　　婦人吳金氏在上海地方檢察廳狀訴安徽人李香庭收買被拐之親女吳少林等情該廳以李係住居公共租界西蘇州路一號門牌因飭法警於前日持傳票投該管戈登路捕房請求恊傳捕頭即飭包探毛伊文同往傳知該被告於星期一至公共公廨聽候豫審 
[破獲新閘路燕子窠]  
　　住居新閘路一千六百四十一號門牌之婦人王張氏因在家内私售燈吃洋烟前日被該管捕房華探何正喜王梅生訪悉稟由捕頭派西探高愛樂協往將氏與烟客李阿四徐阿金張四寳沈新舟侯阿大等一併拘獲連同烟具帶回飭將氏轉送公共公廨收押餘人各存洋十元保出聽候傳訊 
[各被告交保候訊]  
　　婦人王秦氏在公共公廨呈訴其夫王阿庭將伊自置槚値一千零八十元之金飾衣箱紅木器具等物典質不還又九綸綢莊呈訴蔣雲如不理擔保王子賓爲夥時用空賬洋一千九百八十一元六角一分又李崇德呈訴徐湘波不理擔保童文星押欵等案上星期六由廨飭探將以上各被告先後傳案諭令分别照章交保聽候訊核 
[銀香烟盒來歷不明]  
　　王子英施振民前日同至南京路某銀樓内各出銀香烟盒一隻欲兌現洋爲包探談步祥查見向詢來歷不能說明談探即將王施兩人連物帶入捕房稟由捕頭飭令押候查明解廨訊究 
[包探追獲扒手]  
　　陸小三子昨在漢口路摸竊周松年衣袋内儲有銀洋之皮夾携之而逃當由包探姚錫卿追獲人贓帶回捕房押候解廨訊究 
[劣孩摸竊墨水筆]  
　　女子徐劍英昨日經過福建路時袋内之墨水筆一支忽爲劣孩談愛寳摸竊而去旋由徐鳴捕將該孩連贓追獲帶回捕房押候解廨訊究 
[察驗錢和尙是否毆傷再核]  
　　侯德山前延巴和律師代表投法公堂控稱前有錢茂林將伊子錢和尙拜侯德山爲師學習唱戲旋由侯轉將和尙拜譚永奎李德山兩人爲師不料和尙私行捲逃嗣悉和尙實被伊父錢茂林藏匿請求向錢茂林追償損失等語被告錢茂林亦延郭蘭克律師代辯一切判候提到錢和尙再核在案茲由捕房飭探程子卿至鎭江地方將錢和尙提案帶回上海管押捕房昨送法公堂請究先由被告律師聲稱今查得錢和尙實因被譚永奎等毆打無奈逃逸並非錢茂林藏匿實被誣控應請追償損失云云詰之餞和尙供民人實情被毆難堪是以逃出等語中西官判將和尙送醫院察騐是否毆傷聽候覆到後再行核奪 
[准弔典當賬簿]  
　　伯興洋行前由農復律師代表投法公堂控馬雲峯王子侯兩人串通資源號主夏子生騙取原告價値六萬餘元之珠寳鑽石一案嗣由公堂將馬王兩人拘案惟夏逃逸無踪判馬王兩人交保飭緝夏子生一面准予原告等至鴻濟合興等三典當内查看被騙飾物在案昨又傳訊先由原告律師稱日前原告等至合興押店查看賬簿詎該當典延不將賬簿交出應請堂上着該當典將賬簿交存檢察處俟原告查看後再行交還等語中西官判准予着合興將賬簿於禮拜一交呈檢察處查看次日發還 
[葉竹香交人銀並保]  
　　葉子發葉竹香兩人前向法租界同仁昌魚行購買貨物計共欠洋一千四百十九元旋由原告具控法公堂祗將葉子發拘案訊實判令交保外改提葉竹香到案併追在案並由捕房將葉竹香拘獲帶入捕房昨解法公堂請究先由原告禀明被欠情形詰之葉竹香供認欠欵中西官判葉交人銀並保候歸民事堂期訊核 
[藏土賣烟之科罰]  
　　法租界大自鳴鐘捕房捕頭偵悉居民何麗生家私藏烟土又羅金標家私設烟榻容人在内過癮前晚督同包探等前往抄出烟土數包及烟槍烟具等物當將何羅兩人帶入捕房諭令交保候究昨日傳至法公堂請究先由捕頭上堂禀明前情並將烟土烟具呈鑒詰之何等供認私賣不諱中西官判何罰洋四十元羅罰洋三十五元充公烟土烟具没收 
[捉賭查獲煙土]  
　　在大洋橋開糞行之鹽城人王金山前晚有住居趙家花園之常州人馬文華報告四區二派駐所稱王抽頭聚賭經該所長警前往查拿並無賭博情事惟在王之臥榻上查獲烟土一小包重一兩零解經顏署長質訊之下據王供並無聚賭藏土起案之土係被馬栽害是實馬供僅知王每晚聚賭是以赴所報告亦不知其藏有烟土云云奉判兩造供詞各執難免别有隱情一併轉解司法科訊明核辦 
[學徒鉅欵被竊]  
　　浦東三林塘啓成玉布號分莊前日派夥友吳綸　來滬至本城老縣前啓成玉布號内携取現洋四百元鈔票二百元儲入布袋内於前日下午一時許至南巿十六舖大達碼頭搭閔行班閔馨小輪船回鄉船尙未開其所携之現欵布袋怱不翼而飛迨察覺追捕已無蹤跡除開單呈報浦江水巡隊請緝外又報淞滬警察廳偵緝隊請爲追緝未識能獲破否 
來函 
[吳達三來函招尋失孩]  
　　敬啓者小兒吳錫麟現年九歲於三月初一日下午在浦東三林塘鎭走失身穿淡墨綠條子布舊棉襖螞蟻布棉褲元布鞋無帽面圓鼻略塌早歲喪母父亦失就家况清苦懇祈登入來函門内俾留羷有者得知住處可以骨肉圑聚則感德無旣矣吳達三謹啓再通訊處上海法界北褚家橋生吉里十二號門牌或三林塘鎭一問便知 
[永記砂石公司來函]  
　　今日貴報本埠新聞攔内所載泗礁山上之兇劇一則内有牽涉敝公司產息之處諒係傳聞之誤敝公司買領泗礁各　沙地行使所有權酌收產息與台州僑民毫無關係各船隻到山運沙時向由土工代爲搬沙滿儎由船戶按噸照出工資此次毆關係台州僑民與本山土工搶搬黄沙爭得工資以致衝突用武並無與敝公司駐所人士互相痛擊情事且於敝公司收取產息毫不相關理合據實函請更正以免誤會上海永記砂石股份有限公司陰曆三月初三日 
[雜評二]  
[請禁囤米居奇（怡）]  
　　米價之增高不由於私運即由於囤積私運已由省令嚴禁近來似稍歛跡囤積則以滬商藉口防備缺乏未嘗禁止由是打包上棧仍不能免而米價又漸漲矣 
　　夫滬上雖非產米之區然北之蘇同常錫西之青角等處車運船運均祇半日可達即有緩急無慮無從購取帮防備缺乏云云者託辭以壟斷居奇耳 
　　顧或謂近來米販向產地購辦者甚多苟不囤米預備則滬地米日少而價益昻矣然吾謂正因囤積之禁令不行故米販皆至產地購辦居奇待售否則旣辦而不能囤未有不流通至滬者 
　　况乎囤積即爲私運之預備乎商人營利心切苟有機會無不趨之若鶩今日之囤積者安知不覬觎機會以圖私運乎是故禁止囤積居奇實平定米價之必要也公布攔 
[江蘇高等審判廳]  
　　公示送達高等審判廳爲公示送達事案據尤方孝與尤金氏因　姻紏葛控訴一　茲經本廳定期四月十三日下午二時開庭審理查被控訴人尤金氏住址不明傳票無從送達合亟依法公示仰該被傳人尤金氏知悉務即遵期到庭勿自延誤皆示右仰被傳人尤金氏知悉中華民國十年四月六日示附粘傳票一紙 
　　民庭判决一件周元康與蔣興榮爲　證　訟控訴一案（列决主文）原判關於周元康負貴代償之部分撤銷　　榮在第一審對於周元康之請求駁回本審訟費由蔣興榮負擔一件小李朱氏與李朱氏等爲繼承涉訟控訴一案（决定主文）本案上訴狀應予撤銷本案訟費歸控訴人負擔一件小李朱氏爲繼承涉訟聲請延期一案（决定主文）本件聲請駁回一件徐宏文與徐薛氏爲租田涉訟再抗告一案（决定主文）原决定撤銷發還上海地方審判廳更爲適當之裁判以上四月九日一件張川秀與張德馨爲修譜涉訟控訴一案（判决主文）原判　於判令張用秀張文明於判决確定日將張德馨子孫補修入譜及訟費之部分撤銷張德馨在第一審請求將伊子孫補修入譜之部分駁回本案訟費由張川秀張文明與張德馨各半負擔　　一件翁蘭舫與韓友剛因管轄關係涉訟不服上海地方審判廳提起抗告一案（决定主文）本件抗告駁回抗告審訟費歸抗告人負擔一件范步雲等爲選舉訴公不服如皐縣知事批示抗告一案（决定主文）原批撤銷本案發交如皐縣知事迅予依法審判一件王尙堂與謝天錫等因土地涉訟控訴一案（判决主文）本件控訴駁回控訴訟費由控訴人負擔一件順大榮與蔣鴻聲因債欵涉訟不服無錫縣知事公署提起抗告一案（决定主文）本件抗告管轄錯誤應發交江寗地方審判廳迅予調查裁判一件王壽卿與韓李氏爲執行異議控訴一案（判决主文）本件控訴駁回本審訟費歸控訴人負擔一件張雲雲與張毛毛爲田產涉訟上告一案（判决主文）本件上告駁回本審訟費歸上告人負擔一件沈子卿等與沈姜氏等爲爭繼涉訟控訴一案（判决主文）原堂諭撤銷本案應發還南滙縣知事迅爲依法審判以上四月八日 
[上海地方檢察廳]  
　　批示儲有榮狀悉候查明核辦此批徐惠等狀悉所訴如果屬實仰即來廳候訊此批劉松泉候偵查核辦此批翁永泉狀悉仰於本月十一日來應候訊此批盛榮根狀悉業於翁永泉狀内批示仰即知照此批徐達卿狀悉案正澈究所請不准此批唐佐庭狀悉爾妻孫大銀子携物外出不能成立刑事問題所請殊難准行此批宋志濤狀悉所訴如果屬寳仰即檢證來廳候訊此批王霖洲等狀悉案已送審仰向同級審判廳請求撫恤可也此批陸玉山狀悉候傳案核辦此批徐徐氏狀悉候本案偵查明確再行核辦此批黄長和等狀悉爾等如果有傷警區斷無不送案究辦之理所請灝有不實口角細故毋　訟累可也此批以上四月九日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[鄧尉探梅記（中）] [  指嚴]  
　　出寺登與促玄墓時見所謂梅林者含葩結蕊放瓣不及十之二微雪　枝略覘素豔而已近三日天雖奇暖特時過早東皇殊嗤我輩急色性也輿行梅蹊中橫枝時礙人帽柳村善謔呼曰今日須當心觸梅頭也（蘇諺謂遭逢不偶爲觸霉頭）予應曰但看准香頭（滬諺以祈禱爲看香頭語射天香）便不會觸霉頭天香睨視而笑予在輿中得口占四句平生夢想香雪海到此偏嫌未是春我欲予妻都敝屣重未學作種花人蓋所見梅林中輒雜以桑柘據云鄉人以種梅利薄易種桑耳然香雪海因之漸失眞相不勝滄海桑田之感路入萬峯寺夾道皆松竹幽絶第不覩梅萬峯寺者榜曰聖恩寺殿宇閎麗清聖祖高宗南巡俱經駐蹕聖祖存講經堂白木座在焉上有額曰由法自在殿後有松風水月還元閣眞假山石玄墓諸勝松風水月者一廊廡外瞰太湖對漁洋山壁嵌諸名人碑帖清主御筆題刋在上還元閣三楹駕空下視湖山歷歷如展圖畫紅梅百餘株已放閣中名流聯帖頗夥琴川翁太傅聯云黩燈仍宿還元問磨墨重題大散關寺藏邾牼古鐘僧出眎之蠡紐蝟乳古色黝然别有拓本多題咏吳愙齋先生墨蹟及其哲嗣訥士所跋均可觀又有萬梅花裏一蒲圑畫册題詠殆遍最健者則康南海易龍陽諸名家也略視返之僧請附題笑謝焉玄墓者晉青州剌史郁太玄墓也後有眞假山石本巖石生成而絶似累石假山有洞 
筆記 
[弔夢記] [  鴛雛]  
　　去年此時僕北游道出某縣某縣者亦我游程中以爲必要之一點也故預乞友人介紹於故皇帝之裔族而管理帝家一部分遺業之人也至時日方中其人先得我友書迎於車站相見頗誠意余視其人軀幹昻藏而又不粗俗豈眞微有金枝玉葉之徵歟欵飯罷導游皇帝故宮夫此皇帝羽毛未完全之鳳凰也本將也相也旣而思自爲皇帝遂捐其生顧此故宮特皇帝未帝時退息之園囿今因皇帝之故當稱爲宮自皇帝死故宮出鬼魅子孫他居即以導我之人率家丁守焉實則皇帝自離去優游之佳日貴極富溢中或一作歸夢若其身之還欲戀而不能戀矣余在故宮所見凡來客必經必坐之所尙無積塵餘外沈陰黯綠處則疑有大蛇待人而囓一入即出最可記念者其人指示一處之高臺突顯於花木之末雕績如新而臺上嵌無數大小寳鏡聞皇帝退閒之年聚歌伎飮酒歌吹其中遇月夜則皎然如坐天上矣河中有畫船今停於一角萍藻滿其舷當時皇帝輙於雨中披　戴笠以釣鏡波當時皇帝尙未帝又不握政柄而朝内外大員常奔走某縣據言某年做壽此絶廣之庭并極長大之白石平庭陳筵滿之謝時叩首亦滿之則固已有皇帝之氣象矣一閣之前有梨樹爲皇帝所多植者今死矣而其孫女某小姐之自經亦在樹側再内爲朱樓想見當時内眷之盛今粉欞帷帳一一堆塵矣余是夜宿一花廳中陳飾猶楚楚余床前即懸皇帝之照架上尙有皇帝之寳刀余僅燃一燭皇帝似欲乘燭光搖搖自照而下而余亦頗得睡皇帝有靈知狂生之難犯故夜中絶無醜態之發現明日爲清明日余乞其人引弔皇帝之陵松柏鬱鬱彼長眠者似未覺生民至今猶疾苦也余預使侍者備紙錢麥酒因燒之澆之皇帝或含笑納余彼生時用盡金穴食厭珍羞今得此些些亦奇遇矣余來弔此夢幾不能自名其何感余繞行幽宮一周見無數之蟻相殘於林下之石臺余指告其人曰皇帝所遺之軍閥近方作此狀皇帝有知安乎否乎 
 
[今之當局] [  志堅] 選舉陰陽妙用 
諧著 
[三月三日天氣新] [  楓隱]  
　　杜少陵麗人行千古膾炙人口余愧乏其磐磐大才不能作此洋洋鉅鉅製爰不揣固陋節取其首句成七絶十二章聊點綴上已日之節景且塡補逢由談之空白 
　　三月三日天氣新燕京道上多麗人中央公園天天去欲與名花（謂八埠名花）爭好春 
　　三月三日天氣新奉天城裏多麗人騷鬍壽酒方吃罷得狐騷氣滿身 
　　三月三日天氣新熱河水邊多麗人待他辫帥履新日（謂履林墾督辦任）預備爭妍王克琴 
　　三月三日天氣新庫倫城裏多麗人活佛看見迷迷笑好入佛宮作貴嬪 
　　三月三日天氣新天津道上多麗人伊誰能及劉王貴李代桃僵列小星 
　　三月三日天氣新由東道上多麗人爲看青島櫻花去木屐兒郎失了魂 
　　三月三日天氣新上海灘上多麗人摩託卡上風頭出引他拆白把梢釘 
　　三月三日天氣新哀鴻隊裏多麗人昔日花顏貯金屋今朝菜色走風塵 
　　三月三日天氣新烟霞窟裏多麗人口中吹出如蘭氣疑是芙蓉女化身 
　　三月三日天氣新盤龍隊裏多麗人一擲千金誰最健洋行買辦小夫人 
　　三月三日天氣新野雞　裏多麗人不妨拉塊頑頑去一味揚梅持贈君 
　　三月三日天氣新舞臺裏面多麗从千條視線何方集新到京都旦角身 
新聞拾遺 
[懲娶妾] [  筆花]  
　　庽居新閘路新康里之林某年已半百膝下猶虚客歲於蘇州納一小星貌頗娟好林愛之不啻掌珠詎妾因厭林年老頓起　浴之念已於日前捲取貴重物品逃之夭　及林某覺察已人面桃花杳如黄鶴正所謂賠了夫人又折兵統計被捲不下千餘金業已偵騎四出未知能珠還合浦否 
小說 
[社會小說衆醉獨醒（三一七）] [  瞻廬]  
　　第四十七回照紅鸞丈母憐女壻放白鴿頑父駡親兒邦平聽了依舊漠然不動人傑又道小姪查點玉兄行李檢得一紙訣别書才曉得他犧牲此身另有一番說不出的苦楚玉兄遺下的行李連同訣别書特别賚送到府留作紀念說時便把行李和訣别書一一交納邦平對於行李物件倒很注意一椿椿一件件按照人傑開出的行李單細細點查肚裏暗自盤算這副行李連同物件還値百十塊錢虧得人跳了海行李物件卻不曾跳海要是一古腦兒都淹没子這便呌做人財兩失咧（守財奴的眼光不過如此）查點行李時查到一隻網籃邦平便喚劉福打開細看恰有一件東西直刺邦平的眼簾不看猶可一看時丹田怒氣倐的升提到顖門顖門怒氣颼的衝破了青天（故作驚人之筆）便從僕人手裏奪取這件東西一口氣跑到庭心下死勁的向空中只一撩東西脫手恰似兩隻白鴿撲撲的破空飛去没多片刻又從空中直摜的下來摜得庭心石板都作怪響（畢竟是甚麽東西）那時僕人劉福猜不透主人心理只是在旁呆看人傑也覺草名其妙只道他神經病發失了常度邦平指揮劉福道趕快把這東西向街坊丢掉了我不要看看了便生氣人傑忍俊不禁忙問老伯何事氣惱邦平氣吁吁的說道華世兄休想玉如該死不該死他的心腸鐵一般硬明明要咒我死才預備着這般的不祥東西我不曾死他卻先死了皇天有眼咒人卻咒了自已人傑聽了心裏才明白（我聽了依舊不明白）當下撲嗤的一笑便把學校慣例的話竭力向邦平分剖邦平聽了只是搖頭不信（畢竟鬧甚唖謎兒）列位你道網籃裏有甚麽奇怪東西原來平淡無奇只是一雙白帆布鞋兒邦平素多忌諱又和玉如犯了心病欲加之罪何患無詞所以見了白帆布鞋只道是玉如詛咒父母不懷着好意（原來如此）隔了一會子怒氣漸平才把這紙訣别書望了一眼緊皺着雙眉道不長進的孩子信封也不套紅箋不用工楷也不寫卻把一張白紙歪歪斜斜胡亂寫這幾行字算甚麽 
[餘瀋] [  醉痴生]  
　　上已之辰本擬約文友携佳釀同作龍華之游俾撲去俗塵十斛乃天公不做美雨師風伯聯袂而至致良游未果悵惘奚如想龍華道上之碧桃經此風雨摧殘當亦落紅片片作憔悴可憐之色矣 
 
 
 

Page 15

 
 
   
 
 

Page 16

 
 
常識 
[本刋啓事]  
　　仲安君通信地址已於田月一日揭諸報端茲復接閱者諸君紛紛函詢特再明告仲安君姓顧名保康現在南通第七中學除仍將諸君來函彙寄顧君請其從速答復外此後諸君如再有函詢請逕寄顧君可也 
常評 
[說退] [  漸]  
　　退許書在彳部先小篆而後古文小篆作　从彳日夊或从内作　古文从　作　今退字爲古文之變寫而失夊字之原狀也 
　　彳小步也象人脛三屬相連也　乍行乍止也从彳止夊行遲曳夊夊也象人兩脛有所躧也日日小步或乍行乍止而兩脛復有所躧其行常遲曳夊夊則雖非一步不進視彼日進之人固已退矣 
　　吾人乘汽船而顧旁行之帆船帆船末嘗不進也而在汽船中視之則帆船退矣乘汽車而顧旁行之馬車人力車馬車人力車未嘗不進也而在汽車中視之則馬車人力車退矣然則進退云者乃因行者之遲速比較而得之在退者固非一步不進更非竟向後退此可見我國古代民族實取急進主義而有見於遲行者之必退也 
　　今世界先進各國一日千里而起視我國之政治敎育實業則愀然矣在敎育實業方面固未可云一步不進然帆船與人力車之進耳在政治方面則不惟一步不進也方卻行而求前且或曳其足而使之不能不卻我國人試平心思之退乎否乎 
衛生 
[病原微生物之出入人體] [  鳳賓]  
　　微生物中有能令人患疾者謂之病原微生物病原微生物之繁殖需賴食料水分幽暗與溫度此四者人體内均具之倘四者缺一則病原微生物即不易生存故在人體之外頗難繁殖 
　　但病原微生物所需之食料與水分至微若幽暗與溫度雖稍不適合尙可暫耐故殲滅匪易往往令人傳染 
　　病原微生物之潛入人體或自黏膜或由皮膚上之創傷或蚊蠅虱蚤之吮啄每每引入疾病呼吸器與消化器之黏膜亦爲病原微生物攻入之門戶倘生殖器接觸穢垢最易沾染疾病 
　　病原微生物旣入人體倘逢繁殖之機會必能致病輕者感疾苦重者罹死亡人身旣納微生物必有洩出之時病者之痰洟膿腋便溺等均其洩出之處故欲防傳染須免除此項穢物之沾及也 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外傳增雜鐘一項仍以有關當識者爲限其有語涉攻　個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元即註明來稿之未其願取酬者投稿時須署名蓋章於　題下（但署名不蓋章以不願取酬論）如登載一月後無人指擁其轉錄他稿者至隔月一日（陽　）可即向本館取酬其取酬時之署名蓋章須與投稿時同 
　　（一）投稿者如不順取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發　 
　　沾及污穢而可傳病於人之物莫如飮料食品與盛貯飮食之器皿以及揩拭器皿之布巾等由物傳染者謂之間接傳染至於直接傳染則咳嗆中之痰沬噴涕内之黏液接吻時之口涎以及别種穢汁均可於數秒鐘内令人攖疾於不知不覺中也昆蟲之沾得微生物者吮吸血液時亦可間接使人染病 
常人染得病原微生物每由自已之手指所介紹手指之用甚繁接觸之處至廣故手指上所沾之微生物亦極多以指取物而食最爲危險或納指於口齒間亦有染疾之虞故進膳之前宜先洗手商人點數鈔票頻頻以指拈涎取其迅速最不合衛生學生納指於口用拭石板上之字跡亦屬非宜餘如鉛筆郵票有以舌舐之者俱可納微生物於口腔均當戒絶 
國民常識 
[虚榮心之宜革除] [  志壵]  
　　吾國人好騖虚榮不求實際父兄之送子弟入學也孜孜焉惟望其考列前茅學問之如何不論也見鄉里之仕宦者則奉爲神聖平居必以是勗其子弟曰某也能現任某官是足以誇耀於時也有子弟能是吾願亦足矣一若子弟做官便如身膺九鍋有無限之光榮者官之賢否不辨也爲子弟者亦好迎合父兄之心理當其在學也則善於取巧以冀名次之高標實學不講也及其出而應世也則爭　於官塲一方期得一官半職歸以誇耀於鄉黨而爲父兄歡他事不屑爲也其有少數自稱高尙分子而從事於社會事業者亦往往好出無謂之風頭以博一時之榮譽實際不講也吾國實業之不興庶政之腐敗雖非一因要亦國人好騖虚榮有以致之也爲今之計吾輩青年之爲子弟者首當先自徹底覺悟一鐘前此騖虚之心事事皆從實際着想爲父兄者亦當一革從前之心理以講求實際勗其子弟則庶幾乎可矣（乙種酬） 
[商業常識]  
[告商店經理] [  鴻瑞]  
　　商店經理總理全店之事務者也應如何悉心研究使其出品精良應如何經營孹劃使其營業發達此爲經理者所日夜籌思而求償其目的也然事務紛繁又非一人之力所能獨任猶是分職也某也司會計某也司辦貨司售貨所以量才支配分職而辦將以求裨益營業百收指臂之效也 
　　用人授事應求其才識之相稱庶不致用違其長乃能裨益營業反是則用非所習貿然授事所謂棄長用短則必敷衍貽誤其欲望營業之發達不亦緣木求魚耶 
　　在經理者初非不知其人之不稱職也蓋因迫於股東之推薦或急於援引其私人所以不問其事之重要與否與其人之能否勝任即將優美位置貿然授之其於逢迎股東援引私人計誠得矣其如營業前途何 
　　然欲救上述之弊其法非他即招人投考量才授事擯除推薦緩私之陋習一以試驗之合否爲去留破除情面一秉至公則營業之發達可計日而待也今滬上各大商號大公司多有以考試爲雇用夥友之標準洵良法也（乙種酬） 
農業常職 
[玉蜀黍] [  馬鴻軒]  
　　玉蜀黍生於春夏之時北方重要之農產品也吾知人各久見之也然吾問諸君玉蜀黍之綞其上生有黍粒粒各成行所成之行有爲奇數乎即數黍粒有九十一十三十五等行則必曰無也玉蜀黍粒所列之行數皆爲偶數如十十二十六等是也其理爲何一明言之 
　　玉蜀黍爲雌雄異花之植物頂端所生之花爲雄花成總狀之穗葉腋間所生之花則爲雌花集而爲穗全體爲一分枝穗外有强靭之皮包爲葉之變態其頂端有髮狀之花柱露於外隨風所之雄花上花粉成熟則散落於雌蕊柱頭便行授精作用而子實以成惟考玉蜀黍之雌雄花皆由若干穗形花相集而成兩穗形花生於一小枝梗上試取雄花極易觀出此兩個穗形花成爲對形又考每一穗形花有二個小花此兩小花一個結實爲結實花一個非結實爲退化花故其雌花中每一穗形花只結一黍粒而皆兩穗形花相并而生故兩粒相并如此玉蜀黍之綞上其粒之排列皆爲偶數永無奇數諸君不信可實試之（乙種酬） 
道德叢話 
[西方格言（一二二）] [  謝介子選譯]  
　　所知多於所言者斯善矣（勃勞突斯）（Ｐlautus） 
人不可模棱兩可（英吉利諺） 
賢者不因犬吠而受毁（丹麥諺） 
絶無知識者永無欵念（意大利諺） 
有生即有希望（英吉利諺） 
光榮發花於墓上（法蘭西諺） 
結鬆則繩解（英吉利諺） 
多問斯多所知（丹麥諺） 
懶人受苦最多（英吉利諺） 
憂樂疊爲先後（塔密爾）（Ｔamil） 
雜錄 
[發明與年齡] [  谷青]  
　　今日之世界科學全盛之世界也發明家輩出不絶所以造成物質文明之時代然此輩發明家固以何年歲而成就其萬世不朽之發明乎今就日本某雜誌所載譯述如次 
　　十八歲之大發明家英國應用化學家派肯氏者以柯爾泰爲原料而發明亞尼林染料之有名學者也驅逐舊時天然之染料而入於人造染料之世中此亞尼林染料實與有大力由柯爾泰製造之人造染料不下三千種而發明此原料時之亨利派肯氏固僅十八歲之少年也 
　　無線電報之特許無線電報得最初之特許者馬可尼是也爾時馬氏之年歲纔二十有一也 
　　氏當西曆千八百九十五年於其本國意大利行實驗得良好之成績翌年渡英應用於實際成績更佳無線電報遂通行於世界各地 
　　輕金之發明者所謂亞爾米紐姆者凡造鍋　　匕及飛行機用材所不可缺之金屬也而發見之者則爲一青年名霍爾海兒霍氏此時年方二十三歲又發明用氣製輪之愛企生格哈烏氏亦年二十二 
　　二十四歲發明電話發明電話者爲英人格拉哈姆彼爾氏生於英國之愛金堡年二十三渡加拿大於千八百七十六年以其發明之電話機出品於美國之喜拉台爾希博覽會大受世人之驚賞此時氏年二十八歲而實際發明電話之年則尙在四年以前不過二十四歲而已 
　　飛行機之發明家美國拉伊德弟兄發明飛行機兄年三十八弟年三十四也美國有名之安琪生造電球之炭素線時年僅三十二 
　　故美國華伊孟氏有言曰（發明家發明最盛之年齡爲二十七至三十六之十年中而以三十歲爲尤甚）云（乙種酬） 
識字捷法 
[應用字] [  濟滄]  
　　匊在手曰匊从勹米勹篆文作　古包字象包之形掬俗匊字兩手所捧曰匊匊之本字當即臼臼篆文作　象其形 
　　匀少也从勹二（二尙非衆多之數）一曰均也音云旬徧也十日爲旬（十日則有一成數可計其後當復從一起）从勹日又滿也又均也亦讀作均 
　　畏惡也篆文从　从由由篆作　象鬼頭形从虎省鬼頭而虎爪可畏也又忌也又心服也怯也畏憚也又有戒心也又犯法獄死曰畏 
 
 
