# 1882 - 22 - 4903138

 

Page 1

 
 
[新樣自來火]  
　　本局現在造成新樣自來火其匣函有燧昌篆字牌號背面有各樣中國精巧畫圖甚爲好看匣子較小而所貯火柴仍多蓋欲便於携帶所以特用小匣也匣之旁面用沙皮取火括時易以燃着而光極明亮無論天時潮濕總可無虞本局可以包用此自來火爲中國從來所未見工料頗貴因欲揚名故特從亷價出售其貨在申報舘間壁申昌書畫室發兌如蘇省各城鎭欲看樣子可信致申昌以便寄樣貨可照單裝發每包十匣每一百二十包裝一馬口鐵匣馬口鐵匣外有本局自來火廠之圖畫爲記伏祈認明賜顧爲盼 
　　燧昌月來火局主人啓 
[論學徒出洋有美意而無良法]  
　　學徒出洋之舉始於同治季年本舘備悉初終錄之報中歴歴可考當其甫出洋時有關心洋務者間與論說疑其事之未必有效盖山洋學徒皆選幼年聰穎子弟大不過十六七歲無論其未出洋時入熟就傅經史之通貫何如父師之教誨奚若但以性情氣質言之則人生之最不可忽者惟此成童先後之數年秉性雖純而而氣未定見聞頓異而知識易開欲其立定脚根不失本來面目恐無此學養深厚之人然則居外洋而習外洋之事侶外洋之人不適成爲外洋人乎而况其先經史未通父師失教耶顧局外雖竊憂之猶徼幸萬一庶幾吾輩私論之言至將來而不騐則爲國家慶得人矣今年回華學徒學成而歸通商處所分派若干而畀以事有人豓羡之曰某也之子習機器製造之學某也之弟善亙天測地之功撥天津其局撥福建某所榮以頂戴而給以俸糈不及一二年行見任大事食大祿矣某以舐犢之愛顧復之私悔不令吾子往也然而爲些言者亦未之深思未之確見耳夫該學徒今日始返中國居外洋八九年矣以吾中國教子弟之常規相與比較苟其質禀穎悟有嚴父兄爲之延師課誚拚此八九年亦當博一衿食廪矣其不專以時文試帖爲生活者經史之外亦有涉獵口維心悟居然儒雅之宗設科名早顯且一行作吏耳今僅以通曉西書爲學徒之能事何足奇也且學問爲事業所本而實根於性情者也就令事事精通方今之波汲仿造仿行者該生等實能攬其網領綜司而專管之以爲中國自有人材從此可無煩西人而其言動舉止識見議論一切無異乎西人則亦如用西人而巳蓋成童之後習日近而性日遠彼居外洋久一旦返國欲其棄西而就中則且視若畏途矣况西學旣應而不會通於中學其技藝尙不適用也有西學而不能會通且有外國之技藝而不適用於中國則充其量直爲洋行中教成寫字之夥與爲製造廠練出工匠之材於國家仿效西法之意殆無益也推其弊之所由當時立法未善與任其事者之非人耳拘於選擇幼童以爲易於教習而不問其讀書之功夫也知出洋爲習西學貴專志不貴紛心而未暇兼教中學也竊謂曩年初次試行原無成規可按管領之人本不讀書安知必通中國之務而後可及於外洋之事之理故以己之所知所能望學徒之知能而舉其重而僅得其偏也一事之疏流獘百出在學徒自謂業成雖不適於大用而於通商地方尙有位置獨惜數年來以如此鉅帑輕於一擲則不能爲進言者與聽言者寡其責備也昨聞福州船局現又貫選學生出洋已經黎大臣選定十名撥角十萬兩爲之經費會同稽將軍何制軍岑中丞奏聞日卽赴香港附舟出洋矣蓋此等學生曾在前後學堂肆業有年非幼童之出洋可比觀於所選中有已奉李伯相調赴天津派充水師學堂教習者則知其於西法已有領會不過藉出洋以擴其見聞資其考究庶於西國水師船械等事盡得其法而後中國之武備可以愈精謝有利而無獘也然卽此十名學生而所費若是之鉅將來培奏數練居然特出一二將材其所值不更須萬萬哉吾以是知人才之可貴也夫人才本不甚賤費十萬而得一二將村與費數十萬而得數十通曉洋務之材用意皆是而無如立法未善遂至於彼於此之不同其效良可惜也抑吾更因人才之足貴而竊歏天下之最賤者亦莫如人才也夫天下學校之中綜其數有盈千盈萬之人才乃食餼於廪而歲得數金坐餘於鄉而束修十脡徒以交師相承積習不忘以其聰明才力攻苦於時文試帖之間老死牗下辜負　國家餋士之恩耳一旦頒出　功令謂士予以兼通洋務爲貴吾知迂腐寒酸之氧一變而爲激昻慷慨之風其所造有人教之高使甚喜厚贈其人而去 
[輪船回華]  
　　○聞得上海友人接到倫敦發來電報云招商局之奏富輪船巳於上月三十日開輪回華矣 
[將軍交卸]  
　　○鎭浙將軍吉公其太夫人年届九旬是以專摺奏請開缺回京侍餋日前接奉　上諭杭州將軍着古尼音布補授未到任以前着富爾蓀暫行署理吉和着准其開缺回京欽此是以吉將軍卽將經手案卷理淸於上月二十日將印信文卷送交富都統接署省中各文武咸往道賀云按富公官杭十有餘年恩威並著不獨八旗兵丁咸爲悅服卽杭城百姓亦無不爭相愛戴去歲署將軍任幾及一年軍民相安無事頌聲載道旗下兵丁曾有恩同亦黍澤溥召棠匾額兩方以頌德政而營外居民亦皆有萬民傘德政牌之献盖公愛民之心甚於愛士故得如此感頌也 
[府縣祈雪]  
　　○蘇郡入冬以來天氣睛燥各戀屍以來歲春疇久盼雪澤近又時症疉見火警頻仍故郡中府縣於前月念六日早在郡城隍廟拈香祈雪早晚兩次至念八日淸晨見同雲四布隨有密雨飄洒想天心醖釀巳兆先機矣今冬各處睛煖燥烈本埠亦然若不渥沛祥霙則來歲收成與目前疾病火患均司慮也 
[夫愼皍滅]  
　　○前月念七日未刻蘇閶內石幢弄某姓油紙作失愼幸當時卽熄並未延燒隣舍邇來該處火 
 
 

Page 2

 
 
警疉見良由風乾日燥所致曲突徒薪安得不思患預防也 
[早午失愼]  
　　○匪午十二點鐘時本埠鐵路大橋東首失愼探知在洪福里北首轉灣朝北門面之悟禪閣起火其中居沈姓羽士因樓上佛像前燃點之香燭延燒紙元寶旁着板壁遂至冒穿屋項殃及隣右諸洋龍集至灌救約燒半點鐘時得息計焚去房屋四撞折毀二撞又聞被燬者內有南貨舖紙紥店及小車夫寫云 
[獲賭訊判]  
　　○本埠虹口叢桂坊屋本新造有西友居與相近本月初一晚八點半鐘忽聽該處人聲鼎沸疑爲火警出視則見屋上有人若奔避狀始知爲巡捕捉賭俄見有西捕八人華捕十餘人皆不穿號衣牽賭犯約四十人以出皆繋繩於辮十餘人作一排分作三排拉之以去內有一婦人隨諸其後又有上屋逃逸者一人自高墜下傷不能行以東洋車載往捕房西攻卽與捕頭入內觀看則見共房屋曲折門戶隱現寔係專爲聚賭而設室內並無別物惟大檯子一張查係爲翻擬之賭者巳爲巡捕拆壤門窓亦有損壞者地上甘蔗頗多錢亦不少餘惟火爐數座上有罐頭等物此外空諸所有其賭其及錢則皆解往捕房矣尋至門角拉圾堆邊見有一四十計之粵人蹲伏其處頭上紅呢風帽身上呢馬褂而無長衣脚下則蘆花蒲鞋詢之云係患病巡捕以爲患病宜臥床上何得伏於暗陬乃亦拘之以去昨晨捕房將一干人犯解送公堂平捕頭述明前情並謂該賭擔係廣肇人所設其間查得鄭阿彩王阿林爲賭頭林阿元爲望風楊阿太唐茂生經管賭帳管阿七王行義亦賭塲夥管身畔摟得鐵尺一枝又李阿林譚阿齊曾因犯賭有案其餘曾阿生林阿五馮阿德尤阿春等三十一名皆生意人與賭者請分別究辦等語該賭徒等莫措一詞陳太守商之夏領事判以鄭阿彩王阿林管押一年李阿林謂阿齊各罰洋百元不繳則押六個月林阿元押六個月楊阿太唐茂生各罰洋七十五元不繳則押四月管阿七王行義各罰二十五元不繳則押兩月曾阿生等三十一客各罰五元不繳則押一月賭具交捕房銷毀又虹口捕房五號華捕捉獲路間擺小賭攤之王阿順陸阿大並起賭具送英公堂請辦該二人不認大守斥其狡賴判將該二人各押一月以儆賭具銷毀 
[馬車墮溪]  
　　○上月二十九日有一西人乘轎子馬車行經泥城外馬忽驚逸馬夫不能控馭直前飛奔該處有溪一道馬逕奔溪遂連車落下西人開車門逃出馬夫坐處適膾岸邊將足夾住痛極聲嘶後經旁人設法將馬車拖之上岸馬夫乃得輕身爬起有西人以藥敷之卽令坐東洋車至醫院看視騐得並無大傷不日卽可全愈也 
[新捕索賄]  
　　○昨英公堂據平捕頭禀稱新充十八號華捕之粵人王阿福今晨在白大橋一帶巡緝查小車夫江北人蔡三榮有無車照蔡出照給閱該捕胆敢指爲假照謂須拘往捕房罰錢六百文如給賄二百文免拘該軍夫給以大錢百文始放其錢係長串繩穿者嗣因車夫枉路啼哭又經一號華捕盤問得知前情隨帶車夫到捕房適王亦回捕房車夫當面指明卽于其身畔搜出長中繩所穿錢百文是以一併送案請訊王阿福供並未索賄此錢實係我自己者陳大守謂已在捕房搜出原錢豈容較賴隨問平捕頭該捕保人爲誰答稱該捕新來充役未知曾否立過保單容俟查明禀覆太守將王先行革役又罰洋半元連錢百文同給該車夫償其躭延之力錢再侯捕頭查明悄節核辦該車夫叩謝而退 
[登岸傷命]  
　　○昨早八點瞳時招商局之江天輪船由寍波回滬正在靠碼頭之際有寍人某年約二十餘搶步上船迎接親屬適遇管門西人驅逐閒人其時該船尙離碼頭二尺註某囘身搶步登岸一不隄防致被船邊擦傷小腹甚重隨卽殞命旋由其家人前往收殮云 
[撞攘地燈]  
　　○昨日法公堂聲西捕禀稱有東洋車載客由小東門往北行至喜椿戲園門首車擋撞於地火鐵管上而車夫又用力太猛以致鐵管動搖玻璃燈墮落於地鉛條鐵梗均斷爲此將該車夫拘解有戲館看門進捕魏泳泉眼見邀來作証又據通事禀稱地火由工部局專政其料物均從外國載來據聞地燈一盞值洋三十五元翁太守詰之該車夫供名張克明因眼目昏瞀人皆喚我張瞎子是日值該處擁擠致悮撞壞自來火燈求恩寬恕魏泳泉稱在戲館看門地火燈卽各門首眼見被張撞壞因燈在戲館門前若捕房查究我難卸責是以通知西捕拘人又據車主葛小弟投稱張克明租我之車有人作荐太守謂車夫不愼原難辭咎姑念非出有心當爲斟酌斷賠捕頭禀謂若令賠償勢必無力此由工部局專政可否容商諸董事能否免賠再行禀候核奪太守允之飭將張克明暫押夫名日克明而兩目偏不克明是眞名不副實矣然自此一撞而明燈忽壞彼行路者得毋亦抱怨克明乎 
[控告欺詐]  
　　○婦人朱李氏投法捕房控稱因欲租地造屋經周錦山作中荐來錢福春謂伊能代租地基况又素爲作頭并可包造房屋當允其薦旋由錢經手租定八仙橋左近某洋人之地一塊講定每年租洋十八元以十年爲期地租本係按年支付錢又聳稱洋人恐有反覆不如將十年租洋一併預交我信之躉付租洋一百八十元又講定造屋價二百七十二元亦已付彼詎彼心懷不良造就平屋三間卽行歇手向之理說一味恃蠻逞刁稱地由我租屋由我造與汝無分等語求爲提究捕房提集人証送法公堂訊理周錦山供與未李氏同錢福春則供朱李民並未付我洋元請傳木作紀關寶水作丁秀春查問便知翁大守准于傳詰於昨日覆訊未李氏訴稱初一日十二點鐘時錢福春糾同十餘車夫手執稱草往新造屋處欲爲放火四隣俱知待欲嗎捕彼方散去翁太守詰錢福春爾意以爲收洋無憑司以混賴今井計將所造房屋燒去則更加無憑矣似此居心直爲天理所不容錢連連叩首稱今年迅五十四歲斷不敢作犯法事至造房一節請詰紀丁兩人便知卽據紀丁同供此係零碎生活故末有承攬所造之屋原議定每間洋五十元披屋每間十二元外加裝摺洋二十四元現計除收過外尙被短欠向索無付等語餘與錢供相仿翁太守謂錢曰紀丁由爾麗用者此等口供何足憑信飭將錢福春紀關寶丁秀春三人一併送縣嚴辦繼因查得該地主爲英國人乃將該三人移送英會審署辦理令原告往投候示云 
[查辦車夫]  
　　○本埠新北門外及小東門吊橋堍一帶東洋車小車擁擠不間往往生事雖巡捕見之必爲驅散但不能久守巡捕一去擁擠如故矣昨日翁太守在法公堂與捕頭商酌謂車夫積習屢戒不悛當令落班巡捕不穿號衣往拘刁頑車夫一二名到案畧予懲儆等語是亦便民之政也按法租界沿城河一帶有銅錫器衣服雜貨等攤均貪佔地步以致路更逼仄碰撞尤多今大守查辦車夫之際盍并此一律諭禁示使履坦途者益頌嘉惠耶 
[扭控被竊]  
　　○劉子川投控英公堂稱在輪船生理前月中旬有友李長康到我船上謂欲借宿一宵繼却不別而去翌晨我檢點房中件方知失去現洋八元及存洋二百五十元之憑摺一個又金飾質票十紙共計當本洋二十餘元物價四十餘元知必被李竊去找尋不見先行知會存洋處昨得遇李於途扭住向索祗還現洋八元爲此交補送案求究李供取其現洋業巳交還其質票憑摺則皆遺失矣劉又稱金飾係陸續付質其日期不甚記憶亦難桂失求恩追究陳太守將李發押着令先賠洋十元再行核辦 
 
 

Page 3

 
 
[三三懺詞]  
　　○三三不知何許人也予讀倉山舊主三三詞訪爲果傾城也莫逆於心自是日偕朋好更唱迭和三三之名遂雷動電馳洋縊香國壓倒羣芳或有告予三三非三三者予爲之隕涕歎息渠旣不得品而墮溷中予力不能遽拔之則惟有用贊揚爲彿事介文字作冰人世必有善讀國風思塡恨海者爲之傾珠十斛散錦千端嫁杏有期卽火蓮無恙一誤豈容再誤入坎果能出坎此區區苦衷日夕爲三三所禱者也倉山舊主定其姓曰苦縣之李字之曰三三謂三三成九九極數也數極必復祝其不久陷也而近詠三三者竟似枕詩韓筆無一字無來歴側是欲隱之而適以張之也予讀而悲之因自省獎三三太驟面三三太密無怪乎有起而相責者予所爲咨嗟感愧終不能巳也抑知于固亦淪謫風塵者乎吞花臥酒有託而逃晚福云云藉舒久鬱之懷輒成過當之語猶之愛重倩卿至有世世爲兄弟之約　如所集更爲後會知何地又結來生未了因一聨是也　温柔敦厚而失之愚予不敢當詩人倘謚予愚公子所願也詩以志懺伏惟大雅君子略迹鑒眞互賜和章又幸矣 
　　紅閨知己有湘南　謂姚七郞　未可桃澦一再探何事情波輸不盡又裁麗句振三三○豈眞蝶夢不妨酣　消受二字姑妄言之姑妄聽之解人不當如是耶　終是廬山面目憨白璧微瑕陶靖節閒情一賦累三三○妙蓮花向佛前含能出靑泥定不慚我是氤氲九天使願求梅實配三三 
　　辛已仲冬二愛仙人呈稿 
[光緒七年十一月十二日京報全錄]  
　　宮鬥抄○旨一道錄前○發抄　旨兩道○都察院烏等　奏爲據情代奏請　旨摺○景山官學教習王　奏爲敬抒管見條陳摺子○十一月十二日內務府國子監廂鹽旗值日無引　見○志和德福穆隆阿各假滿請　安○道府張翼等各謝　恩○恩翼續假十五日○拳儀司奏十五日祭　奉先殿恭王行禮○召見軍機○皇上明日卯正二刻至　壽皇殿行禮○發抄　丁寶植奏遵保歴年勦匪出力員弁請獎奉　旨魏芹芳着賞給壯勇巴圖魯名號魯育才著賞給振勇巴圖魯名號羅志珂着賞給克勇巴圖魯名號姚山剛着賞給捷勇巴圖魯名號餘着照所請獎勵左恩所請開復原官原銜並免繳捐復銀兩着該部謎奏單六件併發欽此○馮譽驥奏請將大挑令曹步瀛更補榆林令奉　旨吏部議奏欽此　○○都家院左都御史臣烏拉喜崇阿等跪　奏爲奏　聞請　旨事據江西舉人傳補景山官學教習王開運以條陳軍營利獘等詞赴臣衙門投遞臣等公同訊間王開運供年三十九歲由舉人考取教習傳補景山官學教習敬抒管見十二欵繕就淸摺呈請代奏等語臣等查該教習王開運所呈各條尙無違悖字樣旣據呈請代奏前來臣等不敢壅於上　聞謹抄錄原摺恭呈　御覽伏乞　聖鑒謹　奏奉　旨已錄　○○景山官學教習臣王開運跪　奏爲籌餉維艱敬抒管見瀝陳陸路防軍大槪情形請裁減虛冒禁草弊端燮通核實汰兵補勇以節帑項而計久長恭摺仰祈　聖鑒事竊微臣恭閱邸抄伏讀本年六月十六日　上諭各省防軍歲需餉項甚鉅各督撫統兵大臣將所部各營嚴行稽核選派得力將弁管帶申明紀律汰弱留强俾成勁旅倘有不加訓練不講營規虛報空額吞蝕口糧諸弊一經發覺定卽重懲以上各節均須實力奉行不得視爲具文一味粉飾因循致負委任總之時事多艱全在中外大臣共矢公忠實心任事破除成見以期安濟艱難朝廷進退大臣惟視其能否盡職以爲考核其各時加惕勵庶幾恩眷是承也至用人行政時有缺失凡有言責諸臣尤當直言無隱籍資探擇用裨治理責有厚望焉等因欽此仰見　聖朝軫念軍國諄諄誥誠之至意微臣卑職本無言責何敢僭越指陳利獘　聖主勤求治理區區愚忱有願爲芻蕘之獻者竊維　國初以來迄於雍乾嘉道年間非不時有兵役而度支餉項總不出正賦而外自咸豐初年以至於今每年軍需除正賦不計外歲增厘金洋稅捐輸鹽謀各鉅欵而猶時形奇絀每須借貸　國家二百餘年簾費軍餉未有至於斯極也然當多事之秋軍營浮濫支銷誠有不能顧惜者今肅淸巳久各路防軍旣不能全行遣撤若仍照從前對仗行營浮濫支銷不早裁减虛冒禁革弊端變通核實汰兵補勇以節帑項而計久長微但　國計民生永無充裕之日倘此後事有意外征兵則有名無實籌餉則有加無已取之庫欵則已空勸之閭閻則已竭毒脯救飢又恐害將更甚言念及此誠不知何以待之此微臣自忘愚賤日夜焦思不敢引避嫌怨謹就管見所及敬爲　太后　皇上縷晰陳之冀可補救萬一也查各省陸路防軍支銷欵目不一其可裁減者約有四項各軍弊竇不一其宜嚴禁者約有四端各軍虛實不一其應變通者約有四事所謂可裁減者一曰各項人夫各省從前招募馬步練勇以爲應敵之軍每一營正勇或三百數十人或五六百人不等每營或分爲四哨或爲五哨六哨每哨或分爲人棚或爲十棚每棚正勇或八人或十人每一棚另有火夫一名搬運帳棚鑼鍋行糧等項長夫二名又一營有砲夫子藥夫共數十名而總統分統營官又各有公長夫數十名以搬運軍需之用合計馬隊一營夫一百餘各步隊一營夫二百餘名每名每月餉銀三兩或三兩二三錢不等凡皆爲軍臨前敵或追奔逐北必須隨同搬運輜重而設若戍守防軍勇丁安坐無事獨不能自造一飯自餵一馬卽間有操演儘可輪流更換扛抬槍砲配帶子藥如必事事責之各項人夫而後能行則勇丁之懈怠無用可知允宜悉數裁汰何况夫乎總統分統營官無事之日安用此親兵護勇名數十名藉資保身旣已多立支銷客目則聽差効用人已有餘而此帳棚文卷油燭柴炭非有征調安然不動設此搬運公長夫各數十名將安用之姑不必問其眞有與否徒爲虛冒名糧之目也卽偶或有之以抵不足之勇額恐十不及一竊以爲每營各項火夫棚夫砲夫子藥夫公長夫或百餘人或二百餘名虛冒太甚此可裁減者一也二曰各員公費軍有總統一員每月約報水銀五百兩數營有分統一員每月約薪水銀五十兩或百兩每營有營官一員每月約薪水銀五十兩較文員俸銀已多數倍而總統每月又另有辦公銀約千兩以爲辦公賞犒心紅紙張油燭柴炭等費文案委員書識等薪水任外分統營官每月亦另有公費銀百五十兩或二百兩以爲添換旗幟軍裝號衣辦公等費夫所謂辦公者從前敢戰之軍奮勇者有獎賞之費受傷者有養傷之費陣亡者有埋塟搬柩優卹之費或有敗仗有赶辦軍裝之費若防軍除應酬以塞人言餘則請餉報銷峉有領解部費閱橾賞犒縱偶有之一營不過數人况賞未必重此外心紅紙札動用甚少油燭柴炭則月有薪水至於各營旗幟軍裝未必月月添製號衣號褂雖一年半年時有添換不茍 
 
 

Page 4

 
 
扣勇餉足矣凡此公費所需幾何仍有一年止發勇丁餉銀九個月或十個月或閏月並不發餉此雖非各軍皆然而領解餉悉係庫平銀散發糧餉薪水各項每銀一兩扣减四分每萬兩加减四百兩此項平餘亦名爲提出辦公是則各軍皆然似此則辦公等費有盈無絀安用薪水之外每月又另扣公費然不准支銷則藉口辦公無資按月支銷又未免貪冒殊深竊以爲每年照給公費兩個月無有不數此可裁減者二也三日帳棚折價前敵行軍不得不携帶帳棚以免野處露宿且轉戰無定易於捐失置諸風雨嚴霜烈日之中尤易朽敗其不能不半年一換周年一換者勢也若駐守防軍必脩築營房以圖永久安居計工估價必作正欵加倍報銷而所有帳棚束之高閣悉歸無用又何至半年一換或八個月或一年一換每營每年所添換帳棚價銀至六七百兩之多此不過徒多浮冒欵目耳卽或偶有移調舊者尙存可以適用縱有破壞彌縫補苴足蔽風雨愛惜存儲斷可二年一換此可栽減者三也四曰勇餉減成各軍正勇口糧每名每月給銀四兩二錢親兵什長巡查每各每月紛銀四兩五錢八錢至五六兩不等卽以每名月餉四兩二錢而論較之緑營制兵名糧約多一倍較之旗兵口分則亦多况以次遞加乎然口糧雖重勇丁果實惠均霑亦足以示體恤今軍營通弊多端除屑層剝削外其每名月餉四兩二錢者每月實獲究亦不過三兩有零甚或有時不及此數以旗緑營制兵口糧較之卽照每月三兩有零似猶較重若總統以下各官無復尅剝則勇丁每名月餉四兩二錢者減爲三兩二錢亦不至形苦累四兩五錢以上者減爲三兩五錢亦足以示優異此可裁減者四也以上可裁减者四項約計每年爲隊一營可節餉銀九千餘兩步隊五百人一營者司節餉銀一萬五六千餘兩頗少勇額虛冒名糧猶其外焉者也但遇有事拔營前敵擬裁四項應請酌量加增今無事時核減在久佩兵符豪富已極之總統分統營官原無損於毫未獨每棚勇丁之火夫長夫除由總統以下各官分提月餉外或有由各勇丁公同請領火夫應有名糧亦經裁革而餉又核減若復照常層層尅剝則勇何以堪所宜嚴禁者又有四端一日苛挰米價各營軍米原難必駐札之地隨時可以取資卽有商販存儲售賣價值必昻且忠時有缺乏貽誤軍食其不能不由總統委員於產米之區設立糧臺採買解營接濟者必然之勢也南方地多產米雖有上年中年無年之歲而無年絕少卽遇價貴之時每米一石重約一百五十斤價銀在二兩以上者十年之內無一二年大約士年每石價銀不及一兩中年每石價銀任一兩左右自南方買米以濟南方之軍每石另加口袋船力等費約銀二錢有零若由輪船運至天津山海關一帶每石另加口袋船力等費約銀六七錢綜核米價並各項運費合上年中年酌盈劑虛約計每石需銀一兩五六七錢貴亦不及二兩若發給勇丁無分米價貴賤槪扣餉銀三兩抵糙米一石約一百三四十斤雖各軍不必事同一律而卽此以槪其餘凡有扣米銀之軍則苛派之昭彰者也東西北方小米麥麵價銀多寡未能懸定總宜以採辦之處時值銀數爲斷另加運費爲准核實發給勇丁庶免怨望如不論糧價似昻統以每名每月坐扣米糧銀力錢亦有扣八錢者雖偶育粮貴年分時價過於坐扣之數卽以此類推蘋口粮台貼賠而十年之中或九年價賤扣銀仍不稍減此宜嚴禁者一也二曰勒受衣物勇丁雖恿衣食所資領有月餉不難自備每有統領營言製就棉衣灰鋪葢包頭裹脚等件散給勇丁若以爲賞賜則誠善矣乃坐扣月餉較之勇丁自製約貴一倍號衣號褂統領營官均有公費本屬應辦之仵往往添新換舊悉令勇丁自製甚或勇有開除其新充補者接領號衣尙須出錢與統領營官並須山錢與開除之勇方得充補又統領營哨各官及營務處時有親戚家屬故舊携帶茶烟包頭裹脚布疋等類到營散發勇丁利市三倍不受則脇以威且餉銀業經坐扣勇丁口糧幾何旣爲該管官剖尅又以之曲徇人情忍恨吞聲莫可如何此宜嚴禁者二也三日攤派欠餉軍營事件有公而亦有私其應辦公事如修築營房勢必估工加倍報銷卽不報銷勇丁効版築之勞分所壓也一切材料並騾爲統領各官原有公費何以攤派勇丁至於私事統領以下各官或有慶弔周派公分或有虧短亦攤助公資則又何也柴草一項本爲軍需例載所無近以北方西陲不易取辦　特恩加給柴草銀兩體恤勇丁各軍核實發給勇丁者或亦有之尅减者亦非全無軍務煩興之時餉需其鉅庫欵支絀間有短欠亦所難免近則由部發者無不實發自攺歸各省籌餉協濟間或難符定章不能如數領解而總統以下各宮卽以協餉短解爲名因而積欠勇餉雖有協餉到營除總統以下各官先扣足虛冒之名糧有餘然後酌量散放勇丁待領欠餉無期惟有銜恨或棄此他適因而塡溝壑作不軌者往住有之統兵者旣有盧冒名粮之實反貽　國家欠餉之名轉而索欠餉于　朝廷貪鄙欺飾莫此爲甚此宜嚴禁者三也四曰刑誅過當故犯軍法勇丁固有難逃之罪誤犯軍法將帥應有可原之情乃育法非故犯亦非誤犯以帑項養育之勇爲將帥自营其私而勇丁無所霑潤旣苦鞭策過嚴又苦尅剝太其欲留不願欲歸不得度日無計度歲無資怨氣所結請讟交作乃或殺數人以示威或至殺數百人以絕禍貪暴殘刻耳不忍聞此宜嚴禁者四也以上宜嚴禁者四端有各軍通弊者有此軍所有彼軍所無者有採訪尙未盡得其詳者總之有以恤士卒之苦乃可以制裁减虛冒之宜也 
　　此稿未完 
[蘇省撫轅抄]  
　　○十一月二十日同知宋柟事知奉委發審局差　李福冕謝甄別加考留省補用　縣丞王嘉楨辭赴滬局 
[浙省撫轅抄]  
　　○十一月二十六日雲南候補府作懋貫奉開福建差遺由貴州來浙禀見　王嶔禀見謝題補石浦同知　補用縣雷銑禀知衢州府劉守稟留发審差奉批准禀見叩辭　補用縣丞賀良眉禀知臬委開化提案叩辭　○二十七日前署紹興府舒大章交卸回省禀到　補用同知王文郁禀如藩糧委監妝喜善漕米禀見叩辭　新選景寧縣梅鐵源由京騐放來省禀到　卽用縣孫廷献禀知丁母臺　前署爲鹽典史張汝淦交缷回省禀到　試用府經歴李盛瑤起復來省禀到　顏峻德由京來省禀到　典吏洪濤由京來省禀到　○二十八日補用府郭式昌禀知運司綱鹽局委温處查看引地禀見叩辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
