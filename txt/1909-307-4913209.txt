# 1909 - 307 - 4913209

 

Page 1

 
 
   
 
 

Page 2

 
 
上諭 
[九月二十八日内閣奉]  
　　旨正黄旗古都統印鑰著崇勳暫行佩帶欽此 
　　宫門抄二十八日召見軍機陳寶琛叚書雲 
論說 
[祝中國交通界之前途（續）（曾鯤化稿）]  
 
 
 

Page 3

 
 
以物質上之交通論之。南船北車。自古已成風氣。姑無論北方之不利。於船者。未聞多闢運河。以資接濟。南方之不利於車者。未聞廣開大路。以便遄行也。即其所駕之。車所用之船。亦世世相承。歷數千載而笨重如故。窳朽如故。遲鈍如故。不觀夫舟楫之制濫觴於羲黄之際乎。越唐虞夏商數代之久。而毫無所變更。雖戰國有戈船之名。兩漢有千家之製。西晋有樓船之。美稱。以及唐宋之兵船。元明之海船。本朝同治以前之甲船。均不過形式一有民異之分。而其行駛之方。總不出夫帆力人力以外。蓋自黄帝指南之術失傳。行於陸者難期其行於水。遂不能不以磁氣發明家。讓諸西人之手。檢閱西史。自瓦德蒸汽機關出世。西歷千八百三十六年。英米拉爾即創造汽船。美人利用磁針。遂爲航海之嚆矢。而昔之以有限之人力風力駛行者。一轉移間而以無限之火力代之矣。又不觀夫修築道路以成湯爲權。輿製造車輛。以軒轅爲其星宿海乎。道路一端。周初始分途修理。涂人設官。遂呈王道如砥。其直知矢之狀熊。迄宋元而大加推廣。中原坦途。一望無際。然道路雖蕩蕩便便。極一時之盛而遵道而行之車輪如轎車大車。以至手挽之車。或用人力。或用畜力。則無周無漢無唐無。宋無元無明。靡不如出一轍。廻顧歐洲。當希臘時代。已知車行於路。車輪與路而受絶大之損傷。乃鑿石爲轍。置車於上。以牛馬曳之而行。迄千五百年。德慈礦山始。創車道。千七百六十七年。英李樂裕始製鐵軌。試用於車道。同時發明蒸汽之瓦德。始造汽機。千八百三十年。有名之司梯文生。費數載之苦心孤詣。創造機關車。而文明利器之鐵路。遂出産於利華浦至曼扯司打鐵路公司矣。 
　　由是觀之。我國僅置郵設驛。爲近代郵政之張本。其民間書函。向由民局自理。泰西之肇始郵政者羅馬也。西班牙也。其餘如電信發明於美。成功於美。而我國無聞焉。輪船起點於英。航行於美。而我國又無聞焉鐵路肇於希臘。闡明於德意志。奏膚功於英吉利。而我國更聞所未聞焉。然則據過去之交通歷史以觀。而何可祝之有。 
雖然。此猶日歐洲各國。因夙倡科學。故有種種發明之結果也。姑就倣傚而論。郵政爲西班牙之特産。而德凌於西。電信爲美利加之特産。而法軼於美。輪船爲英吉利之特産。而美與英並駕齊驅。鐵路亦爲英吉利之特産。布今日之美國之鐵路。多於英至七倍以上。即就日本而言。明治元年。設輪船。二年六月設電信。十一月設鐵路。三年設郵政。距今僅四十年耳。據最近統計報告。其商船船戰艦。多至二百萬噸。鐵路綫。多至一萬六千里。郵政局所多至三萬餘處。電信延長綫多至三十萬里。而我國則何如。咸豐十二年。英法入寇。各國代表者。乘勢於總稅務司設郵局。光緒二年。芝罘會議加入條約。二十二年始正式設立郵政局。而現今局所不過三千四百九十三處。毎年遞送信件。明信片新聞紙書籍貨樣等類。不過二萬五千二百萬件。光緒六年北洋大臣李鴻章。始於天津大沽間設立電綫。而現今全體電綫不過七萬一千餘里。電信局不過二百六十餘所。靑海西藏。且全無焉。輪船則於遇治七年。由英公使忠告購買。十三年設商局。以資管轄。迄今兵商合計。未逾二十萬噸。鐵路於同治五年。徇英商之請。修造上海江灣間路棧。光緒仁年。以内外臣工之反對毁之。三年 
　　平礦務公司始創辦唐胥綫。前後已四十餘年矣。而已成路綫僅區區七千餘里。夫我國之面積二十倍於日本。人口十倍於日本。由前論之應有輪船四千萬噸。鐵呼三十二萬里。郵政局所六十餘萬虚。電綫六百萬里由後論之。亦應有二千萬噸之輪船。十六萬餘里之鐵路。三十餘萬處之郵局。三百萬里之電綫。而今乃若此。然則據現今之交通成績以觀。又何可祝之有。 
　　不但此也。立國之道。以主權爲重。而交通關係全體。更不可視爲等閒。我國交通事業。均發起於外人。識者已恨其爲交通史上一極不名譽之事件。詎知久假不歸。大權旁落。如郵政則英德。法日美俄等國任意設置信局。凡著名大埠。幾如棋布星羅。如電信則陸路電綫。雖有完全主。權而水綫如丹之。大北。英之大東美之太平。洋公司。德之大德和青煙。法之厦門日之烟。台於沿海等處。亦所在皆是。如輪船則東方屬法。瑞記美最時屬德。日清大坂郵船會社屬日。怡和太古鴻安太平屬英。而華輪寥寥無幾沿江沿海。航路多攫於外商掌握之中。如鐵路則有德之膠濟。俄之東清法之滇越龍州赤安。日之南滿安奉。其里數逹於全國之一半。是我國所有之七千餘里。借欵修築者又居其十分之九焉。綜觀大局。志士仁人所爲傷心疾首而不能已者也。而更何有於祝。雖然國家之大事業。凡可以供吾人之韾香禱祝者。非屬於現在。非屬於已往已往。者固爲陳迹。而現在之事實。一轉瞬。間亦成爲逝水黄花。故佛氏主張未來。理想家以希望爲其目的現所未有。而孜孜焉以期其發見者。希望於未來。現所未辦。而皇皇焉以求其速償志願者希望於未來。現所已辦而日就月將。以從事於改良者。亦無不希望於未來。吾兹之祝中國之交通界者。亦曰祝交。通界之前途而已矣。祝交通界前途之發逹而已矣。（未完） 
專電 
[電一（北京）]  
　　某御史奏蒙藏愚民以地抵借外債深恐牽混致釀交涉請飭嚴禁 
[電二（北京）]  
 
 

Page 4

 
 
　　駐藏大臣聨豫溫宗堯電奏薩拉地方華洋人居住者較多添設巡警千名 
[電三（北京）]  
　　政務處議覆翰林院侍講侍讀升爲正從四品撰文秘書升爲五品 
[電四（北京）]  
　　吏部議黔撫龐鴻書失察處分罰俸一年奉旨不准抵銷 
[電五（杭州）]  
　　浙江議員杜天楙提出師範學費議案沈監督贊成學生大憤今日（二十八日）全體停課與沈爲難 
[電六（杭州）]  
　　浙江諮議局接憲政館復電督撫公文准改札爲劄 
[電七（東京）]  
　　今日（二十八）日本國皇敕令於陽歷十二月二十二日召集帝國議會 
[電八（東京）]  
　　日本陸軍特别演習今日（二十八）告終明日日皇親臨宇都宫賜文武官四百名大餐宴 
緊要新聞一 
[憲政館不以力爭文牘體式爲然北京]  
　　各省諮議局議員紛紛電致憲政編查館力爭督公文用札憲政館以其踰越權限於二十三日通致各省督撫電云諮議局權限屢奉諭旨不得踰越自應恭遵辦理該局所議事件旣以本省地方爲限自應毋庸與京師各署文電往還除俟資政院成立後得照定章隨時報告呈請資政院核辦外現在該院未成立以前如有關係該局爭執事件暫准由督撫分别據情電咨核復以昭愼重而清權限 
[督撫對於民權發逹之疑慮北京]  
　　憲政編查館接護滇督沈秉堃電云查諮議局章程第四十六條内載各省督撫於諮議局案有裁奪施行之權其按語云裁奪施行即指第二十二二十三兩條所載事項而言按第二十二三兩條大旨諮議局議定可行不可行事件督撫如不以爲然得說明原委事由交局覆議是裁奪之權果不再交局覆議或照議施行兹查鈞館議覆于大臣原奏有諮議局祗能議决而不能强迫其實行之語未審不能强迫實行之義卽指督撫不以爲然得交　覆議乎抑别有解釋敬乞示遵伏讀八月三十日　上諭務使議决事件不得踰越權限違背法律等因欽此欽奉在案嗣後諮議局議决事件如果違法越權督撫自當遵旨批駁批駁之後似可毋庸再交覆議是否統候卓裁示遵（復電）齊電悉諮議局議定事件督撫不以爲然須交局覆議局章旣有明文自應遵辦如果所議越權違法即照局章四十七條分别辦理無所用其批駁本館前議覆于大臣摺曁此次欽奉上諭均係申明定章並非有所變更應請查照辦理 
　　又接吉撫陳昭常電云諮議局現已成立該局所提議案諸多逾越範圍該議員等亦大半不明事理非得鈞館正當之解釋不足以杜藉口凡除督撫所交議案外該局自行提議之件應否先將提議草案呈請督撫核定後再行開議如該局提議之案有逾越權限照章不得議决者應否卽由督撫取消抑俟該局議次之後再予駁正又查各國議院通例政府交議之案提議在先議員自具之案提議在後今各省之諮議局雖非各國議院比然議事秩序究屬相合應否即照此辦理統祈鈞核議覆祇遵（復電）佳電悉諮議局議事範圍以局章第二十一條所列各欵及本館歷次解釋並議覆于大臣摺所載爲準該局自行提議之案無庸先呈督撫核定如有逾越權限督撫可照章勸告其不受者應照局章第四十七條第一欵辦理其毎日開議可先議督撫交議之案再議該局自具之案應由議長預定議事日表依次辦理 
　　又接署魯撫孫寶琦電云諮議局章第二十一條案語是應辦之事以地方行政爲限而第一項議决本省應興應革事件第六項議决本省單行章程規則之增删修改事件皆與國家行政恐多牽混亟應明白解釋通電各省以免誤會請鈞酌速行爲盼（復電）文電悉國家行政與地方行政區别各項解釋正在擬訂尙需時日暫應遵照歷次通行章程辦理 
[學部嚴杜考試弊端之摺片北京]  
　　高等畢業生調京覆試光緒三十二年十月臣部奏定考試章程大學畢業由臣部奏請欽派大臣會同考試高等學堂畢業在京師者由臣部考試在各省者由督撫督同提學司曁各項學務人員考試歷經奏准分咨在案近來各省高等學堂曁各項專門學堂報部畢業經臣部調取試卷覆閱或調取學生到部覆試具有程度不甚相符宗旨不皆純正者或减等給奬或全案駁回均經臣等隨時考核不稍寛假惟思高等專門各學堂皆爲造就人才之地朝廷優予奬勵出身之外復予實官原爲儲備眞才翼收實用迺辦理學務者往往奉行不力平日於學生功課程度漠不經心學期學年考試分數任意寛濫迨年限旣滿則曲徇學生之意不問合格與否一概畢業極其流弊必致以公家之經費朝廷之名噐爲見好　人之地此但就一學堂而論貽誤已非淺鮮尤可慮　以名實不 
 
 

Page 5

 
 
副之畢業學生或遽出膺民社或誤取爲師資謬種流傳於吏治學術爲害尤大臣等言念及此不寒而慄是非將高等專門各學堂畢業生一律調部覆試並明定辦學不實之處分不足以挽回積習擬請嗣後凡各省高等專門各學堂毎年畢業學生經本學堂舉行畢業考試後均限於次年二月以前咨送到京臣部於三月内定期覆試其程度符合者將覆試所定分數與該學堂畢業分數平均計算酌定等第再行奏請奬勵並准應分科大學升學考試其程度不符者均不准畢業如程度不符之人數至三分之一者該省提學使及該學堂監督均由臣部按其任事之久暫定其處分之輕重指名奏叅請旨辦理庶足以規實效而得眞才如蒙俞允即由臣部通飭遵照辦理 
　　中學畢業生調省覆試再中學堂及與中學堂程度相等之學堂其畢業奬勵皆係優拔歲貢若僅憑本學堂畢業一試誠恐不無冒濫擬請嗣後各省中學堂畢業學生經本學堂舉行畢業考試之後均由提學使調省覆試一次上半年畢業者於署假期内覆試下半年畢業者於年假期内覆試其課程無缺程度相符者將覆試所定分數與本學堂畢業分數平均計算酌定等第再行詳請督撫咨部奏奬程度不符者均不准畢業如程度不符之人數至三分之一即由提學使將該堂敎員管理員分别詳叅劄撤庶幾弊混可除將來升入高等專門各學堂之學生不至有躐等濫竽之弊而眞才可得矣 
　　酌改考試主課分數再臣部奏定學堂考試章程凡中學以上各學堂畢業考試於平均分數之外並核其一二科分數或主課分數有不及格者均應分别降等原爲汰除冒濫注重主課起見惟是畢業考試稍有瞻徇固非所以愼名器過於刻覈亦非所以惜人才且高等以上各學堂主課有僅數門者有逾十門或二十門以上者多寡難易旣各不同若一律責備求全亦非持平之道擬就原定章程酌量改訂凡各學堂畢業核算分數除各就平均分數分定等第外其從前未經分類之中學堂如畢業考試有兩科不滿六十分或一科不滿五十分者原列最優等應降爲優等有兩科不滿五十分或一科不滿四十分者原列最優等仍降爲優等原列優等應降爲中等其分類敎授之中學堂以及高等專門大學所習主課或選科按其科目計算不滿七十分者居五分之一原列最優等應降爲優等不滿六十分者居五分之一原列最優等仍降爲優等原列優等應降爲中等若主課有一科不滿二十分者均應降爲下等主課有一科無分者均應降爲最下等似此分别辦理庶寛嚴得中而專習之主課亦不致抛荒矣 
　　嚴定分數並重功令再學堂考試最重分數近來京外各學堂閱卷往往徒徇學生之意濫給多分以致平日分數無不在七八十分以上及至赴部考試有與平日分數相去懸絶而因平時分數較多之故亦得勉强一體及格殊不足以示平允而昭核實亟應申明定章酌加處分以資勸懲嗣後凡各學堂平日考試分數務須從嚴核定定章六十分以上爲中等則試卷給分自當以六十分爲中數優者遞加劣者遞减不准徇情濫與漫無限制至畢業試卷關係尤重除考試時應照章責成學務官員嚴密監塲力杜懷挾傳鈔諸弊外所有本學堂内閱卷各員尤應認眞衡校不得絲毫假借閱卷各員銜名均須記於所校某科試卷之士儻送部覆閱時程度與分數顯有不符除本生照章不准畢業外並將該科閱卷之員停其學堂應得之勞績保奬其命題之員如有預洩試題情事閱卷之員如有暗通關節及受人請託情事一經察出即由臣部從嚴叅辦如蒙俞允當即通行京外辦學人員一律遵照以重功令而挽頺風（以上一摺三片均於九月十九日奉旨依議） 
[學部開辦審定名詞館北京]  
　　張文襄管學部時曾擬將學堂敎科書内中外名詞詳加審定以歸劃一現張相已經逝世該部榮尙書擬繼文襄未竟之志實行辦理現於新築攷棚内開辦名詞館一處遴派司員分任審定并派嚴復常福元二員總理一切其分纂人員聞已調劉大猷王國維王用舟周述咸曾宗鞏諸人 
[張文襄靈柩回籍詳記北京]  
　　張文襄公靈柩於二十一日上午八點鐘經公子張權等昆仲五人縞素舉哀引柩由公館啓行先是於公館外夾衢陳列應用之旛傘旗扇歷任各職銜牌及御賜物品皆陳列黄亭十數座並駐京外國官紳所贈之花圈等毎圈用兩人在柩前執行正中有勅旨封諡亭一座兩旁以龍旗御杖導引隨後卽文襄公遺像亭所有文襄歷任外省紳民敬送之萬民衣繖扇旗皆執列於前諸公子及眷屬沿途痛哭哀感行人所有賓客亦多悲感其經過之營翼官廳皆高搭祭棚由地方官向柩前奠祭其他在京之王公大臣亦多設祭棚奠祭調查沿途祭奠者約有二百處抵車站時尙有祭棚兩座皆懸素綵誌哀當將六十四名大槓改爲四十八名槓夫抬至柩車上該柩事亦懸素色綢經張權諸公子叩首向敬送之賓客致謝聞送柩者肅邸各王貝子貝勒各公爵等各部院尙書侍郎等内廷御前大臣順天府府尹凌福彭内外廳丞率巡警馬隊五營兩翼將弁各學堂監督前湖北臬司梁鼎芬川漢路總辦王孝繩湖北武昌知府趙毓楠候補道存濤黄厚成知府王宗疇第八鎭參謀官劉錫祺鐵路巡警總辦王景福帶領巡官長警隨車照料東城陶氏私立小學堂全堂學生其他學堂學生及未悉人員 
 
 

Page 6

 
 
極多皆在車站敬送又聞張文襄公出殯係日升槓房承辦由白米斜街經後門出東西牌樓過長安街往前門至東車站城内祭棚有直隷同鄉憲政館學部實錄館等官員學生致祭城外祭棚有廣東京官及門生湖北官生等致祭柩之前導有外國人所送花圈其餘牌傘黄亭極多鹿中堂及學部堂官均在祭棚内周旋甚久觀者途爲之塞天津接祭之人亦屬甚多又一訪函言張文襄公靈柩出京時京中各部院大員及門生屬吏均送至車站東四牌樓以南搭有三　廠一爲直隷同鄉官致祭之所一爲督學局一爲憲政編查館又前門車站處所亦經郵傳部於前一夕飭人通宵趕搭祭棚並在稅廠對門之新造車站角結彩致祭鐵路同亦於前夕通宵趕搭祭棚在站台上之鐵廠下結彩並設客廳郵部徐尙書亦親自到塲致祭 
[京師近事]  
　　法部紹尙書與軍機各憲會議以貽榖懸案務於日内奏結特擬具奏結貽案搭摺稿進呈樞府各軍機皆無異議仍交該尙書照繕詳摺並奏請欽覽貽榖親供以期欽定罪名 
　　二十四日吏部考試九月分發出舉人正貢出身之道府以下應行考試各人員照章自帶四寸半身官衣照像片二張並筆墨於是日辰刻赴部候考無像片者概不與考如有槍替等弊從嚴叅辦 
　　法政科舉人浙江鄭文易請吏部准予就揀部中以就揀一項專爲疏通舊學起見鄭係法政專科舉人應聽候廷試錄用不准就揀 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙江諮議局續開第七次大會紀事浙江]  
　　九月廿六日下午一時續開第七次正式會先議第五次審議會延會之議案議員實到百零一人各署審查員到十八人入席後議員蕭鑑首問電爭體制憲政館有無回電次議長報告應議改良征收錢粮方法草案提出者黄炎登台報告理由由議員張傳保楊山立沈鈞儒褚輔成諸君先後質疑畢議長宣言日前張宣藻君議案已付法律庶政兩股審查今將此案併人前案審查主張說此者諸起立經多數贊成次提議撫院批復事件應研究者爲第五十四百三十五百七十等三條沈鈞儒言昨到辦事處見撫院來文催報辦事細則之報告應請宣布議　即宣讀撫憲原札（撫札云案准憲政編查館電本部院查該局前呈議事細則旁聽規則業經本部院將應行酌易各條說明理由批由該局會議改定呈候核准施行合行札飭札到該局迅卽會商擬議呈復以憑核咨）張傳保言此項札文與諮議局章程不符可以不必承認邵陳沈諸議員彼此辯論多時未决褚輔成問議長今日是否審議會如係正式會於討論一層請注意議長宣告如主張五十四條不删去者請起立贊成者五十一人又表决五十四條應修改者請起立全體贊成次提議第百三十五條指加入委員二字大衆討斌多時未决主家襄言請照局章百十八條用記名投票法主張可加者用白票不加者用藍票當發藍白兩種票共百另一張開匭宣布計白票七十二張藍票二十七張通過議長又宣告第百七十條無庸修改者請起立全體贊成卽振鈴休息三時三十分復席項湘藻君面遞資格審查書（聞其蚋容係指斥某議員營私武斷劣跡三種）當有三四議員起立反對有主張發還者嗣經公决謂此係議長個人之事例應收入衆贊成次潘澄鑑發議電爭公文體制事應請表决邵羲謂此事非議事日程所有應緩議蔡雨香請議長整頓秩序褚輔成言旣經修改五十四條應請將議事細則第四十八條末節自審查一切句起概行删去議長請衆表决主張褚說者七十八人余鏡清言應將本條首句八字亦删去贊成者六十五人議長又宣言議事細則修改不易主張編入議事日程者起立衆亦贊成其時潘澄鑑又申電爭之說而贊成少數當即請假出席次即開第八次正式會書記卽宣讀農田水利會規則法律案理由邵羲言水利會確有强制性質不宜加試辦二字陳敬第亦以試辦二字効力反薄似宜删去陳時夏請加入浙江二字議長請衆表决贊成删去試辦二字者請起立經多數贊成又主張添浙江二字者請起立贅成者二十四人無效又主張理由書第三條删去者請起立贊成者居多數次書記讀辦法第一條通則第二三兩條主張概托併入第四條衆贊成次第五條略加討論亦通過第二章六條决議於二十八日延會再讀卽散會 
西報譯要 
[英國上議院問答中國路政]  
　　文滙報載二十八日倫敦電云史丹化浦伯爵在上議院質問藩部大臣克魯維伯爵三事（一）英國是否因德國要求沾潤築造揚子江各省鐵路及分任各路財政利權之故承認德國專有山東路礦利權（二）俄國現於揚子江流域亦有同式之要求英俄兩國一千八百九十九年所訂鐵路條約是否因此作廢英國亦能於長城之北要求均等之利益否（三）日本反對中國振興滿洲西部及蒙古各計畫今可否於地理上嚴定界限藩部大臣克魯維伯爵答稱第一問則英國並未認可如貴員所云第二問俄國沾潤揚子江流域鐵路之利係在債路並非該路之抵押物該債欵似與英俄條約無所妨碍英國如在長城之北要求均等之利吾政府預料俄政府不致起而反對要知英俄締約之後中國情形業已大變而新築諸路則將全歸中政府管理矣至第三問則全係中日交涉問題英國未便越俎代謀 
[西報紀孝欽顯皇皇梓宫奉移事]  
　　字林報載二十七日北京電云孝欽顯皇后梓宫於今晨奉移其執事之華美爲中國千餘年來皇后所未有各外人皆羣集東直門内所蓋之天幕瞻觀梓宫須於上午九點十五分鐘經過而七點鐘時各天幕處觀者已均塞滿攝政王慶親王外務部各大員各國公使均行於梓宫之前惟各使署職員則送王天幕處而退分類新聞政界 
[蘇省財政第一次總册告成蘇州]  
　　蘇省清理財政局總辦督飭各科員等編造宣統元年春夏二季財政報告總册因部限虑迫且奏定遲延處分是以由局酌定於九月初五日截止將省内外各署局所軍營學堂等處造送之春夏二季各册分别鈎稽彚造第一次總册其各處於九月初六日以後造送到局者即歸入下次彚辦現聞春夏二季第一次 
 
 

Page 11

 
 
總册業經由局連日赶造齊全先行繕寫一分於九月二十二日詳送到院即由瑞中丞備咨於二十三日發交驛站飭令六百里加緊馳遞務於本月底到部投遞勿得逾限 
[清理財政局添派總稽核員武昌]  
　　湖北財政事項本極紊亂自設局清理以來迄今眉目尙未就緒具原因在無熟悉財政人員兹悉該局坐辦金峙生觀察考查通省人員中惟善後局總文案周直特榖生辦理各關署財政局差幾三十年情形最稱熟諳現今綜核一切報告册案非該員難以清理特禀由陳制軍札委周直牧兼充該局編輯審覈庶務三科總稽核職居科長之上以資助理 
[蘇省調查戸口困難之原因蘇州]  
　　蘇垣自治會公推各區長分派調查員編查城廂戸口各情迭記前報兹悉各路調查員已陸續查竣日内須由各路區長復行清查期無遺誤限於本月内一律竣事聞各調查員所查之各戸口數皆不能確實緣此次所定表格内查各戸本人名姓年籍之外凡妻妾子女親戚僕人等皆須塡註名姓年籍以致時有齟齬且至公館及客籍各戸更不肯一一詳告只得任憑塡寫是以各區長復查之時恐必與原查不符云 
[撫幕文案分爲十科辦法杭州]  
　　浙撫日昨將署内所有各文案重行釐定分爲十科業已加札委派視事並將各房書吏大加淘汰擇其平日謹愼辦公稍通文理者留資熟手其餘皆屏斥不用擬於十月初一起一律實行兹將各科員姓名開列如下（秘書科）惲道毓榮張守一麐科員李令中亢令其宗陳令漢第（交涉科）叅事張守一麐科員沈令家熙（吏科）王念兹（民政科）叅事陳令漢第（度支科）王念兹（禮科）叅事李令中（學科）叅事張守一麐科員劉倅念貽（軍政科）叅事强令運開科員申令文銘（法科）章介眉叅事梁令建章科員金令國書（農工商科）叅事惲道毓榮科員沈令家熙金令國書（郵傳科）叅事惲道毓榮科員金令國書沈令家熙 
交涉 
[憲政研究會挽回中日新約之熱誠天津]  
　　直隷憲政研究會昨日接到廣西自治研究所電文一通大致以中日新約辱國失權自速瓜分除電請政府力圖廢約外懇共同策應等語當於十八日下午兩點鐘開會首由組織員于君邦華孫君洪伊登台演說中日新約中國大失利權須當設法挽回等語並舉代表人十二名先行電逹政府設法挽救再行上書云云當經在會同人投票共一百十五票毎票各舉十二人舉定孫君洪伊谷君芝瑞温君世霖于君邦華王君法勤張君銘勳齊君樹楷崔君謹李君鎭桐高君俊浵李君景芳張君錫光爲代表人李君鎭桐當塲辭職斷又舉出張君肇隆以補李君之缺並將電稿宣佈當衆研究以挽回新約爲目的至五鐘餘閉會 
[粤省華僑眷念澳界之懇切廣東]  
　　澳門界務日久未結一切議案均秘而不宣内外人心益形疑惑各處函電詢問絡繹不絶安南隄岸華僑昨又致電督署力請將界務議案宣佈海外華僑眷念祖國情詞懇切洵足令人欽敬原電略云督憲鈞鑒澳界屢議無效寸土難收海外華僑眷懷桑梓深懼滅亡羣情惶恐仰懇鈞憲據理力爭勿稍退讓并懇將議案内容宣佈以釋羣疑以慰民望大局幸甚旅越隄岸穗城會館廣肇兩府全體商民叩 
軍界 
[定期特開軍事大會杭州]  
　　本省徵兵各官業將定期出發兹悉此次起程並不隨帶司書生一切文牘概由各隊隊官自行辦理毎人只隨帶護兵一名俾得料理雜務現聞協統楊統制定於二十八日特開軍事大會計畫起行種種設備以海潮寺爲會所至會辦各徵兵官均定於二十九日出發云 
[紹紳請設内河漁圑之計畫杭州]  
　　蕭山縣所屬之西小江地方爲杭紹水路必由之處河面遼闊三爲不法圑體淵藪近年水早瀕仍盜賊愈熾行旅時被刦掠現届冬防商民咸懷戒心日前該縣紳耆諸維仁等發起聨合各界擬在西小江地方設立漁圑董事所招集各圑戸分叚蓄魚購船梭巡以衛行旅一遇盜警卽責成各圑戸協力捕拿倘有商船遇風或行人失水日併救援俾資保衛而興漁業等情聨名具禀撫院請示現增中丞以該紳耆所禀係爲振興實業保衛航路起見似可照准惟該處向來有無蕩戸是否毫無糾葛於水利有無窒礙所定簡章是否妥洽卽日札飭紹府分飭山蕭兩縣查勘明確呈候察辦 
學務 
[直紳對於法政學堂監督之意見天津]  
　　北洋法政專門學堂開辦數年雖未見有若何成效而歷任監督類多貪鄙營私者以故數年來侵吞公欵任用私人之風層見疊出此次該堂監督張鳴珂又犯吞欵案被人告發經督帥端制軍委派黄蔡兩太守澈查禀覆兹聞直紳以此事關係學風難安緘默現已聨合多人禀請督憲認眞究辦并聞該監督除吞欵外對於學務則更改課程多稱不善於用人則省界太深雖號房門役亦用鄂人八月初該堂招考中學班旣詳定甲乙榜書過半該監督因無畢業文憑遂盡行塗抺至對於學生則官氣太深頗鮮感情云 
[林提學限制考職生員江西]  
　　贛省生員考職業經林提學飭屬考送到省惟所送人數未能照額辦理經林提學於九月二十一日牌示云照得生員考職承奉政務處原奏大省取一百名中省取七十名小省取五十名由各州縣會同敎官愼加遴選保送其保送人數約計照取額十倍爲斷母得過濫江西應比照大省之例取一百名其保送投考人數以十倍計之應以一千人爲率曾經通飭各屬保送人數毎處限定十人兹查各屬册送考職生員有十餘名者有二三十名者統計逾額甚多斷難通融照准現擬遵章辦理其保送在十名以内者准其照考在十名以外者一律扣除以示限制 
[敎育會宣布重修會章蘇州]  
　　長元吳敎育會前因會内規則須 
 
 

Page 12

 
 
行修改經孔君昭晉擬就草案通發會員定於日前開會是日蔣會長因在諮議局未到由吳會長主席宣布孔君草案請即公同修改當經祝君心淵逐條通告由會員再三研究直至傍晚時始行議决計是日收到意見書五六件到會者十餘人現定日内呈請學憲察核云 
[學界特别演說會紀事天津]  
　　二十二日晚天津西馬路宣講所開學界特别演說會各堂長敎員率同學生蒞會者甚多首由省視學陳蔗圃君演說學生當以聖賢存心愛人利物并當培植良知勿爲世俗所遷移且云諸生肄業於津門所幸者天津爲通商口岸文明灌輸之地所不幸者天津奢華富麗習染最易良知不定則於求道向學之心大有妨碍并語及灤州樂定一帶學生體操之佳及耐苦耐勞之情形痛快淋漓聞者感動後由張伯苓胡王孫蕭芷齡三先生相繼演說並散布印就光緒二十七年十二月二十三日勸禁纒足諭旨閉會時已十鐘矣 
實業 
[調查商船公會之效果安徽]  
　　農工商部咨皖撫朱經帥云各省設立商船公會迄今已歷多年究竟沿江海各處懸掛洋旗之風是否漸次减少亟應切實考查以觀成效刻已通咨各省希即督飭勸業道商務議員確查詳咨以資考証而期整頓 
[請撤商務所董之原因蘇州]  
　　蘇垣商務總會以據崑新籌備自治公所顧紳振岳等函稱菉家浜鎭商務分所選舉所董蔣廷璋仍得多數當以所内良莠不齊萬難整頓决意辭退經崑新分會挽留未及商定詎所中無意識者擅到别鎭將並未入會之朱金綬推任所董朱係花家橋鎭董前因擾害地方被縣斥退不得肆志於本鎭又將擾及於隣封同惡相濟不認坐視請即撤退等情該會已移請崑新分會詳細確查或另行選舉仰卽歸併撤銷以憑核議辦法 
[大通鎭開辦商務分會安慶]  
　　大通商董以該鎭爲水陸孔道商賈雲集碼頭繁盛商務逐漸發達禀請皖撫設立商務分會以維市面皖撫當卽准如所請據情轉咨農工商部核覆後笛行飭知遵辦 
雜記 
[嚴查覇收寺産擒毆經董之土豪浙江]  
　　處州縉雲縣武舉王福壽等於月初電禀浙撫以該邑土豪强佔寺田擒毆經董不法情形儼同化外籲請嚴查究辦等情到院已經增帥電飭究懲日前該武舉復向撫轅呈控謂縉邑寺僧方成置買靜岳庄糧田二千四百十五畝向由該舉人等董理值收以充廟中公用嗣於光緒三十一年由范前令協商撥辦縣城育正小學堂有案詎有劣衿陳官富丁鑅等恃蠻强佔覇收租榖廟董樊培元出阻反被擒毆不法情形迅請委查澈究等情昨奉增帥批示謂此案前據該武舉電禀已札飭縉雲縣迅速查明如果屬實卽行派差將樊培元押回並嚴拿丁鑅等務獲究辦在案據禀前情該縣迅速遵照前札辦理具復並報臬司衙門查照 
[江隂縣報告收成歉薄辦法蘇州]  
　　江隂縣馮令汝禧日前具禀蘇藩以江邑本年入夏以來霪雨爲災江潮陡漲低窪之處盡被淹没現據鄉董吳穆清呈繳白消荒册核减全荒六千四百二十三畝四分八里歉收田五千餘畝尙不在内均蒙批示在案至現今白消枯柴屢遭隂雨易於腐爛若不速請查勘不需旬餘恐已無形迹可尋必欲疑董等所報不實不盡爲此轉呈察核等情兹經陸申甫方伯批示以該邑田畝空　白消收成歉薄如果屬實自應查明畝數酌予蠲減以示體恤仰常州府查明復勘詳辦 
[札飭整頓騐收章程天津]  
　　直省各署局標營學堂一切修建工程除由承修各員曁匠頭出具保固年限切結外並須禀請派員騐收直督端午帥現查此項騐收之員回不加具承騐切結旣未明定責成難保不敷衍從事因通飭各署局標營學堂嗣後凡有修建工程騐收之員均應於禀覆時加具承騐切結同送查核如騐明工程不實不能加結者亦即據實禀明核辦倘出結後查有草率虚冒以及在限内坍塌損壞者應照章嚴飭賠修即責令承騐之員認賠三成承修委員及匠頭等認賠七成以期核實而昭公允 
清談 
[張文襄亦一時之雄也]  
　　張文襄靈柩於二十一日回籍。路奠之多。不下二百餘處。祭棚之盛。不下一百餘架。上自親王貝子下至小學堂學生。執紼相送者。奚啻數千計。甚矣張文襄眞一時之雄也。 
[今後之西藏]  
　　西藏改設行省之議。發起已久。卒因喇嘛狡横桀傲。尙未實行。今駐藏大臣。又以唐古忒與察握多結合。不服管豁。若驟行改省。必生事端。奏請從緩。夫驟改行省。則必生事端。不改行省。則曠漠荒野。毫無統治。亦終非我國所有。然則不改不可。驟改又不可。今後之西藏將如之何而可也。 
[雜著（泖東草堂筆記）]  
吕新吾曰。體懈神昏。志消氣沮。天下事不是這般人幹底。攘臂抵掌。矢志奮心。天下事也不是這般人幹底。幹天下事者智深勇沈。神閒氣定。有所不言言必富。有所不爲爲必成不自好以露才。不輕試以倖功。此眞才也。經濟之才。數語盡之。 
　　今民所謂漢學宋學者。在小人儒爲之。各有流獘。湯濳庵曰。離經書而言道。此異端之所謂道也。外身心而言經。此俗儒之所。謂經也。其意以躬行爲主。而以經學道學爲。一事。以此說律之。今之學術能執於正者鮮矣。 
　　今人馳騖於考据瑣碎記誦駮雜之學。毎藉口於由博返約一語。竊嘗疑之。及見朱子答吳伯豐書曰。未博學而先守約。即程子未有致知而不在敬之意乃知格物之功亦須有主見以擇别也。 
　　朱子答余國秀書曰。讀聖賢之書。逐句逐字。一一理會。從頭至尾。不要揀擇。按今世所謂經學者。多汨溺於注疏考据之中。逐句遂字。一一理會。自謂合於朱子之意。吾不知注疏之言。其解釋名物象數之處。與經中精微之義理。果無殊乎。抑猶有别乎。夫義理雖寓於迹。象求迹象者。得其大意而義理固已了然於心矣。即極力揅索之。要其歸亦得此義理而止耳。非能因此而深造也。然則此等功夫。非朱子所謂於已分上全無干涉者乎。 
　　伊川曰。德善日積。則福祿日臻。德踰於祿則雖盛而非滿。此言理極精。世之有識者。但知泰極必否。天地之道。故持盈保泰之意多。而日進月長之德少。 
　　友朋聚處談論。苟非道同志合。獲益極少。且强費周旋。亦甚無謂。不若於古人中求師友日對簡編。如在親炙。逐句玩味。受益當不　也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[江蘇諮議局議案理由書]  
　　諮議局研究會會員句容蔣鳴慶意見書 
　　商認釐金粤省最早他省亦有倣行者大率得失參半利害維均司巡之中館可杜而經辦之贏餘不能師公也廠卡之費用可減而分設之公所費亦相等也得人而理可以收免留難省時日之效不得其人則把持壟斷侵挪延欠之獘雜作矣然事財無萬全之策與其利司巡不如利商人辦理得宜此善於彼謹擬條目如左 
　　一認捐專用商人不准紳衿千預也近來紳衿董事毎喜延攬商務其意可知苟非利慾薰心誰肯與市儈爲伍况此等人本不諳商務綜核稽查之事仍須委託他人弊中又弊釐金必大受影響應禀明當道凡紳衿呈請認捐者概予批斥以維商務而重釐金 
　　一認捐應由本業不得攙越以木業之人辦本業之捐尙有維持久遠之心實事求是若他業爲之則惟利是圖矣且彼此易起爭競有損無益亦應禀官立案禁止 
　　一認捐應照釐金所收數目酌量加成也各屬釐金中飽之數自委員以及可巡多者幾及正額之半極少亦不下二三成殷實商人各有正業當不至希冀贏餘似應將中館之數歸入正額調查釐廠向來所收數目酌加二三成以益公帑亦不得過於苛刻致累商人 
　　一認捐宜明定期限以杜取巧也商人性質見利則趨見害則避自應明定期限限内不准退辦亦不准他人爭辦庶無把握之商人不敢輕於嘗試而善趨避之輩亦無所施其枝矣以上四條平淡無奇而認捐之法亦不能出此範圍但能稽核精密委任得人捐務自有起色謹議 
[張議長復淮濬河標本兼治議]  
　　人有恆言曰江蘇爲東南財賦之區恤乎其不足信也以蘇屬言賦雖屢减其重尤甲於天下以寗屬言江北州縣田賦雖不重顧以兵燹不及故釐捐繁重乃過於蘇合兩布政司所入國家新舊政所需及庚子賠欵一切取焉不足則歲益之以房捐膏捐典捐帖捐政府朝采一言暮建一策責江蘇奉行爲天下望尤切江蘇之人日弊弊焉謀所以應官者又謀所以爲地方者又謀所以應他省非時之急難者其欵無一不取之於民而民之生日繁而地不加闢也農工商日守其故而業不加進也兩布政司舍日搜索於房膏帖典諸捐他無術也馴是以往卽無天災民之生計且日蹙何况時會所乘災患迭起將有不忍言不忍言者乎 
　　今者徐海淮揚之災見矣與徐鄰者安徵之鳳頴毫泗及山東河南之近徐諸地均被災矣徐海之饑民流亡而聚於清河者已五十萬宿州之饑民已三十萬其流於揚鎭者尙不在此數大吏慮其過江而擾及未災之州縣將並寒夫籌賑之源也嚴戒沿江文武官吏盛兵以爲之防意非不善也獨念我徐海淮揚之民何以至此往者不可諫矣今若不亟謀所以撫存之之策則百萬饑民求一日之不死而爲亂可憫也不爲亂而枕藉以俱死可憫也今之大吏亦皇皇然求所以振之術無論江蘇之財力當振金山振雲南賑廣東賑湖南賑江寗鎭江之後勢已衰竭不能咄嗟辦百萬數十萬之欵即得矣而各聚數萬數十萬之鐵民於一隅撫輯保全必無善策且聞徐海淮揚及鳳頴亳泗低下之田迄未能及時種麥春夏遥遥無青可接此低下之田即占少數設或來年夏秋復有如今歲之霪雨又將何以待之嗟乎磋乎治病者當知病所由受之處而治之舍是則枝枝節節而治之未嘗不小愈而病根終伏一觸感於六氣之淫而即發屢發即不救矣大吏者固受國家之委託而生聚吾民者也而忍祝其不救而不爲之所乎今爲我大吏陳我徐海淮揚及鳳頴亳泗災民病所由受之處 
　　夫徐海淮揚鳳頴亳泗兹數州縣者皆淮水所經之地也按之禹貢淮水故道自河南桐柏縣歷安徽頴鳳盱泗經江蘇桃源清河安東雲梯關而入海泗水自泗水縣歷曲阜滋陽濟寗鄒縣經南陽微山二湖南行爲中河至清口入淮沂自沂水縣歷蘭山郯城經駱馬湖南行會中河入淮所謂東會於泗沂東入於海也自宋河决澶州而河與淮合自明劉大夏築斷黄陸岡而河遂奪淮終明之世迄於本朝淮揚遂永被其害其所以被害之故在治河之臣止治河而不治淮河流挾沙扼淮之吭日藝日高淮益縮弱一遇盛漲惟有横决至感豐初河商銅瓦廂而北而蘭陽考城以東之河道以涸然同治五年尤有清水潭之决淮之不治其害益明山陽丁氏顯是年著論請復淮水故道施又著捷議補議别議管議指陳利害分條析理至爲明白而當時之大吏無能行之者左文襄公督兩江獨具遠識毅然爲導淮之計（此光緒九年十年事文襄親自勘視規畫有案其欵檄海分司徐紹垣就北鹽内籌備大約加引十六萬計銀一百二十餘萬兩票費三十餘萬兩釐誤三十餘萬兩此外尙有疏濬江寗赤山湖大冶秦淮之議皆偉業也）會以移督浙閩不果今距文襄之去二十六年耳我徐海淮揚及鳳頴亳泗之民果有百萬流亡之一日（未完） 
文牘 
[江督覆知寗蕪鐵路辦法]  
　　諮議局於二十五日接奉制台劄開爲接築寗蕪鐵路事全文鈞下爲劄行事案准該避呈報議决事件並附清摺議决接築寗蕪鐵路案一件到本大臣據此查洋員測勘路綫原圖本署未經存檔業據呈抄行寗省鐵路管理處王道飭令連同寗省鐵路成本盈虧報摺一併呈送以憑核發其皖省紳商會議一節應候本大臣抄案咨請皖撫部院發交安微諮議局會議除分别咨行外合行劄知劄到該局即便知照特劄 
本埠新聞 
[浙路湯總理晉京陛見]  
　　浙路總理湯蟄仙京卿奉命入覲業於二十六日由杭乘專車抵滬是夕浙江旅滬學會全體職員設筵公餞席間由會長孫問清君起言今夕係尋常叙别並非歡送願總理一月南歸以踐前言以晚路事想在座諸公必表同情也言舉衆皆鼓掌湯總理答言壽潜亦浙人於路事本有密切之關緊且有七十八歲老 
 
 

Page 19

 
 
父在一月之期縱不可必其敢以致身之義自易其來諗之　耶衆以總理旣願始終路事乃齊聲曰南歸在即預備歡迎云 
[公廨寶讞員致領袖領事函（聲明移提内地華人之辦法）]  
　　案照道憲批發以沈元福控曹委安奸拐寡媳沈曹氏亂倫謀産一案當由美德副領事不允將在押本廨之曹季安解縣等因奉批前批飭廨移還縣署迄已匝月何以尙未遵辦兹又據該職陳明以曹季安向住城内証據甚多事關内地審判權限詎容稍有侵損查曹季安本係廳商乾興洋行上控協生祥定貨案内應歸本道提案會訊之人應即先行押解來轅以憑核辦藉以速解此案縣廨之爭端仰廨於此次奉批十日内遵照辦理至禀尾所陳凡被洋商通告之内地華人移提時須取領事印文不爲無見並卽由廨函告各國領事備案一面移會上海縣查照以杜後患仍具報勿遲等因奉此用特函致查沈元福禀尾聲稱以後内地華人凡被洋商控告須解送租界會審者必須明定辦法須憑領事印文聲明該被告如另有内地訟案仍隨時移交縣官訊辦云云由本廨卽於移提文内將領事原文錄送無原文錄送者縣官即不予提解相應照錄函致即祈貴領袖總領事查照報行爲荷 
[批斥縣令擬罪之草率]  
　　上海縣田大令以租界獲送各犯難照中律擬辦清酌予監禁等情禀奉蘇臬司批云所擬將租界會審公廨移送搶竊各犯張而等分别酌擬監禁尙無不可惟仍須察核供情及其人向作何業係何處人氏是否流氓小竊之類其中有稱誤拿者如果係安分良民亦必有親族出保並須察言觀色得其眞情然後再擬辦法雖擬監禁亦應按其所犯如在舊律五徒之罪可卽監禁一年以上至三年爲期若加重止能酌加一二年如在三流五軍之罪可擬監禁三年以上至五年或五年以上至十年十五年爲止均應按情罪輕重根據律例分别酌擬未便意爲增减今該縣所開清摺旣未叙及公廨原文亦未詳錄犯供年歲籍貫向來係何生業及如何犯事細情僅以寥寥數語輙爲定罪殊形草率批飭另行分案詳敍原案及迭次供詞按照律例酌核改擬監禁年限通詳察核 
[釐局司事吞欵案近聞]  
　　淞滬釐局司事蔡玉堂趙巨川吞没公欵由縣訊明判趙收押蔡交保在案兹經督辦劉觀察查得該欵係由前任朱督辦派委趙蔡二人將現銀解次未便任其玩延爰又函致縣令請提蔡玉堂等勒限嚴追昨田大令已飭差傳諭保人將蔡交案聽候訊追 
[舉辦水巡之預備]  
　　巡警總局議辦水上警察已紀前報兹悉水巡應用之舢板警裝等件業已次第整備約下月初即可實行舉辦 
[謝劵]  
　　大東門外羣學會定於十月初二日開五週紀念會並於是晚六時試演影戲昨承惠贈入覽券二紙又愛而近路均益里中國女子體操學校亦於是日午後開第二次運動展覽會蒙贈入塲券兩紙合書誌謝 
城内 
[驅逐訟棍]  
　　滬道蔡觀察批花則敬禀云來禀與在廨供詞情節不　顯係逞刁建訟叩會審官寶令立即飭差驅逐出境母許逗遛生事抄黏併發 
[補繳紙捐]  
　　一路巡警分局巡士鄢錦泉將周月記陳長根拘至局中經游正巡官審訊陳長根供小的在紙捐公所爲巡丁查見周月記紙坊所買之連史紙偷捐不報扭至公所罰辦因周不服是以互扭周供前日由湖州買得連史紙一件不知捐章求鑒判周補捐了事 
[累及姘夫]  
　　秦張氏扭李川生至一路巡局喊控經游正巡官審訊秦張氏供李川生之姘婦龔王氏曾於光緒二十三年將五歲女孩承嗣婦人爲女今已十七歲前日忽來領去婦人往索王工亦躱避不面是以將李扭案求追訊之李供詞支吾判李交保限三天交出龔王氏母女如違押交 
[希圖訛詐]  
　　吳保生扭秦南孫至一路巡局由游正巡官訊究吳保生供向業成衣曾在秦南孫店内爲夥前月歇出在倪余氏家做衣前日秦尋至余氏家中向小的尋釁將該氏家之碗打毁反取剪刀將自已手心劃破希圖訛詐請究倪余氏供詞相同訊之秦自知不合一味哀求判賠洋五角給氏領去吳斥釋 
[官事]  
　　一路巡警分局正巡官游澤寰候補知縣陳曾培昨均到縣拜會 
南市 
[情節可疑]  
　　住居小東門外城根之蘇婦張陸氏夫故後浣衣度日曾將餘屋轉租於胡榮章蔣元祥徐小泉陳蔣氏等同居本月十八日氏將房門下鍵出外後忽被人竊去箱内所藏之金鑲籐鐲及銀表一枚即將房客胡蔣二人及陳蔣氏扭控總工程局訊供不認判令出外帮同查緝詎該氏回家又被徐小泉開鎖進内將寄存之衣包私行携去以致事人共抱不平逼令該氏將徐扭局由孫裁判提同各人訊明判各賠洋十八元嗣因俱不遵從於昨日移縣訊理 
[限期交人]  
　　打米包之陳渭川因妻徐氏被裕記棧茶房葉瑞生誘拐曾將葉父阿義扭控法捕房未蒙准理後被某包探軋至萬里春茶會串出縣捕陳金担保約限七天尋交其子並乘機詐去洋二十元後因逾限不交控奉工程局責成該捕於昨日將葉阿義送案判令交保限十天尋交瑞生候訊 
[尋獲欠戸]  
　　陶晉昌帽店主陶如山扭控生大源布號執事施瑞和於去年冬間担保許承鉢即截髮西裝之許建屏將田單房契找去銀二千兩判限十月中著施帮理昨施將許尋獲扭至工程局訊據供稱僅借一千兩餘由時陳二姓托借判交保限期十月中理楚 
[改製新車]  
　　總工程局董以東西南三區境内之東洋車大都破壞昨特示諭車行車寓車夫人等於十月份起赶緊購備新車如果車未破壞尚堪修理者赶遠修整方准行駒如十一月初一日以後仍有前項破車在街載客一經查獲不問已修未修一律充公 
[黑暗已久]  
　　總工程局路政處昨出條諭云仰各燈夫知悉自十月初一日起毎盞路燈毎夜發油三兩六錢准五點鐘上火以七成火光計算應點至明晨五點鐘熄滅切勿貪小偷減致干責罰 
閘北 
[交保料理]  
　　元大木行主李鴻元控祥茂京貨店主趙書田代顧春記木作擔保木料洋九百餘元延不歸還經四路一區黄正巡官訊明押追已紀前報昨趙先繳洋二百元並邀恊記草紙作主徐直甫投案作保巡官飭具保狀存案備查 
[自行理處]  
　　丹陽人芮正馥昨至四路一區控李昌金欠洋二十四元不還黄正巡官因供詞各報判李交保出外自行理處 
[僞飾欺人]  
　　丁阿林昨以僞銀練一條向仁康當當洋兩元嗣被典夥瞿某察破將丁追回詎洋已遞與同黨接去嗣在丁身上又搜出僞練一條當即扭交巡士解入四路一區經黄正巡官訊實判押繳當本再行核辦 
 
 

Page 20

 
 
[勿再逗遛]  
　　積竊楊小蓬頭專在華界行竊迭經四路分局懲辦有案昨又濳來被巡士查獲拘局黄正巡官以其怙惡不悛判責八百板驅逐出境如再逗遛定行嚴懲 
英租界 
[是否誣控]  
　　新閘捕房華捕李阿妹被押店主周阿四控告行兇由廨判押五天在案兹該捕以被周誣控禀由捕頭派捕查得周所控不實於前晚將周拘入捕房昨解公廨請究先據見証宋阿六供稱周給小的洋一元囑令到堂作証求察周供宋因怕懼該捕等兇毆是以不敢直言又據董寗壽夏維榮胡進福等各見証上堂均供未見李捕行兇祇見拖周髮辮旋有沈文榮投訴此案實由小的持鞋八雙至周押店内質洋二元迨往贖取周紙給六雙向之理論被周及店夥與周妻兇毆是以鳴捕到場說明原委一併拘入捕房周挾嫌誣控李捕實未行兇求鑒判李捕還押周交保見証宋阿六前後口供不符著發押捕房候補傳人謹於禮拜五訊核 
[冒名勒索]  
　　無賴李桂福與八百六十一號九百十號兩華捕串通冒充暗差以稽查深夜賣酒爲由向燕華樓嶺南邨等各家勒索規費前晚被探沈阿岳查獲將李拘入捕房昨解公堂請究李不承認判押候查明于禮拜五訊辦 
[仍難佔據]  
　　張思禮探陳仰之誘逃伊妾周二姐一案昨經公堂復訊陳將張妾交案判令一併開釋 
[匪徒解局]  
　　長江匪目高義桂昨由捕房解廨復訊據閘北巡警局偵探投稱高屢在華界結黨搶刦請爲帶回訊辦中西官以高在租界並未犯案判送閘北巡警總局訊辦 
[拐賣女子]  
　　無錫婦人徐月梅控沈少卿與妻吳氏串拐伊女賣於五桂亭等情由探一併查獲昨解公堂訊實判沈吳氏押女所一年汪押捕房三禮拜女交其母領回沈少卿無干開釋 
[鴇妓收押]  
　　鴇婦吳陳氏與妓洪阿鳳李老三王桂香等在途拉客由捕查獲昨晨傳至公廨請究判各押棲流所一禮拜以儆 
[不出定貨]  
　　德商興隆洋行控孫棣三定貨不出昨日由探將孫傳至公廨判押候禮拜六德領堂期解訊 
[欠欵不還]  
　　譚雨耕欠美商勝家公司銀兩不理昨由公廨傳案判交保候訂期會訊又丹商寶和洋行控森泰號欠銀不理往傳不到改出提單又英商信記洋行控孫益三欠銀不還昨由捕房將孫解廨復訊孫延律師代辯判押限一月算明賬目再核 
美租界 
[失火即熄]  
　　前晚八時楊樹浦路某俄人家樓上忽然起火幸即撲滅祇燬樓板數塊 
[日人行兇]  
　　前晚有甲乙二日人雇汪四順之東洋車至吳淞路不給車資反肆兇毆九百五十四號巡捕喝阻不服當喚他捕帮同拘入捕房押候解送日領事署請辦 
[毆傷魚販]  
　　某日人昨晨在蓬路菜場向魚販趙阿根購魚因論價起釁毆傷趙之頭面由捕拘入捕房捕頭命該日人償還養傷費洋兩元從寛斥釋 
[爭奪狎客]  
　　住居有恆路之甲乙二猶太妓女前晚爭奪狎客互相扭毆三百四十八號捕喝阻不服當即歸禀捕頭飾探查辦 
[馬車衝據]  
　　馬夫張阿三昨日駕車至北四川路撞壞陸阿葉之東洋車由捕將張拘入捕房　候查辦 
[硬索酒資]  
　　挑糞夫胡福生昨向塘山路陳姓家硬索酒資致起衝突由捕拘入捕房經捕頭嚴詞申斥從寛開釋 
法租界 
[祇可押追]  
　　徐金生控已閉同春和帽店股東李啓雲欠緞子價洋三百餘元由廨判令交保分期折還在案兹已日久仍未料理復由原告禀請傳案收收押限交 
[仍難抵制]  
　　收租人王成章投廨探稱租戸同盛押店主婦方錢氏將隣人復興衣莊房屋私向頂下言明開設小店詎租下後亦開押店以致房屋損壞洋東囑令遷出氏竟覇佔房金亦懸欠不付求究氏稱因有人在貼隣增開押舖是以添設一店以圖抵制聶司馬謂房東旣已不願著毋庸　限兩禮拜將頂丁之屋及欠租理還了事 
[懲辦兇徒]  
　　流氓張雲卿向王阿三拆捎不遂遽出利刅將王頭部手臂等處戳傷兹王已痊愈由捕將張解廨判枷一月押捕房三年 
[定貨紏葛]  
　　韜司洋行延蒲石律師赴廨禀稱龎珍記絲棧付下之絲與原樣不符以致虧損銀九千餘兩惟龎所廷之柏律師往津未回須請堂上令覓的實店舖具保或將現銀存案作保一俟柏律師回滬再行請示訊核中西官准之 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　二十四日記 
　　張議長銷假主席 
[宣布制台交議限制銅元案開第三讀會]  
　　書記長宣布財政審查會第二報告 
　　五號言新幣二字應否改稱幣制 
　　四十八號言幣制係有制度如但言新幣則尙不能知其何種新幣故不如改幣制爲妥時贊成改幣制者甚多 
　　議長即言如贊成改爲（速定幣制幣制一日不定）者請起立表决全體起立 
　　五十四號言答覆中可加入不贊成一兩幣制之意言須世界通行方爲合式 
　　十三號言頃在制署抄案卷本有劃一之制一語可否參用加入 
　　九十九號言可改爲速定劃一幣制 
　　一百八號言可改爲速定幣制頒行新幣 
　　二十六號言一兩七錢之幣制係全國問題現在中國尙用生銀制度卽令改一兩幣終勝於生銀况七錢三分亦非全國通行無碍 
　　四十八號言依議事細則改定幣制業已公决一兩七錢又在本問題之外至字　斟酌可報告臨時爲之 
　　九十九號言不加劃一二字則幣制仍恐參差仍不能十角換一銀元十銅枚換一小銀元五十四號贊成 
　　二十六號言現在就限制銅元問題發生幣制將來言幣制時可以討論九十一號言今日議事表八條有方君劃一幣制案可俟宣布時討論 
　　議長問如贊成九十一號意者請表决多數贊成 
[宣布清查荒地案]  
　　臨時提出修正意見者有三人先請蔡君陳述臨時意見 
　　一百二號言前日提議時已公决將于張二修正案併議今日請議長布告仍將二三四三項併議討論 
　　議長言俟臨時陳述者畢即併案討論之 
　　蔡君陳述意見略言清查荒地有財政審查會報告擬援寶山通州成事從事測繪無論荒地非荒地一律調量視若與撫案爲兩事實不相牴觸故極願贊成是策蓋本國人無本國新地圖與清確之册籍國家勢弱而人民無地理思想皆坐此弊甚者圩田卷册盡託命于胥吏之手顚倒舛亂不可究詰而受害最甚者卽窮苦不識字之小民議員居鄉間卽就崑山新陽青浦等縣言之分屬蘇松太而畝籍不清弊害尤甚故議局第一取信於民之事恐舍此清丈地畝外無他法也况清丈又爲地方自治入手之第一步大致社會事業理論難見效而實地易爲力也若言經費則卽就田畝上計毎縣總數不下數十萬畝統作一縣二十圖毎圖抽一百元已達二萬圓則何必盡擲於胥吏之手乎若言測繪之法亦不過平面測量毎縣以學生四十人計分隊出發亦甚易易所費供給亦甚無幾大略預算全縣僅費一年之時日萬餘金之經濟而大事集矣 
　　許君陳述意見清查荒地案似以張君修正案爲切實易行現在地方自治未能成立即從事清丈萬一胥吏舞弊未除而又有藉此需索者則其弊更難設想至若荒熟一律測繪内地愚民易致誤會不知測繪者之苦心反造言生事故不如用于君修正案急籌自治會之成立然後毎縣派學生習測量此二三十人亦斷易行將來卽專事測繪亦不必先伸言除吏督之弊俟地畝清晣吏胥自無從作弊矣 
　　馬君敬培請馬君良代述意見且言諮議局提調開荒須聲明可緩令升科方有開荒之意 
　　二十六號言前日討論時至清丈荒地而止今日併臨時意見及于張君之議案中有可分别緩急者財政審查會報告主張清丈而議員以爲當視其地之能否清丈如以諮議局名義不論何地一律清丈則頃許君所言之禍恐必不能免若言取信於民則尙有大於此者如釐金銅元等顯而易見者正多諮議局取信於民之第一步斷不在清丈可知故愚亦以爲地方須有自治之人而後可以從事清丈前此寶山通州之辦清丈雖已有成效而辦清丈者已焦頭爛額不堪其苦 
　　五十四號言清丈與測繪實有分别測繪係分析田地並非爲清賦之地若言不辦清荒兼不許辦測繪未免混淆 
　　議長言測繪可爲他日清丈之本今日清丈乃治標之策五十四號是否欲分治本二意五十四號答非是 
　　十六號又請陳述意見略謂寶山清丈情形與他縣不同寶山兵燹後未加清丈故弊愈甚縣中亟望清丈髣不得不亟辦而數年間辦理已極困難初擬以三年半爲丈期而至今必不能如限竣事恐尙非五年六年事其經費半取之方單費艱難愈甚即寶山已不得不辦尙覺不易故竊以爲自治公所未成立以前而由地方官遴紳爲之則亦不敢贊成也萬一滋生事端以後公正紳士反無從繼起矣 
　　二十號言撫台交到農工商局章程當有意思請公同研究 
　　一百二號言現討論此案其意思可分爲兩種一清查荒地係對於于君張君修正案而言一測繪係對于財政審查報告書而言此事實爲自治根本而諸君之意有恐鄉間騷擾者有慮辦事太操切者有慮經費之無着者但報告書中並非以此事爲日夕之事不過提出此事爲重要須及時培養之才漸進測繪亦必在一二年之後是騷擾操切二害似無庸鰓鰓爲也惟撫台所交到之農工商局之章程則實當加以研究者且此章程業由陳撫於光緒三十三年奏准頒行故竊以爲有當研究者如省會設農工商總局各州縣設分局由總局派委員至各州縣設立者此以總局爲總機關此實不免騷擾又云第一二年暫緩升科第三年已升科則此實須研究者又云城廂附郭及馬路等不在此次清查之内是又非吾等欲清地畝之本意此又當研究者現在撫台交案有應如何劃分叚落及遴選紳士辦理是明曰此後將交紳士辦理故須乘此機會必贊成釐定妥善章程以期實行此實今日極重要之問題也（未完） 
 
 

Page 27

 
 
國外新聞 
[俄財政大臣回京]  
　　二十七日東京電云俄國財政大臣柯氏已由哈爾濱啟程遄歸聖彼德堡 
[英上議院駁退議案]  
　　二十七日倫敦電云英國上議院已將倫敦選舉議案駁退因此等議案擬使倫敦成爲獨一議院之邑故也 
[坎拿大海軍問題]  
　　二十七日倫敦電云坎拿大哇太樺内閣决議將海軍議案呈交國會核議案内請造二等巡洋艦三艘滅魚雷艇四艘 
[澳洲礦丁罷工]  
　　二十七日倫敦電云雪梨電稱鈕開塞爾及曼脫倫地方有礦丁一萬二千名現同盟罷工大約一時不能息爭零售煤斤者已將煤價增加一倍羊毛及大麥兩業均將大受影響大局恐爲牽累現有倡議向日本購煤濟急者 
[土爾其航務新政]  
　　二十七日栢靈電云土爾其擬將字菲萊斯及鐵格里斯兩河准許各船自由航行 
[英商會宴待德員]  
　　二十七日栢靈電云英國利物浦商務總會宴待德國藩部大臣丹堡首席某君陳詞大旨謂望英德兩國從此消除嫌惡至謂兩國將構戰禍之說實爲無稽之談丹大虑答稱德國國民現確爲英人佳美之感情所動深望英德兩國對於解决棉花問題能共同一致 
[英預算案之周折]  
　　二十八日倫敦電云英倫泰晤士報載稱反對黨將在上議院提議各黨對於預算案爭持頗烈須商諸全國後始能通過 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
