# 1923 - 107 - 4918017

 

Page 1

 
 
第一萬八千零十七號;中華民國十二年 西曆一千九百二十三年四月二十五號
星期三 * *   
 
 

Page 2

 
 
第一萬八千零十七號;中華民國十二年 西曆一千九百二十三年四月二十五號
星期三 * *   
 
 

Page 3

 
 
第一萬八千零十七號;中華民國十二年 西曆一千九百二十三年四月二十五號
星期三 * *時評 
[誤戰] [  冷] 　 
　　國家不治理則萬事皆有誤故自中國今日之戰事而言雖人人自以爲有不可不戰之理苟平心靜氣以思之大抵誤戰者多然時局益紛亂則誤之程度益甚如昨日南巿之海陸誤戰是則誤之又誤者也南巿之海陸軍放槍固不得謂之戰然苟此誤而不能一時即解則去戰亦僅矣何也今滬地之治安尙不至甚爲紛亂故其誤尙易解也不然安知不因一誤之故於中利用有人而别生意外之枝節哉故曰時亂而誤者多 
命令 
　　四月二十三日大總統令任命王永泉兼建安護軍使此令 
　　又令　任命周蔭人兼泉永鎭守使此令 
　　又令　和希格軍晋封貝子此令 
　　又令　賴發洛晋給二等寳光嘉禾章費克森晉給二等嘉禾章溥德榮給予三等嘉禾章此令 
　　又令　丁艗仙晋給三等嘉禾章此令 
　　四月二十二日大總統令兼陸軍總長張紹曾呈請授王仁沛張韜姜寳卿李世興張恩澍齊夢齡爲陸軍步兵中校並加上校銜白英魁爲陸軍砲兵中校並加上校銜危寰杰爲陸軍步兵中校李光宇曹鴻聲張國璧朱名成徐俊傑爲陸軍步兵少校並加中校銜孫洪澤爲陸軍騎兵少校並加中校銜均照准此令 
　　四月十八日大總統令　兼陸軍總長張紹曾呈請授趙德進李大蕃陳翹趙文選陳謨闕金元董仲曹景超爲陸軍步兵中校松茂加陸軍步兵中校銜徐克家爲陸軍步兵少校任登雲錢志仁爲陸軍二等軍需正吳裕仁郭家勳爲陸軍三等軍需正雷樹聲加陸軍三等軍需正銜均照准此令 
　　又令　農商總長李根源呈請任命鄭溱爲秘書應照准此令 
　　又令　謝衛庭徐翿均晉給二等嘉禾章周振先周湘均晉給三等嘉禾章王毓花陸守經王震敖振翔哈麔均給予三等嘉禾章常秀山張鍚典孫樹梅均晉給四等嘉禾章段樹德鹿鍾麟周德宣孫寖昌蔡倪培秦聯奎徐源鏞姚志祖均給予四等嘉禾章此令 
　　又令　懐黎亞拿晉給二等寳光慈惠章此令 
　　又令　徐婉給予一等四級寳光慈惠章此令 
　　又令　徐吳淑德敖程蕙韻劉孫貴徵洪饒蕙貞均給予五等寳光慈惠章此令 
　　又令　李鳳暘張羣均授爲陸軍中將尹扶一授爲陸軍少將胡宗銓加陸軍少將銜李奇馬伯驥呂六韜均授爲陸軍步兵上校周效勃樊鍾賢均授爲陸軍礮兵上校關文樸兪振均加陸軍步兵上校銜花錫榖授爲陸軍一等軍需正此令 
國内專電 
　　北京電　張閣宅政客會議達旦今晨分頭疏通衆院馬驤等復有議員要求各部添一次長悉任各黨議員張恐變更官制未允 
　　（二十四日下午一鐘） 
　　北京電　閣議對兩院不信任案分兩派一派主發通電認爲違法一派主質全院委員會未决定先疏通至無效時依法可交覆議較爲光明仍候黎表示辦法張閣議散後屏絕見客保來電請再疏通洛來電謂不信任案金錢政策所買來寃極果欲維持須改變政策（二十四日下午八鐘） 
　　北京電　昨不信任案衆院通過付審查後有議員三十餘見黎請黎免張黎答法律手續完備予方可令張自辭予請議會勿走極端須知後繼者亦未必能如諸君意 
　　（二十四日下午一鐘） 
　　北京電　外交各案均停頓顧因議員重物質已中止疏通謂犧牲有益於國則可犧牲無益於國何苦沈次亦辭代部府派員挽勸沈以不負責爲要約一切應發書均不送　　（二十四日上午十二鐘） 
　　北京電　全國銀會電院决定維持整理基金請尊重優先權次序繼續去年交通部辦法懇安格聯始終保管全國持票人當爲後盾財劉楊大不悅仍以不核准安格聯提案爲抵制有人吿劉政府何苦破壞基金將來不能發債劉負氣曰誰管將來意仍堅决 
　　（二十四日上午十二鐘） 
　　北京電　駱繼漢等彈劾劉恩源案已提出分賣官鬻爵等三點陳光普等亦提呂均王典型賣官查辦案 
　　（二十四日上午十二鐘） 
　　北京電　財劉又有紙烟公賣計畫屬某政客起草（二十四日上午十二鐘） 
　　北京電　閣議王孝緝爲閩敎廳長林鼎華實業廳長林炳章財政廳長陳兆鏘閩關督米材楝榆林道鄭賢炤安肅道薛丕沾龍口商埠總辦參衆兩院實行遷移後房舍交還法專閣議備案派員出席萬國敎育會川旅補助費交財核發派員赴墨國參預日蝕觀測會准撥經費整理内外債會章程通過（二十四日下午八鐘） 
　　北京電　英使照會長江上游及廣東等處發生内亂所有本國商人所受直間接損失應請保留將來 
 
 

Page 4

 
 
第一萬八千零十七號;中華民國十二年 西曆一千九百二十三年四月二十五號
星期三 * *　　賠償地步又下星期使團會議中國内亂遏止問題（二十四日上午十二鐘）　　北京電　某總長建言國務院會議廳風水不利張信之因命遷往退思堂（二十四日上午十二鐘） 
　　北京電　國會倒閣形勢益急劉恩源赴保含有求救意張紹曾極憤慨左右承旨撰文痛詆議員列舉挾嫌事實已油印將送各報又撤回卒未發表（二十四日上午十二鐘） 
　　北京電　楊森重慶電熊但敗退永寗就地因糧滇軍一部到永職軍稍息即攻瀘納鄧軍已擊退資州之敵即進取自流井川邊援軍進擊嘉定劉存厚仍在綿陽 
　　（二十四日上午十二鐘） 
　　北京電　日使照覆濟南東魯火柴廠未便停止進行（二十四日上午十二鐘） 
　　北京電　沈鴻英二十二電自認敗仗請速發二十萬（二十四日下午八鐘） 
　　北京電　二十四午小幡見黎辭行　　（二十四日下午八鐘） 
　　北京電　齊馬保李傳業調皖北鎭守王普皖南鎭守（二十四日下午八鐘） 
　　北京電　義使照會外部據聞中政府在上海有將没收奥船出賣之接洽此與貴國認可交付國際公斷原旨相背請速中止 
　　（二十四日上午十二鐘） 
　　北京電　魯案最後協定七欸政府批准備案（二十四日上午十二鐘） 
　　北京電　美政府答覆駐美華使容揆謂中政府所訂本年十一月開司法特别會議甚爲贊同茲依華會决案由美國照會七國查照 
　　（二十四日上午十二鐘） 
　　北京電　洛息趙傑推老洋人爲豫督因即招安該部免資敵用趙傑現在奉老洋人有一股未就範仍行刼（二十四日上午二鐘） 
　　北京電　本報本月十八京電所載保 
寗請任王永泉爲建安護軍使周蔭人爲泉永鎭守使已於二十三夜發表（二十四日下午一鐘） 
　　北京電　九江龍開河賓興洲一帶公地及附近民地均劃歸自開商埠内部准予備案並提閣議 
　　（二十四日下午一鐘） 
　　北京電　羅案將於二十三日開庭聞因次日爲法界預定罷工之期特趕先布置（二十四日上午十二鐘） 
　　北京電　薛大可匿居天津時假某紗廠電話與劉等通消息 
　　（二十四日上午十二鐘） 
　　北京電　衆院對不信任案定二十五開全院委員審查會 
　　（二十四日下午一鐘） 
　　北京電　蔡成勳電沈鴻英現將所部集中於廣韶鐵路待餉甚急請速接濟二十萬（二十四日下午一鐘） 
　　北京電　閩探報許部現由大埔開赴潮梅李部由興寧長樂開駐河源截擊英德桂軍（二十四日下午一鐘） 
　　北京電　吳新田電甘軍進佔平武與我軍聯絡騰出川軍向資陽作戰（二十四日下午一鐘） 
　　北京電　吳俊陞電組織淸鄕隊實行淸查中東路俄黨（二十四日下午一鐘） 
　　吉林電　王正廷將由奉赴哈接洽中俄會議（二十三日下午二鐘） 
　　吉林電　奉方來電聲明時局眞相禁制造謠（二十三日下午二鐘） 
　　吉林電　延吉道尹陶彬哈埠特區警處長金榮桂均將更動 
　　（二十三日下午二鐘） 
　　蘭州電　渭川道地方自治恊進分會成立特派副會長謝希安晋省與蘭山道屬分會會長張璡籌商發起同道屬地方自治聯合會於省城以期互相恊助促進自治 
　　蘭州電　孔繁錦購置機器改鑄銅元以維持金融（二十三日下午六鐘） 
　　漢口電　趙榮華電吿前方無戰事楊總指揮已電川軍及各團體派代表至渝商辦善後川電分盧師及趙宋兩旅暫駐川東王師分防沿江各區張旅擔任施南各屬王汝勤已親赴巴東調度一切 
　　（二十三日下午十鐘） 
　　漢口電　聞洛電令方本仁率軍由贛南援助沈鴻英（二十三日下午十鐘） 
　　漢口電　聞第二艦隊司令訓令長江 
各艦不得擅離防地（二十三日下午十鐘） 
　　漢口電　外交委員會二十二發出對日國民宣言聲明否認二十一條及收回旅大理由請促日政府正當解决勿因虚名而受實害 
　　（二十三日下午十鐘） 
　　香港電　韋冠英旅得報銀盞坳敵軍全退原定二十二日進駐後因該處地勢險嶺巓發見沈軍旗幟故未敢進暫駐軍田俟各軍到齊方施總攻擊禡㈡㈩㈡漾㈡㈩㈢均無戰事沈軍仍在源潭扼要固守 
　　（二十四日下午六鐘） 
　　香港電　沈鴻英由韶調一旅增防琶江淸遠（二十四日下午六鐘） 
　　香港電　楊希閔二十二日由兵工廠出發赴新街巡視各軍劉震寰二十二日亦到新街指揮聞二十二夕周之貞陳策等部克都城梧州桂軍連日東下助戰黃振邦部昨開至封川附近被呂春榮部阻截正激戰（二十四日下午六鐘） 
　　香港電　梁鴻楷電吿率全部抵蘆苞（二十四日下午六鐘） 
　　香港電　沈軍退白雲山時省署曾密令城北十八團局紳協擊沈軍　　（二十四日下午六鐘）　　　 
　　香港電　鹽署布吿各鹽商五日内須繳鹽稅五萬元充餉 
　　（二十四日下午六鐘） 
　　香港電　報載十十一夕林虎下動員令向五華紫金猛進二十二抵五華爲許軍阻止已發生戰事許密電大埔各軍嚴防李烈鈞部反攻潮汕（二十四日下午六鐘） 
　　香港電　楊坤如二十三日宣佈獨立以許爭佔潮汕爲名逼李反攻李不能制已逃厦門（二十四日下午六鐘） 
　　香港電　傳沈軍在三華店稍得利滇軍范石生昨運兵北上甚忙 
　　（二十四日下午六鐘） 
　　香港電　傳洪兆麟翁式亮等昨返汕許崇智定二十一日由潮赴汕後忽中止（二十四日下午六鐘） 
　　香港電　廣九車定二十四日通車惟須改期（二十四日下午六鐘） 
　　香港電　轟傳東江已有戰事 
　　（二十四日下午六鐘） 
　　香港電　孫令財廳餉急速將所有官產開投（二十四日下午六鐘） 
　　香港電　黃志桓舊部林國偑旅銑㈩㈥通電討孫（二十四日下午六鐘） 
　香港電　鄭潤琦電吿二十二日佔四會（二十四日下午六鐘） 
　　香港電　聞許崇智由潮梅分兵襲韶謝文炳亦由湘邊開抵樂昌牽制沈軍（二十四日下午六鐘） 
　　香港電　王寵惠昨抵港卽晚上省謁孫（二十四日下午六鐘） 
特約路透電 
[粵中之戰局]  
　　二十三日廣州電　桂軍多數現向北行仍據守榮石站以北之地位北兵三千巳抵韶關但未與桂軍合作西江戰事無重要發展桂軍僅向梧州退走而粵滇軍亦不開火顯爲節省彈藥起見 
[北京之財政]  
　　二十四日北京電　政府擬請銀行團墊欵一千二百萬元但卒歸失敗故財政支絀視前爲甚華人銀行現不敢遽小借欵供給政府擬待漢口銀行大會之决議日人電話借欵日幣一千六百萬元及利息皆於本月底五日到期日人電線借欵二千萬元及利息亦於本月底到期中國無資淸付此債故日人依照合同有收管電話電報之權除上述外尙有擴張電報借欵日幣一千萬元今亦將到期聞日人現不欲執行收管權利但政府勢必積極設法應付種種債務即行政費所缺亦千百萬元駐歐使署領署經費雖迭經催寄迄今分文未付此即其一證也議員駱某已提出彈劾財政總長劉恩源蔑視國會議案不提交預算案之議案 
[英議會之中國事質問]  
　　二十三日倫敦電　自由黨議員查浦爾氏今日在下院詰問政府曾否接到顧維鈞致北京外交團撥關餘三十二萬鎊以供駐外使館經費之請求外部次官麥克尼爾氏答稱除見諸報紙外政府並未接有關於此項消息之報吿 
　　二十三日倫敦電　外部次官麥克尼爾氏今日在下院答議員賀德氏之詰問謂駐北京英使已向中政府嚴重抗議浙閩兩省當道對於入境紙烟按値收稅百分二十之 
違釣舉動英使尙未接到覆文云 
[德國對於賠欵之議論]  
　　二十三日柏林電　此間今日有示威行動民黨領袖史特里斯曼氏演說謂英外相克松在上議院之言已造成一種新政局可爲協約國繼續談判之基礎賠償間題可與德國議定辦法蓋德國生死所繫不在德國償付十萬萬金馬克之多寡但在來因與魯爾是否仍爲德屬耳故棄讓來因地一事决難承認德國任何政府及任何黨派皆以德國在來因之主權爲切實和解之必要條件云　　二十三日柏林電　德政府今日午後討論英外相克松之詞意似有研究可否提出切實賠償辦法之象 
[德國被佔境内之失業問題]  
　　二十三日巴黎電　德國被佔境内三十七鎭代表開會討論工團與失業人彼此合作之問題已通過一議案主張以工團制止失業趨勢聞魯爾失業人委員會巳在杜塞爾道夫簽定宣言書共產黨因墨爾海姆事已居杜特芒譸備示威行動發言者勸失業人靜守勿躁 
[洛桑復會中之土代表]  
　　二十三日洛桑電　重行召集之洛桑和會今日午後開第一次會議駐君士坦丁英使任波德主席謂現待結束之事可分交三委員會辦理第一爲和約中政治與司法事第二爲財政第三爲經濟尙有特别委員會則辦理商務等事土代表伊斯美稱土國願促進世界和平如彼此皆表示好意則和會事業不久當可吿成云 
　　二十三日巴黎電　巴黎時報稱土軍集於法國邊界之 
說業已證實計有步兵砲兵數團屯駐於東西里西亞如果危及法國則法國將大變温和態度云 
[埃及民黨反對憲法]  
　　二十三日開羅電　埃及國民黨幹事發表宣言書指斥新憲法謂憲法未尊重國民權利並開外人干涉之門亦未代表民意且未言及埃及之疆界亦未言及蘇丹要知蘇丹及埃及之生命不可一日離也宣言書又謂憲法未以埃及之君主爲蘇丹之君主而於集會自由出版自由及個人自由皆無規定故埃及今未較宣吿獨立以前更爲自由國民仍當努力以期最後達到目的云 
[南美之軍備問題]  
　　二十三日聖狄亞戈電　智利總統因軍備問題各國發生異見恐非大美利堅會議所能解决故請阿眞廷巴西烏魯圭三國總統於今年九月會於維台歐聞巴西與烏魯圭總統已接受此請而阿眞廷總統亦在原則上贊同 
[魯爾近狀]  
　　二十三日巴黎電　杜塞爾道夫消息星期六夜客車與貨車在歐斯扣成互撞致死法警一法兵二並有法兵二人受傷 
[英國之茶稅]  
　　二十三日倫敦電　下院反對黨所贊成減輕茶稅由八便士減至五便士之動議今日以二百五十七票對一百七十九票否决贊成方面謂啤酒之爲物不如茶之必要且非尋常銷費之品故僅減輕啤酒之稅無足減間接納稅人之困苦工黨議員大都主張完全廢除茶稅國庫秘書代表政府答稱各種物稅中之最不重者厥爲茶稅依帝國優待辦法此稅較諸戰前並不甚高政府未可受茶稅三百九十萬鎊之損失云 
[英國之工潮]  
　　二十三日倫敦電　造船業僱主聯合會通吿如汽鍋工·鋼鐡造船工·木工等聯合會於四月三十日以前知照願接受三月二十二日僱工聯合會與營造業公會所締結逾時工作及夜班之合同則僱主定於本月底將一律辭退屬於上述數聯合會之工人云營造業公會已定於明日在倫敦開特别會議討論此事聞工人之有直接關係者約三萬人 
[各國近事記]  
　　二十三日里加電　傳說俄國當軸擬用電氣酷刑加諸狄康主敎以勒取其供詞當軸僅許狄康閱看紀錄審判敎士案件之過激黨報紙 
　　二十三日巴黎電　駐法英使克魯爵士肺炎病已全愈定本月二十六日回巴黎視事 
　　二十四日丹麥京城電　丹麥與俄政府已在莫斯科簽定臨時條約而成立已成事實炎關係丹麥人得在俄國從事實業並獲有苟無完全賠償不得没收產業之担保　　二十三日倫敦電　今日下院質問時外部次官稱英法政府對於法國有權徵調法屬菲洲吐尼斯境内英僑之問題已議定辦法無須將此事提交海牙公斷法庭 
　　二十四日倫敦電　下院旣否决減收所得稅之修正交後今日通過預算案之决議案 
　　二十三日柏林電　德國國家銀行提高貼現率由百分之十二至百分之十八 
　　二十三日倫敦電　倫敦馬克巿儥今日復跌自一三三○○○至一三五○○○ 
　　二十三日羅馬電　意相墨索里尼已接受民黨閣員三人之辭呈 
 
 

Page 5

 
 
第一萬八千零十七號;中華民國十二年 西曆一千九百二十三年四月二十五號
星期三 * *   
 
 

Page 6

 
 
第一萬八千零十七號;中華民國十二年 西曆一千九百二十三年四月二十五號
星期三 * *公電 
　　奉天來電　各報館均鑒比年兵連禍結天日爲昏帑藏空虚民生凋療端由軍閣擁衆自雄誤用武力統一政策窮兵　武有以致之外患方殷猶復内訌不息亡國之禍即在目前言念及此不寒而慄讀張總理之和平宣言黎總統之删日通電不憚隢音瘏口痛下針砭稍有天良亟宜猛省邇來我東省人民怵於强鄰耽逐國是蜩螗專以啓迪文化修明治紀爲職志於武力統一之政策莫不痛心疾首視若仇讐茲竟謠諑繁興謂奉直將復有戰事無根之論殊駭聴聞須知我東之簡練軍實整飭戎行原爲維持治安捍衛邊圍於外方則誓無侵略於内政則絕不干涉冀挽垂亡之國脈期樹和平之先聲誼屬同袍自當共諒矧當此民窮財盡國勢阽危若再一意孤行狐疑誤會不顧大局不恤人言啓無謂之兵戎張箇人之勢力必至國歸共管民無以生統一之願望難期顛覆之慘禍立見逞一時之武力作萬世之罪人稍明是非皆所不敢本會因大總統删電之苦口熱誠益堅和平之信念用敢披肝瀝膽廹切陳詞深望舉國人士共體和平息爭之誠意剗除武力統一之謬談同聲響應倡議弭兵出之以至誠行之以毅力勿懾於權勢勿託以空言勿令違反者取巧遵守者受禍庶統一之目的可達共管之慘禍可免拔斯民於水火奠國本於磐石國家前途實利賴之東三省省議會聯合會漾印 
　　北京全國商會聯合會通電　上海何護軍使總商會商聯會事務所申報均鑒敝會頃致國際聯盟會控訴日本侵佔旅大土地一電文曰國際聯盟會公鑒一九一五年日本乘歐戰方酣公理殘破之際强提優亂遠東和平破壞薜界均勢之二十一條私行迫脅袁世凱箇人我中華民國國民全體始終一致否認之一九一九年巴黎和會一九二一年華盛頓會議我代表復兩次聲明無效均蒙世界友邦之同情當時日人自知無理業已自行聲明放棄第五第六兩條同時並解决山東問題全部共四條是日人信口倡言業經有效之二十一條已屈伏於公理戰勝之下而自破壤之一九二二年我中華民國正式代表人民之國會復一致議决無效於是我政府乃根據全國民意通牒日本政府繼續聲明無效並請（中疑有脫句）對於未成之約則强言有效旣成之約則諉不履行蔑信棄義强詞奪理實爲國際史上所未聞今者我久假於人之旅大已於本年三月二十六日扣满二十五年我中華民國政府與人民絕對不再允許任何國人借用該地而且四萬萬人一致示以反對者也是本年三月二十七日以後日本乃一侵佔我國國土之人考之世界法律侵佔罪之科罰應用於國家與應用於個人同一效力日本侵佔我旅大之所爲亦當科以侵佔之罪伏乞貴會依世界公理按國際公法尅日提交國際法庭秉公裁判確定日本以侵佔國土之罪藉以維持遠東和平即所以維持世界和平不勝迫切待命之至等語謹以奉聞敬候明敎全國商會聯合會叩 
　　正陽關來電　申報館轉各報鑒旅大期满理應收回二十一條約並未成立乃日本拒絕通牒强爲有效蔑視我國至此已極伏望同胞急起力爭同人不敏誓作後盾正陽關甲商學校全體叩 
國外要聞 
[德國特約通信（王光祈十二月二十九日柏林）歐洲各國經濟現狀（三十四）全歐商業槪觀] 　　 
　　吾人欲研究戰後全歐商業最好是先考察全歐航務蓋航務之消長與商業之盈虚有密切關係者也就歐洲十一個重要航業國全體而言在一九一四年六月航行載重之量共有三千五百二十三萬噸到今年（一九二二年）六月載重之量增至三千五百四十六萬九千噸較之戰前（一九一四年）約增二十三萬九千噸之譜觀此則知歐洲航務蓋已完全恢復戰前原狀矣惟戰後歐洲航務就全體論雖略有增加就各國言則各有消長其數如下（以噸爲單位） 
　　國　别　一九一四年　航行載重　　一九二三年　航行载重　戰後增减數目　　　　　　六月　　　　　　　　　　六月　　　 
　　英　國　一八　八七七　０００　　　　一九　０五三　０００　　　　增　　一七六　０００　　德　國　　四　０九八　０００　　　　　一　七八二　０００　　　　减　　五一　　０００　　那　威　　一　九二三　０００　　　　　二　三三七　０００　　　　增　　四一四　０００　　法　國　　一　九一八　０００　　　　　二　　０　　０００　　　　增一　三八五　０００　　荷　蘭　　一　四七一　０００　　　　　二　六一二　０００　　　　增一　一四二　０００　　意大利　　一　四二八　０００　　　　　二　六００　０００　　　　增一　一七二　０００　　奥　匃　　一　０　二　０００　　　　　　　　０　　　　　　　　　减一　０五二　０００　　瑞　典　　　　九九二　０００　　　　　　　九九六　０００　　　　增　　　　四　０００　　西班牙　　　　八八三　０００　　　　　一　一八七　０００　　　　增　　三０四　０００　　希　臘　　　　八二０　０００　　　　　　　六五　　０００　　　　减　　一六七　０００　　丹　麥　　　　　六八　０００　　　　　　　九四四　０００　　　　增　　一七六　０００　　共　計　三五　二三０　０００　三五　四六九　０００　　　　　　　增　　二三九　０００　　照右表觀之戰前歐洲航務以英國爲第一德國次之 
那威·法國·荷蘭·意大利·奥匃·瑞典·西班牙·希臘·丹麥·等國又次之至戰後情形一變若照今年六月統計計算則其次序如下（一）英國（二）法國（三）荷蘭（四）意大利（五）那威（六）德國（七）西班牙（八）瑞典（九）丹麥（十）希臘（十一）奥匃吾人從此可知歐洲戰後航務法國由第四位一躍而爲第二位德國由第二位一降而爲第六位奥匃更一落而等於零此皆戰爭所留之餘響也惟德國一年以來陸續添造新艦贖回舊船（爲協約國所奪去者）計自去年（一九二一年）六月至今年六月一年之中其航行載重之量業已由六十五萬二千噸增至一百七十八萬三千噸所增約在一百萬噸以上其進步之速亦復出人意外循此以往德國戰前航務不難計日而復於此一端亦足以想見德人能力之豐富矣戰後歐洲航務盛衰情形旣如上述吾人於全歐商業盈虚之道已可從此推見一二茲再進而考察歐洲各國出入貿易狀况（愛斯提蘭以上以一九二二年算以下以一九二一年計） 
　　英國　正月至　入口　　　　　　六三六　　00　000鎊　　　　　入口超過出口 
　　　　　八月　　出口　　　　　　　二七　八00　000鎊　　　　　一0八　五00　000鎊 
　　法國　正月至　入口　　　一四　六二一　九00　000法郎　　　　入口超過出口 
　　　　　八月　　出口　　　一四　００八　０００　０００法郎　　　　六一三　九００　０００法郎 
　　德國　正月至　入口　　二四四　七四六　七００　０００馬克　　　　入口超過出口 
　　　　　八月　　出口　　二二六　一九六　四００　０００馬克　一八　五五０　三００　０００馬克 
　　荷蘭　正月至　入口　　　　一　三四０　四００　０００盾　　　　　入口超過出口 
　　　　　八月　　出口　　　　　　七八九　三００　０００盾　　　　　五五一　一００　０００盾 
　　瑞典　正朋至　入口　　　　　　六八九　六００　０００可侖　　　　入口超過出口 
　　　　　八月　　出口　　　　　　六二四　五００　０００可侖　　　　六五　一００　０００可侖 
　　芬蘭　正月至　入口　　　　二　四０五　五００　０００馬克　　　　入口超過出口 
　　　　　八月　　出口　　　　二　八０一　一００　０００馬克　　　　三九五　六００　０００馬克 
　　立陶宛正月至　入口　　　　一　０七六　六八四　０００馬克　　　　出口超過入口 
　　　　　六月　　出口　　　　　　七０五　０八三　０００馬克　　　　三七一　六０一　０００馬克 
　　匈牙利正月至　入口　　　二二　０００　０００　０００可侖　　　　入口超過出口 
　　　　　六月　　出口　　　一六　八００　０００　０００可侖　　五　二００　０００　０００可侖　 
　　波蘭　正月至　入口　　二二三　二二0　000　000馬克　　　　入口超過出口 
　　　　　六月　　出口　　一00　一00　000　000馬克一二三　一二0　000　000馬克 
　　希臘　正月至　入口　　　　　　六六九　九00　000希幣　　　　入口超過出口 
　　　　　四月　　出口　　　　　　三六八　000　000希幣　　　　三0一　九00　000希幣 
　　愛斯提正月至　入口　　　　　　七一二　000　000馬克　　　　出口超過入口 
　　蘭　　三月　　出口　　　　　　九六九　000　000馬克　　　　二五七　000　000馬克 
　　那威　一九二　入口　　　　一　五三一　000　000可侖　　　　入口超過出口 
　　　　　一年　　出口　　　　　　七五三　000　000可侖　　　　七七八　000　000可侖 
　　丹麥　一九二　入口　　　　一　五四四　000　000可侖　　　　入口超過出口 
　　　　　一年　　出口　　　　一　三八三　000　000可侖　　　　一六一　000　000可侖 
　　比利時一九二　入口　　　一0　0五五　000　000法郎　　　　入口超過出口 
　　　　　一年　　出口　　　　七　一四七　000　000法郎　　二　九一八　000　000法郎 
　　意大利一九二　入口　　　二六　四五0　000　000呂耳　　　　入口超過出口 
　　　　　一年　　出口　　　　九　三五0　000　000呂耳　一七　一00　000　000呂耳 
　　西班牙一九二　入口　　　　一　二六一　000　000西幣　　　　入口超過出口 
　　　　　一年　　出口　　　　　　八一二　000　000西幣　　　　四四九　000　000西幣 
　　瑞士　一九二　入口　　　　二　二九六　000　000法郎　　　　入口超過出口 
　　　　　一年　　出口　　　　二　一四0　000　000法郎　　　　一一六　000　000法郎 
　　里特倫一九二　入口　　　　　　四六八　五00　000羅卜　　　　入口超過出口 
　　　　　一年　　出口　　　　　　一九五　八00　000羅卜　　　　二七二　七00　000羅卜 
　　南斯拉一九二　入口　　　　四　二00　000　000定那　　　　入口超過出口 
　　夫　　一年　　出口　　　　二　四六一　000　000定那　　一　七三九　000　000定那 
　　勃加利一九二　入口　　　　二　九00　000　000勃幣　　　　入口超過出口 
　　　　　一年　　出口　　　　二　三00　000　000勃幣　　　　六00　000定那 
　　捷克斯一九二　入口　　　二二　四三五　000　000可侖　　　　出口超過入口 
　　拉夫　一年　　出口　　　二七　三一二　000　000可侖　　四　八七七　000　000可侖 
　　俄國　一九二　入口　　　　　　二四八　五00　000羅卜　　　　入口超過出口 
　　　　　一年　　出口　　　　　　　二0　二00　000羅卜　　　　二二八　三00　000羅卜 
　　土耳其正月至　入口　　　　　　　七五　000　000土鎊　　　　入口超過出口 
　　　　　八月　　出口　　　　　　　一七　五00　000土鎊　　　　五七　五00　000土鎊 
　　羅馬尼一九二　入口　　　　六　八五八　000　000羅幣　　　　入口超過出口　 
　　亞　　0年　　出口　　　　三　四三七　000　000羅幣　　三　四二一　000　000羅幣 
　　由此觀之歐洲各國出入貿易除芬蘭愛斯提蘭及捷克斯拉夫三國出口超過入口外其餘各國蓋無不處於副的地位也 
國内要聞 
[北京通信] [  蘋]  
　　衆院未通過不信任案前之張閣 
　　張閣於復職以後因下閩粤兩督理令引起議會方面多數議員之反對自是不信任案與彈劾案倒閣聲與護閣聲紛呶雜沓幾無日不接觸於吾人之耳鼓直至今日倒閣者奔走呼號依舊不息而護閣者亦各盡其能多方應付半月以前府院會三角聯盟欲圖互相维繫藉以延長其壽命者至此而内閣與國會已不啻立於對等之地位矣 
　　先是張見國會方面之不信任案與彈劾案紛紛繼起曾用種種釜底抽薪之方法希有以消弭於無形詎扶得東來西又倒費盡心力而參院方面之不信任案反在衆院以前提出通過張知形勢不佳無任焦急然念此禍之所由來係因遵從保洛下閩粤令而得現在國會旣不能諒解保方决不能隔岸觀火坐視不救果得實力方面允爲後援則泰山有　此火當不撲自滅據云在張氏尙未赴保以前正存憤懑塡胸之際曾有人在張面前建議謂議員如此搗亂反足以妨碍各種政治之進行即不效袁氏之故智下令解散現屆會期任满不遠亦當及早下令根本改選俾諸議員移其目光與精神注意於自身之利害得失免得時時與總理爲難張頗然其說遂决計赴保一行第抵保以後保曹態度對解散國會固絕對不敢贊同即對改選問題亦未有極端表示不過對張氏自身問題只要張氏能聽說話總可以维持下去所以張氏此次回京對議員方面表面上雖照常拉攏暗中却預備將國會改選問題趕速提出閣議通過以爲倒閣之低制無如關於籌備改選主管總長之高凌霨氏便不做美謂南北旣未統一各方又在凖備戰爭中央命令不出國門此時緃下此令恐徒滋紛擾未必有益說得張氏一團高興頓行停滯聞内高之所以不贊同此議者實以高氏代閣署閣之聲浪喧傳已久至今並未一過總理之癮假使國會改選令下則國會形勢消極内閣必日形鞏固而高氏總理之希望遂不啻無形打消且高氏對於國會因緣亦甚不淺豈背舍本就末此所以張閣對於國會雖覺得討厭萬分然除派員分頭疏通及收買己派議員始終不出席使衆院不信任案終不能通過外亦别無善策但對於根本改選一層據接近張者云尙未放鬆除已一次提出閣議擬再二次提出討論將來此問題之結果全視内高之贊否爲斷黃陂並不敢爲左右袒也 
國會方面連日以解散國會改選國會之說日益澎漲因之倒閣派對現内閣之感情加一層離異除民治全民羣治各社連日紛紛議論擬提出代表謁見黃陂要求免張總理職外且遷怒於護閣派議定對護閣派提出之議案一致反對並不惜以相當之犧牲一致與護閣派宣戰而參院方面又以十八日已將不信任案移付衆院如衆院方面若竟盡受護閣派之勾引復將不信任案否决時則將來衆院藉口憲法未竣之延期案參院亦必不予通過以資報復因此多數衆議員權其輕重究竟不信任案之關係較輕不若議會延期案有切己之利害明日星期一衆院已將不信任案列入議事日程張閣之生死關頭全在此舉如不信任案果能通過則張閣之倒當然不成問題如竟不足法定人數不能開會則張閣尙有轉圖之餘地或再用他種方法而使改選間題得以成立亦未可知（日前某商會曾來電請下召集改選國會令）預料明日之衆院倘若不流會亦必有一塲大武劇出現也 
　　又據天津歸客云天津方面已在爲倒閣後之布置如果不信任案一經通過衆院則决以内高暫行代理凡非直系的派之閣員一律排除擬以靳閣時代某總長出長財政以爲靳氏組閣之預備至張紹曾氏則將以一空空洞洞之國事協議會督辦畀之以爲張氏下台地步此說果確是張閣之言又多一側面攻擊矣（四月二）十二日） 
[層出不窮之籌欵法]  
　　日前某部員條陳劉恩源謂付還善後借欵德國部份利息現有一百十餘萬鎊（即一千餘萬元）存在匯豐銀行可向匯豐善意的磋商提用若干劉甚以爲然即開列以用途淸單㈠政费需二百萬元㈡駐外使館費需二百萬元㈢軍警費需五十萬元㈣國會歲費需五十萬元㈤敎育及緊要各費共需百萬元希望提七十萬鎊匯豐以數太多拒之繼改爲三十萬鎊又改爲二十五萬鎊改至二十五萬鎊滙豐允電倫敦總行商酌聞倫敦總行之電覆最低程度允提十萬鎊財部得此消息甚爲高興極力疏通匯豐迅速付欵聞本星期内準可付出財部擬將全數分作六份一份付軍警二份付國會三份自用 
　　財政當局頃又有一計畫擬發行新特種國庫劵二千萬元就中收回一四庫劵餘額七百萬元即以一四之擔保爲擔保依此辦法可以多出一千三百萬元即足敷衍軍政各費此爲洪鑄彭解二人之主張聞銀行界甚爲反對現正極力疏通同時張競仁亦建議一種支持八個月政費之辦法即由殷實銀行組成公庫每月撥鹽餘五十萬交公庫保管作爲基金即由公庫發行以八個月爲期之國庫劵二百萬此項計劃果見實行則政府每月可有三百萬之欵自可敷衍各項政費惟聞銀行界方面頗難得其贊同又聞前日（二十一日）財政當局曾就前述兩項計劃爲一度詳細之討論結果擬將二事并爲一談即將公庫之範圍擴充基金之數額增多庫劵之發行額亦擴大巳擬定爲一千萬但銀行界旣無贊助之意即可疏通成功亦必經許多之曲折也 
[洛陽會議之京訊]  
　　昨（二十二）日爲吳佩孚生日賓僚雲集聞即於此時召集軍事會議各省代表及京中各方面代表約有三十餘人張英華亦列席此外如趙恒惕楊森袁祖銘劉存厚杜錫珪等均有代表列席共計五十餘人吳氏主席提出議案聞有五案關於軍事兩案關於財政軍事五案（一）粤贛閩事件（一）川黔湘事件（一）滬浙海軍事件（一）關外事件另一件未詳吳連日對人表示軍事佈置已極周妥不致貽誤惟所憂慮軍餉問題之缺乏而軍械之不足用亦爲伊極焦慮之一事云又訊云粤戰旣已發生沈鴻英又以勢力薄弱迭次失敗若使沈氏一蹶不振則此後對南益形棘手日來洛陽方面頻次召集軍事會議沈鴻英楊森孫傅芳均有代表與會討論川 
粤閩三省應付方針及餉械如何接濟軍事如何計畫均有精密之討論旋聞沈鴻英敗訊大勢已去遂急令張克瑤由贛南進兵應援沈軍値鄂省來電亦以粤事緊急張克瑤恐難爲力請以蔡成勳所統之陸軍第一師加入作戰現經洛吳决定先電贛蔡酌量辦理至滬海軍獨立問題刻已與杜錫珪代表磋商一切除請中央迅速撥給欠餉外對於收復滬艦因尊重杜氏意向惟務須迅速解决以免波及長江艦隊勿使長江聯防計畫頓受打擊現杜氏代表巳將此項意旨密電杜氏報吿對奉問題則認爲形勢緊急仍須積極凖備惟在南方未解决前决不先行開釁以免首尾受敵以上各項大體即此决定惟時局問題尙須磋商方始解决大約明後晚吳代即可赴保將此項意旨就商於曹錕云 
[東報論奉直戰爭說警吿日軍閥勿助中國内亂] 　　 
　　世界新聞社繹東京國民新聞社論云據近日風傳中國奉直兩系間戰事有瞬即爆發之勢通消息方面認戰事之再作已不成問題奉系領袖張作霖自去年與直系戰敗後大有臥薪嘗胆之意盡力練兵增械凖備再戰直系首領吳佩孚雖表面揚言不反對張氏實則顯然待時而動以期撲滅奉系勢力由此可知兩派不免再决裂之說實非無因吾人鑒於此中國時局之危機願對我帝國軍事當局進一忠吿忠吿維何即宣召回在張作霖將軍處之日人軍事顧問是也當去年奉直戰爭中張作霖處有日人顧間致引起外國人之懹疑以爲日本陸軍省及參谋部實暗爲奉系後援此種誤會大妨碍日本對中國之地位吾國民當猶憶之吾人希望奉直再戰時日本勿再蹈此覆轍致再陷於不利地位對中國任何一軍閥予以援助不獨違反我政府屢次公布不干涉中國之宣言及華會列强公决之對華政策實亦有害無利此乃人人見到者我軍事當局應亦知之然往者我軍事當局常爲顯然愚謬之舉動故我國民不能無慮且短視之日本商人祇知圖一時之近利頗贊成援助張作霖之說尤爲可慮吾人深望我陸軍省及參谋部準確審察國民之意願遵公意而行勿爲魯莽舉動也 
[國内大戰禍將爆發之外訊]  
　　全國大部分有軍事行動　　南北形勢漸益緊張 
　　泰晤士報北京通信云自滬海軍變動後政府乃急籌各處海軍軍餉以圖挽回顧從事實上觀察則除得有外國銀行之援助外其勢將以各部政費及近畿軍警餉盡移作海軍軍餉蘇鄂南督雖有代籌海軍軍餉之議但據財部消息尙未成功海軍代表鄭寳菁李景曦二人來電報吿業與林建章晤會但周兆瑞則拒絕未見奉張浙盧厦臧對海軍熊度均表同情福州消息北軍與民軍業開孡衝突閩人並請許崇智回軍驅孫臧致平亦巳决定拒孫福建局勢似漸趨緊張再觀日來陸軍部所得各方之報吿全國之大部分均有軍事行動反對吳佩孚之一派更互相聯合以與武力主義抗國内大戰之爆發似即在目前和平統一至是已完全破壤無餘此地一般人咸猜測直奉戰事不久即將爆發長城内外雙方兵力已大行增加惟洛吳方有事於南對奉祇得暫取守勢奉張目標則專在自衛防止吳軍之侵入現京漢京奉津浦各路咸於夜間運輸軍隊及軍用品駐紮北京及通州之軍隊業開往熱河馮玉祥之十一師王懷慶之十三師均已開拔一部分餘亦俟領到軍費隨即開拔馮王所部現每日赴財部索欵王索欵九十萬現尙祇撥到十五萬也 
[財部裁釐加稅計劃]  
　　財政界消息華府會議對於我國關稅增加之次序第一步値百抽五第二步値百抽七五第三步値百抽十二五關稅逐漸增加所有釐金應即裁去財政當局對於裁撤釐金現已擬三項辦法㈠就地理上之關係論將數局併爲一局數卡併爲一卡㈡就貨物而論删繁就簡徵其大者免其細者㈢分年進行每年减輕稅率若干逐漸减少直轄關稅値百抽十二五時釐金全免以上辦法聞將先徵求各省財政當局之同意然後提出關稅特别會議實行 
[全國商聯會開會記（續）] [  尊庸] 　 
　　（四）政府擬定裁釐辦法完竣無期違反商民歷年呼籲應 
表示反對案（江蘇代表王文典提出）由王氏說明經商人歷次呼籲懇頒裁厘明令政府已允久未實行近日調查原因竟聞政府計劃對加稅頗熱心欲加二五以增收入對裁厘則極冷淡不過口頭敷衍外國見中國如此反對者固不足道即素號熱心贊助者亦俱灰心此事我商人應表示反對即若加稅爲裁釐則願加至十二五不但將厘金裁撤即類似厘金者亦要求一槪裁撤否则加稅而不裁釐即特别會議加二五我商人亦應絲毫俱不承認應通電各省商會取一致之主張向政府要求主席付表决全體通過（五）報吿荷蘭使館酈參贊來會說明荷屬華僑被扣不確事件（會長報吿）主席略謂本會前聞荷屬有虐待我華僑情形懇請政府交涉經報揭載荷使極爲注意曾派漢文參贊酈模君來本會詢問是否接有正式報吿當經本席答以係屬傅聞但證以年前商會代表謝天錫赴荷曾被荷政府拒其登岸故謂虐待我華僑亦爲意中所有事因提出反對請政府詳查酈君謂年前謝君本國以係僑務局所派故不歡迎若係商會所派則必不拒絕此係誤會虐待華僑使館并未接有若何報吿可信并無其事本席當請酈君電本國詢問如得覆電苟無其事本會當爲宣吿全國以釋誤會而敦中荷邦交鄜君甚爲满意衆决定此事待其覆電到後再議（六）對於參衆兩院二百餘人連署之郭楊二君提前公布憲法意見應通電全國一致贊助案（直隷代表高聘陞四川代表胡鈞堂同提出）由胡氏說明略謂内政外交俱極緊急而憲法未立國本飄搖應請通電全國各商會一致敦促制憲而固國本經衆一致通電過次由前會推出赴外財兩部之六代表胡 
鈞堂江經沅等報吿接洽之經過㈠秘魯没收華僑財產案外部謂未得正式報吿只有先行調查不能即行交涉㈡海濱俄政府扣留華僑虐待案外部謂此俄人疑華僑爲張作霖偵探可由商聯會自行去函解釋證明與張作霖無關㈢菲律濱簿記案外部謂此係菲律濱議會議决在議决之時菲律濱提督適來華游歷經外部與該提督交涉該提督已允取消及回菲始知已通過議會該提督又不便失信中國故遂展緩一年實行今之交涉仍只有從再請展緩實行入手王文典謂此係外交界太無能美國議院所决案如政府不以爲然可交覆議如經覆議三次議會仍執原案然後方爲定案此事係經初議且西班牙文可用英文土文可用而獨中文不能用試問使美人在中國禁其用洋文而使之用華文能乎不能此種消滅我國文字舉動同於滅國之痛苦誓死不能承眧仍擬辦國民外交以圖救濟有效經衆决定推顧維鈞爲商聯商約兩會代表速向美使提抗議由兩會備公函并請王氏與顧當面接洽該代表等又報吿赴財部接洽情形財部對於明令裁厘仍無結果但對停發公債本息一層則力辯無其事主席謂本會對此係受上海商會委託應將財部力辯并無其事情形即日函覆以免上海金融上受慌恐衆贊成復經主席報吿往來文件畢末後寰球工商通信社主任高聘生報吿該社在日出版請由商聯會爲先通函各省及各僑埠商會對於商務改革意見及各種利弊凡屬商會會員俱可函寄本社發表以資交換商業智識造成工商界偉大與論經衆贊成遂散會時已六鐘矣 
　　附另一報吿全國商會聯合會連日開會之結果議决通電全國商界及各法團請其一致催促國會議員早將憲法會議已通過二讀會各章迅開三讀會議决公布其電文昨已拍發茲爲披露如下各省總商會商聯會事務所轉法國均鑒邇來外侮紛乘外患益急惟彼當局方事内爭無暇外顧瓜分豆剖已迫眉睫論者咸謂内政之 
 
 

Page 7

 
 
第一萬八千零十七號;中華民國十二年 西曆一千九百二十三年四月二十五號
星期三 * *糾紛實由憲法未定查憲法草案早已制成徒以地方制度之爭持因而擱置日昨郭議員步灜楊議員詩浙提議憲法會議已通過二讀會各章迅開三讀會限期公布議員贊成者二百餘人敝會亦曾專函表示同意諸公望憲若渴務乞一致主張立電兩院催促進行俾早定内政庶可專力外交臨電神馳毌任主臣全國商會聯合會叩馬 
[無線電台交涉漸緊]  
　　我國海軍部於一九一八年與日本商人三井洋行訂立建築北通州無綫電台合同交通部復於一九二一年與美國商人聯合電社亦訂一建築上海附近之無線電台合同三方發生糾葛已及年餘日本商人所持之理由謂中國海部與彼訂立之合同約明三十年專利在三十年之内中國政府不得再與其他外國人民訂明同樣契約故中美之無線電台合同應作無效美國方面則基於開放門户政策謂無論何國不得以一國條約限制中國與他國訂約之權利兩方爭論各執一詞迄無結果至最近則因通州方面之無線電台不久即將竣工日人即待解决此案特催迫政府速還業已過期之電報借欵及即將到期之電信借欵否則即將行使借欵條約所訂之擔保權暗中影射之點實在無線電台問題中國政府方面曾交由外交交通海軍三部會同核辦三部協商結果僉主張暫准日美同時進行蓋因交通部與美商所訂合同當然無法否認况聯合電社業已在美採辦材料購買機器早作預備驟然廢約損害間題立刻發生美國政府執開放門户政策以相責難中國亦將無詞以對此外海交三部所以定此含糊之辦法也惟决議之後合呈國務總理總理以如此辦理無以對日本索還電信借欵之要挾亦足使政府不敢開罪日人决令暫緩辦理此事遂仍在停頓之中將來此事必由民間之辯論釀成外交上之問題可無疑也三井洋行與海軍部所訂之無線電台合同本爲私家企業（即由三井洋行商家承辦）現已暗中移轉爲日本遞信省所有日人預備資金五百萬現已费及一千萬此五百萬之損失亦歸日本大藏省塡補總之此無綜電台已非復商業性質而係政治性質合同之常事者不復爲三井洋行而係日本遞信省中國政府國民尙鮮有覺察及之者誠可歎也按此無線電台地點在雙橋去北京東便門約二十一里去通州可九里若爲商業作用不在巿廛稠密之北京而在偏僻冷靜之雙橋此已可議最初計劃原擬與歐美通電訊乃三井縮小規劃撙減材料以致電力祇足與東京通電而不足與歐美往還經各方指摘曾經一再改造以期與原約相符而五百萬損失所由來矣美國所承造之無綫台地點尙未確定約在上海附近收發中國與歐美之往來電訊每日可以四千字新聞供給新聞界復與哈爾濱漢口等處交遞消息上海方面與論頗與以贊助美人以日人旣無力承造復禁阻他國訂約甚爲憤慨中國政府原不應承認壟斷合同旣經承認即不應再與美商訂約以前當局之顢頇實已極點此事若不得妥協解决之方法必貽三國邦交上之玷痕可斷言也 
[日人要求管理國有電話]  
　　大陸報二十三日北京電云日使代某中日實業公司要求實行執管全國各國有電話以供償付一九二一年十月到期二千萬日金借欵之用該借欵之擔保品即爲各國有電話之財產材料與其營業收入以及吳淞武昌福州廣州北京張家口六處無線電台但此六電台同時又爲日金六百萬材料借欵之擔保品今日人堅持用日本會計師監督及技師經營管理各國有電話局俾得充分擔保債務之償還按該欵訂借於一九一八年（民國七年）合同内並有日人供給全國電話材料專利權七年之一條云 
[日使小幡定期回國]  
　　外交界消息日本駐華公使小幡酉吉將調任意大利公使早則本星期四遲則本星期六一定出京與其眷屬一同回國聞小幡接該國政府訓令囑由奉天前往俾與張作霖磋商旅大問題此中頗有可以注意之點至繼任駐華公使日本一般與論均以芳澤謙吉爲宜但日政府尙未有此項命令另一消息小幡氏確定二十六日出京赴津二十七日搭乘自天津開行之淡路丸輪船歸國昨日日使館全體人員及其家族在農業試騐場設宴爲小幡氏餞别席間小幡氏略有演說至日本政府對於駐華公使一席確已决定現任亞西亞局長芳澤氏繿 
任一俟小幡歸國接洽後當即明令發表云 
[日本對於退還庚子賠欵意見朱念祖與留日學生主張一致] 　　 
　　國聞通信社東京通信云日本退還庚子賠欵事前經日議會通過表决「日本對華文化事業法案」惟關於退還之種種手續及退還後之用途尙待進行其後英法各國對於此次庚子賠欵退還後之用途均有意見發表獨日本對於此事尙無具體之主張政府方面雖在着着籌備然民間團體或個人名義之建議仍寥寥無所聞也蓋此事關係雙方須各發揮其意見加意討論之始於事有利因此特將最近日本對於退還庚子賠欵用途之意見及留東學生對於此事之主張紹介之願國人注意焉據調查所得日本庚子賠欵未還之數如下賠欵總數爲四千四百七十萬八千零十二元（日金）利息總數爲二千七百四十萬零七百六十四元從民國十二年至民國二十年及從民國三十年至民國二十四年每年應退還二百六十萬三千五百零五元又從民國二十一年至民國二十九年每年應退還三百八十四萬五千六百十六元（外不足六千八百二十三元）此外山東交涉締結後公有財產國庫證劵預計總數爲五百三十六萬元（分十四年還淸）又膠濟鐡路國庫證券爲一千四百五十萬元（分十五年還淸）總計自民國十二年起至民國三十四年止二十三年間之庚子賠欵總額及十五年間山東鐡路及山東之公有財產之總額合計爲七千二百十萬八千七百七十六元日金 
　　至於民國十二年之賠欵合計庚子賠欵及山東各種國庫證劵等應付日金四百七十萬元據今年日政府外務省之追加豫算中關於此四百餘萬元之用途據調查所得即撥定本年中國留學生津貼四十一萬山東日本各學校津貼費五十四萬中國講演及視察費十一萬救恤金三十萬各種津貼及薪金十一萬準備金十萬合計百五十餘萬此外尙餘三百二十一萬餘此三百餘萬用途日政府至今尙未明白宣佈據前衆議院通過之對華文化事業法案附則第五條中所記亦不過補助在中國之日本各學校之衛生及救恤事業而已但综合最近各方面消息日本政府外務省目下正籌備設立「對華文化事業局」及「對華文化事務諮詢委員會」二機關前者之組織大致設局長一人即以現今外務省之芳澤亞細亞局長充之此外設事務官四名事務員六名事務官之中三人由外務省選任一名由文部省選任後者之組織則内外務省大藏省文部省及民間各關係者選出此二機關之官制不日即可宣佈故日政府目前對於今年此三百二十餘萬元之賠欵用途究持如何熊度此時尙不能下十分斷語然觀其旣往之設施處處皆由政府一手包辦此可斷言者也所異者日本對於此次退還之賠欵處處欲博親善之美名稱爲對華文化事業而處處又不忘情於南满山東之日本殖民事業最近所傳满洲之日本小學校擴張費旅順工科大學青島大學之補助費北支那日本病院之補助等皆欲以此賠欵充之吾不知其目的果何在也吾人對於日本此次之退還賠欵固感其厚意觀上記退還後之用途僅補助於日本人之小學校及病院等實非吾人之所取也留東學生因此曾開大會討論此時政府特派日本敎育視察朱念祖氏亦已抵東目前國内有力之民間學術團體「丙辰學社」東京支部亦於前目招待日本新聞記者及與論界重要份子彼此交換意見今日朱念祖氏在外務省招待席上亦曾發表意見朱氏之主張與丙辰學社一致茲述其大要如下㈠關於此次退還賠欵之處理主張由兩國組織同數之委員會處理之㈡委員務由民間有力團體（如敎充會及學術團體）及兩國知名之學者充之㈢爲便於研究者起見使其鞏固而持久希望創設圖書館學術研究所博物館等㈣吾國感學問之飢荒故急須培植大學人才希望在我國交通便利之地創設完善之大學以上四項主張自丙辰學社及朱念祖發表以後日本各新聞均表示满意日政府亦有採納之意嚮最近留東學生之主張亦與上記四項相同故皆願爲朱氏之後援就近日各方面觀察日政府及與論界漸有容納中國主張之意故具體之發表當不在遠惟日本究能誠意扶助吾國與否供給吾國所急需與否增進兩國間之友誼與否均須視日本人民及政府之覺悟如何吾人姑拭目以待之可也 
[京聞拾零]  
　　黃陂得獎奉張　黃陂得張作霖巧電後於二十日電云盛京張上將軍接閱巧電心跡昭然欣佩之餘爲國慶慰東省屏藩内地環伺强隣一隅疏偶全局莫保執事夙著成績重念危時悚外患之相乘蔪内爭之不起高瞻遠矚語重心長旣仰體國之公忠彌見虚懹之淡定邦人君子愛國心同庶幾和衷共紓危難救亡無日企盼曷勝特覆元洪號印 
　　膠濟路濟南站失火　膠濟路自收回後屢次出險前日（二十）上八時又有火燒濟南車站之事昨向交通界探聽起火原因聞係搬火工人遺下烟捲頭在堆貨棧内當時未曾察覺致一星之火忽然成災火燒一點鐘之久除貨棧及棧貨一律被焚外並焚去貨車四輛其損失不下四五百萬元現尙未能得精確之報吿 
　　津地檢廳罷工　天津電話天津地檢廳各職員因薪金積欠過外無人負責維持以致激起羣衆之反感檢察官方面遂於二十一日在楊宅開聯席會議决議全體罷工當時署名者爲楊占鰲葉翼鑾余鑑澄李景光吳鎭岳何恩綸等嗣即提出大會經全體通過於昨（二十二日）起實行總罷工 
[中東路長哈段優待工人乘車]  
　　據東省鐡路公司方面消息　中東鐡路自長春至哈爾濱段内四等旅客近來日見其多此外尙有步行之旅客皆係來哈就工之工人向來春季工作方興人數較多於平日督辦王景春有鑒於此提出公司議决飭由路局設法加掛客車現在每日除十時二十五分自長春開行之第二十二次客貨合車外加掛客車者尙有二次一則十二時十分自長春開行之第六十二次貨車添掛四等客車九輛或十輛仍收普通票價一則三時自長春開行之第六十四次貨車加掛煖車運費照減且以乘車者旣係工人居多如證明確係工人或取有移民執照者得按每車四十人團體旅客運輸辦法理以上各項辦法業經路局實行在旅客過多期内均照此辦理長春各旅店棧房均懸有華文減費載運之辦法並請長春地方官警察商會各機關廣爲宣布又經路局派有專員往長春辦理此事其工人衆多地方並派員傳布減費乘車各辦法俾衆週知藉以嘉惠工人而廣招徠云 
[杭州快信]  
　　財部内國公債局漾電杭總商會十一年八釐短期公債第一次還本照章定五月十日在中央公園抽籖届時請遴派代表蒞塲參觀藉昭國信 
　　王芝祥昨在杭州道院會議春振今日請各當道在院午餐午後續議振務 
　　警務處昨委王肇基充餘姚警察所長並委蘇德充該縣梁衕警佐王炯武充該縣馬渚警佐汪理純充杭縣麠山警佐 
　　師校慘劇案　地審廳李廳長談推事嚴書記官昨午後赴師校勘視返廳已鐘鳴五下今日下午續開庭被傳之蔣挺嵩唐王氏均先後報到徐白民因另案覊押警廳　　由廰派警護送至案惟兪阿壽未到明後日尙須補傳各要證分别開訊 
　　省會消防隊與閘口路工衝突案杭地檢廳昨又開庭預審到路工三人提同在押隊警質訊一過日内即將起訴 
 
 

Page 8

 
 
第一萬八千零十七號;中華民國十二年 西曆一千九百二十三年四月二十五號
星期三 * *自由談[  映霞] 　　 
[一知半解] [  翰]  
　　據統計家言·我人讀書·印刷淸晣·字跡較大者·每分鐘可讀三百字至三百五十字尋常爲三百三十字·　　 
三言兩語[  鵑]  
　　國會對於内閣的信任不信任原來是以金錢爲轉移的有了錢不信任也信任了據北京專電說扶閣派議員的津貼已分配定妥吳大頭竟通知本派議員贊成不信任白宮了要是白宮也出了津貼不知又要不信任誰說句笑話他們倘若不信任我們老百姓時那就只得由他們不信任到底我們吃飯還吃不飽可没有錢請他們信任啊 
[乍浦游記（下）] [  巽觀] 　　 
　　乍浦之商業旣因受五口通商之影響在今日祇有木商尙足支持危局其次則炭耳巿肆以南門外至海塘爲最與上海之西門大街相似西門内街巿與村巿等南門内祇有一衣肆一特别放盤大贈品之牙科醫生耳其餘如印刷書籍報纸鞋襪皆須至平湖購之茶肆有曰大觀樓者陳山等風景一覧無餘茶客皆衣冠楚楚並備滬杭各報予曾詢之派報處謂乍浦有報若干派報者曰以申報爲最多平湖報乃地方報乍浦屬於平湖縣故購平湖者多乍浦之敎育有國民小學三高等二以人口不满一萬之地方而論敎育上的比較固十分完美矣啓明校在南門内地址即前之觀海書院也校中風景之佳予所目覩之高小國民當以此爲第一歷年視學員考語列於應接室中全校精神極佳觀海高小成績亦列上等其餘雖未目覩諒亦不致十分腐敗耳」當明時倭寇數數犯沿海各地戚繼光乃築砲台於乍浦台址以石砌成雄壯之氣尙在但明時之倭寇一砲台可以防之今日之强鄰則非吾人心中各築一無形之砲台不可覩前賢之遺跡益悲今日之時局矣 
　　乍浦共有九峯陳山瓦山其最著者也蔡岐港亦爲一名勝三月初一之香汛極鬧是日天又雨泥路幾成小溝遂不克一游　 
遇甬人張君索識者也張君云由乍浦至鎭海約二百六十里如遇順風二小時耳予曰其快甚於特别快車之速率 
　　紀余游乍十日雨八而晴二四月二十號雨尙未止故决計乘船返禾船以晨六時開抵禾則十時半同船者云前次所未有也 
[春齋雜識] [  釋雲]  
　　東江葉小鳳先生文學冠一時所爲詩往往商音满紙不可卒讀殆傷心人别有懐抱耳如題亞子分湖舊隠圖云報恩雪恥十餘年結束殘生到酒邊春晝綠楊呼犢岸秋風紅蓼打魚船百神靈護存詞宇幾劫滄桑有墓田我亦一廛在湖北料量歸計轉茫然寒日荒了未挽戈應知鷗約竟蹉跎十年齧血成之命一息餘生待渡河荀彧有君就怨望范增無主欲如何近年咽盡傷心淚辛苦爲鄕一雪沱先生亦能作香艷討嘗見禮拜六上載其洞簫曲四絕句云玉鈎斜去弔靈妃携得瓊簫出翠幃分付侍兒動記取夜涼還帶夾羅衣法部南來舊典型先吹一套雨淋鈴簫聲今夜凄凉甚不許蕭郎隔岸聽譜到秋風團扇歌停簫且自間嫦娥儂家有只碧海青天解得麽歌舞零星金粉哀新簫聲繞舊亭臺人間不盡江頭恨夢上秦樓賭一回均極哀艷纒綿之致 
　　蘇曼殊天才絕人早歲悟禪理並邃英文於書無所不窺其詩蒨麗綿妙已入化境惜才人不壽中年殗殜殊可慨也青浦王大覺先生爲詩弔之云欲修慧命究何曾夜雨枯庵佛火冰終遣春人橫玉瑟海由落日弔寒僧一尺蒲圑萬里潮擔經渡海雪刁刁遮門破葉天南寺寒錫横雲夢六朝也曾跨馬到蘇州一曲吳孃水閣珍記取殘牋傳燭夜箏床堕月卷簾秋隔江烟雨晚蕭蕭縱有騒魂不可招此後樱花橋畔路更誰月夜獨吹簫 
　　宋徽宗北去遇淸明詩云茸毌初生認禁烟無家對景倍凄然帝城春色誰爲主遙指鄕關涕淚漣帝王末路良可慨也故紙堆中得韓人林貞吉所爲詩去國吟兩律慷慨悲歌不可一世易水遺音也詩曰大聲何處哭銅駝麥秀黍離不忍過生死幾人完責任英雄無地起干戈江山依舊前朝樣人物無如妾婦多我亦四千年睡醒痛心常唱大風歌國破家亡事可哀江流獨帶血痕來當年屠戮難再憶此日陰霾尙未開皮骨空存憐赤子頭顱輕擲哭英才仇深報復知何日不信黃魂喚不回一字一句均似有英雄血淚之痕小樓春盡感慨方殷郎誦一過不禁興杜老國破家何在城春草木深之悲也 
 
[遠觀則明近視則暗]  
[感事] [  陳小蝶]  
　　莫向蓬灜測淺淸忽從夔府動旂旌錦中春色餘荒草洛下秋官未厭兵四海久疑唐節度專征竟用漢諸生是誰憂樂先天下雅負喁喁五載名 
　　蜀主窺吳事未成無端鐘鄧竟移兵酉來實下聽猿涙北去都爲驛馬程玉壘冢添新白骨碧雞山駐舊青營王師緃說無征伐已歉春農下載耕 
[擬陶有感書示小蝶] [  周嫵臣]  
　　鵬鳥拆風翰小鳥嗤無極壯夫不得志撫髀而惋息嗟彼志枋榆井中徒逼仄曷知九萬里振翅誇整飭一旦下羅網胡以用其力乃讓此小鳥昂首榛莽側推心以自卑亦將恨其翼君子浣高風揮手變雲色俗子匿管窺胸懷無量惑何必相譏嘲軒炭本兩轍 
社會小說 
[人間地獄（五○）] [  娑婆生]  
　　第四十六回　舞榭歌殘春心飄蕩　瓊樓賓退隢萝迷離 
　　柯蓮孫道鬧了這半天你還没談到新舞台的本題究竟廣東太太怎塺又生出新舞台問題來呢彭蒿洲聽到這話歎了一口氣道唉這是最近的一件事也是逼到我無可如何的一件事你們猜怎様他累次問我喜歡到什麽地方白相我回答他道我不大出去白相一層是早上要到醫院午後要出診下午要到藥房來門診夜間還有急症出診辛苦一天也没有餘空白相二層是我向來脾氣喜歡淸靜不大喜歡白相廣東太太道那末總要有一種消遣的方法我正色道我竟無須研究消遣的方法廣東太太笑道我不相信上海的人没有一個不喜歡白相的爲什麽你彭先生與人各别難道你人的身體長肚皮裏的心肝五臟也與普通的人不同嗎說罷嫣然一笑···你們列位聽聽看這種談吐呌我如何對答北京話眞是『受不了』姚嘯秋插嘴問程藕舲道蒿洲也不是潘安般貌爲什麽廣東太太這般賞識秦摹亭笑道這正合着古語道『情人眼裏出西施』彭蒿洲笑道謝謝罷我自家曉得這種德國式的西施還有什麽價値柯蓮孫喚彭蒿洲道喂德國西施後來新舞台怎樣呢你再不說出來要吃到咖啡茶大家快散了彭蒿洲接着道後來我被廣東太太逼得不得了我隨口胡亂答應了他一聲道我偶然看看戲誰知這一句話一說出以後廣東太太宛如搦著鷄毛當令箭了他竟和我大研究戲的問題了他一定要請我看戲我說没功夫走不開虧那廣東太太想得出他說彭先生你不是禮拜日停診嗎我請你禮拜日看日戲那末你總不能推却了我道恰恰不巧下禮拜我要回蘇州去再下一禮拜要到杭州這種話也算得是拒絕他了誰知廣東太太道只要你賞光遲早一點到不要緊那末再下一個禮拜罷我被他逼得喘不過氣來只好答應了他我想還有三個禮拜的耽擱到那時再作脫身之計誰知他却牢牢記好了日期到了禮拜六那一天又買票進門來了問我明日之約萬萬不要爽約那末地點到底是那裏我說隨便罷我的心思已决計不去了廣東太太道大舞臺天蟾舞臺人多第一臺戲不好笑舞臺地方太小也不好那末又淸靜又寛敞戲又好要算九畝地的新舞臺了不過稍爲遠一點横竪你有汽車也不在乎此你瞧怎樣我想他這樣替我設想周密我心中未嘗不感激他一番雅意也未嘗不可憐他一片痴情人非木石孰能無情在這當兒我心中却不由得一動然而我猛然一想這事萬萬不可個人的道德固然要緊社會上的聲譽尤要寳貴光天化日之下看一回戲原不要緊可是戲後的文章更要接續而上我豈能失足主意打穏所以一面敷衍他一面决計不去柯蓮孫道這一點你似乎也有些不對你旣不去爲什麽又答應他去呢彭蒿洲道我也没法我恐怕我十分堅拒了他反動力引起了他的憤恨他反而造出種種蜚語謠言我更是有寃無處伸我用這一計使他知道我有心負約呌他自家明白一怒不來下次不敢再和我纠纒不清我也算得用心良苦誰知道他今天來大興罪之師了 
談屑 
[燕] [  徐絜]  
　　春光駘𦳝燕語梁間厥狀滋樂今之官僚得毌類乎官僚燕頷虎頭蓄燕尾須服燕尾服燕安終日無所事事而北地燕脂南中粉黛左擁右抱燕燕于飛不知一旦燕雀處堂棟宇將焚燕侶星散勞燕東西眞令人起舊時王謝堂前燕飛入尋常百姓家之慨矣 
 
 
 

Page 9

 
 
第一萬八千零十七號;中華民國十二年 西曆一千九百二十三年四月二十五號
星期三 * *   
 
 

Page 10

 
 
第一萬八千零十七號;中華民國十二年 西曆一千九百二十三年四月二十五號
星期三 * *國内要聞二 
[天津之五七國恥紀念辦法]  
　　天津團體代表會通電云全國各報館轉各民意團體及各國民竊旅大期满日本强不交還乃藉詞於民國四年五月七日日本用哀狄美敦書脅迫袁世凱個人承認未經國會同意之二十一條欵所以全國國民皆以每年五月七日爲國恥紀念日同作哀悼以紀不忘本年之五月七日轉瞬將至敝會念是日爲旅大收回阻碍發源之日本年之國恥紀念日似應特别擴張以喚醒多數國民茲將敝會公决組織五月七日國恥紀念辦法開列於後即希全國各縣各埠各鎭以至各鄕村均一律舉行爲荷特此通電天津團體代表會四月二十日 
　　民國十二年五月七日國恥紀念大會公决大綱（一）通知各工商是日停業一日同赴大會（二）通知各學校是日停課一日同赴大會（三）通知各戲園電影園各書館是日均停演一日（四）通知各脚行（即運貨夫役）是日停工一日（五）普散傳單通知國民同赴大會（六）通知各學校是日上午或前一日爲學生特開一會專講國恥紀念事（七）通知各商號及住户用白纸寫（勿忘國恥）四字粘貼門前（八）通知各商號由五月一日起在包貨纸上發單上及鈔票上均印勿忘國恥四字（九）通知各報館是日在報面上均刋勿忘國恥四大字（十）印勿忘國恥報條遍貼通衢各重要地方（十一）是日晚在講演所各敎會或其他相宜地址一概講演國恥事隨便入聽預先在演講處粘貼預吿大報單（十二）是日下午一時擇嚝塲開會會畢各執手旗出發游行沿途高喊勿忘國恥·及否認二十一條·收回旅順大連·抵制日貨·等語 
[陜學界對日運動（西安通信）] 　 
　　自日本拒絕二十一條之惡耗傳來陜西各界人士異常憤激曾經省議會實業會報界公會電達政府誓死力爭二十餘校學生連日又在法專三中分開代表會議組織陜西學生外交後援會刻已就緒經衆議决（一）游行示威喚起巿民之注意并擬游行後開巿民大會（二）實行抵制日貨自抵制之日起絕對不得再行發售（三）向各處通電促全國一致力爭本月十六十七兩日爲學生規定游行之期計有法專一師單師女師一中二中三中聖中成中民中一職甲農甲商及全城各小學校男女學生五千餘人於昨（十六）日上午八鐘首集合文廟整隊出發秩序井然旋抵南院門省議會門前由陜學生外交後援會會長報吿游行理由畢全體向國旗行三鞠躬禮大聲三呼中華民國萬歲敎育廳長景岩徵亦隨隊後維持秩序旋由學生公推景登臺演說略云示威運動本學生之分内事因學生係純潔優秀之分子非學生不足以感動國人次推省議會議長馬凌甫演說略謂旅大問題是我國歷史上之奇恥大辱而二十一條就法律與政治兩方面論絕對不能成立本會自聞日本拒絕之耗曾先後電達政府嚴重交涉誓死力爭非達到收回之目的不止隨即讀致各處電文次由省議員崔棣堂演說略云旅大原係我國領土本如人身四肢乃歷年俄侵日據已成殘廢何可不思補救次由副議長侯建臣演說略云二十一條係袁世凱稱帝時與日人威脅締結之私約依法絕對不能承認諸君熱誠爲國令人欽仰但外人動謂吾華人祇五分鐘熱心望諸君勿僅今日之示威而已旋全體撮影適風雨交加道途泥濘而學生精神愈奮旋由南院門直達西關復經西大街至省長公署沿途大聲疾呼收回旅大取銷二十一條·請同胞速快起來誓死力爭·絕不承認·等口號學生呼聲殆遍全城而散今（十七）早又先集合文廟達東關歸經東大街分途演說聽者動容（四月十七日）附陜西省議會通電參衆兩院各巡閱使各省督軍督理省長各都統各省省議會各法團各報館均鑒收回旅大我全國國民主張一致本會會於養日致電力爭方冀嚴重交涉如期交還頃接各方來電日本復恃其蠻横强詞拒我關中父老憤恨塡胸共籌對待方法業有成算惟念邦交爲重未便遽行表示仍請我政府據理抗爭積極進行如再恃强狡執蔑視法理三秦人民義同袍澤厲兵秣馬莫謂無人陜西省議會删叩 
[全國銀行聯合會議紀（四）（漢口通信）]  
　　十八日三次會議對於古六日會議第二案丙項擬請用聯合會名義嚴促政府維持公債基金已成立之優先權並正式宣言嗣後政府發行新公債非經聯合會公認各地公會不得單獨承募案其討論結果悠正爲以聯合會議之議决函致各地公會通吿各在會銀行在内外债未經整理實行以前各在會銀行不得單獨或聯合承募及購買或抵押政府之新公債以及其他類似公債之證劵等項倘有違犯此約者各在會銀行即一致與該銀行斷絕往來以示堅决并將此旨由各地公會登報公吿之其函稿於會議議决後由全體代表簽字存案以昭鄭重丁項關稅餘欵撥内債基金駐外公使經費無着事關外交商務應請公同討論設法案其討論結果商會查酌四字上添一總字又對於第四案曰項交通部短八釐車輛借欵解决方法案乙車輛借欵設法變更合同以資結束四案其討論結果設法結束四字力顧信用四字又書記長三字改爲漠公會又對於第五案甲乙兩題關於中法銀行還欵案其討論結果書記長三字改爲漢公會又對第六案甲題上海造幣廠案其討論結果函促財政部幣制局速爲進行句函促二字改爲電促又書記長三字改爲漢公會乙題整理輔幣案其討論結果書記長三字改爲漢公會又對於第七案監督國債會案其討論结果應仍由商聯會核奪進行句核奪二字改爲酌奪又對於第八案設立聯合會事務所及公吿機關案其討論結果切實協助句下改爲至各公會公吿事項即指定上海銀行週刋北京銀行月刋爲公吿機關又對於第十案有獎儲蓄劵流毒社會應請政府禁絕案其討論結果僉以有獎儲蓄劵流毒甚大由聯合會議請求政府嚴行禁止其議題改爲「銀行發行有獎儲蓄劵流弊甚大應請政府嚴禁」稿由漢公會起草此該會十八日第三次會議之情形也 
[重慶失陷後之川局] [  頫]  
　　自重慶失陷於楊森之消息一傳一般言川事者莫不爲之色變其實内幕重重含有無限之機械作用就本體川軍一方面而言一可以縮短戰線團結勢力二可以減少損害節約子彈三可以缓和楊森避其銳氣然後深溝坐守從事於手腕之經營而此一般川人共恨之北軍乃爲彼等葫蘆中之藥物矣楊森於此種場合之中其對付殊至艱難唯抱定進取之方針待水至時方作開溝之計已耳 
　　本體川軍（熊但劉賴等）自夔萬一帶與楊森軍小有衝突後以至重慶失陷所有戰爭直可謂爲兩軍春秋操之演習而重慶之放棄猶未爲若何之抵抗也退兵之總原因旣爲團結勢力節省子彈然又豈可爲無策略之盲退故其預定計畫一由合川以退川北與何光烈及賴心輝并陳樹藩相連結一由瀘州以退永寗一帶與滇黔相聯結一由永川退至資中與劉成勳第三軍相聯� 
結此三部團結横互於川北以至川南劉存厚鄧田陳唐等仍與楊森不通倘至最後時機仍不能抵抗時則劉成勳軍及石青陽軍退入滇邊一軍及賴等退入川北� 
各山縣中再於適當時機以行其决死的大抄圍之計略以洛吳之力而言若假楊森以充分之彈械期以時日練集川兵固可以剿滅川中羣雄而無如楊旣不十分見信而吳又我方監制且躡以重兵而此等重兵又皆爲北方之所生產轉眼春去夏來雨天道滑以行路必着鞋襪之人忽至此非跣足而走不可之地域且輜重之運轉亦只人力是憑其困苦之狀已達十二萬分矣况欲向滇邊川北多山之地作戰乎是吳氏之兵質乃絕對不適於收川之應用倘至最後之結果亦唯有借洋船之力逃回宜昌之一途唯敗退之北兵以其在川在湘之歷史證之無有不出於掠搶之收局吾言至此不禁爲重慶萬縣夔州及沿江各縣之人民揑汗一大把也 
　　劉成勳在川之政治生命殆已完全宣吿死刑在劉以大癮旣過亦無所不足之處惟彼所弔膽懸心者乃在川西壩上之若干頃良田地而已此等人在川中眞剝削元氣不少然相當之果報則於異日待之可也初劉尙無去職之决心殆鄧田陳唐等得陜吳之助二次反攻成都時城内大驚川北之賴亦敗退彼乃通電辭職調劉文輝入省衛戍劉之政治生命遂以終矣此外更可稱滑稽者復擁劉湘任總司令之舉也此策全出諸熊但實具有無限妙用一方面說劉湘非再出山不足以挽救川局統調各軍一方面用劉湘以挑動劉存厚與楊森通力合作之惡感一方面緩衝楊森其實楊森未必可以緩衝特現在之楊軍除第二師唐式遵及李樹勳等各商爲劉湘嫡屬之部曲外更無其他實力之可言此類各部擁劉則楊乃不能不擁劉矣劉之入成都名雖爲劉交輝派兵歡迎實與捉將官裏去無異唯劉之就任與否尙不可知果就職則其將來之結果尤不可知也 
　　吳佩孚之威風在其他各省或尙足以震嚇若干之人民唯在川滇黔三省人民之心理除羡慕其擁有偌大之� 
鐡廠與兵工廠外無論文治武功均不足以起其懾畏之心也而吳氏亦自深知之故對於川滇黔各種人民均視爲一邱之貉早晚皆在薿剷薙之中初非有所特愛於楊森劉存厚袁祖銘而特恨於熊克武唐繼堯劉成勳也因此彼對川仍用其以毒攻毒之手段時而喧傳保劉存厚任省長楊森爲軍務督理某某爲會辦某某爲鎭守使某某爲護軍使時而又極端否認之蓋楊森與劉存厚根本上不相融洽吳乃利用此點而操緃之欲以激起劉楊之内戰至兩敗俱傷時則彼即起而收之而彼夾袋中之眞正的督軍方克出現唯此種手段在川中已屬下乘且宣吿成渝屯兵十區以直接宰割川局尤顯招川民之反感四川之前途誠堪浩歎也 
　　伊古以來天下已治蜀猶未治故必先解决天下之問題然後可以解决四川之問題今洛吳倒而行之復在在表示其弱點竊恐圖川之行動未必終歸於勝利且因彼樹敵太多伺其𨻶以進擊者已成大包圍之形勢倘一旦以在川失敗之故而竟牽及全身則尤不能不爲吳氏慮耳 
[閩海陸軍界之新活動閩南將有重大變化] 　　 
　　孫傳芳低省垣時對於王永泉之態度頗爲和藹其所有對王之舉動則多由周蔭人示意周與王本爲同學王之迎之也亦非無因然王一方迎周一方又使駐在上游之郭鍚堂盧興邦擊之郭盧知王將一蹶不可复振乃盡吿之周故周與王實貎合神離而孫傳芳之對王除令其軍隊陸續開赴上游之閩淸永泰與黃炳武盧興邦對付開赴下游與吳鐡胎孫本戎對付外并將王部之福建陸軍第一旅旅長兼省防司令姜明經之軍權卸去以周部旅長李生春兼省警備司令開一連駐南臺之警察第四署内又以郭錦棠任第一旅旅長其他如王獻臣軍隊因前在汀州上杭有功畀以淸鄕督辦并將使所部仍駐上杭永定以防粤福寗方面王凱士之十一旅派兵勒餉已爲該地人民所反對近又抗交茶稅孫已令開駐省垣以周蔭人所部換防以防浙二十日已開一部前赴蒲仙扼守下游此外凡李厚基之舊部正在收羅而以孤軍與民軍死抗之張淸汝若忠於李厚基即忠於中央者孫甚注意任以督理署參議不日將畀以旅長此外則有王部之廿四混成旅團長劉春台王前改任爲參谋劉頗啣之近以自謀使孫與孫接洽亦任爲第二十四旅旅長其又一團長張鳳樓亦將有重要位置近王永泉所部開拔拉夫一千三百名傷者死者逃者已怨聲載道周旅開時又令雇夫一千八百名未知秩序何若 
劉冠雄自辭却鎭撫使後頗沈寂繼則有閩粤海疆巡閱使之消息又稍有聲劉初仍力辭近則已允就防禦使署之人員大低即前鎭撫使署之人員日前曾在馬江聯歡社一度開會其中組織亦分六處如軍法軍需軍務秘書參谋等而以滬海軍宣言獨立後劉在馬江會議議决不願與滬海軍表示一致并派聯鯨艦長李孟斌赴滬挽留杜總司令勸勿辭職一面并向林建章少將疏通孫所部軍隊雖多然對於海軍極爲注意經此打擊故急與劉氏接洽聞已約定本月二十日假南臺海軍公所讌劉與之討論閩局外間相傳孫以海軍界中之勢力薩不如劉將請中央任劉以省長未知是否劉黨造作空氣之言至於陸隊當然爲杜之嫡系最近又着着增兵擬再編九十兩營而日昨薩氏電請以楊敬修任福建使則海界之勢力可謂日進而未有已矣 
　　孫傳芳初低省而滬海軍忽起大問題臧致平之態度實堪注意據目下推測歲當與浙盧取同一態度肇和 
永豐兩艦本係駐粤近忽離粤到厦欲於廈島擇一停泊之所與滬海軍遙爲聲援近又有一傳言謂安福某首領已抵廈閩南局面恐有重大變化也 
[蕪湖近信]  
　　蕪湖國民對日外交後援會因對日經濟絕交問題於二十三日下午假縣敎育會開第三次委員會議决以本月三十日爲實行禁止日貨進口實期並函請總商會通知各商號將已定未進口之日貨數目開單報會存查定二十六日着手檢查布業聞此消息已電請上海各號客自二十四日起所有定購及現辦之日貨一律止裝來蕪 
　　皖南鎭守使一缺前經此間各界電請政府明令裁撤自任命李傳業爲該鎭守使後各方反對甚烈因此未能到任茲據蚌埠來蕪者云此事馬聯甲已派員與蘇齊商議妥協擬將李傳業調任皖北鎭守使以第三旅旅長王普升任皖南鎭守使業經電吿中央想不久即可見諸明令 
　　距蕪九十里之和縣地方日前耿連部下兵士二十餘人突然譁變刦掠商店數家駐蕪一旅二團張子俊團長得訊後即派副官張佩華前往調查張副官現已回蕪據稱地方頗爲安謐耿連長早已逃逸無踪聞張團業經電請馬督理飭屬通緝嚴辦以肅軍紀 
　　皖北鎭守使殷恭先所部之十二營新安武軍業經馬督理派員繳械遣散極爲順利裁兵費聞共支二十三萬有奇皖省裁兵問題現已吿一叚落矣 
　　駐蕪特派安徽交涉員馬振憲前以合肥發生洋商收蛋抽捐風潮即派文牘科長周少庵赴肥與某洋行西人華德生交涉聞洋商雖已承認不干涉肥人設行抽捐然風潮尙未平息周科長已於二十二日返蕪報吿矣 
　　宣城四師停辦之後當時省垣寗屬六邑同鄕曾推丁子莘等向敎育廳請願恢復未達目的現旅蕪寗屬六邑同鄕翟展成鳳吉庭等以四師旣已停辦亟應將校舍收回於二十二日在涇縣公學開會公决由六邑自行組織一公立師範學校以免莘莘學子荒廢光陰其經費即在省政府補助義務敎育項下撥助一面電請省敎育廳核准備案以期積極進行 
[浙議會大會紀（二十一）]  
　　浙江省議會二十四日下午一時開第二十一次大會由沈議長主席宣讀議事日程共列十八案查人偉動議第十六案與第一案有連帶關係應變更日程先議衆贊成開議第十六案省立第四苗圃遷讓辦法及追加十一年度臨時費預算案張鴻材報吿審查結果永嘉地點不宜應准遷至麗水王潤云處屬林業本發逹毌庸設立苗圃温屬林業幼稚非設立苗圃不可故反對該圃遷移祇宜在麗水設立分圃顧紹鈞云省立第四苗圃以甌海道屬爲範圍並非指定永嘉似遷至麗水爲宜陶毅云苗圃設於永嘉處屬領苗不便如其改設麗水温屬領苗不便自應兩處同設主張重付審查盧旌賢云省立第四苗圃原有圃地因闢作陸軍操塲且其辦公處所前爲風雨摧殘故致生遷移之議毛雲鵠云設立苗圃爲造林處屬適宜造林故第四苗圃非移至處屬不可許祖謙云杭嘉湖分發鎟桑秧可歷半月之久分發苗木無論由温至處由處至温均不發生窒礙本席亦贊成陶君說重付審查當由議長付表决在席九十八人贊成重付審查起立者二十人少數遂就審查報吿開二讀會王潤云永嘉圃址讓與陸軍操塲據審查報吿陸軍方面自願津貼五百元作爲該圃遷移費但原駐第十五團業已奉令移駐所有津貼之五百元恐不承認不如删去爲是楊毓琦云陸軍津貼五百元係據政務委員報吿當然有效不必删去衆然其說王潤云原圃址有二百畝今遷移至麗水照辦法第二條規定僅有面積五十畝殊嫌太少顧紹鈞云圃址應定爲一百畝表决結果以一百畝通過楊毓琦云原辦法麗水圃地一在水東村一在大校塲惟查麗水大校塲並無一百畝圃地應確定爲水東村衆贊成辦法八條及歲入預算五百元歲出預算一千三百八十元均通過省略三讀王潤動議第十七案縣知事統捐征收局長參用本省人員建議案關係重要應變更日程先衆贊成丁仁更正審查報吿誤字即付再讀張景澄云標題應删統捐二字楊毓琦云改爲捐稅征收局杜棣華云標題應仍原文毌庸删改條例修正通過遂振鈴散會時已五句鐘矣 
[南京快信]  
　　易宗夔昨由滬來寗晋謁齊督報吿與孫洪伊岑西林接洽情形聞易定明日回京 
　　滇唐繼堯派諮議周予覺閩孫傳芳派福建鹽運使侯� 
蔭培來謁齊督有所接洽 
　　川總司令楊森昨派胡澤膏來謁齊督接洽援川事 
　　駐閩海軍各艦特派代表楊孟斌於昨日來寗謁見杜總司令有所接洽　 
　　省議會各科連日籌備開會手續甚形忙碌議長徐果人不日亦將到會惟兩派議員暗鬭仍烈一般人預測開會後必不免再起纠紛� 
　　近日倒韓醖釀益烈聞議會方面擁韓倒韓兩派均已派代表赴京活動　 
　　督署外交顧問謝傳安刻奉齊督諭令辭卸淮河稅務務 
總稽查職務回署辦公 
　　省署委高伯翔充臨時調查員財廳委殷濟元江淮裏下河稅務總稽查 
　　滬寗路與寗省鐡路聯運貨物刻已實行聞旅客聯運辦法亦擬售賣聯票凡杭滬旅客可買票直逹中正街法政畢業生甄拔試騐期展至四月二十五二十六兩日仍在南京門帘橋第四師範考試至户藉講習班定於四月二十八日開學三十日上课 
　　财廳昨奉部令以特别關稅會議不久舉行囑就下列問題分别陳述意見㈠就地理上關係能否將數局併畫一局數卡併爲一卡㈡就貨物論應否删繁就簡微大免細㈢分年進行每年應減若干俾至値百抽二� 
五時全數裁免� 
　　韓省長以財廳呈報各稅所季比表内短四成以上者記過二次未免太寛令再從嚴擬議以後並照年比條例按年統比一次以嚴考核 
　　寗垣各茶商接六安莊客來函以厘稅增加收成銳減價値較舊歲亦須增漲 
　　南京中學校敎務長計君寗一偕同四年級生四十人藉旅行修業昨早赴滬即轉車往杭 
地方通信 
[松江]  
　　鄕校請增經費　錢河鄕第二第四第五三國民校現領經費祇一百七十元不足原定二百元之數茲由該校長陸伯周等以生活程度繼長增高不能維持函勸學所縣公署請求一律增足云 
　　監犯脫逃之懲辦　縣監獄内覊押之已决竊犯徐阿小於浴室旁側挖洞圖逃察覺捕獲當經代理獄官馮竹莊呈報縣署派委勘騐屬實立將該犯加鐐提案由藍承審訊明無訛當庭宣判於原處竊盜罪八個月外再加毁獄脫逃罪五年以示懲儆 
[蘇州]  
　　警察常會議案　前日（二十三日）爲蘇州警察一常會之期五區署長暨督察長及本廳四科科長等均列席會議經衆討論多時議决四案至十時許議畢散會其議案如下㈠各店肆裝釘雨篷雖經各區署呈報勸拆不少惟查改良者固屬有之而未經改拆者亦復不少每遇陰雨滴漏正冲街心行人深感不便而狹窄街道平日幾無陽光可見實於衛生有碍於消防更屬可虞急宜飭屬力勸收拆以重公安⑵查現在各區竊案甚多各該區署均宜不分畛域共同設法緝獲以保公安偵探隊職司緝捕更不容稍曠厥職致貽口實⑶現當天氣漸熱各區辖境汚穢地方觸目皆是自應督飭所屬轉令淸道警每日帶同淸道夫認眞掃除以重公衆衛生⑷糞桶糞船均應一律加蓋應由各區署長傳諭所屬嗣後務須認眞查察竭力整頓一面商由壅業公所切實勸導各業户遵章辦理不得再違致干查懲云 
　　胥盤巿民公社臨時會紀　胥盤巿民公社社長汪辛孜王心竹於前日下午二時邀集該社全體職員在該會事務所開臨時會議互相討論後議决境内三板橋平安橋即日飭匠塡平吉慶橋翻築均於二十三日興工從事並表决將三多橋一帶溝渠疏濬並將福星橋塡平當塲派定職員前往勘估工程所有各街巷口尿池應設之鐡牌亦已派員定置裝釘又以新橋巷一帶路燈邇來入夜後異常黑暗議决吊社函請新電廠迅速派員修整云 
　　財廳催解稅欵　吳縣知事公署昨奉江蘇財政廳長訓令各縣應徵田房契稅照章上月之欵應於次月彙解迭經令遵乃閱時未久而任意延欠者甚多且省長對於各縣徵解欵項考察綦嚴不稍宽假刻下將屆月秒支絀萬分前項稅欵未便再延仰即依限報解等因郭知事已設法籌措矣 
[無錫]  
　　串呑學租之請究　城中東河頭巷底陳氏小學校有五五一圖儀字號佃户陶壬生馮仁全馮根法等積欠租米二十餘石延不償還該校屢次呈請縣署提追該佃户一未到案而暗中實係該圖地保倪阿祖包庇始终不將佃户交案該校昨特續呈縣署請求派警將該地保頑佃等拘案押追以维學務 
[常州]  
　　騐收利大河工程　武邑循理依東兩鄕於去冬開浚利大河計分兩段進行第一段自石臼底起至江家橋止第二段自江家橋起至馬浪橋止所招夫役先僅二百餘人至澡港北段工程吿誜后又撥到五百餘人工程乃得迅速現在第一段已經工竣工程主任蔣同善特呈請縣署派員騐收土方縣署昨派龍耀中前往騐收矣 
　　西門外發生命案　武邑西門外海烈婦祠前之船塢向爲船隻修理之處二十三日午後有新船下河集而觀者甚多不料有錢某之子年約十七八歲被船下枕木擲破頭顱腰部被船身所壓頓時氣絕雖竭力施救亦未見效雙方現正大起交涉云 
[鎭江]  
　　桐油暢销增價　桐油巿况尙稱不惡去路以美國之紐約爲最多次則江南北内地各處銷塲亦暢以致價格日高昨日（二十二）開盤吉盈豐正牌洪江桐油每桶（計重五六十觔）已提至二十五元以外凡有存貨者均獲厚利云 
[揚州]  
　　江都地方公會成立　江都地方公會於二十二日下午假舊城旌忠寺開正式成立大會各會員曁評議經濟敎育實業各部職員均出席公推會長朱幹臣主席宣讀修正會章嗣即討論三事㈠發電滬上各報力爭旅大交涉作政府後盾㈠反對報買舊皇宮保存古蹟㈠林恩浩被人誣控佔地案一致爲林聲援 
　　添設普惠分堂　城東流水橋法華院内之普惠堂爲邑紳錢瑞生等創設現錢以該堂偏於城東殊爲缺憾復在城西石塔寺組設分堂以資普濟昨請縣署給示保護矣 
[淸江]  
　　淮安籌辦女學　淮安縣契稅收入向以六成撥歸地方敎育四成撥歸警察警備等開支茲從本年起以完全一成爲地方敎育經費其新增之一成之四則專備興辦女子高等之用刻已擇定舊日該縣敬恭中學校址爲將來女學校址矣 
　　增加學田租金　淮安學田租金舊有五千餘元年來該縣敎育經費支絀屢議增加租金輒復中止頃勸學所長魏君景崔特招集各承包人商議增租事宜其辦法最低額限爲每百千加三十千文最高額限爲每百千加六十千文聞已得包户葉可林等認爲可行矣 
　　問省視學蒞浦　省視學問漸逵君昨因籌備第五區省立學校聯合運動會事行抵此間午前先往省立第六師範晤徐校長談詢一切午後又往省立第三農業晤孫校長並在該校巡視預備運動會塲一周今日（二十一）日）午後再與師校職敎員徐公美·吳樂天·王大同等前往三農開籌備會聞其一二日後尙須至漣水泗陽兩縣一行大約下月初三四日方能來浦參與運動會事云 
[嘉興]  
　　全浙附小聯合會三紀　全浙師範附屬小學校聯合會議二十三日仍在第二師範校内會議由李一民主席上午八時起開會提議案件多有併爲一案者並有自請撤銷者未决案件晚間仍在該校續開會議至十一時議畢二十四日各代表已赴杭會議矣 
　　二作工增資運動　泥作工人近以生活程度增高所得工資不能維持生計爰於日前集議夥友每工增加四分作頭每工加洋四分共計每工加工資八分已於前日起實行又裁縫工作亦因米價昂貴於二十五日起每工增加洋五分包工照工遞加刻已通知同業實行矣 
[杭州]  
　　海寗自治會反對鴉片公賣電　各報館鑒吾國受鴉片之毒以致種弱民貧國勢不振遜淸末葉有鑒於此厲令禁烟對外締結條約對内規定刑章禁烟之効得以稍著茲據報載政府因庫欵支絀擬設鴉片公賣局旋將公賣局擬改爲檢查違禁藥品事務局實爲變相公賣報紙喧傳民情惶恐良以鴉片流毒創鉅痛深如果公賣成爲事實獨不計國家危亡國際信義乎且十八年經營之功一旦盡付流水我黃帝之子孫勢必滅種而後已涕泣吿哀臨電迫切伏祈爲國努力勿事飮鴆全國幸甚敝會力薄心長罪言已貢伏希各法團各報館仗義執言進行一致炎黃之靈實式憑之浙江自治協會海寗分會理事杭毅等曁全體會員公叩印漾 
[寗波]  
　　和豐紗廠股東會紀　和豐紗廠於四月二十二日下午二時半在該公司開股東常會計到會股東四千零七十股二千八百零一權董事朱葆三謝衡牕嚴康懋（范資禮君代表）錢中卿范杏生戴瑞卿徐鏞笙戴文耀監察人陳子壎施才臯等均列席公推朱葆三君爲臨時議長經理盧醴芳君報吿壬荗年營業狀况計共盈餘洋四十萬零九千三百九十四元六角八分除各項開支外本届實收股東紅利九成洋十三萬四千三百四十九元二角一分五釐監察人陳子壎報吿賬略除收支過盈餘洋四十萬零九千三百九十四元六角八分報吿畢衆無異議通過費善本諸君主張本届盈餘悉數分給各股東連股息在内每股五十元於舊曆四月初一日分派全體通過嗣選舉董事監察人結果朱葆三謝衡牕錢中卿嚴康懋范杏生吳麟書均當選爲董事陳子壎施才臯胡蘭蓀均當選爲監察人乃振鈴散會 
 
 

Page 11

 
 
第一萬八千零十七號;中華民國十二年 西曆一千九百二十三年四月二十五號
星期三 * *   
 
 

Page 12

 
 
第一萬八千零十七號;中華民國十二年 西曆一千九百二十三年四月二十五號
星期三 * *   
 
 

Page 13

 
 
第一萬八千零十七號;中華民國十二年 西曆一千九百二十三年四月二十五號
星期三 * *本埠新聞 
[昨晚高昌廟之槍聲]  
　　昨晚七時半有小輪一艘由北往南駛經南浦江之海軍防綫當由海籌艦阻止前進該輪因未知禁令仍然開行而海籌以該輪抗違不遵先以空槍開放復又實彈示威該輪始停泊高昌廟一帶商舖因聞槍聲甚劇不知底細頗爲驚慌致各閉巿後由防守王司令及軍警等安慰始照常開巿惟在方防務則奉令暫行戒嚴又訪函云昨日（二十四）下午八時許停泊江邊碼頭浦面之海籌巡洋艦忽有小輪一艘行向該艦之旁甚速該艦士兵暼見立即喝令停止該小輪置之不理仍往該艦之旁開駛該艦士兵疑有匪徒刧奪情事隨即開放排槍岸上陸軍聞該軍艦之槍聲疑有别故亦即開放排槍致雙方誤會該艦忽聞岸上之槍聲隨即放砲三四響後由陸軍某營長向該軍艦詢問情形嗣據該艦士兵答稱因有小輪駛抵艦旁喝令停輪不允致起開槍等語所有雙方誤會現說明緣由已經無事照常平安惟該小輪仍被其乘間脫逃當時該處附近及城内一帶居民已受驚不淺矣 
[杜錫珪派艦宣慰海軍]  
　　南京海軍總司令杜錫珪自滬上海籌等艦發布拒孫通電之後恐致牽及全體當經分電福州海軍劉防禦使·練習艦隊司令楊樹莊·及駐防閩厦各港之各艦艇徵取意見旋得各處復電略謂國家連年多故我海軍素抱正義不受政客運動此次滬艦舉動顯係受人煽惑然屬少數尙無妨碍應請設法招撫同人等一致眞誠擁護中央還祈我公勿萌退志力維大局不特我海軍同人之幸亦國家所依賴之也云云杜總司令接電後知全軍軍心尙固深堪嘉慰一面通令各艦非奉命令不得移防外並派第二艦隊司令甘聯璈乘楚泰旗艦駛往長江上下游分向艦艇宣慰後再往閩厦等處宣慰各艦除電報海部備考外一面電知旅滬閩同鄉會知照以釋羣疑云 
[臧致平派員來滬招兵]  
　　閩軍長臧致平因軍隊兵額不足特派夏兆康來滬向本埠某軍長官接洽擬在滬招募退伍兵士補充兵額聞夏氏於日前搭海輪來滬下榻於大中華旅社昨日持函親往某軍長官處接洽矣 
[粵省戰事之滬聞]  
　　中山和平統一代表徐謙昨接中山漾日（二十三）來電云『季龍兄鑒沈逆已擊退至琶江口外矣』云云又聞韶關方面現有北軍方本仁部千餘人接濟沈鴻英軍許崇智軍已開往追擊至中山代表團方面自接皓電後以彼等與北京政府并無直接質問之必要故發電一事業已中止惟由孫供伊電齊夑元轉質北京府云 
[廣東汕頭航業之不振粤中苦戰汕頭苦旱] 　　 
　　㈠廣東　粤中滇桂軍發生戰事後百業停頓上海之運� 
粤貨頓少所有僅荳餅一項已紀本報近日粤商有電來申報吿省城尙屬平穏戰事已漸在省外所有戰事中上海積存之粤貨各商家仍令將大批貨件暫勿運往而價値重要之貨亦令切勿起運其餘零星雜件之應巿者可以略爲裝去巿面較前兩日似稍見起色矣 
㈡汕頭　汕頭巿面近年漸見發達凡往港粤之輪幾無不灣汕頭矣現在該埠雖未直接受軍事影響但因該處地方久旱不雨舉凡橘園水果苗地等等收數大爲减少影響遂及於商務巿面故近數旬來上海無裝往汕頭之貨昨日本埠商家得汕頭來電謂邇日已下過一二次雨人心稍定巿面亦略可起色矣 
[商總聯會請息内爭電]  
　　上海各路商界總聯合會（江西路六十號）昨發出通電云各巡閱使各督軍師長旅長公鑒國人苦兵禍久矣頻年奔走呼號日以裁兵之說進而用兵者如故陽言和平統一陰藉武力以謀一系一派之發展但利害相關宵小亦引爲同調苟情勢互異親故亦視若寇仇祇圖一己之私寗恤同胞之慘近者武力統一之計畫猶復積極進行孫傳芳之　閩楊森之攻川沈鴻英之亂粤奉直之備戰殺機四伏聞者寒心我民何辜遭此浩刼夫兵凶戰危故聖人不得已而用之今則犧牲數十萬生命數千萬貨財以恢擴一人一系之權利此豈不可以已耶兄弟閱於牆外禦其侮古有明訓諸公果猶有人心者當此國空危弱之秋牙交緊急之際曷不一致對外爲國干城不遠勝於自殘殺乎諸公之不满於人口亦有年矣自茲以往果能翻然悔悟服從民意者或猶可見恕於國民否則倒行逆施衆怒所歸亡可立待特此警吿其熟圖之 
[英按察署開審樂志華案五誌]  
　　大陸報云二十三日午後英按察使署績審虹口捕房西探非刑逼供案副總巡强生少佐上堂作證畢西探丁克萊呂巴士兩氏及捕房人員巴雷氏先後上堂作證並述明甘文臥室情形至是檢舉手續已完被吿律師赫禮士乃起爲被吿辯護稱本案情節關係甚爲重大陪審諸君責在决定檢察官所檢舉者是否公允本案控吿三欵而以有意加施體傷爲最重外間雖於本案議論甚多陪審諸君諒亦必有所聞鄙律師深望諸君捐棄成見一秉至公就案中證據評判曲直繼詳述案中事實並稱五日午間鲍爾慶未曾打樂而是夜白克路回後樂之被打鲍亦不在塲時鲍方與施密德出外夜餐又稱樂在捕房見丁律師時並未說外國人打伊柯斯醫生所言証據亦未免夸張其辭後樂在戈登路捕房指認時又未認出搿勃脫至夜半問供亦屬正當因是晚搿勃脫方辦理足球隊事迨放間十一時回捕房後即聞鲍述兩次搜贓未獲事搿以搜贓乃屬自己職分故提樂復加詰問也又謂華探或日探奉命獨帶犯人出外亦照例可行之事有總探目李扶士可以作證嗣復於外間所發之傳單有所評論遂傳被吿搿勃脫上堂供稱渠於一九一二年十月入捕房一九一四年回歐從戎歷在法比意三國境内服務一九一九年回滬現充副探目之職渠於報吿簿上見竊銀案下午二時許又見樂在華探室内鲍爾慶與百洛賽並在塲四時後渠易衣將往跑馬塲始聞鲍爾慶之報吿即提樂詰問未有結果樂屢易供辭並謂交付百家西崽二百元但該西崽否認有此渠詰問時樂係坐在華式杭子上並未打伊晚間十時渠回捕房後鲍即吿以往極思非而路情形百家西崽亦經釋放十一時復提樂出獄渠以樂所犯爲詐欺取財且思捕房中失銀而不獲返於自己名譽有礙又疑捕房中西崽或與有關係岡島操華語英語均甚純熟渠以諸人於樂語皆不大懂故召岡島帮同詰問樂乃共出如何跟隨甘文乘甘離室如何潛入竊取滙豐鈔票七百元他銀行鈔票四十元及一外國憑單等情搿又稱日探帶華犯出外並無不合是夜鲍爾慶實未同去審問至是問官宣吿退庭明日十時續審 
　　大晚報云二十四日上午英按察使署續審虹口捕房西探非刑逼供案觀審者一如前昨法庭之上罪人席並經撤廢被吿即由按察使署警備隊及巡捕雙行監護開庭後首席陪審員即起立聲稱接有匿名信函問官謂請交余一閱又「詢」是否郵寄「答」是問官嗣稱本使聞陪審員佈是事甚爲欣慰當陪審員執行職務期内外人與之交通乃最爲不合之事凡在審案期間照例不准與陪審員接洽請探長范根與總探目李扶士即將此四函一爲根究又謂函中所言與本案事實無涉兩律師可不必閱本案陪審員亦毋須更動又語陪審員曰君等所接到者僅此乎「答」然嗣傳被吿搿勃脫續供稱渠於夜間十一時提樂出獄赫禮士「詰」樂於下午業經盤問兩次爲何復提出獄「答」因我認尙未有充分之盤問且樂兩次招認後而贓仍未獲故認是案爲不完全或者再加盤問即可誘其供出藏銀地方「詰」白克路之行倘鲍爾慶往後岡島尙有隨往之必要否「答」無「詰」自十一時至十二時十五分爾始終在場否「答」否「詰」有僅樂與華探在室時否「答」有「詰」岡島來後爾曾離室否「答」是不止一次「詰」樂自白克路回後作何狀况「答」時我在辦案室閱報岡島入室吿我仍未得銀我乃往華探室知贓未起得鲍爾慶回捕房我詢樂約有五分鐘至十分鐘遂任其坐於桌上余乃吸烟與岡島及一華探商議此案而將樂鎖於室内約一時半余行至庭心岡島及九號華探帶樂往交管獄人似於岡島走過庭心時余交以鑰匙「詰」爾曾注意樂體有傷痕否「答」我未注意樂亦未言及「詰」爾與鲍爾慶是否未有虐待情事「答」未有我嗣於翌日下午六時見樂時余至辦案室欲再有所盤問即有人吿余樂稱生病但犯人稱病乃極普通事搿續稱旋有人吿以丁榕律師將爲樂辯護渠遂見丁於辦案室丁請與樂相晤乃帶丁至自己辦公室並提樂前來丁詢曾否獲贓吿以尙未獲得當樂入室丁曰噫渠見樂一眼青睡丁以華語詢樂爲何人所打樂初未答丁復詢時渠特别注樂面因醫生診狀上未言一眼青睡也樂乃吿丁有數人打伊丁遂吿渠此人被打須加以撿騐渠稱當先詢其何人所打樂遂以頣指一日探一華探丁與渠言皆操英語「詰」樂作勉强之狀否「答」否搿續稱渠語丁詢樂究係誰人所打樂稱華人及日人但不知其姓名渠謂樂必能認識樂稱諒可指出日入但不認識華人渠乃語丁諒樂必可指出最好令其指認究係何人所打最後渠復哪丁詢樂以渠（搿）是否打伊樂復言日人及華人渠詢丁將辦理此案否丁曰然丁復請送樂至醫生處診視而渠復强丁問明打樂者究有幾人及爲何人樂再指華探室而操洋涇浜語作答並指期胸曰余體内甚痛多人打余渠乃請丁詢以渠是否爲打樂之一人樂答非汝乃彼中之日人及華人於是丁令樂去衣樂可以舉其臂渠即助樂去衣見樂肩有傷痕三四處樂袴未有帶束遂墮下樂下身亦有傷痕丁曰即此已足渠答曰誠然彼已有傷痕於是丁復請送交醫生診治但麥根瑞不允以樂業經騐過時樂自行提起其袴而渠即以衣交彼旋渠暫往包探間僅丁及樂在室渠擬召華探給樂指認但回時聞丁已離捕房遂令樂回獄室而於翌晨解往會審公廨搿嗣解釋六日不解公堂之故稱因料案中証據不足解往勢必開釋故擬留樂復欲有所盤問且疑甘文之西崽夥竊苟樂猶被押伊必遁走倘聞樂開釋則伊不復遁矣故欲留樂一日以騐彼之是否夥竊「詰」此外尙有於翌日不解者否「答」甚多遂述楊樹浦盜案中某甲曾留捕房一星期俟餘盜俱獲然後解審又述同類之案數件問官訽捕房常廷不解審否「答」捕房於可早解之案無不立時解審搿續稱當樂至公廨時渠巳在廨見樂比前並未加劇樂步行至罪人席次未有人扶持樂俯其首兩臂下垂此乃犯人常態樂曾步行至陪審領事前騐視目之青腫復退回罪人席次赫「詰」爾見樂皮帶否「皆」未見樂有皮帶「詰」爾曾否向樂言我是老上海我將打死爾即令地保取去爾尸「答」絕對未言「詰」爾曾否恐嚇伊「答」否余生平僅打過苦力一次「詰」自後爾又見過樂否「答」直至此後在捕房指認時始見樂時我實未以帽下覆至眉際樂往來兩次僅認出鲍爾慶未能認出我搿續稱於樂案共作三次報吿一於丁律訴稱苛待後一在公堂審問後一即報吿案「詰」爾稱於晨間一時三十分命樂回獄此後復做何事「答」例行公務「詰」何時辦畢「答」晨間三時通常各探於五時見我報吿一切威金生起「詰」虹口捕房各往宅及私室中共用多少西崽「答」在二三十之間「詰」爾是否曾言疑甘交之西崽與竊案有關「答」余查訪之結果唯此「詰」曾慮及其餘各西崽有無行竊機會否「答」然「詢」爾知百洛賽送其苦力至捕房之故否「答」因見其在百家有可疑行爲故「詰」何種可疑行爲「答」以極粗暴之行爲取餐室之毯至廚房且問伊不答啞默作不遜狀「詰」此乃送交包探之理由乎「答」倘彼在家頑强無法處置「詰」外間常有因苦力在家作事無狀即將其交包探審問者否「答」常有「詰」然則送樂捕房之本意即爲其啞默作不遜狀乎「答」余不如「詰」爾前已言之「答」余所聞若此「詰」百洛賽操華語甚純熟否則不能升至今職「答」然「詰」送樂至捕房是否爲欲令其言乎「答」加以詰問「詰」此百氏自能問之「答」本意在欲得其指印查其曾否犯案「詰」爾乃廷至下午始取其指印「答」未延「詰」爾未曾於詢案時先取其指印「答」我直至四時三十分始見伊「詰」是否在四時三十分前樂已認竊四百元「答」是「詰」此時彼是否即爲犯人「答」未必「詰」伊是否己竊四百元 
「答」伊言如此「詰」已否捺取指印及查看捕房記錄「答」起獲四百元之贓欵視指印爲尤重指印不妨綏取「詰」包探處辦理竊案獲大宗贓欵是否爲榮耀之事「答」絕對「詰」通常如何辦理如何起贓善言誘供乎「答」半數得之質舖半由犯人交出「詰」爾聞樂所供之履歷否「答」聞之「詰」内有錯誤否「答」不知余所詢僅及竊案「詰」爾初辦此案時鲍曾報吿彼已詢過樂之履歷否「答」似鲍吿余樂在電氣處做過苦力「詰」余詢其出身共歷十五分鐘「答」情形同「詰」樂在捕房時爾曾往百家搜其外室否「答」往「詰」有人稱搜得五角錢「答」否「詰」此言不確耶「答」不確僅在其身畔搜出五角問官「詢」爾在其臥室搜出銀錢否「答」未威「詰」五角之外尙有所得耶「答」無「詰」當問樂時爾亦在場百家西崽入室見狀即哭確否「答」然彼入室即號泣「詰」其時樂在室中否「答」在「詰」百家西崽是否甚悲苦「答」是因彼被攀竊銀故「詰」爾是否即承認其無罪「答」釋彼時余不在場且彼並未逮捕但招來質証因我欲知樂所供確否故令伊與樂面質「詰」爾知伊現在何處否「答」絕不知「詰」當樂吊打時爾知其在室否「答」我聞樂在此間所供如此但在他處法庭上却未聞其言此「詰」爾對此同意否「答」然余苟早知樂將言此余將我尋其人來此作証「結」爾知其人旋即辭百洛賽他去乎「答」知之惟如欲伊作証我能覓得之「詰」爾非常與鲍爾慶同處室中而乃由鲍以此案進行情形語爾乎「答」然「詰」鲍辦理此案而爾乃包探首領當甚關以此事「答」當然此事與我至有關「詰」爾爲搜贓捕盜靈之能手然乎「答」然吾人乃賴得秘密通風威至是欲問辦理他案以何法取供問官即插言反對搿勃脫又答威金生之問詳述樂入捕房後渠辦理此案之情形「詰」爾不在捕房時鲍與華探有權查案乎「答」當然「詰」鲍爾慶百洛赛問樂供認行竊四百元時爾是否不在場「答」不在搿又言渠未親自控樂調查指印後知樂前無犯案「詰」吾人今悉爾於丁君至捕房時始悉樂之受傷其然乎「答」然「詰」爾除報吿外未調查乎且亦未查明樂自何受得捕房醫士所証實之傷乎「答」我未查我問華探華探無一言我報吿總捕房責任即了不再關心此事「詰」醫士報吿中有並未脫骱之言爾當知是人之臂無理由如此爾迄末問及醫士乎「答」未「詰」爾是否在六日見捕房之報吿「答」然「詰」爾毫無行動乎「答」毫無「詰」爾曾言爾深知此案如經法庭審訊必歸失敗乎「答」此就我之經騐言　又述及丁之供詞　丁在捕房見樂時樂自己能著衣樂眼確巳青腫惟醫生診狀中未言之「詰」余知爾之辯護矣即樂傷故意加重之中含政治性質故有人打樂以便提出此案其然乎搿乃問應否答此問赫禮士即向頷首搿曰且謂就渠六日晚六時所見樂之形狀及早三小時半醫士診狀所言論必稱曰然渠敢言樂之傷乃係新加惟柯斯醫士診狀所述之傷均屬確實「詰」爾信賴捕房醫士診狀乎「答」然就我所目覩者言「詰」該醫生曾言其診狀與杜醫生之診狀適合而爾仍以六日所見樂之狀况爲信乎「答」然「詰」爾於六日曾騐其踝否「答」從未騐之捕房醫生亦未騐之「詰」丁君晤樂時爾與丁同見樂眼青腫乎「答」然「詰」犯人之眼青腫可謂爲自致之或人致之乎「答」犯人有種種機曾可致之「詰」丁謂樂言何人打伊時呑吐其詞卒乃指出華人日人樂旣由爾看管當然畏縮「答」我從未觸其身此乃故意欲與我爲難也「詰」樂之畏縮必因恐後加威迫問供之故至是問官插言謂被吿如不欲答可不作答　又曰我示觸及樂身樂於我不在時有種種機會可吿明丁君「詰」樂之受詢乃在午後一時三十分非在三時完結其然乎「答」確然「詰」樂眼青腫及背上笞痕爾能言其何以致此乎「答」眼之青腫就往日之經騐言必以頭撞牆或地板所致其腮有破痕可以爲証「詰」然則樂傷係自加乎「答」確然無疑「詰」背上笞痕更何自而得「答」我不能知搿又稱岡島吿渠樂已回時渠乃入室見樂安坐未見有受虐待情事鲍爾慶並無怒容此乃尋常華人案件搿又笞問官之問謂渠並未於六日圈去該案麥根瑞未先以此案吿渠當時因爲時過遲不及解樂至會審公堂次傳鲍爾慶問供按鲍乃一九一九年入捕房供職鲍稱二月五日晨西捕甘文報吿失竊銀錢午餐左右百洛賽來稱伊所用之苦力忽欲辭工因捕房時方失竊故頗疑之所云苦力隨行於百之身後渠（鲍）因捕房苦力前有犯竊者故欲盤詰此人並查其來歷於是渠與百及該苦力即同至華控室而有楊姓探在室因命查明該苦力之來歷並曾否行竊渠與百即走出在門外立談時室門半啓旋聞該苦力承認行竊四百元所說華語渠能懂之百欲入室追問渠謂華探自能查出匿銀之處於是二人乃同往午餐午後二時左右渠入包探室楊探來吿該苦力承認銀匿白克路其叔處渠信搿勃脫曾入室片刻而去惟今不能憶其服裝午後二時三十分左右渠命備汽車因一時不能有乃在外僱一汽車赴白克路希望覓得贓物迨抵該處始知爲西藏路其屋類一成衣舖旣入則知係命相館有一女子下梯樂乃與語渠不解其語據華探語渠女子稱未匿樂銀惟華探並未言及樂曾吿女受刑云云諸人旣無所得乃回捕房於是乃呈出雇車單自午後二時四十分雇至三時二十分由鲍簽字問官問吳探曾言及樂向其姑母借錢事否鲍答曰未鲍續稱歸後渠直入包探室　内有數華人在渠與語片刻即往辦公至四時後始悉該案渠知搿勃脫巳去方亦欲出某包探來稱樂言百之西崽行竊於是乃傳該西崽至其人哭而否認渠乃與步入問案室而遣之去而是時吳探來稱樂言伊以銀存極思非而路某阿媽處於是乃命雇汽車渠偕同楊探及四十九號華捕押樂往極思非而路由樂指明所在見係一洋房守門者啓門問何事乃吿以一切守門者驚而大呼室内即有多人走出其談話渠不之解時呼聲嘈雜而華探竟能解之渠殊以爲異於是復呈出雇車單由鲍簽字載明自千後四時四十分至五時二十五分諸人歸後渠即以樂交陶伊爾收禁赫禮士乃加盤詰鲍答稱渠於十時左右見搿勃脫時此案已報吿搿知搿言伊將辦理之十一時四十五分左右渠見樂在包探室由搿盤詰渠未見用刑旋見施密德施請同出夜餐乃與施同往百老滙路愛地咖啡店至午前一時左右回至第二次赴白克路渠曾同往一節絕對不確鲍又述及竄日記簿之理由謂彼初未知與施同出故註明辦公鐘點及所辦之事後以須補加故乃改之渠與施同回捕房入問案室見搿與値班人談話未幾岡島入與搿談話渠始知復帶犯出外一次於是搿與岡島入西探室一時三十分左右岡島入渠所在之室言樂巳收禁渠稱明晨渠將解樂至會審公堂後此至二月七日始在會審公堂見樂是時樂步行如常惟眼已青腫渠並未見有人虐待樂倘渠見之如虐待者爲下級人員則渠必報吿上級人員如爲上級人員則必報吿捕房捕頭渠未聞搿言伊將弄死該苦力而以屍予地保至是威金生乃加駁詰鲍稱渠聞華探言樂服役百洛賽處前曾在極思非而睡某家帮工渠初未知乃張君公館惟知爲華人已渠曾聞樂之供詞樂所稱在包探室中不肯坐下時渠曾打之之說絕對不確蓋渠米聞百洛賽命樂坐下也至樂傷自何而來渠不之知就渠所知無人虐待樂也訊至此乃退庭午後續審由威金生向鲍盤詰威「詰」爾語華探「先看其說什麽」華探如何解此「答」尋常盤問辄以問語探試之因而覔得消息「詰」若未眞正得有任何消息質言之即消息並未確實爾意中不以爲異乎「答」然「詰」若已得所欲得之消息其須帶犯人出外乎「答」然「詰」旣帶之出當不再加以盤問「答」有時路中亦向盤問「詰」倘爾帶犯外出爾並不知一切經過乎「答」除我所知華語或由華探語我外均不之知「詰」爾在捕房内外凡華人之談話非經包探譯述之爾其均不能道之乎「答」當然「詰」此數行中樂曾否向其親戚乞助爾均不能道之乎「答」我均不能道之我乃在會審公堂辦案四百元數字我尙解之餘均不解「詰」爾是否許華探自由問供「答」華探咸知彼等之職務我不深解所問「自由」二字如指任令彼等辦理此案言則我曾容彼等自由處置該犯也繼乃問及竄改日記簿事鲍復稱因漏寫與施夜餐故加補改鲍又稱十二時四十五分左右渠見搿旣而渠入包探室在一時三 
十分左右與岡島談話始悉復赴極思非爾路一次二時左右渠入寓所此後岡島所爲不能有以語堂上也威金生曰爾後曾查問否「答」我巳聞樂志華與岡島之供詞矣（此案於今日午後審畢被吿律師明晨將向陪審員發表意見） 
[全國商聯會改期召集之函商]  
　　全國商會聯合會本定五月二十日在京開臨時會現因關稅特别會議召集無期若先行開會反與特别會不相銜接故此次江蘇全省商聯會開第四次大會議决展期舉行昨日本埠商聯會總事務所已接江蘇省事務所來函原文如下逕啓者本屆本省商會聯合會在寗開大會時曾遵照全國商會聯合會章程第八條所規定由大會推定十五人充本年北京全國商聯合會臨時大會代表之任茲將推定名單繕呈察閱即希貴所轉知北京全國商會聯合會備案爲荷再前准大函通吿五月二十日爲京會臨時會期本應轉知各代表屆期赴會惟查此項臨時會係爲關稅特别會議而開頃聞特别會議召集尙無確期若臨時會先行開會恐與特别會議不相銜接即開臨時會所希望加稅裁釐之目的亦恐難於貫澈據敝事務所同人公意擬請貴所轉商京會通吿各省事務所轉吿各省商會將五月二十日召集之期酌予變更俟特别會議期確定後再行比照該會開會日期訂期召集以便就近監視並可爲政府之後盾除另呈政府催促速行根據華會條約召集關稅特别會議外此致全國商會聯合會總事務所江蘇事務所啓 
[美國敎育會代表定期放洋六月四日] 　　 
　　美國發起於本年六月二十八日始在舊金山開萬國敎育大會遍邀世界各國敎育界各派代表前往吾國現由中華敎育改進社推舉代表十人近舊金山參預此會總代表爲陶知行君現定六月四日偕其他九代表乘由滬赴美之坎拿大皇后輪動身該輪六月十八日至温哥武轉車至舊金山兩日中可達今已托通濟隆向昌與公司預定客位近來十代表正在調製到會後之敎育提案以及至大會之宣言書等等云 
[又有美艦隊由菲抵滬]  
　　美國駐亞艦隊黑鷹號到滬後刻已率領驅逐艦斯蒂華· 
雪卡德·巴烈薄爾·　羅的·斑立遜及河雷豹號等艦開往揚子江一帶巡戈第二次之來華艦隊湖綸號又由馬尼刺率領驅逐艦六艘至申昨日早晨進口即經駛入黃浦停沿於法租界前之浦中其艦名如下㈠波披Ｐoke 
㈡碧藍水寳Ｐillsbury㈢斑雷Ｐeary㈣曲遜頓Ｔrustum㈤福德Ｆord㈥寳羅羣ＰaulＪones聞此艦隊在滬須留泊多日云 
　　大晚報云自美亞洲艦隊旗艦湖綸號於昨日抵滬後其餘四十三隊驅巡艦六艘亦於今晨陸續駛進揚子江口惟總司令安德氏此次改座游艇阿拉伐將軍號尙在日本大約將於本日自神户啓碇又美砲艦維拉羅布斯號亦於星期日自長江開駛來滬 
[巿民會執行委員會消息]  
　　（厦門對日巿民會來電）上海對日外交巿民大會鑒虞貴會對於麗參一項並無抵制是否屬實請復並說明理由厦門對日巿民會齊（覆厦門對日巿民會電）對日巿民大會鑒齊電悉本會並無不抵制麗參之議决案特覆上海對日外交巿民大會漾 
　　（致兩航輪公司函）巿民大會昨致北方三北兩輪船公司請其將日人僱員解約辭退其原函云逕啓者自日本藉口二十一條不還旅大全國各界髮竪眦裂主張對日經濟絕交羣情一致實行不遠頃聞貴公司所轄之輪船前嘗以日人任事在當時原非得已但對日經濟絕交旣不能徒托空言若貴公司之輪船尙有日人任事實停止日貨運输之障碍可否將此項日人解約辭退即或有借材異域之必要日人而外何國蔑有不損己而利國想執事所樂爲也專此佈臆統維察納　　 
 
 

Page 14

 
 
第一萬八千零十七號;中華民國十二年 西曆一千九百二十三年四月二十五號
星期三 * *[航業要訊]  
　　昨有大英兵艦華勒哈克號與柏德司斐號兩艘由港開來上海同時又有法國巡洋艦克勒曼號亦從法蘭西到華今皆停泊浦江中 
　　由本埠運往歐洲之蛋白等等均又議加費由平準洋行發出通吿將蛋白·皮貨·鷄鴨毛·及猪鬃等貨原定每噸七十五先令者今各加十五先令增至九十先令一噸矣 
　　本埠商人顏厚卿與顧椿甫向外交部請得赴印經商之護照定月抄乘大英輪雪西里亞號赴喀爾喀特孟買各埠向來印度絕少華商前往此次顏顧二人至印實係特殊情形云 
　　提督公司之格倫總統號來華今日可到該輪載有美郵件一千七百五十件至滬二十七日往港云 
　　日輪武豐丸由港來華途中遇風又昌隆丸由日本三池來申中途亦遇大風故該二輪到滬時貨艙内均已略有水漬之損失矣 
　　日淸公司今已實行接收天華洋行之聽天丸·行地丸·兩上江輪仍派於宜重間行駛云 
[國民對日外交會之進行]  
　　國民對日外交大會總部昨日發出兩函如下（致吳縣各法國公函）啓者本會原爲收回旅大而設業經宣言通吿中外現當日本拒絕交還旅大獨認民國四年與袁世凱私締協約（照原要求稱二十一條）有效之時亟應聯合全國各團體及個人共同挽救非實行經濟絕交不足以爲後盾非全國有一致之决心不足以策進行現暫設總部於上海并於各省會及其他必要地方設立分部以期全國脈絡相通庶能對外一致茲由本會交際主任吳志青君代表來蘇宣傳本會宗旨所定經濟絕交計畫務望共策進行并希贊同集合各界發起分部爲荷（致各委員通吿）啓者本會幹事部現已成立重要進行事項諸待委員會議决本星期四（二十六）午後八時常會凡原有及加推之委員務希全體准時出席如有事故不能到會者即請來函聲明或委託代表幸勿遲誤嗣後星期一四常會不另發通知諸君旣熱心對外亦望如期到會萬弗缺席特此通吿 
[商總聯會實行調查日貨]  
　　上海各路商界總聯合會·外交委員會·昨接調查股員報吿云謹啓者近年來日本貨在中國各地暢銷者種類繁多紀不勝紀茲將銷行最廣者列舉於下請即公佈使國人勿再受愚無任切禱以後如有所知謹當隨時報吿也云（附表略） 
　　又該會昨爲調查日貨事通吿各馬路商界聯合會云逕啓者對日經濟絕交問題各界進行甚猛巿民大會執行委員會亦已議决實行調查日貨存數本會昨開聯席會議僉以各路商店皆屬本會會員亟應預備調查日貨存數手續以免紛歧當經公决通吿各路商界聯合會即日勸吿各商店將舊存日貨開明目錄另儲一間並由各分會組織調查會實行調查所存日貨之統計藉伸自動之精神而免外界之侵擾實亦吾商界之光榮等因用特函請貴路商界聯合會查照即日實行辦理是爲至禱云云 
[閩省軍警界力爭外交之來電]  
　　閩省軍警界昨日來電云全國各界公鑒删日上北京參衆兩院一電文曰二十一條協約根本無效收回旅大是我主權一拒一留曲皆在彼强權至此公理奚存祇望上下一心共謀對付救亡雪恥敢爲先鋒悲憤陳詞伏惟明鑒福建警備隧司令梅占魁·第五路統領周振斌·楊萬里·王吉人·韓瑞坡·陳養鋒·徐息庵·胡一安·李白秋·朱益齊·曁福建陸軍第一混成團團長陳榮標等將官兵士二萬五千人删印 
[絲繭公所請浙省减繭貨附捐]  
　　本埠絲繭總公所因浙省災振附捐續展半年特於昨日（二十四）電呈浙江軍民兩長及財廳長請求本届繭貨減半帶徵附振以恤商艱原電如下 
　　杭州盧督辦張省長張财政廳長鈞鑒據嘉湖等屬繭商函稱浙省災振附捐續展半年一案查　繭登塲每屆春夏兩巿共計時間祇有一月名爲附振半年實與全年無異値茲商業大難萬難遵辦除電陳省長外請求總公所迅賜維持等情到所查浙省繭捐本已獨重較諸土絲幾增三倍百貨附徵一成繭貨理應減半按照正捐帶徵振捐半成最爲公允免致各屬繭商心懷不平諸多煩凟總所各董往返熟商意見相同伏祈轉飭财政廳通令各屬繭委准照半成附徵無任感禱江浙皖絲廠繭業總公所沈鏞等叩敬 
[禁棉出口已打消]  
　　禁止華棉出口一案迭經駐京公使團抗議業已打銷茲聞本埠江海關昨已接稅務處訓令仍飭照發洋商前赴内地採買棉花三聯單以免使團交涉云� 
[海關徵集機製洋式貨樣陳列嚴杜影射商標] 　　 
　　上海總商會前日接江海關姚監督公函略云本關現因嚴杜影射商標起見在二層樓設立樣本室陳列華洋商廠機製洋式貨物之樣本商標任人參觀藉杜影射除分函各商會徵集樣本外務希廣爲徵求送關陳列云云宋方兩會長已轉商各業董分别徵集矣 
[德人調查華商工廠製造機器]  
　　上海總商會昨致中國鐵工廠函云逕啓者本月二十三日接德國駐滬師副領事來函屬將上海華商製造機器之工廠所製造機器種類及每年出貨若干調查見復等語用特據情專函奉商所有貴廠現時製造機器之種類以及第年製造額數如果認爲對外可以宣示即請按照上列情形開單見示以憑達云云 
[總商會提議限止開採煤油]  
　　本埠總商會昨致農商部電云農商部鈞鑒前閱修訂礦業法規提議案煤油國有辦法應行廢止一條理由内開中國發現煤油之處尙多政府勢難一一盡採從前中美合辦陜西油礦亦無成效即前煤油督辦最後亦主張商辦以免利棄於地似不如歸入礦例准人請採以供需要等語大利公諸商民具徵政府公溥之懐惟煤油一項與其他礦質情形稍有不同蓋自摩托車飛機相繼盛行以來進步之速一日千里非但資爲軍用之要需抑且恃爲交通之利器論其功用或且駕火車戰艦而上之此項原動機之燃料皆仰給於煤油中提取之加索林尚無他物可以代用故美利堅以產油著名之國而爲保存此項燃料計有主張限制每年開採之額數有限制公家油塲出租之辦法而最近英土兩國洛桑會議爲蘇摩爾區域竟致大起爭議亦以該區富於煤油產額之故足徵近年因飛機摩托車之進步煤油一項在礦質中已具有極重要之位置若照礦業修例第四條之普通辦法許中外合股開採必致太阿倒持流弊百出殊非保存國家重要燃料之意擬請仿照特准探採鐵礦暫行辦法嚴訂限制條文作爲煤油礦特别法規庶符完全民有之實免啓暗中攘奪之端是否有當敬請鈞部發交修訂法規委員會鄭重審議上海總商會叩敬 
[稅務處爲浙閩紙烟捐之復函]  
　　本埠總商會昨接稅務處函云代電悉貴總商會所稱閩浙兩省擅訂紙烟印花捐項請會商烟酒事務署迅將此項捐欵設法打銷各節當經本處據情咨商全國烟酒事務署查照核辦見復去後茲准復稱查浙省捲烟特稅一案前准外交部咨稱准英使照稱浙省特稅章程於民國十年英美烟公司與全國烟酒事務署原定辦法有所違背對於特别會議將來擬行討論奢侈品加稅問題不能不發生重大之妨碍請咨行浙省長暫勿實行等因到署當經咨請浙省長詳加查核將此項特稅暫缓實行嗣又准外交部咨稱准美使函稱浙省捲烟特稅現據本國花旗公司呈稱上項特稅業經在浙實行察閱所征之稅係向貨物征收等情本公使查征收此項稅欵係違背條約及該公司與全國烟酒事務署所訂之辦法將來特别會議必生重大之障碍等語復經本署以英美兩國合力堅持範圍益形擴大將來關稅損失比較甚鉅電請浙省長再加考慮暫缓抽收並一面咨請外交部就外交方面擴大情形及將來關稅會議利害關係電致浙省長停止進行以期諒解等因各在案現在尙未得復至閩省紙烟新稅一案亦經本署行查應俟復到再行一併咨逹請查照轉復等因前來相應電復 
貴總商會查照可也云云 
[山東路商聯會討論新增捐照]  
　　山東路商界聯合會前晚開會錢龍章主席報吿開會宗旨謂本會昨日接到各食物店會員聯名蓋章來函請開緊急會議討論工部局新增食物捐照事當由仁和館代表云飯館前者本有招子捐但每季祇四元嗣後又加至八元今者又有食物捐殊屬爲難衆以工部局加捐一事關係全體非本路單獨所能反對惟有函請各路商界總聯合會召集全體公决始克有濟遂公决辦法三種㈠函請商總聯會召集各路食物店代表開全體會議㈡由本會函詢工部局五華顧問事前曾否諮詢同意㈢由本會函請總商會共同注意此事全體通過次討論對日外交問題及鴉公賣事即片散會 
[工人協會法案之反對聲工人自救會之代電] 　　 
　　全國工團工人自救會上海部發出代電云各報館轉全國工團鑒報載京政府草擬工人協會法案計十五條對於政府方面權利之保持靡不具備對勞動方面之利益反置漠然其第十三條尤屬荒謬約法上有人民集會結社自由之規定今乃反以法律干涉之藉保護勞工之名而產壓廹勞工之工具其計誠巧其心誠可誅矣京政府違法殃民久已爲國民所不齒年來借武人之力發生摧殘我勞動界之事筆不勝紀最近如吳佩孚之慘殺京漢路工案爲盤古以來未有之慘劇北京方面未聞有一言查辦優恤工人其通同作惡曷勝悲憤夫工會法案雖爲我勞動界所渴望但草擬之内容如此則我輩所絕對否認並聞該法案已咨送國會則能成立與否尙不可知但敝會以爲法案關係於我勞動界前途至重且大非經我全國各工團大會討論敝會亦不敢提出修正惟有函請我全國各工團對於此法案一致否認免吾人受此非溉摧殘再報載上海各工團曾推趙南公代表赴京請願實無其事合併聲明希爲鑒察順候公安全國工團工人自救會上海部敬 
[總商會電請手槍護照商務書館製影片之用] 　　 
　　本埠商務印書館前因製造活動影片欲用手槍曾函請上海總商會代呈江蘇省長發給護照迄今數日尙未發下該館因急須應用故又函請總商會再爲催促昨接復函謂已代電江蘇省長請速發給矣 
[擁護長三妓院之論調中國歌妓非賣淫婦妓院中可見東方文明]  
　　世界新聞社云距今約十日前上海納稅西人協會開會有一西人某君演說反對工部局取締長三妓院大致謂長三妓女與純粹賣淫婦有别此論出後頗引起中外人士之批評旋有公共租界工部局華顧問謝永森君役函西報贊助某君之說繼有Ｔ·Ｙ·Ｃhang君投函駁斥謂長三妓女同一賣淫責謝君自任顧問後不問其他公益事而獨爲妓女辯護昨日大陸報又載自署Ｗaung 
Ｍau之某君投函駁Ｔ·Ｙ·Ｃhang之說絕對擁護長三妓院其言饒有哲理頗耐尋味茲譯大旨如左Ｔ·Ｙ·Ｃhang君（譯者按以下假定稱爲張君）函中提出一要點即「歌妓是否爲一實行之賣淫婦」是也余敢鄭重答之曰「否」法國醫生雷氏於其所著「公賣淫與密賣淫」一書中作賣淫之界說謂賣淫係「一婦人許任何男子用其身體不加擇别而取得或期待一宗付給」之謂依此界說可知賣淫具兩種重要特性即「一」全不擇别欲用其身體之男子爲誰「二」賣淫之實施爲得報酬而爲之者又據華頓氏之法律辭典中界說「賣淫婦者乃一婦人爲租資起見不擇别的與男子交媾者是也」又羅馬Ｕlpian云「賣淫婦者乃一婦人爲金錢起見公然」捨其身於若干男子而不加擇别者之謂」今張君當知歌妓（即指長三妓女）之收入爲侍酒之局錢碰和打撲克之頭錢及擺酒所賺之錢試閱頭等妓察之堂簿即可知之其問自不免有甚於碰和吃酒之事但張君如欲使凡離開道德路徑之人皆領一妓寮執則租界中貎若可敬而暗爲醜行之人甚多恐工部局將日不暇給也依法律解釋决非「一切歌妓皆屬賣淫婦」此吾敢答張君之挑戰者張君顯然故意誤解殆欲亂外人之耳目而推翻歌妓之根據耳昔駐巴黎中國軍官ＴscbangＫi-tong著 
氏嘗云「中國歌妓與歐洲之酒家歌女相似中國人之入妓院爲聽歌消遣而來妓女女與客作淸談决非使其饜客之肉慾」又辜鴻銘氏近有一文謂「西友多問余曷爲喜入妓余請答之曰余樂入中國妓院尤樂入日本藝妓館其故因余在彼中時能起一種心潮如法人愛密柳氏所謂回憶感動人心之少年黄金時代感覺事情之調和即每日生活實境所不許予吾人者余老矣而一開歌妓唱吾國古英雄事蹟之歌辄有壯心不已之感」今我敢謂在外國受敎會敎育之中國青年實絕無希望因彼等回歸後太講道德不願入妓院如此則彼等無從「回憶感動人心之黄金時代」亦無從知關於「事情調和之感覺」是何意味夫所謂「事情之調和」在中國人視之即文明是也吾人果欲覩中國之文明感覺其調和高尙之精神則在今日非入一中國戲院或一中國妓院不可反之如欲覩歐洲之文明欲感覺其不高尙與鄙陋即中國留學生所携回者則必須入北京外人公共集會之處觀大華之外國「新婦女」袒胸赤腿而跳舞或往北京之五點鐘茶會觀回國學生依外國樂器之聲而舞蹈繼之欲知今日之眞中國必須入妓院中體會之（下略） 
[滬杭路運茶加價之未决]  
　　滬杭路上年車運皖·贛·浙三省箱茶來滬共計十三萬箱此外簍袋所裝出者尙不在内已佔產額十之五六較諸輪運巳居十之七八本年該路茶棧買辦已訂定高子嘉君繼續辦理箱茶保險報關等事以資熟手惟運茶之轉運公司合同迄未訂定因該路自本年二月一日起增收貨物運費修訂章程時曾將茶葉一項與百貨一律增加而客商方面以茶葉爲車運之大宗若果增價勢將羣趨輪運似與鐵路無益該路明知此舉關係貨運之收入特以部章規定未便變更故轉運合同一時尙難訂定日前已經路局電請交部核示一面函請任局長就近在京向交部磋商辦法大約加價一層勢難取消惟所增之數若何須俟任局長回申方能决定云 
[商會委託參觀公債抽籤代表]  
　　江經沅就近出席 
　　内國公債本期抽籤總商會特派江經沅蒞塲參觀昨電内國公債局云漾電謹悉巳函請江經沅君屆時代表參觀祈賜招待上海總商會叩敬又致江君電云十一年短期公債第一次還本五月十日在中央公園抽籤屆時請代表本會前往參觀除電達财政部公債局外特此奉託上海總商會叩敬 
[贖路儲金之最近報吿]  
　　贖路儲金最近之收數彙報如下 
　　行名　　　户數　　　金額　　　　行名　　户數　　金額 
　　上海銀行　○五　八五六·五九　東陸銀行　　二　一○七·○○ 
　　中華勸工　　五　　　九·八二　浙江實業　　二　　二三·○○ 
　　四明銀行　　二　　一七·○○　中國銀行　　二　　四○·○○ 
　　浙江興業　　四　　六八·○○　工商銀行　　一　　　一·○四 
　　（合計）　六八　一一二·四五 
[女界對參預遠東會之解釋]  
　　第六次遠東運動會開會在即中國方面亦經積極籌備乃因排日運動之故有主張停止參加者本埠各女校舉行隊球預賽已將終結亦因受排日運動影響有少數人不願參加擔任中國女子方面籌備事宜之女青年會幹事袁保珠女士昨特致函各校解釋理由頗爲充足茲照錄於下「啓者遠東運動會已舉行五次第五次在上海開會時中國女子曾表演團體運動本屆在日本開會中國女子將以隊球與網球與日菲二國相周旋無論勝利與否中國女子體育界之地位蓋已增進不少吾人方相慶幸以爲從遠東運動會中或能使中國女子一洗其柔弱之積習與世界體育界相角勝故遠東運動會中之中國委員會委巴加女士與鄙人擔任籌備時方期殫智竭忠冀有所貢獻乃因外交運動之故國内一部分人士有停止赴日參與之提議此事曾經中國委員會幹事葛雷博士及日本委員都谷午郎君等相繼發表意見加以匡正江蘇省敎育會亦宣言贊同邇者停止參與之議卒未稍戢且浸浸及我女界本埠各女校隊球預賽若中止前往不特功敗垂成且自损我女界在國際間之地位良以遠東運動會純以增進遠東人士體育上之友誼及進步而設絕不含少許國際間政治及商業臭味故吾儕儕之主張參加僅因理解運動及增進體育之故中國之不因日本爲國際聯盟會會員而吿退出猶日本之未因五四運動故而不赴第五次大會上述諸例均足證明國際間之友誼组織與政治外交判若二事必也因外交之故而於折衝運動時不稍退讓爲國家爭得榮譽則「射則不遜」爲孔子所許爲我女界計以全力鼓起其精神與决心在遠東運動會中一顯女兒身手斯爲眞愛國若感於一時之意氣以不出席爲抵制則不特爲世界女子所非笑以後國際組織中將永無中國女子展布地矣諸君中不乏明逹幸有以敎我袁保珠上」 
[南洋公學同學會最近之議案]  
　　南洋公學同學會會員曾迭電交通部請求設立母校校董會并推舉代表晋京接洽一切進行未見十分順利茲於本月十九日在一品香開同學會董事會及陳請設立母校校董會委員會聯席會議到會者有章宗元·黄炎培·凌鴻勛·沈慶鴻·張世鎏·胡敦復·張廷金等十餘人張君叔良提議同學會應根據以下四點發表宣言㈠同學會主張母校應設校董會之理由及希望㈡母校設立校董會後對於擴充計畫進行之便利㈢同學會對部對校之赤心㈣爲母校籌措補助費起見尤不能不迅設校董會而得一有進取能力之校長當時全體一致議决通過并推定黃任之·章伯初·張叔良·胡敦復·四君即日起草云 
[皖學生會之討馬聲]  
　　旅滬安徽學生同鄕會日昨發一代電云（銜略）馬聯甲以倪氏家奴承倪氏衣鉢爲害全皖者久矣我父老兄弟姊妹痛心疾首欲得之而甘心者亦久矣祇以機會未逢暫爲隠忍以待時遇耳乃馬聯甲竟誤認三户無人不自歛跡悔過膽敢一殺我姜周兩志士復攫奪督理之頭銜陽假裁兵之名陰爲增餉之實不惜以我皖爲附庸而獻媚於齊吳亡我皖省毒我皖民妄干民政陷省局於杌揑之象窮搜金融致財政於破產之境近更甘冒不韙私結外人偷售軍火冀圖餘利以致工界同胞竟遭慘刼綜馬氏之罪惡蛇蝎不足比其毒虎豹不足比其暴上干國禁下違輿情擢髮之罪罄竹難書且馬氏之對於各方函電詰責者早已視若具文不能損其毫末故吾人苟不欲爲亡省之民三重軍閥下之奴隷者則惟有羣策羣力速起自决慶父不去魯難未已匈奴未滅何以家爲敝會爲省格存亡計爲皖人生死計用是迫切陳辭聲討馬氏幸我皖父老兄弟姊妹速起而圖之古云二人同心其利斷金豈吾皖三千萬人去一害馬而力尙有不逮耶行且見馬氏爲鄂王贛陳之續也云云 
[請召集六縣慈善董會之代電]  
　　六縣慈善欵產聯合會昨致南京韓省長代電云南京韓省長鑒松江縣慈善董事蒙鈞委督同選舉奉金上南青川等縣董事上年已推舉咨送乃松江縣知事迄未聘任亦未遵令召集七縣董事皆不能行使職權請電飭溫知事速即函聘奉金等縣咨送之董事定期開會至普濟育嬰全節各堂舊董在董事會未接收以前應仍完全負責一俟該會成立各堂董赶辦交代以資結束而便整理至爲公便舊松屬慈善欵產聯合會代表秦錫田等叩敬 
[實行新學制之補救辦法]  
　　上海縣勸學所昨致各區學務委員公函云逕啓者案奉縣知事公署訓令内開案奉江蘇敎育廳訓令内開案查蘇省施行新學制標準業奉省長令飭公布通令遵辦在案惟新制學校系統視舊制多所變更即以小學而言新制修業年限視舊制縮短一年在新制之精神原期使七年功課縮於六年中修了年限雖減程度仍須充足並非純以經過年限爲準値此新舊過渡之時最易致人誤會如不明定辦法恐失新學制之精神爰本此旨擬訂舊制高等小學學生畢業辦法曁中等學校招收新生標準兩案呈請省長核示在案茲奉指令内開呈摺均悉察核所擬辦法二條　一爲初等敎育謀完成之業一爲中等學生杜躐等之徒二者相因於改革學制之初關係極爲重要即將辦法分令各縣知事及省立各校遵照可也此令等因奉此除分令外合將辦法兩條抄發令仰該知事遵照辦理此令等因計秒辦法到縣奉此合行令仰該所長遵照辦理此令等因計抄辦法到所奉此除照繕公致外相應函逹即祈貴委員轉致區内高等小學校遵照辦理 
[黃立希望敎育費公開之意見]  
　　泰縣黃立爲敎育經費公開事特擬具意見敬吿敎育界同人其文曰敎育經濟宜獨立宜公開不佞早於十年前言之曾披露於拙著「人系」書中今蘇省敎育廳長蔣君蒞任之初即務於敎育經費之公開正我敎育界澂淸經費之機會乃議組合省敎育經費委員會議組各縣敎育經費審查會皆感停頓不得不别其希望（一）希望省縣敎育會聯絡共進各縣敎育經費各縣敎育會無不洞悉其微在縣敎育經審查會未組織以前縣敎育會應確查該縣敎育經費收入支出之數報吿於省敎育會省敎育會旣洞悉各縣敎育經費之内容應研究整頓方法函請省長敎育廳核辦務使各縣敎育經費逹到公開之目的（二）希望敎育廳責成各縣知事公開敎育經費當此敎育行政宽縱之後正宜濟之以猛凡遇敎育會及地方人民呈請整頓敎育經費之處敎育廳應嚴密撤查務使出淸不能任縣知事一味敷衍（三）希望地方人民注意敎育經費衆凡行政經費無不徵諸地方人民人民之供給此費非漫然也徒以一切政事不舉於人民有莫大損失曺敎育爲尤要吾民各皆有子弟苟無敎育以鎔化之則野蠻如年牛比於人其關係之鉅稍有識者瀬能言之故踴躍輸將敎育經費皆吾民膏血詎可任人挪呑以殺伐吾民子弟耶凡我人民宜各監查敎衣經費勿任漏洩縱有時知事挾司法威權任意侵呑吾民宜乘其卸任之始拼力窮追勿任捲逃各盡天職凡所以爲子孫謀也幸勿瞻顯徬徨（四）希望校長打破包辦主義此亦積習之一端身膺校長之職者皆敎育界明逹份子莫不感受敎育經費不能公開之苦痛毋待瑣瑣所望以身作則官廳黑幕不難揭破也 
　　尙有本埠新聞等轉入後頁 
 
 

Page 15

 
 
第一萬八千零十七號;中華民國十二年 西曆一千九百二十三年四月二十五號
星期三 * *本埠新聞二 
[友華銀行滙巿報吿]  
　　昨日友華銀行銀巿報吿云二十三日倫敦大條銀價近期長二五遠期長一八七五紐約銀價長至六角七分倫敦紐約間滙價落至四元六角五分今日此間滙價掛牌英鎊長至三先令二便士美金長至七十三元七五日金落至六十六兩半其他匯價亦隨以更動晨間開盤巿况硬英鎊售價四月份三先令二便士六二五五月份三先令二便士五六二五六七月份三先令二便士半同時美金售價四月份七十四元八七五遠期七十四元七五其後巿况稍平但收盤時復見穏定英鎊售價四月份三先令二便士半五月份三先令二便士四三七五六七月份三先令二便士三七五美金售價四月份七十四元六二五遠期七十四元五角日金近遠期售價均六十五元六八七五購價六十五元五六二五銀行滙票定價英鎊三先令三便士二五美金七十六元二五佛郎一一五○枚昨日印度中國俱在倫敦購銀倫敦紐約巿况均堅定 
[上海商業巿况彙錄]  
　　金融 
　　昨日銀幣早午兩巿之價皆爲七錢二分三釐較前日小二毫五中國銀行賣出洋三十萬元滙豈銀行買進洋二十萬元花旗銀行買進洋十萬元價均係七錢二分三釐中國銀行杭州來洋二十四萬元又南京運來洋六萬元各錢莊長江運來洋二十萬元 
　　銀拆早午兩巿皆爲一錢銀根殊爲平穏交通銀行裝去杭州現銀三十萬兩 
　　昨晚止各銀行查倉庫存現銀二千三百九十三萬兩現洋三千九百零九萬元 
　　公债票 
　　昨（二十四日）各項公債巿况穏定蓋巿塲賣户較稀人心略定價格因以回高也金融公債現貨千元票開盤時毫無成交迨將收盤始略有進出價爲六十一元六角半後巿僅開盤時做開二盤價由六十一元五角半小至六十一元半較前日只好起三角四月期開盤六十一元三角入後逐步提高至六十一元五角五分後巿各商因價高謀脫賣户頓增致價又步小收盤六十一元三角較前日僅漲高一角五月期各盤常在六十一元五角半至七角五分左右收盤仍爲六十一元七角半計高二角五分整六現貨交易平常價格均在四十六元七八角之間後巿開盤時成交價爲四十六元八角比前日大三角嗣後因無人問津故未繼續開出四月期全巿共做開三盤價由四十六元七角五分高至四十六元八角半比前日漲三角五月期前巿各盤俱在四十六元六七角左右後巿由四十六元八角五分高至四十七元零五分收盤雖退去五分較前日尙提高四角半六月期除息計增五角收盤價爲四十四元零五分七年長期計價四十一元三角與前日巿價相同償還八釐結果漲起三角爲二十六元四角整理七釐價格亦高三角爲五十元零一角半云 
　　國兌滙兌 
　　昨（二十四）内滙來電雖有數處變動但均無過大上落京津銀滙較前日各漲五錢洋滙同降二角五分北京公砝爲一千零五十五兩五錢銀元計一千零四元半天津行化計一千零六十三兩五錢銀元爲一千零三元五角濟南濟平又跌二兩五錢價爲一千零三十七兩半銀元續縮二元計一千零五元青島膠足依然勿動價計一千零七十二兩正金鈔漲五角爲一千零七元漢口洋例小七錢半爲一千零三十四兩銀元反漲一元二角半爲一千零一元二角五分宜昌宜平跌一兩爲一千零三十六兩銀元仍爲一千零十五元餘如烟臺烟估價仍一千零三十七兩五錢銀元計一千零二元九江安慶蚌埠徐州海門等銀元仍爲一千零四元南昌淸江温州銀元同爲一千零五元蕪湖杭州湖州紹興餘姚等銀元俱爲一千零三元蘇州銀元計一千零一元南京鎭江揚州無錫常州常熟宜興等滙價均爲一千零一元五角南通嘉興銀元同爲一千零二元蘭谿銀元爲一千零四元五角奉天銀元爲一千零十二元哈爾濱銀元計一千零十四元重慶九七平銀爲九百九十五兩銀元計一千元成都九七平銀爲一千零二十二兩五錢銀元計一千零二十二元半萬縣九七平銀爲一千零三十五兩銀元計一千零三十五元各與前日毫無上落云 
　　外幣 
　　昨（二十四日）各種現貨外幣巿况平靜中外商人進出交易尚稱熱閙惟以外滙旣貴金價趨跌致美日德三票繼續疲落美票比前日退去一分買價爲一元八角四分日票買九角計小三釐德票續跌五分買價爲一元八角英票仍計八元八角半荷票買七角港票計一元零一分四釐坡票買一元零五釐法票爲一角二分半均無升降羅卜大票價爲三兩二錢二百五十元票計一兩二錢五百元老票買五兩五元至二十五元票計七兩大致因銷胃滯呆所以價格毫無改動云 
　　金巿與滙價 
　　昨日星期二大條銀近期長二五連期長一八七五標金開盤三百十六兩三錢較上日收盤跌去九錢當在未開先令時摽金因買者爲多故高至三百十七兩許先令揭曉亦長半辦士印滙大三羅比二五法滙大十法郎美滙大一元東滙小七五荷滙大二盾半新滙小一分餘未動所以標金由三百十七兩跌至三百十六兩一錢銀行賣出六月份先令價三先令二辦士四三七五買進三先令二辦士半又賣出六月份美滙價七十四元六二五買進七十四元八七五又賣出六月份東滙價六五六二五買進六五三七五人心堅固致標金漲至三百十七兩六錢嗣後銀行賣出六月份先令價三先令二辦士半買進三先令二辦士六二五又賣出六月份美滙價爲七十四元八七五買進七十五元又賣出六月份東滙價六五半買進六五二五標金略跌數錢至收盤時巿况又與開盤相等惟東滙較之稍緊銀行賣出六月份價六五七五買進六五半所以標金最高至三百十七兩七錢後爲三百十七兩五錢收盤午後標金開盤三百十七兩三錢高至三百十七兩八錢先令揭曉弗動標金爲三百十八兩又小至三百十七兩七錢巿况較上午稍軟银行賣出六月份先令價三先令二辦士三七五至三先令二辦士三一二五買進三先令二辦士半至三先令二辦士四三七五又賣出六月份美滙價七十四元半至七十四元三七五買進七十四元七五至七十四元六二五又賣出六月份東滙價六五七五至六五八七五買進六五半至六五六二五故標金最高至三百十八兩五錢移時先令東滙又與初開相等惟美滙仍爲前價所以跌至三百十七兩九錢收盤 
　　絲巿 
　　昨日洋莊絲巿續呈堅勢新貨廠絲期交仍旺絲價依然趨漲惇信洋行昨抛成美女牌二十擔價達一千五百九十五兩元利買陸國二十擔價一千五百二十兩大和買ＣＳ牌二十擔價一千五百五十兩怡和買天來龍牌三跳舞牌各二十擔價均扯一千五百七十兩信孚昨又添購三跳舞牌五十擔價同公安買成鍚山牌十擔價至一千五百七十五兩各牌售價均又增漲十廿兩不等七里干經昨日美莊略有談成計由景昌購去黑獅牌十七擔價仍扯一千零七十兩巿况依然堅挺黃絲惟印莊稍有銷路絲價較前增漲五兩伯興昨購沔陽十擔價扯六百三十兩祥利買反車絲十七擔價扯六百五十五兩八繭灰經無成交巿况仍屬堅靜云 
　　呌莊 
　　昨日星期二輪値英商公平洋行不限價拍賣之期共排列羽綢斜羽綢元絨泰西緞巿布漂布等貨二百四十一件計一萬一千三百四下疋比較上屆多一件計六十疋各客帮及本街之往拍者尙不乏人惟北帮爲奉直双將發生戰事故進胃稍懈各貨拍價稍有增减統扯略形見軟 
[米商公會議决拒收支票]  
　　米商公會各同業於昨日下午開會商議不收支票事結果議决以後往米店收賬倘再付友票當時拒絕不收索取現洋切勿容 
情如果該店延拖日期與之斷絕交易一面知照各同業不得售賣該店惟今日到會未及全體擇日再開會公同商議辦法並訂章程云云 
[華商電氣公司將開大會]  
　　華商電氣公司訂定陰曆三月二十一日午後兩時在該公司樓上開本年股東大會巳將上年飭電燈電車兩部營業狀况·收支賬略·購置材料·以及推廣一切工程上經過手續分别編訂淸表預備報吿大會並請董事會各董事曁監察人等公决分派紅利官利昨巳通吿各股東照章先行携帶股據至公同内報吿後給予入塲劵以便屆時列席與議云 
[南工巡局飭令提早淸潔]  
　　滬南工巡捐局衛生科主任張愼初查得東南中西兩區淸潔認商對於職務每多延缓時刻各夫役逐日打掃不能準時完畢當此夏令將届公衆衛生關係緊要若再任意延緩實屬妨害公益是以商之局長諭飭該兩區承辦人一體遵照自五月一日爲始應行提早時刻督率各夫役潔除糞穢上午九時以前須一律竣事並不得狼藉汚穢致干未便云 
[高廳禁向保釋犯需索之布吿]  
　　上海地方檢察廳於昨接蘇州高檢廳發下布吿發貼揭示塲其文錄後江蘇高等檢察廳第二號布吿云爲布吿事案查監犯保釋條例頒行已久原爲疏通人犯起見其得保釋出監者須具備一定之條件規定極爲詳明施行自無滯礙本檢察長蒞任以來因各屬監犯擁擠迭經通令遵辦在案誠恐不肖員丁遇有合於保釋條例之監犯或事前暗誘犯人出資運動或經呈准後延不開釋藉詞需索生出種種情弊致與厲行保釋條例之本旨相反亟應切實查禁以杜弊端除派員密查並責成各該縣知事督同管獄員認眞辦理外合行布吿週知嗣後如有向應行保釋之監犯需索分文者准該被保釋人據實指控以憑依法究懲但不得揑詞誣吿致干反坐切切此布 
[當件被刦免賠之縣署佈吿]  
上海縣知事昨出佈吿云爲佈吿事案據押業改典之錦豐經理黃韞石呈稱竊商經理西門外萬生橋二十四號之押典於本月六日晚八點三刻突來盜匪二人身着便衣口操北音躍入櫃臺各出手槍嚇禁聲張搶去大洋一百三十元小洋八十八角又本日當下尙未存厢之金銀首飾十四件當本計洋二十九元二角九分呼嘯而去彼時雖經店夥上樓狂吹警笛乃適逢該處崗警拘竊送署致被該盜等乘𨻶徼幸脫逃除隨時報吿該管二區警署當蒙詣� 
勘並呈淞滬警廳請求嚴緝外誠恐各當户取贖發生意外情事爲亟呈請電鑒俯賜查照木榜規條第十二條兵災盜刦非人力所能抵抗者概免賠償出示布吿俾衆周知而免滋擾等情並抄失單到縣除令據委員查復相符外合將失單出示佈吿仰各當户一體知照特此佈吿 
[北河南路之越貨傷人案獲匪金淸春押半年] 　　 
　　滬寗車站對面界路大通轉運公司出店高茂金於前晚手携滙票 
數紙送銀回單簿一本行經北河南路突來匪徒數名持有鐵棍向高足骨猛擊高痛倒於地若輩即抛棄兇器刦取滙票簿據四散分逃適滙司捕房包探陸連奎·周榮生·經過聞警追獲匪徒山東人金淸春一名搜出原贓檢獲兇器帶回收押昨晨解送公共公廨請究由李護讞會同美阿副領事訊問之下以金糾黨行兇攔路搶刦屬實判决監禁西牢半年鐵棍没收贓交原主領回 
[被夫抛棄服毒畢命]  
　　賃居海寗路一百五十六號門牌之陳國華之妾陳蘇氏係粤籍年二十四歲近因伊夫將其抛棄不顧受經濟束縛以致遽萌短見於前晚十句半鐘潛呑「雷素洛」毒藥水迨同居人覺察闢門入室察視該氏已奄奄一息遂報捕房派探劉幹衆往將氏車送醫院因受毒已深不及醫治旋即斃命由院通知捕房將屍舁送騐屍所候報請公共公廨中西官相騐昨晨陳偕證投捕房請求免騐捕頭麥根泉准之着令該屍屬領棺殮一面據禀報公堂備案云 
[夫妻衝突釀成命案續聞]  
　　滬城文謿路七十六號門牌爲五金生理之陳孝忠用刀將妻陳張氏戳斃由警將陳拘獲抄獲兇刀函請法庭派員騐明棺殮候示在案茲悉該處二區二分署牛雲舫署員於二十三日午後親詣淞滬警察廳將肇衅獲犯及報請法庭騐屍各情面禀徐國　廳長請示施行徐廳長諭飭牛署員速將陳孝忠連同兇刀逕送地檢廳歸案訊辦迨陳解到地檢廳由許儉察官提案研訊據陳孝忠供年二十四歲我妻張氏平日在襪廠做工時不歸家屢訓不改陽曆本月二十二日我妻直至深夜回來小民向之詰問我妻一昧支吾今日（二十三日）我妻又要艷妝他往民人阻止致起冲突詎妻持刀向民人之咽喉刺來因此受傷民人恐遭毒手奪刀還截偶一失手誤傷妻之要害登時氣絕而死此時民人追 
悔莫及所以用刀自傷肚腹求察問官得供一再駁詰陳孝忠執言如前問官判將陳發送新普育堂醫治傷痕再核當經醫汪騐得陳孝忠所傷甚微並無妨礙除用藥敷治外又將陳退還撿廳經許撿察官諭飭收押候示但巳死陳張氏屍身自奉諭騐明着屍叔母王張氏具結棺殮不料該屍延擱至昨午後尙未成殮以致哄動附所男婦前去參觀者途爲之塞二區二分署派警蒞塲照料並勒令王張氏等迅速棺殮 
[德人行竊押三月]  
　　行竊圓明園路中華電桿公司化學器具之德國人黑昭芝被捕後公共公廨以原吿係美商應由美領陪審巳誌本報昨晨屆期捕房將該德人解廨經李襄讖會同美領阿爾門君訊實判押西牢三個月示儆自中德新訂商約德國領事裁判權取消之後滬埠之德人因案而入提籃橋西牢者當以黑昭芝爲第一人云 
[商品陳列所參觀者之踴躍]  
　　本埠天后宮橋商品陳所專陳國貨商品每日開放任人參觀昨日下午有本埠商務印書館附設尙公小學校學生三十餘人·衢州第八師範學校學生二十餘人·本埠巿立旦華小學校學生二百餘人尙有其他三百餘人前往參觀西人前往參觀者亦復不少又該所開放時間除星期一照章休息外每日上午九時至十一時半下午一時至五時半參觀者者無須門票云 
[寗波同鄉會創辦會員宿舍]  
　　寗波旅滬同鄉會鑒於會員之經商滬上及負笈求學者苦無高尙雅潔之宿舍早有就該會會所創辦會員宿舍之議茲聞此事巳經理事會議决照辦另請專員辦理業已裝置完全計設宿舍二十餘間訂定規則絕無海上普通旅館之弊且取價極廉又非營業性質可比聞工程不日完竣將來當有專函知照同鄉云 
[高橋救火會之新火龍]  
　　寳山高橋鄉救火會近舉孫敬譽·董耀珊·辛祝齡·丁鳳山·爲正副會長董事後對於會務積極進行内部組織煥然一新惟經濟困難仍不克充分發展茲該鄉慈善家周君瑞庭獨力捐購三千餘金之新式汽油火龍一具交會施用巳於昨日由申裝運至高該鄉各團體感仰周君熱忱當時排隊至輪船碼頭歡迎者不下五六百人軍樂悠揚旗幟飄舞火龍過處觀者塞途咸頌周君之功德不置云 
[烟兌業衆和社開會紀]  
　　法租界烟兌業衆和社昨日午後邀集同業三十餘人開會討論對日經濟絕交拒售劣貨辦法公推葉貺辰主席沈問師記錄經由主席報吿對日經濟絕交問題吾同業均積極進行頗見成效惟望各會員堅持到底務達最後勝利之目的繼由會員洪一聲報吿同業銷售劣貨者本極稀少惟火柴一項劣貨居多應否完全推銷國貨並派員調查劣貨牌號開單分送各同業免被奸商改頭換面衆以爲善議决通過次由主席提出仙女·紅橋·兩種香烟價格巳不敷成本應否另發加價單公决增加價格重印傳單分送各同業查照以歸劃一再次提議本星期六常會時邀集各發起人討論本會一切進地事宜議畢遂散會 
[旅滬雙林人籌建梓鄉丙舍]  
　　吳興雙林鎭舊有義殯公所久失修理破壤不堪且向無内舍致寄停棺木均在露天昨日有經商在滬之潘恂甫·徐桂堂·蔡詠和·畢子陛·沈子槎·兪竹賢·蔡止穆·等十數人聚集旅滬湖州會館籌募捐欵另在該鎭鄉僻購地建造當推舉蔡詠和君爲籌備主任云 
[南滙施行新學制辦法]  
　　南滙縣勸學所因施行新學制訂定施行辦法三條照錄如次（一）根據省行政會議議决之施行標準第一條甲項小學初級由巿鄉經費負擔設立高級由縣經費負擔設立（二）高小各校應於本學期終丁時將高二與高三同時辦理畢業（三）其餘巿鄉立各校應改稱某某巿或某某鄉立某某初級小學校其辦法悉仍其舊 
[賭輸圖盡遇救得生]  
　　有浙省嘉善縣人某甲年僅二十餘歲携帶川資來滬購辦南貨不料誤入賭塲將所帶洋銀七百餘元盡數輪罄又圖翻本將身上所穿之綢衣典質後再供孤注之一擲登知所典之錢又復輸去襄空如洗度日維艱返家不得恨慚交加獨行至南巿浦灘時已深夜自顧生不如死遂赴碼頭躍入浦中希圖自盡適値潮退未曾滅頂經人窺見代鳴崗警設法援救詢其何故輕生初不肯言再四詰責始述明誤入賭塲致盡輸貨本不能回見父老等語旋由好事者給以川資勸令回歸故里始向南而去云 
[陳秋三准予引渡]  
　　新閘捕房包探居阿福昨晨協同西探押解本邑人陳秋三至公共公廨第一刑庭禀稱此人因於去年十二月間在浦東地方糾黨搶刦事主王文生家財物分贓逃匿公共租界茲經上海縣知事署偵探傳阿全偵悉禀請沈縣知事備文報吿捕房協往將陳拿獲解請訊核云云並據來探投禀前情要求引渡中西官得禀並察閱呈文一過向陳略詰數語以案經預審明白判陳交來探帶回歸案訊辦 
[京貨店失火罰銀四百兩]  
　　法租界小東門大街六十六號仁泰小京貨店於前晚失愼已誌前報昨由捕房將該店經理陳春林及夥計卜雲生等傳至法公堂請訊先由捕頭禀稱查得該店保有火險銀四千兩請核詰之陳春林供此店開設巳有四年是晚商人睡在樓上不知如何樓下失火商人驚醒已經不可收拾即從貼鄰余孝貞酒店洋臺上逃出等語卜雲生供商人是晚睡在樓下房間内共點火油燈兩盞實係火油燈潑翻所致云云中西讞員判罰銀四百兩充公以儆 
[獲賊私刑之查究]  
　　湖北人李金山住閘北潭子灣在巨昌和榨油廠做工日前因屢次失竊衣服等物前晚放工歸家見鹽城人李傳錫與在逃之甲乙二人正在其家門前撬門圖竊當將傳　扭獲私刑吊打被四區巡警查悉拘解警署經劉署長訊明解科趙科員判押候查辦 
[拾洋化用之限還]  
　　兪勝坤日前行經法新租界愷自邇路芝蘭坊口遺失鈔票洋一百元被賣水菓魏阿標之女兒大阿囡拾去並不報捕旋經原吿報吿捕房由探鄒雲生查悉將魏父女拘獲祇吊出鈔票三十一元餘未交案昨解法公堂請究先由原吿投訴遺失情形求追失洋詰之魏阿標供鈔票由女兒拾得後民人即將此欵歸還舊欠除還外祇餘三十一元今實難索還求宥聶讞員商諸法副領事葛君判魏交尋常保出外歸還原吿洋六十九元大阿囡開釋 
[竊牛奶瓶之押儆]  
　　愛光社牛奶棚主昨投法公堂控稱前用趙四·趙小柏·何來記·三人爲出店詎於日前被趙等陸續竊取牛奶瓶六十三闪並在牛奶内換僞牛奶有損商處名譽求請訊究詰之趙四等同供認行竊實因不敷開支所致求宥中西官判趙四押六禮拜趙小柏押三禮拜何押兩禮拜以儆 
[汽車夫違章罰十五元]  
　　汽車夫陳阿三日前駕車至法新租界地方開駛快車適爲工部局總辦查見以陳有違定章當即抄錄號碼通知車務處於昨日將陳傳至法公堂請究先由車務處捕頭上堂禀明前情詰之陳阿三供認自知不合求宥中西官判陳罰洋十五元充公以儆 
[過犯入境售烟之懲罰]  
　　過犯王和尙邇在法租界地方私設烟榻容人燈吃洋烟事爲法捕房包探查悉前往抄出烟具帶入捕房昨解法公堂請究先由捕頭禀稱查得被吿前因犯案經公堂判令懲押出境在案請爲訊究詰之王供認私賣燈吃中西官判以王私賣燈吃着罰洋三十五元充公外不應出境復來再押西牢一個月期满仍永遠逐出租界 
[私開發封房屋聚賭之查究]  
　　北四川路華租交界之崇業里一弄五十二號門牌粤人朱福前因私設赌台誘人聚賭抽頭並有外同賭曾經淞滬警察廳訪聞當飭警探往拿拘獲大批赌徒分别訊押並將房屋發封在案乃該處係與租界昆連之房屋爲五區警察一分所管辖而里外馬路屬於北四川捕房辖境以致拘捕賭徒甚爲掣肘該赌棍等近竟膽敢私將警察發封之房屋擅行啓門仍然入内聚赌昨由徐廳長查悉大爲震怒以該賭徒等不應私揭官廳封條藐視禁令實屬不法巳極故於昨日飭令偵緝隊郝隊長率領偵探王　卿等馳往該管捕房請派探捕會同前往再行發封並令緝拿各赌徒到案嚴辦云 
[姦拐人婦押二月]  
　　揚州婦人張吳氏被劉金龍誘拐來滬至某旅館内姦宿並將氏之金飾等物質洋化用前日因氏向劉索取飾物遭劉毆打被探查悉將兩造帶入捕房昨解公共公廨經中西官訊明以劉姦拐罪巳成立判押西牢二月示儆並由本公堂發給船票着氏自行回籍 
[虐待婢女之罰鍰]  
閩人陳木林向在滙昌洋行爲寫字庽居新閘梅白克路八百三十九號屋内因將婢女壽喜凌虐受傷經人函吿婦孺救濟會派人前往查明報吿新閘捕房於前日午後派令包探張盛全協同西探前往將陳拘押並將壽喜送至醫院醫治昨晨將陳與該婢併解至公共公廨第一刑庭即據中西包探上堂禀明前情並將醫生騐單與擊婢之籘條一根交案請察訊之陳供不承認經關讞員核供商之美戴副領事以該婢傷痕顯然未便狡賴判陳罰洋二十元充公婢送救濟會留養 
[控誘妻爲娼改期訊理]  
　　嚴根桂在公共公廨刑事科呈訴廣西路四百四十三號門牌妓院鴇婦奚阿素將伊髮妻嚴陸氏誘入妓院爲娼等情昨由廨准飭捕房派探將奚鴇與陸氏一併帶入捕房准各存洋保出旋解公共公廨先由原吿代表律師上堂陳述案情訊之被吿亦延甘維露律師到堂代辯聲請展期中西官核供判被吿等仍各存洋作保候改期再訊 
[控騙府綢案改期再訊]  
　　沈蘭生指控常州人劉鍚坤庸取値洋二千五百餘元之府綢九十六疋由包探陸連奎將劉拘獲吊出原贓解經公共公廨訊諭交保等情迭誌本報昨晨續審原吿代表台維斯律師聲稱此案現正和解應請准劉及牽涉之沈紀源减輕交保改期再訊中西官即諭劉沈兩人各改交五百元舖保展期七天再訊 
[公共公廨訊案彙錄]  
　　昨晨公共公廨民四庭由兪襄讞會同英密副領事訊理(一)上海地方審判廳移傳周晋記到廳候質案因有方欣榮在廳控周貨欵糾葛故該廳來文移傳而同飭傳一到結果再傳(二)徐聚良訴顧問天欠洋案結果被吿律師旣不代表將其請求註銷改期再訊(三)婦人王潘氏聲請給諭准其將道契過户案結果登� 
申新兩報十四天再核（四）邱渭卿訴陳椿權不理擔保押欵案陳延律師請求開釋出外設法料理結果改期七天再訊（五）席友漁（即席友于）訴吳耀庭·方建亭·欠賣買股票價洋案結果改期續訊又午後民一庭由李襄讞會同英密副領事訊理美商拈孖治洋行訴裕豐航業公司欠港幣十二萬八千餘元案原吿代表律師以被吿迄未辯訴要求缺席判决並將被吿交保被吿代表律師則請求准其缓期辯訴因一切證據均在香港並稱被吿已在香港按察使署交有四萬餘金之保今應可免交保結果准展期辯訴被吿毋庸交保律費二十五兩歸被吿負擔民二庭由關員會同美阿副領事訊理（一）美商華昌公司訴曹履常不理擔保其姪曹雅銘用空賬銀七萬五千兩案原吿代表台維斯律師聲明案經和解請求註销結果照准（二）美商美興洋延博良律師訴華美藥房欠奶粉糖價洋案據博良律師稱被吿前向原吿定購牛奶糖二十箱每箱重量訂明一百磅嗣被吿出去每箱計重二百磅之牛奶糖二十箱故價目當然較原定貨色增加一倍被欠美金九百五十九元七角九分云云被吿亦延律師辯護結果改期續訊民三庭由兪襄讞會同美戴副領事訊理金振舜金仲舜金翊舜延朱斯蒂海思克律師聲請執管已故金顧氏遺產案張小和（即繼與該氏爲子之金應康）亦延律師與金等爭　結果改期續訊 
　　民四庭由張襄讞會同日副領事淸水訊理（一）唐文彬訴唐永朝阻止出路案結果註銷（二）華阿泉訴富寳欠洋案結果被吿並不履行堂諭應即飭傳 
[誌謝]  
　　昨承商務印盡館惠贈第二卷第二號「小說世界」暨第三九三號「英語週刋」各一册誌此鳴謝 
來函 
[松江旅滬同人懇親會答張芝君來書]  
　　張芝君鑒昨蒙投函以敝會致本鄉各公團一書見訽該書中主體二字即俗稱襄家頭會箕歛不必親自賭博此定非身列敎育界及上流體面人所爲鄉父老言之不詳猶是存心忠厚爲人隠惡之故是以函請公團調查新舉善董中是否實有此輩溷跡其間現尙未得覆而足下來書云主體之一是否即指鄙人足下向列敎育界且係上流體面人不知何所見而懁疑若此并悉令弟亦因賭案牽連被逮如來書所稱全係寃誣地方公正士紳當有出而爲之湔雪者對於足下更不應投石下井是豈公論全亡歟敝同人殊屬不解頃接得松江旬刋其紀載赌案有張氏昆季一語另關於足下事多條因恍然於見疑之由惟果係浮言則不辨自息敝同人亦嘗奉敎君子無幸災樂禍之心諸請放懹否則一手不能掩天下目同人等無答復之必要也 
　　來書附錄　旅滬懇親會諸先生公鑒謹啓者昨讀申報本埠新聞關内載有貴會與松江扣公團公函以據鄉父老傳言此次縣行政會議所舉善董中有某某二人係賭案主體其一不知是否即指鄙人查居姓賭案舍弟慘遭寃辱呑聲忍氣精神苦痛不可言宣而攻之者尙欲涉及鄙人爲投石下井之計鄙人生平不喜賭博當爲親友所共知至以主體二安相加則未免深文周内貴會旣得之父老之言尙祈見覆數行俾明眞相臨書不勝待命之至專此順頌旅安張芝頓首 
 
 
 

Page 16

 
 
第一萬八千零十七號;中華民國十二年 西曆一千九百二十三年四月二十五號
星期三 * *   
 
 

Page 17

 
 
第一萬八千零十七號;中華民國十二年 西曆一千九百二十三年四月二十五號
星期三 * *本埠新聞三 
[新到之德國鏡面呢]  
　　春寒將過薄呢現又上巿抛球塲有隆號現已運到各種德國名廠企頭鏡面呢多種門面闊窄計有七十二寸及五十四英寸兩種顏色計有六種如元青·時灰·豆灰·菜青·松青·墨綠寛者單幅每尺售洋一元八角窄者每尺售洋九角至七角現均一律陳列玻璃窗内云 
[國貨瓷器春季廉價]  
　　南京路陶正昌瓷器號在滬開設已有數十年所售之各項瓷器不論新式古式俱出之於各地名窰近因抵制劣貨故該號經理陶理堂君特將自出心裁之各式應用茶杯茶盆式樣完全仿造西式惟顏色則有時花及古色等多種實爲難得之品尙有仿製之小便斗數種質料極佳而價格則便宜頗多該號因現値提倡國貨之時且又爲春季廉價之期故各貨一律减價歡迎購辦國貨之顧客云 
[第威德新增職員]  
　　英國第威德製藥公司發時之補賢丸虎力丸兩種西藥邇來營業甚爲發達日昨倫敦總行又派來代表四人以作該公司之助理云 
[擦銅藥水特價三日]  
　　英租界蘇州路四川路口聯益貿易公同刻有八兩聽擦銅藥水一百餘箱每箱二十四聽批價洋六元以三天爲限其餘家庭應用之洗地板油·香皂等品批價亦甚廉云 
[法國運來之印花緞衣料]  
　　南京路先施公司疋頭部新到法國製之印花緞衣料多種花式極秀顏色淸雅每種俱有不同之特點此項印花緞質料頗佳經緯極密所印之花顏色亦可不退落較之普通印花衣料大有區别用以製薄夾衣衫最爲合宜因本來之顏色已美故可無須加以何種花邊如須四週加邊則祇須用近來盛行之絲帶邊即可取其輕而且薄也此料每件由二元起至五六元不等聞到貨不多云 
[帆布旅行牀等新運到滬]  
　　永安公司四樓榢私部近新由各埠運到家常日用器具皆係堅固耐用如各式籐器各式紗窗簾花紋美麗悅目頗可洗濯不損原有之美觀尙有帆布旅行床此床可摺成一小件携帶極便所有帳子枕頭皆可並置一袋中實爲出外旅行必需之品定價亦廉並由美國西姆斯廠運到各種鐡床及彈簧床墊形色玲瓏淸雅製造頗爲精良現均分别陳列歡迎顧客參觀採購云 
[太平洋牌手表之製售]  
　　南京路石路南首之太平洋鐘表公司由陸君紫萊經理營業甚旺該公司之手表式樣甚多太平洋本牌之手表尤爲特色蓋該公司直接向外洋有名工廠定造故其銷路尤佳云 
　　此圖十二人小影皆屬現今美國窮一影片公司之名伶·導演員·及背景美術家茲特將各個軼事分别撮紀於下 
　　（一）導演家史托爾）ＪohnＭ·Ｓtahl）（二）名女伶馬立姆考伯（ＭariamＣooper）姿容絕世表演動人嫁與導演家淮爾希（Ｒ·Ａ·Ｗalsh)（三）却理斯繭（ＣhatlegＲay）爲電影界少年演員中之墝楚所演各種影片自能矯正入勝不須導演家指揮（四）導演家金佛陀（ＫngＶidor）(五）海姆勃登（ＨopeＨampton）係美國電影中罕見之美麗女伶雖其所演之影片殊不多見而在Ｓtardust及ＴheＬightintheＤark二片中已獲非常之榮譽矣（六）導演家淮爾希（Ｒ·Ａ·Ｗalsh）生平導演之影片悲歡哀樂皆有故在電影界中亦頗受社會上一般人之推崇（七）導演家愛倫郝柳白（ＡllenＨolubar)著名女伶陶樂賽靡麗（ＤorothyＰhillj 
ps）即係其愛妻愛倫郝柳白生平導演之影片以ＭanＷomanＭarriage一片爲最佳主演者即爲其愛妻陶樂賽靡麗（八）立却海德力克（ＲichardＨedrick）爲美國電影中最活潑最美麗之童伶嘗𫖚屬導演家史托爾如ＴheＣhildＴhonsＧavetＭo一片得力於史托爾之指導（九）著名童伶佛蘭克斯擺萊（ＦrecklesＢarry）前在卡爾登戲院映演之『頑童捕盜』Ｐenrod）及上海大戲院映過之『換腦奇案』（ＧoandＧetit）皆屬佛蘭克爾斯所演且彼之影片泰半爲少年導演家麥雪爾鼐倫（ＭarshallNeilan）導演故尤見生色（十）演員霍伯巴斯華（ＨobartＢosworth）美國人士皆稱爲電影中之覇王譽其善演影片也（十一）高玲摩挨（ＣolleenＭoore）係美國電影界中發跡最早之女伶在髫齡時即畢業於戲劇專校其最近之傑作爲ＳlippyＭcＧee一片（十二）馬立司托鼐（ＭauriceＴourneur）爲著名導演家嘗以最艷麗愛情小說編成影戲劇本由其用美術上之眼光製成極美麗之愛情影片該小說之原名爲ＬornaＤoone云 
　　一二三四五六七八九十十一十二 
[永安廠重行開工]  
　　楊樹浦永安工廠前因廠中換易總管等事宣吿暫停工作現已布置竣事招工進廠工作日夜照常開車云 
[久成綢緞局廉價一月]  
　　久成綢緞局在漢口路西盡錦里新到春令貨品多種爰自本月二十日起大放盤一月各貨概照原碼再打七折同時備有上等化妝品贈與顧客云 
[英法純毛疋頭新到多種]  
　　東武昌路滬江影戲院斜對門之全新呢絨號現到有英 
法名廠純毛疋頭多種莊青元青嗶嘰計有七種單幅售價每尺由五角五分至一元八角閃色者由一元二角半至一元四角半人字紋者由九角至一元一角素色時灰 
者由一元至一元二角半時灰華達呢由一元三角半至一元四角半薄春花呢由三角八分至一元素金山羽紗由四角半至五角半素柳條及閃色柳條由四角半至七角半純毛柳條法蘭絨由三角半至一元以及純毛白嗶嘰白法蘭絨等貨甚多内設有衣着部聘定中西裁縫代客製造中西男女式衣服並可連工包料限日取件云 
[武術研究會之徵求會議]  
　　楊樹浦龍江路武術研究會爲研究祖國固有之武術·服務社會起見業已附設道一公學正式開幕昨日該會徵求會員之各隊長集議到會者二十餘人會况如下下午三時起開會正會長茅裕生因事未到由副會長馬方侯主席次翁國勛君宣佈此次徵求宗旨隊長程翰卿發言謂徵求巳推定王振聲·蔣建章·金養吾·朱林生·程翰卿五人爲各隊隊長應由各隊長負徵求之責速將各隊隊員姓名·年籍·繕册送會登記以資查考又各隊徵得會員人名亦應繕册由各隊長轉繳會中以淸手續經衆通過並公推蔣建章君爲書記長·翁國勛爲交際科科長·周月波君噅文牘科科長餘項俟下次開會再行討論散會已五時云 
[福爾摩斯偵探影片行將開映]  
　　梧州路中國大戲院將於下星期四開映世界偵探大王福爾摩斯偵探長片連破四大寄案一夜映完該新片在上海各戲院從未映過其中情節之離奇眞可謂神出鬼没不可思議允推偵探片之獨步云 
[宗敎影片今晚映於卡爾登]  
　　今晚卡爾登影戲院將映演一價値百萬元之宗敎影片計長八本原名ＪosephandhisＢrethren該院譯爲「不義之兄弟」此片情節係摭拾舊約聖經中约瑟被諸兄鬻與埃及王待衛波提乏至約瑟爲埃及統辖再與乃父雅各及諸兄聚首爲止内中演員都六萬人牲畜五千頭舞女一千人所用服制北景皆係古色而演員表演古埃及人民之習慣則鈍遲頑固之氣維妙維肖此片爲純粹之宗敎影片於世道人心皆有裨益故該院在此片由津運滬時本埠各敎會學校向該院定座者爲數甚多云 
　　（尙有本埠新聞轉入後頁） 
 
 

Page 18

 
 
第一萬八千零十七號;中華民國十二年 西曆一千九百二十三年四月二十五號
星期三 * *[普陀歸客之游歷談]  
　　寗波旅滬同鄕會會員王君昨自普陀乘輪返滬據其談普陀現狀云「普陀有南海佛國之稱其寺之大者曰普濟（即前寺）曰法雨（即後寺）及佛項山之慧濟其他小寺茅蓬無慮百數十處而重建新築者又絡繹不絕僧風日壞各地多然惟普陀則以尙勝潮音洞水聲頗大石質被潮冲激多剝蝕如尖峯昔日不知有多少愚夫愚婦白送性命於此石室之大者當首推觀音洞其他洛伽洞·朝陽洞·古仙井·千步沙等都有名西山頂有若塔者三爲古烽火臺遺跡中空外圓旁有洞門二臺尙完好一則已半毁矣南天門巨石崔嵬風景頗勝佛頂山最高峯處建有燈塔一座航行者頗稱便利普陀全島道路縱橫游人稱便定海港闊水深巨艦可泊惟沿港不見有砲臺沈家門爲舟山島東盡出海之口乃漁舟寄泊之所居民衆夥儼然重鎭惟敎育則祇有商辦國民學校一所聞今处漁汛不甚暢旺沿途海島各山凡可種植者多已開墾鎭海關砲臺林立誠浙東之雄鎭招寳山屹峙江口尤擅天然之形勢惜沿山多是填蒐若雞矢满地然山頂有威遠城登覧則鎭海全城在目内有石碑其一則記前淸砲臺二次擊退來攻之法軍狀况山麓之定遠砲臺巳經拆除威遠砲臺則營𡌩鮮新鎭海大關在山下江濱占地頗廣墙上立有『總稅務司地界』石牌令人莫明其妙縣議會議塲在明倫堂收抬頗淸潔」云云 
[對日經濟絕交會之組織]  
　　閘北满洲路三畏里商務中學全體敎職員學生現組織對日經濟絕交會業於昨日上午成立暫設總務·調查·宣講·幹事·交際·五科推定總務主任張梅庵調查主任凌霄宣講主任張省吾幹事主任黃大霖交際主任周問天云 
[南洋甲商之演講及會議]  
　　南洋甲種商業學校昨日下午五時敦請黃任之博士演講題爲「商業學生自省七則」㈠汝能了解「商」之眞意義·在服務社會時力行之乎㈡汝能以「誠」字爲衆德之根本·而隨時隨地勿失之乎㈢汝辦事「勤」乎㈣汝能隨時隨地發揮合作精神乎㈤汝能練成敏捷面善决斷乎㈥汝能使己之習慣·適合於汝所欲入之商業社會·然後以穏健方法·改進之乎㈦汝能於廳用智識與技能十分純熟乎演講至二時之久云 
　　又該校敎務會議於前晚在東亞酒樓舉行到會有𨝹富均博士等三十餘人由英國敎員史嘉爾提議各級所用課本應採納適合中國社會情形編配請組織委員會討論現聞已函聘各科主任從長計議云 
[嶺南校友會職員揭曉]  
　　嶺南中學校友會第一届之正式職員業已揭曉其姓名如下 
　　（會長）梁拙·梁蔭（書記）盧楚寳·廖雪琴·鄭秀朗·冼瑞初（會記）楊塗泉·盧啓忠（幹事）潘廣英·許伯瑜·劉自强·葉瑞祥·何椿年（中文編輯主任）梁拙·盧楚寳（西文編輯主任）冼瑞初（圖書主任）楊淦泉·廖雪琴 
[復旦之潮州同學開會因郭任遠返國及馬燦然赴美] 　　 
　　復旦大學潮州同學會近以該會舊會員郭任遠博士新自美國歸來擔任該校敎授該會會員馬君燦然將於今夏畢業後赴美留學特於二十一日晚假座東亞酒樓開會聚餐席間由會長致歡迎詞·及歡送詞嗣由郭馬兩君演說盡歡而散 
[大批日觀光團來滬]  
　　日本岐埠日日新聞所發起之中國觀光團團員五十三人業於前日到滬下榻萬歲館有在滬游覧者有往蘇杭游覧者一隨各人意志惟限定於本月二十七日一律乘長崎丸回日此外尙有日本長崎島原中學第五學年學生八十名與福岡商業學校學生四十名將於本月三十日同乘上海丸船來滬考察云 
[意親王在滬病劇]  
　　意親王薩佛亞乃意王之表弟公爵哇斯太之子前由長沙考察返滬二星期前曾在滬賽馬但因意后之母病逝哀悼殊深屏絕社交已久太子善跳舞第一次到滬時本埠禮查館店及新卡爾登西飯店常有其踪跡近忽患肺炎病本月十八日進虹口公濟醫院病勢頗劇溫度升至一百零五度六本埠意領事每日到院訪候但親王現年二十四歲昨晚之危險期已過溫度已降漸有轉機云 
[俄國盲詩人之行踪考察新俄竣事後再來滬赴緬甸]  
　　前北大敎授盲詩人愛羅先珂氏本定由京來滬經上海而赴緬甸茲悉愛氏現將行程變便業於本月十七日自奉天往莫斯科俟考察新俄竣事後然後來滬赴緬甸及德法等國作汗漫游云 
[昨日之菜巿南巿蝦價廉北巿稍貴]  
　　昨日南北巿小菜塲魚類較廉南巿蝦價已由八百文·廉至六百四十文惟北巿蝦價則由五角·漲至六角餘如笋類較前略貴各價如下 
　　北巿　　　　　　　　　　南巿　　　北巿　　　　　　　　　　　南巿 
　　蝦每斤六角　　　　　六百四十文　　明蝦每對一角　　　　　　一百文 
　　大黃魚每兩二十五文　　二十八文　　小黃魚每兩十文　　　　　　十文 
　　鹹帶魚每兩三十五文　　　二十文　　青魚每洋三斤　　　　　　　三斤 
　　銅盆魚每兩三十文　　　　三十文　　班魚每兩三十文　　　　　二十文 
　　甲魚每兩四十文　　　　　四十文　　　魚每兩三十五文　　　　十六文 
　　墨魚每兩四十文　　　　　四十文　　鯧魚每兩四十文　　　　　六十文 
　　　條魚每兩十五文　　　　十二文　　　魚每兩一角二分　　　一角三分 
　　沙魚每兩三十文　　　　　十五文　　鯽魚每兩五十文　　　　　三十文 
　　鹹蟹每兩四十文　　　　　三十文　　蛤蠟魚每斤百六十文　　　一百文 
　　　蛤每兩二十五文　　　　三十文　　猪肉每洋三斤半　　　　三斤四兩 
　　　子每兩　　　　　　　　三十文　　蚶子每斤二百四十文　　百六十文 
　　毛蚶每斤八十文　　　　　六十文　　　蟹每兩三十文　　　　　三十文 
　　鴨蛋每只三十五文　　　三十五文　　雄雞每斤三角五分　　　三角六分 
　　鷄蛋每只三十文　　　　　三十文　　鴨每只一元　　　　　　　　九角 
　　牛肉每斤三角　　　　　　　二角　　羊肉每斤三角六分　　　　　三角 
　　　　每斤四角　　　　　三有六分　　白菜每斤一百文　　　　　二十文 
　　鴿每只三角　　　　　　　二角半　　菠菜每斤五十文　　　　　四十文 
　　青菜每斤四十文　　　　　三十文　　天津菜每斤一百文　　　　八十文 
　　　菜每斤八十文　　　　　四十文　　黃韮芽每斤一百六十文　　一百文 
　　大蒜每斤八十文　　　　　八十文　　黃豆芽每斤百四十文　　　八十文 
　　草頭每斤六十文　　　　　四十文　　葱每斤一百文　　　　　　八十文 
　　　香瓜每兩四十文　　　　三十文　　馬蘭頭每斤六十文　　　　四十文 
　　油菜每斤四十文　　　　　二十文　　枸杞頭每斤百二十文　　百二十文 
　　胡葱每斤八十文　　　　　七十文　　　莧每斤四十文　　　　　三十文 
　　藕葡每斤八十文　　　　　八十文　　天菜每斤　　　　　　　　四十文 
　　春笋每斤一角三分　　二百六十文　　萬苣笋每把二十文　　　　三十文 
　　毛笋每斤一百六十文　　百六十文　　 
[集會表]  
　　陽歷 
　　本月時期　　　　　地點　　　　　　　召集者　　　　　　事由 
　　廿五日正午　　　天后宫　　　　　　總商會　　　　　　討論會 
　　廿五日　　　　　靜修路　　　　　　壬戌友谊社　　　　常會 
　　廿五日下午　　　南京路新廉里一一　與華製　公司　　　股東聯合會 
　　二時　　　　　　三號　　　　　　　　　　 
　　廿六日　　　　　滬北巿敎育籌備處　滬北巿敎育籌　　　壽查會 
　　　　　　　　　　　　　　　　　　　備處 
　　廿六日　　　　　新卡爾登飯店　　　俄災救濟會　　　　　舞會 
　　廿七日至廿　　　西門體育塲　　　　縣立各小學校　　　縣區聯合運動會 
　　九日　　　　 
　　廿七日　　　　　滬北巿敎育籌備處　滬北巿敎育籌　　　籌備會 
　　　　　　　　　　　　　　　　　　　備處 
　　廿七日晚　　　　五馬路復興圓　　　景泰　出口行　　　春　 
　　廿八日　　　　　天后宮　　　　　　總商會　　　　　　常會 
　　廿八日下午　　　吳淞　　　　　　　同濟大學　　　　　運動會 
　　廿八日下午　　　南泥城橋跑舃廳　　萬國商國　　　　　校　典禮 
　　廿八日下午　　　南巿縣商會　　　　縣商會　　　　　　評議會 
　　三時 
　　廿九日下午　　　東新橋街　豐里　　黃昌火柴公司　　　股東會 
　　一時　　　　　　洋貨商業公會 
　　廿九日下午　　　愛而近路紗業公所　漢冶萍公司　　　　股東會 
　　二時 
　　廿九日下午　　　三馬路盞錦里振華　達豐染織公司　　　股東會 
　　二時　　　　　　堂萍布公所 
　　廿九日下午　　　閘北共和新路中興　閘北八路商聯　　　第二次談話會 
　　二時　　　　　　路口啓明學校　　　會 
　　廿九日下午　　　陸家浜職工敎育館　家庭日澵會　　　　年會 
　　三時 
　　卅日　　　　　　中華路　　　　　　軍學會　　　　　　議員會 
　　卅日下午一　　西藏路寗波同鄉會　中華國民製糖　　　　股東會 
　　時　　　　　　　　　　　　　　　公司 
　　卅日下午二　　白克路三號　　　　大有煤業公司　　　　股東會 
　　時 
[今日仍陰雨有霧]  
　　徐家匯天文台昨日下午四時三十分氣象預報云此間沿海及揚子流域仍陰雨有霧黃海中風向在北與東北之間馬鞍島以南在東與東南之間風勢均微弱本埠温度在下午三時前之二十四小時内最高五六·八最低五○·五去年今日最高五九·七最低五○·五 
 
 

Page 19

 
 
第一萬八千零十七號;中華民國十二年 西曆一千九百二十三年四月二十五號
星期三 * *常識 
常談 
[駢麗文] [  老圃]  
　　周誥之文人以爲詰屈聱牙然在當時不過通用之文非有意爲之也王莽作大誥由國師劉歆輩爲之弄筆乃如沐猴登場讀者一望而覺其詐僞故文雖小道往往見人之性情西魏時宇文泰當國從蘇綽之言詔誥皆仿尙書如蘇綽所作之大誥盧辨所作誥諭羣臣文皆傳王莽不衣鉢者也今人用駢麗文通電其文體雖與王莽不同然連篇累牘不出月露之形讀者亦一望而知其無誠意昔人謂博士買驢書劵三紙不見驢字此乃吾國書契老夫子之特長八行書三葉字字珠璣而無一眞實語得其書者亦循例納之於廢紙簏不暇讀也就文字而論與其讀王莽之大誥無寗讀元史泰定帝即位詔 
衛生 
[說說搖籃車] [  傅得恩]  
　　歐美人的體格是强的我們是弱的這是大家都知道的但是爲甚麽他們强我們弱呢人馬上就回答說人家講衛生講體育是的所以我們現在運動會咧衛生講演咧都是盡力提倡但是我想還有一件極要緊的我們倒不在意甚麽呢就是對於嬰兒的衛生嬰兒的衛生題目也狠大我把一件極要緊的說說 
　　西人的嬰兒常在搖籃車中車形似我國的搖籃上有篷下有輪無論春夏秋冬馬路之上花園之内樹蔭之下凡西人所在之地想大家都見過這種東西我想搖籃車的利益甚大我們的老搖籃那就膛乎其後矣就我所見其益有四一可以少在室内常在户外吸最新鮮的空氣被和暖之日光使嬰兒排洩之機能流暢無阻關於嬰兒之健康實大二四季各有天然美麗的景緻花園之中樹蔭之下嬰兒受自然之感應心恬神怡酣睡不啼並可濃厚其美術之觀念冬日冰雪遍地又可養成其不畏寒冷勇敢冒險之精神三不必睡在大人懹中免受其身上排洩濁氣的薰蒸及一切妨礙血脈流通下正當的臥法四車底有彈簧缓缓推行無振蕩之苦嬰兒臥於其中且甚覺舒適可免一切無益之啼哭其利尙多不能盡述再看我們的嬰兒呢常在室中常在人懹中或在搖籃中但是我們的搖籃却是一件好處也没有大家想想是不是按我們的搖籃有兩種一種懸在空中推之使作來往擺動如鞦韆（余打鞦韆且頭暈故知其必無益於嬰兒）一種置於地上振蕩之可傷嬰兒之腦及他各處軟弱的部分多人頭痛想亦因此如此大家何不也給各人的愛兒作個新式搖籃車呢况且這也不是十分貴的東西 
普通人家把嬰孩無益的裝飾品省下來差不多就能買一個了此風一興我們也可自己設立工廠製造又可多一種工業豈非一舉兩得麽有心人大家起來提倡提倡吧（乙種酬） 
[個人衛生常識（一）] [  王庚]  
　　斯賓塞爾嘗有憤言曰『勿令文明之身蹂躪實用之學而與之爭光』可知衛生實係實用之學醫學博士兪鳳賓有言曰『世人輕忽體魄而偏重心思腦力殊不知軀幹係性命所寄託體魄爲精神所附麗巢敝則卵傾木枯而葉落欲求卵之穏葉之榮非經營巢與木也不可故健全之腦力心思道德品行非僅恃形而上之學足以栽培已也必須有健全之體魄形骸四肢百官爲之基』誠哉斯言身體不强則雖品學兼優對於社會國家安能盡力然則衛生之道豈可忽諸 
　　衛生學之範圍甚廣約言之有由政衛生如飤食查驗街道淸潔居宅溝壑糞穢消毒等有陸軍衛生如食物軍服等有水師衛生如通風燈火等有公衆衛生如傳染病生死統計氣候防疫等有學校衛生如採光運動體格檢查等有職業衛生如工作鐘點化學材料等有家庭衛生如嬰兒看護烹飪急救等有個人衛生如運動營養等而各種衛生個人衛生實占最重要之位置苟人人能實行個人衛生則所謂家庭衛生公衆衛生學校衛生等自不難迎刃而解故本篇所述專重個人衛生然個人衛生之範圍亦甚廣本篇僅擇其最要者而言之如衣食住運動消化呼吸神經等不講高深之學理祇求讀者閱之能知維持生命之道又本篇講及婦女方面者頗多因婦女之衛生更較重於男子母體不强則所生之子女亦難强此乃必然之理今之倡言改良人種者衆矣余謂改良人種必先改良婦女之體格苟反是而求終無實效可見也茲分條述之如左 
　　㈠關於運動方面 
　　（一）每日須有十五分鐘以上之運動 
　　（二）運動之道貴有恒心一日暴之十日寒之毫無裨益 
　　（三）運動方法宜擇適於自己之性情者 
　　（四）運動方法宜擇使身體各部平均發達者 
　　（五）運動之後宜練深呼吸片刻 
　　（六）飯前飯後不宜運動 
　　（七）器械運動苟無指導者不宜昧然從事練習 
　　（八）運動之後注意身體之淸潔 
　　（九）運動甫畢切不可用腦力 
　　（十）運動宜量力而行切不可過度 
　　（十一）運動之際不宜兼用腦力 
　　（十二）靜坐亦爲一種運動婦女至中年後習之最宜 
　　（十三）身體肥胖者宜多運動 
　　（十四）腹大及下腹下垂者當注意於腰腹運動 
　　（十五）月經前後三日間不宜運動 
　　（十六）姙娠期中宜爲適宜之運動 
　　（十七）睡眠前半小時當爲輕微之運動以防失眠 
　　㈡關於深呼吸方面者 
　　（一）深呼吸之吸氣固宜深而呼氣亦宜深 
　　（二）深呼深吸皆宜用鼻切不可吸氣用鼻而呼氣用口 
　　（三）深呼吸有胸式腹式之别兩者程度不同宜先從胸式入手 
　　（四）胸式呼吸乃起於肋骨之起落吸氣時先將胸部盡量凸出腹部凹進氣吸入後約停八秒鐘然後徐徐呼出其氣 
　　（五）腹式呼吸乃起於橫隔膜之運動吸氣時先將腹部盡量凸出胸部自覺空虚約停八秒鐘然後徐徐呼出其氣 
　　（六）深呼吸宜向日光多樹木之地行之 
　　（七）深呼吸之時自己不可聞呼吸之聲 
　　（八）卑濕之地微生物極多不宜行深呼吸 
　　（九）烟煤塵灰起時宜避之（乙種酬） 
經濟 
[香燭紙綻之糜費] [  姜筠]  
　　上月淸明日晨餐旣畢校役吿余曰邑廟内備極熱鬭盍往游乎鐘鳴九下余逐馳車鼓興往無何車近廟前人山人海爲聲嚷嚷逮進廟見婦女如堵多衣赭衣雜以男人均手香燭金銀紙綻之屬忙遞與收香燭者投爐焚化厥况爭先恐後熱心莫名亦非秃筆所敢形容然余觀乎此不禁有感矣竊思今之香燭紙錠爲價不廉燒香者每人所費至少亦須數角而今日來廟進香者何止千百則此日此朝香燭之耗何止數十百元以此巨欵投爐求灰不啻棄之東海亦曷可者且今日非獨邑廟然也别廟恐亦如是且今日非獨滬地然也各處亦復如是且非獨今日一日然也各地淸明迎神賽會有連供香燭紙绽亙至旬餘者且非獨淸明一節然也年頭歲尾四季各節以及月之朔望與夫祭奠之期一般迷信男女恒喜踪跡廟院然燭燒香恬不爲怪以爲敬佛如斯定能免禍獲福不知人多如是一國之大一年之久金錢之� 
空耗於香燭紙錠者正不知幾萬千也可痛孰甚况今者國内財政困窮補救乏術膠濟一路急急　贖而我國民儲金贖路涓涓滴滴猶未湊成巨欵一旦期屆悔恨已晚故國民如能澈底覺悟當省香燭之糜費備贖路之儲金非徒稍盡國民之天職并以謀國家之幸福豈不懿哉抑更有進者燒香男女率皆頭腦固陋不知贖路爲何物曷克語此是則端賴有識青年竭其忠誠轉相吿導苟能一以傳十十以傳百不幾何時行見燒香者必日少而知愛國能儲金贖路者必日多有厚望焉邑廟歸來有感莫能自己爰記（乙種酬） 
道德　　　　 
[傭婦] [  黃公映]  
　　余族叔家有一傭婦性極勤謹在余叔家服役已三四年委以一切之事無不竭誠盡力吾邑本淳檏自世風不振吾邑亦受其影響無論貧富貴賤皆日趨奢侈即爲傭於人者亦染其習是傭獨反衆之所爲人問其故曰衣求煖食求飽而已求美何爲徒耗財而益侈且我嘗聞主人言凡布帛之美觀者多屬外國貨我國本有國貨何必購外物以致利檥之外溢我又傭也華美殊不相稱我不求美惟求檏而潔以一傭人而有此言良足嘉已邑俗凡遇節慶贈禮皆遣傭人責之則受者必有錢給傭人謂之力錢凡主人交遊夥則傭人之收利極厚或謂之曰汝主故不裕汝得利殊少某宅富而所交者多傭金厚而餘利夥且深許汝之勤欲得汝而傭之何不就之此極好機會也勿失之傭辭曰我受僱於人安分守己而已非分之財得之非我福且我衣食旣寛裕於願已足多財復何用適足以益侈主人不裕於我無損且賢兩寛我又受其重託背之不祥或詥之曰汝終日勤勞何不少休曰天予人類以四肢五體原期能事事也吾又受人惠而不任其勞何異禽獸且我固樂於勞不憚也一日請於吾叔曰吾無多事請巿洋紗吾代子織廉而美其勤而不肯自怠又如此一日有賣番薯者遺布腰帶於機頭約藏金有十餘元之譜傭待其復來白於主人而還之賣者感激涕零或者曰子何不自藏之而返之何其愚也傭曰他人盡四肢奔走之力以得之血汗之錢吾何忍攘之是傭居余叔家三四年勤謹如一日余姪講故事每傾耳聽之若甚有味尤喜聽申報常識余訪叔時每要余講之鳴呼如是傭者可以風世矣（乙種酬） 
法制 
[抛棄屍棺要處罰] [  鼎]  
　　我到鄉間查學常見無數屍棺暴露野中有的腐爛穢臭有的浸在水中悽慘情形令人酸鼻雖則人死不葬或因缺乏經濟或因没有地方在鄉民確有萬不得已的苦衷但是抛棄屍棺從心身兩方面說來都有狠大的害處任憑屍棺狼藉未免有些殘忍殘忍就是害心夏天穢氣薰蒸狠易發生疫癘疫癘就要害身我以爲人死之後最好效法日本的火葬論到火葬的好處狠多旣可以節省金錢又可以不佔空地并可以有益公衆衛生不過就目前而論此事却不易辦到其次辦法惟有趕緊埋葬如其没有金錢可以報吿慈善團代爲收葬我近來聽得上海縣知事對於各鄉的浮厝非常注意着各巿鄕經董先行勸導一方面布吿鄕民要把未葬的屍棺一律掩埋倘有不肯遵照辦理從嚴拘罰我有一言奉吿各鄕同胞此次上海縣知事的布吿並非有意同諸君爲難實在是端風化而重衛生現在夏令快到勿再懶惰延宕弄得狠自由的身體受着法律的制裁（乙種酬） 
禮俗 
[中外婚姻之比較] [  新]  
　　中國人訂婚首重父母之命媒妁之言不必取得本人意思外國人訂婚亦重父母之命但必經本人許可 
　　中國人訂婚先問門第如何家况如何外國人訂婚先問學問如何品性如何 
　　中國人訂婚之後未婚夫婦不相往來外國人在將訂未訂之先已互通書信或彼此訪間 
　　中國人未婚之前往往先有姬妾外國人無論已婚未婚概不置妾 
　　中國人結婚須參拜天地外國人結婚向國旗行禮 
　　中國人結婚須備豐盛酒肴外國人結婚僅備茶點享客 
　　中國人新婚之後日坐房中謂之月不空房外國人新婚之後有蜜月旅行 
　　中國人結婚後不能離開翁姑外國人結婚後須獨立門户 
　　中國人新娘多緘默無言如同木偶外國人新娘皆和顏悅色欵客殷勤（乙種酬） 
 
 

Page 20

 
 
第一萬八千零十七號;中華民國十二年 西曆一千九百二十三年四月二十五號
星期三 * *   
 
