# 1917 - 169 - 4915935

 

Page 1

 
 
   
 
 

Page 2

 
 
時評 
[自信（冷）]  
　　此次政局之變動由於自信之誤者實多何謂自信之誤即以爲必不至有事者其結果竟至於有事也 
外交案之發生也内閣總理之免職也督軍團之獨立也國會議員之解散也無一非自信不至有事而來也今則尚以此心對諸西南各省矣是以京中方稱必可調和而西南各省所傳之動兵實與之相反矣 
或曰否前後自信之誤實有不同前者之自信所謂輕心掉之也後者之自信所謂出之無可如何而聊以自慰也嗚呼 
命令 
　　六月二十四日大總統令特任李經羲兼財政總長此令 
又令特任王士珍爲陸軍總長仍兼參謀總長此令 
又令特任蕯鎭冰爲海軍總長此令 
又令特任程璧光爲海軍總司令此令 
專電 
[北京電]  
　　外傳粤已進兵閩之詔安昨晨八時兩軍交綏海軍某亦率艦至閩洋會粤圍攻（二十五日下午四鐘） 
[北京電]  
　　此間數日前已有海軍不穩消息昨公府特開會議派李和中將及某將軍今日赴滬宣慰（二十五日下午五鐘） 
[北京電]  
　　府派李和今日赴滬宣慰海軍（二十五日上午十二鐘） 
[廣東電]  
　　敬（二十四日）日軍署請各機關大會宣布自主並非獨立將以護法勸商民不必驚擬（二十五日下午一鐘） 
[廣東電]  
　　李烈鈞將統四十營出發自任前敵總司令張開儒方聲濤佐之餉械由粤擔任（二十五日下午一鐘） 
[廣東電]  
　　籌餉局七月朔成立（二十五日下午一鐘） 
[廣東電]  
　　兩粤督軍電兩京主張速召集國會（二十五日下午一鐘） 
[廣東電]  
　　朱省長辭職志甚决（二十五日下午一鐘） 
[北京電]  
　　江朝宗發起合各機關歡迎張勳李經羲李言張七日内可率隊回徐又云南方兩廣彼力任調停不至有他變（二十五日下午五鐘） 
[北京電]  
　　頃晤李經羲言日内即擬召集各省代表徵求解决憲法國會兩問題意見閣員先發表海陸軍因海軍有不穩消息可以此安人心關於善後條件赦免政治犯將由各督呈請交法部核准宣布外交問題從緩再議（二十五日下午五鐘） 
[北京電]  
　　鈕傳善辭職赴北戴河聞係暗由秦皇島赴滬與民黨接洽商條件（二十五日下午五鐘） 
[北京電]  
　國務員决分三次發表除陸海財已揭曉外今日擬將汪大燮交通莊藴寬司法章士釗教育呈請任命至内務錢能訓農商李盛鐸外交孫寳琦尚在接洽中如孫不就屬汪大燮以龍建章長交通（二十五日下午一鐘 
[北京電]  
　　李今午到閣命廳局長將交院核辦之五條件分别緩急擬稿呈復大致憲法主由特召會議修正交新國會承認公布故特會簡章應先脫稿赦政治犯可由部主辦（二十五日下午一鐘） 
[北京電]  
　　李就職通電要旨任期斷　三月期短固可自見惟旣以國家統一爲職志則措施順序一當以全國好惡爲衡南北新舊之限羲固無所容心派别統系之分亦願各屏成見凡能維持國家者雖疏遠當引爲同志其有圖謀破壞者即知好亦視若仇讐善後問題容條舉奉商云云聞出張其鍠手筆（二十五日下午二鐘） 
[北京電]  
　　李經羲帶張其鍠陶家瑤鄭謙孫淮到閣令四人帮辦秘書事各有次長希望（二十五日上午十二鐘） 
[北京電]  
　　府院合電徐段倪梁湯等來京審核法制局所草特會條例（二十五日上午十二鐘） 
[北京電]  
　　李聲言對外交不設成見先疏通反對宣戰派入手並訂明後日分拜各使（二十五日上午十二鐘） 
[北京電]  
　　政務會議會員取嚴格主義用國務院名致聘張勳擬回徐一次俟開議再來京列席（二十五日上午十二鐘） 
[北京電]  
　　院秘長暫由郭則澐代理（二十五日下午五鐘） 
[北京電]  
　　清載濤載潤等聯名呈國務院請定滿議員專額已批交内部法制局備案 
（二十五日下午五鐘） 
[北京電]  
　　鈕傳善應召回京將總中行（二十五日下午一鐘） 
[北京電]  
　　姜桂題請老願留京黎意擬與江朝宗對調（二十五日下午一鐘） 
[北京電]  
　　新總　對國會决定非將選舉法改定决不召集（二十五日下午一鐘） 
[北京電]  
　　張勳擬東日出京（二十五日下午一鐘） 
[北京電]  
　黑省旅長英順等以許蘭洲逐畢自代羣情不服宣告與許脫離靜候中央致討（二十五日下午一鐘） 
[北京電]  
　　元老會議職權（一制定憲法及其修正解釋（二）宣戰媾和必經該院同意（三）批准國際條約（四）大赦特赦必經同意（五）審查元老資格（六）其他職掌於憲法内規定（二十五日下午四鐘） 
[北京電]  
　　李思浩見舊參政院參政紛來京飭國庫將欠發之兩月薪人每千元補送（二十五日下午二鐘） 
[北京電]  
　　陜督電告川局危狀滇黔協謀進攻除飭屬嚴戒備外 
請電鄂轉各省注意（二十五日上午十二鐘） 
[北京電]  
　　公言報由津遷回京（二十五日上午十二鐘） 
外電 
[北京電]  
　　李經羲昨晤王士珍聚談頗久衆在今日已視王士珍爲繼李後任之人（二十五日） 
[北京電]  
　　王式通將任國務院秘書長（二十五日） 
[北京電]  
　　北京日報云粤桂已宣告獨立海軍已響應現擬海陸並進由汕頭攻入福建聞護法軍已抵潮州（二十五日）以上德文電 
[北京電]  
　　李經羲内閣其餘閣員此數日内可以悉見任命現據稍有根據之消息外交仍留伍廷芳派遣特使赴北戴河慰留如伍定不就任則擬高而謙内務擬錢能訓或田文烈交通因汪大爕無就任之意改擬龍建章教育蔡儒楷或張一麐農商擬李盛鐸惟司法猶未擬定或有江庸之說（二十五日） 
[北京電]  
　　據某外國公使館員之觀測由西南諸省之形勢而觀陸榮廷現仍無起之意而最惹世人注目之雲南督軍唐繼堯猶未聞有即蹶起之計畫加之李經羲力與西南諸省融和暫時似無巨變之起云（二十五日） 
[北京電]  
　　王士珍今日午後就陸軍總長之職而辭參謀總長兼任但黎總統不准所請）二十五日） 
[北京電]  
　　今晨李經羲王士珍連名電求蕯鎭冰迅速來京就任惟蕯此際上京與否頗爲疑問（二十五日） 
[奉天電]  
　　奉天督軍張作霖接到黑龍江旅長巴英額以下憤慨許蘭洲放逐督軍畢桂芳 
行動暴橫因而蹶起之急報因許蘭洲此次之行動張實默許今旣釀成大事頗爲憂慮昨特分電許氏並排斥許氏之團體戒勿輕舉一面急派孫旅長前赴該處（二十五日） 
[奉天電]  
　　奉天派赴山海關之軍隊今日已悉歸奉（二十五日） 
[北京電]  
　　李内閣人員有决定如左之說内務趙爾巽交通汪大爕農商張謇教育嚴修司法湯化龍（二十五日） 
[北京電]  
　　日本林公使定後日設筵招待張勳（二十五日） 
[東京電]  
　　政府今將豫算案提出衆議院（二十五日） 
[東京電]  
　　今日衆議院選舉肥田景之氏（維新會）爲全院委員長山本悌二郎氏（政友會）爲預算委員長（二十五日）以上東方通信社電 
戰電 
[倫敦電]  
　　海格將軍報稱英軍襲撃加夫萊勒北面之敵軍陣地並任華恩登附近作戰獲勝又在伊泊爾東北撃敗掩攻之敵軍（二十三日） 
[巴黎電]  
　　今晚公報云歇滿台逹美之敵軍繼續發砲轟撃今晨猛攻菲蘭南面及白萊央拉盎洛瓦境之法軍陣地前後數次均不能逞志陣線大部分之敵軍卒爲法軍逐回戰壕僅攻入法軍陣線中央之凸點一處（二十二日） 
[倫敦電]  
　　海格將軍報稱斯加泊河南面有斥堠隊戰事克羅瓦塞萊與美細萊敵砲隊頗爲活動（二十四日） 
[巴黎電]  
　　今日午後公報云德軍夜間猛轟後復在伏才倫境及菲蘭東南與南面進攻均大挫而退毫未得利羅伊勒田莊與佛洛瓦芒田莊間戰事甚爲活動德軍并力圖佔昨日爲法軍逐退之陣地爲砲火撃潰不能進抵法軍陣線或由昨日所佔法軍陣線凸點進攻今晚公報云歇滿台逹美砲戰終日進行惟無步軍戰事（二十三日） 
[巴黎電]  
　　今日法國下院宣稱自一九一四年八月至今法國商船共失五十六萬噸造成及購入者 
 
 
 

Page 3

 
 
共六十八萬嘲建造將成者約十四萬噸而德國則已失二百五十萬噸（二十二日） 
[巴黎電]  
　　拉克羅瓦將軍在晨報載有一文紀德國人力與豫備軍情形云六月一日德軍之總數爲五百四十三萬五千人德國所有豫備接濟前敵陸軍之人共七十五萬五千人其中二十三萬人留於前敵聯隊本營三十五萬五千人留於國内聯隊本營十八萬人將編制新師團一九一九年級之亞爾蕯斯人與波蘭新兵因已併入他隊均未計入一九一九年級其餘新兵共四十五萬人十一月一日前未能召集故德國至十一月一日止僅能用前敵與國内之兵五十七萬五千人塡補損失每月計之則約十一萬五千人外加傷兵愈後復任軍役者月約八萬五千人合計之僅二十萬人殊不足供前敵之用德軍自上年六月一日起至十一月一日止每月損失兵數輙在三十萬人以上本年四五兩月所受損失確已遠過所能派至前敵之人數蓋德軍曾被逼解散若干聯隊以補各軍缺額也德軍並縮短陣線進攻亦不若前之開展且力圖節省兵力足徵其人力漸露窘狀拉克羅瓦將軍文末曰吾人必須謹愼分配軍隊以疲敵軍敵軍豫備兵日少則將予吾人以獲勝之機會云（二十一日） 
[亞姆斯特丹電]  
　　昨日奥國防務大臣在下議院宣稱白洛韋格之子彈廠爆炸死一百三十六人失蹤一百七十人傷六百二十五人大約因不愼而肇禍云（二十三日） 
[俄京電]  
　　特洛伏别墅無政府黨語報界中人謂彼等有武裝國民軍六千人並機關鎗隊及步兵若干助守星期四日有麥肯沁砲兵開會議决於今日示威反對政府並於各街張貼示文謂政府現贊助帝制黨與資本家以致兵禍不解饑荒流行兵士與工人宜集於街中大呼推倒下院推倒閣員十人速了戰禍吾人所欲者爲麵包和平自由云臨時政府終夜集議後出示請國民安靜自處苟有施行暴舉者當加嚴懲同時俄國工軍代表會大會俄國工軍代表會幹事部農民大會社會黨工黨等均以示文請兵士工人勿集街中示威此徒裨益反對革命之舉彼奸人僅候機會蹂𨈆國家之自由云工軍代表會大會發表緊急公文懇請人民勿爲反對革命者所利用若嚴僅圖於紛亂中摧毁革命之功云（二十三日） 
[華盛頓電]  
　　公報云自由借欵共售出美金洋三千零三十五兆二十二萬六千八百五十元超出原額約百分之五十二（二十三日） 
公電 
[天津需震春通電]  
　　督軍省長鑒現在各省派出軍隊業經次第　固本處自應一併取消業於本日宣告解散特此奉　　參謀處當震春馬印 
　　 
[西安陳樹藩通電]  
　　各督軍省長鑒敞省上大總統國務院一電文曰北京大總統國務院鈎鑒竊自共和再造天日重光居民定息以盼來蘇萬方接踵而瞻郅治良以我大總統以淵懿冲和之懷照臨於上段總理以沉毅堅定之志輔弼於中府閣一體内外相援斯前籌之宏遠克徵即指顧而澄清可待不意國本未安羣陰搆難以全國普崇之議會組之以黨朋百年遵守之憲法出之以私見陷政府於躅踳之中即置國家於淪胥之境各督軍責專國外職守戎行本無干涉行政之心安有制裁議會之意惟念政局瀕危陸沉是懼萬不獲已一再陳辭詎知情狀異趨難容德裕之廻旋恭顯善讒遽罷望之於田畯用是陳兵以諫要期雲洋之昭回束伍同嚴仍貢戈　之早議茲幸大總統明聰啓沃制令特頒風傳薄海戾氣爲之盪平制擬元勳諸將聞而感動樹藩督師三載表率全秦敬效蠁綍之順頓慰雲霓之望謹於六月十九日恭率軍民恪遵命令從此歡騰宇宙願永尊崇元首之心戈嚴岩疆敢請冒凟尊嚴之縷合電奉聞陳樹藩皓印 
[太原閻錫山通電]  
　　各督軍省長鑒乃者政潮驟起海宇沸騰各疆吏以制憲之不良怵國亡於無日至以政爭激爲兵諫意圖救國心實無他耿耿此衷天日可鑒我大總統軫念時艱虚懷若谷俯採衆議力施剛斷布解散國會之令爲刷新政治之圖明令旣頒薄海悅服此外如組織責任内閣召集憲法會議改良國會規制減少議員額數諸大端均蒙元首察納准予次第舉辦揆諸請命之始似無不逹之衷初願旣償原狀宜復錫山晋疆待罪國是關懷興議政之師雖非得已循守土之責良疚神明况　外交緊迫内政糾紛正宜一德同心共國挽救豈忍燃箕煑豆自促危亡爲國家計爲地方計自應早日回復原狀以維統一而奠邦基自本日起謹率所屬歸命中央所有出發石莊軍隊即日調回原駐地點大總統寬仁有度仍爲共戴之尊各疆吏意見悉除同任維持之寄乾旋坤轉正在此時外攘内安匪異人任敢布悃忱伏維垂察閻錫山號印 
[黑龍江許蘭洲通電]  
　　各督軍省長鑒江省前以國會紛擾政局緊迫爲早促解决以維國本計曾宣告暫與中央脫離關係現在政爭逐次解决我大總統虚懷若谷明令迭頒行見共和前途益臻業固謹於本月二十一日將前項宣告取消一切服從中央命令以符初志除電呈大總統團務院外特此奉聞許蘭洲馬印 
[蘭州張廣建來電]  
　　北京大總統鈞鑒國務院各部院廳局張紹軒巡閱使南京副總統南寗陸巡閱使瓊州龍督辦各省督軍省長都統護軍使范師長張師長吳司令北京日報公言報大公報上海申報時報館公鑒頃准山東張督軍咸日通電推論制憲方法主張另組議團仍交國會通過心竊　之謹參管見以備採擇蓋憲法爲根本大法須融合全國思潮納於一冶稍拘方畛即病偏欹怙勢力而消長循瓊徇黨私而主奴歧出小之啓喋血推戈之禍大之遺瓜分豆剖之憂覆轍相尋淪胥以盡理無可諱勢有必然前因憲典未成權以倉猝約章暫代窒礙叢生已非一日頃復因議憲乖謬致招各省責言毖後懲前能無悚懼溝通乳合今適其時鄙意與其修正約法滋兩度之紛煩不若逕訂憲綢釐萬年之典要惟國憲必須根據固有之政教風俗亦須廣採異邦之奥旨粹言議憲人才非有貫澈今古目光博通中外特識斷難勝任故宜再三矜愼網羅民獻物色寳豪務極海内之選定名曰全國宏博議憲會由國務院及各省督軍省長推薦每省區多則二三人少則一二人不限省界不泥黨籍不拘學派寗缺無濫甄才較望各秉大公合新舊以同鎔集耆英於一室略爲標舉如徐世昌康有爲張謇梁啓超湯化龍章炳麟蔡元培嚴復夏曾祐馬其昶汪兆銘章士釗諸人望實兼孚乃堪入選雖其平素持論絶不相同而皆能受全國之信從表地方之心理補偏救弊體用相賅眇慮沈思單微湊拍必能爲我神州造成特别適宜之憲典同時仍迅選正式國會俟草案告成即交國會通過庶幾參商之見悉可消弭旣免　醬永維邦本解紛弭患若網在綱千慮之愚不敢緘默敢求研討以决從違張廣建叩　印 
[法國留學生來電]  
　　中華新報曁各報鑑解散國會吾人認爲違憲之舉動留法學生全體叩 
[李協和致滬上諸公電]  
　　本日舜公召集各界數百人宣佈出師討賊歡聲震天地戰鼓○○（電碼不明（矣鈞敬 
[交通部電]  
　　各局均覽本部爲利便交通起見業已令吉長鐵路與電局接線通報凡發寄該路後開各車站電報除照現行本省隔省報價收費除每字應加收路線費無論華洋明密通常電銀元二分官電新聞電銀元一分急電銀元六分其車站名稱如下（頭道溝）（卡倫）（飲馬河）（下九館）（營城子）（叨們嶺（（趙家店）（様皮廠）（孤店子）各該站名後應加吉長洋文之譯音此項聯字華文明語電作兩字算費華密或洋文電照一字計算仰各遵照登報未設報館之處應由局長抄貼收發處俾衆週知交通部微 
[湖北電政監督陶廷賡上交通部電]  
　　北京交通部鈞鑒各監督各局均鑒鷄公山夏季報房已於今日開局謀聞兼理湖北電政監督陶廷廣叩東 
要聞一 
[東京通信（二）（十）（二）（心危）]  
　　日本之外交調查會 
　　美利堅之華工問題 
　　日本新設外交評議委員會直隷天皇設之宮中以首相爲總裁各派領袖及閣員之一部爲委員旣詳述於前函十八日該會第一次開會無所决議然該會之實效及所處之地位得窺之於寺内總裁之開會辭中矣寺内曰諸君俱膺重任爲外交調查會委員當此第一次會議之時敢披瀝所懷於諸君之前諸君皆政治上最佔勢力之重鎭處此曠古未有之世變舉全國一致之實樹國家百年之計不顧毁譽毅然就職足徵忠誠無藝不勝敬佩感戴也（按日人對寺内内閣之創設該會頗多非難或以憲法爲根據或以政治爲論點而憲政會攻撃國民黨總務犬養毅氏之爲委員最烈）但加藤子爵竟拒不列席鄙人所引爲大　創立之初一再崇禮卑辭以求子爵之承諾終屬無效此皆鄙人不德之所致不勝慚恧然知我罪我個中原委自有大白之一日茲不必曉曉置辯也世有以憲法論說本會之不宜設立者此則狃於門户之見藉端反對政府豈得正鵠然其中有足爲本會規箴者即以設置本會之實效如何爲疑問者是也本會之能否舉實效一視今後之運用如何而斷成敗利鈍之歧實亦存之倘不善運用則益增反對政府者之藉口故鄙人切望諸君之黽勉奉公以翼贊聖明之宏猷蓋本會之實效如何不僅吾人一身成敗之關係而其籌謀之當否實國家興廢替之所繋也然諸君皆荷一世重望滿腹經綸鄙人確信本會之必能舉實效也鄙人拜受總裁之重任固難免不揣駑駘之譏幸諸君時加教督鄙人當虚已聞命以免隕越並希諸君亦披胸襟撤城府和衷審議以報國家也本會之執行職務請自今日始但尚有一言即本會内容有不可不嚴守秘密者此固諸君之所熟知茲必反覆申述之者亟欲諸君督崇斯義且用以自警耳本會内部草創未備今後當依衆意損益之云該會實效無從斷言或同虚設或爲政治上極重要之機關俱未可知但一再以秘密互勉則今後之内容未易知之矣 
　　華工助美國開闢之功與美國待遇華工之狀况國人類能道之數月前美國移民法案成立定期施行由是華工幾不得入境吾人方爲志願求衣食於海外之同胞絶望而本月十七日東京朝日新聞紐約電忽傳紐約商會討論停止移民法案則華工又有幾分希望矣美國本有移民法以制限移民爲目的三十年來該法漸次增改制限益嚴蓋美國初以地廣人稀農工各業亟待啓發因之開放門户任人入國華人往者亦夥其後國家體制漸備人口漸增農工之規模旣具不患乏人由是思遏止移民而對於亞洲人及下等工人排斥最甚千九百十一年移民法修正案脫稿是謂柏納脫案以柏氏主宰其事也其後以華人及德意諸國人士羣起反對數加修正或通過於二院而總統拒不裁可或僅通過於一院而又更改卒無成議本年二月又經兩院先後决議由是不待總統之裁可卽成法律（按美國憲法總統對於兩院議决案有拒絶裁可之權迨再經兩院之决議則雖不裁可亦與法律發生同一效力）决議以五月一日實行其要點爲禁止亞細亞人之入國及入國試驗二端云然紐約商會欲於戰爭時期内得亞洲人助其農作乃徵集名人意見請願於國會許與大總統以臨時停止排斥亞細亞人法之權能其成效如何尚難逆睹然名人意見俱以爲可如前財政總長藍思理軒氏之意見書曰阿伊哇州之人民每年平均收穫穀類二百　（每　約中國三斗五升）本年二月間若許亞洲人五十萬名入國則可增收二萬萬　故禁亞人入國與自棄貴重之收穫無異也哥倫比大學總長柏哲拉氏曰戰爭時期内許可支那人入國不僅爲農業計各種事業俱有此必要也古德諾氏曰（卽袁氏顧問）借重支那勞働者經營小農極必要者也耶魯大學總長柏氏芝加哥第一公立銀行總理武氏及多數市民皆表贊成之意間有反對者則謂一旦許可亞人入國將何以揮之使去云由是觀之美國移民新法制限華工雖嚴不無停止施行之希望也 
[西報論中國時局之混沌]  
　　字林報六月二十一日北京通訊云京師有人焉因政治作用專以造謠爲能事以求利其目的於是僞電也杜造之宣言也紛紛轉載於各報耳目爲之淆混此種僞件或造自政府衙署或創自政治機關或來自外省而所指署名之人實則並未與聞撲朔迷離雖華人自已且未能辨其眞僞外人更無論矣往往長篇巨製發現於世讀者未敢遽信其眞但若果非贋鼎則其言與目下政局頗有重大關係其議論之顯然不近情者固不妨擱置一旁但亦有極近情理之文章揆諸吾人所知頗相適合者是則不可漠然視之也如張勳致各省之通告及直皖陜豫之覆電卽屬此類若張勳所告與各督所答果如譯文所云則時局可因此而灼知據聞張勳電告各督要求條件如組織責任内閣召集憲法會議改良國會規制減少議員額數赦免政治舊犯屏退公府僉壬等事咸由主座批准雖次第舉辦或需時日而承認實已完全請卽取銷獨立名義撤回出發軍隊動俟部署粗定即當率兵回徐尚希電覆云云未幾直隷曹錕安徵倪嗣冲陜西陳樹藩河南張敬堯皆有回電稱頌總統聖德　允完全服從益自陳行爲不當但辯明本意無能曹錕之電表示樂觀謂良好憲法公正國會旦夕快覩倪嗣冲電中有兵氛消滅與今日爲吾人發揚共和精神之期等語翻雲覆雨叛督之心性實爲特殊有不可以常理推測者也使主座所依允者果如張勳所言而總統所給予者果爲張勳目的所在之物則國會在京開幕之期尚屬遙遙不知在於何日際此時間僅有一武力所造成張勳壓力所援助之國務院統握國家治權而已且所謂赦免政治舊犯者即釋令爲中國青年黨深痛極惡之帝制派而縱之活動也所謂屏退公府僉壬者即任令爲新政府之傀儡者盤據公府也若南方諸省能承認此種條件及大削國會權力之憲法則吾人所可云者耶穌再降世之前一千年黃金世界縱未已至亦不遠矣今電稱願服從中央政府者不僅上述四省即忠於政府外間傳說組織義師討逆之陸榮廷亦電致總統苟無變更國體搖動邦基之舉動願扶肋新政府陸爲國家柱石且翊贊共和極爲出力今承認總統忍辱負重委曲求全之苦境似亦不反對國會之解散矣是以今日問題乃張勳等意欲修改憲法至若何程度乎聞張等欲恢復袁世凱專爲一已便利而編成之憲法使此意果施諸實事則張等確將變更國體蓋共和政府之要素在主權屬諸國民若袁氏憲法則以主權屬諸自已耳此陸榮廷與南方諸人所以必先察張勳等確有何種行動然後始承認張勳調停之有效與否也再陸榮廷銑電之發出在張勳通告各省總統受迫依允各條件之前此爲吾人所當注意之點目下時局雖尚混沌而其眞相多已顯明如舊國會爲武人示威所消滅新國會召集無期政權悉操諸武人之手諸大端固有目共覩者也此種時局何堪延久久則必召内亂今欲弭亂似僅有一策其策維何則抛棄編造新憲之思想而依據舊約法立即舉行大選舉是已苟如是則政府一切措施尚可不盡失憲法之色彩而憲法上之改革亦可循合乎憲法之手續而進行矣 
[李内閣與收拾時局討論]  
　　李内閣之閣員名單已屢更易茲聞其陸軍總長一席非王士珍莫屬在王氏前本擬力辭惟因各要人之勸挽不得不勉任其難昨聞在公府密議時曾提出對於解决時局之主張頗贊成馮副座及陸巡閱使之折中辦法以爲若偏於極端恐决難得和平之解决尤贊同召集各派名流政客及各省代表特開政治會議解决善後問題以爲若專由武人意向解决政局則將來政治上必决無活動之餘地聞大總統張紹帥李仲軒均極端贊同此項政見至於西南各省之舉動政府已擬以和平手續調融一切業責成馮副總统相機辦理此數日間中央與南京往返密電甚多卽係密商進行之意見聞馮最近所陳兩密電已表明其對於調停之意見聞第一電略稱自揣能力不足懾服一切必請由陸幹卿巡閱使協同辦理或可易於收效此電已經中央承認昨曾特電商於陸氏是否允認擔負尚未可知第二電略稱此次調停辦法須有確定之秩序除共和國體與元首地位當然維持外尚另有要求之欵係爲不得變更約法即國會組織法亦祗能爲一部分之抽象變更若一意爲極端之主持必欲推翻現行法律即當遜謝不敏等語未識中央對此電請將擬如何辦理又聞政府各要人日來連開密議預籌處分川黑兩省辦法聞所議大綱川省辦法擬决不能任命劉存厚爲督軍省長因不問事實何如劉曾自由開戰驅逐督軍省長中央斷無反加任命之理大約擬即以查辦使王人文爲督軍副使張習爲省長黑省辦法尤極端不以許蘭洲之自任督軍爲然因其於一年間竟至驅逐兩督軍若即任命則各省疆吏均將自由爭逐擬以二十八師師長馮德麟繼任黑督許蘭洲若竟不奉命擬並其師長一職亦須罷推此議擬均俟正式内閣成立後始能宣布 
[南京快信]  
　　李經羲昨已通電就任惟聞各省督軍反對仍烈恐此後閣員問題將有劇烈奮鬭 
段合肥徐東海均通電表示不願加入元老院 
馮副座對於修改約法之議大不謂然昨語某秘書云將電京反對 
蘇浙鄂贛四省聯防已積極進行傳聞日内將在寗會議商决一切辦法 
贛督軍李純昨有電來寗告急稱粤兵已開抵贛邊大庾梅嶺等處已被佔領 
軍署昨又開軍事會議聞係關於海軍事軍署諮議李顯謨昨已由滬回寗報告海軍與西南聯合及蕯鎭氷請假内幕馮副座卽電中央報告海軍總長程璧光因海軍與西南聯合昨乘專車南下過寗旋即轉車赴滬 
馮副座昨晚電滬勸蕯鎭氷勿辭職閩浙因海軍獨立昨均來電告急聞馮副座擬再派李諮議赴滬勸阻勿遽發難浙督軍署參謀長趙禪昨由津乘車來寗旋即赴滬政府來電臨時政務審議會定七月十日開會各省代表務儘七日前到京 
兩淮運使劉文揆前隨張勳入京茲劉已先行出京昨過寗乘輪回揚 
第十九師師長楊春普因海軍與西南聯合昨由鎭江乘車來省謁馮副座請示防務機宜聞鎭江江中現停泊有軍艦兩艘 
海軍第二艦隊司令處毛參謀長昨由鄂乘江貞兵艦來寗停泊下閩江中 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南形勢之京訊]  
　　聯兵北來者旣紛紛電京自行取消獨立在京中一部份人觀察以爲政潮從此平靜矣然而西南方　又忽警電傳來兩廣之自主電文昨報已經述及茲聞兩廣督軍陳炳焜譚浩明又有聯名通電到京略言近日得有總統解散國會消息某等未敢遽信爲眞如果屬實則此舉顯爲侵權違法望總統迅予取消並云兩廣現與中央脫離關係以後對於違法産生之内閣之政令不能遵奉一切直接陳明大總統云云又政府同時亦接到雲南唐繼堯來電一道係由馮副座轉逹電中雖未宣告脫離關係然詞意有類哀的美敦書謂現得中央違法解散國會命令某等殊深驚駭望總統即日收回明令否則滇省惟有宣告獨立云云觀此則西南之崛起殆爲不可免之事實矣惟　某一方面消息則謂鄂省王督軍已與蘇贛湘等省聯合一致調停大局融和西南業通電各獨立省勸其速向中央自請議處以保成信贊助内閣成立以清政本一面按照選舉法先將參議院改選成立卽由該院修改一切法制然後召集新國會庶不背立法精神以符共和國體一面由副總統領銜電致西南各督聲明此次解散國會乃調和政局不得已之舉與渠等擁護共和維持總統之宗旨並不相背萬勿聯師出發再起時局之糾紛陷國家於危殆聞王並與馮副座李　二督商定如滇粤果興護法之師决保固湘鄂贛之中立不許假道進兵是現在所謂西南六省者實只粤桂滇黔四省蓋湘省譚督主張調和態度四川劉存厚與滇軍棄嫌修好尚未盡妥協陸榮廷向甚持重未必　起發難旣有蘇鄂湘贛四省居中調停有橫斷南北之勢或於西南進行有幾分阻力亦朱可知但此爲海軍未有表示以前之形勢今海軍旣有一部份與西南一致並已開有軍艦赴南似乎西南聲勢又爲增加不少矣又聞政府前接馮副總統電述西南諸省要求以後有條件協商必須得西南同意政府已復電允許前日黔督劉顯世請電令各省無論已未獨立者一律速派代表到京會商善後辦法昨日馮又來電催促政府從速致電未獨立各省遣派代表來京會議善後大總統及王總長等已韙其議想卽可見實行但以兩廣與滇督所來之反對電文觀之似西南之所爭决非爭代表爭同意之問題此種互相矛盾之時局消息其箇中之底藴殊耐人尋玩也 
[紀粤省之出師問題（平生）]  
　　陸陳之態度軍界之奮勇 
　　粤省出師之說已喧然盈耳然究是何日出師則尚難預言　十八號公民會議後曾由代表黎庸等謁見陳督要求三日内整師出發陳督答以隨時皆可出師但第一國軍餉問題未有着落第二因未奉中央命令是以此時尚未實行惟朱省長曁民黨要人以國會自經解散元首已陷重圍非藉南方兵力决難解救現下旣將出師計劃籌餉問題繼續解决所久者衹一中央命令但總統言動已失自由用兵之命令斷難發出刻擬由軍民兩署會派專員赴桂商謁陸使對於粤省出師計劃是否具有决心如荷贊成立可出發母庸　　若陸使態度仍以鎭靜爲旨則時刻槪聽之中央命令昨將此意商之陳督亦表贊同不日將再派員赴桂會商陸使以定最後計劃至陸使在　遲遲未來究竟態度如何頗爲人所注意據一部分人所傳說則謂陸使主張審時而動不主急進然昨據政界傳出消息則陸使日前曾有一電分致岑西林唐少川等電中謂國會解散民國傾危惟我西南亟應挽救擁護共和南天柱石飄搖大局實賴　支榮廷頃接陳粤督李協和等聯絡西南各省並推榮廷主持大計之通電自量衰朽恐負衆望但天下興亡匹夫有責况忝負職權正宜纓冠忍云袖手惟以足疾適發不能匍匐殊爲自恨跡似觀望恐因此勢成渙散難以圖功深懇諸公駕迅來粤組織軍務院以樹征討之旗榮廷足愈當即執鞭隨後等語觀此似陸使亦未嘗不以用兵爲然也陳督態度本以陸使爲標準昨有人晉見陳氏叩其意見陳督云倪嗣冲等稱兵禍國天人共憤聲罪致討責在藐躬前與李協和正商議出師計畫忽接解散國會之電不勝驚駭悲憤交集咸以不得即時上馬爲恨現在正準備一切極力進行外間不知責以濡滯愛國熱誠固當如是不知謀定後動乃竟成功鹵莽以圖終歸失敗夫六省聯防以粤爲根據則粤之實力須較各省爲厚方可作各省之援至所謂實力者何則足食足兵是也二者之中以足食爲最要日前集議雖蒙各界贊成設立籌餉局然大宗鉅欵籌措頗難縱有點金手段猶稍需時日粤中父老兄弟果熱心愛國對於此次籌欵無論經常臨時當樂爲贊同不予以阻力則鉅餉朝集大兵夕出父老兄弟負有毁家紓國之誠我輩軍人豈敢存貪生畏死之念茲不得不稍爲躊躇者則餉項問題耳陸巡閱使盤馬彎弓而未輕發者亦此原因須知粤省在今日實舉足有輕重之勢故態度須要沈雄此非觀望乃審機也不然朝發一電曰討賊夕發一電曰出師非不激昂慷慨動人聽聞然實力不充徒作紙上談兵是不啻自舉虚實以示敵人不戰而先自潰矣觀此則陳督於出師計劃亦正在進行並無徘徊觀望之意然粤中各界則已𤍠血潮湧以爲出師一舉萬不可稍緩時日有大聲督促進行者亦有慷慨自告奮勇者如省議會前日咨行軍民兩署請即尅日出師其文云本日開會副議長陸孟飛等動議咨請本省長官尅日出師討逆一案僉謂共和再造　運重新凡屬軍民應遵法紀乃各方叛將藉故稱兵蹂𨈆共和逼挾元首凡有血氣莫不義憤塡膺民國干城詎宜坐視斯時亟應咨請貴督貴省長定期出師大張撻伐以維共和而慰羣望業經多數贊同表决相應備文咨請貴督軍貴省長查照辦理刻日施行而警衛軍各領統日前全體集合於省長公署會議出師討伐問題僉以此次叛將稱兵禍蓄已久元首坐困重圍法令出自叛逆國亡之禍危在眉睫若西南數省猶復遲遲不舉義師則逆勢必長支躉難圖我粤尤爲西南數省之中堅在今日實有舉足輕重之勢故無論如何粤軍勢宜首先出發民國興亡在此一舉於是遂以全體之决議舉福軍司令李福林領銜請李軍長烈鈞代呈督軍省長將全省警衛軍分爲三成以最精壯之一成出發其餘二成則仍留粤防守地方而李統領次臯則主張攻閩曾單獨呈請朱省長准添撥四營率赴前敵其呈文略謂次臯以一介書生軍旅未嘗學問投筆從戎二十餘載閱歷旣久經騐頗多溯自民國光復以來由營長遞升統領備歷艱難蒙省長不遺葑菲委以南番一區帮辦緝捕數月來匪風稍戢側聞時局紛呶各省紛紛獨立若非西南義師協力維持大局何堪設想次　係屬軍民一份子又復感恩圖報雖赴湯蹈火而何辭憶昔隨從黃護軍使培松到閩時所有閩地險要情形頗爲熟悉擬請派臯獨當一路或由澄海進窺詔安或由大浦直搗上杭一面聯絡海軍派艦駐泊福州頭遙爲牽制若得漳泉一隅爲根據地使閩省厦門交通斷絶則大事過半而閩亂不足平矣伹所部祇有兩營兵單力薄仰懇恩准迅予添撥四營湊足混成一旅歸臯編遣俾速候命出發以盡天職而靖妖氛云云至本省鎭守使請願討賊者先有張開儒繼有林隱青莫擎宇頃聞欽廉鎭守使沈鴻英昨亦電呈當道自告奮勇願率所部北上大有志切請纓之槪惟陳督軍以欽廉防務重要非有沈使鎭懾其間難資得力已復電嘉慰婉詞阻止并飭其認眞注意欽洋防務以抒系念 
[粤公民大會與桂省會]  
　　兩省民意之激昂 
粤省各界人士近以倪等稱兵禍國特於十八日午後在廣府學宮明倫堂開公民大會到者數萬人陳督軍朱省長李軍長莫鎭守使均派代表到會由衆公舉鬚長遇腹七十餘歲之老翁黎鏞主席即會議各種進行方法以擁護國會催促出師爲宗旨當時多人在場演說有數人言至泣下者有一人因號泣過甚竟至暈倒當由二人扶之而下亦可見衆情之憤激矣最後由容伯挺以新聞記者資格登壇演說發揮眞正共和根本改革之義犧牲之眞解出師之計劃並進則南方新勢力支配全國鞏固其和退則暫時南北分立在南方建立新國家諸政策衆大鼓掌旋由鄭蒼生拔刀斷指血淋漓以示坐人兼以血書恢復國會維持共和八大字以誓衆滿座駭然而殺敵之心　熾當時有新會派來代表何俊英君謂此次肇亂純由梁啟超等從中主使因擬拆其機關報毁其廬墓後由多人勸止事始寢聚論良久卒以一致之决議認解散國會命令爲無效出師討逆爲必要即有數千人冒雨同至督軍署要求陳督軍出師陳督軍命舉代表往見即公舉黎鏞等八人入謁陳督軍之意謂出師討逆本所主張但非法行動則不敢附和云云代表等退至頭門復由容伯挺申述陳督軍明瞭態度及堅確决心代表旣退數千人又同至省長公署舉代表入見朱省長朱云討逆必見諸實行但廣東軍實不豐不免稍形棘手然予身本爲軍人則帶兵亦所甚願云云後李協和軍長親自演說謂自有公民請願以來以此次廣東公民請願爲最有價値後衆經過雙門底見有手持某報呼賣者衆知此爲梁啓超之機關報遂大憤將賣報人痛毆撕碎其報紙衆怒始息此公民大會會議始末詳情也茲將公民會代表之通電錄下北京大總統參衆兩院南寗陸巡閱使各省督軍省長上海海軍薩巡閱使孫中山唐少川章太炎岑雲階曁報館鈞鑒叛督禍國普天同憤公民等不忍法律與民國同亡義憤塡胸爰於六月十八日開全粤公民討賊大會於明倫堂到者數萬人公决四事（一）不承認解散國會爲有效對於叛徒應即出師討伐（二）要求國會議員速擇相當地點開非常國會（三）速催西南及未附逆各省長官火速出師討賊（四）布告全國人民及海外華僑令擔任餉糈以上四件爲今日救國護法之津梁凡屬中華國民皆有職責願共起討賊以衛國基廣東公民大會黎庸鄭蒼生等十萬餘人叩廣西省議會昨日開會議員黃錫康黃宸松陳佑向等提議謂東北各督兵進都門迫逼總統解散國會已不認有共和政體民國將傾西南各省聯盟一氣出師討伐擁護共和是民國雖頽尚存半壁由此而完全恢復實吾輩所深望但國家不可一日無政府民國不可一日無國會某等主張由本會通電各省議會同請各該省當道派遣代表並電致在滬各要人速即赴粤商議組織臨時政府再由各省議會電各該省國會議員急即至粤自由集合臨時國會庶幾軍事財政之籌畫歸於統一易於進行共和可以恢復云云言畢衆皆一致贊同復討論方法多時而散 
[許蘭洲驅逐畢桂芳續聞]  
　　黑龍江省與中央脫離關係係許帮辦蘭洲一人主動畢督軍桂芳甚不謂然然在强權之下亦無可如何許旣以武力先得省長又欲兼署督軍恐英巴兩旅長不與已合求人說項畀英師長巴升獨立旅長明使畢辭職暗逐畢離江故於十三日晚八鐘召集軍警政法各界要人在督軍署開會首由畢氏報告近日時局自稱桂芳德薄才鮮不堪任重旣與中央脫離關係應當衆辭職經許蘭洲財政屬長魁陞政務廳長蔡運升高等審檢兩廳周玉柄楊光湛兩廳長警務處處長楊雲峰李參謀長英巴任三旅長曁各　長等婉留畢氏在江維持大局畢氏再三辭謝卽舉許自代後經衆推許爲督軍兼省長當即擬電通告各省畢之名義稱爲辭職許之名義稱爲經衆推任散會時已夜午矣 
英巴任三旅長各帶兵晉省因爭權利恐有暴動以致人心大爲恐慌一至日暮不敢外出大有風聲鶴唳草木皆兵之勢軍警宣布戒嚴後連日夜間有陸軍數連在街示威夜八鐘半淨街惟警察維持秩序保護治安尚稱得力 
聞許任督軍兼省長英旅長升任師長巴旅長調升獨立旅長袁團長升任旅長後許卽定於十五日任事畢定十六日離江先由財政廳給畢川資一千元許擬送至齊站英巴兩旅長曁財政兩廳長李參謀均擬送至昂站 
財政廳魁廳長以畢離江魁亦擬離江電請中央辭職畢許兩氏謂旣與中央脫離關係不能以辭職電請中央恐貽笑於各省許以魁久任財政尚欲倚助故力爲挽留 
許自任爲督軍兼省長除通電各省外又以督軍名義電令各軍以省長名義通令各縣軍警擔任治安責任略云自各省獨立畢省長去後本省長任　抱定維持地方治安宗旨國家大局旣有徐張等出爲調停自有寗日除由軍署通令各縣軍隊外合亟電令各該道縣極力維持地方秩序凡百政治均照章進行仰即布告週知以靖人心云云又派外交署長范其光面昭日俄兩領事告以公推許氏任督軍兼省長情形 
畢植辰於十八號交卸黑督兼省長事因故未卽啓節聞日昨始乘車赴京張作霖以畢氏過奉擬卽竭誠招待特派副官長承啓秘書前往歡迎並約至軍署會晤 
[取消獨立中之奉省]  
　　張作霖氏於國會解散後因秩序尚未大定故尚沉幾觀變不即取消獨立日昨接張勳電及各方報告知諸事已無障礙特開軍事會議一次决定於昨日宣布恢復與中央固有之關係立飭軍警及地方官明白曉諭人民復由張氏通告軍政各方面所有駐紥直隷兩旅軍隊已電令整飭軍裝服御一切聽候拔隊返防刻已接得張汲兩旅長覆電候電啓程矣 
此次與中央斷絶關係不滿一月所有軍事用欵均由張氏與王岷源廳長磋商指定擬於本月末切實收束此次用費以開赴直隷軍隊之恩餉行軍費及警備處軍事電費爲多約在十餘萬元左右 
自斷絶關係後郵電及鐵路與中央指定專欵或代爲收存或暫時停解惟尚未動用現已儘數由該機關人員收理並將存欵定期滙京惟奉省所徵收指解之欵因無成數已定緩至秋成而一切司法行政因無統系以致處處停頓現已仍舊辦理矣 
[滄石路公司乞援於張勳]  
　　張勳入京以後京中各重要問題咸取决於張京幾一帶視張殆如天上人例如直隷滄石鐵路一案交通部本已有令處分該公司股東不以部令爲然頗欲維持其初議然不逕向部伸辨又不向平政院提起行政訴訟又不向大總統上書伸說獨以股東聯合會名義向張勳陳說一似今日張勳已在部院公府之上者商人之迫於維持自已急不暇擇無足多論顧即此一端已可見張勳聲勢之赫耀一時矣其原文云天下不平之事未有如交通部權次長近日取消滄石鐵路公司一事者查直隷滄州至石家莊鐵路本由直省士紳曹禎祥等呈准交通部批准給照完全商辦該商等創辦以來均遵照部定民業鐵路法順序進行籌集股欵呈驗資本延訂工程師選舉總協理董事均經報部有案凡覆測路線添買地畝墊土包工建築房屋訂購材料車輛等事亦已次第籌備公司有卷可稽足徵該公司進行各事確有實在把握實在成績非毫未進行毫無把握者可比此次限期届滿該商等依照民業鐵路法第七條之規定照章呈請展限一次並無不合不料交通部權次長私心自用不准展期批令將公司撤消擬由國家籌修將該商等經營三四年用費數十萬垂成之路一旦攘爲國有未免駭人聽聞平心而論部中如以此路爲不能商辦也則不應批准於前部中如以此路爲可以商辦也則不應取消於後再部中如不認民業鐵路法有效也則給發執照内何以依法批明附加條件部中如認民業鐵路法有效也則照章應准展限一次何以不予展限即予取消出爾反爾自相矛盾令人百思不得其解即質諸權次長亦不能自圓其說俾聞權次長有將滄石一路收歸國有之後名爲由京漢津浦兩路籌修實則暗中仍以該路抵借某國人之欵扣佣分肥在所不免雖道聽途說不足爲憑然不敢信以爲實亦不敢保其必無但攘奪我直路權於我直人之手而仍授之於外人未免欺我直人太甚我直人雖不肖何忍緘默不言不思設法以自衛素仰大帥主持公論不畏强權對於部中不平之舉動商人之可憐不得不求我大帥俯賜援手以解倒懸如蒙設法保全照章展限則不獨該公司感恩戴德如慶再生即我直　省士商亦無不同聲感激也臨禀不勝馨香頂祝之至 
[贛督軍李純之通電]  
　　贛省李督軍於十九日致大總統曁各省督軍省長急電云萬急北京大總統鈞鑒國務院參謀本部王總長張巡閱使南京副總統南寗陸巡閱使各省督軍省長各都統軍使均鑒恭讀大總統文日通電仰見總統鑒於時局危迫險象　生若不急予解决則覆亡之禍即在目前用是不惜幟牲個人之成見保持國家之統一苦心孤詣委曲調停而廓然大公之心當爲天下所共諒現在國勢杌隉風雨飄搖人民則瘡痍滿目推有上下一心一德急起直追或冀補救於萬一伏念大總統以悲天憫人之懷肩遺大投艱之任勿尚謙退之小節勿負救國之初心内外百執事効力輪誠時艱共濟庶幾百政日臻上理而國基獲磐石之安矣瑣瑣愚忱伏維鑒納李純叩皓 
[贛省各縣之水災]  
贛省近年屢被水災南昌各縣民人曾經報告官廳豁免田賦現因大雨連日不止吉安贛州等處爲省河之上流雨多水漲異常急激河道不能容納以致濱河兩岸幾成澤國所有清江縣晏公堤因水力過大竟被衝倒該堤所保障之田禾及房産多被淹浸漂失現該圩紳董蕭燮羹等以田禾旣被淹没勢將顆粒無收特據情禀請戚省長飭縣勘驗將應完糧賦量予 
豁免以卹災黎又清江縣公民余萬太等報告以該鄉聯鎭墟堤因日前河水陡漲竟被衝失多處禾苗墓廬均被淹没若再漲一二尺則城内亦將被漫愚民無知以爲連年水災係因禁止端午迎神所致閧動全城遂有於端午日恢復禁絶多年之迎神舊例亦可歎矣又新淦縣境民國四年大水爲災全城幾爲澤國五年大旱所收糧食不及十分之二三故早已十室九空目下水已漲至一丈有奇若再漲五尺則與前年之水相等不第粒米無收且恐居民葬於魚腹刻亦已報告省中矣 
[魯省之河工狀况]  
　　日昨河工勞總辦電令各營調查河流急緩茲聞各營報告大致相同謂用洋瓶依法測量每流二百丈需六分鐘每分計流走三十七丈二三尺不等云云又聞上游分局長王謝陳昨日電報總局長謂雷口地方坐灣頂衝奇險環生歸存石料萬難敷用請趕令購石處採辦石料若干方以便相機工作云云勞總辦准此已令袁大智趕運石料三百方堆垛雷口應用矣 
日前清河鎭分局局長王露洪以下游工程萬分緊急特别經費迄未領出特具呈勞總辦請將上游另存磚價（濮工借磚還價）一萬元移撥應用當經勞總辦訓令上游局長查照辦理聞該局長王炳　已允尅期解撥矣 
鄆城縣境黃河南岸舊有民埝一道約長四千五 
 
 
 

Page 7

 
 
百餘丈逼近大河節口吃重每至大汛盛潑紳民百般搶護所費欸項爲數頗巨民國四年曾於夏樓地方修　護堤一道共計二十四段年前衛壤數處亟須及時修整方可有備無患核實估計須用料一百五十餘萬斤繩八百餘條椿二千五百餘根土硪入矣及以上各料約共需京錢三萬餘千若盡由民間據負財力實有未遠昨該捻長張明章等已禀由綦知事具呈省中請給津貼矣 
河工防營短夫向分兩期募用一爲春廂一爲大汛本年春廂短夫　白四月二十一日招起限定六月二十日裁撤上游分局長王炳　以七月一日又須招募防汛之短夫上下袛隔十日一遣一募多費手續去熟易生又礙工作擬變通辦理仍著該短夫接續工作不令停止俟霜清工竣早裁十日於欵項並無出入而工程禆益良多特呈請勞總辦核奪聞已准予變通辦理 
日昨各段承修聯名具呈總局略謂本年天旱米糧價昂各段監修僅領三個月薪津往返川賢在工火食所　不賞懇求恩賞半個月薪津以示體恤云云能否辦到尚不可知 
上游北岸金隄向有防汛公所一處歷有年所現經風雨摧殘半多滲漏聞王局長恐一經坍塌不特重行建築需欵過巨且往來工員亦無棲止之所特電請總局撥欵修葺以便辦工 
[杭州快信]  
　　李内閣通電到浙就職後准擔任三月俟大局底定卽擬退避賢路 
各省雖取消脫離關係而郵電檢查如故交通部昨電致楊氏請予維持并引前浙省致趙督電延誤爲證 
督軍署昨飭財政廳撥解六月份軍事經費新任胡運司擬規復廢岸曾飭各場核議具覆現悉餘姚金山兩場已條陳辦法到署 
松陽　青公所鑒牙程雲飛擅設私秤奉飭查辦已由城區商會調妥一律改用官秤詳請胡運司銷案吳興牙户資員趙履端侵蝕官稅兼辦菸酒公賣事宜又多營私肥已財政廳已飭該縣提案追繳并嚴行懲罰 
考試警官期遷省長署昨論警務秘書詳細檢查報名各員應照北京高校來咨第三條規定辦理倘不及格應即　斥 
省公署昨飭内河水警廳調查各屬巡船駐泊地點及編列號數　長姓氏詳細造報 
省城金融稍鬆現水跌減市面日有起色各絲蘭局又連日解到捐欵現金爲數甚鉅 
地方通信 
[蘇州]  
　　水警廳派師組泉水警第二廳趙雲生廳長訪悉著名　匪宋老窩子胡旭成趙老窩子等現乘時局不靖之際糾集黨羽在江浙交界之雙塔溝常熟一帶肆行搶掠擾害商民亟應派師緝拿嚴辦以靖地方特飭令游緝隊長李標勝乘淺水兵　率隊前往兜拿務將各臯匪等緝獲解辦 
　　私刻行單判處徒刑蘇垣梓義（水木匠作）公所前經議定由大小行頭至公所領取行單分發同行收執乃有湘城區小行頭陳悅卿蔣阿林等私刻行單在該鄉勒令同行領取經梓義公所得悉派人至湘城調查明確將陳蔣二人紐住解送該鎭警察所由　所長備文解送吳縣公署經曾裁判員提審陳蔣等無可抵賴據實供認當命收押候示刻聞已照僞造私文書律判各處五等徒刑一個月日内即當宣示 
　　各軍分期放假蘇常鎭使守　第二師長朱申甫君以現當時局不靖地方防務緊要之際各軍隊未便同時放假爰特會商駐蘇禁衛軍第四團劉夢九團長議定各軍隊分别放假日期已開單通令遵辦矣禁衛軍星期一放假第二師七八兩團星期二馬砲營星期三工輜營星期四第六團星期五鎭師旅部衛隊星日期 
[松江]  
　　火化城内老婁縣前有陳某者前有乾　死人之稱上年病故後卽停棺於書室之中昨因誦經焚化紙錠被工人將尚未熄火之紙灰藏諸屍棺之下上又罩一籐斗以致即時火發燒穿棺底而陳之屍身亦即隨之火化迨家人覺察灌救見棺蓋已焦而棺底已穿兩洞奇臭難聞刻將套棺重殮矣 
　　第三高小得獎楓涇鎭縣立第三高等小校長倪輸臣辦事勤奮於體有一門尤爲注意故由縣署給以甲等獎章以示優異此次道屬聯合運動又奉王道尹頒發奬狀獎章交該校長領回懸掛以誌紀念 
　　委任女子高小校長楓涇麗德代用女子高小學校自前校長免職後已由縣署將該校改爲縣立女子第二高小並於日昨委任楓涇人葉理焯爲校長以專責成 
　　蒲包船路遇刦盗二十二號晚間西門外倉城南八段地方某鄉民父子滿裝蒲包一船運往上海發售詎駛至巴頭地方突被劇盗五六人將船隻蒲包一全刧去並將該鄉民子父綑縛棄諸岸上翌日遇人解救始偕八段地保來城呈報 
[鎭江]  
　　小輪照常通行江北一帶前因天氣亢旱運河水涸裏下河農民曾在高郵縣屬車邏地方築壩蓄水便插田禾致來往船隻不通行駛刻以連獲暢雨連河水已漲三尺下河亦漲二尺該處新築之壩刻已開放故各公司清鎭長班小輪亦定於二十五號照常開駛以便行旅 
　　飭查契據印花丹徒縣知事倪和甫昨接印花稅分處函開奉部令以租賃及承頂各種鋪底之憑據一項尤爲各省商場習有之事凡屬承頂牌號及招盤生財等類契據皆在此種範圍以内恐商民或因不易發覺不免有隱漏情事現届檢查之期務各格外注意將此項租賃承頂契據一併呈驗如有漏貼印花姑念初次准其補貼免罰嗣後再有發現即行照章罰辦倪知事頃已通行警區遵照 
[揚州]  
　　端陽舊習未除江都周知事以昨日（二十三）爲舊曆端陽前日特牌示停止受理民刑訴訟三日各學校亦放假一日各官署門前車馬臨門紛紛賀節合城人士以北門外一帶綠樹陰濃茶坊遍是均前往游覽適天寗門吊橋底下忽發現長蛇衆往觀 
看詎橋欄杇爛登時塌卸落水者十數人祗有二人身受重傷其餘均獲無恙又小金山一帶小刻船亦翻去數隻幸未傷人 
[嘉興]  
　　縣警隊與步兵衝突嘉興縣公署頭門宅門均有警隊守衛 
以杜閑人出入日昨有一陸軍步兵某欲擅自入内被駐守警士攔住雙方互起爭執嗣經人勸解始已旋又有軍人二三人入内不知何故縣警隊與軍人雙方毆打一時蜂集多人繼由該連連長到縣始各散去聞此次衝突原因雙方均有不是處現經各該官長將肇禍人從嚴懲處矣 
　　閙學風潮業已解决嘉興第一高等小學校三年級生因反對代課教員致全班罷課經陳校長將爲首諸人分别記過學生不服全班二十餘人紛紛出校歸里已誌前報旋由該校校長將詳細情由報知各生家族現各家族以三年級生本届行將畢業此次閙成罷學風潮未免功虧一簣均向陳校長說情並送子弟到校肄業陳校長已准如所請惟將爲首之張熙庚朱文慰二人斥退以示儆戒故該校各級學生現已照常上課矣 
[杭州]  
　　追悼湯公大會紀事浙江忠烈祠昨日（二十四）上午開湯公追悼大會馮副總統代表某君楊督軍代表張載揚齊省長代表沈爾昌曁各旅長各廳長各銀行長省議會議長商會教育會會長通志局提調軍學補習所長杭縣知事交涉員等百餘人及第一師軍樂隊第四師步兵三連惠興女校全體學員相繼到會會場外設柏枝彩樓並懸五色國旗中供湯公籌濳遺像輓軸頗 
多不及備載九點十五分振鈴開會先奏軍樂一曲由張師長登台述開會辭略謂今日同人爲湯公開追悼會仰慕湯公自前清以至民國有功於桑梓其一生事略請王君孚川報告當由王君登台略謂湯公蟄仙生於前清咸豐七年至今六十二歲幼時歷史不甚清楚就廷揚所知者湯公二十一歲進學二十四歲中副榜三十三歲中舉人三十四歲點翰林此湯公之出身也甲午散館後分發山西知縣以親老告近改委安徽清陽縣甲寅以道銜補兩淮鹽運使已酉調雲南按察使旋　江西提學使均以親老告辭此湯公前清歷官之情形也當湯公中舉後曾充張勘國公幕府其政務歷練以此爲多嗣任清陽縣時興修河道辦理積榖書院考課改八股爲詞賦審理訟案不用刑訊在官三月政積卓著人民稱頌至今勿衰戊戍康南海主張變政附和甚衆惟湯公力關其非洎乎庚子拳匪作難聯軍入京湯公能於事先電商劉張二公東南互保卒免於難辛丑議賠外欵湯公上議金　太重應改爲平銀以免虧耗乙已湯公以蘇杭甬路草約期滿可以集款自辦當由王文勤公奏准即在上海開會舉湯公爲總理丙午公司成立江墅將次通車英人以路約雖滿未經正式廢去仍要求外務部借欵造路湯公竭力拒絶並派代表赴部查閱檔案因銀公司借欵蘇杭甬一線亦在五路之列無可挽回不得已改借欵爲蘇浙兩公司存欵庚戍湯公奏　盛宣懷觸怒革職不准干與路事湯公遂出公司辛亥浙江光復湯公出任都督首下杭旗僅以繳械而止不加殺戮且不添招新兵亦不濫發紙幣於地方大有禆益此湯公一生之大事也此外如上海蘇報館發行革命軍小說編輯人幾乎逮捕嗣爲湯公所幹旋又丁未徐烈士剌恩有一同志名單清政府飭浙撫按名拿辦亦由湯公力爭乃免綜湯公一生事蹟不外愛和平願大局其造福桑梓即所以造福國家近來湯公精神頓覺衰頽去歲已甚危險今年竟遭大故我浙同人慕公之義受公之惠自當同伸哀悼報告畢啓幕奏軍樂副總統曁督軍省長代表出席向靈位前肅立行禮一鞠躬讀哀辭畢各代表復一鞠躬與會諸君皆起立脫帽向靈位前行三鞠躬禮禮畢閉幕惠興女校學生向靈位前唱歌次由省議會副會長秦炳漢興業銀行行長蔡元康相繼演說一致頌揚湯公辭繁不及備載演說畢振鈴散會時已十一鐘矣 
[安慶]  
　　柳汝士由蚌返皖省議會議長柳冠民前因閉會後經同人公推赴蚌與倪嗣冲接洽一切現已事畢於二十一日回省當將在蚌會商情形略告在省議員謂倪氏於議會教育兩項允爲維持其中交兩銀行紙幣兌現已飭財政廳會同商會設法接濟完全擔保至地方治安及維持秩序已令李司令擔任保護完全負責目下大局可望無事 
[九江]  
　　谷九峰來贛遊覽農商總長谷鍾秀氏本民黨中堅人物當叚内閣未倒之時已知政局將有大變遂一再呈請辭職經大總統明令准予給假十日谷氏遂趁此休養期内作汗漫之遊遍覽名勝旋於十八日乘隆和輪船來灣先是贛督軍李純接馮副總統電谷氏來贛遊覽准十七日由寗啓行遂電令九江鎭守使預備歡迎及谷氏抵埠時九江鎭守使海陽道尹關監督九江縣知事警察廳長均在江干迎迓隨乘與偕鎭守使入署小憇軍政兩界遂在該署設宴接風紳商以谷氏此來或含有政治意昧紛紛懷剌往見均被謝絶當由傳逹長轉逹其意謂此來純係個人游覽並係自由出京與政治上毫無關係外間可母庸注意是晚宿於鎭守使署聞與吳使同鄉契好談論甚洽次晨八點三十分鐘乘南潯鐵路專車晋省謁見李督軍暢叙鄉情二十日復乘車返灣昨早（二十一）偕森林局總辦劉芋珊赴廬山遊覽風景今早（二十二）乘與返城潯商會備席以待刻已準備乘輪下駛矣 
　　查復甘棠湖案九江甘棠湖地面前因清理官産委員蕭仁壽指爲官荒呈請官産處批准標賣經高大椿等以係民間私産赴省控告當由省委章朋先來濁查勘茲聞張委員蒞灣後即會同潯陽道尹所派之朱蔭棠前往會勘據云甘棠湖雖屬官荒經胡楊等姓經營數十餘年所費資本亦屬不少應與普通官産性質不同所定價格自應稍亷以示區别蕭委員前定變賣價額似覺太昂據請仿照屯田繳價辦法每畝定價洋三元或二元似於維持官産之中仍寓體恤人民之意刻已晋省據情呈復矣 
雜評一 
[内閣與政治會議（一予）]  
　　前之政治會議議長李經羲爲今之國務院總理前之政治會議秘書長王式通爲今之國務院秘書長政治會議人才悉羅致於國務院中則今之政治會議不將有乏才之歎耶雖然李内閣本預定爲短期内閣宣言以三月爲斷則三月之後即可入政治會議以收駕熟就輕之效即不然如時論之所謂兼職當亦綽乎其有餘裕也特是今日之内閣西南稱爲非法内閣而政治會議之機關人又稱之爲非法機關以非法爲名必爲衆所反對可知而在中央方面則以爲今後之時局均將待决於兩機關前途無窮之變化亦將由斯兩機關以生故無論爲内閣爲政治會議皆視爲異常重要富有經驗之李王兩氏其將何以周旋於兩方之間而指揮如意也哉 
 
 
 

Page 8

 
 
G> 
[森永糖菓]  
牛奶糖杏花糖香蕉糖眞珠糖花生糖餅乾　天童老牌 
本公司開設東京已十有五年其規模閎大可稱東洋第一僱用匠人計有數千製造額數一日叁萬斤銷路遠及中國與印度南洋等處聲價日陞曾於日英博覽會及中外各種博覽會共進會共得有名譽賞牌金銀牌三十五個 
本公司所造糖菓其樣式共有數十種至品質之精良滋昧之甘美久爲中外紳商所公認矣本公司仍爲注重衛生起見所有廠内一切籌備極爲淸潔且所造食品均以機器而成鮮用手術是以尤合衛生之宜亦可副　諸君保重身體之意焉本公司所造之食品均配合滋養材料而成不特口味甘美且合養身之旨小童用之肥壯異常老人用之衰頽可救婦人用之容顔嬌嫩男人用之元氣增旺家庭備之闔家和靄旅行携之爲好侣伴樣式精緻最適餽贈價格平廉購取利便　賜顧仕商請一試用之方知言之不謬也如外埠各寳號有願經售者請向上海愛多亞路阿部市洋行接洽當竭誠歡迎價目格外從廉　零售本埠各糖菓店均有 
東京森永製菓有限公司啓 
總經理上海愛多亞路三十三號阿部市洋行 
[化食消毒排瘴防疫]  
[仁丹　起死回生　日本]  
　　寰球無二　常備神藥 
藥料精選是爲仁丹之宗旨○藥效顯著是爲仁丹之出色○流水往低處吾生頼仁丹有之哉仁丹有之哉仁丹處方出于藥學両大博士之研竅靈效磬而如響開胃健腹補氣養神衛生惟有仁丹矣○宜哉宜哉宜哉仁丹眞靈則以寰球無二也 
照眞此藥盒係湛新此藥盒係湛新 
雅趣可賞携帶亦便洵爲珍希耑治　食積不消　腹痛吐瀉　痞塊溜飲頭痛目眩時行傷風酒醉船暈精神鬱結虫蝕牙痛 
仁丹價目　試服包　日金　五錢　小包仝　拾錢　中包仝贰拾五錢　添呈洋銀小藥盒　大包仝五拾錢添呈裝銀藥盒 
總經理上海英租界河南路東亞公司仁丹部 
[義由普益厰代送五十種]  
本廠代送黄嘉律先生實業講義五十種自發行以來未及二旬已將講義千份贈送告竣足見我國熱心同胞已非曩昔可比將來實業振興非特挽回利權爲國增光即於同胞生計問題亦可得無窮之利益也惟近來接連各省來函三百餘通必欲索取講義旣出至誠熱心不得不爲補送是以急電　黄嘉律先生再四懇商始蒙允許續印千份囑爲補贈而每份　義五十種仍歸收回紙張印刷費洋一元現在續印又承先生附註更加詳細如欲索取務須從速遲則恐有不及耳本廠自發明廢物造棉設立面授函授兩部盡心敎授祇費三天功夫即能包會學成現在學員已有二千餘名成績優勝已荷　農商部參考衆議員保證認可提倡進行此項造棉製法極易資本極輕使學者即能獨力營業獲利甚厚本廠備有詳細淺顯講義一目瞭然都能照法自造如願學造亦請速來報名函索章程須附郵票一分○製造花露水○顔料製造法○山芋製糖法○衛生牙粉○胭脂香膏○新銅變古銅○鋼筆版原紙○粉筆製造法○新法封口糊○油燈賽電燈　代發處上海北○百花煉精法○電燈泡染色○羅卜製糖法○艶髮香水○生髮藥膏○製造皮鞋膏○眞筆版原紙○袪墨污衣蹟○捕魚新奇法○菓品製糖法　浙江路晉康里○製桂花香皂○舊珠變新光○製造洋燭法○美容香粉○滅火藥水○製造皮鞋油○眞筆版藥水○人造象牙法○魚無水久活○各色洋墨水　普益廢物造棉○普通肥皂法○葡萄釀酒法○新法洋光漆○生髮香水○防疫藥水○銀銅酸白法○製造天然墨○舊象牙變白○催花開放法○衛生含口水　廠 
○棉紗造絲光○菓品造酒法○舊草帽更新○雪花香膏○胭脂香粉○機械不銹法○紙料造石版○黑糖煉白糖○洗衣新法　○簡便種冬菰 
[上海通商股票交易公司廣告]  
本公司專做買賣各種公債銀行股票鐵路証劵以及各項大實業工廠股票並收買未中儲蓄票不兑換紙幣且可抵押外埠來件該欵當班滙上兼做浙江省内各府縣滙兑如蒙　賜顧自當格外克已　上海二馬路大新街餘興里通商股票公司謹啓　電話一五零五 
[廣東種德園創製國貨薄荷烟]  
自製薄荷烟　自製薄荷錠　又名吸薄荷照吸烟一様能辟邪去毒順氣淸心　解一切暑天不正之氣誠衛生之良藥毎枝二角 
本園自製之薄荷錠乃純用國産薄荷製煉是以氣味淸香純濃功效比外洋更優前經農部化驗給獎一等足見藥品之優美也○主治辟暑去邪順氣淸心止咳化痰傷風頭暈肚痛等症立效○價目大號二角半二號二角三號一角半 
　　總發行所上海河南路老巡捕房對門種德園 
[到處可用之最新發明無電風扇]  
十二时火酒風扇 
本公司今由美國湖風名廠運到大宗火油火酒風扇爲最近所發明其較勝於電風扇者有左列之優點（一）不論英法華界皆可通用一按電風扇因Ｖｏｌｔ之不同各界常有不能通用之缺憾（二）隨意移置於客堂辦事室臥室或花園等處皆可施用較之電風扇必限於有電處方可施用爲尤便（三）居於内地或鄕隅者免有不得享電風扇之藥之憾（四）用费極廉火酒風扇每小時用燃料洋一分火油風扇每二小時用洋一分自登報日起特價一月以廣招徠本埠及外埠商號如欲經理者請惠臨本公司面議無不格外克已即各界諸君曁閨閣名媛等零星賜顧亦極歡迎幸勿交臂失之總經理處上海泗涇路六號名世公司啓電話四六六二念一时火油風扇 
[海艸精]  
淸血解毒内服聖藥 
人身毒症多由血液暗受汚濁致生微菌或由濕熱鬱蒸毒氣入血輕則發于皮肉爲癬疥癰痬重則透骨攢筋如花柳楊梅諸病海草精專治諸般毒門及一切外症其功全在淸解血毒並非瀉藥傷人前當春令購服者已極讚神奇但毒發雖肇于春而更盛於夏因夏令熱度驟增空氣汚濁血中尤易受毒也患者幸早注意及之 
每瓶價洋一元六角 
上海中英大藥房總發行外埠各本分號均有發售 
[百代公司]  
（新攝影片遠東選物遊藝競影爭） 
一千九百十七年五月八號至十二號中國選手及日本國並飛列賓選手在東瀛大比賽種種技藝游泳柔術賽跑競爭分别優劣即西語所謂（夏倫配克）是也此役中華團體得有數事奪獲錦標茲已全部攝成影片本公司不惜巨資購之來華俾各影戲園映演使其營業益臻發達而請諸君鑒賞飽受眼福也倘欲租演此片者請向上海四川路九十九號或天津香港等處接洽可也 
[科發藥房]  
加播　藥皂辟瘟觧毒夏令必備每塊四角家用香皂每打壹元 
英大馬路卅七號 
[人參規那鐵葡萄酒雙鶴]  
雙鶴牌本藥酒主治諸症創立 
貧血諸病身神衰弱下痢不止形容　　精液缺乏生　不遂煙癮初斷　病後未復飲食少進　月信不調等症均可即收効每日隨意小酌至陶然微醉而止不可乘興多飲爲要 
[此雙鶴牌人參規那鐵葡萄酒從來未有之滋補藥酒也]  
蓋人參能治百病固無待言規那即金鷄納霜俱爲補益聖劑鐵質亦有補血强身之效中外醫家精鍊入藥由來已久本藥酒乃採購法國頭等佳釀配以高麗人參道地金鷄納劑曁純良鐵精君臣輔佐加意再釀所以奏效的確不獨上列各症且其香味芳甘婦孺虚弱之人亦能可用每日隨量飲用愈久而其效愈確大方仕商請試用之方知其言之不誣也每瓶價洋一元五角　上海英租界河南路中市　中國一手經理批發樂善堂大藥房 
[上海二洋涇橋東愛多亞路六號金龍洋行謹啓]  
本行今由美國運到大宗披雷司名廠製造之搖頭及穏定等種風扇以應夏日消暑之用此等貨物品質精良形式玲瓏且堅固耐久 
較諸市售者頗占優勝茲將現貨陳列本行樣子間並分銷各同業惠顧　諸君請指明披雷司牌可也 
[雙龍洋行告白]  
雙龍 
本行開設三十餘年貨眞價實早已四海馳名今有新到花旗瑞士各國名廠金銀手表金銀時表金銀表鍊金鋼鑽戒指雙眼望遠鏡風雨表寒暑針大小船鐘黑石座鐘金銀眼鏡一切驗光鏡片各式俱全代客修理鐘表機件均可保用如蒙賜顧請移玉南京路四十號洋房便是 
[防疫臭藥水]  
氣味充足　立辟邪穢　能除疫瘋　能解百毒謂之四大特色 
本廠爲華人自製西藥原料各品時際夏令特製臭藥水爲防疫惟一之珍品居家必備之要藥惠顧諸君祈請駕臨或通信上海閘北恒通路與　本廠接洽無不格外克已以廣招徠四十介一介半介大小瓶　均有亞林化學製藥廠啓 
[安住蚊煙香]  
商標衆位若是焚着這箇香蚊子必紛紛墜斃而後就得最快樂之安眠大阪安住大藥房鑑製總經理上海交通路日信大藥房 
[老遺精]  
患夢遺滑精八年今春更前加重四肢無力夜夜有夢有遺無夢有滑心腎不交吃苦萬分買上海小花園隔壁永壽大藥房遺精丸雙料一盒洋二元連吃四夜至今全愈故而揚名南翔葉幼軒謝又荐李君十三年買得補體失調丸一料四元遺精丸四元連吃半月至今斷根二四月 
[看看商人求學謀事之好機會]  
鄙人經商四載熟實無商業智識不能立商戰劇烈之埸每欲棄商不學苦無機會旋閲日報載有保薦商業函授學校招生字樣索閲章程覺教科完備辦法　當學費不收祇取講義等費每學期一元二角畢業考試合格並可保薦銀行公司等位置鄙人初對保薦一端尚疑信參半迨今夏畢業荷林校長天一介紹公司職務足見本校實事求是名副其實用特登報鳴謝並普告同胞俾有志求學或欲謀事者不致向隅報名從速幸勿失此機會函索章和附郵票一校址上海新垃圾橋化益里一弄程鴻兆啓 
[練雲大藥房盖世耳聾還聰丸]  
凡世人患耳聾之症甚多市上所售該藥林立不少然往往不得方法萬難收效然患耳聾皆因腎水下虧相火上炎鬱火傷肝以致耳聾目昏聽視不靈陰虛氣虧血脉不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉成丹專治男女老幼兩耳重聽雖二三十年老症服之立見神效轉聾爲聰補眞陰生津液除浮火退虛熱妙在服後神淸氣爽身體强壯永無復發之患屢經試驗萬無一失中外聞名專治耳聾竟有再造之功早蒙仕學商界信服至效至驗允推萬國九洲耳聾還聰之妙藥也一二年之新症二三盒告痊雖十年廿年老症購服二料包可全愈每盒一元每料六盒洋五元郵局函購原班回件妥速無弊今因原處翻造房屋仍遷返上海三馬路大舞臺對面鍊雲大藥房謹啓 
[天生平安水]  
ＴＩＥＮ　ＳＥＮＧ　ＰＩＮＡＮ　ＭＩＸＴＵＲＥ 
天生平安水乃新發明治痧止痛救急靈藥爲醫界藥房必備之要品若公家私宅有一瓶天生平安水可保人口平安無恙經售處 
各埠著名大藥房總發行所上海英租界湖北路（大新街）第五十五五十六號天生西藥有限公司 
[上洋新開郁良心堂北號藥舗擇於陰曆四月念二正式開張廣告]  
本號向設老北門内東馬橋歷有年所誠心修合精益求精荷蒙　各界推許惠顧者遐邇咸集今特分設北號於盆湯弄橋北首山西路中新建坐東朝西石庫門面發兌各省道地正藥遵古法製飲片虔修丸散膏丹杜煎諸品仙膠各種花露藥酒及人參宜燕毛角鹿茸等無不研究精良方圖完善茲擇於陰歷四月念二日正式開張凡蒙　各界賜顧請認明本號招牌記庶不致悮特此廣告 
[續嗣聖藥男子九醜丸]  
專治先天不足後天失調陰虧陽痿色慾過度夢遺諸虚等症服之功效立見且能壯筋骨益腦髓强身體補命門愿抱伯道之嘆者請嘗試之每瓶一元雙料二元本號遷移上海東棋盤街口門牌念二號廣東保太和啓 
[山西商辦保晋鑛務公司支付股息通告]  
本公司停付股息數年於兹兹經崔文徴總理曾子常協理提議擬先付一年股息本會具有同情惟念公司股東甚多誠恐不易周知特先期通告自本年五月十五日起至九月底止在山西太原省城保晉公司代理處（地點在官錢總局内）支付一年股息凡本省外省之股東務乞查照股票背面所載付息章程届期持股票息預前來支取本公司照章將票驗明與底册存根核對無訛卽行付給至本公司會計年度以每年陽歷七月底爲度八月結賬九月開股東會謹此公告伏乞股東公鑒山西商辦保晉公司董事會謹啓 
[寗波和豐紗廠開選舉董事並監察人臨時股東會廣告]  
本公司茲下於舊曆五月二十日午後一時假座寧 
波商會特開臨時股東大會選舉時事照章抽留六人另選五人並選舉監察人除另送通告並附到會證劵備選及格董事及現任董事姓名表股數權數表又附選舉董事票及選舉監察人票外届期務祈斬　諸股東蒞會投票幸勿放棄爲荷　和豐公司董事局謹啓 
[一瓶斷根靈驗心肝胃氣痛]  
此散不論何種心肝氣胃痛凡痛極難能忍不特辛苦更有性命攸關如遇此症請嘗試驗之妙藥一經服下馬上即速止痛縱有遠年幾無可治之頑症以及結核成塊時痛時止腹胸腫脹濕痰邪熱勞鬱殪氣瘀滯等氣痛即服此散限定一瓶包能斷根永不再發大瓶一元小瓶半元上海英界三馬路新聞報館對門廣東杏濟堂啓 
 
 

Page 9

 
 
   
 
 

Page 10

 
 
本埠新聞 
[海軍總長又將南下]  
　　海軍總輪機處昨接京電以海軍程總長不日仍即南下所有各艦隊應仍駐泊原駐地點非奉海部令准不得擅自移動聞輪機處已由無線電轉致各艦並預備一切云 
[再誌薩鎭冰辭職後之慰問]  
　　駐滬海軍總司令薩鎭氷因病請假並電請辭職已誌前報茲聞黎總統除復電慰留外昨日特派海軍中將蔣超英賫遞葠藥醫費等品來滬慰問並聞蕯氏自請假後即離去司令部至舢板廠寓廬休養云 
又聞蕯總司令昨接國務院來電謂現因改組閣員諸賴老成籌畫除請程總長南來面陳種切外並希即日力疾北上云云蕯上將接電後當卽復電婉辭並聞南京馮副總統亦曾電請中央催促蕯氏立即銷假出爲鎭懾云 
[軍署迭接京電誌聞]  
　　聞松滬護軍使署昨接國務院新任李總理來電兩通第一電爲就任宣言第二電内容聞有上海扼江海要衝相機因應出於執事苦心惟雙方愼勿猜疑致滋鼓惑程總長不日仍即南下自可會同協商共維大局辱承電賀並誌感忱云云殆即軍界賀電並報告防務之復電也 
[軍警防範之嚴密]  
　　松滬護軍使盧永祥因現在謠言甚熾除令軍警嚴加防護外又於前日午後諭令由淞調來之馬隊五十名駐紥高昌廟新營房内即於是夜七時起分爲三班派赴南市滬杭車站及西門外斜橋城内九畝地新老北門民國路小東門十六舖裏外馬路各處實力巡邏至天明始各回營休息淞滬警察廳長徐國樑亦於前日起每晚六時後加派馬巡隊偵緝隊於以上各處分段巡緝以昭周密 
[聯運行車時刻須同時改訂]  
　　滬寗鐵路管理局奉交通部令開查國有鐵路第四次聯運會議記事錄第十七議决案所載關於印刷鐵路通行指南一案業經本部核准令行各該路查照並飭由京奉鐵路辦理編輯事宜各在案茲據京奉路局呈稱竊查編訂聯運各路旅行指南所有各路改定之行車時刻表應同時宣布否則恐因日期之故難免不臨時更改致須重印本路行車時刻表每年於五月一日改訂與日俄兩國鐵路同時發表擬請通令各路將嗣後改定行車時刻表之期均倣照本路辦理以昭齊一等語到部查聯運各路改訂行車時刻未能同時辦理誠於編纂旅行指南殊多困難而於各路列車開到時刻亦慮不能啣接自應與京奉鐵路同時改訂較爲妥善該路所陳各節尚屬可行仰卽轉令車務處嗣後改訂行車時刻逕與京奉鐵路先行接洽務期聯運各路行車時刻同時改訂俾資銜接而免參差除分令外此令 
[交通部變更會計年度]  
　　滬杭甬鐵路管理局局長周萬鵬奉交通部令開本部編製四政統計法擬以會計年度爲準前已將劃定年度辦法令行遵照在案惟查數年來年度迭更參錯糾紛實於比較平均失所依據現在憲法尚未告成年度尚未確定與其强爲遷就窒碍良多母寗按照年份據爲劃一應仍以一月一日至十二月末日爲一年分所有該局表格其在商辦時代杭路已塡至三年六月十六日止蘇路已塡至二年十二月末日止惟杭路二年下半年至三年上半年表格係合編一册今欲按照年分辦理不易劃分仰該局將二年度表格分截兩個半年塡送到部以便彙爲一年統計一面將收歸國有後應塡表格繼續按年塡送并將興革紀要附表呈部母延爲要此令 
[强盜深夜行刦]  
　　前夜二句餘鐘有盜匪十餘名各執單刀鐵尺等械擁至楊樹浦華特路周塘浜醫生沈偉良家破扉入内嚇禁聲陳翻箱倒篋任意搜刦將値洋三百數十元之金珠衣飾及小洋九百角銅元四十餘千携取而逸事後由沈開單報捕立飭通班中西包探馳往兜拿各匪已携贜遠去該探等遂向事主詳詢各盜面貌服式回禀捕頭通知各捕房中西包探一體留心偵緝 
[越貨傷人案展期研鞫]  
　　滬西麥根路泰來祥烟紙店於本月十二號夜被盜刦去大小銀洋銅元共一百六十元逃逸並被該盜等拒捕開鎗撃斃泰利洋行經租處司閽華捕邵德盛寳康絲廠學徒陳根寳兩命業經總巡捕房中西包探緝獲與是案有關之海州人李金英金小三仔兩人解送公共公廨訊供收押在案昨晨復由捕房將李金兩人並案證嚴寳昌併解公廨請究由華探目陳雲忠包探張林泰相繼上堂禀明前情經俞襄讞商之英白副領事以案關盜刦傷人自應詳細研究判嚴與李金二人帶回捕房於禮拜五再行解案研鞫 
[省釋浦東刦案嫌疑人]  
　　浦東洋涇鎭附近賈家角鄉民趙茂茂家及房客婦人阮胡氏家同時被盜搶刦經三區二分駐所長警拘獲積竊周奎德及嫌疑犯陳方玉老徐陳來子陳三等五名押解警廳司法科訊辦已屢誌前報茲悉昨經司法科劉科長飭將周等提案隔别研訊之下判周奎德押候解送法庭訊究陳方玉等四名交保省釋一面據情禀復徐廳長除通飭各警區緝拿逸盜外復照會英法各捕房一體協緝務獲解究 
[划船在途遇盜]  
　　脚划船户鄔榮寳董才林日前自崑山縣裝載土布等貨來滬帶有崑邑祥生泰店寄付上海英大馬路某洋貨舖賬欵銀洋三百元銅元四十千文前晚在周涇港北面寄椗過夜於十時許突來盜匪七八名各執手鎗尖刀等械蜂擁上船行刦該船户起而喊捕以致鄔榮寳被盜用刀砍傷頭部董才林見盜行兇卽躍入江中鳧水躱避各盜遂將船内所載土布一百五十疋銀洋三百元銅元四十千文一併搜括携贜上岸呼嘯而去昨日該船户開駛來滬當即開單至該管水上警察署報請查緝　 
[四師軍隊請領砲彈]  
　　第四師砲兵第四團第二營自楊師長調浙後仍駐南市滬軍營内邇來該營長因謠諑紛紜防務緊要曾經呈請盧護軍使撥給十二生的及七生五開花砲彈各十箱（每箱計二十五顆）業經盧護軍使指令照准飭由上海兵工廠謝總辦如數給領 
[兵工廠紀事三則]  
　　上海兵工廠所造快砲造竣後均須先行試演然後解部備存其試演砲械之處向在西砲台演放惟因詎離砲廠甚遠中間築有煤屑路現經謝總辦飭將此路築修並於砲廠至西砲台中間加築軌道數十丈以期運送便利 
砲彈廠每日所造本有定數現經謝總辦考查該 
廠工作尚可增加故擬飭令每日多造若干藉以節省公費業經呈請陸軍部核示飭遵 
盧護軍使以近日謠言頗多兵工廠爲軍廠重地防衛尤應嚴密故已於該廠周圍及江邊碼頭等處安置砲械並調吳淞第十師砲兵在彼駐紥該廠總辦謝邦清亦於昨日邀集各廠主任員司等在公務廳會議防務良久始散 
[中交兩行定期結賬]  
　　本埠中國交通兩銀行遵照銀行通例須以半年爲結賬之期現該兩行已定於七月一號二號照例結束半年賬務惟一號適値星期故順延至二三號舉行並暫停營業兩天昨已呈報北京總管理處及本埠各機關與往來各莊號一體知照矣 
[代辦運糧手續之反對]  
　　本埠荳米麥餅雜糧同業仁穀公所志仁公所等向章每逢各埠客貨由火車承運到埠者俱歸兩公所派人在滬寗車站麥根棧内擔任掃倉及過磅扦様等手續凡遇客貨短缺卽以掃倉貨抵補辦理至今已届六七載相安無異各客帮亦皆樂從乃近有運輸公司欲出而代辦已商明該路局洋總管分函知照該業昨日該業兩公所董事特邀集麵粉公會廣肇公所泉漳會館等各代表在廟園及仁穀公所内開會集議共籌對付一致反對公决致函各客帮統限陰曆八月朔爲止如運輸公司不允取銷則嗣後將貨轉至别處堆存麥根棧之貨該兩業俱不前往提取云 
[外交人員照例優待]  
　　外交部新委巴西使館主事蔣崇謙現由北京來滬前赴巴西履新聞到埠後即往交涉公署謁見朱交涉員叙談良久聞蔣氏擬搭日本汽船會社輪船赴任已由朱交涉員函致該會社照優待外交人員成例減收船價妥爲照料云 
[精武體育會之網球比賽]  
　　提籃橋培開爾路精武體育會自舊歲增設游藝部以來進步非常迅捷此次夏節日與某校比賽網球計雙組兩場單組兩場該會得佔優勝星期日又與西人比賽計雙組三次單組三次其結果爲一與五之比較仍爲該會獲勝綜觀全局西人以體力勝該會員以活潑勝參觀來賓咸謂該會員之技術得力於拳術之養成云 
[通俗宣講社中區宣講紀]  
　　通俗宣講社前日午後三時在火神廟内中區宣講所開宣講會先由發起人袁頌豐報告次由陸治天宣講儲金足以救命苟遇急難不致臨渴而掘并不吸捲烟亦儲金之要端各界亦可次第興辦云云楊鐵仙宣講略謂世人欲得良好子女須受家庭教育苟父母有善良教育子女入學校必得美滿之學業云王立才宣講夏季衛生方法間以滑稽之談聞者發噱葛雲韶宣講國民宜受教育講畢即分贈家用良藥夏季衛生談露天學校章程三種印品乃休息片刻露天學校即開課仍請教師俞元爵擔任教授並聞該社准下期起舉行夏期宣講會每星期開會二次云 
[尚質學校開辦暑假補習科]  
　　滬寗車站克能海路存厚里尚質學校分男女學兩部高小國民各級均全現定七月六日休業暑假期内並開辦國文英算補習科備有詳章可以索取云 
[澄衷中學之追悼會]  
　　六日（六月二十四日）澄衷中學一年乙級爲已故同學陳葆臣開追悼會陳爲該級學生素行篤實拳拳學業不幸於舊曆四月十七日在家病故同學聞之愴然涙下爰發起追悼會是日到會者約有六十人該校各級團體及校員同學等多有輓聯開會時先由主席金治安報告開會宗旨行一鞠躬禮次讀祭文再次由各級代表及來賓王良士石孚生朱忠良及袁白陳大爕邵家培等羣起演說末奏琴振鈴散會時已十一下鐘矣 
[蜀商公所將開追悼會]  
　　閘北賓山路蜀商公所定於陰曆本月初十日爲尹君弼開追悼 
會現已由發起人葛繩武楊蘭垓李壽山李和軒盧有恒袁鶴洲袁近初滕石蓀等將會場着手佈置矣 
[尚賢堂之半年報告]  
　　法租界霞飛路尚賢堂於昨日下午四時假客利飯店開半年報告會中西會員蒞會者頗不乏人由該堂總理李佳白報告半年經過情形及收支賬略並由辦事董事唐露園等報告該堂將來辦法旋即散會 
[茶市消息兩則]  
　　本埠茶棧自新茶上市以來洋莊銷路祇有零星交易並無大批生意至前昨兩天始有美商購辦温州綠茶五千箱内以珍眉鳳眉花目貢珠四種爲多實爲今届茶市開盤至今第一次之大宗貿易聞成交價格計貢珠售銀二十五兩五錢珍眉三十六兩鳳眉二十六兩花目三十五兩云 
又本埠某茶棧昨接浙省温州來電云二茶現已上市昨日有美商來温自向各莊客訂購紅綠茶各一萬箱限一星期交貨各莊客以限期太促慮有不及故尚未確定恐今届該處二茶裝運來滬者當必減少云 
[不吸捲烟聯合會記事]  
　　星期游行演說團團員陸治天在大東門火神廟通俗宣講社宣講衛生要旨並講解工部局衛生規則歷時一句鐘聽者甚衆鄒剛言丁誥二君在徐家滙演說捲烟之害尤勝於鴉片聽者甚衆且有軍警在場保護鄒丁二人均係個人私費奔走演講頗具𤍠忱 
[取締收買舊花絮]  
　　南市花業沈恒泰德泰恒向以收買舊花絮爲業領有牙帖僅許兩家購辦已歷數十年邇因同業收買此種舊花絮者多至五六家甚有雇用夥友在各碼頭將客帮來貨任意爭拉者殊與花業向章有背故該兩行致函棉花檢查局長請爲取締業經該局長允准發貼布告矣 
[夜差長警槪穿夏季制服]  
　　淞滬警察各區署所長警於夜差出勤時自十二時至三時及三時至六時兩差尚用黑呢制服茲因天氣漸𤍠自前晚起經徐警廳長通令夜差出勤槪穿夏季黃色制服以歸一律各該警正佐業已遵照辦理矣 
[勒閉浦東戲園]  
　　浦東十八間地方共和戲園自開設以來該處一帶市面日漸興旺茲該管三區二分駐所馬警佐以該戲園開演後附近商舖均延長晚市往來之人較前增多長警稽查頗覺困難此次賈家角發生盜案或即爲所媒介爰特飭警傳諭該園限　三日内停止營業該園經理奉諭後卽於昨日邀集股東開會討論僉以該園創辦以來一切佈置耗費甚鉅一旦停止勢必大受損失遂當衆公决具呈馬警佐請求收回成命以保血本未識能准如所請否 
[定期集訊瞽目香工爭執行規案]  
　　本埠香業瞽目工人近因被人破壞行規齊至上海縣公署具禀請求維持已紀前報茲悉城廂内外香店共有十餘家各店工人約有三四百人内中瞽目者一百餘人工帮方面立有公所工人皆須入行定章每日在店做香十八張工資二百文若能多做一張則加錢十二文歷久遵守在案茲有西門内杜家灣慶雲齋香店主崇明人李少琴商通把作陳三郎廣招江北帮工人來滬做工每日工資袛須一百九十五文且須做二十五張各香店遂大爲歡迎漸將瞽目工人摒棄不用各瞽者以李少琴等破壞行規使彼等生計頓絶遂舉楊俊效爲代表至上海縣公署禀請提究沈知事據禀後諭飭該代表靜候核示切勿暴動一面飭派催征吏前往傳諭李少琴陳三郎等遵章入行不准反對詎陳避匿不面以致延宕多日尚未解决昨日各瞽工以未有切實辦法復於下午二時齊集縣署請示時適沈知事公出未回由某科長向衆安慰旋經沈知事發出牌示云照得香業工人爭執入行業經飭吏傳知勸導雙方互相遷就設法解决在案茲據楊俊效李少琴等來署請爲公斷等情仰此案本客帮兩造人等各舉代表一干人於二十八日未時來署聽候本縣訊斷母得集衆曉凟致干未便切切特此牌示 
[再誌大經毛巾廠股東之陳訴]  
　　周少雲前至法公堂控被大經毛巾廠經理徐履琴虧欠墊欵銀六百二十八兩請求追繳等情後因徐挺押不繳周又禀稱現由股東楊信卿等出場商勸還洋七百元業已收到四百元尚少三百元請向楊等訊追楊稱因由徐履琴之老母再三懇托商人向周商勸商人好意先墊洋四百元尚少三百元須由徐母措還中西讞員以該廠並非楊信卿獨開不能歸楊一人擔任判周將所收洋四百元繳存公堂候再訊斷在案昨又覆訊楊投稱周之墊欵係與徐個人交涉與商人無干况徐經理廠務尚有舞弊情事商人亦欲具控請察質之徐供稱墊欵雖由商人與周接洽所少之欵應請責令各股東攤還聶讞員判將周繳存之四百元給周領去尚少三百元着徐如數押繳楊所稱徐舞弊一節准予另行起訴 
[看守所長之自責]  
　　上海地方檢察廳第一看守所自脫逃押犯劉同棠之後迄未緝獲茲聞該所所長黃馥以劉同棠一犯日久未獲自知事前旣已疎忽事後又不能將劉逮案咎實難辭現擬自請辭職以讓賢能未知確否 
[婦人圖盡之可憐]  
　　法租界德裕里某號屋内住有婦人某氏其夫陳鏡如以相面爲業近已逝世陳之友人憫氏家貧集資賻贈詎氏忽自赴某店購買棺具復至某土棧買土十元回家呑服未幾毒發腹痛隣人聞悉大駭奔告其戚到來施救須臾該氏嘔吐得生然亦可憫矣 
[出店尋獲逃妻]  
　　住居大東門外大王廟左近某木行出店張金寳之妻孫氏現年二十四歲近被萃豐碼頭某麻袋店夥殷掌全勾引成姦唆使偕逃前日爲張金寳偕母趙氏在新碼頭將孫氏及殷一併尋獲鳴警拘送一區一分駐所昨日轉送地方廳經檢察官預審之下判殷掌全張孫氏分别收押候究張趙氏母子退去候示 
[拆牆壓傷學徒]  
　　閔行鎭張家弄口木作頭吳順康雇匠在彼拆卸牆垣各工匠貪懶並不將牆磚逐塊取下竟將巨牆用力推倒時適有附近剃頭店之十四歲學徒李根洪因往河中淘米經過竟被該牆壓倒在地嗣經人將李扒出右足已被壓斷遂知照伊母李王氏到來鳴警將吳順康拘入地方警察一區署諭飭將一千人申送警察事務所昨午轉送地方廳請辦 
[探夥藉端索詐之發覺]  
　　虹口梧州路四百三十三號門牌某店主王小五仔前被楊成林指控拆梢洋五元經公共公廨訊供不實將案註銷後詎有探夥丁和尚復向王藉端詐去洋三十元王卽函告總巡捕房轉飭嘉興路捕房於前日將丁拘押昨傳見證王錢氏王李氏將丁解廨經王崧生襄讞會同英卓副領事向被告代表侯魯公律師略詢 
 
 
 

Page 11

 
 
數語以楊成林前控王小五仔一案係由美領陪審遂判丁和尚押候美領堂期解訊 
[載運銅鐵被拘]  
　　無錫人劉寳卿汪順龍在浦東洋涇鎭附近股關鐵店昨晨劉汪二人雇得駁船一只裝載銅鐵數千斤擬運至他處售賣駛經十六舖北首爲水巡捕房巡船查見疑係賊贓當由何探目過舟詰問劉汪二人言語支吾遂將劉寳卿汪順龍連同銅鐵一併帶入捕房經梅捕頭研訊之下諭飭函送地方檢察廳請訊銅鐵留候核示 
[虐待畜類之懲儆]  
　　住居虹口百老滙路九百五十七號門牌之江北人黃阿三前日午後將隣家所豢之猫用繩扣頸希圖置死被某西人暼見以黃虐待畜類立卽喚捕將黃拘押捕房昨解公共公廨請究即由該西人上堂證明被告將猫凌虐情形訊之被告供稱因此猫屢來偷食故擬捉至他處放生恐被抓咬故用草繩縳住並不將他打死乞鑒中西官判黃押兩禮拜以儆 
[不認吵閙行兇]  
　　山東人李小估仔前日在天潼路吵閙被二百三十一號華捕查見向阻不服反敢行兇後經一千二百二十一號華捕帮同拘入捕房昨解公共公廨經中西官訊供不認惟以李必非安分之人判押兩禮拜以儆 
[毆打巡捕之牽涉]  
　　　老閘捕房九百十九號華捕侯鴻廣控無錫人張阿元張阿玉甬人汪阿富王桂榮在新閘温州路行兇打失警笛等情由捕將被告四人一併拘解公共公廨訊供收押在案昨由捕房將案中牽涉之陳桂芳范阿毛周四福等三人一併拘解公廨經中西官略訊一過判均押候禮拜五與張等四人併案訊究 
[流氓攫取洋傘]  
　　婦人崔徐氏昨晨雇乘黃包車馳至虹口天潼路被流氓南京人王阿根攫取洋傘一把飛奔圖逃該氏大聲喊捕當由二百七十五號印捕與包探譚鳳池帮同將王攔獲連贜帶入捕房押候解廨訊究 
[兜售穢褻圖畫]  
　　無賴陳阿招前晚在福州路兜售淫畫被六十九號印捕查見以其違章拘入捕房昨解公共公廨經中西官訊實以此種淫畫有傷風化判陳罰洋五元充公如無力繳洋改押五天以儆 
[鴇婦縱妓拖人]  
　　雲南路雉妓院摀婦朱陸氏前晚縱令妓女許鳳仙在南京路硬拖行人被六百九十號華捕查見以其違章將該鴇與妓一併帶入捕房轉送公共公廨拘留昨由官媒解案經中西官訊明以朱鴇不應縱妓拉客判罰洋二十元充公許妓開釋 
[男女各禁四月]  
　西門外萬生橋北首萬昌順火腿店夥周予明近因姦佔陳雲生之妻孫氏（即小妹）匿居法租界爲陳雲生偵悉將周扭控二區警署限令交到小妹一併解送地方廳訊辦在案茲悉此案業經檢察廳訊明起訴審判廳昨經趙庭長會同賀檢察官開庭辯論周與小妹均俯首求恩問官以周子明孫小妹和姦罪業已成立判各監禁四個月以儆 
[地主尚未到案]  
　　某牛作主潘來生曾於春間收買法新租界呂班路日商愛光社失竊之乳牛一頭値洋一千四百元旋經包探查獲解經法公堂訊判罰洋二百元原告追償牛價一節着再另行起訴嗣因潘罰洋不繳故判將生財由捕房拍賣祇賣得洋八十元由捕房禀復公堂判潘禁押三月在案日前又有吳少梅投廨控稱曾於前清時將地一方租於潘來生建造房屋居住今年租期已滿前往收回不料潘因案被押無人接洽故特投案具禀請着潘將屋拆去租地交還商人執業中西官准如所請着潘速將房屋拆去地歸吳少梅執業迄今尚未拆去昨日届限堂復傳訊嗣因原告未到判潘還押候傳原告到案再行核斷 
[尋獲呑没票欵之同鄉]  
　　住居閘北五區境内之四川人何九齡並無眷屬前有同鄉黃仲平來滬謀事偕住何處被何借去洋三十餘元刻黃因所謀不遂帶來川資業已用罄擬欲回籍日前由其家屬寄來郵票一百八十元囑黃速行歸里黃即央何將郵票售換現洋不意何竟一去不回將欵呑没昨日被黃尋獲扭控五區警署轉解司法科段科員判移地檢廳核辦 
[男孩似有神經病]  
　　前日有年約十一二齡之男孩在北新涇迷路由四區四分所崗警查見帶回該所經張署員訊問籍貫姓名年齡住址該孩操杭州口音答非所問似有神經病昨解司法科轉解淞滬警廳暫行留養聽候查核 
[購物行竊之勾當]  
　　陳明卿前日串合同黨李海雲至南京路義成源洋貨店内以購物爲由乘間竊取洋紗一疋當被店夥朱溪章暼見鳴捕將兩人拘入捕房昨解公共公廨經中西官研訊明晰以張係過犯判押西牢九月李押三月分别示儆 
[竊案並無憑證]  
　　住居塘山路一百七十八號門牌之范少山控女傭蔣仁珠竊取縐紗夾衫等情昨由捕房將被告拘解公共公廨經中西訊供無憑判令開釋 
[法公廨訊究竊賊類誌]  
　　沈通記至法捕房報稱日前商人由寗波乘江天輪船來申登岸時雇車將行李裝運回家詎被竊賊胡阿二李阿林王家春俞小毛等乘𨻶竊去竹藍一只内有値洋數十元之衣服棉被及洋傘等物請求查緝現經包探杭光福偵悉胡等住址前往該處將胡等三人及嫌欵人李奎拘獲並至南市某押店内吊出原贜昨解法公堂請究原告投訴前情訊之胡等均承認串竊不諱李奎供向爲小本生理是日行經該處致被誤拘不敢爲非求察中西官判胡阿二押四月李阿林王家春各押一月俞小毛押六禮拜期滿一併逐出租界李奎無干開釋賊給原告領去又遇犯沈阿實前在某處竊得鉛皮數張携至法租界民國路某舊貨店銷售被探查見拘入捕房請究又竊賊王金全竊取顧金狗之衣服數十件棉被兩條正欲逃逸被顧察悉喊捕追獲連同原賊帶入捕房昨日併解法公堂請爲訊究沈王二人均承認行竊不諱判沈押六月期滿仍逐出租界王押一月原賊分别給還失主 
[調查曾否犯案]  
　　鎭江人黎阿三在界路滬寗火車站附近慶祥里徘徊觀望被包探奚德安查見以其形跡可欵帶入捕房禀明捕頭論飭押候查明曾否犯案再行訊核 
[淞滬警察廳批示]  
　　淞滬警察廳昨批商人陸清泉禀云呈悉該商擬在閘北華興坊開設華興戲園開演電影灘簧請照營業等情候令行該管警區查覆核奪此批 
[中華職業教育社通訊]  
[特别社員補錄]  
　　六月五日至七月十日爲本社通訊選舉期限前已將選舉票曁特别社員錄分寄各特别社員惟六月一日以後續入社之特别社員未及列名特别社員錄除仍照章寄與選舉票外茲將姓名補錄於左姓名號職業入社年月劉樹棠愚山九江廬山森林局局長六年六月吳金彪蔭卿贛北鎭守使同上吳清林麗塵北京高等師範齋務主任同上王修梅堂福建省教育會會長同上韓定生景陳北京高等師範教員同上章嶔厥生北京高等師範教務主任同上陳映璜仲驤北京高等師範教員同上李厚本培初北京高等師範學監同上張嘉璈公權商同上丁鵬毓青吳縣陳墓鄉董事同上韋以　作民交通部技正同上漏列者一人蔣維喬竹莊商務印書館編輯六年五月 
來件 
[國民護法會宣言書]  
　　聞之過去之國家歷史卽現在政治之引線也現在之國家事實卽未來政治之導師也顧吾人欲解决危急存亡之國家政治問題非合過去之政治歷史現在之政治事實探徽索隱從根本上對症施治痛加針炙則雖義軍之興百數十次恐終不能起死回生於國事有所補救往者李唐鑒於六代之纂竊而重外輕内卒以强藩跋扈而唐亡趙宋鑒於五代之紛擾而重内輕外又以外侮逼迫而宋屋鳴呼壯夫好劍而死於劍猛士喜兵而敗於兵國家立國主義苟不審愼將事其失亦猶是耳吾國自清季失政改進論興辛亥之秋革軍大舉以數十都督之新勢力遂剷除有清二百數十年之世襲權威而改革國體政體有識者慮武人專橫隱憂彌遠惟革軍都督大都曾受文明教育雖手握兵符而功成不驕故用人施政之權則偦諸政府立法監政之權則讓諸國會立憲國家所深惡痛絶之軍閥主義尚未出現亦云幸矣自袁氏醉夢帝制悍然謀逆舉一般悍將驕兵而納之術中赳赳武人已自命不凡幾有無不可爲之勢護國軍起袁氏憂卒黃陂繼任勉强罷兵贊成帝制之逆徒未加懲創已失憲政之平衡約法復活國會重開徐州會議若隱若現之軍閥團體已暗中活躍於域内今者因元首免一違法誤國之段祺瑞倪張諸人膽敢觀兵都下威逼元首解散正式國會即以軍力强組非法内閣秩序破壤綱紀不張國滅種絶禍伏旦夕憂時君子咸主張興師討伐以維政本吾人則以爲吾國民此日唯一天職惟在打破軍閥主義擁護共和憲法然後有政體之可言否則野蠻軍人互相遞嬗時可以毁約法迫國會隨時可以造約法召國會趙阵孟所貴趙孟賤之元首求爲守府而不得國會求爲傀儡而不能不惟中華民國不能連續成一名詞恐腐敗國家之形式亦將不保豈非可痛之大者乎同人有鑒於此組織本會意在護法唯一之圖在清政本自今以往凡具有軍閥臭味足爲憲政之梗者當憑我鐵血一舉排除且引導正當之神聖軍人從茲立於政爭之外則國民違法亂政之禍庶幾永絶多數國民之合成意力乃能自由表現而無所阻礙共和憲政始有充分發逹之一日淺陋所及惟在救國塡海移山矢志不易嚶鳴求友謹佈宣言邦人君子盍鑒我誠意同人不敏竊願執鞭 
附簡章如左第一條本會定名護法會第二條本會以擁護民國約法排除特殊勢力期進於法治爲宗旨第三條凡宗旨相同得本會會員介紹者得爲本會會員第四條本會分總務文牘會計調查交際五科設主任一人副主任一人幹事若干人第五條本會由會員中每省推舉二人爲各科幹事各科主任副主任由幹事中互選之第六條本會每月開大會一次每週開常會一次臨時會由幹事員公决召集之第七條本會常務由幹事開會决之關於全體重大事務由大會决之第八條本會辦事細則另以專章定之附本會通訊處暫設上海法界霞飛路寳康里十號 
雜評二 
[程璧光南下（庸）]  
　　自李内閣實現後海軍總長即與海軍總司令相對調本人之已否同意吾　固不能知然蕯之請假旣有决心而程之辭職亦早經提出後兩人者對於舊日之地位尚不如李氏興味之濃則能否欣然各就其新任以答李氏羅致之雅意恐亦今日之問題也 
據上海消息則謂程璧光氏將於日内南下是否來就海軍總司令之新職抑如外間所傳專爲緩和海軍之行動然吾聞前此程總長之南下實爲固結海軍心志宣布保障共和之嚆矢然則今茲之南下其關係恐尤非淺細也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[弔今議場文仿李華弔古戰場文] [  化誠]  
　　倒竈乎院星蒙　　無居人車馬絶跡茂草披紛黯兮凄慘風催日嚑棟折榱崩亂若荆榛兒戲釀禍烏合亡羣車夫告余曰此今議場也議員八百僕僕四散内亂則聞傷心哉孰令聽歟誰爲爲歟吾聞夫辫帥要挾李九參預千里奔走同車遠御議件晨發民憲夜除力竭勢窮不知遠慮處身荆棘兵逼誰助歐戰以來多事四夷外交失敗無歲無之人稱國弱不敵强騎總理罷職武夫乖離復辟聲揚於帝黨獨立宣告而檄馳嗚呼噫嘻吾想夫民風文弱軍人囂張乞丐驕敵爲虎作倀圍攻院門禍起蕭牆威墮心駭法斁惡彰帝孽伺𨻶私議道旁京津相聚人心驚惶電告萬急擁護中央至若聲罪討逆陳師海隅積憤鳴鼓奮臂疾呼拒虎當道征馬在途鞭長不及蔓滋難圖當此革命天假暴陡橫肆兇惡以自剪屠陽託調停陰　憲法國會催歇武力强壓令關兩院之門允退三軍之甲無貴無賤同爲兵脅可勝歎哉智窮兮力盡限滿兮時逼條件進兮意惶惑命令下兮心愴惻散矣哉民權剝蝕存矣哉武人　賊電四逹兮聲切切人偶語兮議竊竊國本搖兮民皇皇主權得兮兵泄泄地氣燥兮苦旱陽光烈兮患𤍠天災人禍有如是耶吾聞之癸丑革命民力漸孤政法頓變集權中樞傾覆國會屠戮無辜人事而已其在天乎項城自斃民主復還黎公繼任遺大投艱五族統一和樂且閑穆穆棣薄海之閒督軍干政妄肆兇頑茶毒生靈獨立邊關馮鎭東南雖得防姦叛聲四起力不轉園哀哀議員誰非民選民生顚連賴以救援一登院門誰不　羡一朝罷斥誰不驚顫昔也何尊今也何賤其存其散衆莫能知人或有言將信將疑悁悁心目乃親見之洒涙濡墨哭赴唁辭昊天不弔禾黍仳離政府猶是議院已非必有外患國其傾危鳴呼噫嘻時耶數耶立國如斯傷如之何貽笑四夷（五） 
家庭常識 
　　胃氣痛用猪膽一個香附子三錢其焙研細分兩次開水冲服即愈 
呑金用生韮菜囫圇搓作一團呑下接續連呑約四小時韮菜裹金物從大便中瀉出惟如金物係剪碎極細呑下者恐非韮菜所能奏效敝友嘗呑金戒指二只用韮菜呑下裹出時問最速[  曹蘭秋]  
赤白痢之治療用玉蜀黍之鬚焙灰（紅痢用紅玉蜀黍白痢用白者）小兒用赤糖拌和以便適口成人用酒送下更妙吾弟四歲時患赤痢約有半月餘百藥難效後得此方時方隆冬遣人來常尋覔服之不三日即愈（赤白間者用赤白相和）[  趙介斌] 去衣服黏捕蠅紙之膠跡法捕蠅紙以松香桐油蜂蜜等爲之如不經意衣袖黏此紙上膠物可以酒精擦之 
普通牙粉之製法研蠣壳爲粉漂淨晒乾加以任何種之香料卽成[  錢劍俠]  
減乳宜愼食麥芽減乳固有大效但經一次之食減則永減矣如欲使之復增無論施以何法必不可得爲人母者苟圖多次胎産後均自以乳哺其兒似不宜服此[  讓竹]  
烟囱煤積燒飯時用皂莢數枚與柴同燃其煤自落 
去桐油跡桐油汚衣服將衣浸於水用秋葵葉數片置於迹處以兩手磨擦再以尋常洗法洗之待曬乾後毫無痕迹余經試過甚騐[  王汲民] 不受酬 
工業須知 
[樟腦（二）] [  張靜生]  
　　樟樹叢生於温帶近海之區性畏寒氣候定温濕木質堅密其理綜錯有氣頗芳冽即樟腦也其在山陽生長者受海面之𤍠風則� 
樹皆碩大且腦分多在陰幽之處者則未能充分發育腦量亦少播種法以踩取成熟之樟實存於空氣流通之所宜散布置之不可曝於日下亦不可堆積一處以防其腦氣發散　𤍠然燒也收取後去其外皮待至春初之候浸入水中二三日即於水中揉剝洗滌之其成足者沉於水底取出加以選擇俟濕氣昇散淨盡即爲純粹種子苗牀不拘山野皆可爲之但須造適宜之畦關約三尺長可隨地勢酌定之間以二尺寛之溝鋪以人糞與粕等料混合之土散布種子不宜過密以細土覆面上輕輕築實再以　䈴蓋之至發牙後謹防風雨尤宜時時　除雜草溽暑時於日没後用潔水澆漑至夏秋須再灌稀簿液肥二度（未完） 
集益錄 
　　再答第十五問螞蟻最忌菜油（即菜子榨出之油俗名香油）凡油坊無螞蟻之踪跡称伯曾於大通漢口等埠開設油坊故知之詳法以菜油灑於蟻穴及蟻路牆璧鍋灶等處連灑數日蟻遂絶跡惟油味消散後注意復灑[  宣城曹蘭秋]  
答第二十八間玉蜀黍𠏉（亦各玉米𠏉）之製糖法先削其根葉稜節去其虫蝕處次洗淨用刀斜斬爲約一分餘之塊片並以白路杵之使碎次以甑置鍋上儘蒸之頻澆以水使糖質盡流於鍋中至試嘗渣片無甜味時乃已然後將鍋中水久燒之卽成流質之糖其用處甚廣旣可以餌小兒又可作製造糖點之一種原料與紅砂糖汁相似且潔淨過之[  老金]  
長篇小說 
[寫情小說柳暗花明錄] [  常覺小蝶天虚我生合譯]  
　　第十四章（二） 
　　羅倫此時亦頗自疚顧大錯旣成無能銷毁則曰世父恕之此事兒旣爲之此辱卽兒一人受之絶不敢累及世父以後亦不敢再來邸中明日即當束裝渡海不復歸矣老爵嘆曰亦僅有此策矣吾年已暮鍾漏且息亦不顧聞汝有飄泊之事然我在世一日即當護我先人之光不使沾有一些汚點或者有日我乃正首隴邱則言次又嘆曰尚何言哉古人云吾人之後再有洪水亦無與我伹至彼時彼女或亦以酒自喪其身羅倫彼女亦酗飲乎羅倫無言垂頭而嘆滿面皆現愧色老爵漢曰汝欲再得自由亦但望有此一着矣我爲汝叔汝遭此事吾心庸有不戚但亦無力助汝汝自造荆棘之床亦唯有汝自臥之矣尚何言哉於是叔姪分手更弗相見羅倫亦不再蒞村邸直至老爵逝世乃始兼程而回不意途中邂逅　德百丈情絲竟自縳於不覺今一足已入陷阱尚欲拔而出之豈不難哉羅倫思極乃生幻想獨立樹陰其妻亢厲之音尚空旋於耳際不去因竊念此聲倘爲薏德所聞將何如乎彼固以爲我乃未婚人也如其知之彼之失望爲何如嗟夫薏德吾苟欺汝亦卽自欺爲今之計吾當與汝更見一面直接說明然後再提我行囊出奔天涯以自洗我胸中之怨氣念决乃復自樹陰出逕赴棚帳心中酸梗至不可以名狀似有如鉛之涙墮咽喉而下入於心嵌滴滴有聲乃復竚立手握帳門亟力自鎭隱其憔悴之色旣進則見茜雪正與鮑倫罷舞而出熙熙然滿面盡現笑容見羅倫則曰伯爵君何往耶吾方告鮑倫貴爵謂君已允起造村屋亷賃佃工而鮑倫亦謂將爲君助言見鮑倫不妨再與一言以堅其信羅倫难唯曰然令妹又何往茜雪笑曰渠乃不畏困憊現正在歡樂之時君不見其方與艾生跳舞耶羅倫遂别茜雪行過廣室以覓薏德其時薏德已罷舞正與艾生閒談面上微現一絲笑影面眉目間猶含　意羅倫行近日薏德此次跳無當讓我矣艾生見爲羅倫乃嗒然自去而薏德兀立不動一任羅倫挽其臂羅倫輕聲曰薏德吾人且至帳外小坐如何薏德亦不答二人遂同邮帳於時花香撲人月公愈皎羅倫行至椅側卽適爲裘狄斯坐處乃即駐足低首而言曰薏德吾今尚有何言對汝但有望君恕耳嗟乎薏备汝勿避我吾心已内疚欲死吾頃昏憒乃不知對君何言薏德當知吾身實已無自由之權蓋我與汝其中實已劃有鵧溝無論何人乃不能跨身而過 
 
 
 

Page 15

 
 
四十年前之華僑 
[日本國查給華人保護牌照（見本報甲戍年五月二十七日）]  
　　華人之客居於東洋者實繁有徒故日本廷臣現已奏准新章十一條移咨中國大憲頒示各屬商民是亦入國問俗之一助也因詳列如左一清國人民願住我國者於到港後務須限三日内報名三十日内給領籍牌如有過此限而未領籍牌者即令領牌限收三牌規費外罰追本額全數此籍牌每年改換一次 
二領籍牌時呈開禀單其身家爲爲上等者納金二圓下等者納五十錢以充規費其領自七月至十二月牌者止本額之半至若未滿十六歲之男女可納該等本額之半 
三其逗遛不出三十日者母庸領牌惟到港後限三日内即具報單一様兩張呈報地方官廳將其一張呈存該廳一張由廳蓋印本人收存作爲逗遛之憑如過此限未呈報單者即令呈報蓋印罰追下等籍牌規費之全數倘或有疾病及不得已事故則可懇請緩期但期不許過二十日 
四初領籍牌寄居甲口旋欲遷住乙口者將情具報一到乙口可將甲口官廳籍牌抵換乙口官廳之牌免其規費 
五欲回本國或轉行他國時必須將情具報納還籍牌領其收票如本年内再來者無論何口可將收票呈納該口地方官廳換領籍牌免其規費 
六遺失籍牌者可即具報仍納本額規費補領如係水火盜賊而失者僅納半數至遇失印憑者可再具報更蓋官印並無規費 
七遇有婚姻産育及身故事須由本人或親故或隨從開具報單添領本人籍牌及退還逝者籍牌 
八每年一月四日爲始限以二十日須赴地方官廳改換籍牌照納該額規費如遇此限不來改換者除收本額規費外罰追該額之半 
九該管員役有時巡查清國人民庽店驗人有無籍牌如有遇限未領及未改換者即令領換除收要規額費外罰如第一條第八條之數若不肯領或無力領者即照我國無籍人民一體處治其不帶憑單者亦同當照第三例追罰 
十凡未領牌之人投呈詞訟當先究問不領籍牌之罪照依第一條例追罰後審判其案 
十一凡有詞訟禀報欲投地方官廳者心須經由细保印證如租地基及租賃買賣房屋時彼此合同立約呈報地方官廳請蓋官印於蓋印日兩家須納規費各金一圓 
尊聞閣筆記 
[産犬（見本報癸酉年四月初二日）]  
　　婦人懹袵三月而成形古文史鑑云欲生男者執弓矢欲生女者觀鸞鳳牡丹施環𤧑欲子美宜佩白玉欲子賢須看詩書欲轉女爲男則以絳紗囊雄黃佩於孕婦身上此皆内象外感觸類而成應物而變古人試驗有得而筆之於書者也佛山黃碪有某甲東莞人妻某氏懹孕甫兩月餘適其家牝犬産一子形狀狠惡舉動猖狂人皆以爲不祥某氏心亦惡之用繩繋其頸於梯上不欲其生久之乃死命人棄諸野至夜適有隣婦至入坐談天氏忽心腹狂痛正欲如厠俄覺有物自産門迸出如桶脫底頓覺神魂失措仆於地上衆急扶起火光中見有物跳　而前其色甚白視之乃一小犬大僅寸許各爲嗟呀不已嗣氏神色稍定呆坐良久幸獲無恙乃遣人送之海濱此蓋外有所感應類而生也可爲妄作乖張之孕婦警 
文苑 
[無題四律醉里信綠生（見本報壬申年十一月初六日]  
　　紅螺綠螘記親斟别語慇懃字字金萬里長風游子願一輪明月美人心芙蓉帳冷慳佳夢荳蔻香濃耐細吟指點桃花千尺浪較量情比水猶深 
入骨相思敢諱痴默將舊事訴燈知素雲秋淡銀河朗卿月宵澄玉漏遲密誓並肩占鵲駕遠游彈指誤鶯期間來私檢香羅帕珍重啼痕好護持 
芳卿知我我知卿縱隔雲山不隔情雖寄魚書明滯跡應勞鳳卜盼歸程化爲蝴蝶猶同夢修到鴛鴛定幾生料得紅窗人靜後一般吟望坐深更 
絮果萍根證夙因飄零同是落花身曾留後約疑難必翻慮前綠或未眞已信恥爭樊素竉可能耐守長卿貧買絲擬費針神手不繡平原繡個人 
神話 
[瘡作人言（見本報甲戍年五月二十四日]  
　　客有自高要來者言其鄉紳某因辦紅匪誅戳頗濫事平賞五品藍翎於去年九月膝生一瘡初僅如贅疣癢而不痛旣而漸大如椀有目與口如人而狀忽出聲曰我曾迪也我未嘗作賊因表兄在賊營中主炊我往探之留我一飯汝便謂我通賊枉殺我今幸得請於天神决不汝恕矣每出一言則痛徹於心家人見其如此多方求禱爲之設齋　終不愈召曾迪父母至則瘡又不言俟父母去則曰此豈父母所能代解耶人問紳所見若言紳言每發一語皆如出自心中不知人何以得聞也月餘　藥岡愈遂死噫異矣按佛書有所謂水　者言唐僧悟逹生瘡於膝如人面狀眉目畢備痛苦萬端有茶隴出異僧教以泉水濯之瘡曰汝袁盎我晁錯也東市之寃累世求報今始相遇蒙迦諾迦尊者洗我以三昧水與汝寃解矣余初疑其妄以此事觀之何恰合也又池北偶談云古月頭陀欱人也順治初居京口兩膝生瘍宛成人而耳目口鼻皆有瀕死者數矣辛卯冬瘡忽人言曰我梁時盧昭容也子害我於洛陽宮今日報汝醫何能爲詣佛　悔可耳旣甦發願寫經書水　至九卷遂杖而起至三十六卷遂能行此段又似因水　而附會然以所見證所聞又豈盡虚耶客能言紳之姓氏并述其劣行數欵茲俱諱之可知報應之不爽矣 
[雜錄]  
　　治頭風頭爲諸陽之首風乃百病之長一時感冒頭必先痛有正頭痛有偏頭痛此症發起畏風惡寒痛不可忍用白蒺藜三錢薄荷五分蔓荆子二錢　活一錢桑葉二錢川芎五分水煎服取绵被蓋頭出汗卽愈 
又方頭風初發時用手按頭上有一處按着更酸痛者以硃筆記之用班　一個去頭翅足研末按於所記痛處以小蜆殼或核桃壳蓋上用布紥好過夜起小泡以銀針剌出黃水其痛若失愈後永不復發（吳蓮洲） 
治頭暈眩方當初夏新絲上市時用鷄卵七枚置煑蘭鍋中烹至七日七夜之久然後取出食之（一次不能食盡可俆幾次食之）第一年食七枚第二年食七枚以後此病永不再發此方同門某嫗曾親試之據云十餘年來此疾竟不復發（郭鴻飛）免除牙痛法牙痛係腎病之一種患時寢食俱廢坐立不安其困苦莫能堪也欲令此病免除永久不發無需醫藥只須於平常小便時緊閉其牙關勿使張口談笑雖有同室人操　在旁亦只得暫時抱個人主義置之不問也其他應答人之呼聲者無論矣蓋尿洩時牙振齒動腎經受病而易致牙痛吾人能堅持此法即無有患此者再人於小便時頭部往往作痙傈狀俗名尿搖頭此亦腎病也能以此法行之亦可當場見效（錢愚）不受酬治疔瘡要方每料以生大黃一兩雄黃一兩共研細末用飯爲丸恰作三十二粒不多不少眧年十二歲者以開水呑服十二粒餘可類推（慈谿徐蓮塘） 
 
 
 

Page 16

 
 
   
 
