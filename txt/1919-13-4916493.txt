# 1919 - 13 - 4916493

 

Page 1

 
 
本會第二期副劵業經在漢自行開奬兹第三期副劵已發行售賣定於陰歴臘月十八日即陽歴元月十九號仍在漢口郭家巷長沙會館當衆開奬特此通告　漢口籌辦兩湖義賑會啓　駐滬總分銷九畝地青蓮路一號 
[中國華安合羣保夀公司遷移廣告]  
本公司定於民國八年即西歴一千九百十九年元月十號遷移江西路三十一號特此廣告 
[黄渡吴繼規正告吴奚氏]  
我因爾得病爾乘我病挾入寳隆醫院隔絶親友禁閉耳目爾在外聽人唆使假我名義揑詞興訟我出院之日方纔知悉奸謀盡露我母登報爾尚敢答辨試思母領其子子迎其父何云强刦我母率孫到院乃我幼子名嘉塤長子元塤並未來申爾目未盲何得指鹿爲馬表兄朱福堂係我母内姪陪送姑母來院探病正言規勸爾反揑傷誣賴噬不擇人醫院誰敢用武到場莫非至親傷從何來揑飾何益我今脱爾牢寵迷途頓悟神經已清不勞爾行爲不正之人爲我代理法律具在爾衣飾搬取一空匿迹租界旅館與著名唆訟之人同居同謀甘心受騙婦道如此代理資格完全喪失尚敢靦顔自任耶爾若不醒悟任爾明謀串揑我與爾法庭証質終有水落石出之一日决不容爾破壞家庭誣賴旁人特此登報正告 
[南洋烟草公司啟事]  
敬啟者敝公司前於民國四年在農商部註册營業爲無限公司今爲推廣營業增添資本起見特在農商部照股份有限公司條例定章註册改爲股份有限公司已於民國七年十月二十三日經農商部批准註册並給有執照在案茲特通告各界嗣後敝公司定名爲南洋兄弟煙草股份有限公司資本五百萬元全爲華人股份凡與敝公 
司來往交易者祈爲　察照至公司營業照舊進 
行恐未週知特此奉告　民國八年一月一日上海　南洋兄弟烟草股份有限公司總理簡照南協理簡玉階謹啓 
[畫家徐詠靑啟事]  
敝寓向在徐家滙土山灣現爲便利起見自即日始特設圖畫事務所于上海申報館樓上應接各種畫件兼代理印刷製版等事（惟一切不道德之畫件一槪勿畫）惠顧諸君請每日午後就近接洽可也 
[徐詠靑畫庽招生]  
又本庽招収學生數名每日由鄙人親自教授○學科○鉛筆○毛筆○鋼筆○擦筆○水彩畫○油畫以及五彩石印等卒業期三年凡有志專門圖畫之靑年即日速來報名章程函索附郵票三分即寄 
上海徐家滙土山灣南三角地徐詠靑畫寓啟 
 
 

Page 2

 
 
時評 
[何所俟（冷）]  
　　議和當局今日何所俟乎議和當局今日又何所爲乎如謂遷延可以成事則天下事皆可以袖手而成如謂暗中正在進行則光明者又何須乎秘密戰旣不肯出死力和又不能示誠心然則中國事中國誠無自行解决之能力耶 
　　勿謂苟不交戰即爲國家人民少所損失也遷延而不决國家人民之損失其去交戰時也無幾 
[命令]  
　　一月十二日大總統令任命財政總長襲心沉兼鹽務　督辦此令 
　　又令敎育總長傅增湘呈請任命陳榮鏡黎惠中洪彦逆爲視學均照准此令 
　　又令權量給予二等寳光嘉禾章此令 
　　又令古賀傳吉厚東潛造均給予三等嘉禾章嬉野八郎淺井新太郎均給予四等嘉禾章此令 
[專電]  
　　北京電佳日政府通電曹倪張吳等軍據王鄂督電稱江日有散兵數百由潯到漢並無官長統率各軍辦理撤兵務須派員督率妥爲照料籌備車船隨時運回原籍切勿聽其自由行動致滋事端（十二日下午二鐘） 
　　北京電吕超陳炳焜通電謂劉鍾寒盟襲我褒沔若不嚴懲有礙和平等語經國務院電由李蘇督轉詰南軍謂自十一月十六日頒令停戰我軍前線係在甯羗至十二月初吕超節節進逼踞略寗褒沔鎭巴等縣復合圍南鄭半月之久至馬日始進入川又據熊克武蒸電謂已令行各軍一律停戰並言僅川境爲限寗沔略褒陜轄區域人所共知旣以川境爲限何又越境進攻近據陜軍報告吕等時圖反攻請轉電南軍嚴飭吕等撤回以免破壞和平（十二日下午二鐘） 
 
 
 

Page 3

 
 
北京電張敬堯電據寳慶田鎭使報敵軍陳光斗等率二千餘人向我駐防巨口舖第三團防綫意圖反攻等語除飭派隊前往協防如敵軍果向我哨綫進攻始行還擊外懇電南軍飭陳速退并轉電主持和議諸公（十二日下午二鐘） 
　　北京電陳樹藩電現與許司令等議定剿匪計畫十二條呈核 
（十二日下午二鐘） 
　　北京電張樹元電兗曹各匪漸告肅清現已回省部署稍定仍擬赴東臨一帶督剿（十二日下午一鐘） 
　　香港電參衆兩院十一日開聨合會議通過改軍政府爲護法政府决議案並發表宣言書凡内閣與總統之職務委託於軍政府者將以護法政府名義執行之（十三日下午二鐘） 
　　香港電唐繼虞昨抵廣州日内將赴上海（十三日下午二鐘） 
　　香港電國會草電通告各國否認北京政府所派之國陸代表並請各國承認護法政府所派之五代表 
（十三日下午二鐘） 
　　蕪湖電龔心湛今晩過蕪赴京（十三日下午十鐘） 
[路透電]  
　　倫敦電陸軍少將薩愛克斯氏（航空部參謀總長）今日向倫敦商會會員發表演說論商業航空事務之關係並述其戰時所得之經騐其言至饒興味且令人驚訝不置薩氏謂近有美國委員團中之人兩員由倫敦乘飛機赴巴黎繼復飛回需時二十分又有一次由孟哲斯特飛行一百七十哩需時八十五分多恃羅盤以取方嚮有年逾四十之某引導員曾飛渡海峽二百八十七次而多在天氣惡劣中飛行薩氏又謂航空事務今已進臨商業生活中新生命之門戶就技術而論吾人大可以發明人與技師之腦力與世界競爭蓋吾人對於飛機與發動機之圖案與專科早已佔最前之地位矣航空之危險遠不若常人所料之甚以前所遭種種不測皆由高飛作戰與結隊飛行之故然就事體而論處此狀况所遭之意外禍端仍屬非常寡少薩氏繼述及遵陸飛逹印度計畫謂飛機自倫敦出發可以直逹馬賽不稍停頓然後飛抵克里特島之蘇逹灣該機在太蘭土或羅馬稍事休息察視機件小加修理以備由克里特島渡海長行後於是進至斐洲北海濱之索勒姆乃騐視油櫃加足汽油赴開羅途中或在麥薩瑪特魯士小停大約抵開羅後須將郵件交付其他飛機以便將機身完全察視於是續進過大馬斯克與貝格達兩地皆有副飛機站可供修理一切繼乃進至巴斯拉沿波斯灣海濱而達印度之加拉齊浩途須設二十五飛機站太蘭土·開羅巴斯拉均須設頭等飛機修理處每站平均相距三百五十哩自倫致至印度京城爲程約六千哩薩氏之意將來可於此路舉辦星期部務共飛行航程需時不出七八日飛機郵費自須視今所取者爲大凡急要函件每盎士大約取費數先令飛行軍擬啓之另一航路乃由開羅以達南斐之開浦唐開羅近已派出測量隊從事勘查路線將來擬用飛艇與飛機行之沿路每二百哩擬設一升降處飛艇取道尼雅薩湖等處其程長五千七百哩飛機取道伊里沙泊士等處其程長五千三百哩薩氏又偶述及徐伯林飛船一艘由布國加姆波爾飛至德屬東斐一事該飛船載軍火十二噸往濟該處德軍飛至中斐接無線電報謂德軍已降乃即折回安抵布國根據他計在天空四日未嘗降地薩氏謂由此觀之飛船一物極適於長距離之飛行若能造成極大之飛船則可無遠弗屆今苟謂不能造成能繞地球一匝之飛船實無理由可舉也（七日） 
　　巴黎電旅俄中國兵士代表藉過激黨之助在莫斯科召集全體大會决議派革命黨秘書赴中國印度運動以伏斯諾森斯基氏與華人某氏爲主任（十日） 
　　巴黎電柏林消息德政府已發表决除動員之正式命令（十日） 
　　倫敦電今日柏林時局最可注意之消息爲蘇尼克來電聲稱前柏林警務長愛區杭氏業已逃亡又據巴爾消息愛倍爾政府已任多數社會黨黨員里區特氏署理警務長（十日） 
　　倫敦電柏林絶少新消息九日佛蘭克費特報載稱夜間晨間柏林多處有散漫之戰事政府現堅决反對斯巴達克斯團調和以免流血之議愛倍爾政府現於柏林可調用之兵士共約八萬人今且以飛機翺翔於斯巴達克斯團根據地天空柏林境外則列有砲隊若干斯巴達克斯團如不降服則恐難續有大流血之舉蓋各方面消息皆謂柏林居民之大多數現贊助愛倍爾氏平亂之决心也（十一日） 
　　倫敦電據未徵實消息斯巴達克斯團領袖李勃克萊區博士業已因傷殞命（十一日） 
　　亞姆斯特丹電柏林最近消息愛倍爾政府逐時　　增固志願入柏林者絡繹不絶政府之兵奪回西里西亞車站斯巴達克斯團死者數百人今陳屍於車站　　倫敦電管理糧食大臣克萊恩士氏昨在白里斯木爾演說謂勢力平均之思想今已失敗而秘密外交亦復銷滅世界大國未有能立於國際同盟之外者平和之勢力必須如籌備戰事之强大庶世人不致視戰爭爲解决爭端之具今如不能使將來戰事永不發生則此次戰局不能謂爲完善結束此則議和大會所當知者也（六日） 
　　巴黎電塞勒河水勢漸落天氣尚燥故水災之重大危險暫時可避巴黎之麵粉接濟已受大水之影響因大麵包廠數家業已停業故也官場宣告巴黎存糧可供一月餘之民食管理糧食大員允自二月起增給麵包口糧前領三百格蘭姆麵包者此後可得四百格蘭姆（十一日） 
　　倫敦電政府各員已應首相之請辭職每日郵報載稱工黨議員之加入前政府者已有數人允在新政府供職愛士葵氏已切制拒絕受貴族銜擬仍爲自由府領袖（六日） 
　　倫敦電（第一段未到）新内閣人員陸軍兼航空部大臣邱吉爾印度事務大臣孟台格海軍大臣華特朗商務大臣史丹萊地方自治部大臣愛狄森農務大臣泊羅士羅敎育大臣費歇軍火部現改爲供給部大臣韋爾管理糧食大臣勞勃慈航業大臣美克萊 
　　倫敦電電報新聞之瑞典京城訪員謂俄國波羅的海諸省現狀令人驚佈過激黨軍隊現方疾進而地方抵抗力則殊薄弱里　境内過激黨譁變且有搶物縱火情事芬蘭義勇兵數隊已開赴愛沙尼亞但該地兵士多歸附過激黨致兵力不足聞該處過激黨軍隊軍裝紀律尚屬不惡瑞士有數千人請願往攻過激黨（六日） 
　　倫敦電路透電社得悉著名俄人已組織一委員總會視察媾和會涉及俄人之諸事以俄國前首相里伏夫氏爲會長助以駐倫敦巴黎羅馬瑪德里之俄國大使前外交大臣薩沙洛夫氏不日亦將到此加入該會爲南高加索政府與哇姆斯克政府之代表亞昌格爾政府領袖著名革命黨恰柯夫斯基氏亦經邀請加入該會恰氏抱反對過激黨主義此間消息靈通各界視該會爲俄羅斯全國聨合會該會將議决一共同之計畫而呈交協約國裁奪之（七日） 
　　倫敦電每日新聞杜白林訪員電稱前國民當議員巨恩民現發起運動欲在愛爾蘭旋用聨邦新制度其主要意旨乃在壓倒烏爾斯特黨反對國内自治之舉動並避免愛爾蘭之分裂故議設立二三聨邦政府而受統治於愛爾蘭中央政府據巨恩氏云此項計畫書應即擬妥由有勢力者簽名如和會願接收此書黨送交和會核議（七日） 
　　阿眞廷京城電台勒壁安將軍已執行軍事迪克推多職權以拒罷工之人罷工者擬奪占警務總局不果京城各處皆有衝突死傷頗多罷工風潮傳佈阿眞廷全境兵士巡邏街市急進黨已召集白衛兵萬人輔助政府（十日） 
　　倫敦電海軍大臣吉特士爵士在招待傷兵之音樂會演說略謂願以奬勵最勇敢艦隊之椶樹得勝奬章給予第二十埋雷艦隊因該隊常不避危險深入希里戈倫烏外德人水雷區域而封鎖德船之要道也英人水雷其密如網故去年上半載德船觸雷者不下百艘之多（六日） 
　　比京電比國司法大臣宜稱凡敵國人民與德人有關係者概須驅逐出境（六日） 
　　紐約電羅斯佛氏遺産美金洋五十萬元以六萬元分給兒女餘給其夫人（十日） 
　　巴黎電威爾遜總統已展緩游閱法國受兵燹各境（十一日） 
　　巴黎電波拉勞氏今日乘飛機抵此（十一日） 
　　巴黎電駐倫敦日本大使珍田子爵明日抵巴黎參與媾和大會（十一日） 
　　巴黎電下星期所將討論之兩大問題一爲對付俄國過激黨之方法一爲開弛德國封鎖之一部分使其東部各省民食得以無缺協約國原以擊敗德國爲對俄唯一目的不欲增加駐俄兵數惟協約軍對於所佔據之俄國各境人民已擔負義務（十一日） 
　　巴黎電媾和代表各要員曾開非正式談話會多次尚未正式集會因喬治君本星期杪之前不能抵巴黎之故豫備媾和會第一事務爲解决國際同盟之綱領繼乃籌議緊急問題如解决儀事及關於波蘭諸問題等類而關於亞德里亞海與土耳其帝國諸問題亦皆同一急要（十日） 
[法國無線電]  
　　里昻電勞合喬治氏英國代表及大員數人於星期六日晩行抵巴黎法國外交總長畢勛氏往車站歡迎英首相（十二日） 
　　里昻電瑞士京城消息據柏林電報柏林現狀已利於政府目前德政府對於斯巴達克斯團黨人之態度已抛棄以前在一時間所欲採取之談判現决意用武力解决且因所組之義勇隊最近開抵柏林後已覺有力鎭壓亂事星期六終日政府軍得有重要之勝利拿斯克氏所統之軍於佔居伏瓦資報末斯印書局及其他重要印刷局之屋字惟政府尚須履行極艱鉅之任務斯巴達克斯團黨人現困守柏林外區之房屋似已决定死力抵禦云（十二日） 
　　里昻電匈加利京城電稱麥剛森上將已在塞末斯伐爾覊禁（十二日） 
　　里昻電梅恩斯消息來因河斥候艦六艘已駛抵梅恩斯該艦自哈佛爾啓行取道通來因河之瑪恩河運河而至斯脱拉斯堡方面之來因河其中三艘將駛往第三根據地之考勃倫資此項艦隊之任務在於監察來因河之警務及嚴防戰事違禁品沿岸裝設電光探海燈俾夜間得實力監視云（十二日） 
　　里昻電法國國防公債在十二月下半月之募集除去還本及更調新劵之數外計爲一千四百四十二兆佛郎以全月計算約爲二千五百兆佛郎僅十月份募集之數曾超過此數云（十二日） 
　　里昻電亞爾剛奇爾（俄國口岸）消息北部表同情軍隊之樹立進行極有成效表同情者果决及勇毅之精神殊可證明爲一種國民之愉快反對過激派之激戰已引起國民暴動之性質我軍現向伏洛達區域前進亞爾剛奇爾省及其城之教育事業及國民教育殊有顯著之進步成年國民之新學校亦已設立 
　　里昻電捷克斯拉夫五種階級之動員而奉集合於國旗之下已於羣衆歡忭中開始學行（十二日） 
[各通信社電]  
　　哈爾濱電據俄國電社云俄軍之退棄烏發事前即已决定故過激黨未到時業已開始退走但在最後時問一部份鐵路工人不允工作毁壞機車並執紅旗加入過激黨軍隊以致諸事棘手據俘虜言過激黨曾許其兵士如攻下烏發城各給俄幣千枚入城之紅衛隊大半飲酒致醉（十一日）路透電 
　　北京電正式錢内閣成立後已於前日開彩式的第一次内閣會議將於明日開實際的第一次内閣會議討論關於時局之問題一據國務院方面消息云目下輿論對於撤除列國在華之特别勢力範圍之議論雖極歡迎然政府關於此問題尚未至可以爲有責任之表示之時機唯似有贊成之意見而已云云 
　　北京電今日午後錢總理訪問日本小幡公使蓋小幡公使到任後曾循例訪問錢總理此即答禮也 
外交團關於交付關税剩餘金商議答覆政府事之會議因事延期準明日集議據錢總理言至今未接南方關於議和代表問題之通牒中央目下正在引領而望南方有電來京云云（十三日） 
　　廣東電曩政務會議議决之參列歐洲媾和會議代表中汪兆銘固辭不受遂决定派遣伍廷芳孫中山王寵惠王正廷等五名其派遣費用擬由西南各省支出十萬元據一般人士之觀測孫伍二氏未必赴歐 
　　廣東電參議院議員二十一名提出議案云現參議院議員人數已達法定三分之二應即選舉正式總統（十一日） 
　　廣東電軍政府接駐廣東美領事轉交美國公使芮恩施勸南方派遣代表之電報云北方武斷派將乘南方爭執代表問題之機以徐總統媾和方針失敗爲藉口而再取武斷主義此時南方國會稍緩和其主張速派代表實爲得策云云（十一日） 
　　東京電澁澤男爵今日午刻張盛大之宴會欵待中國媾和使節葉恭綽等阪谷芳郎男爵荒井白岩兩氏及其他實業家等皆在陪賓之列宴罷葉氏即赴國府津（十三日）以上東方通訊社電 
　　東京電美國銀行團之銀行家三十名得國務省之贊助决定派遣代表赴北京研究中國財政而芝加哥大陸商業托　斯副總裁阿波特氏將到華將交涉一巨額之借欵云（十三日） 
　　東京電南洋華僑銀行已於舊臘準備停當故至一月杪將開創立總會（十三日） 
　　東京電昨日本井家招待葉恭綽等以鄭重之午餐會今日赴澁澤男之午餐會預定於十六日啓程 
　　東京電日本勝田汽船會社及大洋海運會社發起設立資本金二千萬元之大洋汽船會社（十三日） 
　　以上共同通信社電 
　　北京電院電李純催西南速派代表務趕二月十五日前開會 
　　北京電總統電熊希齡畫界剿匪辦法中央不難令陜閩兩督照行須請西南飭陜閩方面南軍一體信守 
　　北京電院覆某某兩督外間所傳南方過甚之要求須待議席上提出方可信代表京時曾約定不輕允許 
　　北京電李純齊耀琳會電保留蘇財廳長胡翔林聞可照准 
　　北京電梁士詒不日南下協助和議（以上十二日） 
　　北京電熊鳳凰調停地點擬先寗後滬徐謂無此辦法如西南堅持中央不妨再讓一步惟須在租界外逆料地點將移滬 
　北京電院電奉黑新三督詳查　亂時華商所受損失確數報核以便向俄交涉 
　　北京電政府因外人對於俄亂意見不能一致令外部愼定我國宗旨 
　　北京電參陸處電楊新督佈置邊防務加嚴密母任俄國亂黨侵人 
　　北京電奉請防黑開拔費湘請撤兵輸運費浙請援閩軍欠餉統交財部核撥 
　　北京電院以陰曆年關在即又電促龔財長尅日來京等措一切 
　　北京電葡萄牙總統給駐葡代使郭　驥三等克來勳章外部呈准該使收受佩帶 
　　南京電總統電各代表無論何時開議須靜候勿離寗 
　　湖北電探聞唐繼堯又在上川南下川南自流井一帶加增兵力熊克武電唐詰責 
　　濟南電省署請將山東河務局列爲一等局長勞之常改升簡任已奉内部核准（以上十三日） 
　　以上中孚通訊社電 
[公電]  
　　于右任通告陜戰復開電自撤防令下北廷假託和議陰派許張入關甘晋各軍越界攻我在叚系爲爭陜地盤計夫又何言最可恨者北廷對人尚曰已飭許張停止進攻不知其戰略作用較之直接加入戰爭尤妙十倍蓋以許張未悉陜情之軍加入戰線勝負不待著龜乃以許張之軍接防潼關二華臨潼渭南藍田及省城東關等處而陳劉之軍由此替出戰線者增多至十餘營一面以鎭嵩軍全部攻我盩厔激戰已逾十日一面以陳軍全部攻我武功豓日失守右任以軍府命令未敢以一隅之事破壞和局今已忍無可忍即下令攻擊限日復原防護法之大戰爭又將由此發載今日縮中國南北問題爲陜西問題以一陜西而與北派全體抗勝則中華民國欲解未解之懸案迎刃而解敗則以陜西殉民國殉法律亦千載一時之榮譽也望諸公勿因敵人逼我和議遽爲讓步則負國負陜且負右任等苦守之心臨電憤慨不知所云陜西靖國軍總司令于右任叩支印 
要聞一 
[停頓中之南北和議]  
　　東海因歐洲和議開會在即國内速行統一將來列席之時發言較有力量故近日望和之心更切地點問題政府方面並無成見大致將來亦可在滬開議其最難解决者莫如陜閩問題北方主張陜閩兩地雙方軍隊各退可一百里駐紥不相侵犯南方某某兩有責任者對於此種辦法亦已來電承認惟南方代表尚未派定致和議進行甚爲遲緩聞當局已令國務院致電西南領袖必須趕速派定代表於二月十五日以前開始會議又公府前曾電致張季直氏詢其對於南方派遣代表之遲滯有無方法促其速派聞張氏昨日已有覆電謂南方代表未即派出之故實陜閩進兵問題爲梗此而不决殊難接近如中央將陜閩北軍從事退讓和議之局不難成立即鄙人亦可疏通有辭云云 
　　朱桂莘昨日電達府院略謂以現在形勢觀之西南議和分代表於一星期内不易發表所有會議地點因之暫時未能决定唐少川雖已電易次乾向廣州國會軍政府疏通迅速派出分代表竊恐一時未能派出故啓鈐等惟有在寗靜候又公府顧問張仲仁昨由上海電達政府内容先述曾訪唐少川商榷會議地點唐仍主張在滬至其他問題在分代表未派出以前渠不願正式發表意見次述往訪張季直張謂在商言商不願多談政治但會議地點則請兩當局不妨彼此退讓又聞李蘇督昨日轉到唐繼堯魚（六日）電内容略謂冬電敬悉中央渴望和平至深景仰業經轉飭各軍遵照辦理熊克武所部已一律撤回原防陜閩鄂西各軍務希中央迅令停止進行撒退後方倘閩陜糾紛不决和議恐將從此停頓貽誤大局實匪淺鮮又謂此間代表已經確定不日當由軍政府逕電中央通知並推唐君紹儀爲南方議和總代表先在上海接洽俟雙方解决妥協即行召集開議請中央迅將閩陜戰事實行解决佇候明示云云政府得此電後當即電覆李督轉致西南謂閩陜軍事已飭停止進行劃分區域以資防護至鄂西方面亦飭王督　照辦理請轉商將南方正式軍隊勒限一律退出鄂境 
 
 
 

Page 4

 
 
[每禮拜二不限價拍賣公平疋頭貨]  
啓者於禮拜二上午九點半鐘在本棧内不限價拍賣公平洋行由英國名廠運來老牌疋頭各貨按期刻有貨目簿詳細載明並列各貨樣任客觀看茲將本期拍賣各貨開列於後計元羽綢元泰西緞尺六元絨色花素羽綢花羽布棉呢絲羅緞細布市布原布溧布漂布洋標洋紅布等上海英商瑞和洋行 
[寳和洋行○禮拜二拍賣○押欵細毛皮衣皮統]  
准於十二月十三日上午十點鐘接下午二點半鐘在英大馬路抛球場亨達利東四十四號内不限價拍賣押欵上等各色細毛皮衣皮統數百件計带尾紫刁海騾各色狐狸窝刀犴　青羊猞猁灰背灰鼠本色紫刁羚羊灘皮白同州羔皮虎皮豹皮玉带嵌葡萄嵌狐膆狐背貂膆西口好羢花色繁多不及細載另有狐皮领袖不計於初十十一十二等日可先觀看此佈寳和洋行啓 
[禮拜三拍賣净漬貨]  
鲁意師摩洋行始創自同治十三年即英一千八百七十四年 
准於十四日下午二點半在本棧拍賣香烟十六箱盆子一百廿打蕩磁水壺四箱煙刀十二把金線卅盒牛皮三百六十磅石印機器一部白帆布帶二百八十四捲屋頂油毡八捲馬車凡力水二箱可而脱炮力水二桶孟英軋羅三桶男女衛生鞋十打以脱四十一箱絲邊三羅鐵盒料器一應什物不計此佈魯意師摩洋行啓 
[禮拜三拍賣上等木器地毯珍珠鑽石寳和洋行]  
准於十二月十四日下午三點鐘在本行拍賣鐵羢地毯數十條火爐毯異式油木緞面書樓椅異式大菜間色緞面龍頭書樓椅亞克大房間色全銅對床白添單雙鐵床洋琴轉蓬寫字檯新打字機寫字椅信箱來路銀箱火爐沙法大椅大畫鏡數面擦布檯布窗簾油地毯銀器刀叉磁料器併一切零物不計再於正五點鐘拍賣正元珍珠錶鍊及結珠鑽石戒指數只十二十三等日可請先看此佈寳和洋行啓 
[禮拜三拍賣]  
鲁意師摩洋行始創自同治十三年即英一千八百七十四年 
准於十四日十點鐘在本行拍賣各種照相器具鏡頭大小鐵床畫鏡磁料器衣服衣橱面架椅色寫字檯五斗橱大菜檯火爐三扒檯打字器一應外國木器什物不計今日可看此佈魯意師摩洋行啓 
[瑞和洋行禮拜三拍賣白相船]  
十四日十二點鐘在英大馬路碼頭拍賣二隻汽缸二十五尺長汽油船一隻又白相船一隻以及應用什物各客欲拍者于是日早晨至該處觀看可也此佈 
[瑞和洋行禮拜三拍賣]  
准於十四日兩點半鐘在本棧拍賣公平三磅半至六磅劉海人虎紅標莊青嗶嘰莊青美而登呢餘貨不計此佈 
[禮拜四拍賣　銅鐵器]  
鲁意師摩洋行始創自同治十三年即英一千八百七十四年 
准於十五日下午二點半鐘在楊樹浦路瑞鎔造船廠内拍賣銅屑八千餘磅銅錠地軸銅舊銅一百餘担鐵錠鐵管子鐵板舊鐵機件等一千餘担鐵油桶數百只又分莊拍賣禮拜三全日可看拍後五天内出清此佈魯意師摩洋行啓 
[禮拜四拍賣]  
上等住宅 
鲁意師摩洋行始創自同治十三年即英一千八百七十四年 
准於十五日十點鐘在泥城外愚園路横街即地豐路十一號住宅内拍賣串堂客廳書樓大菜間房間浴間廚房一應上等木器織絨地毯紅木傢私銅床車料器各種油畫水畫色立門火爐洋琴花草什物不計於十三十四日可看此佈魯意師摩洋行啓 
[元芳洋行不限價拍賣疋頭每禮拜四]  
本行開設在滬已五十餘載專運英國名廠各種疋頭於每禮拜四上午九點鐘在本行四層樓當衆不限價拍賣茲將各貨列後元色泰西緞元色羽綢各磅洋紅標各磅市布原布細布細斜紋白竹布漂布漂洋標漂細布等並有貨目簿贈與惠顧諸君各貨皆詳列簿内英商元芳洋行啓 
[陳宅啟事]  
本宅於初四日走失陳鵬一名因在親戚家找到前托人所出尋人賞格照片等一併取消作爲無效恐未週知特登申新二報佈白 
[拍賣貴重産業]  
茲奉債權者代理人Ｍ·Ｓ·Ａ·Ｓ　tu之命于一九一九年二月七日即星期五日准下午四時在江西路三十八號本事務所當衆拍賣下列貴重産業地皮一方英册第五四七六號（工部局地册第三六四一號）地契載明廣一畝一分九釐四毫坐落華德路ＪＨ　　　號連同新式磗造之廠卽名中華鉛筆有限公司者所有該公司機器生財商標牌號電燈裝修一併在内以上産業歸一起完全售脱欲知詳情及欲看圖樣者請與本經理接洽可也江西路三十八號Iand　＆Eute　Agent　Frotk　white謹啓 
[元芳洋行拍賣放期]  
十二月十五日拍出之貨放期六禮拜正月念四日五天票出清 
[拍賣放期公平疋頭貨]  
逕啓者敝行代拍公平疋頭各貨感照向章展期是於十二月十三日所拍之貨放期六禮拜准限已未新正廿五日五天票出清恐未週知持此預告瑞和洋行啓 
[評機器之新舊估價值之高低惠函詢問恕不答復]  
現銀收買各種縫衣機器 
上海北四川路裏白渡橋堍Ｙ字十五號半 
[失單聲明]  
茲於舊歷十一月三十日上午在途遺失本邑二十二保五十一　殷宇圩第一百七十二號業户張華觀計地三分六厘四毫田單下半紙又同圖一百七十四號户張士奎計地四分七厘四毫田單下半紙並原契一紙倘有人拾得望於一月内送至北四川路崇德里口金昌木作内酬洋十元業已呈報上海縣備案如過期無着再請印諭特此聲明周穆敬具 
[遺失棧單聲明]  
今失去立大廠第一千二百六十號源盛户麩皮棧單一紙計一百砠麩皮六十包四十六砠麩皮廿包巳向該廠聲明掛失無論中外諸色人等拾得均作廢紙特登申新二報聲明青浦源盛糖坊啓 
[沈製生髮膠]  
不論男女老幼髮黄髮白病後産後脱髮等患均可秃髮重生係生毛髮唯一之良品烏髮出髮靈效非常自本醫藥室行消以來治好巳不勝計不靈包可退回售價每瓶大洋五角每料六瓶二元五角（）又有一種咬髮癬藥靈效異 
常每瓶大洋四角每洋三瓶上海盆湯弄集益里對門人壽醫藥室 
[遺失派司]  
今遺失nf41　１４·４１　１５派司兩紙係一千九百十九年元月四號景星輪由烟台進口ＳＣＹ唛八繭灰絲四十箱計重四十担另五十斤已將原情禀明税司另補派司茲後如有上述二派司出現永遠作爲廢紙特此聲明益豐長啓 
[遺失提單]  
今小號失去德興船第卅次進口提單第十五號一紙計　唛白鹤牌洋架子花衣原單二百十一件己批出二百件剩下十一件業向鴻安棧聲明掛失無論中外諸色人等拾得均作廢紙特登申新大陸三報聲明信泰協花號 
[受盤聲明]  
茲啓者虹口西華德路武昌路轉角郭德昌洋貨店其店主無意經營情願將生財貨物店基一應盤與協和號所有前東欠人人欠賬項以及擔保等情槪與協和號無涉恐未週知特登申新二報聲明三天協和號特告 
[招請棧房司事]  
茲有某公司欲僱用棧房司事十數人又管理大船上貨掌簿他厘二人須略識英漢文字於碼頭大船上貨棧房出貨存貨各事務具有經騐並有殷實保家始可合格願就斯職者可親筆書函寫明籍貫年齡詳細住址從前或現在執何事業另附隨便自寫英文字數行於民國八年陽歷元月十五日以前投交申報館第一號信櫃即當訂期面議及格者薪水從豐來函不及格者槪不作覆此啓 
[聲明遺失權柄單]  
英册第六千一百九十二號係臺佛司與湯姆司出名註册掛號其權柄單業已遺失登中西報聲明俟一個月後即當補出新權柄單老權柄單作廢無效特此聲明　西歴一千九百十八年十二月念號新瑞和洋行啓 
[遺失派司]  
啓者陽歷十一月廿五日即陰歷十月廿二日南陽丸進口WT唛棉花卅件該派司刻已在途遺失巳向海關另補新派司爲憑該原派司以後永作廢紙特此佈聞聚茂號啓 
[另設特别班限一月畢業　速成打字招生]  
本學社發明閉眼術設打字專科已十一年方法之完備教法之精善洵爲海上各打字社之冠僅學二日閉眼可打三個月精熟能善用四十餘種機器之多且逐日加教簿記速記畢業後由本社介紹供職事於各洋行者頗不乏人茲更推廣學額特别廉収學費有志者速來取閲詳章新白渡橋北乍浦路多子里振華學社啓 
[招請寫字間辦事員]  
今有洋行欲聘請寫字間辦事員一人須通曉英文英語並能書寫且熟悉報關事項者爲合格如能知東文者更佳其薪水自三十元至四十元不等如有符格而願就斯職者請投函申報館第四號信櫃可也 
[遺失提單]  
今有政記名下神户丸第四百七十四次進口政記（ＫＯ）唛第四號提單一紙計荳油一百簍此單在途被竊已向海關聲明除登申新兩報外另向公司補提單爲憑原單作廢南市協聚昌啓 
[尋狗]  
本月十二號晨本宅走失小狐頭狗一隻該犬身白尾短緊毛身體頭上黑黄相間命名（鉗雪）如能人知其下落送至楊樹浦平梁路十五號本宅者謝洋二十元儲洋以待决不食言尤宅啓 
[遺失滙票]  
今遺失盛澤綺盛支申綺盛綢莊滙票一紙新字第六十六號即期票洋二百念元已向該莊説明止付作廢望各寳號切勿收用特登申新二報聲明元昌義啓 
[遺失聲明]  
今遺失仁大莊保存范德盛欠欵押據蓋給小莊之同單一紙計元二千五百另八兩八錢六分七己向該莊説明作爲廢紙日後出現永作無效除公堂備案外特此廣告承秦協記莊啓 
[失票聲明]  
今盜失象記十號洋百元東東記六號百元保泰元號百元興利元號百元又二號百元巳向前途聲明作廢望各寳莊行號切勿収用特此聲明埭頭乾大謹啓 
[皮貨]  
灰鼠羊皮新貨湧到設立門莊貨價不合包退還洋大减價英大馬路永和里底裘天寳後新康號啟 
[諸瘡一見消]  
專治乾濕癩疥瘡●惡癬●脚　●繡球瘋●坐板瘡●黄水瘡●一切風濕毒水浸淫沿爛成片搔癢難熬之症將此藥搽擦之一見便消立刻止癢適意非常每瓶大洋二角不效還洋雙料四角　二馬路石路西首衛生旅館對門　誦清堂醫藥室啓 
[毛襪平沽]  
新到冬令大帮襪子零售批發特别便宜五馬路復興園東首　南洋襪廠 
[立止牙痛藥水]  
此藥水專治一切風火牙痛藥味一到馬上止痛應騐如神每瓶售洋二角上海二馬路晝錦里鐵拐李爲記　廣東仙壽窩啓 
[化痰順氣立止咳嗽丸]  
傷風咳嗽久咳新咳一服立止角瓶四角　上海棋盤街三茅閣橋堍廣東保太和啓 
[珊瑙妥白預防花柳毒聖藥]  
ＳＡＮ 
美國醫學博士白　明君發明珊瑙妥白預防花柳聖藥能辟除楊梅結毒五淋白濁魚口便毒以及一切花柳毒症其藥純粹並無毒質用法極便不覺激剌不沾内衣曾經法國巴黎醫學會化騐証明此珊瑙妥白油膏内衣藥料足使人類能抵制楊梅結毒於未患能殺減花柳毒之微生蟲於已患功效偉大靈騐異常而且用此藥後並不妨害生殖機關故各海陸軍醫官各社會辦事員及各藥房醫院執事樂爲推許僉稱爲防毒之妙品因其介紹銷場更廣蓋男女縱情本非衛生之道然人生大慾有時不能　制則不得不用防毒之藥一用此藥可保平安此平安良非金錢所可較量凡爲男子者尤宜閲本公司所編之男人須知一書欲得此書而知此藥之用者函索即寄此藥取價極廉足徵爲無上妙藥購者幸認明本公司商標庶不致悮　總經理上海茂生洋行發售處各大藥房 
[一瓶斷根靈騐心肝胃氣痛]  
此散不論保種心肝胃氣痛凡痛極難能忍不特辛苦更有性命攸關如遇此症請嘗試騐之妙藥一經服下馬上即速止痛縱有遠年幾無可治之頑症以及結核成塊時痛時止腹胸腫脹濕痰邪熱勞鬱噎氣瘀滯等氣痛即服此散限定一瓶包能斷根永不再發大瓶一元小瓶半元上海英界三馬路新聞報館對門廣東杏濟堂啓 
[遺失莊票聲明]  
祺興德號於十二日由敝號用去中華商業儲蓄銀行莊票兩紙一計八千三百三十七號十七日期規元二百五十兩一計八千三百三十八號十七日期規元二百六十兩爲該號友失落現已知照該銀行止付請各商號勿收用如拾得者以作廢紙無用特此聲明　利豐號謹啓 
[李懋齋鑒]  
汝事余已邀仝親族代汝料理挽友向各東懇情己荷各東允爲了結呈請銷案見報務即回申汝家懸望盼切張炳輝啟 
[取銷訪緝酬費]  
逕啓者前登申新二報訪緝李懋齋侵挪無錫新寳成巨欵潛逃一事伊知理虧再三挽友懇情清理欠欵祗可原宥該事業經説妥嗣後如有見伊者無勞通緝報信茲將前登訪緝酬謝洋之名目均己取銷作爲無效恐未週知特此聲明　上海法界洋行街晉和糖行林時春鄭友松陳渾初公啓 
[蘇州萃英中學招生]  
本校定於新歴正月念三日上午九點鐘考試中學一年級二年三年級並高小學一年級二年級三年級插班新生每學期納學費十五元膳費十五元凡有志來學者先期至閭門外石排巷本校報名隨繳報名洋兩元欲閲詳章須附郵票一分空函無效　　　　校長　白本立 
[邑紳江確生先生提倡戒烟良藥保證書]  
亞支奶洋行主人惠鑒逕啓者鄙人十年前因病致成烟癮痛心疾首當時爲提倡社會及地方公益事日無暇𠷳正在遍覔戒烟良方幸有友人指示英大馬路貴洋行平肝養心丸 
鄙人盡心購服僅半年餘竟獲奇效靈騐非常尅期戒絶得以脱離苦海該藥丸非但毫無毒質且滋補身體迄今戒斷約七八年體質日强精神日旺又見藥丸之王道藥料之精良經騐鑿鑿鄙人回念前功愧無以報特具謝函以誌記念　江確生上　一月十日　此函本日投到敬謹照登　案江君確生爲本邑紳士實於七八年前服本洋行平肝養心丸戒斷烟癮現以焚土在即烟將斷絶用特表章此丸之功效神速爲烟界作指南之助一紙謝書即不啻苦海慈航也此丸每包五粒價洋五分十元起批特别放折現又增添加料平肝養心丸大改良大擴充功效靈奇尤高出各種戒烟丸之上每包五粒價洋一角外埠均直接包寄郵費關税不加郵票九五折扣　　上海英大馬路民康里内三百三十號亞支奶洋行啓 
[沈製羊脂珠粉鏡面散靈騐鐵証慎防假冒購者注意]  
沈製鏡面散專治雀斑○粉刺○烟容○酒刺○紅瘰○黃黑○油光等靈騐如神惟市上假冒者多必須郵寄上海盆湯弄大街人壽醫藥室總行妥而便捷切切注意 
不論男女老幼面無瑕玷顔若芙蓉爲人生第一快事本醫藥室主人發明沈製珠粉羊脂鏡面散行消十有四載得確實報告治好男女老幼面上雀斑粉刺烟容酒刺紅瘰白點油光黃黑瘡疤痘疤汗斑滯氣粗皮燥裂狐騷臭等類有一萬三千七百餘人曾經醫學專家化騐給憑去皮膚上汚點寰球獨一妙品前清恭清王府以及官學界軍界紳商女界用鏡面散完全醫好來信鳴謝並詩詞歌賦讚頌神妙積有六千四百餘函選有郵局民局蓋印信封集裱屏幅張掛門内人人可看以照靈騐昔年赴美賽會曾得嘉獎此爲本藥確有價值之鐵據乃人心不古市上冒牌影戤甚多本主人因僞貨害人衛身不得不大聲布告凡購藥諸君請認明上海盆湯弄即山西路集益里二弄對門人壽醫藥室方是的眞沈製鏡面散雙料重用羊脂珠粉每洋二瓶每料六瓶二元五角單料每瓶二角半每洋五瓶如無效騐包退還洋上海只此一家並無分出愼防假冒購者留心僞貨外埠寄郵局最妥 
[三星帆布]  
宜彰帆布公司於民國初元在天津創製中國防水帆布第一家並製皮革箱筐以及衣包一切物美價廉誠實無欺行銷北洋不計及南洋各埠亦行銷數載於茲敢云守信守誠無虧商德故以信用換來今日之美满名譽今後精益求精以副光顧諸君之雅意更祈於購貨時務必認明三星商標爲要庶不致誤總批發處天津宜喴商行　上海總經理處法界天主堂街同順記長經理處寳善街福興立號 
[銧藥水主治各症]  
尻大腦筋痛○糖尿病○風濕病○腎炎○血虧症○老弱或陰虧等症服此藥水其神效可以具保請嚐試之如有接洽請至本行或函詢亦可上海九江路六號○兆康洋行啟 
瓣香爐主人鑒聞之靈膠可以續命彈丸可以延年此太倉令名顯於長安扁鵲子見稱於青齋者也鄙人家在任城長游稷下賦質觕健氣體素充逎以陸機入洛之年忽得呉牛見月之疴數載於茲前於民國三年接辦棣陽霑鹽務總局會計事每至公事繁勞病輙加劇服藥百裹殊罔所效自於今夏友人以辦香爐哮喘丸見貽初服三十丸即覺有效繼進百餘粒應手奏功數月以來沈疴未犯遠近聞知咸來問訊兼有患此病者爭向鄙人索藥無不立見效騐夙疾頓除近來求藥者日多一日應接不暇託人轉購動滞時日爲此函告左右以後接到銀信祈　從速郵寄以濟急需是爲至禱專函鳴謝即頌　台祺維照不備　由山東無棣縣鹽務總局李翬翔頓首　上海瓣香爐抄登　分設北京觀晉寺街青雲閣樓下　長沙糧道街　杭州陳列所　天津東北城角　福建總督口　奉天金銀庫胡同口　南京下關大馬路　安慶軍署西　無錫江陰巷内 
諸君　諸君見其人之現象而代爲隱憂乎察其人之狀貎而自爲忖度乎其人所患何病非他蓋腦病也夫腦不宜有病而亦最易有病思想遲鈍病在腦頭目暈眩病在腦記憶不强病在腦推而至於辦事厭煩寤不安寐精神恍惚等病無一不在乎腦腦之關係於人身顧不大哉考腦之部位居於頭部統系於全身環行於百脈故腦力足則身體健全腦力弱則身體委頓中醫謂爲心血之關係西醫謂爲腦筋之關係其間皆有至理存焉本藥房之補腦汁爲艾羅氏所創製發明最早銷行最廣其補腦之功亦最偉大久爲世界所推崇凡患前述各症服後能使袪除净盡且可增益百倍常享康健之幸福諸君其信吾言乎曷勿以此人爲鑑而預爲之防乎則補腦汁益將造福於人羣矣　艾羅補腦汁價目大瓶二元每打廿元小瓶一元二角半每打十二元 
總發行上海三馬路中法大藥房各埠中法藥房分店及各大藥房均有代售 
[上海老北門口有利源又中浙江票頭奬附彩誌喜]  
第二次浙江塘工券頭奬附彩第三萬零九百三十六號又由本號售出特此誌喜現批第三期劵已未正月十八開奬第四期慈善券十二月二十開彩第三期漢口票十二月十八開彩全張分條比衆克己零躉批發格外效勞外埠函購原班回件諸公欲再奪錦標者盍興乎來毌爲捷足者先登也如蒙賜顧郵局最妥郵票代價九五扣此啓 
[會審公廨公告]  
案據原告夏兪氏代表摩西律師聲請訴被告夏炳生離婚一案迭經傳提抗不到案請予闕席判决合行登報通告限被告夏炳生於登報日起壹個月内投案候訊如逾期不到即行闕席判决特此公告　中華民國七年十二月二十日 
[上海貧兒院特謝陳寄塵先生交下諸同生善士捐洋五十元]  
樂善好施累仁積德鴻膏下逮鰲戴同深謹鳴謝悃并揚　仁風總董周来鑣院長施則敬經濟部董蘇本炎主事高壽田啓 
[虹口華記路普濟善堂及提籃橋分堂捐欵鳴謝]  
敬啓者敝堂雙方逐日施診貧病給藥開支頻繁值茲陰歷年關正謀應付之策茲承蔡君成生慨念虹口貧民衆多特助經費洋一百元又夏歷正月份起月有捐六元拜領之餘莫名感篆除當時塡呈收據外合而登諸申新兩報奉揚仁風以昭徵信　本堂會計處外虹橋堍大有恒呢號謹啓 
[仙品馬寳治癡如神]  
京都天寳齋　西藏馬寳　專治眞正文武痴癲　痰迷心竅　試驗萬人　靈驗如神　舖設上海二馬路西鼎新里内遠埠函購原班回件 
馬寳能有的眞經云治痴癲第一對症本齋濟世存心不惜千金採得眞正以救世人其性能入心肝脾肺腎專治百藥罔效之症惟各種文武新舊癎狂發痴作呆以及猪癎羊癎錯心失驚服之最有奇效雖諸醫束手危險萬分只須錢餘癎症無不立仍大凡染痴癎一症皆因痰迷心竅或憂鬱驚恐痰滯胸腹糊塗不醒或事結於心或功名未成或見色而痴或爲財而癲致染失魂落魄之症則自語自述大呼小呌弄文作武嬉笑怒駡染此之症受累無窮世人如患此症者即請試服輕者五六分告痊重者一二錢斷根最奇者服後永不復發誠天下第一除癲救命寳筏也每分二元或購一錢照碼九折　另製天下馳名癲狂鎭心丸曾經試驗萬人效驗如神○雙料每粒一元○單料五角遠埠函購郵局妥速信力自給京都天寳齋啓 
[上海貧兒院特謝王若卿善士助洋一百元]  
昨承上海商業儲蓄銀行交下蕩口王若卿善士因少君婚禮移助喜筵洋一百元並惠函一件内稱本月初三日爲次子效宗授室吉期荷蒙上海蘇州無錫鎭江諸友誼寵錫隆儀本擬潔治喜筵藉申謝悃惟闻貴院需欵孔殷謹移諸公口腹之需爲貧兒生活之計特將筵資一百元捐入貴院並爲諸公造福云云荷嘉惠之宏施孤寒戴德祝善門之集慶戚里騰歡謹此道謝并揚　仁風　總董周晉鑣　院長施則敬　經濟部董蘇本炎　主事高壽田同啓 
[上海貧兒院特謝王叔賢先生交下張如璋善士六旬榮慶移助筵資洋五十元]  
鴻施下逮澤普孤寒鹤算長綿懽騰戚里謹此道謝奉揚　仁風　總董周晋鑣　院長施則敬　經濟部董蘇本炎　主事高壽田同啓 
[人工美容術]  
是書爲梁溪錢瑛女醫士所編溝通中西參以心得及實騐諸法共分二編前編曰疾病門療治諸病奏效如神後編曰化妝門備言修飾之法人巧可奪天工附以種種秘方聖藥誠女界不可不備之書愛美好者幸勿失之交臂也　全書一册價洋三角外埠郵費三分上海文明書局發行 
 
 

Page 5

 
 
   
 
 

Page 6

 
 
要聞二 
[新内閣成立之經過]  
　　閣員同意案通過兩院後昨早方咨復政府國務院昨日（十日）趕辦命令不及今日（十一日）方能正式發表新財政長龔心湛經當局去電促行尚無北上確訊（一說龔氏已有覆電準十五日前後到京）舊財長曹汝霖已將部務交代完竣本日起改由次長李思浩代理部務張弧則專任鹽務署長亦由今日起辦理交代張壽齡之烟酒專賣事務督辦已先得本人同意日内即可就任今午（十一日）因值總統府公宴且新閣員甫經發表亦尚未能即時列席故本日閣議有停止消息俟下星期二方開第一次正式閣議又據共同通信社消息組織内閣問題自參議院通過同意案後政府尚未接到西南正式來電但在野派及李蘇督均來密電頗有不满意之處並謂事先須得西南承認否則不免煩言惟政府當即去電疏通或能有效亦未可知 
[不易解决之財政]  
　　統一前借債無望統一後裁兵費鉅 
政府近因庫空如洗待用殷急向各資本團商借外債各國以南北尚未統一無有應者即關税一項亦難望即行交付今尚在商議之中其他如江西四川各省亦分向外國銀行告借各銀行俱以受公使館方面不許貸借政費之約束故概不允諾惟據財政界人云陰曆年終需欵比較新年尤巨財政當道竭力籌畫現已籌得五百萬元所差數目無多大約可有把握關於軍費凡直轄各師及各混成旅所有欠餉擬於陰曆年内按成發給現各師旅均已派副官來京分别領餉 
　　軍事當局日前討論軍費問題據聞每師每年約需一百八十萬元每混成旅則需九十萬元現在金國四十師八十旅計共需餉年約七千二百萬行軍時軍費倍之至防營綠營鹽捕營及添招之輸送兵喂養夫駕車兵等尚不在内故以現時軍事項下之支出佔歲入百分之七十五以上今後裁兵一師預計非五十萬不辦一旅亦需二十餘萬尚有欠餉及積欠之軍費及將領自稱墊發之數共計千餘萬此外更有西南以非式要求善後軍費共計亦在千萬以上預料南北統一後非借一萬萬大借欵不能應付云 
[醖釀中之免緝政治犯]  
　　政府對於政治犯免緝令原擬提交國務會議迅速發表嗣因南方代表尚未派定和議開幕仍無定期北方即爲片面的行動亦於事無濟故該項免緝令又復擱起但亦不過一時的停頓而已 
　　另一消息藍天蔚自梁士詒歸國時即在上海與之接洽並與岑西林極力爲和平之運　當　南　　　尚在劇烈時期及西林赴粤特約　　之偕行　以軍府顧問而藍之和平運動仍進行不已旋通電全國主張開南北和平對等會議即今雙方遣派代表之首倡者也聞政府近擬取消民黨通緝令除孫文吳景濂等外將另行命令取消藍天蔚之通緝俾便致力於和平李蘇督致北京電云特急北京大總統鈞鑒現值會議進行之際中央一視同仁廓然大公所有從前因政治關係各通緝令擬請查明案由一律取銷以示陽和布惠與民更始之至意似於接洽進行及統一前途均有裨益謹呈管見恭請訓示施行李純叩蕭 
　　錢内閣復電云南京李督軍鑒蕭電悉尊擬取消關係政治各通緝令藉示寛大至佩　籌已交部查核辦理矣能訓青印 
[新參院秘書廳改組]  
　　新參議院秘書廳辦事人員原係交通安福兩派所吸引自梁燕蓀辭職而後該廳人員頗呈動摇之象李盛鐸前日就職已將各科科長改組發表文牘科長沈某改委譯員以公報科長李慶芳調充新派贛籍熊正秋爲公報科長庶務科長葉兆崧會計科長梁毅均准辭職一派洪鑄充任一由文牘科一等科員王忠預升充惟秘書長梁鴻志速記科長蔡璋慰留未易 
　　另一消息參議院議長易人秘書廳例須改組前日新議長選出李盛鐸後昨日秘書廳各科長聞已發表文牘科長係前公報科長李慶芳調充議事王盛春公報熊迪保速記蔡璋留任會計王忠預原係文牘科科員以秘書長梁鴻志親戚之關係得保提升至各科科員昨晩聞已一律内定大約舊人無甚更動僅酌添十數人今日可以發表並聞此次改組秘書廳自科長以至書記大半由某俱樂部主持即各科科長亦多由該系要人指定 
[各省實業廳之狀况（靜觀）（續）]  
　（六）河南河南實業廳長初爲曹寳江曹氏鄂人與張國淦同鄉而同黨且昔任農商部礦務監督署到任之初本省疆吏尚無異詞未幾省議會有反對之舉動曹氏遂去位農商當局乃推薦陳善周繼任陳係本省人與趙倜關係密切田煥廷在河南時亦與之有所聨絡今則各方相安無事矣 
　　（七）江蘇江蘇實業廳長張軼歐原爲農商部礦政司長未到任以前蘇省長公署中頗有反對之人幸張氏係本省人頗有手腕與各方面尚有聨絡齊耀琳亦不甚持反對態度故任事以來相安無事中央亟稱其能此次考績政府亦給予二等實光嘉禾章江蘇爲工商業之要區苟好自爲之固大有發展之餘地也 
　　（八）山西山西實業廳長趙炳麟與晋督閻錫山相處感情尚好平心而論閻氏在北方各督軍中尚爲崇尚文治之人對於本省實業敎育頗能孜孜考究性情亦復和平前以本省人作本省督軍受制於巡按使金永說者多謂其能力太弱然從他方面觀之亦未嘗非閻氏之優點也趙氏到任未久即奔走於時局因趙與西南要人素有雅故故中央屢任以疏通之役廳事則由科長代拆代行 
　　（九）江西江西實業廳長夏周龢貴州人前清狀元原爲農商部秘書在贛省與督軍省長相處尚相合雖無甚設施然辦理一切尚能妥貼故此次亦有勳章奬勵（十）安徽安徽實業廳長初爲方時簡方氏係馮前總統所推薦之人又籍隸皖省故政府簡任之到任之初屬於倪氏一派之皖人即思驅而遠之代以己黨遷延復遷延竟能偷安至十個月之久可謂有忍耐性矣現任廳長高炳麟純粹倪系此次政府所以任命者亦以此故 
　　（十一）浙江浙江實業廳長初任命梁建章梁氏不就改任雲韶雲係京兆人與浙江督軍省長均有關係故到任以後尚能相安無事此次考績由政府明令愽諭嘉奬 
　　（十二）湖北湖北實業廳長初任命高松如高氏不就乃改任魏宗蓮魏氏山東人與督軍王占元有世誼原係農商部僉事高氏辭職後王占元乃電明農商總長請薦魏氏繼任到任以來一切禀承督軍做事故能水乳交融廳中科長係就部内主事技士調用蓋純粹一督軍署中之附屬機關也 
　　（十三）陜西陜西實業廳長田步蟾原爲農商部漁牧司長官於農部者十餘年此次外放實非本意所願到陜以後陳樹藩尚無拒絶態度田氏又久於宦途饒有手腕故機關能勉强成立惟經費奇絀無事可辦田氏自去秋來京迄未回任現經農商總長任以顧問之職月給津貼二百元大約非俟時局平靜不能西去矣此次考績田氏亦得有勳章 
　　（十四）甘肅甘肅實業廳長司徒穎去秋到任機關已組織成立甘督張廣建尚無異說大約不至蹈前廳長馬氏之覆轍也 
　　（十五）新疆新疆實業廳閻毓善甘肅人原在新疆督軍署辦事現該廳已組織成立亦一督軍署中之附屬機關也 
　　（十六）察哈爾特别區域亦設實業廳本不在官制規定之内若援照財政分廳之例則應設實業分廳乃符體制然而不能論於今日也該區實業廳長現爲龍驤原係墾荒督辦蓋亦不過加一名目而已 
　　以上十六省區實業廳均係完全成立此外如福建則早任命張景光以李厚基之反對未能到任如四川則任命夏循塏以川局未定不克西行張夏兩氏原係農商部職員現仍在本部辦事廳長並未辭職廣東實業廳長周廷勱現居香港有組織臨時機關之說尚未徵實若湖南廣西雲南貴州四省早經任命有人均以時局關係暫行擱置焉 
　　綜觀實業廳已成立之省其機關辦事之能力與其成效究竟何若記者不敏敢下一斷詞曰敷衍此二字者� 
雖不敢絶對稱爲各省之公通現象然亦大致不甚相遠對於中央則敷衍主管之部以各方平靖不生枝節爲能對於地方則敷衍督軍省長以經費有着遇事順利爲功實際能爲社會做得一點事業恐非今日所敢期也此非各廳長不願爲社會做事也亦非各廳長之知能有限也實法制與時局二者有以使之然耳曷言乎法制使之也地方制度未能從根本改革中央與地方之權如何分劃省署與廳之權又如何分劃當局固未嘗一計及以致實廳旣設而省署中之第四科猶存實業廳之行政用人必秉承於省長而省署掾屬在在均足以掣其肘也縣知事之辦理地方實業行政實業廳未必眞有指揮監督之權省署各有輕視實業廳之跡各縣知事卽置廳令於不顧轉不如以省署科長藉省長之名以施其政權反能令下如流水也行政之統系不明權限不清欲政務之進行無滯烏可得哉如欲通盤籌畫從根本上改革省制則不外兩法焉一則使省長之權輕各廳直隸中央完全獨立所謂中央集權制也一則使省長之權重各廳均隸於省長之下如元二年間之各司制度所謂地方分權制也二者用其一均可以相安無事不至起無謂之爭執若如今日之各方敷衍實未見其可也惟我國地方制度實係乎國家之生存驟言改革亦殊不易况有督軍制度横梗國中尤足爲國家發展之障害年來國内之爭不能謂與地方不良之制度無所關係也迺者廢除督軍之說已漸成爲全國一致之輿論果能如願以償可謂國家之福曷言乎時局使之也國内戰爭經年被兵之省旣已村舍爲墟流離載道即未被兵之省亦無不金融恐慌百務停滯爲廳長者果能維持機關之獨立各方可以相安在農部已認爲不辱部命再能略有措施講求表面則政府之奬勵且隨之矣蓋處今日之時局實亦無事可辦即有事亦不能辦也和議成立統一有期利用厚生惟有待之來日 
[京華短簡]  
　　政府因禁烟問題自内亂發生以來各省大都漠視殊屬有碍禁烟成局昨東海特與錢總理面議擬於日内責成内務部嚴訂禁烟辦法並注重嗎啡如軍界私運須加重懲辦以除毒害 
　　今日（十一）公府招宴蒙古王公及外交團計分午前午後兩次招待正午十二時宴蒙古王公由國務總理各部總次長特簡任官作陪係用中餐下午四時宴外交團並招待各國顧問各國銀行家各國新聞記者係用西餐立食並召名伶多人演劇預定下午七時散會昨日禮官處會同庶務司及指揮處已在公府布置一切 
　　京奉路收現一事本月一日起業已實行但因奉天張作霖力爭奉議會又復有電反對故交通當局又决於本月十三日實行取消昨日曹總長特爲此事往訪英使聲明取銷收現事在必行但與借欵擔保决無影響俄亂以來沿西伯利亞鐵路俄兵對於華僑異常待虐每遇華僑挾資歸國輒遭刦奪聞其損失已達千萬之鉅情形極慘黑督早已籌及派兵出境保護無如黑省兵單無可抽撥因而求援於奉軍奉督亦已允撥但因財部許給之開拔費迄未發出以故日久未能實行日昨奉督有電來京專催此項開拔費請作速籌撥以便早日遺隊出發 
　　日前劉鏡人有電到京請援照英法駐嚴高等委員會成例以便接洽並特保駐崴領事邵恒濬兼充高等委員會參議月給津貼公費五百元爲將來伊離崴時代行接洽地步 
　　文官高等懲戒委員會所有議决懲戒各案均經以次呈報茲届七年期满特將已結未結各案分别繕單呈報已結者五十八案未結者十六案停止會議者十三案撤銷懲戒者一案 
　　本年一月二十四至二十六日斐利濱開法律研究會曾由外交部咨行司法部届時派員前往現聞司法部擬派大理院推事胡詒榖前往與會所需旅費即由部先行籌墊飭令先往 
　　全國經濟調查委員會現擬訂全國轉運公司調查表式昨日咨行各省區長官飭屬塡表報告其表式如下（一）公司名稱地點（二）註册給照年月（三）轉運範圍（四）轉 
運方法（五）公司總理姓名（六）職員額數（七）轉運沿途經歷利弊（八）關税辦法（九）沿革及現狀（十）資本金數額（十）（一）公積金數額（十二）逐年比（十三）營業情形（十四）每年餘利（十五）其他備考 
[西南派遣内外代表之停頓]  
　　軍政府近因選派議和代表一事國會方面尚未盡行妥協故未將人名提出又因前定各代表係照各省軍推舉指定而國會方面并無代表恐不公平擬加入褚副議長爲分代表而三議長均不贊成謂爭持選派代表一事係國會公意所在非爲個人加入與否起見云云并聞國會委託軍政府代行大總統職權之期至陽曆正月十日即行满限（扣算第一任總統任期至今年一月十日满足）至满限後軍政府之行爲非國會議决案所能拘束矣 
　　另一消息和議分代表本經軍府内定現因内外種種關係大有不得不急派之勢而所以遲遲不能發表者雖以陜閩湘鄂問題受限制於國會决議案然軍府對此决議案業經竭力磋商結果不過程度相差尚無甚抵觸設因事實上之不得已而即行派遣國會亦可相諒惟人之問題則有種種困難一以省軍分配有多寡有無之不均二省軍派出之人才難满多數意志三推舉雖出於省軍内中尚雜有黨之界限各黨中未能參加一人者頗生障礙故軍府擬再說省軍黨派上之多寡有無加以斟酌使各方面皆有代表能發表其意見於和平會議現正在磋商於原定之人物改變二三人故分代表之發表尚須遲延兩三日矣而議員丁象謙等對此問題另有一種表示日前由上海來電云（西電譯稿）林吳褚議長轉國會同人鑒閱報悉議和代表將由軍府遣派此間公意頗不贊同覺此種遣派以爲純出於個人之意思唐紹儀君嘗言南方旣承認國會爲主體該代表之派出自應得國會之同意業經電軍政府說明倘代表等與彼意見各殊將議和時提出條件恐多窒碍彼對於總代表之職恐不能擔任等語同人以爲唐君此項宣言非常重要倘軍政府果不顧輿論單獨行動而公等又緘默相安一旦唐君辭職南方之危險將不可問此間衆意不若將代表名目改爲參贊以總代表一人行使其完全職權如何希電復丁象謙張漢彭漢遺譚正陳家鼎唐實萼王傑等十二人同叩又聞前日軍府會議時孫中山代表徐謙主張從緩派遣以軍府代行大總統職權照大總統選舉法不過三月自十月十日起轉瞬届满軍府與國會將斷絶關係邇時或逕以軍府名義派遣不必求國會同意是日政務會議并將陜閩劃界分防問題提出討論結果即電北方錢能訓以陜閩劃界分防須以該地領事爲保證如不願保證於外人則是恐外人主張公道云云此電聞已拍發矣 
　　至對外代表問題前軍政府擬派伍廷芳孫文王正廷汪兆銘伍朝樞王寵惠爲歐洲和平會議代表已由政務會議議决即行咨交國會請求同意一案久未執行六日代總裁徐謙在政務會議質問此案何以遲不執行已定議决之案是否有效秘書長章士釗云此案雖經議决因有人謂此案關係重大不能遽行而凡議决之事限於何日執行現亦無一定之規則可據徐謂刻下外交緊急此案應速執行我知秘書廳亦無權壓擱此案但旣經政務會議决定無論何人不能取銷此案也冷遹起謂此案雖已議决因有多少困難非敢推翻前案惟請國會同意一層將來發生無效之障碍恐於國會面子上不好看郭松年陳强饒子和均贊成冷說張伯烈覃超吳永珊趙世鈺均贊成徐說意見稍有參差卒議定先由軍政府將所擬派之六代表卽行發表其發表方法一通知各代表二急辦各代表證書三在政府公報公布四通知各國一俟代表等或認爲大使或認爲公使名目定後再行提交國會同意然據某方面確訊此項代表現仍有停頓之勢因總裁中有不主張速派者恐屆時難得全體署名也 
[伍朝樞赴歐之粤訊]  
　　據北京方面傳說伍梯雲已允受中央任命隨陸赴歐惟廣東方面則絶不承認此說據某粤報云軍政府外交次長伍朝樞此次赴滬係由政務會議議决派遣專任磋商南北協同遣派赴歐代表事伍君抵滬後僅發過兩電與錢能訓第一電告以擬二十八離滬返粤催其即速派人來滬和衷商酌旋接覆稱已派施愚來滬二十七日施到滬與伍君會商頗得要領惟施尚須請命北京政府伍君旋致錢第二電告以與施接洽因其須電京候覆故南旋之期延緩數天等語至伍君雖經政務會議議决派赴歐洲和會但此番到滬協商於己身之去否并未涉及一語又伍君雖經政務會議委以全權協商而孫唐兩總裁在滬伍君均秉承辦理外間所傳伍君已由北京任命及致北京願自籌資斧隨陸徵祥赴歐等語均非事實云云頃據伍君來電謂已由滬起程返粤矣 
[軍政府將改護法政府]  
　　軍政府擬改爲護法政府一事日來呼聲頗高參議員焦易堂等提出之修正軍政府爲護法政府法案及張秋白等提出之護法政府組織大綱法案均於日昨開議經過初讀聞唐少川電軍政府國會對於此議亦極端贊成略謂今日之國會爲合法之國會與其併立之機關不宜再有軍政府名稱以杜友邦誤會且停戰令下軍政府似更無存在之必要鄙意擬改爲護法政府以正名稱云云現聞兩方面對於唐議頗多贊成之表示議員準備提案者亦不少預料護法政府之改組行將成爲事實也 
　　衆議院議員丁騫提議修正軍政府組織大綱案如下（原文）中華民國軍政府組織大綱（修正）中華民國護法政府組織大綱以下第一條第二條第三條第四條第十條原文内所有軍政府字樣均改爲護法政府（理由一）自野蠻武力破壞約法全國志士及西南各省無日不望恢復約法再奠邦本然欲恢復約法非先剷除野蠻武力之障礙不可故當用武時代不得不組織軍政府以號召將士現北政府旣不得已而乞和正我政府顯標護法旗幟以鼓盪全國人心之時也所以軍政府不如改爲護法政府名實較稱名稱一致不但對内表示護法之决心對外且足以表白希望和平之素志前後名雖異而其實際之組織不變亦不致再事紛更因時制宜有何不可（理由二）按軍政府組織大綱係經非常會議所議决者及正式國會成立後又經兩院聨合會承認軍政府攝行大總統職務代行國務院職權是軍政府經兩院聨合會所承認爲政府者也旣承認軍政府即是承認軍政府組織大綱而修正軍政府組織大綱亦當然屬於兩院聨合會不能屬於兩院常會若讀非常會議通過之案不能由正式國會修正須另以護法政府法案提交兩院常會議决俟新法律發生舊法律停止其效力如是必須完全提出護法政府組織大綱案經兩院三讀會手續方能成立不知此次修正僅修正其名義非因其内容不良而修正之也又何必經如此繁難手續延緩時日且另生枝節意見紛歧最易招改組之嫌欲避繁就簡求其事實聨貫法律無中斷之弊當以修正軍政府組織大綱開兩院聨合會議决爲最適當 
[陜西問題之西南觀]  
　　唐繼堯覆趙代表世鈺電云支日轉于督張會辦元電悉北敵寇白河潼關甚急已電由熊督軍督勵援陜各部隊飛速增援矣希即轉電查照唐繼堯儉 
　　陳炯明由漳州來電云印公有電敬悉使義執言極所欽佩陜西護法軍隊萬難聽其摧殘亟望軍府主持如北廷無復悔禍之心炯惟有向福州進兵以相策應也炯明歌印 
　　李述膺轉于右任致軍府函云總裁諸公鈞鑒敬啓者頃接陜西子督軍快函内開北廷於進戰令下後增兵入陜一意主剿揆其用意無非欲於此僞和期間完全取吾陜於北方勢力之下夫吾陜興義志在靖國中道言和雖訴諸吾人酷愛和平之志固所樂願而靖國之目的未達即護法之責任未盡午夜清思負疚至深况和則俱和不能與陜轉戰戰則俱戰不能與西南數省轉和今北廷與南方政府言和而獨劃陜西爲剿匪區域進兵主剿此其居心何若爲計奚似明眼人當能見之吾軍旣誓志以身許國以血護法和雖所欲戰亦不避惟所慮者全局言和吾陜獨戰致令前次北方之所恃以敝南方者悉移而加諸吾陜耳今北廷悉移封南之军轉而對陜且入關均在北廷停戰令後是北廷已表示與陜獨戰之决心吾軍對此惟有取正當防衛之一法奮力一戰以効忠於護法主義而在軍府則非俟達到北軍撤回原地之目的萬無開始和議之理此乃軍府當然應守之信義切勿以北軍進迫吾軍致或弱志讓步也苟或有此匪特有墮陜局而大局恐亦隨之矣時機迫切堅持是賴戇直之言俯祈鑒納等語囑代轉呈特此奉聞敬頌鈞祺李述膺謹上于右任又呈軍府文云竊維鈞府厪念陜局棼泯審度機宜任命右任督陜理合仰體苦衷勉膺明命但以我國連年禍亂皆由督軍團擁兵附亂所致是督軍制之不善已明甚矣近聞海内明賢建議廢除審我國弭亂之道此其一端右任自分亦爲同此主張之一人知其不善而姑爲之此心終屬不安右任四五月問問道入陜實欲爲父老昆弟作正義之保障爲國法爲人道而戰非爲爭此區區仰懇鈞府俯予收回成命如因此制暫難廢除則留此一席待西安下後以授有功爲此呈請伏乞允准不勝迫切待命之至 
[陜北激烈之戰訊]  
　　南北停戰後陜西因劃歸剿匪區域故近日戰事亦頗激烈茲將陜北戰况略紀如下以爲關心陜局者參考日前靖國軍北部臨時總司令惠師温率數營北進至洛川方面經新駐洛川田團長毅民雪夜督隊截擊在上槽地方冰天雪地中激戰兩晝夜擊斃該軍參謀喬鶴年第二營營長李安良連長米齊功王占標等該軍現仍南竄 
　　陜局紛糾一年於茲中部被盧占魁黨羽盤踞後種種苛捐勒索民不聊生本月十五日拂曉經田團長毅民率隊攻擊該軍憑城抵拒田團長親冒矢石身先士卒激戰半日之久該軍始不支越城逃竄中部遂完全克復惟城鄉人多逃亡满目瓦礫田團長現派李蘭亭權代知事人民漸多回城 
　　盧軍由中部退據宜君後盧占魁恐田團襲擊又派數營援宜田團克復中部休息一日即進攻宜君而盧軍在城内約有二千餘人佈置完密激戰三晝夜宜君遂亦被田團長攻克 
　　延安今正二三月間爲盧占魁兩千餘人佔踞經田團長毅民率隊克復後居民十室九空街市闃寂數月以來招集流亡漸復原狀月前田團奉令開洛進攻盧軍延人聞之出爲挽留田團長對衆演說詞頗激昻並示暫留意嗣因令急南拔乃率隊去 
[唐繼虞遊曆越南紀聞]  
　　法國無線電社河内通信云最近滇督唐繼堯遣派軍事委員團以其弟繼虞爲團長赴越南河内代表滇督致敬禮於法國越南總督薩洛氏薩氏偕其夫人在總督署設筵欵待中國方面來賓爲團長唐繼虞及委員六人法國方面來賓爲越南總督秘書長孟奇洛駐雲南法國領事那齊及軍隊長官等酒半酣賓主相繼演說越南總督祝賀越南與雲南比隣之睦誼並稱法國在雲南之政策與在其他各地同以誠信爲基歴法國僅欲援助發展雲南之富力及經濟爲兩國公共利益計絶無其他目的薩氏並希望此次中國委員來游得以增進親切之睦誼而此種睦誼已在一九一三年往雲南游歷時固結之矣薩氏又述歡迎之盛意並祝雲南督軍及委員團之康健唐繼虞答詞略稱頃間總督之演說述明表示同情於我國之盛意鄙人聞之對於越南政府法國領事那齊君及在座諸君不知何以云謝鄙人抵此重勞總督賜以盛宴心感之至此尤足證明總督對於雲南表示同情之盛意兩國之睦誼嗣後益當親密鄙人實不勝感謝自總督於一九一三年赴雲南游歷後兩國公私交際益臻密切所有交涉解决極易此實爲兩國之利益雖因歐戰及吾國内亂問有困難發生然彼此協力合作仍極聨結兩國邊陲亦絶未有意外之事發生現協約國已得最後之勝利世界重覩和平我國南北爭執亦將解决吾曹嗣後當可盡力於東京及雲南經濟農工商礦業之發展互相輔助以實行此任務法國爲中華民國之姊國亟應效法之深賴總督先覺之名言吾曹將盡力爲越南及雲南謀幸福極有成功之望余敬舉觴祝總督及在座諸君之 
 
 
 

Page 7

 
 
康健越南之昌盛法國之興隆云云 
[兵匪蹂躪川民之未已]  
　　石柱警團之譁變石柱各法團電黄盧司令鎭守使道尹商會文云本月冬日滇川黔靖國援鄂第一路警衞團長黄冕率部往黔江經石柱地方騷擾不堪虞日黄冕所帶後隊吳王兩營突於是夜譁變將本城正街横街老街交通斷絶挨戶搶刦銀銀衣物搜索淨盡徵收局烟酒公賣分棧亦被刦掠一空天明始止計被搶街民三百餘家損失十餘萬金慘狀較往年遭匪尤甚居民哭聲震地均不忍聞現該變兵等離城未遠風鶴頻驚哀我小民年來忍痛出餉原冀養兵衞民不期反以殃民激動全體公憤已請楊知事調集城鄉團練拚死捍禦滅此醜類以保現狀懇速維持並派員查辦不勝迫切待命之至石柱縣商會議參兩會敎育會團練局曁全城紳商泣叩齊印此電由鄷都拍發 
　　遂寗軍隊之衝突援陜第一路第二縱隊長湯子模原駐城内天上宫江防第一區司令部第六營胡營長駐城内禹廟第四區彭營於昨日保送貨船到遂駐紥東門外乃有盤踞米心溪之匪首張占雲受彭營招撫開來城邊湯司令不許人内且派兵出城往捕該匪遂竄往東路永興場沿途拉去數十人經湯軍四面圍擊該匪分途潰散擊斃十餘人擒獲四十餘人槍二十餘支十一晨湯軍回城甫渡河江防出而干涉截留槍枝九鐘時開始激戰湯軍旋退人城將四門關閉憑城復戰湯司令分途派兵圍攻城内江防駐紥各廟四街槍聲隆隆是日適爲集市日期鄉民趕場者塞满街道一時驚避無路可奔江防則拒守各廟營門均未衝出人民受傷者尚只數人至午後一時復將萬壽宫蓮溪祠南華宫帝主宫等處所駐江防軍之槍枝追繳惟禹廟尚閉門相持經知事并各法團代表以四街人满再三請求顧全民命胡營乃允繳械至黄昏後七時城内停戰而東門外巷戰加烈張占雲又集合餘匪百餘人竄據西山俯擊城中相持終夜槍聲不絶至十二日晨九鐘湯軍全部開出力奪西山張匪逃去江防彭營亦向南路龍鳳場退却城外乃始停戰計戰鬭時間共歷二十四小時而數千鄉民飢無食夜無宿一晝夜露立沿街簷下者已不勝其苦矣張占雲合川人上年盤踞潼南野苗溪别口沱等處攔途拉刦水陸行旅幾無一免八月中楊伯純司令駐紥潼南之第三支隊兵變即爲該匪運動之故其後聲勢愈大旋爲湯縱隊之張團長招撫仍駐潼南嗣二師七團開兵到潼南接防該匪因同處一城行爲不便久不自安至本月四日突乘不備將二師之槍襲奪數支率隊奔逃出城樓刦下縣壩拉去十餘人退踞米心溪二師七團一營開往追擊初未得利復增兵往攻該匪始退至遂寗境内湯司令以該匪惡極且反覆無常方將設法兜擒不意爲江防所招公然開來城邊駐河　岸仁里場復據地方來報該匪到時即將場上糧戶拉去八人故决意出兵往捕遂至江防交涉釀成戰禍也此次戰事臨時發生猝不及備一時城内外交通斷絶迨知事偕同法團代表出而調停往返困難是以遲至午後始得雙方接洽磋商停戰而城外戰事遂延至次晨現時戰事雖停城門仍閉人心皇皇訛言四起未知尚有後禍否也 
　　涪陵團紳之被告涪陵縣團紳王之敬曩在該縣辦團頗稱得力鄷都團紳招之前往承辦聨合團率練丁一連出發行次鶴游坪遇黎君執隊伍二百餘人黎爲涪陵人曩固學界人物自上年來集匪至二百人旗幟高張自稱清鄉隊見王率兵至遂埋伏兩旁襲而狙擊之王之練丁幾覆没以盡王亦身殉得出虎口者僅六七人然皆棄槍械毁服裝逃去涪陵團練郭香漢聞耗遂夜襲黎巢聚而攻之黎隊猝不及防紛紛逃散而黎及其隊伍十餘名一併見擒翌日即送交涪陵縣署訊問即時監禁至其餘隊伍尚竄伏太平場等處 
[奉事近訊]  
　　奉省自現銀缺乏後當局即設法整頓又因小洋紙幣濫發無藝勒限收回并因市面銅元缺乏由省造幣廠鼓鑄現已鑄有成數將於新年開始發行并聞發行此項銅元即由官銀號附屬之公濟銀號辦理該銀號已於本月四號完全改組爲公濟平市銀號專理發行銅元及平市各事當局因小洋票尅期收回市面找兌僅恃銅元必有滯塞之虞由平市銀號發行百枚五十枚二十枚十枚五枚銅元票以資流轉此項銅元票准持赴平市銀號兌換惟因銅元係陸續最鑄故後限兌二十萬枚每人限兌三百枚以示限制現當局以此次發行銅元難保無漁利之徒私運出境及搗現圖利特諭令如有此等情事即照從前懲辦擾亂金融治罪辦法處理 
　　張作霖連日在軍署會議遵照中央計畫籌備班師惟臨時需要經費頗爲困難奉省固無從籌措中央又延不撥發以致班師無期遂於日昨致電政府催促速撥以便實行一面令張景惠師長秦華參謀長赴京面商一切以便從速收東聞軍署已接到該師長來電謂於六日午前晋謁大總統詳陳在湘奉軍撤退辦法及遣散輸送隊時期頗蒙嘉許並允准撥給軍費云云不日即須返奉矣 
　　張使以南北議和與奉省政局大有關係特派清鄉督辦王迺斌於一號帶同隨員兵役乘車赴京謁見總統總理及各總長面陳一切旋由總統派爲公府秘書昨已來函稱回奉尚需時日將來每月之中半住北京半住奉天 
[湘省代辦選舉案撤消]  
　　湖南省議會第二次改選久已舉行其尚在南軍勢力範圍中之四十二縣除第三第五兩區完全歸長沙知事代辦初選外其餘之一十七縣則歸寳慶衡陽常德各知事代辦茲以代辦初選弊端百出遂由兼省長决計將初選原案一併撤銷並通令對於南軍勢力中之四十二縣知事自行舉辦原令如次案查本届省議會議員選舉前經通令各縣一律舉辦初選惟第三區所屬之郴縣永興宜章資興汝城桂東桂陽臨武嘉禾藍山等十縣第五區所屬之正江黔陽麻陽晃縣永順保靖龍山古丈靖縣會同通道綏甯鳳岴乾城永綏等十五縣又隸於第一區之武岡新寗城步三縣第二區之常寗零陵　縣東安道縣寗遠新田江華永明九縣第四區之沅陵瀘溪辰谿溆浦桑植五縣因兵事阻礙迄未進行正妥籌辦法間迭據第一區新寗等縣公民劉努青黄湘濤等第二區常寗等縣公民周子紳王者香等第三區公民鄧林熙等第四區桑植縣公民王亦龍等第五區公民黄峥嶸等先後呈請將各該縣初選令委代辦以昭公允等情本省長當以該公民等所呈尚屬實情惟選政關係全省旣未便聽其偏枯又勢難曠日久待幾經審顧始據情一面令委長沙縣知事代辦第三第五兩區各縣初選寳慶縣知事代辦武新城三縣初選衡陽縣右事代辦常酃零東道寗新江永九縣初選常德縣知事代辦沅瀘辰溆桑五縣初選令飭妥愼依法辦理具報並一再出示曉諭嚴行禁革弊端總期於權宜之中仍不失愼重之意旋據各該縣公民黄正邦石元貞等呈請暫緩代辦又據黄承助唐仲元等呈請撤銷代辦並瀝陳代辦種種弊害情形前來本省長復於延見紳耆時周諮博訪亦以爲代辦滋弊爲事理之固然請嚴考察以資補救而第三第五兩處選舉投票已於本月二十五日舉行本省長因即親蒞第三區投票所嚴重監視一切當場查詢各投票人年齡多有不满二十歲者甚有問其姓名年歲籍貫而茫然不知置對耆又一人持初選當選證書至十餘張八九張不等者當即扣留冒領證書至三十六張之多僮僕雜投冒替過半同時據第五區覆選監督報稱本日投票有梁姓到場報告證書未經領到正詢問間據長沙縣知事電告據初選當選人梁譜鉅龍衢唐興段希顔王斌梁源慶等控稱伊等初選當選證書概被楊雄飛汪宗周二人領去勒交洋十元方肯交出否則賣與他人等語並聲明所發初選當選證書不敢負責各等情其餘該區投票情形亦與第三處選區大略相同似此顯違法令毫無顧忌尚何民意之可言誠有如該公民黄正邦等所陳者（中略）所有代辦各縣選舉應即一律撤銷改歸各縣自辦現值停戰罷兵久奉明令和平開議指顧可期湘邊各縣同屬湘省境地西南各軍將領對於代表民意機關當亦極願其早日成立藉收統一之效而謀湘民之福且選政與軍務毫不相涉辦理應無妨礙除另電湘南各軍將領等力顧大局一致協助外合亟令仰該縣知事即便遵照省議會議員選舉法監督初選一切事宜尅日舉辦選民資格務須翔實調查造册呈報毋得冒濫初選日期另候决定飭知 
[熊希齡在南京期成會演說]  
　　表明不組織國民大會 
　　南京平和期成會十二日假復成橋地方公會開會歡迎北京平和期成會會長熊秉三及會員諸君是日熊秉三偕張仲仁劉霖生丁佛言文韶雲等蒞會熊君即席有極長之演說表明此次南下宗旨其演詞大致如下希齡等今天承諸君開會歡迎禮隆情厚實在不敢當但是能與同志諸君相聚一堂開襟披抱這是極可歡喜並極以爲榮幸的回想這回南北相爭已經一年有餘凡是用兵的地方那人民生命財産上的損失是不待說即是没有戰事的省分也因爲受了别處的戰事影響無論士農工商都是一日憔悴一日到了這樣民窮財盡的時候若南北兩方再用兵下去這國家的前途還可設想麽况且現在歐洲戰事已經終了各國議和不久就要開會我們中國因爲從前受人强迫誤訂了許多不平等的條約以致國家人民受了多年的無窮委屈困苦當此千載一時的機會南北兩方若不趕緊息兵一致對外以求在歐洲和會席上挽回一點損失减少一點困苦我們國家人民就水無出死人生的日子了希齡等因爲國内危險情形旣是如此而歐洲今日戰局的歸宿並戰後國際情勢的變化也早已料到良心督責不能坐視前幾月特在北京集合同志建設平和期成會以求宣達國民渴望和平的心理促進南北兩方平和的實現所幸本會成立以來各地方的平和期成會也先後成立如桴鼓之相應更足以證明國民渴望平和的眞意現在國内平和的空氣已是一日濃厚一日北方代表已經到了南京南方代表姓名雖未宣布希齡等到南京之後已經打電報與南方各首領並軍政府各總裁委婉陳勸請早派定赴會想來不久也可望派出但是平和的機會越接近我們平和期成會的責任越發重大我們在南北雙方之間總要竭盡我們的誠心同力量好好的勸告調停以求平和一旦實現才對得住國家對得住人民縱有艱難周折我們是不能辭卸的希齡今日尚有一句最要緊的話須陳於本會諸君之前者本會宗旨前經聲明不作政用不有他種作用事成後即須解散此中原故却是爲何蓋凡人辦一事必須於義利兩字辨别的極分明而後不致發生毛病本會旣爲外交緊迫人民塗炭起見大家出來要求南北兩方停戰議和純出於一片公心若有絲毫私念非僅雙方不能見信恐將來全國百姓亦必謂鶔蚌相爭吾人爲漁翁取利了豈非古人所說的以義始而以利終嗎此次和平會議苟能告成吾人仍始終本此宗旨庶幾使天下人民曉得吾輩之爲民請命純是出於公心而非出於私心的或者誠之所至金石爲開國内從此得以安寗吾輩身家財産親戚朋友均得享太平幸福吾人之利益即在其中豈非古人所謂公極則私存義極則利存嗎再進一步言之國内和平統一使歐州會議中國代表得以爭回主權取銷一切不平等條約吾輩及子孫不致爲亡國奴隸豈非更是一極大利益嗎所願本會人人均抱此志願則此次和平期成會是爲最有光榮之團體矣且希齡尚有一事請再聲明者近見各報均載希齡等將擬組織國民大會不免誤會訛傳蓋本會成立純是鼓吹和平介紹雙方緊迫意見以南北雙方首領復是至熟的朋友本會同人純以友誼的勸告并非立法團體有第三者仲裁之資格又何能組織國民大會耶且國民大會亦非容易中國一千七百餘縣每縣選舉一人即有一千七百餘人道途廣遠交通不便焉能一時齊集和議期限極促豈能相待現在兩國會不過八百餘人尚且爭鬧無秩序若再加多至一千七百人之國民大會恐天下更無甯日矣故國民大會之舉希齡等雖愚斷無此思想不過當時在京因爲外交上的原故對於爭回不平等條約各處雖設有外交後援會不過討論辦法發表政見而各國眼光終視爲少數個人之意見非出於全國之民意當此南北未統一新舊國會爭持不下之時必須有一發表全國民意及輿論之機關以爲對外之舉故同人等頗希望各省議會商會敎育會農工等會組織一聨合會以爲後盾聞者不察誤認爲國民大會專屬對内之舉眞是有點誤會了此希齡等不得不聲明也 
[蘇籍議員請申米禁]  
　　蘇省米禁厲行已久近日外間紛傳有包運米糧出口情事新國會江蘇議員徐果人等恐於本省民食有礙特電督軍省長嚴行查禁其電文如下南京李督軍齊省長鈞鑒外人在蘇購米報載鑿鑿現在米禁是否解放有無制限蘇省昨歲並未十分豐收苟遽允出口民食所關殷憂孔多鄉人來函以爲議員等誼關桑梓難安緘默應請俯念民瘼禁阻出口以維民食而杜隱患迫切陳詞尚希鑒察蘇籍國會議員徐果人黄家璞郝崇壽藍公武蔣士杰王立廷王玉樹葛夢樸等同叩庚 
[蘇議員力爭屯田繳價]  
　　蘇議會議决之請免屯田繳價建議案財政部以官産收入屬於國家行政範圍非省議會所得過問已咨覆齊省長勿庸置議聞省會中對於此案持之甚堅除正式咨送建議案外尚有以議員個人名義分别函電省長及北京政府力請免除繳價其函電如下（致省長函）震巖省長鈞鑒敬肅者屯田繳價原非便民政策蘇省行之數年迄未尅期葳事此中困難久在洞鑒之中闔省人民深賴我公維持之力而有以操縱之也欽佩奚似無如近數月間官産部委積極進行各縣委員又多鮮識大體知事事務殷繁每不克專心注重一任委員措置或因地方情形未熟而生隔閡者有之或由辦理不善而重民病者有之蘇省水旱頻仍連年災歉江北尤甚即此休養生息時慮未遑重以屯價之追呼吏胥之串擾黠者則因緣爲奸愚者則鋌而走險逮釀成反抗行爲勢必繩以法網於是官廳之追呼愈甚民間之疾苦愈深不出於逃亡即流爲盜賊元氣日喪規復爲難似非大部整頓財政之初衷而爲始料所不及也查此項屯價皖省長前曾公布免繳在案蘇省事同一律素仰我省長體恤民生無微不至用敢代逹下情爲民請命擬懇鈞座援照皖省成案免予繳價抑或先飭緩辦之處以紓民困感戴生成實無旣極臨穎迫切毋任悚惶省議員鮑貴藻鍾善道王贊臣朱德恒成啓昌劉長春陳伯盟王大鰲王紹鶴任桂森居保第徐乃佐袁駿勤薛鈞培陶鍾箎孟鈞王鴻藻張念劬陳大中顔作賓田震東劉文輅孫劍虹張鍾祁吳鴻勳張書紳張宏業周家詠蔣培元朱紹文張存英葛錦城張肇炘（致政府電）（一）北京大總統國務總理内務總長司法總長農商總長財政總長參衆兩院鈞鑒屯田與民田同一買賣契税糧完物權確定清季倡議繳價旋即停止蓋深知其難矣今蘇省由官産處徵繳逼迫太嚴民不堪命處長曾樸縱令屯委誅求無厭假權吏胥騷擾難堪本省水旱連年元氣喪盡徐海各屬匪患未靖重以屯價追呼動輒非法拘提封産拍賣黠者因緣爲奸愚者鋌而走險各縣承辦官吏逮捕監禁非刑拷逼幾無甯晷失業破家不可數計本届省會議决咨由省長轉請免繳在案尚在待命之時官産處趁此期間日緊一日國税尚有蠲緩之年屯價反無喘舒之望竊恐民無生路隱患更深德恒等素仰大總統迭經申令注重民生各部總長痌瘝在抱惟鄭俠流民之圖未能上達用敢代陳下情籲懇特准免繳屯價改辦升科國民生計兩有裨益急不擇言悚惶待命江蘇省議員朱德恒王紹鶴王鴻藻任桂森成啓昌周嘉詠朱紹文陳伯盟陶鍾箎田震東張肇炘顔作賓（二）北京大總統國務總理司法總長財政總長參衆兩院鈞鑒屯田繳價案曾處長殘酷行爲前電呈明茲悉高郵胡知事將該縣李泰恒胡萬宏薛文山曾元昌鐐禁罰洋五八百元不等張灼文田被封媳提去賄十四洋放回錢鴻鑫等非道戶拘罰更寃一邑如此他可類推請查辦是幸江蘇省議員朱德恒王紹鶴 
[南京快信]  
　　吳鼎昌亦已北上代表留寗者現祇朱啓鈐李國珍徐佛蘇劉恩格江紹杰施愚六人 
　　方樞語人决不就財政次長前日午車赴常明日即回會議辦事處令籌備事務所速覓代表俱樂部地址 
　　水利協會職員朱紹文董氷成晤熊秉三告以前次潘復在寗會議治連情形并告韓會長因病難即來寗熊當與齊省長商定二月下旬邀韓紫石丁衡甫黄伯雨到寗會議濬運事宜齊省長已令水利主任至水利協會與朱紹文董永成季通等商酌開議日期聞定二月二十八日 
　　浙省長齊耀珊昨日早車由滬抵寗即入城分謁軍民兩長下午六時轉車赴津 
　　孫寳琦已於今晨乘輪赴皖 
　　省警廳長王桂林昨已銷假視事 
　　下關二馬路前晩大火延燒十餘家 
[九江近事]  
　　張湘督咨戚省長以湘軍林立日需煤炭甚鉅此項軍煤概係購自萍鄉請飭各關津遇有湘省購買之煤出境一律查騐放行 
　　馬聨甲已回蚌埠與倪督面商退兵辦法後聞不日仍須來贛一行收束後方軍隊 
　　此間安武軍遣散輸送隊均係夜間發餉點名立令上船故民閒並無驚怖街市亦無逗遛兵士 
　　鄂贛兩省人民爭執張家洲洲岸事（該洲爲九江縣屬區域一贛省委九江袁知事偕邑紳鄭涵秋等鄂省委黄梅傅知事並孫某會同踏勘袁知事以該洲洲岸實非鄂省疆域自無爭執可言鄂委亦已不復堅持業經據情呈報省長想此案可知平了結矣 
　　潯埠近因有人私運雙鈔入口希圖獲利以致單鈔日漸减少雙鈔日益充塞市面行用諸多不便商會爲抵制起見已議定雙鈔作九折惟各商號已吃虧不淺矣 
[杭州快信]  
　　民國元年司法部通令以跪審慣例凌虐人權通飭京外一律廢除現諸曁承審員張選英每遇審案必令當事人罰跪後再行發押經省議會提出質問飭查屬實昨已由高等審檢兩廳呈請嚴重懲戒 
　　浙籍參議員和議代表汪有齡南下後來抗已多日昨起程回江寗 
　　仙居縣屬烟賭兩項罰金久不刋布經省議員應西提起質問後省長令警務處委派視察員李平密往調查委係照章刋示並無隱匿昨由夏處長呈覆省署查照吳興陸同元（即融齋）暗殺寡嫂嚴氏及女僕張氏一案經大理院發冋更審後高審廳已訂期二十一日開庭集訊 
　　省垣私鑄銅元充斥市面時起衝突昨經杭商會開會集議爲暫維商市計當十銅元無論官私一概行用至當二十之薄質銅元悉數拒絶决定後已呈請官廳出示曉諭 
　　往來杭州德清之某輪船公司新添汽油船满載乘客昨午四時駛至塘栖相近之二九路地方忽爾起火爲禍甚烈惟有無傷斃人命現尚未詳 
地方通信 
[蘇州]  
　　市民反對電燈公司之集議昨日胥江四隅馬路三公社又因振與電燈公司事遍發傳單邀集各商號居民籌議救濟方法略云日前報載振興電燈公司有出賣與外人消息陰曆十一月二十八日該工匠又因要求分紅幾致罷工此事關係吾蘇市民全體利害亟應集議救濟方法茲定於夏曆十一日下午一時假南濠寗波會館聞特别大會以維公益 
[無錫]  
　　取締快船市公所通　云行駛快船原爲便利起見乃有奸猾船戶請領一照即將停泊碼頭經過路線據爲已有自行出租每月兩元至四元不等不法已極自民國八年一月一日起各快船戶一律取具開行地點十家以上商店蓋戳之贊成保信及寗紹公所保信並保證金十圓然後領照開駛如停駛歇業即將執照繳還本所領回保證金以杜奸滑 
　　泰伯市之盜案秦伯市接近太湖　匪出没無常前月鐵馬橋闕家橋等處　出盜案未曾破獲茲孫更上翁佑申家又於初五日夜間十一時突有盜匪四十餘人明火執仗掘牆破門而入領藉　篋肆行搜刦計刦去　銀首館皮衣等約值數百元且力傷事主二人擊傷三人搜括至二小時始散該地距大牆門鎭僅里許迨鎭上商團聞悉盜已不知夫向矣 
　　津紗廠招工續誌天津華新紗廠係無錫楊味雲所組織前派志成公司工頭朱文卿來錫招雇男女工人已招去男女工人三百餘名外此次又招到男工二人女工十七名各女工恐當地紗廠管車人干涉兼欲免家誖之棄縛故結伴在石塘灣上車内有女工頭包馮氏之夫包阿有不允其妻出遠工作向阻不聽即以誘拐名詞報告偵緝員戴壽荃往石塘灣車站偵查適朱與男女工人均在車站守車即被拘獲解縣訊明押辦工頭朱文卿自被押後即拍電報知華新紗廠昨日該廠廠長楊味雲電到其弟楊翰西君申明招工確實情形轉告楊知事工頭朱文卿謂當時携有鈔票六百元被偵緝隊去搜去擬請發還 
[鎭江]  
　　開始施粥鎭郡冬賑局積善堂兩粥廠向於舊曆十二月初一日開廠施粥今歲因所購之米運送稍遲故改於初十日始開廠施放云 
　　國語演講之實行鎭屬揚中縣代用師範國語演講會已經組織成立前日開演第一次成績尚佳嗣後每閱二週即爲一度之演講一切純用國語特請附屬小學吳章二教員於每星期四敎授云 
　　遣散輸送隊江蘇李督軍現奉中央電令收縮軍隊已遵電將援贛之十九師輸送兩營尅日遺散恐散兵潛逃他往流爲匪類特通令所屬如有此項散兵到境飭即押送至寗俾回原藉 
[揚州]  
　　保送國語學員南京高等師範學校附設之國語傳習所函知各縣勸學所保送學員肄業本邑曾所長指定吳某爲學員十二日函致該所報名 
　　總辦請欸修橋江北運河提工馬總辦以萬福橋倒塌後迄未修築殊碭行旅十二日將咨請淮運使撥欵二百元略爲修理以便行旅 
　　淮鹽八年度之配銷額北京鹽務署現將八年度之淮鹽運銷各岸者之數目支配訂定計六十萬引令行淮運使轉諭商人遵照湖南岸運銷淮南鹽一萬五千二百引濟南鹽十四萬八千二百引淮北鹽二萬六千六百引平江碱片一萬引（共四百票湖北岸運銷淮南鹽二萬五千引濟南鹽八萬三千七百五十引淮北鹽一萬六千二百五十引崇通碱片五十引（共二百六十票）江西岸運銷淮南鹽七萬二千引濟南鹽四萬八百引淮北鹽七千二百引（共二百四十票）安徽岸運銷各塲鹽計五萬引（共小票四百十七票半）各食岸銷十萬引　　興化縣知事易人江蘇興化縣知事章家駒在任數年官聲甚劣現由省長撤調回省改以趙令興虞接署趙於清季曾署興化縣事於地方情形頗稱熟悉此次到任後必能有俾於該邑也聞趙已定於舊曆歲底諏吉履新 
[嘉興]  
　　請求酌提存典欵嘉興城中會豐　盛兩典因前經理虧蝕過鉅由各債權人及典東張某等先後遞呈縣署核奪經縣令飭縣商會調處曾由高總理召集各債權人集議解决方法僉以此案虧蝕頗鉅追償手續甚繁一時殊難解决現各債權人以陰曆年關伊邇公議於年内不論存欵之多寡酌提三成以應急用請商會轉函該典照辦 
　　公推機業董事桐鄉嘉興交界之濮院鎭居民向以織綢爲業故該鎭機坊林立所出綢縐行銷於蘇浙各屬各機坊向設總董主理機業一切事務現自總董陸某辭職後乏人繼任該業同人特於前日公推陳笏書爲總董徐渭臣爲副董已通告各機坊知照矣 
[武昌]  
　　省議會第一次茶話會省議會成立已逾半月至六日始開第一次茶話會吾人均冀簽席分股以開常會乃殊不然仍爭選舉副長違法一端原定一點鐘開會三議長因爭端激烈不敢出席嗣經李繼膺與李德寅雙方排解始開會屈議長主席首先報告文件數十起直報告過四點半鐘即宣告爲時已晩八日再行開茶話會研究簽席及籌備常會諸事遂散會 
雜評一 
[護法政府（默）]  
　　北方改組正式内閣以和議將開知係短期故有此迅速通過之成績然而論者則謂旣知和議將開何勿暫待須臾俟諸和議告成之後而必急急焉爲之何也 
　　南方改組護法政府亦以和議將成與軍政府名義不符故不得不改組以靳合法然而論者又必謂旣望和議速成則亦何妨暫待須臾以俟南北統一之後而必亟亟焉圖之何也 
　　北之改組内閣不能不令南方疑無議和誠意而南之改組政府又不能不令北方疑其無意言和總之今日去議和之期尚遠 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[禁烟會定期開成立會]  
　　伍連德博士等所獲起之禁烟大會茲定於十七日在四川路青年會開成立大會昨日張一鵬專員特電陳政府云北京大總統釣　禁烟命令電傳到滬中外人士同聲歡呼欽　之　羣焉奮起現由中西名流並駐滬各領事輕税司等在滬組織禁烟大會以宣德意而襄善政並由美領事電陳美大總統列入贊成之列茲定一月十七日開成立大會倘蒙鈞座贊同請於開會時俯賜訓訓或派員　臨以昭隆重同人等屬一鵬代爲禀陳伏候鉝裁並求重示遵行張一鵬元 
　　字林報云聞大批存土决定焚燬後私土價值又復大漲　每箱已漲至二萬五千元故私販鴉片利益尤大從前私土在滬售價已甚昻貴聞凡私運鴉片者如私運五次雖破獲四次然有一次　達目的地則仍可坐享厚利今土匱旣較前更貴私運之風勢必較前更織世界各處鴉片能得善價者莫上海若海關極力搜查但人口輪船幾無一不夾帶私土者現有熱心禁烟之士定於星期五日午後在青年會召集公民大會擬組織萬國禁烟大會其宗旨乃在設法輔助查禁私運並籌議　焌辦法禁止國内種烟務令此後青年不復沾染烟毒今華人到於斯舉極爲注意云 
[查騐存土之第六日]  
　　昨日騐土之情形昨日（十三）爲查騐存土之第六日除辦事人外來賓有西人該姆還梅益盛華人聶雲台梅華銓蕭智吉沈信卿顔玉琛顔德清黄石安徐維繪及北京全國禁煙會代表安鏡泉等二十餘人上午查騐大土五十箱計所存怡和棧大土四百四十八箱今已騐　又試騐小土三箱記其秤過後之報告第一箱一九○七號計九十八斤第二箱一八九八號計一百零一斤第三箱一八四號計一百零一斤半 
　　焚燒手續之佈置　下午專員張一鵬關監督馮國勳部員汪振家正税務司　厚瀾副税務司克利亞哈華及同去參觀者九人於三時二十五分乘鏡湖汽船由江海北關碼頭渡浦到陸家嘴浦東望壇騐看土窰佈置一切巡視一小時即返窰共四座一係售存三則新築（窰式繪刋於後）經張專員等議定辦法窰之前方空地高搭蘆棚爲辦事人及各機關代表參觀之所並備乾點充饑右爲德人住宅今已向之商借爲普通參觀之地擬十七日上午八時開始焚燒先由怡和棧　土運至北關由北關碼頭裝運渡浦路中有工部局派捕保　浦中有海關水警巡邏焚燒處用警察百名石守並囑檢察官安爲照料各團體代表之往參觀者則由漢口路口工部局碼頭有海關特備小輪接送（普通參觀者須自行竟渡一每日上午八時至下午四時爲　燒時間預算每窰每日可燒土二千五百斤（約二十五箱一四窰統計每日可燒土一百箱十二日即可燒罄云 
　　慎重送箱之電報國務院來電云張　務次長鑒中窰存土木箱捐送學校曾經電覆想已察及頃據　　　電稱此項木箱封識不同易啓局外疑議且恐爲作僞者所利用其弊甚鉅自應與存土一律焚燬等語是否　有此弊務帝再　　酌辦理院蒸　張專員覆電云北京國務總理財政總長鈞竪蒸電謹悉存土木箱專充該校工作不致流落市面撥給時拆成板片　去痕跡以無流　謹復祈核張一鵬元 
　　省派委員之抵政昨日江蘇李督軍特派督署一等副官同乃中　百長派存記道尹岑兆鴻到滬届時會同監視焚燬以昭　重 
　　邵仲輝之質問函邵仲輝君前日在怡和棧質問箱數疑　　等　頭昨　特正式函致馮監督質問茲節錄邵君原函於下（前略）茲遵汪部員之指示正式函陳敬乞將下列　條詳細賜答兩長存土清單共一千二百零七箱而尊致財問束電共祇結存大小土一千二百零三箱同以反多　四箱其中大土短少個數小土每箱秤足百斤尊電皆經陳明於多出箱數不應　有關係小土四秤足之故短去箱數甚多（即七十四箱土之詁問所山來一照係每箱凑足百斤如謂僅照斤數折算並未實在凑足則短去七十四箱半土不應祇多出四箱究　秤算小土用何爲橊準是否實凑百斤抑僅折分計算清單與呈報之數何故不符應質問者一　七月騐收至十二月始呈報箱數鄙見以爲太遲昨尊答謂騐收甚費手續惟似决不至需時月餘之久究竟接收存土何日開騐何日畢事應質問者二尊致財部電旣陳明大土短少二十九個並列舉十三個者一箱三十八個者一箱是此外各箱並無短少何以存土清單中老沙遜五百六十五箱内原缺二十九個與　部電適符而怡和四百四十八箱内又原缺十五個（當即昨日所騐犢字箱缺十四個特字箱缺一個）何以呈部電未經陳明應質問者三以上各節明知爲枝節之續猶苦未能索解其他疑藴姑不凟陳關督爲負責任之禁烟專員應爲負責任之明白答復倘能詳學騐收發售收回存棧各情形附以擋案布告公衆以釋羣疑尤非某一人之幸（下略） 
　　焚土窰之正面 
　　　土窰之側面 
　　（說明）圖中（一）烟𠧧� 
臺（四）踏板（五）燒煤之門（六）出灰之門窰中於燒煤門之上置一鐵板以便土願人後盛於板上板下燃煤火焚燒 
[王文典渴望永久和平]  
　　本埠商界昨接王文典由粤來函照錄如下上海總商會曁商界諸先生大鑒南北戰爭於茲兩載渴望和平人同此心心同此理然於此有應先决者則吾人所抱和平之希望將爲苟且一時乎抑爲永久之謀乎不待智者而知其應謀永久也民國人稔兵端四見倘於此而復豠旦夕之安不爲根本解决剷除和平障碍則此兩年來之犧牲其所換得者直如鏡花水月不轉瞬而復演五次之革命商業上之蒙其影響又易有窮期邇來國内發起之團體以和平兩字相號召者率多北政府之指使乘人心厭亂之機以行其託言和平實煽禍亂之政策愚我商人入其彀中乃得藉口民意蔑視法律以圖快其擁護個人之私信如彼輩行動實種禍根而爲未來暴發之導火線使我商民日在驚濤駭浪中求和平而適得其反也文典爲商界之一分子渴望和平之心豈異於人第如上述之苟且和平問心實不敢自昧此次與海内志士相與晤談愈知西南所爭持者以護法律保障民權主民治消弭暴力斯乃永久和平之正鵠舍此不圖是欲南轅而北其轍也明達如公早能鑒别務懇轉告商界同人勿爲他人别有作用之團體所利用庶幾公理　則强權自抑正誼著則邪魔自消眞正和平之眼光乃有實現之一日是本大多數國民心理之所同非惟文典與公等應抱此希冀也今將有歐美之行倚裝待發敬貢愚忱伏維鑒納肅頌公綏并賀新禧世界和平會議代表王文典敬啓 
[景星輪船遇險]  
　　文滙報云木古新疆輪船昨由香港來滬稱在緯度北二十四度十六分經度東一百十八度三十分見怡和景星輪船懸掛遇難記號以機器有損故也新疆船當將景星船拖至厦門港内 
[電請津浦路從速運貨]  
　　南市志成公所仁榖公所等近因津浦路之蚌埠臨淮等處雜糧堆積如山不遽裝運一轉瞬間年關即屆商家因各貨停積無從交易金融即因此不能流通照此情形非常危險故特函請總商會電呈農商部旣交通部轉飭該路管理局多派列車趕將各貨裝運以通商貨而維市面 
[京奉路局長行將赴美]  
　　交通部特派前交通次長葉恭綽京奉鐵路局長王景春前赴美國考察路政及實業等項葉現已抵日本王於日前抵滬即由滬杭甬鐵路車務總管沈叔玉機務總管孫加祿總巡察楊先芬伴同赴杭沿途射獵並游覽西湖諾名勝嗣王於昨日（十三日）由杭州站長特備頭等花車一輛掛於特别快車旋滬於下午七時抵站現寓大東旅社聞即須放洋云 
[調查工商實業之函知]  
　　北京農商部委派專員湯幼諳來滬調查實業國貨經 
濟狀阮等事曾經江蘇實業廳張廳長致函上海南北兩商會屆時妥爲接洽並轉知各實業家在案旣而湯專員到滬已經數團體開會歡迎演說現該兩會已分函南北市各項實業工商迅將營業狀况及每年能出貨品若干所得市價若干並經過情形經騐若何詳細開列清表送會以憑彙報 
[經濟調查會調查細目（三續）]  
　　（第三棉業）世界之棉花（甲）總論（子）全球棉花之生産量（丑）全球棉花之消費量（寅）最近世界棉花需要供給之趨向（卯）世界棉花之交易（一）市場及其交易狀况（二）商品種（三）價格（辰）世界棉花需供上中國之地位（乙）各論（子）歐羅巴（一）英國（二）德國（三）法國（四）俄國（五）奥國（六）比國（七）義國（八）其餘歐洲各國（丑）美洲（一）美國（二）加拿大（三）南美諸國（寅）非洲（一）埃及（卯）亞細亞（一）印度（二）俄領亞細亞（三）日本朝鮮附（二）中國之棉花（子）江蘇（一）生産之區域（二）生産量（三）品質及種類（四）栽培法（丑）湖北（寅（直隸京兆附（卯）陜西（乙）棉花之消費（子）産地消費（丑）工廠消費（寅）工廠表（卯）工廠之分布（辰）廠數（已）機數（午）錘數（未）全年消費額（丙）棉花之輸出入（子）輸出（一）輸出額量（二）輸出國别（三）輸出港口（四）輸出關税（五）輸出上之商習慣附攙水問題（六）輸出之將來（丑）輸入（一）輸入額量（二）輸入國别（三）輸入關税（四）輸入之將來（寅）棉花之集散中心地（卯）棉花生産之監督奬勵（辰）棉花價格之消長（己）棉花之釐税（丁）中國棉花振興策（子）最近對内對外供給之缺乏（丑）品質應如何改良（寅）栽培面積應如何擴張（卯）栽培方法應如何改良（辰）素來棉花買賣上之情弊應如何革除（己）税制上之缺憾應如何補救（仍未完（ 
[訂購廢鐵涉訟案近聞]  
　　李炳生交十萬元人洋並保 
　　江蘇李督軍與齊省長同延穆安素律師爲代表在公共公廨控水茂公司違背訂購江蘇全省廢鐵合同請着賠償損失銀一百萬兩一案由廨將該公司經理汪坤瑜傳案訊據供出股東李炳生等數人因判汪交保無保押候飭傳李等到案研訊去後李等迄未到案昨晨因同康運大兩錢莊倒欠鉅欵案經各債權人延律師投廨反　該倒莊股東李炳生所延之愽良律師爲理賬員故李亦投案候質適穆安素律師因代表另案在堂辯護聞知起而聲稱李炳生係敝律師代表江蘇軍民兩長控告永茂公司違背合同案内被告之一曾經公廨飭傳無者今李在堂請着交保云云而李炳生由博良律師辯稱原告禀内並未聲明損失確數以故李無交保之必要等語王襄讞得供商之美丁副領事判李交十萬元人洋並保無保押候下禮拜一訊核 
[閩清鄉隊失械之懲處]  
　　福建清鄉薩督辦因辦理清鄉事宜特派清鄉隊官林自新黄石平率領海軍陸戰隊四十名馳赴永泰縣詎行至泰縣突遇孫國鎭歐陽春部屬三百餘人當因衆寡不敵陸戰隊紛紛退讓致所帶槍枝四十桿并子彈軍用品悉被奪去嗣經林黄兩隊官電禀清鄉處并招集所部之四十名内有十餘名受傷即雇船冋省將以上遇匪情形面陳總督隊官轉禀薩督辦核辦薩督辦以此事雖出倉卒然該隊官未能臨機觀變致失去槍枝等件實屬咎有應得應予呈部分别懲處一面並將以上情形電達海軍總司令署備案至孫與歐陽之部屬聞已經薩李兩督商撫投誠云 
[甯福里發生搶案]  
　　昨晩七時法新租界格洛克路寗福里六號門牌譚姓家突出盜匪八人以問信爲由敲門入内各出手槍嚇禁聲張當將譚姓各婦人手上之金鐲三付金戒八九只金表金練鈔票洋三十元及衣服等物約共舉洋一千餘元强搶而逸事後譚姓開單報告捕房立飭探目黄金榮包探顧三寶前往查勘一週回禀捕頭諭令跴緝該匪等到案訊辦 
[偵獲盜匪同黨續誌]  
　　老閘捕房特别機關探目壳羅香華探目陳雲忠偵悉糾黨持械夥刦新閘白克路趙增范家財物盜匪紀少樓之同黨王子雲（即王小軒）匿跡滬西安南路五十四號門牌全興小茶樓内當即前往將王緝獲抄出實彈手槍一枝等情已紀昨報昨晨將王解送公共公堂經關讞員會同英卓副領事訊據中西探目上堂禀明拿獲被告搜出手槍情形請求展期俾查證據中西官得禀以是案係美領事承審因判王子雲押候禮拜二美領事堂期與紀匪併解訊究 
[身藏兇器被拘續誌]  
　　毛杏春陶和夫陳阿三不知在何處攫來皮衣一包雇車行經楊樹浦路提籃橋附近被八百二十二號華捕查見將毛等拘入捕房在身畔搜出剌刀一柄已紀前報昨晨由捕房將毛等三人解送公共公廨請究經中西官訊悉前情判毛等押候查明失主緝提同黨併究 
[婦人代銷盜贓之懲儆]  
　　新閘路二千零二十三號門牌秦通理家於陽曆去年十一月三十號夜被盜持械刦失金飾鉅贓後經事主報捕請緝未獲嗣由該管捕房包探韋金福查獲住居愛多亞路代銷是案盜刦原贓金練之浦東婦人張奚氏解送公共公堂訊押在案昨晨由捕將氏解廨復訊即據事主秦通理上堂訴明捕房吊案之金練鎖片確係被盜刦失之原贓云云質之張奚氏供稱此項金練係由在逃之鄰居婦人託我代其質洋十六元分給我洋五元是實中西官得供以氏代盜銷贓罪已成立判押女所三月以儆贓給原主領去 
[旅苕皖人之呼籲]  
　　旅滬全皖同鄉會昨接旅苕皖人公函云敬啓者吾皖頻年荒旱加以兵災困苦顛連哀鴻遍野方冀臨民上者免除各種苛税以輕地方負擔培養元氣拯民水火詎閱近日報載有皖省增捐鹽米之舉議會竟予通過殊深駭異伏思鹽米二項爲平民日用必須之品與奢侈品及銷耗品不同萬萬不宜加捐如官廳貿然實行吾民誓不承認擬懇貴會諸公領銜爲民請命電呈府院撤銷此議不勝成禱之至旅苕新安同鄉會會長凌阜基副會長汪仁與　全體同叩 
[江寛案被告來滬候訊]  
　　海軍軍法會審處受理招商局江寛商輪被楚材兵輪撞沉一案屢展審期未結此次該庭又訂十五號起繼續開訊已紀前報茲悉被告湖北代表陳中將等前因開庭無期曾經返鄂現由代表律師接法庭通告電催去後業已於昨重行來滬並向旅滬各證人接洽以便開庭審理時投案備質 
[厦門路火警之慘劇]  
　　焚斃小孩三日受傷男婦六人 
　　公共租界厦門路三百八十三號門牌向業中醫之海門人丁思蘭家前晩三句鐘時樓下忽然起火同居房客皆從睡夢中驚起倉惶哭喊不知所措巡街捕聞聲趕來當即吹笛報警瞭望台亦大鳴警鐘立由救火會西人驅皮帶車至汲水灌救時屋頂火已冒穿當火熾時丁思蘭夫婦由火中逃出週身皆被灼傷同居婦人張劉氏與其弟劉仁寳從樓上跳下足皆跌斷鎭江人徐天六夫婦亦被火灼傷并斷折臂腿經老閘捕房一千一百六十四號一千一百三十一號華捕與救火會員役將受傷人趕即車送醫院醫治尚有丁思蘭十歲子一五歲女一與張劉氏八歲女一不及救出皆葬身火窟經救火會員極力灌救始免延及鄰屋旋即熄滅計焚去房屋一幢燒死小孩三名受傷男婦六人事後該管捕房特派包探調查起火原因并拘爲首肇禍着解案訊究聞丁思蘭近曾買得火柴數箱置於樓下擬運往他處販售并聞該屋並未保有火險云 
[陳子正講述國技綱要]  
　　江蘇省敎育會上海縣勸學所公共體育場昨發通啓云敬啓者前由敝會等委託黑龍江省教育會介紹敦請黑省高等師範敎員陳子正君來滬指導國技綱要茲訂於一月十五日（星期三）下午三時就公共體育場開會特約各學校校長及體育敎員屆時准到聽講並參觀技術陳君惟寒假期内得暇日期侷促幸勿交臂失之此啓 
[會議改編緝私營]  
　　駐滬緝私統領宋明善擬改編營制業於前日邀薛振中余炳文吳棟臣蔡漢清等各營長會集西門外司令部開會討論决定將蘇屬十一營改編爲六大營依照兩淮章制營長月薪加爲二百二十元（原支一百八十元）營附一百元隊長五十元排長二十五元正目十元副目九元兵餉八元其餘書記軍需司書亦略有增加議定後現已擬具草稿一俟詳由袁運使轉呈鹽務署核允即可實行改編云 
[議撥實業行政經費]  
　　上海縣沈知事以實業行政經費需用甚急昨特邀集紳商籌議在附加税項下撥支二千一百四十三元爲常年實業行政經費計縣苗圃經常費一千四百三十六元植樹祭孔各費一百三十六元道苗圃經費七十一元補助開河費五百元尅日議决自本年一月份實行並呈報實業財政兩廳備案 
[浦東公所舉定職員]  
　　浦東公所開會推舉職員各情已誌昨報茲將所舉各業代表調查員幹事等姓名錄下（各業人表）莊允升陶讓卿盛茂祥黄福堂蔡裕焜羅守賢陸鴻欽周眷庭胡紀鏞徐維勤朱長根汪敬之王叔賢程斯德陶菊齋張彩庭袁寳生方順增朱允長金克明吳敬仲徐菊堂陳新之葛琴三成志田瞿鳳山朱子祥張子祥顧雲樓吕來發孫士元陳舜卿沈詠來周紫松莊裕亭韓天鎔李頌天楊冠慶沈荻莊奚伯生周知階朱桐生馬子軒蔡志祥黄子雲顧少也凌秀峰朱芝香奚雲橋連錦堂黄季純葉慶濤陳子興張賡虞（調查員）盛羹梅許庸謹金韞冰姚譜琴朱企曾顧霖周范春生李麟生張福康王殿卿喬良幹朱木生朱如春朱智齋陳少藩倪叔英龔月樵陶晋欽李森章施尹孕張兆祥王湘洲康錦春朱雲溪丁正藩倪步莊唐伯馴陸平城包聘卿葉惶初吳春舫胡賞奇張潤若萬安祥（幹事員）傅佐衡龔曉江倪菊裳楊無我潘振聲倪去病顱翕周宋幼蟾唐賓虞瞿德純朱仁杰許榮祖孫翊臣顧梅君胡問鷗姚維奎陳德潤孫士元賈伯才葛伯慈朱善昌龔晋康陸少雲馬文彪王榮鈞朱鴻圻謝秉衡沈睦英吳旭齋其餘浦東各市鄉董事職員俟大曾時再行公舉云 
[私造鉛質輔幣之懲辦]  
　　新閘牯嶺路一百二十八號門牌屋内之福建人沈三利串同陸金福董壽昌（即老五）吳餘忠等私造鉛質小洋雇令王小四仔向紅　在租界内行使混用被特别機關華探目陳雲忠李星福包探張炳成等緝獲抄出襲造器具並僞角數十枚一併解由公共公堂訊押各情已誌前報昨晨又由捕房將沈等一千人解廨復訊即據中西探上堂禀明前情聲稱被告等均在捕房供認並將抄獲之僞角及製造器具等物呈案請究訊之沈三利供認製造鉛角雇令王向兩人混用惟陸金福等並無關係等語質之陸金福供稱是日係向沈之妻子索取菜錢三百餘文而董壽昌棋往向沈討取印鈿致被拘捕吳餘忠供詞亦不承認串造僞角詰之王向兩人供認代沈混用鉛角不諱英領卓君得供簽判沈三利禁錮西牢十年而關讞員以公堂無判押五年以上之權故在華文解案單上判沈押五年期满再核陸董吳三人各押五年王小四仔向紅圖各押半年分别示儆製造器具與僞角一併銷燬 
[再誌審廳長預備交缷]  
　　新簡上海地方審判廳長張允同將次南下來滬履新經現任廳長陸達權諭飭所屬趕辦移交已見報端茲悉張廳長到滬履新尚需時日是以司法部令飭蘇州高等廳長林少旭派員暫代現林廳長業委高等廳刑庭長邱某暫行代理聞邱不日來申接印視事云 
[各學校消息彙記]  
　　震旦大學吕班路震旦大學院自院長姚博土任事以來院務積極進行而於醫法兩科擴張尤力法科增聘巴和巴仁兩博士巴和曾任北京大學羅馬法講師巴仁向任法國法政大學敎授多年均富學識經騐醫科原聘博士多人均爲大戰所阻現陸續來滬者己有赫爾福微菌學博士薛培禮内科博士弗萊松外科博士弗博士供職戰地有年於解剖及大手術極多心得茲屆該學院醫科生理解剖考試吾國政府特簡瓦德博士法公使亦簡布西爾博士來滬主考已於二十三日同時蒞止一俟筆考面試　事即須遄返覆命聞此次可得文憑者共有五人云 
　　滬江大學一月十一日滬江大學開冬季游藝會上午九時至十一時比賽籃球首西敎員與大學球隊結果大學勝次寗波浸會中學與杭州蕙蘭中學結果寗波勝十一時至十二時道學書院正科畢業式畢業生爲馬惠康吳志新范敬道沙午四人由約翰大學敎授朱友漁博士致演辭下午二時至二時半閱兵式曁柔軟操二時半至三時半赫氏體育館啓鍵禮來賓有盧護軍使及上海縣知事淞滬警察廳代表首由護軍使致辭畢該校體育部主任葛學溥及正副校長相繼演說三時半至五時半演劇首由嚴慰萱君報告次正劇威廉第二計五幕中狀武力主義之威熖及其結果殊足令人深省又次趣劇獃子是日中學四年級公民社特設展覽會陳列關於遊戲衞生各種圖表悉本常地社會狀况而以科學的銓釋表出之觀者咸稱善焉 
　　中華工校新閘路辛家花園中華工業專門學校開辦已四載前日（十二日）舉行土木工料畢業式午後二時先由校長金邦平報告開會宗旨次來賓鐵路局長任筱珊復旦大學李登輝農工商部技正改正關税委員施伯安等演說次主席給憑給奬校長宣告散會欵來賓以茶點茲將畢業生名次列後孫樹深（江蘇丹徒）閔志達（浙江吳興）燕春京（江西南昌）王宗翰（江蘇無錫）潘機（江西廣豐）李咸熙（安徽鳳陽）王昭容（浙江鄞縣） 
　　第一商校南市圖書公司原址房屋民國元年歸省有三年秋創辦省立第一商業學校由王甸伯爲校長時有蘇省物品陳列所附設該校内致校務不能寛展至五年秋經齊省長更　前在日本山口明治大學商業專科畢業回華之黄揆百繼任校長六年分省會議决將陳列所遷移江寗於是該校改良整頓力事擴充將校内學生編分正預兩科（每科各三級） 
延聘敎員二十七人分任授課並延美人孟保羅主任專課校務日形發達原有學生一百七十五人今夏暑假時考取新生一百人茲定一月二十一寒假二月十四開學十五授課 
　　萬有學校九德路市立萬竹乙種商業與國民小學編爲男女二部校長爲李墨飛共有學生一千二百餘人古曆二十二放假來正十三開課 
　　西區小學西門外林蔭路私立西區初高兩等學校校長顧天放共有兩班學生一百九十餘人古曆十八休業來正十八授課 
　　涵德學校新閘派克路涵德學校訂於夏曆十二月十七日開第四次學藝會是日請地方行政官長曁名人演說并於 
 
 
 

Page 11

 
 
二十日　假休業明年正月十一日開學 
　　醫藥學校零根路神州醫藥專門學校定於陽暦一月十五日舉行寒假休業禮該校爲神州醫藥總會所創辦次學期尚擬大加擴充現正在招考揷班生定陽暦二月二十日開學 
[工商研究會定期開會]  
　　工商研究會　於十六號開會討論組織陳列所於新世界自由廳開辦方法並徽集各　出品情形昨已繕具通告遍邀全體會員屆期赴會討議一切 
[閘北慈善團開辦施粥]  
　　閘北慈善團定於月初開辦施粥已誌前報茲悉該團今年因建築惠兒公學習藝所經費異常支絀加之粥廠房屋亟須修理直至昨日起方始實行一般貧黎聞此消息扶老携幼爭來就食擁擠不堪遊巡隊巡官劉啓賢親率隊士到塲彈壓昨日孫鐵舟之女公子羣英女士慨助該團洋二十元陳輔良　介紹徐炳記捐助洋二十元均充施粥經費 
[呈請封禁鼎豐典之省批]  
　　本埠典商鄭錄記以鼎豐典違法逼人粘證具　江蘇省長公署請爲封禁昨經齊省長批示云呈悉查粘票内有一元以内按期二分等語如果一月分爲三期則是取息六分重利盤剥實干厲禁候令上海縣知事查明照案勒　仰即知照此此 
[工巡捐南局催納攤捐]  
　　城南内外各處攤捐自經滬南工巡捐局姚局長擬章詳奉上級核堆開徽以來各項攤販領照納捐之後並不按月輪捐迭經姚局長知照税務科長派員諭　仍無起色是以姚局長再令税務科撥派得力員司分向各攤嚴催務於陰曆年内盡行繳納換領新照如再抗違惟有咨請警廳協助　徵云 
[相騐路斃尸骸]  
　　寳山縣吉一圖地保陳友卿昨午至上海地方檢查廳投稱閘北五區一分所管轄境内邢家木橋東首倒斃無名男子一口查無家屬請求相騐下午該廳委賀檢察官毛檢騐員等前往騐明該尸年約五十餘歲身著藍布棉襖褲委係因病身死判令由堂棺殮 
[廣西路之火警]  
　　昨晨五句鐘天將黎明時公共租界廣西路二百零三號門牌聚興野味店内忽然火起霎時冒穿屋頂延燒二百零二號門牌順大茶葉號二百零一號匯昌烟紙店二百零四五號長源麵館旋經救火會西人各驅皮帶車到塲汲水　熄計燬房屋一幢樓面三間事後該管捕房派探前往查得起火原因係由鈕姓店夥　　洋油燈延火床帳所致當即回禀捕頭核奪 
[烟紙店失愼]  
　　法大馬路後新街轉角二百十四號門牌高生大烟紙店内於前晩二點時忽然火起幸捕房近在咫尺急驅皮帶車到場救熄已延及樓上一枝春茶館及後面空屋共燬樓房三幢事後捕頭查得該店保有火險飭探傳該店主至捕房候詢起火緣由再行核辦 
[押店控被破壞名譽]  
　　虹口吳淞路昇康押店延代表律師在公共公廨刑事科探鄭甘卿破壞名譽等情由廨飭傳被告臨訊未到前日由原告代表律師投廨聲稱本案被告先在法公堂控告昇康收贓伊家被刦大土嗣經法公堂訊明註銷後又在貴公堂起訴迨貴公堂訊悉前情亦判將案註銷經昇康反訴破壞名譽飭傳去後該被告抗不到案又老法公堂起訴希圖先得法公堂之判决書將本案推翻且前次奉諭搜查昇康號内之賬簿等件非但迄未交還竟擅自繳存法公堂作爲一種證據此種舉動顯係藐視公堂應請堂上改傳爲提並勒令將昇康押店簿據交存公堂云云張襄讞得供商之日副領事林出君判鄭提到交二千元人洋並保並着於三天内將取去之賬簿交案再核 
[欠欵限期還清]  
　　作頭曹阿梅虧欠楊連堂養欵洋七十四元五角又虧欠江順德貨欵洋七十元又虧欠沈悅良小包作頭工資一百八十元楊廷賚美律師至法公堂禀請逼還江沈亦請附追詰之曹阿梅供商人已托人向各原告言明准明年如數歸還各原告已經允許是實中西官判楊連堂江顧德之欠欵限三日還清沈悅良之欠欵限一日還洋 
[扭控妻叔拐賣妻子]  
　　曹家渡鄉民朱寳石上年取同村沈鐵山之女爲室嗣於陰曆本年九月間被妻叔沈岳山沈劉氏夫婦誘拐出外價賣與北鄉錢阿毛爲妻前日經朱訪悉邀同岳父沈鐵山將一干人扭入四區四分所控告惟阿毛已逸去經署員　訊一過昨解司法科訊辦 
[勝二仍照原判處罰]  
　　滕二私帶烟土六百零二兩由警拘送上海地方審檢廳訊明判决罰洋二千八百元膝不服判决聲請上訴曾經開庭審理諭候宣判在案昨日午後該廳堵屠許三推事官會同許檢察官開庭飭提膝二至案宣判以其上訴亳無理由仍照第一審原判决罰洋二千八百元飭令還押 
[懲罰烟犯案兩起]  
　　宋三李三馬永連等私帶烟土一百二十餘兩由三區警署拘送地方審檢廳請辦在案昨日午後該廳刑庭長端木棻會同夏檢察官開庭審訊末等供詞推諉問官以其帮助私販烟土罪當然成立判宋李馬三犯各監禁三個月並各罰洋三百元以儆又張子英私帶烟土十九兩問官判罰洋二百五十元 
[懲罰花會賭徒]  
　　杭州人吳根生劉長卿胡紀法與青浦人王榮生在北西藏路二百零四號門牌屋内私設花會機關四出誘人賭　欺騙人財被包探金福壽等查獲將吳等四人連同賭其賭洋於昨解送公共公堂經愈襄讞會同英包副領事訊明判吳押西牢兩月劉罰洋二十元連同賭洋一併充公胡與王斥釋賭其銷應 
[旅館違章科罰]  
　　四馬路匯中旅館經理錢吉珊因不將寓客姓氏職業登載循環簿有違定章被包探李阿三查悉禀明捕頭請廨出單於昨將錢傳至公共公堂經中西官訊明判錢罰洋十五元充公 
[竊取水烟袋判押一月]  
　　住居雲南路之張金佩在老閘捕房指控附近某餅攤藝徒馬阿毛竊取銀水烟袋一雙等情昨晨由探將馬拘解公共公堂經中西官訊明判馬押西牢一月贓給原告領去 
[鎰昌當竊案犯之押儆]  
　　浦東爛泥渡附近鎰昌典當被竊大宗皮統衣飾案内竊犯夏榮海等由三區警署拘送地方審檢廳請辦在案昨日午後該廳刑庭長端木棻會同夏檢察官開庭審理命提夏榮海王阿毛沈小五子吳大貴子劉玉才並十六歲女子張小妹等至案研訊據夏供稱江北人此次前往該當行竊係與王阿毛沈小五子並在逃之雙英等同去掘洞入内竊得白皮統子三十五件並棉被八條得贓後即托吳大貴子並在逃之吳大連子携去將贓寄存劉玉才家嗣由劉央女子張小妹出外消贓因此破案除吊到各贓外尚少皮統十三件等物問官得供會商之下當庭宣判夏榮海王阿毛沈小五子等三犯各監禁七個月吳大貴子劉玉才各監禁三個月零十五天張小妹拘役二十天分别示儆判畢飭令還押聽候執行在逃各犯俟獲案後另行訊判 
[新場鎭迭出竊案]  
　　滬南實順信局浦東新塲鎭分局於日前　半被竊賊挖洞入室竊去寄戶義興號洋三百元公大衣莊二百七十元正順醬園二百五十元張源昌洋一百餘元並零星包等共一千餘金翌日由該分局執事包源來除聞單投報脅局飭緝外並函報總局派人前往查勘清理又該鎭張信昌京貨店於七號夜半時亦被竊賊挖洞入内竊去大洋三百元小洋一千餘角及店夥身上所蓋皮袍等物損失五百餘金翌日雖經報緝尚未破案 
[竊賊與收贓分别懲罰]  
　　李阿全前在法新租界行竊某西　家之小孩脚踏車一輛將贓銷與丁月卿家得洋化用事爲法捕房包探查悉將李拘獲惟原贓無從吊取連同收贓之丁月卿一併帶入捕房昨解法公堂先據原告投案禀明前情並稱該車價值洋十二元求究詰之李供認行竊後售與丁月卿得洋二元丁亦供認收贓不諱中西官判李押西牢二月丁罰洋五元充公外再賠還原車價洋十二元以儆 
[竊煤分别押儆]  
　　甬人葉阿三串同張阿有顧阿初董根生李杏生等在北蘇州河行竊施仁記之煤炭四百七十四鎊被包探侯松山一併查獲解送公共公堂訊判押查在案昨晨又由捕房將葉等解廨經中西官復訊之下判葉押二是期餘人各押一禮拜以儆 
[過犯再坐西牢]  
　　過犯張寳生因復來租界在楊樹浦蘭路徘徊觀望被包探季立仁查獲拘入捕房昨解公共公堂經中西官訊供一過判張押西牢半年期满再行逐出租界 
[交涉公署之批示]  
　　江蘇特派交涉公署據江海關帮辦倪文炳呈爲巡警故殺無辜請爲撫恤以重人命等情昨發批示云呈悉爾女倪碧城無端槍斃誠屬可憫惟本署係外交官廳今華人死於華界應否受理當經呈請外交部核示在案茲奉指令此事自應由各該受害人逕赴該管行政官廳訴請撫恤等因所請應毋庸議 
[淞滬警察廳批示三則]  
　　鄭懷瑾批呈悉查永興琴行將洋琴租賃與王阿三據陳德興呈出租契確鑿可證該琴行之請求發還給領其與該公司之請求收回房屋情事相同王阿三之追算租金係另一問題何得掯留他人出租之琴而作爲抵押該公司何厚於待己而薄於待人案經木廳核准給還仰速送呈該管警所查收聽候飭領毋得固執曉凟 
　　吳少堂批呈悉查該商學徒辛生坤竊取珍珠洋元潛逃無踪現在旣經尋獲有人理勸了結應准如呈銷案仰即知照　　周黻章批察閱來呈詞不近情其中顯有不實不盡未便准予提究如果沈裕之沈維恭等再有威脅恐嚇行爲儘可隨時鳴警拘辦所請著毋庸議 
[誌謝]  
　　昨承新世界贈遊劵五紙又商務書館贈第一百七十二期英語週刊一册謝调 
雜評二 
[國民何如（庸）]  
　　今之言和平者北方則曰希望和平南方則曰希望永久和平北方之言和平祇欲統一旦暮實現而政治上一切現狀暫可因仍不變也南方之必言永久和平則欲澈底的改革而不以急遽遷就爲然蓋仍本其平宿之主張也兩方雖同言和平而實則同牀各夢各欲弋國民之同情使爲其後盾而直接或間接之勸誘遂紛馳於一般國民之前所謂宣言所謂通電皆此勸誘之手腕耳然而國民何如 
 
 
 

Page 12

 
 
   
 
 

Page 13

 
 
能積錦扇牌香煙空包二十只請向英界九江路大慶里口第二百三十三號本行兑換游劵一張錦扇牌香烟　上海永泰和烟行唘 
ＶＡＮＩＴＹ　ＦＡＩＲ　ＣＩＧＡＲＥＴＴＥＳ　ＴＯ　ＣＩＧＡＲＴＴＩＥＳ 
[前門牌香烟]  
新訂價目每包十支售小洋一角每聽五十支售小洋五角各處均有出售英美烟公司總理 
CHIENMEN　CIGARETTES　IOCIGARETTS　CHIENMEN　BRITISH　CIGARETTE　COLTD　 
[姚氏古文辭類纂評註]  
姚氏古文辭類纂上起秦漢下迄方劉爲卷七十四爲纇十三選輯最精自是佳本顧其中典實之奥僻字義之通假以及文派之異同文體之奇正均未揭出教師講授與學子觀摩動多窒礙本局爲便利起見一一詳加評註庶幾一覽了然會心不遠於以収事半功倍之效或亦讀者所歡迎乎全十六册價洋三元　外埠郵費每部一角　上海文明書局發行 
 
 

Page 14

 
 
自由談 
閒談 
[處世常言（四）] [  不名]  
　　人之道第一在不恃他人故恃他人而後能生存者即矢人道之木義然所謂不恃他人者非與人斷絶來往之意蓋我之所需皆與他人交換而我與人仍立於平等之地位者也 
老申報 
[招商局聚議帳略]  
（見光緒元年八月初三日） 
　　本月初一日招商局股份人於該帳房内聚會惟有股份者或係榮任在外或係行商於他埠故　到者祗有十五人按公司規例每當聚會之人必有一人將各帳口誦一過俾大衆聞之而是日股份人因所到者甚少祗將大帳簿　册詳細查閱已共有欣喜之色故請不必朗誦便向總辦道　而散云至於 
總核存欠各帳開列於左計查欠銀本銀六十萬零二千四百兩借官銀十三萬六千九百五十六兩八錢二分借别家銀四十六萬五千三百五十四兩三錢該人銀四萬七千二百八十三兩八錢四分應付各股份利銀每年照一分五釐算共銀八萬一千二百五十六兩八錢六分在局各辛俸銀六千七百七十一兩四錢四分通共一百三十五萬零零二十三兩二錢二分計查存銀火船八隻估值銀七十三萬三千零六十八兩九錢七分定造豐盛火船銀十八萬一千一百八十四兩四錢九分躉船值銀一萬五千五百兩駁船值銀二千兩碼頭棧房銀兩共二十四萬七千七百兩煤炭米包船上應川各物銀九萬六千三百二十七兩一錢九分大有火船之股份與虹口小鐵廠銀共一萬二千兩被欠水脚未付銀五萬三千九百九十六兩六錢九分現長銀七千三百二十五兩四錢五分通共一百三十五萬零零二十三兩二錢二分所有收付各賬列後上年存銀二千一百八十五兩五錢六分今各船所賺利銀十五萬二千六百三十二兩零五分棧租銀四萬六千一百二十六兩一錢六分共計二十萬零九百四十五兩七錢七分除福星愛呣海寗三船虧失銀一萬二千零十兩二錢八分運米之棧費三萬零六百零五兩八錢五分餘剩銀十五萬八千八百二十九兩八錢五分借别家利銀二萬八千四百六十一兩二錢一分借官銀利息八千七百三十三兩六錢二分各股份利每年照一分五釐算八萬一千二百五十六兩八錢六分在局各辛俸六千七百七十一兩四錢四分以外剩下二萬三千一百零六兩六錢五分撥歸從前朱姓船耗賬内云以上各賬奉館係從晋源報譯出備錄之以供衆覽 
新拾遺 
[怪異之富翁] [  箴]  
　　倫敦每日郵報云柴哈羅夫爵士近以英金二萬五千鎊贈鄂斯福大學設一法文講座取名（法蘭西文學福煦上將致授）此舉復引起一般人士好奇之心而從事推測該富翁之特性訃柴氏一生所解龔樂助之舉皆與尋常富翁異其軌轍今姑舉數端如下 
　　巴爾幹戰爭之時每月助希　財政部英金四萬鎊一九一四年以英金二萬鎊充調　法國少年參與哇萊姆比克運動會經費 
　　傾助駐歐各希臘使署經費使具大國之氣概 
　　以英金二萬八千鎊在巴黎大學設一航空學講座正在　得格勑大學設生航空學講座 
　　以英金二萬千榜在倫敦大學設一飛行講座 
以英金十萬鎊設無線電局於雅典供協約國文字鼓吹之用富翁母爲希臘人交爲俄人後入希臘籍富翁以法國爲居且亦時遊倫敦富翁年約六十有五未嘗娶妻有妹二皆守獨身主義輔助乃兄辦理慈善事業其一近已逝世富翁年事雖長而精神矍鑠目光奕奕符表偉如善談吐發語雋永述及歐洲之政治與財政如數家珍富翁之家産或謂值英金四百萬鎊然觀其平日之謹約而不示其闊綽偶爾解裘如是豐裕决不止此數也富翁一日聞步入巴黎大學彷彿欲問道至圖書庫者適遇閽者乃問如有人欲設一航空學講座當與何人接洽閽者導兒校長校長告以須英金二萬八千鎊富翁即探　出支票簿書一英金二萬八千鎊之支票授校長于是復緩步入市而去富翁投資于航業銀行業（以法國爲多）爲數甚巨而軍火廠亦爲其大宗入項英國維克斯廠之大股東富翁乃其一也英倫北部之船廠亦由富翁所主持富翁致富之法僅富翁自知之然亦不外乎少而勤儉長而廉正及敏于投機耳歐戰之中富翁擁護協約國主義甚摯乃得爵士銜其平日之嗜好爲美術品而尤以雕刻爲最富翁嘗遇德潛艇其書記被擒而富翁竟獲免殆以所得于天者獨厚故也 
常識 
[人體之元素與原子] [  叔豪譯]  
　　盈天地間所有之物體不外八十餘種之元素化分化合以構成之耳若就關於人體之構造區别之則可大别爲有用元素與有害元素二種有用元素如炭素水素酸素等皆是其量雖有多少之差而均爲構成人體必須之元素有害元素則爲砒銻錫等旣無關於人體之構成且或有害於生活例如因服砒化合物而中霉是已此有用與有害之區别雖亦如動物與植物金屬與非金屬無明瞭之界限然吾人試取上述之元素就其原子量而比較之則有一極可注目者即原子量大者爲有害原子量小者爲有益（就中惟鐵與鉛之原子量顚倒）如次表 
　　　　水素　一·○　　　　鈉　二三·○ 
　　非　炭素　一二·○　金　鎂　二四·○ 
　　　　窒素　一四·○　　　鉀　三九·○ 
　　金　酸素　一六·○　　　鈣　四○·○ 
　　　　燐　　三一·○　　　鐵　五六·○ 
　　屬　硫黄　三二·○ 
　　　　鹽素　三五·五 
　　以上諸元素爲吾人身體之成分所謂有用元素 
　　非　砒　　七五　　　　金　　一九七·○ 
　　　　　　　　　　　　　水銀　二○○·○ 
　　金　銻　　一二○　金　銀　　一○八·○ 
　　　　　　　　　　　　　錫　　一一八·○ 
　　屬　蒼鉛　二○八　　　鉛　　二○七·○ 
　　　　　　　　　　　　　銅　　　六三·四 
　　　　　　　　　　　屬　鋅　　　六五·五 
　　　　　　　　　　　　　鉻　　　五二·○ 
　　以上諸元素與人生有密切之關係　起中　作用爲害於吾人即所謂有害元素 
　　夫吾人之生活現象至爲不可思議原子量小者之元素何以有用於身體之構成原子量大者之元素又何以有害於人體今日學識幼稚恐尚不能明其究竟但吾人身體爲原子量小者之元素所構成己爲不可掩之事實决非出於偶然則原子與生活作用或有微妙之關係乎吾人不得不由種種想像以推測之抑原子量與比熱相乘之積各元素俱相等故諸元素之比熱與原子量爲反比例例如鐵之原子量五十六比熱○·一一四水銀之原子量二百約四倍於鐵故其比熱約爲鐵之四分之一即○·○三二吾人體内燃燒之熱略爲三十七度設若構成身體之元素不以原子量小者而以原子量大者則體温加高吾人不能堪之此或即身體構成必須原子量小者之元素之一大理由也吾人身體之成分過半爲水所成水之比熱約十三倍於水銀故若以水銀代人身之水分則體温常在四百度以上其時水銀已至沸騰體内之食鹽脂肪皆將熔融爲液體不得如現今之逞其生活作用矣是故吾人身體之元素不取原子量大者或即利用其比熱之大也此殆造化之妙機顚 
雜錄 
[世界小新聞] [  呆正未艾譯]  
　　○三寒四煖之學說三寒四煖之俚言盛行於吾國與朝鮮究其起源蓋不過形容其寒煖急變之狀態其後人誤會以至有前三日寒後四日煖之迷信而日本和田理學博士謂冬季之亞細亞東部有極高之氣壓是爲世界所有名且其高度達於八百耗時满州與北朝鮮較諸内地亦多二十耗之高度夫高氣壓之特徵爲天氣晴朗空氣乾燥風力微弱之時地熱之放散旣速氣温之下降亦著且加以風力氣温雖不甚下降然身體已感極寒蓋吾人之感寒威於一定之時由於皮膚上脱離熱量之多寡而吾人當無風之時氣温雖低而不感大寒若氣温稍高而有乾風之時則反覺寒風砭骨特於汗腺集合之處如鼻尖耳處等爲尤甚云 
　　○亞來姆氏之新研究亞來姆氏本爲博物大家也近以人工海水而飼育硅藻反覆試騐至十數次之多而終未見有良好之結果更少加以天然海水則生育稍現然亦終不及於天然海水中之發育繁茂蓋其原因必於天然海水中另有他種在機化合物爲硅藻發育上必要之成分然終未探知究爲何物現方在研究之中尚未得最後之結果余姑譯之以介紹於吾國之博物家爲研究之資料 
小說 
[滑稽二男爵（三）] [  英國喬斯氏原著（雄倡）]  
　　時女又顧謂新客曰君亦樂同往否斐栩作𤢆笑曰否謝卿盛情我命乃未經保險女粲然曰噫君與此海佛爾勳爵偕安謐孰甚彼在鄂斯福及康布利大學中賽丹者數斐栩曰果如是乎語氣之間似絶未之信施蒂菽曰人有宜陸居而不宜近水者憶我肆句即又改口曰鄂斯福大學中有一同軰至於渡橋臨水而亦患眩暈此大累人耳時斐栩無可置詞則急取炙魚而大嚼已而席罷施蒂菽且隨女出室斐栩忽自後拊其肩曰能否與爾一言語時態至冷肅如格鬭者欲得人而甘施曰汝若趣言即累數十語胡靳斐曰我所欲言者爲時數分鐘可畢請即登樓至吾室施意將固辭顧雅不欲示怯於人覺斐栩心志堅决亦不容峻却乃鞅鞅隨之同登斐既引客入寢遂閉戶延坐室中但列一坐榻施旣就坐斐叉手於胸獰視施曰汝今於意云何發聲如雷施之坐榻幾並人而翻旣力自鎭乃曰汝問我於意云何耶斐曰噫汝聞吾言矣言時仍大聲如前暴烈復曰宵人汝究何意時施遽起於坐間亦力示兇狀斐此時聲色俱厲指坐榻發聲如雷出令曰汝設非欲下獄者仍宜歸座爲得施遂復就坐曰汝言下獄耶曰然獄也汝奈何敢盜用吾名言時仍叉手立爲狀如拿破崙施駭詫曰盗爾名耶今日以前吾初未聞爾之名又安從得盜曰我乃非指斐栩之名施亦作獰笑曰然則安指斐自拊其胸曰某即爲勳爵海佛爾語時且以無名指指施頂上如手槍然續曰汝則市儈耳我此來特逃避貴遊繁麗之場乃以斐栩一名自隱詎意我眞寳無妄祖遺古爵之名號乃竟爲一卑瑣凡猥之市肆傭所侵冒其人長日往來蹀躞塵肆間如此狀者語次乃縮其兩肘　後復伸出其手上下自撲力墓爲市肆傭之醜狀以辱之施氣亦餒囁嚅曰我初未知句斐厲聲曰然則汝今宜知之矣今汝幸自檢束裝他去别冒他名另覔旅舍斯無患矣外史氏曰凡在難警之夫則亦必且要索其襲爵之證據顧施氏人非靈警急智弗生重以本業爲人發覺驚悸亡魂神志遂督時尚抗言曰今夕吾乃未能遽行斐曰汝必於半句鐘内行是日晩中斐栩旣與葛氏女同游樂甚遂以鉛筆草一箋即寓克　峯市鎭一肆中同夥中有一節云老友聽之彼二沙公司中一走使乃在是間冒爲男爵用情於一少女女即我所顚倒眷戀者我乃使是傖驚悸亡魂戢尾以去相見時當再暢談茲事以佐笑樂云云 
[自由談之自由談] [  不冷]  
　　○人獸之别一有友欣然以雙生子見告余問之曰子亦知人獸之别何在乎反不能答余曰人乃一　一子者也 
+++++ 
 
 

Page 15

 
 
   
 
 

Page 16

 
 
頃運到特别新式衛生鞋與跳舞鞋一批每雙僅取價洋七元二角五分價廉物美幸速購之華革和服鞋行　南京路二十四號 
ＷＡＬＫ　ＯＶＥＲ 
[永昌洋行　新到藍牌白蘭地]  
本行近從法國羅平名廠運到最上品藍牌OP白蘭地酒性和純味美而香在巴黎久已名馳遐邇滬上從未到過今本行主爲推廣營業起見特辦此酒爲滬上諸君之口福功用之大能順氣化痰止泄瀉而利濕開胸和胃有此數大功用爲滬上各白蘭地之冠眞所謂醖釀功深衛生中之再妙品也門售克己批發從廉惠顧諸君請嘗試之方知本主人之言不謬也倘蒙賜顧請鴐臨英大馬路一號本行爲幸或本埠及外埠各洋酒食物號中均有代售 
[全昌]  
專售自製中國眞金吒力克眼鏡每副洋十元創始至今已閲二十五年蒙紳商軍學各界早誠歡迎茲逢紀念特别廉售凡醫學士研究克羅克及藍白格致等片無論何種光線均可騐配装製合式一一無鈎耳壓鼻諸患原金用舊仍可収回(兑换銀洋)不若市上所售夹金樑脚戴之未久两脚毁斷廢棄無用(眞金用久不廢)尚有回復價值公道劃一不二(老少無欺)務請護愛目光諸君早降幸弗失此時期是盼上海新世界南首安康里口分設蘇州閭門外馬路便是 
[上海中法實業銀行開辦儲蓄存欵廣告]  
本銀行經收一種特别往來存欵名爲儲蓄存欵存儲總數每摺不能過洋五千元或規元三千五百两正每户發給存摺一扣凡有付欵或存欵等項均須交出存摺所有出入由本行記入簽字爲憑（年息）年息長年四厘其算法如下除照往來賬二厘計算外自存欵後第二月起按每月結存最小之數再加二厘○兌匯欵項　該欵儲蓄銀洋能由本行匯至别處分行凡持存摺之人亦可在别處分行支欵惟預當由行知照北京匯至天津無須補水匯至别處分行則本銀行格外克己當以最合宜之行情結算 
[日商福壽堂大藥房]  
本藥房在日發行各種靈騐藥料經已多年今設支店於上海以便華人樂于購用開創以來各埠函購紛紛不絶現到東京新發明解毒注射靈藥並消毒治療器其他如應效藥品工業需用要藥新製醫療器械化學料具化粧品等一切俱全載明本堂藥欲報知詳細來函即奉上海虹口新白渡橋北首乍浦路便是 
[人和産科學院添招新生]  
本學院以完全産科學術迼就專門女醫爲宗旨現特擴充宿舍添招新生十名（資格）國文通順者（學科）體學體功學看護法捲帶纏法産科西藥學兒科英文英語（畢業）二年（膳宿費）全年八十元（學費）六十元（開學）陽歷二月十七陰正月十七隨到隨考詳章函索附郵即寄院址上海霞飛路仁和里口人和醫院　院長張湘紋啓 
[立止腦漏丸]  
本局向在上海興讓街開設有年藥必揀選道地方須博考經騐精製立止腦漏一方早經海内馳名愈人無算精益求精專治腦漏虧症髓關不密無論男婦老幼新久未愈實因風寒濕熱蒸釀而成邪入肺腎内朦清竅以致濁涕濕膩滋膏髓液循竅散流風藏失固久延大損精血耗散髓液頭暈如空耳鳴似聾背肩骨脊酸楚頭痛畏風目視少神乃敗症徐出甚則醫藥無功如不早治則成損途宜服此丸立見神效輕者一料除根雖十年五載老病三料斷根屢試屢騐永不再發每料洋一元　上海東棋盤街五馬路廣濟祥　麥家圈萃秀里華泰和記藥房　朱氏蘭臺藥局謹啓 
[業勤公記桑秧公司通告]  
本公司創辦以來已歷九載承前農林總長張謇提倡在案以故各省運種逐年加増利益溥大不煩贅述現值冬末春初桑秧移植極合時宜倘蒙　紳商振興實業而留心農事者有意試種望即從速訂購如有未諳培壅諸法本公司可以代雇老農指授訂購詳章並説明書函索即寄此佈上海石路中市嘉禾旅館第三號業勤公記桑秧公司幹事陳吟甫啓電話四千六百三十五 
[信昌仁現銀收買珍珠鑚石]  
上海三馬路中美仁里對門專收各種精圓珍珠新光老光金鋼鑚石上等翡翠寳石等件出價特别從豊並發兌各種珍珠新光老光鑚石等件零躉批發　門莊格外克己如蒙　賜顧無任歡迎此佈 
[普太和新創靈効普濟油出品]  
大放盤一萬瓶爲限　照價碼五折扣算 
請快快從速購買　勿失大權利之機會 
時乎時利機會不可失出今本號新創之萬應靈效普濟油未蒙　同胞用過故特不計資本大放盤一萬瓶爲限照價碼五折扣算倘若沽了一萬瓶之後則須要照原價十足収欵其權利之豐莫逾於此矣今創此普濟油乃本號家傳良方研究再三方敢出品其功效之大藥性之良賽勝如意油之上可稱萬應萬靈居家旅行傍身至寳誠衛生之良油濟世之靈丹耳治效各症乃與如意油不相上下用法之大眞有萬應靈騐之功也　大瓶一元　中瓶五角　小瓶一角　最小瓶五分　上海棋盤街普太和號披露 
[原版影印歷代詩話]  
中國連史紙印全書十六厚册定價大洋六元外埠郵費二角 
内容要目 
●詩品●詩式●二十四詩品●全唐詩話●六一詩話●續詩話●中山詩話●後山詩話●臨漢隱居詩話●竹陂詩話●紫薇詩話●彦周詩話●石林詩話●唐子西文錄●珊瑚鈞詩話●韻語陽秋●二老堂詩話●白石詩話●滄浪詩話●山房隨筆●詩法家數●木天禁語●詩學禁臠●談藝錄●藝圃擷餘●存餘堂詩話●夷白齋詩話●歷代詩話 
上海文明書局發行 
 
