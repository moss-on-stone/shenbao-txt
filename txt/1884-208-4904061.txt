# 1884 - 208 - 4904061

 

Page 1

 
 
[第九號畫報出售] [  點石齋主啟]  
　　本舘凡得本朝名臣福像立倩畫手親敬鈎慕演說近時事蹟列入畫報以登四海欽仰之誠故前次三號畫報中繪有李傅相曾襲侯像而此次允　又有親王大臣與左侯相玉照想傾心賢哲者自必先覩爲快也兹於六月初五日發售第九號畫報仍附淞隱漫録田說一則閲者鍳之此佈 
[淞南夢影録出售] [  申報主人啟]  
　　淞南夢影録一書爲申左夢　生黄式權茂才所撰皆記滬上風土人情小而烟花鞠部大而華洋交涉莫不備載此中閲之足以廣眼界足以拓　　筆情之輕倩命意之精微足爲海陬冶遊録之嗣響本舘取其原本用活字板排印成書訂成一本刻已告竣定於本月初三日出售每本收回工本銀八分售處仍照曩例想有目者自當共賞也此佈 
[論招商局出售]  
　　中國輪船招商局創於同治季年迄今已十一年於兹中國商民無不欣欣然望該局之日新月盛足以奪西國之利而歸諸中國觀其每年開具帳略類多有盈無絀今一旦忽以全局及各碼頭與夫輪船棧房悉畢而售之於旗昌於昨六月初十日十一點鐘過割轉瞬之間易中國之牌號爲美國之旂幟聞者無不駭怪不特中國人民所不信　亦泰西各國所不料無怪議者之紛然矣按去年該局所開第十次帳略結算資本官項存積等欵共計五百六十六萬四千六百二十七兩五錢一分三厘今售諸旗昌得價銀五百二十五萬則其價尚不甚吃虧而適當此時中法齟齬和戰交持兩不相下之際而忽有此事人遂疑爲怨法入開　佔據招商局动奪該局船隻故駕名於美商俾法人無從下手因此而人心愈加疑懼謂招商局尚且若此我等安得不趕籌免禍之方故因此一事而紛紛搬移者愈多然本舘查得該局此舉實非因中注之事而然也今年商務蕭索懋遷者六都不能得利即外國之著名公司洋行其輪船往來每每無可獲之利招商局自如許之碼頭棧房一切開銷實爲不貲當此所獲者少所費者鉅殊有不能支付之勢夫是以决計　之於人葢亦通盤籌算非倉猝而爲此特計議秘密先時外人未由知之以爲出於意外耳雖然該局之興頗費經管一旦遽棄究亦可惜泰西各國前此聞中國興辦招商局咸以爲富强之基胥在乎此雖我中國不若西人之重利商局盛衰無關乎國本無繫乎大局然自西人言之則固以此爲重輕即中國之商民言之亦若以此爲榮辱今創之數年廢之一日言之者孰不深爲扼腕第揆之該局當必有萬不得已之苦情乃始出此一策此其事誠屬無可如何者也顧美於去年時聞倒閉市面大衰之時曾著爲論說謂中國此時非復昔比於商務一層必宜實力整頓妥爲保護即如東洋公司未嘗無時形竭蹶而　本國家時加保護代爲籌措必勿使該公司有所支絀以至貽羞於大局當此商務衰靡之日輪船載運無所贏餘其勢岌岌不可終日苟國家力爲設措或借予帑金令其力持大局無稍驚惶則彼主持其事者亦有恃而可以不恐又何至以多年之經營而棄之爲他人有哉若云恐爲法人所劫奪此則尤屬國家局面所開當兩國兵爭商局輪船足以爲載兵運糧之用無事則歸商有事則歸商或仍由官給以經費而國家可賴其用若爲敵人所乘則必與之力爭雖失而必思復得非專爲商局起見實則大局理應如此也若國家不爲保護而一聽該局之自爲則有利可獲無害可怵自當樂於從事　遇利源漸竭害在目前即舍而他圖以趨利而避舍而國家之大局固有不遑計及者矣前者記美前總統格蘭脱有告窮之舉以貿易失利家貲消耗迫而出此竊以爲此事於美國家似有所得以前總統之威名海外共仰一旦時運不齊無可設法至於告窮前總統之不幸亦美國家之恥也繼而知　廷優給廪禄以養其天年以爲此則差强人意然與其既告窮之後而優卹之何如未告窮以前而保護之今此招商局固未可以相提並論然設於未經出售之時國家力與扶持善爲保護則招商局之幸未始非中國之榮也保護之道奈何中國内河可行輪船之處悉用招商局輪船駛行以通利源此則他國所不能與我爭者而該局輪船不難獨擅其利江海之利與他國共之内河之利惟招商局專之如此則該局生意尚有可觀决不至一朝盡廢此策不行是亦該局之不幸也夫成事不說遂事不諫既往不咎刻下木已成舟更無挽回之術言之明知無益惟願此後中國究心富强振興商務智必周於幾先功不隳於末路以自利者利天下而他人無得與爭庶幾其有豸乎見兔而顧犬亡羊而補牢未爲晚也已 
[分年還銀]  
　　○輪船招商局售與旗昌昨已列報兹聞華商傳言謂旗昌先付現銀一百五十萬兩其餘分作五年拔還每年付銀七十五萬兩云 
[和局傳聞]  
　　○中法之事昨聞華商傳言云大局可以言和惟細情則不可知也 
[意國增兵]  
　　○日本報言近見意大利國新聞稱陸軍卿在國會宣言於衆曰觀歐洲形勢我國處各强國之間四面受敵增兵一事實不容緩雖經額定每年新徵兵十六萬五千名入營更替然尚嫌兵力過薄亟應提先會議定以每年添足八萬名以厚兵力等語各議員中亦無異議即席議决但查自一千八百六十年至今所定兵額比之今日已增二倍之多尚復汲汲增兵可謂安不忘危　矣 
[西國增船]  
　　○近時西班牙國海軍卿建議我國所有兵船雖多現觀各國新式戰艦愈出愈奇現有戰船皆屬不適於用亟宜籌欵添造新式頭等鐵甲船六艘二等鐵甲船六艘又鋼鐵戰船二艘水雷快船三艘以備訓練整頓戰艦實爲當今第一要務請於政府籌欵迅賜准行云聞得已蒙先准發交議院速議具奏見諸西國兵事新聞云 
[皖撫丁艱]  
　　○裕壽山中丞之太夫人前月杪患病徧請良醫迄難見愈竟於初七十點鐘仙逝中丞當將撫提各關防封交藩憲一切公事由盧方伯代拆代　並奏請開缺云 
[私販軍裝]  
　　○聞日來滬上售賣軍裝各舗生意頗盛鋪中所存腰刀尖刀各件無不告罄尚在私行赶製日前有蘇城某客　於李中藏匿各色刀乂五十餘件不數日盡行售通獲利較平日差可三倍並聞接踵圖販者尚不乏人是必本埠各　流氓心　不逞保無有結黨勾連以圖刦奪行旅官斯土者所當明查暗訪嚴絶株明而本埠居人亦當以釐鎭處之行路多難愼勿中奸人之計也 
[惠然肯來]  
　　○吳友來函云省城居民日來因中法多事雖亦心懷疑慮究不過尋問消息於酒後茶餘恣其空 
 
 

Page 2

 
 
中議論而已然半月以來有自滬上彗　　　　重返棹來歸者日必數起間亦有本非吳産亦自滬來兾爲爲業土之適因是聞者不無騷慮前日又有吳紳而於役滬江者將劵口用小輪　號拖送旋鄉人尤動色相顧至勾　中人則遷地圖良更多願受一塵云 
[命案存欵]  
　　○前日蘇泉　提訊昭又縣解省一案有女犯二名一爲鄧朱氏一則其女鄧四姐也據云鄧朱氏之媳翁氏青年嫠守姑惡堪憐而小姑又以廣長舌顚倒是非翁氏自怨命簿遂致投繯自盡母家痛忿之餘赴縣報騐業經昭邑騐明實係自縊而其父翁同　堅執身有傷痕並非自　致昭邑尊移請隣封常熟縣　　無異已飭棺驗矣乃翁之母家又問傭媪不經之言謂小姑鄧四姐與工人某有姦因嫂露示謀斃之以絶口先用拷栳磕頸之後裝作自　情形其母鄧朱氏通同一氣赴省控告以致臬憲視提訊質是日道傍觀者如堵據說鄧四姐年祇十八貌頗美秀而所訊供詞毫無着落惟傭媪某氏硬作見證供詞則出口如流頗爲熟習此案關係兩縣功名鄧四姐等數命大約尚須開檢方能折腰也 
[天津信息]  
　　○朝廷前以邊思頻仍亟思振作恭邸似近委靡因降諭罷斥此固議親議貴一秉至公猶之雨露風霜無非玉成之德聞恭邸罷斥時即痛自怨艾曾向醇邸涕泣而道謂奉職無狀辜負聖恩斷不敢稍生怨望惟如此收塲將來祭太廟時恐亦不能向列祖列宗前預陪行禮撫躬自問不可爲人醇邸當將各情轉奏皇太后天威立霽故近來外間傳言恭邸當復起用也○德税務司璀琳聞有到滬之信天津草的曾係德君相助爲理此次來滬所謂駕輕就熟也○唐景　觀察於前月半到津傅相專委督辦開平礦務至原辦之吳南皋郡伯改辦西山煤礦按西山在京西礦煤甚　開採之法擬半用人力半用機器云○中法一役即便議和嗣後各處防堵亦不容稍懈現在貴州委冉司馬解　京鉛數萬塊過津禀明傅相關道添委幹員護解至京交部騐收以備製穯子彈之用也 
[營勇滋事]  
　　○清江轉運局爲直隸後路糧台向有淮勇一哨護守分紥本局暨督辦王觀察公館中今春海防緊要淮勇奉札歸隊復廢直隸　路馬隊員十名護台焉觀察公館前有照壁一座壁外隙地平坦無磚石時有李觀察家圉人牽馿至其處放青一日圉人循例亲往馬隊勇見所未見出而止之答以久已習慣自然何必若是勇大怒群出詬　繼以互毆拳脚交下體無完膚圉人友聞信至勇亦以惡言相加該勇又將二人痛毆鄰居見勢不佳恐釀人禍婉言勸阻勇不分好歹竟以尊拳奉敬道署親隨聞聲而至又被辱駡囘禀道憲道憲親出查訊彼尚胆敢倔强不服遂傳哨長將各勇責以蒲鞭復查出肇事者數人送營官懲責道憲復倩戚屬至李觀察家告慰且云如被毆者有傷性命定議抵償云 
[營口多疫]  
　　○昨接營口信云該處瘟疫流行日甚一日死亡者踵相接何蒼蒼者之不愛我民也 
[營口近事]  
　　○胡　門所帶練軍本駐出庄口台後因督修炮台工程移駐營口新軍憲慶公蒞任後委胡軍門另統親軍一哨而派毅軍張副戎接辦中營事務聞張係宋軍門麾下之良將也○續觀察卸任後本擬進京引　見重憲念其熟悉軍秘密摺保薦觀察遂留營口以待朝命此說得之傳聞未見明文也○盖平縣徐明府連次訪　在理教中人而道廳各官近又出示　諭略謂在理一教實白蓮教之嚆失亟須從嚴懲辦愚民勿爲所惑云云此示一出彼教中　頗知悔悟飲酒吸烟不復守戒可見崇正黜邪惟賴在上者操之有術耳 
[德員輸忱]  
　　○德國某員前日在粤普謁張查帥坐談良久禮意殷勤主賓懽洽聞德員自陳願爲中朝効力請挑撥水師兵勇數十名歸伊教習并請添設機器局延西人之精於製造　總理其事督憲允准與否尚無確信然遠人歸化向日輸忱輙生聞之不禁形於色已 
[城壞謡言]  
　　○粤友書來云該處新城圍墻年久失修磚石聞有剥蝕刻大憲委員一律修補以壯觀瞻愚民無識以爲城牆傾圯兆主兵戈一唱百和衆議沸騰廣府蕭太尊訪聞出示嚴禁并申明律例凡謡曾惑衆者罪至斬决簧鼓乃息 
[釐局易人]  
　　○温州牙釐總局彭太守業已接奉文調省候委接辦之常仲黼太守已於初三日附永甯輪船抵甌公館在謝池巷周姓家問太守前曾署理温州府事且辦過牙厘局務迄今棒檄重來想人地相宜厘務定卜蒸蒸日上也 
[教授丁憂]  
　　○温州府學戴教授於四月十七日聞訃丁艱遂由胡太守委永嘉縣學石教諭代理聞省憲已於閏五月十一日牌示委李廣文署理温郡府試業於初六日取督十一日開考想俟試竣後方能抵甌接篆矣 
[新米登塲]  
　　○温郡今歳雨澤愆期早禾不甚豐稔刻正登塲之際而雨師風伯又復結隊而來耞板聲中未必篝車望慰聞新米每石售二千文云 
[沙汰繡車]  
　　○駐紥温郡狀元橋之練軍經統帶官將老弱疲敝及嗜好過深者慨行沙汰初時汰去五六十名之多致衆兵嘖有煩言刻下開復四十餘名惟實在吸烟者十二名並犯營規者二名不能挽回耳連日郡城匿名揭帖到處皆是其中皆牽涉營中之事張軍門聞知大發雷霆遂於前月二十七日立傳上四營糧書諭將開餉帳目開明細帳逐欵查對窺倉餓鼠至此恐不能高枕而臥也 
[命案訊供]  
　　○前報妬奸戕命一則經秀水縣騐屍後將兇手張姓收禁飭受傷之婦出外醫治在案兹悉初五日晚堂秀邑尊復提此案研鞫婦不認與兇手相識張稱當時並非有心砍死洪姓舉刀作勢原想伊　而逃避不料伊上前扭我不得已略刺一刀奈伊仍不放手情急連砍數刀等語邑尊隨命押候再訊傳聞當夜又有裁縫匠亦往婦處冀續舊歡及至門前瞥見白刃如霜紅脂瀉地彷彿血濺鴛鴦樓故事大驚失色疾奔而回偶以此事告人猶　談虎色變云 
[禾城近事]  
　　○有鄉艇泊北門外平橋頭以兩小孩中船而其母則上城頭刈草兩孩在船戲弄失足落河母在城上見之一躍而下昏暈在地待醒後則兩孩已魂　水府遂含涙而歸以救子之故而不顧已之生死母之愛子也如是○小西門外栅堰上亦有新塍人在船上落水趕即撈救已不能復生何河伯之　於作祟耶○各土行刻已開市尚未掛牌絲油市價亦仍照常云 
[江省雜聞]  
　　○前有米傭歛錢滋訟一案經南昌縣穂辦中有倡議之某傭獨逃法綱於是諸傭之受官責者心皆不服群歸咎之一切用費俱向某索取某尋思無計竟　阿芙蓉死於本店樓上由南昌縣相騐街隣願共出錢七十餘千爲棺木費而屍主猶未允也○狀元府側有某甲與妻反目持刀相向其隣人竭力救止甲憤甚將隣人連砍三刀血流滿地止存一息不知甲何憾於婦而必欲其死隣人又何負於甲而遭其毒手也○上高縣茶柴嶺一帶近多虎患薄暮即無人行他若宜春縣之排石凹紅米寨等處往往白晝噬人嗣有多人持械往捕止獲一虎餘則　　如故也萬載縣到　野馬肥壯高大廻異常馬　被鄉民逐去未得捕獲也○萬載縣自得雨後河道已　諸米商之阻於上高等處者不下數十家連日畢至米價因而驟减米商虧本每石至八九百之多本處囤穀者尤多折閲而打稻聲中較曩歳更爲狼戾也○萬載縣市面賣買多用小　邑尊飭保甲局嚴禁犯者罰以雙倍局中起鑪銷燬小錢至數百千之多此後所用皆萬選錢矣 
[鄂省官報]  
　　○閏五月二十三日調署南漳縣方家堰巡檢傅蒓禀辭赴任二十四日前候補道程春藻辭行回皖同日藩憲牌示咸豐縣 
 
 

Page 3

 
 
典史本任之高佶回任二十五日候補縣陳錫霪往新開聽差稟辭念六日候補縣聨均藩臬憲委往黄州府會勘案件稟辭念七日京山縣張麟定稟見謝飭知候補縣徐躍鯉由黄州加埠同知銜赴兩院謝行知二十八日署建始縣陳承澤銷漢鎭堡防局差禀辭赴任候補通判黄辰解山東河工協餉往兩院見辭候補州判唐文治奉鹽道委估督院紅船工程差稟知六月初一日新選鄖縣桂文燦自京來省禀到管解淮餉委員湖南候補典史梁廷棟解淮軍協餉夾省禀到候補府唐凖經奉藩臬憲委漢陽府讞局督審差禀謝初三日候補判黄文桂奉藩臬憲委接辦山後保甲禀知候補府司獄　權往新堤聽差禀知候補州畢大琛奉委會辦樊口庫局禀謝候補通判魏慶昭自施南府會審京控案回省銷差候補巡檢倪濤回仙桃鎭釐局見辭 
[吞烟彚誌]  
　　○自有阿芙蓉一物世之輕生者遂以此作催命符如甯友所述二事有足以爲炯戒者寧海人某甲前荐奉化補缸者之婦至甯郡南門内某乙家爲傭已一載餘甲瞰婦有姿百般引誘婦　焉遂在乙舍傍賃屋一椽作爲别墅日間在乙家接作夜間與甲同宿一對野鴛鴦儼然伉儷矣不料鳳方御佩蚌已含珠婦常戚戚然慮禍根之發作也適前日補缸者入郡邀婦回家婦念回家則事必敗露何顔見江東父老此時已隱存　必死之見佯謂夫曰汝先回我以東家事未了三日後始能就道補缸者信之遂先歸婦乘間潛吞洋烟迨甲入室見婦神色慘異急與灌救而已不及甲懼拖累棄屍而逃乙遣人追尋越宿尚無下落而補缸者已聞信而至鳴保赴縣請騐經朱邑尊騐係吞烟自盡當飭補缸者收殮而飭差緝某甲到案再行訊辦此一事也又北門孝聞坊某姓婦性悍潑　傭奴其夫而某有季常之癖事無小大必禀命而後行生一女年僅十一去歳　字甲姓今歳又許字乙姓曾收聘洋二十元日前又收小　洋二元將女領去即俗所謂養媳過門也甲聞之故原媒向某理論經人　處合某借還聘洋其　婦臥病在　某不敢以瑣屑相瀆遂允還甲洋自以爲無他也及甲去後某以前事告婦遽罵曰促狹　無一文錢乃敢妄許人財物豈不羞　遂以洋烟逼夫吞服某初不肯後因被逼不已遂吞之夜半婦見毒尚未發以爲不死矣呼某起煮食充飢某答以無力婦疑其裝腔作勢咆哮如虎某不得已勉强入府下煮食供婦前而告婦曰此後我不能再奉湯藥　語畢登床而臥延至天明則見頭倒床下而脚猶在床上婦起視之已四肢僵冷矣甲以婦逼夫致死事關風化遂控於縣此又一事也 
[輪船損傷]  
　　○大古公司之汕頭輪船由烟台來滬出烟台口時機器忽壞不能行駛適武昌輪船經過遂將該船拖帶來滬現泊吳淞口外船内已有水灌入矣 
[華捕毆兵]  
　　○昨午後有華兵以酷暑蒸人行至紅禮拜堂前在緑楊影裏藉草而坐凉颸瑟至一洗塵襟忽有一華捕來怒謂兵曰適從河來遽集於壯兵謂此間得少佳　小住何妨捕以短棍擊之兵佯若勿覺也者及捕再欲舉手兵不復能耐奪其短棍而擲之捕知力不能敵奔訴捕房黄太守聞之出爲調停兩下始得無事云 
[吳淞信息]  
　　○昨報法公司輪船那搭爾被擱一節兹悉當雇小火輪於六點鐘拖下即在張華浜口寄泊旋即啟輪出口泊在法兵艦德利用芳之後的斯丹兵艦之前又開自昨日起所有賣買食物人等均不准上法兵船大約恐洩漏虚實也又聞上海昨有要信到淞着轉遞崇明立飭三營防勇到淞駐守又昨早有德國大兵船到淞駛入砲臺之南下椗昨午後三點鐘又到法兵艦一艘兩枝半桅名答臘喀泊於三隔水在德利用芳之前查三隔水洋面一水往海一水往長江一水往黄浦是處離口外有七八里中國飛雲兵輪船於兩點鐘後開往煙台又到廣艇兩艘泊於大關前鎭上人之搬遷眷屬者實繁有徒云 
[憲轅事宜]  
　　○前夜九點鐘時邵觀裂復至注總領事署商議事件至十一點餘鐘至曾侍帥行轅稟復兩點鐘時往虹口山西票商會館下榻昨晨到　帥行轅稟安 
[謡言勿信]  
　　○日來南市居民不免聽信謡言挈眷遷居而前昨兩日尤甚因此而遭匪人刦奪者不少噫何人心之易擾欺曾爵帥威望夙著此次旌節遥臨無論或和或戰滬瀆商民自可倚爲長城且上海爲通商大埠各國巨商麕聚於此即使法人甘爲戎首各國斷不肯任法人之蹂躪即　人亦斷不敢　各國之公忿彼輕舉妄動者何竟未之思耶 
[讞員爭論]  
　　○粤人陳德薰至英公堂稟稱開善昌茶棧歷有年所一切房産向由父親雇用紹興人田若林經手父病故時我尚年幼田任意作弊每年結帳不甚分明查得草帳歷年侵吞甚鉅田情虚圖避因即交捕草帳呈閲容再查細帳稟明被吞實數田亦禀稱帮夥多年經管一切有帳　稽並無不是黄太守飭將田若林暫押命陳德薰檢查細帳呈候察斷及值日差將出帶出時翟副領事飭將原被交捕帶回俟下禮拜一再訊太守謂是案係華人控告華人何勞貴副領事干預翟君再三爭論命鉛捕頭將人帶去太守怒甚捕袖退入花廳　而翟君亦退仍與太守會晤辦論至再始辭出太守立即乘轎至莫領事署以此事告知許正領事云 
[營務處告示]  
　　○兩江總督營務處督檯統帶何營帶撫標滬軍營蕭均出示云　兵勇花滬　號令嚴明　擒拿宵小　保護商民　如遇动搶　立正典刑　倘敢拒捕　格殺勿論 
[盜刧鄉村]  
　　○前日黎明時虹口沈家灣北首守　廠之鄉人某姓家有盜五人撞門進内各持刀械猙獰可畏被搶去布衣十餘件並將事主某甲用木柴打傷手臂迨盜去後始行喊捕已不及矣事主因失物甚微不欲報案云 
[用人更調]  
　　○問自四歷八月初一日起英美各捕房所用之人俱欲更調聞老巡捕房之蔡繙譯已與虹口捕房之楊繙譯對調其餘如包探三道頭巡捕等亦有更調云 
[友誼有虧]  
　　○甯波奉化人某甲向在羅松國貿易上年有同鄉某乙亦往該處謀生與甲相遇數萬里外得見鄉人可謂跫然足音兩人遂益欵洽乙箱籠中藏有銅洋五十元被甲偵知向借一元乙付之此後屢索不還甲反媒糵其短控之於官拘乙押辦迨期滿斥釋乙復向甲理論甲又控之官遂下逐客令乙不得安身於今春來滬寓居虹口適前日甲從羅松回道出滬上被乙偵知邀至一豫春茶館公議曲直而甲亦邀有勢力者爲之排解而散乙尚不能釋然也隙　凶終甲誠有虧友誼矣 
[自斫左臂]  
　　○滬城道署前有某麵館前日午後三點鐘時忽來三人據案大啖内有一人形狀齷齪衣履垢敝似卑田院中人食麵畢忽向廚下取刀自斫左臂筋骨已碎皮肉　連血淋淋然霎時暈絶而踣經其同伴舁出麵店門暫放牆砌間後送醫院療治有知其緣起者謂是處附近有全福意樂部前月間走失習曲小兒正在託人尋訪而是人將小兒送到遂酬以青銅六百文閲數日小兒忽又走失仍託人尋訪而是人又將小兒送到全福堂領班人因疑其拐誘送巡防局嚴辦嗣經旁人調停釋放然此事已喧傳街巷適有兩人亦走失小兒遂疑爲是人所拐逼令交出小兒是人窘迫無計作此惡劇冀以解圍然斷者不可復續失此左手徒自苦耳 
 
 

Page 4

 
 
[命案騐屍]  
　　○浦東瀾坭渡有土棍徐春春疊次犯案又有金安和陸海金與之不相上下此三人忽合忽離而徐尤凶横去年曾因唶影戲徐被金陸攢毆拖至縣衙經帮審委員蔣明府訊得三人均非安分之徒判各責三百板枷號一月當因徐稱有病且已毆傷故令其長子阿金代枷代責徐交的保着具永不擾釁切結存案詎金陸二人枷號期滿開釋後徐仍向尋釁即經金陸投縣呈請提究徐又聞風避若黎邑尊飭　提到其長子阿金並保人周某笞賣押交屢次　比總未交案旋將阿金交保責釋此已均列前報現在徐聞阿金保釋前月二十四日潛自回家本月初九日下午六點鐘陸在巡防局外聽王弁安邦問案徐紏三十餘人將陸拉至河塘内用鐵尺等渾身痛毆迨見陸已氣絶始各釋手逃散當陸被拉之時有人即報知陸之家屬及王弁聞信往追陸已臥血泊中氣絶復甦陸之家屬即將陸用板抬至徐家且中已無人影一面邀二十四保二十四圖地保陸念劬並王弁到場陸尚能言被徐阿春同二子阿金林全與帮毆各人姓名及痛毆情形言畢即死當經屍　陸楊氏屍妻陸陳氏屍　陸阿富及屍子等於三鼓時投縣報騐初十日早恊同該圖地保具呈並據王弁亦將當時起釁情形函禀到縣黎邑尊即帶刑仵人等指騐據屍親人等禀稱徐於前月廿四日回後日與地保陸念劬吃茶飲酒因該地保徇私不肯解案致釀此禍現到案者係副地保周錦堂求提正保陸念劬懲究邑尊即飭仵作騐得陸海金屍身遍體鱗傷鐵器致命且左臂骨已斷邑尊親離公座騐明無訛屍親自行具結備棺即在徐阿春家殮訖惟棺蓋未釘邑尊回署後飭提該圖正保陸念劬到案候訊 
[駡人該打]  
　　○昨報英界公堂瑣案内有卓君着其僕人持片送一車夫到公廨謂因爭論車價致將雕翎扇撕壞黄太守判責車夫五十板在案兹據卓姓之僕來稱實非爭論車價先是卓君在友人處到家途遇東洋東間要車否卓君不理車夫猶跟蹝動間卓謂我要上天去爾能推否車夫大駡卓君因取其車上之照會而行車夫遂跟至卓姓門前駡猶未止管門人出與交毆故昨日送至公廨也若區區車價或多或少卓君亦何嘗措之意哉 
[英界公堂瑣案]  
　　○包探陳阿九稱新閘藥水廠内已歇之工人施東海行竊鉛塊二簍甫欲昇出被洋人看見阻獲人贜交捕洋人言前尚失去鉛十五担我向施盤詰供認前竊之鉛賣與沈安吉及往吊贜沈認三次收鉛共錢四千二百文已將鉛鎔爲條頭今亦起案洋人供與同施供以前拾眷碎鉛二次賣與沈得錢　千三百文並無三次沈稱實不知是竊贜找被拘後家中祇有男女孩五口無人照料現由地保看管黄太守商之翟副領事判施管押三月收贜人沈安吉减押一月贜交洋人領去○包探頭阿六稱開茶葉店之汪福舟搬店時雇汪德順帮忙被竊衣物一包捕拘人時已被押洋八元當即吊贜送案黄太守商之翟副領專判汪德順管押一月贜交汪福舟領去○蔡良卿稱開飯店昨午後三點鐘時有應阿裕來吃飯嫌菜多少與堂倌口角又紏十餘人來吵閙至夜九點鐘未散是以訴捕拘應送案黄太守判責應五十板以儆○海關辦事洋人稱曹阿虎掘取關前坭土送案請辦黄太守商之翟副領事判　阿虎管押一月嗣後不得再犯 
[紫詮先生長洲高士曾跨海七萬里至英吉利游倦歸來作客香港箸述閎富性極慷爽賦此奉贈即請教正]  
　　○海氣開奇境高人此避喧登堂窺鄴架論古倒詞源萬里游蹤倦千言妙舌翻籌邊應有策何以慰中原　　[  吳興次舟弟徐賡陛待定草]  
[奉謁紫詮先生於香港寓邸敬贈七律四章即求指謬]  
　　○虎邱靈秀菁莪鸞彩高翔止玉柯吳下嗣音來季札嶺南流寓羡東坡經箋介甫才華麗脉演沂公著作多芋火略覊樞府績暫輝彤管付編摩　碎金安石偶餘痕藝苑英華到處喧一眄縱雖通醫咳三生原自訂精魂時登逸事官紳誦月記新聞中外尊朝野剡谿藤已滿不煩軺使採輶軒　南山猶隱韜文豹東海先翻鼓翩鵬丹鼎可能邀兵轉青梯會否許同登何緣結襪開張守且喜聨舟附李膺劍氣珠光藏不得謏聞偏動盍朋簪　流水高山託綺琴翳桑饁榼勝分金指迷環海於今澤典學明堂他日霖慧果雕龍名士業夢花吐鳳雅人心麥舟敢乞窮途贈欲借苔陰覆異岑　　[  江右鏡秋弟蔡奂璠未定草]  
[輪船來滬電音]  
　　○旗昌洋行富有輪船昨晚由香港開回上海 
[浙省信棧抄]  
　　○六月初六日候補府余庭訓餘岱　河公幹回省禀到題補縉雲縣陳泰階禀謝藩司飭知準補　候補縣徐懋簡禀知厘捐局委南尋厘局差叩謝 
[蘇省撫轅事宜]  
　　○初九日候補縣李玉方禀辭奉委解金陵揚州軍餉差　吳觀樂禀知赴滬提火藥銅帽回銷差　吳鏡沆禀辭奉臬憲委赴江北海属公幹　從九吳俊卿禀知奉委帮辦火藥局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[論中國此時機會不可不戰]  
　　○竊謂國勢之强弱係乎機會之得失得其機則　弱可爲强失其機則强亦成弱如今日中法和戰之事　是也自法國侵　越南以來於今二載以越之兵甲不堅　土地不廣固不足當法之蠶食獨惜中國當越使求援　之日正法帥授首之時敵勢方衰劉軍方鋭於此立發重兵大張撻伐吾知東京可肅淸北　圻可無恙事半而功倍在此會也乃徘徊觀望遣將遲　遲坐視法人一再增兵而越事不可收拾　機會之一失也至於北甯不守敵勢益張然此　由統率之非人而非戰之罪也為中國計正當秝馬厲　兵徐圖恢復何竟以一朝之挫舉國皇皇敵艦内來甘聽三日之限遽受五約之條舉二百　年不侵不背之屏譒拱手付敵此則薄海人民所歎息　流涕而無可如何者也此機會之冉失也不料中國總大度相涵而法人仍誅求　獻諒山　一役已則背盟而責人無言調集舟師多方要挾逼令　撤防責令賠費甚謂某口欲據矣某地欲掠　視中國若無人在食毛踐土之倫稍具人心　者莫不氣衝髮指而况堂堂國家者乎此時方謂失於　前者不至再失於後不謂近日而和議可　已有其説此何故哉或者謂火砲之利輪船　之多中不如法與其　不勝而和孰若不戰而和猶不　失勢不知王者舉事首計順逆順逆之所在即勝負之所分法人屢欺中國人人願食其肉　於理决之有可戰之機也法之來遠越重洋兵不過數　千之數我之守近在門户兵不下百萬之多以主擊客以逸擊勞以多擊寡吾未見其能勝　也於勢度之有可戰之機也歷覧史册有整兵而可以　却敵者未有輸金而可以退敵尹吉甫伐玁狁而王國匡齊恒公救邢衛而諸侯服晋文公　戰城濮而霸業興宋有岳飛之將屢敗金兵此正宋室　之轉機也祗以廷臣一意議和中原淪没豈非機會之坐失哉夫法蘭西非無敵之國也我　中國非弱小之邦也况自中興以來貔虎之師熊羆之　將眞不啻揮汗若雨連袂如雲輪船鎗砲之利購自外洋製自内地歳費不下數百萬猶不　欲發憤自强制其死命唯唯諸諾惟敵人之令是聽今　日如其願而去者法人他日踵其跡而來者不僅法人且更甚於法人亦將忍而不發乎則　和於今而後患方長不若戰於今而後憂可息不但此　也國家之製器械設海防原為殺敵計耳若終不戰則軍心懈士氣隳從此泄　成風數　十年後兵不知戰陣為何事將不知訓練為何方一旦　釁起强鄰束手無策雖欲　戰而不能矣故曰今日之機絏不可不戰也　　[  傷心時事人稿] 　 
[五述紅光]  
　　○本年紅光記至三月初七日而止以後時繞日　旁或隱或顯無容贅述四月辛酉日斜日衡山西北方　雲中露出紅光成粉紅色辛亥日已初日輪外文餘紅光大顯從黑雲中露　出成粉紅色其深處成紫赤色環繞日傍於雲隙中紅　光四射灼灼可現此即紅光隨日之明證也平視東南天成　青色雲氣毫無而紅色隨日　不散是眞奇而又奇者也癸亥日夜月初出東南方在　尾宿北高四度月底垂芒約有四尺上下有雲不能掩月良久月光黄潤而明四月念四日　戊辰日日入後紅光衝到半天在西北方東南二方皆　成慘緑澹黄色回視西言其色黄紅照耀粉墻皆成紅黄之色約二刻餘初日之未入時也　有白光從西北方衝起日入後頓成紅黄之色其光入　盛萬里無雲與舊歳曉間所見之紅光無異垦亦奇也戍正太白有黑氣一條南北貫之太　白小暗無光五月壬辰日夜中台墨坼癸巳日辰初日　東丈餘紅光大盛闊約三丈長　二丈其角紛紅其形甚顯乙未日未正紅光仍在日旁辛　丑日辰初日東與日北丈餘紅光大盛成粉紅色灼灼　有光其形甚顯約一時散初時日西雲中衝出紅光成深紫色閏五月丙寅日日入後紅光　大起於西北方凡二次回視東南二方皆成慘緑澹黄　色時萬里無雲衆星皆見而紅光不散與最盛之時無異人皆疑是朝霞暮霞殊不知無雲　無氣安能有霞也照霞之爲時甚暫而紅光之爲時甚　久高明自能辨也己巳日午正後有黑雲掩日紅光從黑雲中射出成深紫　其形甚　盖　得黑雲映射而紅光益覺其紅也六月初一日癸酉放　寅初鎭星初出東北方色黄白而明大有光在畢大星東北六尺五車東南星南三尺天關　星西南一尺五寸紅光起東北方其紅半天寅正西南　二方皆成慘緑淡黄之色東方又成紅黄色良久又成紫紅色漸漸暗度至西方遠望成粉　紅色面散是紅光復盛於東方也初四日晚四點鐘紅　光在於日南成淡紅色又紫宫中無名小星約有數千多於晴明暗夜見之亦不知其爲何　等星也刻下南斗甚明熒惑留守於南宫久而不出色　黑赤而小近日將伏太白辰星歳星均隨日而伏惟有鎭星明大有光晨見於東方耳高明　以爲何如　　[  尚湖漁隱子錫之氏呈稿]  
[縱綸紅光]  
　　○刻下紅光尤屬變幻不測愈出愈奇或晚見於西方而如紅霞之色或晨見於東方而成燒火之形或間數日而一呈其象或隔旬月而一顯其奇凡若此者由於人事之無定而　天心亦因之而無王也古聖王默感天心自有和同天　人之理盖天人相感捷於桴鼓苟誠信相孚坦懷相示則胡越可以一家若其詐虞相尚狙　伺相高不特五尺之童羞稱五霸即舟中亦可爲敵國　也昨見貴報所載紅光足見我朝人材輩出不啻車載斗量縱有敵國外患不啻視　無　事鄙人近見天象尚無動静惟有紅光隨日不散已有　二百七十餘日實爲罕見之事詳視日旁即可見其梗概願以質諸談天家　　[  虞陽退士手編] 　 
[疉助鉅欵解災區]  
　　○少欽道兄大善長閣下前月下浣天時久旱農　田待澤　殷值此時艱益深杞慮一家呼籲虔乞神麻　因思祈禱查冥何如實事求是種瓜得瓜種豆得豆但祈甘霖渥　市誓解阮　以助北賑月抄竟　如響斯應日雨連朝　惠澤普霑人心大定爰集微資聊盡甘心藉爲一腋千狐之助或謂收成豐歉關係全局安　危此中自有定數豈一人私願所能挽回愚公移山古　今同誦　誠坐井觀天之論夏蟲固不可與語　也銅山西鳴洛鐘東應　應之道豈凡情　所能管窺蠡測果能人同此心心同此願何永不應何　感不通即如江南好雨知時高下田疇一律沾足而江北得雨多少不同仍有河　塘涸之　處彼蒼何心獨厚於南而薄於北即要知歷年捐賑江　南樂輸者多冥冥中默化潛移已衆目昭彰明徵大效矣兹繳賑洋三百元附贅芻言即希　教正順頌道安諸惟照察不盡外英洋三百元又零洋　五元統祈察檢收入爲荷　　[  愚弟許憩庵頓首拜上]  
　　捧讀琅函並承託本埠北市惠泰錢莊匯到　直　賑捐洋三百元又零洋五元一併照收代解災區仰蒙　許大善士垂念災尾不甚易辦誠救人救徹之　疉助鉅欵正是　家生　補救災尾圖成善　果非大慈悲大手筆斷雖如此慨慷樂助也謹代順直　災黎九頓首叩謝然一波未平一波又起天心悔禍不知何時兹有松江府屬之金澤港　遭龍風之害居民蕩析分離慘不可言因近在咫尺不　忍坐視該處衛守廉紳董連次來函告灾萬不得已當將細情代爲登報各處俻函籲告　同志幸仁人君子積眼前陰德陸續助來仁漿義粟全　活灾黎如此推恩桑梓永垂不朽矣知蒙兹念特以附陳專此奉覆恭叩善安　　上海籌賑公所教弟施善昌頓首謹覆閏月二十五日 
[貽李湘蘭詞史并引]  
　　湘蘭詞史七年前舊誠也秀外慧中無抹脂障袖　惡習後爲其姊化去遂離申浦或之琴東或之浙西浮　家泛宅靡定行止壬午　重來海上居集秀里一别四載重逢話　舊倍覺情殷癸未初春其妹文蘭又逝歸櫬虞山勾留　旬月冬暮回滬住兆富里繼遷晋慶里香巢始定焉近學余寫蘭亦復可觀殆馬　嬌顧横　波之流亞　長夏無事集香草箋兩章以貽之詩曰同　心同夢總無痕卿是瀟湘九畹根遺佩女空違澧浦頻年春草送王孫倚竹竛竮日又斜　秋河無匹慨匏瓜者回相見凄凉甚泪滴同心姊妹花　　[  上海第一品花人金免痴稿]  
 
 
