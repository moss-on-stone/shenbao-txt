# 1909 - 81 - 4912983

 

Page 1

 
 
   
 
 

Page 2

 
 
上諭 
[監國攝政王鈐章　閏二月初七日奉]  
　　上諭前雲南巡撫督辦雲南礦務大臣唐烱起家牧令於咸豐同治年間在四川貴州等省守城勦匪歷著戰功並經丁寳楨奏派創曾四川官運鹽務歳增鉅欵洊擢雲南巡撫因事革職朝廷念其前勞派令督辦礦務後因病准其開去差使並賞還巡撫銜上年重逢鄉舉賞加太子少保銜兹聞溘逝軫惜殊深著加恩照巡撫例賜卹一切處分悉予開復應得卹典該衙門察例具奏欽此　軍機大臣署名奕劻世續張之洞鹿傳霖那桐假 
　　宫門抄　閏二月初七日　召見軍機　熙彦　李經羲　譚學衡 
論說 
[改良教育說（續）（越）]  
　　一注意教育之實際 
　　（丙）分晣教授之次序。　千仞之山。非可一躍上也。必循序拾級而後登。萬里之路。非可一蹴幾也。必按步漸進而後至。我國變政之初。先設高等學堂大學堂。已屬大誤。今中學以下各學堂。雖次第設立。然高等小學之程度。與中學幾無所區别。中學之程度。與高等學堂幾無所高下。即以蘇省言之。往往有投考中學不利而考入高等學堂者。亦有投考高等小學不利而考入中學者。此其教授之次序不甚明晣。已可槪見。是適足以啟學者虚榮之心。多往返轉校之煩。而卒不能得循序漸進之效也。我聞歐洲十六世紀以前。亦不免有此等弊病。各國師範新卒業生。任職教員。每不稱自已之所學。不問學者能受不能受。好以分量過重者予之。是無異與學生鬥智力也。此等狀况。與今日之中國正同。今之身任小學教員者。或爲留日半年之師範卒業生。或爲本國自設之師範傳習生。出其簡易淺顯之學說。教授學童。本可迎刃而解。乃今之論者。挾。其好高務遠之見。往往以簡易淺顯爲不足觀。而身居高位者。見社會之趨勢旣如此。則亦不肯出其簡易淺顯之學說。爲他人所輕視。於是或多襲新名詞以炫奇。或造作曲折奥衍之說以爲高教授之法。一趨於虚僞。而於兒童之有益與否。置不問也。是不啻舊時學塾。以孝經四書爲初學之讀本。雖明知聖言高遠。非蒙稚所能通。然不如是則不能於其門上。大書特書曰經義學塾。以欺愚蒙而資招徠也。第今日之學問。講實際不講虚文。其途之高之遠。匪祇千仞萬里而已。苟其不循階級。不案方程。貿貿焉欲一躍而登。一蹴而至。試問果有能登能至者乎。我謂教授學者。須於其人之心理上。稱量材料之輕重。求其程度相當。務使易於受領。則教者旣不至於勞苦。學者且事半而功倍。較之。躐等而進。 
 
 
 

Page 3

 
 
卒無一成者。其損益不可道里計也。此次序之必宜分晣者也。 
　　（丁）注重鄉土之事物。　手工農業商業等。各視地方之情况。爲加設之科目。此專就一二科而言。其實各科學之内容。皆當以本鄉土之所必須知者。爲組合之中心點。夫歌於斯。哭於斯。釣遊於斯。凡人於其鄉土。必有其特别之感情。一經指點。其心理上即容易感覺。故日本小學校教科書。此府與彼府不同。此縣與彼縣互異。蓋其書由文部省檢定後。再由審查會委員擇與本府縣情形相合者。呈請府縣知事採定發行。故其統一教育之精神。總於文部省。而實用教授之材料。則因地而制宜。此法之至善者也。我國地大物博。五方之風俗言語習慣。種種不同。勿論全國通用一種教科書。情形每多隔膜。其心理上之感覺必多遲肫。即全省通用一種教科書情形亦多不合。其心理上之感覺。不能活潑也。我意小學教科書。除倫理國文必須一致。高下深淺不可参差外。其餘可以一府州爲限。如歷史則以本地最榮譽之人物爲起點。地理則以本地最重要之形勝爲起點。理科則以本地最繁重之物産爲起點。由是推而遠之。引而伸之。務達各科學之全體。則其學問之觀念。實自本鄉土養成之。而即可以其摯愛鄉土之情。擴充之以愛其國家。神洲莽莽其成效必有可觀者矣。 
　　以上四者。前二者關於教育之宗旨。不可不確定者也。後二者關於教育之實際。不可不注意者也。中國值兹預備立憲之時。以人人皆有普通智識爲第一義。故籌備立憲之清單。限至九年。識字之人。須滿二十分之一。顧國家亟亟焉盻望識字之人能滿二十分之一者。豈祇望其能解誦讀而已。將使之有普通之智識。則有政治之思想。有政治之思想。則有國家之觀念。然欲人人有國家之觀念。非人人受國民之教育不爲。功且所謂國民教育者。有教育之精神焉。有教育之方法焉。非若今日之凌亂錯雜遊移無據者。可以冀其胡成者也。十年瞬息。時不再來。願主持教育者。其有以改良之焉。 
來稿 
[南洋勸業會說畧（二）（續）]  
　　英儒斯賽塞曰。人之羣也。有二一尚武。一殖産。今世之軍備。皆爲殖産而設。日儒金井延曰。現今各國。無論外交與軍事。其收最後之効果。者要在生計。嗚呼現今各國之競爭。旣不外生計。所謂生計者。質言之。一衣食住問題而已在。昔希獵羅馬。其生計多封於自足制度。外國貿易。操於僧侣貴族。及至中世。以政治之變遷。生計制度因之而異。遂至農工分離。發生市制。由市制而有都府。而内國實業進步亦速。至十五世紀發見美洲。文藝復盛。都府漸失其勢。而重商主義勃興。貨幣之用廣。各業分科獨立。至十八世紀末及十九世紀初。以政治之更革學術之發明。而國民生計之基礎遂固。循其發達之跡。則固有顯然可按者。乃觀吾國之載籍四千餘年。所守者一。農本觀念。其社會則墨守宗法也。故只知耕稼。其學說則固定一宗也。故只知重農。其中雖有出入如戰國時管墨之重工商唐之劉晏。宋之荆公　半皆繼起無人。隨起隨蹶。曁夫最近則。　朝廷設立專。部倡之於上。民間雖有興起者。以農業與各國農工商業。遇則生財之階級敗。以貨幣制度與各國信用制度遇。則交換之制度敗。以直接充足慾望手叚與各國企業之手叚遇。則生計之手叚敗。夫至生計競爭之急。雖孝子嘗有不能哺其慈母之虞。而謂民能教育其子弟保衛其國哉。雖然當世競言教育矣。而教育之進步已萌。競言軍備矣。而軍事之大略已具。又嘗言政治矣。而國會之期限已定。惟言實業者則比較尚居少數。循此不變。自國内言之。將來必至富者降而爲中産。中産降而爲貧民。自國際言之。則必人爲其塲主。我爲其機械。人爲其資本家。我爲其勞働者。此非故爲恐駭之言也。由前推後所得之比例固有確定不移者。雖然天下事之進步也。必有目的而後有事實生。必有智識而後有决擇力。此南洋勸業會發生之目的。其一則在生計的。其二則爲教育的也。 
　　南洋勸業會。旣用上述種種理由。而發生。而組織。而定其宗旨矣。然則發達此勸業會之責任。其專在提倡之數十人乎。抑全國人皆有應盡之義務乎。今敢斷之曰﹃南洋勸業會者。非提倡者數十人之勸業會。實南洋上下全體負責之勸業會。又實全國上下所共負責任之勸業會。也故南洋勸業會之發達。不繫於提倡之數十人而繫於全國上下之負責任者。﹄雖然責任旣分。則其籌備進行之大綱。亦有可與天下共商者。今請約其綱爲四。略述於下。一曰﹃主要機關。﹄凡事之成也。必有爲其主動者焉。雖至小之事業猶然。况負鞏固國民生計基礎之重任者乎。爲本會之主要機關者。其職在竭力籌備。其旨在力促進行。其任事也。當如平家之遇冠婚喪祭。各勇於所職。其奮勉也。當如在敵在前整伍前進。以期最後之戰勝。故在主要機關中者必有百折不回之氣。而後無一蹶不振之憂。葢籌備時所見之効力小。而閉會後所見之効力大。籌備時則發生事業難。閉會後則發生事業易。即在東西各國亦未有出此公例者。今本會所組織之主要機關。其一爲﹃事務所。﹄其二爲﹃董事會。﹄雖曰力有未逮亦不敢不勉焉。二曰﹃輔助機關。﹄天下之大事業。未有能成於三數十人者。事業愈大則成就愈難。本會提倡者挾區區之志願。欲與世界對中國之競爭潮流抗敵。旣强矣。若助者不力。則固永無與世界競爭之一日。而助者亦當隨之以俱盡也。故爲本會之輔助機關者。當如。隣家之失火而。爭相守。助同舟之遇險而爭相救濟。何以故。以主要機關。不過提倡 
 
 

Page 4

 
 
及任事者挾其最後之目的。代表國人而先出現也。其實以旣爲主要之主體。同時不能再爲輔助之客體。遂先輔助者而出現也。故輔助機關之對於主要機關。直同一體而已。其掛名。輔助而又不盡所職者。是直接使輔助者解體。間接又使主要者解體也。今本會另組織有協賛會。并希望熱心者再設他種協會此。固本會所日夜禱祝者也。（未完） 
專電 
[電一（北京）]  
　　度支部通電各省調查局關係緊要限三個月成立至遲不得逾六個月 
　　按調查局恐即係清理財政局 
[電二（北京）]  
　　度支部現正選擇備充監理財政官每省二人共須三十六人聞部員紛紛運動此差 
[電三（北京）]  
　　粤漢鐵路湘鄂借德欵將定議惟因英有異言故甚棘手 
[電四（北京）]  
　　郵傳部奏報去年各省鐵路盈虧情形京奉盈三百三十萬京漢盈三百十萬萍昭盈十萬道清虧三十萬正太虧六十萬滬寗虧九十萬 
[電五（北京）]  
　　張曾敭朱寳奎均經軍機大臣力保才堪大用攝政王對於張有起用意朱則不甚爲然 
緊要新聞 
[自治研究會章程定期入奏北京]  
　　民政部肅邸日前飭民治司擬訂自治研究會章程八條曾誌本報脫稿後交叅議廳核議現經該廳將第三條應研究科目酌改憲法大綱爲憲法綱要删除議院法選舉法要領並將第八條半年畢業改爲六個月官辦研究會二年後裁撤改爲第二次畢業後裁撤民立者不在此限昨已核定呈堂聞於初五日以前入奏 
[度支部奏清理財政局處各項章程北京]  
度支部奏稱上年十二月臣部奏定清理財政章程第二條内開臣部設立清理財政處各省設立清理財政局專辦清理財政事宜又第三十四條内開臣部清理財政處各省清理財政局辦事章程另行詳訂等因各在案現當籌備憲政之際財政所關百端待理自應將臣部清理財政處各省清理財政局卽行遵章設立以便從事清理而該處該局所辦事項尤應明定章程俾資遵守臣等公同商酌悉心釐訂謹酌擬臣部清理財政處辦事章程十三條各省清理財政局辦事章程二十七條繕具清單恭呈御覧如蒙俞允臣部即遵照章程切實辦理並請明降諭旨飭下各省督撫一體遵照此次奏定章程赶緊派員設局刋給關防以重職守迅將開局日期專案奏明開具局員職名酌擬辦事細則咨報臣部立案至該局開辦以後應責成總辦會辦等遵照章程將全省財政情形出入確數切實查核逐項梳櫛澈底澄清其各衙門局所向來開支各欵查有可裁可减之處務須核實撙節以資挹注庶幾試辦預算得所措手而清理財政亦可冀收實效除各省監理官另行遴選請派外所有酌擬臣部清理財政處各省清理財政局辦事章程緣由理合恭摺具陳伏乞聖鑒（清單明日續錄） 
[同蒲鐵路籌欵保息辦法山西]  
　　晋撫寳棻奏稱竊晉省同蒲鐵路前因經理未盡得宜另行改舉總協理於上年七月間經奴才附片奏明在案數月以來該總協理等首先勘定路綫自太原起以北抵大同所屬之天鎭縣南至蒲州河濱爲幹路其枝路一自山隂所屬之岱岳鎭經右玉達歸代一出天鎭接京張鐵路一由平陽經潞澤達河南清化鎭爲南北各枝路股息原定四釐兹增爲周年八釐一切章程修改均較完備惟全路工程需欵在三千萬以上勢難尅期勸集此時入手祇能招優先股三百萬兩先將省城南北兩首段幹路開造據紳士三品京堂渠本翹五品京堂劉篤敬等以此項優先股息年需銀二十四萬四兩自畆捐統歸礦務公司欵無所出照各省商曾鐵路通例未開車以前應由公家助以保息現在庫欵奇絀萬難撥濟公擬就地籌措辦法呈請核示到院奴才飭據布政使會同各該管司道曁諮議局紳公同核議照所擬各節一爲鹽斤加價援照江豫等省成案將潞網蘆花小蒙豐寗各鹽每斤一律加價二文俟南北首段告成即令停收一爲烟户抽捐自禁烟令行食户早當戒斷其尚未遵戒者非家素　裕即意存觀望擬將第一等食户每年捐銀八兩二等捐銀四兩三等捐銀二兩隨同執照收繳一爲土膏業捐土膏各店營業照費巡警局原定上則每年繳洋六元中則四元下則二元現擬加倍抽收即以所加之數濟用一爲差徭提欵目前差務稀少各屬差徭當可酌提除著名瘠苦之區免派外擬將大道州縣專提節省餘錢次衝各屬每年照幫貼兵差辦法酌派一次發給股票作爲差徭局公産俟公司開車息銀敷用此項差徭即可永免一爲斗捐加抽斗捐原備新政等用商民久已貼服擬再每年加收二文主客各半爲數無幾當易施行以上五欵祇須辦理得宜約計每年所入足敷保息之用於民間尚不致擾累會同詳請奏咨立案前來伏查商辦公司首重股息　蒲路工正在經始非先將保息籌定深恐紳商觀望集股一事難期 
 
 

Page 5

 
 
踴躍此時庫空如洗無欵可撥非仍令民間擔任别無挹注之方按照所擬辦法雖閭閻之擔荷稍重然以本省財力濟本省之公益其食報仍在後來且就各欵中或俟首叚告成停收日後即於紅利拔還或發給股票作爲地方公産實已兼籌並顧兩得其平旣經官紳互商意見相同已飭妥定章程次第籌辦總期事歸實濟欵不虚糜庶幾路工日漸開通民間亦永資利賴 
[金陵營兵打毀戲園審結詳情南京]  
　　江督端午帥於二月二十四日訪聞江寗巡防隊第一營兼充衛隊兵丁有在昇平戲園滋閙情事當即諭飭查復去後接據陸軍警察營管帶陶道駿保禀稱本月二十四日午後三時有巡防第一營兼充衛隊多人在昇平戲園觀戲因未買票於收票時口角爭閙打毀戲園在塲彈壓之警兵春韾陶德源上前彈壓各衛隊胆敢抵抗將栅門之木拆下亂打致春馨陶德源均受重傷並有第九鎭巡查之馬兵數人亦被毆傷查得戲園棹椅燈盞打毀甚多擬俟估價後由該營賠償所有滋事勇丁應請飭交懲辦午帥閱禀核與訪聞各節無異立飭管帶巡防隊第一營赫遊擊將爲首滋事營兵夏玉山在塲隨同滋事什長楊懷均解送到轅午帥新督江寗府楊鍾羲太守提訊夏玉山供稱山東人現充巡防第一營兵兼充衛隊打毀昇平戲園一案係伊爲首滋事又據楊懷均供稱河南人在巡防第一營充什長已有兩年打毀昇平戲園一案伊亦在塲隨同滋事午帥以該犯夏玉山以巡防隊兵丁兼充衛隊有巡緝匪類保衛治安之責乃輒至戲園打閙滋事並且毆傷憲兵人等實屬藐法妄爲本應即以軍法從事惟據江寗府楊守以該犯愚魯無知再三懇請從寛貸其一死嚴加懲責兩耳插箭遊街一日事畢發交上元縣監禁一年楊懷均身爲什長乃輙隨同滋事亦屬有干軍律應即枷號示衆二十日事畢發交江寗縣監禁半年均俟年限届滿再行察看禀辦該管帶赫遊擊成額約束不嚴咎有應得姑念到差未久從寛記大過一次此外同往滋事不止一人仍飭由該管帶查明禀辦一面申明紀律切實整頓倘再有營兵出外滋事之事除將該滋事營兵立予正法外定予該管帶以極嚴處分决不姑寛其昇平戲園被毀什物即飭上元縣高令按價核估由營賠償具報刻已將以上情形分札飭遵矣 
[京師近事]  
　　張中堂自督辦粤川漢兩路後特派　樹柟爲住京川漢鐵路總辦並派胡道爲成都川漢鐵路總辦近田喬觀察禀報胡總辦業已病故請派員接充以重路政張中堂特諭喬觀察電調該處提調舒太守正燨來京聞該太守已於日前抵京謁見張中堂議商一切 
　　駐葡萄牙國参贊代辦使事之吳觀察爾昌三年期滿聞外務部擬調吳叅贊回京在部供差 
　　政府因蒙古王中之最開通者首推那王博公喀喇沁王已前議派該王公等辦理全蒙部落新政以期易於着手 
　　民政部堂憲以各省自辦巡警以來人民安堵現議飭巡警道調查府廳州縣如有偏僻地方尚未開辦者限年内一律照辦毋得玩延其省分尚未設立巡警道者即責成按察使辦理 
　　日昨郵傳部電飭萍醴鐵路總辦薜鴻年迅速赴鄂與陳筱帥籌議萍醴官路與湘粤商路一切交涉事宜事畢即來京與本部會商一切 
　　福夀全等號自倒閉以來官商各界多受影響經商會極力維持始有創辦公益保商票之舉今擬以閏二月二十九日湖北籤捐票議單爲選不日曉諭 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[華僑對於海軍之熱誠廣東]  
　　籌辦海軍之明詔旣下爪哇華僑因之設立海軍補助會廣發傳單大旨謂羣雄競强之世無兵力不足以語和平故海牙兩次大會名爲維持和平而所議者皆海陸軍事欲减少兵備其結果轉令各國增兵造船我中國有鑒於此遂有規復海軍之議經費則由各省勻攤固圉之計誠莫要於此爪哇地處南洋我邦人之僑斯島者殆二十萬隸彼法權之下納稅在歐人上而禁例綦嚴則土人之不若蔑視我邦人莫有如此之甚者竊嘗究其敢於蔑視之原因殊爲複雜而我邦人之無團體自私自利昧於國家大計爲重要之一端某竊恥之伏念納稅當兵本國民之義務我儕旅民去祖國日久曾未足語於斯雖各省偏災輒爲籌欵恊濟然此屬於慈善上事未可謂國民義務僅此區區已也頻年以來朝廷厪念旅民或遣官吏或派兵船所以撫慰之者彌至顧我國民未聞爲國家効萬一之力不知早自爲謀是烏乎可僑等竊不自量擬立一會名曰國民海軍補助會蓋自中朝規復海軍之義起本已怦怦於心擬設法稍盡國民之責兹復承王叅贊諄諄指導此意益决即擬乘參贊在泗之時爲本國發起之日募集捐欵以爲我帝國海軍經費之補助並藉爲參賛此行之紀念捐欵之法分爲兩宗一爲特别捐一爲普通捐不拘年月不限數目量力輸將多多益善各從所願不定爲例並通捐則以五年爲期每月以若干盾爲限貴持以恆不必過多凡我國民諒有同志如荷贊成則各埠捐欵即請各位同志各盡義務分任斯事認捐諸君除特别捐隨時登錄簿册外其捐普通捐者則先題鴻名或由函告或自承認從某年某月起以後按月繳欵或由經理人往收收到欵項無論特别普通皆由經理給予證書隨收隨給逐月收欵若干月終報告一次張貼通衢或商會學堂會館及經理人大門左右或登各處報紙年終則彙報駐和公使轉咨陸軍部度支部並報農工商部存案至欵項收到之後暫時應交銀行或殷實舖户存儲俟奉到明文提取時再行彙繳所有捐欵簿册并收欵證書及辦法章程應由公同議定以期一律此等簿册證書頒發之時各經理人應擔其責任此籌欵之大略也惟捐欵彙有成數以後如不足購置一艦自不必論倘集數較巨足購軍艦兩三艘即擬請政府明定章程所有此項戰艦應專爲保護華僑之用終年周巡華僑地方以揚國威而壯民氣是否有當并請贊成諸君各先題名俾可爲同人引導不勝跂幸當即電致粤東自治會同人開會宣佈會員羅君少翺宣讀畢并將海軍與領土領海及保護華僑之關係痛陳一切普勸國民公同担任由本會詳訂章程佈告中外切實提倡勸集專爲補助海軍保護華僑之用 
[蘇撫咨憲政館籤註新訂刑律草案文（十）（二）（續）]  
　　第九十四條　凡侵入　太廟　皇陵　宫殿　離宫　行在所或受命而不退出者處二等至四等有期徒刑或三千元以下三百元以上罰金　按現行律無故擅入太廟門及山陵兆域門者杖一百太社門杖九十未過門限者各減一等擅入紫禁城午門東華西華神武門及禁苑者各杖一百擅入宫殿門杖六十徒一年擅入御膳所及御任所者絞監候未過門限者各減一等若無門籍冐名而入者罪亦如之縷晰條分輕重頗爲得宜稽考外國刑法向無規定此項條文而揆諸事理似宜仍準諸舊律將杖罰改爲罰金徒罪改爲四等以下有期徒刑其擅入御膳所及御在所者仍擬絞候未過門限者各減一等較爲允當今本條不云擅入而云侵入删去未過門限減等之文添出受命令而不退出者夫受命令而不退出者其罪誠重於僅止擅入者似應明定加等辦法乃渾言侵入或受命令不退處二等至四等有期徒刑似覺立法未甚分晰又云或三千元以下三百元以上罰金似爲數相去太覺懸殊且此等事似亦未便遽許罰金又羼入離宫無御膳所及御在所而改爲行在所究係如何理由未註明晰請再妥細釐訂 
　　第九十五條　凡在前條所載各處射箭放彈投甎石者處三等或四等有期徒刑或一千元以下一百元以上罰金　其在距離能到之地自外向内有前項所揭行爲者亦同　按前條所載各處射箭放彈投甎石其所犯情節自較之僅僅擅入者爲重查現行律向太廟及宫殿射箭放彈投甎石者絞監候向太社杖一百流三千里但傷人者斬監候誠以宫禁尊嚴之地輒敢射箭放彈投擲甎石實無忌憚而大爲不敬故太廟宫殿坐絞太社坐流但傷人者坐斬今本條將傷人一層節去但言在前條所載各處射箭放彈投甎石處三等或四等有期徒刑或一千元以下一百元以上罰金殊覺輕重無所區别旦前條所載各處次序本似近混然究止擅入科罪尚可稍輕此則辄向射箭放彈投甎石或致傷人情節較重而科罪轉較諸前條處二等至四等有期徒刑或三千元以下三百元以上罰金爲輕是何故歟又設有傷人之事將何以處之請再細考更定 
　　第九十六條　凡犯蹕者處四等以下有期徒刑拘留或三百元以下罰金　按犯蹕者即衝突儀仗也其情較諸前二條所犯爲輕故現行律車駕行處衝入儀仗内者雜犯絞准徒五年在郊野外輙入儀仗内仗一百即條例加嚴衝突儀仗妄行奏訴亦罪止發近邊軍然原律申訴寃抑者止於仗外俯伏以聽若衝入儀仗内而所訴事不實者雜犯絞准徒五年得實者免罪所以通下情也今本條斟酌定爲四等以下有期徒刑拘留或三百元以下罰金似尚可行惟　以　聖駕護衛宜嚴應即照規定之刑處分不准折罰或附加尚可請再　訂 
　　第九十七條　第九十條及九十二條至前條之未遂罪罰之　按本條規定第九十條及第九十二條至前條之未遂罪罰之旣曰未遂即事尚未成處以罰金尚無不可究應如何分别議罰似亦應酌定數目以便遵行以下之未遂罪罰之各條均請酌定罰數範圍 
　　第九十八條　凡豫備或隂謀犯第九十條之罪者處四等以下有期徒刑拘留或一千元以下罰金　按第九十條係加危害於帝室緦麻以上之親今謂豫備或隂謀犯第九十條之罪自必危害尚未實行而謀情已屬顯著僅處四等以下有期徒刑拘留或一千元以下罰金似尚嫌稍輕其罰金或改作附加尚可請再妥訂 
分類新聞 
政界 
[蘇垣籌議監獄學堂情形蘇州]  
　　江督端午帥前次派赴日本警監學肄業各生均已畢業回國經午帥派畢業生施伯榮赴蘇稟商臬司 
 
 

Page 11

 
 
開辦警監學校施到蘇後即謁見各憲議定開辦章程稟呈臬憲查核其章程大致擬開辦蘇州監獄速成學堂一所招考學生五十名已擇定葑門内暫租顧姓房屋作爲校舍預算常年經費每年須二千四百餘元開辦經費尚不在内現以經濟最難籌措擬將各縣捐解之仵作公所經費移充教學經費蘇州仵作公所已經停辦以蘇屬三十六州縣每縣年捐洋八十元合計已有二千八百八十元足敷應用已請臬憲核定飭遵 
[錫督奏補威遠廳同知雲南]  
　　滇督錫清帥奏稱竊查准補雲南威遠廳同知彭祖詒奉　旨開缺歸本年正月底截缺毋庸掣簽業將截缺日期咨部在案查威遠廳地處極邊烟瘴最盛撫綏控馭事極繁難非得精明幹練熟悉邊務夷情能耐烟瘴之員弗克勝任奴才督飭四司查照變通章程詳加遴選查有候補班補用同知林志恂智慮精詳講求實業以之請補威遠廳同知實屬人地相宜如蒙俞允再行照例給咨送部引見 
[咨准縣令送部引見蘇州]  
　　前署元和縣候補知縣魏詩銓前次在任時拿獲搶刦隣境新陽縣沈曰漣家盜犯范老三等三名審擬斬立决在案當經蘇撫陳中丞奏請將魏令照拿獲隣境斬决盜犯三名以上例送部引見業奉硃批著照所請刻已由部行文蘇撫即將魏令給咨送部引見 
[江督嚴懲輕視民命之縣令南京]  
　　江西藩臬兩司近將署信豐縣王令化璋應否再行從嚴示懲詳請江督鑒核當奉端午帥批云據呈該令王化璋於上年七月二十九抵任該犯賴慶茂即於八月二十四日患病至九月初五日身死尚與任意延玩者有間等情查該犯賴慶茂係五月三十日收管自係該前署縣徐令象藩任内即已提訊成招至七月初一日徐令始行交卸吳代令錫華於是日到任至七月二十九日卸事在吳令固有不合究係爲時未久情尚可原惟王令化璋旣已接准移交例應首查監獄清釐積案乃輙束置高擱任聽瘐斃且册報内另有同案之賴常　已否定供亦未詳報無非視居官如傳舍等民命若弁髦似此因循泄沓僅予記過一次未足蔽辜應將王令酌記大過二次以儆玩泄其賴常　一犯是否正兇抑係無辜應責令王令勒限文到一月内訊明禀報並飭令仿照日昨批發樂平縣石令守謙清理監犯辦法將在押各犯無論已未詳報一律清釐詳辦倘再玩延定卽撤叅不貸 
學務 
[晋省添設優拔考職名額山西]  
　　晉撫賓中丞奏稱據提學司詳據山西駐防生員公禀從前駐防向有中額現在科舉旣停優拔不獲與考未免向隅懇請添設優拔等額以昭一律又據口外十二廳紳耆公禀各廳因設學較晚拔貢名額未定現計入學生員已有一百餘人本届考試拔貢懇請酌定名額俾與内地各屬一體與考各等情詳加酌核擬將太原綏遠右衛各駐防生員歸入山西附考另設拔貢四名優貢二名本届舉貢考職亦擬各保送二名口外十二廳擬添設拔貢六名生員考職即歸入本省額内不必另定名額下届考試優貢亦擬照此辦理詳請奏咨前來伏查科舉旣停優拔考職十年之内仍令分期舉辦仰見　朝廷加惠舊學廣爲疏通之至意駐防新廳向來雖雖定額同一舉貢生員誠未便稍涉歧視該司擬將山西太原綏遠右衛各駐防另設優拔考職各名額口外十二廳添設拔貢並歸入本省額内伏乞聖鑒飭部核覆施行 
[請欵濟學不准揚州]  
　　師範生顧某等前赴運轅禀請將已停之書院經費撥充學堂之用趙都轉以學堂學生所用膳費一切經費何一非取諸公欵此外何可再撥該生等亦太不知事體所請應不准行 
[詳請留撥膏捐助學浙江]  
　　山隂縣江令會稽縣陳令會詳藩轅略云山隂高等小學堂歳入欵項約計四千五百元會稽高等小學堂歳入欵項約計一千六百元兩共七千一百元之數現擬辦理兩邑初級師範學堂一所並先辦簡易科凡國文清能家志進取合格學生漸多惟常年經費不敷應即設法添籌伏查膏捐一項前蒙馮帥批定每膏一兩捐洋一角一分以三分留充禁烟局經費以八分解省城總局如各州縣帶收學費於八分内酌撥四分通飭在案山會事同一律可否援照辦理備文詳請仰祈察核俯念造就師資推廣教育准於膏捐一角一分内自三十四年九月分起留撥四分學費以應急需等情當奉顔方伯批示據詳已悉查膏捐内帶收學費准其酌撥四分係經膏捐總局詳明通飭之案據詳前情應否照辦仰即並禀膏捐總局聽候批示祇遵 
[小學添入國民科寕波]  
　　定海勸學所日前奉寗波教育會來函略云現在預備立憲號呼提倡惟學界是賴前由本郡校員會提議各校將國民一科排入課程或納入修身科内當由勸學所函知城鄉各校將國民一科於初等小學第四五年加入俾校中兒童藉知立憲裨益 
實業 
[粤路尋常會散後之奇聞廣東]  
　　日昨粤路公司尋常會各股東散後吳主席待鈔議案簽字與上海共濟會代表嚴譚二人獨留金董前謂書記崔本初曰議案内投筒選舉漏寫憑票字樣可即補入崔書記竟不請命於主席徑行落議案部尚未寫就朱夢吉言宣佈議案時無此二字何得俟人散後任意竄入吳亦不尤金董謂當請命于官吳君因簽名於議案遂行旋爲董事等苦留乃白當道力言股東經已散去此二字又爲原稿所無無權補入陳勸業道深是其言謂此時股東已散　不能迫令竄入故與吳爲難嗣爲董事局等十數人所逼吳祗允照當時情形登一告白而已林董事等又謂補入憑票二字何等簡便絮絮不休不知吳當復八座時已將原稿收存大有相如使人間道懷璧歸趙之風其機警可想未幾有數人前請吳等宴會吳君乃拱手稱謝而去 
[張督辦電責公司之嚴切廣東]  
　　日前粤路公司電禀張督辦阻拒由官設局清查内容各情已見前報兹聞昨日督院已接到張督辦覆電大致言官設局查帳係爲催促路工保全股東血本又不侵佔公司利益何得藉詞抗阻全文凡二三千字皆痛責董事局把持舞弊 
[重慶商務總會成立四川]  
　　農工商部奏稱竊臣部准四川總督咨稱據川東道陳遹聲詳稱重慶商會試辦有年輿情翕服現據該商等投票公舉三品銜指分陜西試用道舒鉅祥爲總理同知銜知縣曹順清 
 
 

Page 12

 
 
爲協理按照部章參酌地方情形擬具章程十八條懇咨部札派頒給關防等情據查無異咨准核辦前來臣等伏查重慶府據峽江上游爲川省巨鎭滇黔扼要荆楚通衢自設關互市以來商賈更形繁盛物産亦屬富饒亟應設立商會以資提倡該商等所擬章程大致尚稱妥協所舉總協理亦係衆望素孚除准其設立照章札委外自應頒給關防俾資信守 
雜記 
[監犯越獄之澈究浙江]  
　　龍游縣馮令以監犯余加荃等越獄脫逃等情禀陳撫憲當奉增子帥批云監獄重地宜如何嚴密務範乃該縣典史漫不經心致遣犯余加荃軍犯王沅流犯賈汰樓未定罪名人犯林經煌管馬德五名乘間扭斷鐐銬越獄脫逃實非尋常疎忽可比刑禁人等尤難保無賄縱情弊應將管獄官該縣典史徐行即行撤任仰按察司移會藩司遴員前往接署一面札飭衢州府行提刑禁人等至郡研訊實在有無賄縱據實詳辦並飭該縣將勘訊緣由繪圖錄供通詳上緊會營選派兵役懸賞勒緝並移隣封曁該犯原籍一體協拿逃犯余加荃等務獲究報届限不獲照例開參至該縣馮令據報先期公出是否揑飾混弊併即由府密查明確復奪 
[督委澈查黄家瑜産業揚州]  
　　湖北補用道李觀察堅奉督憲派委澈查黄家瑜虧欠漢口洋商各欵之案已於今日抵揚面晤淮運司趙都轉請查明拼角二塲垣鹽並海屬鹽池各有若干有無他項産業以備查封抵還各債 
[沈方伯逝世蘇州]  
　　前護理湖南巡撫甘肅布政使沈梅蓀中丞於閏二月初五日在蘇垣金獅巷本庽逝世擇定初八日辰刻大殮已由家屬禀報並電召其公子沈其仲觀察詮即日來蘇料理喪務 
[甘泉縣令病危揚州]  
　　署甘泉縣萬文軒大令前因患病請假現將兩月病勢日增頗爲危險所有公事一槪積壓揚府嵩太守時往甘署慰問淮揚道吳觀察現在來揚將舉辦團練事宜另派童委員代往各鄉鎭照料辦理 
[鄉農被盜松江]  
　　華邑東鄉新橋莊廿六圖鄉民陳桂林家前夜忽被盜匪十餘人口操淮徐音登門肆刦陳合家婦孺均被綑縛陳遭毆擊逼令言明儲洋之處以致遍體鱗傷並用石灰瞇目刦去洋十餘元且陳將欲嫁女衣服亦掠去不少昨事主投報華署請爲勘緝 
清談 
[初選瑣談]  
　　敬告重選之選舉人 
　　此次初選舉。以我蘇屬情形而論。當選者類多鄉董。而城紳之被選者寥寥無幾。常州錫金兩縣當選二十九人中城紳僅得一人武陽兩縣當選三十一人中。城紳僅得七人。他縣城紳之占。額亦總不及鄉董之多。則城紳之勢散不及鄉董之勢聚明矣。 
　　其故一由於一鄉區中素爲鄉人推重。而又在地方辦事。足以號召多人者。每鄉恒不過一二人。則本鄉人所舉必不出此一二人外。其餘均不敢妄想。故鄉董易於當選。城區中必有紳士多人。或負重名於政界。或素見稱於學界。或别樹一幟於商界。人多則所舉之票不能一致。故難於當選。此一定之理也。 
　　一由於鄉人不知當選之權利。並不識議員爲何物。非特不敢運動。且必推讓於此一二人之鄉董。故鄉董易於當選。城區則權利思想發達。恒視議員爲權利之所在而兢爭之。非特其人有議員資格者。渴望當選。即其人無議員資格者。而亦奮袂而　。妄思爭攬權利。百計運動。以求達其目的。卒之運動愈多。則其票必分散於所運動之人。而當選反少。此又一定之勢也。 
　　初選當選多鄉董。則他日複選。當選亦必多出於鄉董。夫鄉董之學識之閱歷。能逮城紳萬一乎。即令鄉董自問。亦必自知其不能。今以有學識有閱歷之城紳。反退讓於後。而令一般無學識無閱歷之鄉董。出而辦事。吾恐他日諮議局成。立聚一般從田間來之議員。瞠目相對。手足無所措。未有不貽笑於鄰邦者。由是言之。今日之重選。城紳誠不可不急思對付之法也。 
　　其對付之法奈何。或曰。我城紳除極力運動盡心運動外無他策。余則謂愈運動而愈難當選。徒廢票數於無用之地。反不若各自捨棄其運動之念。割去其自利之私心。平心觀察。以公舉其素所推重之。人賢否人所共知。其票自能不謀而合。以集射於素所推重之人。則當選自多而人才自出。 
小說 
[初選舉之醜歷史（一名哭松江）]  
　　廣演說令子赴鄉。　暗運動請友吃麫。 
　　碼頭船到了。碼頭船到了。少爺你要到上海去麽。還是要到蘇州去玩耍。少爺道你休得胡說。今天我有要緊的事情要鄉下去。舟子道。少爺你要到鄉下去收租米呢。還是要去討帳。還是要去看田。還是要去做風水。少爺道你更是放屁你休管我收租不收租。討帳不討帳。你們這種下等社會的人懂得甚麽。我待你已久。你到此刻纔來。誤我的緊要的事情。還要多說多話。快快替我開船罷。舟子看見省爺發。威不知悞了什麽要緊公事。也不曉得。只得答了幾是道。如此請少爺登舟開船罷。少爺道你拿了行李。我隨後就來。少爺方纔回轉身體要去禀辭父親。只見其父已從書房中駝着背。口中啣了一枝雪茄烟。走了出來。其子道。父親船已到。了我就動身了。其父道。我兒此去船上須要小心。我的名片。新印了一千數百張。你要帶幾張去分送分送。這却是最要緊的事情。你飯不知吃了没有。其子道。飯是没有吃過。但我到船上去吃了。此事早一日去。必定多一處地方演說。多一處地方演說。必定多一人舉你。你安心在家。此行務達父親目的。方歸報命。其父又嚅嚅叮嚀數語而别。少爺一到船上。便頓足道快些開船快些開船。舟子道少爺我還有一句話要請問哩。少爺道快快開船。還要多說。舟子道且慢。少爺方說要到鄉下去。不知到東鄉呢還是西。鄉南鄉呢還是北鄉。東南西北不知到那一鄉去。還没有問個明白。不知呌我開船開那裡去呢少爺發怒道隨便那一鄉。舟子道這又是難題目了。凡有出去。必有一定的地方。一定的事體。少爺今日你出去難道没有一定的地方一定的事體麽。少爺騷首道。不是。事體是有的。不過没有一定的地方就是了。今日我要到各鄉各鎭去演說。鄉間路途。我不熟悉。不論何鄉何鎭。你替我搖到鄉鎭熱閙的場所就是。舟子道。如此就先到龍興橋罷。少爺道狠好。舟子於是拔了篙開往龍興橋不提。列位看官。聽在下的說了一番。必定還没有明白。這少爺是何人。其父是何人。諸公不要著急。待在下慢慢的說來。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行初選舉開票]  
[江蘇蘇屬（常州江隂）]  
　　江隂共劃七區計有選舉權者二千九百餘人初一日城區在邑廟西廳投票孫令親自監督二區在后塍鎭三區在華墅鎭四區在璜塘鎭五區在青陽鎭六區在前周鎭七區在福善鎭投票預派各員下鄉管理初三日各員陸續到城初四日上午開票城區共八百二十人投票者祇二百九十餘人其餘六區共二千一百餘人投票者祗九百餘人以二十一票爲當選當選者十七人錄如下　王寳桐六十四票　金文翰四十六票　陳冀毓三十八票　張濂三十四票　繆荃蓀三十三票　吳增元三十三票　姜鳳銜三十二票　陳經三十一票　唐國華三十一票　章際治二十九票　包宗怡二十八票　宋寳淵二十五票　朱襄唐二十三票　夏詒元二十三票　吳德均二十二票　鄭祖煦二十二票　繆塏二十一票尚缺十六人定初七日重投 
[又（常州武陽）]  
　　武陽當選額武進尚缺十六人陽湖尚缺十三人准初七日重投次多數列下（武進）屠　寛　吳　振　吳　敏　錢以振　屠　寄　莊　洪　俞顯謨　趙晋年　莊鼎彝　趙祖抃　徐　鴻　張定謨　汪致章　盧正衡　吳宏澍　何凱臣　楊　詠　趙晋祺　趙　詒　陳桂生　姚宗聖　程鴻起　丁述義　曾省三　沈同芳　金邦泰　楊遇春　鄒　旭　李瑺華　惲佩華　金鑑明　馬公本（陽湖）　王鴻惠　虞孝諧　奚廷選　唐策鰲　黄鶴立　包献言　吳　淮　惲彦彬　潘振華　吳　鈺　蔣文蔚　高鏡清　吳以成　叚彦偉　徐　嶲　白炳勳　卞士元　施鳳林　姚祖泰　虞熙賛　殷　灝　秦川深　錢　選　羊廷榮　丁山育　王少玉 
[又（蘇州崑新）]  
　　初四日崑新兩縣在縣署大堂開票以二十八票爲當選崑山當選者兩人　李文㣓　顧振岳　新陽當選者一人　方還 
　　兩邑不足初選定額十一人照章於初七日重行選舉兹將次多數姓名列下（崑邑）胡國樑　張遇高　徐夢鷹　蔡　璜　孫邦英　蔣大光　王德森　錢鳴球　朱金綬　顧世鑒　薜國銓　唐汝鄂　余宏淦　（新邑）朱以曾　沈錦榜　趙詒翼　錢　鎏　王頌文　陳觀瀾　陳定祥　王同球　俞葆松　陶文潞　 
[又（蘇州常昭）]  
　　初四日常昭兩邑均在邑廟開票常熟以初選當選額十三除實到投票人數四百三十五應以十七票當選昭文以八除實到投票數二百六十二應以十六票當選兹將當選姓名列左並定初七日仍在各區重行投票（常熟）丁祖蔭六十票　沈朱軾二十八票　楊同時二十四票耿政德二十票　邵松年十八票（昭文）徐元綬四十一票　李士瓚二十票　馬元培二十八票　劉永昌二十六票 
[又（蘇州江震）]  
　　初四日江震開票江邑六區實到七百七十三人定額十五名二十六票爲當選震邑五區實到六百零三人定額十一名二十八票爲當選江邑當選者七人缺額八名震邑當選者七人缺額四名均定初七日各就原投票所重行投票當選姓名列左（江邑）陸擁書　鄭慈穀　沈廷鏞　金祖澤　費樹達　毛迺豐　鮑其淦（震邑）曹吳銓　孫祖祿曹纘明　程世　　王家菼　凌棻　 
[又（松江華婁）]  
　　華亭當選及次多數姓名除前紀諸人外聞又添入譚翼珪一名其本列次多數之錢同夀又已除名理由如何探明續報 
　　婁縣當選者八人姓名均紀前報次多數如下　林增鑑三十票　吳士祺三十票　李芳謨三十票　陳宗振二十八票　陸宗海二十六票　沈葵十九票　陸瑞清十七票　張錫恭十六票　倪宇梁十五票　程信上十五票　錢葆田十四票　吳懋仁十四票　姚有錚十三票　沈致實十二票　郁崇光十二票　朱廷揚十票　黄恩煦十票　張汝翼十票　朱運新十票　胡常德九票　陳元斌九票 
　　按婁縣次多數之錢某及當選之朱某前因吸烟除名其後略一受驗經劉令許其復權者 
[又（松江上海）]  
　　本邑選舉事宜初四日開票尚未足額昨晨八時起至十二時止午後一時起五時止各選舉人先後至原投票區就次多數之二十三票李宗鄴起至五票之沈寳寅止共四十四人内再行投票選舉 
[江蘇寗屬（揚州儀徵）]  
　　儀徵本籍紳富及學商等界因兵燹寄居郡城尚未回籍者十有八九其土著本籍者轉極寥寥現因十一日爲寗屬初選期旅寓郡城諸同人昨在羊巷府中學堂内議定由張君靜生劉君啟庭等先向儀棧借定小火 
 
 

Page 19

 
 
輪船泊於鈔關城外十一日午前九句鐘凡儀籍選舉合格者一同乘拖船至十二圩投票於所設匭中以期便利其向住儀城内外之紳士仍在城中第一區投票庶無歧悞 
來函 
[江震五區初選舉之怪現狀]  
　　江震五區監察員孫祖祿管理員曹洪勝係由初選監督詳准複選監督派充初不及曹纘明曹乃自任總稽查員其位置權限均在監察管理之上投票所掛有職員名單大書特書曰 
總稽查員　曹纘明 
監察　孫祖祿 
管理員　曹洪勝 
照料監察　張晋文　曹吳銓 
照料管理　張詒轂　張宗保 
五都招待　盛世彦　孫祖經　潘　榮　金肇元 
六都招待　濮　楨　曹承履　張錫鎔　于家駿 
七八都招待　張國霖　孫家福　沈樸　顧廷華 
　　投票前三日（二月二十八日）曹纘明發起在積穀倉開會倡言吳漊以東各人應舉曹吳漊以西各人應舉孫鄉人畏其勢力唯唯而退迨投票日職員携烟具入投票所曹終日臥烟榻餘人均得輪班入内吸食鴉片投票人寫票時照料員招待員均聚而團觀詰以何故則曰恐有錯誤五都農民某某等者目不識丁招待員孫祖經代爲書寫票紙又張稼夫之弟某欲爲其兄代替各員先斥後准但令其須寫曹吳銓名字其人不解銓字寫法孫祖經細細教之投票人入門時招待員先與切切私語緊隨至寫票處　視書寫 
　　投票時間限至五時爲止（該區所定如此）當四點三五十分時有人入投票見簽名簿上未押者尚百餘人蓋是日大雨如注到者寥寥不及原數十分之四五時後曹纘明令所内職員將所餘空票分頭塡寫僅存空票一二十紙里中有客滬客蘇客湖廣者亦均代爲塡寫 
　　是日傍晚曹向衆宣言曰舊時在前者仍在前在後者仍在後今日票數果余及余弟銓孫祖祿爲多數蓋不知違舉章程爲何物也 
　　按果如所云則該邑辦理選舉人員不遵定章之處不勝枚舉照章自選舉之日起三十日内如確認有前項行爲儘可起訴投稿者果確認舞弊歟何不起訴 
[長洲縣投票開票情形]  
　　一城廂區投票所之投票匭當先未投票之前並未以空匭開示選舉人看過（元吳兩城廂區亦如此） 
　　二城廂區投票匭當日收票共二百十九紙開票之前以有委赴某鄉區充監察員之某補投一票故合共二百二十票惟該匭之封條另由監督用白紙條書寫以硃筆標初一（大寫）二字蓋有圖章罩於原封條之外層者夫旣隨後補役何必仍標初一旣據稱由監督禀准籌辦處命其補投何弗將此票封固另放俟開票日參觀人入場後未開匭之前先將理由說明當衆投入然後開票俾釋嫌疑（查日本帝國議會）選舉章程投票匭應加兩鎖其内蓋之鑰由選舉立會人（即監察員）執掌其外蓋之鑰由管理員執掌所以然者緣投票匭爲管理員所管管理員僅掌外蓋之鑰雖欲私開不得今三邑初選監督以投票匭移送投票所管理員時外蓋皆未加鎖其屬城廂區者即内蓋之鑰亦未交出而管理員監察員亦不向索故未投票前勢不能開示空匭旣送入開票後（即在署内）卽匭與鑰同在一人之手是何不知遠嫌而放棄責任之甚耶若曰管理員監察員等或非初選監督所深信故靳其鑰則請詰之曰旣非深信何以委任並還詰管理員監察員曰旣受委任何以放棄或曰此乃自信不勝任故不較也然則諸君可以已乎） 
（未完） 
本埠新聞 
[上海商會總理辭職不准]  
[周金箴觀察上農工商部電]  
　　北京農工商部列堂鈞鑒職會各業選舉議董票二十六開筒新議董選舉總協理票三十日開筒晋鑣謬列多數次嚴道義彬次陳道作霖各董稟部請鑣聯任總理嚴任協理上顧部章下顧商情本不敢飾詞諉卸惟念晋鑣承乏會務一年毫無裨補比又身任多役力難兼顧仰懇憲恩俯准辭任俟各董公稟到部以次多數之嚴道陳道接任已酉年總協理感悚無極先求訓示上海商會職道周晋鑣叩冬 
[農工商部復電]  
　　商會總理周晋鑣該總理經理會務向稱得力旣經續舉應即照案接充俟稟到札委毋得固辭農工商部魚 
[商務總會移滬道文（爲謝綸輝事）]  
　　前准貴道來文内開錢業買空賣空順康會餘爲最鉅皆董事謝綸輝暗中主持爲首謝綸輝布散謠言敗壞市面各等因准此當經敝會查明謝綸輝買空賣空並無實據電陳農工商部並移復各在案現在順康會餘之事已結謝綸輝錢業董事及商會議董亦均另舉接替敝會復查謝綸輝旣並無主持爲首買空賣空情事且當市面震動之時謝綸輝身爲通商銀行大班又爲承裕錢莊經手其時放出之欵不下數百萬方維持之不暇豈肯布散謠言敗壞市面自貽虧倒之累揆其情理愚者不爲奉江蘇撫憲批示有以後甬滬商務不准謝綸輝干預等因寗波商務本與謝綸輝無涉亦且從來未曾干預至滬上董事議董亦均辭退惟通商銀行及承裕之事亦不得謂非商務自應劃清界限移請貴道核明詳復江蘇撫憲准與銷案以昭平允而維商業爲此備多貴道請煩查照核辦施行 
 
 

Page 20

 
 
　　附滬道復文　本年二月初六日奉督憲端批本道詳順康會餘兩莊空盤一案已罰巨欵充公呈請銷案由奉批如詳銷案仰即轉飭遵照仍候撫部院批示繳同日又奉督憲批本道詳謝綸輝滬董辭退查無主持爲首空盤之事呈請銷案由奉批如詳銷案仰即轉飭遵照仍候撫部院批示繳並先於正月初八日奉撫憲批示兩詳均准銷案各等因到道奉此相應錄批移會爲此合移貴總會請煩查照施行 
[萬國禁煙會紀事送部]  
　　萬國禁烟會會議情形及各國報告曾經外部電飭滬道查抄在案現由曾子安觀察遵將逐日所議情形譯成漢文送請滬道照錄轉呈各憲查核 
[美領事催結案件]  
　　美領田夏禮君前以公廨寳讞員對于美商控案延不辦結攻美商損失甚鉅業經照會滬道札委譯員萬太守鍾元赴廨調查計共美商控案九件另有詞訟案件四起内有已經提訊而被告延不遵斷者有被告匿不到案者有正在飭差催提者有業已訊結者逐件開摺禀復道憲蔡觀察以該廨旣有美商未結案件何不及早訊斷特札催公共公廨寳明府迅將未結各案即日訊明斷結勿再延緩 
[請緝搶刦洋棧之匪犯]  
　　浦東日商三井洋棧被搶銀洋一案現由公共公堂差役在虹口地方拿獲此案盜犯苗長裕周四徐正元即小膀子三人解送浦東二路巡局經沈正巡官訊得苗等三犯係由在逃之樊章徐二兩犯糾搶等語除將苗長裕等三犯解送警察總局擬辦外所有在逃之樊徐二犯已請上海縣李大令派差協緝 
[浙江旅滬學會開會紀事]  
　　初七日下午兩句鐘開春季常會會長孫問清君因浙路公司開特别董事會未到公推龐清臣君主席先由會計幹事報告進出欵項並姚慕蓮徐冠南孫寀臣龐清臣嚴子均趙渭卿樊時勛湯子壯諸君捐助本會第一次基本金洋銀八千一百元又支學憲洋銀二百元又翁勉甫君歳捐洋銀二百元次由文牘幹事報告所發一切函電次提議徐許袁三忠請卹事决議由本會呈請大吏代奏次美國退還賠欵派生游學事决議由本會呈請省憲按省分派次决議月出報告次由杜亞泉君演說現值預備立憲時代當先研究憲政云 
[城内]  
[道批]  
　　陳六六禀批前據周不不抄呈馬良功保贖單據聲明准周多多代蔣夢松墊款贖單傍人不得干預現在馬良功仍不放贖是否因周多多並未到場之故着再邀同照據往贖所請飭提勒交之處著不准行　餘德堂禀批查英册六千七百十一號租地曾據周奚氏等及顧炳華先後以盜賣等詞來道具控均已批查前契尚未印給兹又據禀前情仰會丈局一併查明復奪勿遲　童少岐禀批案經控司批縣澈究仰上海縣質訊明確秉公斷結具報所竊縣差挾嫌弄權一節併如澈查究報毋稍寛蹤切切抄黏併發　瞿耀明等禀批前禀批縣查辦未復兹據抄呈示稿前來是該董重提學費顯係違示理應如何立即澈辦收回自理藉弭衆怒之處仰寳山縣迅即核議具復察奪抄黏並發　沈永興等禀批該業行規旣係公共議定並分行縣廨一體立案可也規章附 
[道憲斷結舊案]  
　　徐鯉庭與金振泉控租廠屋一案曾經公共公堂涉訟年餘未結徐投道轅控奉蔡觀察提齊人証於昨日升堂訊詰發出堂諭云此案纒訟已久現經本道親提集訊詳加察酌金振泉明知廠屋王耀祖租期未滿從中謀挖致生紏葛而徐鯉庭於王耀祖租賃期内遽收金振泉定銀出立親筆收據種種惡因由此而種實有應得之咎本道衝情酌斷應由徐鯉庭繳還定銀一百十兩並飭償金振泉存廠物價銀二百兩以資貼補金振泉亦不得由追虧損取具兩造遵結完案 
[南市]  
[溺尸無着]  
　　張杏寛之新市航船上月廿七日開行來滬在南市董家渡與木頭船相撞以致覆没溺斃男女多人各情迭紀前報兹聞尚有溺尸三具至今未獲一爲銀匠方某一係康泰來茶葉店小主胡某及某甲等現由家屬雇人設法打撈上海縣李大令查得該船失事溺斃多命當時未據投報殊屬藐玩已函致救生局請爲追保勒交張杏寛解縣訊辦 
[追討借欵]  
　　張長發魚船夥朱福榮被蔡吳氏徐周氏周沈氏扭至工程局控被伊弟華郎欠去借欵洋三十七元逃避不理求追陳裁判判交保限尋華郎到案訊追 
[閘北]  
[范秋濤之窮途]  
　　范秋濤前持衣服麫粉袋在租界押錢被探拘解公堂訊供其伯父范德順在華界開設麫坊袋係伯父所給衣係已物經廨員備文移送巡警總局昨經汪裁判傳范德順判將秋濤及衣袋等物交其領回 
[徐伯寅之幸福]  
　　徐伯寅家失竊衣服銅錫器等物已紀前報昨由巡警總局偵探查獲原贓解局經汪裁判飭傳徐伯寅到案具領並着償還押本洋三元 
[英租界]  
[正巡官示諭]  
　　英美捕房華捕正巡官張君昨出示云照得自來水自來火兩公司在馬路當道埋入地中之水火表以及别物上之銅鐵等件近來時有被竊等事嗣後各華捕均須留心守護倘有人移動地中所埋鐵管以及穴道等若非公司中人准即拘送究辦　又示諭云照得各華捕所領號衣不准與平常衣服混穿早已一再曉諭無如日久玩生各種仍有混穿等事現自即日爲始倘再查得有干犯以上情事者定予罰操十天 
[工部局示諭]  
　　英美工部局昨日出示云照得本局於四月一號起設一定額從印捕華捕隊中各選若干名在電車公司學習開車賣票等事合選之人須每日上午七點至十一點鐘下午二點至六點鐘到赫德路電車站專事學習每逢禮拜六下午及禮拜日放假每次所派之捕不過學習三禮拜之久學成以後仍回本處出奉另再派捕輪流學習並非永遠充當開車賣票事務兹將第一班所選華捕十名列左　總巡捕房五百七十四號張生禮八百八十八號阮桂林　老閘捕房一百八十九號周文林五百另四號童守玉　東虹口捕房二户號武阿興二百二十三號季寳林　西虹口捕房一百六十九號唐阿毛　滙山捕房一百八十一號王阿金　靜安寺捕房六十七號崔阿五　新閘捕房七百七十九號劉二堂等華捕十名届期均須先行派往學習 
[戲園請演三上吊]  
　　湖北路丹桂戲園擬演三上吊昨投老閘捕房報告捕頭惠爾生君以戲園前演此劇致跌斃伶人辮子飛諭候親往勘明有無妨碍再核 
[雉妓在途拉客人]  
　　雉妓林如玉深夜在途拉客由捕查獲禀奉捕頭飭探查明住址請廨飭傳 
[美租界]  
[學堂記念]  
　　德文同濟醫學堂監督寳隆博士逝世後經寓滬西董公議更名寳隆醫院以留記念並請德國醫學博士馮孝富君爲是院監督已於昨日來滬暫庽黄浦路二十號洋房卽日入院辦事 
[西婦受傷]  
　　西婦克老克昨乘馬車至英大馬路馬驚而跳以致墜地受傷經行路西人車送公濟醫院請治 
[流氓攫表]  
　　流氓某甲至百老洪路聯昇押店攫取銀表一枚而逃店主翁阿二追赶該流氓將表抛下已被擲壞遂報捕房請緝 
[店主精細]  
　　昨日有徐汪氏向鄧仁太米店主婦誑稱夫死無棺乞求助殮店主婦允給洋八元遣其夥往探虚實詎該婦情虚　逃被夥扭入捕房捕頭以其行騙未成從寛斥釋 
[法租界]  
[碼頭黨合吃火腿]  
　　碼頭三十六個黨匪徒顧阿喬李阿大李根生趙阿福等串竊某報關行承裝之火腿二十餘隻由探緝獲解訊李等同供是顧爲首小的等俱分得一二只是實聶司馬判顧枷號一月押三月阿大枷押各一月根生押七天阿福旣患瘡毒未便收押恐遭染傳着送堂醫愈再辦 
[客棧主請令召盤]  
　　吉祥街鴻發客棧主車阿連上年十月間倒欠各户欵項以及房金等銀兩計有一萬餘元經聶司馬飭將該棧拍賣抵償在案前日車又投禀聲稱該棧資本實有一萬餘元君使拍賣祇可值十分之三殊難抵償各欠務請展限仍令招人盤買庶幾相衡抵欠不致有虧短之虞聶司馬准如所請諭遠招盤 
[不怪老婆呆笨]  
　　吳阿根因妻在某絲廠工作誤工爲該廠罰去工洋若干詎吳况遷怒於該廠司事朱虹即往尋釁致將朱打傷報捕拘入捕房奉飭押解公堂訊究 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[土耳其重頒之憲法（續）]  
　　第九十九條　豫算表律稿應於下議院開會時即行交議俾本表開辦之初得以實行 
　　第一百條　凡不列豫算表之支欵除遵照國律外不得在公欵内動用 
　　第一百零一條　設遇非常時際有緊要事故則部臣得於國會未開之際遵旨建設收欵并開支豫算表未載之甪欵但須於下届開會時先以此項律稿聲明國會 
　　第一百零二條　豫算表議决以一年爲限除實行本表之一年外無國律効力設因意外事故當豫算表未經議决之前下議院忽遭解散則部臣得遵旨傳諭將上年豫算表照辦至下届會期爲止此爲暫時辦法不得過一年 
　　第一百零三條　本年收支項下之實數應逐欵註明於豫算表定章之專律上其格式及分配法與豫算表同 
　　第一百零四條　豫算表定章之律稿應於實行本表之上一年後四個月内聽候下議院酌奪 
　　第一百零五條　設榷算處一所凡出納會計財用及各部彙送之年册統歸稽核每年由該處將所辦總造一專單附以評語送交下議院每季又將欵項盈絀情形報由國務大臨進呈土帝 
　　第一百零六條　榷算處以十二員組成此十二員經土帝簡用終身任職即查有可黜之故非經下議院多數决可仍不得黜 
　　第一百零七條　榷算處各員之等級身分職務及一切辭代升退規則并該處組織各法俟將來訂有專律再行規定 
　　省治 
　　第一百零八條　省治爲分任中央集權之基礎其組織精細由將來專律規定 
　　第一百零九條　凡省會郡會鄉會及每年在省城會集之總會其選舉法最廣應由專律規定 
　　第一百十條　總會職務亦規定於選舉律中載明如下　一凡有關公益之舉均當酌辦如修治道路設立勸農銀行擴充農工商推廣教育等是　一凡稅課之分配徵收或他項事故如有違犯國律專章等情得聲告該管官以期更正（未完） 
小說 
[譏彈小說滑稽魂（三十）]  
　　第六回　吃番菜曲辮子坍檯　應堂差紅倌人出局 
　　且說施雨田正和包松濤講話。忽然包松濤的肚子裡頭。又咕嚕嚕的響動起來。包松濤覺得不好意思。臉上紅了一紅。施雨田已經覺得。便道。這個時候。已經四點多鐘。正是吃飯的時候了。松翁先生不嫌怠慢。就請到一家春去罷。包松濤聽了。正中下懷。隨口答應。當下兩個人同着到四馬路一家春大菜館來。占了一間房間。施雨田一面點菜。問包松濤要點什麽。包松濤那裡點得上來。只得托了施雨田代點。施雨田寫好了菜單。遞在包松濤手内。包松濤接過來看時。只見開着蛤蜊湯。燴牛尾。炸鵪鶉。炸板魚。芥利鷄飯。潑浪布丁。共是六樣。包松濤看了。也不曉得是些什麽東西。只得連連的說好。施雨田又寫了幾張請客單。發了出去。又問包松濤叫局不叫。包松濤聽了。不懂他的話兒。睜着兩只眼睛。看着施雨田。施雨田又問一聲包松濤没本事說不懂只得胡亂點一點頭道好好。施雨田又問呌那一個倌人包松濤聽了牛頭不對馬嘴的答道我没有什麽客人雨翁不必客氣施雨田聽了十分好笑只得對他說道我問的松翁先生呌那一個倌人。包松濤聽了。依舊還是一個不懂。想了一回。方才失張失智的道。那一個是倌人。雨翁怎麽這般客氣。這样的稱呼起來兄弟那裡當得起。這幾句話兒把個施雨田說得呆了一呆。摸不着一些頭腦想了一想。忽然忍不住大笑起來。剛剛含了一口茶在口中。吐也吐不及。只笑得噴了一地。包松濤見了。明曉得笑的是他。自已却又不曉得爲什麽原故笑他。心上忐忐忑忑的。想不出個道理。施雨田笑了一回。方才一面笑着。一面對包松濤說道。光景松翁在這個上海地方。没有頑過罷。包松濤聽了。紅着臉答道。兄弟以前。雖然在上海路過幾回。却從來没有躭擱。不曉得怎麽頑法。施雨田道。這就是了。怪不得松翁弄不清楚。這個呌局。就是呌條子。倌人就是窰子裡的姑娘。我方才請問松翁要叫個姑娘不要。包松濤聽了。方才豁然大悟。暗想上海地方的稱呼。眞眞詫異。怎麽把婊子呌作倌人。想着。便道。兄弟初到這裡。没有認得的姑娘們。可以不用呌罷。 
 
 
 

Page 27

 
 
   
 
 

Page 28

 
 
   
 
