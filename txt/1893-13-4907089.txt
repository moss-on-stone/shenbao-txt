# 1893 - 13 - 4907089

 

Page 1

 
 
[三百二十三號畫報告白] [  點石齋啓]  
　　紹興新昌縣西門外有大佛焉相傳其違臺以全山鑿就法身約高七八丈弗耳闊四五丈其中可設二筵尚有餘裕　天下所罕聞者也他若吕宋有燕窩之洞美國有抽水之蛇木偶宛與人同雄牛敢與獅鬥鮮官之　堪塗面嬰人之寒不侵肌觀海者忽見仙山賽會者竟成禍事及所　點石齋叢抄並中西大藥房等圖說准於二十六日出售再本齋畫報自一號起至三百號止現已補印齊全請卽購取可也此佈 
[論以工代振]  
　　救災之法莫如以工代振蓋地方當災祲以後田疇　廢廬非蕭然耕種之具紡織之器或付諸質庫或　諸他人　得些須青銅聊顧目前凍餒卽平時有田可耕者至此亦束手待斃具有爲人服役自食其力者又以無人召雇悵悵　之兩肩承一喙飢腸轆轆欲圖一飽而不得上之人不忍坐視解衣以衣之推食以食之便孑道黎庶不致委塡溝壑凡身受其恩者孰不當奉爲生佛感以終身然但給錢米使徒免一時之凍餒而不能使之永免久後之災　是用心雖極慈祥立法猶未美善也惟以工代振之法旣可免一時之凍餒又可免久後之災祲較之徒事放振者其裨益地方更大蓋災民於庚奏屢呼之後延頸跂踵盼望恩施强壯之夫雖有精力亦苦於無所施展若乘此時大興工作則集千百輩之啼飢號寒而使之勞其筋骨勤其手足彼民也習苦耐勞視爲常事一開號召其有不踴躍偕來者乎平日地方雖有緊要工程每慮有妨民事未能輕募夫役卽使三時不害萬寳告成歲晩務閒可勤力役然召募之費未易籌集有願難酬往往因而中止今則於振濟飢民之中藉此以興工役在上之所費並不加多而下之受益已爲不少豈非法之至善者哉宋景祐二年吳中大饑范仲淹鎭浙西發粟募民給餉爲術甚備監司奏劾公於杭州不恤荒公乃　叙所以宴游興造皆欲以有餘之財以惠貧者貿易飲食工技服力之人仰食於公私無慮萬數荒政之施莫大於此此爲以工代振之權輿竊謂地方工程最關緊要者莫如水利水利不興遇雨則積潦成災田禾淹沒遇旱則溝澮藎涸挹注爲難　事之不登未始不由於此誠能先事籌備相機疏濬大則關繫通省水利小則關繫一邑水利無不次第從事淤者挖之便通淺吞淘之使深源頭活水汨汨其來務使高下田疇咸霑其利潦不致於淹灌旱不致於坼裂人事旣盡不難挽大運之窮自晉豫奇荒而後先後十餘年中各省之以偏災告者無　蔑有上煩宵旰之勤勞發帑截漕恩施疉霈凡食毛踐土之人歐欣頌禱固已浹髓淪肌加以官振義振通力合作所集振欵不下千百萬於以生死人而肉白内仁風翔治義聞宣　洵足以震鑠古今感動中外放振之法皆由紳士核實辦理不假手於吏胥用能實惠均霑民無觖望間有以工代　者如山東開潛小清河是也山東之所以屢遭水患者以河流不順旁注側出遂致居是土者付性命於洪濤乗田廬於　國蒿目時艱者有鑒於此遂有開濬之舉所需經費甚鉅大半賴南中諸善士慷慨解囊源源接濟夫當屢次告災之後興此絶大工程經之營之不日成之將使黄流永無泛濫之虞東省黎民得以安居樂土計事論功豈出神禹下哉向嘗持此意以論　事謂他處被災者不少工程之應興築者當亦不知凡幾若用以工代振之法酌量辦理未始不可爲斯民計久長及觀鎭江府王太守丹徒縣王大令會銜告示而不禁躍然以興焉示中略　歴年所開塘渠四鄉仍未周徧現有外鄉善士捐送工資擬卽就工加振每方津貼大十文將來毋庸歸還所集之資以三十萬土方爲限各鄉將丁如有　願開塘　仍照　例赴塘工局報明候局司查明塡給執照凡領土之戶春振以前未能完工及工程尺寸不符原工數目者春振均應扣給不願領開者聽夫四鄉之有塘渠所以資宣洩而便汲取彼民也各有田疇各有炊爨卽無在上者爲之督率亦當竭力講求俾遠近咸霑利澤祗以相率觀望之故卽藏值豐亨尚不肯於農隙之時携畚挶以興工况　被災之後室如懸罄家無儋石啼飢號寒之餘欲延殘喘而不得誰復計及於塘渠惟於振飢之時及早興此工程則民白踴躍從事費不多而事可集一勞永逸之計無過於此况願開塘者赴局具報不願開者聽其自便是又非刑驅勢迫之所可同日而語彼生長田間者具有天良孰不當爭自勸勉期無負賢長官提撕之美意哉 
[本館接奉電音]  
　　昨由京友電傳上諭二道警謹譯登○十一月二十五日奉硃筆惲彦彬補授内閣學士兼禮部侍郎銜欽此同日奉上諭御史　思賀奏請飭釐正文體並愼防弊端一摺應試文字　以清眞雅正爲宦不得穿鑿附會漸趣怪誕至科塲關防必須嚴密若如所奏傳卷聨號槍冐頂替積弊叢生尚復成何事體卽著禮部欬明築例於鄉會試　嚴行曉諭勿得視爲具文欽此 
[雪電彚誌]  
　　京津齊晉等處先後得雪本館已據電音登諸報簡昨又接清江來電云廿二三等日得雪三寸餘揚州電云廿三日自辰至晩得　寸餘蕪湖電云廿四日得雪寸餘鎭江電云廿四日自辰至午得雪寸餘東坡詩云遺蝗入地應千尺此次長江一帶經滕六君惠然肯來么魔小醜自當滅跡銷聲農家者流可　篝車之望矣 
[都門小志]  
　　禮部示頭傳覺羅官學候補教習何内晟限三日内赴部騐到並携帶筆墨以備當堂塡寫親供核對筆跡○國史館示再傳史部送到漢謄錄官吕寳賢限於十一月初六日親身赴館騐到○刑部右侍郎周生霖少司冠德潤騎箕後　於本月初五日開吊初六日清晨發引靈柩暫停廣安門内廣慧寺當舉襄時舁夫用六十四　柩上覆以金寸蟒罩槓前有白牌紅牌恩旨賜恤黄牌銘旌誥封亭影亭配亭及旗旛傘扇大小執事音樂鼓吹領魂車轎穿朝馬無不齊整鮮現所有司宼生前沐恩門生及屬員親友俱各步行執紼以送兩旁觀者圍立若堵牆○北城察院馮臺諫金鑑之夫人因病仙游已登前報迎三後蟒經開弔已畢擇於本月初六日清晨發引臺諫家風儉樸儀仗並不輝煌而北城司坊各官及揀發各官水局紳董俱步行相送冠裳濟濟極盛一時○已故北正指揮姜君靈柩於本月初六日午後由宣武門大街本宅發引同寅送殯者寥寥無幾卽親友之稍遠者亦均未親臨人情冷暖世態炎凉眞令人唏嘘不已也○本月初五日午前北城練局哨勇拿獲人犯一名姓杜名衡齋聞由廷寄交拿卽由練局鎖解北正指揮署管押十一日城期帶城訊問姓名無訛遂咨移刑部掣司訊辦○某賊前經捕役拿獲由坊詳解北城署訊供後飭令輪解各城拷訊有無竊案訊畢解回北城聽候發落事延四月始經各城訊畢於本月初二日解回有見者謂身穿小棉襖被布單褲赤足逢頭與乞丐無異連日旣凍且餓踞坐堂下閉目低頭口内惟氣絲呼吸而已捕皂等役兄 
 
 

Page 2

 
 
其勢將告斃禀知　主詳城施恩開釋及攙扶至刑部後牆卽於夜間例臥身死隨呈報步軍統領衙門委司檢騐掩埋咨移刑部存案○某日剞厥氏吳某至琉璃廠西門德義茶飯館喚取酒殽狼吞虎嚥旣畢高呼記帳掌櫃者以素不識面對吳聞而不悦倚麴秀才聲勢將杯盤等物擲毁一空掌櫃者氣忿　平互相毆扭赴北城坊署涉訟不知坊官將何以讞之○　首鋪主某甲年逾五秩係京東某縣人其妻某氏夙有穢行甲聞而惡之函　不通棄如敝屣某氏遂携帶家鄉人某乙來京尋甲言欲在京賃屋而居甲因其不守閨箴堅不允許某氏竟向吵　乙在旁慫恿氏遂愈逞刁風終日洶洶聲如沸鼎甚至夜間懷藏利翦欲剌其夫甲恐懼不安奔往北城坊署喊控坊官派役拘某氏及乙到案聽候帶城訉供○永氏案内牽涉之劉子和　都察院派役解交北城坊遵照訊斷杖九十斥責發落坊主王君立卽升堂照責然後開釋 
[妖道謀逆]  
　　距營口五十里有地名灰居屯者烟戶數十家半耕半賈其中蕭汪二姓家頗小康魏姓族衆數人向在三座塔操計然術去冬熱河不靖魏某被匪所擄得與匪中某某二妖道相識事靖得伺隙逃歸還我好頭顱可免心驚烽火矣俗例每年四月十八日爲岳州廟大會居民不遠數百里咸往嬉游本年二妖道乘此時不露名姓至屯中訪魏魏不敢留宿贈以路費囑令遠颺妖道飄忽靡常倐隱倐現匿跡屯之附近逢人給藥以結人心屯中人服其藥者卽如痴如醉將家中器物毁壞無存聚集多人持刀一躍數丈口稱反了反了某爲皇帝某爲正宫凡近處聞而往觀者均被扣留勒令服藥服卽眼直神昏持刀喊殺是處爲蓋平縣界縣主魏大令聞報卽飭捕盜馬隊往拘旋申請駐紥蓋州之銘軍馬隊統領馬麗生都督會同往剿大兵所至陣斬十數人拿獲十三人妖道則已於先一日遁逃杳無蹤跡矣事後營海關道移行各營並委海關委員馬君會同查緝近日又獲數人聞蓋平所獲之犯堂訊時目竪氣粗瘋瘋優　請之數四無法取供施以大刑不知疼痛其稱僞后　已因小産伏冥誅於蓋平獄中刻復由省憲提犯訊供研窮根底矣以上皆營口訪事人所述是否確實所不敢知他日奏報到京始得詳知底藴也 
[胥臺眺雪]  
　　蘇州　事人云時屆隆冬農民咸謂滕六神若不惠臨恐於來歲春苗有礙地方官特就滄浪亭設壇祈雪以順輿情本月二十三日傍晩時果見同雲密佈星月無輝四鼓後微　屋瓦窸瀝有聲曉起推窓遥望萬道玉龍凌空飛舞遠山进岫一白無垠所惜未久卽　未能裝就瓊瑶世界然　人韵士已可向聚星堂下賡蘇長公禁　之詩矣 
[蘇湖火警]  
　　本月十九晩麗譙初報蕪湖江口寳塔根北首萬盛昌米行失愼火從後進焚起緣柱上升屋頂焚穿于霄直上前面櫃中人始覺亟呼衆灌救而火勢已四處飛揚焚至前樓光騰萬丈適封家姨凌空而至助桀爲虐益肆鴟張以致延燒對面伍豐米號信義米行火馬火龍火鴉火鼠成羣結隊惓甲疾馳帳目銀箱未及携出竊民之趨炎附勢者咸思順手牽羊幸保甲總局相距非遥總辦吳太守督勇馳至火塲四圍彈壓旣而保甲各分叚委員冬防文武員弁相繼而來聲威益壯若輩遂不敢現出本來面目有頃各營拔隊而出刀戟如林　以洋龍及水桶數日跳珠濺玉誓與回祿氏爭持正喧嚷間遥聞青衣呵殿竹杖聲喧則蕪湖縣王明府也是時城廂各坊鋪洋龍及各店鋪擔水夫役已雲集響應爭先噴救火勢遂漸漸告衰是役也計焚去面西門面四椽面東門面六椽俱黄泰和土莊之業建造未久者伍豐爲今年新添之潮州帮米號堆棧卽在屋後幸有高墻阻隔否則亦一炬可憐矣萬盛昌後進堆存白米數千包當火熾時各洋龍竭力向之標射得以稍剩燼餘次日雇人搬出尚有數百包然已烟火薰蒸人不堪食信義後進亦有小麥黄豆諸雜糧官碼頭口有茅屋一叢救火者恐被延燒飭人拆倒事後紛紛議論謂是夕萬盛昌設筵速客喚妓侑觴正在酒緑燈紅坐花醉月學徒廚子俱遥立以觀廚下闃其無人火遂乘間而發或曰因學徒上樓尋物潑翻火油燃及燈籠以致肇禍云 
[九江試事兩志]  
　　本月十五日學憲覆試五學一等生員文題陳其宗器設其裳衣詩題賦得瘦竹籐斜挂得斜字十七日挑覆德安瑞昌彭澤三縣文童學憲分别坐號之雙單分别命題單號題而子證之作小講草創之世叔作入手雙號夫我則不暇作小講討論之行人子羽作入手十八日挑覆德化湖口二縣文童單號題見其與先生並行也作小講再拜而送之康子饋樂作入手雙號題如之何其聞斯行之作小講杖者出斯出矣鄉人儺作入手 
[老婦焚身]  
　　嘉興東門内周東灣吳姓收生婦年已八十有一家中祗一孫女本月十八日偶煽茶爐火星爆裂延燒衣服其勢炎炎洎孫女下樓見其倒仆塵埃中奄奄欲絶急呼隣人帮同撲滅視之已斃祗得收殮舉喪 
[鎭江火警]  
　　某日鎭江小碼頭忽然火起府尊王太守以地近租界恐有意外之虞急率同差役等人策馬出城彈壓比火熄始遄回查得共燬一百六十餘戶及柴篷六家事後有大善士查明戶口每家給以蘆扉數片竹數竿令權時支拄以蔽風雪一時被災之戶莫不歡欣感激頌爲萬家生佛云 
[告示照登]  
　　署南海縣正堂潘爲出示曉諭事現奉本府憲札奉藩憲遞奉廣東巡撫部院剛批據三水縣具禀遵札查明渡船開行向不封艙夜行經過河面險僻間有封艙以防賊匪假扮搭客爲内應此次黄懷養車渡於六月廿六日五更開行自係因夜行封艙駛至中途倉猝遇變不及啓放禀覆察核等由奉批查此次黄懷養車渡遭風覆溺遇救得生者二十餘人艙内淹斃者十人渡船夜行經過險僻河面旣係封艙防賊除船主舵工水手外所有搭客均應封在艙内何以僅封十人以致同遭淹斃就事論事所查殊未確切仰按察使飭再查明的確實情具覆察核仍候督部堂批示繳又奉兩廣總督部堂李批渡船防盜封艙似亦近理惟查後瀝車渡失事時封艙淹斃十人在艙外遇救得生二十餘人可見搭客之慘遭淹斃原不盡皆封鎖而閉於艙内者逃救俱窮枉喪多命實爲可慘風水之失不能保其必無據禀渡船開行向不封艙應否明定章程以防不虞仰善後局會同藩臬兩司妥爲核議通行遵照仍飭候撫部院批示繳等因到局奉此　司札府妥擬禀覆查各屬承充渡船向章必須出具夜泊曉行不敢違禁夜駛如遇風浪險惡卽行停泊不敢冐險前進切結方　給貼輸擺倘有違禁夜行等弊查出卽行革究正所以防盜賊而重人命也黄懷養車渡於六月廿六日五更開行以致封艙遭風溺斃多命　係違禁夜行冐險前進實屬各有應得自應照章卽行革究飭縣另召詳充以爲玩視民命者戒至渡船封艙與否向無定章雖該渡夫等欲藉此爲防盜然稍有不愼覆溺堪虞究不若申明舊章不許違禁夜行較爲愼密是否有當合將遵議緣由禀覆察核等由到同據此查該府所議尚屬妥恊除呈報兩院憲察核外行府札縣卽便遵　出示曉諭嗣後渡船務須曉行夜泊毋許違禁夜行以符定章而杜流弊倘敢陽奉陰違查出卽行革究毋違等因奉此合行出示曉諭爲此示諭各處渡夫知悉嗣後各渡船務須遵照定章曉行夜泊不得違禁夜行如遇風浪險惡卽行停泊不得冐險前進倘各渡如敢仍違禁夜行一經查出或被告發定卽將該渡夫斥革拘案訊究决不寛貸此係現奉大憲飭行嚴禁各宜凛遵毋違特示 
[累及高堂]  
　　前報佛山絨線店工伴高四挾口角之嫌憤恨難忘鎗傷同族昆弟高恩榮之股雖未斃命然勢已瀕危醫皆束手聞四常棣爭榮居震索而主器大椿早謝承坤坤以克家其弟同在佛鎭傭工當其積憤初含曾向弟言聲名所關勢難兩立必撲殺此獠方洩此恨弟力爲勸阻無如四憤火中燒遽難遏抑遂有此舉肇禍後榮父痛子情深以四旣逃亡子傷已重恐遭不測旋鄉集議將四田産執管四向未析産分爨今遽遭此雖玉昆金季式好無尤然白髮高堂青春少婦其將何以爲情耶語曰一朝之忿亡其身以及其斯之謂矣 
 
 

Page 3

 
 
[浙省官報]  
　　十一月初六日格忠額菱湖局專丁來省禀知飭知留辦蒙記大功一次叩謝周延祚禀知臬司委讞局幫審差禀見叩謝黄安海濮院局專丁來省禀謝留辦一年記大功一次常功一次初七日烏程縣丞葉承澤禀謝飭知回任叩辭初八日典史沈寳枬捐免騐看來省禀到初九日知府劉瀚江蘇人由京分發來省禀到初十日前任蕭山縣教諭許大鈞禀到候騐看十一日前瑞安縣劉亹交卸瑞安縣在郡會算交代清楚回省禀到叩見呈府結顔其慶禀銷青陽匯厘局差十二日蕭治輝禀知奉藩司札委署理臨海縣禀見叩謝十三日嵩瑞禀知丁母憂十四日候補縣惲福同禀銷京餉差叩見税課大使楊元麟禀知遵海訪例分指來省禀到十五日候補縣熊志方禀知臬司委發審差禀見叩謝十六日太平縣丞莊仁守禀知交卸回省禀到 
[邗江官報]  
　　十一月十七日監掣師司馬世煦由京回揚禀銷解餉差江西羅叅軍家福解餉來揚十八日湖北胡叅戎兆有解餉來揚兌交運庫十九日龍分轉澤鈞委辦通屬總巡 
[一女兩字]  
　　寍波人傅四增僑居法租界已歴多年其女阿桂辦曾憑同鄉人陸全寳執柯許與向在乎和洋行打包工人郎三元爲妻光陰荏苒已閲四年時屆摽梅期愆嫁杏傅遂於日前央章寛興爲媒將女改字章寳興章於日前送茶禮洋百元並金銀首飾衣服擇日迎娶男女兩家正在備辦一切爲　三元所知往尋陸全寳欲向女家理論章寳興聞之忿忿不平邀司無賴多人將郎扭住飽以老拳郎以章　人太甚邀同原媒陸全寳投大自鳴鐘捕房控訴捕頭以傅不應以一女而字二人立飭包探將女阿桂及其母傅林氏並章寳興章本興章寛興等一併拘至捕房昨晨解送公堂郎三元陸全寳亦投案伸訴前因同轉問傅林氏曰爾女許字郎姓爲何又嫁章姓傅林氏供稱女已字與郎姓郎遲延不娶女兒已長大身體又虚弱時時患病小婦人已屢次央陸全寳向郎家催娶郎因無力完婚欲待寫信回家與其母商量待得會後方有洋銀小婦人候至會期又向催促郎答言巳接母信言無錢迎娶囑小婦人將女另字他人祗須交還聘洋十二元事已言妥惟未曾取回庚帖耳同轉問章寳興曰阿桂已許字郎姓爾爲何又去下聘供稱氷人說合時並未言及小的現已付過茶禮洋百元及首飾衣服同轉謂女旣字郎姓不得　　章姓傅林氏稱小婦人當遵憲斷惟所收章姓茶禮須候郎姓送茶禮來方可交還同轉謂郎曰阿桂年已長大不可錯過光陰著赶緊籌措銀錢限十二月初十以前擇日完姻郎答稱須先寫信禀知母親届時定可成姻同轉著各人具結交保 
[相騐自縊]  
　　滬城小南門外鈎玉弄地方有咸泰錫箔店係朱浚祥所開上月杪收松江人查鳳祥爲學徒至本月廿一日查不知何故自縊身死當時未之覺也直至次晨見查尚未起身疑而往視則已縊於柱上近前撫之體冷如冰朱卽遣人赴松江令屍親來滬因遷延不到遂於前日傍晩協同廿三鋪地甲投上海縣禀請相騐值日差禀明黄愛棠大令飭候訊供核奪至晩間大令升堂研訊朱訴稱係婁縣人今年廿八歲去年開設咸泰錫箔店上月間憑友人周姓薦查鳳祥爲學徒人甚勤儉不料本月廿一夜無端自縊廿二日派人恊同母親往追屍屬來滬查之族人令母親等先回約不日來滬詎料守候多日尚不見來是以協同地甲來案具報廿三鋪地甲禀稱朱等知照小的欲將查屍解下小的告以不能現在尚未解下大令謂查於廿一日自縊何以至今日始來禀報地甲禀稱因屍親不到之故大令又問朱曰查因何自盡可有口角爭毆之事答稱並未口角爭毆大令曰旣無口角等事何致自尋短見答稱不知大令研詰至再朱執定前供大令問屍親已來否答稱尚未來滬大令曰屍親不到本縣往騐亦屬無益姑著爾等退去赶追屍屬來滬再行詣騐至昨日午後該地甲在該店門首預備屍塲下午四點二刻鐘大令帶同書差仵作人等命駕出城旣升座朱伸訴前因與堂訊略同地甲投案候示大令飭仵作檢騐旋經仵作將鳳祥屍身解下置放案前如法騐視報稱騐得鳳祥委係自縊身死並無别故大令離座細視一周問朱曰此時屍屬已到否答稱仍未到滬大令曰先行棺殮如何供稱衣衾棺木小的早已備齊大令卽著當塲棺殮暫寄殯房候屍屬到案核奪大令命駕回署報時鐘已打六下矣 
[縣案彚錄]  
　　毛許氏倩長子毛桂林作抱投縣控稱次子毛桂春被王信卿王奎等毆傷並被攫取洋銀棉花等物叩求提究黄大令騐視之下著候提王等訊究此已詳列前報者也前日原差朱榮將兩王及許炳如一併提到晩間大令升堂研訊毛許氏偕子毛桂林及見証富林投案訴稱係本邑人家住廿三保九圖地方兒子等向以耕耘餬口王信卿等不知因何與兒子有隙九月廿三日晩間糾率多人蜂擁而來不問情由肆行毆打桂春向之攔阻致被毆傷又被擊壞門窗雜物失去洋銀三十元棉花四包當卽到案具控蒙恩騐明傷痕現在桂春患病在家故未到案當時許並不在内該圖地保錢老德投案侯示桂供稱本邑人向作小本經紀王信卿等搬取花洋小的並未目覩惟見棉花狼藉满地許炳如供稱伊等肇釁涉的並不與聞實被悮拘王信卿王奎同供稱係本邑人住廿三保地方務農爲業素來安分不敢肇事此次之事實由趙協邦起釁趙曾向父親借洋五元言明卽還不料自借去之後分文不付迄今父親已逝世趙之欠洋應由小的昆弟索討詎料毛桂春毛桂林暗中唆使趙協邦將洋捐住不肯付還小的數日後被小的查知原委故向理論桂林桂春反敢行凶小的等忿無所洩借毆擊以圖一快並未　取洋銀錦花大令再三研詰兩造仍執前詞大令以王信卿等糾衆行凶尚敢搬取花洋實堪痛恨判將信卿笞責四百板王奎笞責二百板交地保錢老德保去限十日繳洋十元棉花二包給毛許氏收領許炳如訊明無于當堂開釋毛許氏等母子暫行退去○朱慶堂朱掌泉爲爭太古碼頭小工頭目以致互控由浦東爛泥渡巡防局送縣訊辦已紀前報前晩由黄大令研訊慶堂供稱係本邑人前爲太古碼頭小工頭墊銀千餘兩現在由掌泉承充應向索取銀兩伊不肯付是以控告掌泉供稱此次工頭實由西人囑充從前小的辭歇由慶堂援做並未向索墊銀大令以兩造各執一詞遂詰曰本縣現准英領事官來函爾等可先行退去候本縣函請領事核奪 
[英界公堂瑣案]  
　　包探沈金隆禀稱王阿二前因犯竊遞籍今又來滬是以拘案王阿二供係無錫人此次來滬尋友不敢爲非蔡太守謂旣己遞籍豈容復來判笞一百押候備文仍行遞籍○包探黄四福禀稱戴阿大至錢和尚家行竊馬褂一件拿獲人贓送案錢和尚投案請領失贓戴阿大供落魄無聊初次犯竊蔡太守判管押十日贓給失主領去○阮金生訴稱拖東洋車藉以餬口昨夜被醉漢撞損車輛由捕拘案修理之費須洋半元江中標供醉後悮碰情願賠償修費蔡太守判江中標給修理費洋半元斥退○包探孔阿才稟稱陳金寳至談阿弟家竊去衣服一件鞋子一雙查獲人贓送案談阿弟稱所失衣鞋已由包探查獲請爲給領陳金寳供認行竊包探稱陳金寳犯竊已非一次蔡太守判將陳金寳管押一月贓交談阿弟領去○包探沈金隆禀稱積竊胡金榮行竊陳九林家燭臺等件查獲人贓送案陳九林請領失贓胡金榮供認行竊蔡太守判管押廿八日贓交陳九林領去○包探顧阿六禀稱周月廷報失麝杳鋪蓋等件查係張炳觀行竊吊贓送案周月廷稱早晨出外被張炳觀乘間混入行竊麝香鋪蓋已由包探查獲人贓張炳觀供貧迫萬分出此下策後當改過自新蔡太守判張炳觀管押一月贓交周月廷領去○江北人單寳裕投捕房訴稱親戚邱金標被賭徒李宗田拔刃行兇赶將刀奪下邱已受傷旋由捕頭派包探江阿三等將李宗田拘獲解案訊供各執一詞蔡太守飭俟邱金標傷勢痊愈再行訊理此已列報昨據該包探等禀稱邱金標卽邱白子亦係賭徒前次偕中西巡捕促賭時邱與江北人逞凶拒捕甚至用板凳飛擲所稱被廣東人李宗田擊傷查無証據李宗田亦係賭徒李宗田供係廣東人曾在華利行司烹飪之役當日大摇會突遇邱金標尋釁兩相口角不敢持刀行兇單寳裕仍執前詞邱金標供向爲工頭因夥計至李宗田處賭錢前往尋視不料李宗田卽持 
 
 

Page 4

 
 
鐵尺擊傷小的右脚現已醫　富時有李之同黨手持刺刀由小的親戚單寳裕奪下報捕拘拿蔡太守謂兩造均非善類判李宗田笞責一百板交捕房押下輪船迅速回籍邱金標枷號一月單寳裕交保刀存捕房 
[法界公堂瑣案]  
　　輪船搭客韓中興朱明亭遞禀聲稱由蕪湖搭德興輪船有棧家跑馬頭人陶渭山招接來滬輪船尚未進口失去衣包一個向陶追問據云被扒手竊去可以代爲找尋少頃陶在船邊取衣包一個檢視之下中有破被並無衣服知被掉包又向陶理論陶將此包携去旋以原包歸還已少綢衣七件及輪船低埠陶急避匿閲七八日始得會面求請提究同轉准詞立飭包探將陶提案陶供稱小的在長江一帶接招客人八位又至蕪湖接得韓姓同來滬上將抵吳淞韓失衣包一個小的代爲尋視卽在船旁撿得一包立卽交還不料韓反誣小的且接客者斷難照料各客物件此事實係寃枉同轉謂據韓客所述情形實有可疑將陶押追衣服○烟館主蕭阿桂控稱柴止華等三人同來吸烟柴乘間竊取烟槍一枝經小的追獲人贓送案請究柴供稱小的向在城中潘紀林所開水烟袋作内爲夥當日出城向吕義泰水烟袋店購買銅片約同老雙成店夥沈榮義及師弟以興等同往吸烟待吸烟畢小的欲取烟槍交還堂倌適堂倌不在櫃上有友人在門外經過小的欲與晤語無心將烟槍携出不料蕭悮疑爲竊政被拘送捕房同轉判將柴管押一日○粥店主陳玉林欠森泰米洋甘四元八角一案前報已紀之矣昨日米店夥張福山復投案稟追同轉著將陳玉林提案訊問陳一味推諉同轉著卽押交欠洋○錦名洋行收租人控稱住居瑞福里第三十六號房客　茂恒積欠租洋十二元又八十三號之王黄氏欠洋九元一百二十號之陳桃桃欠洋七元五角董姓之妻某氏欠洋十七元屢索不遠求請追究董茂恒當卽呈洋兩元其餘情願陸續交還王黄氏陳桃桃等均稱一時無力尚求寛限惟董某之妻性情悍潑不肯直說其夫姓名同轉著押交餘人交保限月内還清 
[壽筵移振]  
　　本館恊振所昨承隱名氏善士惠函云僕今庚虚度六十承各親友惠送隆儀共計英洋五十八元理應設席酧謝因閲報章待賑孔殷兹特湊足廿二元統共八十元特呈貴賑所伏乞彚解災區并代諸君邀福云云敝恊振所雒誦再三仰見大君子厪胞與之懷擴慈祥之念和風甘雨徧灑乎窮荒義粟仁漿輸將乎遠近古所稱萬家生佛何以過之行見福報駢臻康强逢吉由杖國而杖朝和氣所蒸蔚作熙朝人瑞敝所當簪筆以獻壬林之頌矣 
[葛韓二君第一批壽儀移助]  
　　謹啓者葛蕃甫同轉韓山曦司馬六秩壽辰同人慶祝固辭不獲因念賑務孔亟並四明清節堂經費不敷請以所餽分儀移助善舉彚交仁濟堂代收轉解曾登報章早邀公鑒今敝堂接到第一批葛君名下朱明德翁洋二元秦君安翁洋二元袁春洲翁洋二元丁懋初翁洋四元黄菊孫翁洋一元沈子眉翁洋二元鄭惠晨翁洋二元南寄園號洋四元　泉翁洋二元韓君名下秦君安翁洋二元余錦甫翁洋二元共計洋三十二元除由敝堂代具謝柬分别掣奉收條外恐未周知謹冉佈告遠近同人凡與二君誼篤往來者旣旣慶賀之忱復積福壽之劵照布公鑒並申謝悃[  施善昌等謹啓]  
[東賑彚登]  
　　謹啓者接奉林隱名氏大善士求痢疾速愈樂助山東賑洋一百元又奉匯豐銀行交來福州裕昌行莫藹樓大善士樂助規銀九十一兩四分又奉漢鎭李茂林大善士爲妻病愈完愿樂助洋四十元又奉南市協同慶花行新張筵貲移賑樂助洋廿元善氣長春卜康彊而逢吉福緣同慶憑大道以生財利濟情殷功德無量求登報牘叩謝仁風[  上海六馬路仁濟善堂籌振公所施善昌等謹誌]  
[駿惠宏頒]  
　　謹啓者敝堂每年施粥施衣向無恒産所有經費全賴遠近諸大善士惠助而夾現屆隆冬急須開辦復因建造堂字欵尚不敷自念籌募維艱實虞顧此失彼同人等愧乏點金之術復無肆應之才昕夕綢繆焦勞特甚今荷蒙歴辦善舉之施封翁少欽洞悉敝堂情形特爲代募撥助施粥施衣英洋五百元拜賜鴻慈實深鰲戴私衷感激罄楮難宣羣黎蒙推解这恩百世食濟施之報功深德厚上格蒼穹還祈義賈豪商善人君子垂憐凍餒賙恤飢寒贈以綈袍身受者咸欣挾纊助之義粟腹餒者盡可充腸跂盼慈雲不勝叩募上海虹口元濟善堂司人等拜啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
