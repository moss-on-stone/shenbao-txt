# 1891 - 79 - 4906438

 

Page 1

 
 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆全無粗爄下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸金今兹　補巖疆齊魯名境遭兹顫沛何忍不復 
解囊特肅短箋附陳苦狀如肯玉成美事巨欵慨施則作善降祥福報可操左劵已 
[新印左文襄公奏疏] [  圖書集成局啓]  
　　左文襄公以名孝亷贊襄張駱兩大司馬幕府一時箋疏多出其手雖未筮仕朝端而奇才偉略固已傾動中外矣及赭宼猖狂中原鼎沸撥亂需才朝廷破格擢用公亦感激驅不出十年位躋封疆任隆師傅分茅昨土異數酬庸遭際之隆伊古以來所未有也迄今讀共遺疏未嘗不想見其爲人公生平所爲奏疏質而不俗醇而愈肆陸宣公蘇文忠之流亞也本局特用排印廿四史之新鉛字以上等閩製潔白連史紙印成計初編二編三編共訂成二十本每部定碼洋四元卽山出售有願讀公遺書者請向三馬路申報舘及申昌書室外埠申昌及賣申報人購取 
[新印繪圖三國演義] [  圖書集成局啓]  
　　三國演義一書近來層見疊出然或字跡太細殊費目力閲者每以爲憾本局特用新鉛字以上等閩製潔白連史紙重加刷印字跡清朗行列井然與所印廿四史異曲同工其中眉批圈點悉照原刻首卷仍列繡像每回各繫圖説裝訂精工每部十二本紅木夾板定碼洋二元卽日出售合意者請向本埠申昌書室或外埠申昌曁各處賣申報人購閲如欲躉購請至申報舘帳房面議可也此佈 
[論密拿賭棍事]  
　　賭博之爲害足以壞人以志隳人品行喪人性命不僅耗人錢財蕩人家産而已也然有劉盤龍之癖者一入其中遂不覺流連忘返一而再再而三勢不致潰敗决裂不止也無論闤闠細民爲所引誘卽縉紳之裔文墨之徒亦未免見獵心喜無論腰纒充裕者欣然入局以博千金一擲之豪卽衣服藍縷形容枯槁者亦不惜典衣質錢以博孤注此其人豈皆貿貿然不知賭之害哉良以陷溺旣深沈迷不悟雖欲振拔而無由耳是以視民如傷之賢父母必以禁絶賭博爲先務彼開塲聚賭抽頭漁利者非不知開賭之有干例禁特以獲利較豐别項營生斷不能若是之安然坐享官憲雖明察然深居衙署耳目究有難周但與劣役蠧差通同一氣表裏爲奸便可明目張膽爲所欲爲一旦官憲聞某處有賭命駕而出率領差役往彼密拿以爲此事十分機密彼呼盧喝雉者當不能出我範圍而孰知差役之平素得有陋規者早遣心腹之人往賭塲報信官憲之鹵簿未臨賭窟之羽黨已散矣嗚呼此賭之所以旋起旋滅旋滅旋起而卒無禁絶之一日也官憲以禁賭爲心差役則以庇賭爲事官憲以禁賭博循良之名差役則以庇賭爲身家之計是故官憲捉賭而必帶差役以往是何異乘車者方欲北向而効駕者輙改南轅勢必與燕趙日遠而與吳楚日近矣上海本彈丸地自通商設埠以後遠方之民輻輳而至熙熙穰穰爲他處所不及多藏厚亡藴利生孽其足以勞民傷財者良非一端而賭博爲尤著陳家木橋一帶小賭屢經包探巡捕認眞緝拿祗以其地係英法兩界錯壤此拿則竄而之彼彼拿又竄而之此包探巡捕雖不憚僕僕往來而賭徒恃其狡獪卒未嘗匿跡銷聲至若輸贏較大貽害尤甚者莫如虹口賭臺賭臺有新舊之分開臺者皆係閩粤游民厚集貲本廣布神通庇護有人望風有人引賭有人中西官屢欲禁止卒因若輩蹤跡詭秘聚散無定起滅自由未能掃蕩廓清永弭地方之害上海縣陸春江明府下車以後勤政愛民訪知虹口賭臺之多賭風之熾思有以禽薙之而又恐若輩消息靈通若未事而有張皇之色臨事而蹈拘泥之常必致走漏風聲使捷足者紛紛遠遁於是不動聲色默運柙機密札吳淞司麥二尹便服而出帶同司差並蘇松太道親兵數十名先至賭塲俟賭臺開塲後混入其中佯爲賭客亭午時明府立傳皂快頭目面諭機宜命駕至英會審公廨會同蔡太守至虹口朱家木橋下車鳴砲一聲各差分路擁近三尹在賭場内一聞號砲知憲駕已至卽命從人動手其時縣差等亦分路兠拿内外夾攻遂將新臺各賭徒拿獲莫阿方等十名而捕房知明府等親自捉賭卽經捕頭帶同各包探到塲恊拿亦獲江阿三等四名此舉也惟能神速機密故使各賭徒不及得信不及奔逃倉皇無措束手就擒也而其得間而入尤在密札麥二尹先帶司差兵勇佯作賭徒混入其内使魑魅罔兩莫能遁形所謂欲得虎子須入虎穴也迨明府太守督率差役親自到塲放砲爲號内外齊發此則又以兵法部勒以之剿捕劇宼掃平賊巢不難應手見效區區賭徒何能其爲固宜俯首帖耳受摯以去也閲數日蔡太守又知照捕房撥派包探巡捕協同差役將虹口一帶賭棚悉行拆毁於是曩日歡呼聚賭之塲一變而爲清淨世界聞者孰不以手加額謂賢有司之造福斯民者洵非淺尠雖然吾爲今日幸不能不爲後日慮虹口之爲賭博淵數已非一朝一夕之故前此捕房亦曾突出不意拘其渠魁燬其賭棚不逾時而故智復萌聚賭如故陸明府學道愛人當非以粉飾目前爲駭俗驚愚之計此後應如何從長辦理俾死灰永不再然鄉曲愚民不致爲五木所害想明府必有成竹在胸願與望治者靜以覘之可耳 
[本館接奉電音]  
　　昨由京友電傳諭旨三道敬謹譯登○二月十六日奉旨此次京察一等覆帶引見各員内除沈慶瀾黄思永慶恕英琦潘似毋庸記名外宗室明啓着以四五品京堂補用宗室溥傾着以五品京堂補用宗室松安着仍以四品京堂補用宗室載皆着以五品京堂補用宗室溥善著以四五品京當補用貴秀文煥王傾脩陸潤庠貴鋒李岷琛李肇南曹鴻勛李培元王錫蕃徐致青張仁黼華金壽高賡恩劉傳福龎鴻文嚴家讓吳祖椿朱百遂湯子坤翁日豫寉永安劉名譽邵松年繼恩英璞劉子銓沈錫晉惠昌覺羅成雍如松葛寳華顧璜耆年啓約崇俊詹鴻謨魁麟高蔚光楊銓聯魁端謹松鄂曾樹椿沈維誠温多布長春文庚光昭張成勲馮鍾岱王聯璧崇瀾惠裕清樸聯秀松壎趙亮熙陳傳奎寳梁慶秀福敏恭額奎華文杰恩燾徐兆豐胡泰福劉維襄何福堃嚴子霖常清成安常裕茹泰均着交軍機處記名以道府用英年着記名以關差道府用欽此同日奉上諭湖北襄陽府知府員缺著王貽清補授欽此同日奉上諭河南歸德鎭總兵員缺着李承先補授欽此 
[蓬壺清漏]  
　　管理捕藍旗廳洲都統恩露圃相國訂於二月初六日卯刻在西苑門刑部茶房揀選該旗公中 
 
 

Page 2

 
 
佐領委印務章京驍騎校各一缺並騐有江寍補放防禦一缺先期該旗分行各衙門傳知應行入揀人員務於是晨赴彼預備○本月初三日欽派前往福建查辦事件貴隖樵星使由榕城隨帶司員人等抵都循例暫假梵宇駐卽繕具恭請聖安摺二扣膳牌一面於初五日子刻齎赴西苑分交奏事軍機二處轉呈御覽隨於丑刻詣西苑門與在廷諸公稍叙寒暄　由内傳令第一起入見後於勤政殿中面詢一切星使敬將奉命所查事件奏逹天聽退值後始乘輿歸地安門外秦老兒胡同宅第○户部爲咨行事俸餉處案呈現准銀庫付稱所有正白正紅廂白三旂應領本年二月季兵丁甲米折色銀兩本部於本月初十日開放等因相應咨行貴旗轉飭承辦人員於是日辰刻赴庫承領勿悮○西單牌樓南六部口旗人恒某係廂藍蒙掌檔領催本月初三晨見院落天溝内縋下一繩繫一小柬啓視之上書我們兄弟十二人由外來京盤費缺乏向你借銀一百兩卽於今晚置此天溝内你若不借或竟報官我斷不饒你家性命恆視畢呆若木雞眷口向之詢問始告以前情旋持柬赴本管廂藍漢官廳禀報晚間由廳官派兵數人濳待至今尙未見有賊蹤云○署四川按察使建昌上南兵備道黄觀察毓恩四川鹽茶道延觀察煜以順直被災過鉅冬賑籌畫維艱各捐廉俸銀三千兩匯寄津賑局分解順直災區散放李傅相以雖稱不邀奬叙未便没其好善之忱查該二員均有二品職銜奏請賞給頭品頂戴以昭觀感而裨賑捐二月初三日奉硃批黄毓恩延煜着賞給頭品頂戴欽此○新授廣東按察使額玉如廉訪勒精額現將長蘆運篆交缷遵旨覲見已於本月初四日入京小住正陽門内張相公廟府第於初六日繕摺呈遞恭請皇太后皇上聖安隨趨詣西苑門赶將縁頭銜脾呈由樞垣於膳前進覽旋傳旨令第二起入見上詢以長蘆鹺政數語亷訪撮要奏對畢卽退朝○察哈爾正藍旗補放驍騎校擬正領催赫舍哩擬陪前鋒常興阿業由察哈爾都統咨送京旗帶領引見遂由正藍滿印務叅領於本月初二晨將正陪二人傳赴西苑門外帶見本管都統克邸先行騐看聽候訂期帶領引見○朝鮮國王遣使來京朝賀恭齎例貢方物表章呈由禮部核辦禮部以朝鮮國王李熙恭進例貢及慶賀隨表方物分别賞收留抵奏請旨下施行奉旨例貢呈進方物着卽賞收其慶賀隨貢方物着留抵下次正貢欽此當由禮部移知該國使臣遵照並移會朝鮮國王其應進表章下班方代題云○本月初五日爲義大利國主誕辰總理衙門循例具柬往賀義欽使亦具柬答之禮也 
[辛卯年京察一等章京筆帖式名單]  
　　内閣侍讀花翎鹽運使銜奎華侍讀鹽運使銜貴秀侍讀三品頂戴文煥侍讀三品頂戴王鵬運侍讀四品銜王蘂修典籍四品銜薛浚典籍吳震中書侍讀頂戴兆珍中書兼十五善射覺羅忠普中書侍讀銜增祜中書承襲雲騎尉四品銜倭恒額中書五品銜奇承額中書同知頂帶岱娬中書侍讀頂帶恩祐中書五品銜崇恩中書五品銜奎林中書五品銜春林中書花翎侍讀銜繼榮中書王寳儀○宗人府理事官宗室明啓主事宗室台布筆帖式宗室阿查本筆帖式宗室榮普○吏部郎中英璞郎中花翎四品頂帶劉子銓郎中花翎沈錫普員外郎恩浩員外郎覺羅鍾培兹事花翎世襲三等奉國將軍宗室溥興筆帖式委署主事祥泰筆帖式委署主事聯筆帖式委署主事贊禮郎銜恩光筆帖式委署主事富綸筆帖式委署主事弼良筆帖式委署主事敬耆筆帖式恩昌筆帖式書年筆帖式署正銜　厚○户部郎中四品銜惠昌郎中花翎卽選道先換頂帶覺羅廷雍郎中卽選道花領三品銜如松郎中四品銜榮安郎中陳維郎中花翎四品銜葛寳華郎中花翎四品銜顧璜員外郎卽選知府先換頂帶重燠員外郎花翎存善員外郎花翎四品銜耆年員外郎花翎慶恕員外郎四品銜英琦員外郎花翎四品銜宗室溥頲員外郎花翎四品銜啓約員外郎四品銜田志肅員外郎周文令員外郎四品銜王用欽筆帖式五品銜隨泰筆帖式五品銜文貴筆帖式理事同知銜法齡筆帖式理事同知銜樂平筆帖式理事同知銜文和筆帖式卽選知縣理事同知銜增厚筆帖式理事同知銜斌俊筆帖式卽選知縣景褑筆帖式理事同知銜連凱筆帖式理事同知銜樹森筆帖式理事同知銜裕珂筆帖式胡英秀筆帖式五品銜霍倫泰寳泉局中廠大使理事同知銜善祺寳泉局東廠大使多誠○三庫銀庫郎中花翎候補四品京堂宗室松安顔料庫員外郎四品銜宗室載皆三庫檔房筆帖式恒桂縀疋庫筆帖式德慧 [E>此單未完[詳述火災]  
　　前報紀蘇州省垣牙釐局前失愼一事兹悉火起於某骨店緣是日晚膳後人已高枕而臥深入黑甜鄉不料餘灰復燃由窻而椽頃刻間冒穿屋頂而家中適新購洋油數十桶火星墮入桶内登時將桶炸烈一發難收烈烈轟轟無異咸陽之炬子媳從睡夢中驚醒逃出火圍頓憶及父母年逾古稀艱於步履返身入内欲從樓上負之而逃斯時視融氏已燃及樓梯滿樓皆火熄見翁姑與夫二女孩一僕婦悉葬身火穴痛不欲生躍入火中擬以身殉雖得經人救出然已焦頭爛額身負重傷且已有娠尤難救治淹至翌日一命嗚呼是役也共斃六人傷一人誠可慘已 
[章門讕語]  
　　客有自宜春至江西省會者據云近有逃荒男婦約二百人結伴至北壇借住各祠廟逗遛頗久初尙安靜是以鄉人亦不甚惡之去臘有某孝廉家存錢七百緡至新正某日檢之忽已失去過半青天白日聲息全無不翼而飛甚爲疑訝濳往某廟窺探果見逃荒者從衣内取出青錢計某甲有二十餘緡某乙有三十餘緡突有某丙者見之驀肆兇毆將孝廉頭額擊破血流被面狼狽回家大呼曰我輩久處山明水秀之鄉同安　鑿安得容外來鼠輩暗中　篋探囊若不除之必爲地方害也於是一唱白和羣起而攻圍住廟門從灰中搜出銀數千兩錢數百緡鄉人愈知若輩係泖下之跖並非翳桑餓夫悉數綑缚而歸細加盤詰供出賊自十餘人積賊數十人新入黨者又數十人分别解送縣署縣尊訊得賊首皆江湖鐵算盤之流習得掩形之術遂紏約夥黨假作逃荒散布各村巧偷蒙奪隨飭禁諸獄中以待重辦事經訪事人言之鑿鑿姑援新聞體例列諸報端然終不敢信以爲實也○瑞州某太守於去冬錦旋珂里巨舟數號宦槖頗豐盜黨涎之操舟尾其後顧太史亦老於行役者一路嚴於防範無隙可乘直至歲事將闌駛至瑞州城外傍晚盜遣舟子潛往偵探則船中銀物已移運一空盜因將船駛回蘆荻花中數聲欵乃諸盜炰魚命酒轟欽船脣相顧而歎曰跟踪數百里白費辛勞使出門人皆若此周詳我輩每將餓死矣舟子亦太息不置自以爲天空水闊人跡全無不隄防語爲江邊浣衣嫗所聞歸而密告諸人禀訴保甲局局員知照砲船督帶里夜往追盜黨舟人悉數拿獲中有一盜僞爲死狀俟羣盜就縛突躍入水内脱逃現已經高安縣訊明分别定讞按此事情節亦近支離然旣云高安縣刻已讞成則或者非盡子虚烏有乎　　　　 
[書聖來華]  
　　日本前文部省大書記官正五位日下部君鳴鶴邃精篆隷銀鉤鐵畫冠絶時流東人士得其寸紙牋片無不珍同拱璧解組後尤以探奇選勝爲事芒鞋竹杖意興翛然昨復載筆來華僑居本埠樂善堂藥室修髯古服儀貌儼然聞將遍游吳城名區然後上泝長江歴覽漢陽黄岡之勝云竊謂日本名人之至滬者文則有岡君嚴門詩則有北條君鷗所畫則前爲安老山近則推鹽川村瀨小山諸子類皆蜚聲藝苑望重斗山今日下部君又以書法噪一時意者扶桑靈秀之區固多雅流韵士乎 
[濬河述聞]  
　　吳淞港開濬工程曾奉撫憲札委總辦限三期報竣日前撫憲命駕親臨騐收頭工此已見諸本報此港工程本係分叚承挑惟靠壩一叚水底挖泥較他叚尢爲費力由夫頭多雇人夫畚挶雲與踴躍從事遂於撫憲騐收時報收頭工别叚工程現亦陸續告竣從此河道寛深舟行稱便行旅往來孰不同聲稱頌哉 
[縣案彚錄]  
　　前日英公堂解送賭徒陳道生至縣昨晨由幫審委員宋莘樂二尹升堂提訊陳供稱小的係川沙人向爲南貨店生意去 
 
 

Page 3

 
 
冬同鄉及人顧子愚因中饋乏人央小的爲媒聘虹口奚良如之女爲室已將庚帖送去至前日小的來申至奚家索取回音路過賭塲致巡捕指爲　客抲送英廨轉解到案叩求恩檡二尹謂旣非賭徒姑候交人保出赶緊回籍○拘獲遷犯一節已詳前報前日之晚陸邑尊升堂飭提該犯姚卿生至案姚稱籍隸安徽前在天津勝軍營當差去年裁撤營官賈姓現回原籍小的從天津自新所逃出脚镣係同押犯人給我變賣錢文作爲盤費現在惟求恩宥邑尊得供着收所候示○陳薛氏控俞開太與丈夫陳山柳口角爭毆致釀命案陸邑尊騐明陳實係因病身死卽將該氏並俞帶回候訊已見前昨兩日報章前日晚堂邑尊提訊陳薛氏供稱丈夫於本於三日遭俞開太拆梢被軋至茶舘一味勒索丈夫不允卽被行兇丈夫有胞弟名道柳現在江北原籍求恩伸寃抱呈陳萬柳屍姊劉陳氏屍姊夫劉德隆供與陳薛氏略同俞開太供江北人爲賣糖生意是日小的向友人王啓發索取舊欠以致口角旋由山柳勸解而散至十四日山柳病斃陳薛氏竟指小的毆斃實被誤指惟求鑒察查山柳之病係患瘄子而起昨經憲差至該氏家中搜獲西湖柳藥一包此其明證邑尊得供向陳薛氏再三開導並謂爾夫委係病斃已由本縣騐明劉德隆不應在屍場吵閙本當究辦姑念鄉愚無知從寛與俞開太分别收所餘人斥退候陳道柳王啓發到案再訊 
[英界公堂瑣案]  
　　担文律師訴稱昨晚查得家中所雇工人聚賭於馬棚之内因卽報知捕房一併獲送案下計李桂祥當管事趙銀全充馬夫陳掌朝爲馬夫之夥顧仁生爲園丁王阿金爲庖人之夥蔡太守研訊之下李等同供稱小的等在担律師處傭工犯賭是實尙乞施恩包探何瑞福禀稱小的查知伊等聚賭已非一次王係寍波人與田阿炳卽陳阿江前已因賭送懲此次又當塲拿獲起出賭具王和尙張招弟陳銀祥陳雙全郁金大姚阿發林阿元張巧生陳子才郁老桂陸小山孫阿惠劉阿林劉阿金田阿炳卽陳阿江李阿生同供稱小的等如今不敢賭錢矣蔡太守盤詰再三均各支吾其詞不認賭首阿生供稱小的從旁閒看並不與賭實由李桂祥趙銀全陳掌朝等人打牌九其餘站在賭檯邊太守以其聚賭情眞判令將李桂祥趙銀全各責一百板枷號一月顧仁生臨訊狡展責五十板枷號七天發捕房示衆王阿金與田阿炳卽陳阿江連次犯賭各責一百板分别遞回原籍王和尙張招弟第十四名各責一百板李阿生旣已據實供明從寛開釋赌具銷燬○包探沈金隆禀稱小的緝獲竊賊周芝卿搜出質票甚多今已吊出知是尹長遠等七家失贓尹及林寳記陳廷生周雲春余太郎吳富順屠有春均　案請領該賊犯供稱小的係浙江會稽縣人連次行竊自知該死蔡太守判令笞責三百板備文遞回原籍贓給各失主分别認領○包探秦少卿禀稱小的見時時混用銅洋之匪犯王順昌又向周阿四飯店中混用因之獲住盤詰據言此種贋物皆在錢金福錢莊上兑來隨將錢拘獲搜出銅洋十三元今特一併送案周歴訴情由錢供稱此種僞物皆田學徒誤收存在庄中並不兑出蔡太守判令將王笞責一百板枷號一月發捕房示衆枷滿後再行管押二月錢罰洋銀十三元起案之銅洋存候劈毁○包探王阿二禀稱吳增祥曾雇王炳榮朱耀志等駁船裝鐵至高昌廟被王等竊去約一千磅及將王查獲據稱鐵由舵工董仁大售與浦東人某姓請大老爺諭令指交王朱同供稱鐵田董售蔡太守飭差恊探押令王朱交董並查明收贓人禀覆候核 
[法界捕房瑣案補登]  
　　前日下午兩點二刻時葛蕃甫同轉復蒞捕房清理積案旣升座包探王榮培禀稱日前小的拿獲積竊王桂林搜出押票吊到絨毯衣服失主丁紹榮訴稱去臘家中被竊衣服甚多并將皮袍皮馬褂抛棄於地今特開單呈鑒務乞究追同轉命將王提案問曰除吊到各贓外尙少衣服甚多窩藏何處供稱小的所竊衣物業已吊齊如有缺少定係失落街途被掃街人拾去矣同轉謂爾係多年積竊尙思抵賴乎旋有英包探王四福之夥錢金泉投案禀稱邇來英界時有失竊情事請將該竊交小的帶回辦理同轉諭令明日到堂候示○趙明山與奸婦楊銀珠積欠陳松記等洋銀三千六百元一案屢詳前報前日銀珠投案聲稱所欠洋銀均由趙用務請將趙究追陳投案請爲追繳葛同轉令將趙帶至案下問爾已管押多日會將欠項理明否供稱小的已函致原告料理惟現在景况甚艱决難償此巨欠問銀珠便知底細銀珠雙淚汪汪訴稱小婦人被累至此已將家用木器悉數售錢同轉問趙曰銀珠被累至此爾知之否趙一再叩頭哀求寛宥同轉謂此事係爾自作自受今尙思圖賴乎供稱小本欲央人料理無奈押在捕房不能向人商議謂爾若有心料理從前不致逃往蘇州矣銀珠供稱趙家眷口現住杭州其父蘭坡在英租界開設福　堂　院有意刁玩務請嚴追同轉詰陳曰爾可知趙家中有無銀錢答稱其妻向與富家子某甲姘識去年趙回去糾合多人口稱捉姦實爲拆梢地步甲恐聲揚於外暗賄以銀數千兩詎料尙圖欠此項去年將眷口送往杭州織造衙門前馬弄中依舊問設妓院同轉問趙曰爾父何日可來滬福仙堂託誰經理答稱須親戚沈阿金來案方可以託伊函請父親回滬福仙堂一切生財本係父親所置現在轉租與鴇母酒鬼阿鳳開設每月有租洋三十元銀珠稱小婦人前在某茶寮中見沈同轉飭包探帶楊　沈到案問蘭坡現在何處爲何不來答稱現在蘇州數日内可來申若有要事小的可以函催來此同轉着具限狀　五日内將蘭坡交案○林桂榮因欠粥店主婦史潘氏房飯洋銀十四元又與史女阿二滋擾以致潘氏服生烟圖死幸經救活將林送押捕房葛同轉令阿二將店盤頂與人赶緊回家安守其中底細曾記報端前日同轉飭某包探將阿二傳案問爾母之病曾痊愈否如何不將店盤頂與人答稱母親尚不能起坐店業無人接受是以延擱迄今問店中每日可售得多少錢用夥幾人答稱店中有夥三人每日約售得錢三千餘文謂林管押已久未便再延答稱母親言林若有的實保人請大老爺交保釋出可也同轉命將林帶案問爾欠史潘氏房租如何料理供稱史潘氏雇小的爲夥言明不取房飯錢然小的陸續所得之錢仍由史潘氏收去同轉怒謂實屬混帳着掌頰四十下仍還押所○寍波人應松林將妻售去携帶身價洋銀三十二元航海至申江終日在租界中東張西望經某包探拘拿解案葛同轉著押候傳其親族質訊已紀報章前日應之堂兄阿林投案求保同轉問爾向操何業應之洋元從何得來答稱小的向在南市公濟船局駕船爲業應於四年前娶妻某氏家道孤寒且染烟癮以致衣食不週當將妻售去由岳母等出面得受鷹洋數十元意欲來申覓業不知如何被包探所拘同轉謂售妻得錢卽可以免一世窮餓否答稱今小的欲保伊出外先令戒烟然後覓業同轉准之○戴李氏挈子德明投案訴稱小婦人前控張少卿欠會洋六十九元五角今已收到三十九元五角尙欠三十元繕立月杪期票届期收到再行禀覆葛同轉問另有借用之一百元曾否料理答稱有人央勸待會洋交楚再行追欠張妻盛氏訴稱丈夫因病不能來案同轉謂旣已有人説妥無須追究着盛氏代丈夫于期票上畫押一應簿據當卽發還○廣東人陳阿發手携自鳴鐘一架深夜行經租界中經某包探拘押捕房葛同轉飭提研訊着傳其兄信大質問情由此已紀諸前報矣前日包探王榮培稟稱小的查知陳並無兄長無人來保同轉着將陳帶案問爾何來兄長旣經到案尙敢矇供乎答稱小的實住英界家鷄弄請大老爺傳問可也同轉着卽釋出自行邀到的實保人將鐘具領陳稱謝而去○龜奴朱阿五因妓女林純香被人誘匿誣指沈安慶卽翰卿串逃紏衆毆擊致沈失去洋銀三十元遂據情控諸公廨同轉着將朱押候待妓院司帳龜奴來案追賠撥充公費一面將沈申斥　令及早回家前日復飭將朱帶案朱仍供稱鴇婦等在朱家角涉訟尙未回來同轉喝令掌頰四十下朱極聲呼痛如宰豕羊觀者謂其恐龜殻擊碎故也 
[法界公堂瑣案]  
　　小烟間主沈元卿訴稱屢經犯事之流氓王關寳紏黨四五人來吸烟欠錢三百餘文向索不付反敢行凶以致所掛火油燈及檯上洋燈均被砸破今特扭請究懲王供稱去歲小的本借居沈處積欠租錢三百餘文昨日伊偪令付訖小的以囊内空空對沈卽將 
 
 

Page 4

 
 
板凳擲來帶破燈罩葛同轉見兩造各執一詞着將王押候查明再行核奪○積竊李東南一案已紀報章昨晨包探王榮培稟稱小的查得李平時竊　各贓窩頓英租界來發客棧中託棧夥梁阿本代爲付質今已將梁拘案梁供稱李前住棧中曾將皮袍皮馬褂囑小的付質葛同轉着押候吊贓再核○外國坆園丁李木生訴稱園外竹笆時時被人拆毁昨日見張阿二又來訴笆追獲送案張供稱事因貪小尙乞施恩葛同轉謂外國坆本係要地爾　敢拆取行笆乎着押候笞責一百板枷號半月○瑞興酒店夥葉亨朝訴稱吳錦榮等四人前來沽飲計酒貲五十文給以銅質十六開一枚向之更換付錢四十文尚少十文非但不付反敲檯拍凳擊破高粱酒鐔約值洋銀二元二角吳供稱小的邀友飲酒醉後由友給十六開一枚據酒保云是銅質小的因代給錢四十文尙屬不敷許以明日帶來還楚葉不允將友扭住致友趺仆帶碎酒鐔然罈中酒已無多斷不值洋兩元二角小的曾冋酒保商議許賠洋一元酒保不從被扭至案葛同轉謂飲酒滋事本應重辦今姑格外寛恩罰洋銀二元以一償酒價一元充公○英包探王四福之夥錢金泉求將積竊王桂林帶回請究葛同轉商諸代理繙譯業國麟君將王交該探夥帶去王一再叩求聲稱英界並無竊案懇大老爺恩准遞解回籍嗣後决不再來矣同轉諭該探夥曰爾回去查明英界有無竊案再來禀覆可也 
[鉅欵疉頒]  
　　順直山左春　孔殷定海火災撫恤難緩敝堂疉次籌解正在躊躇幸蒙諸大善士情殷胞與宏濟艱難不約而同源源接助今承山東黄邑田信翁交來丁悦生堂樂助定海賑欵規銀一百兩又劉一山大善士交來狼東野人樂助順直賑洋二百元又劉西銘大善士交來吳峨生翁樂助順直賑洋一百元敝堂祗領之餘莫名欽感仁漿義粟不遠千里而來北雁南鴻盡沐諸君之賜但願隂功所積感召天和足徵善願攸同無分畛域神明共鑒福壽齊臻謹代災黎馨香禱祝劉西銘仁翁喆嗣蘭階大善士現在順直放賑喬梓相承淵源有自前程正遠後福靡涯天道報施理無或爽除各掣付收照外合登報章奉揚仁風[  上海六馬路仁濟善堂籌賑公所施善昌謹誌]  
[彚解賑欵]  
　　客歲山東順直飢饉洊臻哀此小民幾難卒歲刻值小卯開耕呼庚倍切每念青黄未接何堪蒼赤無聊敝所於十五日籌銀一千兩解往順直又銀一千兩解往山東會同文報局彚解災區分别查放惟是災情未淡待賑仍殷尙懇仁人善長推已飢已溺之懷解　接濟爲全始全終之舉設法助捐庶災黎得蒙再造深恩卽同人亦感周全高誼矣[  上海四馬路高易籌賑所同人唐廷桂韋華國李文明等謹啓]  
[上海文報局順直收解處會同各公所起解第五批賑欵啓]  
　　敬啓者敝處自去臘解出第四批化寳銀一萬兩後新正迭接劉蘭階施子英二兄由寳少文安發來電函謂該兩縣被災較重春撫緊要待欵甚急等語兹會同各公所湊解第五批賑銀計行平化寳銀五千兩以一另四七八申規銀五千二百三十九兩匯交劉蘭翁手收又行平化寳銀一萬兩以一另四六申規銀一萬四百六十兩匯交施子翁手收均由中興和恊和信兩票號匯津計此批内絲業會館賑所規元八千六百九十九兩仁濟善堂賑所規銀二千兩高易行賑所規銀一千兩申報舘賑所規銀五百兩文報局賑所規銀三千五百兩合併聲明惟順直遭災地廣需欵甚鉅而春賑耔種尤爲緊要籲求海内樂善君子再爲慨助俾得救人救澈造塔合尖幸甚禱甚 
[上海文報局東賑收解處會同各公所起解第二十九批賑欵啓]  
　　敬啓者敝處自去臘解出第二十八批規銀一萬兩後開正迭接嚴佑之孫嶼芝兩廣文函電僉謂東省被災日久困苦萬分春賑斷不容已籲懇設法接濟等語因收數寥寥又須兼顧順直未能源源報解歉仄莫名兹會同各所勉爲摒擋湊解第廿九批規銀一萬兩由電報總局收支所匯寄烟臺東海關轉解嚴孫二君手收查户散放計此批内絲業賑所規銀四千兩正氣九二千五百服仁濟堂賑所規銀一千兩治病符一萬道高易賑所規銀一千兩申報館賑所規銀一千兩文報局賑所規銀一千兩理合聲明現值山左青黄不接之際　澤孔殷伏望海内仁人善長慨助囊金施當其厄不勝禱祀以求之也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
