# 1891 - 355 - 4906714

 

Page 1

 
 
[新增正續刑案匯覽] [  圖書集成局]  
　　刑案匯覧一書爲申韓家金科玉律學者苟揣摩有素則片言決獄即無難譽起青油近又增輯續編三編于是搜采愈多卷帙益富鏡古賞書屋主蕭亟宜出面問世因倩本局排以新式鉛字用雪白連史紙印成准在明春即可告蕆如欲預定者計每部價洋六元可至申報舘帳房先付三元掣取書票書成之日再付三元即可取書一部若欲觀樣張則請移玉至申報舘至出書後購取則當另定價值不能若是從廉矣此啓 
[英國屬地攷]  
　　英吉利僅二島耳一曰英倫一日挨爾蘭一曰蘇格蘭合而計之其幅員僅數千里差足與閩粤臺灣瓊州相比擬即使地皆饒沃土盡膏腴亦惟如黑子彈丸蠶乎巨浸汪洋之際烏能使國日以富兵日以强約縱連衡爲歐墨二洲之領袖曰以屬地之多故也他國屬地惟是土壤相接始得有權以鈐制之獨英則雖相距數萬里之遥亦能戰勝攻取昔者英皇踐阼五十載各地舉行慶典英人之寓滬上者扮成臺閣迎賽于黃浦江邊其衣服花樣不同其面貌黑白有異同以故曰此皆英國屬地之人也是故英人有言環地毬皆英吉利國土此雖好爲誇大然其屬地之廣不亦可見一班乎攷英國開闢屬地始於前明萬歴年間採得北亞墨利加洲據爲己有我　朝乾隆初年復得五印度旋由印度海東岸漸拓而南在緬甸之西開阿喀喇等埠迤南再開麻六甲錫蘭又由緬甸西北方開阿薩密既而尋得南洋之極東大島曰澳大利亞别有兩島曰搦曰倫敦此外阿非利加之西有獅山諸地南亞墨利加有特墨拉拉諸地其見於瀛寰志略及各種輿圖者羅羅清疎不難稽攷而得包今爲詳其得地之年歳與夫地之廣狹計地中海口與大西洋交界處島名圾不洛得得自西歴一千七百零四年方英度一里八分七近丹國海面島名赫力固蘭得自一千八百零十四年方五里二分五地中海内島名毛耳塌得自一千八百年方一百十五里美國東南海中島計八百處名伯罕慢得得自一千六百廿九年方三千零廿四里美國之西海中羣島三百處名伯逹姆得自一千六百零九年方廿四里美國之北名喀納塔得自一千六百廿三年至七百六十年方三十五萬二千三百六十一里美洲之南君島名福格蘭得自一千七百六十五年方六千五百里南美洲名兢業得自一千八百零三年方七萬六千里中美洲名抗度拉得自一千六百七十年方一萬三千五百里墨西哥海灣島名質美該得自一千六百廿九年至五十五年方六千九百里西印度海中羣島名盧奧特得自一千六百廿六年至七百六十三年方四萬零二百里喀納塔東名紐福蘭得自一千五百八十三年方四萬二百里近美國西島名脱立納特得自一千七百九十七年方一千七百五十五里西印度海島名惲滑得得自一千六百五十年至八百零三年方五百七十五里大西洋島名阿勝生得自一千八百十五年方三十四里大風角即好望角得自一千八百零六年方二十萬一千里阿非利加洲西北名監别亞得自一千六百三十一年方二十一里阿非利加洲西名古俄得枯得脱得自一千六百六十年方六千里阿非利加洲西名西格里格蘭得自一千八百七十一年方一萬七千八百里阿非利加洲島名列格斯得自一千八百七十一年方五千里印度洋島名里馬利休得自一千八百十年方七百零八里阿非利加洲東南名内塔而將得自一千八百零六年方一萬一千一百七十二里阿非利加洲西南洋島名山喊利呐得自一千六百五十年主四十七里阿非利加洲西名昔而里杭得自一千七百八十八年方四百六十八里紅海口島名亞丁得自一千八百三十八年方五里印度洋島名錫蘭得自一千七百九十六提方二萬四千四百五十四里印度得自一千六百二十五年至八百四十九年方九十五萬九百十九里婆羅洲島名拉别横得自一千八百四十六年方四十三里紅海中島名伯苓得自一千八百五十五年方七里南洋之新加坡檳榔麻六甲得自一千七百八十五年至八百十九年方一千三百五十里奥洲之紐薩贓爾士得自一千七百八十七年方三十二萬三千四百三十七里君士蘭得自一千八百五十九年方六十七萬八千六百里薩奥斯地理蘭得自一千八百三十六年方七十六萬里台期美尼亞得自一千八百零三年方二萬六千二百五十里維多利亞得自一千七百八十七年方八萬八千一百九十八里回斯登奥斯地利蘭得自一千八百廿九年方九十七萬八千里此英國屬地之細數也總而計之有四百五十萬方里以視本國加增三十倍宜共蒸蒸日上國富兵强海外稱雄非他邦所敢仰望歟至於英度一里合中國四里强亦講求洋務者所不可不知云 
[朝鮮近事]  
　　前有英人在朝鮮遊歴約有兩月之久縱觀各處地勢礦産風土民情以及各海口之險要歴歴在目遊覽既畢於上月十八日趁輪赴中國○上月十七日有中國帆船一艘在平陽地方裝載牛皮等貨出口被風吹覆至十八日下午經美國兵船救起華人四名送至仁川交領事府資遣回烟○上月十九日早三里寨地方有鮮人所開雜貨店不戒於火適風力甚微得以應手撲滅亦云幸矣○鮮人由日本購置輪船一艘將往來中國各口岸所用水手人等積欠工資兩月有餘未蒙給發遂於上月廿五日至王京赴政府請領政府諭以再緩半月始准按數頒發○上月廿六日有朝鮮輪船名蒼龍者駛進川口將燒燼煤灰用舢板船裝出口外傾棄舢板上人因所裝太重恐有沉溺之虞不覺口出怨言該輪船水手不由理説竟將舢板上人恣意毆打且送官署請辦待之抑何虐歟○朝鮮爲中國藩屬固宜一視同仁惟華人旅居鮮地者半係小本經營及不學無術之流與鮮人交涉不免恣意凌虐鮮人每出怨言有心人聞之隠有杞憂惟願執政者處之兩得其平亦兩地人民之福也○朝鮮自通商以來京城川口皆行當五錢各外島尚未通行今由輪船自王京裝載值一制錢四五萬串至川口交卸迄今己隔多日尚未行使按當五錢質輕而價重行使殊多不便若改用制錢商民自何聲稱便矣○鮮人各有腰牌一面繫於腰間上書姓氏里居及什長花户等字樣塡註分明盖亦保甲之遺意也○小雪後天氣温煖異常來往上江之小船貪圖生意初不計及封河至上月廿七日北風大作堅冰四合各船趨避不及皆凍在岸邊被冰割傷者甚多幸月之初二三日天氣復煖河冰漸融各船始得出險○上月下旬洋價忽落有人通電王京詢悉該處洋價甚高因用馬負洋以往兌換之下獲利甚厚嗣後兩地行情皆以電音通報數日之間效尤者繼起兩地洋價遂各得其平○月之初七日有一鮮人不知因何事被日本兵追逐甚急鮮人窘迫異常遁入華人所開飯館内匿於案下店主逐之不出日兵至店主爲之緩頰日兵數人置之不理復以老拳相贈店夥亦齊出抵敵拳足互施各有損傷華日兩國巡捕争來勸解諸人尚不釋手及禀請官府前來彈壓始免鷸蚌之争 
 
 

Page 2

 
 
幸不致釀成人命耳○馬能致遠而不能負重夫人而知之鮮地之馬尤劣該處人民乃以之載物有華人出價雇馬負物甚重馬主争之不可行至中道蹶然而踣華人反以養此羸馬誤人程途欲與爲難賴有良善者力爲解勸方得無事○月之十一日有日本商船一艘在仁川口外遭風適遇朝鮮内地輪船救援人口貨物兩無損傷眞不幸中之幸也○川口洋關稽查甚嚴然仍不失體恤商艱之意除紅參烟土而外别項貨物或有漏捐悮報等情一經查出准其再行補報完税商民中税例不熟者被惠良多○某鋪商託人携帶金沙百餘兩至烟臺及抵烟始悉己在仁川遺失該鋪因電致仁川囑爲尋覔税關及輪船上人以事關重大每有船隻出口必向搭客逐一搜檢閲數日尚無下落按此案己在上海查有端倪矣　 
[鷺江梅信]  
　　江西流娼彩鳳寄跡厦門春秋幾度常倚有勢力者爲護身符藐視差役地保此次黃分府蒞厦不以焚琴煮鶴爲嫌嚴飭差保驅逐流娼彩鳳高自位置全不稍解慳囊差保因之帶案黃分府訊問數語喝令掌嘴百下老鴇鞭背百下遞回原籍解至泉州府又爲有大力者挽回迄今在石碼漳州復張艶幟繫樹下之青驄抛簾前之紅豆較之在厦時尤熱閙也爛漫桃花到處有春風擡舉娟娟此豸眞禍水哉○小本營生肩挑背負凡遇關卡例不抽收厘税所以示體恤也前因綢縀擔來厦者多難保無偷漏税厘情事道憲遂飭三卡委員見有綢縀擔經過一律查騐如有原疋綢縀皆須完納厘金己經剪斷者免之閲時未幾又以挑賣綢貨者資本無多且皆售與官幕中人若必查騐抽厘恐貨價不免加昂而局中巡丁司事等難保不藉端訛詐因此復弛前令下恤商艱可謂無微不至矣本年春間有挑綢縀擔來厦者暫寓客館未嘗有完厘之事此其明證也月前有綢縀擔由汀洲永春雲霄漳州石碼一帶迤邐至厦擬附渡船往泉州一路然後回浙不料被厘局官親某甲所見聨至客館以其漏報捐厘勒令罰鍰挑擔者到厦未久不諳情形不敢過於倔强遂出銀餅十數元以了其事清平世界竟敢向人敲詐亦可謂瞻大妄爲矣○輪船往來厦門南洋各島載貨搭客者向祗寳記一家經聨嗣有和記洋行代太古洋行輪船往來攬載今則踵事增華更有英商所開鴻記洋行徧貼告白知照各洋郊商號如有貨物運往南洋三巴壠泗里沬十三港口和蘭屬地者鴻記輪船亦可載運惟至新加坡後須由别船轉運水脚亦不加增盖當創辦之初意在招徠是以十分克己也此後輪船載貨三家迭爲雄長己有鼎足之勢相軋則相讓所收水脚自必大減於前洋郊諸商可以坐收漁人之利矣○厘金之赢絀全視貨物進出之多少以爲衡今年厦門銀號錢庄倒閉者多票局有鑒於此但有收帳而無放帳銀根既緊商家貲本不足者辦貨未能踴躍貨物既少厘捐遂因之减色聞十月分三卡税厘與上届比較竟短三千餘金江河日下此有心世道者所由浩歎也 
[鯤洋鯉訊]  
　　臺灣來信云全臺營務處一差爲水陸各營領袖主其事者前爲袁蔭岑觀察邵筱村中丞蒞任後另委顧緝庭觀察接辦按觀察前任陜西鳳邠兵備道當中丞入都陛見時奏調來臺云○候選知府蔣太守斯彤亦係中丞奏調之員現委善後局提調差兼會辦全臺營務處○基隆暖暖所産金沙時經士人淘取此唱彼和聚至三五千人紳耆恐釀禍端羣於邵筱帥抵任時呈求諭禁筱帥因委中路營務處兼統楝字全軍林蔭堂觀察前往查勘情形再行辦理本月十五日觀察己星馳而往所帶隨員一爲現任臺灣縣知縣黃芝生大令一爲本營差遣委員陳傑夫貳尹○前護院沈吉田中丞返浙仙逝己紀報端電信至臺聞者痛悼總辦軍械所事務茅少生司馬輓以聨曰廿餘年重被新恩方期東海波回入覲九重升八座三閲月預留成約詎料西湖雪冷到家一日忽千秋○大嵙崁一帶生番蠢動隘勇某營帮帶劉富山恊戎禦諸外加輝附近白摇歪地方相持不下幸有奉調前往之定海正副兩營陶碧軒游戎姚松亭總鎭督率所部奮勇前往番衆知勢不敵始各鳥獸散二君揮衆追襲斬殺無數劉恊戎雖受微傷然幸無恙○連日城外龍山寺建設平安公醮各家以豬羊三牲争奇鬥艶高與檐齊横看成嶺側成峰幾不可以數計晚間張燈結彩尤覺十色五光粉白黛緑之流途爲之塞東洋車價較常幾增十倍 
[命案傅聞]  
　　台州客民某甲載豆數石至嘉興新塍出糶中途遇田主某乙向索佃金甲却之乙遂取豆資而甲回鄉訴諸客長楊高虎楊素性兇悍武斷一方是日聞甲所訴情由勃然大怒同往乙處將乙家之物搬回乙喝阻之楊曰爾取甲之資我獨不能取爾之物乎乙畏其兇燄不敢與争事後背人吞服生烟毒發而斃鄰人張姓知之言欲代爲控發楊偵知其事連夜前往將乙婦及張縛在屍旁并將乙母綑縛舁回後自知理屈詞窮乃央人向張服禮張不允既而乙母乘間脱逃入城控訴劉邑尊飭差赴鄉拘楊楊知乙母既逃事不得了因亦來城意欲揑詞具控經差獲住邑尊升堂訊究始尚狡赖後見乙母乃始無言邑尊大怒喝責數百板釘鐐收禁乙母賞給洋銀二十元令回家將子棺殮以上係訪事人所述姑登於報以質之深知此事情由者 
[江州客述]  
　　九江總鎭何采臣軍門晉省與德中丞會商公事於廿一日午刻由水路起程九江府崇濟川太守江防府王植東司馬德化縣羅少垣大令洋務兼電報委員盛菊蓀司馬暨其餘印委各員標下前後城守選鋒新勁等營將弁俱至江干恭送俟軍門解纜後各官始分道而回○潯城西門外三十里沙河鎭地方有蔡姓者素以務農爲業向富家賃得良田犁雲耡雨之餘手足胼胝僅可自餬其口無如運蹇時乖二豎作崇遂致食力者不能用其力田疇荒廢黍稌不登而追租者又登門詬誶聲勢洶洶不得己將所生六歲孩入城求售自朝至暮迄無問者有羅某見之詢悉情狀惻然憐之給以青銅二十串囑完田租又給錢三串以供藥餌令將孩帶回家中免致親生骨肉謂他人父蔡叩頭感泣携錢回家完清租課延醫服藥方冀厥疾早愈家人父子可遂圑圓之樂詎料不出數日誤服庸醫之藥遽爾溘逝益信一飲一啄自有前定窶人子雖有貲財終不能安然坐享也然羅君之善行可風矣○楚北大冶縣石某開設布行生意暢旺有下江魏姓客携銀一千五百兩到行辦布客因急事暫回囑該行代爲置貨不料客一去不返竟作地下修文郎次年客子到行取貨該行知本人己故即起貪心謂乃翁去歲來此因布價昂貴並未收買己將原銀帶回客子氣塞只得星夜馳歸在伊父靈前哭訴其事未及一月行主驟得急疾胡言亂道謂魏某己在陰司告狀要我到案對質不數日又伏床大哭高叫刑罰難受願招願招其家不忍爲之多化冥鏹延僧設醮仍不濟事越數日行主遂斃此係九江訪事人所述本館按所叙情節似己見於説部豈依樣畫葫蘆耶抑天壤間事無獨有偶固有不相謀而適相合耶特以其事可資懲勸姑照録之而綴數語於其後以存疑也 
[豫章雜録]  
　　江省中式武舉向有津貼紙張等費每名給大錢八百文本届武闈提調候補道張房農觀察興留監試候補府王春軒太守寖長會銜出示曉諭新科中式武舉親赴藩署兵東科填寫親供仍照向章每名給十足錢八百文津貼紙張等費不得争多競少武闈揭曉後提調監試又會銜出示曉諭各武舉不得擅行遠離須伺候撫部院率同謝恩即赴鴈揚筵宴禮畢隨赴藩司衙門塡寫親供似此諄諄誥試體恤寒畯可謂無微不至矣○江省塘務府上而京都當差下而會城辦公各費浩大向准一喜一報酌取報錢以資津貼並給登報條蓋用鈐記以杜假冐章程非不妥善也乃日久弊生近有棍徒冐充塘務府僞造報條鈐記强索報錢復有京報省報遞報急脚報各名色以致遇一喜事報單重疉即捐一監一職亦報帖紛紜若輩任意訛索百般滋擾或數千或數十百千不滿慾壑即纏擾不休喜家咸以爲苦迭經塘務府禀請各大憲通飭嚴禁迄無善法杜絶弊端近經塘務府禀請提調張觀察監試王太守凡塘務遣人持報條往各屬報喜當即給發護票並移知各地方衙門 
 
 

Page 3

 
 
註明遣人姓名如無護票及移知或姓名不符者皆係假冐准喜家將報喜人捆送究辦業己出示曉諭想從前冐充報喜之弊當不難一律杜絶矣惟各大憲向定章程中式舉人生名報錢三千六百文副榜减半上至進士翰林下至監生從九皆有定章準此遞推不得多索今亦應申明定章以期弊絶風清則喜家與塘務府皆有裨益矣○前署九江府鮑伯熙太守孝光在任病故己列報章上月某日其瀛眷在省城劉猛將廟内恭設靈位開堂受吊撫憲德中丞藩憲方方伯臬憲福廉訪精憲鄧觀察鹽憲裕觀察府憲曹太守縣尊汪明府朱明府及闔省文武員弁與太守有舊者皆往弔奠如禮一時素車白馬填巷塞衢生榮死哀於斯見之 
[彛陵櫓唱]  
　　初九夜上燈時忽見半空有墨氣一道自東而西逾時遂没不知主何朕兆誌之以質諸談天者○十一日夜聞彛陵船行抵宜昌前任湖北學憲趙太史尚輔乘之而來蓋太史於交卸學篆後請假回四川萬縣原籍抵宜時登岸小位川中紳宦在會館中肆筵設席召梨園子弟清歌一曲藉洗塵襟賢主嘉賓極盡唱酬之樂○陳某者湖南人以縫衣爲業往歲來宜生涯落寞旋得將伯之助居然開設店肆其藝亦工由是公館號棧中人多以衣料交其縫級手藝人得此一宗生計亦可逍遥自得矣不料見財起意貪得忘義近竟席捲各家交做衣料約共七八百金夤夜潛逃次日各主顧登門向取則己闃其無人現有人一路追尋未知趙氏連城尚能復返否也○閙教時鎭憲撥派營兵保護各處後因外國兵船駛到聲威己壯只留一二營在圓覺庵駐紥今則一律撤回因明年適逢巡閲之期各欲回營操練也○河下自水退後起蓋蓆街生意甚爲閙熱地方官恐有匪徒匿跡其中遂飭紳耆在該處設立保甲局並令居人每家出一丁隨同官員於夜間梭巡各處此往彼來鈴柝聲終宵不絶居民可以高枕而臥矣 
[吴苑寒鴉]  
　　蘇城婁門外某烟膏店於前日下午時忽來一客衣服麗都語言風雅絶不類誑騙者袖出洋鐡小盒一隻番餅一枚欲購烟膏店主人遂照市價挑給而去繼細視洋則係夾銅遂喚客回令換好洋無如客囊己罄祗得將烟膏寄存該店待傍晚時換洋來取候至斜日西沉客竟一去不來店主人仍將烟膏傾入缸内細視之見浮面是烟其餘皆紅糖也始悟爲客所誑烟霞中人心血固多人數斗哉○前報西美巷馬連市橋開設薙髮店之李和尚偕二三友人往三多橋沽飲一去不返遍尋無蹤云云兹悉己於本月十八日在盤門外離城三四里之楊家橋地方尋見李和尚屍身漂流水面手握高草屍身尚未潰爛惟兩膝俱己青黑想係醉後落水者經其婦哀懇同業張羅鷹蚨數十翼備棺收殮將殮時忽見死者口噴腥紅其婦睹此情形傷心慘目不覺暈倒在地幸經旁人以薑湯灌救良久始蘇見者爲之惻然○西街貢院前近因考試童塲市面爲之驟盛前日某店不戒於火延燒凉棚幸即撲滅不致成燎原之勢然己受驚不淺矣○葑門外鄉問某姓婦與姑同居素稱和順本月初其媳流洗更衣姑亦不之疑也未幾媳所生小孩啼哭姑屢呼不應入視則媳端臥牀上氣己絶矣不勝驚駭究不解其因何猝斃於是急召子歸料理棺殮越日媳忽蘇自述昨有素不相識之女子招我同行此心茫然無主遂與同去行二三里艱於步履小憇路旁女子忽不見我膽怯欲歸苦不識路正徬徨間忽遇阿翁謂我曰汝陽壽未盡何得至此我以前情告翁乃送我回家纔入門便醒始知身臥榻上也舉家皆轉悲爲喜夫夷堅志怪于寳搜神所載返魂事指不勝屈向以荒誕視之今某婦事何暗與古合耶抑傅者之非其眞也 
[漢臬雜誌]  
　　萬某者黃岡人也自漢口收帳折赴六指店地方歓帶錢包一個悮賃賊舟解維後見艙内童男女各一涙涔涔下始疑之遂坐船頭以觀其變行十餘里賊出大鹽包草繩自語曰這株樹前頭鋸乎抑後頭鋸乎萬知其將不利於己便大聲呼救適有小舟來甚速萬詭呼曰老張來耶來舟應云老張在後不遠矣賊疑其所素悉者不敢下手及抵埠萬赴厘卡報知前情飭拘男女訊之則皆漢上良家子被賊誘拐者遂將賊拘獲送縣究辦想法律森嚴此輩終不能逍遥事外也○漢上侈靡成風由來己久近更有大乖名教者聊登一事以爲傷風敗俗者戒洪益巷後匠人子某席乃父餘蔭積有阿堵物遂援例捐國學生一襲虎皮夜郎自大客歲椿庭見背杜門讀禮今過小祥未幾適某日爲母設帨之期乃大開筵宴號召賓朋堂上則紅燭高燒堂下則華妝燦列某亦以吉服出應客忽有二人盛氣入年皆五十以來徑將某扭住謂與辭講理去衆客莫解其故二人乃聲其罪而數之曰服尚未闋而冠帶延賓不畏清議獨不畏王法乎我等既爲族長不大加懲戒何以肅家規而正風俗旋經魯仲連其人爲之排解始釋手去回視席間則衆客己各鳥獸散矣此事頗駭聽聞記之以博一笑 
[鄠城官報]  
　　候補府徐家幹奉委辦北路土樂專局禀見赴兩院禀謝候補巡檢姚鴻基赴兩院禀辭赴黃岡催漕大挑縣詹瑞雲禀辭赴麻城催漕管帶知津輪船補用千總王恩平解餉赴揚州即用縣叚承霖俱禀辭解餉赴京候補同知李雯赴隨州公幹大挑縣洪錫庚赴應城俱奉委催錢糧大挑縣司衮均州委用縣江齊輝禀辭赴蘄州候補縣徐嘉祥赴潛江俱奉委催錢糧俱赴兩院禀知湖南候補典史王天爵禀辭赴黃石港公幹即用縣叚承霖解餉赴京丁炳廷赴宜都俱奉委催錢糧禀辭候補縣高培蘭禀見自江夏馬鞍山開辦礦務回省禀到候補通判王作霖銷假奉藩糧憲委赴嘉魚天門縣羅志温赴麻城謝樹森赴黄岡俱奉委催錢糧候補縣葉熙錕赴黃安催錢糧 
[關防告示]  
　　署理甯波府鄞縣正堂堂加六級紀録十二次楊爲嚴設關防以肅考校事照得國家選士首重眞才士子進身先由小試始基不愼大節終乖鄞邑爲江浙名區人文淵藪誠恐不肖匪徒在外招摇撞騙或詐稱桑梓之親或妄託葭莩之戚或謬詡家通孔李或誆言誼篤雷陳造語欺誑藉端煽惑本縣操勵冰霜家傅清白權無旁落不開請託之門事必親裁素絶鑽營之弊兹當舉行縣試用揭王章如有前項匪人招摇撞騙逞魍　之技肆鬼蜮之謀必當務竭根株盡法懲辦除密訪嚴拿外合行出示曉諭爲此示仰與考文童知悉各宜互矢戰兢共深策勵才高倚馬汝毋生躁妄之心識炳然犀我自操公平之選懷之特示光緒十七年十一月廿五日給 
[彎强命中]  
　　昨日上海縣覆試武童内塲鐘鳴九下守備傅守戎學師宣廣文命駕到縣會同袁大令升坐公案扃門點名畢即著各童試射步箭至四點二刻時始畢 
[上海縣署瑣案]  
　　前日嚴福壽訴稱小的係本邑人家居三林塘耕田度日娶妻張氏己閲數年生有子女各一不料本年七月竟捲取衣飾並挈六歲女孩脱逃當時小的四處訪求毫無蹤跡至前日入城購物遇諸中途遂將氏及容留之羅妹郎蟻媒奚祥川顧王氏一并扭請訊究袁海觀大令命提羅等研詰羅供稱小的係引翔港人現任廿三保三五圖小本營生祗以内顧乏人於十月二十四日憑奚及顧王氏張姓爲媒出洋銀八十三元娶再醮婦張氏爲室據云氏夫己故喪葬乏資情願　身營葬議成後由張桂軒即張甘泉代繕契據今知氏本夫尚在小的願任伊領去惟求追給身價洋銀奚供稱小的實受張等之愚以後不敢如是矣顧王氏供稱小婦人現在七鋪登雲橋開設薙髮鋪張氏自言又夫故後情願再醮實不知其中有糾葛嚴張氏俯首無詞大令判令將嚴張氏顧王氏分别交官媒收管奚收所嚴羅叱令退去候補提張等訊辦○王姚氏控馮阿餘强姦前晚袁大令升堂覆訊王姚氏偕抱呈某甲投案訴稱原籍寍波丈夫阿狗在某輪船執役小婦人借居十六鋪馮家日前馮乘丈夫出外撬開小婦人臥房門欲行無禮小婦人决意不從次日丈夫回家與馮途遇馮反向丈夫言小婦人與某某等人併識丈夫回家不問情由欲將小婦人處死是以小婦人情急喊控阿狗供與略同馮供稱小的係寍波人向習木工王姚氏在家不守婦道由翁送來滬上欲交阿狗管束適阿狗出外是以暫寄小的家中小的禁不許出門氏遂來案誣控大令訊得甲與氏供詞不符顯見冐名頂替喝令笞責二百板復著 
 
 

Page 4

 
 
馮出錢購備香燭向主燃點叩頭服禮兩造遵斷而退○前日傍晚談有章扭顧順順顧春春至縣訴稱媳婦蔡氏被二顧誘去請即訊追遠大令諭令看管候訊 
[英界公堂瑣案]  
　　姑蘇鄉婦許姚氏以寡媳許沈氏與周阿寳犯姦當塲捉獲交捕鮮送公堂宋二尹庭訊之時許姚氏供稱小婦人窮苦萬分傭工度日兒子生時在治下潮陽樓開薙髮鋪既而因病逝世遺下一孫被媳驅逐出門蓋沈氏與周犯姦嗔孫露眼故也現經小婦人目覩情形是以獲送案下沈氏供稱丈夫在世時負債櫐櫐周係舊時店夥小婦人仍令幫同開店以期得有羸餘清理諸債兒子現在家中且己撫有童養媳周不敢狡展俯首求恩許姚氏訴稱請老爺斷令將薙髮鋪及孫歸小婦人聽憑媳婦自去二尹著周具改過切結交人保釋不准再往沈氏處沈氏如欲再醮須請姑示下不得擅專許姚氏與媳同居亦無不可不准分離○華捕禀稱小的於巡路時見周徐氏沿途啼哭問之據云被姑所責私行奔出無處投宿是以悲啼因即帶至捕房移送老爺案下宋二尹飭候訊供發落○華捕巡至某處見有一人貧病交攻躺臥路側問之云姓劉名順昌隨雇車舁至捕房移送公廨宋二尹飭發棲流公所留養 
[法檯房瑣事]  
　　家丁李福前在法公廨具控主人之妾被楊仁卿誘騙捲逃嗣經包探將楊拘獲探將楊拘獲管押捕房此己列報昨日又經包探在法界三角塲德安坊弄内將逃妾尋獲送押捕房候禮拜二解案請究○伍桐淡奉化人也素以耕作爲業胼手胝足外不敢别有所事其妻董氏水性楊花不屑與田舍奴作伴數年前遁跡來滬經蟻媒送入新街花烟間爲娼嫌董氏不善接客調至興聖街鴇婦仁金所開花烟間内攺名桂香塗脂抺粉仍作倚門生涯近被其夫伍桐淡探知下落於昨晨將桂香及鴇婦仁金一併扭入捕房據情控訴備捕頭著將仁金暫行交保桂香管押捕房至禮拜二解案著伍投案候補○邵二寳行竊法界昇平里魏沈氏家木鐘一架經包探拿獲解案後枷責示儆旋於本月二十四日釋放此己紀諸前報者也詎料邵賊星照命出外後不肯痛改前非仍以胠篋爲事前晚手持棉褲一條在法界德康質店典質錢文當被探夥所見上前拘住在身畔搜出押票三紙盤問之下據訴在禮和洋行竊來經包探送入捕房捕頭以無原告到來著押候解案請究○有女孩年甫六七齡於夜闌人静時在西馬路興昌里内啼哭被巡街捕帶入捕房昨晨經備捕頭訊問女稱父母住在鄉間異常竊苦將我寄與法界鼎昌里口母舅家前晚被母舅凌虐遁逃出外無處棲身即在是處啼哭捕頭飭包探將女送至母舅家收領○某總鎭之差官某甲前日道出滬上至小東門外花烟間尋歡未知何故與烟妓口角幾致打架當經鴇婦出外鳴捕將甲扭送捕房管押一宵昨晨有人持黃本富名片來准其保去○偷兒某乙前晚在鄉間偷菜一捆行經法界被巡捕所拘昨晨備捕頭訊知事屬細微著押至中午即行釋放○小東門外野雞馬車夫甲乙二人因争攬坐客起見打作一圑甲之手指被乙咬傷當經巡捕將乙拘入捕房候甲傷愈解送公堂質訊 
[及時授衣]  
　　謹啓者敝堂常年於十月開廠施粥每日到廠就食者扶老携幼貧黎二千餘人久邀公鑒惟是節届隆冬食粥貧民縱枵腹之無虞仍禦寒之乏具公議於十一月二十六日給發棉衣一次先儘婦女次及男子人數既多極爲擁擠幸蒙總巡朱森庭明府督率護勇親臨彈壓又承英會審蔡宋二憲派勇四名幫同照料得免滋事銘感無既共計本日發出衣票四千餘張每日午後二點鐘起四點鐘止見票給衣竊以今歲秋收甚歉四鄉窮黎乞衣較之往年更多敝堂恐難遍及倘蒙善士俯念及此惠助而來敝堂代爲施送功德無量誠恐未及周知特再登報奉聞[  上海六馬仁濟善堂董事施善昌等謹誌]  
[受福救災]  
　　集賢里夫保棧朱煦庭善士爲近鄰失愼幸獲敉平將保險费移助賑需洋五十元委解災區轉險爲夷本仁兹所感召修德獲報殊拯濟而不遑樂善孶孶可爲瀕危者進一策焉[  上海北市縣業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲會館籌賑公所施少欽經收山東賑捐十一月初一至十七第三千零十四至三十次清單]  
　　初一日陳子氏洋一百元江有籌城熙爲　　　病 
愈完願洋廿元楊朗生廿元家齡氏十元陳鄧氏求病愈十元張履三求病速痊十元萃昌祥求姪病速愈五元不留名求不生疾病五角高郵丁玉守寡不留名　願廿八　又　願錢十二千文共二户合洋四十元○初二日無名氏洋一　吴祈蘭一元○初三日楊怡穀求病速愈洋一百元不書名求父疾速愈　元零　廿十元益　十　　者金貽慶祈保平安四元王益珊祈身體康健　洋六元唐姓還願小洋五角○初四日劉養記洋十元心願未了人廿五元廿肅經州鎭原縣幼蘭女史病痊完　山恊同　來　平　十合規元十兩零四錢五分無名氏心願洋十元又保大小和氣五元趙巧珍十元洪遜三求妻愈病三元令浦軒求病壽同增二元無名氏一元天津人一元無名氏一元蘇州金　一元青浦祥發號銅洋五十四元○初五日蘇城萱蔭廬主爲兒驟患重症許願後漸次轉機求速全愈由惠泰莊洋五十元戆賫書屋邵由江漢　署沈哈兩託　　局來　元九江愼泰棧吴陳氏産後平安完願廿元儀徵署修本爲父完平安願十五元蘇城求安人酬願六元徐陳氏求病痊四元武林鹽宜人求咳嗽氣急速愈五元高廟礮隊營前哨四元後哨四元左哨三元二角右哨五元六角黃益恭求病速愈四元保産婦平安一元江西甯都州署范鏡川因内人病愈完願爛印洋四元衍大莊愼餘莊萬成洋銅洋元○初六日無名氏由餘大莊來洋四十元太倉恆農氏醉雪山人因合家幸免度疫樂助二元又因作事如願二元又爲　兒染恙即愈一元○初七日黃福曾求瘧痢速愈由延康莊來洋一百元周履生爲得子承各友賜儀將湯餅資移助三十元松江府署勿著名代助五元保安居士四元○初八日　王氏還心願求天保佑由寳和莊來曹　銀五十兩合規元五十三兩六錢四分八厘高郵丁玉軒募王方慶祈病愈洋廿元金雲溪十元合順質五元蔡人瑞五元蒙神護佑得會完願四元書帶草廬小主二十七初度爲堂上袪疾延年二元招商漢局次柳張善士一元○初九日無名氏還願由金岐伯兄來揚平曹寳銀一百兩合規元一百零五兩六錢八分七厘無名氏洋廿元烟台瑞盛春廿元蘇垣陸伯英爲室人物化生前許助完願籍資冥福十四元西塘江大懋完願十元嘉興放生室叩求卻病延壽人四元留溪一介士姚由張堰寄來四元安慶祝宗斌求母病速愈由招商局來洋二元平湖徐洋一元○初十日太倉錢楊氏爲夫福保病求速愈洋廿元王春山洋五元銅洋二元王沈氏因先嚴七十陰壽求資冥福洋四元蘇垣愼記棧募張愼德堂三元○十一日杭州朱餘庵廿元楊佑德堂十元黃德明十元南州程胡氏求保合家平安由杭州寄來四元王鼎才求女病愈二元嘉定蘭閣主人服答病愈二元松江無名洋一元○元源莊來江甯藩庫廳宋玉田善士募第六批錫贈堂楊洋廿元姜捻錢業公助十元元益陳寳臣各三元恆章丁子文丁公盛李養和四户各二元共八户合洋四十四元○吴淞蘭陵樵子經募無名氏力不足者有志無量洋十元錦昌俞鼎泰仁記三户各一元淞關徐經募四元王中和仁仁堂松濱漁隠三户各一元朱成章鼎泰各五角盛荒元四角朱恭壽三角張正興二角顧瑞祥一角共十四户合大洋廿一元小洋十角○十二日陳鄧氏求病速愈洋四十元蕪湖雙溪氏由朱大全來洋十二元竹西隠名氏十元○十一日北野胡展清祈合家吉洋三十元璜經曹齒德堂因媳分娩平安五元無名氏由商劍夫交來二元盛源二元無名氏一元○十四日招商漢局南蘭陵浮槎客前因患疾服符神效敬助洋一元浙江仁和縣許陳工師藴由寳和莊來四十元招商漢局不留名求平安二元蔭南草堂銅洋六元李媽銀四錢○太古來漢口茶業會舘文虎　翁募崔　麟洋一元雲　山舘祈母疾平安洋例紋二兩一錢六争○十五日嚴振千善士前因伏邪牙二等症勢頗重向神前立願求愈旋即轉危爲安完願由姜捻馮濟川翁託恊源莊匯來一百五十元安徽雙延壽堂由崔延廷兄交來光洋一百元五十九元爛印洋四十一元計重廿五兩九丹陽匯源典因近鄰失愼沐神佑得平安收惠泰莊來洋一元揚州縣廉堂主人求合宅平安十元瀏河泰和典同人爲事倪大勳完姻送來喜筵資移助代求大勳脚症速愈七元王洪甫求母病愈二元無名氏二元熟濟誠典汪榮記一元王　源求弟　愈三角唯亭夏乾記銅洋二元○十六日甯波姚朝章由振興來洋十五元保産平安由蘇州吴鼎盛寄來十元汪笏卿求保平安十元常州湛和堂劉三元○平湖不留名眞有益齋余隠名三户各洋二角守分居無名人伯葵氏季成氏四户各一角森和氏授經堂誅守居三户各錢一百來共十户合洋一元錢三百文○十七日武陵狐子求病速愈由鄭振　兄交　英洋廿二元本洋八元章厚德堂英洋十元江西愼善記保家門清吉人口平安三元日本洋二元松江阮子温翁募不留姓氏保平安英洋二元又陳留名齡童子爲父病痊繳願二元吴石泉還願二元又求子病愈二元縐業公所銅洋三元 
 
 
