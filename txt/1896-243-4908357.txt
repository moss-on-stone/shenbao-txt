# 1896 - 243 - 4908357

 

Page 1

 
 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方奏贓列治法斧藻羣言足稱黃岐之功臣靑囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今巳出書欲樹醫林之幟者請向各書坊購取此佈 
[繪圖隋唐演義出售] [  圖書集成局代啓]  
　　隨唐演義一書久巳膾炙人口雖裨官小說而皆摘取正史筆法淸新旣無齷齪委瑣之句洵爲雅俗共賞之書因坊本漫漶故賞奇齋主倩本局鑄鉛排印板旣精工紙尤潔白每部碼洋一元二角欲購者祈至本埠各書坊取閱可也此佈 
[論賭風不易禁絶]  
　　甚矣賭風之盛到處皆然不獨上海之鱗次櫛比也卽近來賭博之害人亦到處皆然不獨上海之焦頭爛額也迹其明目張贍肆無忌憚破人之家蕩人之產甚且戕人之生命而人猶懵正罔覺隨波逐流直至身敗名裂而後已此中庸所謂人皆曰子知驅而納諸罟擭陷阱之中而莫之知辟者也如是欲禁絶之惡得而禁絶之哉上月好捕頭深惡此輩誓必絶其根株爲一網打盡之計約會麥總捕頭捉獲八十餘人覊之捕房執筆人爲之拊髀稱快曰今而後上海之賭風其庶乎如南風之不競矣乎夫賭博本干例禁原不容視同兒戲租界章程尤以其爲害人之物懸爲厲禁犯者必懲懲者必不輕貸十餘年來賭徒以租界查禁之嚴遂潜身虹口界外之沈家灣一帶使捕房未便爲越俎之謀地方官以其中隔租界偶有訪聞未始不欲發蒙而振聵終以投鼠忌哭又得差役與若輩通同一氣苟有堀息必爲之多方隠射使成縹緲虚無而大張旂鼓者依然晝夜不息有恃無恐螣蛇無足而飛鼯鼠五技而窮此有心人所爲滿志躊躇而卒莫得其禁絶之善策也本報之言曰上月好捕頭率探捕先在裏虹口獲賭犯一名次日乃約麥總捕頭於午刻派落差捕數十名令分兩路而進一由北山西路繞道北河南路至曲家橋再折而南爲抄襲賭窟後面一則分乘杉板船至沈家灣登岸又另派面生人僞作劉盤龍一流人物預先混迹其中故一聲捉賭伏兵四起孰是孰非一無兔脫可見好捕頭先借裏虹口爲榜樣以示不敢越雷池一步使衆人相與弁髦置之不以爲意耳初不料其胸中已具有黃觀察允其界外捉賭之權也當其督率通班探捕乘馬車飛馳蒞止在賭徒方以爲界外斷非外人所與聞而又有把風通信之人相屬於道未聞有爲風鹤之警報者故皆興高采烈將前日裏虹口之小試置之不理坦然於此間之得少佳趣又豈知同舟皆吳越白衣摇櫓卽爲荆州之師且滅虢滅虞在此一舉乎哉故說者謂中國官塲事事好爲多魚之漏此次黃觀察獨不令左右知其聲息平時該賭徒神通廣大至是亦皆在醉夢之中使捕頭得以勝任而愉快未始非罪惡貫盈天特借手於捕頭以誅之不然好捕頭總能處心積慮安能制詭計百出之賭徒而使此八十餘人者無一漏網若是哉獨是當欲逃無路時有捨命躍入虹口江心者倉卒未暇計罪不至死而竟先死故過堂時屠别駕見階下囚生意人居多欲全其體面當令罰洋四元開釋若干人詎翌晨有爲先軫力而拘諸原之說者因是後之出者其罰惟倍夫當此炎暑覊之且四五日雖捕房相待與犯人有别軿無中國囹圄之苦然人非木石誰無有何面目見江東父老之思故惘惘出門相顧皆無人色此等人諒必視賭若仇讐矣卽降而下之未必人人悔悟終身而旣經此折辱則里鄰戕友無不引以爲戒父詔子兄勉弟不使或蹈賭愆豈非賭根從此可望禁絶乎哉乃竟有大謬不然者屈計距捉賭纔廿日事而據初十日報稱羅家浜有綽號三和尚者現就該處搭棚聚賭經圓通寺巡防局王二尹督勇前往掩捕賭徒得信逃遁次日巡勇復往當獲霍阿棋一名交案詎霍在堂上不自引咎出言挺撞命責百五十板移縣嚴辦噫此豈無賴輩必藉是以餬其曰耶抑精五木之訣者無是將無以安其身耶人心似鐵官法如爐雖以身試法者一如死灰一復燃然再燃再溺其燄不張天下事惟恐無有心人耳句有斯民之責者承此潜蹤匿迹之餘一切督責不嫌如寗成之束濕未捉之先謀之必如觀察之機密出捉之頃必如此次之迅雷不及掩耳持之以久治之以嚴安知彼依賭爲性命者不且漸卽於銷滅耳不禁拭目俟之 
[本館接奉電音]  
　　昨日午後就師飛電傳來一上諭二道敬謹譯登○六月十二日奉上諭浙江鹽連使員缺著世杰補授欽此同日奉上諭王文韶奏查明已故藩司戰功卓著懇恩優卹一摺已故江西布政使陳湜以書生從戎於咸豐同治年間隨同曾國藩等轉戰江西廣西安徽江蘇山西等省收復城隘甚多克復安慶及金陵省城厥功尤偉復隨同左宗棠治軍關隴蕩平金積堡深資得力歴任地方整頓一切均有可觀上年簡授江西布政使正資倚任遽以積勞溘逝軫惜殊深陳提著加恩以布政使軍營立功後在營病故例從優議卹並將戰功事蹟宣付國史館立傳以彰勞勩該衙門知道欽此 
[戎斾南旋]  
　　鎭江采訪友人云前者徐州匪人作亂滋閙教堂南洋大臣劉峴帥聞信之餘卽飭兩江督標營副將升任山西大同總鎭劉鎭軍光才督率所部五營前往剿辦行抵袁公浦忽接徐州鎭總兵程鎭軍占霎電信知匪人聞大軍將至懼而遠遁地方已安靖如常遂傳令所統各營一律南返本月初九日午刻道出瓜州並不停留立卽溯江上駛想日内已行抵白閂謁見制軍禀銷差使矣 
[渝城大火]  
　　重慶采訪友人云五月二十二日三鼓後郡城千厮閂外雞毛土地廟左近某姓家厝火積薪忽然上熾延燒鄰舍一望無涯計上至千厮閂鹽店下至朝天閂並由三閂洞某花店屋簷引火久城燒去某店一家幸得水龍闈救不致蔓延是役也計焚去四百餘户灼斃一三歲小孩誠巨災也事後國子達大令飭查被災各貧民分别等差以便集資撫卹 
[謡言宜禁]  
　　姑蘇采訪友人云本月初九日有僑寓蘇垣之某洋人約伴下鄉遊覽行至閶閂外陸墓左近忽有鄉孩圍繞譁囂一孩戟指詈之曰洋鬼子洋鬼子洋人忿怒之以目出手槍恐嚇之羣孩驚駭異常紛紛四散其黠者歸告父兄謂洋人將來此捉小孩一時傳遍四鄉鄉人誤以爲眞立卽四出鳴鑼號召多人將洋人圍在垓心意欲用武幸有識時務者出爲喝阻洋人始得突出重圍旋有無賴匪徒妄造謡言云現在蘇州新闢租界洋人起築馬路須將小孩活埋椿下始得堅牢於是陸墓一帶鄉民咸於初十日挈孩遷避噫中外失和之事大抵皆起事讕言地方官以安良 
 
 

Page 2

 
 
除暴爲心安可使若輩任意謡傳以致釀成巨患耶 
[琴川命案]  
　　有客自常熟至姑蘇語諸本館采訪友人云上月某日昭文縣屬出一命案殊駭聽聞先是縣屬彭家橋鎭居民馬某在鎭上開設烟館生有子女各一女已歸鎭人某姓子年未弱冠踰閑敗檢游蕩性成以故父母不甚愛之上月某日向其姊借得烟槍一枝衣服數襲持赴長生庫質得洋銀若干枚旋至某衣肆購取衫褲一套尚餘五枚納諸懐彳亍至小東門外突遇縣署捕役陳某見其衣履斬新誣以爲賊扭至捕頭朱炳家私刑吊打以致斃命掩藏四日始將屍移埋城外某竹行之後某日附近頑童不知如何將屍辫曳出於是遠近哄傳觀者甚衆地甲視之而信以人命事大不敢隠瞞奔投昭文縣署禀請蒞騐縣主李大令騐得渾身傷痕無算肋下與腰際有致命傷二處係鐵尺所毆卽飭吏塡明屍格咨照某善堂爲之棺殮揷標待認及回署已略有所聞立傳通班捕役逐細研求朱捕與陳夥微露端倪遂飭釘鐐收禁翌日馬聞知其事投案籲乞伸寃大令復命駕至屍塲開棺再騐據屍親所報面貌年歲以及所穿衣服一一相符爰諭令好好回家本縣自當爲死者昭雪屍親乃叩謝而退大令回署復提朱陳研鞫仍不吐實然大令執法如山終不能任其狡展不承致寛法網也 
[温試告竣]  
　　温州采訪友人云舒端甫太守舉行府試前已迭紀報端五月二十九日爲三覆之期太守照章升座點名悉心監視是日通塲文題悅周公仲尼之道至北方之學者賦題風定池蓮自在香賦以蓮爲君子之花爲韻詩題賦得蓬山此去無多路得山字五言八韻雜作題謁文信國公祠七律不拘韻至本月初二日四覆文題夫志氣之帥也夫道若大路然各作一小講是日黎明點名至九點鐘時各童均已納卷而出太守親加評隲隨於初三日頒發全案永嘉批首林繩祖樂淸陸連槐瑞安戴炳驄平陽陳載 
[女犯正法]  
　　姑蘇采訪友人云本月十一日下午臬轅接奉刑部釘封文吳廣涵廉訪以是日輪應元和縣葉大令監斬而大令適在請假期内爰札委吳縣項大令代行大令奉札後飭差由元和縣獄提出女犯一口解至大校塲凌遲處死聞此犯年未三十在獄已七載係江北某縣謀斃本夫之正犯至前報紀初九日斬犯一事兹悉是日共斬盜犯八名云 
[粤事紀新]  
　　廣東訪事友人來函云本年科考廣州府十四屬文童各縣取錄後早經送府惟府尊公務冗繁故遲至某日始牌示定期本月十五日取齊○聞大憲擬調辦理欽廉防務之潘太守培楷署理廣州府事旋又聞苗民蠢動馮宮保須前往潘太守不能交卸矣○前報金彩行聚信堂與昭信堂飲禡起釁槍斃昭信堂工伴區澄一名由區金氏在南海縣禀控爲聚信堂馮某所傷後又將謝昇扭送卽奉縣批云此案本縣先經訪聞係由聚信堂工徒責駡昭信堂短扣席金起釁口角爭毆並無乘機肆搶提訊地保亦稱氏子區澄係被追至龍田大街槍斃擡至聚龍里謝昇店内現禀所控各兇難保非藉羅織擾累案經移勇彈壓查拘候卽催拿務獲訪傳的証集訊究抵屍傷已騐速領殮埋毋延又批謝昇旣經該氏扭獲候卽籖差提案確訊察奪○花縣水口墟鄉村以任姓爲大族附近各鄉多有受其欺凌者日前有任姓族人在水口墟與鍾姓人換小錢起見兩相爭論繼而用武將鍾姓毆斃附近各鄉均抱不平集衆與任姓爲難任姓赴省垣禀請大憲發勇彈壓大憲已札委鄭遊戎前往未知爭端能卽息否○新三屆前有鬥　館婦女之往杉木欄揀茶者必由館前經過館中人往往評頭品足妄肆譏評爲與館相連之宰猪店中人耳聞目見忿不能平因揀茶婦女中有猪店之親戚妻室也糾率多人到該館入塲尋釁兩相毆打猪店人早在瓦面埋伏揭瓦狂飛館中賭徒由下放槍槍聲不絶事爲卓勇安勇所聞卽到塲彈壓而已兩造被傷數人然皆未肯罷手直至二更後始各解散翌日衆議此地不准開設鬥牛館欲禀官一律查封云○帶河基同豫押店有數人入該店質物店夥將銀交付有人接之而去質物者又向索銀店夥以爲同來之人必係一起而質物者以爲素不認識彼此爭論不休該店認虧免生事端補銀數元了事 
[吹笙臺逸響]  
　　初五日永嘉縣接奉上憲釘封公文卽於初六日十點鐘密傅通班差捕一面移請城守營王敬亭守戎派弁領兵護衛隨飭發三梆程康侯大令升坐大堂標發監牌在監内提出斬犯六名如法綑綁用無頂轎舁至譙樓下明正典刑内有一犯臨塲尚挣紥倔强連砍三刀纔見身首異處查六犯均係搶案劇匪其首級當發犯事地方懸竿示衆矣○温郡早禾將次登塲收成頗稱豐稔城廂人家均擇吉嘗新篝車願慰惟初遭蟲耗之村未免稍形歉薄耳 
[九派江聲]  
　　辦理新關稅務沈築夫明府霖巖奉關道憲誠觀察札委管解京餉六萬兩裝鞘畢於初四日禀辭初六日就道營縣照例撥派兵役護送出境以昭愼重○候補縣汪芑孫明府前在豫奉督辦電報事宜近奉前任津海關道盛杏蓀觀察札委會同九江電局盛菊孫司馬之次郎我授二尹道頤合辦斯局頃已到差局内舊人役亦未更易俾資熟手 
[黃甲山題壁]  
　　安慶訪事人雜綴云省垣城隍會踵事增華此爭彼賽由來已久内中由司院書吏因事許愿者可十之三四其所裝如長人會等一袍之値動輙百金過處親友多以銀杯相贈來年必如其式置新斝以酬之此等會非有力之家不敢爲首其餘則等諸自鄶以下焉耳上月廿四日爲縣城隍神出巡之期縣役例充鬼卒及土地地方各會其次則淸音鑾駕旗傘爐亭雜以高蹻又有一種扮作壽星總管陰陽官靑臉黃臉各會名不能悉數每會皆有旗牌燈傘標明何會十光五色鮮明奪目前年有好事者新起一會不知所用意祗見菩薩五尊頭大於斗眼綻於鈴長鬚及腹恍若丈二金身上半身紙糊爲像外罩五彩綢衫藏人於内肩菩薩之上半身而行規行矩下儼然若眞後旗一面上書某某尊神旗鑼牌傘亦極鮮明前導牌上書菓仙神會此爲從來所未經見當城隍神出巡之前一日隨神駕同行之各神象例舁至城隍廟行相見禮名曰叅廟上月二十三日乃叅廟之期各會鳴鑼擊鼓紛紛詣廟叅神菓仙會叅畢忽將菩薩擁入四牌樓大東陽店中肆意哄閙觀者途塞莫解其故後悉此會係販賣水菓者集資成事大東陽雖澕寗南貨帮然店内帶賣水菓起會時同人曾勸該店助洋十元因是會中人擬援爲每屇成例該店不允若輩藉此挾制該店不得已欲鳴保送官幸鄰佑出爲排解由德泰錢莊先墊洋五元事始寢又向來城隍勝會須看年歲之豐歉如遇豐年則城鄉之會共訃有百十起今屆雨多成潦故鄉間以會來者寥寥惟城内多係公門中人爲首其會總不下數十起每會前導必有高脚牌一對上書某坊某神會迎會之例如兩會中途相遇彼此將高脚牌落下斂儀伏各站一邊以示兩相謙讓之意然後各自就道上月二十四日正會之期靑臉會與黃臉會相遇於藥王廟街靑臉會高脚牌已落黃臉會佯爲不知牌仍高舉靑臉會人人怒髮衝冠以爲慢神相約對陣說禮幸黃臉會首某甲解事卽高聲自斥舉牌人之非向靑臉會深深作揖陪不是靑臉會首亦見機勸慰鬼卒就此了事○日前十畝湖過渡淹斃十四人已紀於報兹聞上游三十里之黃石磯某渡船載二十二人由南而北行至中流被風吹覆救生船近在咫尺赶急赴援救起六人餘十六人已與波臣爲伍又西關七里亭渡船亦載二十餘人因山洪太猛船户支柁不住全船傾覆波心滅頂者十之七屈計旬日内三處共淹斃四十餘人令人聞而生怖 
[紅橋笛語]  
　　揚州采訪友人云日前甘泉縣程大令訪知犯案枷號之各痞棍差役並不押赴教塲示衆間有在教塲者依然高踞茗寮歡呼拍掌因於木月初七日微服而出察訪情形行至教塲北首見有三人踞坐街心共抺竹牌爲戲遂喝令從者兠捕獲住其二帶回本署訊懲各賭徒聞之莫不慄慄危懼皆不敢公然設攤聚賭勾誘良民矣○自交初伏陰雨緾綿四野農田均遭淹浸江都甘泉兩邑宰關心民瘼諏吉本月初四日在郡廟薫壇祈禱以期速放晴曦一面會銜示禁屠牲違者懲治初五日微覺杲杲日出翌日之晚又細雨如絲初七淸晨霧散雲開銅 
 
 

Page 3

 
 
鉦高掛下午忽愁雲萬疉羃　層霄夜分窓外芭蕉復淅瀝作響爲之誦昔人浴蠶詞曰稽首慈雲休作雨阿儂心事要天晴不知碧翁翁果能曲如人意否也 
[峯泖延凉]  
　　茸城某營火夫某甲賃居覿仙街其妻某氏年近而立姿態妖嬈時引浪蝶狂蜂飛無舞庭前階下甲雖心厭之無如口糧不能自贍借助他山此亦懦夫之恒情也詎氏花晨月夕轉以遇人不淑爲憾整容匠阿小者性素戇出入其家不知顧忌氏以其痴欲用之潛誘爲心腹密授以毒毆藁砧之計商榷旣定阿小果於本月某日糾約二三知已麕至婦家傾杯暢飲適甲自外歸來佯謂有擾尊廚邀同入席甲不知是計且斟且酌醉眼矇矓少焉阿小覷甲已爲杯中物所困也乃相約赴某處吸烟行至里許四顧僻靜無人阿小爲首相約將甲撳倒於地拳脚交加鱗傷遍體一閧而散甲躺臥半晌宛轉呼號有同營某乙秉燭而過察知其意態醺醺欲扶掖到營甲曰我酒已醒但徧身疼痛不堪行走因瀝訴阿小借酒商害情狀乙以爲伊輩旣下毒手不得不興師問罪擬移甲踞擾其家詎阿小消息靈通早效高翔之黃鵠不得已舁投華亭縣署請騐當由仵作禀報重傷數處且聞頭顱上似有一刀痕一處葛明府准其補詞籖差立拿阿小等務嚴懲○天馬山爲婁縣轄境該鎭紳士張姓家近被梁上君子所算失去本洋一千元英洋一百元並零星物件當卽單開報縣林明府隨帶差捕乘坐官舫前往勘視迨回署卽嚴加勒限意在贓賊務獲○客冬金山縣胥浦塘阮姓被盜刦搶所失殊鉅旋由緝私營恊緝計先後共拿獲首從盜犯八名經縣研鞫得實解府轉勘前月由司定讞在省垣處决六名兹於本月初旬飭將六首級押解到府旋由華亭縣酌撥壯捕轉解金山發犯事地方懸竿示衆○華亭縣葉謝莊費姓小星官緣婢不與糍糰懐怒砍斃已錄今春報首兹由葛明府再三研訊當悉小星官性實戇使婢覷其痴也故意戲弄堅不與食小星官酷嗜糍糰竟欲强攫婢以火箝熾之因觸其癲卽取菜刀砍婢痛極暈倒婢竟畢命初由戚串某甲議和繼經族人某人開發卒以婢之夫家聽人唆使控告葛明府廉得甲乙不善調停先後拘押嗣經提訊數次究屬無干得邀省釋惟小星官供認不諱禁之囹圄兹已定以絞監候罪名解府轉勘本月初四日飭差雇舟將該犯解省矣○前次陳太尊訪得新浜地方有棍徒開塲聚賭當卽移營札縣前往拿辦城守營曾游戎飭胡守戎帶兵往拿早遁一空旋經金山縣劉明府查悉該地有大黎狗者實爲箇中之魁因飭幹役多名潛往偵探本月初六日在松郡西郊大倉橋附近拿獲捆載舟中解回金山縣署聞該犯膂力過人該役往拘頗費抵禦云 
[滬上官塲紀事]  
　　金陵洋務局總辦黃公度觀察奉憲諭現曾蘇州闢界事宜昨日乘坐官舫由蘇蒞滬暫住老閘公館内午刻命駕入城遍向各衙門投剌至縣署黃大令公出未回由家丁擋駕○江南製造局總辦劉康侯觀察之夫人昨日子刻在局仙逝本城自道營以下廰縣各官均往吊慰擇於申刻大殮 
[保險獲利]  
　　北英商火險公司分設上海歴有多年歸巴勒洋行經理兹者倫敦總公司已將一千八百九十五年十二月三十二號止總帳結淸計共收保費利息洋銀一千四百二十九萬一千六百七十六圓付出賠欵七百八十五萬六千七百三十九圓股份老本息二百十萬零三千七百五十圓公積八十八萬七千零四十九圓預備賠欵歸入下年帳六十六萬零六百圓尚存盈餘三百六十五萬一千三百九十九圓其獲利之豐已不煩言而自喻矣特譯此以爲公司主人賀 
[巽二宣威]  
　　前日徐家匯天文臺測得大戢山長崎之間已起大風自南而北至晚間十一二下鐘時滬上居民早已睡鄉深入惟覺龍吟虎嘯牆壁岌岌可危殘燈如豆中伏枕以聽幾使趾離驚走翌日晨起見虹口空地上所蓋席棚多有被風吹倒者道旁樹木亦已摧折良多蘇州河停泊之船走錨斷纜者不計其數大馬路泥城橋西首戲棚及張氏味蒓園内之童會串戲席棚更一律被狂風吹去何巽二之威竟致如此耶 
[卦演家人]  
　　本城縣橋堍某棕榻店與燈籠店毗連共有樓房二幢前晚大風時忽砉然一聲將五鳳樓齊行吹倒當格格作聲時家人已往外狂奔得免於難見者皆爲之吐舌稱爲萬幸○本城塌水橋南首沈姓家藉結草壜以充饑腹前午因作正餐灶下火力太猛烟囱内火星上迸勢將决裂當經左右鄰望見火光互相呼救有取鹽滷以灌澆者良久得熄然亦險矣 
[輕生遇救]  
　　陳姓昆季住居本城西門内大街彈棉花以度日素來家庭和睦不聞詬誶昨午十一點鐘季因細故與長嫂爭辯經鄰居勸散事後季自念男兒當自强今因依兄餬口致受巾幗之辱何面目見江東父老愈思愈忿遂吞服阿芙蓉膏一盒以期了却此生煩惱幸爲乃兄所覺赶倩醫生救治大吐而愈○寗波小工鄔阿新家於虹口華記路三官堂之側前日下午工將畢忽與同夥口角大受厥虧及回家忿不能平遂潜購烟膏吞服幸家中人及早覺察浼人舁送同仁醫院求治醫生如法治之得以一嘔而愈 
[省釋病囚]  
　　美界捕房所覊人犯爲數甚多邇有患脚腫及　脹者互相傳染多至十人蜷臥呻吟厥聲悽慘中有張阿生者病勢更深前晚竟斃於押所昨晨捕頭遣包探施奎江傳二十五保三圖地保王順和至令出外詳查屍屬旋覆稱查得其人並無屍屬在申捕頭乃給以鷹餅六枚令卽備棺殯殮旋復延忝西某名醫將各病犯一一診視醫言此症有類時疫雖未必皆不能愈然久覊一室難望漸瘳捕頭因遣施探協同三百七十五號華捕押送九犯至英界公堂禀請讞員屠興之别駕釋放 
[縣案二則]  
　　沈歧昌前控沈雲彩陳金林虧空股開冷店資本二百元一案前經黃大令判令陳收押沈交差措繳至四月間有彭竹卿投案禀稱陳在所患病願保出外料理蔣剌史准將陳沈兩人一併交彭保出限十日淸理兹因原告禀催剌史前晚著保交案間彭曰爾保他出外十日淸理何以至今尚未了事答稱金林刻下纔愈已託人向原告勸理無如此係沈福昌之欵與歧昌無于歧昌以從堂弟兄爲之出面代控究竟須與福昌談妥方可算數刻下福昌往蘇辦貨未回再遲數天當可料理銷案陳沈供相同剌史准再寛限十天仍交原保○前有會丈局移送混爭地皮之黃桂祥到縣黃大令訊供後發收待質所限令呈到方單再核本月初九日晚上黃妻張氏以該地與黃子卿毘連尋到伊家吵閙跳跌一番回卽擡至縣署喊禀騐傷大令前晚提訊黃張氏供年三十二歲丈夫黃桂祥因與黃子卿爭奪地皮被押子卿鹤卿到氏家硬索方單將小婦人毆傷大令飭仵及官媒騐得稍有微傷並在押提出桂祥訊問呈出方單一紙註明其地五分九厘六毫供稱尚有漲灘不少春間業已禀請升科尚未領到契據大令飭承查明並未禀過因將桂祥大加申斥判曰照爾所呈方單准將該地割出五分九厘六毛歸爾管業其外亦無漲灘爾且並未升科焉能誣探混爭實屬不安本分爾妻所稱被毆容飭差傳地保陳錫榮將一于人交案又問黃張氏被毆時有何人見証答有俞茂茂看見大令亦飭提俞黃桂祥當具願照方單管地不得界外爭執切結開釋領妻而去昨據原差傳到各人地保陳錫榮禀稱奉諭查悉本月初九晚係黃張氏走到黃子卿家索討丈夫恃蠻撒潑子卿來喚小的適値他往由副保黃鹤卿前往勸回卽投案下矇控俞茂茂亦稱小的不能作爲見証可知張氏混指黃子卿蔡桐君等稱亦相同原差據情入禀大令著候傳訊 
[上海巡局瑣案]  
　　硝皮弄陳姓女去歲嫁北市朱姓子爲室未及數月卽占反目之爻前日朱遣婢至硝皮弄某姓家摇會旣畢方欲出門被陳所見向之口角相毆萬裕土行主婦張氏上前解勸亦遭毆辱一時觀者如堵議論紛紛後兩造扭至二十三鋪巡防局控訴局員以女流不必屈膝公庭令出外理處○昨日鄉人朱某肩挑蒲鞋一擔在外馬路沿街喚賣忽有一人藍縷若丐子向之硬索錢文朱不依卽被扭而毆擊 
 
 

Page 4

 
 
適爲二十三鋪巡局勇所見將其人拘至局中陶子衡二尹研訊之餘判令笞責二百板○有吳阿二者以賣水果爲生柑櫨橘梨盈筐滿擔昨日扭袁甫寳至十六鋪巡防避以無端尋釁糾集多人在馬路兇毆等詞呶呶聲訴鍾偉臣二尹判責袁二百板交人保出○前報紀陸雨春投十六鋪巡防局控許西岩之子松鹤將田單抵借洋銀九十圓事隔多年本利無著鍾二尹升座覆訊判令陸找許洋銀十圓湊成百賢之數並著許撥出房屋一間給陸居住不起房租兩造遵斷具結而退 
[英廨瑣案]  
　　黃四福孔阿才兩包探同解龔寳田禀稱此人向爲玉器掮客日事花天酒地以致虧空良多前日向藩友春顧錦芝黃震之等各人掮取全緑翡翠斑指金剛鑽約指以及奇南香珠等件押洋五百餘元花用潘等訪悉立報捕房由小的等往查起到原贓送究潘友春供被騙去鑽戒今求給領顧錦芝黃震之同供龔言有人欲購斑指香珠付伊後不料數日不面後查悉被伊付押今求給領質之龔寳田供爲玉器掮客素來誠實各店均知近因虧空故將客貨暫押意欲掉出他貨不料被潘等報捕求鑒某押鋪亦投案求追押本别駕以押本向不准追姑念較巨且各物亦與竊取者不同著將龔寳田交保料理押本起案各物著潘等分别具領○包探顧阿六禀稱董阿才竊取胡阿方之烟槍一枝報捕後由小的緝獲人贓送請訊判胡投案領贓董阿才供寗波人因失業無聊不得已而犯竊求施恩别駕判責一百板贓還失主○某號華捕掄解徐阿大衛阿冷二人昨將東洋車夫潘阿榮打傷曾投醫院據言傷不甚重約一兩天可好今送究徐衛同供爲馬夫與潘口角不敢毆打求鑒别駕著各押兩天比潘阿榮倩人扶上堂時已不及問供矣○包探陳阿九禀稱任春法竊取張阿全之木鐘布衣等件報捕後由小的緝獲人贓送究張投案訴請領贓任春法供本地人行竊該死叩求寛宥别駕以有贓判責一百板以儆○包探石金榮禀稱華盛紗廠小工王子卿乘問竊紗四十包價賣與金子山經小的查獲原贓連金一併解案華盛執事投案申訴王供在廠爲小工棉紗係陸續積下之物本不敢出售後因遁有急需無奈變價求鑒金供本地人開設棉紗店收買實不知竊贓求鑒别駕判將王責一百板金押兩天○吳正堂闖入許子良家圖竊當被有破扭交捕房山包探范進才解案請訊許投案申訴吳供失業無聊叩求恩宥别駕判交捕房遞解南京 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[病人送院]  
　　昨日午前十一點二刻鐘時有一人身穿舊藍布衫袴有鞋無襪面帶病容行至法公堂門首直立街頭步不能移巡街西捕上前騐詢口不能言時公堂訊案初散人皆駐足而觀當由西捕禀知鄭大令克捕頭奉諭飭探雇車由捕房轉送仁濟醫館求治上車時已奄奄一息矣 
[法公堂瑣案]  
　　蘇人李阿和卽阿戇其妻俞氏與唐榮奎姘識另賃東新橋南首杭州大阿姐樓面一間阿和以妻連日不歸邀同流氓數人破扉直入將姦夫淫婦雙雙弋獲送入捕房昨禮拜四堂期祁繙譯淸恙未痊倩工部局董巴君到堂暫代與鄭大令會判所探將唐榮奎李俞氏解案請訊李阿和跛一足挈領孩子上堂訴稱妻子於五月二十日出外旋經小的訪悉當塲捉獲送案請訊質之李俞氏供在外帮傭丈夫不務正業時常反目又敢持刀恐嚇誣指有姦李稱妻子向以剃面爲業並不帮傭大令謂爾稱丈夫持刀恐嚇可有傷痕以剃面爲業何得出外至半月之久顯見不合唐榮奎供寗波人年廿五歲李俞氏與夫不睦與小的在途述及並不通奸大令謂伊家夫婦反目與爾何干唐語塞大令謂李曰爾妻于犯七出爾意若何李供因有小孩求恩斷回撫育大令與巴君會商謂李俞氏不應通奸著鞭背三百下交夫領回管束唐榮奎押候枷號一個月責二百板阿和斥退○東新橋南首大街一百零五號車寓與一百零一號烟間因停車碍路口角爭毆由捕房押至晚十二點鐘先將潮州人十二名釋放烟間主陳發桂車寓主王沈氏及鄰居鍾胡氏挑糞人王阿五移解大自鳴鐘捕房經克捕頭訊間以兩造均有不合姑念已押一宵一併釋出昨禮拜四堂期陳發桂偕潮州人何阿四陳阿七林合永史錫康汪向林渭等七人投捕房控訴身受重傷捕頭飭傳王沈氏等解請鄭大令研訊據包探禀稱陳在一百零一號屋内開設烟間以鄰居車寓停車門首口角爭毆至下半日兩造在茶館評理爲巡街捕拘入捕房陳發桂供車夫有二百餘人小的邀同鄉七人在茶館摇會衆車夫手持兇器任意毆擊各受傷痕並將兇器呈騐大令問傷在何處各人脫短衣指騐大令飭探將各人帶至仁濟醫館請醫生騐明禀覆核奪鄰居婦人周瞿氏無干省釋王沈氏鍾胡氏王阿五三人帶回捕房覓保○平湖鄉婦李沈氏爲蟻媒陶阿金誘入典當街楊阿方花烟間沈氏不願賣娼捕房訪聞將陶與沈氏一并拘解飭傳夫屬具領等情屢紀前報昨日堂期沈阿六呈領狀並遵斷繳還盤費洋二元九角請將沈氏領回龜子楊阿方供陶挈沈氏來時小的不在家内伊稱有松江航船王少蘭可保大令謂爾前供先取洋兩元講價八十元何以此次供詞頓異且當時何不先報捕房顯見有心掯留楊供來時係薦帮傭大令謂豈有帮傭論價八十元可見爾非善類又謂李沈氏曰爾不應背夫濳逃本當責懲姑念已　一月從寛免責著交其父沈阿六領回轉交其夫嚴加管束陶阿金傳做蟻媒罪無可逭著枷號一個月期滿重責五百板再行發落楊阿方斥退○廣東人蔡澄江控車夫徐春榮私竊竹布一案迭次研訊責比徐矢口不承昨日命傳原告到案謂爾所控亦無據車夫禁押已久未便再押著卽釋出自行淸理○甡記布錢店主柯啓記控學徒施榮卿經手放出洋一百餘元延宕不歸求追施供在店已十五年之久經手放帳自應逐斬歸還大令著交柯帶回將各帳赶緊歸淸禀復核奪○俞天壽禀稱與陳天佑同居前日出外被陳竊去洋銀三元二角向索不還送案請追陳供同居是實此事伊有心污衊大令謂並無别人進出爾不必抵賴陳矢口不承大令著押候嚴比○包探禀稱王阿三竊野花園作塲内衣服翌日又來爲失主拘獲送案王供原籍杭州家兄同來賣膏藥爲業時早六點鐘小的入内閒玩致被悞拘大令著禁押三天以儆○包探禀稱竊賊沈仁寳在北京輪船竊取被頭當塲拘獲人贓解案請訊沈供寗波人來滬尋弟不敢行竊大令著押候笞責八十板贓存待領○包探禀稱偷兒徐仁發在匯德豐洋行圖竊未成拘案請訊大令著押候笞責一百板○抱探禀稱陳阿寳俞阿發在江天輪船圖竊拘案請訊質之俞陳同供來滬找尋朋友並不犯竊大令著押候覓保 
[美界捕房紀事]  
　　江北某邑人衛海生雖係食力者流然頗爲花骨頭所惑玲瓏骰子嵌紅豆雖傾其囊弗悔也昨日午前潜赴楊家灣糾集同癖者三人圑坐作葉子戲未幾其父國裕尋蹤而至曳至户外竭力痛抶之適某號印度捕巡至此間一併解送捕房請捕頭詰問捕頭問國裕曰爾子不肖欲送公廨請懲乎國裕囁嚅其詞籲求免送觀其色似老牛之䑛犢者然捕頭遂卽時開釋○積竊王阿大江北某邑人屢次犯案遞解者已數次矣近又潜來滬上匿蹟潜蹤前晚包探施奎江遇諸虹口某處似有見獵心喜之狀因卽拘入捕房捕頭令押候查明此次曾否犯案然後解送英界公堂禀請屠别駕究辦○西人某甲好在糟邱臺上與紅友麴秀才之輩携手同游前晚醉態瞢騰彳亍於外虹橋東畔適二十九號英巡捕巡街至此見其解褲小遺因卽喝令他適甲頗有膂力倚醉行兇捕卽力不能支急出號呌吹之旋有印捕華捕若干人聞聲而至帮同拘住解入捕房○恒慶里在北河南路天后宮之後前晚里内居民因小孩鬥口忽地互毆經三百零四號華捕拘獲肇事之男子二名婦女三口一併帶入捕房捕頭詢悉原由卽時開釋 
[蘇撫轅門抄]  
　　六月初四日總捕劉展假三天候補知縣胡智澄由京引見回省並銷海運津局差○初五日無錫縣傅禀到又董承祖禀銷海運津局差調署太湖廰司獄陳壽炘交卸常熟縣典史任事回○初六日藩轅牌示照得婁縣知縣林鈞澤署事年滿調省遺缺查有卸宿遷縣知縣葛祥熊堪以委署○初七日同知銜試用知縣胡道成順天人由京引見回省禀到試用知縣李輔燡湖南人由京分發來省禀到攺指江蘇試用縣丞沈錫綬浙江人由河南領咨來省禀到新海防遇缺先補用典史吳近義安徽人由京騐看來省禀到 
[申報舘恊賑所經收順直山東廣西湖南賑捐六月初一日至六月初十日止第十五次淸單]  
　　六月初二日隠名氏洋一元無名氏難產求速產平安果騐洋十元○初四日趙筆雲惠賜賀儀移助洋十五元七寳順成局來綠陰書屋洋一元○初五日姓華堂銅洋二元○初六日周愛蓮洋一元○初七日常州史朗存求人口平安洋二元○初八日甬江廣德堂洋一元陳乾生銅洋二元○初九日蔡德涵以及次子汝淸惟求逢凶化吉洋十元全盛川謙益堂銅洋十三元叔水氏洋一元壽水生洋四元○初十日掦州據大來棉力子爲祝母壽綿長之願洋十元以上總共收洋五十六元銅洋十七元 
 
 
 

Page 10

 
 
   
 
 

Page 11

 
 
   
 
 

Page 12

 
 
[義記洋行保水火險　Ｅｍｐｒｅｓｓ　Ｆｉｒｅ　Ｍａｒｉｎｅ]  
啓者本行又添英潑來使水火險公司計存本銀六百萬兩正專保各客出口銀錢貨物洋面水險併保岸上房産生財棧房貨物其保價格外公道欲保者請至本行帳房面議可也 
[浙省新開裕泰昌紙號]  
本號監製進呈貢箋赤金清硾風露宣紙磁青藏金時式描金畫箋專辦泥金圍屏壽幛各種綾錦聯對精製　龍綾奏摺萬壽賀本自描龍鳳百子禮帖仿古名人書畫十景詩箋選博青梅禀帖全書毛鹿紅花格帳採辦各省名紙精益求精凡　仕商賜顧份外克己倘蒙函購請指明杭城回回堂斜對門洋　門面便是庶不致誤 
[餘姚湖地戚氏脩譜]  
我族宋初居河南汴梁南渡扈從至臨安嗣後宋祚旣移　亞卿公遂隠餘姚湖地爲遷姚始祖舊譜脩於嘉慶甲子迄今九十三年需脩孔亟茲議續脩凡遷徙異地祈卽開明世系詳註居址速寄上海匯豐銀行交戚勤齋收或逕寄餘姚湖地戚氏宗祠限期一年愼勿遲悞特佈光緒丙申五月浙江紹興餘姚縣湖地　戚氏宗房紳董仝啓 
[紡紗織布機器出售]  
啓者伯拉脱兄弟公司開設在英國洼而亨地方專製紡紗織布機器其貨係頂上之絲故價較他家昂貴現在上海經理者係怡和洋行特此佈聞 
[每洋百念瓶]  
本號向運廣洋各貨荷承官商惠顧多年茲又陸續新到撇蘭紗女衫各色香雲紗拷綢幼細夏布痧氣丸紅靈丹每洋一百廿瓶二馬路悦生棧啓 
[召租]  
本局有虹口乍浦路舊電燈公司洋房一所倘欲開設機器等廠最爲相宜欲租者請到本局議租可也招商總局告白 
 
