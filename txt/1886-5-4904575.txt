# 1886 - 5 - 4904575

 

Page 1

 
 
[順天江南浙江江西四省闡墨出售] [  申報舘主人啓]  
　　本科順天江南浙江江西四省闡墨本舘業經先後排印校對無訛紙張潔白頗爲士林珍賞定價順天關墨洋七分江南八分浙江江西均七分售處仍照曩側揣摩風氣者所宜先暑爲快也 
[常熟經售申報書畫處] [  申報舘主人啓]  
　　常熟城内市前街抱芳閣書坊現爲本館代售申報及申報館點石齋兩處所印之書畫碑帖等件其價悉照仿單並不增减如虞山一帶貴仕商意欲購取祈就近向之價買欲看申報亦可向該坊訂定自當按日送閱不悮 
[六十二號畫報出售] [  申報舘主人啓]  
　　緬甸服屬於英歴有年所今王忽與英爲梗一戰再戰至喪師失地而不悟緬不國緬無人矣西國畫　繪有緬之都城宫室與其執政之宰臣使臣出鎭之武將兵弁等圖本齋一一照繪列入畫報并爲述其崖略以饜觀者之心報首畫譜兩圖爲管君劬安所繪後附淞隠漫錄圖說一則准於二十六日出售此佈 
[論厦地派捐事] [  山陰述蕺子稿]  
孔子言有國有家者不患寡而患不均不患貧而患不安蓋地利不如人和雖有堅城而委棄不遑反爲宼讐所踞雖有沃野而人民離散亦與瘠土無殊此土地闢田野治古先王巡守之所以慶諸侯而户口倍增家給人足史册所稱爲循吏也豈必捐上益下而後謂之益哉爾吾獨有異於厦地之勸派海防捐矣夫海防捐欵所以爲善後之費也中國自與法人戰後砲臺之毁者需修器械之敝者當補一切邊疆防禦之事在在須財當此庫欵南絀之時無術可以彌其缺漏而海防之事又不可稍緩故不得已創爲紳富捐之舉蓋欲固邊圉如金甌之無缺庶幾海氛靖　邊氏不至罹兵革之災所以安民非所以厲民也乃吾之所聞獨有異也泉漳各處之人有曾經出洋者近皆携眷來厦候搭輪船問其故則云近來官府在鄉間勸派輸捐多方需索我等出外所獲爲數無多除去資助親友修理墳墓贖回田産聘娶妻室添製衣服等項所餘不過四五百金而官府派捐至少亦須三百不克如其願則董事衙役等數十人駐紥於宫廟酒食之費卽向各户索取自念無以償官府之求不如出外謀生尚可安業言之若甚戚者噫是豈傳者之過耶抑實有其事耶然吾思勸捐之弊亦在所不免前者關辦某捐之際經理者其收捐之數與報解之數每多不符彼時辦理者皆　道等員其弊尚若此而况委其任於董事衙役哉雖今昔之事大小不同然其行假公濟私之弊則一也在創此舉者必以爲民自樂翰事屬一舉兩得然苟一涉勉强則勸捐者卽不難變爲勒捐民有當法人之衝者前旣遭其蹂躪之慘幸而有不及於難者又不得占家食之安故土重遷粢梓長别民困果何由蘇乎雖當此朝廷宵衣旰食之秋夜寐夙興每憂夫疆圉之不固普天之下何莫非食毛踐土者富者出其財貧者出其力不待勸而輸將恐後誰曰不宜乃各紳富子孫之念重報國之心輕慳吝爲懷罔顧大義此實人心之貪鄙非盡由於官府之辦理不善然民心果貪鄙而欲其見義而忘利豈逼索所能爲力哉夫中國之人每有家累千金而白稱貧無可藉者雖貨財充牣其中而故意擁敗絮啗粗糲者吝嗇者之恐人求之也間亦有豪華自喜者玉食錦衣平日揮金如土而或有故舊親朋貧難自活向之告貸一二則亦與吝嗇者無殊人心之澆漓風土之薄劣至今日而愈趨愈下一旦而欲力振頽風挽狂瀾於旣倒亦正非易然吾試譬之於棋勝者之所用卽敗者之棋也特善奕者之運用不同耳民亦猶是也夫用兵者使之不得其宜雖有强兵亦將敗北勸捐者派之不以其道雖有義士孰則肯指囷而贈哉聞今日之捐日後可以彚奏請奬視捐數之多寡以定奬之輕重經理者卽以此爲勸然各紳富旣不願捐自必以利爲重以名爲輕也况泉漳等處之携眷他往者皆出洋謀生之人夫出洋者不惜其身命以試於驚濤駭浪之中以覓利彼無顯楊之志者名旣不足以爲勸安得不另籌激勸之良策耶在經理之人以海防捐例至明春而停此時籌欵無多尚不足敷海防之用此舉將成畵餅故不得不竭力以爲之而思出　 
洋之人自必獲有餘利不妨多派數百金旣以足海防之欵又以爲勸派者之功而孰知其所剩無多不足如諸公之願則此舉將徒勞而無功蓋董事丁役等未必皆盡心於海防者也亦徒欲得勸捐之功耳旣失其初心則必使諸出洋之人亦不得安享其利而後已不然者捐輪固爲海防之用而索取酒食之費豈亦爲海防之用耶嗟乎捐輸之弊如是吾恐海防之費未必足而泉漳等處將見閭里蕭條矣所冀者上愛物以養其下下勉力以事其上上足而下不困是則在於當軸諸公之善爲權衡矣 
[電音彚譯]  
　　前月廿七日倫敦發來電音言印度英總督刻已大張曉諭謂緬甸全境均歸英國管轄我中朝聞之宜有電飭曾星使詰問之舉也廿八日又有電音謂德國現有多人集議擬籌備英金三千五百萬磅來與中國相商代辦興造鐵路及一切邊防諸事云 
[勇能折獄]  
　　美國折獄之時往往常有滋閙情事昨閱西報見舊金山刑司斷案時又有一事譯之以供衆覽當刑司伏案手批爰書之時有一犯傲然欲出捕役攔之則該犯力大彼此扭結幾被兎脫刑司初不之見繼聞喧聲舉首視之見該犯桀驁不馴獷悍特甚刑司乃離座而起命役釋手親自下堂拘之該犯見刑司身長貌偉氣稍餒然擠不卽服刑司舉拳毆之先尚對毆繼而力不敵始帖耳就縶刑司乃重入公座舉筆書判將該犯加罰苦工一月以爲無禮抗違者戒 
[西班牙事]  
　　西班牙國卽俗稱大吕宋國也其國王阿寛蘇薨逝之事經迭錄報端兹復接歐洲各處消息特再錄之以補前所未逮西歴十一月二十六日西班牙乜棣列都城消息言二十三日下行王偕公爵臣文騁沙乘坐密馬車由依路巴道王宫處起程往都城及由都城回依路巴道後猝覺精神困倦喘息不已隨卽召金美臣醫生診視服藥獲救至晚間十一點鐘病復作氣喘如前是時夜深西王不欲驚及内宫並宰臣是以未行召見二十四早公爵臣錫士度朝見知事已危急遂卽傳知所祈理士天拿王后並依沙巴剌王公后及諸王眷大臣是時王后等皆在乜棣列都城旣至依路巴道見王危坐椅中形色大變惟心尚醒猶以好言撫慰各人未幾都城人皆知王病多有赴依路巴道問 
 
 

Page 2

 
 
候者故一時車馬絡繹於途是日下午王病稍愈少用食物晚間酣睡至二十五朝病復篤氣息喘急辛苦異常投以藥餌未獲功效知難挽回未幾薨逝當時西官出示凡文武官員皆穿素一年云同月二十六日倫敦消息言歐洲各國聞西王之噩耗深爲悼惜德奥意三國將遣使赴西京送葬云同日意大利國消息言教王聞噩耗深爲哀悼卽發電致祈理士天拿吊唁同日西班牙乜棣列都城信息言現國内人民雖甚安靖惟各省餘兵　共十萬名將或調出以備不虞至於吉爹羅尼處加士低路處及卑士如處軍兵將亦加增以防意外以上乃各處信息所言四王薨逝情形也不意一波未平一波又起大喪未竣亂釁竟萌據西歴十一月廿七日法都巴黎士消息言西班牙加理士亂黨酋目之在法都寄足者援到亂魁丹加羅士電音甚多其大略謂丹加羅料西班牙人民將或乘阿寛蘇之喪以變亂國中軍兵雖預備彈壓惟能使其反戈相向輔從跋扈云二十七日倫敦信息言西班牙亂黨之在法國孖些理士埠者現委人到乜棣列城窺探情形以便舉事同日乜棣列都縅信息言是日阿寛蘇之靈柩經由依路巴道處運入乜棣列城中置於宫内矣現西國兵部大臣並内地大臣着各省官員小心準備若　地方變亂卽行駐往彈壓是日將軍馬天尼士金保士在西京近處聚集員弁兵北預備行裝以聽王后命卽西兵之告假賦閒者現亦皆行調回以資調遣矣於時可見西班牙國亂黨之多也說見循環報 
[形勢所在]  
　　有英兵官致書於英國軍務新聞紙館備言巨文島形勢指畫詳明且言英國不必扼守黑海祗須長據此島形勢旣得一旦有變卽可乘勢奪取俄屬之琿春地方云云該新聞紙館旣接此信卽據以登報而俄國新聞紙又爲譯出俄國家聞之卽備大炮運仕琿春地方以爲守禦之計觀此而知形勢之所在固爲强國所必爭也 
[水雷無用]  
　　前當英俄齟齬時俄國整頓邊防於琿春口岸建築砲臺置放水雷密如星羅棋布自以爲金湯之固敵人斷不能越雷池一步矣兹乃閱俄國那和廉冶報悉當日琿春所置之水雷實爲無用之物據該報之在琿春採訪者信息言前數禮拜當德國氈拿火船到該　之時其船主不知該口置有兩重水雷取道直入按該口平時原有小艇灣泊凡船艘到者則示以水雷所在惟是日該小艇他去而岸上又未扯有紅旗示警故該船鼓輪直行當時有人見氈拿駛向水雷心爲之寒卽大聲疾呼告以水雷所在無如船主不識所言未幾大船逼近始知水雷地步然已退等不及船中搭客甚爲驚慌事在兩難進退維谷船主不得已直前鼓輪破浪而行無何兩重水雷皆已駛過並無險阻嗣又駛入口内灣泊亦無阻碍船中人始獲安心然已受驚不少矣聞其所置之水雷乃俄國上等水雷於春初始運到該口經幹員擇險置放咸謂此處有此水雷險如天塹雖漁船小艇亦不能飛渡矣乃自氈拿入口後俄官始知水雷無用深爲詫異俄國水師大臣亦經發電着將此事查究未悉作何辦理然俄國水師於此可窺見一斑矣說見香港報 
[三韓叢話]  
　　昨得十一月十六日朝鮮友人來信云逆賊金玉均逃匿日本後時思再舉朝鮮同黨内應頗易早有率日本亂民東來擾亂謀佔江華襲取漢城之謡居民恐駭異常嗣查無其事遂亦稍稍安靜七八日前有西人秘信謂玉均已勾結日本自由黨人數千雇帆船十墩隻私裝砲火詐稱厭載將偷出馬關逕來江華嗣又得信謂已成行紛紛傳說舉國震動或有謂日本爲電線事與朝鮮不洽將有失和非玉均事也○金玉均勾結日本自由黨來朝作亂之事已確於是國内紛紛準備中朝聞信卽派兵船鎭壓蓋電信已通指揮固極靈便也初十日鎭海操江兩兵船均由烟臺開來仁川十三只超勇揚威康濟等船亦由上海駛來駐巡聲勢甚大聞均聽袁觀察調遣舉國人民大慰而日本亦有一二商船來朝并聞玉均業已被拘而自由黨人亦已查獲甚多並有顯官列名其中與玉均約瓜分朝鮮云○陳茇南觀察前奉傳相札委總辦朝鮮各口通商事務委員近因東藩多事商務委員事權不重未能呼應一切加以各國交涉名目較輕則將或輕視内廷慮念及此欲派大員賛畫壹是藉以鎭撫藩屬另换名目以重事權由李傳相及總理各國事務衙門保荐袁司馬東渡奉上諭袁世凱看以道員升用並加三品銜駐紥朝鮮總理交涉通商事宜欽此彷佛如英派印度使臣體制陳觀察遂於十月十五日將關防封送袁觀察請轉送北洋大臣繳銷卽日啓程内渡○自慶事撤防内渡後時有游勇私附民船來朝結聚至一二百人滋擾百端閭閻苦之袁星使到後卽出示拿獲數十人分别懲辦遞解回籍並將爲首之游勇湖北人羅是喜正法羅前年在朝疉經犯案無惡不作經星使前在朝鮮總理慶軍營務處時懲辦遞籍現又潜來不法更覔遂惟重辟從此游勇絶跡商民得以安業矣 
[緬事彚登]  
　　英將帥俘得緬王底母之後捷電至印英印總統達夫領大臣卽時電奏英廷并請命於朝此後緬地立王與否及其境中仍用緬之舊治或應一律更用大英政令求爲宸斷示下以便遵循英廷如何敕覆尚無明文盖緬祀之存否在斯一舉故英之君臣亦未嘗不鄭重而施也○英國簡駐印度總统各部全權大臣達夫領于月之初二日發電馳告仰光巡撫及前路將帥諭以准定於初十日自孟加勞起節來仰達大臣此行盖欲親至緬京查看形勢民情以便籌辦善後各務也○近據仰光來信謂仰光巡撫刻經命駕入緬業已行抵緬京蓋因慶捷功成慰勞將士以盡守土東道之誼云○緬之親王戴拿前發大言自云能致英將首級助成英緬之釁其言固屬狂妄推其心欲緬自立不受制於人未始非緬之忠臣也聞當英帥入宫緬王出降之時戴拿亦同跪英帥前告降是以戴及妻孥皆得從緬王去國入印之行雖同爲俘不失其君臣共命之義吾故目之爲忠至若金文則有大不然者矣位居首相秩在百寮之上旣不能守經忠告導君於善又不能行權廢暴虐之君别立賢王以存緬祀則當挂冠遠引乃三者不能行惟知一味姑息保祿至英兵攻入壓境時王欲北行内地避其鋒金以言詞恫嚇之不令其行英兵入宫金文首先勸王出降及王被俘去後金文面有德色以爲已之有功于英也揚揚自得語其親信曰英立新王將大任珵必不失此相位云云而英帥亦深以其計留緬王不逃得速罷戰爲功故保賞金文巡撫銜並月給養亷二千金文受之不辭嗚呼緬有如此大臣其國安得不滅哉加之一奸字金文何詞以逃哉以上錄華洋新報 
[馬戲到港]  
　　車利尼馬戲前在滬上試演諸劇變化離奇人皆以先覩爲快兹聞車利尼將到香港所演各戲有獅子等獸較前更覺出色其經理人已在香港擇地預備一切俟演畢或當來滬想滬上諸君子咸當拭目以俟矣 
[官塲電音]  
　　浙江温處道温味秋觀察前經奉旨升授陜西按察使所有温處道員缺昨據蘇垣官塲接有電音恭悉上月二十四日奉有上諭温處道員缺着苑棻池補授欽此按苑觀察籍隷山東諸城縣癸亥進士以員外用分吏部文選司旋在總理衙門行走及中法事起去年夏明降諭旨着内外臣工舉荐人材卽經總理衙門保奏四品銜記名海關道得缺後賞加二品銜吏部員外郎苑棻池擬請以本部郎中遇缺卽補並賞加一級云云是則觀察早登荐剡此次奉命來浙巡察甌江芊見恢恢乎有餘䛦也 
[乞還舊土]  
　　朝鮮國王行文禮部懇爲代遞乞恩表文一道略謂奉天鳳凰城一帶地方本爲朝鮮舊土自上國長白發祥後劃立交界遂將鳳凰城一帶歸入中國幅員現因小邦生齒日繁田土限雖際豐歲猶虞不敷民食敝邦土地未敷贍養敝邦人民籲懇人皇帝俯賜矜憐垂念小邦地瘠民貧恩准將鳳凰城一帶地方小臣舊守之土恩賜賞還俾小邦人民耕鑿有土得以謀食皆出天朝所錫臨表悚 
 
 

Page 3

 
 
慄不勝待命屏營之至等語未悉中朝若何處置也 
[愼池設電]  
　　京邸官塲傳述刻有廷寄令雲貴總督岑彦帥毓英于滇省酌度地勢添設電線直達粤東以通文報應如何籌款購備電器咨調涵曉電線人員一切事宜詳細籌議具奏從此碧雞金馬之間瞬息可通音訊嶺南春好無煩驛使遥傳矣 
[赤嵌錦字]  
　　臺灣府屬嘉義縣匪徒勾結生熟各番出掠鄉社經署臺灣挂印總兵章鼎臣軍門督兵勦撫刻已一律平安軍門復招撫熟番頭曰賞給功牌以示鼓勵○章鼎臣軍門仙眷于上月十三日抵厦待船二十四日附爹利士輪船東渡業已安抵赤屏矣 
[水手可嘉]  
　　十一月二十二日下午淡水輪船自上海展輪前赴厦門汕頭兩埠搭客某君見汕頭人王姓挈有小孩一口情形可疑早心焉識之適耳水手頭目范阿來私詢小孩如何隨汕頭人來此不孩涙隨聲下訴稱姓葉名金寶年十歲姑蘇人家在蘇城白塔子巷象皮弄内父親操油行業刻已去出家中祗寡母及兄弟三人長兄二十餘歲仲兄十餘歲我自四月間被人誘至上海七月間售與洋行街萬和口張阿平聞得洋二十四元張旋囑王姓同我到船取烟袋船卽開行據云要往汕頭想今生不能回家鄉見老母矣言畢痛哭幾絶土聞之知已敗露舉手欲毆復憚衆水手之威不敢發作惟有嗔阿來爲多事而已阿來轉詢王何以拐帶人家孩子王稱我係汕頭人在滬貿易孩由上海洋行街萬利棧中同鄉人張阿平出二十四元買得前途是否拐騙不得而知惟張曾親自來船託船中管事人阿有沿途照料贈以洋銀五元阿來卽詢之阿有阿有不承兩相爭執水手及諸火去遂公禀船主情願湊集洋銀將孩贖回送至蘇州俾得一堂歡聚事爲英領事訪聞詰問船主船主稱明知該小孩誤被拐來祗以爾時急欲開船未經送出俟到汕頭當將孩及拐匪送交領事官察核辦理可也噫阿來及諸人僅徹末傭工耳而能見義勇爲全人骨肉眞可謂好行其德者矣該孩得返鄉園有不頂禮焚香永世戴德者哉并聞近日上海往來厦門汕頭名輪船每次皆有小孩隨同孤客或且一人而携帶三四小孩此種拐匪往往串通船中管事之人代爲藏匿以致弊端百出防不勝防所願各搭客皆如阿來其人沿路留心凡見小孩必察其與挈帶者口音相類方可無疑否則告知船主帳房詢明原委亦莫大陰功也 
[潯陽道聽]  
　　上月十九日新壩口某木作學徒晨起開門適有樵夫負薪而過時則天氣嚴寒雨後路滑學徒偶一失手店門撃中樵夫之首登時墳起如桃血流被面急爲扶起送回不免小費唇舌亦无妄之災也○上月望後某日城内胡姓失去一十一歲男孩懸賞找尋迄今未獲又某姓家失去一小孩年甫九歲邇來匪類拐孩無日不有心誠保赤者烏可不加意防閑哉 
[棧房出租]  
　　日昨文匯報出有傳單内開招商局之虹口棧房與中棧房均出租於禪臣洋行其限期則未知五年抑係十年每年棧租銀三萬二千五百兩聞已由耶松船廠經手修理一切云 
[牙帖局示]  
　　照得兹奉撫憲示諭仿照湖北章程凡有各色牙行均于招牌上添註部帖兩字以便稽查而杜矇混等因業經將奉發告示遍貼曉諭在案兹查憲限已逾仍未據各該行一律遵辦殊屬違延似此因循玩視保無隠戤頂替之户混匿其間希圖避捐本應按户確查仍恐善保騷擾合再出示曉諭爲此示仰各色有牙帖户人等知悉自示之後各該　等務當恪遵定章均於招牌上一律添註部帖兩字庶有區别倘有抗違不遵則是故意藐視不免朦混等獘定卽指名移提究辦决不寛貸再查近來諸色行户往往張冠李戴十居七八除確切查明照例究辦外因奉另定新章添註後仍令各該口自行出具並無頂替切結並該處牙甲出具認識保結如果保結不實或别經發覺定惟牙甲是問該牙户牙甲等務各一體遵辦均毋違延切切特示光緒十一年十一月廿五日 
[巡司謝委]  
　　本邑冬防委員袁君承恩經藩轅牌示調署木瀆巡檢前日接奉來文昨已到省謝委所遺斯缺想須另委他員矣 
[鄰封將莅]  
　　監犯汪金寶病斃後由莫邑尊詳報本府派委南匯縣祁西垣大令來滬相騐已於昨日起程諒今晨可抵滬矣 
[獲犯歸案]  
　　汛捕小桂林在本邑南市緝獲匪犯王三致被誣扳經捕頭趙金送縣請訊等因已詳前報嗣莫邑尊訊無實據當將桂林斥釋並查得該犯前在奉賢犯案逃避至申因飭笞責八十板押候備文解赴奉賢歸案訊辦 
[被拘卽釋]  
　　前晚十點鐘後有兵船水手四人至法租界蘭芳里某花烟館領略烟霞滋味並不會鈔摀兒向索亦不步付當經鳴捕拘獲一人餘均散去及後巡捕將所拘之水手解送捕房餘衆又擁至花烟舘立逼鴇婦將該水手保出鴇婦答以不能水手等恨恨而去至十一點鐘時復集多人赶至大自鳴鐘捕房自稱係某兵船上人請將所押之人放出如不放定將花烟舘拆毁華捕答以放人須候捕頭之令我等不敢擅專爾等去拆花烟館干我甚事自有官曁捕頭辦理水手等又喃喃痛詈而去昨晨法捕頭向該水手訊問時另據一人到捕房稱願賠償該烟館錢文據該烟館婦人稱連烟資計算須洋兩元有零法捕頭着賠洋一元其人卽繳出當將該水手釋放 
[奄然物化]  
　　法捕房西捕於前晚巡至興聖街口見有一人倒臥於地呼之不應觀其形似挑夫不類乞丐隨卽雇車載至捕房已不能語捕頭着送至仁濟醫館延至夜半斃命捕頭聞之卽着包探至同仁輔元分局報明昨晨十點鐘經局派司事往騐的係病斃並無别故隨卽由堂收殮扛至義塜標記掩埋 
[英界公堂瑣案]  
　　昨禮拜一英會審公堂應輪英副領事佩君會訊適佩君有事未到由英領事署大寫麥君權代所訊各案擇其稍安者彚紀於下○一百六十二號巡捕稱前夜在虹口徐家花園一帶梭巡見張道汝在人家門口放火上前拘之張突揮者拳打落我之牙齒忍痛拿獲張供崇明人因醉誤事羅太守以張放火拒捕可惡已極押候過堂重笞五百板○三百十七號華捕稱前夜阜康里失愼見蒲長法持無盖錫酒壺盤詰支吾因卽拘押尚未查明失主蒲供酒壺在地下拾來羅太守判浦管押三天酒壺俟失主認領○余藍氏失孩疑是對鄰之錢朱氏誘領輾轉提到張王氏等解案各情已列前報昨據捕房包探顧阿六稱余藍氏又至粤人陸阿桂家詭稱買孩陸領看者雖非該氏之孩然棉襖確是伊孩之物因報捕往拘又有失孩之張陸氏認明失孩之褲亦穿在是孩身上據陸言是孩係王阿銀雷阿米等託伊價賣今將各人及孩一併送案太守謂是案必須詳究飭將陸阿桂等分别押候覆訊○包探秦少卿稱烟妓張金寳到捕房報稱前夜有張金表等四人乘間攫物請是查緝今查獲張金表等并原贓一併解案羅太守隨判張金表王阿桂劉金發張行春等押候各笞二百板贓交失主又諭該包探曰探夥之胡行不法人所共知爾旣用人爲夥務宜隨時加察本府自有賞罰此次爾夥賈析索賄擾釁訊供鑿鑿爾當赶緊料理爾如有功本府亦不虧待該包探唯唯而退○夏忠秀稱先後失東洋車　輛今在朱榮堂處醒得兩輛及車板車輪等件尚少兩輛每輛値洋十二元朱榮堂供向人買車兩輛已久不知是失贓至每輛値洋不過六元羅太守得供之下飭將起案之車給夏收領缺少者着朱自行賠償○華捕稱虹口一帶又言人聚賭昨見方福富等在路旁摇寳送案請辦方不認聚賭羅太守以當場獲賭豈容狡賴判方枷號一月發頭門示衆○周錫堂楊春榮二人經人舁送到案請爲騐傷周遞呈詞略言撑船爲生因楊爭攬生理用篙戳傷楊稱被周毆傷羅太守着周楊均送仁濟醫館騐傷并論楊其詞俟傷痊再訊○ 
 
 

Page 4

 
 
王阿富稱在荒場小遺被唐新明持木毆傷頭顱叩請騐傷唐新明供認誤傷羅太守騐得王受傷屬實唐以細故逞凶殊堪痛恨判罰洋二元給王養傷外再押兩禮拜○余子香稱在自來火行爲買辦友人高景堂三次向我借洋十元前日我在路高又硬借其勢洶洶指送巡捕羅太守判高笞責二百板○甯人某稱開雕花作前日老德記洋行遣人持木匣令我雕花囑夥送往西人忽言不要夥退出門外西人連放二槍一槍之彈在匣裏一槍傷足得信之下舁夥至捕房蒙送醫院命我投案申訴羅太守諭以查明何國商人具詞呈候核辦○包探王阿二稱昨拘積竊周錦堂詰得所竊衣物寄在蔡慶榮烟舘内因搜得衣服十一件銅錫器十八件又獲周之同们周阿炳一併送安羅太守飭將人贓交該包探帶回查明失主解候核辦○包探孔長生稱朱玉　曾至余玉喜家浴堂洗澡被陳阿生掉换衣服由余報捕經我獲陳詰得衣已典洋二元吊贓送案朱玉郎及余玉喜投案申訴陳阿生供認掉衣典洋兩元先被探夥王阿二沈阿六吊打又被勒索洋一元四角我祗用六角後又將我扭交包探吊贓羅太守判陳阿生管押七天以示薄懲贓交失主又據門差華捕稱十阿二固是探夥沈阿六與王爲伴勒索竊犯陳阿生錢文是實初時包探不知及該竊到捕房說明情形捕頭命將王沈拘案請辦王阿二沈阿六同供被陳誣扳實未勒索錢洋太守謂爾等探夥往往勒索竊犯之錢設有小竊攺過作小經紀者探夥及捕役夥時向勒索使不能安仍爲竊賊爾等便可常得規費如竊犯說明勒索情狀爾等必以爲懷恨誣扳此乃本府所深知隨判王阿二笞責二百板沈阿六減責百板以儆 
[新貴助賑]  
　　謹啓者新貴凌陛卿孝廉篤行君子也前承慨念灾高之廣倡助賑捐並代爲勸募集欵寄擲今又喜助賑洋五十元并硃卷五十本囑爲分送所有惠答隆儀概交敝處助賑非樂善之誠安能出此當於年終將答卷台篆另列清單代爲申謝以昭信實竹坪陳煦元謹識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海四馬路浦灘文報局内恊賑公所經收賑捐十一月下旬清單]  
　　廿五日鋭册景德鎭江偑華朱　卿二翁交來程漕川翁易黄全泰王德昌湯仁昌達生號朱泰全劉裕敬程尚杰汪廷選程啓學金鄒氏程裕斗程昌毅程啓垣葉秀山鄭進賢無名氏十六户各本洋一元朱靄卿七角江啓泰江生泰程敬齋程希武汪侯生楊志發方利珍馬海源葉有華汪麗泉十户各五角江鎭泰立和號陳吉泰吳位三四户各四角胡廷璋程占鰲程文秀同茂號王厚培葉厚生王普南曹天順吳錫冸九户各三角蘇受三葉椿庭姚金慶吳尚沂程夢鰲黄兆璋無名氏七户各二角葉福齡葉禮春孫志和王碩夫江長皆周永發六户各一角謝介眉英洋五角裕源義程灝塘二户各二角合收本洋廿八元虚封開一元小洋四角○催單越郡隠居募於仁壽於彭壽正大米店格太太合收英洋兩元蘇文報局募弟廿八批王賡熙爲得賴神靈護佑轉禍爲福英洋十五元久大典三元又指捐棉衣一元五角公和一元五角徐中和兩元善無名氏兩元桂林周章伯湘平銀二十兩朱李氏因病愈棉衣洋三元又銅洋一元種緣子節省壽儀四十元無力子賑沙洲兩元蕩口虞仲記指東省五元安節局收武威子本一元又二元又收義大處桶捐古巢氏求父延壽錢五百文樂天廬一元無名氏一元錢五百文又收人和震處桶捐無名氏兩元錢五百六十文世德堂瑞記十五元仁裕典請衣莊客廣儀六元草橋畔居士陳五元李堡廣和錢莊銅洋廿二元公發義旗銅洋五元許也卿銅洋兩元合收英洋一百零八元本洋一元銅洋三十元湘平銀二十兩錢四百五十文○鮒册延錫九瑞仲蘭兩户各二元江藻亭張東岩彭禹廷緒芝山四户各一元○同里金小甦翁募無名氏錢二千文曹子蕃一千五百文同裕典祥泰典金紹卿三户各五百四十文同福典雲旅居士戴十二愿人福記屠福釗黄氏六户各三百六十文金士芳金維坎兩户各二百四十文張錫麟松玉記香雪廬公泰隆周吳王金小臣宋劍泉幼琴姚沈記八户各一百八十文螺雲石室樊杏生思補軒無名氏金丕謨乾和仁清和冬記七户各一百廿文張百忍一百五十文合收英洋九元錢三百八十文○巨豐莊交來蠙山官署規元二兩七錢天順祥交來京都全芸軒先生規元十五兩四錢八分朱子蘭先生潤筆錢一百四十二文梁溪頴川氏求慈親康健英洋五元春生鑑號交來金陵恊賑公所募第七批英洋四百十一元小洋十二角銅洋四元錢八百三十九文○本日共收英洋五百四十三元本洋廿九元銅洋三十四元虚對開一个小洋十六角錢一千八百十一文湘平銀二十兩規元十八兩一錢八分○附收江寗賑英洋三十元另册詳報 
[鎭江電局代收十一月朔日起至十五日止洲賑清單]  
　　常鎭道憲陳發南匯縣棉衣五百套○丹陽縣凌募四十六號册束海帆二十千謙吉錢庄王月階王錦琇三户各十五千周霽山李銘兩户各十千烟店七千張子占五千江恆昌三千文四十七號册五承祖一百元馮厚之十元無名氏三元樂記季鳳岐兩户各二元姜儀卿仲記士記三户各一元四十八號册周雲錦三十千董樹十五千慶大號十千許登高五千文四十九號册吕吉元十五千王樹彬朱履南兩户各十千吕錦昌畢盛占兩户各五千夏元倫十元又募泰興典銅洋十六元顔寛記醬坊十元匯源典八元匯昌典六元一千另五十二號册費純甫五十元延陵董藩元甲募一千五十六號册藩三餘堂十五　藩魯俊公延陵五都七圖史慶傳堂三户各十元潘佩禮六元潘佩芝四元張源盛元興恊興　義順乾豐恆自成六户各二元王鼎隆春茂李恆昌恆隆泰和謝恆泰乾元堂立生隆盛乾泰泰隆源記朱正源丁雙喜嚴將保五都正十圖莊十六户各十六元賀彰令韓春樓兩户各半元董事賀桂芬募一千五十號册賀氏祠八元董事張曉雲募一千六十七號册陳煃五元張維新四元朱高明　 
陳達祥兩户各二元張鶴高張振燥張以運王附龍四户各一元朱宏保七百朱玉昌五百張曉雲三元又一千六七九號册薛文誠夏侯鈺徐元俊岳峻天四户各一元薛洪順薛洪瑞兩户各半元馬仁鏡募一千七十號册夏侯元字徐惠吉馬陳氏周氏四户各一元潘朝爵徐逢吉兩户各半元許登瀛募一千七十二號册許登瀛二千佳綬四百史年壽楊義順兩户各三百又募一千七十二號册徐則森劉永茂鄷炳南三户各一千朱國楨募一千九十一號册黄道林五元黄天珩四元黄汝恆黄元高兩户各三元裕萬泰蔣裕章祝有財三户各二元隆裕盛六千源盛三千六百王董事募一千七十四號册王維周鄭鍾昌王燮堂王燮培四户各二元王岐訓王靄人兩户各二元又一千七十五號册廣源典十元珥陵眭耀光募一千七十一號册采潤益盛長兩户各一元恊茂生一千德泰七百陸曾鈴裴仁和胡錦胡乾泰四户各五百正和源盛盛廣裕泰長春吳恆泰陳永茂六户各四百松茂太同和周元大生和四户各三百文募一千六十一號册無名氏一元傅文榜一千春生泰六百陸聚鈴永源大豐源三户各五百張山林蔡日興泰和陳順大益茂齊復興六户各四百德生堂盛源潤陳義順陳雙元致和樓泰昌六户各三百珥陵分縣邵募一千七十六號册蔡源盛冷種德二户各二元又募一千七十八號册求四境平安主人尹紀發二户各六元無名氏十一元仁孚陸順興二户各二元盛元昌一元陳德慶張姓二户各半元鼎昌祥發二户各一千震元八百王泰源葉源興大豐三户各七百王啟太林萬盛二户各六百又募一千七十九號册尹性存一元又募一千八十號册丁仲良陳慶元陳繼志三户各半元丁芳洲陳庭尊二户各四角湯天發陳克勤馬永訓陳孝起四户各三角蔣殼華馬永康陳春洪三户各四百鄭連慶三百六十唐啓榜眭東福二户各三百張天寶蔣景揚眭連芳三户各二百以上丹陽各册共來英洋六百二元銅洋四十元錢七百○丹徒縣馮募趙松橋手東鄉七典朱恆益六十元夏甡茂三十元田公益夏慶茂趙松茂三户各二十元蘇公泰趙仁裕二户各十元又募七十八號册朱順明朱丙炎經手朱炳南十元無名氏三户各五元又八十三號山朱米樓十元無名氏十元無名氏五元又海門王德懿七十四號册王正大三十三元王裕泰毛泰和二户各五元德泰號三元王裕生許聚隆祥泰無名氏公信乾源泰承仁堂湖山小築盤記丁裕大福同濟補過子沈元太十三户各二元盈泰乾源泰竹卿氏還讀軒大興吉祥興進項稚梅永記徐秀滎九户各一元駱萬盛周正源二户各半元○揚州恊賑公所第七批揚平二七寳一百三十二兩三分二厘第八批七十二兩三分七厘第九批三百六十二兩九錢六分二厘第十批七十二兩三分七厘○靳春陽手袁焕章募漢口紳商一千一百八十六七兩號册煥記十五兩王蓬翁手淮鹽公所四十千懷記二十千求育氏無名氏二户各十千榮昌油行無名氏二户各五千源興行三千不書名二千李以翁同昌協集記寶記吉順公仁豐泰胡奉發黄松泰八户各一千源源祥五百此册前來它紋五十兩已出收條現來它紋三十三兩三錢五分五厘○吉盈豐王克宜募一千四百六號册同興發二元又一千四百十五號册愼泰棧四元方永成兩元陳立誠兩元任順之金存誠兩元又一千四百十三號册恆豐太三元封文連張寳田無名氏三户各一元○晋源募二百四號册義和信五千無名氏五百又三百程鈺堂二百又高耀翁手二百五十三號册淮鹽公號五十元六行堂高萬順兩户各二千無名氏一千又二百三十六號册宏大四元二百五十七號册余義和手義和二元中和萬順二户各一元吳廣大新發祥兩户各五百朱興盛三百又三千五百五十七號册龍泉公記十千無名氏五千七百泰來恆五千泰泉茂四千天佑永泰來號朱義豐立本堂四户各二千費匯記順利號黄廷揚三户各一千五百豐源坊一千二百福春號福新隆巢炳記興隆德朱萬豐恆盛號春泰號束源昇朱義盛合興公十户各一千豐隆永六百信成號隆聚恊兩户各五百又二百四十八號册生昌一元○熊步翁募九百十六號册晉隆庄王杏翁兩户各三千茅耀翁二千五百鮑鴈峰二千恆業寶行王彩現翁茅新甫源記豆庄王郡慕五户各一千和豐號袁以政裕泰號金益卿唐瑞軒五户各五百○郭雨田募祈三男病愈益盛公記兩户四元○柳少雲募八百二十七號册無名氏十元潘合興無名氏隆昌坊大成坊槐蔭堂五户各一元無名氏五百卞作手四百莊廣興金義存復昌坊三户各三百無名氏蔣相公各二百○吳澤民募無名氏五元○無名氏銅洋一元○共收揚平二七寶六百三十九兩六分八厘折二七六百三十七兩五錢三分四厘三毫又收二四寶三十兩七錢七分折二七三十兩五錢八分五厘四毫又收它紋三十三兩三錢五分五厘折二七三十三兩一錢九分六厘本洋十五元英洋一千十九元銅洋四十四元錢十五千二百除將銅洋寄滬助賑外○實收二七寳七百兩三錢一分五厘七毫本洋十五元英洋一千十九元足錢十五千五十六棉衣五百套○連前共收二七寳三萬七千五百四十九兩五錢五分一厘七毫本洋四十二元英洋八千九百九十七元七角一分五厘足錢三千六百四十四千六百五十一棉衣六百套 
　　珍珠化痔丸○疝氣奪命丹○萬應痧藥○時症曰痧散上海英巡捕房對門廣東接元堂何均年製 
痔有數種皆由風濕燥熱四氣所傷四氣者非六淫之邪乃五贜之氣擾動内發而作成也外治者如刀針掛線猛藥刮洗不惟痛苦難當且傷元氣内治者全用凉血散風逐濕潤燥　劑亦未見效反損精神痔雖感風濕澡熱而成實肝脾腎三經虛損而起欲斷其患固本爲先治表爲次此丸内藥品以舒肝扶脾固腎爲君以寛腸活血行氣爲佐調和贜腑健運陰陽使風濕燥熱四氣所成痼疾無地可容自然消化故善能治一切内外毒痔不拘遠年近日成漏成管糞前糞後膿血漂流破孔穿腸脫肛脹裂如芝如菌大便艱辛甚至痛痒異常等症無不應騐每兩洋二角五分外用消痔散薰洗每包一角○疝氣奪命丹經云諸疝者乃陰氣積于内復爲寒氣所如使榮衞不調氣血虛弱故冷入其腹内而成疝也此丹治腎與膀胱虛弱爲邪氣縛結遂成寒疝伏留不散臍下撮痛陰核偏大膚囊壅腫以致悶亂及生腎硬日漸澁長陰間濕癢成瘡甚致手足厥冷面目清黄肌黄贏瘦無論遠年近日消散如神每兩洋三角○痧藥原爲時症救急者所需服食無多能起死生於須臾必求藥良無僞庶幾百發百中否則不但無功反爲悮事本堂實事求是究求地道正藥虔修此丸發售使用之者立起沉痛每洋一元小瓶七十三瓶大瓶十五瓶救危八寳紅靈丹小瓶洋一角大二角藿香正氣丸每盒十丸洋二角太乙菩提丸每盒十丸洋二角午時茶每洋一元一百念塊○白痧散取專治一切痧症絞腸腹痛霍亂吐瀉筋脉抽　瘟疫時氣傷暑受熱胸悶作吐頭眩鼻塞嵐瘴觸穢取嚔卽愈病重者用此藥一分凉永調服如中風痰穢惡卒然昏厥不省人事卽用此藥二三厘吹入鼻吼男左女右取嚔或服二三厘卽甦速效如神 
Thenorman　Electric　LightOo　PHILADELPHIA,U,Sof　Aimerica-美國新造電氣燈 
自創製電氣燈以來人皆殫心竭慮欲思設法造成小電氣燈以便人家室内可以備用然迄今仍無人得有良法蓋以爲室中皆用地火燈故凡製電燈咸用大機器專備街衢橋路之用殊不知電燈宜用小者俾得便於移用與油燈無異其電氣宜置燈之足下近有瑙爾門電氣燈公司思得此法製成小燈將來用燈必更大爲靈便據稱製造電氣燈並不用大機器且並不用巨欵開銷以辦此事其製法用法均無甚大難但於燈内裝藥水閱四五日用罄再裝而巳燃用之價甚廉亦與地火燈無異每一燈點一點鐘時計僅需洋七厘半又有一妙處燃時並無熱氣又無煤氣又無烟呼吸之間不致受火毒之氣寒暑一律間之亦無臭氣不須用火燃點止須鑰匙一開燈卽燃着如是則不患火灾毫無危險卽使鑰匙偶然忘却不曾關住亦無所害不若地火之有煤氣洩出此種燈實無能出其右者且此燈之便於他燈者其佳處有數端一所製之法極爲淸爽雖小孩亦能使用一此燈便於移置最爲靈動與油燈無異一不須燈草不若油燈之必須揩抹一燈光和善不致眩目光凝而不動其火之大亦與地火無異欲小欲大均從人便一用此燈不畏火災設或翻倒藥水傾出燈卽自熄一雖有大風不致吹隱故設逢慶會用燈花園中以及有風之處燃用皆便現在公司造民之燈巳有三種第一種係小者高一尺二寸重五磅可用於房間店鋪火藥局及有炸藥處馬車出外時并礦内一切均極相宜其價每盞洋五元並無水脚外費第二種中等者亦便於各地用場惟其中稍有花色并有白玻璃罩每盞連銅花脚極爲工緻計價十元亦無水脚外費第三種係大者可用於客堂大廳及一切官衙等大地方均妙其光更爲明亮並不搖動外加大玻璃罩製成花色均由艮工造成其價每盞二十二元燈脚有用銅者有用漆者有用鍍銀者如有人欲另出心裁定造大小一切式樣亦可其價亦可開呈所定之燈亦可隨時應用其用法亦另紙開明並可送藥水約敷數月之用小燈則另送燈頭一枚中大兩號則各送燈頭兩枚所用藥水設或用罄可購諸各藥鋪無論城鎭鄉村亦可購買不致有缺每燈各有保單一紙保用一年如未滿一年而燈忽壞可以仍向掉換或將原洋交還來買如在六盞以上可减折九四外處買客須寄洋前來如不寄洋或在紐約或在飛來對里飛亞兩處大行家均可作保均可如其最好寄匯票至紐約緣該處有各銀行及各處皆可行用或寄銀行鈔票或寄金錢或寄各國書信館人頭均可來購者無論極少無論極多皆一律送到一樣裝木匣無不當心並無異視丁一本公司所造之電氣燈本國領憑保護倘有冐名造作者本公司可以控官究辦且本公司現擬招人爲本公司經手代辦代賣本公司酌予扣頭普天下人皆可代爲經理且不求極聰明之人并無須資本自可代爲辦理如有幹練之人願爲本公司經辦者可以大獲其利賜顧者請寫信至美國飛來對里飛亞地方瑙爾門電氣燈公司特此佈聞 
 
 

Page 11

 
 
[光緒十一年十一月十一日京報全錄]  
　　宫門抄○諭旨兩道錄前○發抄旨四五道○大臣鮑奏副將等員新老告近片○又奏請議卹片○署晋撫奎奏鄉試年老諸牛未經中式循例奏聞摺○直督李奏逆倫案犯分别辦理摺子○大臣懷奏修理河道夾片○十一月十一日吏部翰林院侍衛處値日無引見○恭王等謝賞綢縀恩○恒明謝留京當差恩○英煦假满請安○河南學政馮文蔚到京請安○掌儀司奏十五日察奉先殿澤公行禮○兵部奏派查齋之大臣派出致麟海英長順符珍謙光恩普有吉岳林○召見軍機○發抄岑毓英奏校聞營伍再請展限五個月奉旨着照所請該部知道欽此○又遵設電線奉旨知道了欽此○吕　岐奏試事完竣並交缷學篆日期奉旨知道了欽此○又請假回籍修墓奉旨着賞假三個月钦此○高燮曾奏接任山西學政謝恩奉旨知道了欽此○○　超片再兩江儘先補用副將韓景廷副將銜儘先補用叅將吳榮貴從前隨同奴才轉征東南戰功夙著去歲咨調來營委派營官勤愼將事不辭勞瘁該二員均係籍隷四川距兩江數千里之遥因親老丁單侍奉乏人援告近之例情詞盹切禀懇奴才仰邀天恩改歸湖廣儘先補用以遂烏私奴才竊以王道必本人情之正忠臣出於孝于之門可否援改之處出自逾格鴻慈附片陳明伏乞聖鑒訓示謹奏軍機大臣奉旨兵部議奏欽此○○鮑超片再奴才所部積勞病故將領臧德等九員曾經奏明蒙恩准照軍營立功後病　例議卹在案仰見聖恩浩湯感激莫名惟廣南地處極邊入夏以來烟瘴倍發在營員弁相繼云亡亦有抱病隨隊在途病故已據各軍先後禀報營務處彚詳前來頭品頂戴遇缺題奏提督伯奇巴圖魯鄧訓誥湖南湘陰縣人提督銜記名總兵鄒連陞四川奉節縣人記名總兵捷勇巴圖魯朱文貴四川大寗縣人記名總兵唐秀廷湖南長沙縣人總兵銜留川補用副將羅天元四川奉節縣人總兵銜留川補用副將蔡文友四川江津縣移籍奉節縣人總兵銜儘先副將何玉四种奉節縣人副將銜儘先補用叅將鄭得勝湖南沅陵縣人叅將銜儘先補用遊撃葛明亮湖南湘陰縣人叅將銜儘先遊撃熊如松湖南湘陰縣人儘先補用遊撃史定邦四川奉節縣人儘先補用遊撃鄧萬年湖南長沙縣人湖南補用遊撃熊大富湖南沅陵縣人留湖南撫標補用遊撃馮文奄湖南湘陰縣人留甘補用遊撃卜勝友湖南善化縣人遊撃銜儘先補用都司侯萬逵四川奉節縣人遊撃銜儘先都司向全凱湖南平江縣人儘先補用都司唐定高四川奉節縣人儘先補用都司徐章能湖北黄陂縣人儘先補用都司馬連陞湖南辰谿縣人留川補用都司羅天順四川奉節縣人向知銜湖北候補知縣王元曾四川鄷都縣人降選州判嵇承諤浙江德清縣人五品頂戴縣丞曾景蘇湖南衡陽縣人孝廉方正增生胡穆清四川奉節縣人儘先千總劉登奇湖南古文坪廳人四川督標世襲雲騎尉署夔州協左營把總張繼常四川綿州人儘先拔補把總劉元青四川巴縣人儘先拔補把總王國楨安徽合肥縣人儘先把總許尚才四川巫山縣人從九徐用彦潮北黄陂縣人廪生羅順章四川奉節縣人廪生王曾仁四川巫山縣人監生陳祖培四川奉節縣人監生徐用朝湖北漢陽縣人六品軍功武生海獻瑞四川奉節縣人六品軍功武生翁潤之四川奉節縣人以上共計三十八員名陸續病故查該故員等前隨奴才轉戰東南功勲累著此次奉調遠征邊關跋涉數千里異常辛苦遍歴蠻烟瘴雨之鄉祗知枕戈待戰效命疆場那計病入膏盲魂歸異域其一片血誠均屬勤勞元王事兹因瘴癘薰蒸積勞成疾竟委骨邊陲深堪憫惻合無仰懇天恩勅部將該故員等仍請照軍營立功後病故例議卹以慰忠魂而昭激勸出自逾格鴻施是否有當理合附片陳明伏乞聖鑒訓示謹奏軍機大臣奉旨鄧訓誥等均着照軍營立功後病故例議卹該部知道欽此○○頭品頂戴暫署山西巡撫調補直隷布政使臣奎斌跪奏爲查明鄉試年老諸生榜發未經中式循例恭摺具奏仰祈聖鑒事竊照各省鄉試年老諸生如果三場完竣例准查明實在年歲奏請恩施兹光緒十一年乙酉科山西省文𨶤鄉試於放榜後查有年届八十之附生王佐才八十以上之附生孔繼泰余仰庚等三名均未中式據提調冀寗道馬丕瑶具詳請奏前來臣調閱該老生等三場試卷完全文理俱屬通順當經咨准學臣吕鳳岐查覆核對學册年歲與例均屬相符欽惟我皇上會慶同升典隆大比選乙杖校書之彦士盡鴻騫擢酉山嗜學之儒人欣龍躍該老生王佐才等早搴碧藻慣踏黄槐皓首窮經不懈芸窗之業青雲勵志仍爲桂苑之遊三塲之試卷已完一第之題名未列雖　隠登科無分苦陪多士賓興而桓榮稽古有年亦屬熙朝人瑞宜附奏名之盛典同邀沿齒之隆恩除將該老生等入學年歲清册咨送禮部查核外理合專摺具奏並繕具該老生等名單恭呈御覽伏乞皇太后皇上聖鑒敕部核覆施行謹奏軍機大臣奉旨禮部議奏單併發欽此○○曾國荃等片再署松江府知府時乃風現已在任病故所遺松江府員缺係煩疲難三字要缺政務殷煩時有中外交涉事件必須精明幹練之員接署方資治理查有候補知府姚丙吉老成練達辦事精詳堪以委署據藩臬兩司會詳前來除批飭遵照外謹合詞附片陳明伏乞聖鑒謹奏軍機大臣奉旨吏部知道欽此○○大學士直隷總督一等伯臣李鴻章跪奏爲審明逆倫案犯分别辦理恭摺仰祈聖鑒事竊據元氏縣知縣恩春騐報民人孫六狗賄囑孫椿連等謀勒生母孫王氏身死一案當經批飭提省審辦兹據署臬司劉樹堂督飭保定府知府朱靖旬等審明擬議招解前來値臣駐津飭委署藩司松椿代審無異臣覆加確核緣孫王氏係孫六狗之父孫大全城侍妾孫六狗係孫王氏所生孫大全城與嫡妻早故孫王氏不守婦道隣里皆知孫六狗屢勸不從光緒十年冬間孫王氏復欲雇素日有姦之張喇叭作工孫六狗又向勸阻仍置不理孫六狗因被村人恥笑難以爲人一時糊塗起意將孫王氏害死十一年正月初閭密向同姓不宗之孫椿連告知央其下手孫椿連先未應允孫六狗再三央說許給制錢三十千孫椿連貪利允從孫六狗因無現錢寫立五畆地典契一紙交其收執孫椿連因一人難以行事又允邀現已監故之杜二詠城帮助並許平分錢文是月十一晚孫王氏赴村人孫五尼家索欠孫六狗至孫五尼家假意唤其母回家孫王氏因帳未算清令孫六狗先回孫六狗卽向孫椿連等告知因孫王氏歸路須經孫椿連門首孫椿連遂在門首等候三更時分孫王氏走至孫椿連將孫王氏誑至家内卽用左手揪住孫王氏頭髮合面撳按倒地致碰傷額顱近左孫王氏喊嚷杜二泳城卽取出身帶麻繩遞交孫椿連在孫王氏咽喉纏繞分執繩頭用力勒拉一會孫王氏當卽殞命時孫六狗在門首看人隨後進内商同孫椿連等將屍身擡至村外停放各散次早孫六狗揑稱其母被人勒死投縣呈報經元氏縣騐訊究出實情批飭提省審辦據供前情不諱案無遁飾除同謀加功罪絞决之杜二泳城業已監故應毋庸議外查例載謀殺母已死者凌遲處死又例載子殺母之案於審明後恭請王命先行正法若距省在三百里以外卽在省垣正法仍將首級解回犯事地方梟示又子謀殺母案内如有旁人同謀助逆加功者擬絞立决各等語此案該犯孫六狗因生母孫王氏不守婦道胆敢起意賄囑孫椿連等將孫王氏謀勒身死實屬罪大惡極應依律凌遲處死查元氏縣距省在三百里以外已於審明後飭委藩司等恭請王命卽將該犯孫六狗在省正法將首級解回犯事地方懸杆示衆以昭炯戒孫椿連貪賄聽從加功應依例擬絞立决左面剌兇犯二字孫六狗立給地契案結銷燬張喇叭飭緝獲日另給至杜二泳城在監病斃業據清苑縣騐訊明確並無别故刑禁人等亦無凌虐情事應毋庸議除備錄供招並杜二泳城病故圖結咨部外理合恭摺其奏伏乞皇上聖鑒勅部核覆施行謹奏軍機大臣奉旨刑部速議具奏欽此○○奴才懷塔布跪奏爲循案清理河道恭摺奏聞仰祈聖鑒事謹查西陵河道溝橋於咸豐二年奉旨挑挖以後仍按年隨時清理以免壅塞並酌定需銀不過三百兩等因歴經遵辦在案兹届應查河道之時奴才揀派内務府司員敬謹詳查各陵附近河身以及各蟠龍溝内草茨共計二千四百三十一丈均應一律芟除潔浄並查得昌西陵神橋迤東便橋迤東兩邊泊岸堵頭石塊被水冲刷坍塌每邊均長三丈均應就近檢取浮石安砌背後築實以期鞏固又東口子門内石平橋河東南邊土泊岸被水冲刷一段計長十一丈深約五尺謹擬就近拾取浮土淤泥加以灰斤堆培塡築如式修整等情禀覆前來奴才當卽飭將各陵河道早茨逐處認眞芟除所報泊岸石土各工並令一俟明歲春融照案修整務期堅固隨卽親詣醒騐草茨皆已一律芟除潔淨所需錢糧奴才查照成案擬發銀二百五十兩由廣恩庫動支歸入年例奏銷所有循案清理河道緣由理合恭摺具奏伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
   
 
