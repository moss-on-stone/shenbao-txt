# 1921 - 168 - 4917363

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[應付（冷）]  
　　爲今日中國之人民所當應付之事亦多矣内而腐官亂黨變兵貪將外而國權國利又當保衞近而身家性命又計生活稍一怠忽將爲禍益深爲患益烈環而攻者旣如是其衆而助而行者又若是其寡斯眞人生最難之日矣 
　　雖然我中國人民其無怯於今强盛之國當其改革之時固亦無一不歷此最難之日也竭盡心力而又爲人所訕笑豈其能勝於我人之今日者蓋國家當擾亂之日無有不衰弱者内而擾亂外而衰弱則内憂外患無有不一時並來者内憂外患並來則國民之應付無有不多且難者是故我國民今日祗問有眞心應付與否勿徒虛張勿鮮終始忍心迸氣有進無已不必差其多與難也 
[命令]  
　　六月二十三日大總統令任命程舞墀署薊榆鎭守使署參謀長此令 
　　又令敎育部呈福建敎育廳廳長蔣鳳梧請免本職蔣鳳梧准免本職此令 
　　又令任命王述曾爲福建敎育廳廳長此令 
　　又令茲制定省參事會條例公布之此令 
[專電一]  
　　北京電昨國務院特别會議鄂督更換問題結果决定免王但以種種過慮及須疏通處至適當時機卽發表並派人以此旨口頭告之黄陂少樸又議陜案結果電催潼關閻相文督師前進務與劉省長軍隊取確實之聯絡（二十三日下午二鐘） 
　　北京電齊督召朱熙楊春普陳調元各高級官在寗會議王瑚亦列席决服從中央保衛地方不加入任何方面幷派朱蔭棠赴豫接洽聯防趙派鍾元偕朱回寗 
　　北京電杭某中將電府院省憲起草每府五人儘兩月告成民選省長運動省長者有十五人之多盧言省憲告成彼卽廢督爲總司令含兼省長意並新刻小印爲四明盧氏之章表示原籍寗波 
　　北京電中東路被匪綁去重要路員及華兵一棚索票五十萬圓一面坡林塲又報匪警（二十三日下午二鐘） 
　　北京電使團息各國公使昨接外交部照會開修改中國稅則前經約定於大戰結束二年後開始商訂現已屆修改之期爲此照請各公使協助以踐原約（二十三日下午二鐘） 
　　北京電四路購車定二十九在銀行公會開標部復梅爾思云本部向國内銀行募債購車並不與中英公司契約牴觸（二十三日下午二鐘） 
　　北京電昨法代辦訪外部述新任公使芳士歷史美代辦芮德克訪外長係請設法救濟被匪綁去俄員（二十三日下午二鐘） 
　　北京電報載海蘭泡失陷不確程领事張壽增昨尙有電來京未言此事惟烏金斯克舊黨突起新黨小挫勞農政府决派兩師助砲五十四門糧二萬布特金二百萬露卜協濟遠東政府（二十四日下午二鐘） 
　　北京電美參贊芮德克云詹森來電稱鬍匪在東路馬橋河站擄去俄籍站長等八人限兩日贖回否則槍斃聞交部昨急電孫烈臣查明設法辦理（二十三日下午二鐘） 
　　北京電庫匪千餘皓（十）（九）早竄入烏什克旗携大砲二喇嘛二名言誦經三日卽行南犯政府令李文龍帶步一團機槍野砲各一連丁長發率輕騎兵五營迎頭痛剿 
　　北京電新楊電有京津商人李榮等三十餘人由唐烏逃難到巴里坤已飭巴文武護送回京 
　　北京電新疆俄新黨已將大隊越境剿除舊黨戰於額敏縣舊黨巴赤奇大敗（二十三日下午二鐘） 
　　北京電所得稅處官制有會辦無定額留爲調劑政客用法制局核議謂會辦非雇員應規定數目 
　　北京電土地增稅案建議者理由凡商埠輪船火車附近價格日增以所增之價比例課稅年可收入鉅欵前院交財部核議僉以南北睽違中央權縮卽能辦到疆吏勢必截留中央居其惡名疆吏收其實利决定緩議昨呈覆院 
　　北京電陳樹藩電駐陜友軍歷年助剿得力請授張錫元勳四位孔繁錦張兆鉀柴雲陞闞玉琨張冶公升補陸軍中將（二十四日上午十二鐘） 
　　北京電洛陽電吳佩孚派參謀長李濟臣二十一赴潼關協助閻督爲軍事佈置（二十三日下午二鐘） 
　　北京電馮玉祥與瞿壽禔會議對改編陜軍一節述閻督意堅却不允故陳部準備决戰形勢又趨險惡（二十三日下午七鐘） 
　　北京電德安第七師開拔時索地方盤川七千所過各縣每處索五六千不等該師赴陜難恃緩急 
　　北京電交部派英人史梯理爲聯運處所長以英人化南調京奉路處長（二十三日下午二鐘） 
　　北京電施使電美已與俄非正式談判商約以英俄商約爲範圍惟對遠東無接觸故遠東請求通商認爲未至時機（二十四日下午一鐘） 
　　北京電熱姜電俄黨千餘刦巴什台姦淫無忌經米鎭使擊退現派劉營駐防（二十三日下午八鐘） 
　　北京電日債加息轉期昨已議定小野不日返國庫劵隨卽印發 
　　北京電清室積欠木廠承修頤和園工價現被控於地審廳溥儀世續列入被告（二十三日下午七鐘） 
　　北京電院復新楊電征蒙事已促張經略積極進行大軍不日可抵外蒙望妥籌布置先固邊防應需子彈現飭德縣工廠趕運 
　　北京電贛陳電鄂武穴商會報告富池兵變武穴危急請兵援救已派隊赴武穴對岸馬頭鎭防堵又電湘東荒象已成饑民竄入贛境防守需欵甚急請迅撥 
　　北京電湘探報唐繼堯派李友勳率兵一旅助李烈鈞李將率部分圖鄂贛（二十三日下午十鐘） 
　　北京電甘省馬麒等五鎭使電控孔繁錦强迫人民種烟請派員蒞隴查勘（二十三日下午十鐘） 
　　北京電省參事會條例已公布 
　　北京電院復浙沈迭電均悉刻正分投疏通諒無意外所請辭職處仍無庸議一切統賴隨時電知 
　　北京電譚浩明電院高州粤軍大舉來襲經我軍擊退追擊五十里（二十三日下午二鐘） 
　　北京電田中玉派參謀長胡翊儒赴洛陽與吳佩孚討論時局 
　　北京電陳光遠派李尙珩等在直隷再招兵二千由臨城送漢口渡贛（二十三日下午二鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電太平洋各國文學委員會部電蔡元培託其代表出席 
　　北京電京綏路作罷工正午復通車（二十三日下午二鐘） 
　　北京電交長赴湯山三日未回 
　　北京電甘陸改實授已决定 
　　北京電鄂軍務會辦决定蕭耀南 
　　北京電本日令北方振務瞬將結束著内部會同地方官籌辦善後又令鄂省兵變案内之旅長宋大霈孟昭月團長孫建峯穆恩棠免職查辦團長王錫廣彭德銓免職 
　　北京電幣制局派唐人寅到滬監視機器開標（二十四日下午二鐘） 
　　北京電黄河橋技師維倫提爾昨到京（二十四日下午一鐘） 
　　北京電贛同鄕開驅楊大會推出起草員用白話印刷品宣佈楊慶鋆劣跡（二十四日下午四鐘） 
　　北京電馬敎次對學潮無法收拾决計辭職（二十四日下午四鐘） 
　　北京電奉訊李芬辰所部第七混成旅加入征蒙軍已預備開動 
　　北京電學生會因吉會路借欵確已簽字中東路借欵亦在進行中分函外交團勿再容日本單獨投資藉保東亞和平同時並函日使請停止借欵進行（二十四日下午四鐘） 
　　天津電張勛與中央商决以陳德修率新安武軍四營赴熱屯墾由中央月給三萬六千元經費並聞張之上將軍將給還 
　　天津電開灤礦務局請將去年肇禍之礦坑啓封續採農部派兩技師來津會同實業廳科長赴唐山調查 
　　天津電馮玉祥電稱陜陳允交印惟陳部阻止戰事恐不免已率隊兼程前進（以上二十三日下午一鐘） 
　　天津電逈（二十四）保定會議對付陜鄂辦法魯督亦派代表列席 
　　天津電王芝祥啣命赴浙抵津後經人勸阻於逈早返京 
　　天津電梗（二十三）曹派秘書入京接洽陜事主嚴辦軍官不咎兵士 
　　天津電汪士元運動長魯（以上二十四日下午十一鐘） 
　　香港電粤軍圍梧連日水陸空三面夾攻桂軍不支旦夕可下報載粤軍昨已佔梧惟未證實 
　　香港電粤軍旣復廣寗進攻懷集昨已報捷前鋒逼近賀縣 
　　香港電港梧商輪昨已多停載貨物港肉食勢將漲價 
　　香港電桂陸注全力欽廉欲通海道俾北易接濟故該處粤勢較弱高雷方面連日粤軍大增當有惡戰（以上二十四日下午八鐘） 
世界路透電 
[英首相大會中外交之秘密]  
　　二十三日倫敦電孟郤斯德指導報倫敦訪員稱帝國大會已接受外交部不肯宣布克松貴族演說之理由蓋其中牽涉許多國際問題也克松貴族是日曾詳述歐戰終止後英國在全世界外交方針之原則據寳直陳毫無隱諱並請各代表如有疑點儘可質問南斐代表斯末資將軍與加拿大代表美恩氏研究某項問題甚爲縝密該訪員又稱外交部目下之外交方法使殖民地所提出參議外交事務之要求極難實行殖民地首相數人頗不滿意此事將於後此會議討論之 
[英政府之英法合議報告]  
　　二十三日倫敦電張伯倫氏今日在下院陳述外相克松貴族近赴巴黎議决終止希士戰爭辦法事後復述及上西萊西亞問題謂已議定陸續撤退互爭區域内叛兵與德兵之計畫互爭區域之界線未由協約國决定之際境内秩序由協約國聯軍二萬人擔任維持現已請上西萊西亞協約國委員團提出關於專門事項上助力之聯合報告如此舉不能實行則擬移交倫敦或巴黎之專門委員會以便協助高等會議定最後之决議高等會議將於七月間在波洛業開會考慮此事及其他事宜張伯倫氏末謂巴黎之談話始終具友好精神法英對此兩問題皆願密切提携行事 
[法總理之對德交涉宣言]  
　　二十三日巴黎電法總理白里安氏向參議院外交股員會發表關於上西萊西亞問題近東時局及法德兩國間近今談論賠償問題之宣言表明法政府對於每問題所持之論點與希望就總理之演說觀之英政府對於在上西萊西亞所施手續之態度幾與法國相同此後高等會議將無决議以待照現在組織之協約國國際委員團預先一致商定一種辦法或由專門家外交家工程師法律家等之將協助委員團者商定之委員團之人員將留居法國白里安氏述及對希問題謂並無召回勒朗將軍之意至於近東事務英法兩國之意見可望融洽意政府對於此事亦將發言大約土希兩國將覺悟時局之危殆性質若重取攻勢雙方均將大蒙不利協約國調和之議似可由希土兩國接受白里安氏末乃報告法德兩國近今之談話謂今尙未能預言其結果彼與賠償會各員曾交換意見 
[希臘之對協約國提議]  
　　二十三日雅典電希首相及陸軍大臣已由士麥那回京即召集内閣會議討論協約國提議調停希土爭端事據現象觀之政府將接受此項提議惟願先知協約國之條件 
　　二十三日巴黎電據雅典消息希臘各報謂協國如要求希軍退讓士麥那（Ｓmgrna小亞細亞之要港原屬土耳其）則當拒絕協約國調和之提議 
[英議院之國際聯盟會談話]  
　　二十三日倫敦電今日上院開辯論會時克松貴族宣稱一九二○年十一月間美政府曾請將受託代管權草案通告之此項草案書時適送至國際聯盟行政部行政部匪特曾將該案甲乙兩項展緩至刻在日内瓦舉行之行政部會議開會時討論之恐尙須繼續展緩希望有關係之各政府於本年九月間國際聯盟議會開會之前與美政府有所協商至於繼續展緩之理由乃因美政府今復關心世界之事務此爲英國所歡迎者蓋英國承認美國之協助乃從速恢復世界和平最佳之保障也克松貴族又稱彼極願照聯盟行政部之一切建議討論受託代管問題 
[國際聯盟會預算]  
　　二十三日倫敦電國際聯盟所定一九二二年臨時預算案計需經費英金一百十二萬二千鎊英國須擔任五萬八千鎊考慮修正納費章程之委員會已將議决之事報告現在日内瓦集議之聯盟行政會議按原議所需經費照萬國郵政聯合會制分配上屆聯盟議會會議時英國殖民地及小國均加反對委員會今建議依據國家入稅及戶口分在會之國爲七等英法兩國居一等平均納費稍逾百分之十二最低之國平均納費百分之一照此辦法英帝國可大占便利大不列顚納費最巨次印度次加拿大次澳大利亞次南斐次紐絲綸 
[中美聯邦憲法]  
　　二十三日巴黎電國際聯盟行政部近接中美共和國聯邦之草定憲法由瓜地馬拉·洪都拉斯·薩爾瓦多·柯斯太里加四國合成附請國際聯盟盡力商懇列强承認此新聯邦時報載稱美政府頗贊許此議 
[英國之工潮]  
　　二十三日倫敦電白里頓之工黨大會已通過議案主張規定力所能及之便利以助工黨繼續援助礦工並减輕礦區之困苦孟郤斯德棉紡工一致决議接受工資之解决辦法紡業各部分今已允減輕工資 
[各國近事記]  
　　二十三日巴黎電大使大會今日開會由康本氏爲主席討論關於遵守條約之各問題而尤注重特里亞倫條約（捷克斯拉夫國與意國所訂）之嚴正履行 
　　二十三日巴黎電前駐法德大使旭恩氏將發刋其紀事錄紀歐戰發生時彼在大使任内所辦之事業聞旭恩氏坦直承認破壞比國中立乃罪惡之舉動 
　　二十三日巴黎電奥國新内閣宣布擬致力於經濟善後事業並擬反對舉行公民大會解决奥大利亞併入德國之問題 
　　二十三日華盛頓電西姆士海軍大將報告海軍總長鄧璧氏謂彼在倫敦所發關於美國表同情於愛爾蘭者之言論曾由報紙紀載失實 
　　二十三日華盛頓電參議院財政股員會主任潘羅斯氏得哈定總統之同意在參院提出處置協約國借欵之議案並議許財政總長米倫氏有全權重行核換及展長借或欵利率並接受外國證劵以抵付欵 
　　二十三日巴黎電大西洋航務公司新船巴黎號以六日七小時由法駛抵紐約大受羣衆歡迎該船載有赴加拿大之法美委員團主任 
　　二十二日哈特福特電陸軍總長羅克斯氏在此濱說謂現政府願求安全之策裁滅軍備惟今尙未至施行趨向永久和平舉動之時時機一屆吾人必施此種舉動又謂現政府得有種種消息力能審斷如何始可安全裁減軍備 
　　二十二日華盛頓電今夏火奴魯奴舉行聯太平洋大會赫姆福特氏由夏威夷來此邀請哈定總統與會哈定總統希望届時能撥冗一行 
　　二十二日華盛頓電哈定總統已贊成航務部將某方面要求該部賠償損失美金三萬萬元一案交由總統所派之三員解决 
　　二十四日馬尼刺電前菲列濱銀行總理康塞浦興將軍被控違背銀行律由法庭拘獲已存欵保釋據查賬員聲稱康氏任總理兼董事時曾間接向該行貸用披索七十五萬元按照銀行律任何董事不得向本行直接或間接貸用欵項違者罰披索萬元或監禁五年 
　　二十三日倫敦電財政大臣郝恩爵士今日在下院宣稱自休戰至今用於俄國之陸海軍戰費共英金五千七百萬鎊 
　　十七日巴黎電米勒蘭總統與白里安總理已正式接見阿富汗委員團該團此行志在考察法國之制度 
　　二十三日華盛頓電聞哈定總統已擇定駐日大使其名須待日政府接受後再行發表 
　　二十四日印度瑪特拉斯電白金漢紗廠之工人五千名因表同情於加拉的克紗廠工人已宣布罷工 
　　二十三日倫敦電英皇與后今日已由貝爾法斯回抵歐斯登車站首相喬治氏曾在該處恭迓英皇語首相謂彼在帝國各部分從未如在貝爾法斯之受隆敬之歡迎愛爾蘭北部國會兩院已於今日在貝爾法斯城議會舉行第一次常務會議禮節一如英倫國會由此觀之他日各部事務入正軌後必將竭力擴張商務整頓敎育修正現行法律是日會議有尋常之辯論繼乃休會至九月二十日新芬黨與國民黨議員今日均未出席 
　　二十三日紐約電此間火夫水手聯合會决議上工航業罷工因以告終 
　　二十三日巴黎電日太子由巴黎乘專車前往游閱戰地星期六晚可回巴黎 
　　二十四日倫敦電西倫敦醫院主任發表關於近今試驗施用Ｘ光新法之報告乃用一種向未用及之浪度（Ｗ（）ave-lenght）發明者爲德國巴伐里亞之光學家某氏該醫院預料賴此新發明可醫愈癰疽症百分之八十 
　　二十三日巴黎電各報宣稱柏格森氏Ｂergson（著名哲學家）現年六十有一已辭法蘭西專校敎授之職擬以其餘年專力於哲學著作 
　　二十三日巴黎電今日巴黎交易所英金收盤價每鎊兌佛郎四六·六六又六分之一 
　　二十三日倫敦電英倫銀行拆息今日減至六釐 
太平洋路透電 
[粤桂戰事記]  
　　二十三日廣州電據梧州最近消息粤軍距該城不足一哩魏邦平現指揮該路戰事桂軍圖入高州爲粤軍所敗 
　　二十四日香港電聞粤軍已佔據梧州西南之大燕山桂軍刻正退走距梧二十里處皆聞砲聲星期三日飛機以炸彈擲擊梧州中軍營及公署粤人消息謂梧州商業停頓居民大爲驚惶紛紛逃至安寗地點封川至廣寗（梧州東北）一帶已見戰事結果未悉攻桂之軍共有將士二十餘萬人月需軍費三四百萬元 
　　二十四日香港電距梧州六哩處戰事正在進行中梧州附近之金雞砲臺已爲粤軍佔據西江航務全行中止 
[廣州將設移民局]  
　　二十三日廣州電孫中山内　法議　　民局保護赴海外華人之利益 
[香港總督保護租戶之演說]  
　　二十四日香港電昨日香港總督在立法會議演說謂地主現圖利用屋少人衆之機增加房租加以香港附近境内發生事變華人遷居港地者益見其多情勢更覺困難政府不欲干涉施於此輩避難人民之待遇惟對於永居此地之人負有責任又謂包收房租辦法使居中者得任意加租實爲貽害公衆之惡弊港督請諸議員協助政府處置違抗政府與輿論之地主該會議已舉派委員會考慮保護居家租戶抵制無理加租之辦法等事 
[香港近事記]  
　　二十四日香港電澳洲墨爾邦主敎滿尼克斯博士今日抵此明日將啓程前赴上海路透訪員問以愛爾蘭之時局博士不肯有所發表 
　　二十四日香港電昨晚此間開會組成禁止虐待牲畜會 
[漢口近狀]  
　　二十三日漢口電據確實消息安福黨在漢口某國租界陰謀驅除王占元已有明證其經費聞由外人資助武漢兵士現皆安靜 
[北方近事記]  
　　二十二日北京電閻相文已於十七日抵潼關馮玉祥之軍現距西安僅兩日路程 
　　二十三日北京電近數日内有前安福黨國會議員多人由京赴杭 
　　二十三日北京電據軍電稱張景惠現偕吳忠陞由奉來京 
[公電]  
　　贛議會籌備省憲電上海湯斐予先生並轉旅滬同鄕諸公鈞鑒國内紛亂至今已極非制定省憲實行自治不足以救危亡玉麒等於去年臨時會開會期内曾提出實行地方自治及省長民選兩案均經大會通過刻又提出從速制定省憲法會議組織法以便召集省憲會議一案其文如下中華民國建設已十年矣而中華民國之憲法則至今尙未産出言念及此不特無以對世界各國即國民相對亦自赧然無怪乎紛爭不息人民日處於危疑之中也邇者憂時之士倡自治制省憲由地方面進於國家由省憲而造成國憲人民之保障有所依據中央之統一自然鞏固計之得法之良無逾此者故湘粤一倡於前蘇浙川桂羣起於後蓋亦救國主義不願落他人後之意我贛介湘浙之間爲中華民國一部分自應急起直追以順潮流應由本會從速制定省憲法會議組織法以便召集省憲會議制定江西省憲法則民國前途所賴甚多非特江西一省之幸也提出者玉麒贊成者黄兆乾王宗然管潛陳作林鄧朝貴陳敬第鍾繼善等惟今昔情形不同結果何如殊難逆料務請諸公一致主張並請組織省憲促進會以資倡導草擬省憲全案俾起草員有所依據尤爲至感省議員邱玉麒叩馬 
國内要聞 
[北京通信（鏡）]  
　　各省之新形勢 
　　湖北問題在近日實與時局有大關係以鄂當南北之衝爲各方面所注意王占元自兵變後頗欲解散二師以自解其議洩二師士卒怨王次骨王以是不能寗居鄂人復奔走呼號求易王王難安於位遂引起爭地盤者之注意鄂人初意希望吳子玉督鄂斯事固直隷方面之所欲也奉張則反對之謂直旣得陜復以鄂與吳未免大與奉以難堪謂當與鮑許縱不與奉無論如何亦不能與吳於是吳說乃打消鄂人乘機又有鄂人督鄂之運動主張以蕭耀南爲督藉以抗奉而奉天方面以其屬直也亦反對之主張奉直兩方皆不派人别派一中立者而奉天方面所提出之中立人物爲張錫鑾張固張之舊主在直系視之固明明奉系也直曹感於奉天方面之阻難遂轉而表好意於王奉亦恐蕭去亦即電王勿爲虛聲所恐嚇而輕去兩方面子上大有維持王占元之勢張錫鑾見此時機以爲可圖陰示意鄂人謂彼如赴鄂必不携一卒單身前往僅就原有軍隊加以整頓免致原有軍隊自危或發生戰事幷以此意見好於鄂軍鄂人雖表同情於其辦法顧亦不甚歡迎以彼固期蕭之得成事實也李長泰在北方諸將中資望亦不淺徒以得罪段氏遂致退休多時天津會議時李亦思乘機活動曹張薦其助王爲鄂軍務帮辦王允回省後再設法電保已置之矣及王地位動搖而李階平之帮辦說又起聞李之帮辦不日即可提出閣議將先巡閱督軍問題决定而督軍問題則因直奉之相持或使王占元之多延幾月也鄂人之一部分固有主張運動湘省助在湘鄂軍驅王者但此時湘省亦方在自顧不暇之時欠餉之多逾於王軍意見紛歧將難用命更加以米糧出口逾量米價至八元以上難民爲患致長醴間火車常不通行其無力征鄂於此可見 
　　浙江問題亦爲全國所注目者也浙之形勢已成獨立其未獨立者名耳蘇省之態度遂爲各方面所留意報章傳言多謂蘇齊實反對盧之舉動者且連日大捕安福黨人之運動軍隊者於此更可表明其態度記者今日晤由寗來京之某軍官詢以内情則尙不如是謂浙江此舉齊雖未表同情亦不願顯然反對此次天津會議齊與盧同表不滿今浙之表示固對天津會議而發者齊氏捕得安福黨人大張布告而其結果不過判一徒刑此中内幕不難窺測之云云又謂齊在今日因環境種種困難一時尙難表明其態度於態度未表明之先當然不能不向中央有所敷衍耳 
　　陜西問題久未表明態度其實陳樹藩預備反抗已久徒以中央利用陸洪濤陳恐腹背受敵故退一步擬入漢中以爲負固計此時之提出條件不過爲緩兵之計現正積極布置沿路防務潼西電線已移安康石泉布置旣妥談判亦且破裂陜中戰事不久將見今日國務院爲承認小野整理舊債辦法開特别會議因復論及陜事亦無有辦法止令閻氏相機辦事而已中央威信固早已失墜也 
　　近日各督注意浙江事者以可以完全自主不受中央指揮也任免官吏不受中央牽制也然今日之中央固早已表示其不干涉主義此次潘復代部發表後齊燮元以快函賀之末言蘇省財政人員均甚得手望勿輕易潘令新秘書高君擬稿答復表示贊同高原文爲自當贊同潘親改爲深表贊同齊資望較淺而中央對之尙如此則他省可見蓋今日各督固早已自主矣 
[英日續盟中之北京政府]  
　　英日續盟勢將實現我國各方面反對之聲日甚一日茲據外交方面消息政府對於此事日前曾致電顧維鈞公使就近探取各屬地首相對於英日續盟之意見當由顧使覆電略稱英國各屬地對於英日同盟之意見除不侵害英國之親善外别無他種主張至訪問英外相討論該問題最後之結果據英外相答稱英日同盟之利益日本方面固占多數但若非有此同盟誠恐將來日本實行併吞滿蒙時英國將更無開口地步所以有不得不繼續之趨勢特電請示云云外部得電後以順使在英倫個人能力薄弱深慮衆寡不敵當復致電美公使施肇基就近探察美國態度施使亦已有電到京報告美外長之答覆據云英日兩國現在尙無正式照會通知美國須俟時機到來美國當然有一種主張總之美國對於無論何國一律看待實無偏袒如該同盟對於美國任何利益不加妨害則美國亦無破壞之義務又施使十九 
 
 
 

Page 11

 
 
日來電云日本因英日續盟問題爲中美各國所反對刻已派員向美政府引誘請求美國即予承認此項盟約之訂結勿再反對日美兩國當與美國另訂一種英美日太平洋同盟之協約保證美國在東方之一切權利以爲彼此交換條件事關密要謹此電告乞予注意云云政府對於美國一方旣已失望故最近復電令顧使希望其在歐洲方面盡力活動再以國内輿論界之言論及全國人民之激昻爲後援之鼓勵務必將新約中所關於我國主權獨立等字樣達到設法撤銷之目的又聞公府之外交委員會久未開會近因英日續訂盟約事件駐外顔胡施等公使及京外各要人對此事件發表意見甚多東海亦深知朝野上下注意於此昨日與該委員長汪大燮氏商議即令外交委員會自下星期起繼續開會討論此事汪以爲然約日内即可發出此項通知矣 
[日小野氏來華之結果]  
　　日債展期一年利息增高國庫劵擔保 
　　北京晨報載稱本報前紀小野英次郎提出之到期日債本利展期辦法潘復始猶用延宕手段對付迄前日（二十一）小野又往訪潘復要求答覆並稱即將回國大有不容再延之勢當時如何交涉雖不能悉但聞到期日債展期辦法業於昨日决定内容即如前報所紀到期債一萬萬一律展期一年先付六個月利息利率增高爲月利一分並由政府發行一萬二千五百萬之國庫劵以鹽餘關餘烟酒稅作擔保交由興業朝鮮台灣三銀行承受至潘復擬將到期日債移轉於新銀團之計畫則早已不成問題小野以目的旣達不日即將啓程回國矣 
[國務院之臨時特别會議]  
　　據政府方面傳出消息昨日上午十時靳總理在國務院會議廳開臨時特别會議列席有各部總長（惟外交司法敎育三部未到）府院秘書長曁京師警察總監殷鴻壽會議之時關防嚴密聞所討論者共有三事（一）王占元去留問題（二）陜事應付方針（三）甘督眞除事件關於第一問題决定將情節較重之團長二員褫奪官職嚴行查辦其餘各員亦均各予以相當處分不日即以明令發表至第二問題則以陳樹藩藉口改編軍隊延宕交卸决定將該督所要求六項條件交新任督軍閻相文相機辦理第三問題則已决定實授陸洪濤爲甘督不久即有明令發表十二時散議由靳入府報告 
[京綏路機工全體罷工]  
　　二十二日上午九時京綏鐵路機匠因要求加薪問題突能罷工依該路慣例每節工人例應加薪如官署之進級加等而局長陳世華不允許又經該工人開會推舉代表向局中要求幷遞呈文訴述理由而陳仍不准且大加批駁該工人遂共同開會討論辦法衆以爲陳任局長後對於部員已添三百餘人每人至少月薪皆在四五十元以上多者有二三百元我等工人要求加薪並非非分要求今陳旣不恤下情一意孤行則我輩惟有决裂之一法遂由各機匠表决首先罷工事前有告知陳世華者陳尙不之信不意昨日竟實現矣昨早京綏全路及環城車各機工匠一律同盟罷工發出宣言要求加薪·訴述陳局長之罪狀請予罷斥另簡賢能幷推代表向部中接洽交長張志潭聞訊後於昨日上午十一時趕到部中查詢一切陳亦來部面稟張尙加以安慰一面由王景春派人與工頭接洽稱罷工風潮决不可長要求加薪則部中可以轉圜撤換局長一節似難允辦即欲撤換亦爲將來的辦法此時斷不能允准以免各路效尤云云 
[鄂省富池口又兵變（漢口通信）]  
　　富池口兵變消息昨已約略聞之惟以鄂省宜武亂事後時有某地兵變之傳聞究竟謠言多而事實少故尙未敢深信今日探諸各方面確爲不虛該地在武穴上游二十五里爲陽新縣屬巨鎭當去年湘省毛旅竄入鄂境鄂東防務吃緊王督即命鄂軍第三旅旅長盧金山率部駐紥武穴而分其第六團一營以防富池口此次盧旅長奉命率其所部第五團往宜鎭懾富池口駐軍亦减少僅有一連（即六團第一營第二連）營長尙駐於此十九日夜半忽然持槍出營營長出而阻止當被變軍所戕至其譁變原因有謂欠餉太多難以維持生活者亦有謂受宜武兵變影響者以距此間約三四百里而軍界又多方隱秘故眞相不明惟據外人方面消息該地軍隊暴動時所有徴收局煤礦公司及各大商店均遭掠奪損失約有二十萬旋竄至武穴北岸對面彭塘地方割斷武穴與武昌間之電線並將附近村莊縱火焚燬彭塘原駐有砲艦一艘武昌兵變後即調來省垣故變軍無所畏忌爲所欲爲最後擬聚衆下竄武穴以圖飽其慾壑而武穴駐軍劉團因先已聞警派隊携機關槍阨住江岸得未殃及然武穴商民已飽嘗一夕虛驚矣變軍見圖襲武穴不得手遂各持槍四散分竄鄂東圻春廣濟各邑並聞黄梅駐軍一營（亦係第三旅軍士）亦呈不穩現象王督二十日聞此警訊當召集軍事會議决令鄂軍團長謝超率軍馳往彈壓並令江利軍艦開往下游鎭懾謝團長自黄州來省甫數日二十晚復又率衆東下至該地秩序聞由武穴劉團派軍維持現已平定軍署昨特派調查六名憲兵五名會同省署所宜昌兵變焚搶之慘象（一） 
　　派任用知事二員前往調查一切以憑核辦鄂省半月之間兵變四起（宜昌武昌沙洋富池口）毒燄所至閭里爲墟不知我鄂人何辜而連遭此兵刼也（六月二十二日） 
[武漢之虛驚已定（武昌通信）]  
　　武漢十九二十兩日謠言蜂起其所藉以傳播者不外下列四因（一）武昌商會及武昌善後事務所均接有二師及二十一混成旅恐嚇來函（二）出防各屬變軍被拒回省擬聯合他軍屠城洩憤（三）外傳安福黨人勾結軍隊以圖刧奪在獄之吳光新（四）新橋街某店有一兵强兌光板銀洋被拒大噪謂將再行燒搶輾轉傳述震動一時省垣人民紛紛遷來漢口華界又避入租界其無法搬遷者則屛息待旦不敢假寐此種情形可憐已極王督二十日特召集武漢軍警要人會議以此種讕言必係奸徒揑造希圖擾亂秩序之所爲决令軍警嚴密查拿並頒加緊戒嚴令以免一誤再誤昨又致函武昌善後事務所請其印布傳單解釋商民誤會其原函云「逕啓者省城被刧之後其爲首肇事之兵業經先後懲辦隊伍遇有可疑者已一律調出現擔任省城防務者係由外間調來之隊紀律嚴明足資保衛自茲以往庶足以徐圖恢復而定人心近據報告外間多有亂黨布散謠言人心爲之驚恐除由本公署懸賞緝拿外尙希貴所刋發傳單明白解說傳各界人士得以各安鎭靜母爲所惑倘有拿獲造謠之人或報由軍警拿獲者定予重賞爲此函請查照迅速施行爲荷」警務處與武昌縣知事亦出有闢謠布布（警務處布告）照得省城地方現已平靖刻有不肖之徒故造謠言惑人聽聞妨害治安除已飭各署隊嚴密查拿究辦外爲此布告一體週知務各相安勿自驚疑倘再有造作謠言搖惑人心者凡諸色人等均可拘交就近崗警同送警署以憑從嚴懲辦並酬給奬金此布（武昌縣布告）現駐武昌軍警均屬嚴明可靠外間無稽之談均係匪徒臆造母再輕信謠傳不宜搬運自擾嚴拿造謠生事以免驚我父老至漢口方面亦經杜鎭使會同軍警長官協議防範辦法五條（一）電告商會聲明並無何事以安商民（二）由警廳通傳各署清查旅館客棧如有口操外音身無職業者隨時報告鎭署押送出境（三）各軍長官逐日派隊照常梭巡緊要地段仍派步哨（四）由警廳鎭署會派幹探嚴拿造謠匪徒（五）各署署長傳知出勤巡警遇有無故搬遷者隨時勸止總商會亦開緊急會議傳知商店照常營業不必故自驚擾然謠諑未息搬遷不止直至昨日武昌拿獲造謠匪徒吳丹田安士新二名訊明正法並拿獲挖去告示上（王占元）名字者七人謠風稍戢昨二十一晚市面漸見平穩今日搬家者已不若前日之擁擠矣（六月二十二日） 
[粤桂開戰紀]  
　　粤軍已下總攻擊令陳炯明赴肇督戰 
　　香港消息云前派赴西江一帶駐防各軍昨日忽奉令紛紛馳赴前線現悉總司令部已下總攻擊令飭令前線各軍於二十號開始攻擊此消息極確又航空局飛機早於旬日前載運赴肇現各飛機隊隊員張惠長陳慶雲陳應權等亦於十八九號先後趕赴肇城集合又查四會廣寗一帶係由粤軍第二軍所部關國雄謝文炳等四混成旅駐防擔任右翼戰線刻以攻擊令下第二軍軍長許崇智亦於二十號午乘輪赴肇查第二軍大本營即設在肇城 
　　二十號陳總司令炯明親行出發赴肇是午陳在總司令部行誓師禮各重要軍官均赴部參與禮節自總司令部門前以迄天字碼頭沿途均派出第一師軍隊排站陳行禮後下午即乘汽車出署逕赴天字碼頭乘輪轉赴廣三鐵路碼頭換乘專車趕赴三水河口再改乘兵輪赴肇所有總司令部各人員及各處處長以上一律隨行第一師軍隊則乘河頭船出發所有總司令部例行公事委由參謀長鄧鏗代拆代行省署公事則委由政務廳長古應芬代拆代行如遇重要事端仍隨時電呈肇慶行轅准辦又聞陳總司令並派憲兵第二連及一師陸軍第三團隨護西上 
　　自粤軍下總攻擊令陳總司令亦已出發視師就表面上觀之人人皆知粤桂兩軍已不免一戰乃有某政客則謂開戰先講實力兩省戰機久伏至今仍守原防不曾開釁此次陳炯明之離省尙不能决其果出於一戰蓋近自浙省盧永祥通電宣布自治後各省自治風潮愈激愈厲南北局面又將自此變化將來粤桂兩省戰事之轉圜或將以此爲引線亦未可知桂省議會庚日宣告自治之通電必非貿然發表也云云某政客之言雖如此然據最近消息粤桂戰事已經開始則固已證實也茲錄戰事消息如左 
　　葉舉所部現於西江上游上潛口河面派有兵艦在此檢查來往船隻異常嚴密化州方面現已開戰最近已一連劇戰數晝夜互有勝負省中昨忽傳雷州失守查係不確昨十八日午後三點有粤軍兩營乘廣金廣玉兩兵艦趕赴高州擬至水東地方即轉由陸路前往化州方面助戰聞化州軍情異常緊急又聞日前調赴西江各軍除以一部分駐守桂邊防線外餘分駐沿江各市鎭惟近日則一律奉到密令調赴前線各軍移動非常緊急而省中日來載運子彈亦異常忙碌據肇地回省之軍官言大戰决不出數日以外又聞欽廉方面桂粤兩軍已於十七日開仗粤軍爲黄明堂黄志桓所部桂軍爲林虎所部徐小岳聞報星夜往總司令部面謁陳炯明翌晨即忽忽赴前敵現計出發西江一帶粤軍總數計在三萬人以上至現駐高州水東軍隊亦約有萬餘人而連日總司令部飭行兵站部派撥租賃之廣發源海東各商輪及被扣留之昇昌輪船載送軍隊赴高往返多次刻查已抵水東之軍隊總數又當在二萬人以上近日外間盛傳高州及廣寗封川等處粤桂兩軍已有戰事發生十七八日且有傷兵回省茲聞高州運回之傷兵係陳炯光所部由西江運回之傷兵係關國雄所部均已送入陸軍醫院留醫但目前仍非正式宣戰祗係兩方小有衝突陳炯明以運載傷兵回省大爲不便立飭醫務課主任張崇翼軍醫正馮啓瑲等速派員分赴高州肇塵設立陸軍臨時醫院刻日出發 
　　日來軍事又復緊急欽廉靈山地方經已兩軍開戰現在總司令部調動軍隊之命令日凡數起昨檢查員致廣州報界函云頃奉總司令諭刻値地方多故文電徴調動關機要凡有軍事新聞倘非由部發出及經部派檢查員檢過不得登載違者當以洩汛軍情論着即傳知各報遵照等因查軍事應嚴守秘密久爲成例茲奉前因合函達貴公會希即轉知各報務望審愼將事免誤戎機致多枝節實紉大誼此致報界公會林奮雄陳勛同啓漢口紅會在孝感車站掩埋變兵屍身之攝影（一） 
[南京快信]  
　　學生聯合會昨日（二十三）下午五時開會男女各校敎職員代表到十二人學生代表到十二人首由北京學生代表湯茂如報告北京敎潮情形並謂暑假期内擬在上海開一大會解决關於八校基金問題旋經衆公推第一工業敎職員代表張繹墨爲臨時主席宣告到會人數甚少仍改爲籌備會推張繹墨許民一趙叔愚韓以權盧女婁爲聯席會議起草員胡培之葉保之何大駒陸家閑爲臨時幹事擔任向各校接洽定本星期六再開大會表决辦法 
　　省立第三農業學校農場主任于鑛日前擬具改良稻麥籽種意見書及各項辦法呈請實業廳採擇張廳長深爲嘉納昨已通令所屬酌量試辦 
　　第六師二十四團團長高尙林病故遺缺齊督委李鉞接充仍暫兼六師參謀長 
　　駐揚第二混成旅二團團長蘇得勝經鹽務署委充淮北緝私統傾遺缺經齊督委營長劉鳳圖升署 
　　江蘇硝磺局長齊寳善經鹽務署調委兩淮緝私統領遺缺經齊督委楊恩培接充 
　　軍署諮議廳副廳長嚴銘昨病故 
地方通信 
[松江]  
　　縣公署允劃撥附稅向由縣署保管之市鄕附稅遵照省議會新定之公欵管理處改組條例應劃歸管理處保管本邑管理處已於本月份呈報改組成立所有應歸該處保管之市鄕附稅亦經正副董向縣署口頭提及聞縣署已允劃出惟要求該處如遇墊發水警餉欵時向曾由附稅項下錯撥者屆期仍須向管理處借撥云 
　　籌辦初選近聞省會初選投票區仍按向例分爲十區所有第一區松江等九市鄕業已借定縣立第二高小爲投票所聞縣署辦理選事日來極形忙碌至選民方面現因票證未發尙覺寂寂惟聞鄕區對於複選票價大半已議定由全鄕有力份子共同分派不得歸當選人獨享權利若楓涇陳家行等處更於票價中提出面分之幾爲公益費辦理地方公益事宜當選人權利極微因此鄕間選民意見一致一切意外爭端亦得從而减小其程限云 
[蘇州]  
　　東吳大學之隊球優勝者蘇州東吳大學之隊球隊自組織以來進步甚速計全校十一級每級組織隊一組兩月以來疊次比賽互有勝負昨日下午四時爲本科三年級及預科二年兩隊最後之比賽評判員爲黄君仁霖預科二年級球隊善攻本科三年級球隊善守結果爲五與二十一之比十八與二十一之比十四與二十一之比預科二年級獲勝得錦標下 
[無錫]  
　　分發童子軍課本上海交通大學童子軍教練員沈葆琦君近編童子軍初級課程一書取材精當内容豐富深合童子軍之應用特將該書分贈富有童子軍經騐者錫地各童子軍敎練員已於前日接得該書矣 
[徐州]  
　　組織省會復選監視團銅市蕭碭唯邳六縣重要人士假銅山敎育會開會組織省會復選監視團推舉董雪山顧子揚爲起草員段益齋爲臨時幹事員俟徴集會員後即開成立會云 
[厦門]  
　　厦門學生游街六月十六號爲全國學生聯合會紀念日厦門各學校均放假一天前一日在大同學校聯合厦中各學校會議舉行游街大會十六號上午八時到大同學校齊集者有延陵學校競存學校吉祥學校桃源學校三育學校和安學校厦港義務學校雙十學校崇實學校鴻麓學校敦品學校思明義務學校女子公學校華僑女學校道源學校紫陽學校粤僑寳善學校通育學校蒙泉學校等九時自大同學校出發大同學生爲首隊其餘各校魚貫而行沿途分發傳單數種大意係鼓勵提倡國貨須堅持到底經外武廟停仔下港仔口鎭邦街島美街海后太古埕太史巷再由外武廟回大同學校始各分隊而散 
雜評一 
[兩試騐（默）]  
　　吾於今日之爭潮中而得兩種之試騐 
　　其一政府之武力果尙不致一無展布否也陜陳政府欲以武力迫而去之結果能安然達迫去之目的否桂陸政府欲以武力助其成功結果能安然達助成之目的否此爲今日政府武力之試騐 
　　其二人民之自治力果有發展之希望否也鄂人之驅王運動鄂人一致主張之結果能戰勝留王派否浙人之制憲運動浙人一致贊同之結果能戰勝陰謀派否此爲今日人民自治力之試騐 
　　政府之武力固已屢試騐而屢失敗矣初不待今日再有所試騐而後知若人民之自治力前此雖有所試騐然尙非以眞實力量應付迫切之事機今鄂謀驅王以自保其情迫浙謀制憲以自衛其機急皆非以眞實力量應付不可鄂浙人果有此眞實力量乎則今日正在試騐時矣 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[關於米店領照事之消息]  
　　産米地亦受影響公共租界工部局令米店領照一事將次實行租界米店已一致否認議决自二十號起暫停進貨預備七月一日休業致浦江中所到各處米船大都不能售去米客及貨主亦受間接影響昨日米業得無錫常熟快信云該兩處皆北帮米産地向以運銷上海爲大宗現接客人去信之後知來貨尙未脫售若在七月一號前後裝貨更恐虧折故該處礱坊已於前日起大半停止礱米云 
　　護軍使之注意公共租界工部局定於七月一號爲始令米店領照營業並訂取締章程八條一案該業六團體迭次會議曾將所議否認理由公函商會轉致交涉公署請即照會領事團曁函工部局取消前議一面停止進貨至期如果實行停止營業如兩天後仍無美滿結果聯絡華法兩界各米店一致進行茲聞此事松滬何護軍使所聞以米糧爲民食所必需關係重要滬地人烟稠密一旦阻滯恐食力小民多所困難於地方治安大有妨礙若不早日解决不免恐慌四起是以除函許交涉員必須據理力爭妥爲解决外特令上海縣沈知事會同商會米業董事等切實勸導各米店届時切勿輕啓事端須待官廳解决云 
　　交涉員派員面商江蘇特派交涉員許秋颿自接上海縣商會轉到米業仁榖公所函請向工部局力爭務達取銷米店領照之目的後業於前昨兩日據函致駐滬領袖總領事轉飭工部局持平辦理以慰米商並聞曾派員面商云 
　　工部局主任西員之論調昨有人晤工部局交際員杜逢一君叩以當局對於米店領照之意見茲由杜君譯示工部局主任西員之論調爲錄於下米店領照一事外間甚爲注意米商頗有怨言其實米商如因每半年區區一元照費之事相率停市似未免小題大做現聞少數米店爲此細故自相紛擾殊難索解倘工部局果有劇烈辦法當然預爲布告目下米商計劃一若欲使租界米店停止售米間接使界外各店生意驟增實則爲米商利益計莫若少安毋躁之爲愈因工部局决不使米商感受困難緩以時日即可知其眞相矣米店似無庸停市設因停市而使人民乏食致羣起而與米店爲難則他時勢必報請工部局援助亦恐徒勞蓋米已搶去店已搗毁即工部局亦無可挽回矣由是以觀孰若暫取觀望主義商人在租界營業工部局歡迎之不暇豈有設法驅逐之理總之此事與西人利益毫無關係不過爲大衆公益而如此辦法也云云 
[無錫米市之報告]  
　　閘北某米行昨接無錫快信云（前略）敝處糙粳河下到貨見少消胃仍呆市面定勢秈元到消兩抵附錄各貨市價如下高糙粳八元一角中關七元七八角次至七元五六角糙大子秈七元五角次至七元二三角糙羊尖七元二三角糙元八元五六角粳稻四元一角云 
[航業消息三則]  
　　昨日太古公司之鎭安號裝往廣東有本埠陳端記銀號運赴裕榮莊之寳銀二十四箱每箱六十隻共銀七萬二千兩又裝往香港有大德昌之小洋七箱共計三十萬角又有裕和泰裝赴愼裕莊之小洋四箱計一萬四千角又有現洋銀元等五十三箱至裝赴汕頭者有銀元九箱共計汕港粤有銀元小洋等九十七箱云 
　　俄國義勇艦隊之各商輪前因新舊黨之爭停駛至今現悉海參崴總行已於六月份起開始派輪駛行海參崴至日本敦賀班次上海方面因新舊經理未經解决故各輪僅至日本爲止不來中國云 
　　太古公司近因承裝大宗荳餅生仁生油等項至汕港粤各埠故特派鎭江號北海號甘肅號九江號多艘爲臨時班輪而新疆號因修理船身故又派浙江號來申代開港粤班云 
[德戰艦小輪將作紀念品]  
　　歐戰發生時德國駐亞艦隊中有阿姆段號Ａmder兵輪一艘頗爲堅利在青島劇戰商船等之受其擊燬者頗多嗣後該艦沉没於吳淞口外之海中全艦均無痕蹟而該艦之小火輪一艘則尙存於小呂宋方面現上海各西人對於該小輪極爲重視擬購入博物院中陳列以作東方戰事上之永久紀念品本埠天祥洋行特派蘇沙奈號Ｓusona商輪由小呂宋經厦門裝運此小輪來滬昨已抵申聞將用競賣法以備西人價購保留云 
[爲英日續盟事將開國民大會]  
　　定期明日午後一時　地點假公共體育塲 
　　本埠工商學報各團體以英日續盟關係複雜異常疊經聯席會議討論昨日午後二時開會到者有電器工界聯合會·四川路商界聯合會·東北城商業聯合會·邑廟豫園商業聯合會·北城商業聯合會·滬西九路商業聯合會·旅滬福建同鄕會·福建路商界聯合會·中華民國學生聯合會總會·上海學生聯合會·救國十人團聯合會·新申學社·新聞報·工商報·時事新報·中國晚報·胡家木橋商界聯合會·滬北六路商界聯合會·全國各界聯合會·女界聯合會·四馬路商界聯合會·愛多亞路商界聯合會·上海工商友誼會·山西路商界聯合會山東路商界聯合會·北山西路唐家弄兩路商界聯合會·嘉興路商界聯合會·西華德路商界聯合會·大東門商界聯合會等各團體代表僉謂此事須開國民大會始能洞知利害决定於本月二十六日午後一時假西門公共體育塲開會討論當即繕具公函加蓋各團體圖章公推嚴諤聲·毛一豐·喻育之·張靜廬·湯宗威·馬家模·六君爲代表持函分赴護軍使署及警察廳接洽何使因稍有感冒派孫副官長代見允將來意轉達何使明日十二時以前必有確切之答復云各代表遂興辭而出至此時間已晚擬俟明日再赴警察廳故仍回聯席會議報告各團體代表則一面續議籌備欵項布置會塲及分發傳單等問題並推張振遠等十八人爲籌備員乃散會 
[工商研究會致總統電]  
　　爲英日續盟事 
　　大總統鈞鑒英日續盟尋繹顧施兩使電詳察各方論調自謀不臧於人何怨惟是正義人道所以息歐洲鼓鼙曾幾何時壇坫之間何乃又潛伏戎機使我東亞風雲行將變色而竟未有仗義執言者乎三韓已矣兵凶戰危中國除少數不顧大局外實念茲在茲各界視線所集莫不注意於英日間續盟之關於吾國者而引爲生死問題夫中國頻年禍亂各國因歐仗亦元氣剥喪胡爲乎而不及時倡導弭兵實行所謂正義人道主義而造成一禮讓之世界拿翁何在力詎服人瞻念前途爲吾國悲曾又何暇爲吾國悲事機急迫工商各界爲之不寗伏懇大總統本我國民公意迅賜切商兩國當局於續訂盟約時略予留意愼勿再以我東亞一隅之事而爲世界各國戰爭之導火線也臨電曷勝迫切哀號之至上海中華工商研究會敬叩 
[縣商會明日開常會]  
　　二十六日爲本月第四星期係上海縣商會常會之期該會已戕應行提議各案預備當衆公决昨日已分函董事會各董事查照矣又該會前准俞稅所長來函謂皮裘業洋廣貨業等五業認期屆滿認稅加額未便再延特别捐亦應仍照前案辦理請即轉勸各該業代表照辦幷希復候詳奪等語因此該會亦函該代表等請於是日午後三時到會與議云 
[烟酒分棧加額認稅消息]  
　　江蘇二區菸酒事務分局所屬之烟酒兩業之六分棧因認稅期限將届前奉省局令知該分局長季銘又轉知各該分棧主任務須照額加增以便繼續認辦一案自經季局長轉知後據各主任聲言當此營業不振萬難加增且有西菸業第二分棧决計退認非請求减額勢難進行等情致迄今尙未解决茲聞此案業經省局長親自來滬調查各分棧認稅之盈虧情形事畢即行回省又迭令季局長趕緊邀集各主任將加額認稅一切手續會議妥洽即行呈復並以轉瞬七月一日爲認稅期滿亟應籌備等因聞該兩業對於加增稅額問題皆絕對不能承認云 
[學生總會致北京學生會電]  
　　北京學生聯合會鑒來電誦悉六三之事本會疊電主張非俟徐靳將竊據之政權歸還國民聽從裁判絕對無調停之餘地蓋爲敎育計爲國法計爲人權計舍此皆不得正當解决若猶圖苟安旦夕此風將如鼠疫之蔓延傳染安徽慘劇可爲明證諸君謂一旦各省效尤吾民豈有寗日業已洞見癥結矣乃國内尙有一部分輿論惟齗齗於調停其用心或無他而貽誤則不淺特爲諸君言之按主張調停者所提條件大槪不外三種（一）派員道歉夫北庭果肯悔過何必於事後顚倒是非監視傷者况出爾反爾固頑鈍無恥者所優爲今日可以派員道歉他日可以嗾兵狂毆學界時處荆棘中保身不及遑問其餘故派員道歉即使實行作北庭畫供觀可耳以之爲妥協之代價寗不爲狙公所竊笑乎（一）清發欠薪北庭侵蝕敎育費早應吐贓乃口血未乾拖延如故直至以槍柄刺刀對付債權者之後始擬清發欠薪蹴爾而與授者雖有得色嗟來之　受者能無餘悲誰料所謂清發者較八年度預算短少三萬一千八百餘元此等舉動儼同流痞彼輩竟靦顔自命爲政府誠全體國民之奇恥大辱也（一）確定基金國家有歲入即不能無敎育是敎育基金已納於賦稅之内北庭强事騰挪無異破壞敎育基金另定名詞又何足以限制之交通賑捐名詞未嘗不動聽也其結果是否作賑災之用諒諸君必知之北庭旣欺嗷嗷待哺之災民以飽私囊獨能視敎育基金爲禁臠有是理耶同人再四思維覺以上三種調停方法徒長凶燄無濟危局日來山西寗波繼京皖而罷課公憤愈積後盾愈强諸君創巨痛深萬勿遷就是爲至盼中華民國學生聯合會總會敬 
[中華職業敎育社徴求會消息]  
　　中華職業敎育社本届徴求社員已誌本報聞本埠各隊隊長隊員連日分投募集甚爲踴躍至外埠徴求亦定明日開始預定隊數有二十餘隊之多云 
[公共租界下級西捕要求加薪]  
　　英文滬報云公共租界下級西捕因生活價昻工資微薄二十三晚舉代表若干人見正巡官巴萊特陳述意見巴巡官諭其照常供職候至星期二日俾當局得有考察一切之機會二十四日各西捕仍照常上差但聞已有七人晨間辭職大約工部局不即設法則棄捕房而他適者尙有多人 
[逆倫案昨已宣判]  
　　張欣生朱健臣均處死刑趙杏城監禁兩年朱潮生無期徒刑 
　　浦東三林塘鎭張欣生殺父一案業奉上海地方審判廳辯論終結聽候宣判各情迭詳前報昨日下午五點三十分鐘時審判廳刑庭長田疇會同堵福曜陳備三兩推事官及郭壽璜檢察官特開第一法庭命提張欣生並出首告發之朱潮生合使毒藥醫生朱健臣以及趙杏城等上堂由問官略詰年歲籍貫住址職業畢即由刑庭長田君起立宣讀判决主文略謂張欣生殺死尊親屬應處死刑吃食洋烟應處五等有期徒刑監禁四個月朱健臣帮助殺人應處死刑又販賣烟膏判處徒刑一年六個月並科罰金洋一百五十元又吃食洋烟之所爲應處五等有期徒刑監禁四個月以上兩犯旣執行死刑則不執行他刑朱潮生帮助殺人應處無期徒刑又糾衆賭博應處四等有期徒刑監禁一年六個月並科罰金一百五十元又設榻供人吃食洋烟之所爲應處四等有期徒刑監禁一年六個月以上三犯皆褫奪公權全部終身趙杏城藏匿罪人應處四等有期徒刑監禁一年六個月又詐欺取財之所爲應處四等有期徒刑監禁一年八個月兩共應執行刑期二年宣讀畢問官對於該犯等謂曰今日判决爾等如有不服之處儘可於十天内上訴期間提出理由聲請上訴可也朱健臣奉判之下即伏地跪求堅稱民人被誣問官不睬喝令法警將張欣生等各犯一併帶下還押候示 
[八誌新世界之兇劇]  
　　續獲關係人邵某新世界游戲塲於十七號夜發現游客槍傷華印兩捕一事該印捕已因傷殞命業經捕房先後拿獲關係人徐子和等七名奉飭分别交保收押等情已七誌本報昨晨又經捕房續獲與是案有關之邵某一名旋解公共公廨先由中西包探上堂稟明前情被告延律師到堂代爲辯護經李襄讞核供商之英包副領事以此案係由義領陪審判被告存洋二千元保出着於星期六義領堂期候訊 
[碾米公所覆米行公會函]  
　　上海機器碾米公所致上海米行公會函云敬復者昨接台函以斛費一事有南北歧視之語並囑爲規定辦法等語敝公所對於此事極願早爲解决昨於常會提議敝同業亦均以小工各費宜從調查入手然後可折衷規定辦法以杜將來流弊茲訂下期二十八日常會俟同業調查明確規定辦法後再行奉復但在未規定以前如有交易斛力祗照每石十文並以聲復 
[本星期成交紗數]  
　　本星期中印紗毫無成交本紗成交數額亦不多有通益廠開出金雀牌五十包價一百四十四兩五錢扣們定期六月出貨小包價成交凡四千包棉紗出貨情形甚佳本廠布亦復活動又本週中印紗到貨甚旺云 
[外洋輪船進出口行程紀]  
　　英國郵船公司經理之鴨家商輪托列拉號今日可到上海此次由喀爾格達運來之進口貨共有新蔴袋等六百噸至於上海裝出者共有麵粉一千包香烟四百餘箱此外爲菜餅 
　　天津洋行之抱露頓砲台號已由美國紐約開出刻在中途將於七月十五日抵滬又有哈爾力號Ｈaericl一輪刻已於五月七日從紐約開出此船從未到過上海此次係第一回來滬 
　　維昌洋行現有攝本號一輪從瑞典開來現得來電將於七月二十日抵此 
　　寳隆洋行之摩託輪船亞菲利加號初次由丹麥開來下月下旬可到申 
　　英國郵船之開爾盈號刻已於二十三日五時由孟買開來上海 
　　中國郵船公司尼羅號昨晨六時到滬即於午後五時半開赴香　港新加坡 
[國内輪船運貨進出口之調查]  
　　進口貨（長江）太古公司之聯益號昨由長江裝來白米一百七十七包豆子三十四包菜子七百四十九包麥子三百二十三包芝蔴八十八包大豆餅二萬片小豆餅八萬六千九百四十片麩皮六百包黄絲二十七件夏布三十二件皮蛋一百壜蛋白三十四箱桐油一百桶蝦子六件冷汽管二十四件（青島）太古公司之鎭安號昨日由青島裝來花生仁四千三百七十五包顔料九桶黄白絲七件料器十六件洋莊花生肉三百五十包羊毛二百零七件 
　　出口貨（港粤）太古公司之鎭安號昨日由申裝往汕頭計有麵粉一千二百包麥子一百三十七包豆餅七千片黄豆四百七十一包洋紗一百三十七件苧蔴一百八十五件芝蔴七十二包藥材七十三件棉花一百包土酒一百六十壜乳腐二百壜花生油一千七百桶杏仁十箱藥酒二十五壜棗子二十一包烟葉三十八件烟仔一百三十件粉絲十件尙有瓦器鹹菜鹹魚目魚雜貨等多件又裝往香港計有茶葉八十簍茶梗四十九簍胡桃二十箱藥材一百六十三件及洋琴鐵板鐵絲纜鹹魚雜貨等裝往廣東計有烟仔海蟄乳腐砲竹杮餅洋琴雜貨等（烟津）太古公司之通州號昨日由申裝往威海衛計有洋布十一件糖七十包洋靛二十桶尙有肥皂與雜貨裝往烟台計有麵粉五百包糖五百三十六包洋布三十五件土布三十八件及砲竹香烟棕片窰貨鐵雜貨等裝往天津計有白米一千一百五十包黄豆五百十七包麫粉二千五百包茶末一百十一簍白糖一千三百四十九包冰糖三百三十六箱洋布二百二十五件桐油三百桶土布二十七件花生油二百四十桶杉木二十根乳腐一千壜救火具二件土酒三百五十壜機件三十九件桂花一百壜榨菜三百壜香烟二百二十二箱竹器二百零四件尖口鐵五百件鐵二百四十八擔紙三百三十四件雜貨一千六百五十件（寗波）寗紹公司之新寗紹號昨日由申裝往寗波計有白米一千三百包青豆五十包棉花六百六十包飛花二十包洋布十四件靛青二十桶機油十聽香烟七十二箱尙有木板肥皂雜貨等又太古公司之新北京號昨日亦由申裝往寗波計有麵粉二千零五十包白米五百九十三包冰糖四百四十九箱火磚一千塊藥材十一件水門汀二十桶拷皮六百四十三件青鉛四十件葵扇一百三十三件雜貨六十六件 
[義勇軍華隊員作古消息]  
　　住居閘北滿洲路三畏里中華義勇隊隊員董景泰君於本月二十一日病故該隊得家屬報告後當即據情轉呈萬國義勇軍總司令部查照茲聞總司令强生君已發出命令略謂據中華隊代理正隊長徐通浩呈報該隊四年級常備隊員董景泰於本月二十一日在滬病故擬於二十五日星期六下午二時出柩權厝於日暉港四明公所南廠等語應照本團定章於舉殯日着過山礮隊令派五馬拖駕之礮車一部隊員一排前往運載靈柩並着工部局樂隊導引奏哀除中華隊全體隊員致送外並着各隊軍官軍佐戎服佩刀臂纏黑紗屆時同往執紼以伸友誼而誌哀悼茲聞華隊派定職員如下副隊長胡筠秋充武裝治喪主任在靈櫬後步行射擊敎練排長陳景塘充迎殯隊主任率領隊員十二人倒荷槍械在柩前迎導至靈柩安葬時各向空中發放排槍三響以表敬意排長劉景和充扶柩隊主任酌派隊員在柩車兩旁照料軍需排長宋雲奇充送寳隊主任以四人爲一排在柩後恭送所有一切儀仗均屛除不用想屆時必有一番大觀也附華隊致護軍使函如下敬啓者敝隊隊員董景泰君於本月二十一日在滬寓病故擇於二十五日星期六下午二時出殯權厝於日暉港寗波會館照本團定章應由全體隊員武裝執紼屆時經過華界相應函達貴軍使查照轉飭所屬軍警知悉無任感禱專肅祗頌公綏此致松滬護軍使何代理中華隊司令正隊長徐通浩謹啓又致閘北第四區警察署長詞句略同 
　　又聞華隊公會會長虞洽卿袁恒之二君昨發出通告謂本會會員王維藩君於本年六月七日在無錫原籍因病逝世查王君當本會成立之初爲發起人之一入隊以來十有五年頗能克盡厥職茲聞長逝殊深悼惜除派本隊排長劉景和·棚長孫子臯代表赴錫致祭外並擬集資建碑竪立墓道以垂永久不朽之至意 
[約翰大學畢業慶祝會紀]  
　　約翰大學定今日下午舉行一九二一年級畢業禮昨日下午由一九二一年級全體表演游藝行本級慶祝禮中西男女來賓約數百人秩序如下（一）級歌（全體）（二）級長朱士嘉君致歡迎詞（三）卜校長訓詞略謂學生畢業離學校生活而爲社會服務有應注意者二一·須盡責任勿問地位之如何黽勉從事即最高之人格也二·勿圖一己慾望之滿足須以扶助社會爲志（四）級史中文誦讀（劉鳳生）（五）級史英文誦讀（王建訓）（六）西劇（ＳtandingＲoomＯnly）（七）滑稽跳舞演至此休息十分鐘並欵來賓茶點（八）四音合唱（陳炳章朱諳律白格外蔡保和）（九）中國音樂（十）中劇（勿作興）（十一）校歌又行植樹禮在隔河新格致室前有潘蕃生君演說末行授階禮六時餘散會茲將本屆畢業生姓名錄下文科學士章茂林·陳承瀚·蔣雲鶴·鄒恩潤·朱諳律·朱如堂·莊尙德·華士源·顧永泉·劉鳳生·羅榮昌·潘序倫·刁慶歡·曾麗川·王嘉琪·王家驥文科政治學學士汪英賓·陳炳章·方立慶·洪政煊·藍繼樞·劉麟生·劉滋生·羅伯昭·馬鳴鋆·潘蕃生·沈壽宇·蘇福應·王建訓·嚴壽康理科學士朱士嘉·陳燦熙·方嘉成·徐璋·王以敬·陸明生·白格外·陶善膺·蔡保和·吳元福神學科學士劉平康文學碩士歐陽光·謝芳桂 
[留美女生請予津貼之飭查]  
　　上海縣勸學所所長接縣公署訓令云案奉江蘇省長公署訓令内開據留美學生監督呈稱案據蘇藉自費女生施惠齡函稱於民國八年來美肄業所費不資現因此邦生活程度日高兼之家計貧寒資斧不繼勢將輟學懇求給予津貼等情查該女生向在喬治華盛頓大學肄業成績甚優每次考試必列前茅去年曾經該校給予奬金尤爲異數奈以家道素貧無力供給而其有志向學殊屬可嘉倘蒙加以培植予以造就俾竟所學必成良材竊查貴省津貼留學歐美自費生經省議會於民國九年度預算案内議决以女生爲限業奉鈞令在案施惠齡旣係自費女生成績並極優卓似甚合格爲此呈請酌予津貼以示體恤而資鼓勵是否可行敬祈核示祗遵等情並附調查表到署據此查表内所塡該生施惠齡籍貫爲上海國内住址爲上海開封路一號正修里仰該知事即便查明該生是否籍隷上海家世是否清寒呈候核辦此令等因奉此合行令仰該所長即便查明該生是否籍隷上海家世是否清寒呈候核轉此令等因到所業由李所長派員調查矣 
[各學校消息彙紀]  
　　同濟醫工學校昨日下午三時吳淞同濟醫工學校舉行土木科機械畢業式來賓有王省長代表寳山縣知事馮成吳淞商埠局張督辦代表王鐘麟要塞司令代表周文叔吳淞要塞司令張長林等首由該校校長阮尙介報告開會宗旨並致訓詞次由敎務主任史婁納曾寗二君報告兩科之成績後請省長及商埠局督辦代表演說次由學生代表致答詞即散會已四時許矣散會後並由校長導引來賓參觀畢業生成績並欵以茶點茲將畢業生名額錄下（土本科）陸士基鄭肇經楊崇雅李圭瓚段鼇韓寳琨張象昺劉銓法田述基鍾彬文陶履敦何廣林（機械）譚彦網周掄元朱昌歧陳元譔謝元祥胡成志 
　　育才公學山海關路工部局育才公學於六月二十三日行畢業禮由監院陶偉君請工部局敎育會總董季理斐博士（Ｄr.Ｍcgilllvray）給憑此屆得畢業文憑者爲徐博文胡季昌李弼臣鄭福元嚴雋培孫培根程弼張念徴八人云 
　　約翰青年會學校梵王渡聖約翰青年會學校由校長瞿同慶創辦迄已十年目下募捐建校舍已近一萬元新屋三層可於初秋落成下季招收新生可增學額七十名六月二十三日爲該校同學會成立大會之期到會者約三十人現已將會章通過幷舉定職員會長鄭學海副會長張瀚熙書記楊宗慶司庫鄭鹿吝幹事楊復春會畢由瞿校長宴請同學盡歡而散該校定於二十五號（禮拜六）上午放學屆時余日章博士演講幷發奬給憑此届頭班生共有九人首名得免費升入約翰大學云 
　　澄衷義務夜校澄衷學校學生會自民國八年創設義務夜校迄今已三年學生九十餘人分爲四級畢業者已有一班前日午後六時半爲該校暑假之期由校長召集全體學生於理科敎室先向國旗致敬次由校長余壽浩致訓詞各敎員及來賓均有演說次給奬給奬畢分學生左右二行相向一鞠躬致别禮而散聞下學期開學日期爲陰曆七月二十五日云 
　　中華工業專校新閘路辛家花園中華工業專校本月三十日舉行畢業典禮計專科生十二人中學生十五人又該校擬於暑假期内辦一暑假補習科按學生程度高下分中學小學各級其科目暫設英文算學兩科時期爲陽曆七月一號起至八月十號學費共洋四元六月二十四號起即可報名報名時繳費一元開學時在學費内扣除 
[愛多亞路押店被搶]  
　　前晚十時許有盜匪四人突至公共租界愛多亞路五百零八號門牌同裕押店内見該店正欲收市匪即把守大門三匪闖入店堂當被搜刦去大小現洋銅元約八十元而逸迨該管老閘捕房聞警立飭通班中西包探往拿該盜等已早遠颺當向事主詢明各盜年貌服式口音回訴捕頭業已據情稟請麥警務長通飭各捕房中西探捕一體留心偵緝矣 
[撥派包探保護押店]  
　　公共捕房麥警務長以日來公共租界内三次發現盜匪持械搶刦押店案殊碍治安昨特通飭各捕房捕頭着即日起每至傍晚撥派通班包探各佩實彈手槍分駐各押店保護倘包探人數不敷者另行添派暗差佩械前往帮同防守而保公安 
[閘北水電廠勸告用戶惜水]  
　　閘北水電廠湯廠長昨出佈告云查本廠近來供給水量日益浩繁其實在使用者不過十之七八餘均消耗於無用之地本廠長到差後派員詳查或因龍頭損壞或因水管破裂滔滔長流晝夜不息迭經飭匠隨時修理查居戶用水原不能過於限制然除實用外亦須各自愛惜現在節交夏令需水格外加多本廠長已呈明省長添購濾水機器一具每一晝夜可以出水一百萬加倫一俟到廠自可足用惟此項機器未到之前若不愛惜水源恐距廠較遠之處不免有缺水之虞合亟佈告用戶人等用水之後務將龍頭關閉勿使漏洩如有龍頭損壞水管破裂隨時來廠報告立即飭匠修理不取分文云云 
[汽車撞斃人命案兩則]  
　　八歲男孩徐虎寳於本月九號下午行經新閘孟納拉路突被一汽車疾馳而來撞倒碾傷倒地由旁人馬永漁王雙雪嚴雲龍陳某及二百九十七號落差華捕見該汽車號碼係三千二百六十二號立即摘錄報告捕房一面通知孩母徐錢氏到案將子送院醫治無效身死稟由捕房調查得該號汽車係住居靜安寺路居仁里一百零八號門牌之裘志漁所置因控裘開車肇禍於公共公廨前日午後由張襄讞會同美副領事奥君升座車務公堂傳齊人證研訊首由捕房代表費斯福律師上堂陳述此案發生後捕房查明該車係被告所有遂派繙繹員至被告家詢問詎渠竟諉稱該車係伊兄所有但捕房今已邀到數人可以證明遂命證人馬永漁投案據稱家住孟納拉路九號下午六句鐘時聞有汽車在路上撞 
 
 
 

Page 15

 
 
倒小孩之事當即出視見該車係三千二百六十二號將孩撞倒後疾馳向西而逃我即摘錄號碼其時孩傷極重有識之者往喚其母來將孩車去我乃全捕房報告等語繼由王雙雪嚴雲龍陳某及二百九十七號落差華捕等相繼投案均稱是日伊等目覩肇禍之車確係三千二百六十二號又由公共捕房車務處譯員偕唐姓到堂證明往被告家獲查被告諉稱該車係其兄所有情形質之裘志漁供在棉紗交易所爲經紀人三千二百六十二號執照汽車業於本年三月十三號將執照號碼除下置於房内抽履中其車則賣於浙江路華利汽車公司譒譯至我家調查時我並未答以該號汽車係我兄所有之語並延律師代辯旋由三十七號三道頭西捕上堂稟稱如果置汽車者將汽車售去則其所領照會應當送交車務處取消云云捕房律師亦以本案經數人證明該車號碼豈可任被告一人推諉請求嚴懲結果由問官判令裘志漁罰洋二十五元充公當此案開審自始至終死者家屬有代表律師到堂觀審云 
　　甬人顧野灣於前日下午行經公共租界南京路四川路口適有住居法租界霞飛路四百四十八號門牌之西婦某氏自開汽車疾馳而來不及避讓當被撞倒碾傷要害經一百九十八號印捕查見詢名開車人姓名住址抄明汽車號碼遂將受傷人車送醫院醫治無效旋即斃命即由捕房派探將尸舁入虹口斐倫路騐尸所於昨日午刻報請公共公廨陸襄讞與英赫副領事蒞所騐得顧野灣生前委係被汽車撞倒碾傷要害身死無訛塡明尸格即升座公案據死者之兄顧秀忠投訴伊弟向爲馬路工人年已五十六歲慘遭碾斃要求伸雪云云並由錢邦發投訴死者是伊外甥等語中西官得稟諭令屍兄顧秀忠具結領尸棺殮復向開車之西婦略詰數語諭候傳齊人證於禮拜五聽候訊核 
[青年會消息]  
　　四川路青年會交際科准今日（二十五）下午二時伴同會員參觀本埠衛生洗衣廠據聞該廠備有新式洗衣機頗有研究之價値凡欲往觀者務速向該會事務所簽名齊集以便届時同往云 
　　又該科定於今日下午三時晚間八時二次演放最新出現悲情的社會劇「工人血淚」八大本一次外加世界軼聞等片入座劵特别廉價日間只一角二角夜間分二角三角云 
[禮明律師將次回滬]  
　　禮明律師因公赴美昨日有電來滬云已公畢自樊柯浮地方起行回滬約計兩星期可以到申云 
[百代公司試演電光影片]  
　　百代公司於昨日午後四時半在寗波路四百三十九號之該公司棧房試演在廣東所攝「孫文就職」之電光影片所演數套共六千餘尺異常完美該公司現已决定將該片製妥在上海及各地開演是日被邀往觀者十餘人均係中西報界人士由該公司大班與華經理張長福二君招待並請丁慕琴君先行代爲柬約至六時始散 
[公民電控鄕董]  
　　浦東南滙縣境西聯鄕公民徐懷民胡尙文秦錫嘉等致南京王省長電云本縣西鄕經董陸以鈞經理鄕欵多年隱匿盈餘侵吞鉅萬思鄕欵出諸附稅萬民膏血逞一已福威衆怨沸騰勢難容忍爲此籲請鈞署飭縣澈底查追以平公憤士民同感 
[大達公司添建碼頭]  
　　南市大達公司自在十六舖迤南建設輪埠碼頭以來該處停泊各埠小輪市面日形繁盛近年以來小輪日增故由該公司將輪埠推放至關橋北首爲閔行平湖班頭小輪停泊之用邇來又在洪生碼頭沿浦地點添建高大碼頭一座現已動工挖泥一俟工竣擬將北面輪船移泊於此以以便旅客云 
[烟公司女工罷工]  
　　浦東陸家嘴英美烟公司老廠葉子間女工近因天氣炎熱日長夜短工作時間頗苦而所得工資有限定章不滿一元者槪作小洋計算吃虧甚鉅故於昨日上午要求該廠管工華人改良章程未遂即於午後相率罷工現該廠大班正在開導未知能否即行上工也 
[唆使罷工之科罰]  
　　法工部局所雇之馬路工人孟廣義於前日下午在法大馬路逼令他工人罷工適爲工程處洋員查見以孟唆使罷工有違法律鳴捕將孟拘入捕房昨解法公堂請究先由工程處洋員上堂稟明前情詰之孟廣義供不承認中西讞員判孟罰洋十五元無力繳洋改押三禮拜以儆 
[大來洋行浦東基地糾葛案行將結束]  
　　上海縣公署訓令浦東塘工局云案奉江蘇交涉公署訓令内開案准美總領事函稱美商大來洋行所置浦東美册二千三百零二·曁二千四百零四兩號基地一事現據該洋行函稱願從浦東塘工局之請將其碼頭北首木樁兩條移去等情相應函轉即希查照再予飭將該兩號地契早日印給則本署及該租戶不勝感激之至查該洋行原函内敝行碼頭北首木樁兩條移去一節本月十四日業經函致浦東塘工局聲明如將本行浦東碼頭地契印給則本行願將碼頭北首木樁兩條一俟移樁機器由美運到時即行移去查此項機器十二個月内即可抵滬合併聲明等由准此查此案前經本署派員與塘工局董等會議解决在案茲准前因正在令行間據該知事呈報該洋行租地丈見溢地並塡用浜地業已繳價由縣給諭此案就此結束等情前來除令行會丈局知照並函復美領外合行令仰該知事即便查照此令等因奉此合行令仰塘工善後局董查照辦理此令 
[昨日公共公廨訊案紀]  
　　昨晨公共公廨民四庭由張襄讞會同美約副領事訊理（一）張松齡延甘維露律師訴姚秋生不理地單押欵案「結果」已經登報逾期被告仍不到案即照原告請求應判被告償還原告洋一千一百九十六元並負堂費一面派捕查明義大煤店全順押店是否該被告所開以便發封備抵田單抵押據均附卷（二）陳陸氏聲請給諭執管其故夫陳財生之遺産案「結果」准聲請人登報十四天如無人反對再核該舖生財及鐵箱内銀錢契據等件本案未訊結之前應諭令陳蘭亭等不得移動（三）婦人程王氏訴程少山程寛如覇佔故夫程雪門之遺産案「結果」改期續訊 
　　又午後民四庭由俞襄讞會同美奥副領事訊理（一）廣東少婦唐梁氏訴其夫唐麗南抛棄不顧請求斷離並追贍養費案被告迭次抗傳不到以故缺席審理經原告上堂證明其夫係在輪船上爲買辦年賺五千金自其夫與某氏婦姘識後即遭抛棄雖曾出立每月給付食用洋十五元之字據然已有五十四個月未給等語「結果」唐麗南屢傳不到應判令將兩造婚姻關係脫離並着唐麗南照據償還原告洋八百十元又贍養費四千元並繳堂費唐麗南筆據附卷（二）華商晉陞房屋公司訴高巨卿不付房租案「結果」改期禮拜五再訊（三）廣生昌訴高巨卿不還貨洋案雙方均未到案「結果」註銷民二庭由陸襄讞先會同領袖領事特派俄員麥垃夫氏及西班牙領事魏君訊理丹馬人考來德訴俄人斯白蘭斯開不還借洋案「結果」被告應償還原告洋五百元本案訟費歸被告負擔所有俄商雪應應給付被告之欵候函致俄僑通商事務局送存公堂交原告具領次與麥君會訊（一）哈門阿堯訴斯立興斯開不理飾物價洋案「結果」被告應償還原告洋六百五十五元及自本年六月十八日起至付欵日止常年六釐之利息本案訟費歸被告負擔（二）英商上海旅館訴俄國樂師司特門特違背受雇合同請追損失案前經判歸原告勝訴茲被告不服延高露玲律師請求復訊而原告仍由許理律師代表因被告人證頗多審至薄暮未了「結果」展期續訊 
[公共公廨訊理車輛案併紀]  
　　星期四午後公共公廨張襄讞會同美奥副領事升車務公堂訊理車輛肇禍違章案十七起彙誌如下（一）汽車夫徐大妺在新閘路開車疾馳幾致肇禍訊判罰洋二十五元（二）宋杏生（三）陳全根（四楊阿毛等三汽車夫因在吳淞路南京路九江路等處夜間開車不點尾燈並不聽巡捕指揮判各罰洋十元（五）趙金甫在黄浦灘駕馬車不愼判罰洋九元（六）張文卿（七）徐星樹（八）許子根（九）沈寳林（十）五興發（十一）萬記洪等五汽車夫因在百老匯路西華德路南京路蓬路等處均衣間開車不點燈火訊判張文卿罰洋六元徐等四人各罰洋五元（十二）襲德泉（十三）吳慶發（十四）張長生（十五）俞全甫（十六）王福昌（十七）林正齋等六人均因開駛汽車在靜安寺路愛多亞路北京路南京路黄浦灘等處不聽巡捕指揮判各罰洋三元訊判至此時已傍晚尙有張坤金王阿金顧官三仇元子王阿三等各車輛違章案二十起不及訊理諭各退候展期再訊 
[拐賣婦女之押儆]  
　　崇明人陳華郎之妻周氏去夏被同鄕周旺坤略誘來滬藏於北京路一千六百三十四號門牌沈永生家旋復與沈將氏賣與北福建路一百二十二號門牌蘇州婦人毛陳氏之子福林爲妻得身價洋一百十元分肥近爲陳華郎查悉將周扭控山原籍警區着周交周老二保出限將陳周氏尋交到案以故周旺坤偕同保人周老二及原告陳華郎於前日乘輪來申將陳周氏尋見扭入滙司捕房經捕頭詢悉前情派探王桂生陳玉山往將沈永生拿獲連同周旺坤陳周氏分别押至昨晨解送公共公廨請究陳周氏後夫毛福林延甘維露律師到堂將福林與氏成婚之婚帖呈案請察旋由原告陳華郎上堂訴稱周氏六七歲即童養過門素來和睦去年被拐時我正在南滙做工後來探悉遂投警區控告云云並山周老二到堂證明陳華郎確係周氏本夫及伊在警區擔保周旺坤出外尋人各節迨質之陳周氏則諉稱華郎實係我之過繼阿哥並非我夫我從前未曾嫁人此次所嫁之毛姓係由沈永生爲媒等語又撁周旺坤供周氏係我族妹如何來申初則不知月餘由妹函邀到滬方悉身價祗有八十元係我收用等語而陳永生則稱留該氏住居係因有親戚關係至該氏嫁與毛姓之事完全毫不知情云云經陸襄讞核供商之英赫副領事以周旺坤沈永生略誘販賣人口行爲業經證實判各押西牢一年周氏交其本夫陳華郎領回管束 
[冒探搜查之押儆]  
　　顧裘氏昨投法公堂控稱日前有素識之王阿高前來婦人處商借去洋十元次日王糾同夏炳章等數人前來冒充包探以搜查違禁物品爲由翻箱倒篋欲圖攫物適有包探韓邦達巡緝到來查見將王夏兩人拘案並在王身衅抄出贓洋十餘元請求重究詰之王阿高供認糾人前往搜查不諱夏炳章供實由王阿高邀民人前往餘供支吾中西讞員判以查得夏係屬過犯着押西牢一年王押八個月期滿一併永遠逐出租界贓洋給原告領去 
[搶親被控]  
　　家住滬南青龍橋二十一號門牌之厲朱氏生有厲永川厲毛郎子女各一毛郎今年二十歲幼時憑陳厲氏蔡張氏等爲媒許字與浦東爛泥渡朱榴榴爲室迄逾十載近朱央媒往說擇期迎娶詎厲朱氏索聘過奢以致朱於前日糾衆趕到厲家將毛郎搶回家中雙雙交拜成親迨厲朱氏與永川得悉於昨趕往朱處則已不及立投三區警局稟控派警前往將朱榴榴厲毛郎一併拘獲傳到媒證連同原告母子備文一併函送地方檢察廳訊辦 
[幼童灌醉斃命]  
　　住貝勒路之徐金保前日下午應唐家灣地方友人張桂林之招前去吃酒時有婦人楊吳氏所生五歲之子桂寳亦在座經徐灌以原梁燒酒以致桂寳大醉經劉德三向徐交涉行兇將徐毆傷由徐控由二區警局正在核示間該氏亦已將桂寳領回家中詎延至夜半桂寳即氣絕身死該氏痛子情切昨投該局稟控奉李警正飭警將徐劉拘獲連同該氏於昨日下午併送地方檢察廳究辦 
[微罰私烟間主客]  
　　蘇州人席少安因在北京路一千二百六十一號門牌潘森昌木器店樓上開設私烟間前晚被總巡捕房包探范德孚費克倫查悉訴明捕頭恊往將席與烟客宋福寳連同烟具一併帶入捕房昨解公共公廨經中西官訊明以席故違禁令判押西牢一月或罰洋一百元宋罰洋三元充公烟具銷燬 
[私帶烟膏煙灰之科罰]  
　　陳阿春於前日身藏盒頭烟膏二百盒行經法租界爲一百六十六號華捕查見拘獲又王開啓於同時私帶烟灰二十餘兩雇坐黄包車經過法租界適被十七號華捕瞥見上前查獲一併帶入捕房交保候究昨日傳至法公堂請究先由兩捕上堂稟明前情詰之陳等供認私帶烟膏烟灰不諱中西讞員判陳罰洋十五元王罰洋三十元充公烟膏烟灰銷毁 
[科罰花會賭徒]  
　　寗波人錢阿榮張阿來經吳淞路猛將堂之花會大廠雇爲航船在新記浜路一百五十二號屋内設立機關誘賭騙錢昨經該管捕房將錢張二人獲解公共公廨中西官訊供得實判錢押西牢一月張罰洋三元充公抄出花會字據銷燬 
[保安公司之夏令藥品]  
　　梅白格路人和里保安製藥公司所製保安聖水專治霍亂吐瀉等症昨承該公司送來兩打當代施送併誌數語以介紹於各處慈善家施送藥物者 
中華職業敎育社通訊 
[致上海各隊通告第二號（十年六月二十四日）]  
　　敬啓者迭奉徴求社員各項印刷品計邀登入各隊應請隊員已有數隊報告到社尊處如未推定乞賜補推將前奉附表塡明寄下以便專函邀請惟副隊長共設兩人者應請在隊員十名中减少一名以昭公允至收費用收據正在趕印中一俟印竣當即補奉專此通告尙希垂登並請鼎力進行爲荷名譽總隊長張謇朱慶瀾總隊長王正廷副總隊長許沅穆湘玥總幹事黄炎培 
[中華職業敎育社第五年度徴求社員外埠各隊名單]  
　　隊名與隊長均依首字筆畫多少爲次 
　　隊别隊長副隊長 
　　太原隊馮司直君（振邦） 
　　天津隊嚴智怡君（慈約） 
　　汕頭隊師雅谷君林建中君 
　　松江隊陸規亮君 
　　杭州隊李傑君（俊夫） 
　　南京第一隊王伯秋君 
　　第二隊朱鶴臯君（步蘭） 
　　第三隊陶知行君 
　　南昌隊熊育錫君（純如） 
　　南通隊張孝若君 
　　徐州隊楊懋卿君（勉齋） 
　　常州隊于定一君（瑾懷） 
　　淮旅隊陳廷翔君（鳳文） 
　　厦門隊葉淵君（采眞） 
　　揚州第一隊李荃君（更生） 
　　第二隊馬士杰君（雋卿） 
　　寗波隊黄慶瀾君（涵之） 
　　無錫第一隊唐昌言君（閏生） 
　　第二隊榮宗銓君（德生） 
　　廣州隊鍾榮光君 
　　蕪湖隊譚秉鑑君（明卿） 
　　濟南隊王承堡君（紹韓） 
　　鎭海隊李光坫君（琯卿） 
　　蘇州第一隊尢志邁君（懷臯） 
　　第二隊楊鄂聯君（衛玉） 
　　其餘各地俟推定續布 
專件 
[九年度上海貿易情形論略]  
　　錄海關貿易册 
　　竊查本口貿易情形上年業臻極盛之境本年發達之情况殆无勝於上年舉凡貨物總數之估値稅課船鈔之收入無一不有非常之進步其他本口各項情形殆亦類似華洋人士數越一百五十萬人就中洋人之數約在二萬五千公共工部局所發租界以内建築房屋之准照計三千五百張是項房屋之總估値達規銀一千一百萬兩本年公共工部局雖因市面繁盛之關係對於加寛街道嚴定管理等辦法特别注意而情形所及辦理殊感困難公共工部局本年所發汽車捐照較之上年增及百分之四十公共租界電車乘客數約一萬一千一百萬人法界及華界之電車乘客加增數亦相埓汽車一項本年益覺增多不僅爲個人乘坐之需且爲商界營業之用蓋自運貨之汽車興而人力運貨小車等諸天然淘汰矣火車載運客貨業已竭盡能力輪船亦然船廠工程終歲極形忙迫統觀水陸各處繁盛之情形實爲本埠互市以來歷史所未有也各項貨特總估値達鬭平銀八百四十一兆兩較之上年增七十三兆兩就貨物增加之程度而言本口貿易情形自必異常興盛顧其結果乃至反其所期大半年間商業無發達之現象其在年初各項商業甚爲興旺因國外之銷塲盛而價値高土貨之出口者多因銀市之匯率漲而利益優洋貨之進口者盛迨及五月情勢變遷蓋綠外國市面於民國七八兩年存積未銷之士貨甚多價値因而跌落出口之貨遂衰雖其時銀價尙高不無利益可獲然貨價常大跌之餘决非銀價之增高所能補償其損失也上年各商利用銀價之高在本埠新設商行購買進口貨物者甚多各該商行大都無適當之經騐以致輕率將事敗不旋踵所定之貨以布疋爲大宗而兼及於五金及其他通常日用物品是項貨物均在英美兩國定購彼等徒歆然於銀價之高獲利之擾未嘗計及於本埠市面是否可以行銷如許大宗之物品迨當交付貨欵之期適値銀價低落之際此項類似投機營業之商人遂致無法維持完全失敗當此之時代定貨物洋商應華商之請求轉請外洋廠商取銷原定之貨物雖經各廠商體察情形凡屬可以取銷者無不通融辦理然所受之損失仍多其情形最重者厥惟布疋蓋當營業失望之時本埠布疋市價轉形低落推原其故由於市面之棉花囤積太多市價因而低落又棉花爲出口貨品銀價落已有利可圖價値因而跌落也而因此之故遂使布疋一項更蒙不利之影響不能保持原有之價格其行銷内地者爲數甚微年終幾至無人過問華商經營此項商業者類多不克支持有歇業及引遁者矣至論貨物行銷内地减少之原因蓋綠政治糾紛地方不靖以致草澤暴徒欠餉兵士嘯聚撰奪轉運爲難又土貨運銷外洋之減少亦足使内地人民縮减購買進口貨物之能力益以北省災情奇重銷用本埠布疋之數目减至百分之四十以及五十之譜凡此原因一時麝集以致本年此項營業境遇之不佳爲向來所稀有也本埠商業之盛衰與金銀之匯率有密切之關係而金銀匯率之漲落恆視倫敦銀市爲轉移（此節於後文詳述）本年金銀匯率較之上年變動尤劇二月間上海規元電匯倫敦之價格每兩九先令三辨士六月間落至四先令六辨士八月間又漲至六先令三辨士此後日益跌落十二月間落至三先令十一辨士年終漲至四先令一辨士此尙爲銀行公布之價格至於個人交易之價當較此更有低昻其用現欵匯兌者尤有特殊之利益全年金融狀况當以二月間每兩漲至九先令三辨士者爲匯率最高之點其間金價漲落之原因甚形複雜未易詳加討論惟聞本埠商人頗有利用金價之漲落從事投機營業以圖居中獲利者此亦一種之原因足使市面金融變更不定者也本年上半年間華商設立之銀行達十七家向來未有如此之盛各行資本自一百萬元至五百萬元不等貿易甚爲發達翻製本埠久經設立之各銀行其中多有以商人貨物爲標準貸輿貨價一半之借欵者年終貨價落至不足半數乃至大感困難轉不如新設銀行獲利之厚七月二日華商物品證劵交易即成立資本二百五十萬元以五十元爲一股實收股本六十二萬五千元該所設立本旨蓋綠日本商人曾在本埠設有同一性　之會社將　是以爲抵制聞營業狀况甚佳獲利孔厚惟並無實在物品之懸邏僅以各項市價之變更爲空言之交易四月間米價日漲此項日用必需之重要食品向來市價每擔僅八九元五月初漲至十二元因此發生工人搶掠米店米船不幸之事實此種暴動賡續進行直至七月間米價漲至十七元之際自是厥後新米上市米價稍平年終價格雖尙較平泰爲昻但衡以七月間之市價實相差已遠據中國報載米價騰貴之原因係軍政府運米前往日本之故但按之日本政府發行之進口貿易册報殊無確實之證明大約由於奸商囤積居奇差爲近是七月間北省安福直隷兩派戰事發生本埠商家互相驚疑以爲大亂之將至各該商家類多接有各處定貨之商店來函囑將所定之貨緩期裝運維時松滬盧護軍使爲協助安福黨派起見頗從事於軍事上之活動於是江蘇李督軍急派兵至崑山以爲箝制之計盧護軍使方面亦派兵至黄渡雙方軍隊距離僅十英里戰機追於眉睫本埠附近各處紛紛調動軍隊人心大爲恐慌羣赴中國交通兩銀行持票兌現該兩行於數日内兌出現欵約在九十萬元七月七八九三日洋釐市價由七錢二分九釐五毫漲至七錢四分六釐是月十二日滬寗鐵路火車停止開行旋經雙方諒解退兵火車乃於十三日通行如故本年因各項貿易之不佳股票交易亦蒙影響所有承攬之捫客買賣之客商均歸失望此項交易春間尙稱良好惟日本地方金融緊迫旅滬之日本人售出股票甚多以致股票價値大落年終降至最低之程度橡皮股票類多無人過問惟著名之橡皮公司股票尙有價値有貪是項股票之價廉投資入股者造船廠及機器廠之股票價格雖亦動搖較之别項股票尙屬美强人意本關於本年新設騐估處爲重要進步之一事該處融合騐單估價兩處於一機關所以利便商人增進效果者實爲不少至設立該處之成績若何尙須日後方能論斷惟該處爲新設之重要機關是則現今已可决定者爾 
雜評二 
[國民對英日續盟之表示（訥）]  
　　凡國際間之締約其利害苟有涉及第三國者第三國有參預抗議之權依此原則則今日之英日續盟我國民當然不能無所表示也夫英日同盟之目的本爲防制俄德之侵略遠東今目的旣消滅而仍有續盟之舉其不能令人無疑也可知美非直接受該約影響之國尙起而有所責問則受直接影響之中國自不能不引以爲慮英日兩國果欲保障世界和平者必不置約外諸國於不顧英日兩國果能尊重中國主權者尤必不專顧美國之權利而置中國民意之表示於不顧也 
公布欄 
[上海地方審判檢察廳]  
　　布告第八二號爲布告事查本兩廳辦公時間自上月一日始迄八月三十一日止應遵照部章每日自上午八時半起至十二時止除遇有必要情形隨時酌量延長時間曁本檢察廳派員値日外合行布告仰訴訟當事人等知悉届期來廳投遞狀紙等事務須遵照上間時間毋得自誤特此布告 
[上海地方審判廳]  
　　判决主文（民一庭）一件决定厲廣熙與陳傑稅欵控訴聲請廢期一案主文本件聲請駁回▲一件判决邵阿金與趙茂華因贖田糾葛一案主文趙茂華受抵上邑二十四保二十三圖毁字圩第五十九號業戶邵大志則田八分九釐四毫方單半紙及記酒坊租擔兩扣應准邵阿金備價贖回訴訟費用歸趙茂華負擔▲一件决定朱厚甫與陳傑爲保證控訴聲請展限一案主文本件聲請駁回聲請費用歸聲請人負擔▲一件判决金長根與金元林爲欠租涉訟一案主文金元林應償還金長根房租洋五十二元八角金長根其餘之請求駁回本案訴訟費用歸金元林負擔三分之二金長根負擔三分之一（民二庭）一件判决喬張氏與徐楊氏爲墊欵涉訟一案主文原告人之請求駁回本案訴訟費用歸原告人負擔▲一件决定黄翁氏與朱根寳因奩田糾葛聲明窒礙一案主文本件窒礙之聲明照准▲一件判决張阿順與張銀華因贖田糾葛一案主文張銀華受抵上邑二十四保二十三圖毁字圩四有九十二號張肇良戶則田三分准張阿順備齊原價錢十千文贖回訟費歸張銀華負擔▲一件判决唐桂卿與張順卿因贖田糾葛一案主文本案應維持本廳本年五月二十七日之即時判决聲明窒礙後訟費歸被告人負擔▲一件判决陸章章訴陸阿苟爲田産涉訟一案主文陸阿荀應將系爭之田地三畝一分三原基地九厘五毫與陸章章各半管業陸章章應償還陸阿苟洋三十二元二角五分錢八千二百二十文陸阿苟其餘反訴之請米駁回本案訟費陸章章負擔三分之一陸阿苟負擔三分之二▲一件判决朱大章訴文德爲貨欵涉訟一案主文被告人應償還原告人貨欵洋四十四元訟費歸被告人負擔 
　　批示一件李朝陽狀請執行由狀悉候瀝吏執行此批▲一件曹蘭坐狀領欵洋由准領此批▲一件曹蘭生狀請銷案由狀悉准予銷案此批▲一件金長根狀交扣押費由准交此批▲一件李韓氏狀請執行由狀悉着即候諭此批▲一件姚伯華狀請給領由狀悉准如所請辦理此批▲一件朱大章狀請執行由狀悉准予派吏執行此批▲一件夏蘭生狀交欵洋由准交此批▲一件楊阿小狀領欵洋由准領此批▲一件張晋陞狀請傳案由狀悉着即來案候諭此批▲一件金桂馥狀交扣押費由准交此批▲一件崔芷園狀請執行由狀悉查應和記與沈姓之租地期限並未屬滿此項地上權依照物權法理旣遍可以移轉自屬可供執行該聲請人謂該地已與沈姓另立租約即使屬實此項地上權究應屬之何人亦應訴由裁判上解决不得遽謂該地上權已爲該聲請人所取得着即知照此批以上六月二十四日 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[上海閒話] [  孶何]  
　　滬人之號英租界曰大英地界號法租界曰法蘭西一若其地已屬於英法矣甚至商店之仿單包紙亦刋英界法界等字樣即居民信札之互遞封面亦書英界法界等字樣一般蚩蚩者氓固無足責奈何衣冠楚楚之稍有智識號稱上流者亦曰大英法蘭西一執筆則書英界法界或使英人法人知之將謂我人民已默認上海爲彼國之屬地豈不可慨賭風之甚以滬上爲最蓋滬人之視賭博若惟一之消遣品暇即爲之以星期或星期六晚爲最此非余之過言有二事可證明（一）余每星期六晚自團中返寓沿愛多亞路而行所過之處帖！搭！之聲達於戶外者幾十室九聞一處如是他處可知（二）余友胡君某日在閘北宣講講題爲「賭博之害」胡君曰「賭風之甚上海爲最諸君不信可隨處細察里居人家打牌聲每達於戶外」有好事者聞此語即疾馳而去瞬息即返謂胡君曰先生之言誠不謬蓋余適往某里察之果然故余信先生之言也余不知關心社會問題者亦嘗思及此而討論所以匡救之道乎（却酬） 
筆記 
[幻情記（上）] [  碧梧]  
　　王少青與宋芝雲女士結識將期年矣二人之情愛與日月俱進顧咸能以禮自防未嘗稍涉於邪每値星期芝雲必飾詞出至少青家晤談於一室或切磋學術或互訴衷曲時以長嘆或流淚以收束之蓋二人之身世俱有隱痛而二人之相愛殆亦惺惺相惜之意也少青幼時其父即病廢雖薄有資産然坐食若干年變售殆罄待少青成人已家徒壁立幾有斷炊之虞幸少青任事某公司月可得數十元粗衣爄食始差可溫飽第目前雖可苟活前途則仍甚渺茫也至於芝雲三齡即喪母後母某氏督之綦嚴偶有小過失呵斥立至鞭撻亦隨之不稍假以辭色以故芝雲畏之甚未敢一拂其意每於更闌人靜憶及亡母輒覺心痛如割不知涕泗之何從也二人初相晤時係在城南體育場蓋塲中方舉行運動會也一爲英爽青年一爲婉靜少女宛如陰陽二電之相觸雙方均動敬愛之念施因友人介紹復得接談乃一經接談又如磁石之吸鐵即牢着而不能脫馴至過從旣久情愛亦愈增乃有今日之度數少青嘗謂芝雲曰吾自孤呱墮地父即病廢是吾名雖有父實等於無父之兒及長初勤於學繼苦於事迄今未得一日之安寗意者吾有生以來即挾愁苦艱辛以俱至乎今後命運之苦樂固未可知然吾倘能得君爲耦朝夕相聚無一日之離則吾境遇雖苦而精神上安樂矣芝雲愀然曰吾固亦作此想甚願使君安樂然事實上有必不可能者少青詰其爲何芝雲則答以模棱之詞終不肯明述所以少青滋以爲怪顧猶以爲必其家庭中有不可告人之障礙而孰知即其本身上有難言之隱耶少青有友章毓之即昔日爲之介紹與芝雲者一日奔告少青曰君與芝雲稱莫逆亦覺其人有何異狀乎少青逕答之曰吾第覺其言語舉動在在均足增吾之愛他無所覺也毓之曰然則奇矣殆故作此說以陷之耶少青曰其說爲何毓之謂吾聞人言芝雲實石女之流少青聞而大駭堅詰此說之由來 
劇談 
[評戲片（下）] [  易羨悔初]  
　　劉鴻聲雙處汪笑儂等戲片均各有擅長處然劉伶音太高窄宜西皮不宜二簧近陰平不近陽平尤以快板爲最壞時露黑本色如御碑亭之「寫罷休書畫押印」一句即黑頭腔若細聽呌天戰太平快板即可顯出劉之不佳蓋一則一字一腔如連珠疊發銀河直瀉一無停頓一則一字一拖腔拖泥帶水等於無板兩伶程度高下不啻霄壤之别何可並論雙處喉音極好腔調亦自成一派余甚賞識其法門寺一段惜滿口土音唼字實爲大病後收四片更不如前汪伶聲小如鳥其腔調大半由孫菊仙處套來陳彦衡曾言汪唱嗓 
音逼窄與北京乞丐呌街聲相似細辨確然惟所唱二六亦有獨得之處不可抺煞衫子以陳德霖兩片爲最佳益以孫老元之胡琴更覺錦上添花梅蘭芳各片以汾河灣一段（尙未做出）天女散花兩段爲最餘則平常然散花中「未修眞」之「未」字尙唱京音小疵未嘗檢點可惜孰甚小生德珺如飛虎山最佳朱素雲射戟亦可聽黑頭何桂山兩段金秀山刺僚一段俱佳楊小樓兩片以連環套前半面擅勝大鼓以劉寳全大鼓書一片爲最一面花明柳媚一面層惮見喜其腔調直可與呌天賣馬洪羊洞並駕齊驅惜模片已壞不能復製若聽此片即覺鬧江州戰長沙等有火氣矣白雲鵬所唱間有幾個津音實不如寳全金萬昌黛玉悲秋一片亦佳其餘南北小曲蘇灘本灘各有其妙然大都鄙辭褻句不登大雅之堂近來百代又收鈞天集絲竹四段管絃妙手極一時之選又收姑蘇俞粟菴崑曲兩次前次三張已出售後次四張尙未做出俞君年逾古稀精神矍鑠其度曲一宗明魏良輔派無一字無來歷陰陽四聲無一字不交代清楚其曲格之高海内鮮出其右余所最欽佩者也綜觀上述百代唱片已自可取余更深望該公司若能將收音時刻放長一倍則盡善盡美矣未識該行執事亦慮及此否 
劇本 
[歷史劇雙忠墓（十六）] [  沈心工]  
　　趙武爹爹這第三圖說的是什麽 
　　程嬰後來趙大夫壽終祿盡那奸賊又想害他的兒子了（秋蕊香）良史董狐直筆責備賢人之失奸徒藉口行權術要把趙家消滅同朝良友通消息計難出夫甘死難妻逃逸希望宗祧留一 
　　趙武夫人逃出之後可有遺孤爲他祖父報讐雪恥 
　　程嬰宣孟的兒子有個喚做趙朔的娶的是成公之妹當時有孕在身將近臨月逃到宫中之後不久便生下一個男兒你看第四圖畫的就是 
　　（太平時）生下男兒不敢言柏株連託言生女付重泉最堪憐 
小說 
[社會小說衆醉獨醒（三五六）] [  膽廬]  
　　第五十五回探錦被背人求子息點明燈當衆報娘恩說到這裏便又笑着道罪過罪過我要伸手打自已的嘴巴我說得起勁幾忘郤了少奶奶是抱牌做親的貞潔女子幸而轉變得快把這將要出口的話一咕嚕咽入肚裏要不是只怕五支美女牌雪茄烟一定要給我受用：：又俯着身體笑向金兒道小少爺你將來娶親以後少奶奶有了身孕别忘郤了開元寺的睏佛金兒聽得惹厭拖着婆娘專向熱鬧處走翠娥聽了這佛門故典頓然勾起了一樁心事暗想我也有一個重要問題須得問問這尊睏佛便向阿巧娘道你陪着金弟弟在佛殿上候我别要走開我落去了一件東西須得自去尋覓說時拽開脚步皮鞋格登登逕投這五間佛院而來先在窗眼裏張了一張見方才的少婦已不在這裏又回頭向四下望了幾望也没有閑雜人往來走動暗想這是絕好的機會點破疑團須得求求這尊睏佛肚裏想時早把窗子推開一閃而入隨手掩上了三脚兩步跑到雲牀前面跪在踏板上磕頭幾下喃喃呐呐也不知禱告些甚麽忽的立起身來向雲牀上瞟了幾眼伸出玉腕揷入錦衾心窩裏卜卜幾跳不覺又驚又喜起來這『又驚又喜』四個字尙屬含混實則三分是驚七分是喜當下離郤睏佛的所在扯開紗窗一閃而出回頭四望郤不曾被人瞧破恰似啞吧拾着黄金說不出的歡喜畢竟歡喜些甚麽翠娥旣不曾明言編書的也不用贅述惟有這尊臥佛的歷史郤是千載相傳來源已古要說臥佛先從開元古刹說起 
餘瀋[  吳明霞]  
　　兒時依父母膝下嬉笑跳躍靡弗出自天眞不知宇宙間有不如意事斯誠難能可貴謂爲人世仙境可也顧流光如電人生自幼而壯而老乃轉瞬間事童年一過遂入不幸之境背鄕井離父母終歲奔走聊圖溫飽兒時樂趣不可復得每一回憶兒時情景青梅竹馬歷歷如現目前心潮起伏輒爲神往 
 
 
 

Page 19

 
 
   
 
 

Page 20

 
 
常識 
常評 
[信託公司之職務] [  老圃]  
　　今日信託公司蜂起而關於信託事業漢文尙無專書故其所掌職務不特局外人多誤會即局内人亦有未盡了然者或以信託公司與託辣司幷爲一談或言信託公司專爲政府包募公債或疑信託公司爲猾頭掮客或幷疑信託公司爲骨董客人諸如此類皆由常識缺乏以吾所知則信託公司之職務不出下列十種 
　　一曰個人信託例如婦女不諳業務或常人因有專營或出外旅行以某事專託公司爲之料理 
　　二曰家事信託例如遺囑相續等事由法院監督行之 
　　三曰投資信託由公司代爲投資當用最安全之法 
　　四曰不動産信託如賣買田地房産過戶經租等事 
　　五曰破産信託如按照破産法作管財人清算人 
　　六曰公司信託如各公司招股募債等事皆由信託公司代爲經理或有公司中途改組由信託公司籌畫墊欵 
　　七曰保證信託如雇用人員由信託公司爲之保證又對於財産上權利之確實與否亦可保證若他日訴訟失敗則由信託公司爲之賠償 
　　八曰保管信託一切貴重物件皆可由信託公司代管 
　　九曰存欵信託例如長期存欵此以理論言與純粹銀行事業性質有動靜之異而就事實言往往無甚區别 
　　十曰雜類信託美國西方諸州或許信託公司保火險此侵入保險營業實非常規有時信託公司聽人就商法律事件幾與律師職業無異因信託公司之職員固多律師也 
　　今世所謂信託事業大略如是以上所列亦非一家兼營大率擇數種營之範圍之廣狹以公司而異但有一事則各公司所同信託事業專賴信用有專門性質有種種設備不專賴廣告交易所此其要點也 
衞生 
[蠅幸嬰不幸（下）] [  鳳賓]  
　　圖之中間有撲蠅具一此物之上有「蠅亡則要安蠅安則嬰亡」二句復有滅蠅歌一首譯如下 
　　歌曰飛蠅散處穢腥中殲滅敵巢噍類窮鄰戶産蠅可害我我先防禦害人蟲勸君轉告親朋輩努力同將此物攻糞穢原來蠅産地清除根本庶爲功 
　　此種圖解之意義最合於普通社會蓋逐臭之蠅有百害而無一利而一般社會對此蠅類熟視而如無覩以爲夏秋應有之物殊不知潔淨之處本不産蠅陽曆五月間上海繁盛之地尙罕見此類發現余於是月因事往内地小作勾留見沿街舖戶賣物攤頭飛蠅聚集聲勢已振耳鼓可知穢濁之區蠅類之生殖尤繁惟衛生常識較富之地清潔之程度較高則此種疾病媒介物亦遂歛跡而不易生存矣 
　　以吾國人之昩於防蠅每逢夏秋二季我不知多少嬰兒多少成人爲飛蠅所陷害或染水瀉痢疾或沾霍亂傷寒生命懸於旦夕甚且繼以夭亡市井之流徒知丹旐招魂冥鏹焚化意謂有益於死者而於根本衛生之法漠然置之殊不知疾病之媒介即在眉睫間汚穢之所積蠅類之所在即病原微生物所憑藉而致人類於死地者人類之中嬰兒尤易於傳染嬰兒旣爲吾人所愛而欲加保護則蠅類實爲吾人所惡而共圖驅除夏秋間欲保嬰兒之康健當以滅蠅爲衛生方法中之一要事滅吾人之所惡以保吾人之所愛則「蠅幸嬰不幸」之勸告宜乎家喻而戶曉也 
國民常識 
[委託與代理] [  蔡行素]  
　　吾有田自耕之吾有棉自織之無需乎代耕無需乎代織然此惟小治産者爲可能也若有數頃之田千匹之布即不能矣於是乎有雇工以代耕雇工以代織彼工人也受雇於我者也一切惟主人之命是聽其所耕之田固仍是吾田也所織之棉仍是吾棉也即所收穫之粟織成之布亦仍是吾粟吾布也彼雇工但受吾之委作吾之事以得吾之値而已非可擅自處置吾之田吾之棉以供彼之所欲如彼全權代理者之所爲也故使雇工而不能如吾之意者吾可撤換之雇工而損壞吾之産業者吾可懲罰之吾有吾之主權彼雇工固不得而盜竊也盧氏民約論極不滿於代字之意義以爲如果云代則代者可以有所藉口以肆行無忌是猶晝押於紙而授之也故止可云受託未可云代理準是以談議員受人民之委託以司立法所立之法皆人民之公意也議員不能自定法律以逼迫主人服從官吏受人民之委託以司行政所行之政皆人民公意所决定然後實施之也官吏不能自辦政治以處置主人權利議員而違背民意官吏而違背法律爲主人者要當有權以撤銷之懲治之否則僕欺主人吾有田倩人耕之不啻爲人有矣吾有棉倩人織之不啻爲人有矣陽竊代理之名陰奪權利之實而猶美其名曰民主曰共和嗚呼天下幾多罪惡假汝之名以行吾願爲主人者須愼守其權勿使他人代理而繼以攘奪也可（乙種酬） 
經濟 
[說滙兌] [  迺頌]  
　　近世商業發達經濟流通之方法日益便利匯兌即其最著者也匯兌者乃甲乙兩地間之債權債務藉銀行之收受而免現欵輸送之力法其種類不一大别之有順匯道匯押匯電匯四種茲分别說明如次 
　　（一）順匯順匯乃付欵人對於支欵人發出寄欵匯票之方法是也其手續最爲簡單即寄欵人將所寄之欵及匯水交於銀行取回收據由銀行函達支欵人所在地之銀行如數照撥 
　　（二）逆匯逆匯乃支欵人對於付欵人發出命令付欵之匯票賣於銀行即由該銀行寄至付欵人所在地之銀行使其持票向付欵人支取是也 
　　（三）押匯押匯乃甲地之售貨人對於乙地之購貨人應付貨價作成匯票以稱貸於銀行是也但當押匯時須以取貨提單作爲擔保且須付貼現費 
　　（四）電匯電匯乃付欵人以電報爲匯兌是也無須寄送匯票此種匯法大半係因急需故匯水較尋常爲昻 
　　以上四種乃就其性質上區分若就地域上言之則有國内匯兌與國際匯兌之别國内匯兌祇限本國區域以内國際匯兌則由甲國匯至乙國蓋世界交通發達行旅之往來商品之貿易金錢之貸借國際間債權債務之發生勢所難免 
　　苟無匯兌之法則現金之輸出輸入其困難可想惟是東西各國幣制不同有用金本位者有用銀本位者其分量亦輕重不一現各國皆以法定平價爲標準以昭公平而免爭議是不可不知也（乙種酬） 
道德 
[評自殺與埋没本能] [  雲]  
　　常人以爲自殺是「無勇」「不智」「無責任心」固也但自殺者於自己道德方面雖有缺憾而對於他人却下許多敎訓無論自殺爲已爲人總可使旁人見之惕然驚心而稍事改革其關係於社會國家亦非淺鮮今有人焉寄生社會不事職業觀其人則固聰明韶秀而有用之材也雖無自殺之名而有自殺之實無益社會有害羣衆較之操刀自戕給人以敎訓奚啻霄壤嘗考世人埋没本能之原因甚多茲就其最普通者而言之 
　　因湛溺富貴而埋没本能富貴子弟常因衣食無憂而不事職業平居則號召徒侶恣情酒食寄興樗蒲汲汲不足夜以繼日至於精神癱瘓筋骨痿痺而竟成廢物其天賦之本能因以埋没而不顯 
　　因事業失敗而埋没本能蓋世偉人氣吞一時然而一遭失敗萬丈光熖烟消雲散竟致隱身山林遠遁海外自此永不再見人世而與浮雲野鶴爲伍以終其天年其固有之本能因此埋没而不著 
　　以上二種犖犖大端其爲「無勇」「不智」「無責任心」甚於自殺蓋前者猶可原而後者無可諒揆之公私兩無足取吾故曰生面埋没本能不如死（乙種酬） 
法制 
[尊親屬與親族] [  蔣竹賢]  
　　客有問於予曰法文有尊親屬之稱而未示以何者爲尊親屬何者爲非尊親屬且必曰尊親屬而不曰尊親族其意何在請詳釋焉予答之曰查稱尊親屬者應以是否直系爲定例如本身之父母祖父母曾祖父母高祖父母等都爲尊親屬而本身之子婦及女孫婦及女曾孫婦及女元孫婦及女等則本身又處於被稱尊親屬之地位至叔伯母及姑姪孫則不論親疏槪稱旁系親族又可稱曰宗親或長親卑親不得稱爲尊親屬又有例外如出嗣之子對於嗣父母固應稱尊親屬而對於本生父母及祖父母等仍存尊親屬之名分不能以出嗣之故遂脫離親子關係而稱旁系親族至若尊親屬屬字之意義係屬於尊親之子意及包括女子對於所生父母不能脫尊親之關係故也如果法文規定曰尊親族則女子出嫁之後對於所生父母即完全脫離直系尊親關係未免失出身間之根本况用尊親族三字即入廣義範圍心至毫無歸束而使一切親族中之長者無一不可稱尊親族矣誠以親族字義係指同宗同姓而親屬字義則包括男女之親於親屬上加一尊字即表示專指直系親之狹義意義也總之在理論上言之稱尊親屬雾無論男女凡屬本身之直系親始能稱尊親屬其餘則雖有嗣父母關係亦不得謂爲尊親屬此說在我國現行之家屬制度上不合在歐美各國之個人主義上即爲合法由是解釋則尊親屬之名分及不稱尊親族之意義自明矣（乙種酬） 
雜錄 
[街道不宜狹窄] [  智辰]  
　　我國的街道向來是很狹的最闊的街道亦不過七八尺闊狹的街道差不多祗有三四尺闊雖然有種地方已經改造很闊的馬路了但是有種地方還没有改造不過要曉得街道狹窄是很不好的何以見得呢諸君請看下面就可以明白了 
　　一街道狹窄的地方假若對面的房子失火了這火遇着風往往要撲過來連這邊的房子一齊燒着請諸公想想看若是街道寛闊豈不是可以免除這危險麽 
　　二交通很不便利下雨的日子每人張一柄傘總要你撞我我撞你把傘多撞破而且人力車來來往往偶然避讓不及不免被他撞着如同馬車呀汽車呀又走不來 
　　三空氣不新鮮緣兩邊的房子距離太近不能透氣所以對於衛生很有妨礙 
　　有以上三個原故因此我說街道宜造得寛闊（乙種酬） 
 
 
