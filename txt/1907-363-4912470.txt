# 1907 - 363 - 4912470

 

Page 1

 
 
   
 
 

Page 2

 
 
上諭 
　　九月初八日奉 
　　上諭特圖愼奏因病懇請開缺一摺福州將軍特圖愼着准其開缺欽此 
　　上諭安徽安慶府知府員缺緊要着該撫於通省知府内揀員調補所遺員缺著豫咸補授欽此 
　　上諭管廷鶚現在請假着開去署缺都察院副都御史著忠廉署理欽此 
　　上諭京察記名人員將次簡放完竣著内閣部院各衙門於京察一等未經記名各員中遴選才具優長者出具切實考語保送由吏部照例辦理欽此 
　　九月初八日　召見軍機　元瑞　張彪 
論說 
[對於各省設立諮議局之意見（進）（）四續]  
　　第五省諮議局之權限及規則　議會多以時召集。分通常臨時二種。開會閉會有定期。非集多數議員常年駐會者。今如原摺。設局而使各府州縣紳商候補各官。及非本省官紳。凡明達政治著均入其中。又云。在局各官員紳商條舉利病。是除實缺各官之議員以外。其餘爲議員者皆常年駐局。旣駐局。即不能不有常年各項支給。而其勢又不能過菲。雖議員額 
 
 
 

Page 3

 
 
缺無定。而旣爲全省總議院。至少須平均每州縣一人。卽通省有數十人之多此項支給。固已可觀財力必絀。當審者一且所有各項人員。除候補官及流寓各官紳本無事事外。其餘爲議員之各府州縣紳商。各自有重要之職務。與其切已之營業。必令舍田而芸入局駐省。是强以所難。或有不願。否則所謂在局各紳商者。必有名無實。往來自由。或僅取省城十著之一二紳商。以之元數而後可。甚審者二。議會之勝處。正以議員平日散處民間。從事各業。熟悉利病。且不限於一地之人。故届時會集。深資參考。今局之於省會。令與候補各官及流寓官紳雜處。徒染官習。而反使與目前社會情勢。日益疏遠。是則舊有之官幕儘多。何必更設議局增議員。而成此合璧乎。當審者三。有此三者。而議員之常年駐局。有當變通者矣。 
　　就原摺數種議法言之。第一種議法。以州縣所報政事。詢之紳商而核其虚實。夫議會雖得爲政廳監督。然亦有其權限。若上司之對於屬吏。考核成績。自屬行政權範圍之内。與議會之議員無與。設竟以在局紳商爲督撫之耳目。旣未必盡爲督撫所信任。徒令處。嫌疑責備之地。長是非恩怨之萌。而啓地方官紳間攻訐讒搆之漸。以此明定之於章程而爲議會。權限之一種。是直以議會而含有調查局警察局性質。非其旨矣。且所謂核其虚實者。係指州縣所詳報此在長於敷衍之滑吏固不必盡出以子虚揑造試觀各省考核州縣功過表僅令照塡本境學堂若干所學生若干名。巡警若干名種桑若干株。以此課其殿最。州縣按門臚列。儘於地方無益。而要不得謂其所報之不實。詢之紳商。亦奈之何。 
　　第二種議法。令在局各官員紳商。條舉利病而下之州縣詢其能行與否。果爾。則在省議局之議員。僅得條舉利病而止。而其能行與否。仍須問之州縣倘州縣一人執不可。卽實有應興應革之利病經省議局議决者。亦格而不行。是使之奉行新政則不足。阻撓新政則有餘。州縣得有否認之權。而省議會。轉無議。决施行之力。然則何必。特設此議會而派員駐局僅。收此空言無効之條陳也。所以然者蓋由在省局之各官員旣以孤懸客寄所陳利病未必適切。而在省局之各紳商亦以爲督撫所選定。本不足爲人民全體之代表於地方情形利弊。間多隔膜。故不得不爲此救正之策而客主易位。轉以各州縣官各代表其本境人民是其病正坐。省議局之議員錯雜。官紳不由民選而已。 
　　第三種議法。令州縣於上司政令有所難行。准本人來局會議。夫州縣雖應遵守其職務上本屬長官之命令然苟上司所發行政命令有妨公益。或戾事勢。難於執行。原可對於其命令。陳述意見。此中外法理所同也。然亦止須向原發命令之上司申明窒礙而於省議會無與日儘可以公文詳禀。似無須州縣來局會議。在議會之性質。有受人民請願。而無佑官吏停廢上司命令處分之權今規定若是。或欲使州縣於此等事。運動議會干涉。而兾得收回成命耶。此非議會所應有之權限也。（未完） 
專電 
[電一（南京）]  
　　上海公廨讞員關炯委署通州電飭滬道知照沅充帮審均由江督核准 
[電二（北京）]  
　　楊士琦巡視南洋仍調海容海圻兩兵輪前往 
[電三（北京）]  
　　中俄電綫合同滿洲征稅規則均已議妥俟徐世昌同奉頒布 
緊要新聞 
[科道反對察院改爲議院北京]  
　　設資政院已降明諭現正磋議章程聞有大員條陳須改都察院爲下議院該院給事中御史四十八人大不爲然日前在雲山别墅特開會議聲明反對於上月二十九日聯銜奏請另開民選議院原摺畧云國會議長以選票最多之人由君主任之都察院台長循資格照　遷擢國會議　定期召集察院言事隨時具摺性質不同作用亦異欲以都察院之　强附下議院之名不惟不得下議院之精神日失都察院之作用夫都察院今日不可驟撤正以國會權力尚未鞏固耳各國國會特權三一檢查歳用二彈劾政府三監督官吏中國賦稅皆未劃一預算决算不能驟辦財用出入誰能稽查此實國會權力不能鞏固之一原因政府不負責任雖有違法失政無從究詰此實國會權力不能鞏固之二原因他國官吏省經兩種試驗行政司法權限不混中國官吏品類太雜司法獨立尚未實行官權甚重民情難伸此實國會權力不能鞏固之三原因有此三因今日國會與政府爲對峙必不能之勢也尚賴有都察院風聞彈事藉君上之威靈宣民間之疾苦倘混而一之將以國會合議爲詞禁止言官專摺奏事是國會權力尚未鞏固察院制度先經破壞所謂議員稍有心肝必被解散其不肖者或反以資權貴之利用將見君主孤立於上宜吏横行於下上下隔絶民 
 
 

Page 4

 
 
不聊生應請　旨飭令會議王大臣詳議組織國會之法酌定召集國會之期勿庸以國會代察院等語（丑） 
[新訂刑律草案出奏北京]  
　　修律大臣沈家本前次奉命修訂法律現已將刑律草案修訂告成計總則十七章分則三十六章共三百八十七條業已一律竣事繕　清單出奏矣（未） 
[陜撫開缺原因北京]  
　　陜撫曹鴻勛開缺來京聽候簡用其原因係由曹撫素染烟癖自奉禁烟之　詔陜省尚未禁止陜民以撫憲未戒故亦無戒烟之舉六月限期已届西安省城猶然烟館林立此次開缺之由實因禁因不力之故云（丑） 
[徐世昌　慈眷未衰北京]  
　　徐菊帥日前　召見　兩宫垂詢東三省一切要政菊帥奏對頗稱　旨　太后謂菊帥曰據汝所奏辦得甚好但說汝閒話者甚多我却不信汝此去須好好辦理卽有人再說閒話我自爲汝作主菊帥當卽碰頭謝恩可見菊帥聖眷之隆有加無已也現菊帥已擬於日内仍向奉省云（生） 
[皖撫爲日本運米事復江督電安慶]  
　　據司道議復稱總署照復内原有中國産米之區年歳豐稔可隨時酌辦之語今皖省年歳未得謂之豐稔大可以此爲辭婉復日使免開此端况新穀無多現時米價奇貴米市未吁可爲歉收之證今忽破例運出巨數民情必多惶惑擬請於豐收省分量爲籌辦等語查核所議尚屬實情用特據情申復乞轉達外部爲盼抑更有陳者東南各行省雖係産米之鄉一有水旱偏灾此界彼疆日難通融若遽允日木所請則將來援此例者恐不止一日本阻之不能聽之不可無窮後患東南各省皆將共之皖省其嚆矢也蓋國勢强則感我恤隣之誼國勢弱則予人藉口之資始謀不臧動成交涉迂愚之見未知當否至電飭文道各節藎慮已極周詳第恐枝節横生必有出於所防之外者大局所關兼有地方之責未敢緘默敢佈區區伏惟裁教（孔） 
[江西南贛拳匪閙教九誌江西]  
　　南贛教案已八誌前報前代理贛臬慶小山廉訪當上月中旬起事時接吉安防軍袁道平統領告辦拳匪之函後當卽函覆略謂南贛一帶莠民練習神拳久已潛圖起事昨讀手示拿辦情形正裁箋奉復間適得贛州二十日來電忽有十九日焚燬教堂戕殺教士營官之變查南贛各屬匪徒藉戒烟爲名煽惑愚民設壇教授拳捧符咒輾轉相傳蔓延日庶春夏以來卽屢有所聞已迭次嚴飭各府縣嚴密查拿冀消隱患無如各牧令漫無覺察諱莫如深卽間有一二據情禀報非以境無匪蹤卽以業經驅逐出境爲詞其畫區自治不顧大局言之實堪痛恨現在事已如此惟有速行剿滅絶其根株爲亟務萬乞嚴飭麾下各弁勇認眞巡緝遇有設壇習拳及妖言惑衆之人隨時拿辦盡法懲治各處教堂尤須加意保護以防不測昔庚子之變起初亦不過一二縣愚民練習神拳後來蔓及三省遂至釀成聯軍入京巨釁殷鑒不遠可爲寒心日吉安府最爲扼要之區南通南贛西接袁萍前連盧陵萬安泰和龍南一帶本有拳匪蹤跡現在贛州肇事誠恐聞風響應而萍亂敉平未久尤慮死灰復燃全恃閣下居中控馭遏其燄而消其萌云（因） 
[東陽匪警再誌杭州]  
　　東陽匪亂由府縣電禀省憲請兵剿辦已誌前報專電兹得確實消息當日撫藩　署接到金華府電禀謂東陽有台匪數百人在該縣南麻地方與防軍開戰兵匪亙有死亡臨遁並焚燬民屋數十椽云云現已飭某管帶先行督隊往勦不知能卽擊散否（雅） 
[陳道電禀濮鎭刦案已破杭州]  
　　前　念六桐鄉縣屬濮鎭突來大帮梟匪白日夥搶連劫十餘家合鎭驚懼罷市經該處紳商學界電禀省憲嚴檄嘉防及府協合力兜捕限期破獲在案兹聞初二日午後由陳統領　詩電禀署撫謂濮鎭案已破獲匪六名原贓頗多容解供禀辦（風） 
[電飭各省鑄造零星銅幣北京]  
　　度支部各堂日昨會議現因市面行使銅元甚爲方便然當一文者太少以致商民零星使用頗覺不便而近日改鑄制錢每卯所出無幾深恐不敷周轉擬卽電催各省速行廣鑄小銅幣搭解至京以便本部按成搭放庶市面易於治通實於轘法不無裨益云（甲） 
[戢翼翬遞解回籍原因北京]  
　　湖北同鄉會函云此次戢翼翬遞解回籍係田探訪局告密謂其充當報館訪事洩漏外部消息由某尚書面奏拿辦旋經肅邸張中堂代爲緩頰始從寛解回湖北原籍交地方官管束外間所稱庚子會黨舊案因此牽及實係不確（丑） 
淞滬要聞 
[江督復張殿撰王編修書（爲選舉議長議紳事）]  
　　頃　惠書　　壹是學務議長議紳　設佐參畵而備諮詢關係至爲重要兩公懿文碩學閤省推高受　以　極資匡益乃復拳拳於公推之法任事之期爲將來愼重選舉預防流弊之計剴切詳明至紉偉畫惟是選任之時必有如何資格之人而後可與投票之列須先爲審定方有規程尚望示及以憑商辦專此奉復（川） 
[德商函請發還被扣洋米]  
　　德商美最時洋行運米被扣一事兹復由德領函致滬道略謂查此項運米所有按照條約應 
 
 

Page 5

 
 
完之稅均已交納則此後在上海口内運至蘇州河棧房定不能再有向索稅釐之事來函謂該米運至南市諒係筆誤實係運至蘇州河浜祈查閱附送之圖即知該四袋米係在離美最時浦東棧房極近之處取去者卽係在上海口岸之内若將該米充公便即錯誤故本總領事再請查照希速飭釐局迅將扣留之米悉行交還並請嚴查該釐局之過本總領事以此事甚爲緊要若因釐局辦理乖謬致貴道與本總領事之交誼分離極爲憂慮倘該釐局仍不將該米交還則本總領事只得禀請本國駐京大臣核辦云（音） 
[飭查寳邑境内有無洋棧]  
　　資基硝皮公司遷移界外一事迭誌本報兹滬道瑞觀察查此案前准英領來文當以中國已開通商口岸先後載明約章約内祇有上海准英商任意買賣往來並無寳山亦在互市之列虹口一帶因與寳境犬牙相錯奉前南洋大臣特准洋商租地立契本係約外通融與沿江六口之准予輪船停泊起卸情事相仿彼旣不准開設行棧此豈可以設肆貿易會經切實照復並禀請南洋大臣轉咨外部查照在案究竟寳邑境内尚有何國商人所開行棧若干處其行棧地基是　均給有租契該處相近之德國揀凈鷄毛行是否卽本年二月間英領照送譯單内所稱之瑞記羽毛廠該廠是否坐落寳境均應詳細調查爰特札行該縣迅速查復以憑核辦（企） 
[英商承認接盤内地店業]  
　　大南門外大同永染坊影戤英商牌號紊亂行規經該同業公禀滬道轉請英領飭禁去後英領卽傳怡德行主面詢據云本行同事名威特實係接盤大同永染坊並無弊混並將接盤字據抄呈察閱英領以英商在上海接盤染坊並各項工廠具有此權未能指爲影戤昨　函復滬道請勿阻擾以維商業（琴） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[民政部酌擬大清違警律草案]  
　　第一章　總則 
　　第一條　凡在大清國境内犯本律所列事項者除有特别條約之外國臣民外均依本罰 
　　第二條　凡本律所未載者不得比附援引 
　　第三條　精神病人犯本律所列事項時不論　但酗醉者不在此限 
　　第四條　未滿十六歳者犯本律所列事項時由巡警官署申飭之且告其父兄或撫養人若滿十六歳者於處罰完結後六個月以内有再犯時科其父兄或撫養人以十元以下五角以上之罰金若不知其父兄或撫養人時八歳以上之幼童監置於巡警官署所指定之教育場未滿八歳者則送之養育堂 
　　第五條　凡出於迫脅無力抵抗致犯本律所列事項者不論 
　　第六條　凡曾犯本律所列事項未遂者不論 
　　第七條　凡曾犯本律所列事項者於處罰完結後六個月以内再犯時加重一等科之 
　　第八條　凡同時犯本律所列事項二件以上者各按應得之罰並科之但拘留之日長至六十日爲止罰金之額多至三十元爲止 
　　第九條　凡教唆他人犯本律所列事項者以正犯論 
　　第十條　本律所定罰則除加重及减輕外凡分七種列擧如左（一）三十日以下二十日以上之拘留或十五元以下十元以上之罰金（二）二十日以下十日以上之拘留或十圓以下五圓以上之罰金（三）十日以下一日以上之拘留或五圓以下五角以上之罰金（四）十五圓以下十圓以上之罰金（五）十圓以下五圓以上之罰金（六）五圓以下五角以上之罰金（七）各本條所指没入停業及勒令歇業等罰則 
　　第十一條　犯本律所列事項者於未發覺以前自首於巡警官署或被害人時得酌量情形减輕一二等或以申飭代之但各本條有特别者不在此限受申飭者於六個月以内再犯時加重二等科之 
　　第十二條　本律所稱一等者指各本條所定拘留期限罰金額數四分之一而言加重與减輕得互爲相抵因加减之故其拘留至不滿一日罰金不滿一角者其零數棄除之 
　　第十三條　凡據本律處拘留者若確有悔悟之狀經過定期二分之一後不俟期滿釋放之 
　　第十四條　凡據本律處罰金者若無力繳納每五角得易以拘留一日 
　　第十五條　凡有犯本律所列事項者警員被害人或他人須於三個月内起訴告訴告發過期無起訴告發之效凡據本律判定處罰而於六個月以内未經執行者得免其執行 
　　第十六條　凡現犯本律所列事項者巡警人員雖不持拘票得徑行拘致但現犯者若係職官而確有公事在身者不在此限 
　　第十七條　凡被拘致者應於二十四小時以内審判之 
　　第十八條　因犯本律之嫌疑而被傳者至多須於三日以内到案若逾期不到時得用缺席審判辦理 
　　第十九條　凡本律所稱以下以上或以内者包含示定之月數日數時數度數及金額而言 
[第二章　關於國安之違警罰則]  
　　第二十條　凡犯左列各項者處三十日以下二十日以上之拘留或十五元以下十元以上之罰金（一）當有外患内亂或地方騷擾時公布謠言者（二）當有外患内亂或地方騷擾時受政府之命令或委任有運送之義務因過失而違背者（三）當有外患内亂或地方騷擾時對於從事戰鬥警　彈壓及其他辦公之人因過失而有足爲妨礙之行動者（四）對於泒至本國或經過本國境内之外國使臣或其家族隨員有强脅侮辱之行爲而情節較輕者　但犯本項時非經告訴不論 
[第三章　關於政務之違警罰則]  
　　第二十一條　凡該管警員因曲庇嫌疑不照第十五條所載定期以内起訴告發及執行處罰人員違背該條第二項者處三十日以下二十日以上之拘留或十五元以下十元以上之罰金（未完） 
分類新聞政界 
[嘉紳第二次禀請勘災電文杭州]  
　　杭州信撫憲鈞鑒前電禀嘉秀禾稻虫傷諒蒙垂鑒現收割在卽仰懇憲恩迅派大員會縣查勘以便分别荒熟迫切待命紳商學界吳受福張鳴珂高寳鑾錢鳳祥高如澧姚福同等公叩（山） 
 
 

Page 11

 
 
[財政局侵越權限福州]  
　　閩省財政局以各局冗員薪水動支浩繁羅掘一空擬向司庫暫移又恐不能應付竟自向已經交卸州縣查其征存正雜欵項着令解局俾資挹注但此端一開不特司庫直成虚設且恐擅動正供無所底止是以由司議定通飭各屬應解之欵仍應解司其財政局果有需用儘可移司籌撥以一事權而免混雜云（主） 
[閩省鹽政腐敗福州]  
　　閩省鹽政自同治初年經吳前道大廷改行票運後每届溢出課欵甚多近又因司理官運各員隱將債票作抵正課並將各商已完課銀移供官運虧耗以致各商課項已完至三十三届而官運省局兌解道庫僅至三十二届弊竇叢生不似從前之整飭矣（聲） 
[札委左教職爲督署文案南京]  
　　江督端午帥札委左教職全孝畧謂前因江南高等小學需人振理札委該教職接充該堂監督正喜得人兹據該教職查得該堂情形難于受事再三堅辭無能相强應即准如所請該教職血性過人才勝艱鉅固已素所激賞曾以此語奏保今職兹當舉行新政之時院署文件日繁在在需人籌劃收集思廣益之助該教職毅力熱心足資倚任以之襄理文案事宜必能匡助不逮共决疑難合亟札委卽便遵照云云（敏） 
[飭裁皖北釐局歸併省城安慶]  
　　安省夀州牙釐總局向由藩司督辦外另設總辦一員現因各卡收數僅憑一報册爲據殊於釐務有碍日前馮中丞飭令省城釐同仿照裁併皖南釐局辦法歸併省局以期聯絡業已中該局詳擬章程七條禀詳撫憲察核矣（酉） 
[統捐專辦易員武昌]  
　　湖北襄陽府統捐專辦委員沈大令寳福現奉省台委署房縣知縣所遺差缺已由牙釐總局札委知縣王竹君大令接辦矣（今） 
交涉 
[飭查俄人私測新疆水道北京]  
　　近聞俄人在新疆額爾齊斯河一帶私測水道經外部查悉特電致新疆巡撫聯中丞飭令查明詳情嚴詞禁阻並飭將一切情形電部以免有礙主權（天） 
[俄兵赴庫保護博士北京]  
　　庫倫辦事延大臣近日電致外務部謂現有庫倫俄國協地會員博士巴博羅夫栢斯阿夫二人在郭栢蘇山地方測量蒙民反對甚力故俄國駐貝加爾義爾克齊旅團之兵五十名已拔隊赴庫以防不測（天） 
[日本推廣中國航業]  
　　初七日東京電云南滿鐵路會社已與大阪商船會社訂定合同定明春添輪行駛南清及大連灣云譯字林報 
[紀塔夫脫抵港情形]  
　　初七日香港電云美兵部大臣塔夫脫于星期六日抵香港美國總領事設宴欵待并邀中國士紳陪宴伍侍郎廷芳亦在座間搭氏論及美國對于中國之友誼指陳减少賠欵問題及因中國抵制美貨之故改良待遇華人之事並謂凡諸一切足增進中國之國力者美國必表同情而維持之云隨後塔氏應青年會之約蒞會演說復赴美總領事所設之歡迎會晚上在港督官邸飲讌隨後卽接見本港著名西人三百五十人塔氏于夜半乘輪起程赴吕宋 
[胡公使答復簡派俄使之詰問北京]  
　　俄政府因中國簡派薩蔭圖爲駐俄公使未先通知詰問現駐俄公使胡惟德答以俄前簡璞科第爲駐華公使亦未預商且薩蔭圖通曉俄文必能益敦睦誼云（青） 
軍界 
[防城亂事餘聞廣東]  
　　欽匪潛運軍火及傳遞消息均秘密異常未易破獲上月間有客獨行手牽猴子身畔佩一葫蘆蓋用以盛茶者道經某村練勇疑之搜其身無所得旋傾其葫蘆茶溢於地茶盡得蠟紙信一函啓視之函内畧謂勾鎗三千急往某國某堂領取另□□九响五千如約由邕交付云云函末蓋一印花符號蓋私運軍火之密函也賤蹤詭秘此其一斑　現聞欽防匪黨自被郭道痛剿後經已紛紛竄匿卽廉欽交界餘匪近亦紛竄他處李鎭特飭委員毛秉科揚懷遠等四人會同防營哨弁數人分路密查匪蹤現竄越何處若何情形如何舉動均須詳細禀覆飭各員路經各處地方留心查察村墟形勢地方險要及一切情形以爲他日辦理清鄉之根據　此次防城亂事廣西南寗各屬最肥影響該處學生及翦辮西裝各人皆不敢在僻靜處來往居民之服飾舊沿小領者今亦一律翦去不敢復用以亂黨視此爲生殺之區别也惟官兵與團勇防守有方尚不致過於驚恐云（黄） 
[清留守蒞鎭閱操續誌鎭江]  
　　前報紀江寗將軍清留守蒞鎭閱操等情兹悉留守於初五日閱八旗馬隊初六日閱常備續備兩軍洋操初七日閱精銳各營防務聞操法尚稱諳熟云（射） 
[蘇撫札派軍米局委員蘇州]  
　　蘇省新軍日需米糧甚鉅各營零星購辦不免時有虧折近由劉協統禀准撫另設新軍軍米局一所俾各營便於購糴陳中丞當卽札委通判謝謙辦理該局事宜已於初七日謝委到差（命） 
[考送陸軍小學堂常州]  
　　南京陸軍小學堂現通行各府縣招考第三班學生武陽兩縣奉文後已咨照勸學所速催各小學堂保送合格學生限三日内將名册送縣以便考騐錄取彙送赴省（性） 
學務 
[札飭籌捐池州中學堂經費南京]  
　　江督端午帥日前札飭張道廣生陳道惟彦桂守殿華略謂據池州府知府松墀禀稱卑府督辦中校深愧稽時雖經率屬捐廉而工程浩大幸玉帥匯到倡捐四千金得資接濟現在已將齋舍完理計西式樓房上下二十八間講堂飯廳廚房寄宿舍各要工均限九月杪一律告竣所需什物器皿書籍儀器已飭購辦一面招生開校但學額原定二百四十名因限於經費僅敷一百二十人前禀茶鹽兩厘旣奉議駁則常年更無的欵查現欵只足供本年開校之資等情查該府中學堂校舍將次竣工書籍儀器各項亦已購辦惟常年經費無着自應通力合籌以資持久該道府等均籍隸池州誼關桑梓育才興學同具熱心應卽首先倡捐一面分勸同鄉文武各員量力輸助倘能 
 
 

Page 12

 
 
捐助鉅欵當卽照章奏請給奬用昭激勸合行札飭遵照辦理云云（商） 
[澈究藉學漁利之劣生杭州]  
　　杭人詹品芳藉創辦浙西三府公學爲名私刋圖記聯單分赴各州縣勒收戲捐得欵甚巨並又串同學轅書吏揑造假批騙取湖州貢生謝某張某等洋二千餘元經各户先後赴提學司署指控當奉嚴飭杭州府縣澈查究辦現又有仁和學書胡保康呈驗私刋聯單圖記等項經卓太守批示謂廩生詹品芳擅刋圖記私收各縣戲捐如果屬實浙江學務前途豈堪設想該書有無挾嫌尋釁亦應澈究案奉提學憲批示行縣迄未據復仰仁和縣立卽會同錢塘縣逐一清查禀復核奪（竹） 
[嶺東冋文學堂之大風潮廣州]  
　　汕頭同文學堂八月二十七日學生與監督大起衝突因該學堂原定章程每天用水二十担帳房祇發水十二担而報數二十担以至用鹹水煮飯學生不服與帳房爲難監督痛罵學生卑鄙并聲言解散以致教員及學生等全體譁然卽日罷學彼此電禀捉學司請示辦理不知如何了結也（黄） 
[女學教授研究會開會紀盛奉天]  
　　奉天吕眉生女士創設之女學教授研究會前日在女子師範學堂開第一次研究會日日來賓極盛計有六十餘人民政司張司使之夫人奉天府管太守之夫人均到會以示提倡云（黄） 
實業 
[松督仍擬開辦馬江船廠福州]  
　　閩省馬江船廠曾議暫停廠内工匠已於八月十二日停工住支薪水惟松督以該廠成立不易洋教習邁達曁畫圖師竺蒲匏亦頗具熱心足資整頓極欲具摺奏請仍前製造船隻稿經撰定不日卽可繕發所有工匠應俟奏奉覆准再行起支至邁達已賞給二品頂戴其餘洋師亦均給寳星聞此後除留邁達竺蒲匏外并不再聘洋人以省糜費云（主） 
[委收農業學堂工程蘇州]  
　　蘇省農業學堂前由府尊何太守飭收齊門内小倉口吳　倉基翻造房屋現已工程告竣於初七日札委候補知縣梁濬年前往驗收（命） 
[委員清查錫山業勤紗廠常州]  
　　無錫業勤機器紗廠係楊紳宗瀚經理開辦十餘年已盈餘數十萬金惟歷年由楊紳把持各股東不能提分餘利亦無從查閱帳目去秋各股東在商會提議遵照商律註册並議辦法數條延至今年楊紳仍未照行常地股東劉度來等以常州股數占十分之六七未便聽任把持遂推劉頌年領銜禀陳農工商部及江蘇巡撫委員清查日前蘇撫已委蘇觀察到錫查辦惟楊紳適於初二日病故未審如何辦理也（受） 
[組織工藝廠之預備福州]  
　　閩垣水部門機器廠現擬改爲工藝廠創製籐皮漆各項器具籐器匠師已由陳玉蒼尚書遴選曾在東洋肄習六年之陶慶坤（江蘇人號心培）來閩先招年在十五以上十八以下者十名入所肄習俟章程撰定再招九十名合成一百名準年内興工至皮器漆器匠師亦由陳尚書妥爲選聘定於明春開辦云（聲） 
雜記 
[吊銷已革叅將功牌奬札蘇州]  
　　留浙補用叅將吳忠選因縱容營勇由蘇撫陳中丞奏請革職在案現蘇臬朱廉訪接浙憲咨文請將該革員原領功牌奬札一併吊銷廉訪當卽札飭該革員原籍陽湖縣遵辦 
[新定懲辦鬭案章程十條廣東]  
粤東械鬥之風甲於他處現經大憲核定勸懲官紳嚴究鬭匪章程十條錄後　一主謀首犯及在場帮兇如果兇暴衆著審係要匪卽照土匪章程不分首從就地正法　一首先挑釁逼成械鬥出有搶擄劫掠傷斃人命等案其始雖屬理直亦照匪徒嚴辦　一貪得重利借銀助鬥又兩姓械鬥旁村往助一切包招鬥匪包運糧械等項匪徒均匪黨盡法懲辦田産查封充公　一著匪盜匪藉有械鬥鄉村以爲窟穴凡因鬥而牽涉搶案教案及拜會抗官謀爲不軌等案一經拿獲卽行訊取確供禀請正法其容留招聚之人比照窩主定例從嚴懲辦　一族長鄉正族紳耆老事前縱容事後袒護不將首從要犯及所藏軍械綑送點交比照定例從重革究　一祠産嘗業每爲不肖衿耆開銷　費應財産未盡鬭終不息嗣後辦理鬭案應將公私産業全數查封撥充地方公益之用　一甲造尋釁挑鬭乙造守法忍讓不與抵敵報官查實即懲甲而奬乙倘乙造遽與接鬭雖係倉猝抵禦仍照共毆本例科斷　一欄獲械鬥村鄉運送鎗械軍火無論軍民差勇均比照軍功獲賊詳請從優給奬其鎗　等件仍照價給賞　一在場鬭匪事後悔罪能將主謀首匪及庇匪衿耆或報官引拿或扭送到案除免罪外仍照平人一律給賞　一鬭案已結主謀要犯在逃未獲文武職名仍應照例詳叅其辦理迅速實能銷患未萌者文武官紳分别查案奬叙（木） 
[烟膏公司華銓良朦禀被斥蘇州]  
　　蘇臬司批　查招商認捐專賣公膏章程由局詳經本司核定奉憲批後刋印頒發只有一次並無二次揑稱原議殊爲詫異認捐之法章程内第二條聲叙甚明省城總公司預繳三月其數卽照原定膏捐及加價併收爲額一俟三月試辦期滿卽將銷數核計如較定額盈餘再行議加並無捐不足額預繳捐欵發還之語該商何得以意度之飾詞强辯且此項公司該商自行禀請承辦自繳加價捐錢七千串卽由禁烟局詳奉撫憲批准照辦續據預繳一個月認捐錢二萬一千串復報明在案此次來禀竟將認繳詳定之案抺煞不提欲圖取巧反復其詞情殊狡猾此等伎倆豈有本經營者所爲耶徒取駁斥而已該商旣已遵章預繳三月銷數縱有不足亦當自認不然安用認繳耶案已詳定詎容出爾反爾禁烟局提調等員意存見好任聽前後矛盾本署司一秉大公萬不能稍涉含糊赶速定期開辦刻日禀報毋再希冀延宕致干傳究仰卽凛遵 
　　牙釐局批　查招商認捐專賣公膏章程由局詳經臬司核定刋頒來禀謬稱初次定章何所見而云　又云原議該商與誰議耶總之此案該商旣認繳按月捐錢七千串並預繳三個月捐錢二萬一千串均經禁烟局報明有案今乃抺煞前禀忘弊反騰自取煩腦不圖於愛惜體面有本經營之商人亦蹈此習必貽後悔毋謂本局告誡之不早也其餘各節業經臬司衙門明晰指斥仰速遵照定期開辦毋再反復藉延徒干傳訊 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（十一）]  
　　福池正太郎本來心上狠有些兒動氣。暗想這個東西。竟是個大冒失鬼。怎麽當著我的面。竟好說出這樣的話來。正還想要發作他幾句。見他涎著臉兒。又來陪禮倒覺得有些不好意思起來。只得笑了一笑。也就罷了。一面又和他說道。你旣然有胆子。我同你到那個地方去看看。便吩咐了那馬夫幾句。拉著弗倫跳上車去。馬夫放開韁繩。走了不多一回。便到了一處地方。停了車。福池正太郎拉著弗倫的手。慢慢的下來。踱了進去。弗倫抬頭看時。見好像是一座公家花園的模樣。門内却設著一個櫃抬。有幾個東洋人。坐在那裡賣票。弗倫見了。不知他賣的票子。是什麽東西。正回過頭來要問福池。却見裡面有幾個英國人說說笑笑的走出來。口内說道。我們大英國人。胆子也狠不小。怎麽這樣的一個地方。竟不敢走。倒讓那德國人占了這個最高的名譽去。豈不可笑。弗倫聽了。又觸起他說大話的脾氣來。便搶一步上去。朝著那三個英國人躬身陪笑道。先生們請了。請問這裡地方。究竟有什麽可怕之處。難道我們堂堂大國。竟没有一個有胆量的人麽。咱雖不才。却自信胆子還過得去。那幾個人聽了他的說話。覺得這個人狠有些兒獃氣。不等他說完。便對他笑道。旣是足下有這般胆量。就請進去試上一試。我們却都是胆小朋友。不敢奉陪。說著。舉了一舉的便嘻嘻哈哈的走過去了弗倫見了心上也覺有些生氣口中咕嚕著罵道。這班人還說是大英國的國民。見了個同國的人。也都要這般狎侮。眞眞都是那没有血氣的畜生。一面罵着。一面又問福池正太郎道。這裡頭到底是什麽頑意兒。怎麽你儘著不說。一味的叫咱打這個悶胡盧。福池方才和他說道。這櫃内賣的票子。就是那惶恐窟的入場劵說著。就把手往左邊一指道。你看那邊就是那惶恐窟的正門弗倫聽了跟著他的手看過去。果然見一座絶大的假山。純是用人工堆砌出來的。迎面有一個七尺多高的小窟。兩扇門緊緊的閉著。福池又和他說道。這個地方。是我們這裡一個著名的勛戚。花了無數的金銀造出來的。要試驗全地球人的胆量。這裡頭我雖没有進去過。却聽得人說有許多可怕的事情。却又不傷害人的生命。有要進去的人。只要花日銀一元。買了這個入場劵。去塞進門縫裡頭。自然有人開你進去。 
國外新聞 
[英國議院開議日期]  
　　初六日倫敦電云英國屈立蒲報載稱英國議院因有重大議案故擬於本年十二月二十五日卽行開議云 
[意國擴張海軍]  
　　初六日倫敦電云意國海軍大臣米拉貝祿語人謂政府擬定擴張海軍政策籌費一千萬金磅添建大號戰艦四艦云 
[意國水災]  
　　初六日倫敦電云意國披蒙泰省推林城有大水之災溺斃三人 
[坎拿大拒斥東人問題]  
　　初六日倫敦電云坎拿大　太樺地方來電稱工部代理大臣金氏即將赴焚哥武了結關於近　暴動之一切要求事件聞各項事件均擬和平調處云國務省次官樸波現偕同工部大臣萊迷亞赴日本商議移民入口問題云 
[俄皇族會見羅皇]  
　　初六日柏林云俄國萊迪米大公爵偕其眷屬已抵蒲嘉萊斯忒地方將親謁羅馬尼亞國皇云 
[德加商人之賠欵]  
　　初六日栢林電云摩洛哥國德國商人前於亂事受損甚巨卽經德政府允豫爲賠償再向摩國取還現克薩孛朗卡地方德國商人已組織一董事會分派此項賠欵云 
[奥國政界近聞]  
　　初六日栢林電云奥京維也納外務省現又將設一部專理匈牙利之各種國際問題云 
[意國罷工風潮]  
　　初六日栢林電云意大利密蘭地方各勞慟社會又聲言將同盟罷工 
[荷政府補助航業]  
　　初七日栢林電云荷蘭議院已准許籌欵三百萬福羅林津貼駛行南美巴西國之荷蘭輪船云 
[西皇游奥不果]  
　　初六日栢林電云西班牙國王及王后原擬赴奥京維也納一游現因奥皇政躬不豫且年已七十有二歳故此行卽將作罷矣以上譯字林報 
[社會黨員被禁]  
　　初七日栢林電云德國利比瑟高等法院因社會黨律師李孛内克脫印行反抗武備之書藉顯係叛逆之舉故已審定監禁砲台中一年有半以示懲儆 
[俄民議院選舉期]  
　　初七日栢林電云俄國新議院選舉事定於十月二十二日舉行云 
[俄波訂約謠傳]  
　　初七日栢林電云近日謠傳俄與波爾加利國訂有軍事條約云云惟官塲中不認有此事 
[德藩部行將歸國]  
　　初七日栢林電云德國藩部大臣鄧貝現已由斐洲東部德屬啓程歸國以上譯文匯報 
本埠新聞 
[照請日領保護游歷華人]  
　　貴州正誼兩等小學堂校長貴筑曁附生簫鏡澄二人自備資斧赴東游歷業已禀准黔撫咨由江督轉飭滬 
 
 

Page 19

 
 
道照會日本領事飭令沿途照約保護（企） 
[協探拿獲拒捕梟匪]  
　　駐紥鎭江新勝營統帶徐寳山都戎訪悉前在鹽城縣境元克莊地方與該營弁兵接杖拒敵之梟匪吳學文逃往上海匿跡法界立飭哨弁盛得桂帶令眼綫人等持文來滬投請捕房協探將吳學文拘住於昨解訊盛弁禀稱吳率黨拒捕時被轟傷勇丁數人鎗斃舵工徐得勝等八人請予帶回核辦吳供開槍拒捕之事係吳懷禮所爲小的不敢求宥中西官令盛弁將吳帶回歸案究辦（舟） 
[亂絲棧房請緩遷移]  
　　法商鞱司具禀法領謂本行在梅裡地方有揀凈亂絲頭棧房一所現在該處地方官員以亂絲頭穢氣有碍四隣衛生欲令遷移惟此項亂絲頭與買辦徐仲書立有合同限期交貨一經遷移不能依限運貨於商行頗有虧耗等語法領以該商所禀確係實情現在時近冬令穢氣漸清不致有碍衛生特函請滬道轉飭該處地方官展限七個月搬遷以免虧損（妻） 
[武生不法]  
　　胡汝烈汝俊弟兄因墳地被鐵路公司圈用故托中人徐桂生價買二十六保二十二圖基地一方遷葬棺木正欲動工突被武秀才曹茂堂糾同馬吟生陳根發向徐桂生勒索費洋一百元不允遂將徐凶毆受傷曾經投縣喊求驗傷究辦在案詎曹毫不畏懼前月又將胡汝烈拔去將身畔所帶之葬費二百八十餘元及金戒銀錶等一併攫奪勒胡寫信關切家中其弟汝俊當卽邀同地保張裕卿向曹再三懇求始允找洋二十餘元將汝烈放回胡姓弟兄因赴投縣喊控經李大令飭差勒提詎該差等下鄉正欲拘拿曹又用武拒捕幸該圖地保出爲喝阻始得俯首就獲于昨日解縣大令諭飭先行收所聽候嚴訊懲辦（哲） 
[改期會勘河道]  
　　西南鄉蒲肇河縣主李大令本定於昨日會同青婁兩縣令勘視因婁縣有事請緩胡改期於十二日下鄉會勘（厘） 
[查禁私開烟館]  
　　老白渡施關福所開之烟館因違章容留外人 
吸烟昨由副裁判官陳叅軍查獲烟具將施一併帶局奉明府提訊判限即日遷出烟具悉數毁去（夏） 
[肉業照常開市]  
　　本埠肉莊罷市一案已詳昨報現經工部局總巡派中西包探前往傳諭開門一面諭飭中美宰猪公司將各猪給還故各肉業已於昨日一律照常開市矣 
[慘無人理]  
　　大南門内陳箍桶橋糕店主沈福慶春間拐一婦女及小孩一口近又另妍一婦遂將前婦及子異常虐待本月初五晚夜半時不知用何藥水將孩身遍體灑滿頓時腫爛斃命該處隣居見之咸抱不平卽赴南區巡警局禀訴局員派差拘拿沈已聞風避匿昨將沈弟拘住當卽解送中區請爲訊辦（哲） 
[失竊何多]  
　　前晚同益里萬潘兩公館及恒來木行祥豐糖果棧等數家先後失竊昨各失主均開單報請總工程局派探往勘勒令嚴緝務獲（夏） 
[美界火警]  
　　前晚兩下鐘斐倫路三十四號浦利煤灰公司失愼由救火會撲滅燬屋一間因保有火險捕房將該公司庖丁拘押而該總理則已逸去矣（西） 
[上海官事]  
　　南洋副律法官候補道羅貞意前任刑部主事王基磐江蘇候補知縣沈榮馥籌辦滬寗監獄改良委員王兆甲委辦裁判課員兼第一路一區正巡官沈潮昨日先後到道拜會禀見塘橋巡防局委員楊永康禀銷病假（車） 
訟案 
[上海縣案]  
　　工程局移解俞永泰控山東人房初文吞銀一案經李大令提訊俞供去年承購湖北兵工廠槍壳房初文攬辦二千九百支付銀二千二百餘兩有收條呈察迨回去後查無音信小的到伊山東家内被房同伊子毆破頭額欲圖謀害小的投益都縣控告有案後僅收到鎗壳一千一百支應還小的銀六百餘兩今夏誑稱回東運貨借去盤費洋四十五元仍逗留客棧將洋用盡求追房供詞支吾開呈之帳與供不符大令判房交差算賬還銀如違干比○愼泰糖行夥徐聘益控湯贊卿不償期票銀兩一案亦由工程局解訊徐供去臘被湯倒欠貨銀四千餘兩由伊表兄陸少卿作保理勸收銀三百兩外出立期票二千兩儘收六百兩餘銀求追陸供略同湯供實因湖州帳欵難收且被控押工程局三月愼泰行主與小的另有股單繆葛求交保清理大令判湯收押陸交保限一月帮同理償○鴇婦高三寳逼妓陳小妹打胎身死一案昨日復訊妓母陳王氏堅供女兒小産畢命大令判令具結與二房東鄧少峯一併交保查奪○違禁售烟之盛阿全枷滿帶案判從寛開釋（車） 
[總工程局紀事]  
　　江北划船婦韓葛氏同弟友于扭控伊子小寳同媳曾氏無端毆罵種種違逆陳叅軍判該令氏將媳婦自行戒責領回約束○王阿福竊林阿禧攤上之鞋追獲扭案判戒責一百下押一天○施掌泉深夜肩負衣包行走被二百十四號巡士見之疑爲竊物當即拘局陳叅軍訊知住南區境衣係典中贖出判押候飭探查明（夏） 
[各路巡警分局紀事]  
　　城内第一路第三區　周榮生行竊大南門内某姓木桶押候訊究 
　　第一路第五區　王老渭欠王阿昌票洋向索圖賴扭控判交保清理再奪 
　　第一路第四區　沈黄氏王阿毛在石皮弄内因細故口角押候訊究 
[公共公廨早堂案]  
　　郭王氏凌虐幼孩洪大經濟良所查知報捕將郭及洪大解案訊明凌虐屬實本擬究懲姑念身孕判郭送棲流所留養俟分娩後再核洪大由棲流所留養不准郭氏具領○流氓施金寳陳根金在龍飛馬行爲馬夫前日馬夫趙阿六在雲南路被刀戳傷報捕將施陳拿獲解究施陳同供是日小的們在外控車直至晚間八點多鐘回行後即被捕獲不知何事實遭誣控明府以所控無憑　一併開釋將案註銷○謝春祥前在南京時　滬嘉鐵路公　股票向王雲仁押洋六十元來滬昨經王携票到公司驗是假票報捕拿獲謝供此票是在南京大街拾着求恩判押候查明再訊○江隂人毛庭方在店主劉姓處爲學徒竊取店内帳洋六百元捲逃來申又爲錢阿根竊去四百元逃走無蹤迨毛知悉正在追尋爲包探何阿春偵知毛亦係竊來解案判押候下禮拜一再行解訊○嚴炳榮違章私賣洋酒判罰洋十五元充公○戴哲甫王子賢前向拔維洋行定買絨貨等物逾期不出由洋人控究判交保訂訊○石姚姚與查阿二串竊妓女金水烟袋一支金豆寇匣逃逸報捕拿獲判押移提各情已詳本報昨由差探將查提案解究判還押禮拜三解訊○熊世生竊方張氏金戒等物判押二月○劉七郎與王阿三串竊渡船判各押三月○李阿福之女如意子被王葉氏周朱氏黄華氏等串拐賣與粤人周阿貴處得洋六十元報捕解究判押限七天交到身價洋元再行核辦孩交其叔具領○馬張氏在李傅氏家爲傭昨氏失竊挖耳疑傭所竊報捕判押候查明再訊○普慶里妓女陸昭文前晚被押客陸裕生吕文慶兩人打毁房間報捕解究判陸罰洋五元吕不到罰十元充公（莊） 
[法租界公堂案]  
　　潘吳氏扭郭陳氏至廨控稱與陳氏同住之孫女有金戒金簪各一枚儲在紙匣中忽然失去定爲郭陳氏所偷郭供實被寃誣研詰再三堅執不認判押候查明實在再核○許友春前晚二句鐘行經金利源碼頭突有棍徒周維生徐阿堂和尚等各持刃攔路威嚇當將眼鏡及身畔之錢洋一併抄去經三十三號華捕聞喊馳至追獲徐周二匪解捕送究判枷二月各押改過局一年○十四號華捕扭立興洋行包車夫王阿二至案稱王前日駕車在浦灘因該處正在築路令其繞行不服拘案請究判罰洋三元充公（舟） 
[美租界捕房事]  
　　新記浜路任岳記之妻王氏年甫十九於前日逸去投報請追 
 
 

Page 20

 
 
○張二在天潼路裕昌廣東水菓店購物口角亙毆拘入捕房以各有不合一併斥出○西華得路陳洪生家之婢春仙年十四歳於昨日失去投報請追（西） 
通函 
[澄衷學堂風　潮始末紀]  
　　目□□□充澄衷學堂監督後辦事敷衍引用非人且朝令夕更顚倒是非學生心知其非而不敢言以名分與權限使然乃蔣於下學期聯絡同黨教員壓制學生以微故開除頭班全班學　　　學生懇求旣經允許旋復食言轉謂學生違章開除一百五十餘人之多今將始末略述如左 
　　東一齋頭班學生（中學第五年級今年終將畢業者）以校中所請畫圖教員祗授毛筆畫於中學畢業課程未盡合格八月十十六日公推班長援照學部定章中學有用噐畫科今生等未學恐與高等學堂功課不接云云代請於蔣蔣允許每星期畫圖二時易以幾何畫班長即布告同班學生繼又改令每星期一時授幾何畫一時仍授毛筆畫衆訝其前後異詞復推班長往詢其故蔣謂校中命令出自校長何人可以干預且以極無禮之辭斥之越一日復呼正副班長至教習會集所大呵責之謂請改功課乃故意好事班長曰生等爲全班代表前日傳述校長之命令並非揑造今二其言衆將不信蔣拍案曰狗庇放庇混帳滾蛋不必多言不從余命則滾蛋其時同學在窗外聞者過半鐘復請班長問以何故如此辱罵蔣曰我已罵矣惟有頭在彌殺之可也乃自去其眼鏡伸頸作就殺狀班長駭而退（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
