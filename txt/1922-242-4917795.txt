# 1922 - 242 - 4917795

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[有法卽鬨（冷）]  
　　北京今日之政局尙在無法而鬨之時代至於將來則必入於有法而鬨之時代所謂有法無法者非他即於財政上有法籌欵與無法籌欵之謂也 
　　所謂無法而鬨者何也即財政無着各種人員欠薪者多因而乃有索薪之風潮是也然此風潮行將過去蓋以索薪者亦知政府無財索亦無益風潮即大薪終不可得也但是一旦政府而有法籌欵無論多少到手之日即此風潮復起之時不特索薪之風潮復起一切索餉索債之徒亦將同時並起此即所謂有法即鬨也 
　　嗚呼無法而鬨尙屬事理之常苟至有法而鬨則其窮可謂澈骨而財政之整理更難着手矣 
[命令]  
　　九月五日大總統令特任殷貴爲承威將軍此令 
　　又令特任米振標爲駿威將軍此令 
　　又令特任黄培松爲培威將軍此令 
　　又令派陳幹爲魯案中日聯合委員會第一部委員此令　　又令署交通總長高恩洪呈秘書李壽嶠另有任用請免本職應照准此令 
　　又令署交通總長高恩洪呈請任命賀師貞王堉爲秘書應照准此令 
　　又令代理部務内務次長孫丹林呈山東工務局下游分局長王露洪另有任用請予免職應照准此令 
　　又令代理部務内務次長孫丹林呈請任命吳建勳署山東河務局下游分局長應照准此令 
　　又令崔振魁晉給一等文虎章此令 
　　九月四日大總統令農商總長盧信呈請將署參事黄燨免去署職黄爔准免署職此令 
　　又令任命林大閭署農商部參事此令 
　　又令任命李澂署農商部司長此令 
　　又令代理部務内務次長孫丹林呈請將署甘肅蘭山道尹劉汝霖免去本職劉汝霖准免署職此令 
　　又令任命楊思爲甘肅蘭山道道尹此令 
　　又令代理部務内務次長孫丹林呈准黑龍江省長咨省會警察廳警正魏鐵華試署警正侯福昌陳品一呈請辭職均照准此令 
　　又令代理部務内務次長孫丹林呈准黑龍江省長咨請任命黄國增爲省會警察廳警正應照准此令 
　　八月二十八日大總統令經濟調查局副總裁趙連琪仍就國會議員呈請辭職趙連琪准免本職此令 
　　又令署農商總長盧信呈秘書左樹珍張季奚覃壽堃周延勛陳定遠曹有成呈請辭職均照准此令 
　　又令署農商總長盧信呈請任命張緝光劉元辛黄積厚蔡增基葉景范易季霄爲秘書均照准此令 
[國内專電]  
　　北京電洛陽確息某要人與吳佩孚函論總理人選臚舉四人一爲張紹曾二爲靳雲鵬三爲孫洪伊四爲王士珍吳得函後詳加註解謂張爲本人親家當此時機組閣有直系内閣之嫌似不適任靳爲試騐無成績之人孫洪伊組閣則尙未至時機至王聘老則精力恐有未逮且本人未必願出本人見解組閣宜取超然主義以王寵惠爲適當王若力辭請顏惠慶復任亦是辦法當卽以此函復（六日上午十二鐘） 
　　北京電曹錕函吳云崇文門稅務監督陶立兼任京漢會計　長似可騰出該監督畀諸老友劉恩源吳得函云陶立原非做官之材自接任該關督後化私爲公照比較增收一百餘萬并將流規和盤托出故以之相屬劉文泉是我前輩旣經大帥保薦自當飭陶交代 
　　惟望劉能如陶立之每月能增收百萬則甚佳曹以此言告劉恩源劉有難色蓋恐比較不彀 
　　北京電曹對蔡成勛督理江西軍務善後事宜之命令大不快電致張紹曾謂應將善後事宜四字取銷曹并電吳要吳會銜電致政府力爭務取銷此四字吳已允副署但益使黄陂難堪黄陂若依從此事則對贛議員又將何詞苟若不從又拂曹吳面子一方蔡又電催曹速爲設法於是政府兩難識者早已知黄陂之岌岌不可終日 
　　北京電黎今日招護法議員茶話請顧全大局一說奉天滙來四萬津助護法分子月三百元由東三省議會聯合會經手待證 
　　北京電張英華辭職要求官吏有秩序的索薪永不包圍爲條件黎允面告各該長官王以財政無辦法再辭黎召王入府面勸并派李欽勸張英華勿灰心（六日上午十二鐘） 
 
 

Page 5

 
 
   
 
 

Page 6

 
 
[國内專電二]  
　　北京電張英華代部要求三項條件（一）各機關不准動衆索薪（二）交部虧欵財部不負責（三）開各省代表財政委員會討論財政辦法政府已允其所請日内可就職 
　　北京電張英華今日宴外銀圑要人多函謝張又擬發欠薪八釐長期公債以數目太多無擔保品無從提案（六日上午十二鐘） 
　　北京電張英華允許四局發一個半月薪各機關因認非索無效醞釀仿行者頗多張原僅由外國銀行暫墊三十餘萬言明借到卽還經不起一索（六日上午十二鐘） 
　　北京電常會護法分子妨礙開會爲衆將徐清和等打出遂開會選出副議長張伯烈（六日下午七鐘） 
　　北京電衆院今日决選副議長張伯烈二百十八票當選 
　　北京電昨衆院警告議員准今日開常會隨帶徽證否則不許入門預防民八議員再去搗亂已實行戒嚴（六日下午一鐘） 
　　北京電陜州之匪係趙傑所領有衆六千陜城三面山背靠黄河官軍兩次攻不下吳馮陜聯軍將集中澠池擬一鼓而下 
　　北京電津浦貨捐直魯蘇已分别截留皖督來電請援例一宗已裁未行之貨捐四段扣留 
　　北京電贛鹽商電京反對蔡成勳扣留西岸鹽引作餉（六日上午十二鐘） 
　　北京電田中玉再反對東海臨清兩關督赴新任（六日上午十二鐘） 
　　北京電張紹曾駁辛博森梅爾思建議京奉限制運兵辦法謂各鐵路均有運輸軍隊義務該路不能獨異（六日上午十二鐘） 
　　北京電昨一部份蘇人四五十人爲蘇公債事在省館開會張汝霖主席議决（一）呈財部請勿核准（一）通電蘇當局表示反對並促代表出京但幹事會今日開臨時會議表决最後方針（六日下午一鐘） 
　　北京電京兆尹劉夢庚出巡派潘承業代（六日下午一鐘） 
　　北京電保定某師擬備軍用携帶震動叔式電話數十部現已託滬某公司試辦（六日上午十二鐘） 
　　北京電瑞典公使照會戈登堡舉行博覽會請我參加並歡迎我新聞家前往參預（六日上午十二鐘） 
　　北京電皖督派代表夏學津入京斡旋某事（六日上午十二鐘） 
　　北京電南非洲英屬三吉巴埠施行苛例華僑電部呼籲（六日上午十二鐘） 
　　天津電津埠韓人之韓民會及僑民會日來暗中頗形活動 
　　天津電津敎育促進會微（五日）開會議决進行事項甚多其最要者爲敎育立法運動設立新學制中小発學科編訂委員會敎授法研究會及推廣全省圖書館博物院籌備委員會各項（以上六日上午十二鐘） 
　　漢口電章太炎來電力闢蕭督馮督贊成沈總司令嘯電之非是謂聯省自治有德英瑞士等國先例並無妨礙統一（六日上午十二鐘） 
　　漢口電梁黄魚（六日）晨赴黄州游玩赤壁梁准庚（八日）赴豫黄准陽（七日）晚返寗 
　　漢口電川訊集合酉陽萬縣之二軍殘部多被一三兩軍繳械川東已無戰事 
　　漢口電陳介因被攻擊赴京謀調任聞不甚得手魚晨九時返漢 
　　漢口電李烈鈞應湘趙請冬（二日）到長沙隨從僅秘書二及衛隊十餘人所部贛軍均交李明揚統率黎電李促其北上又派員到長歡迎聞李擬入湘雅醫院養病暫不赴京（以上六日下午五鐘） 
　　蘭州電各法圑以新任蘭山道尹劉汝霖在甘劣跡多端連電政府拒絶到任（四日下午五鐘） 
　　成都電省憲籌備處一號正式成立省憲審查員亦陸續來省 
　　成都電劉成勳派向傳義赴粤代表宋発皐楊肇回赴直接洽田濟衆赴渝勞軍今日同行起程 
　　成都電劉湘已到嘉定 
（以上三日下午三鐘） 
　　香港電陳席儒將發表行政方針（一）軍民分治（二）清釐紙幣（三）嚴治盜賊（四）免除苛捐（五）考核屬吏 
　　香港電聞省銀行灰日可復業 
　　香港電將以鄧伯偉任政務廳長鄧以洪參謀長張醁村市廳長陳覺民鹽運使劉玉麟交涉員 
　　香港電楊坤如呈請辭職不准 
（以上六日下午五鐘） 
　　香港電陳席儒任陳覺民政務廳長劉玉麟鹽運使 
　　香港電當道派何國樑率一旅赴湘邊堵截陳嘉祐部（以上六日下午八鐘） 
特約路透電 
[南北政局觀]  
　　五日北京電外間盛傳湘督至中秋節或將發生重大事變陳嘉佑已與李烈鈞聯合已進至衡州該地岌岌可危衡如陷落則譚延闓之黨或有附陳宣佈湘南獨立者 
　　五日北京電盧信語路透訪員謂其近今之宣言譯文有誤文中當作渠之來京未與南方某某領袖商榷蓋渠入京前確曾與贊成其政見之南方數領袖商榷也　　五日北京電鄒芬病臥數月於星期日在天津某醫院故世 
　　五日北京電宣統定十一月十二日大婚 
　　五日北京電松村松島已於星期六日行抵長春赤塔外交總長顏森氏代表遠東民國亦於同日行抵該處　　五日北京電吳俊陞否認與張作霖不睦之說且謂今正與張協力建設省自治惟張作霖近嘗語某外人謂彼極反對省自治聯省自治不能實行乃無意識之舉動云 
　　六日北京電齊齊哈爾通訊紀中東鐵路區域目下騷亂及行旅艱危之情形西雅圖美國東方獵品公司經理美人派克氏七月間由滬赴齊齊哈爾西沿中東鐵路覔取生鵲運美途中曾聞鬌匪刦掠數次一次匪隊二百名攻擊距車站不足半哩彼所寄寓之某村八月十一日派克氏在距車站三哩處行獵遇乘騎之鬌匪八人希圖攔刦派克氏以手槍儆之匪亦發槍回擊派克氏乃匿於高粱中擊死三馬匪圖圍之不果激戰多時匪樹白旗休戰派克氏乃停止發槍見五匪引去派克氏即回至鐵路未悉餘三匪之存亡惟死馬三匹後均覔獲派克氏謂鐵路區域内中俄居民現均受鬌匪蹂躪目下之防匪計　顯不完備 
　　六日北京電今日午後衆院選舉副議長出席各三百九十人張伯烈以二百十八票獲選褚輔成得一百六十八票 
　　六日北京電張英華本定昨日就代理財政總長任今忽辭財政次長及鹽一署長之職惟尙未經總統批准聞張之出此乃因各部官員索欵日急之故 
　　五日廣州電陳席儒今日正午就省長任陳炯明復正式就總司令職湯廷光宣佈告退海軍總司令職惟海軍軍官現促湯留任至艦隊赴北而止 
[比德間之賠欵問題]  
　　五日倫敦電比代表已起程赴柏林以討論德國國庫債劵之擔保問題比相已諭令代表圑除現金儲存外並須接受確有現資可付之擔保賠償委員會新近通過之折中辦法是否在實際上准德國停付六個月俾協約國得從容再行辦理賠欵與協約國債務之全部問題以謀大規模之解决今尙未可知比德談判之能否有成將於此决之苟談判不成則財政必有危機衆謂比相上星期四日提出折中辦法極有政治家態度目前與德交涉時想定能盡力以免禍亂英代表白拉堡對路透社巴黎訪卝稱對比之擔保爲僅與德比兩政府有關係之事但若以德國國家銀行大批存金爲擔保則殊無益白拉堡氏否認英國襄助指定擔保之稅又謂德國債務苟不折減則必不能恢復德國信用將來必致德國財政結構完全傾覆而賠償毫無着落云 
[法德訂立兵燹區造屋合同]  
　　六日柏林電聞史汀萊氏與法國合作圑代表簽定合同訂定由德國某公司家在法國兵燹區域興建房屋十九萬所其費達英金一萬萬鎊史氏得百分之六 
[聯盟會中託管權委員報告]  
　　五日日内瓦電國際行政聯盟會已通過託管權委員會之報告已令會長將委員會之意思傳達受託管轄國請其予以優惠的考慮委員會所注意者爲太平洋島嶼中之有外來工人尤以來自中國者爲多依委員會之意外工入境將引起社會上之困難委員會又注意澳洲在那魯島之行政並欲知地租·優待稅率·烈酒取締等之詳情英代表貝爾福稱行政會雖贊成委員會之報告然非以爲委員會之觀察卽行政會之觀察 
[南美各國與聯盟會]  
　　五日巴黎電日内瓦接電據稱南美玻璃維亞國現派代表參與國際聯盟議會秘魯决計退出議會雖以智利國代表愛爾華被舉爲議會會長之結果勸其撤銷前議但卒無效奥總理刻在日内瓦續開談判今日行政行將聽取其言聞法代表波旭懷與英代表貝爾福近於談話中已皆承認救濟奥國現狀之必要 
[希軍攻土潰敗記]  
　　五日倫敦電倫敦消息靈捷者意見以爲希軍已完全失敗其崩潰似無可救免希政府已請協約國設法調停休戰駐君士坦丁之英法意高等委員已奉本國訓令討論聯合勸諭停戰之計畫預料交戰國雙方代表在二三日内可集於中立區域以議休戰辦法 
　　五日十麥那電據前敵消息希軍不肯據守衆慮如英法不即行動士麥那將發生嚴重事件英人將登港内英船以避危險英艦隊又到無畏式戰艦喬治第五號一艘 
　　五日巴黎電安戈拉駐此代表斐理裴氏對人聲稱士人不作損人利已之夢但必力爭到底以求獨立希臘官場則謂大局雖嚴重然尙有希望希人凖備締結公允之和約但非犧牲小亞細亞希人生命與利益之和約 
　　五日巴黎電希政府稱希臘第一軍已聯合主軍以守鳥夏克後面新佈置之陣地希政府以戰敗之過諉諸陸軍之無紀律而自由黨則歸罪於政府及總司令據倫敦晚放報消息希政府已召維尼齊洛氏回雅典 
　　六日巴黎電英政府已請法政府考察可否使士希休戰之問題法政府大約將於今夜答覆 
　　六日華盛頓電海軍部代理總長羅斯福氏已諭令駐君士坦丁之美艦隊司令白里斯託爾速派驅逐艦四艘開赴士麥那以保護該處美人之生命財產羅斯福並聲明此舉不得含有海軍或政治之意味 
[俄政府之預算]  
　　五日倫敦電莫斯科傳來里加消息謂一九二二至二三年蘇俄豫算案所列紅軍用費共四萬萬金慮卜占豫算案出費百分之三十四 
[在俄之紅十字會被逮]  
　　六日里加電據莫斯料消息政治紅十字會書照料在俄之政治犯該會會員若干員茲爲當局逮捕指其設立反革命機關此足證蘇俄政府仍以復仇爲務基夫法庭審訊烏克蘭反對過激制之人犯判八十八人處死刑並没收其產業二十七人處徒刑社會革命黨領袖蒂莫凡夫氏近被判定死刑已在獄内自縊殞命 
[俄災之漸蘇]  
　　五日倫敦電美國榖公司總理及美國振務處監理員費萊虚氏在俄調查一月頃行抵此間據謂俄國災區狀况已大見光明費氏之意俄國秋收後如能善事支配則糧食足用今收成希望絶佳惟數處曾告蝗患主要糧食現可在車站以重價購重費氏又謂鐵路狀况已大有進步彼曾見機車九十輛由德運抵俄國振務處曾有一時供養一千零五十萬人惟其數後乃漸减 
[印督督誥誡印議員]  
　　五日西謨拉電印督於議會開幕時復切實聲明英政府對印政策毫無更變羣衆不可妄生疑慮近十八個月印度之某項事端及惡意之運動使改革歸於失敗英國會與人民殊爲扼腕印督勸議員努力指導印民人於正道 
[英工黨限制職員年歲]  
　　五日倫敦電各業工圑在南埠開大會决定限制工圑職員之年齡以七十歲爲最高限度此舉在使公圑書記波威門氏退職提議人謂工圑行動缺乏發動力宜用精神活潑之人物大會以四百萬票對九十票决定收辦每日捷報會員會費將因此增加三便士工圑在最近十二個月内會員由六百四十一萬六千人减至五百十二萬七千人此乃失業及實業衝突所致 
[英煤礦之慘劇]  
　　五日倫敦電懷特海芬之海格礦穴有礦工四十人在極深地底工作時穴頂忽然塌落致被生埋施救者甚感困難其中已有數人連礦經理在内觸煤氣倒地現已掘出屍身十具初料其他三十人已由一狹道逃入惠靈呑礦穴今知不然查惠靈呑礦穴在十二年前曾壓死一百三十六人 
　　六日倫敦電懷特海芬煤礦炸裂後已掘出殘骸二十四具其餘被生埋之礦工當亦無生望惟施救者仍奮力從事雖有穴頂將墜與煤氣甚重之危險依然日夜開掘礦穴情形甚慘掘出之屍有一人尙緊握其幼子二人之手 
[各國近事記]  
　　五日巴黎電前匈國軍官數員在羅京被逮因係陰謀加害羅馬尼亞皇室之故 
　　五日丹京電荷女皇偕其夫於今日抵此正式報聘 
　　五日倫敦電今悉加拿大與奉天寄出之郵袋所失函件乃在愛爾蘭海濱外里其拉輪船艙中盜去此事將有重要發展 
　　五日北京電海參崴外電稱日日退走加浦爾軍已集於斯巴斯克·雙城子·五站之三角地 
 
 

Page 7

 
 
交通大學無線電 
[法德修復兵燹之商務合同]  
　　柏林電德國報紙披露實業家史汀萊氏與法國參議員呂白薩氏所締結關於法國兵燹區域修復工程之商務合同原文呂氏乃法國社會合作黨總會會長 
[英德間之航空]  
　　倫敦電倫敦報稱定期往來於孟却斯德·倫敦柏林間航空事業之計畫現在英德兩國之考慮中其航程之距離爲八百哩六小時可達 
[美政府之幣制穩固集議]  
　　倫敦電據華盛頓消息美政府已與幣制穩固國之銀行開始談判研究以其同行動奠定各國幣制之方法聞哈定總統首先發起聯合英倫·日本·腦威·瑞典·丹麥之銀行共商各國幣制可否設法使之堅定之問題衆料哈定此舉將爲他日世界財政大會之先聲 
[聯盟會之智利代表]  
　　日内瓦電星期一日午後智利代表愛德華氏被舉爲國際聯盟第三届議會之主席愛德華發言表示其被舉主席之謝忱略謂辱荷選舉實爲拉丁美利堅之榮美國際聯盟第三届議會之主席愛德華發言表示其被舉主席之謝忱略謂辱荷選舉實爲拉丁美利堅之榮美洲對於拉丁美利堅被召在國際聯盟會執行之重要職務以增進和平與公道者定覺深爲滿意今年會議之責任在固定最近三年内所成立的國際聯盟會之結構云 
[英倫工圑大會]  
　　倫敦電英倫各業工圑開大會發言者大都陳說歐洲受凡爾塞和約之不利影響及英國尤受其累之情形故多主張修改對德和約大會會員額因實業不振及罷工無效之故現僅有五百萬人左右 
[希土戰事與協約國]  
　　柏林電據唐戈拉消息土軍已佔領白魯薩又據倫敦消息英政府已牒致法意政府擬使土希休戰英艦鐵公爵號與喬治親王號已抵士麥那以保護英人利益 
[俄國處置反對没收敎產]  
　　柏林電北俄河昌格爾革命政府之法庭判决敎士與平民數人之死刑因其反對没收敎堂財產之故但當地勞動界不服宣佈罷工三日以示抗議結果死刑改爲二年徒刑 
[馬克價格]  
　　柏林電五日滙市對英六五一六·八○對美一四三二·二一對荷五六四二九·三五馬克 
[各國近事記]  
　　華盛頓電美國煤業會議以决定價格與分配辦法爲目的者定下星期在費城開會届時主席者爲商部總長霍佛氏 
　　柏林電腦威國際聯盟會代表圑之領袖南尼恩氏在柏林與德總理晤談後已起程赴日内瓦 
　　柏林電據里浦齊克展覽會之統計在會場買紡織品者幾全爲外人佔百分之九十九德人以馬克太低定價太昻相率束手 
　　巴黎電法報載稱德國應繳之煤氨未繳足惟德報從官場方面探悉欠繳之煤甚屬有限 
　　維也納電奥國數處報紙因印刷人罷工已停止出版奥政府稱不久將發行每張面額五十萬克郎之鈔票　　巴黎電戰後第一次之萬國牙醫大會已在西班牙京城舉行 
　　柏林電據巴黎消息法國各處現降大雪氣候甚寒國外要聞 
[留美浙人在紐約開會（同）]  
　　歡迎歡送許王二君 
　　紐約爲美國全國敎育中心點全世界金融總機關以故留美浙人在此獨多平時因考察道出此地者亦通年不絶今年暑假自美國他州來紐約入哥崙比亞大學紐約大発兩校之夏季學校者共有三四十人而前浙省敎育會會長及浙省工業專門學校校長許炳堃從東方考察工業及敎育過此現正小作勾留紡織專家王榮吉方實習蕆事亦將從紐約返國紐約浙人因於八月十日下午六時在中國餐館設筵開歡迎歡送會到會者除許王兩先生外有施贊元領事屠楚餘主事等約三十人由哥崙比亞大學中國文化史敎員董時主席大致謂吾輩離鄉數千里茲得聚首一堂爲樂何如以後還希一通聲氣時相聯絡以便他日回國共濟時艱而圖桑梓之發達許王兩先生俱富經騐學識熱心敎育實業吾輩對兩先生於歡迎歡送之下固深寓蘄望頌祝之意云云是夕許王與施領事均有演說至十時始散會茲將所到之人名錄後 
　　許炳堃德清敎育浙省工業專門學校校長王榮吉杭縣紡織施贊元杭縣紐約副領事屠楚餘杭縣紐約領事館主事金子玉杭縣銀行董時杭縣敎育哥崙比亞大學中國文化史敎員袁通杭縣採礦趙迺傳杭縣敎育孫瓃海鹽商業張紹鎬嘉興鐵路機務張　文海鹽商業張鑫海海鹽文學朱颺炎海鹽銀行金宗城寗波銀行葉起鳳寗波銀行陳文沛寗波紡織鄭鍾珪寗波銀行樊幹庭鎭海銀行程志頣紹興鑛冶傅耀誠蕭山商業程經遠黄岩鑛冶 
國内要聞 
[北京通信（無塵）]  
　　民八議員爭出席之内幕 
　　自第一届國會在津繼續籌備開會後即有人主張應以對此未加精密之研究而民六議員遂於六月十二日移京開會矣邇來民八議員爭欲出席保持資格維護法統之說甚囂塵上前日衆院常會因鬧院而未開成昨日（二日）憲法審議會又以王廷請假（因調停無望之故）竟不能開會於是民八民六之風潮日有擴大之勢記者平心而論對於民八民六均無輕重可否於其間蓋就嚴格的法律事實上言之雙方均各有是非非片言所能解决茲先將個中秘幕略舉所聞以實通訊儻亦國人所樂聞歟 
　　此次舊會恢復本因直奉戰後直方欲乘戰勝之威統一南北加以對於徐氏挑撥政潮之笙種手段大不滿意於是張紹曾及某某政客等始向曹吳密陳恢復舊會以爲逐徐統一之良計彼時吳景濓正在天津遂與王家襄及舊國會中重要分子應時而起奔走於曹吳之間卒達恢復之目的比因事實上種種關係又不能不將民六國會恢復蓋以未赴粤護法之舊議員在北方實具極濃厚之勢力倘不以民六爲根據恐第一届國會終無恢復之望其勢然也當恢復伊始國人所屬望者本以制憲爲急務卽國會自身亦以制憲爲號召之資惟移京開會以來政學會聯合益友社包辦内閣因之討論會與研究系等遂醋海生波黨爭以起軍閥本不滿意於舊會徒以應時鵱之要求不能不贊成恢復以爲一時權宜之計現在國會旣因政權而發生黨爭失意之政客復利用時機多方挑撥是以洛陽方面對於舊會又有鄙棄之意大小孫本主張恢復民八國會最力之人從前與吳景濓旣因政見上不同而有意見目下又以舊會恢復純由吳景濓一人之力小孫醋性最大故特聯合大孫以破壞之徐清和向在議會本不發言乃無聲無臭之人近來每次開會居然民六民作非法合法之爭侃侃而談大鬧特鬧其背後發縱指示固大有人在也然前此因徐人微言輕雖在議場上屢次發言卒未惹起大衆之注意醞釀復醞釀突於上月三十日衆院開常會時由徐率領在粤新補議員梅寳璣等三十餘人要求議長簽定席次唱一齣鬧院好戲致議長潛逃常會亦未能開成不知者以爲護法議員因來京月餘雖名爲公府顧問而薪俸未領一文困居旅邸迫而出此不得不然其實並不爲此蓋彼等默察大勢欲爲民六民八之爭非得他一派强有力之援助難達目的現在衆院因副議長問題又起黨爭是以某某兩系與徐清和等互相聯絡以贊成民八爲副議長之交換條件上月三十日之衆院常會議事日程本列有互選副議長一案故不先不後徐清和竟於是日率領一般民八遞補議員演鬧院之一幕其目的固不在區區薪水問題也試觀鬧院而後公府發薪竟不往領王正廷在東方飯店請客所提調停條件亦未承認王且請病假而不主席憲法審議會矣此中眞象不難索解不但此也謝持丁象蹇等率領法統維持會議員六十餘人突於前日到京昨日已在中央公園來今雨軒招待新聞記者及護法議員一百二十餘人開談話僵由徐清和梅寳璣等相繼發言說明主張恢復民八國會之種種理由擬明日（四日）復開一大會凡表同情護法之議員均已柬約共有三百餘人之譜俟此會開後即擇地先將民八國會籌備處牌子掛起一面再組織秘書廳與民六國會取對抗形勢記者驟聞此項消息至爲詫異嗣從各方探察確有此種計劃俟其開會後便知眞僞也微聞彼輩所以斷然出此者因當提倡恢復舊會時保洛方面對於民六民八之法律問題本不清楚現因小孫分遣黨徒之解釋及孫岳與中山在滬會見之結果曹吳對之已有默契且此問題不僅關係國會自身内幕中尙牽涉總統問題外間所傳推倒黄陂孫正曹副之說蛛絲馬跡不無可尋某方面亦力圖抵制之策日前京中發現奉張擁黎之電報謂係黄陂聯奉抵直之結果而某陰謀家匿居津門對於舊會本不滿意故又出其翻雲覆雨之手段向各方挑撥離間俾國會自殺現政府亦隨之而倒直奉再起戰爭俾好報復被逐之宿怨也以上所述爲記者得諸某消息家之口是否全係眞相將來自有事實發現願國人拭目俟之可也（九月三日） 
[北京通信（慧）]  
　　勞働組合招待議員之大會 
　　今日（三日）下午一時中國勞働組合書記部在北京大學第三院大禮堂招待兩院議員並先期登報歡迎新聞記者與會余到會時已鐘鳴二下到者計勞働界男代表約四十餘人女代表一人議員約三十餘人開會後先由主席鄧中夏（中國勞働组合書記部總部主任演說次各工界代表演說再次議員演說茲依次記之如下一鄧中夏演說勞働家在社會中占重要地位而每日所得甚微致有餓斃道旁者以言公理豈得謂平請議員先生代表你們意思出而維持注意勞働立法勞働家希望之事如左（一）勞働者應有集會結社出版言論自由權（二）勞働者應有同盟罷工權今敎職員司法官行政官皆有罷工之舉而刑律獨於工人之同盟罷工加以制裁頗不公平希望删除（三）勞働者應有圑體的契約締結權（四）勞動者亦應與國際聯盟（五）增加工資（六）待遇平等（七）要求派代表參與管理各企業機關權（八）敎育普及以上各點希望議員在憲法内注意二南口工業研究所代表演說中國勞働者現受政府種種壓迫非常痛苦議員爲國民代表勞働者亦國民分子希望議員代表我們意思於憲法内增進勞働者地位勿使勞働家與資本家衝突現當制憲機會請諸議員體卹我們定一適當之條文不但我們感激子子孫孫將拜諸公之賜三長辛店工人俱樂部代表演說勞働立法各國均甚注意而民國成立至今十一年竟置之不提殊不可解今國會繼續開會請諸先生於憲法内增加勞働者之待遇及權利四正太鐵路工業研究所代表演說今天請參衆兩院議員來爲什麽因爲議員爲國民代表牢實告訴你們現在我們要改良待遇了我們要减少工作時問了我們要增加工資了我們要有同盟罷工權了我們要與國際聯盟了我們要求其他應有之權利了請諸位定在憲法内五京漢路總工會代表演說哀求議員們注意我們勞働者之要求勞働界受政府之壓迫幾乎壓至十八層地獄了希望議員們出之於水深火熱之中否則我們將牢記姓名俟議員過京漢路時當面請願六京綏路工業研究所代表演說聲明此次罷工之出於不得已如無善後辦法將來恐變本加厲七洛陽工會代表演說民國成立我四萬萬同胞皆與有力焉我們工人應有參與政治之權及平等之待遇如果再不設法改革我們亦有相當之對付方法八開封工會代表演說與以前諸人所說略同不贅述此八人中京漢路及洛陽工會兩代表皆短衣窄袖似係小工人而能爲痛快淋漓之演說亦足見近年工界之進步也 
　　議員演說者有蔣羲明張樹森劉冠三等一蔣羲明言今天參衆兩院同人受勞働組合書記部總部之招待非常榮幸聆工界各代表之演說所要求者極爲正當鄙人在國會提出勞働法案應定在憲法上想諸位已知道現在世界爲人民政治工界理應參與且工人爲社會中之重要部份鄙人在國會提案即本此意今天工界同胞感受世界潮流提出種種要求是最好的現象鄙人希望工界才有數點一打破不良的政府各代表演說受政府壓迫之處較受諸資本家爲多故此不良政府非打破不可如治安警察法即爲應改良者二改良不良的社會中國社會自歷史上看來向來輕視勞働者中等以上人皆不作工此爲社會不良之點希望勞働界勿專注意於資本家須先將以上二者改良頃各代表所說有種種方法希望早日預備同人當在國會中主張剷除不平等待遇加八應有的權利此爲義明對於工界要求之職務上的說話二張樹森演說憲法上具體的規定不敢說但同人當盡量爲勞働界增進地位勸勞働界勿取激烈手段先將圑體組織堅固再想辦法三劉冠三演說今日同人及記者來者甚少大家對於總統府國務院請客紛紛前往踴躍異常今日招待者爲勞働界則到者寥寥平等之謂何民權之謂何故鄙人非常悲觀只勸勞働家堅忍下去想自决之方法措辭激烈異常鼓掌聲大起時已五鐘記者即出會場泚筆記之（三號晚） 
[八校代表又訪王寵惠]  
　　王允發經費一個半月 
　　國立八校敎職員代表八人因上星期六晋謁黎總統未蒙接見昨日（四日）上午十時頃該代表等復齊集北京美術學校十時半一同乘車赴西苑門投剌請見黎總統司閽處電詢府内答言總統本日事忙無暇接見准明日上午十時接見請各代表於九時半來府代表以開學之期迫於眉睫不容如此遷延堅請卽見往返電詢迄無結果嗣乃請先見王壽彭秘書候見處亦答以未來電詢王宅又云早已入府代表認爲王氏不願接見大不謂然顧亦無可如何僉以王寵惠總理業已到院視事不如赴國務院請見王氏於是馳往福祐門投剌請見閽者言五總理本日到院未及半小時已去代表等不得已將來意述明請其轉達復轉赴敎育部甫入門即見有公府十六號之汽車代表中有知此車爲王氏乘坐者於是齊赴總長辦公室會客廳先說明來意彼時正敎育部部内索薪代表與王氏談判之際待至十一時二十五分王氏始出見先由代表說明本日求見之理由並請明白說明政府對於八校經費究持如何態度王氏答謂政府對於敎育格外注意無論如何總不願八校停頓現已積極籌措經費前次高恩洪允發之二十二萬元經本人與其妥商已允發給今明日中即可領到惟自高氏前次與八校代表發生誤會後八月三十一日已有大總統指令敎育經費飭由敎財交三部會籌辦法故此欵已由交通部撥交財政部須向財政部領取此外余於上星期六日曾以私人資格與外國銀行商借半月經費士　萬元彼方允於一星期内倫敦方面必有答覆大約有八成把握本星期六或有結果余並與財政次長張英華氏商酌請其擔任半月經費十一萬元彼只允擔任二三萬尙未完全承認但余總望張氏可以籌出十一萬惟此處須聲明者政府瓽避此次發給一月經費純出自動的行爲並非以爲八校開學之條件不過亦甚希望八校同人體諒政府苦衷不致不開學耳蓋因政府之能力祗止於此即八校不能開學政府亦未必再有辦法也聞聯席會議本日下午一時開會余已决定派一代表出席說明政府當局對於八校之態度今諸位適來正可面談云云代表等謂八校今日之狀態事實上已無法維持敎職員同人固無不希望能照常開學但事實上非至少有三個月經費必不能開學故無論如何總望當局必發三月經費否則開學之事恐談不到王氏復將政府内部之困囏度情形詳述一遍次言政府對於八校實係特别注意苟力所能及必不能置諸不問但以今日之力量言至多不過先發一月次則一星期内或可再發半月其餘財部之半月經費此時不能確定故不便以無結果之言搪塞此層萬望原諒代表等乃謂交通部不顧閣議（儘先撥付）四字致八校經費欠至五月有餘而交部則分文不欠實爲八校同人所最不滿意者故無論如何必須交部負責籌發至高恩洪欲以八月三十一日之大總統指令爲卸責之地之事同人則以爲八月三十一日之指令與閣議毫不衝突反與閣議以一層保障高恩洪今後如仍置敎育經費於不問同人勢難默爾而息此則同人所鄭重聲明者今八校已因欠費而至停頓則交通部當然負完全責任無論如何於開學前至少非發出三個月經費不可望先生負責辦理之王氏答言仍如前謂無論如何不欲以不能辦到之事以空言搪塞代表乃以鹽餘庫劵之事質之謂只要肯將一百二十萬元之九六公債仍換還鹽餘庫劵則非無法可設前次因高恩洪故意阻止致無結果此次甚望先生竟其事王氏乃將鹽餘庫劵之經過大略說明謂已查明此事之内幕鹽務署當局對於九六公債現在仍允換還鹽餘庫劵惟不允按月撥付十萬元故舞辦法代表問其故王言因鹽署無鹽餘可撥故不特不允按月撥付並證明此庫劵係鹽務署發行之事亦不允辦留難者旣爲鹽務署故望諸位與鹽署當局交涉代表等最後發言仍堅請王氏負責籌發三月經費以便開學王氏乃鄭重言明（開學以前一個半月經費必可負全責撥付其餘請財部籌發之十一萬元亦當極力請其籌足尙欠一月經費倘容我以相當期日亦必竭全力籌之余在任一日必盡力做去但做不到時仍望諸君原諒）代表等以王氏旣有此等言明雖不滿意亦無善策乃起立辭退時已十二時五十五分矣代表出部後又同赴美術學校開一聯席會議由主席程時煃報告現在王總理已派國務院秘書楊天驥君代表蒞會有所陳述可否請其即行來會衆無異議楊氏乃出席報告除早間代表與王面談各節外更謂前此敎育界與交能通部交涉經過情形不免誤會政府深爲不安茲特正式道歉云云主席乃將各重要案件付討論良久决定下列各事一明日（五日）下午二時仍在美術學校開八校校長與敎職員代表聯席會（因北大沈士遠提議謂今日楊秘書代表道歉事前曾與蔡元培校長接洽並擬請本會與校長方面開聯席會議商議辦法商議一切辦法二招秘書代表道歉事前曾與蔡元培校長接洽並擬請本會與校長方面開聯席會議商議辦法商議一切辦法二招待京内外新聞記者說明敎育界運動經費情形請其加以正當之批評其日期俟籌備就緒即當舉行三上海各公圑來電援助八校本會應復電致謝四以後每値星期日於上午九時開休話會一次以便交換意見每校須有代表一人蒞會五關於敎育立法問題組織憲草討論委員會推定程時煃張鼎乾楊棟林三人及原提議人寜協萬爲委員會委員即日進行籌備一切至下午四時半始宣告散會 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[商約代表組織關稅研究處]  
　　昨（四日）下午二時全國商會聯合會會長張維鏞·副會長王文典特在石駙馬大街太平湖飯莊邀請各省商約代表討論釐定稅則問題到者有京師總商會代表劉文英·福建代表卓宏謀·江蘇代表王介安·武漢代表王先庚·陜西代表王覲彤·察哈爾代表李慶榮·成都代表張熙午·安徽代表吳正塵·上海代表江經沅·湖南代表張先贊·及聯合會評議員李堪雲維儒楊木森胡炳堃等十六人（惟黑龍江代表承熏未到）二時十分開會首由張維鏞報告開會經過情形並裁釐加稅之理由次王介安等相繼演說繼由卓宏謀報告農商部已通電各省商會定期九月九號在財政部開會并電徵各商會關於裁釐加稅之意見以便提出特别會議之預備結果議决辦法五條一本會定名爲關稅研究籌備處二地點在石駙馬大街全國商會聯合會三研究時間定每日下午二時四邀約速記員每日紡製議事錄五每日設簽名簿並搜集各種報告條約稅則以爲根據而利進行一方仍望各代表互相聯絡交換意見俾所提出之議案得以力袪商界種種障礙進而謀圖國際上之平等貿易云 
[中日郵政會議之第一幕]  
　　中日郵政委員會已於八月三十一日在交通部舉行第一次正式會議日本委員長小幡酉吉已當塲聲明遵照華府會議議决將日本在華所設郵局共六十五所郵局撤廢後現在從事於此等郵局之職員七百人其安置辦法頗爲困難且在日本郵局發信之人約有七萬人一年間收發郵件約六千萬件一經撤廢勢必感非常困難及種種不便日本方面爲補救此等不便及困難起見不得不提出相當補救案於是提出一關於郵件交換之協定案二關於包裏郵件之協定案三價格表記書狀及箱函郵件協定案四郵政滙兌協定安並詳細說明提案理由嗣經雙方協議結果决定即日組織滙兌分科委員會及郵件包裏分科委員會之兩種分委員會將日本提案交其審議後再行提出總委員會討論聞已議定以後每星期三開委員會一次其餘均作爲休息日惟因此項問題與政治問題有關聯之處總不免涉及繁難事件故擬以不涉及政治問題爲主旨專協議技術上之問題俾於短少時期之内全部議了有定兩個月内閉會之說 
[魯案中日委員會會議紀（二十八）]  
　　魯案中日聯合會委員會第一部昨日（四日）午前九時在外交部開第二十次會議出席者中國王委員長徐委員嵇代理委員日本小幡委員長秋山委員出淵委員午後一時散會所議事項如下一日本委員提議公產分委員會應在青島開議以便迅速進行中國委員允俟大會休會後在青島開公產分委員會二根據華府會議協定條件第六項之損害賠償要求問題中國委員主張在本委員會討議日本委員答以如照該協定另行設置聯合委員會當請示日本政府意見辦理三日本委員答復上次中國委員對於鹽場之意見堅持預想利益及使用人解雇津貼等主張結果雙方保留相異之意見將鹽場問題交分委員會審議 
[吉林通信（隱）]  
　　胡匪攻破敦化縣城之慘劇 
　　吉省遍地萑苻素稱土匪世界鮑貴卿督吉時代尤爲猖獗綜計民九一冬縣城相繼被匪攻破者有十餘起之多孫烈臣繼任以後實施剿撫並行主義稍見平穩雖零星小股之刼掠姦淫仍時有所聞然商埠城鎭之較大處所尙可得保無虞自奉直失和防軍抽調地面空虚宵小生心前破延吉頭道溝商埠之巨匪經官軍擊散退據樺甸縣境待隙而動日來省垣又盛傳敦化縣城被匪攻陷當局以事關重大嚴秘不宣外間不得其詳頃接敦化縣城友人八月二十六日通信地縣城西南六棵松地方於八月二十日由　甸竄來大股胡匪匪首小傻子·姜奎五·仁義軍等率馬步匪五六百名與保衛圑第三隊隊長孫滙川接仗施知事聞耗立派警圑前往協剿二十二日早一點鐘時匪首小傻子率馬步匪三百餘人從縣城西北方面竄來逼近城下施知事崔營長親督隊兵守城抵抗約戰五點餘鐘之久無奈非勢披狂且有機關槍兩架槍械均極精利遂由西門攻入警圑陸軍死傷不少崔營長身中數槍施知事當即退守東門及東北砲臺而匪彈如雨飛來併縱火焚燒商民房屋直抵營部及縣署先將監獄及民鹉中看守所攻開人犯悉數放出隨同逃亡打傷班頭李發復將房屋焚燬所剩者惟大堂及二堂之東屋大堂兩間而已一切公牘盡付一炬大印信遺失匪出署後在街四出焚搶綁掠人票街内房屋焚燬大半由大十字街迤東道南道北大商號剩者不過十餘家十街迤南完全燒盡其他破陋不堪者幸保存全打死騎兵營排長一名陸軍十餘名是日傍晚延吉游擊隊白隊長景玉聞信由東沙河沿督隊趕到抄至北門外清眞寺屋隱身向匪開槍射擊至夜十點餘鐘兩面夾攻始將該匪擊散由西南方面逃走施知事督丁斃小匪首海紅一名獲匪十餘名但匪勢未殺軍警力薄此時尙在吃緊中（八月三十夜） 
[梁黄蒞湘講演紀]  
　　鄂敎育界歡迎梁啓超黄炎培至鄂講演業已先後抵漢湘敎育會聞此消息卽函由趙省長電達蕭督轉梁黄諸氏歡迎來湘演說並特派敎育僵幹事莊育寰赴漢爲歡迎代表梁黄均允諾因黄氏先到漢卽偕沈肅文李石岑諸氏於二十八日先行蒞湘連日在各校各公圑講演甚爲忙碌梁氏則至三十一日始先專車到省趙省長以次及敎育界各人士均到車站歡迎入城後在天樂居行館稍憩卽邀交涉員仇鰲財政廳長唐讞訪時務學堂故址因二十五年前梁氏曾在該堂講學也旣至尋得其舊居之室拍一小影前至暑期學校書時務學堂故址數字請仇唐刋石該處以爲紀念午後四時在一中講演於此次蒞湘甚多感慨之語其演題爲（什麽是新文化）聽者極衆七時赴趙省長宴梁黄均有演說次日上午五時往游麓山展拜黄蔡墳台九時返城至省議會觀第二次常會開會禮並講演（湖南省憲之實施）十二時後赴大麓學校時務求實高等三校校友會歡迎書（自彊不息）四字爲該校校額二時許赴商會各公圑公宴三時半赴遵道會公開講演題爲（奮鬭之湖南人）聽講者多至數千人五時許復至一中與敎育界人士共撮一影又在該校講演題爲（湖南敎育界之回顧與前瞻）因時間迫促僅講完前段六時許赴敎育會公宴宴畢即與黄任之沈肅文諸氏赴小吳門外車站趙省長以次以及敎育界人士均至車站送行至梁氏如此倉卒係因此次來湘原未預定加以在鄂約定於二日上午十一時在武昌中華大學講演故急於回鄂在湘雖不及兩日而頗受各界歡迎惟在省議會講演時對於聯治之關係及議會遵守憲法運用憲法之必要敷陳盡致謂欲求自治成效之良好必先整理議會本身於是又將整理改良之點反覆推勘不意大動議員彭熙治之氣突然起立就席發言謂今日開第二次常會適梁先生蒞湘全省代表異常歡迎同人與旁聽公民等聞梁先生偉論異常踴躍初梁先生發揮自治精神藉報紙鼓吹達到聯治目的不僅湘人感激全國亦將拜賜愛國愛湘心理實出一轍後忽將議員講習所的話滔滔不絶同人曾受敎育此次又爲首創自治省份自能依三千萬人意思本良心主張進行一切無犧牲人格副署解散國會命令之人請先生放心至人格應保存在東髮授書時即已知道吾湘現無靦顏事仇者因受痛太深故有覺悟起而制憲產生本會請先生對於聯治上發言關於議塲内之事項不必再講殊梁氏聞之絶不爲意仍慷慨而談彭大僨竟宣告退席復至休息室拍案大駡弳議長出而安慰始 
亦大煞風景也 
[陜西地最近之敎育談（西安通信）]  
　　敎育費運動之結果 
　　陜西敎育經費就預算表規定每年有六十餘萬之支出當民國五年以前雖未足規定數目然每年尙在四十萬以一至民國六年以來軍費澎漲有加無已敎育費卽頓形窘迫敎育事業時進時輟毫無成績可覩民國八九年間仍爲無米之炊略事敷衍敎廳學校徒具形式至民國十年學校罷課発生游街其結果僅得月薪一月而已後經敎育請願議會提案始將舊有長武隴縣檜林等七處商稅撥給而所得亦屬寥寥又每爲他項截用雖經財敎兩廳會委專員守提仍常不能到手今春以來敎育界困窮危急幾瀕破產遂有各學校敎職員聯名發起陜西敎育基金獨立促進會一面開會討論登報宣傳一面籲懇政府請願議會意在指撥專欵倡言獨立使敎育基金得永久鞏固幾經醞釀政府始毅然將舊有新增全陜商稅三十五處統撥爲敎育經費之用現已成爲事實兼督劉鎭華除通電各省一致主張一面已飭財政廳各道道尹各處軍隊自九月一日起此項商稅槪作敎育經費絲毫不得挪移并云如有統兵長官各道道尹擅行挪用責令照數賠補各局長兼徵商稅之各縣知事倘敢陽奉陰違定行從重嚴懲不貸敎育基金促進會聞訊猶恐空言無補擬請議會再籌具體辦法并請願議會否决差徭案將差徭亦歸敎育用途查差徭本係各縣舊有因供給差務派取民間民國五年軍興以後提充陜西警備軍用自耿直發難警備軍取銷復移歸鎭嵩軍用劉鎭華接軍篆後鎭嵩軍三路基本即有改編三混成旅之說近已將成事實此項差徭即無正當用途且第一届議會向國會請願有案准槪發還劉現擬將此欵辦各縣警備隊曾咨議會通過議員迭經討論僉謂差徭爲各縣舊有曾經第一届議會派員向國會請願准槪發還今各縣軍隊麕集足資防衛警備隊絶對無竲理之必要仍應發還各縣歸各縣自定用途此案早已否决矣又聞各處商稅曾經第二届議會議决爲民國六年陜西地方公債二百萬以六釐行息每年十餘萬利息之擔保議會聞商稅劃歸敎育經費娵有某君欲提出質問書問對公債保息如何着落旋經多人研究恐惹起敎育界之誤會遂卽作罷（八月二十五日） 
[川軍將領之宣言]  
　　各省議會省長總司令督軍軍師旅長各法圑紳耆各界諸先生公鑒吾國不幸兵禍連年後治先亂惟蜀尤甚此次川東一二軍之戰搏擊月餘川西南北排解之師跋涉千里一切經過詳情阻於文電不特外省眞象不明即川中消息亦多遲滯二軍於各師旅東下之時仍復追我袍澤渝合一帶血戰近旬各軍旅移自衛之心以共衞承統一之號令以行共同之裁制屈力屈理并行不悖至於現在川東下游完全疏通亂軍殘部次第安挿全咱統一之規計日可定惟從前川省軍民首長皆駐重慶大權偏於一隅駐軍隔於一部以致川中後經營以定地方爲職責至於全川大計軍民設施統俟軍民首長曁議會統籌主持三從前二軍所派在各省之代表不足以代表全川將領單獨磋商之條件認爲無效各省正式派遺駐川之代表請以軍民首長所在地機關負責各將領庶不支節接洽四川省僻處邊隅對俟軍民首長曁議會統籌主持三從前三軍所派在各省之代表不足以代表全川將領單獨磋商之條件認爲無效各省正式派遺駐川之代表請以軍民首長所在地機關負責各將領庶不支節接洽四川省僻處邊隅對於全國大勢多所隔膜尙望時賜敎言俾作南針苟利於國主張以公川人决不自外於國家也川軍軍長但懋辛劉成勳邊防軍總司令賴心輝師長喻培棣鄧錫侯何光烈余際唐陳國棟陳洪範劉斌田頌堯唐廷牧混成旅長張冲藍世鉦張存孝同叩冬印 
[廣東通信（雨窗）]  
　　陳席儒被推省長之經過 
　　廣東省長一席自陳炯明返省後省會方面仍多屬意於陳兼任蓋政變之後百端待理非有實力負責之人出而擔任種種善後不易解决陳則駕輕就熟匪異人任若陳炯明决不肯擔任然後敦請唐紹儀出山此議員諸君最初之主張亦算一片婆心爲地方打算者查也陳炯明以軍民分治潮流所趨應遠獨攬軍民兩政之嫌且曾宣言不兼攝民政不能食言寗可犧牲堅不肯復任省長至唐紹儀以所提出之先决問題不能得圓滿答覆態度消極無意出山省長問題虚懸不决於是陳炯明乃推薦陳席儒長粤以開買辦爲省長之先例查陳炯明必力薦陳席儒長粤者非陳炯明不自欲爲省長其所持種種理由舉不足爲其堅辭省長之根據惟自經此次變亂百政叢脞他勿具論卽於財政一端已令渠朿手無策當此司農仰屋之際縱使將唐紹儀捧出登臺亦是妙手空空從何着手焦急無計乃逼得借重此位財神救住目前此陳炯明之苦心也觀其召集部下將領在白雲山爲陳席儒疏通省長時其演說有言陳氏於光復之役大有功於國家其於財政上亦能活動陳氏實有省長之資格云云又其於造幣廠宴議員席上推薦陳席儒長粤大意亦謂現在財政紊亂已達極點非有一信用素孚之人對内對外無以廻旋餘裕陳先生爲港巨商登高一呼維持自易從前中山做臨時總統時全靠發行一千五百萬紙幣而此紙幣實全由陳先生策劃擔任陳先生長粤則財政定有把握云云由此觀之陳炯明推薦陳席儒長粤者質言之實靠陳席儒爲之籌欵而已 
　　陳炯明旣介紹陳席儒於省會爲命令式的推薦自以爲平安無事可以通過不料省僵方面接受此不見經傳之陳席儒旣訝其唐突復不詳其履歷有謂彼於政治上經騐甚淺殊不合宜有謂彼旣屬殷商若省會竟予通過議員未免有愛鈔之譏有謂陳炯明旣提出介紹應提出多三數人任省會選擇議論紛歧要皆對於陳席儒之長粤未敢輕予通過耳陳炯明急遽無策只得託人向省會疏通并以去就爲陳席儒力爭且示若再遲延不由省會推舉之意以爲抵制省會知陳意堅决不易挽回且體陳苦衷知不可以再爭阌我開會討論推陳候補至是陳席儒之名遂重列入議事日程預備提出大會矣雖然陳席儒之長粤多少由於勢迫而成非届一年有餘溴肯選舉旣蒙光顧又係富商鉅賈議員諸君遂認爲絶好機會不於此時追討更待何時於是清理舊欠再舉省長之聲日騰播於省會使將决未决之省長問題又爲此清欠問題所激蕩如飄搖之舟行將泊岸不意突來一巨浪又推之放於中流不知又須費多少力量然後再撑得抵岸也蓋政府積欠議員之公旅費爲數甚鉅非得四十萬元不能清理當此財政竭蹶之時似此鉅欵如何籌撥然在省會方面以公旅費爲議員所應得不算苛求幾有不得不休之勢在政府亦明知議員諸君窮得可憐不能不想一方法當下即由鍾陸馮三議員與財政廳往返磋商結果山財廳發出手令准將順德縣錢糧稅契項下撥欵十餘萬元由副議長馮葆熙提交省會分配并由議員江仲雅將某稅捐撥交三萬元另由馮葆熙借墊一萬元共十四萬如仍不敷再由三議長設法補足議員諸君聞此消息歡天喜地凖備明日大會將陳席儒之省長遵命捧出以酬答政府雅意豈知事不凑巧江議員之三萬元竟不能解到此時議員諸君張目吐舌脚底生根雖用歐戰時之巨砲撼之亦不能動其毫末會議不成省長流產更有種種流言喧騰社會有謂副議長陸孟飛收賄二十萬元組織十友會包辦選舉者有謂馮河清糾合瓊州議員不出席故意摀亂者由是險惡之空氣徿罩省會卒以釀成陸孟飛槍擊義員之怪劇（未完） 
[粤事收束中之民財兩政]  
　　自此次事變後各機關長官多已離職他去當時暫由粤軍總指揮處葉舉暫行派員維持現在大局已定省長總司令問題已經解决陳總司令陳省長不日就職（陳總司令本擬一日就職後以陳省長定期於五日就職故亦併改期於五日）而各機關長官自亦有一番更動刻聞政務廳長以鄧伯偉充任（鄧現代表赴滬不日可返遞遺潮橋運副一職以潮汕海關監督陳其尤充任遞遺潮汕海關監督現尙未定鹽運使將以陳覺民充任敎育廳則陳伯華實業廳則馬育航（敎實兩廳由省署敎實兩科改組）高審廳仍未定初擬委金章因逐鹿者多而法界中人又多揭發四金剛之内幕故當道對此頗欲審愼出之又市政廳有任熊長卿說水警廳有陳永善兼任說 
　　粤省省長現已產出粤軍總司令陳炯明亦經允就惟日前提議建設善後督辦處刻仍未聞有何種進行據某議員云原議善後督辦係由省會議選其組織法亦應由省會議定但刻聞陳炯明意見善後督辦一職初盼望唐少川出任惟幾經敦促唐始終均未允來唐如不來則决擬取銷不復設置督辦一俟新省長履任關於廣東之善後事宜卽由省長會同總司令辦理 
　　陳總司令商託滙豐銀行代存附省立紙幣一千萬元一節聞已决定准於二號由財政廳長鍾秀南與該行簽立合約該行并定於十五號開始代收紙幣另一消息省立紙幣經陳總司令與鍾廳長秀南陳會長廉伯决定辦法後聞滙豐銀行承允存附項一千萬元之合同准於本月二號簽押定期本月十五號開收紙幣並聞陳總司充以解决廣東財政必於根本上入手擬設立一財政公開委員會由省議會及總商會舉代表若干人組織之以便省庫收入支出宣佈全省使粤人得悉其内容其組織大綱已面囑鍾秀南陳廉伯等商定一俟陳省長履新便即會同宣布以爲財政革新之一大關鍵 
[九江尙在恐慌中]  
　　九江兵變以後改調綏遠軍繩秀山所部一營駐防該軍未到江西以前其餉項亦有十月未發到贛結束舊欠僅發三個月薪餉以後無欵動放到潯將及一月其給養固奉令由九江縣知事籌欵供應而餉項毫無挹注繩營長雖曾聲明完全負責擔保無事而地方人士有鑒前車不免深抱杞憂且近日外間謠言四起而潯人已成驚弓之鳥實覺寤寐難安日前八角市某茶館麕集多人在該處吃茶忽然陰雨密布店夥云來了來了快走快走吃茶者因恐爲雨所沾遂狂奔而去適有兵士數人亦因避雨尾後疾馳鄰居誤會其說認爲禍亂來了於是各商店相率閉門如八二之變次日城外大碼頭張春和藥店中進失愼致肇焚如沿街聞訊挨戶上板租界亦關閘幸警察廳長韓振山督同警士竭力施救旋即撲滅並未殃及正街市面秩序始克恢復昨日傍晚城外浮橋巷忽又火起幸未成災而附近居民又未免飽受驚訝城内因距離較遠消息不靈誤傳有人放火益覺惶惑無措現在謠諑仍未稍息居民遷徙避避日必數起昨日警一區因欠餉無着罷崗二小時今日警二區亦相繼效尤現狀如此維持乏術兵禍善後處爲上項問題曾召集紳商會議有主張請將綏遠軍悉數撤退專以警察發給快槍並用本地人充當警士維持治安者有主張僅留綏遠軍一二連駐防餘則抽調出境其餉項歸地方擔任者擬派員晉省謁見蔡總司令陳述此事然事隔數日迄未實行僅由商會宴請大小各軍官並備酒肉犒賞兵士以安軍心而已傅道尹目覩現情以軍隊長此無餉終非了局昨又請吳使晉省謁蔡乞在湖口二套口龍開河保商局統稅局每月截留稅欵二萬元爲駐軍餉源綏遠軍爲蔡嫡系或能邀准亦未可知兵禍善後辦法蔡總司令近曾電飭九江官廳迅將損失實數彙册具報限四日造齊官廳已轉知兵禍善後處該處因辦理不及要請展綏李廷玉將軍前日由寗到潯潯各公圑因李與蔡總司令交誼甚篤特設宴歡迎備極招待席間讬其向蔡轉述苦况懇予設法廣爲撫卹並撤退駐軍李已首肯矣 
[皖省金庫證劵已發行]  
　　安徽省長許世英財政廳長馬振憲以本省庫欵支絀軍需孔急特發行金庫劵六十五萬元以資週轉蕪湖應攤之五萬元證劵財廳已派科員蔡綸解送來蕪計十元劵五千張並令余知事秉承馬帮辦商同商會及各紳商悉數支配發行即日掉換現金解交蕪湖中行金庫以濟餉需余詠南知事奉令後當即柬請總商會縣農會 
財政局房產公會雜貨公會等各圑體定於明日（五日）下午一時在縣署開會討論支配數目以便攤銷茲將修正金庫證劵之簡章及細則分錄於下（簡章）第一條本省軍需萬急援照民國七年及十年成案發行金庫證劵第二條此項證劵總額定爲六十五萬元發行以一次爲限（此項内又分兩期每期發行三十二萬五千元）第三條此項證劵按六十縣及三十七釐局攤銷第四條此項證劵分十元五元一元三種第五條此項證劵由財政廳委託安徽中國銀行代辦之分支金庫發行及到期兌現並於票面加蓋安徽中國銀行代辦金庫事務員圖章以昭信用而負責任第六條此項證劵自發行之日起以四個月爲期期滿即由安徽中國銀行代辦之分支金庫兌現不得展期或藉故留難每元並給息大洋六分第七條此項證劵期滿後得直接完納本省丁漕及釐金雜稅與現金無異每元連同應得利息照一元零六分計算第八條此項證劵准照各種有價證劵例自由變賣抵押第九條無論軍民人等不得持此項證劵在市上强買强賣第十條此項證劵每期發行數目應由安徽中國銀行代辦之金庫將所發票數種類號碼及各種總數分别列表通知當地商會並登報公布收回時亦須照式列表通知並登報以便核算總額而杜流弊第十一條此項證劵如有假冒塗改情事按照妨害内債信用懲罰令分别懲罰第十二條本簡章呈經省長核准後公布施行並由省公署咨財政部備案（細則）（一）金庫證劵之發行由財政廳派數分令各縣局行銷（二）本證劵總額六十五萬元分九十兩月發行每月均以一日爲發行期每期發行三十二萬五千元（三）本證劵之發行及兌現均由財政廳委託中國銀行代 
 
 

Page 11

 
 
　　理之金庫辦理（四）各縣局應照派銷數目備具現金解交附近中國銀行代理之金庫核收取具庫收呈財政廳核明登記（五）各縣局所收期滿證劵得按照本息抵解庫欵（六）此項證劵自發行之日起扣足四個月本息併還不得先取息金（七）此項證劵兌現之期由財政廳指定的欵交中行代理之金庫照兌（八）此項證劵期滿後無論本省何項徵收機關均應按照票載本息一併計算作爲現金應用（九）此項證劵與紙幣無異如有遺失槪不補發（十）此項證劵變賣或抵押均須照票面通用不得折價抑勒（十一）本證劵之發行由省公署曁財政廳出具布告並通知本省商會銀行一律維持以全信用（十二）本細則呈奉省長核准後公布施行 
[皖省長又有更動消息]  
　　呂調元呼聲頗高 
　　皖長易人問題自許世英對中央表示不再辭職後似漸歸於沈寂政界中日來已無人談及其實許雖不辭而一般具有省長資格者仍在進行不已王達馬毓寳雖因四周空氣不佳已中止活動而舊任省長之呂調元則頗垂涎此席大有再爲馮婦之意（呂氏年來雖伏處齋堂辦理礦務心中實未嘗一日忘情皖長）聞鄰省某督確已密電中央謂皖局紊亂非呂調元繼任皖長不能解此糾紛此外皖紳余誠格胡建樞亦爲呂氏帮忙電懇中央請任呂氏長皖政府方面似已首肯大約俟内閣負責有人卽可實現惟呂氏係皖省民權實進會名譽理事長前次該會份子胡鏡波等糾衆滋鬧省署已有人疑及呂氏或與有關此次保呂又有余誠格在内誠格之子余楶係第三届議員各公圑聞此消息頗疑余保呂氏長皖乃爲其子謀召集後議長起見故反對聲浪已漸漸引起矣 
[治江會在寗開會紀（續）]  
　　治江會本定昨日開大會臨時改開談話會固因九縣代表尙未到齊而各代表各以其縣之利害關係意見不一從事疏解實爲一最大原因蓋江尚未治先定築南漕之壩斷港絶流與水爭田水流改趨北岸如皐靖江兩境首當其衝將來受害必非淺鮮故兩縣人民除函電爭持外并授代表以出席範圍如靖代表對於此會遂不得不主張愼重本日（五日）午後四時搖鈴開會九縣中僅太倉無人出席依秩序公推韓省長主席韓就席後請大家逐漸研究龔廷鶚對於復議組織大綱主張即由書記朗讀一遍張相謂是否當復議尙未討論何必性急太湖水利局王督辦說明交復議之必要如皐代表湯景槎方家珍等咸謂組織太綱前在上海開會　並未完全通過今日應當續議請書記將案卷取出查看書記謂案卷未曾帶來湯等謂此會關係重大何得如此隨便靖江代表張援劉魯璜等均主張請南通代表徐先生（鼎康）說明經過情形免得糢糊即免得爭執主席謂徐先生係臨時奉張四先生電代表出席經過情形實不甚明白不如請王督辦報告王督辦謂大綱除另訂之細則外餘已議過經費則未議决張相謂前在上海開會時對於南漕築壩是否議决停止以後是否發生效力常熟代表張某說明當時議决係先行測量再定築壩與否張相謂議决而不生效力前途很危險討論許久一無結束主席謂如此研究會恐難成請就是否復議一問題先求解决張援王鴻飛均主張先解决表决權結果每縣四權多數贊成時已六句半鐘遂散 
[南京快信]  
　　魯案督辦王正廷昨函齊韓兩長請通令供職人員凡月薪在百元以上者一律扣留百分之二作爲贖路之欵兩長現擬召集在省各界開會勸募並令所屬仿照省城辦法迅即定期開會切實勸募期集巨欵 
　　湘省議會議員主張在浙開省議會聯合會昨日電致蘇議會徵求同意 
　　海軍總司令杜錫珪定明日乘艦赴長江上游巡弋 
　　省議員楊士香王彭年等電省控江都縣知事江慕洵縱容伊姪世烺伊戚汪達藉名查烟私罰巨欵請迅派員查辦韓省長昨已密派委員往查 
　　韓省長昨委省署科員臧祜赴揚州接洽劃清學欵事宜翁有成曹文淵赴豐縣查案財廳官產處會委韓雲駿充淮揚灘地徵租局長 
　　丹徒知事張玉藻迭被控告經省委查實將調省 
　　兩長昨令所屬禁止各種獎劵 
　　省立各學校已預備開學惟各屬學生來省者尙屬寥寥大約一星期後始能上課 
　　昨晚下關交通旅館失愼延燒十餘家損失頗巨 
[杭州快信]  
　　浙江壬戍水災籌振會昨午後假省敎育會開成立大會各界代表蒞會一百五十餘人盧督辦沈省長主席省議會祝副議長朗誦組織大網十六條改幹事爲理事在會會員均任理事職再函各屬推士紳充任由盧舉王湘泉爲正理事長金潤泉俞丹屏屏衆皆贊成遂通過至會址原議假幽冀會館散會後又臨時變更改指安徽會館得范參謀長介紹騰出房屋六間藉資辦公　　海寗縣議會農會電八月三十一日下午七時起至九月二日上午六時止風雨爲災歷三十六小時之久平地水深四五尺閘壩冲坍十餘處田禾淹没秋收絶望爲數十年來未有奇災乞速派員履勘 
　　浙東水災籌振會今日假省敎育會續開會議 
　　則農兩部支電關稅研究會定本月九日在財部會議應開會應推代表仰速來京昨已轉致杭商會代表朱贊思定明日北上 
　　全國敎育聯合會開會在即省敎育會定十七日開學制討論會徵集意見以便分配提議 
　　財政廳昨委曹文彬充海鹽統捐局長徐麟祥充永嘉統捐局長程以綸充常開統捐局長姚繩武充嘉興統捐局長李蔭梧充鐵路總稽查 
　　蕭山光明明米廠因來源缺乏擬向蕪湖採辦二萬石接濟民食昨奉省署給護照六十張並電江蘇省長轉飭關局稅所一體驗放 
地方通信 
[蘇州]  
　　目僑公餞日領駐蘇日本領事官博松宇平氏現奉本國外務省電召回國調任吉林長春現任長春日領則調任雲南現任雲南日領藤松氏則奉調蘇州博松日領奉電後决定日内離蘇返國日本居留民橋本高三郎等現特聯絡蘇垣日商二十餘人於前日（五日）午後雇金閶馬路民慶里富春樓家畫舫設備盛餚公餞該領事並邀馬路商董劉敬禳等作陪一時許賓主齊集旋即解維開駛至木凟游覽靈岩山香雪海等各處名勝迨至返棹金閶已明月一輪由東上升矣並聞新日領事藤松氏業由雲南出發已於昨日到蘇預備即日蒞新云 
　　警務處長蒞蘇查案江蘇全省警務處王清泉處長奉省長密充來蘇查案業於前日蒞蘇即在閶門馬路鐵路飯店暫駐此間軍警政各長官聞訊均紛紛前往請謁事畢聞當晚即趁車返省復命矣 
　　舊案卷移交地方廳吳縣地方廳成立後所有一切案件業由郭知事商由沈黄兩廳長於本月十一日起將一應舊卷悉行移交到廳以歸一致原有司法書記周鵬謝兆松二人即於是日隨卷至廳承辦此項案牘以資熟手 
　　蔣局董决心辭職蘇州工巡捐局董事長蔣季和屢次辭職均經縣署挽留茲因辦事諸多棘手復於前日函請辭職一面將局中鈐記交某科員代守對於局事已一槪不問以示决絶 
　　鴻生火柴廠失愼昨日下午一時許胥門外大洋橋南鴻生火柴廠因遺火燐箱霎時冒穿屋頂致兆焚如迨消防隊各龍社聞警驅龍到場極力灌救始行撲滅然已燬去樓房平屋盒子間梗子房各一間損失已屬不貲矣 
[松江]  
　　三中校長已定省立第三中校林校長辭職已准松人及旅外松同鄉僉主以勸學所長張彬士繼任曾向張君徵求同意經張再三拒絶現因中校陷於停頓狀態經各方面責張以暫維大局故張君已允暫時兼代業經陳明敎育廳委定矣 
　　鄉附稅劃分保管各鄉附稅雖經各鄉自治委員議决各自保管但歷任知事往往拖延時日不肯直捷劃歸各鄉聞本届溫棟甫知事已將此項附稅完全由縣劃交地方欵產管理處由處轉付自治委員會保管矣 
　　中元節之香市紀本月六日適値舊曆中元節城内府城隍廟例有香市縣警所曾於事前出示禁阻但届期香客進香仍極擁擠各處趕節之竹木器等各小商仍沿向例在知事署至城隍廟一帶設攤售賣向年城隍廟各社手例於是日午後舁神輿繞行廟左一周謂之遊廊今歲則將神像迎出城外直至晚間始復迎入此次香市軍警荷槍梭巡極爲嚴密故漊無事端發生云 
　　警董請收船捐松市第一二三區警董侯古漁馮靜岩張若水等三人以松市警費範圍以内原報告上並無船捐一項列入惟查松市船捐爲警費中之一大收入縣屬之楓涇莘莊泗涇等處均以船捐列入各該地方之警察經費松市自難獨異請求警察所長將松市船捐歸入市警費開支等語未知能邀核准否也 
　　沿海風災損害松屬沿海之金柘兩區此次颶風損害以晒鹽板戶爲最計吹毁鹽板十之三四製造鹽涵之鹽塔亦坍毁迨盡刻已紛向場署報災請予减繳厫鹽至塘内　植木棉因被風雨吹落花鈴約减收成十之五六早稻之已秀者因風雨之後繼以海潮故都霉爛發芽其正在結實者則又因此不綻　連晚稻之損害併計亦有十之三四且當颶風發生時所有開行海中之捕魚船因不及收港致遭風浪激盪因以傾覆者共有六艘並溺斃船戶羅德璋之子某其餘船子因均搶得剽流之船板等物不致滅頂亦云幸矣至金山嘴海塘缺口經此次風雨冲决損失尤重前由水利局羅總辦勘估修費四萬餘金現恐不敷修理矣 
[奉賢]  
　　農田風雨成災奉邑前因大旱及兩次颶風農田已成災狀二十八號得雨稍有生機乃八月三十號起風雨大作未穫之稻淹在水中棉苗則黄花盡落秋收無望沿海蕩田因無遮蔽受損尤鉅當此米珠薪桂四民無不憂形於色云 
　　文廟亟須修葺前因明倫堂坍例後半架正由孔會呈請委勘籌修自經三十一號大風雨靠東文廟上花脊垂帶等類蕩焉無存五王殿後半架及東廡且忽坍倒神龕供桌均陷泥礫中四周圍牆亦坍去不少現又由孔會呈報矣 
[常州]  
　　姚知事宴請敎育界武邑姚知事於五日午刻宴請敎育界徐化吾過漢秋諸君藉以聯絡情感席間對於邑中應辦事宜頗有提議其最主要者則爲組織縣敎育會略謂武邑縣敎育會自民國六年停頓後籌備重組已逾兩年現在勸學所之控案以及各學校之風潮均無正當機關爲之解决至外間有所會議亦不能無人出席對内對外皆有從速組織之必要至會長一席先由各方面和衷商定再行投票選舉以免發生爭執過君等均允從速籌設至宴畢出署已三時許矣 
　　欵產處保存賑餘武邑沙洲賑餘尙有三萬餘元水利會曁縣農會前曾提議撥購戽水機後經各機關在縣署會議否認業已打銷縣署因此項賑餘旣經會議保存自當妥爲存放免致發生意外故日昨特令知沙洲災賑事務所將此項賑欵交公欵公產處保存 
[鎭江]  
　　風息水退昨日（四號）此間颶風已息天色放晴卽沿江較低各處水亦漸退惟附郭各鄉村田禾畦菜收成已大受損失矣 
　　金壇縣知事報災金壇地方日前風雨爲災値早禾揚花之時遭此摧殘低田且被淹没秋收大受損傷昨經該縣知事將被災大槪情形先行電呈省署察核 
[揚州]  
　　關門開工典禮鈔關門上首添闢城門業經委員周挹芙等繪明路線圖式鳩來工匠聽候動工江知事因於五日邀請商會長朱竹軒農會長詹介臣等齊集該處行開工禮以昭愼重 
　　公餞省委赴晋蘇省地方自治協進會聯合會評議兼幹事吳孝侯現奉韓省長委任往晋省調查自治吳爲江邑人士訂於七日由揚起行各界領袖朱竹軒李伯樵等特於五日假天興爲之餞行兼祝吳君福星云 
[嘉興]  
　　視學公費問題嘉屬各縣視學員公費向在敎育費項下支結現奉省令該項視學公費以後需在行政費項下支領嘉興縣知事汪瑩以行政費早經規定逐月開支均無餘存視學公費旣需在行政費項下支給自應講求追加以免短絀現由汪知事分函鄰邑知事徵求同意俟得覆後卽行主稿呈請追加云 
[湖州]  
　　風災中之覆舟倒屋上月末日狂飇忽作次日更烈加以大雨傾盆經兩晝夜不息今雖天氣放睛而山洪泛溢平地水深數尺此三數日間傾舟斃命倒屋傷人等事日有所聞前日（二日）上午有北鄉航船開行來城駛至北門外潘公橋地方因該處水勢湍急致遭傾覆全船乘客十八人盡行淹斃又一日傍晚本城衣裳街陳源昌銅器店牆垣爲風吹倒磚石瓦片盡坍卸於隔鄰萬隆票號　　　　　勝重力亦登時連帶倒下傷及行路者兩人其一受傷頗重當即送往醫院救治 
雜評一 
[不滿意（默）]  
　　政潮之爭皆起於不滿意然一方之不滿意猶易調解而消弭之若兩方而皆表示不滿意則難乎其爲中間之政府矣 
　　贛人方運動驅蔡前此查辦之令通過而復撤銷贛人已憤不可遏今乃非特不查辦而復使之督理江西軍務宜乎贛人之大不滿意而要求撤銷也蔡旣督理江西軍務有力方面宜若可以滿意矣然而今日以有善後事宜四字亦大表示不滿意而要求撤銷如此兩方不滿意政府能不感左右爲難之苦乎 
　　雖然從贛人之意民意也從軍閥之意驻意也政府而苟稍有能力稍有主張則固無所用其爲難然而今日之政府尙欲倚賴軍閥以生存能不敷衍軍閥之意旨乎民意固非所問但欲事事敷衍軍閥之意旨以求其滿意則以後爲難之事將甚多恐亦非政府萬全之計 
也 
 
 

Page 12

 
 
   
 
 

Page 13

 
 
本埠新聞 
[請禁皖新銀幣入口之呈文]  
　　本埠銀行公會會長盛竹書君因聞皖省開鑄銀幣深恐擾亂本埠金融特具呈稅務處請飭滬關禁止入口原呈如下呈爲皖省開鑄銀幣運滬求售懇請轉咨總稅務司轉飭上上海稅務司禁止入口以維幣制而固金融仰祈鑒核事竊查上海爲中外通商之地從前各省所鑄龍洋成色參差久爲外人擯棄自新幣通行後信用漸彰復經本公會極力提倡始將廌洋行市取銷預爲幣制統一之基礎前聞皖省密議開鑄嘉禾銀幣託某銀行以某國人名義運滬售賣當經本公會聯合上海錢業公會等電請皖省長取銷斯議在案旋聞皖省仍將從事開鑄查本位銀幣純量與總量相差之率不敷鑄造之費而皖省於此時洋釐較小必欲開鑄難保不減輕純量以求贏利以上海爲尾閭則將來此頂惡幣源源而來充塞市面難免不演成劣幣驅滅優幣之恐慌則破壞幣制見譏外人而擾亂金融遺害社會經濟全體至酷至烈本公會爲維持幣政挽救金融起見皖省旣决欲開鑄惟有自固防圉綢繆未雨除分呈江蘇省長·松滬護軍使外理合呈請鈞處鑒核俯念上海金融關係全國經濟信用中外商務安危如果皖省有新鑄銀幣運滬碻係成色參差務懇轉咨總稅務司轉飭上海稅務司嚴行禁止入口流通以維幣制信用中外工商不勝企禱待命之至謹呈稅務處上海銀行公會會長盛炳紀 
[福德氏尙未離滬昨日遊邑廟]  
　　檀香山太平洋商業大會總董福德氏來華邀請我國代表赴會及本埠聯華總會設宴歡迎一節已誌前昨本報福氏本定今日乘花旗公司之克爾扶倫總統號赴小呂宋茲因該輪在銅沙海面擱淺數日故不能准時開行大約明日可以離滬因之福德氏亦以此阻行昨日有人在新北門見福德氏携二童子在彼處步行曾至邑廟游玩一週云 
[再紀失事之商輪]  
　　克爾扶倫總統號新銘號財生號 
　　花旗公司之克爾扶倫總統號在洞沙擱淺之經過迭誌本報初時傳聞因船身受傷尙輕故到滬以後擬定昨日即行赴港詎知此輪受傷甚重船上鐵錨一頭亦失落於海中一再撈摸示獲船身則擱穿一洞海水浸入艙内亦頗不少致客貨亦間有受漬前日進口後立即入耶松船塢修理初擬一晝夜趕工修好無如傷勢旣巨遂不及竣工致使昨日規定出口期臨時又不及開行祇得二次展緩今已改爲星期五之上午十時離滬綜計此輪今次班期前後已延遲六天其失錨修船損貨之損失亦屬不貲皆係受大風之影響也 
　　招商局之新銘號輪向爲華北線中之定期班輪亦爲航行烟津班各輪内至佳至大之一船上次於罷工風潮解决後即開往烟津原定五號返滬詎知在烟臺廻航時即在芝罘海面擱淺昨日據怡和洋行由北洋還申之景星輪云新銘號現擱淺在海灘之石中但受傷尙輕可信貨客未受損傷預料半個月中或可援出本埠該總局亦已得到電訊矣 
　　怡和洋行之財生號輪自在南澳擱淺後船身已受巨創今船身已擱石灘上該行主張標售後另行添建新財生號輪船以代替此船云 
[航業要訊汕頭風災後之接濟糧食與現欵]  
汕頭發生大風災後人民流離失所無衣無食者觸目皆是今各界已舉辦振災向美國先行購入大宗麵粉以濟災民計第一批由汕頭之禮昌洋行經辦向北美西雅圖購得麵粉三萬二百包委托提督公司之亨利輪輸運來華並有二萬五千包係轉至厦門者亭利輪刻已抵申卽日將專載此兩批麵粉五萬五千二百包運赴汕厦交卸又本埠運赴汕頭之振欵及商界周濟汕頭市面之現銀均由怡和洋行承裝在此十日内先後裝去之現欵不下一百萬元今日又有五萬元由富升輪直運至汕頭云 
　　在此三數日内由美運輸至上海貨物以小麥·紫銅·木頭·三項爲最多計由提督公司之亨利輪裝到上海起卸之美麥有六千五百包木頭達三百四十九萬五千零三十四方尺其中一百二十四萬尺係慱往青島者又昨日從麥廛雷總統號載來之木頭亦有五十萬另三千二百四十尺又新紫銅二萬五千五百三十七方香烟一千五百箱肥皂二千箱至由日輪伊預丸運來之花旗小麥計爲二萬包木頭二千零六十二根紫銅五千一百五十三方總計此三輪之來貨就小麥木料紫銅等三貨之代價而言已達一百十餘萬兩矣 
　　日本郵社之阿波丸昨日孟買到申船中裝載之印度棉花共計一萬九千三百五十四件又有白米八百七十七包沙籐二百七十一件錫紙二百箱 
　　邇日西貢白米之來滬者計由日本郵船會社之近江丸山城丸運來共計一千五百三十八包與三千零七十五包之兩批至此數日内東洋糖之輸入共計八批總數有五萬一千五百四十三包比較上月份之東糖進口額爲多也 
　　日本之驅逐華工近來稍見平和然留東之中國工人如傘商料理商等仍復陸續返華昨日由八幡丸來滬者又有大宗傘商金楠松吟訓金松敖等二十餘名據各傘商云即使日人不加驅逐華人在東謀生者亦受種種壓逼殊覺使人不能立足云 
　　日政府前派赴歐洲之陸軍砲兵中尉相馬癸八郎·中佐三川木秀治·少佐尤塜喜輔·海軍少佐熊田讓及·法制局參事松村眞一·等等均搭箱根丸歸國昨日到申現尙留滬 
　　法國彙成公司之商輪今年春間始規復中法班次先托法郵公司代理前後已派來台灣號等兩輪現聞已改由立興洋行經理其郵船豆賽爾杜號刻定十月十四號從上海赴馬賽其頭等價定一百四十鎊但得扣十分一之回費二等價定五十一鎊則無回扣云 
[滬寗杭路局紀聞]  
　　會議代表北上華北旅客聯運會議定九月十五日在北京舉行滬寗杭兩路推定洋車務副總管李綽生爲會議代表華車務副總管楊先芬爲會議顧問二君已於日昨北上參與該會云 
　　部令補刋公報滬寗鐵路昨奉交通部訓令内開查各路公報消　全路原帶有代傳文書之性質對路對客皆有用意於營業收效事半功倍法至良也近來本部核閱該路公報尙止出至四月下旬第五十七期延期過久殊失刋行公報之本意仰該局長查明速行補刋並飭嗣後陸續按期出版至遲不得過一二旬如實艱於撰述資料則將某項暫付闕如次期再行補綴亦無不可總之公報爲定期刋行一切規章命令尤以速達爲必要該局遲延各期仰速補刋齊全並將改良辦法呈復候核等因任局長奉令後已飭編查課將延期公報卽日補刋并飭以後按期出版不得遲延云 
　　撫給故員卹金滬寗編查課課員徐芰舟因生計艱難上月投半淞園湖内自盡任局長殊爲悼惜除給卹金兩月外并給獎勵金利益假金各一月電請交通部核示在案昨得電復核准所有卹金已傳該故員家屬具領聞該故員身後極爲蕭條遺有老母弱妻情殊可憫故兩路同事均厚致贐儀云 
[工部局公報摘要]  
　　一明年四月一日應閉之三分之一妓寮工部局定於本年十二月五日下午三時在南京路市廳當衆抽籖届時欲往參觀者可先期向江西路二十三號工部局收捐處領取入塲劵憑劵入塲 
　　二自四川路大橋告竣後蘇州路中自四川路口至博物院路口一段車輛之數大增工部局已决定將該路北面加放並命工程處即日興工矣 
　　三租界公家花園中夜間原燃煤氣燈今工部局决定改裝二百支燭光之電燈二十五只估計每年電費共一千七百兩惟裝費及購辦材料等約須二千五百兩則在預算案之外 
[工部局一九二二年全年預算案及上半年决算案]  
　　一九二二年全年預算案一九二二年上半年决算案經堂收入門兩兩·錢分地稅一三二七○○○六六三八二六·六六巡捕捐西人一二三○○○○六一七九八七·二五巡捕捐華人一四三○○○○七○二九九五·二二特别捐西人八五○○○四八四九七·四六特别捐華人一一○○○五九四九·六四特别廣告捐二五○○三○九六·五五碼頭捐三八○○○○一九五九○五·五五照會費七九四○○○四○七七○八·六二工部局產業租費一八一五六○九二九三七·九二公共事業收益八三四四七○六九四二八○·九三雜項收入一○○○○一三○八○·一一上年滾存三○九三八八三○九三八七·八二總計六五九四九一八三七五五六五三·七三經常支出門兩兩·錢分義勇隊一一四六五○七六五三七·三三救火處二一七六三○一一三九○九·九四巡捕一七六八七八○八五六○一八·五七衛生處 
　　辦公費二八七四二○一三七四五四·九一醫院一五七一九○八四八七五·六六攻山一一八○五四二·○三游泳池一○一六四·四一特别費七九○○○四四九六五·七六合計五二二四○○二六六九一八·七一工程處 
　　辦公費四四九三二○二一二八七七·一六建築一一一一一○四八二○四·○九河道九○一六○二四三七一·二四溝渠三九九七○一八五二○·一七養路四八○八○○二四三七六四·六三清道一三五一七○五七六三八·九七路燈一五九一六○七八七○四·二○公園八二四六○四四四○八·○○特别費一五四四○六○七九·三○合計一五六三五九○七三四五六七·七六音樂隊七七八五○五○一七一·二七圖書館四六五○二六五五○八敎育處 
　　西童書院男校七五二六○四○三四二·四○西童書院女校七六八六○四二○九五·八五漢壁禮蒙養學堂男校五七二五○三三一六五·七六仝上女校六一二八○三五○○八·六五華童公學二八七九○一三七○八·二九育才公學二九五二○一六八七九·一二子中丞公學三○八四○一四一七七·九○格致公學一五五○○七四九○·五一補助費八三○○四一五○·○○合計三八五六○○二○七○一八·四八支銀處一六二九○○八三三九八·三九總辦處三三二四一○一七四四四八·四四雜項支出一四○四三○八○○三○·二八利息倜金五九一三八○三○○五八八·五○還債基金一一一三四○五五六七○·○○各機關儲藏品二八八○○○二三六八一○·四四滾存下期三一五三○八五一六九一○·五四總計六五九四九一八三七五五六五三·七三（未完） 
[籌募商圑華隊基金宴客紀]  
　　上海總商會爲募集商圑華隊基金事前晚由該會會長宋漢章方椒伯二君假座一品香宴請本埠銀行錢莊等各業領袖及各公圑等到者約五十餘人如秦瀾卿盛竹書虞洽卿祝蘭舫沈聯芳楊任之袁履登袁恒之徐乾麟諸君由宋會長主席略謂商圑華隊經十餘年之忍耐始有今日之成績與社會之信仰雖云往日種下之因然亦各業贊助之功惟年來開支浩繁常不敷用此次發起募金圑即爲一勞永逸計也今日蒙諸君惠臨尙望力予贊助云繼爲商圑會長袁恒之君演說謂該圑剏辦之艱難若非堅持忍耐安有今日今後更望諸君鼎力贊助以立華隊永久之基礎來賓中盛竹書君繼起發言謂華隊如此成績爲維持久遠起見自不得不籌募基金十萬金之規定實不爲過後復有祝蘭舫秦潤卿二君之演說大致對於商圑均表同情願爲擔任籌募至九時始盡歡而散云 
[新閘橋尙未修葺]  
　　國聞通信社云前報載工部局定九月二日起决意將新閘橋動工修葺暫停交通期限三星期等情據昨日調查工部局現時尙未興工車輛等依舊通行該處橋樑鋼質係一九一四年美國鋼產公司所建築惟橋身年久失修朽壞已甚滬北工巡捐局於橋之兩端各懸有赤地白書之木牌兩方文曰（重車阻止通行以免危險）該處河之北爲華界大統路河之南爲公共租界新閘橋路及西蘇州河路華界警察時往來橋上以管轄往來之車輛等 
[交涉員致警廳工巡局函]  
　　爲工部局在孫家橋編訂門牌掘溝設線事 
　　聯合通信社云月前工部局在孫家橋華界地方釘立門牌掘溝設線迭經淞滬警察廳滬北工巡捐局函請交涉員提出抗議至日昨始由領袖義總領事據工部局所提出之理由答覆交涉署茲將該署致警廳巡局公函照錄於下逕啓者查工部局在華界孫家橋地方釘立門牌掘溝設線一事前准七月二日來函當將轉函領袖義總領事交涉情形查案函復在案茲准領袖義總領事函稱迭准六月二十九日七月十二日來函對於工部局在孫家橋公平廠及毘連之店房釘列門牌並在該廠左首掘溝設線一事提起抗議屬爲轉致撤去門牌停止工作各等因業將兩函譯致工部局總董查照具復之後茲接覆稱查本局將該廠及毘連之房屋釘牌列號一事係援照向來辦法凡界外房屋接連於本局各公路者均由本局編列號數係爲大衆便利之計此等房屋出入之路必賴本局之公路且享用租界官廳所舉辦之各項公益此項辦法旣屬無傷而且有益何以從而反對實難索解所稱恐碍中國主權云云此說自無愼重考慮之價値至於所掘之溝係因供給該廠等電氣自須掘溝以便設線掘溝設線均在該廠私有地產之上爲業主所允願華官反對自無明確之理由本局在沿本局各公路之房屋釘牌列號華官抗議之頻令人難忍本局只能認爲華官之目的在推行阻扼之政策此似爲往日舊時代之特性然在今日文明大進定不相宜也請爲轉覆等由前來相應函覆請煩查照轉復等由相應函達貴廳長貴局長請煩查照爲荷許沅九月二日秘書黄壽慈代 
[輪船中之日報]  
　　星報云麥金雷總統號船中近發行一種小報每日晨間出版專載天空無綫電與船中宴會遊戲之新聞兼及搭客船員題名以供頭等艙客瀏覽云 
[閘北自治籌備會之兩函]  
　　一復水電廠一致電話局 
　　閘北水電之不良近來頗受各方面之詰責而該廠長以水電所以腐敗之原因實非常複雜故特致函閘北地方自治籌備會（原函已紀本報）申述一切該會接函後昨即函復該廠長云逕復者接閱大函祇悉一是水電爲日用生活所需貴在供求相應若以用戶日衆不能根本改革以致不敷供給而尤藉口初時規模太狹似非事理之平且名曰工廠必有製造能力貴廠電力租自外商廠於何有大函旣云進行困難亦已自知無法擴充商辦公司之不可或緩更足以資證明應請貴廠長爲民請命將辦理困難無法展布情形陳明省長以促其覺悟則閘北市民受賜多矣云云 
　　閘北自治籌備會昨日致上海電話局華局長公函云敬啓者查閘北華界電話仍係舊式以致一遇風雨立時損壞交通阻滯莫此爲甚如報火警等事關係居命生命財產况南市現已一律換裝新式惟吾閘北一隅迄未照換未免向隅刻據市民徐少常金式如等函陳建議前來爲此專函奉達即希查照見復以便轉致云云 
[國憲講演會敦請主講書]  
　　定十日下午二時假總商會開講 
　　中華民國八圑體國是會議所組之國憲草議委員會曾請張君勱君起草國憲甲乙兩種甲種仍用大總統及國務院制乙種用行政委員制自六月二十四日起至八月二十三日止開臨時會九次常會七次逐條討論完全通過現擬敦請章太炎張君勱二君開會演講昨已發出敦請書如下逕啓者本會所擬之國憲草案甲乙兩種早經通過業已印就茲定於九月十日（星期日）下午二時借上海總商會議事廳開國憲講演會公擬敦請先生主講除請孫籌成君趨前接洽外特此函請務祈准時蒞臨不勝企盼國是會議國憲草議委員會啓 
[黄任之行將歸滬跌傷手臂已愈]  
　　日前本報武昌專電載黄君任之於二日晚在武昌乘人力車跌傷手足甚重各節旋由中華職業敎育社電詢黄君茲聞該社已得覆電略謂車翻傷臂今已全愈仍如約講演定七日離鄂約十日可抵滬云 
[皖人裁兵之討論會]  
　　旅滬安徽廢督裁兵協會日昨下午二時在法租界平濟利路鳴和里開評幹兩部討論會比時到會者約二十餘人當由柏烈武主席首經主席發表開會意旨次討論裁兵辦法衆謂本會推舉代表晋省已經多日迭接來函其對於各方進行漸有頭緒惟此後一切進行事件日益繁多而事務上之權限似不能不有所規訂當時有謂代表權限不宜取法太寛因彼此相隔千里之遙進行事務不能覿面磋商或有發表函電不能得多數之同意者故對於代表發表函電經衆通過主張用（安徽廢督裁兵協會代表某某）之名義以專其責此討論裁兵手續及籌欵方法公議先行發表意見書然後再具體討論遂公决評幹兩部會同起草云 
[各圑體籌備歡迎中山之昨訊]  
　　地點仍未定 
　　各圑體歡迎孫中山籌備處昨日開十一次委員會到者委員二十餘人公推周震光爲臨時主席報告各圑體對於歡迎孫總統熱忱實爲舉國同然委員會對於籌備歡迎手續尙未决定實爲抱歉但完全爲開會地點其餘事皆已妥當經趙南公楊春若王吉人李鎧等相繼討論决定八日開聯席會議次請文書科報告新加入圑體一上海清虚觀中華道友社二江西自治同志會三廣東國民大會四勵志愛國宣講圑五壽縣中路民圑總籌備處六中華學工互助圑總部七旅滬贛民自治促進會八華僑聯合會九江北自治協會十民福學校云 
[贖路會今日開委員會]  
　　本埠籌贖膠濟路委員會前因從事調查膠濟路資產狀况故於招股事務未能進行現該會已將調查事項整理就緒故特訂今日十二時假功德林蔬食處開委員會云 
 
 

Page 14

 
 
[議員活動之往來電]  
　　國聞通信社云比日北上議員計有二十餘人昨本埠法統維持會致電北京云北京護法議員聯歡社同人公鑒陷日豪舉薄海同情乃滬報載有調停之說諒非事實誠以法統問題義無調停是非不並立眞僞不並存稍一遷就便墮術中某等不敏願隨同人爭最後五分鐘也法統維持會同人叩支又國會議員通訊處前日接北京來電云王吳不敢開會非法議員皆理屈氣餒現正籌退席辦法乞邀旅滬同人速來出席國會正統立可恢復法統協進會江 
[司法會議杭縣律師會之提案]  
　　全國司法會議定於本月十七日召集各省司法人員在滬開會討論司法上一切興革事宜茲已距離開會期間不遠杭縣律師公會特提出應行興革司法事宜十三條昨日由郵局函致上海律師公會茲將原函並提出事件紀下敬啓者全國司法會議五月間在上海開會適値戰爭交通阻隔各省學校公會代表到者較少爰經列席各代表决定延至九月十七日仍在上海舉行茲距開會之期不遠敝會同人擬提後列各案已推各會員分别起草特此奉聞擬請協同研究以供開會時討論如貴會有提議之案亦請先期示知以便有所預備云云附提議各案（一）廢檢察廳以其人才經費移辦審判廳案（二）各省應分年增設地方審判廳分庭案（三）減輕訴訟費用案（四）第二審如用有名無實之合議制不如改爲折衷制案（五）各省高審廳應設巡廻審判推事復審距廳較遠縣分之刑事案（六）設公正人制度案（七）廢止科刑標準條例案（八）廢止刑律補充條例案（九）廢止懲治盜匪法案（十）廢止有名無實之官吏犯贓條例案（十一）廢止治安警察法案（十二）廢止出版法案（十三）律師懲戒會應附設法官懲戒會案中華民國十一年九月五日杭縣律師公會會長阮性存叩印 
[合併商界兩總聯會漸形妥洽]  
　　靜安寺路各路商界總聯合會前晚假座某菜館舉行第一次理事聚餐會由常務理事成燮春作主除余錢兩理事長及理事邵仲輝·蔣夢芸·潘冬林·一律到會外並邀貴州路總聯合會職員趙南公·周伯堯張振遠三君列席歡聚席間互談各會期望合併之切並討論北山西路唐家弄兩聯合會提議之四原則在座兩方職員皆宣言無論何項權利與虚名隨時均可犧牲故談判非常融洽約定各各分會接洽妥當後即定期正式磋商云云至九時散席又華西華德路商界聯合會滬北五區商界聯合會對於合併總會均已贊成西華德路聯合會覆函云吾商界渴望合併兩總會者久矣屢以手續未合至未如願今貴會旣倡合併又定原則秉此進行必易就範欽佩之餘極端贊成先此奉覆容推代表准期出席可也又滬北五區聯合會函云前接公牘即開會議合併總會咸表贊成尊擬四大原則亦表同情敬希毅力進行務達目的鄙意一經各方允洽請先開一預備會大致旣定再開正式聯席會議易告成功較爲妥當云云 
[友華銀行滙市報告]  
　　昨日友華銀行匯市報告云五日倫敦大條銀價近遠期俱長一二五紐約銀價長至七角零七五倫敦紐約間匯價未動仍四元四角开分二五今日此間各國掛牌匯價俱照昨日未動開盤時市况穩定其後稍平至收盤時市况鬆動早晨英鎊成交價九月份三先令五便士九三七五遠期三先令六便士美金成交價九月份七十八元一角二分半遠期七十八元二角五分投機者照此價格購進甚踴市况遂稍平至收盤時英鎊售開價九月份三先令五便士七五遠期三先令五便士八一二五美金售開價九月份七十八元遠期七十八元一角二分半佛郎需要甚好早晨電匯成交價尙爲一千零五枚至收盤時或可以一千枚購進銀行定價英鎊匯票三先令六便士七五美金匯票七十九元七角五分佛郎匯票一千零三十五枚昨日印度復在倫敦購銀倫敦市况穩定紐約市况鬆動售出多照掛牌價格 
[無錫絲繭市訊]  
　　滬上閘北某廠昨接無錫快信云該處各絲廠遠期絲經均已抛至十二月昨有法商買進錦記廠正牌細條紋廠經二十擔價一千四百二十兩又進乾甡廠正牌細條紋廠經二十擔價一千三百九十兩均十十一月期貨 
　　秋繭開秤以來到貨甚衡據云晚帮貨上簇時適被颶風大雨温度不調致生變端繭身受此惡劣一般餘繭戶欲求高貨者殊不多覯惟東湖蕩等收貨尙旺扯價每擔三十六七元張涇喬一帶來貨甚少身骨不好價約每擔三十元左右前各廠報開收貨共有四十來家無如先後收貨均是薄壳爛漿等貨亦均虧折聞昨日各鄉停秤者十分之三四以免虧蝕而保血本自開秤時至昨各廠共收進鮮繭不滿千擔各餘繭戶均抱悲觀云 
[上海商業市况彙錄]  
　　金融 
　　昨日銀幣午前市價略高爲七錢二分二釐七毫五午市收盤爲七錢二分二釐五與前日相同 
　　銀拆早午兩市均爲一錢三分比較上日見鬆小去二分滙豐銀行收欵四十萬兩其餘道勝麥加利正金大通友華等各銀行收欵三十萬兩 
　　昨日銀洋大條均未進出前日匯豐銀行所烊之大條二百十五條熔見寳紋二千七百三十隻約計重銀二十一萬五千兩各銀行進出頗衡匯豐銀行進倉銀二十萬兩麥加利銀行進倉洋十萬元嗬囒銀行出倉銀十萬兩中國銀行出倉銀十萬兩進倉洋二十萬元交通銀行出倉洋十萬元三井銀行出倉銀五萬兩三菱銀行進倉銀五萬兩住友銀行出倉洋一萬元餘無進出 
　　昨晚止中外各銀行共存現銀四千零十五萬兩現洋三千六百零九萬元大條田千八百六十四條 
　　公債票 
　　昨日公債票市較形旺盛交易較前日爲多金融公債現貨開盤價四十五元五角五綜全日中無所變動較之前日市則跌三角左右期貨九月份初跌後漲結果仍爲四十五元九角十月期除息四十三元零五分跌一角半整六現貨開盤至收盤步步見好由三十四元八角遞漲至三十五元二角收盤時略疲五分期貨亦漲計九月期三十五元三角十月期三十五元六角較前日市場好起三角餘趨勢頗形堅定或者可望站立餘票開出亦多五年小票三十七元旋又高一角大票三十八元七年長期三十二元六角較好二角短期一百元塕五角三年大票八十八元六角均形穩定惟償還短期八釐則無開出綜全日市况已較前略有進步矣 
　　金市 
　　昨日星期三大條又長一二五先令則係弗動市况趨軟各匯交易亦衡計成交者有三菱銀行賣出十月份先令一萬磅價三先令五辦士九三七五買進本月份大連東匯五萬元價六一三七五大通銀行買進本月份美滙二萬五千鎊價七十八元二五友華银许賣出十一月份先令一萬五千磅價三先令六辦士零六二五正金銀行賣出十一月份先令一萬鎊價三先令五辦士八七五其餘尙有零星交易不計上午標金開盤二百九十九兩五錢爲最小之價後因先令市况逐步趨軟故人心益堅買者異常踴躍所以標鉹料漲至三百兩零七錢收盤午後先令無市標金開盤三百兩零零八錢最高至三百零一兩嗣後賣者略多故最小至三百兩零零五錢三百零一兩嗣後賣者略多故最小至三百兩零零五錢收盤價三百兩零零六錢據云標金再能繼漲云 
　　國内匯兌 
　　昨（六日）京津各有來電其餘行市大都漲少跌多而尤以烟台烟估疲落爲最巨爲一千零三十四兩五錢較前日遜去九兩七錢五分銀元仍爲一千零五元漢口洋例低五錢爲一千零三十一兩五錢銀元則漲高二元半爲一千零七元半九江南昌銀元各縮半元爲一千零七元蕪湖銀元低五角爲一千零六元安慶銀元同縮半元爲一千零六元半提高者僅京津銀匯各漲五錢洋匯各無變化北京公砝爲一千零四十五兩五錢銀元爲一千零一元天津行化爲一千零五十三兩五錢銀元仍與申洋相同南京蘇州鎭江揚州無錫常州常熟等銀元各爲一千零五元半徐州温州銀元各爲一千零五元宜興南通銀元各爲一千零二元清江海門銀元各爲一千零四元杭州寗波嘉興湖州紹興餘姚等銀元各爲一千零三元蘭谿銀元爲一千零四元半福州銀元爲一千零十元厦門一千零八元哈爾濱千零十一元成都九七平銀爲一千零十兩銀元與申洋相同萬縣重慶九七平銀各爲九百八十五兩銀元俱與申洋相同云 
　　外幣 
　　昨（六日）外幣市面平定各商需要並無大宗各票中以花旗荷蘭及馬克票三種買戶爲最多是以價格趨高計馬克高二角買價爲二元八角花旗票增三釐買價爲一元七角五分八釐荷蘭票升五釐買六角六分半五百元羅卜老票及五元至二十五票需要又稀故價復回落香港票老頭票二種亦趨下游計五百元羅卜老票低一兩買七兩五錢五元至二十五元票縮五錢買七兩五錢香港票低一釐買一元零二分二釐老頭票降一釐買八角四分六釐其餘如羅卜一千元新票仍買二兩九錢二百五十元買一兩法良郎買一角四分四釐新加坡元買八角九分半英金票買七元九角五分各與前日市價相同並無變化云 
　　紗花 
　　昨日棉紗市面票凖紗價雖較上日略高二三錢而午前先跌去七八錢繼賣空者略有抵進故午後又回高兩許大孤三品紗價來電又大跌近遠期皆小去六七元蓋東洋各項股票大有低落之故美棉電報現期跌八十磅音遠期亦跌六七十個磅音市上客帮現本紗買價十六支紗亦上午小而下午回好約比上日好起五錢日紗漲起兩許四川萬縣帮買進二十支五福三十包二十支牧羊七十包比前買之盤小去五錢牛莊青島威海衛天津漢口蕪湖野鷄等帮進本紗三百餘包日紗二百餘包公會小包交易仍極清淡祇有數十包交易而常州江陰無錫等各紗廠均有小包紗裝申銷售成交者亦鮮有做開也 
　　新本花上市以來南市花行門秤收買最高原乾放四十四五元普通四十二元來貨已見稍多見據鄉人云花衣收入尙稱不惡通花祇有三井洋行售與王清記花號通州花五百包十一十二月結解價二十九兩二錢五分云　　絲市 
　　昨日廠絲交易雖續有所聞惟因各絲廠近期均已無貨出賣故日上難望大宗交易發現達昌信孚等行日昨雖有上等牌子胃口因來價太小相差四五十兩均已覆電其成交者惟泰和洋行購進三跳舞特别條分三十擔價扯一千二百九十兩又公安洋行買和合牌二十擔價一千二百十兩 
　　白經絲美莊銷路昨已發動惜内地絲價仍屬堅俏上身絲存貨無多絲客均望高價而紐約市面較前雖覺略好然仍因上海索價過高一時難以下手故惟有著名之梅牌售開一百三十擔外别牌仍無動靜尙須守候計連納購進百擔固益購進三十擔價均一千零七十七兩半扯盤 
　　灰經交易昨日連納洋行又接紐約大批帳口各絲商原擬非有七百兩之價不售然該行洋人因見别行均無胃口不願放價而絲客方面因邇來接到烟臺安東等處來訊得悉蠶花頗好將來進貨可以便宜故仍售六百九十五兩綜計成交有一百三十擔云 
　　茶市 
　　昨日洋莊茶市市面稍靜湖州平水大帮花旗莊尙難活動婺源屯溪之路莊大帮亦復無人問及一般茶商頗形恐慌之象其中拆賣之貨鳳眉已有動機娥眉亦頗稱堅俏鳳眉成交一百八十餘箱係由惠利天裕等行購進售開盤價高莊貨四十七八兩中莊貨四十四五兩較上星期業已提漲三四兩惟針眉秀眉市面已呈沉寂之象路莊貢熙亦無發展之希望珠茶消去八十餘箱均係零星碎貨蔴珠售盤五十餘兩至六十兩寳珠三十七八兩市價仍不能見高珍眉市面較前日大相懸殊售盤已跌二三兩成交二百四十餘箱甚形稀少因洋商抑價故多數尙在談判中然觀大勢各貨均已趨冷淡之狀態云 
　　呌莊 
　　昨日星期三爲怡和洋行輪値拍賣各程疋頭之期共排列一百二十一件計五千九百九十二疋計拍妥七十五件三千二百零二疋比較上届少二件計五十四疋來拍者四十六件計二千二百九十疋客帮中因時局仍不穩定故購者不甚踴躍所拍各貨市價毛織物中之羽綾　嘰呢等均稍加增至於白貨秋令將盡故市面均極疲呆云 
[銀行公會籌建新會所]  
　　中國通訊社云上海銀行公會爲本埠金融界之推一機關近以會務日益發達决將香港路會所改建新屋昨日下午一時特開建築委員會各銀行代表到者十餘人討論結果决將會所大加擴充當場推定興業東陸大陸浙江地方實業中孚鹽業四明金城東萊九家銀行爲建築委員至二時許各用茶點而散聞該會招工投標業於八月三十一號截止現送到圖樣已有十九份開標日期現尙未定云 
[商圑華隊比賽婦女彩先聲]  
　　本埠萬國義勇圑中華隊第十六周年秋季賽槍會現擬定於本月十六日午後及十七日全日舉行其比賽課程聞有多種今年該隊射擊科依照各國賽檐會章程新添一種婦女彩其彩票專由華人婦人購買每劵祗售一元其比賽用抽籖法由各賽員代射定本月十六日下午一點鐘在虹口靶子塲抽籖凡我華人婦女之購有彩劵者均可到場監視待比賽終結後其得獎姓名及代射賽員由各華字報公佈購劵處在百老滙路一二九九號華隊公會辦事處云 
[寳山縣敎育會議記要]  
　　寳山縣敎育會於昨日舉行常會正會長袁希濤主席由副會長王鍾麟報告十年度會務情形畢袁會長即提議事件凡六起經衆公决後更舉職員袁王兩君仍當選爲正副會長下千三時許勸學所接開敎育行政會議顧所長鴻儒王縣視學德昌以及勸學員學務委員會商小學敎員年功加俸事宜幣規進行方法云 
[新世界案續訊紀]  
　　新業公司新世界游戲塲稟請公共公廨派員理賬由廨飭傳各股東到案迭經訊供其詳屢誌本報昨晨由張　讞會同美副領事雅君升座民庭續訊即據朱斯芾律師上堂聲稱彼爲股東貝福記奚士尙之代表查民生傘廠前在公堂請求破產案由英包副領事陪審判决堂諭内有根據商業法律第三十五條股東應負個人責任字樣彼案核與本案略同應請按照該傘廠之判詞引爲比例云云並由股東董杏生吳麟書何宗孝等之代表律師投案譯稱敝律師與朱律師表示同意又據股東王玉書之代表高露玲律師聲稱敝當事人之股份已售與利豐號該號並未來案請爲展期等語而各債權人之代表博良律師聲稱本案情形與民生傘廠案不同查該廠認爲有限公司本案乃合資性質爲無限公司各股東應應全責任而内有逃避者破產者飭傳無着者應由傳到各股東按股負責是時有前總理陸錫侯投訴股東錢庠元前爲總理時因舞弊被人以刑事起訴公堂後錢即卸責訊供至此時已正午堂上宣諭退庭判着各股東之代表律師於七天内各具法律辯論書呈候會商堂諭宣佈 
[寗波同鄉會籌賑水災]  
　　此次暴風狂雨各地受害頗鉅浙屬寗紹等處爲害尤烈求賑電文日有數起旅滬寗波同鄉會諸職員擬請滬上各戲園會串義務戲一天即以收入之數充作賑欵昨晚已派人往九畝地新舞台接洽一切詳情容再續誌 
[道路會董委聯席會議紀議决八案]  
　　中華全國道路建設協會昨晚七時在青年會開執行董事會與委辦聯席會議到會者有洪伯言陳維新·高大綱·滕克勸吳志青·陳勇三·謝介子·朱勵公·錢儔萬·吳山·諸君許秋颿·郭秉文·劉士琦·鈕永建·李英石·王一亭·朱愷儔·諸君亦均派代表到會會長郭秉文君因公晋京副會長許秋颿君史量才君因事未克到會暫託吳山君主席議决各案如下（一）續議本會組織大綱案由審查長謝介子君報告查核詳情查讀各條文訖衆無異議通過（二）續議幹事部辦事細則案仍由謝審查長報告訖多數舉手表决通過（三）續議籌備徵求大多數會員以資提倡而促兵工築路之進步案俟下次會議再行討論籌備辦法衆贊成（四）執行董事會會議規則與委辦會議事細則案組織審查會詳細審查再行核辦董事方面推定洪君伯言與朱君愷儔之代表吳君仲裔爲審查員委辦方面推定戴居正君朱勵公君陳勇三君爲審查員共舉洪君伯言爲審查長定於下星期三午十二時仍在青年會開會審查衆贊成（五）公推各部職員案議决將名單先後次序併交審查委員於下星期三詳細審查以示鄭重再行辦理（六）互選委辦長案高君大綱提議委辦會之設立係爲壽築紀念路早日興工起見應請以陳琴軒君任委辦長經陳勇三戴居正兩君附議衆舉手贊成通過（七）籌築紀念路案塍君克勤提議擬請協會備具委辦長證書公函約定時日與總幹事吳山同往面晤陳君琴軒磋商測繪與興工築路各事宜遂公推滕君負責協往接洽衆贊成（八）報告歡迎黄大逴代表參觀滬太長途汽車公司案准本星期五下午二時前往在該公司會齊出發衆贊成昨經滬太公司覆函届時備車歡迎由會衆當面致謝歡迎雅誼並發通知書邀請業已就職之名譽各職員軍時同往滬太車站乘車出發飽覽秋高氣爽之天然風景與治路養路之首創規模云云十時散會 
[生大銀行之開幕期]  
　　生大銀行地址在英大馬路貴州路口定於本月十日開業其職員如次董事長盛蘋巨董事周述甫巢少梧惲季申何少寅杜梅叔鄭授卿張平夫陳伯剛監察人程少卿張棣榮費伸樂經理孫愼欽副理周仲卿 
[各學校消息彙紀]  
　　競雄女校白克路元興里競雄女學已於昨日開學學生計到二百餘人新生佔百分之三十報名者尙不乏人致校舍有不敷應用之象九時行始業式並補給上届高初兩級畢業文憑計卞四人旋由張心蕪陳佩忍兩君演說至五時散會即定於十一日上課云 
　　同義公學該校在法租界貝諦鏖路校長陸良政爲普及敎育起見特收義務免費生以惠貧寒茲更擴充學額凡有志求學而限於經濟者均可插班無須保荐故來學者極夥定七日開學　　滬南公學南市滬軍營北首南京街口新創滬南公學業已開學因學舍未竣定於七日上課日校高小科主任敎員由萬錦章童摶九等擔任夜校英文科主任敎員由毛徹乘擔任國文算術科主任敎員由曾任林王備五等擔任夜校開學定於十日云 
[  尙有本埠新聞等轉入後頁]  
雜評二 
[義務學校（豫）]  
　　社會上貧者之數恒多於富者貧苦子弟無力讀書則智識卑陋操業下賤其遇良可憫也熱心敎育者知敎育之道非在少數人於是普及敎育之說興焉義務敎育爲普及敎育之無上良法而義務學校尤爲義務敎育之實施機關自有義校以貫澈義敎而貧寒子弟亦得讀書之所不可謂非敎育前途之曙光也夫窶人子亦豈異於人哉法之盧梭美之林肯其功業彪炳名垂宇宙皆出自窶人子從可知窮苦子弟以無力讀書之故不得自伸者多矣即退一步言爲社會上普通之人亦應具社會上普通之知識以全其普通之人格使得自立於社會亦非受有普通之敎育不可故社會上處提携後進之地位者籌畫貧民讀書之所爲地方造幸福爲國家植基礎實應盡之天職也吾故望義敎之主張始終貫澈而義校之設立得以普遍全國 
 
 

Page 15

 
 
本埠新聞二 
[少年宣講圑消息彙紀]  
　　少年宣講圑通俗游藝部國樂科定每星期六晚七時至九時爲學習期請祝湘石吳桐初二君爲敎授本星期六爲第一次云又該圑附設之通俗夜學定九月七日晚開課本學期進行方法力圖整頓又附設之華英公學定九月八日午後二時開學已柬請各界到校指示一田矣並聞該圃以時届秋凉各項職務須次第進行除結束暑疫急救隊事務外已知照流動敎育館游行宣講隊化裝演講部通俗游藝部各部主任即日預備分赴　鄉服務云 
[湖北會館開選舉會紀]  
　　湖北會館於昨日下午開選舉大會是日適新建房屋落成建醮超荐先輩原定下午二時開會其秩序（一）搖鈴開會（二）報告開會宗旨（三）推舉臨時主席及開票糾察員（四）開匭（五）新正副會長就職發表意見（六）茶點（七）散會旋因旅滬湖北同鄉人之上流中人未曾到齊故延至四時開會開會後由明潤身出席報告畧謂今日爲開第一届選舉大會曾經登報通告今日同鄉諸君熱心到會人數不少而尙有在滬開店辦事者或因經營在外或因有事出門不及到會故擬將今日所投票匭封固保存另備一匭下次開會時由後到各人投票舒齊再行當衆開匭開會日期俟訂定後再行通告諸君以爲如何全體贊成次由舊副會長孫松年報告經過情形略謂本會館房屋承同鄉諸君熱心捐助得以重建落成惟是原定計劃三種第一是造房子現已建築竣工所有捐欵收支帳略俟刋徵信錄印就後分發同鄉諸君察閱第二爲創辦義塜起造厝房基地已經購就即待　辦第三爲創辦學堂醫院等諸事需欵浩繁尙望同鄉諸君竭力贊助共襄善舉云云報告畢復由明潤身聲稱今日旣已延會正會長未舉定以前仍由舊正副會長劉萬青李漢卿孫松年諸君負責辦理所有議案於下次開會時討論遂將票匭當衆粘封搖鈴散會已五時半矣 
[旅滬香山同鄉會近訊]  
　　旅滬香山同鄉會自置虬江路龔家宅十六號大屋爲會所現已動工大加修改並建築圍墻花園其工程由發記公司承攬約夏曆九月初間可竣工届時當擇期開幕云 
[中元節迎神賽會記]  
　　昨爲舊曆中元節本邑城隍神率同四司出巡蒞壇施賑適値天氣晴和會中各會首均興高采烈午刻齊集邑廟排齊全副儀仗舁神出巡所有旗鑼扇傘及各會首之服裝鮮艶奪目爭奇門勝並有蘇州賃來之茶箱一只其中皆古董玩器據云價値甚巨兩旁照料者多至數十人經過之處觀者塞途沿途由各區署巡警分投照料故尙無肇釁情事 
[高昌司神今日出巡]  
　　南市大南門外迎春高昌廟每逢三元節之次日循例由各會首舁高昌司神出巡賑濟南壇故昨日已由會中首事等發出路由準於今日上午迎神出巡該管一區一分駐所牛署員亦已傳知崗警於賽會經過之處加意彈壓云 
[老九綸遷移新屋之發展]  
　　河南路老九綸綢緞局開設已久去春由呂葆元接手經理大加整頓營業益復發展現爲顧客便利起見特於南京路石路西首自建四層樓高大洋房由張蘭記承包建造茲已將交工竣竣八月初興遷開幕新屋内部份悉參西式第一層爲綢緞部第二層爲洋貨部聞造費達十萬金以上呂君對外國貿易力主擴充特延沈蔡二君爲洋莊部專理員金君爲英文書記並與赴美之黄仁霖君特約爲駐美調查員進行各種對外貿易之發展業務將來遷移開張其營業自可暢達而於國貨之推廣利權之挽回尤抱無窮之希望云 
[杭站出售廢鋼鐵投標消息]  
　　滬杭甬鐵路杭站材料廠所存鋼鐵廢料約二萬餘根曾於本年六月招商投標在案該局業於前日開標以上海鎰元鐵廠標價最高即電交通部核示復准該項鋼鐵歸鎰元承購所有其他廢料尙多本年年底再另行招標云 
[發還浙護兵之手槍之彈]  
　　浙江警備隊護兵土化南日前隨同管帶王金聲至吳淞砲臺營吊唁已故軍官榮道一途經公共租界因其帶有手槍子彈被捕查見以其違章當將玉解送公共公廨經中西官訊判開釋手槍暫存捕房候核各情經紀本報茲悉此事已由該隊管帶稟請上官備函於前日派員遞至總巡捕捕並聲明理由要求將手槍發還經捕頭察閱來函乃於昨晨將該手槍等送至公廨第一刑庭並稟明前情請示辦理當經俞襄讞與英包副領事會商之下諭將手槍連同子彈函送淞滬護軍使署以便轉行給領 
[高昌廟警所巡官易人]  
　　前辦高昌廟淞滬二區警察分駐所巡官高金鑅現奉奉長委爲省公署警衛隊隊長業已赴寗接事所遺高昌廟警所巡官一差昨由徐廳長派委許荃鎭接辦 
[派警驅逐難民]  
　　淞滬護軍使訪聞西鄉徐家滙漕河涇等處前判之難民二百餘名迄未出境仍盤踞該處一帶鄉間若不驅逐出境誠恐發生他虞故特令由上海縣沈知事昨派警所巡官郭雲保率信駚長警二十名携帶手槍兩支步槍十八支馳在漕河涇等處調查境内之各職民聚集地點迅即驅逐出境勿在逗留杜滋事 
[慈善劵開獎紀]  
　　慈善正劵昨日在南市久大碼頭開獎塲内開獎開出五大獎號碼及經銷票號如下頭獎第三三八○一號紹興全號二獎第三六五八五號南昌福順祥三獎第三开二九六號寗波華美利四獎第一九八九七號本埠大有利四獎第三四五四四號本埠天來福五獎第二七二一一號杭州大利元五獎第三六九四二號本埠廣萬源 
[控騙保證金案之訊判]  
　　文匯報云張其康（譯音）前控愛多亞路四號Ｍessrs　Marriott,B 
elitzky　＆　Ｃo.假陋華經理爲名廳取保證金三百元要求追償一案今晨復在英按倧使公堂開審原告延苑雷律師辯護被告方面於上次開審時曾稱延牛門律師爲代表惟今晨牛門雖到堂聲稱並非爲被告代辯聞被告將呈請破產該公司除原告外債主極多公司中毫無現欵所有財產亦不敷清償原告律師起稱原告要求追償保證金與普通債主有别繼原告上堂陳連被騙情形略謂渠於三月六日與原告訂立合同約明三月十五日就職嗣後公司迭次來函將就職期一再展緩最後渠要求給還保證金亦一味推諉旋由被告西人辯訴一切堂上遂判原告勝訴 
[大姐边路留養候領]  
　　女子李阿根常熟人前日在閘北迷路由警帶入四颧據稱年十九歲前被同鄉姊妹金媛帶來上海帮傭所有衣服盡被金媛當盡現在租界醬園弄某姓家爲大姐今來閘北向金媛索討當頭詎被多人毆打慌忙脫逃致迷途徑請察顏署長諭令留養候領 
[汽車撞傷打人]  
　　寗波人朱陽士昨日上午十時許在南京路行走被某號汽車撞倒首臂等處受傷由老閘捕房一百六十七號華捕到來抄錄汽車號碼另雇車送受傷人投仁濟醫院醫治一面歸報捕頭候示 
[張阿榮妻因產斃命案之結果]  
　　寗波銅匠張阿榮之妻任氏因臨產請寗馨產科醫院主任張青芙到家收生將產孩分剪數段致產婦因傷而死控經二區二分所函送地醱廳訊辦一案已紀前報茲悉此案前日午後由檢察官提案研訊張阿榮携同女幼孩二口上堂訴稱我妻因生產致斃但人死不得復生因此不願涉訟今晨又奉警所將民等傳去送案現請不必深究問官以原告旣不願成訟判令具結呈案一併省釋 
[監犯張少春病斃]  
　　鎭江人張少春前犯烟案奉法庭訊明判决監禁二個月發送分監執行在案邇來該犯在監染病發送新普育堂醫治無效延至昨晨斃命堂中往查屍屬無着午後即函請地檢廳派員來堂相騐 
[女子氣憤圖盡]  
　　住居梧州路六百三十二號屋内之江北女子劉紅林前日在家自縊圖盡經家人覺察解救報捕將女送往醫院醫愈於昨解送公共公廨經中西官訊悉劉女因與鄰人口角負氣所致當向申斥數語諭令女父劉德良領回並諭以後勿再輕生 
[呈請押拆鄰屋之批詞]  
　　滬南工巡捐局據姚雲記呈請押拆鄰屋以免危險等由昨經姚局長批示云呈悉據經函請警區飭傳洪姓到案勒令拆造矣仰即知照此批又蔡同祿呈請押拆險屋以免危險由批云已悉已於姚雲記案内明白批云仰即知照此批 
[呈請澈究刦奪瓷器之無賴]  
　　日前風雨交作黄浦江中惡浪滔天吳淞相近有自江西裝載瓷器來滬之船戶萬里鵬號停泊浦中因力難支持隨潮流至張華浜火車棧房碼頭附近爲時已晚舵工見勢不佳即囑夥友僱得小船將瓷器貨物駁至岸上詎料即有無賴之徒多人蠭擁而至將値洋一千數百元之瓷器刦奪一空彼時舟人無可如何嗣後將損失情形告知許森盛稅行經胡某與該舵工備文投稟賣山縣馮知事並水陸兩警署請爲查緝懲辦云 
[趙李串刦黄包車各押二年]  
　　泗陽人趙維有李茂生等因專在公共租界内雇乘黄包車至僻靜之處將車夫綑綁刦取車輛變　分肥業經楊樹浦捕房中西探目將趙李兩人連同嫌疑劉三與拖拉失贓黄包車之裘永來一併獲解公共公廨訊押在案昨晨由探季立仁與西探搿勃脫傳同失主曹三曹連俊劉小弟等並吊到原贓將趙等押解至公廨第二刑庭即據中西包探上堂稟明前情以趙李兩被告已在捕房供認搶刦原告等車輛錄有中西文供單言至此將供單呈案請察並據曹三投訴上月二十三號第二被告李茂生雇我車輛拖至平凉路第一被告跟踪而至當被二人與另外一人用蔴繩將我縳住棄於田溝刧取車　而去云云又據劉小弟曹連俊所供被刦車輛情形略同訊之趙維有供認與李茂生搶刦車輛賣與吳淞路某姓得洋分用惟劉三與本案並無關係等語李茂生俯首求恩並據劉三供稱並無非法行爲近因患病求宥質之裘永來所拉之車係在吳淞向某營長所租不知盜贓求鑒經陸襄讞核供商之英米副領事判趙維有李茂生各押西牢二年劉三裘永來訊無關係一併釋放起案之黄包車交失主領回 
[浦東洋涇鎭之烟館]  
　　清東洋涇鎭西市潘掌全家邇來私售鴉片供人過癮昨爲三區二分署趙署員偵悉率警密往抄獲烟客許阿桃張永生及某木行飯司某甲某茶肆堂倌某乙及烟槍二支烟膏烟燈等件連同潘掌全併帶至署轉解警廳發落 
[十四個犯人送監收禁]  
　　上海地方檢察廳茲有判决執行監禁之人犯十四名應發監獄收禁特於昨日令派法警朱萬沅等八名押乘火車送往漕河涇第二監獄執行 
[屢用僞角押兩年]  
　　過犯李金桂日前手持銅質僞四開至法新租界各烟紙店退用適爲包探陸根生查見上前抄出僞四開甚夥帶入捕房昨解法公堂請究先由捕頭禀稱查得被告前犯使用銅角案經公堂辦過有案請核詰之李供認使用僞角不諱中西官判以李不應屢犯不悛着押西牢二年期滿永遠逐出租界抄案之銅角銷毁 
[誌謝]  
　　昨承商務印書館惠贈第十二卷第八號（少年雜誌）曁第八卷第九號（英文雜誌）各一册謝謝 
　　更正本月五日本報載有滬寗鐵路車務處司事夏同慶被控受賄一節茲　車務總管韋燕君至本館聲明並無此事查夏供職滬寗路已二十餘年由吳淞車站寫字員陸續升任現任上海Ｅ字寫字房總幹事專司考察車長剪票員及行李房司事等職務中間曾任無錫貨物房稽查員之職從無不道德行爲故五日所載各節當係訪員傳聞之誤特此更正 
來函 
[陳天一帽莊樊君佩（競美）來函]  
　　競美一字君佩幼年時先嚴先生所題親友均知昨見貴報載陳天一來函恐外間未知君佩即係競美特懇登入來函以明眞相樊競美謹啓九月六號 
公布欄 
[江蘇高等審判廳]  
　　民庭判决陸鶴峰與鄒福煒爲債務涉訟上訴一案（判决主文）本件管轄錯誤應移送吳縣地方審判廳迅爲第二審之審判 
　　批示朱福　等一件請求發卷執行由呈悉查本案卷宗已於本年五月二十日發回上海地方審判廳仰即自向該廳請求執行可也此批顧四樵等一件聲請指小運繳地價由查此案現因張鶴舫提起抗告由大理院發回本廳更爲裁决應俟前項裁决確定後將卷發縣依法執行仰即知照此批（以上九月六號） 
[江蘇高等檢察廳]  
　　批示周道峻狀悉查該縣早已劃偦江北高等分廳管轄該民有何陳述應即逕赴該廳訴請核辦此批楊阿雲狀悉查此案同級廳判决尙無不合且該民係本案原告訴人依法並無上訴權所請應毋庸議此批趙杏生狀悉准予發交第三分監執行此批卞玉池狀悉候調卷核奪此批周輔臣狀悉候調卷查閱核奪此批孫金曉狀悉上訴案卷宗依法應由原審法院交原檢察廳呈送來廳毋庸調卷所訴各節俟卷到再行核奪此批（以 
[淞滬警察廳]  
　　批示陳瑞源等批據呈已悉查馬潮水等透支包銀背約輟演係屬一種民事糾紛不隸於警察範圍以内仰速前赴司法衙門譤請訊追可也此批顧錦林批呈悉案關姦拐捲逃已涉於刑事範圍旣知姚富奎等藏匿　在仰速逕赴上海地檢廳訴請拘究可也此批孫積勸批來呈已悉候飭該管四區總署查明具復再行飭遵此批楊長銓等批呈悉　據情令行該管警署查明核辦可也此批施阿盤　據呈已悉查本宁已飭科將所獲之董彬生三犯着令移送法　訊明律辦矣此批 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
[座右銘] [  曾國藩]  
　　爲學譬如熬肉先須用猛火煑再用慢火温 
雜說 
[不知回頭] [  恕]  
　　在夏天的時候我常見無數的蒼蠅被一些糖引到蒼蠅籠裏拼命的向外飛不多一刻就溺死了 
　　蒼蠅是無智識的東西所以雖有回頭的路不知回頭這也罷了我想有一般有智識的人爲了酒色名利像蒼蠅投在籠子裏面而不知回頭的不知我少眞可惜啊 
名言 
[自由藂話（上）] [  嵐光]  
　　民國旣建自由之說洋洋盈耳而本報增刋自由談於茲亦十餘年矣莊諧並錄談言微中旣資怡情復寓勸戒孔子所謂雖小道必有可觀不其然哉西哲有言思想自由言論自由出版自由三者爲人羣進化之根本周子瘦鵑主自由談筆政以新頴之逢由思想發雋竗之自由言論豈非人羣進化之根本乎端居無俚蒐集自由界說如干則錄之以實自由譚篇幅儻亦愛自由諸君所樂聞乎 
　　一限制自由即保護自由（赫胥黎Ｈuxley英之科學家於動物化石等學深造有得達爾文Ｃharles　Robert　Darwin進化論出大信之著書以鼓吹其說嚴幾道先生所譯之天演論即其一也西元一千八百二十五年生一千八百九十五年没） 
　　二不能制已不能自由（畢達科拉斯Pythogoras斯巴達之大敎育家紀元前五百八十年頃生於撒姆斯島當時俗風澆漓與氏之敎育主指不合因之所辦學校爲人燒燬而氏亦不知所終然其學說影響於希臘之敎育匪淺云） 
　　三無自由則國家不能存無德行則自由不能存（盧騷Ｊean　Jacques　Rousseau法國哲學家西歷一千七百十二年生嘗寄食於某女士處嫥意意述如民約論等皆爲世人所尊崇而敎會疾視之迺遁入英吉利） 
　　四無法律則無自由（陸克Looke英國之實驗哲學家也西元一千六百三十二年生於英之蒲利恩脫州年二十肄業牛津大學一千六百八十二年以故遁荷蘭從事人智論之著作一千七百○四年殘） 
筆記 
[天韻樓筆記] [  萱百]  
　　桑落酒（上） 
　　潯陽江畔一小村落名桑落鄉往來舟艦避風停泊之所有茶寮酒肆點綴而民小市集則自有清同治初年始此村落舊名黄村改名桑落鄉以酒家故曾文正公督兩江時幕下某名士偶泊舟於此登岸訪酒家飮酒而美問其製法曰隔年桑葉落時取　山下小溪之水釀之溪泉重量過於他處之水以造酒味甚美而厚某名士曰此河東桑落酒之所以名坊也彼以井此以溪則此溪可名桑落溪而鄉亦可名桑落鄉矣鄉人知某名士爲曾大帥幕中人物從之而此酒家亦日以有名青帘飄颺桑落酒三大字蓋即某名士書贈者也某年秋日彭雪琴尙書巡閱長江由上游而下泊舟潯陽駕扁舟入港來游　山青鞋布襪如老學究狀小憩酒家甫坐定聞有女子哭聲自内出詢之旁人則曰酒家女將嫁而忽覓死且止母女二人其母正惶急不知所措也尙書知有異喚其母問之母謂此難言未便以聞於客也尙書益疑之則曰爾如有難處我或可爲爾排解母乃曰我止一女略有姿色年十八矣猶待字前日九江府之公子來此爲波所見欲納爲妾託言已字拒之卽窮詰字於何人一時支吾無以對彼謂爾誑我我十日内買舟來迎因强納重金而去尙書曰爾女何以不願母曰甘作貧家婦不樂爲宦室妾以是欲覓死我多方勸止女忽夢亡父語以三日内救星來臨可免此厄也 
 
[張閣王閣唐閣両部鼓吹其聲閣音宏者高氣弱者落图]  
鼓話 
[鍾姑娘紀略] [  紓庵]  
　　鍾姑娘曩奏大鼓於新世界僕數數盼之覺藝事幼稚殊無 
可取顧鍾黨良健恒與袒翠仙者對峙即製造輿論亦不下於助劉之功臣鍾藝如彼百助者如此其故何在明眼人當知之不必余之辭費今番來滬現色相於大世界之共和廳姿致楚楚不見有風塵之色或有言其爲可人者余答曰縱爲國色亦不過北地胭脂第或别有可人意處則余未之知也藝事確已較前進步多多聞鍾在京時受敎於劉寳全門下耳提面命獲益自當非淺然余謂鍾受劉訓迪其計左矣蓋鍾嗓音尖銳幽細不宜於悲壯蒼凉而宜於纒綿悱惻劉寳全亢爽乾脆如孫菊仙白雲鵬韻味醇厚如譚呌天則鍾舍劉而就白習性相近必可一鳴驚人今乃其截長就短爲可惜耳一昨聆其唱坐樓至（宋三郎吓宋三郎吓）其音甜蜜正如美國鄧璧上將所謂含有淫聲使人心意搖蕩魂魄都醉無怪全場歡迎之聲如春雷之震耳此爲鍾姑娘最得力處亦爲世界歌女最得力處鍾又善使其腔抑揚疾徐音調悠悠滋足悅人耳官也曩鍾失敗北旋似遭翠仙之厄今翠仙早歸袁六則姑娘獨當一面可以高枕無憂矣 
小說 
[社會小說人間地獄（一九五）] [  娑婆生]  
　　第二十七回舞罷弓鞋未醒旔夢抛殘電涙莫挽郎心 
說罷遂引柯姚兩人直向大馬路東方旅館而來原來黎宛亭將一蘋香做了一個大本營東方旅社却另外開了一間第十九號房間做臨時機關部避人耳目旅客板上却寫的是廣東人侯怡禮嘯秋道我早已猜着你一定别有窟穴宛亭笑而不言大家談笑一回柯姚二人說尙有事稍遲再來宛亭也不堅留蓮孫和嘯秋一路坐着電梯一路說道大槪宛亭今天好事將成了嘯秋道那不消說得孫蓮道我們夜間再來看他何如嘯秋道也好當時分頭各散到了夜間一點敲過嘯秋報館裏公事旣畢便打了一個電話到秋波家裏約了蓮孫再去訪宛亭兩人上得樓來只見東方旅館裏旅客已是十眠七八十九號房間裏還是燈光通明嘯秋道他還没睡呢走上前去拉開短門正想推門進去蓮孫扯了嘯秋衣角低低的道别忙讓我先從鑰匙孔内瞧一瞧不知道門以内成了什麽局境了蓮孫的身體本不高微俯着身子就着鑰匙孔往内一瞧誰知不瞧猶可瞧了蓮孫竟據着這鑰匙孔不放嘯秋見蓮孫瞧了半天不立起來一定知道裏面很有可看的價値了便也不待蓮孫報告蹲下來擠開了蓮孫放眼向鑰匙孔内往裏一瞧只見房内那張床已是羅幃深掩床前却雙雙的陳列着三隻鞋子兩隻是黑緞元口男鞋黎宛亭常常穿的嘯秋是認識的那一隻是湖色緞子繡小蝴蝶的女鞋嘯秋却認不出是誰的但就那脚寸推想與翠冰老九相髣髴雪紅仙館的脚却没這般大嘯秋一想怎樣這繡花鞋子只有一隻那一隻呢難道没脫下來麽正在納罕之際忽見床前洋式美人榻上却躺著一個十五不滿十三有餘的一個女郎嘯秋認得清楚是翠冰老九家的小阿囡那小阿囡並没睡著却睜著兩隻烏溜溜的眼睛朝上對著電燈呆看手裏却拿著一根黎宛亭常用鑲金的美國手杖擎在手中舉得筆直嘯秋再一瞧時手杖上面却頂著一隻蝴蝶花鞋小阿囡不住的轉那手杖那花鞋在上面也旋之不已簡直和變戲法的人耍盤子相似耍了半天小阿囡聽聽床上一無聲息回轉頭來瞧瞧床上也無動靜不覺微微的歎了一口氣没奈何又舉起手杖旋轉那繡鞋消遣嘯秋瞧得出神幾乎忘了蓮孫再回頭瞧蓮孫時已不見了原來蓮孫不和嘯秋爭這一穴之地他早已和茶房商量搬了一張茶几立在上面從玻璃窗上往裏瞧得暢快姚嘯秋走過來拉蓮孫下來道豈有此理這樣看法也似乎太大張旗鼓了蓮孫只得笑著下來嘯秋道我們也不必敲門進去驚人好夢我們還是回去明天再和宛亭開頑笑罷 
[隨便說說] [  瘦鵑]  
　　憲法會議之一幕北京專電說五日憲法會議護法派抓住王家襄大侮辱秩序亂卽散會唉這個號稱神聖的國會開幕已一個多月了一個月中不管他們幹了些甚麽事總算還能安靜過去不道來了這幾位護法派議員老爺全武行又開場咧這幾天常常鬧着也不止一次大槪都打算把議場作戲塲我們做國民的可也奈何不得只常張着眼看他們的活劇一齣齣的扮演下去演到各國共管論實行時他們也就偃旂息鼓一窩蜂散場了唉還說甚麽憲法會議不怕被憲法恥笑麽 
 
 

Page 19

 
 
   
 
 

Page 20

 
 
常識 
[成功百訣十二版]  
　　沈有乾君成功百訣茲經本館十二版每册仍收回印本銀五分外埠函購加寄費一分售書處本館營業部寄售處中華職業敎育社中華書局 
　　（一）投稿本增判者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[集權與分權] [  老圃]  
　　集權與分權其說皆是也然必能善用其權而後可以言集亦必能善用其權而後可以言分藉曰不善用也集之爲稱帝稱王分之爲土崩瓦解其失均也論者但斤斤於集與分之間其失亦均民國以來集權者或以營私世遂以集權爲詬病幾謂分權可以立致太平然集之說有窮分之說無窮譬之木棒斷而爲二各謂之半然半之中理有半焉雖竭造化之力不能分至無餘今世或大聲疾呼曰省憲以爲救國之不二法然集各縣之權於一省之省長省議會權猶集而未分勢不得不更制縣憲集各市各鄉之權於縣長縣議會權亦集而不分勢不得不更制市憲鄉憲集各市鄉老百姓之權於少數之市董鄉董權亦集而不分勢不得不一人一憲一人一憲而猶曰未分勢必斬其肢體析其耳目口鼻不至自殺不止 
經濟 
[我對於打醮之感想] [  王怡如]  
　　當茲凉秋七月滬上打醮之聲浪又復風起雲湧一時矣彼迷信鬼神者以爲可以驅邪消災免除疾疫殊不知沿途搭棚實有礙交通聚衆人於一處亦有害衞生以有用之金錢作無益之舉動誠屬可惜請述余之感想質之海内各界人士以資商榷焉 
　　主持打醮者莫不熱心從事雖奔走烈日之下汗流浹背亦所不顧其辦事可謂認眞矣胡爲乎不以此熱心辦理社會公益事業 
　　彼捐資打醮者異常踴躍至少數角多至數元數十元不等何其慷慨若是胡爲乎不以此熱心辦理社會人益事業 
　　我國人辦事大都有始無终往往以五分鐘熱度貽笑外人獨於迷信之舉如迎神賽會打醮等等曆年舉行未嘗稍衰胡爲乎不以此熱心辦理社會公益事業 
　　新秋氣候寒暖無常疫癘發生較夏令尤甚而一般貧苦之人無力延醫何如移此建醮費用採辦藥品施送貧民如能多集資金建設醫院則造裮社會更大矣 
　　儲欵贖路之重要本刋論之綦詳母庸贅述但就滬上一地而論據各銀行第一星期所收儲欵之報告計約一萬三千六百餘元再就第十四星期報告以觀計約三百四十餘元時間之相差不過十三星期而金額之差數已减少一萬三千二百六十餘元不能遞增而反遞减長此以往前途實屬危險今旣不能立集鉅欵何如移建醮用費爲贖路之資迷信之舉藉此廢除一舉兩得莫善於此 
　　他如敎育實業俱爲當今要圖深願國人速速覺悟切實進行 
[商業問題之研究（續）] [  吳東初]  
　　零購學（八十二）貨物保管與記錄四櫃樹制之存廢吾人於新舊商店所見不同之點極多最顯著者一則不設櫃檯一則照舊有之舊式商店對於原有櫃檯不肯廢棄店友在櫃檯之内外向而立買客購貨來就櫃外告店友欲買何物遇較優於招待者隨向櫉架内將貨物取出置於櫃上任客選擇其不良者每於買客購物似理而不理即出示貨品亦取最次等者詢有無再好之品則回絶没有一似買客非來買貨而來討貨應受其白眼者或似店友已窺知買客之購買力不足只能購此賤貨貴重種類恐買客無力購買者吾作此言非敢於舊式店肆加以酷烈之攻擊特欲促其猛省而從事於革新耳 
　　新式商店則何如櫃檯制廢除卽有亦非常低平買客對買陳列範圍内之貨色亦可進内觀看合意可向店友指大於槪店内所置備者均長方式櫃桌桌面爲玻璃磚四圍用玻璃門内中陳列貨品外面看得清楚亦有用完全木製者貨品陳列於其上亦頗便於察視店友則分站各處遇買客來到即迎詢欲購何貨道出卽領至相當部分若買客意中並無何物可購亦任其到處觀看往往因店友招待殷勤與陳列優良不買亦買率至多售若干貨品也 
　　新舊商店營業方法旣不同則其結果自亦不同所幸吾國商店能知改良者不乏其人一般洋廣貨店與綢緞莊於櫃檯外均備有多數陳列櫃櫉陳列方法亦均不惡惜一般南貨店與雜貨店仍牢守櫃檯制所賣貨品除少數老顧客知其名目生客誠莫明其妙蓋櫃檯又高櫃友又不善招待各貨均收藏於内部不能望見若不將貨名報出眞無法買得吾嘗至大馬路三陽店購貨意欲多買幾種苦不知其名目而無從買起即添買一二種亦因視在旁其他買客所買者而照樣購得幾件事後吾思之買客之有同樣苦衷者當不在少數使該店能多備若干陳列櫉櫃將店中所賣貨色每種陳列少許並示明價目則此法行後每日豈不多做幾倍生意乎 
　　總之櫃檯制在今日殆無存在之理由商店當從事改良切不可墨守舊法蓋其制不廢對於貨品之陳列無由發展貨品陳列不得法則買客購買之意念難以促成而生意之量額每年不知少做幾何矣 
道德 
[托爾斯泰呻吟語] [  蘇兆龍譚]  
　　品節愈高者其輸財毁家也愈易 
　　去僞主義則兵革自消兵革消則一切壓力皆滅 
　　思想家藝術家必須犧牲自已 
　　使身家溫飽藥在肉體使他人溫飽樂在精神 
　　將來之人類當不恥其手之弗潔而恥其手之弗胼 
　　婦人之愛其嬰兒非自私也猶工匠之愛其製造品也 
　　各種宗敎之精義不外乎主張人類之平等 
　　途之人相語曰吾儕其偕行大哉此言隱有互助之意焉 
　　奮鬭而外無人生（乙種酬） 
衞生 
[簡便有效治疫談] [  鎭海三益農塲主任]  
　　八月四日晚間合家乘凉時忽聞七歲小子聲言寒冷求母加衣按伊手足温度大减知係邪入而痧急用紅靈丹行軍散並施家庭手術提頸項使紅用油刮背爲時半點並不轉和夜深三更地處窮鄉何處求醫耶不免合家躁急幸而急則智生回憶去夏故錢治痧事姑一試之豈料大靈特靈小子藉此無恙矣又奇老年齡七歲正在甜食時代牙則七零八落故錢入口角角有聲如吃蠶豆然不轉瞬而故錢粉碎毒痰上升不絶於喉連嚼七個第八則完好難碎矣毒痰盡而手足和疫疾霍然矣僕知其然而不知其所以然還祈海内醫學家惠而敎我故錢即紫銅質寬永洪琥通寳一類的錢青白銅質如乾隆等不合用時疫起初時急用此錢使患者速嚼之約半分鐘毒升錢碎隨碎隨換至不碎爲度毒痰吐於孟盆中蓋灰澆煤油藉殺毒菌而免傳染惟故錢須早爲預備向市上店舖兌換之多多益善免得臨渴掘井也事係實騐的請大家注意廣爲傳播積德無量（未蓋章） 
法制 
[决定與判决之適用] [  瞽丐]  
　　决定者何即訴訟進行時官廳對於當事人之請求予以准駁之謂也判决者何娵訴訟終結時官廳對於當事人之爭執予以處分之謂也夫訴訟自開始至終了必經過種種之手續在此期間内當事人或有所請求官廳必爲之分别准駁其准駁之形式無論爲批示爲庭諭爲審理時之口頭命令均屬於决定範圍中當事人有不服此决定者得向上級衙門提起抗告以救濟之故有不服一次之决定者得作一度之抗告非若判决後之上訴一級審必限定一度上訴也　之决定者所以平手續之爭判决者所以平實體之爭手續多爭於進行時故决定必在訴訟中間行之實體多爭於終結時故判决必在訴訟最後行之效力不同適用之時間亦因之而異矣（乙種酬） 
科學 
[新發明木材防腐油之效用] [  朱天錫]  
　　大厦高廳類無不用洋松鬆极等木材以營造之然是項木材日久往往腐壞且遇卑濕之區熱帶之地多生白蟻易招蛀食一經損壞不惟不雅於外觀且遭坍塌傾倒之虞大有損於經濟也他若橋梁電桿車路枕木曁碼頭舟楫等物暴露於外其霉爛尤速以故建築家對此不無闕恨然欲求其在陸不配蛀在水不腐壞則莫若用新發明之木材防腐油ＯＡＲＢＯＬＩＮＥＵm是矣按是油具有機械與化學作用遇空氣即行氱化性帶穿鑽一塗木上便由木紋中注射而入驅出木中之水氣殺除木中之有機物旋即黏縫其隙能令木質堅牢雖至鬆之木亦可反軟爲堅由是離暴露於外風雨不能侵蟻蟲不能蛀歷數十百年亦不致朽腐誠較舶來品之吧林油有天淵之别也且用法簡易即不僱用漆工亦可自行操作按照每個加倫ＧＡＬＬＯＮ.即英國二又四分之一磅（二十七兩）便能油木三士对五十平碼矣是油由朱勤芳君發明伊曾重諸德國工廠中之著名技師所傳授確係實驗不爽毫髮者敢告海内同胞一試用之不惟儉財省工抑亦提倡國貨挽回利權之一端也（乙種酬） 
雜錄 
[勸練習泅水] [  陳瑾瑜]  
　　我從前聽見一個西人說（在我們外國若是一個學者不會泅水一定得不到博士學位的）我當時學得很希怪以爲泅水不過是一種游戲有什麽大了不得後來仔細一想我就明白了俗語說（有備無患）那是不錯的我們生在世上旣不能和水脫離關係自然要常常發生所謂水的危險輕則受驚重則喪命試問怎樣才能免去這種危險呢豈不是學僵泅水方能保險麽有人說（學會泅水不一定就能免去水厄試看那些淹死的人還有些是會水的呢）不錯僵泅水的人有時也會淹死但這只好歸咎於他不小心不能說這就是會水的結果設有二人於此一個會水一個不會水若是同樣掉在水中我敢斷言那個會水的一定要比那個不會水的安全得多咧由此看來我們豈可因噎廢食呢再者學會泅水不獨可以免去没頂之災且還能减少交通上的困難發達身體的各部我們又何樂而不練習呢况且時値新秋氣候旣很適宜於游泳而天然的泅水池又所在多有眞是我們練習泅泳的好機會呀願讀者諸君好自利用之（乙種酬） 
 
