# 1888 - 193 - 4905477

 

Page 1

 
 
[經策通纂前集定價分售] [  點石齋主人啓]  
　　經策通纂一書體仿乎玉海而繁富過之文　乎策府面卷　逾倍匪插足供訓話攷　之資實集叢部類書之成矣前集曰經學輯要依經　次　分厥九一曰易首雅雨堂本李氏周易集解次讀書齋本李富孫周易集解　義次經訓本惠氏易漢學易例次汪氏刻本周易姚氏學周易通輪月令二曰書平津館本孫氏尙書今古文註疏三曰詩首馬氏毛詩傳箋通釋次玉海附刻本詩地理攷次六藝堂本校正陸氏毛詩草本鳥獸虫魚疏次玉海附刻本三家詩攷次守山閣本范氏三家詩拾還四曰春秋首學海堂本趙氏春秋三傳異文箋次古經解彚函本杜氏春秋釋例次學海堂本孔氏春秋公羊通義次劉氏公羊何氏釋例次嶺南遺書本侯氏　梁禮證次粵雅堂本許氏　梁釋例五曰禮首朱子儀禮經傳通解附　次胡氏儀禮正義次惠氏禮說次朱氏禮記訓纂六曰四子書首翟氏四書考異次林氏四書典故　七曰孝經知不足齋本臧氏孝經鄭氏解輯八曰爾雅郝氏爾雅義疏九曰說文朱氏說文通訓定聲附補是編也仿善本之精繫點畫悉遵按原書之部居體截如　冺門戶之見無漢宋之分羣經　涘足貲實學諸家師承備在左方現已殺青分裝冊二本碼洋十二元計　一部之縑已得連城之壁想亦海內窮經之士所嘉許焉 
[經策通纂後集定價分售] [  點石齋主人啓]  
　　後集曰策學備稟　百氏之菁華繹四部之要義首經部得卷四十有二次史部得卷九十有四次天算附西學得卷十次方與得卷二十有二次啻學得卷八次官居制得卷三次選舉得卷十有二次循吏次儒林文苑共得卷九次禮學得卷六次禮制得卷三十三次樂律得卷三次兵制得卷二十有二次刑法得卷五次錢幣得卷三次田賦得卷三次征榷次鹽鐵共得卷六次農政得卷二次荒政得卷四次漕運得卷二次河渠得卷三次水利附公田得卷二次氏族得卷六次四奇得卷六次金石得卷六次子部得卷二十有九次集部得卷二十有四次選學得卷八次　文得卷九次攷工得卷六是編也計字數三千萬有奇按原卷千五百有差搆千石於　峰傾萬撙之强水始克殺青分裝四十八本碼洋十六元只取成本分卷例　另　　聞 
[書臺灣保護墾田章程後]  
　　臺灣之地土澤膏腴頗多沃壤近得劉省三爵帥認真整治益有蒸蒸日上之勢蓋生番歸化則民間得以一意於耕耘不必時時防番人之出沒故前者曾叅末議謂治臺之和當以墾田爲第一何則招商開礦一切皆足以致富而終不若田畝之利萬世無窮倘中國而盡華域內之曠土日事開闢則不特國家增無數自然之利即民間亦且增無數自然之業世世用之而不　此其所謂以大利利天下原不僅指臺灣一處爲言而臺灣則尤要者也乃昨讀劉爵帥諭札而竊喜早有先得我心者矣札內章程五條乃張叔和觀察所擬業經林幫辦暨省帥批飭准行者也細玩五條之中實有至理其第一條謂淡屬內山撫事初定所有墾地現經設立隘卡派札管勇懇民番社交涉往來應由營勇將弁暨懇撫局員保護此權宜之策也撫事初定尙虞番人之蠢動則營勇不得不派札於此以防不測既有營弁則自當以保護之事責之以民養兵即以兵衛民古意至今猶存也其第二條謂內山空曠懇民進駐或築土圍成種竹園棲止防衛分別一百名五十名立一墾首督率佃丁耕作無論本地外來由局員暨稽察墾務紳士一體照料保護此則所以穩墾民之心而安其業也空曠之地又與番社相近雖曰爵帥之威望　朝廷之德澤番民就撫未必復反然非我族類究難保其心不異若不明示以保護有人則人將惴惴焉不敢深入而曠土遂多今知墾民可以分立墾　則猶之守望相助指臂相用不啻鄉民之團練者然方有恃而可以無恐而照料而保護之者則又有局員也紳士也地方之官吏無論矣如此則墾民之心安心安斯業亦安矣其第三條謂墾民認墾由局員會同稽察紳士秉公配撥地　限期墾闢成田應於墾就三年之後升科定則完納錢糧此則動之以利示之以限所以鼓舞而激厲之者至矣臺地膏腴不少沃壤開墾之成不待三年而升科完糧則限在三年以後此三年中所獲則皆其私囊也亦孰不樂於承認者乎惟局員僅有稽察之責而紳士則有配撥之權紳士與本地土人聲氣相通恐配撥之時或有上下其手則不足以服人心此則祗在在上者有以杜其微而防其漸耳第四條謂內山墾地原係番界墾民認墾宜納番口糧俾資生計應於墾放後勘明界址甲數每甲合內田十一畝三分零分別上中下三等每甲田全年配納榖或六石或四石或二石園地種茶種雜糧每甲全年配納番口糧洋銀二三元或二元或一元酌定年限起納由官發三聯單一給化番收掌一給墾民執持一存官備查此則使番民漸漸聯爲一氣以番地而給人墾種即以墾種所獲稍分潤於番人墾民利其地番民利其食兩有所利而其爲利也大矣用三聯單亦如內地糧票之類盖墾民聯番人不能自聯其情由官以爲之聯聯單各執則正聯情之左券也從此化番漸知利墾民之利而彼此相安由漸而愈墾愈進凡前此不毛之地不數年而皆可化爲膏腴利源之　孰有大於此番哉其第五條謂墾民肯出資開溝導川灌溉農田者水利廣益獲利甚厚准照民間收租章程抽收水田租榖備酬工本兼備歲修此則爲久遠之計所謂持原而握要慎始而謹終章程之詳盡於此已可概見矣臺灣田地既多膏沃則開辦墾田其利顯然孰不願爲樂土之適其負耒荷蓧而至者當不乏人加以官憲竭力招募於之以利待之以誠吾早有以知臺地此次之經營必不等於前時之虛浮他處之粉師今觀此五條章程事事妥貼語語肫摯墾民知之未有不踴躍鼓舞者矣凡舉大事成大業者必有大公之見而又持之以大力運之以大智不使有毫髪之憾而後大功可竣大名可永臺灣自建立行省以來諸事頗形草創而獨於撫番一事首先克底於成番既撫而地之可墾者多人之來墾者衆此保護墾田章程所以不容再緩焉讀既竟爲識數語於其後以誌佩服未識有當於擬此章程者之意見否也 
[鄭工電信] ○日前蘇省官塲接得河南鄭工來電云目下口門衹剩三十丈連日伏汛大至水勢洶洶然翹盼合龍竟無把握云 
[太液凉痕] ○戶部捐納房示傳北洋委員孫傳拭等賫咨赴部請領北洋隝工經費銀十萬兩已付銀庫於六月初三日辰刻開放該委員等務於是日赴本部庫領取○皇上奉　皇太后駐蹕南苑每日幾餘任意游覽西苑外圍各朱車守衛終日衣冠預備際此酷暑抱恙者日有所聞遂議定　駕抵何處內監暗傳號令朱車官兵即衣冠跨刀鵠立其無事時准於本朱車內脫掛摘帽隨便乘凉云○吏部示傳所有五月分選知州蘇廷忠知縣陳寳樹竇光儀孫叔謙黃銓並補行引　見之四月分選部等司務楊則濂知縣　鈞共七員於六月初三日帶領引　見相應傳令該員等於初一日辰刻衣冠進署演習口背履歷初三日五鼓前赴西苑門外六部公所本部公所內報到以備帶領引　見是 
 
 

Page 2

 
 
   
 
 

Page 3

 
 
復等語龍西氏駭嘆久之亟覓其僕偃息在床奄奄一息問以何爲婢稱且　已服洋烟約計碗許語氣安詳神情暇豫一若不知烟毒之能殺人者異矣棧主亟覓木棉花燃灰灌救方慶更生且恐干連諸多未便倩其主僕携同眷口遷於紫竹四合棧以免意外噫今之一行作吏懷清履潔守法率公者其後嗣即不昌大門閭亦不至遽罹奇禍若受枉法之金爲子孫之計卒之積資有限而造孽無窮曾幾何時宦囊已歸烏有而子若孫之行逕不可究詰矣誰謂天道懵懵耶某公子之事謂之痰迷也可謂之果報也亦無不可彼宦海中人正可憬然而思幡然而悟矣 
[邘江日報] ○六月初二日黃少尉冠南委辦甘江防汛差初三日喬刺史金　委解京餉起程泰　錢司馬南掣師司馬均稟知回署初四日徐仁山觀察由省回任過揚丁鹺尹森榕稟知回力乏極差次 
[暴病宜防] ○瞿桂寳家在老閘曾充英捕房巡捕犯事斥革後落魄無依殊難度日遂學炒茶葉生涯前日下午在某茶棧略炒片刻忽覺頭暈眼花慌即出外即仆於地路人見而憐之急招挑痧人到來言病深不可救治因報明捕房舁送英公廨蔡太守飭交地保收管該地保雇人舁至泥城外空房安置甫至中途已經氣絕旋由瞿之親戚王某備棺成殮浮厝西門外殯房 
[命案兩志] ○前日裴邑尊訪問廿一保七圖地方有逆倫重情　在傳保查問適有華駕山投縣報稱姑母嫁與何某爲繼室日前與嫡出子即表兄少卿因細故口角少卿胆敢將繼母辱毆以致羞忿自縊草草棺殮即乞伸冤裴邑尊以案關重大何以殮後始報其中恐有不實不盡着即傳該圖地保到案訊明實在情形再行核辦○前晚三圖地保唐兆坤挈同屍母吳李氏報稱兒子壽源在蘇州航船上撑笃營生今　行至吳淞港外大橋突被常熟來船碰撞兒子立腳不住墜河身死至下午五下鍾時方將屍身撈獲叩乞伸冤米船主李根堂亦投案喊冤裴邑尊於昨晨升堂集訊唐保稟稱昨晨七下鍾時有米船由常熟來申將近大橋忽有蘇州船迎面而來呼扳梢米船不應以致突然相碰蘇船上人李壽源跌入河中施救無及直至下午五下鍾時始將屍身撈獲今屍母意欲叩求免驗屍可李氏稱兒子駕船爲業今忽溺斃小婦人年老無依叩求矜　屍叔母某氏從旁插嘴邑尊謂既有屍母毋庸　來幫訟着官媒將該氏鎖示大堂屍母舅李興民稱外甥遭碰溺斃姊姊欲求免騐李根堂稱當時兩不小心致吳墜河身死事後彼船上人硬將小的船櫓拔去邑尊謂吳已被爾船碰撞溺斃爾尙來案呼冤實屬目無法紀着笞責二十板荷以巨枷交埠頭帶去示衆再着屍母勇詳細具禀候核 
[稟請發封] ○法界永安街馬瑞和雜貨行倒閉虧空錢莊綢莊等銀約計二萬餘兩行主馬子山經手人金　生避匿至今尙未料理當該行倒閉時經協茂元甡協昇三錢莊投控法公堂一面派人將所有物件看管有糖捐局委員王君與該行主甚契合前次回湖南將家屬齊居該行內所有文櫃木箱等物留在該行不料去而復來則已物在人非變端百出欲至該行取物有錢莊中人爲之看管不能任便取携因遺家丁投公堂稟訴情由王司馬着包探協同前往再三開導將物起存捕房然照來單尙少皮箱等物昨晨司馬在捕房發落各案時家丁投案稟稱取箱時許多周折現在尙少皮箱等事司馬問包探曰錢莊夥等可曾投案答稱現在外邊司馬着包探王榮培出外傳進俄頃稟稱三錢莊夥即前次到案之人不肯進內云俟大老爺登與時伸訴司馬謂有話儘可直訴何俟少頃實屬詫異既不到案姑且由彼遂復訊別案既畢出外升與協茂等三莊夥立而不跪攔輿訴稱馬瑞和倒閉後派人看守今已一月有餘仍未有人出塲料理但看守之人亦需用度爲由特來稟明請將馬瑞和房屋發封免得天天看守司馬謂發封固可行但由今日封起以前均由爾等看守其間物件日後設有短少還須爾等清釐當飭包探住查所存各物立即發封三莊夥黯然司馬着於本禮拜四投案再核 
[上海縣署瑣案] ○去歲虹口戴福亭自縊一案當經報騐訊結日前英公堂復將屍妻戴俞氏並李鳳祥陳掌潮等送縣訊辦云云節經列報前曉裴邑尊庭訊之下頭圖地保周關稟稱李亦開柴行時至俞氏家往還上月二十九日黎明時忽被包探王阿二等在俞氏家拘獲連該氏送入捕房時小的尙未聞知及至移解入城方繞知道查俞氏係楊通事之至親伊胞兄月亭小的可邀投案俞氏又稱小婦人因與李合開柴行是以常至小婦人家不料被楊師爺誣指爲姦叩求明察李稱小的向開柴行上月之杪在俞氏比隣之荳餅行內與俞氏講話不意突被捆送捕房强指犯姦實屬含冤莫雪陳稱小的川沙人向　灰　船前由俞氏雇挑礱糠致遭牽涉楊文彩稱在英公館充當繙譯戴係至親俞氏不守婦道致戴含羞自盡而俞氏仍敢與李茍合是以拘獲送案邑尊謂俞氏前因本夫自縊逮案本縣法外施仁不予深究豈知不知悛改仍敢與李往還實屬無恥着掌頰具結候訊李笞責荷枷一月并諭陳嗣後不准再至戴家復飭該地保查明犯姦實情稟候邀傳月亭到案訊明核辦○前報列浦東金家橋人吳兆勁控陸阿狗等惑於風木拆毀橋梁一案裴邑尊請何海曙明府履勘後於前晚升堂集訊吳稱是橋建於康熙丁酉年今陸等惑於風水恃强拆毀叩乞究懲陸等稱是橋有礙小的等家人口是以拆毀邑尊謂風水之說殊不足憑建橋以便人行豈可信無據之詞任情拆毀着將橋仍復建造違干究辦兩造遵諭而退 
[英界公堂瑣案] ○包探王阿二稟稱陸阿四所挑之貨形跡可疑尾其後而跟之見其挑至吳愛寳菜園內藏匿拘拿盤問言語支吾稱在柴堆內搜出硫磺十包約有五担之譜因并拘吳連磺送案陸供富有輪船廚司雇挑此貨初時廚司跟從在後及被拿捉不知其逃往何方吳供小的實不知所寄者是私磺蔡太守飭將陸等暫且俟備文連私磺移送上海縣究辦○船戶施蘭蘭訴稱昨日徐阿富硬將櫓取去包探張松樵拘徐起櫓解案徐供施欠錢文向索不還爲取伊櫓施稱小的並未欠錢蔡太守謂徐訴欠無憑豈容强取施船之櫓着具切結以後不得再向饒舌○洪全全王海保王福郎訴稱小的等均有東洋車出租昨日曹舟富等來言朱阿四失去東洋車在小的等停車之處等見是以張承寳等所失之車皆索小的認償計共失三輛每輛須償洋十元伊等共有十餘人情同訛詐爲此報捕拘案曹供小的開設車　代朱保租東洋車失去之後旋得尋見因向理論不敢訛詐朱供與同張供小的亦失東洋車是以同在理說蔡太守問曹保何人之車答稱蔡姓之車蔡稱小的之車已經收歸現在饒舌實與小的無干洪稱蔡曾向小的借用輪盤今向取回曹　藉此言失去車輛向小的滋擾太守謂據曹供代保之車失後在洪等停車之處尋見然則各人所失之車均可向償乎判曹張各笞一百板朱笞五十板　儆○趙談氏訴稱句容人現開鞋鋪夫亡子幼店務乏人照料是以托夥計畢中彩經理時常失竊鞋子無可稽查昨日畢出外持鞋質錢適被學徒所見畢許分錢百文學徒不　旋回店邀薦保人到來着畢認償洋四元畢糾同天津流氓尋釁爲此報捕拘至學徒供與同畢供被欠工錢一千三百餘文向索無着因有急需是以持鞋付質該氏稱確欠工錢荐保人稱畢不應欺負寡婦蔡太守判畢管押三天工錢不追鞋交該氏領去如再糾人饒舌立即報捕拘案重辦 
[法界捕房瑣案] ○前日包探見十數齡小孩杜榮春手携包裹內有衣服阻而詰究供稱在南市离裕碼頭衣攤上　來王司馬飭帶同前往查對昨日包探江德林稟稱曾帶該孩至南市並　實在地方復稱是船上所　及至船上又指不出何處司馬提杜研詰杜仍無實供司馬着鞭竹枝二十下詰其住在何處答稱住老北門內箍桶店兄長錦榮處司馬謂今日從寬開釋下次不可再犯○昨報列季佳生控被將伸索錢肆毆云云昨日顧秋濤訴稱蔣是崇明人與季同鄉去年確住伊處今歲春間來滬在小的處照顧車輛季索錢爭吵手上之　並非　以洋刀實竹梢劃破司馬謂爾言尙屬公道隨謂季曰爾嗣後不必再向索欠今姑將蔣薄懲可也隨判掌頰二十下一併叱退○昨有湖南人携一包裹憩 
 
 

Page 4

 
 
息於公館馬路捕頭見之揮之使去謂　路不能久坐其人仍不去　　籍甫　腹痛難行捕頭着拘進捕房　包裹並非己物着押候　送公堂 
[贈畫鳴謝] ○蜀中董君愚生挾荆關術遊藝中原足跡幾半天下近來僑居滬上以所繪橫幀見贈疎遠淡雅綽有北苑家風謹當懸諸壁間以誌雅　爰書數語藉鳴謝忱 
[上海陳家木橋電報總局豫皖賑處初四至初七日事略] ○開封來電初六鄭工引河已開直向東趨掣去大溜四分云○南通州江海關爲某信局包攬客貨偷漏罰捐移賑洋三十四元錢五百四十四文杭省同善堂十一批太倉繆蘅翁十八批楊叔翁七批台北電局賑所三批常熟凝善堂五十八批均到先此報聞 
[身世玉琴樓新詞寄絳珠仙子] ○夢池塘　金刀雪藕玉椀調冰南薰吹滿　戶院落垂籐半架　昨宵微雨想到亭池萍波皺日游魚來 
去有畫樓宛轉香逕橫斜荷陰緑徧清凉處　定教素手輕盈把羅衣悄試麝　勻注清簟疎廉應破寂燕來雙語可知道相思瘦沈多病懨懨過盛暑無計支持欲吟不穩這而今情緒○高陽臺　日淡花濃烟輕柳重間庭小院餘寒瘦捐身軀羅衣衹自嫌寬垂廉怕放東風入恁淹纏嬌病無端剩多情雙燕呢喃幾度偷看　紅顏總被人天妒算生憔死悴此後都拌夢冷銀屏舊時多少悲歎春心一寸愁千疊悮聰明又悮嬋娟倚妝臺雲鬢微梳不整鈿蟬[  太痴倚聲]  
[柳　用清真集蘭陵土韻索絳珠仙子和] ○板橋直垂柳初挼嫩碧間門門外遒記那人淺淡雙娥鬥顏色余懷渺水國憔悴青衫賦客憑誰問當日小蠻消瘦腰支可盈尺　低徊感陳迹漸懶寫瓊箋羞赴瑶席江千空乞　孫食憐獨凭闌檻　沾衿袖斜陽無語照古驛儘身世南北　悲惻亂雲迹總尊俎飄零燈火悽寂關河飛絮倩何極奈野店沽酒畫樓吹笛風流非故更厭聽夜雨滴[  太痴倚聲]  
[蘇省撫轅抄] ○初三日馮秉智稟知奉飭換蘇差委○初四日候補道實傳御署常鎮道事回署昭文縣吳稟到即辭並謝飭知准補無錫縣缺准補鎮洋縣吳鍾浣稟謝札調廉差○初五日代理震澤縣劉樹仁代理嘉定縣張庭蘭均謝委同知銜新選金　縣羅　四川人由藉　省稟到○初六日縣丞朱兆奇江陰河工差竣回 
[浙省撫轅抄] ○六月初一日新授江西藩司卸任臬司蕭稟卸事署臬司處道范稟任事大挑縣伍燮溫寅防軍局委河南探硝磺差叩辭從九品馬元愷田京騐着分指來省稟安典史徐尙原指分來省聽候騐看稟到稟安○初二日縣丞余純溎服　來省稟到○初三日王寳　稟見解赴汴解賑捐差○初四日通判陳延杰　屬　河南賑捐回省稟到縣丞潘淮湘由京騐看來省稟到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[藥籠誌惠] ○時當盛夏炎歊逼人霍亂痧氣之症不一而足敝所雖極微棉製備痧氣丸臥龍丹午時茶等藥而求者紛如力難遍及茲奉捐厘總局憲發下太乙丹二百包如意丹一百包臥龍丹五十包紅靈丹八十包飛龍丹十包時症茶三十塊普濟丹三十粒具見痌瘝在抱惑仰實深並承管可壽齋主秋初襲尉來函謂遵其曾大殳象黃司馬秘方修合正氣四時茶三千服專治夏秋觸暑霍亂痢疾時疫最爲靈效尤易入口先送到二百服餘除在店分送外再行陸續送交云云又梁鏡池先生助到自製甘露茶一千服火秧艻葉五百服敝所謹各收存代爲分送竊思恩無不逮義必同周或擅鄉土之奇珍或用高曾之規矩一服清涼欣施仁於當厄四時福祿占殊途而同歸列報甲聞並誌感悃滬北棲流所司事謹啓 
[來稿照登] ○昨晤有心無力人莅齋談天適見案頭顧善士鐵淚圖論及籌賑之難莫如今日鄭州决口之工未竣牛莊地震之災又見披閱申滬報疊次告急余深憫焉清夜思之無力設法姑擬余經手衣莊一店每日售出每號提錢一文按月計錢若干寄交協濟籌賑公所明知杯水車薪惟盡我願即上海城廂而論衣莊一業亦屬不少推望各寳號諸翁先生互相推廣善爲勸募各莊每日售出每一號提一文按月由各莊一繳迄年抄彚集亦屬可觀想東翁惠而不費災閭受錫無窮庶集腋成裘聊慰諸君子一片婆心切勿以善小而不爲余爲敝同仁交來囑余抄呈以供採擇未識有當否[  沙鎮蔡芝坪謹啓]  
[助振彚誌] ○蘇傑生司馬自橫濱來函云敝埠敦義堂於上月十三日恭祝關聖壽誕餘備禮叩賀外同人等　念　災廣重振捐日微咸願將宴會酒筵折資助振計得英洋三百五十元另弟續助英洋六十元四角共合英洋四百十元四角許陳仲溥兄代交希查收彚解等因貴埠諸君子仰體聖帝忠義之懷軫恤災黎悽慘之景免茲適口藉充饑腸行見仁施所格食報正自無窮　閣下之　金再四誠足以資觀感○江西吉安府彭善士元徵求嗣助紋銀　百兩彭善士祥徵求平安助紋銀一百兩共合九三八平銀二百兩由全泰盛局交到種德出於一門報施允如所願○三晉源寳號交來清江漕署經募漕紋十六兩英洋八十三元錢五十一千文共換來英洋一百三十二元規元一十七兩一錢七分餘錢八百文何崑山仁丈寄來谷當埠代理安泰保險公司趙梓林先生經募捐冊一扣匯票一紙內填寫英金一百一十九磅三林均即如數收到[  上海四馬高易公館內振詠南陳德等謹誌]  
[奉題鶴沙浮槎仙侶張郁周吟兄悼亡即乞夢畹生大吟壇政刊] ○黃門愁賦斷腸詞一種酸辛費苦思速理枝　空自悼返魂杳覓杳無期罡風慘送紅顏命情海難忘碧玉姿便欲憐新仍憶舊知君無意畫雙眉[  懴綺庵主恭甫談壽待正草]  
[對蘭] ○珠簾初捲逗風香入室延薰趁晚凉倚徧雕欄紅十二恍疑身在碧瀟湘[  味古軒主企石稿]  
[新月] ○碧欄杆外月如鈎鈎起離人一斛愁屈指團欒還有待霎時凉影到樓頭[  味古軒主企石稿]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
