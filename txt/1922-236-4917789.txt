# 1922 - 236 - 4917789

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[一切暫停（冷）]  
　　其實北方今日一切政事皆可暫停一切機關皆可暫停惟留直方爲直備戰之人奉方爲奉備戰之人而爲奉直最後之决戰奉直决戰之後直苟勝利其次即爲曹吳最後之决戰决戰之事苟了其次則爲國會之自决國會旣决然後乃有憲法乃有政府乃能及於南方而言統一乃能整理財政而有凡百政治與機關若今日者則皆心不在焉而無可措手也 
　　其實北方今日固何嘗不如此所謂政治所謂機關固何嘗不暫停其所謂不停者不過其形式耳不過於此形式之上加以紛擾之點綴耳與我前言又奚異哉 
[命令]  
　　八月三十日大總統令特任譚浩明爲浩威將軍此令 
　　又令特任沈鴻英爲恊威將軍此令 
　　又令特任黄郛爲著威將軍此令 
　　又令任命王毓芳爲武昌關監督此令 
　　又令署陸軍總長張紹曾呈請任命侯善長爲山東陸軍步兵第四十七旅第九十三團團附朱裕林充任山東陸軍步兵第四十七旅少校副官應照准此令 
　　又令張錫純澹台寳蓮均晉給四等嘉禾章此令 
　　八月二十九日大總統令署陸軍總長張紹曾呈請任命高富陞爲陸軍第二十師步兵第七十九團團附張玉林爲步兵第七十七團第一營營長閻書紳爲第三營營長劉福陞爲步兵第七十八團第一營營長常鴻勳爲第三營營長劉曜林爲步兵第八十團第二營營長張冠五爲步兵第三十九旅少校副官劉功臣爲步兵第四十旅少校副官均照准此令 
　　又令署陸軍總長張紹曾呈請任命楊鳳麟爲陸軍第十五混成旅步兵第二團團附應照准此令 
　　又令署陸軍總長張紹曾呈請任命韓金如爲陸軍第一師步兵第三團第一營營長應照准此令 
　　又令署陸軍總長張紹曾呈陸軍第十三師步兵第二十五旅四十九團第二營營長白金章懇請辭職應照准此令 
　　又令署陸軍總長張紹曾呈請任命蔡景良爲陸軍第十三師步兵第二十五旅四十九團第二營營長于榮忱爲步兵第四十九團團附王鐸爲少校副官均照准此令 
　　又令參謀總長張懷芝呈請任命于起光爲察哈爾都統署中校參謀王式垣署少校參謀均照准此令 
　　又令蕭耀南王汝勤張聯芬李炳之蔣廷梓均晋給一等文虎章此令 
　　又令任命郭敬臣爲陸軍第十五師步兵第二十九旅旅長郭之楨爲步兵第三十旅旅長李景武爲步兵第五十七團團長劉錫齡爲步兵第五十八團團長關甘霖爲步兵第五十九團團長宋錫金爲步兵第六十團團長此令 
[國内專電]  
　　北京電黎益悲觀昨更牢騷語左右曰我欲統一而曹錕妨害之我欲鞏固内閣及召集聯省會議吳佩孚妨害之我欲與吳合作而政客妨害之我將切實聲明種種困難及他人不樂本人成功之原因卽行出京以候國人公判左右諫止甚力惟某秘書曰元首爲人格計應當拂袖出京須知國人之同情並不注在實力派而正義終佔最後之成功元首若委曲求全以圖苟安恐并人格而犧牲頗不值當（三十一日上午十二鐘） 
　　北京電黎左右請黎逕自電話保定詢問曹錕如君何時欲當總統我何時奉讓請萬勿件件與我爲難黎頗忸怩不易出諸口 
　　北京電張英華以借外債動曹謂本人當爲大帥盡力總統張又與邊守靖聯合爲曹忙多收議員曹頗德張但吳對借外債不贊成故張必須赴洛游說冀打動吳但吳之目的使曹先以副座爲階梯而邊等不耐欲行陳橋故事逕擁爲正使吳爲高懷德否則使吳爲鄭子明（三十一日上午十二鐘） 
　　北京電張英華到洛請辦外債吳不允張請舉内債吳要求先閱條件并戒張勿以外債冒内債名訂合同吳又云奉張如要再一戰我已有凖備勿恐（三十日下午七鐘） 
　　北京電奉張决定於曹爲總統時聲罪致討謂前次吾主張統一所以直軍來打我今曹自爲總統可見我之進兵入關爲統一而直軍之打我爲地盤我應再出兵謀統一國人當能諒解觀於奉軍連日秣馬厲兵蓋於屆時抓到題目來復仇者（三十一日上午十二鐘） 
　　北京電奉息張作霖言不戰已使直軍奔命本人當收最後勝利 
　　北京電報載張作霖宣言擁黎係挑撥府洛感情作用曹錕電院奉軍備戰請政府趕籌的欵院覆希催高財長速來（三十一日上午十二鐘） 
　　北京電王寵惠以黎又兩次請待唐閣結束務望副署命令故昨又允副署兩天（三十一日上午十二鐘） 
　　北京電本月財部除向外交團提關欵及德發債票存利外各省僅有山西一省解到印花稅萬餘元 
　　北京電九六債明日付息計籌到滬現金六十萬部現金六十萬餘將息票剪下作政府借欵由政府出九六債二百萬爲押品可以應付（三十一日上午十二鐘） 
　　北京電昨外部例見外團上午十點顧見艾斯頓十點半見小幡十一點見歐登科十一點半見傅樂猷十二點見義代辦翟洛第美參贊芮德克一點見比使艾維滋均無特案（三十一日上午十二鐘） 
　　北京電三十日越飛見顧仍以非正式會晤談蒙事顧將於星期六介紹蒙藏院長與越飛談話至長春會議我不派員參加惟將向日俄聲明如涉及中國事項非得我同意决不承認（三十一日上午十二鐘） 
　　北京電顧維鈞昨以中國軍備縮小案電覆國際聯盟存案計陸軍八十萬海軍五十萬噸航空器三隊每隊六架此乃外陸海空四署協定之結果然民猶以爲多 
　　北京電外部電國際聯盟云修改盟約華代表王寵惠一時不及赴歐派駐比公使王景岐代行出席 
　　北京電日資本家倉知鐡吉明日到津不來京倉到津與陸宗輿算賬因政府欠中日實業公司債四筆到期本息七百零六萬五千元待决辦法（三十一日上午十二鐘） 
　　北京電今日魯案一部十九次會議（一）礦山問題最後决定詳細事件於礦山分科會中提出審議任命王寵佑外四人木村銳市外四人爲該分科委員（二）鹽田問題華委陳述否認日員所提賠償額主計表之理由日員請暫保留下次回答（三十一日下午五鐘） 
　　北京電昨兩院議長入府請組機關位置護法議員給以準歲費數黎飭財部速籌（三十一日上午十二鐘） 
　　北京電蕭耀南請派大員馳鄂查辦兵工麻布兩廠毁機事件並加責任於擁湯派（三十日下午七鐘） 
　　北京電曹電院截留津電報局津浦貨捐局印花稅烟酒稅自八月起派曹銳暗中守提（三十一日上午十二鐘） 
　　北京電京綏局長換趙藍田 
　　北京電劉成勳馬電曩傳聞楊森勾結外援蜀士聞之異常憤慨兹第一軍又於陣地檢獲彼軍文電於勾結情形言之綦詳成勳竊謂廢督裁兵進謀統一彼此主張初無同異川鄂軍隊無釁可開孫總司令夙號明達斷不助彼亂軍乃前接宜昌支電已有帶隊入蜀之語當經披瀝腹心婉謝盛意頃者又接歌電復以簡率師旅來平川亂爲言若其非徇楊森之請卽率兵來蜀已非全川人士所願聞况勾結證據早已披露何必再托卹鄰之誼棄和平而助長内亂伏懇大總統曁當軸諸公電勸孫軍勿務遠涉（三十日下午五鐘） 
　　漢口電蕭陷日（三十）午後宴梁嗣赴梁寓晤會晚七時至九時梁在武大講演謂湖北本文化中心近變爲武化中心又謂湖北人學術上近來饑餓萬分望設法謀飯吃並竭全力以抗外來壓迫十時梁偕湘代表專車赴湘定冬（二日）同黄任之返鄂 
　　漢口電張聯陞來省請餉定世（三十）（一）夜赴洛商陜豫鄂聯合勦匪 
　　漢口電院三十電陽已電蕭從速交代希與接洽聞蕭已覆院交印尙有困難 
　　漢口電渝領團對川軍鎖江已提警告川鄂郵電交通均阻 
　　漢口電蕭安國奉蔡命陷日由潯到鄂與蕭有所協商定冬日赴湘 
　　漢口電馮派諮議吳漢鑠陷日到鄂商鄂豫協防（以上三十一日下午六鐘） 
　　蘭州電警界要求發現省長已准搭成 
　　蘭州電聞新任財廳陳能怡帶私人洪三洪四等啓身來甘此間對陳尙融洽惟以帶私人太多去電反對（以上二十七日下午一鐘） 
　　蘭州電省議會以高等檢察廳廳長張藎臣地方檢察廳廳長王毓昆違法逮捕議員請願國會咨請大總統察辦並請將潘齡臯交法庭按律判罪（二十五日下午四鐘） 
　　成都電昨各機關各法團假總商會開會籌贖膠濟路欵全體主將交部存川路欵撥三百萬元 
 
 

Page 7

 
 
　　成都電劉成勳已電渝行營飭派隊護送劉湘回大邑縣籍 
　　成都電劉成勳派蘇兆奎爲北京代表不日起行（以上二十三日下午十鐘） 
特約路透電 
[南北政局觀]  
　　三十一日天津電京津時報載有社論題曰滿洲方面之危險文内警告中外人防備張作霖之軍再攻北京謂張作霖現不恤金錢整頓軍務並延聘外人多名充練兵員中以俄人爲多又廣購軍火冬衣與其他軍需戰事或在秋間發作然以春初爲近情華人則多料一俟秋收完畢戰禍即將發作 
　　三十一日北京電今日有策令命財敎兩部與交通部共負籌備敎育費責任按此爲高恩洪由北戴河回京條件 
　　三十一日北京電商部請全國商會派代表參與本年舊金山之商務會議 
　　三十一日北京電北京高等審判廳職員連廳長在内四欠俸故昨均罷工地方審判廳及司法部未加入 
　　三十一日北京電南昌各機關代表一千二百餘人聯電政府謂聞蔡成勳上書辭職深爲驚異贛省治安秩序目下賴蔡維持請勿許蔡離贛云云 
　　三十一日北京電湖南省長一席提出候選者七人大約眞正競爭在趙恒惕與譚延闓二人之間熊希齡雖亦提出但熊未必接受之同時李烈鈞與陳嘉佑凖備爲譚延闓聲援聞已佔據湘南七縣並開始分路北行以威嚇長沙現長沙當道集兵於耒陽縣以抵禦之 
　　三十一日北京電四川消息戰事停頓上游船隻現又開行但第二軍之殘衆現擬集合於利川縣陜軍在四川北界與之提携 
　　三十一日北京電前美艦司令史特勞斯氏已將亞洲美艦隊司令職權移交新司令安德森氏現游北京然後回國 
　　三十一日北京電據報間島盜匪近攻擊大廟口鎭擄去未及脫逃之韓人數名 
　　三十一日北京電中日委員會今日開會時日本答覆關於鑛産之中國答案經移交股員會查覆關於鹽業問題中國委員對於日本要求賠償意料中之盈利及津貼解職各員二事已以書面拒絕承認 
　　三十一日北京電交通部爲草訂優待鐡路職員規則起見議於九月三十日在北京開會將請各鐡路派代表與會 
[賠償委員會與德代表]  
　　三十日巴黎電賠償委員會今日國會美國以半公式與會德代表施羅特氏發極長之演說陳述德國地位並解釋德國建議以私人合同擔保煤與木料之交付並由德意志銀行凖備金項内撥五千萬金馬克存於被占地某城之辦法 
[希土戰訊]  
　　三十一日巴黎電據安戈泣消息土軍自稱在各陣地前進俘敵若干希軍敗逃遺棄軍用品甚多又有一未證實消息土軍已佔領艾斯基希爾鎭但據雅典半官報告希軍退出加拉希薩秩序甚整所有軍械皆移往新戰線希軍在新陣綫能以砲火控制該鎭云 
　　三十日倫敦電受傷之希兵六百名由内地行抵士麥那 
[德國限制糧食]  
　　三十日柏林電糧食總長今日在衆院宣布防杜糧食短少之計畫略謂自去年十月十五日起因馬克低落麵包之價爲之大漲政府因雜糧歉收或將禁止釀製烈性啤酒且將禁止用内國所産之糖製糖果甜酒等物餐館之肉食將加限制如供肉食在一道以上者即須懲罰 
[美參院贊成修正贍兵案]  
　　三十日華盛頓電參院今日以三十三票對一票贊成衆院提出對兵士贍養金議案之修正文規定將外債子金作爲此舉經費演說者皆謂此可使倡取銷外債說者爲之閉口 
[船艦失事彚誌]  
　　三十日智利京城電智利汽船伊太太之沉没全船三百二十二人遇救者僅六人其失事原因乃由推動機關大浪所損致傾側而沉當時卸下救生艇兩隻即傾覆乘艇者除六人外皆遭滅頂 
　　三十日巴黎電法蘭西號戰艦有撈起之望需費約二千萬佛郎 
　　三十一日東京電據官電稱巡洋艦新高號業已覔見半沉水中遇救者共十六人内有數人受傷甚重據遇救者稱該艦於八月二十五日夜間遇風在鄂奇爾雅江北擱淺而海濤甚大掃過艦身致火爲淹熄翌日忽覺巨震右舷大側即於三十分鐘内傾覆迄今僅撈獲死屍六具 
[英國造船業復振]  
　　三十日倫敦電本月克萊特船廠下水之船共十四艘計五萬三千噸此爲本年造船工程最盛之一月造船業漸有復振之象 
[荷屬植橡計畫]  
　　三十日海牙電荷蘭殖民部大臣函致荷屬印度橡皮種植業之國際聯合會謂與東印度總督交換關於橡皮種植人困難情形之意見後已决定現無採行合法計畫以限制橡皮産額之理由殖民部甚願愼重考慮有關係者所提出之切實建議但未能指派委員會籌議此事蓋此舉將被認爲在原則上贊成强迫限制之决議也 
[北巖私産之執行人]  
　　三十日倫敦電遺囑檢證處已派蘇登爵士爲北巖私産在訴訟中之管理人依一九一九年三月二十二日北巖遺囑蘇登爵士與安賀士氏二人爲聯合執行人而照今年七月二十二日之遺囑則北巖夫人爲執行人今蘇登之被派爲管理人乃北巖夫人所請 
[各國近事紀]  
　　三十日東京電據某要員向代表團聲稱日本關於撤兵及處置軍火之政策業已確定日政府不能考慮海參崴政府代表提出修改此項政策之建議 
　　三十日華沙電據比亞萊斯托克消息日商現大購波蘭織品 
　　三十日華盛頓電美國已向蘇俄提出非正式之建議擬派專門家委員團至俄調查一切但不得商訂束縛美國之任何條約 
交通大學無線電 
[德工團要求增資]  
　　柏林電德國勞動工團及公僕協會因生活代價近大昻貴今晨發起請加工資之新運動德國日報及雜誌八月間因紙價昻貴而停刋者已有一百四十四種 
[德國對於賠欵停付之推測]  
　　柏林電德國政界預料賠償委員會對於停付問題不久將有决議德國允擔保煤與材木之繳付約東實業界使之切實履行義務若賠償委員會竟拒絶此議則時局將甚嚴重此爲德政界所深慮者聞巴黎現討論兩種要求即德國國家銀行所儲現金及德國所發行新債券由協約國儲存是據柏林各界意見此兩種要求皆未可承認因存金全被移動則德國幣制將悉破壞再德國現瀕於破産之境亦未能發行新債券也 
[世界所造之飛機]  
　　巴黎電據工團月報法英意美日工廠所造之飛機現較去年增多百分之五十法國飛機由一千七百二十二架增至二千零六十三架較其他協約國多一倍 
[土軍進攻希軍]  
　　君土坦丁電聞土軍沿戰線續取攻勢希軍退走委棄傷兵及軍械若干土軍先鋒隊現向白魯薩進發 
[各國近事記]  
　　巴黎電來因地協約國委員會法委員之僱員某混入德人天主教徒大會擬爲法當道探取秘密消息政在墨尼克被拘 
　　倫敦電據巴沙拉消息英國駐巴格達之高等委員柯克思爵士因美索波太米亞近曾發生暴動故採行嚴峻方法拘捕國民黨領袖七人驅出巴格達境外並封閉報館數家 
　　倫敦電據杜白林消息南愛革人派人在伐倫夏海灣登岸割斷通過大西洋之一部份海電線迨自由邦兵士到時黨人已退 
　　瑞典京城電瑞典禁酒大會投票之結果反對禁酒者較贊成者約多十萬票 
[公電]  
　　馮玉祥通電各報館均鑒頃覆南康沈總司令一電文曰讀嘯日通電義正辭嚴不禁令人感奮交集夫國會爲全國立法最高機關原以保障人權尊崇國法乃上海復又提倡聯省會議將置國會於何地使以國會爲非法前此旣解散矣何必護之於先使以國會爲合法今兹旣恢復矣奚又陷之於後前後矛盾殊不可解且所謂聯省會議者是否有組織完美之團體異日結果若何萬難憑信若猶是殘缺破裂之會議竊恐政局益見糾紛黨爭更形劇烈推其究極將置國家人民於萬刼不復之地位言念及此可爲寒心執事仗義陳詞聲罪致討玉祥不敏願報鞭弭以隨執事之後敢布區區統希遠鑒等語謹此電聞諸惟賜敎馮玉祥勘印 
　　田中玉通電各報館均鑒國基於法法斁則亂民六以來日尋干戈語其爭點法與非法而已天心悔禍法統重光綱維復張軌範斯立兩院諸彦飽經憂患冀補桑榆一德同心勇於制憲全國上下倘能息聲靜氣以待大法之告成亂原旣消國是可定不圖報端騰載忽有提倡聯省會議之風傳羣望統一迺主聯省本月國會别開會議護法已達目的猶擁法以資號召自治無待兵爭思假名以圖割據延可止之戰禍是謂不仁拂厭亂之人心尤爲不智水火已深糾紛宜解何惡於民何仇於國揚湯煽燄内倡讕言瞻念前途罔知所騁沈總司令嘯日通電指陳利病義正詞嚴救國熱忱至深欽服伏乞我大總統屏拒邪說獨振乾綱並望海内名賢各省袍澤伺聲闢謬力遏狂流保國會之尊嚴蘄統一之實現不使好亂之徒得施伎倆其造福利豈有津涯謹佈悃忱維希鑒察田中玉卅印 
　　孫傳芳通電各報館均鑒國於天地必有與立立國本根端在憲典民國建極十有一年風雨飄搖迄未底定苞桑之繫僅賴一偏畸不定兩經破壞之臨時約法以維繫其間邦國顚危夫人知之所幸天心悔禍民治嚮明吾人擁護之法統幸而旣復制定國憲之權當然屬諸國會國會先行制憲早經宣布有時將來政制如何規定應由立法機關爲之解决一俟憲法告成則主權所著何者應畀與中央何者應畀與地方又當然迎刃而解何必再開聯省會議多此一舉以致枝節横生羣今厖雜國是進步阻礙反多在主張聯省會議者動引坎斐制憲先例以爲兩邦先由各省代表聯合會議草定憲章向英帝國議會請求提出依立法之形式通過而已不知英係先有憲法而後有國會我則係先有國會而後有憲法國家之形勢中外旣殊斯施行之次序自難强合况主權之表現悉在憲法無論州邦制之地方政府與單一制之地方政府均須同一受憲法之支配固已明甚乃其所當慮者迺單一制之地方政府對於憲法爲間接之關係而其所歆羡者謂聯邦制之地方政府對於憲法爲直接之關係不知地方中央旣同一援受主權於憲法是惟有地方中央之分初無直接間接之别况外交軍政諸端果使省自爲政其不至分崩離析立演亡國之慘者幾希南康沈總司令嘯電武昌蕭督軍宥電均已癥瘕洞見摘發無遺傳芳尤謂爲今之計根本之謀正宜俯順輿情靜候法律解决更不宜提倡聯省會議少所折衷致再破壞政綱動搖國本伏乞我大總統主持於上力闢詭謀並祈海内賢豪本良心上之主張促邦家於統一同趨正軌法治乃昌臨電馳陳諸祈鑒察長江上游總司令孫傳芳叩艶印 
　　宿遷來電申報鑒宿遷比年匪患達於極點自縣長徐公蒞任以來即以剿匪爲事聞有警報均親往督剿槍林彈雨弗計也本年七月十九日據報匪首徐七廖三郭得有戚家培楊崇山等盤踞耿車西南睢境火燒王一帶徐公卽會同江蘇第二第五混成旅並親督警備隊保安隊由火燒王連夜追剿至泗縣小墩地方擊斃匪首郭得有戚家培曁匪夥五十餘名獲槍三十餘枝打落肉票百餘名吾鄕受匪蹂躪經徐公督隊痛擊匪徒星散得慶安全不啻再世鄕民無以報德謹將剿匪事實登載報端以鳴謝忱宿遷埠子洋河市歸仁鄕紳商學界公叩 
國外要聞 
[英相之世界二次大戰談]  
　　紐約時報云七月二十八日英相喬治於全國敎堂公會席上演說謂世界新戰爭之種子業已萌芽今宜從速防止其成長其言略云當大戰之時人皆謂大戰之後當無使再發生戰爭顧至今日戰爭又有日迫之勢世界各國方力修戰備其所造新機械尤爲從前戰爭所未見苟各國意尙和平則造此更何爲者無非仍欲以此殺戮赤手之人民而已如英美之敎會苟坐視世界有此種趨勢而不援手則不如閉門爲是英國近來已减削其海陸飛行軍至戰前之程度以下苟世界各國均能照英國之例而爲同一之舉動則世界和平當可决無危險之虞否則各國均製造從事破壞之利器而獨令一國不設防禦則亦有所難能敎會秉耶敎之主義提倡和平於此應努力焉國際聯盟爲維持世界文化機關最要之一部亦應力予維持國際聯盟存則世界文化可保國際聯盟失敗則世界文化亦隨之去矣云云 
國内要聞 
[北京通信（平）]  
　　中央各種軍事敎育機關之危機 
　　記者日來於索薪閙餉罷工停課之聲中又開得屬於中央之各種軍事敎育機關現在雖尙未聯合一氣推幾個代表對於陸軍部或財政部有若何索薪之運動而其暗中哭笑不得欲罷不能之情形實較之國立八校及其他各種機關爲尤甚當此暑假已滿開課在卽所以無聲無臭暫不爲激烈之表示者要其原因有三（一）因現在財部尙無人負責陸部更有所推諉（二）因國立八校已經財交兩部承認之月費二十二萬元連日以追討過急轉生出枝節問題根本上仍無解决（三）因軍事敎育機關向以服從爲第一要義索薪停課雖不比甚麽違抗行爲然究以不至於實現爲是有此三項原因所以各種軍事敎育機關在今日實處於進退兩難之境矣 
　　查屬於中央之各種軍事敎育機關除陸軍部所屬之清河陸軍預備學校參謀部所屬之陸軍測量學校均以經費問題業於前上兩年分别停辦外現在奄奄一息不生不死者有參謀本部所屬之陸軍大學陸軍部所屬之保定軍官學校及北京之憲兵軍醫軍需獸醫等校陸軍大學學員合附課及旁聽者約共一百人每月開支不足二萬元目下欠薪已達二十餘月外國敎官直接向東交民巷借欵由財政部擔任償還者非止一次前雖曾蒙曹吳兩使及蘇齊督允各捐補助費五萬元後來祇有齊撫萬匯來萬餘金其餘皆電請財部由軍費項下撥付聞至今并未實行該校學員本年年底畢業三月間卽預備續招新生然因欠薪太多至今仍猶欵未决將來或卽步測量學校之後塵未可知也刻因暑假後開學用欵尙分文未有正在向府院部三面催請至保定軍官原訂每月開支四萬八千元陸軍部承認每月三萬餘由曹使擔任詎現在的督軍巡閱使對於公家欵項扣進去則甚容易拔出來則異常爲難所以該校自去夏復活以來欠薪已達十一個月（從前欠薪亦統算在内）因此今夏畢業六百多人隨時即將一批敎職員百餘人裁撤現在學生雖尙有九百人每月有三萬元足可敷衍暑假本係八月十五爲滿嗣又通令展至九月初五開學聞亦因無米難炊遲一天較鬆一天之算計也其他則推軍醫學校原來學生三百多人現因畢業未曾續招已剩百餘人該校上月曾奉陸軍部軍醫司通知預備再招新生八十名現因新總長不甚贊成自昨日起此事已作罷論聞該校每月開支一萬有零現欠薪達十二個月凡以前已經畢業之學生每月兩元月費均尙欠若干此種情况世界各國可謂絕無僅有者矣餘如軍需獸醫及憲兵學校情形大致相同不過學生較少開支較小之區别耳 
　　前次各學校以經費無着實在難於支持當此提倡廢督裁兵改良軍政之時若果停頓則於軍事敎育前途有莫大之影響因建議於陸軍次長金紹曾氏請將庚子退還賠欵劃撥一部分作爲軍事敎育經費略謂華府會議議决該欵用途之時外人允許撥出十分之七作敎育經費並未指定何項敎育則其潛默中已經承認軍事敎育與普通敎育立於相當地位當局處分此欵似亦不應有所歧視云云金氏允卽提出閣議從事討論但是此項退還賠欵至今各國意見尙未一致而國内上下請緩付請展限請撥充政費請撥充實業敎育之用者已紛紛不一然有所解决者甚鮮是以此項建議結果仍是畫餅充飢現在之中央政府旣弄得水窮山盡而此項屬於中央之軍事敎育機關自然也是山盡水窮記者書至此有一種感想黎黄陂未曾復任卽以廢督裁兵爲交換條件數月以來未見各方面有絲毫之實行而變本加厲者則有之唯此不當裁不當廢之軍事敎育機關事實上已入於不裁而裁不廢自廢之境用特表而出之以待國人之評判焉 
[内閣問題之趨勢]  
　　張紹曾組閣說打消 
　　内閣問題久延不决日前盛傳張紹曾組閣刻已根本打消當黄陂未來京時張氏在津向各方運動當時卽有組閣之說後爲吳佩孚所反對因之未成事實近來黄陂不欲政局再生變故頗容納洛陽方面之主張王寵惠氏爲吳佩孚願以全力後援之一人但王意堅决無挽留餘地黎乃召高恩洪請其代揆高知難以勝任當即拒絕張紹曾爲吳佩孚親家黎氏認爲與吳有關係者於是迭次敦請張氏意頗活動保定方面雖不極端贊成亦無反對表示在張氏以爲只須疏通洛陽便可登台故其態度對於代閣一節在若即若離之間不料至昨日洛陽之正式反對電已由其閣僚宣示於張且電文不止一次大要只「武人不能組閣」六字張氏乃大變其態度昨日謁黎大發牢騷謂當此局面無論何人均不能組閣余决不任過渡内閣黎因吳氏反對惟有慰藉而已因勸顧維鈞暫代顧亦拒絶中央乃派員赴北戴河邀請顔惠慶來京商量閣事未悉顔肯來否 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[國立八校長四次辭職]  
　　國立八校校長以經費無着及高恩洪嗾使部員侮辱各校代表已三次上呈辭職政府亦一再挽留前日又派院秘書長林步隨前往慰留當面交還辭呈惟校長　以空言無補如無初實辦法實爲無法維持故又於昨日分呈院部再申前請其原呈如次「爲無術維持仍懇派員接替以重敎育事竊校長等前呈辭職請另任賢能以便接替蒙派林秘書長慰留復將辭呈退回具徵我總理尊重敎育之誠意無任感謝惟校長等爲國服務自信無他乃至殫精竭慮　横遭交部侮辱政府對於交部迄未聞有若何辦法設再戀棧人格何存再者開學在即不名一錢積欠在五月以上要求在國課前最少發給三月亦未有確切之允准前敎育總長允撥之一月及交通總長當面聲明已發給之一月事隔兩週亦未照撥似此空言塞責萬難繼續維持現在新生入學試驗經已登報停止敎職員欠薪及商店欠欵均紛紛催索實屬無法應付爲此迫不得已仍懇准予辭職派員接替以避賢能而維敎育實爲公使」云云 
[留日學生代表對敎育部宣言]  
　　兌換券之糾葛 
　　留日學生公費經閣議議决每月在京師崇文門稅收項下提撥國幣二萬五千元直接兌至東京使館最初財政部因己身利害關係横生枝節經學生代表竭力疏通始得無事惟現在又因兌換券六千餘元與敎育部發生糾葛代表等深不滿意屢往質問均被拒絶現已决取强硬對付一面呈請國務院及外交部咨王總長嚴重抗議一面發表宣言書將敎育部首先破壞閣議一事訴之全國其原文如下生等歸國以來呼號奔走聲嘶力竭幸以朝野諸公曁輿論界援助之力得將崇門事件交涉停妥本月二十一日自崇文門稅署提出七月份欵除現洋全數比即匯東以外尙有兌換六千餘元請敎育部催欵委員高建藩暫時保管次日接東京來電稱開學在即嗷嗷待救有欵不論多少即希電匯云云生等同赴敎育部晤高請其將兌換券交駐日一等秘書張元節買現匯去高謂該欵現存會計科可向科長趙楨交涉趙又謂正式呈請總長批准方可照辦甲乙遞推莫得要領夫依據閣議該欵應直接滙至東京使館敎育部絶無經手餘地總長何來批准之權依據當日情形該欵係生等請高暫時保管主權所在取携自由更無拒絶交出之理况張秘書代表東京使館特爲學費問題來京外交部咨文昭然具在亦豈尋常漫無根柢者流未堪信託者耶生等對於此事駭異莫名然亦姑爲冷靜徐徐疏解誰知屢次晋謁均以九重深遠莫覿貴人之面日延一日竟過一週黄鶴悠悠有去無回個中微妙實非生等外能索解者矣猶憶高定庵兼敎長時曾自交通部籌欵二萬元以救濟留東學生然敎育部滙至東京者實只一萬言念及此悲憤交集竊思留東學生淪落異域延頸待斃敎育部不爲維持拜賜多矣今更刦糧於陳蔡之間坐陷千餘青年於死地人心未泯相煎何急生等此次代表同人回國請命身在京華變生肘腋職責所在不容不言特陳經過如此以待全國父老公判臨穎迫切書不擇言幸垂察焉 
[日顧問青木氏之共管中國論]  
　　中秋後將實現承認徐世昌爲元首 
　　總統府高等軍事顧問日本中將青木宣純氏此次請假歸國於本月二十日由大連乘哈爾濱丸行抵日本門司大阪每日及大阪朝日各新聞記者特往叩詢對華意見該顧問主張國際共管中國且斷言本年中必有大亂此誠出人意表之事爰摘譯其談話大旨如左以下爲青木氏談話 
　　今後之中國非僅其自身之存亡問題實於將來列國勢力之均衡上亦將惹起重大問題者也蓋中國乃列强問之啞謎此啞謎之如何解釋在華盛頓會議時尙有幾分希望故關於中國之多數設備或協定均爲便於中國自動的改造國家者顧今日之形勢則不特有負列國之信任且自直奉戰後形勢逆行已有不可收拾之概而多年來之財政困難尤陷中國於不可救藥之境雖有國手亦不能起其沉疴也但尙存一息豈忍聽其滅亡故最後之手段惟有共同診斷即國際管理之一途而已此國際管理之時期固難逆料但以目下之狀態測之舊曆八月十五日之中秋節後或以財政問題爲近因竟舉全中國四百餘州均陷於無所措手足之狀態此蓋有可信之理由予敢斷言必有此日者也夫如是則國際管理之時機愈益促進此乃當然之事不過國際管理實現後互保勢力均衡問題實異常困難但亦可豫以地理之關係與從來交誼之親疎及貸借關係之輕重並參考彼時之實狀等由所論各國代表委員者商議協調或當無重大問題發生惟日本所謂善鄰之關係直接間接所負之責任頗重殆難免立於極困難之地位耳至於國際管理實現後則所謂張·吳·曹·孫等割據各省惟私鬭是視者其處置並不甚難祗要列國承認徐世昌爲元首使其能行使一切命令則别無問題蓋此實爲救濟中國之辦法列國縱因利害關係不免略有異議然而日本則不容其躊躇惟有率先爲其急先鋒而已要之中國目下之現狀無異加速度向國際管理方面進行從而日本目下撤回中國各地之駐兵不久或當有再行派遣之必要云云 
[魯案中日委員會會議紀（二十六）]  
　　昨日（二十九）午前九時魯案中日聯合委員會在外交部開第二部第九次會議出席者中國方面爲王委員長陸委員顔委員日本方面爲小幡委員長秋山委員大村委員討議之事項如左本委員會對於鐡路評價分委員會提出之報告書（第八次公布）無論同意及不同意之點一併受理（Take　note）令該分委員會以該報告書爲基礎速赴實地調查俟其計數查定後本委員會再行審議决定又一報告昨日中日聯合委員會議對於鐡路評價分委員會上次雙方意見不同之點（Fixed　as　the　locality)一語之解釋我代表主張永久增修之估價原則旣爲上次委員會雙方所同意則由此原則中之所謂「固定位置」一語當然應以位置固定卽「非移動器件」（Not　loose　plant）解釋認日本委員之主張不論位置固定與否只要有永久增修之意義皆應估價者爲不當因此項原則旣經同意於前自不能推翻於後也日本代表則稱前此原則之同意不過大體之同意並非逐字逐句之零段同意若因拘執解釋原文之故反致反背「永久增修」之本義殊非日本代表所能同意云我代表則謂原則解釋之文並未違背「永久增修」之本義永久增修原則之中本早已含有「固定位置」之義此爲世界一般會計原則之所同日本代表旣同意於前實不能再生異議另圖别解雙方堅執己見遂無何等解决卒之議定先從實地調查凡關於雙方同意之點則聯合調查之不同意之點則各自根據解釋各自調查待得結果試看實價究竟相去幾何再將結果由本委員會酌核辦理故第九次會議中所稱一併受理云者實際上不同意之點各别受理自己所認之解釋而於對方解釋之部份至多不過實行其英文所謂takenote（加以注意）而已總之若照我代表之主張則一切移動性之傢具雜物器用皆在營業費用而不在永久增修之列即不應估價若照日本代表之主張則凡此皆不能除外此種節目遽視之若不甚重要其實此種物件若一一估價别其何爲德有何爲日增手續繁多而爲數亦不少云 
[庫倫華商之呼籲]  
　　庫倫自被俄黨佔據以來巧立名目苛稅華商並復嚴詞限制禁止華人入境華人損失殊鉅大爲憤慨兹將各團體向政府要求與俄人嚴重交涉之呈文録下（一）京師外舖商會呈自俄黨佔據庫倫以來華商損失殆盡俄黨復任意搜括稅捐繁重自張運庫各貨旣按值百抽二十又任意估價而所抽之稅有時竟與值價相等此外如商號營業捐售貨流水捐地捐商舖人頭捐特别補助行政捐名目繁多幾至無法應付又於四盟扼要設卡稽徵商人所收之皮貨及各種蒙産亦均估價按值百抽二十之稅並將所購馬匹完全扣留不許收放出境又有商人因倉卒之間無欵納稅者貨物即被棄置約其數目已有數千駝之多商人困苦不堪言狀近來通新疆伊犂兩大商路受外蒙重稅之限制已不能運輸西北商業完全停頓等語（二）庫倫總商會快郵代電萬急張家口總商會鑒查外蒙政府限制無護照華人入境一節業經敝會於本年五月二十一日函達在案乃近來蒙政府對於此等禁令較前大爲認眞現由南來庫無照華人皆被蒙警拘留敝會調查約有二千餘名限令三日内驅逐出境派兵監送至烏德界當經敝會一再籲懇請求准予在庫營商住居迄未允許似此負販商賈資本原屬無多路費又復不貲跋涉數千里實非易易一旦至庫又不准容留情形殊堪憫惻况尙有中送轉入溝壑者尤覺悽慘務懇貴會將此情形呈明三特别區曁晉省京兆各長官迅予設法保護並張貼布告禁止華人無護照者不得再行赴庫以免往返徒勞等語（三）綏遠總商會電庫倫自被俄黨佔據以還我國内地商人被害生命損失財産慘不忍言近且妄定護照章程凡我華人非先函請駐庫商號呈領護照寄回内地再行持照前行不能入境若無照赴庫不論農工商礦一律拒絶並聞已將前項人民驅逐不可計數更有因盤川無措被扣留二千數百人之多行將盡成餓莩實屬慘無人道又於車臣汗屬錫拉哈太·土謝圖汗屬黑沙圖麻尼召·三音諾顔汗屬紅果嶺土不齊哈達圖·等處徧設稅卡强佔勒徵並所有馬匹概不放行尙有各商因無欵交納被扣貨物數千擔悉置草地更聞將所收稅銀陸續運回赤塔而外蒙新伊西北兩大路商務完全被其消滅似此反客爲主侵奪我主權杜絕我商業若再容忍非但新疆各縣外蒙各部商務完全被其消滅卽國稅國權亦必同歸於盡言念前途殊形危急應請我政府速與在京俄代表嚴重交涉尅期將駐庫俄兵一律撤回所有稅卡一律取消以重主權而維邊商倘藉詞推諉應立派勁旅實行武力解决等語 
[憲法審議會討論縣制]  
　　昨日（二十九日）爲憲法審議會第五十三次會議延長至二時五十分審議長王正廷報告參議院出席者一百四十人衆議院出席者三百人今日應繼續討論未設省地方之如何規定與縣制之如何規定但昨日（二十八）未設省之地方如蒙古西藏青海等處在小議塲集議對於未設省地方主張擬一具體辦法尙在草擬中現在本席諮詢今日（二十九）可否暫緩討論楊福洲發言謂旣列有議事日程當然先討論吕泮林臨時動議謂未設省地方牽涉於各方面者問題太多應有具體辦法而昨日關於此項之集議尙未得有結果故對於未設省地方之如何規定主張暫緩討議楊福洲發言謂本席意見與吕君大致相同但以爲未設省之地旣得稱爲地方則其他地位亦似應確定本員擬先對於未設地方之地位加以討論而作諸公之參考吕泮林發言昨日談話尙無確定辦法如一方面旣設省一方面猶有疑慮故以爲須俟辦法確定再行討論李槃發言謂旣有動議審議長即應提出諮詢主席謂本來對於未設省之地方制度之如何規定緩議問題即係本席提出惟楊議員已經報告丁佛言發言楊君旣係主張緩議何以有長篇之發言鄭江皓請主席卽以吕君之動議諮詢大衆主席謂現在諮詢對於吕君之動議有無異議（衆無異議）現應討論縣制度之如何規定提出修正案者極多而修正案均有關於縣制之規定旣在發言應以報號之次序爲次序張金鑑發言謂本席根據上次審議會湯議員之提議謂應於憲法中規定省憲之原則提出關於各省制憲應具之原則八條請逐一說明之（一）省應注意分權於各縣因中央對於省旣取分權主義則省之於縣亦應取分權主義否則中央分權於省而省不分權於縣仍不能達眞正民治分權之目的（二）省憲由省議會曁其省之農工商學各團起草交省民投票公决王源瀚發言請諸君注意現在討論係縣制度之如何規定而張君所提原則八項祇一四兩項關於縣制度事項請張君將一四兩項加以說明其餘不在今日討論範圍者可暫置不議張金鑑繼續說明第四項謂地丁田賦省庫不得徵收應一律讓歸各縣專作敎育實業經費張樹森發言謂查六年審議會對於縣之地位規定於憲法已經决定故今日討論對於此項前提不能有所反對王敬芳發言大致謂縣制度之應規定於憲法已無問題本員所主張者爲澈底之分權主義本員最反對集權之說但所謂中央分權於地方地方二字省乎縣乎本員以爲今日最大之爭點即省分權於縣是也蓋中央集權之說在今日正爲過去之名詞今日最爲民間痛苦者厥惟省之集權如督軍之把持省長之跋扈皆人民今日所受之隠患故中央集權其罪在乎賣國省之集權其罪在乎病民本員主張澈底分權者即分權於縣將省權縮小而將縣權擴大王源瀚發言頃聆王君之議論主張分權於縣之說語語快人本員甚爲贊成但在地方制度内似未能爲詳細之規定本員以省對於縣取分權主義其組織及分配由省憲定之至於如何分配其權限交憲法起草委員擬定條文後再議主席以王議員動議取縣分權主義其原則由國憲規定交憲法起草委員會擬定條文後再議諮詢有無附議（附議者在三十人以上）吕復發言贊成王議員之動議而稍有補充之點今日在座諸公對於分權之論蓋無有不取贊同之論調但分權於縣而欲在地方制度爲詳細之規定使所有中國各縣之制盡在憲法中包括必有閉門造車削足適履之誚故在分權原則之内常有分權於縣之結果而不必在憲法内爲詳細之規定也凡一國之憲法有一定之組織及其精神本省法於省事權取概括規定國家事權取列舉規定省於不抵觸國憲範圍内得自定省憲法此種組織當然爲一種二重政府組織之國家照此統分縣當直隸於省不能直隸於中央然歐美之制亦可分爲普通地方委任管理較大地方直接管理之兩種現在本憲法定一種原則謂於縣的分權主義至於事權之如何分配則不在憲法内詳細之規定本員對於此說極端贊成但有補充之點似乎於縣之上下尙須加入市字吾國之市如上海漢口等似當提出與縣制有同等之看待蔣羲明發言反對主張縣之組織權限分配等應在憲法上爲詳細之規定又謂諸公旣主張有省憲以規定省之組織及各種省事權之分配則即應主張縣之事權山縣憲法以規定之矣藍分武發言大致謂憲法上應與縣以自治資格分權應爲民治之分權離民治之分權其分權爲無價值現在人民所受之痛苦歟本員以爲係受地方軍閥之痛苦也蓋各省軍閥每得任意分割佔據地方可謂毫無自治能力湖南照抄天壇憲法草案號稱自定省憲爲中國模範省而細考其實各縣均爲軍隊所分據大都某軍分據數縣某軍分割數縣名爲保護地方適足以擾亂地方此種分權可謂之官僚分權軍閥分權非眞正之民治分權古來行政區域無不變更惟縣之制度自漢以來未嘗變動故在憲法上當確立縣之地位民治方有發展之希望江浩發言贊成王君動議之上半截而不贊成其下半截主張人民權利各在人民之本能近來之投票議决等均取代議制度似尙未足以盡自治之能中國自元二年間爲中央集權時代六年以還爲各省獨立集權於省之時代故對於分權於縣之說極爲贊成上次湯議員主張將省之原則規定於憲法則縣之犖犖大者亦可在憲法臚而列之耿兆棟發言對省憲規定縣之制度主張由圖憲定一種根基如此方能達分權之精神而得以憲法爲保障張善裕提議縣於不抵觸國憲及省憲範圍得自制定縣憲法陳善發言主張縣制度如何規定交起草委員會詳細草擬條文再行討論褚輔成謂對於王議員之提議大體贊成但比較上仍贊成林君長民之提案以爲地位可以比較的確定反對者主張欲在國憲中詳定縣之制度本席以爲前兩次會議旣表决省事權取概括規定省於不抵觸國憲範圍得自行制定省憲今欲將縣制詳定於憲法旣與省權取概括規定之表决有根本動搖之虞且省憲并縣制而不能訂定則省憲所訂者究爲何物故諸公之用意以爲近年人民所受之苦痛不在於中央而在於各省之軍閥取消之民治分權故不得不在意法詳定縣治之基礎而藉以打消各省之軍閥關於此點本席早已言之此如係各省軍備問題最善爲湯議員之提議案各省不得設常備軍則對於各省軍閥不啻爲根本之鏟除蔣議員發言謂各縣事權多主張有省憲者何不更進而主張有縣憲此說果能打破省之一級則本席亦爲極端主張有縣憲之一人但現在事實决不可能不得已惟有主張由省分權於縣而於憲法上規定縣之地位然此項地位在國憲中究收如何規定方足以爲縣治之保障在本席意見即於規定憲法原則中規定「於縣取分權主義」之一語而後省憲如不分權於縣即爲抵觸國憲即不生效力方才張議員金鑑主張將來　 
制省憲機關由省議會曁其省之農工商學各法團起草交省民公决此層似可作爲參考而各省操縱國憲之　 
疑點可以打破主席以王敬芳提案「取縣分權主義其原則由國憲規定交憲法起草委員擬定條文後再議」咨詢附議（在三十人以上）以林長民提案「縣爲自治團體其組織及權限分配大綱以憲法定之」咨詢附議（在三十人以上）以陳銘鑑提案「縣取分權主義先由憲法起草委員會起草再付審議會或大會」咨詢附議（在三十人以上）丁佛言發言大致謂省憲取概括規定决不能在國憲再詳言縣制之規定取絶對分權主義應在國憲中規定省憲原案内注重三要點即可消納各種意見（一）省憲之制定不爲省議會所包辦當分權於各縣團體（二）省長之選舉亦不能由省議會所操縱（三）省議會之選舉尤當分配於各團體羅家衡發言贊成縣制由省憲規定庶將來修改手續容易主席以王廷弼動議「縣之地位爲自治團體縣之事權取分權主義由各縣規定縣知事之産生取民選主義」咨詢附議（在三十人以上）並宣告縣之地位爲自治團體大致無異議現在可免討論縣事權之規定由國憲規定抑由省憲規定抑由關於省憲定分權於縣之原則之各點朱念祖發言主張縣不能極端分權其利益有經濟之調劑人才之分配數點主席宣告報號人數尙多已至散會時間請議長復席議長王家襄復席宣告散會 
[市自治制施行細則未公布]  
　　因受法制局罷工影響 
　　國聞通信社北京通信社云北京作爲京都特别市施行市自治日期業經明令定爲九月一日市自治制亦已公布依據該制第七十七條載有本制施行細則以敎令定之等語現在實施之期已届該項細則雖經内務部擬妥提交閣議通過但辦理敎令謄寫公布係法制局之專司該局正在罷工索薪期中遂將此事壓置不辦日來京中自治各團體迭向府院部催促發表不知當局如何肆應也兹覓得閣議通過之原案十八條特録於下市自治制施行細則第一條市自治制之施行依本細則之規定行之第二條市自治制第一條所稱固有之城鎭指京師省會商埠縣治城廂及其他滿一萬以上人口之市鎭而言第三條市自治制第四條所稱之事務以屬於市範圍内之左列各欵者爲限一敎育二交通水利及其他土木行政三勸業及公共營業四衛生及救濟事業五其他依法令屬於市自治事務第四條市自治制 
 
 

Page 11

 
 
施行以前各市地方公益事項有合　本細則第三條第一欵至第四欵之範圍者均依市自治制之規定由市自治團體繼續辦理第五條市自治制施行以後關於本細則第三條各欵所定自治事務設施計畫除京師市應由該市長造具清册呈報内務部外其他特别市及普通市應由各該直接監督長官分别轉咨内務部備案第六條市自治制施行以前各市地方原有之公欵公産及依前城鎭鄕自治章程所籌集之經費其現在用途確屬本細則第三條所列範圍者仍准繼續支用若移作他項用途者應由各該市市長呈請該管長官撥歸市自治經費前項所稱公欵公産以向歸各市公有不屬於縣及鄕者爲限第七條市自治制施行以前各市地方之公欵公産有爲私人捐助且經指定用途者不得移作他用但其指定事項業經法令變更或廢止者經市自治會議决亦得移作他用第八條市自治制第三十六條第二項之選舉事宜除京都市市長選舉另定規則外均準用市自治會會員選舉之規定第九條市自治會會員及市自治公所選舉職員之任期均自當選之日起算第十條市自治制第十六條第四十四條所稱兄弟以期服以内者爲限第十一條市自治制第十六條之規定於市參事會凖用之第十二條市自治制第三十六條所稱選舉京都市市長之市住民指有市自治制第九條所列資格之一者而言第十三條特别市之分區由各該市市參事會酌量劃分提交市自治會議决後呈報直接監督官署核定第十四條辦事員任用規則以敎令定之第十五條市自治會會員市參事會參事及市自治公所職員除京都市應由該市長彚造清册呈報内務部外其他特别市及普通市應由各該市直接監督長官彚造清册轉咨内務部備案遇有變更時亦同前項清册應開具姓名年歲住址資格及當選或派委日期第十六條市自治團體公約之公告式則由市參事會定之市自治會參事會或市自治公所行文監督官署用呈監督官署行文市自治會市參事會或市自治公所用令市自治會與市參事會或市自治公所及縣鄕或其他自治機關互相行文均用公函第十七條市自治會市參事會與市自治公所各備木質鈐記除京都市由内務部頒發外其他特别市及普通市應由内務部頒定式樣通行各省區行政長官刋發第十八條本細則自公布日施行 
[豫代表來京請願裁兵]  
　　河南自趙倜敗竄後當道爲防止土匪計極力增加軍隊詎兵愈多而亂愈熾即兵費一端人民已不勝其負擔爲自衛計曾推代表赴洛向吳佩孚請願撤退客軍卒鮮效果近以國會開幕特舉公民代表劉基炎張其煌等來京籲懇國會請體念豫人苦衷向政府建議明令限定豫省軍額並立將駐豫客軍移調他處以卹民艱其請願書如左爲請願事竊天禍中州頻年水旱繼以刀兵趙前督縱匪殃民毒逋九載兩河囂然生機殆盡及至今日火益熱而水益深兵愈多而匪愈熾百餘縣中無一幸免瘡痍滿目肝腦塗地魯山鹿邑扶溝睢縣商邱相繼破城刦掠燒殺慘不忍聞彰德湯陰汲縣長葛禹縣朱仙鎭各處或變兵肆刦或圍城索欵横行騷擾市鎭爲墟百萬生靈束手待斃豫人何辜遭此荼毒官斯土者休養生息减餉裁兵猶慮弗及孰意變本加厲軍額軍餉增加無已是將三千萬同胞置之死地不亦大可哀耶就我豫全年收入言之每年僅收一千零五十萬現軍費已濫支千萬之多趙督時代軍餉年度不過三百餘萬不及兩載而地方負債竟臻千四百萬有奇今則比趙督時餉額每年又增加三百的萬豫人其何以堪昔埃及以債亡國吾豫將以債而亡省矣再就兵額言之趙督舊有之軍隊即不能盡行遣散亦何得再事擴充乃常德盛軍槍僅三千枝竟改編爲一師林鑫僅一千枝馬燦林僅七百枝俱改編爲一混成旅馮督之第十一師雖屬國軍全餉由豫供給近又添招新軍六團其他如李治雲馬克敏丁香玲袁步黄等編混成旅或編混成團詎勢增兵虚額騙餉烏合敗軍死灰復燃當此裁兵問題喧傳全國我豫一隅竟等化外况地方多豢一兵即多增一累吾人非養兵自衛實養兵以自殺刦餘供億其何以堪此外如靳雲鶚胡景翼所統之兩師每月向豫索助軍費八萬五千元苟爲不足靳且擅委知事勒捐公欵至八十餘萬之多曹世英田維勤兩旅又復坐索鉅欵遺累地方臥榻之側鼾睡他人哭聲震野奚止一路較印度之被征服於英朝鮮之聽支配於日殆有過之於是吾豫父老子弟懍兹剥膚奔走駭汗驚相告語號召各界開會公决先推代表數人就近趨赴洛陽效秦庭哭卒無如何效果勢盡援絕匍匐來京竊念豫地雖小究應中國腹心豫民雖弱猶是荆聶故里長此摧殘詎能默爾現公同議决就全省財力所及無論省軍客軍吾人除負擔各縣舊有巡緝軍（現改爲武裝警察）及護衛團餉項外每歲祗暫擔負兩師餉糈三百六十萬此外分毫增加吾人誓死不承認爲此推舉代表等合詞籲懇我人民代表機關之前伏乞體念豫省苦衷通過此案咨達政府明令限定軍額减少餉糈並立將駐豫客軍移調他處以恤民艱而培元氣泣血雄心號啕待命謹呈參議院河南公民代表劉基英·張其煌·石麟閣·秦樹聲·馬吉樟·齊眞如·馬殿英·介紹人謝鵬翰·陳銘鑑·王澤攽·黄佩蘭·李槃 
[附呈河南各師旅團現在兵費數目表一紙]  
名稱及長官每月餉額沿革備考 
陜西陸軍第一師師長胡景翼　帮餉四萬元　　陜西因援直留駐河南直隸之間 
陸軍第八混成旅旅長靳雲鶚　帮餉四萬五千元　　現已改爲第十四師因各省盛倡裁兵之議尙未頒發明令　　當直奉戰爭之際擅放知事勒索地方之欵不計其數 
馮督第十一師　　十四萬元　隨馮督由陜來豫　　按第十一師爲中央軍隊不應由豫支餉 
新編河南游擊陸軍衛軍共六團　　九萬元　　由馮新招 
暫編河南陸軍第一師師長常德盛　十四萬元　由毅軍改編僅有槍三千枝現已援江西　　吳使承認按一師支餉 
馬燦林一混成旅　　七萬元　　該旅曾隨吳使援直實數不滿千人　　吳使承認爲一混成旅 
林鑫一混成旅　　　七萬元　　該旅曾援湘鄂實數千人左右　　吳使承認爲一混成旅 
馬志敏二混成旅　　七萬元　　舊有毅軍不過兩營　　吳使承認一混成旅 
李治雲一混成旅　　七萬元　　由奉天先鋒隊改編　　吳使承認一混成旅 
田維勤一旅　　　　帮餉兩萬元　　陜軍由馮督調來　　現有改爲河南陸軍之說 
曹世英一旅　　　　帮餉兩萬元　　陜西因援直留豫　　現有改爲河南陸軍之說 
丁香玲一混成團　　二萬元　　　　由毅軍改編爲補充　吳使承認一混成園 
清鄉隊一團合　　一萬五千元　　　由袁步黄隊改編 
合計　　每月八十二萬 
[吉林通信（隠）]  
　　對日三案之近况金融恐慌之現象 
　　哈埠日商取引所電業公司及天圖鐡路等對日三交涉案雙方屢開談判未有具體辦法八月初省吏以長此遷　 
延不决殊不相宜而又無術應付乃請准張作霖將全卷送奉由奉解决頃聞取引所電業兩案已經交涉妥協取引所准日商繼續辦理惟加以限制除日貨以外所有中國糧石貨幣均不准開行交易電業本無日人容喙餘地迭經當局據理嚴駁刻日領已抛棄其合辦要求矣天圖路日領提出兩條件（一）中國如欲取消合同則須賠償損失一百餘萬元大半係運動費開列清單甚詳（二）修正合同中之原定輕便鐡道今須改築尋常鐡道原定護路由華警擔任今須改爲日警擔任原定資本二百萬元今須擴充爲四百萬元原定鐡道辦事員中日各半今須改用完全日人查此路本係中日合辦性質日領要求顯係攫取獨辦實權我當局對此迎拒兩難業已提出收回吉長鐡路完全脫離日本關係爲交換條件雙方相持不下吉林蔡品珊交涉員爲此事留奉已將一月尙無歸期駐奉赤塜日領態度非常强硬交涉殊爲棘手惟延吉和能兩縣公民團現仍極端反對函電紛馳聲言以最後手段應付省署聞此消息深恐釀出意外風潮特電延吉陶梅先道尹查詢眞相復稱公民團外强中乾人數旣少又非優秀分子敢保不生枝節云云而各處響應附和者亦已寂然無聞此路勢將爲南滿第二矣 
　　奉直之戰工商停滯金融大受影響兼之吉省幣制複雜頗呈危險之象幾經維持始漸平穏然而當時錢法之毛尙不如今日之甚也新任永衡官銀錢號總辦馬德恩到任之初卽遭吉人之劇烈反對馬雖係吉人然久宦京師與吉人素鮮關係今總銀號未獻新猷遽起反對不免啓人疑問此問盛傳某會會長張某以吉人資格運動該號總辦一席結果大失所望乃以魁馬引用私人爲辭稟訴於張作霖立召魁氏面斥魁擬畀官銀號會辦一席爲轉圜地詎尙不滿張意拒不允許現張仍在奉天設法排馬暗中使人搗亂錢法令馬不安於位故近幾日行市逐日增高今（二十六）日現大洋漲至官帖一百四十一吊五百文永衡大洋票九十二吊官帖價值一落千丈鄕民損失不可勝計而大洋票市價汕頭風災之慘象（二）潮州會館贈 
雖增折現則已跌至六角五分實從來未有之創例查其實在原因尤以商界議改現洋本位爲最大關鍵若實行現洋本位後官帖大洋票必至每况愈下無法收拾近日錢法之日趨毛荒卽此影響之朕兆所幸滙水尙未隨之增漲現洋券得以維持現價而全省大小機關之由省庫支費者均屬大洋票員司俸給無形中减去三分之一增加旣無希望生活又難維持多有預先支借者若再日就虧折則更有不堪設想者矣刻聞全省警務處長鍾輯五准明晨親赴行市壓行或可暫緩增高然亦非根本之策也（八月二十六夜） 
[長春通信（力士）]  
　　哈爾濱警察勾匪刦搶案 
　　哈爾濱函云本埠刦搶之事日有所聞視爲尋常不足爲怪本月二十日午後六時許道外南頭道街心樂棧突來胡匪五人身著便衣各帶自來得手槍入棧聲言尋找客人當將該號執事董某用刀紥傷搶得大洋八百數十元江錢匯票六萬一千吊金手鐲一付金手鐂二個揚長而去該棧執事以被搶之洋爲旅客寄存之物應負賠償之責因負傷踪緝沿途呼救崗警置若罔聞時適商團隊長帶領排長操生等二十餘名在太古街巡察忽遇董某馳至詢知被刦事當即分派團生截堵要隘作視帶排長向直追捕甫抵街口即聞槍聲連發匪即飛竄他處一時街市間秩序大亂而逃逸稍緩之一匪爲商團截住當向其身畔搜出七星手槍一支子彈已罄正欲帶團訊究忽有第三警署徐署長謂此係警廳偵探王德林商團不宜擅自鳴槍侵越權限（該犯案地屬三區界）欲將王某截留兩相爭論適濱江鎭守使署趙　 
副官長聞警率兵而來極力排解當將王德林交由徐署長帶回旁觀者頗有責商團辦事之鹵莽者當此案發生之際乃正孫督蒞哈之時故亦有疑及刦犯屬於軍隊者此等習見不鮮之事本無通訊之價值惟據軍界人云該案已經訊實警廳王德林實有勾匪刦搶實據此則令人痛恨而太息者也當警廳將王德林奪回後商團不無憤憤因嚴緝是案兇犯冀有以證明王某之罪而洩被辱之恥旋仍在三區界内地方鐡匠爐隔壁石姓家内破獲一名已受槍傷不能遠颺即自供姓孫名殿卿心樂棧之事實爲伊等所爲現同夥均已遠走自己在此養傷而主謀者乃警廳偵探王德明又名王二虎爲著名胡匪不知何以能當偵探日前曾於道裏搶過幾次均王某所勾引云云商團當將孫犯移送鎭署供如前情偵探當匪而署長且爲包庇治安問題何堪設想刻警廳有人四出運動欲將是案隠滅以免處分未知果能達到目的否也 
[漢陽兵工廠罷工風潮]  
　　據交通機關消息漢口兵工廠工人突於某日（電碼不明）全體罷工隨向鄂當局提出要求兩項（一）中央任命之省長湯薌銘應即日到任（二）兵工廠工人應依目下生活之程度加給工資當由該廠廠長據情報告督署面請指示辦法蕭耀南以工人罷工要求加給工資尙在情理之内今則涉及省長問題顯係藉端要挾立派所部二十五師二營會同保安警察隊將兵工廠四面包圍勒令開工工人方面亦關閉廠門聚衆抗拒軍警見勢洶湧遽行開槍轟擊共傷斃工人三名工人益憤竟將廠中汽機炸毁損失約六百萬現在此事尙無解决辦法 
[河南剿匪紀]  
　　巨匪麻吳已溺斃 
　　河南汝南縣爲趙氏巢穴失敗後潰兵四出爲患著匪麻老四吳興周等得快槍最多揭竿而起在鄕搶掠架票日必數起無論大家小户多則千元少則數十元立逼交欵各家搜羅一空不敢鄉居遷避城内大有人滿之患麻老四自聞田旅長任六區剿匪司令駐防周口乃竄至沈邱新蔡之間生民受其荼毒三月於兹矣田旅長近因陳屬土匪肅清奉命移防汝南於七月三十日抵汝南即派隊前往助剿現聞段團長紀團長由前線報告十七日午我軍集合楊埠十九日抵新蔡縣北三十里之韓集即探確麻老四吳興周等股兩千餘人盤踞縣東之代莊頓崗望城寺沈崗墩各寨延長數里互爲犄觕日在各鄕架去男女票千餘口遂於二十拂曉攻擊翌晨三鈡派騎兵團爲前衛二團爲本隊向頓崗前進三時抵匪寨分左右翼作戰該匪向右翼猛撲數次均經連長古賢士張得才奮勇堵擊該匪復轉向左翼猛衝經茅營長得保拚命抵禦斃僞營長一名激戰至傍晚遂將大鼓樓小鼓樓新莊楊莊望城寺八寨完全克復餘匪竄入頓崗沈崗兩寨惟該寨南面是河我軍當分東西北三面包圍二十一日團長下令派馬營長炳泰鄭營長應江率隊赴城西四五里河灣埋伏各營鳴號收隊誘敵該匪見城圍盡撤直趨輜重蜂擁由西門衝出待出過半我軍折回併力衝鋒其前部已至河灣馬鄭兩營長伏兵突出前後夾擊該匪多被擊散撲河而死者尤多洪水幾爲之不流生擒六十餘名獲槍甚夥匪之牛馬約千餘頭車約八百餘輛均爲我軍所得並奪獲男女票千餘名内有幼年婦女百餘人由團長送至縣内招家屬認領所獲牛馬車出示招領生擒六十餘匪鄕人恨之刺骨父老百餘人環請正法隨即訊明槍决以快人心麻老四吳老七均溺死被鄉民撈出割去首級楊鶴齡當塲斃命逃出餘匪多被執殺竄逸無幾云云查麻老四吳老七擾害汝新沈項數縣經此懲創匪氛或可稍戢矣 
[金山嘴海塘出險之報告]  
　　松江金山嘴海塘出險經地方士紳奔走駭汗籲請搶修縣農會因此特推會長吳履剛前赴海濱實地調查編成報告書極詳兹紀其大要如下（上略）海塘之在松江界者東起柘林鄕與奉賢接壤西迄金山嘴西三四里之忠信廟與金山交界延長四五十里均爲石骨塘身爲清代雍正時所建在塘内量塘高平均在二丈左右金山嘴附近林家嘴一帶土灘日漲海水到塘力量極小故近時已無何等工程全塘最關緊要之處乃自東起林家嘴西迄忠信廟六七里之範圍其間護塘樁木原有三四五層不等外有較低之攔水壩挑水壩等設置以减輕塘身之打擊但非逐段皆然此次八月五日該處先有東南風陣陣而來至六日傍晚颶風陡發潮水漲高丈餘塘身大遭打擊同月十一日起颶風又作風狂潮猛一如上次直至十三日夜風勢漸息該處自經兩番颶風後塘身自第一段至第九段内發生極大危險以風勢論第一次係東南風居多衝刷塘身非常猛烈第二次係東北風居多又值小汛其力較微以塘身論九段之中第一段至第五段可算全部受傷尤以二四兩段爲甚以樁木石面土方等論自第一段至第五段工程範圍内樁木之打落漂失石面之颺起沉陷以及切近樁木後方堆土之陷落衝刷在在皆是排樁打失不分新舊多則二三十根少或二三根樁内泥石衝刷已盡祇餘零落長樁搖搖矗立即大缺口之所在亦卽應行搶修之處也計一三五六七八九各段内之缺口大者長二三丈小則不過數尺略事整理暫可支持惟二四兩段内竟有長百餘丈寬二三丈之大缺口兩處該缺口内之土方石子樁木漂搖傷失爲數頗巨以二四兩段缺口相較四段尤重於二段因二段缺口雖大塘身特高第四段則樁木單薄塘身又低非格外添樁增塡土石加高塘身不可再以各段地勢論六七八九各段漲灘日加平常潮水到時其勢較弱一二三四五各段地形突入大海遥對東南金浮勝三山勢若屏門潮來穿門而進苟助以風自比他處爲烈故二四兩段受傷最重應即搶修外其餘一三五各段受傷雖輕關係與之相等搶修而後連及整理亦屬萬不可緩之舉據塘上委薛季巵及當地人報告僉云八月内兩次颶風一二三四五各段潮水冒塘而過其時危急情形實非言語所能形容竟有一穴之穿千里爲淵之勢倘再加以大雨危險更不知何狀雖經督同工役日夜巡護而塘外風聲浪勢有若萬馬奔騰金鼓喧天之概海水旣冒塘而來更無所遇而不爲席捲以去因之交通斷絕探望無人風定後離塘十餘丈之柳樹等葉均呈焦黄之色田中棉稻等葉亦呈枯槁之象海水噴入不過如霧而植物已受如是損傷又據龍王菴住持佛婆云八月六日海水濆過菴頂菴内外水可没脛據七家墩老農云塘身坍至若是如再不修我輩必同葬魚腹以此推想當時險象倘有缺口出現即懸賞千金恐亦無人敢搶步再登塡修塘工矣（中略）其搶修經費約計二萬數千有奇如欲全塘修整無二三十萬不能舉辦履剛對於土木工程本屬門外未能遽下斷語然以實地狀况言之凡百建築斷無一成不變之理卽壞即修則事半功倍海塘傷處歷届早應興修此次九段工程雖有最要次要之分然今日之微損卽他日之險工及今不圖不日八月大潮將至或又加以狂風驟雨缺口轉爲决口低塘之轉爲坍塘誰能擔保其必無履剛意見二四兩段勢當搶修一三五段當大加修築六七八九段亦須及時整理歲修一項亦當照例舉辦至經費一層海塘關係不僅本縣一區自當以國省兩方財力範圍内通盤籌畫在官廳酬答國民納稅義務更宜速予撥欵以資搶修並及時整理斷不能再事延擱坐悞大局云云 
　　尙有要聞及地方通信轉入後頁 
 
 

Page 12

 
 
國内要聞三 
[西報述宜渝間航路之阻碍]  
　　字林西報宜昌通信云巴東至重慶間航線阻碍之事實吾人近始漸聞之上星期五（十八）晨有三船離宜開赴重慶但至晚即折回原處據聞中有一船先行至夔府因該處砲彈横飛不能前進遂即縮回並以所遇告知其餘兩船一同開回宜昌此外尙有一船係用煤油爲燃料無須在夔府上煤故仍前進但刻聞該船進行甚緩且兩次被阻不能前進傳聞孫傳芳所派接濟劉湘之軍隊於夔府登岸兩小時後即遭州軍擊敗潰退及溺斃者甚多楊森現在宜昌將由此入京孫傳芳本日（二十三）離宜前赴巴東今日有兩船自重慶來其一爲萬縣號聞當其上溯及下水之時均飽受種種虚驚上水時初泊萬縣第一軍即迫其搭載軍隊若干上駛當雙方爭執正危急時適英軍艦威德瓊號自下游開來該輪船大班因聲言彼當求援於軍艦川軍始捨之而去迨再向上流開去又遭川軍槍擊威德瓊號於是亦發槍還擊及與該船同時下駛之日輪船共被槍擊五次當時由同行之軍艦梯爾號發槍還擊兩岸遂即停擊又日砲船秃技號（譯音）上行時船上被擊死二人傷八人該船亦曾還擊云云 
[皖省軍民兩長又生意見]  
　　發生於更換兩知事 
　　張文生近日與許世英又復因更換兩知事發生意見說者謂張督受倒許派之運動意在逼走許世英以遂其兼長之欲望丙幕如何固非外人所知也聞許省長更換壽縣盱眙兩知事之理由壽縣係因兵變地方人士深恨該縣知事程鑑助軍界勒索商民因之羣起攻擊請求許省長嚴懲許省長遂掛牌將程鑑開缺委任龔才朗前往接事程鑑聞信一面勾結少數紳民爲之保留自己則携印避赴鄕間以致龔才朗到縣無印可接程鑑之所以有恃無恐者因與皖北鎭守使殷恭先有密切關係是缺亦係殷所保薦是以該縣各公團驅舊迎新文電紛馳殷恭先始終保程抗不交印遷延至於今日龔才朗不但無接印之希望且不敢再至壽縣一行矣許省長方面仍以官樣文章催龔接事并電淮泗道尹李維源勒令程鑑交卸張督初尙不公然反對嗣以殷恭先力保之故聞竟電達中央謂壽縣程知事與軍界感情極爲融洽許省長遽將開缺有礙地方治安請飭調回新委人員以免釀成二次兵變云云此其予許省長以難堪者一也盱眙縣知事王警鋕爲張督之軍需課長出身軍界不諳政治任事年餘怨聲載道該縣人民稟控王知事不法之案牘纍纍委查屬實改委向道成接替向奉委後隨即束裝就道先赴蚌埠晋謁張督住蚌數日不得一見向即折至盱眙接事詎料船抵盱眙縣城即有駐紥該縣之新安武軍李管帶出而拒絶不許登岸該縣人士憤不可遏業已通電中央聲數王警鋕種種劣績請飭嚴懲該縣各公團又以縣城駐有軍隊遇事干涉恐遭蹂躪不敢開會乃集合齊赴明光商會計議驅王辦法外傳該縣已有罷市罷課舉動未卜已實現否惟王警鋕以一縣知事竟敢違抗省令態度如此强硬者實因張督有電致王囑勿交卸其文曰「盱眙王知事覽新委該縣知事向道成來蚌上謁并不靜候本督軍傳見貿然前往到任殊屬不合仰即傳飭該向道成迅速回蚌聽候傳諭要話該縣正當防務吃緊之時該知事責在地方非奉有本督軍命令亦不得擅自交卸併即遵照督軍張印」此其予許省長以難堪者二也據說該縣駐有軍隊撤換知事向係事先徵得同意方能發表此次不但未徵同意而所撤者又係軍界方面之人幾方凑巧張所以極端反對云 
[杭州快信]  
　　杭州總商會一日下午新選各會董互選正副會長聞决以現任副會長王竹齋爲正會長另擬張旭人金潤泉兩人擇一選任 
　　杭總商會昨日召開會議推定朱贊思爲赴京關稅研究會代表月初起程赴京 
　　桐廬申天環溪兩莊械鬭案該縣張知事彈壓無效呈請派撥軍隊下縣鎭懾勒令繳械和解已飭駐嚴胡團長相機辦理 
　　定海衜頭泥城原係捍禦海塘關係農田水利現被風潮冲損全城紳民惶恐紛電到省已飭陶知事查勘修復 
　　浙軍一師師部今午開全體會議内容未詳 
　　駐寗波一師第二團現由姚團長率隊開駐蕭山 
　　高地審檢四廳暑假期内僅辦公半天現已期滿一日起恢復原狀上午九時至下午五時止 
　　台屬水災急振會已組織完善不日成立 
　　省垣今日又起颶風入午更甚 
[南京快信]  
　　蔡成勳昨電齊督對於贛省善後辦法分爲六項（一）招集流亡使復本業（二）調查災民會籌振撫（三）維持敎育期復原狀（四）注重實業以厚民生（五）保護外人以重交際（六）舉辦清鄕以絶匪根並在署内組織善後討論會會員以官紳合組原電甚長 
　　六合縣知事馮祖培電兩長稱查明縣署櫃書侵挪稅欵情形擬請將領辦書記馬廷釗櫃書龔秉壬等從嚴押追法辦 
　　無錫縣公民楊壽藻等昨電兩長云無錫縣知事趙汝梅受任以來殺人越貨重案疊出迄今十無一破捕務廢弛警政腐敗地方爲之騷然况復縱惡親佞訟案積壓屢釀人命怨聲載道民不聊生其種種違法殃民之舉另呈詳訴外應請恩賜維持地方幸甚 
　　交部電南京電報局嗣後各商拍發密電者務令發報商家將自編電碼原本無論華文洋文均須送局查明方准拍發否則一律拒絶 
　　韓省長派周長康赴金陵蘇滬海三道屬朱依赴淮揚徐海兩道屬調查自治 
　　新編第一師砲兵營長任天德病故遺缺齊督委江蘇陸軍砲兵團附齊問渠調署遞遺之缺以第六師三等參謀李祖蔭調充 
地方通信 
[松江]  
　　縣農會召集臨時會縣農會於三十日午後召集臨時會兹紀其議案如下（一）提議農業討論會簡則如何修正執行案議决照擬定簡則呈縣核准後施行（二）提議開浚本會沿城脚河塘以資保衛耕種並引水灌溉案議决請撥本會歷屆存息以資興工不足以存本補足之（三）提議修理本會會所案議决照辦（四）報告調查海塘出險情形並呈請搶修案議决即日呈縣核辦並將調查報告書印送各機關及地方人士（五）報告會同敎育會商會電省搶修海塘電文 
　　趕修海塘之省電各公團迭電省長請求撥欵搶修金山嘴海塘兹已接省長漾電復稱松江温知事轉張委員宗幹耿總董葆煃朱副董世瑾覽箇電均悉金山嘴海塘冲損情形已據江南水利局呈報派員勘估籌辦搶修在案據電情形搶修自不宜緩已再電催該總辦速即勘辦矣 
[蘇州]  
　　大號電機已運到蘇州新電氣廠經理丁春芝等前在外洋訂購八萬盞燈頭大號電機一只已於前日由滬運載來蘇現正分别加工裝置預料本月中旬蘇埠定可大放光明也 
　　咨請協緝盜犯往來蘇州常熟狄二寳之夜航船被盜一案吳縣郭知事昨接常熟縣朱知事來咨云本年八月二十五日據蘇常航船主狄二寳訴報於八月二十四日（即舊曆七月初二日）夜十一句鐘時該船自常熟開駛蘇州行經湖蕩地方被盗八九人乘小廠口船靠上航船紛紛跳入後艙將船中所帶各店銀洋莊票布匹及乘客身中之銀洋等物搜括一空並將船夥劉關興毆傷携贓逃逸開單報請飭緝等情到縣據經派員前詣勘驗屬實除呈報外相應抄單備文咨請貴縣煩爲查照希即通飭所屬將此案眞正贓盜上緊嚴緝務獲咨解過縣以憑訊究足紉公誼云云 
　　黄包車之競爭蘇州城外馬路各黄包車公司近因城内又有添車之說而城外車輛不准入城故於昨日開會集議對付辦法公决情願認繳南新橋建築費公請蒲輪公所函請工巡捐局准城外車輛入城營業否則城内車子只能至南新橋爲止不許車至馬路以示分别 
　　調查自治員之旅費吳縣公署昨奉省令略云准江蘇省地方自治協進會聯合會函開擬派職員二人分往各縣調查承認自治縣分已否籌備未認自治縣分如何困難均由該員視察實在情形隨時隨地盡力勸導並分别列表報告以爲省自治籌備之標凖當經推定評議兼幹事周長康朱衣兩員分往五道各縣從事調查擬請查照民國三年省農會撲蝗成例加以委任所需川資可否飭縣按照道途遠近日期久暫酌量發給以期輕而易舉等語除令委并函復外其川資一項每人每日給以旅費二元其自甲縣至乙縣調查由該調查員自行指定所需舟車費由某縣起程即由某縣按程酌送合行通令仰即一體遵照辦理仍俟該調查員到境妥爲接洽具報 
[無錫]  
　　兩命案分别判决城中小婁巷口糜秋容之女文繡因父母被斜橋下徐季安誣控窩贓寃遭不白以致吞服燐寸斃命死後毁屍等情已誌前報兹悉徐季安王阿三樊阿末等三人以覊禁囹圄受苦不堪由其家屬央請高某等向糜姓磋商願貼洋千元並由高向縣署說項和平了結趙知事乃於前日（三十日）親自開庭審訊糜秋容窩贓罪不成立免予深究徐季安毁屍罪法律上無專條亦宣告無罪又北門外火車站北面周山浜馬寳林毒發身死不明其妻嚴氏長女韋氏及强阿榮等三人均有嫌疑拘案押候核辦兹悉縣署於前次審訊時韋氏供稱其父在其夫家來城後即患病而死等語縣署即派警赴鄕調查其婿韋愛寳亦狀訴到縣確非鄕間謀害前日由徐保民承審員開庭審訊判嚴氏徒刑三月韋氏判徒刑四月强阿榮判徒刑六月而於何人爲主犯何人爲送毒均不根究 
　　衛生會之衛生運動中國衛生會無錫支會自徵求隊結束後即議定於九月二日開成立大會（原定三日今改早一日）惟日内邑中時有霍亂發生該會爲提倡衞生事業刻不容緩特印就簡明之愼防霍亂圖畫定今日（一日）分送各界俾知預防該畫詳述病源病媒及防衞注意清潔飲食等等頗爲邑人所歡迎云 
[鎭江]  
　　潤州官場忙省委曹慕時赴金壇查辦水利該委業於二十九日蒞壇會同該縣知事查辦矣又句容縣知事吳鵬奉令調署沭陽縣知事前日由句乘船蒞鎭暫駐行旌即於三十日搭輪至清江赴沭履新矣 
　　范知事派員勘荒丹陽縣自夏徂秋雨澤愆期各鄕山田禾苗枯槁秋收無望災情甚重該縣范知事迭據各山鄕村董耆等報告昨特派委專員前往各鄕災區調查被災情形以便據情呈報省署請爲賑濟 
[揚州]  
　　儀徵盜案迭出西區萬年橋鎭商店於八月二十日夜被搶數家損失資財而外並拒傷事主三人已紀前報兹悉二十六日甘草山坊之趙莊亦被大帮匪徒明火執械肆行搶刦損失亦鉅現各該事主均赴縣請緝贓盗務獲解究云 
　　呈請包辦肉捐江都肉捐係補助警學兩途之用原爲蔣兆祺經徵現有公民王潤者擬包此捐年認八千千文按月呈解於本日呈請縣署察核未識能批准否 
　　士紳堅留校長省立第八中學新委校長葉惟善已向敎廳辭職尙未奉令核准現地方士紳以葉校長學識經驗素著特聯名具呈敎廳保留請予發回葉之辭呈以便早日就職云 
[南京]  
　　肥桃不日到寗山東肥城縣所産佛桃氣味芳馥色澤鮮艶汁濃體大久爲全國所歡迎惟苦於交通不便易致腐爛以故商人無法販運殊爲憾事刻該縣勸業所爲傳播土産起見特運大宗肥美佛桃來寗倩東南大學同人銷售價值從廉願嘗異味者幸弗交臂失之 
[湖州]  
　　選出縣商會長吳興縣商會本屆各當選會董業經完全答覆到會故於二十八日即由各會董互選正副會長兹悉是日下午二時各會董先後蒞止遂即依照定章投票互選開票結果以李恢伯（絲織業）當選爲正會長盧次廉（鹽商）當選爲副會長卽經通函各機關查照矣 
　　絲織業就近徵出品絲織團體以上海商品陳列所所設之蠶繭絲綢展覽會開會在邇且以該會迭次來函催報出品數量以便匀配容積地位乃各廠造成之綢大半寄頓在申湖州無可徵集業經商定函由上海本業團體轉知各莊選集精良出品就近送所陳列並請先與展覽會接洽以免隔閡 
[杭州]  
　　海門運米風潮之省電海門新寳華輪船裝運照米災民誤會私運致起衝突一案兹浙江盧督辦沈省長特於八月三十日電致臨海江知事云海門轉臨海江知事宥勘電及海門商會曁米商等電均悉查本省署馬電言所有護照一律停發並無作廢字樣道署轉電何竟將停發兩字改爲作廢殊不可解查王管斯護照係八月灰日塡發萬泰聚望管則顯等護照係七月陷日塡發限期各四十五天現在並無逾期且浙西需米尙急温黄尙屬豐稔甚已經辦妥之米應即由縣查明飭令從速放行不得稍有留難其領照而未辦之米已迭電該管道尹體察情形核議電復能否准運仰俟復到另案電知此次寳華輪船裝米各商旣有護照卽非私運就地人民即有誤會亦應呈明縣署核辦乃竟聚衆起運爭毆互傷顯有不法之徒從中煽惑應併責成該知事會督營警嚴拿首要依法懲辦仍將起運之米一律追回交商領運毋稍寬縱毛警佐等如何辦理不善卽詳呈候奪勿稍隠徇除電黄道尹查明錯誤緣由電復外合亟電飭遵照並轉行海門商會曁米商等及縣議會等知照仍將遵辦情形電復督辦盧省長沈豔印 
[紹興]  
　　諸曁流民蠭起諸曁自本月迭遭水災田園廬舍衝没過半人死無數狀極慘酷其幸而存者或飢餓兼旬枯瘠垂斃或居住無望流離哀號如東區上林志道利普開化崇仁街亭一帶爲此次水患最烈之處災黎盈千累百扶老携幼紛紛結合預擬流食外方以延殘喘地方受災之餘無法救濟聞已具呈邑知事不日過縣出境矣邑内殷富之户得此消息莫不驚慌尙望仁人君子解囊補救之也 
雜評一 
[極之公例（默）]  
　　否極而後泰物極而後反乃世界之公例軍閥之非法行爲不至乎其極則亂必不極亂不極則軍閥不倒而國亦不治今日之軍閥正羣趨於極之一境也戰爭則搶掠剿匪則搶掠兵變更搶刦擾民必至於如此而後乃謂之極中央之財截留地方之財搜括人民之財勒索擾財必至於如此而後乃謂之極閣員去留則干涉省長任免則干涉縣知事用舍亦干涉干政必至於如此而後乃謂之極今日之軍閥惟恐己之行爲不極則人怨不極天怒亦不極也於是盡心竭力以極之故國人不必再望軍閥之覺悟任其横行妄爲可矣横行妄爲一旦至乎其極則千夫所指之日至矣公例如此不可逃也 
 
 

Page 13

 
 
本埠新聞 
[紀昨日颶風之損失]  
　　前日下午本埠又起颶風入夜兼以下雨昨晨雨雖停止風勢轉烈大有飛沙走石之概下午又下暴雨至昨晚雨仍未止風更狂吼較前兩次尤烈實爲數年來所未有浦江中潮溢上岸輪渡俱莫敢開行陸地則道旁樹木園中花卉無不枝折葉落且有坍屋傷人之事四鄕棉禾受損失必不少兹就昨日所得各種損失消息彚録於下 
　　船隻停駛前晚起發生大風航業界預得天文台報告海關又先放警砲故早整備應開班輪停班不開浦江各船預由水巡捕房通知各駁船停泊小港故風浪雖大失事船隻尚少各種貨船航船划子船杉板船等俱由浦江水巡隊先期下令一律停駛並由隊士乘坐杉板船飛駛浦面禁阻大小船隻冒險行駛八長渡各渡船亦於午後停止載　免遭過患各商輪及各小輪均不出口進口尙有數艘各輪船公司本定昨今兩天開出之航輪均因風勢猛烈暫行延期計招商屆三艘爲江新（本定昨日開往漢口）泰順（本定今日開往天津）新濟（本定今日開往福州）太古公司六艘爲湖南（本定昨夜開往長江）杭州（本定今日開往廣州）新北（本定今日開往寗波）盛京（本定今日開往長江）新疆（本定明日開往厦門）天津（本定今日開往青島）寗紹公司停駛者爲甬興新寗紹二輪均開往寗波云 
　　船隻遇險五馬路分灘活絡碼頭遭風浪激斷鐡練致碼頭傾倒某公司小輪在浦心損壞機器幾肇禍端旋有他小輪經過代爲救援拖帶出險昨午有石子船一艘在楊樹浦對面擬摇人洋涇港避險被浪激盪撑持不住幾致傾覆幸經某公司小輪經過帮同施救將石子傾棄大半將該船拖入港内得以出險又邢巧生船滿裝茭白在董家渡將靠傍碼頭被風浪打沉所裝茭白隨浪而去邢與船夥二人由某小輪救起其船祗剩船壳其外船板櫓及器具均被浪打去又坤元號之王和尙船裝麵粉八百包停泊在南碼頭被風浪打斷練繩致船被潮浪打至浦江中心即行傾覆麵粉隨浪漂去 
　　牆屋倒坍浙江路清和坊第一弄二百五十四號房屋係樓上下兩進後樓房屋昨彼颶風吹坍其比憐過街樓牆垣亦被吹塌致壓傷婦人五六口當時經隣居人等將受傷婦人援出迨該管老閘捕房派深前往察勘一週並雇車將受傷人送院療治據情歸稟捕頭核辦昨日下午南市紫霞殿汪利生醫生家之高牆被風吹坍幸未傷人又陸家浜生泰花行經理丁玉生之住屋後牆被風吹倒壓傷丁之子巧根現送醫院醫治大南門與西門一帶之破舊房屋及滬南高昌廟薛家浜等處江北草屋被風吹坍者亦有數處上海縣公署第二進之屋頂鉛皮被風揭去南市鹽碼頭洪福來烟紙店店堂内爲狂風暴雨打擊其樹倉猝爾倒下店中人駭極向内奔避幸免受傷然所陳各貨無不狼籍其餘坍牆倒屋之事不計其數云 
　　昨日因風吹房坍倒致被壓傷者同仁仁濟兩醫院共計有四十八人如清和坊某浴堂烟囱被風吹倒將二百五十四號門牌披屋壓坍江北人閻傳三週身皆受傷由老閘捕房華捕車送仁濟醫院醫治麥家圈醫院寄宿舍之風火牆亦被風吹倒幸未傷人 
　　交通阻滯此次風災較前次更形猛烈爲數載所未遇昨日午後三點餘鐘風雨正猛時華商某號電車向北行駛經過關橋陡遇颶風暴雨乘客大受驚恐俄而大碼頭北首之電綫忽爾中斷車輛不能前進迨由公司派匠到來冒雨修整將綫接妥始得通車南市華商電車之車綫及電燈綫並電話綫等遭風吹斷者計有十餘處昨晨電車電燈電話三公司均派工匠分投趕速裝接始能　當交通浙江路渭水坊正在翻造竹笆坍下三五六七等路電車被阻約三十分鐘愛而近路口有一電燈桿爲風吹倒對面之電話綫同時損壞 
　　潮水上岸昨爲陰曆初九尙非大汛時期外灘沿岸明正東者洋涇浜起至白大橋止潮漲時爲風所迫潮水激溢上岸公園江岸亦上水寸許午後雨急時尤覺泛濫餘與岸平下午雨急時浙江路大新街四馬路貴州路牛莊路等處均積水二三寸南市外馬路各店舖及茶肆酒店爲風雨所打擊遍地有水因而閉門停止營業 
　　樹木倒壞愛多亞路霞飛路一帶沿馬路所植樹木於前晚被大風吹倒者頗多西門京江公所後之大樹並外日暉橋西首之楊樹又法租界大自鳴鐘後之楓樹均被吹倒南陽橋一帶之各種廣告牌被巨風吹落者亦有數處 
　　街市情形各米行及雜糧油豆餅等行大都停市其他各商店主顧稀少而茶酒館劇塲游戲塲遊人寥若晨星損失尤鉅高大洋房玻璃窻碎損者不計其數 
　　吳淞情形昨日午刻風雨正劇之時吳淞口潮水適漲陡起浦岸浪湧如山浦中停泊之各帆船先期避險者多惟有鹵簟船釣船數艘其錨鍊忽斷乘潮流至張華浜將鐡路棧房碼頭撞壞尙有舢板傾覆幸舟子經人救起未遭淹死鎭中電桿折斷距鎭草房吹毁依周塘所豎牌子傾倒者亦有多起田間花稻多倒下損失不貲 
　　鐡路消息滬寗路由滬至南翔之間因被颶風吹斷電線往來電報不通故南翔眞茹發來之電須從蘇州車站轉至滬上去電亦須由蘇州轉麥根路站及該站貨棧之電燈均被風吹壞燈泡甚爲黑暗又滬寗杭二路往來之客車到滬慢十餘分鐘而滬杭路之中班快車到滬慢一點三十餘分鐘 
　　滬寗滬杭甬兩路車務總管因鑒於昨日颶風又起當即通電兩路各站妥爲預防免生危險故各站對於此次風潮早經預防所有停站各項空列車皆用枕木塞住故未有發生事故惟該路長途電報電話兩綫被風雨擊斷阻碍交通雖由電務處立即派工修理尙未恢復所有各站豎立之廣告牌及外揚旗以及各列車玻璃窗之損壞者實屬不少又聞滬杭各貨車昨日均無整車之貨所裝者祗有零件等物而往來各客車之乘客每次均不滿二百人又據該路人員云今夜風雨更大各站難免無發生之事此次風潮該路頗受損失也 
　　擊斃行人昨晨日早八時許風勢益大樹木及店號招牌被風吹落者不可勝數小東門附近有行人某適沿街經過比時大風襲來將該處一帶招牌紛紛吹落致遭擊斃 
　　吹散木排昨日下午四時當風勢猛烈時浦中由楊樹浦方面汆來之木頭數千根沿浦一帶木頭横在碼頭邊又招商局金利源碼頭外灘之馬路已被水浸 
　　船婦失踪洞庭山碼頭某划船歸前日傍晚六時許承裝貨物不料至昨日未見歸來人船俱杳昨日經其姑某氏嫗前往船家探詢貨已收到以後空船與人不知何往云云迢遍處查詢毫無下落該媪年已古稀一旦失其媳婦踪跡昨日午後在碼頭畔冒雨號哭見者無不慘之 
　　西報紀載文匯報云今日午後二時三十分信號臺報告颶風中心點將於晚間六時經過上海及附近一帶風力自昨夜起轉厲港内各輪船均展期起椗日本郵船會社接該公司之Awa　Maru號發出之無線電報謂該船在福州外遇風風力甚猛恐須延緩二十四小時始能抵滬信號臺報稱颶風漸近揚子江口向西北或西北偏北進行吾人海濱一帶及東海黄海上均有旋風颶風中心點之經過大約將使揚子江口及附近一帶發生大潮預料上海今晚將受風之全力自今日正午起浦江中僅有拖船數艘來往餘船均不敢駛行各輪船皆匆遽作自防之凖備本日街市中招牌窗户及玻璃時有吹落颶風之徵象畢露今日正午後勞勃生路美商安迪生中國電料公司工廠之高烟囱爲風吹倒落工廠之屋面工場大受損失幸時值放工故無死傷如事起較早則死者當有多人愛多亞路等處樹木大受創且有極大之樹爲風吹斷者 
　　星報云今日午後三時徐家匯天文臺報告颶風將在晚間六七時吹至上海當報告發出時江濱一帶風力已甚猛烈每小時速率達九十哩匪特浦江船舶爲之停駛卽黄浦灘車輛行人亦時爲中止三時前Gutzlaff（其地距滬約六十五哩與颶風中心點相去不遠）傳來消息謂該處風力至猛儀器不能計畫此蓋言該處風之速率當時已在百哩以上也昨日颶風直接向寗波進發後乃偏北於是乃悉將吹及揚子江口之海濱直接過滬今日午後颶風距滬仍有六十哩之遙但已釀許多損失電話桿吹倒者頗多大樹有連根拔起者至於浦江中雖最有力之拖船逆風而進亦難前行德和輪船於晨間十時左右在颶風未到之前入口然已費三小時之久始能落錨泊岸 
[海電綫因風中斷]  
　　本埠大東電報公司之海線昨因風中斷大北公司通香港之海線亦中斷至太平洋商務電報公司則已數日未能通電矣 
[甘肅固原又有猛烈地震訊]  
　　星報三十一日固原電云昨夜七時四十分許地震至爲猛烈損失甚鉅目下尙未能估計人民被難極衆 
　　星報云按固原爲甘肅大邑去年亦遭地震其猛烈殆爲中國史册中所罕見近山村落多爲崩下之山石所埋生命喪失以數百計西人某雜誌中曾攝有照片多帙稱爲「移山之地」此次地震以該地情形之特殊諒必損失不輕也 
[省令查禁商辦閘北水電公司]  
　　滬海道尹公署昨接江蘇省長公署令云查電氣事業取締條例第二條凡經營電氣事業者非呈經交通部立案後不得開辦及使用電氣工作物其關於地方事業及營業計畫屬於其他主管官署者應同時呈明該管地方官署及主管官署核准又查公司條例第六條公司之設立非在本店該管官廳註册後不得對抗第三者今查沈聯芳等在省立閘北水電廠營業區域内未經立案核准註册公然以商辦閘北水電股份有限公司名義登報招股實屬違背法令除令閘北水電廠登報聲明外合行令仰該道尹將該籌備處立即查禁具報勿延此令 
[納稅華人會電爭浚河權]  
　　上海蘇州河年久淤塞前由英商會要求代爲開浚嗣經總商會等電請省署設法自浚以保主權曾誌前報兹上海公共租界納稅華人會全體理事電南京省公署要求撥欵自浚文云南京韓省長鑒上海公共租界内之蘇州河束出黄浦江西連吳淞江此處河道洋涇浜章程明白規定不屬租界範圍之内惟近來蘇州河淤塞日甚本年三月間租界英商會曾函致上海總商會要求將該處河道由浚浦局代爲開浚當經該會援照民國八九年交涉署成案復函拒絕並於三月豔電五月眞電先後呈請鈞署將財政廳挪用吳淞水利工程局之修浚專欵飭令從速籌還以免事廢半途詎料此項經費雖由鈞署行知該廳迅速核議財廳方面迄今尙無切實辦法現聞英商會又向上海總商會繼續要求事關主權豈容放棄惟河道淤塞爲不可掩之事實必須設法續行施工方可杜外商之藉口空言爭執於事奚裨查上海總商會本年豔眞兩電所擬辦法洞中肯綮本月養電所陳尤爲扼要敝會全體理事對此認爲與國家主權及地方水利均有莫大之關係公决電請鈞座查照上海總商會迭此電陳迅賜飭下財政廳將挪用吳淞水利局治河專欵從速發還並責成該廳趕籌新閘以東開浚經費以固主權而保水利切盼施行並祈賜覆云 
[開濬蘇州河之西報論調]  
　　華人倘組治河局無成濬浦局欲代其開濬 
　　蘇州河當滬埠與蘇常水路交通之衝船舶出入日夜不絕近以久未疏濬水道淤阻潮退時尤虞擁擠開濬修治實已不容再緩字林報連日於此著論甚詳略謂蘇州河今日淤淺阻塞幾與往日洋涇浜同爲滬上之厭棄物然苟善治之未始不可成爲重要之水道往者中外人士於此迭經討論迄未見諸實行凡工部局浚浦局及稅務司於其權力以内者盡已施行此外則須得中政府之允准其次亦須有　稅務司或江蘇水利局之贊成方可爲之而江蘇水利局乃專就水深及航務稀少之處加以開濬坐徵鉅額之附加稅於商務繁盛之蘇州河反不注意日前本埠納捐華人聯合會中曾提議及此當時决定組一董事局請省長撥欵修治而總商會亦電陳省長以外人方謀開挖宜允華商之請以保主權然試觀華人所辦閘北南市水電之成績該局亦徒能聘請技師坐耗鉅欵而於工程方面築室道謀不知先其所急其終必致華人中有憤其無功而提議加入西人者焉至目下於蘇州河行政上關係最密者首推海關但吾人亦未可歸咎於彼蓋海關權力有限倘能於該河得有無上之權力者吾知其必能措施盡善俾吾人無可詆責也况海關中絶少治河工程師而治河亦非其職水而以下自不甚注意在其管轄中唯有水巡隊然因河中船舶往來如織華人行船又不守來左去右之規則凌亂無序爭端時起管理極爲困難苟水巡隊人數稍多尙易爲力今則寥寥無幾實際不敷分佈縱辦事十分認眞而管理自難週密至於擴充一層則權在北京近聞海關當局已將蘇州河航務情形經詳細調查之結果呈報北京總稅務司吾人深望總稅務司得報之後能擴充水巡隊也至於浚浦局組織完美能力充足平素亦極願從事於此且更有深堪注意之一端則經濟方面不生問題是四年前該局工程師嘗於蘇州河開浚事宜作一詳細計劃書並經各方面之討論其結果徒爲該河今昔淤塞情形以及水性治理方法必要工程開浚經費等增一記録而已據該局工程師言蘇州河中泥沙沉澱尙非大患祇須常有較深之水道俾潮漲時進水極多則潮退時冲刷之力自巨該局工程即多照此原則辦理者該局以水道交通於社會深有裨益故極願從事開濬觀於該局之設置完備人材充盈又富於治河經練苟令其治河必能盡善盡美無疑且根據一九○一年北京條約附約第十七欵及一九一五年推廣上海租界條約該局原有管理蘇州河之權倘華人自組之治河局他日無所成就者浚浦局欲代其開滬亦甚易易耳 
[各團體第五次籌議歡迎中山]  
　　各團體歡迎孫中山籌備處昨日因風大雨狂到者不足法定人數惟由文牘科擬定通告開聯席會議又報告南京公團來電歡迎分紀如下「致各團體公函」逕啓者籌備歡迎孫大總統處連日加入團體已有八十範圍旣大事務加多對於地點經費籌劃等等亟須開大會討論一切今日第四次籌備委員全體議决定於九月三號（星期日）下午二時召請加入各團處開聯席會議屆時務乞代表出席以利進行爲荷「南京各界歡迎孫中山電」江蘇省農會曁南京各界聯合會昨日電歡迎孫中山云頃讀通告議决擇期歡迎孫大總統等語孫公護法有年勞苦功高敝會等極表同情謹電祝孫公萬歲民國萬歲代表徐瀛等叩卅 
[商界今日歡迎孫中山]  
　　南京路等十九路商界聯合會所組織之各路商界總聯合會前經職員會議决派代表三人定今日趨孫邸慰勞并致歡迎辭略謂中山先生護法首功舉世欽仰回憶辛壬以來先生敝屣尊位高蹈雲外貪夫乘之大肆凶暴毁綱滅紀言莽行操自是而降風塵澒洞宇内糾紛法制中斷國幾不國若非先生艱苦卓絶崎嶇海隅告朔餼羊蕩然以盡奚云國體遑問共和譬之商店招牌久易矣此吾人歡迎先生實抱有非常感幸者也邇者武人覺悟軍閥知幾國會重開明良共慶先生之責庶幾告終然統一何以實現善後何以施行士何以勤於誦習農何以安於畎畝工何以精於製造商何以集於市廛種種救國大計猶望先生擘畫經營勞來匡翼此吾人歡迎先生又懷有絕大希冀者也夫今日武人軍閥觀念雖列但狐猾狐埋是其慣技朝三暮四尤其特長往往有自我興之不妨由我廢之者英雄未老匣劍長鳴草莽驅除實啓賢者此尤敝會同人不能不鰓鰓過慮而望先生審愼周詳者也同人等智識淺陋出言無似惟先生有以敎之云 
[上海民黨致章太炎書]  
　　在某報見章太炎致上海民黨書用意所在姑不必測即就事實言之六月六日中山先生在廣州之宣言對於北方將士尊重護法之表示援潔己以進之義開與人爲善之誠其時北伐軍鋒正銳贛州吉安以次攻下陳炯明等叛萌未著而中山先生態度如此其宅心之公恕固天下所共見也及八月十五日中山先生在上海之宣言與六月六日之宣言主旨一貫無幾微之差違不以勝敗而易其轍有如此者自是厥後各方面來見者中山先生皆坦然相接一切言論皆根據宣言大旨無不可公開者所謂某正某副之條件吾不知太炎何處聞之以道義及感情而論中山先生於太炎愛護周恤始終無間今者中山先生艱難護法九死一生始得脫險來滬即在交末亦宜慰問况於久相交厚之太炎倘使太炎不以炎凉易態與中山先生晤言必能諒解一切何從根據讕言搆成蜚語即曰炎凉之態太炎根性所不能改道義感情不可以之相期然太炎欲其言之見信於人亦必當稍事調查略捉風影始可形之筆墨今乃嚮能虚造若此是直欲人之夷衊其人格糞土其言論而已昨日見太炎此書多有駭然不知其所指者今日見勳一位之京電始皆釋然嗚呼太炎平日以國師公自命今觀所爲嗜利忘恥果肖劉歆又何責焉 
[紀章太炎之談話]  
　　國聞通信社云本社記者昨日往訪章太炎氏詢其對於昨日孫岳發表宣言與北京晋給勳一位二事之意見章氏答云孫岳此來之目的與任務外間俱已明瞭毋庸多辯孫來時力述前曾從事革命隸國民黨籍一若此便可聳動聽聞且於余發言後狀頗不恭余故斥之并指陳其内幕所在以告社會現在旣已明瞭則謾駡之辭俱無置辯之必要至勳位一事外間所傳吳子王主動含有交換之意味或亦近似緣余邇來力主聯省自治頗與吳所主張者相違藉此覊縻不盡無因余於袁項城時代宋案發生時亦曾有此事實此次當即相類至此事發生動機以余觀之當在褒獎程璧光一事因卹程發表後老黎曾囑將西南護法有勞績者開一名單當時余開單曾分兩類一爲尙在西南未承認中央　 
者一爲已下野者總計近六十人林葆懌·朱慶瀾等俱在其中現在遺棄其他之數十人而獨表余一人可知此事非也老黎之意惟勳位用意原係表彰過去勞績與現在及將來之主張絕對無關更不能有所交換况現在主張聯省自治者各黨各派均有其人更不能以覊縻一人之手段以障主義進行之全體故此種舉動實甚可哂云云 
[美國商務次長來申有期]  
　　本報前誌美國商務次長柯斯敦偕同隨員及研究家共十人來華攷察貿易一節兹得確實消息柯斯敦君等已至日本大約九月十號可以抵滬云 
 
 

Page 14

 
 
[檀香山聯太平洋會總董來滬]  
　　今日午後本埠聯太平洋會開會歡迎之 
　　檀香山聯太平洋會總董福德（A.H.Ford）君定於今日（一日）抵滬福君此次由日繞道來華專爲邀請參赴太平洋商業大會代表而來本埠聯太平洋會因名譽總幹事費吳生君適有要公赴松江故特託總商會宋漢章君厚生紗廠穆藕初君美國商務參贊安諾爾君美商會來門君大陸報許建屏君等十餘人於今日午後五時三十分借座聯華總會歡迎福君並報告太平洋商業大會一切情形也 
[總商會十八期常會預誌]  
　　上海總商會第十八期常會已定於明日午後舉行兹聞所議之事約有二條（一）爲全國商會聯合會去歲在滬舉行臨時大會决議本年十月二十日至十一月十八日在漢口舉行第四次大會現因湖北省事務所已函知該會推派代表於雙十節前赴漢口總商會報到故該會須由常會時推舉赴第四次大會之代表（一）爲天妃宫因損壞不堪地處租界而爲我國主權所及之處故已由地方欵産經理處决議修理該會前接上海縣知事送去捐册託爲代募曾已謝絶今後如何辦理亦於明日會中公决另有新擬入會之上海水泥公司代表劉鴻生上海國民商業儲蓄銀行之李鑑清永豫紗廠之許松春三北公司之虞順懋東陸銀行之錢俊騤等五人提出表决可否入會云 
[外人之中國航業談]  
　　亟須養成航海人才 
　　中國通信社云前日有海員界重要分子陳天駿者致函海員工會有二種主張（一）提倡水手敎育（二）加入國際海員公會縷舉詳切頗有見地昨又有美國航海界前輩莫爾斯君談及我國航業界之近况云中國政府旣無航政司之設立又無航海專門學校航海人才缺乏已極今日航務之不振航權之喪失其原因卽本於此猶憶前清末葉徐家匯之郵傳部實業大學校曾附設航海科嗣後吳淞商船大學校成立即將此科併入其時長校者爲薩鎭氷氏薩君對於航海事業頗負盛名然以經費支絀中途而止次年該校學生聯絡同志組織中國航海協會入會者以船主大副二副三副領港正機司副機司爲限邇時曾有恢復是校改歸商辦之議後因其他原因以致不果吾人對於今日中國之航業界固極願其有專門學校而養成專門人才則不難挽已喪之航權振將來之航業云云 
[河南旅滬商聯會致豫團體電]  
　　開封省議會總商會農會工會敎育會曁全省各法團各報館均鑒天禍吾豫喪亂頻仍水旱災荒繼以兵燹最近客軍徧境兵費日增每月開支八十餘萬哀我豫民何以堪此報載豫省公民代表劉基炎等爲限劃豫省軍額及調開客軍事請願衆議院清議猶存人心不死無任欽佩當望貴會協力進行主張公道以爲代表後盾蘇吾豫民報載豫省土匪由豫南竄至豫西軍隊剿除不力並請向督署就近力請俾早肅清而安良善豫民幸甚此次趙倜禍豫罪狀昭著逋逃在滬敝會已電請中央通緝並擬在省垣醵金爲趙倜鑄一鐡像以爲貽禍桑梓者戒如荷贊成即希示復爲荷河南旅滬商界聯合會會長傅斌副會長許玉璧等叩屋 
[皖團體聯席會議紀]  
　　昨日下午二時旅滬皖民自治社改造安徽同志會安徽旅滬公民團安徽駐滬勞工總會以皖事不可收拾特假愛多亞路怡樂里一五二四號開聯席會議到會者五十餘人公推王亞樵主席略謂皖政敗壞已達極點今日所應討論之重要事件如左（一）申新兩報先後載有旅滬同鄕聯合會致府院敬電刻遍查皖事改進會安徽自治協會新新社等團體并無此種聯合（二）旅京皖事改進會元電滬各團體稱曹錕保王懷慶長皖實違吾皖人治皖之主張（三）報載齊燮元保吕調元長皖吕曾長皖一次不獨政績毫無且閙茸不堪越俎代庖似宜謝絕經討論通過遂由衆推周鎧楊善之起草立將電文擬就宣讀後請主席付表决用快郵拍發議案尙多因時間短促擬再定期開會討論之六時許散會附録電文云北京天津漢口南京蘇州上海各安徽會館轉同鄕諸先生均鑒吾皖政局愈閙愈糟愈演愈奇返閱申新兩報載有安徽旅滬同鄕聯合會敬日電達府院請求電飭省政府釋放三屆非法議員黨胡鏡波等遍查旅滬各團體各同鄕均無此項聯合顯係假造民意肆其簧鼓淆亂聽聞恐遠近同鄕莫名眞相不得不一揭欒之尤不能忍者報載旅京皖事改進會元日電滬各公團稱保定曹仲珊保王懷慶南京齊撫萬保吕調元同圖皖長又置吾皖人於何地耶况王爲直派武人吕無政治功績皖人未盡死豈甘犧牲吾皖人治皖之主張耶抑甘犧牲自决之精神耶務請同鄕諸公急起直追主持正誼一致否認其奸人之揑造越俎之代庖皖局前途庶其有豸臨電憤激不知所云佇候明敎共濟危舟旅滬皖民自治社改造安徽同志會安徽旅滬公民團同叩艶 
[商聯會事務所復鄂事務所函]  
　　全國商會聯合會總事務所復鄂省事務所函云逕復者接准台函以第四屆全國商會聯合會常會應輪在漢口舉行今春照章先開全省商會聯合會籌備一切並議决訂於十月二十日至十八日爲常會其開會經費仍按照去年臨時大會成案由各省照數分擔囑將各省所認經費等級數目清册抄寄以憑查照成案辦理等由准此查去年臨時大會與會而繳費者共計十五省其數目係臨時協定分級太多似未可作爲一定之標凖查照第一次常會議决經費案内分甲乙丙三級並經各省按級分認在案其標凖較爲切近應否參照辦理之處悉聽裁酌今抄録去年臨時會各省分認經費清單及第一次常會議决經費級數表各一紙即祈察存酌核辦理爲荷此致湖北事務所 
　　「民國十年臨時大會各省分認經費清單」江蘇江蘇省事務所八百八十元湖北漢口總商會六百元浙江杭州總商會三百元寗波總商會二百元共五百元福建福州總商會四百元四川重慶總商會四百元京師京師總商會三百元山西太原總商會三百元湖南長沙縣商會三百元江西樂平上饒贛縣商會三百元安徽蕪湖總商會二百元陜西西安總商會二百元山東濟南總商會二百元雲南雲南總商會二百元吉林吉林總商會一百元河南常德總商會四十元實收洋四千九百二十元正「第一次常會議决經費級數表」假定以一千元作組分甲乙丙三級甲級一千元乙級七百五十元丙級五百元所有按級分認各省開列如左（甲級）京師直隸廣東江蘇上海杭州湖北四川計八省（乙級）山東江西湖南計三省（丙級）奉天吉林黑龍江安徽陜西雲南廣西福建甘肅河南山西貴州計十二省按級併計每用洋一千元須以十六股二五分認甲級八股應認洋四百九十二元三角一分乙級兩股二五應認洋一百三十八元四角六分丙級六股應認洋三百六十九元二角三分三項合計適一千元云 
[兩商總聯會合併方法之商確]  
　　北山西路唐家弄兩路聯合會自建議合併兩總會後預料各會必多深表同情又特妥訂合併原則以與各會商榷其商榷書云吾商聯會之主張合併者異口同聲不自今始曩曾幾經會議或因語言不通而至悞會或因意氣用事而致紛歧要皆事前無公平之原則以爲之範耳敝會不揣冒昧敢本良心之主張謬訂原則四條以與各會一商榷焉（一）經濟上之解决宜採兩銷法各歸自理所謂自理云者凡兩總會中堅分子平日所墊欵項旣因公益而墊去又因公益而取銷當無不可也在事實上犧牲微利而總會因此合併則諸公厥功偉矣查兩總會平均開支每月不下二百元經濟上之不經濟可爲鉅矣合併之後可節半數僅百元足矣（二）章程問題雙方章程均須取銷經各聯會無條件正式合併後重組委員會起草交大會公决惟章程中之大綱不能不預爲確定（甲）爲免除操縱之弊竇起見應廢除董事制亦不必用理事制可分科辦事以專責成（乙）吾商人組織商總會其性質爲商凡有討論宜不涉政治在必要時認爲與商人本身有關係可偶一開議如政府發行公債或苛增稅項等等（三）原有總會會址爲避免偏重起見在正式合併雙方退租另覓會址不必崇樓傑閣祇須適用可矣總之以節儉爲是（四）組織合併委員會此項委員由全埠聯合會破除界限在聯席會推舉若干人從長籌備負合併專責凡此四原則如各會認以爲然一經表示敝會擬擇適當地點開一茶話會邀請各會推派全權代表出席與議俾得早達目的而免貽人之議是否有當敬候指敎云云 
[日商務官之修改稅則談]  
　　國聞通信社云據日本在滬横竹商務官談話現在進行之修改稅則委員會决定各案定下月中旬結果對於現率五分案已由各國承認來月底將由各關係國公布該會議之决議案於兩月後即十月底爲新稅則實行期又附加稅二分五釐與奢侈品二分五釐稅將繼續决定惟其實行約須待至來年附加稅二分五釐案非中國裁釐或改正稅則恐難實施因中國加稅之故日本貿易直接受其影響惟此事日本對華實業家已明知此事惟即因此受甚大影響仍不改其在華經營企業之覺悟云 
[德貨銷路之暢旺]  
　　國聞通信社云德貨在歐戰時來源斷絕停戰後來貨即有增加傾向大都由日英輪船自漢堡逕運大連再轉運至哈爾濱由上海方面進口者甚少此項德貨銷路均在大連以餘貨銷行内地戰後德政府因馬克暴落對出口貨重征出口稅然仍較日産低廉堅固故將來日貨必將爲德貨所抑云 
[友華銀行滙市報告]  
　　昨日友華銀行匯市報告云三十日倫敦大條銀價近遠期俱未動紐約銀價長至六角九分六二五倫敦紐約間匯價爲四元四角六分半今日此間各國掛牌匯價僅佛郎長至一千枚市况極似昨日但微見穏定今日售出之價多爲昨日購進之價英鎊有數宗九月份交貨以三先令五便士六二五成交遠期以三先令五便士六八七五成交至英鎊十月份交貨以三先令五便士六八七五之價購進視售出爲多十一十二月份交貨同前之價則以售出較購進爲多美金市况因投機家紛紛售出視昨日特爲穏定其成交價十月份七十七元四角三分七五十一月份七十七元七角五分照此價格售出較購進爲多日金稍有成交其價九月份六十一兩六錢八分七五十月份六十一兩七錢五分銀行定價英鎊匯票三先令六便士三七五美金匯票七十九元佛郎匯票一千○四十枚昨日倫敦及紐約市况俱穏定交易寥寥 
[上海商業市况彚録]  
　　金融 
　　昨日銀幣市價午前爲七錢二分三釐八毫七忽半午市收盤爲七錢二分三釐七毫半比較上日小去三毫七忽五外埠到有現洋十六萬元市上少交易因又起大風雨輪舶未開用途亦有限也 
　　銀拆早午兩市皆爲八分現銀用途平穏匯豐銀行收欵九十萬兩麥加利道勝友華大通花旗等各銀行亦七八十萬兩 
　　昨日因本埠新颶風復起各外洋公司輪船均不敢行駛以防危險以致銀洋大條未有進出現洋祇有中國銀行由滬杭火車運來洋十六萬元又去杭州大條二百條又買進大通銀行大條二百十八條故該行尙多存十八條麥加利銀行進倉銀四十萬兩中國銀行進倉銀三萬兩進倉洋十五萬元臺灣銀行進倉銀十一萬兩各錢莊少存銀五十五萬兩交通銀行進倉銀五萬兩華義銀行出倉銀三萬兩昨晚止中外各銀行共存現銀三千九百七十六萬兩現洋三千五百六十一萬元大條四千一百二十條 
　　公債市 
　　昨公債行市因適當交割之後是以買户較多市價大都見起惟因天時風雨大作致交易較爲清淡金融公債現貨有交易價爲四十五元半期貨九月份四十六元較二十九日行市漲三角餘整理六釐現貨三十五元二角五期九月份三十五元三角漲五分最高曾漲至三十五元五角十月份三十五元五角餘期貨交易頗少現貨則償還短期八釐價二十九元四五角七年長期千元票三十二元二角萬元票三十二元均稱穏定云 
　　國内匯兌 
　　昨（三十一日）各幣來電價格各無重要變化京津銀匯各低五錢洋滙各無漲跌北京公砝爲一千零四十六兩銀元爲一千零一元天津行化爲一千零五十四兩銀元仍與申洋相同烟台銀兩遞加五錢爲一千零四十四兩二錢五分銀元爲一千零五元漢口洋例遜去五錢爲一千零三十二兩七錢五分銀元好起半元爲一千零六元半宜昌洋匯不動計仍爲一千零二十元銀匯則縮去二兩爲一千零三十五兩蚌埠銀元高一元爲一千零六元其餘如九江南昌銀元各爲一千零六元蕪湖徐州温州銀元各爲一千零五元安慶銀元爲一千零五元五角南京蘇州鎭江揚州無錫常州常熟等銀元各爲一千零一元半清江海門銀元各爲一千零四元宜興南通銀元各爲一千零二元杭州寗波嘉興湖州紹興餘姚等銀元各爲一千零三元蘭谿銀元爲一千零四元半福州銀元爲一千零十元厦門銀元爲一千零八元哈爾濱銀元爲一千零十一元重慶萬縣九七平銀各爲九百八十五兩成都九七平銀仍與申元相同重慶成都萬縣等銀元亦與申洋相同毫無增减云 
　　外幣 
　　昨（三十一日）外幣市面殊屬平定華商各商及錢業所進出者大都少數價格因之毫無變化僅香港票遜去一釐買價爲一元零二分四釐馬克買價仍爲二元五角但掛牌竟低至六百五十個較前日又縮三百五十個其餘如羅卜一千元新票仍買二兩九錢二百五十元票買一兩五百元老票買八兩五元至二十五買七兩五錢法郎買一角四分三釐新加坡元買九角老頭票買八角五分四釐花旗票買一元七角七分半英金票買七元九角八分荷蘭票亦無漲落買進價仍爲六角七分云 
　　金市 
　　昨日星期四大條先令均弗動各匯市况平靜因此交易亦稀成交者祇友華銀行買進十月份先令二萬磅價三先令五辦士六八七五又道勝朝鮮臺灣銀行買進九月份大連各二十萬元共計六十萬元價均六一半標金升降亦微上午開盤三百零二兩二錢最小至三百零一兩五錢最高至三百零二兩八錢後爲三百零二兩六錢午後標金開盤最高三百零二兩五錢最小至三百零二兩一錢收盤價爲三百零二兩三錢人心平定市價又穏預料數天之内標金當無大上落之勢云 
　　紗花 
　　前日本埠又起大風雨前晚澈夜不息昨係星期四又值陽曆三十一號月底三品紗交割無電印棉亦無電報美花現期小五個磅音遠期小六個磅音交易所標凖紗價陡較交割期前漲起四兩許緣前經抛出空頭者睹此天時棉花正在結苓採收遭此催殘必受損害據老於植棉者謂就此即止已傷十成之二八折年歲矣是以愈見恐慌紛紛放價抵進而客帮現本紗中十六支如意雙象文明人鐘富貴等數牌亦漲三兩左右其外十六支十二支十支等各紗亦漲兩許二十支則平平各客帮如天津牛莊烟臺威海衛江西蕪湖野鷄等帮共買本紗六七百包日紗四百餘包公會小包本紗全無交易祇有雙驢日紗數十包市面不過暫時横漲若風雨即止通崇餘姚等花無碍市面恐不能立足也 
　　棉花正在穫收緊要關頭忽遭風雨影響所及勢必折減業此者鑒於上年通崇海等處大受風潮損失以致全埠紗廠原料莫不受害昨日新通花皆不肯售出故無成交惟陳公茂買進現貨蔡田花一千擔價二十九兩五錢 
　　絲市 
　　昨日星期四匯票又漲廠絲未有成交惟白絲經由倫敦辦去數十擔價較上日略疲黄搖經現貨另頭成交祇數擔價亦疲而灰經則漲起十兩計由泰和洋行買進頭號飛虎牌七里干經十擔丁號金鳥牌十擔又中和洋行買進丁號金鳥牌七里干經十擔價均九百二十二兩五錢又中和洋行買進丁頭號康杜牌七里干經十擔價扯九百九十五兩又開利洋行買進頭號長城牌揚迎黄搖經五擔價一千零五十兩又元利洋行買進頭二號得勝牌八繭灰經十擔又頭二號鷹牌十擔價均六百七十兩又元利洋行買進頭二號牡丹牌八繭干經二十擔頭二號華盛頓牌二十擔價均係六百八十兩以上統計成交一百零五擔較前日爲稀云 
　　茶市 
　　昨日洋莊茶市市面稍寂惟珍眉去路尙稱不惡售開盤價亦無何等變動蝦目珠茶高莊貨怡和天裕等行均有需要但胃口極微售盤殊無提漲之希望貢熙市面仍爲靜寂白頭行日來全無成交惟據接近洋商者云前途消路尙有不日當可成交大帮去路惠利洋行雖有零星購進然他行尙在徘徊觀望之問市面故無從發展秀眉針眉因天祥等行均多需要售盤已看高一二兩祁寗兩路紅茶因市上存貨缺乏毫無市面可言兩湖貨來源尙有萬餘箱日來亦無交易湖州平水大帮因錦隆天裕等行均無購買誠意目前情勢亦無何等樂觀云 
　　呌莊 
　　昨日星期四輪值元芳洋行拍賣各項疋頭之期共排五百四十一件計二萬三千零九十一疋比較上屆少去二十一件計九十四疋適值大風暴雨客帮及本街到者甚稀所拍貨價互有升降統扯與前期相仿按此市面各種疋頭均無起色客帮各貨均未發動也 
[美國水面飛行家將來滬]  
　　據本埠三菱公司接到報告美國海軍游擊隊長布列克氏乘水面飛艇周游全球現已抵印度不久即來華將在上海杭州等處着陸云 
　　尙有本埠新聞等轉入後頁 
雜評二 
[商聯會之合併（豫）]  
　　商業之進步全恃團體提挈之力商業之團體愈多固愈足見商人知識之進步然若性質相同名義相同而各標一幟以對峙者則未免有類乎駢枝非特内足以引起意見之紛歧而外亦足示人以團結力之薄弱對内對外因是而發生障礙者勢或不免矣上海之有商界總聯合會已經六稔以意見未能一致故分而爲二各稱總會各自爲政其便利處固亦有之然欲圖事業上之進步增加團體之力量似宜合兩力而爲一泯立異之形跡聯各業之精神感情旣洽發展自速故今日兩聯會合併之議不可謂非當務之急矣願雙方各以以前種種譬如昨日死而以以後種種譬如今日生則歸併前途庶乎有望歟 
 
 

Page 15

 
 
本埠新聞二 
[商團華隊添招預備隊員]  
　　上海萬國商團中華隊成立迄今十有六年歷有成績之進步迭誌本報中外人士咸稱佳美兹聞添招第十六年預備隊員决定於陽曆九月一日起所有軍裝槍械均由公備其報名處在百老匯路一二九九號現索取章程及報名投効者甚形踴躍兹將緣起登録於下西曆一千九百零五年曾立滬北華商體澡會爲虞君洽卿袁君恒之胡君寄梅及地方領袖諸君所發起一以保護居民之治安一以振興國民之尙武至一千九百零六年經上海工部局許可加入萬國義勇軍是爲中華隊迄今蓋十有六年當其加入之初多以華人程度不逮難與外人並列而華人則委曲成全力求進步歷十餘年如一日至防務之出力操射之競進總商會各公所之資助與夫市政當局之誠意素爲中西各報所稱道亦爲各國人士所贊許者也近數年來名譽卓著成績極佳已與各國隊伍受同一之待遇矣夫萬國義勇軍者爲各隊所集合各隊即所以代表各國以盡國民之天職者也其於服務社會之道以維持地方治安保護生命財産藉盡居民之責任者也至所研究之武備技能及各種學術係爲個人之學問者也兹屆第十六次添招隊員按照向章每年加添一次作爲預備有志於此者盍興乎來 
[遠東運動會籌備訊]  
　　中國通訊社云第六屆遠東運動會籌備會將於本月初間（九月）在日本東京開一次籌備會聞大阪體育協會已將明年開會地點决在大阪日期則已定爲五月二十五·二十六·二十七等三日云 
[總商會代邀會員聽國憲講演]  
　　本埠八團體組織之國是會議開會集議以來已有數月兹悉所組織之制憲草議委員會已將憲法草案製成特向總商會商借該會議事廳公開演講故商會宋會長曾在八月二十六日臨時開會時提出由會董議决允許借與國是會議開會演講日期在九月十日（星期日前報誤爲十一日）下午二時並託總商會代爲邀請全體會員屆時到會聽講故該會已分發通函請各會員赴會聽講矣 
[日本西報女記者蒞滬]  
　　美國裴斯蘭女士（Miss　Beasley）爲日本Japan　Chronjcle報之特别記省兼任美國National　Geographic月報之通信編輯據裴女士自稱庽居北京已有一年此次來滬欲調查浦東女子進德會與女子絲工事宜并欲探知現在中國勞工情形昨日上午又與南洋烟草公司經理簡照南之公子簡又文談論前次非基督敎徒運動情形下午又至法租界莫利愛路訪孫中山欲詢問關於勢働家之各種意見裴女士又約定今日上午九時至本館參觀各部事宜並定今晚十一時乘車赴寗轉道津浦路直返北京此後又須赴俄德法等國訪察各該國實業狀况及政治上一切情形云 
[西人將開競泳大會]  
　　下星期在工部局游泳池舉行 
　　中國通訊社云香港神户之旅滬西人擬於下禮拜在工部局新造之游泳池開一競泳大會聞與會者神户有選手五人香港有七人上海有十餘人於本禮拜六即將開始預選云 
[瑞安失事後管駕之定罪]  
　　瑞安輪船管駕徐寳根自該輪失事後即至寳山縣署投案昨日下午由馮知事將徐寳根提審後以該輪行駛在寳山東門外海面遭風失事損失財産溺斃多命該管駕罪有應得遂判决徐寳根刑期年半已宣告决定矣 
[電機綢緞呈請免稅文]  
　　中華國貨維持會前日致函駐京代京王文典王介安兩會長内附代江浙綢商呈請大總統國務院財農兩部並稅務處懇請援照機製洋式貨物現行稅法完稅等情已誌昨報兹將呈文照録如下 
　　呈爲電機綢緞日事改良欲求推銷須輕成本懇請准予援照機製洋式貨物現行稅法完稅辦理以資競爭而利實業謹呈愚見伏乞鑒核採擇施行事竊吾國絲織品綢緞綾羅夙擅美譽名馳全球惟以墨守成規不事改革致營業範圍日益狹小以視泰東西之科學昌明機械完備成物多而投資少故能暢銷市面政府復從而獎勵之扶助之遂克爭雄海外莫可與京年來我政府厲行保商政策訂行機製洋式貨物免稅辦法及編製商標保護法薄海商民咸深感戴查電機綢緞確爲近來仿造東西在野鷄葛綢緞之最新事業所出各貨莫不花樣新奇色澤鮮艶較之舶品洋綢實有過之惟以捐稅頻仍成本過重致不能與洋綢爭勝市塲且不克輸銷國外稍挽利權商品滯銷稅收减色於國於家兩無裨益此敝會所引爲憾者也今者修改稅則行將完竣裁釐加稅勢在必行此後對於國貨應如何提倡之處執政諸公自有權衡無容敝會鰓鰓過慮惟敝會致力社會亦旣有年對於直接有益於商間接有利於國之事自未便壅於上聞爲特公推前會長王文典副會長王介安賚呈赴京晉謁鈞座伏乞俯卹商艱准將電機綢緞援照機製洋式貨物現行稅法辦理並豁免出洋正稅以示提倡而利實業毋任迫切待命之至謹呈 
[三誌藉端拆梢釀成命案]  
　　應公祠路小木作主婦張陸氏因容留陳大郎之未婚童養妻陳安卿在家與流氓趙阿三等拆梢以致安卿服燐自盡送往上海醫院醫治無效而死已紀前報兹悉陳安卿死後有人欲從中和解勸令詹子忠張陸氏出洋棺殮詹張不允以致屍攤醫院二三天延不收殮院中即函請官廳派員相騐該廳乃委許檢察官等蒞院檢騐屍已發變委係服毒而死判令屍夫陳大郎屍姑陳某氏等趕緊收殮所有在押流氓趙阿三等聽候返廳訊辦 
[謝持前晚北上]  
　　前由廣州來滬之議員謝持此次對於法統問題贊成護法議員北上奮鬥主義已於前日聯同議員數人乘滬寗夜車北上矣 
[交通滬行經理之更易]  
　　本埠交通行經理錢新之君自升北京總行協理後經理一席虚懸已久上月有聘本埠興業銀行經理盛竹書君之說然興業因盛君在行十餘年慘淡經營成績昭著不允其他就旋經交通方而再四磋商興業情不可却願爲讓賢昨日已由其董事提議通過矣盛君又爲銀行公會會長在金融界極有力量交通改組之始得盛君經理之營業發展當可立見聞盛君因交代興業之事須至陽曆十月方能任事云 
[各學校消息彚紀]  
　　坤範女學梅白格路坤範女子中學校秋季開學已定於陰曆七月初十日其分設之銀行商業專科則爲十一日美術科則爲十二日聞各科學生均將滿額尤以美術科爲最擁擠云 
　　歇浦甲種商業學校西門内歇浦甲種商業學校招生以來報名應試者極爲踴躍並有他省多人要求轉學另開一班者該校又定有半費辦法及夜校初級免費班以期敎育普及與獎勵貧寒者好學之誠聞餘額無多恐不日即將宣布停止招收云 
　　銀行夜校銀行夜校爲銀行學社社員所創辦故原名中國銀行學社商科夜校今以簡便計改稱銀行夜校自蔡競平辭去校長後已由社員公推馬寅初博士爲校長施博羣碩士爲副校長會同銀行學社社長朱博泉主持校務該校敎務仍由社員義務擔任去年自選科制已改爲三學年畢業授憑一切課程均編成系統秋季先開第一年級該級課程爲經濟通論簿記會計商業地理銀行通論銀行會計均以中英文參酌敎授現聞該校定於九月十號起招考第一年級新生於十八號即當開學云 
　　音樂專門學校法租界平濟利路音樂專門學校係邵布文君獨力創辦自登報招生以來報名者絡繹不絕并有各省縣敎育機關具函保送者多名近已聘定敎務長閔湘女士音樂主任劉質平君西樂敎員姚琢之君中樂敎員譚裕芳君並請蔣梅生許士騏二君分敎中英文學定期九月十日行開學禮云 
　　勤業女子師範學校該校自設暑期補習班以來各學生咸大有進步本擬補習三星期即行結束該校校長因鑒於天氣凉爽光陰可貴爰延長一星期至八月三十日始行結束已定於今日開學聞屆時有敎務長吳山先生演說當今敎育主義王立明女士演說女子應有之覺悟並有學生餘興等以歡迎新校友云 
[台屬同鄉會籌備水災急振]  
　　旅滬台人鑒於此次臨海寗海天台仙居黄巖等縣被狂風大雨洪水爲災以致人民顚沛流離風餐露宿死亡者遍地横野傷心慘目爲聞所未聞旅滬台州六邑同鄕會特於前日下午三時在該會開籌備水災急振會集議辦法定日再開籌賑大會計是日到會者如天台山農·姚式訓·張羽生·徐聘耕·周佩璜·洪宇清張孟定·徐賢昌·梅鶴亭·張兼庵·許柳春·章九芝等百餘人首由天台山農報告被災區域慘狀繼由張羽生姚式訓報告旅杭台屬水災急振會辦理情形畢次張兼庵許柳春徐賢昌提議募欵并謂凡吾同鄕誰無救助桑梓之責應推飢溺之懷共擎義舉免得老弱轉乎溝壑云云全體鼓掌稱善當公推天台山農·徐聘耕·姚式訓·張兼庵·徐賢昌·張孟定·洪宇清·許柳春·梅鶴亭·金達三·項琴軒·李漢杏·張雨蒼·陳經難·施雲波·梅建堂·章九芝等爲臨時籌備員畢遂散會已鐘鳴五下矣 
[紹興同鄕將開籌賑大會]  
　　九日三日假總商會爲會場 
　　紹興旅滬同鄕會會長田時霖魏清禄宋漢章等疊接諸曁新昌嵊縣上虞等處告災函電後特發起紹屬水災籌賑會由徐乾麟爲主任已於日前成立兹定後日（三日）下午二時假總商會開籌賑大會現已分送乞賑捐册於各同鄕想屆時蒞會諸君定必踴躍輪將云 
[聯益善會董事會議紀]  
　　虹口胡家木橋香烟橋路上海聯益善會於前日開董事會議到會者王際亨蘇瑞階郭公俠左耀卿陸文中諸董事等由王席陸文中君提出各項問題公衆討論（一）辦理平糶問題曾函請縣署給示並擬至食米採辦處備價領米定期開辦僉謂平糶屬於地方行政事宜自有專職惟本會係慈善機關庶予協助遂議决改平糶爲施給以期實濟先由調查貧户着手定於夏曆七月二十日起至七月三十日止（二）建築會所問題已有陳保欽陶秉鈞羅迦陵夫人姚錦榆郭公俠朱榜生吳斯芳朱子雲王際亨左耀卿殷受田朱瑞階陸文中諸董事各認墊洋二百元俾得着手進行不足之數另爲籌募通過（三）建築丙舍問題去年因有義塜不敷掩埋棺木於十一月間由會董王際亨君經手購得周慕賢畸産坐落引翔鄕二十三保四七圖梨字圩六十八號内邢耀宗邢孝先户共計則田七畝七分九釐二毫以作義塜今爲便利客藉居民寄柩起見擬於該地上建造丙舍數間經衆贊成議决通過旋又討論義務夜校等問題茶點而散 
[華洋義振會職員會紀]  
　　華洋義振會據浙屬各災區報告水災後於昨日開職員會議决案如下一核訂杭州華洋義振會在該會現存欵中撥洋二萬五千元辦理諸曁新昌兩縣振務由該會調查股參酌情形分配之二請寗波華洋義振會與紹興旅滬同鄕會代表會同辦理嵊縣上虞兩縣振務本股擬在本會所存浙江振餘欵内撥給寗波華洋義振會洋二萬五千元以資救濟按此項振餘原議定辦理太湖水利事宜因此種計劃現一時未能進行容俟將來與有關係各機關商略後再交大會另行核議云 
[太湖流域防災會定期改選會長]  
　　太湖流域防災會正會長錢幹臣現因辭職經該會定期於九月九日即陰曆七月十八日開會選舉昨日由會印發通告請各會員於屆時蒞會選舉云 
[閔行青年社函呈沈知事]  
　　閔行青年社以有人盜用該社名義投控該鎭上海縣第一區警所姚所長派警飭查一事特於昨日函呈上海縣沈知事請爲澈究原函云敬啓者敝社成立迄今五載就中分子係道義上之結合宗旨係文學上之研究初僅發行青年社叢刋分别擔任交換智識嗣後擴充公衆閱報處及兒童惜陰課餘學社等事純然爲社會服務盡國民之天職至於關係地方一切事務從未插身干與日前傍晚突有貴委員二人帶領本區制服長警來社調查索閱敝社社員名册爲因敝社附設於鄕公所故無駐社社員且又突如其來無從接洽厥後又至蔣社員家調查詢及閔行青年團中有無胡冠文其人雖事實秘密係官廳鄭重查辦之至意固亦未可厚非無如其人險詐揑名誣控數見不鮮往往假託公團冀洩私憤惟旣區而别之曰閔行青年團與敝社絕無關係維閔鎭居民幾疑敝社犯何重罪致受法律上之搜索所謂城門失火殃及池魚者也爰於八月二十四日特開緊急會議當衆議决正式備函懇請鈞座予以合法之保障地方公團受賜無量並祈令行第一分所姚所長詳細查復閩行是否有青年團抑或青年團是否即青年社漫不經心貿然派警竊恐警察對於人民非但不能增進幸福反恐惹起許多惡感而揑名匿名等中傷手投勢必效尤踵起殊非國家設立警察之本旨再所謂胡冠文者社員名册並無其人合併聲明云云 
[函請飭遷有碍衛生之猪棚]  
　　駐滬英總領事近函江蘇特派交涉公署略謂前據英商業廣公司禀稱本埠開納爾路本公司房産附近有華人所設猪棚數所實屬有碍衛生前經函請轉致地方官查明飭令遷移在案乃迄今仍未遷去且日來穢氣薰蒸易於傳染爲再函請迅予轉飭限日遷去以保公安等情聞交涉公署准函後當即致函淞滬警察廳飭屬趕緊飭遷矣 
[福建路商聯會遷移會址]  
　　福建路商界聯合會因原有會址不敷辦公於昨日遷移三馬路三百三十一號新事務所附設之義務夜校養正學校亦同時遷入云 
[米商環請取締陋規]  
　　楊樹浦一帶爲工人薈集之處大小米舖計有數十家之多各米船多在江濱停泊從事裝卸惟該處地面偏東當裝卸之間時有游手及革警等聚衆留難勒索陋規每船二角四角不等相沿成習頗爲痛苦昨經同康等十餘家公函該路聯合會會長丁朝奎請其轉函總聯合會會同公家律師致函捕房設法取締以蘇商困函末全體蓋有書柬圖章以示愼重業由丁會長分途進行矣 
[市屋翻新後之貼費]  
　　國聞通信社云在福建路西首愛多亞路北面有市房一周方面積約十五畝左右舊有市房及住宅共一百二十餘間業主爲南京蔣星階近蔣向工部局買到愛多亞路連帶空地一段約二畝有奇定舊曆七月半起蓋房屋並將舊有之市房同時翻新約到十一月底即可完工該處向鄭家木橋一面舊設有福建桂圖店六家其生業尙稱繁盛聞今翻新房屋房東要貼費每間一千二百兩小租每間一百八十兩開門費每間十兩預付賃金一個月每間九十兩合計每間須耗費一千四百八十兩之多桂間店每一家須佔屋兩間即須耗費三千兩訂約期限該房東祗肯訂限五年 
[甘肅券開獎紀]  
　　昨日爲第十次甘肅救濟震災正券開獎之期在西門外共和影戲院内舉行兹將開出之六大獎正獎號碼及承銷各票號照録如下頭獎三萬二千八百三十四號本埠廣滙源二獎二萬六千零零七號嘉興大利公司三獎三萬六千二百零二號杭州義記四獎二　 
萬九千零六十三號松江廣源祥五獎三萬九千四百四十六號杭州大吉祥六獎一萬二千三百二十二號本埠瑞源 
[寳應法警之顢頇]  
　　誤吳爲胡且私押胡弟 
　　住居虹口胡家木橋華界五區三分所境内之江北人胡小二子經江北寳應縣知事查與該處居民被盗搶刦案内有關備文派警范金生於日前來滬會同該分所長警將胡小二子當塲拘獲旋被乘隙逃逸而范即將胡弟胡小六子拘捕並在其家搜出手槍一支帶至警區奉飭胡小六子交范帶回歸案訊辦詎范遂將胡小六子帶至滬西戈登路一千零六十四號屋内私押並不動身前日爲戈登路捕房包探劉幹泉偵悉禀明捕頭協同西探亨利往將胡小六子與范金生一併拘押昨晨解至公共公廨第一刑庭即據中西包探上堂禀明前情訊之范金生將寳應縣所出移提公文呈案並訴明正犯胡小二子被逃故將其弟胡小六子拘押要求引渡經俞襄讞察閱呈文諭謂范警曰公文上所註盗匪吳小二子並非胡小二子確與胡小二子無干其弟胡小六子更無關係不應擅行拘捕私押殊屬違法遂商之美副領事雅君判范金生押西牢兩禮拜以儆胡小六子開釋手槍没收 
[金純嘉控路政員毁建築物案]  
　　商人金純嘉前在上海地方檢察廳禀控滬南工巡捐局路政員吳春永違法凟職拆毁建築物等情迭奉檢廳傳案預審判吳春永交保候示在案兹悉此案昨日又奉該廳飭警將兩造傳案仍由鄭檢察官開庭預審之下認爲終結判吳春永仍交原保聽候起訴同級審判廳定期開庭辯論 
[汽車傷人二則]  
　　某號汽車於昨上午九時許駛經浦灘撞倒蘇州人傅子原跌傷胸腹等處由老巡捕房六百零三號華捕前來將汽車號碼抄録另雇車送受傷人往醫院醫治一面歸報捕頭候示又有江陰人金才興於昨下午四時許在麥根路行走遭汽車撞傷右腿骨當由新閘捕房一百九十三號華捕前來雇人力車送往醫院醫治一而抄録汽車號碼呈報捕頭候核辦 
[汽車夫違章肇禍罰鍰]  
　　汽車夫蔡長生日前駕車至法新租界愛多亞路地方司機不愼致將行人王金桂撞破頭部碾傷脚骨後由捕頭查悉於昨日將蔡傳至法公堂請究先由捕頭稱查得被告是日誤走路線致將原告撞傷違背定章請求訊核繼由原告王金桂稱是日民人在　 
途行走被告並不揑喇叭從背後將我撞倒當時被告給我洋二元令我匿不報捕後因疼痛難忍故此報告請求訊究詰之蔡供認司機違章撞倒行人求宥中西官判蔡罰洋二十元充公外再賠償原告養傷費洋二十元以儆 
[蘇州河畔發現男屍之請驗]  
　　二十八保三圖地保龔子耕昨午投地檢廳報稱蘇州河畔今晨發現一無名男屍察得死已多日難辨年歲查無家屬爲此請爲相騐車檢察長諭候派員往騐 
[准王秦氏管理王學陶遺産]  
　　婦人王秦氏在公共公廨禀請給諭執管已故王學陶遺産一案聲請人登報聲明之期已滿無人反對昨經中西官給諭王秦氏爲王樹芹之監護人管理王學陶遺産 
[鴇婦屢違取締規則]  
　　福州路一百四十八號門牌雉妓院鴇婦陸四寳因容留無照妓女賣娼被專查妓院之西捕查悉於前日將該鴇傳至公共公堂經中西官訊明判罰洋十元充公示儆詎該鴇於前晚又縱令妓女王金花至馬路强曳狎客復被該西捕查見以其故違禁令禀廨出單於昨將陸鴇傳至公廨稟奉中西官以該鴇屢違取締規則判罰洋五十元充公如無力繳洋着改押女所兩禮拜示儆 
[工匠毆傷地甲]  
　　滬南工巡捐局路政處查得大東門外孫家弄口王姓家自雇匠人在門首行道上動工堆砌水門汀工程並未遵章報局勘明亦未繳費領照且工匠非局中所撥派當飭十五舖地甲傳諭停止工作並傳該匠目到局詰問詎該地甲前往知照時置之不睬反被糾同做工者四五人用鐡器行兇將地甲潘某毆打受傷面部經人解勸後潘即報告崗警將匠目邵修茂並夥計邵善雲帶入一區二分駐所暫留後由該局得悉將一干人提回問明寄押一區警署候再核辦 
[爭奪船老大鬭毆案]  
　　孫金生與張明發楊毛毛爭奪船老大生意在北河南路糾衆持械鬭毆孫被刀傷業已由捕送院醫治並將張楊兩人拘解公共公廨押候訊究在案昨晨提審原告代表甘維露律師聲稱孫傷尚未治愈且尙有被告未曾提到應請改期而張楊之律師以原告旣請改期則要求准被告交保經陸襄讞商之美金副領事判被告各交三百元舖保候訊 
[巡警白看戲之衝突]  
　　五區一分所派駐所巡警包長貴桃源人前晚在胡家木橋江北班慶陞戲園内與園中人衝突扭毆由該管五區三分所崗警將包及該園經理徐州人蔣幹臣股東談德貴一併帶所經王署員質訊包供今晚請假出外往該園尋找友人被園中人阻止入内並由蔣等喝令毆打撕破衣服等情蔣談同供包身穿白衫褲在園内觀劇查票人不知其係巡警向伊騐票詎包大怒立批查票之頰其時衆客以其兇横羣起不平將包推擁出外並不敢毆打巡警云云判轉解司法科核辦 
[指控騙妻飾物]  
　　青浦人陳某在法租界某公學當敎習住閘北五區境内香興里前日扭其妻徐倩影及在某書館經辦進貨之許祖烈至區控稱伊妻被許騙去值洋千元之鑽戒珠花請爲究追經杜署長質訊許供蘇州人住附近協隆里曾與陳妻通信一次並在先施公司共攝一影等語據徐倩影供因陳家有正室故與許自由結婚云云判轉解司法科昨送淞滬警廳司法科究辦 
[帶川土罰四十元]  
　　邵子方日前身藏川土兩大包行經法界小東門地方適爲包探查見以其形甚可疑當即上前抄出眞贓帶入捕房諭令交保昨又傳至法公堂請究先由捕頭上堂禀明前情詰之邵子方供向某輪船上買來自己吸食餘供支吾中西官判邵罰洋四十元充公烟土没收 
[司賬舞弊押三月]  
　　李楚山昨投法公堂控稱商人前用江時春爲司賬張被陸續塗改賬簿私用賜洋六百八十八元察悉向論一味支吾故此扭案請求訊追詰之江時春供認塗改賬簿祇用二百餘元中西官判以被告不應監守自盜着押西牢三個月期滿如數還清 
[王大明子並未犯案]  
　　虹口捕房華探目蔣阿林於上月二十三號在密勒路九百九十號小飯店内查見江北人王大明子身藏利刀似有圖刦情事拘解公共公廨押候訊究在案昨晨提審據該探目禀稱調查得被告從前在租界内並未犯案等語中西官以旣據查明判王具結開釋 
[一羣搶匪分别押儆]  
　　施榮生陳阿二吳阿六王阿蔡有昌吳阿三陳小成陳阿三劉小馬沈阿弟等先後攫取乘坐黄包車者之財物被探查獲吊出贓物衣服香烟錫箔等解由公共公廨訊判押候查傳失主再核兹因　刦之人當時並未報告捕房以故無從查傳昨晨將各犯解請中西官復訊之下判施榮生陳阿二各押西牢二年吳阿六押一年半王阿根押五個月蔡有昌吳阿三陳小成各押四月陳阿三押三月劉小馬押二月沈阿弟押一月期滿均着逐出租界贓存捕房候認 
[長青週刋定期出版]  
　　上海各小說家所組織之青社擬發行一種週刋定名長青第一期定於九月三日（星期日）出版其中著作者如王四神·王鈍根·包天笑·江紅蕉·朱瘦菊·沈禹鐘·何海鳴·李涵秋·周瘦鵑·胡寄塵·徐卓呆·范煙橋·華倚虹·許厪父·張舍我·張枕緑·張碧梧·程小青·程瞻廬·趙苕狂·嚴獨鶴·嚴芙孫·諸君·其發行所在本埠棋盤街著易堂書局内聞定閱全年者售洋一元云 
[誌謝]  
　　昨承銀行週報社惠贈第二六三號「銀行週刋」一册并附送票據研究號下册一本又中國科學社惠贈第七卷第六期「科學」一册誌此併謝 
中華職業敎育社通訊 
　　社址上海西門外方斜路三四八號 
[通告徵求社員報告期間]  
　　敬啓者本屆徵求社員定月底結束前曾通告各位同志擬請開示徵到分數兹經公議以九月十五日前爲報告期間所有各處先後徵到分數務乞在是日以前開寄本社實所企禱謹掬誠悃佇候好音特此布告惟希公鑒 
來函 
[淞滬警察四區二分所來函]  
　　敬啓者昨由崗警帶淮迷路女孩杜丫頭一口年八歲父名大有木匠生意籍貫住址不明身穿粉紅衫褲寶藍襪青布鞋青繩紥辦又男孩楊和尙一名年十一歲上海人父名楊國山已故母在妓院爲娼該孩平日寄住陳姓家因出外迷路等情均送謂閘北慈善團收養持請登載報端俾二孩家屬得悉領回團聚爲荷此請擇安淞滬警察第四區第二分駐所啓八月三十日 
公布欄 
[江蘇高等審判廳]  
　　民庭判决儲裕祥因與徐翰卿工欵涉訟抗告一案（裁决主文）原裁决廢棄本件應由上海地方審判廳更爲裁判顧春霖因與袁致和界址涉訟再抗告一案（裁决主文）本件再抗告駁斥再抗告訟費由再抗告人負擔王鳳臺與胡西庚因請田涉訟上訴一案（判决主文）原判餘駁回被上訴人附帶控訴及令被上訴人負擔訟費之部分外廢棄發回上海地方審判廳更爲審判黄永鑑與董宣期不服本應本年七月二十日第三審之判决聲請再審一案（裁决主文）本件再審之訴應由江寗地方審判廳調查裁判 
　　錢國良與東南高等專科師範學校爲米欵涉訟上訴一案（判决主文）原判廢棄本案發回上海地方審判廳迅予更爲審判朱琴林與葉殿卿貨欵涉訟不服第二審判决上訴一案（判决主文）本案上訴駁斥第三審訟費由上訴人負擔高孔濤等與王氏宗祠塘産涉訟不服第二審判决上訴一案（判决主文）本案上訴駁斥第三審訟費由上訴人負擔楊柳氏等與　霞勳等房屋及基地涉訟不服第二審判决上訴一案（判决主文）本件上訴駁斥許學官與朱晋爵擔保涉訟不服第二審判决上訴一案（判决主文）本案上訴駁斥第三審訟費由上訴人負擔（以上八月三十日） 
[上海地方審判檢察廳]  
　　佈告（第五六號）爲布告事照得本兩廳辦公時間遵照部章自九月一日始迄十月三十一日止每日上午九時半至十二時半下午一時半至五時爲止合行布告訴訟人等知悉所有投遞狀紙等事務須遵照上開時間勿得自誤特此布告廳長梅詒裁檢察長車顯承 
[上海地方審判廳]  
　　判决主文（簡易庭）一件判决宋炳榮等與宋虎寳等因墳墓糾葛一案（主文）被告人所掘去二十三年保十六圖歸字五百四十三號之墳墓五座應負回復原狀之義務訴訟費用歸被告人負擔本判决宣示假執行一件判决刁阿蘭與謝佩生等賠償損失涉訟再審一案（主文）再審之訴駁斥再審訟費歸刁阿蘭負擔（民一庭）一件裁决劉盛奎等與任家金貨欵糾葛等請假扣押一案（主文）本件聲請照准本案債務人因停止或撤銷假扣押所應供擔保之金額爲洋三千一百四十六元零九分一件判决張思信與張藝培等爲遺産糾葛上訴一案（主文）本件上訴駁斥本審訟費由上訴人負擔（民二庭）一件判决周步齡裘鑑春因票欵糾葛上訴一案（主文）本案上訴駁斥原判關於周步齡應償還裘鑑春洋一百九十二元小洋十八角之　分變更周步齡應償還裘鑑春洋一百九十一元小洋十八角本　訟費由上訴人負擔 
　　批示一件王壽伯狀請實施查封由狀悉准即派員查封此批一件黄正民　請執行由已據韓阿金如數交到仰該民遵傳來案具領可也此批一件張樹生狀請飭吏嚴追由案已上訴未經確定所請仍應暫從緩議此批一件張榮生　稱損失不資請准自修由查該屋業經本應派吏查明據報擱樓並無拆動及缺少擱板木頭情形是蕭福順業已遵照和解筆録履行無論該民自己修理與否均與蕭福順無關仰將貼費如數交案毋得飾詞延宕切切此批一件魯錢氏狀請查封房屋由狀悉准即派員查封此批一件何姚氏等狀爲陳明分授遺産請求備案由據稱該氏同子何元昌等分折遺産請求備案等情經本縣派員調查屬實呈案分産加立合同據一紙分授據照片三紙推讓據照片一紙姑存該紙等並應繳納調查費洋二元仰即知照此批一件潘茂松狀請傳案勒令拆讓由准予令吏執行此批一件金　林狀請强制執行由查本案係屬確認之訴原判僅認定　民對於該田有承種之械並無禁止朱寳生爲一定之行爲或命其容許該民之行爲自不能以强制執行所請應毋庸議至請領契串等件准予來廳具領可也此批 
（以上八月三十日） 
[上海縣公署]  
　　批示三在里房客代表余瘦鶴等呈請補給告示以便張貼由批呈悉准予補發布告一紙仰即來署給領此批丈繪生孫熊飛呈爲丈繪飛虹學校基址具復由批呈悉此令圖存丈繪生孫熊飛呈爲丈繪隆德學校基址且復由批呈悉此令圖存 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
座右銘[  程顥]  
　　外物之味久則可厭讀書之味愈久愈深 
雜說 
[金錢罪惡] [  曹文海]  
　　人心最喜者曰金錢金錢之魔力神通廣大能擾人神經殺人生命并流毒於社會 
　　守財虜視金錢如生命遇公益慈善等事不拔一毫一旦盜賊至殺之而攫其金是無異於泥製之撲滿矣 
　　盜賊蠧起擾亂治安官方失法律隳甚至國無一日寗是皆金錢之罪惡也 
閒話 
[京塵逭暑録（七）] [  君豪]  
　　香山記游 
　　香山全部殆均爲慈幼院之事業院之主爲熊鳳凰氏分男女兩校有工場商場成績甚優美余以時間怱促未能詳細調查今且記下驢後之狀旣至山麓役爭以輿來至山頂甘露旅館須費洋四角蔡先生所居即在此旅館之對門余以長途勞頓時又甚晚返京不及只得居此適蔡先生爲熊氏邀請至四時許方得見在座者尙有敎次湯爾和先生事畢即出天將下雨黑雲已起自四山矣甘露旅館即就原甘露寺改造亦熊鳳凰之産業也室均西式長廊極廣圖生搖椅上看山啖冰爲狀甚樂已而因疲就睡雷聲隆隆大雨頃盆而至幾不能成睡午夜雨停山瀑𨺗漲淙淙下流其聲可聽翌晨起身天稍凉新雨過後萬山如沐卽招靜宜園嚮導領路遊唳霜臯半山亭雨香館等處就中尤以至乳泉爲最佳泉水自石罅下注成爲小池不盈不縮再下又成一池俱清可見底細石可數掬而飲之味甚甘冽余盡罄熱水瓶中之茶以之儲清泉歸過此行至山腰見白色小洋房近視之即未開幕之香山敎育圖書館也館建於去年九月頃始落成分普通婦女兒童三部雖規模甚小然極精麗得主者許入内參觀一週藏書共五千餘卷西文僅百分之一耳過此卽怱怱下山復入塵囂之世界日内有暇當一一自葛壽山以次盡踏遍之以遣余愁歸後烹泉水煑茶覺餘瀝猶留齒頰久而不能去云 
瑣録 
[爲西湖幽賞録徵影片詩文叙] [  吳靈園]  
　　西湖天下勝游者無愚賢淺深隨所得誰能識其全此長公所語僕因之竊欲集天下賢愚之所得合而爲一書以供天下賢愚之所共賞各識其未全感於坊間現有出版或偏考證或重繁解不能簡顯詳明以爲賢愚計兹故乞告於諸大君子文人學土之前曰苟有西湖名勝影片勿問衆寡西湖名勝游志勿論詩文（轉録清代或近人佳作見示尤佳）要能表現一時一地景色（如冬雪夏雲夜月朝日爲時景靈隠韜光龍井九溪爲地景）皆所歡迎惠寄文章上之美藝術上之美並稱自然界之美將以覘是編之成非第作四方游覽指南又足爲一家幾案清供學校記事文範瓊琚之報自不敢忘諸大君子文人學士幸毋金玉爾音而有遐心是爲企（通訊處江蘇朱家角鎭） 
小說 
[社會小說人間地獄（一九○）] [  娑婆生]  
　　第二十七回舞罷弓鞋未醒妾夢抛殘電淚莫挽郎心 
　　話說黎宛亭到清臺旅館去訪雪紅仙館無意碰見了翠冰老九不覺暗暗心許正在出神之際門外走進三四個警士進退兩難矣潔貞 
模樣翠冰老九從不曾見過這雄赳赳氣昻昻的兵士走進房來見他來的兀突便慌做一團躱到帳子裏去雪紅仙館算有些鎭靜功夫縮在宛亭的身後宛亭一瞧來的是警察心上便明白了便先打半官派的官腔開口向那警士道你們是來查夜的嗎那警察見宛亭器宇軒昻語言凝重曉得有些來壓不敢怠慢忙道正是宛亭遂從懷裏掏出一張有官銜的名片來交給警察道你帶去給你們署長請請安這裡是上海來的兩位香客是我認識的可以用不著多走了那警察戰兢兢的接了片子灣著腰答應了兩聲帶著同來的人退了出去當著宛亭的面還不敢瞧宛亭的名片只等走到門外方纔向電燈底下照了一照忙收到袋内又順著號頭查第二間房間去了這裡翠冰老九等警士走了以後方慢慢的從帳子裡鑽出來閉了一閉眼睛用手輕輕的拍了兩拍胸口道眞嚇煞我哉黎宛亭瞧著他那副嬌怯不勝的樣子格外起了我見猶憐的感想遂也顧不了多少忙走過握著翠氷老九的手道九小姐你的胆子也太小了不要嚇不要嚇老九輕啓星眸的向宛亭溜了一溜道今朝要不是你眞糟了我見了這班强凶覇道的人嚇也嚇壞了那裏還敢和他們說話宛亭道其實也不要緊他們進來查也不過問問而已狠客氣的不過有人招呼了一聲省得嚕囌了雪紅仙館道我是不怕的那老九帶來的小大姐插嘴道三小姐也嚇得藏到四少背後去了雪紅仙館也笑了黎宛亭道早知如此老三旣不怕我該呌警察將你帶了去的雪紅仙館道我也不犯法你呌警察帶我去虧你有良心說出這話來說罷也一樣的斜著眼梢向宛亭一溜如在從前宛亭見他流波送盼也覺可人但是如今眼前有了翠冰老九作比較覺得雪紅仙館顰笑皆非不覺有些厭惡的意思可憐雪紅仙館還睡在鼓裏不覺得呢這一夜一直談到一點鐘敲過依翠冰老九的心思恨不得宛亭也住在清臺旅館陪他們作竟夕之談以消永晝無如宛亭素有懼内之癖在杭州屬於他夫人直接管轄之下一過了一點鐘他那身體的自由便受了限制應該受夫人的處分雖有中華民國的約法那効力也達不到閨閫以内保護宛亭的自由所以宛亭急急忙忙的回去雪紅仙館是知道底細也不强留翠冰老九却頗覺怏怏呢 
[隨便說說] [  瘦鵑]  
　　若干年的亡國生活美國某博士說中國須過若干年亡國生活方能激刺麻木腦筋而趨於向上今所患者癆病越患越深呀這種可怕的話不知道國人大家都注意没有十年前我們旣千辛萬苦推翻了滿清建造起這個中華民國來就該發揚光大不辱没這東亞大國的稱號纔是那知因循十年種種的腐敗反比滿清時代更厲害到了現在竟使外國人高唱共管論要我們過若干年的亡國生活了我們國民腦筋不是完全麻木的該趕快起來喚醒那些萬惡的軍閥官僚和搬弄是非的政客大家痛改前非同心救國要知道朝鮮印度安南等國不過做一國的奴隸已痛苦萬分我們倘在各國共管之下做各國的奴隸時怕就要萬刦不復永没有重見天日的希望咧國人呀國人刀色響了瓜分的日子到了快醒醒罷快醒醒罷 
 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增敎育科學宗敎市政雜録問答六項其語涉攻訏個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕不給酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[曆論] [  老圃]  
　　民國用陽曆俗人或以爲不便然陰曆之失當古人早已知之宋時有沈括精於天文曆算卽主張用陽曆者也其言曰凡日一出没謂之一日月一盈虧謂之一月以日月紀天雖定名然月行二十九日有奇復與日會歲十二會而尙有餘日積三十二月復餘一會氣與朔漸相遠中氣不在本月名實相乖加一月謂之閏閏生於不得已猶構舍之用磹楔也自此氣朔交爭歲年錯亂四時失位算數繁猥凡積月以爲時四時以成歲陰陽消長萬物生殺變化之節皆主於氣而已但記月之盈虧都不繫歲事之舒慘今乃專以朔定十二月而氣反不得主本月之政時已謂之春矣而猶行肅殺之政則朔在氣前者是也徒謂之乙歲之春而實甲歲之冬也時尙謂之冬也而已行發生之令則朔在氣後者是也徒謂之甲歲之冬乃實乙歲之春也是空名之正二三四反爲實而生殺之實反爲寓而又生閏月之贅疣此殆古人未之思也今爲術莫若用十二氣爲一年更不用十二月直以立春之日爲孟春之一日驚蟄爲仲春之一日大盡三十日歲歲齊盡永無閏餘十二月常一大一小相間縱有兩小相并一歲不過一次如此則四時之氣常正歲政不相凌奪日月五星亦自從之不須改舊法惟月之盈虧事雖有繫之者如海胎育之類不預歲時寒暑之節寓之曆間可也沈括此論亦主陽曆但以立春爲元旦順自然之節氣分一年爲十二節并不必名之曰月此法適合科學而應用於中土尤較今日之陽曆爲宜蓋一年四季整齊畫一旣非若陰曆之十二月可春而正月可冬又非若陽曆之歲首爲冬而歲終亦爲冬此其一以冬至後十日爲歲首大反於中華之習慣以立春爲歲首與向者習用之陰曆不相上下可一切仍其舊俗人民易於遵守此其二若萬國大同之說實亦似是而非今英法諸國用格來哥曆俄希二國用郁利司曆亦各從其便而已但沈括之法自謂歲歲齊盡永無閏餘尙不無語病地球三百六十五日一周軌道實尙多五小時四十八分四十六秒故今日陽曆每四年之中必有一閏年爲三百六十六日沈括之法若一年爲三百六十五日每四年亦多一日若一年爲三百六十六日則每四年將少三日此不可不知也括蘇州人嘗自言此曆論出必受當世之怪怒攻駡然異時必有用予說者其自信如此 
衞生 
[飲料談] [  曾安]  
　　（一）問生水不可作爲飲料者何歟生水不甚清潔並含有害於身體之物例如水中存有阿摩尼亞及硫化氫等之氣體者有特别臭味且有鹽分此種生水尤含有可怕之霍亂細菌及傷寒痢疾等之病源體故生水不可作爲飲料語云病從口入良非虛語吾人須知多數疾病大抵由飲生水而來也 
　　（二）問水之良否如何鑒别 
　　鑒别水之良否雖非常人所能但可以下列各項爲標凖一不可含有臭氣如水中含硫化氫氣者其臭如腐卵含阿摩尼亞氣者其臭如便所刺鼻之臭氣二不可含有鹽分但近海岸者不在其内三不可有毒病種子此在普通人雖難於鑒定但水之不犯第一第二兩條件者亦可認爲不含毒病種子之水四不可含有鐡分含有鐡分之水常有紅色之藻樣物沈澱於水底鑒别甚易凡水之違背此等標凖者决不可生飲必煑沸後方可飲之 
　　（三）問沸湯何以無毒而可稱安全之飲料 
　　水旣經煑沸則硫化氫及阿摩尼亞等氣體皆化成氣泡而飛散卽傳染病之種子及有毒物皆已死滅因裂殖菌不能生存於高温度下有毒之裂殖菌尤然故沸湯可用爲安全之飲料 
　　（四）問以沸水代生水爲飲料果完全無害否 
　　沸水原爲最安全之飲料但貯藏法頗宜注意最善者盛沸水於瓶内而密栓之欲供冷飲則浸入冷水冷却之如此嚴密封固之法在暑天尤屬必要倘沸水不加遮蓋任其曝露於空中則飛揚於空氣中之黴菌即於無形中侵入水内日久而漸即腐敗與生水無異也 
　　（五）問生水有甘味而沸水則否何故 
　　生水之有甘味因含有炭酸氣故也沸水淡泊無味因炭酸氣已於煑沸時飛散故也所以長期航海者恒將煑沸之水在甲板上攪拌後飲之所以吸收空氣中之炭酸氣也（乙種酬） 
經濟 
[商業問題之研究（續）] [  吳東初]  
　　零購學（七十八）貨物盤存（十一）逐日軋銷 
　　盤存與軋銷初視之似爲二事盤存用意在盤察存貨軋銷注重在軋計已賣之貨品知存貨之數目卽可推知銷去若干知銷去之數目卽可計算存貨有多少斯盤存與軋銷二事不論其指銷售與存留均足以杜絶作弊等情事是二者之用法固有不同而結果則一也 
　　雖然按照商業向例盤存非平日之事至多不過每年舉行四次至於軋銷乃逐日應行之事也大商店往往設有軋銷部專司軋算店中所售出之各貨 
　　盤存與軋銷本有連帶關係店中軋銷辦得有成效者有利於盤存不少甚至可免却盤存之手續也貨品種類不同性質互異有可使用逐日軋銷者有不能逐日軋銷者全視貨色爲定規也大概繁雜貨色售價零微困難極多每日軋算銷數幾何所費時間頗不值得有些貨品如衣履帽書籍等誠可利用逐日軋銷也不觀吾國一般衣莊每於一件衣裳之售出隨將衣上所結之皮紙窄條除下報明帳桌記入簿册雖吾不敢斷言其確係隨時軋銷但彼於賣出之號碼摘記下來使知某號衣裳賣出若干尙存幾何此實含有軋銷之用意也 
　　商店對於貨物特編號碼賣出即收取其號碼此固軋銷之一法緣每一號碼之摘下即代表一件貨物之售脫也此外尙有一法即憑發票而軋銷譬如賣出某件貨物自有一份發票給與買客此每一發票之開出即表示一件貨物之售脫故大商店之發票非有存根即有正副兩頁寫時用複寫紙Carbon　Paper夾於正副頁中間用鉛筆寫貨名貨數貨值於正張上時即照印於副張之上滬上商務印書館與先施永安等大公司均用此法發票副張不給買客帶去留存店中送請軋銷部分别軋算不過逐日軋銷貴在眞能每天軋齊至多相隔不得過一日否則名爲逐日軋銷而今日所軋者爲上星期所售出之貨迨至臨時詢及存貨狀况無以報命誠非逐日軋銷所應出此設使逐日軋銷辦得極有效力非特於何貨銷存確數一望而知並能於貨物某種銷路暢旺某種銷路滯緩均能明顯的表示出來進貨人用作下次進貨之參考利益洵匪渺也 
道德 
[青年立志宜適合環境] [  靜淵]  
　　俗諺曰「人而無志爛鐡無鋼」文諺曰「有志者事竟成」斯二語者所以勵吾人以必須立志并慰吾人以必能成功也然有少數青年不顧環境立志過高一旦不獲從願便嗒焉若喪以爲壯志被奪竟爾默默以終甚且蹈自殺之禍此等事予見之頻矣因有此作以爲青年男女告 
　　袁隨園有言志不宜大恐徒貽後來之憂當亦有所見而云然於斯可知盛名隆業如隨園者尙非其初志但能盡力發展其本能加以良好之環境成之耳 
　　予之作此言也非敢斵喪青年志氣第對於失意之士及未來之青年盡一得之愚吾人立志之先宜酌量環境（此語勿認爲無奮鬥能力）而不自負其本能盡力做去必有可觀即所謂志士也若有志而不能達於成是直邀倖耳覬覦耳徒自引愁惹恨也（乙種酬） 
法制 
[賭博罪之成立] [  蕭慕韓]  
　　外人謂吾國民性嗜賭初聞之頗以爲疑及一游市場觸目多係賭具店觸耳多係賭博聲證據昭然始知外人批評之不謬嗟乎一地如此一國如此長此以往猶謂國家有法律乎查我國刑律第二百七十六條之規定賭博財物者處一千元以下罰金但以供人暫時娛樂之物爲賭者不在此限云云該條所謂財物並不問其貴賤多寡亦不得不謂爲財物貨幣故以銅元數枚或制錢數文聚賭者亦足搆成犯罪之要素賭博罪當然成立犯人不能以數量過少遂謂爲係供人暫時娛樂之物至但書所謂供人暫時娛樂爲賭者專指賭飲食等物而言（大理院解釋統字第三○號第三四號）與金錢財物之得喪毫無關係吾國之嗜賭者據一己之謬解往往藉口暫時娛樂一語任意聚賭破壞法律害及社會貽笑外邦非不爲罪實有司法權者不引法以糾正之耳（乙種酬） 
雜録 
[筵席間廢除行令猜拳之我見] [  鍾詩] 　　 
　　中國習俗無論婚喪喜慶無不大張筵宴廣延賓客以爲榮迨至入席酒纔數巡主人即請賓客行猜拳酒令賓客亦以不行猜拳酒令爲不敬主人一若除此以外不足以行樂者於是竭力拇戰喧聲達於户外而以手指猜數爲勝負亦殊無意識之甚矣夫酒之爲物少飲固足活血而多飲適足以害衛生凡吾同胞不可不知也今試舉吾友某君因在席間猜拳行令而喪其生命者以告同胞 
　　某君滬上著名學校之畢業生也今年某校舉行週年紀念大會除音樂戲劇幻術外入夜聚餐某君興高彩烈與校友大行酒令未幾某君飲酒過多用腦過甚一時血管迸裂暈絕於地同席之人以爲急痧也倉皇無措後由童子軍護送歸家迨至夜半遂至不起時其妻猶在影戲塲觀影戲聞信歸家悲痛欲絕 
　　夫某君本執業於滬上某洋行上有老母一家數口賴其瞻養及至旣卒身後蕭條賴校友集資而後成殮妻入清節堂守寡假使某君入席靜飲數杯暢談時事安有如是不測之禍哉雖然猜拳行令者不盡皆如某君之受害而酗酒滋事者亦在所不免 
　　夫西人宴飲杯盞無聲其一種靜默之氣令人起敬席間或談時事或談私事或舉行跳舞其歡樂亦自無限吾國人事事效法西人婚喪喜慶均用軍樂以助興而獨於筵席之間仍墨守舊法不事改良亦可怪之甚矣 
　　今一品香旅社有禮拜六會矣席間有跳舞等事吾人均可入會練習跳舞未始非改良筵宴之一助云爾（乙種酬） 
 
 
