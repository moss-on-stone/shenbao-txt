# 1898 - 361 - 4909237

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱橫九萬里其中治亂興衰之故盈虚消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因爾來紙價過鉅略爲加增每部售實洋五十六元箱不外加卽日在申報館及申昌書畫室發售此佈 
[分館遷移] [  申報館主人啓]  
　　蘇城包衙前鳳凰衖向由本館設立申昌分店批發逐日報章以便諸君就近購閱近因是處房屋狹隘諸多不便業已移至閶門内東大街森和祥珠花店内發售報紙賜顧者務請認明往購可也此佈 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷裕靈襟上海廣學會諸君洞燭外情周知華故著書十載信足端風敎而杜窕吉天下大同此其左劵合括宏旨藉貽通才○新學彙編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納　外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之　西新史　要　事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[答客問妖卉禍人事]  
　　晴旭盈窓寒梅舒馥執筆人圍爐斗室中方欲呵涷毫拂素紙搜求新頴之題箸爲論說弁之報端適二三舊雨聨袂惠臨歡然道故鄙人因與淡巴菰無緣故亦無以敬客一揖以後瀹茗淸譚一客軒眉而言曰嘗觀前人記載稱烟草産自閩中明季戍守邊地者以重價購吸藉此辟寒崇禎時曾以嚴法禁之迄不能止延及本朝種烟之地愈多吸烟之人愈盛幾類渴之需飲飢之需餐不可須臾或離通商以後又有呂宋烟紙捲烟來自外洋遍行内地其價雖不及鴉片而亦數倍於淡巴菰以是老成持重之輩咸以耗費貲財毫無裨益幾欲深惡而痛絶之竊以爲呂宋等烟雖非日用必需之物然其性足以辟除穢濁蕩滌煩垢茶餘酒後偶一吸之未爲不可至昨閱貴報錄天津國聞報所紀妖卉禍人一則有可異焉據云新疆纒頭回嗜一種烟草名曰别樣漢人呼之曰麻烟其性酷烈無癮者吸之輒數日不醒每有莠回開設麻烟館入内吸食者其形類如稿木死灰又或邀集七八人團坐烟館中或大樹下醵銀二三分出長柄大瓠以旱烟葉櫬其底上置麻烟用松炭引火彼此輪吸至三四轉其癮已禍此烟出於疏勒州者爲最佳邇由南疆販至俄屬費爾干等省日漸加多俄官懼其流毒且恐漏巵難塞特懸爲厲禁并照會華官禁民販賣竊謂此烟旣爲中國本草所未載亦爲西國格致家所未詳其質性酷烈而所吸食者似多貧苦食力之人豈天生此毒草專欲禍邊徼之人使之多一漏巵乎不然何他處未見延及而獨盛於玉門以外也則謹應之曰凡人起居動作不可過逸亦不可過勞山野愚民或耕耘或樵採或畜牧類皆勞動筋骨困乏肌膚自晨至暮無或肯暇設非有一時以休息之則氣體有所不舒而心神有所不暢故造物特生此烟俾於工作之暇偶一呼吸可以振刷精神相忘勞苦地球之上如此種烟類可以醉人者不一而足嘗爲之流覽西籍考察士風如波斯印度等處産有一種麻其汁内含松香土人取其乾葉裝入烟袋燃火吸之或入口中隨意咀嚼頗覺香濃而味辣盛行於印度波斯與歐洲東鄙及回部與阿非利加之北中南各地查其人數約有三萬萬南亞美利加等處土人則喜嗜高卡葉高卡葉者生於美洲之安氐斯山蔓延於秘魯玻利非亞其樹花白葉靑每地一畝可收乾葉一擔彼處土人嚼此葉時必擇樹陰靜處將數高卡葉摶成小團入口内又以木片蘸濕取石灰同嚼則眞味顯出頗覺津津每日嚼葉約三四次共費高卡葉一兩至一兩半用之之人大半開礦耕田者居多日須歇工數次如主人不令歇工或欲减其食葉之時則相率辭去蓋其癮旣深亦似中國人之吸鴉片斷不能一日離也其餘如檳榔兒茶胡椒等類據西人之研格致者云均有醉人之性惟行之不廣弊亦不甚今新疆之麻烟大約亦與印度之麻美洲之高卡葉相彷彿彼地旣生此草殆亦天意使然决非人力所能挽回惟他日種植之地愈推愈廣其性亦不能若是之酷試觀鴉片一物當日來自印度者香味何等芳烈今中國遍地栽種何以終不能與印度土相頷頏蓋地氣之厚薄不同斯所植之物性亦隨之而異也客唯唯稱是一揖而退適手民以論說請爰詮次其語付之世有得烟中三昧者未識不以此言爲河漢否 
[本館接奉電音]  
　　昨日午後京師飛電傳來上諭一道敬謹譯登○十一月十六日奉上諭昨據兩廣總督譚鍾麟奏康有爲本籍抄出逆黨來往信函多件並石印呈覽查閱原信悖逆之詞連篇累牘甚至推譚嗣同爲伯里璽之選謂朝廷爲不足輔各函均不用光緖年號但以孔子後幾千幾百幾十年大書特書迹其種種狂悖情形實爲亂臣賊子之尤其信件往還牽涉多人朝廷政存寛大不欲深究株連特將原信悉數焚毁前因康有爲首倡邪說互相煽惑不得不明揭其罪以遏亂萌嗣聞無知之徒浮議紛紜有謂該逆僅止意在變改考試証以抄出函件當知康有爲大逆不道確鑿可據凡屬本朝臣子以及食毛踐土之倫應曉然於大義之所在毋爲該匪逆邪說所惑以定國是而正人心將此通諭知之欽此 
[英電譯登]  
　　南洋新加坡實得力太晤士西報館接英京來電云英國駐法使臣赴巴黎斯英商公所之宴席间言及前者外人藐視我英以爲可以欺罔想今已知此計之非矣惟願法國廷臣之待我英人斷不可再作得寸則寸得尺則尺之圖又云法國近擬在蘇丹創設學堂蓋欲捷足先登以奪我英之先路也此等不智之謀實不過欲激英人之怒但恐英人一怒則必能爲法國所最不喜之事於法國何益之有哉翌日又來電云前日英使所言乃警告法國之詞法人聞之甚爲不悅咸云此等行爲實屬有違兩國交好之常規然倫敦太晤土報則謂近日法國所爲儼有盡力抗拒之意揚言乃里河一帶並非埃及與英所應轄之地故使臣有是言也又英國外部大臣占勿連君在益非埠宣言英法交涉之事現尙未能了結至於中國大局我英人如欲預杜彼此牽連之害宜與俄廷各以眞懷剖白俾得共釋猜疑云 
[美添軍費]  
　　日本東京日日新聞云美利堅國議院人員豫籌明年海軍經費須添美金五千六百二十一萬七百八十三圓其中各兵艦將弁經費八兆八億三千圓添募海軍步兵經費五億六萬七千圓添築岸上船廠經費二 
 
 

Page 2

 
 
億圓新造屯煤廠經費二億五萬圓改建化路託洛息路泊船埠頭經費二億五萬圓卡利化路泥矮洲麥司島海軍船塢因地震而毁修築經費四兆五億圓至於籌添戰艦一事議院亦已允准計添戰艦三號共容積一萬一千墩防海艦四號又滅水雷艇十六號共容積四百墩水雷艇十二號共容積一百五十墩 
[教士被窘]  
　　廣州博聞報館接山左教會西人來信云余等三人從沂州府赴柳城西歴十一月七號距柳城東南七十里有一教士被土人縛置山巓毆擊幾斃後經地方官親來勸解始得釋回聞搶刦學堂之土匪有竄至柳城者十二號余等抵柳城請本地鄉董保衛次晨忽有土匪二百餘人手持軍械蠭擁前來逼令余等不准將搶刦情形報官且勒索錢一千串余等見勢情險迫倩人赴府城求救閱二日有一委員備馬前來邀令避難余等欲將保護教堂及賠償失物各節議明遲廻數日未能遽去而匪黨屢來恫嚇一夕數驚迨後縣主帶勇丁五十名馳至彈壓始稍安靜十六號附近到一德國兵輪船更覺有恃無恐余等將各事部署妥貼卽於十七號赴沂州 
[船主殺人案讞詞]  
　　廣州訪事友人云都城輪船船主杜文槍斃買辦鄭桂生上月二十九日美領事威林君會同華官提集人証研訊一堂尙未定斷本月初一日升堂覆訊美領事細絯案情以杜文行兇之後大副活士問以何故將買辦擊斃杜云買辦死有餘辜旋又向活士及倫牧師言買辦與伊爭槍以致擊死查鄭桂生身上並無别種傷痕槍彈由左頰貫至右腦而傷口並無火藥活士之手同中此彈而傷口竟有火藥可知放槍之時與活士甚近而與買辦較遠此彈先中活士後中買辦其非買辦自行放槍顯而易見各証人亦均稱買辦與杜文並無爭梒之事可見杜文所供實不足信卽使活士及作証之華人所供或未盡確而倫牧師則與杜文同爲美國人此事始末又當塲目擊是晚月明如晝更無悞看之理乃倫牧師所供與活士頗相吻合卽此足見鄭桂生之被杜文槍斃毫無疑義其所延狀師亦無庸强爲置喙隨卽當堂判斷略謂此案鄭桂生確被杜文持槍擊斃旣犯殺人之罪自是無可辯駁縱使是時或因酒醉或挾宿嫌致與買辦勢不兩立本領事亦不能曲爲原諒故從寛典也至謂帶水人擅自下錨致觸杜文之怒後又爭坐一椅使杜文氣忿不平究不應如此妄爲釀成命案應准如鄭桂生之兄鄭鑑泉所請由本領事咨請駐華總領事按照美國定例判將杜文終身監禁罰作苦工以昭炯戒人皆服美領事之斷案公平不稍偏袒死者有知當亦九原銜感矣 
[鼓鑄有期]  
　　杭州訪事友人來函云浙省鑄造銀圓局自上年改設中城報國寺旁於十二月十八日開工至今年六月落成裝修機器先行試辦嗣因所雇工匠鑄造未能盡善花紋間有不淸總辦聨太守豫深恐難於行用禀請暫行停止一面延德國頭等鑄造金銀工師茂樂氏招集洋匠數人總理其事所用華匠由鄂省撥派素精製造者十名以便帮同教習刻下工師人等已於本月十一日抵杭禀到應用器具物料亦已添配齊全一俟撫憲核准後卽可開爐鼓鑄矣 
[接篆改期]  
　　松江訪事友人云新任松江府濮太守子潼筮期本月初三日接篆繼改十九日兹者張太守已經上憲委以海運差急於交卸商請濮太守早日遄臨日前濮太守頒到紅諭擇於十七日未時受篆其公館仍在試院中聞張太守卸事後卽擬挈眷赴省濮太守卽可鶯遷入署也 
[販米宜防]  
　　廣州訪事友人寓書本館云月前各善堂紳董以米商赴蕪湖上海等處採辦米糧須向粤省大憲領取印照爲憑深爲不便特禀請藩憲先將此例豁除以惠商賈岑方伯批示云此事現奉督憲札行准兩江督部堂咨會廣商赴蕪運米請改給院行司會局議詳等因應候會同核明酌議詳辦至兩江來咨有廣商領照運米於運回進口時並不一律繳銷卽繳亦不切實查騐所運之米是否與照相符難免中有改卸之弊等語查本省前定章程領照係由該善堂紳董赴局代領究竟該紳代商領過米照若干因何運回進口並不一律繳照有無中途私卸情弊著卽查明據實呈覆本少米糧向恃蕪鎭接濟自無不願商販流通若因奸弊混致外省嘖有煩言卽不能不設法防弊固非本省之好爲煩苛也 
[興築塘路]  
　　杭州訪事友人來函云錢塘江東岸由西興至蕭山一帶約三十里之遥向有石塘所以通行旅防水患邇因年久失修以致道路崎嶇殊多不便邑中陳姓巨族也樂善好施孜孜不倦慨助鉅資禀請雇工興築撫憲准如所請委員前往估看工程聞約需銀三萬餘兩卽由陳姓如數認捐已於本月朔日開工矣 
[彈壓粥廠]  
　　金陵訪事友來函云省垣五城粥廠經署江寗藩司胡芸臺方伯會同善後局總辦懋健庵觀察派委候補州縣五員擇於十一月望日開杓散振猶恐届期飢民紛集難免匪徒混跡滋生事端爰禀請督憲劉峴帥特派候補道五員分赴五城悉心彈壓以免意外之虞 
[嚴拿種火]  
　　杭州訪事友人來函云浙省忠淸里大街某蛋店於長至夜被匪徒用洋油浸破紙塞於門縫意圖種火幸爲巡更夫所見立卽呼人救熄現爲府尊林太守所聞會同保甲提調出示懸賞查緝其示云訪聞兇徒種火居民夜不安席如有當塲拿獲送官究治審實立賞洋銀二百元由府當堂發給凡爾軍民人等各宜視此賞格臬憲丁廉訪亦出示查禁大致謂匪徒種火延害居民罪比强盜爲重如有拿獲者予以重賞卽將該匪正法似此雷厲風行想若輩亦當歛迹矣 
[粤東火警]  
　　廣州訪事友人云本月初一日之夜八點鐘時城外榖埠左近廻瀾橋何昭記家不戒於火忽兆焚如延及左右鄰二家幸各水龍馳集救援得卽熄滅初二日午後二點鐘時第七鋪明善堂醫館對面某鋪鴛瓦上忽見火光熊熊頃刻間已將曬棚焚燬經人竭力救熄不致成災是日係闈姓廠分派武進士中式銀兩之期匪徒意圖搶刼故種火面冀一施其技不意闈姓廠中駐有兵勇一聞警信嚴密防護匪徒計不得逞亦徒多此害人之舉也 
[彝陵火警]  
　　宜昌訪事友來函云上月二十六日之夜十一點鐘時突見西方紅光直透霄漢急出探詢知係西壩某姓家失火幸爲時問早人未深入睡鄉赶急撲救只焚去柴房一間鄰右未遭殃及至起火之由聞係有人吸阿芙蓉膏橫陳一榻不覺夢入黑　烟燈之火忽爾上火燃著蚊帳迨知覺火已透頂不可收拾矣 
[潯陽火警]  
　　九江訪事友人云本月初十夜距西門外五里之官牌峽華祖倫家不戒於火頃刻間延燒居民七家當經各水龍竭力灌救得卽撲滅 
[浙省官塲紀事]  
　　杭州訪事友人來函云辦理江干船局兼保甲委員黃大令紀年前奉藩憲委署仙居縣缺所遺差務委候補縣潘大令駿接辦潘大令於本月十一日到差黃大令卽日將局務交卸前赴仙居履新○上城總巡呂明府遐繹經上憲委辦曹蒿厘局所遺總巡一差委讞局正審官周大令諧接辦遞遺讞局差委朱大令鍚康充當○日前藩憲惲方伯懸有牌示云嘉興府司獄陳裔德調省遺缺委補用典史趙漠儒署理象山縣竹山巡檢葉恩溥調省遺缺委補用巡檢顧光傑署理○撫轅親兵小隊右旗管帶一差現由廖中丞札委李大令續𫀵接帶○浙江藩憲惲方伯之太夫人於上年迎養來署今秋因思鄉念切於八月間遄返常州珂里現在方伯以久違色笑難免曰雲親舍之思爰命公子 
 
 

Page 3

 
 
輩帶同家人回籍迎請來署本月初十日申刻舟抵下馬頭方伯親自出迎兩首縣先在馬頭伺候隨備緑呢四人轎排列全副儀仗迎迓入署從此萱闈日永萊綵歡娛樂叙天倫古人恐難專美矣 
[潯上官塲紀事]  
　　九江訪事友人云江西藩憲張筱船方伯籌撥餉銀派員管解晉京一起委戴司馬鴻恩譚明府之中一起委張司馬宗湛陳二尹綬恒先後管解起程日前道出潯陽報知營縣官派兵役護送出境○大挑知縣孫仲文明府如璸經藩憲委赴德化縣查勘旱象本月初十日到潯僑寓縣城隍廟○某日候補通判何穆門别駕管解餉銀六萬兩抵潯由營縣派兵護送出境○候補典史陰馥堂少尉嗣禧奉上憲委查昭信股票某日行抵潯陽拜謁各當道 
[開徵展緩]  
　　上海縣王大令本定於本月十六日開倉徵收冬漕嗣因諸事未及就緖遂改期十九日開徵昨日發出四言告示黏貼倉厫左近一帶云漕倉重地火燭小心禁放火爆如違究懲 
[鄰封相騐]  
　　鹽梟周小仁保瘐斃上海縣獄中已誌昨報昨日午後三點鐘時寳山縣沈期仲明府遵奉江海關道蔡和甫觀察札文命駕臨騐由典史蔡季淸少尉迎入旣升座先提訊禁卒邢棟供稱周小仁保係本邑人犯事收獄已十有六年患病後小的禀經縣主大老爺飭官醫診治無效延至前日身死提牢書吳成榮禀亦相同官醫呈騐藥方禀稱此犯實係傷發服藥無效明府又提訊同號犯人劉道士供與死者同禁一號實係患病並未有人凌虐明府飭仵役騐得犯屍身上無傷委係因病身死離座親騐無異屍妻周沈氏投案禀稱丈夫實係因病身死小婦人願備棺收殮領回埋葬求免發封明府准之飭案下各人具結存卷騐畢與蔡少尉揖别入内署拜會王大令茗談片刻卽往道轅禀覆銷差遄回寳山任所 
[出示召認]  
　　欽加四品銜署江蘇松江府上海縣正堂王爲出示召認事案據同仁輔元堂聨單報稱二十四保十二圖十澤廟西地上有一無名男屍報請詣騐等情到縣據經前詣騐明該無名男子委係因病身死並無别故當飭收殮棺交地保結領發壇暫厝標記在案合行出示召認爲此示仰諸色人等知悉爾等如有親屬出外日久不歸者查照後開年貎服色相符具結報縣以憑訊明將棺給領歸葬毋稍觀望切切特示計開無名男子年約二十餘歲面黃無麻身穿潮藍布破棉襖藍洋布褲白布襪右足穿有牛皮包底元縀破鞋一隻量見屍身長四尺四寸 
[裝配電燈]  
　　日前馬路工程局總辦朱森庭明府禀准江海關道蔡和甫觀察將南市沿浦灘所裝電燈一律排稀接至滬軍營而止倩某西人經理其事昨日已由西人將琉璃燈運至局中陸續雇匠裝配矣 
[查禁劣油]  
　　保甲總巡戴子邁明府訪得近來本邑浦東等處每有奸商貪圖小利將棉花子油和以石灰售諸市廛殊爲居民之害爰於昨日派差協同地保前往查禁是亦留心民事之一端也 
[續訊鎔燬制錢案]  
　　鎔燬制錢一案已詳昨報上海縣王大令與夏司馬互商之下恐供詞或有不實到省時難免翻供特於昨日上午升坐花廳覆訊劉尙德羅銀桂等所供與前相同惟金瑞生則稱前次被周才寳軋至縣署經捕役放回並未解典史署訊問大令爰飭吏抄錄供詞備齊文牘以便十八日解省 
[上海縣署瑣案]  
　　前者二十五保二圖地保潘子卿偕袁殿魁投縣控張王氏擅領伊女二寳藏匿李王氏處凌虐受傷送回斃命等情王大令臨騐後飭提一干人到縣前晚親自升堂研訊袁供前向張王氏借洋二百元陸續還過一百十元尙少九十元正在措還不料張王氏擅將女兒領去歴一月餘始送回察得遍身受傷旋卽醫治無效而死叩乞伸寃張王氏供前被袁借去洋三百元除付還外尙欠二百元屢索不還不得已將伊女爲質後託李王氏帶去習學繅絲未久卽送還並無凌虐情事李王氏供張王氏並未帶二寳至小婦人處實被誣指求賜明察大令核袁借票祗借洋九十元怒張王氏之刁狡喝令掌頰五十下發交官媒管押候辦李王氏事屬無干從寛交保○鄉民周杏林倩人舁至縣署控稱被潘木林行兇毆傷求恩察騐王大令提案訊詰周供小的前將田畝抵押潘處現有買主是以向潘贖回潘收到定銀後忽堅不放贖口角之下被毆受傷大令飭仵作騐得略有擦傷處諭令秉公理明禀覆銷案 
[南市捕房紀事]  
　　昨日午前船户潘金桂掉舟至南市浦江中與同業顧羊寳因事起釁始而口角繼復揮拳正在互鬥時顧突持竹篙向潘戳去致傷右腿血液淋漓由二十三號巡街捕拘解捕房交捕頭王榮培押候解工程局禀請朱森庭明府訊究○沿馬路鐵欄杆向不准閒雜人踞坐昨日有沈萬興者踞坐欄上與同儕互相譚論五號巡街捕見之上前斥阻沈不依爰拘解捕房由捕頭王榮培禁押一點鐘時然後驅之使出○寗波府屬鄞縣人顔阿來在法租界設攤售水果昨日赴十六鋪橋南首中華茶樓啜茗爲同業孫阿仁所見向索舊逋顔無以應孫遂糾集同鄉十餘人向之滋閙一言不合遽啓爭端將桌上茶碗悉數搗碎値堂人恐釀禍端立喚二十五號巡街捕將二人拘入捕房捕頭令將所毁茶碗賠小洋銀八角 
[英界晚堂瑣案]  
　　陳朱氏控陳保生洪得官誘拐女兒署理讞員鄭瀚生大令略訊情由押候復訊前晚倩帮審委員劉穆庭二尹提案研詰陳朱氏供本地人年三十三歲丈夫陳竹良販賣雜貨爲生家居三馬路生有一女小字寳英年十三歲與小婦人同在某繅絲廠工作本月十一日之晚六點鐘時寳英獨自往作夜工祗以爲時過晚不及進廠怏怏而回身畔帶有小洋五角行至垃圾橋購買食物被薙髪匠陳保生誘匿於家次日小婦人偵求無著直至十三夜始在陳所開剃髮店尋獲令五百十八號華捕扭入捕房今已解案叩求究辦寳英供與陳朱我略同陳供鎭江人年四十五歲開設整容店十三日傍晚時此女至店前延頸企立旣而陳朱氏卽糾同流氓十餘人闖入誣爲誘拐其女擊毁雜物求恩鑒察洪供揚州人向在陳店帮夥此事並不知情二尹判令將陳重責三百板洪責一百板各具改過切結從寛釋出寳英准陳朱氏領回管束○陳成氏控其女應陳氏忤逆無道劉二尹研訊之下陳成氏供揚州人年七十歲向在上海傭工餬口此女已嫁應姓家在江北前日其夫來信囑卽回家小婦人欲與同往女不允勸之再三反憎小婦人多事竟敢行兇肆毆正在吵閙間幸經巡街捕到來拘去今旣解案叩求重辦以懲不孝應陳氏供年三十一歲不敢逆母二尹著將應陳氏責手心二百下交其母陳成氏帶回原籍 
[美界捕房紀事]  
　　前日賊犯某甲至北四川路金榮記木作竊取綢衣數件經包探竇如海緝獲人贓送入捕房押候解送公堂禀請究辦○昨晨偷兒沈阿春至穿虹浜某姓家竊取銅錫各物經包探洪阿寳查獲送入捕房押候解送公堂禀請訊究○小竊張阿記至蘇州河某姓船上竊取布衣若干件爲包探劉阿炳所見拘入捕房押候解送公堂禀請懲辦○甬婦某氏與其母賃居篷路德華里某號門牌屋内前晚母女忽相口角馴至用武事爲五百四十二號巡街捕所見一并拘入捕房捕頭揮之使出著自投公堂控告○浙江寗波府屬定海廳人貝錦秀偕姊婿金某賃居瑪禮孫路餘積里二十號門牌屋内不知有何寃抑忽於前日夜半自縊至天明由巡街捕查見立卽報知捕頭令頭圖地保前往查明有無威逼情事再行解送公堂禀請核辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[添設巡局]  
　　九江訪事人云潯陽鎭道府憲督同保甲委員分叚巡查冬防亦已嚴密矣而鎭憲　佩珍鎭軍猶恐兵力單薄不足以寒宵小之心因又加派前營千總熊千戎　軒帶兵十名駐紥城内東獄廟在標之學習武舉秦孝亷鼎魁帶兵十名駐紥城外靈官廟後營把總余把戎啓太帶兵十名駐紥城外新　候補把總張把戎志銘帶兵十名駐紥城内都天廟晝夜梭巡以壯聲威而戢奸宄 
[潯陽求雨]  
　　九江訪事友人云天久不雨農民憂心如焚九江府及德化縣主爲民請命自上月二十七日起設壇求雨迄今尙未渥沛甘霖九江鎭總兵宋佩珍鎭軍心竊憂之特於本月初七八九等日齋戒詣壇竭誠祈禱旋見曜靈匿影陰雲蔽空頗有欲雨之意不知果能慰蒼生之望否也 
[皖省求雨]  
　　安慶訪事友人云省城自九月以來天氣亢陽日久不雨不惟晚稻勢將枯槁卽井泉河水亦汲取維艱居民循流溯源取諸遠道咸相怨咨懷寗縣顧明府關心民瘼出示禁止屠宰設壇求雨數日無效旣而府道及瀋臬各憲先後詣壇竭誠禱告上月十八日始得廉纎細　淸塵灑道然不足以灌溉田疇農民仍復雲霓望切撫憲鄧中丞惄焉憂之自本月初六日始躬親齋戒每日率同司道各員至都城隍廟及龍神祠拈香叩禱未知能感格天心廿霖渥沛否 
[英界公堂瑣案]  
　　包探王金山拘解小工章東應到案　稱此人竊取老船塢内鐵八條報捕後經小的查獲原贓送案請究老船塢洋人投案聲請從嚴究辦章供鐵由小的陸續竊取尙乞施恩署理讞員鄭瀚生大令商之巴繙譯官判令笞責二百板以儆○李星福陳金標兩包探解送胡阿金施阿富朱阿寳等到案禀稱彼等前均犯案遞籍今又濳來經小的等先後拘獲送案請究胡供無錫人施供蘇州人朱供寗波人又同供稱實因原籍無可謀生不得已復來滬上謀生並不再犯事端求大老爺格外施恩以全蟻命大令判各責二百板　施二人前已遞解兩次未便從寛著　押二月分别遞籍○包探朱阿高禀稱騙子陳國良向蘇州徐元昌布店騙得土布二百零七疋携之來滬借居某客棧内嗣由徐元昌主徐某尋見扭至捕房由小的吊到原贓今特送案請　徐投案申訴前情請領失贓陳供認行騙惟求恩典大令判令笞責二百板管押六月贓給徐領去○包探倪順泉拘解陳東卿李阿富到案禀稱此二人因案管押捕房閱時已久見有新犯動輒行兇現經捕頭查知特倩小的送案請辦陳李同供小的等各安本分不敢妄爲前日偶然口角並未兇毆尙求鑒宥大令判令各責三百板還押○包探顧福其拘解金阿錦到案竊稱此人係著名積竊今又携帶玉器等件在外求售經小的扭獲盤詰之下知在蘇州某姓家竊來及至寓所搜查見行篋中有玉器二十件銀器六件爲特解案請究金供小的所携各物在蘇州齊門外南馬路橋某烟館隔壁不知姓之人家竊來叩求恩典大令判令笞責二百板管押一月贓存捕房待領○包探趙銀河解送周阿大到案禀稱此人前被壽仙髦兒戲班鴇兒謝王氏指爲乘火行刦奉大老爺諭管押捕房迄今日久查無實在憑據是以送案請示謝王氏蒲伏案前求追失物周供實被誣指尙求竊開三面大令著從寛交保○一百九十六號巡街華捕拘解匪人王恒德到案禀稱前夜此人在福州路攫取女孩頭上之銀簪一枝經小的拘獲送案請究惟孩已無從傳案王供與孩素識偶然游戲並非攫取大令判令笞責二百板○包探李星福解送龜奴錢吉和到案禀稱前夜兩點鐘時伊所開妓院尙有狎客開筵宴飲載號載呶喧聲聒耳小的以其有違租界定章爲特傳案請罰錢龜供稱不知租界規矩後當遵守大令判罰洋銀一百圓以儆 
[法界公堂瑣案]  
　　鴻源里第五十九號門牌陳玉良家火焚後捕頭以其形跡可疑派包探將陳拘獲旋經人保出捕頭以形同放火未便從寛著保人交出解訊昨日讞員朱森庭明府升座後有陳敬學者稱係玉良之兄玉良因有要公不能投案故來代質某保險行西人稱騐得火塲餘　並無物件令人不能無疑今陳畏避不到顯見情虚請將其兄敬學押候玉良到案再行釋出明府謂陳係有差人員未便過傷體面著交的實保人俟下期卽著玉良來案備質○汪裕泰茶葉店夥曹利才呈遞帳簿禀稱向與張順堂往來被欠貨欵銀四百餘兩錢十三千有奇另借去洋銀八元迄今杳無音信前日幸得途遇是以扭案請追張供稱欠銀是實惟尙有退貨一百餘兩未經算入明府著交的保限十日内理楚○吳有立禀稱在茂記號執事本年六月間曾托謝以仁沈阿年在汕頭採辦烟葉被彼等侵吞舞弊用去銀一千二百餘兩將帳簿改換另立新簿今特呈案請追謝沈俯首無詞明府著交的保限十日内理楚○前者陳桂芬控沈陳氏掯匿會洋五百餘元經明府出票移提昨日包探將原被解案請訊沈陳氏供侮會總陳旣得彩應將洋銀代爲存儲卽以利息交會自是常例並不掯勒明府著交的保限十日内理楚○陳阿生前控應天生擔保張松茂借洋一百元圖賴不還經明府諭令交保理處昨日保人偕張松茂投案退保張願將物件變賣先繳洋銀二十元明府著另覓保人限繳洋五十元延干追比○薛王氏前控方成崗欠洋五十元經明府諭令交保理處昨日原告投案求追明府著保人交案方稱欠主陳子祥在外候訊明府著交保再限十日理楚延干追比○革捕林掌發在玉露春茶肆左近開設同甡泰烟館後轉租與陳福慶陳縱火圖燒幸卽救熄而陳已逃逸無蹤明府飭傳保陳之陶晉卿著將陳交出昨日又提林　至案細騐租契筆跡有塗改字樣再三申斥著交原保將陳尋交至案延干追比○招商局巡丁王阿和禀稱王福生張阿大竊取烟煤六十餘斤賣與行仁弄某老虎灶經小的查獲爲特送案請辦明府判令枷號一個月期滿笞責二百板○包探禀稱陳阿三竊取煤斤賣與益慶橋傅陳氏老虎灶今特傳案請罰明府判罰氏洋銀一元陳枷號一個月責二百板○包探禀稱竊賊周全全邱春林由常熟至滬乘間竊取汪連德之洋銀小皮夾一枚經小的當塲拿獲送案請辦明府判令各責一百板○包探禀稱教民張彩臣冐名天主堂向七堡教堂某司鐸騙取洋銀一百五十元事爲翁司鐸所知令小的送案請追明府著交的保限一禮拜將洋繳案○包探禀稱竊犯陳寳生以同黨計阿金前曾充眼線致伊被拘銜恨刺骨前晚與計相遇出其不意拔刀亂刺致計血流如注經小的當塲拿獲今連兇刀解案請究明府騐得計背上一刀深約二寸許著自行醫治兇刀存堂候覆訊核辦○馬松廷禀稱在大方棧執事被賊李天成竊取棧客綢縐衣服旋由包探緝獲人贓今已解案叩求究辦明府著押候嚴比贓存待失主具領○　俊卿稱在小東門外兆泰公司經收房租房客高阿玉積欠洋銀三十五元濳行逃遁幸得在途拘獲是以送案請追明府著交保出外限十日内歸楚○太古十四號棧房管棧人陳裕生禀稱竊賊張小江掩入棧内竊去白糖一包重一百餘斤當塲拿獲問以累次所竊之贓云皆賣與南市楊姓爲此扭案求追明府著押候拘到同黨吊贓核辦○錦名洋行收租人王松元禀稱房客陸阿瑞積欠租金三個月計共洋銀十七元九角爲此送案請追明府著交保出外限五日内歸楚○某處經租人某甲禀稱小東門外梅園街三十四號門牌朱少梅花烟館積欠房租洋四十五元潜行逃逸請將屋内物件拍賣作抵明府著登申報告白三天然後拍賣 
 
 

Page 10

 
 
[金陵官報]  
　　十一月初十日文武各官均禀賀知縣蕭毓昌叩謝接奉到省註册行知又黃應鼎請假五天赴鎭江請補通州州同謝正春禀謝行知運判姚　愷道庫大使劉崇啓回川鹽局均辭○十一日藩臺胡候選道湯霖叩謝城守恊楊均見知縣汪如瀚江矱禀知　口粥廠本日開廠又陳昌基辭赴蘇又陳香祖江寗府檢校馮驥均奉府委　收儲材學堂移交書籍什物並駐堂暫行代管龍驤蚊船沈有恆辭赴上海領軍火試用從九英鑑禀知到省運判鄭琦到由揚來○十二日高等學堂候補道蒯運判鄭琦州同晏蜚聲州判王元輔縣丞劉思保均見總理衙門章京特用道鄭孝胥湖北來知府柯逢時交缷五河鹽厘回同知張福謙上海來銷查吳淞開埠支應差揚州保甲總巡知縣徐承諫銷查揚屬積榖差江西知縣劉世芳由京回叩謝到見太倉直隸州蔣體梅專禀知奉蘇藩司飭知開濬劉河工程案内保以知府在任候補禀謝○十三日陸師學堂候補道錢水師學堂候補道柯禀知陸師學堂大考内外塲及打靶一律完畢知府潘永齡叩謝接奉到省註册行知知州徐士英禀知頭批積榖抵寗皖岸督銷提調候選知州黎子祥到運判鄭琦辭又陳鄭銓寫履歴世職夏有年騐看均奉示江寗縣戴禀知赴牧龍亭相騐巡檢沈鑅文到由京來到省 
[蘇省官報]  
　　十一月十一日縣丞章承銘禀謝飭知廿三年分旱關案内蒙記功一次又水巡出力記功三次照磨王家梁禀知前在奉天毅軍營出力蒙給五品藍翎飭知委署華亭縣典史文裕禀辭赴任○十二日戊戌科進士簽分刑部主事朱運新婁縣人由松江來知縣吳觀樂禀知赴寗見制憲卽辭又吳熙禀知奉委赴南匯縣公幹卽辭指分江蘇試用從九品李　福建人由京領照來省禀到帮帶撫標中營水師儘先　司夏大明禀知赴閔行查哨○十三日崑山縣諸禀到知縣王慶埏禀謝撫署文案處第二次勞績蒙給儘先酌委優缺一次又孫寳榖禀辭赴寗見制憲又李筠禀知自寳山塘工回又王寀禀知奉委守提前武　縣趙故令銀兩差又陳景韶由寗回從九張嘉謨禀辭赴松滬　捐局查騐差並銷新陽縣保甲差○十四日崑山縣諸禀辭署上海英美租界會審委員候補知縣鄭汝騤由滬來巡檢周天佑由常州回典史張孝先由南渡厘局專丁來省禀謝奉飭瀏河工程案内蒙保補缺後以主簿用管帶巡緝快船營花翎遊擊宋學成由江震靑　一帶巡哨回○十五日管帶太湖水師正前營遊擊許和生禀知巡湖回卽辭赴閔行會哨署上海英美租界會審委員候補知縣鄭汝騤禀辭鎭江府經歴海齡由鎭江來禀謝奉飭調署常熟縣縣丞事卽辭指分江蘇試用巡檢安懷四川人由撫憲騐看到省 
[江西官報]  
　　幕府陳其曾由江蘇來省南昌縣丞吳作雲禀謝調署優缺一次行知軍裝所委員金飛龍由上海採辦靑鉛銅帽回指分典史楊國橯禀到淸江縣周晉　據報丁憂遺缺酌委吳蘭頤代理陶鈞張鳴珂俱辦撫院文案陳燕昌由瑞金提　回緖成由京解地丁回試用知縣李啓煃繳照陳福鈞禀謝咨補萬載典史行知沈乃杰往金谿催道欵潘行淸往星子催减平朱蘭成往會昌催地丁朱嘉霖往淸江王豫昌往進賢俱催漕折萬國琛由撫州候差回何維植由義寗州辦保甲回胡海潤由建昌催稅契回新選南昌敎諭楊汝傑考騐領憑宜春大挑二等敎職鄧淦騐看 
[皖省官報]  
　　十一月初七日簽分安徽卽用知縣周榮期到湖南人　景干辛卯舉人戊戌進士懷遠洛河司高其善辭候補同知龍鳳鑣知奉撫台委銀圓局監工　辦提調知縣張振鋆到赴無爲州採辦賑米回巡檢趙潤芳易庚源均辭赴太湖查牙帖典史蔡承炳一缷署太平典史回○初八日指分安徽議叙班補　縣丞金奎章到江蘇人新海防試用典史龔思沂提到湖南人缺任績溪縣調補懷遠縣楊兆琛到交代淸　署靑陽縣典史龔坦歙縣黃山司余光柱均到卽用知縣王從禮到赴毫渦查災回盧　麒面試龔樹棠和州直隸州判丁何裔當蕪均到漕回縣丞王淸濤知捐升過知縣班候補府經顔　琨鳳英丁學中貴銅均辭查保甲羅鼎華含山巡檢謝國書相州任坤山巢均辭查鋪司李宏猷從九封洪川均辭查桐　牙帖孫光祖舒城布經廳藍蔚盱五均辭查驛站典史金士璜到註册回○初九日委辦吉水溝分卡直隸州英華巢縣彭德超均辭指分安徽試用典史姚舜裔到四川人卸署定遠縣高贊善合肥靑陽司鄒炳煃均到本任來安縣于普源知奉委發審局帮審另補知縣劉家序到赴池州府閱卷回准補祁門大洪司徐祿到候補通判許隆緯到赴湖南探磺價回知縣鄧之望到赴廣太貴提漕折回布經廳胡毓芬赴到貴銅查班管回府經張春鑑辭赴宿松查牙帖賀義章巡檢余家璠均赴望江查小錢縣丞周德厚謝超委典史王崇鈺辭赴太湖查燒鍋○初十日牌示奏補鳳隷同知劉耀增先行署理本任壽州秦霖奉委辦賑捐局候補直隸州陳寳柱面試縣丞汪孝銘到長江解水師月餉赴金陵回周德厚辭赴宿松查燒鍋直隸州判王廷樞辭赴滁州查驛站典史鍾厚重和含　九陰慶階旌徑均辭查保甲 
[邗江官報]  
　　十一月初四日多鹺尹褘委解京餉○初五日夏司馬由通屬查辦事件回儀棧提調任　轉到揚公幹○初六日新科翰林傅　史增湘山京南下抵揚卽辭行霍邱縣陳大令瑜公幹過揚程鹺尉謙奉保甲委冬防差堤工局總辦丁觀察葆元由京引見回揚吳鹺尹炳升委解南京餉起程 
[永錫爾祉]  
　　昨蒙趙似梅善士交到賑欵洋二百元求病速愈又泰州不留名洋三十九元角子三十角垣孚銀樓來智淸子等九户洋五十一元銅洋九元寳應朱葦塘七秩壽筵資移助洋二十　元銅洋一元棉力子求父病愈洋十元奇方療疾不須苓术之功作善凝庥用上臺萊之祝格言云救人還自救其理豈恍惚難憑哉上海六馬路仁濟善堂籌賑公所施則敬等謹誌 
[上海六馬路仁濟育嬰堂經收各善士溺嬰果報册捐九月初一日至十月底止淸單]  
　　周琴齋張隱名氏錢福崇湖州林少山各洋拾元湖南楊佑廷洋七元誦芬書屋靜觀齋各洋五元詩禮書屋怡怡室各洋四元敬恕　楊洋兩元宦海閒人麟瑞堂徐德行堂范無名氏各洋一元山東王峻屏山東嵇夑廷東平銀二兩零四分萬有利銅洋二元以上　收英洋七十一元東平銀二兩零四分銅洋二元 
 
 
 

Page 11

 
 
   
 
 

Page 12

 
 
   
 
