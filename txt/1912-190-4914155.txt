# 1912 - 190 - 4914155

 

Page 1

 
 
評論 
[中國敎育制度論一（芙）]  
　　普通敎育問題國之富强恃一二人乎抑恃多數人乎使一國而僅恃一二賢良其餘皆庸懦不肖則一二人曰是衆人曰非衆人曰是一二人曰非所見既殊衆寡亦復不敵賢良必難以自見惟一國之多數人民盡爲賢良夫然後可以左右全國而少數之不肖者或不能誤國 
吾人之禀賦智愚雖略有不同然無不可涵育而各就範圍以成國家有用之才故一國人民賢不肖之數恒與其國之敎育爲正比例敎育普及之國賢良必居多數才之大者則大用才之小者則小用各安其所各用其長勞心者有人勞力者有人智識既富而百廢俱舉矣世之稱富强者固莫如英然英之富强其人民爲之人民之能力敎育成之竊查英政府近十年來籌撥各項敎育經費己增至一千六百三十二萬八千九百四十七鎊而私家之捐助不與也其他强國之民凡在六十歲以下者無不能書能讀能書則便於行事能讀則可以知大勢以學有專長之人與淺學者共事以能書能讀之人與目不識丁者相竸宜乎成敗異效而主奴畢分也嗚呼處今日智識競爭之世界列之敎育己如是其發逹而吾國則如何　　吾國敎育自三代而降日見衰歇及乎元明己不堪問前清之時每縣户口數萬而讀書識字者不及十之一能讀能書者不及百之五文理清通者不及百之三直至一敗於甲申再敗於甲午大困於庚子而後務本之士乃有提倡敎育之議然其始也各省咸專力於籌辦高等學堂至於地方小學則籌辦之權悉委諸縣官紳士之手中央政府但責其必辦而無限制查學之員徒視學校之外觀不法敎法之如何故季報年報之中祇見有某校辦理不善某校頗有成效云云若夫各學校之缺點安在宜若何改良各學生之缺點安在宜若何矯正各學校經費之不均宜若何而平均之皆不提及也而某縣財政何若戶口多寡應設小學若干處則更不入查學員之心理矣以故縣官紳士竟有盡一縣之敎育經費於一二學堂者非其設備過當即外金玉而内敗絮彼其所以如是者一則以博查學員之虚譽一則以爲中飽之計國民智識之問題皆所不顧而敎育普及於是乎難矣 
　　欲求敎育之普及非强迫不可欲行强迫敎育非有便民之敎育塲所不可故初等小學費輕而易辦可以多設而便民實爲敎育普及之絶妙機關惟當國家經濟困難之時人民程度較低之際完全初等小學尚非敎育普及之機關而簡易初等小學則尤爲當今之急務何則吾中國人民至衆幅員至廣非多設初等小學則兒童就學諸多不便於敎育普及之前途大有妨碍然多設完全初等小學不特經費無着且於鄉間一般農工小販之子弟亦不相宜蓋彼之父兄第知能操農工事業之可貴而不知學校敎育之更可貴縱初等小學之課程兼事練習農工小販之事業彼其心中仍以家庭不能享目前之利益視入校就學爲無甚關係而校内所列之各課程其能有裨於此等兒童者甚鮮是以爲今日計宜莫如就城鎭原有之初等小學添設簡易班於鄉間則按照戶口擇適中之地而添設簡易小學以五年爲修業之期前三年專課國文寫字後二年兼課歷史輿地算術各科此等敎育之目的在使鄉曲細民能讀淺近報章藉知世界大勢與夫家國之關係耳（未完） 
要件 
[省制省官制及省議會議員選舉法草案説明書]  
　　方今臨時政府百端待理而中央與地方之權限久未規定一切政務散無友紀以此自謂己安己治其誰信之若長此紛逐必陷民國前途於危險之地位政府應時勢之最大要求提出此項草案一方面則注意於現狀之維持一方面則努力於前途之發展意在對於民國建設之方針爲根本的解决蓋中央與地方之權限一日不分國是一日不定内之則輿論歸宿以此爲統一問題之機緘外之則列邦觀聽以此爲承認問題之標準由此觀之立國之大計正在於是政府持此目的採集各方面政見解决一切困難確信於國家生存上於地方利益上統躊兼顧有十分苦心惟此問題非常複雜若暢發其義則千條萬緖决非短少時間之所許質而首之中國今日地方制度以歷史上之沿革地理上之關係政治上之趨勢當權衡理論與事實而定不能與各國爲比　使此前提而不誤則本草案所主張之理由及其條目自可圓滿解决今欲説明其内容第一當研究省政府之計畫將以何種行政事項全屬之中央何種行政事項分屬之地方其標準及其限度是否適合於今日政治上之現象此不可不先决之問題也以近世法學家所主張而論國家行政事項可分爲五大類一日外務行政二日内務行政三日財務行政四日軍務行政五日司法行政五者之中其性質有純宜屬乎中央者如外務行政軍務行政司法行政是也有可分屬於中央及地方者如内務行政財務行政是也　條約之締結海陸軍之統率其他宣戰媾和乃憲法上之最高權臨時約法之效力同於憲法規定甚明當然非地方所能行使若司法獨立乃各國之通義尤以唯一之統系爲至當不易惟内務行政兼咳内務敎育實業交通等事項除國家必要不可缺者應屬於中央外其餘當劃出範圍讓之地方而於範圍内務擴張其程度不相妨也適相濟也中國幅員廣大郡國利病參錯紛歧若事事待中央政府之設施恐多扜格難行不如聽地方之自謀使各應於其本能以各自求得其圓滿之樂利其所欲惡與夫緩急知之審而計之切其功轉捷其效益宏中央政府不過絜其大綢可矣至財務行政當以其他行政經費爲比例地方行政既極紛繁則財政自不能不力謀充裕現在國税地方税尚未劃分其中如貨幣印花關税鹽税及其他大宗賦税中央不宜放任此外自當酌量歸之地方以助其促進發逹之能力政府之計畫如此証以今日政治上現象國體變更人心觕定行政上之統一自属萬不可缓若以地方情形而論則軍興以後急宜休養生息興之更始故軍民分治尤爲今日切要之圓國家設官分職不能以民政事項委諸軍政官吏猶之不能以軍政事項委諸管理民政官吏理實相同蓋分治則事務畢舉兼堂則權限不清若軍政民政不分則國家行政之統一地方行政之發逹人民權力之保障勢必均蒙其害本年四月中旬黎副總統先後通電首倡軍民分治之議所言十害三無至爲悚切夫軍事行政其性質本宜屬於中央雖各省特别情形容有困難之處寗可另想方法以圖救濟斷不能不徐爲規畫次第進行况所慮者以軍事之權集諸中央將流於專制或地方不能安靜安使軍民分治之後仍留都督於地方則中央與地方亦不失爲互相維繁之道又邊遣省分則有都督兼任總監之變通辦法此卽近人所謂常分時代之説也至其辦法俟後另述總之政府對於今日國勢民情自以保持現狀鞏固共和基礎爲本特行政上之統一爲國家久遠計非一時一事之比不能不豫定計畫以期實行此則政府今日之决心而當以毅力持之於　者也於此有一問題不能不爲國人正告者則軍民分治興中央集權説地方分權説無涉不可不知也蓋軍人以不干涉政治爲原則而國防用兵在在當爲全國之計劃且共對外關係以平和爲職志與外交並重爲憲法上最高權無論如何分權之國斷未有並外交軍事而亦分權者故　與集權分權無涉也若夫集權説分權説之異同久爲政治家論爭之點是又不可以不明辨其主集權説者謂今日各省制度紛歧屬土與本都亦欠聯絡當此國力未充之際方謀統一之不暇若以地方之發逹爲本位不啻揚薪止沸坐令國家失統一之能力一也民國成立基礎未堅非有健全之中央政府則對外關係不能収强有力之效二也各省地方豐嗇不同邊脊之區與財富之區比較其生產力實有　壤之别若人私其省則國中各部全之發育失其平均三也此主集權説者之理由也其主分權説者謂中國初行共和政治人民未解自由眞理一或不愼恐起專倒　 
 
 
 

Page 2

 
 
　　主義發生内亂問題何有於統一孰若互相維　共和保障較爲鞏固一也内治外交不可偏廢然必内治完全而後可悉其力以對外今日國際問題使非地方發逹其力足以自保則中央政府空持强硬之態度亦將窮於應付二也各省地方惟其情形不同政府鞭長莫及敷治不易名爲集權而不能　集權之實轉令地方爲中央製府將成一事不能辦之勢三也此主分權説者之理由也（未完） 
命令 
[七月十七日臨時大總統令]  
　　參議院覆議議决改東三省都督爲奉天都督毌庸兼轄吉江一案本大總統案照約法第二十二條及第三十條公布之此令 
　　參議院咨大總統議决改東三省都督爲奉天都督文查本院議決改東三省都督爲奉天都督毌庸兼轄吉江一案前於六月初六日准咨交覆議到院旋經本院叅議員等將本院議决原案提出修正先後交特别委員會併案審查經於七月十一日常會討論僉以此案除三省民政由三省都督分别自行辦理不相兼轄己得大總統同意毌庸置議外其外交軍事兩端東三省逼處强鄰外交事項動關緊要與他省情形迥殊應仍照向例由吉江都督會同奉天都督辦理至軍政除關涉國防應令三省直接中央外其保衛地面勦辦盜匪應歸吉江都督專辦毌庸會商奉天都督以期敏捷免誤事機此係官制未更改時暫行辦法俟地方官制頒行後仍遵各省通例辦理以上各節均經公衆可決應即咨請大總統查照公布施行此咨 
專電 
　　北京電十五號日本樞密院開臨時會各顧問及首相外相均到日皇親臨爲近年罕有之事議畢外相又入宮獨對良久甚秘密京中聞之甚驚皇恐與中國有大關係國危至此各政黨尚盲爭私意不知死活亡中國者必爲政黨今閣員尚未提出因同盟會與統一共和黨俱全體反對共和黨與建設討論會亦多挑剔致成無政府狀况記者欲哭無涙望滬上各黨本部急電京黨將新閣從速通過暫泯黨見救急勿令参議院及政黨爲亡國史之材料 
　　北京電胡瑛孫毓筠刦於黨議已力辭聞袁總統必欲提出通過與否不問萬一全體否認政界必起大恐慌 
　　北京電統一共和黨實欲於財政交通中得一席輿論鄙之　 
　　北京電統一共和黨疑袁總統有囗囗（電碼不明）意特反對國務員心洩私憤 
　　北京電陸總理憤黨爭日劇頗有退志今請假五日 
　　北京電蔣次長擬辭職一則服從黨議二則赴南料理家事三則以奉職無狀 
　　北京電敎育長擬以次長任之農林擬以王人文在之 
　　北京電繼任閣員卽日提交叅議院 
　　北京電俄国對蒙辦法（一）派員調查蒙地以便實行侵略政策（二）籌欵接濟蒙民使其向俄（三）速築庫恰鐵路預備進兵（四）與活佛訂約與其特别權利昨袁總統特集國務員會議對付辦法擬先連絡内蒙再以内蒙抵敵外蒙一邊與俄嚴重交涉 
　　北京電英據片馬舉動强横陸總理令外交部嚴重交涉昨巳派唐君往詢英使擬即開議 
　　北京電東省中日漁業交涉派曹汝霖前往辦理 
　　北京電陸總理以瑪禮森愽士力助民國擬聘顧問 
　　北京電山西歸化城旗人自立省議會參議院依法駁之 
　　北京電西蒙古案彼此爭執幾又哄閙仍未解决 
　　北京電總統府昨開軍事會議 
　　北京電新加坡匯國民捐欵十萬金於中央 
特約路透電 
　　北京電參議院秘書今日宣稱曾接袁總統來文請撤回公債劵議案以便重行修正參議院已咨覆照准議長繼起宣布謂接總統咨文請參議院於以下擬任之國務員表示同意陸徴祥爲國務總理代理外交總長章宗祥爲司法總長周自齊爲財政總長孫毓筠爲敎育總長沈秉堃爲工商總長王人文爲農林總長胡維德爲交通總長蓋國務總理將於今晨十一時到院宣布故也乃請全院議員於總理到院之前先加討論各員有主張即行投票表决者有主張應先付審查再行投票表决者主張後説者謂此事極關重要若不先加斟酌遽行投票萬一否决關係匪細故即提議表决此事主張前説者竭力反對彼此爭辨極爲激烈由議長出席力阻並言决於明日投票解决全院乃肅然靜聆國務總理之演説登時恢復秩序皆熱心歡迎國務總理總理演説時措詞頗極精當聽者皆爲鼓掌既而宣布總統所舉之新國務員各名即由議長告以全院欲將此事續加討論再行宣布决議云 
　北京電參議院對於敎育議案决議刪除關於宗敎各節己二讀通過 
　　北京電外間盛傳政府不日將聘用外國顧問數員 
　　烟台電農人相戒不至鎭上蓋恐失辮之故糧食因而缺乏居民頗形不便糧價己高漲港内兵船現均開往他處購運粮食 
　　蕪湖電黄金蕩（譯音）在揚子江十英里之上）北圩爲潮激潰田禾損失之數約値銀一千萬兩以上本年入夏以來可望豐登今遭此灾必將歉收該地之一部分有五里碑（譯音）在揚子江三十英里之上）之周圍按該圍於本年春夏由外人築成當地華　頗贊工程之固 
　　濟南電陸軍第五鎭統制　龍標今日己啓程赴京由靳雲鵬繼之　　濟南電昌邑反對剪髪肇亂之匪首三人業巳正法其產業器用均没收歸公 
　　香港電行刺香港總督李漢鴻今日重經提訊該犯供詞支吾檢事長提訴時謂該犯行刺並無私意實圖以卑怯之手叚侵擊英皇之代表以驚港政府之心耳後同裁判長判定終身監禁兼作苦工當時觀審者頗衆 
　　東京電聖彼得堡來電所稱俄日兩國締結有實力之聯盟之説實屬不確路透電社得確實消息兩國並未磋議此事且並未提議及此桂太郎公爵之游歷並不與特别之政府有關惟兩國確曾交換極重要之公文補加於一千九百另七年及十年俄日恊約其目的在確定俄國於外蒙古北滿洲日本於内蒙古南滿洲利益之範圍此公文盖因中國革命及中國借欵交涉而發兩國巳因以獲極明白之合點中國問題已引起俄日兩國之新恊約此與維持遠東之和平有極大之關係誠不亞於英日聯盟云 
　　神戶電五月七號印度支那公司輪船固生（譯音）上貨之際忽然動輪致掀翻舢板一隻落水者五十六人溺斃者七人其訟案判詞已於今日宣布該船之二副台納實負此責任然因大意所致故判罰日洋五百元否則監禁二百五十日當時該船並未卸下救尋沉水之人以故受人痛詆云 
譯電 
　　北京電中政府今日電聘美國康萊爾大學之精琦氏愽士爲財政顧問該氏是否受任尚未得悉説者謂氏必任改革幣制之顧問惟各國因其於萬國政策不甚了然故薦維塞林以爲之代按精琦氏深諳中國之財政嘗著書數種討論此事中政府望其受聘頗切此足見中政府關於聘請外國顧問巳定新制聞國務院亦擇定顧問一員不日即將宣布此事頗有興味政府曾屬意於前任美國總統羅斯佛及駐京美使樂克希爾二君但可决二君無一肯受此任也政界中人多信政府敬能聘得正當之顧問則必有良好之進步而尤以借欵交涉爲最窺政府之意現擬暫籌少數借欵以應急需俟袁世凱舉爲正式總統後再與各國銀行團商訂大借款蓋袁世凱今與各政黨極爲相投外人变颇致景仰袁如承認外人監督借欵用途則選舉機會必因以阽危此固盡人能料者也 
　　北京電德雷斯律師行將返滬其公事暫己告蕆惟日後政府需人之際仍可招之至京畢高脱之任爲法律顧問現尚未定 
　　北京電同盟會在湖廣會舘開會到者甚衆會員對於袁總統擬任孫毓筠長敎育胡瑛長農林沈霖堃長工商力加阻止且謂彼等不願爲控制中國之政黨而一面仍抱欲爲國務院領袖政黨之見故並反對周自齊長財政胡惟德長交通因二人皆袁總統親信之故新内阁之成立己因此被阻大約今將組織共和黨内閣云 
　　北京電熊希　已與六國銀行團重行開議借欵熊雖告退財政總長現必仍爲袁總統財政之顧問長銀行家現願退讓瑣點數端故大局己稍有希望中政府視此爲半就之舉 
　　東京電朝日新聞得聖彼德堡消息俄日兩國因桂太郎公爵游俄之結果將訂特别盟約東京政界則不認此説桂太郎公爵將於本月二十一號行抵聖彼德堡翌日擬於俄國首相柯柯塞夫會晤 
　　倫敦電路透電報謂據泰晤士報聖彼德堡訪員電稱茲由可靠之處探悉東京及聖彼德堡商訂有實力之盟約功己告竣聞桂太郎此行不過爲兩大使功勞最後之結束耳 
　　倫敦電泰晤士報載聖彼德堡消息謂俄日兩國商訂盟約功己告竣桂太郎公爵此行者在使之正式締成耳盟約之基礎爲日本有在南滿自由行動之權俄國如爲他國所攻則日本應出力助之英日聯盟並無因此轉弱之理由桂氏將留寓聖彼德堡兩星期以上 
　　喀爾喀脱電據斯台前門報駐開林邦特别訪事電稱外間謠傳拉薩之藏人業已降伏一節今悉藏人因缺乏軍械逃者甚多特里本廟之喇嘛八千人己公然歸附華軍華軍在拉薩地位稍勝於前逹頼喇嘛聞曾招募軍隊並未得手　逹頼喇嘛巳回印度之説顯無根據云 
　　香港電行刺新任港督之李漢已定監禁二十年兼作苦工之罪按此與路透電所云不同 
公電 
　　杭州各團體電申報民立大共和天鐸時報鑒十六日大共和等報載張翅一節與事實相反業經官廳查究是非不難立辨嗣後關於此事新聞務請各報館覆查確實再行登布浙江萬國改良會國民恊濟會同盟會統一共和黨商務總會等二十五團體同叩霰 
要聞一 
[大借欵决裂之後盾]  
　　前門拒狼 
　　後門引虎 
　　六國借款决裂後陸總理於十號在迎賓館　　 
接見法資本團勾堆氏磋商借欵問題次日陸總理在總統府報告面述與勾氏接洽情形謂察勾氏之言亦不願借欵决裂其心理己流露於言表據云大借欵須從長商議小借欵一節當俟貴内閣日内完全成立後即可議决辦理總之大小借欵之條件須雙方退讓以睦邦交云云大總統聞言擬欲親見勾堆囑陸君函約到府陸君不甚贊成謂請俟與勾氏商有端倪再爲接洽大總統亦以爲然又聞自勾氏聞六國資本團提出條件嚴酷中國絶對不承認後日來屢次謁見陸總理謂資本團如再不准將條件退讓卽可促其解散敝國資本尚稱雄厚余願從中介紹由敝國作爲代表再向英美德法俄聯絡分借鉅欵於貴國惟磋商條件及一切責任均歸敝國担任其他五國不得叅預至條約一節總可格外退讓云云陸總理深然其説 
　　又聞孫中山先生與法資本家勾堆氏素稱投契前者中山先生未回國時曾在巴黎晤勾氏詳言中國革命以後財政勢必奇窘實爲最大之問題勾堆氏當即慨允如日後資本團有故意爲難之處我能獨出鉅欵接濟可以勿事過慮現勾氏以資本團之種種爲難於日前到京即擬從中調停使資本團稍爲退讓借款成立雙方均不吃虧詎料資本團始終不允勢似奇貨可居者以故觸動勾氏之怒擬請中國政府不認六國資本圑所有中國此後用欵統歸該氏籌濟云並聞孫中山先生因中央財政困難昨曾電致勾氏諸請費神總以不使臨渴掘井爲要云 
[中央敎育會開會二誌]  
　　十一日上午九點敎育會開第一次會議到會會員共四十五人第一敎育系統案由敎育部特派員鍾觀光説明主旨衆無討論遂付審查議長指定邵章劉以鐘陳榥嚴復余H章湯爾和陳寳泉陳潤霖賈豐臻九人爲審查員第二小學校令案由特派員袁希濤説明主旨衆議員略有質問遂付審查議長指定黄炎培胡家祺蕭友梅徐烱王卓午王用予夏錫祺劉寳慈海清等十一人爲審查員第三中學校令案袁希濤説明主旨衆議　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　員有謂中學校施行規則亦應同付審查者又有謂中學校宜多加一學校員者議長遂以此案付審查指定顧琅陳寳泉何燏時張國琛吳曾禔秦汾周慕　吳鼎昌趙銘新九人爲審查員時巳正午遂散會並豫定次日下午二時開審查會其十五號議事日程附錄如左（一）師範學校令案（一）各學校學年學期及休業日期規定案（一）祀孔子問題案（一）學生制服案（一）　儀式規則案 
[請看騃竪之建議案]  
　　軍事區城劃分問題 
　　騃竪建議案無人贊成不成立情形略紀昨報茲悉是日參議院議事時有提議劃分軍事區域案者議長請提議人劉　訓報告本案理由略謂軍民分治之説久爲吾人所默認若不早爲劃分區域於地方大有妨碍行政區域所以便人民軍事區域所以守扼要今昔形勝不同遂亦因時變遷於今之時正當劃分以數百年不拔之計區域劃分之法當以地勢人情爲標準大區域軍數不妨酌定爲二三鎭其軍統可名爲鎭軍使小區域軍數在一鎭以上二鎭以下其軍統可名爲護軍餉由中央接洽而受陸軍部指揮一可以破省界二可以扼形勝三可以固國防四可以養成軍人責任五可以收指臂之效其益於國家者非淺鮮矣曾有翼謂原案贊成但非由政府切實考察不能分晰邊省如何劃分應由政府正式説明現政府對於此事不知有無籌畵本員意見不如改爲建議案彭允彝謂徴兵以人口爲標準募兵不然今徴兵募兵二者尙未分明請歸建議案曾有瀾謂中國兵不相聯絡東南有事西北坐視如此則各省之兵究爲某省之軍抑中國軍乎且各省軍隊毫無限制隨意增减現欲將各省軍隊劃分區域减少人數亦甚不易曹玉德謂軍政區域與行政區域大不相同行政區域永久不變而軍政區域則視地勢人情隨時變通固不能援照日本因其四面環海與中國不同亦不得按照前清因其時止有對内並無對外現在所言劃分區域務將兵數制定而後區域始得劃分並將來不可拘守前清界必於某省設若干兵耳先考察地方是否緊要再定兵數多寡如此國防之大計劃似甚不易辦暫可從緩兪道喧等和之谷芝瑞請表决議長遂付表决贊成者少數遂爲不成立云 
[陸總理究用何法答覆耶]  
　　參議院田駿豐等前因二次内閣久不發表特提出質問案要求詳細答覆聞此案陸總理擬親自謁見吳議長聲明一切曲折情形不便用文書答覆嗣因叅議院要求陸總理即日正式出席不認與議長私行接洽此案至昨日尚未答覆據聞此事因其中曲折甚多必俟稍有頭緖陸總理始能出席説明一切云 
 
 
 

Page 3

 
 
[陸總理增補駐外官制]  
　　陸總理以此次法制局所編訂之外官制於我國駐外各官尚爲闕略昨特於國務院提議增補駐外官制四條茲誌於左（一）中國駐英美德法日俄義奥荷蘭各公使改爲頭等公使 
　　（二）中國駐比利時碯威瑞典巴西各公使改爲二等公使 
　　（三）瑞士丹麥古巴葡萄牙西班牙秘魯智利各分館一律裁撤添設在等專使 
　　（四）各地領事均仍舊制 
　　以上四條議國務院均巳表决聞於日内提交法制局即加入外官制矣 
[熊總長辭職之繼任者]  
　　熊總長日前提出辭表大總統極意挽留熊總長以財政已逹困難之極點决意引退難以再留聞大總統以陳君錦濤留美多年極富於財政智識且多經騐擬即以陳君繼其後任己命梁士詒往探陳君意見未能肯允就否 
[國民公報案預審再誌]  
　　同盟會報館七家白田兩仇等前日搗毁國民公報毆辱徐佛蘇藍公武後北京各報與論大譁事後兩造俱赴廳互控審判廳遂於十一日先傳同盟會七家報館白田兩仇等預審情形己見本報茲悉十二日審判廳又傳國民公報經理徐佛蘇等到案預審茲將當日預審情形探誌如下 
　　法官質問徐佛蘇情形是時司豫審者僅推事一人另有檢察一人陪坐首先由推事問國民公報經理人徐佛蘇云國風日報等因貴報時評中有假政府三字曾在警廳控告當日肇事情形果若何徐君卽將本月六號白等搆亂情形略述一遍推事云貴報呈詞有假政府三字係沿用日本名詞今可舉此以爲證據者否徐君謂東籍東報中慣用此語證據極多遲日原可搜集送呈法庭但中國文義假字無作僞字解者試查字典即知之我若徒以東文爲詞彼輩必圖頼謂中國不能適用日本文語推事點首者再徐又謂此層今日不必多論惟彼等糾衆毆人毁物並搗毁承印本報之印刷所以致本報與新中華報數日不能出版損害太甚彼等目無警廳目無檢察廳審判廳目無約法確保現行兇犯無疑罪無可逭法庭當即拘訊判以相當之罪推事云此事關係頗大在審判廳萬無含糊之理惟今日尚係預審故正審判罪當俟之異日徐君遂退出 
　　法官質問黄崙情形審判廳乃傳羣化印刷局經理人黄崙問該印刷局受害情形謂君印刷局何故被人打毁黄君云本月六號敝局被兇徒打毁時我適外出後歸乃詢悉國風日報經理人白逾桓等在國民公報搆亂後有兇徒多人來印刷局搆亂因敝局承印國民公報故也并悉當日兇徒闖入印局時有着黄灰色衣似軍人服裝者其動手打機器鉛字即是此人當時工人有詰問者彼等即出手槍相示謂國民公報犯叛逆罪故我來打汝等如有抵抗者當以手鎗相待由是工人皆不敢抵抗法官云白田仇等若不承認此事將奈之何黄君答云印刷所被毁情形當日己由警廳派人騐實並另有清單一紙己估計價値矣若畏輩不認則尚有彼輩報紙爲證因國風日報九號所載徐公犯赴廳後之餘波一條内云有他項人等將該報印字翻倒並未損傷物件又有此項人等係赤手空拳未持鎗械等語考問彼輩既未闖入印刷所何以知有他項人推翻印字之事又何能證明其未損傷物件爲赤手空拳汲汲爲暴徒辯護耶故搗毁印刷所一事彼輩已不打自招今日萬無狡辯之理黄并隨出該報相示法官翻視一徧并收作證據乃散 
[嗚呼前清之遺孽]  
　　外務部管庫一席向爲部中紅司員調劑優差王爺中堂之專賣品歷任庫官莫不滿載而去其聲名最劣者數人陸總長視事以來甚爲注意現巳查出証據行將澈底根究云 
　　曾述棨於本年正月二十九號北京兵變時串同管庫供事姜沛霖報被搶去部欵二萬兩曾宅并未被搶而供事家中何至寄存公欵至二萬兩之多其爲侵呑無疑嗣聞陸徴祥總長將到部曾知不免乃運動交通部秘書長而去廈門接待美艦北京接待德儲所有備辦一切皆那桐家走狗廖鳳書一人經理兩項共領去公款一百三十六萬七千兩至今並無一字報銷曹汝霖分其餘潤遂竭力爲之彌縫接待德儲時外部向栢林某行定製馬車四輛每輛約五千馬克後因德儲不來曾述棨將花車二輛送入宮内常車二輛拉回家中自用後以一輛送施肇基遂得交通部秘書長　　外務部新建迎賓館時添置外洋器具共十四萬餘金施肇基署左丞大營堂構遂將精美器具搬回家中名爲借用實則久假不歸文溥以公欵建造洋花廳時亦效尤搬去器具無數 
　　文溥充儲才館提調時專管經費後儲才館停辦文溥將其存欵六千餘金在韓家潭開同興樓飯店並某木行云 
[鄂省軍民分治後之規畫談]  
　　鄂省軍民分治後黎副總統主軍政劉總監筦持　　民政己於七月一號實行迭紀前報茲將卾友見示分治規畫要電彙錄如下 
　　外交交通司法暫歸民政武昌黎副總統致大總統電云大總統鑒軍密卾現實行軍民分治除内務實業敎育財政四司巳劃歸民政府外其外交交通司法三司於軍政不相附屬現中央官制尚未頒布自應劃歸民政長管轄請由中央迅速宣示以破羣疑無任禱盻元洪叩東印 
　　樊山勢難來鄂北京國務院致武昌黎副總統電云武昌黎副總統劉民政長均鑒奉大總統令軍民分治鄂省倡議而又先各省實行意美法良本身作則民國　遠大之圖實基於此敬佩嘉模樊山前呈辭職僅允遙備鄂中顧問將任命狀寄繳勢難挽回惟望劉民政長一力擔承以分副總統之勞必能相得益彰爲他省模範等因理合電逹國務院魚印清談（季子 
　　吾聞諸歐美之政黨平日對於國事雖不免有政見上之競爭及衝突而一遇外交問題發生無不犧牲其意見爲一致的抵抗此政黨所以見重於時而政府亦得恃以爲對外之後盾也 
　　今吾國則何如英據片馬舉動强横俄營蒙古野心勃勃西藏風雲日演日劇外患之亟逹於極點而吾各政黨仍不惜鈎心鬥角硜硜於閣員之位置處楚歌四面之中猶爲鵲鳩爭巢之舉致令政府組織泰半懸缺大總統調停於土國民徬徨於下而外人且乖此鵲蚌之相持實行其侵略之政策嗚呼諸君吾恐諸君掩旗息鼓之時大好疆土已盡入斯拉夫人之手矣嗚呼諸君盞各捐其私心與客氣共保此民國之藩籬 
 
 
 

Page 4

 
 
   
 
 

Page 5

 
 
   
 
 

Page 6

 
 
[川粤漢借欵續約問題]  
　　黎副總統接大總統電云前清宜统統二年川粤漢一省創築鐵道商辦不果經盛宣懹一力主持向五國資本團立訂條約借欵三千萬磅己磅已兑五百萬磅民國成立後各國資本團復要求續約兑欵民國承滿清之後自應擔負續約惟第一二五七等條有以監務作抵或代管川粤漢鐵路用海關税務等絛未免太苛懸請副總統參酌施行云云副總統閲電後即召集各參議籌商對付辦法略述如左 
　　第一條内載借欵三千萬磅除按照五厘行息外必須以中國鄂川粤三省鹽課作抵否則以每季鹽税照付息金亦可但每年照付息金權衡在我共以三省鹽課作抵或以鹽税付息字樣必須一律刪去　　第二條內載借欵限十五年本利還清如届時不能清還時該鐵道即由資本團代管查各國借欵雖有年限然亦有展緩之例豈能以鐵道作抵必須刪去　　第五條　内載借欵限三期匯兑共與盛宣懹兑交之五百萬磅必須有正式滙票及年月日方能承認　　第七條内載借欵三千萬磅現扣五年息金否則以海關厘税讓與監督二年以抵息金此條亦須刪去聞各參議參酌後己由副總統核准不日電復云 
[夏壽康呈請修葺陳友亮遺墓]  
　　元末陳友亮係湖北沔陽人起義剷除韃子暴政不五年而成帝業自號大漢皇帝嗣爲明太祖所敗死於武昌其墓即在前湖北臬署後花園山麓茲因多年失修但見荒邱一角頑石數點而巳起事以後臬署改作内務司署該司科員張輔宜以陳亦湖北歷史上有光人物其墓亟應保存曾請該司司長撥欵修理因値司長易人議遂中輟現夏司長壽康公餘之暇親至後園憑吊之餘頗表崇拜特呈請副總統撥欵重加修理以資表彰而慰英靈其呈詞頗文藻特錄於后爲呈請事竊聞以仁伐暴周武應天而順人以義除暴項籍亡秦而興楚以故子與號稱亞聖退商辛于獨夫馬遷史擅三長進覇王於本紀良由民權之重自古爲昭專制之威昔賢不取也洎乎叔孫起朝儀於西漢張儉膺黨禍於東京帝制愈專民氣益削六朝而降腥風漸染神州五季以還公理盡歸澌滅逮至胡元流毒尤烈屠戮生靈數逾百萬竊據中夏垂八十年迹其末造稗政尤多時有大漢皇帝陳友亮者崛起沔陽建號大義旌旗所指收還禹甸之山川誥令所頒再覩尭天之日月奮身百戰開國四年事雖未終功則甚偉祇以滿清一代摧殘民氣既己火熱而水深遂令義士孤墳湮埋山崗一任風消而雨蝕屬司祥稽往史有屍還武昌之文近訪遺民多指點鵠山之麓爰乖公暇親歷後園但見荒邱一角躉草迷漫頑石數端字形剝落因念叔子人往猶傳隋涙之碑柳下風微尚有採樵之禁我副總統新造民國主持共和表彰先賢不遺餘力用不揣冐味請予撥款重加修葺庶青山片石重瞻義帝之英靈黄土一坏長妥憤王之魂魄理合具文呈請副總統鍳核伏乞批示祇遵 
[湘路公司談話會記事]  
　　湘路公司於七月三號開職員談話會當由恊理龍君璋　告開會理由略謂公司成立己久己成之路僅一百零五里此後職員之聠級權限之攸歸非妥恊規定以期各有遵守不能日起有功茲將法規處所編新章當衆宜布公同討論大要以用得其人事無發胜爲主並謂現在職員中有宜更調者有宜裁併者人數既有一定自無擁擠　營之弊又謂辦公宜整齊劃一以後擬設辦公室至辦公時間卽一律入室辦公膳宿易置他所云云次恊理文　斐出席略謂本日開會研究意在改良有改而後有進步現在脱除專制凡事須出於公如有意見卽請發表否則於二三日内函逹公司以便採擇據斐意見各職員須量責任之繁簡定薪金之多寡以昭平允再鐵路簿記宜着手改良以收統一之效但外國以元爲單位改良較易中國除銀元外尙有紋銀官票市票銅元等混合通用改良較難惟宜準學理社會兩方面參酌規定方爲適當現中國幣制擬以元爲單位公司資本皆係銀元尤當規定云云次到會載員發表意見要皆鐵路要務着手改良之事項龍君璋復謂本日討論己久所有未盡各事須待斟酌統限於一星期以内備具説帖送交公司酌核並擬於詳章編定後再行開會研究並公定每月開常會一次談話既畢始先後散去 
[陳龍二匪之罪狀]  
　　贛省李都督於七月十二號佈告云照得前助鄂贛軍恊部稽查龍正文唆使兵士抵抗統帶勾結匪類煽亂軍隊迭起風潮敗壤軍紀前民團副督帶陳國棟勒索民財私通匪黨擾亂治安軍民切齒繼任稽查私逃赴鄂勾結匪類煽惑兵心圖謀不軌據兩犯所犯事實迭次派員查明罪狀昭著均經分電緝拿在案茲奉副總統派兵押解來省當交軍事執法處驗明正身於昨夕（十一號）在監以軍令處决所有　正文首級應即梟示德勝門陳國棟（瑞榮混名細鬼）首級應卽梟示廣潤門以懲兇頑而昭法紀 
　　按龍正文湖南人陳國棟臨江人均屬洪江會匪迭犯重案被前清官府拿獲關禁模範監獄貸其一死光復之夜兩犯帶鐐出監在附近借刀打脱召集匪黨一千餘名密議起事搶刦經都督極力鐘懾派龍正文隨同憑子穀恊統督兵援鄂派陳國棟充當民團副督隊官以致兇焰愈張到處索詐家資萬金陳氏娶妻娶妾一月之内己有四人殊　無惡不作軍民銜恨嗣因李督到任辦匪極嚴將陳調充稽查不辭而往濳赴武漢會同龍正文開會謀亂罪大惡極經黎副總統派兵拿獲解江正法人心大快也 
[川都督西征雜誌（二）]  
　　尹都督己定七月初七日以前出發率兵一標衛隊二隊軍需参謀等十人同行總司令部仍留省城聽胡軍長指揮祱將來戰事情形如何再定行止 
　　都督府通告云照得西征在即本都督行將督師出關凡出關期限内所有内地治安暨後方蘍務自應規劃妥善始足以副人民之期望而策政府之進行連日疊集軍政職員合議悉以討論商定辦法本正副都督亦復意見相同特委託胡軍團長景伊以全權管理全省軍政自文到之日起凡正副都督職内所有之軍政權悉以託胡軍團長此後關於軍事行政即由胡君主持辦理仍以本正副都督名義出之由本正副都　　 
督擔負責任至關於民政事項卽由本副都督督同行政各官分别辦理仍以兩都督名義出之除電中央政府並通令外爲此仰軍民人等遵照 
　　西征軍人出發其家屬多居省城巡警楊總監特出通令凡西征軍人家屬一律報明警廳以便加意優待住在各屬由該巡警任保護之責云 
[川邊糜爛記]  
　　副得關外急報裹塘巳於六月十五日失陷己記前報茲悉是日夜關裹塘　番　集四而槍聲轟轟如雷震動山谷約數萬人防軍衆寡不敵四面潰亂裏塘遂爲所陷死者約三四百人中渡駐防軍四十人因請餉欲到巴是夜亦宿裏塘變時不敢出而迎敵四更時由喇嘛寺後山逃回中渡聞不日到鑪此股夷匪係由巴塘到裏者巴塘之危急不卜可知矣河口下渡一帶及白子　等村均調集番兵甚急瞻對亦有出兵消息崇西出兵據西俄路一帶河口危在旦夕文報委員電報委員以及商人均巳到鑪陳營長率二隊人前往河口堵　第九營防軍亦撥二隊　同行二十二開拔 
　　裏化府（卽裏塘）知事陳廉是日帶兵出禦陳亡匪勢日逼日緊 
　　藏番攻破裏塘官吏被戕兵士殺斃餘均逃至河口受傷之兵在途死者甚衆打箭鑪雖出兵防堵恐亦無濟於事各處軍隊本月五號卽到鑪城邊巡不進致釀此禍河口固危急巴塘亦被圍眞確消息刻究不知如何 
　　河口一帶地方風雲甚緊急該地鐵橋業己停工沿河所居漢人相率向打箭鑪逃避商人亦頗聳動以爲　司一帶夷人皆係土司所屬伊等早有復仇之意若羣起來攻則該地付爲灰燼其城中所住漢人多有遷住於榮經清溪等處云 
[洛陽兵變餘聞]  
　　洛陽兵變事已二誌本報茲又探錄如左 
　　初八夜兵匪搶刦之時僅東關放火尚未延焼城内只以鎗聲示威并未放火亦云幸矣洛陽富戶張家損失最巨林東郊住家比鄰周恊統故未泼及南關莊家被韓錫麒之兵保護亦無恙其餘各富戶殷商幾無一家幸免者蓋兵匪蓄志己久共貧富虚實早有調查故也初九日七八黠鐘時周恊統號召軍隊盡數歸營周恊統痛哭流涕演説勸戒軍心大安不意初九初十兩夜兵士畏罪縋壉濳逃者甚多携械者亦不少毅軍始終嚴守秩序不愧高尚軍人資格洛陽人士莫不歌功頌德韓錫麒管帶之巡防營名　亦甚好亂起後謠傳河南府洛陽縣皆搭火車逃省故人心　動愈甚（按此消息本城亦有傳説確否尚待調查）現在城關均一律平靜惟距城少遠之處仍搶刧不巳毅軍己分途拿辦不日可望肅清矣 
[江北改變營制之駁覆]  
　　江北劉護軍使因擬改變營制呈請蘇都督咨部核行近據部覆略謂營制須歸一律江蘇全省兵額若干尚未支配定妥一俟議定江北應駐軍隊自在支配之中際此財政奇絀能多裁一兵即爲民輕一分負担此時未便照准云 
[皖議會質問銅官山借欵]  
　　前日柏都督以皖省財政奇絀兵餉難籌曾向三井洋行借欵二十萬卽以銅官山礦沙作抵當經訂立合同由省議會通過惟各處旅外皖人大不謂然函電攻擊不遺餘力均以銅官山礦爲皖省命脈前清時代曾擲去數十萬金使行收囘今又押出不免損失利權爲詞頃省議會質問柏都督此欵究竟交付與否及合同有無變更請即答覆以便轉知各處同鄉會如不照議會修訂合同辦理决不負其責任未知栢都督如何答覆也 
[新省政治改革問題]  
　　　郝副長致塔城電云塔局轉伊賀馮李三代表鑒新省政治改革問題前擬駁七司四道同惠統籌全局每司檐數月支銀將及三萬計歲支銀二百餘萬其他軍隊及地方各行政機關尚不在内以新省財力如何能支持機意宜探日本台　總督之制下僅有軍政民政兩局新省添一財政其軍政民政財政在司詳細说帖及章程現略就緖先將大　十餘件電知取三君同意與新代表商約辦理總以達到目的爲盼其條欵如下（一）都督下設承政廳（一）除秘書審查官外分設編訂銓選印鑄三局（一）各司仍取三級制度司下有監監下有科軍政司設經理籌備敎練三監民政司設内務敎育司法三監財政司設實業交通税務錢法度支五監又每司有總務一監（一）都督下設糾察試驗兩處以澄清新省仕途（一）設參議院爲立法機關組織全疆省議會設上控院爲司法高級機關（一）三司各設長官分任職務卽稱之爲軍政長民政長財政長（一）採美國各州制度正尹之下有副尹兼上議院院長新省於都督下設參贊　　 
一員兼參議院院長（一）外交纯爲國權問題新省設交涉使一員直隷外務部設交涉總局管轄迪伊塔喀各交涉局（一四道概行裁撤各縣直隷於省惟南疆過遠鐵路未通以前於阿克蘇設監察使一員以察吏考成爲性質（一）各府廳州概改爲縣縣分大中小三等設知事一員下分設總務巡警監獄工程敎育實業六課又設一財政司直隸於財政司（一）邊防問題以阿塔爲一叚伊犂爲一段鳥什爲一叚哈什爲一叚阿塔預定陸軍一鑜伊一鎭鳥喀各一混成恊合爲一鎭省垣一鎭共陸軍四鑜徐圓成立一巡防隊分四路每路騎兵一恊分設兩標標有隊無營東路駐古城南路駐焉　北路駐鳥蘇西路駐庫車以各處之巡防營改編以上經營新疆大端俱在於此卽將來中央新官制頒行揆之新省情形亦無甚大史動不過名目或有不同耳權言 
[甘肅新政觀]  
　　財政財政總長電催預算決算已經數次延抗不理刻下財政紊亂己逹極點各州縣及統捐局收入亦不知支銷去路而省城濫支之款毫未裁汰兵餉己欠數月一般官吏終日延頸伫踵惟冀借款早成恊餉仍解以逹其揮霍之目的而已　　敎育甘肅自宣布共和後學堂未開辦一處惟存古學堂巍然獨存兩月前經省議會議决請先行開辦高等及優級初級師範學堂停辦存古學堂趙都督批令提學使核辦署學使潘齡臯及學務議紳劉爾炘均不以爲然刻仍擱置未辦 
　　司法省城各級審判檢察廳自去秋停辦後迄未規復而高等廳丞洪延祺（洪係在陜西延安府幕與其居停劉鑑堂門毆被逐來甘者現以高等廳丞兼財政司法勸業各公所總務科長月支薪水近五百金一事不辦聞烟癮之深推爲官界第一）檢察長德斌坐支薪俸恬不爲怪提法司何奏箎性極拘腐於法學全無經騐理事咬文嚼字月前批公牘一件有姑置勿論四字已交驛發數日矣忽專馬追回改爲自不代言一時傳爲笑柄 
　　民政巡警道潘齡臯受纂之次日卽將各區清道夫一律裁汰以致大街小巷糞　狼籍人皆掩鼻學生陳某上書於趙都督言改良警務事頗詳趙飭巡警道量予位置以展其者才潘曰凡學生皆革命黨也萬不可用現在警界中人多係留標都守干把有巡官某剪去髪辫潘銜之切齒經公所科員再三緩頰乃免撤差 
[吳專使抵隴情形]  
　　甘肅各界腐敗己逹極點自吳宗煌被任爲　勞甘肅軍隊使後一二志士以爲吳到甘肅必有一番新製象使甘人有所矜式詎有大繆不然者遂大失甘人之望茲將其入城時狀態披露於左以愽閲者一粲 
　　當吳入甘肅省城時间導有都督馬隊新軍馬隊馳聘於前爲一路臯蘭縣知事頼恩培乖大轎隨從於後爲一路陸軍部衛隊爲一路吳騎馬後行環吳馬四周另有十餘人均騎馬並行以資保護吳戴從前大草帽帽邊下垂耳腮被掩身穿馬褂開　袍兩肩下垂而黄目瞪腦後豚尾垂垂髪黑而美幾若閨秀爲又一路吳後又隨綠呢大轎一乖前繫　夫十餘人皆苦力鄉農喘汗奔走衣不蔽體狀甚可憐又爲一路最後蘭州府文愷乖大轎殿後紅黑帽擁護輿旁呼喊過市爲又一路鳴呼觀止矣查吳本無髪辫其所以僞裝髪辮者均寧夏府前　蘭縣知事陳必　　　　　　　 
淮與今　蘭縣知事頼恩培恐嚇所致而陳頼之所以恐嚇者以渠等平日贿賂公行一得蘭州府一得寧夏府於共和知識本毫無頭緖恐吳見責故先説甘人如何頑固以爲自己掩護地步幻爲種種浮言曰以左文襄之威望尚不能制服甘軍君不如此即遭毒殺吳隋計中遂演出此次怪現象觀此則吳之膽識可以知矣茲並將王國柱等致吳專使函錄左 
　　吳先生閣下自電傳公有慰勞甘肅軍隊宪柱等歡欣鼓無以爲公之來也必將爲黑暗隴區放一大異彩必將爲　狉民族開一新面目蓋名義雖專爲安撫軍隊而來共實際必含有經略性質引領數月咸急願一覩光儀爲快乃昨轺車初下據道旁觀者爭相傳述謂閣下爲肇建民國之英尚復垂垂長辮然則新朝人物與夫改革之事實均可見一班矣柱等心竊異之及細調查乃係假辮始恍然曰習俗移人賢者不免公之爲此殆亦禹人裸國解衣而入之意也雖然今何時乎民国法令統一之時也今何世乎萬國風氣大同之世也一髪雖微關係實大不能不爲閣下一凟請之閣下以爲滿清之記號不必去耶固早巳毅然祝之矣閣下以爲野　之甘肅不足開化耶則又尸不憚數千里之跋涉而惑然肯乘矣今顧爲此裝頭蓋面之舉者其殆入境之始爲一二浮言所搖惑也甘肅下治改革之困難極矣官紳皆舊日反對共和之人一旦翻然承認咸與維新其不能爲一般人民所信服勢所必然在當軸既負責任欲策進行亦非不渴望南方英榤翻然　止有以提倡而振拔之以故慣坐綠轎之都督昨亦單驕草帽而歡迎矣軺旌所指之效驗爲何如哉今乃拘牽一髪改換而孔不惟反令愚民驚訝無所適從將有志維新者從茲短氣而守舊之流俗人且益將有以餆舌矣煌煌使星己薙之髪尚須掩飾未薙者其可望乎一薙　之形式尚難確定其他新布之政敎其可信乎總之足下此來一言一動均係觀聽深願從明日始卽解辮裝仍著戎服以復廬山眞相俾邊民有所觀感一意更新不勝幸甚如妄信人言謂無辮恐蹈危險則甘肅雖野從無戕害無辮之案回緾番僧滿街皆是人亦習而安之今足下受同志之推舉承總統之命令自賞以胞與睚下爲懹以造福邊陲爲任轉移風化输進文明柱等不得不以先覺望閣下惟閣下實圖利之王國柱王之佐王毗閣權詹　澤 
[伊犂外交談]  
　　伊犂楊總長於月前往晤駐寧遠俄領事柏洛典斯克薩瑪爾鎭兵喀里廷帮統布羅甫標統米凱羅夫隊官俄德懇軍醫恩里克軍樂隊樂正拉心隊官德拉帕托福等暨道勝銀行總辦蘇倭羅福全體歡迎肆筵款洽席間祝辭備極景慕尊崇之意而楊君亦周旋以禮邦交將從此益固矣六月一日廣都督亦赴寗遠回拜俄領事栢君於午中抵寗駐外交司一時官商往見者日不暇給卽日往領署答拜初二日俄新舊領事大設筵讌招飲以聯邦交初三初四等日　商巴義定　　遠漢　官商人等同在園内先後肆筵設席欵洽兩日極盡歡迎至翌午七鐘都督始由黄草湖小道輕騎回惠云 
[三秦公學開校誌盛]  
　　六月二十三號爲秦中公學開校之期是日政軍學商各界來校叅觀者甚衆先由管敎各員率八班學生行開校禮一時軍樂迭奏洋洋盛耳精神爲之一振次由來賓及管敎各員學生等次第演説慷慨激昂賓心任事聽者無不激動愛國熱誠陜省自光復後絃誦久寂今由諸志士創立公學開全秦學校之先聲可爲陜西敎育前途賀矣 
[粤議會糾正强抑孔敎案]  
　　七月七號廣東省議會開會出席代議士百零一人周孔愽謂敎育司長鍾榮光此次中央敎育大會提出之議案内有一案强抑孔敎力助耶敎之進行窺其意旨無非欲藉政治之勢力而拓其敎權現各界紛致函電於本會攻其謬妄本會爲人民代表政令良否自應監督況孔子之敎爲中國國脈修關非一般宗敎可比孔敎亡國脉必從而斷絶安能置之不理此事似應提出討論阮亦周謂專制時代信敎尚能自由矧民國成立反能令人民强從耶敎孔子非純粹宗敎家實兼政治學敎雖非爲中國國敎而中國開化以來易世數十皆崇奉孔氏豈可任其恃强迫挾且各國方提議政敎分離今欲藉政治之力以伸其宗敎之權實無理之尤糾正其謬本議士極贊成各議士紛紛討論多贊成糾正之說議長謂林議士維亞王議士連溥均繕具議草提議此事連日并接有外界請願書多起卽請庶政請議各股員檢齊各案從速將審查佈告明日提出討論可也 
[魯省大裁行政機關薪費]  
　　山東政界前奉中央命令裁減各行政機關服務人員薪費現已由藩司會同各司道擬定辦法八條呈請都督核定己奉批示照辦其辦法如下（一）都督及在省各司道並　登二道公費查照額支數目一律核减七成另欵存儲下餘實發三成銀兩作爲辦公之需（一）都督及各司道官俸養廉等名目悉行蠲除改爲津貼都督每月五百元各司道每月四百元藉作養瞻之資（一）軍政司外交司與都督府之秘書廳等處各員薪費應請都督自行酌定示遵一）各司道及局所各學堂之科長庶務敎務長等薪水每月一百元一等科員每月八十元二等科員每月七十元運署總務科長月薪二百元法署各科長月薪一百二十元如有科長庶務敎務長等薪水不足一百元者科員薪水不足七十元者一律照舊不得加増（一）各局所各學堂總辦會辦提調等名目一律 
 
 
 

Page 7

 
 
　　更正總辦改稱局長其學校之總辦改稱校長會辦裁撤提調改爲次長測繪學堂提調攺稱學監局長校長等月薪一律定爲二百元河工局長外加車馬費五十元次長學監月薪一百二十元河工次長外加車馬费費三十元（一）自都督各司道　　 
以及各局長科長科員等不分等級無論津貼薪水均坐支五十元下餘若干再一半扣作公債票實剩一半向坐支之項一併支給本員領用其不足五十元者免扣公債票（一）公債票尚未發行先由藩運兩庫於發薪餉時按數扣出并專欵存儲聽候撥用不得擅行動支（一）實行期間應自陽懸七月初一日起一律實行本埠新聞 
[軍人騷擾地方]  
　　究竟睢擔責任　　浦東洋涇鎭紳董劉志濤等致滬防全軍李統領函云浦東楊家渡南首益昌公司棧房附近自奉移駐兵士數營該長官等軍律不嚴任令兵士結隊閒游街市鄉村隨意闖人調戲婦女居民稍有違言彼卽持衆欺壓以致民怨沸騰茲於十一號一時又在楊家渡街戲侮王春蘭之女經該女母舅龔阿連見而理阻該兵卽將阿連毆打阿連投入二區警局該兵即糾集同營數百人衝入局中將阿連刧去任情兇毆徧體受傷後始放性命尚有不測又於十二號晚間兩營互相衝突致起風潮店舖居民大受驚惶想執事以保護地方爲己任禁暴　兵分所優爲今該處商民人等均甚惶恐請爲設法移駐浦西以免後患倘長此不移將來星火燈原擾害治安地方之損失同人等不能担其責任茲特先事預防謹執事主裁以靖閭閻曷勝盻禱李統領復函云接讀華翰藉悉浦東楊家渡南首益昌公司棧房内所駐之軍隊屢起風潮囑爲移駐浦西以免後患等情查該處軍隊非由敝處所派謨身任防隊苟在權限之内自應竭力保護斷不抛棄責任惟該兵隊既爲他軍管轄謨於權限未便越俎應請執事調查該軍隊被管轄之所在直接通知該管長官方爲正辦若指鹿爲馬作江東移禍之計則謨未敢與聞執事身爲地方代表而臥榻之旁鼼睡者爲誰尚不知其底藴將來星火燎原執事豈能不負責任耶耑此佈覆 
[市議會定期開會]  
　　上海市政廳議事會議長現定七月二十一日卽舊歷六月初八日下午三時開市議會臨時會審查辛亥年决算案並磋議南市華界創行電車事宜現己將電車公司經理人所呈合同詳加討論於昨日分知各議員届時提早一刻一體赴會 
[市政廳之議决案]  
　　拆城築路工程限期緊迫曾由路工事務處申請市政廳催令城根租地建屋各主速將關碍路綫之房屋拆去並由市政廳屢次會議均誌前報茲悉前日各政長議决者一爲應舉路工照料員現己推舉顧益之君爲領袖並添請商團公會會友二人爲助理員領袖員每月准支車馬費洋三十元助理員每月各支薪水費洋二十元均不供給膳宿一爲現在城根拆除之房屋應給予憑單註明原租房地基址寛深若干丈尺將來拆城築路工竣之後仍照原租地址若干照數劃撥餘地准予房主再行建屋收租不致損失利益惟單式尚須另擬至某姓受抵城根房屋擬由市政廳查明價値再行核辦 
[鹽梟約期爭鬥]  
　　浦東張江栅鎭素爲鹽梟聚集之處原有小王和老王和等專秤私鹽獨霸一方茲爲梟匪楊儀昌及雲廷等覬　私鹽利藪糾約羽黨百數十人以與小王和等訂期鬭毆並先期知照駐紮該鎭之滬軍營弁兵囑勿干預現由滬防全軍李統領訪　　　　　　　　 
悉以該鹽梟等膽玩己亟故於前日諭令滬軍營管帶楊錦堂迅　委查如有梟黨滋擾拿辦不貸　 
[姦騙女學生之餘聞]  
　　某女校畢業生張慧卿在地方檢察廳呈訴本城人顧壽生重婚騙取遺棄三罪業經廳長張允之君預審明確起訴於同級審判廳公開刑庭辨論判决被告顧壽生處五等有期徒刑至被告應還各欵限兩星期内繳案茲由旅舘司賬陳樸齋乳傭周姜氏呈奉檢察廳批示查此案業己判决所有張慧卿等住棧房飯錢文顧壽生己允照還應　　 
俟上訴期滿後再行追繳至爾周姜氏係顧壽生僱用所欠之資當然可以主張惟係個人僱用契約關係屬於民事範圍與顧壽生所犯刑事上遺棄罪一案絶不相干未便同日而語着逕赴初級審判衙門另案提出請愿書訴追可也 
[西人冐險性質之堅定]  
　　前有西人斯寇氏駕駛中國民船一艘由滬啓綻擬渡過太平洋游歷各處兾待一千九百十五年舊金山開萬國愽覽大會時將該民船陳列會中以爲紀念不幸開出未久卽在崇明島以外擱淺並溺斃水手兩人故復回滬重行修理茲於昨日第二次由滬啓掟由某拖船拖至吳淞聞擬在淞添置糧食然後出發 
[蘇佑泰案之結束]  
　　前在滬上謀斃蘇佑泰之日人森山己於本月九　　　　　　　　　　　　　　　　　　　　　　　　　　　　　　　　　　　　　　　　　　　 
號在長崎判定永遠監禁之罪并令給死者家族日洋七百元完案 
[棉花老壽星得罪都督]  
　　滬軍都督陳英士君訪聞西門外某商團會長並　　 
中區幹事員陳某（人皆呼之爲棉花老壽星）每 
日在邑廟某茶肆高談闊論意欲加害於都督當即派人傳陸移送市政廳看守候究現商團公會會長及總司令等己公禀都督請爲澈查一面由各圍體於昨日午後在毛家弄商團公會事務所會議調停之法 
[市長通告議員]  
　　本邑市選舉甲乙二級當選議員各三十名己經揭暁在案茲由市政廳長照章通告各新議員請於五天内循例答復以便申請上海縣民政長給發憑證 
[尼姑拔界石]  
　　滬南清靜菴住持尼順蓮前將該菴　屋八間捐入女醫張吳氏所創之婦稚醫院繼因悔議由張吳氏將此項產業捐助於市政廳前日由廳派令學務科員率同圖甲亭耆人等往竪界石即被順蓮拔去避匿無蹝昨由廳長飭傳順蓮之師壽坤及其徒瑞良至裁判所研訊俱供界石係由順蓮拔去判壽坤暫留着瑞良出外限三天趕尋順蓮來案訊究 
　　又民政長吳君批清凈菴住持尼順蓮禀云查此案現准上海市政廳市長呈以據女醫張吳氏禀稱該氏前於發起組織婦稚醫院時有該菴在持尼崇清同徒順蓮情愿將該菴殿東餘屋兩進計八間連同基地八分八厘七毫捐歸醫院充作善舉該尼己將田單檢闪另立愿助據一紙憑此單據過户承糧並呈請道縣及南市裁判所分别批示給示有案現因醫院立石動工該尼聽人唆使無端反悔是以檢齊該房屋基地田單糧串愿助據禀請助充市政廳作爲公產酌償用費五百元以示體恤呈請民政署將此項地粮過立上海市政廳戶名承納在案披閲該尼來禀核與張吳氏禀案大相逕庭候即抄禀照會上海市政廳調查實在情形察奪飭遵抄粘附 
[是亦一幅滑稽畫]  
　　前日午後大雨傾盆時西門外馬路上有一人力車夫拖車而來忽聞巨雷一聲該車夫即驚倒於地坐客某甲亦頗懼雷手撑洋傘從車中跳出跌仆該車夫身上一時觀者甚衆羣以爲被雷擊斃少頃見其立起坐車該車夫亦即拉車而去見者莫不失笑 
[禁約軍人嬉戲]  
　　滬防全軍李統領以衛兵室爲監視出入人員重地乃近來每有兵士姜成羣出憨笑實爲有礙全軍風紀昨特命令管布責成各衛兵司令嚴加約束嗣後如再蹈前轍定干查究 
[再誌仁和莊東夥之涉訟]  
　　蘇州仁和錢莊主　主濟控上海分莊經理九（即倪錫　）副經理吳芷亨濫放鉅欵舞弊營私一案昨日十時由公共公廨王襄讞會同英翰副領事復訊先由原告代表沃沛梅吉言兩律師上堂向蘇莊經理　天生詢問去年到滬調查情形卽據　天生答稱前清宣統二年六月間正元謙餘光康等莊倒閉後莊主聞申莊被其波累囑令來滬查知慶餘洋貨號名下被欠往來銀十八萬八千三百餘兩　康洋貨號名下連橡皮股份及洋貨等押欵一計三十四萬四千八百餘兩一計五萬八千二百餘兩曾經開明細帳訴知莊主當時市面上現銀甚少申莊經理倪錫疇囑爲轉向莊主調匯現銀莊主亦以大局有關允爲接濟此當時來滬調查之始末情形也旋由被告代表莫肅律師向　問曰原議是否載明交易總數不得逾四十萬兩每戶往來銀不得過一萬兩並問三莊倒帳時蘇申兩地市面若何據　答稱營業規則早經載明合同迨知放出之欵數已逾額己不可止惟當時不知慶餘戶名卽是陳逸卿實康戶名即是戴嘉賓至正元等三莊倒閉後蘇申兩處銀根均極緊急供至此被告律師再欲申訴問官以時己過午不及研訊遂宣論被告仍交原保訂於下禮拜二午後二時半再行會訊 
[粤都督派員考察製告局]  
　　廣東都督胡漢民君近以粤省兵工廠所製軍械尚難完美仍須擴充茲查江南製造局所出鎗砲各項軍器頗爲精良自應叅酌仿辦現巳派委金榮萬等數人來滬参觀製造局各廠機器以便回粤仿造並先電致漉軍陳都督轉請製造局李總理查照如遇粤委鑫榮萬等到廠考察務請詳細指導云 
[墊付輪船修費]  
　　滬軍都督咨四川都督文云案照本年春問准黄復生君　稱有蜀軍駐滬交通處在湖北租來立新小輪一艘擬由江寜裝運軍械赴蜀因在途中損壤亟須條理特駛行來滬請飭船塢整修照章認費等情當經敝處轉合江南船塢遵照辦理趕急修妥並由繳修費銀九百三十三兩三錢疊由該塢開單向盧索取均未交還最後向貴府駐滬交通處具領而該處又以未接洽爲辭置諸不理遂使該船塢所驚此項鑄製　從索取目前海軍部成立該船塢撥　管轄所有各欵急須造册報部故又呈請敝處設法歸還當經兩次電致黄復生君索取此歡撥黄君復電謂該輪係　　華徑手所粗此項修費亦應由郭君　還否則請蔣該輪扣留等情敝處接復後旋派本府交通科員許　鑫前往祥細調查並向郭君交涉詎郭巳先行返蜀無處索取該輪亦於修妥後卽開駛武昌吏無從扣留而該船塢雖屬官辦究係營業性質且當時己承認修費揆諸公理似難令其受此虧損不得已祇得由敝處設法照數償還以清　藉將來卽歸敝處列册報銷可也除飭該船塢具領外相應將此案始末情由備文咨明貴都督請頪查照備案藉　稽核 
[隊長終難保]  
　　滬軍都督府警衛隊長王詔被伍長　　控訏私呑軍餉巳迭誌所報前日又由該隊全體具名杗控該隊長在戰舞弊驻假公報君等情當經陳都督飭查屬實擬即將該隊長王詔斥革示儆其還缺即將應允初或夏登電補绥 
瑣聞 
[城内]  
　　改期審訊○駐滬四川民軍棧團部辦事人吳振等滬軍都督府禀控李丕基李大鈞父子於四川人鄭炳與僞藥騙人科罰洋二萬元案内揑詞朦領呈請澈究而李亦控吳等手持手槍來家囑詐當奉陳都督命令地方檢察　訊究在案茲悉此案業由該廳起訴於同級審判廳由廳長飭傳兩造人証定於昨日午後開辯論嗣因人証未齊且據李丕基繼續禀訴當奉廳長論令改於下星期四審訊 
　　男女無恥○王沈氏扭戴明利至一區警局卽經區員張審訊氏供揚州人年四十三歲丈夫向爲報關行生意巳於去年病故遺有皮棉綢布衣四籍日前婦人持表往三牌樓美利鐘表店修理被戴勾引談話之下卽面訂盟約將所有器具一併搬至戴處不料自後戴竟不做生意倚氏度日氏向索取開銷戴卽曯令某甲暗將氏衣箱内之天　灰鼠外套等衣服九件取去意欲呑没求究訊之戴明利供南京人修表爲業與王氏姘旘未久此次因口角起　求宥張君以男女均屬無恥判併送警務所由司法股員訊明前情着戴將衣服九件交案給具領從寛斥釋 
　　民政長批示○農民張桂榮等禀批據禀因鎗斃犯人被觀者踏壤菜蔬等物請求賠償損失等情查行刑地方必係空地萬無在菜圓内之理行人踏損菜蔬祇有臨時防範萬無預先示禁之効力既據陳明各情姑候移會　全軍下次如遇槍弊人犯臨時禁約閒人踐踏菜圃可也 
　　地方審判廳民庭批示○王肄之呈批前據陸賈氏呈訴批令辦樊子江等呈批狀悉此案孫子明呈請闕席判决業經批准既據呈請究追叩候辦理 
　　第一初級審判廳民科批示○康松年呈批狀悉爾寄沈家之欵爲沈海和所用沈現巳亡故沈妻又窮苦無力爾既憐憫不必　逼自属可嘉至倪醒泉係案外無干之人何得無端覇護爾既不與之較仰卽仍與沈氏和平理處以期了結勿遽興訟瞿　舫呈批所訴是實黄渭高殊有不是候叩發給勿遽興訟瞿　對人如違照律執行可也 
[南市]  
　　始終谎騙○楊合興　灰行楊義芳曾托廷奎（即朱景　綽　紙錠灰）向民政署領取憑照開設朱義昌　行昨日楊朱二人忽然口角扭至南區楊稱被朱誘令出洋三百五十元爲　照費用伊欲從中坐得厚俸二成不斜邕終誑騙請爲究斷區員察得朱　非安分之徒命送警務所預審察究 
[閘北]  
　　警員調差○蔣警務長以總務科長黄士龍病故後懸缺未補擬以行政科長任起　調升遺缺以一區區員張光烈升補所有一區差事以司法科第一課員倪炎調補又十區區員沈曜調爲内用即以稽查員黄士濟調充所遺稽查員差着巡羅隊長茅伯動調補調練課員祁性初調充巡羅隊長 
　　幸未決鬥○閘北清潔所改歸周義盛承辦後仍有人私自挑　前日被周夥李阿弟等所見上前阻止幾起衝突幸崗巡查見始得和平解散 
　　小仙游戲○張小仙前在吳湘軍政分府當庶務員時貨居阿花天保里張仁清家與張妻王氏私通旋被誘往鹽城經張控舉裁判所准餝移提在家案茲由警探往該處將張與王氏於昨日一併提滬即經孫所長研訊属實判王氏交其夫傾回管束張小仙押候核辦 
　　拐賣婦人○住居閘北　生里之甬人應再生控同居婦人方曹氏趙朱氏倪肖氏吳余氏等串拐伊妻蔡氏托曹家渡蟻媒葛春生價　與白鶴港得洋六十元分用等情昨經孫所長將葛與吳余氏逮案分别押候訊究 
[英租界]  
　　尚須覆訊○晋和錢莊股東陳子藩不付匯正記股東衛子山掉票銀兩一案前晚復經公堂傳訊原告代表丁榕律師上堂請迫被告代表担文帮辦沃沛律師及代表匯正記股東曅瑞卿徐潤德之愽易律師均各上堂互辯良久判候下禮拜五再訊 
　　勿再阻撓○周桂生因伊袍兄周叔平覇阻竪立界石控奉公廨於前晚傳訊原告偕地保柴連生等上堂請究質之被告供詞支吾王襄讞以該地既係被告之產且己抵與張姓今因期滿不能理贖歸張姓立界管業被告不應覇阻因與觀審西官愛君判被告若具以後不再阴撓切結從寛開釋其中如有糾葛准予另行具禀控告 
　　借單糾葛○陸桂堂控李仲卿借去方單揟匿不還等情前晚由廨傳訊據被告供稱方單紙在法商卜骨門處判交原保候照請　翎事轉飭該洋商於下禮拜三將單呈案聽候核奪 
　　各執一詞○聚順煤號主馮炳奈因不還興絲檄金振泉寄存之元實十只英洋三百元被控公廨訊去後馮即以金盥理結欠煤價銀一千三百兩等情互控到案前晚堂由廨傳訊供各執判令各邀見証於下禮拜三再訊 
　　來歷不明○湖北人宋雲興前日携帶來歷不明之龍洋五十　　　　　　　　　　　　　　　　　 
元在四馬路第一樓苶館内啜茗經老閘捕房包探錢　生查見整詰支吾當卽帶入捕房昨解公堂請究據供此項龍洋係由陳興發囑令至某客棧内取來問官詰其陳在何處則不能答王襄讞商之美蓋副領事判宋押兩禮拜　洋充公一面論探查拿陳興發到案訊究 
　　逞兇受罰○陳來法因將蕪湖路烟妓羅意子肚腹踼傷被控收押在案昨經公堂復訊周實判陳罰洋五元充公 
　　発徒不端○鞋匠學待陳阿楊史阿和因串攫其師陳恒才之級鞋而被控昨由包探將兩人拘解公堂訊實判各押一月 
　　女孩待認○女孩巧英前日在麥根路迷途由捕查見帶入捕捕轉送公廨昨白官媒解案請示據供年七歲南京人餘語不清判留廨候認 
　　欠戶交保○楊三媛因欠徐卿洋一百十二元不還被控昨由公廨將楊傳案交保過堂候訊 
　　偷竊馬匹○張永林偷竊成都路陳文生之馬匹被捕查獲昨解公堂訊供屬實判押交禮拜 
　　能否認罰○同阿順因將田阿生頭面毆傷被控昨由公廨訊　　　　 
明判同罰洋四元充公並貼原告醫費洋三元如無力繳洋改押十天 
　　樓房坍塌○二馬路全盛信局房尾失修前夜雷兩交作時其樓上平頂忽然坍下幸未傷人惟壓毁什物數件旋經五百九十二號華捕查見回禀捕房傳論房主新沙邏洋行趕速雇匠修理　　婢女逃命○寓居虹口廣東街之粤人彭玉金因將十一歲婢女東福十二歲婢女陳鳳法虐待致兩女同逃出外在路啼哭由捕併送公廨昨由官媒解案請示彭投案求領王襄讞商之美蓋副領事以彭不應凌虐未便給領判兩女暫留着彭將賣身契據　　 
呈案於下禮拜一再行訊核 
　　借欵不還○張志卿控陸杏元不還借洋昨由捕房將陸傳至　　 
公堂闪保過堂候訊 
　　押犯　逃○過犯王阿友前日與楊金奎在吳湘路打架由捕查見一併拘入捕房詎王在押挖洞　逃被看牢巡捕查見禀明捕頭昨將二人拘解公堂訊實判王曾西牢一年期滿逐出租界楊押一月 
　　女工殘　怒新閘　　路怡和絲廠控女工沈阿二用熱水燙傷打益女子張蘭英等情昨由捕房將沈婦拘解公堂訊實判罰洋十元充公如無力繳洋改押女所兩禮拜 
　　少押三月○陳春林等控流氓王阿土在虹口攫取金環等情昨由捕房將王=拘解公堂訊供不諱判押西牢一年嗣王一再苦求改押九月期滿逐出租界 
　　小孩圖竊○劣孩張阿三陳和尚闖入西人禿利納家圖竊當被拘送捕房昨解公堂訊明判明判張押改良所九月陳押三月 
捕頭銷假○匯四捕房十九頭秋活而請假九月回國茲巳返滬昨日禀奉麥代總巡飭回本捕房辦公　 
[美租界]  
　　洗浴溺弊○斐倫路四十四號住溫情住戶董陽竹昨在附近浜內洗澡致遭淹弊當報捕房飭速打撈屍體再行核奪　 
　　何苦怨命○徐鴻源住西華得路二千三百九十四號昨因細 
醫院醫救 
　　小工發痧○前晚有小工朱桂芳因息　痧倒臥於元芳路由西捕查見送同仁醫院　治 
　　　　瓶年○　　　　　十　楊分敬路　之奉　　　衛生局西人奪得所售飲料殊不潔凈報告捕頭轉請公堂傳罰　　糾黨逞兇○枘連昨控無頼夏集生糾黨沈　琪兇毆受傷捕頭論送同仁醫院醫治候　 
[法租界]  
　　未便久懸○朱榮家小馬夫周金生　　　　　之子林　　拐逃主人家使女兩口價賣與人報經捕房將周等拘廨廜究奉　押交嗣據桂庭稱此事係兒子所爲我於事前並不得知現亦不知逃在何處難以交出兪榮庭供兩婢由金生領來言是親戚託送往宋處是實廨員以原告屢傳不到未便久懸判周押一年兪押一月桂庭開釋仍着尋交兒子到案再究 
　　自行商理○福州樓旅館　客劉水官失竊箱内洋一百元即經公堂將苶房李六友等一干人研訊判令棧主先　洋二百五十元給予原告一面將李押候嚴追迄己日久李始終不認昨又提請供仍如前中西廨員以李禁押日久姑寛交保出外向棧主自行商理 
　　田產抵債○陸尚卿在日曾將某　單田倩乃弟少卿向胡較褡抵押洋二百元現因催贖不踩具訴公廨提少卿訊聞允將該田推抵與胡執業詎事後少卿仍不肯將田交出故復禀請公堂核示聶讞員判將田單交胡領回並着具禀民政署過戶執業　 
　　深夜聚賭○法租界菜市街寳裕里王阿榮家因深夜聚賭被捕房查知傳王至案着具一百元之保單保出聽候公堂傳究　 
專件 
[上海總商會綢業董事國貨維持會代表呂立基呈參議院文]  
　　爲維持國貨請願議决施行事竊以一國建設之初規定服制爲第一之要著自民國建設以來禮服常服尚未明定圖式久　不　　　　　　 
决不獨人民觀望徘徊深滋疑慮而我國江浙兩省絲產之精華與夫衣業典業日因此以滅色大有江河日下之勢深望服制早定絲織品可以暢銷早蘇工商之困苦近見政府提交貴院服　案主張綢呢並用江浙人十惄焉憂之夫所謂呢者雖非指明外國呢羢而主特是吾國織呢均在幼穉物品之美物質之堅　不逮東西各國此制一行勢必舍綢緞而用呢羢雖愛國之心人所同有未必盡人皆用呢羢然而多用一分呢羢即少用一分國貨少用一分國貨卽損我國家一分利源造端　雖影帮至大長此以往行見外貨之銷埸愈廣而吾國之絲織品將不禁而自絶矣夫以吾國江浙南省之絲織品工人所恃以爲生活者不下數十萬倘使呢羢投機充塞攘奪我固有之利權則數十萬工人必致流離失所弱者則坐以待斃强者則流爲盜賊徒以綢呢並用之故而爲新民國伏未來之　思竊爲國家所不取也語云涓涓不塞流爲江河始謀不臧貽害匪淺聞東西各國其衣服原料無不取給於本國法人則用法藍絨日人則用提花布英美則用　嘰花呢皆以國貨爲主今我初建設之民國在服制形式上雖不容不取法於大同而原料尤不得不專用國貨蓋維持國貨蘇工商之困苦卽所以　固國家也立基代表工商赴院請願非特爲江 
浙工商計實爲國家大局計伏乞貴院迅賜提議常服則仍照舊式聽人民以自由禮服則純用絲織品綿織品專以國貨爲主职銷用呢字樣因此項服制本爲一般人民而設與官吏軍人等憫服不同本無用呢之必要萬勿遊移其詞以滋流弊庶我民國之國貨可以發逹而黄業衣業之宿貨亦不致廢棄於無用也民國工商實利頼之立基爲維持久遠計一面蝎力提倡改良絲織品以供目前之需一面鼓吹資本家組織呢廠以備後來之用倘荷垂察實於中國工商前途裨益匪淺再現在江浙機戶均因服　未定停止營業數十萬機工幾有坐以待斃之勢務懸貴院將服　一案提前議决俾得早安生業毌任引企待命之至　呈 
來函 
　　來函更正 
　　申報館大主筆公鍳十六日貴報所載浙江副議長張翅君（按本報並未指明浙江副議長張翅君）一節實屬空中樓閣于事實上大相悖謬且此案當事人自有湯呂兩相手方互相控斯業經官　查究是非虚實不難水落石出與張君毫無干涉貴報主持清議有聞必　但事關個人名譽本會不得不據實聲明兩請更正肅此敬頌箸安旅杭赤城公會全體公叩 
　申報館大主筆公鍳十六日貴報新聞欗内載浙江副議長張翅君一節全屬他聞之娱事關個人名譽且有公道在人本會義不容默查湯某一案輟　己久在前清時代曾經審判廳判决在案即近來控訴自有湯呂兩造對質與張君毫不相涉爲此據實　明務乞　　　　　　叛文卷天台　杭　　　全體公啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[揚州小秦淮竹枝詞] [  悟盈生]  
　　幾多惡少往來頻適口香烟氣味純接耳交頭時密語一回美眷出回神鶯鶯燕燕動人魂結隊偕行笑語喧第一村中閒座少不如仍到綠楊村銀洋一角一壺茶小費區區不算奢瓜子一盤隋意吃饅頭最好是開花一帶垂楊映夕暉管弦雜處畫船　　 
飛其中六七銷魂客遊倦平山載妓歸賓馬香車接踵來堂倌服役笑顏開少爺小姐殷勤叫汰化銅元添幾枚柳園生意也興隆紅葉山莊曲曲通最是厭聞　脚子逢人兜攬啞喉嚾一　　 
葉扁舟趁晚凉　篙西子面微黄羣相拍掌如檀板高唱西皮反二簧元绥呢轎四邊拖小婢掀簾客聚多滿望如花嬌艷女豈知　出老婆婆鏡架金絲似水晶長裙革履　雲輕若非脂粉污顏色竟誤文明女學生幾圈麻雀最消閑買棹歸來水一灣便到綠楊村裏坐明朝仍約小金山城西遙指大紅園鬰鬰森森果類　可恨高慧民政示閑人不許入園門望月橋過又板橋竹亭深處暗藏嬌回時忽　男兒影解得文明不畏嘲烏雲　　 
一朵西南起頃刻河干雨氣濃蓮步珊珊衣盡濕弓鞋泥滑面通紅羅衫紙扇踱斜陽陣陣清風陣陣香情不自禁回首望珠蘭　子美人妝雨三知己快談論月上東山日己昏晚近城門關銷早一開茶罷入城垣笑携稚子步徐徐遊罷歸來興有餘偶向史公祠畔　沿河東去看金魚 
[西湖避暑記] [  愛]  
　　畢竟西湖六月中風光不與西時同接天蓮葉無窮碧映日荷花别樣紅覺西湖六月風光遠勝春秋佳日僕容春申己久苦海上塺俗無溪山清凉一境况當赤帝司令威行天下苟無氷心一片實足令人悶死曾游龍華諸佛之天恨無山水之奇可尋也逛斜橋名園之地悵乏幽雅之堅可覓也昔年每逢署假惟買棹作武林之游實畏趙盾起見也一舸湖上萬象目中風來水面西冷蕩撓之晨月吐山腰南屏聽鐘之夕段橋葛嶺乘斜日以遨游彭庵兪棲慕雅人之深致綠楊陰下晚凉小飲之時紅藕花中夜月高歌之候雅憂思其頻來忽逸情與俱去靈隱天竺偶訪詩僧竹素冷泉欣逢棋客余擬家於六橋三竺之間久矣祇以豪客未遇叔牙　旅同乎王粲故不能携梅鶴與處士結隣甚可愧也轉瞬秋風江上靜觀百尺之濤冬日梅香欣賞孤山之雪當隨遇而安留連忘返故雖裘敝金盡尚徘徊而不忍去 
[新論語一] [  鐵民]  
　　子曰錢而時有之不亦説乎有錢自遠方來不亦樂乎人不知而不借不亦君子乎游子曰其爲人也放蕩而好守正者鮮矣不好守正而好遠色者未之有也君子務本本組而興　放蕩也者其生海之本與子曰弟子入則吵出則嫖關而滑汍愛女而親嬌身無餘錢則以學漂游子曰牌之用和爲貴麻雀之道斯爲美小大由之有所不赢非和而和不以牌倫之亦不能赢也 
[新論語] [  冷眼]  
　　妓女曰都督有三好嫖之時揮霍甚豪好之在餉及其淫也血氣方剛好之在鬥及其去也前進後擁好之在勢都督曰小子有三畏畏輿論畏議員畏報館之言妓曰都督易事而難説也説之不以媚不説也及其使淫也欺之兵士難事而易説也説之雖不以媚説也及其使淫也求備焉 
海外奇談 
[奇草] [  頌斌譯]  
　　德國醫學愽士克利凡君前曾游歴法國里佛來地方覔得一種奇草葉圓色綠體甚柔輭分節如竹最長者不過五尺克君取食之味清而甘騐其汁漿較諸牛乳尤爲有益人常食之既可充飢止渴并可振作精神驅散風寒洵益人之佳草也克君即於此間试食一月不食麵包等物專食此草頗有奇效現擬携歸德國佈種各處如易於生長卽可專種此草以代稻麥云　 
[縱犬行兇] [  慶霖譯]  
　　倫敦霍何地方福胡特夫人蓄犬三頭性頗兇惡一日有人經霍何大街被一犬咬傷訴諸警局警長派巡警二人前往查問犬之主人姓名住址及至福胡特夫人家夫人又縱犬三頭令咬巡警巡警頗爲所窘後經路人聞呼救聲入内將犬赶去巡警始得出回告警長立傳福胡特夫人三次不到始出票提究罰英金四十七元併交保以後不准再有惡劣行爲云 
尊聞閣詞選 
[秼陵春感] [  劍編]  
　　抱得憂時涙一腔新亭溭酒漫相忘横陳一角江山畫憑弔秋王謝堂開府依然競仗馬宮車無復駕羣羊寄言海燕歸來日記　　 
否廣家玳環松 
　　被襟高唱大江東踏遍吳山十二峯莫道登場惟俟　劇入設不英雄六朝金衯銷王氣百戰關河老覇功漫上石頭城上望中原烟雨正濛濛　 
　　惆悵江南第一城暁　殘月不分明飛花豈自知飄泊流水居然訴恨聲四海創痍遼鶴刧萬方烽火漢家營龍泉壁上原無恙時作驚人夜夜鳴 
　　朝噋初上影遲遲莫訝扶桑力不支歌哭豈綠醇酒中夢魂猶怯乳鶯啼豺狼當道哀鴻泣春燕歸戰馬　底事喬幽渾不辯紛紛爭詡奪高枝 
　　勝战重來丁令威南都往事不堪悲落英詎解留旅客衰草履　出塞妃虎復不嫌山　瘦鶯饑爭攫稱花肥渡江名士應無惐風景當年是也非 
　　報道　　萬象新無端小草艷陽春當車歧路惟頑石欵客深山　　 
有碧雲　壑藏頭辭俗士野花開口笑行人負他丹海　霍鶴　　　 
盡硃砂化盡塵 
　　平明傳敱九門開羽檄星駛上帝堦　舫不横桃葉渡荒山猶戴雨花台醉中叱咤千人廢眼底興亡百　來最是酒酣耳熱後背人孤影目代徊 
　　駒隙流光歎莫尋長江天塹孰憑陵倦游不作台城夢絶調全餕梁甫吟八百株桑諸萬志間牘少　心秦淮一曲盈盈水閲盡興亡誤到今　 
滿天紅雨漲江瀾　絮沾泥不忍看枮苑春深楊柳睡楚宫人杳　　杏花殘半盆冷月消如許十里珠簾夜未閑九十光陰等閑度小樓寂寞玉榴杆 
　　搔首茫茫待問天爲誰烽火遍三邊枕戈有夢回徐棧借箸無方 
 
 

Page 11

 
 
罷祖鞭野渡久迷朱雀跡空山歸抱白雲眠水晶簾外玲瓏月一樣銷魂總悄然 
戲評[  健兒]  
[孟小茹之洪羊洞]  
　　孟小茹與王又宸同門聲調清雅嗓子微嫌緊小與王同一派頭面做工之周到則遠過之洪羊洞爲孟生平之傑作記者特往聽之出場唱（爲國家秉忠心我何曾閑空至霎時間身盈涙睜眼朦朧）四句正二簧氣足神完矯矯不羣末句將朦字紆徐轉折後落一朧字落落大方自然之至（時　間在郊外閑遊散悶一段倒板一氣直冲高下疾徐處處得勢（你大不該放離翎射我前身）一你字連頓至二十餘頓尤爲聞所未聞洵　難能（自那日朝罷歸剛才睡靜）一段調圓聲逸再接再厲不肯放鬆一字足見名下無虚見父得病兩段做工尤入情入理勝人一籌郎德山之孟良唱做俱十二分用心步步着勁用鼻處亦操縱有法耐人尋味富仙舫之太君出場唱（聽宗保一聲請使我心驚）爛拉腔詞一驚字屢高屢下欲斷仍連以愽座客歡爲孟拉胡索者莫明其妙幾無所措駭其不中規範竊非笑之富亦自知過火不覺失笑而一班座客乃甘爲野狐　所欺叫好四起按是劇老旦唱工止有四句爲極轉鬆之配角裝腔做勢甚無謂也 
小説 
[滑稽短篇一路哭] [  龍]  
　　兒啊孫啊吾兒來呀吾孫來呀此敗屋中老嫗呼其子及孫也 
　　婆婆莫非腹中飢餓麽丈夫同孩子到西村去借貸即刻就要來了婆婆請少待 
　　媳婦兒啊我還不餓可憐你形容枯稿必是餓極的了 
　　婆婆我不要緊婆婆年老那是一定餓不起的咳我的丈夫爲何還不回來呢 
母親母親孩兒回來了陔兒不孝累母飢餓今借得升米煮飯在此母親請用罷 
　　兒啊你路中飢餓了你自吃罷我是年老的人活也不得幾日没有用的了吃他做什麽那兒子聽了哭起來道母親孩兒不孝已先自吃了這是剩下的母親吃了罷 
　　兒吓我不要吃你拿去給我孫兒吃罷 
　　母親那孩子吃過的了兒吓難道小孩眞吃過了麽我不信你去喚他來那兒子聽了背著母親簌簌的洛涙 
老嫗見兒子哭了也哭起來道阿呀 
你莫非將我的孫兒賣去了麽 
　　兒子不答背身暗泣老嫗大哭媳婦亦大哭 
老嫗扶杖出門泣告鄰里鄰里含涙相慰道媽媽那是飢餓所迫顧不得的了我家的孫兒也是昨天賣去的 
　　咳我家的女孫兒不是前天賣去的嗎苦呀我家八口現在剩我一人死的死了賣的賣了苦呀苦呀 
　　衆人言下大哭老嫗亦大哭 
[滑稽短篇留學生窮途坐館（續十五日）] [  樹堂]  
　　介紹人唯唯從命并告文欠亨於是文欠亨進館去了兩個學生一個小的讀千字文稍長的讀四子書文欠亨生平從未見過這種書有一天竟敎出白字來了那千字文内原有一句毛施淑奕他看淑姿兩字當作叔婆咧竟敎他毛施叔婆巧被東人在内聽得笑個不住出來説道先生差了這不是叔婆呢束修　當照扣文欠亨亦無如何到了下半年長的學生要讀孟子了首章有王口叟一句他敎作王四嫂東人又出來説道先生又差了這不是四嫂呢文欠亨一想束修己經反欠四十元了忙着告假回家東人送出川資洋四角説道先生明年可以另就文欠亨到了家裏垂頭喪氣故態復萌妻問道家裏無柴無米等你回來可以過年文欠亨道不要説起我的束修己送與雨個女人了妻驚問道你怎麽送了女人了那裏兩個女人呢欠亨答道一個是王四嫂一個是毛叔婆英妻頓足駡道稱嫂的這個淫婦想必年紀尚輕或有幾分姿色你送他還有可原那呌叔婆的這個老潑婦輩份又尊年紀想也有了你結交他大不値得説畢恨恨歸房開了門倒在床上大哭道你有了兩個情人用不着我了我與你一刀兩段罷了文欠亨在外嘆道我好好一個留學生如今弄得不容於世界又不容於妻子怎了怎了 
 
 

Page 12

 
 
   
 
