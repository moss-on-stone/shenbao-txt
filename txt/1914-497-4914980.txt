# 1914 - 497 - 4914980

 

Page 1

 
 
   
 
 

Page 2

 
 
時評 
[戰事與中國人之生活（冷）]  
　　戰事與中國政府之生活有關係此或可言也何則政府賴以生活者外債與關稅也自戰事起而外債不可得關稅日以減政府之生活自覺其日難也 
　　然而謂戰事與中轼人民之生活有關係此不可言也何則以中國土地之廣物産之富若食若衣若用無一不備非若他國之須恃外來接濟也所不外來者外國之奢華品耳與中國人之生活何預然而自戰事起後中國人民亦岌岌難安羣歎生活之艱一若歐戰不即止中國人之生活亦將不可久者嗚呼此人民平時無自立之業今日無自信之力也不然乘此時機極力整頓國貨以替代外貨豈非大好機會耶 
　　東鄰之日本今以因戰事故而發起推行國貨之大會矣西鄰之英國且於此交戰之中爲奪德人之商業而重振其初抱悲觀之工廠矣奈何我中國人併此力量併此志願而無之 
戰事要電 
[其一（本館特電）]  
　　北京電　大連電日政府訓令關東都督調查各項限十日内覆（一）魯軍隊蓄意排日其事情之風聞若何（二）東省軍隊與魯軍意見相同否（三）對於靑島戰事有何批評（四）對於德日兩國有何區别（五）中國官署狀態及動靜若何（六）國民以何省最優（七）回漢之意見趨向若何（八）回民之能力與國家之關係若何（九）官府能否以待漢民之恩威待囘民（十）漢囘有無隔閡（十）（一）漢滿現時之狀態若何（十）（二）滿族之勢力範圍及氣節與漢民有何異同（十）（三）滿人對於漢回以何親密（十）（四）三族對國家能否一致進行 
　　北京電　東海知事呈臨供口商人謙泰和載貨過烟爲日軍捕至勞山文武港以兵艦三四艘將紅白糖携去將所載石油起堆岸上他貨則抛散由滬交涉使向日領抗議索償 
[其二（英人路透電）]  
　　巴黎電　據今日下午巴黎公報宣稱比軍雖受猛攻現仍在伊塞爾河一帶固守地位伊泊爾境内今正在交綏敵軍仍以大隊佔守亞曼蒂愛爾●福爾姆●拉巴塞●數方面通列里之道路未斯河之敵軍曾圖攻擊進至羅馬營半島右岸之我軍未能遂志總之我軍巳在陣地各處得有種種進步（二十日） 
　　巴黎電　據今晚十一時公報宣稱是日德軍在陣線各部大爲活動其地點如下北方比軍固守之處拉巴塞（德軍曾於該地取猛烈 
之攻勢）亞拉之北配　與亞爾培間之瑪曼茲亞貢東之凡柯瓦末斯河及香泊龍境内之高地均經聯軍擊退（二十日） 
　　倫敦電　據昨晚十一時巴黎公報宣稱德軍在陣地各部分進攻均經擊退（二十一日） 
　　北京電　英國外務部二十日官電謂據南斐大臣之報告梅里資所統帶之兵七十人軍官三人已爲輕騎兵所擄獲又梅里資之軍官四人兵四十人已自行投降且降兵中多數願告奮勇出戰又有幂官多人傳遞消息謂若輩頗願逃出投入聯邦軍隊傳聞梅里資刻與德人不和因德人嫌其懈怠也（二十一日） 
　　倫敦電　泰晤士報法國海濱訪員星期二日來電謂聞有英國炮船二艘於星期一日晨間與德國海濱砲隊交綏之際爲海底濳行艇所攻杜佛口駛出巡邏海面之魚雷驅逐艦及他船一艘前往救之逐走海底潛行艇艇上將士頗有死亡英砲艦刻仍在興德海濱砲隊交綏（二十一日） 
　　哈爾濱電　俄京電社之西汀其訪員電稱奧國裝置快砲之水面飛機一架轟擊洛夫眞山上孟國無線電報局但無損傷奧國砲台及戰艦於近數日内砲擊洛夫眞之孟軍地位奧國大鐵甲艦炮擊塞軍地位及貝爾格勒鎭市之一部分但無效果該處情形故無更變塞國官報局宣告塞軍在格眞擊退進攻之敵軍陣前發見死屍八百具塞軍已佔譬宇奧軍在米特洛維資東北旣以炮火力攻塞軍地位後即進擊柴蘇維資村西面之大路旋被擊退奧國炮艇德萊號方開炮轟擊時即爲塞軍炮火驅退其他戰地並無戰情（二十日） 
　　北京電　俄使署接昨日俄京公報謂十九日無重要之戰情俄軍半與敵軍接近半則從事於戰地戰線自洛維克左近之不蘇拉河展至斯特里桀及東普魯斯俄軍在泊里齊米塞爾之南接續擄獲敵兵有奧兵一聯隊連同將弁快砲全數投降（二十一日） 
　　拉泊爾斯電　據由希臘抵此之商船聲稱希臘政府巳召集大軍四十五萬人尙有二十萬人將於兩星期内凖備出師希臘艦隊（内有伊達化號米西雪比號二艦）具完全之實力希臘全國咸願加入三協約國（二十日） 
　　倫敦電　洛益資公司商船格里特拉號在瑙威外十二英里爲德國潛行艇一艘擊沉德人持手槍登船囑將英旗放下當有德員一人撕毁此旗以足踐之商船上人員盡安置於救生船中（格里特拉號載重二千二百五十噸一八八七年爲格拉斯戈登肯公司所建乃斯文洛之産業）（二十日） 
　　北京電　英國外務部二十日官電聲稱德國官報局所傳出之消息謂索謀里倫謀叛培培拉被據等情實爲不確索謀里倫情形刻仍與前無異並未受戰事影響（二十一日） 
　　倫敦電　俄政府自開戰之後禁售烈酒民間大受其福故俄國戒酒會巳請願俄皇永遠禁止俄境出售烈酒俄皇答稱停止官賣烈酒早已議决（二十日） 
　　彼得格勒電　俄皇禁酒諭文特令俄政府每年犧牲英金九千三百萬鎊（二十一日） 
　　倫敦電　昨日開追悼會紀念一八○五年特拉福爾加一役納爾遜之戰功及其死節一切佈置極爲莊嚴爲從前所未有殖民地所供獻之紀念物尤爲特色紀念柱下除納爾遜永遠不磨之訓言外尙有英皇之題詞辭日吾人今爲有價値之目的而作單非待目的已達吾人决不卸去武裝余信賴余通國人民合羣之力紀念柱之第四面有首相愛葵斯之言日榮譽與自由處於危險時則無過鉅之代價今日特拉福爾加園中人極擁擠幾無隙地並有極多小學校學生對國旗行禮（二十一日） 
　　倫敦電　據官中宣稱市政貿易賦閑者數巳大減九月份佔百分之五七九十月份已減至百分之三四六冬季將届賦閑者本較常時爲多今得此數實出意外（二十日） 
[其三（德人德文報專電）]  
　　紐約電　據羅馬尼亞京城消息黑海現有海戰德國軍艦曾於星期日在北海擊沉英國Ｅ字三號海底潛行艇一艘（二十日） 
　　紐約電　法國某報承認此次戰爭就經濟一端而論世界著名銀行家之法蘭西將爲德意志制勝（二十日） 
　　紐約電　柏林大格白萊報宣稱德國須先擊敗者乃法國非英國也（二十日） 
　　紐約電　意大利義勇隊於開戰之初加入法軍者現正束裝回里（二十日） 
　　舊金山電　英國海底潛行艇Ｅ字三號（八百二十五噸一九一二年下水）巳爲德艦擊沉數日前爲英國巡洋艦一艘及魚雷驅逐艦數艘擊沉之德國魚雷艇四艘乃Ｓ一一六號Ｓ一一七號Ｓ一一九號Ｓ一二○號皆於一九○二一九○三年造成者（二十日） 
　　北京電　日本現圖誘引中國與之訂約規定嗣後十年中國如需洋債須向日本借之或由日本經手代借（二十日） 
　　北京電　中政府令濟南府官員出示聲明謂已得英日政府之質言日兵僅擬佔據濟南車站不欲侵犯鐵路區域外之中國中立權並禁止濟南府婦女外出以免釀成意外事端（二十日） 
　　北京電　參政院討論梁啓超提出之强逼軍役及强逼敎育意見書决議於後五的内先行調查全國户口一面整頓中國財政然後按照德制頒行强逼軍役及强逼敎育制而至民國十二年實行參政院决議草定議案於該院最後通過之前交政府研究該院質問中國財政現局一節亦將於該議案内提及之（二十日） 
　　北京電　外交部派員七人分赴日兵所佔山東之七縣與日人辦理交涉以陳幹及蔡儒楷爲領袖（二十一日） 
[其四（日本領事館電）]  
　　上海消息　日本海軍公報十月二十日發表云（一）在南洋方面日本海軍艦隊之一部於日前占領耶勒伊德島之後以至十月十四日之間在德國馬利亞納羣島（一名拉德倫羣島）瑪沙勒羣島東西　羅林羣島將德國策戰地之各島巳行軍事占領當此行動時日本艦隊覓見德國測量艦兩艘一艘自行沈没其一艘與乘員等則被日本艦隊拘捕（二）由靑島逃出之德國滅水雷艇（即Ｓ九十號被日本海軍查見在膠州灣南六十英里之處擱淺業已由日本海軍處分（二十日） 
[專電]  
　　廣東電　李巡按招商承辦山鋪票定名水災善後有奬義會十一月朔開投 
　　廣東電　寳安縣報黨人由港潛回大鵬地文定期起事龍將軍派軍堵截又港警官搜查某報館捕黨人二名 
[東方通信社電（日本人組織）]  
　　烟臺電　日本海陸兩軍砲擊伊爾基斯砲台巳將敵之重砲掩護物擊毁使敵之砲不能自由使用日間從事修理因被日軍炮擊妨礙工事遂於夜間潛修乃日軍預於日間測定角度及其距離夜仍斷續砲擊故德軍修繕工事甚爲困難（二十一日） 
 
 
 

Page 3

 
 
　　東京電　日本駐奧國大使佐藤愛　氏明日回京（二十一日） 
　　東京電　俄國政府指定西比利亞之　羅諾拉村爲肺百斯篤流行地貝加爾州爲危險地（二十一日） 
　　東京電　農商務遞信兩省採納貿易業者之建議案爲基礎現正調查下列各項　一核減印度航路運費　二增加新金山航路航行回數等各主要事件（二十一日） 
[戰地快信]  
　　濰縣函　掖縣前日到海賊一百餘人由虎頭崖上岸搶刧沙河一帶經官軍追剿竄至昌邑等處聞即墨平度各縣日軍經過地方均有東三省馬賊乘隙竄入非從速剿滅小民受害匪淺坊子濰縣間仍時見火車裝運日兵西去十五號有數千日軍由平度到膠州向靑島隔海對岸　山衛等處進發大約將包圍膠灣全澳惟靑島方面近數日内尙無猛烈之戰　 
要聞一 
[山東戰區之實况（）五]  
　　（本館戰地特派員）（仲遠） 
　　龍口上岸之陸軍　　日軍後路之糧台 
　　靑島攻守之近情　　膠濟鐵道之現狀 
　　聞一軍官言日軍由龍口登陸者自九月二號起至九月底止步兵約共一萬五千名馬隊約共一千名砲兵約共一千八百統計不及二萬人係由日本第一第十八第二十四第五十五第六十等師團派出者其實到營數每師團不過五六營云軍械則機關槍四十餘桿七生的半陸戰砲五十餘尊其他大砲三十尊輜重車二千餘輛飛行機四具第一批所到軍隊尙屬文明第二三批則分子極雜似中國人及朝鮮人種種不法行爲皆若輩所作後至之兵亦較有紀律近日日軍皆由膠澳附近之勞山灣金家口等處登岸不復繞道龍口其詳不可考矣 
　　日軍大隊皆由龍口登陸其糧餉及一切軍需則多用帆船由龍口及虎頭崖石虎嘴海廟後等分途上岸至今輸運不絶其來源大約在滿洲朝鮮方面初設總兵站於龍口繼復設於海廟後而黃山館亦爲總匯之區一時搬運不及糧械堆積如山者數日並於軍隊經過地方沿途設立糧台由龍口萊州平度以至即墨大約三五十里即設一糧台而濰縣昌邑平度間及濰縣高密膠州間亦均次第設有分站殆爲接濟佔領濰西鐵路之軍隊而設現在大軍皆在卽墨以南龍萊等處所存少數兵隊不過爲守護糧台之用而已計龍口約留一營黃山館界河文橋等處均不及百人掖縣城及所屬各鄕約三四百人平度膠州約五六百人高密昌邑爲數更少英軍之供給則取給於威海悉用戰船運船由海道輸入王家莊等處故與内地並無交涉可言也 
　　日軍神尾中將所統之陸軍一師上月下旬馳抵即墨將流亭等處德軍之斥堠隊逐回二十六日開始攻擊進駐李村乘勢進逼滄口四方一帶旋被停泊滄口（在膠州灣内）之德艦砲擊又大軍復退至李村附近月之三號重復進攻戰至五號始止而日軍所攜大炮不敵靑島炮台之巨九號日軍曾攻擊靑島迤東之炮台回國調取重炮隊大約非此等炮隊至後不能爲總攻擊故一星期以來並無大戰惟聞日軍曾於滄口及烏山附近佔得地位業經建築炮壘故德艦之停泊滄口以北者已退至靑島方面又據前敵日軍傳出消息靑島戒備現益嚴密各方面高地皆設有光力最强之探海電燈終夜照射除沿濠密布電流鐵網外其壁壘全用西門土塗抹云 
　　日軍之由龍口登岸也德人知濰縣以東鐵道必不可保故將車頭及各項車輛多運至濟南方面此次日軍急於佔濟南車站此亦一大原因日軍旣至濟南見各車頭之緊要機件均已失去後探知爲德人先期拆卸儲藏於德華銀行遂欲以兵隊往取此時商埠德人尙有數十名忿不能平亦預備以武力對待後經官商極力排解始行交出日軍中工兵本多月初已將高密濰縣間之車路修通而德人所毁之濰西鐵路工程本不甚巨日軍日夜趕修聞現已將次工竣惟近靑州處有一段未成耳現濰站逐日有火車或搖車西去惟尙未售票每次載兵士數十人或數人不等而回濰者甚少想分布各站者已不下四五百人聞日軍前日已至博山即將車站佔領於是膠濟全路（除靑島四方間之一小段外）及博山枝路凡德人所經營者皆在日人掌握矣日人在各站設備一切甚形忙碌似急欲開張營業者記者久滯一方甚望其從早售票開車以達我旅行之目的也 
[美國際家之戰端評論]  
　　大陸報云美人嚇勒威廉前在歐洲時各國政府爭相羅致聘爲顧問於國際上種種事實頗爲熟悉茲特將其評論歐戰一節錄之如左嚇氏略云美國總統已擬定日期禱告上帝凡人力所不能轉移者務求神力救護俾免世人慘罹戰禍不知此次歐戰實各政治家有以致之彼輩若稍有理解轉禍爲福正亦易事安得謂爲非人力所能轉移者耶 
　　總而言之現時歐戰洵係政治家所製造彼輩外交手腕旣不靈活見解又是參差不度時不識勢不計利害之所在盲從妄舉有何榮譽之可求且揆之人心之趨向欲戰者百無一畏戰者什八九而各國元首與秉政大臣及各公使明知故作毫不容忍殊不可解也 
　　塞國召釁奧即興師問罪原欲有以示其國威而俄皇闇弱閣臣淺見相顧驚惶即行開始動員德皇左右當然以德奧同盟無異唇齒相依奧亡則德孤立歐洲四顧皆敵不綦難乎俄國動員之舉不能使德人毫無戒心也於是維也納會議柏林會議而俄京與塞京亦各有會議各國外交家得此問題正可各出手腕顯其技能未幾英國外相格雷氏亦出調停主張和平了結惟格氏之主張非具有十分强硬性質不可移易者德人對於英相之調停固極歡迎惟德人所謂調停係指俄奧之事而英俄之意乃在奧塞之事加以當此之時俄國繼續預備軍事調停問題自難進行且德國方以行軍神速自謂可恃而歐洲各國尙多以爲德皇之勢孤弱和議可望有成於此而求戰爭之或免是猶南轅而北轍也 
　　再此次英國投入戰局亦爲外交手腕之笨重所致毫無疑義駐英德使誤會格雷氏之意乃信法國可望保守中立德皇亦以此節爲信遂於八月十二日電咨英王佐治聲言苟法國願守中立得有英國海陸軍爲之保證德軍斷不有犯法境等語德國繼又提議英國若不投入戰局德必不攻法之海岸且在法國境内無論何地並不久據惟對於法之殖民地德人初未提及此種詞調可謂惡劣極矣不知格雷氏正可藉此講演肆其舌鋒激動人心使德國無從私行結歡於英人（按指英國議員）最後德使請求格氏自行提出中立條件格氏拒而不答德使復言不特法國全境而且所有法之殖民地均應保全不犯然此意格氏始終不爲下議院言亦不令英國人民知也 
[奧俄戰况]  
　　華德日報云奧匈軍隊在南波蘭及加里西亞省之戰况已於前二日披露報端茲復接九月十日維也納公報一紙專述一切戰况故一併綠下以供衆覽 
　　　來敵國報界動輙謂克拉考與普才米斯爾兩地要寨爲敵軍所迫其勢岌岌可危今有政界擔負責任的確無疑之消息數則逐條錄下 
　　（一）党克爾將軍一軍現在俄國留步林南面獲有巨功 
　　（二）奧芬貝哥將軍一軍及約瑟夫飛蝶南大公所率之縱隊在投馬叟窩及悌叟夫克等地擊退俄軍大獲勝利 
　　（三）日有運送俘虜之車輛由邊疆戰地而來至國内中央地方 
　　（四）吾軍因戰略之故退出黎姆堡此確出自己意絶非爲敵勢所迫方有此舉可斷言也至若俄人所謂在黎姆堡獲有俘虜七萬人一端則非吾人所知蓋吾將士無多損失此有名册可查可證絶非虚語空言所能搪塞者然俄人所言之數如果無誤則其所獲者必非將士乃俄人違背公法捕我無辜之良民以當俘虜者也 
　　（五）路透電所傳俄人圍困普才米斯爾進逼克拉考以及佔據該要寨近在旦夕等情全屬該電社妄談 
　　（六）海牙俄國公使發布傳單謂俄人在米扣拉野夫佔據新式要寨且言該要寨有裝甲砲樓及砲台三層查米扣拉野夫在加里西亞省大抵皆知其是一小鎭店而未聞有何等要寨砲台之設若新式砲台之說則更未之聞矣　論裝甲砲樓乎然則俄人新近於是代吾所設乎若然則應謂俄所新設不宜謂所佔據也 
　　（七）所傳維也納有飢饉之災蕭索之狀等端實亦鮮有符合眞情者蓋今維也納食之價値不但未增且較戰事開幕時低落此有目共睹者可不待煩言而解至於維也納之輿論則亦如奧匈全國安靜若恒苟不見所掛奧匈大勝之旗與愛國心熱之傳單幾不知其國邊陲日有巨戰惟舉國人士深信奧匈必勝是其特識耳 
　　（八）英俄電報日謂吾敗塞爾維亞等勝而吾軍時俘敵軍不勝枚舉昨日又獲有塞爾維亞之俘囚五千餘人押送至匈京布達佩斯特現正向格蘭進發據該俘囚等在途中聲稱現在塞爾維亞軍中之情形殊屬可怕蓋所期望之救兵不到而其保護國人又屢戰不獲一利也 
[德國之大砲記]  
　　大陸報云據十一日彼得格勒傳來消息德軍此次所用十六寸徑口大砲計分四段每段由特備貨車分别輸運若無鐵軌之處則須預備汽輪三輛方可轉運道路苟非十分堅硬均不可行砲彈每枚約重九百基羅格蘭姆（約合英國一千九百八十磅有奇）此項大砲由克虜伯機器廠特派專員司理開放安置等一切事宜另設電機以便開放開放之時砲手須與大砲距離一基羅米達（約合中國兩里）之遙聞管理此項大砲者每尊須工人四百其致遠力可行十七英里有奇（約合中國五十六里有奇）云 
[法境英軍參謀之戰報]  
　　大陸報云法國戰地英軍總司令費蘭巨元師參謀部中之某員報告九月十四日至十八日前敵戰情接續前十三日所發之戰報其文如下昨晚（十三日）我軍之擊退德軍後隊渡過愛恩河者本日見敵軍之一部分在河之右岸佔據先事設備之防守地位故我軍舍于河北佔據立足地外不能有所施展我軍雖經敵軍兩次猛攻一在薄暮一在晚間十時仍能堅持不少退是日我軍有大批援隊渡至北岸或乘渡船或經浮橋及原有之橋而過我軍與法軍緊接以相策應進步頗佳敵軍抵禦甚力加以大雨之後道路狀况復足阻碍行動然未能如預望而佔得地位者僅一師而已第一軍團擊退屢次進攻之敵軍後擄獲敵兵六百人砲十二尊多屬預備軍及國民軍者足徵敵軍似已調出年事稍多之兵以補缺額十四至十五百之夜大雨如注十五日英軍地位無重要之變動惟敵軍防守之準備顯已較初料格外周密我軍乃設法抵制之以期蓄飬兵力且避敵軍猛烈之砲火故我軍仍從事繕修戰濠德軍終日以重砲轟擊我軍陣線其中必有由摩堡巨砲臺運來者德軍屢次迎敵均無效果且有數處連攻至六次之多一次襲擊我軍第四防旅受重創而退我軍曾圖於陣地稍進未能佔住地步然敵軍步砲隊之一部分曾因以稍退夜間敵軍復圖迎敵均經逐走埀暮大雨直至十六日上午九時始止防守陣地戰濠之兵士極不方便而汽車運輸事務旣因天時之不佳復因橋梁之中斷亦多窒礙十六日敵軍情形稍有變動雖自朝至暮仍以轟擊我軍爲務然其抵抗力已不若前一日之劇烈我軍砲隊曾驅走防守一凸角之敵軍至晚敵軍復回至原地是日第三師俘敵四十人十七日大局主要各點仍未變動德國重砲之砲火較前一日更見劇烈敵軍屢以步隊攻擊我軍地位右面之極端輒爲我軍野戰炮隊所敗死亡甚衆至戰地形勢約略如下沿我軍陣線大部分之德軍均經逐離河北遠處之山坡德軍步隊現於山坡叢林中及叢林邊際據堅固之戰濠其濠皆位於隱地開築精巧且有多處以鐵網鹿角布於叢林空野中設施縝密來福槍機關鎗子彈均能穿過之戰濠前之地附近重要各地點之野戰砲隊可以開炮遙及之而叢林背後高原之巔亦置有大砲居高臨下爲勢甚便敵軍所用開花大砲砲力極遠凡山谷一帶及山谷右面之地均能及之前數戰之特點即在是焉敵軍顯甚倚賴此種利器以禦我軍我軍所據北面高地之邊際均已掘濠固守我軍應用之物供給頗周故士氣甚壯皆堅心禦敵兩方面之砲火異常劇烈十五十六十七三日砲聲全未間斷十八日我軍陣線一帶重砲之聲方掀天揭地之際忽報陣線東面數英里外有法軍進攻德軍右側旋聞遠處快砲之聲隆隆而起蓋兩軍已在交綏矣本星期戰事總括而言之英軍幾無日不處炮火之中且復逐步進逼擊退進攻之敵軍殺敵甚衆我軍死亡頗多然敵軍之死亡者數較我軍更多大雨之後天氣驟涼大有秋意晨間更甚我軍左右二面之法軍亦曾猛戰逐漸得有地位戰時曾爭奪一村每方面各曾奪得兩次至作此文該村時仍在德軍之手此役兩軍相逼甚近異常劇烈村中各街死屍枕藉誠惡戰也 
雜評一 
[戰事盲談（四十五）（無名）]  
　　近日戰局之本陣一以無大變動括之而其有變動者則其枝蔓也今日新發生之枝蔓則又有所謂希臘之備兵焉又將隨土爾其而岌岌以入戰渦焉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[記張將軍（十月十八日）（遠生）]  
　　張勳氏之來京爲近今政界中之一種炫赫之事比者張氏亦不久將離京而去乃　記吾所覩聞者如此 
　　張氏之來純爲大總統祝嘏而以其時正値日軍佔領濰縣車站之後故日人中盛傳中國將與日本開戰張卽籌畫戰事而來東報有載稱張氏將爲山東都督者即以此也今亦知其無故自擾余當謂日人多自負了悉中國事故而實則事事神經過敏即此其一耳 
　　張氏謁見大總統時大總統至親出室降階迎之張惶恐謝讓扶總統入室執意欲行拜跪之禮並須總統坐而受之總統力止不聽乃出座而聽其拜其見徐相國亦行拜跪之禮也又徐相國至親往拜之以往日故事論則異數矣 
　　張氏見總統時語雖秘不可聞但總統確有血性男子之譽張多又面請於總統必須謁見淸帝謂自辛亥前出京以來未曾得謁今入京必須一謁總統謂可與世中堂徐相國商之張氏後卒入謁日前復入宮謁辭聞　宣統出見瑜妃等未出張氏且謁見前攝政王有人聞張氏幕府言張氏且獻金一萬與宣統云京中老輩因此極推譽張氏謂爲武人中之最有忠心者今日日人新支那報亦極譽之且推佩大總統之雅量也 
　　蓋張氏性情之敦於故舊不　　此等處見之舊日在京時其所與遊之王孫貴介固多此次仍復過從談笑如舊此輩有與我言者謂張氏丰釆態度不改其故人之故云 
　　張氏出資數萬創立江西會館於順治門大街令同鄉閔少密成之此次張氏來京該館　落成江西同鄕京官等乃於該館聚集名伶公燕以樂之凡京中名伶如小呌天楊小樓王鳳　龔雲甫梅蘭芳王蕙芳之徒畢集除呌天外一伶皆演雙劇此輩向日固多陪侍張氏者一一向張氏起居張氏一一與之　旋皆大歡悅小呌天啓白今日嗓子不佳本不能來以帥故不能不來楊小樓極矜重自負然是日特演長板坡及惡虎村皆極吃力戲梅蘭芳王蕙芳特演虹霓關尤爲將軍所極欣賞也 
　　新江西會館洋式處仿安慶會館（會館中之洋式者以安慶館爲最）中式處仿湖廣館（北京會館之最宏關者以湖廣館爲最）要之不愧爲會館中之傑搆張氏縱覽旣畢嫌其無花園又允更捐三　元爲創建花園之費 
　　一日某君讌請張氏座有張謇君莊藴寛君等請余爲陪余因得以觀張氏之議論丰釆張氏頗語及南京事謂　呌我此時作都督我自不能不受駡駡我亦是應該的我又不敷衍報館中人（張氏因不知余爲報館中人也）張謇君微笑而語謂我說句老實話此時只因將軍之兵獨有記號旣有辮子又是藍衣故亂中人獨指目藍衣辮髮之軍後此亦漸明白矣 
　　張氏又頗語及軍事述此可以見其感想之一斑略謂某處剿匪某氏請其合剿彼不肯應後 
又以中央命令强之張氏謂剿匪固吾之職但必須獨剿不能合剿寗可讓我兵獨剿功成之後彼兵受賞蓋彼氏會剿（某氏所統之兵爲新兵）或將我兵打死且新兵行必須糧我們的兵（張氏自謂）則只須帶幾塊乾饝饝即可療飢新兵遇河須搭橋我們的兵鳬水就過去我們不懂甚麽叫戰術但知不拍死耳座中又頗語及嚋昔之夕江西會館之戲張氏謂從前所居與某伶某伶等貼近彼特爲租房子學戲故如楊小樓今日赫赫然彼從前見之尙只一娃娃耳 
　　觀其語及名伶中之掌故甚爲詳悉謂出一名角極難近數年中不過出落得王鳳鳳卿梅蘭芳王蕙芳三數人耳言下四顧蒼茫張謇君因語及彼二十年來未嘗得見北京之戲館酒館日前約同熊秉三君往吃館子聽天樂茶園梅蘭芳誠乃極佳蓋此日正季直先生凖備下台之日也言下令人有老輩風流故國喬木之感矣 
　　京中盛傳大總統極意欲張氏去辮聞張氏在江蘇會館歡迎會中頗發表此辮一時不可去之之理由略謂全軍皆有辮彼若去辮則必須與其軍人商之且去年亂时各軍皆有黨人雜入而彼軍獨無以有此爲之　志故也又稱阮忠樞氏（斗瞻政治討論會會長與大總統有中表之戚爲張氏摰友與有手足之約者且相居密邇者）奉命勸其去辮而皆不得當又一日梁士詒氏讌之於家亦欲以此奉勸　終席不得一言某日陸軍部參謀部及政事堂各重要人物公讌之張氏發表意見謂辮子可去但須回任後與其部下商之且須回籍告之祖宗 
[魯難聲中之中央政府]  
　　疆吏聯銜電請　昨日（十七）英文北京日報載稱頃聞政府現接某某數省將軍護軍使聯銜合電力請政府要求日本撤回軍隊該電謂日本政府此次非理向西開發軍隊及其大侵犯我國之中立巳激起全國公憤我國生死存亡在此一舉外交部自應堅持到底必達到日本撤兵而後巳以尊重我國之中立旦稱該省等軍政民政人員願擔任保全國家領土之完全并欲知現在政府所持之政策云云 
　　内部維持民食　糧米柴草爲每日必需之品自靑島戰起山東物價　見昂貴内務部曾令山東蔡巡按使商之商會平定物價昨聞該巡按使來電略稱巳將有關人民日用之糧柴等物規定市價照銅元計算（一）小米每升八十枚（一）高梁每升五十枚（一）白米每斤八枚（一）白麫每斤七枚（一）柴草每斤一文 
　　注意魯民失學　敎育總長湯濟武以山東膠縣萊縣掖縣高密即墨平度昌邑等九縣巳爲戰事區域在此區域内各學校皆已停課學校停課本不足惜特一般靑年學子半途廢學殊屬可惜昨日（十七）電咨蔡子　巡按將戰區内各校肄業學生姓名籍貫年歲肄何校及其學力如何迅速列表報部云去 
　　夏公使來電内容　總統府日昨接到駐美夏公使長電報告歐洲近日戰事詳情及美政府對於各國戰局所持之態度與對於我國所持之態度並倐陳靑島方面我國局部中立各問題之解决辦法原電約有千餘字 
　　津浦路洋員調換　津浦鐵路北段將由英人接管一節曾誌報端茲聞以津浦鐵路北叚與膠濟鐵路相聯屬北段所用德人不少難免惹起衝突特將北段德人一律調往南段而以南段之英人調管北段 
[魯事雜報]  
　　膠濟路礦之警察　濟南警察廳遵照地方敬廳官制從新組織所有直轄各區之分配已誌昨報其兼轄之膠濟路礦巡警及小淸河區亦一律改組聞膠濟路礦改爲一區設警察署附轄三分署警察署置署長一人以警正充之附轄第一二三分區署均置署員一人以警佐充之小淸河仍爲一區暫置署員一人以警佐充之 
　　諸城日兵之蹤跡　日軍前聞德人有在諸城縣古城設置無線電報消息當即派隊起該縣城北十里埠駐紥數日因受當地人民之供給留軍用票十元而去刻聞該軍隊巳開赴紅石窰地方駐紥 
　　祈禱大會之詳情　濟南基督敎會靑年會於本月十八日午第二鐘在南關廣智院西禮拜堂開平和祈禱會已誌前報茲聞是日到會者月巡按使代表鄧政務廳長將軍代表戴副官長交涉員羅君山東紅十字會長劉君並官紳商學各界約有四百餘人二鐘開會首由懹牧師致祝禱詞次巡按使代表鄧廳長演說次讀經至上鐘餘始散會並聞是日到會者以學界人士爲最多 
　　商臨軍警之剿匪　日前商河縣知事會同駐防該縣馬三營李管帶及臨邑縣區官各率隊伍在商臨交界地方勦擊大股匪徒計陣斃頭目五名生擒賊匪一名奪獲鎗械甚多所有在事出力軍警人等已由縣知事開　專詳來省請予分别從優給奬以資激勸 
[湯總長中學敎育方針之要旨]  
　　敎育部湯總長於上月初親歷京後對於中學之方針一則初舉其病源次言其所身歷次言中學爲會之需要而以中學銊育與中學之敎育者爲歸穴茲摘錄其要旨如下中學敎育有亟應注意者二事其一則生徒之自動力是也中學生徒大抵當智力體力同時發達之時期亦即生徒自動力逐漸滋長之時期凡生徒之自動力强者其所吸受之敎育常事半而功倍而他日投之社會者亦即無在不具有獨立進取之精神與眞實彌滿之力量是故引起生徒之自動力令其不依器機的作用以爲生活此爲現時敎育之要素亦即他日解决吾國社會問題之一大關鍵不可不注意者也又其一則飬成生徒共同生活之習慣是也中學生徒畢業之後半皆投身於社會事業予見有靑年子弟脫離學生時代中無明主皇皇然無立足之地因學校所得不足供社會職業之取給甚且無用也乃棄其所學而同化於時流社會職是之故學校生徒與社會人物截然爲二而不良之中學敎育其所　成之生徒不能轉移社會適爲社會所轉移其關繫有如此者欲救此弊在法當於學校時期内注意生徒之公同動作善爲引導加以訓練使之常有人羣社會之觀念與社會共同生活之必要而於其同道德共同秩序尤爲不可稍忽凡吾或現社會所有陵亂浮動放縱疲敝不耐久不規則之種種習染得由各生徒入於普通社會時一一矯正而滌蕩之以故學校敎育必先有以飬成生徒共同生活之習慣此亦最應注意者也 
　　校外及課餘之補充敎育爲學校最不可少之事精神修飬學術實踐均當於此求之今舉一事而言世界國民之閱報已如衣食住之不可　中學生徒即宜飬成此種習慣其尤應注意者則選定報紙之種類如時下各報登載花評戲談連篇累牘此種敗壞社會之媒介物於靑年修飬最有妨害於購閱時應分别去取又凡生徒所閱之日報及雜誌等類校中所有不敷分閱生徒之力不能遍購應令生徒公同購備交換傳觀各種參考書亦然予此次所查各校於參考書均屬缺乏學生用之參考書如時務通考策論大全四書義之類於腦力目力殊多妨損此種科舉册子在學校最不適用參考愈多科學愈無進步應時時檢查加以干涉至於一校之中應由生徒自行組合者如校友會游藝會閱書報會共同貯蓄會之類均足以發展生徒之自動力而飬成其共同生活之習慣不可不爲引起又如校外旅行實地講演以及展覽運動等會亦宜酌量舉行蓋中學生徒當性力體力智力同時發育之期必有各方之精神敎育與之相應乃足以活潑其志氣整齊春動作而此類敎育斷非僅僅課授所能畢事甚望諸君注意及此也 
　　各學校職敎員爲擔任一校敎育之人所謂敎育者是也敎育者之精神不能貫注於敎育則被敎育者之所吸受因之有限且多跡象上之講授而無情志上之結合近今敎育之不進化其弊往往由此尤有甚者職敎員視學校如傳舍視敎授如販　除講授時間之外敎育者與被敎育者泛泛若不相識更何精神之可言予此次查視各校所見職敎員類多勤勤　忠於所事於上述諸弊自可信其必無我　居今日之敎育界無論所任　務若何所處地位若何均當以全副責任心處之其責任心愈重其鼓鑄於精神敎育者愈深生徒之翕受者愈厚而學校之信用亦因之　著凡此均無形之感召亦敎育上自然之趨勢全國敎育者苟能共體茲義全國敎育　未有不進步者 
　　職敎員課餘講演會及談話會斷不可少此種結合非獨聯絡感情交換智識而巳凡研究全校敎育之改進及對於生徒課授管理訓練之商榷均當於此求之又凡職敎員對於一校以内依於職務範圍事事均須注意推之灑掃堂宇位置木石檢料器具指揮雜役等事亦不可忽予此次所見各校職敎員並能留意及此各校公共物及紀念品均能保存愛護至爲可喜間有二二校生徒於牆上塗抺者應請加意禁止之此雖細故然於生徒之公共的觀念純潔的美感並有妨害也 
　　各科敎授大致完備其中最應注意者當求各科之聯絡使生徒觸類旁通易爲理解至於國文敎法應從科學實用及叙事之文著手不可泛泛敎以論說等文尤不可令其讀作不可思議及滑稽玄妙之論說如某校以中立而不倚命題作論又如某校所讀錢神論之類均屬無益總之現時國文之弊在於蹈空駕虚但有空論而無實質此事影響於學術者甚大不可不切戒也此外各科敎授利弊並詳通告書内茲不具及凡所述利弊非好爲指摘徒事批評實因敎育爲人類進化之一大事業吾國現時敎育直可謂之開始時代事事求其踏實究其結果乃有進步可言近日觀察敎育者多因經費縮減以爲政府不甚注重敎育以致現象頽落至爲可虞予意不然政府困於經濟敎育事業不能擴張不過一時不得巳之舉實則敎育一事以政府之力經營者範圍至少根本所託必在地方故政府不注重敎育不足　社會不信賴敎育乃可慮社會不信賴敎育不在一時亦不在一事由今思昔辦學二十餘年設學數千萬所而無成效我輩已不可自解而以敎育上不良之影響致使學校與社會成爲對待尙互相扞格尙何信賴之可言是故我輩今日最大之責任在於盡瘁敎育以至誠之力收最後之效引起社會上對於敎育之信賴不可使學校得罪於社會尤在開發社會積其信賴之力使社會上有一種非學校不足以自存之感想敎育自然發達云 
[俄境鼠疫復發紀]  
　　（一）發現之初報　俄屬後貝加爾省發現鼠疫經中東鐵路公司總醫官飭滿洲晨俄醫員前往察驗旋經該醫官電報謂後貝加爾省發現鼠疫一節事屬確實疫死者頗多惟哈拉諾爾（譯音）地方流行最猛現經該處地方官極力防範 
　　（二）調查之眞相　俄文報載俄屬後貝加爾湖省之哈拉諾爾村（哈拉諾爾爲蒙古語譯意乃黑湖）近忽發現百斯篤疫據俄醫調查報告云該村染是疫者共十六人已死去十三人僅有二人痊愈餘一人仍在病中生死尙不敢定　俄　報告之情形該疫頗不易救治果係百斯　復發殊可危也 
　　（三）防疫之辦法　中東鐵路公司以俄境發現百斯篇疫遂召集該路所有醫官大開會議巳擬定在滿洲里站設立防疫局一處檢騐來往行人本月十二日由哈發往滿洲里站消毒藥品七十五鋪得並有俄醫宣言謂宜將滿洲里札倫諾爾海拉爾三處之華人嚴加檢騐但此次之百斯　係發現於俄境不知何故而注意該處之華人也 
　　（四）平靜之消息　哈爾濱報云俄國後貝加爾省發現鼠疫之事能日頗有傳染茲據中東鐵路公司總醫官派赴該省之醫士來電云近四日間巳無患鼠疫者矣果爾則鼠疫不致躉延亦大幸也 
[蕪湖快信]  
　　新農商總長周學熙十五來蕪即乘小輪入内河查勘某廠基址十七乘江華赴漢口 
　　日商在距蕪六十里當塗縣採辦小麥數百石爲駐當武衛軍稽查扣留日領事商橋巳向倪巡按交涉 
　　鮑鎭守使近接密電謂謀皖黨人巳在大坂運動成熟擬佔皖南當塗皖北壽州爲根據故連日防範極嚴 
　　皖省内國公債四十萬曾經政軍兩界攤認十萬其餘由六十州縣攤認蕪湖商埠預定二萬元由商會及縣知事分任勸募聞商會及各商董共購定一萬五千七百九十元縣知事亦曾募有八千餘元均於前日交中國銀行核收解皖矣 
　　蕪湖自新穀登場後潮州及烟寗等帮商人裝運出口米數約計二十五萬餘石惟潮帮出口約佔十分之七廣帮因金融停滯尚無問津者 
　　皖岸因淮鹽缺乏曾經某商運銷北鹽業由大部核准十七日江干到有北鹽四萬包係由太古行鐵船名蕪湖者裝來刻巳駁運上棧 
　　粤巡按使前派親軍第一營營長劉維玉來皖招募新軍一營刻巳訓練成熟前日乘商輪過蕪赴粤 
　　蕪湖何道尹張監督鮑鎭守使在蕪組織中立分處刻巳進行辦事 
　　太古躉船水手房間轟傷八人因傷殞命三人事後查明確係水手夾帶炮竹店之藥線數包因吸烟遺火所致 
[浙路還欵交涉紀聞]  
　　浙路股欵淸算處主任葉葵初前因索取第一期股欵事赴京與交通部　洽巳迭誌報端茲第一期股欵九十萬八千三百餘元零已於本月十二日由部塡出期票交付　手到期在交通銀行上海分行取兌　即於前日出京茲錄葉君與交通部交涉情形如下交通部收回浙路之時議定所有公司以前積欠股息等欵均由部認還此時除第一期股欵應該拿出外並應付還公司急債爲數甚鉅部中因是特以緩還積欠股息爲發付第一期股欵之條件提出數事與葉葵初氏磋商要求承諾其條件大要如下（一）浙路息票骨積欠股息劃分三期淸償（二）付還此項息欵由部定於下記月份支付 
 
 
 

Page 7

 
 
第一期股息於民國四年四月三十日照付第二其七月三十一日第三期十二日　十一日（三）每期付息數目不以息票原期分先後而以每息票前後應付之總數平均作三份分三期攤還（四）此項發欵　　或由部委託交通銀行或託浙路淸算處俟再酌定（五）不另設期票即於原有息票上加蓋交通部　記按期向指定機關取欵足後由該機關將息票繳部核銷（六）此項息票槪照原息支付不再加息以上各條件在交通部之意欲葉承認葉言無承認此項條件之權限當俟歸浙後開股東會代達部中困難情形作爲部中中提出之意見則可作爲代表磋商之綱要則不能且表示如欲强其相從則當襆被而去之意部中知不可强遂允　上述之條件留待後日解决而葉乃於前日挾九十萬元之期票南旋矣 
地方通信 
[蘇州]  
　　水利局之會議　十五號水利局長徐壽茲君邀集各縣代表到蘇會議帶征辦法來會者計八縣（各縣均由本地代表惟吳縣吳某係徐所專請）徐君主席謂帶徵無可更改且不容涉及他事上海某君　及吳淞下游巳入租界應將主權如何保全徐亦未置可否斷華亭某君云松江水利以泖河爲主如濬泖河松江之帶征固義無可辭徐君即將泖河加入寳山某君亦云寳山水利以蘊草浜爲主如濬蘊草浜寳山之帶征亦分所應有徐君亦允將蘊草浜加入惟吳縣吳某默不一言徐君又云鄙人此次辦理水利只支取每月公費二百元每畝帶征三分未免太重應改爲每畝二分其餘應從何處著手開濬及工程之大小經費之支配均未議及云 
[鎭江]  
　　基督敎開祈　會　鎭江城内堰頭街基督敎堂於十八日召集敎内各會友　世界平和祈禱會並請施鎭守使劉縣知事各派代表蒞會演說第一旅莊君親自蒞會於下午二時開會到會者各堂牧師及男女學生二百餘人紳商來賓數百人所有開會秩序　下（一）大衆唱詩（二）主領者　告（三）朱寳山　　（四）大衆唱詩（五）李君春暮主席演說（六）浸　　馬先生南馬路蔣先生爲歐戰　告（七）大衆唱詩（八）政界演詞（九賽先生冷先生爲靑島戰事禱告（十）大衆唱詩（十一）包牧師祝福（十二）散會時已四句五十分鐘矣 
　　沿江將設航政局　鎭江自輪軌交通後航業已一落千丈且權利爲外人所奪不知凡幾茲交通部梁總長特委簽事關　初君南來調查蘇杭滬鎭等處航業實况刻已公畢昨往浦口一帶調查以便沿江設立航政局爲振興航業之張本云 
　　牛皮現又價漲　牛皮産自我國洋人收買生皮出口硝成紅色（俗名紅皮）轉運來華銷場之廣甚於黃皮今歲夏初價已稍漲每擔計銀四十兩左右歐洲開戰後商舶稀至鎭地存貨無多各行號居爲奇貨逐漸飛漲現市每擔計需銀五十六兩五錢 
[南京]  
　　導淮計畫之進行　導淮大計爲今全國水利局總裁張季直氏所主張其著手第一步爲測量而測量方法又分預測實測兩種測事由淸江浦江淮水利測量局任之預測開始於辛亥二月至本年六月告竣實測爲施工之前題巳於本年七月并始進行該局巳成之圖說　經荷闌工師美國工師考察許爲優美張氏以江皖北又告水災皆由導濰兼治沂沭泄運計劃尙未實行之故特呈准中央於月之十日由京南下勘淮河聞將一方面與籌振大員丁余許三公籌工振方法一方面再趕辦實測估工事宜 
　　又捕獲一黨人　贛人李萬勝前充安徽某營管帶後在十二圩爲棧　差委員光復後充緝私營帆船哨官現在十二圩建昌公所因與黨人有關係被江寗王鎭守使訪悉特派軍警前往該圩捕獲已於昨日押解來寗飭交執法處訊辦矣 
　　派員赴敎育會聽講　齊巡按以江蘇敎育總會定期十一月二十三日請留美畢業博士兪慶恩郭秉文二君開會深講學校衛生授課一切要旨呈請通飭各級學校派員赴會聽講事關敎育進行自應遵照辦理茲特通飭各道尹各縣轉知各學校校長按照該會定章派員赴會矣 
[杭州]  
　　許長三因案　　　前禁烟局長許畏三因保裘美根一案被朱屈二公電參查辦許自知情虚於昨日（十九日）下午行至湧金門外　陳小寳小划船搖至三潭印月獨自品茗約一小時之久即書一條致法校陳姓職員囑舟子空船搖回即與舟子紙　一紙此條囑舟子代爲遞送舟子即詢不回之故許言語支吾後因舟子盤問至再復又乘舟搖至湖心亭船甫抵岸乘舟子不　一躍入水後幸舟子深知水性隨同入水救起扶入湖心亭一面由湖心亭住持僧奔往岳墳警察分署報告洪署員據報即派斯巡長帶警往勘始知爲許畏三立即扶入小船搖至岳墳警察分署一面電達軍政兩署立即派員履勘 
[長春]  
　　胡匪天下好出現　長春縣屬西夾荒一帶久爲胡匪巢穴軍警雖數數往剿根株終未斷絶近來又有胡匪二百四十餘名　械整齊首領號天下好占據糧户院内該鄕綁票刧勒之事無日無之前日范區官率領預警及本區步馬隊數十人前往攻擊以胡匪佔據村堡地勢優勝難施射擊且寡不敵衆聞馬巡被匪擊死二名步兵受傷一人而胡匪則無一人受傷者 
雜評二 
[逃港（默）]  
　　封港之舉志在奪敵之要塞又在防闖港與逃港也闖港在歷史上屢見之如美西之戰英船阿大拉駛入古巴之環太南無港美人判以闖港之罪是也逃港則不數數見而今靑島之德魚雷艇乃竟以逃港聞也 
　　泰西公法家羅倫氏謂無軍艦防備以盡封港之能事者謂之紙上封港又謂紙上封港久不理於人口但封港雖不艦隊而苟不能勝封港法上嚴格之討論其實力不足以盡封港之能事因之中立商船以闖港而被捕則中立國可以出而要求賠償記者於此有一疑問設無實力封港而致敵船逃出有害及航行商旅之舉則中立國又將如何乎此亦爲公法上應行研究者也日本之於靑島似非無實力者更非可以紙上封港稱者德船以何法而竟獲逃逃而　淺又被日人處分航行家之危險其幸而免哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[摘錄中立陸地警備條例]  
　　上海中立辦事分處近奉中央中立立事處頒到中立陸地警備條例分行查照全文計分二十條摘錄槪要如下（一）禁止關於戰事傳單及其他宗旨不正妨碍時機說帖（一）民間鎗枝如不呈繳查出後以私藏軍火論（一）如非在公人員自衛手鎗停給執照（一）禁止不正當集會結社（一）警備地域入夜禁止行人 
[魯省災區情形之報告]  
　　本埠紅十字會前調救護醫隊副隊長鄧笠航遄往魯省被水各縣調查災情並籌辦入賑事宜刻聞鄧君迭次報告到滬略謂調查受災之區有十餘縣之多災情之慘目不忍覩少壯者或逃於他方或流爲土匪老弱婦　凍餒而斃者有之露宿荒郊者有之地廣災重轉瞬嚴冬哀鴻巨萬非鉅欵賑濟難望全活濟南紅十字分會雖巳邀集小中紳商設立贊助團分頭勸募靳將軍蔡巡按使　已分電各省長官募欵但恐緩不濟急本曾應放之欵業將户口查竣遵照魯省長官之意先顧戰地水災各縣分極貧次貧大口小口四項辦法即於十一號前往商密膠州兩處會同印委散放即由該印委將散放之數　具印結繳會備查惟濰縣以東交通阻滯郵電不通云 
[推廣維持苦力生計之工程]  
　　上海鄭鎭守使因見滬土工人受歐戰影響失業者多爲維持苦力生計起見擬興築工程以资救濟特禀准馮軍督齊巡按使等在斜橋之南岸沿浜開築大馬路一條名日斜徐路直達徐家滙爲止巳飭工巡捐局雇工開築茲聞此路之外另闢橫路五條其地點亦巳勘定分插標誌此項横路均係南北築造得由斜徐路逕達龍華路以便行人　將劃定橫路五條之路線探誌於下　第一條横路　外日暉橋起由南苪浦沿浜築造　第二條橫路自龍華路之泉漳會館門首起由南往北直達斜徐路爲止　第三條横路自龍華路之王家宅起築由南逕抵斜徐路　第四條横路即在製造局南卡起往北塡築　第五條横路係由製造局之後局門馬路由南往北直至斜徐路爲止以上横路五條係坐落上邑十五十四十三等三圖地方現由工巡捐局諭令該三圖地保凡横路路線所經之地一切房屋墳墓務令各業主迅速遷移拆讓一經傳諭不得逾限三日昨已諭飭各地保逐户知照矣 
[鎭署偵探拘獲蔡銳霆]  
　　鎭守使署偵探諸元高前日在兆豐路見蔡銳霆在途行走諸以蔡曾在晉省圖謀三次革命未成紏黨縱火搶刧奉諭飭拿未獲今適　見遂鳴捕拘入捕房當經捕頭詢知其事飭令收押昨嚴解送公共公廨請究先由西探壳羅香上堂禀明在捕房向蔡盤詰情形繼由偵探諸元高等投訴蔡係黨人前在山西圖謀不軌未成紏衆縱刧居民逃滬本署接得該省來電通緝已　公堂出票發交捕房協緝迄巳月餘昨適在途遇見是以鳴捕拘解到案應請暫押候回禀鎭守使電致晉省將軍署派員携帶證據來滬提回歸案訊辦訊之蔡供年三十一歲江西人前在九江軍政分府爲參謀長等語兪代　　得供商之英領卓君判蔡還押候兩禮拜内晋省公文及證據等來滬再行訊奪 
　　另一訪員報告云上海鄭鎭守使據本署稽查員報告昨晨曾在虹口遇見奉令通緝之黨人蔡銳霆巳扭送美租界捕房即解公共公廨由中西官審明暫押捕房請即備文前往公廨移提以便引渡來南歸案懲　鄭君當飭軍法科備就文牘飭該稽查員赴廨禀請移提矣 
[黨人所供之秘密機關]  
　　江寗馮上將軍近據軍政執法處禀稱昨由憲兵趙司令在下關滬寗車站拿獲黨人李桂祥供稱設有秘密機關在於上海西門外某某門牌並有黨魁譚彭壽等六七人在彼籌畫云云馮上將軍據禀立時電飭上海鎭守使派員先往捕拿一面派令軍事總稽查官焦君率領幹練探員四名乘滬寗夜班快車至滬提解譚等來寗歸案辦理 
[通飭緝拿女黨人]  
　　江寗宣武馮上將軍據探報告謂偵悉黨人現在長江上下游派女黨員徐三大姑娘專　暗通消息俾使官軍偵探不易察破應請通飭查緝等情馮軍督據報後除通飭所　軍警一體偵緝外並於日前飭知駐滬各軍警一體緝拿女黨人徐三大姑娘務獲嚴辦 
[通飭緝拿海盜]  
　　浙閩間洋面海盜巨魁何成龍盤踞海島搶刧航海商船經浙省當道飭令各海洋水師統領剿拿久緝未獲近據探報該著匪有通同黨人情事其黨羽有數千人之多亟應設法剿拿以安航旅故由浙將軍電商駐滬海軍總司令通飭各艦一體協緝務獲解究以弭隱患 
[法租界嚴密防匪]  
　　法捕房代理總巡石維也君以界内所出各搶案由各探捕陸續破獲後匪徒歛跡地方業已安靜惟新租界一帶地方僻靜匪徒易於竊發原派巡緝之各探捕尚恐不敷故在各捕房内揀選熟悉捕務之包探五名及年强力壯之暗差捕十二名於每晚六點時由五包探分率暗差捕二三名均持器械分往巡防至天明爲止以淸匪蹤 
[造册選送軍艦砲兵]  
　　海軍駐滬各軍艦之砲兵由李總司令考試開砲裝彈用藥瞄準各示等情曾誌前報茲悉李總司令以海軍砲學較陸軍猶難蓋海軍之開砲射繫係在洋面波浪之間瞄格準繩及昂商分數最難精究現當防務倥　之　各軍艦之砲手　任所　均應精明參考故於昨日飭各軍艦長每船抽派正副砲兵一半開具姓名造册送部以便咨送烟台海軍將弁學堂考求炮學藉資　熟 
[南市電話局援案請償損失]  
　　新放法租界内本有内地電燈自來水公司在未推放以前之權利呈請楊交涉員協商賠償在案茲悉南市電話局以劃入租界之用户該局亦有權利損失因特援案呈請楊交涉員核辦現經楊君併案磋商照會駐滬法總領事甘君查照 
[蘇浙會防太湖梟匪之辦法]  
　　太湖界連蘇浙港汉紛歧素爲梟盜出没之區近更猖獗異常行駛杭滬嘉　等小輪被刦業已數次現經浙省水上警察廳擬仿照上届冬防辦法凡由浙往蘇中商輪歸杭嘉湖各署巡船隨護其由蘇入浙各商輪歸淞滬各署巡船隨護已由徐廳長商准蘇省水上警　通行各署長一體照辦矣 
[私運硝磺之查緝]  
　　駐寗宣武馮上　軍近聞湖北九江等處有匪徒私運硝磺自上海轉運出口當以硝磺關係軍火向在禁運之列特電鄭鎭守使通飭軍警一體查緝鄭君奉電後除飭駐紮浦東軍隊隨時查緝外昨巳飭由淞滬警察廳遴委督察員帶同偵緝隊士在滬南各輪船碼頭實力搜查 
[破獲曹家油車之盜案]  
　　浦東川沙縣境十四圖曹家油車曹雲亭前於舊歷八月初五夜被盜搶刦銀洋一案曾經駐浦第三營飭探查緝茲於舊曆八月二十七日由該營軍探在高家行地方緝獲是案盜匪王林生陳金福劉阿三徐金花張阿大（即長脚阿大）等五名並搜出軍衣等件當即解送營部訊據供認搶刧並由事主指證確實故於昨日中營將犯解送川沙縣懲辦一面將獲盜情形報明鄭鎭守使核奪 
[盜匪不認行刦]  
　　盜匪宋懷良前因糾衆在西南鄕徐家滙附近行刧婦人趙范氏吳王氏等家衣飾物件當經該處警區將宋及李桂山朱德山王秀山王紹林周三楊金文沈金標王金榮等九名獲解警廳司法科轉送地方檢察廳由檢察官預審明確起訴審判廳昨由曹推事官會同李檢察官特開第一庭審理命提宋懷良等至案宋等同供山東人或爲小本生理或爲小工前次因在賭場睹博出外致被巡警疑爲盜匪誤拘到案請求明鑒李君起訴此案犯罪事實謂宋懹良等係犯刑律三百七十三條之罪請爲公判問官一再駁詰各盜仍不供認問官會商之下判令宋等分别還押聽候核辦 
[警署長祇領奬章]  
　　南市第一區警察署署長董希資及浦東三區警察署長買恩桂因防禦得力緝捕有功曾經淞滬警察廳長徐輔洲君據情呈報江蘇宣武上將軍及巡按使上海鎭守使等轉呈北京政事堂查照功　請予記功業已呈明大總統批准各給七等嘉禾章飭　叙局記名分别頒給在案刻因徐廳長接到銓叙局頒發　章飭各受勳人承領該署長等奉徐廳長飭知後即已到廳祗領矣 
[認稅商家之嗟怨聲]  
　　上海各業認稅商家自産銷稅並征後已次第加繳稅欵照常認辦在案昨日各業認商赴稅務總公所請領分運單乃由稅務所長諭飭以現照産銷并征章程分運單祗能在本縣範圍内驗用如經他縣地點　若北至吳淞南至閔行等處均須加征出口稅否則分運單槪不塡給云云各商聞知以其與財政廳定章不符當向韓所長聲辯並至南商會向總協理陳述理由懇請維持 
[匪徒攫取烟土]  
　　四馬路　秀里其昌棧茶房王阿根前日買得烟土一百十八元行經寳善街王大吉藥店附近被流氓蔣阿文朱洪才所見即將王　　乘間攫取烟土逃逸經王報請捕房派探將蔣朱兩人拘獲詢知烟土已得洋六十二元賣與法租界某煙膏店内昨將兩人解案請究經中西官訊供狡賴判押候查明於下禮拜一再訊 
[烟土犯累及保人]  
　　烟土犯梁金堂前經閘北審檢分庭判决罰洋五百元除扣去在押二十五天外先繳洋二百二十五元尙少洋二百五十元由住居九畝地之郭子英具限擔保在案茲因逾限已久迄末淸繳昨經李檢察官飭派法警傳該保人到案再核 
[烟土案分别判罰]  
　　閘北檢察分庭前日起訴之烟土犯經孫推事分别判决計許鴻川帶烟九盒罰洋六十元李洪全帶土二十七兩罰洋二百元王子洪帶土三十兩罰洋三百元陳小狗帶土七兩半罰洋六十元張德福帶土四兩八錢罰洋四十元秦芸蓀帶土七兩半罰洋七十元司德文帶土三兩半罰洋三十元余世英帶土四兩罰洋四十元陶阿根帶烟泡四個罰洋十元劉純儒帶土十一兩半罰洋一百十元萬起財帶土十兩半罰洋一百元一併還押候繳洋開釋 
[訊理巡官賄縱烟犯案]  
　　淞滬警察廳前水巡隊隊官蒲春城串同本隊長警火夫人等將抄獲大宗烟土之要犯得賄私縱朋分贓洋事爲警察廳長訪悉將蒲等職務解除提案訊明併解地方檢察廳預審之下以蒲春城身充巡官受賄　職罪無可逭判令分别收押將案　訴審判　昨日午後四時經袁審判長委任端木棻推事官審理命提此案人證蒲鬘城顧東升蔡進永張福升徐盛三五開甲葛鳳山程文才馮志忠錢松和孫奎玉楊德才王國甫張榮等十四犯至廳候示四時半鐘開庭研訊良久至薄暮時尙未退庭一切情形容俟續錄 
[催征吏被控吸烟]  
　　上海縣公署催征吏范鍚坤范永生范蓮生等六人因么吸洋烟被公民徐蔭培等禀控縣署并滬海道尹公署請爲澈究經楊道尹飭令洪知事查明革究具復在案昨日洪知事飭傳范等六人至案詰問鴉片吸食與否范等同稱已經戒除洪君着各具切結送案聽候併送上海醫院調騐明白再行核辦 
[拐匪永遠監禁]  
　　著名拐匪管在專以誘拐婦女小孩爲事前被警廳探警將管拘獲解送地方檢察廳預審明確起訴審判廳前日由袁麟伯廳長親自會同李檢察官特開第一庭審訊命提管三至庭研訊之下袁君　管三略誘婦女小孩爲常業離人骨肉實爲法律所不容遂判管三處無期徒刑永遠監禁判畢飭令還押候上訴期滿送監執行 
[覆訊拐賣女孩案]  
　　平湖婦人吳張氏控同鄕人吳雲甫誘拐伊之五歲女孩　　來滬串同拐婦杜吳氏劉潘氏將女價賣　北四川路一百十八號屋内之魏郭氏等情由廨訊判吳潘兩氏押交女孩吳雲甫押候平湖縣知事派警來廨移提在案昨由捕房將買主魏郭氏拘獲一併解案請究據魏郭氏禀稱該女係代友價買現已帶往海參威難以交出乞鑒中西官得供會商之下以郭氏販賣屬實判與吳雲甫分别押候平湖縣派警來滬移提歸案押交女孩吳潘兩氏着各押女所兩月 
[警廳招領迷路女孩]  
　　淞滬警廳徐廳長昨日通飭各區署文云據第一區第一分署署員宋國瑞詳稱十月十六日午後一時由守望警許澤民從　廠街地方查見迷路女孩一口又據二區二分署署員王金山詳稱於昨晚九時據民人計炳生送來迷路女孩一口除出示招領外合亟通飭該區署長署員一體出示曉諭以便失孩家屬來廳認明覔保具領 
[男孩在途啼哭]  
　　男孩陳林前日在斐倫路徘徊啼哭由捕帶入捕房昨送公共公堂請示據供年十歲原籍河南父在粤省營業隨母乘輸來滬中途失散　由同鄕人李榮記見而報捕送案等語奉判陳孩暫交李榮記領回留飬再核 
[旅客忽發瘋病]  
　　直隷人王明順此次由厦門乘遇順輪船來滬舟抵吳淞口地方王忽患瘋病投河圖盡當經船中水手設法救起後將王及行李等物併送水　捕房請示梅捕頭飭令備文移送地方廳當由該廳在身　抄出卡片多張上刋蘇省淸　公所偵探隊探弁等字樣以及大洋三元洋戒一只洋刀二把並衣箱二只汪檢察長諭令將物一併存案候領王明順着送上海醫院醫治 
[病夫中途氣絶]  
　　昨日有鍾夏生因患病　車至某醫院求治中途氣絶身死由捕將屍送入騐屍所　經屍　投捕房禀求免　自行收殮捕頭准之 
[運料車碾斃小工]  
　　電燈公司小工周生寳前日下午乘該公司之運料馬達卡車經過楊樹浦忽從車上失足墜下被車輪碾傷頭部左臂立時殞命由捕將屍車送騐屍所請中西廨員蒞騐 
[銀樓營業之發達]  
　　滬上銀樓一業生意日見發達今春英界大馬路寳成裕記開幕甫三日交易達五六十萬之鉅推原其故有四大特色一貨色考究二製作精巧三花樣新奇四價　平均是以一般購客咸　之如騖近聞又有德記一家發見開幕之日裕記定價一例俾免購客有挨擠之處云 
[又一新檢察官蒞任]  
　　上海地方檢察廳檢察官張寳康現奉江蘇高等廳飭令　任　缺即委劉祖望孝繩接任劉君奉飭後已於前日到廳辦公矣 
[註銷控訴佔地案]  
　　王少庭前投法公堂控王秀卿造屋佔伊住宅出路有碍出入求　等情經法公堂傳訊秀卿供稱並無佔伊出路之事少庭無理取閙小民早在審判廳具控斷結有案可憑奉判各呈田單察閱候核在案昨日兩造各將田單呈案旋據地保錢鶴祥禀稱兩造均單多地少故此佔地之事難以解决請堂上核示讞員聶君判案經審判廳判决本廨控案亦着註銷 
[吞没水料定洋]  
　　羅安記投法公堂控稱有水料　客周頌賢知商人建造房屋於二月二十七日前來兜售石灰當付定洋二百元詎周取洋後人即避匿至今始見求請訊追訊之周供商人向居南市並非聞提逃避惟商人前與羅合開米店羅少交股本洋五百元已在英界控訴求察捕房禀稱周寳住法界出過提票兩次飭提避去今始提到請察判人銀兩保限七天交洋 
[欠洋與支票分案辦理]  
　　袁鍚岑前因沈甫泉不還期票洋四百元具控法公堂當訊供時沈始則　賴後乃供認中西官以袁不應欺騙公堂判罰洋二十元並限交欠洋在案昨日袁將洋交案並稱商人前與沈合開店業拆股時　與商人支票二百兩亦請訊追沈供支票到期收銀無着理應退回原根豈有執數年之支票向人索銀之理求察判繳案之洋給沈領去支票一節着袁另行具控 
[不理押欵案缺席判决]  
　　美商嘉爾更泰因徐德泰與姚根山姚秉鈞不理押欵本利銀四千餘兩控奉公共公廨迭經飭傳去後該被告等始終抗避不到前日午後聶襄讞與美領詹君升座會訊由原告代表律師上堂陳述案情並稱被告屢傳不到應請照章缺席判决官判被告屢傳抗不到案應照原告所控缺席判决並登報諭知被告限兩星期照斷遵繳違干未便 
[原告禀詞不明]  
　　德商德信洋行控庫壽山林海靑江晋成沈文記定購猪腸不交請追欠銀一千四百七十四兩六錢等情當經飭傳去後僅庫壽山一人到案奉諭交保候訊在案前日午後由廨會訊原告西人偕繙譯上堂聲訴案情請追訊之被告庫壽山不到遣代表蔣華　並延代表某中或　師到堂代表聶襄讞因原告所禀未將控追之欵是否損失抑係虧欠貨欵詳晣說明無從理追即與德領裴君會商之下判庫壽山所遣到堂之代表蔣華慶着交保候原告補具詳明禀詞再行訂訊 
[冒名朦保之懲罰]  
　　英公廨交保處二號西探控林連生冒用振泰牛肉莊主名義朦保被控欠洋案内之被告金桂福等情業已由廨將林傳案押候查明再核在案昨晨由廨復訊二號西探與代理檢察員之八十五號西捕頭上堂證明林　保情形訊之林延律師安德臣到堂代爲辯護中西官以林不應朦混判罰洋一百元充公無洋改押三月 
[證明冒屬實]  
　　永興洋貨店夥孔榮祥控劉榮商與周虎臣冒用輪記傳灰行司賬謝姓名　騙取蓆法布兩疋等情業經公堂訊判劉周押候傳謝姓到堂質證在案昨晨由廨復訊據輪記磚灰行夥羅南山投稱劉係歇夥謝姓賬房並未囑其往取布疋實係冒騙訊之　供詞支吾王襄讞得供商之英領康君以劉冒騙屬實判押西牢兩月示儆屬無干省釋 
[車夫拾遺不昧]  
　　住居四區二分署境内之張景寛前日投署報稱民姪小順子拖車爲業昨日在途拾得皮篋一只内有鈔票現洋十餘元　章送交貴署存候失主認領等情昨經程署員詳報淞滬警廳一面出示招領 
[車租糾葛]  
　　德商富貴黃包車公司因乾太和店主華文明不理擔保包租車輛頭目周祥春陳雪祺張阿林拖欠車租洋四百九十七元四有四分及應賠損壞車件等欵控由公廨飭傳去後周因另案訊押西牢故將陳張兩頭目及保人華文明傳案分别交保候訊在案前日午後聶襄讞與德領裴君會訊並知照捕房在西牢内將周提解公堂先由原告代表律師偕原告西人愛丁特譯音及見證西人上堂證明案情並將所訂華文合同呈案請追訊據被告周祥春供稱向原告包租車輛祗　半日原告即行收回另租　人當時並未拖欠車租亦無損壞車件云云而保人華文明亦延律師到堂代辯並稱祗擔保一百部車子之車租况當時原告收回另租與人即向原告屢次索回保單不還故即登報聲明云云中西官核供因兩造理由各執判周仍另案帶回捕房餘人各交原保候再訂期復訊 
[電車上扒手禁錮半年]  
　　鎭江人王連生前日因在電車上摸竊西人林卿司管时表當被察悉鳴捕帶入捕房昨解公共公堂請究原告西人偕查票印人上堂證明前情訊之王供認不諱判押西牢半年期滿帶堂再核 
[公共公堂瑣案]  
　　豫源　裕等莊控周郝氏等不理往來鉅欵一案昨日上行公共公廨關　員會同美領　君升座民庭復訊據兩造代表律師上堂　請展期中西官准予展期一禮拜再訊 
　　張毛氏控徐良州抵欵糾葛一案昨晨亦由中西官傳訊後判被告交一千五百元人洋並保候傅王秋屏姚旭昇地保張茅及禪臣洋行買辦楊姓到案再行訊核 
　　王森記控夏月珊欠欵糾葛一案昨亦由廨傳訊據站堂探捕禀稱原告係郵遞禀詞禀請註銷等語中西官以未據原告親身到堂未便照准應即殿限七天如原告不到即行將案註銷 
　　孫幼康控周翰臣不理欠欵一案定期昨晨集訊據站堂華捕禀稱曾往知照兩造均示到堂請爲核示中西官以原被臨訊不到遂判將案註銷 
　　更正　二十日報載住居小沙陀十六號之西人長利控用人張阿星行竊大衣及汽車表等物云云茲悉該西人名英搿立　住居在長利洋行西人間壁而長利洋行西人之用人亦有姓張者以致訪員將西人姓名緾悞昨據長利洋行函請更正用誌數語於此 
雜評三 
[可異之傳說（訥）]  
　　自歐戰以來上海所受之影響不過商業金融而巳此外無何等之恐慌而今則吳淞忽起謠言謂靑島逃出之德船將與德或派來之軍艦聯合上海亦有一種傳說謂某國輪船在吳淞外三夾水見有德兵艦六艘在外游弋因之某公司倡議裝貨須加兵險費否則所裝之貨即須提回云云是商界又將起恐慌矣夫靑島逃出之船據外電擱淺後已被日人處分是欲與德國軍艦聯事之說絶對子虚已無疑義至謂有德艦六艘發現於吳淞口外尤爲可異德艦遠道而來他國豈一無聞見必至吳淞外而始發現乎且彼又何爲而游弋於吳淞口外則其說當亦不足信意者因靑島有逃船之事從而附會之而致有此傳說乎果爾則又無所用其恐慌矣 
 
 
 

Page 11

 
 
來稿 
[比國官電及調查公報]  
　　比總領事來函 
　　比國政府官電　比政府出離威斯坦時曾出示通告比軍力戰兩月得由盎凡爾退出與聯軍協力攻敵此正與德政府所希望者相背比政府現遷至哈弗仍與比軍聲氣相通聯軍及法政府擔保比國接續一切完全之主權故公事照常辦理比政府告示又言此國不幸爲擔保比國中立諸强國中之一國所　而淪此地位惟比政府之行爲已得全球之景仰比國人民之聯絡及勇敢實爲比政府所信任然日前所受者終爲公義及文明之榮譽起見也各部大臣巳乘比國郵船帶同僚幕而往哈弗昔隨比王往盎凡爾之外交團巳往哈弗比王阿爾巴特仍充比軍之首領 
　　比國調查公報　比國調查德國違犯萬國公法及文明國交戰規矩報告外務大臣如此盎凡爾斯一千九百十四年八月三十一號本會秉公調查茲查出一切開列於下在羅文城并在該城附近一帶鄕鎭又碼里納地方附近一帶鄕鎭德軍進羅文城時在八月十九號禮拜三行經路上即將鄕鎭燒燬迨至進城德軍强掠居民糧食　搶刦私立銀行德兵擊燬居民抛棄之門户入内搶掠殊屬過分德國軍官擄人作質計地方官及議員又天主敎大學堂副經理并敎堂敎士又審判官以及工部局委員均被拘年在德軍停城之前地方官飭令居民將所有軍械及揀手刀等一併交出放在大敎堂内在八月十九號相近羅文城之高　培克鎭德兵拘獲年約二十二歲之幼婦其夫　在從軍並拘獲該婦之多數親屬禁閉在空屋内并將該婦拖出閉在他處空屋被德兵五人强行姦汚明日在同一該鎭内德兵又拘獲年約十六歲之女子及其父母德兵數人强將其父母勒住又其他之兵逼令該妇子飲酒領往草地上姦汚因該女子抵拒德兵即將鎗尖觸破該女子胸間旋將該女應於明日送往醫院而抛棄之及繕　此項報告時推想該女子行將待斃在八月二十四及二十五號比軍盎凡爾砲台走出攻擊德軍在碼里納地方面前比軍追擊德軍直至羅文及維爾華地方迨比軍回至德軍看管之鄕鎭内見德軍焚燒各處村莊并將人民管押擄置彼處又八月二十五號比軍進往奧佛斯他爾鄕鎭見有老婦屍骨一具該老婦手中尙揑住工作之針線當被行兵鎗斃時也有一婦人及其子約十五六歲左右亦被鎗斃并有男了曾被縛斃又有在他處牛　斯脫村鎭比軍查有国屍兩具燒去其半内有一人腿部割去直至脚灣另有一人手臂及腿部均被刀割各見證又見得一工人之屍身完全燒燬德兵舉槍毆擊旋用煤油灌燒當在此人尙有氣息時即擲在德兵火燒之房屋内德兵又將從家内走出之婦人同樣燒殺英總領事之子在盎凡爾接據見證人報稱八月二十六號在碼里納地方比軍未次攻擊時見一老人縛在樑柱上燒斃身焦如炭祗剩頭頂及手足其旁有一十五齡之童子爲鎗尖刺斃身體悉行刺傷其餘尙有鄕民屍身多具手足均被捆縛比　義勇軍士前任烏剛達領事宣稱德軍所經肆行搶掠據居民述及所犯　　如下在　史失爾地方　軍七人輪姦一婦女　乃擊斃之德軍復在該村將一幼童之衣服剥去以手鎗恫嚇目後追擊幸未命中查各處居户及鄕村被焚燒德軍在浦　村有多數居民被殺其中有一敎士年巳八十餘亦遭慘　介乎依　潑及華范爾兩處村中有受傷比兵二人臥在附近之被燬屋内旋有德兵將該兩傷兵擲諸火中現將羅文城事情述及在八月二十六日傍晚德軍爲比兵追擊德軍退至羅文各見證人證明此時德國羅文　兵誤爲敵軍侵入城内雖比軍業巳事畢追擊德軍會時　項德軍回至城中頗極驚駭以致敗兵互相射擊德兵乃歸罪於城中居民謂居民鎗擊德兵但各見證均稱並無此事查羅文居民之鎗械早由地方官收去安有鎗擊德兵之事於是德兵轟擊該城直至晚間十時始止厥後德兵乃在全城放火房屋未燃者德軍入室以引火物燃之此時德兵焚燒全城所有大敎堂公學并有名之圖書館博物院以及新式房屋曁　場均付之一炬迨德軍知悉有犯許多野蠻舉動（未完） 
來函 
[上海縣警察事務所來函]  
　　逕啓者本日閱貴報本埠新聞　内載有湖南人曾士林被鎭守使署稽查員扣送第一區警署據曾供現在上海縣地方警察所屬閔行第六區爲巡警等語查敝所所轄各鄕區警察均無曾士林其人恐係訪事人傳聞之訛應請更正以免混混淆 
 
 
 

Page 12

 
 
   
 
 

Page 13

 
 
自由談 
游戲文章 
[戲擬酒店主控畢吏部狀] [  兒]  
　　具呈人酒店老班王六爲職官作賊人　俱獲送請究辦事竊身向在治下開設王保和酒店專售京莊花雕等酒貨色道地生意亦應接不睱所以棧房以内存貨甚多緣有畢吏部卓者常來小店沽飲身因其洒量甚大竭力討好彼所飲之酒格外放大弔揀子選上上號原貨務使其吃得笑迷迷而去詎料彼身爲　官行同竊賊小店平日於沽酒以外兼賣熟荣每届菊秋九月常親到羊腸河一帶採辦大蟹到滬標明價目置之槪上大洋盆内以爲酒客下酒之物豈知每到晚上檢點數目輒少去數隻初以爲學徒偷吃不復置疑乃畢卓賊膽如天竟敢於昨夜三更時掩入小店棧房内　開酒缸之蓋恣意狂吸適爲管棧房者所見當場捕獲其時彼已酩酊大醉不知人事一手持酒杯一手猶持蟹　兩隻身乃恍然大悟方知日間所少之蟹亦爲彼所竊去伏查畢卓係堂堂吏部何等尊貴乃竟不要廉恥至於此極小店資本微薄何堪　屢爲其倫竊今幸賊徒倒運人贓並獲爲此綑解 
　　大老爺案下務請按照新刑律治以應得之罪無任感戴之至 
[戲擬蘇妓雙珠上□警廳某某書] [  佐彤]  
　　薄命妾雙珠謹致書於某某大人閣下竊聞之腐遷日士爲知己者容女爲悅己者容妆雖不才未嘗不歎古人之詞意何其深切而沉痛也夫妆以蒲柳不完之質　泊蘇閶謬荷我大人不棄猥賤倍極鍾憐引類呼朋非和即酒感匠心之獨至謝場面以常　况罰欵纍纍逢節無漂賬之　惠顧頻頻遇事有回天之力妾之得近大人妆之幸亦假母之幸也故謂大人爲妾之泰山靠固可卽謂大人爲妾之活財神正無不可也孰知事有未可知者如某日某夜大人不嘗挽□□兩廳長之手賁臨妾寓乎官星遙照陋室生輝値酒綠　紅之暇碰中風白板之時客來不速醉眼糢糊大言炎炎令儂失魄後藉大人巨掌廳長重威得能大事化小小事化無事過境遷思之心頭猶突突也假令當日所接之客爲市并之徒不幾累妾賠吃官司有寃莫訴哉大人旣洩當前之忿賤妾敢疏善後之圖可否請大人約貴客來寓打麻雀時預發緊急命令飭知警務中人上自署長下至隊士知悉今晚某巷某寓之呼　喝　者非賭也大人公餘之消　也應派警察偵探在寓之左右加意校巡保護如此　一班地棍流氓見大人威　顯赫自然肅靜廻避賤妾亦可專心致志侍敎於左右而無失　大人其　　之即請勛安 
談話會 
　　新聞記者爲全國人民之導師其責任之重較之行政首長殆有過之蓋新聞記者之一言一字皆足以移動全國人民之心理故學問不足不可以爲新聞記者識見不遠不可以爲新聞記者學問足　見遠而不諳世界之大勢本國之國情及其應付之方法亦不可爲新聞記者自歐戰開幕以來　即留心各報紙之言論蓋欲於此覘吾國應付之方針焉各報紙中皆有獨到之見地極抄之文章而要以申報冷君之評語爲深中肯綮也每讀冷君評語使我心悅首肯不禁嘆我言論界之有人也今日冷君又有旣有不懼亡之精神則人自無有能亡之者數語尤爲救時良藥蓋普通人民一聞亡國二安莫不詛表今得冷君一言則人民之精神爲之一振我同胞盍遵冷君之言而實行之 
　　近日普通人民對於國　多抱悲觀僕殊不以爲然何也現在中國國情實較從前進步一各埠工廠漸多創設而肆中所列之布中國所自織者日見其多是實業巳漸有基礎也二閱報之人較前加多僕每乘舟車過街市雖　小攤及行旅之人亦多有閱報者是國民智識較前進步也 
　　欲去外患當先從經濟政策下手經濟政策有積極的有消極的積極的者速籌巨欵挽回商權航權及各種實業之利權消極的者則雖一綿一葉一茶一餅改用國貨是也吾或民而果有愛國心乎盍即起而實行之 
　　袁瞿園綠天香雪　詩話云高麗遺臣金滄江和日本米溪咏殘螢云日月不爲大殘螢不爲小請除分别心與我遊天表具此氣槪凌　東人蛙枯猶怒蟲死不僵孤絃自鳴可哀也巳 
申報館發起儉德會提倡勤儉吾極佩有吾望全國人民均懷儉德以救國難而儉德之握要辦法可以一言以蔽之日用　貨是也[  揚州七十老人投稿]  
小說 
[花木蘭傳奇] [  天虚我生]  
　　第十六齣　鐶信（續） 
（外携咬兒上）（五般宜）可喜這開軒一派明月光想那裹沙場上低頭故鄉我蒲葵消受晚風涼可憐他桃花馬上汗透征衫敢不是人天霄壞敢不是人天霄壞鎭日嫁攬不轉柔腸且借酒澆愁看 
　　老漢花弧自我女兒從軍去後轉　兩易春秋喜的他大兵所指望風而靡二載之中捷音不斷差免老漢牽腸掛肚連日有勞林老夫婦敎我女織機課吾兒夜讀今日特具小酌聊借晚涼與他兩老夫婦一消煩署我兒排宴者（場設三席）（小開門）（小生拂座介）　　（末上）（外）老丈請了尊嫂夫人敢則便來（末）隨後便到（外）難得光降（拂席介）（向小生介）我兒這壁廂伺候你師傅把盞者（小生侍正席介）（外斟酒送來末介）（末立飲介）（老旦小旦同上）（小旦）爹爹林老夫人到來（外拱迎介）賢嫂夫人請了（老旦）老將軍請了（外向小旦介）我兒你伺候你寄母這壁廂把盞者（小旦侍老旦左席介）（外斟酒授小旦介）我兒代爲父的敬與林老夫人（小旦）孩兒理會得（外右座介）（送酒老旦介）（老旦立飲介）（斟酒令小旦轉獻外介）（外飲介）（末斟酒送外介）（末唱）（山麻楷）喜氷肌都無汗我借取佛案香花爲勸瓊漿應乾只算取預當刀環唱願博个花長如此月長如此人壽無彊（外接飲介）多勞老丈（出席介）（江神子）念吾兒蒹葭天一方怎似俺散慮徜徉知他醉臥沙場一般昂首望天長平分取兩邊惆悵（笑介）屈指算來倒還是俺們想望我木蘭兒的人多着呢（末老呈笑介）（小生小旦吁介）（未完） 
[偵探小說疑案（三續）] [  日本北村簑人著作中國馬二先生譯意]  
　　審判官　是不是你因此恨他却不明說把他騙出一同行商却於途中把他殺了）寺田（恨他是有的但是我却未曾殺他）審判官（你旣未曾殺他他到那裹去了呢）寺田（我却不知）審判官（他幾時可以回來呢）寺田（我也不知）審判官（寺田你也不必辯了好漢做事好漢當何必用這遮遮掩掩的卑劣手段况且證據確　你就不招也無用何如明明白白的說了爽快呢）寺田（話是如此但是我未殺害莊一）審判官問了半日毫無確實口供祗得傳命暫押等候下次再訊但是一般審判官及旁聽者的心理就寺田的口供猜測了去十成中倒有九成說是寺田把莊一殺了無疑畢竟寺田是否眞正兇犯且俟下章再說 
　　（五）死者爲誰 
　　日復一日法院把寺田審問了數次寺田依舊没有確實口供不能判决審判官便改變方針行踏地檢證用警察押了寺田按他　日行商各處一一調查果皆與他口供所說相符合惟有最後到了寒川旅店中詢問時旅店人說晨晚二人投宿翌日便皆出去究竟一同船與否却不得而知更到海口各船上去勘問有一個水手指寺田說憶得上前月此人曾來搭船形逸頗　狽此外有無殺人之事却不知道 
　　審判官綜合各方面的種種證據皆承認寺田爲殺人犯部無　宜佈死刑寺田雖極口呼寃屢次上控俱不能得直那寺田的妻子雖竭力想法替丈夫解免死罪祗無奈莊一旣不知何往寺田又不能指出一條明確的所在來而屍體的服飾狀貌確與莊一無二况且莊一又與寺田有關姦妻子之嫌便是寺田的妻子也不能不疑心寺田把莊一殺了是情理中所有的事眼睜睜到了行刑的這一天獄卒把寺田提出監來用白布把他頭臉包好送到刑台前活生生的一個人眼看就要絞殺了這時候忽然寺田的娘子和一個人從人叢中擠進來向監刑官呼寃說道（莊一未死今日方纔回來）監弄官一看果見一個三十餘歲肥軀半秃的漢子狀貌確與那溝畔浮屍差不多於是急命停刑從新又把寺田和他妻子及莊一一同帶到法院那莊一到了法庭自己承認因與寺田積有意見所以不辭而别在寒川妓院中流連兩夜又往他處頃因聞寺田犯殺人之嫌特行來京證其無百這時半死的寺田也說道（我所以忍辱不把莊一辭歇者因爲他經手尙有若干債務未淸之故誰知問官反以此疑我佯爲隱忍暗圖殺害）審判官到了此時方纔恍然大悟寺田當日不責莊一的理由但是寺田雖證明無罪從容出獄而溝畔浮屍又爲誰乎一般警察偵探祗得又從新着捉影捕風再事探訪日月如梭春來秋去到如今已是二十餘年了這案子也杳然無有影響那溝畔屍首早已物化究竟他姓甚名誰却終古無人知道祗可名爲天地間之怨鬼而已可見世間人事至爲複雜斷斷不能憑着我輩簡單的腦筋判斷了去便自以爲不錯的這就是我作這篇小說的微意了 
　　馬二先生曰我譯此篇我願我國現今之一般法官偵探讀之而自思生平所經之案件有無若莊一與浮屍之類似者所辦之罪犯有無若寺田之寃抑者往者不可追勿徒貪一己之功名而爲天地間多留若干怨鬼斯可矣（完） 
文字因緣 
[酒丐新刋三借廬賸稿成承賜一册卽題其小影之後] [  崑山閒沈鼎]  
　　看你老頭兒似笑還非笑滿肝皮酒糟兩碗燒刀三斤元燥東方飢餓侏儒飽李白之狂言子安之腹稿（此稿連尺牘共訂兩册東塗西抺三十餘年把壞坫名流壓倒到而今白髮蕭蕭還混入詞場育飲狂吟竟忘衰老 
　　三借廬賸稿刋成特多印二百册專送同人但須惠賜題詞見自由談或他報刋出者請裁寄刋稿即當照贈以書盡爲止（酒丐稿於徐家滙） 
　　痛飲狂吟四十年蠧書脈望不成仙今番幸藉同人力（劉翰怡張石銘周夢坡郁屏翰陸野衲唐詠茗汝望溪陸甸蓀徐綺琴皆助刋資）禍棗災梨賸此編 
　　願乞陽春白雪吟新編特贈謝知音（此編連尺牘共四種）郵函須寄三分票（報上刋出之後請以巳刋之稿并三分郵票寄徐滙堂西）莫任洪喬信息沈 
 
 
 

Page 14

 
 
   
 
