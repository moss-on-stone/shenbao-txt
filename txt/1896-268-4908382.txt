# 1896 - 268 - 4908382

 

Page 1

 
 
[重校皇朝經世文編出售] [  圖書集成局代啓]  
　　善化賀長齡先生所輯皇朝經世文編一書分門别類分吏戶禮兵刑工爲六門首列學術治　舉凡經世之學可謂賅括無　其中登選諸公非名儒卽循吏閱是書者能得是書之益則亦無不可　各需無不可爲循吏司以爲當今士大夫指南之車渡津之筏有志之士百宜各置一編面行行作衷者更當翻閱始知體國經野之模安上全下之滋須於是求也今掃葉山房主人　本局用新鑄鉛字以連泗紙排印字旣鬚眉畢現無　魚　豕之訛紙尤白凈如綿如玉潔晶瑩之美裝訂每部計二十四本碼洋四元欲閱是書者請移玉至三馬路申報舘申昌書畫　蘇甲掃葉山房購取可也 
[答客問]  
　　余患足疾已二旬矣不良於行藉此杜門避暑意亦良得且濕熱下達經此發洩可免深秋多病雖終日跛倚而頗以自慰詎足疾未痊而隔昨頭眩殊甚新凉侵肌凛然如蝟縮卽擁被而臥逾時遍體發熱氣促骨酸略一呻吟藉抒肺氣亦有不期然而然者殆疲乏已極酣然入夢五鼓時汗出如雨熱解而睡亦醒晨光透窓披衣起坐神志頓淸如服一帖淸凉散惟稍覺疲乏耳向午精神尙未能振尙恐餘邪未盡欲思延醫服藥　客來視之乃舊雨也客素善歧黃愈余病　屢今相值亦巧甚矣寒暄畢卽請按脈立方審告余曰君病襲邪尙輕發洩又早保無大病今以芳香輕散之品下之不數劑卽愈矣惟君濕氣頗重自燕趙歸纔三年耳三年中每至秋夏之交必病病雖感由外邪而必挾痰濕豈君慣居北方乾燥之地而不服卑濕乎抑君起居有不愼飲食有不節乎前見貴報箸有衛生說是否君之手畢雖說中參論西法僕爲門外漢然所謂衛生則一也豈君僅能爲是說而不能自收其效耶豈眞知之匪艱行之維艱乎余不禁起而謝曰僕明知子之言是謔余也然不敢謂子之言非莊論也衛生之說無論是余手畢非余手畢總之衛生之道盡人皆宜議究者也僕不才亦略知門徑君如不嫌譾陋請爲君進一解可乎子所言愼起居節飲食似已賅乎衛生之道而僕尙以爲此特顯焉者也小焉者也大抵治身須先治心養生須先養心聲色貨利無一非累心之物卽無一非累身之物一有所好卽受其病風寒暑濕猶可以藥餌治之若犯此種心疾竟無醫之可治無藥之可調由此而推見有不如我者則生驕傲之心見有勝於我者則生謟諛之心且向所謟諛者今忽驕以臨之向爲驕傲者今忽謟以事之天時之炎凉一不愼卽能致疾豈人心之炎凉變端百出而謂不能致病者我不信也甚至驕無可驕謟無可謟則迫而生爭心矣又迫而生忌心矣至於爭忌之心一生則凡可以傾軋者必設心以傾軋之則凡可以誣害者必設心以誣害之則凡可以取巧者無一非夤緣捷徑之途則凡可以賈禍者無一非巧詐藏身之地凡此皆爲心病且爲陰疾天　不　促其年而一朝敗露失節隳名與彌留牀第呻吟枕席者想殆有過之無不及也　　　　之物食之令人事　　日將　鄙齷齪陰誠險狠之心思日縈繞於胸與食汚穢臭腐之　何　　　　　　之　　　　吏有　　有形之汚穢與腐也天下滔滔世風靡靡願天下人共除此病則何難　一遵同　之盛同登仁壽之域也哉客曰聞君言不勝敬佩涉歴之深與所言之澈也然君能言之君亦曾犯一於是乎則應曰僕不才讀書少養氣淺然自待尙不致甚菲此心雖不能如皓月之高懸繊塵莫翳如一泓之秋水湛然常淸而自涉世以來不敢無坦白之處恐攖痼疾故至今幸免堪爲知己告耳至於陰陽寒暑之偶愆雨晦風瀟之不愼固在所不免然自十餘年前飢來驅我隻身遠遊歴靑齊走燕趙逗留沙漠者五六年雖不至如蘇武當年吞氈嚙雪而此中况瘁要非親歴者不知然風雪夜行而未嘗患寒疾也長途赤日而未嘗患暑疾也所食之物生熟不齊而未嘗患積滯也渴飲山泉而未嘗患汇瀉也乃自攺北轍爲南轅以梓桑爲喬寓飢驅如故壓錢依然身則似逸於昔志則若屈於前髀肉復生之慨古人良不我欺惟僕恐染種種心疾故亦隨遇而安若客感之乘癬疥之染則固視疾如不疾耳然不能守中醫之戒倘不卽日告痊仍須請君診治也客甚韙余言客去適需報論乃叙問答而記之 
[本館接奉電音]  
　　昨日午後京師飛電傳來上諭三道敬謹譯登○七月初八日奉上諭福潤奏特叅不職州縣及教職佐雜各官一摺安徽補用直隸州知州王懋勳辦事竭蹶舒城縣知縣劉家序人地不宜均著開缺留省另補卸署無爲州知州試用通判劉芾縱容家丁怠於治事著以府經歴縣丞降補銅陵縣知縣姚　翕辦事模糊難期振奮著勒令休致調署建平縣事蕪湖縣知縣五萬甡聲名平常操守難信霍邱縣訓導宣紫詔妄爲干預敗壞士習太和縣教諭王大觀性情偏執不洽士情和州訓導章定嚴專謀利已見鄙同寅署徽州府經歴試用府經歴王慶漙藉　兇閙署鳳陽縣典史試用州吏目蔣可憲擅受呈詞試用縣丞朱良材關說營私試用巡檢許衡巧於營謀不知遠嫌試用從九品莊文久充關差熟於弊混補用典吏茅瓚容卑鄙牟利試用典史湯文炳任意妄爲肆無忌憚著卽行革職以示懲儆餘著照所議辦理該部知道欽此同日奉上諭李鴻藻奏病尙未痊懇恩續假並請派員署缺一摺李鴻藻著賞假一個月禮部尙書著許應騤署理欽此○初九日奉上諭福潤奏假期屆滿病仍未痊懇請開缺回旗調理一摺安徽巡撫福潤著准其開缺回旗調理欽此 
[英電譯登]  
　　本月初七日倫敦傳來電報云某日李傅相將在英國啓行辭别外部大臣互談良久熟商徵稅之事 
[詳紀元和縣葉大令被控事]  
　　本月初一日元和縣葉潤齋大令被四品銜候選員外郎兩江補用道曹觀蔡秉權候趙展如中丞行香回轅時攔輿呈控其詳已兩紀報章昨日又得本館派赴姑蘇采訪友人來函謂此事先經吳縣項詩侶明府訊問後飭將觀察管押捕署家丁則押入刑房旋於初五日辰刻經蘇州府桐太守飭發審局員提訊并另委幹員十一人會同推究觀察供稱光緒十三年職道與葉令訂八拜之交本年正月在鎭江某客棧重晤是月十一日葉令至丁二姑娘娼院作狹邪游被旗童及營弁無賴等人綑縛稱欲抛入江心否則解送省垣禀請上憲治罪蓋是日適逢國忌不但以職官狎妓有玷官箴也時葉令情急萬分兩次飭人持名片至棧籲請職道排解職道知事在危急不得不爲之一行迨至見葉令面如土色向職道連連作揖哀求無賴輩則聲勢洶洶大有不肯罷休之勢職道爰挻身爲之關說若輩聲言欲罰葉令洋銀一萬圖以充善舉葉令初僅許以五成之一漸增至四千圓若輩始首爲之肯於　葉令親書期票一紙交職道收存約定回署後立卽如數彚交當時職道先墊出洋銀二千餘圓修砌鎭城街道現在尙未竣工而葉令旣得出險回衙卽將此事置之腦後職道屢次函索置若岡聞因於某日親自來省過訪葉令避不見　 
 
 

Page 2

 
 
面及繕禀控諸藩臬二署亦未蒙准理不得已於初一日投撫轅禀請究追職道如有虛言願坐以誣告之罪訊以部照何在供稱職道聽鼓候義須防上憲不時查閱是以不論行至何處照卽隨身携帶推爲時尙早不便齎呈俟葉令到堂對質時自當呈騐如係假冐請照假官例請令正法可也訊至此時己下午因卽退堂仍交捕署看管初八日早堂重訊供詞與前堂脗合至午後一點鐘時始退堂現聞藩臬兩司已各密委幹員至鎭江查訪至前報謂督憲有先行撤任之諭事己多日並未見其交卸惟摘去頂戴則係葉令上轅禀見時自行呈請者也合并志之 
[鳩江火警]  
　　本月初七日本館接得派赴燕湖采訪友人手簡云初一夜銀河高耿明星在天居人咸露坐納凉忽見天際一片紅雲與黑烟相掩映初疑夏雲多奇峰不之異也俄見火光燭天明如白晝始知爲某處有失愼事情急趿履出外訪之知火起於二街徒門巷大昌仁染坊東鄰某成衣店正在烈烈轟轟之際保衛營土業公所驛前鋪各洋龍已飛馳而至四面圍噴而樓房門面四間早已榱傾棟折旋復延及對面小雜貨鋪直至銀濤十丈從高下注如醍醐之灌頂回祿神始鎩羽而逃而市房兩進及比鄰羅姓皮坊西鄰保甲分局與某醫室俱催爲瓦礫之塲矣詳詢起火之由僉云是晚成衣店某學徒揩拭火油燈隨手將紙圑燃著慌急中悞抛火油瓶内以致釀此大災然則人家之用火油燈者可不格外加之意哉 
[連雲峪籌邊]  
　　營口采訪友人云六月二十六日統帶東邊道標定邊馬眇五營張總戎國棟督率貔貅馳抵營口分駐各旅邸以衛閭閻有知其事者謂此軍向駐鳳凰城歸東邊道管轄兹者奉調至此所遺營壘攺駐遼陽州徐璵齋直刺新練鎭東營○分統鎭東營何子寛大令乞假銷差以便專辦各處礦務○六月二十六夜怒雷驟發雨暴風狂拔木偃禾喧豗竟夜河中船舶互相擊撞以致致錨斷纜者幾不可以　指終田莊臺撞沈牛槽等船十餘艘淹斃長年二名受傷者甚衆鄉村茅屋及各路電竿大半被風所毁目下惟西錦州尙可通音餘皆因線斷暫停大約卽須分頭修理矣○六月二十八日恭逢皇上萬壽聖節因係孟秋時享太廟齋戒期内故攺爲二十六日朝賀是日卯刻營海關道率同文武屬員趨詣西大廟行拜○牌之禮向例道署西南空地上屆期必演戲五天黃幄中供奉萬歲牌以示與民同樂之意今屆並未舉辦想困皇上遭醕賢親王福晉之喪禮部議奏樂設而不作故民間亦不敢加意鋪張也○東營租界内機器榨油坊廢棄已二十餘載矣本年四月天津禮通洋行買辦黃姓帶同機匠前來察視知其尙可攺用意欲買歸後因議價未諧不及交易兹由旗昌洋行出售價極便宜聞仍是黃姓所買擬運至津地攺爲汲水之機云 
[京師近事]  
　　都門訪事人寄語云上月十六日晚間陰雲若墨水之濃東南風頓起時正更魚兩躍雨師稅駕登時勢若傾盆直至天明忽然霹靂破空而來雨師始行拔幟天雖乍霽而平地已水深數尺矣護城河水平槽以至大内之潦發洩無從竟由大淸門潰出是日正陽門爲水所堵早晨不能照常出入至午後水始退下行走如恒云○草廠下五條朱宅家道颇稱小康於上月十六晚間有梁上君子乘大雨傾盆之時撥門入室竊去衣服首飾銀兩及朱知覺已杳如黃鶴追捕無蹤隔壁徐某亦於是晚被竊兩家計贓約值四百餘金聞刻已報南城坊派役緝拿矣○前門外天橋迤東金魚池近因池水被大雨冲激混而爲一不分畛城魚卽隨水流去養魚之家呌苦連天翌日突來一心恙人下池洗浴正得意間竟被伍大夫攝去魂魄嗣經人打撈上岸氣已絶矣現未有認屍之人大約不日必經官爲相騐收殮矣○某甲者天全茶社之夥也嘗畜獅子狗一頭前月某日失落街上被某乙所拾轉送某丙豢養有日矣甲夫婦因狗反目各處尋找無著十七日甲在興隆經過見此狗在某丙鋪内遂向討索而丙不給兩相口角繼以木棒奉敬丙寡不敵衆致受微傷幸送狗者聞知赶來與之排解令甲將狗抱回負荆與丙請罪事乃寢○寳勝和菊部之十三紅十四紅等名角均散歸玉成班亦有歸義順和班者觀劇之人因而逐漸减少不敷開發停演有日矣班主人某甲與小鴻奎主人商妥徽西合倂爲一至義順和之班長某乙專能設法招徠名角戲座常滿甲心懷忿恨上月二十日竟在宛平縣控告將乙傳案收禁某日寳勝和遽在内市廣和戲樓開演義順合班主人偵知糾衆紛紛潛入戲園佯爲觀劇意圖尋釁一面令人在中東坊成訟坊官恐滋事端急派飭練勇二十名至該樓彈壓紅綠登塲開演未久義順和潛入之人果一哄上臺刀槍並舉兩班之人滾作一圑戲亦停演看戲者紛紛逃避不及有失衣服者有失烟袋雜物者而兩邊各受重傷幸練勇上前分頭將肇事之某甲拿獲鎖送中東坊噫輦轂之下竟常有不法之事至再至三果何道哉 
[楊柳靑尋秋記]  
　　天津采訪友人云去年大吏將鐵路公司倂歸官辦并撥銀一萬二千兩爲各司事酬勞大約刻下須按亂瓜分矣○六月二十六日育才館考試學生遴選身家淸白文理通順者教以中西學問以期造就人才洎二十八日將案發出計正取二十名備取五名本月初一日將正取者調入館中肆業備取者聽候傳補聞館中生徒以六十人爲額大約將來尙添補也○英國租界東洋車捐曾由工部局諸董核定本年西歴七月一號起每輛增榷小洋銀二角五分嗣又攺章至八月一號爲始是工部局於籌畫經費之中仍寓體恤車夫之意矣無如各車夫以爲力有未逮自八月一號起互相糾約不將車輛駛行閱一禮拜有餘仍未調停了結○六月下旬某日甲乙二唐沽人因爭畫眉鳥以致釀成命案此鳥本甲籠中之物愛之如拱璧乙亦因甲之愛而愛之偶爾携歸突被脫籠飛去甲忿甚挾刃索償乙笑謂區區一鳥之微亦值得以白刃從事耶蓋不虞甲之認眞也甲至此竟反顔相向乙忿不能制奪刃刺之遽中要害而甲遂死當由地方報官請騐並將兇犯解請訊詳擬抵 
[北通客述]  
　　通州采訪友人云六月二十一日適逢大雨載道汚泥倉憲飭暫亭騐米二十二日又因水溢停騐二十三日仍雨師稅駕無可從公二十四日提騐浙江第三十五起及江蘇第六十一起漕糧二十五日提騐浙江第三十六起及江蘇第六十二起漕糧前半起二十六七日又因雨阻停騐兩天二十八日提騐江蘇第六十二起漕糧後半起及浙江第三十七起漕糧二十九日提騐浙江第三十八九起漕糧騐至此尙存江蘇未騐漕糧二起浙江未騐漕糧四起此後若無陰雨則七月初四日可告竣矣○闔州麥店共有四家皆開設東關橫街等處各省巨商之販麥來此者咸報店過斛赴坐糧廳署納稅然後出售與人近有糧商販麥至通囤積小賣局過秤報稅名曰小報每年計小報之麥不下百餘萬石於來店火報大有窒碍經某侍御具摺奏陳奉旨交倉塲侍郎查辦等因欽此倉憲卽委通永道會同坐粳廳研訊隨將情禀覆以便查核覆奏大略謂嗣後仍准大小報並行惟小報過乎與例未符擬由坐糧廳設立官斛與麥店一律過斛以照平允○已决盜犯聶九兒前曾供出距州城東北一百二十里平谷三河兩縣交界處山套中胡家管爲賊之淵藪其中首犯楊二掌櫃疉次夥同行刦等情孫直刺因派出皂班王姓帶司眼線約會營官督率雲字營馬隊前往兠拿旋拿獲正犯七名内有一婦訊之刁悍異常想須施以嚴刑始肯將眞情吐露也 
[福海新聞]  
　　烟臺訪事人函稱上月廿八夜間大雨傾盆雷電繼作翌晨有南鄉人言及該處有瓜田一區巡瓜者三人夜宿棚中鬥葉子戲正在勝負未分之際爲豐隆君一震齊斃逾片刻始甦瓜棚已成灰燼○六月二十四日相傳爲雷租誕辰商民人等皆演戲酬神惟前數日疉有馬神明王火德星君諸神誕尤爲諸油作中奉祀維謹者也故屆期一同慶祝西圩門内一連演戲十餘日丁歌甲舞綿綿不絶○奇山所東城樓舊有二郎神廟六月二十六日俗傳爲神誕村人招優演戲共伸慶祝又謂神係玉皇上帝之甥管理民間雜病故當夏末秋初祭祀維謹似此邀蒙神佑行見神鷹靈犬庶可使五瘟神使退避三舍不經之語殊可嗤也○六月二十六日爲萬壽聖節文武員弁俱在天后宮恭設龍牌行三跪九叩道禮街市亦各縣燈慶祝　烟口係新開通商口岸實職人員較少於通都大邑故鷺班雁序頗形寥寥○戲塲中支棚避日示免 
 
 

Page 3

 
 
碍人目力本屬可厭六月二十八日慶豐戲園在奇山所東開演戲有賣瓜者列攤塲畔上支布棚緣有娼妓數人列坐其後有碍觀瞻班中人見之以爲何物東陵擅擎華蓋致使摩登鳩盤不得睹我等之　身手也　步下臺不問緣由將布棚撕碎又以手中串弄之小鐵杵作爲當須棒喝某正負痛爭辯有人喝曰此班中某先生也爾敢與作色　　聞之斂跡銷聲不敢作一語而罷然究不知先生爲誰也○某鴇者豢一雛妓不知因何致斃惟天明時頸上現自縊狀鴇亦草草稿葬焉於是彼此傳說該妓身死不明遂爲道轅訪悉立卽飭屬查騐旣至尸塲而骸骨無著僅有靑絲一綹蓮鞋一隻而已似此則更滋疑竇矣○武弁某有子尙幼不知染何病症至一藥鋪指買藥散一服而殤因疑該鋪訛給何藥又向他鋪購之則藥色不符滋疑益甚因欲禀官究辦經人調處始釋 
[上海官塲紀事]  
　　署理上海縣縣丞蔡二尹保昌期滿後正任劉二尹擇吉七月十三日午時回任上憲檄令蔡二尹赴無鍚高橋司巡檢任所交卸後卽欲履新劉二尹則已發紅諭到申矣 
[潔淸街道]  
　　本城街道獗隘糞穢堆積如山打掃夫又不肯實力從公一味虚應故事以致臭穢之氣旦夕薰蒸保甲總巡鍾受伯明府惡之派出巡勇四名分投巡察遇有堆積之處立喚打掃夫爲之掃除 
[示禁小錢]  
　　私用小錢本干例禁滬南各小錢莊爭相揷用每百多至六七文皆係沙壳廣片昨由本縣主簿出示嚴禁略謂倘再揷用小錢定將究辦亦整頓圜法之一端也 
[公所落成]  
　　滬上爲通商大埠各省商賈雲集大半皆建立公所以聨鄉誼而重商情兹有浙江定邑各商捐集巨資在南泥城橋迤西購地起建善長公所共建大殿二進殯房七十餘間爲將來停柩之用羣推朱葆三董其事自去年十月間鳩工庀材至今始行工竣朱乃於昨日率同在事諸人前往騐看見大殿一切金碧輝煌異常美煥卽殯房等處亦皆工堅料固可以經久於是在事諸人莫不喜逐顔開共慶公所落成將永垂於不朽云 
[上海縣署瑣案]  
　　前者巡防西局移送竊犯方照蘭至縣並起出尖刀兩柄前晚蔣刺史升坐花廳提訊方供稱小的係安徽徽州府　歙縣人年二十有四素習醬園業去年停歇後無事可圖家食已久至今年六月二十六日來申拜老賊張阿大爲師學習穿窬之技七月初一日行竊西門内二十二鋪李姓家衣服十件質得錢七千文業已花銷凈盡刺史曰爾别處可曾做案供稱小的在西南二門外竊過兩次刺史喝令從重笞責一百板收入自新所起案之尖刀儲庫再飭捕役查吊原贓○日前王慶泉訴請驗傷前晚蔣刺史提訊之下王訴稱小的家居治下西門外鄉間耕田爲業家有祖遺田五分前者江南製造總局西首十五圖地保顧仁基卽顧雪林欲向小的買去許以洋銀三百圓小的不允後伊乘小的外出向妻子騙買妻子無知受愚收受洋銀若干及小的回來得知其事卽向顧保理論突被顧子阿五持扁擔毆傷刺史飭仵作驗視禀稱稍有微傷遂諭令回去自行醫治靜候提顧訊斷 
[英廨瑣案]  
　　包探沈金隆拘解羅關榮到案禀稱此人向在平和洋行執業日前私取洋東洋三十元報捕後由小的查獲向詢原洋據言陸續用空僅剩洋十元今倂呈案請究平和洋人投案申訴羅關榮供因辛洋不敷日用以致用空容俟措還别駕問能否措還答能遂商之薩副領事著交捕帶回押候繳洋二十元然後開釋起案之洋先給領○工部局小工談春元談和尙前因向工頭金鍚鍚藉端拆梢洋二十餘元金心不甘具詞控告别駕准之立卽備文至寳山縣移提昨晨解案據原差禀稱談等在籍經其叔祖控伊違忤故均收在寳山監内金鍚鍚投訴拆稍情由兩談同供不敢拆梢實是一時糊塗叩求恩典况原籍尙有他案别駕著各責二百板後仍送寳山縣歸案辦理○包探顧阿六禀稱積竊周阿根前因犯事穂辦今又竊取陳阿大家水烟袋一枝由小的緝獲人贓送究陳投案領贓周供蘇州人行竊該死求恩别駕判責一百板　解回籍○包探黃四福禀稱曹阿狗借居李義記家中前晚竊取銀鑲烟槍一枝質錢使用經小的查起原贓送究李投案供稱與曹本是遠親又經其父一再求懇可否求恩免辦以全生意人體面曹阿狗供因有急用不得已暫將親戚之烟槍質錢一用求恩别駕著押交其父領回管束○包探趙銀河及二百十號華捕拘流氓周來發朱福生王友生余桂洪到案禀稱伊等前晚糾約多人至四馬路五層樓啜茗無端尋釁致將紅木凳打毁並碎茶盌數十隻跑走茶客不計其數此次約須虧洋百餘元幸有巡捕到來拘獲求究質之周等或供爲馬夫或爲手藝或則失業如今只求恩典别駕著各責四百板枷號二月示衆○包探孔阿才禀稱張紀生竊取王阿生家布衣一件由小的拘獲人贓送究别駕以張行竊有贓判責一百板○野雞倡婦朱王氏在途拉客由一百十八號華捕拘解請判朱王氏供蘇州人不敢拉客求恩别駕判交官媒管押三天○包探倪順泉拘解嚴阿寳禀稱此人前曾犯竊今又連竊張信卿倪少泉等家衣服由小的緝獲人贓送究張信卿倪少泉等先後投案領贓嚴阿寳供寗波人實因失業無期不得已而行竊求恩别駕判責二百板押兩個月以儆○包探竇如海禀稱昨有流氓楊順隆向吳阿四藉端拆梢洋四元在茶肆中吵閙不休經小的拘獲送究吳阿四供爲麫店生理與楊素不相識昨忽强欲借洋四元致與吵閙求鑒楊順隆供不敢拆梢求恩宥别駕判責二百板○包探張阿五禀稱前日有某船停泊華順馬頭上有陳高順托帶之川土被小工張紀香竊取數包約值洋二百十元之譜經小的查獲惟贓在法界無從查吊先將張送案請究陳高順投案訴稱小本營生受虧不起叩求吊贓質之張供贓存小東門外王德隆號内别駕著將張紀香押候照會法領事傳到王德隆再行復訊○四百九十六號華捕禀稱季鄉泉與朱茂生不知因何吵閙致季忿而吞烟幸經人知覺送入醫院救治惟尙不能工作故送案請究季供爲小工因被汚衊故思一死别無他故求鑒朱茂生供與戲言起見並無汚衊之事求鑒别駕著罰洋一元給季爲醫養之費○昨日早堂馬夫違章之案多至十八起别駕逐一研詰内有爭先者則每罰洋五元或三元其有溜馬攔路磕睡則每罰洋一元其病馬則歸公一馬房醫養 
[美界捕房瑣事]  
　　江北人邱阿大賃居北河南路第四百三十號屋内拖東洋車餬口前晚回家晚膳食畢車已不翼而飛告知捕房昨晨捕頭派包探石金榮查知係其同鄉蕭連川所竊拘至押候解送英公堂訊究○東洋車夫張星華前晚推車奔至北四川路猝將行人張忠蘭撞傷經二百八十三號華捕一倂拿送捕房捕頭飭將張送至同仁醫院敷治醫生騐得傷輕立卽送回釋放張星華禁至夜半開釋○偷兒王阿福昨日上午由斐倫路某姓家竊取松樹一捆負至中途經四百九十四號華捕人贓倂獲押候送廨訊辦○昨晨李陳氏衛梁氏在裏虹口始　口角繼致用武扭入捕房捕頭詰問以兩造均屬無知一倂斥釋○篷路三元宮由廣東帮集資設壇建醮熱閙異常前日下午有二女郎在某　絲棧放工過此欲擴眼界忽有流氓三五人前遮後護百般無禮二女疾聲呼救二十一號西捕聞聲赶至衆始奔散當獲甲乙二流氓解入捕房女不願隨案對質捕頭祗將甲乙押至晚二點鐘釋放 
[分發人員騐看名單]  
　　新海防例掣籖分發郎中尙其源廂藍主事馬樹梅直隸吳瀚澂廣東胡廷章浙江陳光淞浙江陳時利四川光祿寺典簿崔恩熙安徽○勞績掣籖分發主事四品銜王汝淮廂黃同文館保奏掣籖分發都察院都事陳壽平順天○同文館保奏掣籖分發部司務同知銜李聨璧直隸○新海防例掣簽分發知縣丁孝虎奉天○新海防例指省分發知府鹽運使銜陳文璣湖南浙江同知范啓璞順天安徽呂伯璜安徽湖北毛承霖山東湖北直隸州知州張承本湖南直隸知州郭寳銘安 
 
 

Page 4

 
 
徽湖北趙福康湖南浙江通判萬鍾彝福建北河陸承鎬江蘇安徽莫晉寳河南安徽張祺湖南廣西知縣李鳳來雲南貴州李叶庚江西湖南任壽彭浙江湖北王賓四川雲南鍚祉廂藍四川周良坫四川貴州查光華浙江安徽嚴以盛浙江直隸鄧盛　湖南廣西鍾鴻鈞湖南江蘇徐永恒四川雲南車士琛貴州雲南何維棣湖南四川鹽大使賀家穗湖南浙江席信芳湖南兩淮沈一鶚江蘇兩浙賈芳順天兩浙布經歴魏世春廣西雲南直州判于朗淸直隸東河郭士秀山西四川潘誦威江蘇直隸李景蓮浙江安徽府經歴韓錡直隸山東范森福建貴州朱光榮湖南貴州洪誥湖北安徽夏瑞符雲南四川唐紹寅江西廣西厲岏靑江蘇湖北盧鍚庚陜西四川縣丞温殿颺廣東福建孔憲琨山東北河秦應遂湖北山東彭煦賢湖南甘肅徐樹樟山東直隸賀師泰湖南陜西呂本潘江蘇東河林慶銘江蘇福建呂鍾渭江蘇北河薛紹鼎河南直隸王極四川北河董憲章河南東河田樹玉浙江直隸錢紹勛浙江江蘇鹽知事張有褘浙江兩淮縣主簿潘文澜湖北安徽州吏目孫逢吉安徽山東彭椿齡浙江直隸崔齡浙江湖北○道庫大使王詢浙江山東巡檢陳沛霖廣東廣西麥其超廣東廣西王崇烺山東四川熊德楨湖南湖北胡廷傑湖南貴州鄧樹功湖北湖南蔣孝怡湖南湖北王錫齡江蘇安徽李烘鈞江西福建周修鑑江西安徽薛連城河南直隸薛廷棨浙江北河黃秉禮浙江雲南王國楨四川湖南方毅忠四川湖北鮑家準浙江兩淮胡秉忠河南湖北張綸賢浙江福建袁倬貴州雲南從九品羅國楨廣東福建王楚丞安徽湖北宋霖瑛江蘇湖北典史王鏡壽奉天直隸譚存誠順天甘肅鄧繼芳湖北湖南喬傳文湖北四川張鵬山東直隸盧沛思江西直隸吳江春江西湖南陳之華浙江雲南陳德修浙江直隸未入流霍家本廣東福建翁炳章順天四川歐陽光廣東福建胡宗梁浙江直隸李振江河南直隸○籌餉例指省分發鹽經歴六品銜傅鍚桐直隸山東從九品郎裕身浙江湖北典史陳懋宗浙江直隸○勞績指省分發知州花翎劉成良廣西雲南知縣同知銜張美翊浙江直隸鹽大使慕寳齡山東長蘆縣主簿羅房河南東河巡檢李壽驥湖南湖北從九品葉文蔚四川湖北○進士掣簽分發知縣檀家琮安徽許堃湖北○進士指省分發知縣鄭籛福建江蘇徐鈞溥江西湖北○教習掣簽分發知縣徐承祿浙江○議叙指省分發縣丞張榮泉直隸安徽車士英奉天直隸典史許緯廣東山東○應補呈請分發通判戎陳猷浙江福建州吏目高煥文湖南廣西巡檢呂典謨福建廣東從九品張寳琛浙江江蘇未入流畢拱辰湖南廣西徐楨江蘇浙江 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示彚登]  
　　江西訪事友人來函云南昌府江訒吾太守洞悉近年吏治往往倚門稿爲腹心書役爲爪牙訟楫爲耳目弊賣不可勝言因分别剴切曉諭曰本府幼承庭訓砥礪廉隅壯遊四方深資閱歴前守瑞郡曾邀淸白之名兹蒞洪都益懔冰淵之誡事無鉅　必躬必親請託苞苴槪行屏絶署内並無親族人等帮辦公事之人亦無親友在外遊學隨帶家丁祗供服役毫不假以事權所有門稿簽押等名色一槪裁除不用至於書差與本官相去懸絶本府馭下極嚴槪不准妄談公事惟虑外來匪黨借事招搖無賴棍徒乘機撞騙事未可定法宜先防除飭屬嚴密查拿外合行出示曉諭爲此仰合屬軍民人等知悉本府愛民如子嫉恶如仇倘有前項匪徒冒名撞騙准卽就近禀縣以憑立子嚴辦如或甘受欺朦任聽煽誘一經發覺與受同科本府開誠布公言出法隨切勿視作具文是爲至要特示又曰爲政之道首在安民安民莫先除蠧本府前在家　並遊跡所經每見書役下鄉搔擾小則藉案訛索貽累小民大則恃勢欺凌逼斃人命種種爲害胡可勝言前任筠州曾先飭屬嚴禁兹臨首郡特行切實申明現查所屬各州縣馭　尙嚴書役中長法安分者固不乏人然若輩險詐多端肆無忌憚者恐亦不少若不從嚴整頓何以安民業而除民蠧除飭屬隨時查辦外合亟出示嚴禁爲此示仰闔屬書役人等知悉藉案詐贓以及恐嚇逼斃人命在在均干例禁法律森嚴不容輕犯如奉票拘傳犯證祇准查照票載事理遵辦毋得恃勢妄爲藉案搔擾更不得私帶白役嚇詐欺凌當知法紀是遵終身無咎倘或聰明誤用後悔奚追本府愛民如子不憚誨爾諄諄嫉惡如仇不敢自矜察察自示之後務須洗心革面痛攺前非倘敢有心故犯仍有前項不法情事一經訪聞或被告發定卽提案儘法懲辦决不稍從寛貸其各凛遵毋違特示又曰洪都爲人材淵藪儒林循吏代有傳人器識藝文尤稱巨擘本府奉憲委權兹篆亟思振興鼓舞期多士益自濯磨庶幾出則爲朝廷之棟梁處則爲鄉閭之矜式惟是自愛者雖多閒有口誦詩書性躭刀筆但求利已不頭　人之輩溷迹士林其姓名鄉里業經訪聞明確本應立予究辦以免玷我膠庠第念暗地捉刀究非敢挺身健訟畏人知覺似乎尙有人心旣　　線可原應姑予以自新之路爲此剴切曉諭以爲提撕爾等自問讀聖賢書所學何事若外託仁義之名暗施鬼骸之技一時雖自矜得計終必身敗名裂爲鄉黨所不齒國法所不容試於淸夜細思歴來恃衿帮訟之人幾文造孽錢誰能養家肥已又况一朝敗露上辱父母下累子孫夫身儒而心市井朱文端公猶謂可恥孰甚今身儒而心虺蜴其可恥更何如也自此次曉諭之後務須仰體本府委曲化導不忍不教而誅苦心猛自醒悟但能革面洗心卽成善士本府嘉其攺過自當一視同仁斷不稍念舊惡倘敢言諄聽藐怙惡不悛是甘心敗類自外生成或再經訪聞或一被告發定卽照例革究從嚴究辦勿謂言之不預也其各凛遵毋違特示 
[上海巡局瑣案]  
　　本城西門内孔家弄某氏婦與製　扇之田阿根有私旋又姘識徐某視田如陌路人田銜之向徐尋釁訛得洋銀六圓徐心不能甘控諸巡防西局移送總巡局鍾明府提訊之下判令將田重笞一百板枷號一禮拜○無錫人楊春牛寄居本城南門内前年十二月杪誘得俞錦芳之女携至無錫至月前俞始訪朋其事將楊送總巡局請追鍾明府提訊之下飭寄押縣署待質公所著交俞女此已詳紀報章矣日前楊將俞女交出明府提案覆訊判令將楊笞責二百板枷號三月俟期滿收入攺過所俞女鞭背二十下掌頰二百下交俞領回管束○竹行碼頭東來陞客棧容留匪人昨日捕役陳金由該棧内獲得積竊瞿福左海庭當塲搜出當票十餘紙及代爲出贓之陳德勝夫婦並棧夥某甲等一倂解至十六鋪中局李蘭史二尹立卽升堂審訊據瞿左二犯供稱籍隸湖南在輪船上往來行竊又據陳供所當之物皆由瞿左二人所託小的並不在塲共竊二尹又問左犯陳供實否左稱陳係在塲李二尹審實後判左陳各重責三百板瞿責二百板驅逐出境棧夥不應招留匪人判責一百板並著交出棧主再行究辦 
[法界捕房紀事]  
　　新任法總領事官所延大寫西人愛禮脫失去各物投報捕房捕頭遣包探緝獲原贓尙少絲巾銀鑲雪茄烟管等物因向細崽蔣洪如盤詰自認得贓後寄藏密采里西酒肆傭婦某氏處捕頭立將某氏傳到詰問情由氏交出文憑十三紙聲稱向隨某西人回國服役數年此次甫由外洋回滬未及一月蔣並無物件寄仔捕頭卽行釋出告以堂期須到案備質○某信局主某甲控局夥某乙竊取某客所寄之衣捕頭向乙研詰乙狡賴不承捕頭令押候解送公堂禀請鄭大令訊究并著中　同失主到案備質○前日工部局打樣西人行至公館馬路失去西字經文一本因卽投報捕房聲稱如有人拾獲者請送至大自鳴鐘捕房願出資酬謝捕頭允之○揚州流棍李德富前因販賣婦女案發遞回原籍近又潛來滬上在小東門外開設花烟館畜得鳩　荼母藥又之類以冀博取金貲邇有同鄉人某　不知從何處携女郎二口來滬鬻入李處爲娼立有筆據旋由李轉鬻與英界某花烟館旣而一女又轉至蘭芳　作皮肉生涯邇來李財運亨通搖得一會遂擬往江北一帶仍作水販生涯甲見其腰槖豐盈向之告貸李不允甲卽投上海縣署以伊家有姊妹一人被人誘出鬻於李處爲娼等詞控告縣主不予准理甲復投捕房聲訴捕頭以案關誘拐立遣包探拘李李已聞風逃逸乃將其妻某氏解入捕房並著交到二女聽候堂期解訊 
[蘇省官報]  
　　七月初一日候補道錢志澄通知由京引見回知縣張　迪禀謝奉委代理長洲縣事○初二日知縣林頤山禀知赴江陰見學憲楊士晟昨日禀知解餉赴滬回○初三日長洲縣王禀知交缷任事代理長洲縣張　迪禀知接印任事補用知府候補同知黃琪由京起服回省禀到新選上海縣縣丞劉定榮禀謝奉飭赴任○初四日無錫縣傅禀到正任川沙同知陳家熊由車坊釐局來○初五日瀋轅牌示照得署太倉直隸州陳謨禀請交缷赴引遺缺查有請補　州之蔣牧體梅堪以先委署理新　上海縣縣丞劉定榮禀辭赴任 
[安慶官報]  
　　調補安慶府王汝礪七月初四夜因病出缺遺缺委候補知府楊綜淸代理藩轅牌示　用知縣梁　觀暫委代理桐城縣桐城縣龍賡吉調署宣城縣代理宣城縣朱本委署桐城縣補用州吏目陳科孝委署合肥縣官亭司指分安徽試用府照磨　海到指分安徽新海防試用府經尹瑞麟到指分安徽議叙　補用府經　士林到缷署歙縣事候補知縣何恩煌到交代淸楚回候補知縣劉彦知　委發審局副辦陳麟瑞奉委發審幫辦委辦石　釐卡候補巡檢陸元桂到委署建平縣袁紀柱委署石埭縣典史黃壽昌均辭候補巡檢葛承恩知接辦牙厘局監印差本任　城縣劉家序到禀知交代淸楚候補知府王詠霓知州姚學仁直隸州王大慶　請假三天候補知縣趙元熙禀知奉委赴六安州幫審候補府經王開甲禀知奉行知咨部　　候補通判毛鴻禀知奉委上遊緝私候補巡檢吳大任到由精健營文案回候補州判王福銓到缷辦街口厘卡回候補巡檢張景辰由淮北解銀來省並領軍火典史劉兆黎禀知奉委會辦洋務　署太湖縣魏馴到候補知縣趙元熙知銷發審學習並銷首縣幫審 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月二十九日京報全錄]  
　　宮門抄○晉撫胡奏揀員請補知州摺○又奏揀員請升監掣　知　又奏甄别州縣片○又奏請准奏調人員免　　　扣資片○江撫德奏起解漕折銀兩片○大臣長等奏領隊大臣呈請回旗省親就醫調治情形摺○織造莊奏請留庫使片○六月二十九日兵部太常寺　僕寺鑲白旗值日無引見○載瀛因伊子命名謝恩○順天學致徐會灃　　訓○馮文蔚謝署左副都御史恩關防衙門奏初七日○大高殿大光明殿拜表瀅貝勒誤貝子行禮○召充軍機徐會　　皇上明日寅止至太廟行禮畢還海辦事召見大臣○○頭品頂戴山西巡撫臣胡聘之跪奏爲揀員請補繁缺直隸州知州以資治理恭摺仰祈聖鑒事竊照解州直隸州知州張喜田經臣奏請開缺留省另補於光緒二十二年三月初二日奉旨應遵　以奉旨後第五日行文按照限减半計算扣至三月二十一日作爲開缺　期業將截缺　由　部在案所選係繁難中缺　應在外揀員請補該州管轄四縣政務殷繁且地近鹽池督率緝私尤關緊要非精明幹練之員難　勝任臣督同藩臬　司逐加　選晉省候補直隸州知州雖有記名分發人員均於此缺不甚相宜未便稍涉遷就自應在於各項勞續候補班内揀補查有候補直隸州知州余駿年現年四十八歲陜西安康縣監生遵例報捐通判分發貴州補用光緒元年正月到省於見復下江永擬廳縣各城勦平六硐賊巢地方肅淸案内　奏保光緒二年十二月十四日奉上　著俟補缺後以向知直隸州知州補用並賞戴花飽欽此五年正月准補鎭遠府淸江通判　三月初三日到任復於防勦雲南昭通竄匪案内奏請加運同銜十六年推升順天府通判十七年四月初六日到任十九年五月報捐離任指定直隸州知州並捐離原省　發山西補用六月二十日經吏部帶領引見奉旨著照例用欽此領照起程八月十六日到省該員才具開展勤奮有爲現署斯缺一切措置裕如以之請補解州直隸州知州實堪勝任與例亦符據布政使員鳳林按察使劉鼒會詳前來合無仰懇天恩俯准以候補直隸州知州余駿年補授解州直隸州知州洵於治理有裨如蒙俞允該員係曾任應升實缺候補直隸州知州請補直隸州知州銜缺相當毋庸送部引見亦無叅罰案件所有揀員請補繁缺直隸州知州緣由理合恭摺具陳伏乞皇上聖鑒謹奏奉硃批吏部議奏欽此○○頭品頂戴山西巡撫臣胡聘　跪奏爲揀員請升監掣同知以裨謙務恭摺仰祈聖鑒事竊照河東監掣同知張貽琯緣事革職於光緒二十二年三月初二日奉旨應遵例以奉旨後第五日行文按照限减半計算扣至三月二十一日作爲開缺日期業將截缺緣由咨部在案所遺係繁難要缺例應在外揀選題補該同知監掣鹽引緝捕私販催徵鹽課事務殷繁現值河東整頓鹽務之際尤須精明幹練熟悉利弊之員方克勝任查定例河東監掣伺知係應題要缺應令揀選題補題升其補用班次先儘著有勞績先用卽用人員補用等語晉省現在並無勞績候補及委用試用本班應補人員其實缺同知非居要缺卽人地不宜亦無堪以升補之員自應在於現任應升各員内揀選題升查有靜樂縣知縣趙爾豐現年五十一歲正藍旗漢軍榮唐佐領下監生由謄錄議叙鹽大使遵例報捐分發指省廣東補用光緒六年八月到省復遵鄭工例報捐知縣遇缺先選用十五年六月選授山西靜樂縣知縣十月二十六日到省十六年二月十三日到任該員精明穩練辦事實心歴俸已滿三年並無違礙之處現在調署斯缺措置悉合機宜以之升補河東監掣同知實堪勝任與例亦符據布政使員鳳林按察使劉鼒會詳前來合無仰懇天恩俯准以靜樂縣知縣趙爾豐升補河東監掣同知洵於鹽務有裨如蒙俞允該員現經保薦卓異應俟奉准部覆後倂案給咨送部引見以符定制所遺靜樂縣知縣係屬簡缺晋省現有應補人員應請扣留外補合倂陳明所有揀員請升監掣同知緣由理合恭摺具陳伏祈皇上聖鑒謹奏奉硃批吏部議奏欽此○○胡聘之片再查定例道府州縣凡由勞績保歸候補班者均試看一年期滿由督撫詳加甄别等因歴經遵辦在案兹查有三品銜知府用候補直隸州知州徐桂芬自光緒二十一年四月十六日到省之日起連閏扣至光緒二十二年三月十六日一年期滿例應甄别又查有候補知縣張侍楓於光緒十七年五月十三日到省十九年六月報丁母憂二十一年九月服滿起復回省今以原到省之日起扣至光緒十八年五月十三日一年期滿例應補行甄别據藩臬兩司詳請具奏前來臣查該員徐桂芬明幹有爲張侍楓辦事勤愼試以律例均能通曉應請留於山西照例補用除履歴咨部外謹附片陳明伏乞聖鑒謹奏奉硃批吏部知道欽此○○胡聘之片再臣前因晉省議設商務稅局奏調籍隸山西之刑部候補郎中醫中裕候選道冀以龢候選知府劉篤康來晉商辦一切欽奉硃批允准在案嗣閱邸抄候選知府劉篤康業已選授浙江嚴州府知府自應依限領憑赴任以重職守惟是晉省商務正當創辦集資購器等事在在需人經理該員劉篤康甫經選缺尙未到任究與現任實缺者有别合無仰懇天恩俯准勅部免其開缺暫令來晉會同籌辦設立商務事宜俟數月之後稍有端倪卽行由臣給咨赴浙履任庶員缺不至久懸商務可期就緒出自聖主逾格鴻施再曹中裕冀以龢二員均經奉旨准調不日卽可來晉此次所辦商務係奉旨勅辦要件事屬創舉與尋常咨調不同應請勅部將該二員仍各按班選補不扣原資俾得盡心襄辦期於商務有裨謹附片陳請伏乞聖鑒訓示謹奏奉硃批著照所請吏部知道欽此○○德壽片再江西省光緒二十一年分漕糧體察情形仍難起運本色應請循舊折徵經臣據實具奏奉硃批著照所請戶部知道欽此欽遵並將催完光緒二十一年分漕折銀五十五萬兩分作十一批札委大挑知縣李鏡銘等先後領解前赴部庫交收經臣附片奏報各在案兹據督糧道劉汝翼詳稱現又催完光緒二十一年分漕折銀四萬兩作爲第十二批又催完二十年第十五批漕折銀八千兩十九年十七批漕折銀二千兩共銀五萬兩札委候補同知倉爾楨領解於二十二年五月十三日起程查照舊例仍由湖北安徽江蘇山東直隸等省正站行走解交部庫等情前來臣覆核無異除照例分别塡發勘牌撥兵護送飭令該員等小心管解星速遄行確探前進曁咨移部科並咨前途前督撫一體撥護以照愼重一面飭催赶徵續解外所有起解光緒二十一年第十二批並各年尾批漕折銀兩緣由理合附片陳明伏乞聖鑒謹奏奉硃批戶部知道欽此○○奴才長庚鍾亮跪奏爲領隊大臣思親致疾病勢日增呈請回旗省親就醫調治據情代懇天恩恭摺仰祈聖鑒事竊奴才等據索倫營領隊大臣德恩咨呈領隊於光緒二十年六月初十日蒙恩簡放索倫營領隊大臣領隊之母年逾八旬多病不能迎養祇以邊遠差缺義不敢辭瀕行母病增劇依依不捨絶而復蘇者再百般寛慰告以到官後卽日辭歸始獲勉强就道二十一年六月行抵伊犁接印任事理應力圖報稱何敢自外生成實因連接家書皆云老母思子情切病勢侵尋時而喃喃私語無非盼子早歸得以一見爲幸領隊聞之痛徹於心又因水土不服牽引舊疾精神日漸昏瞀目下邊疆多事舉凡訓練旗兵整飭營伍皆領隊應盡之職乃當此寢饋難安之際病勢日增尤恐以方寸已亂之躬致滋貽誤再四思維惟有仰懇據情代奏准予回旗省親藉便就醫調治此後母子有生之日皆永矢圖報之年等因前來奴才等當卽派員查騐屬實現值回氛不靖防務戒嚴該大臣以久病之軀恐滋貽誤亦係實在情形正擬商酌辦理問復准該大世咨呈病日增劇時有言語艱澀狀萬難再留懇予先行委員接署俾得卽早起程等因合無仰懇天恩俯念該大臣問關萬里到任後實因思親致疾日漸增劇懇予回旗省親就醫調治如蒙俞允再由奴才等遴員署理以重職守而便該員啓行出自高厚鴻慈所有據情代奏各緣由理合恭摺具陳伏乞皇上聖鑒訓示謹奏奉硃批另有旨欽此○○莊健片再奴才衙門司庫筆帖式庫使等員向例五年任滿呈報内務府更換如有當差得力歴經奏蒙恩准留年在案今查庫使文照於光緒十八年三月五年任滿因其當差勤奮當經前任織造茶廷慶林兩次附片奏留二年扣至本年三年又屇期滿維查該員在蘇有年織務熟悉工匠人等亦各畏服歴委解運進京毫無貽誤現值開辦本年赶運及添派各項要差該員隨同經理正資得力可否仰懇天恩俯准將該庫使文照再留二年俾奴才藉收指臂之助出自高厚鴻　理合附片具奏伏乞聖鑒訓示謹奏奉硃批著照所請該衙門知道欽此 
 
 

Page 13

 
 
[光緒二十二年七月初一日京報全錄]  
　　宮門抄○粤督譚奏揀員請補副將摺○大臣訥奏報校閱前藏漢番官兵春操情形摺○江撫德奏請將虧短交代銀兩之知州革職勒追摺○又奏籌解軍餉片○滇督崧奏請更正遊擊名字叅將保案片○黔撫嵩奏報查閱營伍出省日期摺○又奏揀員借補都司摺○東撫李○奏道員留工片○又奏道員運同飭赴新任片○粤撫許奏道員廻避指省片○七月初一日刑部都察院大理寺鑲紅旗值日無引見○吏部呈進月官卷○召見軍機○○太子少保頭品頂戴兩廣總督臣譚鍾麟跪奏爲揀員請補副將恭摺仰祈聖鑒事竊准兵部咨廣東赤溪恊副將王世明調補崖州協副將遺缺應用儘先人員迅卽揀員請補等因兹在外海水師儘先副將班内揀選除陳錦濤現未在營應行開除劉幹淸劉盛濯張邦福均未保題引見外查有奏留廣東補用前福建閩安恊副將馮英華年四十七歲廣東歸善縣人由勇目遞保儘先副將准補廣東赤溪恊副將調補福建閩安恊副將尙未到任丁憂開缺現已服闋經臣奏留廣東仍歸本標候補奉硃批兵部知道欽此該員年强技嫺水務熟習並無在外省軍營叅革朦保情弊合無仰懇大恩俯准以馮英華補授赤溪恊副將俟部覆到日會商閩督揀員對調並給咨赴部引見以符定　謹會同署廣東水師提督臣潘瀛恭摺具陳伏乞皇上聖鑒敕部核覆施行謹奏奉硃批兵部議奏欽此○○奴才訥欽跪○奏爲校閱前　漢番官兵春操情形恭摺具陳仰祈聖鑒事竊查前藏漢番官兵例應春秋二季操演分别賞罰以示勸懲兹屆春操奴才預飭將備戴璘等調集各營官兵一體操練隨於三月十七日起奴才連日親赴校塲認眞校閱所演陣式尙屬整齊連環排槍聲勢聨絡籐牌刀矛等技以及行陣攻山奪卡均爲趫捷各官兵弓箭鳥槍中靶者合計亦在七成以上奴才於校閱時擇其技藝最爲嫻熟者優賞記名拔補次則賞給綢縀銀牌荷包小刀等物以示鼓勵間有技藝生疎未能合式分别降責用昭懲戒仍嚴飭將備戴琫等勤加教練實力操防務期一律精强咸成勁旅仰副聖主愼重邊陲修明武備之至意所有校閱前藏漢番官兵春操情形理合恭摺具陳伏乞皇上聖鑒謹奏奉硃批知道子欽此○○頭品頂戴江西巡撫臣德壽跪奏爲已故知州虧短交代銀兩延不完解請旨暫行革職勒限追繳恭摺仰祈聖鑒事竊查州縣經徵錢糧絲毫皆關國帑不容稍有虧挪交代例有定限自應按限淸交豈容任意延宕兹查前署寗都直隸州已故知州金時宣前在寍都州任内交代早經算明定限尙有徵存地丁耗羡銀一千六十一兩六錢一釐屢催延不完解寔屬瞻玩已極現在交代定限已逾未便稍事姑容據署藩司翁曾桂署臬司裕昆督糧道劉汝翼轉據該管巡道揭報前來相應據實奏叅請旨將署寍都州請補斯缺尙未引見之已故知州金時宣暫行革職勒令該家屬限一個月内掃數完繳如果依限解淸再行奏請開復倘敢仍前延宕另行從嚴叅辦查抄備抵所有此案交代應造達部册結容俟叅限屆滿有無完解再行辦理除咨戶部查照外臣謹會同兩江總督臣劉坤一恭摺具奏伏乞皇上聖鑒訓示謹奏奉硃批著照所請該部知道欽此○○德壽片再查兩江督標南字六營奏明由江蘇安徽江西三省藩庫每月各協銀六千兩又准戶部咨前督臣曾國荃奏裁營竣事布置移紥情形並江蘇安徽江西恊餉咨請仍舊按月協濟各等因業經行司陸續籌解嗣南字營攺爲煦字營又續攺爲老湘等營所有前項軍餉銀兩自光緒十年六月起連閏解至二十一年十二月止隨時奏報各在案兹據署布政使翁曾桂詳稱現動放各年地丁共銀一萬八千兩以爲奉撥金陵南字等營攺爲老湘新湘等營光緒二十二年正月起至三月止三個月軍餉遴委候補知縣包國瑚領解於二十二年四月初三日起程由水路前赴督辦金陵防營支應總局交收詳請具奏等情前來臣覆核無異除咨明戶部並咨兩江督臣查照外所有籌解金陵老湘新湘等營二十二年正月起至三月止軍餉緣由理合附片陳明伏乞聖鑒謹奏奉硃批戶部知道欽此○○崧蕃片再留滇儘先補用遊擊李福新前於克復貴州黃平等城案内保獎以守備儘先補用將李福新誤書爲李福興請將興字攺爲新字又儘先補用都司楊聨科於克復富民祿勸兩縣城池案内保獎免補守備以都司儘先補用又於勦平猓黑叛匪案内重保免補守備以都司儘先補用請將該員重保都司之案攺爲免補都司以遊擊儘先補用又留滇儘先補用叅將彭仁里漏保遊擊一階請將保獎叅將之案攺爲免補都司以逰擊儘先補用禀由雲貴督標中軍副將高德元等先後詳請奏咨更正攺獎前來奴才覆查無異相應請旨勅部准將李福新等名字錯誤及重保漏保之案分别更正攺獎查照核覆俾昭核實除將該員等履歴淸册送部查核外謹附片具奏伏乞聖鑒訓示謹奏奉硃批該部知道欽此○○頭品頂戴貴州巡撫奴才嵩崑跪奏爲遵旨查閱營伍出省日期恭摺仰祈聖鑒事竊奴才接准電傳二月初九日奉上諭本年輪應查閱湖北湖南雲南貴州四省營伍之期貴州卽派嵩崑認眞查閱各省營伍關繫緊要國家養兵歲需詎帑不知凡幾原以備禦外侮近來各督撫往往視爲具文並不認眞校閱以至武備日見廢弛殊屬有負委任兹特再行申諭各該督撫務當逐一簡校如有技藝生疏老弱充數及軍實不齊等弊卽將該管將弁據實嚴叅毋得稍涉瞻徇欽此電傳到黔遵卽恭錄諭旨咨明提督四鎭並行各標恊營遵照在案兹奴才將撫標左右兩營及貴陽營守兵練軍並平遠定廣平越新添各營練軍先行閱看業已竣事擇於四月初八日起程先赴上游閱看提標及安義威寗鎭標各協營營伍俟次第閱畢卽行回省調省城附近各營後冉赴下游閱看鎭遠古州鎭標各恊營官弁兵練總當盡心簡校分别黜陟賞罰以符營制除檄飭兼署藩司黃元善將日行事件代拆代行遇有緊要事務仍送奴才行次親自核辦外所有出省巡閱日期謹恭摺具奏伏乞皇上聖鑒謹奏奉硃批知道了欽此○○頭品頂戴貴州巡撫奴才嵩崑跪奏爲揀員借補都司員缺以實營伍恭摺仰祈聖鑒事竊查仁懷營都司協和准補上江協右營遊擊所遺員缺接准部咨係部推之缺應用儘先人員飭令揀員請補以符定制等因自應遵照辦理奴才於通省武職人員内逐加遴選查有留黔儘先補用遊擊廖鴻章現年五十二歲廣東嘉應州興寗縣人於同治七年投効湖南軍營充當勇目由軍功歴保以都司留黔儘先補用並換花翎嗣於援黔各軍盪平烏雅坡全股苗巢並迢剿丹古亂苗及盪平四脚牛賊巢前後三案出力經前湖南巡撫臣王文韶彚保光緒三年七月十八日奉上諭著免補都司以遊擊仍留原省儘先補用欽此五年凱撤離營六年到黔十年奉委堵剿黔邊粤匪擒獲首要各犯在事出力經前署撫臣李用淸奏保光緒十一年六月十二日奉上諭著以遊擊本班儘先補用欽此造具履歴咨部註册接奉部覆准其按班序補在案現帶黔西營練軍該員熟習營規辦事勤幹以之借補仁懷營都司員缺洵屬人地相宜合無仰懇天恩俯淮將該員廖鴻章借補仁懷營都司員缺實於營伍有裨如蒙俞允一俟接准部覆卽行給咨赴部引見以符定制除咨部科查照外謹會同雲貴總督臣崧蕃　州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏欽此○○李秉衡片再臣准吏部咨光緒二十二年四月二十九日奉上諭安徽鳳潁六泗道員缺署李希杰補授欽此當經欽遵轉行知照惟李希杰督辦中游河工甚資得力本年復奏委辦理北運河挑濬工程現在伏汛屆臨修防正當吃緊且　船已入東境俟訊漲渡黃啓壩入運一切照　催　在在均關緊要未便遽易生手合無仰懇天恩將新授鳳潁六泗道李希杰暫踓留工俟中游遴委有人再行飭赴新任出　鴻慈謹附片　○奏伏乞聖鑒訓示謹奏奉硃批着照所請欽此○○李秉衡片再新授山東登欺靑道錫桐現已領憑省自　卽飭赴任供職以專責成李興銳交卸道篆後亦應遵旨卽赴長蘆運司新任除分檄飭遵並咨部查照外謹附片陳明伏乞聖　謹奏奉硃批知道了欽此○○許振褘片再定例外官姻親屬中本身兒女姻親同在外官應令官小者廻避兹廣東候補　夏獻銘第五子於前年聘定臣女爲室年幼未及成婚係屬兒女姻親夏獻銘例應廻避攺指别省查廻避係應離省人員毋廣　捐　省分發夏獻銘現擬遵例赴部呈繳指省銀兩攺指湖南仍歸候補班補用俟接准部覆發給執照卽行請咨前往等情據布政　張人駿具詳請奏前來除咨吏部核覆外理合附片陳請伏乞聖鑒謹奏奉硃批吏部知道欽此 
 
 

Page 14

 
 
[光緒二十二年七月初二日京報全錄]  
　　宮門抄○江督劉奏查明道員服官省分並無鹽務事業及應行廻避婣親摺○又奏查明通海如泰現無蠹役擾害情形摺　　學政李奏報科試寗國等屬完竣摺○鄂撫譚奏委署知府片○七月初二日工部鴻臚寺正藍旗值日無引見○召見軍機李端棻○○頭品頂戴兩江總督臣劉坤一跪奏爲查明道員服官省分並無鹽務事業及應行廻避婣親恭摺具陳仰祈聖鑒事竊准吏部咨開前署兩江督臣張之洞奏請將江南鹽巡道胡家楨與他省相當道員對調一缺原奏稱該員會辦兩淮鹽務其是否實有鹽務事業未據切實聲明又稱籍隸浙江與江蘇本地人親友極多亦未將該員與江蘇何人係何婣親應否廻避之處詳細聲明無從核議應請旨飭令切實聲覆再行核辦等因光緒二十二年二月二十二日具奏奉旨依議欽此由部知照到臣卽經轉飭　照去後兹據江南鹽巡道胡家楨禀稱該道於同治五年以鹽大使分發兩淮候補曾奉委署丁谿塲大使篆務並委辦督銷緝私等局差使十三年過班知縣卽歸地方候補歴保道員光緒十八年補授今職該道服官江蘇爲時雖久然現官鹽道於江寗府屬紳民並無新戚其餘外府疏遠婣親均不在所轄境内且查例載亦無應行廻避明文至前在兩淮候補係由運司委辦鹽務差使並無鹽商事業籍隸浙江於江蘇省旣非祖籍亦非商籍曾於到省時將並無各項違礙及應行廻避照例取結聲明有案禀請核辦前來臣查該道在任有年勤於守職一切應辦公事均能措置裕如該道於所轄境内旣無應行廻避婣親前在兩淮候補係由運司委辦鹽務差使亦無鹽商事業到省時已照例出結聲明如無各項違礙情事似應飭令照舊供職以資得力理合恭摺具陳伏乞皇上聖鑒敕部查照謹奏奉硃批吏部知道欽此○○兩江總督臣劉坤一江蘇巡撫臣趙舒翹跪奏爲遵旨查明通海如泰四廳州縣現無蠧役擾害情形恭摺據實覆奏仰祈聖鑒事竊前署總督臣張之洞臣趙舒翹承准軍機大臣字寄光緒二十一年十一月二十五日奉上諭有人奏州縣差役魚肉小民請飭裁革一摺據稱江北通州海門泰興如皋等處差役甚多欺壓愚民傾陷詐贓種種弊竇請飭革除等語著張之洞趙舒翹按照所奏各節嚴飭所屬痛除積弊毋令蠧役擾害閭閻原摺均著鈔給閱看將此各諭令知之欽此遵　旨寄信前來當卽恭錄行司遴員馳往確查去後兹據委員候補知縣郭寅階禀稱遵卽攺裝易服馳赴該廳州縣周歴城鄉村鎭密加詢防查得通州差役向有一百五十餘名自知州汪樹堂光緒十八年到任逐加裁汰現存八十四名海門廳差役向來人數頗多自同知王賓十九年到任斥革不補現存六十四名如泰二縣差役從前各有八九十名現如皋縣止存六十二名泰興縣止存五十四名均無私川差夥三夥名目至如原叅喊禀必簽值役及非命盜重案亦准喊禀一節查喊禀卽係傳詞久奉通飭嚴禁該廳州縣遵章三八報告雖案關命盜不拘告期而承行書役無論命盜案件及尋常詞訟一槪由官簽派不致有熟差之弊又如原叅掛號相騐一切著名陋規宜革一節查該廳州縣詞訟無多每逢造期坐堂收呈不須掛號通州亦無每號洋四元錢八百文及泰興知縣號錢二千四百文爲一規矩之說至赴鄉騐案按日給發工食並不先期派人下鄉騐畢押帶書役回署不准逗遛無從勒索案内鄰證擇要傳質一訊卽釋不令覊累其餘過堂結案和息尙無各項陋規又如原叅差房費變本加厲及蠹役名目繁多宜嚴行裁革一節查書差需索紙筆酒飯等費不能保其必無但不至有數十百千及洋銀數千元之多果有其事民間耳目難瞞必互行譁詫及徧加訪察毫無所聞卽謂通州房重於差海門泰興差重於房亦復查無實迹若包攬詞訟之人到處皆有非止如皋地方果能聽斷勤明訪拿嚴辦若輩自無所施其伎倆又如原叅新官到任差役醵錢供給謂之上堆門丁得受陋規尅扣工食遇事徇庇民不敢告差役愈橫一節查該廳州縣缺非瘠苦何至履任伊始卽派差役供給轎馬業經明查暗訪並無其事惟門丁得受陋規尅扣工食以及差役被控陰爲護符係屬通弊全在本官駕馭得法不假事權自能弊絶風淸何至爲其播弄現如皋縣知縣童秉厚因信任丁役已與泰興縣知縣王肇嵩均奉叅革其餘正署各員罔不自顯考成力除積弊合將逐欵訪查情形　晰禀陳等情由臬司吳承潞詳請核奏前來臣等伏查州縣爲親民之官方今時事多艱尤以愛養黎元爲自强之計豈可縱容丁役内外勾結擾害閭閻兹據委員確查通州海門如皋泰興等處被叅種種蠹弊查無實據現存差役核與額設人數相符請免置議其信任丁役之如皋縣知縣童秉厚及泰興縣知縣王肇嵩均經前署督臣張之洞另案奏叅革職亦無庸議臣等猶恐日久生玩致滋弊實與其懲處於事後而民困已深何如申儆於平時而官箴恪守現經嚴飭該廳州縣認眞約束永杜弊端並行各州縣一體遵照仍責成該管道府就近稽查如果屬吏中有濫設差役舞弊擾民立卽據實揭叅勿稍瞻徇以肅吏治而恤民隱所有臣等遵旨確查緣由謹合詞恭摺具陳伏乞皇上聖鑒訓示謹奏奉硃批知道了欽此○○趙舒翹片再據江蘇按察使吳永潞詳稱訪聞甘泉縣舉人王希善橫行鄉里魚肉善良作奸犯科聲名甚劣實爲地方之害卽經檄府密查兹據揚州府知府沈鍚晋禀查得王希善籍隸甘泉縣由廪貢生於光緒二十年甲科午本省鄉試中式第一百三十七名舉人平素逞刁健訟積案纍纍自膺鄉薦如處生翼黨與更多帮訟抗官目無法紀除暗中唆使未據自行出名之案不計外光緒三年誣告學徒黃翰生與伊妻王余氏有姦訛索錢一千三百串爲出　娶妾之用勒寫田契未遂控縣駁斥當奉學院訪聞飭查詳革經舉人高穟生以王希善病瘋妄訟禀請詳銷十六年誣告實居揚州原籍金鹽縣廪貢生魏業釗賄買聨號雇伊槍替許銀八百餘兩立揭被吞迭控縣府并糾鄭雅南等赴縣閧閙旋又控奉學院行司移道查無聨號之事飭縣訊明穂辦王希善又揑稱痰疾觸發僅取供結含糊完案十九年誣告許文煜何敬夫誘伊族姪王惠芬賭博輸洋八十元伊姪不知下落控具提訊何敬夫卽又生何國恂投訴細訪王惠芬並無其人王希善情虛抗傳十二年儀徽縣文生王聲和揑告江都縣書吏李昌壽林在中隱匿災區各情上控督院行查無據詳蒙批飭將王聲和衣頂褫革示懲乃王希善自恃舉人挺身扛帮　控不㑀以上二案現尙未結開具欵指由司詳請奏革前來臣查該舉人王希善身列賢書行同痞棍　張爲幻全無靡恥若任恃符而撓法未免縱惡而長刁卽據該司府訪查確實相應請　將王希善舉人斥革以便飭府提案澈究詳辦俾免健訟而駁效尤　會同兩江總督臣劉坤一附片具奏伏乞聖鑒訓示謹　奉硃批著照所請該部知道欽此○○安徽學政臣李端遇跪奏爲科試寗國等屬完竣恭摺仰旂聖鑒事竊臣於本年二月初九日出棚先考寍國並調考廣德州次及徽州池州安慶於五月十七日一律竣事十八日由安慶動身返回太平駐署查皖南各　自去年歲考臣關防加密士子等頗知畏法故寗國廣德徽州池州三府一州以次考畢甚屬安靜惟安慶　試太湖縣文童　塲有槍手張霖一名希圖冐應臨塲不到童卷之名接卷入楊藉售其技經該認保當塲指獲交提調官將該槍犯照作弊未成例枷責示衆潛山縣文童正塲又經當塲盤獲槍手徐靑一名與太湖縣槍犯情事相關仍交提調官照例懲辦該廪保殷先民徐道藩等均給獎賞以示鼓勵其餘各正塲一律平靜均無他故此次新進各童率多恂謹雅飭臣於發落日諄諄告誠勉其敦品勵學勿蹈荒廢該童等尙知領會異日有能蔚爲國器堪備緩急者庶不負朝庭作育人才之至意至臣封門後一切關防悉照歲考辦理地屬再來措施較易返駐署後應行坐考太平惟當塗縣因事禀請緩期是以臣擬於七月初旬出棚往考屬州以俟皖北試畢再辦　　　試所有微臣科試寗國等五屬完竣情形理合繕摺其陳伏乞皇上聖鑒再臣經過地方雨暘應時比返太平夏雨過多稻田或應　灌此後放　尙望有秋合倂片　謹奏奉硃批知道了欽此○○譚繼洵片再宜昌府知府存厚現因俸滿請咨赴部引○見而遺該府篆務應卽委員往蜀以重職守查有試用知府丁柔克才具明　辦公愼勤堪以署理據湖北布政使王之春按察　　　　會詳前來除檄飭遵照外謹會　督臣張之洞附片具陳伏乞聖鑒謹奏奉硃批吏部知道欽此　　　 
 
