# 1917 - 17 - 4915783

 

Page 1

 
 
   
 
 

Page 2

 
 
時評 
[命令與謡言（冷）]  
　　總統將發命令以解釋解散國會内閣之謡言矣嗚呼謡言之勢力何竟若是之有效耶將帥無不和者敵不能縱反間之計謡言者其作用反間計類也故余謂欲解釋解散國會解散内閣之謡言其法莫如府院之間益增親密對於議會益示尊重如是則解散國會解散内閣之說自無由生即生人亦决不能信人不能信則謡言無效而謡言失其勢力不消滅而自消滅矣今若以命令解釋之是不啻以命令與謡言對待也苟命令解釋之後而謡言依然仍在則命令之效力反不及謡言而命令亦且窮於應付矣 
　　故曰苟確認其爲謡言者不必解釋者也何况以命令 
[命令]  
　　一月十五日大總統令兼署内務總長范源濂呈核新疆省長楊增新呈請任命楊繼昌試署温宿縣知事應照准此令　　又令陸軍總長段祺瑞呈准吉林省長郭宗熙咨請以常魁補阿勒楚喀正黄旗防禦富維德補雙城堡正黄旗防禦應照唯此令 
　　又令陸軍總長段祺瑞呈准靑州副都統延年咨稱正藍旗驍騎校鍾謙因病懇請辭職等語鍾謙應准免職此令 
　　一月十六日大總统令馬德恩馬長泰給予三等文虎章王德山程德元張文翁給予四等文虎章此令 
　　又令馮汝森給予四等嘉禾章此令 
　　又令王藻忠給予五等嘉禾章此令 
　　又令派龍驤充察哈爾全區墾務總辦此令 
　　又令任命王治昌爲農商部參事此令 
　　又令陸軍總長段祺瑞呈已褫中將銜陸軍少將易堂齡當差勤奮請予開復等語易堂齡應准開復中將銜陸軍少將原官此令 
　　又令參謀總長王士珍呈請任命王冠勳爲直隸督軍公署中校參謀關甘霖張席珍爲少校參謀應照准此令 
　　又令參謀總長王士珍並請任命邢士廉爲黑龍江督軍公署中校參謀鄭英啓爲少校參謀應照准此令 
　　又令陸軍總長段祺瑞呈請將劉悅桐授爲陸軍步兵少校徐盛勤司承業關成德胡有謨授爲陸軍騎兵少校黄志忠王華春榮加陸軍步兵少校銜劉玉山周吉成劉萬和李玉田龐台陞加陸軍騎兵少校銜陳繼堳授爲陸軍三等軍需正應照准此令 
[專電]  
　　北京電　政府消息鄭家屯案日原要求計八項（一）設警（二）軍事顧問（三）聘士官學校敎員（四）道歉（五）張貼親善告示（六）出資撫恤日兵（七）處罰當事者（八）省署增聘警察後五項業已承認前三項作爲懸案 
　　北京電　據外交消息鄭家屯交涉確未了結設警一層我政府尙據理拒絶 
　　北京電　報載孫洪伊虧欵等事孫自甯來電請起訴范總長亦令警廳查辦 
　　北京電　孫洪伊由寗來電請各報切實更正謡傳並延律師唐寶鍔訴究造謡主名 
　　北京電　昨（十六）政團協商會開會討論繼續辦法到者十九政團代表五十四人議决推孫潤宇黄雲鵬王侃經理會務並限三日内各團推定代表到會以便開會討論憲法上重大問題 
　　北京電　昨日政團協商結果（一）各派代表以三人爲限（二）代表之言論即認爲團體之意見（三）協商事不用表决法（四）新團可隨時加入（五）以黄雲鵬孫潤宇王侃理會務（六）三日内推定代表通知該僵 
　　北京電　河間派周駿來京報告浙警風潮始未原因昨（十六）謁元首密陳浙省議長沈定一亦於昨謁元首密談肇事原因及反對楊齊内容 
　　北京電　交通部所定内國債條例（一）專備擴充交通事業之用（二）定額二萬萬元分四期募集第一期三月一日開始（三）用途要點爲收回正太道清鐵路及完成延長京綏線（四）分爲一千元一百元十元三種（五）實收九四以上（六）年利六釐（七）還期十年（八）以交通營業盈餘提成付息 
　　北京電　農商部誥誡商民接洽工礦各事絶不容有金錢等非法運動 
　　北京電　總統將頒關於内閣國會謡言之釋疑命令 
　　北京電　陳財長辭職問題仍未完全消滅惟所難在繼任之人 
　　北京電　元首限制平政院受理訴訟範圍命顀議員郭章鋆提出質問直指此命令爲違法護符 
　　北京電　沈佩貞上書政府願組織團體爲政府効力政府以不敢當三字答之 
　　北京電　昨日國務例會議决要案（一）各部曁國務院官制通案通過不日仍交國會（二）安省政務廳長陳師理免職以秋桐豫署理（三）以何品璋爲海軍部軍務司長（四）以石志泉司法部民事司長（五）報紙修例交内部再核並交各部簽註限二十一日送還條文三十三不納保證金多罰金刑歸普通司法機關管理稱報紙法（六）交通部内國公債條例即提交國會 
　　北京電　衆議院十六下午一時開會湯主席先表决議員請假事秦廣禮動議英文報載鄭家屯案均已承認請外交總長出席遂關秘會伍朝樞出席報告又吉長鐵道借欵案亦開秘會審查報告尙有數處擬請政府與日本南滿會社磋商修改再交院議多數可决 
 
 
 

Page 3

 
 
[外電]  
　　北京電　議員紛紛出京回里度歲憲法草案二讀會將因不足法定人數而致延期審議會長已電致請假各議員促其速回下届會議定於十九日舉行發表審查憲法之報告 
（十六日） 
　　北京電　外省尚有請欵以付民軍欠餉者龍濟光今又要索巨欵以准其截留鹽稅爲請但此請未必邀准　督唐繼堯亦請欵甚亟政府近曾滙滇一百萬元惟唐督電稱陰曆年前需欵左七百萬元以上所撥之數不敷應用 
（十六日） 
　　北京電　昨日總統接見蒙古王公該王公等依照舊習來京覲見元首但未有禮物往還總統之意以爲此種浮文不適用於民國故廢止惟以榮銜賞給某某王公（十六日） 
　　成都電　王芝祥昨在鳳凰山閱操蜀兵與操者萬人日光映耀軍容愈壯且操演交戰等形式（十五日） 
　　成都電　戴戡已抵成都並無風潮且受歡迎惟因是日蜀兵大操故官員未親往迎迓 
（十五日） 
　　廣州電　廣州天花日盛官場已在城内設立牛痘局四十八所醫學大會定於二十日舉行目下中外醫界代表已陸續到省（十六日） 
以上路透電 
　　北京電　昨日衆院開秘密會外部伍朝樞出席大約係討論老西開與鄭家屯兩案（十七日） 
　　北京電（）北京日報云宣統師傳梁鼎芬近告總統謂宣統年已十二願出外遊學（十七日） 
　　北京電　昨日駐京美使芮恩施往見總統謝中政府答覆美總统威爾遜議和通牒之誠意（十七日）以上德文電 
　　北京電　中法老西開問題近有日英俄三國左袒法國干涉中國政府之風說記者曾以此說詢諸三國有責任之外交當局據答三國曩以老西開問題久未解决故嘗詢問中國政府仍據朱爾典氏之調停案以與法國交涉而解决此問題如何此實不得稱有干涉之行動故斷不忍干涉之說（十七日） 
　　北京電　梁任公勾留都中十二日今日午前十時乘特别車赴津迎舊曆之新年臨有大總統國務總理之代表者並多數之政友軍警軍樂隊等往送此次梁氏入京途中歷訪馮副總统張勳等會談入京之後會見朝野主要人物又對各政黨學生靑年團等演說由其演說而觀將來或有實現其說之日故一般人於今後政局與梁氏之行動均甚注意 
（十七日） 
　　奉天電　吳景濓等之民黨派乘馮德麟入京之機排斥張作霖運動以馮爲奉天督軍運勤旣歸失敗馮氏遂於昨夜回二十八師本部所在地北鎭縣不日來奉現春地位頗爲可危 
（十七日） 
　　奉天電　張督軍之機關報東三省公報視鄭家屯事件之和平解决謂爲中日親善之先聲並論兩國存立上之必要亟圖親善云云 
（十七日） 
　　濟南電　周村民軍問題現已解决計將民軍編成一混成旅定於十八日全部移駐濟南歸張督軍節制加以訓練紛糾日久之山東民軍事件至是遂無事解决（十七日） 
　　濟南電　民軍中之逃兵及解散兵近日潛入濟南者不少陰讛搶掠謡言紛起因之人心洶洶前夜有解散兵數名往襲西關之一商店肆其掠奪當經巡警圍捕拘獲訊實鎗斃（十七日） 
　　漢口電　粤漢鐵路武昌蒲圻之間定於二月一日通車（十七日） 
　　漢口電　京漢鐵道確山信陽間之鐵橋破壞故昨日起火車不通（十七日） 
　　漢口電　湖北省議會副議長王信敷受湯化龍之密命再興進步黨目下正在奔走運動 
（十七日） 
　　東京電　筑波軍艦爆沈事件近將設立查問委員會俾可明其原因（十七日） 
　　東京電　日本商船武將問題一時已有中止之勢兹又風傳其後徵集各關係者之意見决於本月下旬或來月上旬由神户出帆之郵船熱田丸始設備武裝（十七日） 
　　東京電　寺内首相與三黨首會見之後又於十六日會見公正會幹事肥田景之氏及上院各派代表者内示外交方針（十七日） 
　　東京電　政友會今日午前回答國民黨曰現内閣雖反吾人之理想然鑒内外之時局决暫觀現内閣之設施採相當之處置故議會首先决議不信任案實難贊同云云國民黨接此回答後更與憲政政友兩派交涉提出不信任案之件（十七日）以上東方通信社電 
[戰電]  
　　巴黎電　今晚公報宣稱松末河兩岸末斯河右岸勞蘭雙方砲隊交　轟甚烈德軍在愛恩河與亞貢間猛轟後攻撃敵軍前鋒哨營以手擲榴彈激戰後乃敗　法軍掩撃數次均得利獲戰利品與俘虜　歸（十五日） 
[]  
[]  
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄭家屯案之解决]  
　　鄭家屯一案自昨年八月十三日發生以來交涉約經半年前後會見計十五次直至本月十二日始行解决其解决之内容尙未宣布兹將其經過情形約鐘於下我政府自五曰得林公使交來公文後曾開三次國務會議至十一日之會議乃决定答復方針於是伍總長乃請日使林氏於十二日會見於迎賓館而日本政府鑒於内外之情狀以爲與中國之交涉殊不便久懸决意先行解决故鄭家屯案亦定速行解决之策將警察問題及軍事顧問之二項讓之他曰惟爲保護利用日本對前年中日交涉所得滿蒙土地商租權及其他旣得利權計滿家各地所有旣設之警察署以爲事實問題則堅持到底將來於特别也點須更設日本警察署時則視爲地方問題可與奉天督軍及其餘地方官廳交涉决之次如軍事顧問則尊重吾國之自由意思讓之於將來適當時期再行討論故上述二問題胥如上年之中日交涉第五項留以爲他日有適宜之機便時再行商議至於兩國當局業經同意之責任者處分道歉撫恤等則爲今日决定之問題而已 
[馮副總統主裁鎭守使]  
　　段總理日前有電致馮副總統商榷請裁通海鎭守使事馮副總統昨已電覆主張全裁各鎭守使其文曰段總理張華密江電悉通海鎭守使一缺管使建議請裁所見極爲可採若更推本言之尤不獨通海一處爲然查名省鎭守使之設原其始不過以國體初更地方多事即就各該處所駐帶兵高級官長予以鎭守崇銜俾資統攝本屬一時權宜之用遂爲後來例請之階迨今各地鎭守使名稱日增月益其兼充師旅各長握有實權者屢不假此項虚名亦足以保衛閭閻鎭壓盜匪餘則或竟手無一兵或與督軍同城終於無所事事管使原電所謂駢枝云云殆不誣矣用特略布區區乞賜合盤通籌所有各鎭守使應否俟時局大定一律酌予編改并責成各該省督軍統率所屬各師旅扼要分駐擔任防衛之處預爲規畫詳妥相時而行至通海一缺似宜暫緩議裁俟隨後一併辦理可否仍請卓裁特復國璋印 
[預算案之出入增減數]  
　　五年度預算案因不敷一萬萬餘元經去年屢次國務會議始删減四千萬餘元嗣以删減之後應將全案重行整理編制妥協乃能提出國會故入歲以來財政部從事整理至前日國務會議將全案重議一次完全通過不日卽將咨交衆院開議其核減之數計外交部一九五八○○元内務部二三八八三八一元財政部二四九四七六三○元陸軍部一五一九六五五七元海軍部五五六六七二四元司法部一九三一三四元敎育部一一七六○○元農商部五九一九二○元交通部三二三一○元蒙藏院一○○○○元共減四九二四○○五六元此裁減之額以財政部爲最巨其中有第一第二預備費共一千萬元中國銀行股本及改鑄幣制預備金各五百萬元外交部則天津上海河南福建浙江之交涉員皆擬改特派爲兼任計删去六萬六千元陸軍部之最大裁減數爲擴充製造經費五百五十四萬四千元軍械軍米軍服衛生材料等費菜三百三十三萬八千三百十二元至各部所減多有本部之經常費臨時費而敎育部無之則以敎育部之本部經費本甚文甚支絀無從再減交通部所減至少且只本部之經費則以交通所屬各機關皆爲營業性質適用特别會計二者皆特别情形也但陸軍部所管關於各省之軍事費則因前未議及無核減之數此預算核減之後又有增入之各欵大要内務部五○○○元財政部四六一五○七元司法部一五三八○○元敎育部六○○○○元農商部二○○○元共計增入六八二三○七元此增入之中財政項下最多之欵爲公府軍事顧問諮議經費四十萬零八千一百五十六元司法部所增則各省之司法經費敎育部所增則借債利息爲三萬元合兩項而計之其減去之額不過四千八百五十五萬七千七百四十九元天不雨金人難點鐵聞財政部已定有計畫將興辦所得稅地價稅遺産稅運輸稅等以彌補不敷之五千餘萬元旣已派賦稅司帮辦陸定君爲籌辦新稅主任矣 
　　按年度已過一半而始議預算則預算其名而追論其實矣今之所謂某部減若干某部增若干者實際上已去之半年固無從而增減也即以方開始之半年言何項增何項減亦未能但憑閣議終了卽以見諸實施是故國會對於此等增減作何態度正自大可研究夫以關係偌大之問題適值趕制憲法之時期無論如何原鑒政府其不能無相當之時日以供議員考慮自屬情理之常而流光容易手續紛繁至議决公布之時不知所謂年度者尙有若干月日之存留然則 
嗚呼此爲事出非常主持財軸者迭更其年度制度以造成之因果也 
[年班蒙古王公晉謁總統]  
　　今日（十五）午前十時年班到京蒙古王公喇嘛等齊赴公府謁見大總統第一班爲烏蘭察布盟喀爾喀右翼旗札薩克親王銜多羅達爾汗郡王雲端旺楚克哲里木盟利爾沁左翼中旗多羅貝勒濟克登諾爾布林沁札木蘇哲里木盟署科爾沁右翼後旗札薩克貝子銜鎭國公烏思虎布姦昭烏達盟翁牛特右旗貝子銜鎭國公逹爾瑪巴拉昭烏逹盟克什克騰旗札薩克貝子銜鎭國公伯克濟雅卓索圖盟喀喇沁中旗貝子銜輔國公巴布色楞察哈爾霍碩特鎭國公羅布桑索特巴靑海霍碩特南左翼後旗札薩克鎭國公耀布塔爾哲里木盟科爾沁左翼前旗輔國公博尹德勒格爾烏蘭察布盟喀爾喀右翼旗輔國公根練札布靑海喀爾喀南右翼旗札薩克轟國公拉布薩木諾爾布靑海圖爾扈特南後旗札薩克輔國公多銳察罕遠爾汗呼圖克圖第二班爲額爾德呢默爾根班第達堪布之呼畢勒罕色特將布丹怎那木濟勒額爾德呢默爾根車臣諾們罕阿旺圖巴丹是日蒙古王公剌嘛等至大總統府遞禮柬承宣官引入接待室届時啓禮堂文武侍從官班立蒙藏院總裁或副總裁東向立相　官引蒙古王公喇嘛等入禮堂北向立承宣官入啓侍從官導大總統臨禮堂南向立蒙古王公喇嘛等向大總統行三鞠躬禮大總統旋赴延見室秘書長侍從武官長隨行蒙藏院總裁或副總裁引第一班蒙古王公喇嘛等入延見室向大總統行一鞠躬禮大總統延坐詢答畢第一班蒙古王公喇嘛等興辭行一鞠躬禮皆退第二班亦如之 
[岑春煊電辭勳位]  
　　共和再造以來與於西南軍事之將領中央多有勳賞酬報而岑春煊亦以此事有勳位之頒給岑氏曾一再電辭兹聞受勳使者已南下岑氏復於十七日致電中央其文曰北京大總統鈞鑒寒日高中將佐國帶致銓叙局公函並受勳禮節前來我公爲國酬庸春煊何敢潔已鳴虚爲推讓唯念此次改革皆西南軍界之功春煊以資望稍隆推長軍事功在將士而春煊無與焉前已兩電懇辭並願讓功於李烈鈞未蒙允可竊念袁氏盜政全國風靡獨雲南首倡義師折其雅角而處勢僻阻偏在一隅有蔡鍔瀘叙之師而後北門可啓右李烈鈞廣南之戰而後東顧無憂内安外攘厥功爲大有叙州失律戎心方逞賴陸榮廷起師桂林視以形勢元兇震燃商制始銷此則再造共和功無與二今滇軍覊棲東粤滿目瘡痍士不宿飽身居熱地而尙有凍餓以死者李烈鈞僅授二等勳位報酬未盡又與投閑春煊旣不能爲滇軍請命又不能爲同列陳功顧此藐躬獨膺上賞何面目以對西南將士哉邇者足疾未痊行步猶滯受勳大典不克成禮適以讒言交搆辛蟄横生即日便當東赴日本養疴避謗受勳一節懇予從緩敬布赤心無任惶悚岑春煊叩篠 
[旅京粤人之歡迎會]  
　　昨日北京廣東公會開會歡迎伍秩庸梁任公陳烔明姚雨平四君同鄉到會者甚衆伍總長因有事未到候至四時後始開會公推陳瀾生主席陳君宣言開會理由謂今日之會鄉人等皆仰慕四位之德望昔人有言三不朽曰立言立功立德現此四位皆各有所抱自然各有主旨至就現在政治而論有主張省制者有不贊成者有主張一院制者有不以爲然者在人情上而論對於交際之誼則似乎有各相背馳之意今日斯會握手歡叙融洽一堂大衆願聞梁陳姚三君之偉論尙其賜敎梁任公起言表謝開會歡迎即發言謂歐美政治何以令我國人佩服因歐美人對於國家事公私之心理分析極爲清楚故大凡對於各有關係之事經緯固爾瞭然而團體固結意見必爲一致今日叙會某有無限感慨我粤人對於國家事其心力每比别省人加一級而對於桑梓事亦令人異常感痛然鄉土一有事故發生出外者雖關懷懇切而各無主張無團結遂斷然難得人心一致希望同鄉時叙會交誼切密而力求一致以爲維繋團體也云云陳烱明繼續演說略謂烱明學短才庸無充分見識以獻諸鄉先生今日蒙同鄉諸先生見召感愧實深查近年來粤省歷史旅京鄉人維持解救法至良美烱明在外聞之耳熟良深欽佩即以現在軍界論之我粤人在粤握軍政者未得一人我粤人充軍籍以維持桑梓本最具熱忱然本省自已維持比之專賴中央兼顧自然易易各省各爲自行實力維持大勢自然呈良好結果而又省中央南顧之隠憂也云云姚雨平演說亦首先致謝歡迎盛意大致謂梁陳二君所說詞意宏偉某無須贅言甚順對於大體上極力維持共和對於本省亦切望極力維持桑梓云云時已至五點餘鐘遂摇鈴散會主席請各位茶會歡叙而散 
[紀福建之官産處]  
閩省洲田均由民間工力資本培衛中間需時甚久而且興敗無常得至成田可耕者核其代價較之常田不啻倍蓰前清之時凡經領照報墾即看做取得所有權可以分割贈與可以典當賣斷以及種種自由使用民間資以生活甚衆前年六月間福建官産處長支恒恭詳復財政部稱安分良民極願將洲田早日歸爲官産旋奉財政部長批准後即出示限令各洲田於兩星期内備價遵買否則准許他人承買及期迄無應者該處長乃派員帶領警備隊分赴各鄉勒令承買如不應允即肆威嚇甚者加以逮捕民間騷然如遭大刦矣 
　　近日官産處指西門外十都後山鄉即洪塘對江洲田爲官産令該鄉人陳福俤陳木根陳祥仁承買陳等聲稱無力購買願將此地由官産處另售他人官産處不允竟將陳等三人拘於洪山橋警局三日後送閩侯縣拘押據官産處云總須認購方肯釋放 
　　農商部咨閩省長云據閩侯縣農民洪兆康呈稱閩侯縣甘蔗鄉有壅洲一所號爲鳳池洲卽土名新黨洲迄今壅成洲地計共六百餘畝除劃出九十八畝歸康執掌外尚有五百餘畝忽招民樸忽留部用現在福州清理官洲設立章程則該洲勢必聽民承買詎料被洪登清等偵知潛赴官産處禀請價買官産處卽行批准惟康對於該洲有累世培衛之勞應得優先承買權兹陳始末情形請飭福建官産處秉公核辦等語查該洲地畝前由部咨明留作糖業試驗場址之用並飭縣妥爲保管兹據該民所陳各節定有人覬觎官地以致互相爭執應飭該管知事妥爲保管並飭知清理官産處遵照本部開辦糖場時所議免致駘誤以符原案現省長已令官産處處長支恒恭閩侯縣知事王述曾迅卽遵照辦理矣 
　　前勸業會籌備事務局原購水部門外下甲鄉會場地址計七十畝零當前巡按許世英離閩後該局即行取消已由公署令行閩侯縣知事召民租樸耕種日久未據詳復現在該地除撥借三十畝爲該縣農事試驗場外尙餘四十畝零一任荒蕪殊爲可惜聞省長昨已再令該縣知事王述曾迅速訂定日芿布告農民赴縣投標領樸以樸價最高者得之限舊曆年内辦妥具報 
[東三三省之近訊]  
　　吉林之頭價吉長路下九台站每年秋後四方農民出售糧石者均用馬車拉運到站裝由火車載至長埠故該站糧價往往與長春糧行無甚差異上年豐收秋季九十月間該站糧商收買大頭每石不過百吊左右嗣因洋價迭漲頭價亦逐漸高抬每石漲至百三十餘吊各農户欣欣然謂爲從來未有之豆價凡有大頭者鮮不爭先出買詎料本月以來洋價比前尤高而頭價亦因之飛漲近二日間每石漲至百八十五吊有奇據糧商云豆客收買大豆其盈虧均以洋價計算如洋價再漲大豆每石將來須在二百吊以外云云故以前爭賣之農家至此皆追悔不及云 
　　奉天之礦利　中日合辦之奉天本溪湖煤廣兼辦製鐵事宜營業部分尚見發達民國三年結賬時除各項開支曁辦事人員酬勞金外中日各股東均獲有盈餘上年年底又届分劈餘利之期該公司已將各項賬目清結僅上年一年間約得盈餘百萬元之譜陽歷年前已將辦事各員之酬勞金支給據稱科長一職即分得一千數百元其中日總辦及督辦等酬勞約可得萬元以上惟應於一月間開股東會議時提出議决後方能支給至於奉省股東名下應得盈餘約在六十萬元上下可見經營實業獲利之鉅矣本月七日中總辦王宰善氏已來省垣將上年營業狀况向財政廳交涉署報告一切復擬於十日下午偕同日總辦島岡氏曁事務日員晉謁張督軍禀報營業情形并商定開股東會議日期是晚該公司復假交涉署設筵邀請張督軍曁省城各機關長官宴會 
　　龍江之匪禍黑龍江大賚縣地屬郭爾羅斯久爲胡匪淵藪近據孟知事報稱土坑一帶突起胡匪三十餘名至哈拉海它又活入二十餘名共成六十餘名沿蒙屯各處肆行搶刦勢甚猖獗除派警協同陸軍前往兜剿外請速派兵前往會剿又肇州南鄰吉界西毗大賚大江環繞漢蒙混雜現在胡匪四起商民恐惶經知事會同駐肇陸軍親臨四鄉搜查並如期由游撃隊保衛團内抽調八十名分爲四隊派員管帶常川梭巡嚴爲查拿所需欵項請由地方捐項下提給 
[貴州參議員之産出]  
　　此次參議院改選議員貴州已於昨日就省議會内舉行選舉是日省長親臨監督投票結果會内張士昌得二十票黎景煊十九票當選爲議員何瑞十二票邱聯芳一票均不及格又會内金鏞昌戴人俊各得十八票當選爲候補　員會外趙世億得四十一票當選爲議員周恭壽得十九票當選爲候補議員 
[水利局之治運計劃書（續）]  
（三）中運河與沂沐分疎之計畫論江北運河者當以清江爲樞紐共下爲裏運其上爲中運施治之法各異其撰治裏運者必以治淮爲前提淮不治裏運不得而治也治中運者必以分沂爲前提合沂與運分沐與沂分若今日之沂運成一不可分　之　係者則運之病亦終不可　而已沂水源出山東蒙陰諸山　齊村入江蘇境其正幹本南行至周家口復東南行經駱馬湖停折東行至大石渡分南北六塘經鹽河之武　龍溝由灌河入　迨蘆口壩圯而東下之水力遂微沂水高漲幾至全部漫壩與泗爭運綜計其下洩最大之景每杪至二千三百立方米突合中尺七十立方丈而中運如微湖之雙閘龔渡之不牢河韓莊台莊下游之大泛口湖河口入運之水反節節受二道口沙家口徐塘口竹絡壩沂水之阻扼兩相抵觸水位陡漲邳宿兩邑首當其衝而下游中運洩水之路如尤龍廟五花橋劉老澗大半又因去路淺游洩　泄不暢故沂水經過之地即爲受災深重之地今欲治運以興水利必先治沂以去水害一言以括之曰遷沂讓運而已考沂水入蘆口壩其最大流最每杪有一千九百立方米突怗來水百分之八十五其正幹反致流緩沙停如水面高度在二十九米突以下卽已涓滴不能洩瀉今言治沂必先於蘆口壩規復建築爲第一步惟齊村之沂河寛五百餘米突蘆口而下驟形游曲周家口至捻頭節次高仰河形幾不能辨駱馬湖本昔口之　蓄地今已傾墾田禾鬯茂上壩至三岔口爲總六塘旣形淺窄而亂石工大石渡等處河底沙　尤多三岔口以下爲前後六塘前六塘上窄下寛後六塘上寛下窄統計河長三百里均因年久失修來水稍大便難宣洩武障龍溝爲沂水入灌最要關鍵鹽務機關歲時壩築每使上游積水釀成巨災沂水故道之之病蓋蔑以加兹矣今欲復沂之常遷以讓運則當於沂水之正幹詳審規盡分段施工凡河之寛深隄之培築壩與閘之改革算能容上游最大洩水之量而定標準此工程上之所有事也武障至灌河本極深通灌河口之寛一千二百米突約合中尺四百丈弱其河底低於海平面七米突估計其最大流量每秒可至七千立方米突强合二百十餘立方米丈即以潮力平均加減亦應估四千立方米突合一百二十餘立方丈如沂水近五年最大來源爲二千三百立方米　　七十立方丈則灌河混沂回綽乎有餘裕至如九龍五　　　老澗前人建設之初本以消除運水中滿此後沂不病運　　　　廢置或改建活動大閘以爲萬一不時緩急消息之用總之沂水固有尾閭資其宣洩無使入運出運多此假道紛紛者爲也此治沂之大要也沂旣分矣與沂有利害關係者尙有沐沐在魯南本與沂源相近中間崗陵起伏儼然成一天然水界至郯城禹王臺流入蘇境爲大沙河經靑伊湖薔薇河至東海之臨洪口入海夫臨洪以下之河形在今日尙形寛大河底亦低於海平面五米突强而海沐境内所以成災者良由靑伊游薔薇塞上游如紅花埠至靑伊鎭其間河長百七十里河底傾斜至士八米突强來水猛速無地消容泛濫之原職是故耳且上游大沙河寛至五百餘米突而下游薔薇等河旣狹曲淺阻無隄防以爲之限於是紅花埠問水勢暴漲轉西注柳溝墨河以漫入駱馬湖一帶此沐之犯沂者也沐旣犯沂而沂之犯沐尤可指數如馬陵斷麓司吾蜂山間嘗洩駱馬湖之水以趨砂　河此其一矣九龍廟五花橋劉老澗運水入六塘其一部分當出陵溝口經砂礓河抵前沐河此其二矣北六塘之水暴漲之時每至周口倒灌柴米河而至沐城附近此其三矣故沂水上下游與沂水互灌交侵日以紊亂今規畫分沂以弛運困而任令沂之上游沐乘其後沐之下游沂乘其後江北沉災何以得免爲兹之計宜修濬薔薇河兩岸培隄以防異漲而凌溝周口等處更應審察築閘爲之節制庶得各於東流經行之地施其宣洩疏導之方沐自沐沂自沂運自運沂出灌口沐出臨洪無改其舊舉數十百年料紛之病而一清之中運之大患以袪此疏沐之大要所以與分沂有連帶之關係者也（四）裏運河與淮之關係及消除淮漲之計 
 
 
 

Page 7

 
 
　　畫裏運河水源本仰給於淮沂者也淮桐自柏而下挾　東一部及皖北全部之水以蘇皖間之洪澤湖爲容納地其洩水口門在洪湖東南部則繞江蘇之老子山出蔣壩東北部則由江蘇之張福河出惠濟閘要皆以裏運爲歸淮水尋常漲度由張福河入運之量佔全淮十分之一已足扼中運下洩之吭一經盛漲裏運全部皆淮水矣運之上部湖低於河中部以下河低於湖以故灌浸劇烈不能保持其傾斜之度河之東岸舊有壩閘涵洞五十餘廛如子嬰車　昭關等處本爲宣洩運漲而設其餘數十涵洞祗於冬春間爲下河灌溉便利盛漲之時節節堵閉幾與運河利害處於相反之地位今以裏運全河承來水洩暴漲資灌溉便交通兼以一線長隄捍衛下河田廬生命而究其自身之生命尙繋於西部之洪淮如今年之災謂爲分淮之餘瀝可也夫欲治水必知來水之全量而後可以定施治之方裏運河爲淮系本年淮水水佔據地面除洪湖八千方里高寳諸湖四千方里外尙有皖北淮水本幹災區一萬四千方里連帶於淮之支河災區一萬六千方里（此但據淮河以北津浦路以東言之）凡兹積水皆將以裏運湖河爲尾閭則水量之大豈不可驚再查盱眙淮水每秒最大流量爲一萬二千立方米突合三百六十餘立方丈蔣壩惠濟閘流量爲八千六百餘立方米突合二百六十餘立方丈則洪澤湖每秒水量之加入爲三千四百立方米突約合一百立方丈又同日六閘以下淮水入江最大之流量爲七千七百餘立方米突合二百三十餘立方丈則高寳湖每秒水量之加入爲九百餘立方米突合二十餘立方丈其計全部去水成分不過佔來水十分之六尙有十分之四存儲於洪澤高寳湖中洪湖水面高於運河六閘五米突以上重瀾在上環乘而伺其隙其危可知竊以六閘以下最大之流量每秒增至七千餘立方米突亦已極矣猶且以本年水勢高漲不得不開壩以濟入江之窮萬一江淮並漲同時水面較本年增加一二尺則淮揚之災况爲何如又如江淮並漲沂復隨之淮本倒灌江躡其後沂梗其衝則淮揚之災况又何如救之之方厥惟治淮雖然根本之治淮非今日財力所能企及則莫如先闢入海之道分淮之流以輕減運河暴漲之壓力以爲根本上一部分之工程長淮入海論者有主用灌河者有主用舊黄河者有主用裏下河者有主用全部入江者皆各有其所持之理由竊觀灌口及下河海口均於地理上得順下之勢但沂旣出灌又重之以淮寗不虞其衝激至若鹽場産額及設置有無關係尚屬另一問題淮入裏下河必築長隄以朿水設涵洞以利農費鉅工艱尤待審查若全部入江則有地理歷史種種關係非可驟然斷定區區之愚儗仍用舊黄河故道由張福引河分疏入海爲最宜據最近測量實驗洪湖蓄水如在二米突以上揚莊草壩洩入黄河之水量佔張福河來水百分之十則舊黄河之尙能過水確有明證淮在雙溝而上本甚寛深以下則河这北岸沙洲雖多中洪尙非淺淤其最爲梗阻者洪澤湖底及西壩與漣水境内之河底耳（王營至漣水河底高谥海平面十米突洪澤湖底亦如之）夫果爲江皖兩省根本施治計自當大舉以濬全淮今旣不能遽議舉此惟有展寛張福引河俾來原旺而去路增洪湖距大隄合宜之地用機船疏導漸令水能歸槽再於西壩至漣水舊黄河身最高段落從事挑挖以求其通并改良揚莊草壩使過水有一定限度（漣水至海口按其傾斜及寛度爲一部分之宣洩大可使用）規畫方鍼務使將來洪澤高寳湖之最高水位較本年最高水位至少低降二米突（依海平面推算本年洪澤最高水位十四米突高寳最高水位九米突）庶泛濫無虞淮揚上下游可免環乘伺隙之險而清水潭之奇變不致再見於來日也往聞分淮入海有議分數者矣七分入海則三分入江三分入海則七分入江五分入海則五分入江吾以爲此舍淮大濬時之所應計畫者也今所論者入海之外爲入江之途按蔣壩至六閘爲現時淮水入江之要道其所行之三河金溝河底河身紆曲高下未能一致自應取直配平六閘以下之十壩爲淮水歸江門户引河歷年失修已多游　且過水之處均係土壩由鹽務機關管理啓閉農民水利究難兼顧今欲暢洩下游流量則一方面即應疏濬引河一方面當變更壩制並使開放堵塞不規規於一部分之利病瞻焉百里兼顧通籌江海之途暢然無阻淮揚之問因已袪其害而食其利矣（下略） 
地方通信 
[蘇州]  
　　屠宰稅變更章程　吳縣孫知事以現奉財政部新定變更屠宰稅章程凡宰猪一頭收洋四角羊一頭收洋三角牛稅停止征收云云則從前收稅舊照已不合用其新照未奉頒到之時自應量予變通以資填用兹特由縣擬定戳式凡六年一月起收稅均應於舊照内蓋戳填收已將戳式通令二十八市鄉及屠宰稅委員一體遵照矣 
　　殷阿昭被獲情形　本帮梟匪巨魁殷阿昭迭經懸賞飭緝未獲兹經吳縣公署偵緝隊潘秀清隊長購線探悉近日殷匪潛匿蘇鄉薛家灣地方當即率同本隊探長蕭奎龍及探士數十人駕巡船四號及小船二號開往溪上鎭（離薛家灣三里餘）卽行換雇小漁網船六號隊長以下各人一律改換服裝遂開至薛家灣由眼缐引領至殷匪住所將前後門圍仼後潘隊長同蕭探長等一齊入内將殷匪拘獲加上洋拷於一月十七號押解回蘇送吳縣公署收訊 
　　揚夢齡被控續聞　現署無錫縣知事楊夢齡前在常熟縣任内因疑保衛團長徐鳳藻（即徐老六）有謀變情事派警拘捕牽及檢驗吏姚靜卿將姚按照内亂罪鎗斃經姚弟菊泉赴高等廳控訴請求澈究已記前報兹悉此案當楊知事飭派縣署警察隊長涂淮山帶警往拘時曾將徐鳳藻及團士二十人一併細綁解縣而徐鳳藻右手之脛骨竟被折傷釋出後傷雖醫痊而手已成廢改徐亦於前日來蘇赴高等檢察廳控訴請求提集全案人卷澈究聞高檢廳王廳長已令行常熟縣知事查明具復核奪 
[鎭江]  
　　整頓釐稅積弊　鎭郡經徵各機關奉財政廳通令略謂近聞各釐局稅所遇有貨物到境收稅填票往往以多報少藉飽私囊而驗票時又百般留難甚至每船驗票費需洋七八元之多似此情形殊屬不成事體除詳報財部外合行通飭各釐局稅所委員等一體知悉嗣後如再有弊混即將該局卡員司從嚴懲處以儆效尤云云未知能否不視如例行公事也 
　　縣長晋省祝嘏　二十三日爲齊省長之太夫人壽誕軍政各機關重要人物均行期赴寗晋祝丹徒縣章知事亦於二十二日下午二時乘特别快車前往省垣隨班稱祝大約躭延一二日卽行返鎭 
　　金壇仁劬學校之休業式　金壇私立仁劬學校開辦後於暑假期間曾開學藝會一次秋季又開運動會一次頗著成績上星期日上午該校舉行寒假休業式各生家族及敎育界來賓來觀禮者甚多行禮畢由校長陳允元及敎員段厲深陳家鳳等致訓詞並給各學生奬品以資鼓勵繼由本校創辦人衆議員陳允中等演說各學生唱校歌及休業式歌後由職員導引各家族參觀成績而散聞該校定於本年增設女子高等小學一級報名者已有多人刻正趕建校舍約於舊曆新正卽可落成云 
[揚州]  
　　一年中之商務盈虧撮要　揚郡爲江淮通衢鹽務要樞故商業之盛衰必較他埠爲鉅今歲中交停止兌現銀根奇緊銅元缺乏故商務之獲利者首推錢業次則茶業廣貨而賠本者爲六陳等業爰將各業盈虧情形紀錄如下（錢業）如晋康獲利一萬餘兩豫隆祥獲利二萬餘兩餘如德餘怡大慶源等莊獲利亦厚（鹽業）如濟南之大阜海州之大源淮南北場運食之商家約獲利百分之五六（茶業）（海味）（南貨）（茶食）各業（進貨洋碼售出錢數）如景吉泰震泰大同獲利百分三四（綢莊）（布業）因春絲逐漲洋貨步高進出貨均用洋碼所得利益皆爲錢莊之拆息佔去故宏興慶懋復等綢莊獲利無多約百分之二三（廣貨業）因煤油價高洋貨逐漲各店多有存貨如鴻昌廣泰恒等獲利亦厚（六陳米行）今歲秋收豐暢荳麥價均未起色而米價步步落小各六陳行囤積米糧極多鳳皇橋一帶米業皆賠本其他油業煤業金珠各業率皆平淡無奇云 
　　委員暫代　灣邵釐捐局更委局長一節已誌前報北聞財政廳新委之朱沛因事不能到差現又委大河口釐捐局長方孝暫行代理 
　　開放倉米　舊城皇宫西首積榖倉於陰曆本月二十二日至二十四日每日午前九時至午后二時發給倉米曾先期散給米票此次憑票發米自五升至四斗爲止 
[嘉興]  
　　林家埭之盜案　嘉善西塘鎭附近之林家埭地方有殷某者家頗小康久爲盜匪垂涎前晚九時許突來盜匪十餘人面塗黑煤明火執杖破扉而入殷姓婦女心驚膽戰任其倒篋翻箱而去嗣後檢點失物約計衣服首飾等不下二千餘金該失主卽於次晨奔赴縣署呈請追緝樊知事已派員履勘矣 
　　盜刦銀洋駭聞　嘉興北門外猪廊下森泰米行於昨晚（十五）二鼓時有盜匪十餘人借糴米爲由叩門進内即向賬樹任意搜索聲勢汹汹該店夥不敢與抗計刦去銀洋九百餘元又同日中街春源碗店亦被匪刦去洋五百餘元該二店經理均於次晨報知就近警所飭警限緝矣 
[湖北]  
　　王督受動紀　王子春督軍前奉大總統命令特授勳二位昨由大總統派員送鄂九日上午十時督軍派軍樂隊彩亭至織布局碼頭迎接勳位及專使金永炎入署午刻舉行受勳禮先是早十點第二師步兵一連馬兵一排楚材砲二尊警務處警隊四十點三刻由軍署派副官赴漢將專使金永火恭迎過鄂另以黄綵亭盛勳位封包（黄綾所裏）金專使乘馬車隨亭後亭到署王督軍大禮服出迎階下奏樂升砲十七門至大堂專使側立大堂上高捧大總統命令王督軍向上行三鞠躬禮金專便開啓綾封將勳位高舉王督軍復行三鞠躬禮金專使乃授與王督軍向王督軍一鞠躬王督軍答一鞠躬禮畢樂止王督軍將專使延入大官廳各文武分班到官廳致賀簡任以上文武官均留陪專使宴會午後一點鐘即在大官廳設筵歡宴三點鐘專使興辭仍派馬車出城由楚義送漢聞金專使尙須勾留三五日始返京 
來函 
[孫洪伊來函]  
　　申報大主筆執事閱本月十五日貴報載洪伊虧欠部欵潛行出京又謂在京組織暗殺機關被軍警搜查等語閱之實深駭駴洪伊卸職之時所有部中進出欵項悉數交代清楚絶無絲毫虧欠成案俱在事跡昭然至於組織暗殺機關被軍警搜查則更毫無影響此種調言胡自而來溯自洪伊入都以後蜚語横加不一而足如造假電報造假合同怪誕離奇皆出常理之外即洪伊此次出京歷漢逹寗亦祗以閒散之身作汗漫之遊初無政治臭味寓於其間而京滬新閱謡啄　起任情誣衊殊淆聽聞除分電北京各報　實更正並在法庭起訴嚴究造謡主名外合亟函請貴報即予更正以明是非眞相無任禱切肅頌撰綏　綏孫洪伊奉啓按本報所載孫君事本註明轉錄京報今將孫君來函披露於右 
雜評一 
[製造是非定（一子）]  
　　中國近有一種製造是非家每一事發生之際先由此製造是非家製造其是非以傳播於國中國人不察貿然以其是者是之非者非之殊不知此製造之是非厞眞是非也故其是非每與事實之眞相不符然而事實之眞相終不能久秘則眞是非亦必有一日太白於世 
　　由斯以言則製造是非家有何利乎曰有中國人之弱點在一事發生之初一鼓作氣欣然以迎譁然以拒皆藉此一閧之力迨其後氣衰力竭一切皆有所不問矣故國人能用其氣力於製造是非之時而不復注意於眞是非大白之後製造是非家蓋即利用此弱點也 
　　是故製造是非之禍害不僅淆亂一時之耳目而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[丙辰年滬濱大事記（四）]  
[十月]  
　　初一日絲繭公所開會歡迎部委李嘉瑗黄公邁　　初二日補發黨人善後欵項童子軍舉行第二次大比賽余亞農出獄 
　　初三日省敎育會開職業敎育講演會絲綢機織聯合會開成立會夜地方檢察廳第一看守所脫逃押犯五名 
　　初四日總商會選出會長朱葆三副會長沈聯芳總商會接財政部電北京中國銀行已開始兌現 
　　初五日本埠得馮督軍當選副總統消息黄克强逝世兩商會代籌黨人回籍之船票日僑慶祝日皇壽誕王寵惠返粤槍斃盜犯陳大羣漢治萍公司開股東大會 
　　初六日通俗敎育館開幕夜前新街同富里興隆客棧被搶 
　　初七日銅元兌價每銀圓減至一百二十枚閘北新大橋開始重建 
　　初八日各國人聯合比賽脚踏車旅滬日本官民舉行立儲慶典紳商各界假新舞台開會追悼前商團會員張沛如等六人新普育堂脫逃病犯海軍次長曹嘉祥檢閱在滬軍艦 
　　初九日總商會正副會長朱葆三沈聯芳就職鎗斃盜犯孫大漢子梁任公赴寗賀馮督軍當選副座 
　　十一日絲綢機織聯合會開會反對浙省會議决添設繭行 
　　十二日滬杭貨車在長安站附近被焚 
　　十三日各界慶祝馮副總統就職各界接蔡松坡在日本福岡醫院病故噩耗新記浜路賓華里陶開泰家三泰弄鄭國如家均被搶 
　　十四日華商旅滬維持會因悉外國兵艦在潮汕海道搜取來往商船郵件開特别大會商議維持 
　　十五日東有恒路鴻順里葉姓家被劫　 
　　十六日總統代表王芝祥致祭黄克强華興麫粉公司帳房被劫被匪開鎗撃傷米店夥韓琴生及行人二名印捕一名後韓因傷殞命又白克路聚興里沈英齋家被盜開鎗撃傷飯司戚甫榮篐桶匠丁榮桂被包探追獲李阿五一名夜蕪湖路某土棧夥周惠然運帶值洋四千餘元之烟土在虹口蓬路被匪攫去 
　　十七日同義女校追悼蔡松坡棉業聯合會成立 
　　十八日水警巡官王少堂因剿梟匪被撃殞命夜愛多亞路義昌錢莊被搶 
　　十九日官商會議禁運銅地辦法漆藝公所開會定漆匠每人每日工資加大洋三角六分罷工風潮始消滅 
　　二十日銀拆漲至七錢有零二十日法公廨訊决僞造郵票案賚美律師接福履律師陣亡噩耗 
　　二十一日國貨維持會舉行常年大會並五週紀念會改選正副會長王文典玉介介安楊小川當選 
　　二十三日工商各團體及寰球學生會歡送　廷芳就任外交總長萬國救火會舉行演龍大會牛莊路朱洪卿家被搶童子軍舉行會操 
　　二十四日工商研會開討論會擁護孔敎會開成立會肉業公所會議屠宰稅事引翔港商民因徵收菜攤捐發生罷市風潮夜永安街某烟膏店被搶 
　　二十五日政府在英按察署控告蔡元灝積欠烟稅六十萬元廣肇公所歡送伍廷芳温宗堯法捕房包探在西新橋街長發王記客棧内拿獲盜匪王寳庭等三名 
　　二十六日尙賢堂開第一次中外職合會夜打鐵浜常盛里發生搶案戳斃湖北人楊連關 
　　二十七日北京路美利外國木器店橱内發現炸彈九畝地崗警與商店夥衝突鎗斃盜季劉威林日警來滬 
　　二十八日烟酒聯合會開會反對公賣抵借美欵夜墳山路華子湘家被刦撃傷事主及車夫張阿三 
　　二十九日工商研究會國貨維持會歡迎新嘉坡領事胡惟賢華僑參議員沈智夫鎗斃盜犯周木生張桂 
[十一月]  
　　初一日新外長伍廷芳起程北上同仁醫院開五十週年紀念會造船所工匠因與巡緝隊衝突同盟罷工　絲綢機織聯合會開會集議反對添設繭石 
　　初二日商會聯合會上海事務所通告停辦（依登報日列入）縣議員聯合會開第二次大會 
　　初三日齊省長電飭禁止銅元出口地方廳判决私運大宗雲土案周金箴科罪八個月褫奪爲官員資格二年周當庭請易科罰金各官署因奥皇薨逝下半 
旗三日 
　　初四日岑春煊蒞滬 
　　初五日老唐家弄徐子調家被刦盜匪沿途開槍撃斃探夥　　王阿正居民洪連生傷行路人二名由包探獲盜李九卿 
　　初六日地方廳判决陳其美被害案兇犯許國霖處死刑宿振芳一等徒刑十五年夜長浜路李徵五家有人函送炸彈一枚英華街維新里陶顧氏家被搶 
　　初七日新閘橋開始通行 
　　初八日浦東大火燬草房約二百間死傷數人四牌樓火警串話局延不接線致燒房屋七幢 
　　初九日李烈鈞自粤來滬贛人假愚園開會歡迎威賽路聶雲台家接恐嚇信函其門首發現炸彈一枚國貨陳列所成立　 
　　初十日順直同鄉鄉爲天津交涉案在滙中飯店開會商團通訊處假也是園開聚餐會議决改通訊處爲等備處 
　　十一日是日始天蟾舞臺演義務戲四天彌補黨人善後欵項蔡松坡靈柩由日抵滬暫停蜀商公所各團體往碼頭迎柩者頗衆 
　　十二日救火聯合會爲電話局耽悮火警開會集議電部查辦 
　　十三日總統代表楊善德致祭蔡松坡鎗决盜犯袁得江張榮生張魁元焦天佑交通部派曹華來滬勘驗寗杭兩路接軌工程 
　　十四日江海關在浦東建築汽窰焚燬歷年積存私土是日共燬四千零三十二斤六兩五錢 
　　十五日寗杭兩路行通車禮 
　　十六日滬商聞漢章畢雲程電京請勸戒國會議員 
　　十七日開始孝驗海軍學生蔡孑民在省敎育會演講敎育界恐慌之救濟方法夜九江路雲南路轉角長義米店西華德路陳永琅家均被刦文廟孔子牌位被竊 
　　十八日梁任公發起設立蔡公紀念圖書館南倉街唐子山家被搶 
　　十九夜小南門外蔑竹街錢蓮卿家梧州路同泰鑫烟紙店均被搶 
　　二十日上海各團體假新舞臺追悼蔡松坡强盜和尙了根則森不服判决上訴解蘇蕃訊夜法新租界顧祥記牛作被搶 
　　二十一日江海關第二次在浦東焚土共燬烟土五千八百四十二斤三兩又烟粉及罌粟子五十三斤十兩夜重慶路倪靜波家被刦 
　　二十二日梁任公在工業專門學校演說江海關第三次在浦東焚土計燬烟土五千一百零一斤一兩夜新閘路玻璃店學徒被人戳傷 
　　二十三日蔡松坡靈柩由滬回湘各界送者仍衆梁任公爲籌設松坡圖書館宴上海紳商學界於哈同花園 
　　二十四日剌陳兇犯許國霖宿振芳不服判决　蘇審訊旅滬贛商因九江姑塘兩關加稅在商邦協會開會電請收回成命 
　　二十五日横洪橋祥餘烟紙店及彭浦港内董姓船户均被搶 
　　二十六日河南路某書肆門首發現炸彈二枚並索洋二萬元之恐嚇信夜徐家滙路新春記客棧内寓客被同伴人戳斃 
　　二十七日各官廳爲中國銀行上海商股股東退股事在總商會與商股聯合　長葉景葵會商調停辦法黄克强第一日開弔梁任公在省敎育會講演良能增進之敎育主義長耕里大豐永雜糧號主張禹門僞造貨單騙抵巨欵三十餘萬兩倒閉夜繡雲天發極大炸聲 
　　二十八日南洋公學奪得足球錦標 
　　二十九日黄克强靈柩由滬回湘送者甚衆絲綢機織業開會再電齊省長請勿開放繭行夜老朱家宅黄協記木作被搶 
　　三十夜北四川路北仁智里粤婦李柑子家被搶 
[十二月]  
　　初一日是日爲陽曆十二月二十五號即去年雲南起義之日各界均舉行慶祝頗爲熱閙夜洋行街郭協盛土棧元芳路興泰祥烟紙店派克路鴻昌押店及閔行北首塘灣港面之嘉興船均被搶 
　　初二日梁任公在上海總商會演說九江路某書局亦接恐嚇信與炸彈夜麥根路某烟紙店被搶 
　　初三夜文監師路王靜芝家被搶 
　　初四日吳淞海軍學校舉行第二次畢業典禮畢業四十九人總統派薩鎭氷來滬給畢業證書各機關各團體在湖南會館開追悼黄蔡大會商界得杭州政界風潮消息銀拆頓漲洋釐驟跌新記浜路鐵匠店男孩薛杏元在電車上游戲跳躍失足跌斃夜閘北長安路長春坊浦姓家被匪圖刦未成刃傷隣人 
　　初五日海寗路同昌里沈姓家王家宅裕順雜貨店均搶 
　　初六日寰球學生會舉行第三次演說競爭大會 
　　初七日美國實業家威廉斯抵滬英美捕房麥總巡通飭各捕頭傳諭各膏店土棧於陽曆三月三十一日（卽丁已年閏二月初九日）一律閉歇 
　　初八日是日爲陽曆一月一號尚賢堂開新年顧望大會浦東各團體爲敎育家楊月如立紀念銅碑行開幕禮松滬護軍使楊善德奉令特任爲浙江督軍 
　　初九日南市振大典當百老滙路萬盛泰烟紙雜貨店均被搶 
　　初十日慶祝馮副總統壽辰校北浙江路晋壽里某姓家被搶 
　　十一日絲繭公所開會否諰浙省加征繭捐信局脚夫在潭子灣徐家橋被刧經長警鳧水追獲匪徒卞家喜等六名追拿時盜匪開鎗拒捕撃斃鄉人管瑞邦夜白爾路德大挑膏店主沈雲浦被人開鎗盤斃西新橋街天興永記押店浦東張家橋鎭季炎勳家均被搶 
　　十二日道屬高小校長開聯合會邑廟攤户因經理處加租相約罷市夜茂海路成泰挑膏店瑪禮遜路泩泰當舖會樂里王姓家均被搶 
　　十三日葡領署遷至浦灘夜麥賽而蒂羅路義泰南貨店被搶 
　　十四日赴歐觀戰員　桓沈鴻烈何遂鄭理清由滬出發留英同學在一品香開新年會内河冰凍船隻停滯虹口馬力生路深泰質店被刧鎗决盜犯張小亭是日天氣奇冷温度降至一二四爲二十五年來所未有公共租界破獲欺嚇騙詐之黨會夜孟納拉路某姓家被盜刃傷老嫗經探夥獲盜一名 
　　十五日滬杭車因輸送軍隊至杭四等車區間車停止售票晨間東西華德路師善里梁端山家夜法新租界墳山蔭餘里均被搶又新記浜路祥順押店二次被搶鎗决强盜李九卿施祥岐顧文炳王阿林 
　　十六日劉原之僞造八釐公債票被獲夜派克路馮阿忠家東西華德路瑞康押店均被搶 
　　十七日新任護軍使盧永祥履任楊善德交卸事畢卽赴浙履新 
　　十八日傍晚英大馬路萬昌典當被盜經華捕聞警追捕一盜開槍拒捕傷行路婦人二口追至四馬路望平街口該盜被站崗華捕開槍撃斃夜靑蓮閣彈子房外面忽發炸聲公共租界防盜嚴密七時以後盤詰行人海甯路渭安坊薛連連家被搶 
　　十九日省敎育會請美博士麥顧黎演說駐淞步兵三營調駐龍華華界警察防盜甚嚴 
　　二十日總商會宴美商威廉斯 
　　二十一日上海足球隊北上周涇港車站被劫夜愷自邇路永樂里陳明蓀家被搶 
　　二十二日傍晚大新街悅賓樓菜館被人抛擲炸彈交涉署歡宴俄公使 
　　二十四夜長浜路鴻昌押店被刦 
[紡織廠營業之概况]  
　　本埠三新德大老公茂怡和裕源裕通振華鴻裕申新東方鴻源等各紡織廠向例於陰曆十二月二十三日停工休息旬日惟今届各廠均須二十八日停工因本年冬季棉紗銷場甚佳各廠存貨不滿四萬包且所有存紗大半已售於各紗號未經出清至盈絀一節現在尙未宣佈惟據外間所傳今年春冬兩季各紗廠尙可獲利而夏秋間則均有虧耗以盈抵絀恐尙不敷云 
[内河解凍後之流通]  
　　自陰曆本月十一日天氣嚴寒之後内地河港大都冰凍大小民船及小火輪一律被阻詳情迭紀本報兹自二十一日迄今已轉東南風河港之冰漸漸融　所有常熟蕩口湘城及蘇錫一帶之小輪已於前日起照常開班四鄉航船亦已開駛蘇常錫一帶之米船現亦陸續到埠惟各行家正在收帳樣枱交易業已停止須俟至來年正月初五日方可開船云 
[通車遲誤之原因]  
　　滬寗路局致函津浦鐵路管理局以近來聯運通車到着時刻往往遲誤久暫不等經各埠商會呈由上海總商會函局詢問遲誤原因並請迅商津浦路將行車時刻照表辦理以便根本解决希爲查復等因當由津浦路局將通車遲誤原因據實查復探聞内容約分三項一因京奉車到天津總站時往往遲延本路通車與之啣接自不免遞受影響二因鈔關查檢車客行李異常煩擾往往車將開駛而行李尙未查竣不得不留車以待此事爲稅務司權力範圍無磋商之餘地三因本年冬令嚴寒爲近十年來所未有北地尤甚本路路線千餘里各處軌道未免有氷凍損裂之虞故司機人等不得不格外鄭重向前開駛速率因而稍減以上各節皆爲行車時刻之障碍除第二項無從補救外其一三兩項已由本路分别籌商迅速改良以重路政聞滬寧路局接得此函即擬據情函復總商會以釋羣疑而慰商情云 
[匪徒與車夫之勾當]  
　　南市滬杭車站邇有一般匪類與黄包車夫串通於火車到站時由各車夫以抖拉生意爲由此擠彼軋乘間强摸旅客身畔所藏之財物受害者已頗不乏人聞杭州趙長春綢廠所收大馬路得利公司之支票一百元及某公司等之股票滙票亦在車站被竊現爲路局鍾局長所聞以此種舉動擾害旅客匪淺除函請警察廳長徐國樑通飭該管管警區密派暗探及警察隨時嚴拿懲辦外並取締各黄包車夫不許在站强拉生意違者拘罰 
[推廣國外貿易之時機]  
農商部訓令上海總商會云案准外交部咨開據駐北波羅洲總領事呈稱白歐戰發生以來洋貨價值旣昂來源復少南洋羣島各埠華人不下數百萬率多樂用國貨祇以消息阻滯經理購售國貨者又無商業學識擬請轉咨農商部令行各省商會通告各行商凡有出品無論爲新發明爲仿造均以精美之印刷或摹繪其形式種類價值函寄海外各埠領館及商會轉發各僑民研究或日農商部令行上海國貨維持會派遣富於經驗之人前來南洋調查設立經理總機關以便國貨銷行等情查該總領事所擬疏銷國貨各辦法係爲發展本國工商事業起見不無可採之處咨請查核辦理等因并抄送原呈到部查我國物産素稱繁富工藝各品近年亦加意講求華僑之散處南洋一帶者爲數不少值兹歐戰未終洋貨缺乏允宜利用時機極力招致旣可闢土貨行銷之路并以副僑民愛國之誠原呈所稱各節頗多可採且於國外貿易極有關係除函行上海國貨維持會外合亟抄錄原呈并外埠商會表令知該商會按照原呈所指各節通知各行商遵照辦理可也此令 
[水巡捕房呈報五年度經辦案件]  
　　新關水巡捕房梅捕頭昨將民國五年份所辦各項案件列表呈報安稅務司詳由江海關施監督轉詳北京總稅務處察核兹爲抄錄於後 
　　（一）查獲浦江撞壞船隻案五十四件（二）拘獲水上行兇鬭毆案七十四件（輕釋六十一件重解檢察廳十三件）（三）查獲打撈遺失物不報者五十四名（四）救獲投浦自盡者七名（三）水面失竊報請飭緝者五十八件（已破者四十六件未破者十二件）（六）犯二百七十九名（輕釋者三十八名重解檢察廳者二百四十一名）（七）水上違警處罰者三百十四名内有十五名無洋改拘留（八）拐匪男女二百十三名及被拐男女小孩三百零六名均由救濟會協同查獲轉解地方檢察廳發落（九）土犯一百零一名内有羅宋人二名及華人五名解公共公廨訓辦餘解檢察廳發落（十）水上違警罰欵共計規銀一千零五十七兩 
[突如其來之暴客]  
　　前日午後南市花衣街施家弄乾元莊遣夥鄔 
 
 
 

Page 11

 
 
　　仁義持中國銀行鈔票一千四百元前往該銀行兌換現洋後將一千元持往小東門内益大布店給付往來欵項尙餘四百元由鄔携帶回莊詎行經施家弄口忽有郭大廣上前將鄔頭上猛撃數下希圖將洋搶刦當經鄔大聲喊救捉拿强盜遂由該處崗警及旁人帮同將郭擒獲運同洋元及鄔仁義一併帶至第一區警署經董警正略詰一過解送警廳司法科昨經劉科長提訊先據鄔訴明前情質之郭供稱南京人家住閘北烏鎭路福德里第三家向在原籍耕種度日現在滬北恒昌米廠爲小工是日因事住鹹瓜街被警誤拘並未搶鄔之洋元等語劉君駁詰至再郭稱與鄔碰掃有之實無搶洋情事劉君立即備函並傳到該莊執事鍾椿淦連同郭等解送地方廳經檢察官預審之下判郭行行收押鍾退去所有贓洋着具領狀聽候給領 
　　又一訪函云前晚七時滬南施家衖乾元錢莊執事鍾新甫遣莊司鄔仁義至北市中國銀行以鈔票兌得現洋千餘元儲於布袋中除將六百餘元付與十六舖某號外尙餘四百元由鄔攜回乘華商電車至新碼頭下車不料早被匪徒所見尾隨至老馬路施家衖内黑暗處突被匪徒二三人阻止去路陡批其頰並强撃頭部欲使昏暈隨有一匪强搶袋内之洋幸該莊司將袋口繞住手腕堅不肯放大呼强盜搶洋適有一區一分駐所巡官楊治安與差遣巡長何文漢巡警張芝亭巡邏經過聞聲上前擒獲郭大成一名其餘各匪已被兎脫遂將郭解至該所由李警佐詰問供係南京人現住南碼頭滬軍營相近年二十四歲在北市蘇州路恒昌米店爲夥因在彼訪友致被誤拘質之鄔供在電車上與郭及他匪並坐當被刦時郭先動手行凶旋經搜檢身畔並無違禁物品飭卽移解警廳司法科訊究 
[長浜路押店被刦]  
　　昨晚七點餘鐘有盜匪六人突至新閘長浜路六百五十九號門牌鴻昌押店内各出手鎗恐嚇刦取賬台内現洋五十元呼嘯而逸旋經事主報請新閘捕房立飭通班中西包探協往兜拿各盜已早遠颺該探等詢據事主聲稱盜匪六人三穿長袍三穿短衣形似外鄉人均在壯年並未開放手鎗該探等遂回禀捕頭當用電話知照各捕房通飭中西探捕一體偵緝獲解究 
[法捕頭盤問大帮盜匪]  
　　法捕房捕頭阿而風西及華探目黄錦榮沈德福等於本月十一號晚間偵知有匪首丁彩華又名丁彩花仔帶同大帮盜匪潛入法新租界内圖搶當即傳齊各探捕在巨籟達路白爾部路等處拘獲丁彩華等各匪解入捕房後又在盜窩内抄出鎗珠三百餘粒聽候盤問口供再行核辦在案兹悉是晚除丁匪外同時拘獲者有王玉田王長安劉月山周小金子江友才高榮奎梁玉平尹四奎裘球遠金光玉李二劉長卿及丁匪之妻丁李氏女丁大素盜婦劉梁氏等十六人現由阿捕頭將各匪提出諸問供認於十月二十六號晚搶刦法新租界墳山路九十五號門牌順和典當内洋銀鈔标餘不承認阿捕頭以丁匪等實係劇盜决無祗犯搶刦一次之理諭令分别管押候再詳細盤問有無他案再行解廨 
[軍隊注意年關防務]  
　　步兵三十八團馬團長以舊曆年關係商界結束賬欵之期商人携銀往來絡繹於途恐有匪徒結帮在途搶刦行人銀洋情事亟應派兵分段巡邏以資保衛所有斜橋以南至龍華馬路一帶歸三十七團第三營撥兵輪班站崗巡防由西栅口迤西達龍華經過日暉橋一帶歸三十八團第三營派兵按段巡邏民國路及城内九畝地等處責令所部第二營於入夜後由各連長督率士兵一排荷槍實彈分作上下兩班通宵梭巡自高昌廟至十六舖裏外各馬路並南車站等處由所部第一營於夜問出隊梭巡在此一星期内務當格外嚴緊勿得懈怠業於昨日分令各營長一體遵辦矣 
　　現駐高昌廟之京畿憲兵營第一連吳連長以時届舊曆歲暮南火車站往來旅客必較平時爲多而商界中人尤多有銀洋携帶當此匪氛不靖恐有匪類於火車抵站之時乘間攫奪旅客包裹銀洋故於昨日爲始飭派張劉二排長督帶憲兵八名駐站彈壓以保行旅 
[彭養光不受嚇詐]  
　　前充民軍之湖北人余志國陳楚楠前日午後至新閘南成都路六百三十七號門牌彭養光家百般恐嚇圖詐鉅欵經彭用電話通知新閘捕房派令華控韋金福與九號西探目前往將余陳二人拘押捕房昨解公共公廨請究先由中西包探上堂禀明前情旋經中西官向余陳兩被告略訊一過判均還押候查明再訊 
[私販假印花土之結果]  
　　寓居福州路大新旅館内之潮州人朱阿四因將假印花貼於私土上混售漁利被洋藥公所與禁烟督銷局查悉將朱與出售假印花之山東路華洋印刷所主尙鑫連同牽涉之盛冠文等一併拘解公共公廨迭經訊供判被告等押候會商堂諭飭遵在案昨由總巡捕房將全案人證併解公廨請示洋藥公所與督銷局代表律師穆安素馬斯德及被告尙鑫之代表海德禮律師均到堂候示旋經會審員王肇之君會同英白副領事升座磋商之下以朱阿四私販烟土罪已成立判押西牢九月尙鑫盛冠文行使假印花亦均有罪着各罰洋四百元充公如無力繳洋改押西牢半年 
[七誌貨單抵欵之大騙案]  
　　英租界愛多亞路長耕里大豐永雜糧號主張禹門與夥沈石庵私造棧單先後向中國通商銀行安華保險公司德昶潤號等十餘户騙抵銀三十餘萬兩偕同逃逸業經受騙各家控請公共公廨飭探將沈石庵拘解公堂訊供收押並將大豐永號及大豐永所存新記棧内之貨物先行發封在案昨由捕房將沈解送公廨究據沈之代表律師上堂辯稱被告在大豐永號過磅雜糧與張禹門騙銀一案亳無關係要求准予交保候訊並由原告代表斐斯海德禮等律師相繼到堂陳述被告等串將僞棧單騙抵銀兩各情並稱此案爲數甚巨被告律師所請交保一層敝律師等均極端反對云云會審員王肇之君商之英白副領事判沈還押候展期兩禮拜再訊 
[會商取締棧單押欵之辦法]  
滬寗鐵路車務處昨接上海總商會來函以近來滬上發生僞造棧單串押巨欵逃避一案所有受押各户損失一數十萬金之多若不嚴加取締後患堪虞應請貴路設法變通凡以後車運貨物堆置棧房應給該商之棧單不得由各轉運公司自出概由路局填發加蓋特别圖記並由路局擔負完全責任倘日後發見有單無貨情事商民受有抵押之損失亦應由路局追償請爲核復等語洋總管克禮阿會商車務總管烈德以商會函開各節確有理由堆棧單由局發給應負完全責任一節事體重大未便遽行照辦業已函復總商會請即遴派代表一人蒞局面商互籌取締之法務必絶弊端維持信用其有將棧單押欵者亦應規定一切手續必使雙方接洽無從朦混以重路譽而維商業經總商會函復照辦聞已預訂四期委托代表到局籌商辦理矣 
[催繳衛田地價之部電]  
　　清理上海官産處現碐財政部電開江蘇衛田清季辦法繳價之外尙須稅契今僅令繳價而定價復較前清有減體恤已至况浙江江西屯衛各田已一律缴價值均較該省爲重各衛户應有天良何得意存觀望至議員陳士髦建議不收地價一案未准院交即使交到採用與否尙須核議豈能遽作定案仰即分别嚴摧清繳母任觀望切切財政部元印 
[醫學名詞審查會開會記要]  
　　本月十一日至十七日醫學名詞審查會在江蘇省敎育會開第二次審查會到會者敎育部代表湯爾和君博醫會代表孟合理高似蘭施爾德魯德韾紀立生聶會東盈亨利趙齊巽諸君中華民國醫藥學會代表吳谷宜汪企張汪于岡李愼微朱縉卿彭敏伯王幼度趙藥農諸君中華醫學會代表周仲衡俞鳳賓唐乃安劉月如曹惠羣諸君江蘇省敎育會代表沈信卿余日章吳和士顧紹衣陳慕唐諸君理科敎授研究會代表惲季英凌文之吳伯儔諸君中文書記王立才君先於十日下午開預備會因解剖化學有二部分决定分部審查另舉吳和士君爲化學部主席凌文之君爲書記解剖部仍舉余日章君爲主席十一日審查韌帶學名詞十二日審杳筋學名詞每日下午更分組討論十三日繼續分組討論十四日星期休息十五日審查内臟學名詞十六日各組報告商定名詞共同審查化學部十一日審查氣體各原質名詞十二日審查液體及固體各原質名詞十三日繼續審查固體各原質名詞十四日星期休息十五日審查重要術語名詞十六日審查重要化合名詞並公决此次祗將原質八十三種名詞發布其術語及化合物諸名詞俟下届審查完畢一併發布十七日解剖化學兩部開聯合會公决設一執行部於上海推余日章君爲執行部生任皮比沈信卿俞鳳賓汪企張吳和士諸君爲部員並公决八月一號開第三次審查會預備會二號開正式審查會至少一星期至多十天各代表復互相勉勵而閉會本届會期審查之暇十一日二時江蘇省敎育會設席招待赴會各團體代表十五日午後七時各團體答宴省敎育會代表於蜜采里均主賓演說極歡十六日午前并攝影以誌紀仿 
[内地電燈議决加價]  
　　滬南電燈公司在華界所裝電燈共有二萬數千盞每日燒煤頗多近因煤價昻貴成本較昻故於前日開會議决自舊曆丁已年正月分起所有各用户燈費一律酌加每盞計算者每月每盞加洋二角用火表者每月每字加洋三分日後煤價平復再行議減昨已分發傳單通告各户知照矣 
[新任浙江省長之行蹤]  
　　新任浙江省長齊耀珊自京南下之期各報所傳言人人殊茲得本埠官廳確息齊氏自奉政府任命後本擬即日南下因本月十六日適值母氏魏太夫人壽辰太夫人僑寓天津故特前往津寓稱觴次日（即昨日）始由津浦火車南下日内當可到寗俟與馮副總統及乃兄齊震岩省長晤商一切後再行赴浙履任 
[舊曆新年之公廨]  
每届陰曆年底公共公廨回例停理刑民訴訟兹届本擬於二十八日起停訊至新正初六日開審適停訊日期與開審日期均值星期日故由關讞員商准各陪審西官定於丁已元日日卽民國六年陽曆正月二十三號）起停訊至正月初七日（卽二十九號）星期一開審業已諭令檢察處條示公堂門首俾本廨辦公員役及當事人等一體知悉 
[發現被人勒斃之屍身]  
　　本邑西南鄉徐家滙迤西小浜内前日發現無名男尸一具年約三十左右頸間有蔴繩一根實係生前被人謀害抛棄河内經該處地保查無家屬昨由地方廳林廳長委派樓檢察官毛檢驗員等前往驗得該尸委係被人勒斃愼明尸格判令由堂棺殮聽候緝凶究辦 
[邑廟後園勸業場之構置]  
　　邑廟後園新建之勸業場業已工竣定於今日行落成禮夏曆明正元旦開幕該商場建築華麗布置整齊下層影戲場座位寛敞可容千人大商場設在二層樓商櫃繁密陳列各色貨品中西餐間女說書場咸屬焉第三層建有舞台專演女子新劇外面平台鋪以石子圍栽花木憑闌　樓閣参差古樹盤旋山石嶙峋者萃秀與點春也園景繊微畢睹循步而南則飛虹高架遇橋又一平台寛可畝餘中峙八角亭頂有立鹤蓋是處本鹤亭遺址築此以留紀念者也西南隅則雲梯雙垂一閣凌霄緣梯登臨心襟爲爽湖心亭九曲橋卽在其下西邊游廊凌空蜿蜓北行可達四層平台西廣屋爲說書場動物院拾級而登五六層平台俯望浦濱船舶可數七層樓屋頂高可攀雲四週裝有望遠鏡照之江海在目雖百里以外之佘山亦能望見聞場内各種游藝而尤以女子灘黄爲上海從來所未有凡北來車輛特准免查車照以廣招徠云 
[浦東西男女各校記事]  
　　競存女學　浦東爛泥渡競存女子小學校於昨日上午九時舉行寒假休業式先由校董沈杏苑解輔宸等演說次由校長盛競存女士致訓詞旋發給奬品而散 
　　　育德小學浦東吳家廳育德小學校係由浦東靑年團創設於本年下學期開課學生頗爲發達業於前日寒假定二月七日開學 
　　啓蒙小學浦東六用碼頭啓蒙小學校前年由顧雲璋創設本年春間因顧君在滬另創培德兩等小學校該校遂由其弟顧鼐主持茲已於前日寒假定二月七日開學 
　　中華夜學大馬路盡錦里口中華夜學前夜舉行寒假休業禮因校舍不敷假座蓬路眞神堂來賓甚爲擁擠秩序如下（一）開會（二）訓詞（三）給奬（四）教員演說（五）餘興趣劇（騙中騙）正劇（文明專制）（戴假面）迨劇終已鐘鳴十二下聞該校於（陰曆）元月十五日開學 
　　幗英女學北四川路公益坊幅英女學於月之十三號展覽各生成績且印有國文選錄一書分贈來賓手工一科以吳女士靜嫦所繡成句（姑蘇城外寒山寺夜半鐘聲到客船借問酒家何處有牧童遥指杏花村）兩幅爲妙來賓極形擁擠自上午十句鐘起直至夕陽含山猶絡繹不絶云 
　　貞一女校英界南成都路寳裕坊貞一女子高初兩等小學校於舊曆十二月二十三日上午舉行寒假休業式由總理孫君曁主任敎員陸女士各致訓詞畢發給奬品而散聞定於奮曆丁已正月十七開學 
　　平民義學北四川路平民義學昨（十六號）放寒假女子部於午後二時開會發給證書奬品至四時散會八時男校開會發給證書奬品至十時散會 
　　育英小學北山西路泰慶里私立育英小學校於一月十四日舉行初等畢業式及放寒假畢業生姓民列後童棣競華憲聲羅福康任頌良（女子部）盛素珍鄒妙淋柳愛珍陳孝珍 
[菜攤展緩收歇]  
　　法租界　市街葷素菜攤向章擺至上午十時爲限現法捕房施 
 
 

Page 12

 
 
　　總巡以陰曆歲底將届居民習慣均須預置菜蔬以爲度歲之需購者衆多勢必擁擠故傳諭各小販於卽日起准於擺至下午四時收歇惟十二時後須將菜攤移在上街沿上擺設庶車時往來不致衝撞 
[淞滬警察不歸道尹監督]  
　　江蘇省公署昨日訓令淞滬警察廳長徐輔洲文云查地方警察官制第一條第二項規定地方警察廳與道尹駐在同一地方時直隷於道尹但有特别情形之商埠不在此限上海吳淞地方繁要所有淞滬警察廳當然適用特别商埠之例應直隷於本省長母庸歸道尹監督以專責成除分電國務院内務部查照備案並行知滬海道尹外合行令仰該廳長卽便遵照嗣後道廳署如有公文往復均應按照公文程式第二條第十二欵辦理此令 
[棲流公所敎養兼施]  
　　新閘棲流公所内附設之工藝廠創辦以來成績優美其所出之皮件布疋等類莫不花樣翻新華實並茂且所取代價僅收工料成本較之市上所售者尤爲便宜故人皆樂於購用現聞該公所主任陸松侯瞿子畬二君尙擬設法擴充以爲留養之男女流民寛籌生計云 
[用人居心不良續誌]  
　　南京路四十三號門牌美商羅傑在公共公廨控告用人楊阿生串同林阿榮冒簽滙理銀行支單並乘間縱火焚燬寫字間等情楊已由廨拘案訊供收押在案前日由探邵和鈞　往浙江鎭海縣屬將在逃之林阿榮移提來滬昨解公廨請究原告西人投訴前情要求改歸美領陪審關讞員商之英卓副領事判被告還押候禮拜四美領堂期解訊 
[大泡糖湯]  
　　前日午後二時許有船户張金由開平碼頭載運白糖一百五十包開往南市駛經陸家嘴浦面適潮水湍急該船支撑不住撞於浚浦局之挖泥機器上登時覆没張情急呼救同水巡捕房巡江小輪到來將船户人等救起未遭溺斃而白糖已盡行傾入浦中據稱損失約值一千五百餘金之譜云 
[領回鄉民撈獲之煤油]  
　　日前（十二號）夜間有裝儎煤油之駁船由滬南浦江開往外日暉港浦而被氷排撞翻漂失煤油三四十箱爲龍華鄉民撈取由水警師船喝阻存儲候失主認領在案兹悉此項煤油係北市美孚洋行之貨自遇險之後即由駁船户報告該洋行請爲往領故由美孚行大班西人於昨日函致水警第三分署轉飭龍華師船將鄉民撈獲之煤油四十餘箱一併交由該行領回矣 
[坍屋傷人]  
　　新閘大沽路四百七十五號門牌江姓房屋因年久失修於昨日下午五時忽然坍下壓傷老婦江彭氏女孩余小毛當經隣人報告捕房飭探將受傷兩人車送醫院醫治 
[流氓被人戳斃]  
　　流氓林嘉寶與探夥阿裕前晚在新閘陳家浜附近被同類多人用刀戳傷逃逸由捕將受傷兩人車送醫院醫治詎林受傷過重旋即斃命經補房將尸重送驗尸所報請公共公廨中西官蒞騐 
[縣公署批示照錄]  
　　上海縣公署昨日出鮮内莊公記等呈批云屠宰稅由屠户認繳如有屠户添設應於添設之户另定認數斷非添設之後由業經認稅之屠户代繳稅欵何庸爭執仰徵收屠稅處查明飭遵此令 
[誌謝]  
　　昨承法租界洋涇浜一號萬國儲蓄會惠贈鉛質日曆一架輕巧玲瓏置之案頭頗覺可愛書此以誌謝悃 
來函 
[皖北水災募賑新劇社來函]  
　　申報館請轉安徽同鄉會諸先生均鑒敬啓者天不弔皖馮夷肆毒凡北屬半付鯨波悲慘聲震動中外救災助賑具有血氣靡不解囊航等屬於毛裏寗忍漠然爰約各界電請劉藝舟先生來皖組織新劇社募捐集腋以補完裘庶使蛙宅餘生得延殘喘無如年關緊迫皖市蕭條所集之欵除應得開支外餘數眇眇航等異常愧赧兹承劉君熱心善舉慨許在滬再演數日以爲東隅之補並推代表萬亞靑胡祝如兩君前來接治諸公誼關　梓當極端襄助也皖民幸甚專此敬頌公綏吳蕩航姜冕謝申伯凌景石胡潔同啓 
雜評二 
[小别（訥）]  
　　記者又將與閱報諸君小别一星期矣回憶去年之小别一星期中正在帝制戰爭突起之時雲南義師取叙府據自流井人人盼望勝報并望黔桂等省繼起獨立之消息供和民國之生死若懸於此小别一星期中而國人無窮之願望亦若因此小别而感其阻滯焉故去年一星期之小别人咸覺其甚長 
　　今則時局大定此一星期之小别安然無事之小别也安然無事之小别流光怱怱又覺其甚短與讀報諸君相見一轉　　　 
 
 
 

Page 13

 
 
自由談 
游戲文章 
[戲擬陽曆致陰曆書] [  聞野鹤]  
　　僕與足下權勢之不相容也久矣往者朝野上下唯足下之命是聽逮共和成立西風漫衍而僕遂自西歐而至東亞國際書電之往還官吏令文之頒遞始斥足下而用僕縱民間鄉落猶曉曉相念歷久不廢然固已大式微矣足下當此宜如何奮厲精力急起直追以期挽已墜之信用而奏調和新舊之功哉不此之圖而龐然以老前輩自命姗姗其行遲遲始至一若扶筇策杖之高叟宜不與僕輩氣血方剛者相競且以皇清遺老自處與勞乃言等推襟送抱（宗社黨文書用陰曆且書宣統某年故云）全不顧人問之訕笑抑何愚瞀之至於斯極耶兹者弟方含笑過新年備受懸旗結綵燃炮提燈之種種賀况而足下猶趄超不進日莫途竊且弟之過年商人怡悅晏然無所事事而足下之年關則犇走呼號籌維躑躅商悲於市農嘆於野士人譙訶於家室其苦樂之相懸何啻霄壞惟其所以何莫非遲速二字有以致之也足下勉乎哉明年今日其一改常度不落弟之後塵庶幾世人之所以賀弟者足下可得而共焉辱在同類故敢貢其狂言諸希亮察臨穎不次（五） 
徵聯披露 
　　此次徵集丁已嵌字聯佳作極多其中有堪作春楹用者特爲提前披露戲註適用之場合於下以供閱者一粲卽在作者自視當亦啞然失笑蓋信手拈來無心暗合不謂竟如是之巧也列表於左並不詮次 
作者『聯........................語』適用場合許少鈓卿『丁冬想協昇平調已火憑添普照光』打鐵舖許登良『鴻儒談笑丁無白龜筮留傳已有元』測字算命巢父『字仿六書丁鼓舊運行一氣已金生』又姚業煥『丁簾字記共和念已匜銘摹大吉文』竹器店倦龍『丁盤瑞獻靑螺粟已鼎香生綠芋羹』飯店留耕『雲遊仙鹤宜丁姓火始嘉魚在已辰』揚州菜館桐廬『魚枕稱丁形似篆蛇文象已脚無鈎』刻字店聘三『丁坑一碗茶翻雪已酌三杯酒泛霞』茶酒肆奉鑫『魚枕謂丁詳爾雅蛇身象已註淮南』經學敎員羅逸塵『丁簾風靜留香久已漏春遲退食閒』衙齋乘槎『零丁老柏支殘局維已標梅迨吉期』老夫少妻新婚汪鳳來『丁緩奇燈翔五鳳已閭貢物獻雙龍』電燈公司雪廬『環珮東丁歸院衣冠上已集蘭亭』官妓古歡『丁繼丙是爲鶉尾已先午其稱祝融』火神廟循『設祭上丁隆聖敎開田望已檢農書』敎育欵産處又『祀從已示人尙敬爭出丁伐木諧聲』魯班殿受謙『陋定無白丁來往良辰惟元已晴和』書室凌雲書屋『先生不識丁東句後學常訛已已書』村塾星橋『丁此時艱誰解厄已逢歲次望維新』財政部聘三『古字典丁開一畫大荒落已釋三陽』書坊戒三『丁當屈戍簾摇蒜已酌辛盤酒進椒』酒樓蘋厂『國有壯丁長樂日歲逢元已太平春』保衛團茀丞『藏書泛覽丙丁部存稿閒繙癸已編』編輯部甄波『丁年有閏千羊集已歲逢春萬象新』普通春聯此外尙有對仗極工之作不在右例當於新正四日繼櫝披露 
小說 
[言情小說妍媸鏡（第廿六章三）] [  常覺小蝶合譯天虚我生潤文]  
　　上帝恕予予此時已怒不可遏盛氣而前曰曼睞若何來曼睞仰其素頰白如嚴霜嗚咽而言曰柰梨汝勿如此予曰然則汝來奚事言時聲低而厲蓋予恐驚勞倫司也曼睞姜聲曰柰梨汝勿窘我蓋吾心負疚已深不復能耐特來此以求懺悔耳嗟乎柰梨怱我當知我之爲人尚不如汝所料之惡予曰吾安能恕汝蓋汝爲人詐僞百出言之已令人切齒曼睞不辨又曰適吾來時汝方與醫生閑談故予不再驚汝獨自登樓但須一見彼人卽行言時以手指榻予曰汝乃有膽尙敢來見汝所害之人耶曼睞不待言畢復哀聲曰柰梨恕子吾心之苦要唯上帝鑒之蓋吾亦不料其結果竟至如此吾初實爲美意也予怒曰此尙言美意耶汝試視彼曼睞不禁微縮其身曰柰梨乎予今固知罪矣今吾此來即以此中委曲述供於彼無敢稍諱彼聞予言至爲滿息已入睡矣柰梨汝當知大欲在前實能令人昏瞀而權衡輕重實爲我之苦衷勞倫司今知我而恕我矣予忿然曰若我則在生一日即一日不能恕汝曼睞哀聲曰柰梨汝必恕我汝今試與我易地而思但須吾妹嫁菲雪者予與塔賓登即可得一巨欵矧尙有我可憐之老父...予不待其詞畢卽曰止汝直以老父爲汝傀儡耳至今猶欲以甘言欺我然至今日亦已成未路矣曼睞曰末路固也但我此來實出誠意彼今已知汝實猶愛彼前此一信爲我撏書而彼之一 
蓓姑母家乎勞倫司曾有一書致汝與汝再謀一面我乃從中匿之但告汝爲路易商店之賬戰予聞語不禁自嚙其唇覺曼睞爲人其毒直過於蛇蠍平日弄我於股掌而我尙睡鼓中曼睞曼睞汝今卽來懺悔亦已遲矣念次不禁怒視曼睞又視被中慘白之面悲忿不知所語曼睞又悲聲曰吾初料彼聞此必將責我詎知竟否且猶與我握手言恕嗟呼吾親愛之妹彼人之心固較汝爲慈矣 
消閒集 
　　歲聿云暮各報均於明日起停版七天自由談與諸君亦須小别慮無以慰岑寂爰於陽曆落燈之節持設燈謎一門以供消遣有所材料盡取諸排字房中不著一字而妙造自然似足彀諸君思索一星期也陰歷正月十三截收十五揭曉謎面列左 
○新名詞二 
●小說名一 
◎集四書二句 
□四書一句）六才一句「四書一句集韵目四」崑劇名一 
『　』集四書二句 
○○○○○○○○○詞牌名一 
........................新名詞一 
右共十條以射中過半者爲合格分五等酬天虚我生製 
昨日插畫爲『徐州復開會議其如中央威信何』今日揷畫爲『一月之内兩度年關故長今日之財政者非善於借外債勿克勝任』 
　　閱者諸君鑒　新自由談於陰曆新正續刋 
 
 
 

Page 14

 
 
   
 
