# 1895 - 86 - 4907880

 

Page 1

 
 
[新印省闈墨出售] [  圖書集成局啓]  
　　本科各直省闈墨爲長沙敬　虧先生鹽定其中琳環珠玉無美不臻風會所趨自見蒸蒸日上誠揣摩家之秘笈本　用新鉛字排印卽日出書紙墨精良校讐祥細足倛海内文人賞鑒毎部碼洋一角八分諸君如欲先覩爲快請向本埠三馬路申報舘申昌書畫室及各處售報人購取可也 
[新印繡像醧世姻緣告成] [  三馬路申昌書室啓]  
　　是書爲西周生手箸雖倣章回體例而和平中正絶無檄褻情形時而寫才女之綺思時而傳佳人之幽怨時而記名臣之功績時而狀倈士之行蹤繪影繪聲各極其妙誠小說中出乎其類憲　更延名畫史費成繡像冠諸卷端不特謦頰如聞抑且鬚眉畢現兹已告蕆毎部分裝十本釐定碼洋一元四角諸君子盍亦於酒尾茶餘藉此作　愁之帝乎 
[嚴申軍律議]  
　　甚矣軍律之不可不嚴也男兒好身手荷戈執戟敵王之愾此輩類皆赳赳然無詩書之氣惟以殺敵致果爲心故必統帥者號令嚴明然後能畫一整齊恪遵規範否則勇於私鬥動輙尋仇勝則爭功敗不相救甚且焚掠村落偪勒長官種種紕繆之行爲直與草宼無異此種軍弁而欲其荷戈執戟敵王之愾嗚呼難矣當倭事之起也朝廷命將出師奮揚威武大張撻伐誓掃么麽草野小民竊以爲國家養士數百年恩威並濟宜若能出奇制勝掃穴犁庭矣乃自成歡牙山平壤以迄奉天諸郡縣毎一交戰必喪師徒近且由山東擾及江蘇之海州南則澎湖又遭摧毁初不解我軍之何以一敗塗地竟至於斯旣而恍然悟曰是殆軍律之不嚴是以臨陣時相與退縮耳猶憶平壤失守後人言藉藉咸謂已革提督葉志超縱兵擄掠尅扣軍糧朝廷亦有所聞屢降明詔申明紀律犯者嚴懲乃未幾而廣義軍初至鎭江卽以爭吸花烟縱火大燒房屋猶謂葉志超乃最不肖之劣將以故麾下士卒法紀全無廣義軍甫經招募成軍其人來自田間未與將帥相習是以蠢如鹿豕任性妄爲至舂容大雅如吳清卿中丞宜若可詳愼精明嚴於約束矣乃恭讀去年十二月十二日上諭吳大澂奏湘軍虎字營哨官都司石雲峯經過靜海縣地方强索驛站馬匹兇毆傷人請將該都司核辦併自請議處等語都司石雲峯著卽行革職驅逐回籍併不准投効各路軍營以赤懲儆吳大澂自請議處之處著加恩寛免嗣後各路軍營倘再有騷擾地方情事無論官弁勇丁卽以軍法從事以肅軍律欽此聖諭皇皇讀之幾不寒而栗竊料此後各營將弁當嚴以御下斷不任其恣意横行矣乃觀二月十九日邸抄江西巡撫德曉峯中丞所奏宋葦飛之事不誠可駭乎宋葦飛者廣東候補守備統領廣勝軍三營者也去年十一月初與該軍後隊三營統領補用叅將王連貴先後帶勇過江西省城該勇丁等不守紀律沿途騷擾甚至捉船毆人無所不至該統領等不特　加約束轉因爭奪房屋船隻兩統領幾致彼此用武洎該軍過南安府南康縣更棄舟登陸恃衆奪食民人甘蔗以致爭毆及縣主馳往彈壓反誑稱失落勇丁一名並餉銀一千兩洋銀八百圓光洋五百圓銅錢四千二百又及行李　物并欲追償受傷勇丁醫藥銀三百兩後過大庾縣宋葦飛部下差弁多人一擁進署百端需索放聲閧鬧將辦差丁役兇毆並將夫頭之頭擊破馬號中所有馬匹盡數搶去有過青龍墟又强捉民夫毆辱斯文嗟乎嗟乎何堂堂然上國雄師而竟若此之形同化外乎至於前日本報哨弁不法一則縷紀屯紥鎭江之某營哨弁悞認小家女子爲青樓妙妓前往買笑並欲行强猶事之小焉者也愚以爲行軍之道必以紀律爲先但得百萬貔貅動若川流屼如山立彼倭奴雖横安見不如湯沃雪頃刻無蹤王者之師勢如破竹以摧彼虜直殺螻蟻之不如耳今乃統率之人先自壞其紀律其身不正安有令之而從者亦何怪葉志超因縱兵擄刦待戮秋曹吳清帥所部之師一見倭兵卽譁在四散哉又嘗恭按大清律例軍人不曾經由本管頭目使令私出外境擄掠者爲首杖一百爲從杖九十因擄掠而傷外境人者爲首者斬監候爲從杖一百其擄掠傷人爲從并不傷人首從俱發邊遠充軍若在已歸附之地面擄掠者不分首從皆斬監傒夫擄掠敵國人民猶且刑章莫逭况於已國人民而恣行魚肉已國官長而任意辱侮律以軍法自當明正典刑奈何統率者不但袒庇之且爲之創導之而尙欲望其嚴申軍律也不誠難之又難乎我故曰吳清帥雖徒托空言毫無實用然旣知部下不守軍法猶能自請處分不可謂其非加人一等也 
[諭旨恭錄]  
　　二月二十五日奉上諭文璧奏因病懇請開缺一摺武備院卿文璧著准其開缺欽此 
[傳聞姑誌]  
　　倭人載兵至海州已紀昨報兹聞傳言謂海州已失華軍傷亡約三百餘人惟本館尙未接電確否尙待續述 
[電告醫傷]  
　　廣島來電云李傅相傷處在左眼下半寸許傷形微圓帶長漸腫蔽眼醫生欲將傷處割破以便將鎗子取出傅相不允醫生以止爛之藥敷之使不潰爛診其脉與平常無病人相同倭后派婦女數人爲之侍奉 
[停戰電音]  
　　昨日午刻十二點十分時接本館特派赴天津偵訪軍務之友人飛電報稱節轅得傅相電言已商令倭人停戰電文過簡未得其詳然聞傅相傷尙未痊而海州又有倭兵侵犯則電語或未足信以爲眞惟是佳兵不祥止戈爲武苟得言歸於好玉帛重修誠兩國人民如天之福也 
[挈眷赴津]  
　　津友信云大沽向有駁船公司以及船隖均有西人力役其間而鐵路公司西人亦有於大沽棲梅寄鶴者上月杪謡言四起謂倭軍當於廿九日撲犯大沽深恐風鶴之驚或致池魚之及預於廿七八日紛紛挈眷言旋津郡至廿九日依然海波不驚閭閻安堵說者謂倭奴詭譎異常出不意卽攻不備係彼之常技不備不虞不可以師統兵將領幸勿以讕語無稽懈我軍心稍疎防範使彼得乘瑕蹈隙也 
[倭計宜防]  
　　大沽北塘皆見倭船游弋並於大沽口外搜查明義輪船軍火已列前報兹接天津訪事人信謂倭人如犯津郡北塘大沽以及祁口在在皆可登岸現在北塘大沽均見敵船而祁口尙銷聲匿影一似北塘大沽其防務重於祁口不知聲東擊西係倭奴常技彼於去冬曾有船隻到祁口又聞購買小船一百號業已已到其爲窺侗祁口登岸地步當無疑義盖祁口距津海程一百四十里如遇大潮則相距七十里是非小船附載不可揆厥情形又似祁口之防重於北塘大沽萬萬也且倭奴旣犯析津更需層累而上如在北塘大沽登岸當過津城各國租界或難安堵深恐開罪泰西各國若登祁口則不過津城可以長驅直上倭奴初與中國開戰時尙不敢肆無忌彈其不敢犯津者懼我陸軍當其前海軍掣其後也乃自威海一役北洋海軍戰艦竟被擊掠無遺倭奴遂在海西横行無忌乞降敗　豈得以一 
 
 

Page 2

 
 
死蔽厥辜哉噫 
[譯倭報紀李傅相秉節蒞倭事]  
　　傅相之將蒞馬關也倭官先頒發教令四條由僞内閣總理大臣伊藤博文簽名其上一會議處屋内屋外不論何等人有何等事皆由警察官禁不許入二各新聞紙及所印各書皆由警察官檢查必俟允准發行然後印刷三除官廳許可外凡人不准携帶洋槍手槍火藥刀劍杖有携帶及販運者一律禁之四各客寓中旅人出入須稽查旅劵及倭歴三月二十日卽華歴二月二十四日探知傅相於本日黎明行抵六連島倭官卽派輪船名第二太湖丸者往迎一面用繩將各處歧路攔截以備匪人逸出滋事亦有以板阻攔者一面豫備人力車五十輛上挿淡黄色小旗俾傅相及所帶各人乘坐少焉遥望海上濃烟漸近傅相及所帶各人分乘公義禮裕兩輪船鼓浪而至船上高挿黄龍旗及德意志國旗卽有外務書記官井上氏外務省屬員大杉青山二氏乘第三小野田丸迎迓上午十一點鐘時傅相及所帶各人乘小輪船上陸警部長後藤山口縣二氏爲之護衛計所帶各人中有伍觀察廷芳馬觀察建中羅觀察豐祿陶鹺尹大均美員福司偷及傅相之公子印經芳者餘不悉記有得瞻仰儀容者謂傅相年已七十餘而鶴髮童顔精神甚健不似張樵野星使之形容衰苶也及倭官欲設供張傅相辭以此來自備庖廚不敢重煩貴國倭官乃令於傅相從人購取醬油味增豆腐茶碗及各碗時嚴密檢查以免匪人暗算是日伊藤氏亦已至長門遂訂期翌日在春帆樓會議嘻觀於該報所述其待我上相亦自謂禮意有加矣奈何竟縱令壯士攀轎行兇而警察官不能覺察於事先徒是拘拿於事後此本館所以疑其有人指使也 
[逆蹟記二]  
　　倭京讀賣新聞云澎湖爲二十一小島合成中以漁翁島白沙島爲稍大其地距東經道一百十九度三十七分北緯道二十三度三十三分半島民多以漁獵爲生土産有馬鈴薯玉蜀黍粟落花生野菜等物港内之水深七八尋至十二尋毎春秋二季海上發颶風軍艦商船多於此灣泊漁翁島長五西里闊三西里又一里中四分之一爲列島中第二島當明治十八年中法有事時倭提督某氏已私往測量知爲用軍時至要之地計離倭國佐世保七百六七十西里離中國臺灣府平安縣五十西里離打狗埠七十西里離各西港四十西里噫我國巖疆形勢何竟任彼族了然於胸中不得不歸咎於守土者之平時疏忽矣○馬關倭語謂之司門諾殺吉近發急性虎列刺蔓延無際倭官派醫生查檢其律甚嚴旋復施消毒之術按虎列刺卽霍亂症倭人患之必死意者天特厭其悖理忘義故明降之罰俾有悔於心乎○櫌本武揚字梁川本任農商務大臣近以瓜代有人於倭歴三月二十三日卽華歴二月二十七日由鐵道往廣島按榎本曾創設興亞會後改爲亞細亞協會其意蓋謂亞細亞洲中惟中倭號稱大國故欲同心恊力以備歐人今兹同室操戈妄顧禮義不知櫌本尙有顔面見我華人否耶○倭人於去年在英國定造一鋼甲快船長二百四十尺闊二十七尺六寸五千五百匹馬力任重八百七十五噸毎一點鐘時能行二十西里煤艙容煤二百噸船上各執事一百零七人安置口徑四寸七分之快砲四尊十二生的快砲四尊魚雷五具命之名曰龍田艦卽倭語所謂塔所塔庚也倭歴三月十九日卽華歴二月二十三日午後一點鐘時駛至横須賀軍港先是中倭釁起英國守局外之例將此艦留在亞典不肯交與倭人旣而倭人派松島副艦長向山氏海軍少佐寺垣氏航海長大尉莊司氏機關長大機關士清水氏分隊長大尉吉田氏主計長大主計磯山氏軍醫長大軍醫高橋氏少機關士永山氏航海士少尉西氏乘郵船會社輪船朝顔丸往典亞始得駕之而回 
[奉省近情]  
　　昨日本館接特派赴奉天各屬專訪軍務之友人來信云營口於上月十一日失守當倭兵來犯時吳清帥所統湘軍見而譁潰宋祝帥知事已急迫親自臨陣指揮倭兵見之稍稍却退其時雪深冰滑祝帥馬蹶而墮軍中悞以爲受傷相顧駭愕倭人隨乘　而入祝帥仍捨死抵禦而所部軍士已傷亡至二三千人祗得逐漸退回倭人遂入而占據田莊臺亦相繼失守商民逃避不遑營口某當鋪被逃勇及土棍搶掠一空○客有自東河來者言及此處沿邊各口雖有倭人盤踞而爲數無多毎勸商人照常貿易而商人以非我族類其心必異咸不敢久居於此相率遷回皮口地方近由倭酋設肆毎包米一石售銀三兩任民船運載略不阻攔噫倭奴竭力經營若此殆將久假不歸乎 
[襄垣火警]  
　　上月二十八日夜十一點鐘蕪湖東門外在礱坊地方忽報火警是處本係半鄉半郭之區竹籬茅舍櫛比如鱗一經祝融稅駕登卽飛揚跋扈烈燄騰天不可嚮邇江口保衛營饒翼卿守戎時正乘馬巡夜遥見天際一片殷紅立卽拍馬馳往火塲因倉卒未帶洋龍卽奮步上前擬將某姓草舍拆去以斷火路某姓不允只得督勇彈壓俄而火已延至卽欲拉拆已不及矣是時縣前倉前通津三鋪洋水龍已相繼馳至保衛勇挑水接濟各龍奮力噴灌濤頭萬派滾滾齊來祝融無力抵禦敗北而逃計燬去茅屋十餘家男啼女哭慘不忍聞内有某草屋當火熾時因用絮被浸濕鋪蓋屋面竟得幸免而先之欲拉未果之草屋轉付刦灰可見天下事莫非有數存焉 
[温州火警]  
　　温州訪事人云二月二十四日已刻東嶼底魯吉緣家突兆焚如三進七間俱成灰燼或謂係山魈縱火所致此則悠謬之談不值識者一笑也 
[湖濵失愼]  
　　武林昭慶寺在西湖之畔毎届春香之際寺前一帶店鋪林立頗稱熱閙初一日已刻此處雨傘店因煎桐油失愼延及紙堆遂致燎原幸在日間四鄰咸集城内在福集義龍赶緊往救僅燒去店屋二間 
[督憲起節]  
　　新任閩浙制軍邊潤帥於上月廿七日抵杭已列前報廿八日卽往各署辭行擇於廿九日由上馬頭登舟赴閩潤帥隷籍漢軍與將軍吉仲謙爵帥有同鄉之誼二十八日晚間仲帥在八旂會館設筵祖餞傳班演劇與宴者爲廖榖帥常忠兩統制及書尙衣也時交三鼓潤帥卽起身告辭各憲俱散次早七點鐘時潤帥由行臺排道出城至上馬頭登舟省城大憲均親往送首府兩縣及江防統領鮑副戎杭中兩恊鎭四營都守俱開船送至富陽而回 
[文旌戾止]  
　　江蘇學憲龍大宗師取齊松郡日期前已錄報嗣於本月初一日接奉憲牌知文旌於是日辰刻由太倉起馬府尊恩太守以及華婁兩縣等均出境恭迓提標叅游以下諸營弁各率所部健兒並止副兩營新兵整隊出郊鵠候憲節初二日傍晚憲舟安抵西郊祭江亭碼頭次日已刻乘坐緑呢大轎排齊全副儀仗迤邐進谷陽門直抵試院比行祭門諸禮畢報時鐘已逾十二下矣下午隨奉牌示初四日辰刻謁廟行香回轅後卽行放告 
[松試塲期單]  
　　初五生經古初六童經古初七府華奉婁四學生正塲初八覆生經古初九金上南青四學生正塲初十覆童經古十一考教兼補歲考十二奉金上童正塲十三覆一等生十四南青童正塲十五提覆奉金上童十六華婁童正塲十七提覆南青童十八提覆華婁童十九武生内塲兼補歲二十覆闔屬新進童廿一外塲馬箭廿二步箭廿三步箭兼技勇廿四技勇廿五總覆文武新生廿六奬賞廿七起馬 
[調兵駐防]  
　　金陵信云倭人犯順以來兩江總督張香帥籌餉籌兵不遺餘力前因巡閱海疆以海州崇明通州等處均關緊要竭力設防通州旣有狼山鎭朱鎭軍洪爲長城之倚且更添紥多營復令統帶健勝五營楊愛吾軍門文彪尅日開往海州駐紥而健勝五營前曾奉本任兩江督憲劉峴帥札調赴北張香帥知軍門久在南都老成持重故特奏留今已調往海州統帶慶字副前副後副左副右副中五營杜軍門嵩齡亦令尅日聽往崇明駐紥此五營亦係去冬由湖南調來弁勇人等一聞此信均各檢點行裝矣 
 
 

Page 3

 
 
[咨調學生]  
　　張香帥前在粤東開設水師學堂教育英才駕駛學學生中有王鴻張光照陳思成陳慶清陳壽銘忱正增崔光詔鄭顧簡鄂勤成張元棟等十人練習有年近聞香帥因倭逆犯境兩江各口添設水師營必須熟諳駕駛方能勝任乃於上月初移咨東粤調撥十人已於二十五日禀到聽候差遣 
[叅戎謁客]  
　　昨日江南外海水師吳淞營管帶金叅戎玉田因公來滬午後四點鐘時命駕入城赴各衙門拜謁至縣署時黄太令適公出未回由家丁出爲擋駕 
[一落千丈]  
　　戲劇中三上吊一齣最屬危險令人心驚膽裂不敢偪視曾經宫府出示禁止蓋恐其肇事也近來各戯館仍在開演且更變本加厲前晚寶善街新開之金桂茶園適演是戲其枌吊死鬼者在空中繩上濱諸般武藝不料繩忽中斷扮鬼之人從高墜下竟至跌破頭顧血流如注昏迷不醒當由戲饎中人舁送仁濟醫院求爲醫治聞受傷頗重未知能無碍否 
[虹口瑣聞]  
　　昨晨十下鐘時有年約四十餘之某甲行至美租界斐倫路重慶里口铁然倒地氣息全無巡街捕報知捕房捕頭傳頭圖地保孫順和至報請某善堂給棺收殮舁至義塚瘞之○廣東人陳平年三十七歲向在致遠兵輪船當茶房某日致遠在劉公島與倭奴鏖戰陳被砲彈所傷事後經人送至烟臺紅十字會醫院求治醫士用鋸截去右足近忽糜爛不堪遂附輪船抵申投同仁醫院求治經醫生曹君騐得遍體小彈痕不可勝數不知果能妙手回春否也 
[請追工資]  
　　臺灣後路糧臺局吉安輪船失事一案迭登本報昨由輪船買辦章合芬偕水手葉愛發等因工資尙未收齊故與干涉是事之葉安心爭論未妥當由各水手將葉蜂擁而去旋至英廨請追各人工資值日差詢明情節入禀宋通刺著將葉安心交保候訊 
[仍遵前斷]  
　　德商裕興洋行控華商柳子壽因棉花貨次請追虧耗銀兩一案曾經會訊諭令自行清理迄今並未理楚故又定於昨晨會訊届時原被告齊集先據柳子壽遞禀聲稱此事已由某洋行買辦從中理勸令小的貼償裕臖洋行銀二百兩但此事小的先與言明如貨不符將貨載回上海所有水脚等銀由小的料理現在該洋商並不照所立憑據辦理而理勸貼償之費小的實因無力故僅能付一半現銀裕興洋東稱柳子壽雖曾說過貼銀二百兩實因吃虧太甚故不能應允卽照柳言所認水脚等費亦須銀三千餘兩現在虧耗之銀亦相去不遠務請追究通刺謂此事若照所立憑據而辦其費無論若干理應如數追還今裕興洋行並不照據辦理碍難向楤追償虧耗但平心而論柳子壽貨次情眞若一經將貨退回其吃虧諒亦不少故著柳略貼裕興銀兩此係通融辦法裕興洋東堅不允從佛繙譯與通刺辯駁多時迄未定斷飭令仍遵前斷 
[恊緝逃婦]  
　　前有湯春元扭控衛阿和掯匿寡媳徐氏一案前晚通刺升堂提訊湯供小的係本邑浦東山林塘鎭二十四保天一圖人向以小販爲活兹因兒子夭亡寡媳徐氏前被族姪阿木誘拐逃逸當時小的曾托圖董湯厚甫雇人找尋不見日前適有小的之寄子陸晉寶來滬行過南坭城橋堍瞥見寡媳在衛阿和家内當時晋寶不動聲色旋卽回家告知小的急卽來滬向衛理論當因時在傍晚由衛約小的至次日往領迨至次日衛心懷回測卽稱寡媳及誘拐之阿木私放爲此情急將衛扭案求恩究交衛供亦山林塘人與湯春元爲隣現住治下南坭城橋堍上年曾有湯之族姪阿木挈同湯之寡媳徐氏向小的租住餘屋半間至今年二月十二日有湯之寄子陸晉寶來云鄉間找尋甚急囑阿木與徐氏赶早遷移以致阿木與徐氏早已搬往他處現在小的實不知阿木等避匿何處通刺得供判將衛交保帮同尋緝阿木及徐氏下落不得置身事外著湯邀以陸晋寶來案再行訊奪 
[上海縣署紀事]  
　　英公堂移送邱姚氏至案文開該氏兩次奔赴公堂喊稱被丈夫毆打飭傳伊夫宋錦標研訊並無毆打實據查該氏原籍阜寍縣若常住此間客地終久恐肇禍端如或交宋帶回原籍又慮途中致有不測爲特送請備文遞解原籍一面諭令宋錦標自行回籍投阜寍縣具領等因黄大令飭官媒暫行看管昨日備就公文籖派差役兩名伴婆一口護解宋姚氏赴嘉定縣下站投交○前晚縣署花廳内椅披坐褥被偷兒竊取一空黄大令大奴飭捕役嚴加查緝如違比責○昨日趙何氏訴稱騐傷伸寃差役向之詢問據爯丈夫趙泉泉與夫弟趙阿榮分産經趙家貞王杏殷蘭平三人理勸不知如何將棉花若于包取去然此項花價應歸丈夫收用伊等竟將洋銀五十一圓盡入私囊意圖吞没現在丈夫抱病晝夜呻吟醫藥無錢向之催索伊等置之不理并肆兇毆差役據情入禀黄大令飭暫行看管聽候騐傷提究 
[英界公堂瑣案]  
　　三百六十八號華捕拘解宋龍生到案禀稱宋連竊人家雞王隻而衣三件拘請訊究失主尙未查到宋龍生供本地人實因貧苦無依又無親服周濟不得已出此下微以圖果腹宋通刺以宋龍生貧苦情眞從寛判押十天○一百八十八號華捕禀稱昨見李祥生手持烟鎗一支倉皇欲遁當卽拘住問其來歴知係竊來解案請究李祥生認竊不諱惟求恩典通刺姑念贓物無多判押五天○一百四十七號華捕禀稱楊財生楊阿泉二人掩入邵金高所開小茶館樓上竊取縀鞋一雙當由邵金高喚捕拘案請究邵金高投案訴稱日前曾失錢二千文不知是否楊等所竊此次竊鞋却係當塲拘獲指交巡捕解請究懲楊等認竊求恩通刺判將楊財生楊阿泉各押七日贓還失主○四百五十七號華捕禀稱劉法勝不知因何毆傷張阿清之頭顱當經拘入捕房捕頭飭張阿清今日投案備質不料張出外後又向劉友王阿林尋釁將王阿林之頭面打傷今日亦未投案王阿林投案訴稱與劉法勝爲友張阿清因被劉打傷無端與我爲難通刺察核从詞各有不合判將劉法勝押候拘獲張阿清再核○二百十八號華捕禀稱陳阿林竊聨張坤咸夏布衫一件經我拘獲人贓送入捕房搜其身畔尙有當票多張亦係竊贓刻下尙未吊齊解案請訊通刺略詰緣由判將陳阿林押候下禮拜六覆訊 
[法界公堂瑣案]  
　　美最時洋行式拉夫王可漁偕掮客陳載之控金阿茂承辦花子短交不付求請究追上期據王可漁陳　平將金阿茂扭案經葛同轉訊供著傳同陳載之到案復訊已記前報昨禮拜六堂期葛同轉會同祁繙譯升座包探將原被解案請訊金阿茂呈遞禀詞略謂花子一千三百十七包早已交足因載之串同王可漁將二百包别賣英嘉洋行是以缺數同轉閱視後謂陳載之曰爾交保出外何以避不到案又敢串同爾弟竹坪將花子别賣英嘉洋行勒令金阿茂簽字此種條子不作爲憑金供所解蔴袋一百八十三隻奉諭交還業已交到同轉謂玉曰爾與陳載之定貨不應牽涉金阿茂王供另有洋四十八元金與陳同來收去金供小的並不經手又謂王曰陳載之等將花子另賣英嘉洋行爾知否王供此項貨欵金已收到洋七十餘元惟並未收齊陳又呈遞字條稱係葛福堂爲中金實已收到同轉以陳載之兄弟先將貨物轉賣顯有不盡不實著將陳載之管押捕房陳竹坪交原保著赴王家碼頭邀同葛福堂來案質訊並著原被各開简明細帳呈候察核○泰山堂藥店主唐熙齋控妻母陳嚴氏悔婚捲逃一案經葛同轉提訊著邀到原媒復核等情已紀前報昨唐熙齋之父唐洪光偕經勸之周金聲並傳同陳嚴氏到案禀稱此事由小的作主憑周金聲理勸與陳嚴氏講和投案廪復陳嚴氏當時收到財禮洋一百六十元憑中言定交還一半女兒知唐家中有婦不願爲簉室所挠嫁妝一并收回憑中言明另行擇配珌造各不翻悔同轉謂婚姻乃人倫大事豈容草率從事著唐洪光陳嚴氏各自帶同子女投案復訊所立退婚據著呈案候核○楊樹林在吳淞竊取珠皮馬褂等物來滬爲法包探拘獲人贓解經葛同轉訊供已紀前報嗣因虹口包探張阿五來稱虹口有案請帶回詰問同轉准其帶去昨飭探至虹口帶回捕房嚴究○通事禀稱昨據巡街捕拘入彭友臣據稱有摇杉板 
 
 

Page 4

 
 
人在途拾得金戒指一枚取而看視突被彭友臣攫去因此鳴捕扭送案下彭友臣供湖南人昨在南誠信烟館找尋道署家丁同轉謂此等閒話不必提問爾如何攫取金戒指現在何處彭供在大馬路十字街行過見馬車疾馳赶卽避讓適與摇杉板人兩肩相碰其人卽指爲失去金戒指小的並未看見當卽遇入捕房身畔搜查亦無金戒指同轉以原告不到未便訊問著押候交保待原告來案質訊察奪○李一才禀稱在通州輪船爲荼房積竊王永興至大餐房内竊去洋人對時表一枚藏於板下當塲搜獲解案請懲王永興供向在天泰木行福泰船爲水手歇出僅二日昨至輪船找尋水手頭目青鳥此人前在蘇州輪船同轉以供詞不合著押候掌頰一百下原告斥退○包探禀稱竊賊王坤山在武寍輪船竊取衣包一個内儲衣服十主件當塲拿獲因失主急欲動身贓已交還又在身畔搜出當票十七張英法兩界尙有漢口當典在内王坤山供湖北人由漢口於上月十三日來滬父名花亭要中和棧爲接客到申後行竊三四次問爾來將及一月尙有何案從實供明王堅稱並無别案同轉著押候掌頰一百下待其父來案領回管束 
[美界捕房紀事]  
　　本邑人周耀亭家在西華德路東王家宅左近其妻某氏於前日下午至竹行橋華姓家赴喜筵途中失去金耳墜一枚旋訪知漢璧禮路吉祥茂帽店某老嫗拾得遂卽奔訴捕房捕頭遺巡街華捕將嫗拘押嫗直認不諱并願將原物歸還捕頭遣捕隨嫗歸家給還失主○去冬十一月天潼路義生廣貨店火災殃及鄰居正大燭店失去皮箱一口前晚八下鐘時包探張阿五巡至吳淞路遇積竊舟山和尚及陳金生張順金卽將阿生向之盤詰始知因俵分此箱不匀之故遂將三人一併拘送捕房捕頭令押候將原贓吊案再行送請英讞員訊究○常熟某氏婦與本邑人楊榮根私識婦向在某絲棧工作楊則在某西人當細崽賃屋北湖南路鴻興里第七百五十三號門牌前日婦忽向常熟阿姐哄騙金約指一枚質諸長生庫前日傍晚遇諸武昌路扭入捕房捕頭問悉情由遺包探竇如海將揚拘入楊哀求再四願限期贖還竇探復稱聞楊家開調檯基捕頭遺二十二號西包探往查屬實乃諭令卽日遷移 
[施診添醫]  
　　啓者敝堂自新正月開診以來凡貧民之來堂就醫領藥者源源不絶近復隂晴不定寒燠失宜以致疾病蜂起毎逢施診之期已增至三百數十號之多所請内外各專科應接不暇如草率施治恐負諸善士救世婆心苟子細立方不特醫家之精神有限卽使窮竟日之力亦未必遂能竣事不得已再三商妥謹添請内科朱君小石丁君紹棠王君濟田韓君小橋以勷診視然醫士旣已增延樂帖亦湏加給際兹倭氛不靖籌欵益艱惟是新春附報分送之集福册捐迄今助到者尙屬寥寥深慮出多入少終難爲無米之炊用敢登報籲聞伏兾四方諸善君子念時事之艱難憫衆生之苦惱不分畛域大發慈悲廉泉疉沛福地廣增敬佈微忱禱切盻切滬江鐵馬路廣益善堂董事施善昌唐廷桂等同啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
三月初五日錢銀洋並匯票行情列左 
三月初五日進口輪船禮拜六 
三月初七日進口輪船禮拜一 
三月初八日進口輪船禮拜二 
三月初九日進口輪船禮拜三 
 
 

Page 9

 
 
[賣浪送縣]  
　　江灣人沈學安等控曾在英公廨充當差役之張吉卽張仁桂將姪女金素價賣爲娼一案　通　　訊之餘因張堅不供認判令當堂取具並無價賣金素爲娼察出愿某重究切　　案一面着原吉自行查緝金素實在下落禀候提究沈於奉　後旋倩朱大叔周某邀同老元緒阿岐山等出外介紹希圖生財之計嗣經　枝山　　某邀同價賣女孩金素之　兒李王氏及張仁桂沈學安沈仲林等在四海論交樓理處因沈等勒索過鉅事遂中止而沈復奔案喊　　　　金素實被張價賣典現住法界西新橋堍　　小妹姐卽李王氏家習學彈唱乞爲提究通刺准之飭原差嚴綸提集人証於前晚升堂集　沈供稱前奉大老爺論着小的自行尋緝姪女金素下落因小的素在鄉　耕田爲業滬上地脉生疎故托周二爺轉托普慶里開設娼院之阿岐山訪緝姪女下落旋經阿岐山回稱金素已有下落囑小的下鄉偕同胞兄仰林來滬當面理處旋經小的將胞兄邀到由阿岐山等約在四海論交樓吸烟當日小的等候至傍晚時阿歧山並不來前至次日小的向阿岐山理論乃阿岐山明欺小的等鄉愚無知大言恫嚇一味蠻覇爲此情急奔求今奉將價賣金素之惡鴇李王氏及出頭硬霸之龜棍阿岐山等提案求恩根究通刺飭將金素帶至案前訊部據供年十三歲父親陳夢蘭在日曾在公平洋行經收房屋父親棄世後由母親得洋一百五十元將小女子抵押與娼婦花菊芳家習學彈唱嗣因花妓從良將小女子轉抵與傭婦小妹姐留在東薈芳里習學彈唱今小妹聞有人涉訟憲案故將小女子匿法界西新橋堍小房子内問爾究竟是否陳姓所生抑另有生身父母答小女子實因年幼不知其細李王氏供稱小婦人家在蘇州向在治下　婦花菊芳妓院爲傭上年因花妓從良欠小婦人帶擋洋一百五十元當將其所蓄之買女金素推抵與氏迨至冬間因金素之母某氏卽張仁桂之出母病故乏資棺殮由素識之三阿姐向氏商懇三次加洋一百元由張仁桂出立筆據爲憑通刺問該氏曰爾出如此鉅欵價買十餘齡之女孩欲作何事該氏始語塞淮求開恩薛岐山卽阿岐山供小的原籍蘇州在治下有年日前小的適在四海論交樓吸烟有素不認識之周二爺托小的帮聞緝女孩金素下落旋經緝得金素在同鄉同業之小妹姐處小的曾經向兩造理勸實因沈勒索泮六百元以致所勸未妥詎沈等藉此忿恨小的奔案誣控張仁桂供小的實無價賣金素情事餘供一味遊移通刺以案關賣良爲娼末便寛恕著將全案人証片送上海縣嚴行訊辦候再補備文牘 
 
 
 

Page 10

 
 
   
 
 

Page 11

 
 
[光緒二十一年二月二十五日京報全錄]  
　　宫門抄○諭旨一道錄前○選單○晉藩胡奏接署撫篆日期摺○晉撫張奏委署藩臬道府各缺片○署晉藩恩奏報署篆日期摺○署晉臬陳奏報署篆日期摺○署江督張奏知縣免交捐復降級銀兩片○晉撫張奏揀補恊副將摺○二月二十五日兵部太常寺太僕寺鑲白旗值日無引見○薛允升請個　　○文璧奏請開缺○禮部奏派稽察接談換卷派出長萃英年顧瓚徐承煜○兵部奏派演放水師砲位派出賡音而卓凌阿○如見軍機警信許應騤○光緒二十一年二月分選單主事刑部安徽司吳保初安徽人知府雲南大理景春正白監知州雲南新興黄壽徵浙江監湖北歸州趙振聲安徽舉山東寍海主興廂白旗滿洲人知縣直隷阜城王伯鵝山東監雲南㠄峨羅會元貴州人山西定襄韓克　山東貢生直隷新河張石浙江監湖北漢川黄麟元四川副順天文安王萬震四川舉山西鄉寗雷光第陜西甲湖南溆浦王樹屏直隷舉雲南麗江李星瑞陜西舉縣丞浙江瑞安曾日省廣東江西靖安胡翼浙江瀘溪鄧紹先四川俱監典史湖南龍陽徐統勳順天供事四川灌縣吳譽青順天監○○頭品頂戴署理山西巡撫而政使臣胡聘之跪奏爲恭報微臣接署撫篆日期叩謝天恩仰祈聖鑒事竊臣於光緒二十一年正月二十三日接奉撫臣行知准吏部咨光緒二十一年正月十一日内閣奉上諭張煦著來京陛見山西巡撫著胡聘之暫行署理欽此兹於正月初九日准撫臣張晚由山西巡撫關防提督鹽政印信並王命旗牌文卷書籍等件委員齎送到臣當卽恭設香案望請叩頭謝　恩祗領任事伏念臣自光緒辛卯十月在順天府尹任内蒙恩簡授晉藩三年十二月到任次年正月卽接護撫篆爲期已幾一載回任又閱兩年未報涓埃正深兢惕兹復渥承寵命暫攝疆符恩遇頻叨娕惶無旣查晉省山河險要爲京師右韓自屢次災歉之後物力倍極艱難民氣日形柔弱亟需愼選賢吏以資培養嚴飭武備以衛地方矧值倭氛不靖籌餉練兵尤關緊要　　　昧深懼弗勝惟有殫竭愚忱實心整理不敢以暫時攝篆稍涉因循冀仰答高厚鴻慈於萬一所有微臣接署撫篆日期並　　下忱　恭疏　題報外謹繕摺叩謝天恩伏乞皇上聖鑒謹奏奉硃批知道了欽此○○張煦片再藩司胡聘之奉　　瑾山西巡撫所遺藩篆自應委員接署查有雁平道恩霖穏練老成沈靜精詳堪以署理所遺雁平道篆務查有在任　稱道太原府知府孫紀雲謹愼安詳老成持重堪以署理遞遺太原府知府篆務查有候補知府徐炑質直簡重練遶勸明堪以署　又臬司張汝梅奉旨稱授陜西布政使應卽交卸迎摺北上所遺臬篆查有現署冀寗道儘先候補道陳占鰲厚重沈細坦白無私堪以　　所遺　　道　務查有試用道了士彬通達事理肆應有餘堪以署理除分飭遵照外理合附　具陳伏乞聖鑒謹奏奉硃批　　知道欽此　　○二品頂戴按察使銜署理山西布政使雁平道奴才恩霖跪奏爲恭報奴才接署藩篆日期叩謝天恩仰祈聖鑒事　奴才於光緒二十一年正月二十六日接奉山西撫臣張煦行知准吏部咨光緒二十一年正月十一日内閣奉上諭張照著來京謹見山西巡撫著胡聘之暫行署理欽此所遺藩司篆務委奴才署理等因兹將雁平道篆務交卸來省於二月初九日淮指政　胡聘之將善司印信文卷移交前來當卽恭設香案望闕叩頭謝恩祗領任事伏念奴才滿洲世僕知識望愚由内閣中壽侍讀　　監司簡旋　平方愧毫無報稱慈復暫攝藩條聞命自天悚惶無地查山右近依畿輔藩司責重旬宜時事方艧度支未裕籌餉以　財爲本貴出入之兼權安民以察吏爲先在激揚之互用自維檮味深懼弗勝惟有勉竭愚誠事事禀商署撫臣認眞經理不敢以暫時攝　稱涉因循冀答高厚鴻慈於萬一所有奴才接署藩篆日期并感激下忱理合恭摺叩謝天恩伏乞皇上聖鑒謹奏奉硃批知道了欽此○○二口銜署理山西按察使儘先補用道臣陳占鰲跪奏爲恭報微臣接署臬篆日期叩謝天恩仰祈　　　竊臣於光緒二十一年正月二十三日接奉山西巡撫臣張煦行知以按察使張汝梅奉旨補授陜西布政使所　臬篆委臣　行署理等因兹臣於二月初一日交卸冀寗道篆准升任按察使張汝梅將臬司印信文卷移交前來當卽恭設香案望闕叩頭謝恩　領任事伏念臣粤東下士山右備員由部曹而洊擢監司涓埃未效攝道篆而進權臬篆兢惕滋深三晉承唐俗古風臬司爲刑名鹽　舉凡詰奸禁暴飭紀整網在在均關緊要如臣檮昧懼弗克勝惟有隨事隨時禀商撫臣勤求實濟不敢以暫時攝篆稍涉　循以期仰答　高厚鴻慈於萬一所有微臣接署臬篆日期羹感激下忱理合恭摺叩謝天恩伏乞皇上聖鑒謹奏奉原批知道了欽此○○張之洞片再查桃源縣知縣汪懋琨請調甘泉縣知縣案准吏部咨以该員桃源縣本任内有承緝事主吳開奏　刦一案核計四叅業已限滿又承緝事主張玉珠葛廼汶劉永成被刦無名男子被傷失物四案核計四叅起限以上五案毎案例關　一級　用今該員調補甘泉縣知縣要缺自應按照章程查級議抵該員任内有光緒十六年三月恩詔加一　又四月初八日　　常加一級應行銷去找銷事主吳開泰張玉珠等被劫二案其事主葛廼汶劉永成被刦無名男子被傷失物三案無級議抵應照章　　該員卽行補交捐復此三案各降一級調用公罪銀兩俟銀兩交清再赴調任等因光緒十九年十月二十九日具奏奉旨依議　　　經本任督臣劉坤一轉行去後嗣據署江寗而政使胡家楨詳據調補甘泉縣知縣汪懋琨禀稱遵禀事主吳開泰被刦係於光緒十六年六月十一日失事連閏扣至十八年九月十一日三叅限滿張玉珠被刦係於光緒十六年九月初七日失事連開扣至十八年十二月初七日三叅限滿葛廼汶被刼係於光緒十七年正月初七日見屍連閏扣至十九年四月初七日三叅限滿劉永成被刦係於光緒十七年正月二十八日見屍連閏扣至十九年四月二十八日三叅限滿又無名男子被傷失物係於光緒十七年五月初七日見　連閏扣至十九年八月初七日三叅限滿該員先於十八年六月二十八日調省卸事離任係在事主吳開泰等五案三叅期内該計四叅尚未起限按照調補章程毋庸查級抵銷亦毋庸補交捐復銀兩等情由司轉詳請奏劉坤一未及核辦交卸北上移交前來臣　枔各案均屬相符合無仰懇天恩俯准將汪懋琨任内所得恩詔加一級又捐尋常加一級照章免其抵銷其事主葛廼汶劉永成被刦無名男子被傷失物三案並請免其補交捐復降級銀兩理合會同江蘇巡撫臣奎俊附片陳明伏乞聖鑒敕部查照施行謹奏奉硃批吏部議奏奏此○○頭品頂戴山西巡撫臣張煦跪奏爲揀員借補蒲州恊副將以裨營伍恭摺仰祈聖鑒事竊照山西蒲州協副將烏爾棍泰病故遺缺經臣具題以儘先副將董履貞請補嗣董履貞未准部覆先已物故所　員缺應卽另揀請補係題補之缺輪應儘先人員查兵部奏定章程各省員缺有必須借補者暫准其專摺奏請通融借補又新章内開提督總兵准其借至副將叅將各等語今蒲州恊界連陜豫地處衝途兼查蒲灘私鹽巡緝操防在在均關緊要必須歴練老成熟悉地方情形之員方能勝任習省雖有候補儘先及實任叅將應升人員均於此缺不甚相宜惟查有提督銜記名總兵劉廣才現年五十九歲係湖南長沙府湘鄉縣人咸豐五年由武童投効湘軍歴保以總兵記名遇缺簡於光緒元年調晉差遣會辦水陸營務處兼帶陸師豫字　二年十月晉省水陸各營出力案内奏保奉旨賞加提督銜欽此十年二月經前撫臣張之洞奏劉委用是月十六日奉旨著照所請欽此十二年五月奏免騎射是月十九日奉旨著照所請欽此十五年六月經前護撫臣豫山奏委署理太原鎭總兵數載以來辦理裕如查該員久歴戎行老成穏練以之借補蒲州恊副將洵堪勝任部定章程大銜借補小缺例准聲明專摺奏請合無仰懇天恩俯念蒲州恊副將員缺緊要准以提督銜記名遇缺簡放總兵劉廣才借補實於營務有裨除將該員履歴咨部查照外是否有當理合專摺奏陳伏乞皇上聖鑒訓示謹奏奉硃批兵部議奏欽此 
 
 

Page 12

 
 
[光緒二十一年二月二十六日京報全錄]  
　　宫門抄○諭旨三道錄前○教職單○吏部張奏廕職援請投効軍營摺○閩督譚奏冬操校閱省禁營伍摺○將軍營奏揀補要缺同知摺○將軍增○奏請補放佐領摺○二月二十六日刑部都察院大理寺鑲紅旗值日吏部引見三十六名戸部七名鑾儀衛十二名正白滿二名中正殿一名○奕功稽察中左門覆命○意公立山各續假十日○文璧謝准其開缺恩○吏部奏派騐看月官　派出徐中堂崑岡李端棻溥善英年徐郙良培顧璜德本胡俊章鍾之曹榕王鵬運松齡楊晨曹志清○都察院奏派專司稽察　派出裕德楊頤○掌儀司初一日祭奉先殿瀾公行禮○召見軍機廖壽恒李端棻○閱卷大臣派出徐中堂李鴻藻裕德李端棻李文田溥良啓秀阿克丹長萃徐樹銘陳學棻鳳鳴○光緒二十一年二月分教職單教授江蘇常州李葆恩蘇州淮安宗伯五揚州湖南衡州蕭炳熙長沙俱舉安徽頴州孫效康廬州附山東濟南韓鏡蓉臨清甲浙江杭州翁淳嚴州恩正諭直隷安州張廷鈺順天山東濟寗王庸登州山西洪洞耿毓梅平定河南汝陽邊澄齋南陽光州粱華齡衛輝廣西上思劉卓人潯州俱舉陜西韓城常際盛鄜州廪雲南阿迷潘紹先雲南歲訓導直隷博野萬炳麟河間新樂劉銘鼎保定河南尉氏張玉麟陜州甘肅正寍竊世俊秦州江西永新郭銘鼎南昌廣東長樂洗祖變廣州俱舉安徽來安史獻書安慶山西長子郭鉅宗蒲州陜西澄城王綏清綏德甘肅兩當樊克敬鞏昌浙江永康王德玉衢州四川銅梁徐順修雷波俱挨河南考城陳炳聨開封優復諭直隸撫寗董希孟順天拔江蘇贑榆徐麟祥揚州廪河南閿鄉朱壁懷慶舉確山杜建勳汝州廪通許洪九苞歸德恩孟縣胥天麟河南優甘肅華亭趙文蔚西寍拔江西樂平鄧福泰臨江恩廣西懷遠常峻榮平樂拔四川梁山胡希周雅州拔復訓直隷玉田韓携順天挨安徽阜陽載以輔泗州增山東恩縣孫懷洵沂州山西榆次王崈　平陽浙江衢州謝煦紹興處州龔應榮衢州江西建昌黎厚德撫州分宜張履福建昌四川　州馮詩漟川雲南鎭南馬啓華澂江俱廪湖南湘附劉廷澤常德增貴州興義周之楨貴陽副○○大學士管理吏部事務臣張之萬等禮奏爲據情代奏請旨事光緒二十一年正月二十日據候選通判王錫侯呈稱湖南長沙縣人故父前福建金門鎭總兵王　華由行伍出身隨帶水師轉戰湖北江西安徽江南江蘇等省打仗受傷請假回籍光緒十七年十月在籍身故湖南巡撫嘊大澂具奏經部議廕一子給予六品頂戴送部引見二十年十一月初七日兵部帶領引見奉旨著以通判用欽此現在投供候選當此俊氛不靖擾亂海疆凡在臣民同深憤恨情願自備資斧投効行間伏查前提督鮑超之子鮑祖恩前總兵程奏啓之子程建勛等呈請投効均蒙諭旨發往軍營差遣用是援案呈請轉奏發往前敵湘楚各軍効力等情具呈到部查王錫侯湖南人伊父已故記名提督前福建金門鎭總兵王鍾華在籍病故經湖南巡撫吳大澂奏請議卹經兵部議廕一子給予六口頂戴光緒十二年十一月初七日帶領引見奉旨著以通判用欽此兹據該員呈請投効臣等未敢壅於上聞相應請旨可否發往軍營効力之處恭候欽定爲此據情代奏伏乞皇上聖鑒訓示遵行謹奏○○閩浙總督調補四川總督臣譚鍾麟跪奏爲冬操校閱省標營伍情形恭摺仰祈　聖鑒事竊照福建省會各營官兵毎屇冬季應行校閱合操臣於十二月二十八日將督撫兩標福州城守八營弁調集桃塲逐加簡閱合隊操演陣勢聨絡步代整齊並調全福在左右三營練兵及駐少鴻字正副兩營防勇演試洋槍洋砲排比連環均屬合法後閱各營官兵馬步弓箭鳥槍抬砲中靶者多籐牌雜技亦俱跳舞便捷軍裝器械堅利鮮明馬匹膔壯各營將備兵丁内有　藝優孄者分别奬賞存記稍差者勒限練習覆考該辦當此海防緊要之際臣仍督飭各將備申明紀律勤加訓練庶幾精益求精咸　勁族以仰副聖主整飭戎行有備無患之至意所有光緒二十年冬操校閱省標營伍情形循例恭摺具陳伏乞皇上聖鑒謹奏奉硃批知道了欽此○○奴才裕祿跪奏爲揀員請補要缺同知以資治理恭摺仰祈聖鑒事竊查興京撫民同知逹崇阿於光緒二十年十月二十二日在任病故當經循例恭疏題報開缺聲明係繁疲難要缺例應由外揀補應以該員達崇阿病故之日作開缺日期歸於十月分截缺查興京同知一缺統轄通化懷仁二縣及自理地而刑名錢榖事宜政務殷繁非老成穏揀之員艱期勝任奴才於通省應升應調人員内逐加遴選非現居要缺卽人地不宜實無堪以升調之員惟查有候補同知直隷州知州張瑞三年五十一　係直隷安州監生咸豐七年投劾玉牒館充當謄錄八年全書告成議叙縣主簿同治四年報捐縣丞雙月選用六年復充王牒　謄錄全書告成議叙免選本班以應升之缺之論雙單月歸各項議叙班前先卽選並加五品銜十一年選授廣西陽朔縣知縣十二年二月到任光緒二年閏五月調署宜又縣知縣五月仍回陽朔縣本任是年七月聞訃丁憂回籍守制五年十月服闋請咨赴選八年王月經吏部奏請欽派大臣揀選奉天知縣奉硃筆圈出張瑞三以知縣發往奉天差遣委用欽此領照到省十年四月奏補海城縣知縣十一年正月到任十二年十月因旗人蘇泳順等糾衆互鬭傷斃多命案内緝捕不力奏叅革職留緝旋因拿獲首從逸犯多名奏請開復原官經部議准仍令送部引見因值派委該員在清查局綜核欵目差務緊要奏請暫緩給咨赴部俟補缺時一併送部引見十三年十二月二十日奉硃批著照所請該部知道欽此十五年八月奏請補授奉化縣知縣給咨赴部帶領張見奉旨著准其授欽此領照回省十六年二月飭赴奉化縣到任旋由浙江賑捐案内報捐花翎十七年二月調署岫巖州知州到任是年三月因歴次拿獲馬賊出力案内保奏以同知直隷州在任卽補經部核准十七年八月十八日具奏奉旨依議欽此先於是年六月十九日聞訃丁父憂給咨回籍守制十九年九月服闋赴部起復因係實任知縣丁憂服滿例應歸勞績保舉升班同知直隷州知州回省補候當經呈請吏部於光緒十九年十月二十六日帶領引見奉旨著照例發往欽此領照到省二十年七月二十九日委署廣寗縣知縣到任該員勤愼安詳辦事明練以之請補興京撫民同知洵堪勝任與例亦屬相符合無仰懇天恩俯念員缺緊要准以候判同知張瑞三補授興京撫民同知實於地方有裨如蒙俞允該員係勞績保舉升班候補同知谖補要缺同知銜缺相當毋庸送部引見所有揀員請補要缺同知緣由恭摺具陳伏乞皇上聖鑒敕部核議施行再奉天府府尹係奴才兼理毋庸會銜合併聲明謹奏奉硃批吏部議奏欽此○○奴才增祺跪奏爲應陞佐領人員現在出征請旨先行補放俟遣撤再行咨送引見恭摺仰祈聖鑒事竊光緒二十年七月間前任將軍依克唐阿會同奴才具奏布特哈正黄旗達呼爾佐領庫祿善調轉造缺查有鎭　軍六起馬隊委營官布特哈正黄旂逹呼爾驍騎博多羅歴年剿捕多賊操演兵丁洵屬異常得力現在佐領之缺核與該員旗翼部落均屬相當請以博多羅先生奏請揀放一俟捕務稍鬆卽行給咨補行引見等因一摺奉硃批兵部議奏欽此十二月初二日接准兵部咨開議奏布特哈正黄旗達爾佐領一缺請以驍騎校博多羅補放雖屬合例應陞惟便應揀擬正陪咨部轉行該旗帶領引見補放且緝捕巡防係屬巡常差務亦不得因此展緩送部該將軍所請核與定例不符碍難議准應令查照定例揀擬下陪咨部轉行該　帶領引見補放以符定制奉旨依議欽此欽遵知照前來查驍騎校博多羅已於去歲七月間隨同前任將軍依兒唐阿直舉天片　　　現值軍情吃緊未能卽行撤回員缺似難久懸相應請弗可否將庫錄善所遺布特哈正黄旗達呼爾佐領一缺仍以博多　先行補放以資策勵出自鴻施如蒙俞允俟該員遣撤時再行咨送部旗帶領引見與定章亦屬相符除將該員　盧咨部查照外是否有當理合恭摺具陳伏乞皇上聖鑒訓示遵行謹奏奉硃批著照所請兵部知道欽此 
 
