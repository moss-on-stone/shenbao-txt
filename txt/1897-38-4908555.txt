# 1934 - 38 - 4908555

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四吏書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘願頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫醇賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○　東　紀本末洋一元五角諸君欲購者請移玉至三馬路申昌書畫室或申報帳房可也此佈 
[綜紀丙申年本館恊賑所籌賑事略]  
　　傳有之曰天災流行國家代有堯有九年之水患湯有七年之旱災卽在聖王之世亦所不免是亦天時地利之使然也然國旣不能無水旱之災人自不能無補救之術上之厪宵旰之憂蠲租免稅下之動仁人之隱貸粟輸漿宋儒有言夫人之貧富雖有不同推其由來均是天地之子凡天下之疲癃殘疾㷀獨鰥寡皆吾兄弟之顚連而無告者也正當以我之有餘濟彼之不足自古及今能以惠恤爲心者其子孫必賢其門戸必興蓋困窮之民人雖忽之而天地之心則未嘗不憫之也人苟以天地之心爲心則必獲天地之佑此以理言者也若以利害言之無饑民則無盜賊無盜賊則天下自安是又不獨一方之利也然則賑荒之心人顧可怠乎哉救荒之策人顧可忽乎哉我皇上痌瘝在抱時厪一夫不獲之懷故民間一有偏災無不發帑以賑轉運以濟斯民之得免於溝壑者皆朝廷浩蕩之仁也無如連年以來災荒迭見賑欵浩繁而國庫又值又絀之時苟不藉民間之互相挹注何以拯彼哀鴻共登袵席十餘年來當以晉豫之災爲最重當時東南財力猶未甚竭受灾之地皆賴轉輸嗣後燕趙齊魯之間幾至無歲無災亦有賑不勝賑之勢東南財力旣不如前而去歲災荒被者更廣若湖南若廣西若營口若順直若河南遍野災黎均有朝不保暮之勢告災之函急於羽檄滬上爲貨財薈萃之區曩者一有捐輸不難立集近來商務江河日下而去年爲尤甚故募賑者無不舌敝唇焦勞心棘手然猶幸竭力從事不無小補本賑所隨諸君子後襄辦有年蒙四方善士源源接濟得以集腋成裘然災區較廣杯水車薪不能遍及常懷抱歉之心莫慰災民之願惟體各善士爲善之念不敢稍有推諉以期滴滴歸公是本賑所區區之意焉所有去歲所收捐數淸單已逐登章以供衆覽今將統年收解淸數核算明晣合再彚登 
一收英洋一萬一千九百六十七元一角三分一收花洋二十六元兌見英洋二十三元八角五分一收規元一千零十九兩二錢零四厘一收銅洋六百元烊見規元一百五十六兩二錢二分四厘一收莊熄規元一百零四兩五錢三分五厘一收上屆結存規元六百四十九兩零三分一厘 
總共收英洋一萬一千九百九十元零九角八分扯作規元八千七百七十二兩六錢零二厘 
又收規元一千九百二十八兩九錢九分四厘 
兩共合規元一萬零七百零一兩五錢九分六厘 
一解湖南二抵規元五千兩正一解山東一批規元一千兩正 
一解廣西一批規元二千兩正一解順直一批規元一千兩正 
一解營口一批規元一千兩正 
共解出規元一萬兩正 
除解出净存延康莊規元七百零一兩五錢九分六厘 
去年所收之數與前年雖伯仲而前年多紅十字一欵去年則悉數皆爲賑欵較前年則不啻倍之亦可見災區之廣矣災區如此之廣本賑所所解之欵誠知無可補於萬一惟愿多收一錢卽多解一錢以備災民多一錢之用所以紙張筆墨一切向不開支卽小洋耗費亦由本賑所貼補所收賑欵均由廷康一莊出入留存之欵利息從豐贊襄善舉與有力焉生源爐房代本賑所鎔化銅洋炭火工資亦並不收取實令人銘心鏤骨敬佩弗忘現在冬賑雖已告竣而靑黄不接之時恐被災之區尚不免頻呼庚癸是所望於四方之君子解囊相濟廣種福田則又本賑所韾香以祝禱祀以求者也 
[本館接奉電音]  
　　　昨日上午京師飛電傳來上諭一道敬謹譯登○正月初九日奉上諭譚鍾麟奏特叅庸劣各員分别降革一摺廣東開平縣知縣劉盛堂聽斷糊塗幾酿寃獄該員係科甲出身操守尚嚴著以教職歸部選用英德縣知縣朱詒和性極優柔不自振作西寍縣知縣淸安性情遷緩辦事竭蹶均著開缺另補候補按察司經歴秦煥章委辦釐卡納賄縱私縣丞張煥斗購買料木任意浮冐從九品成宗藩行同市儈卑鄙無耻合浦縣王恊同巡檢張麟辦事粗浮操守平常均著卽行革職以肅官方該部知道欽此 
[彝陵火警]  
　　　宜昌采訪友人云去歲嘉平月某日太和灣某姓茅屋中忽然火起紅雲萬采彩煥遥天一轉瞬間延及江中所泊之船旋復由船上竄過隔河將茅屋悉行燒燬迨水龍馳至而貧民十餘戸已全化昆明池刼後之灰矣 
[　漢皋火警]  
　　漢口采訪友人云去臘晦日之夕鎭上廻龍寺某姓客寓内偶然失愼以致祝融飛揚跋扈銳莫能當幸附近水龍四面環攻得以平其勢燄然除寓屋全燬外已延及隣舍一椽矣 
[西報譯登]  
　　　香港循環日報云英國太晤士報駐德都伯靈之採訪人言德國至今尚有嫉恨英國之心觀此情形兩國交涉實關緊要也○歐洲各大國彼此窺伺未嘗一刻稍懈故彼國添兵增艦整頓武備此國卽尤而效之免落他人之後前者法國將軍中太砲更改德國聞之卽是則是傚務期必與法勢均力敵而後已兹者奥廷亦相繼而起議定撥欵五百萬磅將軍中大砲改用連環快砲蓋連鷄不能並棲兩雄不容並立當此强隣虎視不得不爰整師旅以固吾圉也○英京來信言法國某報因美國於古巴土人倡亂大有暗助之勢且多認古巴亂黨爲義民任其爭衡俾得自主遂著論說勸西國宰臣於美國新任總統麥加利未踐阼之前速行設法弭平古巴之亂緣麥總统雖經衆舉須至西歴三月方能視事故西國可從速弭亂以免日後多費唇舌也 
 
 

Page 2

 
 
[水師更議]  
　　循環日報得東洋信言日本各廷臣現將前定增廣水師章程更補一切現已定議先將第一軍頭等巡船四艘增重墩數每艘由七千墩增至九千墩並將水綫下之鐵甲增厚其第二軍頭等巡船兩艘亦現規模更改一切新章旣定日本不久將有鋼甲巡船八艘每艘册註九千墩另有大鐵艦四艘每艘一萬四千墩似此整頓海軍日人其將復有事於東方乎 
[香港郵政新章]  
　　香港輔政使司駱爲曉諭事現奉督憲札諭將驛務司所出之示開列於下俾衆週知等因奉此合亟出示曉諭爲此特示一千八百九十六年正月三十日示香港驛務司現奉督憲諭按一千八百八十七年驛務署則例第十欵擬定遞寄華人信件章程開列於左第一欵自西歴本年二月初一日起凡由唐人信館寄往下開各埠之信件均要彚齊送到驛務署以便代寄計開各埠名目北京牛莊天津烟臺重慶宜昌沙市漢口九江蕪湖鎭江上海蘇州杭州寗波温州福州厦門汕頭羊城海口北海龍川蒙自第二欵所有信件須用布袋載入綑紥堅牢外面寫明寄去某埠某信館字樣每袋不得重過二十五磅第三欵自港寄往羊城凡信件每安士重卽一兩重寄費需仙士四枚每仙士卽洋銀一分寄往别埠每安士重寄費需仙士十枚袋重若干寄費照除第四款每布袋外另繫小牌一塊一便寫明該埠信館名號住址字樣亦便黏貼士担卽寄資郵票凡有信件照以上章程辦理遞到該埠統交中國郵政官局自能按小牌上所寫字號住址分送各信館决不致悞 
[臺灣近情]  
　　叻報紀去臘十一月初六日有友自淡水來述及内山羲民聚衆約有十餘萬之多時至府城大稻埕猛甲等處逼勒富戸令　兵餉有不遵者擄入内山須令願認若干方淮釋出日人之被義兵所害者時有所聞以致各日兵及巡捕等均不敢單身遠行且華人之服役日人者近亦咸有戒心紛紛告退恐將來必有一番變動云 
[武林大雪]  
　　杭州訪事人云杭省自立春節前得雪甚微九溪十八澗間未能現出一片光明世界正月初三四日天氣融和銅鉦高挂居人以新歲無事蠟屐出游或打槳西湖玩三潭之月影或騎驢孤峽探萬樹之梅花酒肆茶坊幾無駐足之地初五日天雖暢晴而寒冾殊甚午後朔風凛冽上天同雲至三更時分風聲已絶而碎玉敲氷蠁雜蓮漏次晨起視瓦上積雪已有二寸餘而六出之花其大如掌仍復漫天飛舞深樹叢林幾盡變琪花瑶草至晚積厚約半尺許滕六君始暫行息駕初七日天甚嚴寒積雪未融泥呼滑滑路上行人頗爲不便吳山及梅花碑等處擺攤塲趁新年生意者無不爲之蹙額也 
[幸未成災]  
　　杭州訪事人云客臘二十八日杭省仙林橋長慶街同順染坊因午炊失愼以致烟囱炸裂霎時間火卽穿屋頂幸坊中工人衆多赶卽取水澆灌得以救熄惟墻垣已經捐壞需折卸改築方足以資圍蔽所費約非五六十千不可而鄰右人等又復飽受虛驚諺云水火無情可不愼旃 
[一黄陵廟禮佛詞]  
　　宜昌采訪友人云郡治西鄉某甲家夫妻子女四人相依爲命去歲臘尾甲在家株守無計謀生冰天雪地之中竟致絶糧兩日其妻見生路已絶往屋後自經及甲回問孩母何在孩告以往屋後甲急往覓之則赫然一屍尚高懸空際不禁痛哭流涕旋覔得毒藥一服令兩孩服之兩孩飢餓之餘疑以爲餅餌也受而分食旋卽宛轉呼號而斃甲乃聳身躍入河中亦可憐矣○前報登貧民無術禦窮相約爲吃大戸之舉兹聞當陽縣與東湖縣交界之處勢甚洶洶並有哥老會匪徒雜在其中滋事宜昌鎭傅鎭軍急會同中營遊擊蒯遊戎派撥防勇彈壓吃大戸者一聞兵至卽次第散歸○去臘某輪船行抵宜昌載有銅鉛若干某脚夫正負鉛一條上岸不隄防仆入水中後雖得撈獲屍身然貧苦無以爲殮各客號深爲憫惻捐錢畀其家始得購備桐棺草草殮瘞亦可見世上好行其德者之多也○去臘之杪天氣嚴寒時隂時晴間有雪珠　落山深林密之處或有微眲雪花者 
[伯牙臺望春記]  
　　湖北采訪友人云新正元旦鄂中文武大小人員齊至督撫兩轅叩賀年禱冠裳雲集輿馬紛紜○漢口循禮坊保甲局紳劉穉菴經府憲撤去差使移請宋景平接辦○去臘之杪省中運到廣東新鑄銅錢通行市上嗣復設局鼓鑄日出不窮且湘省寳南局所鑄之錢亦可源源而至將來錢價可不平而自平矣○漢口錢業向推江西帮爲巨　去歲業此者均獲利益是以新春伊始接踵而起者已不下一十餘家○漢陽所屬何家帮周家帮各大湖與沔陽漢川湖口接壤有葉姓者沔陽漁戸中之執牛耳者也去歲不識因何與漢陽漁戸開隙恃其黨羽之衆分持兇器將黄張李三姓砍傷弊命苦主赴府控告余堯衢太守以事關重大急調差役前往拘提○漢口六度橋新堤前經襄水衝毁兹　得此堤爲來往通衢當此陽侯歛威地方官卽撥欵興修大約不日可履道坦坦矣 
[四湖春色]  
　　杭州訪事人云杭州府林迪臣太守愛民如子疾惡如仇而於衙署差役需索規費尤爲痛恨前因訪聞杭地新張店鋪差役人等串同土堒索取閑水等費及用銅洋購買貴重貨物名曰紅包實爲商民之害勒石永禁如有仍蹈故轍者許店主呈控乃示禁之後並無一人呈告難免有扶同隱匿等情因派親信之人在外查訪訪得十二月間塔兒頭新開酒店有一府署馬夫向索閑費不遂所欲復以銅洋硬買紅包雖索詐未遂而情屬可惡太守立將馬夫荷校並遊街於該店門首再行出示曉諭以警惡習○寗人沈某在薦橋高喬巷口開設某信局年前二十三日封班之期將代寄嘉湖各鎭之洋銀貨物信包雇用脚夫王阿狗挑往萬安橋下舟行至茅廊巷地方突遇匪徒三人從後用鐵尺將阿狗打傷足踈跌倒在地匪等遂搶刼信擔而去是處地本僻靜又值淸晨行人稀少阿狗足受重傷不能行動狂呼救命附近居民聞知出爲觀看始知被刼而該匪早已遠颺無從蹤跡當卽知照該局將阿狗舁回一面禀報保甲局幷開具失單禀請錢塘縣主出差查緝吳雲笙大令據禀後立傳捕快分路訪拿未經破案去年二十九日復懸賞格徧貼通衢如有拿獲到案者賞洋五十元通風報信者賞洋二十元由縣當堂給發未識能卽時弋獲否○浙江運憲世都轉到任後整頓鹺務裁革陋規諭令各商人將現行鹽引實銷實報應輸鹽課按卯解庫不准遲留署中書吏承辦公務毋許延閣年前一切公事均限於封印以前一律辦淸至二十三日封庫後各房書吏概行給假准其回家僅留號房聽差人等數名以備遇有要公傳喚書吏之用至鹽務各僚屬凡無緊要事件者諭令不必來轅禀見以示體恤惟管庫丁役不得擅離以專責成所用門稿家丁不准干預公務一切事件均令書吏面禀以謹關防○浙省自交冬以來雨雪甚稀天氣和融宛如初春景象年前自二十以後連日隂雨路滑如油市上買物者眞有行不得也哥哥之歎廿八日祖廟巷地方有一鹽擔被人撞翻狼藉滿地擔夫責令賠償而是人又甚貧窘囊無一錢再三哀求擔鹽者未肯釋手正結不解之緣適有某公子乘輿而來見此情形因出小洋四角以與擔夫其事始寢○今年元旦天氣晴和淸晨一輪紅日高照滿庭惟地上未能乾燥遊人稀少吳山及梅花碑等處茶坊酒肆曁頑把戯賣洋畫果食攤塲生意未免略形减色也○初二日午前雪花飄颺大有天公玉戲之象居民望而色喜以爲去歲瑞雪甚稀若得大霈祥霙尚在立春之前豐年之兆定可預卜詎料午後卽止至晚星光閃爍掃凈浮雲次日杲杲晴曦又被紅雲捧出矣○年前永和信局貨擔被刦尚未破案廖中丞訪知其事立傳兩縣面諭云省城之下時當白晝膽敢公然搶奪殊屬愍不畏法飭縣會同保甲局多派差役勇丁分叚查察如有前項匪徒奪取錢洋貨物者立卽正法兩縣奉諭後因出簡明告示命地保掮牌鳴鑼曉諭故上年歲底市面尚形安靜也 
[吳趨綺語]  
　　蘇州訪事人云江寗藩憲松方伯於正月初六日來蘇省中文武印委官員咸詣碼頭迎迓方伯登岸後先詣撫轅謁見趙 
 
 

Page 3

 
 
大中丞拜賀新禧并面商要公尋往藩臬織造各憲轅拜謁然後飭丁分投各地方官衙門以及紳宦等處投刺○蘇垣制錢缺少以致銀洋日賤藩憲聶方伯深憫小民苦况設法補救先設官錢票三萬張自五百文起至二千文止已於臘底告成發商使用並就寳蘇局鼓鑄銅錢已登前日報簡兹悉此事已經方伯札委總捕同知劉司馬爲督辦候補知縣吳大令兆楣爲帮辦於正月初二日開爐鼓鑄矣想從此靑蚨可以無缺乏之虞經紀小民受惠實非淺鮮萬家生佛方伯當之誠無愧色○正月初二日爲立春令節辰刻總捕府劉司馬長洲縣王大令元和縣李大令吳縣項大令各至蘇州府署桐太守迎入花廳茗談片刻至鐘鳴十下太守率同司馬等排導出轅由養育巷繞至葑門外迎春牛回署太守與各官就大堂升座飲宴循例演戲四齣袍笏登塲殊形熱閙席散後各官辭出至戌刻司馬及三大令重集府署請太守行打春禮是日聚而觀者人山人海府署大堂幾無揷足之所誠盛典也○去臘廿八日省中接到刑部釘封文書臬憲吳廉訪卽札飭吳縣項大令由内監提出盜犯一名略詰口供綁赴北寺大校　處决聞該犯係江北某縣人犯有血案四起此次明正典刑天道昭彰眞毫厘不爽也 
[甬上語新]  
　　寗波采訪友人云元旦黎明時浙江提督陳軍門寗紹台道王觀察寗波府程太守府同知蕭别駕鄞縣楊大令經歴程叅軍以及縣丞典史府縣兩學廣文六營遊守官齊集萬壽宫行慶駕禮蹌蹌濟濟莘如秩如禮畢往各廟拈香然後回署旣而太守又率同僚屬由府署前排齊儀仗出東渡門至大教塲先農殿向太歲神前行三跪九叩首禮隨赴提道二轅拜駕新禧並往各衙門道賀次日復至先農殿迎芒神春牛至湖西一字老田頭行鞭春禮再至太歲殿將太歲供奉循常例也○郡城所鑄官錢至去臘二十七日始運到次日在諸衙弄支應局發兌每海銀一圓可換八百六十文小民紛紛赴局兌錢人多於蟻局中定例每人止兌一圓有某甲者持官錢向某典鋪贖衣典夥忽稱錢樣太小錢色太低拒而不收甲因赴局面禀一切局員卽禀明道憲飭差傳諭各典鋪一律通用不准過於挑剔以病小民○去臘除日天將明時初聞雷聲隱隱繼則電光閃閃巨霆震耳大雨傾盆移時雷始收聲雨亦住點午後陡起西風入晚風聲更厲夜半始雲開星現元旦竟日晴朗立春日蚤起忽又花飛六出瑞雪紛紜至午刻約得寸許初三日微露日光積雪漸化初四日微雲舒捲半隂半晴初五日隂雲四合天公又有釀雪之意初六日淸晨果見搓棉扯絮竟日不休至初七日黎明而止約得雪五六寸日來天氣嚴寒貧人皆翹盼黄棉襖子也 
[身後之災]  
　　去臘本報曾記南官元人某甲爲人看守靈柩被火焚身一事兹接京師采訪友人來信悉甲姓陳與已死之某媪係戚串行媪無子嗣死後陳來照料喪事醉中遺火然及身上之衣以致慘斃斃後其隣某乙知陳有族姪爲某部書吏家頗饒裕爰前往訃知幷乞出資收殮旣而衆隣欲將陳姪魚肉之執意報官陳姪不忍久暴其屍因喚隂陽生批殃榜隂陽生不從其請隣遂潛赴南城司署報官官准詞帶同仵役往騐及至則陳姪適不在塲迨騐後聞之大怒急赴官署遞呈略稱族叔身死不明大約係媪女與隣人所害叩請伸冤官以其中枝節良多將案申詳城憲城憲送交刑部究詰以致迄今死者猶未得掩埋 
[繡水文波]  
　　嘉興采訪友人云嘉秀兩縣漕倉於客臘廿九日已貼滿厫條示至在倉糧米年終尚有未及斛收以及出兌裝船運滬者○元旦黎明郡中文武大小各官齊赴精嚴寺隨班行朝賀禮禮畢宗郡守及嘉秀兩縣主排列全副儀仗端坐顯轎出東門至東塔寺迎春沿途緑女紅男聚觀如堵翌日兩縣主又赴府署候行鞭春之禮○去臘之杪乍浦恊李恊戎經大憲檄飭兼署嘉興恊印務新正初三日恊戎由乍浦至禾中暫假宏文館駐節旋卽頒發紅諭定期初四日卯時接印履新 
[說瘋]  
　　廣州中西報云粤東地處卑濕人多瘋疾間有由濕氣所蒸毒瘴所乘而患者名之曰大癩更有男女相悅而傳染者名之曰祖瘡蓋言得是疾者禀受祖父遺毒而傳於子孫也患是疾者人多唾棄若將浼焉每備小舟浮游海上毋與人近以免遺穢人間其不能自備舟者則入於養濟院養濟院者官所設以收養瘋人也在城東二三里外凡有手足拘攣形骸臭腐者撥入院中收養設瘋目以爲之管領月給口糧卽古今廢疾皆有所養之意然瘋目每多作弊如瘋人之貧者衣食不給乞食維艱以欲求入院而不得瘋人之當者貲財坐擁廣厦深居反催之入院以爲勒索計不遂所索卽飭瘋不差捉去使大耳垂肩鼻梁塌陷指趾脫落膿穢潰腐者伴食伴宿某甲不知何許人少失怙恃寄食於族昆及其壯也不欲以口腹累人遂興壯游之志時適叻埠有招工之舉竟被匪人誘拐賣於某木廠作苦工甲當年富力强旣能耐勞且復勤儉深得主人歡及工期旣滿主人委作工頭歴數年蓄積頗　惟是異鄉花柳最易撩人少壯年華每思伉儷囊中自有錢有不禁遨游於花天酒地者矣詎料歡緣誤合惡疾旋攖倐而脫落眉毛纍堆肌肉甫三兩月已非本來面目洋官見而惡之慮其傳染載回粤東此去歲夏間事也甲旣抵省無家可歸寄寓仙湖街某圬者店中然雖染疾猶幸歸裝頗豐當今之世祗有因貧而斷六親者苟富於財何憂親友之割席哉於朋儕中不擇賢愚交游甚廣所交旣濫每易招尤有友某乙酒内徵逐之徒也以甲豐於財遂忘其瘋而與爲交稱貸者屢矣甲初亦應之乃乙貪求無厭甲以其　貧難顧終不之應之挾因借不遂之嫌盡以甲之底藴告諸養濟院瘋目而繩其富以動之日前瘋目派撥瘋差多名擁進甲寓催之入院甲與分辯竟被瘋差簇擁而去或謂瘋差非眞欲其進院也實惟利是圖耳如某乙者眞小人之尤哉 
[祝釐盛典]  
　　昨日恭逢皇后千秋令節本邑西門内萬壽宫先期懸燈結彩陳設一新至黎明時上海縣黄愛棠大令及在城文武各員趨詣宫中分班祝嘏英界讞員屠興之别駕亦於五鼓時入城及禮畢而回則已旭日瞳瞳明霞絢彩矣 
[馬路述聞]  
　　本邑南市馬路工程將次告竣現經工程委員朱森庭明府諭以十六鋪橋南首至集水街爲止所有沿灘房屋限日内盡行折去並須將十六鋪橋加闊以便車馬往來 
[信局肇事餘聞]  
　　信局肇事一節已迭紀報章昨日英界讞員屠别駕飭將爲首肇事之某信局夥秋蘭坡徐理發郁幼雨三名備文移送上海縣署請黄大令訊核傳聞各信局曾遞禀詞稱此事前已議妥願代郵政局收取信函仍交郵政局遞寄每函重不過二錢五分者收資二十文開辦之後潘四慶並不照所議章程辦理出外收信每函收錢十文以致各局無信可收詢之全泰盛執事人陳康鋆答以不知遂指爲有意壟斷當日在景福茶樓議事時向潘理論一倡百和竟致肇此禍端究竟底藴若何一經大令訊供自能水落石出也 
[淫書難售]  
　　松江府陳蓉曙太守訪得租界之中有等書賈翻印淫褻不堪之書私行出售大爲風俗人心之害曾經出示嚴禁並飭上海縣查拿爲首各人嚴辦兹經縣差查得有章阿福者在英界四馬路擺設書攤有售賣淫書情事因於前晚十點鐘後扭至公堂禀明屠别駕然後帶回縣署 
[種火宜防]  
　　前晚本城顧家弄黄元興鞋鋪中突有匪徒將洋油灌入積薪意圖種火正以火紙燃點適爲比隣周姓所見大聲疾呼幷極力將火撲滅迨羣起尋捕則匪徒已如黄鶴之一去不復返矣 
[賭禁綦嚴]  
　　新年將半賭興方酣有劉盤龍癖者均約於深房邃室間作一擲千金之舉無如賭禁甚嚴捕房之派出捉賭者明查暗訪幾如棋布星羅是以各賭徒咸有戒心不敢肆無忌憚說者謂似此舉動當省却多少事故誠善法也 
[毁除賭具]  
　　昨日十二點鐘英捕房好捕頭至虹口捕房會同蘭捕頭率領通班中西包探往裏虹口捉賭及至賭塲各賭徒早已聞風逃逸惟所剩一切賭具及篷帳等類爰卽悉行拆毁挈同各探而回 
 
 

Page 4

 
 
[請領逃妾]  
　　去年某洋行買辦李少雲控妾王氏卽金湘蘭偕朱士元捲物潛逃匿跡山家園内嗣經何包探查獲湘蘭及朱解案屠别駕庭訊之下著將湘蘭發交棲流女所擇配兹者李忽具禀聲稱此案業經親友再四懇求湘蘭亦已悔悟請准領歸不知别駕能否允從也 
[自相殘賊]  
　　浦東著名流氓陸掌華新歲以來約集黨羽火燒毛毛及陸稱素等人專在南市聚賭抽頭横行不法昨日偕稱素至萬裕碼頭春江得月樓開燈呼吸忽互相口角繼又扭至門前抽出小刀向稱素猛刺稱素眼明手快急奪刀向掌華連刺數下掌華痛極而仆經人舁至二十三七鋪巡防局中報請騐視姚邵兩二尹飭地甲轉送上海縣署聽候黄大令核辦 
[逃犯成禽]  
　　有混名烟冲卵子者前曾犯事經上海縣黄愛棠大令訪拿訊辦發交攺過局收押去歲某日乘隙脫逃前晚縣署馬快訪知此犯在本城三牌樓毛家弄某姓家賭錢遂守候門前至二鼓後賭畢出門始一擁上前獲送縣署 
[美界捕房紀事]  
　　鄉人蕭道龍昨夜在漢璧禮路不知何故與鄉婦曹吳氏互相爭扭當經一百九十三號華捕一倂拿送捕房捕頭詰問原由蕭稱現充廿三保九圖地保此婦現居小的圖内因事犯案緝拿甚急適與相遇是以欲拘送縣署别無他故捕頭謂雖係公役可知越界拘人違犯租界規例且爾拘人又無信票顯係朦混妄言詢諸曹吳氏則稱前有棉花四十餘包被蕭保之姪串同夫叔將花搶去小婦人已據情控諸上海縣署尚未提訊今與蕭保途遇遂被毆打捕頭以兩造各執一詞其中必有不實未便輕縱因飭華捕一倂解送英公堂訊核○偷兒王少甫崇明人昨晨由新記浜路周姓屋内竊得木料一根荷至漢璧禮路經三百二十八號華捕緝獲拘入捕房捕頭飭包探石金榮查明屬實令押候解送英公堂訊辦○有胡松寳者不知何處人昨日上午至蓬路獨占樓烟館開燈過癮脫下皮馬褂懸於榻傍一轉瞬間被偷兒鄔文慶緝去適被包探張阿五巡獲因拘入捕房押候送廨訊究○前晚北河南路有一男孩年約三四齡在路啼哭無人收領經一百六十六號華捕送至捕房旋經孩母投捕房認領捕頭准之孩母不勝喜躍遂挈之而去○北河南路第六百二十五號門牌祝姓家前晚失去女帽一頂帽上有翡翠玉器等件值銀二十餘兩事主投報捕房旋經包探倪順泉在北四川路晉元質鋪中將原贓查獲惟偷兒尚未緝獲想須查拿究辦也○積竊綽號小廣東爲法包探破獲所竊之贓中有女皮襖二件質在虹口鴻裕質鋪克捕頭因於乍晨飭探咨照虹口捕房派包探石金榮恊同至鴻裕質鋪吊取原　以便給失至領去 
[條議待定]  
　　昨報紀盛太常銀行條議十則本館從叻報中錄出據云係屬初議尚未酌定兹接中國通商銀行來函云此稿係初議時友人所擬不足爲憑現由各總董公同酌議一俟議妥卽當抄送本館登諸報章爰先爲聲明於此好音惠我引領望之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[拍賣産業]  
啓者本行承已故西人頻之托拍賣産業今定於禮拜二卽華明年正月十五日下午二點二刻時在四馬路第六號門牌本行内拍賣坐落鎭江之地四叚計開　第一叚坐落鎭江英租界内在鎭江英領事署掛號第八號立有承租九十九年之文憑自一千八百六十四年正月三十號租起約有地三萬四千二百五十七方尺另有地二叚地少許在内地上有二層樓房屋三所每月可收租金合鎭江錢九十兩其餘之地另行租出共租至一千九百零四年六月三十號止每月得鎭江銀三十五兩繪有地圖註明出租等事一切詳細情形如有人欲看者可至本行索取　又地一叚卽第二叚坐落第一叚之旁在鎭江英領事署掛號第九號立有承租九十九年之文憑自一千八百六十四年正月十三號租起照契約有地二萬三千四百卅方尺其地之東邊有一路闊一丈另須除去地少許歸入第一叚内地上有房屋許多每月可收租金合鎭江銀一百廿四兩繪有地圖註明東邊之路欲觀者可至本行索取　又地一叚卽第三叚坐落鎭江英租界内在鎭江英領事署掛號第二號立有承相九十九年之文憑自一千八百六十四年正月五號租起照契約有三萬四千四百五十方尺地上有房屋及棧房三所每月可得租金合鎭江銀一百九十二兩　又地一叚卽第二叚坐落鎭江英租界之外立有永遠承租之契在英領事署掛號第一百四十四號照契有十六畝零九厘九毫地上並無房屋　以上地共四叚皆有地圖如有人索觀此圖及知一切詳細情形者請至本行可也　光緒二十二年十六日　錦名洋行啓 
[惜餘英文學塾]  
啓館 
本塾擇於元月十六日復行開館就學諸生無論日夜班均望　來掛號以分班次館仍設後馬路章東明左鄰此佈　 
[癧子頸第一靈騐]  
準提丸專治瘰癧一症無分遠近未穿已潰均能克功未潰服準提丸立能内消已爛抺觀音救苦散止腐收歛内服外敷刻日收功無此良方當難最效準提丸觀音救苦散每匣各一元信力自給上海打狗橋北允大布號卽恆　　　　處代售 
[種德園馳名丸藥]  
始創自甑萬應如意油 
盖用藥材製油治病之功甚大搽之由皮毛透行血脈更可用茶冲服藥味純凉直透丹田藥到回春本園家傳秘方揀選上藥自甑萬應如意油專治絞腸霍亂吐瀉疫氣山嵐瘴氣偏正頭風臨盆保産痰喘咳嗽感冐風寒風火牙痛肚痛心胃氣痛新久瘧疾皮膚受濕蛇犬咬傷無名腫毒　癬癩　发傷跌打湯火燒傷一切皆可搽可食輕者用茶冲服三滴童者至多食油一分立效如神此油功難盡述油色鮮明比衆不同馳名久遠大瓶洋一角中瓶洋五分　上海老巡捕房對而廣東種德園各項膏丹丸散藥酒藥油發售 
[廣東鹿芝館]  
立止頭痛膏 
神效異常每封七文 
袪風薄荷錠○治頭痛頭昏磨擦太陽立見功效每錠洋三角三馬路口上洋老巡捕房斜對門 
[創設公司]  
啓者今有英國營造司名莊生現在願代華商合股興辦製造及貿易英國貨物公司貲本不須過多且易得美利合意者請至上海黃浦路二十號門牌與莊生面議可也此佈 
[廣東趙同春堂]  
馳名龍涎香戒烟丸 
同春堂戒烟丸 
此丸能以安制多以奇制勝應效如神包易戒斷内用犀牛黃以去頑痰龍涎香以化烟積正大山人參北鹿茸以培元而補氣其餘术　苓草等藥則熬膏去渣取其精液而爲丸是以丸少而力大易載又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易其初戒也開胃提神固無痰喘燥泄半戒則人肥氣壯盡除桔槁顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半單料洋一角　上洋老巡捕房對門開張分設杭州太平坊開張金陵江西温州山東蘇州鎭江無錫蕪湖發售 
[上海華英大藥房戒烟参片一粒金丹]  
本藥房諸西藥己蒙四遠嘉許而戒烟玫瑰參片更謂良妥無匹此片方固枕秘售按成本所以遐邇紛沓門恆如市惟仿造假藥甚多購宜留神現今新法監製成烟一粒金丹格外精工與市上大異黃灼光圓玲瓏可愛問其功用專治久年烟癮不論老弱毫無疾難易如反掌是故銷塲日盛顯見此丹之妙哉無窮 
[遺失提單]  
茲有廣利舟由香港第十八次ＹＦＳ唛土番五件十六號提單一帋已向招商局說明作爲廢帋特此聲明　芳記行 
[義記洋行]  
保水火險 
啓者本行又添英潑來使水火險公司計存本銀六百萬兩正專保各客出口銀錢貨物洋面水險併保岸上房産生財棧房貨物其保價格外公道欲保者請至本行帳房面議可也 
[招考示諭]  
事照得二月初一日爲本關考試供事之期凡有志願考而漢英文法算學默書等項每藝足有六成以上自問可以錄取者除遠處考生准由切實親友代遞報函外其在本埠近處一帶卽由本人書明姓名籍貫年歲親自來關面投報考以便先行識認登記入册屆時給郑扃試諸生等其各知悉凛遵望勿自悞特示　光緒二十三年正月初九日示 
[海門輪船]  
八日起由寗波開往鎭海定海普陀台州六天一次週而復始寗波商輪局啓 
[更張告白]  
啓者本號茲因股份更改故將原號添一新字自今以後生理盈餘槪歸新振興股友名下與振興舊股友無涉特此聲明　正月初一日新振興謹啓 
[塞門德坭出售] 　 
塞門出坭爲要工所必需其性入水易堅者敗亦易遲久而堅者歴久如石不可不知也本行常運此堡得蘭牌水坭著名中外久邀　仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價値務取其亷倘蒙　賜顧請移玉英四馬路義記洋行面商可也 
[漢口領江公司]  
啓者自中外通商以來各國兵商輪船往來長江各埠一槪不知路境特請中國熟習水性深知地輿之人領往長江各埠上至宜昌下至上海自今數十年來往惟我楚帮領江毫未悞事雖未名馳外洋中國各省咸知故目下三公司麥邊鴻安各行輪船往來長江請我楚帮領江者最多今恐有外來兵商輪船有未知者特此申明如蒙賜顧請至外虹口順太碼對面源坊第一衖本公司帳房面議其費格外公道定派有名領江承領庶不知悞特此奉申　中國申漢領江公司啓 
[雙龍洋行新到各貨]  
本行今有新到美國名表並烘　火表時式金銀邊眼鏡大英金銀表皮套鐘大小千里鏡風雨表金銀表練餘貨不計如蒙仕商賜顧請駕臨小行爲盼英大馬路老旗昌西首大鐘爲記庶不致悞 
[新正月初十日進口輪船禮拜]  
寳華　輪船　由長江　鴻安公司 
江天　又　由寗波　招商局 
[新正月十一日出口船禮拜五]  
平水　輪船開往長崎神戶橫濱和衆公司 
大通　又　晚往長江　太古公司 
普濟　又　下午往寗波温州　招商局 
北京　又　下午往寗波　太古公司 
通州　又　晚往烟台　太古公司 
順和　又　晚往烟台　怡和行 
海晏　又　晚往烟台　招商局 
西安　又　晚往厦門汕頭　太古公司 
[新正月十二日出口船禮拜六]  
西京丸　輪船　晨七點半鐘開往長崎神戶橫等埠　三菱公司 
寳華　又　晚往長江　鴻安公司 
吉和　又　晚往長江　怡和行 
龍門　又　晚往香港粤省　禪臣行 
江天　又　下午往寗波　波招商局 
福州　又　晚往神戶　太古公司 
臺灣　又　晚往香港廣東　太古公司 
海口　又　晚往烟台　太古公司 
[新正月十四日出口船禮拜]  
美富　輪船　晚往香港粤省　招商局 
華利　又　晚往長江　麥邊行 
德興　又　晚往長江　鴻安公司 
[新正月十六日出口船禮拜三]  
仙台丸　輪船　十一點鐘開往仁　等埠　三菱公司 
平馬　又　開往神戶橫濱　仁記行 
鯉門　又　晚往香港粤省　禪臣行 
 
 

Page 9

 
 
[上海巡局瑣案]  
　　林華生向在吳淞口外銅沙洋充管燈船之役去年因事在稅務司處請假回鄉當動身時有同船友人給予洋銀三十二元托爲代買物件不料林逾假不至後經人訪悉知林已在怡和洋行之某輪船生理遂以情訴知稅務司命將林尋獲函送關道憲行轅請爲究辦適道憲劉康侯觀察赴省公幹故轉送總巡局請核前晚由鍾明府提訊林供寍波人前在吳淞口外銅沙洋面管看燈船去歲因事回家曾在稅務司處請假現因另接怡和行生意適欲至稅務司處禀明不料已被獲送所有友人托買之物收過洋三十二元物件已將寄來鍾明府以未曾銷假不應另接生理殊爲不合喝令掌頰四十下著將托買物洋三十二元交還遂卽斥退○有謝子玉者憑媒娶張顧氏之女張桂英爲妻桂英不守婦道與甄阿二有私時常來往旋被謝子玉知悉去幾曾投總巡局控告鍾明府因年底案牘煗詾未曾傳訊前日飭將一干人提案明府升坐訊問謝子玉供小的妻張氏於去歲時常回去初不爲怪後聞與伊母家之鄰人甄姓有私故小的命其以後不准回去不意於十二月中又復私行回家日久不歸不得已控請訊究張桂英供婦人回家探母是實所控甄阿二係母之房客並不與小婦人有私求察張顧氏供謝子玉係是女婿小婦人住居南市爛泥碼頭有餘屋一間借給甄姓居住不敢縱姦包庇求恩明察甄阿二供小的廣東人住張顧氏房屋不敢與桂英有私明府訊鞫之下知内中顯有不情不實喝令將張桂英治其不應背夫不歸責籐條一百五十下交謝子玉領回管束張顧氏縱女爲姦本應重辦姑念苦求著具以後不准與謝來往切結甄阿二姦宿有夫婦女著責二百板交的實人具保出外完案 
[英界瑣案彚登]  
　　前晚粤東某邑人陳鄭氏不知何故在白渡橋南首與人爭　不休由四百十六號華捕拘入捕房捕頭着解送公堂别駕飭發交官媒押候會訊○蕭道龍與曹吳氏爭閙經一百九十三號華捕拘入捕房捕頭轉送公廨别駕飭分别押候訊奪○浙江紹興府屬某邑人某甲向在後馬路某錢莊當出店之役克勸克儉略有積儲不料飽煖思淫近竟專事遊蕩日前私將莊上各人衣物銀洋竊之而出任意花銷旋經失主投捕房聲訴捕頭令包探顧阿六前往勘明向甲盤詰甲知不能隱一一認明昨晨卽帶往各處起贓押候解送公堂訊辦 
[法界捕房]  
　　　　一點鐘時法包探帶同探夥暗申巡緝名曰擺路頭適行至寳興里口見有一人手携碗盞内儲各菜東張西望似甚慌張固　　　　　　　　　　　　　　包探終以形跡可疑爰卽拘入捕房捕頭飭探向各戸查問至弄内十七號見後門洞開一穴入内問詢始知　　　　　　　　　　　　　　　　　　　　賊押候堂期解訊○女孩汪朝桂年十一歲面帶微麻操蘇鄉口音廣東裝束父母早亡不知如　　　　　　　　　　　　　　　　　　　　家被打逃出在小東門啼哭又有男孩一名癩痢頭名阿生浦東三林塘人父母俱亡年十二歲在西　　　　　　　　　　　　　　　　　　　爲匪人所誘爰將二孩帶回捕房捕頭命暫時留養待登報認領○法讞員鄭大令訂於本月十　　　　　　　　　　　　　　　　　　 
[蘇撫轅抄]  
　　去歲十二　　　　　　　　　　　　　　　　　　　　　　　　孫毓驥禀知奉奉委赴吳江公幹卽辭又傅維祚禀知署無錫任内交代於初限内　結並到發審局差府經陳宗格禀知　　　　　　　　　　　　　　　　　　　木捐局來卽辭回差江寗藩轅牌示署淮安府經歴程榮病故繳委遺缺查有試用縣丞周銘署理藩轅牌示照得署無錫縣縣丞何　　　　　　　　　　　　　　以委署○廿一日同知梁孝熊禀銷抽查碭豐浦邳保甲差知縣林祖蔭禀知奉撫憲委本署文案處卽日到差管帶太湖水師正前營揀發補用叅將　　　　　　　　　　　帶出巡○廿二日儲憲陸辭行赴滬府經歴金彝禀知交缷署同里司巡檢事回管帶新中飛划營儘先都司胡昌寳由崑新靑浦江震一帶查哨回藩憲聶臬憲吳封印期内照章止轅一月○廿三日請補昭文縣主簿孫文璵禀知在湖北賑捐局加捐理問升銜署吳縣光福司巡檢王樹禀知交缷任事回省帮帶撫標中營水師補用守備彭書麟由滬公幹回藩轅牌示照得蘇太湖同知恩壽溧陽縣知縣楊志立均奉撫憲奏叅應行撤任所遺太湖同知員缺查有試用通判孫毓驥堪以酌委署理又溧陽縣知縣查有卽用知縣劉允恭堪以酌委署理 
 
 
 

Page 10

 
 
[光緒二月二十二二十三日京報錄]  
　　　　　　　　　　　　○御史陳奏擅殺營勇激怒軍心亟宜切實查辦摺○直督王奏民人悞傷親母斃命審明按例安擬摺　　　　　　　　河備防稭料摺○滇撫黄奏調補要缺知縣摺○十二月二十二日○克王請假五日○睿七續假五日○徐郙　　　　　　　恩○召見軍機○皇上明日午正至紫光閣看貫跤申正進内酉刻至皇竈前拈香畢還海○十二月二十三日　　　　　賞謝　恩○濓貝革恩燾裕德各假滿請安○翁同龢等同鄉官謝恩○肅王英候文熙各續假十日○物圖愼謝授　　恩○立候良培各請假十日○内務府奏派初一日壽皇殿恭代行禮派出慶王○又奏派堂子掛帋錢　派出　秀○掌儀司奏初一日祭奉先殿載振行禮○關防衙門奏初九日大高殿大光明殿拜表謨貝子瀾公行禮○提督衙門奏拿獲盜犯趙磨兒等四名請交刑部○邵見軍機阿克丹吳廷芬皇上明日卯正二刻至黑龍潭拈香後至醇賢親王園寢跪接福晉金棺二十五日寅刻行奉安禮畢還海辦事召見大臣○○京畿道監察御史臣陳其璋跪奏爲擅殺營勇激怒軍心亟宜切實查辦顧弭亂萌恭摺仰祈聖鑒事竊查東三省賊氛素熾獲盜到案訊係贓證確鑿照蠁馬强盜例就地正法所以昭　戒靖邊圉也不謂其弊之甚交有誣盜擅殺如吉林副都統富爾丹所爲者富爾丹乃吉林省城旗籍爲吉林省城副都統親友弟姪非充戈什卽派優差平時恃勢作威富爾丹不加戒勉又從而袒護之今年燈節靖邊親軍營勇奉差在街查夜街道狹而游人多車馬擁　適該副都統署中演唱秧歌完畢富爾丹令戈什護送唱秧歌人回鋪喝令營勇驅逐遊人營勇未卽遵從因而鬥毆富爾丹偏聽戈什　唆聳砌之言　時大怒將哨官押禁並將營勇鎖拿三名跪練壓槓刑迫供招毫無贓證誣以爲盜富爾丹親押出城斬首旁觀者莫不飲恨掩泣積不能平是時合營鼓譟而起經地方文武出爲彈壓暫時鎭定近聞營勇紛紛告退潛附於東山匪徒夥内在喀什河五常堡等處竟致揷血結盟羣思蠢動該處南臨韓境北接俄邊久爲馬賊淵藪倘再勾結聳動大局不堪設想該副都統年老重聽任用私人此次又復擅殺無辜深恐激成事變將軍長順於此等重情亦延不究辦根本重地深切隱憂可否請旨飭下該省將軍速卽詳查究辦俾固軍心而消隱患大局幸甚謹繕摺具陳伏乞皇上聖鑒訓示施行謹奏奉旨已錄○○降三級留任直隷總督臣　　　跪奏爲民人悞傷親母斃命審明按律定擬恭摺具陳仰祈聖鑒事竊查宣化縣民人馮二全誤傷親母馮麻氏　死一案前　　縣禀經批飭提督審辦兹據臬司季邦楨督同保定府知府陳啓泰訊究明確擬議解勘臣因值駐津飭委藩司員鳳林代審無　臣　加確核緣馮二全卽馮志籍隷宣化縣已死馮麻氏係馮二全親母光緒二十二年春間馮二全赴該縣後屯里傭工與　村人杜元　識時相往來杜元之妻杜張氏習見不避馮二全向其調戲成姦杜元並不知情嗣馮二全因杜元在家往來不便起意將杜張氏誘拐回家杜張氏允從七月十五日杜張氏乘杜元外出携帶衣物與馮二全逃出因乏錢用典衣數件及到馮二全家馮二全之母馮麻氏不令進家馮二全暗將衣物藏放家内送杜張氏至靑邊口堂姊韓馮氏家藏匿稱係新娶妻室因婆媳不和來此暫住旋經杜元回家查知邀同鄰人吳炳將杜張氏領回管束二十六日杜元又邀同吳炳找至馮二全家索討衣物適值馮二全與母馮麻氏赴西旺山出嫁胞姊吳馮氏家探望經其弟馮三領同將衣找獲連當票一倂交訖杜元與吳炳走回午後路過西旺山吳馮氏家門首杜元瞥見馮二全與馮麻氏等均在鬥内坐談隨卽赶進令馮二全贖當馮二全乏錢狡賴杜元不依馮二全生氣拿起旁放夾把　順用刀背撲毆杜元閃避適馮　氏攏勸馮二全收手不及致悞傷馮麻氏偏左喊跌倒地詎馮麻氏傷重是夜殞命報騐獲犯禀經批飭提省審辦據供前情不諱查律載子毆母殺者凌遲處死又例載子悞傷母致死律應凌遲處死者仍照本律定擬援引白鵬鶴案内奉諭旨恭候　欽定又和誘知情被誘之人减等流徒各等語又查嘉慶十八年三月二十一日奉旨此案内白鵬鶴因向包葛氏借取燈油不給出街嚷駡白葛氏赶出門首理論白鵬鶴拾取土坯向白葛氏擲毆不期伊母白王氏出勸以　　　　　　　　　　　　　　　　處死又因鬥毆悞殺旁人以鬥殺論律擬凌遲處死核　情　　鵬鶴遥擲土坯誤傷其母非思　　　　　　　　　　　　　　白鵬鶴著攺爲斬立决嗣後有案情似此者卽照此問　　　　　此欽遵在案此案馮二全因姦誘拐　　　　　　　　　　　衣服典當杜元旋將杜張氏找回並令該犯贖衣　　　　　　　　力背向毆致誤傷親母馮麻氏身死倫紀　　　　　　　擬馮二全卽馮志合依子毆母殺者凌遲處　　　　　　　　　　　　　白鵬鶴成案恭候　欽定杜張氏與馮二全通姦　後同逃合依和誘知情被誘之人减等流徒例擬　　百　　　　　　　　　　徒贖追取贖銀入官册報飭令本夫　元領回　其去留除備錄供招咨送刑部外所有審明定擬緣由理合恭　　　　　　　　　聖鑒勅部核　　　謹奏奉硃批刑部速議具奏欽此○○降三級留任直隷總督臣王文韶跪奏爲　　　　　　　　　　　　摺仰　　聖鑒事竊查永定河兩岸大隄計長四百餘里全係沙土每屇大汛溜勢趨向靡定險工林　　　　　　　　　　　　　　　　　成奏准於歲修料物之外每年添購稭料二百四十萬束以資防護又歲增槍修各　　　　　　　　　　　　　　　處購運經　顔檢奏准每束加運脚銀二釐五毫歴次遵照辦理在案兹據永定河道　　　　　　　　　　　　　　　　　　埽叚紛紛蟄陷備防稭料動用無存仍請照案購辦稭料二百四十萬束分儲各工以應　　　　　　　　　　　　　　　　　　遠處購運應照章添給運脚銀兩等情具詳請奏前來臣覆核無異合無仰懇聖恩俯　　　　　　　　　　　　　　　　東連運脚銀一分五厘共需實銀二萬五千二百兩又歲搶修稭料加增運脚需實銀八千五百　　　　　　　　　　　　　　　　臣卽飭藩司設法籌墊給領責成該河道督率廳汛各員趁此新料登塲赶緊照　　　　　　　　　　　　　　　籌辦永定河來年備防稭料緣由理合恭摺具奏伏乞聖鑒訓示謹奏奉硃批該部知道欽此　　　　　　撫臣黄槐森跪奏爲調補省會要缺知縣以資治理恭摺仰祈聖鑒事竊查接准吏部議覆雲南候補同知直隷州知州現任昆明縣知縣何亮標准其補授蒙化直隷廳同知所遺昆明縣知縣要缺應令另行揀選坐二十二年八月初五日等因按照部中行文坐日照限滿减半計算應以九月二十九日作爲開缺日期歸於九月底截缺係衝繁疲難兼四要缺毋庸掣籖例應在外揀選調補查定例各省首府縣缺出應於通省正途人員内揀選調補等語今昆明縣知縣爲省會首邑政務殷繁且時有發審案件非精明幹練之員不足以資治理臣督同兩司於通省現任正途人員内逐加遴選查有太和縣知縣劉安科年四十五歲廣東駐防鑲黄旗漢軍松山佐領下人由廪生中式光緒壬午科舉人會試中式光緒丙戍科進士引見奉旨以部屬用簽分工部因無力在部當差改歸進士原班銓選光緒十五年十二月二十五日具奏奉旨依議欽此遵例呈請分發到部經吏部奏請欽派大臣騐看堪以分發簽掣雲南光緒十六年二月初九日引見奉旨照例發往欽此領照於是年十月十六日到省委署晉寍州知州卸事於克復富祿等處案内出力保奏奉旨著賞加同知銜欽此請署太和縣知縣奉部文覆准於光緒二十年十一月初六日到任試署期滿報請實授奉文覆准左案臣查該員劉安科精明穩練强幹有爲任内並無三叅限滿已屆四叅之案以之請補昆明縣知縣實屬人地相宜洵堪勝任惟該員歴俸未滿三年與請調之例稍有未符但係省會要缺人地實在相需據布政使裕祥按察使湯壽銘會詳前來合無仰懇天恩俯念省會要缺需員准以太和縣知縣劉安科調補昆明縣知縣實於地方有裨如蒙兪允該員係現任知縣請調知縣選缺滇省現有應補人員應請扣留外補俟覆准日另行遴員請補所有揀員調補省會要缺知縣緣由謹會同雲貴總督臣崧蕃恭摺具陳伏乞皇上聖鑒敕部核覆施行再此案應以光緒二十二年九月二十九日截缺之日起限扣至十二月三十日限滿今調補係在限内合倂陳明謹奏奉硃批吏部議奏欽此 
 
