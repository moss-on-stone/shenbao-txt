# 1886 - 28 - 4904598

 

Page 1

 
 
[古今圖書集成出書告白] [  申報舘點石齋主人啓]  
　　本齋開印古今圖書集成工程迅速撥分六期出書其第一期本可早出兹因石印事繁圖畫不能速印故遲至丙戌年四月内始可出書六月終　　二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止　　　銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尙餘二百五十兩俟書成之後繳銀　　　　 
[六十四號畫報出售] [  申報舘主人啓]  
　　法事敉平之後中國籌辦海防不遺餘力近從英國阿姆斯脫郎廠購到四十墩重之大炮八尊行將分置吳淞江陰等口以備外侮本齋特倩畫工前往閱視按其大小短長尺寸照繪以供衆覽報首畫譜走獸兩圖爲任君阜長所繪後附淞隱漫錄圖說一則准於十六日出售此佈 
[新編皇淸經解目錄] [  點石齋主人告白]  
　　皇淸經解一書彚羣經集衆說爲窮經者所必備惟卷帙浩繁苦難檢查吳郡陶桂門太守經術湛深講授生徒于敬修堂伊孫陶念橋廣文承祖庭訓研究經籍曾編學海堂原板目錄依十三經逐句分序并將原卷中未曾編排及一題而雜見數卷者逐一注明卷數頁數便於檢閱迨本齋縮板印成同人勸以併注縮板卷數頁數付梓加惠後學廣文爰出其家藏舊本與同志者分别編輯名曰皇淸經解敬修堂編目交本齋縮印來春紅杏放時准定出書諌有志習經者莫不以先覩爲快也 
[與西友論水口]  
　　有西友之久處中華者造余而問曰中國之於江海各水口欲其通乎抑欲其塞乎欲其寛乎抑欲其窄乎余曰水口之宜於通而不宜於塞宜於寛而不宜於窄無論歐亞美阿諸國莫不皆然豈中國而獨不然哉試觀前者美國之紐約埠其口外海道島嶼林立礁石隱現行舟大有不便該處官憲乃殫心竭慮不辭勞瘁不惜工本不計歲月汲汲焉孜孜焉必思有以去之經營九年奏功一旦至今年而悉數轟炸化險爲夷以此莫殫莫究之功尙且不難告成而况　處之小險小阻也耶至於中國治水之道則大禹所傳本但有疏瀹决排之法鯀之九載弗成實綠壅遏之故自漢以下塞宣防築瓠子而後世遂競尙目前之功但知埽堤之術以致歴代以來河失故道遷移不定夫河則豈果自能遷移亦慎於彼則潰於此隄於南則决於北耳治河之道旣失而河道因而無安瀾之日此中國之大患至今日而無可如何者也若各處江海水口則與黄河不同船舶之出入行旅之往來貨物之駁運胥於是乎賴之倘使塞而不通則無以爲通商之地窄而不寛則無以便賈客之行此則中國之人豈有不知而子乃尙以此爲問耶西友微哂曰子之言則然矣子亦觀乎刻下中國之各水口其果無不通耶寛耶僕常歴覽中國治水之道大都與子所言治黄河者無異能防而不能洩知　而不知宣而於海口爲尤甚說者謂中國之於海口宣乎窄不宜乎寛宣乎塞不宜乎通直有與子言大相反者其他　不具論但就近而可見者言之上海之吳淞江其水直逹於蘇州故西人稱之爲蘇州河凡蘇滬往來之舟楫莫不梭　於此而官塲之經行此水者尤爲繁多此處爲潮水所經潮之來也盛挾沙泥以俱人及其退也其勢稍緩又有橋梁　處以殺潮之勢故挾人之沙泥皆積於内而不能復出日日而積之月月而渟之沙泥日益多河身日益淺至於舟行不能便利則其貽害於商旅也大矣前者曾購得定遠挖泥機船在彼濬治而所濬之處僅中間數丈地兩旁則仍未開　且挖冶未久卽行停止現在則并此舉而廢之其先　停也蓋以法人信息緊急恐有窺伺吳淞之意懼其乘勢深人　地故不欲先爲之開路因而停工不濬然試思法人而果欲至滬卽使該處港路巳塞尙不難褰裳而涉我則拒之彼　攻之此其勝負之數在於守禦之善不善攻擊之力不力豈區區一港口之阻所能遏止也哉顧彼時法勢方張中國各處皆辦防堵所謂防者防其進攻堵者堵其來路於此時而停止該處挖河機船不再挑濬猶曰先事預防之策也至於今日法事旣定海波不揚商賈之通行也如故舟楫之載運也如常而尙泥于前說不爲濬治不亦異乎夫前日定遠　船開挖之時初則以機捩不能純熟運用未得其宜所挖之泥頗少不數日漸益增多濬之亦速苟自開挖至今一無　斷則或者淺者深之狹者闊之當必有可觀者然中國之人則初不欲　然也彼盖謂各埠水口無非爲通商之地水　便利則洋船進出便捷洋貨往來無滯是利在西人而不在華人設或一旦略有齟齬則彼國船堅炮利不難長　直人我卽欲立刻堵塞而巳恐有不及之勢則何如未雨綢繆凡各口不予深挖弗令大開僅僅足供一二船出人之路彼雖嫌其不便然生意所在亦必不肯因此裏足倘或一有變端則彼之來也終亦有所不便我之堵也亦可易於爲力以故卽有上等機船亦不願加深增闊以爲西人之利而貽後日之患此則中國之人心所謂老謀深算者也故僕以爲中國之於各水口欲其塞不欲其通欲其窄不欲其寛也不知水口窄塞則洋貨之運人也固有所不便而中國貨物之　出亦不覺其便當此海波澄淸之日商賈薈萃之時何如破除成見量爲變通重加濬治使彼此均有可沾之利益乎抑中國諺有之曰吃了砒霜藥老虎欲令西商之運行不便而亦不顧華商載運之不便且不顧官塲來往之便不便以是爲謀遠大不計近小之上策也不亦可笑之甚哉余曰子之所言未免以蠡測海矣雖然是亦一說也我姑爲子存之 
[帝京瑣載]  
　　皇上年逾志學將屆大婚刻八旗已奉文行查三四品以上京外大員之女年十四至十七者查明是否應選聽候明春定期選擇並將年歲姓氏三代銜名及外祖家三代姓氏銜名造册咨覆事關大典勿得　漏云○總管内務府大臣密奉諭旨著將巳故前粤海關監督俊榷使啓住房令伊子交出人官著房錢庫查收欽此欽遵該大臣卽往其家傳旨收房當派人役看守速令伊子將傢具一切全行搬出所有窗戶棚架玻璃等物不准拆毁並嚴飭看管人役不准擅行亂動至俊榷使之令嗣則現於錫拉衙門内借屋僑居云○近有諭旨著倉塲侍郎查核光緒十二年份海運漕白米石應運抵京若干均須籌運實米勿用折徴銀兩以實倉儲等語想倉帥必有一番籌佈也○上月杪京西昆明湖内有一男子屍身年約二十餘歲身穿靑綢羊皮襖醬色綢棉軍機坎腰中褡連内有錢票數張計數十千並瑪瑙鼻烟壺一个頭顱巳破項臂均有傷痕當經官兵撈起由官給棺停厝○侍衛處黏杆處上駟院鑾儀衛各侍衛每年年終應得例賞貂褂二百餘件自咸豐朝起每年照例折給賞銀三千兩有奇年終由該處請領實銀以便分放總理各國事務衙門分日考試滿漢學生已登前報兹經總署出示所有招覆考試漢文天文算學 
 
 

Page 2

 
 
化學洋文滿漢學生王宗貽等一百五十名合行榜示該生知悉本衙門定于本月初八日卯刻在署覆試各該生是日衣冠齊集携帶筆硯聽候點名覆試毋得自悮○成都將軍岐軍憲之太夫人在京仙逝一節已登前報兹聞本月初六日辰刻出殯靈柩用六十四人舁之柩上葢杏紅寸蟒大罩前目引魂旛一架黄鷹細狗駝駱　馬數對後爲正紅門旗紅牌數十對八寳槍大刀金瓜鉞斧朝大鐙各色金執事龍頭鳳尾隔婁粉棍黑紅帽劊子手綑綁手撒袋跨刀箭筒旗鑼傘正紅旗槍八桿車輿轎馬坐傘引傘包馬坐馬鼓吹手三撥黄亭一座孝穿小男數十人在　前行走悉托各色古玩　夫兩班更換概穿緑駕衣靴襪一新後扈執事全分執紼者車馬紛紛幾如蜂屯蟻聚其佳城在西直門外大鐘寺地方○京師銀價日漸跌落每日或跌數十文或跌百數　文　等某大臣以錢價日賤奸商壟斷把持巿面軍民受累不堪請旨飭下步軍統領衙門五城妥籌定價嚴禁把持以紓民困未悉上意如何也○神機營所有馬步練兵二十餘隊醇邸等以京師官兵已奉懿旨俸餉銀兩加恩仍照舊例全給擬將本營官兵分别酌减口分銀數并酌裁練兵若干隊令其歸本旗營操練當差以　經費訂於初八日進署會商以便奏聞請旨並聞擬將馬隊練兵每名减銀二兩祗給五兩步隊原食二兩口分之練兵每名减銀五錢祗給一兩五錢每官一員减銀一兩其食一兩五錢及一兩口分之驍騎等步隊酌核裁撤歸伍云○十二月初三晚有一婦人至宣武門外西草廠胡同玻璃舖推門而人鋪夥拒之婦哀乞容留盖婦　被夫打駡潛自奔逃者也舖夥憐而留宿次晨送之歸其夫見之怒益甚立刃婦死而訟該鋪于官○金陵潘某寓居南横街頻年供職淸苦異常日前其傭人向索工資潘無以償傭索之急潘怒而批其頰傭忿極竟於中夜自縊○月初南横街成衣店掌櫃之婦與夫口角忿不欲生　以三尺紅絲雉經畢命懷孕數月母子俱亡嗚呼痛哉 
[維揚雜錄]  
　　邵伯鎭人某甲向在揚城逐什一之利衣食足以自給前日有家鄕人來謂甲妻患疾甚劇促其回里甲卽於十五日搭船歸去行至普善墩河面遽爲來船撞翻同舟十餘人得慶更生甲則逐浪隨波巳與屈大夫爲伴屍身尙未撈獲讀唐人可憐無定河邊骨猶是春閨夢裏人之句能不爲之腸斷○徐守戎於巡查之事頗能認眞前日埂子街連城巷某烟館内忽來遊勇數人呼吸烟霞繼因携帶土妓同夥爭毆喧閙不巳適爲守戎訪悉立時親往彈壓並將烟館主拘帶回署訊明後分别笞責仍將房屋發封近又出示諭通城烟館統限三日内一律閉歇一面密派親信弁兵明查暗訪似此雷令風行深得詰奸除暴之意矣○前日有老叟經過板并地方猝然倒地坊保等王在駭異忽有行路者視之曰此叟彷彿是宣陵人該保隨湊集川資專人往探果如所言其家屬卽日奔至撫屍痛哭草草收殮而回聞叟本有　疾不料其　斃於路蜉蝣身世良可歎也 
[杭省火災]  
　　本月之望上燈時忽報軍督司巷失愼火從樓窗飛出燒及隔壁蔓延至對面樓屋烈燄飛騰望之可畏查其起火之由緣巷内上元寳弄口樓屋二楹自三姓雞棲其上是日某姓嫗失去一銀壓髮簪乃執洋油手照向臥床上照視翻衾倒枕搜索無遺無意中燈火延著帳門嫗尙未知覺仍放帳而出一轉眼火延帳頂嫗始驚見又不呼救自持一竹竿向火上撩撥不意愈撥愈炎樓上黑烟滿塞嫗始奔逃而下樓下居人初尙未知火警也迨聞嫗言爭先上樓撲救而勢已無及同居各姓一絲未携僅能逃得性命是時火從樓窗飛出沿及隔壁紙盝作揚零縑碎紙引火尤易一時四壁通紅樓上下燒成一片其對面亦係六椽樓屋一排四間密若此櫛一間被火三間亦相連而及迨各集水龍洋龍間信奔來苦於河中無水祇得將井泉汲取潑澆其時火已延及對河小學前大街上則孩兒巷口下卽貫巷口皆係閙巿屋宇鱗集店棧蟬聨一經延燒其禍尤不堪設想幸城守之洋龍及本社各水龍盡逼火而立見糖坊後屋已着皆盡力放水如千道飛泉半空飛下衆人復爭將柴房之茅柴抛棄河内然後拖倒柴房塞斷火路吳回氏始廢然而返是役也約焚一點鐘之久被燬樓屋八間小墻門一所災戶不下十五六家皆經紀貧民大半以砑紙爲業者聞有數家晚炊初熟不及飽餐有數家布被未携空身逃出羣相露坐各述悲衷號寒呼凍之聲露宿風餐之苦聞之酸鼻見者傷心人皆歸咎於老嫗爭唾其面予謂此係冥冥中之大劫老嫗特藉端耳何足責哉 
[蕪湖屢火]  
　　本月十六晚亥刻蕪湖迎秀門外笆斗街前楊姓家忽肇火災一時烈焰上騰光燭霄漢警鑼四報各官皆呵殿而來臨場彈壓各水龍亦雷轟電掣吸水狂噴炎炎者始得息滅忽西門外三條巷又報祝融稅駕於是救火者舍此顧彼爭先赶到奈河水乾涸汲取甚難歴兩時之久始經樸熄事後訪悉笆斗街燒去二十餘家三條巷燒去四十九家類皆茅簷蔀屋窮苦小民亦可憐巳當火勢燎原時興隆街某姓家忽見竹籬外烈焰上炎幸人手衆我將屋拖倒不致成災有人在火起處拾得棉絮一團裏以煤渣想係匪人所種也同時北門外又燒去一家至翌晚九點鐘時又聞銅鉦報警聲亟出探之則舘驛巷後二街汪姓小雜貨店又失愼幸各水龍趕到澆熄共燬二十一家蕪湖各水龍素推昇平鋪爲巨擘　晚捷足先登奮力灌救百家鋪龍羞慚交集藉口於取水爭路大肆鬥毆打傷百家鋪某錢店出店人一名事後赴縣喊冤楊璞生邑侯驗明傷勢甚微飭兩造自行排解免興雀角之爭 
[防火章程]  
　　寗郡人煙稠密　闠相連時値隆冬天氣燥烈迭遭火警近因洋油暢銷商民罔知大計但得一時之便不顧身家之害往往一燈傾跌卽至成災一家失愼頃刻延燒禍及四隣不易撲滅至洋油囤積之所如一經火及油箱驟烈萬焰飛騰得水愈熾水龍乘高救火猝至傷及救火之人前經府縣兩憲出示嚴禁此中利害不可勝言現經道憲薛叔耘觀察再三斟酌體察地方情形酌定防火章程四條出示曉諭俾紳商吏民咸知遵守勿替也所有防火章程列後一嚴禁城巿囤積洋油凡城廂内外及江東江北岸等處洋貨廣貨舖不准于舖内多儲洋油聽其另擇城外空曠處所酌量存積鋪戶售賣每日不得過四箱肩挑者不得過兩箱如有躉運火油零箱者應由看守城門委員弁兵及衛安勇嚴行攔截仍由各水龍會紳士設法查察議定罰章卽以所罰之欵專購滅火藥水存儲水龍公會隨時備用各戶雖許零點洋油亦須格外小心倘或起火延燒隣舍查出係洋油肇事卽須加重治罪每年十一月十二月正月冬防吃緊之際各柱保甲委員認眞申警隨時檢察若吏役兵勇人等藉端訛索或得賄串賣亦一律懲治以淸流獘一添備警鑼查甯郡各水龍會執事人數有拆缷十名義扛四名章程頗爲周密惟警鑼由保甲局傳報人手無多驟難徧及水龍各局恒有得信遲延之弊有時火光巳燭霄漢而警鑼寂不聞聲應由各會每局添設警鑼四名一有火警其二名卽鳴鑼飛報各會挨叚接遞轉瞬之間鑼聲可徧城廂内外其二名鳴鑼催集人夫隨龍赴救各會互聞鑼聲則相較遠者旣可迅速奔集奮勇爭先者亦愈作其氣勢如救火巳熄卽嗚倒鑼以兩擊爲號各會聞之卽退此事應由各局公議妥協酌會舉行數次之後人皆習慣救火必速矣一勸備滅火藥水外洋博學之士研精氣化新造滅火藥水已由香港而行於上海計縱横丈餘猛烈之火投以藥水一瓶無不立滅每購藥水一箱霜價不過十金以外每箱可得十餘瓶所有城廂内外殷戶巨店如各置一廂或兩三廂則緩急有備不待求諸門外最爲便捷此外應由水龍各會集欵購備愈多愈妙如有慷慨好善捐購儲局至二十箱以上者准俟紳董申報由本道捐廉給匾奬勵一嚴禁搶火查律載因失火乘機搶奪人財物者杖一百徒三年計贜重者加竊盜罪二等又載借名救火乘機搶掠財物者照搶奪律加一等分别首從治罪甯郡搶火之風積年未革一遇火起匪徒麕集托名救火遇物卽搶甚且潛行放火希圖搶奪者時亦有之以致失火之家不肯喊救閉戶受燒至成燎原之 
 
 

Page 3

 
 
勢更有火未延及財物蕩然盡人匪徒之手凡此惡俗殊堪痛恨以後如遇失愼之處文武各官當場彈壓另于附近四面分派兵勇巡捕把守要路遇有搶物逸出者卽速盤拏其失火之家遇搶物之人亦卽扭住並許徑送本道或府縣衙門察核情節輕則枷杖遊街重則按律定罪其尤頑梗無良者或禀請照土匪嚴辦總期有犯必懲漸挽頽風 
[旌節將臨]  
　　厦門官場接得省中消息悉楊石泉制軍定於明正初人日由陸路至厦會騐丁禹廷軍門所統各鐵甲船操演長江水師李與吾軍門屆期亦當蒞厦厦防廳及同安縣已派人預備行轅矣 
[祥霙渥沛]  
　　蕪湖於本月初九日稍下雪花嗣是卽暖日烘晴層冰漸釋至十七日朔風撲面同雲滿天夜半時六出花飛空中飄漾被池冷透蝶夢無温翌晨推枕而起低掷珠簾但見玉砌樓臺銀鋪殿閣一片光明世界居然缺陷俱平矣人夜雪愈大至十九日午刻始止居人咸謂時逢四九得此遍地祥霙來歲綏豐不難預卜而閨人之緑窓粧罷戲染九九消寒圖者又將呼婢塑雪彌陀與之參歡喜禪矣 
[籌捐局示]  
　　揚城南皮巿街風箱巷口設有山東籌賑局兹奉山東籌賑捐輸總局憲行知催令廣爲勸辦並抄黏奏准減成章程出示勸諭略云案奉山東總局憲行奉山東撫憲陳案驗光緒十一年九月十七日准戶部咨議覆趙侍御時煕奏山東水災甚重請推廣捐輸按成遞减欽奉　俞允准令東省舉辦凡　封典虚銜升銜頂戴貢監等項均令按照海防捐例八成銀數遞减二成上兌轉飭欽遵務期廣爲勸辦以濟賑需等因到局奉此遵卽出示勸辦爲此示仰諸色人等知悉如有捐銀在一千兩以上者照例奏准建坊銀洋錢文不拘多寡本局亦當彚案禀請奬叙並先給子本局收據云云此示一出吾知踴躍輸將者當不乏人也 
[海帶入海]  
　　前日下午怡和洋行之北籍利圇船欲移泊他處有一海帶船適在其後卽令移去該船遂卽移開北籍利甫經動輪倒退而海帶船不知何故忽又駛近北籍利之後遂致觸翻輪船上卽將該駁船諸人悉數救起而海帶則沈諸海底矣 
[刑訊銅洋]  
　　前報死會捕局勇陳桂基等在法界獲到混用銅洋之許阿大張阿四尙有同黨兩人巳被兎脫解案後許供來申喚賣棉綢尙餘一疋留存小東門外錢莊王某處當經法包探將綢吊到翁太守復加研詰許供四疋在蘇州銷去兩疋銷在本城兩疋銷在蘇鄕每疋得洋二元因有友人欠去洋元故附栗子船來滬索取十六日抵埠十七日被拘張供來滬尋兄與許素不相識太守分别開導謂爾等諒非造假洋之人必有人囑爾行用可將姓名說出當念爾等鄕愚從寛發落兩人仍照前供太守謂然則各處買棉綢人家均將銅洋混用乎爾卽鄕愚無意中被人掉換豈張所帶之洋同時亦被掉去乎張供小的祗帶洋一元錢七百文偶在烟館吸烟伊等一併持去估看太守謂許洋十一元爾洋一元總計十二元爲何盡成銅質爾云尋兄現又不能將兄交出形跡實屬可疑當押候下期比責至昨晨太守在捕房將許再詰許仍狡展不承太守謂棉綢共賣四疋得洋人元此外三元前云向錢莊換來難道五處盡是銅洋遂着責二十板許仍不承太守謂爾四人先至小增順吸烟又至吉人樓啜茗旋分兩起兩人至四馬路口一人至義元錢莊將洋一元押錢四百文後回至吉人樓重復聚然後進新北門至香花橋正元飯店吃飯將洋一元抵錢一百二十三文被飯店中看出銅洋此等事可有否答稱無有太守着再責一百六十板將許還押再向張詰張供小的祗一人到滬帶洋一元錢七百文實不知是銅洋又不與許相識伊家與小的遠隔十二里太守謂旣不相識何以知路隔十二里明係一黨看責一百二十板復詰爾與許在何處相遇張仍供並不與許爲伍太守着再責四十板還押 
[太守省囚]  
　　翁太守以時屆年終須將獄訟淸理遂於昨晨臨捕房時飭提在押人犯十名逐細詰問或着交保或飭解案尙有枷犯十八名着將二月内期滿者仍留小東門外捕房餘核定案之輕重酌量施恩 
[續獲盜匪]  
　　昨報列前日元和縣捕役帶同眼線報明法捕房協捕至一枝春間壁弄内緝獲盜匪一名至晚十點鐘時又經包探孫寳生協同差捕仍在談處四十二號門牌屋内緝獲劉姓一名搜出號衣及銅帽二百餘粒僞洋六元且有盟帖書明結盟兄弟各姓爲首者姓楊第二姓郭卽初獲之人第三姓沈第四姓鄭第五姓劉當將人贜一併拘人捕房 
[索詐受刑]  
　　粤人黄寳堃向陳竹坪索詐一事前已詳錄報端前晚羅太守復飭提黄嚴鞫黄稱有人欲將陳謀害小的以陳係善士特去告知陳自言酬洋千元亦不爲過小的實未向索百元太守問前月爾居虹口小客寓中身穿破舊衣衫後購辦皮衣并買吕宋票從何得此洋元答稱並未住小客寓實在原籍帶銀數十兩來滬太守問陳處信件名片皆爾一人筆跡何得妄言係隣房二人所書爾須認明造言揑信圖訛尙可從寛省釋答稱二人之信實非小的所書太守謂然則着爾將二人交案答稱現巳避匿太守怒喝掌頰四十下黄仍言語支吾又喝責二百板再訊仍執前供太守飭再責一百板着具改過切結押候發落 
[自盡顛誌]  
　　前日有東洋車夫至美公館門前浦灘赴水自盡由船戶援起指交巡捕驗得所穿號衣係九百零五號立卽送至同仁醫院設法救治旋卽身亡當由捕房飭該處地保查明有無屍親再行核奪○英界大馬路善餘里口萬裕昌洋鐵鋪係寗波孀婦某氏所開月前學徒姚瑞華因事口角將鐵鑿擊破他徒馮金壽之頭顱時適土雁臣司馬代理英會審公廨事宜控案後判罰姚洋四元給馮養傷馮請將洋充賑司馬命各具切結姚卽遵斷繳洋央章雲鶴保出馮則請將洋元充賑不願具結司馬亦經俯允嗣由馮母王氏一再訴稱子傷未愈求請提姚懲辦司馬以釁起細微早經了結諭以毋庸健訟該氏堅請提懲司馬怒飭掌頰五下該氏心益不甘復赴道轅遞禀求請伸冤邵觀察擲遠不理日前該氏又控諸英會審公廨羅太守准詞飭差着保交姚候訊店主婦忽吞烟自盡店夥咸謂章來邀姚時逼索使費該氏無力出錢以致情急目盡事間於太守飭差傳章訊供再行核辦 
[滬城聞見錄]  
　　前晚三鼓時有二人至本縣頭門口木栅上以腰帶自縊經署中人見之解下救醒詢其情節不肯說明惟聞皆外省口音當由値日差禀報邑尊飭令帶候訊核○前日係正蒙書塾散館之期淸晨九點鐘時邵觀察親臨騐看諸生皆整肅衣冠分行叩見觀察設筵欵待諸教習至午後兩點鐘時始散 
[賭竊各案彚登]  
　　三道頭西捕禀稱寳善街仍有木椀賭塲昨得獲住三人送案請辦賭具并呈賭徒馬阿桂趙阿保周阿全同乞施恩羅太守判押候各笞二百板賭具銷毁○十一號西捕禀稱土關二在路旁擲骰賭錢因而拿獲賭具呈閱且訪知王前曾犯賭獲案嚴懲維太守飭押候笞二百板賭具銷毁○袁戴生訴稱挑送菜飯至同文書局被賊竊去錫盂四个由捕阻獲人贜送案羅太守判將竊犯陳小弟管押十四天贜交袁領○金寳生訴稱失去棉被一條查係孩子劉阿賢所竊巳質錢一千二百文爲此向劉取出押票交捕送懲劉供家有父兄乞施恩宥羅太守念其年幼格外從寛押令央人知照父兄到來繳錢一千二百文給償失主取贖方准開釋 
[法界采新]  
　　法工部局公董擬在租界内設立法華公塾招集中國學生教習法文法語及中國經書人塾者不取束修惟須先至公　局報名以便擇日開塾○法租界自來水前經工部在各街巷裝設龍頭任界内居民隨意涿取近有無知之輩任意作踐被工部局西董見之因 
 
 

Page 4

 
 
定新章如再有前項情事立卽拘送捕房解案重罰 
[英界公堂瑣案]  
　　譚同興主被毆一案昨晨金在鎔又稱職員向譚索取保險公司股份銀萬餘兩無着前日遇譚與論一味胡言以致扭入捕房捕頭囑職員出外職員言明是原告令其明日將譚解案不料譚卽回家反將職員所雇工人三名送捕羈押旣又將替職員代雇工人之人拘送捕房各工人均有家屬逐日至職員處吵閙現請飭捕房速將工人解案一面傳譚質訊公司章程及取息摺子呈閱羅太守問捕頭是否金至捕房交譚爲何譚尙不到案捕頭稱此事非我經辦不知其詳惟譚傷尙未痊須遲三四日始能到質且租界章程不得擅自拘人太守諭金靜俟解案候訊○蔣孫氏訴稱婢女年祇十一歲平日常至隣婦周張氏家玩耍兹又至伊家一去不返明明被匿叩請追還周張氏供蔣孫氏係娼妓家中出人之人甚多小婦人安知婢被何人拐去羅太守飭將周張氏暫交官媒命蔣孫氏俟覆訊時投案候質 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[重題小樓主人小樓吟飲圖卽依元韵]  
　　門韻飛觴樂事尋幾番憑眺幾開襟胸懷儘是元龍氣聲價爭推白傳吟萬里烟消都人眼四時花月最關心繪圖一幅詩三百共獻承平雅頌音[  鹿門山人琢齋氏拜稿]  
[留别小樓主人卽用吟飲圖元韻]  
　　客路迢迢夢裏尋今番話别快題襟鵝黄酒瀉拚君醉駒白詩成爲我吟誼挹淸風頻詰契交聨舊雨獨知心驑歌一曲人千里還盼征鴻惠遠音[  鹿門山人琢齋又草]  
[送别龐琢齋明經再疊前韻]  
　　海濵作客已多年暫别魂銷亦黯然話雨每憐分手易望雲常使寸心懸良辰旋里帆頻稚子候門裾待牽轉瞬春風仍人坐定教石上悟前緣[  小樓主人初稿]  
[消寒分咏]  
　　寒柝一聲槖槖出疎林逹旦梭巡冷不禁客舘驚回千里夢戍樓敲碎五更心風停簷馬人蹤絶雪壓茅龍夜色沈漫說天寒雞唱滯耽吟　客愛宵深寒鐘寺樓隱約隔前峯萬井霜飛夜氣濃幾杵暗催凉月墮一聲冷被凍雲封漏沈蘭若禪心寂夢破楓橋客思慷記否南屏遥指處滿湖殘雪度從容○寒燈熒熒一碧閃窗紗伴我丹鉛閱歲華友壁摇風宵正永蕭齋似水月初斜夢回孤枕纎如豆燄剔殘膏凍不花别有苦吟人獨對短檠挑盡興猶賒○寒衾輕攜襆被出蓬門萬里風霜賴爾存長夜幾疑同鐵冷孤眠每憶倩香温瘦防敗絮侵詩骨煖借微醺適夢魂却羡姜家兄弟樂聨床長此共晨昏東武惜紅牛待定稿 
[和馥園居士韵卽贈月仙校書]  
　　輕盈蓮步不勝嬌媚眼迎人著意撩絶妙丰姿欹鳳髻爭妍圖畫比鮫綃粧成雨後新桃靨舞向風前細柳腰定是月宫仙子降柔情豔態動詞寮[  聽濤居士戯詠]  
[贈鄭菊香校書]  
　　譜集君芳細品評綺羅隊裏獨呼卿身材恰好翩翩態眉語頻傳脈脈情紅拂無端新結契藍橋有路舊聨盟看花擬踐還來約莫任相思兩地縈[  馥園居士稿]  
[題桃花塢主人譚大中丞愛民歌]  
　　走馬蘭臺類轉蓬公以侍御史外簡一麾出守莅江東風淸蔀屋民懷德聨步翺翔指顧中萬家生佛仰三吳常抱氷心映玉壺管樂有才原不忝成句雲霓望慰慶來蘇聖代而今雨露多如春澤下沛滂沱漢陽從此旌旗駐不見烟籠芍藥窩公深嫉洋烟諄諄勸誡吳儂競献愛民歌端爲難忘德澤多一路福星臨照處黄綿襖子布陽和[  魏塘畢以堮拜草]  
 
 
