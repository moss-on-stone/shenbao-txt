# 1921 - 176 - 4917371

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評兵士心理冷 
陜西中之閻陳其部下兵士均有不肯賣命而爲人爭地盤之心理此心理而苟普遍於兵士則可稱之爲兵士之覺悟而欲藉兵士以爭地盤之武人將亦無所施其技矣 
然而此心理有時不足恃者則以兵士當患難之時此心理易於發生而當安樂之時此心理即無由發生也閻相文之兵士與陳樹藩之兵士閻陳欲使之以血肉相迫此心理乃油然而生若張作霖之兵士今方有主將陞官之樂弁屬晉職之榮而又無眞實征蒙之苦則爲之兵士者亦何妨同樂其樂同榮其榮旣可爲人爭地盤而又不賣命此時心理適與閻陳兵士有相反焉然則今之利用兵士以爭地盤者張作霖其尤巧者也蓋以深識兵士之心理也 
命令 
七月一日大總統令參謀總長張懷芝呈河南督軍公署參謀長時鼎岑因病懇請辭職時鼎岑准免本職此令 
又令任命胡大同爲河南督軍公署參謀長此令 
又令任命徐夢起爲陸軍第二十混成旅步兵第二團團長此令 
又令陸軍總長蔡成勳呈請任命侯起堯爲京師憲兵司令部副官長應照准此令 
又令陸軍總長蔡成勳呈請任命李國政爲暫編奉天陸軍第一混成旅步兵第二團團附應照准此令 
又令陸軍總長蔡成勳呈陸軍騎兵第四團團附魏鎭興因病懇請辭職應照准此令 
專電一 
北京電張作霖東（一日）電就職巡閲使督署日行公事張作相代拆代行省長署日行公事王永江代拆代行院覆電含賀祝意謂東電悉公望公才蒙疆攸頼返我邊地 
佇聽好音説者謂惜作霖就職在赤軍大敗蒙黨之後（二日下午一鐘） 
北京電閻相文由潼關電告二十抵渭南馮張爾兩旅請餉甚力非發後不肯猛進陳樹藩部下亦不受陳指揮可知陜事不易發展誰肯賣命代人爭地盤乃雙方軍士之心理（二日下午一鐘） 
北京電陸榮廷感（二十七）電梧防失利接濟中斷所致中央原議贛閩桂共同對粤今贛閩袖手桂獨當衝轉爲所乘惟靈山欽縣戰事尙得手鬱江迤北各路桂軍分别前進縱蒼梧有失而合浦得還無妨大計請查前電早發接濟院覆崔某携欵計到海防不日必可轉桂（二日下午一鐘） 
北京電艾斯頓函外部福州所造大宗小洋運港於國幣之根基有關且妨礙華洋貿易查上劣幣表成爲廣東造幣廠所造英使已得確據爲福州所鑄外交部昨覆英使謂已令福州銀行查覆 
北京電英日續盟英皇黨貴族運動甚和冀藉日本之力以控制某兩屬地斷然續訂中國聲明更説不到愛爾蘭人反對續盟尤力顧維鈞三十回倫敦（二日下午一鐘） 
北京電范昨訪閣員今謁靳詢結束敎潮辦法僉謂無成見希望速了午後因約校長團徴求同意敎職員方面須付聯會公决北京電靳意對陜先將抗命之軍官張寳麟等宣布罪狀褫職查辦促陳反省再不覺悟第二步便下討付令（二日下午三鐘） 
北京電航署舉行京濟通航禮參觀頗衆社會報記者附小機作空中游覽未三分鐘跌落與駕駛黄君同受微傷（二日下午三鐘）北京電滿站電徑（二十五）由上烏金開到難民五百六十五名宥（二十六）又到褚部官兵一百五十餘除重傷官兵六十餘留滿外均於艷（二十）（九）運哈（一日下午三鐘） 
北京電馬麒電川甘唇齒相依請籌撥餉械准麒添練勁旅進剿番匪（一日下午三鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
專電二 
北京電滂江電李支隊等在紅石山將俄蒙匪撃散後連日搜索北追至二百餘里探得匪已向烏得竄逃丁李兩隊各已收隊回滂 
北京電新楊電據塔報俄新黨已陸續開回俄境巴奇赤現率餘黨盤踞阿山一帶已撥隊赴阿山承化寺等處協防（二日下午六鐘） 
北京電院電新楊據鄰芬電開援庫各軍現將集中張滂會師進攻請將各邊俄黨蒙匪先行肅清免後路掣肘等因所有新省東界防線卽希通飭各軍一律嚴爲防禦（一日下午五鐘） 
北京電奉張電現與各王公會議所提綱領爲平蒙政策應先議决保全内蒙辦法服專期攻撃外蒙以示附逆嚴懲服從政府得榮作霖擬用經略名義尅日進行各王公則願出相當利益輔助（一日下午五鐘） 
北京電小站奉軍李芳辰旅奉張作霖令改經略衛隊李兼經略署參謀長（二日下午一鐘） 
北京電沈領電赤塔政府催請貫澈中俄商約現由優林函稱已派外交次長施基斯基駐華請卽與之接洽事關重大允否速示以便答復（一日下午五鐘） 
北京電閣議）一）魯財廳長以濟南道龔積炳兼（二）民事訴訟法及施行細則仍依限實行（三）閩陜查烟大員不就改派王大品宋聯奎 
北京電楊文愷周英杰銜王占元命來京報告鄂省善後仍主貫澈裁兵但目的在索墊欵（一日下午七鐘） 
北京電財部連日成立小借欵數宗不滿五十萬凑付桂直戰費各機關本月分薪尙無期發放北京電某機關與那威商人商訂捕魚船具工廠材料（二日下午一鐘） 
北京電江亢虎到莫斯科後大受中俄人歡迎（二日下午一鐘） 
北京電中法行倒政府欠三千萬賬目尙盈千餘萬（二日下午八鐘）天津電郭堅代表馮紹芳赴保謁曹曹允將郭部編爲混成旅任郭爲旅長歸閻節制餉由閻發以前欠餉由中央補給 
天津電冬（二日）李馨赴京聞係應中央電召往蘇宣慰軍隊 
天津電王承斌所部直軍奉張令任第二路征蒙（以上二日下午一鐘） 
成都電劉湘冬（二日）就職此間各機關各法團放假在羣仙園演劇一日祝賀（一日下午九鐘） 
香港電陳炯明因鄧鏗剿匪北江昨電洪兆麟坐鎭廣州勿返汕江並令洪加派軍隊一團赴高助戰聞化縣因黄大偉軍較桂軍弱前日失守現聯援軍圖復 
香港電報載陳炳焜頃在鬱林韋榮昌在賀縣兩處戰事頗烈 
加租勒遷等例（以上二日下午七鐘） 
香港電港中法實業銀行被擠難支（二日下午九鐘） 
公電 
廣東林森等通電各報館均鑒自日儲赴英英政府遂决定英日續盟若盟約純爲兩國自政策範圍吾人自無從干預帷續盟條約設復仍如前約有關涉中國獨立及領土完全者則是侵犯吾國主權不平號孰甚吾國係完全獨立國捍衛領土乃吾國民天職豈容外人越爼彼朝鮮之獨立及其領土之完全詎非一九零二年英日聯盟所擔保者乎何以不十年而竟爲擔保人所吞併殷鑒不遠能無寒心且其後一九零五年二次修訂名爲對俄而滿洲危一九一一年三次賡續名爲對德而山東危今俄德已非昔比復有四次續盟則將不利於吾國不待耆龜在昔聯盟關於吾國之條文本爲吾國所不承認强權時代公理不伸吾國因此條約之影響遂遭二十一條之迫脅與山東滿蒙之由行動國人至今引爲大恥自巴黎和會美前總統威爾主張凡解决一切問題無論主權的土地的或政治的關係應以接直關係之民族自由承受此項解决爲根據不應以其他民族或國家之希翼發展圖謀便利爲根據此合乎正義協乎公理之主張早爲世界所公認今英日續盟設再有侵犯吾國主權之規定時是悖正義而違公理吾人豈能忍受印度英之屬地耳猶反對列入印度字様吾國旣完全獨立尤當舉國一致表示抗拒必令不存有侵犯中國主權條文而後已除已電致英日國會力爭外特此通告事機迫切所願邦人君子急起圖之參議院議長林森曁參衆兩院議員有印 
世界路透電 
[德國發表關於賠欵之公文]  
一日柏林電柏林發表公文加如下保證委員會已以公文五件送交德政府謂委員會對於德政府所發關於償付德國賠欵之建議將其意見分載於公文中第一公文所言者爲以貨品抵付一九二一年五月一日到期償欵之次數及分年交付貨品之價值德國所擬辦法業已接受惟關於本年者略有更改除一九二一年五月一日起應付之若干兆金馬克外德國在一九二二年五月一日以前一年内祇須付三○○○○○○○○金馬克其餘照單應付之欵可以貨品與附加税抵付之惟所繳之貨品與所收之税欵須敷規定之欵額公文一再説明决定馬克價率之必要第二公文討論以他種方法代替出口貨指數之辦法此事之最後决定將留交賠償委員會於接到德國新提議時爲之第三公文討論出口税征收百分十六之辦法保證委員會聲明如他種方法阻礙難行則該委員會保留出口貨徴税之權以期各項抵付之欵得有保證第四公文言及德國所提出以某種税項收入代替關税之請求謂保證委員會對於關税之擔保品未能發表意見但亦不堅欲德政府實行所擬關税上之改革德政府可發表明白宣言説明關税擔保品之問題第五公文詳細明保證委員會所視爲必要之計畫以獲進口貨數目關税與各税收入可爲擔保品者之正確情形德國委員會與保證委員會將在巴黎或柏林繼續開會 
[英日盟約延長三月]  
二日倫敦電英日盟约延長三月俾於三個月内由帝國執政大員與人民討論續盟問題之議已轉達東京路透社探悉現有人以爲盟約於七月十三日後繼續有效一年去年七月英日兩國曾會同通告國際聯盟秘書處聲明此約如須賡續當按聯盟會章修正此種聲明在目前視之不爲廢約之布告故延長三月之議實非必要 
[埃及代表團赴英]  
一日亞力山大里亞電赴英倫與英内閣討論埃及將來地位之正式代表團已於今日乘意船維恩號啓程當舉行歡送會時與會者共有一千八百人 
[英礦工潮之解决]  
一日倫敦電政府礦主礦工三方面代表今日正簽定了結煤礦罷工風潮之合同各處現紛紛來電致賀一日倫敦電礦工幹事部開會後書記何志士氏通電各區謂現因大多數主張接受解决條件礦工應即上工云 
[英議院討論勞工公約]  
一日倫敦電下院討論華盛頓勞工約時工部大臣美克萊瑪拉氏宣稱政府擬批准公約惟關於每日工作八小時及産婦津貼之條欵須除外政府議請國際聯盟考慮制定更能伸縮自在之工時公約張伯倫氏否認政府欲破壞國際聯盟或使因此發生之勞工機關歸於消滅之説惟謂最大之實業國如美國類如不贊成勞工機關之决議則該機關之一切主義均難有所成就工部大臣動議主張贊成政府關於勞工公約之政策經議員以一百六十四票對五十三票通過 
[法國對於土耳其問題]  
二十八日巴黎電各報主張與土耳其安哥拉政府商訂關於西里西亞與叙利亞之條約前安哥拉政府外交總長薩米氏今日可抵巴黎里昻市長赫里哇氏（前充閣員）已被選爲组織巴黎回敎會委員會主任 
[萬國商會之主案]  
一日倫敦電萬國商會大會閉會之前通過一案主張建造英吉利海峽隧道閣築英國與歐陸間之鐵路並促請發展與改良電氣交通大會主張旅行護照仍照戰前之辦法又宜布日本决議加入大會 
[航務會防杜盗竊運輸]  
一日倫敦電航務會防杜盗竊運輸貨品委員會第二次報告深不以待運貨物收到後即填發提單之習慣爲然謂此舉足以利便盗竊並促請船主須待貨物已經上船後再發提單 
[英國之季税]  
一日倫敦電本届財政年度之第一季入税减少乃因戰爭餘剩品之售賣及額外餘利税均已大减之故是季内支出之費人二萬七千一百萬镑較上年同季僅减一千三百萬鎊 
[各國近事記]  
一日華盛頓電國會已將宣布對德奥戰爭終止議案辦理告竣 
一日巴黎電今日巴黎交易所英金收盤價每鎊兑佛郎四六·○三 
二十八日巴黎電西班牙皇現激於巴黎今日曾與日太子會宴 
太平洋路路透電 
[北方近事記]  
一日北京電張作霖尚未正式接蒙邊經略使之任 
現正與蒙古王公等在奉天開會預料會議旣畢征蒙軍即將出發 
一日北京電曹錕派員向財政部索欵五十萬元以充驅逐陳樹藩之軍費 
[南方近事記]  
二日香港電陳炯明宣布如有人擒獲榮廷賞十萬元擒獲陳炳焜賞五萬元 
二日香港電梧州電稱陸榮廷現集重兵於高雷方面高雷情勢吃緊唐漢（譯音）將軍已赴韶關指揮攻桂戰事 
[東俄近事記]  
二日海參嵗電謡傳謝米諾夫已秘密逃至哈爾濱因格羅台柯伏地方之舊部叛離而哥薩克兵亦抱仇對態度斯巴斯克境之格魯定將軍已告退謝所予之聯 
二十八日哈爾濱電聞哈爾濱與赤塔恢復通車之舉絶少希望因赤塔政府財政支絀不能繳付應需之費及不能擔保運輸物品之安全所致 
二十八日哈爾濱電此間謡傳加浦爾黨與赤塔政府有議和之動機此説之起蓋以海參嵗反共産黨中敵對之兩派意見相背所致議和之消息雖未徴實但紅軍之力圖利用反共産黨之自相水火實無可疑 
二十八日哈爾濱電中東鐵路區域鬍匪滋擾日甚 
當道雖派軍隊至一面坡等處但聞軍隊僅至車站而止不深入匪聞兵至若入叢林兵去復出甚至兵至之後仍從事刦殺並掳人勒贖據某俄報載稱一面坡附近之鬍匪乃由濱海省前著名紅黨領袖名亞特里亞諾夫氏者指揮其人於上年十二月間受紅軍司令之命令赴北滿加入鬍匪從事過激主義之宣傳且敎匪以新式戰術而欲自爲匪首本年五月海參嵗政變發生後亞氏力作戰遣匪一隊進至韓家潭但匪不願與常備有訓練之兵作戰故亞氏不能久留該處聞亞氏現仍由紅軍司令部接濟經費並予以訓令此間謡傳中東鐵路局因鐵路區域内鬍匪滋擾不已不日擬將衛守鐵路制完全改變云 
國内要聞 
[勞農政府討伐恩琴之聲明]  
華俄通信社六月二十二日莫斯哥電云勞農俄羅斯外交委員紀齊林氏已將下列公文送逹中華民國外交總 
長其文云『蘇維埃俄羅斯政储自成立以來始終願與其鄰邦中華民國維持友睦之關係兹蘇維埃俄羅斯政府於六月十五日以其外交政策之大綱之一宣布此大綱維何即以後繼續完全尊重中華民國之權利同時喚起對於公敵恩琴之注意恩琴者即現在蒙古境内活動之白衛兵首領是也恩琴之攻撃蘇維埃俄羅斯及遠東共和國之軍隊已引起廣大之軍事動作使俄軍不得不 
越入蒙古境内反抗恩琴乃有利於中國者因蘇維埃俄羅斯之爲此任務同時實予中國以助力即助彼討此等盗黨而保中國之權威也俄國政府切實宣言彼祇爲此項目的起見故設法反抗恩琴賣國賊俟此目的一經逹到所有在蒙古境内之俄軍即當撤退俄國政府於起兵征討恩琴之際特再聲明其對中國之友誼人民外交委員紀齊林』 
[蒙匪受創後之征蒙聲]  
久思南犯之俄蒙匪近日頗受懲創其爲我國軍隊所敗者據援庫司令部情報滂北烏什克齊拉地方前有大股蒙俄匪竄入盤踞準備大舉南犯援庫司令部當派李支隊長會同丁统領率部馳剿李丁兩部於二十五日午後八時行抵布拉克廟以南遇俄蒙匪五六百名列隊抵抗經李支隊長督飭騎隊由兩翼進剿步隊與砲隊則由正面迎撃接戰兩小時斃匪二十餘名餘衆向北逃竄臨逃時將布拉克廟放火燬我軍以天晚未便窮追即在布拉克廟宿營翌晨（二十六）四時李丁兩氏率隊進剿行抵烏什克齊拉以北之紅石山地方發見匪衆約共一千六七百人散布二十餘里當於八時開始攻撃該處地勢險要匪首負嵎固守還砲抵拒我軍隨分正面兩翼進攻并在高處列砲攻撃各隊官兵奮勇直前激戰九十時之久將紅石山佔領斃匪七十餘名斃馬百餘匹奪獲連珠等槍十六枝匪勢不支隨帶馬羣向北逃竄我軍除派騎砲隊追撃外所餘步隊即將烏什克齊拉地方完全克復該匪敗竄時復將蒙古包帳房二百餘架全數焚燬是役我軍僅陣亡軍官二員兵士一名實爲援庫以來未有之大捷其爲東俄軍所敗者據赤塔二十八日電訊恩琴部下之白黨上次被東俄軍隊大敗後不自醒悟數日前又有馬兵一隊侵過遠東共和國邊界佔據滿缓霍爾（ＭＥＮＳＩＵＫＹ車站復北渡齊霍爾河） 
（ＣＧＩＫＯＹ）佔領阿新斯霍爾村（ＯＴＪＮＫＯＴＹ）其經過地點莫不遭其蹂𨈆人民之被屠戮者不可勝數旋被遠東共和國軍隊由該地居民引導設計在敗之於阿新斯霍爾村恩軍損失甚巨均紛紛逃往蒙古東俄軍隊直追至中俄邊境爲止 
當此俄蒙匪大創之際負有經略蒙疆頭銜之張作霖亦乘此時機宣言就職並有電報到京報告征蒙軍現由奉天征蒙會議决定除滂江方面原有軍隊不計外再由四路出發第二十七師趙明德之五十三旅會同楊春芳之騎兵團開赴臚濱向外蒙出兵作爲第一路張榮之第五十四旅由洮南出發作爲第二路第二十八師楊德生派第五十五旅會同砲兵第二十七團由張家口出發作爲第三路郭瀛洲之五十六旅由承德開赴多倫向外蒙出發作爲第四路並令第一師陳銓衡之第一團及王祖綮之第二團分防綏察各區但聞張氏一面籌議征蒙一面又藉口兵力不敷電請政府再准其添練獨立混成旅六旅並謂每月所需餉欵不過百萬即懇由中央籌撥云云聞當局閲電後長嘘蹙額極抱悲觀蓋以應付實難又不敢過拂所請現擬先派員赴奉從事疏通暫准添練一二旅其餘從缓商議但未知張作霖方面能滿意否耳 
[蒙王公反對借日債]  
大陸報一日北京電云蒙古王公現抵京者稱張作霖擬向日本締結大借欵而以蒙古礦權與森林權爲抵押品該王公等主張向他國借欵藉以抵制日本侵略蒙古之謀 
[中德夁約已批准自七月一日起發生效力]  
中德協約協約簽字以後德代表現已接柏林電報德國方面於六月二十七日業已履行批准之手續我國方面則 
於二十八日批准前日德代表與外部磋商之結果定今日）一日（早午互致通告協約黹業已批准之照會依該約之所規定自雙方互相照會批准之日發生效力故自今日起中德協約業已有效聞外交部並依預定手續準今日將約文完全發表以示公開 
大陸報一日北京電云中德商約今日實施依照此約德國商標重在海關註後仍然有效在公使與領事未派以前張玉階（譯音）將爲駐柏林之中國代表而德國駐北京之代表則爲卜爾煕氏據人推測德外交部次官波益氏將被任爲駐華公使 
[新疆有與俄人局部通商説]  
中俄通商問題因種種條件一時未能磋商就緒赤塔政符擬要求我國訂一臨時辦法先行局部通商昨據某方面消息政府於昨日（三十）接得新疆楊增新來電内容略謂新首與蘇維埃俄羅斯境界相連諸種物品實有交易之必要新民頼僑商於俄者頗居多數且自將舊黨逐出境外後兩國之邊地居民均相安於無事近徇全省商民之請求擬一實行與俄羅斯通商辦法但限於局部的除新省外他省不得援例謹以奉報務懇照准施行云云聞此電政府正在核議尙未置覆 
又據中俄通信社所得赤塔消息新疆省中國當局頃通告各處開始與俄恢復貿易並出示曉諭居民謂蘇維埃俄羅斯之外交代表當以友誼態度對之如有傷害彼等情事即當按法處懲觀此似新省與俄羅斯局部通商業已實現矣 
[調停説復中之就敎潮]  
北京敎育風潮自張南通宥日來電及范靜生到京後調停之説又活惟昨日學界各團體爲杜威博士錢行於來今雨軒范爲主席代表尙志學會故昨日全日尙未能提起調停事件據范對人云此來以歡送杜威博士爲正幹當於此事畢後再及學潮又聞范氏此來一由於南中各學界急於升學問題皆促范氏出任調停一由於范自覺此次風潮范之遁赴天津難免賢者之責故 
亦急故收拾又據接近范之某君云范氏此來係爲在野名流張南通等所公推本個人之熱誠爲旁觀之調處並非受政府學界任何一方之委託故來京之時即首先表示即使調停有效亦决不回敎長之任聞政府方面對於范氏尙有幾分信任或能酌量容納其意見至敎職員方面對於范之調停以尙未得范氏正式之接洽因之聯席會議席上尙未討論及之惟其態度則據代表某君曾一再聲明對於調停對人不成問題但論條件而已苟使現爲敎職員所深惡之馬鄰翼提起調停敎職員亦當與之接洽惟近因社會方面唱高調者多而實力援助才鮮敎職員頗陷於困難之境欲俯就調停似爲高調所不容拒絶調停而欲唱高調者高調又未能以實力見助頗感與論界缺乏負責作之鼓吹云 
[京學界餞别杜威博琥]  
杜威博士來華講學倐忽已届兩年行將於七月初旬歸國北京大學男女兩高女兩高師尙志學會新學會五團體特於昨午（三十）十二時假中央公園來今雨軒爲杜威博士及其夫人女公子餞行到會者約八十人十二時餘博士一家蒞止稍事寒暄即入席范源廉代表尙志學會爲主席餐畢後由范主席起立致詞略謂中國學術界自杜威博士來華後大放光明且博士朝夕向國人演講之學術皆切中中國弊害而又適合於中國之國情此次敎潮發生各學校罷課而杜威博士獨繼續演講尤見博士精神之所在云云范氏此说蓋所以歌頌杜威博士然據敎職員中某君之批評杜威博士在學校中之 
 
 
 

Page 11

 
 
第三張十一 
演講自罷課後確已停輟對於此次罷課傾囊助捐極表同情又嘗與罷課敎職員作深長之討論可知范君所云究非眞相也（次爲梁任公代表尙志學會演説略云昔印度有一學者來華講學斯時交通不便往返不易該學者遂終爲中國之人今杜威博士之來華也於吾國學界之禆益自不待言惟吾人頗恨今日交通之便不轉瞬而杜威博士離華之期近矣雖然交通便者離華易重來亦易吾人於是當復慶交通之便使杜威博士得復有重來之機會云次爲胡適之代表北大演説復次爲女高師劉吳卓生女士代表女高師演説更次爲男高師敎員鄧芝園代表男高師演説畢後由杜威夫人致答辭次由杜威博士致答辭末由杜威女公子演説賓主遂盡歡而散時已下午四時 
[京濟航行第一次抵濟]  
大陸報一日濟南電云京滬航空郵務之第一飛機於今夜七時四十分抵此駕機者爲陸軍少將裴德森氏機中載客七人及郵件若干計自京抵此需時兩點五十分中途並未停留督軍與外國領事及餘客數百人在塲歡迎該機定明晨十時赴滬 
本館於昨晚接到航空署惠贈航空紀念明信片一紙一面上印空中瞰視北京天壇之攝影下有中華民國十年七月一日京滬航空線京濟通航紀念品二十二字一面文云上海申報館飛啓者敝署籌辦航空中航線京滬一段漸次就緒今日下午五時至七時爲由京師逹濟南第一次之飛行歷千餘里經兩小時鼓大地之風輪循岱宗之天路下臨洙泗喜近聖人之居東望蓬萊倘接飛仙之軫敬修片羽不盡心馳遠企南雲諸希指導肅上記者執事按京滬航行爲中國飛行事業發軔之初步則兹之第一次通行誠足紀念也 
[武宜善後聲中之雜聞（漢口通信）]  
武昌七夕之變城内外各軍多附和獨鄂軍第一旅長尹同愈所部駐在武備學堂者屹然不動並極力維持秩序事定後鄂軍第二旅長寇英傑所部先後自崇通運省王與寇爲親戚故寇軍甫到每兵即賜錢四緡尹軍不與尹同愈恐軍心不服特自已給每兵二緡以安其心及省垣劃爲三大警備區尹被任爲二區警備司令十五日災民大會在閲馬廠準備請願其地正爲二警備區所屬尹即親打電話至督署請示辦法由王督親自接談謂我已派軍一連前往彈壓汝可不管閒事已而寇軍一連果自第三區域馳至尹見二區有事乃調用三區軍隊是已旣鮮實權且損面子鬱鬱不樂遂在王督面前表示辭意王雖照例慰留然意甚淡漠尹求去之心因仍未已二師變軍有五七八三團此次明令懲辦變軍官長僅八團長穆恩棠免職查辦而五七兩團長乃未有處分查七團團長王金鈺確於兵變前一日奉命赴浙情尙可原而五團聞爲首先發難之軍隊團長劉國權乃因爲王督胞外甥之故竟得逍遥事外不平之事寗有逾此即前昨槍斃之營長以下變軍軍官十一員固皆事罪有應得然軍官中應槍斃者又寗止十數人因是軍界中微有暗潮近聞王劉兩團長亦於日昨引咎辭職或即此種暗潮壓迫之表現亦未可知 
武昌善後事務所组織成立將及兩旬然稽其成績除已給錢一千九百六十四串撫恤被難災民一百四十三户平糶十一區已有半數於昨二十九日開始售米外至認爲恢復商業要著如『建築』『公貸』『理債』三處亦只空談高論毫無實際即其本身之組織近忽多數變更一般官僚政客視此爲終南捷徑此荐一幹事彼推一評議凡官塲陋習無少應有盡有而其原任正副主任及各科科長又無一非腐收官僚與半官式之商賈其稍具熱忱可以辦事者則爲官氣所激剌望望然去故該所近有善後衙門之譏其結果之不良可預卜也 
宜昌人民鑒於兩次兵刼特於十六日召集市民大會討論善後辦法到會者逹五萬餘人當場議决仿照烟臺華洋聯合董事會辦法組織萬國商團實行武裝自衞此種辦法外問所傳宜人要求將宜埠作爲租界請英日保護或即由此誤傳也兹覓録宜昌市民大會開會後通告書如下宜昌不幸於六閲月期間兩遭兵變凡我市民以及東西僑居者均遭焚掠日益加厲防衛無術同人等因有仿照烟臺華洋聯合董事會之提議關於市政之組織及商業之發展則有工程處及董事會之督率關於實力之保護則組織萬國商團以實行武裝之自衛責任旣分事當易舉此種辦法决非劃爲租界可比旣能保衛民生亦不喪失國體所有進行各手續尤重在因地制宜以求盡善 
鄂省此次事變凡屬鄂人莫不殫精竭慮以求一長治久安之計顧處於積威之下雖明知其癓結所在亦皆緘口不言其敢逕行直言者非被通緝即遭監視此證之近事已歷歷不爽至省議會因崇正派接近當道求開一正式會而不得遑論有所建白然少數純潔分子則爲良心所驅使奔走京漢頗不乏人現該會正議長屈佩蘭議員時象晋時等十五天通電各省發表五項辦法因當道檢查郵電甚嚴已派代表帶往各地宣布矣 
[鄂議員發抒救鄂意見]  
鄂議員屈佩蘭通電云天禍吾鄂陽曆六月七日武昌慘遭兵變刧殺焚掠十室九空繁盛市場頓成灰燼此亘古未有之奇災亦鄂人萬刦不復之厄運痛定思痛不寒而慄武漢地綰南北中樞民國首義之邦萬國互市之地治亂所關動繋全局證之史乘歷歷不誣王督坐鎭此邦雍容七載其平日所自期許者亦號稱能統攝所部維持地方廼者兵亂頻聞宜昌一隅再罹浩刦甚至變生肘腋禍延武昌數十年所部之二師譁變不能統攝禁衛森嚴之都會蹂躪不能維持風聲鶴涙一夕數驚轉徙流亡瘡痍滿目夫人類所最寳貴者莫過於生命與財産財産旣一旦化爲烏有而刦後餘生猶不得苟延殘喘偷安旦夕政府失保護之力人民無自衛之謀言念及此可爲寒心前車旣覆來軫方遒在當局引咎辭職固已明其責任之所在而鄂人以如此重大之犧牲不能取得相當之代價則湖北前途將治絲而棼永無解决之希望不獨關局部之存亡實影響於全國同人等職列議席代表人民痛桑梓之傾頽爲補苴之後圖謹以五事臚陳於后國家積年紛亂其總因在武力割據蔑棄法紀促成統一實爲自治促進自治當以制定省憲爲唯一之要圖同人等愚昧之見鄂省於此大亂之後速由省議會宣布制憲手續仿湖南之宏規師江浙豫贛之先例期以六月納同軌物直接以完成自治即問接以促進統一此制定省憲以實行自治者一也省憲未公布以前負有軍事之責者宜組織一軍事善後委員會其委員主客各半分負其責以一定期限一面籌結餉糈已潰者不再招募一面整理各軍謀生計上之安集然後由委員會提出收束軍事計劃書交由議會决議在全國軍制未統一以前劃出國税若干確定軍額與軍費省防團經費不得再練陸軍並宣告湖北全境爲軍事緩衝地凡與自治精神相抵觸之軍隊一律禁止入境此組織軍事善後委員以收束軍隊者二也省憲未公布以前民政方面宜結合京内外富有行政學識與經驗者組織一臨時省參事會議决執行一省之政務其員額依事務而定其組織法由議會公决確定整理行政方針對於議會負明確之責任一面樹省政之規模即一面圖自治之發展財政爲全省命脈國地兩税之收支從無明確之統計鄂人旣未滯租税何以財政紊亂至此非嚴加清理軍政省政無由施行此組織臨時省參事會以整理省政者三也（未完） 
[粤桂交戰之近聞邕垣通信]  
[梧州戰事之桂軍方面消息]  
陳炳焜駐節梧州後即將邕垣軍械局之軍械悉數移梧并將各處山嶺如大火山白雲山老虎山獅子山大狼山等建築密穴砲臺五十餘座將鎭南關之國防大砲兩尊架設於北山塔山兩處并於界首挖成戰濠五重 
濠内以沙茅爲蓋不懼風雨炸彈建築極爲堅固桂軍當下令攻粤時前敵司令韋榮昌韓彩鳳二人即攻下粤省之封川粤軍於二十日夜由陳競存率領葉舉熊略魏邦平鄧鏗所部九千餘人竭力反攻桂軍因粤軍軍艦及飛機助戰不能抵抗遂退至賀江江口粤軍以梧州爲桂軍精鋭集會之地倘能攻入則南寗潯州柳州桂林可以不戰而下遂於二十一日加入後方軍隊五千餘人再向桂軍攻撃連戰三日均無效果粤軍因急欲佔領梧州乃又組織敢死隊作彈隊五百餘人於二十四日晚衝入桂軍第一防戰桂軍韓彩鳳李翼標兩人死守陣地堅不退却粤軍屢次衝上均被山巓大砲撃退當兩軍相衝時粤軍炸彈敢死隊已衝至桂軍第二翼（韋榮昌所部）是時彼此均用機關槍抵禦及大砲還撃人聲鼎沸砲聲隆隆震動天地彈如雨點粤軍雖勇敢前進但以桂軍居高臨下故粤軍被桂軍撃斃者屍體狼籍浮滿江中桂軍於是役亦死亡二千餘人蓋粤軍係陳競存親自督戰故人人皆奮勇上前桂軍韋韓兩人亦爲勇敢之士是以彼此相搏有如此之劇烈惟粤軍多用飛機助戰故桂軍於日間不能與粤軍對敵粤軍旋以梧州猝進攻改將前線軍隊二萬二千餘人及許崇智所部分爲四大支隊一由開建攻東安二由廣寗攻懷集扼梧州之背三由鷄籠山攻嘴塘四由大燕山攻戎墟執梧州之首據邕垣之軍事電信謂粤軍楊坤如熊略與桂軍李翼標戰於長行桂軍退敗粤軍現已佔有戎墟謝文炳亦於前日與桂軍沈鴻英所部許定國相遇於凹仔山桂軍爲粤軍虜去六百餘人沈氏乃退至富川頃又來電懇速派出第一師第一旅往援據此消息梧州必已爲粤軍所得矣惟軍署所傳消息多謂林虎所部會合林俊廷所部現已攻入粤之雷州馬濟在靈山亦向廉州進發黄培桂劉成貴二人昨又忽回邕垣報告欽廉戰况然極秘密外間不易探悉譚浩明現猶在邕陸幹卿則已至大湼江口居中指揮云 
[杭州快信]  
杭縣初選舉城鄉各區昨草草投票眞正選民到者甚少今日午前已將各票匭封送杭縣公署明日（三號） 
開唱 
臨海第八區公民秦枬曾士瀛等二萬二千一百八十六人東日電軍民兩長稱本區選民注重省憲省會選舉實近破壞本日投票未有一人謹聞 
中等以上學校敎職員聯合會昨午後假省敎育會開會討論協爭京敎育經費獨立事件與會學校有工專醫專一師一中女師之江等十八校北代表譚煕鴻報告北京學潮情形後由盛佩葱説明開會宗旨討論維持辦法决定敎職員聯合會省敎育會各派代表一人定星期一開會推舉 
沈省長昨午後四時赴督署磋商持别要公 
浙江蠶桑改良會請酌提絲繭捐百分之上充作推廣蠶桑經費一案財政廳以是項爲軍政要需萬難動撥呈復作罷 
駐嵊縣警備隊邦統王國治（即三營管帶）前次該縣匪警經全體代表錢浩來省赴軍民兩署呈控有通匪給械情事現此案已消弭王亦奉委爲省署諮議官 
[南京快信]  
王占元劉承恩來電請俯念鄂民乏食令廳飭局准鄂商帶照運米免釐放行兩長復電云武漢災患舟誼同關惟蘇省米禁未弛旣以蓋藏久虚又以條約束縳前此北五省災賑亦僅允運雜糧救濟從未將米弛禁出省即希鑒原 
南京總商會爲公債票免予減折抽簽還本案續呈軍民兩署請電部催復兩長一面批已據情電催財政部速核見復一面致財政部電云前據南京總商會曁地方公會並各紳等先後呈請將南京償卹兵災之元年公債票免予減折等情業經三次電咨貴部查核兹復據南京總商會瀝陳商民惶急待命情形請電催前來特再電逹貴部希即迅爲查照核准見復以便飭遵同深感盼張志潭昨派弟來寗謁齊督海州商埠督辦段書雲前吉林財政廳長劉彭壽昨均因公來寗謁齋督 
地方通信蘇州 
省會初選情形昨日（一日）爲省會初選之期蘇州市仍照上届衆院辦法分爲東南西北間胥盤婁齊葑六區各區投票所均於上午八時起開始投票并由各警區派警到塲照料全縣選民共計二十二萬六千一百七十八名應産出初選當選人一百二十餘名每名約攤一千七百餘票是日各區投票者寥寥無幾蓋因大都預先推定無須臨時競爭故投票者雖少而與初選當選人毫無關係在形式上轉覺秩序井然温兼監督曁初選所長周曰庠均親至各區巡察至下午六時投票告竣封匭送縣開票期原定三號因各鄉票匭二號不能一律送到故將延至四號 
[無錫]  
天下市選舉風潮本届省會初選舉仍分十七市爲十七投票所已於本月一日舉行投票幸各市鄉董事於事前將選票支配妥善未致發生事故不意第三投票所（天下市）支配票額之底簿被李士侃等設法覔得見簿上載明顧繩可一千七百五十八票過如靳一千八百二十八票孫兆熊一千八百十票辛孝逹一千八百二十四票將全市票額完全配與四人且有僞造選民等情弊遂電請總監督令縣澈查電文如下南京王省長鈞鑒無錫縣天下市董俞霖浮報選民以僞亂真勾結地痞過接三把持省選不散門證先期私派顧繩可過如靳孫兆熊辛孝逹故違鈞令弁髦法紀懇速令行趙知事停給顧等當選證書宣告無效依法澈究而重選政公民李士侃等叩東未識王省長若何辦理也 
[鎭江]  
省會選舉風潮丹徒縣省議會第三届初選已於七月一日舉行投票惟事前張縣長恐警力單薄不敷保護特就商楊師長派兵一連前往維持秩序聞是日因搶票紙大肆凶毆計打傷十餘人已舁送醫院敷治詳情續誌 
中學舉行畢業鎭郡城外又新街口潤州中學由美國敎會設立已歷有年所每届學年年終辦理畢業一次本届畢業學生計中學十一人高小三十三人訂於七月一號下午二時在堰頭街基督聖敎堂舉行畢業式昨已函請各機關届時前往觀禮 
[揚州]  
省會舉行初選江都第三届省會初選舉仍遵上届成案分區投票一日爲選舉期城内假萬壽寺内投票監督王知事親自蒞塲監視各警察分駐所巡官亦率警到塲維持秩序本届並無風潮發生緣選票率爲運動當選人以金錢購去（每張有二角至三角） 
之代價倩人躉寫躉投而監匭者亦取放任主義上午八時開始至下午二時許即行竣事 
緝駐統領接事新任淮南緝私統領齋惠庵已於一日晨假天成旅館行轅接篆視事除赴運署稟知外並備文電呈報鹽署矣揚鎭小輪改班鎭江駛清駛揚之小輪經過瓜洲八里舗揚子橋一帶已遵章停機以人力背縴惟以抵埠需時除清鎭班照例行駛外揚鎭班則於一日始減去班逐日祗開早晚兩班藉便行旅 
[南通]  
慶祝聲中之戒嚴昨日（二十五）爲張嗇庵六九壽辰政紳商學各界持設籌備處於城南俱樂部推定張鎭守使鏡湖爲籌備主任分設總務文牘庶務招待飲食各部專辦慶祝一切事宜壽堂陳設兩公園之千齡觀賓朋慶祝車馬盈門門首紮成彩牌一座懸以燈彩沿途國旗飄揚光耀奪目煞是可觀軍省兩長均派代表致祝詎於慶祝聲中忽謡傳有黨人來通活動鎭守使署得此警報深恐發生意外特頒戒嚴令並派便衣探員分散於城港山閘等處嚴密偵察警局諭令崗警隨帶武裝會同各軍隊分段站崗擎槍鵠立來往行人稍涉嫌疑者亦須詳查一時社會頗爲不安 
[南京]  
江寗省會初選怪狀江寗省會初選今日舉行域内設票匭兩處一城南舊貢院一城北武廟投票所有多數警察維持秩序午前有所謂公民監視團糾正選舉團監視投票團者百數十人守候於城南城北兩投票所門首有人入内投票彼等即上前檢查其腰間有無多數票證未一小時即扭獲十餘人搜獲票證二千餘紙後竟無一人入内投票蓋運動選舉者均設有機關於投票所附近每人僱有轎夫十餘人輪流入投未投票者見有人與之爲難即令後批轎夫暫緩投票一面凂人向監視團交涉議定出洋二百元散給各團員旋即散去聞城北武廟投票所情形亦大致相同至下午二時談判妥洽始行投票每人均以票證一大捲或數十張或百餘張投入者至一人一票絶未之見後見有二學生在内搶獲票紙二百餘張即跑至投票所門首演説選舉黑幕被搶者七八人追踪而至正欲正上前動武旁觀者不服一擁上前將七八人扭在地下痛毆一頓旋經警察趕至勸解始各散去 
日人撃傷夏長春案奇望街日人設有玻璃燈罩廠一處去歲業已閉歇今春復開前日午後有府東街成永興木器店學徒夏長春立於該廠門首觀望不知何故破某日人將鐵棍痛擊倒臥於地腰間腹部受傷甚重登時暈絶約一小時復　路人大爲不平頓集數百人警察恐釀事變一面將路人勸散一面將該學徒抬送須籐醫院救治不知有性命之憂否聞奇望街一帶商舗現擬聯呈警廳令該日人停業或遷移他處工作未識警廳如何處置也 
來件浙江省憲法草案初稿 
浙江省爲鞏固中華民國之基礎確定本省之自權增進本省人民之幸福制定省憲法如左 
第一章總綱第一條浙江省爲中華民國之一自治省第二條浙江省之自治權本於省民全體依本法之規定行之第三條浙江省依其固有之疆界省内行政區域之設置變更以省法律定之第四條凡有中華民國國籍之人民籍隷本省或繼續住居本省一年以上者均爲本省省民 
第二章省民之權利義務第五條省民無種族宗敎階級男女之分在法律上一律平等第六條省民在法律上皆爲權利主體無論何人不得以人身爲買賣抵押租借之目的物第七條省民之身體自由權非依法律不受限制或剥奪省民被拘押時施行拘押處分之機關最遲須於廿四小時内以拘押理由通知本人省民被拘押時本人或其親友均得以出庭狀請求法院提至法庭受正式之審判法院不得拒絶之第八條省民私有財産非依合法程序不得没收查封或强制科索遇公益上有收爲公用之必要時須給相當代價第九條省民之身體住长郵電文書信件及其他各種財物除現行犯或犯罪確有證據者外非經本人允許不受搜索檢查但戒嚴時期不在此限第十條省民有住居不可侵權省民住宅無論平時戰時非經所有人及住居人承諾不得屯駐軍隊第十一條省民有信敎自由權第十二條省民在不抵觸刑法之範圍内有用語言文字圖畫印刷及其他方法自由發表意思之權不受他種法令之制限但因防止穢褻對於公共游覽塲所得以法律設爲例外規定第十三條省民在不抵觸刑法之範圍内有自由集會結社之權不受他種法令制限但戒嚴時期不在此限第十四條省民爲保衛地方或自衛依地方議會所定之規則有購置相當武器之權第十五條省民有營業自由權但爲維持公益得以法律制限之第十六條省民有住居遷徙之自由權第十七條省民依法律有訴訟於法院之權除現役軍人或戒嚴時期外不受軍法機關之審判第十八條省民依法律有請願或提起行政訴訟之權第十九條省民依法律有選舉及被選舉之權第二十條省民依法律有任各項公職之權第二十一條省民之老幼殘廢無人扶助者或因天災事變及其他不可抗拒事故處於不能自力生活之境者有請求救濟之權未完 
雜評一 
[援桂與裁兵减餉默]  
政府覆曹張不能增兵添餉之言固甚懇摯也即其歷次宣布之裁兵減餉素志爲有力者所扼而不能行吾人亦甚信之蓋以今日之政府固無力以使督軍巡閲實行其主張雖然於事實上尙有一疑問焉 
今日參陸處决議援桂非有大力者强迫之也一面令贛閩出兵一面擔任接濟餉械使戰事有所發展固政府自動之主張也以武力統一西南爲政府向來唯一之方針今仍欲貫澈其方針而不稍變故决議援桂然試問此武力統一之主張得不與裁兵減餉之主張相剌謬乎以閩贛兵力助桂以中央餉械濟桂而謂無背於其裁兵減餉之素志則非吾人之所敢信也 
 
 
 

Page 12

 
 
   
 
 

Page 13

 
 
自由譚小説特刊了父第二十五號 
論文 
[小説作法大要二] [  張舍我]  
初學小説者效訪事員之編輯新聞以學作小説之初步洵一善法也唯爲練習計當較尋常訪員或編輯人之步伐稍形複雜訪員遇緊要之新聞常用三種程序第一在採集新聞時將事情中之要點及最能動人之點録之旣至辦事室中則將要點演爲簡單的『故事』俾無多暇可以讀聞紙者以三十紗鐘閲畢其要目若覺無味則棄之而顧他旣有總結之開端以示讀者乃詳述其事使閲者感生興未此種方法往往近於父子的程式而經作者逐漸改革進步之後遂以其腦筋中理想之請節發爲文字印之紙上矣 
令請學小説者採用此相同之程序腦中旣有欲作之小説先草就下列之程式 
一小説之意旨爲 
二最緊要之錯綜爲三主要之人物爲 
四主要人物之個性（發現於小説之篇終者）爲 
五危險的或折機的情形爲 
六小説之結果爲 
作者回答上列之問題切不宜以一二字了之答語必須詳而有制限若以籠統之言或因自無定見而隨意出之必致根本上之錯誤旣作答語乃以五百字演之爲簡單之記録惟只述其要點而求清晰以此事爲實有之事而作訪員之訪稿最後乃以此訪稿演譯擴大之面爲小説竭力使之産生濃厚之單純的情感 
二簡單記録必須包含之點作者旣有小説之大意其首須解决者即爲此事作者必須選定『材料』然後再問『文學的程式』此種材料所包括者如下 
（甲）引起緊要錯綜之環境（乙）緊要错綜中極爲活動之人物丙）緊要錯綜之自身（丁）使情節變動之人物個性或特點（戊）危險的情形（即最高點）即最初之錯綜其結果達至最濃厚有興味之點（已）危險的情形之解决即小説之結局（庚）小説之目的或敎訓（深藏的或顯露的） 
欲解釋以上之數則試閲英國短篇小説名家吉百齡之『裘葛士之奇馳ＴＨＥＳＴＲＡＮＧＥＲＩＤＥＯＦＥＯＲＲＯＷＢＩＥＪＵＫＥＳ一篇此小説之大槪的環境ＧＥＮＥＲＡＬＣＩＲＣＵＤＳＴＡＮＣＥＳＯ在一方面印度風俗以犯中風失魂或麻木不仁之病而得全愈者須監禁之於露天牢獄中在别方面言之則爲裘葛士往游一荒漠之地而該地適有此種牢獄彼因得熱症神志昏惑而追一野狗在緊要錯綜中活動之人物爲裘葛士達施與巡卒三人緊要之錯綜爲裘葛士之逃往隂沉寥寂之死村而無有可以避免之處使小説情節變動之人物個性爲逹施之貪婪及有奸詐但此二種個性並不解决錯綜換言之即非人物小説也危險的情形爲逹施之龔撃裘葛士奪去其指示逃路之文件而棄其人於沙泥中其結果爲其僕鄧耐之從陷阱而出以救其主人此小説旣無目的亦乏敎訓故祗一冒險小説而已然大半之短篇小説皆與之相像而不描寫人物之重要個性者尤多唯有價值之小説决不完全缺乏此數種要質也 
初學者於此有務宜謹愼之點焉即大槪的環境與人物的特性萬不能疏忽從事是也此二點大約爲讀者所不經意然往往開端中極微小瑣屑之事直照小説之後段或結局主要人物之一言一動即爲小説終篇時之關鍵故讀者學者咸不可隨意放過之也 
傳記 
[英國現代大小説家小傳] [  俞牖雲]  
英國現在生存之大小説家頗不乏人去年英文雜誌每期皆刊有英國現在生存大小説家之像並略介紹其平生事實頗有統系余兹本此作英國現代大小説家小傳計得十人左右以下分述之 
一哈弟ＴＨＯＭＡＳＨＡＲＤＹ 
哈弟氏生於波克哈普敦（ＢＯＥＫＨＡＭＰＴＥＮ）時一千八百四十年也氏生而多悲觀天性中帶有抑鬱之性幼時受敎育於都奇司透ＤＯＲＣＨＥＳＴＯＲ和倫敦即露頭角初試爲詩能驚師輩而其天性流露處充滿暮氣或謂言爲心聲青年人宜多作活潑之語氏多不顧論其家境尙非貧困所處環境亦非齷齪不堪者氏豈大生厭世者與我國孔子所謂死生有命富貴在天哈氏之著述有焉一千八百七十二年氏之大作緑隂之下（ＵＮＤＥＲＧＲＥＥＮＷＯＯＤＴＲＥＥ）出世大博社會歡迎氏初爲詩家自此而小説家之頭銜亦日隆起矣惟此書甚奇大異哈氏之作蓋氏爲厭世作者而此書文字充滿樂意辭藻亦極華麗之至讀之耐人諷咏殆多詩意存焉書述英倫有未受近世工業主義侵入之村舍中之樂趣詼諧百出誠傑作也其後二年遠離瘋狂之羣衆（ＦＡＲＦＲＯＭＴＨＥＭＡＤＤＩＮＧＣＲＯＷＤ）出世氏之身譽以此益高以是書實氏之偉之大著作也亦復筆姿生動描寫極淋漓之妙與緑隂之下可謂異曲同工繼此於一千八百七十八年出游子歸鄉（ＴＨＥＲＥＵＲＮＯＦＬＨＥＮＡＴＩＶＥ）於一千八百九十一年出旦馬波威爾之台司（ＴＥＳＳＯＦＴＨＥＤＵＲＢＥ） 
ＲＶＩＬＬＥＳ）其短篇小説七人生之小譏剌（ＬＩＦＥＳＬＩＬＬＥＬＲＯＮＩＥＳ）亦於一千八百九十四年出世由是名著蟬聯猶源流之不絶然成功之速有足驚人者美洲某著作謂哈氏之成功也不在早年著作而在早年與晚年之著作今而成之但哈氏之著作在今日實爲孤獨調此不但世界爲然即在英國亦然以其描寫人生之黑暗實令使人失望雖多浪漫氣味實無慰藉之情顧哈氏著作之價值絶不以是稍損耳在科學方法之寫實文學但盛之時哈氏曾蒙其影響亦趨於寫實一途而乃大乖其天性描寫力頗呈惡劣之象書出亦大受社會之攻撃夫文章本天成妙手偶得之氏勉强以附和於潮流宜其失敗也哈氏亦一詩人固不待述所出詩集如威克司詩集ＷＥＳＳＥＸＰＯＥＭ過去與現在詩集（ＰＯＥＭＯＦＴＨＥＰＡＮＤＰＲＥＳＥＮＴ）政府集（ＴＨＥ 
ＤＹＮＡＳＴ）時代笑柄集（ＴＴＭＳＬＡＵＧＮＩＮＧＳＴＯＣＫＳ）俱有名於世 
文苑 
[詩的小説] [  靈園]  
綁票行 
國貧無弊代以票盗窮無票代以人東家大户我金穴西家小兒我財神（鬍匪呼所綁者爲財神）迎神刀在手縛神馬後走有金送神歸無錢馘神首呼冤縣前搥大鼓兵胡如鼠盗如虎摇旗點兵捕盗來嗚呼盗去兵不回 
右詩近人薑齋作起句比攏嘆息深意之中畧言滑稽下接事實若在俗手寫之必舗麗至不可方物而此僅東家云云六語已斡盡先後一切可謂簡勁有致以神稱人殊覺興味能明文章變奇之法也呼冤縣前搥大鼓一語顯出呼冤者之亟迫兵胡如鼠盗如虎一語顯出兵士輩之畏怯摇旗點兵捕盗來一語顯出守土官之壯威嗚呼盜去兵不回一語結束亦深刻亦煉逹是此詩之足稱述者 
談叢 
[小説偶談] [  豁安]  
少讀三國頗陪孔明數行之涙蓋以其哭鳳雛泣籐甲悲瀘水之英靈哀幼常而兼追昭烈慟張苞而至於咯血以及夫驚心於五丈秋風惜此身再不能臨陣討賊在在有一片至情至性流露於字裡行間爲足感人而不期心惻非關表曠世之同情 
三國寫孔明於苦肉計欲明知故昧至屬子敬在周印前謬爲埋怨示盲從若等閒俾大敵前而有爲小器不因此再相猜忌則彼此始得同心定破敵之大計以不負糾糾世臣之耿耿精忠深得任天下重者之體蓋如不然則以智珠滿握舌劍無當之孔明妄身虎口方藐江南八十一州曹兵八十三萬空無一物夫何畏彼玩諸股掌之小喬夫婿哉 
紅樓夢之細膩風光如錦天繡地愛情之宫非粗心淺嘗所能領畧遑云記憶故余昔少年客裡雖一怱怱翻閲而走馬看花時過輒忘至今僅能道十四字且其字非他即亦老嫗能解與童子難忘之葬花尾聲耳顧或猶戲余曰恐此十四字亦温自觀葬花劇而余不復能答蓋余後曾聞葬花詞於海上梨園於此十四字若别有會心然 
聊齋雖志異端亦有家庭小説如曾友于珊瑚兩篇是已所惜其一有所謂翁叔死未殮兩眶中淚出如瀋友于以爲不祥其一有所謂安翁魂附任翁云云之附曾仍不免神怪之作用未足稱純粹云若夫其摹友于之艱難感化狀珊瑚之委曲求全俱見性靈足資激勵宜乎彼兩家之幾多覺悟者而同聲一哭前後若兩人然然即後有友于珊瑚未必不藉兹贊助而後有同情覺悟亦未必不洒一掬同情之涙是又可斷言者 
禮拜六瘦鵑之一諾借痴情兒女之心作救國英雄之氣抑何風雲壯闊花月迷離乃爾且不特此即富士山易貧士山區區一字亦有用心不徒滑稽可喜信夫其足爲復活禮拜六開宗明義 
[小説求婚危史原名腦威皮琴生（ＡＤＡＮＧＥＲＯＵＳＷＯＯＩＮＧＢＪＯＭＳＯＮ著劉鳳] [  ]  
當亞絲娜長成一亭亭好女郎時赫斯卑敎區頗多不靖此間好男兒於深宵時有格鬥之事而以星期六之夜爲尤甚敎區中有老人名納德者夜寢必着其皮褲旦必以赤楊杖備於床側老人嘗曰果吾有女者吾亦將照顧之 
莎兒爲一傭人之子顧此間人言鑿鑿僉謂莎兒嘗晤老人之女於赫斯卑老人殊不喜聞此聲言此語無稽蓋老人從未見此子也惟居民時多訕笑謂老人如弗與彼輩喧閙者日事鬥狠而試一探室之陬隅則必得莎兒矣 
春日至矣亞絲娜女郎携其家畜往厓谷清風和煦山谷間春氣融融曉霧濛朧峯巒時露而於霧外鐘聲隠約山犬作唁唁聲於時亞絲娜女郎亭立山厓處吹短笛曼聲長吟山麓草原上之少年輩時方操作聆此雅曲心魂輒爲之痛第一星期六之夜若儕悉攀厓谷步履此健於彼俄復奔馳而下則以厓谷間扉後立有一人凡攀上者彼無不一一見之彼一一施以一鞭且贓之曰若復至吾更餉以多者據此輩少年所知此敎區中能用拳若是者惟莎兒一人若輩固富莊之子今見一閣人子乃竟攔之入赫卑厓谷不禁視爲奇辱此種消息傳入納德老人耳鼓後老人謂果無有敢與莎兒敵者彼願率其諸子一試究竟納德今已垂垂老矣顧雖年近六十有時尙與其長子一試角力之戲至與其敵手則亦未敢嘗試 
往赫斯卑厓谷者祗有路一由此可直抵山莊第二星期六之夜莎兒赴厓谷潛步越廣場方將逹榖倉時倐有一人來至胸前莎兒曰若何所需因掊之其人立仆地上後端又來一人曰若行將知之因撃莎兒腦後此爲前來者之弟納德老人忽前奔而喧噪曰第三者來矣事迫而莎兒氣益壯身軟柔如柳枝東西躱避矯捷異常拳多不中其身其中者轉爲若儕意料之所不及卒乃莎兒大敗然納德老人嗣屢言彼生平所敵之人棗以莎兒爲最强有力於是决鬭一如前狀旣而至於流血老人不禁大呼曰止止脱汝於下星期六之夜能攫取赫斯卑之豺并豺子者個女郎將爲汝有莎兒聞言踉蹌而歸抵家後即倒臥牀上 
老人與莎兒决鬭之事赫斯卑人争道之僉曰得如是果何爲哉惟有一人不言是者即亞絲娜女郎是是日星期六之夜女郎急盼莎兒之至及聞其阿父與莎兒决鬭之事芳心至爲悶損坐榻上婉轉嬌啼且私心自謂曰脱吾不得莎兒爲婿者吾此生無樂日矣 
星期日之日莎兒終日臥牀上不起星期一亦復如是自言必如老人之言星期二又忽忽至矣是日天氣極佳夜雨初晴山草猶濕惟顏色嫩緑愈尋常樹葉之清芬隨微風自窗櫺間飄送入室内牛身之鈴丁冬作響自山麓間徐徐而至谿谷中發爲歌聲抑揚動聽維時莎兒五中煩躁坐臥難安脱非其阿母坐其側者幾於失聲泣矣星期三又至莎兒仍臥牀上未起星期四之日莎兒自忖果能健痊未星期五而莎兒起身矣彼猶憶亞絲娜女郎之父之言曰脱汝於下星期六之夜能攫取赫斯卑之豺并豺子者个女郎將爲汝有因凝目至於赫斯卑之厓谷一而再再而三自忖曰予惟有再事鞭撻耳 
赴赫斯卑厓谷者祗有路一予前已言之惟黠者不必由大道亦可逕逹該處若由山之狹澗渡小舟而過復經山中小岬抵山之又一面然後徐攀而上惟此路陡峭雖以山羊之善攀山越嶺有時且不敢焉 
星期六至矣莎兒終日在外日影自樹葉而下婆娑作舞蹈狀委婉歌聲自山中送入耳鼓佐人凄絶日之旣暮薄霧自斜坡冉冉而上莎兒仰視山景萬喧俱寂則復遠矚赫斯卑山莊放舟疾向山岬而行 
時亞絲娜女郎方坐厓谷上操作如常俄又念及莎兒今夜將弗來必有他人羣至因携其犬而行亦不告人以何往者俄擇一處而坐可俯瞰山谷維時濃霧迷漫且女郎坐處微傾斜不便俯視偶憶前事心中不期懍懍乃移步前行任其所之俄頃已逹山之彼面因就坐俯瞰汪洋大海歷歷如在目前海景幽寂至足悦人神志女郎因放聲而歌且歌長調岑寂之夜似滿布首樂之聲女郎不期爲之心悦神怡則復歌一曲於時似聞谿谷中有人應之之聲因自忖曰咄咄怪哉胡爲乎來哉乃前進抵峭璧之厓以臂挽一株柔楊楊固挺生懸崖間臨風摇曳作顫女郎因下瞰亦無所見山澗寂然無聲波平之面無一鳥興之使作紋形女郎復坐而歌則確聞有應之者聲且較前益近因自語曰此必有人無疑亞絲娜亟躍起俯身出峭壁之外則果見巉巖之麓一舟泊焉惟以距離極遠舟視之乃如一壳女郎復凝其目則見一紅冠而紅冠之下一少年男子現焉時少年方奮力上攀懸壁女郎釋楊枝縱身後退曰噫嘻胡爲乎來哉女郎知爲誰則又不敢自答投身草坡上兩手堅執青草若不欲移一步者然草并根而出女郎大呼上帝一救莎兒忽轉念莎兒此種行動實誘上帝上帝斷無援之之理則又曰祗此次耳因挽其犬於臂間一若莎兒之力能使之弗墜下者女郎旋轉草坡上片刻不啻一年犬忽奔至懸崖處摇尾狂吠旣又向女郎而吠舉其前足接近女身此際山中作回聲若與犬相唱和者不轉瞬而紅冠之人已逹山厓莎兒投亞絲娜女郎之懐矣 
納德老人獲此消息後曰孺子可教也个女郎應爲彼有 
[自由談之自由談] [  鵑]  
吾國民氣銷沈非伊朝夕每遇外侮受一度剌激少知振拔及事過境遷則又夢夢如故藥之之道惟有多作愛國小説以深刻之筆寫壯烈之事俾撥國人之心弦振振而動而思所以自强强國之道此其功效正無異一貼奮興劑也近爲新聲撰五月九日一作似亦足以撥動心弦者願吾國人一讀之 
 
 
 

Page 14

 
 
本埠新聞 
[米業反對領照舉動之實行二]  
昨日公共租界米店仍均休業仍未有解决辦法米業休業第二日之情形公共租界内各米店因反對工部局令領執照已於前日（一號）起全體休業後即由總商會與縣商會邀集米業董事開聯席會議决定四項辦法並經總商會登報勸令米業即日開市詳誌昨報昨日各馬路米店仍一律閉户即新閘橋北及北蘇州路東首之各碾米廠完全扄門該處各米行雖尙開門其夥友等均閑座無事新閘橋下泊有米船數艘多數夫役入艙起米運往華界各米行交卸而住居租界内之貧民昨晨紛向華界乞糴者絡繹不絶至午前十時許有一皮蓬馬車在華界裝運白米四五石至租界諒係有力者購備遍查租界惟海寗路錫金公所隔壁一家小米店尙有米出售而手携淘籮往糴者非常擁擠大有應接不暇之勢所幸並無他項事故發生此係公共租界内米業第二日休業之大略情形也 
總商會會長之調解總商會會長聶雲台君於前日（一日）下午爲米業領照問題往晤工部局坐辦羅君（MRROWE）歷談三小時之久已見昨報昨日上午聶君又往與羅君磋商此事午後仁榖堂嘉榖堂米董均赴總商會與聶君接洽（因昨晨米商在嘉榖堂已曾舉行過會議也）薄暮聶君遂復赴工部局與羅君商酌羅君因昨日爲星期六召集西董臨時會議未便定於今日星期日召集臨時會切實考慮此事聶君對於兩方面則均事竭力調解云 
工部局添印布告分貼公共工部局爲公共租界内米店反對領照一事已於六月三十號下午發出布告遍貼通衢此項布告曾載一日本報兹悉該局以租界地方遼闊恐界内居民未能盡悉復將該布告原文式様縮小刷印多數發交各捕房捕頭於昨晨分别派捕分貼於各馬路電桿是以便居民人等一體咸知云 
法捕房之預防昨日公共租界米店仍未開貿法捕房費總巡以法租界與英租界毗連地方雖則安靜如常惟恐匪徒造謡生事有碍治安故此甚爲注意諭令大自鳴鐘十六舗嵩山路等各捕房轉飭各包探四出查察加意巡緝中西越各巡捕落差後仍須駐守捕房不准擅離以備調遣並勸各米店切勿停業如有人强迫情事准予由探捕立即拘捕解究 
護軍使令勸華界米店公共租界各米店因反對工部局給照於七月一日起停業華界各米店亦有聯絡一致行動之提議事爲松滬何護軍使所知以米糧關係民食要需華界各米店自應照常營業爰特訓令淞滬徐警廳長上海縣沈知事趕緊出示布告勸導華界米店切勿附和停業致妨民食而保治安等因徐廳長立即通傳所屬各區署所一體注意保衛第一區署王金山署長已派警傳諭所轄境内各米店均宜照常營業切勿附和停業云 
淞滬警察廳之布告爲布告事案據嘉榖堂米業公所董事呈稱公共租界工部局發出布告定於七月一日起界内米業均須領取執照並規定章程八條同業羣起恐慌屢次開會討論現議决如工部局不允撤銷領照之案公共租界内同業七月一日起一律停業如仍無滿意解决三日起華法界各同業亦一致停業爲此據實瀝陳仰祈鑒核等情據此查米業爲民食所關非他種營業可比本埠數十萬日食勞工一旦缺食危險可虞現旣經交涉署與領事團竭不磋商不日必有滿意解决况華界之内並無領照之事自當分别辦辦理尤不可隨聲附和致礙治安除通令所屬認眞勸導諭禁外爲此布告仰境内各米業一體遵照務各照常交易靜候解决切不可隨聲附和遽爾停業旣妨生意復礙治安倘有土棍流氓藉事生風勒逼米店停業及有搶奪情事定予拘案懲辦决不寛貸切切懍遵特此布告又致縣商會公函請勸華界各米業照常交易詞同從略 
本城商民恐慌之現狀公共租界大小各米舗於前日停業之後滬城商民頗起恐慌而以手藝工匠爲尤甚昨日分向城内外華界中各米舗購買食米各米店對於主顧如購一石祇允五斗若購二石祇允一石以此類推且一律現交不允賖欠米價已增至十二元有零據該業中人云一緣北市暫停交易二因内地來貨不多之故經紀小民咸憂形於色現米業董事奚賡虞等誠恐華界内有匪徒擾亂治安搶奪白米情事聯名呈准警廳長令飭各區所並游巡騎巡各隊長警分投巡查保護 
法租界米店存貨售罄公共租界米店休業後法租界亦定於今日起實行雖經官廳及總商會出爲調解勸告切勿停市然存貨已經賣罄進貨棘手亦屬無可如何北市蘇州河及南市浦江中米船均已絶跡緣早由米客將一切情形通告各産地各米行故無貨運來即有來滬一時亦難以斛售云 
華界米店以秞米應市南市各米行昨日亦多停斛無甚交易緣米船已無到貨所有華界米店無論大小購者紛集店夥應接不遑至午後大都賣空向同業批拆市價均至十二元法界南陽橋及華界西門高昌廟南碼頭等處各米店門市因粳米已完皆以長江秈米應市幸此項秈米接濟否則已無貨可售云 
米行存貨將盡閘北華界及南市各米行本定於華界米店休業後於五號一律停斛所有零售食户存貨亦已銷盡有不停而自停之槪昨日有某輪船公司向各米行買米百餘石因已無貨僅應酬四十餘石且某行接到匿名信責問略謂貴同行旣入六團體聯席大會公决一致贊助自應實行故行家亦有於今日起一律停市之説惟尚須召集同行會議討論後决定云斛司車夫等之困苦南北兩市米業各行家之斛司約六七百人又駁船一百五十餘艘船夥五百餘人又車米之小車夫六七百輛各米廠小工二千餘人皆倚頼米業苦力工作爲生活自六月二十號停止停進貨以來若辈生計頓絶各米店停業後尤爲困苦紛紛向行家廠家 
探聽消息亟盼早日解决 
碾米業今日開緊急會上海機器碾米公所因租界同業停止買賣關係重大爰將舊曆二十八日（今日）常會之期改爲緊急會昨已通告同業届時蒞會矣蘇州旅滬同鄉會消息蘇州旅滬同鄉會見租界米店因領照問題實行停市於旅滬同鄉粒食有關特於昨日分函仁榖公所嘉榖堂兩處詢問辦法略謂蘇屬旅滬同鄉不乏零糴之户米店與工部局長此相持安分貧户勢將斷炊若由同鄉會貯米備急恐招囤積之嫌若不預爲籌防又不忍坐視貧苦同鄉絶粒爰特函詢請籌辦法見示云云並已函致吳江及洞庭東山西山各同鄉會詢其意見矣 
糧食維持會呈王省長電淞滬糧食維持會因公共租界米業停業居民羣起恐慌昨特專電王省長迅施救濟電云省長鈞鑒竊公共租界米業自惟營業正當對於工部局新訂領照堅請駐滬江蘇交涉員轉咨領團上海縣知事總商會函請撤銷未允不得已擬定七月一日三日法租界華界相繼休業事關大局敝會目擊時艱不忍坐視爰於六月二十六日致函工部局商請辦法旋接麥總巡覆函訂期二十九日會商届時敝會四代表遞意見書麥總巡面述租界一應興革事宜總以有益於華人爲宗旨目前純爲調查米店之確實存數以便酌盈補虚而資維持如所擬米業公所將公共租界内存米確實數目隨時報告則工部局亦樂於贊成幸母以區區二元之數相繼停歇仍請貴代表始終維持等語敝會遂據請轉逹米業公所奚會長及董事會諸君均謂工部局通告條欵類多誤會故米業大會議决全體主張停業似此各走極端僕等難肩巨任等語敝會情急之下爰推代表往勸奚會長擔任依數彚繳作爲年費旣免工部局挨户催收之繁而力任調查隨時報告又合於工部局確知存米之數業經許可已函致工部局麥總巡班白魯總辦核辦尙未確定敝會伏查公共租界米店停已二日且近日市價與日前官廳限止十一元公告已貴一元如再增漲何以聊生素仰鈞座關懷民食無微不至合將經過情形陳報公懇俯賜察核迅予救濟指示機宜俾有遵循除函商總商會曁華顧問并米業會長勤勸開市照常營業靜候解决外專肅恭攸崇安淞滬糧食維持會公叩冬 
新閘九路聯合會開緊急會議新閘九路商界聯合會爲米店領照事昨晚特開緊急會議到者四十餘人公推王肇成主席謝憲峯紀録結果議决仍請總聯合會同工部局力爭取消領照一方面力勸各米店營業末舉定委員六人遂散會 
字林報紀米店主之談話字林報昨紀該報訪員與米店主談話一則略謂七月一日訪員往晤各米店主人大半皆承認不贊成罷市但旣爲公會會員不得不加入此舉據曰公會開會通告自七月一日起閉門停業至工部局讓步而後止吾人希望和平解决不欲反抗工部局或他人訪員問曰汝等所反對者爲何乎豈爲照費二元乎答曰不吾人不反對照費租界中僅有米店五六百家如工部局希望大宗收入則未免計算錯誤即使每半年每家付照費二元亦不過年得二千四百元耳訪員問曰然則汝等所反對者究爲何乎答曰吾人不願受執照條例所束縛耳吾人不願稽查員跨入店門稽查賬簿與存米吾人經營正當合法營業何爲受此稽查乎其他營業有受稽查者乎訪員問曰公會是何物其代表如何選出答曰公會是代表米商之團體職員係上海米店所舉出不過近數年來未曾辦過選舉現有董事尙係從前所舉也訪員問曰汝等亦願接受適合情理之調處辦法乎答曰固所願也吾人惟望此事 
[中法實業銀行宣佈暫停交易]  
昨日爲各銀行半年度結帳休息之第二日滬上銀拆午後又高至三錢六分錢業中得巴黎消息中法實業銀行法京總行中止付欵影響延及滬行以是執有該行鈔票者羣向各小錢莊及烟紙店兑現有被抑價折扣者旋該行亦得巴黎電爰宣佈暫停交易聞該行在申營業頗稱發逹且入西國銀行團公會鈔票當由同業出爲維持云 
[航業消息零拾又有軍火運港]  
本日太古公司之臨時汕港粤班輪九江號出口又有軍械槍彈等各項軍火一百八十九箱運至香港起卸仍在吳淞口外由會德豐派駁船駁裝者 
昨日由港粤來申之廣大號裝來本埠大德昌銀號之金四開洋二箱值銀六千鎊又有銀餅（由印度轉星加坡來）三箱計一萬兩另有毫洋一箱銀行兩箱並金葉子合金元一箱及金條金子十箱又有貴重銀器五箱值價甚巨而太古公司之九江號本日有大德昌銀號裝赴香港之銀子三十箱計九萬兩又本日招商局之飛鯨輪船開往福州本埠復興公報裝現銀七箱共計二萬一千兩 
中國斯巴尼亞航輪公司之新中華號海輪第一次開行來申已於昨日進口現時停泊於浦東華通碼頭該輪現已懸掛中國國旗而烟突上規定用紅黄兩色縱横間之尖角式旗 
意國郵船公司頃接披蘆士那號郵船來電該輪在印度孟買地方船中忽發生火災現雖已經撲滅但受損頗重云 
此間日輪公司得該國輪船大山丸TAOSEIMARU來電報告行駛至小吕宋地方忽遇見該處之暴徒用一種爆烈器械欲將該輪炸毁時船中祇有日人六名後幸脱險旋以此項舉動違背國際公法故電告各公司云 
[傳德禄夫人演講美術史]  
傳總禄夫人於昨日下午五時在中法通惠工商學校後高所演講美術史專爲有志研究西洋藝術源流者作詳細之叙述辭甚長兹擇要記之首述繪圖雕刻之原起次埃及美術埃及晝之初爲圖案式之晝建築雕刻爲埃及美術之特色埃及地處熱帶多高山茂林故其人民思想偉大凡有建築均極雄壯堅固繼埃及之盛者爲希臘其美術均胚胎於埃及畫家有亞保祿APOLIODORE藏克西ZENXIS伯拉西PARRHSIUS亞伯拉APP 
OLLE至是繪圖始由簡由趨繁始有遠近深淺爲寫實之始又叙三人之歷史作品甚詳又謂希臘雕刻及建築皆施色彩務肖其眞此與今日美術觀念極爲相反蓋雕刻不能敷彩否則失眞雕刻家有婓第埃PHIDIAS學於雅典當時雅典有解剖動靜之學並有銅質雕刻藝術也其餘有米龍MIRON北利克蘭POLELITE斯高巴SCOPAS白來克齊PRAXITELE又述羅馬美術略謂羅馬美術之發逹距今約二千餘年羅馬人性强好鬥爲愛特利（古意大利）同化漸改其兇暴之性雖乏創才然能效人之長延愛特利人改革其國内之建築及道路後併愛特利及希臘掠其美術品移置國内於是美術大有進步如劇塲寺院凱旋門及大柱皆足表揚羅馬之文明西曆七九年愛爾奇拉及旁貝城火山爆裂淪没土中一千八百年後逐漸發現壁垣街宇宛然猶在發見羅馬古物不少今皆陳列於各博物院又比商斯BIZAURE美術西曆三二八年基督敎皇君士担丁自羅馬還至比商斯羅致意大利美術家遂成此派關於雕刻多用金屬及珍寳關於色彩多好華麗係屬宗敎範團云 
夫人演講後自謂旁貝古物陳列各博物院者曾親往描冩並以所寫雕刻像建築物精圖數十幅一一傳示在座諸君頗足以廣見聞並謂中國社會對於美術視爲無足輕重不知文藝盛衰關係國家者甚重歐西文化隆盛之邦無不重視美術法國尤甚蓋美術爲文明之結晶也所講歷史足徴一斑甚盼中國竭力提倡云云 
[華僑代表對於學校註册意見]  
南洋華僑代表廖衡酌君日前爲學校註册條例到京請政府提出交涉悉外交部近得新嘉坡領事及駐英公使覆電星總督祗允展緩實行日期一個半月聽候中央交涉英外部則諉與理藩部商妥後答覆尙無結果又經廖君面請外交部向英政府聲明在彼此交涉期内不得宣布實行後廖君即回滬候信日昨廖君接南洋馬來聯邦四州府華僑學務維持處來函謂當地華民政務司不認坡督允許展緩實行日期之事强迫華校即行註册人心惶惑各校紛紛集議提前放假暗示反抗聽候政府交涉云云廖君接此函後當據情電請國務院外敎二部電飭新嘉坡領事質問坡督並安慰華僑及陳向英交涉意見二則附録如下一向該政府聲明在彼此交涉期内該條例不得遽爾宣布實行二向該政府聲明華僑居留該境最早受彼邦烟瘴死亡者不知其數對於該境開闢不爲無功華僑學校應照宗敎學校一體看待免受此例支配否則亦祗得援照本國待遇各國僑學辦法止向當地呈報存案不受一切苛例支配 
[復旦大學擴充之新計劃同門會預備籌欵]  
復旦大學自改大學後爲時僅三年進步神速校長李 
登輝君鋭意革新昨日爲籌備擴充事特假東亞旅館宴請本届畢業同學及同門會諸君到者有周越然錢智修吳立狄侃張一志朱應鵬司徒昂朱仲華唐伯耆賀芳楊錦濤陸逹權等數十人首由李博士起謂復旦新校舍今年雖將落成但鄙人前次赴南洋募欵爲數尙屬有限吾人所希望之完備整齊之復旦大學尚未易言設備建築需用甚繁培養大學人才爲今日之急務我校基礎已立惟須加意擴充期與歐美大學並駕齊驅甚望諸君扶助母校俾吾儕所抱之期望有實現之一日繼謂諸君此次至少能捐募一萬元最爲切望云云遂由同門曾推舉理事代表答言爲母校捐募經費同學等義不容辭所有組織辦法及捐募數目均由理事完全負責俟明日（今日）同門會開會宣布一切即當開始組織進行决不負校長期望之重也云云臨時認捐募者數人隨即非正式討論組織方法等至十時散會 
復旦大學成績不僅體育智育並爲著重且學生富於時代精神及自動自治能力研究西洋文化深抱熱忱哲學心理學敎育學等尤爲精深五四六三之革新運動上海各校以復旦爲先驅學生又注意平民運動如所發刋之平民週刋及合作銀行成績炳然社會信仰日深想此次同門會捐募必能得良好之結果也 
[江海關定期焚燬毒物]  
江蘇特派交涉公署昨接江海關監督公署來函云逕啓者六月二十八日接勞税務司來函本年第二百四十三結即四月至六月分本關查獲充公之烟土等項共計五十三擔三十一斤十二兩五錢安格因二千三百五十二兩高根三百五十九兩又四分之一戒烟丸西藥嗎啡針等項共估值關平銀一千三十六兩三錢二分兹訂於七月十二日上午九時將前項烟土等運至浦東窰内焚燒除俟清表缮就另送外請轉致派員臨塲監視等因除電請江蘇省長派員來滬監視一面分函松滬護軍使曁警廳酌撥軍警彈壓照料并致各機關外相應函請查照届期派員蒞塲會同監燬仍將所派員名先行示悉以便轉致云 
[何宗蓮回京]  
將軍府將軍何宗蓮日前由京赴杭謁見浙督面商要公事畢由杭乘車來滬庽松滬護軍使署昨日（二日）上午乘滬寗路由滬九點三十分開行之通車北上矣 
[巴西公使將出京來滬]  
巴西公使出京來滬現定七月四號到申江蘇特派交涉員已奉外交部令知接待矣 
[十二誌新世界之兇劇]  
季大寳摘釋兇手邵長山已在漢捕獲 
新世界游戲場於上月十七號夜發生兇劇死一印捕傷一華捕經捕房先後拿獲關係人九名解奉公共公廨諭着一併押候訊究各情已十一誌本報昨晨由牛門律師投公廨第一刑庭譯稱敝律師爲被告曹隠農之代表該被告年紀尙輕彼聞悉人言案中牽涉即自行投質且其身家殷實願交巨大保數然與本案亦無甚關係應准被告交保如奉傳訊即行投案備質云云經張襄讞核供商之義副領事費君以案情重大所請交保未便照准諭令仍與莊冠生湯子健徐子和楊鎭錢良功鄒小周陸紹坤等押候訊核惟季大寳旣經捕房查與本案無關判令開釋 
又一函云此案兇手邵長山已在漢口法租界捕獲由法工部局將邵之照片寄滬給押在新閘捕房之徐子和等認明確實故新閘捕房已派包探於昨日（二日）晚乘滬寗路夜班車赴寗轉乘江輪赴漢將邵提押來滬歸案訊辦 
[省會初選今日開票]  
上海縣知事兼省議會議員上海縣初選監督昨出布告云案照省議會議員初選舉已依法於七月一日投票並先後據各投票所管理員及監察員報告將投票匭移交開票所等情前來兹依據省議會議員選舉法第五十二條之規定定於七月三日上午八時在凝和路公欵公産處省議會議員上海縣初選區開票所依法開票合行宣示仰闔邑選民一體知照特此通告 
兹將委定開票各職員名單録下總職務（掌匭）嚴石農（核數） 
陳薇生·鍾皡如·唐西明·孫朗齋·陸劍南·陳匡夫·各市鄉調查主任曁各監察員（招待）熊育衡·姚欣之·（記録）陳薇生·（第一組） 
專管第一二區（檢票）姚子讓·陸崧侯·穆抒齋·錢貴三·劉擷雲·潘作臣·監察員（書記）錢紳齋·管理員·（唱名）陳薇生·管理員毛子堅·賈叔香·監察員·（板書）楊補岩·丁保和·管理員·姚玉孫·郭蔭葵·監察員·（筆記）孫朗齋·管理員·楊東山·監察員·（第二）組）專管三四五六七區·（檢票）朱志堯·周畹九·朱福田·李逖先·趙鏡芙·劉子瑜·張景福·監察員（書記）臧凌雲·管理員·鍾皡如·管理員·毛吉生·王壯飛·監察員·夏南墀·吳善爲·管理員·葛嘉甫·凌伯華·監察員·（第三組）專管第八區·（檢票）盛茂祥·錢蔭莪·棄壽農·趙志煕·沈肇綱顧少岩監察員·（書記）謝少仲·管理員·（唱名）姚幼安管理員·李綺城·錢道民監察員·（板書）　漢槎·管理員·陸錦麟·監察員·（筆記）范麟書·（管理員·程紀生監察員·（第四組）專管九十區·（檢票）陶審安·談恭甫·施安生戴梅峯·楊順帆·顧袖雲·監察員·（書記）陸劍南·管理員（唱名） 
姚欣之（管理員）·黄煥雲·周伯華·監察員·（板書）朱孔真·管理員·翟伯申·監察員·（筆記）胡公定·管理員·曹幹臣·監察員 
[蕭山乾繭之市價]  
本年紹興春蠶乾繭因該處蠶汛最早天時多雨而不暖致繭身輕薄繅絲折頭較往年减色不少昨日有閘北某絲廠經掮客手買進蕭由乾繭百餘擔繅折須六百斤繅絲一擔價一百五十八兩 
[一週間之金融狀况]  
本星期洋價因銀拆抬高來路旺盛市價逐步趨小銀拆已見高漲因六月底西商結帳之故先令掛牌勿動大條趨勢亦定今録詳情如後 
洋釐本週中洋價最高七錢二分三釐八毫七五最低七錢二分一釐七毫五趨勢傾向低小南京畧有供給天津亦有數十萬元進口絲帮用途因霉雨不止毫無起色故釐價逐步低落且本週中銀拆抬高存洋者莫不出售易銀賣户日多釐價愈跌今後西商結賬之期已過拆息稍稍回小洋價可望轉高 
銀拆本星期銀拆最低一錢九分最高三錢八分較上星期驟漲三錢以上蓋本週適當西商結賬銀行方面需要甚旺不特連日收買理貨且銀行因大火保險賠欵即將交付缺少銀兩紛紛向錢莊拆進本街存底日見減少拆息遂愈抬愈高此外南京香港亦均有去路今後六月底已過來星期銀行或有出欵拆息可望回小至昨今二日銀行封關市面無十分變化也 
先令大條本週中先令掛牌仍三先令五辦士五無變動大條則有長有縮星期一爲三十五辦士二五星期二後縮至一二五星期四長半辦士昨又回縮二五結果尙長二五蓋市面變化甚呆也近來先令放長大槪因本埠缺少銀底之故聞洋銀行已有向英美訂購大條銀不日即有大批運申云 
[菸酒聯合會臨時會紀作爲菸酒交易所發起人會]  
中國菸酒聯合會昨日午後兩時開臨時會議首由主席陳良玉報告前因京綏鐵路新徴百貨統捐以致各貨停運西菸業來源盡絶曾由本會電懇財政交通兩部曁烟酒事務署轉飭豐鎭統捐局停也重徴頃得交通部東日來電内開嘯日代電已悉此次京綏路改辦貨捐係由財政部主辦已據情轉咨財部查照辦理希即查照云云次邱雲程魏慶祥盧星階提議風聞有人欲借本業菸酒兩字名義籌辦菸酒交易所如果被業外人組織則權屬咃人於兩業前途實多危險方琴伯陳越屏楊逸倫黄祥麟起言我兩業同人亟宜趁此潮流自行組織菸酒交易所以期流通貨物平準市面價值免被業外人操縱旋由主席提付表决衆皆贊成俞葆康起言此事旣經今日到會各業代表全體贊成應即以今日爲烟酒交易所發起人會楊存良金印侯附議表决通過次提議名稱定爲上海菸酒交易所地點）設籌備處於本會（股份）由同業攤派不收外股并經决定准明日午後二時在本會開第二次發起會籌商進行辦法議畢時已五鐘乃散會 
[外洋輪船進出口消息]  
英國郵船公司之沙利亞號今日可至上海停泊公和祥虹口碼頭翌日即赴日本來貨有一千餘噸大約本月十九日還國 
昌興公司之日本皇后號由温古武開來今晚九時抵吳淞搭客由小火輪渡駁至新關碼頭登岸此次該輪裝來有鉶鐵等項翌日即赴香港云 
東洋汽船會社昨日接到大洋丸報告已於是日離開舊金山來華預定二十五日進口又有高麗丸亦電告於本日從香港開來五號赴美先往日本云 
太古公司新添中英南洋商船愛司闊寗斯號定本日開來下月十日至上海此船爲一萬一千噸之大商輪其艙位至爲優美並規定專開中國南洋倫敦利物漙一路不赴東洋云 
[國内輪船運貨進出口之調查]  
進口貨（長江）（一）太古公司之鄱陽號昨由長江裝江芝蔴一千二百包小麥一千五百二十八包菜子一千四百二十九包麵粉五千包毛茶一百七十二箱苧蔴四千零七十六件桐油三百四十桶皮油一百九十七聽蔴油一百十八壜夏布二百八十件土布六十四件洋莊桐油一百八十二桶洋裝猪髤一百零一件洋莊礦砂一百桶雙紙等三百四十三件雜貨四百二十八件）二（招商局之江安號昨由長江裝來黄豆三百四十一包黑豆七十苞芝蔴二百包菜子二百七十三包小麥一百九十六包 
 
 
 

Page 15

 
 
毛茶八十箱茶梗十一簍茶葉一百七十一簍黄絲七十三件白絲十二件絲繭十件白蔴二百九十四件機花九十包桐油一百桶又大桶二百五十六桶生油三十八聽蔴油四十一壜土酒二十壜烟葉九十件上紙等三百六十一件夏布四十一件尙有鮮花白煤川菜水烟雜貨等多件（三）寗紹公司之老寗紹號昨日亦由長江裝來麥子六百零七包豆餅二千片芝蔴一百五十一包菜子二百十六包白米三千八百包機花一百包皮油三十聽尙有磁器蓮心舊木食物等多件又轉口貨青蔴藥材等八十件（港粤）招商局之廣大號昨日由港粤裝來白米一千九百十四包檀香七百七十九件燕窩七箱麝香一件綢貨二件亦糖四百二十六包氷糖五十二箱尙有銀器佛手大小皮拷皮沙籐錫渣及鐵渣錫碍烟葉草蓆氷片等貨（寗波）招商局之江天號昨由寗波裝來黄豆一百七十八包土酒八百八十九壜方茶八百六十九箱棉紗六十件棉花四十五包尙有乳腐色綢草蓆草帽紙傘雜貨等多件 
出口貨（港粤）太古公司之九江號昨日由申裝往廣東計有麵粉三千五百包菜子一千七百零一包豆餅九千片洋紗三百零五件花生仁五千八百五十三包花生油六百五十聽及土酒亂腐明礬雜貨等又裝往香港計有麥子一百二十二包麫粉三千包白糖三百包茶梗八十四簍綢二十一件鐵一百噸生油二百九十五聽及土酒皮蛋藥材猪油鹹魚魚乾水果荷蘭水雜貨等多件（福州）招商局之飛鯨號昨日由申裝往福州計有麵粉七千五百包豆餅五千二百十九片茶葉三千零七十六簍青蔴四百六十四件洋布一百八十五件棉花二十包豆子五百四十八包鉛五十件雜貨五百九十件轉口貨七十一件（寗波）招商局之江天號昨日由申裝往寗波計有芝蔴七十五包洋布一百十件玻璃二十五箱青蔴三十件雜貨九十件轉口貨二十件 
[美盛公司棉市報告]  
中美新聞社譯美盛公司棉市報告云上星期華棉市况仍無生氣價格上落甚微全部貿易幾皆在交易所中供投機家之購售正當之交易皆怱視矣收穫上無甚起色因近時多雨天氣不熱之故然據報告則未來之收穫或尙不惡云兹將各地報告畧誌如下江蘇省雖多雨天冷現今棉産尙佳惟較遲兩三星期耳今後如得天時地利直至九月霜降較晏則終年之收穫必極可觀浙江省情形頗穏前二日天氣晴朗决爲佳兆長江流域一帶情形亦佳天氣甚熱時有大雨頗有益於棉田收穫必豐其他陜西直隸山東諸省亦有良好之報告棉紗市面上星期變動甚小貿易尙活動利物浦中等美棉十月份價七九九便士現貨七二五便士市况甚穏紐約棉市現貨金圓一一六○孟買棉市七月份貨盧比三一一市况堅定上海棉二十五兩太倉棉二十六兩華棉出口額自去年九月份至本月爲三十萬二千二百九十九擔 
[請整頓閘北水電之往來函]  
閘北地方自治籌備會以閘北自來水素有供不應求之病且又不潔而電燈黑暗亦屬有關地方治安况時交夏令飲料極關衛生是以代表人民疊經函請江蘇省立上海閘北水電廠湯廠長力加整頓以慰民望兹將往來函牘照録於下去函敬啓者日前因閘北水電不良函請整頓嗣接復函欣悉執事已擬有規劃具見熟忱惟時逾三月迄未見設施而水電之腐敗情形更甚於前市民咸望根本善後以疏久困應請貴廠長定期出席於本會評議會詳細宣布整頓水電辦法以滿羣望並候見復無任企昐復函逕啓者接展來函囑將整頓水電辦法詳細宣布查本廠創辦之初規模簡陋關於水之方面蓄水池無多水管又大小粗細不一每交夏令出水不敷敝廠長到差後有鑒於此首請翻換池沙並即定購濾水機器一具又請將江寗鐵路局挖存水管撥給應用並擬於十年度籌備鉅欵以事擴充業將各項經費列入預算原因水爲人民日用所必需深恐供不應求無以壓　地方之望無如公家辦事權限綦嚴文牘往還動需時日且所購機器又須運自外洋用是不能速收效果現據慎昌洋行函稱此項機器零件業經運滬一俟全件到齊即行裝置每一晝夜可以出水一百萬加倫至於調換水管一節俟奉省令照准即可着手辦理關於電之方面現爲合同束縳暫時不能購機發電惟有遇事與工部局竭力磋商相機辦理現已將北四川路饋電事項設法收回以固主權至於蒙古路一帶路燈沿用舊式係屬路政範圍已商之警廳設法改換總之敝廠長職責攸關期望改良之心自不亞於居户自問受任以來無一日不在進行之中無一事不從實際着想事實俱在不敢謂著有成績亦不得謂毫無設施所有一切籌辦事項均屬有案可稽亦復昭人耳日兹特略舉大槪用代面談貴會弁冕羣倫當可曲爲諒解尙乞昌言廣座俾衆週知無任感禱 
[馬廠誓師紀念之慶祝]  
滬寗滬杭甬鐵路管理局奉交通部令以本月三日爲馬廠誓師紀念日因值星期改延次日（四號）放假一天補伸慶祝云云當經該局飭下所屬各機關届期停止辦公一天並飭兩路各站一律懸旗誌慶惟各機關仍留一二員司俾遇要公藉資接洽云 
[預備慶祝美國共和紀念]  
明日）星期一（爲美國獨立紀念節期美領事署定於是日上午十一點四十分起至十點三十分開正式茶話會歡迎來賓昨由交涉員通告各機關届時派員前往慶祝其他工商團體擬定懸旗伸賀多數預備推舉代表赴會以敦睦誼云 
[縣敎育會致市鄉經重函]  
上海縣敎育致本邑各市鄉經董函云敬啓者前奉一函諒已賜覽兹於一日由敝會電請省長飭縣依法召集用將電稿録奉台閲一附録快郵代電省長鈞鑒各縣地方欵産經理處改组曁編製縣地方預算均須召集地方行政會議迭經省議會先後議决由鈞署公布施行在案上海縣知事於是項要政迄未奉行遽以欵産處成立在前無改组之必要等語朦報預算案亦未依法辦理不特蔑視公團抑且弁髦省令用敢據實電陳請飭令依法召集迅速進行以尊法令而杜弊混上海縣敎育會東 
[坤範女子中學三週紀念會紀]  
坤範女子中學校於昨晚七時起假西藏路寗波同鄉會舉行三週紀念大會到會者共約一千五百人護軍使及特派交涉員均有代表列席由該校敎職員等招待至十二時許始散 
[各學校消息彚紀]  
徐滙公學徐家滙徐匯公學自去秋舉行七十週年紀念後學生數增至四百六十餘人兹於七月一日午前九時舉行第十届畢業式先期柬請各界及學生父兄蒞校觀禮是日到者有八十四齡之舊學生馬湘伯此外來賓二百餘人禮堂中高懸徐總統新贈之匾額一方名媲湯南四字先由校長翟公奏鋼琴歡迎衆賓入座斷頒法國翰林院奬金得奬者爲張來基次科學優美奬賞爲校友會公贈康吟祥得奬次爲上海法公董局所贈之法文優美奬賞胡秉洪得奬後頒品行奬賞其首獎爲銀牌一枚係舊學生沈學純所贈張一麒得奬次爲聖學及修身學奬賞又次爲各級中西文科奬賞音樂奬賞中間佐以鋼琴及便服演述最後頒發得入震旦大學院正科之證書（即法國敎育部學士文憑）此次應考者二十四名得憑者二十三名次發商業科畢業證書後頒中學及高等小學畢業文憑計中學三十一名高小四十名禮畢畢業生徐志良代表致法文謝辭繼以華辭致謝國文敎員吳伯衡末由院長山宗泰致訓辭翟校長宣佈開學期爲九月七日全體學生唱校歌而散已十一鐘矣 
約翰大學梵王渡約翰大學今年徵集之江浙湘各校學生夏令會首日會况甚佳次日（七月一日）尙有自杭州蘇州來之代表加入者二十餘人午刻演講會全紹武君講青年决志之成功晚到江長川牧師講擇業問題之討論二次演講均足激發學生向上之志氣秩序如查經班討論會交誼會及游戲運動皆足令到會諸代表精神活潑云 
學生會第一義務學校上海學生聯合會第一義務國民學校於昨日下午一時在該校開會歡送該會現任理事長何君世楨赴美留學由裴國雄君主席畧云何君與本校關係最深第一次出任本會評議長時每遇經費缺乏時以及種種應行之事由何君建議維持者最多去歲接任本會長時一年來雖幾經挫折勢將不支而何君四出籌畫故本校之得至今日者何君之力也繼請何君演説大旨係勉勵之辭並允至美後似當爲義校籌畫云並由各敎員作極短之演説末由學生唱校歌散會 
務本女學西門外黄家闕路縣立務本女子學校内有中學高小國民三部共有學生四百六十五人今届暑假有中等生二十八人高小科生五十三人初等科生三十五人同時畢業定七月九日給假並行畢式下學期八月二十九日開課 
涵德商業夜校新閘派克路醬園弄口涵德學夜校部本學期改组商業夜校聘毓賢商業夜校校長應毓賢君爲主任學生增至六十餘人兹聞該夜校現正舉行學期及預科畢業考試完畢之後即開始補習科時間定於七時半至九時他校學生一槪兼收均免學費 
培本小學閘北寳山路願福里虬江路鼎元里培本小學第一二兩校本學期有學生一百二十人已於昨日舉行体業禮放署假四十天假期内仍循舊例上午爲學生補習二小時 
勤業女師範勤業女子師範學校爲擴充義務學額推廣職業敎育定於本月六日·七日·十日·三天假座寗波同鄉會開游藝會籌募欵項該游藝會均於晚間七時半起舉行除該校學生各種游藝外併有復且澄衷女子體操學校精武體育會拳術研究會等加入表演云 
孤兒院龍華孤兒院定於本月九日下午二時舉行第八次畢業禮昨已由該校柬邀各界前往觀禮 
[豆腐工人迫令罷工之訊押]  
南北市豆腐店司以現值米珠薪桂百物昻貴所得工資不敷開支要求各店主加給不遂至前日有小部份罷工中有王桂堂吳阿毛林章泉殷阿林等數入於前晚夜半同至公共租界蕪湖路月桂里八十二四號門牌及雲南路五百零七號門牌徐海道楊榮林三 
人所開之豆腐店内迫令做手停工並撃毁器具被控於老閲捕房派探姚錫卿協同西探往將王等四人一併拘入捕房昨晨押解公共公廨即據徐楊兩店主偕證林長金徐玉林相繼上堂訴明前情訊之王等供詞互推經中西官核供以被告等不應聚衆迫令停工妨碍治安判王吳林三人各押西牢一月般押七天分别示儆 
[師範畢業生公宴敎職員]  
七月二號下午七時省立第二師範本科第一部四年級本届畢業生全體公宴敎職員於四馬路晝錦里口之第一春以作臨别紀念聞新由歐美攷察敎育回國之賈季英君亦出席云 
[棧業公義會開會紀]  
上海棧業公義會邇以會所問題昨夕開會提議擬開徴求大會籌集欵項以爲購地建築之用七時開會到會者四十餘人首由柳金甫潘棟林沈偑蘭提議辦法多數贊成當經簽定籌備之欵如下宋國元柳金甫沈佩蘭三君各助洋五十元金型堂陳麗水三君各助洋二十元餘人捐助十元五元者頗不乏人合計簽定洋四百餘元議畢散會已十鐘矣 
[國貨維持會開紀]  
中華國貨維持會昨日三時開第三十次常會公推副議長王漢强爲主席宣讀議事日程逐條付議兹將表决各案摘録如下（一）何仲樂試騐新發明發電機案先由何君當衆試騐且隨時説明機之構造功用及用法畢僉認爲有禆實用之新出品按照本會審查規則第一項之規定應給予國貨證明書以資提倡（二）溧陽公民姜蘭芬等報告該邑雖行賄通洋人違法添灶請電省飭縣查封案僉謂藐視部令不顯絲織原料且勾串洋人出而干涉自損國權除業已咨請江浙絲綢機織聯合會查復外立函該邑縣署咨詢詳情俟復再定辦法（三）文牘處擬改發國貨證明書辦法及審查規則案由文牘員宣讀表决通過（四）致遠號夥楊喬二君因槍身死家道蕭條請捐認恤金案除到會各人當塲認捐外俟各會員捐銀繳會後匯解四川路商業聯合會陸君收轉（五）王介安提議結束籌募建築費案議决定期邀集各發起人開會表决（六）主席提議籌開國貨展覽會案議决俟各工廠送到託轉與賽南京物品展覽會各品後再開展覽一星期任人參觀（七）第一玻璃廠擬假借會塲一星期開股會展覽會案表决通過（八）國貨調查録案議决再請邵君轉催印書館趕速出版及議畢散會夕陽已西下矣 
[工商協會聚餐會紀]  
中華全國工商協會於昨晚在馬玉山公司舉行第三次聚餐會到會者除該會會員外天津工業售品所經理王銘孫因公來申該會亦邀請列席以聯情誼七時入席就餐進餐數事沈副會長起立爲王君及各工廠代表相互介紹介紹畢王君演説畧謂敝所專爲各工廠售品實與工廠有密切關係因必先有出品而後可以銷售必工廠發逹而後售品所可以發逹上海工廠多專品多成績遠勝津埠云繼由會員丘心榮提議出口貨品須經檢查手續以保信用而促實業之進步并詳陳此事之利害全體贊成請丘君擬具辦法大綱送會油印分投各工廠代表研究待下届會期再付表决沈副會長謂本會原爲各業工廠薈萃之機關此事或可由本會各工廠合作辦理謝副會長提議聚餐會業已舉行三次成績殊佳第四次起是否繼續進行全體贊成繼續沈卓吾馬樹周尹鶴林等均有演説餐畢盡歡而散已九時有半矣 
[閘北三段救火會開會紀]  
閘北三段救火會於七月一日晚八時假座老靶子路粤僑商業聯合會開籌欵購車聯席會議正會長陳炳謙副會長鄧志揚黄季植董事鄧傑卿徐其相黄寳賢黄彰發馮梓才梁少堦俞宗周歐閣星南張晴甫俞星曜及會員等先後到塲由正會長主席報告開會宗旨以現在閘北市面繁盛高房大厦鱗次櫛比向有救火器械不適於用擬趕籌捐欵定購新工邦浦惟該價值元二萬兩之數請到會諸君盡力捐輸以期集腋成裘云云演説畢全塲鼓掌即經到會諸君各自認捐頃刻得五千四百餘元嗣後討論續捐辦法議畢已鳴鐘十下矣 
[證劵物品交易所消息]  
上海證劵物品交易所市塲揭示第三百十一號云民新銀行股定於七月四日開始定期買賣兹將該銀行内容列後一股本總額一百五十萬元一股份總額三萬股每股五十元已繳四分之一計十二元五角現由股東會議决自八月六日起每股再繳四分之一計十二元五角共每股合繳二十五元一總行地點上海一結賬期每年陽曆十二月一利益分配每年所得纯益金先提出决定公積金二十分之一餘按下列各項由董事會議分配後提交股東會議决定之（甲）特别公積金（乙）股東紅利（丙）董事監察人酬勞（丁）行員槳勵金（戊）剩餘金又第三百十二號云七月四日起民新銀行股之本證據金每股定爲二元其代用價格每股定爲十元 
[組織會計事務所]  
寳山曹讞六君前畢業於南洋高等商校擔任銀行會計職務有年對於會計上頗有經騐呈經農商部核准爲會計師在江蘇省區域内行使職務近聞邀請交通滬行鄭陳二會計爲襄理擬組織會計事務所於寳昌路一九四號爲社會服務不日即將成立云 
[啓征十年份上忙]  
中華民國十年份上海縣上忙錢糧業奉沈知事定於七月一號設櫃啓征前日開始征收是日又傳各圖地保到署諭話着令趕緊催繳云 
[復善堂定期施診給藥]  
小南門外復善堂向例每交夏令延醫生就堂施診給藥兹經堂董規定舊曆六月初二日始於二五八三期上午聘定内科醫生三人外科一人仍在堂内分任察症隨方給藥已徧貼廣告俾人知悉矣 
[閻瑞生影片將運往外埠]  
中國影戲研究社假夏令配克影戲院於前日起映演閻瑞生片共計十大本甚爲清晰聞此片即欲運往他埠故在申開演爲日無多欲觀中國自攝之實事警世影戲者盍往觀之 
[閘北火警彚紀]  
新閘橋北大統路萬順酒店起火延燒鄰居劉姓鹹肉莊一案該店主鎭江人陳筱寳經四區顏署長傳訊據供起火時店中人睡眠正酣不知如何肇禍奉判暫交妥保候查明實情及曾否保險再行核辦 
閘北姚家宅婦人朱沈氏家保有火險銀三百兩前日黎明時樓上忽然起火由衆鄰居帮同救熄僅燬蚊帳床榻事後經四區顏署長查得該氏家僅有出售之草鞋數十雙恐有别情將朱沈氏傳訊一過判交妥保聽候查辦 
[查獲拐案男婦及被拐女子]  
拐匪李培之拐婦李王氏前日在蘇州間門附近途中拐得十五歲蘇州女子殷巧珍來申即換乘江華輪船擬往漢口圖賣當爲救濟會調查員余杏鏞等到輪查獲立送地方廳訊辦午後奉周檢察官研訊之下判李培之李王氏分别收押殷阿珍發交該會留候查傳家屬來案認領 
[養媳服毒自盡之蒞驗]  
前日（一日）午後有彭松林者投上海地方檢察廳具狀訴稱四十一歲海門人家居中華路小西門北首向在某報館爲機器工人家有養媳名普曹大新今年二十歲過門來家巳有多年惟因我子遠商漢口故未完姻舊曆五月二十二日午後大新因汲水不慎潑翻地上當由我妻面訓數語詎大新竟背人吞服赤燐自盡二十三日仍在家操作至二十四日下午毒發經民人向之詰悉亟購藥水救治惟已不及於是日夜半斃命今日（聞二十六）日）正欲備棺成殮間忽來不知姓名之江北婦女數人趕來霸阻成殮聲言爲死者之寄母並將室中物件撃毁民人情急報告二區二分所令飭到廳報騐等語許檢察官諭候次日上午往騐昨晨九時許許君率同沈檢騐員並法警等蒞塲相騐彭松林偕妻彭楊氏投案伸訴一切二十舗地甲亦投案候示許君問曰霸阻成殮之婦人何在彭稱現在不知去向許君即命騐得委係吞服赤燐而死填明屍格判彭趕緊棺殮如果再有他人出阻應即扭廳訊辦彭楊氏令帶廳發落 
[科罰花會賭徒]  
潮州人周某在虹口嘉興路橋相近私設介安花會大廠雇有寗波人李阿甫郁阿卿爲航船誘誘愚人賭博歛錢前日經滙司捕房包探王桂生陸迪奎偵悉稟由捕頭派西探勞勃生往三泰路一百十一號七浦路九百八十號兩處屋内抄出介安廠所發早簡開太平正願晚筒開必得月桂之報告單及賭洋將李郁二人拘押昨晨解經公共公廨陸襄讞會同日謂領事林出君質訊之下姑念李郁二人皆係初犯各科罰金二十元連同賭欵一併充公花會字據銷燬 
[違犯烟禁之科罰]  
浦東人馮妙福因在山東路環吾廬寫真店樓上閲設私烟間被捕查悉曾將烟客五人傳至公共公堂訊明處罰馮因被逃奉飭提究在案昨經總巡捕房包擐邵仁初將馮提獲旋解公共公廨經中西官訊供不諱以馮故違禁令判罰洋二十元充公示儆 
[法公堂訊案彚紀]  
（一）朱守廉控林萬興糕店之林阿五虧欠米洋五十八元請追林供店係王桂生所開米欵亦所欠判着限交王桂生到案昨又傳訊原告稱王托人商勸折還洋四十元了結請堂上核示判准予銷案（二）時永書虧欠趙長順租洋三十九元被控法公堂判着分五期拔付昨趙投稱到期向索非但不還反出言辱駡請求訊究時稱有憑據一紙趙不允交還故此不拔陳讞員判將到期之拔洋先行繳案俟拔清後憑據准予發還（三）黄冠臣前投法公堂控稱錢愛松前將支票掉換去現洋一千元另外洋三百元到期往收無着向原主催付又來期票洋一千三百元惟此項期票亦不作憑故投案求追錢稱欵係金子庭所欠與商人無涉判交保出外限交金子庭在案昨已届限傳訊錢稱金現回紹興函催未來已差人前往催伊來申請求寛限交案中西讞員判展限十四天交金到案候訊逾限不交如數還清（四仁康） 
錢莊倒閉後各債權具控法公堂由丁紫垣等爲清理員將賬清理在案昨日郭蘭克律師代表稱丁將賬理明公攤後尙有銀一千三百兩該債權人等不來領取可否准予登報一月如逾限再不來領歸前各債權人均派請堂上核示中西讞員判准如所請結束清楚後呈報公堂核奪（五）王玉林前投法公堂控伊妻高氏私逃等情後因高氏請求離婚判該氏貼償另娶及撫養小孩費洋五百元到限後高氏堅稱無力躉繳祗能爲女王得資陸續交付判先繳二十五元餘洋分期交付詎祗繳五十元餘置之不問昨日原告由巴和義務律師投稱該氏有意刁延請堂上如數追繳陳讞員判尙少四百五十元分兩個月繳清仍交原保 
[介紹同濟雜誌]  
吳淞同濟醫工學校師生欲以科學救中國之危弱爰本其平日研究科學之心得發刊同濟雜誌現第一期創刊號業已出版内容頗爲豐富昨承惠贈一册書此誌謝并爲介紹 
[誌謝]  
昨承中華圖書館惠贈第一百十六期禮拜六兩册又中華書局惠贈第一百十四期英文週報一册誌此併謝 
中國職業敎育社通訊 
[徴求社員各隊隊員一覽]  
上海第一隊隊長王儒堂副隊長趙晉卿隊員裘昌運孔庸之孫梅堂陳惠農陸維鏞朱吟江聞蘭亭林康侯管趾卿樓恂如上海第三隊隊長簡照南副隊長李暮隊員鄔挺生陸炳謙簡琴石許奏雲李叔孝鄭健盧黄公幹陳伯南周柏生唐伯耆上海第八隊隊長郭標副隊長劉生初隊員林海籌郭瑞祥何廣生郭恩公陳炳祥李業笙吳釗李蘭舫霍冠民唐子祥上海第九隊隊長聶雲臺副隊長黄樸奇隊員王頌來郭叔良徐樹滋黄冰佩上海第十三隊隊長許秋帆副隊長陳震東楊筱堂隊員曹錫庚江趨丹余東升曾紹棠陸質雅陳漢民許兆豐許建屏曹讓之上海第十六隊隊長沈信卿隊員楊翼之龔子英沈肅文潘秩四吉卓民上海第二十一隊隊長包逹三副隊長徐聖禪潘曾蔭隊員王挽瀾王少卿姜純卿盛醒潮上海第二十三隊隊長張效良副隊長張伯初隊員丁潤庠丁庚丁純濤宋立峯上海第二十四隊隊長張叔良副隊長黄警頑隊員周厚坤張貢九周蒼柏陳謙夫莊百俞胡孟嘉張叔滋陳布雷周越然徐芹香上海第二十五隊隊長朱叔源李孤帆隊員龐松舟葉漢丞朱漢江馮文若諸人龍高騫王奎五顧鑄金黄揆百南京第二隊隊長朱步蘭隊員鄒濟丞李鷺賓孫譽韓林侣雲王參雲嚴文仙 
雜評二 
[馬廠紀念訥]  
回念民國六年段祺瑞摧翻復辟一時馨威赫然國會定爲紀念乃曾幾何時每經紀一次令人發生感喟一次去年紀念日正值直皖戰事發作之時未幾而段敗矣安福罪魁纍纍入交民巷矣今年紀念日由交民巷出之復辟罪魁張勳將就林墾督辦職矣將復還上將軍矣督軍也巡閲也扶摇直上今後張勳之勢力行將回復民國六年以前之張勳勢力然則中國之功罪無定忽而罪魁忽而功首變化莫可測度今事實上摧翻復辟之陳跡早已湮滅情勢早已大變而紀念則依然紀念也嗚呼 
 
 
 

Page 16

 
 
   
 
 

Page 17

 
 
   
 
 

Page 18

 
 
[（第九十二期）一週間世界大事撮要圓]  
英國帝國首相會議開幕經旬而此間所得消息至鮮蓋其討論外交政策始終嚴守秘密路透電所傳無非一鱗一爪未能探厥究竟英日續盟問題據孟卻斯德指導報電訊謂加拿大代表因該盟約目的已逹今已不復適合國際新精神又因深恐續盟將引起對美競爭軍備故竭力反對續盟惟據倫敦另一消息則謂外間所 
傳反對之説純屬不確雖有印度代表獨持異議而不難疏通嗣據倫敦確實消息謂英日續盟問題大約將延宕數月在此期内現約仍有效力俾容加拿大與澳洲首相有歸國與閣員磋商之餘地如有必要尙須取决於人民云云觀此則前所傳反對之説不爲無因然所謂反對者並非以聯盟在遠東附造成何種局勢而反對也蓋恐一旦美日戰爭而英國受聯盟之約束將牽入對美戰爭也故如能明白表示英日續盟絶無聯合防美之意味則亦無有反對者矣 
英國礦工直接投票其結果反對接受礦主條件者估三分之二以上之多數决定繼續罷工其幹事部并運動其他職工聯合會與之聯爲一氣舉行全國在罷工其形勢之險恶與兩月前三角同盟决定響應之時如出一轍然至本週職工聯合會竟拒絶礦工之請於是大罷工之禍可不致實現其後首相喬治又復邀同礦主礦工雙方在商部會議談判二日立即妥洽决定七月四日開始上工延宕三月餘之罷工風潮遂告結束同時織工機匠之减薪風潮亦均先後解决停止罷工矣 
[信託公司之業務一葛錫祺譯]  
一受託人信託公司而受人之託則信託公司即處於受託人之地位而此受託人又得以受託之情形分爲（甲）遺囑受託人根據遺囑而成立者（乙）合同受託人根據合同而成立者兩種而遺囑受託人又以直接受託與間接受託之不同分爲（甲）直接遺囑受託人（乙）裁判所選任受託人兩種直接根據遺囑而爲受託人之時遺囑上多將受託人指定故受託人將遺囑執行人所應託付保管之財産考核之後即着手進行其職務但普通信託公司以受託人而兼遺囑執行人者爲多信託公司當承受遺囑之時在管轄裁判所宣誓同時又提出擔保物件而後方可開始其職務此爲實際上之次序又信託公司以外之人受人之託而爲受託人時亦與此同然就原則上言之則信託公司當處理此等事務之際實無提出擔保物件之必要但遇選任裁判所或其他官吏之主見以有擔保物件爲妥適之時則信託公司却不能拒絶之其有拒絶者則裁判所得解除其選任 
擔保金額之酌定其標準有四（甲）以受託人之責任爲基礎由此例主義而酌定之者曰責任比例主義（乙）不問信託公司資本之大小事業之如何命其提出一定之金額以爲擔保之具者曰定額主義（丙）隨公司資本之多寡而酌定其提出金額者曰資本主義（丁）斟酌資本主義及其他事情而定其擔保金額者曰折衷主義由理想上言之自以取責任比例主義爲最善然就　際上觀察之則採用此主義於實行上頗多困難故今日殆無採用之者 
根據合同而爲受託人之時即所謂合同受託人也依據合同本旨而履行自不待言並須刻刻不忘善良管理人之存心存實行之又若以信託資金購入物品等則對於資金所有者之責任必須善自斟酌其由賣買所得之利益亦不能不定一處理之方法但受託人而欲營賣空買空之事業則爲法律所嚴禁 
英國信託專門學家敗衣烈爾氏著有受託人之義務及責任一書其中謂受託人之義務究爲何若之問題與其作爲法律問題母寗作爲實際問題而觀察之並列舉左列數條 
（一）理解信託事業之條欵 
（二）恒將信託事業之條欵牢記於腦中 
（三）服從合詞之主旨 
（四）管理他人　件無晏於用意周到之人管理自已之物件 
（五）其關於投資者須將信託證書或遺囑之文字精細參核 
（六）凡關係對於不動産之投資等尤不得不依據各該有關之法律命令 
（七）對於立於利害關係人地位之受益者須報告信託資金之狀况如遇有對面人之質問時每須因其質問而對答之 
（八）信託之實行不能圖謀自已之利益其關係於賣買之受託人尤不得自買信託財産之全部或一部又受他人之賄而轉讓之者亦有禁止之列 
因受託人違背義務而發生之信託犯規得分有意無心兩種在英國如前節所述受託人自已購入信託財産爲信託犯規又對於兩重擔保之放欵及違背遺囑亦 [ＩP>利用電力行使之戰艦爲信託犯規又有因無心之過失而發生之信託犯規例如往往因受託人將信託財産忘却過户從而日後發生訴訟問題者是也對於受託人之限制最足注意而此限制之解釋自宜常取嚴格故若於託付之際而有特别確定之範圍時則受託人自祇有關於該當部分之代理權所可認可者僅爲論理範圍内代理權之使用耳例如對於動産賣買之代理權中抵當權之規定當然不包含在内是也但受託人通常於有明白規定代理權之外無賣買動産之權限又若將此等財産賣買時受託人亦斷然不能不留意賣價與市價之關係此時受託人賣得之價若較諸通常精明者賣去同様財産所得之價爲低廉則對於相差之數不能卸却責任在賣買不動産時亦然但關於不動産之賣買須有明白規定之代理權自不待言 
受託人之責任旣如前述有如此之重大則立於受託人地位時於未訂合同之前須有精細之調查充公之注意方可承受其受託之責夫而後於實行信託合同之時謂絶無絲毫危險之發生仍在未可必之列於是乎知對於信託公司如不加以袒護則信託公司當其承受信託事務之時度必有不能不躊躇者法律上允許信託合同中挿入免責條欵者正爲此故也但此種免責條欵僅限於正當範圍以内若遇有詐欺故犯或重大過失時法律上自不與以袒護換言之對於詐欺故犯等雖訂有免責條欵亦歸無效同時爲回復原狀與其他救助放棄對於裁判所之訴訟權等之合同亦歸無效兹將故犯怠之外受託人之免責條欵例示於左 
ＴＨＥＴＲＵＳＥＥＳＢＬＬＮＯＴＢＥＬＩＡＢＩＥＥＸＣＥＰＴＦＯＲＩＴＳＯＷＮＷＩＬＬＦＮＬＤＥＦＡＵＬＴＡＮＤＦＮＴＩＯＮＡＬＢＲＯＵＣＢＳＢＯＦＴＨＥＳＡＪＤＴＲＵＳＴ（未完） 
[遠東之棉子工業]  
中國棉子較美國印度埃及者稍小其可含油質約爲百分之八五印棉子則可出油百分之十三埃及者約出油百分之十六中國棉子所製成之餅用以　畜與他種子餅功效効悉敵 
來源遠東各地棉子産額與輸出額最巨者當推中國高麗與法屬安南亦稍稍産之泰半運至日本中國棉子之外輸也自一八九一年始其時爲量極小至一八九五年始其時爲量極小至一八九五年輸出總額驟增至四五○○○噸蓋適經中東戰後積貨甚多故有如是之鉅自是厥後未故有如是之鉅也自厥後未見有超過此量者一九○九至一九八年中國棉子每年輸出額平均祇爲一六○○○號噸然至一九一九年驟增至四○○○○噸近來棉植年復增多將來棉子之産量定必較今更巨也然棉子增多未可即視爲其輸出額將增之豫兆蓋中國油業方在萌芽榨油廠之正在創建中者不一而足對於棉子之需求亦必甚殷國内每年所産棉子定將爲其收去一大部份也現在内地舊式榨油廠及上海之新式廠每年所用棉子爲量亦頗巨云重要輸出中心點自一八九一年至一九一八年中國輸出棉子爲量最巨之商埠爲上海與漢口然自新式榨油廠發現以來棉子出口額爲之减少一九一九的自天津輸出之棉子約佔全國産額三分之二漢口次之上海之輸出量則較前大减大減矣杭州岳州長沙沙市亦有棉子輸出惟數量不甚巨耳兹將一九一七年至一九一九年三年中自中國輸出棉子之總量及各重要商埠这輸出額列表説明之各重要商埠之外輸擔數一九一七年一九一八年一九一九年擔擔擔 
天津六四·九五二五四·九一一四五八·八三○沙市六·三七六 
長沙四·八九八 
岳州九·二六一 
漢口七○·七○一三三·五八三一七九·三六七上海一三七·七三五六四·八九九七·六六八杭州六·三○○四·七六○九·二四八 
全國三七○·三八○一六五·三○三六三三·二七○製法無論土式或洋軋機所出之棉子即可直接輸出時或於未裝船之前貯諸棧中經多日之久然此非必需之手續也若能使之乾燥而後輸出則甚佳蓋濕氣旣除可减其重量也 
裝法外輸之棉子裝於蔴袋中其重量則因所帶棉纎維質之多寡及乾燥之程度而殊異左列兩表中蔴袋所貯之重量爲敢通常者 
（甲）平均净重每袋一二○磅 
平均毛重每袋一二一·五磅 
平均體積每袋四呎五時 
平均二二四○磅之毛體積八十一呎五時平均二二四○磅之凈體積八十二呎五時（乙）平均凈重每袋一三三磅 
平均毛重每袋一三六磅 
每袋平均體積四呎七時 
平均二二四○磅之毛體積七五呎六時 
平均二二四○磅之凈體積七七呎二時 
銷路中國棉子之銷路以對日者爲最大自一八九一年始日本即爲該貨之大主顧他國時或收購中國棉子然爲量極小甚爲僅見也於近時期内諒無他國能與日本爭購此貨者也 
用途棉子用途不過供製棉子油之用現爲世界油料中重要之物品棉子殼爲烟草田最佳之肥料華人用棉子油製長並用以代煤油棉子餅爲極佳之畜食及肥料 
[關於英日同盟之輿論一束]  
關於英日同盟之輿論本刋已譯證四篇其論調皆以英日續盟爲有害於遠東和平而大施抨撃者也今譯字林西報格林氏之主張續盟論以相比對 
（其五）字林西報格林氏ＯＭＧＲＥＥＮ之論文 
今年七月十三日爲英日同盟是否賡續最後决議之期所以不按約文取决於一年之前而延宕至今者以世界大局變幻莫測俶擾不定也現在之影響於遠東安危大且重者莫此問題若華人之研究此問題者能於反對續盟外特俱見識者寥若晨星約文簡單明瞭然無論於精神上條文上皆未澈底遵行則爲人所共認而不容諱飾者也惟反對此約者每忽於其所獲實質的利益並昧於將來續訂後可得之美果亦爲憾事日本今在蜕變期中其所抱負至高至遠英日同盟從而扶翼之發逹之厥功不小然反對此約者未嘗見及此也彼等回察往事之際置重要之觀象於不顧而反認被非常情勢所釀成之暫時的情狀爲永久的不探本而惟末是慮失之遠矣 
一九一一年之約文以一九○五年者爲本若此約不續於一九一一年安知日本將不與德聯盟乎日本之軍閥少時受敎於德人長而惟德之武力是慕聯德固爲其所極願者也若一九一一年之約有縱日聯德之弱點而無於一九一四年使其遵行國際義務之實力則世界曆史與吾人今日所見者大相懸殊矣若大不列顛不克假助於日以廓清青島德人之勢力則歐戰之命運亦將與今所得者大異也大戰期中爲協約國收復青島殲德海軍斯比將軍ＶＯＮＳＰＥＥ之艦隊於福克蘭羣島ＦＡＩＫＬＡＮＤＩＳＬＡＮＤＳ（在南美大西洋西端）間護送澳洲軍隊安然至歐巡弋於地中海中凡此皆英日聯盟之成效也至於舉世所厭惡中國所痛根大不列顛所蔑視之日本政策則發生於上述事項之後而可以當時歐洲之大勢解説之日本之海軍界受英國之陶鑄其親英之熱度與其他各界之親德者同一心理無有軒輊故在歐戰之前日本海軍界氣燄特甚迨戰興之後海軍難以展其長德國軍勢日見强固坡蘭塞爾維亞羅馬尼亞相繼破壞加里波里陷落西部陣綫夁約軍竟無寸進日本之軍事家於是始覺海軍之不足有爲而陸軍之可以制勝矣一九一五年德皇對其軍士宣稱秋葉未落汝曹可得和平雖荷蘭大諷剌晝家以警惕之筆寫德皇大言不慚之狀爲世人諷然苟日本軍閥篤信德人之必勝以與德聯吾人亦不能妄加攻訐也日本恐德人一旦勝利則將在遠東任情要索故乘其尙未告捷之時提出二十一條要求壓迫中國先樹根基以防他日爲德人所箝制後之以無數小借欵供給中國官僚及督軍者半因戰事變幻莫測苦無投資之處半因現金横流入日以易軍用物品日本商人驟得多金貸於華人以換其食品與原料故吾人評論日本時須以其經濟困難狀况人民拮据情形加以攷慮方爲平允也 
余爲此説非欲將日本一九一五年至一九一八年之對華政策曲爲辯護祇特陳述事實耳猶有進者吾人若以西方人所深解德謨克拉西嚴格的意義評判日本之政治則可知日本於德謨克拉西之程度尙極有限也然日本德謨克拉西潮波之猛進與其工業之發逹有並駕齊驅之勢現今政權在握之明治維新派之遺老於其間之消長知之最悉彼等恐新派人物奪其權勢故爲自衛計襲德人故智竭力爭榮於樽爼間以遮蔽國人之目而掩飾其短此所以冒大不韙而横行於國際間也雖然彼等亦頗知趣協約國告捷未幾忽自宣告謂自是厥後將不再以借欵供給北京政府以釀成禍患而使舉世不寗矣此等佈告頗若自損尊嚴而堕信用然東京政客之善於趨時臨機知變亦可以槪見矣 
日本外交政策之變更爲象頗著而爲端頗衆當新銀行團始創之時日本要求滿蒙除外後竟屏絶此念而無條件加入之此盡人所知者也然猶有責其居心叵測者實屬不解日本軍閥對於滿洲雖愛之甚切然亦能順世界潮流而變更其志趣此項外交方略之變更非但令世人知日本軍閥爲識時務者並亦足徴日本政潮中經濟界之勢力之漸形膨脹也日本政界反對新銀團之態度拉門德氏知之最悉然當其離日之時彼輩已大變初衷歡然願加入此團矣觀近時拉氏在倫敦之演説對於日人信仰新銀團之情仍極滿意拉氏一年又半之慘淡經營備受阻難未嘗徒勞無功而反足以鼓勵精神終收美效則爲拉氏所堪自欣慰者也雖然苟不假 [ＩP>利用電力戰戰艦内部之機器助於日本新理財者之勢力則日本對於滿蒙除外條件决不能全行放棄而拉氏亦不能信新银團終不爲畫餅也日本舊軍閥舊治家勢力之退縮其象不一而足一九二○年春衆選舉運動勢頗猖獗世人之視之雖未免過於嚴重然爲民氣膨脹之特徴固亦無疑也某議員今春二月間在上議院中對於小徐逃出日使館及其陸軍部處理青島之政策大加抨撃亦可舉以爲日本新勢力崛起之明證也日本上議院對於青島問題亦嘗再事辯論其無結果雖與英之上院同然此等辯論往往能收激發民氣創造輿論之偉功也日本政商兩界中熟悉中國情形以改革日本外交政策爲請者不僅該議員一人觀近時原内閣私邸中之日本屬地總督會議主張以青島歸諸公有撤消濟南鐵路防兵退出西伯利亞各端而后得窺日本政治新思潮之一斑矣反對英日聯盟者一若承認日本舊勢力不可消滅而將永久存在庸詎知日本舊勢力一得此項默認便可永久存在矣反之若按諸事實認其爲日就消滅則新勢力便可藉以伸張而舊勢力將不攻自殘矣 
至於中國對於英日聯盟之態度吾人可斷言其關懷之切無有能及之者其關懷之心理則極躁猛北京政府頗不愜輿情然當其致牒文於英政府聲明苟續約中未得中政府允可擅將中國牽入則將視此等行爲爲蔑視邦交之舉動時中國各地學子翕然相和願爲其後盾實則英國政府决不昧然續訂此約以惹起華人之驚疑而危及英國在華固不之地位也此約果見賡續其條欵務極明瞭而爲中國所能贊同者雖然即使他國訂立條約擅將中國牽入中國實無驚疑之可言蓋中國積弱而紊亂又不統一天産富饒而未嘗開闢處於今世實爲亂源列强於此偉大火藥廠之四週築籬以防患固亦理所當然者也藍辛石井之換文近時新銀行團之组織皆實行此義最顯著之舉動也反對續約者以爲苟毁此盟中國内亂即可平息國基即可鞏固然此説亦有可疑之點凡盟約之已歷有年所者一旦解除難免無釀成惡果之慮萴英日同盟尤不可率爾廢棄否則日本將頓爲國際間不齒之國信用墮落而人將不願與之爲伍矣日本爲世所棄勢必與喪心失魄之黷武國聯合而與在華有商業關係之各國奮鬭退出新銀行團亦爲其急不容缓之舉並將重執長戟以臨中國世人對於弄此戟者已備極疑懼矣今日本據中國臥榻之旁利用其内訌自擾之機會自不難使之爲附屬國也故華人之所當應者不在契約之修改賡續而在其一旦解除也 
此约之須修改固無疑義者也滿洲門户須切實開放凡有破壞此端者須嚴加箝制英國商人之志願惟在於此而欲平中國之義憤先當以阻遏此後激動其義憤之原由方爲上策一年前有署名ＤＩＰＬＯＭＡＴＩＣＵＳ者投稿於字林西報對於英日聯盟問題發揮詳盡其結論頗足與此相發明今録之如下吾人爲中國着想固亦極願續修英日同盟之條欵俾英日華三國均有利益苟續約背乎此義則必將召中國强固輿之反對若日人願續此盟大不列顛不難施其固有之勢力恢復其對華友誼而令中國明悉日本對華態度實不若中國學生所慮者之强项也吾人深信英人極願中國平息内爭早日統一而日臻强盛並敢必日本商人亦具此心然則英與日何而不能互相提携其訂互相獲益之約以自惠并惠及各國在華商人也哉上述議論可代表英人對於英日聯盟最健全之輿論而亦足表示日人最良善之意志此約果據此義續訂則加惠於中國者當亦匪淺也 
[日本之顏料工業]  
在歐戰以前日本並無顏料業之存在國中所用顏料大抵自德國輸入一九一三年德國輸至日本之顏料計六千噸值價八百萬日圓及歐戰發生德貨停止輸入顏料市價飛漲於是日本之顏料工業遂隨之而發生矣據横濱商會之報告謂一九一五至一九一七三年間顏料工廠竟自五十所增爲七十所一九一八年東京府之出品值價竟逹三百五十萬日圓然至年終則顏料市面大落因之工廠大受損失停閉者有之减縮工作者有之至一九二○年十月一日實行訂正顏料輸入税法案以圖救濟然亦未能使其恢復歐戰中之氣象也兹將近年來東京府之顏料産量列表如左 
值價所佔總産量中之成數 
一九一七二·九○九·二五二百分之二六·八一九一八三·五二○·八六○百分之一四·三一九一九一·七九二·八一○百分之二六·○ 
 
 
 

Page 19

 
 
一九二○至五月爲止一·五○三·八四一百分之二○·五觀此日本之顏料工業雖僅發於一九一六年而在一九一七年其值價約已近三·○○○·○○○圓此其原因蓋在需求之殷急與市價之高俏也至一九一八年出産值價增至三·五二○○○日圓然在是年年終大戰休止顏料市價一落行丈於是東京之顏料工業受世界趨勢而亦大受打撃矣 
至一九一九年則顏料廠之停閉或減縮工作者甚多是年産額祇當上年之半業顏料者者惟恐年終德國顏料或將重行輸人故皆不敢抬高價格然至年終德貨竟未輸入於是一九二○年初顏料工廠大都重整旗鼓積極進行故在是年迄於五月杪其産量值價竟逹一五○三·○○○日圓較之上年同時期内超過數倍矣然自入夏以後日本經濟界迭起恐慌顏料業亦受其影響故下半年之産量必將大爲減少云 
[美國烟業槪况纸烟毒濔漫於全國]  
每年消耗總數逹十五億元 
美國用科學方法養成吸菸之習慣因以發展極大之工業而此種工業實與商業農業有密切之關係近年以來各烟廠组織之完備銷售方法之新穎無不精益求精日新而月異是以纸烟锡茄以及他種菸類産量激增堪稱斯業之全盛時代矣大工廠除設總發行所外並在各國開設分銷處同時刋登最離奇觸目之廣告於報端以推銷該廠自造之各種紙烟錫茄及烟餅之類（按菸餅約四時乘六時大小厚一時之三分之一美國中下等社會有此癖者甚多大半工匠機師等嗜之）因廣告效力之大而烟類銷數愈增然猶日謀進步不敢稍怠也時或贈送奬劵以引起主顧之注意凡獲得此類奬劵者可向總公司調換各種奬品上自汽車鋼琴下至各種零用器具不等然纸烟之銷數雖因此大增而同時其他烟類則減少矣二十年前吸紙烟者爲一般人所輕視但至今日凡遇讌會幾無不備有纸烟即婦女吸烟者亦復年增一年各製菸廠爲鼓勵女子吸烟起見製有特種纸烟以應社會之需要每年出數亦屬不少云 
美國之烟草除自有極大之牧獲外每年由他國輸入之各種纸烟數之亦頗多其總值在一萬萬元以上如古巴菲列賓之锡茄荷屬東印度荷蘭墨西哥古巴三多明哥及小亞細亞之烟草等是也 
美國烟葉收穫情形按一九一九年調查報告美國從事種植烟葉之農人有三十五萬人土地種植烟草者有一百八十五萬九千七百畝收穫約值五萬四千三百萬元地價各地不同祇可約略估計每畝自百五十元至四百元不等烟葉總值居美國主要農作物之第六位其值雖不及稻棉麥草燕麥之多然已超過於蘋菓紅莓苔子橘桃鵲荳麻黄荳糖漿及帚黍之總值與全國番薯之出産額相等較之大麥尙多兩倍半有餘是亦可驚矣 
欲知烟葉收穫值增加率之驟閲一九一九年以前歷年比較不難自明矣一九一八年共值四○二·○○○·○○○元十年前即一九○九年共值一○六·○○○·○○○元一八六六年共值三七·○○○·○○○元一六一八年僅在佛及尼亞殖民地略有種植其值祗有一○·九五○元且大半係輸至英國者美洲南部爲産烟最盛之區自一九一三年至今七年之中農作物大加變遷蓋一般農夫皆决意輸種菸草或竟棄棉花而以烟草代之矣當一九一三年時種植烟草之土地祇占一二一六·○○○畝今則增多百分之五十一矣現在美國國内菸草業之大權握於四大公司之掌中其資本金總數一·五○○·○○○·○○○元股票在市面上賣買交易者有五·○○○·○○○·○○○元以上而每股所售利息常超過其票面之價值至吸烟之附屬品（如烟匣烟嘴等）則幾各店都有發售如雜貨店藥店水菓店菜館等皆有之國内烟商有七十萬家之多每家通常存有紙烟及附屬品等平均值價一千元其總數即爲七○○·○○○·○○○·○○○元據某大公司報告每日常有主顧五十萬人在一九二○年其營業總數逹八千萬元之多云 
四人中必有一人爲有烟癖者吸烟附屬品每年消耗逹一五○○·○○○·○○○元以上其數亦可謂巨矣查此數超過全國生絲産額總值幾與橡皮出産額（車輪胎亦在内）相頡頏較之汽車及運貨汽車每年出産總值僅少三○○·○○○·○○○元而投資於斯業之資本金幾與投資於汽車工業者相等然論其出産額增進率之神速則汽車業望塵莫及矣統計國内吸烟人之確數殊難調查但據某大公司宣佈謂烟界總數百分之五由彼一家供給該公司每日有三顧五十萬人苟以每天五十萬人推算則吸烟者大约有二千八百萬人易言之即美國全人口四人中必有吸烟者一人由是以觀國中成年人幾乎無人不吸烟矣從事於烟草事業及與菸草業有關係之工業人民之實數亦無從臆度但從藉以爲生活者方面而論如種菸草之農夫製紙烟之技師工人烟商銷貨員印刷人廣告專家貼招紙人製匣類人總理人以及中下級辦事人員等大約估計約在三百萬人以上 
紙烟之普及美國人士厭惡紙菸久矣然竟能使各級社會有吸烟之習慣甘之若飴其中確有一種特别要素焉推其原由六年前已下種子不過最近三年中發展尤爲速神彼時美國正在參加歐戰最酣之際也然在十五年或二十年前竟有數州以法律規定實行嚴禁發售紙烟者矣見有吸烟及私藏者均不免逮捕受罰但此法實行未久漸變爲一紙空文而已據一九二○年内國税務部報告是年國内製造紙烟較一九一九年出産額增加十二兆枝锡茄增加一兆八千萬枝烟枝售價雖昻生活程度雖高而有此驟增之數實足以驚人矣蓋二十年前全國紙烟出産額僅二兆有半至一九一○年已近八兆較之一九二○年之産額尙少百分之五六四而十年來锡茄之增加率則無若是之鉅一九二○年外國進口之烟枝則加百分之二十六同時人口增加僅爲百分之十四可見個人之消耗率大爲增進際此紙烟锡茄盛行時代而烟絲及烟餅之類則銷數反爲減少在一九○○至一九一○年之中烟餅確較前十年增加百分之五十六但至一九一○與一九二○寸年之中則較之一九○○與一九一○之總數減去百分之五矣 
論美國烟草事業之前途正所謂方興未艾者矣預料今年（一九二一）營業總數尙須增高所謂美國式紙烟係採取外國及國内之頂上烟葉用機器製造出貨迅速價廉物美因此銷數益復擴大論其出口一九二○年烟葉（原料）輸出值二○○○○○·○○○元一九一九年輸出一○○·○○○·○○○元同時纸烟運至歐洲大陸英國印度暹羅海峽殖民地中國菲列濱者值三五·○○○·○○○元锡茄及方頭锡茄亦有輸出约值九·○○○·○○○元中國爲消耗紙烟最大之市塲其他比利士英屬印度海峽殖民地之意大利均爲美國紙烟消耗之地 
惰逸愈甚吸烟愈多關於紙烟消耗值驟增之統計表頗足爲心理學家研究之好資料據烟業家云近年以來紙烟銷數驟增之曰蓋因紙烟一物實爲唯一安神妙劑當世界大戰之時各國兵士都認爲需要之品無不備有充量之紙烟從此兵士吸烟之數日增自不待言同時一般普通人民吸烟之習慣亦爲同様之增進一九一三至一九二○年七年中紙烟销數之驟增非無故也 
美國紙烟出産總額一九一四年爲十四兆枝至一九二○年增至五十兆枝增進之速實屬可驚當休戰條約簽字之年即一九一八年時美國出産紙烟總數爲三十兆枝至一九二○年又增十四兆枝矣 
九年度通商各口貿易總論（五） 
出口土貨出洋本年計值關平銀五萬四千一百六十三萬一千三百兩以本年平均匯率每兩六先令九辨士半合之金鎊爲一萬八千三百九十二萬八千九百六十二鎊較之上年短少八千九百十七萬八千一百十一兩考其主因皆由國外銷場縮小而存貨又多所致按之各國實在市况勢難推行盡行盡利至售價之低與關册載價之減當然有重大關係而現查關册載價之多少已不足爲貨量若干之標準兹僅以民國二年及八年九年之大宗出口貨量列表於下 
民國二年民國八年民國九年 
荳類荳産二二六三六○○○據三八七七一○○○擔三一三○○○○○擔五榖四○三七○○○擔一○二○九○○○擔一二三一五○○○擔棉花七三九○○○擔一○七二○○○擔三七六○○○擔蛋白蛋黄一五六○○○擔六○六○○○擔四二三○○○擔芝蔴二○三五○○○擔二八三九○○○擔二○五六○○○擔絲一四九○○○擔一六五○○○擔一○四○○○擔綢緞三四○○○擔三九○○○擔三七○○○擔茶一四四二○○○擔六九○○○擔三○六○○○擔山羊皮七七七四○○○張一三八三二○○○一○八三六○○○擔麫粉一一九○○○擔二六九四○○○擔三九一○○○擔如欲詳爲考查可檢閲本報告附列之士貨出口表其貨量之增加間有最爲顯異者如純銻生銻生鐵他類五金小麥麫粉紙烟赤糖白糖鮮蛋皮蛋鹹蛋等中以鉛礦砂爲尤著上年祇有三十四擔輸出外洋本年則有十五萬七百二十九擔之多而貨量之減少間有亦屬重要者如花土布紫銅錠蠟燭玉蜀黍米棉花乾肉鹹肉各種籽油緜羊山羊毛各種茶等再查貨價當以荳類産首屈一指其數爲八千五百萬兩餘則循序而下絲爲六千八百萬兩五榖爲三千七百萬兩各種皮貨爲二千二百萬兩以下數段内有爲各商家所通報者兹分列述之 
絲本年運出外洋之絲較上年遠遜白絲黄絲兩種上年共有十三萬一千五百六擔本年僅有八萬二千五百三十擔野蠶絲由上年三萬三千六百八十一擔减至二萬一千七百八十五擔蠶繭亦减去百分之五十本年祇有一萬五千九百二十五擔上年爲三萬四千七百二十六擔觀於以上各數即知本年至爲不幸惟一月問開始貿易覺有生發之氣迨後美國以存貨日增預料價格低落始行停購而歐洲方面亦謹慎從事不肯輕於嘗試以日本絲價而論歐戰之前每包平均售價爲九百日元本年一月間日美兩國内之投機事業高抬其價竟漲至四千五百日圓當三月間正在市面將頽之前爲三千五百日圓至七月間即降爲一千一百五十日圓此乃最低之度中國市面亦復如是廣州絲市民國九年至十年之一季開始即日見其退祇以匯價跌落絲價隨之而低足與日絲爭衝歐美方面尙有銷路嗣爲日本方面影響所及曁美國購買過多之故銷路爲之中斷於是廣州絲幾無交易之可言因而價格跌落市面存貨堆積不堪上海絲市無稍或異在二月間其價已逹高之度繅絲每擔爲一千四百兩此後後即逐漸跌落職是之故五月間新絲上市殊覺勝算難操幸於七月將交之時正值貿易否極之際國内銷場則見購買踴躍内地價格尙能維持於不敗直至年终時此項銷場止於衰弱而後已繅絲上春平淡無奇五月問廠家停歇下半年每况愈下好在尙有多數廠家能以十月十一月之期貨於春間價高之時早經議定故於市面之跌落少受影響况日本絲價大跌係在中國收繭之前而多數廠家復能以較廉之價購繭故期貨之成交獲利頗厚其有未經染指者反爲虧折甚鉅蓋五六月絲之收成不佳繭價太昻夫市面旣已疲敝若此加之日本方面價格又較上海爲廉是以無處行銷各廠家於入冬後被逼歇業者過半 
茶民國九年至十年之一季茶市仍舊十分不佳俄國銷路絶無影響貿易較上年尤甚中國紅茶前途暗淡逹於極點印度與锡蘭茶上年底價格昻貴當時投機者預料俄國將有大銷　而購買下等工夫茶及各種茶甚多何奈預料之銷塲迄未見諸事實於是倫敦發物黏滯新茶價格爲之跌落且無銷路漢口曁九江茶市大不遂心祁門茶收成計有五萬八千半箱售出約有一萬二千半箱每擔值價二十三兩至六十五兩質地適（一）茶關银八·八七七·一三五兩（二）棉花關銀九·二二四五一二兩（三）芝蔴關银一○·八三○·○七○兩（四）蛋白蛋黄關銀一一·九二八·一四三兩（五）生皮揀皮細毛皮關銀一二·八一二··九六八兩 [ＩP>九年度大宗輸出貨物價值比較圖（六）綢緞關银二四·三一七·四七七兩（七）五榖關銀三六·六三六·三九七兩（八）絲類關銀七六·九九八·三六○兩（九）荳及荳産品關銀八四·九三○·四五七兩（十）他類貨物關銀二·五六·七九·七八一兩中葉則較上年爲優茶令之初上等茶略有銷路寗州與武寗茶兩種收成計有一萬二千半箱漢口茶本年已不由外商採辦收成僅有三萬四千半箱華商購去計有四千半箱尙有前兩年存茶七萬半箱未能售罄緑茶内地收成計有十六萬六千半箱質地優美其爲上等者銷路頗暢下等則無處出售非洲北部運去好茶甚多因中國緑茶仍爲該處士人所樂用惟中下兩等未能得有銷路祗覺供過於求耳緑茶統共約銷十萬半箱平水湖州兩種茶因美國存貨擁擠市面困頓不無損失煕春茶收成計有一萬五百半箱而售出祇有二千二百半箱其所以售出之少係因任國銷路阻斷不能運往中亞市場之故本年茶貿易之特點則在質地之佳者均爲人所歡迎緑茶與紅茶情形無異據福州報告該處茶貿易亦大爲不振小種茶之佳者當開市時尙可差强人意頭號茶每擔得價至七十兩綜各種茶葉市面均無起色雖有香港新嘉坡二處運去若干無如商人存貨難免太多白毫茶因俄國停購故未製出查本報告附列茶類逕往外洋專表即知本年報由海關運往外洋之紅茶爲十二萬七千八百三十二擔緑茶爲十六萬三千九百八十四擔上年紅茶則有二十八萬八千七百九十八擔緑茶則有二十四萬九千七百十一擔綿之中國茶貿易日見其衰岌岌可危然而欲圖挽救必先將其中腐敗情形明悉無遺然後始可力爲改良如廢棄種茶製茶之舊法而代以科學上之新法曁蠲除國内茶税此皆當務之急現查運銷外洋者已由政府以准於上年十月十日起暫免出口税兩年但願此種方法再加之以推廣俾此項由來已久中國之主要輸出品有復蘇之望也 
荳荳類與荳産之貨價可爲中國出口貨中之冠本年共有八千五百萬兩之鉅約佔出口貨價總數百分之十五六惟荳類輸出之數則不及上年之多黑青緑白黄各種荳無不减少中以白荳爲更减上年計有六十六萬四百二擔本年减至十七萬四千二百十九擔青荳緑荳上年計有九十一萬一千二百八十四擔本年减至四十一萬三千八十三擔自前年起日本爲中國荳類之最大銷塲本年銷數亦屬至鉅共有五百七十萬擔此項荳類出口總數本年爲一千三十萬擔除日本外尙有香港印度爪哇等處以及丹國均可稱爲荳類之大銷塲荳餅爲日本稻田必需之物如代以統酸錏智利硝及其他之化學肥田料似不能有美滿效果故荳餅於日本銷場頗有可觀不價格與米絲兩市同爲漲過落而已上年出口總數爲二千七十二萬四千七百六十九擔本年爲一千八百九十九萬八千九百三擔而日本竟銷至一千八百十四萬一千三十六擔荳油上年出口總數計有二百三十六萬一千六百三十三擔本年减至一百七十一萬三千一百四擔其顧客之大者則爲和國佔有六十二萬三千二百六擔美國佔有四十七萬一百四十五擔日本佔有二十八萬三千一百十九擔以下一段關於大連之製豈餅榨荳山油兩項實凿係得自大連税務司報告者謂該兩項實業在大連一處共有廠家六十二認定資本共一千五百萬日圓實收一千五百萬日圓之譜每日各廠製出荳餅之數多寡不等大槪由一千至七千塊而榨出荳爲若干數即以製出荳餅爲比例可以得之計每日各廠共出荳餅十三萬槐所有六十二廠家内有本年新設之五家規模較小更有一家將壓碎之荳以扁陳汽油浸濕提取荳油其資本爲五十萬日圓每日用荳五十噸惟各廠各廠出品其額遠過於需求以目前銷塲衡之未能盡量製造故於夏季數月間停工者十有八九荳廠聯合會已得該業多人加入現爲自衛起見規定每家每日出餅之數不得逾額廠之大者按其産量僅能以百分之七十爲限上年大連論中提及之油糟一節今已告成運輸荳油亦正在從事以輪船散艙裝載較大都沿用裝桶之舊法豈不顯有進步日本方面油廠所用之荳須仰給於大連是予大連油廠出與競爭之良機但俟至北滿之荳司由海參嵗運往日本之時則日本油廠將爲之勁敵 
五榖五榖本年輸出共一千二百三十一萬五千擔内有小米及高梁二百九十五萬四千擔小麥八百四十三萬二千擔米及榖三十一萬二千擔中國中部小麥之收穫已成重要故製麵粉業曁製麵粉機器之銷路來日勝境將從此關本年麵粉輸出計有三百九十六萬一千擔上年計有二百六十九萬四千擔民國二年僅有十一萬九千擔可見購買此項貨物者加無已大槪係運往英國香港曁新嘉坡等處 
 
 
 

Page 20

 
 
   
 
