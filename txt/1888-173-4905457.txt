# 1888 - 173 - 4905457

 

Page 1

 
 
[詩賦韻海出書告白] [  點石齊主人代啓]  
　　詩賦兩藝與八股並行始於縣府院試迄館課而尤重惜坊刻詩賦各選分類居多而分類之弊遇彼此皆可互　者便苦混雜文　主訪詩句　解之例將題之末字分排平上去入逐韻挨選詩註於目錄每題之下詳載出處取其易於檢尋較詩句題解更加醒目賦註仍於題後詮解計詩選二萬有奇賦選八千有奇總以清新俊逸工麗芊綿悉節應試體制為主凡經史中可以命題而向無程作者敦請名手補入一切訪刻　跖集玉盆珠試律大觀聯珠等集概不濫入並於詩目錄之後附判字類標韻及韻辨兩種如遇平仄兼收一時虛實不能立辨者翻閱便可了然是集始於癸未迄戊子夏繼得竣事定於四月初八日出書價洋十元分售亦可詩韻海分裝八本洋四元賦韻海分裝十二本洋六元售處在法大馬路文　絕館南北申昌各埠申昌各書坊購取躉售到文　館面議 
[招售揅經室續經解股票啓] [  點石齊主人謹白]  
　　經解彚刻首推通誌堂體例可謂　矣然所采多宋無儒先之說時好不尚焉及　海堂行世　士知實　　可爼豆漢盤衣被天下全　所取蓋足本次第僅據生世疇人之傳廣雅之編盡列其中通儒徽嫌其體例後學又苦於檢尋此編所定依經編次則全仿之通誌堂而　取之　一以　學為宗凡稍主宋儒論說者概從割愛廣微　籍力關幽光采成書至百七十餘種之多積潘讀凡於四百有奇又復甄綜加精條流不　博面有語富而有倫東海九京可作儀徵英靈未泯其許為功臣視為克子乎凡展采諸書除坊間所有者十居其三此外或孤本行世未久　　矣徥或家途稿本珍秘殊甚未經鉛　博學通材欲覩其書甚於饑渴或知其名而未是其本或悉百金於市搆之累年面不得者皆不惜重貲竭力　致都為一集實醫林之鉅觀不朽之盛事也鬩所編目便知其書之可貴核其卷　又悉其價之甚產本　誌在　世匪以圖利預定者僅取工本究　洋凡　後找十元取書一部外加文木箱子一只約六月終成書截數後不預股者準售每部四十元滬上股票頗多訾議惟本齊從未矣　　人諒早　　諸公洞鑒之中無俟贅言目錄列後特此佈閔售股處在上海拉圾碼頭點石齊南局帳房及三馬路申報館賬房及三馬路申報館帳房蘇州察院場奎文　局京都　豐潤票號揚州多子街申昌汕頭吳明麗福州復利洋行香港文裕堂書坊廣東十八鋪中　申昌　京申昌天當津路通恆申昌本埠三馬路申昌 
[滬遊記略]  
　　男子桑弧逢矢誌在四方所過名山大川層數飛閣仰觀宇宙之大俯察品類之盛所以遊目騁懷足以極視　之娛於是焉為之以抒其抱負寫其胸襟斯文也千古斯人也千古斯遊也亦古從未有入洛陽刁市看長安之花而秦筆儒黑而記之者然則是記也又何為而作歟蓋子將援北裏誌教坊記及近人板橋記書航錄諸書之例而節存之使未遊者有所頭一羨已遊者有所悔與於斯遊者有所警升有所悟焉爾滬北洋場三租界法界南美界北擊英界居其中大道康莊四通八達如方　然大馬路其總匯也自是而南二三四五馬路次第排比至洋涇浜而車馬輻輳樓閣玲瓏書棟朝飛珠廉幕捲惟四馬路為極盛每當楊柳依依夕陽西下時茶煙酒霧質影衣香氤氤氳氳蕩人心魄若夫殘暑未退清風徐來粉白黛綠者鹹倚欄憑檻手揮紈扇目送表衫余嘗有句雲晚來團扇如蝴蝶只傍紅樓欵飛情景似之入夜則兩行燈火蜿蜒如遊龍血酒樓書館中檀板一下笙管嗷嘈雖離發稚髻而高唱入雲欖勝者或於斯問津焉蓋英界據滬上之勝四馬路又據英界之勝是以遊人競稱四馬路而子之記雖條分縷晰而以四馬路為會歸焉大抵遊滬者有七事戲圓也酒樓也茶館　煙間也書場也馬車也堂子也請以聞見所及陳之戲圓始於滿庭其時分崑腔京調二種然崑腔之悠揚究不敵京調之弊縟故三雅圓屢與屢蹶卒不可復此外有徽調有梆子腔皆附麗於京調迨崑腔廢吉梆子腔冠時傑出卓然一家梆子土腔者即弋陽腔也其聲鳴鳴然如大聲疾呼如痛哭流涕悲傷感人最深戲班之盛衰視乎腳色之優劣班中老生花旦兩項為尤重往往齊千金厚弊聘諸京蘇邇年則有以燈彩技藝新戲擅長者新戲惟昔年洛陽橋最佳闕目明晰節次緊湊次則今春鬥牛宮按諸情事不甚相遠自創以下無議焉鬥牛宮創自新丹桂園新丹桂於今為盛天仙次之留春詠霓九香又次之戲單名角林立不勝枚舉每禮拜日戲及禮拜六夜戲演者尤色舞眉飛觀者亦與高采烈正桌包廂每座四角以次遁減約十點鐘時新戲登場爭先快觀憑欄俯視第見萬頭攅動而已此亦遊滬者之所有事也酒樓泰各館為最先當時名高業盛目下僅與法馬路鴻運樓等視四馬路之聚豊園寶善街之復新園則不及矣其中為正廳兩旁為書房為廂房規模宏敞裝師精雅楹聯匾額冠冕堂皇有喜慶事將於此折箋如客肆筵設席海錯山珍咄嗟立辦門前懸燈結彩鼓樂迎送聽客所為其尋常便酌一二席則以屏風間隔之左肴右　色色精美每席自三元六角以上至數十元不等俗尚奢侈魚翅燒鴨兩色幾幾乎每飯不忘矣上燈以後飲客偕來腹舃紛綸籌交錯繁弦急管餘音繞梁酒店如泉肉如林膾炙蒸鷹如霧　雖門首望肩與層纍堆積而邀客招妓之使者猶絡繹於道盛可知已大都蘇館徽館天津館南京館等烹飪調各大同小異惟外國之番菜館廣東之消夜館其染指而嘗者輒詫為得未曾有番菜館為外國大餐房屋器具都仿洋式精緻潔凈無過於此人各一肴肴各一色不相謀亦不相讓或一二人或數十人分曹據座計客數不計席數四馬路中向只海天春一家春兩家杏林春則日前所新開者宵夜館為廣東式寔檑屏格雕鏤絕精金碧丹表輝煌耀目每日自傍晚至夜分一二點鐘故取名消夜每客兩碟一冷一熱按客計數客眾則按席計數每席自一元起以次遞加夫番菜每肴一角已較廉於他館至消夜每客錢二百文則尤廉矣此亦遊滬者之所有事也　此稿未完 
[論旨恭錄] ○五月十三日奉　上論京師自上月得雨後迄今又及雨旬尚未渥霑甘澍農田待澤　殷允宜虔申祈禱朕於本月十六日親諸　大高殿拈香　時應宮著派惇親王奕誴　昭願廟著派貝勒載漪　宣仁廟看派貝勒載漪　凝和廟著派貝勒澍同於是日分詣拈香欽此 
[京東災報] ○牛莊訪事人雲昌黎樂亭等四縣境內於初四日地震歷四天之久百七八十裏內所有房屋無論新舊都被震壞居民露風餐慘不忍觀初八日地震未已冰雹又紛紛而下大者重至數十斤地上高厚沒膝撀人民不計其數當地震時唐山煤窟塌放一大潭黑水滾滾上沖挖煤工人悉遭淹死左右之小本管生者三百餘家亦
殉焉非千古未有之災哉 
[都門委談] ○京師各進兌交官項大半用各爐房所镕十兩重之小銀錠此銀京中呼為實足自前數年經巡視街道孔玉變侍禦定準後行用多年毫無弊實五月初某進兌莊兌交官項經戶部銀庫驗出銀色甚低 
 
 

Page 2

 
 
間有協物管庫大臣令其趕即更換該莊夥攜銀狼狼而回次日莊主即呈控某　房蓋因其有意朦朧也○戶部堂官杳得前經奏定令各省督撫督節州縣赶造徵　册報部考察目下只陜西直隸兩省遵章造報餘省竟置若罔聞欲奏請限三個月一律造齊倘再因循定即嚴叅以儆雲○前門外楊梅竹斜街王純一殺妻一案已見報章月初經五城察院會同相驗將王解交刑部簽派四川司承審該司批以斬監候為情實之案秋後處決○五月初三日午後細雨如絲有一古槐火忽起於枝心炎炎上熾青枝緑葉頃刻鳥焦○五月初三夜前門外迤西禮拜寺對門劉姓家無端火起幸經禮拜寺內人所見急為撲滅次晨詳加察看見門上抹塗羊油地下又遺火藥大懼禀報地方言文武各衙門近日有管兵在處門前尋緝未見有何動靜雲○五月某日清晨有一青年仆婦手攜白玉煙壺至前門大街官應喊冤官役問以有何冤情婦言適被綹手以假玉煙壺騙去頭上白銀首飾數件當經官役送歸主人家一面各處尋拿騙子 
[蘇省决囚] ○十七日辰刻蘇省接到釘封時公文時中旬輪應元和縣監斬程序東大令即會同城守管分赴司府兩監將範開泰等兩犯綁赴市曹處斬一犯極口呼冤一犯則延頸就戮聞範系南匯縣因爭產謀死胞兄立决之犯云 
[吳趨里諺] ○姑蘇臨頓路南顯子巷口小飯店主某甲與煙館主某乙同居不知有何仇隙於十六夜將乙毆死現已報縣相騐矣○紫陽正誼兩書院歸撫潘臬道四憲按月輪流課試上月輪應臬課陳少希廉訪評定甲乙後傅門鬥吳姓赴轅繕案該鬥私將投考卷混入超特等內割卷面易之經署中值花廳家丁所見稟明廉訪大怒發交首府重懲革斥○前月正誼書院輪應潘憲考課案既出黃子壽方伯牌示前列十五名於本月初六日隨帶筆墨來轅覆試屆期各生衣冠劉集聽候命題方伯出近作七律三首屬和並詳詢吳中利弊令各舉所知封固投進復當堂首唱一詩命各和一章諸生謹即步韻和之方伯手披口誦贊賞有和並備午餐自居末座陪飲座閱搞抗論古今滔滔不絕閱一時許始散似此憐才下土真近時所僅見者矣 
[鐵路述聞] ○津沽鐵路已由唐沽接至軍糧城尚有四五十裏之遙即達天津業列前報鐵路所經系在河東一帶既至津城當建鐵橋以達河西起卸貨物蓋河西百商雲集河東貿易寥落也鐵橋基址經已勘定由河東小聖廟前達於河西先農壇後碼頭需用地址早已丈量發價河西一面更用秫稭圈築圍墻蠅豎旗幟並堆鐵路各料惟未動工居人謂為已經輪定悠悠之口不足為憑也初十日前有西國工匠於錦衣衛橋附近踏　地址豎立木椿居人深恐鐵路由此渡河將於田廬均有不利一人攘臂而前響應者如蜂屯蟻聚將與西國工匠為難該工匠等固識時務而又妙於語言答以諸君請少安勿躁開辦鐵路系國家大事中堂奉　旨我等文奉中堂鈞命面來所謂箭在弦上不得不發我等與君並無嫌怨君等與我亦無仇輿如未洽與情暫請罷休候稟中堂再定行止眾均折陰遂罷勘督率其餘工人挾椿以去否則是日又成釁隙矣夫成非常之事必待非常之人氓之蚩蚩可與樂成難與圖始阻撓生事奚足責哉 
[宦途苦況] ○長白崇春帆司馬元以名進士現宰官身掣分直隸隨班聽鼓垂二十年前曾著理大沽海防同知但缺分瘠苦異常缺篆之時仍復清風兩袖嗣後雖屢當差使然入敷出一家數口待哺嗷嗷司馬抑鬱無聊遂成痰迷之疾時發時愈端陽兇屆逋負層疊司馬尤悶之餘舊病復發遂於初四日自刎而死一官匏繫廿載蓬飄結局如斯可勝浩嘆後得同寅醵資草草棺殮其如夫人及女公子亦同時自縊經救得生聞之尤堪酸鼻 
[閩垣塵話] ○福州來信雲中洲某小客棧系肩挑負販人歇宿之處有林九者日聞賣鹹魚為生夜則蜷伏棧內一日晚上有相識者邀入賭場贏得洋銀十餘元小錢一千康熙大錢二百欣欣然攜之而歸適棧內某姓客失去康熙大錢如林所贏之數指林行竊以致互毆後經紏賭者偕赴賭場對質客始語塞林以客誣良為賊又肆詈毆相興訟諸閩縣邑宰提訊之下吐露真情各笞二百板一面簽差拘賭場主究辦○某甲持票至南臺換得制錢三十餘千回至某處被地棍盡攫所有擄禁空房中洎釋歸具詞控諸閩縣不知能緝兇懲究否也○長　縣坑田鄉某船戶赴督轅呈請準子在港行駛小輪船楊制煙駁斥不準其批語有只顧目前之利不計後來之惠云云殊屬洞察事理○閩侯兩縣胥差十分刁狡官茍稍為嚴歷每於缺事出署之候或制白旗遍插道左或燒冥衣向之咒詛官以銅符既缺不與較也日前侯官縣李大令尚謀缺事時胥差鹹鵠列恭送無一人故事奉行者殆大令恩威兼濟故不敢狎侮偶形歟○新任侯官縣李大令敬接篆之日有某甲者具稟喊請騐傷大令親自下堂騐視知其以偽亂真遂申斥一番揮之使出甲上堂時粧點毆傷情形倩人扶掖以行至是喝令自行走下不準人扶並論以似此刁狡蔽聰本應重辦因本縣首次審案姑且從寬一時觀審諸人無不頌大令之明允○皖人某甲服官臺嶠上月攜眷丙渡由閩僱某課船從洪山橋取道上府過回旋因課船稍民主黨行至半江另雇一舟解維而下閱數日有人在延平府屬某地見一女屍腹已被人剖開實以沙石浮沈水際慘不可言有議者謂即甲女想後所雇者系盜船被其謀財害命也 
[虎林紀事] ○仁各高邑尊於初八日恭送湘撫王夔帥北上後隨駕舟赴塘樓考試新設棲谿講舍以初次開課故邑尊須親臨也考試事畢於初十日回省○新任浙江將軍長藥初軍憲由上海差人先行到杭察看行轅預備一切於十一日持軍憲名片赴撫轅掛號請安齊來紅論尚未張貼○衛靜帥訪知城內時有馳馬傷人之事並於憲節出轅時親見鳳山門大街三元坊薦橋等處有馬匹沿街拴繫詢系備人雇騎者因特劄杭州府分節兩縣札保甲總局分節各總巡一體出示重申歷禁盡將馬販愛出城外不準在城骨受人　騎馬者在城內亦不準按響遊行經此歷禁後近數日聞不論大街小巷已不聞蹄聲得得矣○端節陰雨後迄今梅雨連旬殊有暮秋天氣非棉衣不足禦寒且雨勢甚大朝夕滂沱此數日內倘再不能放晴各鄉正當播時不免暑雨這嗟矣○五月十六之元帥會自經禁止後每年僅　皮巿永寍院之元帥出巡而已婚去年以城　瘟疫傅染經紳士商諸官場補請旌德觀老元帥出廟巡行今歲當照去年舊章兩廟元帥同時並出以免日後補行之繁費惟同日出會人役既不敷分撥而會中通用各物亦屬不敷所用故定於十五日先　永寍院元帥出會一日十六日再　旌德觀元帥出會一日會中人與高采各　爭賽聞間擱拾擱高蹺地戲沙船龍燈無不色色鮮妍窮工極巧如斯盛會固宜哄動城鄉特未識碧翁翁肯召回雨師風伯命義輪一展駕否 
[東報譯] ○西歷六月廿二號午前十點鐘橫濵發電去俄國軍艦發砲中傷船主並致死水夫三名均系日本人○日本與智利國向來未訂條約今委駐劄美國之公使與該國商訂條約以祈斟酌盡善可垂久遠○日本海軍省分派各艦遊歷各口早有此議現已準行各艦已於十七號由品川灣起　大約廿三號到長崎港先後駛往那霸廈門香港福州上海九江漢口芝罘大沽牛莊旅順口仁川釡山元山海山崴各口各艦中推高千穗為首司令官伊東少將乘之尚有浪速築紫海海門天龍臺共五艘限五個月歷遍各處駛行回國○外務大臣於本月出巡行駛抵京阪地方察看一切聞將在關西地方設立制鐵所先期勘地並查察大阪神戶關西各各私立會社以及與辦鐵道事務出巡時以藤田茂吉為隨員○法蘭西舊皇族亞魯埃君帶仝　員二名來遊日本本月十四號十二點鐘進　日皇並皇後皇與後均出見並　宴飲畢皇更賜以動章一枚　遊各地法親王於二點鐘致謝而退 
 
 

Page 3

 
 
[雲價新語] ○西關外秀野橋北有荒地數弓於十四日搭聖演劇城鄕士女結伴往觀幾無隙地有一種惡少恨已不得擠上思貽禍於他人將看■繩累私行割截一時東奔西倒壓傷婦女一人又有一十餘齡之小孩竟被折斷足膝聞是臺係某木行所支即將孩舁至其家向之問罪特不知此孩之足能斷而復續否也○有王某者車墩人也家本小康年近花甲而無子昔年曾充地甲辦公勤懼頗見重於邑俟今春該處集議開病按田捐給傷王為配董經理一切詐是處地廣人稀集資較難成功亦非易易王力為措墊所費殊多事竣後籌欸無著煩悶之下遂成瘙癲日前王攜姪來城一轉瞬聞而形足跡已杳旋聞華署閘門內有一瘋人口唱京腔搖欄於梧桐樹上姪知之立即趟赴琴堂叩求恕罪邑尊再四調斥令其以後靜養家中毋稍疎懈致生事端惟在衙皂役等防檢不嚴致使瘋人闖各子答責以儆將來○奉賢縣十字西街某甲年近六旬以成衣為生計膝下有二男仍理故業真如良弓之子恒為箕良治之子恒為裘也甲雖已老而日問尚能縫裳惟略有烟霞癖一日其長子方購阿芙蓉以供父之呼吸嬑見之以為白飯不足又欲繪以黑飯老牛亦太虛縻遂攫煙委之於地其子怒甚大聲呵斥而媳反有怨心潛服煙膏以待斃鄰右為之灌救方始甦醒何物蠢婦竟悍戾乃爾 
[降紳械門] ○江西巫現托曾降紳動稱太保太師哄聽愚民訛錢無算日前毬口地方有降神　妄稱隣　聶三神淫汚鄉中婦女該鄕楊四鄕刻已呵禁訂定某日開仗鄕中均須列陣助威鄕民信以為真是日果鎗砲旌旗星羅旗布排成陣勢謂助楊四神滅聶三神隣鄕聞知以為滅我之神勢不兩立亦糾集村眾吶喊搖旗荼火威雄儼臨大敵幸有鄕耆數人挺立中央揮合各退降紳者恐釀大禍復謂楊四神已擒到聶三神不須爾等幫助於是鄕民始撤隊而回似此惡俗澆風日後必成禍患所望賢長官及早申禁防患未然也 
[宜事記] ○宜昌來信雲夏以來晴多雨少新秧初插盼澤孔殷初九日河西農人在臨江葛道山巔馨鼓還應雨府縣官已擇於初十已在墟隍廟中設壇虔禱并飭屠戶暫止屠宰未識蒼蒼者天肯軫念民依一施甘樹否也○某甲不知何許人在某村莊拿獲某乙兄弟三人指為盜黨私刑拷打逼令招承並毆一油鍋俟油沸時將乙等之手放在鍋內煎熬乙等堅不肯認又將所煎之手用火烘烤致兩掌焦枯無殊柳炭三人中一人斃命族人不服偕乙來縣訴冤中途又失其一未蔔存亡噫若甲者兇橫形真亙古所未有不識為民父母者肯除暴安良否也○江通輪船於初七日抵埠共貨約有千件客亦三十餘人目下水勢仍未增高大約今年可免水患矣漁船之取魚者今年較往年為少大小麥收成甚佳米價亦極公平雲 
[廣方言館甄別案] ○總辦江南機器制造局龍仰　觀察聶仲芳部郎於午節甄別廣方言館諸生業經評定甲乙並給獎銀茲將有獎諸生照錄如左○算學三名　葉耀元獎洋三元　春惟德獎洋二元　李錫恩獎洋一元○英文頭班二名　梁普　獎洋四元　朱敬■獎洋三元　二班二名　吾金墀獎洋二元　孫庭標獎洋一元　三班二名　陳貽範獎洋一元　楊書雯獎洋一元○法文頭班四名　吳錫三獎洋三元　萬鐘元獎洋二元　劉式訓獎洋一元半　劉鏡人獎洋一元　二班三名　蔣嘉名獎洋二元　翟表松獎洋一元半　吳亮疇獎洋一元 
[義犬可風　並報列上海縣裴邑尊委事香如二尹傅諭各地保兼命各抱一小犬回家豢養云云按咸豐三年遂匪■麗川等作亂時袁又村大令方綰上海縣篆罵賊捐軀棺停二沈默之側生前所畜四犬皆絕食而亡亂平奉　旨準在城內淘縣場之陳蓮峯提督祠畔建立專祠旁書義犬像當時還有小犬棬養署中每頭日食米三合迄今三十餘書孳生可多是以分出八十餘頭俾各地保抱歸棬養雲 
[委屢代騐] ○昨報列周出資本洋二百元小的與王各出資本洋一百元共四百元小的與王因無洋可措各將自已田單由小的向馬姓抵借洋二百元店中一切均歸王一人經手自開設後生意尚開鉛不料王竟擅自將店閉歇幸經小的在各欠戶處收洋一百四十元尚虧六十元王意圖杏沒叩求究追王稱小的股本洋一百元將自己田單托張代借無如生意虧本是以閉歇今張擅自收洋一百四十元不將田單交還至於股本尚少六十元除虧本帳外應找已無幾叩求明察同稱此事前經張叔理明今張又聽人唆使涉訟求恩公斷邑尊乃謂爾等合股開店均系交好何必涉訟公庭姑著土措洋四十元交還與張著張向馬姓取出田單交還與王彼此過割著周同張土自去○馬茂林控楊錫九佔地一案迭紀前報前晚經裴邑尊研訊馬稱小的向猛雲和尚所買之田實系寺　膏腴楊恃勢欲將寺後瘠田掉換小的吃虧太甚叩求恩斷楊稱生員有方單為憑馬自己受驚雲和尚之愚硬今欲占生員之產實是朦混邑尊謂此案本縣業已訪明寺前之田實系馬產爾既有方單何不及早呈案願見揑飾着兩造各將清帳明白開呈再侯覆訊○昨日午後有大南門外高昌廟鄉人王漢章包阿大等率馬兩匹投上海縣喊稱高昌廟左近有阿炭所開之馬車行放馬十餘匹踐踏田禾井嚙去麥甚多向該行理論只肯賠錢五六百文是以將馬兩匹牽投案下值日差稟明裴邑尊著候訊結核辦○孫世馥控文生胡國楨私拔石界周豐堂控胡欠銀不還經裴邑尊飭提訊供之下飭將胡發學著管曾列前報前晚孫周二人反案稟催邑尊說以本縣派差同爾等到學向胡清理若胡延玩不理本縣自當提追○楊金成等十餘人喊控張錫縣等霸奪糞行叩求提究經裴邑尊簽差飭提前晚揚等復投案稟催邑尊謂此案前經英公黨訊辦爾等何不逕酌赴公堂控訴楊等稱小的均係鄉民是以投大老爺案下具控邑尊說令二十一日五下鐘時可往英公堂伺候本縣當會同蔡大老爺訊明核辦楊等遵讓而退○裏虹口洗衣公所有洗衣作中人具詞於前晚投案求舉董事並請給示等情邑尊論候本縣順道詣公所中察勘形情再行配核 
[英界公堂瑣案] ○巡捕解送爭毆之木匠小工請訊木匠殷生林供小的正在做工小工陳阿南陸阿四嚴阿世等來調合三和土小的■移他處陳非但不依反行唇罵與論逞蠻碰在小的斧上致傷左額陳供小的與陸嚴先在做工殷來騙逐致與爭執以致左額被傷陸傷陸嚴供與陳同評阿全供小的也是木匠殷陳爭鬧小的為之解勸捕稟五人均互毆蔡太守論陳的系自己碰傷決非被砍然因細故滋鬧均非安分可知半各管押二天以示薄懲○華捕解送爭毆之徐阿金方三才請訊徐供偶與方接龍賭被欠罷二十文向索不還反將頭毆破方供實因小賭起見如今只乞施恩蔡太守謂徐方均人應得之咎本當一休懲辦徐既愛傷姑從寬宥方押五天以儆○陳金實訴稱小婦人開小煙館為業趟阿狗賒帳不遂以致被毆失去煙槍二枝及銀簮等件值洋四元為此報捕拘案趟供小的為小工度日會與陳私識今伊另有所好昨往呼之不應與論被毆陳稱小婦人有丈夫在紅口趟實胡言蔡太守判令趟賠洋四元趟稱窮苦已極衣服不週無力賠物太守改判管押候示○巡捕解在路爭毆之蔡阿明嚴阿龍請訊蔡供嚴曾向母親借洋三元向索不還反敢辱罵是以與論爭毆嚴供小的並不向伊母親借洋實因伊累及葉金雲受素小的說公道語伊即動怒小的扭毆麥捕頭稱蔡勝皆無賴屢經犯事花蔡太守以其屢懲不改可惡之極判各押候答貴百板 
 
 
] 

Page 4

 
 
着具不再肇釁切結○馬雲嘉訴稱小的在新橋堍老虎灶為夥昨日丁阿心來購水嫌小的给水太遲即被辱駡且將熱水澆在小的頭上致受重傷丁供向之購水遲遲不給與論不過辱駡幾聲伊竟趕來尋　是以潑水燙傷蔡太守騐得馮受微傷判罰丁洋一元為養傷費○朱文夥校書遣女傭王氏訴稱昨日卞東生醉後到來適因腹痛臥床悞為輕慢毀壞盂盆油燈值洋五元卞前曾欠洋未還為此報捕拒案包探秦少卿稟稱該妓所報毀物均不值錢卞供為東洋生理酒后尋友不遇與妓傭口角身畔有洋一元二角已經起案蔡太守判卞將一元二角償賠毀物○包探顧阿福稟稱西人梅度司投捕房報稱周阿榮時至伊家被竊金表為特獲周吊　當鋪夥請追當本洋九元周供詞支吾蔡太守判管押二十天在着繳還當本臟交西人領去 
[法界公堂瑣案] ○昨日禮拜四法繙譯官祁君小有違和所有捕房解訉各案由王雁臣司馬獨斷○十七日本報列投質被毆一事昨日上海縣原差帶原告朱慧興到案司馬問因何事朱供小的種田度日年四十六歲家中祗一女兒小字銀珠年已十八歲此次由小的帶同來滬司馬問為何事控告答稱妻子張氏於光緒二年五月私逃來滬當未逃之前有妻姊氏本在滬江忽來家內住五天去後不兩月妻即潛逃司馬謂既然到滬為何不投公堂控告朱稱來赴公堂被人騙逐出外司馬謂此間無案爾究為何事答稱妻子張氏今年三十九歲光緒二年五月逃逸後每年到滬找尋今年三月二十三日三點鐘時遙見妻子尾隨其後認識門面後亦未曾到伊家內即即前者來家之伊姊亦在滬上姘人不知住處且未識姘者姓氏司馬一再研詰謂事至於今已有三年其間可偵知下落答稱十年八月在英大馬路見過一面上前招呼竟不認小的祗一人彼則多人圍繞司馬謂當時為何不投案控告直至今日始行告發看於本禮拜五清晨投捕房候示○王雲生一案疊登報牘昨日捕房將王及周必學之妻曹氏女小毛子等送案王司馬着將三人倂送縣遞回儀徵縣原籍○流氓王寶全於去年十一月某日在小東門外花烟館肇事送案判伽號六月積　趙阿炳屢次犯事伽號示衆業均滿期昨日解案王司馬着一併送縣遞籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年五月十三日京報全錄]  
　　宮門抄○諭旨二道錄前○皖撫陳　奏為各省大員倡捐助賑懇　恩飭部份則從優議叙夾片○粵督張　奏為揀員請補守備摺○將軍慶等　奏為奉省需才孔 
　　京報　第二十七百零六號　戊子五月二十日申報附張不取分文 
　　亟請留道員在奉補用摺○粵督張　奏為揀員調補守備片○又　奏遴員請補守備片○五月十三日工部鴻臚寺八旗兩翼值日兩翼引　見二十名　正白滿一名　圓明園六名○浙江副將張金榜謝　恩○黃體芳謝放福建正考官　恩○惲彥彬謝放廣東正考官　恩並請假五日○紹榮以道員用謝　恩○徐致祥續假十五日○召見軍機　紹祺徐用翼安興阿張金榜　○○陳彝片　再安省上年南江北淮先後被水災區甚廣賑務需用浩繁深賴各省文武大員倡率捐資同心協濟兹查直隸解銀二萬兩內督臣李鴻竟自捐銀二千兩江寗解銀一萬兩內督臣曾國荃自捐銀一千兩湖廣督臣裕祿銀一千兩江蘇解銀一萬三千餘兩准撫臣崧駿咨明並解豫省銀一萬三千兩共集捐銀二萬六千餘兩內崧駿並蘇州織造奉曾江蘇泉司張富年蘇松糧道成桂常鎮通海道陳欽銘各捐銀一千兩前江蘇藩司易佩紳捐銀五百兩蘇松太道龔照瑗捐銀三千五百兩均係各半分解又陝西撫臣葉伯英捐銀五百兩湖北藩司蒯德標捐銀一千兩陝西藩司李用清升任陝西糧道曾鉌湖北漢黃德道江人鏡周盛波勸募集捐銀一萬三百餘兩內四川提臣宋慶捐銀二千兩直隸提臣李長樂廣東陸路提臣唐人廉直隸大名鎮總兵　　　各捐銀五百兩又福建澎湖鎮總兵吳宏洛捐銀一千兩署浙江海門鎮總兵楊岐珍捐洋銀一千元折合庫平銀六百六十兩零福建台灣鎮總兵萬國本捐銀五百兩均經陸續解皖歸入賑捐項下分撥賑撫又福建台灣撫臣劉銘傳捐米三千石在皖北本籍購齊解由賑撫局騐收濟賑照市作價共和庫平銀四千四百餘兩據賑撫局司道詳請據奏前來臣查李鴻章等公忠在抱仰體　朝廷軫恤民艱至意推誠倡義厚集鉅捐源源而來俾賑事無虞支絀實能力顧大局裨益宏多雖據聲稱不邀獎叙臣未便壅於上　聞李鴻章曾國荃裕祿崧駿劉銘傳葉伯英奉曾宋慶李長樂唐仁廉等應否優獎之處伏候　聖裁易佩紳蒯德標李用清高崇基張富年成允曾鉌成桂龔照瑗陳欽銘江人鏡何維鍵程桓生徐道奎吳宏洛陽岐珍萬國本等擬懇　天恩勒部分別從優議叙以昭獎勸出自　鴻慈其餘文武各員分飭各按捐數照章請獎但報總欵未據開送銜　名者容另查明分別奏咨核獎謹會同兩江督臣曾國荃附片具陳伏乞　聖鑒訓示謹　奏奉　硃批李鴻章曾國荃裕祿崧駿劉銘傳葉伯英奉曾宋慶李長樂唐仁廉均著交部從優議叙易佩紳等著分別從優議叙欽此　○○兩廣總督臣張之洞跪　奏為廣東陸路守備員缺緊要懇准揀員請補恭摺仰祈　聖鑒事竊准兵部咨廣東潮州鎮　右管中軍守備郭喜陞軍政案內將二級調用遺缺係陸路部推之缺輪用儘先人員應令揀選儘先名次在前之員請補等因查定例各省題補武職各缺如因員缺緊要人地相需將不合例人員保奏應於摺內聲明請　旨交部核覆恭候　欽定等語兹會同署廣東陸路提督臣紹忠在於經部覆准註冊序補之陸路儘先守備內詳加揀選除黃宗錦因案勒令離營查辦外其名次在前之李深泰久假不歸黃雄高已另摺請補四會營守備此外葉卓和陳增福高顯章楊文釗黃永安何懋鐮吳錦黃國棟或人地不宜或營伍未嫻均未便請補查有廣州協左營儘先守備彭文光年五十六歲廣東廣州府東莞縣人投効軍營隨剿出力遞保藍翎千總復於　辦認賴捻逆股匪一律肅清案內保奏同治七年八月初九日奉　上諭着免補千總以守備儘先補用欽此凱撤回粵飭發廣州協左營効力造送履歷經部覆准註册序補該員勤幹有為熟悉營務從戎最早屢受重傷並無在外省叅革　保情弊以之補授潮州鎮標左營中軍守備洵堪勝任雖儘先名次在後與例稍有未符惟在前各員均不合請補謹隨摺聲明合舞仰懇　天恩俯准以彭文光補授潮州鎮標左營中軍守備如蒙　俞允俟部覆到日給咨送部引　見以符定制謹會同署廣東陸路提督臣鄭昭忠合詞恭摺具陳伏乞　皇太后　皇上聖鑒勅部核覆施行謹奏奉　硃批兵部議奏欽此　○○奴才慶裕裕長跪　奏為奉省需才孔亟請留道員在奉補用以資臂助恭摺仰祈　聖鑒事竊維地方吏治以得人為先得人之效以諳練地方情形為最奉天根本重地百務煩興亟宜儲備長材以資緩急查有在任候選道岫岩州知州奭良器識宏通才長心細歷任知州卓異偱聲遇事勇敢有為能持大體其署海城縣時辦理交涉頗中機宜於沿邊沿海扼要形勢講求有素奴才等於光緒二十年　大計案內以明達有為體用兼備保薦卓異嗣於獲盜另獎案內請將該員以道員留於奉天補用刻准部議以該員捐升道員於未經核獎之先應照章給予道員議叙加一級等因惟查奉天候補人員除即用揀發兩項外多由指調保留而來每收得人之效奴才等於光緒十二年奏請將開復知縣徐慶璋留奉田又於十二年會同前福州將軍穆圖善奏請將甘肅候補道陳寶善改留奉天補用均得仰荷　聖慈特旨允准今該員以卓異捐升人員保留服官　省既於例章相符與徐慶璋陳寶善事同一律而其才識通明歷事諳練尤為過之合無仰懇　天恩准將在任候選道岫巖州知州奭良開缺以道員仍留奉天補用以資臂助之處出自　逾格　施奴才等為重地需才起見如蒙　恩准其所遺岫巖州知州傒働繁疲雖海防要缺應請在外揀員擬補合併聲明是否有當謹合詞具陳伏乞　皇太后　皇上聖鑒訓示謹　奏奉　硃批奭良着准其開缺以道員仍留奉天補用該部知道欽此　○○張之洞片　再准兵部咨廣東電白瑩守備何慶祥軍政案內革職遺缺係外海水師　題補第五輪第六輪用揀發人員應今照章揀選合利人員請補等因查定例水師守備缺出於隔府別營人員內揀選題補又定例各省題調武職各缺如因員缺緊要人地相需將不合例人員保奏應於摺內聲明請　旨交部核覆恭候　欽定等語兹會同廣東水師提督臣方耀在於現已歸標經部歸入揀發守備班序補各員內詳加揀選其名次在前之陳存澤龔霈恩張翼鵬余景華李國清均於此缺人地不宜未便請補查有陽江鎮左營存城千總調補儋州水師營千總龐景榮年五十三歲廣東高州府吳川縣人由勇目隨剿出力遞保藍翎千總銷差回粵飭發陽江鎮左營收標効力旋拔補陽江鎮左營存城千總調補儋州水師營千總光緒十二年四月初一日接調補劄付又前因剿辦羅代岑容等處股匪出力案內保奏同治五年八月十七日奉　諭着以守備升用欽此又因拿獲洋盜黃汶南等出力案內保奏俟補守備後以都司補用光緒三年十一月二十六日奉　旨着照所請獎勵等因欽此該員辦事勤能海疆熟習屢擒大夥洋盜實為外海水師奮勇出色之員並無在外省軍營叅革朦保情　以之補授電白營守備實堪勝任總名次略後及籍隸本府與例稍有未符惟前各員人地均不相宜自未便稍涉遷就謹隨摺聲明合無仰懇　天恩俯准以龐景榮補授電白營守備俾營伍補務藉資整頓如蒙　俞允俟部覆到日給咨送部引　見並揀員對調以符定制謹會同廣東水師提督臣方耀附片具陳伏乞　聖鑒勅部核覆施行謹　奏奉　硃批兵部議奏欽此　○○張之洞片　再准兵部咨廣東增城營左營守備郭河東病故遺缺係陸路推之缺應用期滿差官既據扣留應命迅揀合例人員請補等因查前准兵部紫咨片奏變通差官補缺章程內開嗣後差官留差一年者除題推各缺到班仍按到標先後與各項儘先人員請補外准其於推缺用過武進士一人後插用差官一人亦以到標先後為序於光緒十年九月二十七日具奏奉　旨依議欽此等因遵照在案兹會同署廣東陸路提督臣鄭紹忠在於分發差官歸陸路儘先守備班內詳加揀選查有督標中營分發差官儘先守備邦國勳年四十五歲廣東東莞縣人由武舉揀選二等同治十一年二月二十六日頂補差官除免差扣至光緒元年十月十八日四年期滿並請留差一年期滿光緒二年二月初一日騐放初二日奉　旨着以守備用欽此呈請分發亮光督標免其試用守備儘先補用光緒三年八月二十七日到標呈繳騐票咨銷准兵部咨覆以光緒三年八月二十七日收標之日作為儘先日期遇有廣東省題推陸路守備缺出即行題補該員年強材健差操勤能以之補授增城營左營守備洵堪勝任且到標名次在前雖籍隸本府與例稍未有符謹隨摺聲明合無仰懇　天恩俯准以邦國勳補授增城營左營守備俾營伍操防藉資整頓如蒙　俞允侯部覆到日給咨送部引　見並揀員對調以符定制謹會同署廣東陸路提督臣鄭紹忠合詞附片具陳伏乞　聖與敕部核覆施行謹　奏奉　硃批兵部議奏欽此 
 
 

Page 10

 
 
[蓬瀛夏景] ○日本風俗向稱樸實夜不聞閉戶道不拾遺近則通商各埠人心大變鼠竊狗偷指不勝屈更有妙手空空兒專在浴堂中俟隙攫物長崎船大工町某浴室屢次失竊皆報捕房聞者咸為裹足華歷四月廿九晚日本天津公司尾張丸輪船庖人華人阿升前往洗浴僅穿短衫褲內藏有日本紙幣十八元銀洋二元銅心數十仙浴罷思穿衣而出四處搜尋衫已不見問之主人惟有相與駭怪而已阿升乃赤身投理事衙門喊控雖經照會日官追究雖珠還合浦也○日本雖改朔易服而值端午節民家仍懸蒲艾裹角黍佐以酒肴慶賞佳節凡新生子者親友咸饋大魚一尾以布製鱗甲頭尾用五彩絢染高飄竹竿栩栩欲活鄉村近水之區則駕小舟蘯乎中流至日中時合隊前驅爭先恐後此即中國競渡之意也○日本於鴉片烟土禁止維嚴上月十三號有福建人陳揚啓素有烟霞癖　剃髪為業在東濱町日人山下末吉店中作工被巡捕偵知吸烟密訴理事署當即派捕協同拏到立時收禁將遞解回籍而日人山下末吉亦經裁判官審斷判以禁錮一年半屆期開釋○青森縣前見大銀坑　處現命秋出線鹿雨郡小真木鑛山所長大島道太郎前往檢查聞此坑甚大當推日本第一云○本月七號長崎縣下嚴原竹敷灣下碇之日本軍艦演習水雷不知如何失火傷及海軍士官一名水手二名一入卽死餘亦垂危○兵庫縣下淡路接壤和歌山縣下紀伊之海峽中將新設一砲臺陸軍大臣命測量後即行動工○五月廿七號桑港電云東西汽船會社向中國政府要償遭難汽船洒亨福洛號之貨物價值因該船遭難後船上物件被中國海盜強奪一空故决计索賠也○廿五號雅典來電該地有希臘意大利兩國漁夫羣起爭鬥致傷三人小艇遭損甚多同　莫斯哥來電該府富商某等販賣製茶中多贗造政府察出將一富商剝奪民權終身放逐西比利亞地方布告國內○廿四日柏靈來電普國皇子海里衣即新帝之弟娶海子司大　國之皇女衣利衣男為妻是日在教堂舉行結婚禮熱鬧非常○廿二號巴黎來電法國上院本日議定向來學校教員及神學書生均服兵役三年自今以往改以一年為滿○墨西哥政府命駐劄美國華盛頓府欽差向中國及日本兩國駐紮欽差商訂貿易及航海條約立章後當各呈本國 
[江錄事] ○蕪湖為水陸通衢人烟稠密江口自通商以後華洋雜處尤為良莠不齊無賴棍徒會　游勇出沒其際忌憚俱無自陶溝至弋磯廣福磯四合山江灘綿互廿餘里荒烟蔓草人跡寥寥匪徒咸狙伏其間伺有賈舶商　暨私鹽船之停泊者轍阻而搶掠謀財害命將屍拋擲江心日前匪徒因分贓不均經同黨某甲誘某乙至江邊抽刀殺害將屍剁作數塊拋入波中越　黨中又互為仇敵殺害數人事後均無苦主赴縣投報想賢有司門之當必查訪嚴懲以儆兇頑而衛行旅也○徽寍二郡皆係山田四月下旬疊沛甘霖田疇霑足江北廬州府屬則久疎雨澤旱象已成巢縣秧尚未栽塘井俱涸三河柘　蝗蝻為孽無計驅除各憲疊次虔求尚無大雨想秋收之際豐歉當不同矣○五月十三日為關聖誕辰文武各官員咸於五鼓時齊集武廟整肅將事名會館及大行棧店鋪俱懸結燈彩虔祝千秋達旦連習爆竹聲震耳相傳是日下雨為之磨刀水可免一歲瘟　云○旌德吕小蘇太史佩芬今春服闋入都現奉　旨簡放福建副考官眷屬皆住蕪湖吉語傳來道賀者冠　如織○保甲總巡沈榮靑別駕出示通衢略謂白日持刀　　例禁青皮綽號亦有明條無邑自通商以來人烟稠密有一種不法之徒或以小船為家或在江灘搭蓋草棚樓止三五成羣橫　街市藉端滋　甚至帶小刀結黨逞兇實堪痛恨本分府以除暴安良為急今既目見耳聞豈青皮名目或稱安淸道友或稱哥老會身無恒產形同匪類若不嚴拿懲辦何以靖地方而安良善除會同蕪湖縣城守營查拿外地念該棍徒等皆無知之人不忍不教而誅合行剴切曉諭為此仰各詳棍徒等務即改過自新免為良善倘再怙惡不悛定即嚴拿究辦○徽州會館碼頭有一小舟一舸妻　浮家泛宅往來烟水蒼茫之際甚自得也舟子有子年穐二三齡偎在艙面嬉耍跌入水中舟子無可如何惟有臨流痛哭而已　 
[鄂垣官報] ○五月初十日候補同知劉度來候補縣李著謀俱解三批餉赴京新選公安縣余彬赴任辦松滋厘局候補州判洪榕赴局各見辭候補縣陳承澤奉江漢關委赴田家鎮公幹赴兩院稟辭候補縣李汝釗稟見奉委辦沙口厘局赴兩院稟謝十一日新授廣西西南寗府彭鑾來省赴兩院稟道見長江水師提臺李與吾軍門前旬乘坐兵輪　瀛洲泝流而上沿江查閱營伍兹十一日回抵鄂省當往兩院拜會辭行是日午刻江東水師船列隊鳴砲敬送憲即該兵輪後拖帶護送官員砲艇三艘至青山一帶方行辭歸同日藩憲牌示黃安縣黃陂站巡檢事務詳委分缺間用巡檢程兆梧署理 
[安省官報] ○五月初三日委署當塗縣大信司馮從龍辭候補同知丁　愷奉委赴皖北辦春賑差遣回初五六日牌示准補徽州府經胡林飭赴新任試用訓導胡承灝委署寗國府訓導徽州府夥縣人本任旌德縣調補鳳陽熊祖詒辭赴皖北賑務差遣知縣陳綬若辭委解甘肅餉初九十日卸署定遠縣張樹建到十一二日巡檢周洪到赴舒城查牙帖班管回並知丁母艱 
[開局施醫] ○虹廟施醫藥局澤基本月二十日　期也診期逢雙日午前貧病給藥重診報局往治不取分文惟本局始自城內武聖宮後遷英大馬路虹廟開辦至今二十餘載並無欵全賴募捐以資接濟尚乞諸大善士共賜嚢一俾綿善不勝企　之至[  虹廟施醫藥局司事啓]  
[助善鳴謝] ○啓者敝堂施醫給藥辦甫月餘就診貧民日日見擁擠類皆傴僂呻吟痛苦堪憐內外諸科幾於應接不暇今蒙善慶堂李大善士目覩情形慨解善囊助來英洋一百元出補醫藥之不足具見大君子惻隱為懷濟世存心從此凡百病民共祝百年長壽百福駢臻定邀百朋之錫天報善人當不虛也爰誌數言登報神感並代貧病者九頓叩謝[  上海虹口元濟堂司事拜啓]  
[贈藥濟人] ○吳縣管秋初襲尉承世曾祖父象黃司馬秘訣所製膏丹丸散頗著神奇近製得家傳正氣四時茶於本月二十一日起在英界南書錦里可壽齊書局分贈同人并分寄正豐街金天聲號新閘棲流公所藥則定　三千服期則程以一禮拜間是茶專治四時不正之氣及觸熱中暑等情橘井流芳杏林濟美利人著物食報豈有涯哉爰藥得而誌之 
[上海四馬路高易行內振公所紀事] ○前日張仁翁惠臨敝所交到平盛氣齊助鄭振　平銀三百兩申規元三百二十一兩七錢一分六厘邇來賑捐枯竭仰荷極力維持此感非仝泛泛○協隆洋行繳來捐冊一扣荷蒙陳君少　助洋四十元陳君葆根陳君煦初各助洋三十元陳君等為粵東名士此次來申擬赴北試聞鄭災禾淡特解囊金以　民困此皆作秀才時以天下為己任者○姜埝元益典　錫三先生來翰云本月十三日恭　　聖帝千秋典內例須宴會今同事等軫念　災願將酒席移賑共折英洋一十六元至請查收彚　○蕪湖裕泰莊來示云友人前欠浙江舒菊巖翁英洋四元六角嗣因兵燹彼此暌違無從歸趙今將此欵移振為舒君種福○湖北淮軍收支轉運局來第二次百文愿計三十七戶合洋三十三元當照收到合先佈聞[  兩廣同人詠南陳德熏等謹誌]  
[徐園雅集] ○聞上海王竹鷗方伯重游泮水之後近約戚友之高年者十二人都計年九百三十五歲雅集於徐園囑園中善以西法用鏡照像者成一總圖老人各贈一圖其圖中左手拈花右手握扇者為陳小蓮抱琴坐石者為王竹鷗對奕者側坐俯視為金寶珊悠然靜思為朱蓮生持桃微笑者為黃菊泉對坐展書者為李小瀛鄭岑香旁坐觀書者為李竹汀持扇危坐者　張正卿執卷者為錢槐江旁坐觀奕者為鄭芝田倚石獨立者為徐子卿皆有翛然自得之致竹鷗首唱四詩其序云光緒十四年戊子招諸老雅集徐園茗談為圖以踐　扇輕衫之約共得十二人合甲壽九百三十五歲盛會也雅集也佳話也率稱俚句四絕不足言詩特紀事耳錄請與曾諸老翁一粲其詩云芹香重擷喜開筵兩席親朋俱大年盃酒言歡渾不覺旁觀傳說已譁然此會人間卻不多商量圖詠待如何吳淞江上徐園好相約春風一再過良辰遊賞各心歡草綠花紅次第看為問老年人十二安排列坐近闌千恰好斜陽分外清玻璃小鏡照分明何來鬼斧神工巧尺幅新圖片刻成朱蓮生詩云都　隱頤與窮通難得人皆　鑠翁九百餘齡人十二散仙笑指書圖中　琴纔了又裁詩白雲高吟倩和之詩寫性靈花欲笑奕中妙趣靜中思居鄉尚齒壽論年殿以蓮生首小蓮儂謂小蓮真大老老蓮戲改巧天然自注云小蓮年八十八最長蓮生年七十二居末戲乎為老蓮則與名人陳老蓮姓與號巧合矣又末首云名園雅集妙傳神氣靜神見見性真最好絕無攜竹杖老年人似少年人聞蓮生尚擬作記也 
[恭輐任畹香先生挽聨] ○歸隱約同儔分手臨歧再出遽然成永訣　病危猶視事鞠躬盡瘁千秋從此有公評○身歿名存如此宣勞應入史　室邇人遠悔子招隱未修函○大癰未潰醫先死　狂瀾既倒柱亦傾○天生有用之才詎廿年宦海重來殺賊而生振荒而死　我亦與聞斯事為兩省災民一慟前有純叔今有明公 
[輐桃花塢謝母張太淑人仙逝] ○艱危砥節禮法持家桃塢著徽音豈惟粟輓芻飛蔀屋羣沾歐荻慧　教子成名抱孫衍慶筍鄉叨宗蔭忽訝果圓花落絮庭無復孟機聲[  南沙宗姪家樹拜撰]  
 
 

Page 11

 
 
[題徐介玉小影調寄柳梢青] ○是鏡中花是花中意是意中人於意云何間花無語對鏡凝神　一奩雅可隨身且莫管無情有情寄語東君修教醉後　喚真真[  高昌寒食牛漫筆]  
[祝省齊人兄三十大誕錄呈霧里看花客高昌寒食生申左夢畹生政刊] ○廬山舊隱年三旬一言一動皆天真棄賈學儒見素志一時名十咸相親生平最好在詩賦揖得名師隨朝暮春風化雨補期年筆花發處如震怒既愛畫復好書名人書畫皆收儲古肥今瘦珍同寶尺縑寸紙盈其廬我與乃翁本宿好衣冠古趣欽古道常恨平生未讀書十年聚首深探討如今繼起　斯人斯人瀟灑出風塵在家為孝子出宰即良臣我為晉兕　而祝日福壽長春[  泗濱舟子小洲氏陸鐘鵬草稿]  
[王君省齋三十初度勉成] ○律愧無張老之才幸勿笑不善頌禱也　血氣方正剛多君擇術良喜親風雅士　涉治游場內史家聲舊右丞世澤長前程自無限珍重好韶光[  懺綺主弟談壽基拜草]  
[寄岳丈並岳叔月深孝廉] ○帆掛斜陽古渡濱忽忽未送故鄉春　余赴申時掐值立夏前數日　志隨劍氣飛天外名附鴻文到　帝宸　余與同學等北上之說日前讀曾爵師來文知已承總署奏　准矣夢裡家園還覺近客邊冷煖總難勻佗年一唱歸來曲不作江湖羈泊人[  味道館主稿時遊學滬上廣方言館]  
[有感] ○把劍臨風歌快哉壯心依舊似花開男兒莫　嵇　懶只恐韶光不再來[  味道館主葉耀元]  
[端陽前一日偕同館諸子遊徐園並攝小影因口號二十八字以題其壁] ○僻處尋訪曲徑通輕衫團扇拂薰風良朋十九皆同學來假名園印雪鴻[  味道館主]  
[贈醫士李春洲先生] ○術妙調陰與理陽杏林橘井久相望醫能隨俗斯為美技到通神不愧良佛手援人功浩蕩婆心濟世澤汪洋從今擬向壺天住可得親傳肘後方[  甬東朱佩珍葆三氏拜稿]  
[戊子四月晦日賣藥吳門口占即事十四首錄呈天南遯叟一粲即以代柬开乞霧裡看花客郢政] ○釋子休疑火宅逃陡將家事付兒曹那知滾滾黃塵裏醉飽逍遙一老　　豈恨此來花已稀笑看離燕學高飛塗中欣遇朋譚久躑躅何妨冒雨歸　入城回首僅經旬似隔三秋黯愴　料想家　舊風景藥闌花謝　加茵　韓康入市怕知名王粲登樓百感开天與清間應是福依然閉戶謝公卿　萬事無心與世爭當年髀肉也　牛衰殘那有飛揚意側目盤空對我鳴　庭中半空羣鴈飛語無日不來　出門惘惘趁斜暉棖觸當時　總非浹背汗流　尚早開箱自　熟　衣　何須學拂賦游仙結隊奔忙逐少年休笑老夫興猶爾古人秉燭亦稱賢　譚天戲謔亦須才手抱綫編懶潑醅一桁疏廉垂到地簇團蝴蝶過墻來　卻笑吳兒喜若狂往來填巷劇奔忙誰知竟日颶梅雨正值鄉邨趁插秧　記入吳門十日前野薔薇落棟花妍分明轉瞬端陽節　外石榴紅欲然　空房四載臥繩床今此山僧人定強不是別離那省此團樂兒女看尋常　酒肆剛逢是乍開故人相見拉余來自斟不用吳娘勸隨意淺深三兩杯　心如窅井不生波翻笑從前結習多一事於今除未得撚髭七字細吟哦　寂靜繁華總莫論訂君趕緊到柴門應知富日臨頓路皮路棲遲不厭喧[  壬弟許起初稿]  
 
 

Page 12

 
 
   
 
 

Page 13

 
 
   
 
 

Page 14

 
 
   
 
