# 1889 - 93 - 4905735

 

Page 1

 
 
[新印傅選戊子科直省鄉墨出售] [  申報舘主人啓]  
　　山隂傅于蒓先生文壇宿將也歴操選政海内風行本舘覔得新選戊子科直省鄉墨詳　精當去取謹嚴雖濃淡清奇不拘一柃而要皆當行出色不同夸目尚奢繡出鴛鴦幾令金針度盡矣本年恭承２恩詔慶榜特　士人有志觀光允合揣摩簡練因亟付手民排印圈點批語悉遵原刻無訛容者更冠以序文例言及各省主司姓名爵里後附試帖若干首亦皆銜華佩實花様一新刻已印釘告成准於二月廿九日出售每部分裝四本價洋一角六分諸君子欲先覩爲快者請向本埠申昌及外埠各申昌各經理申報人購取可也 
[石印氏說文解字注後附匡謬並通檢] [  點石齋告白]  
　　通經之學自訓詁始訓詁之學自識字始許氏說文爲小學之宗千七百年來陋儒增損竄易頗乖許書之舊金壇叚氏懋堂剪榛莽披雲翳爲之註而後此書與日月齊明與尊彝竝重纘先儒之緒啓後學之蒙厥功偉矣哉惟其中有一二失檢處元和徐氏因成叚注匡謬一書向無刋本今始得之附存於後學者此而觀之自能擇善而從又番禺黎氏爲說文通檢若網在綱檢尋較易亦附焉兹仍印三層本取其原書裝裱差謬庶幾可免分釘四本價洋二元四角其拆購匡謬通檢兩種者價洋六角卽日發售此佈 
[新印十粒金丹出售] [  申報館主人啓]  
　　十粒金丹一書不著作者姓氏標題多用對偶盖遵章回小說之例而中間雜以七言句若詩歌者則又沿言詞格調其中叙述鎭國公高　侯事　雖皆羌無故實而一經描寫無不栩栩欲生他如俠女貞姬刁奴强宼紅粧義士白　名流要皆刻意捕摹惟妙惟肖而尤妙者詞意淺近不涉艱　不特學士文人藉以遺興卽緣牕靜女黃髮慧重亦能一目了然毫無疑義誠小說中之别開生面者也現在裝釘告成每部十二本價洋七角本　由本舘帳房及申昌書畫室出售各外埠則慨歸申昌及經理申報人此佈 
[虺蛇解]  
　　傳曰爲虺弗摧爲蛇將奈何虺者蛇之小者也蛇者虺之大者也明明知其爲虺將來必至於爲蛇而曰姑罪之是則已謂婦人之仁姑息之愛其害亦將與虺蛇等且不啻養虺以成蛇使之肆毒於人也此說也前曾於蒙養萹引之　滬所小流氓之多無異於虺此時而不嚴懲重辦則將來必有爲蛇之一日深望有地方之責者爲懲一警日之計也有久於上海者見此論而韙之且造余而言曰子說雖顯而明然尚少一証佐試爲子言之昔者咸豐四年小金子之辭時人號曰紅頭上海城破邑宰袁又村大令被戕此其禍大矣此其變亟矣彼小金子者果何許人哉其先亦一小流氓也其人潘姓幼時卽桀驁不馴父兄亦不之禁任其嬉遊於外結小孩以爲之黨其時此等小流氓城内共有三黨一在道前街人數最衆有一人爲之首一在老學宫前亦有人爲之首黑橋頭一黨則卽小金子爲之首僕幼時曾爲傭婦領往觀小金子開操盖其部署衆小孩頗有紀律頗有號令行陣排隊序次秩然小孩中有違其令者責不貸無敢不服有時三黨相聯合爲大操則人數尤衆居然大觀有時三黨互擊各分勝負則全力相搏血肉交飛儼然如臨大敵當時見者或以兒戲視之絶不禁也迨後衆孩漸長結成死黨忍焉而招募防勇創辦圑練小金子時已壯投身入伍爲圑練頭目以在外有强奸婦女事爲哀邑尊所聞執而拘之將置重典繼而有人憐其材幹爲之說情具保釋出而小金子不感獲釋之恩反懷被拘之怨戟指縣門暫必相報無何遂與死黨相結揭竿而起破城戕官流毒百姓雖旋卽撲滅而受其禍者已不少矣向使無人焉爲之說情竟以强奸之案立寘重辟則無後日之禍然苟當其聚衆結黨時嚴加禁止并無後日之事說者以爲此殆由於天定非人力所能爲而不知失教之罪盖有不容於誅者焉父兄失教罪在父兄官府失教罪在官府夫民間有失教之孩而必坐其罪於官府不亦周内之辭乎不知官府者所以治民者也使民間各自爲治以成其治者也律載婦女有罪罪坐夫男小孩有罪罪及父師此正持原握要之道彼爲夫男者懼罪之及身則必約束其婦女爲父師者恐禍之株累則必拘管其子弟又何至爲他日患盖官府而必欲家治而人喻之則耳目有所不及心力有所不濟惟持其原握其要則若網在綱有條而不紊固亦有不見其難者而無如官府之蔽目塞聰不聞不見雖有大聲以呼者而猶以爲無足重輕也試觀今日之小孩其人數則數倍於從前其横行則更甚於從前先時小金子督率衆孩開　排陣不過戲嬉之刀鎗削木之爲貼以錫箔如是而已漸而久焉竟有眞刀眞鎗至旣爲圑練則由官頒給器具更移然其所有器具無非刀矛而已尚無火器當今之時則洋貨之鋪林立手鎗藥彈可以列肆而售以故各處盗賊鹽梟往往皆有鎗砲以與官軍相抗此等軍火購自何處者哉若此等小孩日久膽壯漸效小金子之所爲浸假而置辦眞刀械浸假而潛購鎗砲軍火由漸而肆官仍茫然不知而彼勾串外匪結聯梟黨猝然發難其禍尚堪設想乎說者以僕之所言爲無病之呻不足聽也然果其無病而呻僕亦甘受其誚而近來各處街頭巷口時有衆小孩成羣結隊圍繞嬲人不但婦女受其欺凌鄉人爲所逼迫卽衣冠中人亦竟全無所懼或亦狎而玩之而且公堂之上十五六歳以下之小賊小拆梢常有所見噫此風之長能不懼乎子曷以此語叙入論中使見之者鑒於前車或不至蹈其覆轍歟余曰諾昨又有人告余曰前晚偶至四馬路看打彈子見有三四小孩聚而相商旣而以白巾包瓦礫令一幼孩懷之露巾角於襟際兩手伏人肩上作呆立觀打彈狀旋有一人探取其巾正待轉身卽爲彼黨所見揪之出至街上飽以老拳調數日前失去某物某件想皆爾之所爲今日不相饒矣揪扭以去有知之者云此等人專以此爲生財之道所謂賊刼賊也該小竊旣被扭去必至私室毒刑吊打勒取錢物並責其日後孝敬而後肯放手也以是觀之此等人不但恃衆恃刀而且又有隂謀詭計以濟其私尚得以其年之幼也而恕之哉所願有地方之責者飭令差捕時時留心見有此等人立卽拘拿解案究出父兄照律懲辦如會審衙門無此權力則移送縣署嚴加懲治苟認眞懲辦一二人自當聞而生畏此風不禁而自絶矣若彼婦人之仁則所謂佛口而蛇心非余之所願見也 
[諭旨恭錄]  
　　三月初一日抽察漕糧奉原筆圈出宗室增濟林步青欽此同日奉上諭定安等奏神靈顯應請頒匾額一摺奉天新民廳巨流河神柳河神素著靈應該廳上年有春租夏雨澤愆期經紳民等虔誠祈禱甘霖迭沛轉歉爲豐實深寅感着發去御書匾額各一方交定安等祇領飭屬敬謹懸挂以答神庥欽此 
[津信錄餘]  
　　火車失事各情迭列前報自公司督辦詳禀傅相後傅相飭將總辦伍秩庸觀察記大過三次楊谷山嚴筱舫兩觀察各記大過兩次所有斃命人等除棺殮外每名各賞撫恤津錢三百千約略收屍計得十五具共發 
 
 

Page 2

 
 
卹錢四千五百千不知死者實祗此數抑有遺漏前報謂死二十餘人姑兩存之此次肇事固由十一號車西人醉後鹵莽而六號車之濡滯咎亦難辭其原起由於司車某西人於將發軔時在唐沽燃鎗打鳥偶或不愼致傷手指因置客車於不顧先以機器車自駛回津醫治其客車須俟唐山車來拖帶坐是遲遲是日適値改期唐山之車又視平時較慢故釀成是變今已死之西人無從究詰而打鳥之西人亦爲罪魁日前周玉山廉訪傳訊軍粮城站長時又傳該西人詰責或將干斥革也又是日訊究除督辦周玉山廉訪外尚有津海關道劉献夫觀察天河兵備道胡雲楣觀察總辦伍秩庸楊谷山觀察云 
[鍾阜春雲]  
　　鍾山尊經兩書院三月分輪應藩憲官課初二日許方伯循例在下江考棚局試鍾山文題有斐君子如切如磋至道盛德至善歸題賦得定知公等非凡客得非字尊經文題國君進賢如不得已至諸大夫皆曰賢未可也詩題賦得柳絮飛時香滿城得城子院例以制憲之甄别有名者爲在院其名落孫山之外者則下屆須投卷求考求考甲乙另附榜尾雖前茅亦不得膏火奬賞多有終年求考而不入珊網者豈果草茅下士又不入格不獲一邀青眼歟本屆兩院在院者各有三百餘卷因甄别於常額外每院多取六十名寒士之以筆爲耕者捧一本兎園册子便覺於此中大有乃亦有秋之望且有操豚蹄以祝篝車者勝固欣然敗亦可喜人情大抵皆然向來官課收卷後必邀候補中曾拜庚子之經與登寅辰之榜者主選政獨方伯與江寗府親自披閱不假手於他人云○上月水西門外有高郵人趙姓者年五十矣自念盪槳洲頭掛帆沙嘴雖不及成連之刺船海上來去自如要亦非踏摇娘之弱不勝衣者可比顧有何術得如天隨子浮家泛宅以樂餘年因叩日者於簾下日者悟其意卽勸曰人生五十曰艾今爲子卜流年最利於懸艾時節但寄人雖下終非發跡須棄舊而圖新趙聞言大喜七湊八湊果措得本洋六十元適有三號邵伯划子泊江干思易主而未定趙卽凂其親舊購得之詎金陵馬頭有河快俗呼爲五老爺凡外路之在河下做此等勾當必先投五老爺關說方無意外之擾趙不知也是日貿然登舟忽來一人手擎爆竹一掛紅布二尺口稱恭喜後卽隨蓬頭赤足者三四十人齊稱來擾喜酒趙知其來有因卽許供清茶一杯賀者曰富家翁休現寒乞相明日端坐舵邊指揮扯蓬拉縴便南面王不易矣擾愈甚趙見衆欲難饜急將腰畔之鴉片烟一咽而盡地甲大言於衆曰吞烟矣誰爲飛報紫竹林之救烟分局者一面將爲首之無賴鎖住少頃雷君月憔馳騎而至如法灌救幸趙有癮得慶更生然賀者已如諺所謂偷雞不得丢了一把米矣○上月江寗縣班館内有已革衣頂之茂才吞烟未死現在案已了結聞茂才范姓江寗之庠生也與武生某君有同窗之雅某君雖以刀石列薦糾然頗自負子建才叔寳之貌因與范善嘗　家范家見其隣之處女嬌豔過於梁玉清遂效太白星竊而藏之於少屋石洞中久之爲女家之邏者所得訟之於官官初意以女一誤豈容再誤思有以玉成之詎女不可女之母亦不可於是離之則兩美合之則兩傷某君尚未悟女之不悅已也猶自恃雀屏非已不可官怒置之於獄當是時范不知官意挺身出保某君旣出星夜遠颺范遂罹朋比之咎在押半載有餘衣頂亦褫上月不知託何人買生烟六錢潛自吞服服後獄卒始查知范猶不肯吐實經救烟分局羅君沛霖如法灌治取出黑沬無數范始稱身敗名裂生不如死當下羅君診其肝經已動氣分又傷須在家調理邑尊如其說卽令取保釋放○前日有人在王府園見一衣衫藍縷之人扭一少年尼僧尼云我爲女子遇人不淑嫁一丈夫不能庇其朝夕兩餐星霜一宿以致吞聲忍氣削髮逃入空門試問有何不斷之恩有何不絶之義而來纒我死生路隔之人乎奪其哲那環不顧而去因念此尼臨厓撒手斬截塵緣當非漫無兒女心腸者第當其在家作苦時仰蔬嘗霍掃葉添薪正不知向牀頭人說了多少苦處想盡過活法門料皆如影在空如流就下旣無轉念之情又無出頭之日而後挺而走險出此盡頭一着諒亦仁人君子所當鑒其苦衷者故謂之忍人則可若怪其目簫郎爲路人則夫也不良誰任其咎歟 
[委員失察]  
　　金陵於火藥一事講求不遺餘力初設局於通濟門外每年委員赴山東淮北采辦硝磺開工製造旋以該局所製土藥不合洋鎗之用因又擇地添建洋火藥局卽棉花火藥是也兩局均隸支應總局吳觀察實綜其成城内有儲藥局兩處一在雞鳴寺之後一在龍墦里之旁皆依山爲廠繚以長垣與人家烟火不相連屬廠内有委員有司事有親兵上月忽有人在街上見爆竹店内所用之火藥桶上有製造局封條知係官物欲加研詰該店恐有蹺蹊亟以他詞支吾詰者乃自稱總局巡丁幷告其隣佑而後去旣去卽面禀總辦立傳該店主到局究問始訊得實係旱西門分局所爲卽飛傳該局委員委員茫然不知惟稱交犯請辦而已先是局中一聞破案之信凡稍有沾染者無不魂飛九霄雲外各乘行李物件而逃至委員回局查問則不知去向者已五六人僅追獲已革之親兵一名送交江寍縣監禁現在查悉盗賣火藥共二萬七千斤起意者爲某家丁以局中清苦異常别無生財之道所儲藥桶盈千累百陳陳相因因勾引爆竹店爲之消售廉其價値犯法已不止一次祗以該局左右地廣人稀如瞞却委員一人便可無慮以管鑰在某司事處故幷司事一網打盡司事利令智昏不覺同入濁流委員見各人皆已逃匿已不得置身事外呈請照價認賠總辦以主藏失察咎有應得一面遴員前往接辦天下經一事卽長一智想該局旣經此番周折接手者自必從嚴查察矣 
[杭州試事]  
　　縣考已畢發出正案仁和共二百二十五名案首爲張調燮錢塘共二百二十一名案首爲時臬杭紹共一百五十一名案首爲朱鴻嘉松共六十九名案首爲項兆騋○府試原定三月初六日舉行兹以是日應祭先農壇行耕耤禮例應致齋二日不理刑名故改於初八日開考惟本屆兩縣冒籍之人聞實有三分之一眞兵燹後未有之事也填册之期商籍係前月廿八日錢塘係前月廿九日仁和係本月初一日○敷文書院周山長今已辭席崧振帥延請張太史楨爲主講太史係湖郡南潯鎭人丁丑庶常三書院均於前月二十八日考試二月望課至三月朔課崧振帥考試崇文委員到院點名收卷士子感沐恩施無不交口稱頌幷其家人婦女亦莫不極口推奉且有焚香一柱祝中丞多福多壽多男子者以可免三更五更早夜煮飯候門也 
[泖峯韶景]  
　　初五日爲清明令節郡中好事者舁府華婁三城隍繞道出北門到壇賑濟孤魂入夜八點鐘先後回廟燈光照耀斐然可觀循曩例也○松城普照寺西曁廣明橋小倉橋堍數處大街隂溝久經淤塞一經雨後便爾積水成渠雖著屐而游且不免拖泥帶水所願有心人及早以圖也 
[禾中近事]  
　　前報嘉屬府考於初四日終覆試竣經郡守校閱評定甲乙次日揭曉案首錄後嘉興胡涵秀水王大勲嘉善浦賡詩海鹽李森平湖江昌燕石門張大勲桐鄉馮汝禧計共七名耳○嘉秀武塲縣考准於初六日任内教塲看視馬箭其餘回署考試聞武塲府考定期初十云○府縣各項書差於清明日赴郡廟拈香循例排設全副儀仗舉迎府縣城隍出巡約十點鐘由廟起馬一切路經盡　向例出東城門繞迎至北門外到壇祭畢排導進北門由大街回宫其最可惡者無知年輕子弟接木脚扮地戯爲高蹻從樓窗以觀民居臥房設心誘引實于例禁曷不禁而絶之 
[蕪湖之警]  
　　本月初五日清明節蕪湖居人均登赭山之巓流連風景習俗然也俯視廛市忽見樓縷濃烟起自中江塔之南少選火龍萬道蜿蜒飛舞其勢不可遏抑急拾級下山尋訪起火之處係江邊某柴院失慎當有各水龍开新關洋人舁洋龍灌救始得熄滅共焚去草房二十餘家蘆柴數堆被災之戶類作蕩槳生涯者火焚甚速物件多不及搬運亦慘矣哉 
 
 

Page 3

 
 
[通州餘聞]  
　　北關外糧市鋪商於二月二十三至二十六演戲四天連日風雪迷漫隂雲四合向隂處水尚有薄氷以致觀劇者裏足不前赶戲之小經紀亦共恨天公之不做美也○客有自香河縣來者據云二月中旬香河地震房屋摇撼格格有聲至通州則未聞有動靜也○趙松峯刺史調署　武清縣曾經列報刺史於二月十五日交卸通州篆務先一日闔城紳商恭送德政牌匾二十六日辰刻刺史起程赴武清縣履新是日本署書役及合城鋪商紳耆預備菓酒沿途餞送從州署前至南門共四十餘桌爲歴任所未有○張璞君刺史前任通州政聲卓着兹於二月二十五日仍接州篆舊地重臨竹馬兒童無不欣然色喜也 
[安省官報]  
　　二月廿七日休寍縣水鴻飛辭本任鳳臺縣錫光到由鳳臺清理交代回建德縣葉鴻基知奉委發審局學習候補府經張兆韓辭赴夥績查驛站回 
[上海四馬路文報局協賑公所接到山東盛杏蓀觀察孫少薌章鼎臣兩軍門告災電函]  
　　協賑各公所施陳任王陳經謝公鑒接周少逸電過黃河卽見逃荒日十餘起今更多上午已見數十起詢之糠價每斤五六十文和草根充飢洋人善士發每日十文仍難度活每一村庄日餓死者數十人更有因食草根太多飢空癱倒仍歸於死者小孩售錢一千尚無人要種種慘像不忍睹聞最要者請飭縣出示逃荒者勿往奉天因此間災黎不知奉天亦荒均紛紛前去云除出示外救災如救火務求速賜協濟宣叩○滬上各公所諸位善長大人閣下敬啓者東省上年春旱秋潦飛蝗雨雹各州縣先後各災濟南府屬之齊東臨邑濟陽歴城武定府屬之惠民濱州利津蒲台兗州府屬之青城壽張萊州府屬之維縣青州府屬之博興榮安高苑壽光益都昌樂王家岡塲受災尤重十餘年洪水爲患今又遇此奇災困苦情形更非初次受災可比維時奉豫江皖咸恃各公所協助東省頻年乞賑苟可强支旦夕安肯作無厭之求現在省垣一帶高粱每石漲至五六兩連接各州縣官紳來禀小民粮食已盡至掘取青草及麥苗爲食賣鬻妻女展轉流亡聞之倍深焦灼當禀經張朗帥奏請奉天省西開禁籌欵委員前往購粮平糶又籌撥五萬金散給被災較重之十餘州縣車薪杯水點滴難周而東省司局庫空如洗官賑實難再籌兹據英國駐烟領事商允滬上洋商先後撥來賑銀六萬六千五百兩分赴博興樂安高苑壽光散賑其章程每人每日給錢十文以十萬人四個月爲限卽此四縣應賑者何止十萬人數連日接信其派賑不及者紛紛求乞補賑而洋捐恐亦續撥　多矣弟逸入捐廉挪借庫欵湊足一萬兩請周少逸兄携赴高樂博壽會同查放藉補西賑之不足竊恐人多災重斷非萬金所能濟事而其他十餘州縣嗷嗷待哺毫無賑欵安排災民顚沛流離行路尚爲之隕涕忝官斯土轉以庫藏支絀無以援其命而遂其生清夜旁皇抱愧何極昨接撫帥來電謂東省億萬姓待斃之窮黎皆南紳十餘年救活之赤子救人救澈諒蒙終始生成敢泣湊庭用求晉糴現鄭工告慶豫皖民困已蘇江省春賑亦將就緒敬求諸善長廣施法力具大慈悲移欵東來施恩再造捨通腸之米擲卽成珠培續命之田種皆是玉望雲九卽無任禱求專此奉懇敬請道安伏祈德鑒愚弟孫金彪章高元盛宣懷等○敬再啓者東省被災之重曁官中籌欵之難前信所云寔無一字虛假維盼義賑協助庶窮黎得慶更生日前楊殿臣兄過訪云奉天揚鎭賑務業已從寛發放而捐欵陸續收下尚有餘多敬求撥後數萬金先救東省之急並求貴處續籌寄濟暫緩停捐敬爇心香不勝急切禱求之至專此再請德安弟宣懷又啓 
[格致書院戊子年冬季課卷出案]  
　　戊子年格致書院冬季課題由天津兵備道憲胡雲楣觀察所命其題爲近日北邊防務輕重緩急何在論所有課卷彚齊之後卽行郵寄津門由觀察親自鑒閱評定甲乙兹已從郵筒遞至計取超等五名特等十名觀察學問宏博經濟淵深其於料事也見高識遠其於閱义也鑒空衡平而於北方防務軍情輕重緩急所在固已明若觀火各課卷皆未能悉合觀察命意所在求其深明北邊大勢洞中機要可望坐言起行者頗難其選惟講求時務尚多有志之士謹將所取名次臚列如左超等一名錢志澄二名陶師韓三名葛道殷四名程昌齡五名商霖特等一名車善呈二名李培禧三名殷之輅四名程紹伊五名孫廷璋六名包煥文七名王佐才八名盛嘉澍九名華國盛十名楊敏煇觀察樂育英才造就後進特分廉泉嘉惠士林寄來加奬洋六十元此外格致書院例有正奬銀二十五兩今計超等一名得正奬銀拾兩加奬洋十二元二名正奬銀七兩加奬洋十元三名正奬銀五兩加奬洋八元四名正奬銀一兩加奬洋六元五名正奬銀一兩加奬洋五元特等一名正奬銀一兩加奬洋四元二名三名加奬洋三元四名五名加奬洋二元自六名至十名加奬洋各一元自出案之翼日始每日由一點至五點鐘可至申報館間壁格致書室領取格致書院自丙戌年春季始舉行課試所有考列前茅者皆已刊印其文傳示遐邇寄在格致書室出售每本課藝特減取洋一角以便流通四方有志時務之士欲見一斑詣彼售取可也 
[古調獨彈]  
　　前日爲徐園琴會之期祝君聽桐鄧君雲航各携琴往祝君先彈一曲伊鬱蒼凉中時露慷慨激昻之意名曰搔首問天此曲曾於自遠堂琴譜中見之他譜則以爲一名水仙實則兩調特今人多不彈耳又作右上流泉則泠泠然有瀟灑出塵之致命君彈者爲醉漁唱晚多瞢騰惝怳之音彈時又加意吟猱尤足動聽復爲普安咒則時作異聲雖門外漢亦且聞而欣然宜乎環而聽者如堵墻焉殿之以飛合後人之梅花三弄乃與再再生及莊君笏卿拍板度曲又觀劍華道人曁巢君子餘鄧君雲航作畫傍晚始歸 
[售地歸銀]  
　　英商哈味　英領事署訴稱曾於光緒八年間憑中永遠租定寳山縣境談裕文之田地初定價銀二千兩先付一千兩後因不能轉換道契遂未成交躭延至今未將所付之一千兩交還請爲傳追賣副領事據情照會蔡太守飭差傳該處地保邢茂榮於昨午庭訊哈味申訴前情幷稱伊如無力還銀現在有人要買肯出價洋一千六百餘元邢茂榮供小的原充地保談裕文曾將田地租與哈味因　能換道契均未成交當經哈味控由領事官照會道憲札寳山縣訊追已付之銀經寳山縣王大老爺斷談還洋八百元談尚無力交還以致延宕迄今况及尚欠别人洋千餘元後談患病去世其子松泉相繼病卒現談家祗有二代孀婦度日艱難若令其賣田還哈味之銀則别項欠欵勢必概向追索哈味雖已付銀千兩而將此田租與開冰廠之每年可得租銀二百六十兩無甚吃虧哈味又稱租與冰廠按年收租洋一百五十元安有二百六十兩太守商之賈副領事着地保邢茂榮知照談姓赶緊將田出售歸還哈味之銀 
[查無實跡]  
　　英租界大馬路恊和祥零剪店起火累及貼隣恒茂布莊因該店曾經保險起火情由可疑經代理保險公司旗昌洋行東請大訟師担文到堂請究疉經蔡太守會同賈副領事庭訊飭將恊和祥店主王阿三管押其夥董綏之交保補傳學徒及廚司錢阿毛到案再訊均列前報昨由捕房傳到錢阿毛覆訊担訟帥申訴前情并稱保火險行定有章程設遇不測須查明焚燬貨物値價若干如不到原保之數自應折算保定時務先說明今王阿三店内無甚衣貨所燬與保數懸殊且起火情形種種可疑現由巡捕房細查尚無眞實憑據聽憑訊斷可也錢阿毛供寍波人去年十一月間到恊和祥爲廚司當日五點鐘時燒夜飯六點鐘時吃夜飯店主王阿三先已出外吃飯畢我亦出外及回店已有八點鐘光景董先生在櫃臺内看書學徒阿祥素來有病正在磕睡忽見後樓有火光急登樓甫至半扶梯聞嗶剥之聲火已燒到樓梯不能上去慌忙取水灌救無濟於事我欲搬鋪盖則已不及店内衣貨均未移動至起火之處本無衣貨其旁有烟囱我等不常到是處惟有裁縫做工吃飯擺有臺凳究不知火從何來自被火後小的住在南市託人荐兄子生意故未投質今由捕房傳唤到堂據實申訴董綏之仍供如前幷稱我前在該　帮夥早已辭歇此次躭擱幾天樓上情形不甚知道惟知並無衣貨堆存土阿三仍照前供并稱後進樓面向祇裁缝工作近來空閒　存　原 
 
 

Page 4

 
 
屬無多太守商之賈副領事以此案疑竇殊多惟查無起火實在形跡姑將董綏之錢阿毛交保王阿三再押七天候示 
[英界公堂瑣案]  
　　巡捕頭稱陳喜生投捕房報稱有銀鐲一副到泗安押鋪質洋被用剉刀剉壞與論持蠻等語爲特往傳陸榮和到來言明鐲是銅質向陳喜生詰問始認亦是當鋪夥有潘渭卿使伊持鐲往質爲此傳潘一併送案銅鐲呈案陸榮和稱在泗安押鋪生理陳喜生持噴銀絞絲銅錢來質銀洋騐係僞物不肯受質陳不服及用剉也剉出全是銅質陳係慶豐當鋪學徒旣是同業更不應意存朦混我念同業情面請免深究陳喜生供絞絲鐲係三年前當下今由出售退還細看鐲上銀樓招牌持往銀樓閱視眞僞據言並非贋鼎因卽在銀樓間壁泗安押舗質洋旣不受質儘可還我以便持向銀樓理說不應剉壞　湄卿供絞絲鐲從前悮當下來現着學徒持到原招牌銀樓察看並未令其往押蔡太守謂潘渭卿旣將僞鐲價售經買主退下不應再使學徒向泗安質押更不應妄行報捕姑念陸榮和求免究辦從寛斥釋僞鐲存毁○大馬房西人三門子同馬夫費阿友稱新買馬一匹價洋四十二元忽被人竊去昨見王三子喂馬我失之馬亦在其内問其來源據言出洋二十六元買來囑令指交賣馬之人及同至新閘地方王三子竟圖逃逸扭交巡捕送案山東人王三子供詞含糊蔡太守判將王三子枷號十四天期滿自行回籍馬交三門子領去○丁全富姚秋泉金大興徐嘉炳陳阿安胡阿香姚立山等各報失竊衣物現由捕房緝獲人贓投案請領竊犯王阿四供寗波人年十五歳流落在滬家中尚有父母蔡太守謂王阿四疉犯行竊本當重辦姑念年幼從寛戒責二百下再行備文遞籍起案各贓交各失主分别認領 
[法捕房瑣事]  
　　八仙橋捕房巡街捕於前晚在寍興西街見有男婦兩人兩相齟齬开一小女同入捕房該男子稱小女係領爲媳婦者該婦稱女乃我與伊同在一處時所買捕頭以兩造各執一詞着將女暫押交到憑據再核男婦兩人分别釋放○前晚七點鐘時巡街華捕見一人呼携蒲包一个形跡可疑查看之下中有石印康熙字典當卽拘進捕房據供江灣人書從兄處取來捕頭着押候解訊○昨日下午西馬路有一女一男在途打架固結莫解經巡街捕拘進捕房說是姘頭捕頭以兩造不安本分一併斥退○八仙橋雙鳳樓後面四十一號門牌車寓中某甲控某乙竊油衣據某乙稱並非偷竊實爲說歹話起見捕頭以兩造不盡不實斥退不理 
[上海四馬路奉災協賑公所三月初八日接到營口楊殿臣先生信]  
　　竹坪少欽詠南逢辛心如蓮山蕃甫子萱純齋紹勤澄衷葆三春瀾諸善長大人閣卜前　滬江得親麈教承以綢繆指示足徵籌劃周詳垂愛之隆至優且握辰維善祉延釐道躬納祜引企南雲　名所頌培等是夕乘輪廿五日四點鐘抵烟停泊登岸謁見杏翁禀陳各卽承談示青武兩郡被災非輕已委叚君寳清携欵前往等云深荷垂注於廿七晚五下鐘到營權歇三江公所當此日春雪縱横嚴寒刺骨尚幸下午雪解晴開始信天時迥異南北相殊也昨晤曉翁叔翁介翁及謁道憲禀商各情互談災狀據云已朝不保暮兹先酌定先查海城盖平牛莊一帶災重之縣該處民情極苦允宜先行查放以救垂危明日僱車前往牛莊卽行分頭辦理第培等質陋才疎恐雖勝任辱蒙諸善長不棄深愧侷促惟兾努竭微勤以仰副見委盛心焉耳委陳信件已各获遞知念奉聞所有奉省災狀細情俟開查後隨時函告肅泐布逹敬請善安諸希垂照不備愚教弟楊培頓首二月廿九日營口發第元號 
[浙省撫轅抄]  
　　三月初一日杜芳錦禀銷冬防總巡差○初二日通判吳寳讓禀知丁母憂候補縣徐先翥禀知臬司札委留辦下城總巡差叩謝補初一日准補昌化典史宗嘉楨禀謝准　飭知○初三日候補同知蔡增光禀見銷武林門清泰門工程差叩解赴海運通局差○初四日候補府經歴成邦彦禀辭回湖南籍守制 
[蘇省撫轅抄]  
　　初四日調任山西撫憲衛杭州來藩轅牌示得常熟縣縣丞方廷鴻丁憂遺缺查有嘉定縣縣丞張名世堪以調補○初五日候補府周蓮謝委代理大倉州事卽辭赴任請補武進縣吳炳禀謝飭知先行赴任署理○初六日學憲楊辭行赴太倉於明日八點鐘開行 
[江督轅門抄]  
　　三月初二日知縣龔壽籛謝委五河鹽厘差遣分省道唐亷辭赴江西○初三日知府吕賢彬銷海門厘捐差通判王彦徵禀知到火藥局差通判李銓解萬壽山工欵赴揚　黃家珍奉調辦洋棉花火藥局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[風急覆舟]  
　　數日前京口江面有一划船載客四人自北而南駛至蒜山相近忽起狂風一陣舟子不及落帆船遂翻覆舟子與客共五人同占滅頂之凶舟子素諳水性當船翻覆時伏於舟底大呼救命四客較沈載浮順流而去幸經四號救生紅船遠遠望見赶争揚帆駛救方將四客救起得慶重生繼將舟子救起并將船帶至江岸一面給發棉袄履襪與五人更換然後往救生局報功邀賞江行之險如此愈見救生船之不可少也 
[鄂省官報]  
　　二月二十六日候補縣周耀崑禀知委查秋審人犯二十七日候補州畢大琛謝給酌委一次候補縣黨述奉藩憲委解第二批京餉禀知大挑縣梁沛英陳瑜瑛俱禀謝酌委一次藩憲牌示長樂縣縣丞事務詳委分缺間補用縣丞楊宜三署理二十八日署理竹山縣事成槐禀見謝委卽用縣譚爲霖大挑縣儲廷芬均謝儘先酌委一次分發試用縣丞毛隆昇由京來省禀到二十九日卽用縣周垣禀謝儘先酌委一次卽用縣劉翰藻謝酌委候補從九姜國屏禀辭赴鄖陽府措資 
[仁風遠播]  
　　謹啓者敝堂延請内外醫科開設藥局長年施給經費需欵五千餘金客歳支銷曾經登諸報章早邀共見共聞惟是毫無恒産復鮮常捐不得已謹募咸有一德册捐爲貧病請命代呼將伯乃荷柔遠懷仁念切痌瘝初四至初六日三次蒙江西饒州府清愼吏南昌縣署嘉興松江各埠善士交到十三册共計惠助洋廿八元六角九三八平紋銀拾兩錢拾三千五百六十文銅洋兩元以資接濟行見恩波所及苦海旋填俾得菖陽引年感同再造特陳報牘遥申謝悃[  上海六馬路仁濟堂董事施善昌等謹啓]  
[春晴]  
　　天開霽色到層城草木欣欣漸冋榮殘雪壓顚山骨瘦暖風吹水岸痕平秧田雨足抽新種野徑花開媚曉晴寄語春光須愛惜莫教啼徹子規聲○春日卽景天涯有脚是陽春到處風光點綴新草色漸回盤馬地兩聲偏阻看花人年華閱歴能增感家計清閒轉愛貧但得酒杯常在手應呼明月作前身[  錢唐王金傳第香氏求删草]  
[送别彭君耘蓀寄母舅大人之津沽請祈誨政併乞讖綺菴主點鐵]  
　　奮志凌霄薊北行河橋鶯語助離聲乘風疉破三千浪懷實同高十二城義粟仁漿君子德君與朱粹甫顧質生二公及姑文納盫主人等倡建龍沙善堂里人頌之暮雲春樹故人情香分桂苑須臾事看取鵬飛萬里程○又一律名世襟期闊樽常北海開雄文金箭類大器棟樑材春日乘時去秋風得意回揭帆期不遠愧乏贈瓊瑰浦左龍沙懶農惠鈞葉增銘拜稿 
[自感書懷錄乞高昌寒食生桂丈削政]  
　　歳月虛延感徒增馬齒長携琴添别緒載酒去愁腸斫地思餘壯談天興欲狂月明窗射影簾外透梅香[  浦左龍沙懶農稿於海上]  
[遥寄萬里故人]  
　　僕僕長途志壯行客中憶客夢難成吟朋游侣爭新句匣劍囊琴訂舊盟水乳主賓皆愜意風雲會合必成名恨難挿翅飛君側補拙齋頭酒共傾君前寓貴州撫署求補拙齋[  浦左龍沙懶農艸於海上退思室]  
[上海六馬路仁濟善堂經收咸有一德施醫給藥册捐三月初一日至初五日第十一次清單]  
　　奉賢宋　洲善士求病愈速愈助洋五十元浙湖清河仲子求保父母康泰洋三十元虞俊源求弟浚堃病愈洋廿元江西清愼吏九三八平文銀十兩批見規元十兩零三錢九分八厘松江不書名求病愈六元鄒黃氏王增祉二戶各四元蔣誠裕吳門富春樵者二戶各洋二元無名二元六角黎以昭以銘以輝仙鎭甡記無名王少蘭朱德軒積善堂無名懷清道人江右楊子先垂名氏朱靜山力不足人求生意平安小春記曲河練湖居士十七戶各洋一元同德利洋八角心愼敏愼懺微煦成煦春五戶各六角誠心無力氏有心勉力氏二戶各洋五角黎以昭以銘以輝玉寳玉啓金錫金由弭賢懋昭懋揚金爵贊彩黎龍氏黎陳氏黎吳氏黎曹氏黎盧氏黎吳氏彩娥張氏廿戶各洋三角半施于乎泉唐耕薌杭孫童子桂卿室主勤選女工　戶各二角半桂雙鳳俞日錄吳和卿陽裕更堂四戶各二角容佑記吳闌顧長發俞蓉卿婮安仁徐仲明六戶各洋一角王錫封洋五分　福堂有心無力人二戶各銅洋一元華麗生錢七千二百吳誠善尚德堂無錫願天常生好人三戶各錢三千六百文　　高錢一千八百艾棉力子志雨草堂求合家平安三戶各錢一千另八十錫疇堂夏高氏高朱各錢九百施　珍甌竹山人二戶各錢七伯廿通源典錢六百頴川陳錢五百四十梅紹卿許景炎張祥盛施仁記孟林圃五戶各錢五百保平安錢四百施德茂養性廬沈仁記吳祺康范珊洲王麟洵南園畫房桑蔭草堂許琛槎南河山房張蘭記吳興福記沈又蘭潘春田無名吳福綏吳幼記高念之无　山房求平安無　棉力顧心餘力拙人無名無名無名廿六戶各錢三伯六十有心無力三百洪酌中七位合助二伯十憶平安求平安安餘氏蔣泉香姚性史永生莊順寳莊鳴元六生福六鳳祥莊秉州十一戶各錢二百包原氏二百廿六夏益三四人會張源記吳幼如四戶各錢一伯八十金玉成一伯五十葛滋生葉　雨金楚行三戶各一百廿槐蔭　屋無名半月山人陸長順李良材施阿金周海秋七戶各一百大康六十共收洋一百五十一元一角規元十兩另三錢九分八厘銅洋二元錢四十五千五百另六文 
 
 

Page 10

 
 
   
 
 

Page 11

 
 
[光緒十五年三月初一日京報全錄]  
　　宮門抄○諭旨兩道錄前○發抄硃批四道○閩學政烏奏報到任接印日期摺○黔學政陳奏報到任接印日期摺○豫撫倪奏報年老諸生三塲完竣未經中式摺○廣西學政黃奏報到任日期摺○廣西學政李奏報交卸日期摺○豫撫倪奏請議加河神龍神封號片○又奏請頒匾額片○又奏請勅加城隍封號並請頒匾額片○又奏請賞還都司頂戴片○直縣李奏爲檄飭運司赴任片○三月初一日戶部通政司詹事府廂白旗値日無引見○曾紀澤謝管同文館恩○尚昌懋謝署廂白旗護軍統領恩○豐伸泰謝授山東鹽運使恩○吏部呈進月官卷○太常寺奏改派分献之大臣派出熙敬○召見軍機豐仲泰皇上明日卯初進宮卯正二刻至坤寍宮吃肉畢還海○發抄李鴻章奏都司鄭龍彪補大名鎭標中營遊擊奉硃批兵部議奏欽此○又遊擊周錫金借補南匯營都司奉硃批兵部議奏欽此○又河工出力之知府阮士彬等仍照原奬奉硃批該部議奏欽此○又漳河修守請就欵開銷免造細册奉硃批工部議奏欽此○○工部左侍郎福建學政奴才烏拉布跪奏爲恭報奴才到任日期叩謝天恩仰祈聖鑒事竊奴才恭膺簡命視學閩疆跪辭後遵卽束裝就道兹於十二月初七日行抵福建省城初十日准前任學政臣陳學棻將學政關防並書籍文卷飭委福州府學教授吳邦治齎送前來奴才恭設香案望闕叩頭祗領任事訖伏念閩中爲矜尚理學之區學政有鑒别人才之責奴才不敢偏於束聽以開倖進之門亦不敢刻以求全轉隘陶成之術惟有矢勤矢愼任怨任勞拔取眞才剔除積弊以期仰答高厚之鴻慈於萬一所有奴才抵省接印日期除恭蔬題報外理合繕摺具奏再奴才經過地方惟江蘇之丹陽丹徒一帶雨澤稍愆其山東浙江福建等處秋收均熟民情靜謐合併附陳伏乞○皇太后○皇上聖鑒謹奏奉硃批知道了欽此○○貴州學政臣陳榮昌跪奏爲恭報微臣到任接印日期仰祈聖鑒事竊臣蒙恩簡任貴州學政九月初一日跪聆聖訓後遵卽束裝就道於本年十一月十九日行抵貴州省城二十一日准前任貴州學政楊文瑩委貴陽府學教授余憲將學政關防並書籍文卷齎送前來臣當卽恭設香案望闕叩頭祗領任事訖伏念膠庠爲造士之區學政有培材之責况貴州雖稱邊徼而山川磅礴鬱積諒不少磊落恢奇之士生於其間果得振興風化之人當有鼓舞日新之效如臣擣昧難與相維惟有勉竭愚忱恪遵宸訓臨事以嚴肅整齊爲務衡文以清眞雅正爲宗或勸或懲下兾有裨於士習矢公矢愼上期無負於○聖恩所有微臣到任接印日期除照例恭疏題報外理合敬謹繕摺具奏伏乞○皇太后○皇上聖鑒謹奏奉○硃批知道了欽此○○革職留任三品頂戴河南巡撫臣倪文蔚跪奏爲年老諸生三塲完竣未經中式恭摺仰祈聖鑒事竊照鄉試未中年老諸生例准查明年歳具奏歴經遵行在案今光緒十四年戊子正科河南文闈鄉試揭曉後查有九十以上之附生牛書田一名八十以上之廪生李景白等十三外俱皆三塲完竣未經中式文理均尚明順行查入學年分相符監生報捐係在十科以前曾經應試據藩司劉瑞祺造其册結詳請奏咨前來臣覆查該生牛書田等幸際熙時恭逢盛典皓首不忘勵志龎眉尚切觀光雖迹阻鵬摶未登蕋榜而紀延鶴算聿衍華齡核文字　眞草俱全稽學册而例年悉合惟兹耆俊宜荷恩勞除册結咨送禮部外理合敬繕清單恭呈御覽伏乞皇太后皇上聖鑒勅部議覆施行謹奏奉硃批禮部議奏單併發欽此○○廣西學政臣黃煦跪奏爲恭報微臣到任日期叩謝天恩仰祈聖鑒事竊臣蒙恩簡放廣西學政於九月初四日跪聆聖訓後遵卽束裝就道於十二月十五日行抵廣西省城十六日准前任學政臣李殿林將學政關防文卷委員齎送前來臣當卽恭設香案望闕叩頭祗領任事訖伏念廣西秀毓山川人文蔚起學政職司庠序多士儀型檮昧如臣懼難勝任惟有恪遵聖訓潔清持已敬愼趨公端士怕以厚民風拔眞才以儲實學務殫竭夫涓埃兾稍酬失高厚除將到任日期照例恭疏具題外所有微臣感激下忱謹繕摺叩谢天恩再臣沿途經過地方年榖順成民情亦均安謐堪以俾慰宸厪伏乞皇太后皇上聖鑒謹奏奉硃批知道了欽此○○廣西學政臣李殿林跪奏爲恭報微臣交卸日期仰祈聖鑒事竊臣於去歳十一月間曾將歳科考試一律完竣情形奏明在案嗣於本年七月九月考錄文武遺才並正案各　員送應文武鄉試均各依次蕆事各學内所舉優生亦經會同撫臣考取如額並補行會覆選拔生二名業於十一月二十七日併疏恭報任滿循例具題各在案兹新任學臣黃煦已經到省於十二月十六日接任臣謹將廣西學政關防及文卷等件委員齎送祗領訖臣卽於是日交卸拜摺後卽便起程北上恭覆恩命所有微臣交卸廣西學政恭疏題報外事合恭摺具陳伏乞皇太后皇上聖鑒謹奏奉硃批知道了欽此倪文蔚片再各省學政到任應將閱卷幕友人數籍貫由督撫查明具○奏歴經遵辦在案兹准河南學政臣陳琇瑩將到任所延襄校幕友陳廷彦等造具籍貫清册聲明並無視學省分及鄰省五百里以内之人等因咨送前來臣覆查無異相應照繕清單恭呈御覽除仍隨時稽查外謹附片陳明伏乞聖鑒謹奏奉硃批知道了欽此○○倪文蔚片再光緒十三年八月間豫省河北等處大雨兼旬以致武陟縣小楊莊沁河盛漲漫益成口其時南門外大溜横臥奔騰澎湃水與堤平彰衛懷逆曹秉哲督率搶護各埽隨廂隨蟄一線殘隄岌岌難保忽沁河神及陳九龍將軍首先化身河邊水勢頓減搶辦得力遂就平穩非神力默佑則該縣城邑俱危生靈之憂何堪設想捍災禦患其有功德於民甚大合無仰懇天恩勅部議加沁河神及陳九龍將軍封號以昭靈異而慰輿情據該道曹秉哲禀請前來理合會同河東河道總督臣吳大澂附片陳請伏乞聖鑒訓示謹奏奉硃批禮部議奏欽此○○倪文蔚片再光緒十四年秋間武陟縣小楊莊沁水漫口溜勢南徙各處險工層見疉出幾於防不勝防彰衛懷道曹秉晢向空默禱旋見金龍四大王朱大王黃大王栗大王化身保護河水漸平搶廂得力化險爲夷萬姓慶幸始獲更生今於小楊莊地方捐建大王廟一座以答靈佑仰懇御書匾額一方頒發懸挂用昭順軌之功據該道曹秉哲禀請前來理合會同河東河道總督臣吳大澂附片陳請伏乞聖鑒訓示謹奏奉硃批另有旨欽此○○倪文蔚片再武陟縣城隍素著靈顯民間每遇暘雨愆期疫癘間作祈禱無不立應光緒十四年入冬後縣境雨雪稀少麥苗黃萎加以時疫流行農民咸懼罔知攸措該彰衛懷道曹秉哲率同紳屬在於廟内設壇竭誠祈禱不數日祥霙疉降四野均霑疫氣亦因之消退該紳民等感感神庥咸思懇恩加封頒匾以昭靈應呈由該道禀請具奏前來臣查廟祀正神凡能捍災禦患有功德於民者例得奏請勅加封號頒給匾額該武陟縣城隍靈顯素著功德在民核與定例相符合無仰懇天恩俯准加封給匾用答靈貺而順輿情相應附片陳明伏乞聖鑒訓示謹奏奉硃批另有旨欽此○○倪文蔚片再儘先都司周文華上年三月間因遣散所帶土夫時有匪徒混跡散謡失於覺察經臣奏奉硃批周文華着摘去頂戴欽此欽遵在案嗣後該都司在工當差出力深知愧奮現在大工告竣相應仰懇天恩俯准賞還頂戴以昭激勸謹附片陳請伏乞聖鑒訓示謹奏奉硃批着照所請兵部知道欽此○○李鴻章片再新授長蘆運司額勒精額現已來津自應卽飭赴任以便賀良楨交卸曾京陛見前赴貴州臬司新任除檄飭遵照外理合附片具陳伏乞聖鑒謹奏奉硃批知道了欽此 
 
 

Page 12

 
 
[光緒十五年三月初二日京報全錄]  
　　官門抄○諭旨兩道錄前○發抄硃批三道○川督劉奏爲陳明故員李惺范泰衡事實懇恩宣付史館摺○又奏爲添建號舍並請添派考官謄錄各員片○又奏知縣才力不及自請改教片○豫撫倪奏飭總兵赴任片○又奏調署知縣片○又奏報委員管解縀縐起程日期片○閩督卞奏驛站拆動摺件盗去摺匣查辦緣由摺○又奏請旌奬片○豫撫倪奏調署知縣片○三月初二日禮部宗人府欽天監廂紅旗値日無引見○恭王等課賞神肉恩○嵩申惲彦彬各請假五日○値年旗奏派管理新營房之大臣派出嵩申○内務府奏派致祭馬神派出嵩申○召見軍機皇上明日用膳辦事召見後至紫光閣演耕藉禮○發抄潘靈奏黔省屬庫查無徵存未解銀兩奉硃批戶部知道單併發欽此○陳彝奏蕪湖關一百十三結徵收洋稅等銀奉硃批該衙門知道單併發欽此○又蕪湖關一百十三結洋藥稅厘併徵數目奉硃批該衙門知道單併發欽此○○頭品頂戴四川總督臣劉秉璋跪奏爲陳明已故詹事府左春坊左贊善李惺及五品銜以知縣用萬縣訓導范泰衡事實懇恩宣付史館恭摺仰祈聖鑒事竊查已故詹事府左春坊左贊善李惺於同治四年九月初六日經前督臣駱秉璋具題入祀鄉賢祠一疏於是年十二月十九日奉旨該部議奏欽此嗣於同治五年十二月二十五日經禮部覆奏奉旨知道了欽此行知川省遵照入祀在案兹據在籍翰林院編修任肇齡待讀銜編修徐昌緒編修廖坤培檢討劉青照編修記名御史劉桂文協同名紳民等查明已故詹事府左春坊左贊善孚惺四川墊江縣人嘉慶戊辰科舉人丁丑進士官翰林院檢討薦升贊善以丁父憂回籍主講錦江書院前後四十餘年該故員純孝性成友於兄弟耄年好學不倦著立說有裨世道人心所刻冰言藥言冰言補藥言補等書皆足砭愚鍼頑發明正學在籍辦理圑練力勸修寨築堡多設探卒以東川西一帶不遭蹂躪平居則廉隅自飭一介不苟至親戚匱乏寒酸困苦不惜傾囊傾助其勵學爲善有如此又已故五品銜以知縣用萬縣訓導范泰衡四川隆昌縣人由府學廪膳生申式道光十四年甲午科舉人二十四年大挑二等以教職用咸豐元年選授萬縣訓導同治元年以軍功保加五品銜以知縣用三年告病歸里主講隆昌書院該故員素心孝友翕和兄弟好學不倦其著書立說均能發明正學實於世道人心大有裨益其居官也如置租田數百石以作季考諸生奬資並設賓興以恤寒士當粤匪竊據金陵採辦川米又能集齊邑紳激發大義不期月而得米二千石運皖交納洎夫滇匪宼蜀石逆竄川該故員率圑守禦悉合機宜其致仕也克紹其先入范仲淹義莊成法除置祭田祀先外以後歳所入嶦恤族親其居官致仕之實行有如此今據在籍各紳協同各屬紳民以該故員等實行昭著堪以永垂於史先後合詞呈請轉奏前來臣覆加訪查無異合無仰懇天恩勅部將該故員李惺范泰衡等事實宣付史館以彰至行之處出自鴻施除將事實清册咨部查核外理合會同學臣高賡恩恭摺其奏伏乞皇太后皇上聖鑒訓示謹奏奉硃批着照所請該衙門知道欽此○○劉秉璋片再查川省文闈號舍原設及添修續增統共一萬三千七百零三號本年戊子科文闈鄉試來省應考生監共有一萬六七千名雖經臨時設法於闈中隙地添設號棚千數百間而遺棄者不下二千餘名來歳恭逢恩科卿試通省士子歡欣鼓舞而來勢必人數更衆不得不預爲籌謀酌添號舍兹據司道等會詳請在貢院隙地酌添號舍一千間所需工料銀兩由該司道等飭屬就地籌指不動正欵並懇援案添派同考官二員受卷官一員彌封謄錄官各一員以期分校周密免致遺珠之憾等情詳請奏咨前來除批飭添建外至請添内外簾官亦係實在情形臣曾任浙江巡撫查其鄉試人數與川省相等而内簾向係十六員川省僅止十二員現又建號舍誠恐不敷分辦如蒙天恩俯准添派同考官二員受卷彌封謄錄各一員寔於掄才大典益昭詳愼理合附片具奏伏乞聖鑒訓示謹奏奉硃批禮部議奏欽此○○劉秉璋片再查同知銜四川卽稱知縣譚維鐸係廣西蒼梧縣人由附生中式舉人光緒二年丙子恩科會試中式貢士殿試三甲引見奉旨以知縣卽用欽此簽擊四川光緒三年正月二十八日到省五年三月在滇捐局報捐同知銜九年六月委署蘆山縣篆務交代清楚並無經手未完事件今自揣才力不及難勝民社之任情願改就教職回籍候選禀由審司轉詳等情兹據布政使崧蕃查明該員並無經手未完事件亦無規避情事呈請改教核與定例相符詳請奏咨前來臣覆查無異合撫仰懇天恩飭部核議將同知銜四川卽用知縣譚維鐸准予改就教職註册回籍候選出自鴻施除咨吏部曁廣西撫臣外理合附片具陳伏乞聖鑒訓示謹奏奉硃批吏部議奏欽此○○倪文蔚片再前因冬防吃緊河北鎭總兵崔廷桂調辦引河常川駐工勢難兼顧當揀派記名提督李承先前往接署代辦冬防經臣附片奏明在案兹查大工業已合龍引河事竣該總兵崔廷桂應令回任供職以專責成除分飭遵照外理合附片陳明伏乞聖鑒謹奏奉硃批兵部知道欽此○○倪文蔚片再署温縣知縣試用通判陳毓藻現經調省所遺篆務查有固始縣知縣吳淯庚堪以調署遞遺固始縣知縣篆務查有魯山縣知縣馬家彦堪以調署該員等任内均無盗刦已起四叅及經徵錢糧有關降革處分等案據藩臬兩司會詳前來除批飭遵照外謹附片陳明伏乞聖鑒謹奏奉原批吏部知道欽此○○倪文蔚片再光緒十四年九月初七日准戶部咨奏派河南省製辦南陽縀五百疋南陽縐及汴縐各一千疋解庫交納等因當經行司遵辦兹據布政使留瑞祺派員採辦齊全定於本年十月初十日委員管解起程赴部交納並開具色様價値清摺呈送前來除清摺咨部外理合附片陳明伏乞聖鑒謹奏奉硃批戶部知道欽此○○閩浙總督暫署福州將軍兼管閩海關稅務臣卞寳第跪奏爲繹站拆動摺匣盗去摺件謹將嚴飭查辦缘由並補繕摺片恭摺馳陳仰祈聖鑒事竊臣於光緒十四年十二月初三日准兵部咨本部奏光緒十四年十一月初八日准良鄉縣固節驛遞到暫署福州將軍楊昌濬於十月十六日由驛拜發奏摺夾板一付查摺匣外面竹篾拆動内僅有木板一片請旨飭查一摺於光緒十四年十一月十一日具奏本日奏旨依議欽此並奉抄錄原奏内開飭將所奏摺件赶緊補行奏聞等因咨行詳查究辦前來臣遵奉之下不勝駭異竊維繹站接遞文報責成綦重該驛站竟敢盗去摺件實屬胆玩已極究係何站拆動當飭福建臬司迅速委員挨站澈底查究詳辦並咨令浙江巡撫臣就近一體委員逐站嚴查究辦以重郵政此項摺仵前暫署福州將軍臣楊昌濬於十月十六日具奏計摺片三分一報解十五年分甘肅新餉三成銀六萬兩一報解第一百十二結四成洋稅項下提撥加放俸餉銀六千兩一報解鄭工匀撥十四年分藥厘銀三萬三千兩均經發商匯解具報起程合將臣接管卷内查照楊昌濬原春摺片三分敬謹補繕恭呈御覽並將驛站拆動摺匣盗去摺件嚴飭查辦緣由除分咨部臣查照外謹具摺由驛馳奏伏乞皇太后皇上聖鑒謹奏奉硃批該部知道欽此○○卞寳第片再豫省鄭州漫口災區甚廣待賑孔殷經戶部於奏開鄭工新例捐輸案内議令各省廣爲勸募集成鉅欵改協河南急賑等因當經轉行勸辦去後兹據福建善後局司道詳據廣東候補知府危瑄璋遵故父二品封職同知銜危鳳先故母二品命婦危何氏遺命捐賑銀一千兩匯解赴豫賑濟懇請具奏准其照例建坊等情前來臣查廣東候補知府危瑄璋善承先志慷慨捐賑洵屬深明大義核其捐數與建坊定例相符合無仰懇○天恩俯准廣東候補知府危瑄璋爲其故父二品封職危鳳先故母二品命婦危何氏在於江西南城縣原籍照例自行建坊給予樂善好施字様以示旌奬除咨部外謹附片陳請伏乞聖鑒訓示謹奏奉硃批着照所請禮部知道欽此○○倪文蔚片再太縣知縣蒯籛垷丁母憂經據司詳咨部開缺並聲明遺缺扣留外補在案所遺該縣印務應先揀員調署以重地方查有蘭儀縣知縣任兆麟公事勤練堪以調署該員任内並無盗刦已起四叅及經徵錢漕有關降革處分等案據藩臬兩司會詳前來除批飭遵照外謹附片陳明伏乞聖鑒謹奏奉硃批吏部知道欽此 
 
