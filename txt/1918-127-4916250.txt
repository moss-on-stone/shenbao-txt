# 1918 - 127 - 4916250

 

Page 1

 
 
   
 
 

Page 2

 
 
時評 
[人禍我福（冷）]  
　　方今世人之自命爲能人者皆抱人禍我福之主義者也何謂人禍我福主義即人受其禍而我享其福之謂也 
人出其力而我獲其利人布其種而我食其果人受其辛苦而我得其安樂世之黠者誰不願此雖然天下寗有此便宜事耶夫物之有價自然之理也欲人出其價而我得其物自然之理毁滅殆盡矣其能保人類以長存乎 
嗚呼主戰則辭前敵借債則避惡名而戰後之功借得之欵無一不思獨享今日執軍權之各司令與乎有政權之各部長以及有關於軍事政事之各人大抵皆此類 
命令 
[五月十二日大總統令] 　　 
　　鄭元良晋給三等文虎章此令又令司法總長朱深呈直隸任邱縣監犯薛榮章等因喝阻閙監犯人脫逃被拒受傷情堪矜憫擬請宣　減刑等語本大總統依約法第四十條將薛榮章原判無期徒刑減爲一等有期徒刑十五年呂海原判一等有期徒刑十二年減爲二等有期徒刑七年以昭激勸此令 
[五月十三日大總統令]  
　　孫烈臣汲金純均授爲陸軍中將此令又令内務總長錢能訓呈山西雁門道道尹單晉龢請予免職另候任用山西雁門道道尹單晋龢著免本職此令 
又令調任方貞爲山西雁門道道尹此令 
又令任命馬駿爲山西河東道道尹此令 
又令司法總長朱深呈甘肅高等審判廳長黄芝瑞擅離任所請予免職黄芝瑞准免本職此令 
又令任命邵修文署理甘肅高等審　廳 
又令任命徐鍈署理總檢察廳檢察官 
又令陸軍總長段芝貴呈請任命王紹　兼充江寗鎭守使署副官長應照准此令 
又令陸軍總長段芝貴呈請任命馬獻朝爲薊榆鎭守使署副官長應照准此令 
又令劉啓垣晉給二等大綬嘉禾章此令 
又令王銳晋給三等嘉禾章此令 
又令王繡貴高振魁孫長安均給予四等嘉禾章此令 
專電 
[北京電]  
　　總統問題王揖唐與小徐力舉段如段成則王組内閣而實權在小徐現小徐在海軍聨歡社大宴名流運動選舉軍事似視爲第二問題 
（十四日下午四鐘） 
[北京電]  
　　東海在津聲言專爲弟視疾不肯來京（十四日下午四鐘） 
[北京電]  
　　地檢廳爲官産處違法加租私擅逮捕請部解釋該處是否法定機關以憑分别公私訴總商會全體會長會董及聨合會代表同謁錢内長請求將提署拘禁各户送回否則意外之虞不敢負責錢令吳總監往晤李統領懇照院令釋放妥議持平辦法李云本處所辦之事雖總統亦不能干涉商界愈憤勢將激變（十四日下午一鐘） 
[北京電]  
南軍反攻攸醴北軍彈藥　盡張宗昌連電請接濟（十四日下午四鐘） 
[北京電]  
　　奉軍不受小徐卽制故第二路總司令徐不敢接召孫汲吳三司長來京議定分任 
（十四日下午一鐘） 
[北京電]  
　　某當局日來因軍事棘手態度已形消極（十四日下午　鐘） 
[北京電]  
　　湘督電衡武辰二道區選舉從緩俟軍事結束再補選湘江道一區先着手舉辦照准（十四日下午一鐘） 
[北京電]  
　　四省勦匪督辦仍定張文生以許蘭洲帮辦（十四日上午一鐘） 
[香港電]  
　　廣州中國支銀行通告十三日起暫停兌現謂奉總行訓令移往香港至廣州財政充裕能交回該行欠欵時再行遷回粤當道刻出示中行鈔票仍可通用一切稅項皆收鈔标一面諭令鑄幣局籌撥現洋交各錢舖兌垷並派員接收中行準備恢復營業市面如常 
（十四日下午三鐘） 
[香港電]  
　　張開儒遵粤督命交卸職務由滇軍第三師師長接收十二日張回廣州在西村車站被拘係滇督唐繼堯軍請所致被逮原因傳說不一有謂因通敵者現禁於督署張之秘書長亦於十二日在廣州被捕當晚鎗斃粤督照會廣州法領事請轉囑廣州灣總拘留龍濟光等以免再爲粤害（十三日下午四鐘） 
外電 
[北京電]  
　　聞中日共同出兵西比利亞條約其原　修改　次後今已可稱完畢中國主張此約須於出兵西比利亞時始能發生效力如是則至無出兵之必要時當然須加取消聞日本猶堅不肯允各界雖要求政府宣布此約内容而政府仍嚴守秘密即其大略亦未經發表（十二日） 
[路透電]  
[北京電]  
　　按日本公使館方面消息云中日交涉内容極簡單明瞭但因現係戰爭期内且其性質關於軍事行動故恐不能發表（十四日） 
[北京電]  
　　據務院方面消息岑春煊曾言南北妥協之調和點南方須抛棄恢復舊國會之主張北方須犠牲段内閣段總理對於此說嘗語人云　岑春煊果有收拾時届之能力余無論何時不辭交卸内閣云云（十四日） 
[北京電]  
　　據消息靈通之某氏言近時中央似一意急急於討伐然除倪嗣冲張作霖徐樹錚盡以外皆有進退兩難之態度最近之形勢已傾向於不得不速求妥協之狀態更就其内幕以觀之則南方問題之解决尚在其次而選舉總統問題實爲日前最重大之問題近日北京政界之情形殆無不與此問題相關連者而北洋派中亦全然不能統一已分裂爲暫謂候補總統之馮（國璋）徐（世昌）段（祺瑞）三黨互相暗鬬甚爲劇烈（十四日） 
[北京電]  
　　徐邦傑與王芝祥今日（十三日）入京（十三日） 
[北京電]  
　　奉天三師長本日（十二日）出京往天津（十三日） 
[北京電]  
　　王廷楨昨日（十三日）午後謁見大總統今朝（十三日）八時出京回浦口（十三日） 
[東京電]  
　　聞黑龍鐵道哈巴羅敷斯克以西火車不通歐亞連絡業已斷絶（十四日） 
[東京電]  
　　寺内首相宣告近時喧傳之政變說不確（十四日） 
[東京電]  
　　寺内首相今日於地方官會議席上聲明曰中國爲日本善鄰之友邦極東之平和損兩國親善始得以保全利害休戚之所關莫大於是我政府極希望中國内政之統一然近時常有蜚語流傳於各處此種蜚語足使我國與友邦之交誼互相疎隔或足以離間日美中國之親交者甚爲遺憾也本大臣今乘此機會聲明我國與聨合與國間之協同必更加堅實並希望最後之勝利且自信爲維持極東之平和起見帝國之責任更爲重大云云（十四日） 
[東京電]  
　　日本外務省今日發表文書如左中日兩國現爲聨合國方而之與國而參戰有鑒於德國勢力日益增　之俄國及俄屬亞洲之現狀爲欲於此際爲萬一之豫備起見使中日協力以定對敵防衛之計劃洵屬目前之要務而此種計劃實卽所以副中日共存保持東亞全局之根本主義者也目下進行中之中日軍事協商悉基於此項趣旨非於此目的範圍之外更有他種條件以事關戰時對敵軍事行動不能將其内容 
 
 

Page 3

 
 
公表誠屬遺　然中國報紙及在中國之西報之記事列舉前述趣旨目的以外之事項皆係出自揑造之謡言也（十四日） 
[以上東方通信社電]  
東京電 
　　後藤外務大臣對於留學生返國問題與寺尾　木下友三郎氏等之私立學校當局者會見說明中日交涉之内容並交付以說明書應將由關係者立爲發表（十四日） 
東京電 
　　中東鐵道會社聞此番决定向法國借入五千萬佛郎（十四日） 
[東京電]  
　　湯化龍將於七月間赴美（十四日） 
[東京電]  
　　據駐在英國之日本武官某之所信日本月杪德軍將於全戰線開始大攻擊倘聨合軍乏逆襲之餘力以抗之敵或將獲如前番之效果亦正難料 
（十四日） 
[東京電]  
　　日本外務省對於有關係留學生各學校之代表者交付以說明書說明中日協議爲鑒於俄領亞細亞之情勢不外欲使中日共同謀監督防衛之計而已此外之風說全屬無根云云（十四日） 
[東京電]  
　　中國留學生之動摇一因有德探之煽動一則因日本外務當局禁止日本各報紙不計揭載關於中日交涉記事而復放任中國外人報紙之曲說不加訂正之故而由昨十三日所發表之說明書留學生等似已漸安謐日本朝野之有識者皆訝其外務當局之無常識 
（十四日） 
[東京電]  
　　據日本警視廳所偵查煽動中國留學者爲與陳友仁（譯音）互通聲氣之李大年（譯音）等數人而其内幕實有德探操縱之者（十四日） 
[以上共同通信社電]  
戰電 
[倫敦電]  
　　今晚海格將軍報稱英軍在勒維勒維太　附近敗襲擊之敵軍昨日英飛機擊落敵飛機八架又逐走六架英飛機失蹤者九架（十一日） 
[倫敦電]  
　　今晨海格將軍報稱法軍昨日戰於康美爾北面獲勝俘敵百人英軍在伊泊爾柯米萊運河附近敗襲聲之敵軍夜問英軍斥堠隊在美特蘭附近俘敵並獲機關鎗一架安克河境之敵砲隊猛轟魯斯東面與扶末齊勒南面之協約軍前鋒陣地今晚報稱前敵除砲戰外無事可紀 
（十二日） 
[巴黎電]  
　　今日下午公報云格里凡斯萊及瑪葉萊勒伐境夜間砲戰甚活動法軍在格里凡斯萊北面襲擊俘敵十五人法軍攻擊摩勒宇伊叢林得地若干俘敵三十九人獲機關鎗七架敵軍回攻失敗法枝隊襲擊亡第第愛東南等處敵軍陣線俘獲若干人今　公報云晨間　軍以砲隊猛轟後攻擊瑪葉萊勒伐西南旭勒叢林藉霧氣之掩蔽佔據叢林之北段旋爲法軍奮勇回攻逐走敵軍損失甚重棄有未傷之兵百人機關鎗十五架戰品若于皆爲法軍所獲（十一日） 
[巴黎電]  
　　今日下午公報云德軍攻擊哇維萊索萊西北法軍陣地大受挫衂法軍砲火重創敵軍且俘獲若干人末斯河右岸數地點有活動之　戰（十二日） 
[亞姆斯特丹電]  
　　奥皇偕外交大臣布里安男爵參謀將軍亞士將軍赴德軍大本營（十二日） 
[亞姆斯特丹電]  
　　維克爾博士已組織匈牙利新内閣 
（十日） 
[倫敦電]  
　　晨郵報亞姆斯特丹訪員聲稱協約國公使聨名致通牒與荷蘭外交大臣謂德荷新訂之條約殊多妨礙而德人得用逹爾漢哈芒鐵路運貨尤爲有害於荷惟協約國目下不欲有所舉動（十一日） 
[莫斯科電]  
　　德國照會俄外交德長謂烏克蘭政府已經更動烏克蘭議和代表必須從速改派議和地點應在庫斯克不在基夫云（九日） 
[莫斯科電]  
　　立憲民主黨與保皇黨已在烏克蘭組織新政府以哇斯蒂摩維區爲内閣總理其財政總長白拉斯資氏乃克倫斯　氏之閣員（十日） 
[丹京電]  
　　維也納電稱過激黨已將俄國名將倫耐坎將軍殺死（十日） 
[倫敦電]  
　　莫斯科電稱芬蘭之俄魚雷艇與其他軍艦須先請准德軍司令始能駛回俄京駐俄德國大使墨巴區氏以哀的美　書致國民委員會要求解散各軍隊並由德軍佔守莫斯科等城（十一日） 
[倫敦電]  
　　伯林電傳德羅兩國所訂經濟條約詳欵羅國於德人所釀之損失允不索賠且允交還已付賠償損失之欵惟德人在羅境所受損失及德人所損羅境中立國僑民之財産均須由羅國認賠其應賠之數由羅德與中立國組織之委員會公决戰前各項條約合國均仍有效戰前羅國所用之德人均須復職付以全薪其最要之欵爲迫令羅國開赦戰時德人因政治原因於政界軍界從事運動而被拘各犯及德意志銀行應保留羅馬尼亞國家銀行之餘欵五年以爲擔保品 
（十二日） 
[亞姆斯特丹電]  
　　此間接有消息奥羅所訂之經濟條約其條件之苛刻與德羅經濟條約相埒羅國於奥人所釀之損失及佔用之物品允不索賠且允於兩年内以金幣三十五兆克朗倫付奥將來或另訂辦法以代此舉則此欵始可免付羅國並允以國家銀行之欵歸德意志銀行執管五年該約又規定學校課本不得有互傷感情之處（十二日） 
[倫敦電]  
　　德國近來時患火警情節頗爲可疑最近柏林市榖倉被燬去五榖千　韋斯特法里亞省唯斯特魯浦附近森林一萬五千哀克亦付一炬（十二日） 
[舊金山電]  
　　漢口楊子機器製造有限公司經理某君回華之際謂現議造水泥船五十萬　航行中國内地江河彼之主張此議蓋以第一水泥船菲士號已試驗有效中國如建造此船人工材料均甚充足云（九日） 
公電 
[返國留日學生致北京電]  
　　北京中華新報館轉大總統廣東非常國會各省長督軍敎育會商會學校團體報館公鑒日人乘我内爭提出苛烈條件實施侵呑禍迫眉睫懇速嚴重拒絶以保國權留日學術研究會叩寒 
要聞一 
[北京之政界近聞]  
[徐樹錚遲行之宗旨]  
　　自第二軍失利後前敵軍情緊迫各將領皆望奉軍從速赴援曹宣撫使九日來電謂敵佔寳慶氣燄復張乞飭徐司令迅令奉軍前進云云張檢閱亦復來電催促乃徐氏終遲遲不發聞徐氏語人云目下在京滯留係因候欵所候之欵不僅奉軍一方面即第一路第二路各餉均須候齊始能出發蓋徒發足奉軍餉項與戰事未必有關係須各路餉項悉行發足戰事始有把握云云但未知徐氏所譞發足者以何爲限度也 
[曹張近日之態度]  
　　張懷芝曹錕當共未南下時其一種奮勇態度大有蕩平南服若操左劵之槪自第二路大軍失敗張電辭檢閱使及總司令兩職並於青日已抵漢口專候徐樹錚到漢即將第二路總司令印符交徐掌管十一日張氏又來要電三件除報告由袁州赴漢口原因外即請大總統速派徐樹錚來漢接替并報告魯軍收容潰兵情形張使之知難而退其近狀亦極可憫已若曹宣撫統軍南下亦曾克復長岳卓著戰功非張使可比而最近態度亦大有厭戰之意十一日政府又接曹錕來正密萬急電大致謂政府不肯接濟軍費究存何意錕確難維持現狀懇請物色賢員接替免誤要政同日下午又來一電分致府院其扼要語謂如許辭職卽速簡賢員接替如不准辭職即速滙寄巨欵云云 
[山東借欵之内容]  
　　英美烟公司與山東財政廳所交涉之三百萬元借欵已於五月五日由該公司經理錢瑟氏與廳長安茂寅氏在濟南簽字七日在京由財政部正式蓋印其契約原案如左　後聞稍有修正一金額三百萬元二利息七釐三折扣九十五四償還期未定五用途維持濟南市面六擔保烟草種植權並聞錢氏已於四月三十日來京九日赴湯山遊覽日下尚在該處不日即行回滬 
[中央選舉之近况]  
　　此次中央選舉依法凡曾在北京北洋大學曁山西大學畢業者均得與歐美學生一律報名投票截至今日（五月十號）下午總數共三百餘人以之選舉十人約每三十人可舉一人又聞此三百人中經敎育部秘書徐某一手代報者有一百二十餘人多係該秘書之同學現在歐美同學會業將徐秘書舞弊情事提起訴訟不知如何解决　 
十一日之中央政紀 
[公府情形]  
　　馮總統十一日至下午二時左右始到辦公室披閱各處所來文電二時三十分接見報告閣議之田錢兩總長三時與惲公孚秘書密談時事良外四時以後卽由辦公處退入私室又聞十一日因春雨連綿公府情形極爲蕭閒聞馮總統確於下午二時三分始到辦公室除接見報告閣議總長外並未延見來賓三時餘曾與張秘書長談話片時嗣又披覽曹仲珊吳子堂張勛臣張子志劉積之張宗昌諸要人拍來軍事密電數通於五時前即歸宅内休息 
[國務會議]  
　　十一日星期六國務例會段芝泉總理於上午十時首先到院各部總長除曹潤田總長出席稍遲外餘均於十時三十分到齊照常開議首由陸外交段陸軍兩總長報告邊防緊急情形段總長復將參陸處連日所决定之邊防計畫向諸閣員報告一次全體閣員對於此案曾加最詳細之討論並已决有具體辦法次復討論軍事要案數起均係按照參陸處所决定之計畫通過並無變更之點最後復按照議事日程議决籌撥軍餉案及任命官吏安數件此外關於某項外交問題亦曾詳加討論至下午一時五十分始行散會由錢内務田農商兩總長入府報告又間十一日國務會議上午十時段總理卽到院至十時三十分閣員中除陸子欣曹潤田尚未到來外其餘此時已一律到齊嗣經方立之電催陸曹兩君乃於十一時二十五分始相繼蒞院遂開會議茲將提議最要議案分紀於下一討論防範庫倫新疆西北邊事（結果）决由政府派員前往調查後再定正式辦法一中日交涉案（結果）因極秘密不易深悉微聞確將中日共同出兵字樣改爲中國預備出兵此案討論畢陸外長遂退席出院一海軍部要求薪金改發現金案（結果）交財部核覆一呈請政府任命張慶珍爲甘肅高等審判廳廳長案（結果）通過一陜督電請自募地方公債案（結果）未决一接濟前敵各路軍費案（結果）俟財部籌妥鉅欵後再行分配數目一任命官吏案及財政農商兩部普通議案照例通過於一時十五分散議 
[參陸會議]  
　　參陸辦公處十一日上午九時曾召集例會一次列席者有靳翼青師嵐峯段香巖廕午樓張博齋陸秀山等十餘人仍由靳將軍主席相繼討論規復湘西援救川北電令贛閩兩督進攻粤邊及防邊計畫電奬克復耒陽軍官等重要軍事案十餘件直至下午一時始行散會並聞散會之後曾致贛閩黑新湘各督及曹仲三宣撫使吳光新司令吳佩孚師長陳辦事大員毅等密電十餘起各辦事人員至下午三時以後始相繼散值 
湘中北軍最近之形勢談 
　　寳慶失守以後湘西形勢日益緊急據某交通機關十一日晚所得長沙電訊謂省城自湘東醴陵攸縣耒陽各地相繼克復後人心稍呈安靜之象不意湘西寳慶常德各地復相繼失守其緊急情形較前次湘東失利時爲尤甚居民之恐慌金融之窘迫大有每况愈下之勢并聞張勛臣督軍亦曾將此項情形電逹中央但喧傳寗鄕南軍進攻長沙之說則政府方面尚未接有此類之報告又據某交通機關十一日午所得長沙電訊謂南軍自佔領寳慶後已乘勝進攻勢甚猛烈原退駐永豐界嶺之北軍（卽田樹勳一旅）待援甚急青日一日向長沙張勛臣督軍告急之電幾逹十起之多後最一電有援軍今晚（指九日）如不能趕到此間則永豐界嶺等處均難保守等語其形勢之緊急已想見云云據另一報告則謂湘督所趕派之援軍前隊蒸日業已開抵永豐適與敵軍相遇比已發生激戰等語聞常德方面庚青兩日已有激戰發生據某軍事機　消息南軍佔領常德後已分兵進擾臨澧澧州一帶形勢異常緊急參陸處得訊後十一日曾電湘督張勛臣宜昌總司令吳光新第十六混成旅長馮玉祥三氏諭令各派重兵分途進擊以取三面夾攻之計劃又一方面云寳慶爲湘西之門户北軍失守後大受打擊十一日參辦公處討論規復之計劃僉謂規復湘西宜從奪回寳慶着手蓋因該地直當零永之衝地勢異常重要一經失守則無以遏敵北進之路定飭令張湘督趕派得力軍士尅期前進并諭吳佩孚師長速攻祁陽以截敵軍之歸路而收夾攻之效此項計劃議定後已由參陸處專電處分電長沙張勳臣督軍耒陽吳佩孚師長矣又聞長沙張勛臣督軍十一日來軍事要電分致政府據稱常德潰兵東來已令李師長奎元派兵一團在寗鄕益陽沅江等處堵截防備來省　亂云又據公府消息第六混成旅旅長張宗昌昨由株州致大總統急電一件據稱職旅南進切盻使引督軍隊援助奉軍一團已於八日開抵株州卽會同職旅進行特陳云云又聞十一日府院方面接到漢口大旋館第二路張司令電稱此次失利并非官兵不力委係餉彈不濟致被敵襲懷芝個人損失約在七十餘萬之鉅應請由中央設法調劑請准予入京面陳一切等語府院方面對此尚無辦法昨有霜少將新由長沙歸京詢以最近南北兩軍在湘境之軍力據　北軍現在湘省境内其歸湘督張勳臣直接統轄者爲其舊部之第七師全部曁到任後增編之巡防營共計約四萬人除田樹勳一旅原駐寶慶外餘均駐紥長沙及長沙附近各地原有之湘軍經第十七師師長陳復初旅長朱澤黄呈請改編後總數亦近一萬五千人皖軍在湘者約一萬人（即李傳業所部）直軍在湘者爲一師一旅約一萬三千人（卽吳佩孚等所部）第二路軍隊在湘者原數爲兩師此次潰敗後尚餘一師人左右合計新近開往湘省之奉軍兩混成旅其總數實在十萬人以上而南之實力除譚浩明本支軍隊（即此次攻下寶慶者）約有萬人外其他如馬濟林修梅張學濟等所部共數亦不過一萬人以此少數之南軍竟能擾亂全湘而使北軍疲於奔命顧此失彼者純係利用搗虚之計云云常德失陷情形已詳前報茲據前方探報謂此次失陷常德朱澤黄旅長固屬躁進致敗而王正雅鎭守使亦不無啟人猜疑之處乃日來王朱二氏竟紛各處互相擊王謂朱澤黄挾有兩旅　之衆竟致失敗近復聨合田（應詔）周（則范）及愼桂軍約三萬人將圖進擾公安朱則謂王鎭使本有守土之責坐視常德失陷并未盡力援救而近日熊度尤不明瞭云云聞政府業電張湘督澈查一切並飭馮玉祥趕速分兵開赴澧城方面以資應又聞常德失守朱澤黄退駐津市後政府於十一日又接朱澤黄來電略謂馮旅允今日出援一俟援到即行皮守爲攻惟鎗支缺乏懇速設法補充再陳師長迄無下落謹聞云云電中所謂陳復初尚無下落一語最可注意據曹宣撫轉來馮玉祥電謂據王使（按卽王正雅）副官面稱陳師長是否被害尚不可知云云此近日湘西方面最關緊要之一事也 
[西報之中東鐵路消息]  
　　英文滬報接北京辛博森十四日午前來電據云頃從可恃方面探悉中東鐵路俄員管理部即在北京會議後新近組織者已將長春至哈爾濱一段鐵路押與日本其數未詳查此段鐵路在一九○五年樸資茅俄日議和時日代表小村另爵爭之頗力欲據有之但當時俄皇猶拒絶不允今日中國對之將有何行動容後探報各國人執有此路債劵者以法人爲最多深望法人於此而知所謂出兵西比利亞者今趨向於何方也 
杭州快信 
[此間盛傳援閩浙軍已與前敵有接仗消息]  
[援閩出征隊童總司令電請委任孫承謀朱蒸諧壽人傳在勤]  
　　陳宗京五員爲本部三等軍醫尅速赴閩德候指派服務奉督令照准 
[司法部前以金華第二分廳推事周駿聲調充京師地方檢察]  
　　廳檢察官遣缺以吳紹昌試署高審廳查周本任金華地審廳長調充該廳推事後呈請亂職已委范賢礽接替先後電呈邀免見調昨奉部令駁覆不准 
[高檢廳陶廳長委王禮由充象山縣管獄員]  
[杭縣地方審判廳民庭庭長陳允亂職照准委本廳推事劉光]  
鼐代理 
[金華道尹趙曾蕃電告於蒸日接印任事]  
[阪谷男爵昨乘早車返滬軍警各界咸詣站歡送]  
[楊督軍通令各軍事機關本月二十日起一律換着夏季服裝]  
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京商界之大痛苦（二）]  
　　京畿八旗官産清理處因不認商號舖底勒增租金等非法行動租住官房商人否認致該處惱羞成怒對商户辦法一飭兵傳拘各商（寶善齋吳關三等四十餘户）不問是非即送提督署監禁聞至今已有十餘日之久二搜索舖長因在該處拘押者多係舖夥復派訊兵多名到處百般搜索如商户舖東舖長（連陞店東景相甫等十餘人）强制承認增租該商不認即行監禁三夜間捉人因各商舖東畏押暫避該處復飭兵不分晝夜拘傳商人本月九日晚九鐘有兵十餘人到趙堂子胡同拘傳連陞店東李少安適未在家延至夜内二鐘將少安之子煥章帶到該處亦送提署監禁四威逼人命該處派兵强制商人認租並飭交六個月租金作爲保證金小本商人無力呈繳即以治罪封門等語恫嚇（打磨廠）東頭隆和銅鋪亦係官房原租十二吊五百文勒增租金四元令先交六個月租二十四元該號籌備十六元交處下欠八元因無力籌借該處復極力逼迫給限二日繳齊否則收押該舖長劉連仁以商業凋敝無法借欵兼畏該處到限收押遂於前日自縊身死聞已經檢察廳相驗聽候抬埋云云衆商人以該處侵權違約壓制商人不認增租對待辦法一提起訴訟官産處非法增租雖係官産實非行政處分可比聞已在地方審判廳依法訴訟並經地方廳通知該處委人代理以便審訊詎該處揑稱直禁於大總統並以執行行政處分并不以應訴聞地方廳認爲司法普通訴訟受理并積極進行二次通知該處長鍾寶琛到案疾訊云云二衆商呈請總商會轉呈院部聞衆商因該處非法舉動有關商人全體故呈請總商會據情轉請司法部農商部内務部財政部警察廳國務院設法維持商業拯救商難以保民權而維法律三總商商會開會討論辦法結果推舉代表聨合會王文典總商商會安迪生等面見國務總理及各部總長報告商人困苦不堪之情形四總商會會董全體之意見因官産處違法逮捕搜索商人有害民權騷擾商業致激動公憤激烈派主張即日罷市當由和平派主張如國家實不保護商人（即　務院及各部法庭皆不設法挽救而爲正當之解决）再行全體歇業聞現在預備歇業者居大多數按官産處之行爲旣處侵權違法乃訴訟問題地方審判廳旣受理司法獨立必有正當之解决警察廳有維持地面保護商人之責似應干涉致國務總理及各部總長定能設法維持商業拯救商人敬告衆商及總商會稍待定有正當解决之辦法又續得消息云十號八旗官産清理處派兵至觀音寺二我照像館傳舖長到案該號舖長未在等候多時舖長仍未回舖給三天限交舖長如不交出全體帶走停止營業等語又到大栅欄天盛號亦給三天限交舖長該兩號已有舖夥在提署被押十一號早一點鐘派兵到騾馬市德義順乾鮮莊和記米莊限下午四點鐘到案如舖長不到全體帶走停止營業等語該三號已有舖夥在提署被押當時派兵又到大栅欄慶和祥天盛號櫻桃斜街西頭泰山泉該三號等捕拿舖日十一號下午三時二我軒照相館掌櫃亦已被逮天津商會聨合會開會十六誌 
　　全國商會聨合會於十一日下午三點振鈴開會由呂會長主席報告會員出席者三十一人繼則按照第三次大會　事日程開議第一案本會選舉規則案由審查員馬炎文告審查結果復令文牘員宣讀選舉之規則逐條討論其第四條内華僑每商會一權楊明僧等以僑不忘祖國之熱心宜多與票權以表優時之至意汪得深以該代表等有非係純由華僑公推與會者是以稍有爭持繼則馬炎文與夏彦藻因意見不同亦起爭端彼此均表示主張適聶家楷將該條修正如下一日本華僑商會十權二美州華僑商會十權三南洋華僑商會十權四歐洲華僑商會十權復加討論終止主席宣布以僑埠付表决起立者無一人又討論許久結果以每一國華僑十權表决起立者大多數又第十條修正如下當選票額非有投票權數總額遇半數以上不得當選投票二次仍不足當選票額時以兩次中得票最多數者會長票二人副會長票四人用决選法决定之逐條研究畢（規則俟修正再行續誌全案付表决贊成主席報告八旗官産處濫用職權案交涉進行之情形主張由本會仍宜設法積極的進行討論終結以電請農商部查辦表决贊成至五時二十分宣布閉會西南軍事彚聞 
[粤省方面]  
　　龍濟光敗走香港後政府曾致龍氏一電力爲安慰并謂現已諭令閩贛兩路軍隊迅速進攻尚望執事收拾舊部乘機協剿則原狀不難恢復等語又據某要人報告龍濟光此次敗走香港後所來之電其中殊多傷心之語馮總統披閱後亦曾以私人名義致電龍氏深加慰藉李厚基督軍於十日由漳州行營電致參陸處謂臧旅已抵永定童保暄之砲團黄元祥一營已抵赤嶺等語十一日參陸處訓令李司令速飭臧旅進攻潮州以牽制閩西陳炯明許崇智之軍隊云云浙軍將向詔安開拔後政府十一日又接有浙軍第一師長童保暄由福建來電稱本軍到閩後即奉李培芝督軍令開赴閩南助防已於八日行抵龍溪不日即仍當前進開往詔安以扼粤軍東進之路云云聞總理閱後已批交　陸處查照矣據可靠消息政府以閩督進攻粤省曾迭電請調軍艦十一日　用加急軍電諭令上海藍海軍司令尅期抽調兩艦前往備用并　藍司令將軍艦開行之期電覆中央以便轉逹閩督又聞閩督李厚基連日來電請調軍艦及報告行軍計劃甚多十一日下午二時參陸辦公處曾覆閩督軍電一件對於所陳報之作戰計劃力加奬許並囑其將進兵情形隨時電逹以明形勢政府前曾電令江西督軍陳光遠嚴飭所屬猛攻粤境茲聞十一日晚中央已接有陳贛督來電除報告贛軍得手情形外並稱光遠因防務覊身不獲親臨前敵特派遠弟光逵爲攻粤後路總司令以資策應云云聞已交參陸辦公處查核備案矣 
[川陜方面]  
　　劉積之川督近日急報屢來及請病假一月情形已載前報茲聞劉督軍青日又致政府軍事急電一件據稱川東敵軍大部潰回反攻川北勢頗緊急我軍除賴旅外子彈均不充足飛電管旅長金聚就近借撥彈藥一面電逹陜西陳督軍將川東原存子彈迅速解來廣元敵勢甚熾遲恐有失云云川陜危急後政府電令許蘭洲率所部軍隊入川援應茲聞許蘭洲中將因前敵行軍計劃軍餉軍械開拔旅費各項問須與中央接洽者甚夥特於十一日午由京漢路來京比即晉謁總理密商一切並擬於十二日入府晋見元首請求方略大槪一二日内仍當出京又聞許蘭洲十一日早八時二十分乘專車來京當即晉謁段總理聞許日内即同徐又錚副司令赴漢口與曹張兩使籌劃進攻敵軍方法 
[奉軍登場時之湘鄂（赤水）]  
魯軍敗績不堪再　直軍更欲休兵停職前敵更替登場者則惟奉軍當新舊交替之時南軍乘勢奮力出攻張敬堯憤前方之失敗乃欲親自出動督率所部第七師前進意圖挽回不謂出征數日烟沉火滅並無若何之消息而第三師出朱亭之軍反有攸縣復得之報第顧及衡山方而爲力無畿僅可自支以待奉軍聞自有朱亭　口株州數處之戰南軍來勢稍殺長沙之驚恐稍減似可暫保一時之安寗目下奉軍抵湘者已有二旅陸續輸往陣地調換各軍大約三數日内集齊即下總攻擊之命惟奉軍司令徐樹錚尚留滯在京未肯身臨前敵故在湘之奉軍亦復意存觀望但天下之人之眼光都集於奉軍身上奉軍果有能力獲得一二戰地則必又有一番清湘平川掃平西南之大言若不幸而敗則用兵壓服之段總理趾高氣揚之徐司令可以止矣人民困苦或因此而稍抒目下湘南一部特别戒嚴省城自不必論即戰地如湘潭衡山一帶交通之地亦阻絶行人此中原因以第二路軍之失敗攸醴復陷由於廣西軍八百人以四百人扮爲土人混入北軍範圍内爲内應僅藏小刀手鎗炸彈等以四百人用炸彈明襲當黑夜齊起内應外合有若千軍萬馬北軍驚起自殘因而一敗塗　以是之故爲亡羊補牢計禁絶行人往來再第二路及安武軍蘇軍各敗兵散於各處騷擾自不待言張督緊閉各城不許放人僅於城外設收容所以收納之 
常德爲周則范等奪得王正雅（常澧鎭守使）退駐南州十七師長陳復初退駐安鄕似有不可復振之勢據官場消息王陳乘其將勝兵　之際反攻回擊陳復初猛攻常德王正雅警備澧州血戰四晝夜敬日將常德完全克復惟自軍已傷亡十分之三周則范聞退入桃源此消息尚難憑信蓋黔軍已有多數援周駐紥永定王陳敗兵之將又無援兵未必有如是之能力也 
鄂西方而之戰事政府傳吳軍分三路圍聨軍第一路以李炳之爲總司令劉文明副之第二路以王汝勤爲總令赴榮華副之第三路以朱廷燦爲總司令孟昭月副之已經攻取巴東秭歸進擊巫山言之易如反掌實則諱敗爲勝宜昌危急如故奉軍十營增援亦無效力據私家電訊漢口太古輪船洋行接八日宣昌本行電報謂宜昌危急吳司令已退出城外請暫停運來宜客貨云云足證宜昌之危殆也又武昌新到被俘北兵約千名均已截兩指（即弄鎗機之一指）面皮上印有不可再來之火印蓋皆係被南俘去之北兵放其生還而減其戰鬬力者然亦覺太慘酷矣 
[湘中最近之戰局（長沙通信）]  
　　馬濟軍隊之由茶陵出攸縣據醴陵逼株洲也其勢極爲勇猛順流直下北猝不及防以故魯軍贛軍節次敗退適其時奉軍馳至長潭各處僅得保全惟南北　軍已成一混戰之局就事實上而論詎方均不能不奮能進攻以進則尚可支持退則難於收拾故此次株州戰役激烈異常計自接火以後連戰至七晝夜之久勝負未分作戰之猛烈已可想而知直至昨五日下午北軍始退離株州次日早北軍以得有後方之援助仍猛力進攻南軍以人數不多當即退去十里在齊家橋駐軍深掘戰壕以資守禦並將該地鐵橋拆斷以防北軍乘勢攻擊現在北軍仍駐株州正在設法進取長沙東鄕之東山地方聞亦有戰事該處距省城三十餘里爲長沙至瀏陽之要道據聞該處南軍係從瀏陽繞道至此北軍則係擬取道瀏陽向醴陵包抄前進者戰况如何刻下尚無從探悉惟軍署所傳消息則謂係土匪滋擾也第十七師師長陳復初自中央准其仍復成師後即興高彩烈以收復湘西自任不意湘西各軍官僅一王一正雅爲其所用此外各鎭守使司令等則仍舊備戰與湘南遥爲聲援陳復初初雖迭次派員疏通然絶無效果至上月二十八日陳又親至常德擬以平日感情與周則范等聨絡不意周氏在常已嚴爲布置且有黔省軍隊駐紥其間陳氏見此情形知非口舌所能爲力遂於次日赴漢口與曹錕商酌進行昨曹氏已派湘西宣撫員葛應龍來省與張督酌議進取方法張以湘西各處本不難一一收服因有陳氏擔任宣撫是以未曾措意乃陳氏不僅不能奏效且使湘西南軍勢燄日張聞於接見葛氏時大不滿意於陳氏云 
[熊克武與劉成勛（成都通信）]  
川省自各軍一致附南後軍民財三種政權表面上漸歸統一於熊克武而其實黔川軍各種舊有勢力依然存在併未因此消滅惟駐川南之劉禹九師長對於態總司令實行服從熊劉感情因此十分融洽劉以熊辦事甚爲穩健與一般之黨人性質逈殊且頗有統一才能熊亦以劉前日退出叙城表示不爲局部之爭迨到嘉定卽宣布自主在各師之先現擬與以鎭守使調該兵鎭撫建南一帶劉熊互相倚重亦川省前途之幸茲將劉氏對於川局建議三電錄下可見其近熊矣 
[一對邊地]  
　　成都熊總司价財政廳長省議會商會均鑒竊川邊一隅關係至大川省周倚之爲存亡大局亦因之覘成敗此有識者類皆知之匪獨勛鰓鰓過慮也頃據巴裏各屬土司及康定紳商函稱藏番猖獗希圖大舉摇惑指使實有他人現在昌都已失同普　格相繼淪陷巴裏告急稻鄕無主等情查川邊精華槪在北路昌都旣失南路復危全邊瓦解殆盡聞之無任杞憂因思只知畏威罔識懷德夷性難馴古今同慨自反正後除邊軍不計外陸軍尚有十餘營之多該藏番猶不時蠢動勞我大師去歲劉前軍長以戈操同室之故邊軍紛紛調出遂釀成今日之變溯厥由來可爲痛心惟東隅雖失桑榆可收迄今再不急圖後患何堪設想川邊陳護使遐齡自到邊疆戰功卓著聲威所樹遠近知名與勳同事有日相知尤深若以之平此大亂定能勝任偷快至該軍餉彈缺乏確係實情我總司令命該護使督飭所部及時進攻以力挫兇鋒叩早復邊圉勳係川人川邊接近寗雅籌防責有攸侵若苟且偷安緘默不言萬一勢成燎原不可嚮邇匪惟有負鈞座抑將大負川人區區愚忱倘蒙鑒而納之吾川幸甚大局幸甚勳叩魚印 
（一）對烟苗 
　　成都熊總司令鈞鑒竊自淸季以及民國禁烟功　　令已極森嚴乃愈鏟而種　日益多愈禁而癖者去見少固由奉行不力亦由時勢使然查雷馬屏寗越　屬始僅偷種於荒僻近乘川省政變延及郊原年來平人匪類多以鎗彈携往易煙已流入於夷地者至巨萬一釀生邊患禍何可言加以大利所在間有不肖官兵夥同保烟流弊所極實於軍隊前途有礙况禁烟一事關外交現值收穫之時擬請均座嚴飭各該地文武官吏厲行刈　痛除保烟各弊并出示布告　飭軍警如遇携有鎗彈前往者必有鈞部及該管長通過證始許巡過否則拿獲送究且准其格殺勿論倘文武官吏或有扶同弊隱者查獲亦誅無赦亂世重典　此莫濟敢貢芻見伏候衡示劉成勛叩箇印 
[（一）對招兵]  
　　成都熊總司令曁各司令均鑒川局雖平北氛尚厲整軍待命未可失時成勛奉令後卽已從事編制嚴予淘汰蘄實力之可用免惡馬以害羣乃近據調查密報及各縣紳民籲請多有冐靖　之名稱敢樹旗而招撫收裁汰之敗類估鎗械以梟張藉此勒索漁財甚且刧掠爲害稍加干涉則稱奉委有專員欲事驅除又慮友軍生意見似此顯違通令隱壤軍風不特大反總司令收束軍隊之苦心并辜負總司令垂念殘黎之　　擬請重申禁令痛加查懲期有犯之必誅庶澆風之自絶萬一有各事已編部隊欲往調集當先指定地點及日期呈請司令通令各駐防軍隊一體知照且限令調集之後只許逕過不得逗遛以免旁滋他故如蒙俯納施行實於經武寗民交相有濱管窺之見敢以上陳劉成勛箇印 
[廣東内外之局勢（廣州通信　）]  
　　北方圖粤之宗旨其初原主以粤圖粤至龍濟光師徒撓敗爲救龍起見始催逼間贛二省實行出師然就箇中人言京政府仍未廢棄以粤圖粤之政策也省長李耀漠廣惠鎭守使李福林皆二人有代表常駐京中對於京政府時有密電往來近聞北方一面催促贛閩攻粤一面即催促二李實行移動但兩李部下人數雖不爲少而器械實爲缺乏有人調查其内容謂倘使有事其部下之子彈每人平均不過十粒因此之故故雖傾向中央而回翔審顧不敢輕易發動邇來二李之舉動外間頗多推測之詞李耀漢回肇慶今已一月有餘其何時回省絶無確期而在肇慶布置防務非常注意自肇城至德慶封川各要隘凡西江上游爲兩粤交界地點皆已派兵嚴密駐守而肇慶峽爲入肇第一重鎖鑰復已徧築砲壘並電商李福林酌調福軍前往協守李福林於日前已親往肇謁見李耀漢一次現於五月一號再行赴肇一次其有何要政磋商事關秘密無從探悉然二李之協商其於時局必有密切關係且近又有一事新發生者肇慶祿步肇軍滿佈近日於該地扼要地點更遍架大砲忽於月之三號晨早時候該處某軍與某軍不知何故互相衝突鎗聲隆隆靡有間斷歷一小時之久事乃寢息附近居民無不飽吃一驚自此事發見後商民皆慮决裂之事卽在目前故往來省梧廣威輪船亦因西江上游節節戒嚴河道時虞梗塞昨已卽定即日暫停開擺則其事關重要可知也同時亦有一事與有關係者廣惠鎭守使李福林以所部福軍訓練有年正宜効命疆場爲國捍患已經呈請督軍發給子彈俾得迅行出發並下令各營振旅待發各鄕民聞此消息以該軍平日保護地方最稱得力感情素洽紛紛聨集二百餘鄕紳耆數百名前赴司令部挽留再三哀懇經李使諭以大局所關决難坐視着各紳耆迅速回鄕舉辦團防酌留官長爲之統率以免出發後防地空虚所部軍隊决不留駐斷難准如所請各紳耆祗得遵諭照辦聞連日該軍准備出發任事員弁布置軍需應用各件手續甚忙專候子彈領到立即拔隊出發但出發果有何任務此非由於督軍派撥而由於自請且有急不及待之勢其中亦必有深意矣據留心時事者謂兩李自成一系統大有連鷄俱飛之態然非閩贛北軍確有實力有成績之可觀則西江亦未必起而相應因討龍軍近已紛紛凱旋集中於省會不難移師而攻之也北江贛軍聞確已攻陷南雄始興等縣日來韶關左近已有戰事故防務異常緊迫經李總指揮節節籌防業將滇軍第三十六團之衆於月之四日全數出發分由黄沙西村等站登車開往琶江一帶暫行屯駐候命開　前線并聞莫代督以韶關一地爲江北入省要樞兵力不厭雄鳳特將現駐三元宮之蒙仁潛所部第二三四等營趕急討蒐軍實准於五日開拔而第二軍司令林虎刻與當道電商次擬班師回省協同李烈鈞李印泉出發援贛以張撻伐現聞林部統將陳德春蘇世安黄任環各營奉令後業於三四等日集合茂名電白一帶候令凱旋一俟定安　璧廣亨平南各艦駛回高州即行分批載運回省約兩星期内當可　省取齊實行出發至外間謡言甚盛有謂曲江業已不保北軍已至清遠源潭者此則好事者虚聲恫 
 
 

Page 7

 
 
嚇之詞蓋此次贛軍攻粤其前導即爲湘人朱福全朱乃　南韶連鎭守使丙辰之歲護國軍興始爲滇軍逐去者也此次引導北軍捲土重來即含有此仇必報之意而朱在韶已二十餘年於韶屬情形非常熟悉故又勾結當地土匪樹北軍之旗幟以虚張聲勢今曲江清遠之土匪大約即由此而來也距曲江縣三十餘里之墟場昨有土匪陳亞元假稱北軍高樹旗幟藉端刦掠當舖數間焚燒商店數百餘間居民避禍遷徙一空清遠亦有李六大股匪黨來刦源潭墟猛力來襲當被官軍痛擊匪即落荒潰遁官軍追擊至茶亭地方計是役擊斃匪黨七八人傷十餘人而外間謡傳北軍已至曲江及清遠源潭者即因匪警而誤傳者云 
[南昌軍事近訊]  
　　陳督軍以贛南贛西戰事雙方緊急曾電請中央速調勁旅來贛協助以資應援聞陳督曾接參陸辦公處復電已調撥皖軍二十營尅日出發刻聞皖軍除已開拔前赴贛西數營外其餘之十五營均陸續來省轉赴萍株其蘇督李純亦續撥蘇軍第十九師楊春普所部來贛助戰然贛軍第十二師二十四旅第二十七二十八兩團曁第三混成旅業已完全開拔前赴贛南陳督以省城兵力單薄特調駐潯第十二師騎兵十二團高文貴所部之全團移駐省城擇定講武堂爲該團駐紥地點高團長不日即由潯率隊移駐省城所有陳督第三次在彰德新募之補充隊一千二百名於日前抵省旋轉赴吉安撥歸二十三旅張之傑旅長驗收指揮調遺其第二路退回兵士四千餘人不肯繳械陳督前令仍舊編配成軍分赴前敵已令南新兩縣限五日内雇封民船五百艘裝軍退回軍隊復向萍鄕萬載進發並電告張子志檢閱使指揮戰鬬刻聞萬載危急有被南軍佔領之謡所有第二路飛機兩架當大挫之際已被南軍奪去其飛機隊於日前單人來省旋即赴漢矣所有此次戰陣之受傷官兵約二千餘人均在陸軍病院及紅十字會醫治其種種慘狀目不忍覩陳督特派副官長岳紹宸軍醫課長曹爾衡代表前往病院慰問酌予犒賞其受傷重者每名賞洋六元輕者每名賞洋四元官佐則每人賞給牛乳香煙各半打並致訓詞（略云軍人以衝鋒陷陣衛護國家爲天職爾等爲國勤勞勘定内亂以致傷及身體乃最榮耀之事切勿墮爾初志致灰壯心尤望善爲保重安心調理凡一切飲食起居務須服從病院醫院規則醫士如有指導切宜敬聽不可妄自菲薄致碍衛生督軍本擬親來慰問祗因軍事旁午日無暇晷爰命本副官長本課長前來代表云云）其陳督軍以攻粤贛軍自出發以來忠勇奮發所向克捷奪取　雄即先賞洋一萬元以鼓士氣又以南雄克復後市面蕭條元氣喪失亟待維持秩序以鎭人心特令警務處長閻恩榮挑選警士前往南雄開辦警察閻處長即於警隊内挑選幹練長警四十名兼派巡官李秀廷爲所長率同長警前赴南雄設立臨時特别警察所維持秩序已發給快鎗四十支子彈六大箱准日間出發前赴南雄開辦矣此次廣東省長李耀漢派委代表何慶雲日前來贛謁見陳督接洽一切公畢於九日起程回粤論者謂贛粤刻已交綏粤代表此番來贛頗足令人注意也 
[再誌安徽省議會之激戰]  
　　皖議會爲鹽斤加價一案演出種種現象記者已於昨函報告矣以記者度之反對方面審查雖有結果而贊成方面亦提出修正案雙方對時倪系究估多數此案一付大會必可通過不過議場中排演一種全武行之新劇耳故今日午後二時記特往觀之見書到處簽名者祗有二十一人延至四時仍不足法定人數（僅有三十六人）柳議長趙副議長均在議事科室内柳言彼方面（指反對者）今日决不到會惟本年度預算案尚未付三讀讀會况明日又爲閉會期萬不能將此案置之不覆　公署擬籌一辦法囑秘書長擬草稿一通謂預算案因時急迫省三讀會如贊成者請書名蓋章云云當時有謂此種表决殊不合法有謂該安大體旣經表决省三讀會亦可　論紛紛莫衷一是旋有人主張以今日所到會人數改開茶話會討論表决是案辦法議即令摇鈴開會各議員紛至議場山議長重申前說謂今日到會又不足法定人數致不能開會此種現象蓋因鹽斤加價雙方均走極踹所演成者預算案大體雖經表决而未付三讀會與法定手續不符績大家擬一救濟方法有謂矣明日上午先將此案表决再舉行閉會禮　有謂省三讀會亦可　在大體通過萬無人出爲反對者惟副議趙繼椿則主張再開一臨時會而周議員行敬反對其說謂如果再開臨時會本席即請除席試問此種議會開不開與人民有何利益即與個人良心上亦抱慚愧於是趙不復言後討論以前說爲多數柳議長復云今日到會諸君回去將此意見疏通務必明日一齊到會俾有始有終云云而鐘已鳴五下矣各議員遂一閧而散茲將倪嗣冲提議之鹽斤加價原案抄錄如左 
倪嗣冲提議鹽斤加價案由黄省長咨交議會其原咨云皖在前清風稱　省改　以後甫及七年兵革屢罹災荒迭告勞者未息創者未平計吏以度支所關方不恤追呼之急人民以生事已蹙又必須擔負之究之竭澤焚林損　究無補於蠲租薄賦宜古亦不適於今如再無根本之圖以爲解决之策始則上下交迫不暇互謀終則官私兩虧同歸於盡雖噬臍其將奚及待朿手而無能爲於是有以根本之說進者謂蘇皖困宜興實業而農工商礦學說紛如局廠公司成規具在觀望不進旣等若有若無奮勉以圖成又旋起旋仆此雖有用人不當謀事不臧而其最大主因莫非基本之不充乃致成效之罕覯則一言實業必先籌母金尤爲根本中之根本是以倪督軍前在省長任内哀鄕邦之已瘁怵來日之大難遠曯高瞻獨居深念旣不忍見煩苛稅法將一網而無餘復不願博寬大虚名致百舉之俱廢求其以有限之痛苦易無窮之幸福惟有辦鹽斤加價設因利銀行以裕本省實業之母財仍以因利銀行由貴　監督以免一切政費之挪用所以爲本省謀之甚忠計之甚熟曩者曾用公民名義具書向貴會請願家傑承乏是邦繼武前　對於倪督軍此種計畫知其事簡而易卜其功速且宏正擬積極進行冀早一日見諸事實即早一日獲其效果比復由倪督軍函電商催謂本省各項生利事業固皆取辦於鹽斤加價但規書極崇閎而濟急或不足有旦　　可逹而所獲又無多期能應時勢之需要復收遠大之利益者則莫如鍊鐵家傑再四籌慮尤極贊同誠以鐵之爲物匪特軍用所必需抑且爲工商界之主要品列强環峙其國家競存之具民間生活之資幾無不取給於鐵以皖省鐵之豐早能設廠自煉售鐵所贏奚止較售砂倍蓰祗以鐵廠之辦在商民一面苦無此雄貲在官廳一方尤艱於籌欵影響所及正不僅我將生貨輕價售之於人人即鍊成熟貨重價售之於我一經展轉隱受巨虧甚且如裕繁已事名曰售砂實等賣礦黠者紛起相率效尤勢必至皖省之無盡用之不竭而寶藏悉　於姦民之手以飽外人之慾而後已今欲懲前毖後急起直追擬卽就鹽斤加價之收入以十分之六先辦鐵廠另以十分之四創因利銀行蓋鹽斤加價辦法照倪督軍前次請願每斤加銀幣二分每歲可集三百萬元即僅收五年亦可得一千五百萬元如提九百萬元設廠鍊鐵分年添爐則第一年成本三百萬元年利及紅利約可獲一百九十萬元第二年成本六百萬元年利及紅利約可獲四百七十五萬元第三年成本九百萬元年利及紅利約可獲七百五十萬（另詳具計算書）我能保固有之利權人即絕非分之欲望而因利銀行仍可接踵創辦鐵廠所得之贏利可墊作銀行資本鐵廠陸續動用之基金亦可交由銀行存轉迨第四第五兩年鹽斤加價續收之六百萬元即可指作銀行固定本金劃還該廠歷年墊欵如是互相維繫周轉愈靈歲月侵尋累貲更鉅匪惟鐵廠益能拓展銀行益臻鞏固舉凡應辦實業皆得依次振興舊有苛細雜捐不難酌爲減免推及敎育等事無不措注裕如而回溯鹽斤所加之價出自本省食鹽之戶依前項請願書計算每人不　年攤一百九十六文洵所謂以有限之痛苦易無窮之幸福度邦人士所樂觀厥成也 
[江北商會聨合會開會續紀]  
　　（清江通信） 
江北各商會因財政廳新稅率窒礙難行物在淮陰開聨合會由各縣公舉代表前來與議已記昨報現在二十三縣代表業已到齊所有東台泰縣高郵漣水揚州五縣皆各具意見書請淮陰商會代表與議因此於十一日午後二時開成立大會公推主席王文藻君宣布開會宗旨嗣經各代表提出意見公同研究僉以新訂稅率窒礙殊甚萬無承認之理復經姜堰代表報告泰興商店已於前日全行罷市合之東海青口已有三處之多可見稅則之苛商人萬難忍受云云繼經一再磋商議定辦法一貨稅應裉據寗通聨合會原議案不得以蘇寗分爲南北二海關子口稅單及洋雜貨四聨單之貨物本納過子口半稅不能再有落地稅三稅率應以路之遠近定收稅之多寡四漏稅與懲罰須持平以上四條之議决已交由文牘員起草議案預備向省議會請願並提交天津全國商會聨合會討論惟財廳所派之勸導員王寶槐等因商情激烈萬無挽回已據情電省請示辦法該會明日續有會議並請勸導委員列席 
地方通信 
[松江]  
[規定初選名額]  
　　本邑衆　員選民人數據調查之結果共得四萬五千餘人若照上届選舉成案則應選出初選當選人七十餘名惟選民人數之增多不獨松江一縣故縣署於今晨（十三號）接奉省令規定初選當選人名額僅得二十五名苦按現在之選民數平均分配得六百票方克當選聞此次滬海道屬初選當選人名額以海門爲最多計得五十名松江次之最少爲川沙縣祇得當選人一名云 
[區官被控結果]  
　　東外警察第四分駐所區官楊根龍前於柴木生拐賣女子一案判柴拘役主月買主陸阿雲判罰二十五元均與警章違反當被木生之父柴鏡清以楊區官濫用職權等辭具控縣署旋即由縣委派警察所稽查員沈詠康調查得實已决定將楊撤換遺缺即以沈稽查接充 
奉賢 
[女校開會紀略]  
　　前日（九日）　賢　市第一女校開　恥紀念會先由校長董永杰宣告宗旨次女生唱歌次來賓第五國民校續唱旋經來賓徐貴希演說其要目有八一人民之責任二人民之苦樂三亡國的引證四愛國心不重之利害五節糜費六用國貨七重工商八練兵士繼由女生馬淑琴演說更有第五校學生凌德才演說末唱歌閉會是日蒞會者共有二百餘人 
嘉興 
[會議戲捐收數]  
　　嘉興抽收戲捐事宜自戲捐公所取消後由縣飭警照收茲有學界沈寶華等以是項戲捐本年當在六千元以上特於日前呈請敎育廳飭縣宣布伍廳長已指令嘉興縣知事張昌慶查覆核奪張知事即訓令勸學所長遵照令指事宜切實覆署以憑轉呈該所莫所長乃通告九區自治委員兼學董定於本月十六日在所會議以便據議呈覆 
[調查承審員被控案]  
　　嘉興縣潘承審員被人控告高等檢察廳長　飭崇德縣知事李壽慈赴禾調查詳情具覆核辦　聞李知事已於日昨來禾調查所有該署事務歸政務主任孫金銓暫行代理業已呈報高檢廳備查 
鎭江 
[援贛軍隊出發]  
　　駐鎭陸軍十九師楊春普師長奉李督軍命出兵援贛已下動員令並電令駐江陰所部之七十四團兵士三營於十二日午後五時同乘華大輪船抵鎭停泊美最時碼頭翌晨啓輪赴贛並聞駐防無錫等處之十九師七十六團吳士芬團長所部三營亦將於日内開拔回鎭乘輪赴贛云 
[楊科員黑夜遇暴]  
　　丹徒縣署第三科主任楊振　管理敎育事務於昨晚任後街某姓家酒席散後乘與回署行至西站大街山巷口突有身穿黑衣者數人將楊圍住旋有一人將洋灰包迎面擲來楊無從避讓致兩目受傷暴腫已抬送西醫劉璧城處醫治各人早已散至惟行兇者究係何人費於楊君有何仇恨無從探悉云 
揚州 
[衆院淮揚初覆選名額]  
　　淮陽王道尹蒸日奉齊省長電云淮揚兩屬覆選區衆議院議員額計七人依院法第二十八九兩條確定選民數目之支配揚屬初選當選人計一百八十八名（江都）五十七（儀徵）十九（高郵）二十（寳應）七名）興化）三十五（泰縣）（十三（東台）三十淮屬初選當選人計一百六十二名（淮陰）二十七（淮安）二十七（泗陽）十七（漣水）人（鹽城）二十九（阜寗）五十四除分别榜示外合亟電達云云王道尹於十二日通電各屬導照辦理矣 
[考查鹽務員蒞揚]  
　　北京鹽政署派稽核所日員耿布來淮考查　務帶同繙譯三四人由鎭乘十二圩官輪於十二日晚抵揚當由緝私營馬步隊兵士在鈔關外迎接入城假稽核所爲公寓十三日分謁鹽啓機關詢問狀况聞在揚稍事盤桓卽往十二圩泰縣等處查察云 
[電請查辦所長]  
　　揚州台營官地事務所長王海波擅自拘押欠繳　價之李仲玉釀成威斃人命由死者之子德靈佈散寃單遍請各界於十二日下午假圖書館開昭雪會到場人數頗衆僉謂王所長濫用職權證據確鑿表决推孔小川蔣少華等十四人代表各界電請南京軍民兩署派員澈查懲辦杭州 
[省議會常會]  
　　浙江省議會十三日下午一時開會由秦副議長主席報告沈議長來函因病請假五日首議浙江省警備隊組織綱要莊景仲報告特　審查結果以警備隊經費旣暫由省稅擔負　編制當暫以地方　政爲主旨特爲提案修正付請大會公決委員陸鍾渭對於副官長及秘書薪水書記員額核減之　均聲明有窒碍情形當經任鳳岡逐答辯係比照師司令部酌量列入秦　云諮議原來不支薪水審查報告何以開支薪水莊景仲云原表雖不支薪據委員說明諮議　準備金項下支給不如列入豫算以示限制盛邦彥云標　應改爲浙江警備隊編制　行章程衆贊成　開讀會逐條討論於編制上裁撤諮議四員書記原列二員因事實上　係改爲五員於豫算上秘書薪水改爲一百六十元並添列哨官公費十元餘照審查　告通過議至此休息十分鐘繼續開會出席者祗七十六　不足半數以上遂宣告延會 
[高小校長會]  
　　十三日杭縣各高等小學校長在縣敎育會開　縣高小校長會議成立會到會者朱汲民和培甫葉棟丞蔡庽仁李兆淦蘇晉卿張佐時駱憬甫旣鹽校代表張卓人女師附小代表朱文叔明敏女校代表稽謙惠興女校代表費道之復新女校代表朱本等十餘人其議决事件紀綠如下一討論校長會議簡章均無疑意通過二推　主席朱汲民得七票當　書記駱憬甫得五票當選三蔡君提議開會時用席籖以木製斜形上書校名以便記認四朱君提敎育部徵集各校成績事件乘部令徵集各校成績之機會擬商請勸學　定期開成績展覽會其徵集成績悉依部定辦法爲標準五本會議經費暫定每校一元下届常會期繳納 
寗波 
[擬修烈墓碣]  
　　定海蘆蒲鄕士紳李斌夫前因該鄕農民張某於南嶴四畝墩地方營造先塋起掘浮土掘至深處露見石碑横互土中起出洗視知爲季魯監國死先烈定西侯張名振墓地　將該碑石仍後竪立當報續修縣志採訪處兪主任轉呈縣公署令飭成仁祠董事撥欵修建俾得表章墓　保存古蹟以安忠魂而垂不朽 
[鉅商熱心興學]  
　　鎭海謝蕃牕　滬鉅商也凡遇地方公益慈善之舉靡不慨輸鉅欵對於　梓敎育事業尤盡力提介民國前六年時鄕間學校尙稀謝君在鄞鎭交界梅墟地方獨出鉅資創辦求精國民小學越年復添設高小部歷年成績卓著入學者衆校舍不敷去冬出資萬餘建築西式校舍而謝君猶以本鄕各處未獲敎育普及爲憾　春後擇地設立分校十所（已成立　八所）以宏造就熱心學務如謝君者求之社會中誠不易觀也 
安慶 
滁來兩縣又有警耗 
　　滁縣西北鄕近有大股游民　集强佔村莊勒令供給并有偵探警備軍隊把守村莊禁止村民他出終日賭博輸贏甚鉅去時復向村民勒索巨欵並出告示謂係奉孫大元帥委狀曁捐欵簿因西南兵餉不足奉令向　民勸捐捐後除去每日開支餘數解往廣東報効軍餉云云又來安縣所轄之半塔嶺月前會有大帮游民盤據其間經駐滁新安武軍曁旴胎巢軍隊會擊始散詎近來又聚集盱定兩縣探　滁　軍隊均已開回原駐地點是以號召徒黨多人捲土重來并向居民云不日大隊齊到必攻來安報仇云云以故近日該縣商民大爲恐　 
濟南 
[中央派來砲隊一營]  
　　中央以魯省匪患漫延迭經當局電請派兵協勦除日前已派第四師之騎兵一營及近畿第一混成全旅外昨又派十三師之砲團一營携帶大砲八尊及機關鎗四架於昨日到濟暫駐辛莊 
[奉軍三師長過濟]  
　　奉天陸軍第二十七師師長孫烈臣第二十八師師長汲金純第二十九師師長吳後陞偕同奉天督軍參謀長楊玉霆於昨晚津浦通車過濟南下前赴徐州 
[請築棗沂支路]  
　　省長署據津浦鐵路管理局函稱茲有商人李吟初等投遞請願書謂　近本路之臨城棗莊一帶商業　盛距離臨沂兩地僅百八十餘里擬集合股欵建設輕便鐵路以便商業而利交通等情到局爲此函請鑒核俯賜據轉交通部請示遵行 
奉天 
[藩陽高等師範開學紀]  
　　日昨爲藩陽高等師範開學之期舉行典禮史曜五廳長代張軍長出席袁秘書長及各秘書並政學軍警報界到者甚衆十一時開會該校學生職敎員入場後卽請史代表袁敎育次長及來賓入席先由校長報告設立高師之經過次由史廳長登臺報告軍長公務匆忙無暇出席請該交敎員陳止中代讀祝詞再次爲袁次長訓詞大致注得三育　以德育爲本校長訓詞爲訓誡學生造成實用人才以免身陷游民次敎員演說來賓李敎育會長演說謂從此可免兩種困難一敎材不憂困乏一學生不患無處升學云云末學生向敎育長官地方長官校長職敎員行禮並答詞語頗簡單全體三呼萬歲遂撮影閉會而散 
雜評一 
[兩劉四李]  
以今日之通信觀之川粤兩省之局勢與兩劉四李亦大有關係焉 
川之爲北方助者有劉存厚爲南方助者有劉成勳劉存厚在外聨營金聚謀反攻劉成勳則在内助熊克武謀北伐其勢皆在進行中也 
粤之隱爲北方助者有李耀漢李福林爲南方助者有李根源李烈鈞助北之兩李現正暗中活動以繼龍後助南之兩李則正挾討之軍威以拒贛其勢亦適相等也然則此兩劉四李者將來所圖事業之成否不與川粤大有關係乎或曰助北之一劉兩李勢處困境不若助南之一劉兩李無掣肘而易爲是說也吾亦信之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[丁義華南歸誌聞]  
　　萬國改良良會全權代表員丁義華君向以熱心烟禁聞隔咋歸自南洋該會駐滬總代表徐維繪君偕黄奠華君往訪詢以南洋演說煙禁情形據稱自抵南洋後計歷蘇們答臘暹遜檳榔嶼等處共開演說煙禁會百餘次華僑往聽者甚衆且開多次歡迎會以示誠意並懇歸滬後再至北京面懇祖國當道勿買存土以維烟禁丁君當爲慨諾爰擬明日即行北上晋謁我國當道矣又别南洋華僑敎育事業頗有進步更有賭博場數處亦經丁君勸導而解散焉 
[日本公使蒞滬續誌]  
　　駐京日本公使林權助男爵前日下午稅駕禮查旅館後即有中外官商前往拜謁當晚由旅滬日本官商設宴欵待昨日上午林使往謁上海盧護軍使與陳交涉員繼在駐滬日本總領事有吉明君住宅午餐晚間與阪谷男爵同赴中國總商會之宴宴聞林使定於十六日晨間乘火車赴濟南一游十八日由濟南回京云 
[米占元收領同敎遺骸]  
　　上海回敎俱進會日前屢接北京俱進會會長及現在北京某部供職之同敎某君來函據稱滬護軍使署所拘之奉天人尹神武係是回敎徒確非孫强夫請求上海俱進會具呈盧護軍使剖陳一切以免冤誣旋尹之家屬尹鳳藻等及奉天紳商學界代表由奉來滬赴俱進會報告種種當由會中諸執事調查詳確開會集議决定公呈軍署臚述各情聞迄今未見批示尹叔鳳藻等亦即赴署投案備質鄧課長諭令尹鳳藻背誦三代履歷惟尹年已老耄記憶力本已不强一見官長未免戰戰兢兢且素業商非同官場之熱記三代履歷隨時可背誦如流者故答時於曾祖母之族氏稍涉糢糊課長震怒斥爲受賄朦混判令收押後由某舖保出尹鳳藻等旋即離滬他適瀕行時曾詣穿心街清眞寺謂神武如被鎗决請代收屍云云十一日尹神武就刑之時曾聲明渠係回敎徒不用棺殮如回敎堂有人前來可以屍身給予舁去否則掘地掩埋可也是日清眞寺代表即赴軍署探聽據署中人云須繕具收領孫强夫屍身之正式領狀始可收屍代表回寺據情報告俱進會諸人以北京等處來函及尹鳳藻等面稱皆謂是尹神武是以該會祇知是尹神武未便認爲孫强夫故不能照此具領事爲前長江偵探長米占元所知米亦回敎徒當由其以個人名義於十三日將屍領出交清眞寺依照敎禮葬之於日暉港回敎公共墳地聞收葬屍身者云屍由軍署派人掘地掩埋業已兩日餘今掘起重葬屍身未毁面目如生腦門有一鎗洞直穿腦後身穿綢袍行洗禮時視其背部紫痕歷歷云 
[四誌皮箱工人之要求]  
　　本埠皮箱業包皮工匠因要求店主作主將工資錢碼改爲洋碼未逹目的相約罷工已迭紀前報茲悉前昨兩日店主作主已邀司年唐木管等在火神廟迭開會議尚未解决工匠方面以居間　停須賴代表爲之疏通現店主作主旣推司年四人爲大行代表工匠方面亦應推定是以經衆推舉王廷發龔鼓生沈阿榮等爲小行代表以便互相會議從速解决聞小行代表以法租界某茶園爲討論之所大行方面仍在火神廟會議云 
[罷工要挾者何多]  
　　水木鋸作工匠前因索加工資同盟罷工業由該業董事與各作頭議决加價事已結刺而皮箱業工人亦因要求加增工資不遂相約停工刻尚在商議中不半昨日棕榻業與各小木作亦以罷工爲要挾查棕榻一業南北兩市店舖作場共有一百五六十家工匠約有六七百人該業工作向分數種如做圓梗洋式棕榻者每件四百文方梗舊式每件一百五十文其伙食由店主供給工匠勤儉者每日可得四百文偷懶者每日二三百文不等至於穿做棕墊者其工資亦不一律今各工人做五梗舊式者要求店主加錢一百文各店主因相去太遠不允所請只允加錢四十文各工人乃羣起反對且有好事者暗中鼓吹故於昨日起一律罷工各店主恐肇事端當卽告知該業董事唐有海等出爲排解或謂至魯班殿會議解决或謂至三陽樓茶叙商榷議論紛紛莫衷一是停工各人復糾衆在城内外來往調查如遇工作店家則入内干涉勒令歇業至下午尚未解决上海縣沈知事淞滬警廟徐廳長各據偵探報告得悉前情立命各區所警正佐加派長警到處照料並傳知若輩勿得集衆暴動致干拿辦云 
[附和小販鬧事之懲治]  
　　過犯徐阿三與劉根林王小東曹文章等於本月一號乘各小販反對加捐罷工要挾之時在虹口閔行路密勒路吳淞路小菜場等處糾衆分給竹槓扁擔與各小販附和閙事將美捕房三百八十六號印捕頭額擊傷西印各捕即開鎗自衛彈傷徐阿三等腿際旋經中西包探將徐等帶入捕房送請醫院醫愈後解公共公廨經中西官訊判押候查究在案昨日復由捕房將徐等四人解廨復訊先由美捕房捕頭上堂禀開前　繼由華探目王四福包探周　廷西探目利扶司投訴被告等當時糾衆鬧事將印捕頭顱擊傷各情並由三百八十六號印捕上堂指明當時由徐阿三等爲首手持竹槓將伊頭額擊傷旋經中西包探將徐等拘獲等語訊之徐阿三等四人供詞互推關讞員商之美博副領事以徐阿三迭次犯案曾經公堂訊辦逐出租界今又潛來乘小販罷工之時糾衆鬧事希圖攫物實屬不法已極判徐押西牢四年期滿仍逐出租界劉根林押西牢半年王小東押一月曹文章從寛斥釋 
[會議江寛善後問題]  
　　昨日（星期二）下午三時許招商輪船總局董事會爲江寬善後問題特在該局三層樓董事會議室開會討論到者董事會會長楊杏城董事傳筱菴等十餘人議决事項如下一電復交通部電稿二請海軍交通兩部迅速派員會同查辦三賠償問題仍向中央嚴重交涉並提出正當理由及本案事實擬公舉董事會會長楊杏城晋京談判至五時許始散又聞江寬被撞沉没後本埠及長江各埠各報關行以所裝貨物完全喪失此次被撞其咎在楚材兵艦自應負責故各報關行現擬聨合向政府交涉要求賠償至此次華船員被救生還者聞已分局允給每人洋四十元惟現在尚未核發云 
[十五團軍隊定期赴浙]  
現駐松江楓涇二處之步兵第十五團第二第三兩營軍隊奉陸軍第八旅旅長何豊林命令調往浙江台州駐防已誌昨報茲悉該二營各長官業經商定准於本月十八九兩日率同所部士兵拔隊出發因須乘坐火車故特函請鐵路局届期配撥火車在松楓兩站守候載送 
[偵察回國學生之舉動]  
　　松滬盧護軍使接國務院來電略謂留日學生近日紛 
紛回國逗遛滬地有組織團體情事其舉動是否純正應卽伺察如發生其他問題或有激烈舉動應即設法遏止仍希隨時具報云云盧使接電後業已派員偵查矣 
[三團體致總商會函稿]  
　　上海廣肇公所寗波旅滬同鄕會紹興旅滬同鄕會致上海總商會函云敬啓者自中日締約問題發生以來各報紛傳條件嚴酷（中略）商民等極願傳聞尚非事實俾邦交日益敦睦商務日益興旺近見報登日本無出兵西伯利亞之必要則我國自無軍事上共同之必要亦當然無訂立條約之必要然締約不必有其事而商民等愛國同情不能無是虚且聞政府續向日本借欵購械以供國内戰爭之用查我國年來内閧劇烈湘粤川鄂迭遭慘禍商民困苦百貨停滯經旅滬各公團疉電政府懇請息兵請解設再借欵購械禍無底止我國固受害無窮一般商民能無急及隣國於邦交商務亦有關係茲聞林公使抵滬合特表示各公團共同意思務希代逹林公使須知民意所在求永保亞東和平轉告其國政府幸勿借債貽禍吾民無任激切叩禱之至此致上海總商會 
[南軍鎗斃北軍間諜之消息]  
　　岳州人章某前清時曾任滬軍營管帶多年交游頗廣鼎革後解職回籍此次湘省戰禍發生章爲北軍間諜在長岳一帶坐探軍情日前被南軍司令部查獲鎗斃章之在滬親友　之均馳函家屬慰弔聞章致斃之由緣與南軍司令譚浩明有舊上月杪譚氏抵衡山犒軍　至大營晋謁歡然叙舊惟譚氏心頗懷疑佯以好言安慰欵留軍中一面飭人前往章之在宅搜得北京某當道宅函内有所報軍情的確週詳等語譚氏見函大怒遂令將章執行軍法鎗斃云 
[新軍艦派赴閩省助防]  
　　新造之永健永績兩砲艦應裝砲械及無線電等均經安置妥善日前閩省李督軍因馬尾江要塞砲台須調軍艦防守曾經電商海軍　司令部請速派艦赴閩現藍總司令以該二新艦旣已裝置完備自應從速赴閩故於昨日特令永健永績二新艦裝載煤斤預備往閩聞日内即須啓椗 
[赴京投票酌給旅費]  
　　上海縣署接省長來電云南通泰縣繭縣武進金壇松江海門吳縣吳江東海六合丹陽上海太倉儀徵東台寳　縣知事覽接中央選舉事務所庚電開中央選舉會互選人由住居各地赴京投票擬按照路程遠近分别酌給旅費俟事竣由本所給領等因仰即分别轉知省長齊佳印 
[南滙籌備衆院初選投票]  
　　衆議院議員南滙初選監督杜知事昨日發出通知書本邑初選投票日期定於本月二十日舉行以周浦爲第六區投票區委朱紳祥紱爲投票監察員其餘各項手續現由初選事務所趕行籌備 
[交通部對於鐵路運輸之注意]  
　　滬　滬杭甬鐵路局奉交通部訓令云鐵路運輸之消長全視各種貨物之盈虚而運貨繁簡月有不同允宜推厥盈虚之埋酌爲補之方各路統一會計年報内各載有各項主要貨物每年統計之　數及運費數目於營業前途計書中雖可藉供參攷然該表僅以年計並無月别於某項貨物每年中何時較多何時較減尚未能詳細備載未免尚有美中不足之嫌亟應添　一種主要貨物月别表列入年報之内此外史應於每月另製一種貨物運輸報告表詳載主要貨物　數按站分别每月專案報部以便參攷項貨物運輸報告表旣須按月照送并應指令專員辦理以專責成查各路年報中所列主要貨物總表當係由細數彚成而各路運貨各痁國有告到局則添造前項各表手續上當亦不甚繁爲　頒發表式行該　仰即自本年一月分起查照年因中主要貨物每月分類列表并俟年終於會計年報中添置一月别表分别送部而核除分行外仰即遵照辦理 
[彚編鐵路統計之預備]  
　　滬杭甬路局奉通部開本部元年份統計業經辦成現擬將二年至五年統計一次編齊彚爲一册以期過渡查該局應塡表格是在商辦時代杭路已塡至三年六月十六日目蘇路已塡至二年十二月末日目合亟頒發彚編表式一份　即將收爲國有後自二年一月一日起按年塡至五年十二月末日止每年仍以一月一日至十二月末日爲一年分並須在備攷欄内聲明杭路一段三年六月十六日以前應塡事項歸入商路前已塡造送部云云以清界劃此次所發彚編表式較爲簡單塡造甚易務須迅速塡造以憑核辦至六年分以後表式擬定另發仰并知照 
[勸導改種美棉]  
　　南滙縣杜知事奉江蘇實業廳訓令略謂蘇省地居温帶最宜植棉而改種美棉於土質尤爲合宜茲經農商部向美國訂購美棉種子發給農民勸導改種規定每畝給美棉種子五斤不取分文以田二十畝發給種子一百斤爲止超過百斤每斤須補繳子價四角凡領美棉種子者先向指定之地方報名俟部發到種子再行給領並由廳頒發布種施肥等白話布告五十張令傳知農會廣貼通衢勸導改種俾得改良農業增進利益云云惟南邑農民類多墨守舊章雖官廳力予提倡其心理上仍以土質不宜咸存觀望故如法試種者現尚寥寥云 
[東方六大學第五次運動大會續紀]  
　　十一日上午十點鐘先由交通部工業專門學校（即南洋大學）軍樂隊奏樂開會又有該校童子軍五十人由敎練員李思廉率領維持會場秩序及供助一切上午預賽南洋公學運動員成績極佳在場觀者嘖嘖稱道下午二點鐘起决賽後有約翰書院童子軍三十人陸續到場其結果南洋第一約翰次之金陵之江東吳又次之江因運動員太少遂爲六校之殿云 
[盲童學校創辦人回滬]  
　　中國盲童學校傳萊爾君昨偕其夫人由美到滬聞去年六月間赴美時傳君曾奉北京敎育部函囑在美詳細調查盲啞學校之辦法繕具報告書　資仿行傳君抵美後共調查盲啞學校三十餘所又參觀實業與職業及心疾各學校八十餘所今返中國行將以其調查所得者報告北京敎育部及各敎育機　云 
[緝私營追剿梟匪]  
　　著名梟匪余　庭（卽　清伏法余孟庭之弟）與趙老窩子平日匿居太湖糾　妄命羽黨千餘人分批向各内地專事搶刧日前余等又遣　徒二百餘人駕船三十餘號備帶器械前往嘉善北門外小石港某紳家及松江西門外某槽坊先後刦得贓洋衣飾滿載而歸不料駛至嘉興左近某河經杭嘉湖緝私分統部下駐防鎗划查見上前拘捕該匪自恃人多開鎗拒捕幸淺水兵輪聞警往援並聞機關鎗數排匪勢不敵遂向楓涇一帶逃竄並於抗拒時截獲匪船二艘　匪三名快鎗二桿手鎗一支及于彈贓物等件當由該艙長將獲匪與船隻軍械等件併解司令部訊據該匪等供認搶刦嘉善松江二處得贓不　並據探報擊敗逃匪現向浦東上南川各港竄在七團灣停泊希圖集衆報復等語夏分統得報後除將獲匪及截獲軍械呈解總署收訊嚴懲外並備文派遣專員於昨日來滬投報上南川緝私第二營請卽加派砲船前往浦東七團灣從速剿捕以絶匪蹤而免滋事婁營長當即選調鎗砲　船數十艘帶足軍械開赴浦東由白蓮涇口入港以便相機進剿務獲解究 
[呈請浙省長官保護繭商之條陳]  
　　本埠江浙皖三省絲繭公所總協理沈聨芳黄晉紳等條陳浙江楊督軍齊省長請爲飭屬保護繭商條陳錄下一保護洋商赴内地辦繭最重得現銀茲將運送現銀程途舉其大要如下紹興嵊縣新昌上虞等縣山上海運至寗波更換火車運至百官鎭諸曁蕭山等縣或由杭州運往或由紹興運往餘姚奉化等縣由寗波運往鄞縣杭縣臨平　寗嘉興嘉善平湖崇德海鹽等縣由上海運往或由杭州運往吳興長興安吉武康德清孝豊等縣由湖州運往或杭州之往餘姚新城富陽昌化於潛桐廬分水等縣由杭州或上海運往二保護時問紹興嵊縣西南各鄕上虞諸曁蕭山杭縣臨平海寗餘杭新城富陽昌化於潛桐廬分水新昌嵊縣東北各鄕餘姚奉化嘉興嘉善平湖崇德海鹽吳興長與安吉武康德清孝豐鄞縣以上各縣陽曆五月十五號陰曆四月初五日起至陽曆六月五號四月十六日止爲現銀運送之期其乾繭成包裝之到廠大槪以陽曆六月二十五號陰曆五月初七日爲目凡此四十天爲全省繭商請求保護之期伏祈分飭各縣知事曁水陸防營警察隨時隨處妥爲保護三保護事宜分爲五節（第一節）繭商由上海裝銀至寗波鄞縣奉化及再由寗波火車裝銀至百官鎭卸車雇用民船裝至嵊縣新昌上虞紹興等縣凡沿途經過章家埠三界等處均有繭行隨處起岸伏祈飭知寗波旅長在寧波地方預派軍隊赴滬輪碼頭曁車站地方卸輪裝車以及沿途護送均請妥　保護再由百官鎭雇船運至章家埠三界嵊縣等處由繭商自赴該鎭統帶處請派軍隊護送亦求預飭統帶查照凡遇繭商請求准予立即施行（第二節）繭商收　海裝銀至杭州再由杭州蕭山請曁桐廬分永富陽昌化等各縣伏祈酌派軍隊分駐省城内外各車站及江口拱宸橋等處輪埠會同警察隨時保護並預飭各隊官如有繭商面請分撥軍隊沿途護送務請立即施行送到後隨即回省銷差川資等費由該商給發免得臨時禀請另派致多停頓（第三節）繭商或由紹興府城裝銀至諸曁新昌嵊縣上　會稽等縣伏祈預飭紹興軍警嚴密防衛如有繭商面請分撥軍隊護送務請立准施行川資等費亦由繭商給發（第四節）産繭各縣知事公署軍警南界曁舊時府城如嘉湖寗紹各處通車通行地點以及錢舖銀號均有銀貨往來伏祈通飭各地主官廳不論晝夜梭巡而資保護（第五節）淺水兵輪伏祈飭知於保護繭商期内分調各艦赴上海之南黄浦直逹嘉湖等處往來游巡以防小輪拖帶現銀中途盜刦自五月十五號至六月五號止此二十天爲全省繭商運銀之期最關緊要非由兵輪梭巡護衛難期安謐四各縣知事就地軍警均有保護之責太祈通飭各縣知事曁軍警兩界自五月十五號至六月二十五號凡此四十天爲各國商人銀貨往來　間無論沿途轉運及以繭行儲欵地點查照第三條各節不分晝夜悉心嚴防保護繭商卽所以消弭外患中外商人莫不感激五各縣産繭地方均已設立分公所遇有緊要事件隨時由繭董面商知事或軍警兩界准予立卽施行間有少數地方尚未設立公所逕由繭商自向接洽伏祈飭知一體照准辦理以免扞格六凡有鄕僻之所向無軍警伏祈預飭各縣知事查明調撥本署警察前往照料如有不敷分派或向隣縣借用或禀省署請撞均預先籌備免得臨時皇致多危險凡有軍隊駐紥之所均由知事擇定要隘借屋安頓免由地方供給諸多困難七繭市時問短促每有借販繭爲名糾合數十人夜至繭行行强　賣乘勢發生不法行爲伏祈　知各縣知事諭令警察人等常駐繭行妥爲彈壓如有小販白拉露天經紀掮皮箱名目從嚴禁止以杜亂萌以上各條伏祈通飭遵行如有未　事務隨時由各繭商繭董面請地方官廳准予施行實爲公便 
[約翰東吳之辯論競賽]  
　　約翰大學與蘇州東吳大學每年向有中文辯論競賽之舉五月十一日爲今年舉行比賽之期地點在東吳大學辯題爲一在國内設立分科大學及遣派學生留學外國專門學校今日中國孰較適宜　約翰代表　丁國鑑沈維楚劉祖輝三君雙方詰辯後經評判員吳稚暉張　蓀賈季英三君公斷約翰得佔優勝 
[演劇興學]  
　　聖約翰青年會學校爲崑山明誠學校籌欵儣充事於五月十八號禮拜六下午三時假座四川路中國青年會演劇售劵每票售小洋五角熱心敎育愛觀新劇者幸扔交臂失之售票處四川路青年會童子部 
[蘇州演劇助賑]  
　　蘇滬紳商以湘省連遭兵災水災哀鴻徧地發起演劇助賑由第二師朱師長飭派婁稽查長來滬商請藝員並幼山小桂元常春恒四盞燈客串我龍瑞　歐陽子倩查天影同周聞天坤伶楊金仙陸惠峯等於今日（十五號）由滬往蘇演劇三日所得劇資除開銷外悉數解湘放賑 
[商餘交誼社記事]  
　　城内舊縣署前耕餘里商餘交誼社由顧馨一爲名譽社長内容美備社員日增辦有英文夜校一所卽設社内任敎習者有陳緒良黄介甫周正輝陳傑諸君願盡義務日後經費充足尚須添辦國文及法德等夜校學級不論高下槪收學金一元社友入學或介紹者減收半數本有勉學體育演說音樂四部現於體育部内 
 
 

Page 11

 
 
又增舉術一門凡品行端方無所嗜好者皆得入社社費每月小洋四角章程亟索即寄 
[勸學所長得人]  
　　上海敎育欵産處現奉敎育廳訓令裁撤改組勸學所業經委定邑紳吳　爲所長一切鈐記委任狀均已頒發吳君學識優長經　宏富對於敎育夙具熱忱此次委爲所長輿論翕然聞學界中人將開會歡迎爲學務前途共慶得人云 
[西砲台試砲預告]  
　　上海兵工廠近又造成過山砲數尊因恐不能合用定於本月二十號起在西砲台試放數日惟恐附近居户聞聲驚疑故昨已函請盧護軍使出示佈告 
[浦東同人會補開春季常會]  
　　浦東同人會昨發通告云啓者現定五月十九日（即古曆四月初十日）假城内邑廟東轅門第一區救火會事務所補開春季常會討論各項重要議案議題如下（一）浦東公所之進行（一）畫家渡建築碼頭之討論（一）設設立花邊公所之研究届時務希撥冗賁臨爲幸 
[饒懷文靈柩回籍之預備]  
　　已故駐滬海軍總司令饒懷立靈柩暫厝滬南斜橋寳善堂尚未運送回閩茲由現任藍總司令擬將饒故司令靈柩令由請安軍艦運送回閩安葬昨已令飭靖安兵艦預備運柩矣 
[催送五年度决算]  
　　上海縣署昨接財政廳快郵代電云案照五年度會　整理期間早經終了所有該年度省縣地方决算自應由廳趕速查取彚編齊全咨送省議會議决其國家决算亦應分别造送仰該知事遵照卽日送核 
[春季賽馬二誌]  
　　昨日爲旅滬西商春季賽馬之第二日前後共賽十一次第一次十三馬西人强生代怡和洋行藍衣帽黑馬勝第二次九馬西人强生代怡和洋行藍衣帽白馬勝第三次十馬新康洋行西人愛實勒黄衣帽青馬勝第四次七馬西人斯求代小馬立司粉紅衣帽黄馬勝第五次四馬西人小白格爾代平和洋行醬色衣帽白馬勝第六次十馬滙票西人麥格利嚮紅衣黑帽青馬勝一第七次十七馬新康洋行西人愛實勒黄衣帽青馬勝第八次五馬西人海爾代瑞記洋行藍衣帽黑馬勝第九次十五馬西人　逹代色得利紅衣帽黄馬勝第十次十六馬工部局西人魯代電報局大班黄衣紅帽黄馬勝第十一次七馬西人斯求代小馬立司粉紅衣帽黄馬勝 
[西商定期賽船]  
　　本埠西商已定六月二日在青陽港舉行春季賽船會當此天氣和暖之時想届期往觀者必不乏人也 
[車夫夜行遇暴]  
　　包車夫施阿三前晚十二時許行至小東門内聚奎街忽有匪徒李阿寳趙水清二人上前扭住攫取施手持衣包一個並手指上金戒一只施大聲喊救由警趕來將李趙拘獲惟贓物已被同黨接去乃將李趙二人押送一區二分駐所昨午連同原告移送地檢廳訊究 
[地保請騐屍體]  
　　本邑二十八保十及十一國地保朱茂卿昨午至地方廳報稱圖中萬航渡蘇州河北岸今日　現無名屍體一具年約三十餘歲上着藍布棉袄下身無褲查無家屬報請相驗等情下午該廳委派熊檢察官沈檢驗員等前往相驗 
[查獲陸續行竊之侍者]  
　　前在虹口捕房副捕頭白郎處爲侍之甬人李雲富陸續竊取白副捕頭銀器現洋衣服茲被總巡捕房包探邵和鈞查獲昨解公共公廨經中西官研訊屬實判李押西牢三月吊案贓物交予失主領回 
[投浦覔死之誤誤會]  
　　某號巡捕昨將南京人孫九林解至公共公廨謂孫於前日在英大馬路外灘投浦圖盡當經救起帶入捕房解案請示等語旋據孫供伊兄孫德標在滬南高昌廟某營當兵此次來滬找尋因行路太急滿身流汗衣褲盡濕該巡捕疑我投浦圖盡遂被帶入捕房解案是實中西官以旣據孫供伊兄孫德標現在滬南當兵判孫留候函致高昌廟第三營營長查傳伊兄來廨再核 
[追獲攫物匪徒]  
　　匪徒王阿三前日在廣西路攫取婦人張錢氏金耳環一隻圖逃由捕帮同追獲昨解公共公廨經中西官訊　判王押西牢一年期滿逐出租界 
[汽車夫違章受罰]  
　　汽車夫鄔者根於本月二號在福州路開駛八百三十九號汽車違章疾馳由捕查見回訴捕頭轉禀公共公廨出單昨將鄔傳至公共公廨經中西官訊明以鄔違章屬實判罰洋十元充公 
[董希賢定期赴任]  
　　前南市第一區署長調辦浙江烟酒公賣分局長董榮卿業已赴浙謁見省局長朱壽丞及督軍省長旋卽領憑返滬已紀前報茲聞董分局長訂期十七日（星期五）乘新寗紹輪船起程赴寗波然後取道赴衢州接差視事云 
[崗警擊傷車夫]  
　　前日午前有一黄包車夫載客至老西門口隨坐客至城内領取車資其車輛暫停城外當爲是處二區二分駐所守望警察所見指爲停車礙路有違警章上　干涉該車夫曉曉置辯該警即以鎗刺刀柄向之猛擊中其頭　頓成一孔血流如注該車夫受傷仆地不省人事事爲該處店商目覩立用電話通知該管警區即派落差警到來看明形跡將該車夫車送到所轉送某　院　治 
[皮人影戲准予開演]  
　　滬南工巡捐局批陸榮　禀爲開設皮人影戲請准給領執照由據禀已悉該商開設皮人影戲請給執照自可照准仰即來局遵章繳捐領照並須恪遵取締章程不得演唱淫詞以免妨害善良風俗是爲至要切切此批 
[逃婦不願歸家]  
　　南市豐記碼　船户陸阿毛之妻張氏已生子女各一詎邇來私自逃出經陸四處訪尋無着前日始在中途撞見立即扭住詎氏不肯歸家遂互相扭至一區一分駐所請爲核斷經張署員詢據氏供蘇州人年二十六歲成親已有七年向來夫婦和睦近來被夫凌虐是以不顧歸家請求核示詰之陸供該氏現有外遇頓變初心等語張署員即向和平勸導詎氏堅不肯從遂飭將男女申送警廳司法　訊究 
[冒名行騙之懲處]  
　　河南路永泰雪茄烟公司主鄭泳虞　控粤人徐繭孫冒用鄭業臣名義揑寫字條陸續騙收值洋二百餘元之呂宋烟二十箱及三砲台香烟四箱昨由捕房飭探將徐拘解公共公廨先由原告偕證鄭業臣等上堂訴明被告冒騙情形並將揑寫之字條呈案請察訊之徐蘭孫供認冒騙不諱中西官判徐押西牢二年以儆 
[擅傾垃圾之否認]  
　　總巡捕房某號華捕指控江西路一百六十四號門牌錢昌記洋鐵店將垃圾傾於馬路上違背定章等情昨晨由探　錢昌記傳至公共公廨先由該華捕上堂禀明前情訊之錢供並不將垃圾傾於馬路實因該巡捕給洋二角硬買鉛吊一隻不遂挾嫌誣指請爲查察中西官以該華捕實有不合應候咨請麥總巡查明核辦遂判將本案註銷錢昌記當堂開釋 
[虧欠牛價之辯論]  
　　蔡應昌至公共公廨控王濤濤不理牛價洋一百四十九元一角前日午後經俞襄讞會同英白副領事提訊原告蔡應昌聲稱被告所欠牛價屢索不理請求嚴追並由見證陳桂林金如申相繼投案證明被告欠欵屬實質之告王濤濤供稱我與原告往來多年進出銀兩有八千餘金之譜區區尾數何苦興訟况原告控數不符難以承認中西官判兩造各舉公證人將賬核對明晰再行訊核 
[借欵如數追償]  
　　顧雲山在公共公廨控告趙炳浦不還借款洋一百十元前日午後由探將趙傳至公廨經中西官會訊原告顧雲山偕證顧妙松分别上堂訴明當時被借事實並將借據呈案請察訊之被告趙炳浦供不承認問官以借據確鑿豈容扺賴判趙如數還洋違干未便 
[虚設字號之騙術]  
　　直隸遵化縣署科員除介安前見某報登有廣告謂上海大東門口彩彰綢緞莊新發明綢緞花樣價頗公道且分發優待劵等語遂於去年陽曆十二月二十六號由郵局雙掛號滙寄墨洋五十元向購各貨函去三月之久並無回覆知已受騙黑明知事涂福田轉詳省長咨請蘇省長令飭滬海道尹轉飭上海縣知事訪查覆核沈知事爰即飭派偵探往查茲據復稱大東門外歲字第二百五十三號爲福五里門口之過街樓其比隣二百五十二號爲德興祥粥店該店係婦人所開去年舊曆十月初十日林彩彰向該粥店租借門前貼有彩彰字號招牌至十一月二十四號林彩彰以寗波原籍母病爲詞向該婦退租而去現在不知何往等語沈知事以林彩彰膽敢在熱閙之區虚設字號詐欺取財實屬膽大妄爲除據情具復並飭探警查究外昨又出示論禁矣 
[勸業場稽查深夜逢仇]  
　　勸業場稽查人王官鼎於前晚十一時半手持衣包雇坐黄包車行至新北門内大街忽爲仇人攔住用鐵梗擊傷頭　又以穢物塗於面上王大呼救命由警到來拘獲周順寶並拾獲鐵梗一併帶至一區二分駐所昨午連同王移送地方廳經檢察官提案研訊周不認行凶稱被誤拘判令收押確梗存案王受傷無　諭令回去自　聽候查明再行訊核 
[欠欵不能劃抵]  
　　光泰錢莊閉歇以後所有人欠欠人各欵由兩方公舉貝明忠趙信玉爲理賬員禀准法公廨清理賬目在案今貝趙兩理賬員因向與光泰往來之施春能欠銀六百十三兩董純山欠銀二百八十七兩向收不還請廨訊追施　兩人即將光泰與某户往來之莊票繳案劃抵理賬員聲稱各清各欵豈能將别户之票劃抵若照施等辦法光泰欠人各欵必至分文無着須請堂上追繳現銀以便結束詰之董稱我願遵繳而施則强詞置辯中西　員判董退去迅速措繳施交保限七天繳清至某户所執光泰莊票准予另行控追 
[迷路女孩待認]  
　　女孩林弟身穿白格子洋布單罩衫灰色格子布開檔袴足上無鞋頭有髮辮耳戴銀圈在法新租界寶建路迷途啼哭爲捕查見帶入捕房昨送法公堂詰其父母住址及年歲籍貫林弟祗稱現年八歲餘方含糊中西官判送善堂留養候家屬認領 
[押店收買賊贓之結果]  
　　竊賊彭阿慶邱東來前在　租界内搶取婦人陳盧氏頭上之珠花一朶持至法租界德隆押店售賣嗣爲英捕房包探將彭邱兩人拘獲旋至該押店吊贓無着故將該店内之孫金生扭解法公堂略加訊問判孫交人銀並保出外候傳到失主再行訊核在案昨又傳訊原告陳盧氏投稱婦人日前出外被彭邱兩人搶去珠花此珠花孫向某店出洋一百二十元購來請求追贓給領詰之孫金生仍堅不承認收買中西官以前已證明孫金生收取賊贓豈容抵賴判罰洋二十元充公再賠原告洋五十元以儆 
[撤消搶取金飾之控訴]  
　　英捕房包探昨日帶同李雲山至法公堂聲稱日前據李至英捕房報稱被向爲土販之房客王金生將伊妻金戒金鐲等物搶去後經包探　王拘　解送公共公廨訊無證據將案註銷嗣偵知金飾藏在法租界永安街李雲樓家前往吊出請爲核奪詰之李雲樓供因王金生虧欠商人貨欵故將金飾作抵王金生供此項金飾亦係孫姓持來抵與商人已在公共公廨證明且商人並非土販求察中西官以原告所控證據不足遂判將案註銷金飾仍交李雲樓領去 
[提回被拐女子]  
　　通州婦人王錢氏之女連海年十八歲日前被隣居周鳳生拐逃由裴張氏目睹前日原告偕證人投報閘北偵緝隊先將周鳳生拘獲盤問供認將女交與友人李仲森送往青浦珠家角當經該隊隊士蘇升張用浦前往昨已將李及該女一併提回押候訊明核辦 
[寶興路火警]  
　　閘北寶興路五十號及五十一二號老承泰烟紙店樓上昨日上午九句鐘時突然起火延燒五十三號鼎大肉莊等市房五幢旋由各段救火會到場汲水灌熄事後經薛署長查得承泰保有火險數千兩傳到店夥黄子卿訊據供稱樓上無人恐係肉莊起火等情薛署長諭飭押候查明再行核辦 
[被疑行竊之怨忿]  
　　住居虹口老唐家弄一百三十四號門牌之陳雲請因前日後同居婦人施陳氏誣指竊取金　　圈有口難辦冤無可洩　　扦脚刀向喉間猛戳希圖自書當經同居人　悉報由滙司捕房飭探奚德安前往將陳車送醫院醫治聽候查明再核 
[匪徒搶取珠壓髮]  
　　匪徒林長發昨日在北浙江路攫取行路婦人吳朱氏之珠壓髮一支圖逃經氏大聲呼喊當由巡街捕將林追獲拘入捕房論着押候解送公堂請究 
[溲溺忽起衝突]  
　　曾大生昨日與殷長發同在哈爾濱路某弄溲溺不知如何口角互相扭毆當由二百零二號華捕查見以其違章將曾殷兩人帶入捕房各存銀洋一元保出候示 
[道署批示兩則]  
　　南滙縣民朱紫貴等呈爲違背法令朦造選　請飭縣潵查依法懲戒由據呈該縣總調查員瞿鑫朦造選册訓查不　如係實情殊屬不合候令南滙縣知事迅速確查如果瞿保基等不合法定資格應即立予撤銷母稍延悞並將　辦原由具復核奪此批 
　　海門縣民陳哲敏等呈爲麒麟鎭警所包庇土行販售請求派員查辦由所呈是否屬實候令海門縣知事澈查具報核奪此批 
來函 
[朱錦堂來函]  
　　讀貴報昨日即五月十三號本埠新聞欄有電話中之冒名招摇新聞一則其前半段則係實事其後半段謂陸董派人至敝處調查則並無其事按敝處之電話並非一家之電話故常有他人施用之事惟該冒名之人與敝處並無關係而陸董亦並無來敝處調查之必要因恐外間誤會故特修函伏希登入來函門不勝幸甚南市朱錦堂啓 
雜評二 
[丁義華之南旋（訥）]  
　　中國政府所舉辦有利於國家而略有幾分成效之事惟此禁烟問題而已他則寂無所聞也然此幾分成效之烟禁國人日盼其嚴厲進行以逹於完美之境而不謂今乃日漸懈縱并將此幾分成效而亦消滅無存如陜督之擅弛烟禁特其顯著者也此外弛禁於無形冥冥中者又不知其凡幾我南洋之華僑猶夢寐縈繞於祖國之烟禁夕旦祝望毒禍之早除秉政之當局聞之當亦愧悔無地者矣然而今日之當局尚何暇顧及此耶吾故於丁義華君之南旋而不能不深致其感慨焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[監獄之弊] [  稻]  
　　監獄黑暗前清爲最每一新犯入内凡四衙雜役禁卒籠頭等均有例規倘不開銷　不能塡其慾壑即加以種種私刑如小鬼吹簫仙人椅獨脚龍釣金　等名目　極慘酷必盡其所有而後只民國以來官廳旣　意改良民智亦日益開通任邊遠省分或尙不能盡除積習而南數省地方此等故技已不復能施但雖不敢擅用私刑而指揮工作派定住所爲典獄員之特權遇稍有身家者入内如不花費即合與最下等極污穢之帶病各犯溷居一處或故以尿桶置其舗側見機者有所餽送始可得一席稍潔之地倘所豐厚則特别優待不但可搭高舖且免　汲水煑飯之勞工作亦擇其輕鬆者如張鎭芳之睡鐵牀陳錦濤但司印刷俱持别之例也囚糧一項每日領欵足敷購白米之價而但散給最次等黄米故深望多一犯人入内即日我數十文進項犯人遺糞亦爲獄官進欵之大宗故戲之者謂典獄員旣吃囚糧復吃囚糞雖近虐謔亦實事也蓋繁盛之區監獄人犯有時多至六七白名值此肥料價漲之際再日賣糞之欵確有可觀他如購入工作原料造成器具後售與各商店一進一出無確實帳單可查亦無資本家監察之也又犯人入獄之初隨身銀錢物件例須檢交典獄員登記保管出獄時照簿發還如遇犯人在獄病故卽不　更改簿據將物呑没或以銅易銀以破舊之物易其新者弊難盡述但亦指一二不肖者而言非必盡人如此也三 
家庭常識 
[硼砂於家庭之効用] [  談良熹] 　　 
其效用方法前已刊入五則兹特再續錄數條於下一用於園藝將硼砂溶於熱水中待冷用此液灑於玫瑰花及其他有香之植物上能驅青蠅及一切之害蟲若將硼砂水用毛刷　之刷蘋果樹上之白霉莫不應刷而去二用於修飾用硼砂少許溶於一品脫之熱水内再加樟腦精半小匙及没藥洒一小匙而混和之再將此混合液冲於已冷之熱水半杯中用以漱口能除口中烟味及腐齒發出之臭味又用硼砂水洗髮洗後將冷水洗清能免汗臭及其他之垢氣若洗時再加迷迭香精一小匙其效則更佳又將硼砂水洗小兒可免一切之皮膚病三用於烹調荼葉於未泡之前先加硼砂少許能令茶味變美又用以代蘇達烹調蔬菜能使其柔嫩及保存其翠色又生食之菜如寓苣筍等先用硼砂水浸過食之脆嫩異常 
[瀂業須知]  
[鯿魚養殖法] [  乘英]  
　魚產於淡水河中吾人常食之品也考其來源多係捕自天然者近日市上日見珍貴若有法以致繁殖則獲利殊非淺鮮今略舉養殖方法於左 
一魚池魚池之深淺依地勢而定大約地勢高者深低者淺普通六七尺其面積一二畝以長方或　圓形爲宜兩旁設水門其搆造即在距池四五尺開一良方形小溝附以長石用木板爲門以便啓閉 
二水質水質之清濁與魚之關係甚大水濁魚易致病水過清則不肥且難速長宜少潑人糞以肥水質但須新鮮者一逢盛夏則不可用蓋糞不含有一種熱性體有礙魚之生育 
三魚秧此種魚之產卵期在二三月間然欲得成熟之母魚誠匪易事故魚秧必須購自他鄕出賣地在常州芙蓉圩蓋其地土人能識别此種魚秧 
四餌料初購購入之魚秧飼以煑熟之蛋黄之拈碎者經二十日後其形稍大再飼以豆腐漿一二月後飼以豆餅菜餅稗草麥麩等每日早　飼之在七八月間爲其成長　速之期此時餌料宜充足大致每畝每次一斤冬日十日一次週年後新魚量一斤餘可以出賣數約魚秧之六七折（未完） 
集益錄 
[答九十四問] [  吳澄鑑]  
　　乾電池製法至多茲述最易仿造者卽以亞鉛（又名　俗名白鉛）筒一個其形或方或圓中央置炭精板一塊將炭精粒七十五分磠砂（一名鹽化阿莫尼亞）十五分甘油（一名屈里設林又名各里同里尼西藥房出售）五分二酸化錳十分明礬五分混和如膠研碎置炭精板四周封固不使漏　用極細玻璃管一個插入膠質上面上面與電池相平漏出管口亞鉛筒四周與下面厚紙包裹此紙須一層日本名馬糞紙炭精板與鋅筒上口　釘有螺絲銅鈕上接銅絲兩銅絲相接之處卽能發光但其力量祇有半個（VOLK）如用於電燈上必須四個若有四個必須將磨擦電上於内面（日本燈用乾電池均有磨擦電） 
但製乾電池必先須知製炭精之法然其製法亦甚簡單不過用炭屑子（煤炭須純淨不含飛散性質糖水麵粉各三分先將炭屑搗碎然後再與糖水麵粉和在一處製成一塊炭精板 
乾電池無電時濅水一次尚可恢有電力法用玻璃管一個傾入淡水令滿將乾電池外面厚紙拆開於亞鉛上用刀畫痕數條浸入水内上端約比水高出半寸浸二三時間取出置玻璃板上俟水已濾乾再用厚紙包裹　以再用一次若將潮濕之乾電池行之無大效驗又同時浸入水内三四個電池不可靠在一處 
附白前刊答水仙花復種問題誤編爲九十四號當於編單行本時更正特此聲明 
長篇小說 
[氷山奇俠傳] [  常覺小蝶合譯天虚我生潤文]  
（原名ＨＡＮ　ＯＦ　ＩＯＥＬＡＮＤ）法國囂俄著第一章漁話 
　　是日海雲微散狀若鱗紋而天氣猶濃陰不霽濱海漁村中人各相聚閒話其中有長者曰白福方下其烟斗顧左坐之少年曰倪二汝今可見愛情之結果矣此可憐之女郎使終日助其老父修理漁網而不事他事者亦何致今日陳屍於此倪二未答已有一媪顫聲曰悲哉汝猶未見其旁仰臥之少年耳若無女郎則此少年今日猶助其老母稚弟蕩舟　蘆葦深處何致遂死於壙中倪二聞而笑曰媪老矣記憶力乃不佳須知少年琦尼固未嘗有弟也媪曰悲夫少年乃無弟乎是無怪其老母哭之慟矣此老身世後將托之何人然琦尼之死殊不足恤誰則令彼捨其漁業而竟投身於鑛工哉於時更有一人發爲歎息之聲曰夫人　血肉之軀長日與硬而且頑之鑛石相　戲焉能保其不失敗哉若琦尼者尚不過傷其頭部耳比之折脛斷股猶爲大幸白福點其顱曰幸則幸矣而其死則一也夫魚一旦出水絶命可待人乃日日以血肉之身離空氣而入地層之下欲其不死又焉可得然而若儕之投身於鑛者猶是趨之　鶩吾不信其冥頑竟過鑛石也倪二聞而不悅則駁之曰丈言未然蓋彼欲娶女郎而患貧欲致於富又焉得不投身於鑛工媪曰汝語是矣然琦尼急爲女郎籌奩具今所者究何物耶吾但見其陳屍兩具耳此時又有一少年叉手立於白福之後低問曰丈此男女之　果誰爲之哉白福聞語莊空而起曰衆聽之此女蓋殉其未婚之夫耳當琦尼斃命於漢野濱礦中之時此女遂亦自蹈清流而殉當茲季世有此烈女寗不可敬白　言時容色至莊一水卒乃失笑曰有是哉當琦尼喪身之日女郎出與　艦中　弁泛舟於黑塢涉次不幸而觸礁身遂淹斃殆亦琦尼冥冥中有靈感耳而若儕乃謂之殉寗非奇談此語出羣婦乃大起攻擊斥水卒之言爲妄而媪尤大呼曰勇士汝謂人身後之名可以毁侮吾行見汝墮入泥犂汝儕男子乃獨謂女子爲可侮耶水卒見衆不信其語电殊不平則亦訕之曰汝儕皆　魅亦勿謂　子可迷須知吾人皆有利鎗揭汝儕之據而具也此語至妙男子皆皷掌而笑而女子益不能忍羣雌粥粥皆欲起與水卒爲難忽隋有桀厲之聲破空氣而出曰爾長舌之婦皆關而口何爲嘈嘈即石上所睡之死人亦爲汝等噪而醒矣其聲至厲衆囂乃爲之一靜爭延其首以視聲來何方其狀正如雄雞一鳴羣雌懾伏乃無敢一舉距者（未完） 
 
 

Page 15

 
 
   
 
 

Page 16

 
 
   
 
