# 1941 - 9 - 4924015

 

Page 1

 
 
   
 
 

Page 2

 
 
   
 
 

Page 3

 
 
[中蘇貿易協定完成　物價總值數萬元　雙方貨物均限本年內交情　第三部分協定最近已簽字]  
　　重慶　據中國陸軍喉舌掃蕩報載稱、中蘇物物交換協定談判、已於去年歲底完成、其內容計分爲三部、其第一·二·兩部係以中國之羊毛、及價値一萬萬元之茶葉、交換蘇聯之接濟品、此兩部已早經簽字宣布、第三部份、係以中國之礦產、交換蘇聯之機器及其他貨品、亦已於最近簽字、聞此項物物交換協定所包含之物價總値、的計數萬萬元，實爲中蘇貿易關係中之空前最高數字、協定內所有之一切貨物、必須於本年內交割淸楚、該報稱許此項協定、爲蘇聯增加對華援助之又一證據、（十二日路透社電） 
　　重慶　中蘇貿易協定第三部份、最近亦經簽字、全部協定於以完成、按協定第一部份、係規定華茶輸蘇數量、第二部份、規定羊毛輸蘇數量、第三部份、規定礦產輸往蘇聯之數量、此在蘇聯則以機器及軍用品輸華、雙方貨物均限於本年內交淸、易貨總額雖未經宣布、惟茶葉部份即達華幣一萬萬元、則全部數量之巨、可以想見、官方人士稱、木協定當爲中蘇貿易開一新紀元、且足以證明蘇聯援華更趨積極云、（十二日哈瓦斯社電） 
　　王外長宴蘇大使 
　　重慶　王外長於十二日中午、邀請蘇聯大使潘友新、蘇大使館新任武官崔克夫中將大使館參事秘書、暨塔斯社中國分社社長米海耶夫、暨馮玉祥·孫科·董顯光·張冲·陳銘樞等、在南岸淸水溪朱公館舉行野餐、由外部徐次長等作陪、餐後繞遊山林勝境、賓主興盡而返云、（十二日電） 
[川省召開　行政會議]  
　　重慶　四川省第三·六·七·八·九·區行政會議定十三日在重慶開幕、各該區行政專員縣長及各縣糧食委會委員均已於昨今兩日抵渝、準備出席四川省糧食管理局長嵇祖佑已於十一晨抵此、民財兩廳長將日內來渝出席大會期預定五日、會議由張主席親臨主持、重要議題計有糧政地方財政新縣制、國民教育·兵役·工役·禁烟及治安等八項、該會定十三晨先舉行預備會議云、（十二日電） 
[日軍犯九嶺　死傷四千以上　華軍將日各個擊破　攻克通城東南據點]  
　　東江　九嶺外圍各據點規復後三小時、記者重登嶺上視察、下瞰洞庭、浩無涯際、北望武漢、雄壯可觀、華日爭奪此雄偉山頭、已有二次、前年湖北會戰時爲第一次、今爲第二次、兩次均爲華軍勝利、此次日軍以雄原之兵力、自六日起、向華兩翼包圍、欲將其通城外衛綫擴至九嶺、當進犯時、華左翼之黃岸保定關、右翼之楊台尖雲堂嶺、均被日竄擾、九嶺前進少數據點、因地形突出、華軍即主動轉進、八日起、華軍左右兩面展開殲滅戰、自九日晨、將日各個擊破、不僅將進犯九嶺兩翼之日軍驅逐盡凈、即九嶺正面、各前進據點、亦悉復舊觀、華追擊部隊十一日已直抵通城城下、通城東南兩面日之晚山錚山兩據點、亦在華圍攻之中、以、沿途所見日之屍體與傷兵、再證以俘虜供詞、判明日此次進犯、死亡至少在四千以上、尤以町尻師團所屬部隊、死傷最鉅戰地難民近已還鄉、重理家業湘省府已派員親臨戰地、辦理卹振、民衆無不歡聲載、（十二日電） 
　　東流附近擊沉日艦 
　　屯溪　二日下午一時、日中型運輸艦一艘、滿載日兵、由上流下駛、在凍流附近、被華流動砲兵擊沉、十日上午十時、日巨型運輸艦一艘、在安慶上流官渡附近、亦被華流動砲兵擊沉、艦上輜重及日兵全部沉沒、（十一日電） 
　　普西華軍攻入興縣 
　　重慶　軍息、上月廿九晨、華軍再度攻入興縣城、殲日過半、殘日突圍向東敗逃、華軍當將輿縣完全克復、鹵獲無算、（十一日電） 
　　廣水日兵車觸地雷 
　　樊城　華軍二日在廣水南易家灣附近、埋設地雷、日南下兵車一列、計十四輛、被炸毀數輛、餘均出軌顚覆、日軍死傷三百餘人、（十二日電） 
　　興集　晋南華某部、於三日在臨晋東南杜村將日一部擊退、斃日百數名十二日電） 
　　與集　沁水日軍一部、二日由東北大尙山北犯、經華軍迎頭痛擊、日受創奇重、不支敗退、華斬獲甚衆、正淸査中又同日晚、華某部襲陽城西叢村神廟、毀日碉堡數座、斃日多名、（十二日電） 
[班禪弟子　由渝飛蘭州]  
　　重慶　班禪弟子策覺林爲護送班禪靈柩至拉薩、並籌備八世班禪轉世事宜、已於七日由渝飛蘭州、轉往西寗、將由該處入藏（十一日哈瓦斯電） 
[農林部添設　墾務總局]  
　　重慶　農林部頃擬就本年度糧食增產計畫、需費九百餘萬元、現由財政經濟兩部會同加以審核、該部籌設國營農塲之一、已在湖南宜章舉辦、面積共二萬餘畝、其目標爲實騐農事、改良及增進農民經濟、又該部添設墾務總局、定於月底成立、由陳濟棠部長自兼局長、（十二日哈瓦斯電） 
　　蘭州　農林部在蘭設立西北羊毛改進處、據處長顧謙吉云、該處專司改進西北畜牧、每年經費暫定一百萬元、並在察靑籌設分處、，及招收推廣人員受訓、（十一日電） 
[一週戰況　一月五日至十一日]  
　　（陵）臨（汾）向南進犯之日軍千餘、近被華擊敗、華並克復枕頭坑上東西莊南莊等地、晋東襲擊壺關之華軍、自廿九年除夕至卅年元旦下午、斃日二百六十餘、綏包日附於二十八日上午　時、糾合三千餘人、配合飛機大砲等、分路渡河南犯、華軍在萬興西哈拉泡子毛不拉溝、重慶軍委會發言人、談週來各地作戰經過如下、 
　　晉綏 
　　由襄及六分子一帶截擊、激戰三日夜、至三十晚、日全綫敗退、大部渡河回竄、三日拂曉、日千餘、由昭君墳柴磴向恩格貝進犯、華軍一面截擊、另部渡河夾擊、日遂潰散、 
　　魯豫 
　　魯南華軍連日襲擊日照、奮勇人城、殲日甚衆、另部攻擊安邱圩子一帶、連克菴上·白墳子·白石嶺·景芝鎭·黃旗堡·官莊等據點、斃日數百、費縣西犯之日千餘、被華截擊、傷亡慘重、一部潰回費縣、一部被華誘至梁邱西南圍殲、由濟開往之日一部、在鄒縣南界河車站、被華伏擊、斃中尉隊長連尾以下了百餘、泰（安）兗（州）合犯滕（縣）東陳莊日、被華截擊、遺屍百五十餘具回竄、豫北華軍、二十九日攻入溫縣城、與日激烈巷戰、焚日倉庫四所、斃日官兵甚衆、除夕、華另部在沁陽攻克邗邰·校尉營（沁陽西北）等據點、斃日四百餘、元旦華軍攻春林太和長（焦作西）之日、激戰一夜、日潰竄焦作、該處遂吿克復、三日晨、在欄杆舖五里店之間、截擊日由羅（山）至信（陽）之運糧隊、 
　　浙皖 
　　由桐鄉德淸附近分路進犯之日、被華分別截擊、死傷極重、七日夜、攻閑林埠（富陽北）之華軍、斃日百餘、皖北華軍、二十六日在蒙城東北板橋集、燬日營房數處、合肥下塘集出竄之日、被華分頭夾擊、遺屍棄械而逃、皖南進攻濱江要點之華軍、三日進克西門、 
　　湘鄂 
　　湘北華軍某部、元旦日奇襲新牆河北岸後山坪之日、日猝不及防、頓時敗退、四日晨、日步騎五千餘、犯麻旗嶺（孔坊東）、南山小水山一帶、激戰一日侈、至五日下午四時、華軍前後夾擊、日全綫敗退、向羊樓司魚潭等地逃去、當湘北日軍火舉南犯時、鄂南之日以一部在崇陽通城以東、鎖石嶺堰市沙堆鲤港一帶牽制、另以主力萬餘、分股循諶家港米天舖倉田亟西等處、拊藥姑山之背、策應正面攻擊、華軍予以各個擊破、日傷亡奇重、向北敗退、是役共計斃日四千餘、輜重軍火甚多、另部華軍於除夕、將崇陽之大富鎮通城之五里牌兩處之日軍工事、全行燬去、鄂西宜昌龍泉舖竄犯徐眞廟石門子之日、被華擊潰、沙市附近華軍、四日克復磚橋（距市區十六里）叢葱灣（距市區八里）兩地、日數度反撲、均未得遑、 
　　贛粵 
　　贛省去年西山（南昌西）之役、左臂受傷之日福山大隊長、月初在南昌斃命、最近南昌附近日軍、時有蠢動、五六七等日、在沙埠潭（南昌東南）以北之山背趙塔及東王等處、先後接觸、均被華擊退、斃傷日計六百餘名、樟樹舖之華軍衝入日陣、將其工事盡行破壞、彭澤附近華軍出擊鳳凰山、元旦淸晨攻克小梅山、一日拂曉、粤省三水日步騎聯合進犯黃城、在上下坑一帶、遭華痛擊、受創逃回、廿九日華軍夜襲增城之福和圩、直入日陣、日工事全被華軍燬壞、除夕攻擊深圳之華軍、頗爲得手、翌晨日向橫崗反撲、仍被華痛擊回竄、粤東潮汕方面、日步砲千餘、一·三·五·等日、連續出犯、均被華軍擊退、 
　　其他 
　　（一）八日、日機在粤境惠陽轟炸、炸燬義大利敎會、炸死院長婉麗（譯音）女士、看護第茜（譯音）女士、及修道士二人、小工數人、華方對此均深表惋惜、（十二日電） 
[贛華軍克復　向塘丁坊]  
　　豐城　十日晨　時日步騎千餘、向華南昌東南鐵路綫正面、及撫河支流之丁坊向塘、與沙埠潭以西一帶進犯、當與華遭遇發生激戰、十日夜四時許、華各路向日奮勇反擊、當於十一晨九時、將向塘收復、於午後二時、又同時佔領丁坊及沙埠潭以西陣地、（十二日電） 
[全國糧食會議　定期在重慶開會　確定省際糧食供需　解決各省民食問題]  
　　重慶　全國食糧會即將在渝舉行、屆時各省食糧統制委員會代表、將聚集此間、討論全國食糧統制問題、聞目前重慶五十萬居民、月需食米十萬石據現定之計畫、全國食糧統制委員會每月可由各鄰區運米二十四萬來渝、衆料此間之缺少食米問題、不久即可解決、（十二日路透社電） 
　　重慶　全國糧食會議、原定於二月二十日開會、茲將提前舉行、其主要議題爲確定省際糧食之供需、以解決東南各省糧食問題、（十二日哈瓦斯電） 
　　重慶　全國糧食管理局、定於下月廿日召開全國糧食會議、各省代表均將來渝出席、以便會商本年度糧食管理方針、（十一日哈瓦斯電） 
　　重慶　渝市糧物登記、進行尙屬順利、一般物價亦稱平穗、據經濟界權威人士意見、辦理登記、僅爲平價過渡辦法之一、最應注意者、厥爲登記之後、予以妥善處理、並將管理辦法從速公布、以安商情、果爾、則存貨者卽願脫手、新貨亦可源源而來、供需相應、平價工作不難步入正軌、關於此點、聞經濟部已與有關各機關、草擬「非常時期取締重要品囤積辦法、」其中對於商民正當利潤、亦詳加規定、以資保障云、（十一日哈瓦斯電） 
 
 

Page 4

 
 
社評美出讓戰具聲中應有的警惕 
　　緊隨着美總統的國會咨文與空前龐大的國防預算案之後，美國務院旋於十日中午將廣大的援助民治國家戰具法案，向參衆兩院同時提出。在這法案中間規定着：只要美總統認爲對於美國國防有益，即可不顧其他法案的牴觸，而隨時授權陸海兩部，以種種可能方式供給各交戰的民治國家以戰具。從上决歐戰停止之後，到現在美當局纔重又對於世界大局採取非常積極堅決的干涉政策，而去秋美人關於羅氏再度膺選後其對外政策當有進無已的預言，於此乃得到事實上的有力證明。 
　　連日納粹德國方以對蘇締結新的協定自詡爲外交上的成功，然而一個物物交換的經濟協定，即使其數量較前倍蓰，其實際價値恐不足以抵償民治國從美國所獲得偉大的「兵工廠」於百一吧！中英希三國將於美國獲得空前重大支援，軸心方面則只有德國從蘇聯獲得相當物產的交換，而且還是以關於波羅地海方面的讓步所換取。而在日本則甚至連開始已久的對蘇商務談判以及歷年都循例延長的漁業協定，最近均告停頓，兩兩相較，顯見其處境順逆的懸殊。在進行中的侵略與反侵略之戰，雖不容遽以後援之大小刺其未來之成敗，然而大勢所趨，如果說雙方實力的對比將由平衡而入於反侵略者的絕對優勢，大槪總非武斷。何况各個侵略國家都已先後步入盛極而衰的末運。 
　　但是在這一總的樂觀形勢之下，也還存在着若干値得警惕的問題；如果世人過分因國際情况好轉而忽視了當前的艱難，那必不免增加前途的險巇，並使撥亂反正之功爲之削弱或拖延。何以言之：第一，美國出讓戰具法案即令迅速順利在國會獲得通過，而美方全國經濟機構與產業體系尙不足以適應戰時配備的需求；據說大批戰具的接濟各民治國，非到本年七月以後，不能充分實行，故最近牛年間仍舊甚可躭心的一個節段；在侵略者方面，也必然以此爲亟想利用的最後良機。第二，在國際關係上，英美之於蘇聯，始終未能完全打破以往的傳統隔閡，因之也就不能發揮共同制裁侵略之效。蘇德間三項協定的簽訂，固尙不能驟即武斷爲蘇方對於德國之用兵巴爾幹已予以默許，更不能曲解爲蘇聯對軸心方面的支援，但也難說其間必無任何政治上的默契；且以軸心對蘇關係與英美比較，顯然前者較後者爲接近，而雙方經濟協定的擴大，也必不免抵銷　一部分英國封鎖以至美方援英的效果。這是一個漏巵，也是一個弱點，長此以往，會使戰爭慘禍更爲延長，並也無形增加了民治國方面的負担。第三，在美國國會方面，通過國務院建議，大體可無問題，但是議院見解仍見龐雜，孤立謬見亦固執如故；可見美當局縱然目光遠大，慮及萬全，而對於淺見自私的財閥政客之流，仍未能予以澈底的克服，而世界大局演變至此，亦尙未促成此輩的覺悟。羅氏的主張支援中英希臘，必須同時以免除美國牽入戰禍爲言，措詞固極工，用心則良苦。這一問題，此後仍需美國朝野有識之士有以糾謬匡俗，作進一步的奮鬥。第四，自美國堅決態度及政策宣示而後，日本輿論至形喧囂，雖其上下情緒，初乏激昂堅實的基礎，而一切運籌準備，皆不遺餘力。其急進分子，更復恣爲在言，有如大角岑生以海軍耆宿之身，竟謂舉凡光綫充足氣候燠熱之區，均爲日本意欲所在；其「圖謀南進」，「吏無說明理由之必要」；且更蔑視南洋各地軍備，謂爲不足齒數；其躍躍欲試，已昭然若揭。假如巴爾幹局勢果隨蘇德簽的而發生劇變，即使那並非軸心國家的最後勝利，也必然會同時招致南太平洋的重大風波。英美對此固已有所準備，但進行遲滯，弱點孔多，尙未能具備戢止禍亂的決定作用；這一危機之是吾會爆發，在目前並不系於英美阻力的存在，而主要的還要看軸心在歐的新企圖是吾得手。 
　　九年來愈演愈烈的國際危局。今茲已隨一九四一年的新春而帶來了淸算的曙光，世人一面深感振奮，一面又不能不　然於最近種種演變之關係重大，實無異於人類光明與黑暗，進步與退化的決定關頭。美國最近步驟，已使侵略者一切緩和美國或牽制美國的企圖再無運用餘地，如其不甘低首悔禍，則只有蹈險求逞，預料今後半年間必是個慘烈爭鬥的時期，也是反侵略戰爭最後艱難的時期；因爲繼此以往，則民治陣綫的絕對優勢可吿確定，侵略國家將再無獲逞的任何可能。而目前民治陣綫所存在着的若干弱點，實仍有待於各該當局與關心世運人士之更進一步的努力。 
[美與英商妥　租借海空根據地　援英和序國會在辯論中　少數議員主張少加修正]  
　　華盛頓　政治觀察家似皆信援英案必可參眾兩院通過、但共和黨之孤立派則準備對些提案禾予以反抗、共和黨固承認賦大椽與總統、俾從速決定大計而予以迅速實施之必要、但覺羅斯福漫無限制過於衝動、恐此案將成世界上民治國與獨裁國間主義的戰爭之工具、前總統胡佛評論此案、謂此案使摑會大規模委棄其任、此乃國會所應考慮者、以渠所知、英國國會從未作此委棄云、前共和黨候選總統杜威亦稱、此案乃廢止美國自山政體之嘗試云、政府黨領袖參義員裴恩則謂、此案定可通過、而不遭損其要旨之修正、蓋此案並非空白支票、國會仍有籌給財政之權、故可支配援英之飛機等數量也、參院外交委員會主席喬治昨夜發言與裴恩所發之意見不盡相同、據稱援英案在通過國會之前將加修正、使外國借用美國戰具者、就其能力所及給予最好之担保、此案未曾規定担保、渠想規定相當担保之修正文、在總統視之、當不認爲碍及此案儘速援助之主要目的也、所謂担保者、不必爲金錢、英國有錫與橡皮等原料、此皆美國所可接受者也云、總統刻在紐的海國公園度此週杪據其左右言總統深信國會定能予以此案中所提議之空前權力（十二日路透社電） 
　　華盛頓　昨日此間透露、羅斯福總統之援英程序某一條款、在國會中通過、則於戰事中受傷之英艦、將於美港內配備武裝及修理、自援英程序於昨日提出以後、此項透露、頗激起華盛頓方面之情緒、若干方面以爲此項計劃、苟加以採用則美更將接近於積極戰爭、國務院官吏以爲此項計劃、與海牙中立會議相抵觸、但其他方面則稱、總統不欲因「片面之國際法」而受人束縛、據透露此項立法程序、將使總統有以美戰鬥艦驅逐艦航空母艦以及其他軍事設備運英之權、又據透露、苟此項程序、加以實施、則美港將門戶洞開、以配備及修理英國之艦隊、國會中領袖稱、美國會將採取迅速行動、（不論其有　與否）給予總統大權、以實行其援英「租或借」程序一條、已於昨日提交國會云、（十二日國際社電） 
　　華盛頓　據昨夜官方調査所透露國會即將通過提出之全力援英程序、惟原案所授與總統之空前權力、須大加减削、减削方法、或將包括總統極力限期兩年、及向美租借軍艦飛機軍火等、惟須供給抵押品、但最後之通過、或將經參院中一番激烈辯論、因若干主張不參分子、咸欲於無機電談中、向全國作「反獨裁」運動也、此項論戰、使黨的棧為之分裂、東海部一帶共和黨員大半參加民主當、贊成全國援英、而反對參戰圓則大半均為中西部發黨及共和黨員、行政當局已採用戰略、以擔出最嚴峻之法案、希望其反對分子、集中於减削羅總　之權力、並不减少對英之實際一援助、（十二日國祭社電） 
　　衆院軍委會要求　審核租賃戰具案 
　　華盛頓　行政部雖於星期五將租賃法案提交衆院外交委會、惟衆院軍事委會昨日提出檢騐該案之法理要求、肯州民主黨衆兼衆院軍委　主席梅氏稱、該法案有關國防程序、「總統如切實執行該案、則頗有將一已之海陸軍供應品、完全贈予他人之虞」云、喬治亞民主黨參院外委會主席喬治氏預測、該案將在參院加以修改、俾規定英國在取得軍事原料之前、必須先交出合理之保證、喬治參議員稱、渠對該案之「目的」、加以擁護、惟關於保護方法、渠云、「無論何物、運往外國時、必需先有某種保證之明文、應在法案內加以規定、余俏該案被參院通過時、此項規定必載於法案之內焉、渠又稱、「所謂應有之保證、並不必一定爲金錢」云、（十二日合衆社電） 
　　倫敦　殖民地管理部宣佈、關於美國在英屬千里速選取　事根據地之地址一事、英美間現已議妥一切將成立協定、（十二日合衆社電） 
　　華盛頓 
　　國務院昨稱、美國代表團定一月十七日首途赴倫教、以辦理美國向英正式租偕海空根據地事宜、（十二日路透社電） 
　　倫敦　英殖民地部今晨宣稱、依照最近公的、英美兩國、對西印度　　中之特立尼達土地租與美國使用、作爲美之海空軍根據地、業已商妥一協定、該項　規定以特立尼達西北角七平方英里土地、租與美國、作爲海軍根據地、該島中心之十八英里土地、則作爲陸軍飛機塲、據稱、各項設備如小型輔助飛機塲碼頭軍需、均可供給云、（十二日國際電） 
　　渥太華　聞如拿大政府不日將宣布在美國邊界興阿拉斯加之間建造航空根據地若干處之計劃、而由加拿大造之、但飛行於美國與阿拉斯加間之美軍用飛　得利用之、現信此舉乃由美加防務委員會建議、諸根據地將展布於北阿白太英屬北哥倫比亞宇康阿加斯加一帶、（十二日路透電） 
　　西半球英屬島嶼　美建根據地八處 
　　華盛頓　英美已商妥在西半球英蜀地內建立美海空軍根據地八處、正式免費租借化十九年之契的、一俟不日啟程赴英與央官方商討技術細則之美代表團完成任務後、即將簽字、（十二日路透電） 
　　紐約　此間報載、英國駐美大使館曾以新要求送達美政府、希冀美國再以驅逐艦及輕巡洋艦供給英國、聞美海部反對此項措施、海長諾克斯深恐美國海軍之實力、將因此而受損失、（十二日海通電） 
　　美屬聖路西亞島　極有軍事之價值 
　　華盛頓　英國依據著名之驅逐艦交換根據地辦法所租與美國之海空根據地八處中、以聖路西亞島一處、對美允爲有用美洲人士爲預防法屬馬丁尼格島落於德人手中而從事之活動已歷數星期、不公布之外交文件、美海軍在凍加勒比海所爲秘而不宣之行　及其他秘密消息、均足使歐洲境及美國與在哈伐那公的簽字之南美各國已準備禁止將馬丁尼格之中權移轉於其他歐洲國家、在此種局勢之下、距馬丁尼格僅二十四哩之聖路西亞、自亦已引起國際之注意、設或歐洲某一國家在馬丁尼格有任何行動、則此島加必發生同樣之反應、即就作爲海軍寄港地而論、聖路西亞對於加勒比海周圍之美國外層防禦、已有甚大之用途、因聖路西亞接近馬丁尼格、以是該島亦突然引起人們之注意、此在安的列斯島之歷史中、堪稱空前之趨勢、自一五〇二年哥倫布發見該島後、該島即爲軍耍海軍行動及每决歐洲紛爭時政治反應之中心點、在法國革命時期、該島自法國手中轉入英國手中、復自英國轉爲法國所有者業經數决、歷史上該島之成爲重要、係山位居加勒比海邊緣之與理位置關係及在卡司得里港及梭弗里爾灣有良好之港口、但此外亦具有政治的原因、因英法於以前數世紀在安的列斯之殖民競爭即以該島爲會合之塲、一面係法屬之馬丁尼克、一面係英屬之聖路西亞、彼此對峙、一旦英法在歐洲發生衝突、此馬丁尼格與聖路西亞亦便成爲爭鬥之處、此决之歐戰若英法仍然爲同盟而駢肩作戰、此安的列斯羣島自無問題發生、自德國征服法國之後、西半球中法各屬地遂不特爲英國、亦爲美國所關切之問題、因是軍事專家、甚至一般人士、均已認識、一旦歐洲戰爭蔓延至加勒比海時、聖路西亞對於美國之眞正價値矣、（十二日合衆電） 
[泰越邊有激戰　法機泰施報復轟炸　摩克鎮泰砲位被擊毀]  
　　維希　據此聞今晨所發公報、泰越　界處週末有大戰爆發、法機對泰國之隆科拉戈諾作報復轟炸、據稱　文那開特以西泰國砲隊被毀、柬埔寨貝朗區附近、泰越軍大戰泰軍敗退、損失重大、（十二日國際社電） 
　　河內　泰國飛機、於星期五襲擊越南邊境　泰喀脫及沙凡納喀脫、最近以來、該二地即爲泰方隔湄公河砲隊之攻擊目標云、消息靈通界稱、法方高射砲火終將泰機逐退、又悉、越南新總司令馬登大將、即將於星期日到達西貢、以繼馬丁大將、因馬丁大將將於　日內返法也、（十二日合衆社電） 
　　河內　官方頃發表公報稱、一我國飛機爲報復泰國軍隊迭次一侵犯我邊境起見、曾於本日轟炸該國薩科拉哥納及柯拉特兩城、頗爲得手、我國砲隊並開砲擊毀該國薩伐那凱特城西面摩克鎭之砲位、及薩亞蒙　之憲兵哨營、同時越曾城西面之泰國砲隊、亦被我力擊中、殆已不堪使用、此外、並證實泰國軍隊、曾於本月四五兩日、向我束埔寨邦進攻、但均被我軍擊退、並在貝林區一帶、遭受重大損失云、（十一日哈瓦斯電） 
　　曼谷　泰最高指揮部公報頃稱、泰空軍及陸軍於星期六、曾聯合攻擊阿蘭亞（　音）地方之越軍、然進攻詳情、該公報未曾叙明、曼谷無綫電曾籲請法人停止射擊、謂「汝等若停止射擊、則吾人亦將......「曼谷無綫電並請法人派代表商討調整邊境問題、吾則泰國將繼績戰爭、直至勝利爲止、該無綫電又稱、泰機之未事轟炸西貢及諾實、係因該兩城迄今尙未設正當防衛、及許多泰機尙留其地之故、該無綫電並語西貢無綫電、謂西貢是吾巳準備接受泰機之炸彈、請速答覆、吾人已不能再事等待矣、泰最高指揮部、謂麥凡度恩之泰砲隊、於星期六與沙凡拉克之法砲隊爲猛烈之砲擊後、已令該處之法砲隊趨於沉寂、（十二日合衆社電） 
　　法在邊境　佈置防棧 
　　維希　關於泰越邊境衝突情形、此間半官方面、頃發表消息稱、越南法軍係在距離邊境二十英里處、佈置防綫、運日泰國軍隊迆犯、無非向此二十英里「無人區域」之若干前哨站攻擊而已、至越南邊境局勢之嚴重、此間雖知之甚諗、但近日外國方面所傳出之消息、與此間所接河內報吿、完全不符、要屬無可否認、查泰國政府最近曾向國外購得最一新式飛機多架、越南法國空軍正在與此種飛機作戰、泰國所獲外國援助、不一而足、此項新式飛機、不過援助中之一端而已云、（十一日哈瓦斯電） 
　　河內　官方頃發表公報稱、（一）我國機羣又於本日飛往泰國、轟炸斯拉凱奧及普拉基姆堡萊兩鎭、以示報復、（二）雙方斥堠部隊、曾在波亞貝城東北十五英里之揚唐貢鎭、及波亞貝城外六英里之克拉貝鎭、先後發生衝突、兩地泰軍均被我方擊退、同時薩姆隆城北面、亦會一度發生遭遇戰、（三）昨日我機轟炸泰國烏朋錫薩凱特，柯拉特·巴金古里·斯拉凱奧等地方之後、雙方曾在我方西埃利普城上空、發生空戰、泰國飛機卒被我方擊落兩架、（四）泰國飛機企圖在湄公河上轟炸沿岸之我國前哨站、當被我方用高射砲擊退、（五）另有泰國飛機一隊、在我國泰凱克鎭、投下炸彈二枚、在薩伐那凱特城北面十二英里處之根加波鎭、投下炸彈四枚、旣無損失、亦無死傷云、（十一日哈瓦斯電） 
[國府明令　公佈律師法]  
　　重慶　國府十一日令、茲制定律師法公布之、此令、律師法、三十年一月十一日公布、第一條、中華民國人民、經律師考試及格者、得充律師、對於其有左列資格之一者、前項考試、以檢　行之、（一）凡任推事或檢察官者、（二）曾在公立或經立案之大學、獨立學院、專門學校、敎授主要法律科目二年以上者、前項檢覈辦法、由考試院會同司法院定之、 
　　第二條、有左列情事之一者、不得充律師、其已充律師者、撤銷其律師資格、（一）背叛中華民國、證據確鑒者、（二）曾受有期徒刑以上刑事宜吿者、（三）曾受第四十五條除名處分者、（四）曾任公務員而受免職之懲戒處分者、（五）虧空公款者、（六）受破產之宣吿尙米復權奢、（七）吸用鴉片或共他代用品者、 
　　第三條、經律師考試及格者、得請領律師證書、 
　　第四條、請領律師證書應具聲請書、及證明資格文件、呈山高等法院轉呈司法行政部核明後、發給之、 
　　第五條、律師得向地方法院、及其直接上級高等法院、或分院聲請登錄、 
　　第六條、高等法院或分院、或地方法院、應置律師名簿、其應記載事項如左、（一）姓名、性別、年齡、籍貫、住址、（二）律師證書號嫩、（三）學歷及履歷、（四）事務所、（五）登錄年月日及其號數、（六）加入律師公會年月日、（七）曾否受過懲戒、（八）其他法院之登錄號 
　　第七條、律師得在其登錄之法院、及最高法院執行職務、 
　　第八條、高等法院長、地方法院院長、應將登錄之律師呈報高等法院、高等法院院長、接受前項呈報後、應連同本院登錄之律師、轉報最高法院、並按月彙報司法行政部、前二項規定、於註銷登錄時準用之、 
　　第九條、律師非加入律師公會不得執行職務、地方法院登錄之律師、滿十五人者、應於該法院所在地設立律師公會、其未滿十五人者、應暫時加入鄰沂地方法院所在地之律師公會、或共洞設立之、 
　　第十條、律師公會受所在地地方法院首席檢察官之直接監督第十一條、律師公會設理事三人至十一人、監事一人至九人、由會員大會選舉之、 
　　第十二條、律師公會理事監事任期二年、連選得連仟一决、 
　　第十三條律師公會每年開會員大會一决、必要時得召開臨時大會、如經會員十人以上之請求、應召集臨時大會、 
　　第十四條、律師公會所訂立章程、由所在地地方法院、呈由高等法院、轉呈司法行政部核准、章程有變更時亦同、 
　　第十五條、律師公會章程應規定左列事項、一、名稱及所在地、二、理監事候補理監事之名額、選舉方法、及其職務權限、三、會員大會及理監事會議規則、四會員之入會退會、五、會員應納之會費、六、律師承辦事件之酬金標準、及其最高額之限制、七律師風紀之維持及會議事項之通知方法、九、平民法律扶助之實施辦法、十、其他處理會務之必要事項、（未完十二日電） 
[港新界規定　入境地點]  
　　香港　港決實行移民後、十一日公布新界方面入境地點、（一）沙頭角關卡、（二）運塘卡、（三）旅覺渡楓、（四）羅派橋、（五）落馬洲小輪碼頭、（十一日） 
[港華人註冊事　華提抗議]  
　　倫敦　衆信中國駐英大使郭泰祺氏、昨日就香港政府下令自一月十五日起、將强逼當地華人接受註册及護照制度一事、向英外交部提出抗議、查華人前此、並不須遵守該制度云、英人方面認爲此舉乃一正常之戰時措施、並稱、香港立法委員會之軍人、亦對措施、表示同意云、（十二日合衆社電） 
[溫莎公爵赴美　參觀空軍演習]  
　　米亞米　英屬巴哈瑪羣島總督溫莎公爵、定於明日前來此間、參觀美國空軍演習、（十一日哈瓦斯電） 
 
 

Page 5

 
 
   
 
 

Page 6

 
 
[蘇聯外交又一次勝利　遏止德南進計劃　蘇聯愿與隣邦保持友誼　蘇德協定非針對第三國]  
　　華盛頓　此間消息靈通之外交界方面昨日預示、德蘇訂立擴大商約真正受惠者乃土保二國、若此項預示不誤、則蘇聯之保證以油類肉類及機維類接濟德國增加其數量一節、乃德國對其通過土保而抵鞬鞬尼爾海峽之計劃予以放棄或暫行擱置後自蘇聯所得之酬報、此間外交界更以爲、蘇公報所稱德蘇間「種種經濟問題」均吿解決一點、英國亦得其益、據指稱、德一旦據有鞬韃尼爾海峽、即能進導英屬伊朗油田或蘇彝士運河、或同時並擊之、據此間外交界意見、若蘇「收買」德國使其勿攻韃靼尼爾海峽、則因德國不能塞斷蘇彝士運河地中海之出口、英在地中海之覇權仍可維持於一時、據軍事專家謂柏林宣布德機日助義攻襲西西里海峽英艦隊、此亦可以證明以韃靼尼爾海峽伊朗或蘇彝士爲目的之巴爾幹進兵計劃、德已暫行擱置、彼等認此舉乃德國企圖以空襲之法、俾鬆弛英海軍封鎖地中海之明證、此項空襲自將由義國根據地出發、蘇聯之傳統政策爲禁止任何大國在地中海占優勢、以及不容歐洲列强自黑海門戶進抵韃靼尼爾海峽、是以外交界懷疑德國未必將占領保土兩國、（十二日國際電） 
　　莫斯科　「眞理報」昨日　論歡迎蘇德貿易協定、調蘇聯外交政策與其對各國增强商業關係之政策、現愈增蘇聯之經濟力量、並加强蘇聯之國際勢力、蘇聯願與各鄰邦之了解經濟與貿易關係者推進此種關係云、「新聞報」亦著社論謂、蘇德條的非針對第三國而發、故無人可對此蘇德間最新協定加以背議、因蘇聯政府於一九四〇年即已與其他交戰國及中立國締結經濟條的、且願於今年更與其他國家簽訂與此同樣之協定也、他國應諒解蘇聯乃維持其自已獨立政策之非交戰國、此其時矣云、其他各報亦認蘇德協定爲蘇聯外交政策之又一勝利、並謂蘇德友好關係中之新發展今已成就云、（十二日路透電） 
　　莫斯科　「眞理報」頃「蘇聯外交政策新勝利」標題著論、暢述蘇德新協定之重要意義、該報云、「此種行動對於國家及國際均極重要、其重要性不僅限於該協定之內容、此决協定之締結、足以顯示德蘇民族之友好關係已更臻鞏固、同時證明一九三九年八月二十三日之不侵犯協定簽訂後、德蘇兩國繼續順利解決各項問題、蘇德邊境協定以及在里加及柯納斯所締結之協定、實係蘇聯和平政策實施之結果、該項政策係根據列寗斯達林之偉大主義、現由蘇聯政府繼續實施、 
　　「斯達林在蘇聯共黨十八屆大會中曾稱、「吾人擁護和平、並加强對各國之關係、此係吾人之態度、苟任何國家並無侵害我國利益之企圖、吾人將繼續採取此種態度」此决德蘇新協定吿成、足證上項偉大之外交政策已獲得勝利、値茲各國邊境及各國本身已爲砲火所毀滅之際、蘇聯邊境因得力於軍隊之果敢、民衆之團結及外交政策之賢明、故仍能屹然不動、「一九四一年一月十日之協定已完全解決蘇德邊境問題、此項邊境自伊格卡河起直達波羅的海、該協定同時證實德蘇邊境之法定關係及兩國民族友好關係之持久性、此外新協定與一九四〇年八月三十一日之邊境協定有直接的連繫性、將使蘇德關係能根據不侵犯條的而獲得進一步之發展、蘇聯政府首腦莫洛託夫曾謂「蘇德友好關係之造成、決非過度性質、此種友好關係實由兩國之基本利益所促成、」此項言論已由新協定予以證實、事實上此决蘇德各項新協定能在極短期內完成、足證莫氏言論之確實、 
　　「特別値得討論者厥爲經濟協定、據昨日公報稱、該協定係一擴大之條的、將使蘇德兩國之經濟計劃獲得進一步之發展、對於兩國均極有利、蘇聯敵人企圖離間德蘇並挑撥兩國人民之情感、但蘇聯對德國及其他友邦仍維持和平政策、莫洛託夫在第六屆蘇聯最高議會大會中曾稱、『戰爭挑募者爲其本身帝國主義利益起見、亟圖使吾人採取仇視德國之政策、此輩紳士須知蘇聯從不供人利用、蘇聯之外交政策爲鞏固對一切友邦之關係、無論在增强經濟或提高國際地位方面、每年均有成就、蘇聯之外交政策純係根據民衆利益而確定、凡能估計與蘇聯進行貿易重要性之國家、蘇聯亟願與彼等發展經濟及貿易關係、關於此點、本月十日所締結之協定已予以澄明、「至於移民及兩國共同產業權利協定、亦甚重要、該協定規定賠償德方在立愛拉三共和邦之產業損失等等、總之、以前立愛拉三國與德國之移民協定所不能解決之產業問題、現已由蘇聯民衆一致熱烈擁護蘇維埃政府、同時對於政府之賢明和平政策亦予以擁護、良以該項政策確能鞏固吾祖國之政治及經濟力量、並保衛吾人神聖不可侵犯之邊境也、總而言之、此决所簽訂之三項協定、可稱爲蘇聯和平政策之新勝利、在賢明及勝利之列寗斯達林黨指導下、蘇聯政府繼續採取上項和平政策、」（十二日塔斯電） 
[蘇德聯歡]  
　　莫斯科　蘇俄外交人民委員長莫洛托夫、昨晚設議歡宴德國駐俄大使舒倫堡·德國經濟團團長沙魯爾博士。以及德使館參贊秘書暨彼等夫人、俄方被邀作陪者有人民委員會副主席米高揚·外交副委員長克魯蒂科·曁外交·國防·對外貿易各委員會之代表多人、此項宴會當與慶視德蘇經濟協定有關、（十二日海通電） 
　　柏林　德國負責人士以爲德蘇經濟協定、爲一九四〇年二月十一日德蘇商的之延續、德國各公司已接獲蘇聯依據新協定之定貨單、貨款之償付採取淸算辦法、貨物限額未經發表、但此項限額一部分確已增加、其餘亦將改訂、運輸辦法並未變更、鐵路十條及波羅的海與多瑙河均可運輸貨物、蘇聯亦准許德國貨物過境運往他國云、（十二日海通社電） 
　　羅馬　德蘇兩國簽訂各項協定後、此間人士視爲軸心國家與蘇聯之關係、逐漸正常化之明證、而並非外交上之驚人發動、就義國之立塲言、此項簽定有利於蘇義經濟關係、因兩國交換貨物之限額行將改訂云、（十二日海通社電） 
[英土進行　參謀談話]  
　　安加拉　代表英軍中東指揮部之康華爾將軍及空軍少將愛爾姆霍斯特、已於今日抵此、出席英土同盟簽訂以來、定期與土參謀部交換意見之談話、僑居此間之地中海艦隊總司令私人代表海軍大將凱萊爵士亦將參加此項談話（十二日路透電） 
[保國總理　接見大使]  
　　保京　保加利亞內閣總理費洛夫、昨日接見英國駐保公使倫台爾、據消息靈通人士稱、英使急切探詢保國政府之意向云、（十二日海通社電） 
[南斯拉夫外長　將赴匈京報聘　內閣有將改組說]  
　　貝爾格勒　海通社訪員寇斯透探悉、南斯拉夫外長將於短期內報聘匈牙利、南內閣不久將有變動、消息靈通人士認爲外長聘匈、具有重大之意義、（十二日海通電） 
　　南斯拉夫京城　南斯拉夫國內之回敎機關報今日發表社評、宜稱、南國赫索戈維那之回敎徒要求自由權、倘遇南斯拉夫政府改組之時、彼等要求參加內閣云、（十二日海通電） 
[杜白魯克陷於孤立　英軍大炮轟擊　先頭部隊西向班加齊推進　義軍傷亡被俘現達八萬人]  
　　開羅　總部公報稱、杜白魯克之戰事進行順利、自英軍開始總攻里比亞以來、其向前伸進之總進展爲二百三十英里、（十二日合衆電） 
　　杜白魯克隨軍記者　義大利在北非之堅强堡壘杜白魯克、現因英軍有大批生力砲隊開到、被英軍加緊砲轟、英軍別動隊前已切斷杜白魯克至德爾納之交通、使杜白魯克陷於孤立地位、現則往西向班加齊進推以防杜白魯克義軍之突圍、前守巴迪亞之義軍司令柏貢蘇里將軍、似係於聆得英軍俘虜供詞後逃亡、義軍損失者爲下列九師、里比亞第一第二師·瑪賴提沙漠軍團·黑衫第一第二及第四師·加坦周第六十四師·京畿第六十二六十三師、（十二日合衆電） 
　　開羅　英軍總司令部昨日午後聲稱、自西部沙漠英軍攻勢開始以來、義軍損失連死傷與被俘者在內不下八萬人、內有軍官一二千五百人、高級軍官陣亡者一員、被擒者八員、英軍所獲勝利品內、有中型坦克車四十一輛·小型坦克車一百六十二輛·砲五百八十九尊·子彈三十萬發·機關槍六百餘挺·輕砲七百尊·小砲彈與機槍彈一千一百萬發·卡軍一千七百輛、惟其中大部份已不能使用、此外軍用品被奪者亦復甚多、僅巴迪亞役義方死者與被俘者共有軍官二千零四十一員、士兵四萬二千八百二十七人、其喪失之軍器中有砲四百六十二尊·坦克車一百二十輛·與運輸卡車七百零八輛、（十二日路透電） 
　　倫敦　巴迪亞義兵陣亡與被俘之總數、達四萬四千八百六十八人，此數較為倫敦官塲初料者爲大、但就被俘者加以研究、則其理由亦殊簡單、巴迪亞爲義軍前綫根據地、除作戰軍隊外、尙有大批人員辦理工塲衛生及與軍事根據地有連帶關係之其他種種工作、此種人員爲數甚衆、乃央方最初估計巴迪亞兵力時所未計及者、是以估計之數與實在俘虜之數相差幾及萬人、今四四八六八人之數字、可視爲包括巴迪亞防軍全體在內、因義兵逃出重圍者似屬寥寥無幾也（十二日路透電） 
　　英優勢空軍移前線　策應陸軍向敵施攻 
　　開羅　英陸軍向西疾進、渡越里比亞沙漠、故英空軍亦移至前敵根據地、俾策應陸軍而就近向敵施攻、義空軍之不出現、乃近日戰事中可注意之一點、羅馬所稱義轟炸機擊毀英方機械化部隊一說、似無根據、英方軍事報吿迄未予以證實、雙方已將其飛機與駕駛員等撒至更西之飛機塲、此必爲目前義機不活動之原因、惟英轟炸機現方日夜轟攻義方各飛機塲、而不使義空軍有稍事休憇之機會、義軍總司令格拉齊亞尼此時殆欲其機員暫時休養、以便日後努力、吾則必因人力物力供給之缺乏、而不得不承認英空軍之優勢矣、（十二日路透社電） 
　　開羅英空軍公報稱、一月九日夜間英轟炸機出勳、向非洲貝尼那與裝加之敵方飛機塲轟炸、貝尼那機塲中之跑道與機庫及散置地面之飛機、皆中彈起火爆炸、裴加飛機塲亦有飛機多架被炸、而營房機庫等亦大損毀、英方戰鬥機在杜白魯克」帶巡邏不息、未發生劇戰、阿爾巴尼亞之羲軍與機械化部隊由克里蘇拉退却者、星期五日遭英機痛擊、英機在克里蘇拉北面發現正在退却中之義軍大隊、當即投彈、在附近爆裂、英機又在義屬東非向加浦羅尼工塲施攻、目標區內數處起火、愛斯瑪拉地方亦有許多房屋中彈着火、英機復向義軍集中處俯衝攻擊、南非空軍於一月九日往襲阿比西尼亞之雅夫洛飛機塲、投彈甚多、致塲中火勢蔓延、毀義機兩架、餘機亦受傷、英方各機皆安然返防、（十二日路透社電） 
　　東非英軍發動攻勢　占領艾爾華克要塞 
　　倫敦　據倫敦昨夜可恃方面消息、英軍在攻陷根雅之艾爾華克要塞以前、在拂曉時先以坦克車隊伏於叢莽中、、義方機關槍雖向之射擊、致傷四人、但 
　　英坦克車隊不予還擊、故義軍不知其中虛實、未幾金海岸之軍隊馳抵以鐵絲網防護周密之義軍陣地前、而相距四哩之英砲隊、亦向敵陣轟擊逾十分鏑後、英坦克車隊乃從左面叢莽中衝出、與步兵沿全陣綫進攻、步兵之工程隊將敵陣鐵絲網炸開廣的十碼之隙、坦克車即從此隙衝入、而金海岸之步兵亦衝鋒隨進、義軍猝不及防、棄其砲與機關槍相率奔逃、其荷槍迎拒者僅有兩人，卒皆陣亡、英坦克車四處衝擊、毀其建築物、此役奪獲頗多、內有二吋口徑砲四尊、義軍初以爲地勢崎嶇、坦克車不能使用、故驟見坦克車攻入、驚惶失措、不能抵抗、又據奈羅比傳來消息、英坦克車雖遭槍砲射擊、然車身堅固、僅鋼板稍有裂痕耳、（十二日路透電） 
　　約翰納斯堡　南非首相斯末資將軍昨日演說、表示英國與南非軍隊將對阿比西尼亞與英屬索瑪里倫境內義軍採取攻勢、謂吾人在根雅與阿比西尼亞間之沙漠中牽掣義國大軍、使之不能調動、其數至少與華維爾將軍所擊破者相等、設南非軍隊不牽制之、則此二十萬義軍將調往北方而成華維爾將軍之大息矣、今行動時機已至、吾人一九四一年之工作在掃蕩不獨在阿比西尼亞且在英屬索瑪里倫之敵軍云、（十二日路透社電） 
[自由法艦卅艘　助英作戰　並任護航等工作]  
　　倫教　自由法國艦隊總司令墨塞利昨夜對法國海員播音、謂自由法國軍艦現參戰者有三十餘艘、而自由法國商船之往來海上者現有八十餘艘、其中三十艘純由法籍船員駕駛、自由法艦擔任護送航隊驅逐潛艇之工作、自由法國在其活動最初兩個月內、喪失巡邏艦與潛艇各一艘與商船四艘云、（十二日路透電） 
　　維希　法國驅逐艦「光榮」號「畢森」號「錫羅柯」號「雷震」號暨「矯捷」號、均於此决歐戰中被擊沉、頃悉海長達爾朗海軍中將爲紀念上開各艦殉職官兵起見、業已決定在法國艦隊中永遠保留上開各艦之艦名、（十一日哈瓦斯電） 
[西菲效忠維希]  
　　維希　西菲總督波森將軍頃有電報來此、證實法屬西菲對維希政府均表示效忠、（十二日海通電） 
[德衛鋒隊　軍官抵義　研究殖民地問題]  
　　羅馬　德國衝鋒隊軍官五十人、昨日到達此間、將在羲國警察學校研究殖民地課程、德國警官一批、亦已抵義國、研究此項課程云、（十二日海通社電） 
 
 

Page 7

 
 
[納粹機羣施火攻　倫敦又罹空前浩劫　投擲燒夷彈數千枚大米四起　防護隊全體動員得迅告撲減]  
　　倫敦　昨晚七時十分、倫敦高射砲大鳴、十五分鐘後、德機擲下數千枚燃燒彈、密如雨點、此决空襲極猛極速、至夜間十時德機即吿返去、有人猜爲係彼時法國境內之德機根據地一帶、天氣突變之故、倫敦城內有多人站立樓頂上觀望大火、多稱爲去年九月以來最大之火災、事後倫敦街中瓦礫如山、（十二日合衆電） 
　　倫敦　昨夜敵機又擬猛襲倫教市、擲落燃燒彈數千枚、但大都迅遭防空隊國防隊與防火隊所撲滅、某救火昌稱、燃燒彈甫落地、則有防火員出視、而屋頂瞭望者目高聲吿救火隊以彈落地點、故救火隊乃得於燃燒彈未及延燒房屋之時、將彈撲滅云、敵機仍用其先投燃燒彈後擲高度爆裂彈之慣技、敵轟炸機卽發現於天空、英戰鬥機即起而逐之、昨日白書英倫天空無甚活動、午後敵機向東坎特某鎭投彈、毀屋若干、居民稍有死傷、陸軍部頃稱、國防隊今後將用以應付燃燒彈、若干區域將以國防隊爲特別巡視隊、俾遇需要時即可迅速予以襄助、惟此種辦法係暫時性質、俟新之一端、穿入月台、月台上集有組織之防火隊編制完善後即行終止云、（十二日路透電） 
　　倫敦　德火攻急降轟炸機　、昨夜在炸倫敦、幸火警守望隊男女隊員數千、奮勇撲救、倫敦始免於火燄之圍困、新型火彈落於市內、火警守望員死傷甚多、建築物之碎塊若干噸、散布於各公園及各街道、倫敦居民、死傷亦衆、敎堂商店住宅大厦之被毀者、迨遍及倫敦各區、德機轟炸四小時後、因天氣轉劣、且囚英空軍猛烈反攻法西北海岸德空軍根據地、故即停止、右巨型炸彈一枚、炸中地下通路數百人、係赴防空壕者、多人被炸死、但亦有多人被救護隊救出、各層人滿之房屋一連、中摧毀燃燒彈一枚而全毀、德機二架被繋落、大火數處在子夜前撲滅、英空軍曾猛炸勒哈佛港、又猛炸洛林特與勃萊斯特、（十二日國際電） 
[印陸軍五十萬　準備從戎　擴張兵工廠計劃　將儘速予以實施]  
　　新德里　摩爾斯維咨將軍今日在無綫電中宣佈、本年印度可有受充分訓練軍械齊備之陸軍五十萬人準備從戎、（十二日路透電） 
　　新德里　咋日此間宣稱、擴張兵工廠計畫將儘速實行、而擬製造最新式之軍火炸彈二十五磅重之砲彈、幷將訓練技術員一萬五千人、以供擴張之廠所之用、（十二日路透社電） 
　　新德里　根據印度政府頃甫採用之有系統計畫、以保證對項印政府防務程序之軍用材料供給得繼續不斷者、目前向印度預定之貨單已達數千萬鎊、祇一九四二年份之衣服定單、佔計已近一千一百五十萬鎊、而訂購營帳原料者每月亦近六十萬鎊、（十二日路透電） 
[德義海空軍襲擊　地中海英艦隊　英機猛炸義工業中心]  
　　柏林　今午德軍戰報稱、德機轟炸地中海方面之英國艦隊時、有巡洋艦一艘受重創、另有軍艦數艘亦中彈、（十二日海通社電） 
　　羅馬　今日此間公報宣稱、德空軍機隊昨日續在地中海中部活動曾襲擊兩批敵艦、英方伯明罕級巡洋艦一艘、已斷定被重量炸彈一枚所中、該公報又叙述西西里海峽之戰事經過云、星期五拂曉義魚雷艇兩艘發見敵方艦隊、即進攻其中心、巡洋艦一艘中魚雷兩枚、嗣見其下沉、義魚電艇曾與敵驅逐艦及巡洋艦發生激戰、結果被驅逐艦一艘起火、義魚雷艇一艘沉失、另一艘魚雷艇立即開至沉沒地點援救艇員、該公報末稱、昨晚會有由瑞士飛來之英機、轟炸都林及薩維格里諾、（十二日期路透社電） 
　　羅馬　義軍總司令部頃稱、昨晚及今日侵晨英空軍轟炸薩維格里諾及重要工業中心都林、該兩城均位於北義大利、該兩城之住宅區被投燃燒彈烈性彈多枚、損若干屋宇、而薩維格里諾且有一陸軍醫院及一敎堂炸損、惟無死傷、（十二日合衆電） 
　　倫敦　昨晚英機曾空襲威廉哈文之造船廠、並有大小隊轟炸機飛往都林、投彈直接命中義王家兵工廠、引起若干爆炸、英機在上項之活動中、祗失蹤兩架、而其中一架之機員聞已安全脫險、（十二日路透社電） 
　　倫敦　一月十日止之一週內、英空軍襲擊德國與德軍佔領地者、因氣候惡劣僅有數日可以活動、但轟炸頗烈、而注意敵方之船塢與船舶、其目標爲白萊鬥（該地曾連遭三夜襲擊）海軍根據地、造船廠·工廠·鐵路與堆貨塲均受重損、威廉沙文與愛姆登之海軍船塢與船港、曾被轟許多小時、因視綫甚佳、所投炸彈多中的、法國白萊斯特有三晝夜受轟、荷蘭洛特丹有油庫一所中彈起火、挪威伊格森有重要鐵路橋一座、曾直接中彈、在攻擊船港與船舶十九次中、兩次注重油廠、三次注重鐵路、若干次注意工廠與飛機塲、諸役中共失四機、但曾擊毀德機三架（十二日路透社電） 
[歐戰叢談（廿九）　英軍官西綫日記]  
　　五月二十日：聯軍總司令甘茂林已山魏剛接替。魏剛將軍意見，戰局在二十四小時內即可決定勝負。英國轟炸機隊刻正深入德境，但並不集中全力，轟炸末斯河及瓦斯河各渡口，以擾亂德軍前鋒據點。特別在夜間，我們竟聽任德軍高枕而臥，終夕安眠。德軍因前進過還，砲隊不及跟上，聯軍砲隊，亦因撤退時非拋棄，即運往他處，所以兩軍現在皆無砲隊開火。使敵人夜不安枕的無情砲火，今日祗能由空軍來代替了。 
　　下午四時：狄爾將軍和龍特將軍在此間與空軍總指揮舉行會議。前途安危的全部關鍵，端在能吾阻止德軍繼續增援，和能吾及時發動有力的側面反攻，把亞眠色當間的袋形陣地，截成兩段。據空軍部來電說，將要攻擊敵人的兵站。這個目標，大概是指愛森以東的哈姆等地而言。可是若要保全我們的軍隊，必須有更切近的援助纔是。 
　　德軍作戰的效率，可從下面截獲的德軍司令部所發出的無綫電中看出。德軍所用的完全是明碼，一電說，「轟炸機全部開往炸剛白萊。」下午二時又獲一電說，「戰鬥機全部往炸阿拉斯。」二時十分即截獲前綫德軍覆電說，「戰鬥機已全部出動。」 
　　這種　疾，可與聯軍方面發電手續互相對照。我們怎樣發出電報呢？我們怎樣用無綫電傳達命令呢？就我個人所知，聯軍當局從不用明碼發電，他們傳達立即出動的命令，一樣是用密碼發電，發電的人，必須先將命令譯成密碼，接電的人，又須把密碼譯成電文，手續麻煩，不免空費數小時的光陰，而事機稍縱即逝，以致失去攻擊目標。不但如此，每逢接到緊急消息和緊急請求之時，必先派出一架飛機，往查是吾有此必要。有時派出的飛機，一去不返，因此遂按兵不動。即使歸報證實，而往返需時，就有行動，亦已太晚了。作戰勝利的秘訣，原很簡單，不外決斷敏捷和執行迅速。德軍的敎訓却是寗可行動有誤，切勿安坐不動。 
　　五月二十一日：德軍已自比利時進展至英吉利海峽的波洛業，把聯軍截爲兩段。加萊巳起火焚燒。封閉袋口的反攻，迄今尙一無消息。空軍司令部派遣出擊的駕駛員，有一人剛正回來。法軍本定今日黎明，在阿拉斯，剛白萊，剛白萊路以迄巴本的區域內反攻，他就在淸晨五時出發，視察該區。所得報吿，似有法國將蹈波蘭覆轍，在三星期內被敵征服的校樣。 
　　下午三時：聽說英軍和比軍已反攻得手，但祗是局部的勝利，規模不大，不足以影響最後的勝敗。 
　　法人缺乏想像力。他們從未應用地雷和手溜彈炸毀進行中的德國機械化部隊。他們也從未利用軍毯包裹臨時製成的炸彈，使爆發時敵軍戰車爲火熖所包圍。不論是下級軍官，或是小兵，都毫無主動能力，和冒險精神。他們一心一意，祗靠着馬奇諾防綫，自以爲安如磐石，主動能力，遂完全消失了。 
　　五月二十二日：法軍仍未反攻，良機坐失。喬治將軍受到英軍質問，爲什麽他所允許的反攻，遲遲不實現。他的聯絡員代爲辯護，說他不能過違各師團的主意，擅發命令。這種寄聞，使人瞠目結舌。我直到現在，纔知道一九三六年白魯姆內閣在法軍中所談兵士委員會，實大捐軍紀。行伍之中，充滿着國際主義的精神，使總司令部遇事掣肘，行動大受妨礙。今天又自一個法軍官口中得悉，法軍三分之一，都自人烟稠密的法國北部徵集而來。現在該處已在德軍之手，因此每三個法兵中就有一個已經無家可歸。人類的愛家本出天性，他們卽已傾家蕩產，盡失所有，更有何心作戰。 
　　英軍僅有的裝甲部隊一師，已於昨日在法國登陸，將自盧恩出發，與德軍戰車隊一較短長。只是敵我實力，未免太覺懸殊了！ 
[英空軍助希　追擊潰退義軍　克里蘇拉以北殘敵肅清　沿海義軍三度反攻未逞]  
　　雅典　希高級司令部（今日）宣稱、義軍自克利蘇拉後退之際、經英空猛烈追繫、後又稱、希軍肅淸克利蘇拉以北殘敵、復得新勝利、據稱又獲新俘虜多名、並奪得大批軍器彈藥食糧等等、自克利蘇拉退出之義軍二萬、陷於貝拉特路狹窄之第一點、遭英機之轟炸與掃射、死傷慘重、據傳先頭部隊之破坦克車與馬達運輸車將路塞斷、東北綫希軍冒大雨向前推進、雖義軍砲火猛烈、希軍仍佔領日耳凡尼險要高地數處、據稱摩斯柯巴里區之奧巴利村、亦爲希軍所佔、惟台伏河尙米渡過、據匈京消息、義軍以大砲猛攻、已將希軍逐出波格拉特、但此消息今日未能證實（十二日國際社電） 
　　司吐魯加　據昨日抵此之前綫報吿、希軍已將義軍機械化部隊向杜　狄一帶希軍陣地之三决進攻予以擊退、（杜加狄位爲通至伐洛那之主要阿國海岸）同時英希飛機六架森炸伐洛那予該處海岸工程予以破壞云、（十二日合衆社電） 
[戈林對礦工　發表演說　勗勵努力生產　爭取最後勝利]  
　　柏林　德國戈林元帥於授戰續十字章與礦工四百七十人時、發表演說稱、德國之口號爲「武備與戰爭」、德國之叫年軍火工業計劃、爲開發本國之原料以免依賴外國、現已漸見成功、反觀英國、其軍火糧食莫不仰給於外、日須有二三百艘輪船往來運輸、德國空軍除保護國土外、復能對敵人不斷攻擊、每日所擲之彈其數每達十八萬至二十四萬枚、而英機在德土所擲者、每夜僅二百至六百枚、倘依照英報所載、則英早已勝利矣、德國工廠雖曾受擾、但終未停工、至英國各，各大城市所受之荼毒、可知敵人之處境矣、德機之襲英恒在三五百架、英機襲德則僅二三十架、且德機所載之彈十倍於英　、飛倫敦之距離、比英　飛柏林則短十倍、軍火出品允較敵人優越、故吾人對德國之勝利、可母疑惑、吾人軍火之產量及速度、毫未變更、敵人出產之損失達白分之六七十、全部出品降至百分之五十、余對諸君有極大之要求、事難匪易、但吾人卽克服各種困難、此種工作之亦可成功、余所要求者爲在戰爭期內每一兵士必須作戰、每一工人必須加倍工作、去年德國所產之煤數達五萬萬頓、而其餘之世界僅多一倍、此乃諸君之驚人貢獻、幾全人不敢置信、鐵礦·鉀·礦油均比往年激增數倍、此乃工人不懈努力之成績、此種不可或少之原料、爲吾國文化繁榮及生存之所繫、比黃金尤爲重要、在四年計劃中、煤炭爲最重要之原料、有多種化學品均由煤炭製成、人造紡織品亦來自煤炭、其爲用之廣令人不敢想像、礦工之工作與前綫之兵士毫無二致、若無熟練礦工、則德之工業無自由、德意志無國防矣云云、（十二日海通電） 
[德在歐發動　日必響應　渝報之觀察]  
　　重慶　中央日報」特別外交訪員預料德不久將同時在歐亞兩洲採取攻勢、略謂德國在巴爾榦之進攻、將遭遇保希兩國之抵抗、並有引起德蘇間利益衝突之可能、當德國在歐行動之同時、日本亦將在太平洋及南太平洋有所活動、一則實行其南進計劃、二則爲德聲援、日木鼓動泰國進攻越南南部、自將有機可乘以奪取西貢及南越、該訪員對於德國大批代表之抵日及日本軍事委員國之赴柏林、甚爲重視、認德日不久將來南太平洋加緊潛艇戰略、（十二日路透電） 
　　柏林　德宣傳部長戈培爾、昨與日本情報官員伊藤舉行無綫電談話、討論軸心國與日本之密切合作、歷半小時之久、（十二日海通電） 
　　東京　日本掘內中將在東京日日新聞發展言論、日本之援助德國須如美國援助英國之熱誠、美國雖宣吿中立、但其助英之程度、有如已加入戰事、至日本與德國之關係、僅以交換新年賀電爲限、政府須立即組織日本靑年義勇隊派往德國云、（十二日海通電） 
[英各大學　設演講班　討論遠東事件]  
　　倫敦　英國大學應倫敦中國委員會之請、定本週杪特開演講班、供亞洲學生聽講、講師爲前駐滬英總領事樸拉特及英學院名譽秘書唐羅諸人、唐羅講題爲「被炸都邑之重建」、蓋徇中國學生之請也、（十二日路透社電） 
[英德經濟戰爭　益將劇烈]  
　　倫敦　英經濟戰爭大臣達爾頓、昨在奧克倫演說謂、在最近兩天內海軍已截獲裝載貨物擬衝過英方封鎖綫之船隻多艘、渠將以海空軍之合作、極力加緊各種形式之經濟戰爭、此後數月或數星期內、戰爭將愈趨劇烈、此乃無可疑者、因希特勒不能在義國受重創於非洲與阿爾巴尼亞之時繼續消極也、希特勒與墨索里尼勢必應付英國封鎖與美國在物質上與精神上援助英國之日增不已的壓力、羅斯福總統最近之言論、定將使全世界之嗜愛自由與擁護正義者爲之與奮云、達爾頓繼言英政府循美總統之請、決定准許若干接濟品經過英方封鎖綫前往法國佔領區事、謂對此辦法將有嚴格限制、以防其濫用、如查有不遵條件之處、則英政府仍有權阻止其通過云、（十二日路透社電） 
[美宣佈去年　菲島金銀產量]  
　　華盛頓　美財部昨宣佈一九四〇年菲律賓之金銀產量謂、該年菲島產金一·一一一六九七盎司、値美金三〇·九〇九·四〇〇元、產銀一·三〇三·一〇〇盎斯、値美金九二六·六三四元、（十二日合衆社電） 
 
 

Page 8

 
 
[戰後我國金融機構之改革問題（下）] [  王雨桐]  
　　全國資力之集中與銀行合併運動 
　　當世先進國家其資金力量莫不集中於穩健制度之下，而資力之集中與銀行合併運動，實有極大關聯，英國於一八八四年以提倡銀行合併而興其國，迨第一次歐戰時期更着着進行，不遺餘力，一九一九年遂有金融史上著名之孟鳩斯德銀行與利物浦銀行之合併；美國於一九二九年春季實施大規模之銀行合併併；日本自一九二七年之金融大恐慌風潮後，大小銀行遂有澈底之合併運動。我國之銀行資本，普通自二十五萬元以至最大之中央銀行資本一萬萬元，較之各國之銀行資力，相去甚遠，是我國銀行之實力旣小，在平日對於大規模之投資事業，苟一家獨攬，則力有未逮，欲聯合同業，又復格於情勢，米易實現，結果往往爲洋商銀行所捷足攫去，已爲已往所歷見之事實，此其一；且小資本之銀行，在平日勉力圖存，已感竭蹶之苦，設不幸一旦發生金融恐慌，則銀行將首當其衝，一般資力弱小者，至此必皆捉襟見肘，破綻立露，此時於銀行之本身關係猶小，而因此推波助瀾，影響及於社會經濟者實大此共二；關於商業銀行之組織與業務，均屬普涌常識，無庸細述，惟吾人依據過去之痛苦經騐，鑒於國內投機性之小銀行林立，旣無裨於整個之商業金融，往往相反的參加種種投機活動，置國家利益於不顧，而處於完全之相背地位，如昔年之橡皮股票·地產·標金·公債等買賣，近十年來國內銀行業務外表雖似有長足之進步，然實際上其基礎幾全數建築於投機事業，八一三戰前數年，公債買賣與地產經營，爲一般商業銀行之重要業務，迨幣制改革以後，乘國內物價變動之機會，從事商品投機，此次戰事發動以後，政府倡導積極經濟建設，以增強抗戰力量，故內地百端待舉，亟需大量資金之內移，乃金融機關依然麕聚上海，對於參加後方之經濟活動，始終遲疑瞻顧，未見切實奉行，往往爲對外之點綴宣傳而巳；終而則羣趨於（一）買賣外滙及套利；（二）投資於商品或承受貨物的抵押；（三）買賣上海外商股票與南洋之橡皮股票；（四）投資於美國股票及物品如棉麥五金等；（五）在暗盤中買賣國內公債；（六）投資於房地產；去歲各銀行之獲致驚人巨利者，何莫非受上述買賣外滙等交易所賜，他方一般人投機在熱之造成，亦皆藉銀行間接鼓動之力；故將來戰後第一步應即由政府嚴格限制普通商業銀行之設立，另定核准之基本原則，對於現有者就其內部組織不健全者，促其改組或使其結束，其旨趣或營業性質相同者，令互相合併，俾集中力量以樹立其自立自衛之基，幷謀資力集中，目標統一，使信用制度益趨鞏固，尢爲適合於戰後中國之金融政策，况銀行合併之功用甚偉，舉其犖犖大者：（一）對於銀行信用之增加；（二）危險之分散；（三）不正當競爭之防止；（四）銀行經營之安全。 
　　繁榮工商事業與低利政策之實施 
　　低利問題爲今後我國之重要金融政策，早年不佞曾力主積極提倡，顧其時我國之金融組織，未曾健全，金融機關之業務人事等客觀條件，亦均難於配合，使理論與實情兩者相懸過甚，迨民國二十五年秋，中國經濟學社在上海舉行年會時，以非常時期之經濟問題爲學術討論之中心，不佞列席討論我國金融問題時，仍伸引低利問題之重要性，凡皆不過以往在學理上之探討而已。 
　　我國之新式金融事業，自發軔以還，規模雖已粗具，但中經信交風潮公債地產標金等投機在熱，遂使尚在萌長之金融事業，又受無情之摧折，近年復以弱小銀行林立，競以高利爲吸引顧客之惟一工具，馴使資命不獲正常之運用，銀行至是巳消失其調劑社會經濟與暢通全國金融之能，徒令投機事業勃興，產業無由發展，銀行資金之出路，益趨狹小，此中情狀，由來已久，固無待更迭贅述。乃自中日戰事爆發後，除上海一隅，工商業呈現戰時之畸形狀態外；就整個金融市塲之趨勢而言，似已頓改舊觀，各自振奮，一致向助成經濟建設之大目標下邁進，足爲中國金融前途欣慶，惟資金利率之過高，終成爲一切經濟事業之最大阻隙，是减息一事之成爲今後最迫切之金融問題，已屬彰彰明矣！ 
　　近年來以各國資金之需要减縮，金融市况之滯緩，故國際金融對於利率政策，已有一致低减之趨向，試自一九三〇年以迄最近計十年間，各國中央銀行貼現率之低减趨勢，有如下表： 
　　近十年來世界主要各國中央銀行貼現率表 
　　南非 
　　一九三〇年　五·八七 
　　一九三一年　五·三二 
　　一九三二年　五·七七 
　　一九三三年　三·八二 
　　一九三四年迄今三·三五 
　　德意志　 
　　一九三〇年　四·九三 
　　一九三一年　六·八六 
　　一九三二年　五·二二 
　　一九三三年迄今四 
　　美國 
　　一九三〇年　三·八二聯凖三·〇四 
　　一九三一年　三·〇九　二·一二 
　　一九三二年　三·四　二·八一 
　　一九三三年　三·一一　二·五六 
　　一九三四年　二·五五　一·五四 
　　一九三五年　二·　（一·五） 
　　一九三六年　一·九一　（一·五） 
　　一九三七年　一·七六　（一·三三） 
　　一九三八年迄今一·四六　（　一） 
　　法國 
　　一九三〇年　二·七一 
　　一九三一年　二·一一 
　　一九三二三年　二·五 
　　一九三四年　二·六六 
　　一九三五年　三·四八 
　　一九三六年　三·六七 
　　一九三七年　三·八一 
　　一九三八年　二·七六 
　　一九三九年　二· 
　　英國 
　　一九三〇　三·四二 
　　一九三一年　三·九三 
　　一九三二年　三·〇一 
　　一九三三年　迄三九年七月二　八月四　十月二 
　　意大利 
　　一九三〇年　五·九三 
　　一九三一年　五·八八 
　　一九三二年　五·五六 
　　一九三三年　三·八五 
　　一九三四年　三·一 
　　一九三五年　四·一六 
　　一九三六年　四·六九 
　　一九三七年　四·五 
　　日本 
　　一九三〇年　五·三九 
　　一九三一年　五·四 
　　一九三二年　五·三 
　　一九三三年　四·〇二 
　　一九三四年　三·六五 
　　一九三六年　三·三九 
　　一九三七年迄今三·二九 
　　觀於上表內容，可知十年來各國之利率確有下降之趨勢，惟最近數月來則父有回漲之傾向，此則不得不歸咎於歐戰之爆發，設世界將來能永無戰爭與大規模之毀產，則利率之日趨下降，似可爲預測。嘗考我國金融市塲利率失之過高，其癥結所在，厥有數端：（一）我國一般銀行業務大都有賴於外來之存款，茍銀行非將存款利率减少，則放款利率不易低减，但存款利率减少，將使銀行之存款吸收困難，此爲低利政策阻障原因之一，（二）我國銀行之放款，以固定的居其多數，固定之放款，易使資金呆滯，因之運用决數轉少，收益率亦微，故自其運用决數及危險程度而言，欲求一般利率之澈底的低下，實屬困難；（三）我國中央銀行之成立，雖已具有相當歷史，然迄今中央銀行與一般金融市塲尚未能保持密接之關係，其於統制金融之職能，旣感無從行使，則欲如各國之經由正常徑路，實行利率之低下，其可得歟？（四）政府債券利率之過高，亦爲最大之影響，二十四年冬財政部曾命令中·中·交三行將市面利率視社會經濟狀况，逐漸减低，並應上海錢業團體之請，將二十四年未償金融公債八釐利率，酌予减輕，我國之低利運動，此其嚆矢；惟查我國政府公債，曩時均定八釐爲通常之利率，嗣各項債券雖經整理，改發六釐之統一債券，然仍嫌較高，或謂利率過高，固爲工商事業發展之障礙，而利率過低，亦有資金逃避之流弊，在華外商銀行林立，勢力濃厚，此層似屬可慮，實則果能斟酌盡善，推行自可無虞，况以今日國際局勢變化之速，在華外商之經濟勢力，向之所憑恃而睥睨一切者，今後必將逐步退縮，與夫新興中國之威望日增，他日之成就，無可限量，將令國際間皆刮目以視，豈復以昔日之吳下阿蒙所可比擬哉？且低利政策已成爲今日金融業一致要望之待決問題，苟不實打普遍之减息，則不特金融業自身將無以圖存，而戰後之萬千經濟復興事業，亦必受阻無疑；故今後爲謀鞏固金融業本身之基礎，應付未來之戰後金融情狀起見，應先設法調整中央銀行之機構，幷充實共內容，使與一般金融市塲，一變其歷來不自然之現象，而保持密接之關係，復由特種銀行自爲表率，首先提們存軟减息，庶普通銀行自可追隨仿行，將來存款利息旣减，銀行之負擔較輕，放款利率因亦低减，其有助於戰後工商企業之復興，實非淺鮮。他如關於如何增加資金運用之决數與危險程度之减少，政府僓券利率之如何調整，皆有待將來之從長計議也。 
　　（今次上海各商業銀行之减息其性質逈巽非可與本節所述併爲一談他日有暇當另爲文論列之） 
　　輔助社會經濟與平民金融機關之發展 
　　我國平民金融機關之最重要者原有（一）典當，（二）合會，（三）郵政儲金，（四）商易人壽保險，（五）儲蓄銀行，（六）個人貸款業等金融組織；顧典當素屬私人經營性質，雖一度曾有公營之提倡，終不見諸實打，向與個人貸款業同被世人所詬病，目爲剝削平民之金融組織；合會制度則由來已久，惟僅局限於偏僻區域，近遂有合作社以補其不足，但因本身之歷史關系，尚未獲得民衆之深切認識；郵政儲金據民國二十五年之調查，共總額尚僅五千四百二十餘萬元，以與日本人口僅九千餘萬，而郵政儲金總額竟達四十萬萬日元相較，固爲兩國社會富力之懸殊表現，要亦足視爲晚近我國人民之習於奢侈，消失其動儉美德，致社會資金終不能大量集中；至簡易壽險創辦未久，更不能與日木之每自人中保簡易壽險者的佔三十人可比；竊意將來除努力於推展上述各類平民金融組織之業務外，不妨兼採日本之無盡會社制度，以補我之不及，庶於戒除民衆浪費舉債之消極行動中，仍寓提倡生產集團之至意也。 
　　調整人事問題以適合未來之新環境 
　　昔曾滌生有言：「居高位者以知人曉事爲職知人誠不易學曉事則可閱歷黽勉得之一凡百事業之策進，端賴得人，故如何使人材與事業相應和，此爲我國金融家所亟官深加體會，蓋惟金融一業，旣與各業有關，其所需之知識方面自多，况現代社會日趨繁夥，所需之知識，自亦日益複雜，金融事業經營之發軔，荀徒獾資本之孔多，而不　及人才組織之成效，將見事業之必日趨萎敗而已，故應如何調整人事間題與夫健全人事行政機構，以與戰後之米來環境相迎合，夫爲事擇人者易爲力，爲人擇事者難爲功，我國金融機關以往對於人事管理之惟一積習，厥在於未將「人」與「事」之是非利害，分離明辨，致難獲眞正完善之制度，而終貽因人設事或囚人誤事之譏。歐美銀行制度要以英美二制爲代表，共於股東董事及總管理處之設置，大致相似，惟自總經理以下，英國取集權制度，美國則用分掌制；集權制者集袱於　經理一身，餘者皆枝葉耳，惟關於業務方面之分類，職事，勢不能由總經理兼顧，於是有各部份之主任分擔之；至分掌制　異於是，凡銀行乏每一部有經副襄理之設置，各部旣有秘書，各股亦有秘書，咸聘爲最高級職員，庶於處理一部份事務時，羣策羣力，相與有成，並顧及全行大軸，使可獲兼收並蓄，神速迅捷之效。論者以集權制雖有各級重員之設，然以職權旣限於　位，在下者未可擅施，各部之設主任，共權限亦自有其範疇，較諸分掌制之措置裕如，不跼蹟於一隅，得收事牛功倍，集腋成裘之功者，不可同日語也。我國金融機關之人事制度，素於英美兩者規程，各有所宗，未能一致，將來似宜酌採各方之長，而屏除其所短，兼以並蓄，同爐共冶，不拘執於一制一規，要以追縱新法，而復顧及國情爲先着也。 
　　上所論述，不過略舉綱目，簡單仲述，希冀拋磚引玉，因此能獲得各方人士之興起，藉與與海內賢達共相商榷焉。（完） 
[我國公庫法之實施與財務行政現代化] [  王文楠]  
　　戰時今日，直接稅制之推行，會計制度之改革，金融制度之刷新，及財務行政之改造，凡此種種，僅係財政設施中之犖犖大者：具見當局艱難締造之決心。此外政府復改善財政收支管理制　，以樹立統一金庫之基礎，溯自民國十六年國府頒布金庫條例，十七年成立中央銀行，賦予該行以代理國庫之特權；所有國庫收支事務，由中交兩行移轉於中央銀行代理，始漸入統一之途。惜當時財政收支，未入常軌，各收支機關，對於款項解領，仍不經國庫之手，自行坐支或向主管機關撥付，米收集中統一之效。因之計政機關，殊難發揮其監督效能；貪污積習，終未見澈底剷除。政府洞燭其癥結所在，乃毅然實施公庫制度；俾使我國財政趨入正軌，遂於二十七年六月公布公庫法，二十八年六月公布公庫法施行細則，計凡四十條；同年十月一日，國府明令開始實行；從此財政權力歸於統一，公款出納保管得以集中，洵爲我國財政煥發曙光，茲就我國公庫制度之特點，略述如左，尚希海內時賢予以匡正： 
　　（一）集中國家資力　我國公庫制度，以統一爲原則，凡政府款項之收入，統由公庫收納；各機關不得自行擅設金庫，分散保管，以免濫費營私之弊。資金現集中一處，政府應付一切歲出，自屬綽然有餘。且各項經費，歸財部統籌分配，國家資力，決無虛糜濫費之虞。按公庫第三條之規定，中央銀行爲代理國庫之唯一機關；但以其分支行，未普及各地，得委託共他銀行或郵局代理。可知各官廳之款項，應一律存入中央銀行；集中公款出納，保管；則國家財力，政府易於統轄也。 
　　（二）調節社會金融　各國公庫制度之保管方法，稍不一律；有採國家金庫制，銀行委託制，及銀行存款制之區別。國家金庫制係由政府自設公庫，辦理公款之出納保管。但設立費用浩大，增重人民負擔；近世各國均不取。銀行委託制，將公款出納保管委諸銀行代理，銀行祇負保管之責；不得動用其資金，似有呆滯資金之弊。銀行存款制，即政府款項之出納，統由銀行代理；銀行收受政府之公款，作爲政府存款；與普通人民存款無異。銀行均得用爲營業資金，自由運用，以調劑社會金融之緊縮，而靈活國民經濟之活動。依據公庫法第八條之規定，「銀行代理政府所收納之現金，及到期票據證券，均用款方式」；則我國公庫存款方式，係採銀行存款制。立法原意至爲允當。政府旣可以存款取息，銀行方面可賴以運用。二者相互爲用，俾益於社會金融，實非淺鮮也 
　　（三）刷新財務行政　按我國現行財務制度，有聯綜組織。分祈言之：爲預算制度，政府所屬機關，每年一切收支，均以預算爲根據；不得任意自由伸縮。二爲主計制度，政府另設主計處，掌理收支賬目之記載，編製預算等事宜。三爲審計制度，由審計部專司核簽支付命令之責，即事前審計是也。同時並核銷各機關造送之支出計算書，即事後審計是也。四爲金庫制度，統一財政財力，集中公款之出納保管。集此四種制度相互運用，財政系統，必臻嚴密而有條不紊。惜前以公庫制度未能確立，以致預算主計審計三方，運用失序；計政監督，勢難奏功；今政府厲行公庫制度以還，計政機關得盡量發揮監督，稽核之效能；則淸明完善之財務行政機構，可期完成。我國財政之革新，亦指日可待也。 
　　總之：公庫法之實施，直接使財政納入常軌，間接增高我國對外財政之信用社故公庫法之重要性，已槪見其一般，惟此項優良法規，尚望全國上下，一致努力推行，以期貪污積習，澈底肅清，使廉潔政府之聲譽，益益遠揚於海外也。 
日本代用（人造）品生產額 
　　（據日本本工商調查） 
商業新聞 
[廿九年呢絨業之陳跡] [  浮石生]  
　　第一季 
　　適値禹歷年關、同業均謀總結束、各有盈餘、待二月半跟（即舊正五路日）紅盤開出、交易即起、無如元寳生意、咸多减少、蓋因去年盈餘豐足、各家早有相當囤貨、兼紅盤開價在漲、上市花色有限、不無觀望耳、然爲新貨到埠缺乏、成本遞高、存底枯薄、即申地本廠貨、亦莫不爲原料漲、開銷大出品减、頻頻報漲、視手中貨、無一不如奇珍異竇、三月初呢羢交易大盤、郵寄平津者甚夥、本街西服幫及門莊幫、進胃頓健、貨價復又紛漲、超過紅盤、買方遷就賣方、且皆現鈔、否則一轉眼非漲價即被捷足者先得、亦可見其俏俐矣、大連·橫濱·東京·長崎·神戶諸地、呢羢西裝料去路頻增、然多限定前開者、聞該地生活程度較申高貨許多、百物鬧荒、因之齊向上海購配、貨價賡績上漲、意大利貨暢銷特甚、因舶來品昂缺、造成申織本廠貨、銷路擴大、內外行人囤貨甚熾、夏令貨成交尤夥、中旬後各界竭力壓平物價、銀錢二業拒做押款、拆息提高、呢羢出貨延緩、前囤戶均欲紛粉出籠、隨造成標準行情、明堅暗疲、派力司華服衣料等特柔、單面花呢·火姆四本·海力司·啥維呢·中厚嗶嘰·漢立蒙·草黃草綠馬褲呢·華特呢·兔子呢·法蘭羢·雨衣布·絲紗織物等、仍多暢銷、業中人對後市齊抱樂觀、對於下半年新貨、齊有大量定成、惟意大利貨皆改用美金、兼須先付定銀三成、因之定貨仍以英國貨爲多、 
　　第二季 
　　除派力司外、餘均及時旺銷、手中持有法幣者、復又運用擒縱手段、搜羅囤積、致暑天應銷之蔴膠布·白帆布·白嗶嘰·白直貢·羽紗呢·胖別取·巴勒呢·孝克司根等、統行上升、六月二日滙票暴縮、猶似晴天霹靂、同業驚駭、各種貨價皆一躍千丈、出樣版之拆貨幫、紛紛發通告單漲二成或三成、躉批交易一律暫停、所有前之拋定尚米交割者、均打吵嘴取銷、二三兩日中各批發門莊家、現交生意之擁擠、可謂有史以來所未有、義昌泰·益豐·華孚泰·益泰等號、併做七八千元之巨、莫不提早打烊、蓋買方俱知滙票暴縮、各貨必須飛漲、不約而同均皆提先爭購、後美金與先令雖略回好、而行情依然高漲、同業中各號、視存貨莫不如寳、任意居奇、意大利參戰、歐戰擴大、呢羢定貨、更轉艱難、春季所定落者、多接廠方來電、漲價外、十之七八尚不能織製、洋行多將所出之定單取銷作罷、人心因之更堅、七月初呢羢依然續漲、各貨始終居奇、 
　　第三季 
　　市況轉遜、蓋海口多封鎖、運輸乏路日方統制加嚴、兼須抽稅與滙水關係、客銷多相率停頓、又爲貨價接連在漲、登峰造極、鑒於國內外環境變幻莫測、囤戶驟形减少、隨造成標準市盤明挺暗疲、兼適逢炎暑、晒霉休夏、交易减少、八月貨價頻跌、市氣急轉直下、究其主因、（一）貨價高至頂盤、購買力悉見削弱、（二）國外來電、毛價每磅便宜二元、（三）本廠呢羢、出品比前爲充斥、（四）囤戶不顧市面之高低、粉紛出籠、（五）因價頻頻鬆跌、買方愈不敢開進、行情步步軟、囤戶大都有相當虧耗、棋盤街同業聯合組織之專門囤貨公司、其巨頭莫不憂形於色、蓋其先後囤吃呢羢爲數頗巨、向銀錢業做押款者、計有五六百萬元、月息每月須支出七八萬元、下半個月、趨勢較爲進展、天氣轉凉、生意發動、致有等貨咸復步扒矣、 
　　第四季 
　　三月之中、較之此季好轉許多、大衣呢軋缺、旗袍呢風行一時、海白龍馬海羢、男女大衣盛行廣銷、呢邊有西文字花呢、風行仍盛、本廠出品均多織製、顏色方面、男裝女裝、風行綠藍、夾大衣取料、駝斯錦多於馬褲呢、厚薄大衣料、統均盛行黑白搶、零躉沽價、逐月增漲、自十二月八日廠盤激漲一二元後、人心更堅、各種貨價紛紛躍高、外匯一度緊縮時、執貸者更形居奇、因中　時局變化無窮、與種種謠傳關係、業內外人手中其有游資者、莫不復又大量吸囤呢羢、春花呢派力司等搜辦尤殷、送成市氣加二俏漲、而其情形特殊、貨價愈漲、究其主要原因、（一）爲二十九年份盈餘、創歷年來之新紀錄、 
　　（未完） 
[金融　信中股份錢莊　不久亦將開幕]  
　　本市股份有限錢莊、新組織者、近又有信中一家、資本總額定爲國幣七十五萬兀、委託益大·福康·信裕三錢莊代收股款、營業地址已擇定爲九江路二百六十號、不久即將開幕云、 
[糖市　荷赤轉升]  
　　昨糖市趨勢繼續平穩、公會劃盤、二四粗砂白外棧七十八元五角、升二角、一月二十日交割七十八元九角、二月十五日交割七十九元三角、太古車白B嘜七十八元八角、老貨七十八元、DY嘜七十七元、升五角、HX嘜七十六元八角、升三角、老貨七十六元、H嘜車赤六十二元五角、荷綿白BS嘜七十八元、比前日（十日）升起八角、荷赤六十五元六角、升一角、 
[海味　甬淡菜底存枯]  
　　淡菜邇來去銷活躍、如甬貨來源時斷、致底存漸枯、而以子淡爲允缺、刻市已漲至四百六十元、三四貢四百四十元、元淡四百二十元、其他洋貨和淡統貨五百六十兀、揀莊六百元、 
[東暇尾回漲勁]  
　　東蝦尾前市一度廉價傾銷、查元尾最低價僅三百五六十元、最近以各幫俱有採辦、市價乃節節上展、刻市竟須四百五十元、該貨爲秋間出水、身份雖乾、色光已不及從前矣、朝扁高者五百元、次之四百八十元、 
[藥材　百合乾續緊]  
　　百合乾因乏續到、行存大都告罄、故市勢甚緊、惟藥幫吃價不大、致少成交、但行方堅持不鬆、而昨市且叫升五元、預計春市勢必再升云、 
[建粬高昂]  
　　建粬因來源時阻、市上存底無幾、近聞當地又禁出口、市勢愈覺堅緊、倘實銷一動、後步有斷檔之虞、現行盤普通爲二百九十元、高貨三百二三十元、 
 
 

Page 9

 
 
 
 
[美對日未禁止輪入　尙冀日自動覺醒　禁止輸出已受嚴重影響　羅斯福決以全力助中英]  
　　英文大美晚報昨載伍特海之評論略云、美國政府及政黨領袖、已趕速將必要之立法、擬成草案、並提交國會、務使羅斯福總統能實踐其對民治國家於充分援助之保證、在白宮數度會議後、參衆兩議院各政黨領袖、已於本月十一日提出一總括之議案、該議案之效果、將使羅斯福總統有權處置美國之工業資源、除其本國國防所必需者外、均以之供給英國·中國·及希臘等國家、蓋美總統認爲保衛此等國家、即所以保衛美國本身也、美政府已明白表示、今後對於援助民治國家之基本步驟、義無反顧、志在必行、其所以不即採取行動、使日本無法獲取外匯者、蓋尚冀日本懸崖勒馬、從早覺悟、明瞭對盎格魯撒遜國家挑戰之終歸無效也、美國所施之輸出禁運、已引起日本嚴重之焦慮與不安、日本所有之物、無一爲美國所不可少者、美國除輸出禁運外、若再對日施以輸入禁運、則日本之重要工業、包括絲綢·罐頭·食品·及瓷器等等、勢必遭遇全部破產而後已也、 
[法租界公董局　本年預算　收人三千三百餘萬　支出與收入數相等]  
　　法租界公董局董事會、於去年十二月二十九日議決該局一九四一年度經常收支預算計劃書如决、（一）收入項下、該董事會議決、一九四一年屆之預算收入、應爲三千三百十八萬三千三百五十八元五角五分正、（甲）特別附加稅、該董事會議決、應就各捐稅本額上、徵收特別附加稅、其稅率如次、地捐、按照法租界全部產業之地價附微千分之八、其主稅亦爲千分之八、房捐、按照現章所定租値附徵百分之十五、其主稅亦爲百分之十五、其他捐稅、按照一切照會費及雜稅、各依標明規定、均附徵百分之十至百分之二百、（乙）普通職業執照稅、該董事會議決、取銷各業特別執照稅如次、麵包作·西點作·糖菓作·水菓店·職業介紹所·攝製影片作·私立無綫電播音臺·無綫電發音機·製造及修理廠與販售店、並列之於普通職業執照類內、該項稅則、決自一九四一年一月一日起施行、（二）支出項下、該董事會議決、一九四一年屆之預算支出、亦爲三千三百十八萬三千三百五十八元五角五分 
[舊曆年關將屆　加嚴戒備　燃放爆竹嚴厲禁止　舊曆除夕宵禁照常]  
　　本市兩租界警務當局、近以舊曆年關將屆、各業辦理總結賬、收解款項、恐有不肖之徒乘機攔劫、茲爲維持界內良好治安起見、特加派中西探捕、逡巡戒備、法租界方面並由駐滬之法越武裝防軍、携帶機槍、會同捕房警員、在各交通要道、駐守警備、車巡隊亦分批流動巡邏、公共租界邊境各處新佈置之鐵絲綱架、仍不予撤除、又民間酬神謝年等燃放爆竹、亦均嚴厲禁止、至本月二十六日、即舊曆大除夕之宵禁、決定仍照常執行、 
[西僑童軍　追悼貝登堡　本月十九日下午　假江西路禮拜堂]  
　　世界童子軍創立人員登堡勳爵、患病在根雅寓所逝世、噩耗自倫敦傳滬後、本埠西僑各級童子軍、爲追悼世界童軍鼻祖起見、現已定於本月十九日（星期日）下午三時、假江西路大禮拜堂開追悼大會、屆時將有包括十餘國籍之男女童子軍齊集參加、於下午二時三十分、由童軍指揮官戈登氏率領、步入該堂廣塲、所有童軍、須着童軍制服、惟一律不帶棍棒、並各懸黑色紗帶、此外各童軍團敎練員及童軍團體、亦將到塲參加、按數月前喧傳貝登堡氏業已逝世、本埠童軍即擬舉開紀念會、後知係誤傳、乃停止舉行、 
[滬西封鎖綫　絡續撤除　僅大西路未開放]  
　　滬西區域、因日憲兵一名被槍殺、實行封鎖半月、於上月十五日起開放後、近漸恢復原有狀態、除大西路靜安寺路交叉口一處鐵絲網未撤除外、其餘靜安寺路·愚園路·極司非而路·及曹家渡各馬路口障礙物、均已絡續移去、英商七路公共汽車、現已恢復原有路綫、直達曹家渡、至十四路公共汽車、仍未能駛入大西路、汪家弄房屋一部拆除後、日方已趕築「佐佐木路」、其餘永源浜諸安洪等居民、亦恢復自由、 
[各業準備集體捐輪　響應春禮勞軍　紛節年費供慰勞之需　欣值勝利年推行熱烈]  
　　全國慰勞總會、去年發起春禮勞軍運動、海內外熱烈響應、本年全國各省市縣、以欣値勝利年、將士效命疆塲、即將克奏膚坊、春禮勞軍、決在總會領導下更擴大推行、滬市各界自決定響應此項運動後、茲悉各業方面、已分別進行推動、俾以嚴整統一之步驟、作集體充分之捐輸、同時各界市民、亦就個人立塲、節省春節費用、或節餽贈禮品、或移春節筵資、悉供慰勞將士之需、是以本屆春禮勞軍、更將熱烈踴躍、所有春禮勞軍代金、悉依財部統一捐款辦法、由各國家銀行掣收、轉滙財部統籌支配、 
[委由掮客成交洋米　較限價低十元　足證米價激漲純係囤戶居奇]  
　　上海食糧合作協會、尅日開始採辦米糧、凡屬該會會員、尤加優待、可逕赴愛多亞路該會辦理登記手續、今已議定訂購食糧三聯單據、內分（一）訂購者、（二）是否會員、（三）委訂食糧、甲名稱、乙等級、丙數量、（四）應繳定洋、（五）地址、內分甲送米之詳細地址、（必須填寫淸楚路里衖號樓等、）乙通知繳淸餘額地址、凡訂購食糧所繳款項、可逕送該會之代收機關即新華銀行、同潤錢莊、並盼全市各界踴躍參加、俾裕民食存底、 
　　甬同鄉會訂米定價 
　　「寗波旅滬同鄉會糧食調節協會、」專門爲旅滬同鄉義務辦理集團訂購洋米、去年第一批已分配與各該訂戶、完全辦竣、茲悉第二批米糧、業已抵埠、日內辦理出棧手續、此次米價、亦經該會評定、即每包爲九十九元三角、凡委購十包以上者、由該會專差送達、以資優待、該會鑒於滬市民食恐慌、尚未完全解除、惟爲貫澈初衷、決繼續辦理第三批訂購、凡屬甬籍人士、前往認購者、該會極表歡迎、 
　　期貨價格較限價低 
　　米糧掮客自於本月九日恢復入塲後、情形尚無不軌、掮客聯誼社即委派邵慶福·蔡維祥·負責督促會員、茲探錄各洋行委由掮客成交期貨三十餘萬包、價格如下、計愼記洋行售出一月十五日裝、小絞米七千五百噸、價八十二元七角、又一號米一千噸、價九十元零四角五分、又混合碎五百噸、價六十九元五角、合義洋行售出即裝一號米一千噸、九十六元、又二月份一千噸、九十元零二角、錦發一號米一千噸、即裝、九十五元五角、又一月份下期小絞米五百噸、八十三元、又五百噸、八十一元、又二月份一號米五百噸、九十二元、達孚洋行一月九日裝小絞米二千噸、八十三元五角、又一月十五日裝、五千噸、八十五元、鼎泰華行、二月份一號米二千噸、九十三元、又一月份二號米一千噸、八十九元、萬與、二月份一號米二千噸、九十二元六角、又一月份二號米一千噸、八十九元、新昌盛一月份二號米一千噸、八十八元、建源二月份一號米二千噸、九十二元七角五分、一月份小絞米二千噸、八十元零五角、尚有日商洋行售出四·五千噸、價爲八十二·三元、以上共計三十餘萬包、合之每石米價、則比現在限價低落十元左右、按各洋行在數日前已接產地來電多起、適値掮客停止入場之時、及至丸日期滿入塲之時、各洋行復接產地委售之貨極多、可見米囤戶之故意居奇拾價 
　　解釋行家經手費用 
　　上海市豆米行業同業公會、昨公告市塲云、爲公告事、近據同業聲稱、行家經手賣買米糧、所需各項費用、於賣買成交之時、應如何計算、懇予轉請上海米糧評價委員會明白解釋等情、當經據情轉函去後、茲准米糧評價委員會復函略開、各種洋米評價、係貨主賣出之價格、對於行家經手費用、並不在內、但市塲叫價、應以評價爲標準、不得將經手費用併計在內、以杜流弊、等語、准此、合亟公告市塲、仰各知照、此佈、 
[南京路上　一日人遭槍擊　要害處中兩彈傷勢非輕　臨時戒備嚴密搜檢行人]  
　　南京路山西路轉角四〇二號中和商業儲蓄銀行門前、於咋日午後三時十五分許、有一身穿制服之日本軍官、偕同一衣元色西裝者、由西朝東、並肩而行、不意突有人向其發槍二下、當塲命中左乳旁及小腹、鮮血涔涔下、傾倚其同伴身上、猶能負病舉步、至四川商店比鄰三七八號王開照相店門前、該受傷者、始不支踏地、 
　　開槍之人逃逸無蹝 
　　斯時在山西路畫錦里口司交通燈之八一二號華捕宋學舜、山東人、驟聞槍聲二響、即拔槍循聲往追、無奈行人雜沓、已不知開槍者所在、亟用電話報告中央捕房、當經區長令飭刑事督察長蔣上佩、督率中西探　驅車馳往出事地點、嚴加搜索、 
　　臨時戒嚴情勢嚴重 
　　一面幷在山西路至由東路口施行臨時戒嚴、往來車輛、准許馬路中通行、所有男女行人、祇准由東朝西、靠路南側人行道上前進、至由西向東行之行人、一概禁止通行、情形至爲嚴重、 
　　受傷日人送院醫治 
　　至該受傷之日軍官名西巖雄、現年三十七歲、及召救護車飛送北四川路福民醫院診治、於五時半、尚臥於外科間、正待醫生施用手術、據醫生云、性命是否危殆、現尚未能逆料、至出事地點、雖經中西探捕嚴密偵尋彈壳、結果聞並無所獲、至五時餘、該處一帶、始撤消戒嚴、恢復交通、至開槍者爲誰、現捕房正在加緊跴緝中、 
[葡人賭窟　主犯在逃　僅抄出證明文件]  
　　公共租界警務處近對界內賭窟、嚴加取締、前日下午一時許、突接得密報、得靜安寺路卡德路（Denis　Apartments）德義大樓內有葡籍人士開設秘密賭窟一所、聚衆賭博、（係輪盤賭）當即通知葡國駐領署取得搜查票一紙、遺探捕多名前往搜查、第以該賭窟主人已事先聞風脫逃、僅抄出若干證明文件、 
[赴港旅客　須備痘證]  
　　據航業界息、港當局近發宣佈本埠爲痘症傳染埠、自即日起凡由滬赴港旅客、須具種痘證書、於在港登陸時、以備檢騐、 
[塔虎脫輪　延期抵滬]  
　　美國郵船公司塔虎脫總統號、原定於本月十九日由美經馬尼刺及香港抵滬、但現因故延期於二十一日方克到埠、停泊十一號十二號浮筒、於次日即行取道日本及檀香山返舊金山及洛杉磯、　聯運至紐約、據美國郵船公司稱、該輪艙位、幾已預售一空、但頭等艙尚有空位、然此幷非因美僑撤退之故、僅爲每年年初之常態、因大多美敎士等、皆於此時休假返國、而一般美僑、幷不乘該輪撤退也、 
[郵員要求增加津貼　原則已獲接受　總局電吿已寄詳細辦法　商務同人會今日再集議]  
　　上海郵政管理局暨所屬各支局全體員役、因受米珠薪桂、生活指數、突見高漲影響、曾於去年十一月間、由上海郵務工會擬具條文、向乍配林局長提出年終獎勵金、包括各項生活津貼、一併發給、及生活指數按照工部局所發表之生活指數即廿一元予以發給、遷延迄今、已屆三月、本月七日、郵務工會向乍局長作再後一次呼籲、盼十三日前圓滿答覆、茲已接昆明總管理局郭局長電覆、 
　　總局電覆原則批准 
　　上海郵務上會·上海郵務職工會昨聯合公吿云、關於年終獎勵金內加發生活津貼一事、本兩會復於本月七日致函乍局長、限於本月十三日以前滿意答復、當經乍局長急電總局鄭重催促、茲奉乍局長諭知、已奉總局覆電、部方對於年終獎勵金內加發生活津貼、原則已予批准、詳細辦法、業巳寄出、不日當可寄達、一俟收到、當即補發、用特佈吿、仰我全體會員一體知照、此佈、 
　　商務職工最後呼籲 
　　本市商務印書館暨靜安寺路霞飛路兩支店所屬全體員工五百餘人、去年八月份起、經數次之增加生活津貼數額如下、（一）單身員工廿二元、（二）二人以上者廿二元、（三）全家在滬者卅元、茲因生活程度愈趨高昂、故向資方提出增加生活津貼等之要求、茲該館同人會復定於今晨召開執監聯席會議、擬向資方作再後一次呼籲、 
[印花不准倒貼]  
　　郵票及印花稅票、均有領袖及先烈肖像、旨在紀念革命賢哲、如顚倒亂貼、旣礙觀瞻、又失崇敬之意、關於郵票之粘貼方位、前已由政府通令運照、印花稅票、則一仍舊貫、頃聞國府已據行政院呈請、通令各地財務機關轉各商店市號、嗣後對於使用印花稅票、務須恭正粘貼、不得顛倒、以昭崇敬、 
[台災籌振會演劇]  
　　木市台災筆機會、近又接仙居來電乞振、要求撥發巨款、電匯救濟、今該會除已編隊分頭勸募外、並定於本月十四十五兩晚、假座更動舞臺、舉行演劇募款、 
 
 

Page 10

 
 
[京滬綫各城鎮　人民水深火熱　日人統治一切物價高漲　盜匪橫行烟赌遍地皆是 
]  
　　字林報云、北平來訊、曾記日人在華北未作任何有效的管理記者茲略述京滬鐵路一帶情况、以資補充、先以上海火車站言、其擁擠之狀、無從形容、此乃實施令人難堪的愚蠢辦法、即遍搜各旅客之行李與身畔所致、日人之壟斷、層出不窮、故施此嚴密搜查、每見各種外國貨物與多種華人製造品、均加沒收、幾乎無一物非違禁品、允以鹽與烟草、搜索最嚴、由此觀之、上海車站之擁擠、乃直接因限制貿易有以致之、 
　　日常用品　無不昂貴 
　　火油亦在禁止之例、聞諸某美商油公司所派承銷商人唯經日商人之手購得之油類、始能運入內地、火油之最近價格每聽三十元、目下沿綫各城鎭主要物品售價爲米每担六十九元五角、猪肉每元八兩、火柴每包自五角五分至八角、鹽每元僅一磅、若能向鹽業壟斷處領得購買證、每元可得三磅、 
　　持械匪徒　橫行不法 
　　城鎮週圍十里內之情況、殊可駭人、持械匪徒、橫行不法、城能內日附凌辱與壓迫民衆、近月來變本加厲、鄉村仍有被洗刦後盡付一炬者、上月間、曾有兩村被摧毀、其一的有五百戶、房屋悉毀、另一村的二百戶、房屋已毀什七、此訊確鑒可靠確鑿可靠、 
　　統制一切　囊括所有 
　　太湖中現有日海軍汽艇巡邏、各要道俱有日兵駐守、船隻駛過、須領許可證、太湖北面各地白米每担售七十元、南面則售四十六元、其故或即在此、鐵路區各城工廠。電廠·鐵廠·火柴廠·以至漁業·綢布業·宰牲業、莫不受日人統制　、獲利多入日人之囊、沿鐵路各城鎭、戰前殆無日人、今則到處皆有日人數百名、若輩固非僅賴空氣以生活而私囊漸充者也 
　　煙賭充斥　按日繳稅 
　　毒物營業、有增無減、多處城鎭街道中公然張貼出售雅片之廣告、觸目皆是、白面出售、雖不若雅片之公開、但到處皆可購得、另一種毒害之發展、爲自上海「歹土」起至江寗止、沿途賭窟激增、賭風大盛、一宵間盈餘二萬元、並非罕有之事、傳某賭窟主按日繳稅達二百元、曾有心地正直之日方某官員、對賭博事向上峯表示反對、並希圖阻若干賭窟、甚至前往搜捕、事爲上峯所聞、立即將其調回日本、另派附和者接替、 
　　米價高漲　原因所在 
　　滬寗路一帶食物、價格高漲、非僅華元低廉所致、謠傳食米運往外國（日本）之說、甚囂塵上、令人不能不予注意、而必須認大量食米運出中國為事實、另一種因素為愛國華軍不準殺類運入日方控制區、就各方面覜之、去年間滬寗路情况、實較前年杪允爲惡劣、而軍隊管理行政、未獲成功、各地所謂「政府」者、對於善良方面毫無權利可言、對於罪惡方面、則權利頗大、殊堪浩嘆、 
[日機三十六架　濫炸諸曁城郊　日艦九艘集中石浦沿海　定海現有日軍二三千名]  
　　據浙省旅滬團體消息、日機三十六架、於十日拂曉起、整日結隊、輪流轟炸諸暨、城郊多處起火、損害極重、金華紹興、因均逼近諸暨、故亦終日發出空襲警報、情形相當緊張、其他沿海各地、雖日機均有過境、尚未肆虐、 
　　窺伺浙東 
　　自九日起、浙東海面、日艦麕集、允以石浦海上、蠭集十餘艘之多、迄今晨消息、石浦東門島海上尚泊有日艦五艘、穿山及瀝港海面、亦各泊有日艦二艘、往來游弋、行動忽忙、 
　　蠭集定海 
　　又據定海方面消息、日軍近日因聚該地者頗衆、總數在二三千人以上、且雜有雜牌華軍、服裝軍械、殊不齊全、其企圖何在、未能明瞭、惟鄞鎮沿海華方駐軍、已嚴密防範、並予日艦以監視、 
[露屍日見增多]  
　　據普善山莊發表、一週內自六日起、至十一日止、公共租界區內收掩露屍、計成人屍體一百七十八具、孩童三百六十九具、雖時屆隆冬、惟本埠天氣尚稱和暖、而馬路里弄露屍則日趨增多、實爲孤島百物飛漲、謀生維艱之反映、 
[工部局財務處　主任助理辭職]  
　　工部局財務處主任助理赫傑遜、服務該局已歷多年、茲因事提呈辭職、業經邀准、已正式離局 
[革職司機被捕]  
　　宜昌路上海啤酒廠、邇來發覺有空桶百餘隻、每隻値洋百餘元、被人竊去、估計損失的逾萬餘元、乃密報該管晋陀路捕房、當派華探長馮百順偵查結果、有送貨汽車司機者湖北人胡開仁、現年二十五歲、甫於去年十二月聖誕節因事停歇、但其制服一件、尚未交付廠方、以故前曾送貨各戶、渠均能熟悉、挨戶前往騙取空桶、毫無破綻、乃於昨日下午三時、偵悉胡匿居西蘇州路中艒媚船上、遂按址馳往拘獲、申解法院究辦、 
[運自由中國郵件　經滇緬路輸人　中英已成立新郵務協定　在畹町設郵件交換總站]  
　　據郵政當局之關係方面消息、自滇越鐵路爲日軍盤踞控制後、中國海外郵件、停止由越南轉口、茲經中英兩國當局磋商妥當、成立新郵務協定、以前須假道越南送遞之郵件、改由滇緬路運輸、所有由中國沿海各地及由外國寄往自由中國各省之郵件、改由滇緬路運輸、由自由中國各省區內寄往港滬等沿海各地及海外各國者、亦由滇緬路卡車運輸、並以臘戍之畹町地方、設立中英郵件交換總站、故嗣後經由越南轉遞之郵件、可以避免、滇越鐵路自被日軍侵佔後之積存郵件、今後亦可逐漸疏通、時間上幷可較目前爲快速、至於航空郵件、仍以香港爲轉口總站、 
[手套廠定貨虧本　實行縱火未遂　圖得保險費以彌補虧蝕　縱火未遂被捕審結候判]  
　　甬人胡梅福、在勞合路三十六弄六號開設時新皮件手套廠有年、在新華保險公司原保有火險二萬五千元、近胡接得日商五二商會上海營業所定製手套五百打、計價二萬六千元、但以近日皮價飛漲、胡計算將虧蝕萬元、致定貨尚餘一百打、未能交出、而定戶催迫甚急、胡爲圖度此難關、竟窮思極想之下、向新華加保火險一萬五千元、合成四萬元整數後、即於十日購得戤司林一加侖、於前晨四時、澆於棉花及太柴堆上、實行放火、於火起之後、胡即潛逃中央旅館五百十九號房間、其計劃於火災造成之後、得向保險公司領取賠款、不料當火甫起、即爲貼鄰大慶永酒店發覺、立由全體店員、以水灌救、得告撲滅、未成燎原事後經老閘捕房華探目王善卿調查得縱火事實、將胡拘獲、並查得其妻胡徐氏、亦有共同預謀情形、亦一併逮捕、解送特一法院刑一庭、捕房律師屬志山依刑法一百七十三條放火罪起訴、而兩被告同延錢錚律師辯護、經傳推事實訊明晣、諭令押候定期宣判、 
[綁架康守範案　匪徒落網]  
　　虹口東有恒路國華棉織廠廠長康守範、於去年十二月十三日上午十時許、自行駕駛汽車、駛抵廠門前、詛被綁匪綁架無踪、藏慶將近兩旬、茲悉康已於本月四日脫綁返寓、據其自投捕房謂、看守肉票之兩匪徒、因酒醉後乃潛逃而歸云云、於昨日午後二時左右、普陀路捕房據眼綫報告、謂有此案綁匪現在永安公司滑冰塲溜冰、當即飭幹探數名、不動聲色、馳往拘獲、帶回捕房、申解法院究辦、 
[青年與匪為伍　一網打盡　西裝革履手御鑽戒　漂亮異常盡係贓物]  
　　浪漫靑年甬人薛根淸·張福林·周永甫·翁祝棠·毛裕慶·陳忠祥·陳賢良·粵人鄭良哲等一干人、眓嫖賭成性、揮金如土、邇來與匪爲伍、床頭金盡、時作綠林生涯、備有假手槍多支、事爲滙司捕房華探孫朝臣胡廣榮偵悉、若輩常在永安跑冰塲、及虞洽卿路爵祿飯店、暨浙江路二百十九號花園飯店等處闢窒、消遺遊戲爲樂、前日下午八時許、協同西探按上項地點、將薛根淸等八名、先後逮捕、供出假手槍四支、藏匿廣東路五百〇二弄十六號新旅社二號房間內、中西探馳往、按址在該房間一衣櫥中搜出、連同舞女揚州人譚紅梅、一併帶入捕房、分別收押、前日解送第一特區法院、捕房律師蔣保廉闡述案情、並稱、被告鄭良哲手御金戒·鑽戒·金錶、係從某處刦來、事主尚未查明、本案請爲延期調查云云、繼據承辦此案之探長黃福森秉明破案經過、而各被告皆衣冠楚楚、革履洋裝、漂亮異常、質訊、咸供詞支吾、黃日昇推事論仍分別還押、改期再核、 
[自殺之羣]  
　　成都路一百六十八弄二十七號住戶靑年丁松源、年二十三歲、素在某中學肄業、茲因本屆寒假考試、未能及格、丁乃深爲愧慚、悶悶不歡、詎料因此竟萌自殺之念、突於咋日上午十時五十分、在家呑服藥水自盡、經家人發覺召車送實隆醫院救治 
　　昨日上午三時四十分廣西路四百三十號太平洋旅社三十九號房間、旅客吳金年（二十二歲）、忽在房間內潛服毒品自殺、經茶役發覺室內呻吟後、始悉已服毒、乃立即召救護車、送醫院救治、聞原因爲經濟壓迫、 
　　住居大通路東期文里八十五號前樓之上海人陳德甫、今年二十六歲、因戰事失業、困於生活、其妻張氏（與陳同庚、）現在河南路二十三號內幫傭、陳則爲小販度日、近因經營虧折、更兼時屆廢歷歲暮、致受雙重經濟壓迫、無法維持生活、乃生短見、於九日下午十一時、獨自一人至法租界愛多亞路三四一號永福旅館、開十三號房間、吞服藥水自殺、車送廣慈醫院救治無效延至十一日下午三時身死 
　　俄國籍男子瑪爾高夫物西利（譯音）、今年二十七歲、因失業、致生活陷於絕境、無法謀生、乃生短見、於十一日上午九時、在居爾典路霞飛路口空地上、先呑藥水後、繼用小洋刀猛戳咽喉、創口頗深、由捕查見、將其送往醫院、無法救治身死、尸由工部局慈善會殮埋、 
[不耐夜寒燃煤爐　妻子三人毒死　其夫性命亦甚危殆]  
　　廣東人鄭炳文、年二十九歲、厲居威海衛路永吉里三十七號二樓亭子間內、前晚鄭因天氣嚴寒、乃於室內燃燒煤爐取暖、臨睡時忘未熄滅、致鄭與妻李氏（二十七歲）長子甫基（五歲）决女甫貞三歲）一家四口同中煤毒、昏迷不醒、迨至咋晨八時許、同居以鄭猶閉門未出、深滋疑竇、乃啟門入內、發覺中毒、急報捕房、召救護車前往車送寳隆醫院、惟鄭妻李氏及子女中毒過深、旋即先後殞命、鄭本人生命亦頗堪虞、際此天時隆冬、燃燒煤爐取暖之居民、深盼忍耐夜寒、臨睡時、務必熄滅、以免煤毒喪命、 
[鼎大號申莊經理　被控侵占鉅款　法院傳訊不到諭候冉傳]  
　　無錫鼎大紗布號、在江西路、永吉里設有巾莊、委朱尚怡爲經理、該紗布號與愛多亞路紗布交易所二樓上海大豐紗號往來最多、不論買賣現貨或期貨、概由朱與大豐紗號接洽、依照商業習慣、不必付現、全憑雙方信用、朱乘機自民國二十八年二月間至二十九年六月二十一日、從中舞弊侵占國幣七萬餘元、近被鼎大紗布號股東袁少坤等發覺、乃將朱之職務解除、幷令交出賬冊、駏朱仍一味推諉、袁少坤近乃委林濚慶律師具狀第一特院刑庭、控朱背信侵占、該案日前由黃推事開刑三庭傳訊、自訴人袁少坤偕代理律師林溁慶到案供述一過、庭上因被告朱尙怡未到、遂論知本案改期、候傳被告到案再訊、 
[兒童新聞報出版　寒假作業特輯]  
　　「兒童新聞報」第十四期、業於今日出版、內容有寒假作業特輯、包括寒假活動及國文算術·歷史·地理等項、內容頗爲豐富、各校巳粉採作學生寒假作業材料、以充假期補習之用云、 
[天氣報告]  
　　徐家匯天文臺、昨日午後四時三十分氣象豫報云、山東四週、此間與中國沿海、天晴爾寒、有勁峭之冬令時季風、華南天雲、、本埠氣溫、最高五二·五、最低三二·〇、去年同日、最高六二·六、最低四二·一、 
 
 

Page 11

 
 
教育消息 
[中央撥款百萬救濟　遷川私大高中員生]  
　　（重慶航訊）戰地遷川各私立大學及高中員生、生活素本艱苦、値茲糧價高漲、百物昂貴之際、允感困難、中央對於國立各校員生、已有救濟辦法、各私立大中學校員生亟應並予救濟、此事經孔副院長向行政院第四九四决會議正式提議、一致表示贊同、聞已決定由甌庫撥發一百萬元、專充救濟費用、由敎育部詳細調查各校實際狀况、會同財政部妥擬分配辦法、以示政府重視敎育軫念靑年之意、 
[敎部將添設　邊疆敎育司]  
　　（重慶十一日哈瓦斯電）敎育部現與各友邦接洽、交換講學講座暨學生、今年敎部所派留學生、限於文哲方面、又敎部注重邊疆人民敎育、將添設邊疆敎育司、 
[成人義務學校　昨行休業典禮]  
　　上海市成人義務敎育促進會主辦之成人義務學校、昨（十二日）下午二時、假星加坡路工部局女中舉行休業式典禮、到黃雨齋·陳選善·黃警頑。馬燮慶等理事、首由主席陳選善報告該會成立經過、略謂、上海成人敎育事業、社會上很少注意、鄙人等爰於去年集合少數同志、負起責任、成立本會埋頭苦幹、艱苦備嘗、得到今天成績、衷心甚慰、希望各同學以「非以役人乃役淤人」乃個字爲社會服務云、繼請黃雨齋君訓詞、歷述成名偉人、俱經艱苦過程、希望今後成人義敎、一天發達一天、同學一天增多一天、切勿看輕自己努力奮發、語多勗勉、是日共到同學五百餘人、其中可分爲廠工、及洋行老司務等、幷舉行國語競賽、學期結束競賽、後爲餘興、唱平劇·鳳凰琴·唱工人讀書歌、不識字的痛苦歌、幷由國光口琴隊參加口琴合奏、最後由陳選善給證書、陳夫人給獎、情緒熱烈、盡歡而散、 
[西南聯大及藝專　分遷叙永璧山]  
　　（重慶航訊）國立西南聯合大學一年級新生及先修班學生上課地點、業經該校勘定四川叙永、該校已通告統考錄取分發該校學生、於十二月十日以前報到、辦理入學手續云、又國立藝術專科學校、已由昆明遷至四川璧山、該校現擬招收五年制專科新生、定於十二月一日至十日報名、十一·十二兩日考試、聞在重慶成都貴陽三地同時舉行云、 
[清寒學生獎金　今晚常識測騐]  
　　中華基督敎靑年會所舉辦之淸寒便秀獎學金、本屆申請者計有大中學生共計八百餘人、今（十三）晚七時三十分起、假慈淑大樓六樓之江大學內舉行常識測騐、以憑錄取、惟因參加學生衆多、將分大學中學兩部舉行、其結果將由該附設審查委員會、進行審查決定、據聞本屆補助獎金名額將擴充爲一百五十人云、 
[興中小學　敎師要求加薪]  
　　本市金神父路薛華立路羣賢別墅與中小學、上學期曾藉口須增加敎職員薪金、普加學生學費每人二元、本學期、叉以同一理由、增加各級學生學費三四成不等、而前後二决、並未增高敎職員薪金分文、全體敎職員、以百物昂貴、無以維持生活、乃一致向學校當局、提出改善待遇要求（一）本學期本月份要求發給雙薪、（二）下學期起加薪水五成、（三）下學期薪水、應以六個月計算、（四）不得無故辭退敎員、（五）不得任意侮辱敎員、（六）不住校敎員、酌給米貼、聞本跟校方咋日答覆、但校方置之不理、全體敎職員、以校方毫無誠意、乃停止爲學生結算大考分數、以示抗爭、 
[學校彙訊]  
　　婦女敎育館　華龍路上海婦女敎育館本月十九日、添招下學期所需用之學員十名、訓練期間三年、半日讀書、半日工作、供膳宿外、並有生活津貼及獎金、期滿後可派任爲該館正式職員、月薪的三四十元、年齡以二十歲以內初中畢業者爲相宜、 
　　上海女中　新大沽路上海女中此决舉行十週校慶、並開成績展覽會、招待家長、頗獲好評、日昨在休業典禮上、聘黃容林君講如何應用寒假、即席發給獎品、又聞該校定於一月廿二日舉行第一决入學試騐、師範科暨小學幼稚園同時招生、 
　　立信會計短期訓練班　本埠立信會計學校、巳呈准敎育部開辦會計短期訓練班、分初高二級、初級招收初中卒業生、高級招收高中卒業生、均予以一年之訓練、期滿成績合格者、發給證明書、其有志就業者、可由立信會計職業諮詢所介紹職業、其欲升學者、初級可投考其他高級中學商科之二年級、高級可投考各大學商學院、或會計專科學校之二年級、本期已定二月二三兩日舉行入學試騐、即日起開始報名、章程可向該校函案、 
　　靑年職補夜校　康腦脫路麥特赫司脫路西首上海靑年職業補習夜校、係由熱心敎育專家數人創設、該校對於敎授方面、採法新頴、使學者能於最短期間、得有相當學識、故日來前往案軍報名、異常踴躍、開學在即、額滿後不再績招、 
　　工部局夜校　工部局西區夜校設於新閘路小沙渡路口一四六一號工部局新閘路小學內、專收十四歲以上靑年、予以補習敎育、即日起辦理舊生登記、與招收新生、聞該校每學期僅收學費二元、書籍用品且由學校供給、 
體育新聞 
[中西慈善籃球第二幕　華星今晚再戰麥令　八時起仍在中青健身房]  
　　華星籃球隊主辦之中西慈善籃球賽、首幕於日前在中靑舉行、華星旗開得勝、以四十四對卅一克麥令、今晚八時仍在原處作第二决賽、按首决賽華星表演極佳、麥令則以軍官隊未出塲、不免遜色、據稱今晚軍官隊決將臨陣、以報前仇、其中名手亨沙惠茲攻守俱佳、爲麥令最危險人物、而辛潑遜羅治及史篤克等亦屬上駟之材、預料戰鬥力必較首决爲強、華星爲保持勝利起見、將更出全力以爭、聞華北傅金聲日前有電到此、今晚或能臨陣、益以原有名將李震中·包松圓·陳學崇。王鴻斌等、實力大見堅強、與麥令戰來、定必較前更爲緊張、門票仍售五元、除臨時在中靑門口發售外、日間在五處預售、 
　　（華星）李震中·陳學崇·王鴻斌·包松圓·任相成·李祖德·翁仁安·傅祥瑞·董壽椿·傅金聲·（麥令）亨沙惠茲·羅治·曼恩·史篤克·台維斯·辛潑遜·（以上軍官）華台爾·梅韓·派克·亨格爾·丁華爾·琴金斯·鮑區。（以上麥白）克羅森杜夫·梯亞納·麥規士·（以上麥紅） 
[球運亨通　東華昨再克臘克斯　二比零上下半各中一球　局勢甚見緊張精彩不多]  
　　西聯足球甲組賽、東華昨晨十時半、再遇臘克斯於逸園、東華於第一循環中、以七對二大勝、咋因大將受傷、改調預備員五人上塲、臘克斯因隊長西蒙斯未能蒞塲、改由李氏任中堅、雙方戰來、雖精彩略减、但局勢則甚爲緊張、東華實力固差、臘克斯允爲不如、結果東華以二比零告捷、上牛時一比零、因前日西捕之再敗於聖芳濟、東華甲組冠軍、希望又趨濃厚、昨變方失機累累、臘克斯可中不中者、不計其數、是亦東華球運亨通也、 
　　臘隊開球 
　　即遭阻回、東華於最初十分鐘時、攻勢旺盛、賈幼良、陳宇鈿、李義臣均有射門機會惜無建樹、其後賈幼良得球勾中、李義臣盤前數步、舉足叩門、球中橫木彈出、李戴連絡進兵、戴帶至鬥前、被明克捷蹴出、卡普斯丁傳英格倫、衝上不及、被秦必高輕接、東華危機旣失、全軍重行討伐、戴中鋒統領三軍直入番地、勃洛特救球心切、撲地失之、大中鋒操之過急、竟落野而去、三分鐘後、東華戴麟經得後路接濟、改遞交右翼賈幼良、賈撥球叩門、被格林堡碰成角球、東華屢攻不入、臘隊亦不能破東華之城、局勢極爲沉悶、迨四十二分鐘時、高保正右路突進、將球撥中、戴麟經候着來球、狠命一脚、直竄綱底、擊破紀錄、博得掌聲不少、東華攻勢亦爲之一振、陳宇鈿李義臣接連二次射門、均告失的、上半時終了、東華以一對零佔先、 
　　休息過後 
　　臘隊卡普斯丁與惠萊互易位置、以增攻勢、不久卡普期丁盤入、李寗衝出、幸卡一脚射中門柱彈出、莊友仁加上一脚化險爲夷、東華旣免遭攻破、戴麟經又於三十碼外、發脚拉射、中門柱彈出、陳宇鈿未及趕上、良機頓失、此後東華攻勢頻頻、惜以臘隊後防森嚴、未能得逞、臘克斯隊中鋒英格倫於東華門前三碼內、有兩决攻門佳機、均被秦必高二救出、表演之佳、甚爲難得、三十五分鐘後、高保正得球盤前、暗遞李義臣、李橫掃入網遂成二對零、法定時間告終、東華遂以二對零再克臘克斯、 
　　東華會 
　　秦必高 
　　李寗　莊友仁 
　　張昭鵬　舒士耕　何家統 
　　陳宇鈿　李義臣　戴麟經　高保正　賈幼良 
　　臘克斯 
　　勃洛特 
　　格林堡　明克捷 
　　韓尼波　李氏　傑克 
　　萊恩　惠萊　英格蘭　馬達　卡普斯丁 
[西聯足球乙組　優游勝公園聯　丙組願中烟克赫資堡]  
　　西聯足球昨下午膠州公園有乙丙組二塲、一時三十分丙組常勝軍願中烟與赫資堡交鋒、前者實力強勁、故賽成一面倒、上半時願中烟王定球連破二關、王和生再加一隻、以三對〇前領、易地後、相持多時、願中烟王和生又建一功、總結願中烟以四對〇淨勝赫資堡、造成五戰五勝之偉績、三時正、乙組優游對公園聯、優游孫鐵腿未到、以十人應戰、公園聯僅到九人、雙方交綏之下、優游孫惠培胡有成王才高各中一球、二十分鐘時、公園聯陶廷富在禁區猛撞王才高、被罰十二碼、此時陶與王忽起衝突、經排解後、再行交鋒、雙方各有球員罰出、優游剩七人、公園聯僅餘六人、由曹琴芳主罰十二碼球、一蹴中的、上半時優游以四對〇勝、易地後、胡有成張林根曹琴芳復叉先後命中四球、總結優游以八對〇大破公園聯、 
[西聯足球結果]  
　　東華會勝臘克斯（甲）　二對〇 
　　猶太會勝北西童（甲）　五對二 
　　優游會勝公園聯（乙）　八對〇 
　　蘇殼爾勝海軍（乙）　四對〇 
　　俄軍隊勝麥令乙（乙）　五對四 
　　頣中煙勝赫資堡（丙）　四對〇 
[英短跑名將　倫敦空戰捐軀]  
　　英國短跑名將史惠奈、於本月六日在倫敦上空激烈之空戰中捐軀、按史氏曾膺亞林匹克英國代表之選、曾在倫敦英國皇家運動會中、連獲百碼及二百二十碼兩項冠軍、時爲一九三四年云、 
 
 

Page 12

 
 
   
 
 

Page 13

 
 
衣食住行 
[勸吿煤商] [  孫籌成]  
　　煤業市况，近來本甚穩靜，雖時屆冬令，煤斤用度較多，但按日到銷之數，足够平衡，故投機煤商，亦無法活躍。前日市塲開做後，投機煤商故意佈散無稽謠言，企圖抬高市價，以便撈獲額外利潤，卒使沉寂已久之煤業市况，轉趨緊俏，結果除烟白煤塊各有遞漲外，而煤球同業買賣，每噸又漲起八元。（由一百四十四元廠盤，漲至一百五十二元，門市每擔七元八角，）故熟水業同業公會，又推派代表，向公共租界工部局，暨上海市商會，呼　援助，要求取消平煤漲價。煤為開門七事之一，（開門七事中有柴，因上海人燒煤爐者多，僉以煤代柴。）居家所不可缺，不應祇圖個人利益，而置人家生命於腦後。我友袁臞梅君，因是有勸告煤商七絕八首，希望其良心不要與煤球一般黑，價貴而又攙泥沙，語雖通俗，用意深遠，錄送本刋，以冀改善。（一）飲血茹毛繼燧人，烹前熟食仗柴薪，一從瓦特明蒸汽，石炭燃燒火力純。（二）國煤開鑿尙寥寥，水陸舟車已暢銷，代作柴薪供日用，於今閒煞採山樵。（三）漫云民以食為天，有米無煤亦枉然，餓死囤邊寃莫訴，家家茅屋斷炊烟。（四）滿儲倉榖豈無煤，訂價何須一例推，零購躉挑宜挹注，分多潤寡理應該。（五）曩時收買盡盈餘，貴去賤來信不虛，試拔一毛天下利，煤球平價問何如。（六）莫將煤色比良心，牟利也應報好音，自古謾藏多誨盜，諸君大度擴胸襟。（七）才經發火便成渣，大量攙泥又夾沙，半熟半生難下嚥，只緣米粒未開花。（八）出品宜防假亂真，狡商技巧自通神，好憑信義存公道，不在逢迎學笑顰。 
[裘之故事] [  陳念雲]  
　　韶光易逝，瞬已隆冬，孤烏街頭。衣裘者觸目皆是，爰述裘之故事，以為本刋補白。 
　　戰國策秦策載：「蘇秦說秦王書十上，而說不行同，黑貂之裘敝，黃金百斤盡，資用乏絕，去秦而歸」，蓋蘇秦仕趙關中之橫，使與趙同從，秦王不見用蘇秦之說，故用金盡而貂裘壞矣；政客至此，亦大可憐，惟後蘇秦往說燕趙，合縱六國，同盟拒秦，蘇秦任合縱之長，則不可一世矣。 
　　論語鄕黨章載：「緇衣羔裘，素衣　裘，黃衣狐裘，褻裘長，短右袂」；緇，黑色也，色白，故素衣配麂裘；狐，色黃，故黃衣配狐裘；衣以楊裘，欲其相稱也。孔子為至聖先師，喜穿裘，對裘之設計，實為美術化，且因欲適體取暖，故須褻裘長，又因欲使於作事，故須短右袂；孔子不但提倡穿裘，且此美術化之設計，雖僅寥寥數語，實已面面俱到矣。 
　　「紅樓夢」一書，談情之作也，其間香艷之故事極多，晴雯抱病而夜補雀毛裘，亦為中之一也。蓋寶玉因賈母所賜之孔雀金綫裘，不慎為火灼破一塊，適次日為慶壽之故，必須穿着，乃着縫衣匠縫補，奈何無此本領，寶玉焦慮無狀，時晴雯適有病，得悉其事，即掙扎而起，漏夜扶病補成，如此濃情密意，怡紅公子誠豔福不淺也。 
[撣年塵的意義] [  張孟昭]  
　　廢歷年關之前，中下家庭的主婦們，又要忙着撣年塵了。記得我童年時代，看到母姊倆撣年塵的動態，頭　青包布，（避塵的擋箭牌）短裝作裙，揎袖捋臂的將稻草繫在長竹竿上，做掃塵帚，短的也有，一清早起，幹着清潔庭除和居室的運動，使屋簷下，墻壁角，不留一絲塵網。大掃除一下之後，煥然一新，舊的污穢去了，新的色彩來到。伊們勤勞清潔運動的精神，真是十分可敬！要看這一家主婦的　不肖，只須看伊們家庭裏一几·一案·一草·一木，甚至一披一角，是否收拾得清清楚楚，乾乾凈凈，就可以分曉了。否則，到了年頭歲尾，依然蛛絲密佈，塵污堆積，這份人家的墮落，也就可想而知了。 
　　孤島上朱門富戶中，有的是婢僕，天天打掃，也不能說是興旺之家，何以呢？因為他們的享福主婦，天生懶骨，只知道天天牌局，夜夜舞塲，一任傭役們去操作，何貴之有？倒是清貧的中干家庭裏的主婦們，　　件件，親自動手，不假傭僕之力，對於鴿籠之居，掃除得一塵不染，清清楚楚真　着所謂：「室雅無須大，花香不在多」了。我希望孤島上賢慧主婦們，大家起來，自己動手，幹這清潔居室的撣年塵運動 
[行的輔佐品] [  鄭梅]  
　　杖以扶行，見之於禮，所謂：「負手曳杖」是也，是故丹青家作商山四皓圖，必作植杖盤桓之狀，蓋年耄力衰，非此不可，與西方人士之持司的克，徒充形式者，不可同日而語也。前輩丁仲祜先生於其所養老年人之衛生一文中，考證綦詳此老博洽，良堪欽佩 
　　杖曰扶老，旣可步履借力，且使手足相顧，行不急躁。其長須高過於頭一尺許，則出入門戶，俾有窒礙，可以留心檢點，王制曰：「五十杖於家，六十杖於鄕，七十杖於國，八十杖於朝，禮所當用，用之可也，母强作少壯，棄置弗問，至於杖用竹，取其輕而易舉，故扶杖必曰扶卬，亦曰扶笻，按卬竹產蜀之卬州，根有三歧為異，又笻高如鶴膝者，出蜀之叙州，為笻　，竹類不一，質原始堅，乃當於用。藤亦可為杖，產兩廣者佳，周禮伊耆氏，王之齒杖，謂賜老者杖也，後漢書，民年七十授杖，其端以鳩鳥為飾，鳩者不　之鳥也。欲老人飲食不噎，即祝哽祝噎之　。嘗見舊銅鳩，朱　爛斑，的是漢時杖頭物，蓋古以銅為之，近時多用短杖，非杖也，其長與腰齊，上施橫幹四五寸，以便手執，名曰拐，取梅拓條，老而堅緻，天然有歧出可執者為佳，少壯俱携以游山，及行　道，頗借其力，若老年，或散步曠野，或閒立庭除。偶一携之，然恒情喜便易而厭委曲，　，用拐不用杖。制作之本意，恐漸就湮也，杖頭下可懸備用物，如阮修以錢掛杖，所謂杖頭錢是也，其式以銅圈釘於杖頭下相去約五六寸，物即縛於圈，有以小瓶挿時花為杖頭甁，抱朴子曰：「杖懸葫蘆，可貯丹藥」。 
　　曩有一泉和尙者，住持百藥庵。其禪友為題杖作偈云；「老扶杖，杖扶老，一放鬆，多跌倒」，一泉大稱賞，亦仿之作偈曰：「僧醉酒，酒醉僧，一夜裏，日高升」，聞者　渠。 
　　曩者，吳中可園，舉行蘇州文獻展覽會，有龍頭杖一，為錢牧齋物。長約五尺，雕刻絕精緻，對之，令人發思古之情，不能自已。 
　　曾見鄰翁有一晴雨杖，可開可闔，闔則與尋常之杖無異，開而張之，則為一傘，亦殊妙巧已。 
[衣食住行之年市近態（中）] [  天視]  
　　其配備之法，乃取一撮碎片蘋果乾，小煮三分鐘，略停取汁，和糖而飲。蘋果茶中含有「蘋果酸acidum　malicum，」助消化，利排洩，開胃益腎，善因化學作用，擒取血中之「尿酸Harn-saure」，俾此尿酸廢料，因與果酸相化合，不復為　於人身，極便向外排洩，而在另一方面，果茶又含久泡茶中所發生之「檀色質Tannin，」別具緩和洩瀉之功，簡捷言之，為可清血，為可防免關節痛Gicht，雖利排洩而却不至洩瀉。且此果茶之內，可免上床不得入睡之苦。 
　　三曰住　今年秋市化學新產品之最見奇妙者，莫如「搏捲玻璃Plexi-glas」（搏音團，）又可譯為彎性玻璃。其物狀似玻璃。而其化學性質，非若尋常玻璃之原料為硅化物，其用途之廣汛，則可兼為木料或鐵之代用品。搏捲玻璃之原料，乃木及石炭石灰之三物，先則成為有機體近似辣酸Akryl之人造樹脂，繼經化學作用之「分子複合Polymerisation」，而轉成遇高熱度就範成型thermo-plastisch之透明體，此物雖厚至二十公分，尙甚透明，其透明性之强，為尋常玻璃所弗及，惜比尋常玻璃，加重三分之一，其性甚堅韌而具彈性。 
[天廚食譜　（卅九）]  
　　（七十）生泡魷魚　（　　行擬稿） 
　　預備：魷魚乾　料酒　醬油　薑末　葱屑　葷油　味精　鹽　鷄蛋　天廚醬油精液 
　　製法：（將魷魚乾先放在清水中煮五分鐘，再用米泔水浸一畫夜，然後用洗帚洗凈，倘未全部發開，洗過後須再換清水浸二三天，使其浸得胖大肥嫩，方可取用，如厭上述手續麻煩，不妨向菜市上購現成浸透者，惟價值與發度，略為遜色耳。）把發透之魷魚切成方塊，先放在料酒，醬油薑末中浸漬一小時，再另用葷油和以適量之味精，葱屑，薑片，醬油等加水少許煮之，成一鮮湯，復取鷄蛋一枚，拷入小碗中，和以食鹽及天廚醬油精液後打糊，食時用箸挾魷魚一塊，先浸入沸透之鮮湯中燙之，霎時取起，趁手入蛋汁中一渥，即入口食之，味絕鮮嫩適口，冬令備食更宜。 
　　（七一）生煎魷魚（徐無我擬稿） 
　　預備：魷魚　廣東甜醬　油　天廚醬油精液 
　　製法：把魷魚先放在油鍋內一煎，霎時撈起，再用剪刀剪開，放在盆內，面上灑幾滴醬油精，趁熱以廣東甜醬熟食，味極鮮嫩。 
　　欲購「味精」，天廚醬油精液及油鹽醬醋，請撥電話四四五九四，當卽專差送奉，不取送力。 
[一星期家常菜單] [  英女士]  
　　慚愧得很！我給本刋做這一星期的菜單，已有好久了。本來呢，我所配的菜，原以經濟為主，所以大書特書的稱為經濟菜單。可是這半年以來，米珠薪桂，百物飛漲，菜肴中無論葷的素的，也一樣一樣的升騰上去，那一樣東西可以加得上經濟二字？我每星做這菜單的時候，寫到了經濟二字，就覺得不合時宜，所以從本期起，把經濟菜單改作家常菜單了。向來葷菜中以猪肉牛肉為最便宜，本菜單每天總把它們輪流打頭，不敢把貴族化的鷄鴨牽出來。現在猪肉年肉每斤都要二元多，和鷄鴨的代價不相上下，因此星期六星期日大家認為休暇行樂之日，也讓它們出來漏漏臉了。 
　　星期一　菜心燜肉圓　葱烤小鯽魚　菠菜燒豆腐　紅燒蘿蔔片 
　　星期二　番茄牛肉片　糖醋溜黃魚　青菜彎綫粉　蝦子炒麵筋 
　　星期三　芥菜炒肉絲　豆苗炒小蝦　清炒塌窠菜　素油豆腐湯 
　　星期四　羊肉燒粉皮　清蒸　魚湯　油條黃豆芽　生拌水芹菜 
　　星期五　肉絲燒豆腐　開洋蛋花湯　清炒捲心菜　雪菜綠豆芽 
　　星期六　膠菜鴨雜湯　糟溜　魚片　紅燒素十景　葱油蘿蔔絲 
　　星期日　栗子鷄　煎帶魚　金花菜　炒水芹 
 
 

Page 14

 
 
春秋 
[代小學教師呼籲] [  編者]  
　　十日木刊發表了「加學費與加薪」之後，二日之間，共接到了三十六封敎師們呼籲的信，一致的要求是：與「加學費與加薪」一文中所提到一樣：校方經濟公開及將所加學費支配給全體敎師。內中有二封，更見沉痛：一是「××小學敎員向各界呼籲」，一是「堂唱生涯與黃包車夫」（均發表於後）。前者已經逼不得已，將學生的大考分數扣留作爲解決的手段；後者甚至自歎不如妓女與黃包車夫。 
　　小學敎師的生活實在太淸苦了，本刊過去曾登過許多從他們內心深處發出來的喊聲，但是重慶的命令不能如預期的發生效力，迭决的增加學費，都是飽了私人的口袋，於是終於「被榨壓得太厲害的時候，一定會爆發出巨大的反抗力量」而發生罷敎怠敎的風潮了。這是多末不幸的事！ 
　　「現在的靑年是未來國家的柱石，敎育靑年與指導靑年，其責任是如何的重大，」全上海的小學敎師所以堅苦地工作不息，就是爲了這責任問題。所以我們在寄與同情之外，希望（而且要成功）略有天良者應自動地來解決這事件，吾則「反抗」與「自歎」的結果能發生可怕的後果，－－這後果是親者所痛而仇者稱快的。 
　　「孤島」敎育的存亡絕續關頭就在一剎那間，請身爲校長的可憐可憐下一代的靑年吧！ 
[興×小學教員向各界呼籲]  
　　我們謹以最至誠的態度向各界大聲呼喊，我們這次的行動爲了受不住校方的剝削。 
　　在這個年頭兒，百物昂貴，校方爲了敎師加薪而增加了學生三四成的學費，當然這是無可非議的，可是在這學校商業化的孤為上，校方却以加薪爲幌子而增加了校方的私囊，實際上，我們敎師還不是束緊了腰帶吃西北風，去年我們雖加了薪，但是我們每人却加着了兩元。這能補助我們些什麼呢？ 
　　並且平時校方對待敎員似同商店老闆對待夥計一般，我們都容忍了，可是當被壓榨得太厲害的時候，一定會　發出巨大的反抗力量。 
　　這次我們扣留了大考分數，當然對於本校全體家長要寄以最至誠的歉意，待校方接受了我們的條件，我們當即辦理結算手續。 
　　我們所提出的條件是：（一）本學期本月份薪俸要求雙倍（本以一月半計算，雙薪當以三個月計算）（二）下學期增加薪余五成，（三）下學期起薪俸以六個月計算，（四）不得藉詞無故開除敎員，（五）不得隨意侮藐敎員，（六）不住校敎員酌以米貼（按照米價百分比）。 
　　我們渴望着各界的同情及援助！ 
　　興×小學教員啟 
[秋海棠] [  秦瘦鷗]  
　　玉琴才走出師傅的屋子，便遠遠地瞧見玉華正在角門口等着他，手指不住的搔着頭上的短髮，顯出萬分焦燥的神氣。 
　　「師傅有什麼話給你說啊？」 
　　玉琴一路隨着他走向外廂去，一路便把方才的話細細說給他聽。 
　　「哼！」玉華立刻變換了一種臉色，同時還打鼻子裹很陰沉地哼了一聲。 
　　玉琴馬上後悔了，他知道他這位大哥的性格是同學中最暴燥的，終年像要噴火的火山一樣。有一次，敎武行的先生用槍桿子毆打玉崑，他有胆量把它奪下來；還有一决在後台，正當玉琴扮成了柳迎春快要出台的時候，一個唱大花面的同學跟他緾擾得太過分了些，玉華去的是薛仁貴，塲面上已起了鑼鼓，立刻要輪到他出台了，他一聽得玉琴的叱駡，竟會從上塲門口退回來，接連兩個耳括子，打得那個唱大花面的同學滿口的都是鮮血，後來回到班裹，師傅罰他跪在院子裏，他一氣竟會整整的跪了一夜，誰叫他也不起來......。 
　　這眞是使玉琴很担心的。他想自己也許還能忍耐，但玉華却就難說了。下半天那偭師長來的時候，只要多說一句話，玉華便有立刻和他反臉的可能；然而這是一個師長，一個身邊帶着洋槍，背後跟着衛兵的師長，可不比那個唱大花面的同學！玉華如有什麼舉動，當然總是要吃虧的，因此玉琴心裹一直覺得像有什麼大禍要發生一樣。 
　　這時候他一個人坐着在發愁的緣故，實在有一半也是爲了玉華。 
　　「那有什麼大事？當着許多人，諒他也不會把我怎麼樣！」他故意說得輕鬆一些，希望能够緩和玉華的情緒。 
　　「等着瞧吧！」這個二十歲的靑年藝人，一提到這件事就有氣。 
　　玉琴本來想問他：「這個袁師長會不會就是那天在廣和樓眼露兇光，喝采喝得最怕人的大胖子？」但說到嘴邊，叉竭力忍回去了。他知道耍是再和他講論這一件事，停一會的禍就一定會闖出來，最好還是少提。（七） 
[「堂唱生涯」與黃包車車夫] [  亮]  
　　我也曾吃過堂唱生涯的飯。什麼叫「堂唱生涯」？就是敎員。敎員拿了一本書，到講檯上去講了一小時，和妓女拿了胡琴應召到菜館中去唱了一只小曲或京調，豈不是同一式樣麼？不過妓女唱小曲或京調，只有數分鐘，便拍拍大少的肩，我去了，請過來玩玩，已算了事；而敎員在講檯上，像「貓能跳狗能叫」，必須四十五分鐘或五十分不辦，敎員之不若妓女，就在這一點看來，已有我不如她之概。 
　　這還是數年前的事麼？其時中學敎員的薪水，每小時還有一元或一元又半，但像我五口之家的敎員，一月敎下來的薪水，還不能使老婆子女可以無饑。自八一三後，滬上生活指數，比數年前有增至七八倍，或十餘倍者，而敎員的薪水，反較從前減少，每小時五六角者有之，七八角者有之，小學敎師更不必論矣。這樣敎員的生活，和爬在地上寫地狀者有何差別！ 
　　現在的靑年，是未來國家的柱石，敎育靑年與指導靑年，其責任是如何的重且大，而他們的待遇，非但比妓女不如，即比黃包車夫亦望塵莫及，黃包車夫有五分或十分鐘以上的路程，非四五角車費不辦，故黃包車夫勞力之所獲，每日亦可得四五元或五六元，而敎員每日可得多少錢呢？但世人同情於黃包車夫者有之，而同情於敎員生活者，尚不多見。嗚呼！ 
[修養要語（十）]  
　　有些人，待人接物，一味謙和，態度和藹，說話周到，一些沒有疾言厲色，這叫做圓的人生；有些人，態度端莊，說話方正，對與不對，不稍游移，他的對事，十分認眞，這叫做方的人生：也有說話鋒利，態度冷靜，這叫做尖的人生。 
（上）頭昏腦脹　火星直冒 
　　東奔西走　不足一飽 
　　百物漲價　束修不高 
　　工人罷工作我罷不了 
　　（社會人物誌之一）亞光作 
　　（下）平糶錢上的一位　文化人」[  浩作]  
 
