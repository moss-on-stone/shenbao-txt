# 1920 - 161 - 4916998

 

Page 1

 
 
   
 
 

Page 2

 
 
   
 
 

Page 3

 
 
時評 
[偏袒與取巧（冷）]  
　　北之段派以徐之褫張爲偏袒南方南之岑派以滇之廢督主張爲取巧此南北兩派互相自疑之言也 
　　夫相疑之由來必由於相惡相惡旣深則凡一切舉動無不以小人之心測之不然張之失地喪師爲北方計安有不褫職之理滇之廢督主張事雖不易成亦豈必爲倒熊取巧之計哉 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電叚派對徐所頒張敬堯褫職留任令表示不滿謂立言偏袒南軍自損威信（十五日下午五鐘） 
　　北京電徐樹錚由烏得電段謂駐洛陽西北軍萬不可調動應促滬王謀和庶政局可着手（十五日下午五鐘） 
　　北京電徐樹錚以治蒙計畫爲報紙批露致引蒙人反抗疑是最高機關有意洩漏昨電段極憤慨有外侮易禦内奸難防語 
　　北京電徐樹錚今晚可到 
（十六日下午四鐘） 
　　北京電鄂訊南軍趙恒惕之前隊已抵距岳州上游三十里之某地（十五日下午五鐘） 
　　北京電湘訊南軍又有攻岳意滇桂各軍均赴長沙預備前進 
（十六日下午五鐘） 
　　北京電電阻湘張北上責成會合各軍相機規復（十六日下午四鐘） 
　　北京電參陸處召奉直蘇三督來京曹以軍務不能分身李以病辭現張復電准來因又轉約兩督一請其遴員暫代一懇力疾北上（十六日下午四鐘） 
　　北京電奉張前兩日允來京一行 
頃復電又不能來（十六日下午五鐘） 
　　北京電長沙失陷李范所部與第七師傷亡與逃散甚多張敬堯在岳收集潰兵雖稱有兩萬餘恐難復振（十五日下午一鐘） 
　　北京電湘張咸電願赴京不復就湘督事（十六日下午五鐘） 
　　北京電吳光新自寗抵漢電京辭檢閱使（十六日下午五鐘） 
　　北京電王占元電株州湘潭長沙失陷後已有潰兵入境除飭屬收械給資遣回外並電豫魯各督堵截（十五日下午一鐘） 
　　北京電范國璋電所部行抵易家灣適張敬湯兵艦率衆下駛我軍亦爲摇動現尚有四營不知下落安武軍已於十日回皖田樹勛十日受重傷神經痴顚亦已回皖 
（十五日下午一鐘） 
　　北京電馮玉祥電湘西總指揮部已成立又電南軍謀攻常桃戰事在卽新化益陽土匪蜂起王使朱旅所部多湘籍職部祗一旅何能支持請就近飭八師苗團速援常桃（十五日下午一鐘） 
　　北京電鄂王電辭巡閱稱鄂無餘力顧湘况有經略又派檢閱自足負責（十五日下午五鐘） 
　　北京電湘訊田樹勳受傷回皖醫治（十五日下午五鐘） 
　　天津電保定軍事會議决不以吳軍參預湘事又參陸處會議令滬魯鄂各兵工廠日增械三份之一 
　　天津電曹銳出署養疴 
（十六日下午十一鐘） 
　　北京電新衆員王宗元提出查辦魯屈案已列明日議程聞浙籍議員亦主查辦浙齊（十六日下午四鐘） 
　　天津電北洋營務處原爲警廳兼職現經議會决歸天津鎭守使趙玉珂兼充（十六日下午十一鐘） 
　　天津電新募西北軍千名今晨由泰安過津赴宣化（十六日下午十一鐘） 
　　北京電顧維鈞電土約監督財政軍政擴充領事裁判與我主張相反未便簽字閣議因决定拒簽 
　　北京電丹國領事業夫金尼由伊庫斯克取道奉天回國述伊城激黨首領言人數一萬另募華兵八百韓人三十餘分子複雜 
（十六日下午四鐘） 
　　北京電日本沿中東路線分駐憲兵由外部函日使速撤未得復頃派員訪小幡質問答須調查再復惟近來北滿各處中警不能維治安中國軍民對日時有不當行動亦請注意（十五日下午五鐘） 
　　香港電岑因唐繼堯通電自請廢督昨特覆電謂同袍異心有此取巧改圖藉遂倒熊計畫輿論弗直望速解蜀紛圖西南團結 
　　香港電軍府昨覆薩電以梗阻湘事歸罪張敬堯要求速撤 
　　香港電日人本多洪太郎聞奉日政府特命來粤昨抵省軍府備極欵待（十六日下午四鐘） 
　　香港電成桄軍已盡遣散 
　　香港電賚熊總裁印委員周問余明日繞滬赴川惟劉總裁印因劉與唐一致行動將作罷（十六日下午四鐘） 
　　杭州電齊耀珊定篠午快車去浙（十六日下午十鐘） 
[公電]  
　　林修梅辭軍府湘代表及收朿司令部電各報館均鑒天禍中國權奸竊柄國會解散元首見逐修梅迫於大義勉於六年九月率部移衡與前零陵鎭守使劉公建藩宣布湘南自主誓師護法北庭不自悔禍猶復傾兵南下以圖一逞湘省一隅遂爲戰場然湘人士誓爲正義而戰無論如何犧牲亦所不惜當時程總司令潛趙師長恒惕亦先後抵衡共同禦敵鏖戰四十餘日遂克長沙繼收岳陽孰意軍事稍利而前此不知有護法二字者至此亦習然以起而護法精神乃墜敗於無形之中軍人則言戰言利主張互異政客則聯直聯皖意見紛歧是以北師再犯而岳陽失陷長衡亦因之不保攸醴之役劉公建藩死焉自是以後湘軍退守郴桂幾難自存凡我護法同志正宜惕厲修省共圖挽救乃因北庭議和奸謀一倡而熱心權利之徒復乘機而入如去夏程司令潛去郴一事孰是孰非爲功爲罪至今國人猶引爲疑恨馴至禍端一開西南内部羣起效尤自相殘攻訐之舉層見不鮮事實俱在豈庸諱言修梅鋒鏑餘生體氣夙弱値此糾紛渾濁之際救濟乏術負咎滋多爰於今春赴粤就醫愈三閱月前月北軍吳佩孚撤防問題發生湘軍各將領復促修梅返湘備戰律以患難與共之義責何敢辭當即决計返湘適接譚督銑電囑修梅暫行留粤並改派修梅爲粤軍政府湘代表等語竊近來軍政府總裁各國會議員已多數離粤一審當道措施無不與護法本旨背道而馳回思往事言之痛心且修梅介胄之夫坐論得失夙所未諳除將代表函請岑裁轉知譚督另委賢員擔任外所有湘南護法軍第二縱隊司令部即行從事收束解甲歸田還我初服倘天心有悔禍之日國人有目覺之時俾修梅得與一般人民安業田里實感諸公之賜臨去陳詞諸維諒察林修梅叩删代印 
世界路透電 
[英法兩揆之議會]  
　　十五日巴黎電英相喬治法總理米勒蘭前在福爾克斯通會議告終時曾商定兩總揆應在斯巴大會函會之前再行會商兹悉於六月二十一日在波洛業須爾美爾地方晤談惟英首相尚未切實贊成該日期英法閣員已定期七月二日在北京開斯巴大會前之談話會 
　　十四日倫敦電首相喬河今日在下院答覆質問謂德國新政府尚未組成斯巴大會開會日期尚未確定大約乃在七月初云 
[國際聯盟與波斯]  
　　十四日倫敦電聞今日國際聯盟行政會討論波斯抗議過激軍侵入境内事未有一致之决議今爲波斯代表與聯盟會餘員之完全協和越見允由波斯與法國代表在秘書長特魯芒爵士之前另開會議據當局宣稱星期三日晨間國際聯盟行政會將在聖哲母宫開正式會議討論波斯問題及西比利亞戰俘回國問題波斯外交大臣將遵照聯盟約章暫以會員資格列席 
[俄波戰事記]  
　　十三日華沙電今日此間發表公報云波蘭軍在特維拉河與比里西拉河上游之間追擊敗退之敵軍今確悉過激軍先鋒隊乃由德國軍統帶過激軍現向波洛克方面退走沿路毁路拆橋並焚燬村莊 
　　十四日華沙電今日此間發表公報云波蘭軍遵主將命令開始委棄基夫先將尼泊河上之議橋拆燬現方依序退走敵軍攻擊波蘭軍後衛負重創敗退 
　　十四日華沙電公報云敵軍圖破波里西亞之波蘭軍陣線不果過激軍千人渡過尼泊河者大受懲創餘生者僅二百人希圖逃回復溺斃多人波蘭軍依守計畫在烏克蘭繼續退走秩序極佳 
　　十三日倫敦電觀察報得悉波蘭軍因過激軍前進將裁斷波蘭軍之退路故已委棄基夫過激軍已截斷柯羅斯丹至基夫鐵路此爲波蘭軍西面之主要交通線過激軍已佔據基夫西南之波斯土夫鎭此爲該區之主要鐵路交义點 
　　十四日倫敦電過激黨無線電稱波蘭軍委棄基夫之前曾毁城中主要點天主教堂車站及自來水池均在内 
　　十四日倫敦電波斯外交大臣菲羅士氏語路透訪員謂俄國時局甚爲嚴重過激軍已在里希附近續進過激黨且在土耳其斯坦組織大軍謀攻波斯與阿富汗波斯政府迄今未加抵抗以免流血又謂彼意協約國應取嚴峻態度對付俄羅斯而不倚恃武力挽救時局 
[意國與過激黨]  
　　十二日羅馬電克里摩拉與米國之路工罷工反對輪運軍火接濟波蘭特萊斯特地方今日有劇烈之羣衆示威運動反對派兵至阿爾巴尼亞示威諸曾用手槍且抛擲炸彈軍官一員兵士二人受重傷旋經軍隊恢復秩序 
　　十二日羅馬電伊波加報探悉阿爾巴尼亞叛黨攻擊伐洛拉用所奪意軍之砲轟擊意軍反攻敗敵殺死二百人 
[德國之新内閣]  
　　十二日柏林電總統委託穆勒博士組織新内閣博士昨與獨立社會黨領袖克里斯平氏會商國會前女議員三十六人新國會減爲二十二人 
　　十三日柏林電穆勒博士今日午後報告總報謂未能組成内閣總統即召見民黨領袖辛慈氏 
　　十四日柏林電民黨領袖辛慈氏報告總統謂因多數社會黨不肯加入民黨之混合内閣故彼不能組成内閣 
　　十四日柏林電中央黨領袖特里姆彭氏巴允組織新内閣 
[奥國之輿論]  
　　十五日巴黎電奥國一般輿論對於奥國政局以爲現政府繼續留職但不可仍固執爲人非難之聯合契約今日總理任勒博士說明社會民治黨欲打銷聯合一說之不確謂基督教與大日耳曼黨有所協定致釀成現内閣之風潮總理向奥國勞動家聲明謂政府目的决不欲以中級社會成立迪克推多制决不容任何階級壓抑勞工社會須使奥國工黨能保障其權利並維持其在民國政府所應有之地位 
[土國之擾亂]  
　　十四日君士坦丁電地方擾亂及生活價昻已引起人民之怨望及各政黨之齟齬外間或傳某方面將隂謀推倒政府希臘哨兵一隊在亞德里亞諾泊爾附近渡過瑪里柴河爲土兵逐退土兵且佔據西岸之地點一處雙方死傷之數未詳 
　　十二日君士担丁電藍格爾將軍對過激軍所取之攻勢已逹佔據米里土渡爾第一目的俘敵兵五千人獲砲二十七尊又武裝火車五輛藍所部之兵死傷五百人 
[美國之勞工會]  
　　十一日芒特萊爾電美國勞工聯合會會長戈泊士氏今日在此間大會演說之際詆斥共和黨大會採納之黨綱關於勞工之部分如關係公共公利便之鐵路及電報罷工應由裁判所解决之類此與美國鐵路律所規定者相同 
[美國共和黨與哈定]  
　　十二日芝加哥電前倭哈窪州總督韋立思氏提議舉哈定氏爲共和黨候選總統時謂當此過激主義與無政府主義挾其氣熖侵入美國之際唯哈定氏能保全美國制度云 
　　十三日倫敦電美國共和黨之選出哈定氏爲候選總統乃幕後一種讓步選擇之結果哈定氏父爲鄉鎭醫士母係荷蘭産哈定幼時自操工作謀敎育費曾在倭海窪州中央學校肄業三年得畢業證書一八九一年與克林女士結婚哈定精於印刷術爲倭海窪明星報館主及充某銀行與若干工廠之董事自一九零四年至一九零六年爲倭海窪州副總督一九一四年得十萬餘粟之推舉爲參議員現充參議員外交股員會會員哈定雖服從黨綱但自己並不固執任何政策聞最主張保護美國而不干涉外事 
[美國共和黨之預計]  
　　十二日芝加哥電共和黨領袖現已預計共和黨之贊成國際聯盟與十一月間選舉總統時共和黨之獲勝機會有何影響現聲明共和黨主張國際聯合會俾於和平將决裂時立即召集國際會議共和黨自信此種會議美國不妨參與而不致損及其國家之獨立或牽入於是非未能判别之紛爭漩渦中 
[世界之麥]  
　　十二日倫敦電每日電報農務訪員電稱一九二一年歐洲將缺乏麵包之預料不符事實近今美國及加拿大傳來之消息已較一月前爲佳彼信一九二一年美國輸出之小麥其數可舉近今數年相埒又謂英奥比三國及埃及冬季所種之小麥收成希望漸佳印度或亦有餘麥輸出 
[各國近事記]  
　　十五日倫敦電泰晤士報得悉克拉新氏通告英政府謂勞農政府不承認前俄國數政府所負之債務如協約國迫令承認則勞農政府須要求實踐俄國與協約國所訂各約俄國佔領君士坦丁亦爲其一 
　　十一日華盛頓電財政部現議發行五釐七毫半及六釐起息之債劵其美金洋四萬萬元 
　　十一日孟買電貿易風已發 
　　十四日倫敦電莫斯科革命消息此間不信以爲眞前嘗屢有此種消息後均證明全無根據巴黎政界未悉此事但稱自六月十一日至今法國無線電迼所接莫斯科之無線電報文句皆不可解 
[埃及首相之暗殺]  
　　十二日開羅電今晨有人以炸彈圖害埃及首相不果首相語路透訪員謂被乘摩托車至邸之際忽有炸彈轟然爆炸傷及駕車者並路人二兇手爲一警察所追旋匿於某屋卒被拘獲首相微覺震驚但仍照常辦公據謂被之脫險實賴天佑 
[德日之將來]  
　　十一日柏林電新任駐日德國代使索爾夫博士啓程之前語客謂彼信必能與日本訂甚有益之邦交山東今旣已不屬德德國不復有與日本相抵觸之利益云 
與博士同行者有德教士七人商家若干人 
[太平洋路透電]  
　　十五日海參崴電沃木斯克電稱審訊前柯爾恰克閣員案現已終結判定死罪者四人餘十六人定五年至十年之監禁罪受判者已上書列寗與特羅斯夫申辯謂嘗勉力阻止進化的計畫並將罪　歸　軍事當道沃木斯克政府現展緩判斷之執行以待調查駐海參崴之莫斯科政府代表接到波蘭陣地俄軍司令白細爾洛夫將軍來電略謂波蘭軍取攻勢俄國受危請各軍官屏除其政治上異見慨然投入紅軍効力俾免後人斥爲不知衛國之奸徒 
　　十四日哈爾濱電中東鐵路總理發表示文謂自六月十六日起凡至長春及長春以外之運費僅收金盧布及銀幣由鐵路官員規定兌率他處之運費仍照舊章以俄紙幣對搭交付 
　　十六日北京電昨日閣議决議中國不簽對土和約因中國並未對土宣戰且因土約載有讓與權利繼續有效之條欵與中國擬廢除治外法權之政策不相適合 
國内要聞 
[日本答覆魯案回文如是]  
　　駁覆吾國之兩理由 
　　　認撤兵與山東問題爲一事 
　　山東問題自經我國備文答覆後日本方面迭次提出閣議討論辦法結果遂訓電駐京日使對我再發通告致其不滿之意小幡公使奉電後當即備具正式公文於昨日下午四時携至久交部謁見陳次長寒暄數語隨將原文面遞内容大意約分兩段第一段以中國此次拒絶交涉所根據之理由有二（一）對德和約未經簽字（二）國民反對直接交涉查和約中關於德人在山東權利已明定移轉於日本日本希望與中國開議者純係依據和約並非出於自動現和約經過三國批准完全發生效力中國曾經簽字與否絶無關係故對於所持未簽之理由實有不能了解之處至國民反對直接交涉係中國内部之事日本方面不便過問此其一也第二段則謂此次中國覆文内請撤回膠濟沿線守備隊並以此事另屬一問題應各自解决等語查膠濟撤兵與山東問題本爲一事和約中固已聯帶規定各國早經公認無待煩言按照和約所定關於膠濟鐵路守備事宜應由中國聘用日人爲顧問訓練警備隊俟其成立之後日本自當實行撤兵由中國警備隊接防現時國方面對於此事究竟已否籌備是否决行日本固惟中國之命是聽也以上爲日使携來原文之大意陳次長閱後聲稱容即轉呈政府請示辦理小幡公使旋即辭去 
[無法收拾之湘局]  
　　長沙最近消息十二日午後南軍司令趙恒惕率混成第一旅占領長沙北軍全部退往岳州聞張敬堯抵岳即有一文電大意請敬堯爲息事寗人起見率隊來岳不日北上如須訓令卽請電逹云云續有一覃電謂奉到電令僅予褫職深感曲全現在岳收容已集合二萬尚可一戰嘗圖報稱云云張此次退出長沙後原擬來京而陳引咎自得褫職留任責成規復之令遂不能北來惟在湘軍隊前旣不受調遣以致僨事則此後欲實行督率軍隊以圖規復亦極感困難故大有進退維谷之勢外傳張敬湯被其部下所殺而張氏部下毛思與張繼忠亦均陣亡未知確實張平日領餉係按兵士十萬人計算其實所部不過四萬人此次湘亂發生張屢電乞援中央以爲所部旣有十萬之衆儘足分佈有餘大可不必派兵赴援不料其冒報兵額貽誤戎機也日前政府對於此事亦略有所聞特派童煥文等赴湘名爲調查戰况其實奉有密命暗查湘軍數目張聞中央使者來大爲震懼加以以南軍進逼軍無鬭志遂於十一日棄城而遁軍署由餘兵放火焚燒各項册籍皆付一 
 
 
 

Page 7

 
 
炬使冒領兵餉之罪無從稽考焉 
　　前夕國務院分電張敬堯張宗昌李奎元范國璋四處略謂譚延闓糜爛湘局違反衡州協定條件實屬意存破壞張敬堯督師無狀節節退縮失地喪師咎有應得奉元首令褫奪軍民各職毋許離防責成恢復失地務各振所部會同前進以續前愆軍法俱在毋得再蹈前轍致干未便惟據某方面消息謂暫編陸軍第一師師長張宗昌因長沙失守湘防軍務重要急待商量辦法故於日昨微服來京下車後即赴靳宅談約兩小時之久聞其所議者爲湘戰失敗之原因及將來維持之辦法一俟得有頭緒即日回湘至若湘西鎭守使馮玉祥前嘗以力保湘西自任昨忽有電到京略謂省垣失陷各地土匪乘機四起大德仁化益陽等處同時吃緊迫請速籌餉械援軍以維現狀迫切待命云云駐湘安武軍十營因陳德修回皖分紥湘東長沙兩地此次湘戰該軍不但觀望不前且有擾亂等事兹聞皖督倪嗣冲昨日來電略謂已派陳德修即日往湘督戰請速撥餉項未知果能一戰否也 
　　政府因湘事昨日任命兩使除明令外并由國務院致電王占元關於防務事宜令其嚴密戒備大意謂湘鄂兩省交界地點　請執事派兵協防不使南軍笛行逾越至恢復長沙辦法並請與吳光新檢閱使隨時接洽妥爲佈置云云聞王占元接奉命令後已電政府略謂湖南始置經略使復設檢閱使無再設巡閱使之必要且湘事已爲張敬堯弄到不可維持之境占元縱然萬能亦難收拾占元維持鄂局已覺力疲湘事實不敢兼顧特請收回成命政府已覆電慰留矣湖南檢閱使吳光新出京後前晚抵寗昨接南京電吳於本日（十四）上午起程赴漢並帶同陳復初等隨員十餘人關於發放湘中軍隊餉項等事已準備略有頭緒云云 
張敬堯所部潰兵多已竄至鄂境聞鄂督王占元昨日連來三電其一略謂據漢口電局報告長沙電線中斷張部潰軍約二三千人要求掛車擬令交納軍械酌予遣散當否請乞示遵其二略謂湘省潰軍間有來鄂均一律檢查勒令交出軍械後發給護照方准入境並分電直豫魯各省一律照辦其三略謂湘亂影響鄂境已密飭水陸各軍警實力防範無論何方軍隊闖入一律嚴行檢查惟同時張敬堯自岳州來電謂刻止收拾潰兵希復原狀乃鄂督對於湘省潰兵一律責令卸除武裝實屬影響兵力請轉飭將湘軍收撫交還堯部云云是亦一小枝節也 
　　昨日交團方面得訊謂廣州軍政府自得譚延闓佔領長沙捷電之後當即召集會議决定取消唐繼堯總裁職務而以譚延闓升任並任馬濟爲湖南督軍 
[長沙失守情形之别報]  
　　北京益世報載昨有某西人於十二午前離長沙來京述湘戰情形云湖南戰事實起於各守防地四字當前月二十五吳佩孚召集譚延闓代表蕭光禮張敬堯代表吳新田訂結約定條件九項第一項規定各守防地所謂各守防地者吳佩孚所守祁耒攸衡撤去後卽作爲緩衝地帶譚張皆不許派定軍隊入此區域也乃張敬堯派員新田軍收接此區域故譚延闓亦派兵佔領此區域於是戰事遂作迨祁耒旣被譚佔於是張敬堯即派兩支隊圖驅南軍以田樹勳爲右司令吳新田爲左司令與南軍戰於寳慶祁耒一帶田樹勳軍後方爲某軍所牽制遂以失敗吳新田亦退於是衡陽衡州相繼失陷迨本月六日張敬堯派三支隊返攻衡山爲趙恒惕軍之廣西兵由山麓中竄出於是張軍大亂紛紛潰走實因兵士携帶物品太重故無戰鬭之志衡山至湘潭間沿路溝渠之中皆是槍枝子彈有一已死之兵身上所携大洋一百五元子彈二百枚卽可見兵丁有錢也八日夜間衡山南軍復進至湘潭劉家舗朱亭鎭之線約一千五百名其時在湘鄉之辮子兵突然變動張敬湯軍聞之亦亂於是八日之夜三個支隊之官長被殺者計營長五名連長二十八名排長死者不計其數然南軍尚距湘潭四十里也十日午前至十一日早晨皇土嶺泗汾舗兩軍確有戰事係湘東之軍隊與南軍李部宣戰甚爲猛烈但張敬堯之軍隊並未參加戰鬭十一日下午省城某軍將張督軍之箱子二十三個滿裝金銀言明如將南軍打退即以此金銀作犒賞乃因前敵潰兵回省太多於是不及戰爭即將此箱强制支配省城遂亂是時軍衣槍刺滿街四散十一日夜間張敬堯知部下紛亂遂由某國人陪同退去長沙其衛隊營以次出城時督署火起無人救援城内居民鬼哭神號慘不忍聞李代理督軍尚在長沙其時南軍已佔領湘潭長沙附近尚無南軍蹤跡此次戰爭不能認爲南軍戰勝乃爲張敬堯兵變之結果也余十二晨離長沙時火尚未熄聞李奎元部下亦有退出長沙者以後情形卽無從知悉矣余經武岳鐵路間即有許多潰兵脫去軍衣充作人民乘車頗多武昌車站已派重兵嚴行檢查又聞日本古河洋行執事某頗像敬湯爲湘潭軍士所擊斃但是時南軍尚未至湘潭或非南軍所擊斃也 
　　據某方面調查長沙失守情形大略如下（一）南軍攻陷湘譚湘鄉後即向長沙進兵其兵力約在兩師左右開抵長沙城下僅開放數槍雙方並未發生戰爭城内即有北軍舉火張敬堯見勢不佳遂携其妻妾金銀細軟逃往岳州而長沙城中所受損失則一言難盡最奇者南軍來攻長沙李奎元竟按兵不動南軍進城時李軍亦未迎戰（一）張氏督湘以來虐政百出湘民痛恨入骨即張之部下走卒亦莫不深恨張氏弟兄之跋扈此次南軍進長沙城後張敬堯之四弟敬湯被一馬弁用手槍擊斃此外如張之義子張繼忠及毛思忠均被南軍擊斃（一）張敬堯由長沙逃至岳州卽將殘兵整理據交通機關所得電訊刻下張軍僅有三四千人田樹勳刻下究在何處尚無下落總之張敬堯確已到不堪收拾之地步矣 
[湘戰中之和議聲]  
　　南北和議自湘亂發生以後難免不受其影響而各方之促和聲浪仍愈唱愈高據公府消息當局迭次接見各方面呈請促和代表其中要請最力者首推鄂湘兩督代表及某政團代表劉某李某他如各省議會代表國會代表亦均詳爲陳述咸以再不速和大局實難設想南北戰爭又將因湘亂而開端請總統力爲維持惟聞中央之意對於湘事僅認爲局部之爭和議進行自不爲之妨礙祗以西南意見不能一致致和會未能開議近更以長沙陷落岑陸一派更占勢力則和會今後進行之途徑自不能取準於滇系亦當與岑陸接洽故此後和議之趨勢敬西南終不能自相握手當分途接洽而爲局部之謀和可决也中央近所接之促和電如張敬堯田中玉屈映光徐樹錚張廣建等五光十色無一不有此外又有仲裁機關復活之說江蘇督軍李秀山昨來要電謂湘戰緊急現謀和空氣日濃請即乘機進行必得圓滿結果否則時機一逝接近殊難云云聞某團首領主張暫由調人分往滬寗並預定宗旨爲首將法律意見切實疏通意蓋仍欲以南京爲中心也 
[三督與内閣問題]  
　　昨聞李純致電參謀總長略云兩次電召敬悉奈純足患濕氣不良於行不得已已派參謀長何恩溥入京諸事希接洽是荷文保定曹錕電覆張參謀總長云錕以防務緊要不能分身如有要事請見示俾可派代表來京但電中未言派何人爲代表也昨晤公府某要人言東海並無命三督來京之意因張懷芝再四請於東海謂時局紛糾必須設一轉圍之法以懷芝愚見莫如請三督來京與合肥見一面便可完全諒解東海曾言果能來京則甚好云云於是張遂拍電現在湖南問題形勢已變更無請三督入京之必要矣 
　　自長沙沙守後頗有人主張組織强有力内閣以便實行討伐者但聞東海極不謂然故則事當難見諸實行至近日盛傳靳氏銷假之說據靳氏左右云此語不遇爲各方面之希望靳本人并無此意前日元首所發還之辭呈尚未收回可見其去志甚爲堅决云云又一消息日内政府以長沙陷落急應設法力隱規復因之有擬擁合肥上臺以組織强有力内閣之的外間傳說有謂伍孫唐日前致函某要人懇托代勸合肥出山組織一完全人才内閣其說雖尚未徴實但此項運動聞尚在進行惟合肥自身以爲時局如此紛擾雅不欲登迼首當其衝故當軸之意仍擬依順大多數之趨向側重於留靳之一途 
[美克使對於中國之觀察]  
　　上星期六晚北華美國協會假六國館店公讌美使克蘭先由交通部顧問貝克致歡迎詞克公使致答詞略謂中國對於世界之關係今已變遷其地位較四十年前鞏固往日世人可任意加以攻擊惟此種情形已成往跡現在不復容任何政府妨害中國之完全汚玷其官僚或毒害其人民今夕吾人會集於此可爲世界最昌盛民族之代表吾民以才力資本之協作致吾國今日之隆盛中國人民爲世界最勤而獲酬最微之民族吾人必助之輕其負擔中國商界社會上均有絶大之發展機會吾人經營古巴及菲立賓之成績已獲世界之稱許故吾人對於中國當爲同様之協助而尤宣注意於醫學界排除山谷之瘴氣當較以嗎啡注射華人獲益爲多吾人更可助華人改良河運如能修渡黃河將爲美人增莫大之光榮世人祝頌恒曰願汝壽而昌美國刻已臻昌盛惟當求長壽秘訣於中國世界實大有須於中國人之盡力若令中國不能循此道以求安全而迫其採用武力主義是爲最大之罪惡蓋雖有好和平之國民苟受外界壓迫過度亦必流於採用武力主義凡民族之陷於此境甚難拯援美國在世界歷只中以勇於服務著聞服務蓋美人之口頭禪吾美人無論居於何地須持慷慨服務之精神以保存其國家歷來之令名斷不能棄此精神而毁其令名吾人當在此世繼續効力於此偉大之古國云 
[南軍入長後之鄂聞]  
　　湘中自吳師撤防後南軍出其迅雷不及掩耳之手段連陷衝寳攸祁而湘西之列慶新化亦相繼淪陷說者謂主客軍意見紛歧攻守不力所致其實主因尚不祗此蓋吳師北還時謡諑紛紛張敬堯恐其襲擊長岳悉以精銳集中湘垣以爲以備防線力薄吳自堂又在蚌未歸故譚趙得逞至南軍進攻計劃原爲三路並進正面衝陽左翼寳慶右翼攸祁而以正面之聲勢爲最大湘督亦以頸旅扼湘南通電中央乞援詎譚以聲東擊西之法頓大軍於衝嶽别道勁旅襲寳慶吳新田衆寡懸殊而湘南又援應不及漸次退敗湘東方面震於西南兩路敗耗株州又不守矣張敬堯自衡株失利異常憤怒傾其自衛之師應戰長沙即命李奎元護理城内秩序頗不易維持居民杯弓蛇影紛紛逃避即在職之湘兩道尹王壽權·警處長劉子仁等·均潛逃到漢李奎元亦於十日離長沙十一日抵漢（往生成里）日日午後三時長沙卽行失守蓋南軍三路銜接一氣北軍悉在包圍之中前軍奪氣長沙爲空其失陷固在人意計中湘督亦知不保已於前日將軍械等悉數由武長車運至武漢以免資敵臨去之時又將軍省兩署焚去南軍於十二日晨刻始入長沙維持秩序而此一夜之情形雖未有礁聞然亦可以想見矣刻張敬堯已退至岳州敗亡士卒亦紛紛向武漢奔逃王子春督軍已令蒲圻寇旅新堤盧旅加意堵截如有逃兵入境即令解除武裝設法給餉遣歸武漢方面刻亦戒嚴市面影響亦非淺鮮中央刻命王督爲兩湖巡閱使意欲令王規復長沙惟王尚未表示意見云 
[湘事與南北戰局之關係（平）]  
　　湘戰旣起南軍着着勝利衡山寳慶次第克復長沙指日可下蓋湘人苦北軍苛虐久矣重以湘軍數萬餉糈不繼饑寒所驅適遇吳師撤防之機會乃奮死决鬭思排張敬堯而去之故其進攻甚爲猛烈趙恒惕以一旅之衆轉戰無前敵軍雖衆如入無人之境現張敬堯以困守長沙無人援助有將委棄他往之說張宗昌又宣布中立情勢益孤湘局必全復於南軍之　矣然於此有一疑問者長沙克復之後能保北軍之不反攻乎邊防軍果大舉南下者將何以待之乎南方亦派兵助譚豈非湘事復爲南北戰釁重開之導火線乎夫和會之所以成立實因南北兩方情見勢絀兩無戰鬭之力不得已而出於和今南北情勢比前更爲不如將果何恃而戰試細密觀察今日南北所爭者祗此湖南一地盤且認爲局部問題而盡歸罪於張敬堯之一身以爲與和議初無關係在直系計畫卽割讓湘省於南方亦未必十分反對以不願久爲皖系所踞也而皖系之意與其落於吳佩孚之手以增曹錕之勢力無寗還之湘人則湘局之解决由湘入自了之固亦爲南方之機會也且逆料邊防軍果卽南下亦有直系各督爲之梗而東海又不肯下討伐令皖系固亦無可如何耳吾謂今日岑春煊之注全力於湘猶唐蓂賡之注全力於川始終欲鞏固三省地盤此外舉非所問若謂南方之有意主戰欲貫澈護法目的者實未知眞相者也大約湘事旣定即可爲局部搆和現廣州軍府已另派温宗堯爲議和總代表而滬上之唐紹儀依然行使職權將來一則代表粤桂湘一則代表川滇黔此亦爲意中事或疑桂旣得湘慾望未必遂滿或將别有動作西南内部必再起戰端其說似也然桂之聯直滇之聯皖各爲一致之行動直皖互相牽制未敢發難則桂滇亦决不致有事况桂有陳烔明之耽視其旁而滇亦有顧品珍之爲桂系利用現陳已秣馬厲兵以待後命而廣州軍府亦以雲南督軍餌顧使準備回滇是則滇桂兩方皆有内顧之憂安有餘暇以謀對外耶 
[浙議會彈劾後之齊省長]  
　　省議會此次劾齊省長案業於十四日大會三讀通過兹錄電文如下「其一」北京大總統國務院内務部鈞鑒浙江省長齊耀珊到任以來政治腐敗逹於極點種種違法罄竹難書舉其大者約有六端（一）張用私親（二）尅扣警餉（三）視交代（四）破壞預算（五）侵越職權（六）寵任劣員以上六端該省長齊耀珊之違法行爲殊難曲爲之寡本會依法提出彈劾案今日已全體一致可决三讀通過除詳情另行正式咨呈内務部外謹先電聞浙江省議會叩鹽印「其二」北京汪伯唐先生轉同鄉諸老鑒彈劾齊耀珊案昨完全通過特聞許祖謙等叩删現悉齊省長去志已决署中自昨日起將所有行裝一律結束停當隨行有警備隊副官長李襄鄰諸人現俱預備起程聞省長迫不及待昨已電交通部派撥車輛擬明後日即行北上日内已謝不見客并聞實業廳雲廳長因被議會質問亦已向省公署提出辭職書並電致農商部呈請辭職 
　　浙江各縣知事大都彼此互調新挿足其中者頗少竟有聽鼓數年從未得一差委者自省議會彈劾省長齊耀珊案通過後一般候補知事紛紛集議擬列舉互調各縣知長興王吉檀調杭縣富陽惲福鈞調海寗臨海莊綸儀調富陽昌化汪東寳調餘杭吳興王國鐸調嘉興金華賀祖蔚調嘉善海鹽姜若調鄞縣江山王毓芳調海鹽雲和陳協恭調江山南田吕耀鈐調諸曁臨安趙成鳳調慈谿遂昌程蔭縠調臨安德清吳翯臯調吳興餘杭吳蘭孫調德清桐鄉余大鈞調紹興嘉善牛蔭麘調嵊縣東陽胡遠芬調天台海鹽孫熙鼎調永嘉紹興王嘉曾調義烏海寗汪瑩調永嘉天台羅慶昌調臨海縉雲歐陽忠浩調温嶺等呈訴内務部查辦 
　　杭總商會昨（十五）爲齊省長去留問題集各會董會議僉以齊氏電請辭職去志旣堅即言挽留亦屬無濟職務重要應請速派賢員接代 
[蘇議會彈劾齊省長案]  
　　蘇議會提出彈劾江蘇省長齊耀琳　於昨日開會討論已詳前報兹將張福增等提案錄下江蘇自省長齊耀琳任職以來吏治之腐敗財政之紊亂爲從來所未有不肖之徒夤　輻輳罔利虐民爲虎作倀　境怨讟呼籲無門本會爲民喉舌義難緘默前後數年議决咨請查辦之案無慮數十起實欲借此小懲爲彼大誡而齊耀琳始終徇庇置若罔聞凡僚屬之節經本會指摘者非量予善地卽特加褒奬似此怙惡不悛上下一氣豺狼當道安問狐狸張綱埋輪無庸多讓惟按省議會暫行法第十七條彈劾本省行政長官以認有違法行爲爲限用將齊耀琳違法各點擇要列舉分欵如下而其他營私舞弊種種劣跡姑存而不論（一）違反省議會暫行法查本法第十六條省議會職權第二項議决本省預算及决算及第三十八條省議會之議决省行政長官如不以爲然時應於五日内聲明理由咨交復議如有出席議員三分二以上仍執前議時應依兩條之規定法文簡截無紳縮之餘地而齊耀珊於七年度蘇省地方歳出入預算案復議議决後雖爲形式之公布而於省有營業收入一項擅加說明逕自删除又八年度預算案齊耀琳於五日外咨交復議經本會二次議决依法咨回後其公布令内妄自除外大加註說將本會議决法案任意變更此其違法之行爲一也本法第十六條第六項議决本省財産及營造物之管理方法但法律命令有規定者不在此限是本省財産之管理方法除法令别有規定外惟省議會有議决之權乃本會於七年常會期内議决劃分省欵主管機關咨請公布而齊耀琳以對待屬員對待民呈之面目對待本會旣不咨交復議亦不咨請撤銷反以駁復本會議决法案之權畀之財廳且謂目前辦法不在機關之應否分設而在整理之是否得宜現正詳訂劃一整理規則由本署添設專員詳加稽核云云侵本會議决之權至自製一管理方法又其所之整理規則其性質明明屬諸本法第十六條第一項本省單行條例乃並不依法交議而悍然通令實行迨本届臨時會本會議决咨催齊耀琳竟以本省長體察至再當可無事變更一語答復了案以破壞法律之手段濟紊亂省欵之野心此其違法之行爲二也不寗惟是本法第十六條第五項議决本省財産及營造物之處分查南京貢院基地房屋其大部分均係江蘇省有財産處分之權當然屬之本會前第一届省議會於五年常會期内議决改建市場一案咨由齊耀琳轉資皖省長派員會同本省委員籌議辦法細核議决原案其主旨在改建市房租賃商家而委員等違背法案遽議將某地變賣齊耀琳於委員等所呈辦法並不據案駁斥又不交會議决乃貿然批准照行及經本會二次議决否認又延不公布反謂貢院係蘇皖兩省公産能否由一省省議會單獨議决法文無此規定夫兩省公産當然由兩省省議會依法議决處分法律固未嘗與一省省議會以單獨議决之權然法律亦何嘗與一省行政長官以擅自處分之權且何嘗與一省行政長官以批令變更法案之權藉曰委員即議會一分子然議會議决自有法定之程序本會只予委員以會商之責任並未予委員以决定權限果如所云一省議會法文尚未授以處分兩省共産之權齊耀琳顧能以個人私意授其權於少數委員乎此其違法行爲者三也（未完） 
　　尚有要聞二及地方通信轉入後頁 
雜評一 
[蘇浙兩省會與兩齊（默）]  
　　蘇浙本兄弟之省也蘇浙之長行政者又兄弟也故蘇浙兩省表現之政象無一而非兄弟 
　　蘇浙之省議會亦兄弟之省議會也今因兄弟之省之政治不良而各彈劾兄弟之省行政長故兩省會議員之舉動亦兄弟　　今浙之齊已辭職將怱怱北上矣蘇之齊亦有辭職說矣其果兄弟之兩省長同舍去此兄弟之省乎果皆去矣此後來長兄弟之省者果能改良兄弟之省之行政而賜惠於人　乎此　蘇浙兄弟禍福之關頭不可不注意者也 
 
 
 

Page 8

 
 
國内要聞二 
[南京快信]  
　　齊省長因省議會彈劾案通過又因財廳長問題與某要人意見不洽現决計辭職 
　　東海派李馨來寗促李督入京商時局李仍以病辭近旬日來本省各師旅團長鎭守使軍事機關長官均聯衭來省請示軍事機宜新安武軍統領張文生殷恭先李紹臣楊瑞文等前日離寗昨陳調元楊春普朱熙白寳山趙會鵬馬玉仁等又聯袂來寗似與本省防務有重大關係 
　　省署咨省議會准國務院佳電蘇省各地電話及設立長途話線並無日人包辦與抵借或其他秘密 
　　江蘇警察學會正會長王桂林副會長熊開先評議長劉錫彤副評議長韓汝紳昨（十五）日下午二時到會就職演說二小時之久旋卽撮影散會 
　　李督以陸軍補助教育團監理趙瑞龍在團供職有年資勞卓著兹聞病故特贈喪費五百元遺缺派本署參謀田錦章暫代以維校務 
[杭州快信]  
　　齊省長行李間有出發者行期即在早晚間 
　　財政廳長沈爾昌因齊省長行將去浙昨特呈請病假今日（十六）午車起程赴滬職務由總務科科長陸慶楹暫代省署秘書長李曾麟亦呈請辭職遺缺另委彭彝（省署秘書）接充 
　　省議會今日（十六）下午二時舉行臨時會閉會式 
　　省議會因閉會在卽前昨兩日均開夜會俱因人數不足延會今日（十六）午前又續早會仍一哄而散惟查辦崇德知事孔憲熙案已無形打消 
　　本届省議會臨時會今日閉會議事日程連早夜會在内列入二十七號所决議案無多即六年度决算亦未通過現有議員發起續會簽名者雖已得七十餘人惟一部份議員尚未贊成 
　　駐閩一師撤防事現已磋議停妥聞定本月二十二日起分遣兵艦載運回浙第一批約四千餘人上海原設兵站已派員照料 
　　日來省垣金價逐漸增漲未旬日間相去已七八元今日（十六）葉金每兩售三十八元 
地方通信 
[松江]  
　　私米奉令充公楓站截經之大宗私米經　上兩知事騐明呈報省長後旋於前日奉到省令准將截獲蘇米撥充江寗上海松江三縣平糶之用惟此項私米據上海米商之鑒定尚有少數贛米在内今省令對此贛米並未表示辦法因之松上兩知事復於元日電省請示兹於寒日接到省長復電略云元電覽悉此項米石旣據聲稱全數係由鎭江運滬轉楓其爲購自江北一帶之蘇米無疑自不能因其少數攙有贛米稍涉寛容所請全數充公之處應准照辦（下略） 
　　提倡公共衛生邑紳陸規亮倪汗忱盛競生等鑒於去秋時疫盛行特發起一公共衛生會討論公共衛生事宜現定夏曆五月初五日午後假公共體育場開會演說籌議辦法 
[金山]  
　　朱涇改選會董舞弊案朱涇鎭商會本届改選會董不滿衆意曾由商家王志翔等具呈縣署澈查詎迄今月餘未得結果近日王志翔姚文忠曾廣翔黃雲舟黃少東等特聯名電請省長飭縣澈究其快郵代電稿如下南京齊省長鈞鑒金山朱涇鎭商會本屆改選會董先期由會長林棠開列名單分送陸同春等商號囑令照單票舉被商民駱佩芝當場呌破時以解勘人多未得將單拿獲及選票揭曉當選會董悉與單聞相同内有王文衡一名實年二十九歳實與商會法規定年格不合志翔等以商會爲商界代表　董有調處商事爭議之權乃選舉不出公意復以不商不學之未壯少年虛歳朦選一旦商家有事憑何知識以善爲調處其作用不過以林棠希圖連任膽敢爲此違法舉動曾經志翔等具呈縣署澈查當奉令行朱涇市助理員蔡德繩秉公查覆距今月餘迄未具覆迫不得已爲敢聲叙緣由電乞鈞長准予澈究並飭議署轉行該會趕速重選除分電實業廳長外謹敬電呈 
[蘇州]  
　　童子軍紀念會間門外萃英中學校童子軍創辦已屆一載昨在本校開童子軍一週紀念會蘇州各支部童子軍皆到並請美國人杜君「曾赴歐戰前敵現充蘇州美孚火油行大班校閱評判優劣是日各童子軍操演各種技藝頗爲活潑杜君甚爲嘉許直至傍晚始行散會 
　　醬米業要求加薪之會議蘇城醫米二業夥友近因米薪漲價度日維艱擬公同邀求各店經理普加薪俸先於四月二十三日在醫業公所會議是日到會者百餘人議論不一毫無結果續又印發傳單四月二十七日在元妙觀眞人殿内會議是日僅到數十人亦未議有辦法而散現聞尚在商議第三次會議必逹目的而後已云 
　　定期集議地方經費吳縣温知事前以九年度地方經費預算不敷甚巨特於十二日函邀省議員勸學所長以及學欵處皆藝所二十八市鄉各董事開會集議當經議决先由市鄉公會審查表决再開大會討論兹訂於十九日一時仍在縣署開會公同解决昨已分别函知矣 
　　蘇鄉已發生搶米案縣屬湘城地方前日有米船一艘内載白米二百餘石預備運往上海銷售行至西江口突來鄉民數百人上船搶取一空該米係大豐米行所運行主目覩現狀無法攔阻聞已報告該管警區轉呈縣署核辦矣 
[揚州]  
　　知事報告得雨縣屬四境小麥現已次第收刈專待得雨挿秧十五日晨隂雲四合轉瞬細雨濛濛至日午雨猶未住江都佟知事已將久旱得雨情形報告省署矣 
　　五師議定暑假期揚州第五師範代理校長賈觀　近以暑假在即昨日集合全體敎職員會議放假日期公决於七月十日舉放云 
[南京]  
　　省議員請禁止燒鍋省議員葉理封·龔滌瑕·朱翼雲·朱祥紱·宋銘勳·章紀綱·朱世瑾·錢鼎奎·金其源·張福增·屠宜厚·錢銘銓·周泉·孫儆·王發蒙·屈嗣堂·等呈省公署請求禁止燒鍋文云今歳入春以來米價騰貴半係奸商私運出洋以致釀成米荒近更漲至每擔十二元有零且查本省各屬存米無多來日方長危險殊甚而其重要之點尤以各酒坊釀酒之米爲鉅當此青黃不接米貴如珠民食恐有不繼何堪再用於消耗之酒應請省長俯念民食爲艱援照向例飛飭各縣一律禁止燒鍋以維民命云 
　　高師敎授服務農界之種種南京高等師範農業專修科各教授於教科之外輒復實地研究冀將農業上重要問題逐一解决以貢獻於農界上海麵粉公會曾由榮宗敬君提議年撥六千元商請南京高師代　小麥試騐總塲專爲改良小麥之用聞南京高師深表贊成已由農科推定原頌周教授全力擔任此事并由各教授分類相助將來試騐成功定能爲麫粉界開一新紀元也又實業廳長張軼歐以本省各處禾棉發生蟲害而青浦及浦東南滙等處受害尤甚商諸南商農科鄒秉文主任委託昆蟲學教授張巨伯君前往調查實况以便研究防禦方法張君以農業敎授爲農界服務自屬應盡義務業已允本月十三日率農科三年級生鄒鍾琳同往將來此舉定當造福農界不淺云 
　　青年會之衞生講演會南京基督教青年會因每逢夏令疾疫發生民間之無辜慘死者大抵由於飲食起居不愼所致特請中西知名醫士講演衛生常識藉以喚起多數人民之注意日前下午三時在該會開始講演由中醫士隨翰央首先演說引論内經聖人不治已病治未病之說以解釋防疫二字之義次南京醫藥聯合會會員郭受天演說防疫方法計分十二節目（一）清街巷以除不潔（二）除穢物以免蔓延（三）嚴消毒以絶病機（四）開窗牖以通空氣（五）藉芳香以避穢惡（六）驅蚊蠅以防傳染（七）愼風寒以防感冒（八）節飲食以淨腸胃（九）寡思慮以養心神（十）戒色慾以保眞藏（十一）均勞逸以維體力（十二）戒烟酒以健腦筋言多中肯且極詳盡復次中醫士楊復初演說論列内經上古通天論四氣調神論諸篇又次中西醫學會會長趙士法演講夏令食慾不進之故略謂夏令人之食慾銳減實爲生理組織上一大變化人目之爲體力上之退化殊不盡然蓋冬季氣候嚴寒寒氣足以吸收吾人之體温而吾人内部心臟諸系爲抵抗嚴寒計復須增進吾人之體温以故胃之消化力特强夏季外熱已甚吾人體温又復供過於求所以食慾銳減也末由鼓樓醫院馬林醫士演說不潔之害並希望興辦自來水建築公園爲南京士女謀幸福云云聞青年會現已决定自天中節晚間起舉行衛生游行大會紥成蒼蠅燈蚊子燈老鼠燈數十種分段游行並用幻燈講演俾市民知所警懼其熱心可佩也 
[嘉興]  
　　分派平糶經費嘉邑平糶事宜業由各區推定董事編查貧戶姓氏填給執照定於隂曆五月二十六日開糶所有平糶經費已由官廳撥發元二兩年區積穀費補充共計洋一萬五千九百七十七元業經事務所按照全縣二十五區戶口數分别支配兹將各區派得數目錄下「以元爲單位零數略」城區一三一八東栅三八六雙橋七二九王店二三○三新塍一九三三陶涇六七九濮院二六四江涇一八二廉讓五一九渠東一三六尖斗角二○四新豐一一○三新篁六四四樓鳳六二八塘滙四八○王溪二四六三居三五四鍾埭六五五漢塘八二七餘賢七一一鳳石四三九南滙三○○梅湖三八二澄溪一四三池西三七一 
　　二蠶收蟻禾邑四鄉農民以二葉已大如掌故南鄉一帶均於日昨收撣二蠶惟晚帮尚未收蟻大約隂曆五月初三四日收撣開設葉行之商民又將籌集欵項開設二葉行以便蠶戶購買云 
[河南]  
　　豫豐紗廠開幕河南鄭縣向來對於實業等事極少注意自去年由上海穆藕初君特往該縣創設豫豐紗廠於是該縣人民對於研究實業之心勃然以興今該廠業已工竣於隂曆四月二十七日下午行開幕禮是日吳佩孚因下午有事特提先於上午十時率同孫顧問漢塵董旅長贊勳李參謀長倬章至該廠參觀一時聚集男女工及各界人士甚多首由吳將軍等相繼演說吳對於提倡實業激發工人忠愛之心辭多懇切繼起演說者甚夥多鼓吹實業之語是日與會人士莫不欣欣然有喜色云 
來件 
[省議員盛元音朱世瑾爲請求充公私米在省經過情形報告書（續）]  
　　十二日據郭知事復稱楓米會電確係本月七日九時畫諾繕簽蓋印當時即交專差送寗（原函附後）又據陸規亮君復稱已詢沈知事謂呈文於七號晚上專足赴寗且有省署號房正式收條原函附後）元音世瑾得復後即又約同朱祥紱章紀綱錢銘銓三君同赴省署先向號房查詢據云八日晨確有上海縣專差送來公函一件當即呈進迨見蔡政務廳長湯利長咸稱該件仍未接到業奉省長諭函詢上海縣尙未接復云云當即以郭知事陸君兩函出示同深駭詫蔡廳長並謂予辦公二十年從未遇此怪事云元音謂此項私米請省長决與充公除松江外南青奉金川等缺米之處合行分派并嚴究奸商世瑾謂目前當先根究該文之下落非澈查不可並祈見復云云蔡湯二君均即見允乃興辭而出十三日晨復致函省長叙述以上情形請其澈查見復（原函附後）綜觀以上各節其中因延擱而生變幻誠有令人不可揣擬者奸商之神通廣大於此可見元音世瑾等受本鄉父母委託爲地方人民生計起見惟有盡其在我不敢稍懈惟恐各界人士未明眞相謹將此數日情形先行報告函電并錄（未完） 
 
 
 

Page 9

 
 
爲什麽見飯即飽爲什麽一吃就脹凡胃病各症男女老幼患者極多苦無良劑維本藥房上年發行胃病良藥名日（胃靈）早蒙各埠歡迎同聲贊揚批購不絕（全是國貨製成其氣味之完善寒熱之合宜足能嫓美胃藥之元首）行銷日廣足見其功效非淺顧愛國同胞有患胃病者請试之始知言之不謬也今將主治各症列后　反胃　氣熱　惡心　胸脹　痞塞　作酸　膨脹　脇痛　心痛　腰軟　頭痛　耳鳴　憂鬱　乳岩　腹痛氣逆　腕痛　小兒吐乳　以及婦人白带以上各症無論新久隨服隨愈且能永遠斷根眞胃病中之至寳也　價目大五角小角半中三角　每打大五元小元半中三元　總發行所上海四馬路麥家圈華泰和記藥房電話中央五三二五本外埠各大藥房均有經售處 
[以貌取人失之子羽]  
人有外觀。未必有眞材。屋頂料有外觀。未必能耐久。試騐屋頂料之法。不可徒恃外觀。須觀看其舊屋頂。美國人牌油毛氈 
環球各國。鋪用多年。歷經雨雪風日。毫不損壞。此卽質料上好之証據。鋪蓋屋頂。用此最好。中國總理上海各埠愼昌洋行 
美國人牌油毛氈 
[靈驗無比奏效迅速立止白濁丸]  
止痛止濁愈後永不復發 
此丸專治五淋白濁尿管剌痛花柳熱毒初起點滴遂至旺流若不早爲醫治内毒發炎變爲楊梅癍毒或日久流濁不止變爲體虚白濁身瘦骨枯竟成虚癆重症本醫生因鑒於斯秘製立止白濁丸藥性和平妥當此丸服下利小便立刻止痛止濁每中匣大洋七角大匣一元新起白濁一匣包好倘身體虚虧年久白濁不止本醫生秘製體虚白濁丸滋隂補腎丸每匣均一元此兩種丸藥滋隂降火補腎强身固精止濁如十年八年之老白濁一料包愈每匣一元每料六匣五元包愈斷根無效還洋外埠函購郵寄妥速寄費加一　如服過各藥房丸藥不能見效者請至本醫生處購服包可痊愈斷根 
上海南浙江路三馬路口時芳照相館隔壁德法製藥公司程鳳生醫生秘製 
[靈騐無比奏效神速寰球第一家靈藥珠珀白濁丸]  
一盒就好僞葯欺人雷殛火焚 
此丸專治五淋白濁小便腫脹尿管閉塞剌痛難熬若不早治日久必變爲楊梅惡瘡危險實深或流白不止延久必變爲虚癆之症誤服市上普通丸藥以致病變百出愈治愈重　本藥房乃章氏德軒先生家傳秘方存心濟世製煉精良比衆不同藥性和平功能利便止痛治濁固精滋隂降火補髓强身實有斬草除根之妙凡患白濁血淋久年遺精花柳染毒一切凶惡濁症服過别家之藥不能奏效請速一試即服此丸立刻小便暢快消腫止痛去淋止濁三天包可全愈誠治濁之第一妙品也輕症一大瓶立愈倘十年八載之老白濁一料包可除根永不復發如用覇藥罪我惟天　每大瓶洋二元中瓶一元小瓶半元試服二角五分如購一打九折計算不靈包退還洋批發特别克己外埠函購寄費加一即日郵奉 
總發行所上海法大馬路卜鄰里口三百九十一號　製藥所上海英界老閘橋堍聯昌德藥房德軒氏佈告 
[廣東寳華堂藥房獨秘當面試騐]  
眞在一分時止血止痛玉樹神油 
本堂秘製玉樹神油其奏效之神速無出其右治水火滾油燙傷刀槍跌打損傷搽到只須一分時止血止痛如不見信儘可面試而治牙痛頭痛肚痛腰痛心胃氣痛骨節風痛諸般酸痛立見奇功每晨搽服少許能免痧疫喉症瘧疾傷寒暈船嘔吐不服水土等患每年治愈疑難怪症數以萬計衞生者預置一二瓶勝延良醫在家近有奸人用薄荷樟腦等油冒充此油到處混售然僞油色綠性燥不能内服眞油性和易服色黄而香較之自分眞僞大瓶一元每打十元小瓶減半遠埠函購郵費加一○賜顧認明上海北河南路小菜場對門朝南門面無誤 
[愈我年久頸項結核瘰癧斷根]  
鄙人身體素虧患瘰癧症頸項結核破爛不堪痛苦難談患病五年求醫服藥破爛處終不能收口幸舍親指示上海浙江路三馬路口時芳照相館隔壁德法製藥公司程鳳生名醫秘製立消瘰癧丸頗有效騐余即托郵局滙洋五元寄費五角購得瘰癧丸一料照法服之病卽收口痊愈斷根至今數月不發身體强健此丸之功效有回春再造之功感德不忘爲特登報揚名誌謝　蕪湖南街汪達寅謝 
[購辦電機諸君鑒]  
本行自英國來滬、創設總行、垂十餘年、香港、漢口、各埠、俱設分行、專辦、蒸汽引擎、摩電機、鍋爐、電燈機器、並馬達、黑油引擎、及電炮、以及、一切電料、歷次承辦、　常州、揚州、寧波、漢口、蘭谿、廣東、無錫、天津、奉天、安慶、通州、如臯、南京、大通、蘇州、以及、本埠、各電燈、機器、紗織、碾米、花絲等廠、並各飯店、學堂、且備有華洋工程師、代客計劃、打樣包裝、倘蒙　賜顧、請惠臨敝行接洽、爲荷、 
英商通用　寜波路一號二號電器洋行謹啟電話中一六○六 
[最上等機器脚踏車]  
"ＴＨＥ　ＭＩＬＩＴＡＲＹ　ＥＸＣＥＬＳＩＯＲ"　ＭＯＤＥＬ１９ 
機器脚踏車之種類多矣愛乘者亦衆矣然購買之時不可不愼蓋其最當注意之點有三一耐久二式樣三速度此車則三者兼有之不僅美觀並有實用此其所以爲最上等也愛乘機器脚踏車者盍來敝行或向威海衛路中央汽車公司一詢 
中國總理上海茂生洋行北京天津漢口哈爾濱 
[三星老牌優等化妝品]  
（各埠洋廣貨舖均有出售） 
蘭花粉鉄筒美人牙粉生髮油玫瑰粉 
上海中國化學工業社監製總發行所五馬路寳善街 
電報掛號三二一○　第二發行所南京路虹廟對面 
各種化粧品藥品價目單函索即寄） 
 
 

Page 10

 
 
本埠新聞 
[吳佩孚有重要行動說]  
　　平和通信社云吳佩孚北歸後之行動爲全國所注目昨聞在滬之北方機關接到電訊謂吳氏前日（十五）在鄭州已發出一重要通電對北方時局有堅决簡單之主張云 
[海寗路商界對於和議之意見]  
　　海寗路商界聯合會致南北和會代表會云敬啓者近閱報載有和會復開之訊試問此次議和能統一會國乎能保國内無戰爭乎如可統一無戰爭則和足尚矣不然和與不和有何異耶曩者粤設護法軍府舉七總裁國民聞之非常動聽以爲眞正民意或可因之展伸不謂戰爭數年東翻西亂嗷鴻遍野致國民反受無窮之痛苦而北方仍然借外債失主權種種密約層出不窮近且雙方政客暗中接洽已成媾和之局面各因權勢之地盤分贓議和條件不合因之南北各分兩派在廣州無勢力之總裁紛紛離粤赴滬致南有滇桂之戰北有直皖之爭湘南川東紛紜騷擾殃及國民爲害孰甚人第見四總裁宣言兩總代表接洽南北携手得早逹媾和目的其實違反前言蹂躪民意早爲有識者所窺破蓋共和國家首重民意議和非國民團體各舉代表提出條件督促晋行終恐和如不和國無寗日必也雙方四派各息釁端同休戰禍一面廢督裁兵一面趕辦墾務工廠而國家前途實利賴之倘仍私自議和南北東西瓜分權利國民居中隱受痛苦將來慘酷何堪設想試問官僚武人彭壽幾何四派奮鬭必有一失失時苦痛恐與國民塗炭無異前者革命烈士黃花岡尚有紀念今惟害國害民妄啓戰端私定和局不特紀念無人猶恐切齒唾駡禍延子孫爲特進呈忠告專望尊重民意由各團體各派代表提出條件督察議和以昭公允而利統一敬此痛陳伏希垂察海寗路商界聯合會銑日啓 
[組織大太平洋公會之集議]  
　　字林報云十五日午後中外人士在唐紹儀住宅開會組織大太平洋公會選舉職員並通過該會附則規定此會宗旨在（一）使中國人民與濱臨太平洋諸國人民得有愈密切之關係（二）供給關於中國有興味地方之消息提倡建築道路並設他法以便利其交通（三）設立旅行部職員舉定唐紹儀爲會長楊晨王正廷西人貝塞特氏密德爾登氏爲副會長 
[水木工匠罷工五誌]  
　　作頭及工人代表在一品香會議 
　　議决每天加錢六十 
　　本埠水作工人因要求加價罷工迭誌本報至昨日已經五日由作頭工作雙方互商於昨日午後二時假西藏路一品香開會解决兹將會場情形分記如下 
　　開會時捕房之照料當開會之前一日該公所董事恐有誤會特先函告捕房故届時南京路捕房特派巡捕數人在路上梭巡見有工人均經巡捕婉轉說明謂作頭已允加資勸其各回原處靜候代表回話 
　　與會人數及布置會場設一品香於新屋樓下之大廳簽名處則設於廳前公所董事及作頭代表計一百九十五人工人代表黃福林（本人未到由其叔悅卿代表）秦孝侯（由葛瑞林代表）馮河鑫·辛漲泉·李雲卿·汪袍大·王少亭·楊林生·孫源明·胡木發·萬少亭·萬洪元·辛木法·周岳生·（由計銀生代表）計十四人皆係木工其原籍以浦東高橋人爲多旁聽者二百餘人 
　　會議結果及演說三點三刻摇鈴開會首由公所董事江裕生囑工人代表於簽名簿内註明地址畢由董事顧蘭洲江裕生張效良先後說明作頭之爲難並責工人不應不先將請加工金之事函商工所遽然停工致使作頭與工人同受損失就中以張效良有數語最爲動人張謂伊及今日在座之作頭數位當日亦是做手（工人之謂）對於工人爲難處無不洞悉並望工人對於作頭爲難亦應加以原諒因包工之價業已議定在先也且工人要求加資係因米貴但工人飯食多半由作頭供給是米貴由作頭首受其害大家不能不互相兼顧云云會商結果請到會之作頭書明願加幾何投票解决作頭全體舉手贊成即請工人代表黃悅卿報告意見措詞亦甚周到至此由公所各董事寫一字條謂今日會議加價經董事表决以投票最多數爲準各作頭均贊成囑工人代表簽字各代表僉謂票尚未投加資若干尚在未知何能先爲贊成經各董事一再解說勉强簽完兩邊旁聽之工人尚爭執不已迨各作頭投票檢點畢計主張加二百三十文者囗票加六十文者七票加五十文者四票加四十文者十九票加三十文者二十五票加二十五文者三十票加二十文者十九票加十文者一票報告畢張效良請衆休息欵以茶點雙方一再互商結果每人每天加錢六十文學徒不加復由顧江張三輩事重爲申述各作頭如此顧全實爲難得勸各代表外出後廣爲曉諭明日照常工作以免誤會復加勗勉之詞而散 
[民食問題之作訊]  
　　米價稍見回落昨日南北兩市米價已稍回鬆（一）因端節已近迫於銀根關係雖到船不多而銷路頗呆滯（一）因天時黃霉潮濕船貨久放必遭蒸汽發熱米色變黃雖欲居奇不得不售脫故市價最高之貨跌至十一元四角中關貨十元零六七角次者十元一二角　　請免護照手續費常熟無錫等産米地方因存米不甚充足由地方紳董禀經官廳禁止出境滬上米商以來源忽斷民食堪虞特由商會禀准省長令縣發給護照赴該處採買運滬迭紀本報兹悉此項護照須簽定石數及採辦地點且須黏貼印花及領照費洋一元迨至内地採辦官廳檢騐護照又須手續費每石洋三分昨日滬上米行米廠接到該處來信以米價旣貴若再增加額外費用仍取諸食米之衆人且此項護照不知行用至何時方能免去現距青黃不接尚遠此端一開在貴米時又增了幾分價値殊背維持平價之道難以照允故擬聯合碾米公所仁穀堂等四團體呈請蠲免手續費以維民食而抒商困云 
　　函請派員會同分配充分米楓涇車站扣留滙通公司所運私米十五車現由江蘇齊省長核准充公分撥江寗松江上海三縣平價局以濟貧民已誌昨報兹悉上海縣公署接江寗知事來電請將前項充公米石照數分配運寗平糶沈知事查得前項米石因扣留多日多已霉變未便由上海單獨支配爰於昨日電復江寗縣請卽派員來滬以便公同檢騐匀配云 
　　紗廠自糶平價米楊樹浦三新紗廠總辦盛君毓麟因邇來米貴逹於極點貧苦小民每日所得工資舉家不能一飽情殊可憫故特籌集鉅欵先行派人至錫購就白米千餘擔陸續裝運來滬就本廠東大門内之公司房子内設立平糶局定於今日起（卽十七號）開辦平糶聞定價每升八十文每戶以五升爲率日謀升斗之貧苦工人聞此消息莫不頌德又楊樹浦蘭路太平寺所設之官辦平糶局已於昨日開糶辦法與前略同惟每升定價銅元十枚云 
　　演劇助糶之結束九江路天蟾舞台主與各慈善家發起在該舞台演劇三天所收看資茶金悉助平價局經費迭誌前報兹三天演劇已畢計收看資洋一萬七千元又在場售賣之馬玉山公司糖果·南洋兄弟公司之烟草等費洋一千元（由該兩公司連本捐助）共洋一萬八千元於昨送交食米平價局收儲以償平價虧耗 
　　平價局董事議定辦法上海縣公署昨致各機關函云敬啓者本月十五日開食米平價局董事談話會議定辦法五條兹特抄送台覽卽希查照爲荷（附錄議决案）（一）議每逢隂曆初十·二十·月杪·准下午四點鐘在民國路新開河永大號開常會一次（一）議斜橋湖南會館添設上海市第三平價糶米處（一）議經收捐欵每逢常會時報告一次每積十日登報一次（一）議糶米處辦事員每十日須將辦理情形在常會時報告一次以資接洽（一）議楓站所扣充公之米發平價局收存如各市鄉開辦平價向局領米發糶或作價領銀充作該市鄉平價虧耗之需惟不得移作他用其支配方法以所得充公米數十九市鄉平均分派 
　　西門外添設平價局西門外湖南會館現由上海食米平價局組設第三平價分局刻已部署妥貼將購定之秈米先行運進數百石以便訂期隂曆五月初六日實行開辦一面由米業中派定員司前往經辦糶米事宜 
　　載運秈米出口太古公司浦東棧内儲有湖南運來大批秈米昨日上午該公司湖南輪船開往安東載運該項秈米八千包出口聞棧内存儲尚多亦將陸續裝運出洋云 
　　挽救麵荒之聚議上海義德堂粉麵公所昨日午後二時因麵粉出口特開緊急會議到者施恩霈·儲紹基·王厚卿·歐陽朝覲·儲紹堃·夏明珊等一百六十餘人公推董事施恩霈爲臨時主席報告麵粉出口之利害其價加漲因出口過巨每包已漲至二兩一錢以上查麵粉亦民食之一非吾一業受其影響關係重要請諸公討論後後由王厚卿發言謂本公所早已致函商業公團迄今有無辦法却由儲紹基答稱該公團已於前日致函上海麵粉公會請從速平價以救恐荒云云乃立刻以電話詢商業公團由金拜仁接云該公會尚未答復並云今日再致函質問該會等語又由儲紹堃起言謂價未見平反加增漲人心恐慌鄙人主張可致電國務院省長等請爲設法維持民食而定人心經衆贊成即請施恩霈儲紹基起草先行電致國務院江蘇省長原電如下國務院鈞鑒向例麵粉之價賤於米價自豪商抛盤買空而繼長增高過無不及米荒未平麵荒繼起末流所至不特無米可炊且無麵可食瞻念前途不寒而慄用是籲請貴院迅予通令平價並通飭各縣知事曁各稅務所暫行禁止轉運出口以維民食不勝迫切待命之至上海義德堂麵粉業公所歐陽朝覲施恩霈儲紹基等叩 
[西報紀銀賤金貴之原因]  
　　英文滬報云銀價奇落美金一元前値銀元八角九分者今値銀元一元五角二分此中原因不止一端其主要者爲中國現銀供給之充足近數月來外銀入境粉紛不絶外來船隻幾無一不載大批銀貨來滬而出口貿易活動之時期則尚有一月之遥且預料出口貿易亦不若去年之多故現銀之需求遂一落千丈此外尚有一原因歐陸諸國因戰時經騐而知紙幣可爲銀幣之代替物故不欲購銀鑄幣據本地金融界中人云去冬銀價之高超出常軌求逾於供始有此非常現象但此後銀價一時恐無恢復前狀之望 
[銀市報告]  
　　中美新聞社譯友華銀行十三日報告云昨日倫敦當地及遠期銀價各跌一先令四便士紐約銀價八角二分但無交易此間開市時定價與昨日相同市面終日穩固投機家又售出甚多商人要求絶少故銀行方面除極高價値外不願售出收市時金鎊價四先令十便士金圓價九角五分云 
[雙宫長吐之跌價]  
　　滬上各絲廠所出下脚如雙宫長吐等貨向由各專門行家買下售與洋商近來市面因滙水關係洋莊出口貨大受阻碍雙宫專銷日本日商各洋行現在亦均停辦市面大跌統貨每擔已跌至五十五兩左右長吐雖跌較雙宫爲佳每擔一百六十五兩繭衣四十四兩雙宫杭貨價最好可售六十兩又嵊縣貨五十八兩蕭山貨五十四兩無錫貨五十兩 
[各公司輪船消息]  
　　大來洋行之（Tancred）輪船已在吳淞修理完好准定本日（星期四）開赴美國又有（West　Hats）定明日（星期五）還國出口貨僅裝茶葉一項 
　　昨日太古洋行之新北京輪船開赴寗波裝有白米四千袋聞係運至寗紹兩處者又鄱陽號輪船從漢口裝來有大批菜油及漢口造紙廠之新聞紙一千餘令大豐廠之乾麵數千袋並大批襄餅桐油及火磚黃荳等項 
　　本日（星期四）漢陽輪開赴香港上海銀行有現洋二萬元裝運到粤匯與廣東銀行者又有大德昌銀號裝付香港永德銀號現洋六萬元分裝十五箱運去 
　　招商局江裕輪船今日開赴漢口其出口貨中有寳成廠及同昌之大批棉紗係裝赴九江安慶兩處其餘雜貨之中則以北忌及祥茂肥皂爲最多次爲洋碱與機麵云又開往福州之飛鯨輪船裝有天泰亨范昌泰之洋麫一千五百袋 
　　三北公司之敏順輪船昨由天津來申進口貨裝有山西煤八百噸焦炭五十噸係永成公司所購又有公興之蛋黃一百零八箱蛋白九十一箱啓新之火磚四千方祥和之蘑菰四箱久恒木材行之肥皂五箱云 
　　英國公司之（Delat）號已接到該輪來電業由本月十四號從英國倫敦出發開駛來申矣 
　　花旗公司之愛瓜之號從新金山開行本月十九號可期抵申約停留上海一星期仍復駛歸新金山 
　　俄國義勇艦隊之品瑞號須俟開赴海參崴之（Simbirsk）輪船回申再行開發 
　　太古之派克陵號今日已拖進吳淞江修理矣 
[參觀新造隆茂輪船紀]  
　　本埠隆茂洋行近請江南造船所代造隆茂號（Loongmow）輪船一隻（造價二十七萬元有奇）於兩星期前下水昨日始由造船所碼頭開至太古碼頭預先柬邀各界士女參觀昨日午後往參觀者甚衆由該輪買辦陳子繩與太古渝公司張伯瑞等招待計該輪有官艙八間房艙十四間統艙可住二百人全船容量八百四十噸吃水四百二十噸定本日（星期四）清晨開往重慶此次開去之後該輪卽在宜昌重慶駛行不再來滬云 
[英輪船公司宣布加價]  
　　字林報云大英輪船公司由上海赴倫敦之船價向來頭等艙位甲級取費英金八十四鎊乙級七十八鎊二等甲級五十八鎊乙級五十四鎊近日該公司登報聲明增價頭等甲級增至英金一百二十四鎊乙級一百十八鎊二等甲級枚十八鎊乙級八十二鎊以英金計之約加價十分之五若以低落之銀價計之則所增者不止十分之五查輪船公司之增價者不獨大英輪船公司一家即法蘭西船公司亦於數月前加價决定增價乃總公司之主張此間固未能知其理由惟聞客船貨船近來開銷浩繁故不得不增收客價以資挹注預料一時船價尚難減落蓋取費較廉之各公司現亦將繼起增價也 
[蘇社紀事]  
　　六月十五十六兩日蘇社開理事會於上海到會者黃伯雨·馬雋卿·王丹揆·穆杼齋·榮德生·張孝若·沈信卿·黃任之·吳寄塵·方惟一·張孝若並代表張嗇庵·吳寄塵代表張退庵·馬雋卿代表韓紫石·沈信卿代表唐蔚芝·衆以主任理事旣委托代表到會應即推爲主席首宣讀前届理事會紀錄次提議事件（一）議决租用上海西門外中華路西區救火會爲本社事務所（一）議决兩通設分事務所公推張退庵主任揚州設分事務所公推韓紫石主任韓君離揚時由馬雋卿代表（一）公推方惟一爲調查主任黃任之爲講演主任張仲仁爲研究主任沈信卿爲出版主任由各主任會擬進行計畫及應聘固定職員商約主任理事之同意分别執行（一）公推朱德軒爲總書記（一）公推張孝若馬雋卿·吳寄塵·榮德生·穆杼齋·爲本會管理員（一）議决交通委員會規則九條推定朱德軒·儲鑄農·盧少斗·于瑾懷·洪伯言·蔡陶横·張繼高·張滌珊·金左臨·張偉如·姚清溪·王叔相·許鶴丞·陸壽山·柳芝庭·鮑執之·周愛梧·爲交通委員并公推朱德軒爲委員會主任其成立會期由主任酌定之（一）議决徵求社員事俟總事務所成立由駐所理事開具徵求辦法兹錄交通委員會規則如下一本社爲謀交通事業之發展組織交通委員會籌畫全省交通事宜 
　　二本委員會暫設委員十七人由理事會公推有左列資格之一者組織之不以本社社員爲限（一）現辦交通事業者（二）富於交通學術者（三）熟悉交通形勢者（四）在實業界負有重望者三本委員會設主任一人由理事會於委員中公推之因事實上之必要得設臨時委員無定額四委員皆名譽職但得支關於查勘等事務必要之公費五常會之期日由委員會自定之臨時會由主任理事或委員會主任召集之六召集會議於本社所行之但遇必要時得召集於現辦交通事業之所在地七對於現辦交通事業之會議得召集所在地之合於前條資格者加入爲臨時委員八委員會開會時應先期半個月將會議事項通知理事會理事得出席與議九本規則由理事員會議决施行 
[羅馬尼亞太子抵滬續誌]  
　　字林報云羅馬尼亞皇太子十四日午後五時到滬楊交涉員派代表赴虹口碼頭歡迎日本總領事等亦前往迎迓太子奉有正式使命往游日本在中國純屬私人性質當夜偕隨員乘車赴南京約今晚可回上海乘原船瑪德拉斯號赴日本將有一月勾留然後取道美國而返歐洲其人頗有平民風度自稱願與平民相處而不願與官場多所周旋云 
[新交涉員履任紀]  
　　新任許交涉員前日抵滬已誌本報兹悉許君於昨上午十時餘到交涉公署履新當由楊交涉員延入内廳茗談即由總務科長吳會源將各公文印信送交許交涉員接收視事各科科長科員及會丈局員均分班入内道賀兩公廨各讞員均投刺謁見經許君一一接談并云云未有隨帶人員即有一二亦係生手各科長員應照常辦公概不更動移時楊交涉員之秘書馬羣亮·賬房卓觀熙·總務科長吳曾源·通商科長卓建白·庶務李觀五人自請辭職楊交涉員事畢回哈同路本厲其餘各職員均照常供職聞許交涉員由汴來滬除僕從外祗有世交許守廉一人隨同到署許於民國元二年間曾充上海第一二初級廳檢察官熟諳法律許將畀以秘書之職下午一時許君驅車拜會軍政各當道并與陳世光·楊小堂·商酌開單定期會訪各國領事并發出電文甚多擇錄如下南京督軍省長鈞鑒沅於本月十六日到滬准楊前交涉員將文件印信移交前來遵即接接印視事除分呈外謹聞又照會各國駐滬領事略云本年五月二十五日奉大總統令外交部呈請特派許沅爲江蘇交涉員應照准此令等因奉此本員於六月十日交卸河南交涉員篆務馳抵上海於本月十六日接任視事云云 
[路局預備繳還通行證]  
　　滬甯杭甬兩路管理局在局長前因華界戒嚴晚間十時以後斷絶交通所有兩路行駛夜車夜班辦公人員往來諸多不便特請松滬護軍使署發給通行證百餘張交給南北兩站辦事職員現查戒嚴業已無形取消此項通行證已不需用昨經該路任局長飭令車務處分飭各站員司將前領之通行證悉數送由總局以便彚繳護軍使署云 
[盲童學校畢業禮紀]  
　　昨晚五時盲童學校舉行第一次畢業典體假青年會開會男女賓百餘人先由主席披拉司君報告宗旨略謂盲童學校在一九一七年創設於北四川路因經費支絀辦事不能得手規模狹小不能稱爲發逹後由傅蘭雅君往各處捐募得金一萬元乃購地十畝建築校舍由傅君之公子傅步蘭及其夫人承辦其事今已楚楚可觀有中國敎員六人學生四十二人其發逹可知傅君鑒於盲人之苦不　艱難悉心敎練卒底於成於盲童個人果得益非鮮而於社會亦得其助目不能覩實非廢物只須忍耐向前不難得有成效實與明眼者同也今觀此校學生旣有學問又有技能他日必能爲社會之助是則社會上安能不與以相當之酬報哉今日乘此機會當勸來會諸華人慨然解囊以助此輩可憐之盲童是亦諸君之益社會之益也繼由全體盲童唱校歌次由陸保生致英文畢業辭范福寳爲之傳譯其辭略謂惜中國好夢未醒醒則世界大勢必驟變蓋因中國旣得良好地位又有優美出産開化又爲最早只須國民去做不患無强盛之一日願與國人共勉旃繼由蘇遇眞讀古文以觸覺代視覺書本字目凸起以手摸索乃朗朗誦讀繼由彭吉利·李榮生·讀英文張昌學·胡守裕讀國文繼由楊筱堂給奬品爲盲童學校捐募經費得最多數之三團體得之第一爲聖瑪利亞女學得唐少川所贈之銀盾一面第二爲美國學校得王儒堂所贈之銀盾一面第三爲中西女塾得惠勃斯脫大字典一册次由陸規亮演說大略謂盲童學校成績之優美實所歎服傳君爲中國造就人才不遺餘力實所感佩云繼由楊筱堂結憑高等科畢業趙九疇范福保陸保生蘇遇眞蔡根等五人工程科畢業鮑裕康胡久鰲李根源楊綿思姚明厚朱爲純等六人特别科畢業洪崑山一人小學科畢業胡守裕李榮森彭吉利張昌學楊經書差五人次由學生趙九疇致答辭由全體唱畢業歌及國歌而散 
[紀青年會昨晚之游藝與演講]  
　　昨晚八時四川路青年會先由盲童學校學生試演中國詩歌英文背誦風琴獨奏體育游藝均有精采來賓逹數百人羅泮輝博士主席繼由該會商請商務印書館西文書報部部長謝福生君英文演說題爲「救中國之具體辦法」謝君英語嫻熟娓娓動人至十時始畢由該會幹事鈕立卿·徐可陞兩君招待茶點而散兹將謝君演講詞錄左余（謝君自稱）日前閱報載有唐山某校學生因國事日非學生救國反遭虐待遂投河自盡此種消極態度雖由愛國而發實足悮國也余昨囑余之學生數人將中國不能亡國之朕兆及中國有亡國危險之朕兆爲余一叙其答詞如下「中國不能亡之朕兆」（一）注意世界潮流（二）人民有勤儉習慣（三）人民以監督政府爲己任（四）銀行已多設商界實業界皆受資助（五）敎育貴實用（六）實業發展新設工廠已獲利（七）人民知團結力近來所組織之各種機關即其明證（八）平民生義應時而起（九）義務學校日見其多（十）新思潮堅持人民自决主義「中國有亡國危險之朕兆」（一）漠視朝鮮之覆轍（二）内訌未息（三）教育退步而不普及（四）國家財政支絀（五）政界黑幕重重（六）多販米殃民者（七）濫用教育費（八）軍閥横行（九）借外債不用之於興利事業（十）法紀廢弛（十一）宗教不普及（十二）守舊黨泥守成規（十三）富人專事安樂（十四）道德凌夷（十五）無業游民甚多（十六）兵多使地方不靖以上皆學生答案甚覺切當愚之意尤有進者試將前數十年之中國情形與現在比較實不免有今不如昔之感現僅就易於攷查者言之從前（一）生活程度較低（二）人民尚樸實（三）軍紀森嚴（四）後生極敬師長（五）人多重廉恥而現在之情形與此上五項均大相懸殊誠可危也故現在吾人皆負救國之責當注意國民交際並傳播公民常識於國人先求德智體三育完全發逹由個人而廣及全體國民庶有效果也總之救國之具體辦法並非有何奇異之方亦不過爲人人理想所及人人能力所能爲者而已即歐美等國所能强盛者亦莫不如是請母以老生常談忽之也 
[聖瑪利亞女學消息]  
　　聖瑪利亞女學將於十九日星期六下午四時　請學生 
 
 
 

Page 11

 
 
家屬及友人開一交誼會并參觀校舍該校有新築之中國式會客室亦可任人參觀參觀之後即由學生在園中獻技然後享以茶點 
　　本年之畢業典禮將於六月二十四日下午四時半舉行如天氣晴朗當在露天開會此次共畢業十四人 
　　該校今年之年會亦將與畢業會同時舉行此次秩序極多有滑稽談及時歌等 
　　該校因建築新校舍欵項無着特於六月二十五日下午八時·及二十八日下午三時假夏令配克開游藝會捐募經費聞入場劵永安先施各公司均有出售 
[美國音樂家將來滬]  
　　上海美國大學俱樂部部長得美國消息云加利福尼亞大學之音樂會會卝將於七月中旬來滬大約勾留一星期該會共有會員二十人將於下星期自舊金山啓程先至日本後來中國再往菲律濱大約有三星期之逗留彼輩來申時卽預備一星期之秩序内有二次音樂會一次唱詩會待其來申之時美國大學俱樂部將開一歡迎會并歡迎此次放洋之留美學生 
[越獄犯在太倉拿獲]  
　　本年舊曆二月初二日漕河涇鎭江蘇第二監獄脫逃大帮監犯有判决監禁二十年之盜犯張巧榮亦在脫逃之中尚未緝獲昨日上海地方檢察廳接太倉縣公署來文略謂本縣近日拿獲太倉籍張何榮一犯詰得即係張巧榮爲上海越獲犯請爲派警前來迎提云云梅檢察長已預備派警往提矣 
[破獲私造僞幣之機關]  
　　戴寗春仕法租界行使僞幣被捕拘送捕房詰其私造機關所在據供在西門外林蔭路紫陽里陳鳳卿家捕頭以案出内地於昨派捕將戴函送二區警署杜警正當即飭警按址前往先將陳鳳卿與陳妻吳氏及嫌疑人王寳生分别拘獲又在室中抄出僞洋二十元僞小洋一千零二十二角粉糢二十塊鉛粉一包乾電筒三只小鍋一只一併押送到署當飭移送地方檢廳由檢察官提訊之下諭將一干人分别收押一切證物存案聽候訊辦 
[汽車撞斃楊伯祥案之和解]  
　　南京路永安司司事楊伯祥自被虹口東嘉興路萬康醬園主張祖康所乘之自備汽車撞傷斃命後其妻阮氏痛喪所天又慮從此長無依託故在公共公廨以民事起訴要求判令張祖康賠償損失洋五萬元訊供等情已紀前報此案本排定昨日下午由李襄讞及英包副領事在第四庭續審四張已挽人向原告磋商和解惟尚未十分妥洽故届期由原告律師禀請原審中西官核准展期一禮拜自行調處如期滿仍不能和則訴訟尚須進行 
[小孩患痧不報之判押]  
　　公共工部局衛生處西人查得住居虹口百老滙路三百七十二號門牌現充江海關稅務總局送信之寗波人胡祥生家有小孩患紅痧等傳染病症未曾報告以其不顧公衆衛生危及他人咨請公共公廨簽發傳單於昨將胡傳案先由該西人上堂陳述其詞未譯次由工部局代表律師起立譯稱胡家小孩所患之症非常危險而易於傳染乃被告竟匿而不報殊屬違背定章應請予以儆戒質之胡祥生供實因不諳租界章程所致張襄讞核供商之英包副領事判胡押西牢三月 
[塘工局拒却會丈之兩函]  
　　浦東塘工局與浦東電氣公司因路政水利問題雙方函牘往返迭誌本報昨日塘工局發出關於此案函稿二則抄錄如下「復電氣公司函」敬復者六月十一日接奉函示内開頃閱報載貴局董呈復上海縣知事文於公司所請先向上海地審判廳調查案卷一節不置一詞獨以佔駁灘地之罪加諸公司不知是何用意惟廠基是否駁佔可丈量而知無庸嘵嘵多辯兹請貴局董於六月十九日下午五時屈駕來廠會同丈量再行酌辦等因過局准此查貴公司在浦東設廠經營電氣爲公益新事業之一種敝局方歡迎不遑協力贊助第鴻規乍啓首當注重交通爲日後發逹計擴充亦較便利詎料發生駁佔河道圍用渡基侵碍路線之事各鄉董耆紛至沓來人言嘖嘖關於水利路線敝局職務所在不得不親往查視當場知照工匠無奈人微言輕毫無效果照此辦法不獨與公益事業大相違背卽爲貴公司設想亦屬自殺政策貴經理學擅專科才長應世豈不計及敝局籌辦路政無非爲浦東大局起見此外别無用意至原有地形與現今填駁圍佔衆目共覩均可分别甚騐路政屬於行政範圍不涉司法之事貴公司原呈調查案卷自可無庸置議來函訂期會同丈量一節案經縣委會勘應請回復原址復縣轉行會同復勘可也「復三區三分署函」敬復者惠示即先函答嗣晤塘橋鄉經董盛君以該處駁佔河道圍用渡基關乎路政水利電氣公司旣已停工所稱訂約丈讓一節案奉縣委會勘應當回復原址由公司復縣轉行自當前往復勘希查照轉逹爲荷 
[紹興同鄉會徵求轉消息]  
　　紹興旅滬同鄉會組織第二次徵求豐設團長參謀長各二人由議事會推舉之國分二十二隊每隊設正副隊長各一人隊員二十人正隊長由團長參謀長敦請副隊長及隊員由正隊長敦請分隊之法以拈圖决定之兹將該會在事人員列後直隸隊正隊長袁樹棠副隊長俞鉅卿隊員何鶴鳴陳鳳寳陳芝生姚維周邵勉臣胡廷美孫梅生羅春泉羅兆春胡西藩何鏞坤吳發林毛紫萸陳泳清童士吉王德昌何緘三何日埮吳錦茂奉天隊正隊長傅德予副隊長謝端欽隊員謝金鏞兪少堂陳雲峰何志揚周桐莊傅裕齋梁立齋趙承忠史騰蛟陳金德陳琴堂王應冬（未完） 
[救國十人團國技部開會紀]  
　　中華救國十人團國技部開辦半月經唐豪教練成績頗佳兹因欲討論進行事宜故於别昨（十五）晚八時在該會所召集該部各員開會公推朱睿豐主席報告略謂本會國技部自請唐先生擔任義務教授後雖未匝月規模略具成績裴然會員之續來報名者接踵而至兹因地方不敷所用今已擇定南陽橋空地一方惟搭棚需百元以外是否欲搭付討論由金仁其夏叔芳等討論良久經衆否决又需用煤屑舗地通過又由主席提議以後天氣漸熱習拳後勢必出汗務須沐浴惟本會所辦義務學校内有一空間極適用作浴室若造作浴室該校亦得利益津貼十元衆無異議通過本部租地造浴室用欵浩大議决本部各員出資一元爲襄助費又拳服事由衆討論用馬義土布短袖衣短褲通過末選舉主任一人籌備員五人主任爲朱睿豐籌備員朱慶甫注濤錢楚玉朱昌利朱睿豐云散會時已鐘鳴十一下矣 
[定期試騐第三届小學敎員]  
　　江蘇敎育廳訓令上海縣知事云檢定小學敎員委員會案呈查第三届小學敎員試騐檢定定於本年七月各校暑假期内委託省立及代用師範學校分路舉行業將各路試騐地點表頒發令飭各該縣知事轉飭知照在案查該縣小學敎員試騐地點定在上海縣省立第二師範學校兹定於本年七月二十六日開始試騐應由該知事分别傳知應受試騐各教員於試騐前三日向該校報到以便酌量分配試騐塲所及時間至每日試騐科目應由主試臨時委員按照試騐規則第五條之規定於試騐前一日列喪揭示除分行外合行令仰該知事遵照此令 
[同仁輔元堂定期施診]  
　　年例每交夏令南北慈善界請内外科醫生就各機關内施診給藥今因春節後寒暖不一各堂已有提前舉行者兹大南門内同仁輔元堂定於舊曆本月初六日始逐日上午在堂設診業已遍貼廣告俾衆周知 
[聯益施材會近事紀]  
　　虹口梧州路上海聯益施材會辦理捨材掩埋收殮路斃每届夏季施給痧藥及冬復行散放衣米等各善舉該會主任陸文中因念虹口地方廣闊而附近一帶寄居者又以苦力小工爲多故於今夏在該會附設施醫院請中外各科醫士逐日上下午施醫給藥不取分文近因天時不調患病求治者頗形擁擠又添謂張香祿爲内科丁光辰爲外科以資診治該會現已循照舊例施送痧藥時疫水等惟需欵浩繁經濟困絀深望慈善家補助云 
[愛國玩具公司遷移]  
　　白克路愛國玩具公司自去年開辦以來出品行銷日廣近以增加出品原有工場不敷應用於夏曆五月初一日遷移山海關路肇　里房屋寛暢可多容工人數　　後出品　　迅速　　　 
[光學博士由美回滬]  
　　南京路精益眼鏡公司前派北京經理嚴康侯赴美國留學在紐約哥倫比大學肄業光學專科及考察彼邦關於光學界各種事務現已事畢附坐中國郵船公司回滬聞此次回國嚴君執有眼光學博士文憑云 
[滬南工巡捐局整頓路政之兩佈告]  
　　（其一）爲布告事照得外灘馬路爲本市水陸通衢來往殷繁輪蹄絡繹兼之電車軌道及各段碼頭麟次櫛比行人貨物途爲之塞理當守法相議庶免妨害交通乃沿路大小行號將貨物堆積路旁久不出清或將空車等葉置路邊以爲存儲之用並有售物小販隨意在人行道處設攤營業各棧行在路旁河濱堆置木料甚至裏口侵入路面外口壓置鐵欄桿上種種情形損碍實多現因電軌拔高本局正在重行修理據工程處呈請設法整頓並准浚浦局以浦灘所停木料不遵守停泊木料章程辦理函請注意取締前來自應滌除舊習以維路政而利交通除商請警察廳查照飭區派警會同本届工程處員分别傳諭並派巡差逐日梭巡外合行布告商民人等一體知悉嗣後外灘馬路及路旁人行道上各項貨物木材一概不准堆積如上岸時須暫停者只能在無碍之處略停至多不得逾半日其汚濁爛泥等物仍不得稍有停頓車輛器具不准堆置路旁人行道上不准小販等設灘營業路旁及空地上不准堆積汚穢沿灘鐵欄桿不准以物件壓置其上閑雜人等亦不准靠坐各公共碼頭上不准堆置物件及有作踐行爲其已堆積貨物木料各戶限於一個月内一律出清毋得逾限干咎嗣後倘再任意堆積作踐不遵禁諭應即帶局究罰或將妄堆之貨充公俾資取締而儆將來須知此項辦法純爲維持路政挽回積習起見尚期各守範圍共謀公益庶幾交通便利氣象一新本局有厚望焉切切此布 
　　（其二）爲布告事照得大東門外壩基橋至外郎家橋河浜因淤積蕪穢本局已逐段填平並經董事會議决照退建浜基成案辦理在案所有油車街坐南朝北房屋應一律退築浜基其尚浜南首之屋如有侵出浜基之水閣並踏步以及圍出之竹笆應一律拆除該處早經規定路綫各該業戶退讓地位可隨時到本局工程處閱看圖様分别照收此項工程扣至陽曆八月内即須實行動工爲期不遠除由工程處傳保按戶知照外合行布告該處商民居戶一體周知仰即先行籌備退建浜基俾路焉得以進行毋稍違誤切切此布 
[改征機器貨車捐之布告]  
　　南市閘北兩工巡捐局姚陳兩局長昨發會銜布告云爲布告事案查機器貨車捐照原分三等前經布告在案兹以捐率尙欠平均參照英法兩界辦法於九年七月一號起分爲六等捐發計開捐例如下甲等三十三元乙等二十七元兩等二十一元丁等十六元戊等十三元己等九元 
[綏遠副劵第四期開奬紀]  
　　昨日爲綏遠工賑善後有奬副劵第四期開奬之期自午前八時起至午後兩時止仍在南市久大碼頭利濟公司舊址舉行兹將開出之五大奬號碼及經銷票號錄下頭狀第三萬七千一百五十一號（本埠大利元）二奬二萬五千八百零一號（本埠永興源）三奬二萬二千九百八十九號（杭州協記）四奬二千九百五十六號（本埠有利元）又五千零五十八號（同上）五奬三千五百二十五號（杭州協記）又八千四百八十五號（本埠廣豐）又二萬六千二百六十五號（寗波甬利公司）又三萬四千零八十五號（同上） 
[惠羅公司消息]  
　　南京路惠羅公司將改造新式門面裝璜橱窗改由南京路轉角一處出入 
　　惠羅公司下次開議董會將提議以所得十五萬鎊之餘利分爲十五萬股每鎊作一股以股票分與各舊股東每舊股三股得新股一股云 
[祥泰木行工人罷工紀]  
　　楊樹浦大花園東首祥泰木行内之銅匠小工共七百餘人近因米價將漲至十二元尚有增無减每日所得工資不敷開支因於前日下午互相集議後要求工頭沈金福轉商經理西人海樊林加增工資不遂於昨日起一律罷工該管楊樹浦捕房捕頭强生君得報深恐人衆肇事躬自督通班中西包探馳往調查罷工情形並向雙方勸導早日和平解决並飭探目陳銀松包探季立仁等與中西印捕於該處一帶加意巡邏以保公安 
[女屍騐係勒斃]  
　　二十八保七圖地保宗迪侯具報地檢廳謂徐家滙西首竺成香麥田内發現無名女屍請爲相騐等情已紀昨報兹經地方檢廳委派許檢察官帶同毛檢騐自等北坐馬車前往騐明該女屍年約二十歳身着條子紡綢衫褲天然足絲襪無鞋周身無傷係用帶　　　　　　　　　　明屍格令山善堂梅　　　　　　候查明家屬並嚴緝兇犯到案究辦勒帶一根命帶廳存儲 
[妓女失踪之請緝]  
　　福祥里妓女蓮英自去年以來生涯日盛所置鑽石珠玉等飾皆値重價前日被狎客朱某誘往同乘汽車一去不返妓院中人見蓮英穿戴首飾計値洋五六千之鉅朱係客籍莫詳住址祇知汽車爲一千一百三十五號蓮英失踪後身死未卜頗爲焦急當即偵騎四出找尋未得下落深恐被匪謀財害命昨已投報官廳請爲派探偵查矣 
[收舊貨人被毆斃命]  
　　尚文門外　志坊西口五十號門牌湖北人謝海亭居住昨日十一時許有年約四十歳挑舊貨擔之某甲突入謝家收買舊貨爲謝撞指爲竊賊喚同伊妻牛氏等將甲扭毆後喚警到來指交巡警正伿押解就道時甲神色改變倒仆於地口中言請衆位代雇黃包車送我往四明公所等語言畢即在養志坊里内氣絶而死該警見肇人命當將謝夫婦並謝妹銀子併送二區二分所由孟警佐研訊據謝供爲茶葉生理年二十九歳家中迭次失竊今日死者又來被我等獲交崗巡不知如何身死並不行兇牛氏供年二十五歳銀子供年十五歳餘供與海亭略同警佐以事關命案命送地方廳訊辦一面飭警在死者身畔抄出小洋三角銅元三十三枚又飭二十舗地甲邵梅生投地檢廳報請相騐下午梅廳長委派魏檢察宫毛檢騐員等前往騐明該屍委係被毆後氣閉身死填明屍格令由堂棺殮候返廳提同謝海亭等訊明後再行訪查屍屬辦理 
[汽車傷人三則]  
　　六十歳老婦陳氏昨日上午行經虹口海能路遇有某號汽車駛來不及避讓致遭撞倒碾折足骨并傷腹部等處由滙三捕房巡街捕瞥見當即前來抄錄汽車號數另雇車送受傷人往同仁醫院包紮藥料後復用病車送往愛文義路廣仁醫院醫治即由該捕據情呈報捕頭請究又昨日下午有某號汽車駛經虹口菱惀路撞倒在路行走之十七歳男子張文寳跌傷頭部經該汽車夫載送同仁醫院醫治因所傷非重包裹後即自歸調養又昨日下午四時半有寓居法租界自來火街瑞福里某號門牌之常熟入徐連卿行經河浜路被某號汽車撞傷肚腹倒仆於地不省人事由大自鳴鐘捕房二百四十六號華捕到來雇人力車送往仁濟醫院醫治一面抄錄汽車號數呈報捕頭請究聞該受傷人生命頗危險云 
[下電車跌傷]  
　　昨日午刻某號電車駛經浙江路有搭客寗波人沈立榮匆遽下車跌倒受傷甚重當由老閘捕房三百十六號華捕查見另雇車送往仁濟醫院醫治一面抄錄電車號碼歸報捕頭核示 
[汽車碾傷小工之訊判]  
　　汽車夫陳榮森上月七號開駛一千五百四十七號汽車不愼在虹口百老滙路撞倒馬路小工范立三碾傷足骨由捕將陳拘解公共公堂諭飭展期一月候范傷愈再核在案昨日届期由捕將陳傳至公堂禀明前情據范投訴當時被告之汽車由南而北甚速致被撞倒碾斷足骨迄已一月有餘尚未全愈訊之陳榮森供稱是日開車經過百老滙路見有工人五六名在途工作逾開慢車實係原告自不經心求宥中西官核供判被告擔任醫費 
[毆妓汽車夫反控華捕之結果]  
　　法捕房二百八十號華捕王玉山前被某律師之汽車夫劉富生夏效榮兩人在法公堂具控被該捕毆打受傷求究等情判着捕房切實查明再核等情已誌前報昨又傳訊王玉山由警來梅律師代辯稱此案曾經捕房一再調查被告實未毆打原告等係屬誣控請核原告劉夏兩人同稱是晚實被該捕鳴吹警笛號召多人到來毆打求究質之見證趙桂華沈福堂及妓女翠雅投案聲稱巡捕實未向原告等行兇是實中西讞員會商之下以原告等具控華捕毆打證據不足應即註銷劉夏兩人不應在途與妓女爭執有違定章着各罰洋十元充公以儆 
[雉妓發所擇配]  
　　濟良所中西女士昨晨伴送婦人浦三寳到廨請示據該婦供稱年二十歳被丈夫押入九江路二百七十四號門牌雉妓院内爲娼遭鴇凌虐是以投所求援中西官得禀判發濟良所留養照章擇配 
[昨日公共公廨訊案紀]  
昨日公共公廨第四庭上下午兩次均由李襄讞分别曾同美丁英包二副領事訊理民事各案如次（一）「王翼雲訴符廣心不還布價洋三千一百餘元案」此案被告從未到堂兹由原告代表朱斯芾律師上堂陳明案情要求照章缺席判决「結果」照准（一）「劉叔培訴吳德先違背租開轉運公司合同不理各欵案」　已判决原告　　　　　　　　　　　　　　　　　　　　　　　　堂以吳在押已久要求開釋並稱顧耕堂金規生兩人控吳不理房租之欵吳亦承認云云而劉之律師則稱如准被告開釋須着其具結「結果」吳從寛開釋具結出外理楚（一）「胡根桃與蔡雲卿互控賬欵糾葛案」胡及律師均未到案「結果」改期再核 
[混用鉛角各押兩月]  
　　顧裕慶張阿榮兩人日前手持鉛質僞四開數十角至法租界西新橋街某紙店内希圖混用適包探梁大寳等巡緝到來查見上前將顧張兩人拘獲當在身畔抄出鉛質四開一百餘角帶入捕房昨解法公堂請究先據該探上堂禀明前情並將鉛角呈鑒詰之顧張兩人同供此項僞四開實係民人等向朋友處出洋購來以後不敢再犯求宥中西讞員宣判顧張兩人各押西牢二月以儆抄出之僞四開一併銷毁 
[私賣燈吃之科罰]  
　　張四寳·李松松·蔡定法·及婦人胡王氏等四戶邇因在法租界小東門外京州路等處私設烟榻容人在内燈吃爲該管捕房捕頭偵悉以張等違背定章於前晚帶同包探及暗差捕等前往按戶抄出烟鎗數十支烟膏兩缸烟具等物不計其數連同烟客等一併帶入捕房烟客各罰洋二元斥退張等四人着各有洋出外候究昨日傳至法公堂請究先據捕頭上堂禀明前情並將烟具呈鑒詰之張等供認私賣燈吃不諱中西官判張李兩人各罰洋五十元蔡及王氏各罰洋三十元抄案之烟具一併銷燬 
[竊鈔票訊實定罪]  
　　婦人王錢氏控屈阿根行竊票洋等情經地檢廳預訊後訴審判廳並往傳證人顧根生等到案候示前日下午周刑庭長會同許檢察官開庭審理該氏供家住南張家弄自丈夫故後做女紅度日此次收得會洋除用去外還剩五十九元藏在棉絮中詎被屈阿根偷去後在伊家抄出五元鈔票一張一元鈔票二張現洋一元三角銅元三千餘文五元鈔票上有王太太三字此乃會客付下之會欵寫此三字之人爲顧根生今到堂作證所以起案之票洋等確爲氏之失贓求恩給領顧根生高蓮芳兩證人亦上堂證明一切質之屈阿根俯首求宥問官得供會商之下以屈阿根竊盜罪業已成立判監禁八個月以儆起案贓洋給失主具領所少之數仍嚴向屈阿根究追 
[誌謝]  
　　昨承商務印書館惠贈第二百四十五號英語週刊第七卷六號學生雜誌各一册又週行銀報社贈一百五十二號銀行週報一册又小世界贈游劵二十紙書此併謝 
中華職業教育社通訊 
[特别誌謝]  
　　葉譽虎先生恭綽近奉特派爲勸辦實業專使承特捐本社銀二百元以示提倡並徵求本社調查實業所得資料以資參考又甘肅寗夏鎭守使馬雲亭先生福祥近亦由本社蘭州通訊處主任牛厚澤與使署秘書徐廉泉君之介紹慨捐銀二百元聞馬護軍使近年對於教育實業極力贊助捐資投股所出頗鉅鄉人士經營地方事業者多所利賴除由本社查照社章推爲永久特别社員外特此誌謝 
專件 
 [P中華民國八年通商海關各口全年貿易總論（錄海關貿易册）（再續）> 
　　四川貿易初則有望嗣以盜賊猖獗進出口貨價奇昻向所未見以致事與願違加以軍務繁興征抽不足益以借貸使富有省内商人不堪擔負年復一年該省之天然膨脹備受壓仰惟差强人意者則爲桐油貿易復活質地大有進步由於就地設法禁止僞貨之故從前供給軍用船隻現已大都被釋年初上海行駛船隻完全規復故往來宜昌重慶間之輪船數目加多實利已獲不幸事出意外江流上四川鐵路之巨川輪船忽於十二月六日沉没四川金融市面較上年爲鬆惟宜昌沙市曁湖南各口銅錢缺乏多數行家幾爲歇業長沙報告謂本年商人時運不佳倒閉生意者所在皆有告貸無門業主祇得售去零星地畝價値甚賤政局飄摇來日信用全行失去戰時所需之湖南礦産如純銻及錳現在旣無銷路出口自然銳減漢口情形大異各項貿易重見興盛漢口漢陽武昌三處實業踵興機器因供給新裝配及工廠之需用途甚大漢口廠紗人　用以　　　　紗之質地亦經改良　所以　來之日本貨銷路幾盡行被佔且舊價亦較高昻同時輸入之英美布疋則大爲增多出口貿易芝蔴豆山羊皮豆油桐油均已恢復舊觀茶葉一項獨不見佳九江茶葉亦復如是江西樟腦大加製鍊樟腦油價値飛漲米由蕪湖運出者將及九百萬擔實屬僅見其故係因西貢米爲日本及西比利亞購去安徽禾造大概豐收各界頗蒙其福實爲異常之樂歳南京貿易亦甚發逹將來之佳尤勝於此緣鐵路船隻利便日增預料其興必可迅速隴海鐵路一逹黃河内地産物由津浦鐵路運下之數所增當非淺鮮沿海駛行輪船本年新設航線煤斤出售或爲船用或爲廠用已有起色上海貿易自歐戰停後原狀完全恢復進口貨物之特色首推機器大率爲船廠及紗廠所用此項實業均已大振江蘇棉花收成甚豐惟八月間颶風猛烈爲患之廣遵海而南損及浙省花造幸稻米兩造均佳兩省人民年歌大有本口仿製洋式廠貨可爲各庭冠人民樂用者漸多自停銷日貨後尤爲昭著十一月一日起日本政府限制二十支以下棉紗出口中國貨物得此良機卽推銷北方各省沿海出口日多一日綢緞以包裹交郵寄往朝鮮者其數亦增查實業中之尚可企圖者則爲開採煤礦曁肥皂洋燭貿易以及製造自來火杭州秋間陳列商品以資觀覽於以知工藝振興進步迅速福建收成甚足雖稍有盜風而進口貿易不爲所阻徐徐恢復已有鞏固之徵英國貨物尤其顯著茶葉貿易已有復興氣象樟腦銷場極其暢旺十年前因鄉民眼光不遠省内樟樹砍伐殆盡此項出産爲之摧殘現以價値漲高即向來以爲遠僻地畝亦均從事墾植但貿易一經轉機則捐稅亦即從而加征依然如舊廣東各口貿易望上之傾向殊覺穩健其實業格外振興政治狀况較爲安謐海陸盜風均不甚熾種連帶關係之好光景皆由歳熟有以致之米絲更佳絲之收成足有八造可謂異乎尋常外國銷場極旺獲利甚厚所以金融流通有備無患該口於年底時尤屬異常興盛南方進口機器有加無已電光電光用途推廣廣西天氣欠佳惟桐油向以梧州爲出路貿易尚屬可觀産油之桐樹大公司已新有種値八角一物乃環球之中爲廣西獨有之産現亦推廣種植牛皮出口日見增多梧州設有製革廠一所印度棉紗在南方市面亦如長江一帶已復從前情形思茅初次發現湖北廠紗雲南皮革銷場甚暢將來該處爲此項貿易之重要中心點可爲預卜本來僅有麝香由西藏經雲南運出頗關重要而本年則有法商由西藏邊界領子口稅單運出羊毛皮革兩種此爲新有之事蒙自貿易本年最旺中國西方一帶貿易確係蒸蒸日上此實鐵路有以造就之加以法國銀行又慨然相助本年該省發行十元金幣此爲最可紀者至於銀子幾已不見（未完） 
雜評二 
[補救米荒（訥）]  
　　日來缺米之恐慌愈見其甚各地人士謀所以補救之者亦漸見其有誠意然吾謂欲補救之有實際者須各方面先消除自利之心如欲平米價必先減輕米之成本則公家對於購米者不宜再多取手續等費也米商固以米博利無不希望獲利之豐但當此人心皇皇時亦祇能顧全其資本而不當視爲營業之好機會再存奢望也若各糟酒坊商此時當自發良心實行停止燒鍋則補救亦不少據松江商會調查慬松金奉南青五縣每日釀酒之米需四百石試思此四百石之米若不無形消耗於酒多活人又將幾何耶此外地方人士宜協力以辦平糶盡心以防私運而不可稍存私見爭意氣總之須各方面　　　　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐遊通信（五）] [  光祈]  
　　記者由新嘉坡舟行四日五夜卽抵錫蘭島之哥侖布錫蘭島居印度半島之南端爲英國之殖民地哥侖布其首府也哥侖布居錫蘭島之西岸凡往來歐亞船舶若取道蘇彝士運河者必經過此地印度爲英國之實庫物産豐富大有取之不盡用之不竭之概自歐戰後民族自决主義盛傳一時英有恩威並施一面削平其内亂一面予以一部分之自治權半島上之警備亦因此益增嚴重矣 
　　此處查騐護照較之新嘉坡爲嚴非曾經英領事簽字之護照不准登岸記者之護照曾由上海英領事簽字故得登岸參觀一切街道修潔依山臨水風景絶佳市中公園甚多任人游覽惟西人之布置花園與中國式之花園有根本不同之處卽中國人布置花園多注重建築物曲徑通幽亭臺隱約白石蒼松大有山林隱逸之意而西人布罪花園則注重採集奇花異草珍禽猛獸以供學者之參考故採集收羅惟恐不豐不精至於建築物則寥寥無幾此亦可以窺見東西人士嗜好之不同矣 
　　印度本爲佛敎發源之地故其人民多奉備敎吾人一登彼岸但見偏袒右肩者往來道上頓覺身入佛國耶蘇敎勢力亦漸侵入市中有天主敎堂基督敎青年會等等而印度佛敎徒亦特組織佛敎青年會以對抗之印度人與人言語輒頻仰其首如默禱我佛如來之狀亦可見土人迷信佛敎之深矣 
筆剳 
[勞工記（下）] [  鴛雛]  
　　次年君健益無賴竟挾妓女返家并逼叔父之資以資揮霍其挾伎顧盼之狀適爲女見女憤絶不與言而男子沈酷於鬻淫之女者恒厭靜姝之高雅君健竟棄擲故情出以鄙哂眞卿寗能忍者數日要挾叔父之願遂席捲而去昔君健所耿耿之人曰羅君溥者時時貢媚今乃執君健之行爲以攻女之前誤女揚眉斥之曰吾終始視爾不如一狗爾持彼短以攻吾逾覺爾醜爾謂用情之道可以行刦耶君溥被斥仍不已其擾女莫堪請於家人得轉學滬瀆但求清凈初非跡求君健故留滬經年未審君健在人海中骯髒至於何底今歳勞工紀念節合校中人整隊赴會沿衢呼勞工神聖聲女生隊中尤清懇入雲俾勞筋垢面之工聞其聲便躍躍而知奮發會時格於軍警竟亂其伍天又油然作雲復沛然雨集眞卿無從覔其曹乃躍登一街車令往已校苟不雨者女亦奚忍以請求工讀互助之身令彼輩爲己曳車奔走然此時雨麤如拳偏擊蓬背及車夫之背車夫以錢爲鵠乃奪雨力而取之女白油布之罅見其瘦脛掀動着地成響在雨中登登可辨女大感感時已蹴校門而天復黝黑車停女徐徐出車方自囊中取錢車夫氣喘不禁作嗽一嗽女覺熟聞此嗽者殆彼回面受錢校燈之光適下射其容則此黑面固猶識爲姚君健也女贓極汗出如飛來之雨點力逃入校門足乃軟而不捷尚聽車夫之呶呶曰適君非高唱勞工神聖者歟吾即眞實之勞工耳夙爲君好奈何耶之女充耳作不聞入室諸姊妹見其神瞀羣慰之曰眞卿中雨矣君爲勞工神聖奔走將來必得善果也眞卿無言伏哭於房中牕外風塵雨横若助其愁者然彼勞工之車夫不知馳往何許矣 
藝評 
[灘簧瑣述] [  紓菴]  
　　灘簧中唱前灘時苟非諳其業者卽覺莫名其妙然解之者不知能有幾人知音旣少外行定多則其不面聽此前灘可以想見長此以往前灘安能保其不遭失敗而有限之後灘亦寗能不因波及而獨立乎竊恐其未必能獨立也在理當以簡法能使不解者亦解之便可持久而不敗何謂簡法曰在唱之先豎一黑牌粉書其上報告劇名俾使聽者皆能了然於胸有領悟之趣不然聽者唱者皆索然無味矣聞友人王君言前此曾有人以此法行之嗣以臨場每苦不足人數牌名虛懸往往不能踐言遂仍舊貫然則灘簧家之惰病正所謂治相思無藥餌難於治療矣 
　　前灘難矣後灘何獨不然非後灘之不能得人歡迎乃後灘之絶少佳曲本耳且後灘類多游戲文章當時聽者雖能閧堂一笑過後便如烟銷雲散絶無痕跡假令今有奇方處此荆天棘地中對此世局積感編歌譜入後灘其悲壯淋漓如聞易水歌音令人於嘆喟中不覺雄心勃發則其有裨時局正非淺鮮須知當此危局猶以引人大笑爲能其人寗得謂之有心肝者宜以激揚之曲激發羣衆天良使人洒其憂憤之涙始可謂能事已畢蓋天下事其可笑者笑後便忘若是哭者刺戟之心已深不易懷也廻顧今之名家其誰誰能製此曲如步青在者當已不少妙奏激發人心顧其墓木已拱令人惆悵無已 
雜錄 
[不忘溝壑齋聯話] [  楓隱]  
　　甫里富生某八股不甚通而功名心極熱嘗于家中葺書室三楹顔其額曰青紫山房蓋寓取青紫如拾芥之意也許曾集義山句爲之作一聯云青蒲細柳同一色紫蝶黃蜂俱有情亦工穩 
　　王拙存表叔新葺書舍成余往訪之命撰一門聯余見庭中有丹桂枇杷各一株即應聲曰盧橘夏熟桂樹冬榮叔默然明日再往見已黏貼門上矣 
　　花月痕小說一書所載詩詞並皆佳妙然余最愛一集昌谷句聯云呼龍耕烟種瑶草踏天磨刀割紫雲奇情壯采兼而有之 
　　李鴻章七十壽辰某武人倩俞曲園代撰一聯云天生以爲社稷人望之若神仙集漢李膺唐李晟傳中語恰合身分 
　　金陵秦淮河上茶寮多兼售酒余嘗於桃葉渡口一家名問渠者見一聯云爲名忙爲利忙忙裏偷閒吃杯茶去勞心苦勞力苦苦中作樂拿壺酒來愛其措詞超混惜未知爲何人手筆 
新聞拾遺 
　　花砲嚇新郎寗垣門西柏某家頗富前日爲其長女出閣妝奩沿長里許賀客接踵於庭午後四時新郎駕汽車來岳家觀者如堵柏某喝令家奴逐人闔戶觀者大憤内有無賴購一極大花砲燃火擲入時新郎正在飲宴聞聲酒杯墮地柏亦顔色如土急出覔施放之人則已不知去向矣[  隱盦]  
　　金錠殺農夫鎭郡西鄉農夫王某上月杪在田中耕作見一雉與赤練蛇相鬭掘其下得金元寳二錠懷之歸遂杜門不出把玩不釋手或抛向空中爲戲日前偶一不愼誤落頭頂適中要害未幾遂死綜計醫藥棺殮恰敷其用云[  瘦影]  
　　軍官鬭酸勁膠縣西關有土娼高奎徐娘半老風韻猶存一般登徒子趨之若鶩前晚有駐膠陸軍砲隊排長范某在該妓處志在留宿適有警備隊分隊長張某亦至兩軍官相遇大鬭酸勁一時打得落花流水幸該妓極力排解始行進戰然二人已狼狽不堪矣[  太玄] （却酬） 
　　坍臺前晚八時許浙江路均安里相近某姓家晒臺因年久失修時有三四婦女適在乘凉力不能支以致坍倒均被墜下會有一華服少年及一女郎在里中叙談聞聲狂奔而出狀頗震恐云[  文海]  
　　出醜近來某游戲場忽發現一西裝少年身段面貌服飾目鏡無一不肖滑稽影戲家魯克氏旁人皆以魯克氏目之昨夕假魯克在劇場内獵艷而所獵者適爲某界探員之眷屬嗣經探員知悉立命部下將假魯克毆辱假魯克大窘而去[  春光]  
　　新婚友人蔣君新留學歸來昨假一品香與聖瑪利亞女校畢業生羅女士結婚當行婚禮時新郎與新婦携手跳舞藉表歡樂而男女來賓中亦有雙雙跳舞和之者此誠婚禮中之最新者[  浪跡]  
餘興 
[浪漫談] [  雲]  
　　愛情是快樂愛情是煩惱但是在愛情裏面快樂就是煩惱煩惱就是快樂所以就愛情的眼光觀快樂和煩惱實在是一個東西的兩面 
　　男女間如彼此没有了解力和同情心不足以言愛情 
　　在愛情裏應當做債主不要做債奴（譯） 
　　愛情像火燄空氣不足　熄燃料過多亦熄（譯） 
　　愛情和友誼互爲表裏則愛情自長久 
　　愛情民一種最利害的傳染病愈懼之愈及之（譯） 
　　男子望得女子的先愛First　Love女子望得男子的末愛（Last　Love）（譯） 
　　天下除了麵包和愛情外更没有普遍神聖的東西（譯） 
　　愛情若有形體則世界到今日早被他允塞佔據人類更找不到立足地了 
劇本 
[新婚夫婦（二七）瑙威名家皮琴生著一圭譯] [  ]  
　　勞拉這狠可怕（仍是織着接着把手放在桌子上一會兒又織了）但那男子又怎様呢 
　　瑪蒂爾逹他病了病得狠利害於是有旁人來找到他安慰他丨這旁人是個婦人 
　　勞拉（又招起眼來瞧）怎麽有這種事 
　　瑪蒂爾逹那丈夫的心好似一座空屋子地憂愁和想慕的空氣中那安慰他的婦人便漸漸兒的爬了進去到頭來就有這一天那丈夫說是很快樂咧（略停） 
　　勞拉（悄悄的問）那婦人是誰 
　　瑪蒂爾逹是那種没有好精神的可憐蟲只消得了情愛的餘光返照也就心滿意足咧 
小說 
[社會小說衆醉獨醒（七十四）] [  瞻廬]  
　　第十三回重色彩文人結習悔鹵莽道士通疏 
　　子孑道昨天坐在第二位的柳小賓便是金兒的親母舅你要託人吹嘘還是去託他若到這裏來打幹竟是南轅北轍了青巖一壁兒戴起銅絲繞脚的眼鏡一壁兒自言自語道原來這位柳小賓先生便是劉東翁的貴戚劉少爺的嫡親母舅昨天坐在第二位哦想着了白白淨淨的面皮三十多歳的年紀天庭又飽滿地閣又豐隆好一個福相咳險阿險阿昨天在席上虧得没有言語傷犯他......青巖這一派咇咇唧唧的話說得是很低的子才坐在旁邊也有幾句入耳也有幾句不曾入耳看他這般失魂落魄的情形又是可笑又是可憐青巖却高昻着頭說道有話要動問你（曰低頭曰平抬着頭曰高昻着頭頭之階級是一步步向上曰子才先生曰足下曰你確呼之階級是一步步向下甚矣階級世界之無一非階級也）方才說起的柳小賓先生住在那裏想你應得知曉子才冷冷的答道誰說不知曉小賓同着邦平又是郎舅又是中表小賓的老子柳用賓又是邦平的岳父又是邦平的母舅現在年紀老了癱瘓在家住在上海小東門内小賓是行醫的門前有醫生招牌你要去找他趁着火車不到幾點鐘功夫便可會面青巖又問道這位小賓先生現在可曾回到上海子才道這卻不能奉答你自去打聽便了青巖沈吟了片晌離座告别略把頭兒點了一點撲着兩隻破袖子大摇大擺的出門而去子才循例說了一聲恕不遠送青巖頭也不回好像没有聽得一般子才又好氣又好笑回到裏面便把來講給朱氏知曉朱氏笑得前仰後倒說道怪不得聰兒口口聲聲說要舉着門閂打他出去原來這般獃頭獃腦的怪東西門閂不打他卻打誰來 
[自由談之自由談] [  鵑]  
　　良友久濶寂寥中往往動念其盼書之切無殊大旱之望雲霓也迨新雁過樓忽以尺一書來則如甘霖沛然下注喜動顔色也然天性凉薄者恐未必爾爾 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[早婚與濫婚] [  老圃]  
　　中國最不良之風俗其早婚與濫婚乎青年之子弟如草木初發萌芽不加意培養反使之斵喪則影響及於衛生一也青年求學之時用志宜專不宜紛無端有妻子之戀家室之累勢必至於廢學即不廢學亦難精進則影響及於敎育二也爲一人謀生易爲一家謀生難不婚則小夥計之收入已绰有餘裕一婚則從此多事或貧乏不能自存則影響又及於生計三也 
　　吾非阻止人結婚也且亦奬勵人之結婚但結婚以前有研究者數事一男子結婚不可倚賴父母之力凡結婚之費用當由結婚之男子自行擔任藉曰有此費用則結婚可也藉曰無之則不如不結婚之爲愈也一男子結婚時當先行豫算其妻之扶養費每年月所需若干其所生子女之扶養費每年月所需若干藉曰有此扶養費則結婚可也藉曰無之則不如不結婚之爲愈也一男子結婚時當先行預算將來所生子女之敎育費每年月所需若干並約略計算敎育子女至若干年每止至何程度爲止藉曰有此敎育費則結婚可也藉曰無之不如不結婚之爲愈也 
　　然中國人不肯注意也爲父母者衣食且不繼先爲其子定親而其子若婦將來衣食之不繼更無論也爲子者亦不顧將來及現在衣食之能繼與否但依賴父母爲之完婚而將來子女敎育費之有無與否更非所論也一言以蔽之但求生子但求多子於是愈生愈多生計艱苦敎養無方譬之商貨愈出愈多其品愈劣其價愈賤譬之昆蟲螻蟻愈産愈繁聽其自生聽其自滅嗚呼此中國所以有四萬萬人口而仍爲人所輕視也哀哉 
道德叢話 
[公民道德] [  樹華]  
　　（一）尊重人格 
　　嬰孩在母胎的時候並没有人格呱呱墮地的時候也不曉得那個是我那個是他等到學講話的時候會呌『媽媽』了再過幾時他會稱『我』了這個時候他的人格方才發芽了 
　　人是有人格的因爲只有人能夠稱自己呌『我』稱别人呌『他』從來没有聽見說過禽獸有這種的智識所以人是此禽獸來得高小孩子會得交朋友成年的能夠合羣 
　　人人都有人格所以人人應該發逹他的人格發逹人格要做三件事第一件要練習身體歡喜運動使身體强壯第二件要勤求知識多讀新書有空的時候看報紙和雜誌第三件要自己管自己同社會連絡就是一要『自治』三要『合羣』 
　　人格的發逹没有完結的日子一方面發逹自己的人格還要尊重他人的人格尊重人家的人格第一要愛人如己不可毁人家的名譽不可引誘别人作惡 
　　（二）服務社會 
　　坐在家裏吃閒飯不做事是流氓乞丐寄生蟲但是在外頭專門做投機事業的人也是一様一個人生在世界無論貧富都是受社會的好處的你拿二角錢買一磅餅乾你想這磅餅乾要經過多少人的手方才到你口裏如果個個人坐在家裏不做事你還有飯吃嗎 
　　你想一想這個事情就應該快快去報答社會所以你應該服務社會 
　　社會上辦公益的事業你應該多捐幾個錢多出點力現在中國要普及敎育振興實業這是一個狠好機會我們大家應該努力去做的 
乙種酬 
[中國人宴會不肯守時的討論] [  介子]  
　　中國人做各種事體大多數是不肯守時現在單拿宴會一件事來討論其餘也大概可以類推了 
　　譬如約人晚餐明明約着六點鐘你如老老實實六點鐘去差不多總要坐在那裏呆等至少鬼混去一個兩個甚至三個外鐘點方纔能夠入席更不提起在六點鐘以前去的人了間或尚有到了所約的時候你如去了竟會連主人都還没有來格外荒唐到絶頂了 
　　這種根深蒂固的惡習慣在一般没有常識的人大約是有下面兩個原因 
　　第一就是没有公德心自己只顧自己快活慢吞吞的纔來或者要等三請四邀方纔摇擺而來的攞架子却絲毫不顧主人和其餘客人廢時甚至挨餓的呆等試問這種不顧公德的人是不是萬分可惡應該罰酒一石呢 
　　第二就是没有定見因爲自己如老老實實的按時而往』恐怕有人竟會笑他得請便到似乎大難爲情或者說他不會學上面所說的擺架子的方法那未這種人旣然自己没有定見自然容易不知不覺的也就受着傳染了 
　　另外大多數的人提起這種惡習慣也都覺得可愄也未嘗不曉得常要鬼混去幾個鐘點實在可惜但是雖有覺悟還不能夠隨即改除大約也有兩種原因呢 
　　第一就是没有責任心大家都以爲這是大衆的事體個人或少數人是改除不了的所以互相推諉到了有宴會的約就大家故意耽擱遲遲纔去只怕自家吃虧却不顧人家是不是也要吃虧至於那種實在有事忙着的更加遲緩得不必說了 
　　第二就是没有毅力往往有人有了覺悟就每次『按時而往』情願自己暫時吃些虧想要改除這種惡習慣那知道目的畢竟一時難逹慢慢的也只好聽其自然了並且現在還没有聽見有人在請客的時候就有改除惡習的决心能夠預先說明或即實行『過時不候』的辦法（如有特别原因也可稍等幾分鐘但是這種通融辦法能夠漸漸消去頂好）這種雖 
 
 
 

Page 18

 
 
有别種困難究竟也那裏是不能解决的呢 
　　頂好笑又可醜的一件事就是每逢有外國人的宴會就有一班平常不肯守時的人忽然都肯加起緊來『按時而往』差不多連一分鐘也不敢遲緩若有人問道是什麽原因他們便要笑嘻嘻的答道今天是不比平常中國人的宴會却是有外國的人在座他們外國人向來是守時的啦吟這種比較上差不多算得是一種奴性的表現眞要把人氣煞呢 
　　這様看來中國人宴會不肯守時以及其餘的種種惡習慣斷不是不能改除的實在是因爲大家不肯努力的改除罷了 
　　所以現在大家果眞有了常識和覺悟决心那末逐一把上面所說過的四種原因補救起來並且把那種比較上像煞奴性的表現也敎别人家的念頭更改了頂要緊做客人的實行『按時而往』做主人的實行『過時不候』（如上面的特别通融辦法能夠免去頂好）在起初的時候不妨由各人聯絡少數同志努力實行漸漸一定可以做到全國一律的地步了 
　　照此類推中國人各種不肯守時的惡習慣總可以一律改除不單讓外國人得了肯守時的好名譽和眞利益只要大家一齊肯努力做去啦 
經濟 
[北京旅館談] [  落落]  
　　初到北京的寗可住大旅館不可住小客棧大旅館價目雖貴枝節不多小客棧便宜有限可是暗中吃虧不少 
　　西河沿一帶的旅館往往按日計價房飯在内菜須自備房飯的價目雖則有限飯菜的價値却極昻貴往往化了塊把錢一天的菜錢尚且不能下箸實在太不上算經濟家住北京的旅館每餐都上館子去吃比旅館點菜便宜得多北人多吃麵食旅客倘能麵食旣果腹又省錢那更好了 
　　旅客切不可用棧中被舗因旅館中被舗齪齪到極點而且又要另外加錢 
　　旅客倘不得已吃棧中的菜必須先問價目否則胡亂報賬吃虧更多（不受酬） 
衛生叢話 
[防弭傳染病譚] [  光王]  
　　公衆衛生機關之設備在吾國頗不易得而個人之衞生常識亦深感缺乏故傳染病之蔓延實爲易易敬吾國而有精密之統計者則此見害於病原菡之人數必至可驚也考傳染病中如肺結核梅毒淋病癩病等爲慢性傳染鼠疫痘瘡猩紅熱虎列拉（眞霍亂）腸窒扶斯（傷寒）赤痢實扶的里（白喉）等爲急性傳染但苟能防弭得宜雖危機四伏未始不可消滅於無形兹略述防弭之法於下 
　　（甲）平時之防弭 
　　（一）吸氣時宜用算愼勿用口以免病原菌由空氣中吸入喉胃 
　　（二）宜用空氣療法睡眠時臥室之窗必須開放但不可使冷風直接身體 
　　（三）痰宜吐入痰盂　 
　　（四）肉類宜少食油類宜多食飲食之不潔及腐敗者勿食市間之水菓凡不潔者皆不可食　　（五）他人之衣服器具不可雜用 
　　（六）身體各部之洗滌居室内外之掃除一切用具之拂試皆宜勤 
　　（七）犬貓等動物不可玩弄尤不可使之住於房内 
　　（八）翻書籍點鈔票不可用口唾濕指剔鼻孔須用手巾挖耳亦不可用手指 
　　（乙）臨時之防弭 
　　（一）不可入患傳染病者所居之室及因傳染病而死者之家 
　　（二）値傳染病流行時宜少入羣衆聚集之地　　（三）家中如有患傳染病者則病人所用之衣服器物均宜嚴密消毒 
小說 
[商業小說模範商人（十四）] [  瘦鵑]  
　　第六章沙伊士 
　　沙伊士並不就來過了十多天方始到紅馬鎭到鎭的前一天嘉和的熱病已漸漸退了醫生說有了轉機不怕甚麽了嘉和在病榻上很戀着嘉德時時攀住着嘉德的臂兒怕他出走又不住的說道嘉德你倘在這個時候離去我我的病怕就不能復原了嘉德道你不用害怕你在病中我决不輕意出走嘉和含着兩眶子的眼涙瞧着嘉德說道嘉德你眞是個好人嘉德微笑道在你雖說我是好人然而說我不好的人可也不少嘉和道他們不像我知道你的底細嘉德道但他們却自以爲知道我的底細呢嘉和道嘉德前幾天我病勢最凶時曾夢見你做了個很可怕的惡夢嘉德道夢境當不得眞你不用放在心上嘉和道然而這一個夢好像眞的一般至今還盤據在我的心中腦中不能忘却你道我做的甚麽夢夢見你監禁在牢獄裏頭模様兒甚是悲痛嘉德聽了這話臉色微微泛白却背過臉去不給嘉和瞧見嘉和又放着他軟弱的聲音接下去說道你似乎受了仇家的誣陷關在牢獄中爲了怎麽一回事我却不知道但我見你做着囚犯心中甚是氣憤便想打破了那獄室的鐵栅救你出來那鐵栅是用精鐵做的任是大力士也攻他不破我不知道那裏來的氣力竟給我拗斷了好幾根但那出口還不大不能容你的身體鑽出來我就用盡了平生的氣力想把這出口放大一些丨咦嘉德你可是病麽你的手爲甚麽這様冷冷的嘉德道没有甚麽你不用想這個惡夢凡是人在熱病中往往　夢見可怕的事嘉德雖是這様說然而他自己也不能不想起嘉和的惡夢當下他很覺不安就回到了自己編輯室中往來踱着一面向自己說道這可是一個預兆麽這可是一個預兆麽第二天早上嘉德聽說沙伊士已到了紅馬鎭了他還希望這一個沙伊士不是他的舊仇因此就悄悄地到紅馬大旅館中偷瞧一下他一瞧這希望立時没有了原來那一張奸詐刁惡的而龐送到嘉德眼中正一些兒也不錯的恰恰是他往年的大仇人沙伊士一時心血沸騰起了滿腔子的恨念疾忙按捺住了回到報館坐在編輯室中眼望着街上想預備離去紅馬鎭正在這當兒斗的見一個瞎眼的老化子被一頭小狗領導着一路走來那老人頭髮已雪白了穿着稀爛的衣服曲着背慢步向前手中撑着一枝拐杖顫巍巍的分外可憐嘉德瞧着暗暗的想道可憐的老人這種沿街乞食的生活如何能過去世怕也不遠了 
 
 
