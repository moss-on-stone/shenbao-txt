# 1912 - 28 - 4913993

 

Page 1

 
 
   
 
 

Page 2

 
 
評論 
[北方軍隊聯名電請遜位感言]  
　　袁世凱自受淸廷之命任内閣總理於今己月餘矣以言和議則遷延復遷延以言停戰則展期復展期今者議和不成停戰無望而北方軍隊且有聯名電請遜位之舉吾不知袁氏之心理於此又當何如 
　　袁世凱者當今之沈機觀變人也而北方諸軍隊則又袁世凱所倚爲長城者也北方諸軍隊一日不下則袁世凱或猶可支拄殘局以延小朝廷之末運今則時移勢殊彼此方諸軍隊懾於民軍之聲勢醉於萬衆之共和熱心於中國之大局顧慮於力戰之軍餉爲一軍計爲國家計勢不如歸命共和合南北爲一家以享大同之幸福四十六人毅然聯名爲一致之請求堅持共和請帝退位猶得希冀皇室之尊崇以報身受國恩於萬一耳嗚呼當停戰期滿之時而忽有此北方軍隊之響應殆所謂披袁氏之腹心折袁氏之羽翼而使之戰無可戰趨於共和焉耳 
　　然則袁世凱於此將果主持共和同扶大局因北方軍隊之歸誠繼續上書請帝退位宣布共和政體組織共和政府以膺第一任總統之殊榮乎抑亦率行其游移二三之政見一方面貎託維持淸帝之尊榮以爲得位乘時之計一方面即借恫嚇淸廷之微功以爲要挾民軍之代價觀大勢之所極定一身之趨向於電商多日之事而不惜爲一筆勾抹之圖於正式簡命之使而不憚爲片電取銷之舉一人阻力禍及共和淸帝之仇民國之蠧誠有如孫大總統之所宣布者乎 
　　或曰袁氏之沈機觀變亦有年矣當漢陽獲利之時即毅然以停戰議和爲請是其心早己歸命共和耳况初次停戰期滿即要求淸帝宣布國會解决政體之諭旨二次展限期滿又有淸帝不日遜位大局可望和平解决之宣言迨此次民軍宣言停戰期滿不允再展由是北方各軍隊通好南方並即日翻然聯名上奏主張共和要求淸廷遜位觀其電末懇簡袁爲全權大臣另行組織共和政府即可知此謀之出自袁氏所預定矣果爾則此日北方軍隊之歸附卽爲袁氏他時贊同之左劵矣共和大局跂予可望記者不禁拭目俟之 
專電 
　　今日又有蘇軍一營開往浦口阻絕張宼南下 
　　中國同盟會駐梧廣西分會高君由長沙轉電大總統謂廣西副都督王芝祥因任用保皇黨取消獨立殘殺同胞都督府左右亦有附從王黨者請速派兵援救（以上南京） 
　　袁世凱又請民軍展長停戰期限南京政府不允 
　　良弼被炸後憤激愈甚屢圖自盡謂不如早死以留面目見祖宗於地下 
　　良弼病重將死（以上北京） 
　　叚祺瑞宣告各路將領倘淸廷仍不退位即會同鄂省民軍北上 
　　叚祺瑞駐紥孝感之兵大半開拔往北舉動異常秘密 
　　黎副總統派代表三員前赴孝感與假祺瑞會議聯合辦法 
　　今日（十一）孝感己開戰民軍獲勝 
　　聞民軍在蔡甸上遊駕橋渡過漢水進逼孝感旦夕將有大戰（以上漢口） 
　　聞張勳有兵二千名己行近離城六十里之地 
　　張勳率兵至桃源江北保安公所因淸淮危急己派員赴寗乞援 
　　淸軍乘夜襲佔窰灣進逼宿遷駐宿民軍千人現向淸江浦暫退以免破壞和約（以上淸江） 
公電 
[南京一等急電]  
　　各報館公鑒閱二十九日時事新報載有大總統宣布袁世凱罪狀特電一則殊堪詫異本秘書處併未嘗奉總統敎讼發過此電不審時事新報從何得來除另電該報立卽更正外併豋中報免淆觀聽總統府秘書處馮自由 
[北伐光復軍李總司令去電]  
　　北京内閣袁總理鑒遜位問題久不解决外憂内患迭起環生迺公始則宣言淸后允認共和繼又遁詞並未議及遜位以一手掩盡天下目本公慣技天下議公狡獪不信公眞實議和未始無繇今叚祺瑞聯電於前良弼被炸於後遜位阻力巳消除净盡滿族釜底遊魂何能爲祟公一舉足大業立就若公猶恃其慣技以與天下人撑持爕和武夫惟有以鐵血與公相見以衆畔親離之殘局當萬衆一心之民軍孰勝孰負惟公詳察之北伐光復軍總司令李燮和叩 
[曲同豐去電]  
　　廣水統制李王陳濟南統制吳北京一鎭統制盧灤州統制潘正定統領陳保定統領鮑均鑒淸帝遜位不决大局不安共和政局萬勿變易報載叚公芝泉致伍代表電足見公等大義凛然莫名欽佩總統一席南中均屬意項城南北絕無猜忌萬忽輕信訛言停戰期滿事機急迫請速聯名公請叚公領銜再電淸帝遜位公等一電當賢十萬之師如淸帝不應請卽倒戈實力相持不患不逹目的則神州奠定日月重光實維公等之賜幸各力持以匡大局曲同豐叩 
[又電]  
　　廣水軍統段鈞鑒淸帝遜位不决大局不安共和政局萬勿變易報載吾師致伍代表電仰見鴻謀遠識大義凛然總統一席南中均屬意項城孫公亦願相讓南北决無猜疑道路悠悠均不足信停戰期滿兵釁重開億兆同胞又將塗炭吾師當亦不忍乞再聯電要求尅期遜位吾師一電當賢十萬之師如不獲命請以實力相爭神州奠定所賜無窮務乞力持以匡大局學生曲同豐叩 
[南京内務部電]  
　　黎副總統各省都督鑒艶兩電所布公文程式尚有誤處更正如下第二條原戊項委任職員及授賞徽章之證書曰狀今改委任二字爲任用第三條第二項改爲第四條凡各公署行用於外國之公文仍照定例辦除第四條降爲第五條餘均照辦德全 
[南京參議院電]  
　　各民省都督府諮議局曁上海各報館鑒本院於廿八日開成立大會廿九日選舉正副議長林森陳陶怡二君當選特此奉聞參議院艶印 
[下關張承槱電]  
　　各報館轉大總統各部長各都督各軍司信鑒第聞無約而言和者謀也今淸廷與我求和旣無約於前復失信於後遷延至今政府之基礎未立軍民之心志未定大局之危何堪設想孫子曰無恃其不來恃吾不有以待也恃其不攻恃吾有所不可攻也又曰久暴師則國用不足我所恃者如何師老財竭將如何承槱之意如淸廷果欲以和平解决當互相爲質兩面弭兵若一面議和一面備戰爲日彌久必兆瓜分同歸於盡時迫勢急望共圖之張承槱叩 
[淸江浦電]  
　　孫大總統黄總長黎副總統五部長各軍政分府各軍司令長各報館鑒議和期滿奉命北伐浦地各軍無統一機關深有不便乃於昨日在江北都督府開軍事會議公舉陸軍部札委江北孫總參謀長岳爲浦鎭揚聯軍總司令即日出發新陽橋二十八號浦軍張統領長林率一混成協駐紥宿遷二十九號續開一二標係吳統帶帶領三十號揚軍米統領占元又開一協進發三十一號鎭軍臧統帶在新率兵一標機關槍二隊炸彈兩隊會合揚軍李統帶鼎共成一協均歸孫總司令岳親率指揮浦地仍餘防營及鹽務二十餘營曁揚鎭兩標統歸張統領性節制所有後方接應公推鎭軍張統領性陳參議伯盟駐浦與蔣都督就近籌商軍備事宜 
淸江浦公叩 
要聞 
[袁世凱仍不認退位之說]  
　　舊歴初六日袁世凱致淸軍各營隊電云張大臣范鎭台何都統曹統制王鎭台王統領徐鎭台洪統領黄鎭台梅統領盧統領飛送倪藩台劉統領袁張營務處分送周統領王統制馬鎭台趙統領韓統領郭鎭台吳統制張欽差張鎭台聶統領潘統制分送各軍統制統領姜軍門鮑統領鑒民意報載有伍廷芳致武昌各省都督各軍隊一電謂停戰延期實因淸帝有退位之議前此秘密磋商未便先行宣佈今己議有頭緒大約再過數目卽可决定等語查討論大局自唐代表辭退後由本大臣與伍代表直接電商往來各電均經登報衆所共見且國體須由國會公决係遵懿旨辦理爲國民所公認本大臣豈容有與伍秘密磋商之事誠恐軍民因見伍電致滋疑訝希切實曉諭勿得輕聽浮言以免搖惑而維秩序欽差大臣袁魚 
[淸廷主戰之鐵證]  
　　淸廷退位之詔屢延不下外間早料其必有變詐而結果終必開戰茲聞舊曆初五日晚淸内閣軍諮府陸軍部曾致各軍統領一電文云昨日皇族及蒙古各王公會議奉懿旨仍候國會公决政體己電上海接議惟彼方己堅持多日恐難就緒轉瞬停戰期滿勢須决裂請儘現有之兵力激勵將士妥爲布置竭力抵禦敵軍雖多絕少精銳獲勝之後和議方易結束敵軍甚驕聲稱將俘擄北軍豈我輩所能堪 
 
 

Page 3

 
 
耶望努力爲之閣府部微印 
[如此優待尚不彀消受耶]  
　　聞袁内閣前次提出優待皇室條件日内己與民軍代表議有端倪　要如下一皇帝决定退位後南京臨時政府須同時取消另由兩方組織統一之新政府大總統由國會另行公舉一皇室俸養每年四百萬元列入預算永無停止一皇帝退位後仍居北京或頤和園熱河避暑山莊聽兩宫自行指定一皇帝退位後仍襲皇帝之位號專奉祀宗廟陵寢不干預政事如衍聖公然一各王公仍襲原有之爵位終其本身一旗人照舊給發口糧以籌有生計之日爲止一除皇帝外滿蒙王公均享有被選爲大總統之權利 
[駐日使館引渡之交涉]  
　　陽歴一月十八日午前十時留日記者公會爲邀求汪公使引渡使館以促共和政府外交之進步特開全體大會到者會員三十餘人先由張君伯英王君蔭藩葉君伯常相繼演說公使館引渡不可緩之理由約二小時闔座贊成全體答名當公舉張君伯英王君蔭藩宓君鐵錚王君蔭康葉君伯常五人爲交涉委員其當日决議文略云共和政體宣布己久而各國因循不承認者皆各國駐在淸使阻撓之故日本地壤比連外交關係較他國更切不可不要求其首先承認汪君大變徒擁虚位旣無補於淸廷又障礙乎民國本會爲中華民國輿論之代表萬難袖手旁觀坐失時機决議要求汪君大燮見機而退請一等參贊許士熊暫任代理公使由本會特派代表至館辦理中華民國一切公件以促共和外交之進步特公舉張君伯英王君蔭藩葉君伯常宓君鐵錚王君蔭康爲臨時交涉委員一面報告民國政府須至决議者中華民國元年一月十八日留日記者公會各省報界特派員全體簽名 
[當日决議條件如左]  
　　（甲）關於使館事件（一）共和政府各國未承認之前代理公使仍用淸國公使名義但一切交涉須受民國政府之命令（二）淸帝退位確定之日代理公使即以正式公文報告日本政府以淸國公使館改爲中華民國公使館（三）使館引渡日由本公會會同代理公使電告民國政府事實上中華民國駐日使館業己成立（四）共和政府各國未承認以前使館一切費用及留學界救濟問題暫由本公會暫借日幣十五萬元撥用但契約成立之日須用代理公使名義一面報告民國政府籌完（五）使館舊有人員一仍舊貫但公使以下各種舊有名目均須裁改分爲文贖科庶務科度支科外交科學務科各科設一主任暫由本公會代表到館視事（六）本公會代表到館視事不受薪水但領辦事實費而使館舊有人員共和政府各國使館制度未發布以前暫照舊章减送半額（七）本公會代表於共和政府正式委員到東接辦後一律潔身告退惟代理公使以及舊有官員其贊助民國政府外交之功績由本公會報告天下並民國政府酌量奬勵（八）汪君大爕引渡使館卽暗助民國政府成立之意其苦心孤詣本公會當布告天下以諒汪公心迹 
　　（乙）關於學界事件（一）使館引渡館内一切組織成立後即行宣布留學界恢復留學生會館以現在監督處撥充事務所藉以連絡感情（二）由本公會調查學生人數照會使館照有定章程每名每月借給洋二十圓勸其照常入學以造就民國人才（三）凡留學生巳娶有日婦者均當勒令改入華籍組織婦人會以重國體此後凡學生欲娶日婦者須先行報告使館由使館承認入籍方得結婚 
[淸軍野蠻及於外人矣]  
　　西報云駐京英使朱邇典君近接匿名函件數封皆係恫嚇之詞大致係淸軍一方面所爲聞北京某某數英人亦曾接到此項警告令其離去否則將以炸彈對付云 
　　原按北京排英之感念大約係由英國對於革命所指之態度所致當陽曆十一月間袁世凱簡爲淸内閣總理時民軍聲勢猶小旣而英使奉政府命令阻止四國銀公司借債與淸政府致淸政府軍餉無出民軍聲勢日益膨脹大約淸軍兵士即因此而　恨耳 
　　温宗堯君聞英使接到恫嚇函件消息宣言此事必係淸軍所爲果爾則淸軍亦無謂甚矣夫英國之希望中國大局和平解决較各國爲尤切蓋與華人同一用意皆願和局早定俾商業可以復舊也又謂陽曆十一月間袁世凱任淸内閣總理時民軍光復之地己有十四省之多是月月杪南京復人民軍之手而四國借欵係陽曆十二月間事不能牽引悮會云 
[淸軍將領之快語]  
　　淸軍將領電請淸廷遜位之大意己載昨報茲又據北京電信云原電要求宣布共和詞甚簡捷開首即請其從速依此宗旨和平解决且謂風聞皇族中頗有反業共和政體者但政體大計須决之於多數之漢人非滿洲皇族所能把持也 
　　電奏中段歷述大局阽危情形謂謂今日召集國會爲時己晚民軍己决意北伐淸軍軍心己失萬難恃以禦敵仰懇朝廷明降諭旨宣布共和由在朝各大臣另行組織臨時政府以免戰禍 
　　此電凡臨戰之各將領均皆署名是故政界中人心莫不聞而駭異現有多人密探署名之各將領是否確實與聞此事大約目下尚未進呈也 
[西報之時局談]  
　　大陸報云淸内閣及滿蒙諸親王今日又爲政體問題開會集議奕劻亦到會惟討論多時仍無結果而散 
　　鐵良現己赴津惟袁世凱仍以重兵自衛以防再遇不測 
　　良弼於星期五夜爲炸彈轟傷一腿今忽轉爲腦血凝結之症死期當不遠矣 
　　聞袁世凱又有電致民軍代表請再展長停戰期限但迄今尚未接到南方覆電不知能否應允此事 
　　載澤告人謂外間所傳淸軍將領致電淸廷反對續戰之說實係揑造其識見與溥偉如出一轍 
　　文匯報云本館接確實消息淸皇族於二十九日開會討論大局各皇族雖不贊成共和亦不反對遜位大致兩三日内當有定局可使民黨滿意 
　　唐紹怡君告文匯報訪員謂接最近消息大局仍頗有望訪員問以一二日内能否明白宣布解决瓣法唐謂大約不日可以解决矣 
　　又惰確實消息停戰期限於二十九日晨滿期後並未展長雖北京有續請展長之電未經民軍允可現民軍當局皆料目下接續磋議尚有良好之結果故各處不致一律開戰云 
[海外革命事業之進行]  
　　日本國民黨領袖犬養毅氏赴滬探察共和軍内情己於日昨返東陽曆一月二十日國民黨開全體大會時犬養氏演說云中國革命不數月間大功己將告成事之迅速實爲吾人所拜服惟查革黨對日感情日覺其壞推其原因實吾政府尸其咎在革命主義初起時我内田外相適任淸國公使與張之洞締結恊約取締留學生一若非盡滅之不可此後驅逐孫汶等種種舉動無一非足以壞革黨感情者今回余赴淸首途之前曾往訪西園寺叩其政見孰料竟與余意大背余料今後共和政府成立對日感情必將愈壞故不得己親赴上海宣明此次我政府之意見實非我國民公意幸勿悮會等語蓋爲保留我國民將來之利益也當時革黨中人請我政府旣隂助淸政府一面又使下等浪人力助革軍俾延長戰禍日本得於中取利言時恨恨有聲余一再辯解始覺稍霽按我政府辦事無一定方針實屬無能己極革命事起最初恐影響我國抱定立憲君主主義並欲以硬力威嚇干涉之後因見時勢所趨非人力所能挽乃宣言淸國之事須依淸國民情而定迄今遲疑因循毫無一定成見故余認定現政府之不可靠汲汲於國民外交冀稍挽回於萬一諸君須知現在南京共和新政府實不可輕視也世人往往謂新正府閣員皆年少血氣之士未必能成大事此實大謬現在共和政府人員皆自海外游歴歸來目覩列國文明現狀思有以改良祖國熱心愛國宜爲吾人所欽敬若如我國現在内閣員人物實車載斗量不知其數諸君勿誤信人言以其無人才而輕之將自誤也爲今之計吾人當要求政府速即承認共和新政府庶我國他日得永遠維持利益云 
　　留日記者公會以日本國民黨首領犬養毅氏返東以來到處鼓吹日本當首先承認共和政府故該會前日致以一書略云自敝國宣布革命後本擬恭詣崇階謹領敎言以閣下西渡滬寗不果近讀閣下國民黨宣言書深服閣下高見出於貴國内閣外相之上貴國對革黨感情誠如君言全前日種種譬如今日死後日種種猶之今日生往者不諫來者可追謹此陳言深望閣下指導政府勿誤方針作繭自縛也東亞和平責在閣下共和政府首先承認非貴國其誰耶閣下其圖之 
[倪嗣冲頴州半日殘殺記]  
　　隂曆十月初四日淮上國民軍張孟价光復阜陽駐兵府署程稚周於初十日遣寗俊元分兵下太和張孟价檢查阜陽官公各欵以經手紳董寗价臣寗潤生寗貽謀寗振淸趙守安等十餘人有侵蝕情弊遂拿寗价臣寗潤生到案令其賠償而寗貽謀等皆先期逃避於是將其家資查封限其繳欵此卽該紳等所指爲張孟价擾害之所由來也而不意有寗棟臣趙蓮舟（趙守安子）盧凱生等數人親赴河南水寨尋倪毓棻（倪嗣冲之弟）同往袁孟昂（袁世凱胞弟）家密謀請兵揑稱張孟价爲土匪實不與國民軍相通以冀報復私仇電逹袁世凱袁置之不理遂復與袁昂孟謀造謠言謂張孟价不日將進兵水寨毁揑袁氏祖塋袁世凱聞之怒遣倪嗣冲率兵數百命其前往保護其訓令云如係民軍可以文明交涉如係土匪即速電禀再行派兵勦辦而倪嗣冲乃多方央求多帶兵隊故增至馬兵一營炮兵一營步兵三營十一月二十一日抵阜陽駐兵城北王家寨先是亳州渦陽蒙城三縣皆表同情於國民軍派員抵阜歡迎十五日張孟价分兵赴蒙城程稚周親帥兵下渦陽十九日聞倪兵至謠傳軍勢甚盛程稚周計如回兵救阜恐緩不濟急遂就近襲取亳州以制倪之後適亳州有人來函云亳己將反正請速往相助於是乃兼程而進不意皆亳州僞牧王樹中之詭計誘稚周至溜子集（原約在十八里鋪合兵入城溜子集距城四十五里）中伏苦戰四時許卒以彈盡引退此二十二日事也而阜陽亦於是日合圍孟价乃盡塞四門攖城固守倪兵炮火終日不息將不支孟价乃使阜紳昊兆璜出城與倪約和退兵倪反使吳入城購内應適孟价有新收之安徽巡防一營兵心未洽吳遂利用此兵反戈相向二十四日夜城陷倪縱兵搶掠首刧程紹周張錫三盧鼎方墨林等十餘家復將裕豐當典裕泰錢店一併刧盡刀傷二人槍傷一人計其所得約在二十萬金以上下皆窩贜倪家寨（倪嗣冲家）凡城中不論何人剪髮者概殺之二十五日半日間除陣殤外實死四百餘人尤可慘者將民軍財政司枙樹堂剖心碎尸薛尸薛某纒以草薪澆煤油而焚之尸骸概不掩埋咸棄於城河之濱狗爭食之十日未盡查初次停戰自十月十九日起倪嗣冲進攻阜陽慘殺民軍搶刦居民實在二十二至二十五之間顯係違約倪嗣冲亦自知無從廻護乃揚言曰張孟价等皆係土匪目下雖經停戰議和而我之攻阜陽曾有電問明黎元洪張孟价確非革命軍我所以殺之不赦不然我亦革命黨何能於停戰期内自傷同類現滿政府業巳推倒袁宫保不日將躋寶位暫時正欲借革命軍之力逼成淸帝讓位之舉耳各等語阜衆周知淮上軍使郭舫仙孫席安皆親聞之 
來稿 
[浙江軍政府鹽政局長意見書（續）]  
　　或曰卽無以上諸弊然鹽之一物無分貧富負擔皆同似與纍進稅之原則不符不知國家徽稅非出一途有普通稅有特别稅以鹽爲普通稅詎鹽之外不可更取奢侈稅與財産稅以爲調劑乎故鹽稅雖重實較丁口稅爲良今旣不能别籌新稅以爲補償則鹽稅不能减免可知鹽稅旣不能减免則不能任民自由貿易可知是極端之自由說亦非今日所能適用也兩說旣不能行於是折衷者起折衷者何即就塲徵稅任其所之是也就塲徵稅則課釐有著利於國任其所之則自由貿易利於民所不利者惟少數之商耳是說圓滿似遠出二說之上惜乎立論雖高而於事實仍屬隔膜是說創自李雯顧氏亭林極稱道之自淸以來駁者紛起最有力者如福森陶澍馮桂芬諸人當時所爭者僅屬國計觀固無所謂民生觀也大旨不外多則擁擠少則食淡二語三百年來互起互駁遂成鹽鐵論後一懸而未决之大問題近今張季直先生又主張此說自就職宣言後兩淮鹽商羣起而爭均不得其要領愚謂欲解决此問題當分兩截而言不得併作一談任其所之係對專賣而言所以定爲專賣者爲課重稅耳凡課重稅之物無不專賣各國之於烟酒卽其成例况吾國交通未便利警察未完備産價未齊一一旦任民自由誠如馮氏所謂天下皆官鹽天下皆私鹽矣昔劉晏所以任其所之者係指商非指民也其法盡收天下之鹽歸國家專賣轉鬻於商非自由也且各地皆有常平倉自無擁擠食淡之弊他日鐵路四逹警察完密戶口淸查産價劃一收歸國有則此策未始不可實行今則尚非其時在浙言浙煎鹽無論矣即以晒鹽論每斤價自五六文至七八文近省如閩粤遠省如東蘆每斤不過二三文任其所之則隣私均得侵入不但課稅無著且數十萬之鹽戶其將何以存活耶此任其所之之說勢有所不可也至於就塲徵稅之說时論上非不可行事實上亦不能行所謂徵者徵自何人鹽商耶鹽戶耶如徵自鹽商則與舊法無異不過一納於運司一納於塲官耳如爲國課計則從前先納課而後運鹽較就塲徵納尤爲可恃吾知就塲徵稅者斷非指商人而指鹽戶也如徵自鹽戶則我國鹽戶皆貧民非資本家也以值三四文之鹽而欲其先納五倍或八倍之課鹽戶其能負擔乎雖愚者亦知其不能也此就塲徵稅之說亦非今日所能行也然此數說均不可行豈遂無策以補救乎將來全國統一或歸國家專賣或任民間自由則吾不敢知爲今日過渡計舍官收商賣外實無良策官收者何産鹽有定地製鹽有定額收鹽有定價私自賣買者處以重罰商賣者何領鹽有定價銷鹽有定地認銷有比較而無包額盡吾浙之所産而官收之不必言化私爲官而自無私以應徵之課稅納諸鹽價之中不必言就塲徵稅而稅己在其中如此則私鹽絕而課自增利於國課則一而價自平利於民商不失業不負包課之責雖無厚利亦無危險利於商仲等愚昧未嘗學問所自信者惟不敢負國不敢負民不敢負商定官收商賣四字爲鹽務之政策所願吾浙父老伯叔兄弟指陳其失以匡不逮然此不過政見之大綱至欲逹此目的非詳細調查精密研究不敢輕言嘗試新法未定之一切暫照舊章如有熟悉浙鹽之利害沿革足供改革時之參攷者尚冀母吝金玉隨時下敎不獨仲等之幸抑亦吾浙同胞之幸也 
（完） 
 
 

Page 4

 
 
   
 
 

Page 5

 
 
   
 
 

Page 6

 
 
接要聞 
[山東軍政府成立]  
　　王司令布告傳烱材謭能薄謬承紳商學各界諸公推任軍政分府司令傳烱亦係民國一份子未敢放棄責任黽勉從事三月於茲其中困難多非思意所及幸賴諸公槃才卓識羣策羣力互相維持烟台安寗至今無恙旣臨時政府特派代理山東都督杜君潛來烟視事杜君熱心毅力衆望素孚己於十二月初四日組成山東都督府執行職務接替有人得釋重負傳烱幸甚以後保守進行諸政策尤望諸公竭力輔助光復東魯全境同享共和幸福是則傳烱朝夕所罄香禱祝者也前途茫茫各自勉力諸公幸垂鑒焉 
　　杜都督蒞任杜都督前奉南京孫大總統命令蒞烟代理山東大都督己於日昨履任視事即將前政分府匾銷除另立都督府匾額以壯觀瞻 
　　杜都督告諭中華民國山東軍政府總參謀長代理山東都督杜爲出示曉諭事自滿人入關戮先漢族削我民權己二百六十餘年於茲日者武昌義不匝月而大江南北相繼光復天意人心昭然可見山東爲秉禮之邦承孔氏攘夷之訓故當南省起義之際即各界宣佈獨立未幾爲滿人迫壓强制取銷此不獨山東父老所疾首痛心亦我全國同胞所深所憤恨者也今本都督受山東全體同胞公舉并承總統命令偕水陸大軍駐紥烟台指日西下攻取濟南光復全境以洗數百餘年之大辱奇恥爲同胞建造共和幸福大兵所經秋毫無犯凡我士民務需各安常業勿自警擾切切特示又示云爲出示曉諭事照得濟南滿人取銷獨立後一班官吏大肆淫威摧殘同胞殺戮志士種種虐政道路切齒本都督經同胞公推復承大統領意旨偕水陸大軍駐紥烟臺共圖進取原期掃除滿人爲我同胞一雪積憤而謀治安凡我軍民人等務以驅除滿人恢復漢土爲心其各守秩序母得任意滋擾即滿人己經投誠者亦宜尊重人道一律保護倘有不遵約束擾害地方及傷及外人生命財産者本都督定以軍法懲辦决不姑寬其各懍遵勿違切切特示 
[計開賞罰各條如左]  
　　一殺傷無辜奸淫婦女者斬二搶掠内外國人財物及蹂躪敎堂者斬三仇殺外人者斬四洩漏軍機及謠言惑衆者斬五爲滿淸作奸細者斬七反抗義師者斬八買賣不公擾害商務者斬一拿獲敵人者賞二捉送漢奸者賞三樂　糧餉者賞四保全外人生命財産者賞五報告敵情者賞六創練民圑殺毅者賞七率衆投贓者賞八暗殺敵人首要者賞中華民國元年元月二十日 
[黄縣民軍獲勝]  
　　山東急進黨於十一月二十九日早三句半鐘由登州抵黄時該縣巳先宣布獨立公舉劉令基炎爲正司令王君叔鶴爲副司令是日劉司令即將急進黨迎入西關財神廟駐紥該縣農務會會長鄒耀廷與梁子庚等因急進黨將至預先募集捐款一千餘吊交往該黨收領正在部署一切淸總兵官葉某己於是日派兵四百名由萊州拔隊東來初一日抵界河紥駐黄山館初二日抄徐鏡心家初三日抵黄縣然葉兵到時該縣己將四門關閉葉兵立卽圍城開槍向城攻入當被擊死守城兵丁兩名嗣連放排槍終以天色將晚未被攻破又聞北伐隊將到兵艦己到龍口葉兵大潰退守北馬駐紥是役也葉兵死傷其多民兵僅傷二人云 
[粤路車利之銳增]  
　　粤漢鐵路本年車利較上年大爲增長查舊曆三月至八月時大局未定來往客商極少一自反正後車利遂爲銳增計由舊曆正月至十一月止收車脚等三十九萬七千八百四十元十二月有五萬餘元合計本年儘有四十五萬餘元比上年多收十萬元左右現投承黄沙脚伕一次上年十一月投千五元今年投六千餘元云 
[蔣王兩都督言歸於好]  
　　浙軍蔣都督扣留紹興发府軍火一案迭經寗滬同志極力調停久未解决以致杭紹民心惴惴焉惟恐其或决裂日前王分府金發由寗回杭晋謁蔣公據理力爭詞嚴義正蔣都督竟爲所屈不得己密商議會接續召集二次會議秉公判斷以息紛爭而王君因紹匪猖獗急擬回任防勦面議萬難久待當經財政部高部長等特備西湖游艇宴請蔣王二君席次備陳北虜未平列强伺隙天下多難正宜敵愾同仇臥薪嘗膽設再兄弟鬩墻以内訌而召外釁激成瓜分慘禍公等何以謝天下慷慨激昂聲涙俱下座客肅然蔣王二公大爲感動卽席誓釋前嫌王君亦面允立刻取銷分都督名義蔣都督亦允將扣留槍械子彈全數發還彼此盡歡而散十一日十時特派新軍將此項軍火悉數運送江干加派先鋒隊沿途站崗保護經王分府親自督運渡江回紹矣 
[浙江政要彚聞]  
　　調查内政浙省政事部接准蔣都督照會轉據南京内務部和電開本部業己成立凡關於各省内務行政事項應即詳細調查俾資考核而謀統一茲將浙省應行調查事項電知大綱如下（一）地方官廳之組織及官吏之簡明履歷（二）全省之戶口共若干府廳州縣之秀口各若干（三）省内外警察現在辦法及數目（四）省内外之商圑保安圑自治圑等以上各件請代從速查確示復爲盼等因聞政事部擬即日通飭各府縣民事長圑長及商會自治各圑體遵照電開大綱尅日詳晰列表造報以資彚轉云 
　　添設電局嚴處兩府僻處山隅距省窵遠至今尚未設有電局重要軍報每致延誤疊經該兩府所屬民事長紛紛陳請要求添設前來據稱嚴州府由黄泥嶺接線距離約八十里之遙處州由縉雲接線距離約九十里雖道雖較遠植立桿線所費未免稍鉅然爲利便交通起見似不能專顧營業且嚴處兩府城旣設分局則經過各縣治凡未設電信之處亦可一併附裝俾免續續陳請轉致多費手續現己正式照會交通科迅速飭下電政局尅期興工以利郵報 
　　杭防戒嚴日前訪聞報國寺軍械局突然發見火藥包幸未燃着即經蔣都督傳令全軍嚴密警備外即日頒行戒嚴令巡警夜崗一律加帶子彈俾與商民圑防聯絡一氣以杜隱患 
[杭州旗人之苦况]  
　　杭州光復後駐防旗丁軍政府因財政困難隂曆十一月分旗丁每名僅給兩元以致貧苦旗民竟至無所得食前日錢塘門内荆州幫某馬甲竟將一子兩女縊斃然後夫妻懸樑自盡不料隔日鴻福橋某家又有一門七口舉室自殺初九日晨刻某旗婦往乞施粥因人多被擠打碎瓦缽傷及頭部歸而憤泣竟將十歳七歳兩女用刀砍斃復將懷中幼子擲入河中己亦雉經而亡主持人道之長官尚其設法救濟耶 
[延吉人追悼吳禄貞]  
　　吳禄貞統制行抵石家莊遇害後民國失一長城士庶同深悲悼而延琿一帶因吳前辦邊務能以熱血爭國土華韓人民愛之有如父母及聞其死哭之如喪考妣昨由延吉自治商務兩會發起於十一月十二日假北山兩等學堂開會追悼是日各界到會者數千人城巿爲空且有韓國墾民多名爲詩文以祭之臨祭又按琴歌哀辭以傷之會塲前及内外祭聯花草雜列殆無虚隙祭聯合中外計百有八幅韓人詩歌計二十餘首詞意皆悲憤令人不忍卒讀其尤動人者追悼會本無拜跪禮而延吉商庶到會者必焚香叩首涙隨奠酒傾下失敗之英雄眞可令人傾慕也 
[莊都督體恤商艱]  
　　蘇省自貨物稅公所開辦以來各商類多觀望以其中實多窒碍之處頗不便於商業代理都督莊深知其弊爰特函致商會略謂原案交會復議各條因議會移寗停議未經解决此時試辦章程尚鮮完善效果不無應須商榷之處商會見聞較切應請轉致各分會召集衆商條陳意見以便彚集參酌另擬章程交議云云莊都督之體恤商艱於此可見一斑 
[蘇垣軍警現狀]  
　　蘇垣兵閧風潮現巳平靖昨奉代理都督莊發出六言韻示略云照得蘇垣光復全城秩序安寗兵士偶因細故彼此致起紛爭業經派員彈壓現己一律敉平本督担任保護護切勿徒事虚驚謠言母得輕信其各一體懍遵自此示出後胥門一帶商店均各照常開巿矣 
　　蘇城各典當近來每有形似軍人恃强硬當情事雖經軍政廳出示禁約派兵彈壓而此風迄未稍戢日前婁門外同昌典突來營兵十八人各以破舊衣服硬當去每名洋六元該店見人衆勢兇不敢與較昨日閭邱坊巷洪盛典又來營勇兩人以破巾硬當洋元並且拔刀恫喝旁觀圍聚不平即經報知軍政廳派員彈壓該兩人始揚長而去各典因之咸有戒心每日遲開早閉以避危險商業遂因此愈形衰落矣 
　　東路巡警一區區官任慶勳素性喜事前有臨頓路某水灶因同業嫉妬互訟到區該區官强以壓力判斷某水灶不服挺撞致被掌責旋即解送總局總局以事關民事訴訟移送審判廳核辦昨日該區官又至朱馬高橋某姓家捉賭誤將某姓之同居胡倪二君一併拘去胡倪二君均係小學敎員素有名譽當場竭力伸辯任區官置諸不理解送警務總局拘守學界聞之大譁旋由敎育會函致總局聲明總避乃將胡倪二君釋回刻聞石局長擬將該區官即日轍差易委矣 
[蘇州業戶收租之手續]  
　　蘇城田業會决議設立公租局己迭記前報茲悉該公租局三聯單業巳印就分發己入本局各業戶自行查填各數陸續送局本限十二月初八日一律檢齊惟爲數過多現限十二三等日必須填齊以便送請民政長加印後一聯存局一聯給業戶一聯由局發經造下鄕收租俟租欵收齊後各業戶持單赴局核對取款定限十二月十五日一律齊其未入公租局各業戶大約亦須照此辦理云 
　　蘇城陶義莊等日前以鄕民抗租實由地痞匪徒從中煽誘所致必須嚴辦一二以懲效尤旋即查得爲首者係由江阿二曹子云等十餘人開單呈請拿辦當由蘇民政長轉呈都督府訓令飛划營查拿經鍾堯階統領飭派飛划第一營弁勇等前往滸關一帶密拿日昨己據該弁勇等將江阿二拿獲押解到省解送軍政府飭發民政署收押聽候審辦 
[陜西民軍實録（續）]  
　　起義情形（甲）襲奪軍械局九月初一日十二點鐘乃陜省民軍實行革命之發軔時也是日適值星期余與英國人滿飛烈同作碑林之遊抵碑林門扄不得入悵然而返歸途經南門直街遇馬兵二三十人向東疾馳（軍械局在東門内）屢睨余等時武漢風聲日急忽睹此象心知有異然究不悉其作何舉動也及抵庽巳聞民軍奪得軍械局矣民軍軍隊之出發也約分爲前後兩隊第一隊僅四五十人除隊長帶有指揮刀外餘皆徒手專司襲奪軍械局之任務其第二隊均携五响無煙槍但只挾有藥無子之空彈專司分據四城門並散發票布等任務當第一隊抵軍械局時立斬守局兵數人軍械悉得滿裝子彈嚴陣以待巡防營聞警排隊出援將及軍械局與民軍遇民軍發砲擊之斃二十餘人餘衆悉降駐防旗兵聞軍械局被奪僅閉滿城自固不敢越雷池半步民軍遂唾手而得長安城槍聲暴發余匿避於南院南某商店有頃聲少歇啓門覘動靜見有脫帽軍人手纒白布向巿人散發票布狀甚閑雅一若行所無事者各商人以其無惡意聚而圍觀脫帽軍人告商人曰若皆商人耶在此殊無益蓋速歸緊閉爾門勿溷乃公事吾等所爲專爲排除惡政府必不汝害也商人聞言咸鳥獸散時自鳴鐘己報六點矣 
　　圍攻滿城民軍旣據軍械局初一晚遂力攻滿城（滿城位於長安城之中央其北門則與長安城北門相聯接）槍聲疊疊如貫珠徹夜不絕西安將軍文瑞及左副都統承燕右副都統克蒙額乘夜縋城遁從之者約數百人翌早九點鐘滿城門忽自開攻兵疑有詐不敢入時張恊統鳳翽在軍械局得信卽率步兵二三十人出部下授以槍張却之曰巷戰何需此急以指揮刀來遂提刀督隊入親斬守城兵二人旗兵紛紛開北門逃命其投并自盡者亦復不少統計是役旂兵死者約二三千人云當民軍攻滿城之夕潰兵（巡防營及巡警之未降附者）地痞伺民軍之不及防維地方上治安也乘機搶掠大淸銀行及各公館財物其票號之設在僻靜地方者亦多被搶此外各商店之在通衢大街者均無恙因民軍於通衢大街中竟夕有軍隊梭巡故也（未完） 
[田徵葵被殺情形]  
　　四川巡防統領田徵葵私行來渝即被重慶軍政府偵悉田不得己親至軍政府投誠當由都督拿交司法官訊明罪案於十一月十二日在軍政府宣讀罪狀略謂田某當庚子之亂在山西力助毓賢殘殺西人多命號爲屠洋劊手惹起聯軍交涉幾釀滅亡之禍西人指名索捕不得乃潜來四川又復釁此巨禍殺斃同胞無算草菅人命種種慘無人理雖碎屍萬段不足以蔽其辜云時田尚欲伸訴兩都督謂今日殺汝非余一二人之私見各處代表均請明正典刑言訖飭將田衣褫下即令行刑田跪下而頭己落地矣次日命兵士數人持木牌一面將首級遊街示衆以快人心 
[汴直人渴望共和]  
　　河南諮議局議長方幹周昨來天津與順直諮議局籌商維持大局辦法主張以和平解决政體俾免再開戰禍因輿論贊同共和均較君主爲優也特電南京政府孫大總統大致謂統一共和時持室如何優待親貴如何位置八旗生計如何籌畫民軍能否舉袁内閣爲頭任大總統及北軍與南軍能否同一待遇各節並乞賜覆乃隔日卽接孫總統覆電略謂兩宫以堯舜爲心不但民軍愛戴即全國人民及各友邦亦必同情愛戴則皇室親貴之永久尊榮自能千古優待至八旗生計刻下民軍政府己多方籌畫將來定有良好結果南北軍人同是同胞共和統一時不但地位照舊至感情上亦須互相友愛以爲將來或有對外之地步民軍所不惜犧牲一切欲成共和者目的在改革政治造福同胞免受瓜分慘禍若能早日成功本總統自應即讓賢者倘有爲君主家謀萬世一系民政府萬難承認則兵連禍結民政府不任其咎等語順直諮議局議長閻鳳閣即持此電晉京商諸慶醇兩王及禁衛軍統領馮國璋均以爲然惟袁世凱未加可否因承認共和權在滿廷各親貴也 
[湘紳組織共和急進會]  
　　湘紳曾邦彦劉殿英左金信王燾諸君發起共和急進會以堅守共和主義開通人民智識共圖政治改良爲宗旨現己得席君綬楊君宗岱等多數人之贊成業經呈明都督曁民政司批准立案並刊發關防以昭信守其内部組織分調查評議執行編輯四部其會議則分選舉會職員會評議員會特别會之四種其辦法亦分四項（一）設機關報（二）開演講會（三）籌辦法方庶政（四）建議及請願刻己定於一月十四日在事務所（設在戥子橋法政公校）開會組織矣 
 
 

Page 7

 
 
[蕪湖通信]  
　　蕪湖李伯行私産經歐人柏君咏士及兩關監督李君葆林從中調處以期和平解決免生糾葛並由軍政府估值李氏蕪埠城内外之私産約計六十萬兩准調處人判結除將大花園改作公園外以三分之一捐助餉糈計應繳二十萬兩軍政府特函請李君葆林及栢君咏士轉逹李氏限舊歴十二月三十日以内答復辦理過期作爲無效卽照李氏廬州私産例悉數充公捐助軍餉 
[松江通信]  
　　華亭金山嘴一帶僻在海濱四十年從無盜案現自本月初八夜局勇巡查以後鄕民周紀松家忽來强盜多人破門而入將母子三人緊緊扎住并以敗絮塞其口中使之不能喊救然後翻箱倒篋搶去英洋七百餘元衣服六十餘件牀上被單被褥刧掠無存當搶刦時周某窺見内有三人與局勇汪某鄔某面貌宛似翌晨訴之局董局董以無贜證不允查辦只得飲泣吞聲而返 
　　輿情不洽前淸婁令李葆鈞自充審判員威　自恣自刑責章仲屏後大爲社會所詬罵某君等八人聯名禀請將李驅逐當事者以審判名義本將取消姑緩以全體面李聞之遂自至司法部辭職或言李訊此案時對於袁沈禮貌優加對於章及張陸兩股東幾不容置辯厚薄顯見沈稼秋納賄百元所致傳者鑿鑿恐非無因上海商會昨亦致函松會謂上等商業虧倒案到處均有不應不核情節一味以刑笞摧辱應由貴會詰問云云初九日審判員沈公訊通源方奏亭案時各存戶蠭擁至司法部質問謂責章仲屏而不責方奏亭未免意爲出入違反是非究竟根據何種法律應請明白宣布一時衆口如雷當事者頗費口舌又聞章入獄時獄丁索洋五百元刑具歴三日夜不開尚欲吊打章不得巳許洋一百二十元猶嚴限速繳幸爲司法部所聞斥去該家丁另委尹君爲典獄官章得費洋十餘元了事 
　　另立法庭松江舊府署民政司法財政三部均在焉現司法部以不敷辦公遷往城自治公所聞將就該處組織地方審判廳就華署組織初級審判廳俟有眉目即將司法名義取消 
　　反對遷治奉賢遷治南橋城人以權利驟失齊起反對現聞有另請民政長劃疆分治之說 
[揚州通信]  
　　江北北伐司令正長徐君寶山出示云爲招募女兵事照得梁姬桴鼓史特表彰木蘭從軍古稱賢德本司令博稽載籍仰慕彌殷慨念時艱景行倍切痛滿奴之未滅何以家爲率勁旅以前驅敢忘國恥等男兒旣巳咸思投筆女子當亦有志從戎現擬仿照上海女學生敢死隊章程招募女兵一隊編成行伍俾其有勇以知方酌給餉糧使之足食而能戰將來選募足額訓練日精内則以備干城外則可禦强寇勛名彪炳何曾獨讓鬚眉史册流傳定必留芳巾幗凡我同胞女界其各體念此意惠然來止據實報名硒司令卽當按格而求母須遲回以望茲將懸選資格分條列下（一）擬招募女兵一百名作爲一隊駐揚訓練以備隨同大軍進戰退守每名每月餉洋五元（一）此項女兵招募足額即委任精通之女子爲隊長其排長及敎練長均選女子充任（一）應募之女兵須要大脚而又年在二十以外三十以内身無罣碍氣體壯實者爲合格其未商准丈夫許可以及來歴不明之人均不録用（一）應募之女兵以天長六合爲最合宜其他處女子願意投効者亦聽（一）凡願意應募之女子須開具姓氏籍貫年貎箕斗淸單連同志願書保證書送司令部號房查驗明白方准報名 
[天津通信]  
　　舊曆十二月初三日天津慈善音樂會假廣東會館開會中西男女座爲之滿嚴範蓀先生於臺上照料一切楊品侯辛幼樵諸君置有絹花若干著綵衣於會場中分贈各來賓因而助欵者多少不一共至九十餘元之多除竇硯峯王君直兩君唱二簧曲外劉筱泉陳香雪陳玉如趙子齋諸君亦唱二簧曲各盡其妙鼓掌之聲隆隆紅十字會看護女生相繼致各客位茶點烟捲劉伯年諸君在樓下敬茶點等事美善會諸君及警務公所均奏特别曲詞極盡佳妙云 
　　天津於十二月初七日十二鐘忽現日暈先如虹霓呈彩麗之色後遂成爲白氣一圈大圈内又現一小半圈且大圈兩端在太陽之東西各現一氣圑亦可異也 
[蘇州通信]  
　　蘇鄕横涇鎭各店舖前曾被匪搶刦數十家先後拿獲各犯分别訊辦在案現又續行拿到匪犯二名經軍政府軍法科提訊己據該二犯供認隨同搶刦分得各贜不諱當於十二月初十日禀請莊都督訓令立飭將該二犯綁赴黄廢基按照軍法槍斃矣 
本埠新聞 
[滿人破壞南方金融機關之謠言]  
　　滬軍都督陳英士君於元月三十日出示曉諭云照得英商匯豐銀行分設本埠早爲世界各國所信用近忽有人在本埠散佈謠言謂該行天津等處分行業經謠動等語以致本埠人民紛紛向該行提取存欵兌換鈔票影響及於巿面甚大查該行資本極爲充足公積亦復雄厚何致有此現象業經本都督查明北方滿人希圖破壞南方金融機關派人來滬故意造作此等無稽之語謠惑人心除派員四處查緝造謠之人嚴懲外合行出示曉諭爲此示仰諸色人等一體知悉母爲所惑如有再行隨同附和之人定卽以謠惑人心治罪本都督爲維持巿面保全治安起見言出法隨决不寬貸其各凛遵母違切切 
[拆卸城垣後之舉動]  
　　民政總長查得本邑城垣現己開工拆卸所有城内道路急應改良以便交通業己勘明自老北門内紫金橋迤東至花草浜之如意橋一帶河道一律填平以通車馬並將上海縣署後之大泥墩扒下爲填河之用聞俟議事會議决後即須興工 
[製造局定期考試]  
　　製造局總理李平書君前日示諭云爲出示曉諭事照得現當光復伊始軍事方興軍火監利端由各厰工匠手藝精良而手藝精良非考試不能表見茲擬於下星期一起派員分赴各廠考試工匠即將本日所做之件檢取編號彌封延請機學專門洋員詳加考騐分别優劣訂定等次除光復後新經考取入廠各工匠無庸與考又砲廠工匠邇因赶工甚急另行訂期專考外合將排定考試各厰日期黏單出示曉諭爲此示仰各廠工匠幼童一體知悉屆期務各考騐母違切切　計黏考試各厰日期禮拜一考礮彈厰禮拜二考機器廠禮拜三考鍊鋼廠禮拜四考生鐵廠禮拜五六兩日考試龍華子藥厰 
[浙軍馬隊過滬]  
　　浙軍馬隊第一營管帶謝祖康因奉陸軍部命令赴寗故於元月二十九日午後率領所部四隊各軍士計共二百餘人由杭乘坐滬杭火車出發來滬現駐滬南製造局卽日開差 
[安葬陶公靈柩紀聞]  
　　陶煥卿君被害後曾由光復會同志及紹興旅滬同鄕在滬永錫特開追悼大會己誌前報茲悉當時紹郡女界協贊會職員蔣文瑞胡士傑陳琳珊三女士均專誠由紹來滬弔奠并送靈柩回浙直至杭州追悼會畢後始行返紹并聞陶之靈柩現擬安葬西湖並設專祠以垂不朽前己由孫德卿趙漢卿二君前往西湖察看地形擇定小孤山前淸林太守墓旁范忠貞莊界爲陶公建坟之地并修改惠戲貝子祠爲陶公祠聞趙孫二君己與浙都督蔣百噐君商妥不日卽將興工 
[暗探割耳朶]  
　　流氓湖北大毛假冐敢死隊名義在外詐擾經劉司令長諭令暗探拘拏等情巳誌昨報茲因該暗探余炳臣將湖北大毛查獲後得賄銀表一枚經劉司令長查悉立卽提案判將該探兩耳割去並責軍棍遊營示衆以儆効尤 
[滬軍營分發奬洋]  
　　滬軍陳都督以滬軍營各員弁攻克製造局時甚爲出力曾將金銀奬牌及各等奬憑頒給該營王統領轉給在案尚有應給該營各員弁之奬洋西百八十二元亦於前日札發該營飭照單開各員弁按名轉發該管帶楊錦山遵即傳齊各員弁來營具領計許多霖給殘疾奬洋一千元除先發現洋二百元外其餘八百元撥給庄摺飭令陸續支領又重傷之周曙秋王福元各奬洋五十元又危志傲許蘭廷給輕傷奬洋各三十元又最輕傷之王維求胡開勝周春魁等各奬十元又奮勇出力之鍾上逹等四十六人各奬洋二元 
[游擊隊練習射擊]  
　　駐紥閘北之滬軍游擊隊第一圑第一營管帶曾振卿率領全營軍士乘小火輪往南巿高昌廟附近練習射擊直至傍晚五點鐘始乘原輪回營 
[再誌蔡康與朱聰熙之交涉]  
　　前淸江寗造幣局總辦粤人蔡康偕見証景凌霄等控前充造幣局文案之朱聰熙（即朱二貞）在法租界將其誘騙入城送交滬軍政府拘留等情業由新閘捕房飭派中西包探前往白克路修德里朱之庽所將朱拘案訊押前日午後經王襄讞會同英翰副領事升座復訊原告投案請究質之朱延担文帮辦沃沛律師上堂聲稱被告有許多信札留存捕房本律師尚未閱過應請飭令送交本律師醒閱並請將朱交保改期會訊中西官會商之下判朱交妥保候禮拜四上午十點鐘開特别公堂會訊 
[捕房抄獲賭場]  
　　著名賭棍潮州人楊養順胡阿狗楊阿富與前充工程局包探之黄量海現化名王阿福賃居松江路一百七十號門牌糾同賭徒楊錫雲楊松山李金李福阿根張宥三姚阿大王桂生等日夜聚賭抽頭漁利事爲老閘捕房捕頭偵悉前晚密飭中西包探前往該處將楊等十八人連同賭具一併帶入捕房押至昨晨解送公共公堂經關讞員會同美海副領事訊明判楊養順胡阿狗各押西牢半年期滿均逐出租界黄量海押三月楊阿富押二月餘人各罰洋十四元與抄獲之大小洋銀合共八十餘元一併充公如不認罰各押兩禮拜賭具銷燬 
[公役祗可退卯]  
　　公共公廨自經外交圑管理後一應傳提事宜均由捕房探捕經辦原有差役無權干涉以故公役金泉金坤等具禀退卯巳奉照准其餘余昌王慶王瑞張林等五人則由駐廨西員諭仍留廨照常辦公 
瑣聞 
城内 
[都督府批示]  
　　密忠銳黄均澄魏國楷賀振雄等呈批本月初巳奉陸軍部命令現圖軍政統一及財政困難起見各省不得自由添招兵隊除己經各省都督允准者外嗣後禀請招募者均不准行等語查貴圑所請有背陸軍部命令未便照准 
[都督府外務科批示]  
　　曹亮功呈批禀悉該商旣將存貨等物頂與新商承辦前請江南財政公所所頒鈐記並經繳銷自應照准電知江蘇都督轉飭財政司遵照銷案惟該商於光復前有無欠繳光復後共銷若干應照認繳餘利之數向江南財政司補繳着將賑據呈明江蘇都督核實追繳並查該商資本有前汪南四路要塞公款在内前經電請江蘇都督澈查仰一併聽候江蘇都督核辦可也 
[都督府司令部批示]  
　　第二師第五圑圑長蔣志淸禀批禀悉該圑長病仍未痊應准續假調養以期全治所請委員接辦准予辭職各節可毋庸議并仰第二師師長切實挽留以資襄助 
[都督府執法科條示]  
　　爲判决事案准滬軍威武軍司令官報告現獲逃兵二名一名袁明榮係第一圑第二營第二隊二行三栅副目於本月二十一日托故潜逃一名陸壽生係砲隊營第一隊副兵於本月二十六日早操後携帶軍服私逃均經先後拿獲應遵照都督頒布之軍律懲辦分别處以禁閉之刑並將該二犯押送貴科訊辦以肅軍紀等語前來當經本科提案研訊據供各節與來呈相同當此軍務緊急之際兵士逃亡最干嚴禁亟應處以禁閉刑以尊紀律而昭炯戒合卽判決特此宣告又批根生呈云來呈閱悉查蔡康一案雖巳繳銀數十萬兩虧短尚多未能了案所云應科長有給賞二成之據本科無案可稽未知底藴着逕向牒報科應科長直接交涉可也此諭 
[檢察廳批示]  
　　邱國樑呈批查此案前經馮餘川供稱其妻趙氏係由陸寶華拐賣與邱國樑爲妾等語是以將該商並其妾趙氏移提到案質認委非其妻趙氏該商人無辜被累朱免損失乃詰其錯誤之原因係本年春間馮餘川前往該商人家查詢時邱蔣氏故作疑辭以致轉輾疑誤鑄成大錯究與平空誣控者不同情有可原當即將該商人及其妾蔣氏省釋一面將馮餘川暫押三日聊以示懲在該商人亦可心平矣着速即回歸安業母再纒　自取拖累至賓山縣差役藉端索詐一節如果屬實儘可逕赴寶山縣司法署呈控并着知照 
[審判廳批示]  
　　曹劉氏呈批仰候傳集兩造各邀妥保來廳開庭分别發給併飭該氏率子曹槐江及劉陳氏先行遷居以除訟蔓一面移請民政長將該氏請補印諭之案註銷孫禮韶呈批據稱受抵徐掌元田房立據載明至期不贖任憑管業己於去冬邀保插標兩無異言何以徐錦三今始插身干預所呈是否屬實仰候通知傳訊核辦由單抵據附 
[承發吏舞弊]  
　　地方審判廳承發吏談笑山因票傳某絲廠涉訟一案於照章收取費用之外多收錢五百餘文爲當事人投廳指控廳長大怒卽將談笑山發交司法警察所看管訊究 
南巿 
[改良駁岸]  
　　巿政廳長以大馬路迤北至董家渡沿浦一帶之木　年久朽　椿脚欹側且壩外浮泥淤塞不堪擬卽改用水門汀另加木椿悉照大逹馬頭式樣改造業巳知照工部路政二處先行估工核實造報 
[地保欠債]  
　　向操錢業之周子卿至裁判所控稱前憑朱林山爲中代九圖地保莫順生將平房六間並地基三分三厘向廖姓處抵得洋六百元刻屆一載逾期未贖請爲追究等情昨奉傳訊莫供巳付過八個月利息叩求寬限判莫交保限舊曆年内先還洋二百元其餘限至明年正月内如數還淸 
[劃淸界限]  
　　元來油蔴店主沈映泉將城内鮑啓盛漆店執事方禄壽扭至裁判所控稱被方欠去貨銀二百六十四兩四錢久不歸還請爲追繳方稱曾向原告定買油十匹簍延不交貨沈又辯稱被告並未定貨實是朦訴判被告迅將欠欵先行料理至定貨一層着卽出外自理 
[不願賣淫]  
　　靑口女子王阿寶至裁判所訴稱去年正月間由父伴送至杭州姨母處旋被賣與吳姓爲養媳現在上海香粉弄賣娼因被鴇母妻虐不堪其苦是以逃出求恩超豁並供年十六歳家有父母判發堂擇配 
閘北 
[區長糊塗]  
　　毛戚氏至總局控稱曾由池阿品周渭生劉王氏等爲媒價買錢談氏爲弟媳己付身價五十四元不料該氏仍被該媒等領去請究昨經孫科長提周質訊據供小的祇得洋八元前日原告巳將池扭控三區被該區區長判池罰洋十元開釋今願出外帮尋等語科長以此案情同放鴿該區長不應擅行科罰開釋判周還押候飭該區勒交池阿品到案再行訊究 
[联長易人]  
　　北段第十區隊長王　前日因事撤差奉李部長委前充該區隊長之上海警察畢業生甘綬臣承乏昨己到差視事 
[不認行竊]  
　　三和公司經理王某偕見証蔡阿妹控王元奎行竊電燈藥粉兩箱及木料等物昨經孫科長提訊元奎供前由劉禄生爲中向原告租界耕種並不犯竊判令還押候再查核 
英租界 
[被告未齊]  
　　下海浦三官廟住持僧瑞生控夏瑞生董子璋等串騙方單一案昨經公堂復訊原告代表候魯公律師上堂聲稱夏等保出後延不淸理應請嚴追訊之被告由佑尼干帮辦律師辯稱夏因事往香港約兩禮拜回滬現董與夏之保人項松茂均巳到案應請寬限理楚中西官會商之下判董項合存現銀三千兩交保候下禮拜四夏瑞生到案訊核 
[拐賣女孩]  
　　江北人雷四在籍拐領女孩朱蘭桂來滬串同李阿生王潘氏胡李氏托楊阿福賣與某姓家爲婢被楊察知來歷不明報由捕房於昨日派探將雷等各人與女一併拘解公堂訊供不諱判雷與李阿生各押西牢九月潘李兩氏各押女所半年蘭桂發棲流所留養候核 
[傳訊被告]  
　　忻士卿控李應南欠銀又馮企南等控陳輅淸欠租覇産又連榮江控榮杏芬欠洋又孫榮卿控木作頭黄慶林不理貨欵等案昨由捕房將被告各人一併傳至公堂分别交保過堂候訊 
[定貨不出]  
　　德商捷成洋行控崔蓉如定貨不出昨由捕房將崔傳至公廨押候禮拜六德領堂期解訊 
[原告重情]  
　　鄭張氏探袁文甫欠租等情由廨判袁押限繳組遷居在案昨日復訊據原告供稱袁巳搬出並央人勸理求請免究中西官以原告旣己代求且己在押日久判袁從寬開釋 
[不認誘拐]  
　　朱涇人林公瑞因誘拐蘇州人沈平州之妾沈老二由廨判林與沈妾交保候查在案昨日復訊林仍不認判沈老二交本夫領囘林經寬開釋 
[明園受罰]  
　　四馬路石路口明園書場因聚賭抽頭並私設烟楊容留外人開燈吃烟昨被捕房查悉將該園主顧永貴（卽顧榮桂）傳至公廨訊實姑寬判罰洋二十五元充公 
[匪徒搶火]  
　　匪徒陳炳兆於愛文義路火警時攫取許壽松家值洋五百餘元之綢皮衣服由探查獲昨解公堂請究據原告供稱陽曆本月十六號樓下起火當時火勢猛烈不及下梯遂將此項衣服從樓窗擲下喚人舖墊人亦跳窻而下詎被陳將衣搶去以致三人跌傷求請嚴究訊之陳供認不諱王襄讞與美囑副領減罪 
[私總會]  
　　粤人梁芝琴在虹口武昌路七百三十二號屋内私設總會聚賭被捕房查悉昨由包探爵梁傳至公廨訊明判罰洋十元充公並着捕捐照會 
[安插女子]  
　　女孩胡富全在虹口徘徊啼哭由捕轉送公廨昨由官媒解案請示據女供南京人年十二歳父己去世母亦再醮被賣與胡姓家爲婢時遭虐待是以逃出判送幼女所留養候核 
[三婦串拐]  
　　陳李氏李王氏張劉氏串拐江北人王永文之十五歳女兒小巧仔昨由捕房派探將該三婦一併拘解公堂訊供推諉判押候傳齊人証再訊 
[吞没衣箱]  
　　邱渭賓控德和輪船管艙人吳活秋吞没漢口梁姓托寄值洋一千元之衣箱一隻昨由捕房將吳拘解公堂訊實判押西牢一年如能子限内將贓交出准予隨時酌核减輕 
[遇人不淑]  
　　張錫對陳德山前日均與示婚妻劉了頭丁安全在虹口哈爾賓吵閙由捕查見詢知張等均欲將妻鬭賣當卽一併均入捕房押至昨晨解送公堂經中西官訊知張等由桃源縣原籍來滬姑念圖賣未成着各交保將妻領回惟以後不准價賣 
[難兄難弟]  
　　劉沈氏控江北小孩李文炳李阿興弟兄在新閘路攫取金耳環等情由探將兩孩查獲昨解公堂訊供屬實判文炳押捕房三月阿興押改良所三月 
[酒醉無知]  
　　東洋車夫計渭寶偕見証印捕控王佐才坐車　給車資向索行兇等情昨由捕房將王拘解公堂訊係酒醉所致姑寬判罰洋二元充公並給車資洋二角 
[深夜報警]  
　　前晚三句餘鐘公共公廨後面海甯路口馥康里王姓家起火焚燬樓房六幢彼處係華洋交界故昨由匯四捕房與四路二區巡警分局同往調查起火情形再行核奪 
[姘婦纒擾]  
　　甬婦張周氏探奚金生不還立據代借之現洋及票洋五十元前日午後經公廨聶襄讞偕同觀審西官比愛副領事提訊原告供稱前代被失向徐范兩姓轉借洋四百七十元又被告親筆憑票一張計洋五十元現均圖賴不還求追質之奚供與張周氏姘識有九年之久後因小的娶妻該氏前來纒擾故立憑票允償養老費洋五十元尚有范姓之借據七十元乃小的自借與該氏無涉至於徐姓四百元之借據小的並未借遇實係該氏僞迭圖詐聶襄讞以范姓之欵原告旣非中保不應干涉應由范姓自行控追至於徐姓之欵被告旣不承認而借主又未到案碍難照追判奚交保着原告於一禮拜内邀同徐姓到案再行訊核 
[人銀並保]  
　　揚州人馬鼎臣控義成火腿店主曾聖惠不還貨價洋一千零八十一元由廨押追在案前日午後復訊判交人銀並保限一月先還洋四百元餘欠分期拔還 
美租界 
[殃及比隣]  
　　昨晨四時海寗路馥康里一千九百九十三號某姓家起火延及比鄰查二妙堂墨局及居戶等樓房六幢由救火會到場救熄捕房特飭中西探查明情形再行核辦 
[毆斃車夫]  
　　住海寗路九百三十號之車夫張阿二日前被崇明人郁慶郎等多人峰毆重傷其妻張唐氏投報捕房車送同仁醫院延至昨午身死屍送驗屍所候驗捕頭派探拘獲郁妻徐氏及蔡癩子等押候究辦 
[貧病交迫]  
　　前晚有一某窶人病臥於蓬路由三百八十二號巡捕車送同仁醫院療治 
[突如其來]  
　　陳金山住西華得路同仁里十五號前晚報告捕房云有數人突來家中指稱樓上起火吾卽上樓察看詎彼等乘間搗毁門窻什物而逃請爲查辦 
法租界 
[馬夫受罰]  
　　馬夫王阿平昨駕馬車加鞭疾馳巡捕以其違章拘入捕房轉解公堂訊究王供駕車者係是新馬不甚馴良並非有意違章求宥在西官以王咎實難辭從寬判罰洋五元充公 
[限繳房租]  
　　通知客棧聚和齋號及居民陸銀泉等俱欠房金數月計洋六十餘元由收租人徐三昶控奉公堂一併傳案訊追盛供因巿面艱窘以致拖欠須求原諒聶献員判各交保限七天付淸 
[吞匿方單]  
　　陳龍飛日前因事出門將衣箱一口寄存友人戚勝楠處迨事畢返滬索回檢視缺少方單一張向戚索取堅不肯還故卽報捕將戚解廨經聶讞員訊實判交保出外限七天交單再核 
[婢女可憐]  
　　女孩李桂香早失怙恃被人賣於浦東某姓家爲媒近因時被凌虐潛行逃出昨在法界哭泣由捕帶入捕房送　核示判送善堂留養候其主人具領 
 
 

Page 8

 
 
自由談 
游戲文章 
[瞎子改良新道情] [  書痴]  
　　天上星多月弗明地下山高路不平朝廷專制出奸臣民心思漢倡革命新聞出在那一省出在湖北武昌城總督名字呌瑞澂滿洲人個小魂靈八月十九二更零大漢同胞起義兵軍界健兒表同情公舉都督黎宋卿親告瑞澂說原因瑞澂一聽嚇出魂連忙磕頭求饒命恩兄恩兄呌弗停念我平日舊交情放我一條狗性命讓我恭恭敬敬戲上城還有連甲張彪兩畜生一個是統制一個是布政一聞革合軍各人自顧逃性命革命軍士極文明保商安民爲己任不到兩月多光景各省各府皆響應遍懸白旗表投順外國人也開心生命財産都不損各國政府才歡迎嚴守中立勿幫淸僞朝廷滿洲人還要發其醜雷霆遣出水陸兩大臣想與民軍拚老命陸軍大臣呌廕昌名字掉一頭聲音像蒼蠅蒼蠅敎俚撼石柱那裏能夠功來成水軍提督薩鎭冰爲人也是無啕成兵艦弄得精乾净抱頭鼠竄逃回京爲何要興革命軍待我唱與諸公聽大明朝至祟禎李闖戲忠起禍根吳三桂借淸兵滿人乘機帶兵進盜我神器虐我民明季稗史眞酸心揚州十日弗該應老老少少都殺盡江隂嘉定三屠城其他各省也相等最苦一般婦女們先姦後殺好傷心直到二百數十春人民程度日日進歷年事績說不盡只把最近新聞唱分明桐城吳樾君謀炸五大臣熊成基安徽謀起兵汪兆銘炸攝政温生財徐錫齡槍斃孚琦并恩銘三月桃李花正盛廣東志士起義兵各處鼓勵賴黄興引起此次大革命更有一般女兒軍曹道新徐武英吳淑卿辛素貞桃花馬上請長纓女界從此放光明臨時政府巳告成公舉總統名孫汶建都建在南京城不日就要打北京漢奸滿奴掃乾净從此我們同胞們共和幸福享不盡瞎子本來做算命因爲看見中國進文明將來必要破迷信隂曆改去陽曆定八字生肖李弗淸只好另尋生意經重拜先生學道情 
海外奇談 
[浮水睡褥] [  於戲]  
　　英國水師兵部現議定凡兵船中兵丁水手等之睡褥俱用新式之毡爲之因此毡可入水不沈倘遇危險可藉之而浮於水面并攷此毡之浮力可載重至三百磅云 
[滑稽判案]  
　　美國近有人蓋造房屋木工某高踞屋梁工作偶一不愼失足墮下適壓於在地工作者之身登時壓悶氣絕而墮下之木工固無恙也於是屍親以被壓身死等詞投訴審判廳求判擬抵官謂此係誤傷斃命律無擬抵應科罰銀爲該家屬撫卹屍親堅不肯遵嘵嘵再四官笑謂曰汝必欲伊抵命事亦不難須汝登原處屋頂而該工人居其下汝從上躍下以還壓之乃可尸親不能辨乃趦趄去 
尊聞閣詞選 
[録舊作弔鑑湖女俠秋瑾題墓碣三首] [  雜傭]  
　　湖波脉脉黯湖雲杜字空山呌夕曛恨血千年知碧否鮑詩眞箇唱秋墳莫須有鍜千年獄和雨愁成七字詩鋤得含寃三尺土鄂王墳畔葬瓊枝干卿底事太無因再拜西冷馬　新顧影怕臨湖水照鬚盾我是丈夫身 
[寄海上校書] [  侍仙外史]  
　　欲將心事寄秋風一曲新歌唱奥儂爲憶當年留舊約靑衫兩袖拭啼紅 
[贈烏目山僧]  
　　禪學通詩學方智佛有眞月圓參妙諦雲隱證前因輸墨留餘馥袈裟老此身牟尼殊一串世界盡微塵 
[香車擁豔]  
　　一鞭馳馬趁斜暉坐並香肩逸興飛愛聽喁喁花解語柔　玉手笑携歸 
遺聞軼事 
[吳孝女傳] [  惕微王翕]  
　　吳孝女慶曾字崇任江蘇泰興人也父孝膺爲鄂中刺史道貌恂恂逈異凡俗母朱氏浙孝康干雲公女也女士幼承家學夙具敏慧肆力攻讀刻苦奮勵自幼巳然實常人所難及八九歳時嘗作擘窠大字自榜其門識者稱羡年十七入杭州女校才華煥發卓絕一時文思豪邁振大漢之天聲詩旨温柔得盛唐之絕響髫年若此又豈粥粥者所能望其萬一哉黽勉終朝荏苒三載每試輒冠其列丙午之冬卒以第一人畢業殘臘休假大啓講筵女士慷慨陳詞歷述中國文學之變遷興替祖漢魏腰六朝宋元以降頓覺目無餘子粲花妙舌四座生風班昭之史伏女之經左芬之韻一人而兼擅其勝不櫛之進士不圖復於叔世觀之也女士生遇文敎墜地之秋每致慨夫文章閟采國粹淪胥大海狂瀾輒欲以砥柱中流爲巳任謂富於思想之國民興滅繼絕每易世而復盛非若政治武力進銳退速者比中國自皇古而還幾經梟雄之荼毒虜馬之憑陵終巋然而存立者五千年文字之功也海通以來歐潮澎湃右行之文不脛而奪倉頡氏之席欲昌國學當先精究夫狄　殆亦孫子所謂知己知彼百戰百勝者歟此滬之啓明蘇之景海所以迭爲女士沈酣枕葃之地也女士之父一官流寓兩袖風淸宦海蒼茫盈絀升沈渺不可測巳酉之冬瑞澂督鄂偶因賠累周轉未靈而澂臊妄不可一日處孝膺固長者浮滑非所習猝從三閭大夫遊女士自吳返鄂慟不欲生入江遇救未能如願嘗語人曰父生不能爲緹縈文殁不能爲曹娥嗚呼何其悲耶祝融無情全家一炬女士乃返杭校權爲人師矢志不字上以慰白髮高堂之念下以堅靑春勵學之心又何用心之苦耶曾未逾年倉卒來海上乃弟潔蓀兩試遊美猶以額滿見棄襥被南歸益難爲計淞波一剪了此餘生誠可恙也而母病矣而竟不起矣女士侍奉湯藥積勞成疾至是奮不顧生實出至情至性嗟嗟藥爐茶竈猶是前宵笑貌音容己成隔世中天雁唳大野風悲正薄命人斷送時也年纔二十有五耳 
贊曰曹娥殉父而君殉母求仁得仁九原其瞑當爲玉碎勿爲瓦全無怍于人無愧于天美人黄土斜陽今古華屋山邱行雲朝露日月昭臨精義磅礴孝弟如君堪勵末俗 
　　附録吳女士甲辰舊作上四句己忘從闕 
□□□□□□□□□□□□□□□□□□□□鼙鼓驚遼海（時日俄兩國方交綏於遼海故云）風雲黯斗牛東風無賴甚吹恨滿神州 
　　按女士此作悲憤蒼涼與順治甲午鸚鵡洲投水之女郎嘉慶壬戍南沙河題壁之鵑紅正復相似語云歳寒知松柏時窮見節義片語零統俱足爲新史生色矣 
閒心思 
[救國之藥] [  堅白子]  
　　吾國病夫太多無藥可救所患之症太半隂虚龜版爲滋隂聖品惟價太昂窮乏者無力購服查有盛宣懷在滬上擅第一老元君之名如能將伊煎熬作膠分給各病夫食之大有起死回生之功 
　　吾國曠夫太多無藥可救錦衾角枕獨旦興悲諸老奸侍妾成羣應接不暇何不分送於人内無怨女外無曠夫可謂一舉兩得 
　　吾國窮夫太多無藥可救一貧如洗朝不謀夕北京各親貴坐擁厚資存放銀行之數逹五千餘萬其餘田産一切猶不在内袁世凱果能堅其志辣其手勒令悉數繳出上可以助國家之軍餉下可以濟百姓之困窮不然使若輩飯桶親貴得位則爲蠧虫失位則爲富翁未免太便宜了 
　　吾國貪夫太多無藥可救剥削民膏宦囊纍纍倘得有李闖其人架上腦箍使之和盤托出豈非大快人心之舉 
　　吾國庸夫太多無藥可救遇事雷同附和無所可否無異應聲虫一般最妙以雷丸藥之可以使其立斃 
　　吾國餓夫太多無藥可救鳩形鵠面觸目皆是曷勿將蠢如魚豕毒如虎狼之盛宣懷趙爾豐端方瑞澂輩如法烹調俾各餓夫分有杯羹可以聊謀一飽 
千金一笑 
[求死] [  愛]  
　　有欲長壽者求於冥王冥王許以三百歳該人壽至八十歳後足不能履齒不能食耳目不能視聽終日惟仰臥一室生趣毫無自思照此情形若再過二百餘年將不堪其苦乃復向冥王求速死冥王曰愚哉世人不知留名只知留身 
[賤金]  
　　某國有欽差出使至外國金冠金服將以誇耀於人也至外國後見該邦人士衣冠皆極撲素惟盛糞之桶及刑具皆以金爲之欽差異而詢其故該國人曰敝國重德不重金黄金滿地無人收拾故以之作刑具及糞桶耳欽差聞語面發赤卽退而毁其冠服云 
見見聞聞 
[兄妹結婚] [  夏聲]  
　　浙江乍浦鎭地方有丁某者經商滬地顱染下流社會習氣每歳返里大言不慚以文明自由爲口頭禪其實尋花問柳無所不至近忽異想天開與其妹効相如文君故事聞己於舊曆十二月六日在上海實行文明結婚云 
[怪服] [  鈍根]  
　　松江東門外某紳士前日爲其子完婚服裝奇怪殊出人意外蓋新郎身穿短褂而頭戴古代之員外巾新婦日本裝而加以紅裙參拜翁姑時某紳著八卦袍首戴綸巾見者幾疑爲串戲云 
小說 
零碎小說 
[丐兒]  
　　印度有乞丐某租一屋小于舟僅容隻身棲宿朝出暮歸所得餘糧蓄聚漸多盈一筐恒懸臥處與兩足不即不離焉一日倚枕欲眠忽奇想大發以爲筐中餘粒累累若值歉歳人必將食吾之餘即可售多金以其資購一羊羊産子易購一馬得馬即可得牛藉此致富其道不遠則陶朱公不能專美於中國矣迨積微産何患無冰人作伐娶妻生子亦意中事旣有室家即可頤指氣使有時欲玩弄孩子當囑妻料理家務於忙碌中命抱兒至前設違吾意定當大振夫綱以脚踢之不料結想所至足亦隨之而舉所懸竹筐中物適被擊中盡數頃覆狼藉床褥遺散徧地塵土相雜擇無可擇不禁爽然自失也 
[醉漢]  
　　美人某性嗜酒卜晝卜夜不醉不歸生兩子年十餘矣有父風屢經庭訓約束時惟緘口不語俟父一旋踵即任情痛飲一日兄弟酣醉偕歸由後門入即同被臥時其母己寢父亦己醉倒不知人事任兩人三杯輭飽後一枕黑甜餘也未幾燈熄弟忽呼兄曰床上有賊兄驚醒曰然遂胡亂相商欲以踋踢之使去四足亂舞兄忽墜地弟又呼兄曰賊己被踢下床兄若何兄曰余力不如弟反被賊踢墜床下矣明日母見衾褥洞穿因憶隔宵聲息呼至戒之并謂待父回家訴責言未己父來自門外又巳醺然玉山將頺矣醉眼糢糊誤以其子爲昔時女友久違情好者遂摟抱於懷極道寒温并致思慕且欲下榻留宿以水今夕妻覩之知其有外遇且妒且憤遂嚴誡其子不許飲酒 
 
 
