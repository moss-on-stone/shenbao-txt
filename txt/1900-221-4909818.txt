# 1900 - 221 - 4909818

 

Page 1

 
 
[新印大字本讀史方與紀要天下郡國利病書告成] 　　　　　　　　　　　[  圖書集成局代啓]  
顧景范先生袓禹誼史方與紀要後陌豐地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延　　　　　　　　　　　 
名宿悉心校警二書業已告成用上等潔白連泗紙印钉装成六十本外加槗木箱毎部售洋十二元海内有志之士欲請求經濟學問者則此二書不可不備扦請認明封而後有二林齋校本庶不悞購仍存上海文瑞　蘇州緣蔭堂蕪湖河南文苑山房諸君就近選購可也此佈 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[論英人調印度兵來滬駐紥事] 　 
有客問於執筆人曰上海一隅爲各國商務根本自聞北省拳匪之變即經兩江總督兼南洋通商大臣劉峴帥派員與各國總領事議定協力保護各不相擾於是各國總領事乃工部局董嚴密籌方除中西印各捕千餘名外其西商圑綀兵向袛三百餘名者今復增至千餘名加以各國兵艦一望如林有事時可調兵千餘名登岸統計三項人數約共三千餘名如火如荼聲威可謂壯矣防範可謂嚴矣無論匪徒不敢妄生窺伺之心界内居民皆可高枕而臥即使偶有蠢焉思動者亦不難立刻盪平乃何以英人復由香港檄調孟買及谷爾甲兵前來已於本月十六日由將軍鴿列氏督率登程是豈保護之力尚未足耶抑其中别有隂谋耶僕竊疑之願先生明以教我執筆人曰此項兵士之來英國水帥提督西摩氏實召之西摩氏统率帥干以上海關繋緊要特由冿沽移節而來詳加查祭知浦江中所泊水帥僅足保衛東隅至滬西一帶平原漫無布直設有不测未免有鞭長莫及之虞发電告英政府轉飭港督移駐此軍以輔西商圑綀兵及各國兵船之不及謂非始終保全之善策哉客曰英人之調兵至此僕固聞命矣所不解者英人素重經商廣撹中國權利滬上産業亦較他國爲多拳匪肇亂以來商務驟然减色爲英人計苟思設法挽回宜勸政府出爲調人早成和議庶滬上可恃以無恐乃於北省則增兵調艦汲汲皇皇滬地更鹽以重点廣勢揆時能信其必無他意乎埶筆人曰如子所言不爲無見然子獨不聞英國外部侍郎布得力氏之言乎布得力氏賞在議院中宣布章程其第五條謂上海一隅我英定當竭力保守必使晏然無事决不妄動干戈第六條謂若長江一帶或拳匪或潰勇或土匪乘機作亂如各督撫無法削平則我英必助之剿撫俾地方安静大局不至纷更蓋英人在掦子江一帶權力最盛常恐他國起而奞之是以前者中國簡駐倫敦大臣伍秩庸星使請將上海作爲局外中立地英執政大臣沙路司培利侯即明白承認蓋保全上海即以保全各國商民而華人之旅居此問者即可藉獲庛蔭若既聲明竭力保守而不請求所以保守之方萬一變起倉皂將何以爲萬全之計且即上海幸保無事而長江一帶幅員遼阔伏莽滋多縱各督撫布置周詳無虞竊發而在英人欲求自固亦不可不爲未雨之谋故此次調駐重兵英政府實具有深心惟若輩賦性蠢愚每易滋事平時印度捕之蠻橫居民已耳熟能詳今之兵十纷來尤易使人驚恐所望統帶官嚴加约束不准出外遊行軍今既明秋　無犯以之鎭定人心也可以之消弭匪患也亦無不可滬上磐石之安不將於此軍人之哉客唯唯稱是而退遂詮次其語列諸 
報端 
[軍行迅疾]  
　　昨日天津來電云各國聯軍已於華歴七月十六日行抵河西務其地爲由津逹京適中之處距香河縣治不遠屈指十九日可抵北通州蓋以聯軍中印度馬軍及各　　　　項馬砲隊咸追奔逐北犀利無前拳匪及亂兵萬難駐足是以行程若此之速刻下聨軍前之路已無一人出而阻攔矣 
[聨軍將到]  
　　華歴七月十八日有西人由天津電逹烟臺轉致上海云各國聨軍占踞楊村之後一面分兵扼 
守各要隘一面鼓行而前沿路平安毫無阻滯再行十八英里即可直入京城矣　　　　　　　　　　　　　　　　　　　　　 
[又攻使者]  
　　華歴七月十七日烟臺西人得初八日京師所發之信因即電達上海云目下拳匪重復轟撀英 
國使署糧食亦無人接濟其從前餽送糧食之官吏均被拳匪所戕　　 
[俄召使臣]  
　　華歴七月十七日倫敦來電云俄廷由電傅旨准駐京使臣奇亞司氏出京惟须中国大 
皇帝擔承一路平安無事　　　　　　 
[俄兵分駐]  
　　香港循環日報云俄國在天津之兵现經統分爲三大隊其第一隊駐紥城内及城之左近第二隊駐紥東沽武庫第三隊駐紥西武庫至提督亞利西夫氏則已於日前馳回旅順口矣 
[法主誓師]  
　　昨日倫敦來電云某日法國政府派今大軍由馬舍海口啓行瀕行伯理壐天徳羅倍氏親臨管次對衆宣言曰爾等今赴中國須料理前者國家之事行使以後不再突起變端夫子朂哉敬聴朕命聞者皆鼓掌以應驩聲若雷 
[徳國増兵]  
　　昨日柏林來電云徳國政府賃定公司中大輪船二三艘以備裝運新圑綀隊來華助剿潰兵拳匪按此項圑綀隊係民人之自告奮勇者不在從前所派陸軍二萬人中蓋陵軍已先期就道約計華歴七月二十日可直抵津沽矣 
[俄國籌防]  
　　香港循環日報云俄國西伯利亞東部總督加路徳哥　氏奉命專司　春兵備至西伯利亞防務須俟水師提督亞力西輔氏前來會同籌議 
[禁綀洋操]  
　　香港循環日報云自中東戰事既息各省大吏僉知華兵訓綀未能得法紛紛奏請仿效洋橾當李傅相督粤時通飭所部大軍攺變營規即束裝亦概行更易乃聞之官塲傅説粤東撫署已於日前钦奉廷寄略謂各營兵勇學習西法不適於用所有曾綀洋橾及效西裝者一律攺舊制等因钦此是以兼署督憲德中丞已於本月十四日傅督標親軍營管帶郭總戎學海王協戎得勝到轅面諭各情著即钦遵辦理矣 
[計離虎口]  
　　香港循環日報云有天主中兩教士由湖南避難至此一名查連美氏自言當匪人攻教堂時逃匿某媼家媼懼匪人入内尋搜命伏米桶中阅六日匪勢漸平始逃至漢皋假道申江附徳國某郵船至此一爲薛地氏 
 
 

Page 2

 
 
自言華歴上月初八日突有匪人攻擊教堂自知異服異言無能出險因命教民製一木箱如棺式偃臥其中雇人舁之而出沿途有阻而問者以運柩回鄉對行七日約涉險三百里始達粤之連州得以買舟赴省會中途舟子勒索洋銀二百四十圓勉允之及抵省帶同舟子謁領事领事倍給其値旋在石室小住然後航海至此間 
[留船防患]  
　　重慶訪事友人云英商溥安公司所置肇通輪船由宜昌載貨入川行經洩灘等處水道淺狭须曳絳以行歴八日始抵重慶嗣聞北方警信中西人士震駭異常地方官恐滋事端與各國領事互商令此船暫行停泊如有意外之變卽用以保送西人領事允之以故近 
日肇通仍泊渝南並未下駛某日英國領事某君發出吿示曰照得沿江一帶竊賊出没或濳到各船偷竊貨物現在輪船泊渝亟應嚴防本領事已諭知船主畫夜均不准閒人臨船以免混雜如敢故違禍由自召特示蓋亦思患預防之道也 
[嚴防匪竄]  
　　安慶訪事人云浙省衢州府與皖省徽州府屬績溪婺源兩縣毗連安徽撫憲王芍棠中丞自聞衢州匪黨揭竿即檄飭皖南鎮總兵黄鎮軍調兵防剿本月十二日復派練軍一哨馳赴婺源 
[籌保巖疆]  
　　蕪湖訪事友人云自北方警信迭至此間官吏籌辦防務汲汲皇皇黑子彈丸早己安如磐石乃市井無識之輩仍風聲鶴唳草木皆兵因之精健營統領趙協戎建議另招勁旅八營爲之鎮懾惟餉糈須先籌有的欵且事權歸一不論北事敉平遲速此軍必以一載爲期庶營哨各官均知奮勇不致如曩年旋招旋撤人無定心會擬就規制八條面陳當道略謂如果開辦願效馳驅毎月糧餉約需八九千金通年計算連將來遣撤恩餉須共十二萬金蕪湖係全省精華薈萃之區巨賈富紳星羅棋布估計財産卽無千萬至少亦必有六七百萬金以百中抽二計之十數萬金不難募集此議發於六月下浣時値青陽土匪竊發道憲吳季卿觀察以事關大局立卽倡捐萬金並勸諭各紳商協力佽助蕪湖縣張大令亦力贊其成擬卽查照數年前奉旨勸辦紳富捐章程計紳富及各大帮商業所捐成數己得二萬餘金若再加兩倍抽捐卽得六萬餘金連觀察所捐己成七萬有奇旣而官紳商董會議於籌防局内亦皆首爲之肯是以此事可望旦夕成功刻聞觀察己將所擬條陳通禀各大憲核示矣 
[宿松教案]  
　　安慶訪事人云宿松閙教事起安徽巡撫王芍棠中丞立卽調兵往剿旋復委候補知縣陳大令麟瑞馳赴彼處會同教士相機辦理大令旣戾止查得城内教堂並無損壤惟某某等鄉有教堂四處均被鄉民拆毁遂與教士宛轉商議許以賠償二千金教士首爲之肯遂於某日偕至省中詣撫轅禀白詎料省城主教不肯遵議謂所赔者僅敷建屋之貲器物尚不在其内中丞乃復札委余大令鼎鏞詳加查勘禀候酌裁 
[閩災餘話]  
　　福州訪事人致書本館云閩中自被水災官紳議辦善後事宜禀請當道出貲振卹當道己批准委員查辦而泰西人士之作客此間者目擊情形深爲悲憫籌捐銀五千兩俾餈施振惟受災之户多不勝計均匀核算每家祗可得米二升小洋銀一角有某甲者領得振單數百紙據爲已有不肯給發災民於是衆災民咸抱不平齊至甲處咆哮勢甚洶湧後經當道派保甲局勇前往將甲解送縣署訊懲并將振單追出均分衆忿始息 
[石工慘刼]  
　　紹興訪事友人來函云會稽縣東鄉距城二十里有地名壩口者岡巒環抱石骨唆瞺土人以石質堅細紛紛鏧取售錢不特供越地所需卽遠至杭之海寗禾之海鹽凡修築沿海石塘亦必仰給於此毎日上山採石者常多至二三千人然石性最易决裂毎有所鏧處尚未洞開而他處忽然崩倒者本月初十日黎明時有石工二十八人同至東首山腰施以橧鏧不虞辰已之交忽砉然一聲無異天崩地裂衆知有異急奮步奔逃而山已傾頽以致二十六人同遭壓斃有腦漿迸出者有腸臓交流者有肢體不全者有官骸零落者傷心慘目莫甚于斯惟兩人倖免于難少頃家屬聞而奔至男女老幼不下七八十人目擊情形放聲痛哭旋經山主市棺收殮並出貲撫恤人皆義之聞之者老云此由自開鏧以來每三五年或損傷一二人從未有如此次之多且慘者是豈刼數難逃歟 
[浙省官塲紀事]  
　　杭州訪事友人云委署金衢嚴道徐觀察士霖交卸城門督巡差卽料理行裝于本月十五日赴撫轅禀辭并詣司道各衙門辭别十六日辰刻由江干上馬頭登舟隨帶小隊新軍一百名河防統領鄭遊戎友臣特派水師砲艇四艘護送○江山縣缺前經藩憲惲菘耘方伯札委麗水知縣陳大令署理嗣因大令一時未克成行而江邑辦理善後事宜需員孔亟乃攺委候補縣張子厚明府善友往署○諸曁縣倪大令因事撤任遺缺經惲方伯委候補縣葉詠霓大令昭敦署理新城縣缺委卽用縣趙樂耕大令協莘署理於濳縣缺委候補縣過玉書大令鑄署理○北路軍情緊要撫轅文件機密非常撫憲劉景韓中丞特命營務處加意防範俾免疎虞所有應呈撫署公文特委文巡捕差絫軍福炤齊二尹宗經劉少尹宗秀親自齎送以昭慎重 
[皖省官塲紀事]  
　　安慶訪事人云本月初十日新選安徽靈璧縣學訓導姜廣文蔭森奉藩司湯小秋方伯飭赴新任供職○本月十四日藩憲湯小秋方伯牌示本任徽州府績溪縣程令蘭階旌徳縣李令邦慶均飭回本任供職翌日兩大令接奉飭知卽超詣憲轅禀辭隨卽料理行裝擇吉前赴任所 
[岷江擊檝]  
　　重慶訪事友人云華商載運官紗布疋前經大憲奏准完納正税後由稅司發給騐單沿途經過各卡騐明放行槪免抽釐兹者立徳洋行忽代華商謝憶泰將公茂瑞記等洋行所製洋紗冒充官紗兾得偷漏行經香國寺釐卡卽被巡丁察出破綻立子扣留不得已遂將原船駛回重慶臨江門禀知英領事會同監督某榷憲派員查騐以憑核辦○自北方多事謠諑繁與巴縣主張大令思患預防會同管汛書夜梭巡猶恐未能周密復添募勇丁三百名俾將各教堂及西人寓所安爲保護務使安堵無驚　 
[匡廬瀑布]  
　　九江訪事友人云前者德化縣主應莘臣明府以天時亢旱屢次設壇求雨均能感格蒼昊渥沛甘霖不意近半月來火傘高張雨師又復絶跡田疇　泝農民望澤孔殷明府心焉憂之因於本月初四日出示禁止屠宰竭誠叩禱是日黎明雷電交作陰雲冪天至初六日廬山始得雨一陣然城内仍涓滴全無○郡城福音堂耶稣教土收養貧苦女孩數百口飲之食之教之誨之保赤之誠可謂無微不至矣近以土匪不靖深恐藉端騒擾殃及池魚爰於本月初四五雨日將孩發給民人安爲撫餋俾呱呱黄口各遂生機地方官恐人衆滋生事端遴派兵差前往堂中彈壓 
[北固秋雲]  
　　鎮江訪事人云鎮江所駐督標新兵前管自前年遵旨裁撤後迄今仍未補足常鎮通海道長入山顴察以目前時事多艱各處皆需防備爰禀准兩江督憲南洋通商大臣劉峴帥招募壯丁補足原額○自北地匪警日亟鎮江謠諑紛仍粤中各紳商恐地方不能安靖爰倡議籌捐圑練藉以保衞旅人現已聨名遞禀縣中不知縣主如何批示也○邇者市上銀根緊急拆息過昻小龍銀業已貶價而沽而日來各省又運到若干萬枚以致市價立時大减每千枚須貼洋銀十五元有奇○中元令節好事者舁府縣城隍神像出遊午後三點鐘時過府縣　　　　　　　　　　　　　　　　　　　　　　　　　　　 
各署繞道出西門至小馬頭五神壇小駐迨更魚初躍迤邐由大街進城回廟一路燈光耀彩儀仗鮮明往觀者踵趾相接不减日間之擁擠喧譁也 
 
 

Page 3

 
 
[傅相行轅紀事]  
　　江西候補知縣謝明府上松刑部郎中袁部郎廷翊某省候補道朱觀察疇均詣轅禀見○午前九點鐘時發金陵電報一封十點鐘時接烟臺及大北公司電報各一封午後一點鐘時接道署公文一件及京師電報一封 
[請領快砲]  
　　昨日駐防乍浦之某營統領某協戎遺某哨弁持公文至江南機器製造局請領快砲五尊總辦潘芸蓀觀察准之交哨弁運回營中供防禦之用　 
[黄堂謝步]  
　　前日爲松江府張子虞太守之太夫人設帨良辰太守在滬盛設華筵稱觴介壽道營廳縣各官均往祝嘏昨日午前太守命駕入城遍赴各衙門謝步至縣署時縣主汪瑶庭大令飭丁擋駕 
[轉運軍火 [P 
　　前日富平輪船由烟臺裝煤若干來滬小泊江南機器製造局馬頭旋運上登瀛洲兵輪船載至江陰應用另有軍械若干則須運至金陵交卸 
[誘拐移縣]  
　　宜興縣董事羅某家有二婢一字安喜一字連喜年均及笄貎頗妍麗本月十三日被附近新𥙿泰小錢莊主朱順山父子串令其夥錢𥙿生誘至滬上窩留南市大東門外風箱弄庖丁陳慶生家事爲流氓所知向之索詐地甲聞之急往查察錢知事不妙乘間脱逃突有向操洋貨業之金友山出爲霸阻遂被地甲一併拘人十六鋪巡防南局禀請局員曾虚齋二尹研訊二婢呶呶聲訴被拐情由淚隨聲下二尹以案𨵿誘拐未便訊斷命備文移送海縣署禀請縣主汪瑤庭大令訊辦 
[坍屋傷人]  
　　本邑小東門外附郭德園老虎灶房屋年久失修殘毀已極後面水閣尤零落不堪昨日屋主徐姓正在雇匠蔇塗閣忽坍塌工匠不及奔避以致壓傷二人現方延醫療治不知能保無性命之虞否 
[失火未成]  
　　前晚二鼓時本城縣前街某客棧忽然失火濃烟從窓檽中蜿蜒而出四鄰見之急即門入内帮同救滅僅焚去牀帳等物聞當晚有客借宿爲蜰蟲所嚙不能安睡起而捕治偶一不慎火延帳幔幾肇此災誠險矣哉 
[視死如歸]  
　　美租界怡和洋行管碼頭西人好克生挈其梅鶴僑居虹口百老匯路第十七號洋房内前晚不知何故忽掣六門手槍向太陽穴猛擊霎時腦漿迸流昏仆於地迨其妻聞聲而至業已一命嗚呼遂爲之備棺收殮是豈其中别有難言之隱歟不然何竟視性命如鴻毛　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
也 
[上海縣署瑣案]  
　　前年木匠徐福全在望平街被人戵斃後屍妻某氏及其師傅羊羊以徐被邱少卿大榮子小順子等强借不遂挾嫌戵斃籲乞伸寃去年𫊧邱至案廔訊不承前晚縣主汪瑶庭大令提案覆訊并傅見証人楊文文到堂備質楊大聲呼寃大令怒謂爾亦屍親耶喝令掌頰二十下供稱是晚十點鐘許小的與徐在街頭閒步目見邱等持刃行兇邱供傅挾小的送信包探將伊拘辦之嫌囑其徒楊文文强出作證求恩明鑒大令命鞭藤條一百六十下楊所供情節不符飭責二百板復加研詰兩人仍各執前詞大令飭將邱還禁楊交原保人保出候再傅訊○前者王榮堂投英美租界公堂控唐金祥顧和尙誘拐養媳讞員翁立漁直刺飭差移解至縣前日王妻秦氏忽挈阿大投案至晚經縣主汪大令升堂研詰阿大供年十八歳在王榮堂家爲養媳每日隨王至書塲彈唱五月十八日由唐顧二人唤至陳公館唱書旋被騙至大馬路某姓妓院情急欲歸被院中老嫗勒令下船稱往浦東詎料竟被載至閔行閉置倡家樓上後忽釋出得見素識之何月山托伊吿知翁姑得以挈領來案大令曰爾年非幼稚何致被人拐騙　係自不安分秦氏供稱兒子年甫十四歲尙未成親乞將阿大給領唐供小的並未拐騙實被寃誣大令判令掌頰五十下阿大交秦氏帶回管束不准唱書違干究辦○竊犯任桂生王阿生李有才收押攺過局刻届期滿由局送縣大令詰卻三犯均係北方人現方有亂姑免遞籍著各驅逐出境 
[馬路工程局瑣案]  
　　前日傍晚時沈德腾王玉珠在馬路中互相毆擊某號巡街捕見之拘入捕房捕頭命押解馬路工程局禀請總辦程雨村大令研訊沈供小的原籍海州駕舟爲業與王並不相旘前日在某茶肆品茗偶與閒談伊卽聲稱小的曾薦沈元順至伊處工作近忽病斃身後一切均由伊墊給欲向小的索償但小的並無薦沈之事似此情同訛詐叩乞訊懲王供小的係淮安府屬鹽城縣人現住南馬頭平安街左近向在浦東南匯縣境北蔡鎮當工頭前由沈引薦伊同姓不宗之沈元順至小的處工作甫閲五六日卽患病身亡當由小的向北蔡陳源順花衣行主陳朗山借得洋銀若干元代爲殯殮現厝彼處　田中約共　去洋銀二十元左右叩求追繳大令問爾將沈元順屍棺厝諸　田有無牌號王供沈元順之死在光緖二十三年八月十一日所厝之棺並無牌號然小的見之尙可指認大令謂事隔數載何以至今忽向沈德勝索償且爾將屍棺信手抛棄設或錯亂將若之何供稱小的現方失業無聊憶及此欵是以向之索取實亦不得已之苦衷大令命提王順和質訊供稱小的在船上當舵工沈德勝在船爲夥已歴年所至王玉珠則與小的並無一面之缘今在茶肆中妄思訛詐且敢行兇叩求嚴辦大令怒謂王玉珠如此情形不法已極判責一百板枷號一月王極口呼寃大令復細加鞫訊以沈供詞含混亦飭責一百板一并管押捕房俟飭差往浦東北蔡鎮查明實在情由再行核辦○前日本邑難船垖夥傅阿美向柴船户張炳和索費不遂貿貿然將孫少卿所駕柴船撑去孫不服向之理論傅怒糾集羽黨十餘人將孫扭住攢毆以致受傷甚重旋浼人舁至馬路工程局禀請程大令研訊大令命備函移送上海縣署請縣主汪瑶庭大令騐明訊究○崇明關快船户龔揚榮前欠大東門外大馬頭元來桐油店洋銀四十六元六角店主沈映泉屢索無著使舟人王金生搬物作抵龔不服投控工程局程大令惡王多事判令枷號在案前日大豊行夥某甲投局具保大令准这將王交甲保去而將龔所繳舊欠洋銀當堂給沈具領○前日張老坤斜坐馬路中沿浦鐵欄杆上三十四號巡街捕喝阻不依因卽拘入捕房捕頭令輔送工程局程大令研訊之下判責三十板以示薄懲 
[英美租界公堂瑣案]  
　　日前石連生因兄嫂毛氏被馬金南紏人劫去以致在途互毆經包探沈阿岳一併拘案讞員翁笠漁直剌飭交沈探帶回簽差補提毛氏昨晨略詰數語卽商之梅繙譯官一併押候過堂復訊○興隆洋行司帳人某甲禀稱昨至棧房出貨查見失去物件不少報捕後查係馮和尙所竊請爲究辦馮供小的行竊自知不合各贜均交鄥金生售與城内陳漢章處得洋銀一百元叩求恩宥直剌判責二百板管押三個月所有失贜候函致上海縣吊齋給領○包探竇如海禀稱錢陽春前在某西人家傭工歇出後行竊鍍銀刀义及金表金練等物現祗吊到刀义金表請爲訊究直刺飭帶回捕房候查明再核○彭云林禀稱周勝和强向小的借洋銀三十元小的許借十七元尙不應允將小的拽至鄉間私刑吊打勒令取贖是以報捕送究錢供詞支吾直刺判責八百板管押捕房半年○包探秦少卿禀稱張阿金前曾持械行兇解經大老爺懲責遞籍今又濳來强奪王阿三所豢晝眉鳥一頭是以拘請究辦張俯首求恩直刺判押捕房三月期滿遞回通州○包探倪順泉禀稱虞瑞生拍買被火焚燒之大土一百八十斤後被潮州人周榮梅私向西人出貨以致互相争執今特送請究辦周供日前拍得大土一百八十斤每斤銀七錢五分周許每斤給洋銀二元向小的轉買小的不允詎知周私向拍賣西人處出貨周供小的已給洋銀二十元了給此事矣求鑒直剌飭將周省釋虞押三禮拜○包探竇如海禀稱顧玉林失去小洋銀一千角大洋銀四元查係幼童錢阿生曹和尙王阿金串竊是以解案請辦錢等供此項小洋銀已由阿三榮堂兩人帶往蘇州用罄矣直刺飭帶回捕房候傅父母來案再核 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[清道章程]  
　　欽命二品項戴湖北漢黄德兵備道監督江漢關税務兼辦通商事宜岺爲臚列章程出示曉譣事照得漢鎮地方市　比擳人烟稠密而街巷紛歧行人如織往往　有渣查汚泥無人埽除每至夏令穢氣薰蒸易染疾疫而地叚遼闊清理不易前本監督與税務司會商從米廠河街起至花樓止先行試辦勸諭河街一帶華洋各鋪户行棧量輸月捐以作經費並以保甲局有清理街道巡查匪類之責飭令該局大智坊委員招募巡丁妥爲辦理以期漯净而靖地方並札飭夏口廰暨保甲局會同示諭遵辦在案所有商訂章程合行臚列出示曉諭爲此示仰商民人等一體遵照毌違計開清道巡街章程二十七條一清理道路巡查街忂共計巡丁頭目三名巡丁十二名一每日至黎明起至行人尙未擁擠時正巡丁頭目督率全班巡丁打掃米廠河街至花樓一帶街道挖取汚泥掃去垃圾務令極爲漯净一自米廠河街至花慺止分爲四叚每叚巡丁一名往來梭巡各有界限以專責成一巡丁頭目三名巡丁十二名分作三班以兩班巡街一班清理街道清道三班復分爲兩股　夜値均以六點鐘爲限彼此輪流更换周而復始一巡丁値班時務要竭力任事循規蹈矩保護善良嚴察匪類遇有　毆打降須善言勸解其有桀　不馴者卽拘局禀辦一巡丁除各給腰牌外並於該巡丁號衣每件照人數編發列字號以資認識而便稽查一巡丁遇有往來行人或查事件或詢路徑務盡所知一一詳告一巡丁値班時不准閒談不准吃烟不准結隊而行不准任意坐臥不准無故入人房屋違者分别責懲一巡丁於换班之人未到之先不得擅離班次其要事告假者須禀局派人代替一巡丁不准招搖撞騙私受財賄違者重辦一巡丁以疏通道路綏静地方爲第一要義遇有行人擁擠務要設法疏通勿任貨擔留滯道路勿任聚衆喧譁目下開辦伊始各巡丁等務善言開導嗣辦理稍有成效另訂專章一巡丁遇有乞丐立卽騧逐不准沿街求乞一巡丁於晝間見有行跡可疑之人或擔或負必須盤查清白夜問尤須加意防察其有來歴不明言語不清者卽拘局查問一巡丁見有路人在街旁大便立卽阻止若有小便者卽指示本局設有便桶處違者拘局議罚一各處便桶每日間傾倒一次務要潔净一巡丁於巡杳街道之時遇有垃圾等物務卽隋時掃去一於各街巷口適中寛廣處各設小車一輛上置木箱一隻各鋪户將所有垃圾等物揓棄箱内勿任棄擲以俟裝滿卽推車傾倒一路上所設路燈物件務要加意照料勿任匪類偷竊一不准各鋪户盬街曬衣一不准當路傾倒硬桶一各鋪户排列製賣貨物以及器具等件總以該鋪户門欄爲限不准侵佔公路致礙行人一巡丁遇有近處起火立卽喊同鄰衆登時撲滅一面飛報洋龍馳救該丁立卽仍回原處稽查一巡丁中果有　敏辦事出力者定必照功論賞酌開條目於後一拿𫊧扒手除原主自願酬謝外有賞抬得遺物或登時交還原主或不知原主何人存局候查除原主自願酬謝外有賞拿獲盜匪搶匪火匪會匪均有重賞拿獲竊犯有賞一巡丁頭目及巡丁如有懶惰悮公或輪班不到以及有事不倩人代替者每次　工食錢一百文三次卽行革黜一巡丁如有不辭勞苦辦事認真者俟有巡丁頭缺卽以該巡丁充補一以上章程暫行試辦其有未盡事宜隋時增訂 
[英美租界晚堂瑣案]  
　　候善嘉納妓金筱玉爲妾後以不安於室控請發堂前晚讞員翁笠漁直刺倩襄　委員張柄樞司馬研訊侯供監生係寳山縣人年二十五歲去年十二月憑李小妹介紹娶金筱玉卽雷氏爲妾不料過門後兇潑異常竟不能以情理喩監生實難管束爲此投案叩請發堂侯雷氏供小婦人係蘇州人年十九歲前在東薈芳里李小妹家賣倡去年十二月侯娶爲妾小婦人處有金飾衣服一併帶去被侯呑没且終朝毆辱小婦人實不能堪叩求超豁司馬著發堂留養所有衣飾令侯給還○凌瞿氏控秦竹霖以田單抵押洋銀四百五十元逾期不贖前晚張司馬升堂研訊凌瞿氏供本年二月某日秦妻向小婦人再三説項以田單抵借洋銀匹百五十元立有押據言明一月取贖逾期置之不理迄今本利無著即乞究迫秦供小的向開北鴻泰墊褥鋪凌瞿氏向與小的有染六月某日被竊衣物田單而逸兹復來案　控求恩明察司馬大怒謂凌瞿氏所控證據確鑿何得當堂汸衊任意刁狡喝令拖下從重笞臀二百板掌　一百下限半月內繳呈本利洋銀五百元違干重比 
[法租界捕房紀事]  
　　昨日禮拜三例應發落各案適逢天主教中瞻禮之期寓滬法國官商皆須詣堂中行禮謝副捕頭因禀請　員朱森庭明府暫停讞案○贼犯沈叔瑞　經朱明府訊明懲辦釋出未入依然怙惡不悛前日又竊取新開河附近協和號東洋車一輛報經包探查𫊧帶入捕房捕頭令押候解送公堂禀請究辦　　　 
[美租界捕房紀事]  
　　昨日藍副捕頭訪聞下海浦一帶有著名惡棍綽號小毛者聚黨横行無惡不作爰密令包探沈翠濤帶同夥役前往拘𫊧押候解送公堂禀請讞員翁笠漁直刺嚴辦○前晚有形似水手之某西人醉態可掬乘某號東洋車往某處行至百老匯路忽將車夫某甲肆行毆擊以致傷及額角血湧如泉甲大聲呼救某號印捕聞聲馳至將西人及甲一併送入捕房捕頭騐得甲受傷屬實令送至同仁醫院　治西人則解送本管領事署禀請訊懲 
 
 
