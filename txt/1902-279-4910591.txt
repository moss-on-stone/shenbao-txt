# 1902 - 279 - 4910591

 

Page 1

 
 
[雙璞齋四書五經義大全出書啓] [  圖書集成局代白]  
　　自八股攺試經義承學之士驟遇更張輙以師承無自爲慮雙璞齋主人　謂經義之法疏解聖掘當用脫義正義之例徵引史鑑兼及時事當用衍義　義之例爰取古今名儒碩彦經義諸作彚而選之題有未備則數請通村博雅分任操觚自去年七月詔下之日爲始讫今已閱一年遴選始竣共得經義三千　抉擇精　所録皆精深　博有實理實事而不詭於義法者未知經義作法之學子苟於平日之間取而揣摩之得其一羽一鱗卽不難破壁飛去主人以是編爲上書五經義之全非比市上所售僅寥寥數篇不足以益人隅反爰倩木局用新鑄鉛字　印成書公諸海内都計五十六卷另弁首一卷係恭録高宗仁宗御製蓋欲學者知所取法謹所遵循也現已工竣擬分卄四本嗣因裝訂忙迫攺訂十六厚本每部定價洋銀二元四角有欲先賭爲快者請速移玉至申報館申昌書局杭州申昌及各書坊購取可也此啓 
[湖南巡撫俞廙帥奏請設立礦務總公司摺]  
　　奏爲湘省紳商集股設立業礦總廠並分設全省各路礦務總公司以興地利恭摺仰祈聖鑒事竊湘省礦務自前撫臣陳寳箴奏請開辦原欲廣闢地源爲自强之本設局迄今經臣隨時整頓以官本不充商力未厚規模　具利益尙微近年田收歉薄商業衰疲生利之源日涸一日復經臣督飭各屬紳耆妥籌補救上期有裨國計下求有益民生自非將全省境内所有礦産合力開採不足以盡未發之藏收自然之利至於採獲礦砂尤必自能提鍊方能操縱自如銷路不虞停滯兹據前刑部右侍郎龍湛霖前國子監祭酒王先謙等分勸合省殷實紳商合集鉅貲並招内地各省官商股分公同商定仿造各種西法鍊爐創設總廠承煉全省所産礦砂設立阜湘礦務總公司承辦中路南路各屬礦山又據候選道黄忠浩前甘肅候補知府喻光容等陸續招集多股設立沅豐礦務總公司承辦西路各屬礦山先後呈請奏咨立案並聲明股本如有不敷再由公司酌借洋欵認息償還與國家無涉等情伏念朝廷振興礦務明詔疉頒卽無妥商承辦尙應廣爲招致况經合省紳商通力合作自宜因勢利導以責以功當經擇派紳董候選道蔣德鈞分省試用道朱恩緩員外郎職銜王銘忠經理鍊礦總廠阜湘總公司事宜江蘇試用道翟衡璣貢士黄彬經理沅豐總公司事宜並派礦務總局提調分省試用知府黄篤恭協同經理令其悉心規畫迅速興辦仍飭酌發官本查照部局定章呈繳進口出口各稅一俟獲有贏餘提成報効國家毋許稍有隱漏又查各國礦學皆有專門内地向不講求以致動虞虧耗今宜督令公司紳董各就煉廠礦塲建設學堂延聘外洋礦師工程師兼充教習分科課授務取專長庶幾數年之後兼收作育人材之效據藩臬兩司會同礦務局詳請奏咨前來臣維民困之難甦由於商業之不振蓋商權不能歸一則彼此互競無以杜爭奪之萌商情不能歸一則彼此相猜亦無以成團聚之體泰西各國商務動設總公司用能深相聯絡馴至富强故求目前整頓之方誠非分設總公司不瞳挽散漫紛紜之弊湘省礦産繁夥如能衆情翕合採西人之所長持以堅定之力暫時雖未必遽獲厚利而各處無業貧民已得就廠傭趁衣食取給有資不致流而爲匪將來逐漸擴充其效必不止此臣爲維持礦利起見合無仰懇天恩俯准飭下外務部統轄礦路總局將湘省紳商所設鍊礦總廠及分辦全省各路礦産之阜湘沅豐兩公司分别立案以專責成除咨呈查照外謹會同湖廣總督臣張之洞合詞恭摺具陳伏乞皇太后皇上聖鑒訓示謹奏 
[本館接奉電音]  
　　昨日午刻京師飛電傳來○○○上諭三道旨三道敬謹譯登○九月初九日内閣抄奉上諭御前侍衛廂藍旂满洲副都統明安由護軍校從軍奉天吉林直隸等處屢著戰功洊升今職歴充要差兹聞溘逝軫惜殊深加恩著照副都統例賜卹賞銀一千兩治喪由廣儲司給發任内一切處分悉子開復伊孫　品廕生福來著賞給藍翎侍衛應得卹典該衙門查例具奏欽此同日奉上諭直隸長蘆鹽運使缺著汪瑞高補授欽此同日泰上諭直隸長蘆鹽運使楊宗濂著開缺以三品京堂候補督辦順直機器局紡織局事務欽此同日奉旨鑾儀衛鑾儀使著善豫補授欽此同日奉旨上駟院卿著恩燾補授欽此同日奉旨廂藍旗满洲副都統著薄興調補所遺正藍旗蒙古副都統著松壽補授欽此 
[宮門少]  
　　九月初三外務部正黄旗值日無引見直隸藩司吳重　到京請安雲南知府關榕祚謝恩趙尙輔奏請開缺召見軍機及關榕祚吳重惑初四日吏部翰林院正白旗值日吏部引見五十三名宗人府十七名廣東學政朱祖謀請訓趙尙輔謝准其開缺恩吳重熹預備召見召見軍機及吳重　朱祖謀 
[俄臣出游]  
　　倫敦來信云俄國財政大臣烏衣子貪君現擬赴满洲游歴然後由中國京師繞至日本東京已於西歴九月三十號卽華歴八月二十九日襥被登程矣 
[日艦觸礁]  
　　日本長崎訪事友人云東歴九月二十八號卽華歴八月二十七日海軍省接横須賀鎮守府來電知是日午前八下鐘時本國軍艦名敷島者行至港口箱崎附近忽觸暗礁此船能容一萬五千墩船身甚大乃日本戰艦中之巨擘驟遭此禍蓋以所抛　練被鳳捲去所致也至十月三號卽華歴九月初二日又接績電稱敷島已於先一日五下鐘時浮起想須大加修理矣 
[各國旅華人數]  
　　外洋各國商民旅居中國各口岸者其數日多兹閱徐家匯匯報載有實數因照録於下英國五千四百十人日本四千一百七十人美國二千二百九十二人德國一千五百三十六人俄國一千六百四十入人法國一千三百六十一人葡國一千一百三十九人荷國一百十九人丹國一百七十九人班國三百五十三人瑞國一百十三人比國二百三十八人意國二百七十三人奥國一百四十二人　國八十八人韓國十八人合計一萬九千一百十九人 
 
 

Page 2

 
 
[熱河開礦新章]  
　　徐家匯匯報云熱河各處煤礦經前都統壽山奏准開採惟祗寥寥數處迄今未增然如平泉縣之密雲鄉豐寗縣之寛溝灣平縣之桑園承德府之龎家溝銀礦均爲産苗極盛之山開挖尙易礦課可徵因是現任都統色楞額特擬新章無論何　一經報開無不允准惟須先繳礦課銀三百兩果有成效准抵課銀至煤礦則須押銀五百兩如半途停采卽將押欵充公 
[查勘路基]  
　　徐家匯匯報云總辦粤漢鐵路工程委員分省試用道陳吉士觀察近禀兩廣督瞏略謂美國工程師葛利刻已抵粤欲先赴花縣查勘地勢程途再往三水佛山一帶查察請飭各屬州縣沿途保護其應佔之地俟勘定插標由購地局會同地方官公議給價 
[修路紀聞]  
　　京師訪事友人云近聞京城内外街道攺聘英國武員克喊督辦興修不歸肅邸經理克君已將工料一切統籌並計擬就正陽門外大街先行興工其餘城内外各路須俟明年正二月再行籌辦聞所擬章程凡鋪石墊土灌漿轉運諸務各派頭目分叚督工不准由一人包攬惟工價頗廉彼中人苦難染指故目今尙未有人承攬也 
[粤西亂事]  
　　徐家匯匯報云廣西之亂此平彼起殊無圍剿良謀提憲蘇子熙宮保先在龍州嗣因百色之亂驰赴百色之平馬地方匪忽竄至太平又犯龍州宮保聞報馳回龍州旣又聞西林城又爲巨匪圍困方欲探信忽得該處飛報謂軍事萬分緊急城垣岌岌可危附近百餘里居民盡被迫脅入會有不從者非逃入深山即被殺戮雖有馬軍門部下之衆大約未必可恃也 
[五續京師大學堂章程]  
　　第三章學生入學第一節京師大學堂專門學生現尙無人將來由本學堂預備科畢業生補充其各省高等學堂畢業生咨送到京者經考騐及格一併升入正科肆業第一節現辦預備科之學生京師由本學堂招考各省照原奏由大學堂擬定格式頒發各省照格考取後咨送到京覆試方准入堂肄業第三節現辦速成科之學生仕學館人員擬專由京師考取其師範館生徒與預備科學生入學例同第四節學生現定額五百名約以二百名爲預備科學生之數以三百名爲速成科學生之數隨後再議擴充第五節凡投考學生須身家清白體質强實並無疾病嗜好者京師於出示定期報考後嚴定格式取具各本旗佐領圖片同鄉京官印結報名投考外省按照頒發格式辦理第四章學生出身第一節恭繹歴次諭旨均有學生學成後賞給生員舉人進士明文此次由臣奏准大學堂預備速成兩科學生畢業者先由本學堂總理教習考過後送本府官立中學堂覆加考騐如格由中學堂給子附生文憑留堂肄業並准其一體鄉試若有不及格者或留中學堂補習數月或仍送回小學堂補習均約補習完竣覆考後再子出身其中學堂畢業生送本省官立高等學堂考騐如格由高等學堂給子貢生文憑其不及格者令補習如例高等學堂畢業生由本學堂總理教習考過後送京師大學堂覆考如格者由管學大臣帶領引見候旨賞給舉人並准其一體會試其不及格者令補習如例大學堂分科畢業生由本學堂教習考過後再由管學大臣覆考如格帶領引見候旨賞給進士其舉人進士均應給子文憑至京師大學現辦之預備速成兩科畢業生應照臣籌辦大概情形原奏辦理第二節現辦速成科仕學館人員應俟三年畢業由教習考騐後管學大臣覆考如格擇尤保奬子以應升之階或給虚銜加級或咨送京外各局所當差統俟臨時量才酌議第三節現辦速科師範館學生今定俟四年畢業由教習考騐後管學大臣覆考如格擇尤帶領引見如原係生員者准作貢生原係貢生者准作舉人原係舉人者准作進士均候旨定奪分别給子准爲各處學堂教習又憑第四節師範出身一項係破格從優以資鼓勵各省師範畢業生亦得與京師大學堂師範生一律從優惟由貢生畢業應子作爲舉人由舉人畢業應子作爲進士者均須由各該本省督撫咨送京師大學堂覆加考騐其及格者由管學大臣奏請帶領引見候旨賞給出身不及格者如例留堂補習其過劣者咨回原省以杜冐濫第五節凡原係進士者不必再入高等學堂肄業概歸仕學館學習畢業後照章辦理原係舉人者不必再入中學堂肄業如願入高等學堂者畢業後送京師大學堂覆考及格加給學堂舉人文憑並奏明給子内閣中書銜毋庸帶領引見原係貢生者不必再入小學堂肄業如願入中學堂者畢業後由本省官立高等學堂覆考及格加給學堂貢生文憑並奏明給子國子監學正學録銜原係附生者如入小學堂肄業畢業後由府官立中學堂覆考如格加給學堂附生文憑並奏明給子訓導銜所有貢生附生奏給虚銜統由各學堂呈報本省督撫年終彚奏此條爲專從科舉出身之生員舉人進士而設其入學堂後應試取進中式者不用此例 
[考取師範]  
　　天津直報云直督袁宮保飭札總理直隸學務司於八月二十五六日招考咨送京師大學堂師範生計赴考者百人命題十二經義一雷風相薄水火不相悖論題一元揭奚斯修史以用人爲本用人以心術爲本算學題三設有一塊鐵每百斤中有銅三十斤問二十五斤中有　幾何今有火酒二十瓶售價六元問三瓶之價值幾何有平方積七六一七六方寸問爲邊長幾寸策題三問亚洲以山脈爲界能舉其名否歐洲南部有某大山脈亘西班牙與法蘭西之間者爲某山脈能詳言之歟問天地爲格致之大原兵農工務商爲格致之實用而其理則不出熱重電三學問希臘諸府以司巴達爲最强民皆勇戰愛國其教育之施若何當時與司巴達相雄長者惟雅典其政治異同法試詳言之洋文題二埃及興衰論註作英文并譯中文於後日本學制論註作日本文并譯中文於後繪圖題二描西半球簡易地圖大勢註并注國名州名植物之山櫻芸苔動物之海綿珊島大略圖三十日覆試論題唐顔帥古請作王會圖論算學題設有立方積八十億六千零十五萬零一百二十五開方一方間元照數得幾何九月初一日榜示計取十四人正取七名備取七名監正取封汝諤附生丁作霖增生刻崇本拔貢孫大鵬附生王述曾附生王桐齡附生王燮元增生備取鄧嘉賢舉人賈溶生盧潤棠增生丁奇定監生張堃附生劉同文舉人張友琴附生 
[江西優貢名單]  
　　正取六名熊元鋆南昌增邱珍寗都廪李盛鍈九江廪胡　瑶南昌廪宋育德奉新廪徐士瀛玉山廪備取十六名邢汝揖瑞昌廪黄榜崇仁廪龔樹人南昌廪周爾壁臨江廪葉先圻袁州廪謝佩玉南城廪聶逢舜新淦廪王盛春德化附許德煊宜黄增漆竹興安廪唐鼎昌新建廪花丞撫州廪程逢清建昌廪宋功端奉新廪彭爾炎南城廪黄兆鵬廬陵廪 
[學生肇事]  
　　京師訪事人云八月二十四日順天府所設工藝學堂各學生以庖人所備諸肴不堪下箸告知司事請卽罷黜不意司事不責庖人反謂諸生有意挑剔微言諷之諸生不服遂將陳設碗碟搗毁一空司事大怒立卽轉禀陳玉蒼大京兆意欲盡逐各學生以洩其忿大京兆察得其隱翌日將起事之二生斥出其餘附和者數名各記大過一次至九月初一日將庖人逐去衆始無言 
[請補勇額]  
　　蘇州訪事人云蘇省安定旗一營係前年北省拳匪擾亂各處舉辦團練時由前任中軍叅府章百川協戎禀准上憲招募 
 
 

Page 3

 
 
成軍迨亂平後團練撤防上憲以省垣地廣人徟匪類易於　迹爰將是軍裁去二百五十名留足勇額三百五十名攺爲安定旗駐紥北局分佈城廂要道以資防堵現下冬防將届各處巡緝尤爲緊要各紳董查得該旗營勇實在之數已少五十名深恐不敷調遣因禀請上憲將勇額務照原數補足未知上憲尙須澈底根查否 
[劇賊越獄]  
　　松江訪事人云前者南門内蔣千戎家所獲劇賊胡得明係營中汰勇逗留在松被獲時猶敢出刀拒捕傷及事主解經婁縣屈吉士大令嚴刑推鞫始知該賊之胞兄胡得勝亦係著名竊匪曾在華境破獲解縣遞藉遂飭釘鐐收禁外監詳候科辦本月初七日午後襪子刑中忽聞有人大呼婁縣獄牆有人躍下華婁兩獄垣牆相望華署某壯捕聞之急起跟尋知已從西而逸迨追至黑橋堍則已爲婁縣役人追獲解回婁署屈大令研鞫之下判令從重鞭責並飭加釘鐐銬並提禁卒人等治以疏忽之罪 
[犯婦正法]  
　　蘇州訪事人云興化縣解省謀斃本夫之淫婦徐張氏監禁司獄已逾一載本月初五日臬署接到刑部釘封文書令將該淫婦照擬正法效廉訪遂札飭長洲縣蘇靜菴大令會同守備夏亮廷守戎帶兵二哨將婦押赴北寺大校塲凌遲處死 
[嚴究搶錢]  
　　蘇州訪事人云本月初三日下午元妙觀附近某整容店學徒某甲持洋銀一元至某錢店兌得青蚨九百零五翼回至大成坊巷口突被無賴某乙攫去甲卽飛步窮追當經途人代爲獲住解至守備署夏守戎略詰口供轉送至中路總巡局由某司馬移解長洲縣署經蘇大令研訊乙供小的姓劉名得勝湖北某縣人來蘇投某公館尋親素來安分並不爲非是日道經該處見甲呼救追人伫立閒觀不料爲人悮拘大令飭上天平架良久則閉目受刑呼寃不止大令以追獲時身畔並無半文情又可疑爰飭釘鐐收禁外監候飭差查明實在情形再行訊核 
[錢儈宜懲]  
　　京師訪事友人云八月初十日前門外仁和洋藥店偶來一翩翩少年出京蚨二千之錢劵一紙向購烟膏若干店夥某甲指爲贋鼎將少年與劵一併扣留旋經人竭力轉圜始縱之去次日忽來北城局勇多人將店中掌櫃人扭至公所及局員升堂研訊向索當日兌票之某少年掌櫃人諉爲不知遂命掌頰若干下收押候辦一時相傳少年藉隸八旗係巡城某侍御之嗣君所持實係眞票夥誤指爲僞横遭凌辱故薄示懲儆以平其心 
[漢江雙鯉]  
　　漢口訪事人云岳關稅務司夏立士君因公蒞漢假寓洋街某洋行内連日謁見江漢關岑馥莊觀察不知籌商何事也○俄國駐漢領事官巴君業已調任他往所遺領事一缺由哩君代理○漢江近到英國兵艦二艘聞勾留數日卽須開赴荆宜○湖北候補府程太守學恂奉上憲委辦羊嶁峒茶釐局務業已上院禀辭矣 
[上海官塲紀事]  
　　本月初四日上海縣汪瑶庭大令赴蘇公幹昨已事畢乘原舟回滬差役等迎接入署旋卽命駕詣道轅晉謁袁觀察面陳良久始行告辭○松海防同知劉乙笙司馬昨午命駕至縣署拜會汪大令晤談良久而别 
[法界火警]  
　　昨晩八點二刻鐘法租界小東門大街某店不戒於火烈焰飛騰冐穿屋頂瞭望臺急鳴鐘報警法界皮帶車首先馳至竭力澆灌旣而英界各洋龍亦飛馳而至襄同施救始得火滅烟消至焚去房屋若干及如何起火統俟明日探明續登 
[覆訊出貨]  
　　德商波彌文洋人投該管領事署控華商昇記洋貨號主錢連生定買素羽綢五箱延不出貨經德領事照會讞員張炳樞司馬提錢會譸判限八月底一併出清在案詎錢忱今仍未出清復經原告禀催代理讞員魏蒓塢大令於昨日飭傳原被與佛君會訊錢延俟魯公律師到案聲辯現在未出之四箱與合同所訂式樣不符不能照出並稱前奉張大老爺判先付銀二百兩先出一箱豈知賣與客人因與樣不符一律退回請爲公斷原告洋人則稱錢已逾限請照前斷大令商之佛君以兩造供詞各執碍難定斷令退去候下禮拜六復訊 
[保人被累]  
　　木作頭戚允昌卽漆匠阿招前年承包工部局房屋邀邵松泉合股旋邵控被戚吞没股本銀六千兩經縣主汪瑶庭大令研訊責懲判戚繳銀二千兩分期措繳取保在案兹逾退已久邵松泉亦已病故邵妻徐氏屢次求催戚恃居租界之内延緩不繳昨日邵徐氏將保人汪介山扭縣請飭著保交案嚴追大令判汪交差限三日將戚交案如延押交並行文英美租界公廨移提戚允昌到案以便究追 
[五花妙判]  
　　前晩金滎鼎由英租界九江里鴇兒王梅卿祈開妓院内誘拐雉妓周才寶卽洪文蘭逃至滬南新馬路被二十九號巡街捕拘入捕房轉解馬路工程局經總辦翁子文太守研訊金供小的在法租界三洋涇橋畔開設永大銅器店前由友人同至洪文蘭處遊玩文蘭不願賣笑願隨小的偕老曾商諸鴇兒擬出洋銀一百元爲之贖之不料該鴇任情勒索致難如願文蘭無奈相約同逃非出小的之意叩乞施恩洪文蘭供小婦人籍隸甯波自幼被匪人誘拐來滬售入娼寮送舊迎新本非素志求恩超豁太守乃援筆判日妓女從良志本可嘉金榮鼎欲以百洋娶爲家室本無不可惟應訴官核斷抑倩人說合乃以鴇母刁難增價輙於深夜相約奔逃以有理之事轉成無理殊屬失計金榮鼎姑念自知悔過從寛斥釋周才寳卽洪文蘭着發堂擇配鴇兒王梅卿候傅案訊究 
[拘訊火頭]  
　　昨日二十三七鋪巡防局員高文軒二尹以前晩南市鈎玉弄麟鳳銀樓披屋中忽然失火彼中人事前疎於防範咎無可辭飭地甲將店主張某拘入局中押候訊究 
[英美租界公堂瑣案]  
　　包探趙銀河解陳明超到案禀稱前據開設小錢莊之王芝山控陳混用銅質洋銀訊明判押兹傳王到案請核王供在三洋涇橋開設仁源錢店陳來兌洋銀估係銅質故交巡捕送究陳供此項洋銀係兩湖書院所發膏火安有銅質實被調換叩求究辦讞員魏蒓塢大令商之佛君以陳係出洋學生決非亂用銅質洋銀兹經道憲批飭復訊王之調換亦無証見姑免深究從寛判陳覓保開釋王斥退○包探趙銀河解蔡小桂到案禀稱蔡曾犯竊今又竊王德法朱阿二等家衣物報由小的拘案請究大令判責三百板枷號半月○包探李星福解吳連生到案禀稱此人行竊沈阿蘭家衣物請究大令判責三百板押捕房一月○包探徐榮珊解鄉人王再如到案禀稱此人於天未明時背負棉花一袋形跡可疑解案請究王供棉花係叔父所買交小的負回家中求鑒大令訊非行竊從寛斥釋 
[申報館協振所經收順直江相長江振捐七月廿一日至七月三十日止第二十二次清單]  
　　七月廿一日唐世鴻洋五十元○廿三日全氏洋五元○廿四日無名氏洋一元○廿五日雙榴堂棄洋十元無名氏洋十元　幼生洋七十○廿六日比　老　　　沈經　　小洋一百角○廿八日沈澍庭洋一元○廿九日吳馥堂洋五元計日王梅記洋一百元以上絶共收洋二百六十二元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　萬潤瑞米行夥陸封坡朱秀峯趙文海深夜與捕齟齬解經總辦翁子文太守倩襄讞委員黄衡堂二尹研訊尙未斷結前日太守親提復訊朱供小的並未行兇陸供小的在旁觀看實遭悮拘求即開釋太守斷令具呈攺過切結交人保出陸押候再核○小販顧祥高王阿發因將茭白殻傾棄浦江被巡街捕拘獲解送工程局翁太守提訊令送至水利局派勇協同水巡捕將所棄茭白殻撈凈方准開釋○頑童龔金生逃至新馬路被巡街捕拘獲轉解工程局翁太守提訊之下供稱在城内某姓鞋店習業被師譴責懼而脫逃求宥太守派差押送至店交其師管束 
[上海巡局紀事]  
　　昨日南市德明里和祥錢莊執事人某甲以前晩被賊竊去報時鐘一架投報十六鋪巡防南局請卽派捕查緝○昨日汛捕某甲將賊犯陳寶林拘解十六鋪巡防南局請究局員賈叅軍研訊之下命查吊贓物復訊核辦○前日久大錢莊夥某甲在浙寗會館觀劇失去呢馬褂一件因於昨日投報十六鋪巡防南局請爲緝查 
[法租界公堂瑣案]  
　　招商局巡丁戚之盤翁永一陸張一因與馬夫某甲爭毆解請訊究讞員孫建臣大令判各押三天以儆○曹子連串同某某等三人行竊全蕉卿家衣服五件報經包探將曹查獲吊出原贓解案請辦大令判令枷號三禮拜責二百板限交同黨三人一并究辦贓交失主領去○陳阿福假冐小販袁根榮之名至某柴店騙取硬柴數十斤黨塲察出扭案請究大令判責一百板○王鳳梧控陳文炳冐名索詐昨日大令提訊王訴稱小的在治下吉祥街開設信記靛青行前日汪家清來購靛青二桶循例報捐執有票據不意持至四明公所左近陳忽冐充貨捐局巡丁將靛青藏匿伊家勒索洋銀五元　以捐票伊竟置之不顧請爲究辦陳供小的在靛青認捐公所當巡丁王所執捐票早已過期故令補繳捐疑大令謂爾旣爲巡丁不應顯違租界章程著將靛青先行給還押候過堂判罰○夏少堂控周子善欠銀三千餘兩除歸還外尙少銀九百餘兩前經大令訊供因周供詞牽涉鄭渭江諭令傳鄭訊核昨日鄭遣抱遞禀聲明並無此事大令以周信口誣指刁狡異常著押候嚴辦○名利棧司帳人王仲清以湖北人王金林所偕謝靜軒汪器瑚積欠棧資洋銀三十餘元乘間逃逸將王金林控經大令訊供諭令帶回覓保又竊棧客衣物越窓圖逸旋卽尋獲昨日解案請追大令著王覓的保歸還棧資並清理所失物件○顧錦甫將寄養天主堂之女孩杏郎男孩興德領至上海倩蟻媒丁載揚等分售各家事發將一干人連杏郎提獲惟興德由廣東人楊上毛轉售與楊仲清已被送回潮州原籍著傳楊仲清到案再核昨日包探將楊仲清解案大令判限一個月務將興德交案顧錦甫著將所得身價洋銀一并交出餘人押候復訊核辦○唐采芝前控鄰人桑舒三行竊衣物迭奉大令訊供押候查明復核昨日包探禀稱小的查得唐所控各節並無實據大令以指竊無憑未便准理令將桑交人保出○偷兒李德渭吳昭生行竊衣服烟槍等物爲包探緝獲人贓解案請辦大令判各責一百板贓交失主領去 
[美租界捕房紀事]  
　　前晩有某國兵輪船水手兵四名飲酒過醉至司考脫路某粤妓家滋閙爲駐紥是處之法國兵所聞恐肇禍端將水手兵一併拘入捕房捕頭令押至酒醒時釋出○日前吳淞路第九十四號門牌某姓甬人家被賊竊去綢衣數件報捕後昨經包探劉阿炳將竊賊某甲拘獲並吊出原贓帶入捕房捕頭令押候解送公堂禀請訊辦○昨日午前馬其榮投捕房控稱在裏虹口開設石作被夏桂生竊去石條若干請爲查辦捕頭令包探朱桂生前　查明再行核辦 
[皖省官報]  
　　八月二十七日缷辦和州厘卡直隸州鄧兆南到指分安徽試用州吏目孫昭煥到山東人知縣方維濬奉委解京餉趙元熙知巢絲任内交代清楚蔡錫元謝超委二十八日江蘇候補道際唐到懷寗人署安慶府石鎭到由濳宿查勒秋成回典史孔繁禔謝行知核　註册二十九日准補阜陽縣李應珏到由霍山公幹回候補知縣黄瑞勳請假赴皖北措資典史張甲知奉委查北門城汪景鴻山寗國府屬帮辦牙捐回巡檢陳廷鑣請假赴蕪湖措資石錫瑞知奉委查東門城三十日　縣薛　襄調補合肥縣補用知縣鄧瑜請補歙縣指分安徽試用道卞緒昌到江蘇人號柳門知府任廷枚浙江人號黼丞典史蔡楨葆到浙江人准補太平縣萬世章盱眙候補知府胡大麻定遠通判孔廣南陵洋均到由　幹回九月初一日缷辦流波疃茶厘知縣曾廣勳到准補蕪湖縣李文斛到　滁州查蝗蝻回候補知州魏仲青到引見回並攺指湖北知縣程恩晉謝藩轅文案加札府經李慶雪分太平府差遣錫麟知奉委調查北西外街道初二日牌示換戴　帽渦陽縣義門司宋超病故遺缺以輪委候補巡檢李藻惠署新選渦陽典史游鶴林准補寗國胡　司及長河甯國典史俸廷良蒙城典史兆爵建德永豐司許斌當塗棄石　陳孔章均飭赴新任無爲州土橋司徐德衮休　厦司胡慶元桐城六百丈司　士俊舒城曉天司沈　琦以上均飭回木任署鳳陽府通判陳其瑗辭皖南商務局米厘鼎霖到淮北分厘局許解餉委員府經陳畢到指分安徽試用從九賈崇飛到山東人府經錫麟接查北門外街道典史張開甲接查北門城巡檢石錫瑞接查東門城　復祖銷查東城門初三日指分安徽試用縣丞高震到江　人准補太平縣萬世章知奉臬委赴六安公幹候補直隸州陳梓敬到由來安查蝗蝻回知縣梁鼎壎到赴京引見回陳采蘭楊學海巡檢陸景澄均謝超委典史楊載堃並謝超酌委均一次 
 
 

Page 10

 
 
   
 
 

Page 11

 
 
   
 
 

Page 12

 
 
   
 
