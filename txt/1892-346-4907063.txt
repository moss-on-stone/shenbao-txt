# 1892 - 346 - 4907063

 

Page 1

 
 
[精印隨園三十種告成] [  圖書集成局啟]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心讎校排印成書紙張旣潔白無瑕墨色尤光潤可愛分釘四十八本盛以全据木箱刻巳告成卽日山售核定每部實價洋銀五元諸君子有先覩爲快者請移玉至申報舘帳房購取可也 
[御纂醫宗金鑑預啟] [  圖書集成局代白]  
　　醫宗金鑑一書操是業者莫不奉爲指南近緣坊本字多漫漶貽誤實甚今文記主人將家藏殿本付本局排印另請良工重新繒圖校正以公同好欲預定者每部洋二元祈至申報館購取書票准本年十月成書持票仍向申報舘帳房取書可也 
[論整頓水師]  
　　中國水師之設自昔有之而大加整頓則自創設長江水師始自楊彭兩宫保建議沿江一帶創造砲艦招募水帥訓練成軍以制粤宼而大功遂以克定嗣後軍務肅清而重加裁併留此以爲沿江不時之備其意至美法至良也彭　直公奉命巡視長江一年之中自上游以至下游復自下游以至上游沿途察看稽其員弁之功過兵士之勤惰而爲之等其賞罰一秉至公絶不參以私見故雖有提鎭大員被其參劾而絶無怨言至於今則楊彭二公相繼凋謝當年水師中之老成宿將屈指盖無幾人矣水師之規模章程雖未嘗有所更動而其中日久而生玩者亦不免有之故此次黄昌岐爵軍門恭膺帝簡𢌿以節制五省水師之權當其到任之初已有及時整頓之意盖以爵帥本係水師宿將其於水師中之利弊久已爛熟於胸一旦承命督師自不難舉其平時所熟悉者措而行之裕如也然而爲將之道必先之以三令五申斷不忍爲不教之誅乃先行剴切示諭手軍士有所景從而爵帥握要以圖第一禁其入會此救時之妙用也近來哥老會匪布滿天下而以沿江一帶爲尤盛其招誘入會者大都營勇爲多雖大半多係裁撤之游勇失業無聊甘心入會而在營食糧者亦難保無被誘之人陸營在所不免卽水師亦不能决其必無况去年閙事卽在長江一帶地方幾乎釀成大禍此而不早爲之禁則所恃以禦亂者或致倒戈以助亂可慮孰甚焉嚴爲之禁而又許先時誤入其黨者繳出票布赦其前過予以自新倘再執迷不悟則一經查出立卽正法若此則軍中密訪嚴查若輩必無倖逃之網必有幡然自悔者矣其二在於禁洋烟夫洋烟之害人人皆知其實則無一人知之而入其中者初上口時自覺精神陡長皆其寅吃卯糧預支於後日者也積而久焉精神以愈支愈短筋力疲敝神氣委頓奄奄一息與鬼爲鄰此等人無論何事皆不能爲而謂能披堅執銳乘風破浪以爲王前驅者乎軍營中禁烟本所當嚴卽長江氷師中亦向無吸烟之兵弁似乎無所用其示禁而爵帥乃有此禁則必其早有所聞想近來水師中人亦不免傳染嗜好倘再不嚴加禁治則日久愈染愈衆必致長江一帶皆以呑雲吐霧者臥而守之尚復成何體制此則老成謀國之要着所謂杜乎其漸者也其三在禁陸居夫所貴乎水師者貴其熟悉水性必朝夕與水相習斯水中之事皆能知之何處爲上風之水何處爲伏兵之所沙線風濤湍流潮汐一一默識於胸中乃可以縱横而如志若憚風波之險而舍舟從陸則與水不相習將有以隕越而貽羞者矣况乎所司在水而遁之陸則必其貪逸惡勞或且相率成羣日事游蕩擅違定制且人皆登岸則舟中勢寡適遇盜刦商船呼救鸸不能應捕務廢弛有名無實其流弊不可究詰故特申禁令使其晝夜居舟不得擅離汛守其有陽奉陰違者一經察出官則革職兵則革糧則名實可以相副矣其四在禁賭博舟居無事適當操演餘暇往往有藉抺牌摇骰以爲消遣者彼盖以爲無碍於正事可不之問也不知聚賭最易閙事一經賭負勢必　意妄爲無所不至此其不可不禁也顧水師向章有犯賭者由該營將領察核情節禀明懲辦律法昭彰誰不懍烈宜乎水師舟中必無犯賭之人而此次爵帥特頒禁令列入此欵則殆亦與吸烟相似度必早有風聞知水師之中有犯此者故預爲之揭而出之俾見此示者懍然於爵帥之洞濁幾先無可遁隱庶幾洗心革面而不至沈湎於其中而水師之積弊因而悉除水　之規模可以重整謂之持原握要誰曰不宜雖然長江特水師之一節耳海軍各兵輪其弊亦正不少正未識有能抉其流而清其源者否 
[京師道聽]  
　　錦什坊街景泰茶葉店主馮某寓居海佛寺街歴有年所因資本短少無力支持將店業租與某姓每月初向收租銀藉以度日不料某姓亦非長袖善舞者拖欠租銀爲數甚多馮某之妻某氏前往索取被以惡言相詈某氏歸家後愈思愈忿竟於夜間呑服紫霞膏灌救無效卒以殞命馮某赴北正司署呈報蒙坊官帶同仵作前來檢騐一面飭吏填冩屍格禀詳城憲一面飭役拘傅某姓到案押收俟有城期帶城審訊○三里河迤東有某内者年已二十餘曾在某首飾店學業滿師後賦閒在家性好嫖賭囊中有阿堵物卽任意揮霍以此日坐窘鄕衣服亦不能自給其母某氏謂似此終非了局托人挪借京蚨白串交與某内囑將衣屨製辦齊全然後托人薦生意不料某内携錢出外故態依然兩日未歸巳將錢用罄躑躅中途念歸家時有何面目見母遂購芙蓉膏呑服然後回來有頃毒發斃命南正指揮前來檢騐經某氏禀稱兒子係因病服毒身死懇求免騐指揮准之飭令棺殮埋葬聽候城期帶城具結完案咨移刑部存核○京師小鑼會設立有年近由五城察院互商移付南營叅戎傳六汛汛官司哨千把外委等官於十月十五日起更以後隨同五城察院司坊官員巡夜名曰會哨是晚五城察院司坊各官揀發官員以及南營鮑叅戎等同在南大街聚寳堂内齊集晚餐旣畢先後乘輿至正陽　大街四路口各按地叚分往巡查差役在前提官銜　籠鑼聲鏜然各街巷鋪户亦均懸掛明燈敲擊銅鑼以候各官涖止卽施放鐵砲傳呼暗號田女聚　者如堵墻可謂非常熱閙矣○南營地面盜案迭出　叅戎諭飭六汛巡緝官弁務將地面所開烟館一律查禁使盜賊無可潛蹤庶幾清其源而絶其流聞東城地面烟館業已一律閉歇一城如此他城烟館亦必加意防範不敢容留匪人夜聚曉散矣 
[厦島述新]  
　　銀號跟丁冐充海關哨捕攫取客銀一案業經薦保之人購綫在福州省城將該跟丁緝獲於初七日乘伏波官輪押解至厦歸案辦理○厦地之闖棍　滬上所謂流氓也每喜向戲旦戲侮名曰戲箱遇土班七子仔在人家演戲卽闖入戲房内平於箱上戲旦必殷勤欵待裝遞水烟若輩卽揚揚自得以爲相公厚我如有别棍前來戲 
 
 

Page 2

 
 
旦亦必裝烟酬應彼此卽含醋意釀成鬥毆之案近來此風尤甚官音大班中旦角亦被若輩纒擾吃醋打架較七子班爲尤甚每當袍笏登塲歌音嘹亮而戲房内已脚踢拳飛不啻落花流水日前官音大班花旦被闖棍纒擾奔赴水提中軍叅府控告當蒙訊明該闖棍係冐充營兵在外滋事轉送厦防廳訊問重責小板一千聞者同聲稱快○西門外朝天宫後某甲因其至戚乙内等由淡水新加坡回厦特設盛筵以洗塵裝招土妓二人侑酒爲汛弁探知以爲有傷風化拘妓以去暫押城樓兩日旋爲參戎訪悉移送地方官懲辦經厦防分府提案訊責以爲狎妓飲酒者戒○妙手空空兒在輪船上行竊搭客物件厦人謂之落馬　當賊在船竊物時一經搭客知覺卽逃下小船立卽開駛客欲另雇小船追赶則小船上人皆作壁上　僞言在此候客不肯卽行待賊已去遠始鼓櫂而前似與賊串同一氣者相沿已久實爲商旅之害月前有客擬赴小吕宋手携水烟袋一枝轉瞬間被賊奪去躍下小船客卽追蹤而至另雇小船堅不肯開客將情告知船主令小工頭上岸追尋不逾時果携原贓回船勒索酬儀兩元船主以此風斷不可長擬請洋東具禀領事照會華官從嚴懲辦以儆澆風○同安鄕人某甲在外洋謀生先後十餘年積蓄銀洋三百七八十元乘和平輪船回厦甫傍碼頭卽有挑夫上船接客落馬湖之黨混雜其中眞僞莫辨令人防不勝防甲將洋放在枕箱内以便携取另有木箱竹籠兩件忽有挑夫到船僞稱舊識極意周旋甲不知其僞俄頃又來二人代携箱籠挑夫則代甲肩負枕箱相將登岸挑夫三人分路行走甲顧此失彼倉皇無措一彈指頃三人已渺無蹤影甲以平生積蓄一旦蕩然忿不欲生有勸其不動聲色暗地訪尋者甲卽央後營兵丁代訪果於日前將挑夫緝獲送後營汛弁訊追○漳州石碼鎭地方每間一年必搭高臺結彩懸燈名爲彩樓雇官音大班演戲藉以酬神邀福需費數千金加以各人酬應何止萬金附近各處男婦買棹往觀闔鎭居民肆筵設席欵待親朋幾於應接不暇本年約十月十二日起笙歌迭奏燈火通明吐鳳才人描鸞閨秀相與逐隊偕來幾至舉國若狂各省災祲禾澹待賑良殷而乃以有用之銀錢作無益之舉動勞民傷財廢事失業深明大義者斷不爲此 
[袁江瑣錄]  
　　淮北稻田今秋收成尚不十分歉　現在米價每石較前减二百文○翁邑尊拘獲私鑄者數人盡法懲治復曉諭鋪户居民於十月十五日起禁止攙用小錢并飭地甲沿街鳴鑼逐一傳諭如敢不遵定干提辦○十一晚縣前所繫枷犯忽然脫逃當經差役跟蹤追赶至南門外始得拘獲送案重懲○十一晚四更時南土圩門外某姓家失愼焚燬草屋十數間有一男子一孚婦同葬火穴吁慘矣○浦上之柴均仰給於洪澤湖一帶今歲雖遍境生蝗而洪澤湖一帶未被蠶食因此柴價不貴每百斤約值二百六十文○翁邑尊出示禁用私鑄新沙曁剪邊等小錢恐市面交易動多爭執爰令將一切物價酌量减折以昭平允○十六日二更時分紀家樓西大街銀匠店後進失愼焚去草屋一間當經撲滅迨洋龍水龍馳至祝融氏巳返斾矣○翁邑尊於十四日在獄中提出斬犯一名過堂後押赴校塲正法○翁邑尊訪聞五條溝地方有革役擾害平民當經緝獲二人訊問之餘供認不諱尚有同黨未經獲案因懸賞格如拿獲單桂朱錦文賞洋一百元拿獲卜善文等賞洋五十元○初五晚河北中關帝廟後面屋上火光熊熊經人救熄查視形跡似有匪人種火赴縣禀報經翁邑尊出示嚴拿如獲眞實憑據並將人犯解案者賞洋四十元 
[妓船獲盜]  
　　姑胥臺畔有麗人焉吳其姓雅仙其名當三五少年時艶聲頗著往往墜鞭公子走馬王孫得其一笑一顰卽詡詡然自以爲榮於九錫近已垂垂老矣自知徐娘暮齒不足以惑下蔡而迷陽城乃出其所積纒頭買錢樹數株轉徙江湖仍理故業本月某日繫纜新墅鎭忽來押客六人意興奢豪揮金如土意必大商巨賈極意奉迎客亦心醉柔鄕昕夕流連足不出艙門一步二十三日晨起突有某捕役操舟過此一見諸客不覺心焉疑之遂挨近船旁令線人出艙細視則六人皆某案中盜魁急蜂擁上船一併拘獲惟一盜乘間躍入河内鳬水脫逃捕乃將妓船二艘妓女六口及船夥傭婦共二十六名口連五盜帶回有見者　諸盜咸虬髯怒磔面目猙獰妓則涕泗漣而幾似梨花帶雨矣 
[拜老官]  
　　蘇州流氓之多中於各省會有所謂安晵帮者横行不法遇事生風敲詐拆梢目無法紀凡入其帮者必先擇著名無賴而事之個中人謂之拜老官拜者須餽贄敬洋銀一二圓亦猶官塲之結納上司動輒列諸門下也旣拜老官又須開香堂拜老祖若不拜老祖則彼中人咸爲之側目蓋比諸民之不敬天地祖先焉邇年此風日盛一日其黨不下二千餘人甚至大家子弟之游手好閒者亦且依附門牆藉以自衛官雖知之然亦無法以治之本月二十二日午後有未入帮之某甲在元妙觀前某烟館向人自誇曰我乃帮中人誰敢藐視我耶適有著名流氓某乙在側聞之操切口盤問甲茫然莫能對乙惡其以顇鼎混充糾合數人兇毆一頓并欲擊斷其足　旋經旁人極力解勸罰出酒殽數席始得無事 
[鄕邨火刼]  
　　松江南門外村人某姓家於本月二十夜三鼓時　火積薪中頃刻炎威上熾致將牛宫豚栅焚燬無遺並斃牛一豕一幸鄕鄰竭力澆灌得免延燒越數夜新橋鎭某姓家又報失愼 
[芝山清話]  
　　日本人之往福建貿易者推山口太五郎爲最先現在福州開設山珍洋行雇日人數名爲夥月前回日本設一分店於長崎樺島町并偕一福州人赴内地熊本等處察看物產是亦可謂留心商務者矣○日本千島艦沈　之際救起兵士十五人内有上等兵曹清水恒雄奔赴東京將情禀諸海軍大臣本月五號午後一點鐘時海軍大臣仁禮氏趨赴内廷上奏閱二點十分時始退出○樞密院議長大木伯上書辭職日皇擬起用松方伯命佐藤内閣書記官齎命往西京而松方伯自掛冠後痼癖烟霞近日携眷遊歴諸名區接奉詔書固辭不受使者不得已而返○本月九號北白川貞愛親王奉命升陸軍中將蓋以熊本第六師團長陸軍中將男爵野崎貞澄罷職故以遺缺𢌿之也又近衛師團第四聨隊長陸軍步兵大佐伏見貞愛親王升任陸軍少將奉命補授青森步兵第四旅團長近衛師團第一旅團長陸軍少將大沼涉罷職著第二師團第四旅團長陸軍少將小川又次補任○外務省政務局長栗野愼一郎向爲政府傳訓令於公使館此次又奉傳令之使准於本月十號附某輪船赴歐美各國○此次衆議院議事題爲程辦護士法案進口棉花免稅不律案改正醫師准許規則法律案改正衆議院規則案擴張航路建議案給俸稅法案木曾　利根三大川治水案想各議員當有崇論宏議裨益國家也 
[揚州火警]  
　　本月二十四日之夜三下鐘時揚州缺口門外河東某姓家忽然火起其時居民皆入黑甜鄕聞警之餘急急披衣而起則火已炎炎直上一發難收少焉警鑼亂鳴城外各水龍陸續齊至吸水噴救幾若銀濤萬斛來自空中保中局總巡分巡咸督率汛兵臨塲彈壓城中人遥望火光上燭急駕水龍而出苦於鶴鑰未啟不得出城約歴一時火始漸熄而東方巳將明矣有知其事者謂某姓家因天寒烤火致肇此災計燬瓦屋草屋共十餘家大都皆經紀小民災後露宿風餐異常狼狽殊可憫也 
[淫兇就戮]  
　　上年揚州花園巷民婦胡朱氏與庖丁李二私通夜去明來戀奸情熱恐被其媳覷破設法致斃而　之母族控告到官終不得直氏夫胡某鹺賈也因有此變憂慚致疾而殂而雀鼠尚未息也今春兩江總督劉峴帥閱兵莅揚氏倩人鳬水呼冤峴帥發交淮揚道劉觀察秉公研訊觀察細心推鞫氏尚百般刁狡而李已盡吐實情遂錄供申詳按律定讞及解省過可後此案寂無所聞竊訝所定罪名何以竟無人知悉乃日前有客由蘇垣至邗上述及本月中旬某日省憲已將氏綁赴法塲凌遲處决李亦身　異處當行刑時氏痛哭流涕似萌悔意或謂氏 
 
 

Page 3

 
 
年將大衍其夫雖有殘疾而家資甚富頗足飽食暖衣奈何以垂暮之年作此不端之舉而又心同蛇蝎以致家破身亡雖臨死痛悔前非尚何及哉特錄之以爲世之淫凶獷悍者戒 
[皖垣火警]  
　　十月廿四日黎明時安慶南門外新碼頭地方某姓家不戒於火登時烈燄横飛城内外各善局聞警之下各舁水龍馳往灌救祝融氏始行返斾查起火之由因某甲感患疾病又值天氣嚴寒携帶火忿上牀安寢華胥一枕栩栩遊仙不料火盆延燒絮被並及牀帳致成燎原之勢左右鄰二十餘家悉付一炬甲亦葬身火穴在後由瓦礫中扒出屍身幾如焦炭令人不忍注視太平局善士查明被災户口給以蘆席令先搭蓋以蔽風雨繼　酌給錢米得免庚癸之呼災民受此鴻施有不同聲稱頌者哉 
[神山凍旭]  
　　蕪湖保甲總局向有親兵四十名專爲緝拿會匪遺作眼線之用楊觀察以此輩平時動滋事端於廿四日札飭緝捕委員李叅戎一律遺撤不准逗留境中○前辦皖南牙釐兼保甲總局袁榆生觀　交卸後於廿六日晉省小作勾留卽回蕪湖挈同瀛眷赴廿四橋邊卜宅居住○時届嚴冬宵小縱横里巷然爲居民患則有之未嘗爲患於土木形偶也江口夢范里口有土地祠高僅數尺内供白髮男女偶像各一俗所謂土地夫婦也本月廿二夜間忽然失去偵騎四出蹤跡杳然附近居民咸稱怪事或謂神因風露凄其枯坐無聊亦從宵小出遊矣聞者絶倒○前報記皖撫沈仲帥以候補各班自道府以至從未歴年指分絡繹而來若不少遏其流官方萬難澄叙因奏請飭部暫停分發云云兹聞此摺已於月初拜發懇請停止三年未知能否仰邀俞允也○文廟前舊有石建大成坊燬於兵火兹由邑中紳士禀請動用地方公欵於九月初旬鳩工重建磨　燕石雕琢荆崑規模粗具擇於本月某日上樑聞督工者云經費不敷甚鉅尚須向闔邑籌捐方能樂觀其成也○四川總督劉仲良制軍之長公子日前由任所挈同冡婦回里省親道出鳩兹解裝小憇地方紳宦與公子有平生歡者皆往來拜謁寒暄之頃諗悉制軍老病增劇仍擬堅請子告歸田惟九重倚𢌿方殷未識能如所請否昔尹文端公爲人題詩得句云鳥入青雲倦亦飛題畢不覺涙下可見當軸諸公求退之難也○本任徐州道叚小湖觀察奉旨調京另候簡用順道回桐城原籍展視松楸兹於廿五日由籍起程北上行過鳩江舊雨重逢多有殷懃祖餞者 
[恭迓行旌]  
　　上海縣黄愛棠大令於本月二十五日赴松江謁見恩詩農太守旋解纜向蘇垣進發於二十七日之晚戾止昨日署中探悉已由省垣起程差役等人因赴英界觀音閣碼頭迎迓 
[申江道聽]  
　　杭州人戴正業有烏山船一艘往來杭嘉滬等處雇汪阿江之子星元爲駕長此次由滬開注嘉興行至三塔灣星元偶不經心失足墮入河内戴急雇人撈起則已魂歸泉府體冷於氷矣無奈爲之備棺成殮厝諸荒阡前日舟至滬江將情告知阿江阿江痛子情深拍凳敲檯向之索命旋有莫同森者出爲排解令戴給以洋銀十八元爲盤柩回里之費阿江初尚不允後經衆人一再開導始默　不言○某局幕友江某之戚某姓前日來申購物行至大東門外被賊竊去所帶衣包遂投巡防局禀報詢以包内何物則稱紫玉秋二包白襪二雙花帶一札月斧一柄局員以所失甚微令自行尋訪甲不允堅請緝查局員允之甲始向北而去○羅店鎭某姓女郎在小東門外陸家石橋倚欄呆坐啼哭不　某局幕友某姓見之問以何因稱被匪人拐出中途與匪失散以致悵悵無歸某姓遂將女帶回局中交地甲撫養此已詳列報章矣迄今爲日已多無人來認前晚乘人不備竊取大錢七百文逃逸無蹤嘻異已○前晚本邑人某姓有事往小南門忽失所帶金約指憶及在吊橋堍付車力或者因此遺忘卽購小燈籠偕車夫至原處見粲然者果在地上乃以小洋銀四角給車夫稱謝再三而去 
[縫匠竊衣]  
　　本邑南市泰裕衣莊係某甲所開莊中所雇成衣匠王渭卿由徐迪甫擔保某日王貪心頓起　取綢縐衣服十件而逃甲四出訪求杳無蹤蹟遂向徐理論徐恐遭波累代爲訪尋前日中途遇王扭至十六鋪保甲南局請究局員鍾偉臣二尹提訊之下徐供稱王在裕泰爲縫工確由小的作保不料其竊衣逃逸現已尋獲扭案請追王供稱小的因有急需暫將衣服付質原思備本贖出不料竟被送懲質劵八張齎呈案下叩求恩宥俾此後仍得安分營生二尹著先繳鷹洋十元贖還四件餘再行比追 
[英界公堂瑣案]  
　　包探何瑞福禀稱前有朱其明至捕房訴稱被一百六十一號華捕姚金松毆擊奉諭往查見証雖有捕夥錦堂及小船帮中人均不肯來案朱供姚金松索詐不遂已被毆擊三次末次在十月二十三日九點鐘時被其打倒在地有某洋行式老夫勸解尚不散開尚有素不相識之多人觀看一百六十一號華捕姚金松供稱上年朱鳴岐至小的家辱駡小的岳母與之理論小的卽將岳母　進並未行兇毆打或者伊挾怨揑情誣告三道頭華捕禀稱當日九點鐘時見朱鳴岐臥在地上口吐酒飯伊友三人立任一旁小的向之詢問均言朱已醉旋見其友將朱扛回並見朱妻罵朱不應沈醉若此餘不知情李殷氏訴稱朱鳴岐與阿天之妻阿四娘姘識任在小婦人間壁因煎樂口角將小婦人毆打扭落頭髮地保姚文采供稱朱鳴岐曾在小的處帮夥嗣應犯事停歇後與小的兒子尋釁可見不安本分蔡太守謂兩造各執一詞碍難定斷飭查見證俟下禮拜六再行覆訊○包探黄四福禀稱東洋車夫王大頭載漢口輪船司鐵機洋人乘其沈醉捋取金戒指獲案管押今查得該洋人在汕頭用手槍自戕伊之胞弟現在香港請將金戒指發還並將王大頭懲辦王大頭供洋人醉後將金戒指遺在車上由小的拾取蔡太守判王大頭押十四日贓存捕房給還失主胞弟○西人温士登訴稱侍者李阿炳行竊絲巾將角上所冩名字洗脫是以報捕拘案包探張九意禀稱李　炳在捕房認竊解案翻供奉飭交保因無人來保故又解案李阿炳供絲巾係拾得並非竊取蔡太守判李阿炳管押七日贓交失主○包陳阿九禀稱孔金泉行竊孫阿貴張步蟾等家衣物查獲人贓送案孫阿貴張步蟾投案請領失贓孔金泉供認行竊尚有押票三十餘紙現在蘇州蔡太守飭將孔金泉帶回捕房著交押票吊贓再行究辦 
[法界公堂瑣案]  
　　錦盛洋貨店宋春元等控稱各店洋油本存浦東棧房因往還不便雇定許五駁船一艘安頓火油停泊英租界豐裕碼頭許五將火油盜賣共有二百餘箱求請提究同轉准詞將許五之兄許四及串通之車夫莫大等提案押追案懸日久許五依然避匿又據宋春元投案訴稱查得許五盜賣火油係陳萬興京貨店内之陳新官經手請提陳到案以便質訊同轉卽飭包探郁庭湘與宋前往陳處將陳及帳簿五本帶回捕房昨日解案宋春元投案候質同轉問陳曰爾家出售火油由何處　來供稱陸續向各同業拆來謂宋等查知許五盜賣火油歸爾經手有寳生昌爾買得火油二十六箱其價較别家爲廉此是何故供稱小的於八月初十日向錦盛買得火油二十箱有簿據可請查閱宋稱陳與許串通一氣恐别人生疑於八月初十日向小的店中定購火油二十箱小的已知其計將定購之火油延約不付陳將所盜之油售與擔賣火油之人可見定購火油無非爲遮掩計耳至十月十二日始來出　又查寳生昌洋貨店與陳交易已久進出甚多何以帳簿上並無該店字樣想帳簿尚有藏匿者請飭追究陳供與該店往來均冩在水牌上謂旣用水牌帳簿可廢爾店中可有司帳人供稱祗有兒子在店經理宋又稱公禀上有名之方少英言及曾向陳新官收取貨洋陳言與許五素有交易確曾向許買火油同轉向陳詰問陳稱去年確曾向許五買油同轉著將陳管　令宋邀集方少英帶同帳簿到案質訊○趙友堂李德興楊玉峯等齊投案下趙稱向在臺灣後路各軍營　哨官因彼處地土不服各兵大半患病由邵中丞裁撤百餘人由基隆營務處押上斯美輪船於前日抵滬每人賞給川資洋三四元不等上岸時有同營之沈德順代連行 
 
 

Page 4

 
 
李同往高陞客棧行至中途沈竟將鋪蓋一個携藏别處其人亦一去無蹤職員人地生疎前往虹口尋到向爲薙髮匠之楊玉峯帮同查問今在小東門外榮大客寓内將沈德順查獲檢點之下鋪蓋内有布包銀洋八元巳歸鳥有今將沈送案請究沈供稱因不熟路徑以致散失並非有意逃避小的曾至長發棧問信可請查訪鋪蓋中本無銀洋趙稱沈素喜賭博在船賭輸已將行李交與别人同轉謂沈曰爾若安分不致如此又謂趙曰爾等荷戈海外患病他方今蒙撫憲恩典得以回家實爲幸事此事沈雖不是爾等念桑梓情帶伊回去趙稱　資已被竊去安有餘錢將伊送回可否另賞川資職員等尚欲往金陵等處同轉查得趙鋪蓋内有號褂數件皆有營兵字樣著當堂將字拆下沈德順候在公欵内取洋兩元作爲回籍川資○評香居烟舘主譚菊生種火脫逃已詳前報昨據收租人朱永康投案聲稱譚已逃避此處房屋須修造請將管屋巡捕撤回並將屋内物件另移他處旋據廣振盛烟館主蕭阿香遞禀聲稱與譚爲隣祗隔一板廿一夜火從夾板内穿過　剝有聲小的在夢中驚醒火勢已熾不及携取一物一生積蓄無存請飭包探同往火塲檢取剩物同轉謂蕭並未保險儘可翻檢惟評香居已保火險須俟保險行核奪房東亦不能擅自翻動朱蕭遵諭而退○包探王榮培禀稱徐大林於深夜携棉被一條想係竊來送案請究徐供稱小的向在浦東高家行營生昨日來滬往董家渡尋兄桂芳夜間入城在塌水橋畔拾得棉被不知誰人之物同轉以無原告到案判押候笞責八十下少頃有城内馬公館家丁持片將棉被領去○隆茂洋行出店顧金生控蕭銀寳張金生等串竊羊皮各一張同轉訊問之下兩人供認行竊遂判蕭首先行竊責一百板張責八十板○包探郁庭湘禀稱趙鴻生竊取小車上麻繩一條送案請究同轉判押候責八十下○高瑞昌前控卜鳳山經手售土欠土洋六十五元已列前報昨晨高遣夥周吉雲投案禀追卜鳳山聲稱土由高遺學徒同往收帳請與高同至鄕間放帳同轉謂爾經手售土得一分二厘用錢所有欠帳須由爾歸還著押交○包探孫錦榮禀稱江阿狗竊取銅匠擔上鐵銼鑽剪刀等物同轉判責一百板○沈鐵君控稱十六年十一月十五日與王雅峯合開太生和南貨店各付資本洋一千元小的已付一千元又有存項洋六百五十元王不付分文竟將生財抵作資本開設後店中買貨並經理帳目均由王一人權攝十六年底王至石門等處收帳至十七年二月回店查檢帳簿貨本業已蕩然王遂避匿不出現聞匿跡治下求請提究同轉准詞將王提案王稱沈前中發財票欲合夥開店職員之子有南貨店生財與伊合做在後將店閉歇諸事清楚並無轇轕况職員並不在塲作事沈稱司帳張蓮生現在九和糖行内可請傳問同轉著將王押候傳張到案再行核奪 
[上海北市絲業會館籌賑公所接山東潘振聲先生告災要函照登]  
　　少欽子眉蓮珊子萱先生大善長大人閣下頃由津回接奉疊次賜函並臥牛山經費規銀六千一百兩東賑第一批規銀一萬兩藥丸兩箱表先後祗領具徵諸大善長惠濟東黎有加無已感佩莫名表於前月初出省先到章邱之吳家岸口門次至齊東繼又至惠民之南北王家卽白茅坆遂由口門順流而下直至濵州霑化海豐目擊災民顚沛流離屋被水冲棲身無所田爲沙壓糊口無資徧地哀鴻實難漠視中夜籌思難安枕席不得已由濵至津叩謁杏憲商籌義賑承其允借萬金當卽　函至滬奉懇大君子籌欵續解遂卽由津回濵由濵至利宋莊已爲沙噴王莊亦已堵合其冲盡之莊雖不甚多而左家莊等處共有三十餘村亦俱一洗而空情形頗苦繼至桑家渡該處爲晚間所開溜猛勢急昏黑之中人不及避隨水漂没者約五十餘人屍骸不見情形最慘又至濟陽城外之灰壩近城一帶村莊全行冲毁統籌全局以吳家岸南北王家兩處口門冲倒之莊爲最多濟陽利津莊雖稍减其冲倒者苦亦相同齊東城危險萬分城中巳成大溜若再執迷不悟恐凌汛到時將無遺類苦口相勸仍是遲疑爲之奈何堤外村莊亦多冲毁境内無水之莊所存無幾因念南中籌欵如此之難其離口門較遠一片汪洋四面水圍之村難以數計無從下手只能就口門二三十里内房屋冲盡之莊擇尤查放然先行暗查共有四百餘村章邱惠民又多大莊統計户口當有四萬餘户至少非有四萬金不能救此災黎吳家岸現已合龍擬卽日出省先從章邱辦起繼辦惠民現在天氣已冷災民或居瓦礫之上或在淤泥之申蓆棚一縷難蔽風霜貧富一律借貸無門飢寒交迫止窮人待斃之時尚求諸大善長多方設法再速解兩萬金以便次第查放多來一金便可多保一家性命早放一日便可早免一處飢寒也臨池不勝爲災民禱甚盼甚肅泐布覆敬請善安諸希愛照並候福音九月廿五日潘民表敬啟百叩 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十月十九日京報全錄]  
　　宫門抄○諭旨兩道錄前○粤督李奏拿　巨匪審明　　　　　奬出力員弁摺○江督　奏大員在籍病故代遞遺摺○湖督張奏湖北協解　鈶銀兩片○又奏總兵因病出缺先行委員接署請旨迅賜簡　摺○奏撫邵奏剿辦恒春社番情形片○黔撫　奏本年夏季分委調州縣各缺片○十月十九日理藩院　儀衛光祿寺正藍旗值日無引覧○明安等彈壓覆　命○兆伯請假十日○崇光請假五日○提督衙門奏拿獲盜犯阿二卽阿連保等四名請交刑部○召見軍機容貴松森○○頭品頂戴兩廣總督臣李瀚章跪　奏爲拿獲立堂打單著名巨匪審明懲辦並懇恩巨酌奬出力員弁恭摺具陳仰祈聖鑒事竊照粤省匪往往設立堂名各認地叚勒令商賈人等以時給銀謂之立堂打單收取行水與稍拂其意則放火刦殺無所不至頭目潛身洋界黨散布各方被害者懼爲所讎不敢告發光緒十六年臣將多年匪首曾　魚全拿於獲嚴辦嗣後頗爲歛迹臣仍督飭各營加意訪緝期有犯卽獲漸革此　兹查有巨匪　亞菴卽何胞菴原係曾鱸魚全同黨兇暴相向將近被衆匪推爲渠魁糾同李亞恒用聨義堂舊名各處甎窰各户及沙坦村落打單勒收行水銀兩潛蹤香港布黨横行密飭署廣勇州協副將黄金福遴派千總李世桂鄧惠良率同弁設法兠拿據外委湛煇材由香港探得該匪等附搭商輪來省卽同把總鄧熾齡花李祥輝張燕帶同眼綫練勇不動聲色躡至近省之地地方突將何亞菴抱持與之俱僕衆起縛之並將李亞恒同時擒獲該　等身解帶五響洋槍四杆不及施放被練勇一併奪獲將犯省訊據何亞菴卽何肥菴供稱從前結夥多人駕艇行刦光緒十二年入聨義堂聯與曾鱸魚全等合黨打單後來夥黨推伊爲首仍用義堂名目同李亞恒向省外新會香山等處甎窰各户及沙坦村落打單勒收行入水銀兩據李亞恒供稱先曾糾夥駕艇行刼多次嗣聨義堂與匪首李畝等同夥今與何亞菴疊刼打單分用行水銀兩各等情不諱曾臣查打單匪徒兇惡甚於盜賊乃粤省多年巨患自鱸魚全等拿辦後原冀此風稍息乃該匪何亞菴李亞恒愍不畏法以香港爲藏身之固打單四出擾及數縣商民若不及早殲除不但其勢日張擾民日甚更恐各處伏奔相率效尤其害又將復熾現將該匪等發交營務處覆訊確供照章就地正法傳首犯事地方懸竿示衆以昭炯戒其各該員弁等奮不　身手擒巨匪爲民間除一大患足以彰國法而儆將來洵屬著有微勞合無仰懇天恩俯准將千總李世桂鄧惠良均以守備補用把總鄧熾齡李祥輝張燕均以千總補用外委湛煇材以把總補用以示鼓勵出自逾格鴻慈除仍飭營隨時認眞緝捕外所有拿辦立堂打單巨匪並懇酌奬出力員弁各緣由謹會同廣東巡撫臣剛毅合詞繕摺具陳伏乞皇上聖鑒訓示謹奏奉硃批著照所請兵部知道欽此○○頭品頂戴兩江總督臣劉坤一跪奏爲大員在籍病故代遞遺摺仰祈聖鑒事竊前任閩浙總督卞寳第於本年五月間因病奏蒙諭旨准其開缺兹據該家屬呈報卞寳第於九月初三日在籍病故交到遺摺一扣呈請代遞前來伏查前任閩浙總督卞寳第起家部曹擢任台諫止言　論多有建白仰蒙穆宗毅皇帝特逹之知擢授順天府府丞旋升府尹維時各屬馬賊充斥爲害閭閻卞寳第創定捕盜營分布各廳州縣認眞巡緝地方賴以乂安常以敝事羸馬巡行鄕野藉以採風　　及考察牧令賢否屬史饋遺雖微不受居官清介粹然循吏之風外任河南布政使值捻匪竄擾勢極猖厥汴梁爲適中之地流宼意圖撲犯旦夕數驚居民咸有戒心撫臣督率防剿卞寳第任守城之責激勵士卒晝夜備禦並招養難民入城全活無　厥功之偉至今汴人猶能道之旋升任福建巡撫丁憂服滿補授湖南巡撫到任後因各屬伏莽未靖以緝匪安民爲當務之急平江武陵等處匪徒密謀起事卞寳第星夜調兵往剿卽行撲滅有辦理迅速之旨此外如興修水利清理庶獄並捐廉創立書院及捐　育嬰堂等費孜孜焉以振興文教休養百姓爲心成效昭然在人耳目時臣在籍聞見頗眞嗣署湖廣總督以海疆多事江防戒嚴籌餉籌兵力顧大局迨升閩浙兼管船政凡事務吏治餉糈製造諸政靡不興利除弊竭力經營福建順昌大幹鄕江匪滋事並有會匪煽惑時採茶商民麕集數十萬人稍事稽延患將不測卞寳第立調營勇剿辦始得弭患無形又將應得船政養廉悉爲廠中工作之用其公而忘私有如此者迹其生平亮節清操卓然自立服官中外四十餘年任怨任勞歴久不懈其秉性然也聞其綿惙之時猶以受恩深重不報涓埃爲憾其拳拳愛國之誠死且不朽在卞寳第感承恩遇一一皆職分所當爲　聖主篤念藎臣有加無已應如何賜卹之處出自高厚鴻施謹將交到遺摺代爲呈遞伏乞皇上聖鑒謹奏奉硃批另有旨欽此○○張之洞片再前准户部咨議令四川省恊滇月餉自光緒十五年起每月恊解銀三萬三千兩下賸銀七千兩改撥湖北按月恊解光緒十五年二月二十一日具奏奉旨依議欽此咨行欽遵理查前項奉部改撥恊滇月餉業於光緒十五十六十七等年分籌解銀十八萬兩本年已解過銀四萬兩均經附片奏明在案兹據湖北布政使王之春會同善後局司道詳稱現復籌撥長沙平銀二萬兩發交雲南催餉委員知縣吳本義轉發百川通商號領匯赴滇等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○頭品頂戴湖廣總督臣張之洞跪奏爲總兵因病出缺先行委員接署請　旨迅賜簡放以重職　恭摺仰祈聖鑒事竊據署湖北宜昌鎭標中軍遊擊鄧紹級呈報宜昌鎭總兵羅縉紳前在軍營打仗身受勞傷兹因感冐風邪觸發傷疾於光緒十八年八月二十四日因病出缺該遊擊謹將總兵關防封固收存禀請奏報開缺並委員接署等情前來臣查宜昌界連川省控扼峽江形勢衝要民俗獷悍現爲通商口岸華洋雜處會匪易於潛蹤最爲湖北省上游重鎭彈壓巡防責任　重自應先行委員接署查有湖廣督標中軍副將蔣澤斌才略過人守潔識練紀律嚴明軍民翕服堪以署理除檄飭遵照外所遺湖北宜昌鎭總兵員缺緊要相應請旨迅賜簡放以重職守謹會同湖北巡撫臣譚繼洵湖北提督臣程文炳恭摺具奏伏乞皇上聖鑒謹奏奉硃批另有旨欽此○○邵友濂片再恒春縣楓港地方有射不力等社番丁連傷民人張大泡張烏傑二命莊衆尋仇報復該社瞻敢勾結番衆三百餘人於本年六月初一初四日等圍攻楓港鄕民聨團抵禦相持日久當據營縣馳往彈壓旋解旋結勢甚兇横禀臣電請台灣鎭總兵萬國本帶同所部勇營備齊軍火閠六月十八日由安平口載坐輪船十九日駛抵該處就地雇募屯番百名作爲嚮導傳諭各社頭人責令交兇懲辦該社恃强抗阻萬國本飭令各營穩紥碉堡解散脅從適後山防軍統領提督張兆連帶隊巡哨前至恒春臣飭會同萬國本相機進剿據報該番惟巴仕　草埔後兩社阻險拒守官軍步步爲營八月初二日直逼己仕嚜山根初五六七等日該番冐雨乘夜樸碉彼此互有殺傷初九五鼓官軍分兵三路无用開花田雞　炮曁洋火箭轟擊該番麕聚西南官軍出奇潛涉山溪六道溪深無筏募善泅者引繩接渡抄出東北搗虚直入該番回顧巢穴抵死抗拒官軍三面兠剿番力不支萬國本等督飭弁勇乘勢猛攻立克巴仕嚜社燬其屯積斃番四十餘人官軍陣亡炮教習譚文魁一名勇丁五名受傷者十餘名現仍諭飭草埔後社交兇並由張兆連飛飭後山各營由巴朗衛進兵與前路會同夾擊四面搜捕以清餘　除俟事竣再行奏報外所有恒春社番滋事派兵剿辦緣由理合附片馳陳伏乞　聖鑒訓示遵行謹奏奉硃批知道了著卽飭令萬國本等迅速會剿以清餘孽欽此　○○崧蕃片再查案准部咨凡調署實缺州縣佐雜不得逾十分之二並將因何調署緣由及委署若干員按季造册詳咨又咸豐十一年十一月二十三日奉　上諭嗣後各省州縣無論奏調委署代理着每届三月彚奏一次等因欽此又准部咨議奏候補委用試用人員除委署無人之缺及暫時代理無庸核計外如委署有員之缺擬請州縣與佐雜分計各不得逾十分之一以示限制又准部咨議奏州縣佐雜實缺人員調署比照委署定章不得逾十分之一以示區别各等因歴經遵辦在案　查光緒十八年夏季分調委現任人員署理别缺者知州一員知縣一員候補委用試用人員除實缺調署别缺並撤省察看因病請假及甫經奉准部覆所遺各缺不計外並無委署有員之缺據藩司王德榜造册具詳前來除册分送部科外奴才謹附片具陳伏乞聖鑒謹奏奉硃批户部知道欽此 
 
