# 1898 - 231 - 4909107

 

Page 1

 
 
[添印白紙玉堂字彚出售] [  圖書集成局啓]  
　　本局向印玉堂字彚久巳風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋三角欲購者請至三馬路申報館及申昌書畫室購取可也此佈 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平禍亂嘉猷碩畫亘古不刊　議一編直可與陸宣公繼軌江左書林託本局用新鉛字排印成書紙張潔白校讐精良裝訂四本定價實洋七角江左書林及滬上各書坊均有發售欲購者請就便移玉選取可也此佈 
[醫學問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易星霜巳空篋笥兹又續付　民較前益爲精美每部四十八本分裝六套實價洋銀六圓又景岳全書爲明張介賓先生所箸立論精卓醫者宗之每部二十四本分裝两套心洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[讀自强軍西法類編特抒管見]  
　　江南之有自强軍也始于光緒二十一年其時南皮張香濤制軍方權两江總督篆務目擊日人之逞强侵侮而我軍之畏葸無能乃奏請召募淮徐通海鳳泗滁和太平及六合浦江宜興江陰靖江丹徒丹陽各郡縣農民延德意志將弁訓練成軍名曰自强葢以示暫雖假手于外人實則藉以自立堅强不拔之基礎也制軍之言曰今之練兵必攺用洋操者其故有七承平之時緑營有積習軍興以後勇營亦有積習人皆烏合來去無恒不練固無用練成亦不能禁其四散徒勞無功一也里居不確良莠難分二也無論戰軍防軍從無不缺額之事卽其實有之勇亦多係閒散之人令當雜差雖不缺額亦與缺額同三也層層尅扣種種攤派長夫視爲津貼營官皆有例獻將擁厚貲士不宿飽四也外洋新式快槍快砲精巧非常舊日將領大率不解亦不愛惜粗疎者任意抛擲動致損壞謹愼者收藏不用聽其鏽壞其於擦拭拆卸裝配修理測準諸事全不講求將弁不知無論兵勇操練不能無論臨陣五也營壘器用但守舊法繪圖測量行軍水陸工程諸事尤所不習討内匪則可禦外侮則不能六也營官統領專講應酬奢華佚惰用費繁多營謀請托無所不有旣視爲營私謀利之路豈尙有忠君愛國之心七也惟有攺以洋將統之則諸弊悉除無論將來臨敵之效若何總之額必足人必壯餉必裕技藝必多軍火必嫺熟勇丁必不能當雜差將領必不能濫竽充數以故奏定章程先練二千數百人爲一軍照洋法分十三營半年以後操練巳有規模卽酌增一倍以增至萬人爲止噫香帥此言眞可謂謀慮精詳切中時弊者矣軍旣成以四明沈仲禮觀察爲總營務處觀察固熟精洋務胸有甲兵者也旣任事卽與洋將來春石泰游戎整頓營規悉心擘畫櫛風沐雨勞怨不辭未幾而中日議和峴帥回两江之任香帥受代赴卾此軍乃移駐吳淞吳淞密邇申江在事諸洋員咸以爲便於是昕夕訓練益復精强未及二年巳足與泰西諸大國之軍齊驅並駕是非觀察之心精力果諸洋員之校閱認眞何能使如火如荼一洗從前陋習哉今歲諸洋員期滿告退此軍遂移駐江陰攺歸江南提督統領觀察以瓜期巳屆將平日所訂一切規制及行軍布陣築壘安營之法勒爲成書名之曰自强軍西法類編後附以自强軍創制公言二卷付諸石印以廣流傳日前以一帙見眙鯫生受而讀之不禁拍案呌絶曰此眞我中國轉弱爲强之嚆矢哉猶是荷戈執戟之儔猶是殺敵致果之器而一經觀察及諸洋員之教練卽精銳果勇煥然攺觀可見中國非眞無可用之人特患上之人無以作育之斯士氣委靡無以赴疆塲而効命耳今者此軍巳足備折衝之選矣然僅區區二千數百人之衆何以敷防海防邊之用使强敵不敢憑陵所望封疆大臣一遵香帥所訂章程逐漸擴充由數千而增至數萬數十萬更由巳練之弁勇轉而訓成未練之民斯卽不必借材於外洋而中國之兵自足與外洋不相上下庶不負香帥之苦心籌畫而觀察未竟之志亦不致廢於半途乎抑又聞之中國各省練軍不少叅用洋法者然或效法於法或取資於英或依倣於俄與德教練旣不一致軍器亦復各殊以之戮力沙塲安得不倉皇債事今當通行各省悉取此軍爲法一律攺習德操則千萬貔貅免致參差棼亂制勝之道其在斯乎願與手握兵符者婉轉商之 
[簡使述聞]  
　　天津訪事人云出使日本大臣裕朗西星使因患腿疾醫治未痊請假回國調理所遺欽使一差例由總署開列名單請旨簡放聞保薦者計有二十餘員軍機大臣王尙書屬意於傳懋元孫寳琦两觀察慶親王屬意於梁觀察誠而張樵野侍郎則以現任湖南長寳鹽法道黄公度觀察遵憲曾隨使東西两洋閱歴旣深資望較著互相爭論意見參商總署王大臣遂將保薦　才奉旨存記之二十餘人一併開單呈覽恭候欽定而公度觀察早巳簡在帝心惟不知日本於意云何使人探諸日本欽使日本欽使以觀察二十年前曾隨何星使如璋秉節至日與其賢士大夫游頗相浹洽嗣隨使西洋又任星加坡總領事於西洋政教號令均有心得是以欽佩尤深今聞有出使之命莫不歡欣鼓舞於是聖意遂决頒此恩詔現巳奉旨開缺著以三品京堂候補派充出使日本大臣並發電旨促其從速交卸晉京陛見矣又朝鮮外部前曾申請中朝派使至京駐紥以便辦理交涉事宜皇上大度寛容不與較量俯如所請當卽選派翰林院編修張太史亨嘉加以四品銜派充出使朝鮮大臣詠皇華两載道聨與國之歡心壇坫雍容周旋得體不禁於二公有厚望焉 
[傅聞姑誌]  
　　京師訪事人云近日都中傅聞有裁减司員之議并聞有攺六部爲十二局之說一時人心甚屬皇皇又聞十二局之目曰律例曰稅計曰礦政曰造幣曰鐵路曰郵政曰武備曰學校曰遊歴曰農商曰社會曰工務另設一局總匯其事 
[覆奏五城添立學堂摺]  
　　臣孫家鼐跪奏爲遵旨議奏事本月初六日臣接到軍機大臣交旨御史張承纓奏請於五城添立小學堂中學堂一摺著孫家鼐酌核辦理欽此查原奏大意以京師大學堂額數五百名附小學堂額數八十名大學堂皆巳經入仕之員小學堂皆大臣子弟八旗世職武職後裔此外就近願學者均未議及欲於五城添立小學堂中學堂俾土著之人與外省在京之舉貢生監及京官子弟一體入學此培養人才講求實學之至意也臣查總理衙門原奏章程當時倉猝定議只能舉其大端其詳細節目本未周備臣亦欲推廣此項京官子弟舉貢生監之在京與本籍土著者臣前奏派分教習八人正欲使教此項人員及大員子弟八旗世職武職後裔之年輕者只以草創之始頭緒紛繁尙未能條分縷柝詳細奏明今該御史請於五城各立學堂自應遵照辦理臣愚以爲五城皆地面官 
 
 

Page 2

 
 
與外省有地方之責者無異學堂經費之優絀規制之大小應由五城御史自行籌畵近年刑部候補主事張元濟户部候補郎中王宗基皆自行籌費創立學堂入堂肄業者頗稱踴躍蓋聖心所向天下從風卽如國家往時以科舉取士海内士人家絃户誦並無事官爲督率莫不爭自濯磨今五城設立學堂請卽飭下五城御史設立勸辦應否暫借廟宇及將來建立學舍之處均由五城御史隨時斟酌定能日起有功至順天府地方臣原有設立小學堂之意因經費未齊是以暫緩金臺書院考課亦應攺定章程臣當與府尹臣胡燏棻籌商辦法所有臣議添小學堂緣由謹繕摺具陳伏乞皇上聖鑒謹奏 
[覆奏籌辦官報事宜摺]  
　　孫家鼐跪奏爲遵旨覆陳恭摺仰祈聖鑒事本月十六日工部主事康有爲轉傳軍機大臣面奉諭旨令將籌辦官報事宜與孫家鼐說臣詢之康有爲云時報之設經費皆由士夫捐助今攺爲官報則無人捐欵此報前經湖廣督臣張之洞等札行州縣閱看每州縣每年報費共出洋銀四元未便驟增至十二两捐欵旣無價又難增旣爲官報自應撥以官欵擬照官書局月撥千金請旨飭下两江督臣在上海洋務局按月撥交官報局一千两以資經費另撥經費六千两以資開辦官報旣發明國是民隱各省羣僚皆應閱看以開風氣且教案旣繁交涉日多各官欲通外國之故尤以閱報爲要應請旨飭下直省督撫令司道府廳州縣文武衙門一律閱看用報若干分將報費解送上海官報局按期照數由驛遞交各省會分散各衙門每年報費仍收四元仍按湖廣督臣張之洞舊例由善後局先行墊解官報局以資辦公至報律由康有爲深譯各國報律交臣進呈御覽恭候欽定臣以爲康有爲所籌事尙可行請俯如所請謹具摺陳明伏乞皇上聖鑒謹奏奉旨欽此 
[瞿學使遵議覆奏武科攺制摺]  
　　江蘇學政臣瞿鴻禨跪奏爲遵議武科攺制恭摺覆陳仰祈聖鑒事竊臣前准兵部咨議攺武科章程業經奏准恭錄諭旨通行各省遵照等因又准咨部議覆黄槐森攺試洋槍一摺奉旨依議欽此行令各省將軍督撫學政各就見聞所及詳細奏明等因各在案臣伏思武科弓矢刀石所習旣非所用默冩武經率爲欺飾尤屬具文仰蒙皇上聖明更張舊制俾求實學而備干城曷勝欽佩惟是變章之始必求盡善之規部臣亦博采羣言自應各抒所見臣愚竊以爲欲求精銳知兵之選莫如就各省每道設一武備分學堂延訂教習認眞訓練聽各屬武童投考學成合格者卽由該學堂取爲武生分别等差以能知地形測繪舆圖及能製造槍砲者爲上等打靶有準堪充馬步砲隊槍隊者爲次等均准取進禀由各省督撫核定册報兵部竟無庸由學臣校試更無庸過府縣考蓋學政與地方守令皆於此事多所求諳又於武備學堂不相統屬固不如責成各督撫勢爲較順也又當於省會設武備總學堂京師設武備大學堂三年大比將道學堂所取之上等次等武生歸會總學堂考騐由各督撫取中舉人送京師大學堂彚齊考騐由總理衙門取中進士聽候殿試分别擢用但學額中額均不必寛以杜倖濫其未經取中之武生舉人或發軍營充伍或回學堂肄業均由督撫酌核辦理或謂各省府廳州縣者應分建武備學堂方便各屬武童便於就試然創辦伊始經費難籌不如每設一學堂較易集事且道屬相距不至過遠士子投考亦不甚難一俟成材日多用欵充裕再行推廣似此變通定制名實相符庶獲精通兵事之眞才而無濫習火器之流弊若聽武童自行操習槍砲彈子藥任其取攜則不逞之徒作奸犯科禍端何所不至卽令存之公所按期領操而或輟斷非育才之道平日歸武政官考課彈壓亦慮各教官月課虚應故事勢不能行卽武生武舉儘數入營亦須經武備學堂教成選充方爲有用否則人浮於額必至濫竽不獨無地可容恐亦難期得力臣愚昧之見是否有當繕摺謹陳伏乞皇上聖鑒敕部核議施行謹奏 
[河南學政奏武試攺用槍砲摺片]  
　　再臣於本年二月間接准總署文開議設特科歲舉並恭錄諭旨行知等因又於三月間在懷慶途次接准部文武試攺用槍砲童生下屆爲始武生歲試錄科卽行攺試等因准此仰見朝廷講求實用鼓勵人材之至意臣按試各屬卽於考試經古一塲先行出示曉諭諸生童如有通曉天文輿地財賦兵制河渠海防郡縣利病吏治得失以及東西算學電學光學化學重學汽學礦學藝學一切國政軍制稅則公法製造機器等學准其逐項報考分别出題試以策論各屬中頗多應考者亦間有通達時變之士其兼通中西算法懷慶河南等府屬亦有數人豫省風氣初開徑途甫闢自當優加奬勵以期多士奮興臣經過各府縣皆面諭以當赴省城官書局請領中西各書　藏之書院以使諸生就近肄業所有省城學堂應由撫臣會商籌辦至省城明道書院向歸臣衙門經理現擬商之撫臣設法擴充示之通變略仿經義治事齋之例中西並學庶幾造就有方伏讀諭旨有云以聖賢義理之學植其根本聖訓煌煌薄海充當遵守臣愚以爲聖賢窮理之學本自無所不包先　爲謂經者有用之事業無非學人自巳本分内事體用一源不容歧視河南爲伊洛淵源所被士子知讀性理諸書由致知窮理之功爲開物成物之學迎機以導其事非難抑臣更有愚慮所及者天理人欲之幾喻義喻利之辨從古聖賢無不兢兢於此竊謂學者必先致嚴於一介乃能肆應乎萬殊如是而後才爲眞才用爲實用此中西之學所以必當相輔而行也武生攺試槍砲一節臣奉文後卽經行知各屬嗣據聲　槍砲皆未購辦無從練習擬俟部議定後頒有程式各屬槍砲購辦齊全再行通飭一律攺試理合附片陳明伏乞聖鑒訓示謹奏奉硃批知道了欽此 
[統籌福州船廠經費]  
　　六月十一日軍機大臣字寄各省將軍督撫初十日奉上諭國家講求武備非添設海軍籌造兵輪無以爲自强之計兹經召見裕祿詢以福州船廠情形據奏工匠機器一切均足以資興造惟所需欵項較鉅必須於原撥常年經費外另籌的欵按年撥解庶足備製造船砲之用著各該將軍督撫遵照單開指撥數目妥議辦理方今時勢艱難朕宵旱焦勞力求振作思禦外侮則整軍經武難再視爲緩圖各該督撫受恩深重高目時艱亦當仰體朕懷恊力同心急其所急當此度支匱乏難於挹注惟有於無可設法之中力籌撥濟如厘金之剔除中餌局務之酌量歸併皆當破除情面實力籌維倘指欵實有不敷除應解各項京餉曁應還洋欸不准擅動外其餘無論何欸准其移緩就急如數撥解不准託詞延宕國計安危所繫我君臣總宜查感以誠同維大局用副朕殷殷訓誥之至意仍將遵辦緣由於接奉此旨十日内先行電奏以慰厪系原單著鈔給閱看將此各諭令知之欽此計各省指撥船廠經費直隸二十萬两奉天五萬两江蘇二十五萬两安徽五萬两江西八萬两福建十萬两浙江八萬两湖南十萬两湖北十五萬两河南五萬两山東五萬两山西五萬两陜西五萬两四川十萬两甘肅五萬两吉林五萬两出使經費二十萬两准揚督銷局十二萬两 
[協提案犯]  
　　松郡訪事友人來函云自七寳鎭飢民搶米事起焚燬教堂之後經堂中教士喬司鐸偵悉主謀者係梅玉亭梅祥迎徐玉樓三人所爲遂開具姓名居址呈報婁署屈吉士大令立卽遴派幹差齎文至上海協差指提近據婁差某甲回松言及初至梅家弄時見上海縣差薛貴所派副役在彼勾當公事適梅祥迎于于然來遂指令上前拘拿詎料是處鄉民咸謂婁差越境拘人羣起阻止甲乃謂梅曰此次巳釀巨案是非曲直不難到官申剖若再逞一時之忿恐罪案山積湔洗益難梅韙其言揮衆使退隨差至上海縣署禀明黄愛棠大令備文起解聞現巳回松禀覆矣 
[幾釀教案]  
　　松郡訪事友人云距洙涇二里許三堡二十圖地名士吉匯爲婁縣金山接壤之所有教堂焉本月初二日有莠民數十人分布堂之前後左右借端滋擾堂中人恐蹈七寳南錢覆轍急遣人至松禀報婁　屈吉士大令以一波未平一波又起大爲震怒立卽傳齊快皂 
 
 

Page 3

 
 
壯三班差役並就東嶽廟巡防局挑選勇丁二十名親自督率星夜馳往保護一面咨請中營張華園參戎遴員督勇初三日飛馳前往會同彈壓惟時松郡居民見大令帶同通班差役星馳出署巡防勇丁亦均持械啓行舉動迫促莫不驚駭異常迨大令回城始知是處僅有飢民百人至堂中索借米石堂中司事恐釀巨禍遂遣人報縣業經大令勸諭解散是以中參府借兵之說亦巳作爲罷論矣 
[方伯回蘇]  
　　江蘇藩憲聶仲芳方伯來滬商議四明公所一案業巳議有端倪因於前晚十二點鐘時由滬北洋務局行轅登官舫用小火輪帶返蘇垣當起節時滬上文武各員咸恭送如禮 
[擬造花園]  
　　南市沿浦灘一帶自築造新馬路後市面日臻繁盛蕭家廠地方旣由法界工部局購地一區創造自來水公司近日又有西人在附近周莊廠購地數十畝擬造大花園一所巳由打樣西人勘明地址不日卽當鳩工庀材從事於雲斤月斧間矣 
[協提移縣]  
　　甬人馮寳銓卽史卿與皖人詹濟堂互控一案迭由英廨前讞員張賡三直刺庭訊判馮照據三成還一而詹抗不遵斷旋赴道轅上控由蔡觀察批令移縣訊究詹遂屢次投縣請追欠欵黄大令准詞移請英廨協提馮寳銓及中人馮金生等以憑訊斷代理讞員鄭瀚生大令接閱來文卽飭差協探將馮寳銓提到移送上海縣署想一經質訊當不難水落石出也 
[示禁夜游]  
　　夜游馬車自經捕房限定以十二點鐘爲止逾時卽不准馳驅於是馬夫巧爲規避凡載客往來咸繞道新閘暢行無阻以致轔轔之聲通宵不絶居民寢不安蓆深以爲苦雖經是處巡防局員張杏農二尹飭令禁止而若輩竟置若罔聞居民不得巳遂聨名具禀巡防局請轉詳道憲准與英界一體示禁當由蘇松太道蔡觀察發出示諭云欽命二品頂戴江南分巡蘇松太兵備道蔡爲出示諭禁事照得馳馬傷人本爲律章所禁夜行多露亦非保身所宜本道訪聞夜游馬車自改道新閘以來不特通宵轔轔閭閻難以安枕且馬夫揚鞭爭先恐後並駕齊驅屢屢撞傷路人大爲行旅之害除函致英總領事外合亟出示諭禁爲此示仰馬車行一體知悉爾等須知新閘鋪户林立街道本不甚寛兼之行人紛繁馬車東西奔馳最易肇事以後各馬車往來新閘均應按轡徐行挨順而過勿得任意馳驟左冲右突致有碰撞之事至於夜間雇坐遊園之人雖係乘凉遣興第值此秋凉暑退風露侵肌伏暑晚發在在堪虞務須逞早馳回免得自貽伊戚自示之第每晚十二點鐘以後祗准回車不准再進倘敢抗違由局扣究不貸切切特示 
[兇手逃逸]  
　　范毛毛雙林二人四月間因在沈家灣長興茶園内抽頭聚賭起見將同黨小皮匠長生用刀戳傷左腿一事兹悉長生傷勢頗重巳將垂斃前日由長生之父某甲親至縣署喊控並求伸雪昨日黄大令特飭幹差多名恊同二圖地保徐士義至沈家灣長興茶園聚賭處拘拿奈因事機不密走漏風聲致被脫逃未曾拘獲到案未知能弋獲否也 
[憲示照登]  
　　上海縣奉到两江督憲劉峴帥頒到告示數道發貼頭門照錄於下頭品頂戴兵部尙書两江總督部堂劉爲出示曉諭事照得刁徒聚衆滋事律有治罪專條逞兇拒捕抗官尤屬大干法紀昨據上海道禀滬城本邦水木工匠因食力艱難欲加工價並不聽由首事禀官辦理輙勒令同業停工聚衆把持與外邦工匠爭鬥流氓痞棍亦附和其間迨經營縣前往彈壓猶敢藐法拒捕致傷哨官勇役多人並敢擁至縣署任意滋閙逼令將拘押之犯釋回種種膽大妄爲實屬形同化外據稱工匠等滋閙之後復有剃髮匠及小船邦船户紗廠工人亦藉口加價先後滋閙似此相率效尤肆無忌憚藐法巳極若不嚴加懲創不足以昭姛戒除飭上海道遵照嗣後再有此等聚衆滋閙之事立卽督飭營縣率同兵役嚴行捕拿如敢抗拒准其照律格殺勿論一面卽將此次糾衆滋事拒抗官役首要各犯嚴行查拿務期速獲究明儘法嚴辦外合行出示曉諭爲此示仰各色工匠人等一體知悉爾等須知安分營生方爲善良之民如有苦累祇須赴官禀明斷無不爲持平辦理若祗圖逞强聚衆把持抗拒官長閧閙衙署國法斷不能容當塲被兵捕格殺獲案身受刑章均是自作之孽其各猛省思之毋違特示 
[大令騐屍]  
　　請騐自縊巳誌昨報黄大令於昨日午前帶同書役刑仵人等鳴騶出西門前往徐家匯左近王家弄屍塲降輿地保諸念劬早巳備就公案大令升座諸保跪稱該屍不知何日自縊徐姓祠堂屋内連日無人知覺昨因有兵勇數人過此躱雨聞有臭氣入内見有自縊之屍當卽知照小的往看屬實查無屍屬出認求騐地主徐錦堂供祠屋乃族之衆祠無事入進内查看故多日尙未知覺由地保知照始悉大令訊畢卽飭仵作相騐該屍業巳腐爛發變週身並無傷痕委係自縊身死大令離座親視無訛由堂給棺收殮當交地保標封厝壇候認判畢言旋又據同仁輔元堂聨單報稱南市十六鋪泉漳會館前有無名男子倒斃路旁應請檢騐地甲裘鎭同報到縣黄大令亦卽往騐 
[詳訊失衣]  
　　沙船水手沈巧福日前在南市薛家浜橋南堍春申榮華樓烟館開燈吸烟因所穿夏布領衣被值堂人邱竹亭認爲巳物指沈竊取沈友張阿小等見而不服羣向滋閙邱遂至附近江蘇撫標滬軍營訴知哨弁張某飭令兵丁將沈等三人一併拘回營中喚同地保升坐詢問嗣因羣情洶洶謂武員不能干涉地方公事張自知理屈乃飭勇解往城内保甲總巡局請究經局員戴子勱明府升堂研訊十二圖地保夥葉福保供稱小的前曾在塲勸過令邱向沈服禮了事旋以須出烟資一千六百餘文邱不允小的因此不敢與聞適滬軍營哨官張老爺經過聞喧嚷聲飭拘訊問當時小的正欲報知二十三七鋪巡防分局因被攔阻不得巳隨同至營明府謂爾可知此衣究係何人所置供稱小的未經目覩不敢妄指明府謂爾身充地保遇有公事自應禀知地方官聽候發落何得隨同營中輾轉抗延實屬不成事體又提潘子蕃至案據供在春申榮華樓茶肆經理帳目樓上兼設烟榻雇邱值堂此事緣起究竟若何小的未知其細今店主巳將邱辭歇叩求訊究邱供在春申榮華樓當烟堂倌日前沈等數人前來吸烟瀕行時誤穿小的所懸之夏布領衣向前阻止不料沈糾約多人以誣竊爲詞肆行滋擾曾由地保秉公理勸無奈沈友開燈甚多需費甚鉅小的力不能償後由營官拘獲轉送案下沈供日前小的聞知南馬頭有新開烟館約伴前去領略烟霞風味携有舊夏布領衣一件被邱藏匿向之索取反誣爲竊將小的拘至營中以致友人張阿小等均遭波累心實不甘叩求訊斷張供與沈爲友不敢帮兇明府謂爾等均非安分之徒著將邱沈各責一百板張阿小陳二元各責五十板開釋呈案之領衣當堂燬去完案 
[叩求撫卹]  
　　昨有天津難民男婦大小數名投上海縣伺候黄大令公出時跪伏道旁叩求撫卹大令惻然憫之立傳差頭薛貴按名給發川資口糧數百文資遣回籍押令動身各難民叩謝而去 
[控欠欵]  
　　昨有錢浦堂扭胡子南到英公廨控稱胡將經手存在震泰錢莊之票洋等項意圖侵吞不肯照付扭案請追等情值日差入内禀知奉諭暫押候訊 
[求請銷案]  
　　婦人蕭柯氏曾在英公廨控告同業吉太機器店主傳紹周擅將所開機器作塲封閉逐去夥伴謀租房屋經鄭大令准詞飭提在案及原差持票往提而两造業巳商勸明白當卽具給求請銷案 
[女孩失路]  
　　女孩李三珠在二馬路躑躅街頭嚶嚶啜泣由四百八十七號華捕帶入捕房轉送英公廨請爲安插值日差據情禀明鄭大令諭候懸牌招領 
[上海縣署瑣案]  
　　前有王國治控黄悅來欠銀一案前晚帮審委員李葆初二尹提案復訊王供前奉諭斷將王之田單十一畝作價劃抵查悉俱係活契故照原價合銀二百十两除收外尙被欠三百六十两莊欵催促甚嚴叩求究追及訊黄悅來供一時無力二尹判曰此案懸之 
 
 

Page 4

 
 
巳久著交差看管限一月内繳清○南市洪昇碼頭開烟館之陳海元前因戳傷其妻到案訊供判收押所准其妻回去醫治候痊再訊在案刻下其妻搬物逃逸陳遞禀訴明經李二尹提訊陳供現據鄰人知照小的妻子傷勢巳愈膽敢同伊母兄擅將小的家中物件搬去人亦逃逸不知避在何處前次實因小的回家目見奸夫在牀正在捉拿被妻扭住髮辮致被奸夫逸去是以戳之現今逃逸其事巳明求鑒二尹判交保出外著尋妻到案訊究○瞿坤全檯縣聲稱被朱全桂戳傷求騐地保張雲卿亦將朱全桂及兇刀解案李二尹提騐訊據瞿妙泉供兒子坤全與朱同村居住朱與兒子於晚上仝捉蟛蜞兒子見朱所用之簍是我家失去之物卽向查問致起釁端彼此爭扭朱忽用刀戳傷肋下求騐地保供小的巳將朱解案請訊兇刀呈案朱全桂供因瞿坤全誣小的倫伊竹簍又被惡駡毒打一時性起難忍用刀戳傷是實叩求恩寛宥二尹飭件騐得瞿之左肋傷勢頗重判朱具保辜結收押候瞿傷勢醫痊再行核辦著瞿回去自行醫治 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[舟人陸水]  
　　寗波人周某年逾弱冠向在島山船充當駕長僑寓南市大東門外洞庭山馬頭附近　　　有父母妻子　　　　　　自給前日周駕舟至南匯縣境大團地方在岸閒眺忽遇風雨急奔至泊舟處一躍而上意圖暫避不料船身　側　勢堕入浦中舟中人　　　救無奈湍流甚急又值雨驟風狂延至半刻許始得撈獲巳腹大如五石瓠無可救治昨日載回浦江由其家屬撫屍大　備棺收殮見　　　　酸鼻 
[路斃可憐]  
　　前晚九點鐘時南市萃豐碼頭某酒店門首有　年約不惑之男子踽踽獨行忽爾仆地當經好善者給以藥餌救治　　旋卽氣絶察其狀似卑田院中人科頭跣足身穿破藍布短衫褲由店主訴知十六鋪地甲報請善堂給棺收殮人生如朝露信然 
[英界晚堂瑣案]  
　　朱文彬控王兆林胡張氏誘拐媳婦福仙一案昨日經帮審委員劉穆庭二尹提集訊究朱供通州人前年　　　　爲媒聘定張姓女爲媳六歲時其父病故小的遂將媳童養過門今巳十五歲去年十一月十九日走失後小的尋訪無蹤前月據間鄉人張　照告知福仙實被胡張氏王兆林二人價賣與沈大官處故特拘案請究周供錢江人張姓女福仙實由小的爲媒配與朱子爲媳因朱家時失物件常將福仙毆打王兆林遂乘間誘拐自去年走失後杳無音信張供與朱同鄉前月見福仙在虹口附近某姓門首盤問情由據稱去年王兆林　充兄長張緝金拐騙來申經蟻媒胡張氏賣與沈大官爲姪媳小的卽向朱咨照同來尋覓胡張氏供去年王冐充張緝金將福仙領至小婦人　囑令爲媒因與沈大官說合許爲姪媳曾得媒金洋七元張得十元求鑒沈供無錫人向當縫工去年由張明照胡張氏爲媒將福仙配與　　　婦費洋三十元另出媒費洋十七元不知其來歴如何張氏卽福仙供稱自幼至朱姓家爲媳時被翁姑毒打去冬十一月間被王拐騙來中　　沈家是實二尹以胡張氏誘拐情眞著掌頰一百下與張福仙張明照一併看管一面飭朱沈兩造速尋王到案覆訊核奪○容福記控　　　　換朝珠等情昨日經劉二尹訊問容供寗波人向爲玉器掮客與朱老三相識前日朱將翡翠朝珠一掛託小的價賣小的曾聞洪興客棧　　　雪英言及有陸漢章欲辦是物當巳與議定價銀六百兩先付二百兩當時收到期票銀一百兩後經屢次向索一味延約小的因前途　　　　朝珠取還詎料巳被私換假貨求究追潘供湖州人年二十七歲在洪興棧司帳前日容福記將朝珠向小的處押銀二百兩原約三日卽　小的隨在洪興帳下支銀一百兩交收後因月底結帳欲歸小的不得巳託張雪芝代借銀二百兩卽將朝珠轉押及容來贖小的亦向張處　還不　調換或者張與俞仁卿從中串換亦未可知張供本地人向爲漆匠前日潘託小的向鴻月樓借銀二百兩以朝珠抵押不數日巳將小珠十六粒中珠一粒不知如何掉換求鑒二尹著將潘管押俟原差查明情形禀復訊奪 
[法界捕房紀事]  
　　同昇泰押店夥席玉堂至八仙橋向萬盛押店夥張廷方借洋二元因此口角該店執事人王金寳將席　　　案身畔所帶洋銀廿三元及金戒一枚一并抄出至天明釋出席投報捕房捕頭立飭包探將張拘入捕房訊問之下命將金戒銀洋一并交還另捕　燭服禮席念同業不欲多事巳遵斷投捕房銷案矣○有糞船一艘停泊洋涇浜英界挑糞夫甲乙二人於昨晨挑糞至法界傾倒潑糞於池爲巡街西捕所見拘入捕房捕頭以其不應越界傾糞命將糞夫押候核辦並傳法界清潔局頭目顧尙星到案申斥以其漫不經心著罰洋十元以　○偷兒經大明前次犯案經前讞員鄭大令懲辦從寛釋出未及旬日昨又多重慶輪船竊取水手衣服一包爲法包探夥拘獲人贓送入捕　　候堂期解請間官究辦○寗波人董生明向在漢口某輪船爲水手日前來滬偵知伊妻某氏爲法工部局收捐西人之庖人某甲强佔賃居法　城河浜據情投訴公堂朱明府飭探將甲妻某氏一併拘入捕房押候堂期解訊 
[美界捕房紀事]  
　　西人密司裏前晚八點鐘時至密勒路廣東妓院妓女張瑞蓮處住宿至天明西人出門回家身上所掛金表一枚巳不知去向知爲該妓所竊卽投報捕房請緝捕頭卽飭包探洪阿寳將妓拘入捕房查明究辦○東洋車夫李志高虞春發邱阿春范阿榮顧阿竊昨日在百老匯路當路兠攬生意爲三十六號西捕所見拘入捕房究辦○小竊楊長生前晚至北四川路廿六號洋房内偷得時鳴鐘一　　　一對綢洋傘一柄賣與粤人鄧瑞芝家昨爲包探費阿銀查獲將人贓一併拘八捕房押候究辦○積竊陳寳生前晚至北蘇州路二百九十二　某姓家偷得綢衫二件布衫一件正欲携之而遁爲包探竇如海所見拘入捕房究辦○偷兒唐阿得前晚在裏虹口二百廿二號某姓家　門　入偷得綢衣等物爲包探洪阿寳巡緝至此當塲拘獲解入捕房轉送公堂訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年六月二十五日京報全錄]  
　　宮門抄○諭旨一道錄前○江督劉奏爲遵旨捕獲會匪訊明正法摺○桂撫黄奏遴員升補要缺通判摺○黔撫王奏爲武職大員捐輸鉅欵懇恩奬勵片○大學士崑奏爲據呈代進書籍摺○六月二十五日推班○内務府呈進九九盒○召見軍機○皇上明日卯正至寗壽宮行禮辰初升乾清宮受賀辰正入座聽戲○○頭品頂戴兩江總督臣劉坤一頭品頂戴江蘇巡撫臣奎俊跪奏爲遵旨捕獲會匪訊明正法並懇天恩准將出力各員擇尤保奬數員恭摺仰祈聖鑒事竊查梟匪黑面施老窩子前在蘇浙邊界廣招徒黨擾害閭閻與董必貴互爲黨援各稱雄長而實皆該匪爲之主謀所犯聚賭販私率衆行刦凶燄日張甚至抗拒官軍殺傷兵勇種種悖逆實屬罪不容眛迭奉寄諭飭令蘇浙兩省會合勦辦經臣坤一前撫臣趙舒翹浙江巡押臣廖壽豐密飭各營合力兠捕各斃匪黨多名其董必貴並夥黨曰面施老窩子管老窩子經趙舒翹先後拿獲訊明正法並經廖壽豐命獲王康南董必貴佘老窩子等數名從嚴懲辦均經奏報在案首匪黑面施老窩子屢飭嚴拿未獲臣奎俊上年兩次召見面奉聖訓諭令嚴拿到任後密飭文武員弁購覓眼線分投偵緝屢被兎脫往往功敗垂成嗣探得該匪潛回合肥縣原籍遁跡深山各員弁跟蹤追捕逼之使出該匪自知黨羽巳散窮促無歸換名李得標遁赴天津蘆台一帶藉以藏身蓄意重結死黨希圖再聚經管帶蘇防前營知府朱上洲探悉蹤迹密禀前來當卽密飭該員會管帶飛划營遊擊歐陽成松等酌帶員弁勇綫航海赴津於四月二十二日在天津蘆台相近之漢沽地方將該匪拿獲臨拿之際該匪猶敢拚死格鬥各員弁奮力圍捕始得就擒於二十六日由輪船押解回蘇當經發交臬司親提審訊該匪語多狂悖未便稍稽顯戮卽飭照章正法傳首犯事地方懸桿永衆業將大略情形電請總理衙門先行代奏在案竊念江浙梟匪滋擾百姓受害無窮兹幸殲厥渠魁實足以快人心而消兩省隱患至前次拿獲董必貴出力人員仰蒙恩旨奬勵此次隔境捕獲匪首各員弁南北奔馳備嘗艱險實屬異常出力合無仰懇天恩准子擇尤保奬數員以示鼓勵出自　逾格鴻施除仍嚴拿餘匪務獲究辦外謹合詞恭摺具陳伏乞皇上聖鑒訓示謹奏奉硃批准其擇優酌保數員毋許　　欽此　○○廣西巡撫臣黄槐森跪奏爲遴員升補烟瘴要缺通判恭摺仰祈聖鑒事竊照桂林府龍勝通判趙光第於光緒二十一年四月初八日到任連一閏扣至二十四年三月初八日止實歴邊俸三年期滿例應撤回内地候升所遺員缺係繁難相兼水土甚劣烟瘴三年俸滿撤回内地候升之缺且與義寗協同城苗　雜處有彈壓兵民審理詞訟之責必須精明强幹能耐烟瘴之員方能勝任伏查定例各省應題缺處先儘候補正途人員題補如候補無人仍准升調兼行聽該省督撫酌量具題升用又定例粤西烟瘴各缺惟擇才優能耐烟瘴之員卽准升補又定例廣西沿邊烟瘴苗疆各缺桂林府屬龍勝通判水土最爲惡毒别有人員不甚服習該督撫應於内地揀選廣東福建湖南雲南貴州等省人員調補又定例州縣以上如遇例應題　缺出及烟瘴地准其升調兼行又奏定章程内開州縣以上應題應調缺出如係題缺請升調缺請補或題缺請調調缺請升俱令於摺内詳細聲明方准升補又於奏補百色直隷廳同知案内奉准部咨百色直隸廳同知員缺無論請題請補請升時均先儘籍隸廣東福建雲南湖南貴州等五省人員揀選如果實係人地未宜准其聲叙再以别省人員揀選至龍勝通判等三十三缺請調請補請升亦應一律變通比照百色直隷同知之例辦理以歸畵一而資治理又定例廣西焑瘴苗疆缺出例應於太平泗城鎭安慶遠思恩歸順百色等五府二州廳内先儘籍隷廣東福建湖南雲南貴州等省人員揀選調補如人地未宜准以别省人員揀選再人地不宜於别府州内先儘籍隸五省人員揀選調補倘人地不相宜始准聲明以籍隸别省人員揀選調補各等因遵奉在案今桂林府龍勝通判係烟瘴題調要缺例應於太平等五府二州廳内先儘籍隸廣東五省人員揀選調補查太平等五府二州廳内實缺通判祗有思恩府那馬通判譚鵾一員係籍隸五省於此缺人地不宜未便率請調補亦無籍隷别省人員可調其别府别州廳内現無實缺應調之員候補班内亦無人其應升班内雖有籍隷五省者或不耐烟瘴或情形未熟未便請升兹於籍隷别省人員内逐加遴選查有二次俸滿入於卽升班升用之太平府龍英土州州同楊旭光現年六十七歲係四川重慶府涪州人由監生於同道六年報捐同知銜投効淮軍因剿平西捻出力彚案請奬九年四月初二日奉上諭著以州判不論雙單月選用並賞戴藍翎欽此十三年離官到捐州同投供候選於光緖二年六月揀補廣西江州土州州同三年十月到任連閏扣至六年九月邊俸三年期滿調省騐看飭回本任七年九月接奉部覆准以應升之缺升用八年正月在任聞訃丁母憂卸事請苫回籍守制服闋起復赴部呈請分發仍歸原省補用十三年六月二十八日蒙欽派大臣騐看七月十一日領照出京十月十三日到省光緒十八年四月奉文准補太平府龍英土州州同十一月十七日到任連閏　至二十一年十月十七日實歴邊俸三年期滿調省騐看保荐升用奉飭回任光緒二十三年三月二十一日奉准部咨著以應升之缺　　　　　案查該員老成穩練辦事實心以之升補龍勝通判員缺實屬人地相宜該員雖非籍隷五省人員例得聲請升補據藩司游智開臬司蔡希　旨詳前來相應仰懇天恩俯准以二次俸滿入於卽升班升用龍英土州州同楊旭光升補桂林府龍勝通判於烟瘴要區可收得人之　如　　俞允仍俟該員　手事竣照例給咨送部引見恭候欽定所遺龍英土州州同員缺係烟瘴調補三年俸滿在任候升之缺　　　　　　　補俟准部覆再行遴員請補再該補再該員任内並無降罰住俸停升等案亦無巳經咨叅未奉部覆事合併陳明謹會　　廣總督　　　　　奏伏乞皇上聖鑒敕部覆議施行謹奏奉硃批吏部議奏欽此○○干毓藻片再據鎭遠府知　全　　　　鎭補　　　　　　　多鄉會試赴考無力該府督同合屬正佐官員各按月捐廉現巳五年集成鉅欵發商生息爲南北賓興經費　　　紳　缺　奏　　　　　　稱故父盛開一品封職在日嘗念鎭郡士子艱於旅資地方官旣恊力資助紳士不宜漠然臨終以捐給銀兩爲處謹集交賓興千金不敢　　議叙等語似此慷慨捐輸體恤寒酸雖聲稱不邀議叙未便没其好義之忱理合詳請旌奬等情由藩司邵積詠查明轉詳核奏前來臣　　載凡士民捐助善舉實於地方有裨益者銀數至千兩以上請旨旌奬給予樂善好施字樣聽本家自行建坊等語今提督周萬　　故父　　捐助賓興銀數核與定例相符合無仰懇天恩俯准旌奬建坊以昭激勸除册結咨部外謹附片具陳伏乞聖鑒訓示謹　奏奉硃　　　所請禮部知道欽此○○大學士管理理藩院事務翰林院掌院學士臣宗室崑岡等跪奏爲據呈代准書　恭摺仰　　聖鑒事竊據　　門侍講黄紹箕呈稱本月初一日召見奏請將湖廣督臣張之洞所纂勸學篇進呈御覽恭奉俞允遵卽校正悞字裝潢成帙兼備副本向本衙門呈請代進前來臣等公同閱看係屬遵旨進呈書籍謹將勸學篇全函二部進呈御覽副本四十部咨送軍機處理合具摺將原呈一併附陳伏乞皇上聖鑒謹奏奉旨另有旨欽此 
 
 

Page 14

 
 
[光緒二十四年六月二十六日京報全錄]  
　　宮門抄○總理衙門奕奏爲照案　　保奬摺○　黔撫王奏爲揀員廿補副將摺○又奏爲裁併練軍　　官弁以及　　各　摺○　撫黄奏爲甄别府縣留省補用片○秦撫魏奏爲新扣西安　管兵丁六成减平銀數摺○六月二十六日　班○湍多布謝授湖南鹽　道恩○召見軍機湍多布　○○臣奕劻等跪奏爲照案　　保奬恭摺仰祈聖鑒事竊臣衙門前　奏定章程章京等每屆二年保奬一次歴經遵辦旋因同治九年二月吏部奏各項保奬宜示限制　臣衙門奏定每屆二年例保不得過十八員又同文館提調等督課得力亦　併奬勵每屆以三員爲率又光緒九年六月吏部奏定臣衙門保獎每次仍以十八員爲率内保無論題選咨留司員不得過六員之數其餘一　照舊辦理又十六年四月臣等片奏臣衙門供事每屆准保分發省分及正印官階共四員又本年四月奏定因疉次添傳章京巳逾原額十二員懇於原定二十一員保額之外加保四員聲明卽自本屆保奬爲如均經奉旨允准各在案查自光緒二十二年保奬後至本年又屆二次保奬　期臣衙門交涉事務較前倍繁該章京等逐日按班到署辦理均能矢勤矢愼始終奮勉實屬異常出力除總辦章京舒文童德璋楊宜治　良帮辦章京顧肇新均聲稱不敢仰邀奬叙外應照定員數擇尤擬保二十二員又同文館提調三員一體列保庶於鼓勵之中仍寓核實之意復　朝軍機處兼行章京遇有交辦事件亦皆辦理妥協照案並謂奬載兹將臣衙門章京二十二員同文館提調三員軍機處兼行章京八員照　　成案隨同保奬之供事武弁各繕具清單恭呈御覽仰懇天恩准照所請奬勵如蒙俞允並請飭下吏兵等部查照臣衙門歴屆奏奬　　　准註册又例保之臣衙門章京内閣中書　萬銘於光緒二十年十一月到署二十四年閏三月丁憂核其資勞巳逾二年例得邀獎請援案　併列保理合聲明所有臣等酌擬保奬緣由恭摺具陳伏乞皇上聖鑒謹奏奉硃批依議欽此○○貴州巡撫臣王毓藻跪奏爲揀員升補副將員缺以實營伍恭摺仰祈聖鑒事竊臣接准兵部咨開内閣鈔出光緒二十四年三月十四日奉上諭貴州威寗鎭總兵員缺著　時敏補授欽此除另行給劄外查照時敏係大定協副將今補授補兵所遺貴州大定協副將係題補第二輪第九缺應用應升人員應令照章揀員請補等因自應遵照辦理臣於通省實缺叅將合例人員内　加　選查有臣標中軍叅將尙宗元現年五十八歲廂藍旗漢軍尙其桂佐領下人由印務筆帖式領催於同治元年承　關公中佐領派充　營營總官保加三品頂戴補印務章京光緒二年補授貴州鎭遠鎭標左營遊擊　補貴陽營遊擊十三年升補臣標中軍叅將十六年　辦山東賑捐照　奬　花翎是年請咨赴部引見六月十一日奉硃筆圈出著准　補授欽此承領劄付回黔到任嗣因普文廳滋事妖匪　　飛案内保加副將銜二十三年護理鎭遠鎭總兵篆務現在本任供職該員篤實穩　　　戎機堪以升補大定協副將員缺與例相符合無仰懇天恩附准將尙示元升補大定恊副將員缺實於營伍有裨如蒙俞允俟接准部　卽行給咨赴部引見以符定制　咨科查照外謹會同雲貴總旨臣務雲貴州提督臣　孝連合祠恭摺具陳伏乞皇上聖鑒訓示再所遺　標中軍叅將員缺黔省現有應補人員擬俟　員引見後開附　缺再行揀員請補合併聲明謹奏奉硃批兵部議奏欽此○○貴州　撫臣王毓藻跪奏爲黔省裁併練軍營哨官弁及加餉督標　　恭摺具陳仰祈聖鑒事竊臣迭次欽奉諭旨飭各督撫裁兵節餉認眞籌辦臣何敢因循遷就上員聖恩隨卽檄行司道悉心兼併力求實際兹據司道邵積誠等詳稱黔省額設制兵三萬三千一百一十三名光緒七年以後再三裁汰共减原額制兵一萬四百二十八名又除　管現存守兵一萬三千一百九十九名實存馬步練軍九千四百八十六名幅員潦闊分布不敷其不能再裁情形迭經詳請奏咨立案今奉　　飭　撤自應設法整頓查練軍營數極煩有三百三百餘名爲一營者有一百名數十名爲一營者大小共五十一營未免多而不整其　　　其　月二两京斗米三斗步兵每月一两五錢京斗米三斗防邊征剿亦未加給行糧餉銀旣輕難盡得力現在通籌實核擬符五十一營　併爲三十六營交　營　併提督　營古州右營歸併古州中營下江營歸併古左營　遠右營歸併鎭遠中營凱里營　併台　營歸化營歸併鎭　左營朋亨營歸併瞽安營新添營歸併平越營思南營歸併朗洞營黄平營歸併　赤營清江銅仁都匀上江四協每協原設左有两營　　併一營石阡營　併石阡竊營部司兼　以　共　營官一十五員留三十六員鎭遠　州两鎭各帶遊擊練勇一百五十名安　　　两鎭各帶　擊練勇七十名　將鎭古两　練勇各裁八十名同於安威練勇之數以歸一律又　設正哨官一百八員現巳歸並營制共裁二十八員　八十員原設副哨官七十員盡行裁撤合而計之每年節省銀二萬四千五百餘两惟汰　留强非略加餉銀未能挑選精壯現存馬兵一千二百九十三名　　八千三十三名擬每兵月加銀一錢五分每年須加一萬六千五百餘两卽於裁减項下開支尙存銀八千餘两並擬將三十六營輪流調省　附近處分紥飭於常操之外督令日演新操司道等奉委辦理營務每月親赴教塲會同各分統閱操三次以期打靶布陣各有把握卽以歸並所餘之八千餘两另欵有儲爲加賞新操之費其加賞實數仍隨缰軍報銷　精詳　核奏前來臣查該司道等所議數併營哨官非以餘項加給馬步兵月饟隨時操習籌兼尙屬合宜臣巳飭知練營分統及營官哨長振　精神　求訓練期成勁旅圖鎭邊　此次整頓後卽查有　額頓操及老弱充　等弊臣從嚴叅劾以肅營規仰副朝廷整軍經武之至意謹恭摺具陳伏乞皇上聖鑒謹奏奉硃批著照所請　　知道欽此○○黄槐森片再准部咨嗣後道府州縣論何項勞績保舉歸入候補班人員令該督撫卽以此項人員到省之日起于限一年詳加察看奏明分别繁簡補用等因在案兹查有補用知府蔣志持候補知縣于彤均巳試看一年期滿據藩臬两司出具考語詳請留省補用前案臣查補用知府蔣志持年健才明有爲有守歴經差委並無貽誤堪勝繁缺知　之任又候補知縣于彤才識練達任事實心歴經差委並無貽愧　　繁缺知縣之任均請留於廣西遇有缺出照例請補除將各員履歴送部外謹會同两廣督臣譚锺麟附片具陳伏乞聖鑒訓示謹奏奉硃批吏部知道欽此○○頭品頂戴陜西巡撫臣魏光燾跪奏爲新扣西安滿營兵丁六分减平銀　數目恭摺仰祈聖鑒事竊臣前准户部　覆西安將軍請將滿營兵丁向支七成餉項免扣減平一案因念該駐防旗兵向支七成餉項者過於艱苦准其免扣减平向以八至月餉度　練洋　各兵丁仍照新章查扣每年應扣减平銀两各若干令卽查明奏咨報部核辦等因當經咨明西安將軍查照一面行司遵辦去營兹　　司李有棻詳稱遵卽呈准西安將軍照會内開據八旗協領等呈查滿營向支八五月餉及添練洋槍砲隊餉銀自光緒二十三年七月　起至二十四年五月分止連閩計十二月共應新扣六分减平銀五千三百六十两零所扣减平銀两數目核與滿年查　之數相符　情前案臣　　　　除清册咨部查核外謹繕掛具奏伏乞　皇上聖鑒謹奏奉　硃批户部知道欽此 
 
