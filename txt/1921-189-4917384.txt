# 1921 - 189 - 4917384

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[鄂事（老圃）]  
　　當宜昌兵變後宜昌武力掃地之日爲宜昌人計正宜乘機組織民團商團以爲自衛之計以宜昌之人衆與宜昌之財力果能一德一心豈不足以當失敗之武人乃不此之務而反代外人索租界助外人張目此雖宜昌少數人之意已足爲中華民國莫大之恥吾謂民國官吏無論如何腐敗民國武人無論如何跋扈苟人民足以自立猶未足以亡國其足以爲亡國之原因者即此類奴性是也故欲救中國之亡第一自革除奴性始 
　　當湖北兵變後湖北武力掃地之日爲北京政府計宜用疾雷不及掩耳之法宣布王占元罪狀即行懲戒若遷延時日則王占元又將收合餘燼招集一切游兵地痞强盜爲重整旗鼓之計而去之又不易矣乃政府至今猶以爲時機未至豈欲待王占元部下再有兵變乃爲時機乎以北京政府之弱但求偷安息事或亦成爲一說然政府殉一部武人之意獨能毅然罷陳樹藩則政府亦非能息事者也以湖北人民生命財產喪失如是之鉅又牽動外交乃反求息事乎 
[命令]  
　　七月十三日大總統令内務總長齊耀珊呈准浙江省長沈金鑑咨請任命閻荆山爲内河水上警察廳警正應照准此令 
　　又令陸軍總長蔡成勳呈請任命長兆熊爲伊犂守使署副官長應照准此令 
　　七月九日大總統令陸軍總長蔡成勳呈暫編奉天陸軍第二混成旅少校副官聶長善另有差委請免本職應照准此令 
　　又令陸軍總長蔡成勳呈請任命何清志爲暫編奉天陸軍第二混成旅少校副官應照准此令 
　　又令鐵士蘭給予二等寶光嘉禾章此令 
　　又令王文蔚晋給二等大綬嘉禾章許沐鑅晉結二等嘉禾章許維錡晋給三等嘉禾章文勳秦印紳馬文志吳翊清均晋給四等嘉禾章此令 
　　又令張肇銓給予三等嘉禾章此令 
[專電]  
　　北京電北京學潮解决不日恢復原狀（十五日下午四鐘） 
　　北京電教職員對調人修正條件有全部容納意訂今日（十）（四）下午五時會議作形式上通過卽一面宣告復職一面提前上課（十四日下午三鐘） 
　　北京電朱啓鈐赴日不僅爲文治家個人聯絡兼代表政府負某種外交任務又於交通方面亦有重要關係（十四日下午三鐘） 
　　北京電載漪本日起解交由陜省護送原戍（十四日下午二鐘） 
　　北京電元日（十三）銀行公會代中法實業銀行兌現二十三萬餘今日仍繼續開兌（十四日下午二鐘） 
　　北京電閻相文文（十二）電報告自歌（五日）起八日中無戰事雙方僅調動防備（十四日下午二鐘） 
　　北京電豫皖改設剿匪司令議由兩省會委（十四下午二鐘） 
　　北京電汲金純電告東路征蒙軍已抵朝陽取道建平開赴赤峯暫駐候令（十四日下午二鐘） 
　　漢口電武昌將有統一會議已到鄂代表桂爲林虎川爲戈昌明黔爲安子元滇爲楊普 
　　漢口電鄂騎兵營擬擴充爲四隊已派該營長周福堂赴陽新募充 
　　漢口電熊克武寒（十四）晚乘安寗輪赴宜往川王督親偕孫傳芳等渡漢送行（以上十五日下午三鐘） 
　　滁州電馬聯甲電中央請派非皖蘇籍大員澈查皖學潮教廳長代表省長進京報告皖學潮經過 
　　香港電聞劉震寰眞日（十）（一）佔昭平翁式亮眞日佔容縣 
　　香港電沈鴻英電孫謂已派沈榮光進攻平樂黄日高進攻柳州鄧瑞徵進攻桂林（以上十五日下午九鐘） 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電 
[愛爾蘭議和大會記]  
　　十四日倫敦電愛爾蘭大會今日在倫敦開會先由喬治氏與伐勒拉氏在相邸私談磋商更大會議之基礎喬治氏已請新芬黨代表及烏爾斯特國會與政府之代表參與此會喬治氏抵相邸時有若干人向之歡呼旣而愛爾蘭事務大臣格林武爵士偕張伯倫氏同至於是有集於街隅之愛爾蘭人數百名歡呼揮愛爾蘭旗蓋歡迎伐勒拉氏之抵也同行者有國會議員巴登氏大會集議兩小時半之久討論之際有愛爾蘭同志無數聚集白廳唱聖詩及愛爾蘭歌不已據當局宣稱喬治氏與伐勒拉氏會談時室無他人彼等曾自由交换意見及述明彼此之地位明晨二人尚將繼續談話烏爾斯特首相克萊爵士已應喬治氏之請明日午後可抵倫敦自愛爾蘭休戰後輔助隊兵士紛告長假乘火車回英倫且有載重摩托車滿載不携武器之輔助隊兵士每日由杜白林駛往海濱以事海浴杜白林邸今日宣稱愛爾蘭各部未有暴舉消息傳來愛爾蘭民軍兵士三百名今日道出愛士龍歸里蓋已離家七月矣内有一部分瞭見一軍用摩托車載有英兵即行立正禮英兵亦答禮如儀於是雙方且揚巾以表敬愛之意 
　　十五日倫敦電昨夜混合自由黨在薛西爾館開宴喬治氏初曾聲明因商談愛爾蘭問題不克與宴不意臨時突然降臨即席發重要演說涉及愛爾蘭問題謂頃間曾以此事奏報英皇今日之情形殆如將出隧道而見光明近數星期内各事大有轉機人類之大騷動似漸消滅而具和諧之精神工界中僱主與被僱者間所具氣象今實較前數年來爲佳愛爾蘭大局則已大有變遷愛爾蘭民族大多數之領袖伐勒拉氏曾與渠會談三小時之久討論解决愛爾蘭與不列顚兩民族間長久爭端及舊時無謂族鬭之各種方法與建議此種族鬭已歷數代遺害不可勝言且喪失無窮之機會吾人深信今次之機會尚不致喪失也喬治氏又曰余於討論三小時後僅能作此數言明晨當將續開會議雙方今雖有種種困難須事應付但余信雙方已各盡能力謀取和平請各界人士須知此事有關人類之命運務宜放棄私見與種種瑣細事故助成和局如於此際而不出力輔助則實叛國也首相繼述及裁减軍備問題謂無問今日已簽定何種條約商定何種契約無問國際聯盟或列國聯合會已告成立如各國仍彼此競作軍備則到底必有戰爭故彼望哈定總統建議之大會能成眞正之協定使軍備咸不出無害之限度云云演說旣畢席間諸人大爲歡奮咸歌詩表示敬重喬治氏之意 
[英國農業大會]  
　　十四日倫敦電今日倫敦開帝國農務大會倫敦城與米特倫銀行中之逹林氏解釋其依據商業匯票定一帝國通用貨幣及建設帝國銀行之計畫逹林氏謂國庫劵已成吾人圓幣及資貸制眞正之基礎應作爲大不列顚與殖民地匯兌上清算之要素又謂羅此信用之恢復實爲趨向商業復振之重要進步英國協助印度恢復此種信用必可因以獲利云 
[各國近事記]  
　　十四日華盛頓電美政储已接中政府願應請參與列强大會之覆文 
　　十四日倫敦電英國亢旱已久今日英倫西部與南部有大雷雨倫敦亦微得雨 
　　十五日馬尼剌電此間接私電謂伍德將軍已被任爲菲列濱總督 
　　十四日美國摩台斯土電有商業飛機一架因機器受損自六千呎之高度墜地機中四人均殞命且周身被燒不辨誰何 
　　十四日仰光電米價每百簍漲至五百九十羅比 
太平洋路透電 
[日人之太平洋會議論]  
　　十四日東京電首相原敬氏語國際通訊社訪員曰余目下對於哈定總統召集大會之建議尚不能多發言蓋此舉匪特涉及日美輿情完全相同之軍備問題且涉及其他諸事而須由政府審愼考慮也惟余所能言者日政府已以極大之同情接受美政府之建議日政府極願盡其能力協且消除現存之疑慮與誤會俾世界各處得享和平並存好意澁澤子爵與人討論太平洋會議事其意見與其他諸領袖相同主張未確知發起人之意念前忽發任何切實之言論彼望和會中所已解决之問題勿建議重行討論之如施此舉則大會似不能逹有益之目的 
　　十四日東京電外交省今晚發表答覆哈定總统建議之公文接受參與限制軍備大會之請柬惟對於太平洋大會請先示議事日程然後始能切實接受關於此事之請柬 
[日本罷工人示威]  
　　十四日神户電今晨有罷工者集衆示威爲警察解散被拘多人工人代表團現正與僱主協商一切三菱船廠現由兵士兩隊守衛川崎船廠有在建造中之軍艦數艘則由水兵守衛 
[北京政府對德記]  
　　十四日北京電政府曾致電德政府謂已任魏宸組爲駐柏林公使請示明承認與否並以同様電文致比政府聲明任王景岐爲駐不魯塞爾公使兩政府均覆電表示歡迎 
　　十四日北京電政府通告海關謂中德商約業已調印德國商標可復在中國註册 
[粤桂戰事記]  
　　十四日廣州電海口（海南）領事署消息徵實桂軍於本月二日佔據北海之說且謂外人產業未受損傷 
　　十四日香港電粤軍激戰五日已佔據藤縣死傷甚衆 
國外要聞 
[南洋通信（續）（不才）]  
　　教育注册問題最近之經過 
　　所幸是時各地各機關回電陸續而來均表示慰藉之意僑衆之推想以爲本問題從此當可移入國際交涉而逹修改之目的其外交部致新加坡總領事署電云「本部已電顧公使再向英政府磋議仰即宣告僑衆靜候交涉并告以政府對此惟有竭盡心力以期挽救僑衆弗自驚擾外交部二十八日」又顧公使致新加坡總領事署電云「新加坡中國總領事署轉教育總會教育條例問題前經商准英外部尚未得切實答覆此間自當竭力相機交涉究竟當地商學各界全體意見如何仰隨時將實在情形電覆以憑核辦鈞五月二十四日」此外上海華僑聯合會及會國各界聯合會全國學生會亦來二電其電文以愚所知如下（一）新國民日報轉各僑胞教育注册問題請堅持靜候外交解决華僑聯合會徑（二）新國民日報館轉各僑胞教育注册條例中英立有通商條約（意不甚貫恐非原文）請堅持靜候解决全國各界聯合會全國學生會徑以上兩電新加坡新國民日報接到後附以按語以如左之式刋諸報端 
　　新國民日報館轉各僑胞囗囗囗囗囗囗請囗囗靜候囗囗囗囗華僑聯合會徑 
　新國民日報館轉各僑胞囗囗囗囗囗囗囗囗立有囗囗囗囗請囗囗靜候囗囗全國各界聯合會全國學生會徑 
　　按此兩電文係上海華僑聯合會及全國各界聯合會全國學生會拍致我南洋僑胞借由本報代轉者本報旣處於輿論代表之地位自不得不爲之代轉而電文中句語猶恐未易發表處故不得已以口代之閱者祈見諒焉 
　　新國民日報旣以如此之電文及陸語登出各地華文報紙照様轉載而各華民政務司見之轉致驚疑於是新加坡華民政務司向新國民日報追索原電而他處華民政務司亦向各該地方報館查詢原文惹起一度之紛擾吉隆坡之華民政務司並向益羣報經理云此等電文殊足擾亂社會人心弗謂轉載他報可以不負責任當知事變旣起難免累及當愼之等語至僑民方面及聚集新加坡之各代表因是時聞本國外交部有兩電交新加坡領事署令向該地英總督商請將教育注册條例展期實行故各代表暫將原定二十九開會之議擱置靜候要求展期事解决後再定進行辦法及三十日下午本國新加坡伍總領事及副領事任見英督陳述奉命要求展期之意英督囑向七州府提學司直接商酌伍領事等乃轉往謁見該提學司會商結果允展期至七月十五伍領事退出後即往告華僑教育總會時各地代表亦在該會得訊後即發傳單定次日開大會討論以後辦法及期（三十一日）先發一電至各地云「注册條例當局允展期至七月十五日速乘機聯絡商會及各轉體電促顧使力爭」是日開會新加坡埠華僑到者二百餘議决辦法三條如次（一）公舉鍾樂臣吳源和爲總代表赴英京向英外交部及理藩院請願并求本國駐使力與交涉（二）國際交涉未了請願未完以前一致不註册（三）電政府及顧公使挽救并請各地電促總代表就職現僑界所注目者即此赴英代表之請願而該代表亦預備出發矣至此兩代表之履歷鍾爲現任華僑銀行總理吳則現任律師畢業於英京大學現英下院中有其同學多人云 
（六月二日） 
國内要聞 
[减輕軍備會議與中國]  
　　外人之輿論國人亟宜注意 
　　大陸報社論略謂美總統哈定氏之召集減輕軍備大會也有思想之華人咸欣然色喜中國内爲軍閥所摧殘外爲强鄰所侵略今乃以爲世界和平之大夢卒可成實在之事物以爲美京之會議可使英日續盟爲非必要並以爲其獨立國家之地位不復爲自已並未與聞之條約所破壞設出席美京大會之列强咸贊同美總統發起斯會之主義則美日固可無互爭太平洋海權之必要英國亦可無需再與日本締結關閉中國門户之盟約而日本之所謂「最大利益」「土壤接近」或「區域了解」者亦可無承認之需要矣英國對於此會之態度與中國尤有關係英相近宣言曰英帝國政策以保持中國門户之開放並予中國人民以和平進步發展之各種機會爲目的此間聞此言者莫不滿意依美總統之主張中國之必加入此會殆無可疑但中國在此大會中　何者爲其所能爲所可爲此則中國所亟宜預先籌備者也以理推之關於此事之問題當如下述（一）中國所派往與會者將爲何種代表團歟（二）中國得不再受如前受於凡爾塞和會者之同様待遇歟（三）中國將如何行動以保護其存亡所繫之利益歟（四）中國能否履行大會關於減輕軍備之决議歟中國未統一時何以能減輕軍備歟中國内亂頻作軍閥復扼民之喉而日本又大肆其運動伎倆中國或將再蹈凡爾塞之覆轍未可知也和會席中日本曾發一問題以塞歡洲外交家之口曰「不自助之國家吾人何能助之乎」他日美京會議席中其最不利於中國者殆即此同一問題也然則在將來會議席中中國必不可無全國一致之動作中國軍閥曷即捐棄其個人貪念歟爲中國計軍閥亦宜開一預會討論國内裁兵事宜而將現有一百六十萬兵減至十六萬左右並利用裁撤之兵經營開築馬路疏浚河道移植荒地造成森林等生利之事業苟能若是則出席於華盛頓大會之代表　於有力之地位而所發之言論可得列强之尊重否則目前中國人民所抱之希望終成鏡花水月而已 
[俄人所傳之蒙古革命政府]  
　　外蒙亂事延至今日俄舊黨雖有失勢之象而據俄人傳稱有所謂革命政府忽然出現於外蒙該政府究從何而來實屬莫名其妙恐難免有俄新黨操縱於其問居中策晝是外蒙雖脫俄舊黨範圍又將被俄新黨卵翼張作霖之三路進兵雖喧傳甚盛而何時實現尚在未定之天蒙疆風雲實未許樂觀也兹錄北京華俄通訊社十二日哈爾濱電訊如下蒙古人民革命政府及其所擬之各部部長現已由買賣城起程赴庫倫復於沿途各村鎭設立地方行政署其軍隊所至居民咸表示歡迎該政府已領有斯羅得恰諾甫斯基Ｓlodchanovsky阿察幹諾甫斯基Achigunovsky察蘇里Chashuli諸省庫倫人民刻已舉定畢利克Ｂilic薩拉荃Ｓaracha兩氏加入革命政府據新自蒙古歸客言現革命軍佔有各區域已無白黨踪跡蒙古革命政府總統巴多氏Ｂado曾謂當其政府入愛蘭的Ｅfendi時所有白黨與蒙匪設立之官署皆已遷徙一空其所掠居民之牛馬牲畜等悉由新政府組織之行政署分給被白黨殺戮之蒙兵家眷驉多氏又爲聯絡人民感表起鑡沿途召集各村鎭鄉紳會議向彼等演說謂人民革命政会之目的在驅除恩琴爲全蒙人民謀幸福又以各項重大問題之解决方法告之因此人民對之咸表歡迎巴多氏在庫列得時Ｋuled曾與一在野之逹賴喇嘛攀談據稱在幹班斯克Ｇaadensk之喇嘛因恨恩琴部下之殘暴希望革命軍隊速抵該處云又赤塔消息有恩軍一隊藏匿蒙古與伊爾庫次克省連界之科索格爾Ｋozigl湖畔被赤軍發覺即行我圍俘獲百五十人並將其所擄居民財產奪回計克蘭斯基紙幣三萬四千盧布白銀四蒲金五鎊尚有皮貨及其他貴重物品甚多又獲有日本來復槍一百三十四枝駱駝二十五隻及備戰馬匹甚多 
[京教潮調停就緒]  
　　久懸未决之教育風潮自范源濓汪大燮張一麡張國塗傅增湘等五人出任調停以來雙方態度已漸趨和緩其所以延而示决者因政府方面以交通總長張志潭主張調停爲最力而教潮中關於教育經費擔保問題尤非得張氏本人之同意不可此兩星期中張因臥病牀榻旣不能到部又不便見客而調停漸有頭緒之教潮遂又因而擱置前日張氏病愈到部後即再約范氏等出而爲最後之談話對於教職員所要求之各點已一一具體磋商得有結果昨日（十三）范靜生氏於下午二時晤靳雲鵬後復於四時許會同其他四調人張一麐傅增湘汪大燮張國淦約集校長代表蔣夢麟教職員代表王兆榮及學生代表何玉書在中央公園董事會開會計論當由調人將親筆所擬之解决辦法用書面提出其計五項（一）訟案聽法院處理（二）政府爲解釋六月三日新華門不幸事件係出於一時誤會派員向教育界慰問（三）受傷者醫藥費照實數由教育部支給（四）由政府籌撥價值二百萬元之證劵等存放銀行爲京師學欵之準備金其銀行存據歸教育部執管此項準備金專儲爲京師額支校欵每月二十萬元不能如期發給時應急之用（五）八校臨時費由教育部依八年度預算照歷來支欵辦法支給但各校收入亦應全數報部於領欵項下扣除此外關於經費問題尚有四月三十日閣議三條辦法及六月七日財交教訂明三條辦法（已誌前報從略）至政府明令引咎一層據調人之意見謂宜由政府自動的發表命令不屬於調停之範圍爾時調人並歷述種種困難情形希望教職員及學生兩方面容納王兆榮發表意見謂教職員方面因容納調人意見種種讓步惟前次教職員所擬保障方法之第四條即「財政部籌有國立北京專門以上及北京師範學校及公立中學校經費的欵及擬定確實保障方法或籌足教育基金時須先咨教育部轉令上列各校俟得同意後交通部方得截止撥付前次特别協欵」希望加入再關於價值二百萬元之證劵擔保一層據調停人口頭報告係以民國十三十四兩年中之每月八萬元關餘作擔保由政府發出證劵此項關餘關係重要希望加入於條文之中再最後一條中之照歷來支欵辦法支給亦未明瞭亦希望修正云云言罷各教職員代表及學生代表均無多說各自心領而退聞教職員及學生定於今日午前分别開會正式討論調停人所提出之條件條件决定後即於午後會同調人及校長仍在中央公園開會磋商一切 
　　又昨日上午十時八校畢業同學代表三人因曾與范氏約定談話特踐約前往范氏談話甚長略云我等調停教潮至昨日（十二日）始擬有具體辦法關於六三問題我等初意本擬請雙方撤消訴訟因爲尊地重司法獨立起見不便由他方干涉表面上只好聽司法當局自由辦理但事實上决不至發生問題至於公府衛兵毆傷教職員學生政府方面尚不承認爲其授意但此事業已發生亦誠爲大不幸之事政府旣無惡意亦當明白表示况按照中國尊重師儒之習慣亦須派員慰問以示政府尊崇教育之意若教職員之醫藥等費當然須由政府方面負擔由教育部設法籌還關於經費問題八校經費原分經常臨時兩項向來發給臨時經費本不隨經常費同時發給須經另外一定之手續前此教育部所發經費數目係按八年度各校之經常費預算至臨時費應由各校按一定手續支領每月各校經費（經常及臨時）以逹到二十二萬元爲主但各校有任何公共收入如學費及學校生產等項須如數報部部中於每次發欵時按數扣下此層已與各校長商妥矣至保障方法教職員所提出之四條與政府六月七日所提出之三條互有出入而教育基金一時双難辦到我等擬將二百萬元保障金改爲教育準備金現已與財交當局商妥由財政部發行國庫劵二百萬元以關餘作爲擔保以層因潘次長出京張交長患病遂延至昨日始接洽妥貼以上所商辦法訂於本日（十三日）下午二時偕同汪張傅諸人正式携交靳總理并於下午四時與教職員代表接洽云云此外關於時局及教育部題亦有所談論各代表遂退出 
[張弧宅中之幣制會議]  
　　中法銀行擱淺後幣制局爲謀澄清幣政起見主張劃一幣制并提出善後辦法三條聞前日下午二時財政當局及銀行公會中重要人物均應幣制局總裁張弧之約齊集張之私宅交換意見首由張氏提議大意謂現在華洋各銀行享有紙幣發行權者爲數甚多以言收回則因關係之複雜手續之繁難决非一時所能辦到爲今之計惟有先行確定紙幣之保證使其基礎穩固信用堅厚則停兌之危險自可避免鄙意擬在天津上海漢口三天商埠之租界内各設金庫一所凡發行紙幣之華洋銀行均須提供六成之現金存儲金庫内該金庫由銀行公會掌管之中由政府每庫各派監理官一人以相監督此外并商由各銀行對於所發行之鈔票上不得拘於地方主義如票面註有天津字様縱在上海或漢口等處之銀行亦須照兌勿庸貼水如斯辦理庶流通益廣信用益孚一面更咨請交通部嗣後鐵路運輸現銀應予一律免費則現金亦得自由流通而紙幣隨時兌現可無不足之虞愚見如此當否仍希公議等語維時潘代部長極表贊同銀行代表亦均無異詞惟以事關重大非少數人所能裁决應俟定期召集各銀行開會討論再爲答覆 
[政府籌議接收膠濟路警備]  
　　膠濟路日本守備隊現已决定撤退惟濟南日領事於月前正式通知魯省長官要求以最完備之警察接塡防務以維全路治安并保持日民之生命財產駐京日使亦有同樣之照會送到外部當經外交當局迭予會議數次决定由山東辦練實力警察分布沿線各站維持治安以免日人之口實業在閣議席上提交討論結果通過即在山東設立第二警察教練公所訓練高等有學識技能之警察并經顧問日人坂西條陳擬具督練警察章程經外部與内部會同核准亦於日前閣議議决照行惟聞在魯日僑以日軍已將撤退交由中國接防日前特在濟南會議善後曾法提出要求條件三項（一）依據二十一條之規定應請中國政府將坊子開爲商埠以便居留人民之營業及製造（二）附近沿綫土匪甚多撤兵以後山東官吏須負完全保護之責（三）該處時有搶架巨案發生中國應允僑民組織自衛團體會同中國警察共同維持該處治安當即送具請願書於青島日軍令部民政署及濟南領事署要求與我國政府交涉照辦日昨駐京日使已向我政府提出聞政府對於第二項以我國現正趕辦警察切實維持自不成部題一三兩項尤碍難辦到日内將以此意答覆 
[東三省通訊（隱）]  
　　中俄東北航權之爭議 
　　我國東北與俄境接壤向我取放任主義故一任俄人之自由侵佔歡戰以還俄自紛擾我亦稍稍覺悟遂於政權上略加注意前年俄舊黨失敗俄新黨得勢與俄接壤之地所有侵略之政權漸次退讓歸於平復然松黑兩江航權實爲今日繫爭之一大問題查咸豐八年中俄愛琿條約第一欵「一黑龍江松花江左岸由額爾古訥河至松花江海口作爲俄羅斯國所屬之地右岸順江流至烏蘇里河作爲大清國所屬之地由烏蘇里河往彼至海所有之地此地如同接連兩國交界明定之間地方作爲兩異共管之地黑龍江松花江烏蘇里河此後只准中國俄國行船各别外國船隻不准由此江河行走黑龍江左岸由精奇里河到豁爾莫勒津屯原住之滿洲人等照舊准其各在所住屯中永遠居住仍著滿洲大臣官員管理俄羅斯人等和好不得侵犯」等語是黑龍江松花江烏蘇里河明定由中俄兩國航行並聲明各别外國船隻不得由此江河行走故我國之商人組織於哈爾濱之戊通公司所有輪船其北行地極點當然應以廟街海口爲止乃最近俄赤塔政府欲破壞條約背反曩例在伯力之俄官謂祇准中國輪船在黑龍江内華口岸與俄口岸之間行駛其在兩俄口岸開駛者一律禁止此令發布我華商輪大爲驚異遂電請吉林黑龍江省長東三省巡閱使外交交通農商各部提向俄代表抗議該地黑河道尹張壽增亦屢與伯力俄省長交涉謂如俄官必禁止華輪不准在兩俄口岸開行則松花江内亦不准俄國輪船再來行駛而松花江之三江口地方更有俄國軍艦在彼防疫檢查華輪阻止停泊俄岸外部業經電令駐伯力領事沈崇勳提出抗議矣至黑河道尹交涉時俄省長主張將伯力以下與松花江輪船護照互相簽字作爲試辦將來中俄訂立正式協約此層不受拘束在張道尹以自去年以來俄輪駛入松花江護照須經華官簽字並掛五色中國國旗海關方准放行業經實行有年毫無窒碍今俄官横施干涉殊屬不合即就退步之方法而而（一）阿穆爾自上游至伯力此地完全中俄兩國公共河流中俄兩國各船各行各不簽字（二）中國境内自同江縣拉哈蘇蘇松花江口至哈爾濱純粹中國領域俄船除用本國護照外更須經華官簽字（三）伯方而下至廟街原係黑龍江本屬國際河流惟就地勢論姑作爲俄國境域所有華輪行駛其間應取本國官廳護照經俄國官廳簽字聞此三條辦法將作爲最後之讓步至俄國輪船進松花江口時所有掛旗等事仍照中國海關向章辦理此爲當然之事且此項航綫日人窺伺已久多暗中投資於俄人所組公司之内近經我國官廳偵悉提向日領交涉日領强辯謂投資非組公司條約上並無限制明文何得干涉現此事正在交涉之中在日人處心積慮大有不得不休之勢而就中俄兩國論領域攸關主權所繫當然不能放任願俄政府約束其本國商人勿與日人勾結也 
[旅甘陜商之陜局談平凉通信]  
 
 

Page 11

 
 
　　陳樹藩方面之言論 
　　陜西自易督風潮發生陳督態度如何說者言人人殊莫衷一是有謂陳氏督陜已經五載勢力日漸擴張黨羽日漸繁多慾望正奪督軍一席絶不能棄如敝屣拱手讓人提師抗命在所必然有謂陳氏治陜歷有年所督軍滋味已經飽嘗現雖自已所有軍隊已逹百營左右顧北受制於于南被牽於郭且有張錫元之中央第四旅駐紥腹地兵凶戰危前途殊險故與其患失以招意外不如藏拙以全未路俯首聽命實意中事此兩種言論一則不信任陳者一則信陳確有自退之意者兹據陜西旅甘僑商某君談陜事亦助陳張目之言也然觀此亦足以見陳氏亦確有一部分人之擁護其言云閻相文督陜純是直系擴張地盤將來不利於陜陜人早已知之秦俗强悍起而與抗此爲必然之事然所以抗之之故不在陳督自身而在各方之利害關係相因而成陳督雖欲知難而退苟全一已亦勢有所迫而不能擺脫也其原因（一）軍界陜自民國六年軍閥派偶因黨爭關係利害衝突或借護法以討陳或假靖國以割地五花八門光怪陸離要皆各爭雄長陰懷取代絶不願有第三人染指其中故滇軍葉荃雖與反陳派氣味相投然秦川千里無葉氏活動之餘地此眞兄弟鬩牆外禦其侮者也今見直系以驕兵悍將乘虚而入雖蒙其害者首爲陳氏然大權在握宰割任人覆巢之下完卵難期無論反陳派非反陳派皆在淘汰之列至陳氏部下因豢養有素招忌尤易不至玉石俱焚掃除殆盡不止此軍界以利害關係而必擁陳陳不能擺脫者一也（二）商界陜自軍閥爭逐以來戎馬倉皇干戈滿地行旅裏足閭閻蕭條商界所受影響已云鉅矣然諸將雖悍桑梓念切雖至破壞之際尚存愛護之心即因軍需所關强取於民而楚弓楚得轉環猶易一旦爲直系所據秦人越瘠漠不相關雖竭商人終歲之得難滿軍閥無厭之求或入私囊或供政爭黄鶴旣去覆水難收引狼入室萬刼不復故陳氏今日在商人眼中猶有一顧之價值此商界以利害關係而必擁陳陳不能擺脫者二也（三）政界陜自迭經變亂政客如林自于右任以下如李述膺趙其相焦易堂等皆政界健者或遠在嶺南或浪跡滬上恒以三寸之舌遊說各省督軍之間近以新潮澎湃民氣伸張皆有一陜人治陜之觀念但與陳氏因涇渭分源冰炭不容陳氏年來受人攻擊未始非此輩鼓吹有以致之今果陜爲直有楚材晋用則與陜人治陜之旨愈去愈遠故一般政客對於陳氏向雖以薰蕕異器咸存滅此朝食之心今則因桑梓攸關反懷狐死兎悲之念同舟共濟已有所聞此政界以利害關係而必擁陳陳不能擺脫者三也有此三種原因陳氏趁風破浪其勢至易云云按其言果當於陜中情實否閱者自辨之可也 
[陜西地震之西訊]  
　　大陸報七月十二日固原電云訪員於星期日抵此地震現尚不止不過損傷不巨然一般人民已大惶擾矣訪員親自調查災地各户擬以教會友人所捐之欵救濟之但經費有限殊不敷用災情可慘牧畜農具悉爲地震所毁故從事耕田暫時無望苟有人以賑欵送交大陸報館轉寄災地則甚感此間顯種　粟惟收成甚劣至於已耕之田則甚肥脥可望豐收星期日大雨城外河水溢流南關大街多被淹没陜督陳閻更換全境人民皆覺不安西安商舖悉已停閉陳樹藩立大本營於興平縣以拒閻相文 
[豫省之災象]  
　　河南當旱荒之餘人民顚連困苦已逹極點方冀於二麥收穫之後稍資休養恢復元氣據近日各縣呈報麥收成數大槪河北豫西收成不及六分豫東各縣及南陽汝南等縣約七分左右其在八分以上者僅潢光固息商等三五縣耳際此秋禾初長正宜雨暘時若使晚禾大熟亦未始不可彌補缺陷乃天災人禍紛至㳫來兹將其詳情分述於下（蝗　）近日安陽内黄湯陰洪縣等處發生蝗蝻初則縣知事匿不報告嗣因各縣紳民呼籲省長嚴令查復始肯設法捕治據内黄知事呈報謂日前有飛蝗由湯陰飛至屬縣遥望如黑雲蔽空所至之處阡隴盡赤無復清苗已督飭鄉民盡力捕治云云安陽等縣亦以收賣蝗蝻經費應由何項開支爲請但秋禾已大半吃壞刻下宜溝等處百數十里内田野已成濯濯之象（水災）本月初旬信陽南境由武勝關發源之小沙河係淮河支流逼近京漢路綫因大雨傾盆水勢陡漲五六丈深堤岸潰决洪水横流距河數十里内都成澤國其原因由於信陽入春以來雨量素多塘池田堰水已灌滿一經暴雨山洪驟至不能容納故至於此據某君函述災况計冲壞廬舍一百餘村田畝五百餘頃淹斃人口牲畜無算財物米糧漂没一空居民扶老携幼避至高阜蜷伏露天之下狀至可慘未聞該縣知事以片紙呈報日昨（十一日）水勢又漲將京漢路冲斷十二日南駛火車僅能開至明港其水勢之大可以想見又郾城西華之交穎水暴漲潰溢爲災上下游爲防堵水患起釁發生械鬥打傷數十人死者六七人省長已令水利局派員馳往察勘矣自陰曆六月一日起陰雨連綿迄今旬日仍淅瀝不止早已滿坑滿谷溝澮皆盈據老於農事者言秋禾雖忌旱而尤忌連陰蓋自播種以至收穫爲時僅六七十日若終日陰雨不見陽光何能滋長頃因氣候寒冷禾苗已發生害蟲（俗名泥蟲）及黄萎黑斑等病秋禾將大受影響省垣糧價未能减落亦由於此 
[福州日籍民又滋事傷人（遂夫）]  
　　日籍民在福州滋事非一日矣台江事件發生而後亦時有所聞有七月八日福州電氣公司總技師劉崇倫技師林天民應其友馮翼堂之請到南台土地廟金福堂顧曲其馬車停止於該堂對面之華英鞋店前少頃其車夫倉皇入告馬及馬車均被人擊壞林天民出詢情由見有日籍民蔡兩全在塲指揮因素識其人進前勸阻詎一言未畢有一籍民從背後一刀砍傷林左手劉崇倫上前勸解又被籍民賴坤田當面舉刀傷其頭部同時復有數人提刀猛剌馬夫吳世榮因救護主人向前將賴緊抱劉乃乘間踉蹌數步然已流血仆地矣賴怒該馬夫之抱已致不得逞乃向其猛剌數刀受傷甚劇同行之馮翼堂見劉傷重扶避金福堂内賴復率數人追入持刀剌其後馮幸疾行只背部傷一刀時林尚在門口籍民愈集愈衆勢不得脫幸身旁有敝帚一具持而防衛一面漸自退入堂内將門緊閉多數籍民不及入内因移石撞門或登屋擲瓦勢極猛烈而賴則又向林呌駡謂我能殺汝中國人就是帝國的好漢我今日雖不能殺汝必有殺之一日適第四署武裝警察至賴尚持刀亂剌傷及警察手部俄而日警亦至我國警察即將賴交付日警領去林劉馮及左臂部刀傷之馬夫吳世榮右臂刀傷腰部拳傷之馬夫黄阿福均由第四署警察送回即晚電邀博愛醫院院長親臨詳騐塡寫傷單日領聞知亦派副領到該公司撫問極道歉忱現正在交涉中 
[粤桂重要之戰訊]  
　　日來高州方面戰事方人人殊兹據最近該處歸客談云查初時桂將陸裕光黄業興黄培松等統兵共數千人犯粤軍第五路鍾司令景棠防綫石城縣之石角太平等墟來勢甚兇粤軍以兵力單弱稍避其鋒後由第一路司令黄大偉得報立派軍隊赴援决戰多時將敵擊退詎敵軍從北流糾合大隊來攻申岡竟將粤軍分開兩截不能聯絡因而退守梅菉旋黄司令遂將軍隊集中反攻化州城協同第五路鍾司令所部奮勇追擊血戰數晝夜遂克復化州並乘勝追擊不料惠州城又爲桂軍侵入黄司令接第六路胡司令急報遂請鍾司令派兵赴援初一日圍攻高州附近筆架山瀘茂領南宫嶺一帶敵軍悉力死守激戰三晝夜初五日晨五時黄部主力向筆架山之敵攻擊以一部在正面進攻鍾三營及黄部三營向南宫嶺之敵摶擊黄司令親率衛隊在陣地督戰敵軍抵抗一日粤軍將士三面猛攻卒奪取筆架尾高峯三座於下午四時敵始不支紛紛向北過河潰逃黄部主力仍攝踪追擊是役黄部奪獲大砲一門水機關槍一挺步槍數百枝馬匹輜重彈藥文件無算其他各路所獲器械亦復不少桂軍被傷俘虜不計其數其因渡河不及被水淹死更多此次粤軍撲滅敵軍四分之三黄司令遂率所部於初五日下午五時進駐高城地方安謐此乃初六日以前之戰事實况也 
　　此次桂軍入寇北江粤軍以調度乏人連失連山陽山連縣三縣陳總司令因此委任鄧鏗爲北江勦匪總指揮鄧奉委後即親自督師至陽山統率吳忠信梁鴻楷賴世璜李明揚諸將向桂軍大舉進攻不旬日即將三縣次第克復并將北江土匪肅清現鄧以北江大定决於昨日由陽江行營率所部返省其善後各事則委吳旅長賴李兩司令辦理省中各要人及國民黨員慰勞會諸女士團體代表聞鄧返省羣到黄沙粤漢車站及天字碼頭歡迎 
[杭州快信]  
　　憲法起草委員會昨由期成會代表馳往商洽後今午（十五）開談話會磋商應否與法團聯合會併合辦法 
　　海寗一縣原設商會已有三處現袁花鎭商務分會因改組發生爭議杭總商會出而調和主張與海寗縣城及硤石鎭並設呈部核示 
　　瑞安公民林醒中等八千五百人昨電督長瑞安省初選十區九無成局集岩清泰二區江知事假手管理員陷害良民違法威迫大背民意請迅電停辦免釀大禍 
　　江山公民王世高電省選舉以十日爲限江山於十號舉行再選仍歸無效現當事欲倒塡日期暗中再投實屬違法務乞電令停止以重選政 
　　浙江教育行政研究會定二十六日開夏季大會 
　　龍井戚阿寶（婦人）被殺案杭地審廳昨又續開辨論委係本夫戚維藩教唆工人陳生棠連戳七刀斃命當庭供認不諱選任律師等亦無辨護餘地即日宣判 
[南京快信]  
　　寗垣巿面銅元充斥當局早已通令嚴禁入境近造幣廠復開鑄江西銅元其實此項銅元即暗中運消本省各地軍民兩長因磚於陳光遠情面未便拒絶其代鑄之請用派候補知事賀式韓爲監鑄委員現聞賀委除每日到廠監視其所鑄數目外並密查其運銷地點如果仍在本省銷售即稟請兩長飭令停鑄以維巿面 
　　旅寗贛同鄉會以南潯鐵路弊竇百出債額日增昨特公電該路股東會下月改選總理宜擇有鐵道學識富有經驗之人充任 
　　經濟調查局總裁李國筠昨由京抵寗晚七時齊督在署設宴欵待今日早車赴滬 
　　嚴財政廳長以武丹姜東各稅所比較均有盈收呈部核准各記大功一次 
　　王省長因各縣紛紛呈報水災擬即派大批委員分赴各縣會同縣知事履勘設法救濟 
　　齊督昨准陸軍部電開十年度軍事預算須力求遵節所有軍事開支一律照原案核減二成以紓國困 
　　江寗縣立各區高初兩等小學已届畢業吳知事以各校考取太濫擬令視學員分期往各校挨次覆驗核定分數能否合格始准發給憑證 
　　南京學生聯合會代表蔡汝霖吳江冷韓以權沈慶成等以選舉違法證據確鑿特呈檢廳請轉逹審廳依法核辦定期重選并將查獲之舞弊選舉票五十張投票證兩紙附呈奉批狀悉仰候傳訊核辦 
　　財政廳長嚴家熾海州商埠督辦段書雲昨均由滬來寗皖警務處長程文阮教育會長劉道章由蚌來寗轉輪赴安慶 
地方通信 
[蘇州]  
　　　會徵集展覧物品蘇州總商會會長龐天笙近以被任省展覧會吳縣徵集員特於前日開會討論徵集方法並於各董事中推定籌備員十四人帮同徵集一面請縣委陶鎔駐會助理所需經費註撥到縣欵二百元不敷尚鉅擬再動用會欵一千元並議定乘此徵集機會囑各出品人多送一份出品留存商會陳列 
　　人力車限期掛號蘇州城内通行人力車業經巿公益事務所開會議定五百乘於八月一日聞始上街並函請廳縣轉呈道尹核准現該公所特定本月十八日起至二十日止爲認車掛號日期由各公司經辦人先行至該公所掛號聽候定期　捐給照惟每户不得超過五十輛其以前通信預定及口頭報告者槪不作數 
　　水利局視察水勢太湖水利工程局王督辦因自入夏以來霪雨連綿致沿太湖各縣低窪之處均爲淹没而近日又有長江溢水冲入内地之說如果確實情形尤爲重要特於昨日派委專員四人分赴無錫江陰一帶實地調查復候核辦 
　　青年會近况蘇州青年會於去年募捐建築會所業已落成不日開幕緣有徵求會員之舉將以會費充作經當費用自六月十日至七月十一日止期以一月之内得逹二萬分目的（每元爲一分）共分八隊徵集定有奬章以資激勵每星期一小結束前三星期每次結束均爲丙隊占得優勝第四星期戊隊較多然兩隊分數相去幾及千元會中幹事及各隊與論咸謂丙隊定獲錦標詎知戊隊隊長許博明君及隊員參謀馮武雲陸幹臣等積極進行不避炎　不辭勞瘁四方奔走函電交馳二日之間竟得巨額昨日在情園舉行徵求總結束閉幕典禮五時前中西幹事及各隊隊長隊員先後蒞場各將徵求所得交付會計記核分數後由總幹事徐可陞君報告分數計甲隊二千六百零四分乙隧九百零一分丙隊三千八百二十一分丁隊一千六百六十九分戊隊陸千七百十八分已隊六百五十四分庾隊五百九十四分辛隊二千三百二十七分總額爲一萬九千二百八十八分尚有未繳齊者預計當可逹到目的西幹事巴克蒙君尤爲歡躍當即登台演說道謝各隊隊長隊員而尤佩許君等之熱忱毅力爲不可及云優勝隊各員姓名列後第一戊隊隊長許博明君隊員陸幹臣馮武雲沈采五許箴士潘仲佳陸稼孫陳蒙宇宙愛人周韵霄馮仲衍張卜熊李澄遠韓嵩年顧銘新計六千七百十八分占全額三分之一第二丙隊隊長姚清溪君計三千八百二十一分第三甲隊隊長陳伯虞君計二千六百零四分 
[松江]  
　　第二幼稚閩開懇親會育嬰附設之第二幼稚園於十四日午後開懇親會并行第一次畢業式該校主任爲張堯超姦士學生四十餘人小者祇四齡大者亦不過六齡午後一時開會迄四時閉會計行畢業禮式六游藝節目十七第一幼稚園加演來賓游藝二各生年齡雖小而所演各節於活潑之中均有一定規範每演一節掌聲爲之雷動演至第十二節國語有男女二生演講夏期蚊蠅之害口齒清析姿態自然尤爲難得 
[鎭江]  
　　防護運河堤工江北一帶運河堤工由清江至邵伯止綿長三百餘里其西堤與洪澤湖毘連近因霪雨兼旬山洪暴發河湖並漲水勢浩大洶湧異常車邏高郵五里各壩以及沿河堤岸　水與堤平大有朝不保夕之槪一經崩决衷下河七縣之生命田產有極大損害江北運河堤工局總辦馬君督同水利各員曁沿河各縣知事連日至高郵清水潭等處查勘湖河水勢情形馬君業於十二日起親率水利各員移駐高郵五里大壩晝夜防護一面採辦缥草椿木各料將壩身一律築高並通令沿河各防汛官兵等認眞守護晝夜巡邏以重河工 
　　鄉村發生盜案鎭郡東小河左近周姓家於七日夜九時突來盜匪十餘入手持刀棍打門進内翻箱倒篋刦去銀洋衣飾等物呼嘯而逸並砍傷事主一人現已報縣勘騐矣 
[揚州]  
　　初選發生訴訟江郡本届省會初選當選人中徐某詹某董某等五人均經被人在縣控告或指爲年齡不合或吸食鴉片未知王知事者何處理也 
　　電請保護鹽圩淮北濟南塲裕能公司鹽圩匪風甚鐵昨經揚號電請淮北緝私統領蘇得勝迅即加派勁旅前在保護悍安商業 
　　催設水利機關蘇省水利協會前曾函請省長嚴飭各縣早日成立水利研究會並酌設工程局以與水利惟各縣都未依期設立近該會函請省長轉飭各縣察酌情形迅行組織江都縣署已奉到此項公文矣 
[清江]  
　　蕭縣初選揭曉蕭縣本届省會初選當選者六十四人所得票數少者一千三百七十四多至一千九百九十六票兹將各當選人姓名錄後陳廣藩羅稼村任貽玖胡朗齋孟昭聖胡永昌林之褘李雲岱李慶祥戴昌勛張蔭棠張祚端胡爲楝桂廣瀛蘇仰權許寶仁王昌鋕侯鏡葵徐志萬王蔭香郝振雨丁作則葛秉桂王從階趙樹勛周承霽段永貞孫啓勛趙順德劉獻瑾陳履信朱彝鼎朱德功許道生姜興文趙廣藩孫朝鳳縱衍熙陶唐瑞王孔法孫復善王德昭張福徵張人瑞朱效曾王延恩劉光懷李德心歐道品李凡周馬友謙李憲寅袁明賜王浩廉王永貞程文亮劉夢鴻馮傳璋路蘭徵段治疉王一良玉黄忠平鄭衍藩王蘭卿 
　　馬師剿匪捷報此次馬玉仁師長赴泗陽剿匪計自上月十八日出發後至本月四日半月之間開火九次共擒斬匪首孫大龍伏紹萬孟廣珍陳支科王維緒稽興業李在餘等七名擊傷喬萃雲一名格斃匪黨二百餘救回被拾民人一百三十餘已見馬之佈告四日以後該師又在泗境生擒二十四人前日（十一日）下午三時許由龔海清連長押送來浦該匪等均身着灰色軍服類似軍隊入城後因馬師長在泗先押至鎭署街旅部經馬玉懷旅長略訊一過八時許又押赴師部釘鐐收禁 
[安慶]  
　　皖各界致祭姜高琦六二被殺學生姜高琦本月一日傷重逝世後皖人非常震悼昨日（十二日）上午六時爲省城學界曁各界致祭之日七時舉行致祭典禮各團體及各校同學依序就席其致祭俄式（一）升砲九響（二）苦兒院軍隊奏樂次女子模範奏樂再次女師二部奏藥（三）學生全體唱輓歌撫琴者爲羅孟平徐守蓉薛彩琴楊佩之吳蘭英劉孝仙六女干琴聲憂鬱詞調凄凉備極痛人（四）行獻禮由學生會長童漢章主獻（五）讀祭文（學界全體祭文學生會祭文一師同學祭文）（六）全體行三鞠躬禮（七）奏樂（八）禮畢後由女一師附屬二部及女子職業單獨致祭乃由姜君家屬一一答謝時八點一刻也未幾省長代表李大防警務處長程炳卿政務廳長史旅長代表路述先曁商會教育農商報界公會以及各團體代表依次致祭末後來賓致祭甚多迨午前九時一刻已有一千二百六十人其熱誠動人可見一斑矣 
[嘉興]  
　　各區補辦省選嘉興省會初選曾於八日舉辦原擬十一日開票嗣因一二三及十一等四投票區選民僅到百餘人又八九兩區延不辦理故汪初選監督將票櫃封存縣署電省請示現已得沈總監督覆電所有選民少到各區以放棄權利論不能作爲無效其未辦各區務飭趕速辦理以期竣事汪監督奉電後已佈告八九兩區於十四日重行投票矣 
[北京]  
　　自治模範購習所舉行畢業内務部設立之地方自治模範講習所於本年六月十五日講習期滿舉行畢業考試至二十二日考竣於七月四日榜示共計合格者二百六十四名列入甲等者二十三名姓名如下劉長譽王震南楊寶謙宗徵葉正甲徐維道李時霖高士勛張連黄廷球胡長庚駱時中顏寅中鼎王鑾袁柳許完金克濚傅啓運賈昌福盧鴻賓彭德銘嚴敬業本月八日行畢業禮並發給證書是日齊總長何次長民治司長兼所長吕鑄教務主任沈家彝及各教職員均到所行禮並由總次長致訓詞禮畢合攝一影而散聞本届畢業後部中擬將章程修訂於暑假後再開第三班惟尚未正式發表 
雜評一 
[庫倫形勢急轉說（默）]  
　　俄侵蒙疆而不能守國家之恥也蒙疆旣失不能復而他人請代復之國家之恥也他人請代復我旣爲體面故而拒之然又無法以阻其自由行動尤國家之恥也他人代復之後而不踐言以還我耶則我將如何將以有條件還我耶我又將何詞以拒其條件將以無條件還我耶我又何解於前之拒絶其請是故今後蒙事之變化正未可料矣 
　　然而此皆非當局之所計也今恩琴被逐庫倫已轉入他愉之手而負責任之當局認爲征蒙之時機至大聲呼之曰出兵曰征蒙嗚呼何其樂觀哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[粤團體與守提軍火員之談話]  
　　日輸小川丸代北廷運送子彈助桂攻粤連日由粤團體公推代表向軍署要求扣留已經何使飭令起存關棧北京迭電放行又派委員歐陽壽山孫伯元兩君來滬寓新大方棧欲將該項子彈提運粤團體聞悉不勝惶駭昨廣肇公所粤僑商業聯合會潮州會館大埔同鄉會嘉應五屬同鄉會等各團體公推陳炳謙湯節之勞敬修陳公哲黄少岩郭若雨謝復初楊虎臣等數十人聯同前往新大方棧拜晤兩委員探問來意湯節之君言粤省頻年戰釁民不聊生此次局部之爭若濟以大宗軍火則戰事延長爲禍更酷敝同鄉奔走呼號一似大難之將至莫能倖者每日蹀躩於公所之門詢問該子彈是否能保留自朝至暮往返不絶因向軍使詳述情形請求扣留故軍使不忍違指民意暫予保留今懇貴專員將此事經過一切困難苦衷上覆當道藉以報命便造福人民不少等語該委員言中央亦知事使之保留子彈爲順民意起見但此回專差促令放行者確非運往南方實備征蒙之用湯君則言伊從前在北方厠身軍界多年頗知軍事内容若東三省直隷山東各處軍械充足果欲征蒙何待運回此區區子彈但不欲盡言姑爲彼此留一餘地不過民國以來十年九亂生靈塗炭皆拜武人之賜該子彈旣經保留設使又復放行無論運往何方人民是驚弓之鳥未可怪其神經過敏鄙意請貴專員明日枉駕敝公所敬備茶點邀傳敝同鄉一體歡迎討論一堂審察情狀便知敝同鄉對於此項子彈早已同具决心堅持到底非俟和平統一之後不能令其運往南方或運往他處致使助長戰禍戕害人民也該委員旋言此次奉命來滬亦必徵求衆見得各方面了解乃始提運决未敢勉强從事云云語畢各團體代表遂興辭而出 
[北京學生駐滬代表團宣言]  
　　七月十四日北京學生駐滬代表團懇切而鄭重的向我數萬萬同胞特别宣言竊自六三慘劇發生後政府對於教育問題不但無解决之誠意且變本加厲肆行其摧殘之决心而靳雲鵬更密令軍警取締學生集會之自由蔑絶同人在約法上應享之權利同人深知北京無治動之餘地不得已乃受北京國立公立各校同學之委派卉走各地陳訴實情請願於我數萬萬同胞之前并聚集於上海組織駐滬代表團本堅决的態度以謀教育界人格及教育基金各問題之解决同人覺悟此種政府萬不可靠所可靠者惟我全體國民而已故同人甚願我數萬萬同胞本人類互助之精神爲同人一臂之援救俾國家根本問題早日解决更願我數萬萬同胞再本國民自决之精神與此萬惡之政府奮鬭以謀社會根本之改造則非獨同人之幸抑亦中國前途之福也 
[昨日滬寗車遲到原因]  
　　緣寶蓋山泥坍卸阻塞軌道之故 
　　滬寗鐵路每日列車往還須經過寶蓋山之隧道内中計長三里許建築工程本極完固兹因入夏以來雨量過多山泥未免鬆浮昨日（十五）上午九時許該隧道入口處之山泥忽然坍卸寛約丈許泥石堆積洞口爲封幸當時並無車輛經過未肇禍端當經該管段長得悉飛報總局並分電寗滬兩處槪將來去列車扣留以清軌道一面由工程師帶領工匠人等專乘救險車馳往料理將所有泥石挑運他處清出軌道迨至工竣已下午一時後矣故由寗開滬之六號快車駛至鎭站等候到滬已遲二點二十餘分鐘又八號慢車及十號快車亦慢三十餘分鐘云 
[航業消息彚紀]  
　　招商局之新銘號自發現疫症後因海關須施行消毒手續薰灼艙室一時不能開行因又續停一天改明日出口 
　　中國郵船公司之尼羅號初擬定延期兩天於二十日赴美乃昨日又接該輪來電謂兹因香港須檢騐艙位故又須展遲五天須二十五日從上海開往舊金山云又中國號原定星期六日到滬兹因在横濱長崎間遇風故須至星期晨始能到申是日午後或星期一晨即須開赴香港新加坡本埠裝往香港新加坡之出口貨計一百噸　　本日下午三時昌興公司之日本皇后號出口旅客共六十餘人其中有本埠赴美之留學生十三名 
　　昨日日本横濱正金銀行託日清公司之鳳陽丸由漢口裝來寶銀三十九箱計銀十萬兩 
　　本月二十三號有英國郵船西利亞號Ｓyria出口赴歐本埠有大宗茶葉八千箱裝儎該輪運赴英法兩國 
　　印度鴨家郵船公司之芝鴨家號昨日由滬赴日在此間裝去菜餅六千七百片中國紙傘一百三十箱雜貨一百五十件 
　怡泰洋行之格林鷺鶿號今日還歐從上海裝往之貨有羊皮鷄毛及大黄等項共有八千噸 
　　英國郵船公司之開爾盈號昨由倫敦經星加坡來申裝來之進口貨共有洋紗棉花及鐵器等一千餘噸現在公和祥碼頭起卸今日即須赴日又格式摩挨號來電報告已於本月十一日至埃及之亞丁將於二十六日抵星加坡約在出月五日至申該輪載有六月二十四日以前之英國來華郵件至於新賃英印公司之曼尼拉號昨日已在星加坡發來電報謂本月二十四日可至上海 
　　怡和洋行現因浦口方面之進出口貨缺乏航業清淡故現已將浦口一埠暫行停駛俟至秋冬間再行規復云　　調查昨日停泊滬港商輪共有七十二艘計有十一萬三千二百九十二噸 
[運貨知照單難望取銷]  
　　滬杭甬鐵路各轉運公司以蘇浙兩省財政廳實行運貨知照單頗感不便呈請取銷無效一再罷運迄今雙方堅持仍無結果昨聞該路各驗單委員接浙省財政廳長訓令云本年六月二十八日奉省長指令本廳呈復派員分駐沿鐵路各局驗貨一案辦理情形奉令開旣據呈稱此次江墅各轉運公司所陳困難二端業經由廳明定辦法剴切批示自不致與商情更有何種不便應即准予照辦以重捐務惟此次對於經過貨物之查驗務飭各驗單委員隨時妥速辦理勿得稍涉留難致貽口實切切此令等因奉此除分行外合行抄呈令仰該員遵照云云是則官廳方面對於此案完全認爲捐局内部之辦法實無取銷之意也 
[擬設金洋交易所之部駁]  
　　農商部批第一○四六號原具呈人洪鶴亭等呈一件擬設上海金洋交易所請准備案由據呈已悉查此項交易所各國絶少先例我國亦無設置之必要所請設立上海金洋交易所准予立案之處礙難照准合行批示遵照此批 
[中外絲業家之宴叙]  
　　美國華盛頓政府絲業署向著有絲業指南一書各國絲商及生絲牌號均詳載是書以作絲業之指南兹因欲將我國絲廠廠名牌號等項編入指南故特派代表謀新君來滬從事接洽謀君抵滬多日昨（十五日）晚由愼餘洋行大班陶迪君假大東旅社西施廳宴請謀君並請絲繭總公所總協理沈聯芳黄搢臣會董丁汝霖馬岩青等作陪主賓二十餘人直至九時餘始散 
[秈米價格看跌]  
　　長江秈米以蕪湖江西湖南等處出產爲最多近來湘米到滬甚少緣巿價不能合算故皆運至儀徵浦口等處售賣蕪湖江西兩處秈米陸續尚有運到高貨重量二百磅者每包價須九元之外客帮亦不甚辦動自休業風潮平靜以來共運到八九萬包計銷去五萬餘包現招商太古怡和寗紹各洋棧尚有二十餘萬包如上年犬米價昻則秈米必可出銷現各米店因價大亦少售賣各省軍米則直接往蕪湖江西採辦且目下大米之價漸跌故客秈之價高貨九元以上尚難立足也 
[豆餅價格看漲]  
　　荳餅一項向於夏令出銷本年入夏天時遲熱放至本月内始見發動大連來源亦甚湧旺各輪船之運到者皆存浦東同春福鴻升太古招商等洋棧現調查舊曆本月初五日至昨日止此一星期中共銷去北規貸十八萬片大連漢口餅佔十之七本廠餅佔十之三南規貨計銷開五萬餘片内青中餅居多數巿價北規貨扯計每片漲起一錢至七八分不等南規貨漲起二錢有餘交易所期貨買賣亦頗踴躍隨現貨而轉移故巿面亦逐見堅俏現青中餅每担漲至二兩九錢二分六大連餅一兩四錢零順豐餅一兩四錢四五此項荳餅皆厦門汕頭廣東及江浙内地購去本年初見活動據巿情之觀測恐尚能看高也 
[西瓜出產大減]  
　　本年入夏後雨水過多四鄉及江浙各地所種西瓜均受影響至六月中旬尚未見有到申本埠水菓一業皆倚靠爲一巿之生計昨據該業中人謂西路如塘棲平望金澤等處皆遭大水西瓜出產大減來價甚大且無優美之貨年歲不過六七歲預料同業此届夏令已受虧云 
[再誌稅卡勒繳花邊稅之呼籲]  
　　浦東花邊公會代表陶少堂等爲稅卡勒捐事呈江蘇財政廳等原文已誌昨報兹錄陶君等呈實業廳原文如下呈爲摧殘實業剝奪貧民生計請賜嚴令保護並懇轉呈省長迅令財廳維持原案通令各稅所一體遵守以免苛擾而蘇民困事竊少堂等鑒於貧苦婦女毫無職業流離失所生計日蹙爰經糾集股本創設線網花邊工廠以女子手工仿製外洋絲紗各種花邊本庽發展人民生計提倡實業之微意是以招集女工推廣傳習辛苦經營已逾六載聞風興起不乏其人即以上海南匯川沙寶山數縣而論賴此項手工以生活者不下數萬户漸見發逹銷行外洋之數日益增加詎料人心險薄嫉妬摧殘本年三月間有人獻議財政廳請求代徵捐稅商人貧民交相痛憤當經朱　等據情呼籲呈奉財政廳批示查此項線網花邊前據無錫稅所趙所長轉請代徵年繳銀一千元當經批准試辦據呈此項線網花邊旣爲手工棉織物品應准取銷原案除令無錫稅所轉諭該商遵照並分令外仰即知照此批等因在案商工額手稱頌深感維持實業顧恤民艱少堂等方將仰體德意益加推廣不料本年五月十日有同業宋鳴盛等在滬購回網線經過南巿公義碼頭突被上海稅務分所巡丁陳某勒索洋四元仍將網線扣留不還又五月二十七日華大花邊廠由鄉送花邊到申經過嚴家橋稅卡亦被勒索洋三元五角種種摧殘不一而足蓋網非線不成花邊非網不成稅其網線即不啻稅其花邊譬如許人煑飯而不許其糴米不情之事孰過於此故旣取捐於米商矣未有再加捐於糴米煑飯之食户者也况此項線網係手工織品本在免稅之列財政廳已明示於先稅所巡丁何得苛征於後似此苛擾摧殘實業前途可爲寒心民情憤懣尤非細故當此危急之秋正宜上下一心共圖挽救詎可煑荳燃萁竭澤而漁倘一方之偏畸必兩敗之俱傷少堂等爲貧民生計計爲自身利害計均屬難安緘默合亟呈請鈞長俯念事關貧民生計實業發展推通惠之懷廣維持之恩迅賜轉呈省長令行財政廳查照原案通令本省各稅所遵行前於將經過網線花邊一律免稅放行母得苛征留難一面仍乞分令各地方官切實保護不特商等感荷仁庇多數貧民實拜鴻慈於無旣矣不勝迫切待命之至謹呈 
[認商否認特别捐近訊]  
　　本埠皮裘火腿生漆洋廣貨土火柴等五業反對上海稅務所增加稅額並特别捐等名目曾經該五業領袖迭次會議之結果稅額勉允加增二成或成半惟仍一致否認特别捐各情已屢紀前報兹聞此事迄未解决兪稅所長因奉江蘇嚴財廳令知催促各該業認商務須慨照原額加認三成特别捐仍照前案進行勿再固執等因由所轉知商會請即轉函該代表等迅行繼續認辦經商會召集各該業代表一再勸導仍無效果且皆堅執前數要求該會轉商兪稅所長體恤商艱變通辦法云云不知如何結果也 
[雲南存欵已由李鴻綸領取]  
　　前南方議和代表原任雲南財政廳長繆嘉壽經手存入本埠友華銀行之雲南公欵近由該省議會等團體議决分派用途遂發生唐繼堯之代表李鴻綸與在粤滇軍駐滬代表梁說爭奪提取之事訟於公共會審公堂結果欵由李鴻綸領去李由陳仲賢具八萬兩保候核等情已兩誌本報兹悉爲李作保之陳仲賢原名陳重言經中國興業烟草公司股東新近舉爲該公司董事因李奉判後以若無保即難提欵故再三央託陳乃允許業已於十三號下午用中國興業烟草公司名義繕就保狀加蓋該公司圖章遞於公廨交保處核准登記李見保已辦妥遂於十四號與雲南省政府遣派來滬取欵之代表持原存欵人繆嘉壽所出之支單至友華銀行將該項存欵計銀一百十六萬二千零五十一兩六錢八分八釐如數領取矣 
[陳獨秀行將來滬]  
　　昨據學界某君謂昨得粤電陳獨秀將於日内偕胡適之來滬云 
[瑞士第一任總領事抵滬]  
　　英文滬報云瑞士派駐上海第一任總領事伊思勒氏已於十五日乘船到滬旅滬瑞士人多往迎迓現住禮查飯店俟靜安寺路九十號領署修理告竣後再行移入伊氏年四十二能操英法日德諸國語言初治法律繼操新聞記者業歐戰前入軍服役擢升陸軍少佐後充陸軍部秘書一九一七年因公赴英留駐倫敦使署翌年充使署一等秘書後改參贊現奉政府命調充駐滬總領事 
[任筱珊到局視事]  
　　滬寗滬杭甬兩路管理局局長任小山氏於商夜由南京乘坐花車旋滬昨晨六時五十分到站兩局文課訟袖皆在月臺歡迎昨日（十五）任局長已到公視事並已通令全路遵照滬杭甬鐵路車務代總管楊先芬於昨日（十五）上午七時三十分由北站乘車赴杭公幹准於明日回滬 
[職業教育社徵求社員消息]  
　　本埠中華職業教育社此次徵求社員上海各隊本定昨日截止但尚有未能即遽結束者因由該社通知各隊允於本月二十日最後報告截止之前仍可徵求作爲分數再聞該社此次徵求社員各界人士加入爲永外特别社員者甚多江蘇齊撫萬督軍奉其父命函致該社特捐二千元加入永久特别社員對於該社所辦事業並深加贊許又浙江盧子嘉督軍亦特捐四百元此外捐有鉅金者尚多云 
[本星期成交之紗數]  
　　本星期來棉紗巿面依然異常活動印日紗成交均旺印紗成交計一千八百五十包其中十支紗一千七百包十二支紗一百五十包價十支各種牌號自一百二十四兩至一百三十一兩五錢較上週好起半兩十二支各牌價自一百二十五兩至一百三十二兩七錢五計天津帮辦去一千上百五十包皆係十支紗餘爲内河諸帮辦去日紗及英紗廠開出凡五千九百包大都係八九月期貨計有十四支電車牌二百包價一百三十九兩十四支三羊牌三百包價一百五十兩其餘雙虎結婚牌十六支紗開出一千一百包價一百四十五兩至四十七兩小包紗成交四千三百包左右本紗交易八千餘包 
[國内輪船運貨進出口之調查]  
　　進口貨（温州）招商局之愛仁號昨日由温州裝來茶葉五十二簍蛋十六桶傘一百四十六箱松木三百件草蓆十四件箱板九十四件松板二百六十件雜貨四十四件（寗波）太古公司之新北京號昨日由寗波裝來蠶六百六十一袋珠茶六百三十九簍茶末四十七簍及乳腐藥材色緵草蓆蒜頭下紙竹器與雜貨多件 
　　出口貨（港粤）太古公司之鎭安號昨日由申裝往油頭計有豆二百八十六袋米十袋麵粉三千四百包綢貨一件洋紗六十六件青蔴二百九十五件藥材七十三件牛油六十簍烟葉二十件生油一千罐尚有香烟蓮子鹹魚等貨裝往香港計有豆二十七袋綢貨一件花生油九十七簍又一千罐花糖六十包尚有香烟藥材紅棗蓮心鹹魚金菜木耳與雜貨裝往廣東計有黄豆一千八百六十一袋麵粉一萬三千四百包花糖二十五包生仁一千零四十一袋蜜糖二十包洋紗二百零九件花生油四百簍土布五件菜餅四百片大紙五十件（烟津）太古公司之通州號昨日由申裝往烟臺計有白米一千二百二十袋麵粉八千七百包白糖一百二十三包桐油一百七十桶尚有磁器生羗鋼條紙頭雜貨共七百餘件裝往天津計有白米二千一百袋麵粉五千五百包白糖八百零五包茶葉一百九十六簍洋布九百九十件此外爲土酒汽油松香桂花機器牛油衫木竹筒紙頭與雜貨又轉口雜貨一百七十三件裝往威海衛計有麵粉五百六十包白糖四百二十包洋布一百八十件棉花二十包桐油十桶土酒紙頭雜貨共六百餘件（牛莊）招商局之愛仁號昨日由申裝往牛莊計有麵粉八百包白糖一千零八十包棉花五百十包洋布一千七百四十七件鐵釘一百十桶雜貨四百二十二件（寗波）太古公司之新北京號昨日由申裝往寗波計有麵粉九百包白糖一千六百六十包冰糖一百箱尚有肥皂粉絲烟絲青銅青蔴鹹魚皮絲洋釘點銅藥材拷皮木頭雜貨多件又寗紹公司之新寗紹號亦於昨日由申裝往寗波計有白米二百十袋麵粉二千六百五十包白糖一千零九十包棉花一百四十包黄豆七十五袋洋布一百十六件豆油二十簍及香烟肥皂碱鹹菜雜貨多件轉口貨一百十一件 
[友華銀行銀巿報告]  
　　中美新聞社譯友華銀行十五日報告云昨日倫敦近遠期銀價俱不動紐約銀價亦然倫敦紐約間滙價跌至三六三半今日此間開盤金鎊金洋價俱不動交易價金鎊現資與七月份爲三先令八便土又二分之一八月份爲三先令八便士又八分之一金洋七月份爲六七又四分之三九月份爲六七又四分之一巿况終日穩固收盤時金洋尤爲寛舒云 
[干涉赤膊陋習之公函]  
　　江蘇交涉公署昨致上海縣商商公司云逕啓者外人覘國之文野恒以社會習慣之良否爲準衡上海開埠最先歐美文化逐漸輸入而五方雜處陋習猶未盡剷除尤以夏季之中赤身露體顯爲半開化之表示查本埠爲華洋綰轂梯航薈萃之區當溽暑租界與内地商店住民頗多習爲袒裼者租界以外之兒童更有任意裸裎恬不爲怪殊妨萬國之觀瞻近年各國時有攷察團參觀團來華目覩滬地各處人民之弇　情狀往往於回國後職之紀述播之報章不第爲我國教化腐敗之表徵尤足爲中外國民交際之障碍旅滬滬人之稔識者談次亦頻以爲言似宜一面由各社團善爲誘導一面由官廳徐爲制裁勸懲並施漸謀劣習慣之改善允爲國家地方進化之先河查違警律第七章第四十五條之二之規定於道路或公共處所赤身露體者處五日以下之拘留 
不處罰但須告知其父兄或撫養人責令自行管束各等語蓋亦認此等不規則之現象官廳有干涉之密要不得不酌仿西制予以相當之處分也擬請貴會撰發白話傳單剴切勸導以期漸革澆風獲躋大同之盛軌似於國際地位不無裨益除函陳松滬護軍使及函致淞滬警察廳外相應函致貴會查照辦理爲荷 
[白晝路刦盜匪之定罪]  
　　紹興人胡春生揚州人楊阿二因與在逃同黨於本月七號上午在北海路（即六馬路）串搶大昌烟公司夥友屈鳳亭出店張阿福等車送之鈔票洋五千零五十元莊票支單洋四萬一千七百元圖逃當經探夥帮同將胡楊兩人攔獲訴由華探目黄潤甫將兩人帶入捕房搜出贓洋解奉公共公廨諭着押候訊究在案昨農由廨提訊即據中西包探投訴當時被告等帶入捕房後搜取鈔票祗有二千元與原告所報尚少三千零五十元莊票支單亦少去三萬四千一百元被告等已在捕房供認惟尚有一人在逃等語據張阿福屈鳳亭二人投案供稱是日遇刦後即投捕房報告繼而得息贓盜已獲軋在該處茶館内急往該茶館見被告兩人被人拘住檢點失贓所有三千元鈔票一包已被拆開少去一千元另有二千元之鈔票一包及莊票均無着落云云又據見證楊文渭（即楊阿毛）供稱是日目覩被告兩人逃入仁壽里弄内由我將兩人拘獲搜出原贓旋交包探帶去是實訊之胡春生供稱當時悞疑原告車送爲烟圭是以搶取求宥而楊阿二所供與胡相同經李襄讞核供商之英包副領事以被告等白畫搶刦不法已極判胡押西牢五年楊押三年期滿均逐出租界起案之鈔票等交原告領回 
[法庭今日復審刦案首犯]  
　　紹興船户陳德發前遭盜匪程榮生糾合朱炳生朱阿全等行刦洋六百元前奉上海地方審判廳訊明判决朱炳生朱阿全各處死刑爲首之程榮生判處無期徒刑詳請上官奉諭發回原衙門重審兹奉該廳田刑庭長等復審之下兩朱供均不認且程榮生已經送監執行奉諭判兩朱還押候提程榮生到案再訊在案兹悉此案業奉法庭定於本月十六號（即今日）再行重審昨晨檢察廳王檢察長備文飭警往西鄉漕河涇鎭江蘇第二監獄中將在監執行之程榮生一犯先行提回到廳收押候次日審理 
[護軍使署槍斃盜犯五名]  
　　松滬護軍使署昨日午後槍决盜犯五名兹錄布告於下案據公共公廨呈解迭次夥衆執持槍械搶刦楊樹浦路趙鑑生烟紙店等家得贓之盜犯戴日忠尤加胡林才連袁光照吳光林等五名並鐵棍尖刀假髮辮曁抄錄供摺一扣到署發交軍法課傳集探捕事主人等到案開庭質訊該犯戴日忠尤加胡林才連袁光照四名同供曾於本年一月三日即陰曆去年十一月二十五日晚六時許結夥分持刀槍鐵棍侵入英租界楊樹浦路趙鑑生家搶得皮衣等物九件又於本年一月九日即陰曆去年十二月初一日晚七時許結夥分持刀槍鐵棍侵入英租界楊樹浦路沈景福家搶刦當因啑主喊捕即行分投逃逸復於是夜二時許該犯等仍至事主沈景福家連續行刦當經搶得衣箱二只内有衣服一百餘件又於本年一月十六日即阾曆去年十二月初八日晚七時許結夥分持刀槍鐵棍侵入英租界义袋角張啓元米店搶得大洋小洋銅元共值一百三十六元又於同日夜間十二時許結夥侵入英租界楊樹浦路張嚴氏家搶得衣服數件銀簪二支金銀耳圈各一付又於本年二月六日即陰曆去年十二月二十九日夜一時許結夥侵入英租界龍江路鄭福基雜貨店搶得棉被紙烟等物計先後夥刦共五次訊據該犯吳光林供認先後夥同戴日忠尤加胡林才連袁光照等搶刦楊樹浦路趙鑑生及沈景福家义袋角張啓元米店英租界龍江路鄭福基雜貨店得贓四次至起獲之尖刀一把鐵棍一根訊據該犯等供認爲伊等迭次行刦所用之物假髮辮一條訊據該犯等供認係每次上盜時喬裝所用之物各等情不諱查該犯戴日忠尤加胡林才連袁光照四名供認先後夥衆分持槍械侵入民居商店搶刦得贓共五次又吳光林供認先後夥衆分持槍械侵入民居及商店搶刦得贓共四次均已觸犯刑律第三百七十三條第一二兩欵之俱發罪供證確鑿法無可貸應即按照懲治盜匪法第三條第五欵之規定一併判處死刑除飭提該犯戴日忠尤加胡林才連袁光照吳光林五名騐明正身押赴行刑塲依照軍法執行槍决以昭烱戒外爲此布告軍民人等一體知悉此布 
[扛夫擊斃印度更夫]  
　　前日午後有扛夫青口人袁五與華振波在楊樹浦黄浦碼頭爲細故爭執該碼頭之印度更夫向阻袁即糾黨執持棒槓將該印人迎頭痛擊華遂投報滙山捕房派探將傷者送院醫治詎受傷太重立刻身死由探將尸舁入斐倫路騐尸所候稟請該管領事檢騐外昨晨將袁五拘解公共公廨請究陸襄讞及英赫副領以案關人命判令押候下禮拜五研訊 
[試騐檢定小學教員之第一日]  
　　昨日爲第四届檢定小學教員第三路舉行考試之第一日　上午七時半應試之各小學校教員先後至尚文路省立第二師範學校報到實數二百十五人預經賈委員規定分第一第二兩教室考試委任狄君武沈佩畦馬羣超沈方涵四君爲監試員至七時即就禮堂點名給卷八時命題考試至下午六時始畢兹將試題錄下高等小學校教員文題（一）調查兒童個性之方法（二）指導兒童練習自治之方法（三）如何養成兒童自力學習之習慣（四）分團教授之益處何在國民學校教員文題（一）學校與家庭聯絡之方法（二）在國民學校中宜施行何種課久作業救濟低能兒之方法（三）兒童學習何種功課精神最易疲勞高等小學校教員修身科試題（一）何謂快樂說（二）何謂克已說（三）試述教授修身之心得（四）試述關於德育上自已經過之事國民學校教員修身科試題（一）公德與私德有何區别（二）試述修身書之組織法（三）專教修身書本與注重偶發事項孰要（四）試述自已平日之修養法以上四題國正全作國助即在此四題内任作三題高等小學校教員國文科試題人之患在好爲人師說（文言）國民學校教育國文科試題試述爲師經過情况（文言）高 
 
 

Page 15

 
 
等小學校教員算術科試題（一）僱工作事言定每日工資六角五分做夜工加給三角若閱時四十二日共結工錢三十元九角問其間共做夜工幾日（二）田中耘草男子一人九日可畢女子一人十二日可畢童子一人十八日可畢今合男女童子各二人合作問幾日可畢（三）工人八名作工五日得工資二十四元今有工人十五名欲得工資三十六元問須作工幾日（四）某圖書館成人閱書劵每張售四十文兒童劵减半某日閱書人總數爲七百零九人得錢二萬四千一百二十文問成人與兒童孰多并多若干國民學校教員算術科試題（一）某村共有三百五十一户因修繕道路先令每户出銀二元六角路成計費七百六十八元餘欵按户派遠問每户派若干（二）粤漢鐵路之長約七百五十哩一哩約合吾國二里又二百八十五步四尺求吾國總里程（三）畫長爲十三點四十二分如日出將爲五時三十二分則日入爲何時（四）池中揷一竹竿其五分之一在泥中三分之一在水中露於水面者爲六尺三寸問竹長若干以上四題國正全作國助即在此四題内任作三題 
[學術研究會宴會紀]  
　　昨午學術研究會總會因會友蕭鎭湘赴美留學吕慕韓赴日留學陳義騰陳錫芳張有桐等暑假由東返國山西法政專門學校教員胡希瑗暑假來滬考察假小花園都益處宴叙並籌商會務一切進行方法席間首由李大年致歡送及歡迎辭繼由蕭鎭湘演說赴美求學目的與擴張會務之計畫胡希瑗演說山西政治及社會情形陳義騰陳錫芳張有桐報告東京分會現狀及留學界情形至三時始盡歡而散 
[月份牌展覧會之發起]  
　　上海高等美術學校周湘近發起月份牌展覧會已設籌備處於辣斐德路成裕里兹錄其簡章如左一本會徵集各種名畫月份牌供人參觀故名曰月份牌展覧會二本會今届爲第一次展覧會定於陽曆九月十六日開幕十八日閉幕（即陰曆八月十五十六十七三天）在本校舉行三本會出品不限人數凡贊成此舉願擔任出品者請趕緊籌備於本會開幕前十天送至本校以便陳列或先行函知俾遇有進行事件得隨時通告四本會出品不限件數多少聽便其種類除時妝美女外凡人物風景動物花果一律歡迎兹將尺寸式様約定如下（甲）長形三十英寸闊二十英寸（油畫水彩畫鉛畫均可）（乙）方形或圓形縱横各約二十英寸五凡送至本會陳列之畫均須塡具出品願書（願書函索開寄）開明價格以便吊售如係非賣品或不定價格之畫槪不陳列六凡送至本會陳列之畫均以本會收據爲證出品人於閉幕後一日持據至本會領銀或將原畫領回七本會代出品人銷售物品槪照本人所定之價格出售領銀時不提分毫折扣以盡提倡之義務八本會對於各種出品有審查之責任如係無價值之出品或有窒礙者均謝絶陳列九本會一切經費均由發起人擔任無須另籌十本會一切事務均由本校負完全責任十一本會每年開會一次至設會宗旨發生效力爲止明年第二次展覧會定陽曆七月一日開幕通信處上海西門外辣斐德路成裕里本本籌備處 
[滬寗車碾斃鄉婦]  
　　滬寗路眞茹車站分路外於前日（十四日）晚不知何號車碾斃鄉婦一名當由該站站長派警招尋家屬無人認領由地保報縣相騐後已由善堂收殮矣 
[凌虐妻子之科罰]  
　　婦人何賈氏（即胡賈氏）指控其婿何鳳清在虹口梅寗路三百十號屋内迭次毆打伊女金鳳受傷等情業由捕房將被告拘解公共公廨諭交一百元舖保候訊在案昨晨陸襄讞會同英赫副領事升座傳集人證將被告提案研訊首由原告代表律師述明案情並請據原告訴稱女兒金鳳於本年二月嫁與被告爲妻至十二朝回門女向我索金鐲爲贈嫁品我因家寒故未給彼旋婿接女歸家從此杳無信息上月間我往探望據被告左右鄰居均向我言金鳳被虐不堪而我亦見女兒遍體傷痕無算遂訴諸代表律師報告捕房騐明屬實故即投案控告云云並據金鳳上堂訴稱爲女兒時在新世界唱文明戲月得包銀二十元自回門後丈夫與夫兄及姑均迫我往奉天賫娼因我不願遂遭虐待云云質之被告供因妻子愚蠢故曾與衝突且因其前係唱文明戲之人故不准其時常歸寗等語並延許理律師代辯中西官訊畢以被告凌虐證據確鑿判罰洋五十元充公金鳳交其母領回 
[省令嚴防害蟲]  
　　沈知事昨奉王省長快郵代電嚴防四境發生害蟲如已發現應即迅速撲滅以免蔓延等因沈知事當即轉行各巿鄉董查照一面並電復王省長縣境尚無害蟲　現云云 
[拐賣女子之查究]  
　　浙江海鹽人張金生今年舊曆五月十七日携同二十歲胞妹張金寶來申游玩迨經過閔行鎭先到友人朱根桃處探望擱詎朱串通蟻棍某甲及袁阿堂陳富生等將金寶輾轉售寶無踪張情急投控該鎭縣警察第一分所派警將朱袁陳三人先後拘獲誥以金寶現在何處供多推諉奉飭連同原告并送縣警察所轉送地檢廳訊究候張金寶到案再核 
[拐逃案二則]  
　　滬城唐家弄七號門牌婦人左仇氏之女愛珍今年二十二歲昔年已嫁與張姓爲室其夫現在吉林長春某銀行生理愛珍忽於今春南下住居母處邇遭某遊戲塲女子新劇社管箱人徐選青勾引捲逃無踪該氏情急將徐控一區二分所收押遂將愛珍交出囑令回去該氏以旣在警署涉訟乃將愛珍於昨晨送署請示馬署員立即備文派警將徐選青及張左氏（即左愛珍）并送地檢廳訊辦左仇氏着自行投質 
　　尚文路文富里十八號織帶作主婦姜王氏之女姜和寶今年二十歲陰曆六月初四日被人誘拐無踪該氏各處找尋無着直至前日有人報告謂和寶被張佩卿姦佔現在閘北等語並牽涉王小七子該氏報告四區二分所派警同往將張等並和寶拘案訊供一過以王小七子訊明無干保釋張佩卿姜和寶並原告姜王氏并送地檢廳訊究 
[身藏烟土之查究]  
　　土販喬阿金在虹口某販土機關購得鴉片烟土一包行經靶子路北四川路附近被探譚鳳池與一百零五號巡行捕查見以其形狀慌張向詰支吾遂在其身畔搜出前項烟土帶入閔行路捕房押候查明解究 
[私售違禁毒物之科罰]  
　　潮州人蔡炳盛蔡炳昌在虹口西華路一千三是四十六號屋内私售嗎啡鴉片等違禁物品被探查見將兩蔡連同抄出各物拘解公共公廨諭令存洋保出候訊在案昨經中西官提審即由中西包探上堂稟明此案係因調查吳淞路一千五百零二號門牌失竊木箱一案查出應請訊究兩蔡同延律師代辯結果蔡炳盛罰洋三十元蔡炳昌罰洋十五元一併充公違禁物品銷燬判畢捕房將林少梅一名帶案稟明此人曾代兩蔡在吳淞路一千五百零二號屋内兜售彼等以毒藥製成之丸藥亦請懲辦云云問官即向林質訊之下判令罰洋十五元或改押西牢十四天示儆 
[孫兒與祖母爭產案之續審]  
　　孫兒與祖母爭奪家產一案昨日下午經公共公廨張襄讞會同英義日三國副領事包費田三君升座續審原告係自稱爲已故永興花園主徐阿狗之承重孫徐招生被告共兩人一係徐阿狗之妻徐張氏一係阿狗長子玉堦之子火生即原告稱爲係其弟者先由被告代表律師陳述徐招生無權享受此項遺產之理由其要點有二（一）招生係玉堦螟蛉子（二）招生曾經阿狗逐出並由七十六歲之徐張氏上堂訴明招生係以四十元買來因其幼時尚馴故爲讀書迨十八歲娶妻後乃時常竊物是以將其逐出云又由見證六十六歲老嫗屈周氏到堂證明招生係伊三十八歲時託姊妹行向一無錫婦人說妥賣與徐姓身價四十元賣契在跑馬廳已拆去之茶館内所立云云原告代表某維露律師以玉堦之妾昔年控告阿狗時阿狗當堂供招生係玉堦髮妻所生之語向徐張氏一再盤詰並以屈周氏所供年代核與招生年齒不符亦向屈周氏駁詰良久官判改期續訊 
[妓院内容留幼女]  
　　廣西路樂餘里五百九十二號門牌妓院妓女瑞花房間内因留有六歲幼女范阿林前日被專查妓院之三十五號西捕與八百二十五號華捕查見以其違章當即將女帶至捕房稟明捕頭送留濟良所昨晨由所將女送請公共公堂發落經中西官略訊一過判女仍留濟良所候傳其母及開設妓院之沈桂亭到廨訊核 
[汽車肇禍]  
　　昨日上午十一時本館用人陸富壽行經公共租界河南路被二百八十一號汽車撞倒碾傷足部由老巡捕房一千零九十六號華捕到來押令汽車載送受傷人往仁濟院醫醫治旋即帶該汽車嚴宗連入捕房稟候捕頭發落 
[汽車夫違章行賄之科罰]  
　　汽車夫王金福日前駕車至法新租界霞飛路不聽巡捕指揮當由該捕抄錄號碼詎王又向捕行賄一元該捕不納回稟捕頭昨日將王傳至法公堂請究先由捕頭上堂稟明前情詰之王金福供認違章行賄以後不敢再犯求宥中西官判王罰洋二十五元充公 
[法捕房拔升探捕]  
　　法捕房總巡費沃禮君以華捕二百二十六號十三號八十七號二百二十八號二百三十七號一百五十三號辦公勤愼可嘉着升試用包探又二百五十七號二百七十九號二百八十五號六十八號試用包探拔升實用包探又一百五十二號華捕着加一道頭金綫一百四十五號一道頭金綫着加二道頭金綫以資奬勵 
[警廳招領遺物]  
　　昨晨七時許有一幼女在引線弄口拾得舊　帶一東内有物件當投淞滬警察廳呈請招领午後奉徐國標廳長發出牌示一道略謂本日（即七月十五日）上午七時許有一民女在引線弄老虎灶左近拾獲舊褲腰帮一捲内有當票三張小洋七角鋼元十六枚小制錢一枚又密藥一盒送請懸牌招領等情前來爲此牌示招領仰失物之人來廳認明具領云云 
[昨日公共公廨訊案紀]  
　　昨晨公共公廨民四庭由張襄讞會同美約副領事訊理（一）婦人湯張氏訴陳榮庭不還生財案前判著陳將生財交還否則賠償原告損失洋二千元兹陳對於兩種辦法無一遵照故原告到堂請求「结果」被告不遵堂諭辦理應候押追（二）辛韻蘭訴唐晋記掯贖伊弟婦辛江氏私抵方單案「結果」候宣佈堂諭（三）褚永源訴姚祥堂抵單不贖案姚延高路玲律師到案以押欵係向原告贖買機器原告不如期交貨故被告亦須起訴云云「結果」改期兩禮拜着被告律師補具訴票再核 
　　又午後民一庭由李襄讞會同英包副領事　　英商喊　洋行訴協興號主祝堯勳定貨不出請追損失銀一萬二千九百二十六兩八錢五分案由原告西人台波斯上堂證明案情並稱被告曾親來請求取消定單謂該店係伊弟鴻勳之業且已盤頂與義昌營業等語但我行此項交易係與被告訂立定單所蓋係協與圖章故不能見其請求云云被告代表律師即向該西人盤駁一過請求改期「結果」改期續訊民四庭由兪襄讞會同美奥副領事訊理孫楚卿訴夏秉潮舞弊賬目案「結果」胡辛益保洋一百元發還着其自行具隨傳隨到切結沈穉梅陳瑞稼抗傳不到應再飭傳到案各交二百元舖保改期續訊民二庭由陸襄讞會同領袖英總領事特派俄員麥君訊理（一）光明烟草公司與華美烟草公司因貨欵糾葛互相控告案華美延許理律師到堂請求减輕交保「結果」着交普通保候訊（二）俄人施威爾訴華人徐以楨不還香烟價銀案「結果」展期訊理（三）哈門阿喜訴斯立興斯開不理首飾價欵案「結果」着被告於二十四小時内將護照送交俄僑通商事務局俟前項判决之欵還清後再行　還 
[公廨訊罰車輛違章案併紀]  
　　星期四午後公共公廨張襄讞會同英赫副領事升座車務公堂訊理車輛肇禍違章案念五起分誌如下（一）汽車夫陳金根因在楊樹浦華興坊口開車不愼幾致肇禍訊判罰洋五十元（二）朱金生在靜安寺路開駛汽車疾馳訊罰洋三十五元（三）兪子福（四）彭連生（五）王嘉興等三汽車夫因在北京路靜安寺路黄浦路等處開車不愼並不帶執照判各罰洋二十五元（六）周姓（七）曹阿四（八）陳雙林（九）王四龍（十）楊林甫（十一）張定春（十二）顧阿寶（十三）王阿三（十四）王秀成（十五）張小堂等汽車夫十名因在南京路愚園路黄浦灘路靶子路湖北路平凉路等處開車不照工部局定章判各罰洋十元（十六）陳桂庭（十七）陳阿坤（十八）范阿四（十九）嚴阿二等四汽車夫因在西藏路靜安寺路平凉路等處夜間開車不點尾燈判各罰洋五元（二十）馬夫陸寶來（二十一）馬阿友（二十二）馬洪子（二十三）王阿毛等因在英華街陽恩路黄浦路駕車不照定章並不點燈火在車上瞌睡判各罰洋一元（二十四）陳小文（二十五）潘金生兩汽車夫經過福州路大沽路在車上鳴警笛肇禍後並不停車因訊供不認堂上以證據不足判均註銷 
[誌謝]  
　　上海錢業公會發行之　業月報」第六號業已出版共中要目有交易所信託公司雜感美國票據交易所之槪說錢業營業宜注意之要點中國各省錢業調查錄等等昨承該公會惠贈一册又新世界贈六月份觀覧劵十紙誌此併謝 
來件 
[貴州饑饉賑濟募捐啓]  
　　諸君敝省在吾國境内是最貧瘠的區或没有災難的時候因爲山川險阻受着天然的制限耕種已經不易如威寧赤水及隣近川滇各屬皆全靠他省的帮助他們平時只有一點粗食果腹終歲不見榖物是很平常的事四時暴露着肉體不知什麻是衣服所住的不過是一間小茅舍風雨飢寒的苦况聽着令人酸鼻年來川滇黔的戰亂不斷人民飽嘗了燒殺擄掠的滋味四處離散後來戰事雖止兵散爲匪所受的人爲災厄那裡是我們所能夢想的道且不說倘若雨水調匀五榖豐收彼此調濟勉强可以作「挖肉補瘡」的辦法使他多活幾日無奈天不厭亂前年夏間到現在全省地方没有降過雨偶然降一二次不過僅够温潤塵埃又降碗口大的冰雹田中禾苗枯死牛畜死絶諸君敝省以農產爲本位這是人所熟知的只要有一年不能收穫便要恐慌數年上述的這種自然災厄普通於全省敝省位於萬山交通不便不用說賣妻鬻子不可能連他們逃生的地方都没有除了投河自殺外只有餓死一法因爲消息不靈敝省的災情或不易逹到諸君耳鼓其實此災區域三千餘里鶻立等食的人三百餘萬架骷髏也没有可吃的了北五省的災區雖寛但是交通比較便利以工代賑可以向口運輸像敝省「陸行恃肩輿水行賴偏舟」的地方呌他們怎様逃生吁嗟諸君他們不是人嗎不是和我們同様的人嗎現在天地無好生之德人類中有災難我們乞救於人類這種時候不用說地球上無國别更有什麽省别呢敝省留東同人每日節食賣書物作賑但是人數旣少力量亦薄除開演藩大會助賑外不能不仰祈諸君解囊相助諸君樂捐一錢則災民偷生一日彼身如枯腸瘦骨嶙立的災民兩眼瞧若灰黄色的天空龜裂的土地站在烈日如火的下面老幼相倚顫抖欲哭涙乾他們感謝的形容眞是說不出啊敝省災難願諸君勿作敝省觀請作本省觀家人離散也請作諸君的家人觀再不然也要請作中國國民的災厄觀罷佛家說「救人一命勝造七級浮圖」西哲日「得人以錢償人以血」請諸君解囊賑濟罷貴州留日同鄉會謹啓如蒙仁人惠捐請直滙「日本東京府下千默千谷七五六潛闌貴州留日同鄉會」 
中華職業教育社通訊 
[致上海徵求社員各隊通告第八號]  
　　十年七月十五日 
　　敬啓者本社第五年度　求社員上海各隊照原定辦法本以今日爲徵求截止期但報告繳費尚須至二十日截止在此五日内如有所得仍極歡迎惟以不逾報告繳費之期爲限現在各隊報到分數截至昨日止共計二萬五千六百八十九分前次開幕大會議决每隊以二千分爲標凖數全埠二十五隊應共得五萬分兹已超過半數微諸君子熱心贊助不避炎暑從事徵求曷克至此凡在同人能無感泐所祈努力進行俾最後五日之功夫滿此標準定數曷勝企盼再本月五日本社議事員議决徵求社員紀念品除前定各項外特增加兩項如下（一）各隊隊員得一千五百分以上者各贈仿古銅屏一座火畫一幅琺瑯製齋額一方精製文具一種（二）各隊隊員得二千以上者各贈仿古銅屏一座火畫一幅琺瑯製齋額一方精製文具一種精製家具一種合併奉告敬頌台安 
雜評二 
[防疫（訥）]  
　　昨日新銘輪以發現疫症全諸搭客受檢查此固鄭重生命預防疫症侵入之道也然時當酷熱爲疫症流行之時代要在公衆各自爲防而不能專恃機關之代防吾嘗言之中國人對於無論何種危險物未嘗不知其危險然知之而每不能避其原因由於貪飲食起居之不愼貪之證也故防疫以去貪爲第一義 
　　商界新流行之一種營業其危險無異於流行之時疫也傳染之速亦無異於時疫然人知其危險而不知避原因亦由於貪故防營業上傳染病之危險亦以去貪　第一義 
公布欄 
[江蘇高等審判廳]  
　　批示律師張紹詩呈聲續請登錄由呈悉仍仰遵照前批抄錄浙廳奉部令准予撤銷布告呈廳再行核辦此批律師秦聯元呈請登錄由呈悉據請登錄仰候轉呈司法部核准令遵此批證書登錄均存王挹秋一件呈爲案經發還更審請求迅予傳訊由呈悉候定期傳案審理此批徐錦春一件呈請發還原卷由呈悉查本案原卷已於本年六月二十日發還在案仰即知照此批陳慶恩一件呈爲案已終結請求迅將卷宗發回由呈悉查本案原卷已於本年二月二十八日發交江寗地審廳轉發在案仰即知照此批徐榕呈爲再懇撤銷六全縣批示依法執行判决由呈悉本案旣經原縣查認有必要情形予以戴判停止執行依照規定該具呈人自不得聲明不服惟據稱原縣並未依照民訴執行規則第五條命棟提出相當確實保證僅據一紙空言即予批准停止執行一節是否實在姑予令縣查明依法辦理可也此批七月十五日 
[江蘇高等檢察廳]  
　　批示王雪生狀悉所呈各節尚屬實在情形廳予發還原縣執行此批王闢疆等狀悉查此案關於强擒部分旣輕審廳　認爲不成立即無所謂附帶私訴仰即知照此批曹家讓等狀悉訴各節尚非妨審遞舉案件旣據狀稱在縣呈訴仰候江陰縣辦理所請飭縣監騐之處應毋庸議此批七月十二日據姚陳氏王秋霞等不服崑山縣批示提起抗告等情呈遞二狀據徐虎泉請求偵查原因以成信獻等情呈遞一狀據揚鏡澄等對於顧曉春案提出辯訴等情呈遞一狀據楊念椿對於顧曉春案聲明障礙請求展期等情呈遞一狀以上五狀業經本廳查閱函送同級審判廳核辦仰即知照此示爲諭知事案據江寗縣民人陶宗榮呈稱爲保全陶氏歷代祖塋風水等情到廳本　查該民所具並非正式訴狀照例不爲批答仰即知照此諭右仰具呈人陶宗榮知照以上七月十五日 
[上海地方審判廳]  
　　判决主文（民一庭一件判决王開松與嚴如洲爲贖田涉訟控訴一案主文本件件控訴駁回本審訴訟費用歸控訴人負擔一件判决姜阿毛與陳阿小贖田涉訟一案主文原告人之請求駁回本案訴訟費用歸原告人負擔　　批示一件卜盤生狀請銷案由狀悉仰候傳案訊　此批一件黄景春狀請執行由狀悉查本案業據謝阿四聲明窒礙請應從緩　此批一件崔芷圓狀請鑒核由狀悉已於前狀中明白批示矣該聲請人如果對於本廳執行此項地上權有異議時儘可依法另圖救濟至請領押欵糜由周友珊來案聲請留置房租碍難准行着併知照此批一件鄔邦慶狀請執行由狀悉業已當庭諭知矣毋得多瀆此批一件張四福狀領保證金洋由准領此批一件哈利哈狀請嚴催由狀悉着將潘樹千之確實住址查明具報以憑核辦此批一件朱嘉昌狀請拘案由狀悉查唐貴舟執行異議之訴判决尚未確定本案應俟該案確定後再予核辦此批一件穆阿福狀領欵洋由准領此批一件黄支輝狀請執行由狀悉着即來案候諭此批一件姜禮昌狀請銷案由狀悉准予銷案此批一件黄慶元狀領則田由准領此批一件楊桂千狀請執行由狀悉仰候謝張氏刑期滿時再予照判勒追此批一件黄蓮塘狀請核示由狀悉仰即來案候諭此批以上七月十四日 
　　公示送逹（全文在本廳揭示　公布）第九四號一件胡受之爲張根生詐財私訴一案業由本廳刑庭移付民庭審理查核該原告人狀卷未據照章缴納訴訟印紙費用即經命令該原告人胡受之務於令到三日内將本案應繳訟費洋十五元來應補繳如果逾期不繳又不聲請救助本案訴訟應即視爲撤回仰即知照毋得違延自悞特此命令右仰受送遠人胡受之知照 
　　判决主文（民一庭）件决定潘堵琴與錢汪氏加租糾葛抗告一案主文本件抗告駁回抗告費用歸抗告入負擔一件决定厲朱氏與朱流流等婚姻糾葛聲請取銷原决定一案主文本件聲請駁回一件判决陳孝財與馮裕興等爲保證債務涉訟一案主文馮裕興陳聚興應代錢杏根償還陳孝財元本洋一百三十元利息洋十五元六角又本年陰曆六月初一日起之利息仍以元本洋一百三十元每月二分利率計算應付至執行終了之日爲止但利息總數不得超過元本本案訴訟費用歸馮裕興陳聚興負擔一件判决潘開順與楊朱氏借欵糾葛控訴一案主文本件控訴駁回本審訟費歸控訴人負擔（民二庭）一件决定陳芹生聲明窒礙一案主文本件窒礙之聲明照准一件判决陸鳳嗚與薛文才爲件物涉訟一案主文原判關於令控訴人賠償被控訴人洋十八元及負擔訟費部分撤銷被控訴人在第一審追還件物之請求駁回本案訟費歸被控訴人負擔一件决定田天生與章斌沈因借欵糾葛控訴一案主文本件控視爲撤回即予註銷一件判决史錦華與施賢銀等租屋合同糾葛再審一案主文本件再審之訴駁回再審訟費歸再審原告人負擔一件判决李爕坤與方一記因欠欵遷　糾葛一案主文被告人應將租住家慶里一百零一號利記公司房屋退還交原告人接收並償還原告人洋二十六元及自本年陰曆本月初一日起按每月房租洋八元半掃街燈費小洋二角算至出屋之日爲止原告人假執行宣示之請示駁回訟費歸被告人負擔 
　　批示一件蔡全生狀請交保由狀悉准交妥保出外理楚此批一件孫丁氏狀請撤銷一部分擔保由狀悉此批一件征慶瑞狀交欵洋由准交此批一件蔡新春狀請銷案由狀悉准予發還賬簿完案此批一件朱金氏狀交查封費由准交此批一件周光盛狀領欵洋領此批一件何文慶等狀請執行由狀悉查本案應由第一審衙門執行抑即逕向南通知事署依照本廳九年六月二十八日之和解筆錄聲請核辦可也此批一件金桂馥狀請銷案由狀悉准予銷案此批一件姜阿訓狀交欵洋由准交此批以上七月十五日 
[上海地方檢察廳]  
　　批示陳金生狀悉查陳毛頭與陳朝生受傷甚微業經本廳騐明在案來狀聲稱傷重命危等語顯見所訴不實特斥此批金張氏狀悉候爾子回滬再行來應呈請拘辦此批高恒元即高海源狀悉案已起訴候送同級審判廳訊辦可也此批張炳榮狀悉案經起訴仰候審廳核辦可也此批李孝莊狀悉仰候偵查核辦此批順克宣等狀悉案經起訴仰候問級審判廳核辦可也此批彭玉馬狀悉阿大傷痕着自延醫調治張增弟毆傷爾子本廳自當依法辦理仰即知照此批金晋鄉狀悉候予訴辦此批黄成狀悉候傳告訴人到案再予偵訊所請交保之處應母庸議此批愼茂等狀悉候查明核辦此批李丁氏所請不准此批尤學　候傳訊核奪此批楊順福迭經明白批示前後并無鼓異之處着即知照此批團相文狀悉案已起訴來狀爾女阿弟是否被王章誘拐毫無確證白不能因尹氏曾爲爾女作伐經爾拒絶一事即指爲串誘着即自行將爾女尋覓到案再予澈究可也此批石子盤等狀悉本案業經訴請預審爾等事不干已毋庸揷訟此批謝惠興狀悉候送江蘇高等檢察廳核轉此批南　峰控訴狀曁　任狀均悉候呈送江蘇高等檢察廳核辦此批張陳氏狀悉該氏之子陳寶清　犯經　傷害罪於本年七月六日判處拘役三十日在案所請應毋庸　此批以上七月十四日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[英倫風俗叢談（七）] [  汪振聲]  
　　婦人治家旣少前晷故不復出外求食然英人視結婚爲一種經濟結合則夫之歲入自不能視爲婦之所應得有時婦亦不能得之婦爲夫之家庭經理故婦之歲入除其應得之薪水外無别種希望有之則招房客是也譬如家中有多餘之房間則招一二房客其所得房資即爲主婦進欵且於主婦並不費事膳時與家人同食無多事之可言所多之事祇清理其房間費時殊少我等在此即爲此種房客如習熟之後即與其家人無異但有錢之人决不願招一素不相識之人雜居於其家庭之間故招房客顯而易見爲一種經濟上之補助然爲房主者常避去此名不遑故房主之於房客雖本不相識於他人之前亦必稱爲朋友一以避去招房客之名一亦以博房客之歡也此種習俗在中國尚無所見亦所不能通行者蓋社會上之道德英人有足稱之處則爽直無猜疑是也譬如有人欲招房客者於報上登一報告云某路某號有臥室出租我等欲覓房子者即可走謁如房子合意商定賃價即可遷入無所謂保證也房東不知我等爲何種人我等亦不知房東爲何如人遷入之後房東即與一大門鑰匙俾可進出便利此事豈在今日之中國所能行哉 
筆記 
[全義記（下）] [  西雲]  
　　姨聞語即嗚咽曰傷心人固别有懷抱個中委曲殊非可以爲甥女言者堅叩之始愀然曰甥女固吾兒婦也今已矣夫復何言備述顚末女大慟曰姨勿悲甥女苟偷生一息必不重嫁今距婚期尚遠或有重圓之望亦未可知否則以身殉之誓不同流合污也姨感歎久之曰朱氏無福失此賢婦今事已大定烏能爲力哉琴仙寓姨家數日别後返家神思恍惚驟作癲狂之態以惑父母居恒淚痕滿面愁暈侵眉神色大異若不勝憂恨者朱夫婦遂延醫診治亦不省病由久之稍瘥遂不復置意矣然朱夫婦清夜捫心神明内疚終不免自慚而祺年自是亦不常至塾中攻讀母則非故不至朱夫婦以抱慚故亦不似先之通好故斯時兩家戚誼不絶幾如縷矣光陰荏苒婚期已届諸事摒擋在在需人屢使人請姨襄助皆辭疾不至女乘間請曰阿姨素憐愛兒非親往懇之不可母初不許繼思兒已垂嫁親往亦未始非計且吾心略盡其懷可解矣否則由之可耳時祺年適應試未歸遂令女去且囑其速偕姨歸勿逗留也女去後三日杳無影踪父大疑懼有意外遂親往探之旣至詢姨吾女何在姨手指室中曰此非甥女乎視之果然則見蓬道跣足喃喃自語狀類狂人仰臥被中見父故作瑟縮態面壁若不相識者父瞪視大驚頓足長歎曰今吉期已促舊疾復發竟一至於此乎咄咄大呼而去急歸爲妻言之相對愁歎而已由是鬨傳鄉里風聲所播聞者咸傳爲笑柄曹氏初聞猶未確信嗣着人窺之果然私念娶瘋婦入門將奚爲者徒貽羞於人間耳不如休之之爲愈乃復情舊媒索還聘禮朱初以俟病愈却之漸念非計即允之月餘祺年試歸試官甚器重之竟名列前茅事大定女遄歸依然桃面春風絶無所異遂泣訴衷曲於父前父悚然歎曰嬌小弱女竟能以智守貞復全父之不義洵難能哉前允之涓吉成禮焉祺年結褵後伉儣彌篤後舉孝廉至今猶爲吾虞望族也（終） 
劇談 
[歌場雜綴] [  優優]  
　　此次來滬勾留數日得一覘海上歌臺盛况誠不負此行矣各處營業狀况似均發逹八時後幾於滿座此非北京第一舞臺所能企及也楊梅登場亦惟排演重劇始能如此小余偶在三慶唱夜戲則滿坑滿谷之盛庶幾近之此外則等諸越舞臺及新戲劇場而已甚哉北京歌塲之衰落也 
　　上海劇場競排本戲此風由來已久猶憶十五年前三門街之呼聲一如今日之閻瑞生也惟當時本戲號召能力遠不及現在本戲之盛其故以佈景之魔力爲大而胡調之心計亦愈排而愈工愈演而愈巧本戲能力一日千里矣 
軼聞 
[湖天寄影樓寄影] [  薑百]  
　　桃花開 
　　潮陽欲諺以納妾爲桃花開余初不解何謂客滬江時遇潮陽人詢之則曰非槪謂納妾爲桃花開也老年人納妾則以此三字譏之余曰易言枯楊生梯老夫得其女妻不曰枯楊稊而云桃花開亦有說乎客不能詳也後識廉州友人金子邁子邁客潮陽久一日閒談偶及桃花開一語因問子知其所由來乎子邁曰我初至潮陽不解此語何謂曾問故老而得其事今爲子述之嘉慶初潮陽有富翁張姓者年六十餘矣無子弟有子三妻不善之勸翁納妾以爲他人子心終不我向也翁初不願再三勸乃從之妾至之日適爲元宵賓朋來賀翁亦設酒欵客忽園丁報後園桃花開一枝有數十朶花鮮艷如暮春烟景衆不信均往觀果然於是齊向翁稱頌有謂是蟠桃上壽之徵翁必享大年無疑有謂是天台仙子化身今日如夫人入門故呈此瑞有謂桃葉桃根王獻之之妾也獻之得根葉故昔有人江右女兒多薄命只名根葉不名花之名今翁得其花則福命之厚可知異日必獲麟兒也又一人曰齊民要術載有三語云東方種桃九根宜子孫除凶禍今日桃花爲瑞可斷言者翁聞甚喜一一致謝賓主盡歡而散其弟滋不悅明日至地藏殿拆字攤上自寫一桃字請斷吉凶拆字者問何事曰卜老年人壽命拆字者皺眉曰不吉明明是木兆二字非行將就木之預兆乎其弟咋舌而退後張翁卒不得子年餘病死死之後喧傳拆字之有先見而桃花開三字遂相傳爲老年人納妾之戒云 
小說 
[社會小說醉獨醒（三八四）] [  瞻廬]  
　　第五十七回得警報夫妻喪膽酬香願叔嫂失蹤 
　　小賓娘子死賴在地上怎肯起身只說姑夫答應了我的請求我才起身邦平在那楚歌四面之中没奈何只得答應了兩人方才起立床上的邦平娘子帶哭帶喊道快到張公館龐公館點齊了人馬殺奔上方山連夜把强徒剿滅了救出我的媳婦和兒子邦平摇手道你别哭哭吵吵亂了主見請兵是没用的遠水怎能救近火他們行踪無定又不占據甚麽山頭殺奔上方山也是徒然邦平娘子哭道照你這麽說難道眼睜睜瞧那媳婦兒子被擄問都不一問理都不一理天殺的你好狠心腸呀邦平忙道太太别駡人我的話尚没說完要救兒子和媳婦方法卻有一個只是强徒的手叚比殺人還要利害我若依從了兒子媳婦自保安寗只是我這一顋心生生的被强徒挖去說時哭喪着臉兒不住的擦淚聲調也顫了（活畫守財奴）邦平娘子道阿呀急驚風遇着你這個慢郎中你旣有方法還不快說他們倆都落在大蟲嘴裏怎好延緩得邦平没奈何便把兩次投信勒贖萬元的話一一說了邦平娘子道他們倆都是無價之寶休說强徒只索萬元便是十萬百萬你也要依着幹似這般索價再要便宜也没有你别錯過了機會（倘被青巖聞之當自悔其索價之廉）小賓娘子也敲着邊鼓擸掇邦平早早備欵去贖人可憐邦平一錢如命到此地步也只好忍着苦痛没示何剜卻心頭一塊肉當下合着眼淚去和青巖商議贖人的手續青巖自告奮勇情願明日起個清早帶着欵項去贖取令媳和公子回來邦平點頭道派遣别人我不放心託膽老夫子肯走一遭萬穩萬妥當下向各處莊家銀行兌換鈔票果然凑集了萬元之數每票十元每束五十票計洋五百元攏總二十束方方正正打做一包晚飯以後邦平把鈔票交給了青巖呌他明日五點鐘起身已吩咐轎班伺候趕着大清早出城青巖道東翁不用躭心這件事都在晚生身上决不有誤比及捧了鈔票自回寢室驀地裏心機一動又湧起了萬丈思潮正是 
　　方寸思潮一時湧湧得隴望蜀如是而已 
餘瀋[  吳秉恬]  
　　遍舟一葉涉驚濤騙浪中往往無恙但一入漩渦雖艨艟巨艦亦不免發生危險人明此理然後可以涉世 
　　暴風起時千章大樹多横被摧折而徑寸之小草獨敷榮如故可知位愈高者其勢愈危 
　　懸崖勒馬隨風轉舵領會得此二語終身受用不盡 
 
 
 

Page 19

 
 
   
 
 

Page 20

 
 
常識 
常評 
[言與行] [  漸]  
　　言行相符自古爲難故孔子云始吾於人也聽其言而信其行今吾於人也聽其言而觀其行 
　　惟其然也故人格之高下即以言行之是否相符爲斷今世之所謂能人者聽其言蓋無不持之有故言之成理而其悍然不顧貪鄙無恥之行爲往往昨日方惡口駡人而明日竟甘心自蹈之其言與行之大相背馳固已毫不自知其可媿此則非徒行不掩言之謂幾使人不必觀其行而早已不信其言矣 
　　昔者公孫尼子述孔子之言曰可言也不可行君子弗言也可行也不可言君子弗行也此其示人以修養之方　者最爲深切著明而亦不啻爲世之言行不符者作當頭之棒喝吾甚願有志救國之青年即以此爲改造思想之起點也 
　　更正昨日常評第十一行第六字「　」係之誤又同行第十字「　」第十六字「鐯」均應作　合亟更正 
衛生 
[我國婦女何故不戴草帽] [  銘]  
　　腦爲神經之中樞即各種思想行爲之總機關若爲烈日所晒必致神思昏亂而生眼花猝倒等症故西國人士無論何時出外必戴帽以保護之憶十餘年前國人祇知冬時戴帽以禦寒遮日之粗凉帽僅見樵夫苦力用之民國以來男子皆剪髮且風氣日開夏季之草帽銷行日盛今日通行全國當初槪用省貨自抵制之後國貨製帽公司踵起日夜趕製尚不敷銷劣貨幾絶跡矣誠一好消息也惟女式草帽尚少倡用之人耳 
　　各國婦女無論何時出外亦必戴帽日本婦女雖不戴帽但出外時必携一遮日傘我國婦女祇知戴冬帽以禦寒尚不知戴草帽之益其不知腦之當保護乎抑以西式草帽不合中裝之用而樂用遮日傘乎今之婦女已不似昔日之深居閨中皆入學校求學與男子同様服務社會焉取謂其不知保護至於西式帽之不合用恐亦未必豈舶來品之大衣皮鞋可以合用而本國仿造之草帽反不合用耶至式様不佳祇須有人倡用想各製帽公司必能應其要求而圖改良也且以求暢銷之故索價必不致過昻實較舶來品之綢傘節省多矣歐美之綢傘價值太貴巿間不易銷售普通商店中所陳列者槪係劣貨萬勿以其上有西文而誤購也常見各地女界熱心公益奔走於烈日之下者頗多見其面紅耳赤額汗如珠因思何不倡用草帽耶吾願上海女界速起而倡用之以開各地風氣之先（乙種酬） 
法制 
[自治與統一] [  遥觀]  
　　自治者民主立憲國家之精神所以異於專制政體者也自治不成立則民權不發逹而全國政柄往往落於一二人之手傑點者流遂得借立憲之美名而實行其專制徵之各國無或不然吾國改革之初自治方始萌芽乃袁氏稱帝根本推翻遷延至今猶未恢復而軍閥專横日甚一日人民爲之魚肉教育任其摧殘長此以往國將不國矣故吾民而欲爲眞正之民主立憲國民脫離軍閥之專制而致國家於統一者惟有力圖自治以謀根本之建設耳或有疑今日之言自治者多含獨立自主之意義將來省自爲省縣自爲縣不但统一不可期且將瓜分而豆剖矣夫以中國之大今日政府之能力已不能爲我民謀健全之統一我民爲自身計爲全國計不得不放大其眼光於全國而着手於局部立民主之精神定憲政之基礎將來由鄉而縣而省而全國聯合各個自治團體而成立超然之中央政府如聯邦之德意志聯省之美利堅乃自治之大團體深合於立憲國家之根本者也統一之道不謀而自合矣吾國民速自圖之母再坐視軍閥之專横而陷國家於分崩離析也（乙種酬） 
道德叢話 
[自决之國民] [  招本今]  
　　邇來國民自决之聲浪愈唱愈高爲中國今日計者亦允宜實行國民自决蓋國本民之積國家政治之良窳純以國民自决程度之高下爲轉移十一年來或官僚擅政或軍閥專横東征西討南伐北誅同室操戈自相殘殺究其由無非國民之不能自决是以挽狂瀾於旣倒在今日惟有斯途爰述自决之國民所需之條件如下以供諸君之研究 
　　（一）自决之國民不爲權勢所屈服百折不回凡事於公衆有害者務竭力以除之 
　　（二）自决之國民不爲浮議所動摇義之所在必堅持到底以償初願 
　　（三）自决之國民不慕人虚榮以實事求是爲主斷不忍尸位素餐無功受祿 
　　（四）自决之國民不說人長短訐人私事勇於公益而怯於私爭 
　　（五）自决之國民不欺哄老弱凌迫孤寒事事以『我是社會上一個人當有倡率一世的責任』一語爲根本 
　　（六）自决之國民鍜鍊體格養成健康之軀幹與精神以爲將來任艱巨耐勞苦之準備（乙種酬） 
家庭常識 
[設置家庭圖書室的研究] [  黎離塵]  
　　皮智耳他是一個改造家庭的原起人他曾說没有書報的家庭就像一個没有窗户的房子若是不拿書報來造成兒童的環境就是呌兒童屈伏在惡環境裏做一個罪惡的人我細細的思想覺得這話是有極大的研究在裏面 
　　我又細考現在兒童的通病不是追逐那下等的情慾意馬狂奔就是要拿那無益的游戲慰藉心情若是不快快改造他的環境我恐怕將來就難以穚正了所以我覺得家庭圖書室的設置是非常重要特爲提出來和諸君研究 
　　我想這圖書室的規模不在宏大就是要迎合兒童的心理陳列的圖書須當有興趣並且含有高尚的思想如偉人的遺像兒童教育畫少年雜誌和先哲格言或傳記等藉此啓發他審美的思想和養成他的人生觀若是能趁機指示那眞是事半而功倍了所以我覺得這種的設置是與兒童的環境有極大的關係想　　有忘改造兒童環境的人也是狠贊成的（乙種酬） 
雜錄 
[青年擇業問題] [  伯魯]  
　　此爲蘇州江長川牧師在江南學生夏令會之演說詞討論青年選擇一生職業至爲詳盡因撮要錄之如下 
　　青年選擇一生之職業實重要之事蓋吾人在求學時代即爲預備將來服務社會之時期我等他日之爲農爲工爲商皆於脫離學校之前途擇之矣選擇之要素有四 
　　（一）當注意社會現代所需要者爲何種技能 
　　吾人擇業於此問題不可不注意及之因社會現代所需者吾人若能供給之則兩方均有利益使吾人盲於社會潮流之趨向則必至有所學非所用之嘆也 
　　（二）當注意社會現代之弊端何在 
　　吾人求學之目的莫不在於造福社會故於修業時代一方面須注意學術一方面當視察社會之弊端則畢業之後將所學者貢獻於人類以改造社會焉 
　　（三）當善用自有之本能 
　　吾等之天才因人而異故本能之善於農者不可使之習工善於商者不可使之習士否則雖有百般刻苦亦鮮有成就吾人對於將來事業切不可爲别種事情所誘而不用其本能以敗其所學 
　　（四）當抱負犧牲主義 
　　吾人擇業不可過於注重薪俸問潤高尚事業未必皆　優厚酬報腦海中當具有犧牲之觀念凡百職業皆當刻苦努力造去則酬報之厚薄誠非立志高尚之學者所宜存於心中者也 
　　以上所云之四要素不過個人經歷與想像所得而已青年選擇一生職業當依此而行更不時與具有經騐之友朋師長討論藉其建議以作航海之南針也（乙種酬） 
問答 
[問治幼孩腦後之瘤] [  徐寗農]  
　　未周歲之男孩腦後爭食壜上忽起一瘤初疑爲癤延外科醫治不特無效而瘤愈大現下孩生十六月而瘤患已九月有餘然瘤之形狀外層皮軟而内若骨硬其高與大在一寸之外撫之並無痛癢所幸該兒得天尚厚故體格甚健欲求醫治有云須三年方能服藥（指小孩而言）有云經初死之死人手摸擦後即可止長竊惟海内定多高明之士望不吝教言賜以良誨何時能使適當良法醫治是否經死人之手摸擦後即可不大請博學者賜答一二實爲感德無涯或有醫士確有把握能醫愈者請示明住址就診亦無不可 
　　答瘤經死人手　確可不大又可請醫生割去惟血瘤宜愼隨 
[問治老年人夜睡遺尿之良法] [  陳寄盦]  
　　鄙人年逾花甲自前年起每睡至夜半時有小便自行流出至近年至益甚遍求良方不可得中藥西藥皆曾服過十餘劑亦無效驗以至夜間不敢飲湯水以免尿多倘有精於醫術或記有單方能治此病者幸希登報見示如因字多登報有所不便者敬祈寄至上海戈登路北頭溥益里三弄八百六十六號鄙人蒙此大惠獲起沈疴自當感激圖報於無旣也 
[敬問暑假留滬學生]  
　　前兩天見常識欄載有條陳學界利用暑假期間服務社會盡力公衆之請度學生界定多熱心義務贊許斯旨因念小號有學徒數人皆幼小未受新法教育者失學堪憫而小號又爲人少事多難令再就學補習爲敢敬告暑假學生倘有不吝珠玉願任教導能每日來店授課教以商店普通應用學識使伊等將來得立身商塲想爲講求互助之學界所樂任如荷慨允當由小號津貼車資詳情請臨面商或賜函洽爲禱上海英租界山東路老仁濟藥房啓 
[答半邊頭瘋痛治法（一）] [  朱繫君]  
　　用蘿葡汁滴鼻孔須揀蘿葡之有青色近根處搗汁用絲棉醮之滴入鼻孔左痛滴右孔右痛滴左孔若左右皆痛則兩也圓滴惟滴時辣氣汁不能入喉倘一入喉則無效每日三次三日後其痛斷絶且永不復發余曾親試之此方係唐雨耕先生所傳也余君試之有效乞賜一言以廣流傳爲海内同患此症者告焉 
[答半邊頭瘋痛治法（二）] [  余漢河]  
　　頭瘋痛服藥未易斷根藥力薄弱不能常治腦部之風如果有是患可從鼻治永久不發法當隨時以老鼻烟吸之緣鼻烟辛辣熄風屢試屢驗請嘗試之（有香氣之鼻烟不適用） 
 
