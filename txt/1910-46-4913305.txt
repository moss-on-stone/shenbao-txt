# 1910 - 46 - 4913305

 

Page 1

 
 
   
 
 

Page 2

 
 
   
 
 

Page 3

 
 
論說 
[聞日本將設商務振興會感言（仲）]  
以近年經濟之困難。商務之衰落。稍有識者。僉謂改良商品。以求暢銷。仿造洋貨。以塞漏巵。是爲商業上惟一無二之策矣。然近自商界中人。智識漸啓。製造漸興。商品未嘗無改良者。洋貨未嘗無仿造者。而輸出之貨。未見增加。洋貨銷塲。未見稍减。世之論者。乃謂改良之未至。仿造之多疏。故未足以振興商務。是宜就改良者而研究之。仿造者而考驗之。精益求精以期達其戰勝之目的。噫是說也固事理之。必然。而實未足以盡振興商務之策也。近聞日本商業會議所。擬組織一對清振興會。以調查我國之物品。而改良其製造。我國之商務未興。而鄰國之競爭日力。不於此而亟謀進步。則我國商業之前途。其可問乎緣亟研究其根本辦法。以告世之留心商務者。 
　　一曰力求信用以興公司也。欲興製造。必先興公司。欲興公司。必有以堅人之信用而後可。近來各業公司。其實心從事。不至於弊端錯出者。固亦有之。然而侵吞舞弊。致壞大局者。亦所在多有。舞弊日甚。則虧損日多。浸尋消耗。以至於不可樹立。前者仆。後者懼。世之有資本者。誰肯以有用之金錢。輕擲諸利少弊多之地乎。無怪乎公司之難興。而投資於洋商者。轉紛紛而無已也。誠使建立公司。咸能竭誠營業。無絲毫之弊害。萌藥於其間。無論實力旣至。獲利自豐。巨賈豪商。皆將挾其資本而來。即或開辦伊始。未能遽獲豐滿之利益。而合力籌謀。良策迭進。終必有賺得大利之一日。有志營業者。亦誰弗願以有限之資本。獲無窮之利息哉。設使信用不昭。虧倒數見。則後來股份難招。公司難立。縱欲若何改良。若何仿造。其將何道之從。是故信用者。乃振興商務之根本。而商戰制勝之上策也。欲彰信用當著手於已立之公司。以引起未立之公司。方今已立之公司。各處都有。凡在公司中人。皆當知偶一失敗。輒關大局。而不可以稍忽。則公司之信用日彰。而未立之公司。亦將奮袂而起矣。 
　　一曰嚴行審查。以防商弊也。日本商業會議所。皆有參考人及鑑定人。國家又復有檢查所之設。以審查其良。楛用能輸出精良。名譽日起。我國出 
 
 
 

Page 4

 
 
口貨物。無審查之一法。於是奸猾商賈。攙入窳劣者有之。冒牌影射者有之。以至輸販之貨退盤割磅時有所聞。外以失洋商之信用。而内以阻營業之生機。商務之害莫此爲甚。近以積弊日甚。商業日衰。通州崇海商務總會。乃有查禁之法。他處未聞有是也。今以人心之日壞。專圖利已。而不顧損害全體者。何處蔑有。設使常此不查禁。我恐攙雜冒牌之弊。難以盡除縱極改良。未必果能得洋商之信用。而推廣中國之商業也。亟仿日本之法。嚴定審查規則以防滋弊。是固不可以已者。 
之二者。皆爲振興商業之根本辦法。苟無此。雖日言改良仿造。而公司難興。則阻於力薄矣。眞僞雜出。則壞於奸商矣。以是而欲商務之日振。其可得乎。雖然公司興矣。輸出之貨。皆審查而無弊矣。苟使在上者無法以扶植之。則尤不可。慮商力之阻難。則商法宜速訂也。慮商情運艱苦。則加稅免釐宜實行也。上下一心以謀振興之策。則我國商務。應有豸乎然而世風日下心術日非。公司之失敗滋多。輸販之弊端迭見。而爲之上者。又不能速定商法。速行免釐商業上之阻力。叢集而未減。而近在東鄰。方且日事進行。并力圖進。擴張利權。覩内勢之恭疲。惕外情之奮勇。能無思商戰競爭之勢而慨然於吾國之商務。尚振興之無日乎。尚望商業中人。政府中人。念經濟之日艱。而一爲之計議也。 
專電 
[電一（北京）]  
軍機大臣戴鴻慈於十三日上午七時逝世 
[電二（北京）]  
郵尚徐世昌度尚澤公直督陳夔龍均有入樞之望 
[電三（北京）]  
各樞臣密議擬將軍機處併入内閣裁汰侍讀中書 
[電四（北京）]  
貽榖案法部廷尚諭飭承審官嚴訊照平民例跪訴 
[電五（北京）]  
陸軍部鐵尚書無甚大病願出洋考察 
[電六（北京）]  
海軍大臣嚴諭各科員凡事母稍洩漏有犯必懲 
[電七（北京）]  
預備游美肄業學堂定三月内開辦 
[電八（北京）]  
郵部徐尚書擬設郵電學堂 
[電九（北京）]  
速記學堂定二月内招攷 
[電十（東京）]  
東京各大銀行定於陽歷本月二十五日起再行低減利率六個月以上之定期存欵利息减爲四分 
[電十一（東京）]  
美國斐拉德斐亞電稱勞働界反對電車行同盟罷業暴徒投炸彈於客車攻擊辦事人及乘客現有犯人百名業已逮捕 
按此則可與國外新聞欄參觀 
[故戴軍機]  
不數月間。張中堂薨。孫中堂薨。今戴中堂又薨。國家多故。而老成相繼凋謝。可慨也哉。 
[緊要新聞]  
[宗室法制細則預備起草北京]  
　　法院編制法已由憲政編查館於上年年終奏請頒布當奉明諭其有關於宗室案件飭再另訂細則辦法具奏兹該館以此項法制關係重要必須赶緊籌訂俟開印後即行會同宗人府法部恭按國朝規則參核日本之宗室裁判制度成規詳細核訂赶於二月内覆奏請旨施行 
[咨查財政總辦私挪巨欵北京]  
　　察哈爾都統署儲有部發原封現銀十萬兩係前任都統誠奏請辦理工藝局陸軍學堂等項要政奉旨發給者兹聞財政局總辦某道竟乘新舊交替之際盜用都統手諭親率銀行人役入庫將此項現銀搬運私行存放某官銀行每月八釐收息現聞此事爲度支部訪實已咨行察哈爾溥都統嚴密查辦 
 
 

Page 5

 
 
[資政院電查速記生北京]  
　　資政院總裁倫貝子日前電致駐日胡欽使略稱本年春間資政院即當舉行開議前郷送往日本學習速記之速成生應轉照留學監督詳加查考該生課業以便回國後届期預備資政院差委 
[外人注意國會代表行蹤北京]  
　　字林報載十三日北京電云山西國會請願代表三人昨夜已秘密出京其餘各代表則仍 
[中國名畫]  
王小梅人物畫之四 
擬繼上續書請准速開國會云 
　　按據本報所聞秘密出京者尚不止此三人願留京諸代表勉之勿爲外人所矣 
[興盛蒙邊之新政策北京]  
　　賓圖郡王去臘曾詣東督錫清帥處條陳籌蒙五策探得大綱一取締喇嘛二招練蒙兵三興學四放荒五興實業當時頗蒙錫清帥喜許現由清帥專摺據情代奏奉旨交政務處核議 
　　又有商人陳運海者去臘由京赴東禀請設立裕蒙殖業銀行擬就章程六條其宗旨以蒙旗地方土質膏腴物産富饒向無現銀錢使用純用四鄉屯帖以致轉輾折扣不能取用銀錢只能折取貨物商民因之困乏擬乘此墾闢荒地整頓蒙務運際聯合官商於遼源州創立殖業銀行專爲接濟蒙旗地面現銀現錢以輔掖農商之進步兼行用債票務使蒙地一切銀錢周轉便利同於内地定名曰裕蒙殖業銀行等情近聞此事已奉錫督批准日前陳君回京與顧編脩瑗議商籌銀十萬兩卽日到奉呈騐資本以以便開辦 
[貽榖案尚有生機北京]  
　　貽榖一案遷延將及一年迄未議結聞此項案卷共有五百箱查說一周已非易易故承審是案者但以吞没公欵收受賄賂二事相駁詰而貽榖以未有實據又始終不肯承認前日雖有交信勤覆查之說然即使覆到亦恐無濟於事聞此案但得鹿相肯稍寛假即不難將就了結現貽之家屬則仍不惜巨金極力運動大約將來即使定罪亦不致過於嚴重云 
[熊成基案近狀吉林]  
　　皖變首犯熊成基在哈爾濱拿獲一事屢誌本報兹又探悉熊來哈埠已經半載向住某棧常至各處密售某國軍事地圖其情形甚爲詭秘此次實無暗殺洵邸之意當被獲後本埠官塲曾往該棧搜查確無行刺証據故官塲對於此案擬仍照舊案懲辦但聞俄國官塲以去臘緝拿熊成基時華官並未照會俄國輙行往拿嘖有煩言幸郷華官力辯始末釀成交涉 
同黨臧冠三就逮後探其供詞大有嫁禍于人之意略謂報告熊成基蹤跡非其心愿蓋出于□□□之慫恿（□亦長春敎會中人現聞官塲派人密拿已逃遁出境）伊所以遲遲不報者以實在証據尚未到手云 
　　又有徐尚德者號畏天現充本郡探訪公所高等探訪員係湖北荆州府人秋間因韓東洋案意欲利用臧冠三以爲引線適值熊在臧家寄居遂與相識用臧被拿以後即供出徐與熊交情甚厚時有信函往來並謂熊曾用過徐錢等語故徐亦于客臘二十七日同臧冠三一起解省訊辦 
西報譯要 
[中國上年財政出入總數]  
　　字林報載十三日北京電云據各省監理財政官報告一九零九年歲入運欵綜計銀六百六十二兆二十萬兩歲出之欵綜計銀五百八十二兆五十萬兩按歲入之數與昨日本報所 
 
 

Page 6

 
 
載互異容探續報 
[德皇寄贈今上玩物]  
　　又載同日北京電云宣統皇上萬壽之日德皇特贈玩物三箱以爲禮品 
[外人將調查禁烟眞相]  
　　印度泰晤士報載稱近者港督羅茄特君所致政府公文曾論中國禁煙事務恐有詐僞等弊蓋嗎啡一物目下暢銷於中國似係抵代鴉片之用甚且公然售賣毫無顧忌蓋所謂戒烟丸等無不攙合多量之嗎啡因此種藥品可以抵制烟癮以故銷塲極廣獲利甚豐據北京愛斯泊蘭特醫學博士宣言嗎啡藥丸目下中國頗爲暢銷窮鄉僻鎭無處蔑有不法奸商僅將嗎啡和麫成丸即作爲戒烟丸出售由此而觀中國禁煙情形恐多不實印度旣已犧牲極巨之歲入以冀增進中國新機故急宜將中國禁煙成效詳細調查以覩其眞相云 
京師近事 
　　元旦八鐘南苑禁衛軍步隊兩標六營及砲隊馬隊輜重工程各隊管帶副令隊排等官督率各營兵丁齊集操塲面北向懸牌同行立正舉鎗禮以表尊上之意九鐘始散 
　　昨聞度支部澤尚書與紹陳兩侍郎及丞參各堂面商本部庫欵奇絀應由今歲改良辦法庶可支持聞擬俟開印後即令財政處人員各抒所見繕具說帖以資採用 
　　内城總廳現已規定嚴查禁烟執照辦法每年按二三五六八九十一十二共八個月爲查騐之期各警區派巡官長警按照烟照存根底册吸烟人住址門牌號數前往查騐至查驗時須由吸烟人將購烟執照呈出由查驗之巡官長警蓋印戳記如烟照上無本月之戳記雖有執照不能購烟如有不服查騐或姓名不符及一人購領數照或一照供給數人等情查出均一律重罰 
　　度支部財政處面禀澤尚書擬請將各省内地釐卡酌量歸併一面即由常洋兩關加倍徵稅聞澤尚畫建議先飭財政監理官體察情形咨部再行核辦 
　　督理稅務大臣咨行各省内開據江海關道詳稱伏查各省通商口岸運交駐滬各國領事衙門收用之軍火雖與運自外洋者情形有間而運用軍火則事同一律自應仍照定章辦理嗣後通商此口運交彼口各領事衙門收用之軍火應由起運處之監督憑領事知照即予准運俟到指運之口由該關監督詢明領事果係署内收用即電請核示方准放行以符定章而資查考 
　　海軍籌備處譚翼彰副使學衡擬於月内外奏請出京赴粤閩江浙等省調查軍港事宜據聞所調查者在前次勘定軍港附近之煤鐵等礦及運輸鐵路二事併聞係奉海軍大臣之命令故有此舉 
　　去臘鳳督辦禹門在北苑陸軍第一鎭行年終校閱當於二十二日全鎭出師是晚在孫河宿營布置前哨翌日大操畢即拔隊回營及至點名時查有凍病者數百名凍斃者一名亦可憐矣 
　　陸軍部呢革公司係由官紳合辦共貲本一百萬兩陸軍部佔五十萬兩粤紳　秉樞佔五十萬兩除已由蘇紳繳過股銀二十萬兩外其餘三十萬兩留在粤東設立南分廠兹聞粤中有電來催該南分廠貲本故呢革公司譚總辦已禀請陸軍部堂官不日開放此欵 
　　内廷長春宮御花園等處地磚因年久多有不齊之處刻由内務府堂官飭派營造司將舊有之磚墁御路階石一律大加修理聞已定於本月二十四日開工 
時評 
[府廳州縣自治章程之疑問]  
府廳州縣自治章程又頒布矣其條文之有無抵觸偏謬姑勿論且論其注重之點 
　　各國地方自治之編制用上下級同一之制度者多而上下級異其制度者少乃憲政館必欲上下級異其制度者以爲上級自治其地位介於官府於下級自治之間兼有官治與自治之性質故其編制必用官治與自治合併之制度窺其用意不過欲奪自治之權歸諸官府名爲合併制度實則官治而已攷其所恃爲立論之根據則曰城鎭鄉章程頒行未久地方自治程度尚低倘採用兩級同一之制恐人民對於地方事務有侵攘推諉一獘一若必須官爲辦理而後可以無獘者嗚呼時至今日而猶謂人民之程度不及官府自治之程度不及官治耶此其不可解者一 
　　憲政館旣以官治與自治合併爲主義則不得不改董事會爲參事會奪董事會執行權寄諸府廳州縣長官而以參事會爲常設之議决機關然議决機關旣有議事會在今又增一參事會是兩議决機關也夫旣不欲有執行機關之董事會則直去之可已何必再添一議决機關致涉駢枝之誚此不可解者二 
 
 

Page 7

 
 
或曰。不然議事會與參事會。雖同爲議决機關。然其編制。則截然不同。議事會之正副議長。出於議員之互選。參事會之會長。即府廳州縣長官充之。其權限有别。不知該府廳州縣長官。一方面旣充參事會會長。一方面操執行機關。是則參事會者。一方面爲自治之議决機關。一方面仍爲官府之執行機關。乃必定名爲常設之議决機關。此何爲者其不可解者三。 
　　或曰。參事會之議决機關。與議事會之議决機關不同。參事會係議决議事會議决事件之執行方法及其次第等事是。參事會雖與議事會同爲議决機關。而實則介在議决與執行之間其權力在議事會之上。而又以官府爲主體。然則參事會者。特官府之參事會耳。憲政館編制之用意。概可知矣。 
[自治選舉談一]  
　　地方自治。無地不歎乏才此次城鎭鄉選舉。其秀而能者。已搜羅浄盡。且不得已而求其次矣。運動而得者比比矣。吾不知他日府廳州縣自治之選舉。將人才安出。 
　　若自治之階級愈高。而人才愈下。則自治將不堪設想。 
[自治選舉談二]  
　　一次運動不得當則二次運動代人運動不得當。則自行運動堅忍卓絶。百折不回不達其目的不止。 
然則我蘇風尚號稱柔懦。或者甲級當選諸公。可以一雪此恥 
[自治選舉談三]  
　　納稅不多。可以入甲級。鄉評不齒。可以得多票。誰甘犧牲地方公益者。而竟舉此人。 
然則匿稅不報。放棄權利者。其尚爲鄉黨自好之徒歟。 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[呼蘭軍警又起衝突黑龍江]  
　　呼蘭函云去冬可管帶在呼徵兵其前後入伍者大都青年子弟不知事體不明軍律但肩担模範營三字縱横無忌日夜浪遊於花街柳巷間該官長亦不加約束民間呼爲謀反軍有時巡警稽查及之則該軍恨如刺骨唾崗警爲守户犬以是軍警積不相能去臘二十五夜二鐘有該軍兵二名在街行走崗警詰問口號二人不答即行打罵當傷警兵左目經巡邏警長將二人扭交該隊官長請辦時可管帶已回江省該隊官侯某不特不理且辱罵警長揮之出外二十六日該軍四十餘名登程晉省由北南行適與崗警相撞各兵卽從扒犁上取出棍棒某哨官亦拔佩刀指揮衆兵將崗警毒打時南區有休息警兵九名聞之一擁而出互相械鬭至一句鐘時始解計傷巡警七名軍兵三名聞兩造傷勢頗重當塲送至衛生局醫治迄未全愈此案不知如何結局 
　　按新軍肇事必遷怒於巡警前後不及一月此爲第四次矣意者新軍愛自山巡警主干涉故積不相能歟果爾則尊重野蠻自由者或亦知所反矣 
[詳誌台屬土匪聚衆拒捕情形杭州]  
　　前日外間傳言台屬有禁種鶯粟激成民變之副兹經詳細調查實係土匪滋事並非由禁種鶯粟而起緣仙居去臘二十七日有土匪燒搶埠頭王朱溪鎭鹽店經官軍格斃數名該匪膽敢挾仇報復戕斃歐哨弁聚衆拒捕當由提軍門派兵前往助剿聞現已弭平兹將關於此案之往來電文彚録如左 
[台府上撫憲電]  
　　撫憲鑒仙屬土匪糾刦鹽號被搶經防勇追捕格斃兩匪現在忽聚忽散人心惶恐已飭江管帶率隊親往剿辦餘容再禀續叩豓印 
[台府紳商學界上撫憲電]  
　　撫憲鈞鑒仙匪嘯聚埠頭王朱溪等處連日搶鹽局刦軍裝殺哨弁斃兵勇台營紛調救援束手無策因恩前台防統領曹世華聲威素著仙屬一帶厥功尤偉公懇俯念大局甚危將才難得迅飭曹世華督辦軍務俾消巨患而安人心仙屬紳商學界公叩寘 
[台府上各憲電]  
　　撫藩臬憲鑒甯波提道憲鑒仙匪經常統領撥調防軍連日搜剿斃匪九名奪獲鎗票旗幟軍械多件匪已敗退二十里現仍進兵追緝提標兩營共兵三百名今已到郡商請先發二百名赴仙助剿暫留一百名駐郡以備各路緩急緣臨太甯三邑防軍前經統領調赴仙邑地方空虚温屬有匪與黄太連界邊防緊要留此一百名以免顧此失彼之虞續金華同叩魚印 
[台府續上撫憲電]  
　　撫憲鑒魚電敬悉仙匪倉猝糾搶行跡詭秘事前毫無風聲臘月二十七晚失事在西鄉埠頭王距郡窵遠西路爲匪所截文報不通營縣繞道送信除夕始到管帶向駐郡城江文光新派接管二十八日甫經前管帶移交公務江管帶先於二十九日聞謡卽於是晚出隊辦理本爲迅速並無延玩兹有仙绅江西候補縣張紳瞻楨自仙來台面告軍情並稱江管帶在台多年前歷仙邑防營此次若非該管帶人地熟悉奮力抵禦恐匪氛更熾地方不堪設想等語朱電失實頗有挾私誣陷情弊事關軍務重情除由續等會同澈底查究外應請仍照微電通飭電局遵辦以杜效尤續榮清同叩虞印 
[浙撫覆台府電]  
　　台州啓太守鑒頃據議員何奏簧主事佘光啓等公電請派曹副將世華帮剿仙匪等情查曹副將年邁嗜烟案甫得釋實未便再加委任仙匪聚衆雖云猖獗究屬跳梁小醜豈有臨陣易將之理甯防兵隊及四五兩營必可後先馳到不難併力撲滅近日若何情形望隨時由電報告並將此電轉告何佘二紳知照院陽印 
[仙居縣上各憲電]  
　　杭州撫藩臬運各憲鑒院憲支電敬悉運憲電查匪情知縣細察匪變起於倉猝實緣鹽號積有釐金現洋六千元臘月二十七自皤灘解郡本定投宿埠頭王鹽號爲匪稔知起意糾搶該號催行未經停宿連夜解郡是夜該匪知打刦撲空大肆擾掠縱火焚燒防勇追捕格斃　匪該匪於念八九兩日大聚匪衆蜂擁上張朱溪乘虚刦營傷斃弁勇多名擄刦軍裝一空朱溪一帶山路崎嶇離城　遠本係匪道淵藪居民獷悍擄刦成風一呼即聚相率爲匪就地向無錢當鉅商惟鹽號資本較豐久爲匪所覬觎此次鹽號失事實係匪類見財起意糾搶此外别無辦理不善乃黨同發端者不揣其本輙以事起鹽號遽加民變之謡查鹽斤旣未加價又未緝拿私販何致激變匪徒野蠻之性一發不可復遏沿村鼓動愈聚愈衆猝不及防兵力莫能抵禦旣搶鹽號復刦營哨公然攻圍官軍致斃弁勇十餘名匪氛猲獗一時謡風四起人心大爲驚動縣城空虚無兵大有汲汲可危之勢其時要路爲匪堵截文報不通知縣一面招集土兵赶辦團防一面催募民夫迅馳告急繞道潜行除夕始達 
 
 

Page 11

 
 
郡城幸本府先一日聞風飭江管帶星夜開隊抵仙親率幹勇數十人深入重地扼守朱溪以當數千匪衆奮勇支持兩晝夜常統領大隊臨境始克解圍兩軍會合兜剿該匪初猶恃衆迎敵連日接仗格斃悍匪多名纔得擊散逃竄山中現於初七日督隊進山搜捕餘匪平毁巢穴地方業已安謚如常請抒憲厪知縣廷瓚叩 
[董事會不允灤礦總理告退天津]  
　　灤州煤礦總理周學熙去臘禀直督文云竊本司於光緒三十二年奉前督憲袁札飭籌辦灤州煤礦三十四年復奉前督憲楊札飭籌股擴充委本司爲總理宣統元年四月間因股本招齊照章禀明前督憲楊於五月二十四日開正式股東會本司當以京師自來水工程喫緊具禀辭任乃衆股東投票仍舉本司爲總理並　定任期三年論票公選未便以一人而紊定章祇得暫允充任歷經詳禀前憲台在案兹奉憲台札飭奏派本司隨同籌辦開平礦案材淺任重時懼不勝除已另行禀報外竊念灤礦公司總理一職非特事務殷繁勢難兼顧且對外對内均應及時辭退以清界限爰於本年十二月十三日提立議案辭退職任開董事會公議詎意衆董事議稱總理自創辦灤礦以來兩年於兹基礎漸固成效可期遽行辭職實於進行上大有妨碍如謂旣辦開平礦案未便兼充灤礦總理董事等以爲開平交涉總理係以昔年開平礦局總辦資格奏請派充非以總理灤礦始行派辦是開案與灤礦絶然兩事不得强爲牽混况總理一職但有綜理營業之責如遇重要事件皆須開股東會議决定施行是則資格權限本極分明何容過慮此對外之不必辭職也如謂公司事務紛繁不能兼顧董事等以爲查照定章總理有事他出協理可以暫代遇有應行會商事件仍隨時有董事會議决其公司中繁事務復有經理及專任各員司禀承辦理總理但綜攬大綱並無慮不能兼顧此對内之不必辭職也董事等旣爲衆股東代表用敢公同决議總理提議辭職一案均不贊成並各簽字備案等因本司難違公議固辭不獲理合將擬辭灤礦總理責任專辦開案董事會議决未允情形禀呈帥座伏乞鑒核旋奉陳制軍批云該司擬辭灤礦總理專辦開案旣經董事會議决均謂不可自應母庸固辭希即查照 
分類新聞政界 
[蘇撫改期接印蘇州]  
　　新蘇撫寶中丞到蘇後以正月十三日日建不利改期於正月十九日開印後辰時接印護撫陸升甫方伯定於二十日回藩司本任昨已曉諭屬吏遵照矣 
[改委模範監獄科長蘇州]  
　　蘇省模範監獄將次開辦已紀前報兹悉前委該所總務科科長王大令兆甲日前具禀請假聞已經臬司委派謝大令崇聲接充大約二月初旬卽可開辦 
[委員會辦九九商捐漢口]  
　　漢口各行商應繳九九商捐原由江漢關道委洋務會審公所吳委員尚楷兼辦兹因捐務日繁需人臂助漢關道吳方臣觀察特添委邱大令肇元會同辦理 
交涉 
[巡防隊獲匪之交涉漢口]  
　　漢鎭客臘有外來巨匪多人擬乘間滋事後爲巡防隊某弁偵知於本月初七初九等日在華景街及德租界内捕獲十餘人當即解往夏口廳署收訊詎德領事耳君以租界拿人須先將籤票送請捕房簽字此次竟未照辦殊屬有違定章遂即備文照會關道嚴詞詰責 
[中日捕魚交涉案議結烟台]  
　　日人大倉大煙台左近欽島捕魚漁船被搶一案迭誌本報兹悉此案由余觀察與日本領事商議賠償八百元和平了結此欵即責令華西執事許型堂擔任許已認可當將該欵過付此案遂結 
[中日購地員之衝突奉天]  
　　吉長報云安奉鐵路購地第一分局辦事員鄭君近因事與日員某君大起衝突且受無禮之侮辱鄭君即到省禀知交涉司使曁袁局長良請與南滿鐵道會社交涉將無禮之日員加以處分並禀辭差使袁局長以該員等因公衝突已有損全局名譽而該日員更施以非禮之行爲輕辱華員殊屬不合兹已據情函告南滿鐵道社長請带查照裁定辦法以昭公允一面勸告鄭辦事員仍照常任差母庸固辭倘該會社竟無正當辦法見覆則再以正式公文照會該會社總裁與之嚴重交涉 
軍界 
[傳諭軍人不可外出游戲湖北]  
　　張統制以節届新年傳諭各　隊略謂武漢地方華洋雜處各戲園酒館娼寮茶室諸凡熱閙之塲最易滋事亦最易敗名本統制平時誥誡不啻三令五申兹届新年游人雜杳良莠不齊地痞流民時有冒充軍人在外滋事眞僞不分兹特遴派官弁多名在於武漢各戲園酒館娼寮茶室游戲地方查察不淮營勇前往游戲滋事凡我軍人於游戲地方本不應往且營章嚴禁自宜格外小心恪守軍紀爲此特仰各協標營一體剴切傳諭如敢故違定惟該管官是問 
[催造陸軍官佐考語武昌]  
　　陸軍第八鎭統制張虎臣以軍事重大非實具有專門學問術科不足擔當新任昨特通知各協標營隊官佐該管官務須出具切實考語造呈清册到鎭司令處以便來日按名考驗以判優劣而定去取 
 
 

Page 12

 
 
實業 
[漢鎭錢業獲利之調查漢口]  
　　漢鎭各錢業因去歲銀根鬆動故週轉得以靈通加之未做抛盤所以年終巿面尚覺平靖兹將獲利最多者調查列下義源獲利銀十二萬兩裕厚德七萬兩元成七萬兩同大六萬兩楊裕昌一萬七千兩此外獲利較微故不備載 
[甯波錢業獲利之調查甯波]  
　　甬郡去年錢業頗獲利益兹將盈餘數目調查如下鉅康二萬四千慎康二萬同和一萬五千鼎昌泰巽甡琛各一萬餘豐萬春源隆各八千升豐同春泰涵各七千祥餘恒和敦裕鉅豐慎豐瑞餘賚餘咸恒益康各五千正餘恒餘謙和各四千元通大和振源泰深各三千 
[劃清農工學堂之權限杭州]  
　　勸業道董季友觀察具詳院司略云據餘姚縣湯令禀稱歸併試騐塲改辦農工小學緣前奉提學司批該邑西鄉汝仇湖畔經邑紳組織農業學堂兼設農事試騐塲呈請立案等由查學堂公司不能混成合爲一致因學堂性質絶不容有營利主義應即轉飭更正等情遵經轉行去後兹據該學總董謝寳書邀集附貢周緝熙等公同商酌擬將所有經費一萬八百九十元又補助費八百七十五元三角零一律撥充農業初等小學堂一切組織均按部訂章程辦理並呈科目圖表等件到道除批示外查該邑紳旣公同商妥將試驗塲停辦所有經費一律撥充農學爲實業先導自係專一辦法自應准予銷去試騐塲前案惟旣改爲專門學堂應由提學司主政詳請憲核 
雜記 
[公舉孝廉方正蘇州]  
　　阜甯縣劉本檍大令據紳士水福預等公舉歲貢生趙承　年五十二歲天性純篤學行修明堪以舉爲孝廉方正造具事實册禀由儒學轉送到縣業已由縣通詳各憲核示矣 
[懲辦大閙租界案犯漢口]  
　　後湖荙户去冬被火後遷怒鉅商劉歆生謂係劉囑人縱火謀取其地當時一倡百和遂至英租界劉商住宅門首滋擾搗毁商店毆斃巡捕事後經夏口廳訪獲爲首造謡之鄧法元等五名迭經審訊只認從旁附和故不能從重擬罪昨夏口廳已將該五犯裝入站籠置之劉商新闢花園門首姑先示衆以昭炯戒 
[奏奬捐資助振之貞女漢口]  
　　漢口貞女王氏年四十未嫁孝事老母人咸敬之去歲卾屬水災該貞女將平日儲蓄銀一千兩送交商會以助振需商會總理以該貞女熱心好善孝義可風特具禀卾督懇予奏請旌表建坊以示激勸業已奉批照允矣 
[運司迷信神權杭州]  
　　署理兩浙運司張鴻順都轉宦浙多年迷信殊甚每日所作所爲事無鉅細夜必拈香通告神明數十年寒暑無間此次移衙運日另備緑呢大轎兩乘舁送神像五尊入署路人不知内容疑而询日之據輿夫云係雷祖神像爲大人所信奉者也 
[謀斃親夫之該聞甯波]  
　　甬郡西門外石橋頭地方成福堂紙店東家袁莊財於初五晚被妻沈氏逼令姦夫何金官等謀斃事經該族查明確情於初十日將袁沈氐送縣究治由鄒令提訊供認收禁旋復將姦夫何某獲案大令提同犯婦沈氐質訊不諱飭即釘鐐監候翊晨大令帶領刑仵人等馳詣屍所開棺檢驗據仵作報稱服毒身死將銀針呈騐大令接視無異遂將棺木截角發封銀針帶回儲庫俟覆審畫供後再當照例分别詳辦 
[水師哨書搗毁物産會安徽]  
　　池州府物産會在大通鎭舉行開幕禮時因鼓勵商情演戲數日詎有該鎭水師左哨哨書汪鶴齡因爭坐位致起衝突遂將物件任意搗毁刻經池州府禀請長江提督核辦 
瀛談 
[日曜學校]  
日曜學校。每禮拜日開學吾國所不多見者也。而各國則。盛行之查英吉利此種學校。有五萬三千五百九十所。美利堅則示人以可驚之度。有十四萬零五百一十九所。而加拿大一萬零七百五十所。德意志七千七百四十二所。瑞典六千所。澳大利亞七千四百五十八所。均有足以揚幟于地球者焉。返視吾國。此種學校。尚未萌芽。無怪四萬萬之愚民。日困處于斗室中而無所事事。或嬉游無度也。 
[巴黎豪富]  
　　巴黎之繁華。人所共知也。其用度揮霍。諒亦人所共知。然其中有許多流酸涙而飽飢寒之人。則大概爲人所不知者。小者吾不論。以爵言之。可謂尊矣。然伯爵夫人有爲人御車者。（巴黎禦者大概爲男子女子僅有二十餘人）子爵夫人。有爲人守門者。男爵伯爵則操乞食之業者。亦閒有焉人安可以巴黎之富豪而一概論之。雖然究非所以論吾國也。吾國之達官。其清貧者蓋甚寡焉。 
外國婦人 
　　美國女子。極活潑。與人談笑。不問生熟純取自然之勢。英國女子。極鄭重。言也。笑也。起居也。皆以冷靜出之。大有前輩國風。法國女子極夭冶。言必取巧。笑必取媚。動靜起居必取有姿致。德國女子。以質樸以英豪以粗厲稱較之法美。圓熟不及即較之英國。大雅亦有所不迨也。傳聞德女好爲軍人妻。豈重視軍人之敎育。有以。養成此一種性情歟亦可喜也。 
雜録 
[吳城鎭勝跡紀]  
距贛省下游百八十里之吳城鎭。爲水道入省第二門户。其重要不亞於第一門户之湖口也。咸豐乙卯冬。曾文正坐困江西省城。彭剛直由湖北改裝易服。穿過賊中。赴急難。辦水師。力扼吳城鎭。爲省城屏障約二三年。始破賊水卡。内湖外江水師。復合爲一。吳城有望湖亭者。以望鄱陽湖得名也。當時曾文正嘗題楹聯曰。五夜軍聲。曾上孤亭聽鼓角。一樽濁酒。重來此地看湖山。彭剛直諸公。前後有題望湖詩。襃然成集。庋藏亭之後樓。已五十餘年去冬曾司馬修樓得集有徵詩啓云聞川媚山輝。迺大造自然之秀氣。金縷采錯。實才人得意之文章蓋流連風景。地以人傳。亦憑弔滄桑。事因文見已。維吳城舊有望湖亭詩集也。選備百家。篇篇錦繡。都爲四卷。字字珠璣。夫前人旣爲之倡。各揮珠玉之毫。而後人莫爲之承。頓减江山之色。不有佳作。何伸雅懷。溎十載青衫。一燈紅豆。管領湖山。忝附主人之末。評量風月。廣搜英俊之才。所冀抽君彩筆。炫五色以生花。報我琅函。吐十光而煥釆。庶滕王高閣。得子安之序而益彰。廣濟靈祠。讀長公之記而彌顯。速寄鴻篇。準備薔薇露浣。用酬鵠望。安排梨棗名傳曾。森溎謹啓。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[各省籌辦地方自治]  
[江蘇（南滙）]  
　　南滙甲級選民八十八人乙級選民六百六十一人於新正月初六日假本城明倫堂行乙級選民投票實到一百七十二人初七日上午十句鐘開票計得有効者一百五十七票遵章作廢者十有五票計當選十名宋寶仁十九票趙仁惠十八票陶元斗十三票顧金佩八票王化南八票沈壽楠七票顧開棟六票張景陶五票喬翰五票朱建百五票 
　　初九日行甲級選民投票實到五十人初十日上午十句鐘開票計得有効者四十八票遵章作廢者二票計當選十名黄炳奎十八票蔡吉士六票姜寶璜四票王景沂三票陳佐漢二票周紹庭二票承德二票顧忠宣一票李桂炎一票瞿雅橋一票其投票開票日監督畢大令及監視寫票員劉繩其管理員陶元斗等皆自上午八句鐘齊集明倫堂至下午四句鐘始散 
要摺 
[山東巡撫奏明年釐定直省官制謹陳管見摺（續）]  
　　一確定督撫權限特設責任專法以絶牽制軍興以來頗假督撫便宜職權廣狹已非舊制近十年中又益寛大用財用人每邀曲允本爲時局艱危取資共濟而成功甚少流弊轉多論其人豈盡營私考其事非必失策而人有更調宗旨遂歧事無始終修理易亂是非功過究詰難明今肎爲督撫特設權限責任專法分執行監督爲兩大綱執行權限約爲四端禀承廟謨者以諭旨臨時特定爲斷依據法令者以法令成文及新舊典制例案爲法令所認可者爲斷受之政府命令者果有窒礙許其陳論而受事之後不得推諉政府勿掣春執行之權督撫有維持政策統一之責出之督撫建白者規畫之初預立經緯旣經政府許可即以全權委任行之設或不符原議必須聲明理由非有確據不得自卸責任以上數者各定專條其監督權限則有直接間接之分直接監督權行於司道知府正印長官者考核勤惰舉劾功罪必據列實迹公行賞罰而勿侵其職任行於直轄之職如督撫幕職者奉命承敎分曹治事仍由督撫自負責任不得諉過其下以自解間接監督權行於司道知府所屬副貳之職者考察各由其長但加覆按補署總歸一司不得侵越如有枉法徇情則付行政裁判所公斷行於各部所附設及兼轄官廳者各依定章所委任之範圍惟州縣職重秩卑不能不受兩重監督則直接問接之權皆所必及至監督地方議會用權自當别論其他凡在權限之中皆爲責任所在對於諭旨之責任則刑賞出自聖恩對於法今之責任則懲戒必付廷議其與政府政策不合與地方人地不宜去職固出宸斷辭職亦准自請要使議事之人不敢輕率任事之人不敢巧遁局外之人不敢妄持短長局内之人不敢故存意見則地方之政畢舉而朝廷之權愈尊其司道以下地方官吏又宜有通行職權法普國日本可叅用之例甚多而與吏部處分則例逈乎不同職權旣變則處分例亦宜删改而督撫有特别責任尤不可用通行處分例其責任等法皆務取簡明持其大體科條太繁反與事實矛盾而規避以生今言集權分權者但防制度之偏而不知操縱運用之妙全在責任法中責任果明未有不能統一者此立法之精意不可忽略者也一申明司道職守俾各有獨立責任而後督撫任事之範圍可以收縮裁局所併入各司道增設參佐改差爲缺而後責任職權法可以實行蓋督撫總制方面要在振綱挈領範圍固廣任事之能力轉薄而其任事範圍與司道職守最爲密接督撫特權之事固非司道所能問而司道主管之事莫非督撫所應知故就督撫任副範圍以定界限不如專就司道職守以設防維司道職守旣明則督撫任事範圍自縮然後以司道所不能任者包括督撫範圍之中其最要者各有獨立責任乃能不失其職定制司道本得專摺奏事今事無大小輕重非經督撫不得奏咨乃至例行公牘疲於畫諾簿書鞅掌叢弊愈深固由督撫攬權亦實司道責任不能獨立以漸釀成至此近年局所益多委員益濫司道之權益削督撫樂委員之可以更調自專指揮惟意當軍興事變之際誠可收震厲敏活之功而豈可以爲常制改正之法宜裁局所以其職分歸司道或督撫幕職而改差爲缺即續訂官制通則第五條督撫徵辟之官旣分别奏咨隨時保薦已無異以實缺待之而布政司職務太繁實非一人所能兼顧今擬定職制分布政爲民政度支二司與提學提法勸業巡警爲常設司道其有河防鹽茶關稅者則爲特設司道司道職守各於職權法中分别條列民政度支事較複雜且多與他司相涉而性質最易辨識則以類記括之總以明白詳盡爲主以上皆爲專務長官各員獨立責任而統受監督於督撫 
（未完） 
本埠新聞 
[發貼江督禁賭麻雀之文告]  
　　松江府札上海縣文云爲轉發事奉督憲張札開照得甯蘇各屬賭風未戢現准在籍紳士張殿撰等呈請查禁前來亟應示諭嚴禁以除陋習而挽澆風兹由本部堂撰定告示一道飭局刋印多張除分别咨行外合就札發等因到府奉此合就轉飭札到該縣即便遵照將發來告示查收遍貼曉諭仍將貼過告示處所日期報查母違（江督張制軍示諭録後） 
　　爲出示嚴禁事照得犯賭治罪律有明條嗣後加重罪名由部通行遵照誠以賭之爲害切於剥膚小則失業大則傾家蕩産而各種賭博中其沉溺之深傳染之遍尤以麻雀牌爲最甚光緒三十二年間經李侍御灼華奏奉諭旨通飭嚴禁去年八月間又經文侍讀華奏陳江蘇學界賭風頗盛奉旨飭部通行查禁本部堂下車以來亦經嚴諭禁止各在案是賭博之禁不啻三令五申乃訪聞近日賭風仍未稍戢兹准在籍紳士張殿撰等呈請查禁前來亟應重申禁令以除陋習而挽澆風除分别咨行外合行出示曉諭爲此示仰合屬官紳商民以及軍學各 
 
 

Page 19

 
 
界人等知悉嗣後爾等務須互相勸戒各務本業無論何項賭博均不得再行干犯倘敢陽奉陰違一經查出或被告發職官則據實糾參其餘各項人等一體按律嚴懲本部堂言出法隨决不寛貸各宜懔遵母違特示 
[滬道重申賭禁]  
　　滬道蔡觀察去年十二月間出示禁賭曾録本報兹乂出示云爲再行出示嚴禁事上臘因中泥城橋珊家園等處有人開塲聚賭鉅萬輸贏業經示諭誥誡並行廨會同捕房嚴拿在案現届新年仍恐該賭徒等陽奉陰違復萌故態爲特廣派探役嚴密偵查如有犯者一經探明報告不論是否體面商人旣已犯禁均當立即拘拿嚴予懲處除仍飭廨知照捕房嚴緝外合再諭禁爾等須知賭爲害人之具律有治罪之條旣往姑置勿追覆轍豈容再蹈自示之後務各安分營生勿謂寛典可以復邀不憚以身當試本道愛民如子不忍不敎而誅故再爲此諄諄之諭其各懔遵 
[新卾督因病留滯續誌]  
　　新任卾督瑞莘儒制軍在楚材兵輪上偶患清恙未及啟行已誌前報兹悉制軍因未痊愈昨復登岸仍回小沙陀公館以資調攝公共公廨襄讞李蕚仙司馬亦即回廨照常訊案惟每日午後必往制軍公館内診治聞一俟政體稍愈即須起程履新云 
[劉巡檢是否患病]  
　　上海縣諭聽事吏云爲飭查事奉藩憲樊批試用巡檢劉鏡蓉禀因病未能赴考請存記暫緩考試由奉批臨考請假迹近規避本難照准來禀旣稱痰喘舊疾冬令復發加以吐血咳嗆非偶爾感冒可比如果屬實應准緩至來春補考行縣就近查明復奪等因奉此合行飭查爲此仰聽事吏林榮遵單立即查明劉巡檢是否在滬充當何項差使所患病症是否屬實限三日明白復縣以憑核轉該役母稍含混遲延干咎 
[密拿匪徒之佈置]  
　　總工程局警務處以時有匪徒沿途搶刦曾於去冬加派巡邏隊巡士荷鎗巡緝以資保護無如該匪等消息靈通兜捕非易兹擬將巡邏隊所帶軍械一律收回並令改穿便衣每班兩名按叚密查每人各給憑照一紙以杜混冒昨已知照西南兩區一體實行矣 
[妓院命案四誌]  
　　粤人梁阿土與混名大頭生者在蔣阿姣妓院爭風釀命迭詳前報兹悉死者姓何名沃向爲漆匠其兄何阿林住居百老滙路昨日親至捕房訴稱胞弟自初八日出外至今未歸捕頭向詢衣服年貌均相符合又死者身畔有鑰匙一個經阿林認明無悮飭令退去候禮拜二到廨備質 
[西商及時行樂]  
　　旅滬西國各鉅商前晚假南京路菜塲三層樓鐵洋房内賽演跳舞各劇柬請駐滬各國領事曁英公廨正副讞員寶李德三君入座觀看一時興高釆烈頗形熱閙直至夜半始各盡興而返 
[義塾定期開學]  
　　滬北廣益善堂附設華英義塾兩館歷有年所今推廣學額改良章程每日上午九點鐘起課中文下午一點鐘起課英文算學測量等科學如專習中文者其書籍筆墨紙硯等件均由該堂給發兹定於本月念一日開館聞日來前往報名者頗不乏人云 
[誘拐妓女之枝節]  
　　川沙人王金生曾隨顧姓木作頭至江甯　造陸軍學堂房屋旋在該處誘拐妓女林媛媛來滬居住垃圾橋塊貽德里内今移庽於龍興旅館被妓母尋獲訴知無賴陸福生周金福將王　至漢口路三百十三號客棧内向王理論王以周等拆梢洋五十元等情投訴老閘捕房派探將陸周二人查獲昨解公廨請究王延律師到堂代辯訊據陸周二人供稱王在南京誘拐妓女林媛媛來滬嗣被妓母尋獲央小的等理勸令王歸還被當金飾等物王不應允即將林妓藏匿稱已送入清節堂以致爭執德襄讞商之英廓繙譯官判陸周兩人交保令王將林妓交案候禮拜五再行訊核 
城内 
[查緝流氓]  
　　本縣田大令以邑廟内游人如織流氓剪綹調戲婦女搶奪物件等事時有所聞昨特諭飭捕頭徐文帶同各夥嚴密查缉如有以上情事立即拘解究辦 
[尋獲妻女]  
　　浦東人章金貴向爲輪船生意前日由漢口回來不見妻女昨在西門内將妻鄧氏女敎　一併尋獲向妻盤詰據稱被陳宗根引誘成姦章遂將陳扭住與妻女一併扭至西四區轉解一路巡局押候訊究 
[强姦女子]  
　　城内艾家弄叚董張某家之女傭吳阿巧前晚出外買物行經虹橋東浜被湖北　薙頭匠李邦　抱至小弄中旨姦阿巧不從大聲呼救被該處崗巡張大年聞知將李及阿巧一併拘至一路巡警分局押候訊究 
[官事]  
　　調往雲南差遣江北陸軍警察隊監督兼巡警總稽查練習所正敎員冷德祥昨日到道禀見三路五區巡弁候選縣丞雷雨生禀謝奉委巡警學堂帮敎習差 
南下 
[賭徒行賄]  
　　流氓湯順泉（即蒲包順泉前夜假賴義碼頭某姓空屋開塲聚賭板南區巡員查知帶同巡長巡士進内獲住賭徒孫雲卿丁嘉生唐掌泉張菊生李心福李子如蔣子鶴朱根堂梁國生王有生陳子仙李仙甫等二十九人連同賭具解區　區長諭各罰洋五元分别斥釋旋有九十四號巡士禀稱丁嘉生被獲時中途賄給鈔票洋五元繳案請示區長諭將鈔票一并充公該巡士等照章記功另提在逃之湯順泉等到案再行究罰 
[巡員捉]  
　　東區巡員前晚帶同巡長巡士在鹹瓜街鳳來儀茶館樓上拘獲賭徒五人解至工程局當值處飭各罰洋兩元開釋 
[承認竊米]  
　　西門外立生米店失竊米石一案　由工程局陳副裁判飭提黄福生及車寓主沈復興到案研訊黄供認竊米兩袋沈供妻子貪小竊得兩　判分别押令賠繳 
閘北 
[追繳文憑]  
　　已革巡士錢武與已歇家丁彭福在三路一區境内冒充巡警通同賭　大頭狗等招摇包賭經總局訪拿到案訊明屬實責押在案　經孫裁判覆訊彭一再苦求從寛飭　改過結交　開釋錢仍還押限繳卒業文憑再行禀請總辦示遵核辦 
[拐匪送縣]  
　　趙　堂前在巡警總局控陳永清（即紹興阿毛）拐賣伊子一奏　經孫裁判覆訊因陳另有拐案　人告發判送上海縣究辦 
[湏問隣居]  
　　小工陳長發控管春林姦拐其妻張氏由三路一區解送總局訊供各執已誌前報昨經孫裁判覆訊仍無確供判管還押候傳隣居到案再訊 
[依然狡賴]  
　　拐匪張桂生去冬拐賣陳金生之女衣被陳扭控四路一區解送總局訊供各節迭詳前報昨山孫裁判提出覆訊張仍狡賴不認判令還押候再嚴究 
新租界 
[死無所歸]  
　　前日有無名男　年約三十歲左右患病甚重　英廨飭送棲流所醫治不料送至棲流所門前甲已氣絶所董即函 
 
 

Page 20

 
 
致廨員寳大令飭保報縣昨午郷捕廳趙少尉蒞所驗明委係病斃因查無屍　即由棲流所收殮 
英租界 
[搜查賭窟]  
　　賭徒陳德大（即陳森大）前晚紏合許阿榮夏阿四周于仁陳麥根蔡阿羊金阿有吳阿慶梁阿二龎阿戎馬阿福李阿虎韓道生等十八人在氷廠街十八號屋内聚賭抽頭事爲總巡捕房捕頭偵悉立飭中西探捕人等前往將各人及賭具一併拘押捕房昨解公堂訊實判陳等十三人各罰洋十元無洋改狎五天杜阿坤徐阿香劉阿紀韓阿生王嘉源等五人各存捕房洋二十元保出不到著將保洋一併充公賭具銷燬 
[包探毆人]  
　　福隆東洋店控周庚成竊取夾金表一案昨晨由探張蘭葆與七號西探將周解廨請究周供在該店購取花紙並未竊表詎被該探等强指行竊私行毒打求鑒訊據張探禀稱因周言多不實曾由西探恐嚇並未毆打訊之七號西探供無毆打之事中西官以原告所控無憑將案註銷周即開釋惟捕房包探不應私行毆人候函請卜總巡查核 
[藉端騙洋]  
　　李芳林以薦買辦爲由向甬人柴子清騙洋二百三十五元昨由包探解廨請究中西官以李在德商亨寶公司爲業判押候禮拜六德領堂期解訊 
[事非無因]  
　　王金榮控美捕房九百五十三號華捕沈容林奸拐伊妻裘氏由廨將沈與知情之婦人過裘　收押在案昨日復訊王與姪女招弟上堂訴稱去年沈與妻子出外同游經姪女窺見沈即給予食物囑勿聲張今被拐匿於龍華地方求請澈究訊之沈仍抵賴判沈與過裘氏仍分别押候查明于下禮拜三再訊 
[凌虐女子]  
　　花烟間鴇婦王陳氏將買女丫頭任意凌虐昨由捕房派探將女與氏一併查獲解送公堂訊明姑寛判氏交保開釋女發棲流留養 
[不認威逼]  
　　粤鴇趙王氏逼令妓女鄭萱友吞烟斃命一案昨由官媒解廨請究氏仍不認威逼判押　下禮拜三再訊 
[拖累保人]  
　　美商茂生洋行控錢根元不還貨銀案内之保人戚慶豐昨晨由探傳至公堂判戚交保候訂期會訊 
[負欠纍纍]  
　　徐錦清虧欠宇豐等各號貨銀昨由公廨派探將亟提案候訂期訊究 
[追究中証]  
　　邢土金控粤人李華昇抵單紏葛案内之中証何新芝沈榮榮昨晨由探一併傳至公廨過堂候訊 
[冒認妻室]  
　　瘋子姚長生冒認紀芹生故父之妾爲妻昨由捕房解廨訊究中西官以姚語無倫次將案註銷即上行開釋 
[西婦失竊]  
　　某西婦控陳守義　門行竊衣物等情由探將陳查獲昨解公堂訊實判押西牢九月期滿驅逐出境 
美租界 
[西人酗酒]  
　　前晚有一西人乘醉在斐倫路胡閙由西捕拘入捕房押候解送該管領事署訊辦 
[撞傷車夫]  
　　張五高昨拖東洋車在乍捕路被陸阿虎等所推之塌車　跌壓傷由捕一併拘入捕房諭將陸等三人收押張送同仁醫院療治 
[違章獲咎]  
　　蓬路五百二十二號及六百八十九號等六户均因傾棄垃圾違章被衛生局西八查見告知捕房查明姓名請究 
[口角互毆]  
　　蓬路菜塲鷄　陳阿雲昨因逃失一鷄疑被方阿堂藏匿口角互毆扭控捕房經捕頭詰詢一過分别斥釋 
[法租界]  
[聚賭罰洋]  
　　車庽王張二前日聚衆賭博抽頭漁利事爲捕房偵知飭派探捕前往將張及賭徒方阿炳郭二顧阿新等一併拘獲解廨訊究俱供偶然消遣以後不敢再犯判張罰洋五元餘人各罰兩元從寛開釋 
[賭塲搶洋]  
　　新租界紅帮裁縫陳振榮家聚衆賭博時有王金生在旁觀看乘間　洋五元奔逃旋被衆人追獲送捕解廨判王枷號一月陳不應違禁聚賭罰洋五元以儆 
[馬車奔逃]  
　　一百號華捕查見裕泰馬房之馬車未領執照上前拘拿詎即加鞭奔逸該捕遂跳上馬車奔至英界始由九百零三號印捕拘住將馬　吳洪郎並行主潘寳生一併解回法廨該印捕等亦俱　案作証判潘罰洋一元充公並令補捐執照胡押捕房七天示儆 
[車夫賠洋]  
　　管理某公司包車人徐阿寳投廨控稱徐阿三租去車輛轉租於楊阿大在外載客未幾將車失去後因追究將車抛置公司門前所有車上　皮門布各物俱已無著計值洋數十元求請追還判楊徐各賠洋十五元交保料理 
[懲辦竊賊]  
　　林雪琴家於去歲底被裘桂祥竊去衣服等物報由包探緝獲于前日解廨訊知裘係積竊判枷一月押二年 
[扭獲偷兒]  
　　剪綹賊吳阿四在途摸竊平一聲衣袋内錢洋被平當塲拘住交捕解廨判押捕房半年 
[新聞畫]  
　　廣東石龍地方之來安客棧日前來一自由女子携一女僕投宿適警局巡官至棧稽查詢據該女子稱姓劉名守初在省城閫德女校充當敎員來此籌費巡官回局後以女子在棧住宿諸多不便復往該棧諭令棧主照料詎是時該女子已不知去向詰問女僕則言語支吾巡官疑之即飭巡士往尋至夜十一時始據巡士回覆該女子與男子二人在河旁游船内聚飮當飭將男子帶局該女子亦竟挺身隨來巡官拒不之見責令二男子各罰洋五元斥退並令該棧於翌日送該女子上輪返省 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[上海粤路股東共濟會致部派查辦粤路委員龍伯揚參議函]  
　　去臘承敎感佩無似新春想起居佳勝爲頌粤路事敗壞已極股東資本已耗去千數百萬而路工僅止百數十里股東何罪遭此横折自參議思之能無惻然耶查帳事得參議主持於上而于張兩君佐之自當水落石出顧道路傳聞有言公司中方遣人輦巨金入京運動者悠悠之口殊不足信以大部之仁明執事之清肅雖運動何益惟查帳是一事造路是一事因查帳而妨造路則延曠益久糜費益甚自前年冬間發起查帳而去年一年之糜費如故一年開支幾許造路之成績幾許聞去年僅造成十有六里其成本尚可算耶今不早爲之計截清界限則日復一日虧耗滋多股東張目熟視而無可如何不更可憐耶粤路成本每里將及七八萬元將來湘卾路成其價必廉於　至分配車利時湘卾必不肯匀算湘卾有利而粤路無利或湘卾獲利三文而粤僅得一文粤股東何不幸而至此總協理董事工程師之罪其可數耶故截清前事宜逐欵清查分别追賠懲罰上年一年爲查帳時期非造路時期所有開支股東皆不能承認宜令繳償自今日起一切開支皆當停止此股東之所望於參議者一也然停工查帳貽累路政旣非大部策勵交通之意亦無以慰股東日月以冀之心似宜速定章程速行選舉總理董事延聘工師趲程興築並速宣示預算表計未成之幹路尚有若干里應需成本若干元令股東放心此股東之所望於參議者二也參議在滬時曾言築路宜用包工法分叚包築旣可迅速且有比較此計極是而至今尚未見施行豈將俟查帳事畢然後爲之耶夫被查者皆當受追賠懲罰之處分應受處分之人豈可以觀後效旣不期其後效則查帳是一事造路是一事絶不相蒙矣今股東所亟欲聞者實惟亡羊補牢之計聞公司中尚存現欵五百餘萬元至三月中定貨到期則支付一空非招集三期股銀幾不能舉火此至可痛心之事然未成之路計五百餘　以現今造路通率每里二萬元計之則尚需一千餘萬元今所存五百餘萬雖付料價其所購之料必係供五百餘里之用是以後五百餘里已存材料五百餘萬不啻得半之數所短五百餘萬揆情度理從前辦事人應分别追賠者尚不在少處果若此則股東資産尚不至於全盤覆没不如此則粤路之前途所不忍言而中國一切實業皆無復有投資者矣參議蒞粤已經數月是否如此亟望宣示夫大部之所以妙選賢員蒞粤查辦者爲全國交通政策計亦爲保全商辦公司振興實業前途計也今局外者私相揣測謂大部將收歸官辦或部派監督至深疑慮以某等愚見度之收商辦爲官辦爲天下之所不韙乃必無之事若部派監督則大部本有監督之權此次參議來粤即實行監督之人若能如股東之所希望則其來也當歡迎之不暇其去也當攀留之不暇何疑慮之有即在參議亦何必居監督之名哉某等以爲公司章程宜早定選舉宜速行總理董事宜早有主名工程師宜早聘任預算表宜早宣布以完商辦公司之面目而參議依法規之所定謀其不協匡其不遼又敎督以所不及有不逞者鋤而去之則參議對於大部可謂盡職對於公司可謂首功股東等掬水覆地之餘感且不朽參議其有意乎今參議似注重於查帳而不汲汲於造路心竊憂之故敢以是爲請幸辱裁焉再公司中大股東與小股東儼成兩橛以情理度之大股東利害較切築路成本過鉅將來利息微薄或且無利豈大股東之所願今其行動多不能與小股東一致殊可怪歎深恐别有隱情願參議更詳察之縷縷佈達言不盡意財産與生命攸關情詞迫切不勝翹企待命之至上海粤路股東共濟會吳兆曾等謹啟正月十三日 
要件 
[憲政館核訂府廳州縣地方自治章程清單（）]  
第三章府廳州縣參事會第一節編制及選任第三十八條府廳州縣參事會各以該府廳州縣長官爲會長其照本章程第五條合併設置之府廳州縣參事事以該長官内官尊者爲會長餘爲副會長官同則先資深者資同則先年長者年同則以抽簽定之第三十九條參事會參事員由議事會於議員中互選任之參事員以該議事會議員十分之二爲額議事會選舉前項參事員時應於參事員外另行互選候補參事員如參事員之數本條互選細則照第十四條規定第四十條議事會議員改選時參事員及候補參事員亦一律改選參事員任滿再被選者得行連任第四十一條參事會參事員不得同時兼任諮議局議員或該議事會及城鎭鄉議事會議員城鎭董事會職員或鄉董鄉佐父子兄弟不得同時任爲參事員若同時當選者照第十一條第四項辦理第四十二條參事員因事出缺時以候補參事員補充其補充之次序以選舉先後爲先後同時選舉則以得票多寡爲先後票同則先年長者年同則以抽籤定之若候補參事員無人或不敷補充時應即補選第四十三條補缺參事員之任期照第十九條辦理第四十四條府廳州縣參事會得設文牘庶務等員由府廳州縣長官遴員派充第二節職任權限第四十五條府廳州縣參事會應辦事件如左一議决議事會議决事件之執行方法及其次第二議决議事會委托本會代議事件三議决府廳州縣長官交本會代議事會議决之事件四審查府廳州縣長官提交議事會之議案五議决本府廳州縣全體訴訟及其和解事件六公斷和解城鎭鄉自治之權限爭議事件七其餘依據法令屬於參事會權限内之事件第四十六條參事會得於參事員中選舉委員若干人檢查府廳州縣自治經費收支限目爲前項檢查時應由府廳州縣長官或所派委員會同辦理第四十七條本章程第二十三二十四條之規定參事會準用運第三節會議第四十八條府廳州縣參事會每月會議一次其有特别事由經府廳州縣長官召集或參事員半數以上之請求者得隨時開會參事會開會期限由長官定之第四十九條參事會會議禁止旁聽第五十條會議時非會長及參事 
 
 

Page 27

 
 
員半數以上到會不得議决議决方法照第二十九條辦理議决第四十五條第三欵事件時會長不列議决之數第五十一條會議時府廳州縣長官所派委員及議事會議員得到會陳述所見但不列議决之數第五十二條每届會議議事録由會長及參事員二名以上署名存案第五十三條本章程第三十三條第一項之規定府廳州縣參事會準用之若會賆因而不及半數時府廳州縣長官得以候補參事員與本事件無關係者照第四十二條規定之次序臨時補充仍不及半數時得就府廳州縣議員中與本事件無關係者指定若干人臨時補充（未完） 
小說 
[官塲小說玉樹花（十）（春）]  
第三回愛餘桃南風不競刦銀樓白日行凶 
胡甲生沈吟了一回。忽然摇一摇手道。這樣的事。安竟不是人幹的。花祖雲聽了着急道。到了這個時候。還管什麽是人幹的。不是人幹的。古今來這樣的人。也多得狠。那裡顧得許多。可惜我没有你這樣的一付本錢。想不出什麽法兒。這原是一時從權的事情。一個人要謀衣食。無可如何。如若不然。我們兩個那裡還有出頭的日子。說著。便把這位吕太尊的歷史。詳詳細細的和胡甲生說了一遍道。這位吕太尊的性情。和别人不同。只要他心上賞識了這個人。那怕把自已的性命。都送在這個人身上。也是肯的。這樣的人。不走他的門路。還去走那一個的門路。難道我們兩個人這樣的交情。還來笑你不成。况且你就是我。我就是你。你有了好處。就和我有了好處一般。你只顧放心。我斷没有當給你上就是了。胡甲生聽了。未免被他說得也有些心動起來。低著頭。沈吟不語。看官。你道這位吕太尊。究竟是何等樣人。他的歷史。又究竟是些什麽事迹。看官們且休性急。待在下一一的說來。原來這位吕太尊。表字澤仁。單名一個淮字。江南應天府人。他老太爺是個武鼎甲出身。由侍衛放了這個沿海省分的副將。歷任沿海各鎭總　。整整的做了三十餘年。又署了一任本省陸路提督。那個時候的各鎭總兵。缺分是狠好的。這位吕鎭軍做了幾十年實缺總兵。差不多挣了六七十萬銀子的家産。吕鎭軍死後。吕太尊捐了一個知府。就在那省候補。吕鎭軍在省年分久了。也不想回到江南去。就在那省置了許多田産。又開了幾處商店預備著永遠居住的了。這位吕太尊生長富貴。自然未免有些紈袴子弟的性情。從小兒本來就是婢媪追隨。綺羅簇擁。到後來年紀大了。更是童奴列後。粉黛盈前。一個個都有韓嫣董令的嬌嬈。合德太眞的丰貌。所以這位吕太尊。旣有倚玉偎香的情緒。更饒餘桃斷袖的風懷。和一個從小貼身伏侍的書僮。呌做柳青兒的。兩個人滾得個如魚得水。似膝投膠。比那眞正夫妻的恩愛。還要勝上幾分。省城裡頭的人。没有一個不知道這位吕太尊是愛走旱路的。 
國外新聞 
[英國政界大事記]  
　　十三日倫敦電云英國國會已正式開會英皇曾派代表演說略謂英與各國邦交甚屬友好南斐締造聯邦一事已遣皇太子維斯爾於斐洲國會未開以前先赴南斐洲各屬遍游一週又謂印度已擔負極大之責任國會之制亦須推行於該處本年之預算案事事均從撙節惟帝國之海軍防務多所增備故海軍經費不得不實行增加前届國會所定國用各費目下尚未作准且因所入不敷所出旣未徵稅以爲彌補自不得不募債以爲救急之計故目前須從早部署挽回財政大局近者立法兩部復各持一見堅不相下此事糾葛頗巨應即設法明定兩議院之聯屬俾便下議院能握財政之全權而占法制上之優勢據朕顧問員之意上議院組織之法應使對於倡議之新制或創爲之新舉及修正各節均有一部分與問之權如遇各案延引當守安全之道云同日又電云藍思唐君在上議院演說深以政府首先注重財政爲賀據稱反對黨對於預算案之意見並未有變惟預　案若重經下議院通過則上議院不特願爲通過且將竭力助其速成又謂政府欲推翻上議院以免阻礙内國律例之實行政府欲藉此番選舉之結果而出此策可謂胆大妄爲令人驚愕云羅斯培萊君在上議院演說謂余知國民現咸反對成例深望上議院議員從速畫策改革而令國人裁斷現愛爾蘭國民黨領袖賴特芒君似主張將反對上議院否認權一案呈交上議院核奪如經駁退則首相愛斯奎士君始可奏請皇上宸斷此案定須通過如或不允則愛君卽可求助國人云首相愛斯奎士君在下議院演說聲言上議院否認權一案將在復活節之前討論而後再將預算案由下議院之權力通過以上兩事皆將信託政府其决議之件並不送交上議院擬將攙入國會休議前所須討論之議案中至廢去上議院否認權一舉則將爲討論内國律例問題之開端今届國會期内爭論之提議案除上議院否認權外即爲新預算案云愛君又謂政府擬以大藏公債劵贖回四月五號到期之兵債英金三十兆磅並擬請准議院重辦財政票劵英金二十一兆磅本年歲入較一八零八至一八零九年須短英金九百三十三萬八千磅出欵較入欵溢過英金十八兆七十四萬一千磅政府擬將預算案稍行修改呈請議院批准貝爾福君宣言政府增加海軍經費之舉彼極歡迎下議院之目由黨代表通國國民將來修改憲章之全權必將畀之若輩此說猶不可必云國民黨領袖賴特芒君宣言愛斯奎士君如能確保彼可使反對上議院否認權一議於本年之内垂爲法典則國民黨擬贊助預算案國民黨並非欲圖破壞政府惟不願蔽目而行云自由黨各報對於時局頗存悲觀晨鐘報謂政府之命運千鈞一髮下議院已由工黨領袖巴恩士君申請停議以便工黨乘間籌議愛斯奎士君及賴特芒君演說之關係 
 
 

Page 28

 
 
[埃及首相逝世]  
　　十三日倫敦電云埃及首相巴特洛士君已因傷逝世 
[美國鐵路罷工人暴舉]  
　　十三日倫敦電云美國菲萊台爾菲亞郡電稱該處鐵路罷工人已毁去火車二百九十七輛焚去者甚多並攻擊公司辦事員被拘者已有數百人現已添置警察三百名彈壓亂事 
[英人集議在華設學]  
　　十三日倫敦電云昨日惡斯福地方會議擴大設立中國大學之策惡斯福大學學員到者六百餘人西雪爾君聲明中國歡迎此策之意並促在議各員速行籌欵助成此策 
[希臘内閣反對召回太子]  
　　十二日柏靈電云希臘内閣聲言如召回太子則擬一律辭職故已命太子在外候信按太子前因侮辱某大臣被逐出國 
[法以兵力强摩借債]  
　　十二日柏靈電云法政府已以愛的美敦書送交摩洛哥國王要求簽准借欵合同如摩王不肯俯從陸軍大隊即須出發 
[哈爾濱日俄之交涉]  
　　十三日東京電云哈爾濱日本領事因俄國警察將日本烟草專利局代理之標牌拆去已向俄領事抗議該代理現要求俄人賠償損失 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
