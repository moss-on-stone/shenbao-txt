# 1894 - 292 - 4907727

 

Page 1

 
 
[彚解直災第三批振銀] [  申報館恊振所席裕祺謹啓]  
　　天災流行國家伐有惟賴有太力兼有善　之人解囊施振藉以補造化之窮而救生民之命順直一帶舊祲未潰新　又降此猶人身當大病之後文感風寒若不急籌補救何以回黍谷之春本館協振所今以規元一千兩會同絲業會館仁濟善堂解赴災區散放是爲第三批深冀振欵早到一日庶災民早活一日惟是災廣欵絀尚慮不敷徧給隆冬將届啼飢者不免號　所望仁人君子大發慈悲慨施捐助使畿疆黎庶同沐恩膏一瓣心香當爲災民敬爇矣敢布悃忱惟布德鑒 
[新科江南闈墨出售] [  圖書集成局啓]  
　　大江南北山川雄峙人文蔚興三年大比合兩省人士試之於一闈宏篇鉅製霞蔚雲蒸宜乎闈藝旣出士林爭相傳誦也本局　　新科闈墨付諸手民字旣羅羅清疎紙色亦潔白無　今巳印成每本價洋六分揣摩時尚者請至三馬路申昌書畫室各埠申昌及經售申報人購取此布 
[三百八十九號畫報告曰] [  點石齋啓]  
　　倭奸四布　我軍情自應盡法懲治此次南呐友次郎與福原林平攺裝至滬被獲解省經劉見帥批飭正法此正足寒敵人之胆矣　若　之作戲蛇之　人及名妓捐金賭徒滅父等事類皆駭人聽聞兹繪爲圖卽日出售此佈 
[防詐篇]  
　　客有問於余者曰昨閱報中有西眷出都一節甚以爲疑　皇太后十月間六旬萬壽爲時巳近平時西人每遇國有慶典莫不挈眷携幼樂爲觀瞻何以此次逢此萬壽盛典而竟不約而同一律先期出都一似避之惟恐不及者此何以故如謂爲北地嚴寒向南就暖則年年皆有寒時北方本屬寒地何以往歲不然而今年獨然謂恐倭奴曾肆大言或當聖節竟敢伺隙一逞其狼奔豕突之志而行其内間外應萬死一生之狡謀兵法所謂攻其無備在中國固不可視爲虚聲之恫喝而不爲之嚴防慮中其虚者實之之計而在各國西人則局外諸邦例不侵擾萬國公法本有明條雖倭人叵測而終不敢開罪於各西國西人眷屬又何所畏避而亟亟乃爾似其中或有猝不及防異常猛烈不能區分中西主石之隱謀詭計而爲各與國所探悉者故汲汲出京以避刦未可知也夫中國倭奸與漢奸藏匿之多幾於星羅棋布千中僅獲其一而京城爲萬方輻輳之地又值慶典而且瞻大妄爲無業賒死之徒什倍於他處倭奴之處心積慮巳非一日其使人等在都日久决難保無預先勾結死黨以圖於中取事内連裏應外到重兵此巳大爲可慮然猶爲智力所能及者也最可深慮者京城内外房屋溝道均有數丈之深在在皆可埋伏地雷炸藥等物或昏夜潛放開花砲彈入内此皆一時猝發萬非人力所及防一經竊發何堪設想嚴防千日不敵猝發一時此際正值兩軍水陸交爭勝負　不　髮之時其思患預防更宜何如慎益加慎或有合於兵法所謂無恃其不吾奪恃吾不可奪爲中國計當先於倭使館及他倭人寓處與夫城内外閒房曠地並藏儲軍械火藥各要所均一一派人嚴密搜查並將以上各虚四周溝道一律關視乘此時大兵雲集之際並令加挖深浚與濠溝相似旣以搜奸亦資環衛然後再於四郊環駐重兵日夕守望巡護史認真搜浦外奸寍失之嚴毋失之寛果如是也則倭人雖有狡計亦無所施於大局殊有所裨子曷不言之乎余曰唯唯否否不然客之言不可謂非深思遠慮其忠君愛國之念見於詞色良足佩也然而余於此事則志在遠而不在近夫倭船自大東溝一戰之後所傷實多尚敢以商船充作兵船游弋於中國各海口彼蓋直視中國海軍如無物矣中國海軍當大東溝之戰頗有制勝之術無如練膽不堅總不敢出洋游弋輙以保全船隻不輕舉動爲詞我退則敵進久之而敵將漸逼此自困之道也我則意在直走扶桑使之回兵自救然後我可以伺其間而制其命聲東以擊西避實以擊虚此等方法中國卽不識一丁者亦曾知之倭國海口極多其預備者亦不過幾處今且起傾國之兵以赴朝鮮則明知中國不敢蹈東海而死國中全不設備若以偏師直擣安有不得手之理或者謂倭人詭計百出其陽爲不設防者正設伏埋雷防之甚密者也若中國信其爲不設防而貿貿然前進則墮其計中矣夫用兵者全恃乎謀兵不厭詐自古巳然彼用詐而我不能識其詐愚矣彼用詐而我不能破其詐拙矣彼用詐而我不用詐戅矣彼用詐而我不能就詐以乘其詐則又陋矣倘有暗中設防之地我未嘗不可以偵知卽彼不曾設防之地我亦何嘗不可以偵知乘其虚而進之則莫我　也知其實而避之則莫余毒也占得一二處倭地卽可使彼喪膽又何必爲自守之謀也耶或者曰子所謂直走扶　計非不善但以中國之兵守一平壤而猶且不能保又豈足乘風破浪直擣東瀛斯言也或亦大而無當者乎余曰兵　　機而應變因時以制宜以此時而用余計猶足以濟再遲緩焉則無能爲矣蓋天寒水凍北地不便用兵則必轉輸而南度倭人必不肯使兵士得以歲晚務閒彼時中國閩粤江浙各處濵海之地勢必日見騷擾自防之不暇又何暇攻人　然客之所慮則亦未始非忠愛之忱所流露者也當筆而存之以示近日京都之辦防務者 
[本館接奉電音]  
　　昨由京友電傳諭旨三道敬謹譯登○九月二十四日奏事處口傳奉旨前傳分日呈遞膳牌之吉陞阿張汝梅唐樹森崇善繼格何樞序椿松林唐仁廉巴壽吉和訥欽均著聽傳再遞膳牌伺候召見欽此同日奉上諭此次覆試順天鄉試舉人列入一等之雷以動等三十二名列入二等之孟錫珏等四十八名列入三等之曾濂等四十五名俱著准其一體會試欽此同日奉上諭本年十月初十日恭逢慈禧端佑康頤昭豫莊誠籌恭欽獻崇熙皇太后六旬萬壽業經欽奉懿旨慶辰典禮仍在大内舉行所有慶賀及筵宴各事宜經朕籲懇慈俞十月初十日在皇極殿受賀初五日朕率領王公百官詣皇極殿筵宴朕親進爵初六日皇后率領妃嬪等位公主福晉命婦等詣皇極殿筵宴皇后進爵十二日朕率領近支王公等詣皇極殿筵宴進舞十三日皇后率領妃嬪等位公主福晉命婦等進舞其應行典禮著各該衙門敬謹預備欽此 
[彤廷日麗]  
　　吏部爲示傳事所有保舉山東補用道恩銘保舉河南補用知府沈傳義保舉江西補用知縣　善繹等三員本部於九月初三日帶領引見相應示傳該各員於初二日晚在内城左近歇宿初三日穿天青褂備帶補褂元青褂並佩帶對子荷包手巾於丑刻赴西苑門六項公所吏部公所内書到聽候排班帶領引見如排班不到卽將緑頭籖撤下並先於初一日午刻衣冠赴部演習口奏履歴再是否原任現任一二品大員子孫抑或現任一二品 
 
 

Page 2

 
 
大　兄弟卽行赴部呈明毋違特示○廂藍旗護軍統領恩普爲咨行事印房呈稱准本旗滿洲固山咨開公正佐領瑞清病故一缺應由本營保員送放等因前來查本營二品頂戴護軍叅領富倫布護軍叅領慶昌隨同辦事副護軍叅領貴善等三員堪以保送入放公中佐領相應將該員等銜名咨行本旗滿洲固山查照辦理可也○神機營機器製造局近奉檄飭局員赶將應需軍火鎗礮藥彈銅帽等項從速製備以便供給軍需而免貽誤等情隨卽照行局中工作巳倍尋常而各竭辛勤大有日出而作日入而息之勢其他火藥局近巳赶備軍火矣○陜西巡撫委員管解奉撥解部京餉等銀四萬數千兩分用木鞘裝盛按站運解巳於昨日午刻抵部卸馱後經原解丁役赴當月司掛號訖遂於户部署前集雇人夫分將銀鞘扛入户部後庫院中堆垜原解丁役在彼住守聽候銀庫示期彈兌騐收○吏部爲示傳事所有本年八月分月官國子監監丞卓凌霄兵部司務徐兆澧知州章同通判李震知縣屠宗基陳樹屏唐右楨等七員本部於九月初三日帶領引見相應示傳該各員於初一日巳刻衣冠赴部演習口奏履歴如是日不到卽將引見扣除於初二日晚在内城左近歇宿於初三日丑刻穿天褂備帶元青褂補褂並佩帶對子荷包手巾赴西苑門外六項公所吏部公所内書到伺候排班帶領引見如排班時不到卽將緑頭簽撤下毋違特示○内恩豐倉連日開倉放給内廷首領太監蘇拉及内務府包衣口分老米計巳放一千數百石悉用大車由該倉載出沿紫禁城出東大栅欄凡糧行堆房諸色人皆頭頂紅纓帽溷跡於栅欄内外每出一車卽以銅管揷入布袋掣米以騐成色致米料狼籍滿軌而乞人孺婦爭相拾取惟此項米石自食者鮮大率售以易銀每石約值京松銀二兩七八錢零云○桂爵帥祥等統率駿驤健利洋鎗四營由京赴防曾登前報兹聞此軍行抵通州時適因雨水泥淖阻其前進人馬行走維艱商諸地方大吏借用官剥船一百隻載渡將士一程以便赴防駐紥八月念九始自通起程云○聞青海喇嘛呼圖克圖以本年十月恭值慈禧端佑康頤昭豫莊誠壽恭欽獻崇熙皇太后六旬萬壽舉行慶典率土之人皆思曝獻謹具長壽佛哈噠等貢物祈請代奏呈進乞恩賞收俾伸祝嘏微忱等因由青海辦事大臣奎統制順據情入奏巳邀俞允矣○九月初一晨又有會議仍于西苑内樞臣值廬晤商與議者爲總署各堂翁李二尚書曁軍機王大臣也晤議良久各出西苑散值回第然自倭人肇釁以來會議多次所議旣例禁外人與聞則亦惟知其某日會議而巳○吏部爲示傳事現出有山東高台塲鹽大使一缺查有在部投供之鹽大使李濤一員應行擬補相應示傳該員務于三日内親身赴部騐到有執照者携帶呈騐毋違特示○爲臚寺爲咨取事本寺鳴贊現在懸缺應卽咨取各項奏請揀選相應咨行貴旗卽十舉貢生監捐納七品以下職銜三品廕生恩騎尉藍翎長親軍領催前鋒護軍鳥鎗護軍中有聲音洪亮者情愿送揀造具三代履歴印册務于文到五日内咨送本寺以便核辦幸勿延宕可也 
[英電述倭事]  
　　倫敦廿四日發來電報云日本又調兵五萬名自廣島起程由武員大山督領此隊兵調赴何處尚未知悉　云日本有電報至英國謂日本開議院時議定准日本國家借洋一百兆元以作軍需 
[輪船失火]  
　　法國輪船公司總辦於廿四日接神户來電云該公司沙格連輪船不戒於火至因何起火尚未知悉其時船中滿裝貨物搭客亦多船上人急取水龍吸水灌救是早九點鐘本擬由神户開至上海因猝遭火警不能開行至下午五點半鐘將火救熄卽於廿五日由神户展輪來滬 
[華民被虐]  
　　中朝駐倭大臣率同叅贊領事隨員回國後華民之在彼貿易者苦無保護之人倭奴遂任意欺凌全無人理日前有寍波人方姓者私携鴉片被倭巡捕查獲送請倭官訊斷判以監禁八年某粤人設肆長崎運售吕宋票開彩時被某倭奴冒領彩銀五圓欲向索回倭奴遂赴官出首官亦判以監禁八年之罪夫倭奴之在中國者苟係生意中人華官無不優加保護乃華商偶犯小過倭官竟任意重懲尚得謂爲持平之道乎賦黄鳥以言旋是所望於在扶桑托足者巳 
[華兵未退]  
　　目下中國兵士之在高麗境内者共有五萬餘名由義州以達九連城節節安營扼守前所云高境巳無華兵蹤蹟蓋出自倭奴之口未可信以爲真也至倭兵之在高麗者豕突狼奔多至八萬然多以老弱充數實在能衝鋒陷陣者巳寥落若晨星但使將士一德一心何難滅此而朝食乎 
[誘人入伍]  
　　倭奴以傾國之兵調至高麗戰鬥勝敗互見死亡巳多近日窮極計生知北海道一帶之人蠢如鹿豕乃甘言膩語誘使當兵謂但當護衛東京决不調至高麗臨陣及至東京訓練數日則又謂皇上現在廣島駐蹕須前往演陣以供御覽不數日卽回京也迨抵廣島則强令就道裝至仁川斯時愁苦之聲聞於遠近而統兵者駈之以棍若豕羊然嘻宣聖有言以不教民戰是謂乘之兹則非特不教直是勢迫刑駈矣倭奴之心真狠毒矣哉 
[譯仁川信述高麗事]  
　　本月十六日仁川西人來信云日人現尚添調兵馬赴高麗八月底九月初兩禮拜内共調兵八千餘名馬一千餘匹由仁川登岸未逾時卽向韓城進發○初九夜有日兵二名至華人所開店鋪中拔刀相向將店主剌傷搶取洋銀約五十元及錢數千文呼哨而逸未知日官辦理否○高王宿衛兵本用美國武弁教習現因日人佔據韓京廢辱高王此項宿衛兵遂爲日人所管教以日本軍法○聞東學黨在韓城者甚多日人恐其乘隙起事遂在城内外添兵防守○日人新調多兵前往平壤令日本高麗工人爲之造屋爲禦冬之計○日人在仁川現有兵房十三處往時祗有三處後因添兵甚多遂添造十處其七處係從新締造兩處係以大茶館兩所攺作一處係將照相店攺作○日人死後概不埋葬舉火焚之微風過處穢氣薰人近以焚屍之地不敷應用添設多處○平壤之日兵均患痢疾每日死者十餘人○高王之第二世子年僅十六狀貌魁梧十五日由韓城至仁川將赴日本帶隨員數人並有孔雀四隻爲往見日主時之饙贈○日本每有兵至卽帶長夫多人長夫身畔皆帶刀往往滋事日官無法以約束之遂將各人所帶之刀收回 
[起用宿將]  
　　天津信云劉省三爵中丞督率雄師身經百戰蕩平髮捻諸賊卒致河山再奠日月重光偉略豐功實爲淮軍諸將之冠厥後擁旄臺嶠經營草創布置井然嗣以目疾歸養林泉今年由李傅相奏請出山尚未就道現當中日有事非得威望素著之大員統率各軍無以作士氣而奏膚功刻經皇上親降諭旨著令來京俾之統率師干掃平倭虜并諭兩江總督催促登程恩重乞身難敢爲中丞詠之 
[關外軍容]  
　　湘軍統領陳舫仙廉訪行抵天津曾列前報兹接天津訪事人函云廉訪所部福壽前後左右等計二十營由營哨各官先後督率到津馳往山海關防堵吳軍門宏𨿅前往潁毫等處招募六營赴津駐紥新城訓練成軍亦往山海關以防倭盧山海關原有提標兵八營合湘淮各勇計三十四營又聞吳清卿中丞所部十二營及某軍門所部八營同駐山海關外統畸零各隊計之此處駐紥之兵不下六十餘營兵勇數自約在三萬以外倭人雖狡又何敢越雷池半步哉 
[罰罪賞功]  
　　管駕廣乙兵輪林君國　驍勇善戰七月廿三日倭奴擊我高陞載兵輪船廣乙趨前救護亦被轟傷仍不驚　回砲猛擊攻　倭輪一艘然後將船駛擱淺灘免爲倭人所擄又督率司機司火以及水手人等各回威海休息醫傷履險如夷從容不迫而濟遠管駕方友謙則望敵而潰其勇怯之相去真不可以道里計且濟遠係北洋大號兵輪而廣乙不過廣東之巡洋船隻其利鈍亦大相懸絶刻下方巳伏法而林君未蒙優賞未足以勸有功兹經海軍提督丁軍門擢林君爲濟遠管駕賞罰嚴明恩威並濟從此士盡知方將皆用命海軍氣象當爲之一新 
 
 

Page 3

 
 
前報悮以方友謙爲海軍右翼總兵告者之過也 
[用人宜慎]  
　　客有老於北洋軍務者言兵輪管駕之於司機司火如身之使臂司火之於水手人等如臂之使指而運動之利鈍肆應之遲速實賴指臂之力居多司機司火均選自學堂或由船上超擢不容濫竽充數水手皆由招募而來其能用命與否關係亦非淺鮮海軍水手平日能耐勞苦兼受約束固以東魯人爲首屈一指八月十八日大同江外一戰亦惟東魯水手能以死勤事粤東次之閩人則畏首畏尾等諸自檜以下矣 
[接統雄師]  
　　奉天全省馬步練軍統領左冠亭軍門寳貴陣亡後所有新舊各營由軍督憲裕壽帥奏委蔣希夷軍門接統駐紥營口蔣軍門係淮軍宿將向在津門帮辦北洋營務處嗣以左軍門統兵征倭壽帥請於季傅相調至奉省今者接統雄師想軍門必能激勵將士同奏膚功也 
[述陳廉訪帶兵北上事]  
　　有某員隨升任漕運總督鄧小赤漕帥至清江履任後回蘇接眷言及江蘇臬司陳舫仙廉訪此交奉命東征提兵北上於本月某日道經清江因有要公小駐三五日有營勇四名乘興往某妓家作狎邪遊連宿三宵不名一文反與鴇尋仇啓釁將室中物件搗毁一空鴇忿甚俟廉訪出轅時攔舆喊控並稱四勇强姦十三齡之親女廉訪飭差將鴇帶回行轅立卽升座細訊顛末鴇聲訴前情廉訪問汝能指認否鴇當將羅楊劉唐四勇當堂指出廉訪拍案大怒喝令左右將四勇綁出請令當有同營將士環求乞免廉訪怒曰代彼求免者一體治罪於是諸人面面相覷不敢多瀆須臾獻首堦下當由地方官將首級四顆懸掛犯事地方示衆廉訪之軍令森嚴於此可見又聞廉訪於八月十四日由蘇啓節時雇用挑夫多名搬運行李有某甲肩負大皮箱一口忽起歹心於半途竊負而逃當時並未覺察及至清江廉訪擬更換衣服喚從者取箱檢衣而獨不見此箱當卽發電至蘇著地方官查辦當由吳縣凌敬之大令飭差拘挑夫頭目某乙到案研訊之下著押交某甲一面行文各屬一體緝拿當日某甲竊箱後遁跡吳江逕向城内某當鋪質當鋪夥見其所持衣物皆係貴品疑其來歴不明遂卽扣留一面喚地甲拘人甲見破綻巳露乘勢逃逸當由地甲報縣檢點衣物尚少若干立將原箱解送吳縣凌大令親自送還臬轅一面仍嚴比夫頭某乙前日廉訪之夫人拈香回轅有姑媳二人環跪輿前聲稱小婦人之子及丈夫因某甲竊箱一案經凌大老爺覊押嚴比目下在所中患病叩求太太大發慈悲從寛釋放夫人詢悉情由諭以俟咨照凌大老爺從寛辦理姑媳叩謝而退前報紀廉訪之瀛眷業巳遷往金陵云云兹悉廉訪之夫人因有要事尚須覊留數日惟公子等巳於是日鼓棹至寗矣 
[砲轟倭艦]  
　　倭奴犯順防務戒嚴寍波府屬鎮海外口風傳本月十二日有兩倭船游弋其間俄卽退至數十里外停輪電音飛報省垣多至八起大旨詢以欲開砲攻擊否廖榖帥立卽電達總理衙門代奏奉上諭卽行開砲旣得總署覆電知照鎮海砲臺量定準頭速開三四砲倭船遂鼓輪而去以上係本館派赴杭州之訪事人函中語云是得諸道塗傳述事之確否非執筆人所能知也 
[倭奸解省]  
　　寗波訪事人云七月某日鎮海拿獲假扮僧人之倭國奸細一名解交寗海關道署吳觀察督同鄞縣楊大令迭次訊鞫未得實供邇日觀察接奉省憲來文飭提到省鞫問因於本月十八日委遷善公所梅鷺臣别駕加派差役解赴省垣並提補陀山某寺僧備質 
[鳩江歸雁]  
　　蕪湖訪事人云皖南鎮李壽亭鎮軍七月間由皖請咨北上入覲天顔兹聞巳陛辭南下於月初行抵金陵謁見劉峴帥當蒙留辦防堵事宜並札委卽日招募精壯五大營訓練成軍聽調號曰果勝軍鎮軍奉委後卽電委皖南隨員張遊戎鳳叅戎分就蕪湖寍國兩處豎旗開招蕪湖就石橋港後旌德會館報名寍郡卽在鎮署自本月十四日起每日赳赳桓桓應募而來聯袂接踵相屬於途不啻風虎雲龍一時畢集聞此處共招兩營餘巳派員赴江西招募一俟募齊卽就蕪湖會合點騐關支大餉緣投軍之時每日先給小口糧一百文又聞此軍招竣實爲填補金陵老湘營之缺蓋湘軍五營現巳全軍北上不得不亟招填補也又聞鎮軍面諭麾下所部練軍左右兩營官謂練軍口糧月祗二兩四錢軍士願爲國家殺賊立功者卽令撥入果勝新營所有練軍遺出之缺卽以新兵補額俾新舊兩合較易成軍云○十二夜蕪湖東鄉埭南圩某士人家有暴客多人攻門而入洶洶然禁嚇事主不敢聲張任其翻箱倒篋搜索銀洋衣物等件而去臨去持一碗向主人頭顱擲去以致血流被面狼狽不堪翌晨遣人來城喊報王邑尊立卽帶齊差捕前往踏勘據報共被刦去元寳一只銀洋數十元及衣物等因係荒村四無救援不敢抵禦又所居卽在圩埂屋後卽係大河爲宣城南陵水程要道大約盜蹤必由水面而來邑尊騐明卽將該圩地保帶縣於十四日回署一面簽派幹捕並移隣邑一體購線期在務獲○吕宋票銷售中國蔓延各省每年銀錢流出外洋不知幾十百萬巳爲洋藥之外又生一漏卮乃中外奸商狡騙之徒更仿行小票自數百文以至數十文十餘文一張不等下至婦孺求乞亦皆傾囊與之以作孤注愈輸愈買愈買愈輸勢不至罄資害命不巳歴經江鄂等省大憲奏准仿照犯赌之律定予罪名乃不旋踵潛引私售依舊遍張招帖設肆販賣其害旣久流弊愈深而輦轂之下亦復明目張瞻肆無忌憚現經巡視中城户科張大給諫嘉祿疏陳其弊上達天聽奉旨飭下五城捕軍順天並南北洋通飭所屬一體嚴禁蕪湖道憲奉札並抄粘原奏又查得蕪地亦復高張招帖大票小票充物於巿無非欺誘愚民忍心圖利轉飭縣局出示立刻懸禁並將大清律例前定做票買票及得彩賭徒一例照犯賭爲首爲從之例定有罪名縷晰開示想從此販賣此票並自行仿造之小票必將歛影銷聲矣 
[油巿述聞]  
　　煤油爲燈火之需巿上銷塲頗暢兹聞本埠存貨約有百餘萬箱而來貨之裝運在途者寥寥無幾意者價值當有轉機矣 
[萬壽懸燈]  
　　保甲總巡葉臨恭司馬奉道憲劉觀察札飭十月初十日皇太后萬壽本城各處自初一日起懸燈結彩恭申慶祝司馬奉札後於昨日傳齊各鋪地甲諭令赶緊辦理 
[神像開光]  
　　本邑城隍廟修理頭門并内殿等處業巳竣工爲前報所巳紀兹由廟董汪曹兩君乘輿至廟延羽士數名祭土完工并於是日爲神像開光觀者接踵摩肩頗覺異常熱閙云 
[觀察來滬]  
　　金陵洋務局總辦蔡和甫觀察於昨日因公來滬赴道轅面商機務旋赴各衙門拜客至縣署時黄大令飭丁擋駕觀察出城在天后宫行轅暫駐襜帷 
[查卡易人]  
　　稽查淞滬各卡總巡委員馬玉田大令現奉厘捐總局督辦朱竹石廉訪另委别差所遺是差現擬札委在蘇候補知府戴太守文佐接辦 
[嚴禁佛店續述]  
　　租界中之佛店最爲藏垢納污之所經中西官會商禁止巳列前報兹聞此舉由署蘇臬韓廉訪頒發告示飭英法兩界讞員查禁務使根株盡絶限一月内禀覆法讞員葛同轉商諸祁繙譯請法領事簽字祁君允之 
[夫頭送縣]  
　　昨報渡夫抗令一則鄒理堂副戎因該渡夫不允裝馬傳至營中諭以一船載馬一匹總可無碍渡夫仍堅執不遵副戎以該渡夫刁玩遂將夫頭周廷山顧秀亭二名派兵押送縣署請黄大令諭飭遵照值日差禀明大令奉飭看管候訊 
[研訊先令票案供詞]  
　　日前英捕房捉拿違禁出售先令小票之人訊鞫情形巳登本報前日三點鐘時好捕頭遣包探將所獲之朱慶生陳梅生李候貴蔡雨生張九記夏榮高張阿榮王興伯等人帶出研問旋著仍送至英公堂至晚宋莘樂通刺升坐花廳訊究朱供稱小的係蘇 
 
 

Page 4

 
 
州人向　錢　後至先令公司當殺老夫之役通刺問該公司究係何人開設供稱洋　機利　買　則華人甘時雨小的等皆由甘雇用不知犯禁尚乞施恩李供稱小的係甯波人陳蔡均供稱小的等係本地人現俱在先令公司執事通刺問公司究係何人所開爾等必知底細供稱小的等祗知洋人機利士所開餘不知悉王供稱小的係安徽人向操茶業現在治下英大馬路志大茶葉店設櫃帶售先令小票略扣用　公司中人言可保無虞小的方敢代售通刺令各邀保人來案保出聽候訊核 
[一塲掃興]  
　　孫和尚在大南門外淮揚公所開塲聚衆大鬥蟋蟀經廿三七鋪局員拿獲送請保甲總局究辦葉司馬以孫係縣中訪提之人遂轉解到縣值日差禀知内署奉飭看管候訊 
[調停了事]  
　　昨報朱孫氏到縣誑請相騐一則黄大令以供詞不實遂飭差甲查明有無别情禀覆候騐如果實係病死當勸令該店主給札成殮以寢其事兹聞差甲偕朱孫氏次子阿增至主合興查明實係病死並無别故憑親屬區囹王合興帮貼殮費該店主以錢係林進升所欠與本店無涉且朱孫氏赴縣朦控心有不甘繼由旁人再三婉勸始肯與林進升合出殮費請爲收殮仍由差甲帶朱孫氏及抱告次子朱阿增到縣禀覆奉飭再候堂訊諭令具結銷案 
[在押滋擾]  
　　流氓唐阿生彭大鵬何阿裕錢阿桂朱東生等五人犯案覊押待質自新兩所滋擾不堪由同押之錢招榮訴知管押家丁胡某禀請黄大令提案訊辦 
[丹灶告成]  
　　啓者本堂春間開局施醫贈藥擇請内科醫士八名外科一名俱是小心診治數月以來所治男婦内外科至今九月各症共計一萬九千二百餘名均賴著手成春諸病悉起刻巳殘秋症皆稀少盖藉天氣和平各告無恙亦可稍息訂以本月三十日收局停診率由舊章也交冬以後猶復繼開粥廠但堂中原無恒産本藉仁人君子大發善心解囊救困現要備辦糧米是以布告各善士不拘多少附來敝堂以便辦理則嗷嗷小民不致有枵腹之虞而善士之仁漿義粟徧澤一方哀鴻之感德無旣矣此達上海虹口白渡橋元濟善堂董事唐廷桂等謹拜 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寗辨志精舍甲午夏季課案]  
　　漢學超等許克勤梅鼎恩鄭熙程夔王亨彦施世杰劉夢齡陳　開張開　陳漢章特等孫汝成唐　　孟晉英鄭鈺周震隆張藩費廷璜陳蔚文王亨兆戴粲○宋學超等秦鍾濠萬莊臨陳冕陳漢　張宗　沈重光　　馮森特等　祖　陳炳文　兢業王　兆朱炳林劉其瀹葉繼鈞張鴻李永康謝輔煌○史學超等陳漢章尤桐張世　　震　劉　姑　行　林　　包科　沈一桂蔣元慶特等戴姜福阮丙炎范彭壽鄭之澧蔣善蔭吳佐盧藻○天算超等陳其虎　　　　汝　曹仰　　　　　　　　莊任士杰韓珪王恭　特等繆　　練光深　佑宸盧飛鵬周汝翔張鼎濬費　琮王振　　民山緯　○　　　　　　　　　　　　家驚　漢章張德容許克勤　震　王亨彦蔣元慶　志選特等孫德準陸澍費廷璜曹範齋　　　　　　　　　　　　　　　　　　　　　超等陸炳章許家　　善　　　墀王少堂俞鎮特等王德坤陳培壽何長　翁光　謝輔　　　　　　　　　　　　　　　吳門　　○有名福山者　州人回當元一圖地甲與某姓婦姘　有年里驚家鷄人所莫辨婦有子二人長　　　　　　　　　　　　作　娶本城　衣匠　姓女爲　女自于歸後伉儷甚篤　懾於　翁之　頻頻私歸母族戚友之從中　停　亦巳　　　　　　　　　忽失女所在女母徐某氏　騎四出形影毫無當　福山理論乃竟置若罔　氏亦無可如何　得　忍而巳　　中　　忽　　　　　　　　人暗算售於鎮江輾轉售於江北　在某街花烟館内作皮肉生涯乞母援救氏接信後赶往福山　示以原信　乞川　親往江北　　　　　絲毫不允竟將此事付　腦後氏情急萬分兩相角口旋經鄰圖地甲出爲耕解代子川資洋二枚氏遂乘舟望江北進發　識能與女　　　　否也○江北人聖阿二年近而立向在蘇州大太平巷蔡公館内　庖丁蔡有婢名蘭香年方二九楚楚可人不料爲邵所惑踐幽　於　下訂密　於花前巳歴多時近竟與邵相約偕遁不知何往主人偵騎四出蹤影杳然遂飭人遍貼賞格未識卽能尋獲否○華亭縣童大令　　瓜期　滿經上憲調省所遺員缺本月十七日經藩憲牌示以請　是缺之葛大令　義飭令先行署理○養育巷某　館爲廣東人某甲所開用夥二人一爲同鄉某乙一爲蘇人某丙經之營之巳歴年所近日乙丙二人積不相能十五日傍晚一言不合乙大肆咆哮詈駡之餘竟以老　從事内懦弱性成放聲大哭而乙猶拳如雨下不肯釋手時旁觀者　抱不平一聲呼喝七手八脚將乙曳出卽以其施於内者轉施之於乙幸該店主婦善爲　停令乙向衆服　事始寢 
[保人自盡]  
　　祝友山家在本邑南巿鹹瓜街　家橋左近向在山貨行爲夥去　虧空帳欵行主著薦保人措還祝窘甚央從兄桂山作保約以今年中秋節理清及至中秋行主向桂山催索桂山告　友山苦無以應桂山無奈向　事惜得洋蚨百翼於前日持　山　行爲友　代還欠項友山未之知也昨晨七下鐘　桂山至友山處述明一切及山不以爲恩反以爲怨桂山忿甚一言不發拂袖回家將情告知其妻旋購取阿芙蓉膏與硝强水和服延至鐘鳴一下一命嗚呼其妻痛不欲生定欲友山償命後不知作何下塲 
[英界公堂瑣案]  
　　翁承林竊取張綸香家衣服十八件紹包探竇如海緝獲送懲張稱與翁同居失物後不知翁窮今巳由包探查獲求准領贓翁叩首求恩宋通刺交包探帶回　房管押一月○楊阿梅竊　周金壽家布衣二件經包探張阿五拘獲送懲周投案領贓楊供稱小的係甯波人通刺判令管押一禮拜○粤東人袁星裕雇坐王孝泉東洋車論價不諧以致口角扭毆經一百零八號華捕拘送捕房王稱受有傷痕捕頭命送某醫院醫治醫生診得所傷約一禮拜可愈昨晨解案請訊王供稱小的係食力之人今被押在捕房何以度日袁訴稱小的略與爭執並未毆伊通刺判令袁山洋銀一元給王養傷費○包探唐清山禀稱沈阿狗先後竊取順泰木行朱小萊等家衣服分售與江胡氏朱葛氏二人小的知之一併送案請究順泰等家咸投案領贓沈供稱小的失業　休不得巳而恭顔作此尚是初犯叩乞開恩江胡氏朱葛氏同供稱小婦人等不知賊贓貪賤悮買通刺判　將沈管押一禮拜二氏卽行開釋各贓分别給失主認領○包探唐清山解謝利生至案禀稱前日謝向小京　店主余阿生僞稱推薦生意先後借去洋銀十七元四角向之索取反敢恃蠻小的見之拘案請究余訴稱小的係寗波人在治下開設小京貨店謝騙去　銀十七元有奇　老爺追繳謝供稱小的亦寧波人所借洋銀容當措繳通刺判令管押半月如能速繳候冉施恩○二百八十三號華捕解趙阿登至案禀稱小的查得趙竊取胡阿友家布衣一件是以拘送究懲胡求准領贓趙供稱小的係湖北人失業無聊行將餓死意欲投營効力　乏川資不得巳而學爲行竊通刺判令管押四日○馬夫上阿三在　合路違章溜馬經二百零九號華捕拘解請罰通刺著罰洋銀二元○包探黄四福禀稱張七香之夥劉文奎私將衣服質錢至陳阿多將　蘇之賭攤上賂錢張往尋見互相吵閙是以解案請究通剌著將劉管押二日張從寛交只陳蔣各枷號五　○山東人未生行石塊　一大染坊擊碎玻璃窻竊取人家寄染之藍布三匹　二百十三號　　拿獲解案　追一大染坊夥某甲投案訴明情節求准領贓宋供稱小的　親不遇不行巳而出此下策捕頭禀稱此人前曾戄取洋銀請爲重辦通刺著帶　捕房管　半年期滿　解回籍 
[法界公堂瑣案]  
　　　禮拜二堂期葛同　會同祁　譯升座　探將前日拘獲之著名賭棍俞春林胡翰卿謝竹雲朱德勝許華亭及窩賭之三雅園烟館主馬龍新並賭具及洋四元八角一并解案請葛同轉訊究旋有比鄰之王福順奉傳到案同轉訊問之下王供據各賭徒於前夜一點半鐘賭博小的等均巳安睡忽聞披屋有聲少頃見四人踏瓦從　樓　推進急問何爲而巡　亦至始知捉期當時有一人逃逸餘俱被　旋在空屋内搜出一人查看屋瓦均被踏破飯鍋亦爲墮瓦擊破同轉向　所居與賭處相隔幾何平日曾見有人聚賭否王供須問二　函近鄰某廣東　心店便知同　又謂　須實供不必藏頭露尾供稱並　　情命提赌徒俞春林等到案問爾等何人爲首賭具係何人承值許華亭等　供湖南人前夜在三雅　　館開　　上何人聚賭小的等均不知　實被悮　包探又禀拘到之　南人　大喜先　　頭　分　洋二元保釋又據馬龍新供前日　病至高昌廟求治店中只留　照　如　聚賭不得而知同轉謂許等業巳供是夜在天使觀劇回　三　開燈卽被悮拘不知樓上何人聚賭旋經巡捕拘拿紛紛逃逸　探禀查得　等聚賭共有數十人同轉商之克捕　立飭三十三三十五四十三等號華捕投案供稱半點鐘時見三雅　有多人出入且又嘈雜不堪　約同各捕進内拘拿各賭徒紛紛逃逸胡翰　朱德勝在王福成　　住許華亭在空屋内拘獲謝竹雲逃至烟館樓下拘獲同轉謂各賭徒曰爾等亦必　　倘能實供尚可從寛辦理故　認　塲與賭惟爲首阿人　在不知小的於十一點鐘始到賭具　不知何人携進求大老爺從寛發落搜出之洋小的惟二元六角餘供各人之物同轉謂胡曰爾係著名賭首遂商諸祁細譯判將窩頓之馬龍新飭探押帶出外將王處毁　之物修整帶回捕房押候笞責二百板仍比究在逃之犯俞春林　胡翰　　各予　虞一個月笞責一百板劉大喜旣經遵罰從寛免究○孫包探禀稱某洋貨店控車夫運貨缺少東洋布匹疋原告未到兹先將車夫邱堯周楊孝宇解案請訊同轉先訊　堯周供稱貨箱並未損壞楊供巳破其三同轉商之祁繙譯判將　開釋楊押候原告到案再核○　記土行　嘉善與昇元莊夥程慎齋失票糾葛一案昨日堂期陳程各遞禀詞同轉閱畢以鄭詩樵在逃未到將原禀擲還令兩造各尋竊之人到　　　覆核○寳源押店王爱邦詐稱傭婦竊取押下之皮　甲一件昨經原主持票來贖徧查無着傭婦張朱氏與店主婦　恩願賠因此交捕　　傭　供稱並無此事亦未求恩同轉以案情未洽着押候傳問店主婦再核○小車夫陳嘉朱大祥二人裝運物件停歇路旁適　繙譯馬　經過馬夫揮鞭無心悮觸陳卽與之爲難在途爭持旁有張大升乘間將車上照會竊去當塲拘獲解經葛同轉訊問著將陳押候枷號半個月張禁押三天以示薄懲朱大祥無干省釋 
[美界捕房紀事]  
　　前晚有寗波小馬夫邀同流氓二十餘人將沈家巷人孫錦星擁至裏虹口某茶寮瓷行敲詐有王阿生者强爲解勸勒令孫出英餅二枚爲壽約於昨晚在華記路望月樓茶館内交清孫含糊答之脫身後卽投捕房捕頭告以倘埸間彼等如約而來　可喚巡捕拘　孫唯唯而退○甯波人阿和不詳其姓氏向在吳淞路某西人處當細崽前日竊去羢氈二條經西人報知捕　昨晨十點鐘時捕頭遣包探江　三將阿和拿獲拘入捕房押候解送英公堂究辦○前晚鄉人毛阿寳行至虹口迤東楊樹浦忽聞草中有呱呱聲視之則一生有五六月之男孩裏以襁褓抛棄路旁乃抱入懷中回至虹口途遇一百四十號　捕引赴捕房向捕頭聲訴捕頭著送往天主堂收養 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
