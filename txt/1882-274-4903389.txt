# 1882 - 274 - 4903389

 

Page 1

 
 
[增印新式字典] [  點石齋主人啓]  
　　本齋用石印照相法印成之康熙字典業巳不脛而馳購者踵接惟字樣太小在年輕人固喜其輕便老年人似費自力現故飭工重印將版口放大卽老花眼視之亦能一目瞭然每部仍訂成一本用采色綢面惟書樣放寛則紙張多費是以定價每部實洋三元並有用外國裝訂法者每部價洋三元五角若前所印之小樣康熙字典仍照前價但刻下亦有用外國裝訂者每部取價洋二元三角至是書紙色之潔白字跡之清晰裝潢之精工早爲藝林珍賞無待贅言如欲價賭祈移玉至上海英界三馬路大禮拜堂南首申報舘間壁向申昌書畵室購取各外埠之經賣申報者亦有出售此布 
[保護安南十策第九]  
　　西貢之隸法國亦越有年矣泰西諸國跨海闢土非專恃財用之多與火礮之利逞其富强之勢以陵轢弱小者也其亦審乎進退之宜而後定計凡地之未闢有地利可獲者自歐羅巴全洲而外若亞若阿若美直無一處不可經營而西人或僅立埠頭或但置戍兵或偶取片土或暫租隙地斷無一再舉兵滅之而踞爲己有者蓋地勢不聯而人情强弱輙多反覆以　逺來一旦齟齬必至受人挫辱故不敢遽有其地也試觀英法之分有美洲荒地也當時美人無　未知政教遂爲設官遷民闢其土地居之假使美洲原係己治之國英法必不出此然北迤南一帶地旣成熟治理粲然軧以收稅過苛不免逢土人之怒華盛頓一起而諸部皆應英人主客之勢自知不敵安然退讓僅獲北境荒地乃至百年而不敢復治可知已治之國未可輕言奪滅也又嘗觀英之有印度也夫印度地面闊大氣候如中國南數省自秦漢以來佛氏創教於此致令國俗污陋獸處無猶治法逺遜他國五千百年來未聞有崛起之君克創一統之業者乃至英人入境　五國皆奉其教令境内大小咸歸英轄兵聽其調撥民受其鈐束地任其區畫稅供其抽收五國之君不過守府而其民亦無忠義勃發爲振興之謀者蓋佛教之流禍也充英人之力雖廢印度之君　盡收其地未嘗不可且印人己奉英皇以印度皇帝之號矣然英雖視印爲外府究未敢去五度之名其君若臣依然如舊也且不特不并之凡所收於印度之稅未嘗或苛也彼鍳於華盛頓之禍而深恐印度亦有人焉是以其待印人最善可知有主之國尤未易言兼井也觀此二事然則安南之爲法人所制其不至於滅亡矣顧法人習俗尚武好勇而貪不知英之持盈保泰還甚從前西洋諸國分占南洋而沿海諸藩無或窺伺道光季年尚非今日之局乃自咸豐以後突爲法人所踞不但以通商之例待之居然取西貢而有其國之半如此而猶謂已治之國有主之國不敢滅之并之耶然咸豐年間中國有粤匪之亂法明知中國之無暇保護而始計及於此否則一有西貢卽不難規畫全土何以遲至今日哉安南自不克振而法人與之立約又多制防之事二十年來無時不可進取顧及今而始有海防之役法人亦審乎進退之勢耳夫其審乎進退者於安南直可勿加意焉所患蓋在中國耳中國先不能保西貢法之幸也若由西貢而并有東京而謂中國亦勿過問也必無此理蓋西貢之失中國自值有事之時卽安南亦未嘗告急法旣久踞安人無有逺圖卽亦相安故事後又不聞乞援中國守字小之義苟爲安南而與法人爭西貢則釁之所起兵連禍結仍自安南受之是以可巳則已也今海防繼失法人得尺得寸安終不能晏然無事中國旣爲藩屬之故則欲保安南與其徒存東京不若并乞西貢蓋東京偏附中國富良江之旁爲順化都城江口入海之水由粤西境内發源爲水路通中國之處若旱道則北有鎭南關貢使入關取道粤西以進其東北則粤東之廉州諸属皆接安南爲商賈往來所由保有東京未嘗不可以爲國譬如眞臘占城擁土自王安亦何嘗不成局面顧目前之勢與古懸殊法人偪處旣非眞臘占城可比而國貴自立安南苟亟思振興自必以通商諸國爲首務而所重實在海口西貢不復則自富良江口之外由東而南至於瀾滄江口一切皆法人爲政中國卽爲安南謀主無如開埠置戍法人經營旣久不肯讓安南之自爲也各感之商不經與安人交接則欲富難海濱守備不得與法人並置則欲强難因循苟且雖有中國保護而終於孱弱瘠苦無由自立於盟會之班誠何益哉况夫暹邏諸國皆在安西聯絡隣封合衆小國之力以自固而適爲法人所聞隔不仍苦於孤立也耶竊謂法之有西貢乃乘中國不及保護之間而强取之目下旣爲安南而有此舉動則執盟府之成書援萬國之公法以與注人力爭法雖强悍恐亦無辭以對矣吾願當事者勿徒爲目前調停之計而忘後日鞏固之基也 
[東洋近事]  
　　東洋報云東洋與高麗前定和約高麗曾稱爲自主之國今忽改稱爲中朝屬國甚堪疑訝現在日使榎本武揚赴中國京都必將問明此事卽花房公使在高亦必訪查確實盖旣爲中國之屬恐從前所立和約須由中國簽字卽各國己立之約未經簽字者均不足爲憑矣又云東洋明年春天將舉行大操仿照英國之法兩軍分列互相戰鬥也又云東洋伊那柏地方現因猴子爲災毁壞田禾甚多該處百姓已禀於官請捕猴子以靖地方也又云東洋現在設一公司計本十萬元往琉球捕魚覔利又云東洋横濱地方近來賭風大熾開設賭塲者華人居多日人間或有之晚上閉門之後竟于沿街扯人赴賭而巡捕並不過問聚賭者甚爲獲利云 
[高麗近聞]  
　　東洋報載有高麗信息云日本花房公使在高時與中國馬眉叔觀察談及高勤觀察以高麗國甚貧窘恐賠欵五十萬元力有不及而日本亦不爭此區區應請减少其數至高麗亂黨得罪東洋中國當治罪以謝而花房公使謂高日交接無煩他人與聞不以觀察之說爲然也又云八月初旬中國兵之駐紥高京城内者有三千人在城外者則有三千四百人一日華兵忽將高麗巡捕拘赴高京東門之聖廟高人聚衆往奪數次華兵逐漸增添又獲住高人多名旋將巡捕殺害士人則縱之使去故目下高人之見華兵畏之如虎富室皆遷避鄉間以致市面减色所開設者不過吃食店數家而已又云東洋佛教前自高麗傳來日人以高麗之崇佛必較勝于東洋乃近來至高觀之則該處佛教之衰己極蓋因尊奉儒教更無人談空而佞之矣和尚無可謀生只得别開生面以縱人叅歡喜禪藉博蠅頭也又云高王現出上諭一道其畧云凡立國曹重睦隣鄰近諸國當相待以禮親如兄弟方免貽笑於人高麗兵民習見未化多有輕待外人致生嫌隙自諭之後務須力改前非敦信修睦如再有欺毆他國之人及滋事者一經訪獲必正法重治以儆又云高廷現擬開礦向東洋借礦師二人聞日廷已允許矣不日將令礦師遄赴也又云花房公使將回日本高王 
 
 

Page 2

 
 
誼甚殷殷故公使於本月初五日臨行時帶同九人齊赴高宫面辭以告别而申謝也又云高麗國政皆歸臣下主持國王竟如虚設故高官之招權納賄者弊端百出有富户以辛苦起家頗饒於資高官涎其財乃從獄中提出一盜敲撲之令攀富户爲同黨富户被寃拘禁只得毁家以期脫免及事直而己等於貧民矣 
[彚譯東報]  
　　東洋報云仁川日本領事公舘之巡查人等前曾赴高京以備巡察該巡查等於暇時往遊街市見高人皆口啣長煙管往來市中身多不潔令人生憎且道路污穢令人掩鼻而過中國兵分守各門兵士多有裸體者居高京之人心雖漸安靜而出外避亂者尚未遷回駐南陽灣之中國兵曾有滋事者旋經中國管官按軍法立斬數名并棍責數人云○高麗王妃之避難於鄉也高人不知已發喪成服而王妃故無恙也遂於七月二十五日迎妃回宮次日將情宣諭臣民令臣民卽日撤喪聞迎接王妃之日扈從甚衆中國兵士亦排隊隨行云○日庭現以高事就緒所有在事出力文武員弁分别賞賚勳章以酬其勞聞各宫省院書記官受四等至六等章者二十餘員各地方官及判任官受六七八等勳章者二百餘員其餘　員弁均賞賚有差云○又云此次高麗事起各府縣願從軍効力者共計萬餘人願助軍餉者二十萬元云○海軍兵器局所向德國定購之摩師羅古砲及古魯芝砲數門其炮口七寸九分價銀四萬六千餘元又陸軍省特派太田遊擊前赴大坂兵工廠督造山野砲數十門以便應用○日本派遺陸軍官曁生徒共十八人前往中國考究地理兵制等事現擬添選生徒五六人以便尅期赴中國就學也○又云垣坂參議偕後藤君在外務衙門請領護照往遊歐美各國又至印度中國然後回國往返之期約一年半云○陸軍步隊副將官乃本前因行軍所着西式皮靴殊不合用教令靴匠改造輕快者以利行軍兹聞大坂川口地方有某德國人將該國現在行軍通用之靴傳法製造業已試騐頗稱利便八月初旬已將所造新靴發給軍士以便按站回東京也○居神户之英國商社前託大坂造幣官局鑄造銀洋若干元現已造竣將洋銀送交該商社查收矣 
[長崎近事]  
　　長崎報云博覽會肇自泰西而日本自學習西法以來舉辦者屢矣如前年西京所設之賽工比物會近時之博物覽等會按年舉辦成僅供數月之觀或有經年不散者官吏又力勸民閴廣行此舉蓋以博見聞擴知識非徒誇多鬥靡而已也政府製造各等賞牌視物之高低定賞之輕重所以民間莫不踴躍從事長崎於西歴十月初一日卽中歴八月二十日特設一會其地卽係博覽會舊址以二十日爲期會中將九鶻冲繩大分鹿兒島等數縣所出土產按類分列如生絲繭茶蠟砂糖等物不下數千餘種此物產自何地皆有標識蓋以比高下也是物之高低定賞之輕重所以民間莫不踴躍從事長崎於西歴十月初一日卽中歴八月二十日特設一會其地卽係博覽會舊址以二十日爲期會中將九　冲繩大分鹿兒島等數縣所出土產按類分列如生絲繭茶蠟砂糖等物不下數千餘種此物產自何地皆有標識蓋以比高下也是日該處縣官邀請各國領事親往遊覽並設筵欵待晚間放各種花爆觀者殊形熱閙也○長崎高島煤礦近來益見興旺每日雇坑夫四千人用司事五百名出煤炭八百五十墩前次大風時該處碼頭爲風吹壞以致壓沈載煤小船五艘云 
[朝鮮國王諭]  
　　王諭曰嗚呼予以否德猥托民上十有九年不明厥德政失民散罪積於上殃集干躬由予所召雖悔曷追粤自圂服以來大興土木勒歛民財使貧富俱困是予之罪也屢改錢幣多殺無辜是予之罪也毁撤祠院忠賢不記是予之罪也玩好是求賞賜無節是予之罪也過信祈禳之事虚糜國幣是予之罪也用人不廣宗戚是崇是予之罪也宮闡不肅婦寺干澤是予之罪也賄賂公行貪墨不懲窮民愁苦之狀莫達於上是予之罪也儲胥久虚軍吏失哺貢價積欠市井廢業是予之罪也聯好各國乃是時宜施措乖方徒滋民疑是予之罪也竟致神怒人怨變端百出下凌其上災及六親上貽天子之憂下擾萬民之生失信於隣國取笑於天下此又予之罪也嗚呼予罪至此尚有何面目復對一國臣民乎悲惶愧懼實無南面之福惟爾大小人民肯棄予前過許予自新予將洗心滌慮懲前善後從前之政令不便於民者悉令除之擇循良吏以牧羣生講究實効思與一國更始爾等亦宜各懋乃績告以嘉謨言雖不合必無苛責之理庶幾補綴前過共振丕基則宗社之幸也今兹天兵渡海亂逆斯討不極其武宥其餘黨行將大赦國中咸與維新子方悔過何暇責人嗚呼興國恒於是亡國恒於是安危之機凛如一髮尚可不戒之哉兹以敷心諭告想宜知悉光緒八年七月二十日論 
[辦理朝魚辠宜吳軍門告示]  
　　欽命帮辦山東全省軍務廣東水師提督軍門吳爲曉諭事照得兵士所至乃以衞民本軍門統兵三十載紀律極爲肅嚴今聞軍中勇丁閒有滋事擾民此等惡習殊甚痛恨前在南陽府時勇丁滋事當經查出將該勇丁等梟斬軍前並將該管哨官千總葛正明撤差叅革重加棍責以示懲警本軍門愛兵愛民原無畛域但其人若不自愛干犯紀律苟耳目見聞之所及無不立子創懲此後如有勇丁滋擾民間者許被擾之家認明該勇丁所穿號衣上某營某哨某人赴轅指禀以憑究辦若有良懦不敢挺身聲訴者則可詣爾禮部參判金允植及魚允中處指名控告庶之至有所蒙蔽凡爾縉紳士庶當諒區區相厚之心幸無忍苦茹毒以重子不德也切切特諭 
[二女爭風]  
　　　　　金陵有甲乙二人同賃於秦淮之玉帶巷甲妻貌僅中人而風騷自喜乙妻年較少甲妻恐尋芳者之豔彼而薄已也思有以中傷之一日乙妻正與野鴛鴦交頸而眠甲妻掩至不意乙妻所遇者乃一莽男子見甲妻至初則屈膝以欵之繼又用力以嬲之度乙妻已得脫則又聳身以脅之甲妻不知其計尚復半推半拒而乙妻早以污人閨闥嗚諸地保地保猝至甲妻反爲所窘張目四顧則男子己去倉皇無措乙妻於是悍潑交加經地保令甲妻磕頭服禮代滌帳褥事始寢木欲扣姦而反被姦扣本欲辱人而反爲人所辱是眞所謂强中有强幻而又幻者矣 
[戯樓坍塌]  
　　蘇垣崑腔甲於天下兵燹後梨園子弟半多白髮世風亦變人皆喜二黄京調綁子等腔而崑腔幾如廣陵散矣今年七月初城隍廟前開演文班觀者寥寥如曉星之可數班中欲别開生面串成新戯一本名曰溯慈願燈彩陸離如洛陽橋之類更有觀音化身種種變幻先期傳布於十七日開演鉅是日觀者雲集致將廂樓壓坍受傷者數人有一人本柱貫入於腦遂成一洞血流不止經傷科醫治聞性命尚無虞也 
[災異類誌]  
　　揚州於初四日已刻雷電以風且雨雹大者如棋至午後始止五更時彗星見于東南長約丈許與去歳所見之星相等云 
[彗星臆測]  
　　日前見貴報有彗星見於曉星之下在大火之次等語意是傳聞之誤兹廑將彗星行度躔次錄出以供識者校核本月十五日余聞鄉人稱有彗星晨見未方余卽於是夜守候至四點鐘時見有白氣一道甚厚廣約一尺如疋布側起未方外位又兩刻許光長一丈柄出地平約高五度色赤而小芒指西南張宿查恒星表彗在翼宿初度則彗柄在張翼之間也所謂見曉星之下者意必誤認井宿中之天狼爲曉星耳若論曉星刻下太白昏見氐宿其度已留安能曉見未方乎二十日卯初測得彗星西行五度餘光芒約長丈有五尺廣約尺有五寸在張宿未北芒西南指距日不過二十度其所躔之分野爲鶉火而非大火也又此彗柄色赤而小意必火星所變葢熒惑前伏於張翼之度今彗亦出於張翼之度也說者謂此彗進犯員官員官爲南方朱烏之頸彗又色赤其爲急事無疑余謂占家每以彗爲兵戈之兆固是常理然太白遲留於氐宿歳星黄耀於觜參終有修文偃武之占豈有小醜跳梁之慮惟楚豫之分必有大旱火灾蓋火星所變其應必至此也二十二日寅正測得彗星 
 
 

Page 3

 
 
行度躔次長短光芒如舊不動柄稍增赤色耳[  琴川錢觀象居士拜呈]  
[慧星己見]  
　　慧星復見曾刋於報此星本埠近已看見約在早晨四點多鐘出自東方其光長幾盈丈大而且明非若他星之悶爍也 
[匠人受傷]  
　　美租界外虹橋東北現在起造房屋前日午後有水匠四名在屋面盖瓦忽有二人失足墜下一名張阿四者跌傷頭顱腰背一名張世坤者則傷在右手骱已脫出當有同仁醫院之中國醫生吳虹玉適經是處目覩情形細察該匠等失足之由因樑木太短不能負重樑脫則匠墜矣遂令將受傷人送至該醫院救冶云按近來造屋之處因作料單薄以致悞事傷人者已非一次何匠頭之但貪便宜不求結實視人命如兒戲耶 
[懇恩釋放]  
　　前報列法租界鹿鶴春茶肆相近處某姓家幾致失愼一節於昨晨解訊據法通事禀稱失火之夜有十數人將婦人王周氏送到指爲放火故將王周氏管押昨日其同居之人復至捕房請釋先後不符故着彼等到案而將在押之王周氏解訊據王老五供稱我等合借機房一幢樓上住三家樓下住兩家均爲小生意朝出暮歸家中祗留婦女王周氏住樓下裏半間其夫推車度日另有祝孫氏住樓上家有三小孩是日十點半鐘祝孫氏在樓下而房中床帳陡然發火隨卽撲救因祝孫氏謂王周氏是日曾到樓上故說放火且衆隣聞警來救亦言被王周氏所阻有住南間壁之徐明善稱此事須洋六十元方可了結因王周氏之錢不肯給致將王周氏送押今祝孫氏及北隣之兪仁堅投訴前情卽請從寛云云翁太守正在詰訊而王周氏之夫王長發亦投案法包探將被燬之衣服棉被呈騐翁太守略將祝孫氏申斥一併開釋如徐明善再來索詐當送案核辦 
[索欠互爭]  
　　小東門外增茂糖棧主陳桂堂昨赴法公堂稱有陳趙氏者屢來滋擾稱有票一張計銀五百兩在伊手内等語故特檢出從前帳簿呈驗據陳趙氏稱我夫在日開緒泰錢庄與增茂徃來曾有存項銀兩立有票據往年託人催討無着我于四月初一日親自到申旋有蔣姓調停許給銀八十兩完結將票呈閱翁太守見該票係丁已年所出迄今已二十六年復將陳桂堂帳簿略看則已載明還訖兩造各執一詞翁太守着自行出外料理 
[挑物圖竊]  
　　寧波人吳忠夾昨日至法公堂禀稱在乍浦鹹魚行爲夥因有兄在滬故亦來申前日在老白渡上岸至茶館前卽有一人稱欲將我之竹箱舖盖挑往吉祥客棧迨行至半路卽欲委去被我跟定伊又欲逃逸幸爲巡捕獲住送案旋據倪仲華供係崇明人因伊託我挑物復因爭論挑錢將我送捕翁太守謂爾係著名竊犯若從實供認尚可從寛否則嚴比倪仲華仍一味狡展翁太守着交捕管押 
[英界公堂案三則]  
　　怡和洋行東至英公堂稱本棧工頭郁阿六逐日憑伊雇喚小工有姚順川洪阿毛范阿敖王阿三李阿五等因做工貪懶故另招别人詎姚等强欲佔做持蠻吵閙與論不服爲此訴捕拘獲姚洪范三人送案王李二人逃去未獲郁阿六供與同姚洪范三人同供不敢持蠻爭做晢副領事請科姚等之罪再行補提在逃人究辦以儆陳太守謂旣爲散工豈容任意滋擾隨判姚洪范三人同押一月王李二人候提到訊辦云○華捕禀稱昨見這廣東木匠手持鐵器毆一人受傷甚重喝阻不依拘之不服又有一人助之致號帽號衣均被扯破旋回捕房添人往拘始將二人拘住受傷者卽送同仁醫院因傷重不能投質二人送請究辦徐阿桂供廣東人現開木匠作昨毆徒弟並没大傷亦未拒捕鄭嘉行供在徐處帮夥因徐責徒與捕爭執却從傍解勸薛捕頭禀現送醫院之人傷勢甚重請將徐等暫押俟傷畧痊解案請斷鐵器呈閱陳太守得供之下謂徐阿桂既稱毆徒豈容如此兇横隨飭與鄭姓分别管押俟受傷人投質再行覆訊察斷鐵器存堂○寧人鄭小東至公堂訴稱昨在茶館無端被聚賭抽頭之鮑阿蔡扭打致失金戒一只計重五錢餘及銀洋十元并扯破衣服故訴捕拘案請究鮑則遞禀聲稱前在東洋公司輪船做水手曾帶來東洋參六包計重六斤寄存友人處前日往取擬托人誚售途遇鄭小東冒稱巡丁查私方與爭論而鄭又唆使一洋人助彼故與同到捕房鄭反誣稱失去金戒銀洋該洋人則由捕頭詢知係咖門人曾令書有簽名字據今蒙送案一併呈閱陳太守察核供詞謂鄭小東所控無端被毆失物毁衣殊不可解又稱鮑爲賭徒語多支離鮑阿蔡所禀恐非無因著鄭明白具呈候過堂覆訊察斷云 
[竊案類誌]  
　　法包探獲到積竊顧阿大在伊身畔搜出撬門鑿子一柄鑿上已有痕跡送案解訊據顧阿大供稱係太倉州人於本月十四日在製造局做小工因接家信知母病危卽欲回去因日中不便在租界行走故於夜間繞城河浜至浦灘由江灣鎭回家太守問旣欲回家可帶川資答稱在鐵廠做工不能積蓄以致身無長物大守謂然則所帶之鐵鑿卽是盤川乎顧阿大稱鐵鑿係在做工處携來擬帶回家中租界中實不敢行竊翁太守着管押容後再核○又小東門外麗園烟館堂倌王寳元訴稱昨晨甫開牌門有人來吃烟而煙館中管帳人晚睡初起捲好鋪盖將毯子一條放在櫃内被此人拉去爲我喝破送案據錢錦昌供紹興人現住城内樹森客寓前往讀店吃烟因枕頭太低見傍有毯子故取來墊高不料誣指爲竊翁太守謂顯係圖竊尚敢狡賴着掌頰五十○又據西新街成衣店夥左昌甫蔣萬友訴稱二十日晚十點萻時有素不認識之丙人進店稱因與人爭扭致將鈕扣扯脫并有破損托爲縫補我等見來人似生意中人故卽應允一人坐櫃一人在傍當補綴時坐櫃之人先去及補完而在傍者亦去始疑心檢點物件則櫃内所放二藍線縐半臂料元色縐紗衣料各一件已被竊去前日在虹口地方尋到坐櫃之人爲此送案請究旋據張德才供稱湖北漢陽縣人前在山海關劉大人營中爲薙髮匠兹因到滬隨王大少爺在妓寮偶因爭論扯破衣服故托彼縫補同去者卽王大少爺現欲雇船到福建去翁太守問王大少爺是誰現在何處答稱是王餘慶由湖北來現住船上船泊廣東街翁太守謂廣東街在虹口豈湖北船停泊之地張德才執定在該處太守着原告兩人同往該處查明船隻及王姓再爲核辦左蔣珮人遵斷挈同張德才前去片刻卽回稱王少爺換坐怡和輪船已開行矣太守着將張德才交捕管押明日再訊○又獲到姚洪生一人手携衣服三件乃升籮花布衫及元色洋布舊棉襖等據供在南門内牌樓前竊來尚有竹籖業已押錢等情太守判責八十板○又吉祥街小烟館夥廖洪江訴稱被推東洋車之袁富春竊去烟鎗一支至洪口質押被美捕房包探獲到知事涉法租界故送案請訊袁富春供認不諱太守以其直認姑從寛掌頰五十○又有利船局客某在碼頭失去洋傘一柄報捕經包探獲到慣竊輪船物件之陳阿慶并獲原贓交船局友王阿才領去陳阿慶解案以其屢次行竊判責二百板○又小東門外某煙舘因失鎗拉到楊春生一名於昨日解訊原告未到翁太守詰之楊春生據供爲刻字生意現住泉漳會館相近地方前日偕友往該烟館吸炳友先去我因困倦假寐片時堂館卽稱失鎗將我送案但我未出店門而我友亦斷不爲此翁太守以原告未到着將楊春生暫行交保 
[寄懷後庭花主卽以代柬調寄洞仙歌]  
　　苔岑至契帳芊緜怨秋草爲相思念切瘦損郎腰眉淺瘦損郎腰眉淺蹙翻悔相逢太早鶴沙曾放棹小叙怱怱泥雪因緣記鴻爪花柳女兒行問訊牽衣多怪道魚沈鴈杳問何時返櫂續前歡便紅粉青衫一齊都笑瘦腰生侣桐甫倚聲 
[爲黄竹賢悼淑配倪孺人七古一章]  
　　倪家有女本名媛幼嫻閨訓侍椿萱三從四德聞之稔沈靜温文寡笑言摽梅傾筐其實七求我 
 
 

Page 4

 
 
庶士迨其吉翩翩儒雅黄家子雀屏中選聘尹姞光緒三年歳丁丑子歸江夏聯佳偶中饋親操美且賢海誓山盟同白首閨中有婦伉儷諧夭桃穠李賦宜家鴻案相莊調錦瑟鷄鳴警夢拔金釵那知造物遭人忌不遂人間偕老意結帨于今只半年一朝委化魂入地吁嗟乎鴦鴛比翼浪衝開鴻鴈成行風驚散此愁此恨幾時消血淚千行流不斷[  侣桐外史未是草]  
[接錄上海電報局收解水災賑捐第七單]  
　　再敝處自六月初四日收解水灾賑捐起計六月上旬共收規銀八百十九兩一錢五分四厘六月中旬共收元銀四千六百五十七兩二錢四分二厘六月下旬共收元銀四千七百四十九兩六錢一分五厘七月上旬共收元銀一萬三千五百廿三兩六錢四分八厘七月中旬共收元銀一萬四千二百六十三兩一厘七月下旬共收元銀八千一百九十六兩一錢一分六厘本旬共收元銀四千七百五十四兩四錢三厘統共收過元銀五萬九百六十三兩一錢七分九厘○計解過皖省上游嚴佑之助教五批元銀二萬五千兩皖省下游周裁五覲察三批元銀一萬一千兩江省柳少雲先生二批元銀六千兩蘇省張雪堂潘二江先生三批元銀八千兩浙省同善堂一批元銀五千兩統共解出元銀五萬五千兩除收凈虧元銀四千三十六兩八錢二分一厘均由本局向錢莊借墊合併登明○附營口同人經募第二次清單○營口仁裕號助營平實銀一百兩培德堂連裕盛祥號裕盛福號三户各五十兩德茂號三十兩元盛號永茂泰　豐泰三户各二十兩南順號陳春記號德盛號和元號四户各十五兩沽怨人敦善堂高顯成號創垂堂沈樹滋堂王利興號怡泰號同和昶號恆德裕號悅盛磁號汪炳齋步蘆軒吳吳雲泉瑞成號范振記號廣常安號寳泰和號和興源號時和利號裕和昌號廣德泰號餘慶堂范恆源泰號慶隆昶號慶成厚號恆發玉號共廿六户各十兩郭子貞東福祥兩合號元亨利號王錦珊甯月亭劉國蕃玉棧共八户各五兩清愛堂求麟得談墨記和昶號共四户各四兩永茂德號四兩七錢殷玉山九兩五錢隱名氏二兩黄松記二兩○共營平實銀七百三十四兩二錢一六申九八銀七百七十八兩二錢五分二厘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月十四日京報全錄]  
　　宫門抄○上諭一道錄前○發抄　旨五道○浙撫陳奏爲遵旨據實覆奏摺○晥撫裕奏審明定擬摺○署直督張奏特叅各官摺○八月十四日内務府國子監廂藍旗值日無引見○惇王謝抵鍎處分恩○棍公等謝管幼官學恩○徐桐等塲内專摺請安○英麟假滿請安○呼蘭副都統倭克津泰謝恩○内務府奏派致祭黄木神派出志和○召見軍機○發抄劉長佑等奏捐生曹英等改奬奉旨户部議奏欽此○又昭通鎭右營游擊劉奇義撫標右營遊擊陳貴等對調奉旨兵部議奏欽此○又仍以鎭雄左軍守備劉正甲等補開化鎭中管遊擊等缺奉旨兵部議奏欽此○又鎭雄營叅將李運龍等請免騎射奉旨著照所請兵部知道欽此○丁寳楨奏解吏部飯食銀兩奉旨該部知道欽此○○浙江巡撫臣陳士杰跪奏爲遵旨據實覆奏恭摺仰祈聖鑒事竊臣於本年六月二十六日承准軍機大臣字寄光緒八年六月十五日奉上諭浙江道員王蔭樾呈控查荒被毆一案前經陳士杰查明奏結並稱將該道傳訊開導己帖服無詞本日都察院奏該道復以並未傳訊開導亦未輸服等詞遣抱赴該衙門呈訴此案業經奏結何以該道復嘵嘵不置所稱各節是否屬實抑係任意狡辨着陳士杰據實覆奏毋稍廻護原呈着抄給閱看將此諭令知之欽此遵旨寄信前來臣查此案兹據該道以貪吏挾恨唆衆毆官等詞赴都察院具呈欽奉諭旨飭臣查明秉公具奏當以該道王蔭樾因公受辱情固難堪府縣主唆並無其事惟未能先事覺察疎忽之咎難辭經臣將先後訪查情形據實覆奏並將嘉興府許瑶光等交部察議以示薄懲良以此事通省皆知官紳士民具有公論不能阿附該道一面之詞文致府縣以重罪也當查辦時該道初次來臣處具稟僅以銜帖夾送親供本無所用其批示嗣許瑶光廖定之亦陸續具送於該道控情逐條聲剖各執一詞臣以諭旨飭臣查覆未令提審且是案人犯早經刑部覆准分别起解發配勢難紛紛提回質証是以將親供留存密泒候補道馮譽驄明察暗訪叅核定案嗣該道二次具稟則以在臣拜摺之後所稟只求示知馮譽驄密訪稟詞並無候質之語臣前摺所謂傳訊者乃因其求見傳入問訊特與平論案情具理開導以該道身爲監司大員未便如詞訟案伯提同對簿也臣未出奏之前該道曾面託藩司轉求此案但將府縣略加處分便自甘心比親來稟見臣將訪查此事情節詳細剖示並告以該道受辱該府縣失查之咎殊不能免當爲據實奏覆該道聞言感激喜形於色並云如此辦理爲職道顧全體面雖退歸田里亦其所願不謂臣覆奏後該道聞紳民有稟請許瑶光回任之舉遂復砌詞遣人京控臣再三查核此案因公受辱固属寳情究之辦理亦稍操切衆所共知且已將莊書王陸沅等分别問擬至十六名之多懲辦已不爲不嚴而該府許瑶光政聲卓卓紳民愛戴變起倉卒未能先事預防其疏忽之咎旣已交部察議亦足以示儆國家辦理案件輕重自有常例豈能因該道意存拖累遂爲遷就枉人以法臣清夜自思查辦此案寔無偏袒惟該道性多反覆臣與許瑶光亦係同年同鄉難保不藉爲口實可否照臣前奏完結以杜藉端纒訟之風抑或飭交閩浙督臣再行查明以昭折服之處出自聖裁理合遵旨據實覆奏伏乞皇太后皇上聖鑒訓示再嘉興府各屬均遭水患民情惶惶亟欲得賢能之員以督鎭撫昨據藩司以該府許瑶光恩信在民事經奏結報明飭回本任以順輿情合併聲明謹奏奉旨已錄○○頭品頂戴安徽巡撫臣裕祿跪奏爲審明越獄逃犯並疎防之刑禁人等按例分别定擬恭摺奏祈聖鑒事竊照滁州盜犯楊士銀秦加保二名越獄同逃追獲秦加保一名犯未全獲一案前經臣將疎防之管獄官石光燦等會摺奏叅革審奉旨這所叅疎防盜犯越獄之管獄官滁州吏目石光燦着卽革職拿問交裕祿提同刑禁人等嚴訊有無鬆刑賄縱情弊按律懲辦有獄官滁州直隸州知州文庚著交部照例議處仍勒令將逸犯楊士銀嚴緝務獲倘限滿無獲卽行從嚴叅辦該部知道欽此欽遵當經轉飭嚴拿並委員提訊秦加保飭取確供一面行提刑禁人等來省審辦兹據安慶府核訊議擬由藩臬兩司覆審解勘到臣親提研訊緣秦加保籍隸泗州因在滁州聽從趙二與越獄同逃未獲之楊士銀等夥刼事主張志聲家得贓犯案經該州將該犯秦加保同趙二許洞江郭幅升胡芝堂楊士銀等先後拿獲訊供禀經飭委候補知府夏允升前往會同審明係遊勇夥刦得贓錄供禀請照章就地正法候示處决之犯孫玉籍隸滁州充當該州獄卒監獄自兵燹被燬尚未建復向租民房兩間覊禁囚犯分爲東西二號該犯秦加保與在逃之楊士銀收禁西號撥令該役孫玉看守其趙二等各犯收禁東號另行看管光緒七年八月十一日傍晚該州吏目石光燦帶同刑書張琴進監收封騐明各犯刑具完固飭令獄卒依法看守是夜四更時分孫玉與更夫單洪困倦睡熟適值風雨交作西號房後土墻雨浸傾坍楊士銀起意越獄脫逃商同該犯秦加保乘間扭斷鐐銬扳折籠栅脫除紅衣褲由土墻傾坍處所爬出分途逃逸孫玉驚覺喊同單洪追捕無蹤報經吏目石光燦禀知該州文庚會營詣勘一面會督搜拿於十二日早晨在北門空房内搜獲秦加保一名當時被拿拒捕致更夫單洪受有咬抓各傷其楊士銀一名搜查業已逺颺訊供稟報經臣會摺奏叅奉旨革審議處勒緝遵經行司飭派委員訊明該犯秦加保實係聽從楊士銀乘間越獄禁卒人等委無鬆刑賄縱情弊當因該犯係遊勇夥动即飭歸於前案同盜犯趙二等一名並照章正法另案議結一面飭緝逃犯並行提人卷來省發委署安慶府知府成着核明訊供詳批審解成善未及核訊卸事本任安慶府孫翼謀回任接審議擬由司勘解到臣親提研審據各供前情不諱詰係一時疎忽偶致脫逃並無鬆刑賄縱情事研鞫不移案無遁飾查例載犯罪囚禁在獄若僅止一二人乘間穿穴踰墻脫逃者原犯斬决卽行正法又律載獄卒不覺失囚者减囚罪二等以例載監犯越獄獄卒果係依法看守一時疎忽偶致脫逃並無賄縱情弊依律减囚罪二等治罪各等語此案秦加保因聽從夥动得贓被獲審明罪應斬决輒聽從楊士銀越獄脫逃實屬藐法自應按例問擬秦加保應如該府司所擬合依犯罪囚禁在獄僅止一二人乘間穿穴踰牆脫逃者原犯斬决卽行正法例卽行正法業與同案盜犯趙二等一名並照章正法應母庸議禁卒孫玉身充禁役並不加意防範致盜犯楊士銀秦加保二名越獄同逃實属疎懈雖訊無鬆刑賄縱情弊並於次日拿獲秦加保一名惟尚有罪干斬决盜犯楊士銀一名百日限滿未獲仍應按律間擬孫玉應如該府司所擬合依監犯越獄獄卒係依法看守一時疎忽偶致脫逃並無賄縱情弊依律减囚罪二等治罪例　逃犯楊土銀斬罪上减二等擬杖一百徒三年定地發配折責充徒更夫單洪雖非專司看守人犯究屬防範不力應照不應重律杖八十律擬杖八十折責革役刑書張琴訊止隨同收封向不在監值宿其於監犯楊士銀等越獄逃走無從防範應免置議逃犯楊士銀仍飭嚴緝獲日另結管獄官已革滁州吏目石光燦職司監獄失於防範致重犯二名越獄脫逃雖據已獲秦加保一名尚有斬犯楊士銀一名四個月限滿無獲業經奏叅革職應照例留緝五年限滿有無弋獲再行分别辦理有獄官滁州直隸州知州文庚經部留任限緝現於未滿一年例限之内丁憂開缺業經咨報部旗應聽侯部議俟部議候服闋後照例辦理除文武疎防各職名飭取另叅並全案供招咨部外所有審明分則定擬緣由謹會同大學士兩江總督臣左宗棠恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○署理直隸總督兩廣總督臣張樹聲跪奏爲特叅疏防斬犯越獄脫逃之管獄有獄各官恭摺仰祈聖鑒事竊據署淶水縣知縣易　趙禀報本年六月二十九日夜三更時雷雨大作震場監墻監犯劉金榻乘間扭斷鐐銬籠鎖越墻而逸卷查劉金棍係糾邀張大等行竊事主胡鑑堂家牛驢拒傷胡廷彥身死案内擬斬監候彚入本年秋季解省審勘發回候示之犯當卽會營勘驗據刑禁人等供無鬆刑賄縱情弊現在嚴緝等情臣查監獄重地防範不容稍懈乃該管獄有獄名官漫不經心以致秋審斬犯越獄脫逃寔非尋常疏忽可比相應請旨將管獄官淶水縣典史張作濂革職拿問有獄官署淶不縣事候補知縣易學趙照例革職留任以做玩泄除嚴飭依限緝拿逃犯務獲並將該典史撤任提同刑禁人等至省由臬司剛毅督同保定府知府研審確情據寔詳辦一面咨明刑部於秋審册内扣除外所有特叅　防斬犯越獄脫逃之管獄有獄各官緣由理合恭摺具陳伏乞皇太后皇上聖鑒訓示謹奏奉旨巳錄 
 
