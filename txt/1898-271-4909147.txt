# 1898 - 271 - 4909147

 

Page 1

 
 
[勸募山東急賑] [  申報館協賑所謹啓]  
　　天災迭告飢饉洊臻江北江陰靖江等處急書紛至辦賑者正苦點金乏術仰屋興嗟不料近接山東楊大善士來電内開東省黃水爲災漫决堤埝十餘口被淹二十餘州縣災情甚重待哺嗷嗷本館除將原電登列報端外竊思東省頻年水患積困未蘇今乃虐肆陽侯其魚又慨何天之不弔一至於斯耶吾儕幸生樂國得免凍餒之憂尙冀各發仁心同襄義舉善囊早解多寡隨心俾此數十萬苟延殘喘之民不至仍填溝壑是則本館所馨香禱祀以求者尙肅此佈陳伏惟德鑒 
[添印白紙玉堂字彙出售] [  圖書集成局啓]  
　　本局向印玉堂字彙久己風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋二角欲購者請至三馬路申報館及申昌書畫室購取可也此佈 
[廣學會譯著新學彙編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學　諸君　　外情周知　故著　十載信足端風敎而　窕言天下大同此其左劵合括宏旨藉貽通才○新學彙編四卷裒西瀛旅客名篇開東士導師先路理明法備官簡　賅八角○中國度　考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲　霞蔚第就英廷財　持較中國度　主善爲師有德則樂興華秘鑰敬告司徒三角半○中東戰紀本末一圖半續編七角文學興國策二角三書併售二圓均與先譯之恭西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[說兵]  
　　昔司馬錯謂秦昭王曰欲富國者務廣其地欲强兵者務富其民旨哉言乎夫富强之道相濟而實相成蓋國不富則兵不能强兵不强則國益不富而地日以蹙民日以貧及至地蹙民貧則幾於不國矣然則國之所賴者非以强兵爲要務哉我朝以神武定天下兵威所至水讋陸慄遂以大一統而朝八荒乾嘉以前時處全盛兵勢之强無待縷述卽咸同年間綠營疲卒糜爛墮地連喪十餘行省國勢之阽危極矣民生之困苦甚矣乃自胡文忠曾文正左文襄彭剛直諸公崛起練兵同心戮力持以堅忍之志遂以湘淮二軍肅清海宇豐功偉烈彪炳古今民之休養生息得免外人之欺侮者垂三十餘年此雖内亂之易平而苟非整軍經武之有方曷克臻此嗣以承平日久有軍實而不知講有紀律而不能嚴士卒習爲嬉配將帥耽於淫佚叩以御侮折衝之道則皆相顧錯愕而不能措一辭一遇有事兵士皆以衝鋒陷陣爲畏途將帥皆以執銳披堅爲難事求如古之以馬革裹屍爲榮者千萬中不得一二軍心旣懈敵燄益張前者中東之役其始水陸各軍非不如茶如火乃聞砲聲而懼見敵騎而奔至以國家數十年經營購置之鐵甲魚雷千百萬帑項製造之巨砲快槍一旦棄如敝屣嗚呼是誰之咎哉統帥旣不得其人則兵鳥能强平日額餉虛懸惟以尅扣私肥爲事及至身臨前敵而欲其効死不辭其可得乎故中國而不欲强兵則亦己耳如欲强兵不徒在學習洋操西法也宜先痛除此弊則軍士樂爲之用而兵心自奮矣夫以華人之智勇豈必不如西人果能恤其身家重其性命厚餉以養之高官以寵之安知無奮發天良伸敵愾同仇之義爲國家効命疆塲哉或曰兵之所以用命則旣聞命矣然富府庫空虛之際民生凋敝之秋國家裁兵且不暇安得閒欵以養兵乎則應之曰裁汰冗官則每年可多銀數百萬南漕改折每年又可多銀數百萬以此爲練兵之資必可得勁旅若干爲他日禦侮之用抑又聞之美國養兵院之制兵士餉銀每名月扣洋一角五分雖統兵員弁亦不能免每年將此欵存儲銀行生息遇征戰時兵士有陣亡者用以恤其家屬受傷而成殘廢者有家歸家無家則居院皆養以終其身此兵士所以不惜身命而甘爲之死也今中國練兵之道事事則效西人而獨此不能以爲法宜乎臨陣畏縮苟且偷生降虜潰亡不以爲異此非軍士之惜命無以善其後則亦誰肯以殺敵致果爲心乎有整飭戎行之責者不可不知也余故拉雜書之爲經武者告 
[籌欵修辦海河摺]  
　　大學士直隸總督奴才榮祿跪奏爲海河淤淺分别籌欵修辦恭摺仰祈聖鑒事竊查天津海河上游巨灣兠遏兩岸支河歧出分洩水勢白塘口以上節節淤淺華洋輪船不能上駛皆在塘沽停泊水程百數十里進出口各貨須有剝船過載非特糜費運脚而沿途偷漏傷耗尤多實於商務大有妨碍且海河五大河尾閭下壅則上易潰上年五月前督臣王文韶議覆通政使劉恩漙條陳河務摺内聲明籌辦海防海河爲五大河一大轉機己派道員吳廷斌等前往確勘俟籌定辦法估明工欵卽行興辦在案旋據該員等周歴上下游兩岸確　勘度求所以畜潮力裁灣阻開挖直河建立閘座束水攻沙以順水性祇因工大費鉅遽難興辦嗣據駐津各國領事推荐丹國工程司林德條陳簡便法祗於支河歧出處建設洋閘八座並修理挂甲等處隄岸以收束水刷沙之效估需行衆化寳銀二十五萬兩應由直隸籌撥銀十萬兩其餘十五萬兩由各國領事認籌以十年爲限由新關稅務司於進出口貨物完納稅項之外無論華洋酌量抽捐擬具工捐稅則章程函請核辦前督臣土文韶因查測量考騐本爲西人專門之學林德寓京多年情形旣熟工程尤所擅長洋商均甚信服詳察辦法及估需銀數均爲核實當派津海道李岷琛招商局道員黃廷筦開平礦務局道員張翼稅務司賀璧會同商辦一面咨准總理各國事務衙門以修河辦法并所擬工捐稅則章程均屬公允應如所請辦理等因復經函檄遵照卽據法國領事　請撥欵上文韶未及覈辦缷事奴才到任應由直隸設法籌撥當飭運司在於歴年鹽課項下撥銀二萬兩津海關道在於四六成洋稅項下撥發銀一萬五千兩支應避在　捐項下撥發銀一萬五千兩籌賑局在於賑欵項下撥發銀五萬兩共銀十萬兩以濟要工各國領事認籌銀十五萬兩現因修工購料待用孔殷未便僅恃捐欵己向銀行籌借墊欵六釐行息收起工捐陸續歸還應於工捐原限十年以外展限二年共以十二年爲期清還本利至海口工程己於本年六月十四日卽西歴八月初一日開辦工捐亦於是月起按章抽收由稅務司賀璧　會津海關道轉詳前來除飭該道於林德訂立合同詳咨外所有撥欵修辦海河緣由理合恭摺具陳乞皇上聖鑒飭下各衙門立案謹奏 
[是誠何心]  
　　欽犯康有爲奉旨嚴拿爲英國兵船保護而去兹粤省同人致書於字林西字報館以英人出康於難囑爲豆報致課其保護之力云說見字林西字報 
[詳述裁缺要聞]  
　　金陵采訪友人云兩江督憲劉峴帥前奉裁汰冗員之諭當飭江寗藩司胡芸臺江蘇藩司 
 
 

Page 2

 
 
聶仲芳兩方伯妥議詳覆等情忆誌本報兹悉蘇藩司聶方伯詳稱蘇屬各缺内招蘇海防同知係屬選缺移駐常熟事務甚簡蘇管糧通判松管糧通判專管糧務常督糧通判雖屬兼管水利自河運改辦海運均屬有名無實常總捕通判鎭糧捕通判責任督缉事務亦簡擬请裁撤其府經歴府知事府照磨統計蘇屬共有八缺除蘇州府知事管理監獄責任甚重應請免裁外餘如松江府經歴鎭江府經歴松江府和咸常州府知事鎭江府知事蘇州府照磨常州府照磨均屬閒冗自應一律裁汰長洲震澤常熟崑山上海武進無錫青陽江陰靖江金壇溧陽南匯寳山太倉崇明嘉定昭文等縣縣丞均係與縣同城亦屬冗員應行裁去長洲元和吳縣吳江昭文婁縣上海青浦陽湖宜興金匱丹徒等縣縣主簿向有管糧之責現則有名無實其兼管水利及專管水利河務者亦屬閒冗且與知縣同城居多自應裁撤將水利河務併歸各該知縣管理至寗屬各缺亦經胡芸臺方伯查明禀詳江寗府南北捕兩通判駐紥省會專司緝捕督糧同知專管漕務應否裁汰應請聽候酌奪其江寗藩司首領如庫倉兩大使均有倉庫之責收放事宜較爲繁重理問雖無專任而藩署之中一切藉資佐理所有各府府經歴亦爲首領之官直隸州州同州判及各縣縣丞主簿等官均有分防之責可否免裁餘如江寗府江防同知定制專管船政兼司水利現今有名無實江寗府聚寳龍江茶引三大使並六合儀徵通州稅課三大使本爲征稅而設兹均無稅可收或所征無幾同江寗府檢校一缺擬請一律裁汰惟淮安府稅課大使淮關征稅向有所司實非閒冗可比殊難議裁餘如寗屬各府州縣教授教諭訓導等官凡有兼設現擬各留一員請將復設三十一缺一们裁撤己於月之初七日詳禀督憲劉峴帥想不日卽當入告九重候旨定奪矣 
[接錄華洋輪船駛赴中國内港章程]  
　　八凡在内港犯事者無諭或違背稅章或毆辱人命或盜竊財產等事均須由該處地方官接　辦本處人民之律章審斷惟若係洋人之船卽犯事者爲洋人船上所用之華人應由地方官一面知照就近口岸之稅務司轉告該船之領事官該領事官卽可派員前赴觀審若犯法者爲洋人應照條約所論護照之條將其人送交就近口岸之稅務司轉交該領事官辦理九凡此項輪船如經過稅關厘卡等處並不遵允停輪或搭客水手等在内港地方滋閙肇釁等事卽照各關卡定章罰辦一面由海關將該船之船牌撤銷不准復　内港貿易倘係洋商之船若該商以審斷案情及罰欵均請照同治七年會訊船貨入官章程辦理亦可此審案辦法也以上所擬足爲現時管理此項輪船之章嗣後如有應行修改之處卽可隨時酌情改訂内港行輪補續章程一凡有輪船裝載洋貨入内地或領取子口稅單或沿途逢關納稅遇卡抽厘均聽商便該貨己到指連之處所有本地應徵稅厘卽與該船無涉惟該船不得私起貨物二凡在通商口岸將土貨裝載輪船運往内港應先報明該關照民船裝網出口完稅之例完納出口正稅該輪船往内港所裝之士貨若遇關卡須按該處章程完納各項稅厘等欵與民船辦法絲毫無異若所報之貨爲復進口之土貨己在他口完清出口正稅卽無庸重徵出口止稅惟該貨沿途仍應按内地章程完納各項厘捐與他項貨物無異該貨無論中何處運來己到指運之處所有本地應徵稅厘卽與該船無涉但該船不得私起貨物三凡土貨在内港己裝輪船欲運他處卽可認明係己完該處之各項稅厘嗣後無庸再行呈有該處己売稅厘之據惟遇沿途關卡仍須按該虛之章程完納稅厘該輪到口時該貨若係在本地售用向係在該處徵稅與民船所運之貨徵稅無異除此項稅餉之外所有各項稅釐捐欵經費等事卽與該輪船無涉若所裝之土貨係欲運往外洋或照本章程辦理或照鎭江子口單章程具保結領取三聨報戰均聽華洋各商之便凡進士貨到口欲立卽撥過出口船隻者於徵收出口正稅之外餘不再徵[  此章程仍未完]  
[驪歌載道]  
　　廣州訪事友人云廣東巡撫許仙屏中丞交缷篆務後卽日上疏請假二月定於本月初七日起程擬雇民船取道南雄　帆下駛遄返珂鄉先期督憲譚制軍誼篤同寅卽在署中設筵祖餞旣而司道各員假座廣雅書局邀請宴會抗懷時事杯酒言情有不勝去國　鄉之感者 
[軍麾駐麻]  
　　漢口訪事人云管帶武功營方翰卿軍門前因麻城民教爭地督勇前往彈壓兹督憲張香帥以麻城地處衝要特　軍門常年駐守藉資震懾云 
[招軍類誌]  
　　漢口訪事人云卾督張香濤制軍力圖富强整頓武備往年曾招募工程隊勤加訓練無如人數不多不足以爲禦宼之用香帥爰思擴充加募百餘名之數然尙虛額百餘想須陸續補實也○卾王城外之塘角地方向有武功營駐紥業經調往麻城塘角一嵎無軍　守是地亦係要口上憲爰有招軍駐守之議不知確否○田家鎭砲臺長江下游之要區也鄧軍門玉峯整顱營務以駐守砲臺之兵率多老　　加裁汰懸額殊多故刻須招募軍士以補其額有願勢干戈以衛社稷者尙共奮袂而起乎 
[韓人遊歴]  
　　漢口訪事友人云現有高麗國名士二人航海來華遊歴各處日前抵漢徧遊名勝登琴臺訪鶴樓詩酒流連不勝撫景　古之意是處土人見其寛袍大袖彷彿圖畫中人無不嘖嘖稱異亦未免少見多怪矣 
[學堂初基]  
　　杭州訪事人云自奉旨改寺觀爲學堂仁錢兩縣相度基址計適用者己有四處一爲望江門外之海潮寺一爲清　門内之長慶寺一爲海蝍溝之白衣寺其一則艮山門内之慈孝庵卽莫菴是也業己將大小房屋間數地基丈量開具清摺呈請上憲裁酌又聞　州總鎭劉吉園軍門有屋一所在浦菖巷内自軍門榮任温州後此屋遂任其空廢撫憲以該處與普慈寺所設之求是書院武備學堂相近若　此產作爲學堂可以聨絡一氣欲向軍門價買軍門聞之卽將此屋報効以作學堂之用如引廣厦法開有志奮興者不患無依庇之所矣 
[消患無形]  
　　杭州訪事人云嚴州府屬遂安縣以米糧騰貴時有搶奪米石之事邑尊胡大令湘春辦理不善幾致　成民變幸經　　劉筱山太守派委幹員馳赴勸諭并將大令撤任民心始靖文報到省藩憲卽札委候補縣蔣大令本鑑往署斯缺　憲深恐尙有伏莽飭　　　平和督勇同往撣壓均於初二日禀辭就道矣 
[示停平糶]  
　　杭州訪事人云浙省前因米價日增官憲設廠平　以濟民食現在巿價漸平各廠均於上月三十日一律截止初一日　局收撤并由府憲出示曉諭云照得省城設立平糶局廠係爲巿價日增特發倉榖以蘇民困現在新榖均己登塲巿價逐漸平减官廠往　　　　寥寥刻奉上憲札飭停辦於七月三十日一律停止除照會紳董并轉行仁錢兩縣遵照外合行出示仰各戸人等知悉毋　　　 
[誼篤桑梓]  
　　厦門訪事友人云前因米糧缺乏居民均有朝不保暮之虞幸得南洋新加坡及西貢日里埠旅居之泉漳商賈念　　　苦况相與集資採辦米石運至厦門設局平糶使米儈不敢居奇貧民受惠不淺道憲以其好義急公深爲嘉許特製匾額聨扇分寄外洋以示　勵 
[北地豐收]  
　　北通州訪事人云時屆秋收豐歉之數於此可决日來北通一帶禾冢次第登塲玉米每石價錢五吊四百文高梁每石　錢四吊五百文淍有未割之豆子榖子蕎麥等秋成亦均有十分傳說周圍數百里外有豐無　○順屬大　縣等處地處窪下歴年裁種稻　　有所穫今年雨暘時若秋收亦稱豐稔如此豐年普慶服田力穡之功歟抑彼蒼之所賜也 
[股開磨坊]  
　　漢口訪事人云有富商某某等擬在漢口招集股份創設機器磨坊聞己集有巨資不日卽須開辦矣 
 
 

Page 3

 
 
[盗賣宜懲]  
　　湖北訪事友人云漢口大智門外有俄商購地一區前日忽爲華人黎海峰盜賣與比國商人後經俄商察知立卽照會地方官提黎研訊未知如何審斷也 
[尼菴被擾]  
　　廣州訪事友人云自奉諭飭查不列祀典之菴觀寺院一律改作學堂後凡優婆夷優婆塞之流皆驚慌無惜西門第十甫第十一甫各尼菴素稱饒富尤爲無賴所垂涎連日比邱尼將貴重什物運匿他處以爲規避之計本月初二日第十甫永清菴中各尼皆四　奔逃只剩傭婦數人看守門戸聞虧欠各鋪之數約以萬計迨各戸聞信往索而尼己不知去向矣次晨忽有匪徒揑造善後局告示高　是處大旨勒令僧尼還俗將菴寺改作學堂產業悉充經費云云於是女尼驚慌益甚羣集十一甫六明菴竹深處會同擬議有黠者識出破綻以爲此　淆惑人心希圖乘亂搶刦耳衆尼聞之心始稍安吁利尙未見弊己紛乘辦事之難不益可見乎 
[古潞近聞]  
　　北通州訪事人云江北糧道吳仲懌觀察督運江北河運秈米八帮於七月二十日後陸續到齊計共四十五艘委員坐船二艘依岸排列檣檝如林各船夾帶貨物紛紛下地售賣或易銀或易貨熙來穰往巿面爲之一新○責院號舍坍倒三十餘間由許東藩邑尊通報上憲請欵興修現己估定修費諏吉七月二十一日開工○匪人陳德搶刼拐帶無惡不作前日同孫五張傻子携帶洋鎗路刦同村之責姓　子一頭銅錢十五吊又在通州城内姦拐劉姓之婦子二人至京都販賣先後被事主禀控近由州署差役將陳德拘獲經許邑尊詳加研訊供　刦騾姦拐不諱當飭釘鐐嚴禁俟將劉姓婦子及袁姓騾錢起到再行按例詳辦○城西南棗林地方棗樹最夥故得是名現值剝棗之際某少　以鄰家之棗碩大可愛隨手摘食二枚見者卽肆行辱駡婦自忖以食棗被辱有何面目見人遂投河自盡比及呼救則己腹大如　返魂無　　○七月二十六日夜三更時分警鑼四起喧傳新街亨利木廠矢愼各處水龍聞警飛奔而至極力灌救直至四更妈行撲滅計燒去堆房四　　材二具房料木器爲數甚鉅詢其起火之由則云有妙手空空兒行竊未遂遺火本堆所致云○前日通州銀巿通平松江銀每兩易錢兩吊四百文近日不知何故竟跌至兩吊二百文 
[析津雙鯉]  
　　天津訪事人云督辦奉天礦務前江西巡撫德曉峯中丞於本月初一日抵津在紫竹林中和棧暫駐行旌聞關訪尙未　　一自部中頒到卽當先赴各分局巡閱一週然後至奉天視事○新簡廣東布政使岑雲階方伯春煊於初三日到津假寓佛照機客棧聞初六七日卽當附船至申由申換船赴粤○總統武毅全軍直隸提督聶功廷軍門以大差在卽己將左右十營於初五六日調至津地駐紥○督練新建陸軍袁慰庭廉訪因奉升授侍郎之旨詣闕謝恩初五日請訓卽於是日出京所部練軍聞亦不日可到 
[烟海濤聲]  
　　烟臺　事友人云本月初一日爲寓烟西人秋季賽馬之期西沙旺賽馬塲一帶馬龍車水熱閙異常直至初五日始止○自時文廢而爲策論凡各府州縣所有書院皆一律改絃更張福山縣某大令近出告示擬自本月二十日起每課試史論及五經義各一篇下月試掌故策及四書義各一篇己曉諭各生童知悉矣本年春間有擔糞夫某甲被某紳家工人某乙逞忿毆斃經官詣騐後緝獲兇手收禁囹　旣而乙懼罪賄囑屍屬具呈免究遂得稍從末减乞今己逾數月而乙未將此項付清屍屬向之追索乙竟置之不睬屍屬怨忿交加因復吞烟畢命次日投縣報騐似此案上加案未知邑尊如何訊辦也○某甲不知在何處飲醉而歸東倒西歪竟失足墮人陰溝内迨經人救起早己體冷如冰乃知劉伶荷鍤便埋之語其曠逹自加人一等也○初八日奇山某姓門　忽懸有女屍一具當由某姓報官請騐實係自縊身死卽飭備棺敕殮未知有何冤憤竟視性命如鴻毛○新榖登塲收成不甚豐稔聞登州所屬皆不過四五成之譜數米而炊者莫不憂形於色云 
[錢江秋信]  
　　杭州訪事人云浙省自奉旨舉辦商務局現己由撫憲札委候補府徐太守承禮爲總辦莊太守人寳爲會辦擬先在　憲行臺設局擇日開辦○普慈寺内自去年開設求是書院武備學堂招集生徒各三十名延請中西教習指授講貫頗著成效嗣因風氣大　　添招學徒因於該寺後面建造洋房一進爲教習棲　之所并添造齋房十二間以備諸生歇宿己於上月晦日竣工矣○浙省庫解京餉現由　憲續撥銀五萬兩委候補縣劉大令永安營解於本月初三日兌銀釘鞘奇存外庫○自有改庵廟爲學堂之說好事者隨聲附會謂從此冥錮一項亦當禁止而錫箔一業爲杭垣生意之大宗諸工人向例於農忙之際回助田工至秋初然後開作今秋各坊主聞此消息類多觀望以致各工人均生坐食之憂該業董事知非了局向各坊主善爲開導始於本月初間陸續開工○浙東厘捐自議歸英人經理業己來浙察看情形凡有稅厘自四月起盡歸洋人收取而各局卡則仍由原委員代辦三月至八月然後交代兹聞總辦浙東厘務副稅務司孟家美君勘畢回省尙須與總稅務司商酌一切故各厘卡再請委員代辦一月 
[行轅紀事]  
　　前晚新簡四川總督奎樂峯制軍由蘇抵滬因時己昏黃不及登岸己誌昨報兹悉制軍於昨晨九點鐘時起岸在北河南路天后宫左側出使行轅内暫駐行旌本埠文武印委各員均先後詣行　禀見制軍皆延入晤談然後興辭而出○江南全省提督李壽亭軍門於昨日午前十點鐘命駕至出使行轅拜會川督奎樂帥面商要公 
[禀留賢宰]  
　　上海縣黃愛棠大令蒙升任四川督憲奎樂帥保奏前奉硃批著入都預備召見上海縣一缺由藩司聶方伯牌示候補知縣王豫照署理蘇松太道蔡和甫觀察以大令在申多年於交涉案作辦理甚當實賴一臂之助昨己禀請督撫各憲保留數月准在明春三四月間交缷不知各大憲准如所請否也 
[示安僧尼]  
　　昨日上海縣黃大令接到蘇垣藩臬兩憲會銜告示當卽頒貼通衢云欽命頭品頂戴江南蘇州等處承宣布政使司布政使聶二品頂戴署理江南提刑按察使司按察使遇缺題奏道朱爲剴切曉諭事照得本年五月廿二日恭奉諭旨民間祠廟其有不在祀典者著地方官曉諭改爲學堂以節糜費而隆教育本司於七月初八日奉到行知當卽通飭各屬一體欽遵辦理並嚴禁滋擾在案查此舉因各處　學之人無誦習之所斟酌改作非驅逐僧道也近據各縣紳士面稱外間先睹報館所刻諭旨竟有流氓痞棍乘機索詐百般恫喝省城内外　擾相同地保又不明白開導彈壓遂使日夜驚惶不堪其擾各僧道不明公事莫辨是非或出錢洋求爲緩頰或將產業寄諸别戸倉皇情狀殊可憫矜不知僧道雖身託方外同爲朝廷赤子豈容該流氓痞棍索詐滋擾若不嚴拿殊屬不成事體除通飭各州廳縣拿辦外亟應明白曉諭以安人心爲此示仰各府州廳縣方外人等一體知悉經此次示諭之後凡庵觀寺院之僧道等詳候各該州廳縣查明具報將來如何改作學堂大憲自有權衡必飭地方官妥爲籌辦毋存納賄之心希冀含糊倘有書差痞棍人等怙惡如故准被擾之人逕赴有司衙門控訴不可受其愚弄自貽伊戚本司嫉惡如仇遇有借端滋擾靡不立時提辦所以肅功令而安閭閻言出法隨勿再嘗試切切特示 
[令節停公]  
　　昨係中秋佳節英法兩界公廨皆循例停辦公事英廨代理讞員鄭瀚生大令適接道憲改爲署理之札是以廨中書役人等皆於清晨衣冠叩賀 
[主教文移]  
　　江海關道蔡和甫觀察昨接者理江南天主堂主教姚君照會以現派各處教堂總司鐸名姓合行知照松江等處謝世榮常州等處蕭子雲揚州等處尙全武通州每門等處貝迪榮崇明等處喬遷于刻下均己赴堂接管矣 
 
 

Page 4

 
 
[灼傷斃命]  
　　前晚本城果育堂南首牛愼某甲被火灼傷己紀昨報兹悉甲張姓年己五十七歲向充燃點天燈之役房中置有原箱火油是晚因吊取火油遺火箱内霎時滿室通紅不可嚮邇張情急在火中亂滾以致灼傷後因火毒攻心延至昨午遽爾斃命吁慘己 
[有志從良]  
　　妓女洪巧寳投英界公廨控被鴇母覇阻從良經帮審委員劉穆庭二尹提訊洪妓供稱小掃人籍隸蘇州年甫十七本姓洪早失怙恃年幼無知去年在蘇被唐媽媽巧言誘騙隨同至申在新清和里阿和姐處作賣笑生涯小婦人厭棄風塵從良有志無奈阿和姐視爲錢樹堅不允許今忽託稱母親曾欠彼洋八百元欲將小婦人載至天津價賣小婦人情急無措叩求超豁劉二尹以妓女從良大是美事著發棲流所聽候擇配 
 
 
