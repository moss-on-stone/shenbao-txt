# 1922 - 135 - 4917688

 

Page 1

 
 
   
 
 

Page 2

 
 
   
 
 

Page 3

 
 
時評 
[眞意（冷）]  
　　欲求國家統一必國内各種之人發宣眞意然後能得歸合之點以成統一之功今人人雖倡統一之辭而眞意之所在初未嘗有明白之表示不特國民仍守向來默息之習慣即各派之有力者或爲迎合時流之談或用僚屬試探之法或示兩可或且云無可無不可如是敷衍隱約己之眞意旣隱而不露人之眞意又從何可得長此以往雖有統一之言或更有統一之心而其去統一之途仍與前無異也 
　　是故眞欲求統一者必先宣示其統一之眞意雖他日因各方會集意見之後而其意不妨改變若今日則不能不先宣示其眞意所在也 
[命令]  
　　五月二十一日大總統令代理部務陸軍次長金紹曾呈請授汪斯沛爲陸軍涉兵少校應照准此令 
　　又令茲制定登記通例公布之此令 
[國内專電]  
　　北京電張作霖退兵眞因仍爲糧食不繼因關外接濟爲艦砲阻回又張之佈置按鐵道作戰而吳之進攻計劃抛棄鐵道由陸地直拊灤州之背一枝隊突入沙河鎭故奉軍渙散（二十二日下午二鐘） 
　　北京電開灤局電張作霖退灤意仍據灤河固守士兵欲出關張派王參謀大中向士兵講演謂湯玉麟已攻保定趙傑亦佔領河南俟直軍援保我軍前進兩方夾攻定必勝利請兄弟們努力堅守將來任爾等所欲言畢各兵士甚疑惑適得情報直軍由豐潤繞向沙河鎭張卽突出亦向士兵照王大中言再述一回某團長高呼曰請大帥速帶吾們回關外不要寃我現在直軍巳到沙河了張大怒出手槍將某團長擊斃兵士大譁張亦高聲言吾們就出關下令李景林爲後防掩護隊將灤昌間橋樑爆破又馮德麟兵官全體跪求帶出關外馮無法遂曰爾等還得訓練卽率隊出關（二十二日下午一鐘） 
　　北京電内閣端節發表財董康交高恩洪外顔惠慶農周自齊敎育府託徐佛蘇詢梁啓超梁决不 
 
 

Page 4

 
 
就今日徴張一麐同意張若辭則徴范源濓海軍薩鎭氷本人亦謙辭陸軍王意約鮑貴卿府則屬王自兼張紹曾則直隷擁爲省長司法府王均屬意王寵惠内務仍高凌霨大致已定（二十二日下午一鐘） 
　　北京電曹吳領銜徴求國會意見係張紹曾原動張曾謝入閣謂寗爲統一後之陸部錄事不願爲偏安之總長該電預計有十分之九主張召集舊會（二十二日下午一鐘） 
　　北京電葉恭綽古玩百二十件張敬堯紫檀傢俱二百八十餘件没收後送保吳使命充振某使欲留用（二十二日下午二鐘） 
　　北京電馬福祥請撤烟酒局長方大英謂方係張景惠私人從未到綏請改派范樞泰（二十二日下午一鐘） 
　　北京電京漢路新鄭站巧（十）（八）夜有潰兵四百襲第八混旅架去官兵十一路警三（二十二日下午一鐘） 
　　北京電四洮路與南滿磋商借欵按原約展期一年（二十二日下午一鐘） 
　　北京電羅馬章祜電列席會員八百餘會期半月議題二十門吾國頗有採用處七月初回國面呈 
　　北京電三井函部催還武漢電話局借欵詞甚嚴厲（二十二日下午一鐘） 
　　北京電盧永祥電部將英德金欵暫挪發放第十師五月份餉 
　　北京電豫省長張鳳台留任 
　　天津電據各方消息證明吳佩孚似已在軍糧城津浦局長吳毓麟東去謁吳商機車爲奉擄去聲明此後運輸困難惟亦竭力籌備 
　　天津電吳電曹請勿干涉組閣致啓人民猜疑如中央有成見不妨從旁觀贊成 
　　天津電洛吳雖贊成恢復舊國會仍未忘國民大會本志 
　　天津電黄陂尅日回南行銅像觀成禮並答謝鄂民（以上二十二日下午十鐘） 
　　漢口電曹眷馬（二）（十）（一）晚返保 
　　漢口電楚信艦馬日在蘇運子彈百萬粒過漢轉車送保 
　　漢口電蕭恐豫軍竄鄂責成第一旅防範東北武勝關十七旅防西北白河等處寇英傑部第二旅調防岳州 
　　漢口電黄陂某軍三十餘人皓（十）（九）晚焚搶六指店斃警一名向北方逃逸 
　　漢口電蕭劉電請將宜昌關歸併江漢關已得覆准 
　　漢口電日領署便衣警察籐原等四人巧日在武昌逮捕韓人李基彰經五署崗警帶署李得未解漢現各團體以日警不用照會擅在我内地逮捕韓政治犯紛請當道交涉兩長已令陳交涉員向日領詰問（以上二十二日下午八鐘） 
　　成都電川東大路平靜如常因駐軍陳國棟唐廷牧均主調停劉成勳不願擔任過渡致各軍聯合處不能成立（二十二日上午一鐘） 
　　香港電小輪工人罷工潮連日無解决明日工人或派四代表與船東協商並提九條 
　　香港電聞南寧係陸裕光部攻陷劉震寰不敵退守桂平及大湟江一帶 
　　香港電韶電粤軍已佔信豐 
　　香港電駐慶遠林俊廷部發宣言推盧燾爲桂總司令 
　　香港電省當押店因紙幣日低昨有多家閉門（以上二十二日下午九鐘） 
　　香港電韶電粤軍别動隊篠（十）（七）克定南乘勝進攻巧（十）（八）攻克安遠駐尋鄔縣北軍聞訊向南昌退瑞金縣亦爲粤軍佔領賴世璜李名揚攻大庾盡佔前線陣地 
　　香港電陳炯明部軍官及各要人哿（二）（十）在陸軍忠烈祠會議請陳回省事葉舉效（十）（九）乘艦抵省 
　　香港電旅粤桂人集議桂善後有主請陸莫回桂主持惟有人反對議無結果 
　　香港電魏邦平布告工人如有法外行動惟該工會主任人是問 
　　香港電西報載桂軍官均回復陸榮廷時職銜推呂一夔爲省長又言粤軍佔龍南虔南說現未證實 
　　香港電孫哿日赴南雄由朱卓文率駕飛機保護（以上二十二日下午六鐘） 
　　南昌電李烈鈞攻虔南龍南定南未得手霰日（十）（七）陳佔南雄連平義源（二十二日下午十鐘） 
　　南京電確息頃接津箇電稱直軍已進至古冶奉軍已完全退出灤州向榆關潰走駐北口河軍亦巳退盡奉天現甚空虛子彈已缺張之家屬已逃往大連張作霖回奉二次狀極狼狽現飲酒吸煙終日不食將成瘋症張學良確受傷又孫烈臣在奉巳無陸軍可調現由各縣調馬步巡四千名半赴關内半在奉維持秩序（二十二日下午九鐘） 
交通大學無線電 
[美總統請鐵路减運費]  
　　華盛頓電哈定總統邀鐵路重要職員十九人在白宮宴會請其與聯邦商務委員團合作共定自動的减收鐵路運費之辦法席間已商定組織特别委員會續開會議討論此事宴會至夜半後始散白宮傳出消息謂鐵路職員一致同意以爲减收運費可助商業之恢復 
[愛爾蘭之内閣]  
　　杜白林電南愛爾蘭自由邦領袖高林士與共和黨領袖伐勒拉氏已議定和解辦法選舉可於六月間舉行而混合内閣亦可組織國會一致贊成此種和解辦法按和解前巳幾成絕望後經雙方讓步始有成議互相抛棄無關重要之異見並許自由邦黨作重被選舉之運動 
[美内閣致電伍德將軍]  
　　華盛頓電閣員韋克思氏電致伍德將軍略謂總統與余對於君之功業大爲欽佩且覺君宜留駐菲島至十二月爲止吾人之意固願君永駐菲島云 
[黑人汚辱西女被焚]  
　　沃海沃州可倫布斯電黑人波錫爾被衆縊殺聞因汚辱白女之故 
　　台克薩斯州康羅電黑人温特斯被擒自認攻擊白婦遂被焚死觀者達千人 
[海軍赴北助戰之交涉]  
　　北京電四月三十日南京領事團被請與南京交涉員及海軍杜司令集議當由與會華人聲稱巡艦數艘與砲艦三艘已由前海軍總長薩鎭氷指揮開往秦皇島目的在轟擊秦皇島與北戴河間之鐵路又稱海軍之總指揮權已由杜司令擔任杜因此故特由上海移駐南京第一艦隊林司令不贊成此舉故留居上海而蔣總司令因曾與何豐林協定上海守中立之約有此約束故亦留滬不復有指揮海軍之權云云集議後交涉員以公文送交領事團據稱杜司令遣艦隊北上擬在秦皇島附近路線所經之地點阻奉軍之交通將行軍事上所必要之行動以阻奉軍援兵之出發請轉致駐京公使通告其國人於接電後三日勿乘京奉火車以防危險云云五月一日領袖公使電覆南京領袖領事諭其警告交涉員如在北京與山海關之間攻擊鐵路則爲違背條約之行動將引起國際嚴重交涉希即轉告薩君交涉員旋覆稱中國海軍因領袖公使之言不欲施行有背條約之任何行動但奉軍利用鐵路運兵輸械毫無限制而海軍則不容設法阻其輸運揆諸鐵路中立之義殊不適合請諭秦皇島外人海軍長官會同中國海軍共籌保全鐵路交通阻止奉軍輸運之辦法云云（以上北京美使署報告美國務院之電）（以上二十一日） 
譯電 
[愛爾蘭之混合内閣]  
　　十九日倫敦電南愛爾蘭國會議長今日宣稱高林士氏及伐勒拉氏已允組織混合政府國會候選議員由本黨幹事部推舉選舉後行政部有總統一人國防總長一人及他部總長九人五屬多數黨四屬少數黨 
　　十九日倫敦電格里菲士氏宣布議和談判復遭失敗並動議選舉應在六月十六日舉行格氏宣稱將令選舉人得以表示對於和約之意見彼僅佔人民百分之二之代表無論施以何種恫嚇不足介意伐勒拉氏贊成格氏所主於六月間舉行選舉之議格氏之動議於是遂於歡　聲中通過國會巳宣告休會五月三十一日混合政府之組織對於兩派所占之地位均無偏袒各黨目下之勢力均將保全之目下之議員苟非黨外之人提出反對派之候選員則均有被選資格如混合政府有解散之必要則將以成年選舉權爲基礎儘速另再舉行選舉 
[北愛爾蘭之暴動]  
　　二十日倫敦電貝爾法斯特昨日有暴動槍斃四人傷十二人且有縱火案多起今日猶未全熄焚斃者已有三人昨夜及今晨安特里姆及唐鎭均有暴舉哇尼爾貴族及羅斯男爵夫人之府邸均被燬火車站及其他房屋亦爲人縱火且有警察駐防所多處遭人攻擊北安特里姆與貝爾法斯特之交通被斷北愛爾蘭内閣已開會議討論大局 
　　二十一日倫敦電昨日北愛爾蘭之暴舉非尋常所見者可比暴徒似曾預先約定同時舉事現因交通梗阻詳情未悉惟與亂者人數甚衆恐死傷必多北政府宣布已設法會同軍警遏制亂事 
[日諾瓦各國代表返國]  
　　二十日日諾瓦電日諾瓦會議之各國代表除俄代表外均已起程回國俄代表定明日首途齊吉林氏則擬留住數日 
　　二十日倫敦電英相喬治氏今夜由日諾瓦回抵維多利亞車站時歡迎者甚盛内有國會議員及政治家二百人張伯倫氏齎英皇歡迎首相回國手書最先與首相會晤自車站至唐林街首相邸一路羣衆無不欣然致敬閣員等亦分别開非正式歡迎會 
[美總統宴鋼業領袖]  
　　十九日華盛頓電哈定總統宴待鋼業領袖多人敦勸取銷每日工作十二小時例且謂政府不欲干涉私人營業惟美國實業不久當能復見活動取銷此例之唯一希望乃在商業復盛之前實行之美國鋼公司總理加里氏宣稱與宴之鋼業家四十一人如至可以取銷之時一律贊成取銷現已舉定鋼業家委員會由加里氏主席調查此事 
[英法輪船相撞]  
　　二十一日倫敦電大英輪船公司之埃及號由倫敦開往孟買昨在法國白萊斯之西與法船賽勒號互撞法船受重損埃及號登時沉没救起搭客四十四人船中辦事員役二百九十人尙有搭客五十人員役八十人不知下落 
[各國近事記]  
　　二十日倫敦電摩根氏及康恩氏已抵英倫摩根氏將參與巴黎銀行家會議討論對德國際借欵事 
　　二十一日倫敦電機器業僱主與職工聯合會之談判委員會已商定解决爭端之草合同將於星期二日提交各職工會考慮之 
　　二十日海參崴電雅庫斯克區白黨運動現向伊爾庫次克南延居民多向表示同情紅黨現集於漢加湖附近以備抵禦 
[公電]  
　　安徽省敎育會代電上海申報新聞報時事新報民國日報轉各埠皖同鄕均鑒皖省長創辦蕪湖米照捐每米百斤收稅六角宣言先供償債及新軍裁兵之用業經公布施行查前項債欵及裁兵各費均屬國家範圍何得令地方擔負當此時局未定軍閥專橫有此鉅貲足使武人覬覦裁兵反更無望况此種米稅雖直接取之運商而運商勒抑米市仍間接取之農戶從前八分米釐因全省反對中止今乃變本加厲違法苛征誓不承認伏祈迅電許省長立將此案撤銷以蘇民困不勝迫叩之至安徽省敎育會委員丁銘禮李盛豫周世筠劉貽燕竇延年評議員劉先黎王玉佩何治愷汪淮戴立鰲王作礪虞育英何巽周松山汪開棟汪珇惇穆海鵬張和聲章鑫培孫毓琨程濱遺曹傑唐本廉胡寅旭崔翔青陳言萬誠孫希文秦錚葉光第五灝葉鼎銘丁林程敷模謝允文汪漢源徐寅亮叩巧印 
國外要聞 
[菲律賓通信（文初）]  
　　菲律賓之婦女職業談（續） 
　　（四）工業凡非以資本經營而有僱主與被僱之關係槪稱之曰工業菲地已漸進文明婦女置身工業塲中種類極多茲特舉其最多者言之（甲）屬於精神上勞働（子）敎員十數年來菲島敎育進步不特男子大改從前陋習最足令人崇拜者即爲女敎育發達殆所謂一日千里蒸蒸日上者也蓋菲地除專門大學（專門大學若法政醫科亦皆男女同校）與關於縫衽烹飪諸專修科外幾皆男女同校如師範學校（中分高初兩等）女生且多於男生現時執中小各校敎鞭者皆爲青年女敎員（高等以上學校之敎員亦皆美國婦女估其多數）男子則皆置身政治工商之塲謀國勢實業之發展而以敎育一事屬望於婦女其誘之掖之啓之發之較男子尤爲循循且對於社會職業分配旣得其平家庭中無坐而分食之人對於國家月薪視男子敎員爲省（國民學校每日擔任五小時每星期敎授五日普通例每月薪金彬銀四十至五十）政府可多設學校以謀普及（丑）醫生菲島本爲炎荒之區晴雨不時加以地廣人稀人懶耕種蓬蒿滿目汙穢不治故於凉燠無定中恒發生一種瘴癘之氣人偶觸之即鬱成脚氣或單熱諸症美人入菲衛生之事研究不遺餘力家屋之建築食物之消售皆須經醫生認可其權幾駕行政官而上之故一經懸壺即爲社會所尊重由是趨於此途者日見其多即彼女醫生招牌亦數見不鮮然皆以精内科聞關於解剖諸科則終遜男醫一籌矣（未完） 
 
 

Page 5

 
 
   
 
 

Page 6

 
 
國外要聞二 
[泰晤士報反對日本對華政策]  
　　世界新聞社譯倫敦泰晤士報社論云本報頃據東京通信員報告一重要消息謂日本政府已依據華會限制海軍條約實行釐定其海軍政策太平洋上海軍防禦線範圍業經縮小此其意味大約日本艦隊之駐在地點行將改變使其活動區域較近於其根據地果爾則此項决斷實爲賢明准日本政府之决議案中有一層須加以評論者案中有數語云「英日同盟之廢止使日本不能不以獨力應付以後之國際危機故必須百計警備擴張對於鄰近區地之關聯以保證必要之供給俾有戰事時可以持久」按日本此種意思之表現實使人不安揆諸華會各項協定之精神及目的斷然不合夫完全解除軍備未曾實現之前每一國家當然可視戰爭爲一種可能之事而從事於必要之防禦計畫唯日本此次决議案中注重「從鄰國保證供給」以期有戰事時可以持久作戰則使人疑慮目下能在太平洋上與日本作戰者要不過即日本曾與締結許多和平協約之各國此等協約之特定目的則爲防止太平洋上戰禍也日本之欲從鄰國保證供給其意似欲開發中國發展對華經濟關係資彼利用日本而果出此增加其壓力於中國則無異否認華盛頓各協定之全部精神也華會各協定之目的在造成一種情形使中國在目下之難局中得受保護列强在中國皆享均等機會太平洋方面所發生之一切爭端則皆以友誼的談判解决之是故英日同盟之廢止其意味並非日本在將來爭端中須以獨力應付及爲彼所關心之事將爲在太平洋上有利益關係之列强共同關心之事耳吾人視日本陸海軍當局此項决斷中有誤會華會各約之意此實一種嚴重徴象須待明白解釋者也 
　　英國旣解除英日同盟含糊不明之束縛則對於日本一切最優良事物表示同情自可得更大之自由惟若有任何事情或决斷足以表示日本政府之行爲與華會各約之寛大精神不符者則英國之同情心將生障翳日本對華政策之發展乃一最堪注意之事中國内亂未已全國解紐致對於外界全失防禦能力然其人心雖在此劇烈政爭之中仍能表示其非常堅韌團結之本能政治上之擾亂似未嘗加以影響彼革命以來發現種種政府吾人並不措意唯中國人民挾其偉大之潛力前程發展正未可量此則於全世界尤於不列顚帝國大有關係者也日本政府中之侵略主義分子多年以來恒利用中國之内亂取得其在華之優越地位因此中國内亂不克早日解决中國精神物質兩方之藴蓄均未能從速開發使世界各國咸蒙其利然中國人民具有一種偉力足以勝過此等猛烈之野心將來此種偉力必有伸張之日可以預卜日本人在華會中似已完全承認抛棄壟斷中國之野心最爲賢明日本果能抛棄其侵略政策則所以奬勵英國對日本之同情者實無過於此然日本最近之海軍决斷不能令人無疑山東條約倘能完全執行猶可使吾人一慰總之英國在華利益甚大吾人又表同情於日本之最良事物故吾人唯有希望英日兩國對於中國時局迅疾變遷所造成之一切問題開誠布公協力合作以求各方共受其利之解决 
國内要聞 
[北京特約通訊（穆）]  
　　舊國會復活之趨勢各方之重要表示 
　　舊國會恢復問題本報在直奉未戰前巳有兩次通信述暗中之醖釀及各方之旨趣吳佩孚天津會議後亦一再述其内容然北京之傳徧人口實在最近數日報紙紀載口頭談論直以此爲最時髦之新聞不獨閣事因此少談即灤州軍事奉張獨立亦爲此聲浪所掩一若實現即在目前也者其實曹吳所發之徴求意見電分兩次發出第一次吳由津發專致北方各省固已有十二省之復電陸續至保表示贊成第二次曹吳由保發另致西南各當局則發出纔一二日逆計復電尙未能來而國會内部之自身問題雖王家襄吳景濓褚輔成孫洪伊之間已互相商量大致有具體辦法旣存民六之系統又不没護法之功勳而由津電滬係十六日事逆計留滬同人開會討論及與留粤同人商榷妥當尙須時日尤有不可不知者王家襄吳景濓之意見對於此次恢復非常愼重以爲今茲如再成畫餅則以後之恢復無期即時局之解决無望苟未能實行統一成爲南北一致之國會則不能遽發自行召集之通電故兩方實力派領袖之接洽及京津粤滬國會分子之接洽皆當行之在召集之先而觀近日北伐聲浪之高尤覺有愼重之必要雖在恢復熱度極高者或嫌其迂緩而大多數則贊成之故决非旦夕間事特北京報紙有謂爲在八個月或一年後者則不根之談即王吳（景濓）亦無此說耳 
召集方式及開會地點大槪已有决定前者根據議院法自行開會閉會之規定俟時機成熟即由兩議長通電依法自行集會然在若干日前如錢能訓等之愛邨人者尙勸以先發制人下令召集邨人固絕對不肯然舊議員以法統關係亦不主爲此要求且不欲由有力者通電主張此意已爲吳佩孚所諒解日前某某等三人在保吳氏酌酒呼國會萬歲時已明言我决不損及國會之尊嚴如前此國民大會廬山會議等之通電提倡但赤心擁護而一任諸君之自行集會今日王家襄對徐世章言亦曰依法律手續無須命令召集是此層爲已决定者後者則日前曾有在天津假省議會開會之說係一部分人之意見以爲如在北京恐有阻力然某某等三人見吳時吳力勸以在京開會謂我於事前固不能干預但决以全力爲後盾可無憂他人之破壞而多數意見亦主在京故此一層亦算决定者至於京粤間之本身問題如何則北京帶有機關性質之報紙近兩日受某方意旨固多挑撥之詞然個中人已有若干日之研究且有褚孫等在南主持實已無大障碍也 
　　所謂王吳（景濓）之愼重主張者見於十五日在津與張紹曾之談話王吳（景濓）聞吳氏之軍未及西南各省爰同訪張氏而進言略謂今之恢復舊國會乃解决六年來之糾紛謀眞正之統一並非以某方面制某方面尤不得認爲西南旣言護法則一復國會西南各省即可俯首聽命而其他政治事實各問題皆不能啓齒現在國會方面固應自行召集而兩方之實力領袖尤宜力謀接近卽無不贊同之事亦宜預相通知而政治事實尙須或用和會名義或即用國是會議名義共商解决庶可事得其平而能舉統一之實云云曹吳致西南之第二電即由此而發則又見解决時局並非專以恢復舊國會而止彼於恢復舊國會一舉以爲吳氏藉以打消北伐並抵制奉天之附南者似尙知其一不知其二也 
　　舊國會恢復之影響及於邨人之地位北京已不諱言之接近府派之報紙有謂村人敝屣尊榮純取放任者（星報）有謂欲其正式承認無異謂他人父者（黄報）合併觀之可見表面不能不放任實際未必能甘心前日張懷芝之赴保外傳其曾游說曹錕以繼任相許而告以舊國會非好相識須防上當證以十日來之保定方面頗傳村人與商繼任之說實非離奇且邨人曾表示續行新選舉而新新議員通電駡舊議員駡吳佩孚亦有馬跡蛛絲之可按然最近邨人表示確爲取放任主義决不妨害但私居歎息謂將拭目以觀時局之糾紛而已今日上午徐世章以電話致王家襄堅約一晤不轉瞬而徐至王處先探詢舊國會活動之趨勢王答以此時正積極活動但爲統一計非爲某一方計但求人之不妨害並不求人之爲護符徐繼述乃兄之意第一表示贊成第二須先制定憲法勿增加時局之紛糾王答以東海贊成深爲美德此次活動恢復乃收束民六以來之風潮求時局之解决非增時局之糾紛因舊國會之在約法爲國家大法所關非爲個人問題而設如只以個人問題而遽言恢復同人不如是之狂且同人亦愼重異常非能使分裂之國家歸於統一亦斷中肯輕易呈身遽言集會東海任期將滿似已無何種問題然在此時而告統一則於國家有大功勳退職以後人民不能不感其和平仁愛爲元老中之第一人蓋以國家爲重以地位爲輕即言退讓亦美德也云云則亦恢復聲中之一重要談話可見法律界之大放厥詞然有不可知者則不甘心之實際而已 
　　至於其他方面鑒於五年來之糾紛皆謂舍此别無他法各黨派中或言或默皆少反對之論惟新新議迭次打電以後代表到保又喫閉門羹今又赴津向靳雲鵬活動恐亦無效報紙議論如善揣風氣之京報已著論鼓吹議員中人所辦之民本報已與新新議員相駁詰而多數則以所在地關係照抄新聞未敢多說惟亞細亞日報後身與公言報苗裔之某某三報則或對於國會本身及他方面爲挑撥之論或對於舊國會冷嘲熱駡一如民二民五時之論調而都人士於其歷史及其關係亦甚明白焉（五月十八日） 
[王士珍組閣尙難卽現]  
　　王士珍組閣前數日又傳之甚盛據最近所聞則又似一時尙無成立之望蓋此事不專爲王氏之好作態實亦别有原因若論日來各方之勸駕則亦不爲不殷曹吳元電到京以後東海又囑直系各督發電擁王直方仰體意旨日昨已有擁王組閣之聯電到京聞該電係由曹吳起草請各省聯署故接近直派之田中玉·蕭耀南·馮玉祥·齊燮元·陸洪濤·劉鎭華·陳光遠·以及福建之李厚基連同領銜之曹吳共有十人内容略謂時局急待整理内閣不宜久懸某等望治情殷先生威德勳名全國仰爲泰斗我公不出如蒼生何等語東海復於十八日遣人至王處極力相勸王仍謂我實無法辦理否則早已承諾何待今日董綬金很好此次辦理大參案得有包龍圖之稱有如此好脚色何不使之出當大任而必迫我爲難使者無辭以答乃將王氏之言歸報東海次日（十九）下午四時半東海乃親往堂子胡同王宅勸駕隨行者鮑貴卿袁乃寛二人汽車數輛車旁均站有公府衞隊王懷慶並派步兵馬隊沿途保護東海到時王氏尙在病榻乃即扶病而起握手相迎東海先詢病情次談閣事王氏極言病體不能效馳驅果日内可愈則總統親臨勸勉之隆情士珍萬不敢忘自當出而組閣東海謂吾觀聘卿之病即日可愈望以國家爲念勿再固辭王氏情不可却乃即應允惟謂近來體氣多病平日早思久隱毫無準備况際此端節在邇自問殊乏應付之方可否請總統寛予時日俾得從容布置命令最好俟端節過後再行發表東海回府後即以電話召周自齊周得電即入公府東海對周云聘卿病尙未瘥無論如何子廙仍當擔任揆席渡過端午節關周唯唯而退經此一番手續王内閣總算决定然其發表之期恐須在兩星期之後當局因端節財政上無人負責鍾世銘屢辭代部行動不能自由不願負過節財政之重任故擬先將董康財長等先行發表令其籌欵過節然當此節關逼近之際董等亦急切難覓辦法寗勿怱遽登台俟王閣成立再一齊嶄新湧現豈不好看故先行發表之說董氏亦不免望而却步於是周自齊昨日（十九）訪鍾再與商能否擔任過節之事鍾以行動旣不自由安能籌欵爲辭乃又與軍警方面商之恢復自由使有展布餘地參陸辦公處乃於當晚致電保定說明節關逼近財政不可無人負責應令鍾氏維持現狀籌欵以過此難關惟必須恢復其自由俾可活動今日（二十）下午四時已接保定覆電如鍾氏表示誠意速籌欵項自可贊成大約鍾宅之便服軍警今日即可撤去鍾氏已可恢復自由至端節所須之欵大數爲五百萬自明日起將趕速與外交團從鹽欵中設法最要者即在應扣之欵暫勿扣去鹽署會辦之爭執於此機會亦或可以圓滿解决鍾氏此次巳成驚弓之鳥故分配欵項擬請由國務會議議定支配籌欵亦請府院派員會同行之藉以避嫌在鍾氏當然有此一番做作然董糜之財長在王閣尙未出現以前亦遂暫不發表矣 
　　又此次新内閣中交通一席巳内定高恩洪氏高爲洛吳方面之得意人物擢長交通聞將借以廓清舊交通系正與用董康以掃除張弧潘復餘黨同一用意昨有交通界人熟知高氏者述其經過云高恩洪宇定庵山東人和吳佩孚同縣小時候同學並且是同歲生的性情也很相近所以兩個人非常合得來他曾經在同文館畢業英文很好當過幾年敎員前清郵傳部時代就在部裏當差資格並不算淺不過因爲脾氣古質和新舊交通系都合不攏所以老不陞官至今還只掛者一個參事上行走底名義中間做過一次重慶電報監督最近在上海做電報材料轉運處處長奉直戰事他帮了吳佩孚些忙吳氏要他做交通總長固然不能說不是私交關係但也有公的方面底理由交通系相持交通界舞弊作惡本是人人痛恨的吳佩孚這回舉兵旣以交通系爲目標戰勝之後當然要想掃清交通系底巢穴他以爲高恩洪在交通界很久是一個深知該部積弊而又向來不滿意交通系的人認定了是做交通總長底適當人材比高凌霨完全外行而且慵懦的强得多所以這回極力保舉在直皖戰爭後已經保薦過一次因爲那時吳佩孚氣魄還小没生效力這回再提出來總統打算先敎他做做次長再說吳佩孚很不滿意經過這些曲折所以知到内容的人都相信交通總長一席高恩洪比高凌霨底希望大况且高凌霨到交通總長雖然不久已經顯見得不大高明因爲他才具本來很短交通部内容極複雜他完全是個門外漢每天收發的公事有三四百件他簡直無法看清甚至看了也不甚了了只好隨便畫幾個閱字完事各司因爲總長不拿主意馴謹的不敢直接負責狡獪的乘機朦蔽遂至部務多半停頓吳佩孚常稱贊高恩洪精明廉幹喜歡辦事假如這個考語眞靠得住或者高恩洪來了眞比高凌霨有點振作也說不定云云觀此則知高之交長已算穩定而此後交部局面必將一變矣 
[奉軍退出關外續報]  
　　張作霖確已於十九日正午十二時率全部軍隊開拔出關灤州已無奉軍踪跡且有某外人於十九日下午二時許親見張作霖由山海關經過乘坐火車北去隨帶軍隊甚多張作霖此次逃走出關一說係因東三省發生内亂一說係爲直軍所擊退但灤州方面連日並未發生劇烈戰事自以第一說爲然據交通機關消息京奉路二道橋已被奉軍破壞五十四號橋昨日突有火車出軌傷人甚多又據外人方面消息張作霖此次得以退走出關係因吳佩孚網開一面之故因王芝祥於前日奉東海命令赴保定謁見曹吳二氏（連日京中各報均謂吳佩孚往軍糧城指揮戰事殊屬不確頃有人自保定來京曾親與吳佩孚晤面謂吳始終未離保定一步）請放開後路任張出關吳氏允不窮追故灤州方面之奉軍遂得全數向關外退去至當局所以爲奉張說情者亦自有故聞前數日政府曾接有秘密報告赤塔政府將乘奉軍入關之機會以中東路防務空虛爲理由進兵兩師於中東路防扼該路交通之權查我國前次令俄國舊黨軍隊在中東路者槪行繳械歸我國軍隊防護該路事前經幾多爲難之手續此時若任令赤塔進兵豈非前功盡棄政府對此頗視爲重大一方又以奉軍旣敗若必聽其再戰將來大部分流爲匪盜則東省情形將不堪問現在金融已起恐慌鈔票擠兌某國金票大肆活動把持經濟之權故此時宜急圖軍事之收束藉得維持東省使之漸復元氣又一原因則前次調和分子以灤州交戰損失必致甚鉅不如切勸張氏從速退兵徐圖晚蓋故前數日公府方面已以上述種種理由致密電於張氏如不見聽並擬派段芝貴前赴灤州與張氏詳述公私兩方種種利害情形勸其收合軍隊從速出關擇關外邊境從事屯墾以免外兵之藉詞侵入同時對直隷方面亦從事疏通勿斷歸路俾張作霖得安心退去曹吳本以令奉軍悉數出關爲其戰爭最後之目的故此意亦經贊同據聞公府致張密電中且有令其從速將督軍印信交出使後任維持東省將來俟有機會當爲張氏恢復名譽（如與以屯墾督辦名義之類）大約張氏當四面楚歌之中得此消息聊獲生機故遂决定撤退也 
　　但政府方面對於張作霖之獨立雖未下令討伐然以張氏此舉實屬有意叛國未便放任不理致滋國内外之疑惑昨由國務院發表宣言一則其文曰五月十四日路透電載張作霖通電天津領團内有指摘徐大總統令其抛棄東三省及熱河察哈爾内外蒙古故此後各該地方即不得視爲中華民國領土之一部分等語此次張作霖不請中央命令擅調軍隊入關意存挑釁迭經政府明令飭回原防抗不遵辦以致釀成戰爭蹂躪近畿邇復盤踞灤州阻碍京灤交通政府特將張作霖褫職另派督軍省長分掌各地方軍民要政其蒙疆經略事務直接中央辦理正政府重視東三省蒙古之明徴况政府免張作霖之職僅變更張作霖個人之地位與東三省及蒙古等土地毫無關係中華民國領土載在約法斷非張作霖個人可以置喙乃彼竟因明令開去各項職務而妄指該地域爲非中華民國領土之一部分更犯違背約法叛離國家之大罪矣該電又稱五月一日以後徐大總統與各國所訂關於東三省熱河察哈爾内外蒙古之條約或協定非首先經其許可不能承認等語查中華民國政府經各國正式承認訂結條約當然有效張作霖之官勳皆中央政府所授予今旣褫奪官職聽候查辦即爲一毫無職權之人不知其有何權能許可否認中央政府所訂之條約張作霖發爲是論顯存賣國之意大言惑人居心實不可問各友邦人士想能洞燭其奸不致爲其所欺朦也云云聞此項宣言係發動於曹吳之電請經外交部十八日審議之結果乃决由國務院半官式發表以爲對外一種聲明焉 
　　文滙報二十一日北京電云昨夜秦皇島消息奉軍於最近二十四小時内乘車過此北歸者約共一萬六千人其在山海關下車者已達二萬人古冶灤州之奉軍悉已退至昌黎外兵勘路專車因車頭出軌阻於古冶私人消息張作霖擬設大本營於錦州但此間多料張氏或將屯重兵於錦藉以保護海道之供給似較近理此次奉軍引歸於直軍軍略無甚影響蓋吳佩孚即不出關追擊至少亦將在直省沿邊屯駐重兵以防日後奉軍南侵且奉軍若不悉數退出關外吳氏尙欲進攻據稱直軍今日益易作側翼行動至奉軍此次引退必因直軍繞向其右翼前進之故大槪奉軍戰略祗注意正面而忽其兩翼致有是失今復輕棄險阻之地急急引退益見張氏之無能而奉之不足抗直矣 
[董康整理財政之條陳]  
　　查債案之結果長財部之先聲 
　　董康財長之呼聲日高一日觀其參案呈文密陳計畫知其腹中固有若干大塊文章待機會而發洩也董氏前次提起參案雖因種種窒礙未能暢所欲爲其手段亦或間爲持法律論者所糾正然其抱根本改革財部之决心則爲事實最近董氏有舍法曹而就財長之說仍係因繼續改革財部之心而發動聞參案結束呈文所指八人並非請交法庭僅係援前清「永不叙用」之例主張不得再拔爲財政官吏董氏又附一秘密條陳附有改革財部之具體意見當此呈送府時非常愼重秘密東海閱後亦即以一「密」字批其後據與董氏接近者所談董氏之長財政保定方面經幾次派人磋商後業已首肯故公府之吳秘書長亦曾訪董一次說明總統對於秘密條陳頗爲嘉許聞董氏以現在財部中人員多屬張弧潘復之爪牙心腹應大加掃除槪予撤換易以操守可信之士庶幾多年積弊乃有澄清之望故主張將財政部根本推翻設財政清理處以替代之再由財政清理處組織新財政部聞自參案發生直至今日其計畫進行並未中止而張壽齡以與董氏爲親同鄕又與潘復張弧皆有特别惡感故董氏澄清積弊之善意中實參加有張之計畫惟利用董之剛直以達其目的財政參案之所以構成張實爲内幕中一有力人物現董之條陳已於上星期四（十八）閣議通過茲錄國務院秘書廳是日所公表之案由如下「（一）償還内外短債委員會會長董康條陳財政事宜第一條財政棼亂宜清理議决特立財政清理處第二條財政人員宜加淘汰議交財政部核辦第三條借欵宜按適中利率議交財政部第四條國庫制度與發行紙幣宜求統一議由財政部幣制局會核第五條中交兩行宜籌合併議交財政部接洽討論（一）董會長附呈請加烟捲印花稅議交烟酒署辦一觀此可見董氏財政上之大抱負而增加烟捲印花稅一案尤與張壽齡所筦之烟酒署有密切關係聞董氏長財政後决以楊壽枬趙椿年爲次長業已内定整頓計畫楊趙亦參與其間因此兩人均爲項城時代之財政老手董氏素所心悅也茲再將董之條陳揭載如左以供國人之研究 
　　呈爲審查會務完竣條陳財政事宜恭呈仰祈鈞鑒事竊本會自成立以來與副會長各委員等依據財政部原章所規定本諸公理之主張逐一認眞審查計共一百四十件分次呈報現在業經完竣應即結束會務所有審查各債欵情形詳列報告書中伏念比年財政已極敗壞政府坐受其殃及今不圖後必靡有底止本會確守權限兢惕進行外間悠悠之口要皆不足置辯舉凡審覈所及曷敢壅於上聞第其間情事至爲複雜究止能察其外表而終難探索内容且僅爲近年短期借欵之一部分來龍去脈未盡明瞭其他新舊債項尤多鉅額皆屬國本民生所繫危機在目良切殷憂康於司法總長任内曾列舉各欵並就有人告發各案密令檢察廳分别偵察亦未能盡得要領計維勉竭心力冀稍慰國民望治之殷貢其愚忱爲將來補救萬一之助不揣冒瀆條列於後一財政紊亂宜特予清理也就本會此次審查而論向財政部調取案卷契約與各銀行對核帳籍枝節考究極感困難有合同文件完具表面似屬可信而其中隱伏種種弊竇業於前呈列舉如銀行借與財政部之欵聞有用公債票或國庫劵抵交者經本會函致財政部調取公債票國庫劵發行及收回帳目該部迄未送會無從查對又如借欵用途財政部開單及銀行交出支票有僅註軍政費字樣者亦有稱某項經費字樣者究意實際用途有無影射亦難知悉又有銀行訂立合同並未交欵而輾轉撥畫仍認爲息借應還仍照舊計算回扣滙水者有部帳所列還欵數目銀行實未收到者推及其餘槪可想見公家愈窮朘削愈甚監督預算本國會之職權檢察支出實審計院之專責現查各項債務合同可訾議者甚多旣無國會爲之監督而審計院權力又有所不及坐令當事者上下其手任意侵蝕視法紀如弁髦倚司科爲窟穴癥結不除仍爲後日無窮之患應請簡派熟悉財政大員會同審計院長特設財政清理處自元年以來收支欵目及庫券公債票等分别澈查一面畫清界限將所有債務重加整理歲出歲入另立新帳勿令糾紛冀以正本清源懲前毖後爲財政公開之基礎論者恒謂吾國財力非不可爲特苟且因循已將淪於潰敗之一日此審計職權所亟當整飭也一財政人員宜嚴淘汰也自各機關用人日濫而政費歲計迭增自各軍閥競爭日烈而兵費請求無限中央僅此收數不堪供億之頻煩外人鑒於時艱不願重資之投入於是度支之官矜爲債帥出納之 
 
 

Page 7

 
 
地視爲專門一時習於市場者相率起而把持復有不肖部員乘機爲之奔走營私逐利交濟其好昔之敗官常者厥惟貪婪今則加之巧譎昔之殖貨賄者猶存隱飾今乃益肆披猖謂非重加懲創不克挽回積弊即如此次會中關於各借欵有所諮詢該部往往糢稜其詞或延久不答無非潘復張弧一輩黨徒多所顧及設仍任盤踞其間將來財政殆永無肅清之望風聞所忌著名之員除另單封呈外應請嚴飭嗣後財政長官加意屛除勿再蹈先時覆轍海内人材何限倘令實心任事奚必拘於一途自非私利所關區區屬僚亦何能從中挾制乃致路人側目狎客分肥坐視國家之淪胥而惟圖自便自恣誠言之可爲痛心者也一將來借欵宜按適中利率也銀行出入鉅額欵項利息大抵不過數釐其及一分以上者已屬僅見自財政部開重利借貸之風各小銀行視爲一種投機事業甚有某記某號含糊不明期限務取其短回扣手續往返滙水及預扣利息無不從優合併計算動至七八分以上（未完） 
[董康請加烟捲稅之内幕]  
　　國聞通信社北京通信云奉直戰後政局當然一變改組内閣雖難急切告成而財政部則實已無負責原任總長張弧旣已變成禍首代理部務之鍾世銘又被監視自有亟亟物色替人之必要顧遷延多日難得其選即新閣之所以難産財政無適當之人亦爲難題之一日前吳佩孚保荐董康充任時人目爲笑談顧日來大有弄假成眞之勢蓋財長一席今日初非舍董外即無適當之人選特能與今之有力各方面皆通聲氣而其人又敢大膽嘗試如董者實不可多得耳董旣曾得吳氏一言且因查債案參劾財界要人極爲吳氏誇奬董氏圖報知己益自奮勵據接近董氏之常州某君言董氏此次出臺蓋亦有凖備趙椿年楊壽楠張壽齡之輩早已與董夥成一氣竭力捧場此數君固均與財政上有經驗有活動之力連日互相奔走籌畫竟於財政上已大有辦法其機密自不肯輕易洩漏但以統一名義發行公債一萬萬則已稍有流傳且此舉似已極有端緒並聞已得某國銀行之同意贊助而允爲承受分募董氏近提出閣議之附加烟捲印花稅實屬財政上極大計畫而内幕中之運籌即爲張壽齡此舉果成收入甚巨足爲一萬萬公債之基金此案已於上星期四（十八）經閣議議决交烟酒署辦理烟酒署長即爲張壽齡氏此又可見董之條陳非貿然借箸也董氏呈文如次呈爲附陳管見事中國地大物博夙稱天府上腴每年土地所産節愼用之必有餘裕所以致此窮困不外於軍費濫支釐金中飽冗員充塞顧此落落數大端均係政治問題非集合全國人民之智力互相商榷不能釐革决非片言可以解决目下財政危險已達極點關稅雖允增至七五而年來金鎊飛漲恐實行之後反不逮未加時之數是關餘嗐有無殊未可卜鹽餘一項除擔負軍費外已爲各項公債基金指撥殆盡此外各省應解各欵悉被扣留京師爲全國重心點長令坐困停頓國體何在政體何在自非稍籌一二項的欵萬難支拄查各國烟捲徴稅最重日本烟草專賣局專注重於此項於舶來品徴收尤苛即以本地出産品而論敷島牌烟捲爲最通行之品在本國賣價二十錢其流行於中國者僅賣價七八錢可見所徴數達一倍以上康十餘年前在該國調查歲收已數千萬元現在之增加當更不可限量中國近來嗜烟捲者幾於十人而九其害比從前鴉片更烈耗費更重似不妨就京師各通商大埠先行試辦擬請飭下全國烟酒事務署籌擬附加烟捲印花稅按照原價約加三成或四成即以此項收入補充軍警專欵庶中央少輕負擔烟捲本爲奢侈品寓禁於征於理甚順絕非重稅病民可比聞廣州今已厲行實較他項飣餖捐稅爲有把握管見所及用以附陳 
[八校職敎員赴交通部索欠]  
　　八校敎職員因欠薪問題十八日曾向敎長周自齊催索未得滿意解决十九日午後二時八校校長敎職員等約一百餘人偕敎次陳垣赴交通部索欠因去年國務會議議决八校經費由交通項下儘先開支故八校敎職員咸主向交部直接催討因高凌霨尙未到部由次長權量代爲接見各職員遂一擁而入鵠立於交部大堂之前旋因人數過多遂推舉敎次陳垣及各校長等十餘人爲代表在西花廳接見其餘職員均在院中等候權量延見各代表後該代表即向權氏提出數項要求（一）八校敎育經費前由閣議通過按月由交通部撥解現在各職員已數月不領薪水何能枵腹從公自非要求交部發給三個月薪水不可（二）現距陰曆端午已近在此旬日以 
内應由交部定出實在辦法並當立時提出保證（三）交通大學所存貯之經費基金已達至二十餘萬該校敎職員每月不短分文而吾輩同屬敎育何以苦樂不均竟至如是應請將該基金先行挪用以昭公允當由權氏答云事關敎育固應由敝部從長籌畫惟是鄙人並非代理部務此事當與高總長商定辦法後方有確定之答復至挪用交通大學基金一節此項存欵係由前任校長以定期存欵名目存貯天津交通銀行或已移作他用亦所難言敝部刻下實無挪動之能力至將來此項存欵應如何規定辦法是爲另一問題嗣各代表復謂各職員爲衣食所迫斷不能再行延緩非由權次長明白答復在端午以前能籌到如何地步及確實數目不可權氏謂此事應俟鄙人與總長商定辦法後明日方可答復各職員不允强令權氏答復數目權謂以鄙人之預料在端午以前或可籌出十萬左右各職員仍大不滿意乃由各代表催權氏通電高凌霨蒞部磋商辦法而各職員仍困圍權氏不令其稍越雷池一步至晚九時仍無結果各敎職員及校長等乃决計坐索一面派人回家檢取行李以爲下榻之計尋尹炎武提議請女高師三位女代表先行回寓同人則非達到目的不走權量看見風色不佳欲打電話請示隨由多數敎職員監視防其兎脫不料權回到次長室内大嚼麵包果腹之後徐徐出來答覆羣情愈憤注專王校長家駒本係帶病而來舌戰半日萬不能支乃先告假而去彼時在談話室中僅敎次交次兩長與校長及聯席會代表十餘人而已忽有着藍布長衫之當差者三人挨次坐於聯席代表左右爲尹炎武覺察詰問此三人是那一校敎員且今日發言代表在敎部公推六人並無你們在内趕緊退出爲是權量謂你們同來一百餘人難到全認識麽尹答當然全認識且八校校長在此未有本校自聘請之敎員而不認識者權量語塞三人乃抱頭鼠竄而去（事後調查大槪是權量的爪牙想保護彼衝出重圍者）權量見此計不行遂承認在端節前發一個月端節後發半個月　敎部亦如交部之數校長團願以人格擔保惟大衆意見以爲校長失信不止一次無法相信非有書面的證明不能滿意尹炎武動議提出四方面信約要求簽字陳啓修將稿擬成陳垣及八校校長均承認簽字惟權量獨不允許美術鄭校長乃提議改信約爲紀錄由四方面署名簽字以爲負責任之表示尹炎武起草紀錄底子出而徴集衆意大衆贊成乃交與權量權量復打電話向高凌霨請示回電照辦而敎職員之索薪團於是告一段落城下之盟於焉訂結茲將原件錄後國立八校校長敎職員聯席會代表·交通部次長·敎育部次長談話結果紀錄如次（原件保存敎職員聯席會議）（一）交通部承認敎職員聯席會議要求於端節前發給八校積欠經費一個月（二）敎育部承認敎職員聯席會議要求於端節前發給八校積欠經費一個月（三）國立八校校長承認敎職員聯席會議要求於端節前領取交通部應發八校積欠經費一個個月敎育部八校積欠經費一個月綜合足成兩個月經費於端節前發清（四）交通部敎育部於陽曆六月十五日以前合發八校積欠經費一月以上四項由交通部八校校長負責列席者交通次長權量·敎育次長陳垣·國立八校校長蔡元培·（沈士遠代簽）李建勳·王家駒（李建勳代簽）毛邦偉俞同奎·吳宗拭·周頌聲·鄭錦·敎職員聯席會代表尹炎武·何炳崧·何基鳴·馬裕藻·張鼎乾·高一涵 
[日人之張作霖後援會]  
　　日人發起張作霖後援會已喧傳報紙東方通信社東京電亦曾載之謂係日本之無聊人所爲茲得東京通信附有該會所發之飛檄全文（原係日文）特爲譯錄如下「張作霖後援會之飛檄」諸君諸君咸知此次直奉之戰爭乃吾日華親善上之一極大問題乎設奉天軍首領張作霖一旦失敗則非特東亞民族之安寗不能保抑且陷吾日東帝國於孤立無援之苦境吾親愛之日東帝國青年乎君等苟以保持東亞之和平爲己任者曷不猛起以救此失足之偉傑張作霖蓋奉天軍之潰敗即間接與吾人以一大打擊救助此走頭無路之　傑張作霖乃吾日東男兒之大和魂之精神監視彼乘機居奇之第三國之行動亦吾大和民族應盡之義務也故吾以爲欲保東亞民族之安寗非速弭奉直之爭以助張作霖之再興不可時乎時乎吾日東櫻花國之男兒其速趁此時蹶起以保東洋之和平起乎吾日東之男兒濺熱血於禹域裹屍身以馬革此乃吾日東男兒之本領抑亦上天期待東洋和平之使命也起乎吾神洲熱心之男兒張作霖後援會發起人總代表九州青年黨幹事長福田天峰相談役（即商議員）行本邦彦其他發起人數十名 
[梁葉張亡命時之情形]  
　　梁士詒葉恭綽張弧亡命日本情形迭誌前報頃據十二日大阪朝日新聞云直奉戰爭禍首梁士詒葉恭綽張弧等乘六日由天津出發之日本郵船芝罘丸於十一日午前十時行抵神戶彼等皆改變姓名梁氏改爲住天津法租界之高信年五十五歲葉氏改爲天津法租界之曾敏勳年三十五歲張氏改爲天津英租界之孫虛曲年四十歲其餘同行者尙有英租界之王李子三十歲英租界之譽英裔二十八歲英租界之高竹三十二歲曾福三十歲七人皆戴麥草帽紺色西服上衣雨衣驟見之下與普通船客無甚差異該輪駛至和岬時已改乘日本郵船之小火輪在神戶水上警察署之後面秘密上岸分乘汽車至東亞旅館聞彼擬在神戶市附近覓一住宅暫住以靜觀中國政局之變化而偕彼等來日之大倉組之肥田耕三及大澤亨二人對於彼等之行動皆秘而不宣質以彼等來日之眞相亦避而不答惟警察當時爲保護彼等身邊之危險起見已加以嚴重警戒又同日大阪每日新聞載門司來電云梁葉張等七名在天津上船之際極爲秘密係於夜間避人耳目而登輪者彼等均改名換姓即在船内亦除開餐外絕不出室門一步同行中有曾留學日本能操日語者惟均不直接發言槪由大倉組之肥田耕三大澤亨兩氏爲之通譯與外界之接觸一槪斷絕僅該船之事務長與船長曾與聞其事該船之主要人物因此常有不安狀態及船入港該社記者即往訪大澤氏問曰「聞梁士詒等與足下同乘此船來日有其事乎」大澤氏遽現狼狽之狀極力否認其事然察其舉動頗不難知其確爲梁等更往一等船室調查則室門下鎖不能悉内部狀况苟非梁氏等亡命客在何必如此隱諱耶乃愈疑惑旋向左旁室窺視則見彼梁葉張瑟縮團居在内葉恭綽氏面色蒼白頭亦秃髮而梁氏則坐在椅上看書遽見記者乃以書掩面張弧等六名則在右旁之一等船室雖不若梁氏之畏與外部接觸然亦現恐懼之狀抱手而坐記者遂往見船長叩其眞相船長亦現意外之色答曰「縱令此事爲事實但若發表於世豈非予日本不利乎」察其心誠苦也蓋船長之言乃證明記者所見爲不虛矣又據東京十二日電云梁士詒等乘芝罘丸行抵門司之事已由山口縣知事飛報於内務省乃卽着手調查悉梁等似係在巡緝命令發表之前已遁往天津者内務省當即確定辦法即日對山口兵庫（神戶在其管下）神佘川（橫濱在其管下）等沿路各縣知事及各該縣内務部警察部發出下列訓令（一）日本政府對於梁士詒等一切不得與有關係（二）神戶上陸後苟有以神戶爲政治的陰謀之策源地之事宜援引國際慣例命其退去（三）不得特别加以保護優待祗以普通旅客對待之 
[陳炯明部下發表兩要求]  
　　孫中山將返粤撫慰 
　　東方通信社二十一日廣東電云陳炯明之部下諸將率兵一萬二千由桂歸粤聯名致電孫文要求二條件如左（一）復令陳炯明任省長及粤軍總司令職促其歸粤（二）免胡漢民職孫文爲慰撫以上諸將及謀疏通意見起見將於今明日由韶關啓程回粤 
[歸德兵變之慘劇]  
　　歸德快信云自豫軍大敗後潰兵久蓄搶掠之意迨至十七號夜九鐘突然變亂大肆搶刦四大街大小生意舖店全行搶盡放火燒毁房屋五十餘家估衣街派報社亦被殃及可謂慘矣 
　　字林報十八日歸德通訊云歸德駐兵忽於昨日夜中譁變大肆刧掠城内外火起共有五處之多人民被戕及葬身火窟者甚衆外人避入各敎堂均無恙馮軍於今晨開到駐守歸德 
[鄂聞紀要]  
　　北伐軍攻贛之消息榮家灣變軍之結束 
　　久經轟傳之西南北伐乃因孫陳意見不合致歸停頓現自陳炯明免職赴惠孫中山率師入韶後北伐進行遂復見日趨緊張之象外傳李烈鈞部已直趨贛南攻克大庾以及南昌戒嚴九江不穩諸說雖屬彼方宣傳之作用要之贛南形勢吃緊陳光遠紛電告急確爲不可掩之事實據此間當局接嶺南探報韶州原駐李福林所部福軍十營現因北伐軍改道攻贛故頓加粤軍許崇智黄大偉滇軍朱培德各一師贛軍李烈鈞所率賴世璜李明揚兩混成旅軍額止有半數槍械亦形缺乏前敵總司令爲李烈鈞總指揮爲朱培德左翼總指揮爲黄大偉右翼總指揮爲許崇智後援總司令爲李福林其攻贛計畫係分兵三路以南雄爲中路前線尙在梅嶺關左路仁化前線在錦江右路始興前線在武嶺戰線綿長二百五十餘里大本營則設在韶關刻下尙在武裝對峙中惟前線步哨時有小衝突贛軍探知北伐軍變更前定計畫後即在大庾定南虔南龍南等處努力增防約共有三個混成旅贛陳因恐寡不敵衆除電請曹吳派軍應援外又令贛南鎭守使張之傑奔走津保面陳贛防之緊急情形吳使對於西南不主用兵贛防兵力以足夠自衛爲止業已分電鄂贛如粤軍實行攻贛暫先由贛軍防禦撑持若行不敵即當抽派精兵兩師應援目前應需械彈暫由漢廠接濟贛陳以謠言蜂起贛南震動除派陳光逵爲贛南警備司令會同彭程萬旅長切實防堵外又迭電告急必欲先調勁旅入贛以資鎭攝吳使因灤州奉軍尙圖反攻豫亂又未完全解决直豫各軍萬難抽調南下但以贛陳求援迫切遂令平江沈鴻英所部桂軍移贛禦粤以沈爲中央援贛軍第二路總司令所需餉械暫由鄂省接濟沈軍奉令後業已準備移動沈軍久爲湘人所嫉視今聞其將離湘援贛無不額手相慶 
　　援鄂豫軍第一混成旅在榮家灣譁變搶刦武長路車其情形已紀前報據岳州總指揮張福來十八日電稱豫軍變兵僅李春元團之高營其他尙明大義槪未附和此項變兵十七日午後經張氏親率二十四師指揮圍捕當塲捕獲三百零九名均解除武裝在桃林寺登車於十八日晨到鄂當即用駁輪渡過劉家廟轉京漢車遣豫解散其逃散變軍亦經二十五師在桃林寺黄沙街拿住十餘人就地正法又在蔴塘桃林黄沙街榮家灣各處兜獲百餘名均解在岳州候遣其畢竟漏網者尙有百餘人張福來特於十八日召集善後會議抽調二十四師及第四旅各一部駐榮家灣搜剿在逃潰兵又電湘鄂邊各軍一體兜拿自黄沙街以至鄂境羊樓司各站均派軍隊常川駐站彈壓並派二十四師憲兵隨車保護以安商旅至豫軍旅長林起鵬以所部譁變特電曹吳兩使自請處分張總指揮以該旅長前未附趙頗知大義此次變出倉卒情有可原已電曹吳兩便請其從輕發落並派李副官到省面陳一切現該旅在榮家灣所設之留守司令部被張撤消所有職員一律遣散矣（五月二十日） 
[長沙通信（華）]  
　　民脂民膏已竭軍餉仍是無着 
　　湘省財政之困難不自今日始本年陰曆端節以前應發軍餉一月省當局無可設法除將財政機關收入搜括靡遺外並令總商會籌洋六十萬淮商籌洋三十萬商人得此函件（係財政廳長致商會函）開會討論數次商人異常憤激記者曾與一商界領袖談話其言云吾等經張敬堯大括以後商務蕭條僅能支持門面其後繼之以湖南銀行票幣通商銀行票幣悉皆倒閉無效商家所受損失更不堪言而政府每遇難關卽尋商人出氣今日勒提若干明日派捐鉅萬我等因軍隊太多大受營業之損失即稱富有亦不願籌助軍餉况今羅掘俱窮勢將閉門歇業何能忍死分食應此無厭之求政府不能裁兵而又無力養兵乃推其責任於我商人此豈事理之平前日各商會開會各商議决不但二十萬無從籌措即銅元二枚亦不通融如政府必欲强人所難祗有請其發給商人逃荒護照以便出省討飯不再受此煎熬其省城大小商店存貨存欵及新該舊欠均一律交歸政府没收聽其發落云云此項言詞極其激烈惟財政廳長唐巘雖明知商人不能再擔籌餉尙欲極力設法已請第一混成旅長葉開鑫君第三旅長劉鉶君再三與商人磋商縱不能籌得六十萬即籌半數亦無不可且限令端節以前交齊商人至今咬定牙關不肯承認唐廳長迫不得已將請商會長左學謙及商界要人在廳會宴左已聲明决不列席未知如何解决也商人痛苦確有可憫之處湘省每加一捐决無取消之理自南北大兵輾轉惠臨捐愈多而商愈窘且有所謂營業捐舖底捐特别捐挨戶捐多種卽此次開辦賑災游藝大會商人承銷劵費實已不在少數據商人言張敬堯在湘時屢逼捐欵不遂其欲則以不負維持地方之責爲言商人雖無力抵抗但尙有一軟化之策卽送德政碑萬民傘之類是也北人最喜恭維雖以張敬堯之橫暴亦有此種習氣商人送此禮物彼亦自覺不好意思祇得收回捐欵成命今之湘軍則不好虛榮非現欵到手决不放鬆一步而且有借無還愈集愈厚遷延至今我等若尙不以强硬手段對付將來何堪設想云云此語亦係實情惟張敬堯時代北兵殺人刦物姦淫婦女無日無之今則尙不至此商人對之當亦有所分别也 
　　財政廳旣難作無米之炊而又慮各縣防軍之因缺餉而抱不安也乃令各縣釐局雜稅局榷運局速將稅欵就近撥歸防軍不必解省然稅欵早已提撥殆盡防軍尙苦不足始請益於財政廳今得撥解之電遂再向各該局勒索各局無以應命其位置即岌岌不保近日財政廳所接各局員司辭職之電日必數起其言如出一口均謂職局撥無可撥解無可解仍不相諒祇有辭職不幹云云財政廳長閱電非常焦灼現已實行竭澤而漁之政策（猶憶某財政廳長辭職呈文有無澤可竭安所得魚之語昔已如此今尤甚之）凡湖南銀行之不動産及各縣官荒營産處之房屋一律下令拍賣此項收入不知能得幾何其尤可異者卽財政廳側之石油發動機價僅三四萬元亦在招商拍賣之列以省政府之大竟一寒至此眞聞所未聞矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[長沙之軍事消息]  
　　出兵說又起 
　　自郴州陳旅嘉祐與北伐軍有表示同情之種種行動此問空氣即爲之變動先是長沙數開軍事會議對於以武力收岳已决計暫行作罷前此來省之各高級軍官且已凖備各返防次及聞陳旅有受編爲北伐軍之事彭如霖鄧允烶所部又已開抵湘南擬再會議對付方法又連得周震鱗許崇智等報告北伐軍仍須假道湘省之電趙氏甚爲驚詫即於昨十六日晚間又臨時召集特别軍會内容何若雖秘不得知但近來譚系各軍官之言動大有與陳旅表示同意之趨向趙氏前此旣有不拘己見之宣言恐此次卽不能不三占從二另據軍界傳言亦謂將重整旗鼓首攻平岳惟各界對此多不贊成上次政府向商會借欵六十萬元多疑係作爲出兵經費商民之絕對不承認即藉以表示此種意思也 
　　沈鴻英屢奉吳使電令率兵援贛現在業已極力凖備關於軍餉則已將平江雜稅商令商會包辦並令先行墊欵五萬元又向茶商籌借五萬元向地方殷實紳商籌借十萬元一面令該縣知事提征十二年田賦即以收入抵償借欵關於軍械則已由通城運到子彈甚多已經發由各旅長分别配發一面將損壞槍枝加工修理關於軍隊支配則已任憲兵司令向定祥爲援贛前敵總指揮官第三旅旅長李易標擔任前衛警備司令蕭鎭湘擔任後衛關於軍服則昨已致函長沙總商會索單軍服萬二千套裹脚綳布稱是又因吳使已將該軍改爲援贛第二軍故目下正在改易旗章更換符號並已派出坼候靜候動員令惟湘軍再行出兵之說旣盛傳於一時則沈部援贛之方針未知有無變更耳 
　　日來湘城因出兵之說甚盛故謠言孔多恰値駐在岳州以南六十里榮家灣之豫軍第一師聞直軍有將其解散之事遂於十六日晚九時譁變時有由長沙開赴武昌之火車經過該地豫軍三四百人全副武裝蜂擁上車分段禁閉將各車分别搶刧前後搜刮七八次乘客行李蕩然無存路局亦約損失二千元洗搶之後即分途竄散及岳州張福來聞耗派兵兩營趕來捕剿則該變兵等早已逃散故十七日由武昌開來火車在岳州躭擱六小時之久加以在鄂開行亦較平時遲至四點鐘以外抵長時間遂較平時遲至十小時是日上午長沙本已聞火車被搶之說旣而火車又遲遲不至遂羣疑必係駐岳直軍將由長赴鄂之車扣住將發生軍事行動因之人心甚爲驚慌迨得上述消息始明眞相彼此乃各釋然惟出兵之說未知究將何如耳 
[濟南將開全國敎育大會]  
　　中華敎育改進社爲吾國當代敎育專家學者名流及最高敎育行政長官所組織而成如蔡元培范源濓熊希齡梁啓超嚴範蓀郭秉文李建勛陶知行等皆爲該社中堅人物該社於七月一日在山東濟南舉行年會全國敎育界名人皆將參與盛會所有各省赴會代表交通部特别發給頭等免票招商局方面由張默君女士交涉亦允減價優待該社此次年會規樣極爲宏大洵爲中國空前未有之敎育大會聞該社以中國研究敎育者率多囫圇籠統從未有精密分晰之研究故該社此次年會决定分組會議所分組數計有敎育行政·高等敎育·師範敎育·中等敎育·職業敎育·初等敎育·女子敎育·公民敎育·理化敎育·生物敎學·國語國文·歷史敎學·地理敎學·美育·體育·國民游戲·國民音樂·心理敎育測騐·圖書館敎育·學校敎育·童子軍·成人敎育·義務敎育·等二十二組每社員均須認定一組該社社員係由個人學校團集合而成現有一百二十八員該社總務主任陶知行君已於昨日出京赴江蘇浙江福建廣州蕪湖安慶九江南昌漢口武昌長沙開封太原保定各處考查敎育徴求社員並報告該社進行槪况藉以宣傳該社對於中國敎育改革進行之計畫引起全國人民注意敎育事業以爲改造社會革新政治之先導云 
[奉直開戰時之川局]  
　　川省局部事件近因奉直開戰一般要人多主融洽内部迅速出兵故内爭漸趨和緩雖有人暗中挑撥然情勢旣變自然無人肯信劉湘日前亦有電來省致孫代表劉介藩云當極力保持川省和平不使人民再受兵禍自願率師入鄂已派定二十二師唐廷牧全師曁李樹勳袁斌兩混成旅爲先鋒以楊森所部爲後援催前駐成都之九師十七旅迅速到内江聞王旅郭團喻團均於五月三四號兩日中次第由簡赴内王正鈞旅長五號離簡陽吳團則六號離簡 
　　劉湘昨又有電致兵工廠長胡春田云奉直已於勘日開戰决定親率二軍東下至於兵廠所存各種子彈由廠查照公約以三分之二按前點騐槍枝數目分配各軍列表報告其應存三分之一及二軍應分之數一律趕速赴渝以便補充各部早日出發計川省各軍所有槍枝總數爲九萬二千四百四十餘枝每槍一枝可分子彈七十發之譜聞熊克武原擬自行組織北伐軍今見劉湘已先着鞭不日卽有一贊成北伐電報發表自己不願親自督師又一說謂熊與直派不無少許關係如在重慶所設宣傳機關之某通信社極言直派之勝利已可槪見一般究竟二說未知孰是 
　　劉湘現在注重出兵絕對融和内部前此與省議會不無意見爭執今則已經犧牲切實與議會携手昨覆省城派來調和省憲之代表黄金鰲電略謂個人對於制憲初無成見只須不致引起人民反對個人無不贊同云云並有請省議會提出辦法等語因此黄郭等近日對於調停制憲問題復出面接洽省議會反對劉湘之電亦已漸稀少可見劉湘與議會兩方之情形也 
[蕪湖力爭米照捐之激昂]  
　　蕪湖各公團反對六角出口米照捐詳情迭誌前報惟所發致國務院及財政部請罷斥蕪關監督何炳麟之電忽爲戒嚴司令委派之檢查員王鼎陳麟卿扣留未發當被各界聞知即於二十日上午十時在總商會召集第三次聯席會議首由湯會長報告許省長皓日復米業之電報全體以許氏之電有討價還價意而各界旣以議决絲毫不能承認則此電可以不必討論湯會長繼續報告電報被扣等情其時全體異常憤激主張全體至電局催促照發至電局後即由該局長說明原委於是各代表又用電話詢問鎭署當由馬帮辦允許將電照發並由電局主任侯孝恒會同各界代表姜少廷持電稿至鎭署蓋印後復監視電局立時發出於是此扣電問題可謂解决矣各代表返會後復召集商團及學生會上街分佈宣言書（原文已載前報）而二農學校校長盧仲農及裕繁稅收監督王肖山均因與許世英感情甚厚深恐許氏執迷不悟故以私人名義電致許氏請其收回成命免釀劇變昨日已得許氏復電略謂奉電極感請轉知各界籌替代與救濟良法皖非英之已事請轉告大家平心靜氣思之勿漫駡勿非禮爲要云云盧王接電後以其仍執成見故王君已親自赴省以便面陳一切而據省中消息謂許氏雖受各方反對仍堅持不讓且於皓日密電致在蕪湖襄辦此事之人其意仍在進行各界得悉此電已非常驚異昨日又得許氏復電其文曰効電悉米照捐事公等謂病商害民世英則謂救濟全皖此中義利之辨審之已詳純爲世英一人所主張從無爲人所朦蔽公等責難於何監督實所不解望勿妄聽謠言故爲誣枉公等如有替代救濟之法儘可平心靜氣以商榷至於反對攻擊世英當之可也若誣陷他人另生枝節則所不取云云各界於是决定明日再開聯席會議籌對待方法倘許氏仍不諒解决意以罷市爲後盾惟此次最有關係之蕪關監督何炳麟因迭受各方指摘故於今日在本埠登報申明原委略謂近日因米照捐事鄙人奉省長令襄理外間不明眞相指鄙人爲此事之主動鄙人亦屬皖民愛鄕之念詎敢後人夫成全之毁賢者不免不妨俟水落石見之餘唯經過事實同人未知而緘默不言亦非相見以誠之道云云究竟眞象如何想將來總不難揭破耳 
[杭州快信]  
　　浙江蠶絲會昨在省敎育會開會議决辦法（一）由蠶業各機關製造良種分配（二）派專員至各地設立養蠶場以資仿效（三）呈請官廳奬勵改良蠶種家俾資提倡（四）勸導餘杭製種家勿製早種以免虛弱（五）製簡單貯種箱使蠶戶易行 
　　省議會今日午前（二十二）開特務審查會審查王議員培橘提出開鑿鰲子亹案 
　　法校風潮益烈沈省長已飭敎育廳查辦並令本署某科長密查内容省議會建議股審查報告亦將學生張景龍等陳請案提付公决聞校長周伯雄擬即日上書辭職 
　　硤石絲行業於前日開秤細絲每百兩定價六十七元杭州絲市定夏正五月一日開盤 
　　蘭谿煤礦公司籌備處昨由運司河下遷移至安樂橋林姓大厦並添設營業招股兩部增聘辦事人員 
　　龍泉二等郵務局長徐則恂奉令調省遺缺昨由總局長穆麟委沈心照接充 
[南京快信]  
　　齊督昨語人云予祇贊成王士珍組閣其他閣員及政府一切用人行政予决不干涉 
　　陳調元電兩長報告豫省潰兵千餘名竄入徐境已於十九日給資遣散 
　　省立學校校長在省坐索經費無着連日迭開會議限官廳於二十七日前妥籌辦法否則二十八日後即不負責任嚴財廳長頗爲焦灼 
　　嚴財廳長因節關已迫昨通令各縣知事稅所長迅將徴存各欵掃數清解以濟難關 
　　王省長中風病復發昨已稍愈惟仍不能見客公牘送内室批閱 
　　機工要求增加工價案省令王警處長江寗縣吳知事妥議具復核辦 
　　寗垣各法團對於孫傳芳主張召集舊國會完成國憲之通電日内擬即聯電表示贊同 
　　海軍總司令蔣拯昨日午車返滬 
　　省議員葉理封提出吳江縣知事對於嚴墓鎭新盛繭行移動行址何以不遵省令吊證勒封質問書昨由會咨請省署於三日内答復 
　　北京國民裁兵會電寗垣各法團提倡裁兵以京滬漢廣爲集中點已派代表共策進行 
地方通信 
[蘇州]  
　　珠業選舉職員蘇城珠業恒義慶凝二會二十一日上午在周王廟投票選舉職員共到六十餘人恒義會朱津卿當選爲正會董沈漢卿當選爲副會董徐蓉初爲會計徐覺伯李澄遠爲幹事慶凝會袁裕芳當選爲正會長徐覺伯當選爲副會長選畢散會已鐘鳴一下矣 
　　市鄕請辦平糶吳縣各市鄕董事以城區已確定開辦平糶市鄕事同一律自應同時舉辦特於前日公會開常會時全體通過由市鄕董事聯名呈請道縣與城區同時開辦以維民食 
　　查禁私販鮮繭蘇城稅務所吳縣公署同奉財政廳訓令略謂現屆鮮繭上市查有大小各販戶集資合股三四萬元爲一起私販鮮繭出口國稅商業均受影響令選派幹警分駐各鄕鎭及太湖出口之區嚴行查禁一面會商水警廳專派巡船停駐出口之處如有鮮繭出口隨時攔截充公田所長郭知事奉令後已遵照辦理 
[常州]  
　　壓斃工作獄囚武進縣署大堂東偏起造預審庭逐日令地方監犯數十人到署挑挖泥土該處有一土阜高約丈餘下段已挑空上段尙未挖動勢如懸崖前日上午十時許各犯正在挑挖之際不意上段然下坍適有竊犯陸老全在下躱避不及被土壓斃由警察報告姚知事遂即電請武進醫院芮醫生診治已不及救當即相騐掩埋了事 
　　錢業公會常會紀錢業公會於前日開常會到者劉念曾劉堯性許潤唐等二十餘人其議决案如下（一）彙源恒書出逾期支票洋二百五十元該莊經理承認自行檢舉願遵處分方法辦理（一）紙業公會函請修改支票期間衆因章程甫訂未便變更應即以公會名義函復（一）縣署函商借漕衆以絲繭上市用欵浩繁難以應借應俟商會會議後再行具復（一）救火聯合會同業合捐洋五百元由一等莊十六家（除和愼外）各捐洋二十四元二等莊四家各捐洋十七元三等莊四家各捐洋十二元合成前數歸値年莊收集繳付（一）本月市拆公議存二錢半欠五錢 
[松江]  
　　保全被災海舶濱海住民對於被災海舶不特坐視不救並將舶上所載隨意取携至無可搬取時則將船身拆毁各視其能力之大小盡量搬取惡習相沿儼同盜刼前日又有載重一千噸之海舶自浙江象山裝運石卵赴滬行經漕涇口外遇颶打入海邊砂内駕駛人即搬取所供天后神像而逃濱海鄕人復沿故習上船搬物當爲該鄕保衛團所知馳往彈壓禁阻該海舶始獲保全云 
　　童子軍籌備會操松江縣童子軍定本月二十八日舉行全縣大會操童子軍聯合會以現時操期已近一切儀節亟待籌備於二十一日召集全體職員會議决下列各事（一）會操節目編定爲四十四節（二）入塲券印三千張（三）會場秩序除函請軍警維持外並請上海縣第一團童子軍及一二兩高小學生分任糾察 
　　鄕校參觀團來松漕涇全鄕國民小學校推舉敎職員十二人組織敎育參觀團由該鄕學務委員周君於二十一日率同來松即日商懇縣視學倪君請其導觀松江新橋泗涇楓涇四處優良小學業得倪君同意聞該團參觀旅費由鄕附稅下撥助參觀期預訂一禮拜期内各校一律暫停授課 
[鎭江]  
　　春花收成減色舊鎭屬徒陽壇溧等縣鄕間春花已多結實惟以今歲春間天氣亢旱且疊遭颶風受損不少刻下結實蠶荳尙稱中稔大小二麥收成不過五六成菜子則僅四五成故今後菜油麵粉之類價格殊難跌落云 
　　學生團講演二十日午後二時有學生團十餘人在南門一帶分途講演大致係勸籌贖膠濟鐵路及振興實業等語云 
[揚州]  
　　小學運動田徑賽成績江都第三次小學聯合運動會田徑賽之成績如下五十碼决賽·丙組第一王應驤七秒鐘五分之二丁組第一閻葆明七秒五分之三百碼决賽·甲組第一蔣彝元十三秒乙組第一鄒裕福十三秒丙組第一王應驤十四秒五分之二丁組第一王兆祥十五秒二百二十碼·甲組第一蔣彝元三十秒五分之四乙組第一鄒裕福三十秒五分之四丙組第一李宜年三十四秒五分之二丁組第一吳錫炳三十三秒四百四十碼·甲組第一吉光漢七十三秒五分之二乙組第一董近仁七十三秒五分之二跳高甲組第一蔣彝元四尺六寸二分之一乙組第一鄭權四尺五寸二分之一丙組第一曾啓宸四尺二寸四分之二丁組第一吳錫炳四尺二寸四分之三跳遠·甲組第一楊世頤十六尺九寸乙組第一蔣子斌十六尺三寸丙組第一張儀台十四尺四寸丁組第一凌福申十四尺四寸八原地跳遠·甲組第一洪在朝七尺一寸四分之三乙組第一查任生八尺二寸四分之一丙組第一沈吉慶七尺一寸丁組第一王煜六尺七寸四分之一八磅鐵球·甲組第一楊振基三丈二尺七寸乙組第一喬來元二丈八尺四寸二分之一丙組第一王應驤二丈四尺九寸丁組第一杜松壽一丈九尺二寸二分之一綜計甲組第一蔣彝元九分安徽旅揚公學·第二楊振基七分縣立二高·第三楊世頤六分一高·乙組第一鄒裕福八分一高·第二鄭權七分安徽旅揚公學·第三董近仁一高·蔣子斌二高·查任生一高·各五分丙組第一王應驤九分運商公學·第二曾啓宸七分二高·第三沈吉慶六分一高·丁組第一吳錫炳八分二高·第二凌福申七分一高·第三陳光裕四分一高· 
　　解交圩棧公益捐十二圩公益捐例係塲運食三商按引捐助每月彙交揚子棧備用上月份各商共捐一萬八千餘元昨由塲運食商事務所解交該棧核收矣 
[清江]  
　　江北稅收减色高寳鹽阜東五縣各釐捐局長均以去歲大水爲災秋收歉薄今春又復亢旱豆麥枯槁荒象已成各項商業清淡異常各卡稅收亦大受影響昨已將稅收比較短少原因呈報財廳核示矣 
　　鄕民請嚴辦積匪淮陰五市周家蕩鄕人漆以松周必達吳洪波孫佩國周永安等以積匪劉珠爲害地方人民切齒聯名公呈縣署請予重典略謂積匪劉珠向在宋集一帶搶架前受白寳山司令招撫時常請假潛歸任意擾亂迨遣散後則暗結楊芳彦周學彬等匪爲夥黨四出搶劫計其所做案件甚多而搶架顔葉氏爲妻夥劫戴元初家轟斃事主則尤有目共見該匪亦承認不諱者也民等身家所關痛感切膚用特聯名公叩提劉研訊錄供電省予以國典地方幸甚云云 
　　漣沭交界之匪警漣水沭陽兩縣交界地方如湯家溝馬廠等處近來匪風大盛白日抬架並不避諱統計由白師自各防地調集海州以後時未逾月而各地抬架案每日極少十數起多則二十餘起益以張宗昌部近在贛榆一帶登岸致各地匪勢益見活動云 
[徐州]  
　　設立清理礦股保息辦事處徐紳楊勉齋等前曾連同各縣呈請官廳清理徐州利國礦股賈汪煤礦公司保息並發出公啓徴求各方面意見後奉到各級官廳批示又印發各縣報告現楊君以此事頗費周折非設立一辦事機關不足以資進行爰於前日（十五日）借華洋義賑會徐州分會會同徐屬各縣人士商榷進行手續並公决設立辦事處經衆議决辦事處簡章數條即由衆公推各項職員茲將簡章職員錄後（一）本處爲清理徐屬八縣利國礦股賈汪保息而設定名曰徐屬八縣清理利國礦股賈汪保息辦事處（二）本處由徐屬八縣士紳及各法團組織之每縣推定代表一人常川駐處一應進行事宜由代表議决公同執行（三）本處爲收回八縣公共利益而設所有需要經費由八縣平均負擔之（四）本處成立後呈報於銅山縣公署銅山縣警察局（五）八縣駐處代表祗供伙食不給薪俸（六）駐處代表如有要事他往須委託有負責任之代理人（七）駐處代表公推主任一人主持一切事務文牘一人會計一人庶務二人交際無定額分掌各項事務並於需要時酌用僱員後又經衆公决地點·租賃北門街前老鳳祥銀樓舊址職員·主任楊勉齋文牘黄鎭侯會計張若臣庶務王仲銘張文甫書記周紹泉交際陳堯階等二十餘人刻已移至北門街辦事處辦事矣 
[安慶]  
　　皖敎育界組織姜案委員會電各報館鑒請願敎育經費被殺之姜高琦身死經年倪馬劉趙諸凶犯逍遙於光天化日之下拘緝不及其身法律完全失效人命苟賤普天痛憤雪寃伸法本會天職所在不敢放棄用是組織姜案委員會積極訴追至罪人伏辜而後止尙祈海内君子主張公道予以聲援不勝悲憤待命之至安徽省敎育會省立學校聯合會全省學生聯合總會皓 
來件 
[平社簡章（附發起人社員名單）]  
　　第一條本社由吳縣常熱崑山吳江四縣同志組織之第二條本社定名爲平社第三條本社以共同籌畫地方事業之進行爲宗旨第四條凡四縣公民贊成本社宗旨經社員三人以上之介紹者得入社爲社員第五條社所設於吳縣其他各縣各設一通訊處（常熟圖書館崑山勸學所吳江欵産經理處）第六條本社每年常會二次於陽曆三月九日舉行如有特别事故由一縣社員過半數之提議報告於本社所得開臨時會第七條開會地點常會由四縣輪流舉行臨時會於本社社所舉行均由本社辦事員先期通知各社員第八條開會時每縣須有三人以上之社員出席方可開議其會議主席臨時推定之第九條各縣於社員中公推辦事員各一人擔任社中事務社所得酌設雇員第十條社費分三種（甲）入社費四元於入社時繳納（乙）常年費四元於每年第一次常會時繳納（丙）特别費由社員或各縣團體酌量捐助第十一條本社簡章於常會通過後呈報官署如有未盡事宜亦得於常會時修正之 
　　平社吳縣發起人·潘祖謙范端信尤先甲吳曾源汪鳳瀛潘利榖張一鏖李志仁陶惟坻劉敬禳龐延祚潘承謀姚元桂王鳳瀛龔鼎陸清翰潘起鵬張文壽丁鵬韓雲駿貝理泰蔣中覺·社員·陶乃嘉顧則范蔣雲階張鍾來潘廷樅杭祖　雷學志杭錫綸申振剛汪星煇沈煇吳本讓季厚柏孔昭晉潘盛年陸培惪吳兆麟周光祖汪惟韶劉庸汪恩錦袁開駰顧是行馮世德尢志逵陳大啓蔣炳章王宗保金石聲徐經鏞龐中行朱錦紳包鋐周輔釗汪國庠·常熟發起人·俞鍾頴狄梁孫邵松年楊彦徐兆瑋張洵趙寛邵福澍宗舜年朱言洪丁祖蔭陳光煜蔣鳳梧曹學涵陸琦卜忻熙瞿啓甲殷振亞屈嗣奎龐鴻淵龐樹階王仁鎔顧爲瑛徐鳳標曹纘安王鴻飛楊廙·社員·龐樹森張鴻徐之澂龐樹典宗嘉祿·崑山發起人·王景虞陳觀杓方還吳鶴李文彩王頌文蔡璜吳廷銓周一陽朱毓賢·社員·陳浩胡國樑陳汝垚衛文元·吳江發起人·錢崇威王鍾澍金祖澤范祖培朱元直王菼周積偉王紹鏊費樹蔚吳鴻一倪鴻孚周公才沈廷鍾黄昌明錢崇固徐征龐元潤費承祿·社員·陸鼎奎龐國鈞費福熙沈頌墀周岐施宗潮周積璘莊熊楊文震邱青揚倪鴻壽顧鴻魁王徴壽王湛霖周積芹莊嚴鄭傳周維新金國寳 
雜評一 
[不負維持責任（默）]  
　　軍隊對地方有維持治安之責任不能因政府軍費偶有所缺而卽放棄此責任於不顧人民納費於政府政府不發或發而不足當向政府算賬不能向人民額外要索乃向人民要索不遂而復以不負治安責任恐嚇商民是誠荒謬絕倫之言也在發此言之長官未必眞有不負責任意然在兵士聞之則以爲不得費卽可譁變搶掠是不啻率軍隊而盡趨於譁變搶掠之途此言實其作俑苟稍有人心之軍隊長官必不肯貿然輕出諸口也然而今日軍隊向地方索費則莫不以此語爲惟一之妙訣一若非此不足示軍隊之威嚴者豈不大可異歟 
　　雖然人民有錢尙可恐嚇而得之若一索再索人民之膏血已盡則雖盡量恐嚇亦無可奈何况乎湘省災荒兵燹相連而至地方治安本已無法維持奈何尙以此懼之哉 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[北工巡局募集公債之進行]  
　　滬北工巡捐局局長許人俊前因整頓路政苦乏經費當經邀同該局全體董事商定勸集地方公債業巳呈奉省長護軍使批准立案茲因第一期開幕在即特具柬邀集各董事殷富紳商及業主三十餘人前晚在該局宴會磋商進行辦法宴集時當塲分送油印募債緣起公債章程分配辦法各一紙原文如下 
　　（一）滬北工巡捐局勸募公債緣起竊維商業之興盛以路政爲先導而地産價値之增高視交通便利爲准則閘北闢路較多而工需日絀因陋就簡無容諱言然以路線之多寡與收入之盈絀兩兩比較則歷來之規畫擴充漸臻發達亦非易事所持旣狹所欲難奢固不能遽以租界相衡爲求全之責也夫千里之程積於跬步彼租界之能有此現象者往往糜費鉅欵且久歷歲年初非一蹴所能成而足資我人之借鏡是以整頓路政之觀念局外望之殷當局籌之尤切查沿蘇州河以光復路爲最要鐵道以北則中興路爲先一則廠棧林立爲運輸之總樞一則商市輻輳爲交通之要道先其所急不得不就該兩路先行建築以應市政之需要估計工程光復路碼頭駁岸路面路底需銀十萬餘兩中興路全路需銀十四萬餘兩顧經費支絀别無可籌故擬募集地方公債二十萬兩以資舉辦此項公債經董事會議决奉省長護軍使核准其利息優給一分其還期縮短五年以總捐盈餘爲擔保品確有把握信用可恃現擬分配債票辦法由各業主先行贖認以本年六月底十二月底爲集欵之期欵集則事舉將來工竣以後商業繁盛地價增漲沿路各廠商各業主固受直接之利益而在滬北境内置有商業者亦受間接之利益也用述緣起如右 
　　（二）整頓路政章程（第一條）滬北工巡捐局爲整頓路政之需用募集地方公債計上海通用規銀二十萬兩分兩期募集第一期一十萬兩於民國十一年六月底一律交齊起息第二期一十萬兩於民國十一年十二月底一律交齊起息（第二條）此項公債常年一分行息每年於一月七日連本帶息償還一次每次·每期償還總額十分之二第一期定民國十二年七月起償還第二期定民國十三年一月起償還定五年全數還清（第三條）此項債票分爲一百兩五十兩二種每票分爲五條各註還欵期限及應付本息銀兩之數到期持票到局當面裁割一條然後付銀（第四條）此項公債以滬北工巡捐局每年總捐盈餘爲擔保分月提存（第五條）此項到期債票得用以完納滬北工巡捐局一切捐項（第六條）貸還公債銀兩由滬北工巡捐局會計處彙總收發（第七條）公債票上蓋用滬北工巡捐局關防並由局長簽字蓋章倘局所改換名稱此項債票應繼續有效 
　　（三）分配債票辦法（一）募集公債二十萬兩指定中興路排溝塡浜築路及光復路駁岸碼頭路面之用各半分配（一）估計工程費中興路計長一千零三十三丈九尺每丈須銀一百四十四兩合計十四萬五千四百餘兩光復路計長五百十六丈九尺每丈須銀二百零二兩合計十萬四千六百餘兩統共二十五萬餘兩募集債額二十萬兩計尙不敷五萬餘兩由局另行籌措（一）債票由沿路業主認購議定中興路業主占路線一丈者左右各認五十兩光復路係單面街業主占路線一丈認二百兩業主無力認購所有餘剩債票勸令殷富紳商分認足額（一）各該業主如有不購前項債票將來建造房屋或翻造時須按照每丈工程費分别貼補中興路左右應各貼三分之二以示公道 
[取締侵削蘇州河之布告]  
　　沿河灘四十尺内不准築笆立樁搭蓋水閣及傾倒垃圾 
　　上海縣知事公署昨發布告云爲布告事案准吳淞水利工程局函開查吳淞江下游俗稱蘇州河爲太湖宣洩尾閭又爲蘇滬間交通要道凡滬埠需用之糧食棲石木材等要品皆由此河轉運而來兩岸工廠林立均賴蘇州河爲樞紐本局自奉省長訓令提前浚治以來節經將淤淺地段逐漸疎浚現在開至曹家渡一帶查勘該段河道狹窄較甚按諸前清擋案其寛度僅存二分之一最狹處所不及十丈考其致狹之由皆由沿河地主先將垃圾煤灰傾倒河濱不久卽成灘地一二丈先蓋水閣一進或二進仍如前法傾棄垃圾一二年後就前蓋之水閣改建瓦房幷於屋後增搭水閣其無房屋之處亦於沿河漲出之灘地上圍以竹笆或樹以木樁逐多僭佔羣相效尤以致河身日侵月削若不嚴行取締勢必將河面佔盡不特宣洩失所而滬埠重要商旅亦將斷絕交通貽害實非淺鮮疊經本局諄諄勸誡置若罔聞偶遇機船挖及淺灘或反藉口有碍地産出而阻擾查此等僭佔官河之地並無單串可憑即使執有升科單據旣爲公衆之障礙按照現行各埠道路規程亦應隨時讓進以保公益本局職在浚水疊奉省令積極進行目覩該處侵佔之害自未便稍事姑容相應備文函請貴知事飭知該處圖董他保傳諭居民不准於沿河灘地四十尺之内圍築籬笆樹立木樁搭蓋水閣及傾倒垃圾等事如有違抗責成圖董指名稟究並在南北兩岸出示曉諭俾衆周知除函知淞滬警察廳飭知該管警區隨時取締查禁外請煩查照施行並希惠覆爲荷等因准此除分令外合行布告仰該處居民人等一體知悉以後不准於沿河灘地四十尺之内築笆立樁搭蓋水閣及傾倒垃圾等事如敢故違是故意侵佔河道妨碍公益一經該圖董指名稟訴定予究辦不貸其各懍遵特此布告 
[中國衛生會徴求大會開幕紀]  
　　聶雲臺致開幕詞·謂衛生爲最切要最有幸福之事 
　　黄任之演說：謂人對外皆不足慮先應注意對内 
　　胡宣明報告：謂近赴十二省接洽願共同努力 
　　昨晚七時中國衛生會之徴求大會假座四川路青年會舉行開幕禮主席爲聶雲臺君到會各界士女約千人本報記者亦列席開會時（一）廣肇義學童子軍奏樂（二）聶主席致開會詞（詞附後）（三）黄任之君演說（詞附後）（四）精武體育會會員演拳術勁練異常並有女會員演拳亦甚矯健（五）曾疏敏君繪滑稽畫敏捷而富有佳義皆諷刺人之不可不衛生也圖上所書英文題字亦佳由曹雪賡·胡宣明二君譯成國語（六）胡君係該會總幹事報告籌備經過情形（詞附後）（七）各隊隊長發表意見（八）電映衛生影片至十二時許乃散茲將聶·黄·胡·三君之演詞分别紀之於左 
　　聶君之詞今夕中國衛生會徴求大會開幕承諸士女惠臨榮幸之至衛生事業之爲重要固爲人人所知茲試引譬以言吾人對於衛生之注意固非作卑隘之見謂衛生即爲謀利計但可確言衛生爲最切要最有幸福之事也人或以謀利爲最重俗語所謂賺錢但衛生之重要實亦人人所知爲遠駕謀利之上者也人生所最可寳貴者莫若精神精神寄於身體之中故非注重衛生不可如寫字然精神充足則光采橫流反是則黯然無色且多錯誤又如商人之用算盤精神清健則珠動如飛百無一爽否則鮮有不失者又若與人接洽商務其能使人滿意引成購買事實非精神活潑不辦由此益信衛生爲人生最需要之事也鄙人數年前曾觀所謂致富錦囊一書核其所言亦皆謂致富基於衛生書中有云人能日笑三次者即得千金若一日中與人鬥氣·或哭泣·抱悲觀者即失二千金此所謂得失蓋謂間接成如是果耳推求此種原理豈特個人爲然即以國家論亦莫不如是例如强國之民與弱國之民較即其體魄巳大殊其用精神所作一切事可想而知是以中國衛生會之組織誠凡愛國之士女所可共表同情而發皇光大之者也 
　　黄君之詞頃來此間見所印布之宣言書等關於衛生旨趣已詳叙述繼聆主席之詞益覺暢發無遺其將復何說耶無已願就所聆所感絮絮言之頃者主席所述衛生關於家國之道甚詳此實有耐人思索者在鄙人嘗謂凡事對外種種皆尙可不足慮所最應先注意者實爲對内問題以吾中華民國言之列强環峙虎視耽耽此可慮而實不足慮也蓋國内苟能統一自强則一切不成問題矣小之如各省甲與乙乙與丙互爭其所爭甲之内部復有所謂南北者·東西者·内外者蝸角蚊睫洶洶不已此尙能言整理全國耶更尙足以談對外耶再小言之則如一家姑媳紛呶妯娌口角兄弟參商夫婦反目小兒得餅而嬉幼女爭果而哭此數椽屋宇間固絕不統一也試更减小言之則孑然一身經四時之遞嬗受七情之變動疾病創傷倐來莫禦其内部之問題誠極難於解决也然推其本原則咸由於不能先注意於對内耳竊又嘗謂人皆善以右手用算盤而不能以左手其意維何如有百元與其半數之不平鮮有不色然怒者而老天與人人以百歲之利權而人不知注重衛生以致僅能享年五十則未嘗有自知其失者是亦眞可哀已復次以中國之大人口之多姑以四萬萬計設人人知革其不重衛生之積習而重之則每人多活一歲即可多出四萬萬歲况有此中國衛生會之新組織中國人口之繁衍將來多四十百千萬萬歲以作無限事豈不快哉日昨中華職業敎育社開年會南洋公學小學學生演劇扮作蚊蠅提倡衞生並由中華職業學校學生製成拍蠅器甚夥半價出售今夕會塲外亦特備有多件倘有樂購之者亦大佳幸共注意提倡衞生也 
　　胡君之詞中國衞生會之組織發動於去歲十一月間翌月開會籌備並發函徴求海内諸賢達之同意得覆一致發起今年春鄙人赴外埠接洽凡歷十有二省二十二要邑均荷各方士女之贊同本埠復承各界惠助青年會爲最此實可知國人一致願意注重衞生極可快慰惟草創伊始根坻未固徴求會甫開幕誠極希望各界士女竭力共謀成功國家幸甚會事幸甚 
　　此次徴求期自昨日起至六月十五日止徴求目的總數爲十五萬元徴求地點分上海北京天津等二十二區上海方面已成立徴求隊八隊隊長亦已舉定計范蠡隊隊長聶雲台文翁隊隊長許秋颿·孟賁隊隊長盧煒昌公輸隊隊長陳蒓馥陽明隊隊長沈信卿華陀隊隊長刁信德鄭和隊隊長尙未舉定女界木蘭隊隊長朱胡彬夏副隊長無定額聞總隊長一席已舉定由護軍使何茂如擔任云又籌備會總幹事胡宣明昨發出致各地通告書如下「前次游歷貴處提倡衛生承諸公極力贊襄莫名欽佩惟以時間倉猝一切手續未免有不完備之憾所望熱心領袖始終維持自能獲圓滿之結果茲上海方面亦已開始徴求會員矣届時想尊處必能一致進行以收互相策應之效也」 
[北城商聯會之驅徐電]  
　　北城商業聯合會因時局問題開會討論各節已誌本報茲致電北京徐氏促其退位並通告全國國民自决其電文錄下（一）北京徐菊人先生鑒足下尸位三年一無功績而禍國殃民之事昭然若揭前次直院之爭與茲吳張之戰莫非足下從中爲之作俑遂致不惜犧牲國家摧殘元氣人民受其荼毒工商因之凋敝敎育因之停滯水深火熱受惠實多敝會爲保全國脈愛惜先生起見用敢代達民情請爾從速退位以謝國人聽國民自决否則天下之人將羣起而攻矣特電忠告尙希採納上海北城商業聯合會宥（二）各省省議會敎育會商會農會工會學生聯合會各報館各團體曁全國父老昆弟姊妹均鑒徐世昌竊據總統尸位三年禍國殃民神人共憤工商因之凋敝敎育因之停滯水深火熱伊於胡底若再任其盤佔則亡國可待爲此敝會特致電北京促伊退位以謝國人聽由國民起而自决一致主張共驅權奸以奠國家而拯民生臨電無任瞻仰之至 
[稅則會歡迎商聯會代表]  
　　日前全國商會聯合會曾致函修改稅則委員會要求推舉王文典馬炎文代表與會昨該會接修改稅則委員會覆函云逕覆者准貴會函開公推評議員王文典馬炎文二君代表來會與議等情本會極表歡迎希卽轉知王馬兩代表遇事到會接洽一切爲荷（下略）聞該會現已專函王馬二代表以便出席云 
[關内外五省學生之同盟運動]  
　　聯合通信社云昨日午後旅滬直魯奉吉黑五省學生假某處開同盟會到會者有董華諶厚慈宋士基毛乃誠王明傳等二十餘人公推諶厚慈主席首由主席報告開會宗旨略謂今日承董華宋士基諸君子招集我五省旅滬學者共同討論關於此次直奉戰後時局吾人所應有之責任與所應持之表示語云國家興亡匹夫有責吾等自認爲國民健全份子對於今日禍國殃民之人豈能坐視彼蹂躪地方而不作一積極表示乎到會諸君諒必關心此事請大家討論對付方針次由董華起謂此次奉直之戰其是非曲直吾等不必論我五省所受種種損失爲數實爲不資乃奉張於喪敗之餘不自悔禍竟擬忍心叛國賣棄滿蒙甘爲他人之奴視國土如私産目東省爲無人而彼毫無廉恥之省議會商會等不但不反對反假借民意擁護彼禍國殃民之罪魁吾等應一面警告彼國賊勿倒行逆施重禍吾民一面應督促政府順從民意云云次由宋士基等各發表種種對待方法最後表决事項如下（一）分途接洽各校北省同志以便達到同盟之目的（二）分電府院及東省各團體萬勿庇護奉張以謀國利民福云云次期開會定下禮拜一乃散會已四時矣 
[商敎會答覆無欵協濟留日生] 　 
　　上海總商會江蘇省敎育會因無欵協濟留日學生特函江蘇特派交涉公署茲將許交涉員致東京中國公使館馬代辦電文如下前接來電經即譯轉上海總商會江蘇敎育總會去後旋准總商會稱滬市緊迫省署因籌賑議借商欵尙難應命已逕復駐日公使館察照又准敎育會函稱承轉駐日代辦來電屬敝會及總商會供給日幣十萬元與留日學生敝會心餘力絀無從代借敬請轉復各等語特電查照 
[縣商會將議拒用輕銅圓案]  
　　上海縣商會連日迭接各業商來函拒却輕質銅元並請設法補救等情該會以此案曾經會同滬北總商會聯電中央財政農商内務等部陳請通令各省嚴查私鑄輕質銅元並着各處海關嚴行查察夾帶此項銅坯進口在案當即列入議案俾於本會常會時提出交議以維市面 
[法租界商業聯合會開會紀]  
　　銅圓問題贖路問題 
　　法租界商業聯合會於前晚（星期日）八時許開會葉貺辰主席宓鑑湖紀錄首先討論銅元補救方法主席報告略謂比來銅元充斥兌價每銀幣竟達一千七百文之譜若不急籌補救爲害不堪設想本會曾擬將銅元限制枚數一面折扣行用每銀幣換銅元二百枚每一銅元作制錢五文函請總商會交錢已得復函准予常會時鄭重提議今日討論輕質銅元聯席大會假南京路商界聯合會集議本會推派代表出席表示本會所擬辦法該會開會結果議將輕質銅元一律拒用刻到會諸君請於拒用與折扣兩種辦法詳細討論經衆磋商良久僉以銅元折扣行用限定兌價等辦法極爲至當且俟總商會提議宣佈後再行核奪次議膠濟路贖路辦法經衆公决由會先行公推常務勸募幹事十人分叚徴募時各叚派員二人以資引導無論會員非會員務勸量力擔任存銀問題聽各戶自便或自存或由本會代存以指定之妥實銀行爲限當衆推定勸募員李維良江錦春陳伯岐顔芹香劉屛仙高慶壽王復堂沈維亞汪醒齋貝明忠等十人由本會訂期登報通告後始行着手徴募再次由某會員詢問遷塜問題究屬如何辦法主席報告請諸君少安毋躁將來自有圓滿解决議畢遂散會 
[滬寗路監工西員自戕續誌]  
　　滬寗路上海機務總監工泰來ＧＴyler用手槍自殺已誌昨報茲悉泰氏年四十八歲係英國公學出身曾在倫敦鐵路充當火夫及司機匠一千九百零五年來華充滬寧鐵路司機匠素來謹愼勤勞爲該路局長所識拔始得升任總監工之職並得我國政府給與八等嘉禾章月支薪俸五百餘元近因該路疊見車輛出軌之事未免灰心遂萌厭世之念前日下午五時散工回至本寓有同籍至友數人因見其連日神志不寗特相約過談以爲消遣迨鐘鳴六下泰氏托言上樓更衣諸友亦不以爲意不料未及數分鐘忽聞樓上槍聲未見泰氏下樓乃相率登樓探視則見泰氏已昏臥血泊中不省人事檢視創痕槍彈由左太陽穿入致命當由家屬飛報捕房施救不及卽於當夜車送斐倫路驗屍塲檢騐訖昨日由家屬備棺盛殮定於今日（二十三）下午三時安葬外國墳山吳淞機廠全體工匠停工半天又滬上機務處職員及工匠無公事者均往送葬以表哀悼聞泰氏生前節儉薪俸所入尙有積蓄遺有一妻四子年尙幼稚該路機務正總管芬慈副總管葛利昨已將死者詳細情形及身後狀况呈明該路局長察核俯念死者在路多年擬予呈請大部從優撫恤云 
[日輪撞損美輪三誌]  
　　大英輪船公司之杜古拉號與日郵社之熊野丸在吳淞口外碰撞一節現據大英公司云杜古拉號之受傷係在發動機之機器間其中之大小機件大半已被撞壞現英公司已請驗船委員至輪中察視傷狀以便入塢修理又言幸在機器間受撞故船中湖絲六百件華茶四千箱雜貨若干絲毫未經受損即旅客亦未受傷今各旅客已完全離舟登陸守候修好後開出至於熊野丸中運日貨内僅生鷄蛋稍多餘貨則爲棉花旅客中適有該國駐華海軍第一遣派艦隊司令吉田增次郎搭乘斯船歸國幸船頭撞擊故未受傷云 
　　文匯報云日前在三夾水洋面與熊野丸相撞之杜古拉號刻在和豐機器廠中修理右舷龍骨據云該輪受損頗重修理之期至少須一星期云 
[航業消息]  
　　法郵船臨時停駛日本綫鮮蛋大批出口 
　　法郵船公司之盎奇斯號Ａngers郵船上次由法國馬賽駛出因船期延緩故於本星期到滬該公司議定臨時將此輪取消日本班一次以期排准船期與班次昨日該公司已得法總行之决定允可准其俟二十五日至申後便即泊留上海一旬不往神戶橫濱至六月七號即從上海直接開還馬賽所有上海旅客之已經購定盎奇斯號輪船之艙位者改遲四天赴東由該公司之二十九日進口來華輪安瑞合里杜號赴日本且於赴法國之旅客及寰球學生會所送之留法生五名曁出口貨件均須提前上輪離滬云 
　　邇來歐洲對於中國之鮮蛋大爲歡迎業經人手採辦蓋因由上海運歐之蛋雖須歷四十七天之久但現在新郵船或摩托機輪都有專裝鮮貨之冷汽艙容積亦甚巨故自華赴英法沿途之海程固遠而質味可歷久不變職是之故華蛋之出口又復盛暢矣彙成洋行之新開中法載客輪船因皮號今已改定星期日出口此間裝出大批中國鮮蛋有三萬數千箱之多大半裝到哈佛起卸其中四分之一係裝至倫敦起　者 
　　怡和洋行在本埠瑞鎔船廠添建長江上游輪一艘現已出廠定名曰平和號全船長二百八十英尺闊四十六英尺吃水十三英尺六寸一俟艙位布定便即開赴漢口及宜昌實行開班 
　　日本駐滬隅田軍艦海軍中尉福島重修現奉該國海軍省命由日來滬接任職務福島氏於昨日至申矣 
　　昨日郵社之八幡丸到申有吾國之鑛業技師揚子英徐世民·及明治大學大批卒業生黄樹暄·徐起·趙積菴·馬紹先·楊隆準·程俊·劉基厚·鄧子泮·魏振鐸等歸國同來之日人中有大阪商品陳列所特派駐滬委員岡崎正勇並漢口日領事八幡恒次郎云 
　　法國郵船盎高爾號准二十七日由申赴法上海有留法學生五名搭趁此輪至馬賽登岸 
　　英印公司之脫里温那特號貨輪由仰光裝載大批白米來滬今日可進口全船共運四千八百噸至少有七萬包左右現定停泊華順碼頭起貨云 
[魚販罷市九誌]  
　　各方面之接洽魚鮮並不缺貨 
　　魚販罷市要求魚行增加洋價一事已由魚行公所答復允將向售八折秤之十二兩八錢改爲八五折秤售以十三兩六錢爲一斤各情已誌前報茲悉魚販方面以各魚行旣經增加斤量當可解决惟本埠華洋各界市塲之魚販約有四五千人之多是否全體允洽尙未一致而美界虹口魚販首領唐小寳及法界菜市街之魚販均巳認可惟英界魚販迄未接洽因此魚行公所難以確定改換公秤日期一俟各界完全承認可由該公所通知各魚行一律改換八五折公秤再行定期實行增加斤量至於市上河鮮魚蝦等類業於前日起仍然完全出售並不缺貨云 
 
 

Page 14

 
 
[日華紗廠罷工三誌]  
　　浦東陸家嘴日華紗廠男女全體工人罷工各情已二誌本報茲悉該廠總大班日人大島於昨日上午九時帶同翻譯投三區警署面謁曾署長陳述此次罷工風潮實緣經紗間少數女工無理要求而紡織工會代表張益章王春鑫等非惟不勸導女工上工而唆使工人林小毛等四出煽惑衆工致本廠不得不與該工會斷絕關係請求解散工會查辦爲首罷工之人等情曾署長答以工人熱度已達極點只能理諭不能强迫如若輩有騷擾行爲本署負保衞地方之責自有相當之辦法云云旋經飭警傳到工會代表張益章王春鑫詰據聲稱並未派人在外煽惑至拘署之林小毛年僅弱冠且有殘疾會内决無派此等人物出外作事之理請求察核質之林小毛供詞支吾不能證實而日人堅稱林小毛係受張王二人之指使在外煽惑人心致釀罷工風潮實與本廠營業前途關係非淺務請嚴辦等情曾署長以雙方堅執如前毫無磋商之餘地於午後飭將林小毛連同張益章王春鑫等備文解送警廳訊辦 
[關於郵差之消息種種]  
　　上海：：：杭州：：：無錫 
　　國聞通信社云本埠郵差自前次罷工後卽從事組織團體前日下午七時本埠郵差三百餘人在愛文義路毓賢高小學校開會籌議組織中國郵差聯合會以改進生活狀况爲目的當卽舉出起草員三十四人從事起草再行定期開成立大會又杭州郵差前次向當局提出要求現該局郵務長穆麟已得交通部復電郵差及揀信生每人增加一元信差每人每月增加二元業已佈告照辦矣又無錫郵差近因生活日艱亦已提出條件要求局長承認現該局長已電交通部請示矣 
[國是會議七次談話會]  
　　二十五日正式開議 
　　國是會議於昨日下午四時開第七次談話會到代表十三人公推崔藩主席先由書記孫福基報告新到代表及接到各種函件次沈信卿起謂現在河南開封總商會已有代表報到則本會出席代表已足法定省區可卽决定正式開議日期當由沈提出本星期四或下星期一兩日期黄立邱醒旦等均主張本星期四起開議因遲延過久殊非所宜也主席以星期四（二十五）開議付表决全體通過至時則定爲下午二時起幷由書記趕速通知各代表到會幷籌備議案以便届時提出議畢五時三十分散會幷定星期三開八次談話會云 
[國是會議之代表續到]  
　　八團體國是會議辦事處昨有江西景德總商會代表胡寳圃吳叔莊報到現寓七浦路豫順里二百八十二號又河南總商會來電云上海國是會議鑒佳電敬悉遵派駐滬信昌銀號田君少農爲敝會代表祈就近接洽除電田君外特覆河南總商會皓印云 
[交涉員參觀英司令檢閱商團]  
　　日昨下午五時三十分爲英國駐華陸軍總司令約翰福祿少將在跑馬廳檢閱萬國義勇隊各種操練並舉行閱兵禮節由工部局函致江蘇特派交涉員許秋颿請爲蒞臨參觀許交涉員於昨准時率同陳世光科長楊小堂秘書乘汽車前往 
[西人游艇在西鄕被刦案]  
　　星報云前星期六夜間西人泰愛仲氏夫婦乘一游艇由佘山歸滬在距虹橋四哩之新開湖（譯音）地方被持械夥盜七人上船刦去金表鑽戒金絲眼鏡銀表外套綢衣等約値洋六百三十元並用鐵尺擊傷女僕二人聞是夜尙有二華船亦在該處被刦泰氏回滬後即於今日分投西班牙總領事署及捕房報緝 
[南市錢業之防盜]  
　　南市各大錢莊自鹽碼頭泰興小錢莊盜刦巨贓案發生後對於各莊司往返送銀咸有戒心乃籌保護方法議决援照上屆冬防時間防務辦法在業盛里敦仁里吉祥弄棉陽里施家衖等處添派專警分駐保護由該業董王伯塤陳請上海縣商會轉呈淞滬警察廳長請添撥專警保護徐廳長據呈前情業已核准所請昨日函復縣商會請即轉知該業查照一面令知該管第一區警署及一分駐所警正佐遵照務於每日午後六時至十一時在該業薈萃之處各衖添撥專警一名實力駐防等因故即日開始實行添撥云 
[昨日之外幣市况]  
　　昨（二十二日）錢業所做各票市况平定僅英金票跌落五分買價七元七角馬克漲二釐五買價爲六釐七五其餘各票均無變化荷蘭票仍買六角二分花旗票買一元六角七分五法郎票買一角五分坡元買八角六分港元買九角九分五老頭票買八角盧布千元新票買四兩二百五十元票一兩一錢五百元票十三兩五錢五元至二十五元票買九兩五錢云 
[昨日之國内滙兌市]  
　　昨（二十二日）京津來電銀匯較「二十日」行市各跌五錢餘匯均跌一元北京公砝每千兩合申元一千零四十九兩銀元每千元合申洋一千零零四元天津行化每千兩合申元一千零五十七兩銀元每千元合申洋一千零零三元漢口洋例縮去一兩計每千兩合申元一千零二十五兩銀元跌一元與申洋相同紗市九九銀每千兩合申元一千零七十兩宜昌宜平低一兩每千兩合申元一千零二十八兩銀元每千元合申洋一千零十四元九江南昌蚌埠徐州温州等銀元每千元合申洋一千零零五元蕪湖清江海門銀元每千元合申洋一千零零四元安慶蘭谿銀元每千元合申洋一千零零四元五角南京蘇州鎭江揚州無錫常州常熟南通宜興等銀元每千元合申洋一千零零二元杭州寗波嘉興湖州紹興餘姚等銀元每千元合申洋一千零零三元福州厦門銀元每千元合申洋一千零十元重慶九七平銀每千兩合申元九百八十兩成都九七平銀每千兩合申元一千零零五兩較「二十日」市價漲二兩五錢萬縣九七平銀每千兩合申元九百九十五兩重慶成都萬縣等銀元約與申洋相同毫無變化云 
[昨日之金融市况]  
　　昨日銀幣市價上午爲七錢二分五釐七五下午收盤爲七錢二分六釐七毫半中國銀行賣出洋二十萬元價係七錢二分五釐七五無錫新繭二十八二十九卽可開秤現幣各錢莊續有裝出是以銀幣市價較前日又漲八毫七忽半 
　　銀拆午前三錢二分下午收盤又高爲三錢五分此前日亦漲九分云 
[友華銀行滙市報告]  
　　昨日友華銀行匯市報告云星期六日倫敦大條銀價近期長一便士一二五遠期一便士紐約銀價長至七角五分二五倫敦紐約間匯價未動仍四元四角五分今晨此間各國滙價英鎊長至三先令七便士半美金長至八十元五角日金縮爲五十九兩餘亦各有漲落開盤時市况堅定其後陸續見硬正午復平上午英鎊成交價六七月份最長三先令八便士二五最短三先令七便士七五美金成交價六七月份最長八十二元最短八十一元五角正午英鎊售開價落至三先令七便士七五美金售開價八十一元五角午後忽接路透社埃及號輪船在法海邊撞沉之耗市面回堅蓋埃及號船中載有價値二十萬鎊之現銀運赴孟買交卸以故銀價復漲於是英鎊成交價五六月份回至三先令八便士七八月份三先令七便士八七五美金成交價五六月份回至八十一元六角二分半七八月份八十一元五角收盤時購進售開價均照此星期六印度在倫敦購銀倫敦收盤時市面見硬紐約尤硬購進者多 
[珠家角新菜子市况]  
　　昨接角里通信謂新菜子上市以來已三四日來貨尙不湧本日各行家收秤五六百擔價六元零七分身骨尙佳 
[無錫之麥市與繭訊]  
　　米業昨接無錫快信謂新小麥本日第一朝上市係産自南門一帶者計數不過二三擔價開五元五角有七折身骨預料收成可得豐兆也 
　　又函稱鮮繭惠山醬園浜至祁八字橋及南門清明橋等處各繭行已預備二十八日開秤江陰青暘等處月底前後開秤惟是屆各繭灶空餘未租出者殊不少大勢本年銀根甚緊故廠家之來錫收買者不如曩昔之盛也 
[紹興新繭已到滬]  
　　浙江紹興嵊縣新昌等處繭市比蘇皖兩省爲早滬上各絲廠之往紹興採辦者首批已於前日到申聞繭身因天時適宜尙稱不惡惟鮮繭扯價每擔須六十元以上上海絲廠開車最早者爲閘北協通恒豐等十餘廠定本月二十八日開車繅絲已通知各女工等矣 
[浙鮮繭第二批抵滬]  
　　滬杭甬鐵路滙通公司於昨日（二十二）在長安站報運來滬第二批鮮繭計一百五十包係上海公大之貨須俟今日（二十三）繭捐稽查員及海關洋員查驗後始行卸車云 
[豆餅跌價之原因]  
　　荳餅一物例在春夏之交銷場最爲暢旺本月上浣滬地各行號以本年油廠日少豆餅市價又昂將來勢必軋缺一時人心蠭動每片漲至一兩五錢許客帮亦紛紛爭辦近來福建厦門汕頭及浙江杭嘉湖等客帮因受時局之影響且本年閏月節令較遲上月間辦去者因天時不熱田間未能種植農人竟無顧問故皆存積未銷前已購買之本月底期貨近日江浙各埠餅號紛紛來信囑滬地行家暫緩裝去致現貨更　購辦以是之故豆餅市價遂步步趨下近兩星期間跌去一錢數分昨日大連餅開一兩三錢一分本廠餅一兩三錢七八分交易有限而期貨買賣亦不及前之湧旺矣 
[近週中之米麥雜糧油餅市况]  
　　米本星期來米市稍見鬆動考其原因由於近來有暹羅洋米到埠之故暹米自兩月前米價步漲以來洋米乃源源進口嗣因身骨甚佳故銷胃不弱聞到貨已達二十餘萬擔最近又有三四千擔到埠廠機北粳價計十一元八角較上星期跌二角在右南帮粳十一元七角亦較疲今後米市或有鬆動之望云 
　　麥麥市久無市面蓋因存貨單薄而價格奇昂之故二三星期來因粉價較廉故麥市已見變動新麥尙未上市陳麥本週末有漢口陳麥一千包成交係粉廠家辦去價計三兩三錢七價平定云 
　　雜糧雜糧交易本星期黄荳市價見漲蓋　　連荳價高漲之故據大連電訊連黄豆因日商收買以致價曾至五兩六錢九分旋小至五兩六錢五本埠連荳價三兩七錢沙河黄荳價三兩九錢較上星期均見漲其餘别種糧食仍以雜荳類交易爲暢計漢口菜子價四兩二錢頗堅定生仁廣帮因政局不靖少有交易價無變動沙河青荳價三兩六錢五漢口菉豆三兩二錢九江遲豆三兩七錢大連紅糧售開仍多價計一兩七錢 
　　油餅油市當本週初時大連荳油價格大漲據聞大連日商在市收買黄豆以致廠家原料斷絕大連油最高曾至十七元八角至本週末始漸回小至十六元七角半岐山豆油十兩八錢不動牛莊豆油漲一錢十一兩三錢五生油廣帮去胃不多價立定計輕皮生油十兩零七錢夾倉生油十一兩一錢泊兒生油十兩零四錢較上星期市價均不動餅市略跌本廠餅價一兩三錢八較上週跌二分云 
[近週中之洋布市况]  
　　商情通訊社譯瑞和洋行報告云本週中英國布市因各方面需要白布及原色市布較形踴躍故市面大形堅昂計好起一先令左右考市價漲高之原因實由於近來先令見長之故出貨情形亦復甚佳陸續有貨裝出預料存貨不久即將告罄云 
　　本埠市面本星期來亦較形活動惟因先令見長進口商成本減少以致布商大都趁此機會故意遏價各種布疋跌價自五錢至一兩不等至於售貨者方面遏價出售亦頗踴躍似乎先令將有續長之勢而足以减輕其成本因而可獲利益本廠布近數日來交易亦殊不惡近星期中且有大批洋布進口計原色市布七萬一千零三十一疋白市布十七萬三千三百疋 
　　呌貨莊已於本星期始開市共計售出五萬二千四百十八包各方訂貨雖極踴躍然因滙市關係致價格大都跌落白市布市面最好價格立定土耳其紅布及羽翦絨頗疲元色羽綢及泰西緞亦大致跌落至本週末始見起色出貨情形甚佳惟端節將屆出貨恐將見减矣 
　　本星期各呌莊拍出之花色計原色市布一萬一千七百八十五疋白市布二萬三千八百五十疋漂白標布一千一百疋細斜紋布三百六十疋粗布六百五十疋土耳其紅布一千五百疋翦絨二百十疋洋紗二百五十疋元色棉羽綢一萬零五百零六疋花色羽綢三十疋絲羅緞一百八十疋泰西緞一千八百五十一疋羽毛二十疋嗶嘰六十疋羽絨六十疋小呢六十疋 
[俄災賑濟會消息]  
　　昨晚（二十一）八時俄災賑濟會假座靜安寺路夏令配克戲院舉行俄劇國跳舞會集欵助賑八時先由該會游藝股主任任矜蘋君說明是會性質（一）盡人類互助的天職（二）對無條件交還西比利亞鐵道之新俄國表示友誼繼代表該會向贊助購劵之男女來賓致謝次放映影戲次表演舞藝（第一節）至第六齣中日戲劇舞畢游藝股諸幹事以此種表現有侮國人當由遊藝股主任任矜蘋君偕幹事余鵬君至後臺向俄人申斥俄人領袖當即道歉請罪惟當時該俄人適在化裝遂懇請代爲道歉余君允先向來賓說明外並囑該俄人從速改裝親出謝罪該俄人遂於余君說明後復出謝罪至十時半表演第二節舞藝至十二時始行散會 
　　俄災賑濟會上海部現定於本月二十六日（星期五）晚七時舉行正式閉幕大會邀集董幹兩部全體與各團體各學校代表均到會列席詳細報告會務經過情形昨已發出通告矣又該會因閉幕在即職員錢克裘多日未到渠尙有經手事件該會甚盼其蒞會了結一切以清手續又周佩箴君領星字捐册一本現未悉其地址遷居何處該會亦甚望其迅速交還云 
[江淮同鄕會昨行開幕禮]  
　　昨日下午二時江淮同鄕會在閘北慈善團行開幕禮其秩序如下（一）搖鈴開會（二）奏樂（三）全體向國旗行三鞠躬禮（四）主席報告開會宗旨（五）籌備員報告籌備經過情形（六）來賓演說（七）會員演說（八）散會（九）攝影（十）茶點計會員到者有三百餘人首由主席成燮春君報告開會宗旨及籌備主任鄭緘三君歷述籌備經過情形畢繼由來賓韓鏡湖唐豪沈卓吾諸君相繼演說大致皆注重敎育保護勞工及希望勉勵等語又有會員田樹泉吳文韓鄧榘君等演說末由主席成燮春君一一加以答詞時已四點餘鐘遂攝影用茶點散會 
[民國路商聯會贖路儲金啓]  
　　自五四以來工商學界相繼輟業不惜以鉅大之犧牲而爭此魯案巴黎和會我國代表拒絕簽約華府會議我國代表允備三千萬代價取贖焉數載懸案一旦解脫况魯省爲我國文化發源之地能令他人摧殘否地處南北要隘猶人身之咽喉鐵道猶人身之血衇豈容外人久據耶揆諸歷史地理軍事交通均屬刻不容緩國人旣犧牲於前豈忍放棄於後素稔諸君久爲社會所景仰登高一呼衆山響應奔走呼號不遺餘力同人等德薄能鮮自知力難勝任惟希國人慷慨解囊踴躍輸將何難集此鉅欵旣可挽主權之已失又可得友邦之信任况膠濟路收歸民有又有厚利在後何樂而不爲一舉數得無逾於此竊思衆擎易舉獨力難成惟乞諸君力所能及奮勇而爲之如蒙惠賜欵項請交就近各華商銀行儲存詳章請向該行索閱可也願熱心國事者努力圖之 
[國慶路之小孩命案]  
　　鹽城人張昌前在淮揚鎭守使部下當連長近來上海謀事住家眷於閘北國慶路二號門牌三房止有一子名大年子年十歲陰曆四月初十在門前玩嬉被住居益興里第二家之同鄕孩童潘小五子等多人毆傷腰肋甚重延醫療治毫無效騐延至前日晚間氣絕身死昨張將小五子扭控四區經顔署長訊問一過諭令收押一面飭十圖地保沈岐山赴檢廳報請檢騐再行核辦 
[十人團之夏令衛生與贖路演講]  
　　南陽橋中華救國十人國聯合會演講團團員邱俊培等數人昨赴本埠閘北公益里菜市塲演講該處地點熱閙聽者約三百餘人由周長公照料秩序朱昌利講（愛國方法）羅啓華講（烟酒人害）邱稼禾講（夏期衛生及捕蠅方法）並與殷遂生合唱贖路通俗曲數闋由錢滌卿奏胡琴散會已四時矣又南京路商界聯合會於昨夜舉行贖路游藝大會該會特往在塲分會自編之魯案通俗曲云 
[女界熱心衛生會]  
　　前晚中國衛生會木蘭隊宴請上海女界要人互商徴求女子會員辦法當即舉出職員共十八人總隊長爲朱胡彬夏副隊長史鳳賓餘如張容珍朱劍霞陳士超蔡志枬張湘紋舒蕙楨湯藹琳沈均沈彬貞嚴順貞凌女士許女士陳女士胡宣明夫人過養默夫人穆抒齋夫人陳景韓夫人皆爲隊長内有兼交際庶務演講各股職員者每隊長召集隊員十人從事徴求幷擬於本星期（今日）下午兩點半鐘在女青年會開會討論進行方針云 
[武昌高師學生來滬考察敎育]  
　　國立武昌高等師範敎育科學生於上月考試畢業後即分組前往日本及直晋蘇浙等省考察敎育昨有徐登瀛汪文輝黄問岐王振桂張會儒陶昌隆六人由杭轉滬俟參觀中華職業萬竹小學尙公小學等校後即赴直晋等省云 
[安徽水災舉行游藝會]  
　　振欵已募集三十餘萬元昨日安徽水災振濟會假座寗波同鄕會大禮堂舉行游藝會以補運輸各費之不足下午一時開始先由主席柏　蔚報告去年安徽水災之慘狀及振濟會之經過次由王念農報告振濟情形及募捐總數畢由王葆齋柏文蔚張我華江月舫等相繼演說後至五時散會聞此項游藝會擬連開三日此次水災會即行結束大槪自去年九月起至現在止已募集振欵三十餘萬矣 
[武術會之操練談]  
　　本埠小南門中華武術會現以會員衆多會務逐增進步原假羣學會餘屋不敷展布决議在陸家濱附近自置基地建業會所幷闢操塲下月初即可興工昨特通告會員云已將羣學會舊址之雨操塲先行拆卸移建本會基地自即日起會員晨操請至陸家浜自置操塲習練如有他項事件仍在小南門中華路原址接洽一俟新屋落成再行擇期搬遷云云又該會爲普及體育起見特創星期體操班聘請中西體育武術專家分科敎授除本會會員如期操演外凡各界品行端正之青年有志體育者均可逕往報告同享此項利益槪不收取學費云 
[同濟醫工學生催費電]  
　　吳淞同濟醫工專門學校學生南京王省長財政廳長電云本校經費素荷鈞座維持校務賴以不廢在校學生靡不同聲稱頌邇者經常費忽三月欠發校務進行艱難萬分况本校敎員什九外人薪金久欠者學校已蹈失信之嫌萬一各敎員因生計難支迫而出於罷課學校前途何堪設想用敢率直陳詞伏乞鈞座迅撥鉅欵以解倒懸五百學子同深感戴同濟醫工專門學校全體學生叩 
[中國公學追悼學生紀]  
　　吳淞中國公學商科三年級學生周如濤係浙江衢縣人曾留學日本民國八年我國在巴黎和會上失敗留日學生遂在日本舉行示威運動致被日政府壓迫返國周如濤亦其中一人入公學三年明歲可卒業不意於上月中旬因疹病殁該校同學以及上海周生同鄕於本星期日在中國公學大禮堂開追悼會到會者四百餘人云 
[勵志宣講團紀事]  
　　本埠牯嶺路勵志宣講團自今歲以來益形發展若化裝部圖書館均已次第成立近復議辦公衆閱報室於城内之縣西街（即該團化裝部事務所西首）聞不日即將成立云 
　　又中華幻術社社長沈隱厂君素以科學游戲著名於時近由該團化裝部主任徐遠塵君之介紹業於前日加入該團矣 
[愛國女校圖畫觀摩會誌]  
　　海寗路愛國女校于昨日（星期日）舉行圖畫觀摩會以供學生互相觀摩其中圖畫共有二百數十張分鉛筆水彩圖案等三四種統從本學期起家族之參觀者稱道不置云 
[旅滬川人籌養老院費]  
　　昨午後二鐘旅滬川人在法界三德堂籌備建築四川養老院經費首由商學人士討論一切辦法大衆對於此舉均甚踴躍聞已由商學兩界預定不日發售劇券以資募欵是日到會者甚衆撮影而散 
[守望團委員會今日開會]  
　　上海南市守望團籌備處昨發各委員通告云敬啓者本處定於五月二十三日（陰曆四月二十七日）午後四時開第六次守望團委員會並公推正副團長以便籌畫進行事宜務希準時惠臨會所假市經董辦事處 
[承辦垃圾投標無人]  
 
 

Page 15

 
 
本埠新聞二 
[工商友誼會委員常會紀]  
　　聯合通信社云上海工商友誼會昨日下午八時半開星期委員會到二十餘人總務委員主席文牘委員紀錄討論各事如下（一）報告郵務友誼會成立大會致祝辭（二）前次議决請八十三歲老工楊草仙書「勞工生佛」「勞動福星」匾額兩方一送工部局一送麥總巡業已辦妥公推童理璋王奠州邱菊生三人代表致送（三）拒用輕質銅圓照烟兌部夥友議决辦理並與各工團一致進行（四）報告勞動總工會發起經過（五）設立英文晨光學校請文牘起草章程一面徴求學生聘請敎員由總務科籌辦一切（六）調查委員報告上海彩票局共有十二家内幕甚詳其餘尙有繼續發行請當道嚴行取締（七）駐長沙代表龔仲蓀來函報告湖南工商界狀况駐杭州代表倪志祥駐硤石鎭袁代鎭代表朱立人均來函辭職公决挽留（八）建築工人魯明三報告滬南市政腐敗應紹錢來函報告發起皮革工廠由工人集資自辦（九）此後入會者須先審查加入（十）定期開暑期衛生講演大會贈送痧藥水及衛生傳單不限會友均可來會聽講末報告各處來函十餘件至十一時散會 
[麥副捕頭回滬視事]  
　　閔行路捕房二十五號副捕頭麥根泉氏於去冬稟准麥警務長給假七個月回國茲已届滿於前日乘英國公司郵船來滬稟奉麥警務　銷假昨到差照常辦公矣 
[安徽奬劵額外頭奬開奬紀]  
　　昨日爲第二次安徽正劵開奬之期在本埠西門方浜橋共和影戲院舉行茲將開出之六大奬及額外奬號碼並經銷各票號錄下頭奬九百零六號本埠善中額外頭奬四萬七千三百七十五號本埠時利和轉本埠中華二奬二萬零六百號本埠大善元三奬一萬二千九百七十三號本埠善利全四奬四萬六千零五十四號本埠大利元又二萬七千二百七十八號杭州義記五奬二千四百三十號南京乾源又四萬九千一百五十一號紹興南洋六奬三萬八千六百三十八號漢口振華又三萬七千二百五十五號本埠善中 
[兵工廠試放快砲]  
　　上海兵工廠奉令製造過山陸路兩種快砲向由陸軍部額定每年應得造成八十餘尊近因國家財政困難應撥該廠工料各欵亦不能照章核發以致廠中一切開支尤甚爲難故將額定應造之砲數酌予减少現山砲廠造成快砲數尊定於本月二十五日起仍假西砲台地方試騐如果合法即可裝箱存儲候撥軍用惟試放時際因須裝入藥彈聲響較大當此時局不靖誠恐本埠人民聞之致生驚疑特將定期試放砲之性質情形昨由謝總辦函致松滬護軍使署請爲出示佈告以免人民誤會云 
[水警派艦巡弋海通]  
　　江蘇水警趙廳長以通海等處爲長江入口之第一商埠市面繁盛往來運貨船隻尤爲絡繹近因海盜充斥時有搶刦商船之案發生自當派艦在海門沿海各港口及通州等處認眞梭巡時已令派鈞和巡艦開往宋季港一帶往來游弋矣 
[水巡捕破獲竊案]  
　　裕豐航業公司華乙輪船在和豐船廠修理尙未竣工前晚有竊賊金阿方王阿炳雇得朱桂山之杉板船前往該輪船上竊得救命衣七十八件鉛繩麻繩各一根生漆二聽約値千餘金當爲水巡捕房巡船駛過見該杉板船形跡可疑上前扣留盤詰言語支吾立將金王朱三人連同各贓物並杉板船一併拘入捕房由梅捕頭訊悉前情除將船並原贓扣留外金阿方等三犯於昨備函派探地檢廳訊辦該公司派夥沈頌椒亦投廳候示下午檢察官提案預審之下判金阿方王阿炳朱桂山等分别收押沈頌椒退去候示 
[查禁烟苗之會銜布告]  
　　查禁烟苗委員李上海縣知事沈昨發會銜布告云爲會銜布告事本年五月十六日奉江蘇省長公署第五一六二號訓令内開案查蘇省禁烟事宜自民國六年英員會勘業經一律肅清每逢春冬兩季復經委員分往各縣查察節據報告並無私種等情在案現屆春令亟應委員切實復查以期周密查有李佑新堪以派往該縣親赴各鄕認眞查勘並召集鄕民人等剴切勸戒取具切結不得敷衍塞責視爲具文倘有烟苗發現立即查明布種之人從嚴懲辦勿稍寛縱並將查勘情形隨時具報同日委員亦奉省長令同前由各等因奉此查蘇省禁種烟苗迭經省委會縣履勘並無私種情事早經呈報肅清在案茲奉前因除會同親赴各鄕再行抽查外合亟會銜重申禁令爲此布告仰各色人等一體遵照循案禁種烟苗倘敢陽奉陰違定行從嚴究辦决不寛貸其各凛遵毋違切切此布 
[繭市派警保護]  
　　本邑西鄕徐家滙龍華附近一帶育蠶之家亦屬不少惟繭汛則較之蘇浙内地略遲茲因小滿節屆繭汛上市故由各絲行派夥前往龍華設莊秤收鮮繭者共有十數家之多自昨日起鄕民售繭者甚爲繁盛惟該處素多革警游兵防有擾害搶刦鄕民繭洋倩事昨由軍署特派巡查士兵數名在該處妥爲保護矣 
[搶匪之游街與查緝]  
　　搶匪顧金生周小五前日因在城内小橋地方攫奪小孩蔡阿郎之金鎖一具圖逃時適爲站崗巡士所見追獲周小五一名當塲搜出金鎖一併解送二區二分駐所由錢署員訊據供認不諱昨日判令游街示衆候再解請嚴辦所有供出之顧金生一犯查係迭在華洋各界搶捋婦女金飾之積匪自當緝辦業已呈請警廳飭探查緝矣 
[盜匪拒捕之刑期]  
　　盜匪陸惠興曾於本年三月間糾黨持械先後搶刦法新租界辣斐德路裕大·菜市路仁濟·民國路鴻大·等三押店得洋分肥化用曾經各原告報捕請緝在案詎陸於上月間又糾黨欲至法界寗波路地方搶刦某姓家適爲特别機關探目韓邦達包探梁大寳王德奎黄芝芳吳炳泉曹安昌等巡緝到來查見以陸形跡可疑上前搜查詎陸盜袖出手槍開放拒捕幸該探奮勇將陸拘獲惟手槍被陸抛棄故此無從吊案帶入捕房押候訊究各情略誌本報昨解法公堂請究先由捕頭上堂稟明前情繼由三原告投訴被搶情形請求重究詰之陸惠興供安徽人前曾至法國爲華工於民國九年間來申做小工度日於今年三月間在楊樹浦地方與素識之侯德生遇見即商議妥當同至法界搶刦裕大押店後爲日未久又先後搶刦仁濟鴻大兩押店銀洋分用於上月間又議定欲至寗波路搶刦致被包探拘案請求恩宥聶讞員商之法副領事葛君判陸押西牢五年期滿帶堂再核惟葛君在西文案卷上簽判陸加押五年期滿永遠逐出租界 
[討債討出命來]  
　　裘太雨死的太寃 
　　住居楊樹浦華盛路三百零三號之揚州人裘太兩因於本月十二號在揚州路緯通里向王以華索欠冲突當被王毆傷腰肋乃裘負痛歸家自行醫治故未報捕房迨至前晚裘忽然斃命而王以華聞悉遠遁遂由尸弟裘忠琴據情報告該管捕房派探張永成往將裘太雨尸體舁送騐尸所於昨午刻報請公共公廨李襄讞與英領米君蒞所檢騐之下即塡明尸格升座公位即據尸弟裘忠琴稟明前情要求伸雪經中西官得供判著尸屬具結領尸棺殮聽候緝凶究辦 
[藥王廟演劇踏傷小孩]  
　　滬城藥王廟連日由藥店飲片同業演戲酬神已紀昨報昨午後三時許該廟戲臺上正演割髮代首張繡刺嬸一幕臺下拍掌聲喝采聲不絕於耳少頃不知如何秩序大亂觀者莫明緣故紛紛奪門奔逃致將余姓九歲小孩及六歲某姓女孩撞倒踏傷當經有力者上前救護抱出重圍雇黄包車送回俞家弄家中經孩之父母立請西醫到家醫治聞所傷極重恐有性命之憂云 
[失足跌傷之兩匠]  
　　漆匠戴才德木匠朱阿福 
　　昨日上午公館馬路有漆匠戴才德油漆某號門面失足自高墜下跌傷甚重不省人事經法捕房四百號華捕到來雇車送入仁濟醫院醫治又有木匠朱阿福於昨下午在貴州路新建房屋三丈高木架上工作偶一不愼跌落於地身受重傷當由老閘捕房九百七十七號華捕到來車送仁濟醫院醫治 
[學生下電車跌傷]  
　　昨晨有某校學生葉昌明附搭電車行經浙江路下車不愼跌傷腿足由老閘捕房六百九十三號華捕前來車送仁濟醫院醫治一面歸報捕頭候示 
[請驗路斃男屍]  
　　二十二舖　甲金啓仁昨午投上海地方檢察廳具詞報稱今日上午十一時許西門内夢花樓地方倒斃年約三十餘歲之無名男屍一具查無家屬爲此來案稟請相騐車檢察長諭飭靜候派員往騐 
[徐裕卿在監病斃之請驗]  
　　上海地方檢察廳昨晨接江蘇第二監獄來函略謂有民事理由人徐裕卿前因錢債問題無力歸償奉判發送敎養局工作在案邇來徐裕卿在監染病醫治無效除知照屍屬外理合函請相騐等因車檢察長接函後於下午委派蕭檢探官沈檢騐員等蒞監騐明判由家屬收殮 
[蘇州河之勒索陋規犯]  
　　無賴徐順甫前日與在逃之某某等數人向停泊蘇州河内之船戶陳德紀勒索陋規被老閘捕房包探汪竹生查見將徐拘押昨晨解至公共公廨第一刑庭請究據原告投訴徐與在逃四人向伊索詐巳有三次等語訊之徐供詞支吾經關讞員核供商之英包副領事以徐不應糾衆向人勒索判押西牢九月期滿逐出租界 
[褒揚賢婦]  
　　縣知事賚送匾額 
　　昨日（二十一號）西門外唐家灣有尹碩氏者浙江上虞縣人平時急公好義樂施予重然諾周濟親鄰雖脫簪珥不計也上年經同鄕京官聯銜呈請總統褒揚頒義問宣昭四字昨經上海縣知事賚送匾額適値該氏六十誕辰親朋滿座備極一時之盛咸謂樂善好施榮譽之報云 
[迷路男孩待領]  
　　前日有年約五六歲之男孩一名在法租界地方迷路身穿藍布破單衫袴秃頭無帽劉海箍頭爲捕查見帶入捕房昨送法公堂請示詰其年歲父母住址均不能答判送堂留養候家屬到案認領 
[陸有製帽公司之營業]  
　　上海陸有製帽公司係魯人劉冠三君等創辦資本二十萬元去歲出品値十餘萬元今春添置專製硬質草帽機器十餘架出品倍於去年聞股東所得利息每股有八九釐該公司經理對於社會嗜尙頗極迎合即工作原料亦多有研究總廠設閘北永興路將來尙須擴展資本云 
[三友社之股東會]  
　　前日本埠三角牌毛巾廠即三友實業社股份有限公司假束新橋洋貨商業公會開股東常會報告十年份營業情形選舉董事監察提議分配官餘利公積提存極多以固基本新選董事監察均係連任是日該公司幷於會塲外另闢一室爲臨時陳列所陳列該廠各種毛巾製作日常應用之品不下數百種花樣繁多顔色鮮艶定價亦頗低廉記者到場參觀目不暇給該公司於舉行股東常會時特設臨時陳列所以供股東之研究洵屬創舉云 
[肉莊夥之犯竊嫌疑]  
　　閘北恒豐路開肉莊之無錫人金二寳昨扭其夥常州人徐炳永至四區二分所控稱昨晚徐出外不歸店中鐵箱内失竊鈔票八十八元今晨徐回店搜其身上有重一兩一錢二分之大金戒一只鎖匙四個小洋十角當票三張請爲究辦經倪署員質訊一過轉解司法科經段科員判解淞滬警廳核辦 
[自投羅網之拐犯]  
　　阜寗人吳壽山在閘北姚家宅橋開設振興米店其表妹王大寳年十七歳去臘被張大保從原籍拐逃來滬住小麥塘地方爲吳尋獲將大寳留養家中通信伊父來領詎昨日張又往吳之門前欲誘大寳偕逃由吳鳴警拘入四區押候訊明核辦 
[李沈合偷牛奶油六十聽]  
　　通州人李春與沈三元串竊北四川路一千六百七十四號門牌洋棧内之牛奶油六十聽前日被包探沈崇禮查獲昨解公共公廨中西官訊實判李押西牢一年沈押兩月期滿一併逐出租界 
[無照賣牛奶被罰]  
　　蘇州人紀阿美前日在海寗路兜售牛奶並無公共工部局所給執照經六十號印捕查見以紀違章向其干涉紀即以洋一元行賄該捕希圖買放遂被一併拘入捕房押至昨晨解經公共公廨中西官質訊之下以紀旣售無照牛奶已屬違章尤敢向巡捕行賄應予嚴懲着罰洋二十元充公示儆 
[雜糧號宣告停業]  
　　滬南周義大雜糧號開設荳市街有年在南翔等處設有分行現因所營黄荳荳餅等貨不順致於昨日擱淺該欠莊欵有限聞欠同業及存欵等共有五萬金之譜業已宣告停業矣 
[汪張氏請吊單據案]  
　　松江縣知事温紹樑呈許交涉員爲汪張氏聲明對於徐少樵債務業已理楚呈送攝影證據請飭會審公廨吊取單據給領完案聞許交涉員批呈及附件均悉已檢同該證據令發公共公廨查案核　矣 
[小烟窟主客齊罰]  
　　無錫婦人婁沈氏在虹口吳淞路一千零七十五號屋内私售燈吃洋烟前日有烟民陳炳元葉寳祥正在吃食時適該管捕房包探沈崇禮侯松山因得報來查遂被連同該氏及烟具一併拘押昨解公共公廨請究經中西官質訊之下以婁沈氏私售洋烟干犯禁令判罰洋二十元陳葉兩人各罰五元均着充公烟具銷燬 
[私賣燈吃罰二百元]  
　　法捕房包探偵悉萬一明家私設烟子窠容人　在吃食洋烟實屬有違禁令故此稟明西探同至該處抄出烟具等物帶入捕房諭令交保昨日傳至法公堂請究先由捕頭稟明前情詰之萬供認私賣燈吃不諱中西讞員判查得被告前曾罰過兩次此次不應復犯着罰洋二百元充公烟具没收 
[陸新根私帶煙]  
　　浦東太古公司駐棧巡警趙文成前晚在碼頭查獲身藏烟上三十餘兩之甬人陸新根一名解署訊據陸供稱年十六歲業重慶輪船西葸此項烟土係水手頭目忻雙山季林榮慶等由漢口合辦來滬囑余運送上岸不料被警查獲忻等現不知逃往何處請求寛宥等語曾署長以案關販運烟土判將陸新根連同烟土解送警廳司法科訊辦 
[彙司公司控英人詐欺取物案]  
　　文滙報云英人傑爾白脫氏今日被彙司公司在英按察使署控告詐欺盜取値洋三百二十五元之貨物據稱被告日前在彙司公司購買貨物講明現金交易常由該公司派式老夫携貨隨往收銀被告抵家後即取貨入室囑式老夫在門外稍待詎知被告久久不出及房東某西婦見式老夫情急入内代催則見包裏仍如前狀而内容已非原物被告亦不見事後被告曾投函彙司公司聲稱貨銀緩日歸償函中被告住址稱由英驛務署轉交但經查詢該署實無人認識被告但被告供稱渠於一月十七日前往厦門回滬夫幾審判官以見電未齊命將傑氏暫拘按察使署中俟明晨續審 
 
 

Page 16

 
 
[江灣鎭之衛生宣講]  
　　本埠少年宣講團昨日（二十一日）特派游行宣講隊谷劍塵張萍舟吳見親曁該團附設之華英公學學生七人乘一點十五分車赴江灣舉行衛生宣講在未講前至復旦大學參觀蒙該校倪虞二君慇懃招待參觀大禮堂各敎室畢興辭而出當至大寺保寗寺前宣講聽者二百餘人首由谷劍塵報告繼張萍舟講（公衆衛生與公共幸福）（捕蠅之必要）吳見親講（捲烟與衛生）谷劍塵講（我與蠅之談話）以滑稽口吻作與蒼蠅問答體裁述蠅之害及其繁殖情形聽者咸爲動容次張萍舟唱（國恥花名小調）次該團華英公學學生楊文德李克定李厚亮宣講（烟毒）（蚊蠅消除法）（亡國痛苦）五時散並分發勸導白話傳單分貼各處即乘車回申同車有小工四十餘人其中數人即在車上賭　撲克可見工人染習之卑劣提創勞工神聖者宜加勸告矣 
[凌虐婢女罰五十元]  
　　住居滬寗車站對面界路二百二十五號之婦人張王氏素有兇悍名蓄一婢名杏英年纔十五該氏偶不遂意即施毒打女旣無父母又鮮親故雖傷痕遍體亦無可告訴蓋女之入氏家爲婢係被人所鬻有與氏爲鄰之紀春江者深憫女之遭虐無力自拔因予援手以函投該管滙司捕房報告前日捕頭派華探王桂亭西探阿史來調查屬實將該氏拘押昨晨連女並傳與氏同屋之華達解送公共公廨證明氏虐婢情形而氏則供係略加責罰李襄讞以張王氏凌虐婢女證供確鑿商之英副領事米特氏處以罰金五十元充公杏英暫留公廨候核 
[楊董氏逃出火坑]  
　　常洲婦人楊董氏被人誘拐來滬押入廣東路一百九十一號某花烟間内賣娼因不善逢迎遭鴇虐待於日前逃出投總巡捕房求援當奉送留濟良所昨晨由所解至公共公廨經中西官研訊一過判氏仍留濟良所候查明再核 
[楊鳳梧窮途末路]  
　　總巡捕房一百二十號華捕昨晨解送安徽人楊鳳梧至公共公廨第一刑庭稟稱此人昨在新關碼頭附近投浦圖盡當經查見設法救起留至今晨解案請示並據楊供自蘇來滬謀事所帶銀洋中途被竊找尋親友無着回鄕亦無川資是以投浦圖盡云云中西官得供判候函送安徽同鄕會妥爲安置 
[四千元之竊案]  
　　住居平望街之婦人陸氏前日投老閘捕房指控陸鳳文行竊内儲値洋四千元衣飾之皮箱一隻等情捕頭准飭包探嚴阿慶將陸拘獲昨晨押解公共公廨經嚴探稟奉中西官諭將被告押候查明展期七天再訊 
[四扒手分别處刑]  
　　王桂生張忠孝陳六生王寳生等四人前日因先後在黄浦灘福建路等處電車上摸竊萬杏生彭二大等衣袋銀洋被包探周志仁沈阿岳查獲一併帶入捕房昨解公共公廨經中西官訊明判王桂生押西牢年半張押九月陳押兩月王寳生押三月分别示儆贓交原告認領 
[公共公廨訊案彙錄]  
　　昨晨公共公廨民四庭由俞襄讞會同美丁副領事訊理（一）合衆晚市交易所訴向瑞琨張孟定等三次取去洋二十四萬元案原告代表高露玲律師以此案正在調和請再展期一禮拜定奪結果照准（二）柳鈺堂訴已閉老久大錢莊股東尹省三等不理押欵案原告代表朱斯芾以該莊某某兩股東避居内地迄未到案請求咨請内地官廳協傳到案結果准照朱斯芾律師五月十日聲請狀辦理（三）洽興公司訴直隷路采芝堂藥店不將所租房屋依限遷讓案原告律師未到故未審訊民三庭由陸襄讞會同西洋魏副領事訊理入日斯巴尼籍之廣東人唐子祥訴陳槐亭不還伊故父存欵銀五千九百餘兩案被告延甘維露等兩律師代辯謂欵已還清並提出反訴原告欠銀一百徐兩結果候續訊又午後民一庭由張襄讞讞同英義日三國副領事包費田中三君訊理徐招生與徐火生爭奪已故祖父徐阿狗之遺産案由見證張某上堂經原告代表律師甘維露被告代表馬斯德兩律師盤問當時徐阿狗命書遺囑情形畢結果改期再訊民四庭由陸襄讞會同美約副領事訊理（一）婦人丁周氏延朱斯芾律師聲請給諭執管遺産案結果登報十四天倘無人反對再行發給諭單（二）申新紗廠訴唐小妺延不出屋案結案張阿福一戶應於兩個月内遷讓其餘各戶倘係原告廠内工人或有家屬在原告廠内工作均無庸遷移若非該廠工人及無家屬在廠工作限令一個月内移居他處此判（三）徐友記訴嚴時祥欠洋一千元案據徐供此欵係交給嚴往金洋交易所設立祥茂號經紀人之用由嚴出立收條後該所未曾開幕嚴亦不將欵交還屢索不理有意吞賴等語結果改期續訊 
來函 
[協順祥等來函]  
　　申報館主筆先生均鑒昨閱貴報本埠新聞欄載有法界菜市街成衣匠要求新衣店主增改洋碼一節敝業實無此事而成衣匠亦並無此種要求誠恐傳聞失實有損例規特此來函請求更正順頌　安　法租界菜市街新衣業同　　順祥祥順昌同啓 
[梅華銓律師來函]  
　　逕啓者閱貴報五月二十日本埠新聞欄内載三合公司控吳懋仁等案撤銷一節實深駭異查該案當時吳某等係擔保案内被告到案之人故由本律師稟請公堂傳詢吳某等到案當判吳某等回松着將被告汪顧二人交案候訊特此備函奉聞並希照函登入來函欄内梅華銓律師啓五月二十六日 
[俄災賑濟會游藝股來函]  
　　謹啓者敝股同人於俄災振濟會發起之始本人類互助之旨允爲贊助因是而有籌備昨晚跳舞會之舉惟同人於籌備之時在表演之前對於所定節目俱未知其形式致發現輕侮國人之中日戲劇舞當時經同人嚴重申斥後雖已由該俄人親出請罪而同人自問仍覺不安茲再備個致歉不知之罪尙望國人諒之俄國振濟會遊藝股啓民國十一年五月二十二日 
中華職業敎育社通訊 
　　住址上海西門外方斜路三四八號 
[北京高等師範學校之職工敎育專修科]  
　　自各地職業學校勃興而職業敎員之需要驟增乃儲備此項師資之機關殊不多見全國各高等師範學校據本社調查確知爲設有職業專科者南京而外厥惟北京 
　　北京高等師範學校先辦職業敎員養成科一班巳於民國九年學業計學生十七人據該校報告其任事中小學校者佔三分之二其餘則服務公司廠店嗣即續設職工敎育專修科現有三班共學生四十一人均未畢業 
　　職工敎育專修科二年畢業分兩種一木工建築一金工機械科目除論理學心理學敎育學敎授法學校制度學校經營工場管理法職業敎育數學英文國文手工（紙工竹工木工金工黏土工石膏工）圖畫爲二班通習科外木工建築班專習應用力學建築學及建築圖金工機械班專習熱力學機械學及機械圖木工實習爲中西房架模型精細家具及其模型金工實習爲電線裝置汽車駕馳及修理發電機製造複式機械製作 
　　另有職工科則爲預備升入職工敎育專修科而設亦分木工建築及金工機械兩班通習科目爲公民科國文數學英文理化其專習科木工建築班爲建築學建築圖金工機械科爲機械學機械圖而工塲實習及繪圖約占授課總時間十分之六入學資格以年在十五歲以上二十歲以下之高等小學畢業生或中等學校肄業生爲合格 
　　現全國正提倡職業學校此項師資當必爲一般敎育界所注意也 
來件 
[勸移節酒儲金贖路啟]  
　　近日到處見有贖路儲金之傳單店舖門首貼有贖路儲金之標記誠以膠濟鐵路爲吾國極大之利權儲金贖路爲吾國挽回利權之極大事業向來吾國國民對於此路常嘆無可以贖回之機會今則竭盡心力於太平洋會議爭得五年贖回之成約而佔奪吾此路者猶嘖嘖私議謂吾國財政窮困已極安有此贖回之能力且政府中人大都存五日京兆之心何嘗有五年贖路之意至吾國國民之熱度五分鐘耳五年之久勢必瓦解冰銷烈烈轟轟之氣象早付東風况吾中國人之積習但知保家不知愛國有力者往往以能保守個人之權利爲有識見一般奔走社會呼號狂熱者大多窮措大耳誰能實心實力爲國家計耶故一時之議論雖毅然决然若有可據然終不能成爲事實也嗚呼外人之小覻吾也如是吾國國民如不努力奮進則非惟有負華會之一番苦心孤詣而民國前途之危險更不堪設想嗚呼吾國民其可憚乎哉雖然吾豆米同業亦國民之一份子亦民國之主人翁責任所在袖手作壁上觀其何以自問抑且何以對社會惟丁此時艱衣食經營且虞不足更安有餘力顧及身家之外然則將置國民之職任於度外耶曰國民之職任何可放棄也吾儕商人縱無餘資可蓄然儘有糜費可節蓋商界習慣每逢歲時令節必有節筵之設備此中糜費爲數不貲若移集於正當用途實一大宗欵項當此端陽節届吾豆米同業各行號擬免此無謂之歡飲以此筵資移充爲贖路儲金其辦法條列如下吾同業一致贊成爲全國商界各業導其先容想吾商界同胞近來程度增高必能踵而繼之是亦吾民國之大幸事焉上海豆米業公所謹啓 
　　移節酒儲金贖路辦法 
　　（一）每一行號每人約折席兩元統計若干人以總數送交上海籌贖膠濟鐵路委員會指定之銀行錢莊存儲 
　　（一）每一行號將欵送存時將同事各人姓名開單送請儲金之銀行錢莊分給存摺交由各同事自行保管以便繼續存儲 
公布欄 
[江蘇高等審判廳]  
　　民庭判决王伯動與　心堂因河港涉訟上告一案（判决主文）本案上告駁回上告審訟費由上告人負擔▲周壽林與周叙甫因田畝涉訟上告一案（判决主文）本案上告駁回上告審訟費由上告人負擔▲顧永清與朱經貽爲田畝涉訟再抗告一案（决定主文）本件再抗告駁回再抗告訟費由再抗告人負擔煤徐周氏與徐春桃爲遺産涉訟控訴一案（判决主文）本案廳維持本廳民國十一年三月十日之通常判决▲吳國治爲俞人則與俞道基關産糾葛抗告一案（决定主文）本件抗告駁回抗告訟費發還▲陳履孚爲印家鐸執行退屋涉訟抗告一雲（决定主文）本件抗告駁回抗告訟費由抗告人負擔 
　　批示曾國霖呈爲請領律師免試證書附呈憑證請核轉由呈及憑證均悉查甄拔律師委員會章程第一條第一項規定受甄拔人員之資格第八欵載曾應前清法官考試及格或充當推檢三年以上報部有案現仍在司法或司法行政機關任有委任以上實職者等語該具呈人曾應前清法官考試及格雖據呈騐執照證明屬實惟現今是否仍在司法或司法行政機關任有委任以上實職來呈並未聲叙無從審核仰再呈明以憑核辦憑證均暫存此批▲李寳善狀一件李寳善不服縣判李吉甫無跟狀請傳訊由狀悉已於前狀明白批示矣此批（以上五月二十一號） 
[江蘇高等檢察廳]  
　　▲批示▲劉維仁狀及命令書均悉查該命令盡原審勒限該民到案之一種命令並非刑事判决何得提起控訴究竟該民被訴侵占共有物案曾否經第一審訊結來狀頗屬含糊如果原審於發此次命令以後尙有正式判决仰即聲叙明白呈廳核辦如以該命令爲判决遽行上訴即屬不合仰即知照此批命令書發還▲冷王開（即文淦）狀及保狀均悉准予開釋此批▲郭盛氏據訴已悉爾夫郭水壽果係患病該監自有醫士爲之診治所請保外醫治之處應毋庸議此批煤徐繼龍等四人據稱捨棄上告權應予照准仰候同級廳移卷過廳即行令交第三分監　行此批▲陳根壽狀悉准予上告此批▲姚樹圻等狀悉查該民等對於此案並無上告權即原判亦無不合之處所請應毋庸議此批▲徐國發狀悉候調卷察奪此批▲楊萬旺狀及附件均悉仰候調卷核奪此批▲唐元明狀悉候令靖江幾知事迅予依法辦理可也此批▲沈雨霖等狀悉所稱書記徐文煥僞造保結等情是否屬實候令原縣知事依法辦理此批▲任德餘狀悉所稱嚴令子被人供　各節是否屬實應向原縣申訴如果案已判决亦應由該被告自應依法上訴該民事不干己乃率請提訊殊屬不合此批▲余李氏狀悉爾孫如果患病自應在所調治所請礙難照准此批（以上五月十八號） 
[上海地方審判廳]  
　　批示一件田兆榮狀請撤銷拍賣將田交蘇秉均出售由狀悉所請將該封産發交蘇秉均出售一節無此辦法着即知照此批▲一件張金生狀請派吏嚴追由狀悉准予傳案訊追此批▲一件莊阿華狀請銷案由准予銷案此批▲一件張竹盛狀請選任陳鳳鳴接充信成銀行清賬員由狀悉兩次飭傳該民均未遵期來案據稱信成銀行清賬人汪幼安因事離職請予選任陳鳳鳴接充等情查該民前雖以十分之一以上股東代表資格呈請本廳選派清算人並繳騐股單在案惟事隔多年現時是否爲多數股東之代表仰即來廳明白聲叙並呈騐股單以憑核辦此批▲一件榮耀秀狀請銷案由狀悉准予銷案此批▲一件符寳森狀請嚴追由狀悉准再傳追此批▲一件單邦錢狀請傳案押追由狀悉業已當庭諭知矣此批▲一件湯大泉狀領欵項曁契據等件由准領此批▲一件張鍾麟狀請執行由狀悉應俟卷宗發回時再予核辦此批▲一件唐憲章狀請執行由狀悉着即來廳候諭此批▲一件韓順發狀領房屋基地由准領此批▲一件李史周狀請追交由狀悉候傳案訊辦此批▲一件楊茂金狀請銷案由狀悉准予銷案此批▲一件湯兆根等狀領訟費曁方單由准領此批▲一件榮耀秀狀領票據由准領此批▲一件黄祥慶狀領案欵由准領此批▲一件唐楊氏狀交案欵由准交此批▲一件徐沐生狀領賣契由准領此批以上五月十九日 
　　判决主文（民一庭）一件判决張朱氏與張長發因離婚涉訟一案（主文）原告人之請求駁回訴訟費用歸原告人負擔（民二庭）一件决定季小餘與陸松林田畝糾葛不服常熟縣知事公署定期丈勘之命令抗告一案（主文）本件抗告駁回抗告印紙費歸抗告人負擔（簡易庭）一件判决陸子青與朱秀川遷讓房屋涉訟一案（主文）朱　川向陸子青租借本邑城内侯家浜房屋兩幢應於本年舊歷五月二十日遷讓陸子青其餘之請求駁回訟費歸陸子青負擔三分之一朱秀川負擔三分之二▲一件判决朱木森與韓永如貨欵涉訟一案（主文）本廳民國十一年五月三日就韓永如給付朱木森貨欵曁督促程序費用部分所爲之支付命令廢棄之韓永如應償還黄同發竹行貨欵洋四百六十五元三角同時朱木森應將原抵之曹嘉祥戶一分八釐田單一紙交還於韓永如訴訟費用歸原告人負擔十分之一被告人負擔十分之九▲一件决定朱明章與張國祥借欵聲明窒礙一案（主文）本件窒碍之聲明照准 
　　批示一件謝阿狀交案欵由准交此批▲一件至新伯狀領報紙由准領此批▲一件徐樹培狀請照判執行由狀悉准予依法執行此批以上五月二十日 
[上海地方檢察廳]  
　　批示汪希均狀悉候傳訊此批▲趙玉章等狀悉王漢奎准予保外候訊仰即覓具妥保來應核奪可也此批▲葛炳南狀悉准予傳案訊辦此批▲徐銀三等狀悉案關人命自應偵查明確再行核辦所請未便照准此批▲戴小四子狀悉旣據聲明上訴仰於七日内補具理由書到廳以便呈送江蘇高等檢察廳核辦此批▲濮仰之狀悉仰即來廳候訊此批▲陳金福等狀悉候訊究此批▲王大勝子狀悉案巳判决仰即知照此批▲　松齡狀悉候傳案核辦此批▲劉阿興狀悉所訴是否屬實仰即傳案偵查此批▲張雨霖狀悉仰即邀同人證來廳候訊此批▲周廣有狀悉所訴係民事糾葛仰赴同級審判廳請求核辦可也此批▲朱吳氏狀悉業予派警查拘矣仰即知照此批▲陸全林狀悉候偵查核辦此批▲胡阿毛狀悉仰侯江蘇等二監獄查覆再行核辦此批▲王金冠狀悉案已起訴所請保釋之處候送同級審判廳核辦此批▲計根生據爾當時奉諭將媳領回被告糾衆候途用汽車　刦而去等語該被告何以知本廳准爾將媳領回即先備汽車在途等候且事在白晝本地警察林立何以一去所見又何以當時不報告崗警種種　揑尤屬顯然着自來廳訊究此批以上五月二十二日 
[淞滬警察廳]  
　　批示一件張君模批來呈及失單均閱悉查本案前據警所呈報後業經嚴令跴緝並通緝在案但追贓緝犯警察貴有攸關據呈前情候再督促破獲可也此批▲一件蘇仁欽批呈悉但本案業已查閱卷宗前次已函請公廨協拘確係因嫌疑被累據呈前情准予將案註銷可也此批▲一件王許氏批查閱來呈事屬曖昧未便以一面之詞遽爾率准所請備案及傳訊之處應毋庸議此批▲一件趙曹氏批據呈已悉事不屬於警察範圍所請備案廳毋庸議此批▲一件顧元福批呈悉已論知李明貴尅日清繳矣此批 
 
 

Page 17

 
 
自由談 
閒話 
[繁華風轉記（七）] [  昭實]  
　　留學巴黎之天馬會員江君小鶼亦云學問一道斷無可以淺率成功之理作畫亦然新體過於狂放便不成其爲畫而倡始者數人其爲學初步均從最舊之畫院派入手少年舊作大有可觀壯年偶弄狡獪牽附學理尙可鬨傳一世若幼稚學生毫無根柢亦復令其相率仿效斯眞誤盡人間之子弟矣 
　　以上四會獨立展覽能力最薄弱以言完備之設置所謂紗籠Ｓalon大抵包括「美術工業」「彫刻」「裝飾」「繪畫」「建築」五大部此外如國民美術展覽添設跳舞音樂等部秋季展覽於跳舞音樂外更多時裝Ｍode一部嘗有妙年女子對衆試新裝誠盛會也至法蘭西人奬勵美術之道自更有條不紊終始不輟如國民美術展覽會附設殖民地畫件一部法國畫家有願往法屬殖民地實爲寫生者槪可發給往返川資幷旅中食宿費以四個月爲期若因畫料尙多請求德留數月亦可邀准又如綠蕪宮Ｌouvre（博物館）羅森堡Ｌuxembourg（國家博物院）美術宮ＢeauxArtsＰetitＰalais三處搜集名畫甚富任人隨時入内臨摹通西洋畫法者於此可得熟習深造之益又如國民美術展覽會徴求國外名作以定巴黎風之趨向其辦法至周妥往返運費均由展覽會任之保無損壞否則賠償一千九百二十一年之巴黎風以歐洲近東之東方式爲時尙國民美術展覽會因附列波蘭國出品最近時向趨尙亞洲之遠東我中國不能有出品由彼日本占先著日本東京美術學校敎授和田英作諸君已渡歐布置一切查歐戰後巴黎各種新式畫派光怪離奇均不能永久存立繼其後者實爲東方畫派他日東方派爲最新而角撇未來諸派一轉瞬盡成腐朽世運推移誠堪驚異 
筆記 
[春暮記（上）] [  禹鐘]  
　　此春之靈魂之東風日日運其匠心於斵飾春物之工作吹花梳柳今茲已垂及功成矣彼來操勞於園林村野之間長日僕僕初不稍息若經營其莬裘投老之計者顧彼一滿其例定之時期卽以其春光庋諸行篋而去初不返顧彼此去卽將從事將息以調節其一春所歷之勞瘁且預爲圖度明歲重來之新績以是彼行期旣屆卽毅然别去不敢稍愆其時然彼亦非絕無情愫者彼一至臨去之前數日低徊凄戀使人不禁綿綿動其離愁而女子及覊旅之人對之蘊感尤深以女子多善懷念紅顔易老轉瞬亦將同此春光之遲暮蓋天下女子最自惜其盛年時之風貌迨老態一形即黯然無復生趣矧陌頭柳色尤不勝傷離怨别之情寂寞春閨徒暗卜金錢以寄慨耳 
批評 
[觀物國災荒振濟會舞蹈誌憤] [  周瘦鵑]  
星期日晚上俄國災荒振濟會爲了振濟俄國災荒請俄國跳舞團在浩靈班戲院表演各國舞蹈承他們好意送了我一張劵因也去觀光一下子前一半所演高加索舞波蘭對舞等微嫌粗獷不足引起人的美感惟有法蘭克女士的倦鵝舞豎趾折腰隨處表現倦鵝的狀態甚爲可觀最可厭最可恨的就是那中日戲劇舞我生性和平平日間寗可由人得罪我我不願得罪人但是看了這種侮辱吾國人的舞蹈就覺怒火中燒不容不說幾句請大家仔細想想出塲時約一共是八個俄國男女四個扮中國男子四個扮日本婦人扮中國男子的三個穿淡藍布短衫袴一個穿黑布長衫却都畫着鬼臉頭上還拖一根長布條當作辮子出塲後八人怪呌怪舞了一陣可厭已極末後那四個扮中國男子的把辮子舞着忽的伏在地上那些日本婦人便走上去拖他們的辮子打他們的頭穿黑布長衫的還操着中國語說了聲「不要」於是我們一般較有血氣的人都憤慨起來同聲叱他們進去他們便怪跳着進去了到此前半的節目已告結束我們紛紛議論想一個出氣的辦法那時他們也覺得鬧了亂子了由一個中國幹事出來說了幾句同座裴國雄君 
[自相矛盾易銓]  
接口說應該喚那俄國人一同出來道歉於是過了一二分鐘伴着那俄國跳舞團主任出來鞠躬道歉我們的憤慨纔略略平了一些那時裴君不願再看後一半的舞蹈起身先走稍停我也走了回到家裏就做了這一篇心想西方人和吾們中國國民接觸已好久了近十年來的中國人怎麽樣他們總已觀察到了不該再做這種醜態侮辱我們幷且扮出日本婦人來拖辮打頭更把中國國民侮辱到了一百二十分唉像這樣侮辱我們中國人的也不但是俄國的跳舞就是歐美影戲中也往往如此凡是没有奴性的中國人見了誰不憤慨所願歐美各國的藝術家以後還須細細考察中國現在的民情風俗不要再用三四十年前的眼光來瞧我們我們國内和居留外國的同胞也該隨時留意不要做出甚麽醜態來落在外國人眼中田他們盡情的侮辱我們啊 
小說 
[社會小說人間地獄（一○六）] [  娑婆生]  
　　第十七回忽掛先容五爺匍匐强書債劵稚子驚啼 
　　賈大人道現在不知怎樣了高升道屠五老爺鴉片烟是吃下不少可是灌活了賈大人道你怎麽又曉得他灌活高升道我到惠中旅館去找老爺走出來路上碰見屠五老爺的老家人胡福我一把拉住他問他你家五老爺不是已經吞了生鴉片烟了嗎你怎麽還在四馬路麥家圈兜圈子他說道我剛從仁濟醫院出來我們五老爺也在醫院裏呢我道怎麽你家五老爺死在醫院裏了嗎胡福道幸虧好外國人的本領大已經將我們五老爺灌活外國人說不要緊了現在五太太呌我呌一部馬車送五老爺回公館裏養息養息醫院裏究竟不大便當我正在這裏找馬車行呢因此我曉得屠五老爺已經遇救我也不再找老爺回來候信了賈大人道原來如此但不知道五老爺爲了什麽要尋短見高升道這可不曉得上回聽見胡福說起屠五太太和屠五老爺常常口角因爲五老爺有時候回來太遲五太太不答應據說鬧得狠兇五太太旣然吃醋五老爺只好吞烟了賈大人一路聽他說着一面踱進房間内道這恐怕不見得五老爺我曉得他這幾年狠規矩連朋友的應酬也不常到五太太和他吵嘴或許爲了别事就是和五太太吵鬧也何致自萌短見這其中一定别有萬不得了的緣故屠五老爺和賈大人是兒女乾親家賈大人的女兒拜給屠五太太做乾女兒彼此親家總算呌得熱鬧屠五老爺向來和賈大人也還在關切要好一邊當時賈大人便有些的放心不下要想去看看屠五老爺實因時候太遲而且人也疲倦得極懶得再動便吩咐高升道拿我一張名片趕緊坐部車子到屠五老爺公館裏去問問清楚問問五老爺現在究竟礙是不礙就說我很不放心今天因爲太遲了明天我再親自來看他罷順便你再打聽他們家裏人究竟五老爺爲了何事要吞烟自盡快去快來不許多延高升諾諾連聲領命而去不到一個鐘頭高升回來了回復賈大人道五老爺已經大好了人很清楚話也能說不過聲音略爲低些臉上氣色鐵青不大好看　在床上五太太坐在床沿上一旁垂淚天井裏設了一分香案高燒紅燭撲鼻檀香五老爺的老太太跪着磕響頭口中直念南無大慈大悲救苦救難觀世音菩薩念個不住可憐屠老太太的頭上已經磕青了一大塊花白頭髮梳的小鬏也磕散了他家胡福領我進去老太太只顧磕頭並没瞧見我我見了五老爺就將老爺吩咐我的話對五老爺說五老爺點點頭道謝謝你家老爺明天早上十點鐘請你家老爺千萬來一䠀我有要緊的話和他說呢說完了眼睛疲倦要閉上了我不敢多躭擱就此怱怱的回來了 
[餘瀋] [  鄧芝卿]  
　　蝙蝠之爲物巧矣哉首似鼠而身有翼欲入禽派者則張其翼而爲鳥欲入獸派者則斂其翼而爲鼠其混迹於二物之中已非一日二物見其奸乃各相擯之由是蝙蝠爲二派所不容彼仗三寸不爛之舌鑽營失敗之政客正似此類耳 
 
 

Page 18

 
 
常識 
　　（一）投稿本增刊者其材料除衛生法制道德經濟四項外增教育科學宗敎市政雜錄問答六項其語涉攻訐個人者恕不登載 
[（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛]  
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其取酬時之署名蓋章須與投稿時同 
　　（一）問答一項專爲喜閱本增刊諸君確有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[軍隊與國家] [  覺]  
　　吾國人因苦兵而厭兵奉直之勝負分一般輿論羣認爲裁兵之機會已至余以爲兵固當裁苟當兵者不明軍隊與國家之關係則雖實行裁兵其害猶未已也 
　　今日軍隊之大患在立於個人旗幟之下而非立於國家旗幟之下苟軍隊而立於國家旗幟之下者則除抵禦外侮剿平内亂外决不能驅之爲個人地盤之戰鬭而我國之兵則尙未足以語此 
　　所謂立於個人旗幟之下者此風之養成也已久蓋前清之軍隊其旗幟每高揭統兵者之姓故甲乙兩軍苟欲互易統帥往往不能控制或甲帥接統乙軍則須由乙遣散之而由甲復招募之然後可相安於無事近所謂北洋軍隊直軍奉軍等種種名詞皆所謂立於個人旗幟之下者也若不使全國之軍隊盡立於國家旗幟之下則裁兵之結果不過稍紓財政之困難而此等軍隊尙未可謂之國軍也 
經濟 
[我之籌欵贖路法] [  李鴻瑞]  
　　儲欵贖路大會已經開始了一星期成效固然不惡但是三千萬元一時很不容易收集下來現在我有一個法兒就是將端陽節的糜費移來作贖路金想全國同胞也一定贊成的現把二筆糜費寫在下面請大家快快實行罷 
　　（一）節禮社會上很有許多人到了端陽節就有彼此送禮的老文章做出來好比你送了鮮菓茶食給我我就買些魚肉鴨蛋給你雖說有的爲情誼起見也不可說他不是但是這椿事情究竟没有什麽道理還不如兩方面把這筆錢存放銀行作爲贖路金旣可表示愛國觀念並且將來還能得到許多利益呢 
　　（二）筵資我們中國人遇到了端陽節的一天家庭學校工廠商舖都要吃杯酒添幾樣菜藉此表示端陽節景要曉得端陽是舊節没有賞他的價値况且大飲粗嚼是很不合於衞生原理的所以我的主張由各家庭各學校各工廠各商舖將端陽節的筵資省下來去購贖路的股票就上海一地論至少可省得下五十萬元（因上海華人有一百萬人每人的筵資以半元計算豈不是可得五十萬元麽）若把全中國省下來的筵資計算我敢說一句話『膠濟鐵路在陽曆六月前一定可以收回呀』（乙種酬） 
[商業問題之研究（續）] [  吳東初]  
　　零購學（十六）貨物來源（五）販賣人 
　　販賣人有二種英文名字同爲Ｓalesmen一爲站櫃檯賣貨者所謂店友是也一爲出門售貨者所謂旅行的販賣人是也本篇所論係指第二種之販賣人 
　　此種販賣人亦爲供給商店以貨品之一種經手人也吾國普通商店大半派遣水客駐於通商大埠如滬漢津等處所住客庽大都羣集於某一地段吾曾言滬上後馬路及洋涇浜一帶乃水客所住之地段也廠家或行家知其所在乃着人持貨樣來向水客兜生意惟廠家或行家所能及者並非店主不過代表店主之水客中間不無隔閡之處或從中舞弊等情西洋亦復如此通商大城如紐約倫敦巴黎等無不水客雲集廠家或行家歡迎招待藉獲交易其情况亦正與申地相等 
　　但近年來西洋廠家或行家力謀改革不僅止於聯絡各商店之水客更且謀得各店主或經理之信用尤可乘機調查各地實在之商情於是選派有經驗有才識之販賣人分開地段按期出發依已業之性質定出發之次數所到地點親上店門先示貨樣繼談交易生意卒因此而成功者各方均極滿意吾人於此知西洋商業之發達並非不勞而成也至於吾國廠家或行家之能行此者除一二洋行或公司外實不多見也要之其中頗有實行之價値與理由所關於廠家方面者在由販賣人之調查得知各地方之商情與需要可設法供給之所關於商店方面者在無須遣派水客徒資糜費旣獲販賣人登門訪謁則非但能多知貨物之性質花樣與價値尤能探知販賣人所經過各地之商情現今商業之進步更有一優點不可不爲國人告者即前以此種販賣人騙得交易爲能事者今則於交易之成功並不用絲毫欺詐的手段蓋因人人皆知與其將生意一次做絕無寗交易做不成而不存心欺人以獲得對方之信任而圖永久之往來也 
衞生 
[吾人頭部之衛生] [  傅子賓]  
　　吾人頭部與全身康健關係至巨今略述保護之法以餉閱者 
　　一腦吾人腦頂常宜蓄髮數寸調節溫度出外時宜加帽以禦日光大風平時讀書或作事二小時之後宜休息片刻因過用則生昏眩 
　　二鼻鼻司呼吸之職吾人呼吸時宜用鼻呼吸不宜用口呼吸因鼻孔有毛能阻止塵菌入内若用口呼吸則塵菌吸入口中其害甚大鼻孔之毛每日宜用清水洗滌庶粘附鼻毛上之塵菌可以盡去 
　　三口諺云病從口入故飲食宜求清潔至於蔬菜苟胃中厭食者寗可勿食若勉强送入口中則咀嚼無味食下且不易消化故以不食爲宜飲食之後宜用清水漱口免留食生腐 
　　四齒每日宜刷剔五次即早起臨睡各一次三餐後各一次若能如是卽患牙痛者亦可漸奏勿藥 
　　五耳耳具聽覺之機能占全身重要部分若有耳病者宜早求醫治倘遇耳内生癢之時亦不宜亂扒最好忍之於初庶不致養成非扒不可之慣習好扒耳者多患耳聾症因耳内有薄膜扒之不愼即易損傷以致釀成耳聾之症 
　　六目欲保護二目首宜注意光綫吾人閱書光綫宜從左面射入若遇細塵吹入目中之時宜靜閉二目待片刻後二目卽完好如初因吾人目中有天然治病之作用切勿用手摸擦因指上有毒倘或傳染目中則二目愈不能開矣又嘗見乏缺常識之人囑剪髮匠翻轉其二目此等惡習不啻求二目之速盲不可不戒也（乙種酬） 
 
法制 
[承攬與雇傭之異點] [  吳子雍]  
　　承攬爲當事人之一造約明爲相對人完成某事項而相對人約明俟其事項有結果後與以報酬之謂雇傭爲當事人之一造約明爲相對人服其勞務而相對人約明與以報酬之謂二者相異之點即承攬人之責任重在某事項之完成其未得所約明之結果則不能謂爲已盡履行之義務所謂報酬亦可不給與之雇傭則不然其雇傭之目的乃在乎受雇人身體上或精神上之勞務按期間而予以報酬不以結果爲其要件也故承攬與雇傭二者不能混視爲一也（乙種酬） 
雜錄 
[鄕人售繭時最宜留心之事項] [  生廉]  
　　江浙兩省之蠶汛大約在此一二旬内均將上由而各繭行亦皆於此時間開秤收繭一班本地流痞及外來剪綹莫不乘此繭市大施其手段彼無智識無　歷之鄕人婦孺往往受欺竟有因之而尋短見者故特表而出之然鄕人不閱報無從得見此文深望閱報諸君廣爲曉諭多所警告庶幾得收萬一之助也 
　　鄕人之狡猾者常以較次之繭置之好繭之中部盛之筐中以冀繭行中人之眼失而全得好繭之價也售其計者間亦有之然十九皆被行中人以手攪和蓋行中人驗繭之高低非祇看上部之繭而以手探取筐之中部或下部之繭而驗之也若見有弊則卽有意翻和之給以低價（該價即較高低貨之平均價猶低）鄕人心雅不願乃退而立之路側流痞見之心知其故即向之曰「你這繭要賣若干」鄕人曰「要賣十元」流痞曰「不値只好八元一總之流痞所出之價必略高於行中之價及價議定流痞即將筐繭携去代鄕人往售鄕人心中則以爲得價旣略高亦何樂而不爲也然繭行中之售繭者何止數百人聲噪雜萬頭鑽湧一轉瞬間鄕人欲覔代彼售繭之人已失所在矣 
　　繭行中將繭秤好卽書一單付與售者此單卽支付銀錢數目之憑據也然支付處人山人海即少壯者猶不易擠入彼婦人孺子更無論矣流痞見之即自獻殷勤願爲代取鄕人正在無可如何之中忽來一個好人那有不喜之理即將憑票交付於彼不料不一分鐘已失該人踪跡矣 
　　以上二鐘情事日必數起更有已得價銀而被竊者亦時有所聞此皆鄙人親見之我鄕者可不愼之乎（乙種酬） 
[救濟常識缺乏的方法] [  冷眼]  
　　智識爲人類應付事務之凖則屬於專門事務賴有專門智識以應付之屬於普通事務賴有常識以應付之世界上任何國家無論其文明增高至若何程度斷不能使國民全體皆有充分專門智識而一國國民富於常識者之多寡實爲判斷其國文野程度之標凖吾國今日社會道德之墜落南北時局之混沌其原因雖極複雜一言以蔽之曰大多數國民無常識而已惟無常識故重感情而不尙眞理惟無常識故好虛榮而缺乏實力聽偉人之言論則一味盲從不加思考値軍閥戰勝之後尤復希冀其獨當衆難解决萬事甚且三朝元老永據首位而恬不知恥金錢選舉流行宇内而恬不爲怪凡此種種無一非國民放棄責任之鐵證即無一非國民缺乏常識之表現欲救此弊其道有三 
　　一普及敎育敎育足以改善人性之弱點亦即增進常識之最好方法此事責任重大不能盡責政府亦在國民之好自爲之也 
　　二常識宣傳普及敎育限於人才經濟之困難固難望一時實現則常識宣傳尙矣其最良方法即如本報之常識週刋知其益者能爲之逢人介紹傳播社會其收效當尤鉅矣三常識演講常識宣傳其效力僅及於少數識字之國民若通俗敎育機關及學生於假期内能將種種常識到處演講（鄕區尤要）則可普及於多數平民其足以助長國家之發展自無待言（乙種酬） 
 
