# 1895 - 66 - 4907860

 

Page 1

 
 
[新印鉛板黄氏醫書八種告成] [  圖書集成局代啓]  
　　坤戰黄元御先生醫學超絶治稱神術手箸醫書八種曰四聖懸樞曰傷寒懸解曰傷釁說意曰金匱懸解曰長沙藥解曰玉　藥解爲軒岐家要書幾於家　户　不脛而走惜坊本舛錯之處閱者生憾兹由飛鴻閣倩本局重加釐訂用大　新鉛字錢　　以潔白連紙每部十二本碼洋二元卽日出書請向上海三馬路望平街飛　閣書坊購取一 
[論行軍恃有利器而尤貴得人]  
　　北風其凉雨雪其滂雖入春已久而春寒料峭無殊隆冬客有素以經濟才自負者盱衡斗室中圍爐獨坐作抱膝吟一友衝寒而至自稱甫自北方來客乃揖而問曰日來倭氛甚惡由遼瀋而侵及青齊旣奪威海衛劉公島而又狼顧鴟張肆其猖獗覬觎我臺灣窺測我閩疆旋復聲言擾津沽封海口布告各國其意在指東以擊西避實而蹈虚近又進踞我營口湘軍交綏而先退淮軍再接而旋奔其燄愈張其勢彌迫禍結兵連靡所底止每一思及輙爲髮指眦裂夫以我國土地之大山海之險士民之衆物産之富器械之夥米粟之多足以服强鄰吞敵國并天下威四裔爲中外第一雄邦初不料自與倭人搆兵以來屢戰屢北幾若我軍聚各省之精銳不足以當其一擊雖有重臣宿將皆莫可如何幾至無所措其手足竟若舍和之一字無能爲謀嗚呼天實爲之謂之何哉我子曠觀當世目擊時艱亦知我國所以致此者其咎安在豈由兵之不精歟戰之不力歟運籌帷幄者未能决策於先幾歟統率疆塲者未能致身於臨事歟坐令喪師失地莫可挽回友曰有是哉子之爲是問也所言數者或皆有之而莫患乎軍械之不利夫工欲善其事必先利其器故善書畫者必脩筆墨工操作者必勵斧斤治骨角者必講切硑雕玉石者必精磨琢况乎疆場之間所恃以衝鋒冒鏑者全賴乎器械哉方今軍中利器專用槍砲藉以操奇制勝而尤以泰西所製爲巨擘中國雖仿行西法如上海天津福建均設局製造講求有素地廣兵衆所出不敷所用不得已採辦於泰西泰西各國之砲則有格林阿姆斯脫郎克虜伯後膛開花機器連環槍則有毛瑟林明敦墨迭兒魯士其名旣各異其用亦不同其製旣屢變而愈巧其奇亦日出而不窮我國旣購泰西之利器命中及遠宜可操勝算而有餘而孰知有不然者兵刃甫接望風先靡棄甲曳兵惟恐不速所持利器盡委之於敵所謂藉宼兵而齎盜糧也自戰以來何曾收一砲一槍之用追求其所由則皆以重值而得窳器故也蓋居間購售者皆愚昧貪婪輩眼小如鼠心貪若狼但計利之多寡而不計貨之高低但知飽一時之嚢槖而不知顧後日之利　泰西各商明知華人之專於圖取便宜也將繡壞之砲　朽之槍略加修飾售於中國而居間者旣不知其名復不悉其用漠不加察甘受其欺不知此種槍砲施之於平時操演僅可飾觀瞻而已一旦臨大敵策前驅性命决於須臾存亡定於俄頃砲非炸裂卽彈不遠擊槍非朽壤卽藥不奮發不能殺人而反爲人殺其不至於棄械而奔者幾希徒糜千百萬軍火之資又喪千百人軍士之命其害豈可勝言軍心渙散士氣沮喪職此之由客曰是則然矣而猶未盡也先由於計臣之惜錢繼由於委員之無識在上者但知撙節小費而不計遠貽鉅害爲委員者但知逢迎上意苟且了事　頇塞　而已於製造之精粗美惡俱未能明安望其能得高貨乎至泰西各國於貿易塲中以信爲主從不肯以低貨得高　行其欺罔其願貶價以售低貨者出自華官之意於西人乎何尤非然但有售之者而無受之者則欺罔從何而施試觀日本初行西法之時一切製造之物悉售自西人舟艦槍砲皆從外來非由自創近年悉心仿製精益求精幾可與西人並駕齊驅卽如槍砲一種遍售之於泰西各國無法不備精求而詳察之擇其所長而去其所短彚取各槍各砲之長而成一槍一砲之用宜其施之於行陣而得以操寄决勝也且也日人兵法步武泰西其施放開闔縱横盪决悉合機宜以二十四人爲一隊率之以隊長苟有一人退縮者卽斬以徇故軍士有向前而無反顧一隊中死者二十人其四人雖得生還亦必治以軍法其軍律之嚴如此是則跡其所以致勝者在得人也且旣有利器尤必有用利器之人而後器非虚設今我軍皆係倉皇招募從未嘗精加訓練卽畀以利器亦昧然於施放之法聞旅順威海失守之後所有巨砲利槍盡爲日人所得反藉以攻我而無不足由是觀之有利器而無用器之人亦何益之有哉旦也軍營中所用槍砲宜歸一律俾軍士隨時習練一砲有一砲之熟手遠近高下自有定式一槍有一槍之長技緩急疾徐早有定見平時旣已有恃無恐臨事自能好整以暇而自不攻倉卒間爲敵所乘此必預爲之備非一朝一夕之所能致也而豈所語於驅巿人而戰者哉且也爲統領者必使各營將士分門别類壯者居前弱者在後强者先登怯者繼進以身爲士卒之倡一種之槍礮則有一種之藥彈皆預示之以準則從無大小之不相配枘鑿之不能入如平日從未講求而遽欲委咎於槍砲之無用不亦誣歟總之武臣則調度乖方謀臣則籌畫失當以致軍士不能激勵其天良兵卒不能奮發其勇敵皆由於未能得人之故也而器械之不利止其一端也今欲轉敗而爲勝是在得人哉是在得人哉 
[臺防續志]  
　　臺灣訪事人云去夏中日有事後基隆滬尾兩海口防務戒嚴駐基總統張月樓　　總統廖廷芳兩軍門將各要口　臺逐一興修務臻鞏固海埏鎖鑰允宜未雨綢繆也入正以來憲轅屢接各處電音有倭欲攻臺須嚴防守　語大吏明知倭情多詐每以聲東擊西之計謡惑軍心然備豫不虞古之善政爰飭基滬各海口所有新舊砲臺若干座均於本月初四日將所置之砲試放一週時欽命會辦臺灣防務之楊西園軍門方以閱兵至滬遂督率守臺將弁一一試放烟迷霧鎭岳震山摇說者謂若以此等巨砲施之倭人未有不摧枯拉朽者其然豈其然乎○滬尾離臺北府城祗水程三十里一日之間小火輪船可往還數次海口南北兩岸對峙北岸有砲臺一座屹若長城更以廖軍門廷芳統率定海防軍及砲隊等營扼險駐紥南岸爲鴨仔尾迤邐至八里岔一帶一片平沙由黄槐谷分統督率隘勇數營與北岸砲臺遥遥對列苟有敵船至此砲臺攻之於北重兵襲之於南兩面夾攻腹背受敵當無不聚而殲之曰惟鴨仔毛地甚寛闊海港紛歧僅此隘勇數　恐不足以資調遣黄分統因禀明大憲另添隘勇一營扼守至於觀音山亦於去臘依山築成砲臺三處俾與前敵鴨仔尾一軍呼吸相應復與對岸砲臺成犄角之勢其在北岸稍進離口門約數里處又有地名關渡者從海口進内港必於此取道由李都戎文宗統帶籌防營務處衛隊砲隊等營駐紥中丞見　處爲咽　要徑仍虞兵力過單正初卽委都戎親赴廣東再募勁旅千人編爲籌防兩營聽候遣策日内接都戎電禀知新勇已漸次招齊大憲特命斯美快輪船前往連載 
[新軍北上]  
　　　新練新湘富字五　由張香帥委記名提督黄軍門本富總統刻已訓練　熟於初八日禀辭 
 
 

Page 2

 
 
旋由　局備舟拔隊航海赴清江遷　北上逕赴山海關聽候欽差大臣調遣 
[勁旅過江]  
　　江西信云馮萃亭宮保前　張香濤制軍奏請督率舊部由粤赴江甯擇要扼守南洋兹聞宮保已於上月杪馳抵贑州二月朔日由贛雇　起程前隊有健卒八營計四千名皆具男兒好身手初旬内可抵南昌中和節可抵九江惟高安奉新各縣皆奉文出示不日馮軍過境擇各廟宇駐宿一宵鋪户務須公平交易籌語似宮保應由吉安起旱計可早日到潯乘輪東下或不繞道南昌云 
[戎旌就道]  
　　駐紥鎭江之廣義軍日前接南洋太臣張香帥檄先調三營前赴江陰防堵已紀前報兹悉統帶陳榮坤軍　近又奉上憲將左右後三營悉數調往南通州防守軍門奉調後卽於初八日午刻飭各營管帶督率虎旅乘飛鴻輪船東下嗣聞制府擬將廣保六營由粤省調至京口以供江防之用惟此營勇丁仍係馮萃亭宮保之舊部日内當可抵鎭矣○管帶督標新兵前營吳養吾都戎前乘怡和洋行公和輪船上駛赴白門謁見大憲面禀事宜及事畢卽於初八日午後三點鐘乘德興輪船回鎭其時標下勇丁均赴江干列隊惟見旌旆雲連戈矛日麗迨輪船下掟卽升砲鳴槍聲如珠貫○漕河爲南北要途現值倭宼披猖侵犯東省長淮一帶最關緊要袁浦舊有之防營早經調往邊疆剿倭以致淮北兵力不厚上月問漕建總督松漕帥至金陵拜會張制軍商請添兵十營藉資防禦兹由張制軍札飭南字選鋒右營王管帶率領健兒數百名前赴袁江防次管帶奉檄後於初九日由省拔隊起程乘舟東下卽於次日清晨行抵瓜洲並不稍停逕冋蕪城進發並聞此後尚有到者各大憲辦理防務旣周且密洵可恃以無恐矣 
[軍餉充裕]  
　　金陵金裕官銀號財雄力厚凡有軍餉以及官塲欵項悉歸號中經理據個中人云鹽捐典捐紳富捐自勸辦以來祗有一二百萬近由香帥籌集别項鉅欵有七百萬之多存入號中刻奉電傳上諭著協濟臺灣軍餉一百萬兩可見江南地大物博籌欵非難此時外府州縣紳嘗捐各業捐尚未解來而號中已存千萬之謂香帥槃槃大才籌餉不遺餘力卽此可見一斑 
[查抄家産]  
　　旅順之役罪員黄仕林避敵貪生貽誤大局欽奉嚴旨先行查抄家産已見前報兹悉黄係江西豐城縣人江撫德中丞奉到部文卽飭豐城縣揚　府欽遵辦理明府於正月二十八日親往查抄計有橋墩典鋪一所架本七萬餘串田産七百餘畝房屋數起約值二萬餘串城内典鋪一所先年與李姓合開上年拆股有無存本不得而知其妻妾子女早已北上並不在家金銀貨賓無從抄出狡兎有三窟彼知罪無可　早已陰爲之計惟　　法難逃卽使廣積金貲亦奚以爲 
[委署鎭篆]  
　　駐紥崇明縣之蘇松總鎭朱總戎淮森在任有年去冬因舊傷復發步履甚艱適當倭宼犯順崇明爲江南之門户責任非輕恐病軀遺誤大局禀請制府代奏開缺張香帥以其當多事之秋驟思引退未免畏難苟安登諸白簡以副將降補所遺蘇松鎭缺須精明勇幹之員方能勝任再三揀選奏委統領霆慶營王軍門衍慶接署軍門係曾文正公之舊部鮑武襄公之先鋒威名素著海内咸知可見香帥之知人善任矣軍門於初九日謝委不日赴崇明履新 
[會匪成擒]  
　　江西各屬伏莽未靖時思蠢動近日猖獗殊甚亦時事之憂地方之患也正月初二日有人送信中協府衙門内有二月初二日破省城及某某三人等語當經鮑叅戎將人信扣住禀明德中丞飭交發審局訊問其人供係車夫在某飯鋪小憩有一不知姓名人手執多函自稱行路足痛不知中協府在何處雇我送信前往守候回片給酒錢六十文餘不知情倪太守飭役往某飯鋪查拿則其人已杳如黄鶴太守知車夫無　飭醫收押因查信中三人姓名皆係哥老會匪向住貴谿乃禀明德中丞飭派兵勇十名隨同眼線胡昌德前往貴谿掩捕當用哥老會切口護到三犯　明縣主卽赏盤川酒食添差押解並有内河中營營官劉君雙曜哨官傅君紳榮帶同砲船二艘沿途護解於二月初一日到省德中丞繆亷訪皆略訊姓名飭交發審局研訊確供卽當恭請　王命正法以靖奸宄而弭變亂 
[鎭軍北上]  
　　江西南贑鎭何采臣鎭軍明亮奉欽差大臣劉峴帥電調北上前已列報兹聞鎭軍於二月朔日由贑起程麾下僅有親兵數十人由旱道進發不日卽可馳抵省城并聞鎭軍會晤德中丞面商要公須調撫轅親兵一營帶同北上云 
[臬憲赴甯]  
　　浙江臬司孨仲芳廉訪奉撫憲札飭赴寍巡閱防軍兼勘鎭海砲臺聞廉訪奉札後卽擬於十一日起程後由寍回杭再赴　澉查閱 
[續述寍波試事]  
　　浙江學憲徐季和大宗師考試寍郡各題前已録報兹將各題續録於左初八日考一塲童首題奉化則蚓鎭海夫蚓通塲次題則梓詩題賦得齩得菜根得根字五言六韵初九日考二塲童首題慈谿齊人景丑章象山齊人當路章定海齊人滕文公章通塲次題主司城貞子通塲詩題賦得陳言務去得言字五言六韵初十日覆試生員文題如知其非義詩題賦得俶落權輿得輿字五言八韵提覆一塲童文題奉化上焉者鎭海則枉尋各作一破承起講限五刻眞草完全奉化再鎭海不得已限五刻作後二比眞草全完每比約百字不及百字者不録過時不閱○十一日考三塲童首題蓋自是臺次題雖存乎仁者詩題賦得春雨五色得花字五言六韵○十二日提覆二塲童學憲因象定二邑佳文不多僅提慈谿一邑文題虎季氏章作破承起講限五刻眞草領題全完原題限五刻再作後二比眞草全完每比約百字不及百字者不録過時不閱 
[漢皋火警]  
　　漢口張美之巷後陶聖菴供奉東嶽聖帝香火極盛左右鄰類皆小本經營之輩結草爲廬支木作架初十日某姓家共作葉子戲夜漏敲殘寒風砭骨乃熾炭於爐呼酒共飮一時賭興正濃忘却爐中有火一霎時炎炎直上引然板片黑烟四射紅光照入各人始驚駭急向前撲救奈火勢猛烈箕伯又自東而來相助爲虐巡更者急鳴警鉦各堂水龍夫咸從夢中驚起駕龍馳至而廟右茅屋如林已化成煨燼極力撲救始得熄滅計焚去二十餘家貧民遭此慘刦亦可憐已 
[移家遭刦]  
　　漢口信云自中倭交戰以來鄂省大憲籌備江防至周且密以故商民安堵如常不謂卾省上游所轄之嘉魚　圻新堤一帶訛言風起有謂匪徒滋事於是雇船搬徙藉爲避地之計者日有所聞有一船滿裝十餘人駛至嘉魚江中被颶風吹翻船中人悉入龍宮深處嗚呼慘矣查謡啄之所自起蓋有游勇數人在新堤地方因同伴口角致啓爭端旋亦散去愚人無知以訛傳訛遂疑草木皆兵紛紛搬徙不出一二日探明消息知爲謡言所愚遂又遷歸故里然花費已不資矣矣愚民之輕舉妄動不足責彼造言生事者之罪不誠推髮難數　 
[虎勇抵漢]  
　　漢口信云湘中所募　慶虎勇數營已於日前乘輪東下月之初八九日又到兩江慶字虎勇副前後左右中共計六營新自湘中招募成軍調赴金陵防堵南洋者統帶杜軍門係長沙人大約十一日卽可換坐江寛商輪東行 
[頒給卹銀]  
　　常鎭通海道吕鏡宇觀察日前出示曉諭照得廣義軍勇丁前在鎭郡西門外薛家巷後土娼家吸烟與糧船水手爭毆焚燬娼寮延燒民房多家一案當經本道督同文武員弁帶領兵役人夫馳往彈壓撲救當塲拿獲滋事勇丁送營訊明懲辦並將大略情形電禀兩院憲在案兹准統領廣義軍李以事先奉調赴甯回營後卽將滋事勇丁按照軍法懲辦並將不能彈壓之副營官禀請督憲嚴行　叅所有被燒各草房雖係娼家究屬可憫自應量十撫卹惟移營在卽未遑按户分給相應備具相平銀二百兩送請代爲查發等因咨會前來查該處被燒房屋先經本道親詣履勘草房居多瓦房甚屬寥寥繼復派員逐細確查統計災户六十九家被燬瓦房七間草房一百三十六間共一百四十三間 
 
 

Page 3

 
 
惟被災之户雖有士娼而貧民亦復不少今李統領旣將營官勇丁分别撤叅懲辦又將被災各户撥銀撫卹可謂恩威並施現經本道酌定凡有被災之户不分瓦屋草房每間概行給發銀一兩四錢合給英洋二元通　核計共給英洋二百八十六元適符二百兩之數除面諭該叚保甲委員候補府經歷汪爾艙卽將來銀折合英洋會同巡查補用都司周德標及廣義軍巡查武弁按户按間散給務期實惠均沾不使一户遺漏致抱向隅一面禀明兩院憲並移復李統領曁札飭鎭江府轉行丹徒縣一體知照外合亟出示曉諭爲此示仰該處被災人等知悉爾等須知此項撫卹銀兩係李統領格外施恩領到之後務各安分營生勿再玩法漁利甘爲下賤倘敢故違定卽飭提究辦决不寛貸一時各災民拜賜之餘無不歡聲雷動齊頌憲恩於不置云 
[背娘舅]  
　　松江訪事人云徽州人某甲年近知命衣履翩翩向在上海某綢縀莊執業其弟某乙及其子某丙則均右泗涇某當鋪爲夥上月下旬某日甲由莊上挈資出外雇小車至泗涇時適風雨載途車行濡滯翌晨泗涇人譁傳距東巿外十餘家門面田旁有男屍一具衣服半遭褫去頸作紫黑色繫一綿綢帶似係被人謀斃如俗所稱背娘舅者然有識之者曰此甲也胡爲乎竟若此哉乙丙聞言趨而視之確不覺撫屍大慟泣不成聲輾轉驚疑不解何以死於非命隨倩人奔赴上海某綢縀莊詢問莊主答以甲臨行時身帶洋蚨九十翼穿黑縐　皮馬褂羅絨棉袍藍綿綢棉褲雇坐小車今乃死在途中諒係謀財害命隨携帶衣衾等物並銀蚨若干親到泗涇慰唁乙丙互商之下謂現旣慘遭謀斃已屬痛心若必報官騐屍於心更覺不忍乃於殯殮後始倩人繕就呈詞禀陳縣署不知堂堂賢父母能爲死者雪冤否也 
[下鄉騐屍]  
　　昨報浦東關江鎭余一浮屍由地保丁連卿喬永祥報請同仁輔元堂轉報上海縣請爲詣騐一則黄大令倩發審委員翁明府訊明地保後大令定於前晚登舟前往騐屍後因公務覊身於昨日午前帶同刑仵差役人等解維前去至騐訊情形容俟續録 
[局差改委]  
　　本縣清道局委員安少清大使現奉江海關道劉康侯觀察另委要差所遺清道局一差檄委袁明府膺綬接辦 
[嚴拿西捕]  
　　昨報畏罪潛逃一則紀某西捕以捉賭爲名乘間攫物西探知其匿跡美界往查未獲兹聞此捕係二十六號每於落差時冒名西探出外兠抄專以尋覔賭局冒稱捉賭爲事聞人家有竹牌聲彼卽叩門入内俟人驚走卽收拾檯上洋銀而去人竊疑之以爲捕房捉賭何以不捉人不取賭具僅將洋銀取去無如賭博亦犯禁例故不敢聲張耳日前棋盤街某妓院又被此捕以捉賭爲名攫取洋銀遂役捕房控訴捕頭密派包探在租界中細查嗣經新巡捕房包探顧阿六在胡家宅一帶查察忽見此捕在某弄中手持大小洋銀怱怱而出遂將情形回告捕頭至次日捕頭令此捕不必出差捕知事已敗露遂於將晚時乘間逸出避匿他處嗣經西探查悉赶往拘拿而此捕已聞風遠遁矣現捕頭已諭令中西探捕嚴密查拿務獲究辦以儆效尤 
[惡僧斫臂]  
　　凶惡僧人强討硬募不遂其欲則割裂肢體不顧痛楚此眞殘忍之尤釋迦見之亦當眉縐日前有年約三四十歲之秃奴手持黄簿在寳善街榮錦里老椿記樓前席地趺坐自言欲修葺寺院需費浩繁上海繁華甲於他處故來托鉢耳荏苒數日絶無應者僧憤甚竟持巨斧將手臂斫下一時血如泉湧僧亦昏暈倒地事爲巡街華捕所見舁送捕房捕頭命轉送仁濟醫院醫治據言受傷頗重一縷游魂恐不免往西方極樂世界矣 
[詐死奇談]  
　　皮箱匠某甲頻年失業落拓異鄉衣食不周苦難言狀一日忽有某乙者投報公所謂甲已槁餓而死請照章給棺殮貲公所中經理人允之隨乙往甲家見甲躺臥在牀毫無聲息枕邊設照魂燈一盞半明半滅榻下紙錢灰餘燼未熄遂將棺殮資十七千文如數給子不圖二三日後遇甲於法界巡捕房前不禁毛髮森然連呼有鬼有鬼旋見甲有倉皇之狀始悟其前者爲詐死騙錢乃卽扭入捕房據情聲訴捕頭向甲詰問甲直認不諱詢其家居何處答云偷雞橋捕頭以此處地屬英界不須越爼代庖遂交經理人帶至公所中請經　自行辦理 
[鞋匠猝斃]  
　　鎭江人鞋底匠某甲年約二十餘鶉衣百結頭面浮腫似有久病之狀前日傍晚信步蹣跚至本城八鋪薛弄底左近廣人蕭炳林所開之小烟館内正欲横陳短榻吐霧吞雲忽神色變異店主見勢不佳曳之而出卽倒於階下急喘數聲而斃地甲正在查詢如無屍屬例應報堂收殮旋有屍兄某乙聞信尋蹤而至謂弟抱病已數月不能工作現在暫住某鞋作内調養出外吸烟病危倒斃與人無尤遂備棺收殮 
[尚待會訊]  
　　徽州人方年去冬十一月間在三洋涇橋被西人愛弗禮司乘馬椫倒踏傷殞命一案前日屍表弟張順發遞禀催訊黄大令研訊之下張供可以專主結案大令飭暫退候訊此爲前報所已紀前晚黄大令提訊張供表兄方年上有七旬老母下有五歲婴兒一家七命全賴表兄一人度日生則俱生死則俱死勢所必至務求大老爺及早伸寃以慰九泉魂魄大令曰爾是表親方姓無一人在此何能斷結供屍屬實因一貧如洗川資無出不能遠涉屢次致信小的囑爲代請伸冤大令謂方年之死自已亦有疏忽之處被馬撞倒乃是悮傷卽照中國律例亦無償命之條况是西人不過撫恤而已爾意中欲領恤銀若干可以言明張稱表兄死後衣衾棺殮已用四十餘千若盤柩回籍又需四十千至撫恤多寡小的不敢擅擬惟請大老爺作主大令曰爾願領若干可以了事本縣卽可據此照會英領事會訊酌斷訊問良久張終不言數目大令曰此案本縣早已申詳上憲無非酌斷撫卹爾可暫退聽候移知英公堂並照會英領事訂期會訊酌斷張遵諭而退 
[兇手順供]  
　　山東人張景元前在南巿老擺渡裏街德豐煤炭店持刀戳斃張八一案經本縣黄大令詣騐訊供釘镣收禁已詳前報前晚太令升坐花廳提案順供張景元供小的在吳船主船上爲舵工從浙江裝煤來申與張八之船同行至閔行停泊兩船並於一處張八船上夥計金萬祥無錢使用曾向小的借錢二百文在後見伊飮酒吸烟費用無度小的檢點物件所失頗多疑係金所竊晚間知金上岸小的過船搜檢金之行李見有襪及零星物件眞贓尚在卽向船主張八訴明欲令賠償張八偏護夥計出言無理竟令金萬祥遠去置小的失物於不顧小的理論數番伊囑吳船主將生意辭歇小的忿無所洩奔赴十六鋪中局控告局員飭十六鋪地甲勸理地甲見張八有錢理勸不公小的怒從心起以地甲旣是公差不以理判而囑小的在狀元樓守候伊等同赴烟館吸烟酌議無非使小的負屈難伸小的因取狀元樓内之削山芓刀一柄追隨而出及至卽將張八連戳六刀小的從實供明大令曰爾之供詞雖與前供略同惟前稱預買尖刀帶往行兇現倐翻供向狀元樓拿取前後不符究竟是事先買就抑是拾取茶館之刀張答支吾研詰良久供認因張八勢甚兇横地甲徇私偏護故小的佩帶尖刀以防不測是事前買就　　翻異大令又逐細研訊供無遁飾飭令還禁聽候録供通詳依律擬辦 
[供認誤殺]  
　　法華鎭人丁阿全戳斃張竹卿一案自赴吳淞司衙門投首由麥少尹函請本縣黄大令騐屍訊供後將兇犯丁阿全屍父張文生屍妻張馬氏屍嫂張薛氏及地保張石根徐毓文帶回縣署集訊先將丁收外監前報已紀之矣前晚黄大令飭提兇犯丁阿全並傳齊屍屬到案覆訊丁供前情不諱大令曰各供照前尚無翻異惟兇刀究是爾所帶乎丁一味含糊不肯招認大令駁詰至再始供兇刀在家中帶出係備削水菓之用素放家中是日因張竹卿借洋不還無錢使用祗得將黄豆變售被父親訓責細思皆爲張竹卿不還借洋所致一時心不由主順取削果刀欲戳一下以泄我胸中之忿並非欲害性命不料途中相遇口角之餘乘勢戳去竟爾倒地殞命小的因思事已至此不可累及家中父親妻子是以奔赴吳淞司投首此係實供求大老爺寛典大令謂屍父張文生曰現在丁之供詞均已實在認明自當照例詳辦爲汝子伸雪爾可具結將寡媳馬氏領回撫養張初不肯具結大令開導再三謂此是遵斷領媳之結不能不具嗣後如不照辦爾可再來禀訴張卽遵諭具結領媳 
 
 

Page 4

 
 
而退飭將丁阿全釘　收禁照例詳辦 
[英廨瑣紀]  
　　前日有張祥雲者在大馬路一壺春　肆向徐靜生索還洋銀金飾徐指爲拆梢互相吵閙當由巡街捕拘入捕房　頭以張等從索洋起見遂飭包探孔　才將張祥雲徐靜生及張琴山一併　送至公廨值日差詢問情節據張祥雲言妻妹羅趙氏前曾與徐同居被徐夫婦騙去洋銀金飾等件現在一壺春遇見　何索取徐靜生則言並無其事實係張祥雲藉端拆梢况張索不安分差役卽據情入禀宋通刺奉諭著將兩造看管候核未幾各邀人具保出外○張蓮卿杳一侄女名金舍者曾由沈學安爲媒寄名與差役張仁桂之母爲女張母物故後張見金舍略有姿色遂於日前售入娼寮事爲張蓮卿所知卽邀原媒沈學安向仁桂理論仁桂並不認過竟出大言恐嚇蓮卿等以其賣　爲娼尚敢仗勢欺人遂在某茶肆爭閙不休事爲一百四十四號巡街華捕所知當卽拘入捕房轉送公廨宋通　著將兩造押候訊核 
[法界捕紀事]  
　　洋行街太古昌有麻袋寄存金利源十二號棧房某日查得失去十隻因卽報捕請查旋由包探拘獲人贓解入捕　營押捕頭遣探查明此賊向住興聖街某客棧乃命押候解送公堂贓存捕房待失主具領○昌大質鋪開設公館馬路之西去年十一月有賊掩入後門竊去銅鍋二口昨始經包探查得原贓質於某押店因將此賊拘入捕房押候堂期解訊 
[好行其德]  
　　昨日本館承留蔭書屋清河氏匯到規平紋銀二十兩助行營醫院經費又黟邑屏山舒氏去冬有添丁之喜以筵資助洋銀十圓又馮君錫蕃求妻病全愈助營口養傷兵費洋銀十圓此皆好行其德者也萬福攸同收爲三君子敬　已 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廨案]  
　　去冬張介芬投公堂控馮小梅欠銀避匿求賜關提宋通刺准詞派差齎文前赴浙江　縣關提去後嗣經　縣某　　專差協同去差將馮押解到廨交差看管候訊兹原告張介芬因病回籍尚未投案通刺於前晚飭差提馮訊問馮供監生籍隷浙江紹興府　　　爲米業自上年起與張介芬及同鄉時樂泉祝六甫馮林雲馮梅堂　大方章長卿王子廷等共八股開設同昌茶莊赴他埠購買　葉運　　與洋商由股東時樂泉坐莊本埠經售頭二三四帮新茶運滬均由時經售與禮和等洋商嗣因時有要事回籍囑監生經理其事監生接　　　與張介芬二次共茶五百箱除劃過同昌該欠張銀八千二百兩外張應找還同昌銀一千四百餘兩均有帳簿爲証曾經監生屢次　張　　　張一再延宕上年十一月間監生復向催索反被毆辱當時監生忿恨難平旋卽回籍將情告知各股東詎張心懷叵測反敢赴案誣　　　　　爲此據實陳明况監生可以函追各股東來案質訊是否自有公論通刺判將馮還押令赶緊函追各股東到案再行核奪如有人銀的　　　　保候訊○前者豐記板木行主陳鳳祥控李高林欠銀不還一案宋通刺庭訊之下陳供前有日昇木器店主錢悅先擔保木匠李高林該欠貨銀三十六兩向索圖賴是以控追李供寍波人曾與豐記行往來小的實祗欠找洋十元零小的未於上年底付清因陳先在憲案控追以故　延未付况陳之帳目尚有漏收小的五月十四日付洋二十元以致數目不符錢悅先供小的曾擔保李高林與豐記往來惟並無保人赔償　樣今蒙傳質惟求明鑒何金英供小的在豐記板木行爲夥與木作李高林往來由小的經手李實欠找銀三十六兩零小的已於上年八月　　歇富時小的曾將李往來欠欵向行主對明今奉質訊爲此據實聲明通刺以李供詞狡猾著卽管押檢呈豐記發票再行核奪 
[美界捕房紀事]  
　　江北人劉受珍不知所操何業赁居西華德路第一千四百四十七號屋中膝下小嬌生年甫闌干之數每　比鄰永昌泰糖食店嬉游帶有翡翠約指二枚前日忽被店夥朱友亭騙去及歸劉詰知其事怒不可遏將朱扭入捕房捕頭立遣包探張阿五　查回禀所訴確係實情捕頭乃將朱押候解送英公堂請辦○有王小村者家在百老匯路興慶里與其妻某氏時時反目幾如冰炭之不相能　憤無可宣於前晚九下鐘時携取麻繩意欲向隱僻處自經畢命行至下海浦梅家巷爲一百七十二號華捕二十號西捕所見根問緣由氏將情　告二捕遂帶回捕房捕頭令送反其家至則家中人已不知何往欲倩鄰人代爲收管鄰人恐遭不測婉語告辭二捕乃仍帶至捕房捕頭令送英公堂請　通刺核辦○昨日午後二點鐘時百老匯路新興里江北人某姓糾集同鄉十餘人在家聚賭一百七十六號二百四十六號二華捕破扉直入賭徒捨命奔逃祗將甲拘入捕房押候解訊○偷　倪阿寳屢次犯竊近又潛蹤租界中施其舊技前晚經包探竇如海拘入捕房捕頭令押候查明送辦○浦東人雲川不知其姓憱屋百老匯路開設粥店雇胡杏福爲夥某日胡溷至鄰居錢錦高家竊取水烟袋銅　經錢察知向之理說胡不服錢遂奔訴捕房昨晨捕頭遣包探竇如海查得確情乃將胡拘入捕房押候解辦○費生生赁居篷路某號屋内其子費甲時往比鄰翁興發鐵店嬉戲乘間窮取鐵物學徒某乙見而喝阻甲不服歸而訴諸父父一味逞蠻立卽興師問罪將乙擊破頭　經三百九十五號華捕二併拘入捕房捕頭遣人送乙至同仁醫院調治一面將費押候解送公堂請辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
