# 1892 - 339 - 4907056

 

Page 1

 
 
[新通章纂要告成] [  圖書集成局代啟]  
　　是　將道光季年通　而後　各　所定約章及交涉成案剛繁就簡别類分門羅羅清疎有條不紊誠　未洋務者不可不　之　也兹巳由本　印成分裝四册每都　洋八角　君子有以先覩爲快者請移玉棋盤街平和里黄熙　及各書坊購取可也 
[風性表說]  
　　盈天地間者皆　氣也氣之所動風卽隨之蓋地毬外皆空氣包羅合養氣淡氣而言卽中國所謂天地氤氲之氣也地毬隨氣而轉氣爲流質一點略有撼動卽傳之各處俱不能定而成風矣西歴一千六百四十三年意大利有人名杜利率利者始造一器測空氣之壓力而得其數其法用玻璃管長約四十三寸徑十分寸之二至十分寸之四先用吹火　封其管之一端卽將水銀用小漏斗灌入管中再用杯子亦實以水銀乃將　披其管之上口而倒置水銀杯中則管之口在水銀中而指可放去其管内之水銀必有數分落至杯中而所留存之水銀不能落下其高約三十寸名曰水銀　此水銀柱所受空氣壓力之重正與不用管之水銀柱壓於水銀面之重相等惟因空氣之壓力時有更變故水銀在管中亦時升時降隨之而變觀水銀之升降卽知空氣壓力之數是爲泰西風性　之祖厥後製造日精益求新異有用之航海者有用之開礦者有用之測潮汐者其式不同而其利則一非特可以知風并可以卜雨其用法一以水銀爲準設表之水銀上升加速則知天色不定設水銀升空氣燥夏日减熱則知將有北風俟雨已下天乃定晴設水銀升空氣濕　减熱則知將有風雨自北來設水銀停空氣燥冷熱得中則知天必久晴如忽然速降則將風雨大作設水銀降空氣加濕且加熱則知有風雨自南來設水銀降時以前數日天晴而暖則知將有雨且有大風西人於此歴騐不爽可謂精於格致矣愚按風之所生因空氣之有冷熱空氣熱則漲而上升卽有他處冷氣來補其虚隨補隨升循環不已風有二種自熱處吹向冷處者爲高層之風自冷處吹向熱處者爲近地面之風熱帶内氣候常熱故氣漲而升南北兩極氣候常冷故風向熱帶吹來至赤道相遇而合仍復上升分向兩極盡由兩極吹向赤道之風名曰恒風亦謂之貿易風上自赤道流向二極下自二極流向赤道遂生上下二潮上潮時若無他故則北半毬恒南風南半毬恒北風下潮時若無他故則北半毬恒北風南半毬恒南風而因地毬每日自轉風亦隨地而轉下潮近赤道地毬緯度之速漸大風不能追及一若退行也者北半毬乃變爲東北風南半毬乃變爲東南風赤道左右三十度内恒如此若夫颶風爲空氣流行旋轉所致其旋轉之圈甚大有徑二三千里者海舶遇之最危險按颶風起處多在熱帶内凡近海島其勢尤猛惟近赤道則反無此風其旋轉之勢在北半毬者皆右旋在南半毬者皆左旋愈近中樞則風力愈大若已在中樞之内則反覺無風考地毬常起颶風處有三一在西印度羣島西北一在中國東南洋間一在印度洋東北其風有定候約略最熱時爲多近來行海者皆能避之卽或猝不及備亦能風之所旋而駛出颶道皆風性表之力也水銀得空氣以爲升降空氣之升降由於地毬之冷熱冷熱不同風卽因之而起人在空氣之中猶魚在水中人四圍受空氣所壓故能骨肉停匀若一離空氣則百脉憤張氣喘欲絶今試閉人於問室四面無空氣呼吸而風亦爲之不通人必易於致病故監獄之中每多瘐斃西人有空氣筩之製抽出空氣則納以鳥獸而立斃燃以火藥而無光皆其證也而空氣之壓力惟水銀足以騐之故風性表一以水銀爲準耳古者有相風之器而無占風之術如相傳黄帝有相風鳥能知四時之候又船家繫雞羽於檣尾或鵝毛等物以騐風楚人謂之五兩文選占五兩之動靜是也今泰西之測風器卽其遺義又有所謂自記測風器者能將風之方向與壓力在紙上自記之如欲查覈某年某日某時之風何如則易於稽考蓋置器在高屋之上而另有機器在室中記其方向與壓力以備歴年比校而可豫爲之防最爲有益於用蓋風性表能於風未動之先知其風之所從起測風器能於風旣定之後記其風之所由來二者固並行而不悖者也爰因風性表而論及之 
此今年春季課題第四道爲長洲拔貢胡家鼎之作聶仲芳觀察拔取超等第二者也論探本原詞無支蔓於西學頗能深造故絶不作模糊影響之談所以爲佳天南遯叟王韜附識 
[本館接奉電音]  
　　昨由京友電傳上諭一道敬謹譯登○十月二十二日奉上諭刑部右侍郎著李端棻補授欽此 
[鸞坡珥筆]  
　　管理太常寺事務禮部尚書臣宗室崑岡等謹奏爲題奏請旨事恭照光緒十八年十一月初六日莊順皇貴妃忌辰遵奉懿旨遣王恭詣園寢寳頂　讀文致祭准宗人俯將擬遣和碩莊親王載勛銜名開送過寺臣等照繕題本進呈御覽惟歴年皆奉特旨改遣近支王公行禮在案今本年莊順皇貴妃辰祭是否卽令原擬載勛往祭抑或改遣近支王公恭代之處恭候欽定侯命下之日再由臣寺知照宗人府轉行遵照謹此題奏請旨十月初七日奉旨改遣郡王銜多羅貝勒載瀅行禮欽此○兵部爲片催事所有在外武職大臣官員例應五年一次舉行軍政在京武職大臣官員開具軍政事實妥册統限九月内咨部　核等因行知在案惟各旗營率未造册送部應卽再催各旗營卽將本年軍政大臣等事實造具妥册卽日送部以憑覈辦至咨送後如有升遷調補出差等項事故隨時咨報本部以憑辦理幸勿再行延宕○神機營爲咨調事查有禮部筆帖式葆恂堪以調至本營相應知照貴部轉飭葆恂卽日來營當差○吏部爲咨行事所有本年考試現任筆帖式内務府現任筆帖式並候補繙譯官譯漢官例應咨取各部院衙門滿洲司員奏派收卷等官相應咨行各部院卽將收卷滿洲司員銜名限於五日内開送過部至開送後如有出差告假等項事故亦卽隨時知照以便於單内扣除○正紅滿明副都統秀訂於本月十二日午刻在馬市橋南溝沿本旗演箭塲内挑補五個甲喇領催馬甲弓匠養育兵等缺已由印房出缺各佐領下應挑人等務於是晨前赴該演箭塲預備挑缺莫悞○吏部爲知照事所有截取呈請分發知府刑部郎中彭獻庚截取呈請分發同知内閣中書閻繼宗截取呈請分發通判國子監學正楊毓嵩等本部於十月十四日帶領引見勿得違悞○内務府造辦處於初七日晨呈進萬壽仙山一座八仙人一堂南極老人一位人高四尺許純用細絹紥成眉鬚畢肖山高四五尺彎環八九尺山石凹凸斑爛滿布壽字椿樹叢列鶴鹿並陳由内監蘇拉舁入西苑門至瀛秀園内陳列以頌　萬壽無疆 
 
 

Page 2

 
 
[恭錄照會]  
　　大清欽差大臣薛爲照會事照得本大臣接准貴爵部堂西七月初二日來文詳辯英民梅生一案並鈔示上海英公堂官律師來函備述辦理此案始末及按察司來函所言之大意以辯總理衙門怪其定罪之輕等因均已閱悉此事本大臣現雖不欲再爲多辯然究不能不將官律師及按察司所提各節一申論之官律師告知貴爵部堂南京制臺一面怪定梅生之罪太輕一面專派一員嘉其在公堂陳說之是後云伊亦不必辯論請本大臣自己解釋可也伊所辦之事早經制臺極意稱贊何以至今反被批評云云今本大臣欲告知貴爵部堂本大臣非是爲各省官員辦事乃是代本國國家辦事卽就制臺而論亦未見本大臣初次照會之意見與制臺之意見有不同處制臺稱贊官律師陳說之是本大臣亦未嘗以官律師之陳說爲非本大臣所怪官律師者非是怪官律師之陳說乃是怪官律師未將此案應行料理查察各節妥爲料理查察並怪其僅控梅生一欵之罪以致按察司雖欲審辦别罪而不能至於律例一節本大臣前次照會内已詳論之兹亦不必再爲贅說惟云梅生不能援外國雇人之例訊問或不能援一千八百六十五年軍機處所定管理中國日本英民例之第八十一條訊問以資辯駁此亦無益耳緣同一例内第五條曾言明訊問英民係英國所有尋常之例及議定之例本大臣亦不願想及英民在中國結黨閙事偷漏犯禁之軍火入境而得脫逃罪網不受懲辦因無此等之例可授是以不辦此卽梅生之案之實在情形也若　中國官員不知哥老會作何事欲向梅生探聽詳細信息本大臣想來此必係官律師之誤會中國官員或欲向梅生探聽哥老會中之人名但非是哥老會之詳細蓋中國國家嚴禁此會並將會中之人正法其案已不計次數矣倘不知其會爲有害必不至懲辦如此之嚴查按察司所說謂彼之職司係照英國律例審斷不能計及所定辦法將來於本國國家或别國國家致生何事又謂控告何罪非是伊事云云本大臣亦以爲然蓋按察司應做之事卽審量所控之罪以定懲辦而已官律師控告梅生犯炸藥例第四條之罪照此條之罪按察司可以斷其監禁二年並作苦工或斷其充軍十四年今按察司僅斷梅生監禁九個月不作苦工中國國家所怪按察司之處乃是律例所載之辦法與按察司所審定之辦法相去太遠也中國國家並無欲按察司照中國之例審量懲辦之意中國國家自應有權有理以望按察司審量定罪如此案在英國辦理同式如云梅生之做法係疾妄之想所設計謀並無實在險事僅係與同席之人造戲一劇爲他們自己玩耍而已本大臣不以此說爲有憑梅生或可稱爲初學結黨謀叛之人但就克老司開之口供証據而細核之卽知此事非是痴妄之想將來必能成功蓋梅生作亂之計謀預先籌畫精詳實有望其必成之景象直至在公堂訊問時梅生方作痴呆耳是以其語甚屬虚幻前後不合本大臣亦不解梅生冩於日記簿之事何以應作爲造戲消遣之看法彼同席之人克老司開現已不在海關矣彼起初雖不信梅生實有欲行不法之事後見其如此眞實渠亦答允同爲帮助梅生將一切私事均托克老司開經理此外又有梅生竭力辦理此事之許多証據觀其各種舉動無人能信其辦理此等之事僅爲他們自已戲玩而設也蓋梅生捨其一生之事業違例作事不辭數千里之遠道而赴香港在彼出多銀買洋槍及雇人帮行作亂之事如此尚不算爲眞實証據試問貴爵部堂何　証據可有比此等証據再確切乎官律師盡知其情所可異者官律師於陳說之時雖詳論各罪而於控告之際竟不將其各罪詳叙在内官律師陳說時曾云梅生已入亂黨帮助結黨謀叛之人係極險之事查梅生所說之話未能徵其非是帮助亂黨梅生帶軍火與亂黨我欲告知按察司渠意實欲將此等軍火交與亂黨耳此乃官律師所說之話此等之話係官律師之意見梅生有犯此等罪之証據然於控告之際却不將此等之罪控告以致按察司無從審辦本大臣欲告知貴爵部堂倘如官律師之所辯無此等之例可援以控告梅生則英國之例必須重新修改無疑矣附和叛黨而欲作亂違例而雇人偷漏犯禁之軍火入境意欲交與亂黨此等皆犯理應懲辦之罪若但云理應懲辦而不辦之迨審訊之時又未將此等之罪審過其無可躱閃之罪則按察可以事同兒戲一語輕爲開脫此本大臣之所不取也官律師云中國官之意見與其相同梅生不能援軍機處例及外國雇人例審問此等之辯本大臣不以爲然蓋中國國家祗要審問梅生所犯各别項之罪而已不計其所援何例且此等之案官律師理應照其職分辦事不得計及中國官員意見如何蓋控告何罪專係官律師之仔肩也若官律師准别人干預其控告之事則按察司判斷案情亦可准别人干預其事矣中朝所怪者乃是未曾將梅生所犯别項之罪一審問耳去年教案一起貴國公使及别國公使疊向總理衙門催逼懲辦閙事之罪犯必令如其所願而後已稍不遂意則謂中國法令不行動以絶交用武爲辭其情形如何利害今　廷於官律師所信爲與閙事之人有相關之英民竟不一審問其别項之罪英廷亦當一審量之英廷辦理此事非是國家干預按察司之職事乃是令按察司照理而行而已今英廷不能做此中朝看來兩國比之相去實判霄壤中朝辦理閙教之案飭各省官員嚴行查訊於撤官懲犯賠卹諸事竭力爲之以順各國之情將辦理不力不能彈壓頑民之員革職撤退懲犯則正法者數名軍流徒杖者多名賠卹則通計各處共銀三十餘萬兩今本大臣平心論之當日愚氏之如此蠢動者以有會匪爲之倡也會匪之敢肆鴟張者以有代辦軍械之梅生助其瞻也中國之被擾實甚受虧實多未必不隱受梅生之累至謂梅生此等舉動係由痴妄之想而來且云不能實有險事本大臣實深悵悵蓋明係招人謀叛而謂之痴想則愚民之攻擊教堂皆可云痴想矣顯有洋鎗炸藥而謂無險事則不服西教者之謗書揭帖更可無險事矣中國愚民甚多彼不知西洋律法之執一而但見中外辦理之失平萬一再有燒毁教堂及别項滋擾之事亦將曰我兒戲也瘋癲也自此中國懲辦之法更形棘手請問貴爵部堂將何以處之卽西洋各國公使亦將不復辯論乎貴爵部堂來文謂照英國常規按察司所做之事必須令其全由自主國家不得干預惟我中國督撫司道之辦事亦各有分内自主之權去年所辦教案各省督撫實係勉强委曲從事其撤官懲犯各節若照中國原定律例之意本不應如是加重所以如是加重者亦爲顧全中外睦誼起見耳自今以後各省督撫是否將視貴國此次辦事爲榜樣此非本大臣所敢懸揣梅生所犯别項之罪有數仵實在證據在官律師之手而曰不能再辦本大臣亦僅望兩國交涉從此平安無事方不至再啟兩國爭論及一切艱難之事耳相應照會貴爵部堂請煩查照右照會英外部尚書侯爵沙大清光緒十八年閏六月初七日自中國使館發一千八百九十二年七月三十日 
[招辦船務]  
　　葡萄牙國華人謂之大西洋以西人之航海來華者推葡爲首故也國中有一屬地名曰地捫附近南洋其大小與閩之臺灣不相上下兹葡廷鳩工開懇以閩利源并令兼轄之澳門葡官出示曉諭民人承辦輪船局務凡華人亦可向之投票故其示譯作華文俾一覽而知免使舌人傳譯今錄其文曰大西洋澳門督理國課官巴波沙爲出示招人承辭事因澳門督憲奉西紀九月初三日之上諭轉飭本官出示招人承接在地捫沿海邊創設小火船載貨搭客常川往來如有欲承接者准其投票用信筒封固交到本衙門收受定於西紀一千八百九十三年二月十六日卽華光緒十八年十二月三十日止截所有章程後開該所投之票定於來年二月十七日卽光緒十九年正月初一日午後一點鐘本澳督憲及國家律司并本官當堂開拆倘該票内如有承接除應承遵守後開之章程外更有别項保舉及有裨於國家者立卽准其承接並立合同爲據如欲投票承接須要先出壓票銀一千元交與國課銀庫收貯然後方得投票如未投得者卽將該壓票銀給回倘經投得者其壓票之銀須俟在地捫沿海邊有小火船照定額來往第一次開方准給還如旣投得該人不肯簽名於合同之上或不遵章程之第二欵而行則將該壓票銀充公所有章程列左○一本合同所定承接限期以五年爲准係自有火船載貨搭客來往開行之第一次起計二自立合同之日起計限六個月卽要有兩隻小火船創設常川往來○三自創設至滿兩年之後卽要加多一隻小火船滿三年又遞加一隻滿四年又加一隻均要在 
 
 

Page 3

 
 
沿海邊常川往來如不加小火船則將合同銷廢四在地捫沿海邉所用之小火船至少以五十墩爲度方可五於未開行小火船之先該承接人應呈出一單列明每位搭客水脚銀若干裝貨水脚銀若干從某處至某處水脚銀若干俟官憲允准方可　行如後來有更改之處亦應呈請官憲允准方得六該小火船來往開行之時如有國家當差者或稅關員役人等附搭該船免收水脚但不供應飯食至於該小火船所定往之處不得改途他往俾便員役七所有驛務局信箱以及公文等件由該小火船附寄者概不收取水脚八所有專造該小火船之材料並行駛該船所用之材料等如由地捫稅關經過免收稅餉九所有第八欵聲明之材料如該承接人或代辦人將該材料轉讓與别人或非專爲該小火船用者則該承接人應按照稅關片收之稅餉如數賠補卽係將自始至終所有進口材料之稅餉全行賠繳並將該第八欵免稅之利益註銷十該承接人所用之小火船毋庸交納船鈔十一如將該小火船裝造完備至地捫欲行往來者須報明該處地方官由該地方官派委一公會前往查驗如果實係妥善則准其來往開行另每六閱月查驗一次亦係查其果屬㺯備方准往來十二如在地捫打仗軍務或緊要事宜國家可以飭留該小火船以備應用倘若該船損壞致承接人授虧國家自必賠儻但該小火船頭人務須聽該處地方官吩咐至賠償一節應俟事畢或事之先該處地方官與該承接人彼此互商妥議辦理十三如違犯本章程第一次　銀一百元如再犯則遽次加倍行罰倘更有違犯該處地方官卽詳報澳門督憲將該合同銷廢該合同者卽係將本合同所准之權利概行註銷如該承接人不服可於大西洋管理水師外洋屬地尚書處上控十四其第十三欵之罰項係由該處地方官所定如行罰之後限於廿四點鐘内該承接人尚未呈繳罰項則將該人送交審案衙門追繳十五若將來國家准一地捫種植或辦貨之大公司另承接該小火船沿海邊來往裝貨搭客按照秉公所定之價承買該小火船等件卽將本合同銷廢由國家派委秉公之人該承接者亦舉秉公一人以便估價壬辰年九月二十七日 
[浙撫過禾]  
　　浙江巡撫崧振青中丞於本月十六晚秉節抵嘉興泊舟西碼頭翌日黎明起程傍晚安抵海鹽縣宰及文武各官呈遞手版禀安中丞傳見後卽傳呼登岸赴徐紳之讌有杭嘉湖道嘉興府籩席十八日往勘海塘事畢登舟解維遄返各官恭送如儀十九日辰刻憲節回禾地小火輪船拖駛回省在郡各官及汛兵砲船皆往塘沿恭送大約二十清曉憲駕可回轅矣 
[揚州火警]  
　　十八日上燈後揚城東嶽廟照壁後某姓草房因吹旱烟灰燒破帳炎炎直上幾同拉朽摧枯迨鳴鉦報警各善堂水龍紛紛馳至則茅龍已破壁飛去計共燬三家類皆窮苦小民所有什物皆未搬出兒啼女哭露坐一宵黎明時又值雨師稅駕雜以雪珠瑟縮路隅見者莫不憫惻又十七日下午鈔關城外河南裕泰柴蓬又遭回祿幸人手衆多得以卽時撲滅僅燬披屋一間柴薪一小堆未致蔓延亦云幸矣 
[格致書院春季課卷出案]  
　　今年格致書院春季課題由蘇松太道憲聶仲芳觀察所命共題四道其一周禮考工記攻木之工七攻金之工六攻皮之工五設色之工五刮摩之工五塼埴之工二各有分職厥類惟詳古之工作多以人力今之工作間用機器目今製造鋼船鋼砲爲防海之利器格致家所宜及也諸生討論有素其一一參校而詳說焉其二大洋海大西洋海印度海北氷海南冰海考其三韓退之原道篇云古之教者處其一今之教者處其三以儒教外尚有二氏也今考泰西各國有所　洋教西教者名目益繁未可枚舉中國通商口岸皆有各國教堂果何道而使民教相安無詐無虞常敦雍睦歟諸生留心世務其各抒所見著爲論說以備採擇焉其四風性表說各卷彚齊後卽呈觀察鑒閱甄别優劣評定甲乙所取超等十二名楊翰青胡家鼎李元鼎陶師韓胡永吉李經邦柯來泰程瞻洛楊振錄朱裏笙吳佐清儲桂山特等十二名周文治王廷材彭壽人王輔才徐繼芳王佐才孫維新葉瀚劉子傅項藻馨董琪龔康泛壹等十二名黄潤璋汪錫祺孫廷璋許寅施寳潜施寳熙殷之輅周紹英萬祖蔭顧儊基彭漢英沈其光所有列於前茅者於正奬之外例有加奬正奬則給自書院加奬則給自道憲此次聶道憲所給加奬一百十一圓特分清俸普沛廉泉凡在士林無不同聲感激院中肄業諸生有不格外奮勉爭自濯磨以仰副仲芳觀察期望之盛心哉今計超等第一名正奬銀十兩加奬洋十圓二名正奬銀七兩加奬洋八元三名正奬銀五兩加奬洋七元四名五名正奬銀各一兩加奬洋各六元六名七名正奬銀各五錢加奬洋各五元自八名至十二名各奬洋五元特等第一名至五名各奬洋四元六名至十名各奬洋三元十一名十二名各奬洋二元自出案之日爲始凡在院肄業有名者仍詣三馬路格致書室領奬閱卷所有課卷均行存儲院中以備選取刊印概不取回至於秋季特課正課冬季正課均巳稟請命題不日可至 
[軍麾蒞滬]  
　　江南提督譚青崖軍門於昨日乘坐大號官舫由松來滬停泊小東門外吳淞碼頭本邑提右營率同各弁兵在江干迎迓 
[烟樓遺火]  
　　本邑英界石路中春花秋月樓茶館後樓本開設烟館嗣以生理不佳而　不復招人吐霧吞雲矣前晚不知如何遺火焚燬烟榻延及壁柱樓板幸卽知覺取水灌熄其屋與生財均曾保險事後報知保險行派人查看情形酌賠其值 
[法界火災]  
　　昨日四　一刻時天甫黎明忽傳火起於本邑法租界吉祥街清芬堂烟館對門第三十號門牌評香居烟館與比隣二十八號門牌廣振盛烟館霎時轟轟烈烈光燭半天其時左右隣皆蝶夢未蘇急從被池中躍起紛紛奔竄棼若亂絲匪徒乘間奪取衣物銀錢幾若飢　攫肉少焉英法美各國救火洋人各駕洋龍而至法捕頭督率通班中西捕探到塲彈壓讞員葛同轉亦帶領通班探勇親莅火塲約歴三刻鐘時始得撲滅計焚去樓屋兩幢查評香居係粤東人譚姓開設火熾時其小主人携得烟槍四枝正欲逃出巡捕疑其搶物拘送捕房昨晨謝捕頭詰究之餘供稱火由比鄰廣振盛起捕頭飭某包探傳廣振盛主人至則兩肩扛起背聳如龜面質情由互相推諉遂著一併押候解送公堂請辦評香居素保火險羣見失愼之際屋中剩物不多保險行家疑有弊端尚在查訪猶憶本月初一之晚其左鄰上金館飯店後屋簷火發幸卽經人救熄檢出棉衣一件以火油浸透作引火之物曾經通報捕房今者又罹此災殊覺深堪詫異云 
[搶火待懲]  
　　昨晨吉祥街失火時匪徒某甲搶得某漆店錢桶一具經巡捕拘獲送押捕房○某乙在火塲搶得烟槍一枝經失主獲送捕房管押 
[娼斃可疑]  
　　法租界三河樓茶館比鄰弄内第一家花烟館乃揚州鴇兒寳珠所開寳珠稔惡多端人皆側目前日其家烟娼某氏不知因何斃命旋卽私自買棺成殮並不投報捕房捕頭查悉情由立飭包探郁庭湘往彼勘視詢問之下初言發痧而斃後又云吞烟自盡其中究竟非外人所得而知不知捕房就此了事否也 
[會勘河道]  
　　虹口西華德路相近有河道焉現經英工部局擬在該處建築木駁岸業已照會上海縣黄愛棠大令大令定於今日會同英廨讞員蔡二源太守前往履勘昨日大令諭飭幹差薛貴往傳廿五保頭圖地保及亭耆畫匠人等届時到署伺候 
[派差解犯]  
　　南匯縣人王維垣向以耕種爲生昔年被某甲借洋四十元曾收過十九元尚少廿一元王於今夏偕妻沈氏前往索取適甲他出祗有伊女在家見客至避匿王上前追赶女情急投河溺斃該處地保聞之卽將王夫婦拘獲送縣由南匯縣吳明府訊實釘鐐收禁旋將王夫婦備文解府嗣以供詞翻變由恩太守發回原縣再訊前晚解差過滬赴上海縣投文過站值差禀報後黄大令諭飭分别收禁昨日午後大令　文派差由内監將王夫婦提出解回南邑辦理 
 
 

Page 4

 
 
[縣案彚錄]  
　　川沙人孫學文前控方金和方老四將髮妻李氏誘匿常熟地方並牽涉沈錦炎等旋由沈將金和及李氏等追回交案黄愛棠大令訊供之下判將李氏懲責交孫領回沈與老四交保釋放金和笞責數百板枷號一月發頭門　衆此已詳列前報前日金和枷期已滿晚堂由原差帶案大令提訊之餘金和供稱係紹興人向作小本經紀引誘李氏一案前蒙懲責現巳知悔不敢再犯大令以金和旣已知悔卽著開枷交保○本邑西南鄕閔行鎭十六保鄕人賀書亭拖欠光緒十八年上忙錢糧當經該處地保張本和及閔仃司屢催不繳禀縣請提而賀亦投縣控稱遭地保張本和及司書等勒索洋銀五元八角由張咸如過付其時袁海觀大令尚未交卸縣篆察閱所禀情節支離批斥不准賀又投松江府控告恩太守准詞札飭上海縣訊辦黄大令奉文後立飭公差將本和及咸如並原告等傳提到案於前晚升堂研訊賀訴稱係本邑人開設麫店有田數畝係賀卓松賀堃如謝耀昆等户名去年上下忙錢糧業已一律清完本年上忙亦經完過張本和言缺少糧串一紙小的是以不完况去年之糧除付過外小的尚存本和處大錢一千九百零二文由本和開明清帳一紙給與小的不料本和等以小的欠糧爲名百搬勒索取去洋五元八角由咸如經付小的赴憲案控告未蒙允准是以投府上控求請明鑒張本和供稱小的現充十六保某圖地保賀書亭去年雖將錢糧完足在小的處並無存錢今年上下忙屢次向收置之不理小的實無勒索洋銀情事張咸如供稱係本邑人並未經付洋銀賀又稱洋銀由母親交付大令一再研詰兩造各執前詞大令以賀書亭所控勒索毫無証據拖欠糧串殊屬不合著笞二百板限三日將應完錢糧交案再行覆訊詳辦 
[英界公堂瑣案]  
　　土阿巖訴稱楊阿梅至小的船上竊取洋東之燭臺經小的獲交巡捕今特送案請懲楊阿梅供稱小的在治下操舟爲業前由王招至伊船上帮工被欠工錢並將坎肩借去向索不還邀伊至茗樓評論不料竟以行竊見誣四十四號華捕禀稱楊先至捕房控王訛詐旣而王復指楊行竊其實小的查無實據蔡太守判令將楊交人保出不得再肇釁端○包探孔阿才禀稱陳芳交專在各烟館訛錢昨又至徐毛氏家拆梢經小的拘送案下徐毛氏訴稱陳至小婦人家硬借錢文情同無賴陳供稱小的係浙江寗波府慈溪縣人曾向借貸不敢拆梢蔡太守判令笞責二百板押候備文遞解回籍○包探黄四福禀稱小的拘獲　竊陳阿榮搜出質劵吊得衣服銅燭臺水烟袋等物詰知竊自胡金祥等家今將人贓送案胡及孫金泉朱炳忠黄阿四四失主投案各報失贓請爲給領陳供稱小的係太倉州屬崇明縣人連次行竊咎實難辭如荷施恩誓不再犯蔡太守判令笞責在百板押候給文遞解回籍贓給失主分别認領○繅絲女工張阿大等控陳仁才阻車恣横蔡太守訊供之下飭補提陳永林再訊此已列入報章矣昨日阿大等訴稱某日工罷回家被流氓阻住所坐小車恣性調笑與之爭論復持竹棒兇毆仁才供稱事由永林多言以致口角當經路人勸散後忽伊等報捕將小的拘押捕房永林供稱是日小的與仁才同行見諸女子乘車而過仁才說出許多不尴不尬之話致被辱駡小的不敢滋生事端蔡太守判令將永林管押十日仁才已押一禮拜再補押三日○三百十一號華捕訴稱昨夜小的巡至某處見著名流氓陸永生在黑暗中誘令某洋人鷄姦正欲拘陸洋人卽飛步脫逃今特將陸送案包探唐寳榮禀稱小的查得陸向有混名專在各客寓中勾引人爲非禮之事前曾犯案今又與洋人鷄姦請大老爺重懲可也陸供稱小的係甯波慈溪縣人身非龍陽君不敢作此無恥句當蔡太守飭押候備文遞解回籍 
[公堂停訊]  
　　昨晨新任法繙譯官魯鼐安君赴道轅拜謁聶仲芳觀察旣而觀察排導至領事公館答拜是以法公堂停訊一期 
[遠霈廉泉]  
　　本館協振所昨承古巴總領事譚子剛太守捐助規平銀十五兩並捐册一本由文報局交來今歲災區甚廣待振孔殷當此朔風戒寒災民無食無衣殊有朝不保暮之勢譚太守身居異地心繫中邦慷慨解囊不分畛域仁心仁術於此可見一斑除掣奉收條外謹綴數言代災民叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[爵帥新猷]  
　　新任長江提督黄昌岐爵軍門莅任數日卽秉節巡江整頓操防無微不燭兹見軍門又頒　禁西欵尤足　清夜鐘聲合　抄錄於下欽命長江提督軍門節制五省水師各鎭剛勇巴圖魯三等男爵黄爲嚴切曉諭事照得長江水師初立紀律嚴明士卒勇銳東南五省恃爲長城迨大功告成改歸　制本爵軍門當日疊次巡閱莫不隨時查察以防積久弊生今旣歴有年所保無官弁習於逸女士　流於頽　　成江河日下之勢宜杜漸防微急加整頓合亟嚴切曉諭各條開列於後一禁入會以靖奸宄如哥老安凊等會　蹤詭秘包藏禍心近日地方拿間有名入會匪混　軍營者夫設兵原以禦盜保無從盜卽在當兵勾串煽惑諸弊往往有之知法犯法是何心思本爵軍門面奉諭旨首　此禁如各營中有悞入會者許其立行繳出票布開赦前過予以自新倘再執迷不悟一經查出立卽正法一禁洋烟以振波憊國家設立水師緝盜賊以便　黄往來勤守禦以備海防後路較之陸營關繫尤重所宜奮勇敢而作干城習勤勞　資保障近日洋烟一種消精疲神流毒滋甚一經沾染畏葸惲勞不能早起不能守夜斷無不悞軍事之理軍中尤爲切忌自經示諭倘各營弁兵仍有吸食者立卽懲革不貸一禁陸居以嚴紀律夫水師以　爲家營各有汛汛各有地不得擅離此一定之制也邇來哨弁自圖安逸往往登岸陸居留兵守船各兵復上行下效留一更夫守船支更奉行故事相率成羣結黨離汛遊蕩滋生事端卽值無事已屬擅違定制倘遇盜刦商船呼救人寡勢弱置若罔聞捕務廢弛有名無實殊堪痛恨此次剴切詳告無論弁兵均須晝夜住船毋得偶離汛地倘故違不遵立卽查照定章官則革職兵則地糧一禁賭博以杜爲非夫聚賭者每多爭閙况一經賭輸則肆意妄爲無所不至水師向章有犯賭者由該管將領察核情節禀明嚴辦筆法昭彰嗣後各營務須整肅營規如有兵丁聚賭情事卽屬大干軍令隨時查明禀辦毋得徇縱右各條曉諭各營一體知悉本爵軍門言出法隨毋貽後悔切切此諭○欽命長江提督軍門節制五省水師各鎭剛勇巴圖魯三等男爵黄爲關防詐僞事照得紀律詳明乃督師之要務防閑嚴密尤爲政之先端本爵軍門秉性剛方小心競業自長江水師改歸經制卽督師巡視已歴有年操守清廉苞苴久絶刑黨號令黜陟從公此如水之心當久爲軍民所共喻至官衙以内子姪則循規率教　友亦勵節砥隅向無在外遇事生風情弊今後恭承簡命督閱長江賞罰嚴明權由已出保無不法奸宄冐名撞騙謬詡鑽營有路妄矜綫索能通在有識者或　其情形而無知者必受其欺罔合亟出示嚴禁爲此示仰長江各營知悉倘有冐充親屬子姪及幕友於沿江一帶招摇生事准立時捆送來轅以憑從嚴懲辦或有中兹詭計希事營求一經查出情由取予同科均重加嚴懲不貸其各凛遵毋違特示右仰通知光緒十八年九月二十日告示 
[粤東官報]  
　　督憲牌示調補陽春營守備方記春飭赴新任水師提標中營中軍守備缺委儘先補用守備魏陸署理督標右營額外外委缺以左營戈什哈饒得陞拔補南雄協中軍都司缺以督標中營儘先都司李上朝請補 
[上海北市絲業會舘籌賑公所施少欵經收順直山東河南賑捐九月十五至二十日第三千三百五十三至五十八次清單]  
　　十五日湖南永州府署菊隱　求父病速愈湘平足銀五十兩批見規元五十二兩三錢零六厘嘉　吳海亭求先祖父母先父母早生仙界並求早得孑洋三十五元平湖隱名氏月内先慈四旬冥誕移懺資銀十兩嚴公館洋十元　洋二元逝紹安昌謝正大募山陰謝文海身健洋十元又謝秉照謝世正各二元江陰濟美典友減饍助賑洋十元不書名無名氏各五元力不足一元錫邑姚履泉求　八肝疾速　洋十元王懷寗求先父景川公再生福祿洋十元又求先母談儒人再生福祿洋十元汪文棟求瘧疾速愈由松江寄來六元嘉郡姚家埭放生室主人求却病延壽五元吳家咸求塞　速愈二元　寓東王惕齋心願二元姚杏記積省周歲费用二元無名氏二元○十八日徐幹卿求病速愈由同康莊來二百元浙江玉環廳署玉環山收　前有抱孫之慶節省湯餅筵資移助洋一百元北洋海軍採辦所葉茂蕃翁募雍睦氏洋一百元義記求水陸平安由厚記來規銀五十兩又繼記求合宅清吉規銀五十兩　場榮陽主人求保平安洋四元錢一百十六文嘉定傳無名氏求家平安洋一元平江祁小汀求病速痊一元錢六百文蘇州謝小雲求病愈許小和爲母初度香願各洋五角○十七日黄縣泰來順記伏怡善堂善士由怡順昌來洋四百元蘇州趙徐氏續助求病速全洋三十元吳城鮑琴甫爲子友尚求身體强壯消災延年洋十元隱名氏洋十元崇明鼎豐　二元又　無名氏銅洋二元○十八日嘉定無名氏求子心願洋五十元陳鄧氏還願廿元重慶百遂堂四户由厚記棧來各廿元粤東卓集仁堂前月　索　男蒙親友忠儀移　代爲造福十元溧陽陳幼三爲追荐先父冥福移賑八元陳淦卿求保母身健四元漢口黄楚翹由温少霖兄來曹平銀四兩五錢又同德堂錢四千文合洋三元八角錢十文蘇　周乾　程蔚　　名利順遂洋一元六角因人成事六角慶雲記英記管鏡甫三户各五角江夏氏三角善忘氏鳴錫氏新記慕慤氏　力子五户各二角共十一户合洋五元○十九　　　萬承志堂馮聽五善士募遇事不如人主人棉衣洋一百元取之自足榮君由榮廣大花行來洋一百元隱名氏爲妻產大小平安五十元李氏求產後病愈廿元懷　　十元隱名氏十元孫觀生求病速愈十元申南十六鋪中潘張洽記主人求保平安十元祝太太求平安八元無名氏求保平安大洋四元小洋六十角無名氏洋二　勉力子求　　平　一元○二十日蘇垣醬業公所葉俊卿募存誠居士求家宅平安由夥康莊來洋廿元章瀛士十元謝桂生十元常州朱繼山募朱榮慶病愈完願十元無名氏服符還願　元　　葉蔭孫求女速產平安四元無名氏病愈還願二元五角隱名氏二元九江益泰莊二元秦蘭芳銅洋四元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
