# 1916 - 105 - 4915511

 

Page 1

 
 
   
 
 

Page 2

 
 
時評 
[失敗（冷]  
　　失敗人事之常也非特平常人有之卽英雄豪傑亦常有之且平常人之事功鮮故其失敗也亦鮮英雄豪傑失敗之數往往有過於平常人者惟英雄豪傑之失敗者異於平常人者磊落落而不自鄙夷也今日政府之地位非所謂失敗之地位乎旣失敗矣將磊磊落落以表示其失敗耶抑若隱若現彌縫而自認爲不失敗耶此則英雄豪傑與平常人所由分也 
雖然政府此次之舉動原非以磊磊落落而成之赗其失敗也又安能於磊磊落落中求之耶 
命令 
四月十六日政事堂奉命令黄延棨給予三等嘉禾章此令又令張漢章給予三等文虎章劉信誠張樹聲均給予四等文虎章張竹亭給予五等文虎章此令 
又令余炳文給予五等文虎章此令 
又令財政部呈請任命姚贊元爲津浦全路商貨統捐局總辦陶衡爲會辦應照准此令 
又令成武將軍督理四川軍務陳宦電呈政務廳長馮學書因病禀請辭職馮學書准免本職此令 
又令財政廳長兼鹽務署督辦周學熙呈請任命吳秉　署鹽又令内務部呈准吉林巡按使王揖唐咨長春警察聽　長姜焜尚久病詳請辭職姜焜尚准免本職此令 
又令内務部呈准吉林巡按使王揖唐咨請任命田慶瀾爲長口警察廳聽長應照准此令 
又令内務部呈准湖北巡按使段書雲咨請任命周際芸爲漢口警察廳聽長應照准此令 
又令内務部呈准江蘇巡按使齊耀琳咨請任命姚志祖爲　滬警察廳警正應照准此令 
又令參謀本部呈襄武將軍行署中校參謀張紹良因病辭職應照准此令 
又令陸軍部呈請將任成章授爲陸軍步兵中校渠義臣加陸軍步兵中校銜侯西園加陸軍步兵少校銜應照准此令 
又令陸軍部呈請將雷奭春授爲陸軍步兵少校應照准此令又令山東巡按使蔡儒楷呈請任命縣知事各員缺應准以曾有嚴爲無　縣知事魏正鴻爲曲阜縣知事劉榮綬爲滕縣知事段介福爲嘉祥縣知事琮爲荷澤縣知事潘時林介鈺爲城武縣知事王汝漢爲聊城縣知事丁宗峰爲堂邑縣知事陳實銘爲清平縣知事王廷　爲冠縣知事周禮爲嶧縣知事安永昌爲魚臺縣知事盛挹梁爲郯城縣知事陳晉爲福山縣知事許葉珍爲昌邑縣知事章光銘爲安邱縣知事蔡允仁試署長山縣知事吳福梁試署濱縣知事黄立猷試署利津縣知事鄭慶萱試署鄒縣知事邢之襄試署東阿縣知事劉士翊試署濮縣知事此令 
專電 
　　北京電昨午答謁黄陂仍爲商勸代理事 
　　北京電政府急組内閣電由陳宦徵蔡鍔意見 
　　北京電交陸兩部議呈京漢京奉津浦滬𡩋四路防務案已交軍處覆核 
　　北京電許世英辭職將以李厚基兼閩巡按 
　　北京電倪嗣冲不赴湘仍駐蚌埠　　北京電昨命馮麟閣率師入關開駐保定 
　　北京電參政院定日内解散　　蕪湖電昨夜（十七）大通不靖此間戒嚴 
　　杭州電屈映光以輿論攻擊擬又發一與袁政府斷絶關係電以明心迹屈近頗有自怨自艾意參　廳議長莫永貞昨日由杭乘輪 
赴滬 
譯電 
　　北京電美國借欵聞僅先成美金五百萬元餘一千五百萬元須待續議今已繳付美金百萬元餘四百萬元聞因中國時局不靖有展緩交付之說（十七日） 
　　香港電香港日報澳門通訊云靑山陸軍司令因不肯附和共和軍已被殺拉巴村及附近之處有戰事雙方死傷多人兵房及稅關均被焚黄江等村亦有戰事居民紛紛逃往澳門（十八日） 
　　北京電蜀省傳來消息多相牴觸透社十五日成都電所云當係確實惟蜀省獨立派殊不以蔡鍔此　爲然故談判結果仍在不可知之數（十七日） 
　　北京電立法院籌備處長顧　爲南軍所開罪魁之一曾上書辭職未經批准（十七日） 
　　北京電聞財政部電命上海管理印花土委員再與土商善商使將所允報効中央之欵從速繳付中央允展長售賣存土期限 
（十七日）以上路　電 
　　北京電參政院議員紛紛辭職將於日内解散（十八日） 
　　北京電 
　　段芝貴辭職可望批准(十八日) 
　　北京電世續昨代表淸室訪徐世昌探問時局 
並討論關於繳付淸室優待金事宜 
（十八日）以上德文報 
東方通信社電（日本人組　） 
　　北京電據某要人言袁總統於帝制取消之後對南方之獨立軍用其極力彌縫手段企畫妥協與武力兩策然皆終歸失敗如近派遣北軍南下亦已失其時機誤其戰畧故南方未宣言獨立諸省確有不奉中央政府之命令最近中央政界危險之暗流且與地方之暗流互相呼應形勢遂愈緊迫袁總統似已自覺漸趨於窮地前此過於重視袁總統勢力之外國人今亦自認其觀測之誤因此政府對外交方面之處置甚爲困難嘆息不置（十九日） 
　　北京電在京浙人以滬杭鐵道將見修復開通此係基政府方面某有力者與屈映光妥商之結果因之對屈益懐疑念愈增其反抗之心（十九日）　　北京電大通有已獨立之報惟尚未接詳報（十九日） 
　　濟南電省中接到急電謂即墨縣十八日有革命黨起事佔領縣城濟南北方約百里之臨邑縣農民十七日大起暴動勢極猖獗省中接到警報即由濟南道尹急派軍隊馳赴該處鎭壓（十九日） 
　　北京電香港電云陸榮廷前向龍濟光要求將現監禁廣東將軍署内之蔡乃煌解交廣西處置龍濟光接電之後即開秘密會議復電應允乃日延一日竟無實行之事陸氏因愈疑龍之心事近已通牒龍氏勸其退職　若不聽則當訴諸武力云云（十九日） 
　　東京電經濟會議委員十員决於五月一日出發(十九口) 
東京電叚芝貴匆匆向北京出發狀似逃竄此間接到此報想係張作霖之獨立準備旣成（十九日） 
東京電英國禁止鐵料出口惹起當地同業者之恐慌日本當局對此事之見解以該禁令殆絶對的無緩和之餘地云（十九日） 
戰電 
（英人路透電） 
巴黎電今日下午公報云昨日德軍在凡爾登境大受損失　未　以步續攻松末河北部及庫米愛萊砲火猛厲如故末斯河東夜頗安靜現確悉德軍昨在杜晆芒境進攻極形劇烈其作戰之兵乃屬於第五師團中者又悉敵軍曾攻入旭福爾凸角東面第一道戰壕線但爲法軍回攻逐出其一部分德軍在華愛佛進攻失敗敵飛機昨日以炸彈擲擊貝爾福死三人傷六人損失甚微（十八日） 
　　巴黎電今晚公報云凡爾登境天氣惡劣殊礙戰事末斯河東西兩面均有聞　之砲火惟無步兵戰事法砲隊猛轟亞貢之敵軍交通線及聖米葉爾東面聚集之兵（十八日） 
　　彼得格勒電俄軍在加布洛夫加所獲之勝利殊關戰略　　　現佔據白布倫至波尼維巨鐵路及斯凡丹湖一帶之凸點迫令德軍後退及阻斷伊魯克斯特與新亞力山大鎭德軍之交通德軍進攻斯摩岡者甚爲活動足　德軍欲向尼萊加及摩洛台區洛前進但未達志（十八日） 
　　彼得格勒電特里比崇已陷落（按特里比崇爲小亞細北部土耳其特里比崇州之首府且爲黑海濱之要港）（十八日） 
　　倫敦電徵兵詞題雖有解决之說實則已釀成内閣風潮無復可疑昨日内閣會議歷時一點一刻之久聞愛士葵藍斯唐瑪根那張伯倫諸人對於徵兵辦法並無切實之變更惟喬治（軍械大臣）羅伯森（參謀長）已决計苟政府不採用更强硬之計畫則彼等將自研究能否復在内閣供職之問题内閣會議後繼以軍事會議歷時甚久愛士葵喬治吉靑納波拉勞瑪根那貝爾福羅伯森皆列席聞軍人派仍力稱目下内閣之計畫得兵無多不足以　陸軍之用每日郵報謂閣員意見參差政府另組織内閣委員會研究此事並討論調停之方法大約今晨此會即須會　云每日紀聞報中内閣之地位頗危今日閣　將有辭職者内閣之解體能否挽回全視新内閣委員會如何議决而定多數閣員不以强迫軍役新制爲必要但喬治政見不同以爲政府如不强迫已婚男子充役則斷不能應陸軍之需云日日新聞報　吉靑納與克松贊助喬治之主張此中尚有一難題苟内閣决用强迫軍制則漢德森（工黨領袖）或將退出内閣云（十七日） 
　　倫敦電今日下院甚爲擁擠前海軍大臣邱吉爾氏亦坐於反對黨之席首相愛十葵起言徵兵問題展緩宣佈之理由謂尚有數點未經解决今若宣佈則必不能完全故擬改於明日發表云政府允使國會於休會之前有討論徵兵問題之機會故休會之動議今日暫不提出愛士葵答覆議員之質問謂從軍議員可否請假以便回國與議須取决於前敵總司令議員加森氏請於星期四日討論徵兵問題愛士葵許之（十八日） 
　　倫敦電今日内閣會議逾三小時之久陸軍參謀總長及次均與議聞首相曾解釋展緩在下議院宣言之理由（十八日） 
　　倫敦電今日首相愛士葵在下院宣稱明日可討論抽取實業界中人以實陸軍之最多人數一問題（十七日） 
　　倫敦電外部副大臣薛西爾今日在下院稱意德兩國並未宣戰但意政府早已禁　商務上之交際（十七日） 
　　倫敦電美索波台米亞之萊克將軍報稱十七日夜間敵軍屢次猛力回攻底格里河右岸致各處英軍陣線後退五百碼至八百碼不等（十八日） 
公電 
　　旅滬浙人致屈映光電杭州前巡按使屈文六君鑒君理浙事已閱四載　　蔚亭無所不至今袁已叛國吾浙亦已獨立君尚欲　取警　司令以禍吾浙君即不爲一身計寗不爲子孫計耶浙江旅滬公民王煜等二十八人公電十九日八時發 
要聞一 
[中美借欵之英報評論]  
十七日京津泰晤士報社評曰中政府與美國波士盾銀公司之借欵聞已議定要知此種借欵在外國政府方面有必須愼重考慮之點今南方諸省因袁氏之違法行爲羣起反對其要求條件中有立即召集國民議會與袁氏前此所施行之大權移交國會兩項聞諸政界人云袁氏有承認要求自削政權之意乃此說甫出袁氏竟自負責任批准二千萬美金之借欵矣推其作有全係爲其一已目的之計然則袁氏借債一　與其自願　行憲政一說之大相刺謬　亦昭然如揭矣設此欵一入其手則必用之於賄賂或重犒態度不定之軍隊以　供其驅使耳此記者所可逆料者也如袁氏果有自削政權之誠意則不應批准此借欵如袁氏無此誠意則外國政府不應許其資本家冒險借資與袁氏蓋個人不能有此權力純爲其一已權利大借外債以增國家之擔負也記者深望美使署在時局未解决之前不爲以美國金錢資助袁氏或南方之人苟辛亥年德人或日人不資助淸廷或南方黨人則今日中國尚不致若是之窘迫也 
[丁恩辭職說之不確]  
京津泰晤士報十六日北京通訊云茲接確實消息知鹽務稽核會辦丁恩君擬辭職之說實屬不確自日本銀行扣留應繳之鹽稅餘欵後外間遂有種種謠言謂丁恩對於日本銀行此舉頗爲不平其實日人出此絶無政治性質縱有悞會亦早消釋余（通訊員自稱）並聞承募整頓庶政借欵之銀行均各接總行訓令勿再繳付鹽稅餘欵候與各本國政府商榷後再定辦法按鹽稅餘欵在平時固　陸續交與中政府但目下中國時局不靖牧稅　事務難免不受窒礙此事不可不豫爲籌及故銀行團取此態度並非志圖束縛中政府實防鹽稅短收耳 
[哈愛鐵路合同之研究]  
字林報四月七日哈爾濱通訊云居於北滿者以中政府與俄國道勝銀行近在北京署定哈爾濱與愛琿間鐵路合同之消息乃意中事不足爲異苟歐戰不作則此合同當可於一九一四年告成矣他日此線完成與經過之地方大有裨益此固衆所公認惟建築開始之期必在歐戰結束之後今資本家之所以亟亟與中政府議定者蓋恐日後事變情遷而籌畫已久之事業或受阻力也就現象而推測之此路資本家大約爲俄國之同盟國國人而非爲俄人哈愛（即哈爾濱至愛　）鐵路合同之條件大旨與中公府之津浦鐵路相同吾人觀於俄政府之依允此種條件即可知俄國欲轉其活動力於世界之他方面而不欲繼續經營鐵路活動之政策於北滿蓋東淸鐵路今雖年有餘利然成本重而獲利不多本利相較不甚合算今之黑龍江新路線亦須消耗許多資本然後始可至完全有效之地境也哈爾濱無相當之地叚故此新路之末站大約不在哈爾濱而在哈爾濱以北東淸鐵路第一站之大興山（譯音）聞借欵條件類於中 
 
 

Page 3

 
 
政府與正金銀行所訂敷設四平街遼陽州鐵路之債約而中日鐵路之債約則大旨以津浦路先例爲根據者也故此路督辦等職員胥華人惟總工程師總會計員與副技師數人則由道勝銀行自由選派沿路不用俄警至於商務上之價値可無疑問如管理得宜則一開車即可獲利此路　過之第一叚路線在松花江流域時多肥腴居民頗衆再進則爲松花江流域與嫩江流域中間之山境其地情形不甚明晰惟知每年三姓獵户來此必滿載貴重皮貨而至於墨根至愛琿一段地方尚未開放居民亦稀今日墨根雖非商務中心點然鐵路一通自必發達總之中國敷設此路無異開闢一新地所關亦頗重要是在中國好自爲之而籌殖民之策耳再此項工程需用工人爲數不知幾千中國苟因此佈置則尤易收事半功倍之效也 
[海珠會議慘劇續聞]  
廣東海珠會議慘殺之情形已見昨報惟所以慘殺之原因言人人殊所有個中眞相尚待詳查茲先將港粤各報所載而爲昨報所未述及者綜要彚錄以供參證 
（一）警廳干廣齡人本和靄可親而辦事亦極精細此次新舊兩界司令軍統會議王已先事預防衝突故亦先令幹練警員爲之糾儀無如事起倉卒終難挽救也初會議時首提編列軍隊問題由主席徐勤起言略謂我欲勸告各統領將原有之軍隊均須編爲護國軍各統領起立駁議謂廣東有事隊何須護國軍爲言次且謂今之護國軍速宜解散湯主席起言今日編制護國軍所以討賊也蓋袁氏一日不退位中國一日不能實行共和政體湯氏發言亦甚和平詞氣間亦無何等衝突旣而顏啓漢執徐手入密室謂徐氏曰我此次暗助足下亦知之否乎徐應曰我誠知之先生愛護共和國人當買絲練之　香　之我先爲粤人謝汝語已向顏氏行一鞠躬禮當徐顏入密室時徐已知顏氏帶來隨從二三十人皆桓桓赳赳及聽顏氏之言以爲彼作邀功之地步故虚與周旋也旣而出席未及一三語顏氏又曰公來我方肯歡迎耳若陳某某來吾必鎗殺之徐拱手唯唯出顏尾之一手執徐手一手示隨從以暗號而顏氏之隨從及其他統領皆持鎗向徐擬之不期一彈中顏氏之手顏氏痛極始釋徐於是鎗聲隆隆堂外各司令及各統領之衛隊均知有變復發鎗應之當場倒地者已十餘人矣顏啓漢手部旣被彈徐乃得以脫難急走入王廣齡之住室其時鎗聲與人聲譁成一片徐遂躱一工人之牀下越一點十五分鐘後人聲已寂徐乃徐徐脫險而出以身中所存之港紙幣三十圓送與一小使倩其代覔一船埋岸小使久候小艇未到適譚學衡之小輪駛過小使招之小輪以其爲警廳之人也遂泊埋海珠徐遂得登輪先往沙面今聞已轉而之他矣鎗聲發時護國軍北路司令王偉知機先遁已得舟渡登長堤孰意岸上之兵知其爲王偉執而用指揮劍砍之至二三十刀頭尚未斷乃割其頭顱而去護國軍中路司令呂仲明早疑廣東獨立爲僞者中路之軍隊佈置旣妥乃旋港復搭日輪上省鎗發時身中兩鎗旋亦斃命商國長岑伯著臂部中一鎗初尚能走向賀文標前求止息後見褲有血即倒地而其隨入豆皮某背之下電船去陳子貞伏案下李戒欺坐稍隔遠因得倖免湯譚兩君中鎗即殞譚君屍伏湯君屍上湯君身上有銀紙萬元聞係陸都督送梁君之父香儀湯者代帶來粤存貯者已不知爲衛兵何人攫去譚學慈别號麗江是譚學夔之弟當時亦在議場被鎗轟傷其足仆於地上隨即詐作死狀閱一小時許俟各人星散後始得脫險而出其身上所佩帶之金鏢銀幣等物已爲各軍隊搜掠凈盡呂仲明被鎗後尚能言語其時醫生問其狀呂君答云好痛各人慰問之呂君向其同志云鄙人係呂仲明此次第以袁氏背叛民國與各同志謀粤省之獨立生死本置諸度外且一身何足惜但粤吏冒此假獨立面具爲此會議場之謀殺殊　可恨惟爲弟寄語各同志愛國者此後切要消除黨見毌爲黨爭努力國事言　此氣已不接少頃大呻一聲而逝 
（二）龍濟光迫於護國軍聲勢宣布獨立識者早窺其非出眞意不過一時緩兵之計而護國軍以人道爲主義以爲旣經獨立即不欲輕啓戰禍故總司令徐勤君命攻城司令停　護國軍一方面　旣一再讓步冀得和平解决警察廳長王廣齡君更一意顧全地方安寗力請徐勤君來省與各方面接洽譚君典虞奔走於調和之事不辭勞瘁西省陸都督及參謀長梁任公復派湯覺頓君爲代表先行來粤疏通意見自徐勤君到省後護國軍要人先後續到王廳長不勝欣喜陸梁二公又已啟程東來滿意危險粤局旦晚可以解决粤人亦同聲切盼孰意龍氏乃縱容將官乘機肆害爲一網 
打盡之計遂有昨十三號海珠會議之慘變也查徐勤君等到省駐珠即電各路護國軍切勿來省駐所更無一衛兵無一鎗枝祗警廳三二警兵目護衛而顔啟漢等遂乘隙謀害是日會議由湯徐兩君爲主席龍氏之統領到者爲顔啓漢賀文彪潘斯凱李福林代表何營長及蔡春華王廳長廣齡諸人商團則岑伯著李戒欺陳子貞三人　國軍南路司令呂仲明中路司令王偉　是日搭日輪港抵省開議後始入座者也　列座諸人外　有顔等衛隊二十餘人環列所議之事大略徐勤湯覺頓擬將全省警衛軍改編爲護國軍賀文彪首先簽名贊成詎顔啓漢（或云 
顔之衛隊一突　鎗將賀聶斃岑伯著欲將賀扶起　 
再向岑轟傷脅下岑之隨員即將岑扛落扛落電船顔仍向其電船轟繫徐勤見勢不佳即去（或云徐重傷 
或云徐無傷）湯覺頓譚學夔均被擊斃王廣齡亦被　斃據在場出險人所述如此而省吏佈告謂互相鎗　各統領又謠傳王偉先開鎗王等實無鎗孰先動手將來自有定評與議者固不盡死也槍聲作於海珠時岸上即有兵向海珠轟撃此皆預伏接應者也蔡春華於離海珠後即回南關殺其軍需長陳某又殺兵勇多人而增沙至五仙門外長堤之鎗聲大作矣又聞蔡乃煌　未離粤一切對待護國軍主計謀多爲其主持而賀蔡兩統領先時在龍濟光之前亦力任謀殺護國軍及所有黨軍且謂如達目的可諉爲兵變而罪　我各統領任之云云故借會議時之衝突而有 
此辣毒手段也 
[吳江縣獨立紀]  
蘇垣連日　吳江地方不靖縣署水巡警隊各船已被黨人何嘉祿擄去周保甫知事等至蘇請兵保護等情詎四月十八號縣城已爲何嘉禒祿等佔踞人民紛紛逃避來蘇道前街一帶各旅館客棧皆有人滿之患茲調查詳情紀錄如下吳江地方濱臨太湖汉港紛歧又爲江浙交界之區縣城離蘇三十六里城内外有縣屬水陸巡警隊及水警第二　第三專署第三分署楊玉貴署長等駐防其縣屬水巡隊長殷培六本係何嘉祿（何前充松江水師營長在民國二年時贊助民黨者）之部下前任縣知事丁石懷開辦水巡时以殷熟悉捕務委充隊長其部下共有巡船十一號官長巡士七八十人洋　有六十餘桿子彈充足日前何嘉祿奉黨人首領之命　殷培六歸附民黨殷欣然從之遂帶同本部全隊船隻開赴太湖候何調遣何乃率同各船及當人等分赴太湖邊各處如盛澤震澤横扇嚴基等處招募舊部三四百人編成遊擊隊先派殷培六於四月十六號至吳江面謁水警楊署長周知事逼令宣布獨立周含糊答復謂俟會商再定殷等乃匆匆到蘇　待解决周知事楊署長玉貴立刻與本城紳商約定連夜邀請縣屬各鎭市紳商於十七號來江會議到十七號早在城隍廟開會到者政界爲周知　及各科長楊署長警佐等紳商界（本城） 
費攬澄倪谷人（同里）金念生范撥臣（平望）黄頌玉凌綽倬雲北　）趙星生（震澤紳商未到當時會議毫無結果惟有商懇殷培六等可否免予來江致起蘇擾等語　會後周知　　　長立即赴蘇謁見殷鎭使水警二廳請求　兵保　殷鎭使會　　廳長立派昭武等二兵盤及游緝隊李　　李同師船十號前往防護於十七號晚間出發迨抵吳江時已至次晨在何嘉　等佔城之後故即折回請示定奪 
十八晨七時何嘉祿李同殷培六帶槍船民船數十號約有七八百人開至吳江城東門外停泊排隊荷　前有中華民國江蘇遊擊隊何大旗兩面　行進城時周知事楊分署長均赴蘇未回縣署科長　爾時等先已走避何率隊住縣公署殷住舊震澤縣署（該署爲縣警察所）將監獄押所人犯盡行番釋放所有在城警察均歸其接管縣公署懸有中華民國護國車司令部及中華民國江蘇遊擊隊何之大旗兩面立即出示發貼四門安慰民心四城門均派殷部下之巡士把守城内人民（富户早已先走）不知緣由異常恐慌扶老携糼紛紛出城一時城内外民船雇喚一空何即下令不准人民搬遷如有出城者不能携帶行李物件於是各城門查禁甚嚴凡携有物件之人皆退回城内而一般人民　　物件　空身分赴蘇城及各鄉鎭等處者亦不少是日午間蘇湖班輪船遇吳江時有人見周知事由蘇搭輪來江下輪後逕行進城不識周知事與何嘉祿相見後若何情形也 
殷鎭使得信後立即召集軍警各長官在署開特别會議除嚴令本城内外各軍警嚴密戒備外一面派三專署長仉志鵬率昭武等二兵艦並遊緝隊李隊長率巡船十　同楊玉貴署長所部師船開往吳江一帶遊弋一面飭令原駐寶帶橘之第六團兵隊接應已於十八號晚出發矣 
吳江獨立後江蘇護國軍已發布覈文聲明袁政府罪狀二十欵並護國軍維持共和國體發揚憲法光鍕之宗旨署名者爲　　　耿毅冷　章梓夏述唐何嘉祿趙正平 
[大陸報述江陰獨立事]  
　　大陸報十七日南京通訊云昨日下午五時過江陰砲臺見臺上高飛白旗　於周日午前十時所懸以表示宣布獨立者也事前守軍一部分曾與共和軍交戰失軍官數員兵一百二十五人司令見勞不敵棄職而逃城中現頗安謐港内有一中國魚雷艇亦懸白旗鎭江南京均尚未動十二圩揚州雖有舉事之說俱皆不確 
[紀黨人代表來蘇要求獨立事]  
　　黨人來蘇運動軍警定於三月十五日大舉之說喧傳已久始終未見實在情形詎知於江陰兵變後已發生實行要求獨立之事據聞昨日下午一時上海黨人某某等首領各派代表共計十餘人乘車來蘇身上各帶炸彈手槍進城後遂分往陸軍第二師師部水警第二廳警察廳禁衛軍團部蘇常鎭守使署謁見殷使朱師長趙崔兩廳長劉團長等宣言要求獨立即日舉事布告以應浙粤云云當時軍警各官即以待議爲辭互約至七時再行磋商各　人代表當時即紛紛出署赴閭門某旅館候信使署遂即開重要會議諮詢各人意見當場僉稱黨人各代表務須格外保護加以禮待對於所要求之事終須於馮將軍處請示遵行蘇州駐守軍警祇能保持現象如果有擾亂治安秩序者不　黨人非黨人槪行嚴辦議决後朱師長趙廳長嚴使等亦各派代表與黨人各代表磋商聲明嚴守中立電省請示各黨人代表當即限三日答復現使署已聨名電報馮將軍核示遵行矣蘇常鎭守使爲保護本城秩序預防緊急時來兵攻擊之用特請第二師派砲兵在各門城垣上各架大砲兩尊左右架設帳蓬以便目兵棲止各門　排長一員士兵十人專司管理炮位昨夜已一律齊備居民乃爲大起恐慌昨今兩日匆匆遷避鄕下警廳勸喻無效其實决不致以兵戎相見也 
[南京快信]  
　　此間人民因官廳宣主擁護中央及調兵遣將各情形近兩日携眷赴滬或逃避鄕問者絡繹不絕 
　　近日謠言更甚軍民南使諭飭警廳長王桂林加意嚴防 
　　城内各熱閙市場晚八時即收市九時即少行人 
　　軍署近日出入檢查極嚴 
　　聞常州昨有兵變之說商店被搶數家勢極危急各砲台現添設砲位數處 
　　倪嗣冲由蚌出發之說不確政计令張勳移皖倪嗣冲駐徐聞張復電决不願離徐 
　　頃得私人消息張勳之眷屬到京旋又回津現住銅人街本宅不日仍回徐 
　　江浙緝私統領蔡和林昨由浙逃寗 
　　憲兵司令陳調元前赴鎭江調查亂事情形昨已公畢回省 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤浙獨立後之各省局勢]  
　　廣東之内部廣東自宣告獨立後内部尚未盡調理就緒其大原因蓋爲不信任龍濟光京中政界得此間隙乃對於粤省内部散布種種說數硬派爲黨爭謂粤中近有五派一爲國民黨之穩健者多推重岑春煊二爲進步黨多推重梁啓超三爲民黨激烈分子多推重胡漢民陳炯明四爲新軍與海軍多推重譚學衡五爲各舊軍仍推重龍濟光政見不相同未免有互相傾軋之舉動所有都督之更替及發現暗殺案大都爲此因之秩序頗爲擾亂外人亦有相機干預之勢云云此種危詞聳語傳布者自有其用意然粤臺危急龍氏不爲粤人所深信則固事實也 
　浙事之對付浙江宣告獨立後政府各要人甚爲注意公府連日開會三次均係討論一切對待浙省問　其關於海軍方面者所有已往浙省各軍艦急令調回蘇省通浙之江線海線嚴爲戒備而江面海面臨時特訂巡防之計畫及封鎖區域之辦法其關於陸軍方面者滬杭鐵路應派得力兵隊加意保護江蘇江西安徽三省之陸路防務應增加軍隊於必要地點並須宣布戒嚴此外並擬特派素負聲望人物任爲宣慰使入浙宣慰軍隊又聞京中官場盛稱浙省密報中央該省現有極激烈之戰事屈氏無法彈壓將退職杭州大火三日秩序紊亂異常云云此亦腦筋過敏者之臆造而而滑稽者或又將因以利用也 
　　蘇防之吃緊中央前因粤閩浙三省大吏 
力阻海軍總長劉冠雄率師入省後粤浙已經獨立閩省亦有動搖以致劉氏再前再止今乃統兵南下而馬首所指何方猶未宣布茲得密息統率處前於劉總長二次回京時曾有密令蘇防護軍使兼陸軍第十師長盧永祥率師赴粤之說旋於十六日該處又奉大元帥諭令立電該師長以蘇滬防務重要仍著率師回防並令候海軍劉總長抵滬密議某項要政故此次劉氏南下所銜使命非常重要外間所傳之中央以全付精神對付江蘇一節證以劉氏行動似非無因也 
　　北方之警備政府近鑒諸西南各　相繼搖動情形關於北幾省防務問題迭開密議除責成各疆吏愼籌警備外兼由中央指示機宜務以維持秩序不致受黨人之煽惑爲最要目的昨聞已於十五日將此項草案擬定係分三項辦法以直隸山東河南湖北陜西等省爲最要奉天吉林黑龍江甘肅安徽山西等省爲次要其餘各處爲再次要按各省之情形特别規定辦法又聞湖北將軍王占元於十五日有軍機密電遞致政府報告鄂省現在所擬臨時戒備一切辦法請詳　指示並聞所擬各節對於中央十三日所指之辦法尚多有變通之處 
　　密使之四出十五日下午四點餘當局者秘密派定親信可靠人員數名出京秘密馳往奉魯直鄂蘇皖汴黑吉陜甘新各省面晤各將軍巡按使等密商要件據聞所商者係有兩事一加意嚴防黨人將生之大計畫二爲總統地位欲借關係地方秩序問題以爲游移地步並聞某公子亦在此次派出之列 
[雲南快信]  
　　護國軍之捷電唐都督致貴陽劉都行營蔡總司令李戴劉總司令各司令梯團長電云前因龍氏陰遣黨徒勾結土匪於本月九號夜間同時蜂起分撲臨安蒙自個舊三縣勢頗猖獗經蒙官軍迎頭痛擊立將蒙匪擊散個舊兵力稍單被匪闖入臨城亦被圍數日當由省派趙支隊長世銘馬支隊長爲麟率兵分頭援剿先後擊斃匪徒三千餘名已於二十一號　間將個　完全克復臨城匪衆亦被繫散現在各屬均已一律肅淸除飭蒙自何道尹國鈞馳赴臨安會同李旅長修家妥辦善後並飭馬趙兩支隊長盡力搜剿餘匪以凈根株外特電奉聞再龍覲光前帶兵由桂窺滇經我挺進軍黄司令官毓成護國第三軍第一梯團長趙鍾奇由西隆節節進攻畳獲勝利於巧日入抵百色我第二軍第一梯團張開儒第二梯團長方聲濤於剥隘龍潭方面攻擊斃敵千餘人奪獲鎗枝子彈無算雙方夾逼龍已入楚歌四面之中適省於咸日宣布獨立龍亦於二十號通電京省贊同我軍擁護共和並下令犯滇各軍同時停戰矣知注並違繼堯叩漾 
　　護國軍之通飭第一軍蔡總司令通飭云查本軍入蜀曾經飭令各地方官員照常供職直接受成於本總司令凡各屬錢糧稅課釐金及一切雜項收入應即查照向章解繳永寗道署驗收並發給委狀官吏應守條例在案現查永寗道署向駐瀘城値茲軍務倥　解欵距敵地近不無可虞叙永地方安靖該縣解欵較爲妥便俟後該地方官署局所所有應照章報解錢糧稅課釐金及雜捐各項收入按期逕行解繳叙永　收局驗收並册報本部查考除飭遵照外合行飭知仰該屬即便遵照辦理愼勿故懷觀望帶 
欠挪移違者即按軍法從事此飭又通飭云案查本軍師行所至凡屬公文要件皆以敏速爲要由郵傳遞不無疎虞宕延之處貽誤軍情所關甚鉅惟有設立驛站攺爲驛遞較爲妥速查各屬民團多未舉辦應即責成各縣知事督率民團籌設驛站若民團尚未成立該縣知事應另行設法務使驛遞有資以後凡本軍公文到時即由該團專丁按時遞次傳送至本軍現未經過之處凡屬要道亦應預爲設置俾免臨時周章致滋貽誤爲此通飭各該縣知事迅將所屬驛站設立以便傳遞而重要公除分飭遵照外合行飭仰該知事迅即遵照辦理並將設立驛站情形詳覆查考勿延又通飭云案據護國軍中國銀行總經理李臨陽呈稱遵諭於叙永縣設立中國分銀行業已組織就緒於二月八號成立並曾經蒙委曹觀仁爲分行行長在案除將分行章程及辦事細則一併呈請查核備案外理合備文呈報懇祈飭知各縣知事出示曉諭商民一體遵照等情據此查該分行旣組織成立應即發行中國鈔票准其持赴該行兌換現金並准持票完納錢糧稅課實屬利國便民但恐　民無識或生疑阻合亟飭仰該知事遵照迅即明白出示曉諭紳商各界使知行使鈔票係爲流通金融便利商場起見旣經設行兌現自與他省所發不兌現之軍用手票不同且該行鈔票全國流通信用久著又與他省省立銀行所發之鈔票僅通行於一省區　以内者不同該商民等務各安心行使不得妄生疑議區分畛域低昻價格若有造謠煽惑及故意阻滯留難情事是即有心破壞軍法具在一經扭禀告發定卽按法嚴懲决不姑寛 
[南京大局之將來] （特約通信員） 
自浙江獨霹靂一聲長江搖動南京屢傳取一致行動與政府脫關係之說然迄未見諸實行馮將軍之態度於歷次會議中皆已宣明爲保　中央維持秩序十六日馮又召集闔城士紳及政界各長官到署會議南京紳士如驚弓之鳥唯求不生兵災刦掠之禍爲已足他非所冀馮之演說已有印刷發表姑不贅述（錄昨報第三張）馮語畢各員默無一語本地人惟感謝懇求不生事變因以散會此會議馮之態度已公布即主張調停派是也惟此一星期鎭江之擾江陰之擾均爲民黨激進之徵馮將軍此後是否隨時勢爲轉移或其宗旨是否已决定此等演說之表示態度僅爲表面上之表示我人均不敢臆斷惟目前則仍如現狀决無何等變故發生可决言也 
[江陰獨立聲中之無錫]  
江蘇無錫自浙江獨立謠諑　起人心恐慌軍署電令江蘇陸軍第四旅蘇旅長抽帶步隊一營將旅司令部移駐錫地以資鎭懾等情已誌前報茲悉蘇旅長所部軍隊尚未到錫而江陰駐軍忽爲黨人運動突於前日舉事馮將軍以澄錫相距甚近朝發夕至恐有變軍乘勢衝下即飛飭駐寗禁衛軍一營於十七日乘滬寗專車馳抵錫地暫駐火車站曠場搭篷露宿不日須遷入府城隍廟聞調來之禁衛軍一營全部官佐兵士共有七百餘人携有機關鎗四支戰馬四十五匹該軍到錫後暫歸臨時防守司令陸軍警察大隊長王世傑指揮當夜由王司令派來軍一部分駐紥北栅口顧橋下地方藉遏澄地來路而蘇旅長所派副官姚光斗刻已勘定通滙橋下前洋藥公所空屋爲旅司令部已電復蘇旅長不日即須督帶步隊一營到錫將來總指揮官即屬蘇旅長兼任風聞此次軍署迅速調派禁衛軍之故實因澄地不靖無錫一隅於軍事上已屬吃緊復聞當地有黨人混入躍躍欲動大勢岌岌可危且無錫爲財源之地商業繁盛故此省署特爲注重調查駐軍已逾三千目下一般居民漸歸鎭靜態度非若十六日之人心惶惶商店相戒不寐坐守達旦之景象矣至十八午後無錫軍政兩界忽接密報江陰駐兵已派軍隊一連左右在澄分乘民船向無錫偃橋及石幢地方進行云云王司令得悉隨派軍隊分水陸兩路携帶機關鎗星夜馳往截堵未知如何結局容探明續載 
江陰自十六日駐軍謀變後曾有軍官抗致被擊斃旅長方更生因此由澄避至無錫十七日王知事接江陰商會來電謂事已調停平靜秩序亦經恢復速請方旅長返澄云云王知事隨即通知方旅長請其迅速回澄矣又聞方更生於兵變時帶領未曾變動之步兵兩營星夜退赴無錫軍隊則駐紥於距城五十里外之茅家橋地方現在方旅長業於昨日上午八時到蘇隨止於水警第二專署電報已到蘇 
[鎭江之維持現狀]  
　　鎭郡自十三號夜間起有事變後城内外商舗居民頓生疑慮近數日尤形惶恐茲將軍政紳商各界維持地方情形詳誌如下 
　　軍隊之防範駐鎭要塞掩護隊司令部龔靑雲旅長於日昨會同朱參謀發出緊急命令傳集本部及要塞各防次中下兩級軍官在部會議特别戒嚴辦法當經議定章程十數條通飭遵照辦理並又親至焦出象山兩砲台站隊訓誡演説至兩句 
鐘之久其大旨　勉各兵士謹守軍人服從命令之天職務以維持秩序保衛地方爲唯一之目的云云　　警局之會議鎭江商埠警察總局章局長袁警佐以前夜城内虚驚商民異常疑懼警察有維持地方安寗秩序之專責亟宜先事預防特於昨晚傳集本局各科長勤務督察員城内外各分局區長巡官及警備隊長等會議臨時戒嚴一切條規其注重之點係通令各區交界處所或要道及僻靜地方加派雙崗並飭分班巡邏荷鎗實彈以備不虞區長巡官亦須同時出勤責成本局兩督察　徹夜視察考基勤惰至警備隊除守衛本局外則分爲兩班指定城内外各區域大街小巷更番巡緝以輔邏守之不及聞各區區長巡官隊長等奉諭後即日督率長警一律實行 
　　商界之擔負鎭郡商會總董吳澤民君等以浙江宣布獨立加以日前城内之事影響所及商肆震驚人心岌岌連日邀集要塞龔司令丹徒章知事在商會會議面求軍警協力維持治安保護地方生命財產龔章慨然擔任所有餉需一切每月由各業商民籌備三萬金中國交通兩銀行爲之擔保 
　　電報之取締自前夜鎭郡電報局突來民黨數人袖出手鎗脅迫報生拍發獨立電文報告各省後鎭郡軍政各官廳聞悉後即通電聲明地方安　情形近日駐鎭陸軍警察署特派出排長一員警士四名前赴該局晝夜分班視察凡由本埠發往他處之文電均須先行檢閱然後拍發　　商界之停滯鎭郡各錢業自得浙省獨立消息銀根驟緊匯兌不通所有各存户取付現款槪不照發以致市面上轉輪輸不靈近數日來南北貨油麻綢布等業凡遇外路客帮購定貨件均一律暫停營運故各報關行及各轉運公司生意異常冷淡　　學界之恐慌鎭江第六中學校前遵部章備有來復鎗一晨餘桿以資學生練習之用昨聞本地商團因聞外間謠傳有民黨將赴該校借取鎗枝之說特通知該校長囑將此鎗寄存商團詎該校學生聞此消息大爲驚懼紛紛向該校長要求放假經該校長及各敎員等再三解說學生始照常上課 
　　租界之熱鬧連日外間謠言　起城廂内外居民頗爲恐慌富室大家咸紛紛在租界内租賃房屋豐和及天主堂之產已全行租出他處房價異常昻貴並聞有某某等之官眷已於日昨先後遷往租界一時熱鬧達於極點至後街一帶妓女今年生意本已冷淡近數日來光景更爲凄涼云 
　　軍隊之開到日前馮將軍以駐鎭要塞司令部龔旅長來省禀報鎭江防務吃緊并請加派軍隊以輔兵力不逮特傳令參謀處調派步兵兩大隊來鎭駐防已於十七號上午乘車抵鎭聞分駐城内舊道署及南門外張王廟兩處 
[紀浙省獨立之經過]  
　　浙江獨立情形迭詳前報茲接杭垣某君來函云吾浙前南洋宣慰使王君文慶係黄花岡之舊英雄也因袁氏稱帝天下騷然於是外應滇黔内救吾浙慘淡經營苦心籌劃囑王君贊堯運動軍隊林君柔遠聨絡警界水乳相融事機成熟先期派民黨巨子項君霈闕君麟書湯君榕甫鄭君康甫陳君翰文等到杭主持一切本於十號夜間一時起義因軍隊佈　置未曾就緒延至十一夜當發護團口令於本晚四時作戰童旅長保暄夏廳長超首先贊成由一區二四兼署員倪遇立開鳳山候潮等門迎接二十四團民軍又由二區三分署員吳駿開艮山門迎接二十三團民軍設立臨時司令部於報國寺而規畫一切之民黨總機關部則在銀槍班巷當由鄭君康甫執炸彈爲軍隊先驅張君劍吾帶領將軍署之守衛隊至城站以分兵力當民軍齊集舊旗營時朱瑞僅有海鹽兵百餘人無力抵抗偕同參謀長金華林逃匿外人住所警備隊司令官徐樂堯意欲反抗其部下營長王君果卿即率所部響應民軍共同作戰該司令官因大勢已去淸晨即賦桃夭第六師長葉頌淸不知下落當由童旅長及民黨諸巨子公舉屈前巡按使映光爲浙江都督同時又舉王君文慶爲參議會長莫君永貞張君翅副之項君　陸君翰文等二十六人爲參議員用是内部規模大具秩序整齊商人則照常營業居民則安枕不驚非才大心 
細之王君文慶布置周到不易致此云 
[浙省軍人態度之表示]  
浙省獨立後内幕情形至今不大明瞭嘉湖宣布之電發表國人略知呂公望一部份之態度已大鮮明茲聞十七日浙江全省軍人又有通電分致省内各道尹縣知事等文中所述實能貫徹獨立之主旨而對於依違遷就並無眞正獨立之誠意者頗有責詞此亦該省軍人表示之一端也其文支本城丁道尹寗波梁道尹永嘉陳道尹蘭谿沈道尹各縣知事并轉軍警政商學各界公　吾浙此次建義惟一宗旨在擁護民國保衛地方絶無絲毫權利思想之可言故軍警政商學各界一致幸進行人同此心心同此理秩序整然士氣奪發振旗而出共　匡濟此吾浙之幸亦民國之幸也袁氏僭竊政柄破壞共和　國民之公敵我國民旣建設民國於先自應捍衛於後袁氏爲一人之私吾人爲天下之公是非得失昭然共見方今公敵將退而未退共和待復而未復此正民國危急存亡之秋惟　有全國一致共策進行始足轉危爲安以圖存於世界各省内部亦惟有團結衆志合爲一體始足自立於民國之中而定建國之基礎吾浙管鑰海疆交通洞達袁氏威力素所傾注發難之始爲力較難而舉足重輕影響亦鉅故雖處險阻困難之中仍不得不力步西南諸省後塵以啓長江流域之先路此次獨立所以脫離專制還我共和本全省 
共同之意旨非一部單獨之行爲凡屬吾浙將吏人民無論本籍客籍罔不誼屬同舟安危共濟言論行動斷不容稍有歧異致滋一部之紛擾而阻全體之進行倘有少數不肖之徒輕舉妄動或私立名號覬儬政權或放棄職責苟圖規避是直蓄意破壞紊亂治安實合體之蟊賊吾輩軍人本保衛人民天職惟有協力聲討以遏亂萌現在駐滬北軍嚴守中立吾浙派有重兵駐守嘉湖等處防禦鞏固决不使客軍闌入以擾吾圉至於地方治安諸公同負保衛之責尚望互相維繫廣爲勸告以一衆心而免自擾迫切陳詞尚希公鑒浙江軍界全體呂公望張載揚童保暄周鳳岐王桂林夏超傅其永來偉良李全義伍文淵汪鎬基韓紹基余憲文黄元祥顧乃斌兪煒等同叩篠 
[獨立後之杭垣表面觀]  
屈映光自十七號攺稱都督後所有巡按使名義亦於同日自行取消並通電所屬文武各機關知照而杭州總商會又爲之特别發出傳單令各舗户縣旗結綵三日以爲慶賀其文云逕啓者我浙自軍民要求宣布獨立以來地方秩序安堵如常迭由軍政警紳學商各界環請屈公爲都督業經蒙允就任以資鎭攝並允電商江寗馮公准將楊護軍使軍隊移駐　江一面將駐紮嘉善之浙軍調回嘉興所有松江楓涇間一帶已拆軌道速爲修理俾滬杭客車得以照常開駛凡此籌畫皆爲保全地方治安並爲交通便利起見日才屈都督輕車簡從巡視市面益徵民瘼關懷無微不至茲値就任始凡我商界均應一律懸掛民國五色旗藉表慶賀爰特發單通告務望寳號於十八日起懸旗結彩三天以伸敬意並希各安營業切弗輕信謠言徒自驚擾是爲至要特此通告 
　　昨省城内外當舗已一律照常開門門首各派有兵警四人藉資彈壓聞是日安靜如常並無强當滋擾情事但近日現水奇重該當舗出欵悉付現銀恐有不濟故關門稍早日昨護理浙江第六師師長兼衛戌司令官童保暄爲保衛典當曾出有示諭嚴定軍法二條以絶强當之風 
 
 

Page 7

 
 
駐紥舊行宮内之新招杭州游擊隊本由前朱將軍委金富有統帶金君甫於初十日交卸鎭海砲台司令差晉省尚未謁見將軍次日即宣告獨立現悉該隊原定四營至今尚未足額仍擬繼續招足刻已另行委任張伯歧爲該隊統領（兼一營長）二營營長則委周顯庭三營吳殿揚四營陳紹英昨已分别到差視事並擬仿照陸軍編制 
　　屈映注就都督位後第一次通電云寗波道尹　監督四十九旅警廳長各縣知事並轉各管帶各總署長各征收局長各征兵局長本司據浙省軍政警學商公民等周鳳岐童保暄王桂林吳鈁胡恩義劉焜夏超經亨頣馮丙然周錫經韓淸泉許丙堃鄭任常阮心存許嘉猷徐之棨劉崇照盛炳紀余鏡淸許　顧松慶王錫榮何春熙沈銘淸兪韓徐定超等公函稱浙省此次宣布獨立實因軍民一致之决心迫於大勢爲國家地方秩序起見光明坦白一秉大公故軍政各界舉事諸人絶不希冀絲毫權利以杜他人藉口邀功擾亂秩序都督一職所以總轄軍民發布命令全係責任問題並非權利問題朱將軍旣　得蹤跡循資按序當然推我公負其責任以此事定之後軍警紳商士民會同在省各高級官　合詞籲請往覆再三自早至夕我公閤門引被堅辭不允至使全城民庶喁喁仰望十二一日幾陷無政府之現狀雖藉軍警一心勉維秩序而事機險迫殆不容髮復經再四懇籲唇舌俱敝延至十三日始奉勉强承認以巡按使名義兼任浙軍總司令維持全省秩序在我公瞻顧地方纏　舊憭權衡出此亦自有不得已之苦衷合之情事明知未爲允當徒以我公垂涕敷陳情詞衷　但期以此名義得資鎭攝當時親見情節殊覺未忍多求以此議從權勉徇公意乃兩日以來默察城市情形軍民私議終覺名分未正殊有歉心奔走皇皇若不終日在同事諸人固能諒公之意而全省人民不能盡喻以爲都督一日未定即獨立一日不完全萬一莠徒謠煽釀成事變各屬豪暴乘機揭竿剔至境内糾紛生靈塗炭非特鳳岐等不能擔此職任即我公亦何以自解於浙民現在人心加搖大局危迫再有遷移立生鉅禍因此再行合詞迫請伏乞我公爲浙民計爲全浙人民生命財產計略小節重大義即日正名都督發布通告則渙汗一頒輿情立定事已至此鳳岐等以同意商酌以心得請爲度迫切具呈立候裁定等語並據參議會函稱浙省旣經獨立當由發難軍民推我公爲都督誠以名義所在内外耳目所繫非此無以壯士卒之氣示更始之規模公遲之又久堅不肯受必欲保持舊號外間不察僉謂公態度不明意欲軟化獨立以致人心惶惑紛紛他徙適所以負全省之望而失將士之心名不正則言不順顧公速正都督名義以息謠諑而靖人心毌任盼切等語並據嘉湖呂鎭守使台州張鎭守使前後連電一致敦促勢之危迫如此衆意責望如此映光敢不以身許國　從我僚友父老昆弟之後茲　即日就任視事自今以後勉竭駑鈍苟利於浙生死以之仍望我文武　友共同贊成鼎力保桑梓之秩序共維大局之奠安掬情罄言迫　照鑒浙江都督屈映光統印查電文中所叙公函甬紳列名者四馮丙然（鄞）劉崇照余鏡淸盛炳紀（鎭海）均係他人代列馮劉二君聞已擬定登報聲明取消 
屈映光第二通電云本都督現以各軍民長官及地方紳商　界再四迫請軍機危切義不能却即日就任視事業經宣布在案茲將所有禁令分别條理如左一本省内外文武各機關局署差職人員一律照常辦事不准擅離職守違者按律治罪（一）關於外人生命財產曁敎堂住所旅行遊歷僑商一律照常加意保護由就地文武營警負其責任違者從嚴懲處（一）非奉有本都督命令無論何地何人不准擅自募兵歛餉如有前項情事仰地方文武一律從嚴拿辦（一）全省文武各機關局所仰地方　警加意保護非奉本省都督命令無論何人不准派人擅擬接收違者以擾亂秩序論（一）所有現行法令除在帝制發生所頒布與民國政府抵觸當然不適用外其餘一律暫行遵守（一）全省各文武機關局所關於支出欵項除特别要需槪奉本都督核准外其餘悉照額定預算支給不得擅自溢支關於支銷收債一律悉照向章辦理違者分别勒賠懲處（一）全省軍警各署如有特别用欵應詳候本都督核准飭發無論何人不准擅向征收機關及銀行金庫直接提取各征收機關銀行金庫亦不得擅自交付違者分别懲處（一）現在市面各銀行鈔票一律通用不准有阻難折水種種情弊違者仰地方警察查明拿辦（一）如有地方匪徒豪猾巧借名稱歛錢聚衆凌逼官府及一切挾嫌報復擄拔勒索强當强質等情無論何人仰地方官軍警機關立即拿辦重究如有抗違格殺勿論以上各條仰全省文武軍民人等一律遵守 
[蕪湖快信]  
蕪湖近日江面停泊之海軍兵盤僅有列字魚雷艇一艘乃十七日午後上下游忽開來兵艦及魚雷艇有十餘艘之多排列江干燈光四射至晚八時許開去魚雷艇一艘不知何名惟本埠突來大隊兵艦人民均甚詫異茲將江面所泊兵艦調查於下砲艦南琛豫章楚觀建威建安江貞江利魚雷艇湖鵬辰字列字張字 
　　安武軍第一路馬統領所部軍隊五營業於日前先後開㧞二營進晉十六日午後駐蕪湖江口之第一路第一營由該路史帮統率領因招商局不肯裝載軍隊故乘陞豐小輪拖帶民船數艘進省至機關槍則由逍遙小輪拖帶民船四艘裝載兵士鎗械彈藥上駛 
　　定武軍六路第三十六營抵蕪後以無營房可居乃在進舞台戲館暫駐該營管帶李捷三以江口安武軍第一營現已開省乃飭兵士搬入江口空營駐紮 
　　蕪湖總商會十六日午後開會公推特别會董兼提議維持地方事件是日縣知事余詠南亦到場南岸蕪湖道尹署十六日上午政界亦有會議内容未詳 
　　蕪湖近日謠諑紛紜一日數起十七日又有南京獨立之謠人民不免驚疑幸軍警巡查嚴密地方尚安 
蕪湖爲米穀匯集之區近年以來關稅重疊米商裹足市面蕭條大有一落千丈之勢近値西南風雲日急蕪埠受間接之影響商務益覺衰頽各機器碾米公司勢將歇業 
地方通信 
[蘇州]  
　　飭查充公房屋蘇垣胥門萬年橋堍空場前淸時爲府縣保甲總巡段巡晚間會哨場所光復以後即被該處地保金壽保於南面空地上私自蓋屋出租嗣經有人告發吳縣孫知事訊明將房發封充公旋有營台官產委員郭壽之以此處爲營地應歸營台局變賣事遂延搁迄今一載該房尚未變賣昨經胥江市民公社季小松等公禀道尹請示經殷道尹批云此案業經本道尹派員前往胥門外萬年橋西堍查明具復核與該社長等禀懇各節大致相符究竟營產處當時憑何出賣現應如何辦理之處候飭行吳縣知事會同警廳長迅速查明妥爲酌核議復再行察辦仰即知照此批 
　　會剿太湖盜匪水警第二廳長趙雲生君昨據第二專署第三分署長鄭宜甫專足飛報謂到有大帮盜匪數百名均各乘舟執銷勢燄兇猛因寡衆莫敵特請救援等情當即立飭保蘇淺水兵輪曁游巡隊長李標勝統領全隊槍船馳往兜剿一面派水警第三專署長　　南尅日赴平　南　等處會同第一專署　長沈葆義會商聨防辦法均於昨日動身矣 
[松江]  
　浦江試砲之虚驚楓涇鎭邇日　遷之户先後相望以致謠言紛起甚有謂蘇浙兩方均各掘壕置砲蘇軍步步前　已佔三四里許者於是恐慌大起其實設防計畫不能不擇空　地點兩方官長愼守各不侵犯之約斷不致起意外　突自相驚擾殊無謂也近數夜居民聞有砲聲已無不惴惴走告詎昨夜十一鐘時西南隅砲聲隆隆計二十餘出聞者色變那警佐連　派人出偵至今晨電詢楓涇警區及石湖蕩軍隊均稱無事嗣查　係浦江中淺水兵艦防有大帮鹽梟出口鳴砲示威並無他意城中表面尚平安惟　諑較前爲多監獄人犯過多時復滋　丁此時局更關重要何司令每夜派軍隊蒞查李知事亦往往於深夜親至該獄勘察亦愼重治安之一道云 
[山東]  
　　日兵誤捕車站防兵之交涉十五日津浦快車抵濟時有芝迺館日本客棧夥上原將日客行李送入三等車時因爭坐位與張勳部下某兵衝突上原至被打破鼻梁血流不止立即奔訴駐濟憲兵隊派出日兵及憲兵等數十名荷鎗實彈蜂擁至津浦車站拘捕兇手時車已開行遽將防衛車站之九十四團第二營兵十三名拘入憲兵隊責令交出兇手始能交換放還靳將軍蔡巡按使得報立派任參謀居健宮警長毅前往日營交涉一再聲明啓釁者係張勳部兵非防衛車站之兵日營隊長須藤君乃始恍然當將所捕各華兵釋回 
　　膠即間又有匪患膠即二邑匪患復熾上星期膠縣城内栅 
欄於下午七時即行關閉由陸軍保甲荷鎗實彈沿街巡察緣日前風聞有海匪自漬口下船共六百餘人擬襲擊城南五十里之王台鎭幸該莊闻警即抽丁防護立時將西南兩圩門掩閉迄今數日晝夜未敢稍懈因該鎭當漬靈兩口之衝不時即可掩擊也並聞靈口之東圩日内亦擬掩閉僅留北門出入以便易於防守 
[天津]  
　　張勳安置家屬於津埠定武將軍張勳近日迭開專車至津人均誤會爲入京茲探得張已在津某國租界内銅人碑路購得鉅宅一所已於年内修理完竣特於本月九日起先將其妾及家屬等並一切行李一千數百件連日派兵護送輸往津宅安置雜評一 
[屈死（）一子]  
　　浙江獨立後屈映光之言死凡二一致中央電文曰誓死不從一致各屬電文曰苟利於浙死生以之兩死字之意義不同一爲效忠於中央而願死一爲效忠於民國而願死其效忠中央而誓死不從者亦旣降心以從不甘枉死矣然則效忠民國而所謂死生以之者果能死生以之否耶 
[黨爭]  
　　此次廣東之變作弄者何人事實早已判明夫人而知非出於黨爭矣乃中央强以黨爭加之且欲藉維持之名派兵赴粤殆以此爲可乘之機故其詞若憾其實乃深喜之也黨爭旣爲中央所樂聞然則爲黨人者可不即以此爲鑒戒耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[浙都督商議通行火車]  
自浙省宣告獨立後滬杭火車中途梗阻迄已七八日兩地商業交通備受影響茲浙江都督屈映光特倩代表持函來滬與松滬護軍使楊君商議通車辦法原函照錄如下樹堂將軍麾下敝處十一夜事曾肅一電諒邀台察未接惠復系念良深頃龔君心銘自滬來杭藉悉我公在滬持鎭靜熊度具見保衛大局尊重和平之至意欽佩無已映光已誥誡前方軍隊但守本境不得與貴軍稍傷和誼尚祈我公飭知所屬免生誤會惟日來滬杭火車停止於兩方商務交通均多不便現擬請飭知滬局仍將杭滬火車照常行駛惟彼此各於接壤之處派人稽察以昭愼重如此辦　想荷同意茲托龔君前往左右商承一切祈賜接洽爲荷屈映光敬啓四月十七日 
[再誌江浙交界處之惡耗]  
　　江浙交界之嘉善附近蘇浙軍忽起衝突已探所聞略誌昨報兹聞此事因雙方巡哨以致誤會居民於黑夜中忽聞槍聲恐慌萬狀以爲戰端已啓次晨即扶老携幼紛紛出逃杭班小輪因之擁擠其實並無大事云 
[火車載運鎗彈來滬]  
　　聞滬杭火車昨日午後一點四十六分鐘由松江裝載鎗彈數十箱來滬解交軍署存儲云 
[保衛租界治安]  
　　英美總巡麥高雲君前日因有黨人在閘北起事之謠即飭各捕房中西探捕携帶軍械分往各要隘及交界地點嚴密巡邏以免侵入租界擾亂治安昨晚雖無警耗仍飭各探捕繼續出防以昭愼重並聞租界西員以上海團練隊機關部爲重要處所未便稍有疎虞業已召集特别衛隊每夜以六人駐紥守衛法捕房總巡石維也君亦傳諭中西探捕照常防衛石君尤時常親往設防各處察看所築之泥城濠溝有無損壞並諭令防守之人加意守護須俟地方平靜方始撤防 
[成衣店轟發炸彈]  
　　法新租界奥禮和路鼎祥里三號門牌紹興人周榮記所開成衣店内於昨日十二時忽有炸彈爆烈樓板炸損幸未傷人迨捕房得悉派探往查周已逸去當在地上檢得銅質彈壳又搜出炸彈一枚連同住居樓上之方姓等三人帶入捕房捕頭諭令管押聽候研訊 
[携帶危險品之嫌疑]  
　　住居城内姚醫馬弄向爲報關生意之葛某爲已故邑紳葛彬甫之子於前晚十一時雇坐黄包車自北市入城歸家後旋有警察叩門查詢是否徐姓當告以此處係是葛姓而去不一刻警察復來詢問回時曾否雇坐黄包車葛對曰然即被拘至沉香閣淞滬警察二區第一分署　緣所雇之車於送葛抵家後挽空車出城行至老北門内侯家浜地方被崗警在車箱内搜出炸彈兩枚及炸藥鐵片等物兩匣當將人車署故拘葛對質聞因供詞各執一併拘留須解　署司法科訊究云 
又據另一訪員報告前晚十時許有一黄包車夫手持白手巾包一個藏炸彈一枚行至老北門口巡警站崗處向之抛擲詎該彈着地不炸當爲巡警瞥見將該車夫拘住並將炸彈拾起向之詰問據稱本日下午在王醫馬弄内有一少年自稱在某處爲譯員雇坐我車先到東新　略停片刻續復回至王醫馬弄給氏小洋二角並將白手巾包一個給我囑赴老北門巡警站崗處抛擲實不知其中爲何物該警即將人證解送二區一分駐所由杜警佐提案詰問該車夫供訴前立飭長警至王醫馬弄將該少年拘案研訊據稱雇坐黄包車實有其事惟並無給以炸彈囑伊抛擲情事實被誣扳杜君得供判將兩人並炸彈一併送往警廳訊究 
[警署後發現危險品三誌]  
　　淞滬一區三分駐所長警在該警所後面天燈弄坑厠上查獲鋪蓋一個内藏炸彈由該所宋警佐送往警廳謂爲查究已兩誌前報茲悉此項炸彈共有六枚其中二大四小大者每枚重六十磅性極猛烈小者每枚重十餘磅業經徐廳長逐一驗視護軍使楊君亦派員到廳參觀畢諭令一併消燬以絶後患 
[三誌皮少耐路之炸彈]  
　　新法租界皮少耐路一百二十二號門牌樓上轟發炸彈炸傷陳姓婦人事後有住居敏體尼蔭路寶善里之潘姓投報捕房謂有炸斃一人倒在伊家門首即由捕頭前往察看飭將屍身車送同仁輔元堂驗屍所候驗在案茲悉上海地方廳樓檢察官沈檢驗員等亦已前往相驗昨日禀復林檢察長略謂奉諭前往驗得死者爲陳南波係四川人年四十餘歲其頭面手足被炸成傷輕重不一頭髮已燒去大半右腰等處委係炸彈炸傷致命而死當時塡明尸格據稱尚有家屬惟並不到場爲此先行具復等語林廳長諭候核示 
[搜獲槍彈賭具]  
　　住居虹口西華德路二千二百五十三號門牌烟紙店樓上之婦人王潘氏私藏槍彈三盒經美捕房中西包探訪悉於前日突往氏家搜出槍彈及賭博花會紙張當卽將氏與烟紙店内之王阿榮吳其發一併帶入捕房分别拘押昨晨解送公共公廨請究先由中西包探上堂禀明前情訊之王潘氏供稱丈夫在某輪船營業所有槍彈花會紙張不知何來王阿榮與　供詞與氏略同王襄讞商之英卓副領事判氏與王阿榮各押三月吳押一月鎗彈充公花會紙張焚燬 
[請緝私造炸彈之首要]  
湖北人婁企明哈三陽卲國棟等十餘人去春因在湖北漢陽地方私造炸彈炸藥經憲兵隊偵悉機關拿獲工匠十餘名供係婁企明爲首即經湖北將軍行署通緝未獲現由江寗駐滬偵探許某與湖北駐滬偵探高某等查得婁企明等自上春漢陽破案後曾經逃往東洋現復潛回上海租賃房屋仍私造炸彈賣與黨人昨高許各探員已報告上海軍警各署請爲拘捕訊辦矣 
[出租房屋之危險]  
　　滬城石皮弄四號門牌平房爲住居租界沈廣記之產借於婦人兪魏氏開設小園子作場該氏因有餘屋粘貼召租前日忽有身着呢袍之甲乙兩少年向該氏轉租餘房一間言明每月租洋三元二角當付定洋一元至下午六時甲乙即搬進棕榻一副棉被一條竹箱一只該氏以未立租約拒而不納甲曰租契俟明天繕寫今天因係吉日所以略搬　物來此並無他念該氏信之甲乙旋復出外購買洋油一瓶又在該屋内燃點香燭於是出去迨至七時半該氏家隣人見甲所賃之屋忽然起火勢將冒穿屋頂即大聲喊救衆人齊集汲水救熄檢查竹箱内皆係浸透火油之舊報紙及硫磺火藥等物箱外置有引火線香已經燃點當即報告巡警將竹箱棕榻棉被等連同該氏送至二區一分駐所由杜警佐略加詰問着即送往警廳訊辦又西門内穿心河橋附近前日亦曾有人至某姓家以借屋爲由先付定洋一元下午搬進箱籠等件某姓以其形跡可疑立時拒却說者謂箱籠内亦藏有危險物品云 
[再紀閘北居民之驚皇]  
　　前日閘北防務依然嚴緊六句鐘後即阻止 
交通該處居民因上晚有家難歸故相戒不敢遠出或趕於六時前還家惟商業中人實已多所不便故不得不暫時遷徙而軍界官長之眷屬（均住共和路一帶）亦多無事自擾遷往租界居民見之遂益覺恐懼 
[護軍使注意新築馬路]  
　　松滬護軍使楊善德君以龍華附近新築之馬路與法界毘連晚間雖有士兵巡邏並於各要隘派兵站崗深恐尚有疎忽爰於昨晚爲始每夜派令趙參謀長會同范副官等各乘馬匹率帶衛隊分赴各要隘嚴密梭巡並監察軍隊是否認眞巡查以昭周密 
[王錫光逮乓紀聞]  
直隸靜海縣人王錫光於辛亥光復時曾充該縣警備隊長其弟錫齡現充第十師三十九團一營書記錫齡近因運動第十師軍隊圖謀獨立閘北四區姜警正亦受其運動詎事機不密錫齡已被該管官長拘禁姜及錫光遂相率潛逃第十師軍士亦逃去不少刻聞錫光已經逮捕身畔帶現欵甚多已解護軍使署訊辦云 
[獨立聲中之衣業與雜糧]  
　　南市估衣業自十六舖至王家碼頭一帶共有三十餘家上年冬間因肇和兵變地方戒嚴生意極形岑寂直至今年開春未有起色故該業中之資本欠缺者相率停歇已有十餘家其照常開市者滿望夏貨上市銷路暢旺藉以彌縫乃各省相繼獨立軍警戒嚴市面忽又衰落該業遭此打擊益難支持聞近數日來又有某某兩家相繼收歇矣 
　　滬南雜糧銷路以黄豆爲最多芝蔴小麥彔豆等次之此種雜糧出產於漢口九江及徐　等處均自長江輪船及滬寗火車轉運而來向以浙粤閩等省爲銷路最旺之處現因粤浙兩省相繼獨立閩省亦有不穩之勢各客帮遂停止辦貨以致該業生意蕭條存貨擁積聞黄豆小麥兩項存於太古招商怡和鴻安及日淸各洋棧者有五萬四千餘包之多滬寗堆棧亦有三萬餘包其他各品多寡不等調查擁積之故雖由於銷場衰落然各貨產地因銀根緊急紛紛運滬覔售實亦一大原因惟市面雖極呆滯其價格現尚坐定云 
[槍砲廠仍做夜工]  
　　製造局各廠夜工前因工匠爲謠言所惑畏不上工即由李總辦諭令一律停止工作茲因防務緊急各處需用軍火甚殷故又由李總辦規定於二十號夜爲始槍砲各廠仍開夜工昨已分飭各廠委員諭令各工匠届期進廠工作 
[調查同安魚雷艇之上落]  
　　海軍部所轄之同安魚雷艇前泊滬南浦江嗣因防守長江下游要口於上星期内由滬開往江陰駐泊茲自江陰要塞於十六號宣告獨立後該魚雷艇已未被彼歸去尚未明晰故由海軍劉總長於昨日電滬迅即調查並將該魚雷艇何日由滬啓椗出口一併查報 
[滬商所得之天津消息]  
　　招商局之新康等四輪船被中央軍隊在天津烟台攔住迫令裝兵運糧已誌前報昨日本埠某商號接到津商來電謂津埠謠言甚多自商輪被扣後商貨停頓匯水飛漲以致人心異常恐慌所定之貨請暫時止裝云云 
[客述粤中現狀]  
　　昨有來自粤中者謂粤省大局可望底定龍濟光位置現未議定何海鳴現在潮州組織護國第四軍虎口砲台加派重砲數十尊保護門户各要人現將到粤會商人計云 
[又多一筆電報費]  
　　松滬護軍使楊君昨接北京政事堂通電以現値地方多事之秋各地方駐在文武長官非由中央特任即爲各省薦委食祿忠公古有明訓當此奸人用事易惑聽聞地方安危責無旁貸嗣後各地方情形除鼓吹惑亂者外凡關於全體公安商情市面應每日分兩次電告互相交换隨時公布以杜亂謠一俟大局敉平即仍照常云云 
[復訊私造鈔票案]  
　　住居新閘大沽路馬安里之歐榮生與松江人諸志明趙慶記陳全恆蔣宜信刁宜山姚信正陳芳芬等在重慶路四百二十四號門牌屋内私造中國銀行僞鈔票被新閘捕房破獲抄出各種製造器具將歐等八人拘送公共公廨訊判陳芳芬交一千元人洋並保餘人押候研訊詳情已迭誌前報前日午後由捕將歐等一干人證解廨復訊捕房代表牛門中央政府代表稔穆安素兩律師被告代表斐斯羅傑禮明等四律師均到堂候訊兪襄讞於二時半會同德師副領事升座先由見證木匠吳阿土上堂所供各節與前堂供詞相同　由牛門律師時據徐阿泉供前在大昌客棧内爲司賬時歐來借宿逐與認識該棧閉歇後於去年十一月十二日歐來雇我至無錫西門外爲廚司該處有平房兩間樓房一間每月工洋三十元共有八人膳食除歐與姚信正外其餘均不認識且未見過至十二月十五六日由滬裝來木機兩部鐵車一部詢其何用據云紗廠打樣印造花布所用迨歐等赴滬之後約七八日未見歐來我因食用無着故亦來申至歐處索取工資時有一木匠亦在歐處討取貨欵與之認識後與該木匠在三鑫樓吃茶據云由歐付伊五元鈔票一張不能兌用正在將票察看之際被包探查見取去問明來歷迨經案發由捕　令我到堂作證供畢退下堂上命歐榮生上堂由代表律師詰據供稱五年前在新閘開設裕大米店閉歇後代客掮賣六陳今年有趙慶記之親戚陳康生欲開米店趙即與我至重慶路租賃四百二十四號房屋雇我爲夥樓面轉租於别人至於私造鈔票器具之來歷則因代客掮賣菜子一百六十擔至寶善街怡園啜茗由孫姓與一日本人會晤後該日人携一皮夾同至米店樓上囑我在樓下看守門户當時我實未知其皮夾内貯有製造僞票之器具直至案發方始得悉供至此即由牛門穆安素兩律師向歐盤詰數語中西官以爲時已晚不及再訊遂判將歐等各人帶回捕房聽候續訊 
[川沙又將放賑]  
　　川沙范知事以該縣地處海濱上年兩受風災花穀無收曾經設法籌欵放賑第一二兩次業已放訖分别報告在案茲因靑黄不接之際亟應陸續發放以濟災黎爰於前日邀集縣紳在署會議仍照前次辦法會同士紳編查災户一面由縣親自抽查一俟手續完備即行定期榜示按户發放昨已將繼續放賑一切手續分報上峯察核矣 
[巨川淺水輪船下水]  
　　南市製造局路興發榮鐵廠承造川路航業公司淺水商輪兩艘一名巨川一名滙川各長一百九十尺寛三十尺前日下午爲巨川下水之期廠中懸旗結綵中外來賓共有二百餘人至二時三十分請陸女士行下水禮用鮮花一球香賓酒一瓶向船首抛擲訇然一聲船即緩緩下水觀者鼓掌現該船尚未佈置完備聞將來試車時尚須柬邀各界參觀云 
[協緝北京逃出之騙子]  
　　淞滬警廳長昨日通飭各區署云案准京師警察廳函開據内左四區外右一區兩警察署同日表報榮少田詐騙魏煥南貂皮外褂一件及任心齋孫寳玲等珍珠首飾等物各一案到廳查此兩案榮少田騙去財物爲數不貲其騙取方法亦甚簡便顯係慣犯已飭各區隊嚴緝務獲究　復據外右一區警察署詳送翻印該犯像片　張前來當經通飭傳觀跴緝惟據魏煥南報稱三月八日接榮少田信内稱伊現赴上海等語誠恐該犯潛逃津滬各處隱匿除分函外相應抄錄原表兩件並像片二張函達貴廳希即飭屬協查歸案訊辦是爲公盻等因准此除分行外合亟飭仰該署所遵照即便轉飭所屬一體設法查緝務獲該犯榮少田一名解廳訊辦勿任遠颺倖逃是爲至要 
[發給破獲烟案之奬金]  
　　淞滬警廳長接上海地方檢察廳林廳長函開所有本年一二三月份貴廳所屬各區署所移解烟案内罰金名下業已提出應給各該區署長警之奬金核計九百五十八元四角四分請煩查收飭屬分别具領等因當即分飭各區迅將一二三月份承辦解送檢廳之烟案原單分别檢齊另備領狀送廳照案給領 
[淸潔稅開標後之牌示]  
　　工　損局昨日發出牌示云查此次　北淸潔稅期滿投標　於本月十五號當衆　視以商人陳傳發每月　繳二千零零五元爲最多數應歸該商得標當經　令遵照投標章程於三日内覔取殷　鋪保並繳具三個月損欵在案現在業經逾限姑念欵目較巨特再寛限兩日以二十日下午四時爲止逾期不繳即將保證金充公攺歸次多數　道宗得標承辦仰即遵照萬勿自誤 
[警佐保升知事]  
　　上海縣地方警佐景毓華因保衛地方籌劃防務甚爲出力由沈知事分詳軍巡兩使及松滬軍署保升免試知事現經政事堂　叙局核准由内務部咨行各署轉飭景警佐各照昨日已赴各署道謝矣 
[鐵路管理局長調任誌聞]  
　　滬寗　杭甬鐵路管理局長鍾紫垣君聞於昨日得悉交通部有擬令調任寗湘局長消息所遺職務即以現任寗湘局長接任 
[警廳長派員演說]  
　　淞滬警廳徐廳長前日下午委總務科長趙殿英爲代表赴閘北四區警署傳集各長警及保安隊隊士在署演說大致謂警察以服從上官保衛秩序爲天職我北洋巡警來滬三載咸能盡職尚望保全名譽勿稍懈怠云云 
[地保禀請驗屍]  
　　二十五保頭圖地保嚴明山昨至地方廳報稱閘北虹江路今晨倒斃無男屍一具年約五六十歲查無家屬請求相驗等語廳長即委李檢察官毛檢驗員等前往驗明收殮 
[黑人戳傷華人續紀]  
　　黄包車夫楊阿福在鴨綠路被甲乙二黑人用刀戳傷左臂及腰肋等處由捕將二黑人拘入捕房已紀昨報茲悉盤副捕頭已於前日備文將該黑人解送該管領事署候阿福傷愈再行核辦 
[墮地受傷]  
　　西華得路陳順興皮鞋店夥林發正前日傍晚在晒臺上失足墮地頭部受傷立時暈去當由店主報告美捕房捕頭命送同仁醫院醫治 
[串拐婢女之聲辯]  
　　愛而近路二十五號門牌住户劉楊氏控　四捕房七百八十六號華捕韓寳生與姘婦曹賀氏串拐伊家十七歲婢女采金昨由捕房將韓捕與賀氏及婢女一併拘解公共公廨請究原告投訴前情訊之采金供稱原籍淸江與韓捕同鄉二月十十五號夜出外購物途遇韓捕即領我至北山西路六百零五號門牌曹賀氏家住宿一宵次日韓捕復將我領至浦東與我同宿兩宵即遷居法租界不意與主母在途遇見遂被報捕拘案是實訊之韓捕供稱該女自願嫁我爲妻故告假回籍與女母說明交我婚書請求明察中西官以此事旣出該女自願遂判韓與賀氏一併開釋采金交其主母領回 
[是否拐匪同黨]  
　　包探徐阿東至法公堂禀稱包探前往同華輪船查緝拐匪忽有何富生周海卿張季昌等上前攔阻彼等聲稱辦公須當通融不必十分認眞包探深爲詫異後知彼等實係拐匪同黨故一併拘案請究何供現做船票搶客並不與拐匪同黨張周同供前爲織帶生理餘供支吾判一併管押候查明再核 
[違背盤店據]  
　　葉級三至法公堂控稱上年十二月間憑中出洋四千二百元向葉聲遠盤開嘉泰茶葉店及嘉泰森行帖生財底貨祗値洋一千二百元因欲購嘉泰牌號故多出洋三千元據上書明葉聲遠盤去後另圖别業詎料於今正在商人貼鄰復開一店用老嘉泰牌號與盤據大相違背况葉復開之後主顧均被攬去致受損失請求訊究並追償損失葉聲遠供盤去之後於二月間始在原告貼鄰復開是實聶讞員察閱盤據書明另圖别業屬實遂判限三天將店關閉永遠不准再用嘉泰牌號並貼償原告损失洋五十元再罰洋二十元充公 
[用人多取莊欵]  
　　百祿洋行遣陳炳玉至法公堂控稱本行派式老夫龔德元至錢莊支取洋一百元詎龔多支四百元私自呑用察破後人即避匿現由保人張惠師將龔尋見扭案請追張供商人今已將龔尋獲交出責任已盡乞鑒訊之龔供私取洋四百元實有其事惟已用去難以交還聶讞員判龔押半年如能繳洋准再從輕發落 
 
 

Page 11

 
 
[津浦路總管來滬]  
　　津浦鐵路洋總管狄裕君前日因公來滬假庽滙中旅館 
[滬海道尹公署批示三則]  
　　孫吉孚禀爲地方行政官廳損害人民權利依法訴願由禀粘均悉案經本公署審查合於第一條第一欵並第二條之規定應將副禀發交原處分衙門迅即按照訴願法第十二條規定辦理依限添附辨明　及必要書狀陳送來署聽候核奪仰靑浦縣知事遵照勿延此批副禀發 
　　徐福如禀爲售與孫吉孚之田聲明案情由禀悉已於孫吉孚禀中批示矣仰即知照此批副禀發縣 
　　凌季記禀添辦汽船請復關給照由禀悉查此案前准江海關監督來函業經飭縣妥議詳核現未據復無從咨轉據稱營業所關多停一日即多一日損失等語自屬實情商情貴迅速仰南滙縣知事遵照先今批飭斟酌情形趕緊妥議詳候核轉毌再玩延此批副禀發 
[公共公廨瑣案彚錄]  
　永利信局主華雲龍控錢阿福覇屋不讓有礙營業昨日傳訊原告律師稱被告賃原告店面開設收烟灰攤時常人衆有礙原告營業請爲押遷被告律師辯稱被告已將房屋遷讓所有生財應請給還中西官判原告給還被告生財完案 
　　匪徒王德生前日在虹口狄思威路攫取某西人鈔票洋五元圖逃由捕追獲昨解公廨經中西官訊供不認判王押候查明再訊 
　　皖人胡維江前日在新世界影戲場内摸竊楊錫河袋内皮夾當被察破鳴捕拘押昨晨解廨訊明判胡押西字半年所有在胡身畔之抄出皮夾三隻金表一枚暫存捕房候認 
　　陳阿根在根界圖竊被探拘獲查係十一次過犯昨日解廨經中西官訊實判陳押西牢四年期滿仍遷出租界 
　　徐生才前日在南路徘徊　竊由捕拘入捕房昨解公廨經中西官訊知徐係五次過犯判押西牢三月期滿仍逐出租界 
[介紹新刋]  
　　昨承一華醫學會惠贈第二期第一卷醫學雜誌一册是　中西並載材料豐高洵足灌輸醫學衛生之常識祗領之餘書此誌謝並介紹於閱報諸君 
[氣候報告]  
（上海徐家滙天文臺天氣測候報告） 
　已過者之報告四月十八日西方之低氣壓現向海濱進行有一含有颺風性質之低度已行近呂宋海濱之東南此間海濱一帶涼風大都向大陸低度吹去十九日上海晴暖空氣潮濕氣壓甚降涼風來自東南十九日下午四時前二十四小時内上海氣候温度至高八六四至低六三去年同日至高五五四至低五○二 
　未來者之推測十九日上午四時三十分豫測天氣大熱本區有雷雨海濱有無定向之涼風呂宋與琉球間天氣惡劣 
來函 
[赴美賽會監督處來函]  
　　逕啓者本處赴賽事畢回滬暫附設上海總商會内爲辦事機關其辦法情形深恐本埠及各地出品商人未能洞悉茲特約　數條送請貴報登入來件欄内俾衆周知藉慰　望深紉公誼赴美賽會監督處啓四月十九日 
　　中國赴美賽會監督處關於出品結朿辦法 
　　一本處對外接洽時閒除星期外每日下午二時至五時止 
　　一凡前從各省協會送交之各出品均經分裝各船運回俟到齊分别淸理後仍交還各出品協會轉交 
　　一各直接出品仍直接交還各出品人 
　　一一切詳細情形均開單送交各出品協會查照轉知 
　　一得獎單除敎育文藝交　美術四門前經先後登載不再重登外其鑛業工藝農業三門業已譯就擬即日繕淸登報宣布 
　　一賣品由本處按件按箱按號及中西名目價格稅額等列成詳細表册交送各省查照售欵除應納稅費外亦滙交各省出品協會并擬將淸單送報登載 
　　一贈品均照各省來文核送並有收到機開之收條俟彚齊後當分别報告各省 
雜評二 
[江蘇之景象] （訥） 
江蘇之景象無異未獨立前之廣東矣廣東先由一部分之獨立而後合成全部分今之江蘇初傳鎭揚獨立雖未成而勢已岌岌繼則有江陰獨立又繼有吳江獨立今且傳常州兵變而無錫之情勢甚危蘇州亦有黨人要求獨立事况據外間傳述黨人進行甚急各地之紛紛繼起者將大有在也然則江蘇之情勢已至極緊迫之時解决殆不遠矣 
或曰今日之江蘇一全國之小影也獨立之報東響西應亦爲國人所早料當軸者對此局面將何法以應付之哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[古今同姓人物之比較表] [  瘦羊]  
　　前淸桐城方中山有古事比一書搜羅宏富考核精詳予戲作古今同姓人物比較表泥沙並下薫　　器當世識時俊傑幸勿西笑焉 
　　章仔鈞同仇敵愾孤城保全章炳麟玩世不恭大文埋沒 
　　鄭元各賣唱曲中生前也算陶情鄭汝成鎭守海上死後斷難瞑目 
　　楊脩解釋曹娥聰明透頂楊度發起籌安會利祿薫心 
　　陸伯言誤入八陣奇圖巧遇黄承彥指引陸榮廷幸虧未到海珠當係梁啓超細心 
　　江文通五色手筆被郭景純夢中索去江朝宗一記耳光從雷震春堂上得來 
　　張冀德剛愎性急割去一個頭張敬堯遲疑性慢炸落一條腿龍伯高待人忠恕兼至龍濟光質子進退兩難 
　　蔡伯喈欲修漢文巴望將來舞文尚能緩緩報知已蔡乃煌專實洋烟不料現在被捉可稱蒼蒼有眼睛 
　　梁山舟呑沒好友養老錢喪盡良心梁士詒解散代行立法院尚顧面子（梁山舟昧心負友一節見臨桂倪鴻癯桐陰淸話） 
塵餘觚剩 
[虬公島（續）] [  劍秋]  
弁唯唯婦曰吾父情性兄當知之得錢輒隨手盡拯危濟急無所於吝妹年十七生母死越二年吾父又歿歿後無一絲一粟親友復熟視不一援手幸得吾父指授薄有微技遂以賣解餬口輾轉至京師遇王悅之訂爲夫婦時王正在和相門下爲鏢師也和相權勢熏灼駸駸有不臣志妹决其必敗屢勸王脫身遠走毌及於難王感激知過儗得當一報然後去會今上登極和下刑部獄門客星散妹乃謂王曰君所謂得當以報者此其時矣因各挾七首黑夜越獄牆入擬擊殺禁卒刧以出卒以防衛密窺伺數夜無從下手不得不廢然而出時京師搜和黨急而吾夫婦尤在名捕之列知不可久留星夜出奔初至中條山擬招集舊侣爲故主復仇繼見此輩皆推　剽掠之徒不足與共大事因思丈夫處世何處不可托足彼虬髯公何人哉海外扶餘亦足自豪即以巨舶十艘載同志百餘人由登州放洋隨風漂泊直抵此島驅土人而居之闢荆翦萊乃有今日兄山中所見之村人皆當時同來者也弁聞其言灑然驚異因問此島何名婦曰島本無名吾夫婦字之曰虬公寓繼武虬髯公之意也弁起拜曰大王與妹眞人中豪傑也席散王又導觀山前後兵仗山積糧糗足支三四年山之扼要處悉駕巨礮又指山下村氓曰此輩農人老夫悉以兵法部勒之無力田自食有事即輟　而起執戈以禦外侮故鄰近各島被紅毛夷蠶食殆盡獨本島　然無　介之禍蓋以人盡爲兵故也弁嘖嘖驚　王待弁禮甚周至暇輒與論中國事娓娓不倦弁乘間請歸國即不答一日王出巡婦至弁室弁又以歸國勸之婦笑曰兄勿復言人縱至愚寗有舍南面王之樂而朿身去作堦下囚哉弁遂不敢復言居數日辭去王設筳餞之席問出一書與弁曰君此行隻身而歸某公必見責持此則可以復命矣弁謝而受之旣歸見某公告以所見某公果弗信弁出書某公閱之不敢隱密疏上其事雍正亦不復根究迄不知書中果作何語也（完） 
[緣沉沉館筆記技擊類] [  江南燕子]  
顧超緣沉鎗 
　　同邑顧旬侯明經之祖諱超賦性風雅善丹靑兼精技撃任柘林都戎某歲値大閱軍門某善雙鐧頗自命聞都戎名特懸牌諭翌晨敎場比武都戎難之轉思虚與委蛇退避三舍或可免責立志旣定及期戎裝持綠沉鎗跨馬往侍旌旗翻風戈矛耀日號炮轟然軍樂齊奏軍門抱雙金鐧馳怒馬蒞演武廳下馬入内稍息部下兵士雁行立屏息納氣鴉鵲無聲未幾軍樂又奏一材官捧令翦傳命都戎比武鈴聲響處瞥見軍門一騎馳至遍體皂裝舞雙鐧如雪花繞身金蛇亂閃都戎勉强執鎗馳騎抵抗之戰三合都戎故意露破綻敗走詎爲軍門所知收鐧勒馬厲聲斥玩弄長官逼之再戰都戎不得已挑蹬回馬擺綠沉槍如萬點星芒千崖匹練風馳電捲而進軍門不能敵而攺陣焉都戎急抛鎗下騎負刑待罪於馬前軍門外雖温語慰勞中心早已不愉後假他事摭以參革都戎罷官歸年已七旬鬚髮盡白而精神尤矍鑠如馬伏波時筍里有劣馬黑老虎者繫槽八九年主人祗供穭豆未敢騎也都戎聞之愕然曰髀肉已生可惜老矣早十年余必有以降服之衆揶　再三都戎雄心頓起攘臂直前飛躍馬背集手持韁奔馳出槽前伏後躦四蹄亂撲都戎不爲動狂嘶一聲馳入街市過石牌坊下都戎挾馬一躍隻手攀石樑雙足勾馬於空中及放手落地馬已奄奄欲斃焉時人莫不稱其神勇云 
　　燕子曰人旣超邁藝亦絶羣惜所遇顚沛未能展其抱負爲可惜耳書此爲古今來埋沒之英雄放聲一慟哀已 
詞選 
[念奴嬌爲歌者朱郎幼芬賦] [  檗子]  
　　傳來銀燭照繡氍毹上那時初遇鏡樣年華仙樣貌不信工愁如許翠袖偎香紅牙按曲夠得消魂否纏緜幽咽泥他心事低訴何必醉向尊前紫雲乞取還把春痕妒艷想穠情收拾罷閒與商量簫譜只怕飄零相逢又是花落江南雨依鐙側帽更誰重寫眉嫵 
[虞美人戲贈雛鬟佩靑] [  檗子]  
　　吳儂生小吳閶住釀得嬌如許芳年可比柳枝不纔着些兒眉意便含愁鸞穇換了盈盈起背影東風裏銀　一樣十三弦低唱桃根桃葉最堪憐 
小說一 
[黄金美人（續）]  
　　在這時忽聞遠遠地一陣步履之聲月如知道有人來連忙抛撇這滑稽美人管他走開了月如在岳家私窺妻子不得怏怏的回到公司裏剛走至門外已聽得門内歡笑之聲月如停住了脚聽他们說些甚麽只聽見一人問道敏齋月如的妻子眞是黄毛丫頭更加鴛鴦眼月如一聞這言立刻打了一個寒噤自知剛才所見的便是他妻子了這時心裏不知是氣是悶好不難受再要走進公司門脚也提不起來只聽得裏面那人接著問敏齋道這樣的人你偏說他是美人不但當著月如的面說便是背著他面也如此說你眞是獨具隻眼了我當初還當你是取笑月如的誰知你竟是誠心說他美儷公司中的人大半都信了你的話說月如得了一位美貌的妻子只是逃不過我的眼睛敏齋我想你也不是瞎眼睛的人你說他美定然别有用意你可告訴我罷月如在門外聽到這裏胸中又起了一陣疑雲要想進去問個明白却又不知如何問起躊躇示决只聽得敏齋笑著答道我的用意是很深遠的我們和月如相好我們自然要常到他家去走動的 
將來月如娶了這位女士他是富家之女月如爲金錢勢力所屈一定要奉承他意旨的我們這時候若說他醜等到那時月如便要疎遠我們了我們這時候說他美正是預先把結的意思像你這樣我料定你後日到月如家去必要被他夫人逐出門那人闻言鼓掌稱善略停一刻門内寂然無聲月如料定他們散了然後走進門去却遇見敏齋一人坐在那裏月如回顧無人便走上前去向敏齋道剛才你們所說的話我都聽明白了我們叨在知已你爲何這般鬼鬼祟祟的弄我你稱他美難道我見他面時便分不出好歹麽敏齋道老兄你也要學我的法子我爲着結交你說你夫人美討你的歡喜你也要爲着金錢說你夫人美討你夫人的歡喜倘然你有一句不滿意的話攢入他耳裏去他的金錢便沒有自自在在的供你使用了月如低首沈吟了一回覺他這話說得有理便道領敎領敎 
小說二 
[愛情小說紅蘩蕗别傳] [  天虚我生]  
　　第二十九章（續） 
夫人曰或者亞猛以姑娘已知倫敦事頗詳故遂不復言耳白浪琪微笑點首秀髮如螺遮其嬌面如籠鮮花於金絲之絡美乃無藝讀者當知白拉根内夫人來意本欲責備白浪琪者蓋此數日之中白浪琪不但攫亞猛之心而去且使大事敗於垂成卒陷白拉根内於獄其罪實不可逭然而馬克格尼爾者實爲富於愛情之人今見白浪琪娬媚嬌憨之狀則覺我見猶憐不禁爲亞猛恕且爲白浪琪恕蓋以白浪琪居此萬惡之巴黎在勢正如芳蘭委灰靑蓮入火亞猛能舍身救之是足見其天性之厚亦正不失爲馬克格尼爾同懷之人也夫人方作此念時目光雖不直注白浪琪介眼角眉梢則殊不禁時時拂及女郎之面白浪琪乃益頳雙頰斷紅嬌嫩直如蘋婆之菓夫人宛聲曰白浪琪姑娘吾將有所致詢君亦能爲我直言否言次𢌞眸以眄白浪琪白浪琪爲其温和婉曼之目光所注乃大感動不禁跽於夫人之前捧其手而親之摰聲曰夫人君有所詢吾烏敢有一字之飾吾生畸零久欲引一同心之人藉訴心腹今得夫人吾心感動不可言狀 
 
 

Page 15

 
 
   
 
 

Page 16

 
 
   
 
