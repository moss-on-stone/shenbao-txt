# 1922 - 88 - 4917641

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[出京返京（冷）]  
　　北京與天津至近也故出京返京在平時至尋常事耳乃在今日必鄭重以記之者某也出京矣某也返京矣一若於此或出或返之間時局至有關係者實則證諸時局依然如舊耳 
　　顔氏之出京也人多鄭重視之未幾而即返京也鮑氏之返京也人又鄭重視之不知未幾更將出京否内閣問題旣如是至於瀋洛問題則雖有張景惠曹銳諸人之僕僕或奉或保或京或出或返往來不息而其情形之進步能有幾何 
　　然則心不定而意不誠徒恃口與足奚益焉 
[命令]  
　　四月四日大總統令署司法總長董康呈請任命宋樹之爲京師高等檢察廳書記官長應照准此令 
[國内專電]  
　　北京電津息奉張向曹提條件爲飭吳離開洛陽回兩湖巡閱本任則彼方許梁葉張下臺曹轉洛洛曰請前途赴蒙疆經略使本任以盡原認任務則予遵命赴鄂且可辭去兩湖巡閱之職不要地盤 
　　北京電外息瀋洛問題中央調停力薄弱現有多數督軍爲中立運動調停雙方毋趨極端此項團體將於奉直之外産生新勢力時局依然混沌但可信不有戰事 
　　北京電鮑今日戌刻到京說定不組閣（五日下午八鐘） 
　　北京電鮑貴卿定今日回京先派秘書鄭謙赴府報告但聲明不組閣亦不代閣徐允（五日下午三鐘） 
　　北京電徐催董先發九六公債以救濟各銀行有弊再查董尚未允 
　　北京電鍾世銘病各銀行向財部索積欠部覆應俟債劵審查後再撥付（五日下午一鐘） 
　　北京電京奉運兵僅在東段京漢運兵僅備空車（五日下午一鐘） 
　　北京電今早張紹曾來京將鼓吹召集舊國會解决時局（五日下午一鐘） 
　　北京電王珔廷麻（六日）赴濟南辦理撤兵（五日下午一鐘） 
　　北京電王正廷向顔索開辦費五十萬顔無以應王擬赴魯自籌定七號出京並派陳一麟二次赴洛聯絡吳佩孚（五日下午三鐘） 
　　北京電范其光電監督會議對我取消俄貨入口三减一税則案及報載日本抗議一節經吾駁復旋經英美代表提議先行函詢技術部對本案有何意見再議當表决 
　　北京電四日遠東代表柏可汀偕秘書米拉訪外部見次長 
　　北京電院覆交部擬設統一路權委員會說帖附章三十九條經閣議决定照辦（五日下午一鐘） 
　　北京電徐聞梁在津有派人赴粤取銷關餘訟案特交院飭夏秘書再赴港爭訴（五日下午三鐘） 
　　北京電政府對參陸部罷工風潮尚無辦法（五日下午三鐘） 
　　北京電外部咨參陸海部昨英法使到部聲稱英商售與中國飛機中政府無論如何情形不得作爲軍用希注意查照（五日下午三鐘） 
　　北京電吳佩孚電院杜錫珪電稱海軍欠餉部發三十萬支票分六期支取四月二十九始能取訖以後需撥現欵（五日下午一鐘） 
　　北京電曹錕電蒲通鎭使劉躍龍病故請從優給卹（五日下午三鐘） 
　　北京電韓國鈞長魯令下 
　　天津電黄陂歌（五日）蒞小學會議演說幼稚時受良好教育乃養成道德根本 
　　天津電王聘卿贈吳佩孚千里馬一匹書曰良驥之才前程無限吳大喜報聘極厚（以上五日下午十鐘） 
　　漢口電蕭劉微（五日）晨偕同實教各廳長在東郊先農壇行植樹禮 
　　漢口電鄂賑務處支（四日）成立蕭劉爲督辦傅嶽棻會辦政財實教四廳長爲主任 
　　漢口電蕭支日傳熊祥生入署限三日籌三十萬發主軍及軍事各機關薪餉 
　　漢口電吳江（三日）壽辰集直魯豫鄂贛蘇陜各代表密議奉直問題衆頗憤慨 
　　漢口電財廳前派財政委員向各縣提借公欵以七八九三年舊賦十分四扣還現因各縣尚未解到又加派向遠源等十四人分赴各縣守提 
　　漢口電司法部司長王文豹支日到鄂考查鄂省司法情形 
　　漢口電督署參議廳蕭諭裁撤歸併參謀處（以上五日下午五鐘） 
　　香港電航空局長朱卓文决在衡南設飛機總站韶關設一分站 
　　香港電省垣低折紙幣者聞支（四日）一律省釋 
　　香港電陳炯明令船政局員調停各江輪渡工人勿罷工 
　　香港電陳函港工團英太子抵港時應表相當敬禮 
　　香港電粤財廳電各縣籌解軍餉大縣二萬中縣萬五小縣一萬 
　　香港電市廳擬令全市銀號須繳納保證金將提交市行政委員會討論（以上五日下午六鐘） 
特約路透電 
[日諾瓦俄代表之要求與談話]  
　　四日柏林電據似有作用之消息俄國將在日諾瓦會議要求（一）各處航行自由（二）承認勞農俄羅斯之旗（三）俄船得自由駛入各口岸（四）交還俄國在外船隻（在外俄船約佔戰前俄商船全數十分之六）（五）賠償爲外人留用時而遭喪失之俄船（六）參加韃靼海峽之管轄委員會 
　　四日柏林電俄外交部長齊吉林由俄赴日諾瓦道出柏林今日伏錫志報訪員往見之據齊氏稱星期一日英相喬治在下院所稱日諾瓦會議之最重要事件爲裁减陸軍一語令人欣幸英相關於全部和平之意見及其改造之計畫亦殊可嘉許 
[德俄兩國之大使署]  
　　四日柏林電德政府允將舊有俄大使署交還俄人而德國前在彼得格勒之大使署在戰事發生時爲暴民縱火焚燬者則由俄國酌給賠償 
[法國之外交政策信任案]  
　　四日巴黎電各報評論謂衆院通過政府外交政策信任案以爲政府在日諾瓦會議可保障法國之權利此舉乃以充分權力授與普恩賚使之在日諾瓦代表法國云 
[愛爾蘭和局之樂觀]  
　　五日倫敦電愛爾蘭和局漸有樂觀北愛首相昨在北愛衆議院演說謂貝爾法斯若干天主教徒已有願助當局恢復和平之表示渠希望今年内天主教徒可出席於北愛國會但渠不願爲將北愛加入自由邦之人云貝爾法斯之要人與杜白林之南愛統一黨昨日集議贊成南北兩政府間之協定 
[北愛爾蘭之騷亂損害]  
　　四日倫敦電今日午後邱吉爾在下院答覆質問時稱自二月十日起至三月二十六日止北愛京城貝爾法斯擾亂之際耶穌教徒死三十二人傷八十六人天主教徒死五十一人傷一百十五人兵警死者計軍官一人警士六人内有三人係天主教徒兵警受傷者亦有若干人 
[英機工之分裂]  
　　五日倫敦電機器業爭端中已發現工團大分裂機匠併合工團反對僱主在工塲中施行管理權利之要求但其他四十七工團有同樣關係者則决議依照雙方協定之基礎進行談判故併合工團現處於孤立地位計併合團員現已被辭歇者達六萬人而其他團員將於四月六日被辭歇者尚有五十萬人但衆料辭歇通告書暫將撤銷以待開議首相曾與併合工團代表討論終日力勸其隨衆加入協定辦法但併合工團不允致有此分裂據併合工團棐領袖該工團必力爭到底 
 
 

Page 5

 
 
   
 
 

Page 6

 
 
特約路透電二 
[英商會聯合會之談話]  
　　四日倫敦電英商會聯合會在倫敦舉行年會裴恩氏主席稱德國實業之勃興係虚張聲勢之僞局又稱英國商業因實業奮爭之結果一時不能有眞正之恢復裴恩氏贊成對俄通商但須俄國擔保尊重債務 
[荷蘭之殖民地税則]  
　　四日海牙電衆院今日討論東印度税則修正案之際殖民大臣宣稱礦油之特别税將於年底取銷議員要求立即取銷此税之動議以十八票對十六票通過後提出增加出口税百分之二十五議案以十九票對十五票否决 
[印度火車遇險]  
　　四日喀爾喀特電由喀爾喀特開赴本桀白之郵件火車在東印度路線之瑪呼浦附近出軌機車與客車六輛墜落於高五十尺之路堤下車皆毁破司機者及郵局僱員一又印度行客二皆殞命受重傷者頗多内有歐人數名 
　　四日喀爾喀特電瑪呼浦火車之脱軌乃暴徒所爲車中載客一百八十人印人居多 
[印度之國家紀念節]  
　　四日孟買電孟買近來幾無日不有會議皆主張全國一致遵奉一星期國家紀念節蓋紀念一九二一年四月間甘地不合作運動之開始也紀念星期始於四月六日而以全印度之排斥爲紀念之結束全印度大會幹事團並主張以每月十八日爲祈禱與犧牲日期凡是日所賺得之資財應移充不合作經費 
[香港之大霧與歡迎英太子]  
　　五日香港電近數日天氣熱悶今日温度突降十度海中有重霧今日午後據大圭拉來電該處之霧異常濃厚視線不能及半哩外船港入口爲霧包圍英艦福克斯格洛夫號今日午後開往大圭拉凖備引領英太子所乘之列朗號入港司令長官福勒氏今日午後正式謁見抵港之日艦隊司令 
　　五日香港電澳門總督抵此擬參與歡迎英太子禮 
[各國近事記]  
　　四日華盛頓電美國航務部長對國會審查航業津貼案委員會聲稱美國如欲在海上有勢力則國會兩政黨不可不贊助此案 
　　五日倫敦電橡皮出産人聯合會會長今日聲稱英國殖民地當道贊成頒定法制以保護橡皮業英當道定願與荷蘭當道在倫敦開會商辦此事 
　　五日巴黎電英政府通告法政府英法所訂特里安納姆條約行將滿期滿期後不復賡續按照該約法國於某某數種借欵蠲免利息 
　　四日紐約電美國財政總長將與國際銀行家委員會開會討論關於墨西哥外債各問題之解决方法 
　　四日比國芒斯電被控充德人問諜陷害看護婦加凡爾女士之比人瓊司氏鞫訊十日之久已判定死刑 
　　四日柏林電衆院通過新税計畫内有籌募强迫公債一項國民黨及極端急進黨反對此計畫 
　　四日紐約電摩根公司宣稱紐約中央鐵路五釐半息九十九年之債券六千萬元九四半實收發行至今已逾定額 
　　四日海牙電駐省美使費烈伯氏日内回國任副國務卿今日入宫向荷女皇辭行 
　　四日華盛頓電聞美國刻議與英締結條約許美國及加拿大有開始建築聖勞倫水道之權 
　　四日倫敦電船廠工人投票結果贊成接受廠主提義者二萬六千票而反對者則有八萬七千票 
　　四日華盛頓電准斐律濱增高債欵限額由三千萬元至七千五百萬元之議案現巳由衆議院海島事務委員會提出報告 
　　五日巴黎電摩洛哥拉巴消息基尼特拉砲隊庫炸毁火熖延及附近各營居民逃散 
[公電]  
　　蘇議員李中一等代電江蘇省議會同人公鑒政潮險惡謡諑紛乘馬跡蛛絲漸著朕兆吾蘇地當衝要設遇事變恐難脱然癸丑前車言之心悸省會開會在卽務懇執事先期蒞寗共攄藎籌以謀安謐事機迫切臨電神馳李中一周乃文宋銘勳歌 
　　南京來電申報館轉江蘇華洋兩義賑會鑒邳災普重饑民遍野冬賑花放向隅者衆現屆三春市况食糧購借無門嗷嗷災黎坐以待斃懇速運食糧按區普施春賑工賑無任迫感省議員張宏業微 
國外要聞 
[德國特約通信（王光祈二月二十一日）]  
　　俄法外交關係變遷之傳聞 
　　最近數日間巴黎方面忽傳出一種消息謂俄國蘇維埃政府與法國普恩賚内閣之間現巳雙方諒解且暗中有所約束以對付英德兩國其交换條件在俄國蘇維埃政府方面則承認俄國帝政時代之一切債務在法國普恩賚内閣方面則暗許俄國得享受凡爾賽和約中關於德國賠償之權利自此消息傳出後柏林倫敦之間皆大爲震動一月以來歐洲國際間沉悶之空氣至是又有别開生面之象矣 
　　欲知此次俄法外交關係變遷之由來不可不先知英德聯合經營俄國之計畫德國自知欲履行賠償責任勢非努力向國外發展不可然現在國外各地大半皆係英美日本之經濟勢力範圍尚不容德國有揷足之餘地故德國特將眼光轉向俄國自願在英國指揮之下以其資本機器人材爲重修俄國之用由此以履行其賠償之責如此則英德旣無利害衝突之虞德國復有英雄用武之地一舉兩利爲計至得去年德國資本家史汀萊斯氏前赴倫敦將此計畫獻於英相喬治之前頗爲英相喬治所採納近來歐洲方面所喧傳之英相喬治改造全歐經濟大計畫即係以此爲根據從此英國旣可利用德國之人工又可取得俄國之原料且數年來歐洲政治家所嘔心絞腦之德國賠償支付問題與俄國勞農政府問題皆因此告一結束此種計畫對於英國可謂有利無害於是英德兩國樂爲聯合以改造歐洲經濟爲號召然此不過就英德兩國利害關係而言之耳究竟俄國方面對此計畫之態度如何則甚有研究之價值也 
　　（一）俄國與德國俄國當此全國啼饑號寒之時對於德國之出而擔負重建俄國責任當然極表歡迎第一俄國現在所最缺乏者爲各種機器美國方面亦常以輸入機器救助俄國爲己任然美國機器旣因匯兌關係而價值甚昻復因路途遥遠而運輸不便不若德國機器之價值旣廉運輸又便去年德國工廠曾與俄國當局有代製大批火車頭之約最近俄國代表又在柏林與德國商業公司商定輸入大批農業機器於俄國其價約五萬萬馬克之譜此後俄德關係日益密切更當源源輸送大批機器自是意中事第二俄國除機器外其所最缺者當爲人材問題俄人之富有工業智識者本來少惟彼輩大概與昔日皇室或資本階級有若干關係因反對列寗政府之故此時多流亡國外列寗以爲一旦將彼輩召歸祖國恐彼輩勢力或將影響於俄國政治故暫時不得不借重楚材而德國實當其選不過俄國當局極注意德國經營俄國之態度究竟彼輩德人係以德國國民資格而來俄乎抑以英國工人資格而來俄乎换言之德人係立於德國弱政府指揮之下而來俄乎抑立於英國强勢力支配之下而來俄乎若出於前者則俄國當然極端贊成若出於後者則俄國便不能不籌相當自衛今不幸而德人之經營俄國竟出於後者於是乎俄國遂不得不拉攏法國爲對抗「英德聯合」之計矣 
　　（二）俄國與英國最近二三年來英國對於俄國純用一種軟化政策較之法國堅持强硬手段者逈然不同最近日諾瓦會之發起俄國得參與其間者亦純係英國斡旋之力然而俄國何以若是無情竟因拒英之故而不惜聯絡法國此其故安在據記者所聞第一俄國今日災荒滿目極需外國相助故不惜犧牲主義暫時屈服於外國資本勢力之下其非甘心情願可想而知彼輩仍相信世界革命不久必將續起彼時爲俄國之敵者仍爲資本主義中心之國今日俄國之與英國携手只算是一種表面之周旋而已第二此次英國主張重建俄國及其他東歐中歐各國之計畫係由歐洲列强組織一種「財團」而英國爲其領袖德人作其前驅且此種「財團」對於被重建之國家有種種經濟優先權此與吾國所謂「銀行團」者之用意略相近似如此則俄國不啻直接爲德國之工作場間接爲英國之殖民地世豈有間接爲他人殖民地而猶不生恐懼之心者乎故俄國不能不出於抵抗之一途也然而今日之俄國旣是需人相助安能嚴重抵抗於是又不能不與法國暗中約束爲牽制「英德聯合」之舉矣 
　　（三）俄國與法國數年以來法國對於俄國列寗政府幾無時不立於反對地位如承認南俄政府暗中資助波蘭締結法日密約皆是而近日法俄關係忽然一變實出於一般人意料之外綜其所以致此之原因有二第一法國當日之所以反對列寗政府者其最重要原因即爲列寗否認俄皇時一切舊債現在經英國之斡旋俄國得參與日諾瓦會議但以承認俄皇舊債爲先具條件今列寗旣願參與日諾瓦會議矣則其有意承認俄皇時之舊債可知果爾則俄法之間已無復隔閡而易於接近矣第二法國對於俄國係追索已往債務而英德對於俄國係經營將來經濟今俄國旣願承認舊債則今後對外之焦點已不在法國而在英德兩國又值其時法國外交急於求友之際因而俄法之間彼此互謀諒解遂造成今日「俄法聯合」對待「英德聯合」之形勢此實爲近來歐洲國際關係之一大變遷頗堪令人注意者也連日柏林方面俄國代表亦與法國駐德代表有所協商頗引起德國政府之注意一般報紙皆謂德國外交方針宜重新改定否則英國將以德國爲傀儡而受俄人之仇視法國又將以德國爲犧牲而買俄人之歉心此亦可見德人注意此事之程度矣 
　　法國現内閣爲普恩賚氏普氏在戰前極主張俄法聯絡以對付德國在戰爭中法國之所以能轉敗爲勝者頗賴俄人牽制德國之力至今法國人民猶推普氏爲第一大功此次普氏繼白里安而登臺爲時僅僅一月竟又有此種驚人舉動雖此次之俄法妥協是否安然實現此時尚不敢武斷然此種外交策略能於絕處逢生眞令人有「山窮水盡疑無路柳暗花明又一村」之感矣 
國内要聞 
[北京特約通信（危言）]  
　　華會中膠路交涉之一段秘史 
　　近自華會代表團紛紛歸國一般人多就詢華會情形如王寵惠在各歡迎會所報告已載在報紙且多半爲吾人所已知如執團中人叩以秘史則不知者無從說有關係者又不肯說數日以來於多數人中就各方面探求膠路交涉變化經過於梁幡談話問題之代表態度及交涉上所受影響集其大概從同之事實去其偏於一方之詞令成一有段落之祕史雖曰明日黄花想亦讀者所欲聞也 
　　膠路問題爭執最久其得有一段落係於二月二十二日之會日本主張十五年贖回五年開始交欵會計長車務長用日人我主張十二年贖回三年開始交欵會計車務兩副長可聘用日人兩方相去巳不相遠當日形勢雖就我提議辦法解决似亦不甚爲難蓋日代表所允爲各自報告政府請示且互以對方之要求爲建議也然我代表有大上當者日代表私語我代表請報告北京至早須在二十六日謂恐北京不能守秘密苟消息傳出日人國内必大反對而於進行有礙也次日日代表側又來探問堅囑切勿遽發京電以是我側之發電稍遲而日人得趁此時機作此一番手脚以有小幡赴外部赴國院勸告借欵之事 
　　梁與小幡談話之電於三十日晚間到華盛頓時施使巳將就寢電到乃立邀顧王及秘書某某等繙閱乃電至簡單其文曰「本日日使謁梁揆切詢膠路辦法梁揆答擬定借欵自辦其條件由華盛頓擬定特達」云云當時三代表之態度說來非常有味王寵惠憤激逾恒大駡梁氏荒唐欲立去電相責顧維鈞云此中恐有誤會大約北京尚未接到我等電報施肇基則目視二人含笑不語艮久始互相商量决定（一）不承認此電爲訓令性質（二）對北京先爲不明瞭電文之詢問即復一電謂「電文意義不明且電碼錯誤請再詳示」云云一夕之内部紛擾小作結束蓋此種反詰即爲和緩之不承認也及一月四日得第二電則仍前次電文一字不易可見外部對此亦爲通知性質取不負責之態度而决非正式訓令矣 
　　此數日中代表内部切切密商以爲决不能承認有此直接交涉之事以及接得此電之事以爲果如此則對日不能說話華會之交涉將無從進行且表示弱點爲全球笑又不便由代表本身與政府中人詰難謂如此則代表非辭職不可辭職則實際上即退出會議魯案將終無解决適中日人之計彼時王寵惠尚欲以個人名義詰責梁氏不應背却代表演成直交旋亦以大衆勸阻而止最後乃將高等顧問周自齊請來告以此事語以所慮情形囑其以個人名義電梁責其不應如此電文之中備致詰責有「請勿誤國自誤」一語蓋以周與梁同系且非代表較易說話也 
　　然當此之時日人方面已在華盛頓紐約大施其宣傳政策我國國民代表亦探得確息電告國内在華人固異常憤激而美洲輿論則大變直有謂中國人不足與謀以爲我們出許多力爲彼援助而彼之政府當局乃反入日人之彀中者對我之空氣極爲不好一月四日又繼續開會日代表態度非常强硬謂已得訓電借欵業經商妥今日除借欵外他無可說我代表堅稱並無訓電日代表不信謂斷無北京無電之理甚且言語之中含有詰問我代表是否代表政府之意雖我代表矢口不承而會議由此停頓矣 
　　一月十日左近國内電報如人民團體之電詢究竟者請勿受梁閣命令者吳佩孚陳光遠等之反對梁氏所爲並詢内容者陸續至美而政府方面亦迭來數電否認有訓電之事且請三代表通電代辯其時代表團中之分子亦有主張通電代辯者遂有辯明並無訓電之一電蓋對内對外之兩面光非專爲梁也然聞答復吳陳之電則抄錄三十日起所接各電其文爲三十日接電云云四日接電云云十日接電云云......而附以進行情狀及並非正式訓電之意又對内之一種經過也 
　　會議停頓以後再求助力幾爲日人之宣傳政策所破壞但旣經民意表示以後又經代表團之否認表示漸有活動之望某日施肇基曾赴白宫見美總統哈定氏力辯訓電之不確及並無直接交涉之事美總統允再調停於是哈定氏宴客一次中日各代表均與由彼從中介紹解釋一切誤會勸告繼續開議而以後調人折中之辦法竟多依十二月二十二日之日代表原案惟會計得免去長字改爲中日各一蓋因有此番周折日人愈不肯再讓步休士貝爾福二人之勸告遂有舍此不能解决擱置非我利益之說而我不得不允矣然當時主管路政之某閣員仍有電致代表含有寗成懸案不能不爭付現之意代表團巳知其别有用意且非外交當局之言不復置問矣 
[顔惠慶往復京津之一瞥]  
　　允徐而又離徐勸鮑而反勸於鮑 
　　自顔惠慶二日忽然赴津東海益陷於無可如何之地位故於顔氏出京後除派人敦勸外三日又親自以電話婉勸兩次顔氏面子上旣巳十足又不得不爲徐稍留餘地遂於三日下午七點翩然晉京矣惟顔氏雖已回京但與東海談話時曾再三聲明本人不再代理總揆如是則顔氏之回任不過外交總長之回京並非國務總理之回京也恐内閣問題或又因顔氏之一去一來更惹許多之紛糾亦未可知但據一消息云顔氏此次赴津固因不願再行久代須與梁鮑兩方接洽解决方法說者謂其挈眷出京則係一旬前預定之事與政治無關係府院對於顔氏此行並不驚異院中一切政務仍照常進行四日閣議例會亦經院秘書廳循例於三日下午發出通知按照法定時間開會云此政府方面宣佈之詞蓋前日决然出京而今日又翩然來歸雖爲政界之常態然亦覺不好意思所以故爲此粉飾之詞歟 
　　另一消息東海自顔惠慶携眷赴津以後焦急異常三日某要人赴府晋謁曾發許多牢騷之語謂「駿人前日本已答應我不去何以忽然變卦怱怱棄我而去要走大家走誰還有何留戀呢」某要人極加慰勸東海仍悶悶不樂據聞三日東海曾親致顔氏電話數次顔僅謂「一二日内當勸同霆九同來决不能一人單獨回京敬懇元首格外原諒」云云是顔氏態度初甚决絕也聞顔氏赴津後公府於二日曾派某秘書赴津挽駕顔准於三日晤梁鮑後卽行返京並據天津電話顔代揆於二日晚抵京三日卽赴河東訪問鮑霆九並勸鮑氏組閣鮑以疾辭復轉勸顔氏無論如何當暫行代攝一俟各方面諒解届時自可再卸仔肩現在爲維持大局起見萬不可遽行卸責轉使時局上又多一種糾紛云云 
[張作霖對外之活動]  
　　請求援助南北統一但兩會演說之語意不同 
　　奉天日人消息張巡閱於二十五日午後六時在巡閱使署設宴邀請日本赤塜總領事貴志少將本莊町野兩顧問堀商業會議所會頭川本民會長鎌田滿鐵公所長朝鮮銀行長阿山正金支店長等十六名宴飮張使方面除張使外並有于冲漢總參議作陪席間張使就中日間諸懸案之停頓縷述箇人之地位後由赤塜領事代表述謝詞歡談數時而散張使席上演說云溯自中東日俄兩役以還中日關係漸次惡化特以寺内内閣時代日本之對華政策招中華民國之反感尤甚自是以來迄於今日幾於無事不有反目之狀態中日間諸問題之停頓不决者蓋由此也自來中日間關係最爲密切地理上歷史上均有不容不特别親善者余夙知此種關係每持此項方針以期實行無如中國近來應世界之大勢列國對於中國俱有機會均等門户開放等外交關係殊不容徒與一國以特别的利權是故如某公司某鐵道及吉林省地方諸問題均爲外人嚴重監視因對列國關係之故不能如意進步是决非余之眞意也將來余之權勢倘得擴大則此等問題解决殊屬易事現下中國之狀態萬事應以南北統一爲急務然此種大業决非孤力所能成就是必藉日本之後援而後可願諸君充分諒解上述之意味將來就於余之活動希望充分予以援助又最後就外交團前此提出對於鹽税餘欵引渡事之抗議亦求諒解云云 
　　張巡閱又於三十日晚間六時宴會駐奉歐美各國領事及重要之會社銀行主任於巡閱使署（日本方面前已單請故是日未列座）開懇談會據聞張使是晚之演說内容如下中國之問題今已一轉而成世界問題例如山東問題先提出於巴黎會議後解决於華府會議以其非徒中國之一半島之小問題乃國際間之大問題故也箇人夙已鑑及此種大勢凡百事宜均準此以定腹案對日本並諸外國以實行之山東問題之解决雖難稱爲萬全然係中日之成功則無容疑其所以有此結果者固由於中國四萬萬人民之一致然而美國與英法諸國之公正的斡旋亦其主因是箇人當代表國人不勝感謝者也中華自改建民國以來業經十有一年迄今政治也經濟也軍事也一無改革有反於先進國利害問題今猶不絕誠屬遺憾且華府會議之際大者由保全中國獨立之旨撤廢治外法權外國駐屯軍外國郵便局等與以完全獨立國之待遇小者拘束滿洲諸問題之二十一箇條中最重要之第五項亦得廢棄而中國自身則依然不改舊態列强曾提警告之南北統一問題亦無何等結果是尤箇人所引爲遺憾者究其原因由中央無布令於四海之首腦故也箇人夙信國際關係無論爲外交的抑爲經濟的均應以公明爲第一條件如現在之門户開放機會均等尤應澈底的實行箇人並有乘其機會之决心如此次派兵入關卽希諸賢於前述之意中而諒解之此番出兵係始終促進南北統一之平和策也曹巡使徐總統均經同意敢言明决無招來擾亂事南北只能統一中央只能確立有權威之政府則從來對内對外之諸懸案不難立解非特財政一項然也予爲達成此項目的於外交財政兩方面頗處難澁之地位然而今次之舉非一日一時之謀固有必成之成算也願諸賢諒察予之衷情希賜援助並乞教益 
[山東預徵丁漕决定取消]  
　　田中玉見風轉舵 
　　山東督軍田中玉違法預徵已惹全省激烈反對日前有國民大會近又有百七縣代表聯合會函電交馳反對預徵風潮日漸擴大中央爲預防意外計特由財政部來電嚴駁不准田中玉遂亦見風轉舵知難而退在津特約魯省要人表示取消之意旅京魯要人卽據以函知濟南各界兹覓錄原函如下敬啓者旅京同人對於預徵田賦問題羣起反對不遺餘力曾公推柯鳳蓀先生面謁總統力爭預徵案之不可行經元首答稱無論如何院部必痛加駁斥萬無實行之一日適許君佩臣由津返京云晤田督據田督聲稱預徵案决意取消囑代致鳳老及諸同鄉請其放心等語據此以觀則在田督一方似有撤銷省令之决心在中央部院一方亦有顧畏民岩之誠意除已由柯鳳老函致田督代表鳴謝并請刻日停徵外特此飛佈台端務祈合力堅持并分佈各縣知事曁各公團所有本年田賦仍照向章完納毋爲先出之文告所束縛至爲盼禱專此敬頌公安山東旅京同人彭占元莊陔蘭沙明遠魏丹書史澤咸韓純一閻與可杜惟儉邵晋蕃王之籙吕慶圻尹宏慶周福岐丁惟魯馬蔭榮王鳳翥金永新周慶恩胡增榮張漢章曹瀛王廣瑞王廣翰王謝家郭光烈楊守信劉昭一張季襄周廷弼周祖瀾勞慶礽張敬承管象門趙正印杜凱之張魯泉于之鳳董毓枚王宗元蕭承弼盛際光穆日訓王訥李楨元 
[財部整理鹽餘借欵文]  
　　財部近以償還内外公債及八釐債券條例業已奉令施行惟對於從前之善後借欵合同非愼重辦理自易抵觸故將具呈府院請以明令宣佈此後凡有以鹽税向外國銀行團抵借欵時應將此項債券儘先收回以昭大信現已奉准兹將原呈照錄如下呈爲呈請事竊查償還内外　債八釐債券條例業巳奉令施行惟查從前善後借欵合同第十七條有凡以鹽税作抵商借欵項應儘先向銀行團商辦等語之規定是此次發行償還債券苟不兼籌並顧先事聲明萬一將來有善後借欵合同第十七條之事實發生於此項償還債券不無抵觸以故本部此次與鹽餘借欵中外債權者所訂以發行八釐債券償還短債合同均經規定財政部如向外銀團商允發行鹽税公債時應儘先贖回此項債劵用意即在預防牴觸但善後借欵合同第十七條之規定將來有無事實發生此時尚難逆睹本部籌維再四旣未便將 
 
 

Page 7

 
 
此節於此次償還短債條例中明白規定致滋疑慮尤未便將此項合同主要條文不予宣示致生枝節應由政府明白宣布以後政府萬一以鹽税向外銀團抵借欵項應將此項債券儘先收回以免牴觸而昭大信是否有當理合呈請鈞鑒訓示遵行 
[財部居然亦索薪矣]  
　　三日財政部部員於下午三時在該部召集各職員開索薪會議結果决由各科科長聯名呈請部長提前給發其措辭略謂查鹽務署各職員薪水已發至二月分爲止本部僅領到上年十二月分關係辦公人員何分彼此應請部長一視同仁設法籌給以資體恤 
[參謀本部繼陸部索薪]  
　　認財部蔑視該部之各理由 
　　四月三日起停止辦公 
　　中央各機關欠薪之多實以參謀部爲最該部職員月前推舉代表分赴院部請求發放因無結果遂有罷工之議嗣以當局調處未見實行上星期陸部職員以薪俸久欠未發要索不得業巳首先停止辦公由此參謀部人員遂卽爲效顰之舉於三日大開會議所有全部人員一體列席討論結果以財政部歧視該部惟有卽日實行停止辦公以待最後解决兹將該部職員大會認爲財部蔑視該部之理由條欵列下（一）違抗元首命令大總統爲全國元首何等尊嚴屢次指令撥欵維持本部該部視同具文（二）藐視本部長官本部總次長迭向財政當局委曲懇請設法接濟仁至義盡力竭聲嘶該部置之不理（三）摧殘軍令機關（一）妨碍各局科任務（二）妨害陸軍大學及測量學校教育（三）妨害測量局及製圖局作業財政部歧視本部故意拖欠各項經費不按法定預算公平支給致使本部及各機關最要業務不能進行（四）悔辱本部同人舊曆年終該部當局對於次長及同人等面允開年照數撥欵今竟食言視本部職員如同兒戲 
　　三日該部職員已有宣言發出兹紀如左本部爲國家軍令機關關國際何等重要法定機關旣不能不使存在人員薪俸卽不能不按時發給乃財部自七年以來歧視本部致欠薪至二十四月之多同人困苦輿臺不及遐邇同知查中央各部欠薪最多不過七八月已屬艱窘萬分况本部欠薪較諸欠之最多者竟加三倍乎財部司全國財政同處一政府之下枯菀肥瘠乃有偏畸致使毫無收入之機關感受鉅痛情理不平殊堪髮指夫政府者集各法定機關而成者也若以人員生活不能維持之故至於涣散影響所及必至全局動摇追原禍始誰尸其咎中央軍事機關本部而外厥惟陸海兩部竟不克與財交各部受同一待遇大局杌隉騰笑友邦可爲寒心同人爲日食所拓迭向財部催索欠薪迄無效果痛救濟之無策覩流離之所趨全體公决由四月三日起停止辦公靜待解决風聲所播深恐傳聞異詞用特宣言一表衷曲邦人君子共鑒諒之參謀本部全體職員宣言 
[蒙藏院員司之辭職風潮]  
　　蒙藏院全體辭職一節兹悉此事起因詳情誌之於下雍和宫者係前清雍正爲太子時之潛邸嗣因雍正即位將該邸改爲廟宇留其廟之東院作爲行宫名之曰大和齋自大和齋失愼後燼餘物品即寄存雍和宫庫内並派有大臣管理改建共和後雍和宫即隸屬於蒙藏院其庫中物品仍係清室私産近因皇室經費支絀又以物品庋藏年久半多朽壞商同蒙藏院會同派員檢查除御用物品及與清史有關係者提存内庫外其餘無關緊要殘毁之物擬由蒙藏院呈准總統酌量變價補充皇室經費並津貼該廟喇嘛又因該廟地僻人雜故將所有物品裝箱加封運往福佑寺内辦理乃物品甫經移去突有步軍統領衙門統帶富某帶隊前往福佑寺用封條將物箱一律封禁並派兵看守聲稱係奉總統命令辦理事爲蒙藏院總裁貢桑諾爾布聞知以蒙藏院同爲國家高等機關如有疑問儘可傳詢或飭令停辦均無不可豈有不問情由卽飭軍隊干涉之理且此事係會同内務府辦理并非犯私亦無遽行封禁之道總統旣蔑視蒙藏院如此個人名譽不足惜國家體面何存於是憤而辭職該院全體員司亦均憤憤不平於是全體辭職自二日起巳停止辦公矣並聞步軍統領於查封之次日派劉景沂到貢邸處婉道此事原委謂此事並非本意係熙中將鈺傳總統諭令如此辦理又聞熙鈺對人辨白云係章嘉佛託其代陳總統請求禁止者然據章嘉佛自身則云並未與聞其事另一消息雍和宫爲清雍正潛邸向分殿座及大和齋兩部其陳設各殿座者爲佛像供器經卷等類其藏於大和齋者爲雍正當日用品如鼎彝古玩書畫等類在前清時代派大臣管理雍和宫其珍貴物品潛移默换及監守自盜者不知幾度矣宣統二年大和齋竟兆焚如僅一楹未焚其弊竇顯然一炬之餘所存亦僅矣其眞贋不可究詰也迄至民國雍和宫各殿座歸蒙藏院管理此次清室函商蒙藏院擬將大和齋所存稍爲完整物件收回清廷儲藏其殘廢者即行變賣派員會同蒙藏院辦理亦廢物利用之意聞有蒙籍某中將誤傳公府諭步軍統領查封據聞總統驟聞此事不明實情因傳諭步軍統領查考而某中將傳爲查封並聞總統及王懋軒事前均未向蒙藏院一爲查詢手續上似覺欠缺云該院總裁貴桑諾爾布因此辭職各方誤會實由此誤傳而起也又聞蒙藏院内部風潮醖釀已非一日熙鈺迭次運動副總裁歷經提出公府均爲貢王所駁貢熙之暗隙日深刻下希望此席者陳廷傑與熙鈺二人現在政府確有以帕勒塔爲繼任總裁熙鈺繼任副總裁之意帕爲蒙王爲有名譽者與熙鈺交情甚好可望成爲事實陳廷傑與熙鈺連日競爭甚烈云 
[京華短簡]  
　　裁兵廢督之具體辦法政府對於裁兵廢督案向雖極力主張進行但無何等具體方針原因係京外趨勢不一所致兹聞自赴美各代表回京後陳述列强態度均願早息南北亂事其未正式提案不過碍於保全均勢其實一有特别變動即可提出故當軸日來所擬具體方針巳電京外要人内容係詳述國際危險應速自定辦法 
　　華會善後特别委員會華盛頓會議中關於我國問題之决議案急待籌備進行現政府巳决定組織一華會善後特别委員會凡關於外國郵局之撤廢外國守衛軍之撤退以及領事裁判權之廢除等項均由該委員會討論進行辦法其總事務所將設在外交部内惟絕非隸屬該部者委員長一席大約以王寵惠氏充任 
　　李佳白蘄求中國統一美國李佳白博士鑒於中國現在之情形非和平不足以蘄求統一非統一不足以增進富强而統一與和平之關鍵尤在崇尚人格灌輸道德是以前日往山西河南演講分政商學及教務聯合觀聽逾萬頗爲感動後即轉赴洛陽演說並與吳巡閱使對於南北統一之事有所討論 
　　參陸部籌備對南方針據軍界消息參陸處近因西南北伐聲緊三日特召集重要會議討論應付方針聞其結果决定施行下列五項手續俾維現狀（一）籌備抵禦及遇戰策略（二）電令各疆吏暫就地方籌畫應急餉欵（三）進行局部和議（四）將鄂西鄂南施行特别戒嚴（五）電勸孫文勿開戰端以免人民塗炭 
[接收膠澳之準備]  
　　國聞通信社北京通信云接收膠澳自王正廷入京後先與日本方面議定撤兵協定並與政府籌商一切辦法大致巳經就緒王氏於一日赴津促田中玉先行返魯凖備膠路接防事宜關於接收一切手續並須在津與田有所商酌現在魯省各派各團代表因督長問題麕集天津王氏亦將分别聯絡交换意見留津擬三四日即行返京再與政府商酌一切凖十日前赴魯王氏籌畫接收計畫除呈明劃分權責確撥經費外一面與有關係各部詳商將執行辦法决定外内農交鹽署所派人員决合組一委員會執行各部分事又組織一理事會爲執行最高機關前赴華會三代表國民代表山東代表均爲理事一面則與魯省各有力方面聯絡以免隔閡吳佩孚處不得不與接洽聞巳先派代表專往洛陽矣與魯案有關係之各部外交無論矣内務則接防膠路警備撥保安隊前往外青島收回之市政問題故有委員會之特設交通農商兩部因路礦航電亦各先後就部内設委員會其條例均巳宣布兹鹽務署因收回鹽田亦請在署内設委員會其提出閣議之理由及該會條例如下查青島鹽塲經華會議决由中國備價贖回本署先後密令山東鹽運使分别密查具報爲議價接收之準備現據該運使電稱先後密派赴島各員近巳分具報告由運使詳審考核日内彝集呈報等情事關重大且現在接收交涉漸緊亟應將一切應辦事宜預爲籌畫以昭鄭重兹擬在本署内設立接收青島鹽塲籌備處俾專職責而促進行擬　簡章七條開單附請公鑒第一條鹽務署設立接收青島鹽塲籌備處專辦關華會議决案内接收青島鹽塲事宜第二條本署設總辦一員會辦若干員以本署參事廳長總務處長秘書兼任設坐辦一員以山東鹽運使兼任第三條本處分文牘調查二股每股各設主任一員辦事員若干員以各廳處科長科員兼任第四條本處各員秉承督辦署長之指揮辦理一切籌備事宜凡簽定文樞似以部署名義行之第五條本處繕核收發一件得酌用僱員第六條本處俟青島鹽塲接收手續終結時即行撤消第七條本簡章如有未盡事宜得隨時呈請督辦署長酌量修改 
[辛博森建議與歐俄開始交涉]  
　　總統府顧問辛博森氏於去年往歐美考察政治對於有關中國者尤特别注意近因魯案業經解决目下中國對外諸重要問題以對俄者爲最緊急故特上書我國政府主張速與俄國開始正式交涉蓋辛氏意見日諾瓦會議之唯一目的實欲解决歐洲諸善後問題而其中以承認現俄政府（卽列寗政府）爲最關緊要據近日所得種種消息現俄政府將以國庫劵交付債權各國作爲歸償前俄政府所借之外債但此項國庫劵於五年期内並無利息至五年以後加給利息由現俄政府分期贖回若是列强爲債欵起見勢必正式承認列寗政府爲俄國統一政府如果依此解决則列寗政府之地位更加堅固而對於遠東必採强硬之國際政策矣兹查中俄兩國間有兩最重要問題應於年前解决而迄今尚未開始交涉者一爲現在華人掌握中之中東鐵路一爲現被俄軍佔據之庫倫以是中國政府宜速乘日諾瓦會議未開時機即派專使赴日諾瓦與俄使直接交涉以便將中俄兩國間之緊要問題及早解决云云 
[天津集金贖路之積極進行]  
　　總商會請速設集金會 
　　天津總商會前日專函各省區商會及各團體請從速成立贖路集金會其原文云查膠濟鐵路收歸民辦前經大總統明令發表敝會曾經召集本埠紳商各界於本年一月二十六日成立中華民國收路自辦集金會直隸事務所擬定緣起及章程分函在案查此事係全國人民數年來苦心孤詣奔走號呼專使於國際會議嚴厲主張所得成效自當一心一德共成此事各國觀瞻所繫以表國民愛國出於眞誠收回主權洗滌國恥端在乎此則此路之收歸民辦應合全國財力分股投資依照公司條例註册避除少數人專權表明確係民業不使投資者稍有懷疑提倡企業儲蓄之風崇高國民愛國心志實爲吾國發軔圖强之始機假使力爭於前懈怠於後徒重國恥貽笑鄰邦言念及此曷勝警惕愛國同情當仁不讓務懇貴會關心國權從速成立中華民國收路自辦集金會共成兹事將來集有成數全國聯舉開會俾謀設立公司收回路權而强　本特此電達敬望惠予辦理並希賜教以資聯絡無任馨香叩禱之至云云 
　　集金會致天津銀行公會函云敬啓者案查貴銀行代收膠濟鐵路股欵一事對於息率雖經擬定杜克臣王筱舟兩君分頭向貴各銀行磋商業蒙貴各銀行允許凡存收回贖膠濟路股欵者長年八釐利息足見熱心提倡之意敝會無任欽佩惟此事將來仍須開會時報告存卷備查自不能僅以口頭往還卽爲定案相應函請貴會代爲分别通知貴各銀行彙集承認八釐息率意見函覆以便報告而資存查至紉公誼云云 
[山東籌欵贖路游藝會]  
　　學生聯合會爲提醒一般人贖路之思想發起一游藝大會籌備歷兩星期之久始克於昨日（二號）舉行記者前往觀光是日天日清朗氣候温和自普利門至公園之一條三大馬路車水馬龍往來若織入園之始春氣盎然弱柳夭桃燦爛若錦少時鈴聲大振正廳前已舉行開會式名譽會長覃教育廳長委有代表熊觀民君出席致詞職員及來賓均有演說開會式畢燃爆竹開始游藝正廳之左右有第一師範之軍樂雅樂更番迭奏歷堦而下行向西不遠荼藤架下有醫專校之衛生隊該隊與女醫校之衛生隊本日均在運動塲及各處擔任救護再西行順矬嶺而下松林前有舊劇開演步曲折之花徑復轉向東穿過山洞北望有竹籬短垣護修舍數椽則游藝會之辦公室也復抵正廳廳中有女蠶校·女職業校·及染織學校陳設之成績並有學生即席揮毫處售賣字畫陳列品有刺繡諸物及各種布疋無美不臻最可注意者爲女蠶校有以蠶繭製成（富國之本）四字其他如關於桑蠶各種圖說並皆完備正廳之後爲正誼中學之魔術塲由廳而東四面亭前有第一中校之新劇團是晚正誼所演新劇爲（妾毒）（晚婚）兩齣一中所演則爲（英雄與美人）（好兒子）兩齣再東爲新舞臺之舊劇轉而南直至鹿囿前全園之形形色色已完全寓目矣是日午後一點有女子師範之（蝴蝶舞）（沙台舞）並和以鋼琴進退中節繼爲女蠶校之（旗操）紅白相間動作整齊演過之後則有一中一師正誼工業育英濟美六校之籃球爭奪錦標最後演者爲武術傳習所之技術刀光劍影霍霍逼人聞本日售出之票約四千餘張塲中各處多有童子軍維持秩序始終精神如一各校各有販賣團花旗烟公司與兄弟烟公司均設售貨處此外並聞有郵務局長海瀾捐助五十元尤足見外人對義舉之熱心云 
[山東政爭之一幕]  
　　田中玉專任督軍魯省長不日發表 
　　田中玉入京後魯軍界由鄭士琦領銜請促迅速回魯之電聯翩而至隱然有要挾政府不能更動之意此實田未入京前在魯所商定者而魯省人民方面各縣各團體攻擊田氏之電亦日有數十起政府審察情形不得不酌採調劑辦法爲暫安一時之計遂决定仍留田督魯省長則另行簡人田氏亦以魯省財政棘手願讓出省長藉以和緩各方反對之空氣但仍得參與省長之人選故田又曾密保李欽接洽旣妥田即遞上辭職呈文出京赴津稱病滯留靜待後文政府亦即按照商定辦法由徐先下指令慰留田氏亦卽不再辭職復電政府聲明不日力疾回魯並請速另簡省長兹錄田氏三十一日由津致政府一電如下「院卅電敬悉中玉因病辭職渥蒙大總統温語慰留愛護之逾恒復策勉之交至自慙駑鈍謬荷鴻施雖欲倦飛遽敢息羽現延德醫連日診治囑須休養腦力一俟藥品配定即當携藥力疾回魯上慰鈞座至省長曁各兼職政務殷繁財政外交河工諸端目前尤萬分緊迫治理本非素習病軀益不能勝亟懇迅速發表繼任之人以便减輕職責臨電迫切無任翹企田中玉叩卅一印」惟人民方面對田僅讓出省長而仍任督軍似猶不滿昨有山東百七縣聯合會代表孟憲文等及國民大會代表宋心等仍具名電請罷田措詞異常嚴厲略謂「田督在魯罔利殃民人所共憤旣已請辭自應卽行免其本兼各職另簡賢能接替庶幾息事寗人倘再不顧民意仍使回任是田之禍魯中央實縱之魯人雖弱爲自衛計誓必自决以圖最後對待」云云其他各團各界具名攻田電報仍紛至沓來由此以觀魯局雖因讓出省長似可暫告一段落然其爭潮恐仍未能已也田旣讓出省長究竟另簡任何人現在尚未能確定其呼聲最高而運動最力者如屈映光但府院連日所接魯人由天津發來關於另簡省長文電日有多起拒屈與迎屈幾於相等故一時不易决定也 
[再紀湘省之衡陽會議]  
　　决令外省軍隊退出湘境 
　　湘省之衡陽會議詳情巳誌前報兹聞此項會議之内容尚不僅如前報所紀其議案中尚有要求客軍撤離湘境之一項蓋衡陽鎭守便謝國光第六混成旅長陳嘉祐以湘憲第二條規定湖南省以現有之土地爲區域第八十九條規定省外軍隊非經省議會議决及省政府允許永遠不得駐紥或通過本省境内是湘省原有土地絕對不能爲外省佔據外省軍隊非依八九條之規定亦絕對不能駐紥本省乃原約於湘憲成立時卽行撤退之直軍旣仍駐紥岳陽一帶早經附直之沈部亦仍然駐紥平江致使湘土不能完成實爲湘憲之大障趙氏旣兼領軍民乃於此等問題竟不能設法使之退去實失統一全湘之能力兹爲擁護憲法起見不能不有以處理之爰發起衡陽會議籌商此點趙氏聞之遂令李漢丞便道加入設法調解又特派張輝瓚赴衡申述此事經過情狀請各軍官予以諒解故此問題提出後則得以下之結果（一）直軍沈部仍請趙氏於一定期間内設法使之退出（一）如該軍仍置不理則謝陳均願爲之後盾（一）如趙氏仍僅敷衍從事則謝陳將各整所部就防地對趙氏宣布獨立以武裝要求各客軍退出湘境雖重起戰端亦在所不顧現在該會議巳經閉幕張輝瓚亦已於三十日返省不知趙氏對之究將若何辦法也 
[廣東紙幣低折之維持]  
　　工界創設維持會省署頒發嚴禁令 
　　日來廣東省行紙幣因有人從中操縱起跌不常昨二十九日每千元僅補水四五元左右巳有漸次回復之狀及三十日又忽漲至十餘元若輩藉此漁利罔顧大局殊堪痛恨是日下午一時貨船工會在廣西會館開慶祝勝利大會全城各工團代表列席者二百餘人馮自由於演說時痛言桂政兩系及奸商擾亂粤省金融之害請各工團設法維持以免妨礙大局衆均鼓掌贊成林麗生發起由工界設立維持紙幣會謂工人有左右金融之力如能出而主持公意彼輩僉壬必無從思逞全塲歡呼贊成紛紛簽名願作發起人并定期是晚羣集國民黨粤支部商議維持辦法計是日工團中署名發起者巳有海面貨盤協會·茶居工會·廣東輪渡船務總工會·廣東新劇總會·丸散工會·省港華人船主司機總工會·金銀器皿工會·僑港駐省油漆工會·協進工會·木藝建築工會·木箱工會·酒業工會·中華工會·酒樓茶室工會·公餘工社·廣東汽車工業總會·皮革𠲵箱工會·廣州藥材工會·洋服同研工會·機器印刷工會·漢文排字工社· 
工新愛駐省辦事處·省港梧輪船工業會·海陸羣益工會·洋務職工聯合會·晒莨總工會·超立研究會·宰牛全信工會·中華海員工業聯合會等數十團體之代表 
　　省署因省行紙幣低折事昨訓令銀業公所代表云照得廣東省立紙幣隨時可赴該行兌换銀毫一向十足行使是該行之兌换券即爲銀毫之代表斷不容分爲兩種價格以致擾亂金融乃近查有少數奸商膽敢將省銀行兌换券射利低折殊堪痛恨除由本署隨時密查拿辦外合亟令飭該代表等遵照并廣告各銀業商人一體凛遵嗣後如有歧視省行紙幣另定價格一經查獲定必從嚴究辦决不姑寬毋得巧爲嘗試切切此令 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[蕪湖快信]  
　　蕪湖各公團上月因新舊安武軍餉問題發出微電徵求旅外同鄉意見嗣接各處同鄉及旅京皖人復電均主張在蕪埠開會兹各公團特定五日下午一時仍假縣教育會開聯席會議討論前電進行事宜 
　　舊安武軍軍餉已有四個月未發共計五個混成旅連同軍米每月非二十二萬元不敷刻孔財政廳來電僅允每月代籌十萬元准交金庫 
　　許省長前日復段祺瑞電有遵命暫不辭職語 
　　許省長電令蕪湖警廳嚴拿勞動會首領及滋事車頭該廳巳拘獲兪鴻斌一名學生會代表請求釋放未准刻將兪移送地方檢察廳辦理 
　　蕪湖警廳徐廳長以勞働公會迭經明令查禁在案近據報告有人借該會名義向各車夫歛費情事已訓令各署嚴密查拿送究 
　　蕪湖第二次檢定小學教員一事兹教育廳已委任省視學江辛爲檢定主任地點指定東門外甲種商校 
　　中華基督教青年會全國協會幹事韋爾佩刻因調查沿江會務由寗來蕪小住一宵三日即赴漢口 
[贛省議會之縣自治案（三續）]  
　　提案之理由書 
　　第五章縣自治行政第一節縣公署第一項組織第五十七條縣設縣公署以縣長及左列各科局組織之（一）總務科（二）教育局（三）實業局（四）財政局（五）公安局（六）工務局除上各局必須設立外如因地方特種事件之需要得由縣議會議决增設之但不得過三局以上第五十八條縣長由縣民大會於中等學校以上之畢業程度或相當資格者選舉一人呈請省長任命之但省長認爲不合法時得不任命由縣民大會另選之前項之選舉另以條例規定之第五十九條縣長任期二年任滿前十日應行改選但得連任三次第六十條縣長任期中或罷免或死亡或因精神之窒碍致不能執行職務時應即補選之前項之補選舉於未選出以前由各科局之資格深者暫代之第六十一條各科局職員由縣長於受有相當教育之程度或專門技能者聘任之第二項職權第六十二條縣長執行縣自治行政對於縣民大會負責任並爲縣屬各自治區之監督第六十三條縣長得提交議案於縣議會第六十四條縣長對於縣議會議决案認爲窒碍時得於三日内聲明理由咨請覆議前項復議如有列席議員過半數仍執前議時應即依議行之第六十五條縣長有公斷或和解縣屬各自治區之爭議事件第六十六條縣長帶管縣自治經費之收支第六十七條縣長依法令及縣議會之議决得發布縣令第六十八條縣長依法令執行國家行政或省行政對於監督長官負其責任第六十九條各科局職員秉承縣長處理主管事務各科局之組織及辦事規則另定之第七十條縣長及縣公署職員之俸給由省長定之第六章縣自治會計第一節經費第七十一條縣自治經費爲左列各欵（一）公欵及公産（二）單行税（地税房舖税屠宰税營業税飮食店税車馬税船舶税牙税戲院及其他游戲塲税）（三）附加税（四）估公益捐（五）公費及使用費（六）縣公債（七）縣有營業之收入（八）罰金（九）省庫給與之補助金第七十二條單行税及附加税之賦課及其徵收方法經縣議會之議决咨由縣長呈報省長但不正當之捐税不得議决徵收第七十三條縣議會議决或依法令舉辦之事有關特定人利益者得向特定人徵收公費第七十四條縣有營造物及其他公産有爲個人或團體使用者得向該使用人徵收使用費第七十五條縣遇有左列各欵情事得募集公債（一）振興利益（二）救濟災變（三）償還債務前項公債之募集須先行編制預算提交縣議會議决後應咨縣長呈報省長第七十六條募集公債其債額不得過該縣自治收入十分之三但因前條第一項第二欵之情事時不在此限第二節預算及决算第七十七條縣長於每一會計年度開始前預計縣之歳出及歳入編成預算案於縣議會首屆常會開會後三日内應咨交縣議會議决第七十八條縣會計年度依國家會計年度行之第七十九條縣長提出預算案應將預算計劃事務擬定說明書及財産表册連同上年度預算决算案一並咨交縣議會第八十條縣議會之議决或依法令舉辦之事非一年所能完竣或其費用非一年所能籌足者得經縣議會議决預定年限籌集繼續費第八十一條預算除正額外得設預備費以補充預算之不敷或預算未經規定之事但不得用諸曾經縣議會否决之事項第八十二條依法令屬於縣自治應負擔之費用預算内不得减少或免除之第八十三條預算案議决後有必要時縣長得於縣議會會期中或開臨時會提出追加預算第八十四條預算案議决後由縣長將全案公布並呈報省長備案追加預算准用前項之規定第七章縣自治監督第八十五條縣自治監督由省長行之第八十六條除本條例别有規定者外縣長應於每年六月及十月將本年一切議决及執行之事務分别呈報省長第八十七條省長認縣長確有違法失職時得罷免之縣民大會應即行選舉不得否認第八章附則第八十八條本條例頒行後其第一期縣議會第一届常會之開會期應於縣議會議員選舉竣事後十五日内行之第八十九條本條例頒行後縣長第一次提出預算於縣議會時得不適用第七十七條規定之期限第九十條本條例自公布之日施行第九十一條本條例有修正之必要時由全省縣議會十分一以上之連署請願省長提交省議會議决之第九十二條本條例之實施及解釋由省長設立之專管機關任之 
[補紀伍朝樞赴奉之經過]  
　　伍氏隨員之談話 
　　國聞通信社廣州通信云伍朝樞赴奉報張作霖派代表來粤之聘其中經過爲南北政局變换一大關鍵國人極欲聞其事實記者昨晤伍氏隨帶赴奉人員某君紀其所談如下張作霖前派代表李夢庚及温某來粤完全代表張作霖表示好意於南方政府當時由張作霖電李呈孫云（一）承認南方政府（二）由舊國會解决時局（三）解决總統問題由南方主持（四）贊成地方自治其他張氏方面之條件則皆未見諸電報而吳佩孚方面前亦有包蘭友之來粤但無具體表示而吳佩孚對人則固主張省軍不能廢分省自治極不贊成此後亦無所接洽李夢庚赴桂林謁孫回粤即請粤派重要人往奉天一行爲兩方實際上之接洽此伍朝樞所以　命赴奉也伍赴奉事甚密粤中政界惟三數人知之及抵奉上海報乃見之專電且揭出種種交涉於眞相究屬未盡符合先是張使李夢庚之來由許崇智駐滬代表招待同行張作霖與粤旣交换意見張作霖又有戴段之意適段出北京而奉粤連合之局定矣伍赴奉天張作霖待以上賓之禮第一日由張作霖請讌各師旅長文武重要官員皆列席次日由全省文官公讌再次日由張景惠以下督軍師長軍官公讌臨行在張作霖巡閱使署餞行大廳兩旁爲各督軍師旅長談話之處居中小房一間張作霖與伍朝樞於此密談雖師旅長不能入此屋也伍朝樞與張作霖所議可探出者（一）舊國會恢復議憲解决國事南方若何主張奉天即若何承認（二）總統問題由南方辦理奉天不過問（三）中國先謀統一再由統一實行地方自治（四）關於軍事上之行動事關秘密不易得眞相即知之亦未便揭出伍朝樞與張作霖談徐世昌張作霖並不稱總統亦不稱東海菊人但云這個東西一日到晚只知要錢面皮又厚此類之語不一而足詞氣之間鄙棄徐氏不堪對於段祺瑞則甚露恭敬之意曰段總理尚不失爲君子云云奉天内幕分爲兩派曰舊派奉系中資格最老者如鮑貴卿之流以和平爲主不主張與直系即刻决裂者也曰新派奉系中年少新起者如其子張學良之類以進步爲主主張與直系不必虚與委蛇者也徐世昌之苦要鮑貴卿爲内閣總理此中隂謀張作霖巳深知之故無論徐氏如何弄法張作霖必不使鮑登臺而鮑亦不敢無張作霖之許可而擅自登臺徐隂謀所在知奉系老派皆主和平不願經直系用兵苟可和平調停者則調停之於是任鮑貴卿爲總理則奉系老派必右於徐而奉系新舊兩派因而内生衝突則奉直風雲可免徐又能長居總統之位矣此種計算張巳洞鑒之故前日發出電報云中國今日謀統一内閣巳不成問題即表示决不讓鮑貴卿組閣意也以上所述皆在奉天見聞所及者云 
[刺鄧案拿獲嫌疑犯]  
　　男女案犯共十名巳解總司令 
　　廣州公安局派員會同總部參謀在百歳坊拿獲行刺鄧參謀長嫌疑犯一案聞當時所獲男犯四人女犯六人其男犯四人即日解總司令部其餘女犯六口亦於昨日併解總部訊究兹經詳細調查係有第六號住客易某前曾充第三師部偵探於援桂時因犯洩露軍秘嫌疑被魏師長撤差近巳窮極無聊不知如何接洽竟得沈鴻英之僞令許以副官一職並由香港某黨機關許以賄銀三萬元運動其將鄧參謀長行刺彼已窺伺許久奈不得間此次在港偵悉鄧之行蹤遂即跟同回省下此毒手惟因囊空如洗故聞鄧死之後急欲赴港領賞囑妻暫將小女押銀三數十元以爲應酬費用於夜靜時向妻談及一切不料其妻以爲不久即可作財主婆揚揚得意向外人露出破綻致爲總部探員注目連日按址嚴密訪查見其來往人多俱屬形跡可疑旋據線人告發無異乃即派隊搜查故能一併擒獲除當時將易等四人逕解總部審辦外所有拿獲之婦人陳氏李周氏彭甘氏易黄氏盧龍氏何陳氏六名或爲彼之同居或爲彼之親友均在一區扣留仍派便裝警察在其屋内看守後有計某易某兩人先後到屋訪彼談話亦即一併拿解同時第四區長巫蔭江又據長警密報有廣九站工人某甲係爲易某黨夥當日刺鄧之時由其點相等語巫區長立即親率員兵按址搜捕直由大沙頭以至右龍一帶遍爲追尋詎已聞風先逃後又往其住宅搜查則祇見其母妻兩人在内未得確證聞公安局長吳飛因此案破獲後知該黨尚在香港暗設機關甚多特即親偕韋秘書赴港設法跴緝以憑引渡歸案 
[杭州快信]  
　　沈省長今晨（五日）乘早車赴乍浦察勘河海工程隨行僅本署技正王濟組及水利委員會技正林大同等各僚屬半送不及署中公務由馮政務廳長代拆代行約三日勾留即返署 
　　今日植樹節在慶春門外裏海塘上舉行省長派錢塘張道尹恭代行禮 
　　嘉屬縣議會選舉告竣現嘉興定十日召集嘉善定五日開會平湖十五日召集海鹽桐鄉崇德亦次第開會 
　　各屬繭捐委員二十餘員今日可發表前杭地檢察廳長陳毓璿亦在其列 
　　皖省第一女子師校四年級生准二十二日來浙參觀此間教育界已預備招待 
　　非基督教學生同盟會現由學生虞雪琴等發起組織聞以第一師校爲通訊處 
　　麗水管獄員楊乃珍奉令調省遺缺以前湯溪管獄員徐祖耀調充 
[南京快信]  
　　今日清明王省長於午前九時赴朝陽門外造林塲行植樹節典禮各機關長官曁省立各學校男女學生均往行禮 
　　四月八日爲國會開幕紀念日兩長通令所屬照章舉行虔典放假一日並懸旗慶祝以誌紀念 
　　一農學生代表昨謁教廳長胡家祺詢新校長汪德彰何以久不到校就職胡答已迭次派人敦促惟汪尚躊躇未定旋學生代表又至東南大學謁汪表示歡迎意汪答對於農校之計畫書巳脱稿爲教廳及學生方面能容納卽就職否則余决辭不就學生代表謂先生能早一日到校則學生便少一日犧牲遂興辭回校 
　　財廳委張樹賢查江寗經征錄事賣熟徵災控案唐惠勛會勘裕課洲沙灘廖楚璜查鹽城田賦漏税賑務處委傳振翼赴睢寗查案 
　　省署昨牌示代理金壇縣知事翁燕翼着改代爲署 
　　鎭江關監督賈士毅昨來省奉謁兩長卽辭赴京 
　　淞路要塞司令張長林昨辭齊督返滬 
地方通信 
[蘇州]  
　　議决重建危橋上年十月蘇省第二女師範教員毛杏秀女士因陪美國孟祿博士參觀軍工教育行經葑門外燈草橋車覆墮河致遭慘刦當由士紳潘子義錢梓楚蔣季和諸君發起重建一以紀念女士一以嘉惠行人惟需費一萬餘金非募集不能成事兹悉本月一日由朱鎭守使召集紳商學界假女子職業中學會議到者甚多議决用石建築可以一勞永逸并推定隊長三十員每隊經募四百元託中國銀行上海商業銀行典業銀行收欵以夏曆閏五月初四日爲截止儘十月前完工所舉隊長如商會會長各銀行行長及地方巨紳向來熱心公益必能計日成功事務所即假女子職業中學由潘君及楊君衛玉等主任辦事云 
　　宜興設立縣自治講習所之核准蘇常王道尹前據宜興縣知事早請設立縣自治講習分所並由儲紳南强籌措洋一千元爲開辦經費等情當即轉呈省署核辦兹奉王省長指令道呈宜興縣籌辦自治講習分所轉請核辦由呈摺均悉該縣籌設自治講習分所所需經費旣由儲紳籌措與自治欵項無關自　准予設立仰即轉飭擬訂辦事細則具報察核此令摺存王道尹奉令後昨已轉飭宜興縣知事遵照辦理矣 
　　縣公署取締漁　吳縣郭知事以編烙漁船事宜業經稽查員分别定期編烙在案惟查各鄉以捕魚爲業者漁船之外尚有漁　等户於民國二年曾由縣參兩會議决取締各鄉　户仿照漁船辦法一律分等給照六載於兹各處港汊漁　林立難保無私行添設侵佔水面之弊際兹興修水利之時亟宜重申舊章特於昨日佈告　户遵照漁船辦法報請給照如查有私設漁　即行　除並分令各市鄉警察分所隨時協查嚴禁 
[松江]  
　　　通飭編造教育預算縣教育行政人員於上月杪開常會時對於縣市鄉教育機關編製預算一案議决須於會計年度開始以前三個月編造縣署業經抄發議案令飭全縣市鄉教育機關一體準期編製矣 
[奉賢]  
　　教育參觀團定期出發奉賢城市教育會現在依據議决案組織第三次參觀團至上海無錫蘇州等處參觀優良學校以資借鑑每校一人每人補助八元日期一週兹由會長朱醒華通告各校每校推定一人並規定本月九日爲出發日期云 
[揚州]  
　　批准請撥工欵江都王知事前呈請賑務處以瓜洲江岸工欵除已籌外尚缺一千三百餘元請予核撥等情昨奉指令以爲數尚屬無多候轉函義賑總會酌撥仰即知照云云 
　　咨禁越岸購鹽縣署頃准泰縣咨稱准泰岸運銷局函開廉益永官鹽棧設有分棧在小紀鎭海安鎭等處與江都接壤邇來淮南産鹽日絀江高等岸存鹽不敷銷市遂紛赴紀曲即曲塘）等處購買查敝岸存鹽供不敷求何能違例濟鄰岸之銷請予示禁前來相應咨請出示一體查禁云云王知事已照辦矣 
[南通]  
　　改革淮南鹽塲制通屬鹽場韓總長奉持昨接揚州稽核分所　咨以淮南鹽塲向稱星散管理雖有統系然尚欠周密况際此改革之時更應處處規劃以達完善兹將各場域劃分三大區泰州稽核支所移至東台管轄丁溪草堰車河安梁等塲作爲中區在泰屬上岡地方添設泰屬秤放總局管轄伍裕新興廟灣等場作爲北區在通屬掘港地方添設通屬秤放總局管轄栟豐掘餘中吕四等塲作爲南區所有昔時各場鹽秤員辦公處均改稱爲秤放局名稱統一管轄較易辦事較專業經呈請總所核准在案現已委派專員前往籌備開辦云 
　　北夾沙田之分劃南通梁紳縉卿等前曾報領段山北夾盤篕沙田畝而積甚大縣勸學所購充教育基金之沙田五百畝亦在該處界址均屬不明業經派委徐君剛勘測竣事特於今日（四日）下午三時就城　有斐館開會報告到者如陳君葆初張君漸六等計五十餘人當經劉定昇　分取　樣至四時散會 
　　畝捐風潮之結果縣屬四安市鄉民前因警區微收田畝捐羣起反對致釀持香赴縣請願風潮兹悉兼縣警所長瞿知事以該巡官何舫臣處置失當激成民怨昨已特令撤差遺缺以三益李巡官調補即經分别移交 
[南京]  
　　江蘇義務教育期成會訊調查員問漸逵陸規亮張景齡君調查阜寗興化報告云查阜寗縣每年忙漕兩正税中稔之年約七萬元左右其中撥充教育費者縣經費爲一萬二千元市鄉經費爲六千元對於義務教育增籌經費方法除贊同他縣加收畝捐帶微烟酒教育特捐截留忙漕等項請求實行外則就各市鄉逐年增加五項雜捐以八年計算應增二十九萬七千八百五十元該縣原有學校一百一十九所共一百三十五學級現在巳入學兒童一萬六千一百四十二人未入學兒童男女合計四萬二千五百五十八人假定每五十人編一級應增八百五十一級聞該縣教育行政人員擬就原有五學區每區設區長一人區内各村設村長一人村之小者聯合附近數村爲一村共設村長一人每年於暑假前一月各區招集村長及原有之學董按照本區内失學兒童實數或由原有學校堬級容納或於人民稠集較爲繁盛之處添設數校其經常費即由該區五項捐竭力整頓按年舉辦以期逐漸推廣至師資方面甲種師範講習所業已成立每級收學生六十人若依照應增學級數養成教員須一千二百七十七人擬繼續辦至二十一級爲止興化縣原有縣教育經費二萬二千五百七十八元市鄉經費五萬三千零三十七元因辦義務教育增籌經費已經確定者忙漕滯納罰金每年約有六百元典契提取中資捐每年約有一千元畝捐五釐每年約有六千五百元此外如窰捐食鹽捐尚在籌議之中察閱全縣原有學校數六十六所學級爲一百一十二現在已入學兒童三千二百零五名未入學兒童七萬八千九百五十三名若求教育普及合共應增學校七百五十所至師資方面現已開辦甲種女子師範講習所一處以應將來推廣義務教育之需要云 
[湖州]  
　　女師校經費有着吳興女子師範學校重擬征收船捐撥充經費定於四月一日起實行征收並經由縣佈告在案兹悉船户方面以駿船捐現定每月納捐一元（原定不止此數）爲數未免太鉅且現在米珠薪桂百物價昻各項開銷無不遞增實難額外負擔乃爲謀生息事起見不得不勉力擔認否則寗願犧牲營業仍如去年之全體罷工以爲抵制云 
[杭州]  
　　浙江省道之進行浙江兵工修築浙閩幹線省道前由省道局周局長呈請盧督軍沈省長會委童嶸胡國均黄慶兹爲第一二三各工區工程師分赴舊紹台温各屬組織工程處兹悉二三兩區工程師先期由滬前往籌備外一區工程師於上月三十號率同員役到紹租定城内承恩坊大厦爲辦公機關當於本月一日電省報告成立工程處啓用鎗記籌備進行連日童工程師會晤陸軍旅團官長縣知事省議員以及地機關紳士等交换意見商榷一切并擬先行覆勘紹城附近一帶路線俟部署妥貼即將著手釘椿購地預備開工云 
來件 
[留美部省費學生爲學欵停頓事敬告國人書]  
　　同人等萬里負笈去鄉遠旅鼓翼振翩殫志竭能期有毫末之成以報吾國人以揚吾國光雖駑駘有任重之羞而精衛矢塡海之志乃自十年六月以來學欵不繼命脈中斷異國囊空嗟流離之委瑣雲天雁斷賦式微而難歸夫政府派送學生而斷絕其供給絕糧槁餓未知何辜謹以哀音聒於吾國人君子之側使知其子女弟妹之零落異鄉涸鮒待命有如此者若此哀鳴能動聽聞起而爭之固所望也即其不能則猶得知其民族中有一部分之青年飄零異國將成餓莩也同人等回首故國魂夢依棲得此同情雖死猶甘云爾 
　　學欵停頓之原因（一）由於北京政府方面留學經費素少停滯比年以來乃見惡端教育部負派造學生之責而不思善後之方甚至負責無人聽其焦爛其本部所派之學生亦不寄欵接濟苟且因循積欠數萬交通部素稱富饒派生且達七十人年需美金七八萬乃滙欵每多遲滯公使監督屢將學生飢寒情形報告府院各部而同學亦曾屢次呼籲皆如針投海充耳不聞夫居處國内偶遇艱苦親友猶可告貸今同人遠旅異國將伯誰呼向政府則堂高簾違求外人則嗟來爲羞欲留無食求歸無羹置吾國青年於死地者誰實尸其咎哉（二）由於欠欵各省方函川陜甘盧湘閩豫粤各省積欠學欵存至數年者兵災匪禍糾葛不清貪兵黷武如火自焚如直如豫雖無兵匪之災亦復出納之吝夫派遣學生案在預算即使佳兵輕學亦何至以餓莩之膏火爲肥馬輕車之用乎吾鄉父老吾國省會何忍坐觀其子弟之死而不救此吾人所深以爲飮痛者也 
　　所希望之救濟方法夫北京與各省政府實使我同人流離失所至於此極而同人等去國萬里呼應不靈今噉雪食薇奄奄待命者實有望於吾邦人君子起爲一爭也謹將其所希望之救濟辦法陳於下端望垂察焉（一）根本解决之希望於各省者不欠欵各省如山西奉天山東浙江江蘇安徽湖北雲貴各省暫雖不欠猶懼後來吾人深望各省議會能與以援助將解欵時期明定規劃無使延擱而求通過預算等案時將學欵指一的欵不得挪用則履霜愼微免蹈堅冰而欠欵各省分如四川福建直隸河南湖南甘肅陜西廣東諸省吾人深望其本省名宿省會議員念子女之飄零起匍匐之决心速籌欵項以救飢渴並速使學欵恢復舊狀勿任教育前途血食中暫也（二）暫時解决之希望於北京政府者北京與各省政府前後積欠學欵畧至二十餘萬欲求解决非北京政府設法擔任無以爲力若不能立撥此欵即請速設他法或暫借清華學欵若干將部欠省欠學欵解决或即將欠費各省學生歸併清華夫庚子賠欵各省分擔清華學生亦係各省分配今因勢就便以各省旣經送出之學生作爲清華考取之學生使此問題暫得解决吾人願以最後之誠懇態度請求北京政府從速促成此舉以救餘生更願以誠敬之音請求國中各省學校同學要求政府贊助此事之成功也（三）目前之希望於社會者夫學欵解决無論爲根本的爲暫時的縱有成功亦須時日秋苗待枯雲霓尚杳涸鮒垂斃江水何遥欲工作則戰後人浮於事無處可容借外債則政府信用喪失門路皆堵流子思故鄉狐死正邱首濟急之方不能不望於吾國邦人君子倘蒙同情加以援助或願以欵項暫相借貸同人等即請駐美公使施肇基留學監督嚴恩標二先生出名借欵待將來學欵解决時清還則斗筲之水有如霖林盤飱之情重於雲璧也 
　　同人等更願進一言於吾國人之前夫教育爲一國生命所託教育經費又爲教育生命所託今我國教育之所託命者爲何人操教育經濟之權者又爲何人以敲骨吮血之租税養禍國殃民之私兵私兵愈多内亂愈烈而吾民之塗炭愈無窮極且至以國家前途一綫希望之教育亦因養兵而斬絕其供給以促成其枯槁吾國人於此而猶不爭是視虎狼之食其子弟而袖手不救也爭此教育經費使之獨立爲教育前途百年不拔之基吾人敢以此責諸吾國之名宿吾國之省議會吾國之教育會及其他之聯會更以此責諸此次上海之國是大會留美部省費男女學生二百三十七人同啓 
雜評一 
[新勢力（默）]  
　　前此奉直兩勢力之外王占元崛起挾長江一部分督軍之聯絡以造成一種新勢力與奉直鼎峙未幾此新勢力即消滅洛吳起而代之於是洛吳之新勢力又與奉直鼎峙今者奉天方欲剷除洛吳之勢力而不謂又有一種中立派新勢力之醖釀中國之新勢力每生於兩派相爭之時乘調停時局機會以露此新勢力之頭角苟其運動不成則此新勢力如墨花一現立即消滅於無形苟其運動成功則此新勢力擴大與他種舊勢力等將來仍爲一解决時局之障碍物何則今日所謂新勢力之人物即從前舊勢力之武人偶然乘機結合而遂成一種新勢力故其結果如取他人之勢力而代之則不過易一糾紛之物如不能消滅他人之勢力而僅與他人勢力鼎峙則中國更添一糾紛之物是故欲藉武人勢力以解决時局時局終無解决之望可决言也 
　　然舍武人勢力外欲别造一種新勢力以解决時局其道何由乎國民其熟思之 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[中美工程師會年會第三日紀]  
　　浚浦局海工程師演說「上海港之發展」 
　　今日全體會員赴杭州旅行後年會卽閉幕 
　　昨日爲中美工程師協會第三届年會之第三日上午九時半各會員聚集該年會總部（卽四川路青年會）卽同往香港路十號參觀萬國生絲檢騐所該所自上月（三月）二十七日開幕以來各界士女往參觀者甚衆見該所之種種設備均甚贊美昨晨工程師會會員往參觀時由該所沈聯芳·陶迪（Ｄ·Ｅ·Ｄouty）·丁汝霖·包文思（Ｓ·Ｂarnes）·段仿華（Ｒ·Ｅ·Ｂucbanan）·劉子欽諸君與孫福珠女士等招待參觀一切十時半出所赴金利爾路之溝渠整理試騐場參觀歷時亦久至十二時半在聯華總會聚餐午後二時至二時半仍回總部開會討論會務二時半至四時上海浚浦局總工程師海德生君（Ｍr·Ｈ·ＶonHeidenstam）演說「上海港之發展」（譯詞見後）並由謝作楷君演說「廣東市政之發達」演說畢會衆休憇至四時進茶點四時半至五時半電映工業影片復舉行晚餐而散「今日」（六日）晨八時該會會員應滬杭甬鐵路局長之邀共赴杭州一游「明日」（七日）晚十一時自杭返滬第三屆年會卽閉幕 
　　浚浦局海工程師之演說詞世界有需於中國中國有需於世界之一言如果信然則「改良交通」四字當爲華人之座右銘海氏以透切之詞申述上海在中國現在及未來運輸組織上與太平洋公共商路上成一連鎖之地位繼乃略述上海船港發展所已進行之情形並未來發展問題之大要又詳述浚浦局調查之所得及上年十月間由該局召集專門工程師委員會所提出之條陳專家之報告已呈交中政府及有關係之各方面考慮海氏舉其要點後乃詳述所議修治入口及本港之方法至於解决該問題之方法已議定多種將於考慮之後擇一行之如覔一黄浦新出路及在杭州灣或附近他處建一船港與上海相聯接等類海氏又出精細圖樣多種展示大衆指圖解釋甚爲詳明海氏末謂任何船港之發展欲得理想之解决必有種種困難至於上海船港之發展就某種觀察點及入口與本港公共航行之改良而論委員會之報告誠可謂籌畫極爲妥善然仍不能免除困難其一即爲公共碼頭與私人營業之關係問題另一困難爲中國所特有者即人民多仍不知海洋商業有關國家與人民之興盛是今必使關心中國幸福與所處地位力能運用勢力於未來發展者咸知航業之重要苟欲其然則當以建設新式深港設備迅速裝卸貨物所需各種新式器具之必要爲彼輩明白解釋其實行此舉也對於審擇地點不得隨一方面之私意爲可否當依照籌畫妥善之國家制度而進行之必使數大口岸咸能處於要位苟不出此則中國之商業其大部分仍將以外人之商港是賴就目前情勢而論此種改良海船船港之大工程非藉外助及與外人合作不能妥善實行但此種船港旣築於中國海濱一帶終將有利於中國商船且可成中國與距離遥遠諸國通商之要素職是之故彼曾受新教育之中國工程師嘗目覩泰西各國運輸上之利便及倫敦紐約舊金山諸船港佈置之完備者似當以行此偉舉自任上舉數港之所以能臻今日之地位者皆由公家私人設立船港局或特拉斯或依照如上海專家今所提出之辦法協力經營有以致之也新時代之中國工程師設能勸醒其國家之領袖則可使中國陸海天空交通問題得適當之解决此項交通問題於中國發展之建設計畫中必佔顯要之地位而中國工程師當各準備於規定及實行此項計畫大展其才能云云 
[修改税則委員會之近訊]  
　　聯合通信社云上海税則委員會事務所在靜安寺路一百零八號洋房各種佈置均已就緒即事務所裝修亦巳告竣各委員業已陸續遷入惟該會委員長因各科人員尚未派定誠恐負責無人致有散漫之患是以特於昨日午後三時在該事務所客廳舉行職員會議先行討論分科辦法次則研究大會時之各種預備務求圓美之結果而免意外之流弊至若開議日期在中國各方面之意極希望早日從事殊不知税則一項内容頗爲複雜非經幾度之考慮及研究不可且美日代表亦尚未到現悉美政府巳推定駐華商務參贊阿拿爾特爲税則委員長定十號由京來滬日本方面除巳派定之船津領事外尚有外務省通商局商報課長村上義温小山農商技師早川大藏技師諸氏巳於七日由神户乘近江丸起程來滬矣至將來地點巳定在總商會期限定四個月以便從長討論務使完美及早施行云 
　　國聞通信社云修改税則委員會昨日下午三時開會分配職務蓋此次開會蒞會國家甚多故必須擇熟於彼邦語言文字之人以便接洽招待各專其事方能周詳至美國委員大約十號可以到滬而日本委員亦未到故開正式會期間大約總在一星期前後至討論順序先研究以前巳訂之各種條約内規定之税則再討論裁釐加税及值百抽五等問題云 
[納税華人會改選理事之前途]  
　　希望宋漢章連任 
　　國聞通信社云納税華人曾爲華人爭市民權所得之總樞近以照章改選理事三分之一而抽簽之下工部局五顧問中之宋漢章亦在其列山西路商界聯合會對於此事引爲遺憾因宋君人旣熱心尤爲社會有力分子久爲租界市民所信仰擬即召集全體會員商酌一事實法理雙方兼顧之補救方法以能使宋君連任爲最善云 
[工部局致電車公司函]  
　　三月八日公共租界工部局公報中曾載有工部局與電車公司往來函牘巳譯登九日本報本日工部局公報復載有四月一日工部局致電車公司函兹譯錄其要點如下（一）北四川路之電車軌道暫可不拆俟議辦之數路無軌電車試行後再决定北四川路於有軌與無軌二者中究以何者爲宜電車公司如欲實行展長自靶子塲至虹口公園之現有路線或在現有單軌之處敷設雙軌工部局並無異議（二）照海彌爾登氏建議之辦法改良愛多亞路與廣東路間之支軌以輕减南京路及黄浦灘上海總會附近來往車輛之輻輳如試行後有所不便工部局得囑令電車公司恢復舊狀（三）靜安寺路馬霍路交點處向西之待車處當待車之客聚集時經過之車輛駕駛稍一不愼便易肇禍該處車軌應移向南面約十二英尺待車處應改設於公共工程委員指定之地位（四）浙江路橋許設雙軌惟修築該橋之費約銀七千四百五十兩須由電車公司照付（五）百老匯路全路許設雙軌惟自北蘇州路至北四川路之軌道日後工部局如以爲須加拆去電車公司卽須照辦（六）海彌爾登氏關於愛多亞路駛行電車之建議工部局表示同意將來與法公董局之談判如獲圓滿結果工部局願由黄浦灘起開車沿愛多亞路至孟納拉路再沿孟納拉路達該路與福煦路之交點（七）東漢璧禮路及新記浜路之交點如須放寬以鬆東西華德路之擁擠則唯能於一面經過監獄即沿昆明路是其修復經費需銀約五千兩應由電車公司照付（八）無軌電車加拖車一節須先由電車公司以拖車一輛試行如試行合宜工部局亦願許可（九）工部局許電車公司駛行無軌運貨電車惟工部局於試辦若干時後如以爲不適宜則電車公司應即全行停駛其試辦之條件如下（甲）凡摩託運貨車不許駛行之橋路無軌運貨電車亦不得駛行（乙）工部局所允載客電車之任何展長線非俟客車巳通後不得駛行無軌運貨電車（丙）工部局得囑令電車公司日間自某時至某時停駛無軌運貨電車以免妨礙載客之車務（丁）他種車輛及駕駛者所依守之行車規則無軌運貨電車及駕駛者亦應依守之（戊）車式及車數應由工部局核准（十）海彌爾登氏之意减輕電車乘客之擁擠方法乃在增加電車多開次數電車公司當於現有諸路儘力實行此議（十）（一）此後新車應裝太平門或用他種方法阻止電車開行時乘客任意上下（十二）電車公司補助工部局修築橋路經費事 
[工部局之財政報告]  
　　字林報云工部局一九二一年報告之第三部及一九二二年預算案已於昨日發表内中全係電氣及財政事項兹撮要列舉一二按一九二一年財政處報告稱工部局經常收入共五·九六○·六二八兩支出五·六五一·二四○兩相抵盈餘三○九·三八八兩特别預算案中支出六·四二八·七六七兩收入六·二一三·八七二兩相抵不足二一四·八九五兩至預算表中經常門原列盈餘三○·七八八兩特别門原列盈餘二八九·○一三兩係由收入增加二六六·○九○兩而支出照原列之數減少一二五·○一○兩所致又去年工程處之支出較原預算少一一二·七五七兩亦堪注意者工部局一九二二年預算案中列經常收入連去年盈餘在内共六·五九四·九一八兩經常支出共六·二七九·六一○兩本年度擬再募集公債八·○○○·○○○兩加以本年正月一日至三月六日止所收入之一九二一年公債三八·四○○兩及雜項收入一○·○○○兩合計共八·三一八·四○○兩作爲本年度預算之特别收入至特别支出連上年度不足之數合計共八·三四六·六九六兩相抵不足二八·二九六兩留待來年度抵補特别支出中列有貸與電氣處之四·五○○·○○○兩及付還六月三十日到期之一九一七年公債本息一·○○○·○○○兩電氣處報告營業盈餘一·八六三·六一○兩除去公債利息及滙兌損失外純利爲一·○四七·六○八兩至預算案中原估純利則爲一·○二九·八一六兩又自一九一六年至一九二一年止電氣處純利之撥交工部局者共計二·一七○·○○○兩一九二二年預算可得純利一·一五一·八一八兩報告書内又稱去年度中就資本與所售電力言俱極可觀結至年終時投資總數共二○·七七一·四六九兩其用於實在工作中之電機者計一七·六五四·五五六兩在二十年前資本僅二五四·五二六兩去年工作中電機所投資本之利息實爲一分零五毫六較之一九二○年僅爲一分零三毫四云 
[美國波特倫城開大博覽會]  
　　會期在三年以後會長美爾氏來華預邀赴賽 
　　大陸報云美國俄萊剛省波特倫城大西洋太平洋路電展覽會會長美爾氏昨日乘海峽邦輪輪船抵滬美氏於赴北京之前將在滬小住數日現寓禮查飯店中至其此次環游世界因波特倫城將於一九二五年開萬國大博覽會故往各國預邀赴賽美氏謂鄙人此次週遊之目的係預邀各國參加未來之美國博覽會該會不僅謀大戰後列國之和諧且將增進造成和平與公共興盛之商務關係鄙人頃蒞日本收效甚巨日政府官吏及商界人士對於博覽會計劃俱極關心而外務副大臣埴原氏個人尤爲注意視此會爲推廣日本對美商務之捷徑已允盡力相助至於正式籌備自必待哈定總統正式發出請柬此項請柬諒在六個月内一俟鄙人回國卽可發出無疑鄙人願至北京與相當官員會晤後向中政府提出同樣之邀請而在上海將遍訪各著名公司及商人藉箇人之協作收羅賽品使此次中國之參加能獲特異之成功此次雖爲全美洲之博覽會而西北沿太平洋各地尤特别注意該處人民與東方商務有重要關係故若此邦赴賽品不能與吾人出品占同樣之重要地位賽堪視爲吾人計劃之未告成功也美氏同行者爲其夫人及女公子兩人公子一人留華之期約兩星期擬本月下旬返滬乘輪赴法之馬賽 
[贖路貯金之進行]  
　　日前本埠銀行界議决贖路貯金辦法後曾聲明以議决辦法通知未與會各銀行限期答復以便即日公布切實進行本埠籌贖膠濟鐵路委員會昨特通函各銀行原函錄下敬啓者膠濟鐵路贖回民辦業經明令公布本埠對於籌欵贖路一事現正積極進行敝委員會前曾擬具贖路貯金方法及存欵章程函送貴行於四月二日假上海銀行公會開會討論是日到會銀行只有十九家代表二十一人公推盛竹書館主席由敝委員會代理主任沈信卿君說明舉辦贖路貯金之原因後由主席將贖路貯金方法及存欵章程逐條討論稍有修改當經全體通過足見熱忱愛國人同此心素稔貴行當仁不讓見義勇爲對於此項辦法定荷贊同兹特將通過辦法章程印送察核並希貴行於四月十日以前函復到會俾便登報公布切實舉辦無任盼禱再此項存摺係由敝會代製分發以歸一律貴行約需若干並望示知數目俾可預備云云至貯金方法及存欵章程前巳揭載兹不復錄 
[又有四縣主張恢復縣自治]  
　　松江青浦泰縣金山主張速開縣議議聯合會 
　　上海縣議會副議長李右之昨又接到青浦縣議會議長蔡鍾秀來函云接讀大函聆悉一是敝會同人對於尊見頗表同情聯合會何日開會請先示知日期當推代表到會與議特先奉復又接松江縣議員朱文彦王文熙張芝吳琅等來函云接讀大緘以恢復縣會事續開江蘇縣議會聯合會囑推代表到滬接洽芝等深表同情當即函約敝會諸人定期開會一俟公衆决定辦法當再奉聞嗣後如有教言乞寄松江縣教育會張蔚丹收轉可也又接泰縣縣議會議員鄒藝海盧述古季炎伯滕討虎等函云前奉通電敬悉一切吾蘇自治經袁政府非法解散於兹八載國會省會先後恢復而縣議會前雖經同人聯合請願終歸無效今政府旣命令於四月一日爲自治成立期對於行政會議所議决之自治條例業經第二屆省議會議决否認撤回代表當然不能適用仍應恢復民國元二年之縣議會執事發起各端藝海等極端贊同當隨諸君子之後仍希時賜教言俾有遵循又金山縣議會副議議張良朔函云日前由縣教會轉到大函敬承種切熱忱欽佩共和再造國會省會先後恢復縣議事會事同一律敝縣商會農會教育會並市鄉各公團曾於馬日敬隨貴縣後聯電省署至今未奉批復原電見申新報想荷鑒及現同人公推弟向貴處代表接洽以後應如何共同進行之處尚乞時賜教言倘集議有期卽當赴滬領教也云云 
[浙省長察勘乍浦海塘紀]  
　　浙江沈省長因察勘乍浦海塘俾從事興修以疏水利曾經先期分函杭嘉湖三處紳董徵求對於興修海塘意見並訂定四月五號親自前往會勘昨日（五號）經滬杭甬鐵路任局長特備花車一輛由杭站附掛於早晨開滬之一百零三號特快車前往嘉興所有車費票費一律免收並派鐵路警務巡官隨車照料屆時嘉興當地之軍政長官如華司令·仲團長·汪知事·及各局長·又水陸警長曁杭嘉湖三處紳董及商會會長共計十餘人先時齊集嘉興車站等候並有軍警站列月臺迎迓上午九時三十分車抵嘉興站軍樂齊奏軍政各長官以次登車與沈省長略爲周旋即隨同下車改乘肩輿同往碼頭再乘水警淺水兵輪開往湖州轉入乍浦須今日下午始克蕆事定於七號早快車返杭云 
[閩同鄉爲厦聲記者鳴不平]  
　　聯合通信社云厦門厦聲日報楊愚谷於上月二十六日社論「當此收回裁判權時法官須改造人格」一語思明審檢廳認爲妨害公務下令逮捕於一日之間略加訊問登時判决定四等徒刑一年六個月該埠公民異常憤激代抱不平巳印發通告請求全國公判本埠福建同鄉會同人昨日得此消息極爲不滿擬即日開會討論對付辦法蓋厦門官塲黑暗已極廈聲日報向掛洋商牌號楊君並不願托庇外人同鄉如不羣起援助則將來非洋商之報紙其箝制言論更有不堪設想者 
[各團體會議之宣言與請願]  
　　聯合通信社云各團體會議昨開第三次會議共到代表二十餘人下午四時開議原推主席楊春綠因病未到公推馬少奎主席首將文書科起草之宣言及請願南政府討吳佩孚並通告全國電文付討論由起草員孫鏡亞加以說明全體贊成繼討論會所及經費問題會所一層公决由總務科找尋一面商懇總聯合會准予暫借經費一層由與會各團體量力擔任云兹將宣言及電文分錄如左 
　　（一）宣言國體改建已越十年禍亂循環與日俱甚厲之階者固爲頑舊官僚跋扈武人與齷齪政客而我大多數國民竟放棄主權不思所以行使之寗能辭其咎耶同人受團體之委託組織此會議於上海所代表之團體有本於政治上之結合者有本於地理上之結合者有本於意志上之結合者有本於職業上之結合者爰定名爲中華民國各團體會議蓋事體重大非任何部分所能隨意假借亦非任何部分所能獨負責任也顧頻年以來國是蜩糖往往因個人之利害淆公共之是非惝恍迷離如孤舟之失舵如夜行之無燭欲適改革内政實行民治之目的不其難乎本會旣以改革内政實行民治以救危亡爲宗旨必採如何方針以貫澈之實爲先决問題同人昕夕思維以爲必須有共戴之政府而後破壞與建設之事業乃可循序以漸進兹查全國國民外交大會一月元旦日通電主張否認北庭並主張由現以廣州爲首都之政府行使中華民國政府之職權留日學生留歐工商學界及留美學生皆有同一之主張則孰宜贊助孰宜推翻標準巳定無庸别尋塗徑惟陳師鞠旅不過改革之前車而秩危定傾尚資羣衆之協力舉凡内政應如何改革民治應如何實行非斟酌世界潮流社會現狀商榷一具體方案恐彼此相顧徬徨何由行使其主權同人不敏從事於斯希望國人對於同人見識之所及者予以同情對於同人見識之所不及者加以指導則雖綆短及深當不致隕越矣謹掬愚忱統維垂察中華民國十一年四月五日中華民國各團體會議 
　　（二）致南政府電桂林大本營大總統鈞鑒徐世昌盤踞北京竊據政權大總統誓師聲討海内外共表同情而吳佩孚擅敢准備阻撓良堪髮指查吳佩孚以一偏卒節文于洪憲及僞共和之下糜爛四川侵犯長岳直皖戰爭之後佯倡國民大會以欺世人旋媚徐氏以獵富貴迨去年摧殘川湘援鄂之師已爲全國所共棄而其决金口之堤淹毁鄂省人民田廬無算尤爲人道所必不容最近以强提路欵截收鹽税屢起外人責言致某外人有直接赴洛解决之事國家體面爲之喪失淨盡跡其歷年行動反覆無常滅絕人道無非爲一己謀私利權位而已現正負喁洛陽引桂賊沈鴻英軍以自固一方復由張一麔在上海八團體國是會議遥爲聲援將委託和平之美名顚倒國是直欲以一人之武力跳梁全國方其駐軍衡州位不過師長兵不及萬人爲虺弗摧遂令坐大至今爲梗伏懇大總統張皇六師滅此朝食中原旣定徐氏之亡可立而待也敬候睿鑒施行中華民國各團體會議歌 
　　（三）通電各省區各僑埠内外蒙古青海西藏各團體各報館并轉各界均鑒頃上桂林大本營大總統一電文（見上從略）等語事關切要國人一致主張爲荷中華民國各團體會議歌 
[馬育航今日回港]  
　　國聞通信社云馬育航氏前奉陳炯明之命到滬勸洪兆麟回粤兹馬以洪氏已允准於今晨先乘提督公司輪船港邦號ＢayState返港云 
[察哈爾教育參觀團到滬再誌]  
　　察哈爾區教育參觀團團長王仙舫鄭荔庵等二十四人到滬已見昨報現聞該團因各校春假擬於明日上午約同中華書局杭石君重定參觀日程星期五起即分組參觀各校云 
[義務教育滬支會職員會紀]  
　　江蘇義務教育期成會上海支會於前日下午四時開第二次職員會到會者爲賈粟香朱伯華曹幹臣何子文李頌唐顧旭侯楊聘漁賈季英等所有提議事件及議决案照錄如下一件報告勸學所籌辦農村師範講習所情形一件提議農村師範講習所招考新生事議决應就各市鄉匀派標凖以教育附税之支配定之一件接省會函將開臨時會籌商經費問題應推代表出席議决推定縣教育會會長賈粟香君·勸學所所長李頌唐君出席 
 
 

Page 14

 
 
[振捐改征爲募後之催繳]  
　　上海縣商會前經函催各業認税商代表趕將改征爲募之振捐籌集墊解來會以憑彙轉等由兹據紗税征收局袁局長光裕據紗業代表所募集之振捐洋三千元於昨日送繳該會請爲併送並聞該會查得土布一業雖巳奉准展期豁免税欵惟對於自由募振一項仍應列入擔負勸募曾經由會知照該業代表請由該業公所設法將振欵籌墊乃迄今未據照復事關解欵爲期巳迫無可再緩是以又函該代表請將前項振欵尅日送繳來會以便彙轉云云又商船號商對於此項自由募振一事上届未據列入今届災區甚廣需欵孔殷故亦由會函知商船會館董事請爲擔任募集將振欵先行籌墊來會昨因未有答覆該會亦巳去函催促矣 
[俄災賑濟之演說運動]  
　　俄災振濟會上海部職員王卓山·陳維新·吳山等昨日下午二時應江灣新體育路靈生學校之請前往演講俄災情形當由該校監學黄君懇切招待召集全體學生特開演講會教員艾紹成女士主席報告開會宗旨畢即請王陳吳三君次第演說全塲感動當推定女生代表陶德純男生代表高漢潮組織募捐隊並加入游行大會卽日致函該隊長歐譚惠然夫人（該校長現送歐彬君靈櫬返粤）對於此次籌振至少籌足一振濟車之捐欵云 
民福學校赴龍華之俄賑募捐隊攝影 
　　又振濟會交際股幹事陳葆蕃君前日與西門共和影戲院經理張振山君接洽講演事宜當經張君允許由該會請著名演說家前往該院講演俄國災荒情形每晚一次於休息時行之惟訂期幾天尚未確定云 
[吳佩孚派員來滬採購麵粉]  
　　兩湖巡閱使吳子玉委派軍官凌某來申採辦麵粉由慶記號承辦自上月中以來共裝去五六萬包所辦皆二號之粉現尚在收買聞運往河南湖北等處價定每包二兩一錢云 
[金山函告米販購米出洋]  
　　本埠米價昻貴實被奸商偷運出口及囤積居奇所致昨日米業中接金山縣快信述及近四五日有王某顧某等以上海春記號名義向近鄉搜羅糙米經米廠碾白打成包子陸續雇民船裝運共有三四千石米價爲之飛昻雖有人出面議阻巳被偷運聞向白龍港一帶沿海裝某國輪船而去云云昨日各米客接信後巳去信截阻矣 
[水警區長注意販米出洋]  
　　呈請廳長飭外海廣艇查禁 
　　江蘇水警第一區沈區長以寳山川沙南匯拓林及江浙交界之金山衛等處均爲沿海各縣之轄境且許山金山羊山及匯角附近之翁家港皆有小鎭市集際此米價極貴之時難保無奸商藉口運往沿海灘各鎭市集銷售乘間就海灘地方雇船偷運出洋值此青黄不接之時民船裝運米糧自當嚴加取締以免混運出洋故於日前具呈趙廳長請飭駐於外海許山金山羊山等處之各廣艇對於米商運輸米糧一事加意審查以杜偷運而維民食 
[外埠道路分會訊]  
　　聯合通信社云全國道路建設協會成立以來提倡自動的興修馬路不遺餘力現在各省埠熱心人士請求設立分會者日必數起亦可見羣衆心理注重交通故能踴躍爭先不甘人後兹將近日外埠函請設立分會略誌如下（一）徐州隴海東路工程總管理處周言芬請在該處設立分會與商教各團體機關開會提議已得各要人同意贊助成立之期當必不遠（二）九江都天廟内黄梅臨時同鄉會余嶽尊等來函略謂建設長途汽車路已組織機關專司籌備請協會提倡進行（三）湘省株萍鐵路管理局長首紹南及臨禮禁烟清查處長張鳴球等函請在湘籌設分會因該省當道亦常以籌畫省道爲前提業經邀集同志接洽一體贊成（四）臨安縣城内沈祖康來函已邀集基本會員十數人每員徵求十人擬預備擴充範圍施行大徵求在該處設立分會目下正在接洽進行商會及各自治團體等均已表示同情（五）重慶商埠督辦楊子惠軍長與成都市政督辦劉軍長等均來函問詢已由會復函請其積極提倡鼓吹並寄月刋等件以便按照定章組織分會機關云云 
[浦江中之持械夥刦案]  
　　獲兩盜與盜船原贓俱在 
　　邇來浦江中盜案迭出前晚八時許有裝載湖羊之船隻卸空後停泊陸家嘴附近突有盜匪四人駕一小舟一擁過舟以搜查烟土爲由當出手槍等嚇禁聲張任意搜刮卽將衣被零物等攫取抛入小舟當經船户施桂生船夥張阿榮等極聲喊救即遭若輩用刀背擊傷頭面等處其時水巡捕聞聲趕往即將匪船扣住並帮同擒獲盜匪紀金奎王阿大二名尚有二匪鳧水脱逃所有被刦各贓均在匪船艙中並不缺少遂將原贓併解捕房昨奉梅捕頭諭飭轉送地檢廳訊究一面着原告自行投廳候質領贓 
[檢察廳焚土之預備]  
　　去年陽曆七月一日始至十二月三十一日止所有上海地方檢察廳没收烟土烟膏烟具嗎啡等一切違禁品物業由該廳黄檢察長詳准上級官廳定於本月七日下午三時當衆焚燬屆時又請各機關派員蒞塲參觀昨日午後黄檢察長已派警預備一切矣 
[汽車碾斃德女孩三誌]  
　　汽車夫徐炳生押六月 
　　八歳德國女孩於三號在北四川路被日本人副島岡雄所乘由徐炳生司機之一千六百九十六號汽車撞倒碾斃一案兩誌本報昨晨捕房傳齊人證將該汽車夫徐炳生解至公共公廨第一刑庭由兪襄讞會同英副領事包克本氏升座審訊首由捕房代表費斯福律師陳述案情謂該女孩係被汽車後輪從其身上碾過致死並將西醫騐單呈案次由虹口捕房五十九號西捕將所繪出事地點之路線圖樣呈案並報告查騐肇禍之汽車内部機關均甚玲瓏並未損壞情形又由見證西人明福爾特到堂作證謂伊當時目覩係該汽車夫開駛快車及將女孩撞倒後乘車日人巳下車施救而該汽車夫尚不將車停止云云車主副島岡雄即上堂證明該孩被車撞倒伊下車抱入車内送往醫院據孩母德婦維羅特士投案訴稱是日伊孩與女傭出外係購麵包旋據女傭婦來報告孩被汽車撞傷及伊趕往醫院孩已身死中西官得供向徐質問而其供多支吾但徐之玩忽業務巳經證實堂上判押西牢六個月以儆 
[昨日之滙價與金市]  
　　昨日先令初開勿動東匯小二五德匯大十五馬克大條近期縮二五遠期縮三七五五月份標金毛盤開三百二十二兩五錢後因賣者較多漸小至三百二十一兩八錢先令揭曉亦無升降内盤見硬因近日國外銀根亦緊各銀行大條裝來甚少之故由某銀行買進現標金三百十五條價三百二十二兩收盤期金小至三百二十兩零二錢午後市面金價仍軟先令較硬遠期銀行揭出均有放長人心皆有金價看小之勢以是賣者又多下午收盤小至三百十九兩八錢據業此者之觀測謂尚有數兩可以逐跌云 
[昨日之金融市况]  
　　昨且現幣市價上午爲七錢二分四釐七毫半有某某等二銀行買進裝往蘇州與漢口兩處計二十萬元因該處洋釐較滬地略高午後收盤亦高二毫半爲七錢二分五釐三月底期洋上午開收盤七錢二分六釐午後亦大二毫半爲七錢二分六釐二毫半交易不多四月半期洋無交易 
　　銀拆上午一錢五分滙豐銀行收欵五十萬兩其餘麥加利道勝友華花旗等銀行三十餘萬兩午後解欵已畢銀拆跌小至四分較前日小去八分云 
[昨日怡和呌莊之市况]  
　　昨係星期三輪值怡和洋行拍賣羽毛羽綾嗶嘰彩呢泰西緞羽綢寗綢毛布原布市布漂布等疋頭之期以上各項花色疋頭共排列一百十九件計五千三百六十六疋拍妥者七十五件計三千五百七十二疋比較上屆少去八件計三百五十疋未拍者四十四件計一千七百九十四疋所拍市價仍無起色故跌多漲少緣市面又有謡言以致不能漲起云 
[友華銀行滙市報告]  
　　昨日友華銀行滙市報告云四日倫敦大條銀價近期縮二五遠期三七五紐約銀價縮至六角五分一二五倫敦紐約間匯價升至四元四角零一二五今日此間各國滙價僅日金縮至六十六元七角五分餘均未動晨間開盤時市况堅定英鎊售開價四五月份三先令三便士六二五六月份三先令三便士半後因一二大銀行購進胃口甚好市况漸平英鎊成交價四五月份縮至三先令三便士半美金成交價四月份縮至七十二元六角二分半五月份縮至七十二元五角旣而銀行收買已足滙率復轉硬收盤時英鎊售開價近期至六月份三先令三便士七五美金售開價四月份七十三元五六月份七十二元七角半昨日倫敦市場中國仍有銀售出倫敦收盤時市况堅定紐約亦堅 
[滬杭車前昨運來之現洋]  
　　滬杭甬鐵路上海南站前昨兩日由杭來之早快車在杭州造幣廠裝來新幣其數如下（四日）由杭州造幣廠運交上海中國銀行新幣十一萬五千元又交通銀行新幣五萬元又松江運交上海慶祥現洋五千元（五日）由杭州造幣廠運交上海中交兩銀行新幣各十萬元以上二日間共運到現洋三十七萬元 
[穆德論基督教學生大會]  
　　與大陸記者談話 
　　國聞通信社譯大陸報北京通信云本報（指大陸報）訪員近與世界基督教學生會會長穆德博士晤談博士云今日世界各國對於其國家之基礎莫不重加以考慮此蓋不獨中國一國爲然凡國家之制裁在被審查之中而凡國家之權力亦無不在疑慮之列夫當此之時凡有正確思想見地深遠之男女均應力謀世界之改造要知舊式之社會其遺患之及於人類者旣痛且深不能再任其長此而無所改革彼不合人道之競爭以及過當之民族主義軍閥主義與奴使人類之各種制度應悉予屏除欲竟此大功則就余所知其最有力之團體莫過於有耶教思想學生以世界爲範圍之組織蓋今日惟具有思想之學生乃不爲物慾所蔽其欲謀改良之希望與其熱忱亦並非由自利之機心而來此輩旣未嘗從事於取得權力資産或名譽之事業當然不得遽謂爲係因被物慾所動且其智識程度旣高將來其中自有種種人類活動領袖人物之産生然則世界之上更有何階級能圖改革社會更較學生團體爲有力耶中國最近情形君（稱訪員）常已歷歷在目彼學生等秉其愛國之精神及非自利之熱忱竟援救中國於危急之秋使免於外人之侵蝕此種學生運動斯誠今日中國最有力之救國方法記者復詢以中國一般學生運動與中國教會學校學生運動之關係穆德云一九一九年學生把抗賣國者之運動以基督教學生團體爲其主席吾人追溯原因深信基督教主義實爲達眞正人道主義最要之塗徑記者復詢以對於非基督教同盟之意見穆德云假使非耶教人物果因人道起見有何建設的計畫能較吾人之計畫良者則吾人亦與之表示同意反之苟其目的僅爲破壞及妨害吾人則其短處迅將暴露於世彼對於吾人之攻擊吾人當毋庸措意也穆德又表示意見謂基督教學生世界大會中之中國領袖應與非基督教分子接洽俾雙方得明瞭兩者異點果何所在至關於非基督分子反對借清華學校校址爲大會會塲一節穆德博士謂無論儒教佛教人物祗要其爲計議人類利益起見彼深信清華學校方面必允借給校址以爲會塲云記者又詢以基督教學生世界大會在華第一次開會其影響及於中國者果何如博士云此次爲第十一次世界大會前在歐洲各國計舉行世界大會六次在美國舉行二次在土耳其日本舉行各一次以從前舉行會議之結果而論會議所在地國家之人民對於國際前途事業均可因此而得一種好影象中國將來當亦必發生此影響再則大會之結果足使會議所在地國家之學生審知今日從事於改造事業非獨彼自身而已全世界亦同時從事此運動其努力之熱心當可因之而鼓勵焉三則會議之中與會者得互以其經騐相告彼此得聞其經過之事實則閱歷愈多以後辦事能力可必增加云云 
[紀商業補習教育之討論]  
　　决議先從調查入手 
　　上海商業補習教育會昨日午後一時半在寗波旅滬同鄉會開第一次商業教育討論會到十八校代表先由郭秉文報告經過情形並推沈信卿主席黄任之謂商業補習教育關係商人學識應加以詳密之考慮最好先從調查入手俾知商業應有之要需而施以適當之指導次由劉樹梅報告討論問題如下（一）編制問題商業補習學校有採學年制者有採學科制者究以何者爲適宜此即本問題所應討論之範圍也（二）設科及各科標準問題商業補習學校應設置何項學科各科程度之高低範圍之大小各校似應有公共確定標準（三）教科書問題商業補習學校所用之教科書與學科標準問題有密切關係各校似應有同一或相等之教科書（四）入學試騐問題商業補習學校之設原爲普及商業教育似應廢除入學試騐惟未經試騐學生程度不齊教授上甚感困難補救之法自應討論（五）招生分班問題各校招生往往有因人數不足不能開班或程度不齊不便教授者各校似宜籌商互相聯絡互相帮助方法（六）學費問題商業補習學校含有義務性質學費似應從廉惟若過低學校旣不易支持學生亦往往視校課爲無足輕重輟學如意以致一班之中程度不齊教學兩苦故各校似應有同一學費標準（七）教員薪俸問題教員薪俸一方影響於學校經費一方關係教員待遇各校亦應有同一標準（八）學生缺課問題商業補習學校學生一面服務一面求學或因事務繁重任意缺席或因聽講困難中途輟學者此亦議補救方法（九）調查問題籌辦商業補習教育須先調查商界對於此項教育之需要以如何方法調查始可收圓滿結果此亦應討論者也（十）使商店縮短辦事時間問題商店辦事時間多無定規尋常商店每日辦事時間往往有多至十餘小時似此店員雖有志求學亦無機會補救之道似應使商店縮短辦事時間惟處此商業萌芽時代商業中人多不明此理如何而能使其覺悟此亦應討論者也 
　　討論結果咸以解决商業補習學校編制及設科各問題須先調查此項教育眞正需要情形各商業補習校應結成互助團體就各校現有學生及各生家庭調查再將調查結果報告上海商業補習教育會彙集以便研究因决定兩種辦法（一）推定劉樹梅朱樹翹朱少章三君擬就此項調查表格以便將來各校開會採用（二）由上海商業補習教育會備函請本埠各商業補習學校加入該會俟調查告竣後再由上海商業補習教育會組織委員會對於本日提出各問題研究具體辦法云 
[寳山縣知事之布告]  
　　諭遷中國公學購地内之墳墓 
　　寳山縣馮知事布告云爲布告事案准吳淞中國公學董事會會長熊函開希齡等擬開辦中國公學大學部非添建校舍不足以容足數學生因此擬以現有房屋作爲大學部校舍中學房屋另行擇地建築現勘得貴縣東南騰四十二圖北稱圩獅子橋地方有地一百餘畝頗爲適宜敝校擬出資購買以便興工懇請查照同濟曁南兩校將敝校勘定上開地畝一百餘畝參照土地收用辦法酌定時價出示公告一面並會知該　經董協　購地事宜俾敝校得早觀蹶成除函請省長核准外函請查照施行等由到縣准令行城市經董察核估定該地價值每畝二百元具復在案查中國公學校舍亟待建築此次圈定地點内所有墳墓必須早爲遷讓除諭飭地保知照外合行布告該人民等一體知悉爾等如在中國公學圈定地點葬有墳墓者仰即趕速　讓應需費用逕向城市經董辦事處商領幸勿延誤特此布告 
[吳淞陸軍軍官教育團將開學]  
　　吳淞砲台灣所設之陸軍講武堂於去年春季開工建築房屋業經告竣月前浙盧督擬定該堂名稱民吳淞陸軍軍官教育團盧督自兼國畏委第四師師長陳樂山松滬護軍使何豐林等爲團附委上海防守司令官榮道一爲學監步四十團團長朱罄廣爲總隊長傳文華爲正隊長吳鐮霖王脊源任傳綺等爲副隊長吳光傑爲教育長高鳳岐孫振綱等爲教官方克猷爲副官張銑爲軍需張祖詒爲軍醫李駕爵爲書記各該員奉委後即稟辭到淞任事各學員定於本月八日到齊十日開學又　堂内功課已由盧兼團長榮兼學監擬定軍制學·戰術學·交通學·築城學·測繪學·地形學·應用法曁團卜戰衛學·中外地理曁中外歷史學·物理化學曁兵器學等十餘門外尚有塲操·體操·劈刺·曁應用體操并各種武技術等藉資增進各學員之學識體力兼熟習個人之技能云 
[大陸報所載之投函]  
　　述某西人在電車中待遇華人之行爲 
　　頃有署名Ｈ·Ｈ·Ｐ·者投函大陸報略謂鄙人願讀者諸君對於某西紳昨日在電車中之行爲下一公平之判斷該西人與一西婦於外白大橋相近登電車時鄙人及内子亦乘此車車中乘客甚爲擁擠斜對余坐之中國少年即起立讓西婦但在起立之前或者稍行猶豫詎知一刹那間忽見該西人向少年之面舉拳欲擊並出詈言鄙人見此情形覺該西人行爲不甚合理即以英語詢其緣由其人即行移拳向余是時余妻幾至駭暈當時若非茯人同來之西婦及余妻出爲排解恐今日會審公堂又有一西人控告華人凌辱之案件矣今鄙人欲請諸君公斷之問題即西人待遇華人是否應該如此有何理由此種行爲是否合理今日中國國勢雖弱但余信就個人而言華人與西人所享之權利固無歧異也胡爲西國僑民輒若是之横暴野蠻乎此輩行爲於其母國之商務果有利益否耶 
　　尚有本埠新聞等轉入後頁 
雜評二 
[文野與道德（旡用）]  
　　人何以謂之文明曰有道德者爲文明何以謂之野蠻曰不道德者爲野蠻彼以其人所受教育程度之高低而判文野者誤也 
　　何以言之其人受教育略多間以傲氛凌人對於受教育較低之人往往鄙夷之凌辱之不必受教育較低之人卽孱弱之國之人苟其所受教育未必低而好以傲氣凌人者見爲孱弱之國之人故而鄙夷之凌辱之此種證例人已司空見慣幾不足爲異第自受教育較高而又顧念道德之人視之不勝驚　如大陸報所載某人之投函足徵前述之非虚矣 
　　卽此一事以剖判某華人者受教育較高之人也起而讓某西婦有道德矣應稱之爲文明某西人以武力肆擊彼或受教育較高之人焉然鄙夷華人横施凌辱不道德之尤雖欲不諡爲野蠻亦不可得使此華人易服西裝此肆毆之西人或不致出此暴舉此爲上海社會中一種最不良最可哂之惡習某人不平投函大陸報若如此而判文野將奚道之從 
　　夫兵不可驕驕則不可爲兵人不可驕驕亦不可爲人論者向以强弱判文野今而後應易其標準而以道德不道德判文野矣一舉一動十目十手爲君子爲小人其自擇之 
 
 

Page 15

 
 
本埠新聞二 
[清明節舉行植樹禮紀]  
　　昨爲清明植樹節江蘇特派交涉員許秋　上海縣知事沈寳昌等在浦東琵琶灣上海縣苗圃之植樹塲舉行植樹典禮預由　工局董朱福田督同苗圃主任楊伯平等佈置一切上午九時許交涉員沈知事等齊集英大馬路外灘乘小輪進浦船抵東溝港口改乘小汽油船以達苗圃有數校小學生奏軍樂唱歌歡迎接人畧坐即舉行植樹參與植樹者有縣署實業科汪菊齡學務科李頌唐·縣視學朱伯華·農場主任吉卓民·市農會長沈杏苑市酒紳董談公孚·楊東山·陶叔延·陶審安等十餘人手植杉木黄楊柏樹榆樹四種攝影以留紀念事畢由朱紳導往苗圃四週察看一週即赴塘工局午餐始各散歸 
[華洋義賑會近訊]  
　　華洋義振會向西貢定購振米二千噸由法郵船裝運來滬該郵船直馳浦口於四月三日回抵鎭江即將振米二千噸在鎭卸船日昨華洋義振會總書記李規庸幹事王駿生先後前往鎭江辦理接收振米手續約須勾留一星期方可返滬據王駿生自鎭來函謂用駁船二十五隻每日約卸四千包惟粒稍碎耳所有滬會會務暫由項馨吾代理 
[爭産釀成命案請騐陸永林尸體]  
　　浦東洋涇鎭迤東九里許陸家宅地方農民陸永林今年四十四歳於舊曆二月初九日因其母舅張榮泉病故偕弟陸全林前赴川沙縣境頭圖劉家宅張榮泉家弔孝張榮泉並無子嗣僅生三女均已出閣而以胞弟（即張順和）之子張某兼祧榮泉遺有田三畝現洋二百餘元當日（初九日）榮泉收殮之時親族畢集有次婿龔阿龍三婿曹阿端等（均住居上海縣境四圖）出而阻止棺殮聲言須將丈人遺産瓜分等語於是由張順和允給龔等孝白洋七十餘元其時陸永林在旁不服與龔曹等衝突彼此扭毆張永林被打受傷倒地不省人事當時設法救醒即經該處地保等出爲和解請勿涉訟由龔曹等出洋九十元作爲醫費了事陸永林回家後延至本月初六日上午八時許氣絕身死當由陸弟陸全林知照當地二十二保三十八圖地保陸尚炳着渠報官請騐詎該保與四圖地保徐湘洲等擬欲在外私和並不報官請騐是以陸全林於昨晨投上海地方檢察廳具詞起訴略謂胞兄陸永林遭龔阿龍曹阿端等毆斃請求相騐等情黄檢察長據稟之下立委鍾檢察官沈檢察員等率同法警四名下鄉相騐矣 
[南火車站形跡可疑之兩女孩]  
　　家屬速往認領 
　　滬杭甬鐵路上海南站昨日（五號）上午八時許由滬開杭之一百另四號特别早快車開行時有甲乙兩幼女至站購票同往蘇州當經該站賣票員云此係滬杭火車如往蘇州者須在北火車站向滬寗路購票嗣由鐵路包探陳時青見伊等形跡可疑上前盤問甲名雪寳年十五歳住西門寳隆里八號范姓家乙名才雪年十二歳在邑廟後不肯說出確眞地點及姓名當將該兩幼女暫行帶往鐵路警務處一而由該巡官派探警前往調查確實以便具領 
[今晚藝術會中之三種說略]  
　　提倡鄉村教育之藝術會今晚七時在四川路青年會舉行會中節目除舞蹈火棍魔術拳術雙簧鋼琴凡亞鈴外即爲新劇及影戲兹將影戲却潑林之「酒後」羅克之「姻緣夢」及新戲「他爲什麽失學呢」劇情略述如下（一）「酒後」寫却潑林在酒店内醉後亂言其中最有趣之一段說他的妻子被一肥而且胖的朋友騙去（二）「姻緣夢」寫羅克鍾情一女郎而成想思病發現想思夢其中有最有趣者爲泡勒落浴池羅克磨剃刀羅克投海羅克遇海盜羅克拖地板羅克閙廚房羅克戰羣盜羅克上吊幾段（三）「他爲什麽失學呢」寫一鄉童爲人僮僕後見主人虐婢異常憤恨致犧牲職業冒險相救後在田間爲毒蛇所傷送入醫院求治院長知其底藴深爲嘆息以爲鄉童危險實由失學造成云 
[平民義務學校將開二週紀念會]  
　　文監師路西首上海平民義務學校於民國九年開辦於四月二十八日爲二週紀念之期該校將於是日開二週紀念會業已籌備一切又該校日間附設平民書報室備有各種書籍及新聞紙等以供各界人士之觀覽云 
[少年宣講團組織赴杭旅行隊]  
　　本埠少年宣講國同人以春季旅行最有益於身心特組織赴杭旅行隊定四月十四日出發於旅行地點並須舉行宣講及調查一切人情風俗以符該團職務定例對人對己兩有裨益該團幹部已通告全體團員矣 
[韓國紅十字會消息]  
　　上海韓國紅十字會成立已經四年爲中外人士贊助基礎鞏固成績頗大數年内中俄各地韓僑數百萬人因饑饉兵燹流離死亡慘不忍睹該會多方救濟人多力少不能溥遍不得已請助於各界慈善大家中外人士深表同情爭相解囊云 
[殘廢收養院之完備]  
　　西門斜橋斜徐路殘廢收養院係南洋兄弟烟草公司總理簡照南君一人捐資創辦每年經費不下萬餘金其宗旨係專收殘廢貧苦無告之人入院醫治聘有西醫兩人常川駐院診治自去歳二月開辦以來收入該院醫治者二百餘人醫愈出院者百餘人凡出院眞確貧苦無告者給以衣衫並川資遣送回籍現院内由楊浣薇主持一切極爲完備云 
[滬北工巡局之道路衛生談]  
　　閘北寳山路現經改鋪方石塊路面業已動工滬北工巡捐局局長許人俊查悉該路有二十四號洋房濟生醫院之小屋耶穌堂之竹笆又王姓小屋一間並寳通路轉角平屋十餘間均與路線有礙亟應拆除聞己函致五區警署轉飭各該户限日遷讓又查得寳興路石張氏嚴張氏兩户亦應讓路線如不速行拆除工程即不能進行同時函達五區警署尅日派令長警迅將該兩氏應拆之屋不得再行觀望以杜藉口又查得金陵路口空地上浮厝棺木堆積甚多天氣漸暖若任其延擱不葬勢必釀成疫癘業經函致閘北慈善團分别有主無主即日飭役遷埋 
[工巡捐局之通告開會函]  
　　上海工巡捐局爲定期開會致各董公函云逕啓者查本届常會因不足法定人數改爲談話會所有各項重要議案及長途汽車公司合同曁警廳追加經費各案均徒解决兹定於本星期五即是月七日下午二時在局特開會議務請准時蒞局共同接洽云 
[房客總會之决議案派定赴省請願代表]  
　　國聞通信社云本埠房客聯合會總會於二日開第十八次常會其决議案如下（一）援助永成里由總會致函會審公廨（二）派員至古柏律師處調解仁德里糾葛（三）通過東有恒路鴻順里加入總會（四）通過永成里提議派代表赴省請願（五）推定張守黎李傳耕爲赴省代表（六）贈送中外官鄉匾額先送會審公廨通過各案即日實行云 
[清節迎神賽會之熱閙]  
　　昨爲清明節本城邑廟各會首循例舁城隍及四司神像出巡午前辰刻由各會首齊集廟中排齊全副執事迎邑神及四司出巡會中如馬執事·隂皂隸·花十景·大鑼班·等爭奇鬥勝頗有可觀出廟繞行城中南市迤𨓦到壇施賑然後由尚文路等周行各處回廟沿途經過之處觀者頗多各區所均派長警分途照料故無肇衅情事 
[軍警保護龍華香汛之行旅]  
　　松滬護軍使署以今值龍華香汛正盛入廟參觀者中西男女甚衆外人亦有旅行鄉間游歷風景者自應妥爲保護昨飭上海縣公署警察所選派長警四名前往龍華廟塲常川彈壓並飭憲兵營汪營長派令憲兵四名由上海南站至龍華一段隨車往來梭巡藉保旅客 
[上海市並無荒地之呈復]  
　　上海市經董辦事處爲墾荒事呈復縣公署文云奉一二九號訓令飭查境内有無官荒民荒田地堪以開墾之處尅日詳細具復核辦等因奉此查上海市轄境共分中東西南四區中東西三區俱已闢成市廛或麟列居户其南區面積較廣雖多農田均已開墾並無官荒民荒田地堪以開墾者奉令前因理合據情查復云云 
[徐國樑飭屬隨時查驗槍械]  
　　淞滬警察廳長徐國樑以所屬各區署所之槍械原爲保護地方並自衛之要具必須妥爲保存隨時揩擦昨特通飭各區署所警正佐一體遵照務各按日考騐如有損壞及皮件零星不全者應行預爲呈報以便分别修配南市第一區總署王金山署長昨特知照本署李申兩巡官務須輪流分赴各棚長警臥室查騐槍械責令認眞揩擦鄭重保管以免臨時疏忽云 
[上海貿易印刷公司遷移]  
　　上海貿易印刷公司發刊雜誌二種一爲中國工業雜誌一係中國醫學雜誌兹因漢口路九號辦公室不敷應用該公司與中美新聞社及克勞廣告公司均已遷移至江西路六號Ｂ該公司總經理爲美人戴逸遜君副經理爲顧廋偉云 
[滬江攝影樓將開幕]  
　　姚君桂亭對於光學研究多年近於北四川路郵局對面組織一日夜照相館命名滬江攝影樓一切設置均準諸光學原理佈景尤爲新奇聞該樓定於夏曆三月初十日開幕云 
[包探拔升探目]  
　　楊樹浦捕房包探季立仁因捕盜有功昨奉總西探目安姆斯脱郎諭令拔升華探目仍留本捕房當差以示鼓勵 
[利濟劵之大奬號碼]  
　　昨日爲利濟有奬正劵開奬之期午前九時在南市久大碼頭該總局内舉行兹將開出之五大奬號碼及經銷各票號錄下頭奬四萬零九百六十七號本埠大善元二奬一萬五千五百五十六號杭州協記轉兆元三奬一萬二千八百七十二號湖州大利發四奬三萬一千二百十七號漢口振華公司又四奬三萬九千二百十三號本埠有利源五奬一千五百七十四號本埠善中又五奬三萬九千三百零六號漢口振華公司 
[閘北又獲革警]  
　　四區二分所署員倪哲丞素來對於逗遛境内騷擾地方之革警認眞拿辦不遺餘力前日又查獲鄒超一名解送司法科收押候辦 
[汽車又傷三人]  
　　某號汽車於昨下午三時許駛經馬雲銘撞倒潮州人干少泉跌傷首臂等處當由新閘捕房五百九十七號華捕前來雇車送往醫院醫治一面將汽車號碼抄錄呈報捕頭候示又昨暮六時許某西人駕乘汽車駛過愛多亞路撞跌湖北人沈原登碾傷足部當經西人扶上汽車送入仁濟醫院醫治又文監師路昨晚九時半有三千八百十九號汽車駛過某店學徒錢根保適自衖内穿出被撞傷肚腹跌倒於地由印捕前來押令汽車載送同仁醫院醫治一面帶汽車夫入捕房請究 
[拐匪張嘉林定罪被拐女子王小三子交救濟會留養]  
　　前在南京充當巡警之張嘉林此次誘拐二十二歳丹陽女子王小三子到滬换乘新豐輪船動身爲救濟會偵探陳少廷拘送地方審檢廳前日下午由該廳推檢各官開庭研訊之下判張嘉林監禁一年該女發送該會留養候傳父兄來案認領 
[顧丁訟案之覆訊]  
　　顧蘭洲前延郭蘭克律師代表投法公堂控丁潤庠不理欠欵銀三千三百二十一兩洋一百零六十七元一案當傳訊時因被告不到缺席判决被告敗訴在案現被告不服判决提出理由延巴和帮辦博勒律師代表投法公堂請求覆訊經中西讞員核准於上星期六上午傳訊先由丁潤庠所延博勒律師稱此案敝當事人前次因患病未到曾由伊妻代到况顧蘭洲亦遣其子代到今病愈投案請求將第一審判决案撤銷覆訊等語顧蘭洲仍由伊子代到稱父親年老故未到案中西讞員判展期着顧蘭洲親自到案再行核奪 
[陸福林控立興公司之堂諭]  
　　賠償損失一千四百四十元 
　　輪船老大陸福林前延賚美律師代表投法公堂控立興輪船公司傅琳祥駕輪不愼將原告脚骨折斷求追損失等情被告亦延雷聲布律師代辯一切判下堂諭飭遵在案昨經中西官商明堂諭判曰此案經本公堂研訊明白着被告償還原告損失洋一千四百四十元限七天交清以資贍養堂費十元亦歸被告負擔 
[胡久華被控刑事案註銷]  
　　大中燭皂公司在公共公廨刑事科狀訴雇夥胡久華侵佔賬欵一千另六十一元一案迭次訊諭傳證再核在案昨晨續審由見證談培卿上堂證明去年法租界永安街生大華號確曾向大中定購肥皂一百箱出過數箱因其貨劣餘貨未出所該貨價係付以支票大中不肯接收嗣生大華閉歇此項貨欵迄尚拖欠等語被告代表雷聲布律師遂稱今見證已到案證明欵非被告收用雖此項交易係被告經手然亦係民事性質應請將刑事控案註銷並與原告代表律師互辯之下經李襄讞商之英米副領事以刑事案不能成立判决註銷着原告以民事起訴 
[李氏爭産案之傳訊]  
　　李本立本魁兄弟兩人偕同李汪氏昨延賚美律師代表投法公堂控稱原告等有坐落安徽祖遺地皮三百畝每年可收租米洋九百餘元又有房屋每年可收一百四十四元以上地産均歸被告李志元所管理此産應歸五房分派每年除去開消外淨餘九百八十四元被告管理迄今已有二十六年之久分文未派向索亦置不理被告管理此産曾經登報聲明今將報紙呈鑒請追二十六年應派之租金等語被告李志元由雷聲布律師代辯稱原告所控毫無根據原告時常至被告處索借銀洋曾有信函等據可證如果確有此項應派之欵儘可早爲索取今將信函伏辯借據呈鑒中西讞員判退去聽候下堂諭飭遵 
[紗廠看門人控女工唆使行兇]  
　　無錫人蔡榮坤在北新涇日商豐田紗廠爲看門前日扭該廠女工陸李氏至四區四分所控稱日前廠中日本工頭據某女工報告指陸李氏偷紗該工頭囑民至車間内唤陸李氏出外搜檢並無贓證詎陸疑民誣陷令其弟李阿根糾集十餘人將民毆傷頭面週身等處並被攫去身畔洋二十五元請爲究辦經李署員質訊據被告供蔡屢次向婦人欲借洋五元不遂百般爲難故胞弟李阿根與蔡理論口角並無行兇搶洋情事判一併轉解司法科聽候訊核 
[韋加正持刀行兇監禁三月]  
　　韋加正前日在滬西麥根路與劉順成衝突持刀戳傷劉之腿部被控由捕房派探劉幹泉於昨將韋拘解公共公廨經中西官判以監禁西牢三月 
[茶客猝斃]  
　　昨日上午十點餘時有年約三十餘歳身穿元色老布夾襖褲之某甲至法租界大馬路某茶館内啜茗不知如何忽然倒地身死當由該茶館主報告捕房飭探將甲車送同仁輔元堂騐尸所聽候核奪 
[法租界烟土案兩起]  
　　施阿金日前身藏烟土數包行經法租界爲探查見抄出烟土帶入捕房又徐阿喜家私設烟榻容人在内吃食洋烟事爲包探偵悉前往抄出烟槍等物拘入捕房諭各交保昨日傳至法公堂請究先由捕頭上堂稟明前情詰之施等供認私帶烟土暗設燈吃不諱中西官判着各罰洋三十元充公烟土烟具没收 
[扭控同鄉騙搶銀洋]  
　　住居閘北藥水廠舊址之包車夫阜寗人王桂本前日扭同鄉王開羣陳十金至四區控稱本月初三夜十時許該被告等邀民往大德里左近突來多人以絨布短衫套在民之頭上搶去身畔大洋二十餘元而逸今將王陳二人尋獲扭案請究顔署長諭令收押聽候查辦 
[藉端索詐各押二月]  
　　李餘三在虹口漢璧禮路三百八十一號門牌新開一老虎灶小茶館前晚有著名流氓綽號華絲葛者糾集同類數十人前往向李索取陋規五十元李報經該管捕房派探柯振武往拿華絲葛乘隙逸去祇獲陳阿才王榮昌吳根生李錦章四名帶回收押昨解公共公廨中西官訊悉前情以陳等藉端索詐爲害地方應予嚴懲判决各押西牢二月 
[提到竊物之校役]  
　　北江西路一百九十一號門牌某學校茶房通州人楊在寳於上月十四號串同錢阿全竊取該學堂主任吳醒濂值洋二百元之綢皮衣服戒指金錶等物携贓逃回原籍經吳報告美捕房請廨備文派探侯松山前往通州會同該管地方官廳法警設法將楊在寳錢阿全兩犯緝獲並吊到原贓移提來滬解入捕房捕頭略詰一過諭飭押候解送公堂請示 
[竊水銀分贓不匀之衝突]  
　　前日傍晚浦東十八間地方有碼頭小工多人竊取某公司輪船水銀一箱因分贓不匀互相衝突致被三區巡邏長警察破當塲拘獲李九海一名抄獲水銀一百餘磅人證一併帶署訊據供認夥竊不諱並供出在逃同黨多人曾署長判將李於昨押解警廳訊辦一面飭緝在逃諸人務獲解究 
[搶金圈押一月]  
無賴王阿二日前在法租界攔刦婦人胡陳氏耳上所戴之金圈一只圖逸適有包探劉友法到來將王人贓追獲帶入捕房昨解法公堂請究先由原告投訴被搶情形詰之王阿二供認搶飾不諱中西官判王押西牢一月贓給原告領去 
[搶金挖耳押三月]  
　　陳少卿前日在海寗路攫取行路婦人侯譚氏金挖耳一支經氏鳴由包探柯振武追獲人贓昨解公共公廨中西官訊實判押西牢三月贓交原告領回 
[公共公廨訊案彙錄]  
　　昨晨公共公廨民三庭由張襄讞會同俄員儀君訊理（一）俄人格利五擺軋延許理律師訴華人鄧蔭欠欵案結果被告認欠屬實判令償還原告洋二千元並常年一分利息自四月一日起至付欵日止限七日内交清否則即將抵押生財拍賣備抵並償堂費（二）俄人塔維爾杜夫訴華人李小弟違背寄養牛只合同請追損失案李延許理律師代辯結果改期訊理（三）沙羅伐夫訴蘇德羅夫欠欵案結果改期再訊民四庭由關讞員會同美丁副領事訊理奚洪德訴奚士亭等佔地糾葛案結果候飭傳二十七保南十二圖地保吳裕綿到案續訊 
　　又午後民四庭由李襄讞會同美約副領事訊理（一）少婦陳秀英延許理律師訴其夫陳祥生離婚案結果據原告證人供稱該被確係虐待原告而被告又要求多金足見夫婦實非和睦應准離異堂費各半負擔（二）黄曉初訴張海生不理貨欵案結果准被告展限兩個月償還並加常年八釐利率倘逾限不遵即將回單拍賣備抵 
[新出有益兒童之雜誌]  
　　中華書局近出小朋友週刊一種每册六分專供十歳左右之兒童閱讀内容有圖畫詩歌故事小說謎語笑話等類趣味濃厚文字淺顯首期業已出版索閱者祗須寄郵費一分 
[誌謝]  
　　昨承銀行週報社惠贈第二四二期「銀行週報」一册又商務印書館惠贈第三三九期「英語週刊」曁第十三卷第四號「小說月報」各一册誌此併謝 
專件 
[巴黎大學中國學院院長班樂衛先生擬溝通中西文化之大計畫]  
　　四月一日公府交國務院議决交財教兩部核辦 
　　巴黎大學内創辦之中國學院推設於義·德·波蘭·奇克·英·美·等國大學最略說明 
　　宗旨（一）在歐美各大學增設中國學術講席多座（二）在歐美各國創辦四庫圖書館（三）將各國應用科學就其所長分别輸入中國 
　　用意（一）借用歐美各大學之資望以傳播四庫之價值（二）請求各國之中國學院擇要翻譯四庫（三）團結歐美各國漢學專家以四庫爲根據合力鼓吹中國學術（四）務使各國之中國學院彼此團結且與刊行四庫事聯成一氣對於此事應有手續得相轉助（五）使歐美科學大家知中國舊有文明可與埃及希臘羅馬者抗立中西文化庶易貫通 
　　結果（一）將傳播分配四庫事託諸歐美各大學中創辦之中國學院庶成一種純粹講學事業完全脱離商業關係（二）將刊行四庫事變成講學問題旣有中國學院分理免在歐美直出商業廣告所費非常之巨（三）四庫刊行之先及刊行之後在歐美方面均有團體研究免得變爲博物院之陳列品（四）聯合歐美大學泰斗不啻在國際方面交結最誠懇之友團對於中國全體裨益實非淺鮮（五）泰西科學大家將來常到中國因可輔助組織通儒院之科學部 
　　辦法（一）分奬歐美各大學中創辦中國學院重要人員勳章禮物字畫之類且捐各中國學院之開辦費（二）前年八月底閣議通過一巴黎大學中國學院增設中國學術講席　座年費及雜費之半數共十萬佛郎二又教育部公函補助巴黎大學在華設立物理大學分校年費五萬元援此兩例要請在義·德·波蘭·其克·英吉利·等國大學增設中國學術講席多座除由各該國學者分籌半費外再由中國政府津貼年費之半共需一萬五千鎊 
　　組織義大利中國學院成立會創辦人十名（一）嘉孟第羅馬大學科學史教習下議院議員前教育總長（會長）（二）施克斗羅馬大學監督兼歷史教習（副會長）（三）佛德納羅馬大學理科總教習義大利通儒院副會長上議院議員（四）傅美基羅馬大學印度哲學語文教習（書記）（五）窪加羅馬大學中國哲學教習（書記）（六）杜奇印度學中國學教習下議院圖書官（書記兼會計）（七）建威糾義大利通儒院院長（八）陸札第財政學教習前財政總長下議院議員（九）費斯達羅馬大學文科總教習（十）羅浪舟那波利大學教習佛教徒上議院議員波蘭中國學院成立會波蘭大總統爲名譽會長創辦人十名（一）謝羅斯基波蘭現時第一哲文學家（會長）（二）加立諾斯基波蘭京城自由大學監督（副會長）（三）布斗佛斯基波蘭京城自由大學總務長（書記）（四）各拉蘇斯基波蘭京城自由大學理科總　習天文臺監督（會計）（五）斯頭立歐波京自由大學人種學教習（六）黎啓泰波京大學漢文教習（七）德露斯基醫學博士爲波蘭總統之顧問（八）德露斯加醫學女博士爲巴黎大學女教習發明拉交母曲理女士之妹（九）布里秋基波京大學哲學教習（十）得拉露基波京大學生物學教習奇克中國學院成立會奇克大總統爲名譽會長奇克外交總長爲名譽部長（一）格爾沙博士全權公使兼外交次長前西伯利亞奇克軍首領（會長）（二）蘇士達博士現任教育總長（副會長）（三）馬來司博士奇克京大學教習（副會長）（四）莫西爾博士奇克京大學監督（五）赫布札博士奇克京大學國際法學教習（六）史窪博士下議院議員前内務總長（七）德慕音博士奇克京大學東方學教習（八）史窪立基博士外交部參贊（書記兼會計）（未完） 
公布欄 
[江蘇高等審判廳]  
　　民庭判决汪榮慶與馮天祥爲欠欵涉訟聲請回復一案（决定主文）本件聲請駁回聲請費用由聲請人負擔 
　　批示趙公佚呈爲陳明窒碍原因請求補考由呈悉該具呈人於口試日期旣未來廳應試所請補考之處碍離照准仰即知照此批鍾惠山一件請求發還原卷以便執行由狀悉查此案前據錢蔣生聲明上告延未補呈上告理由書及訟費業經本廳將訴訟記錄函送大理院核辦在案仰即知照此批季小保一件請求書面審理判决由狀悉查本案業經本廳判决發還上海地方審判廳更爲審判在案所請不合程序碍難照准此批（以上四月五號） 
[江蘇高等檢察廳]  
　　批示成金蓮狀悉仰候調卷核奪此批沈成兆狀及附件均悉候調卷查閱核奪此批吕福夀狀悉案已上告所請未便照准此批李文耀狀悉本案准予上告此批錢陳氏狀悉案已令縣查覆應俟瞿到再奪此批（以上四月五號） 
[上海地方審判廳]  
　　判决主文（民一庭）一件决定施福生與方雲龍貨欵涉訟一案主文本件訴訟准予註銷一件决定王懷德等與李二觀債務紏葛聲明抗告一案主文原堂諭撤銷本案抗告人等爲抵押械紏葛應自向常熟縣公署另案訴請裁判（民二庭）一件决定陳金璽與陳丁氏因領子涉訟控訴一案主文本件控訴管轄錯誤應候本廳呈送高等審判廳核辦一件判决楊全林與楊秋濤等經昇紏葛控訴一案主文本件控訟駁回本審訟費歸控訴人負擔批示一件徐松亭狀請追交由狀悉准予傳追此批一件張元海狀領案欵由准領此批一件凌富才狀領第一期欵洋由准領此批一件劉俊狀請銷案由狀悉准予銷案此批一件顧金福狀領啓封動産由准領此批一件王德祥狀領啓封生財動産由准領此批一件葉一舟狀領欵項由准領此批一件龔錦山狀交案欵曁訟費由准交此批一件劉雲德狀請展期交欵由狀悉仰即將案欵交清毋得藉詞狡展致千未　此批以上四月五日 
[上海地方檢察廳]  
　　批示吕乘輿狀悉仰即來廳候訊此批沈學文謝殿臣兩狀均悉旣據聲明不服限於五日内補具理由書以憑轉送高等檢察廳核辦此批張叙生狀悉准予上訴此批金小龍狀悉准予上訴此批金朱氏狀悉候傳訊核奪此批許金酉據訴喬某等到家滋閙等情旣經巡警處分了結毋再涉訟多事所請應毋庸議此批顧企淵狀悉仰自尋獲管文熙　再行呈請核辦所請應毋庸議此批黄阿二狀悉侯爾岳父陸鳴鳳到滬時再行約同來廳候訊此批包李氏狀悉俟陸鳴鳳到滬時再行定期傳訊毋庸多凟此批任順和狀悉巳於庭訊時明白諭知矣仰即知照此批徐東林狀悉　即來廳騐明核辦此批陳寳和狀悉仰於病好時逕赴奉賢縣署候訊此批以上四月五日 
[上海縣公署]  
　　批示唐德華呈爲加租不遂謀挖勒遷請求傳訊由批本埠租賃房屋不准再有小費挖費名目業經示禁在案旣據併呈仰候淞滬警察廳核辦可也此批姚文枬等呈爲工部局築路佔地妨碍祖墓請再交涉由批呈悉巳據情轉呈交涉署核辦矣希即知照此批 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閑話 
[未央般舞誌] [  寒烟]  
　　植物家製圖彙恒以一花朶代表某科某科樹本之特質歐洲各國都市林立巴黎維也納兩城儼然叢林中之花朶但巴黎繁華僅足代表西部歐洲而近東方面則奥京維也納常以歷史關係别成大陸中心之繁華都府維也納三字本英文Ｖienna譯音若照奥國德文Ｗien本音實與「未央」二字相近未央Ｗien之人以善舞著嘉會連宵般游達旦歐洲大戰前「夜未央樂未央」之勝概迄今猶可想見 
　　雖然及時行樂之舉正不獨未央Ｗien一地爲然也中歐人士之「四時樂羣樂」在一年中幾乎每月有之自春季始如五月遠足會六月賽馬會七月野外寫生八月持釣竿掉輕舟九月動清歌十月醉新釀十一月原野縱獵十二月家室團圓若得好事者盡情描寫頗足與我中國「四時讀書樂」並傳但歐洲物候與我東亞微有不同如正月冰二月凍三月風霾四月大雨社會行樂之法舍連續開跳舞會而外似不能更如五月至十二月間之隨時應變而在三四月問崇奉天主教之國民又須守四旬齋是以一年間大跳舞會當以元二兩月間之「公開」者爲最盛法京第一流大旅社廻舞之堂均甚高廣家數之多直遍萬同坊ＰlaceＶendome向靄麗舍Ｃbamps_Elysees列户閭路ＲuedeＲivoli各地此均維也納城所弗及者然奥國爲歐洲舊世家奥京維也納建築美備宫觀崇宏妙舞當筵名家輩出其間自當别有一種特色尚爲巴黎市所弗能及 
筆記 
[朝塋記] [  沈雛鶴]  
　　清明爲掃墓節人於此時咸以資易紙鏹以媚私人里友張君亦從俗雇棹以朝祖塋余以暇故亦附舟而往其妹婉華雅達無習俗指艄上纍纍私謂其嫂曰芳姊二哥達人迺狃俗若是其嫂聞言搴其衣低謂曰妹勿聲毋令老母嗔我儕將效教中人絕其羹飯也言旣咥然舟行欵欵已達市梢廻顧綠楊城郭隱約依稀時兩岸哭聲雜亂如歌不辨其作何語然矯輮爲悲未見有一呈涙容也中有一新塜爲陳氏女墓女固畢業於蠶桑去歳與余鄰王君結褵詎未數月　爾下世回憶去年今日相挽相依尚履此作絮語也今死未久愛巳變遷冷冷青塜惟有鳥犬之過蹤耳噫甚哉大抵少年人之多薄倖也女墓之東有一浮厝存焉一中年婦撫棺而哭哀音所至凄然無歡據舟人言棺中人爲交易所蕩産自盡其妻無以爲活傭人以自贍故鬱抑之氣逾恒也余鄙其人生時飫金之念太盛嗤然他顧瞬愛又見一塋塋仿歐式四周圍石欄中立巨碑碑字因遠弗能讀碑前有一女服緇衣槁嘿擒涙而立似有極深之悲感者見余船過低首羞絕怱促他去不能審誰氏女周視其墓石叢花環之鮮妍如新此時恨不見墓中人作何狀以謝此女也余正思此舟人喧嚷曰至矣乃艤舟陸續登岸旣乃焚紙鏹舉哀聲婉華旁其母含涙呼阿父聲情佳處至可玩味而其母猶　挲老眼濾其枯涙以鳴悲感也張君復與守墓者周旋片時尋即俱歸棹及回家巳萬家燈火矣 
諧詩 
[清明時節雨紛紛] [  姚鞏甌]  
　　清明時節雨紛紛燕子不歸誤好春惆悵玉顔人瘦减梨花院落掩重門 
　　梁燕避居津門欲歸不得顔代揆態度消極堅辭不幹以致國務院門庭冷落大有梨花滿地不開門之概 
　　清明時節雨紛紛花事闌珊掩院門寂寞春心無主宰白宫愁煞莫年人 
　　國事蜩螗首揆懸缺老徐娘端坐白宫當愁眉不展矣 
　　清明時節雨紛紛冷却酴醿酒一尊兀抱琵琶遮半面千呼萬唤尚逡巡 
　　鮑氏組閣風傳巳久日前駕税津門默察各方態度千呼萬唤始出來恰可移用惟喻以潯陽商婦未免唐突耳 
　　清明時節雨紛紛郎署蕭條火不分日墓新烟還未起副名寒食釜生塵 
　　各部欠薪業已數月官荒民敝度冷節而力不能舉火者實繁有徒誦韋莊清明日出萬家烟句竊歎其未盡然也 
 
[暗中㩗手之時局觀]  
小說 
[社會小說人間地獄（六八）] [  娑婆生]  
　　第十一回碎磁片片幽恨難伸夜漏沉沉佳期虚度 
　　應相伯瞧着含笑不言金湘臣道早知如此我替老姪台帶幾張吸默紙來撳一撳省得你這幾口丹田的元氣金子丹也笑了起來道不是我特别細心實在我是上過當的有一次局票墨迹弄糊塗了不知來了一個什麽老傢伙所以不能不愼之於始說罷又連吹了幾吹果然乾了金子丹便吩咐西崽拿去就發應相伯道你怎麽也呌起薇琴來呢昨天瞧見今天就呌以後朋友的好局要不敢對你公開了金子丹道薇琴一張瘦骨高顴的臉我並没什麽贊成今天呌他的宗旨注意在那阿媛可是並非我轉什麽念頭我也是受人之託忠人之事替傍人傳一句話磋商一點條件罷我自己眞是天理良心家裏外頭三四處地方已是鬧得昏天黑地不辨東西還有什麽野心不成金湘臣道是誰託你當這好差使金子丹沈吟了一回抿著嘴笑道說出來你老叔和桐伯全不認識總之另外有一人罷了此時他們賓主三人呌的菜也陸續而來正在一面吃著忽然推門進來一位少年頭戴一隻米色打舄帽身穿一件元色絲搶緞袍子外罩一件闊鑲月白庫緞背心煞是丰裁峻整瀟灑絕塵走進來便往金湘臣身邊一位湘臣見他來忙堆下笑臉相迎那少年淡淡的笑了一笑廻轉頭去看壁上掛的油畫也不和湘臣談心金子丹一面望著一面低低的向湘臣道這就是葵倩雲嗎湘臣點點頭金子丹忙抽出一枝香烟要遞過去葵倩雲見了摇摇頭湘臣代答道他不吸烟他在理金子丹便連忙將那枝烟縮回此時葵倩雲的烏師來了那烏師和倩雲戴著一樣的打鳥帽坐下來嘻皮笑臉拉著胡琴葵倩雲唱了一段烏盆計字音沈著盡吞吐之致倩雲一面唱著湘臣口中含著一枝香烟不住的點頭倩雲一曲旣終烏師還未將胡琴收入琴囊倩雲已立起來衣履翩翩雅步而出湘臣兩隻眼睛望著他出去若有所失這時候憐影來了憐影後面跟著阿婉却不見薇琴阿婉走進來往金子丹身後一立道對不住大少倪三小姐遠堂唱去了恐怕來得宴呌憐影過來先代一代來得及就轉過來金子丹本來志不在薇遂點點頭笑著呌阿婉坐下來接著便緊緊的握著他的手阿婉紅漲了臉道喔唷輕點唬痛煞哉金子丹也打著强蘇白道弗碍格歇歇就不痛哉阿婉的臉愈加紅了低著頭再也不肯抬起來金子丹見了越覺他娬媚可人嬌羞欲滴遂又搭赸著說了許多風趣的話少頃憐影的烏師來了憐影正放著大喉嚨唱他的杭州空城計金子丹乘隙便拉著阿婉走到洋臺外邊唧唧噥噥說了半日回入座來金子丹臉上露出滿意的神氣阿婉仍是紅暈著小臉等到席散已是不早金子丹付清了帳並不回家急急忙忙的趕到醒旅社開了一間僻靜寬大房間各事辦妥一看表未到十一點鐘金子丹暗想此刻還早此地被鋪也還乾凈我索性先睡一覺省得坐著捱時候未免心焦正想安睡忽聽門外有人敲門金子丹一喜非同小可他想阿婉怎來得這樣早正是錦衾角枕安排就可有巫山一段雲 
　　欲知敲門的是誰是否就是子丹所盼望的阿婉且聽下回分解 
[餘瀋] [  吳秉恬]  
　　花木有天然之趣一經造作便失其眞雖足娛目而生氣索然矣故千古美人雖亂頭粗服不損其風韻若刻意修飾搔首弄姿則脂粉汚顔徒惹人厭昔人有詠白牡丹花詩云大好文章惟本色是眞富貴不繁華旨哉斯言 
 
 
 

Page 19

 
 
   
 
 

Page 20

 
 
常識 
　　（一）投稿本增刋者其料料除衛生法制道德經濟四項外增教育科學宗教市政雜錄問答六項其語涉攻訐個大者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其句字（一）投稿不登載者原稿恕不發還 
常評 
[北巖世界觀察談之感想] [  覺]  
　　我國數年以來之紛擾正以全國國民旣缺乏觀察世界之眼光而抱救國之宏願者其弱點亦正復相同遂致勞而少功虚糜歳月耳 
　　北巖之言曰余之足跡愈近中國覺一般人對於此將爲世界歷史上最重要之人類集合之注意或信仰乃愈減少四萬萬中國人之前途東方之人若不甚措意反不如華盛頓智慧人物關心之殷切斯言也我中國人試費數分時之尋味其感想當何如 
　　我中國人非所謂世界上最重要之人類乎此重要之人類之集合何以不爲東方人所措意乎我中國人寗非東方人乎我中國人對於中國之前途毋乃自不措意乎我中國人之不措意於中國前途者其卽尚無觀察世界眼光之表現乎 
　　我中國不自措意於中國之前途可悲也我不自措意而使他人措意之愈可悲也我願我國民速醒 
道德 
[醒世語] [  繡珊]  
　　金剛石之可貴不如少年時之光隂 
　　自由兩字青年男女最易誤解 
　　好裝飾者其人必無實學 
　　水輿火能生人能殺人金錢亦然 
　　責人宜寬律己宜嚴 
　　謹言能遠禍節食可却疾 
　　避勞怨守妻子者非丈夫 
　　志宜遠大心貴和平 
　　遺産最足害子孫 
　　精神不浪用勝於服參术 
　　理想是事實之母刻苦乃幸福之媒 
　　怒是猛虎慾是深淵 
　　我人作事須求無愧於心 
　　眼界宜廣度量宜宏 
　　英明果毅自是男兒本色 
　　謀人事須如己事謀己事須如人事 
　　人生於世頭可斷志氣不可無 
　　紈袴子弟不識飢寒二字 
　　文人之筆墨勝於富者之田畝 
　　富人不以富人自居其富可久貧者不以貧者自處其貧乃安（乙種酬） 
經濟 
[商業問題之研究（續）] [  吳東初]  
　　零售業賒欠概論 
　　商店對於賒欠貨欵認爲極難解决問題之一蓋不賒欠則未免過於抝執任意賒欠則賒時容易收時難欲求不傷買客之感情與克保已業之血本二者兼之難乎其爲經商之道矣 
　　賒欠問題最好應分爲兩方面去討論一爲商店對於耗利之買客一爲商店對於生利之買客二者孰可與以賒欠孰當拒絕賒欠吾人若繼續研究頗有興趣也按耗利之買客指一般高等游民而言平日無有恒業舉止行動表面似極闊綽其生活現狀所賴以維持者全恃設法告貸東牽西拉商店對於此等耗利買客倘漫不經察與之往來任其掛欠結果虧本影響於營業前途至重且鉅至於生利之買客如農民或廠家製造家以及其他有恒業之居民一時經濟周轉不靈權且予以通融許其掛帳將來莊家收到産品賣出薪金取得鮮有不如數償還者一則取水塡無底之坑一則爲便利可靠之顧客起見二者固不可同日語也 
　　尤有言者賒出之欵而收不回者卽爲爛賬爛賬之影響直接由商店受之間接還弄到買客身上蓋假定百元交易有三四元爲爛賬此三四元初次或由商店完全吃下迨事久開店者誰不欲顧全血本必將所賒爛賬之數目仍取償於其他買客即在貨價上多加一分或幾釐是則買客良莠不齊良者往往塡補莠者之虧空矣 
　　目今大勢所趨現欵交易日行一日一般商店寗願少賺而現賣不願貪多而掛欠惟有些生意因性質之不同非現欵交易所可做得去者則賒欠之習慣一時猶未能破除也吾意賒欠一事商店如能各審已業之性質與資本之程度抱定宗旨謹愼從事不涉於濫放又不得罪顧客又不危及血本是固兩全之道也 
法制 
[墮胎之罪] [  允德]  
　　夫胎兒在母體之中未能獨立而生存原無保護之必要惟不久卽當分娩生而爲死體也自不能與人並論如其生也固儼然人類之一分子不待其自然分娩而以人力使之早産殊屬戾人道損公益害秩序此新刑律所以與以保護而科墮胎者以刑罰也刑罰維何即懷胎婦女服藥或以他法墮胎者處五等有期徒刑其受婦女之囑託或得其承諾而使之墮胎者處四等以下有期徒刑若因隨胎而致婦女於死或篤疾者處三等至五等有期徒刑是也 
　　我國各地類多墮胎之事始以男女相悦種其因終以墮落胎兒爲之果甚至藥物誤投胎兒與孕婦俱盡慘無人道殊堪浩歎此種罪惡固由於社會教育之不良抑亦未知法律之害也爰特標而出之以爲世戒（乙種酬） 
 
[虚有其表少飛]  
教育 
[教育瑣言] [  葛綏成]  
　　一日余悶坐室中百念俱灰忽吾友吳君之函牘至中云關於教育數事與余研究焉嗚呼若余者旣不明教育之道又不能爲文無已姑將見聞所及瑣細數條述之以答吳君之隆意亦卽與教育者之談話也 
　　（一）有人說書肆中教授書編得太壞若編得好吾人便利得 
多又有人說現在新式教授書編得很好吾人省力多矣噫前所說二種話是亦不錯但書死物也人活物也活物不當爲死物所用當利用死物以圖進步教師若徒以教授課本爲生活謂之留聲機也可 
　　（二）聰明的教員往往以自己的智慧度學生而不以學生的能力量學生拚命灌輸智識十人之中八九人不能了解以後愈教愈壞遲鈍的教員愛惜學生的腦力薄弱教授甚簡易重重複複講了數次天眞爛漫之學生便生出許多厭煩心或曰二者宜如何余以爲教員没有因材因人施教的能力還是採用後者爲妙 
　　（三）許多教員往往籍口曰薪俸少而費力多不願爲此吃虧事遂敷衍塞責以誤人子弟而不知教師是炭學生是鐵炭若變灰就無用了爲教師者宜時時計算怕變灰如何可增加其火力以鍜鍊鐵爲教員一時卽盡一時之責爲教員一日即盡一日之責斯可矣 
　　（四）或問暗示教育良否余謂暗示之方法不同其效果因之而異譬如小兒疾走忽不愼仆地（一）爲母者卽急走提抱於懷以手輕擦兒身曰「那里前丨可惜！痛哉！」兒本來不痛斯時反大聲啼哭迨哺以乳或給以恩物方始不哭（二）則扶之起曰「此地不好！害吾兒傾仆！打！打！」此兒遂怒顔以足作打地狀（三）再則曰「不痛！不癢！快快起來一」兒遂挺然立起如常此皆暗示之效也然前二者使兒童懷暴爲消極的後者令兒童勇敢爲積極的故用暗示法大概以積極的爲妙 
　　（五）有許多教員在學校爲學生的時候成績固然優良卒業後當旣任教員亦翩翩然自以爲足而不知教育潮流日新月異雖殫畢生之力亦不能窮其奥妙安可以故步自封哉（六）教育家日日言「神聖勞動」「自治主義」而一般莘莘學子以手携物件爲可恥以歸家操作爲堪辱起居常依僕役往來恒用乘輿沐面之水每餐之飯一一責成僕役而不躬自操作怠惰之風習以爲然長此以往自治能力毫無奄奄病夫將受天然淘汰矣 
　　（七）某學堂門前懸有二牌上書「學堂重地」「閑人莫入」等字一日有一人至校（此人有一子在此校讀書）教員見之不問其有事與否輒辱罵之曰「門前之牌看過没有去去快快出去」此人遂含憤而去次日令子停學噫此教員何其不知教育也夫學校教育半由家庭教育輔助家庭之輔助即父兄是也爲教員者若常能與父兄接談聯絡感情則其子弟在家情狀如何品性如何一一明瞭則教授時獲益良多此懇親會之所由起也 
　　（八）一般青年有口鑲金牙齒者有手帶金戒指者究其目的莫非爲好看起見余以爲齒若脱落鑲之固宜至於齒本堅固者亦銼去一二個鑲以金牙其愚可謂甚矣後者若有所戒或戒賭或戒嫖或戒烟帶之不可謂不美然富家子弟帶之亦不謂過而一般寒微子弟往往買了數個金戒指習尚形式良可嘆也 
　　（九）有學者愁眉蹙額時時嘆氣一肚皮的消極滿口的悲觀正如春花榮發的時候好像落葉秋風的樣子察其所以莫非是境遇困人的緣故余以爲際此窮途時候尤當超然物外積極的和樂觀主義吏心身爽快也可 
　　（十）吾年世之辦事者一有不滿意或辭職或他謀或託病此眞所謂不能辦事者矣夫位置愈高受氣愈多旣爲辦事者便當撐開肚皮預備受氣若受不住氣便辦不得中矣 
　　以上所述不過其大概誤謬之處在所不免尚望諸君有以教吾幸甚幸甚（乙種酬） 
問答 
[夢魚問]  
　　余之辦公室陳設如甕之玻璃缸一口内養金魚兩尾前數日自死一尾餘一尾時作蟋蟀鳴余雖略涉雜書從未見載有金魚能鳴亦未聞人道及海内不乏格物大家尚祈明教以釋疑抱 
 
