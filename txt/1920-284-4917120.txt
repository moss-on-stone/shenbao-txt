# 1920 - 284 - 4917120

 

Page 1

 
 
   
 
 

Page 2

 
 
   
 
 

Page 3

 
 
時評 
[擴張勢力（冷）]  
　　今之武人其醉心於擴張勢力也甚矣微特對於國家本不當有此擴張勢力之事第就擴張勢力而論今之武人之舉動豈眞能擴張勢力者耶 
　　夫所謂擴張勢力者必其勢力先以充滿於其應及之地猶有餘裕然後再進而發展於所未及之地如是始得謂之勢力始得謂之擴張也今之武人則不然一有可進之機會無論己之勢力是否有餘必從而佔據之以爲我之勢力又因而擴張矣人之論之者亦以爲其勢力又增矣其實此乃因擴張而來勢力非有勢力而後擴張也其所謂勢力者虛也猶之商人賣空買空以徒徼倖者也故一旦稍遇頓挫而完全傾覆絶無所謂勢力之存在矣其原皆由於此也不然奉張之擴張勢力可謂極武人今日之能事奈何琿春之鬍匪不能治而致來日兵也耶 
[命令]  
　　十月十五日大總統英威上將軍蘇皖贛巡閱使兼江蘇督軍勳一位陸軍上將李純奠定東南勳勤夙著比年邦家多難該巡閱使坐鎭江表才略昭宣羣流翕洽而於和平統一之大計尤能多方贊導悉力籌維幹國匡時聲施益懋前以感疾日發屢電請假調理祇以時事艱難東南大局賴其主持諭令在署醫治力疾視事方冀調攝就痊長資倚畀乃本日據齊耀琳齊燮元電呈該巡閱使兩月以來臥病奄纒每以時局糾紛統一未成平時述及聲淚俱下近更疚憂愧恨神經時復錯亂本月十二日忽於臥室用手槍自擊傷及右脇乳下不及療治登時出缺手寫遺書縷述愛國愛民素願莫酬不得已以身謝國惓惓於蘇省之治安國家之統一籌慮周密語不及私披覽之餘曷勝震悼該故巡閱使年力未衰猷爲正遠乃以焦憂大局報國捐軀頓失長城實爲國家痛惜著派齊耀琳即日前往致祭給予治喪營葬費一萬元所有該故使身後事宜著齊燮元齊耀琳督飭所屬妥爲辦理靈柩回籍時沿途地方官一體照料生前政蹟宜付國史立傳并候特製碑文刊立墓道以彰殊績仍交陸軍部照上將例從優議恤用示篤念勳勞之至意此令 
　　又令特任齊燮元代理江蘇督軍此令 
　　又令署陸軍總長靳雲鵬呈陸軍第十一師步兵第二十一旅旅長張綸璜因病懇請辭職張綸璜准免本職此令 
　　又令任命魏清和爲陸軍第十一師步兵第二十一旅旅長此令 
　　又令署財政總長周自齊呈津浦全路商貨統捐局總辦王其康會辦張質另有任用請免本職均照准此令 
　　又令署財政總長周自齊呈請任命李清芬爲津浦全路商貨統捐局總辦任任鳳賓爲會辦均照准此令 
[專電一]  
　　北京電救災總會决議各分會出納十日報告一次開會時許中外新聞記者旁聽災民數目及情狀送公告股請總統爲名譽會長（十六日下午三鐘） 
　　北京電辦振懲奬暫行條例計十三條又辦振犯罪懲治暫行條例四條又振務處暫行章程均已用敎令公布（十五日下午十鐘） 
　　北京電交部向懋業銀行借短期欵二百萬修築滄石鐵道（十六日下午四鐘） 
　　北京電交部撥欵百五十萬修築烟濰路已派趙宣堂測勘計長六百五十餘華里所有工人均以災民充任（十五日下午七鐘） 
　　北京電中央與粵政府和約將從岑代表請卽行簽字現正協商簽字手續由國務總理直接抑另派總代表辦理日內可完全解决實行（十六日下午九鐘） 
　　北京電奉張通電讀李遺書爲國捐軀願同人以秀帥之心爲心勿鷸蚌爭而利漁人勿權利私而傷國脈同心協力以保國家（十六日下午九鐘） 
　　北京電延吉道電報琿春肇事詳情二日晨到有馬步匪五六百名內俄人數名携機槍快砲各官長商民被劫無遺焚領館大廳一所平房二所斃日人十一名韓人七名傷數名日人藉端進兵已到七五聯隊步兵五中隊騎砲一中隊進駐延埠六道溝並設三埠電話綫權允以軍用爲限兵退折去此次日人意在適用軍事協定案一切損失彼未提議當卽一併據約交涉請示應付（十六日下午四鐘） 
　　北京電外部對琿春事件爲顧全中日邦交不提抗議但要求日本已到之兵俟中國軍隊到後完全撤去會剿一節决難承認（十六日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電奉張電據日領面稱派兵會剿已經中政府承認等語查此次琿春事變日人傷害頗多而俄之過激韓之革黨混合尋仇目的似專爲對日而來日兵旣經過境勢難中止就此會剿清理地面亦屬目前機會但彼出兵在前商告在後在我方面决難輕予承認究竟該領所稱是否眞實與北京交涉經過統希示復以期一致（十六日下午四鐘） 
　　北京電院部復奉張會勦一節中央始終並未認可頃可會日使謂據吉省報告已派重兵前往追勦力負維持地方秩序無須貴國派兵會勦請貴使電逹日政府將派兵之舉卽行作罷其已到境者亦速撤退日使對此節極表同意並允轉逹（十六日下午四鐘） 
　　北京電今日午前十時蘇各代表在蘇館决議先赴府院後補公呈午後三時同往務逹廢督目的（十五日下午四鐘） 
　　北京電蘇八代表三時半到府因徐正接見日人由吳笈孫代見張一麐等力陳廢督必要吳允轉逹各代表請明晨予確實答復否則當再求見徐代表五時到院靳郭均散由電話約明晨九時在院接見（十五日下午八鐘） 
　　北京電蘇八代表今晨以電話詢府答稱俟君等見總理後再商九時赴府由郭則澐在純一齋代見郭開口卽言總理意見我尙未知但我亦贊成廢督縱談許久不得要領張一麐言君事忙可自便但告總理我等在此坐候郭遂去而靳久不出連囑人往詢代表腹飢終不退至一點郭又來謂總理請星期二晚五時在宅細談陳匪石詢郭此三日內不致發表實授督軍否郭答决不至此乃告退（十六日下午四鐘） 
　　北京電張一麐等今晨見靳堅持廢督莊蘊寬不偕往（十六日下午五鐘） 
　　北京電徐又電王士珍力勸督蘇 
　　北京電靳因避生日今晚赴津十八早車返（十六日下午四鐘） 
　　北京電派惲寳惠爲振務處坐辦周樹標張藎臣隴高審檢廳長任鴻雋敎部司長秦汾敎部參事振務處暫章十一條敎令公布（十六日下午五鐘） 
　　北京電奉張保張勳一說王係直荐靳確有自任蘇督意徐不允 
　　北京電陳光遠電請以王占元移督江蘇（十五日下午八鐘） 
　　北京電朱熙等電請任齊燮元督蘇並派代表來陳述（十五日下午八鐘） 
　　北京電齊耀琳朱熙等寒電對燮元代理令不滿求特任署理推楊春普陳調元入京面陳（十六日下午五鐘） 
　　北京電豫人驅趙請願徐靳均有允意現代表再向直曹接洽（十六日下午三鐘） 
　　北京電宜昌報劉成勳等克復瀘州川滇軍損失甚大重慶軍府有解散勢（十六日下午三鐘） 
　　北京電熊克武電據劉湘稱魚（六）（日）克復成都現令各軍直取昆明（十六日下午三鐘） 
　　北京電鄂督電在川滇軍迭敗退局勢變請示方針院覆勿偏助免碍和局（十六日下午五鐘） 
　　北京電鄂報在渝舊議員踉蹌東下院覆任何往勿干涉 
　　北京電顧品珍派代表來京 
　　北京電曹錕陳光遠各轉岑莫電稱李烈鈞將繞道耒陽援粵粵贛地方可危靳復謂滇黔行動不過虛聲政府方擬實行地方自治以免野心家覬覦决不反對 
　　北京電粵電三水附近桂粵昨已開戰三水已爲桂軍所有（十五日下午八鐘） 
　　北京電外部派陳介內部派李升培赴漢會同交涉員辦理收回俄界（十六日下午四鐘） 
　　北京電外團對我處分俄使館聲明表示承認惟要求公式答復俾有確實保障（十六日下午三鐘） 
　　北京電謝米諾夫允將滿站俄國檢查護照處及俄後方司令部俄衛戍司令部一律撤消暫留辦事員特務員各一人（十六日下午三鐘） 
　　北京電馮玉祥來京（十五日下午八鐘） 
　　北京電勸業銀行號（二）（十）日開幕（十六日下午三鐘） 
　　漢口電王調蘇說甚盛聞王已同意電保陳光遠王懷慶督鄂（十六日下午四鐘） 
　　香港電聞楊魯軍三千已到樂昌向韶關進攻（十六日下午七鐘） 
　　香港電昨莫令大小店户遷避魏調武裝警察集河南並調香山軍回省兩方加緊戒嚴省城恐難免戰禍居民避港每日數千商務全停廣九路因屢被毀昨已宣佈中立祇載客貨不運軍械（十六日下午七鐘） 
　　香港電領事團因粵局無和平希望將提勸告（十六日下午七鐘） 
　　香港電林葆懌覆和平會謂暫時决不北上（十六日十午七鐘） 
[公電]  
　　南京李馨通電各報館均鑒馨侍從在京驟聞秀山先兄噩耗星夜來寗痛抱鴒原哀慟無極頃上北京大總統總理一電文曰北京大總統總理鈞鑒竊馨侍從在京驟聞胞兄原任江蘇督軍李純噩耗當經星夜奔寗詎已報國兩日昊天不吊變故猝來痛抱鴒原哀慟無極亡兄遺書業經齊代督齊省長電呈鈞覽頃又於篋中檢出致馨處分家事遺囑一通文曰（已見報從略）等語一字一淚恫慘之狀令人不忍卒讀對於家庭光明磊落無不可告人之隱瑣瑣家事原不敢上凟鈞聽惟其中捐助鉅欵一則關梓鄉災民振濟一則關大學作育人才馨慟哭之餘何敢壅於上聞亡兄對於家庭猶引誤國誤民以自責是其處心積慮愛國愛民始終不已此次殺身謝國爲功爲罪是非自有公論斷非私意所敢評揚現存災區浩大待振孔殷培養人才基金尤亟自應謹體遺意分别輸助以慰亡兄泉下之靈除捐助直隸義振五十萬元天津南開大學基本金五十萬元外謹電陳明伏惟埀察李馨叩寒等語謹電奉聞幸祈矜察李馨叩寒印 
　　陜州穆藕初來電申報館轉北方工賑協會元電諒逹回抵陜州轉到寒電敬悉規　溝渠工大時緩前陳豫西修路計畫旣能濟急且路亟待修尤易實行吳子帥對此舉深表同情故特遺兩副官會勘容俟徐劉兩代表到鄭會　再行請决玥删 
　　夔州黔軍來電本軍已於十二日離渝回黔特此奉　代理黔軍總司令盧　叩文印 
　　旅京皖人主張廢督裁兵電申報曁斜橋徽寗會館安徽同鄉會皖事改進會鑒並請代轉李仲老曁同鄉諸先生並轉各報均鑒民國以來因督成軍由兵釀亂連年禍患無不皆然兵爲國防而設非圖擁護個人吾皖有倪嗣冲之安武軍已屬特别軍隊皖非邊圉本無國防之可言烏合之衆遑論禦外卽偶用以征剿地方之土匪官則縱匪兵則通匪故匪愈剿而愈多兵愈爭而愈亂甚至兵之糜爛地方尤甚於匪顧安武軍之天職除擁護個人外惟姦擄焚刦耳倪嗣冲恃兵禍皖尤所罕有戮無辜數百人爲恒事滅門誅族爲常刑凡百稅率任意增加皖人負擔之重爲開國所未有路產礦山爲倪私有予售自由官吏自省長以次悉爲其奴隸議員爲甚鷹犬學生爲其他敵虐民暴政罄竹難書茲幸倪嗣冲病廢天予皖人以一線生機裁兵廢督固爲救國要圖吾皖所受兵禍督禍尤甚於他省是裁兵廢督在皖尤爲必要旅居津滬同鄉父老方以是請政府已許商量忽又有張文生暫行督皖之命夫新舊安武軍兄弟也是舊安武軍未去新安武軍又來皖民無焦類矣旅京同鄉聞命之下驚駭奔走不可言狀蒸日在省館召集同鄉公同集議僉謂非裁兵廢督不能救皖而裁廢雖屬兩事尤須並行全場一致議决推舉代表公呈政府廢督裁兵請自皖始政府如不俯納民意皖民祗有以不納稅爲最後之要求務乞一致三張以救三千萬人民於水火謹此電聞佇候明敎旅京皖民虞維鐸高一涵畢煒余棨李辛白王源瀚曁到會簽名者三百五十八人同叩删 
　　皖人反對呂李爲省長電上海申報轉旅滬安徽同鄉會皖事改進會曁旅滬安徽諸同鄉先生公鑒近閱報載呂調元李國筠兩人運動長皖業經成熟皖人聞之莫不震怒呂調元貪污齷齪劣跡昭著曩任安徽省長縱子行虐釀成警察罷崗風潮至今皖人猶有餘忿且調元自經中央免職後匪特不知悛悔反更肆作威福凡遇地方重要事件輒敢任意干涉其他干預詞訟欺壓良民種種罪惡罄竹難書倘中央不察竟令長皖必將引起絶大反響湘粵往事可爲殷鑒至李國筠賦性卑劣居心險詐早爲皖人所共棄使之長皖尤拂羣情除電呈中央直接表示反對外務乞一致主張以示堅决不勝盼禱之至安徽公民自决會議叩 
世界路透電 
[英俄之談判]  
　　十四日倫敦電勞農政府已表示决計依英外相克松貴族最近牒文所提出辦法之一以爲續事談判之豫備謂願立卽交換在俄國及巴庫之俘虜勞農政府牒文中且謂在俄英人將即離境請英國速釋在英國及埃及之俄人 
　　十三日倫敦電倫敦證劵交易所致書首相反對與俄訂商約而不規定俄國所有債務之承認英銀行家及英商會亦有同樣之抗議 
[英礦工决議罷工]  
　　十四日倫敦電據官中宣稱礦工大會决議罷工罷工通知書於星期六日滿期若無出人意料之干涉發生則百萬煤礦工人將於星期一日起罷工礦工投票之結果贊成接受礦主提議者十八萬一千四百二十八票反對者六十三萬五千零九十八票反對方面占四十五萬三千六百七十票之多數今日午後礦工大會開會至晚始散休會之前首相未答覆大會聲明罷工决議之函明日大會擬續開會議煤礦工人罷工通知書於星期六日滿期之决議乃幹事部提議而由代表大會以一百五十票對二十七票通過 
　　十四日倫敦電今晚煤礦罷工之氣象較前愈爲黑暗礦工聯合會警告首相如不准每日加給工資兩先令則星期六日即將通告停止工作首相覆書拒之略謂事之可損害國家商務並增多失業人民者無過於此次礦工之决議在陸各國賴英煤接濟者亦將受罷工之惡影響礦工領袖斯密里氏等之提議竟未爲多數礦工所贊同全國人民皆引爲憾事吾人仍願用種種方法以期困難問題得和平解决但極近情理之議竟遇礦工大會之最後拒絶此則余所不能不爲之扼腕者也 
[意國與阿爾巴尼亞]  
　　十五日巴黎電意外相斯福柴氏今日在羅馬演說意國與南斯拉夫國代表談判問題謂彼與首相皆以誠意對南斯夫國願與商定愛德里亞問題又稱彼殊願見阿爾巴尼亞完全獨立據意大利各報所載消息意大利與南斯拉夫之談判將在巴洛舉行 
[意國之罷工]  
　　十五日紐約電共同新聞倫敦訪員電稱據泰晤士報消息意大利各城罷工被殺者頗多 
[法匈間之磋商]  
　　十五日巴黎電巴黎時報載稱奧京報紙發表消息據謂九月十四日法匈立約內有借債及准匈牙利養兵超過和約所許之額等條欵奧京法使今日正式否認奧報之言並謂法匈間近曾磋商合同但全係私人與經濟性質並無軍事條欵及違反和約之條欵 
　　十五日巴黎電法國丹尼魯氏已離巴黎前赴匈京擬調查對匈和約在新匈國所造成之時局並察視匈國與鄰邦經濟上接近之氣象 
[各國近事記]  
　　十三日紐約電英法對美之債欵五萬萬元於本月十五日到期現聞償付手續業已籌妥摩根公司宣佈先期收受債劵凡報有債劵者可速持票前往以便續付英國應付之欵現已在手法國近有大宗現金運入美國大約將提用若干以付其債欵 
　　十四日倫敦電牛津大學今日第一次以學位授與女子 
　　十五日紐約電英美法日之銀行團今日簽定紐織對華銀行團之最後辦法 
太平洋路透電 
[東俄近狀記]  
　　十五日海參崴電據日本參謀人員聲稱上烏定斯克政府已在尼布楚組織一革命委員會今控制該地聞上烏定斯克政府且擬在後貝加爾中部建設同樣委員會以期抵制謝米諾夫聞恩琴男爵大敗現向庫倫退走布里雅特人七百名已降上烏定斯克 
[日本近事記]  
　　十五日大阪電橫濱正金銀行副總理鈴木現因棉紗聯合公司借欵四千萬元事來遊大阪此項債欵由正金銀行借出於十一月十五日滿期今日决定期滿後繼續借出 
　　十五日東京電設立太平洋大學聯合會互換敎授之議松波博士頗贊同之松波近由菲列濱回國據其意見此舉可增進對美友誼大學聯合會之辦法今尙未完全發展但松波以爲聯合會之範圍應包括日本中國菲列濱及太平洋諸島國在內 
　　十五日東京電日日新聞載矢野氏之文謂日人對於美人常　誤會實因不知美人性質之故美人久受自由與民治之空氣致有一種近於鹵莽傲慢但直率誠實之性質美人固夢想以商業勝人但從不欲以武功勝人其篤愛樸直之處令人欣慕美人加入戰局純爲公道人道起見非爲私利此則美人性質之正大處也 
[北京近事記]  
　　十六日北京電北京接電銀行團在紐約開會决定大綱以財力資助中國 
　　十六日北京電華字報稱林葆懌有督閩望 
　　十六日北京電張志潭通電各省徵集恢復地方自治之意見 
　　十六日北京電周自齊張弧呈請總統各處鑄幣局悉歸政府同樣管理取銷天津造幣總局名義以期畫一幣制 
　　十六日北京電和約委員會昨討論山東問題並傳閱施履本關於魯事之報告俟今晚王正廷到京後再行集議 
國內要聞 
[北京通信（直言）]  
　　運動督蘇與廢督運動 
　　蘇督問題政府曾以徵求曹張意見茲聞曹張皆已有電來京張果保張勳而曹保吳佩孚徐仍屬意於王聘卿復爲二次之疏通張勳政府方面已不提所猶豫者則爲王吳二人徐以爲與其任吳不如任王任吳則奉張必大不滿意又别無地位以敷衍奉派王士珍雖名爲直系軍官究屬北洋先輩張或不致大反對而陳光遠氏則希望王占元移蘇王去鄂則鄂督舍己莫屬故於十三日致政府電云頃接寗電李督自戕統一未成長城遽壞現當將星初隕之際尤非威望素著之大員速行繼任不克安輯軍民兩湖巡閱使王占元資深望重移督江蘇則無南顧之憂伏乞采納施行云云陳之急謀去贛與李烈鈞謀贛略有關係李烈鈞李明陽兵駐耒陽星馳入粵岑莫曾以粵定即圖窺贛爲告陳氏遂電曹錕商量辦法其意爲此亦未可知也齊之權代業已發表於昨電然後任問題雖各有主張而中央反覺左右做人難矣旅京蘇人於今日（十四）下午三時開會於江蘇會館到者約二百人則復主張乘機廢督其發起者爲凌植之陸定等六人以開會時間匆促且僅登政府公報復以非禮拜故學生及職官半不能至而到會人數竟至如此已出於意計所及之外當由衆推張仲仁爲主席張報告蘇省私人及議會方面皆有電來京主乘機廢督請代表黃以霖報告黃即將兩電請夏仁虎君誦讀一過大致皆謂輿論主乘機廢督請竭力提倡者黃并報告此次四代表來京後與各方接洽情形以後相繼發表意見者有十餘人之多就中以孫幾伊凌植之二人言爲最扼要孫主先舉代表向政府請願廢督然後再由蘇公民與蘇省會合擬江蘇自治法規以求逹蘇省眞正自治之目的凌植之主分代表之職責爲三（一）向政府要求廢督並聯絡本省各公正團體爲同樣之進行務逹目的始已（二）聯絡皖贛兩省運動廢督者要求政府並廢三省巡閱（三）聯絡各省爲廢督一致之運動鄭陽和主要求省財政公開加入凌之三項爲四在辨論廢督問題之時有以爲督軍迺政府定制一時一省不能獨廢者孫幾伊力駁之謂中央在此時實不能言何者爲定制如巡閱使之設完全爲對人問題時而長江巡閱時而三省巡閱有數省合一巡閱者亦有無巡閱者大都依人立制則何不可依人而廢督凌植之則謂他省有督求廢以有實力者之抵抗一時頗難逹目的今蘇督旣死拒新者之不增設較易爲力此而不能爲蘇人之大恥復有某軍官等主以文人爲督軍或主招致賢者爲蘇督者皆招會員之反對至結果終以主張廢督者於論辯上佔勝利迺由張仲仁逐條付表决主張運動廢督全體贊成舉臨時代表數人辦理凌植之所提議三項及鄭陽和所提一項事并籌備召集旅京全體同鄉開同鄉大會組　永久機關以期務逹目的始已逐項表决皆全場一致同意 
 
 

Page 7

 
 
迺公推臨時代表八人張仲仁莊思緘錢崇固黃以霖張煊陳匪石王玉樹王紹鏊時已六時迺散會八代表决於十五日上午十時在江蘇會館開代表會議討論進行方法結果如何容探續誌（十四日） 
[北京通信（吹萬）]  
　　國際統一救災會第三次會議 
　　本日（十三）下午五時三十分國際統一救災總會開會於稅務處中西兩方到者共十四人西幹事洛克司中幹事劉芳一赴天津一赴西山均未到鐸爾孟先起立報告七國救災聯合會方面通過之案二（一）請內務部派員調查各災區存糧數目及其能供給本地人民之時日然後再由國際救災總會派員調查兩者比較以蘄得知眞相（一）現因救災團體紛起皆向存糧處購糧奸商不顧民命或且故意增價可否請內務部定一雜糧及米麥最高價此二案如中國方面同意卽可辦衆贊成衛生股洋主任畢大夫前次未到於今日補告西人方面凡五委員皆在京名醫採運股加交通部顧問福來京漢路工程司洛克孫正太路工程司法人米退利亞三人皆通過梁士詒主席報告前數次華洋言語不通請黃鳳華博士謝恩隆君傳逹不過一時權宜之計二君旣同爲幹事當然自己需發表意見且二君皆秘書需記議案不　兼顧當另請譯員衆可深澤暹謂該國三井洋行在南滿沿線各要埠多有分行請爲採運糧食助賑甚便衆贊成蔡廷幹報告總統捐本會洋千元衆鼓掌孫子文謂稅務處所與室不敷辦公石駙馬大街東有空屋八十餘間可租不得已可租之倘有公處可借更佳格來謂西城太遠宜在東城熊希齡謂德華銀行屋尙未出售前報紙所傳非確尙可借用財政總長周自齊先與我約於今日下午七時至予私宅有事相商如大衆贊成借德華銀行者我當乘便爲言當無不成也以借德華銀　屋付表决衆贊成謝恩隆謂各地所來報告宜交各分委員會由分委員會擇尤交幹事會付表决通過主席告謂得上海電謂災區太廣各團體當分劃災區分别擔任振務佛敎會亦有同樣主張并告該會可擔任放十縣賑熊希齡言依彼前此辦水災賑之經騐則此時之急賑固屬重要然各地農民去歲存糧止能自養至九月九月以後即仰秋收爲食故冬日皆絶糧當放冬賑明春新穀未登當有春賑此三大賑私人團體無是能力當由政府擔任大口月二元小口月五角各團體可爲之補助以期全活上次滬救災團放水災賑旣放而返越月餘災區又乏糧矣幸復經北方賑災者爲補賑故當定究竟如何可使人民免飢之法主席報告上海華洋義賑會代表言該會已收賑欵三十餘萬認而未收者稱是請本會指示其散放處彼當遵循蔡廷幹謂分地放賑當以財力爲準欵多者區域當大格來言各地救災會當有聯絡請各該會派代表出席本會並由各會隨時報告捐欵情形以有餘補不足汪大爕請由兩會長與政府辦賑機關賑務處接洽以收互助之功福克森贊成格來說付表决通過鐸爾孟請以需急賑處告滬代表蔡廷幹附議汪說以汪說付表决多數贊成主席報告昨欵項委員會開會商妥有借欵之門路擬呈請政府可由本會經手借欵因洛克司未到會將俟其到後將呈文與商定即可發出狄谷提出北京平民救災會與糧食救濟會要求加入團體案結果照章由中國面函詢該兩團體曾否在內務部存案如已存案即允加入梁主席報告得滬商電滬紗廠工人缺乏津廠將來亦需用大批工人可否由本會與津滬商接洽送工人萬人至滬廠學習以後歸津廠用結果由會與滬津廠主商如果能得同意即與交通部交涉免車費招萬人往盧克報告得河南報有災民數萬飢病交迫尙未得賑本會雖撥二千元杯水車薪於事無補可否請滬代表至彼處先發八千元賑合成一萬梁請盧克以各該地敎堂地址及敎主名開示以便告滬代表深澤暹謂滬會力洪盛氏一人捐欵至二十萬倘彼能多發不妨多發付表决多數贊成鐸爾孟報告正定府某西婦留養災民孺婦二千餘人現獨力難濟請求援助可否請滬代表接濟結果由梁士詒與滬代表商辦蔡廷幹主以後每人發表言論每次不得過三分鐘全體贊成黃鳳華主張於開會前由秘書排定議事日程幹事有提案先告秘書梁主三時前告通過幹事中有言委員或因辦事地方太小不到者蔡廷幹謂吾人當犧牲名譽地位即石椅破桌亦可辦事衆鼓掌主席謂秘書四人不敷結果由秘書轉請義務秘書不限額孫子文提議每會議决案多恐人或忘且恐前次未到會者不能接洽請秘書將每次議决案印成中西文於下期開會時散發衆贊成格來提議請滬漢濟汴津各英　與該地救災會商派代表來京聯絡衆贊成即請格來與英公使商發電時已七時無提案迺散（十三日） 
[琿春共同剿匪之交涉]  
　　琿春交涉形勢日趨險惡日前四時半小幡訪外部要求日本出兵延琿勦匪並取締韓黨彼此相持二小時有餘無結果最後訂期再譚昨晨顏外長訪日使館小幡將日本方面關於琿春事件之文件交顏閱看歷二時許亦無結果又一消息日昨小幡赴外部謁顏總長時要求由中央再電張巡閱使對於東三省之日本僑民籌備特别保護方法並請對於各省日僑均應由該省最高級軍政長官擔保一切否則將實行自衛之策又聞外交部前日備文答覆日使除申述嚴拒出兵理由外並反詰日使何以五日日軍已到琿春九日始由公使提出出兵要求是自由行動在先我國萬難承認云云但日兵業已節節前進政府動失機宜此種空文究竟發生效力到如何程度甚屬欵問也 
　　琿春事件日本於奉天琿春北京三方面分頭交涉大有逹共同出兵剿匪目的不止之勢昨奉天張作霖電告政府謂日本佐籐少將來奉辦理琿春交涉要求中日共同出兵勦匪並保障今後延琿日僑之安寗當經面拒並各以奉天所派一旅已到綏芬已催令其赴琿春吉林所派之五營亦已行抵敦化惟恐日使在中央有此要求應請一致拒絶張作霖十三日又電政府云佐籐少將來奉亦要求日本出兵勦匪已面拒據報此次竄擾琿春之匪所用槍枝悉係日本式俄人數十名均係舊黨韓人則皆入俄籍其首領爲朴東明金永植 
　　政府因琿春案件發生純由韓黨運動並聞該黨日來秘派黨徒潛入內地運動該國僑民扶助其革命計劃故政府特議定防止辦法數項通令各省長官妥爲辦理其內容（一）凡內地所住韓人之姓名年齡職業及來華日期詳細調查備案（二）各地韓人所設商店及各省居民不得逗留韓人（三）若發現排日運動務須秘查有無韓人參加其中 
[鄂人廢督自治之積極運動]  
　　十四日上午九時湖北各縣代表復齊集於湖廣會館開代表會議除議定歡迎周樹模歡送夏壽康日期外並由主席宣告討論對付王占元之方法首由饒漢秘報告日昨（十三）各省代表討論情形係一致主張根本爲廢督之運動並曾磋商北京上海湖北爲一致進行之辦法饒報告畢高元藩等相繼發言均主張非乘此時機謀根本廢督之運動不可至對付王占元之方法擬從宣布其禍鄂罪狀着手各代表之主張均異常激烈當並議决進行方法多種始行散會又聞該省同鄉會除對於廢督去兵種種運動現在分途進行外大多數人士對於自治法草案亦在積極進行之中前在該省所推定之審查員駱繼漢饒漢秘高淮崑蔣羲明馬德潤張榮楣等已將此項草案逐條審查完竣昨日業已提交大會共計三十六條該同鄉會已預備印布谷代表並定於本月二十日開全體代表會議逐條討論並聞該會因鑒於各省提倡自治均有勳機特聯絡各省同鄉會以謀互相提携之計業已與該省表同情者有豫閩蘇陜浙贛等省一俟聯絡就緒後當有各省自治聯合大會出　 
[汴省通信（曉）]  
　　哀鴻滿目中之國慶日 
　　一年一度之雙十節各省類有許多點綴獨吾豫一省雖稱文物中心而各界對此反淡然視之好在官廳方面亦雅不欲飾粉太平旣不干涉復不强迫省城雖號熱鬧而本届五色旗影則未見若何飄揚一種寂冷狀態與刮地西風同其蕭瑟大街一帶僅有少數學生三五成羣七八爲隊或演講或游巡演講時必站立於洋廣貨舖門前淋漓痛快手舞足蹈店中以其語含詆斥售賣日貨則大開留聲機高唱京調以混擾之旁人則竊竊笑可知社會之心理矣城內商場層樓插雲百貨山屯學生會特備印刷品數萬張詳列國恥及救國格言遍貼全場商店中則先書本號不售日貨六字藉以表明軍民兩署亦以災旱刀兵頻仍先期禁止各種鋪張滑稽者謂趙張兩氏素講黃老寧靜之學國慶之慶字今年宜改弔字否則二千萬全省災民不至流離瑣尾亦篤論也 
　　鄭州路界前此提倡拯災頗著成效本届雙十節由總核算孫某倡議於鄭州路員俱樂部內發起游園會並於園中演放電戲定票額三千張每張一元一購而盡九十兩夜坐客尤爲擁擠惟查所有票欵須除開銷外方用以拯災說者謂如此辦法非純粹拯災頗示不滿然記者素知該路員一向熱誠想此際必以人道爲重斷不至借名以歛錢也 
[蘇李逝世後之江西觀]  
　　十一日晚陳贛督接奉中央晉授上將電令使在平日得此喜信宜如何歡欣鼓舞然陳以此次升階實係中央一種調和作用對於李純巡閱蘇皖贛一節仍極不高興故十二日晨各簡任官進署道賀時仍作牢騷之談以表示其不滿下午陳督忽接京寗兩處急電報告蘇李於十二晨出缺當即派諮議譚毅贛北鎭守使吳金彪代表赴寗弔唁說者謂陳表面上極爲哀悼有見之談及者尙謂我與秀山本患難兄弟云云贛人以李前在江西督軍任內舉措設施尊重民意與各界感情極洽調蘇之日贛人建石留思音　不斷此次遽間噩耗羣情甚爲痛悼聞除由各團體首領致電弔唁外並擬擇日特開追悼會 
[蘇軍官電爭蘇督]  
　　齊代督暫代蘇督命令已下惟軍警界全體因聞有人乘機謀取蘇督頗爲憤激昨特聯銜致電中央力爭語頗激烈大有不逹目的不止之慨茲錄原電如下萬急北京大總統國務總理鈞鑒統密前因李故上將軍遺書主張以齊帮辦燮元繼任蘇督以安人心而維大局疊經聯銜陳請并表示擁戴誠心業蒙鑒察奉元電諭已派齊帮辦兼代蘇督羣情雖稍慰藉此心仍復懸懸刻聞有人乘機進取力謀督蘇軍警各界羣起譁然泣請師長等代懇中央迅予特授齊代督繼任斯缺固知中央簡員守土自由權衡决不因若輩要求置李故上將軍臨死荐賢於不顧惟師長等愚鈍因蘇省全局起見未敢默而不言如果若輩决計來蘇師長等竊恐激起公憤不可收拾爲此迫切陳詞罔顧忌諱如蒙大總統眷念李故上將軍一片忠誠毫乏私曲即乞迅任齊代督立授眞除以安衆心而顧全局果蒙俯允則師長等擁戴中央當與李故上將軍同一懇摯否則事變之來非師長等所敢知也臨電陳馳不勝悚惶待命之至師長兼鎭守使朱熙白寶山馬玉仁師長楊春普旅長兼鎭守使張仁奎宮邦鐸陳調元旅長郁漢川馬玉懷吳朝聘田玉坤盧鳳書黃振魁李殿臣吳恒瓚警務處長王桂林蘇州警察廳長崔鳳舞水警廳長趙會鵬憲兵司令王健飛兩淮緝私統領楊恩培蘇屬緝私統領劉之潔等同叩寒 
　　特急北京大總統國務總理鈞鑒統密蘇軍喪失主將部衆惶急異常前電合詞請求胥出誠懇仰蒙鈞座鑒納羣情電諭下頒特派齊帮辦變元暫行兼代督軍職務具徵愼重維持之至意莫名欽感惟念李故上將軍報國殉身死狀最慘而將士感痛因更迫切所賴齊代督襄助治軍功高望重情感交孚全部軍人擁戴之親與李故上將軍相對無異而鈞座拔擢倚畀之重尤與李故上將軍心理所同是齊代督之上邀睿賞下洽軍心輿論所歸時會所重固毫無疑義也且查李故上將軍遺書內有懇請中央特簡實授以維全省治安等語　繹詞意實出肫誠臨死荐賢益昭忠愛伏乞鈞座俯念李故上將軍生死謀國之苦衷江蘇全部軍人尊重遺言之感念准予眞除迅發明令俾齊代督燮元繼任蘇督以慰李故上將軍之忠魂庶蘇軍幸甚人民幸甚爲此不揣冐昧披瀝陳詞萬乞俯鑒愚誠准如所請不勝屏營待命之至謹此電呈六師旅長宮邦鐸盧鳳書參謀長李鉞副官長魏朝彥團長王凱慶王振聲田祖蔭高俊林陶延齡率全師官兵同叩元 
[蘇議會紀事（四）]  
　　夾袋裏有督軍嗎 
　　十五日蘇議會又開大會至三時到者七十六人乃改開談話討論主張廢督問題由鮑副議長主席宣布開會原因朱德恒首先發言謂廢督是極好的事且現在是極適宜的時期吾本要提案請會中建議因有人提了吾就贊成請大家一致主張屠宜厚言此是大問題須到大會上細細研究朱積祺劉文輅和之並謂談話會上不能研究重要問題劉伯昌謂重要問題在談話上交換意見者先例很多自當詳細研究朱紹文謂廢督是一句話中央未必就聽但我們說了總能够喚起中央注意假使逹到目的自然甚好即使不能也可以希望有好些的督軍來不相干的不至妄生覬覦罷了劉文輅起言你總是這樣詐僞原來你說廢督不是眞心不過要你夾袋裏督軍罷了王鴻藻言此事大須研究究竟有無妨碍南京方面從前吃過虧尤宜注意而且不止南京請大家注意廢督必須裁兵我們須想裁兵能妥當嗎劉文輅謂這不妥當即如淮揚鎭守使馬玉仁的部下便是如何張福增言我離家兩年於故鄉情形却還知道才說兩句劉文輅謂你直捷說罷你不要滑頭張福增大憤謂我話未說出何得謂我滑頭你不過别有肺腸罷了這種不要臉的談話會開什麽拂袖而起朱紹文謂人民廢督論調日高一日我們忝居人民代表如何不說我夾袋裏裝不下督軍在座同仁夾袋裏有督軍的恐怕不過三五個罷了衆大笑有拍掌者有忸怩者張援言主張廢督現在是極好時期因我這幾天本來没有督軍不過以後不設罷不是有個督軍在要廢掉他請諸位不必懷疑至於裁兵是别一問題不能混爲一談黃炎培言今日談話會上討論問題是很經濟的這問題我是極端主張的因爲整理內政促進統一都靠解决這問題向來没有機會現在有了機會當然不可放過至於廢督以後的辦法原有劃定軍區設置軍區長整理軍隊等辦法原不是廢了便罷諸君不要懷疑猜忌總得平心靜氣討論才是今日不過研究至於解决當然是大會上事贊成此說者頗多乃定十六日仍開大會而散一面由會電催滬甯路綫易到各議員一面勸止將行之議員但與劉王同志者尙有四五人預料十六日之會如人數實在不足則開不成設人數竟足或將重演兪紀琦查辦案時設宴覊留臨時逃席等活劇也又聞十四日夕由錢淦領銜電北京聲明在京代表係蘇代表非本會代表署名者十餘又聞十五日龐振乾曾提一廢督案施文熙亦提一廢督案而龐則於二時左右自行撤銷其中黑幕蓋可不問矣 
地方通信 
[松江]  
　　盜船來松消贓十五日有盜船三艘從浙江方面駛抵松境停泊白龍潭北之觀音塘三船均有槍械共載盜匪二十餘人泊後將贓物包成三巨裏負向西外恒升典質洋百數十元事被探警沈景雲偵悉報經水陸長　馳往兜　詎盜船已經天馬山駛向泖湖而去現水警巡官徐貴仁已派師船兩艘星夜尾追 
　　商人熱心募振昨日商界聯合會爲籌募北方振欵事召集臨時職員會計到十餘人由會長唐志臯主席當場由各職員認捐一百十元並定即日由唐志臯沈伯桂葉思賢周子庚等分投各持捐簿至各商號勸募以期集成巨欵彙解災區 
　　演講團員來松江蘇省巡廻演講團於十四日來松十五日起在西外嶽廟內奉高台演講十七日則至城內圖書館演講云 
[蘇州]  
　　委定吳縣承審員吳縣承審員自曾國霖去職後曾由温知事聘定謝翰藩繼任迄未到蘇昨由高等審檢廳長遴委現任奉賢縣承審員之查人伊來承斯乏業將委任狀頒發下縣矣 
　　直同鄉演劇助賑直省旅蘇同鄉軍政各界要人王鼎臣等共同發起組織直省義賑協會特赴上海邀請著名伶人毛韻珂夏月珊趙君玉賈璧雲趙如泉等二十餘人自夏曆本月初七日起至初十日止每日來蘇會演好戲所得戲資悉數助賑 
　　贛省農業專校赴蘇參觀江西農業專門學校學生三十餘人於十三日由農科主任董君率領來蘇考察農事寓居下津橋省立第二農校並由該校全體學生開會歡迎預定在蘇躭擱一星期十四日游覽留園西園虎邱等處名勝十五日參觀城內各校十六日游覽天平靈嚴等山兼以考察各鄉農事十八日乘車往寗 
[鎭江]  
　　金壇商界興學金壇縣富商王君慨捐財產二萬元擬在壇創辦職業學校已派人購地並辦理一切進行事宜該縣瓦木業董亦捐集鉅資創設工業私立兩等學校以造就工界子弟云 
　　西醫救治時疫鎭埠城內外日來發現頭痛腦痛之時症不數小時即已斃命傳染極速諸醫束手幸鎭江鐵路醫院西醫倪承方君新發明一種補腦藥水患者服之頗有效騐故連日各界多贈送以匾額云 
[揚州]  
　　八中會議選科制省立第八中學校長李荃近以各中學多半改選科制爰於十四日下午召集職敎員議會選科之利弊得失以便改革與否之標準 
[高郵]  
　　籌備電燈廠高郵縣近數年來商務尙稱發逹茲有無錫商人張某等來郵創設電燈廠已與當地紳董宣某等接洽一切徵得同意合資創辦現已建築廠屋一切正在進行中約夏曆十二月間即可開燈矣 
[安慶]  
　　省議會開會安徽省議會已於昨日正式開議計出席議員五十七人是日即票選法律民政財政請議審查懲罰各股審查員 
　　官事鳳關監督倪炳文昨乘軍艦返蚌聞程警處長不日亦赴蚌謁張督此間聞蘇督李秀山病故聶省長當派代表至寗弔唁近據確息李國筠長皖將見明令發表新公賣烟酒事務局廖宇春昨已視事安正鐵路借欵案聞軍民兩署已飭當事人清理籌還 
　　法校風潮法政學校爲推翻校長胡寅恭今日又罷課全體學生均赴敎廳請願 
雜評一 
[索價還價（默）]  
　　或曰蘇人其善於索價還價者歟前倡議蘇人治蘇結果讓步得一較有賢名之省長而止今之倡議廢結果或亦可讓步得一較有賢名之督軍而止歟 
　　竊謂不然省長不能廢則以賢不賢爲主要故非蘇人而苟賢者蘇人亦可讓步督軍之爲物有碍民治進行督軍不賢固擾民而不能容督軍即賢亦未嘗無害於民不過害有大小之别耳蓋以地位言督軍以軍爲主自必以擴張軍力爲務其主義與民治根本不相容也故蘇人治蘇論可以因省長之賢而讓步而廢督之議則不能因督軍之賢而稍遷就特吾不知今日蘇人之倡廢督者果亦含有索價意而尙能容還價者商量之餘地乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三團體公請羅素演講紀]  
　　題爲敎育之效能 
　　昨日下午四時江蘇省敎育會中華職業敎育社新敎育共進社三團體敦請英國哲學大家羅素先生演講聽者約六七百人郭秉文博士主席先說明羅素先生行將赴長沙由長沙至北京此次尙非正式的演講惟敝會等對於羅素先生有三種希望（一）將觀察歐洲改造之結果告我國（二）對於中國之社會改造已解决及未解决諸問題希望指正（三）中國輸入西洋新文化若者適宜若者不宜中國固有文化若者應去若者應留亦希敎正云云繼由羅素先生演說云今日之演題爲敎育之效能（The　Uses　of　Education）因余知中國現在之急務實惟敎育而中國敎育之方針尙較西方諸國爲佳蓋西方諸國對於敎育之方針多受政府之拘束兒童敎育爲尤甚以致社會種種弊病不能起而改革在政府雖似得計然實非敎育前途之幸福也如中國現在之新敎育比西方尙能自由發展此實一好現象他人常菲薄中國之固有文化余意不然因中國之古代學術余嘗從譯本窺見一斑實大有過人處故余深願中國人士保守固有更預備現在及將來惟崇拜古人一事亦有兩種（一）泥古者全忘現在及將來其弊甚大（二）知古者能善用古人之長而爲現在及將來之準備其爲善可知己以余探討所得敎育之效能至爲重大簡言之即敎育能陶治人類使其耐勞忍苦成爲克任艱鉅者尤可使之爲良好之國民亦可爲世界上良好之人也余意敎育當實事求是一切適用於人生之知識必須注意如俄國革命以後其執政者多因缺乏政治經濟等之經騐且不知重實業一切法制每至盡失本意乃遭失敗此不獨其執政者爲然全俄人士殆皆受病於斯余前游俄時觀察所得實如此也蓋無論何國必須經過經營實業之時期空言終無所補使實業不發逹即國家所受痛苦將莫能喩是以耐勞忍苦克任艱鉅之人不可不養成也且一國之興盛不在政府而在國民若無良好之國民其國未有能興盛者故普及敎育一事重要異常務使人人皆有受高深敎育之機會非惟男子婦女亦然非惟求盡人而爲良好之國民亦必求均爲世界上良好之人也夫敎育之目的純尙自由發揮個性非壓制與服從者所能厠身其間中國敎育現幸尙少此現象即宜早爲養成習慣假使身享自由幸福者一旦執政施敎便壓制人此大不可也凡受敎育者務求德育與知育兼備否則流弊滋多而習學術亦須注重實用如地理方言歷史商業等科是其彰明較著者而準古以測今因人以明己斯又歷史之特效已世之學者研究物理天文兩科每易覺其身如滄海之一粟似無可爲然試反而觀之則以藐藐之躬靈於萬物其精神之蓬勃能力之廣大如美術然以意匠之經營涵宙於尺素其亦可以自慰歟况人生觀念應自趨高尙豈徒爲衣食一切勞勞終年靜言思之必另有所覺悟也今因論敎育之效能感述及之願與諸君共勉焉（衆大鼓掌）嗣仍由郭君起言謂頃聆羅素先生大敎感謝無已茲略有數言（一）吾人在未聞羅素先生正式演講之前應充分研究其著作始易得益（二）宜將先生學說與來吾國講學之杜威博士等相比較俾明其異同而增研究之興趣（三）人常謂延請世界著名學者來講學僅爲一種　興劑須知常受興奮而促實行謀進步亦絶妙之方法吾人愼勿輕忽從事轉負羅素先生等遠道惠敎之殷殷盛意也五時許始散 
[查禁謠言之院電]  
　　護軍使署昨接國務院電以日來京外發生謠言種種無稽之談顯有奸人播散希圖不逞擾害公安以遂其破壞之狡計除京師已責成步軍統領衙門曁警察總監嚴密查拿盡法懲治外京外各省區應由各該軍政長官嚴令各屬一體嚴拿造謠之徒務獲澈究一面并查禁傳播印品以遏亂萌是爲至要等因聞已通傳所部軍警一體查拿矣 
[戒嚴中軍警之防範]  
　　松滬何護軍使近以李故督自戕後滬地發生謠言又因過激黨在滬散發傳單當經宣布臨時戒嚴凡軍事區域自十四日起每夜十時後通宵阻止交通高昌廟方面浦江往來船隻亦禁阻黑夜通過並分派水警師船守阻等情已誌本報茲又查得沿蒲肇河之斜徐路各橋梁計有十餘座均與法新租界接壤亦在軍事區域以內自應一律戒嚴各該橋梁應於夜間十時起凡由法租界過橋之人槪行阻止馳入華界昨日已令行混成第六旅第一團劉團長責令所部各營長於夜間十時後每橋派撥士兵四名輪班通宵站崗 
　　京師憲兵第三營汪營長自奉軍署令飭特别戒嚴後聞高昌廟地方逗留斥革軍警有百餘人之多自應驅逐自即日起應令第九連那連長會同該管警區張巡官調查高昌廟居民户口須有互保者方准居住否則押令遷出本境並當詢其作河營業塡册備考倘或客民無保及前充軍警者一槪驅逐一面令傳現駐本埠之憲兵九十兩連長於昨日上午到營會議戒嚴期內巡邏辦法旋卽議决閘北一帶歸第十連朱連長派兵分段游巡南巿高昌廟火車站兵工廠等處則歸第九連那連長派令憲兵按段梭巡 
　　淞滬警察廳長徐國樑訪悉近日外間謠諑繁興並有過激黨在外散布傳單軍界方面已奉軍署下令在軍事區域如防是以於昨日亦令各區署所隊於卽日爲始一體加防深夜往返行人應注意查察沿浦各輸埠碼頭責成第一區二區一分所浦東三區及各分所與浦江水巡隊等隨時加意嚴查如有形跡可疑之人應加盤詰其有造謠煽惑者立卽拘解來廳以憑訊究 
[交涉署給俄人護照之新辦法]  
　　昨有俄人五名至交涉署聲稱因事須赴海參崴等處請求給發護照等情許交涉員核詞查得部定暫行辦法俄人請領護照應照向來對於無約國人民給照辦法辦理此項執照前對德奧人民給發有案故特查案略爲更變業已飭庶務科印就華洋文合璧護照以便塡發 
[納稅華人有選舉權之補報]  
　　公共租界納稅華人會現已定於本月二十一日（星期四）投票選舉其庽居租界之華人有選舉權及被選舉權者早經該會登報廣告昨日浙江路商界聯合會具函向該會申請略謂敝路有選舉及被選舉資格之名册早經造送貴會查照在案茲又續查得敝路有選舉權者五十四人有被選舉者十二人請卽補印分發俾選舉人週知云云茲將該會續報被選舉權之十二人姓名列下劉澄如顧子槃孫鏡湖高耀庭葉小濤蔣榮夫林仁政黃景岐施善畦朱一笙宋薛三張澤萬 
[全國各界聯合會評議會紀]  
　　昨日全國各界聯合會開評議會李仲吟主席翁吉雲紀錄 [T13 ]一 [/T ]報告常德各界聯合會建議案共五件（甲）請規定國民大會組織法（乙）請促成各省縣之各界阰聯合會俾樹國民大會之基礎（丙）請規定各界聯合會組織法（丁）建議各界聯合會常年經費案（戊）建議繼續查禁劣貨案首由常德代表何斗魁說明逐件討論結果公推翁吉雲何斗魁李泉府康寄遙周公謀爲國民大會組織法草案起草員俟全案通過後再宣布各地第二第三第四各項照原案通過咨交執行部辦理并　呂志伊爲查禁劣貨警告奸商起草員 [T13 ]二 [/T ]潘惠齋提議關於國際聯盟之應付方法共七項（甲）組織有實力之各界聯合會爲外交後盾（乙）組織勞動會爲實力之預備（丙）國際聯盟開幕時通告全國作一致之示威運動警告外交當局并表示國民之决心（丁）勸告南北軍人奮起愛國精神與國民一致爲國際聯盟上外交之援助（戊）警告我國國際聯盟代表須力爭外交上失敗勿稍退讓（己）與全國學生會於國際聯盟開幕時電告各國公使請轉逹本國主張公理（庚）國際聯盟開幕時與學生會一致電請該會主張公理以保國民親善全案通過交執行部辦理周公謀臨時動議關於琿春事件關係中國主權應督促北政府與日人嚴重交涉勒令日兵退出境外主席付表决通過即舉呂志伊喩義周公謀爲起草員喩義臨時動議湖北國民大會籌備會雙十日軍警蹂躪解散本會應予援救全體贊成交執行部辦理又公推李仲吟翁吉雲呂志伊康寄遙周霽光徐田毛一豐骨日往馬玉山招待各報記者遂散會 
[國民大會策進會評議會記]  
　　昨日國民大會策進會開十五次評議常會出席者三十人公推唐豪主席張振遠紀錄主席報告湖北國民大會籌備會來電雙十節開成立會被王占元武力解散請一致聲援本會已擬電責問當宣讀電文請衆討論朱定一謂本會天職在　進國民大會之實現除武人官僚政客假託利用外凡與本會同一宗旨者當然有扶助之責該會現被武人摧殘本會自應去電責問以盡維護之天職盧煒昌主張責問電須於電示下加一禁止理由四字一致通過林炎夫主張除去電責問王占元外須另附將武人蠻橫情形通電外交團並通告全國一致憤起以示民　之激昻張振遠贊成陳梅芳謂外交團係第三者無致電之必要陳伯恭主張用宣言書通告全國朱定一主張宣言書譯登中外各報一致通過議畢散會茲將致王占元電文錄後湖北王督軍鈞鑒接國民大會湖北籌備會電灰日開成立會貴督派軍禁止等語查吳子玉將軍倡議國民大會集純粹之人民籌救國之良策凡屬人民責應維護貴督獨以武力禁阻敢乞電示禁止理由國民大會策進會 
[王正延允任外交分會名譽長]  
　　山東外交協會江蘇分會主任郁悼　駐會辦事顧旭侯於昨日（十六日）上午十時許訪王儒堂博士於中美商業公司郁顧二君即以三事請王博士 [T13 ]一 [/T ]擴任名譽會長 [T13 ]二 [/T ]指示會務進行方針 [T13 ]三 [/T ]定期開大會請博士發表對於山東問題提交聯盟會議之意見博士答稱前幾天閱報知諸君有山東外交協會江蘇分會之組織此事極爲重要余自當追隨諸君之後名譽會長一層最好多請幾位共圖進行至後二項因余於日內即須北上與顏總長磋商一切約二十日左右可以返滬届時再行與諸君研究進行方針及舉行講演云云博士公務極忙不便久談談郁顧二君卽興辭而出 
[各路總聯合會與工部局書牘]  
　　工部局函詢上海各路商界總聯合會略謂雙十節貴會在黃浦灘二十二號開慶祝大會之際據探報告有形似會員者散發過激傳單擾害公共治安殊爲可惡故特查究以杜禍源等情茲由該會復稱貴局一九二Ｏ年十月十一日所發之信於十四日始行接到敝會雙十節在黃浦灘二十二號開會含有兩種主旨一慶祝立國紀念二勸募振欵會場秩序除請名人演說關於共和原理國民常識及報告各省水旱災荒情形設法籌募振欵外佐以雙簧幻術餘興並未發過印刷等件到會者均係各商號正當商人開會顚末有各報記事錄可憑來信所云有人在會場散發傳單敝會事前並未知曉迨接讀來信方知其事貴局當日旣有人目覩何以未將此發佈傳單之人當場扣留致被漏綱殊爲惋惜敝會旣無所聞無從指證相應函請貴局飭探另行緝訪以維治安無任企望云云 
[各方面之籌賑聲]  
　　華洋義振會華洋義振會昨接北京施省之來電云昨梁燕老來云今年災區太廣非一會之力所能普及故開會議决分區辦理照第一批調查報告災情擬劃分滬會地點計山東臨邑禹縣高唐濟陽濟河長清館陶德縣直隸河間獻縣大城問安如尊處有餘力澤及鄰縣尤所盼禱倘有特别緣由須酌改他縣亦無不可又劃分急振五縣河南臨汝八千直隸正定三千山西平定芮城崞縣各二千共一萬七千元如蒙同意此欵即滙交弟處以便照擬至直隸棗强南宮冀縣河南內黃臨漳武安磁縣弟處與劉柏生兄合辦肇曾删又電云寒電悉裝運振品交通部所定減價章程須收四成現欵經弟向部磋商允　飭局記帳請將所運振品數目起運日期運往地點電復以便轉部一面請逕與滬寗趙局長接洽可交滙通公司裝運肇曾咸又河南災區救濟會來電云佳電敬悉豫省被災七十餘縣內以北道之內黃湯陰林縣臨漳安陽武安濟源涉縣汲縣洪縣新鄉輝縣西道之洛陽宜陽鞏縣偃帥澠池洛寗新安伊陽東道之氾水河陰滎澤泆陽南道之浙川內鄉南召爲最重北道東卾各屬有漢口義振曾前往散放西道各屬有北省急振協會散放其餘往來調查人員尙有數組惟查內黃安陽湯陰臨漳林縣濟源浙川內鄉受災旣惠且廣救濟自不厭其多應如何先放急振兼辦工振之處伏希裁酌迅予進行河南災區救濟會該會致台州臨海縣探投屈文六行生電云函悉已將貴處災情報告會中議决撥助洋兩萬元即日交付中國濟生會散放矣知注特聞上海華洋義振會振務股長盛恩頤删 
　　商界籌振協會商界籌振協會十月十四日常會陸文中報告與鄭鷓鴣任矜蘋至和平社接洽情形謂該社張巨川鄭正秋均允於夏曆本月十一號晚演義務戲一夜劇名鄉村之情女所收戲資悉數充振花樓陳設一切由本會佈置并備奬品希望熱心有力者以最高價格定購該舞臺除全班藝員外並請鄭鷓鴣周劍雲邵力子等加入串演戲劵由各路代銷民生女校教務長任矜蘋代表該校送與本會絨字橫匾兩付贈與定購花樓之人文中亦贈美國新到之手錶一只該錶不但報時刻能報月報日星期報日夜云又報告新世界北部預備開籌賑游藝會三天內部一切佈置除特别者外均歸該塲擔任各項收入悉數助振各商號如有願以商品託游藝會出售助振者請與本會接洽云又該會十五日常會鄔挺生提議議定各路募捐辦法南京路認領取捐册五百本河南路由裕昌號金馥生領取捐册四百本唐家弄由紹興旅滬公學朱堯臣領去捐册一百三天潼福德二路由蔡仁初兪國珍領去捐册一百四十本四川路由陸文中領捐册三百本包世傑提議文牘部每月應印發各項傳單招貼以十萬份爲度擬稿由文牘部擔任分發此項印刷品由各路分會擔任衆議通過朱賡石提議南北火車站本有招貼牌本會應派人接洽通過甘爵一提議關於美術圖畫各廣告招貼可由本公司美術部承辦並議定特别捐册請甘主稿通過又十六日議决鄔挺生甘爵一所提議籌捐及放振大綱十三條南洋兄弟烟草公司除公司認捐每銷烟一箱籌捐五元五個月可得十餘萬元外並由簡氏兄弟二人以個人名義合認十萬元籌欵監督由本會辦理放振由北方佛教會協同辦理當日並决議北方各省直魯豫晉陜均先每省撥洋一萬元匯解北方籌辦急振並議决浙省亦撥一萬元請由總主任核准辦理因浙省災情重大亦爲數十年來所未有奉化縣知事來函報告災情尤爲詳晰此項振欵一俟黃涵之道尹來申即與籌商支配各屬放振辦法云是日并報告各處來信來電正在會議之際黃道尹即蒞會報告浙省災情以台屬爲最重紹屬次之寗屬又次之當即議决撥台州四千元奉化二千五百元上虞二千五百元大成鄉一千元合洋一萬元並公函黃道尹請照議分撥 
　　南京路聯合會南京路商界聯合會昨爲商界籌振協會事於下午二時在事務所開職員會討論到會者二十餘人公推余華龍主席陳亮公記錄當有主席報告八省災情繼由王才運謂我商界皆屬同胞當此各處熱心募賑不遺餘力况本會爲上海馬路聯合之一份安可落於人後該協會旣已送有捐册五百本亟應請求在座諸君擔任募捐共同協助以惠災民衆主張該項捐册當由本路各業中舉出代表逐家分派竭力募捐遂舉定寶成裕記費芸蓀南洋烟草公司鄔挺生亨逹利胡錦秀興華公司蔡雨生廣生行陳亮公開泰源張伯威泰昌潘鎭範中華眼鏡公司周憲章北洪泰范承鋆榮昌祥王才運滙逹公司陳　青裕昌祥王廉方寶成德記費祖壽中華皮鞋公司余華龍十四人擔任分段勸募並訂期本禮拜一上午舉行一致通過五時散會 
　　佛敎救嬰會冶開姚文敷伍秩庸何茂如徐輔洲沈蘊石王一亭王雷夏田少瀛江幹卿朱掌衡吳寄廬吳蘊齋林守堅孫履安徐靜仁盛澤丞倪遠甫陸小波康炳春鈕元伯程齡孫葉伯高劉厚生樊序卿諦閑濟南應慈應乾魏小圃羅鼎臣蔣孟蘋狄楚青廬緯卿陸維鏞劉伯森劉仲融張祝三蔣雅初等頃以北地災情重大而待哺之嬰孩尤屬異常慘痛茲特發起佛敎救嬰會從事撫養惟當發軔之初需欵頗鉅爰特遍發募賑啓廣爲勸募茲錄其簡章如下（一）本會不分緇素咸本佛敎慈悲之旨共同扶助救濟災地兒童以廣善緣（二）本會專收養十歲以下三歲以上之兒童其三歲至五歲者則寄存就近之育嬰堂中每月貼以經費或有極苦孤兒尙有母在者亦可貼給食費令其自養六歲至十歲則就各地寺院餘屋暫爲收養或送各工廠學習輕便之手工由本會隨時查察管理（三）如兒童人數較多本地寺院公所及育嬰堂不敷寄養者本會應設立收養所暫爲收養（四）本會收養兒童以八個月爲限其父母或親屬人當於限期內領回過限不領者本會臨時酌量安置如過期已久仍欲領回時本會須查明實係該兒童之父母親屬方可給其領收但或已已與工廠中訂立年限者當於限滿工藝卒業時方可收領（五）收受兒童時須將兒童及父母之姓名年歲籍貫住址塡成聯單一紙並將兒童及其父母之手印印於其上以一聯交其父母收存一聯由會中保留以便其父母親屬隨時持單來會照領（六）天津北京濟南等附近之區尙有人救濟惟偏遠之地其情狀最苦本會擬赴直隸省酌定一適中地點收養各處極苦兒童至收養之多少須視捐欵之多寡爲定務求切實暫勿擴張一俟經費充足再當添設分所多爲收養（七）本會同人認募五百元以上者作爲發起人一切辦法須由發起人公議定後施行（八）僧界凡認收養六歲至十歲之兒童十人者作爲發起人 
　　台屬水災急賑會台屬水災消息迭誌各報茲續得各處報告函電彙錄於次（一）黃道尹慶瀾快函云災民嗷嗷待賑孔急省欵用罄接濟無方現已饑寒交迫慘狀筆難形容急須開辦平糶擇急散給冬衣務望大力維持速撥巨欵爲要（二）仙居縣賑災會佳電云上月間仙邑風災水患摧殘百物殆盡淹斃人畜無算附溪一帶田地屋宇化爲烏有災情奇重從古未見情迫自盡時有所聞哀鴻待哺急如星火伏望諸公鼎力勸募慨解仁囊拯此災黎不勝迫切仙居縣災賑會佳叩（三）台州六邑水災聯合會陽電云六邑奇災自古未聞死亡載道救濟無方非多方勸募　撥巨欵源源接濟不能救災民於萬一此間已飛電省道請發賑欵立滙災區仍望諸公在滬設法辦平糶辦冬衣爲今日之急務愈速愈妙至盼至切台州六邑水災聯合會聞陽 
[周兆瑞赴崴履新]  
　　海軍部所派駐崴海容軍艦艦長海軍代將林建章因歐戰告終協約各國已將海陸軍隊陸續抽調回國我國海軍亦應撤回呈請海軍部示遵未奉批准嗣林代將因戌崴數載勞苦患病呈請開缺另簡賢員接替以便赴滬醫治當經海部轉咨府院會議核准給假三月赴滬就醫所有海容艦長派楚有軍艦艦長周兆瑞代理等情已詳前報茲聞周代艦長已將楚有艦長職交卸清楚由寗到滬昨日詣滬南海軍總司令公署稟辭啓程赴崴履新 
各輪船進出口消息 
[國內輪船]  
　　長江昨日招商局之江新輪船從長江各埠來申裝來之貨有白米八百三十五包小麥二百十六包芝蔴一百八十三包黃荳五十二包菉荳一百三十六包紅棗三百四十五包茶葉六十四件皮油一百八十件機花七十四件棉花三百五十件烟葉六百零八件苧蔴五百三十八件瓷器一百八十三件上紙五十五件生漆三十八件大桶酒三十六件猪鬃一百零八件猪腸十一件桃肉七十七件蓮子九十五件棕皮二十五件鴨蛋二十四件銅元八十件黃絲八件緞子五件其餘棓子電燈洋布海參大黃茯苓等三百二十五件又有斑螯二件茶葉二百十九件至太古公司之吳淞號從長江載來者有大批苧蔴及桐油紙頭等而盛京號之來貨共有白米一千餘包苧蔴一千四百餘件小麥五百餘包芝蔴一百二十五包糯米三百餘包蓮子二十餘件再招商局之江孚輪船定本日開赴長江昨日先裝有洋靛三百餘桶鐵器百餘件餘爲紙頭肥皂等而太古之盛京輪船裝出者爲黃白糖一千四百四十三包紥鐵條一千六百六十三件條鐵三千六百六十五件鋼條三十件參燕八件可面脫一百件五連六件雜貨七百零三件 
　　港粵招商局之廣大輪船從廣東香港厦門來申裝來之貨有糖一千八百九十九包檀香九百四十八件沙籐三百七十二件番皂一百件典銅錫四百件牛皮五十件蘇木二十五件元肉七十件紙頭五十三件竹片三百五十二件拷皮六百七十七件藥酒十六件蔴包二百件鐵渣二十五件糖乾二百四十件胡椒一百件木香十件烟二件砂仁二件獺皮一件金錢一件建元二百八十六件元千七十一件藥材三百九十件烟絲三件疋頭五件茶蘿二十件當日裝出之貨有裝往香港之電料二十七箱毛藍布三百餘件棉花五十餘包瓜子一百十數包大箱茶四十餘箱生梨三百件其餘爲洋貨紙頭云 
　　浙閩昨日招商局之江天輪船開赴寗波其裝出之貨有香烟三十餘箱紅皮三件棉紗十餘件葡萄棗子一百餘包瓜子二十餘包糖百餘包鐵沙六箱洋鉛百餘張餘爲雜貨又該局開赴福州之新濟輪船裝去之貨有皮油一百餘件鐵絲三十五件黃荳六十包砲竹六十九件鐵條六十扎榨菜三十件並協隆洋行之德爾科電燈七十件 
[國外輪船]  
　　中美福來洋行之温沙可號Woonsockel從美國之寶提滿城　來申於昨日進口停泊於虹口公和祥碼頭裝來之貨共有雜貨二千餘噸其中最多者爲葡萄酒現尙在起卸定明日開往香港然後再赴紐約取道巴拿馬云又有提督洋行之西方武士號Western　Knight自九月二十二號從新金山開發後現將行抵日本大約到門司尙須停泊以待起運貨物其進口到申總在下星期日云又怡和洋行之Blomfontien自從紐約開行後現該行已接到來電謂星期二可以抵申又有林肯號Cityof　Lincoln自九月中旬從紐約開出後將於十一月十號抵此與提督輪船公司之約里脫城City　of　Jolict亦從紐約來華將同時進口云 
　　歐亞法國郵船公司之高而提藍號Cordillere從哥倫布開出取道道貢來申船上載有九月二十二號以前之郵件大約本月二十七日可以進口又有益羅Yalou貨船從盎凡爾斯Autwerp來華大約本月底可到上海而梅奇司令號Comman　Dant　Mages貨船已於本月一號從盎凡爾斯開行大約該船到滬期須在十二月初旬云又怡泰洋行之Vogtland從英國倫敦開來大約在本月二十五號與日本郵船會社之　　Maru將同時抵申云 
[一週間之金融調查]  
　　銀洋進出口數自十二日至昨日止歐美等國運來大條銀一千四百二十九條現標金裝赴日本大阪者二千零三十條國內杭州造幣廠共來新幣三十五萬元共去現銀二十一萬兩南京造幣廠亦來新幣三十萬元又共裝去寶銀三十四萬兩尙有現洋裝往南通洲與烟台者計十二萬元又厦門去洋十五萬元此居銀兩進多出少以故銀拆尙鬆今將逐日進出口細數錄下十二日和囒銀行託花旗公司運來大條銀二百十九條中交兩銀行由南京來新幣各四萬元又各裝去銀三萬兩台灣銀行裝現標金往大阪去五百六十條十三日交通銀行從南京來洋四萬元中國銀行由杭州來洋二十萬元中交兩行各裝南京去銀三萬兩淮海銀行裝南通州去洋二萬元又錢莊及花商亦裝去洋十萬元本街某機關裝厦門去洋十五萬元十四日交通銀行由南京來洋四萬元中交兩行裝南京去各銀三萬兩十五日太平洋郵船進口儎來和囒銀行大條銀四百九十三條又滙豐銀行四百九十二條又麥加利銀行二百二十二條交通銀行由南京來洋四萬元中國銀行從寗波來洋三萬元又裝烟台去洋四萬元中交兩行各裝南京去銀三萬兩正金裝大阪去標金一千四百七十條十六日通商銀行從杭州來洋十五萬元昌興公司輪船進口儎來和囒洋行大條銀二百二十五條交通銀行由南京來洋四萬元大陸銀行陸續亦來洋七萬元又裝去銀五萬兩中交兩行各裝南京去銀三萬兩通商銀行裝赴杭州去銀二十一萬兩 
　　洋厘此一週間各埠現洋來滬不暢是以洋釐較上届稍好最之大價（十四日）上午爲七錢二分四釐半昨日午後略回計七錢二分二釐七五設北京謠言平息洋釐不致大漲也 
　　銀拆此七天中拆息常在四錢二錢之間可稱平穩綠華商向各銀行所借活期銀兩仍有六百八十萬兩又拆票七十六萬兩利率均在十兩之內進口貨與出口貨仍難樂觀然疋頭商及絲商咸受暗耗甚巨云 
　　國外滙兌此届大條銀縮多長少鎊價亦然其中先令最小爲十二日計五先令二辦士紐約九十元零二角半法郎一千三百八十個新加坡四四七五東滙五錢四分半至昨日鎊價爲五先令三辦士半近期大條五三六二五遠期五三一二五紐約九十二元東滙五錢四錢七五新加坡滙水四錢三分半法郎一千四百零五元觀此情形目今之銀價不致增高所以標金之價甚爲堅穩也 
　　查倉數昨日星期六調查中外各銀行共存銀三千六百六十六萬洋二千七百六十六萬大條銀一千一百六十一條押欵銀六百八十萬兩拆票銀七十六萬兩茲將各銀行所存細數列下麥加利存銀一百二十三萬洋九十九萬大條銀二百二十三條押欵銀一百萬滙豐存銀一千零五十萬洋三百六十萬大條銀四百九十二條押欵一百三十萬道勝存銀一百六十三萬洋四十五萬東方存銀二百三十八萬洋四十二萬花旗存銀一百萬洋一百六十五萬大條銀一百十五萬押欵一百四十萬華比存銀一百萬洋三十五萬和囒存銀三十五萬洋八十五萬大條銀三百三十二萬中法存銀七十五萬洋一百五十三萬通商存銀五十萬洋七十萬中國存銀一百五十八萬洋七百零三萬押欵銀三百十萬各錢莊存銀四百九十五萬洋二百六十五萬交通存銀九十萬洋四百二十萬有利存銀四十六萬洋三十五萬菲律濱存銀四十萬洋五萬友華存銀四十萬洋四十萬安逹存銀三十萬洋十萬滙興存銀五十二萬洋十八萬懋業存銀三十九萬洋三十五萬餘者從略 
[一週間之熔銀數]  
 
 

Page 11

 
 
　　本星期間北巿泰亨源方記各銀爐計烊化大條銀一千五百十六條羅卜十五萬元共計鑄出寶紋四萬零三百二十只核規元二百十六萬九千二百十六兩除烊去外滙豐麥加利嗬囒等各銀行尙存銀行九百條 
[美盛公司棉巿報告]  
　　中美新聞社譯美盛公司報告云上星期巿面活動賣出短期貨頗多價値不一收巿時價跌一兩所可注意者在中國析巿中爲主要動力之日本近來全與市場無關係恐尙須數月如此觀察大勢棉價恐須跌落紡織家態仍冷痰世界經濟現狀亦不安故皆取觀望政策目下購棉似不合算印度棉收祗有百分之七十六此後數月內未必有出口交易棉紗上星期穩固巿價不動各紗廠存貨已罄曾有五千包以至七千包運往江西其四川江蘇兩省則大銷中國自製棉紗以後巿價不至跌落利物浦紐約巿面皆穩固孟買無報告 
[破獲僞造鄂錢票機關]  
　　駐紮虹口閔行路捕房之特别機關華探目張芝卿鍾星南包探王長根蘇長生西探目壳羅香西探麥克納司前日在公共租界福建路五十六號門牌浦江旅館內破獲僞造及行使湖北官錢局鈔票之機關一所計拿寗波人胡芝卿戴莘才陳河南無錫人陳文良寗波少婦唐月仙五人抄出每張票額銅元一百枚之僞票四千五百張以及製造器具等件一併帶回分别押至昨晨解送公共公廨稟明查獲情形將所抄之物呈察旋以捕房尙須通知該官錢局頗需時日請求改期開審云云時五被告中之陳河南唐月仙男婦兩人同延高露玲律師代表到堂請求准予交保經承審官陸仲良襄讞商之日副領事林出賢次郎以案關僞造貨幣該律師請求未便照准判定五被告分别還押展期至下禮拜六查明訊究 
[盜匪拒斃水警續誌]  
　　江蘇水警總廳所派探警駕舟前往東溝一帶拘捕盜匪反遭刦去軍裝槍彈並砍斃探夥一名受傷多名失踪數名業紀昨報昨日水警總廳函致上海地檢廳略稱此次被匪擊斃者爲徐袁郎係倒斃舟中該舟仍泊在三不管地方受傷者共有六名現在均送醫院醫治船中船夥失踪者共有三名現在徐屍應請派員詣騐等因下午該廳委魏檢察官沈檢騐員等前往相騐當騐得徐袁郎委係刀傷頭面腰肋等處致命而死塡明尸格判令該廳偵探沈杏山等備棺成殮一面着該探等趕緊設法打撈失踪各人以憑核辦魏君等返滬回廳稟復時已薄暮矣 
[協緝江灣刦案逸盜]  
　　江灣鎭附近沈姓家十二夜被盜搶刦各匪携贓行至屈家橋爲五區一分所巡邏警南秀峯劉鈞奎向詰因該盜等拒捕行兇將南警刺傷當塲由該警開槍格斃一名次日由五區王金山警正函請地方廳派員騐明候究在案前日下午王警正除將受傷之南警給假諭令自醫外一面據情詳報警察廳請示辦理復將盜槍刀時鐘等物呈解到廳昨日該廳諭飭所有解到凶械贓物聽候捕備文發送地檢廳歸案訊辦一面除令飭偵緝隊上緊查拿逸盜外復通飭各區所警署一體協緝 
[私運米糧之查獲]  
　　南巿十六舖鹽碼頭賢大米行昨有秈米八十石用船駁至大遠碼頭停泊於寶華輪船旁邊雇喚小工多人將此項秈米運上寶華輪船至下午一時許適爲浦江水巡隊隊士岳西峯陳寶林等查見卽向查詢並無關單知係私販米糧出口立將米石船隻扣住解由該隊經潘隊長訊問確係私運出口即於四時許拘獲行夥薛振清駁船上老大朱三並在查獲之秈米內提出米樣確證兩蔴袋一併押解淞滬警察廳到廳後由徐廳長發交司法科詳細預審起獲之駁船一艘並秈米護物暫行留隊看守候示一面補提該行主王某解案併究 
[青年會開科學講演會]  
　　演講無線電報電話 
　　青年會定於明日（十八）午後五時開科學演講會請曉柏森博士演講無線電報及無線電話并用儀器實地試騐計連講一星期每日日夜演講兩次昨已由該會長王正廷函邀各界届時往聽矣 
[童子軍聯合會慰謝各團函]  
　　本年雙十節上海童子軍聯合會召集全邑童子軍在公共體育場會操該會以是日各童子軍日間會操入晚并提燈游行勞苦異常昨特由書記潘競民致函各團慰謝並分發商務印書館所贈章子軍用書兩種原函云雙十節那一天承蒙諸先生督率責　童子軍到協會操晚上并且提燈游行辛苦極　本年國慶　警藉日特别戒嚴禁止集會游行而我們聯合會持堅决的　度終能逹到目的所以那一天我們辦事能力上雖不免有缺點但是會能够開得成而且各團所表演的極博人家的稱許（事後各報紀載可資證明）可算是得着圓滿的結果但是不知道貴團裏諸位小友忙碌了一天回校後大家都安好麽我們心裏很紀念的請先生們代我們慰問慰問那一天商務印書館派黃警頑君送到該館出版的童子軍營舍建造法和童子軍烹調法各三十本還有些信封信箋等我們已經寫信去道謝了信封信箋那天晚上就由姚敎練分贈與會外的幾個辦事員（會操一天原有職員不敷分配臨時添請會外人在司令部辦事）所剩下來的已不够分派給各團現在祗寄上營舍建造法烹調法各一本和會操紀念報兩張請你們收存了罷 
[陸議員對於張會長請願案之意見書]  
　　爭回漕糧擴張敎育 
　　蘇議員陸以鈞等對於江蘇省敎育會會長張　請議撥漕糧特稅爲義務敎育經費一案提出意見書原文如下蘇省文化夙稱先進而獨於義務敎育不逮山西之猛進此雖躊躇於經費之艱困而行政方面仍未厲行督促亦不能諉其責也本席於本年臨時會提議咨請省長令廳編具蘇省義務敎育分期籌辦計畫書一案曾於九年五月七日大會議决嗣經本會咨送省署於五月十六日接准省署咨復轉令敎育廳遵照等因現値本會常會開幕而省公署計畫書尙未到會正擬具書質問間適見省敎育會張會長請撥漕糧特稅爲義務敎育經費一案以鈞等極表贊同查蘇省九年度地方預算專册歲入經常門第一欵第一項漕糧特稅列有四百四十五萬三千餘元此項爲吾蘇獨重之稅是以本會議决劃歸省有蓋談目前省政整理財政以外莫要於擴充敎育此案一經大會决議則六十縣之義務敎育當可責成官廳實行分期籌辦之計畫不難逹全省普及之目的爲發展民治之基礎也 
[縣敎育行政人員談話會紀]  
　　本縣敎育行政人員於昨日午後齊集勸學所開第二十六次談話會到者有朱伯華李頌唐胡少亢陸仲超朱望三陳采苞何子文楊聘漁等八人一時開會由李君主席報告應議事件經衆討論之下表决如次一件議促進各巿鄉小學敎員研究國語方法議决（一）各小學校敎員必備國音字典由各學務委員視察時特别注意（二）就每市鄉各小學校中推定二三擅長國語之敎師爲領袖組織國語研究會一件議編敎育狀况辦法議决先行規定目次（一）統計類（二）報告類（三）文牘類編製　限仍照前次議决案辦理議畢閉幕散會 
[江西師範學生回贛過滬]  
　　江西第一師範學校學生旅行團三十人於昨日（十六日）乘滬杭路快車來滬即日轉乘長江輪船赴九江回校 
[青年會童子部會員參觀美國兵艦]  
　　昨日下午二時青年會童子部商學兩界會員五十餘人由該會幹事趙士瀛君率領參觀停泊浦江美國之極大巡洋艦Hwion號先由該艦特派小汽油艇至新關碼頭迎接、轉登該艦即由艦上執事西人引導參觀各部復詳爲解說故往參觀者莫不盡興而返云 
[日本青年會旅行團赴鎭遊覽]  
　　滬上日本青年會會員旅行團一百六十人於昨日（十六日）乘滬寧路夜班快車赴鎭江游覽定今（十七）乘滬寗路十四號車回滬 
[王賡廷赴寗]  
　　滬海道尹王賡廷於昨日（十六日）乘滬寗路早車赴寗 
[徐國樑由寗返滬]  
　　淞滬警察廰長徐國樑於昨日（十六日）由寗乘滬寗路特别快車於下午九時返滬 
[龍華寺今日開光]  
　　步兵三十九團團長張慕韓等發起修葺龍華古刹業已修理竣工並將寺內原駐各營軍隊一併遷出一面選請僧人月泉爲該寺住持業定舊曆九月初六日（即今日）爲彌勒佛開光之期因恐届時進香者衆或有匪類攫奪婦女飾物情事昨特令派兵士多名到寺届時妥爲彈壓以資保護 
[慈善正劵開奬紀]  
　　昨日慈善正劵在南巿開奬開出各大號碼如下頭奬二萬零一百十一號蕪湖萬利全二奬一萬零一百四十一號漢口振華三奬一千四百十七號本埠善中四奬八千九百五十一號九江惠然又四奬二萬一千六百二十號本埠大利元五奬二萬八千二百六十七號本埠廣萬源又五奬一萬九千四百另九號青浦聚源 
[女公會基地案解决]  
　　本城西門外女公會基地一案久未解决茲聞昨日已由許特派交涉員與美總領事磋商妥協經女公會主任賈醫生贊同簽字由交涉公署轉飭南巿工巡捐局補繪地圖兩幅呈由許特派交涉員轉送美領簽字備案并將一份發交女公會收執三年積案從此完結云 
[呈請阻遷義塚之縣批]  
　　陸伯鴻擬將城南十二圖翠薇庵前面同仁輔元堂所有之義塚一方共地三十餘畝建築工藝學校專收貧兒授以工業專門學識有江確生等以其遷塚移屍有乖人道擬具公呈環請上海縣知事速予飭阻等情已疊誌前報茲悉沈知事已於昨日將此案批交慈善團董查明具復茲將批示錄下案據上海學商公會公民江確生郁懋培張仲照朱壽延姜駿八孫基瑞顧介山王文翔孫基璋沈鵬鄧立銘等呈稱竊公民等近悉陸伯鴻等十餘人提議將二十五保十二　界內塚地上之屍棺數萬具用箱裝骨悉數遷移騰出空地以建工藝學校等情（全文見八日本報）並抄呈議案單一紙前來據此除來件已閱悉揭示外合行訓令慈慈善團董尅日查明具覆以憑核奪仰即知照 
[香烟營業之發逹]  
　　大昌公司所出之嬰孩牌香烟銷塲頗廣日來　涇分公司亦懸燈結綵游行街道購者因附送贈品是以頗形踴躍聞該分公司將赴各埠推廣以期暢銷云 
[繙繹索賄案之開審]  
　　現充公共總巡捕房管理車務西捕頭開納浦之繙繹香港人羅壳夫經工部局刑事檢查科查悉其於八月五號向中興汽車公司內之張生寶索賄洋五元並用欺詐手段向大興汽車公司之汽車夫郭阿興騙取運動費洋三十元因檢舉於公共公廨出票將羅提案着交五百元人洋並保候查明再訊此上星期六事也昨届開審之期捕房將一千人證並被告分别傳提至第二刑庭由陸仲良襄讞會同日副領事林出賢次郎升座研訊先由刑事檢查科代表費斯福律師起述案情次由華捕正巡官西人毛鼎氏站入證攔據稱本月一號晨我從公館內出來由郭阿興報告此事我即帶郭至捕房詳詢一切乃請出票提被告究辦並由特别西探目壳羅香上堂稟稱奉到提票即往被告處先給其閱畢即執行職務但被告其時仍稱並無此事云云時費律師起立令證人郭阿興站入證欄向其詰據供稱向在虹口天潼路轉角大興汽車公司爲汽車夫某日我得捕房車務處電話即往未見捕頭被告即向我謂據巡捕報告十七號爾車後無燈十八號爾又開駛快車如此接連兩次違章須將執照吊銷等語我俟其言畢乃答稱十七號車後無燈恐或有之至十八號開駛快車實無其事被告又向我稱如無其事巡捕何故報告爾如能出洋三十元我可代向捕頭運動取銷傳單其時我聞被告言要吊銷開車執照非常憂懼繼聞其需欵運動且知其係車子間繙譯故信其可以辦到遂允被告所言之數次晨七時半我復至橫浜橋克明路順大里弄內第五十號門牌羅壳夫家向其接洽妥當乃出向車行主借洋三十元因行主祗有二十元故又向顧姓友人凑借十元顧初不允乃携二十元令顧同往羅家顧始信允借當即交付羅共鈔票洋三十元而羅即面允我不出傳單詎付欵後之第二日捕房即用傳票將我傳至公堂以車後無燈判罰三元我交罰金後向被告理論欲其還我所與之洋惟未會面然心不甘是以告知捕頭云云並由郭所供之伊友顧姓上堂聲稱名雪生與郭爲友是日郭向我告貸初不信繼隨郭往見羅始借十元與郭交羅是實費律師又令證人張生寶站入證欄詰據供稱在福州路中興汽車公司爲汽車夫八月五號我往捕房領開車執照捕頭不在祗羅先生及欲領照者十餘人在寫字間羅即囑我隨彼至後面弄內問我身畔有洋否我因前時同攷之人均已領得開車照會獨我兩次請領未得故此次預向友人借洋五元遂即答以祗有五元羅言就是我即將洋五元與羅而羅即出給我執照後有捕房包探問我領開車執照要錢否我不知彼係包探故答以要錢如我已費五元次日問我之人乃將我喚往捕房我亦祗有照直陳說矣供畢被告禮明律師向各人證逐一駁詰因時已午問官宣佈退庭被告仍交原保下禮拜六再訊 
[昨日公共公廨訊案紀]  
　　昨晨公共公廨民四庭由李襄讞會同英包副領事訊理各案併紀如次（一）賀里美訴洪伯　在浙江鎭海縣知事任內私恠某米扣留變賣該欵延不清還案前次審訊結果着被告具結出外候函致鎭海縣將此案卷宗送廨再核詳情已請本報茲據被告代表律師到堂聲明此案不能受公堂管轄要求註銷而鎭海縣亦有函復到廨略謂此爲浙省行政訴訟公廨無權受理云云原告方面無人到案結果以案屬浙省行政處分非本公堂所能審理應卽去下（二）張坤德訴棄妾吳氏私取道契　廣不　案　章應由原告先供案情因本案被告律師之辯訴狀否認私取故改由被告先證明否認理由據該氏上堂供稱爲娼三年十八歲嫁於原告爲妾隨帶現洋一千元過門後購彩票得奬五六千元時原告欲做橡皮生意陸續借與洋五千元以道契兩紙作抵立有字據又將我首飾均押興道勝銀行前年以我不歸控由法公廨判我歸家遂函致原告請給日用費至今未得回音等語問官命原告上堂質對詎張兩耳重聽雖咫尺間大聲訊問亦不能聞乃藉紙筆相問答據稱該氏係四馬路之妓我納爲妾並無分文隨帶所供全虛其時我以竉愛恐死後爲髮妻及子女輩奚落故預書一遺囑言明給予地皮一方嗣其見我耳聾心遂厭棄竟竊取該遺囑及道契兩紙而去法廨雖判令歸家而仍不回且在外亦居無定所彼旣不守婦道故我今亦不顧給彼產業云云結果原告勝訴道契應歸原告收執（三）婦人徐顧氏訴其夫徐和尙虐待請求離婚案結果以原告旣願隨伊夫回家諭令被告以後不得虐待（四）沈廷芳訴岑立玉等不理欠欵案原告臨訊不到被告因病亦不到結果展期四禮拜排審該被提票註銷着交二百元舖保並着先將醫單呈騐（五）童耀德訴李南山不理欠洋案被告及保人均不到結果應再一併飭傳到案訊核 
[女子自縊之原因]  
　　住居庫倫路長安里之江北人徐程鵬有女阿英自縊身死報請地檢廳相騐收殮各節已詳前報茲悉此女自盡原由實因鄰女蔡阿彩向與阿英同絲廠做工素來交好是日上午阿彩在弄內自來水龍頭上洗衣阿英在其背後走過於阿彩頭上輕拍一下阿彩未及回頭即啓口辱駡阿英亦不相讓彼此互詈之下徐程鵬將阿英喚回家中責打以致氣憤自縊事後徐以禍由蔡女而起控經四區一分所楊署員提案訊明轉解司法科昨奉段科員判移地檢總核辦矣 
[婦人禀請騐傷]  
　　婦人邱錢氏昨午倩人舁送上海地方檢察廳具稟喊寃略稱本地人今年四十六歲家住治下浦東姜家渡地方本月十三號夜半二時許怱有操江北口音之盜匪十餘名手持凶器擁入氏家搶刦婦人與丈夫邱子卿又名邱杏春聞警上前攔阻竟遭盜匪用刀背擊傷頭面耳胸前後背等處丈夫并被該匪等有火燙傷家人出外喊救各盜不敢久留旋即呼嘯而逸事後查點失去銅元二十六千及綢布衣服等物報告塘橋三區三分所警署當奉宋局員飭警追拿旋在蘆萃中拘獲一匪家中尙有盜遺凶刀一把槍珠一粒亦申送到所奉諭連同獲匪申送警察廳今日廳中已將丈夫傳去質訊婦人因傷勢過重不得已來案稟請騐究嗣經譚聽長諭飭明白補詞呈案候核 
[寳裕里搶案疑及傭婦之結果]  
　　法租界寶裕里一百零二號門牌姜步七家於陽曆本月五號晚被匪敲門入內各出手槍搶去値洋八百餘元之金飾等物而逸經事主報告捕房請緝後由包探查得原告已歇傭婦居蕙英頗有嫌疑當卽前往將居及姘夫陳阿標帶入捕房聽候查究在案昨解法公堂請究先由捕頭上堂稟稱查得陳等雖無搶刦證據惟陳曾於數年前在公共租界犯過刑事有案可稽繼由原告投稱捕房旣查無實據應請堂上免予追究詰之陳阿標供民人雖在公共租界犯過刑事現今安分營業不敢爲非居蕙英供婦人前在原告家爲傭因病辭歇不敢唆使行刦求察中西讞員會判陳逐出租界一年居斥釋 
[婦人請求離婚之判詞]  
　　王玉麟前投法公堂控伊妻高氏私逃求究等情判交原告領回後因高氏不服延逹高律師代表投廨聲稱王玉麟强迫伊妻爲娼如若隨回家中恐王復加强迫請求離婚王由公堂委任巴和爲義務律師辯稱並無逼娼之事况高氏已生一孩年尙幼小須母撫養仍請斷領判高氏發濟良所留養候下堂論在案現由中西讞員商明堂諭判曰高氏控王玉麟逼娼一節毫無證據惟夫婦涉訟請離終非佳耦准予離異着高氏賠償王玉麟另娶及撫養幼孩等費洋五百元限十四天繳清堂費四十元亦歸高氏負擔仍交濟良所帶去俟交洋後開釋 
[海棠果簍內查獲烟土之懲罰]  
　　法捕房探目徐阿東前在新開河地方查見有扛夫三人挑有海棠菓三擔形跡可疑拘住開看內藏烟土二十四只帶入捕房據稱係許揚桂囑挑等語故傳同許揚桂解送法公堂請究許延　斯律師辯稱有王姓客人由青島運來海堂菓二十簍托許代售後將六簍贈送朋友雇人挑送至麥家圈地方行經法租界即被拘住許並不知內有煙土情事請察中西讞員判罰洋一千元充公管押六月准予贖罪烟土銷燬 
[誌謝]  
　　昨承　　書館惠贈英語週刊二百六十二　及小說月報第十一卷第九號各一册又中華書局贈英文週報一册書此併謝 
　　更正前日報載唐仁志投法公堂控合股販魚之鮑華松徐元初以盈爲虧鮑徐收押一則鮑堂諭收押徐元初當堂退去並未還押合應更正 
中華職業敎育社通訊 
[本社農業敎育研究會宣言書]  
　　吾人所以貴乎施行職業敎育者豈不曰普通學校畢業生升學者不及十之一其他十之九均不能投身社會謀一業以贍其身而施以職業敎育俾其謀生較易耶又豈不曰一國商業之發逹固有待於專門人才之指導同時亦不能不有一種曾受敎育訓練之良好職工以爲此種專門人才之輔佐使各種事業之進行得以增高效率耶故職業敎育者實對個人爲解决生計問題對社會爲增高各種事業之效率功能其重要固早已爲國中賢逹所洞悉雖然使今日而有一種敎育制育顧其名誠爲職業敎育而究其實則上旣無補於國家實業之發逹下亦不能助個人生計問題之解决若不設法補救則國人將不解乎職業敎育本旨之所在而對於本社推廣事業之前途將發生無限阻碍與懷疑焉同人之爲此言蓋有感夫吾國甲乙種農校現行制度之未盡善致雖有良師循掖於其間而其成績固未克違於圓滿之地也大凡一種學校之設也必先有一定宗旨而後可言辦法未聞有宗旨不確定而能得良好辦法者亦未聞有未得良好辦法之學校而成績可期完美者甲乙種農校者固吾國所謂實施農業的職業敎育之學校也今試問甲種農校所造成之學生畢業後究在吾國農業上將操何種職業乎其職業與農業專門學校及乙種農校畢業生所從事者又有何區别乎使此問題而果確定者然後始可進而研究其課程辦法究竟能否敎育其學生出而從事於其希望之職業也今又試問乙種農校究竟是否爲敎育農民子弟以農業上之新知識與技能者乎使其　然者則乙種學校爲高小程度相等之學校大多數農民子弟是否能有此價格與程度入學肄業即使爲能者則又試問現時之乙種農校課程辦法是否脗合於造就農民子弟之職業敎育設曰不然則乙種農校者非爲農民子弟之學校也然則其所造成之學生畢業後究能操何種農業上之職業其課程辦法又是否脗合於造就斯種人才之職業敎育凡此種種同人日夕籌思而未有以解决集思者廣益索居者寡聞同人不敏爰於本社內組織農業敎育研究會深願海內外諸農業敎育專家與夫熱心吾國農業之發逹者錫以敎言俾能爲吾國確定一良好之農業的職業敎育制度豈惟本社之榮幸吾國農業之前途實跂而望之矣 
來函 
[陜賑要人嚴莊李協吳聘儒復穆藕初擬修陜州至潼關大道以工代賑書]  
　　上海申報館轉穆藕初先生曁北方工振協會徐靜仁宋漢章秦潤卿吳季仁史良才沈言卿黃任之踐新之陳光甫劉伯森榮宗敬田祈原王杏塘張則民諸先生均鑒昨閱報章藉悉藕初先生對於工振事宜建議修築自陜縣至潼關大道藉便秦棉出口規畫宏大慮遠思深救災民之熱忱溢於言表無任欽佩但其所舉八利之中有與事實不符者有窒礙難行者且有鄙見所及用以工代振之法而其利倍蓰其益更無已時者謹塵槪略聊資採擇（一）陜州至潼關路線名爲一百八十里其實約有三百餘里就原估修築費二十萬元加倍之則非四十萬不可（二）陜縣至潼關沿途盡屬土山路多在溝中深百尺至三百尺工程實鉅且陜州至潼關僅此一路線動工時斷絶交通尤屬可慮如重劈山墊溝爲工更鉅（三）陜西棉花完全由黃河運出此路與運棉絶無關係縱云此路修通運棉較河道便利而運價旣較昂洛潼鐵路開工在即一旦告竣則此一段土路自無車塵馬跡以今日工程如是之浩大需欵如是之繁鉅而異日無絲毫效果之可獲此協等所躊躇顯慮者也協等陜人也陜省亦北方災區之一今旣擬以工代振謀運陜棉之便利則就陜言陜其利亦有不可勝言者謹約略述之如左（一）陜西之所以頻年旱荒者由於水利不興查涇陽縣吊兒嘴地方爲涇水經過之地源泉滾滾晝夜不絶曾經地方紳耆察看估計預算水利所及可灌漑涇陽三原高陵臨潼富平渭南朝邑大荔蒲城澄城十縣特以工程浩大需欵非二十五萬元不能告竣故屢議屢輟今若能以修築陜潼土路之欵移而開辦陜中水利則陜民獲以工代振之益當不止十世百世（二）陜西產棉之區以渭河北爲最富水田旣可灌十餘縣將來棉花收穫較今日必倍蓰棉旣富有價必低廉此於棉紗前途極有關係（三）陜西中以產麥著平時接濟豫晋等省爲數甚鉅水利旣興則他省之民可資仰賴而工價亦不至漲落無常明可减工人之痛苦暗即消罷工之風潮縱云敝荒　係爲陜中謀久遠之圖絶非擲黃金於虛牝也故就管見所及拉雜陳述是否有當統希公裁並頌籌綏 
[馬毓麟來函]  
　　敬啓者頃閱本月十四日貴報本埠新聞攔內載有李厚基派員來滬招兵一節深詫異按敝人自在滬寗察廳交卸職務後雖奉閩省陸軍長官委任差事惟職小秩微並非重要此次請假回籍省親道經滬上舊地重臨因盤桓數日别無何等任務誠恐外間不察諸多誤會謠傳爲此函逹合請更正馬毓麟謹啓 
公布欄 
[上海地方審判廳]  
　　公示送逹第二一二號爲公示送逹事案據孫長桂與戴金寳借欵涉訟一案前因被告人戴金寶已回江北原籍傳票繕本無從送逹經本廳定期續訊將被告傳票公示送逹在案茲據原告人孫長桂狀請註銷訴訟業經本廳决定淮除將原告决定書派吏送　外所有被告人戴金寶之决定書一份仍依訴訟通例公示送遽爲此示仰受送逹人戴金寶知悉毋違特示民二庭推事鄭之國 
　　判决主文（民一庭）一件判决鄭澤甫訴胡紀生等欠欵涉訴一案主文胡紀生應償還勝家公司洋四百四十五元四角八分交由鄭澤甫具領如胡紀生無力清償徐鴻源應負賠償責任訴訟費用歸胡紀生負擔一件判决朱嘉昌胡裕生因借欵糾葛准予回復一案主文本案應維持本廳民國九年九月三日即時判决聲明窒碍後之訴訟費用歸被告人負擔一件判决朱遇吉訴王竹亭等債務涉訟一案主文王竹亭顧掌松經手裱業錦文堂所有上邑二十五保十圖談字圩第一百四十一號則田一分六厘二毫並房屋三幢二廂三披山抵於朱遇吉洋一千五百五十元並利洋一百十三元四角又修理費洋九十五元六角本年陰曆八月起利息每月洋十六元一角五分至執行終了之日爲止均應由王竹亭顧掌松就錦文堂財產範圍內清理償還如王竹亭顧掌松不能清理償還或償不足額應歸凌琴生負責代償本案訴訟費用歸王竹亭顧掌松負擔一件决定梅伯閩與段培生欠租涉訟一案主文本件訴狀准予註銷一件判决陳德餘與孫道堂米欵糾葛一案主文孫道堂廳償還陳德餘米欵洋二十六元五角訟費歸孫道堂負擔一件决定山蘭生與山榮海房租涉訟補交訟費聲請受理一案主文本件聲請照准一件判决戴家生與錢子良借欵涉訟一案主文錢子良償還戴家生本洋三十五元利洋二元一角訟費歸錢子良負擔一件判决奶生與全子良因借欵糾葛一案主文全子良應償還奶生洋一百元訴訟費用歸全子良負擔一件判决李敬記訴倪永昌等欠租及租屋涉訟一案主文原告人對於倪永昌許鴻鑫張應魁紀學田高阿六之訴訟准予註銷顧文卿租住敬餘里第念一號平房一間應即遷讓並應償還李敬記房租洋二十二元本年陰曆九月起租金每月洋二元二角應付至出屋之日爲止如顧文卿無力付租應由保租人朱義齊負責代償季國田租住敬餘里第二十五號平房一間應即遷讓並應償還李敬記房租洋十五元四角本年陰曆九月起租金每月二元二角應付至出屋之日爲止姜海林租住敬餘里三十二號平房一間應即遷讓並應償還李敬記房租洋二十九元四角本年陰曆九月起租金每月二元二角應付至出屋之日爲止原告人聲請假執行駁回本案訟費歸原告人負擔十分之五被告人顧文卿負擔十分之二季團田負擔十分之一姜海林負擔十分之二（民二庭）一件判决張元宰輿黃萬榮贖田糾葛控訴一案主文本廳民國九年七月三十一日之缺席判决維持之聲明窒礙後訟費歸控訴人負擔一件判决薛福林訴凌永泉債務糾葛一案主文凌永泉應償還薛福林洋二百五十七元八角二分三厘薛福林其餘之請求駁回訟費歸凌永泉負擔一件判决嚴球穿與石厚卿因租屋糾葛控訴一案主文本案應維持本應民國九年九月十六日之缺席判决聲明窒碍後訟費歸控訴人負擔一件决定汪德華聲請撤銷假扣押一案主文本件聲請照准以上十月十五日 
雜評二 
[電報之勢力（加）]  
　　近來人民之逹其意思者不過一紙電報而已故一問題起而電報紛傳 
　　雖然謂電報爲全無勢力不可得也有時亦因電報之紛爭而轉移其事然若謂電報之用可以盡其能一事之來祗須以電報對付之而不必更求其實力則電報亦大足誤人矣何也僅僅電報力固大有限也 
　　是故電報不過爲發表意思之具而具有此意思之人又必自有實力以爲此意思之後盾然後其電報乃有效力也我願今之有主張者勿以電報一發謂已畢乃　也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[南溟息羽記] [  中實]  
　　大話與奇聞 
　　昔我北　人有一最普通之習語曰說大話用小錢不意此種風習今日將行遍全世界而全世界之生計與人心遂不可問此豈歐戰以前所能預料者哉記者竊謂今之世界固相率說大話用小錢矣但就事實而論似惟巴西之幣制與其由外界相逼而成之生活情狀最足以資吾人談助其與我北京習俗上之數目名稱可相引證相發明者我京錢稱一百爲一吊已視尋常十倍之矣巴西語尤奇特其國幣之名稱表面上似以一流爲單位實則并無此一流之幣其最小之銅幣爲二十流尋常極不易得尋常最小之幣爲一百流其用處如我國値十文百枚換一圓之銅幣更進而千流百千流千千流數雖可驚實價所値殊菲葡文Reis流字頗不易記吾人若以泉流之泉聯想及之則我古稱泉他國今日之流似可相通此又他日與南美通商者計數之主要名詞計學家所當預事確定者也 
筆剳 
[負楊花記（一）] [  旣澄]  
　　沈浩然游學京師之次年識其同業生曰顏伯純者愛其英靈卓犖乃一變其崖岸蕭寥之態而指心交友之顧伯純清狂宕往不自檢括歌樓曲院昕夕徜徉浩然摘之則笑而謝曰朱顏不駐行樂方春更五年者吾跡且自歛今尙匪埋頭窗下時也浩然亦無以難暑假且届浩然秉其父立庭公召夙駕反杭州以其父重伯純才許爲五十年來後起中第一文學士乃約之作西湖游謂將紹植其父門牆上蓋伯純少　詩而眼空天下恒謂方今擁喧譽號詩人者惟杭州沈立庭先生足爲之師故亦時以浩然紹郵致其詩就立庭公政而浩然之歸遂思挾之俱行將藉西湖靈淑氣以少殺其浪縱之思致伯純諾之然卒以繾綣其新驩曰楊花者終至辦嚴不發浩然遂咨嗟去後旬日浩然自杭來書略謂家君千里懷思頽老倦行薄車　謝今以子雲大隱方且作禮士長安想吾二人誼重弟　若使老人道塗錄錄焉則足下亦無謂靳茲行也　純不獲已星夜發軔三日而抵杭詣沈氏别業則浩然已倚門竢執手而笑曰楊柳樓頭何情之契也伯純亦笑曰楊花亦許我一月期耳遂相將入謁立庭公 
雜錄 
[新畵苑] [  瘦鵑]  
　　法國名畫家柳陶夫氏J.Ruedolf嘗於歐戰中身列戎行躬冒錄鏑瀕於死者屢所作戰地寫生畫多幀筆致蒼老允非凡品戰中與戰後慘狀描寫尤眞切調鉛殺粉時似和有英雄熱血與孤兒寡婦之縷縷酸淚也去歲來海上出其畫示人人咸歎賞嘗爲詩人李拔可先生繪徐滙寓廬園景一花一木無不生動吾友一之由南美來書以其夫人黛茜女士詩二絶見示即題斯畫女士蓋拔可先生女公子也詩云清陰九曲路三义風動雲飛忽到家滿院芳菲儂化蝶緣牆開遍紫籐花（上海各蔭道幽深曲折一覽無盡者首推徐家滙路飊車自愛庭培路口西行一瞬間即抵園扉外每値花時四園芳草如茵紫籐花緣牆而下予輒爲之凝神小佇事後追思尙甚樂也）百戰河山賸綠蕪千秋名筆柳陶夫沙場醉臥乾坤大老屋滄江計亦迂（柳陶夫於歐戰期中曾冒險臨前敵作戰地風景畫百餘幀某役以七十二人出戰僅兩人得慶生全柳君其一也其設色以日光下之煊染爲最佳徐滙庽廬爲家大人息隱之所故有滄江句）一千九百二十年八月六日承柳君以此幅見寄謹誌數行爲紀念黛茜時客麗河之臯圍下 
談層 
[不祥之物] [  楓隱]  
　　朱啓鈐爲總代表因條件不合而辭職王揖唐爲總代表因通緝而逃走李純爲總代表又無故而自戕是總代表者至不祥之物也 
　　徐樹錚段祺瑞之乾兒子也乃段因之失敗張某馮國璋之乾兒子也乃馮因之氣死（因吞没馮家產故）文龢李純之乾兒子也乃李因之自戕（因保文爲財政廳長不成之故）故乾兒子者亦至不祥之物也 
　　張勳爲長江巡閱使因復辟失敗而逃入荷蘭水瓶倪嗣冲爲長江巡閱使因患精神病而去職李純爲蘇皖贛巡閱使用手槍自戕是巡閱使者又至不祥之物也 
新聞拾遺 
[仁] [  陳志範]  
　　揚州富翁吳某擁資百萬月朧忽染一病勢甚篤於日前壽終終時謂其子曰余死後草草營葬毋過奢華目下北省旱荒爾當傾囊助賑則余死亦瞑目矣言畢而逝其子以父擁此巨資治喪理當豐厚現擬於五七開喪備需千元詎日來宅中頗不安竟白晝顯靈其子乃悟臨終之語急將喪費助賑云 
[怪] [  廬山]  
　　蘇州張思良巷開老虎竈之某婦於七月頸中忽生一疽不痛不癢日形累墜遍求良醫無效近忽大如茶杯以手捫之中似有一物跳動更以爲怪日前有走方郎中見之允爲包醫需洋十五元婦如數畀之詎甫奏刀即有小鼠一枚從疽口跳出倐忽不見見者聞者羣相詫異或謂該醫有障眼法袖蓄一鼠至奏技時放出以爲騙錢地步其說似爲近理 
[潑] [  諤]  
　　新閘路江甯公所附近林某之妻素性悍潑每遇與其丈夫爭吵必令其夫服盡始已日前復因細故以致勃谿其夫不甘下氣婦乃大怒聲言尋死讓林卽往陸家浜踏級而下及水齊膝急將衣服擢起一時觀者大笑婦怒駡曰你們喜歡我死老娘偏不死給你們看遂上岸而返尾婦之人莫不不譁笑云 
小說 
[社會小說衆醉獨醒（一六八）] [  瞻廬]  
　　第二十八回母護劣兒偏心有藥娘憐弱女補腦無丸但此舉專爲敬愛兩位起見旣不是巿恩賈惠也不是釣名干譽兩位看妹子的父母分上萬萬推郤不得倘一推郤妹子這番冒昧登門一發無以自解說着便打開衣包捧出幾件新製的春衫贈給善珍善寶那時姊妹倆受也不好不受也不好竟實實做那受之無名郤之有愧兩句話欲待伸手去接郤又縮住了手虧得善寶有轉變笑答道慧姊此舉眞是仁至義盡我們的方寸裏滿貯着感戴二字倒弄得没話可說且容我姊妹商議數分鐘然後拜領大惠不知是否使得慧姑點頭允諾善寶和他姊姊同到老娘房裏密語了一會子然後歸座善珍向慧姑申謝道慧姊得你這般竭力扶助人非草木怎不銜感那天替我們昭雪寃誣今天又特地送衣服到這裏令尊令堂又這般　貼周至慧姊又這般情眞語切我們倘堅執己見拒却盛惠也未免不合了人情但有幾句老實話須得奉告我姊妹倆雖不敢過分執拗做出那不受人憐的樣子然　樁樁件件都要倚仗着人家我們也自覺慚愧掉絲錢補充學費身體雖勞心却安然有人替我們繳了學費身體不勞了天君却無一日安寗所以尊大人代繳學費一層萬萬不敢領受慧姊贈我們的衣服敬謹拜納永感贈綈之恩但　可一而不可再倘慧姊續有惠贈我們敢預先聲明不復拜受慧姑聽了頻頻嗟歎士各有志怎好相强也只得暫時承諾再作計較當下略談幾句話起身興辭姊妹倆受了衣服又說了許多感謝的話正待相送出門忽聽得一種不規則的戲調唱將進來姊妹倆驀記着一樁事善珍趕把慧姑拖住道慧姊暂緩片刻出去善寶道慧姊且在門縫裏瞧一瞧來人你可認識慧姑猜不出甚麽意思倒覺怔了一怔正是 
　　誰謂道坦寸棘咫荆欲前又郤遲遲我行 
[自由談之自由談] [  鵑]  
　　熊掌猩唇其味美不可多得得其一已足快朶頤矧兼有之江蘇督軍一熊掌也蘇皖贛巡閱使一猩唇也無怪羣雄之饞涎欲滴而出死力以爭之矣 
大昌煙公司徵文揭曉 
[大小嬰孩牌香烟說（乙等）] [  邵曉村] 　 
　　人之初性本善諸君不見大昌公司之嬰孩牌商標乎其描摹嬰孩之狀態也天眞爛漫喜氣洋洋無半點兒不良之狀可知現在世人之作奸犯科者其初生時都是大昌公司之嬰孩牌的模樣到後來爲利慾所迷慢慢改其本善之性大昌公司因見社會上人之本來面目十失八九費盡多少心機財力才製成大小嬰孩牌香烟即以表示嬰孩牌原質之善恰與人初生時有天生成的本善之性欲使社會上人觀感興起都反其原形與性以是知嬰孩牌香烟非惟受人人歡迎抑且有功於社會不淺 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[兩週間世界大事撮要] [  圓]  
　　俄國問題彙觀半月來所得消息俄國方面之形勢可分爲四大端一曰西俄南俄軍勢不振一曰勞農政府內部變亂一曰俄波休戰條約告成一曰波蘭軍破約襲擊立陶宛而佔領之茲請分别言之 
　　（一）軍事形勢波蘭軍自八月中旬轉敗爲勝逐退紅軍使東歐局勢爲之大變旣已迭誌本增刊至九月下旬則越過去年十二月八日巴黎和約所劃　之臨時界綫而在白俄烏克蘭地域與紅軍相遇旋矣紅軍南攻萊姆堡Lerberg（在東加里西亞境內）北窺格羅特諾Grodno（在俄波界上）皆遭敗衂波蘭軍併力東進連戰皆捷自萊姆堡越境者進取羅夫諾Rovno杜白諾Dubno諸重鎭以會師於扁斯克平原Pinsk目格羅特諾比洛斯土克Bieiostok白來斯里土夫斯克Brest-Litovsk（皆　俄波界上）進攻者經營尼們河上流及泊里貝河一帶地在上月杪本月初句之間連克扁斯克Pinsk里逹Lida斯洛尼姆Slonim諾伏格羅托Novogrodok諸重鎭（皆在明斯克Minsk維爾那Vilna格羅特諾Grodno三省界上爲鐵道交通重鎭）覆紅軍數師團俘其軍官士卒數萬奪獲軍械無數波蘭軍得此新陣綫（約在東經二十六七度間）縱未恢复　春所守之白里細那Beresina　尼泊河Dnieper陣線（在東經三十度强）然固守陣地度此隆冬明春可以免於紅軍之新攻擊矣且東窺明斯克北攻維爾那猶多廻旋之餘地也西俄戰情旣不利於紅軍矣而西俄反過激派之藍格爾將軍Wrangel又復大佔勝利今其戰圖區域在黑海東北亞速夫海Sea　of　Azov北岸一帶東起桐河Don下流之羅斯土夫Rcstov中經杜尼資Donetz產煤區域西迄尼泊河東角之愛加特里諾斯拉夫Ekaterinosltv包有克里米亞半島地連日戰報亦謂克重鎭若干俘敵　萬人奪獲軍械無數云從前台尼金將軍之反抗過激黨亦起於是域今柯爾恰克敗死台尼金逃亡藍格爾得法國輔　戰勝紅軍遂建設南俄政府通告世界隱然以反過激派柱石自居我國取銷俄使俄領待遇彼亦提出抗議則進而以俄帝國之繼承者自居矣據紐約菜同通訊社消息謂勞麗政府已派代表携講和條件行赴藍格爾司令部矣 
　　（二）紅俄內部變亂過激黨軍勢不振前敵兵心瓦解旣如前述而內部變亂消息又復散見於各方報告中法國外交部公報謂紅黨首領特羅斯基　曾在街道衝突時受有重傷芬蘭消息謂莫斯科彼得格勒之工人已起反抗運動特羅斯基欲在東俄招募新兵之計畫亦遭失敗路透社消息謂紅俄　紀大壞今年農事歉收西比利亞等處紛起反抗卽意國勞工之與紅黨沆瀸一氣　其赴俄委員團之報告亦忽評詆勞農治制謂各處道德物質皆見墮落日用必要品政府不能供給其至小數量　機盛行工　業破壞交通秩序全亂俄國人口六千萬而由六十萬之共產黨操政治經濟之全權故紅俄今日處　反不及革命以前之佳勝也倫敦泰晤士報消息謂歐俄各地農民均已起事西比利亞多木斯克地方已爲白軍軍官所率反過激派之農民占據過激黨之報紙亦已承認西比利亞各地有人密謀炸毀橋梁鐵路殺死共產黨領袖組織農民革命之事實綜觀各方消息紅俄外有强敵內召離貳確已瀕於危險矣 
　　（三）俄波和議成立俄波講和之說開始於斯巴大會之際其時波蘭大敗華沙危在旦夕乃請英居間對俄媾和然幾經蹉跎巴泣諾維支Baranovitchi明斯克Minsk兩度提議中經前敵戰情之突變和議卒未告成上月俄波代表在里加地方爲第三次之集議俄代表取銷明斯克條件另提東加里西亞白俄烏克蘭新條件（俱見前期本增刊）至月杪紅俄敗象益顯其政府遂訓令代表並東加里西亞白俄烏克蘭之條件亦取銷之而於波蘭任何條件不論其苛刻與否則皆可承受其力竭聲嘶之狀態溢於言表矣反之波蘭輿論則以軍勢得利一反斯巴大會時之情態而反對媾和矣然兩國媾和草約及休戰條約則竟於十月五日在里加成立十二日簽字矣自倫敦電訊所傳草約之大綱觀之俄國代表不待討論而卽將波蘭所提條件一一承認是其爲境遇所逼不得已而望和甚亟者可知也新劃界綫雖在去年十二月八日巴黎相會所劃臨時界綫以東使波蘭多得廣袤十五萬方里之土地然今年四月間波蘭軍所守之陣線沿尼泊河反　支流白里西那河猶未克復一七七二年瓜分以前之波舊　東迄於尼泊河外與斯摩倫斯克Smolensk省相接　猶　定　併人也說謂此項條約僅爲避免冬載之計劃　可　爲永久和局者或卽爲　歟 
　　（四）波立爭端波蘭立陶宛兩國以紅　　道問題而發生戰事嗣在加爾瓦爾茄商妥停戰然不旋踵而波蘭破約越境進擊兩國訴諸國際聯盟國際聯盟始欲召兩國代表來巴黎處分代表不至則致牒疏解疏解無效乃由各國合派委員赴蘇瓦爾基Suwalki排解（其原委俱見前期增刊）然國際聯盟委員團未至而波立兩國又經第二次之商妥先已停戰矣委員團爲之分劃假定界綫命雙方軍隊各退離界綫六基羅邁　孰知排難解紛之國際聯盟委員團猶未出境而波蘭齊里哥夫斯基將軍　突起步武去年此時意　逹倫齊哇氏D 'Annunzio矯令佔據阜姆之故事進佔立陶宛京城維爾拉Vilta組織行政會設立新政府此項行動是否出於波蘭政府指使固未易推測然國際聯盟成立以來其初次干涉兩國爭端之成績同從可知　 
　　英國礦工問題英國礦工加工資减煤價之要求以首相之調解而由礦主礦工兩方直接磋商根據出產之多寡以爲加資之標準已誌前刊及二十九日礦主礦工開會則以兩言所提之出產限度各不承受回告擱淺嗣又經政府出面疏通由礦主礦工政府三方各出委員互商辦法於是礦主重定出產額限度爲二四○·○○○·○○○噸每日增加工資一先令二四四·○○○·○○○·○○○噸增加一先令六便士二四五·○○○·○○○·○○○噸加給二便士礦工允將罷工開始日期展緩至十月十六日以示讓步先於十一十二兩日以礦主所提數量提交礦工大會投票表决十四日再開大會討論其結果觀現在形勢根據出產數量爲加資之標準礦主礦工兩方均已承認所不同者限度之有出入耳十一十二兩日之礦工大會决定拒絶或接受礦主提案之問題實爲此届煤礦風潮之重心其結果如何猶未見電訊 
海外通訊 
[德國戰時糧食問題] [  留德柏林大學醫科學生埠經方通信] 　　 
　　德國戰前糧食　量之充實品質之優良旣如　函所述然開戰兩年以後卽告匱乏者何故乎　吾人所知其顯著之緣故有五茲請分别言之 
　　第一承平時帝國統計局所編之統計往往言過其　蓋統計局所派之調查委員皆爲各農區之主要農民農民之報告其本地之生產狀况也難免其不屬雜地方之褊見道自己之長以增本區之榮光人之常情以此　告爲編製統計之根據其能不失　也難矣 
　　波士丹在柏林西南有離宮爲德廢帝游獵駐蹕之所建築備極奢華桌椅皆金銀製成所懸燈　以礦石四壁嵌寶石珍品極多益見輝煌陳列中國磁製品多件以人象最精是圖其外觀也從　禁止人民擅　今已開放爲公共游覽地矣 
　　第二德國自開戰後天時不利歲穫不登主要農產並　歉收是亦食料匱乏之主因例如一九一二　一九一三年度穀類產額之供人民消耗爲一三·一四四·○○○噸（飼養牲畜之榖類不計在內）至一九一六　一九一七年度則減爲一○·七一五·○○○噸一九一七　一九一八年度减爲八·五六○·○○○噸矣山芋爲德人食糧之主要品一九一二　一九一三年度產額爲五二·○○○·○○○噸其中三二·○○○·○○○噸供飼養牲畜之用人民消耗者僅一三·六○○·○○○噸至一九一六　一九一七　一九一八兩年度　以收穫之減少而禁止其爲飼養牲畜之用矣 
　　第三德國土壞原較英國爲瘠紙以科學之修明經營之完善致使瘠土變爲腴壞英國平均每百畝之出產可以維持四十人至四十五人之生活德國則可維持七十乃至七十五人然戰爭期內國際貿易全部停止化學肥料之來源因以斷絶智利硝石不復輸入國內難亦可用化學方法製造人工硝石而其出品大都用以製造炸藥煤竈中所得之亞摩尼亞亦皆專充軍事工業之用是以農家所用之窒素肥料在一九一三年爲二七三·○○○噸者至一九一八年減至一二○·○○○噸矣燐質肥料在一九一三年爲七八二·○○○噸戰時來源斷絶至一九一八年而頓減爲二二○·○○○噸矣牲畜排洩物本亦用爲肥料然以芻秣窳劣牛羊體質不實其排洩物自無可爲肥料之價値有此種原因故德國農田之以人工的培養而化爲沃壤者今仍還復其瘠土之本來面目矣 
　　第四飼養牲畜之芻秣戰前原皆來自他國戰時來源斷絶畜類因以減少而人民消用之肉食脂肪牛乳等亦隨之以告匱矣一九一三年一月德國有牛二○·九九四·○○○頭至一九一六年一月減爲二○·八七四·○○○頭一九一七年一月減爲二○·○九五·○○○頭戰前有猪二五·○○○·○○○頭至一九一六年一月減爲一七·○○○·○○○頭戰時芻秣僅當戰前十之一而畜類猶能保持此數德國農民維持之力亦足多矣然畜類之體質則大非昔比矣茲再　戰前戰時每日宰牲重量列表　左資比較（以一基羅格蘭姆爲單位） 
　　時期／牲畜類别牛小牛羊猪戰前二五○四○二二八五一九一六最後三月二一○三九一八八三一九一七上半年一九四三一一七七五一九一七下半年一六一三○一八五九一九一八上半年一三七二七一七五二一九一八秋季三月一三三三一一六五九　　宰牲重量逐漸減少旣如上表　載則肉令及脂肪日亦退步牛羊肉在一九一二年爲二·四一二·○○○噸至一九一七　則減至一·六二六·○○○噸故同時期內脂肪亦自六八三·○○○噸減至一三五·○○○噸迄於一九一九年則全國肉食僅有九六·○○○○噸弱脂肪亦祇八九·○○○噸戰前牛奶有二二·○○○○○○頭　　至一九一八年減爲一一·○○○·○○○頭　時期內牛油自四○○·○○○噸減至二四○·○○○噸云第五德國戰時糧食問題雖有上述四因而大量減縮　觀一九一七　一九一八年度之產額統計　政府經營得宜社會分配有方則亦足以保持全國人民之康健而無　飢饉也然在事實上則竟不然鄉村農民非徒不改其戰前之　餮　習抑且以其餘糧餵飼牲畜是故都巿人民咸感缺食之苦而鄉民獨得果腹至在政府則一面用嚴刑峻法禁止商人買賣糧食一面鼓勵軍械工廠廣收糧食賤價糶與工人以維持其生產能力及人民持麵包票入巿購食則巿面缺貨即有購得者亦不足以充飢同時巿價大漲較之政府爲軍械廠收買者漲起十倍有餘農民以官價巿價高低懸殊相率不願以其收穫售諸官吏及官吏下鄉調查則皆隱匿惟恐不及反之巿面糧價雖高而政府嚴禁商農私相買賣農民自不敢公然運糧入巿求售於是鄉　　糧而巿　匱乏來源愈少價格愈高雖無碍於貴族富家之生活而中下級社會則飢腸轆轆坐以待斃而已德國在戰爭下半期內全國人民百分之五十之　以瀹　餓殍體質之所以日益衰弱而死亡率之所以日增卒致超過生產率也 
　　觀上述五因　德在戰爭下半期內其人民之日常食　狀况可知矣自開戰至一九一六年春季全國糧食絶不告匱蓋內國產額雖已減少而戰前積貯至豐法比佔領地內又盛產　額大足以補償國內之缺乏也一九一六年復活節以後始漸感糧食匱乏之影響政府糧食局乃不得不規定歐洲各國電話事業最發逹者首推瑞典英國平均每千人中有電話機十五具而瑞典則有五十具蓋設備完善機件新頴取價又極低廉人民樂於裝用也瑞京斯托攷姆Stockbolm有愛利克森公司Ericsson者專製一切電話應用機械英法美墨俄奧匈諸國皆有分廠出品精良頗負時譽今俄法丹芬比諸國大埠之電話公司所裝置之電話機械因爲該廠產品即印度南非星洲爪哇香港諸埠亦皆耳其名而不惜遠道採購焉本埠商家之經理該廠電話機械者爲維昌洋行云 
　　人民購食限度據當時之規定爲平均人口每日每人之食事爲熱力一·九八五加洛里即平均男子每人二·五○○加洛里（參閱上届通信）此項限度雖視醫學規律每人每日三·○○○加洛里之限度爲小而菜蔬水菓魚類等不在政府規定限度內人民仍得隨意購食故一九一六年春夏之間德人終未受枵腹之苦也孰知入秋以後食料大缺山芋產額突自戰前之五二·○○○·○○○噸减爲二一·○○○·○○○噸又以政府大事收買之結果而行銷於巿場者祇爲一七·○○○·○○○噸小麥產額祇有一三·○○○·○○○噸於是政府改定人民購食限度爲每日每人一·三四四加洛里其中祇含蛋白質三一格蘭姆前此蔬菜水菓魚類等不在限度內者今則非有食事限　票不得購食矣其不虞枵腹者僅直接生產之農民及政府特别優待之軍械廠工人耳除此而外則無不忍饑待斃身體重量減去百分之十五乃至二十五食品所食脂肪質至少則皆依恃自己身體內之脂肪以延殘喘据紐門敎授Prof.Neumanu之調查謂吾人欲圖生存每人每日食品應含熱力三·○○○加洛里蛋白質脂肪質各一百格蘭姆今在一九一六年秋冬之間則併必需限制票與無需限制票之食品而言亦僅熱力一·五六○加洛里蛋白質四十一格蘭姆脂肪質二十格蘭姆而已 
　　一九一七年六月以後糧食地位稍見改善蓋羅馬尼亞產麥原野爲麥根生將軍所佔領內國產額亦略見增加若以人口平均計算每人每日可得熱力二·四四○加洛里（男子每人三·○五四加洛里）脂肪質三四格蘭姆又二分之一然普通人民初未能享飽食之福嗷嗷待哺之輩仍充塞於中下級之社會者則以農民之隱匿收藏軍械廠之廣事購求奸商之屯積居奇以善價售諸貴族富家也是故全國糧食品百分之二十五乃至三十三停滯隱藏不流於巿戰爭全期內食事限制票終未能超過每人每日一·五○○乃至一·六○○加洛里之限度普通人民之食事不足以適應其生理上新陳代謝之需要則其體質安得不衰弱精神能力安得不減縮國內騷擾安得不發生乎 
譯錄 
[新銀行團之原委（三）] [  美國銀團代表拉門德原著（圓譯）] 　　 
　　日人心目中之中國中國之積弱負其責者未必獨華人而已也日本自由派人物嘗請余曰日本政府施行政策與其謂爲扶助中國無寗謂爲摧殘中國而使之日趨於衰弱之地位也中國前國務總理某君亦語余曰自歐戰開始而後日欵之借予中國者不下二五○·○○○·○○○元而以一九一七年度假者尤　如此鉅欵究竟何用乎實則毫無用途耳然則何往矣曰大都已入軍閥派之私囊今之大聲反對新銀團者亦有所獲也若曹之於日欵饞涎　滴　欲多得以爲口腹之樂是以一聞新銀團借欵之專用於建設的事業并嚴定監察規律以保證用途也則皆中心懊喪而竭力反對銀團之成立矣此派人物其背後當有日本之某種　子爲之後盾是故購買報紙施行鼓吹運動凡所以反對新銀團之利器無所不用其　然未必　代表全體中國人民之眞實意思也 
　　中國現在並無確實立憲政府之存在南北兩國會互以非法反唇相譏北京政府自滿清遞嬗而來遂以正統自居袁世凱爲總統志在稱帝建設新朝而不欲受憲政之束縛乃乘憲法未定之時遽將國會宣布停會南方人物謂憲法苟 
 
 

Page 19

 
 
不爲袁氏所阻　則必可如人民之願望而爲國會所通過况此憲法規定非經國會同意政府不得商借外債乎 
　　現在往往有一種議論謂南北兩國會之大多數議員爲督軍所指任督軍者實爲中國良善政治之障礙物也苟督軍不受相當之制裁或猶不妥籌融和之方法　大局之和平必不可期矣督軍勢力增大之緣由一以敲剥於本省人民者無微不至其入欵因以增鉅一以北京政府之需助於督軍者至爲頻繁因以釀成尾大不掉之象督軍與政府兩方耗費鉅欵豢養軍隊是以非將中國軍隊裁去一半則財政上之統盤改革實爲不可能之事此其形勢至爲困難蓋中國之弊政即在此也是故非實行裁兵删去特别軍費則政府短少之欵項决不能彌補然欲裁兵非有鉅欵以償清兵士之欠餉不爲功苟不締結專爲裁兵用之借欵政府雖欲裁兵而亦無所施其技然苟非將軍費完全删除而欲託　借欵恐亦非易啓齒也 
　　據余意見解决之道下在以兵力干涉或佔領某某都巿如日本武人所欲爲者也如能由新銀行團團員之各國對北京政府南方政府以及其他各派提出强硬之外交忠告謂稱種無意識之內訌應即終息政府應即遵軌進行則以余所見或將有可觀之成績歟 
　　華人之團結余在中國屢經明白宣示意見謂非待中國國內各黨派意見銷除重行團結則新銀行團不能爲大規模的財政上之扶助今自余離華以來則中國政府確已更易內閣數次在實質上有鞏固其地位之趨向矣中國人民之具有團結精神不惑於浮言邪說西國政府及新銀行團之團員皆能深信不疑且中國人民中亦多深明協力互助主義之份子故西國政府亦願奬掖之以發展穩固之政府焉近年中國敎育發逹大學學子及社會上頭腦清楚之流多有研究政治制度孜孜不倦者此則使余發生最深之感想者也今日中國唯一之希望即在此輩此輩切望新銀行團之行使其職務并曾語余謂中國唯一之希望卽在新銀行團之活動全世界之堪稱吾人（華人自言）良友者其唯新銀行團乎在實質方面將來中國之所以報新銀行團者當千百倍於其今日之所受蓋中國天產之富不可方喩一俟政治修明大局穩固則天富盡發中國將爲世界最富之國矣 
　　吾人在沿海通商大埠觀察華人往往以其無組織無實力而常蔑視之然而誤矣余曾深入內地策單騎訪其鄉間之農民見其操作勤奮樸實無華運行其固有之文明歷數千年之久而不稍滯乃深感於此大國民之具有天賦之實力而莫之能阻也至於日本則余亦深信其人民之能瞭解新銀行團組織之精神及其銀行家之能實施其與英美法團友所締結之約言也日人確亦極願與其他同盟國協力進行其政府官吏亦曾自行宣稱今已傾向於採行一種對華新政策之志趣日本之政治家財政家今已覺察其國中缺乏適當之資本未能任意掖助中國之建設計畫而亟欲加入一種聯合之計畫同時可以保證同等之良善待遇此則余所深信者也 
　　日本在近數年中因欲實施某種政策而以二五○○○○○○○日洋假與中國今始知此欵大部已入腐敗官僚之私囊始之所謂有益的掖助政策者今反加害於中日雙方苟此鉅欵保留於國內而不流入他國則最近日本之金融恐慌未始不可藉以爲救濟之助今者日人中頗有識時務之流極願見中國之爲强固治安之邦有還債　購買之　力並爲日木糧食原料之來源地此則余所覺察　也 
　　新銀行團進行之計畫日本對華政策旣已更變新銀行團以中國銀行經濟運輸制度之皆後於人而欲改善中國所處之地位故其新計畫並非欲宰割中國管轄中國亦不欲向中國取得讓與權眞正志願所在則掖助中國以開發其根本之公共事業也將來新銀行團之行動必俟中國政府與其人民之贊同與協贊而後舉辦以謀美英法日四國投資之安全使投資者獲有良善之利益并願數年以後中國以新銀行團之扶助經營種種事業實力發展而可以新銀行團之主旨在打破各國在華原有勢力範圍而由美英法日四國共同借欵中國日本不甘放棄其在滿蒙本有之特殊勢力乃提出滿蒙除外條例及美代表拉門德兩度游日而日本聲願加入銀團吾人固已知雙方之必有所謂讓步條　　　月銀團正式通告縮小範圍謂南滿鐵路其枝線及附近礦產在除外列吉會吉寗四鄭鄭洮開吉新奉諸路在除外列洮熱路及其枝線不在除外列於是始知所謂讓步者在銀團方面則承認日本在滿洲原有之特殊勢力也在日本方面則以滿洲以外之路線（洮熱）讓與銀團也今新銀團各國代表已在紐約開會矣人方處分吾團而我猶曚然 
　　逹於新銀團完全退讓使華人自營之地位夫新銀行團原非慈善事業之機關也故非有利益可圖即不能有所行動然苟其組織時所定之主義而能措諸實施則中國全境卽不復有勢力範圍之存在此可斷定者也雖其程途遠而且艱然吾人必可藉新銀行團之力使團內各國和衷協力一心一德以成就掖助中國之事業也又異日運用新銀團操持全局之成績當以現在是否得人爲衡故各國駐華銀團代表必須選能力品質極高之人充之而各團代表間授予往還之精神亦當寬大融和也 
　　美國之機會英法二國以戰爭之結果在後此數年內必不能以鉅資投諸國外美國银團在舊銀行團中本處於閑散之地位今即可乘此機會　一而在新銀行團中佔重要之位置　美國如欲利用此絶好之機會而有所作爲則當有適最之設備有此設備而後始能應此時機以與英法日三國協同建樹計畫發展中國之經濟與財政狀况也美國又可以中國之眞實情形詔告其國內投資之銀行家抵押品中若者安全若者有利使銀行家知所適從更可藉其駐華代表之力對於現在之騷亂份子行使勢力以盡力改良彼中之政治狀態也然欲使此計畫發見實效則非僅賴政府之力而已尤應賴國民之力及其好意的不興　的有力的參預也進而言之美國與他國結合卽可使從前所缺乏之對華意志態度之統一實現於將來日後保全遠東之和平即在此舉矣（完） 
 
[新銀行團除外路線圖]  
[英人振興澳洲羊毛工業之計劃] [  通一]  
　　英人素以善經營稱眼光遠魄力大審察週　　　毅力堅故每往皆克今又擬將原料的澳洲改造爲工業的澳洲志大圖宏實足令人欽佩茲亟將其計劃之原委迻譯以餉國人原文見英國商部週報 
　　澳洲工商局之理事鑒於澳洲祇以原料羊毛運銷各地而羊毛工業猶未具有規模深以爲憾今擬於十年至十五年內積極振興羊毛工業俾澳洲得就地利用其出產製　貨品而不復祗以原料外輸澳洲長官深韙是議所定入手辦法爲將各州毛產之三分之一山私人設廠製造各種毛料云惟此舉關於全洲工商業之前途極爲重大故倡之者不殫詳加審察以期確有把握彼等先嘗遍歷已設　各廠嗣又與畜羊者經濟家製造　器者羊毛商家輾轉諮詢而得左列之各條意見 
　　（一）圖振興羊毛工業雖困難綦多然以澳洲全地而論其所產原料之大份確可就地製造毛品 
　　（二）目下爲着手振興最佳之時期而大功可於十年至十五年內告成 
　　全部之施設共有　素八 
　　（一）凡大不列顚人民對於此舉咸當加以相當之注意 
　　（二）畜羊者羊毛工業廠澳地人民及其政府當通力合作 
　　（三）資本 
　　（四）設專門學校以造就技師與機器製造家 
　　（五）有經騐之技師 
　　（六）機器 
　　（七）有經騐之管理人員 
　　（八）無論製造管理方面皆當有專家主理之而須創定規範毋使分岐 
　　畜羊者當與已設各廠之廠主及管理人員共同致力於製造事業俾發逹後俱可獲利而同時國家亦可得其和衷共濟之惠焉蓋若畜羊者得投資於工業則雖於羊毛收獲或有不利未嘗不可失之東隅收之桑楡也 
　　所需資本地畝五○○○○鎊房屋三二○○○○○鎊機械力（熱與光並入是項）六○○○○○鎊應用機械之全部一○○○○○○○鎊共計一三八五○○○○鎊 
　　專門工業敎育工業專門學校澳洲已有多處今若使其添設羊毛工業專科以造就此項特别人材所費當極有限若再附設一小羊毛工廠則實習上之各項需要皆可不患缺乏矣 
　　茲　調查所得謂於是項人材未曾造就之前革創期中所需專門人員可得諸勃蘭得福Bradford及大不列顚之各工業中樞 
　　機械與管理澳洲毛業廠家亦已有置用手續最複雜之機器者該洲工業專門學校畢業生之爲其技師者亦皆能勝任愉快據某校校長謂澳洲青年頗具製造機器之天材訓練之頗爲易易則草創期中之一大難題可以免去矣管理人員則逕可於已設各廠中酌量聘用之亦不難羅致偌大大計劃中應需工廠之廠基各州皆有極適宜之地點可以佔用至於房屋工具機器製造手續出品之花樣染色價格等事屬草創當着手時卽可規定一致而專門之計劃設特别機關以統治一切公共脫售所以專司銷路若是則各州各盡其力之所能及分頭進行以收速效而總其成者仍責成於公共機關上下合　發展事必有濟也 
　　羊毛工業發逹之好影響上述之計劃期於十年至十五年內完全告成於時人工之投身於是業者當有一一○○○○人以現在澳洲之人口統計推算人口當因此而增加五○○○○○也 
　　一種大工業發逹後每有若干與之有直接或間接關係之附屬工業繼之以起例如凍肉肥料羊脂腦燭肥皂製革膠油皮革靴鞋皮囊馬鞍等皆與羊身上除毛以外之物有關係者也他若建築業棉紗紡織業造船業電汽業摩託業印刷業造紙業皆與羊毛工業之發展極有關係者也於是因羊毛工業之發逹而上述各項工業得附麗以興上述各項工業興則人口必因之而大見增加人口增而日用必需品物之要求亦隨以澎漲則十年或十五年後之澳洲其繁庶與盛定不可與現在同日而語矣而其發逹之功自當歸諸今日振興羊毛工業之大計劃也 
[澳澳洲之羊羣（每頭可收羊毛二十二磅三兩）]  
 
 

Page 20

 
 
   
 
