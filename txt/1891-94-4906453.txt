# 1891 - 94 - 4906453

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尚有未經來取者深恐因路遠所致未便遽爾充公是以再展限期遲至本年三月之杪若仍不來提取則定將提單作爲廢此紙此後决不發書矣用先布知維祈雅鑒 
[一催取振采] [  申報館協振所啓]  
　　本舘承遠近諸大善士捐助貴重之物已兩次製成集腋社采票以冀從速舊去普濟飢民所有第二次票已於本月初六日在仁濟善堂開彩旣將對號單登明初八日本報附章所望各處購票諸者檢閲此單如已奪得錦標速卽將票寄來領取本舘有厚望焉肅此布聞伏羅均鑒 
[新印繪圖三國演義] [  圖書集成局啓]  
　　三國演義一書近來層見疉出然或字跡太細殊費目力閲者每以爲憾本局特用新鉛字以上等閩製潔白連史紙重加刷印字跡清朗行旬井然與所印廿四史異曲同工其中眉批圈點悉照原刻首卷仍列繡像每回各繫圖書裝訂精工每部十二本外加紅木來板定碼洋二元卽日出售者意者請向本埠申昌書室或外埠申昌曁各處賣申報入購閲如欲躉購請至申報舘賑房而議可也此佈 
[重印快心編出售] [  申報館主人啓]  
　　快　編初二三集爲天花才子所著雖體例不離乎小說而共言情寫景娓娓動人實非　手所能及本舘於去夏重付手民排印未及一載篋笥已空葢由筆墨神妙無方故人皆爭先快覩也茲以購者仍源源而至因又續印成書裝訂告成卽日發售所有悞字細加改正不復留亥豕魯魚每部仍訂十册價洋五角閲者請臨本埠申昌書室各處申昌及售報人處購取可也 
[善分眞僞說]  
　　余年甫逾知非而齒牙動摇已多零落每落一齒輙賦一詞以記之戱名之曰齒錄今年霍都詩吏爲之序而刊之近日以心火上炎又患齒痛有乏力子者饋以廣橘百枚云可以降心火此時得之盖不啻百朋錫也刣而食之痛稍止適小樓主人過訪謂余曰子患齒痛樸有良方近印大生要旨以贈人其中附有數方皆所親試而效者固牙散其一也此藥僕有合就者當先送一刀圭請嘗試之僕之以此書送人非以博爲善之名也是書專言產科凡胎前產後一切方藥悉已備載僕又以親騐諸方附入之盖僕年未滿四十有五子一孫内人及媳均難產以附載之方投之無不其應如響故不敢秘而以公諸同好約計卽可印成當更奉贈數部以廣流傅耳余盛稱其善念次日以藥來卽以試之甫擦兩日痛若失乃造小樓而謝之并問之曰子之印送此書共若千部答曰五百部問需資若干曰數十番耳問獨出乎曰然何爲而問及此余曰如此乃謂之眞善近來爲善者衆善堂林立而僞詰善堂之名以到處募捐者時有所聞彼蓋借行善之名以肥已而營私也夫行善之道本當各行其善舜之取諸人以爲善是取其法非取其資也今人之力不及古人於是不得不取資於人然苟實有其善卽便取資於人人亦樂於從事若取於人者少而自備資斧自墊經費以勉力爲善此則善堂中之上等者矣否則以所取於人者施之於人毫無私弊是亦不可謂之非善無如近來人心不古不但不能實力行善反假行善以歛財冐託隱射無奇不有前日浙湖朱君福詵登告白於本報後謂近有人冐朱君之名寫信向人募捐朱君生平從來不預外事亦並不干涉善堂之事而乃作奸者忽發奇想到處混冐是誠何心朱稚春先生昨亦來告余且指朱君之名曰此吾師也月前有以信投僕處拆閲則朱師之信信中卽勸捐之言僕不之信適師來滬函以詢之乃知僞託且僞託者不止一處以故來登告白以自聲明噫作僞者之衆盛至於如此然則各處籌振所之勸募不更難乎如吾子送書之舉以此闡大生之旨廣生成之化其所益於生生者殊非淺鮮雖曰所送止五百部然以一傅十以十傳百以百傳千傳萬推而厲之所益者不僅五百人而已焉况又自出經費不費他人分文此其善念之所發善缘之所結以視各善堂之善舉何多讓耶凡與人者施當其厄則人之感之者視尋常倍焉吾子前日貽我以固牙散適當我之厄而奇效無比故感之也獨深然余之齒長矣動摇者變而爲落固意中事旣無金丹換骨俾齒落者更生則亦惟有求保其餘或可不復脫落庶乎可耳小樓主人曰此藥本非專治牙痛久撩可令牙齒堅固僕闔家皆以此爲擦牙之用而終年無牙疼之患又何脫落之有子如久擦雖不能使落者更生當亦可使存者不落將來照方修合所費不多而獲益甚大誠如吾子所云惟竟以此爲善舉且謂可與諸善堂　美則譽之未免太過何敢當之余曰子不自以爲善是乃眞善彼未必善而居然自矜其善與夫名爲善而實無足稱善者對此當恧然自漸矣因援筆賦浪淘沙詞一闋以誌謝其詞曰固齒有良方本出青囊刀圭一試妙非常齒頰芬留清到骨　已全忘着意謝王郎酒俠詩狂小樓曾與嚼宫商安得奇方名不醉一舉千觴時門人周聘三正爲余刊齒錄因錄以授之盖齒錄之所錄者寥寥無幾得此一首聊以附益霧裏看花客曰子之齒錄猶以爲少耶若必欲其多則必子之齒盡脫而後可今得固牙散用而果效從此不再落則齒錄中之詞亦將自此而止又焉望其益哉余笑謝之曰吾子之爲此言也可謂善頌善禱者矣請并錄此語以爲他日之左劵 
[本舘接奉電音]  
　　昨由京友電傳上諭一道敬謹譯登○三月初一日奉上諭懷塔布奏查勘福陵明樓等處應修各工請擇吉興修一摺着欽天監於本年四月内選擇吉期先行知照卽着盛京將軍會同工部侍郎届期敬謹興修餘着照所議辦理欽此 
[俄儲赴漢]  
　　上海官場中人傳述俄國儲君旣抵廣州不復至福建卽於上月三十日啓行约今明從吳淞口外泝江而上直逹漢皋大約句留一二日卽折回至金陵云 
[閲伍續聞]  
　　長江水師提督李與吾宫保於二月十四日檄調金陵大通蕪湖裕溪等營水師在太平府大閲已誌前報兹聞閲竣宫保卽於十七日出院按臨安慶湖口漢陽岳州等處是日亭午節抵鳩江麾下護送師船首尾相接旌旗鮮艷映日摇風臨淮壁壘太尉軍容不是過也憲節涖止時江口練軍小營列隊恭迎江心砲聲與岸上鎗聲互相應答憲舟當卽駛進内河在西城下停泊進府第小住二十日黎明復啓節出江泝流而上軍威嚴肅誠不愧節制之師云 
 
 

Page 2

 
 
[蕪湖火警]  
　　江口曾家塘一帶負山面水樹色葱蘢臨水人家大率編茅爲屋削竹成扉上月某日祝融氏無端稅駕發揚蹈厲將居民三十餘家悉數收拾中有劉姓以蒔花爲業穉綠嬌紅深心培護以備曉日樓頭薰香摘艷是役亦罹火刦深巷明朝不復聞賣花聲矣又下水門外河街廛肆櫛比類多手藝店鋪上月廿一日清晨某姓小飯店不戒於火延燒比鄰爆竹鋪以致轟轟烈烈勢若摧枯拉朽幸水龍踵至奮勇灌救得卽熄滅僅焚瓦屋四家廿五日曉籌初盡東門能仁寺前又報火起是日東風怒吼火勢愈覺猖狂僅閲炊許已焚燬茅屋十餘家云 
[其死也哀]  
　　前辦揚州保甲郭慕劬觀察之太大人仙遊後擇於二月二十五日舉喪回籍是日己刻靈輀用龍頭獨槓由丁家灣公館發引過蔣家橋出缺口門登舟沿途路祭絡繹直逹河干執紼者自本城印委以及紳商士庶不下數百餘人白馬素車從未見有如此次之盛者蓋緣觀察督辦保甲時善政極多地方受惠匪淺而訪拿青皮　辦地棍尤爲煞费苦心合郡商民無不額手稱頌小本經紀中人感戴尢深原擬公製牌匾以表去思兹因觀察以禮缷差是以未便呈送惟有執香步送聊表敬忧而已碼頭上冠裳濟濟輿馬如雲轂擊肩摩幾無隙地並有布衣者數人亦持楮帛等來舟叩奠云 
[宜昌近事]  
　　某姓女年可八九歲身穿緑褂藍褲午前在門戱耍轉眼不見其家人鳴鑼呌喊合浦明珠未知究落何人手也○德興輪船到宜裝載二千數百件貨物向來輪船惟德興裝貨最多客位亦極潔淨寛敞近因川中開設洋碼頭各洋行在宜租賃房屋者不少無如地基有限不敷出租前日立德福在城内財神廟演戱请客以作開張之舉又聞太古洋行欲在沙市洋蓬子地方建造洋行以爲上下貨物起卸之所不知何日興工也○藥土近有加稅之舉不知確否前日有謂土挑子多由湖南省運下者故欲减價以利行商如果加價將來不知伊於胡底也現在川南土賣於食户烟館尚未抬價以其擡價則烟館難於謀利故仍照舊發賣但眞土難購極好之土不過得十成之六下則倒四六而已○某棧號客與一南省婦人相識前日某客到婦寓正遇南省船幫多人以口角爭持被南省人毆打倒地將號客拾歸棧房後號客又邀約多人往南婦寓將屋内所有全行毁壞又打倒三人嗣經保甲及親友調處尚未能言歸於好聞欲請地方官相騐不知以後若何耳 
[湖樓春望]  
　　嘉興南門内徐家埭有吳某者挈同妻子喚一葉扁舟往王江涇掃墓松楸瞻拜霜露增悲及返棹適遇石尤風急浪惡如山乃喚舟子以百丈牽之逾時風浪愈惡船遂翻覆所有六歲之子及所帶女傭同時溺斃惟吳夫婦得慶更生公無渡河公竟渡河渡河而死當奈公何想吳某於此當有撫膺悼歎雖悔莫及者矣○嘉興府宗太守及嘉秀兩縣於上月廿七日黎明時乘舟往杭州塘迎迓糧道世觀察旋在三塔灣遇見憲舟上前呈遞手版憲舟並不停止經過北麗橋赴滬各員恭送如禮○廿七日早膳後北門外栅堰上江北難民所搭草棚失火幸水龍立卽馳到得以及早救熄此處又無鄰居不致延燒爲害亦云幸矣○清明節府縣城隍循例出巡東栅口鄉間高橋廟又届加賽水會之期鄉人興高采烈扮成龍船踏排船蕩湖船盤車船笙簫雜奏鑼鼓齊鳴船隻大小不一計不下數百艘在南湖經過謂之閙南湖其時城鄉男女老幼數千人爭來觀看曰石老人所謂隄畔畫船隄上馬綠楊風裏兩悠悠　景何不可移贈南湖耶 
[神君新政]  
　　温州永嘉縣邵補堂明府深悉甌民好訟每有訟棍譸張爲患顚倒是非因諭令值日代書各帶筆硯至署中面試諭以凡有鄉愚搆訟每詞限定戳費錢二百文只准依其口述者筆之不得意爲增减如有以來稿用戳者須詢明繕詞人名字許臨訊時到堂伸辯　虚則告者反坐繕詞者照主唆律重懲○大令又以永邑書差往往狐假虎威藉端勒索因傅令皂快總役當堂拈　　汰若干并令裁去副役至姓字則仍標諸粉牌之上以便日後傳令補充每逢下鄉騐屍必硃書高脚牌通行曉示略謂各役均由本縣自給工食毋許需索分文放告之期親坐堂皇收取呈紙旋准旋訊旋訊旋結案無留牘俾差役不能婪索民財說者謂此眞民之賢父母 
[潯陽瑣誌]  
　　九江訪事人云雨絲風片做出清明聽杜宇一聲聲道不如歸去不覺鄉愁棖觸悒鬱於懷因約一二素心人散步郊原以資陶遺見夫白楊蕭瑟荒塚烟生雞黍雜陳紛紛叩拜蓋循俗例祭掃直欲使尊中絮酒滴向九泉也旣而見有一姝素服淡妝嚶嚶啜泣暮烟深鎖猶未言旋詢之居人云是新喪所天是以悲啼若此噫天荒地老何堪夢斷鴛鴦月黑風凄祗是灰飛蝴蝶卿誠有恨予豈無情安得謂春水一池相于底事耶○出小東門行里許見一古塚荊榛叢雜中有數巨穴窈然以深風聲呼呼然自内而出腥穢刺鼻聞之輒頭暈昏沈時值禁烟有踏青過署忽見蓬高披靡中有物作窸翠聲驚而視之則常山也其身大如樑長二丈餘烟爍層鱗映日作黄金色兩眸慘緑張巨口似血盆信可二寸餘見人卽不時吞吐駭極奔竄冷汗如漿而蛇若不知也者昻首徐行蜿蜓向東而去洎鄉人聚集持械而往則已杳無蹤影惟盈山毒草刺足如野蠢云 
[鳳嶺春深]  
　　杭桓裕泰錢莊自倒閉後虧欠各户以及官欵甚夥約有十餘萬之諳風間經手人私自置買田產所致現奉藩憲許展臺方伯札委候補府許星箕太守會同杭州府李伯質太守催繳公欵該莊仍遷延時日未能如數掃清一時恐難了結也○督糧道世儲憲於上年糟米一律收清擇吉帶印督運北上以儲天庾正供二月二十四诣撫轅辭行與崧振帥略談片刻卽回署料理一切束裝就道○學海堂甄别課卷約有一千餘本頂名考試者十居六七撫憲崧　師評定甲乙錄取内課二十名外課二十名附課二十名備課二百名有謂眞舉人往往向隅未能滿意每至茶坊酒肆中雌黄滿口似嫌不能秉公查核以致魚目混珠等語有謂書院之設原爲造就人才起見但能憑文取士不必辨甘眞僞况敷文崇文紫陽三院係生童課試之地而舉人亦混入其中以爭蠅頭之利降格以求與越分而取者亦復不相上下引二說孰是孰非請以質諸個中人 
[命案可疑]  
　　奉賢人某甲不詳其姓氏去臘携英蚨二百餘翼喚一葉扁舟襥被出門沿途載販貨物歴五六旬之久未着歸鞭家人盼望無音晨占鵲語夕卜燈花竟無消息詎意節近清明甲忽浮身於柘林河畔彼此譁傅述其身材面貎甚悉家屬疑而往視果甲也卽偕該處地甲逕投華亭縣署禀報風聞前一日船户某乙至奉賢縣署報失謂甲捲竊舟中物件逃避無蹤金邑尊以其言多矛盾兼之面有殺氣許以立卽查緝暫留待質公所以覩動靜而甲屍果於翌晨浮起鬼伯有靈於兹益信華亭縣得報卽移知奉賢縣會騐旋於二月二十九日清晨率同仵作駕舟往騐以後情形容俟續錄 
[雲間鳶影]  
　　松郡普照寺西邊西方地及妙嚴寺後和尚墳兩處地處荒僻人跡罕經久爲賭匪淵藪縣尊雖時申厲禁而犯者終愍不畏法依舊呼朋引類專以青龍白虎角勝其間城守營曾游戎功得其詳遂於上月三十日率領兵弁先至西方地驅逐該匪正在興采烈時不提防飛將軍從天而降東奔西竄被兵士毒打者不計其數游戎抖擻精神飛馬帶兵出城突至和尚墳飭令勇丁棍棒齊施諸匪手足無措撇下錢洋抱頭辭竄汛弁陳某等聞信前來游戎責以收受陋規致賭匪胆敢肆行無忌汛弁面如土色連稱不敢而退此一役也聞者莫不稱快頌游戎之猛以濟寛云○華亭縣署上房向有大樹一株圍可數抱長幹撑天繁隂匝地數百年物也上月二十七晚樹中忽有火出光芒四射灌之水火燄愈熾葛大令恐其蔓延飭壯勇砍去拔其根株而後已猶憶前年周公堂有銀杏一株發火至今仍欣欣向榮青葱可愛膏火自煎山木自焚此亦理之不可解者請以質諸格致家 
 
 

Page 3

 
 
[作育人才]  
　　兩湖督憲張香帥向以造就人才爲念二十年前以名探花督學楚北卽在鄂垣内創修經心書院儲書數萬卷廣厦二百餘間遴選各屬之高才生肄業其中優加懷餼一時蒙其甄陶者無不蒸蒸日上而又搜羅前賢後裔如在江夏則訪求熊愍忠公之八世孫某君入院肄業過秭歸則祭屈於原之墓召其後裔之俊秀者温語勸勉今又於鄂垣創立兩湖書院不獨楚北之寒士得所庇蔭卽楚南士子亦在帡幪之内矣督其工作者爲候補縣吳君元彬聞已禀知香帥於二月廿七日卯時上樑 
[道憲啓行]  
　　蘇松太道聶觀察於昨晨十點鐘時乘坐南瑞兵輪赴金陵公幹 
[私鑄禁革]  
　　寳山縣陳明府出有禁革私鑄小錢六言告示一通私鑄有壞圜法例禁何等森嚴近聞市肆買賣行使夾雜小錢皆由錢店私販希圖漁利民間一經訪　到案懲辦豈能輕原凡能拿獲私徒重賞决不食言隣佑知情隱匿查出嚴辦不寛嗣後制錢進出愼勿再蹈前懲特此諄諄告誡其各凛遵勉旃此示給城鎭各地總實貼通衢要道俾衆咸知一面飭役嚴拿私鑄小錢匪徒限三日務獲解縣從嚴懲辦並着令各錢店出具連環互保永不攙用小錢切結及取各總甲貼過處所遵經呈縣備查該處爲私鑄匪徒所薈萃似此認眞嚴辦或可使若輩歛迹矣 
[賽會誌盛]  
　　昨報紀滬南高昌　神像出巡云云昨日上午十點鐘時由各會首恭紀神像出廟繞行製造局陸家浜向西入馬路斜橋過龍華鎭然後迤邐回廟會中執事除旗鑼傘扇外有王命旗牌勅印風雷火電等馬又有馬上　執事者掮十二時辰旗者率皆光怪陸離興高采烈又在馬上扮趙家樓一齣意致生動見者無不喝彩此外有臂香拜香花十景萬民傘萬民轎一乘内儲玉如意一隻殿以神像當游行各處時觀者人海人山幾於嘘氣成雲揮汗如雨帮辦總巡朱森庭明府深恐人多肇事督同局勇分投彈壓以免意外之虞云 
[野渡舟横]  
　　寗波人鄥金桂租得張阿萬之杉板船在虹口一帶擺渡藉以餬口近因患病獨臥船中亦無過而問者在後鄰舟覺臭氣薰蒸異而察之則鄥已斃命多時矣急報巡捕房派包探唐寳榮傅該處頭圖地保向張阿萬查詢知鄥在原籍尚有親屬昨日函追來滬卽當備棺成殮矣 
[暫准交保]  
　　金利源巡丁姚福泉控小工謝阿三在棧内竊米從窓中躍出當被拘獲人贓押候查核在案昨晨小東門中園堂倌張阿二投案聲稱謝阿三於廿六日偕糧船户二人同來吸烟有米一袋寄存烟榻下次晚卽來取去今因包探來傅爲此到案作証同轉問姚福泉曰爾聞此言否供稱目覩謝阿三竊米並非誣指據金利源茶房謝春榮周阿金等禀是晚姚見謝阿三携米實在新開河生舘號門口離棧房約有二十餘間門面諒非棧中所竊着將谢阿三帶案問米由何處竊來供實係糧米船户楊雙喜給我抵作工錢一再訊問均供如前同轉着將謝阿三押候交保待楊雙喜來甲再核 
[續訊媒証]  
　　某洋貨店主范雲生娶妾紏葛一節迭詳前報昨晨范偕男媒之子李君堂女媒陳元生等投案候質同轉問李曰爾母爲何不來范妻如何將妾雙林凌虐答稱范雲生係小的表兄與王劉氏家說親兩相允洽及迎娶時由我母出面一切細情不得而知問雙林如何不肯回夫家答稱正月初十日雙林欲回母家言明當日卽返由我母伴同前去不料雙林回家後卽與其母串同謂天下安有如此便宜事須再給身價洋三百元始可領人我母知有變卦驚駭異常當夜與雙林同睡未曾合眼現因肝氣復發不能來案質訊問王元生曰爾可知情供稱兩家如何說合實不知情及雙林回家後范雲生疑已許字别家給小的盤川洋兩元令往甯波察聽同轉命將雙林帶案問爾在押日久曾否思量明白答稱現已知悔問究竟因何不肯往夫家答稱實因大婦兇悍時遭凌虐萬難忍受謂爾須將受苦情形從實供出本委自能衡情酌斷范雲生稱自娶雙林爲妾約七十天並未喚伊洗滌一筷一碗何謂受苦又謂雙林曰凌虐須有實據不得含糊妄訴雙林默默不語問爾今年幾歲究竟有何主意供稱小婦人今年十六歲實不能與大婦同居問爾爲何與母串通欲向范處索詐洋銀雙林一味游詞同轉謂爾年紀雖輕口齒甚利着掌責二十下復問如前又掌二十下令將王劉氏帶案謂旣已將女作妾何得翻悔供稱女自嫁范後終日不得安息回家痛哭不肯回去問究竟因何起見爾須從實禀明答稱此種言語本不敢在堂上供出目下無可如何惟有據實伸訴初時范欲娶我女答妾我並未允許俗語說得好願作籠中鳥不願作人小無如范屢此商懇言娶後定作兩頭大决不作小遂於去年十一月間受洋三百元任憑娶去范家臥房雖有兩間床鋪衹有一隻每晚令我女與大婦同睡我女不允情願睡在脚跟致遺大婦陸虐謂凌虐必有傷處能指出否答稱體上傷痕因爲日已久不能指出惟小指頭上尚有紫色謂庚帖上冩明娶女作附室並無兩頭大字樣供稱我不識字受伊之愚此樁親事于去年七月間說起至十一月始得定妥范禀娶妾係奏母命筆據伊只肯寫婚書我欲寫賣女契兩相爭執以致躭延日久嗣因女之兄王榮卿虧欠陳元生洋銀一百餘元深望此事成就便可扣收欠欵以此得諸婚議所有污礣之言逐層與辨王劉氏悍潑人人皆知曾帶同男女流氓多人將人扭住毆打我非犯法之人受此蠻打心實不甘同轉謂王劉氏曰此等事是否爾所幹喝令掌責四十下母女一併還押又將王榮卿帶案問爾妹如何出嫁須將情形細述供稱諸事均係小的不好去年六月間在香粉弄相近開設王三和漆店因乏人照料當卽寫信往寗波請母來滬照顧店事聞有范某偕作媒之李氏來借房屋說及我妹親事小的不允後經媒人與我母商議母因店中生意不好遂將妹嫁與范姓得洋三百元當被扣去洋十元以備購辦床帳脚桶等物及嫁後范並未添購一物晚間令與大婦同床我妹回家終日哭泣范母於正月初三日去世我妹屢遭凌虐初十回家見其哀苦遂暫留一宿當有李君堂之母赶至我處定欲將妹領去我欲待姑十三日煞期卽行送去范不肯以致口角後陳元生來云令我貼還范家洋一百元當可了事同轉間陳有是言否陳供范家自娶妾常不知睦范之同業人來言伊等情願代爲理處並非小的主見同轉着將王榮卿還押着李下期同母到案再核餘人斥退 
[縣案彚錄]  
　　英界東棋盤街聚興堂妓女陸金鳳之女傭阿珠吞服洋烟斃命陸邑尊詣騐之餘將屍兄朱春榮妓女陸金鳳女傭阿揚卽張楊氏及龜奴朱阿龍李湘塘等帶回署中研訊之下以陸尚欠阿珠洋銀五十元當將陸交人保出限三日將洋繳案一面着屍兄函催屍夫來案以上情形均登前報前日屍夫俟福卿由蘇來甲偕同朱春榮投案晚堂邑尊飭差將一千人傳齊至案訊問先據俟供小的係蘇州人在家耕耨度日前日接得妻兄朱春榮來信卽妻吞烟斃命小的當卽來滬陸央人向我理勸將所借之洋本利一併清償小的如數收到現在求恩免究邑尊俯如所請謂陸金鳳曰本應將爾等嚴辦因原告求免姑從寛典判將張楊氏朱阿龍李湘塘交陸帶去侯福卿朱春榮叩謝而退○英捕房副捕頭在虹口賭檯械近拿獲川沙人陳道生解由英公廨轉送到縣訊供收所已見前報前日晚堂陸邑尊問案時有艾有園投案聲稱小的係本邑人向爲小本生意願將陳具保出外邑尊准之飥提陳道生至案略詰數語交艾保去○本邑南十二保三十八圖地保陸夢三之子陸錫香因虧欠漕糧延不繳案前晚奉陸邑尊飭提到案升堂提訊陸求恩寛限邑尊以其抗延着笞一百板限三日繳案如違嚴比○江北車去周長明控張文星與田仁芝因賭爭毆以致周媳莊氏斃命陸邑尊騐明因病身死將張帶回訊鞫判令交保一面飭差補提田並馬家娘到案再訊日紀本報前日原差將馬先行提到晚堂邑尊命傳周至案謂本縣騐明爾媳實係病斃與張田聚賭無干况田仁芝現在脫逃未　始已後提到與 
 
 

Page 4

 
 
張文星另案辦理爾不可固執己見凡事必須三思而行周供稱現在小的情願具結求銷惟恐莊氏父母向我吵閙邑尊曰此不必慮周遂遵諭具結質之馬家娘供稱小婦人所居之處與伊等相離甚遠所有聚賭一事小婦人實不知情求恩明察邑尊卽着交保當有顏姓投案將馬家娘具保邑尊准如所請交顏保去 
[英界公堂瑣案]  
　　總會洋行西人末士相立司訴稱有匯豐銀行支票洋六十五元令出店送至該銀行中途遺失已向銀行說明嗣被瞿根福拾得此票托趙楚良轉托金鳳琪同至銀行收洋由銀行關照前來報捕拘案包探秦少卿禀瞿根福拾票交趙楚良閲看趙又轉托爲錢庄生理之金鳳琪同到銀行致被扣住交捕瞿根福供小的係上海人在路拾得西文票因不識西文交趙閲看趙又轉請金鳳琪同至銀行不敢冐收惟冀索取酬資而已趙楚良金鳳琪　詞相符蔡太守飭將瞿根福等仍交捕房帶回俟百問銀行瞿等是否向收洋銀抑係交還失票冀索酬資再行核辦支票存捕房○包探黄四福稱廣東路靈秀庵内僧人竹清報失對時表一枚查被僧人巨朗行窮質洋十元除花費外祗剩四元七角遂將巨朗拘拿吊贓送案僧竹清稱籍隷揚州因勘破紅塵削髮爲僧現在治下靈秀庵住待巨朗到庵掛單只有數天被竊播喴泰由包探拘獲吊贓今請給領巨朗供小僧係湖南人欲住普陀朝山順道來滬與竹清說合盤頂靈秀庵中傢伙應付中金囊底空空實無以應遂將對時表質洋十元用剩四元七角業已起案質　夥請追質本竹清稱伊所說中金費實係子虚蔡太守飭竹清湊洋一元三角與起案之四元七角併成六元酌償質本表給領巨朗驅逐出境○包探唐寳榮稱翁阿忠失窮棉被一條查係陳阿當行竊拘陳吊贓送案請究翁阿忠請領贓物陳阿富供浙江南潯鎭人失業流落初次犯竊蔡太守判管押五天以示薄懲贓交翁領○包探沈金隆稱郭永洪顧阿洋等失竊銅吊衣服等件查獲王榮錦吊贓未齊先將王送案郭永洪等申訴失竊情形並請追贓王榮錦認竊求恩蔡太守飭交該包探帶回俟吊齊失贓解候訊辦○英工部局西人挨他稱虹口有坑地臭穢難聞觸之易染疫癘屢次知照地主張錢氏張王氏令其塡平置諸不理及僱工往塡又被該氏等覇阻爲此禀請傳案究辦張錢氏張王氏同供坑地離居民鋪户甚遠並不干碍突有工人來塡偶與爭論不敢與西人爲難蔡太守謂租界中由工部局經理街道掃除污穢法良意美爾等何得阻撓如有不服亦當具禀申訴不得與之爭閙斥退 
[病民戴德]  
　　亞聖以樂善不倦爲天爵公卿大夫爲人爵修天爵者人爵從之可見積德行仁自膺福報况療人疾苦功德尤深天佑善人可操左劵敝堂愕蒙各埠諸大善士仁恩廣被厚惠源來樂助施醫贈藥一文愿均經節次登報以展謝忱昨蒙大茂莊交來常德泰記號善士助常平銀十兩又飭萬昌信局來定陽嵩壽堂古陶懷德堂合助紋銀一兩五錢蔚泰厚票號來廣東清遠縣善士助規銀七兩又安省江友馥募來尚德堂善士助洋十元兹由二月十六日三十日承江西九江安慶鎭江蘇州常德等處擲回捐册三十七扣共收到英洋七十二元四角五分九八規銀十七兩七錢銅洋七元花洋一元對開洋一個錢七百九十文惠欵拜登感懷靡極起窮黎之痼疾德厚功崇祝施主以庥祥孫賢子貴攄誠叩謝藉以奉揚[  上海虹口元濟善堂同人等拜誌]  
[曹立三書畫潤格列言]  
　　西蜀曹君立三介揚仰毓先生令弟文樓以訪余談次知爲岐黄妙手談良久别去閲日以手繪中堂一副手書楹帖一聨見贈始知其又精於書畫且畫則山水人物花卉翎毛無不擅長書則正草隷篆無不工余曰此傅作也曷不出以問世爰爲定其潤格如左[  古越高昌寒食生識]  
[浙省撫轅抄]  
　　二月廿四日同知陳恩普禀知二批京餉並東北邊防經費京官加俸壽銀兩本回領解起程查兩元平陽厘局來省禀到禀知藩司飭知准補嵊山縣缺禀見叩謝○廿五日太平　胡禀見銷督審局差禀稱赴任○廿六日吳喜孫禀知藩司飭知咨　太平縣丞叩謝 
G>　　飛影閣畫報第十九號告白申報館帳房代啓 
　　盜賊充斥行路爲難故設兵以防之盜而敢於刧兵其盜爲何如哉奉省錦城下鄉素多盜朝陽于守戎至保定領餉盜聞而截取互相鬥擊幸該處社長率壯士助兵接仗盜悉就擒而盜之焰戢矣准於初三日出報此外新聞六則類皆新益求新百獸等三圖亦工益求工欲購者請向申報舘帳房及各埠申昌并賣申報人可也 
　　寄售初印舊書及各種木板石印等名目繁多不及細載零備書目上洋五馬路文玉山房啓 
　　四川通志六十元中樞政考三十二元天下名山勝概記三十二元元人六十種曲三十六元唐詩韻匯十八元資治通鑑四十元事文類　廿元熙朝雅頌集廿元杜詩論文八元督漕疏草十六元世史類編四元唐類函廿无集古印譜六元河防志十二元博物典　六元殿板朱子全書廿元古文眉銓十二元隨園廿八種廿四元登壇必究廿四元金仁山全集十二元歴代題畫詩十二元王文恪公集廿元錢志新編六元六經圖五元湛甘泉集八元宋朝事實十元莆風清籟集十元徐文長集五元黄道周九種十二元沈歸愚集六元韓文全集八元月满樓四元毛翰林詩集六元求在我齋全集十元台灣府志四元唐宋詩本十元陳白沙集六元抄本天文星象廿四元太平御覽八元沙本年羹堯兵書八十元又附新書通志堂經解海山僊舘玉函山房郝氏遺書湖海樓叢書雅雨堂叢書後知不足齋中復堂十種蔣氏四種陸放翁全集劉孟塗杜樊川詩集八代文粹史漢評林八史經籍志新售唐書合鈔姚氏　　校議國朝文録海國圖志京板天文算學連韻簃叢書王船山遺書黄太史臨玄秘搭金石十種白國　正義 
　　恒濟局鍾洪南發兑鎗上拌烟藥粉 
　　本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十數天准能戒絶眞爲藥到癮除早巳四海馳名世人獲此粉而除烟患者巳指不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購藥須認明住址牌號切勿錯悮皆因丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請來本局一試卽多年老癮皆可立除此佈 
　　上海存濟堂秘製鎗上戒烟奇藥三日大效七日除鎗開張法馬路東天成昌東間壁新永興里口間新昌參號亦知 
　　奇葯出世 
　　戒烟之藥遍處皆是何足云奇必須見效速妥戒而不病者爲奇本堂秘製之藥雖亦由鎗和烟裝吸然神效之速超乎尋常早巳名　海内交口稱揚尤奇者三日後　孔烟油洗凈鎗膏盡脫腹中烟積遂由大便而出所謂濁降清升故能益營衛復精神永無後患吸至七日卽可除鎗無論多年老癮極至半月莫不戒絶頭號每兩二元二號一元照碼八折零售亦可俾其試驗始知非虚除鎗後尚有人參補養藥接服無　　六如來本堂　戒亦可戒不脫不受謝另有神效萬金不換丹專治内痔脫脫等症一兩服完永不登每瓶一元 
　　上海同慶堂首創獨步戒煙吉祥參片發兑 
　　本堂選用上等貴重藥料和以眞正老山人參加工修合斯片名曰吉祥故服之者神效妥速别有神奇無論癮之輕重人之老少如法服之毫無疾苦數日之後頓覺精神壯健氣血並充戒之一月心癮盡去再不喜食烟因不用土皮烟灰諸種有害之品較之市上所售徒有虚名而無實濟者大相懸殊而敝堂在申有年蒙諸君惠顧均稱靈效兹緣遐邇爭購消路愈廣故特聲明日報使受其累者脫離苦海同登彼岸則本堂有厚望也大盒百六十片價一元中盒七十二片價五角小盒卅片價二角半起碼一角分售湖南雙井巷德記江陰北門外大吉祥牛莊西大廟宏盛寗波江北岸招商局對門本埠四馬路鴻福來内南京鎭江通州均託全泰盛信局如蒙函購原班回件賜顧者請至小東門外陸家石橋南首便是上海同慶堂謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘協振所二月廿一日至三十日止經收順直山東第一百次一百零一次清單]  
　　廿一日詠笙氏以春祭花紅移賑洋四角耐　齋主人洋一元慈溪吳鳳洲求保子女逢吉洋十元○廿二日韋謝氏求病速愈洋八元翠竹山房主人洋五元陶勤甫洋五元程寄舫洋一元周居易洋一元程淡成洋一元吳安仁洋一元周藩臣洋一元文霞浦洋一元尚綱堂洋二元江養正堂洋五角江文波洋五角無名氏洋三角○廿三日九如書屋洋一元有心無力人洋二元○廿五日太倉茂先銅洋一元○廿六日皖湖童子劉家憲劉家悆洋二元徐聞翁募來句容縣署節省洋四元徐翁聞募來各募友節省洋四元徐聞翁募來趙正記洋二元徐聞翁募來無名氏錢三百六十徐開翁募來無名氏錢三百六十徐聞翁募來無名氏錢三百六十以上三户交來洋一元錢九十徐聞翁募碭山縣陸募來隱名氏洋十六元徐聞翁募來春記洋二元徐聞翁募來德記洋二元徐聞翁募來秋記洋二元徐聞翁募來全記洋二元徐聞翁募來雨記洋二元揚州芮秋谷因子懷婎多病求保平安洋一元朱經胡善士洋二元銅洋兩元○廿七日三省堂會善士洋三十元全城堂張保出門人平安洋十元愛蓮堂周七十壽節省碗箸洋廿元銅洋十元三洋涇橋益順盛張敬禮善士交山東黄縣王紹坡求家慈目疾早愈廿一百元隱名氏洋八元生記棧洋四元胡樹屏胡樹棻洋一元錫山無名氏日本花洋八元英洋二元○廿八日尹景翰洋二元江子祥洋一元姜石村洋一元查朗齋洋一元楊恩溥洋一元王德元洋一元饒時齋洋一元柳鵬臯洋一元張少記洋一元蘭谿公和典内陶景翰洋二元羣玉山房洋十元蘭谿公和典陶景翰善士仁募程坤鳴洋四角謝杏畇洋三元蔡譚司無名氏花洋二元○廿九日朱夢廬爲小孫驚風痧子痊愈完愿洋四地無名氏洋五角廣昌隆洋六元黄篤慶堂洋五元○三十日陳留氏洋一元　吟氏洋二元嘯風氏洋二元清和氏洋二元繼美堂洋二元劉劍譚洋二元宋子舁洋五元馮養和洋五元王行五洋五元賀王氏洋四元賀李氏洋三元賀羅氏洋三元賀考生洋一元賀興汝洋一元賀招貞洋一元鋤經堂倪洋十元九思堂承洋三元鋤經堂承洋一元百忍堂張洋二元劉仲甫洋一元賈蘭齋洋一元咸明堂劉洋一元無名氏洋一元松筠室洋八元繹思堂沈洋十五元饒州府署錢席丁仲彛大善士洋十二元銅洋三元守愚子求姚鳳生先生書潤移振洋五元總共收洋四百另二元六角花洋十元銅洋十六元錢　十文 
[天后宫前廣益堂今將各善士集福藥願第三次收數謹登於左]  
　　三益堂助洋六元恭記助洋四元朱經信和典李武水病人助四元祁稼高德興隆無名氏童柳泉無名氏無名氏無名氏義生榮無名氏合助廿元荆沙無名氏得召主人各助三元合家平安祝炳均助二元婆源江王氏潘文軒周培基隱名氏各助二元周宅景賦　務滋堂吳積善堂無力子如心寳蘇陳氏楊吳氏蔡範之來青室各助一元李務本桂芳合助一元丁仁子根子合助一元程餘慶堂魏樹德軒合助一元周仲厚吳麝生合助銀一兩鄭韓棠永泰棧林氏子伯昭氏無名氏合助九角彭敬善堂助五角吉祥止止堂助三角高姓助二角包仰偕炳榮氏彭城氏合助一元又錢八十德元增順德昌協和守記乾泰萬豐實和源茂不留名合助錢三千文二月十二日起廿一日止共收洋六十五元九角銀一兩錢三千另八十文 
[辛卯年二月初一日第四十九期戒烟名單]  
　　徐里江年三十二歲上海縣人現住老北門内就作兜套生意上癮二年每日吸烟二錢作三次吃保人五馬路宏成祥兜套� 
店張小山年三十六歲安徽省婺源縣人現住五馬路就作衣莊生意上癮二年每日吸烟二錢作二次吸保人大馬路大興號押店陳阿六年三十四歲廣東省潮州府入現住六馬路向作洋藥生意上癮八年每日吸烟二錢四分作三次吸保人六馬路乾大米店○○魏福生年三十二歲浙江省紹興府人現住四馬路就作洋行生意上癮十年每日吸烟二錢作二次吸保人招商局○○石相亭年三十八歲湖北省漢陽縣人現住大馬路向作雜貨生意上癮一年每日吸烟三錢作三次吸保人森大銅錫店○李儀軒年廿三歲廣東省三水縣人現住觀音閣碼頭就作煤炭生意上癮四年每日吸烟一錢六分作二次吃保人虹口升陽舘○錢桂福年廿四歲江蘇省金貴縣人現住公興街就業成衣上癮一年每日吸烟一錢二分作二次吸保人三馬路梁一記以上各名一月初十日均已除鎗第五十期名單俊後再錄以給泉覽[  上洋平康里恆濟戒烟局李經馥何鏞鍾洪南誌]  
[接錄勸辦協濟順直賑捐滬局十六年十二月分清單]  
　　崔玉成銅洋三元隱名氏隱名氏銅洋各一元崔起美銅洋三元楊禹山老趙氏小王奶奶銅洋各一元李錦蓉求體康健銅洋二元安雅氏節省醫藥費三元會昌典一元力不從心氏二元楊德厚堂一元求免災人銅洋一元吳銘士生各士各五角青蓮居士二角求壽子保壽子松鶴主囊蜚居士松蓮居士挹翠主求子主得壽元保康氏如意居淡泊居士鴻軒主延陵子老子壽壽子各一角倚汪居洋二角韻蘭室福壽主榮祿主吉祥主得福主踴躍生各一角陸海二角潘江三角徐建恩五百文同慶四百文吳祥度吳守斌各一百文汪品元趙謙甫潘繼聲王恆隆各二百文吳少岳一百文吳光國五百文王金榮吳之仁各一百文章修倡五百文潘簡卿二百文吳本浩一百文吳永茂二百文王向仁一百文吳福堂章文源各三百文潘榮泰大生恆各二百文鳳萬泰鳳文順各一百文鳳義太汪坤山吳勤如各二百文鳳復大五百文施德盛陳泰興各一百鳳義慶陶洪順各二百文鳳孟祖一百文元興隆徐平根各二百文鳳致大章長煥各一百文徐長泰二百文翟述庵五百文董步青一百文徐猷　二百文信孚坊一百文章萬順章履中各三百文吳氏七百文胡冶堂鳳仁山各一元恆泰莊一元六角吳裕泰五角無名氏十五元劉殿鴻四元無名氏三百文隱名氏四百文無名氏一百文敏愼堂六百文詒瑞堂禮耕堂各一百文元和五百二十文禹易氏洋十元朱少亭徐嗣璜朱小雲裕德堂致和堂李根深各一元臥雲居士二元樂善堂一元李夢庚二元丁德記二十元祈安生十元藜照閣丁繼昌各一元溧陽久和二十五元溧陽久和銅洋三元楊藹勿錢荻訓想少塘楊松波楊子蘭許秀峰楊井春各一元方瑰四角無名氏無名氏各五角公記八元公記銅洋二元焦百福堂二角焦國賢焦德先焦培根各一角姚思本姚子元各一角姚元棋姚道純各一角姚廷傑江溥泉江洪浩各二角江培江煥江品三各一角國勳二角圖本洋姚子湘姚子純吕裕生朱翰卿吳云輝朱蘭臯各一角朱長裕二角王茂之一角王錦章四角黄春海王愼之宋敏功世義堂開大無名氏許松記各一角姚思賢姚步贅各三角吕養吾朱芹里梅少卿朱紅壽王炳貴各一角王秀元王昌明楊垣姚正學各一角無名氏二角姚水子一角紹賢二角江紹昌一角京西潭柘山戒僧寳光洋一元許仲儀許翰仙各二元又奉慈命一元李良德一元許松年許少雲各五角江愛堂一角許德清五角開泰宋懋仙各一元無名氏四角鄭如昌二角萬隆生三角王治平二角方綜六許子衡汪魯之洪勤甫張文逹過仁甫潘長春洪泰號各一角申先生二角泰興恆裕泰昌復興禾王慕陶葉紹堂程心傳蔣有鈺吳金榜洪書田洪延其范和茂張錦榮高本根韓國梁汪賢孝吳本祥項兆松鄧榮堃吳桂林各一角無名氏二角邳州楊經捐各户閔彤章銅洋五元寳豐典二十千蔣信茂豐治各一千信源泰記誠興厚信昌永旭昌各五百文元升二千鼎和吳一源各五百吳洪興一千閻魁隆三百閻鴻錦一百五十增盛行一千二百北恆盛蔣義泰各五百南恆盛上百李義和北義和源隆坊各三百此單未完 
　　　佛羅斯製貢國邦補益藥水 
　　專治肝勞肺癰癆瘵飲食停積胃口呆滯心悸多諸君賜顧請向上海四馬路中西大藥房大馬驚四肢酸軟身虚體弱陰損陽虧宗筋不舉氣血衰敗路普隆洋行寳善街晋隆分行曁良濟藥房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦弱烟癮新斷精神恍五角原十二瓶價目格外公道批折另議惚傷寒症初愈軟癱以及五勞七傷等患服此皆效美國佛羅斯醫生謹啓 
　　分設甯郡 
　　吕義泰號 
　　本號自開設漢鎭以來百有餘年矣貨眞價實四遠馳名在於巳卯年分設上海不惜工本精益求精兹復分設寗郡者實因無恥之徒希圖漁利將下等不堪貨色楷拭雪白冐刻本號字樣沿途求售甚至假借招牌不顧姓名欺誑來客在識者原能誠僞立判不至受騙罔識者未免魚目混珠被其淆惑故本號格外揀選上貨精製雲白水旱烟袋各樣銅器俱全以及鐫刻字花亦極工緻倘要另定各色亦可從心所欲定價劃一童叟無欺凡仕商賜顧者認明本號招牌庶不致悮○一在漢鎭馬王廟上首郭家巷口○一在上洋法大馬路中市○一在寗郡東渡門内日新街口本號主人特白 
　　新到各種洋貨 
　　自運外國定織時式繡花綢邊欄杆專做婦女衣着嵌鑲務不景美另剪躉買價照大市批發格外相廉新到異樣燈鏡一應八音鐘表洋貨諸尊光顧移玉是盼上海三茅閣橋發昌號發昌東 
　　二彩並頭彩下附彩誌喜 
　　二彩二萬二千六百九三由五福來售出頭彩附彩乃本行售出得主後詳五月票全張六元分條六角半老萬有利 
　　吕宋票 
　　前售三彩早登報明今售英五月票全張半張分條照市信購原班回件棋盤街北 
　　失票 
　　本月十六萬昌醃號來借第四十九號二月廿六期票洋六十元五十號三月初六期票洋七十元恆和莊抬頭因萬昌閉歇銀根不到向莊止付望各寳號切勿收用周浦彬記莊啓 
　　英五月票出售 
　　彩額仍照舊章頭彩可得洋四萬五千元全張六元半張三元分條七角卽華歴三月廿七日開彩凡蒙遠客賜顧請早購取此佈老廣豐新廣豐萬福來萬寳來仝啓 
　　聲明拆股 
　　啓者恊和土棧在上洋二馬路中當日係楊建中楊東岩藍衡山三人合夥介楊建中楊東岩二人情愿遜讓與藍衡山承頂所有在外來往俱歸原經理直與恊和藍衡山無涉特此聲明以免後議 
　　白紙石印眞正京陜調 
　　黄金台烏盆計打龍袍五雷陣一本牧羊卷二進宫一本天水關文昭關一本捉曹放操一本每本洋五分批發一洋起碼在申報舘西首保安堂藥號寄售 
　　召租 
　　今有新造江西路市樓房九幢洋房一所又五馬路洋房三所内裝有自來水房租格外公道如合意者請至四馬路本行面議可也長利洋行啓 
　　分條六角半 
　　今售英五月吕宋票全張六元半張三太極圖元遠處信致上洋棋盤街 
　　市上號仙方 
　　余患白濁巳月半來法難濁止偶閱報章得知上海盆湯衖譚寳宦齋靈丹極妙親往購丸二料英洋一元服後濁除名揚敬謝江左梁國材啓 
　　時來福湊 
　　五月票全半張分條照市批拆紅票比衆克巳上海棋盤街時來福啓 
　　批發大票 
　　本號自運吕宋票逐月批發以五張起碼棋價格外公道現售英五月份票欲購與定者請到面議○寓抛球塲杏林軒丸藥鋪内○和生號謹啓 
　　新到莨綢 
　　今有廣東拷綢生熟云紗三缸青熟綢活狹欄杆花素鈕扣紅木鏡器繡花廣邊各項雜貨俱全貴客賜顧請至後馬路慶安里口便是長記告白 
　　專做批發 
　　英五月分票全張四元半張二元得彩有五千四百號之多寗波藥行街老允大寄售蘇州張樹德寄售 
　　股息改期 
　　輪船招商局仁濟和保險局因提公積搭織布局股隨利併發尚未填就故改期三月十五日起憑摺照發 
　　招用扛夫頭 
　　今本棧欲掉　夫頭目須要熟識碼頭情形如有人願做者准至本帳房面定可也華順棧帳房白 
　　分條六角半 
　　英五月票全張半張照市零躉批發公道信購棋盤街北原班回件 
　　吕宋票出售 
　　英五月票全張六元分條六角半信購棋盤街北首 
 
 

Page 10

 
 
   
 
 

Page 11

 
 
[光緒十七年二月廿三日京報全錄]  
　　宫門抄○諭旨二道錄前○豫撫裕奏查明鄭賑出力各員請准照奬摺○總兵羅奏恭報到任日期摺○川督劉奏銓補佐雜州縣請仍照舊例片○護新撫魏奏揀員請補同知摺○二月二十三日内務府國子監侍衛處值日粘杆處引見四名正黄滿十名正藍蒙七名内務府二十一名○謨貝子由東陵回京請安○譚鍾麟謝賞朝馬恩○文煥謝授湖南衡州府知府恩○慶福請假十日○王蘂修陸潤庠預備召見○掌儀司奏二十六二十七日祭奉先殿載瀛載津行禮○召見軍機譚鍾麟文煥王蘂修陸潤庠○○河南巡撫奴才裕寛跪奏爲鄭工賑務請將案内經部行查各員分别查明繕單籲懇恩准照獎恭摺具陳仰祈聖鑒事竊照豫省辦理鄭工賑務本省外省出力文武員紳開單請照海運河工章程給獎一案於光緒十五年十二月二十六日具奏奉硃批該部議奏單二件併發欽此嗣經吏部將單開各員核議分别准駁外尚有因履歴内聲敘不清及勞績捐案無從查考應俟查明再行核辦者有因底銜不符與存案履歴兩歧及名字偏旁錯誤應查明更正者有因層遞請保並免補免選保候補班及虚擬加銜均與定章不符應另核改奬者於光緒十六年七月十一日具奏奉旨依議欽此咨行到豫當經飭行司局遵照部咨分别行查核辦去後惟思當時辦理賑務各員外省本省遠近聚散不一或現任而距省較遠或奉差而尚在省外或爲措資請假紛紛散處一時未能周知且外省人員更多轉折難於迅速查到然旣有奏定限期自應將先行查明各員隨時彚辦兹據督辦賑捐兼賑務善後局布政使廖壽豐將業經查到之另核請獎黄家麟等十員聲明案據任玉璞等五員核明開單詳請奏咨前來奴才查單開各員均係當日辦賑出力之員旣經分别查明或照章改奬或仍照原請相應分繕清單籲懇天恩准照所請給奬以昭激勸此外尚有鄒增翰楊大沂李見襄羅梁材李維豐等五員因名字筆畫錯誤應行咨部更正除咨吏部外所有查明賑務獎案應行覆奏各員理合繕單恭摺具陳伏乞皇上聖鑒訓示謹奏奉硃批該部議奏單二件片一件併發欽此○○新授福建建甯鎭總兵奴才羅大春跪奏爲恭報奴才到任日期叩謝天恩仰祈聖鑒事竊奴才承准閩浙總督臣卞寳第給咨送部引見遵卽束裝北上光緒十六年七月到都八月十二日由兵部帶領引見奉旨着開復原官欽此嗣於十月初一日内閣奉上諭福建建甯鎭總兵員缺着羅大春補授欽此奴才隨詣宫門謝恩疉蒙召見三次訓誨周詳欽感無旣陛辭後於十一月初四日抵省奉閩浙督臣飭赴新任兹於十二月初二日行抵建甯府城准署總兵王正和委署中軍遊繫徐春林將福建建甯鎭總兵關防一顆曁王命旗牌文册齎送前來當卽恭設香案望闕叩頭袛領任事伏念奴才早歲從軍累叨恩遇前於湖南提督任内獲咎自知罪戾辜負聖明廼經督臣陳請入覲天顏重邀恩命旣原官之開復乃寄閫之旋膺夙夜捫心悚惶彌切查建甯界連江浙山深林密最易藏奸總兵有統轄專責緝捕操防難疏督率奴才惟有殫竭血誠隨時隨事禀商督臣認眞整頓少贖前愆以期仰答高厚鴻慈於萬一除將到任日期恭疏題報外所有奴才感激下忱理合繕摺恭謝天恩伏乞皇上聖鑒謹奏奉硃批知道了欽此○○劉秉璋片再查定例新班遇缺先佐雜請補各項缺均核計戳月分次該員接到過班　照部文在六個月限外者方准請補等語誠所以杜覬觎而立限次法至密也川省前因請補越嶲廳照磨一缺該司以前奉鄭工外補新章未經議及應否照章扣補咨請部示旋准部咨以佐雜人員請補各項選缺照舊例在六個月限外方准補缺其鄭工新例各項班次人員是否仍應計扣定章當時並未議及自應毋庸計扣等因轉行在案現在題補渠縣知縣一缺該司以應補新班遇缺先人員遵照部咨亦不計扣六個月之限咨請部示前來除照詳具題外伏查捐納人員覬觎缺分之優劣以定上兌之先後利之所在人必爭趨年來電線往來朝發可以夕至旣不扣六個月定限在捐生勢必揣摩採索一遇優缺查係本班無人立卽電致京師票號爲之上兌以期操劵而得部中以其輪補到班碍難駁斥按章准補實已遂其乖巧之計不啻指缺報捐於銓補一項大有關碍此等射利之徒必非良吏更防於吏治有損應請勅部查核無論佐雜州縣仍照舊例計扣六個月之限於限外方准序補以杜覬觎而立限制臣爲愼重銓補整頓吏習起見是否有當理合附片奏陳伏乞聖鑒訓示遵行再渠縣知縣一缺如不合例應請仍歸外補合併陳明謹奏奉硃批吏部議奏欽此○○頭品頂戴獲理甘肅新疆巡撫新疆布政使臣魏光壽跪奏爲揀員請補要缺同知以裨地方恭摺仰祈聖鑒事竊據署新疆布政使饒應褀署鎭迪道兼按察使銜陳名鈺會詳稱伊犁改設官制移前設之精河巡檢駐博羅塔拉設精河直隷撫民同知一缺隷伊塔道該處爲伊犂衝要東逹省城西臨俄境南出登努斯口北與塔爾巴哈台毗連蒙哈事務繁難應請定爲衝繁難三項要缺亟應遴員請補以重職守查伊犂添改各缺奏准仿照吉林新章由外揀補一次今精河直隷同知係屬改設事同創始一切均須整頓非精明幹練之員難期勝任查有補用知府補缺後補用同知現署疏拊縣知縣柳葆元年四十七歲湖南長沙縣人由文童於同治四年投營差遣克復廣東嘉應州城髮逆全股蕩平案内彚保五年十二月初五日奉上諭着以從九品不論雙單月儘先選用欽此嗣調赴陜甘軍營剿辦捻回各逆七年捻匪全股蕩平直東肅清案内彚保是年八月初六日奉上諭着以本班留於陜甘補用欽此陜西全境肅清案内彚保九年十二月二十六日奉上諭着俟補缺後以縣丞補用欽此蕩平金積堡賊巢寍靈肅清案内彚保十年十月初三日奉上諭着免補本班以縣丞仍留原省補用欽此克復巴燕戎格廳城案内彚保十三年八月初三日奉上諭着免補本班以知縣仍留原省前先補用欽此關隴肅清案内彚保光緒二年二月初四日奉上諭着賞加五品銜欽此嵩武蜀軍會克新疆吐魯番城案内彚保匹年二月初四日奉上諭着俟補缺後以同知補用欽此新疆南北兩路一律肅清案内彚保洋年五月三十日奉上諭着當戴花翎欽此是年十月給咨赴部引見七年五月初十日經欽派王大臣騐入奏請照例發往十一日覆奏奉旨依議欽此旋經軍機大臣左宗棠奏委赴涿州察勘水利嗣因莅任兩江總督復奏調隨同親軍前赴江南八年又經奏請以原官改留江蘇補用是年二月初九日奉上諭准調赴江蘇差遣委用欽此先於新疆五次剿平邊宼案内彚保俟同知補缺後以知府補用並請賞加四品封典經部核議以知府補用註册所請賞給四品封典核與定章不符應令另核請奬旋經欽差大臣劉錦棠奏請賞給五品封典經吏部議奏嗣於收復淮鹽引地案内被議經欽派兵部右侍郎臣彭玉麟查辦覆奏八年八月初八日奉上諭着以府經歴縣丞降補欽此七年辦理涿州永定河工奏保隨帶加二級八年八月二十四日吏部議奏柳葆元現經奏叅以府經歴縣丞降補該員所請隨帶加二級仍應照准奉旨依議欽此十年兩江總督臣左宗棠奏准發往廣西軍營差遣奏保十一年八月二十一日奉上諭着開復降補處分仍以原官原銜翎枝留於陜西前先補用欽此嗣欽差大臣左宗棠奉旨督辦福建軍務奏調赴營差委事竣請咨離營十三年經撫臣劉錦棠調赴新疆十四年三月委署疏拊縣知縣六月初四日到任查該員年强才敏練逹有爲現在署任内措置裕如輿情極爲愛戴以之請補精河直隷撫民同知實堪勝任雖銜缺不甚相當而以邊苦之區係移巡檢改設之缺爲地擇人極屬相宜等情詳請具奏前來臣查該員柳葆元才具練逹舉止安詳合無仰懇天恩俯念要缺需員署理准以補用知府補缺後補用同知現署疏拊縣知縣柳葆元補授精河直隷撫民同知員缺實於地方有裨如蒙俞允俟奉部覆卽飭將應繳捐復銀兩赴部呈繳並給咨送部引見以符例章是否有當謹會同陜甘督臣楊昌濬護理伊犁將軍臣富勒銘額恭摺具奏伏乞皇上聖鑒訓示再該員署任内並無叅罰案件合併聲明謹奏奉硃批吏部議奏欽此 
 
 

Page 12

 
 
[光緒十七年二月廿四日京報全錄]  
　　宫門抄○諭旨三道錄前○發抄硃批六道○將軍岐等奏　辦雷波夷匪復獲大捷各該夷支傾心就撫邊境肅清摺○大臣德奏委署知縣片○川督劉奏審明定擬摺○又奏請仍以原擬之員補知縣片○二月二十四日理藩院鑾儀衛光祿寺廂黄旗值日無引見○謙光假滿請安○絪貝勒奕功恩光各請假十日○貴鐸李岷琛預備召見○召見軍機貴鐸李岷琛○發抄德馨奏張鴻珂署議寗知州奉硃批吏部知道欽此○又解籌邊軍餉奉硃批户部知道欽此○又奉撥海軍經費奉硃批該衙門知道欽此○又山東賑捐第一次請奬奉硃批户部核議具奏單併發欽此○又同知賈壽頤等期滿奉硃批吏部知道欽此○沈秉成奏請以黄傅補崇明令奉硃批吏部議奏欽此○○四川成都將軍臣宗室岐元頭品頂戴四川總督臣劉秉璋跪奏爲剿辦雷波夷匪復獲大捷該各夷支傾心就撫邊境肅清恭摺具陳仰祈聖鑒事竊查上年春間雷波夷匪小溝補卽夷支風簸魚姑等勾結生番出巢滋擾邊境臣等調營往剿曾將迭次獲勝情形奏陳嗣於田家灣等處復獲勝仗奏奉硃批着俟事定後擇尤保奬毋許冐濫欽此當卽轉行在案嗣據連字營統領馬朝選等陸續禀報以各支夷人皆有投誠之意惟小溝魚姑二支始終怙惡恃其夷巢險峻二百餘年從無官軍深入且有二千餘人匪黨相爲勾結不肯乞降迭遣土舍熟夷前往開導迄無轉機自非直搗其巢不能懾服營務處候選道徐春榮定議以進攻不可再遲庶免曠日持久獲俘不必盡殺庶懷德投誠遂於十月十六七等日會同儘先叅將謝金誥記名提督劉玉田唐珊峯都司銜姚振榜等各帶所部連營進紥於二十日夜各營齊發維時霜雪凝寒路途凍裂將備弁勇一鼓作氣攀藤附葛銜枚疾走直搗小溝夷溝連破二坪子仰天臥等處摧堅陷銳所向無前陣斬逆酋黑夷百餘名生擒二十餘名轟斃黑白兇夷二百餘名追殺至二十一日晌午始各收隊探知風簸身受重傷魚姑隻身潛遁其兄弟子姪瑣簸哇初必模等及二支夷酋隨各帶同哇子數百名來诣各管帶營前乞恩免剿自限三日内將所捆難民百餘人全數繳出傾心投誠誓不復反通計雷夷二十六支所有各支土千百户及黑夷目一查五十二名各支長標子白夷三百二十名均於十一月二十六日齊集到廳各營隊伍亦均拔隊回城經署該廳譚酉慶署叅將謝金誥諭以兵威陳以利害責其紏衆出反之罪宣示朝廷寛大之恩各支夷酋均各感激悚惶叩頭謝罪認保隘口伏地求憐仍定期十二月初七日齊集較塲大設軍威查照夷例　皮飲血誓不復反當卽賞給布疋銀牌啤　花線鹽酒該夷等歡欣鼓舞而退並令瑣簸呼曲二酋在城當差餘均分遣回巢邊境肅清等情前來臣等會同商酌除飭各營分别回防外擬暫留唐珊峯一營駐紥雷波邊隘以期有備無患並飭該文武等將善後一切事宜妥爲布置用副聖主綏靖邊陲之至意此次雷波夷務綜計大小數十戰生擒及陣斬轟斃共二千餘名攻克堅巢七十餘座奪獲刀矛氈衫千餘件焚燒蠻棚二千餘間小溝素稱彌悍現旣懾服則各支必益帖然各將備弁勇合無仰懇天恩准將尤爲出力之記名總兵馬朝選賞加提督銜已革頭品頂戴花翎記名提督劉玉田賞還原銜翎頂記名提督唐珊峯賞給頭品頂戴總兵銜補用副將四川儘先叅將謝金誥准其免補叅將以副將儘先補用統領長勝先鋒等營二品銜雙月選用道徐春榮以道員不論雙單月儘先選用都司銜姚振搒以都司儘先補用以示鼓勵而作士氣出自聖慈逾格此外各營出力將士員弁兵團及傷亡勇目容臣等核實查明擇尤分别保奬請卹另行奏咨辦理所有剿辦雷波夷匪復獲大捷各該夷支傾心就撫邊境肅清緣由理合恭摺具陳伏乞皇上聖鑒訓示謹奏奉硃批另有旨欽此○○德福片再查建昌縣知縣章奏凱現在調郡查看所遺建昌縣員缺緊要自應揀員接署以重職守查有補用知縣富賚才具明敏辦事詳愼堪以前往署理據兼護熱河道承德府知府啓紹詳請具奏前來奴才覆核無異除分檄飭遵外理合附片陳明伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲審明已革遊擊都司誑騙得贓按律定擬恭摺具陳仰祈聖鑒事竊照兩江補用遊擊吳林留黔補用都司侯玉春寓居省城誑騙楊心良等銀物經署華陽縣知縣楊鞏訪聞傅案訊明具禀臣批飭提府委審一面附片奏叅請將吳林侯玉春革職訊辦奉旨允准欽遵行知在案兹據成都府知府朱其煊等訊明議擬詳由布政使崧蕃署按察使黄毓恩審解前來臣親提覆鞫緣吳林卽吳源陞又名吳小溪籍隷安徽盱眙縣於咸豐十年投効江南軍營由軍功遞保遊擊並加副將銜仍留兩江儘先補用侯玉春卽侯寳廷又名侯華堂籍隷四川漢州於同治八年投効貴州軍營由軍功遞保都司留黔儘先補用先後來川探親措資適寓省城均與李興廷蘇元卿林漢卿認識往來光緒十五年九月間吳林會遇侯玉春各道貧難吳林起意誑騙銀物分用侯玉春應允卽揑稱不日大憲卽可札委伊等分充防營統領急欲掣備衣物囑令李興廷蘇元卿林漢卿經手代向大順雷皮鋪萬勝長綢鋪賒貨緩日給價李興廷等信以爲實先後賒取皮貨綢縀各值銀一百兩送交吳林等寓所收下吳林等約期付給十六年六月間又由侯玉春從中說合誑允楊心良送給吳林銀九兩許以日後派充什長各收騙得皮貨綢縀先後賣與不知姓名人得錢連贓銀一併分用大順雷等訪查吳林與侯玉春屢向索紂貨銀無給吳林等各自遷居避匿先經署華陽縣知縣楊鞏訪聞大順雷等與楊心良知被吳林侯玉春誑騙亦卽控縣楊鞏傳案訊明具禀經臣批飭提府委審一面　奏叅請將吳林侯玉春革職究辦奉旨允准欽遵行知兹據該府等訊明定擬詳由藩臬兩司審解前來臣親提覆鞫據供前情不諱詰無另犯不法别案及用强恐嚇情事案無遁飾查律載誑騙人財物者計贓准竊盜論又竊盜得財以一主爲理一百兩杖一百流二千里爲從者减一等各等語此案已革兩江補用遊繫吳林因貧起意商同已革留黔補用都司侯玉春揑稱伊等委充防營統領先後誑騙大順雷等銀物三次實屬不法查該革弁等誑騙各贓應以大順雷萬勝長皮貨綢縀各值銀一百兩爲重自應按律問擬吳林卽吳源陞又名吳小溪合依誑騙人財物者計贓准竊盜論得財以一主爲重一百兩杖一百流二千里律擬杖一百流二千里侯玉春卽侯寳廷又名侯華堂合依爲從者减一等律應於吳林流罪上减一等擬杖一百徒三年均免刺字該革弁等俱係職官應請從重發往軍台効力贖罪以肅官常而重法紀事犯雖在光緒十六年三月二十二日恩詔以前到官在後毋庸查辦李興廷等雖曾代吳林等經手賒買貨物並不知誑騙情事亦未夥同分贓尚無不合應毋庸議買贓之不知姓名人無從查究所編各贓照價追賠無于省釋除全案供招分别咨部外所有審明已革遊繫都司誑騙得贓按律定擬緣由是否允協理合恭摺具陳伏乞皇上聖鑒勅部核覆施行謹奏奉硃批刑部議奏欽此○○劉秉璋片再川省江津縣知縣何鐘相病故遺缺係衝繁難要缺前經臣揀得候補知縣宋德澤老成穩練請補江津縣知縣查宋德澤直隷進士前由梁山縣知縣丁憂服滿起復呈請分發歸四川候補班補用今准部咨以梁山縣知縣係選缺按照定例曾任選缺服滿分發仍回原省候補人員應專以選缺補用今請補江津縣知縣要缺與例不符應毋庸議等因伏查例章原補中簡之缺自不能酌補繁缺惟卽用人員本可酌補繁缺該員先年適遇中簡缺出卽以請補並無不勝繁缺之語又查實缺佐貳保升知縣尚得酌補繁缺豈曾任中簡實缺知縣之進士名曰卽用者反不能酌補繁缺部議似未允當近年捐例迭開若挨班序補進士卽用到省垂二十年難補一缺而俊秀出身報捐數千金立可得缺乃更於進士班中苛立章程以阻抑其補缺之路似非國家設科求才之本意該員宋德澤旣係進士曾任實缺並無不勝煩缺之語合無仰懇天恩俯准勅部通籌確核仍以該員宋德澤准補江津縣知縣以期疏通正途而裨益吏治之處出自鴻慈逾格倘部中堅執前議不允照補則凡進士到省補缺後丁艱起復仍歸原省候補班補用者遇有叅革降補改教及開缺另補等項缺出是否均准酌補併卽議明咨川遵辦理合附片具陳伏乞聖鑒訓示再案關補缺例有定限是以附入驛遞以期迅速合併陳明謹奏奉硃批吏部議奏欽此 
 
