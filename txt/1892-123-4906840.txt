# 1892 - 123 - 4906840

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[日本地勢軍實攷]  
　　客有游歴東瀛采風問俗者與彼國士大夫詩酒往還互聯縞帶春光老矣游倦而歸携彼國圖書以贈琴心劍　客客素識伊吕波字乃譯其地形軍政諸要端以示執筆者曰日本立國東瀛與我中國雖有一海之隔然同在亞西亞洲境内故風俗文字間有相同者其全國分度東西自東經綫一百二十四度四十五分至一百五十六度三十分南北自北緯綫二十四度六分至五十度十六分地屬畿内者五一山城二攝津三大和四河内五和泉分爲道者八曰西海道在畿内道迤西大隅蕯摩日向肥前肥後豐前豐後筑前筑後豐岐對馬十一國屬焉西南曰南海道伊豫士佐阿波讚岐淡路伊紀六國屬焉西北爲山隂道石見出雲伯耆因幡但馬丹波丹後隱岐八國屬焉西爲山陽道長門周防安藝備前備中備後美作播磨八國屬焉其東爲東海道伊賀伊勢尾張志摩三河遠江駿河伊豆甲斐相模武藏上總下總常陸安房十五國屬焉北爲北陸道若狹越前越中越後加賀能登佐渡七國屬焉東北曰東山道近江飛彈美濃信濃上野下野巖代磐城羽前羽後陸前陸中陸奥十三國屬焉又東北一大島曰北海道渡島後志膽振石狩千島北見日高勝釧路根室天鹽十一國屬焉總而計之爲府者三一東京府一京都府一大阪府爲縣者四十一與各國互巿之處八爲長崎爲神户爲大坂爲横濱爲築地爲箱館爲新潟爲夷港此形勢之大略也至於軍實陸軍分設六鎭第一東京鎭統三師分置武藏第二仙臺城鎭統二師分置陸前第三名古屋鎭統二師分置尾張第四大坂鎭統三師分置攝津第五廣島城鎭統二師分置安藝第六熊本城鎭統二師分置肥後共計將校等官三千三百十六員統領官吏一千四十員候補生徒職工十七萬二千九百二十四人傭役二千一百二十四名砲兵二千四百名海軍分爲五區第一横須賀港區分置相模第二吳港區分置安藝第三佐世保港區分置肥前第四第五分設之初未定區地共計將校等官九千九十三員統領官吏六百三十一員候補生徒下士二千二百六十五人海軍兵卒六千四百八十二名傭役四百五名以上皆常備兵至臨期徵調之兵勇有三十萬八千七百二十三名第一豫備徵兵有九千八百五十九名第二豫備徵兵有六萬一千七百五十九名此皆不在額兵之内礮臺東京府東海道武藏國荏原郡有六座大坂府畿内攝津國西成郡天保山有一座兵庫縣畿内攝津國武庫郡兵庫港有二座長崎縣西海道肥前國西彼杵郡長崎港有六座鹿兒島縣西海道蕯摩國鹿兒島有六座北海道廳北海道渡島國龜田郡函館有六座高知縣南海道士佐國高圖郡野見港有一座和歌山縣南海道伊紀國海部郡和歌港有一座兵庫縣南海道波路國津名郡由良港有一座長崎縣西海道對馬國對馬島長崎縣西海道肥前國南松浦郡五島長崎縣西海道肥前國東彼杵郡以上三處其數未知師船三十四號曰扶桑艦曰金剛艦曰比叡艦曰日進艦曰天城艦曰磐城艦曰孟春艦曰第二丁邜艦曰雷電艦曰龍驤艦曰清輝艦曰迅鯨艦曰淺間艦曰筑波艦曰富士山艦曰千代田形艦曰石川丸曰鳳翔艦曰東艦曰青日艦曰巷龍艦曰海門艦曰筑紫艦曰天龍艦曰葛城艦曰大和艦曰武藏艦曰浪速艦曰高千穗艦曰高雄艦曰愛宕艦曰摩耶艦曰鳥海艦曰赤城艦其中扶桑比叡金剛龍驤東五號爲鐵中餘俱木質製成此外又有大雷艇一號小雷艇六號嘗謂日本之改效西法可謂餘力不遺然撮其大要言之不外於商務軍務二者今者彼國水軍陸軍諸學校皆有我中國輿圖時時指示生徒使之熟習我中國其可不詳加考核使熟於彼國情形乎惟此萹譯自和文難免不稍有訛悮且其整頓諸務月異日新苟刻舟膠柱以求之難免貽彼國以笑柄有志者時加詳攷則得之矣若謂此萹卽可爲指南之針則我豈敢 
[諭旨恭錄]  
　　四月初五日奉旨長蘆天津分司鹽運司運同員缺著查光泰補授奉天圍塲撫民通判員缺著陳國　補授陜丁清澗縣知縣員缺著談廷瑞補授山西壽陽縣知縣員缺著强鵬飛補授山西祁縣知縣員缺著阮引傳補授山西壺關縣知縣員缺著陳燮銘補授湖南龍山縣知縣員缺著李智儔補授甘肅隴西縣知縣員缺著江昌燕補授廣東河源縣知縣員缺著劉孚京補授廣西平樂縣知縣員缺著紹舒補授光禄寺筆帖式員缺著英志補授工科給事中員缺著慶綿補授保舉山東補用知府張祖謂保舉山東沿河候補知州張思澄保舉福建候補知縣史鑑清撤回另補前升補廣西西隆州知州石鳴泉俱照例用開復前雲南巧家廳同知戴作舟著准其開復原官照例用奏補湖南桂陽直隸州知州劉華邦著准其補授親老事畢前貴州綏陽縣知縣魏學恒著免其坐補原缺醇賢親王園寢新設工部主事員缺著英華補授醇賢親王圖寢新設禮部主事員缺著慶奎補授醇賢親王園寢新設筆帖式二缺著海泉文芳補授欽此 
[燕臺瑣語]  
　　京師正陽門外大宏寺僧覺寛夙與某庵尼有染夕梵晨鐘之暇時偕入維摩文室叅諸天權喜之禪其師惡之斥逐出門不許再侍蓮花座下旣而其師圓寂寺中一切均付與師弟覺明以致覺寛衣鉢蕩然益復肆行無賴上月二十三日突挈所懽之尼入寺意欲下榻禪堂覺明頓起殺機糾約夙識之甲乙二人笑臉相迎欵以酒食頽然醉矣卽喝令各持木棍鐵箸將覺寛恣意毒毆覺寛身受重傷延至次夜斃命尼知事不妙於倉卒中踰垣脫逃事後覺明自知罪無可辭遂於二十九日清晨奔投北指揮署自首差役繋諸鋪獄隨據情禀知正指揮姜君四月初一日姜君帶領仵作前往騐屍見兩膝蓋下筋斷骨碎左肐膊有紅色木傷右肐膊有黑色鐵傷各一處卽飭書吏塡明屍格禀詳城憲以待城期訊鞫○粉房琉璃街查姓家有一使婢年方二九秀外慧中主人頗鍾愛之常視如掌上明珠不使儕青衣之列庖丁某甲登徒子也見而垂涎已非一日雲挑雨逗漸露私情一日查忽遣一价持名簡送甲北城坊請訊坊主王君研鞫幾次堅不承認有姦正在疑團未釋時突聞查宅傭婦某老嫗以菜刀自剖其腹腸出血流而死查大懼急呈報北指揮署正指揮姜君帶仵作前來檢騐聽候拘傳質訊有知此事者云嫗見甲送懲後屢向主人乞免查始而首 
 
 

Page 2

 
 
肯繼忽食言嫗自覺赦顔因之自盡云○地安門内有地名火藥局者民人某甲居焉甲年二十餘頗動雉飛之慨適有氷上人爲某姓女執柯遂卽央其文定旋擇於上月二十日行合卺禮洞房花燭樂也融融鼍鼓再敲諸親悉散新郎乃秉燭而入見新婦方背燈凝坐星眼含差遂爲之偷解羅襦得成好事不料灶下偶遺星火突然上熾延及窓櫺霎時間光燭半天一發不可收拾直至紅籌報警大金吾三堂憲曁四門叅領各旗都統大小旂營員弁等分投奔至率領兵役竭力救援祝融氏始敗興而回而廣厦連雲悉已付之一炬更無論銀缸三等玉鏡一籢矣所最慘有家有男婦四口均已睡鄕深入盡葬諸火宅之中後由地面官飭兵甲檢得屍骸則皆縮小如嬰兒渾身潰爛因呈報步軍統領署爲之棺殮掩埋○海甸安河橋某皮鋪執事人某甲夙與夥友某乙有仇本月初旬忽喝令多人分持木器毆撃乙勢不能敵以致受傷深重血竭而亡事爲本地總甲某丙所知立卽禀報北指揮署正指揮姜君命駕親臨檢騐仵作喝報委係吞服皮硝水而死姜君默思皮硝無毒卽日有毒服之亦不至遽爾喪身恐仵作得贿架詞舞文弄法乃知會東西中南四城正指揮擇日同往覆騐届時騐得乙渾身有木器傷四十餘處輕重不等然皆慘不忍觀遂飭書吏塡明屍格禀詳城憲一面拘甲收押以便訊懲○黄寺某喇嘛藉慈雲庇護得以金布祗園近忽度地得勝門外白旂教塲邊大營輪奐雲軒月牖精巧絕倫督理街道侍御松君查悉情形因其違占官道飭北城吏目王君派役拘訊一連數次喇嘛抗不到案王君知衆喇嘛均歸地安門外松竹寺印喇嘛統轄因擬移文松竹寺請其出票拘提 
[津沽夏汛]  
　　旅順船塢係由法商德威尼包造及大工告竣德君回國一行保固者若干年迄今年限未逾而塢門稍損已由總辦龔魯卿觀察乘來津之便面禀傳相當飭該行經理人前往騐修矣○江浙海運沙寍各船抵津後巿廛輻輳小本經紀無不獲利三倍而紫竹林寗人所開烟館多半擺設賭檯以便抽頭漁利浙江金恒孚糧船火手某甲因屢戰屢北行竊船上寳銀數百兩洋銀數十元乘間逃逸當由海運商船公所紳董飭傳開張烟館之高金寳究問甲之下落高慌急異常東探西訪時有寍人名阿龍者久病新瘥思得酬儀自稱知甲下落與高議定如人贓並獲當酧洋银三十元訂定於三月二十八日指交詎甲已知消息早附輪船回滬高禀明董事將阿龍函送天津縣署縣尊鞫問之下飭將阿龍管押予限五日將某甲交案正不知鴻飛冥冥弋人尚得而簒之否○津郡亢旱已久望雨良殷官憲民瘼關心設壇祈禱三月二十七日夜如膏春雨點滴終宵二十八日晨仍復簷溜淙淙遥望郊原已喜一犁十十從此麥秋有望而糧價亦不至增高繼長好雨知時於此益信新高林洋行係西人之售什物者琳琅满目美不勝收忽於三月下旬失竊金銀首飾等件報由彈壓地方之張百總得全帶同馬快地保前往勘騐並無外賊入内痕跡礙難緝捕旋由該管領事函致海關道請緝贓賊本月初一日復由四門汛張虎臣千戎前往勘騐○廣東之賣闈姓者又曰卜榜花每逢鄕試會試年分凡粤人士舟車所至莫不訪求應試諸君某某行優某某投時利器購其姓氏以期奪得錦標其殷殷屬望較之應試者尤爲親切也會試闈姓粤東例於截卷後重復開收至四月初一日再行截止今届卜榜花諸人探得塲中文字之最優者紛紛傳電回粤以便補買應試者以之爭名卜榜者以之爭利雖趨　各殊而其熱中則一也但恐文字無憑鬼神侮弄未必果能億中耳○去年四月初旬溽暑炎蒸正不止截蒲試葛今歲時交首夏仍御一襲黄棉天時人事大抵相同無怪乎事態之炎凉不定也噫　 
[水手墮水]  
　　江浙海運糧船三帮第七十五號於初三雇用輪船拖帶入津至鹹水沽下悮墮水手兩人入水撈救不及當已魂游水府矣慘哉 
[遴補學生]  
　　武備學堂幼生於去年秋冬之間募補尚未甄别以定去留其額定係四十名今春除剔退外由該生中遴選十名撥入鐵路學堂現需添補足額於初四日由總辦督同教習等命題考試新生以便補充入堂肄等業矣 
[獲而旋遞]  
　　紫竹林碼頭貨如積伺隙行竊者亦密若星繁其間破獲者均係貧窶小民且贓物不過一星半點至於鉅竊從未人贓並獲正不知是何緣故也豈所謂竊鈎者誅耶初四日由碼頭巡役拿獲小竊一名贓係洋線數綹解由租界委員發落正擬訊問而該竊已乘隙濳逃據該竊同差保供稱姓王行二居住河東當由差保禀明飭緝矣 
[行車有制]  
　　地扒車利於任重而不便遄行其前推後挽少者兩人多者四人且只便趨前不便退後左之右之更難旋轉自如津郡地窄人稠倘或此車盛行勢必有碍路途且恐滋生事故曾經工程局諭令每輛每月捐錢六千文自本年三月初十日起至四月初十日止限以一月爲期無論該車上捐多寡以後作爲定額寍减無增此原不禁之禁也迄今一月將近届期計共上捐七十餘輛而德商順全隆洋行共有該車四輛並未上捐載貨往來爲工程局巡兵獲送充公該洋商以未稔新章禀請領事函懇海關道發給關道李勉林觀察謂事雖創辦而高懸示諭應在中西人士耳目之間何得諉爲不知故違禁令工程局之充公示儆不得爲苛但事屬細微俟婉商局内同寅於四月初十日後發還以後凡未上捐之地扒車輛一槪投閒不得運貨刻已中外祗遵矣 
[厦門零拾]  
　　總查三卡委員自吳春泉創設以來三卡司巡局員稍有顧忌不敢明目張膽與奸商串合偷賣慮隨時之稽查也去冬朱子京總查因另奉差委接委無人以至司巡肆無忌憚厘金徵比大爲减色許秋槎觀察蒞任以來整頓地方商務不遺餘力特委隨員蔣小山明府充三卡總查兼辦鼓浪嶼通商分局委員署厦防廳黄清和司馬又因積案甚多禀委蔣大令爲帮審委員蔣令少年聰頴爲上憲所垂青倚重於此可見一斑○厦門街道極狹窄而穢污不堪一交夏令炎蒸臭氣满街途人掩鼻而行許觀察民瘼關心深恐民間傳染穢氣而釀時症札派保甲委員督同各保地甲諭令店鋪門前擺設菜攤不准攔出街心門前齷齪隨時掃除厦防分府亦出示諭禁在内街僻巷多有凛遵憲諭惟沿海邊外街閙巿如海關口賣雞巷一帶仍堆積如山一遇隂雨泥濘不能行步似應嚴責地保隨時掃除也 
[潯江鯉信]  
　　近日淫霖肆虐簷溜如繩晝夜不息江水驟漲七八尺低窪之處盡成澤國天氣亦寒萬頃新秧間多損壞菜麥豆菓亦苗而不實所望碧翁翁早放晴光庶幾子女丁男不致怨咨交作也○德化縣羅少垣明府以隂雨連綿恐碍二麥收成乃於初四日在縣城隍廟設壇祈晴禁止屠宰初六日雲收雨散於是酬神撤壇潯城士民咸謂明府積誠所致遂使曜靈煥采比户騰歡其信然耶○初四日北風怒吼波浪掀天九江上游三十里龍坪地方有缷空停泊之客船一艘被風吹斷錨練隨波逐浪逆行十數里而止船中人幸得無恙又有停泊小船二艘亦被風吹開舟子極力搘拄一人站脚不穩跌入江心竟與波臣爲伍嗚呼慘哉○湖邑有某甲者應童子試性情豪邁自詡才可倚天文如寫水本届縣府試定卜拔幟文壇揚眉吐氣詎料文字無靈依然康了案發後抑鬱無聊有時咄咄書空喃喃詈駡逆旅主人謂之曰先生窗下尚欠工夫故不能壓倒元白不知自責反詈他人得無爲識者所笑甲愈怒欲與逆旅主人用武旋有魯仲連其人爲之排解并以酒食相欵甲始笑逐顔開束裝回里○西門外龍池寺汪某在花烟館傭工有劉盤龍之癖初四日輸錢若干忿忿歸家向其妻索阿堵物妻不與致相口角汪遽飽以老拳妻以夫也不良生不如死卽於當夜懸梁自縊汪雖悔恨然已噬臍無及矣賭之害人甚矣哉 
[温州叢話]  
　　新任駐甌英領事務謹順新任甌海關稅務司那威勇旣抵我華卽乘海昌輪船赴任上月二十八日清晨行抵温州想卽須接任事務也○東嘉書院爲永嘉諸生童肄業之所菁莪棫樸作育人才過其門者惟聞絃誦珢然不减武城下邑本年甄别案出士論沸騰咸 
 
 

Page 3

 
 
謂其中顯有弊端不知如何竟遷怒於管書院之門斗上月二十七日糾集十餘人向門斗饒舌致令程文之地變爲演武之塲問罪師興大爲蹂躪門斗忿極奔向監院禀陳監院亦無可如何惟諭以憑文考取而已現在鷸蚌紛爭依舊相持不下不知堂皇高坐者將臨以官法耶抑重操圡尺以衡量耶○超武兵輪船於上月二十六日已刻由某處鼓浪至甌江就安瀾亭外海壖下椗蓋因前任甌海關道李健齋爵觀察交缷監司之職擬於月初由上海折而至杭省向上憲面禀機宜是以預備來此載送也○海防廳書吏梅某素喜舞文骫法李爵觀察將交缷時訪聞在七都靈崑等處有縱容奸商販賣嬰孩賄放出口略不稽查之事若不嚴加懲辦不足以儆效尤遂立飭革去卯名盡法查究想從此奸宄歛跡幼孩得以保全觀察之造福斯民豈有涯涘哉○西門外釐卡徵取商客釐金每有勒取洋銀折作制錢情弊洋價必照巿上每圓短少七八十文一時負販之徒怨聲載道商人裏足榷務漸致衰頽嗣經木商據情控諸道轅李爵觀察有志於恤商惠民謂此風斷不可長遂批飭該釐局永遠禁止不准短抑准價以便商民邇者觀察知卸事有期各商謂製送萬名傘德政牌雖屬有干例禁然久叨樾蔭不可不略志去思因仍製送道轅察謙讓再三而後受○海防廳胥差翁某等屢在東門一帶需索商船行户各項陋規後經李爵觀察廉得實情飭府革名嚴究一面勒石永禁積年弊竇一洗而空刻下指日鶯遷因赶製德政匾三方萬名傘七柄德政牌二十對衣冠鼓籥恭送署中似此官似鏡清吏行氷上以視沽名釣譽暗中倩人立去思碑者豈可同年而語耶 
[皖中雜紀]  
　　江蘇候補道趙觀察繼元由蘇省起程於初一日行抵安慶小住天台里按觀察籍隸安徽以木天清望洊擢監司需次江蘇已歴年所兹已離鄕日久頓觸歸心鼓棹言旋藉向松楸展拜此後杜門息影稍息勞塵仍當作出山之雲也○首府聯仙蘅太守考試六屬童生已於初二日竣事定於初四日接試武塲馬工枚速旣向鎖院以掄才徹札穿楊又召壯夫而校射文經武緯可謂兼而有之○自上月廿七日起至本月初六日大雨如繩昕宵不輟江水驟漲數尺有奇低窪之處波濤拍岸岌岌可危數間東倒西歪屋因久雨泥鬆往往欹倒貧民無以蔽風雨每有搔首問天之慨加以米珠薪桂湧貴異常經紀寒氓未免愁眉暗鎖矣○首府聯仙蘅太守揭示通衢謂學憲按臨在卽令闔郡生童務於四月初八日齊集郡城日來各生童已提囊挈榼而來租賃試寓以待届期應試附近貢院一帶諸肆林立令觀者如入五都之巿爲之應接不暇利巿三倍當於此操左券矣○首縣包伯琴明府以刻下正值蒔秧之際急盼晴　且二麥沿未刈收似此雨多晴少深恐有妨農事遂於初三日設壇城隍廟朝夕拈香祈禱至初六日晴光大放隂翳全消於是茅檐蔀屋中人無不色然以喜謂天人感應之機固自不爽也 
 [P命案述聞 
　　揚州江都縣境灣頭鎭舟中命案疉接揚州訪事人來函照登於報兹聞尹元鼐係山東人以縣函分發廣東邇日雇舟挈其公子官親家丁欲赴蘇省探親本月初二夜停泊灣頭鎭壁虎椥堍家丁王二卽王小湖乘人熟睡拔刃行凶連斃三命王又將其妻某氏刺傷次晨經家丁徐敦報縣江都縣林明府臨騐後帶徐敦及船户回縣訊供並無同謀加功情事查舟中衣物並無缺少惟索箱一隻已經翻動徐敦知主人有上海益順雜貨號匯票已不翼而飛諒被王二取去矣明府飭將王某氏延醫療治並諭徐敦飛報尹姓家屬一面備文通緝王二卽王小胡又聞此案實係因姦啓釁云 
[輪船被撞]  
　　顷間傳說禪臣洋行之北京輪船被憲順碰沈亟爲探問據北京船主及各人俱稱北京船由鎭江啓行初十下午抵吳淞四點鐘時忽起大霧卽於四下半鐘停輪下錨富順由港來申直駛入口北京停輪時每一點鐘摇鈴六十次由四下半鐘搖起約五下鐘忽聞放號聲卽知有船驶來當卽盡力摇鈴而富順已向北京船旁駛來當時北京船主及各人高聲喝其轉舵然富順已不及轉就向北京船中間碰來船頭吃緊北京卽喝令富順勿使倒車命各人急趨至富順船頭陸續沿上船面船主則最後沿上不到十分時候富順輪車一動北京卽從船頭入海矣全船人命無傷尚屬幸事至各貨物則均沈没所聞大略如此其細情容俟續聞再錄 
[浙撫行期]  
　　浙江巡撫崧振帥啓行在卽已列前報兹悉振帥諏吉於今日下午乘招商局輪船明晨啓輪北上 
[派差解犯]  
　　行竊南匯縣屬大團鎭盛姓家案内之黄阿中一名訊實解司秋審發回前晚經過滬上解差卽赴上海縣投文袁大令飭將黄阿中先行收禁聽候備文派差起解昨日午後三點鐘時解差營兵已將黄押解起程矣 
[去如脫兔]  
　　本邑人某甲因負債不償被人告發前日由上海縣袁大令飭差看管甲覷人不備乘間脫逃原差四處尋緝杳無蹤跡遂將前情禀明大令候示遵行 
[訟藤可斷]  
　　蘇州人劉秋亭向在兩粤販賣玉器娶妻王氏曾生一女名水金年年笄前年王氏病故劉以内顧無人又娶吳氏爲室琴絃再續伉儷甚敦去年春間劉復往廣東贸易家中祗留少妻弱女及婢女秋貴三人看守門户吳氏不惯寂寞乘夫出外與方小四姘識至秋間相約捲逃並將水金秋貴售與英界棋盤街長春堂妓院爲娼今春劉鼓棹言旋入宫不見東尋丁訪蹤跡杳然未免愁心似結一日行過長春堂門口見水金秋貴儼然在焉問顚末始知方小四與其母方老太婆作此狡獪劉遂投上海縣署控告袁大令准詞立卽備文飭差赴英公堂聲請派差協提旋由公堂將吳氏水金秋貴方老太婆等移送到縣大令訊供之下判將方老太婆管押吳氏等先交劉秋亭領回管束方以事不得了挽人調處劉以吳氏等旣已領回不欲多事亦願具結銷案遂於前日轉託前妻之弟王松生投縣求銷已則乘輪赴粤昨春大令諭飭原差將此案人証帶候當堂發落 
[索欠忿爭]  
　　滬城西門内杜家灣左近有某甲者作小本生涯光緖九年間被友人某乙借錢四十千立有筆據言明二分起息迄今共收八個月利息本錢絲毫未歸甲屢次向索乙再三延約前日在太平街相遇向索前欠乙非但不付反出惡言甲怒不可遏揮以老拳扭作一團旁人竭力解勸終不釋手遂將乙扭去聞已赴縣喊控矣 
[獲犯續聞]  
　　昨報列緝獲兇犯一則兹悉寳山縣人談桂福醉後闖至彭王廟府近張家宅地方踽踽獨行時則夜色朦朧爲張濚華卽張桂芳等所見方以隔夜失竊加意隄防一見談桂福厲聲喝問談醉語模糊張等十餘人不由分說一擁而前拳打足踢又用火灼其體膚逼令招認搜身畔有銀餅三枚以爲此必胠篋得來衆怒益甚聚而毆之談以衆寡不敵奄然遂斃衆繋石於屍沈諸河中以滅其跡後因人言藉藉爲寳山縣馬漁珊明府所聞飭傳地保恊差往查旋在河中撈起屍身騐明有傷緝獲胡人寳一名究出行兇各人姓名知張濚華實爲罪魁明府飭差協緝諭以如獲張濚華當賞洋百元俄而原差凌正偵知張濚華匿跡滬上禀請備文至英公廨蔡太守飭差趙金會同查緝旋知張濚華暫避川沙地主親戚家躡蹤而往因得拘獲解至寳山縣馬明府以緝捕得力賞洋百元飭將張濚華押候訊究 
[視死如歸]  
　　紹興人某甲僦居石路西首小弄中素以運售舊貨爲事前日下午忽取利刃自刺其腹趨至泥城浜欲赴清流以圖畢命爲三道頭西捕所見上前攔阻帶至捕房轉送仁濟醫院療治至其覔死之由傳聞不一或謂因家常口角或謂曾有洋犬走入甲家旋爲西人領去俄而犬又來隣人知之囑甲報諸捕房待失犬者認領旋有拆梢黨以甲不應將犬藏匿登門訛詐甲忿無所伸致出下策云　 
[牆茨難掃]  
　　薙髮匠某甲卜居滬南風箱弄中其妻某氏淫蕩成性成以收洗衣服爲名常至中毛家弄某乙剃頭占内携雲前晚又 
 
 

Page 4

 
 
蹈前轍被甲偵知以一頂綠頭巾不甘默默戴上邀同十六鋪地甲招乙至某茶肆評理唇槍舌劍各逞雄風旋有某丙出爲排解令乙備酒一席香燭一對向甲服禮始寢其事 
[錯訪天台]  
　　前夜有頂上光光者闖入英租界四馬路西首會香里某姓家某姓怒喝汝係方外人何故夤夜入人家僧闻言頑皮頑臉不肯遽去某姓欲以老拳相贈僧始忸怩言曰小僧與女菩蕯阿金曾結石上因緣特來問訊某姓告以此屋前由阿金租住今已遷移别處爾不得錯認桃源僧始悔鹵莽合十頂禮願備香燭服禮其事始寢或謂阿金卽麻皮阿金素爲野雞妓本與僧有瓜葛此次鶯遷並不向僧告明致僧誤叩雙扉露出破綻云 
[英廨瑣案]  
　　江北人匡王氏以女兒被同鄕人王洪芝誘領扭赴英公廨控告王稱該氏女被他人領去與小的無干值日差禀明蔡太守飭將王洪芝押候訊供核辦○有王春桂者寓居英租界博經里與鄰婦周劉氏因細故口角撃傷該氏頭顱由捕拘送英公廨旋有人爲之調停不知能解紛息訟否 
[法捕房瑣事]  
　　收買舊貨之丁進發金洪春因收買法書信館失去之信袋一隻被失主尋見拘送法公堂訊押一切情形已詳前報昨晨九點鐘葛同轉莅捕房時飭將丁金兩人帶案兩人仍執前詞求請釋放且言此後不敢收買失贓同轉商諸謝副捕頭謂丁金二人收買來歴不明之物本應究辦姑念初次誤犯從寛免究卽行釋放謝捕頭以爲然○放租東洋車之陸靜卿控被車夫陸子琴卽宇琴行竊號衣二十一套經葛同轉訊押在案昨晨陸靜卿又遣傭人王子良投案禀追同轉將陸宇琴帶案覆訊供稱號衣在地上拾得因其破碎齷齪卽行洗凈放在柴堆上晾晒被陸靜卿所見指爲行竊將小的扭送到案下同轉以陸宇琴不認行竊著還押當有生記車行主殷福生綽號棺材板投案願爲宇琴擔保同轉准如所請將宇琴交殷保去○收租人孫厚卿偕開老虎灶之張阿二等請將行兇之杜陳氏從嚴究辦同轉問張阿二曰杜陳氏行兇時爾曾目覩否答稱前夜八點鐘時見孫厚卿奔入小的所開老虎灶内形狀慌張杜陳氏在後緊追聲勢洶洶將孫厚卿百般辱駡小的之妻在旁排解杜陳氏定欲與孫爲難幸有巡街西捕至將杜陳氏拘獲解案此係實情並無謊語同轉飭將杜陳氏帶案謂爾係女流不應如此悍潑著掌責四十下孫又稱杜陳氏係著名女棍素開女堂倌烟館凶横異常釋放出外恐其向小的尋仇同轉喝將杜陳氏再責二十下釋放○宏茂昌襪店主韓茂春以朱學德冒用牌號赴法公堂控告葛同轉將朱學德提案諭令改換招牌由韓貼償招牌費洋銀四元並著朱楰交行兇人到案前報已記其詳昨晨韓茂春偕朱學德投案聲稱此事已由同業中理處明白惟行兇人已不知去向求請免追同轉謂旣已自行料理無庸深究著朱當堂具結交保釋放○張蔡氏日前與捕房已歇細崽蔡桃林犯姦被巡捕拘獲已列報端昨有蔡趙氏投案聲稱張蔡氏係小婦人之姪女向在正豐街傭工當日因洗衣出外良久不回不知如何管押捕房今特來案具保同轉著將張蔡氏帶案問曰爾至蔡處意欲何爲供稱向蔡索取洗衣錢通事禀稱張蔡氏在捕房言明向索花烟資今又翻供顯見狡猾異常同轉飭將張蔡氏掌責四十下從寛釋放○周榮煩控被榮彚順欠洋一案已紀前報昨晨周又投案禀追同轉將榮帶案訊問榮供實未欠洋可請查訪周稱小的向索時榮曾央季姓向小的理勸已允還洋一百二十元先還現洋三十六元其餘出立期票小的尚未首肯忽有某烟館干預其間以致涉訟旋有新興土行粤東人翁炳坤投案願爲榮作保出外理處同轉允之著限三日料理禀覆 
[助賑摭要]  
　　時值艱危端賴挽回多術功推拯濟莫虞顚沛無依始平女子求病速愈洋一百元蘇州陞記由萬祥永號來洋一百元吳城下卡不書名祈一身清吉百病消除漕紋銀五十兩批見規元五十二兩七錢一分四釐江西清江縣敦仁堂善士由漢口文虎卿翁託招商局來九八平紋五十兩批見規元五十兩零一錢八分四厘黔陽柴懋軒仁丈爲令弟疾愈完愿由立大莊來規元五十兩鎭海陳啓文仁丈祈尊人病速愈洋五十元沈善士文煐求尊人病痊愈康健合家平安洋五十元高郵縣署錢席孫子勉善士助小清河上游以工代賑洋二十元又助臥牛山朝陽十二　洋三十元委解災區侍庭闈而積德喬蔭欣瞻處閨閫以扶危善根屢種片時隱惻愛人不越連枝百病潛消濟世奚須採藥底是鳩工溥惠計出兩全除非燕寢敦仁事歸一致陡遭烈燄迭挹甘漿引領高陞存心夙厚藉增感奮用特表彰上海北巿絲業會館籌賑公所施善昌謹誌 
[謝助施醫]  
　　謹啓署敝堂於三月初十日停止施粥接辦施醫業經登報奉聞諒荷公鑒兹蒙張君季園代募施醫贈藥一文愿洋十三元又西壩寄來求安氏忠貞堂等共助洋十二元又烟台譚六皆三户助洋七元計由三月十六日至三十日止收回捐册十六扣共收到洋六十八元二角錢四百四十文對開洋二個另存養堂助施藥資三期拜領之餘莫名欽感助幾文之善愿能教百病回春以一念之仁慈遂使萬民被澤功非小矣善莫大焉除將芳名細數抄列清單登報以昭徵信外請附數語用謝仁施[  上海虹口元濟堂同人等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　藩轅牌示新寍縣丞缺以高州府經歴董景韶調補翁源縣磜下司巡檢缺以鄭工捐納儘先巡檢陛頣補授安定縣太平司巡檢缺以鄭工遇缺先用巡檢盛文藻補連平州長吉里司巡檢缺以海防先用巡檢何寳棻補博羅縣善政司巡檢以鄭工先用巡檢王漢補平遠縣壩頭司巡檢缺以海防卽用巡檢胡源補陽春縣黄泥灣司巡檢缺以海防先用巡檢魯廷珍補揭陽縣缺委現署海陽縣事准補南海縣李徵庸調署准補海陽縣杜友白飭赴本任新會縣缺委准補新寍縣郭樹榕署吳川縣缺委新選饒平縣趙士桐署新會縣沙村司巡檢缺委補用巡檢高仁爵署准補揭陽縣丞談敷熾飭赴新任雷州府經歴陳崑禾飭回本任督轅牌示饒平營守備委興寗營千總黄俊英署理新會右營守備缺委督標中營儘先千總羅恭壽署理徐聞營守備缺以督標儘先守備旇逢源請補香山協右營守備缺以澄海營左營雲騎尉候補守備李世清請補香山協右營左哨千總馮寳琚飭回本任 
[上海虹口元濟善堂施醫給藥一文愿三月十六至三十日第八次清單]  
　　筆喇洋行季園善士經募綺霞居士英洋四元筍眷盒沈賦梅軒宋不書名桐封書屋漱香軒求進齋古歡堂巢湖居士集和堂勞九户各一元烟台譚六皆洋五尤譚春成張恩　二户各一元西壩寄來無名氏求安氏無名氏三户各二元又忠貞堂等六户各一元廣恆泰寳號一元無名氏二元馬澤書一元無名氏李錦記無名氏黄腸革照無名氏無名氏七户合洋三元濟遠兵船雍睦堂六桂堂二户各二元韋陳氏三月份洋二元蘇州韓公舘韓張氏全年三千愿合洋三元銓昌局來程致周五户合洋三元寳順里陳公舘洋一元八角申報舘來鹿樵主人京足紋三兩如色六分合洋四元二角又且閒居士延次山耿鴻斌延續之延季山梅吟舘潤德堂全家福八户合洋三元另錢四十文俞廷輔蔡世俊陳姓不名葉明德該蔭室六户合洋九角馬鏡清不留名二户各四角研經堂五角對開一個陳宅對開一個海鹽縣章小亭錢三百文守耐齋朱錢一百文○以上共收英洋六十八元二角大錢四百四十文對開二個○又經收三月份各善士常捐○吳春池洋一元吳敬堂洋五角聚和盛錢一百文張幼山沈恂如張松山三户合一百文陳鴈記五十愿二三月份錢三千文王岐記二三月份三十愿一千八百文梁日三廿五愿七百五十文九章號禮和帳房二户各二十愿各錢六百文李照記林湘記鄭程先三户各二十愿二三月份各錢一千二百文潘宅十四愿四百二十文華榮和永義源怡戮居戚益齋湯鴻寳小方主人養和堂巢潘氏巢子餘隆茂號延壽堂十一户各十愿各錢三百文潤愿正二三月份九百文廣和記致寳長洗亮先三户各七愿各錢二百十文至義居六愿一百八十文華榮昌殷茂庭殷守泰殷許氏殷守源殷恆懷讓德堂湯雲亭陳震記九户各五愿各錢一百五十文隱氏二三月份五愿三百文裕泰昶正二三月份五願四百五文乾元押裕祥莊二户各三願各錢九十文許盛增陸少泉養心子三户各三願正二三月份各錢二百七十文禮發押佩記二户各三願二三月份各錢一百八十文華克濟靜慮居守拙子湧幢氏方子樵五户各二願各錢六十文洽盛恆錢一百文碧雲居陶德實顧少雲三户各二願二三月份各錢一百二十文楊方氏楊柳塘二户各一願各錢三十文江蓉堂胡玉如二户各一願二三月份各錢六十文恭壽堂徐宗潢昭敏氏松生氏四户各一願正二三月份各錢九十文○以上共收英洋一元五角大錢二十千零七百三十文 
[申報舘恊賑所經收順直山東賑捐四月初一日起至初十日止第一百五十次清單]  
　　初一日無名氏銅洋一元又岡州朱大善士洋四元初三日唐恊培銅洋一元初六日無名氏洋一元初七日鄭善士洋五元又隱名氏洋二元一九日隱名氏銅洋二元初十日久大錢莊洋廿八元又無名氏洋二元共收英洋四十二元銅洋四元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十八年四月初五日京報全錄]  
　　宫門抄○諭旨一道錄前○發抄硃批四道○陜督楊奏修治甘肅階州城堤河工告竣日期及用過經費銀數摺○大臣崇奏審明牧地各情分别擬辦摺○署桂臬張奏恭報兼署藩篆日期摺○總兵滕奏統巡班满鑒陳出洋情形摺○四月初五日户部通政司詹事府正白旗值日户部引見五名兵部二十七名正黄漢二名内務府十一名茶膳房四名○出德大臣汪鳳藻到京請 
安○福建副考官叚友蘭到京請安○懷塔布到京請安並請假十五日○熈貝勒慶公恩公信侯英侯希郎朗阿徐致祥各請假十日○太常寺奏派分獻大臣派出兆珏立瑞○又奏派讀祝官派出崇恩○召見軍機汪鳳藻叚友蘭洪鈞皇上明日用膳辦事後至頣和園皇太后前請安畢還海○發抄譚鈞培奏查明建水縣屬被擾請豁糧銀奉硃批着照所请户部知道欽此○又借發阿陋井柴本銀兩奉硃批户部知道欽此○又布庫大使盧式愼行爲荒謬卽行革職奉硃批著照所请吏部知道欽此○鹿傳霖奏查明膚施等屬被災請分别酌籌春撫奉硃批著照所請户部知道單併發欽此○○太子少保頭頂戴陜甘總督臣楊昌濬跪奏爲修治甘肅階州城堤河工告竣日期及用過經費銀數恭摺陳報仰祈聖鑒事竊查階州城垣河堤被水冲損所有委員勘修情形業經臣具摺奏聞嗣因前辦委員候補同知彭紹豐丁憂河工亦因十六年六月大水後河形變遷復經臣飭委鞏奉階道丁體常前往勘明督修亦經附片陳明各在案兹據甘肅藩司沈普祥詳准鞏秦階道丁體常咨稱查階州城垣河堤等工於光緖十六年三月初十日設局興修旋因前委員彭紹豐丁憂該道奉委督修於是年十月十五日開工仍舊設局派員分辦經該道督飭印委各員及標防營旗文武各官率同兵通工匠民夫儘力合作新修南河决口合龍土壩一座石堤一叚内建石墩三座水箭四座水洞溝以下石堤一叚補修老堤一叚加高一叚新築城垣二百一十二丈四尺碍垜三百六十六個水門一座水榶一十六個上城馬道卡門各三座開挖南山土街一叚橋頭堡沙坡一叚挑挖新河一道以上各工均於十七年八月底一律完工隨經該道親詣各工處所細加勘騐所修城堤各工均皆堅固足資經久其挑通河道亦甚寛闊水勢暢流保無横决之患計各項工費共用銀三萬八千四百四十九兩零較原估三萬四千九百四十餘兩多用銀三各五百餘兩實因工程浩大需費稍增均係核實支用並無浮冒等弊由司詳请核奏並請將出力文武民紳酌給獎叙以示鼓勵等情前來臣查階州城堤各工爲闔郡保障而開河鑿山以順水勢尤爲保護城堤要著前經臣飭委該道督同地方文武相度形勢合力興修前後年餘方始竣事現據該道勘騐城堤各工甚爲堅固挑修河道亦屬寛闊疏通水勢傍南岸而下堤根現已積沙此後如能隨時培護自不至再行横决至用過工料等銀雖較前估多用銀三千五百餘兩實因工程浩大原估委難敷用曾於前摺内聲明有餘不足究難預定在案現經臣查核支銷各欵尚屬實在並無浮冒惟大工告竣民居奠安所有在事出力文武官紳櫛風沐雨經歴年餘每當山水暴發之時搶險保護不無微勞足錄可否仰懇天恩附准臣擇尤保奬以昭激勸出自逾格鴻施除飭赶造報銷清册並取具保固印結送部查核外謹恭摺具陳伏乞皇上聖鑒訓示謹奏奉硃批着准　　　　 
其酌保數員毋許冒濫該部知道欽此○○奴才宗室崇善跪奏爲審明已革牧長德祥與已革委牧副英武賀爭毆訊有借使官馬隱報倒斃虧短馬匹各情分别擬辦恭摺仰祈聖鑒事竊奴才兼理總管牧群事務前據牧長德祥禀控委牧副英武賀逞兇毆官有傷等情一案奴才飭縣詳騐據報並無傷痕訊據德祥禀供訴稱委牧副共武賀家使斃官馬三匹又在莊頭圈所折錢五百千又借與外人使用官馬三匹交賠價錢一百三十五千等語當經傳集牧長德祥副牧長德勝牧副奇車賀委牧副英武賀牧丁九卿鶴盈等到案飭委司員訊究兩造互相狡展禀覆奴才將委牧副英武賀名糧斥革並將牧長德祥奏請先行革職歸案訊辦一摺等因於光緖十七年五月初四日奉旨著照所請兵部知道欽此欽遵奴才彼時已經交缷印務赴都陛見經署副都統錦州協領阿爾京阿詳請盛京將軍檄委錦州府知府福培審理錄供咨送奴才查德祥供稱英武賀借使官馬三匹係送歸群没在廠削斃一匹在圈倒斃二匹控英武賀借與外人使用官馬三匹並在莊頭圈内折錢五百千均無其事因悮聽傳言與英武賀口角並未毆傷至控有賠馬價錢一百三十五千事在光緖十六年八月十七十九二十五等日赶馬在廠牧放先後被狗齩死病馬駒三匹經牧丁九卿鶴盈查知係附近廠邊居住游民張順家狗齩令張順包賠錢一百三十五千備存買馬亦未報與牧群衙門英武賀春間借使官馬三匹秋間並未借過祥内虧短官馬六匹是實等語據英武賀供認與德祥口角並無毆傷借使官馬三匹是有的至在莊頭圈内折錢五百千又借與外人使用官馬三匹均無其事據副牧長德勝牧副奇車賀牧丁九卿鶴盈莊頭高雲閣等各供與德祥英武賀所供相同奴才查存尚未供明之處督同司員將德祥等集案環質復取續供再三究詰矢口不移似無遁飾自應擬結兹據副牧長德勝牧副奇車賀等將虧短官馬六匹買到騐收交羣喂養查此案已革牧長德祥所控多有不實殊屬荒謬已愅委牧副英武賀借使官馬與已革牧長德祥口角雖未毆傷究屬不應副牧長德勝牧副奇車賀牧丁九卿鶴盈等隨已愅牧長德祥同羣副差前於已革和牧珈英武賀借使官馬時並不阻止猶敢匿報倒斃私自罰賠馬價虧馬六匹皆未呈明扶同　隱均有不應爲之咎奴才援照辦過成案酌核不應重杖八十律擬降二級調用請將已革牧長德祥已革委牧副英武賀卽行開缺副牧長德勝降爲委牧副奇車賀降爲牧丁將牧丁九卿鶴盈錢糧斥革從重鞭責以示懲戒而肅牧務除將全案供詞咨送兵部查核外所有奴才訊辦已革牧長德祥待隱報例斃私罰馬價擅借官馬致斃虧數飭令包賠馬匹騐收分别擬辦各缘由是否有當請旨飭部核議理合恭摺具陳伏乞皇上聖鑒謹奏奉硃批該部　　　　 
議奏欽此○○兼署廣西布政使署按察使桂平梧鹽法道臣張人駿跪奏爲恭執微臣兼署瀋篆日期叩謝天恩仰祈聖鑒事竊臣奉護撫臣行知淮兩廣總督臣李瀚章電開本年正月二十九日接總署來電奉旨廣西巡撫著張聯桂暫行護理欽此卽於二月初五日接受撫篆所遺藩司篆務委臣兼署旋准護撫臣將藩司印信文卷委員齎送前來臣當卽恭設香案望闕叩頭谢恩祗領任事伏念臣直北庸才粤西分守代陳臬事方虞隕越之多暫綰藩條彌懍仔肩之重况廣西地居邊要藩司職任旬宣民風與吏治相關弛張不易敕法與理財並重教養宜修竊恐檮昧之資難勝艱鉅之任惟有隨時隨事禀承督撫臣認眞經理斷不敢以暫時兼攝稍涉因循以冀仰答高厚鴻慈於萬一所有微臣兼署瀋篆日期並感激下杌理合繕摺叩謝天恩伏乞皇上聖鑒謹奏奉硃批知道了欽此○○記名提督廣東瓊州鎭總兵奴才滕嗣林跪奏爲統巡班满謹將出洋情形恭摺奏報仰祈聖鑒事竊照道光二十三年十一月初七日欽奉上諭嗣後外海水師各鎭着於每歲出洋時具奏一次俟出洋往返事畢卽將洋面如何情形據實具奏其實因公不能出洋卽著自行奏明均令咨禀該省總督以憑查核等因欽此伏查瓊州洋面每年分上下兩班統巡上班自正月初一日起至六月底止輪值海呀營叅將出洋經巡下班自七月初一日起至十二月底止輪值總兵出洋統巡奴才於光緖十七年八月初七日到任業將接印任事日期恭疏題報並陳明接帶下班統巡督飭兵船巡緝在案八月初十日親都各船駛往溷洲與署北海鎭總兵何長清管帶各船會合哨探搜查海島並無奸係藏匿仍卽分帮巡緝十一月初十日又督各船駛往　洲與署陽江營遊撃劉幹清管帶各船會哨事畢亦卽分帮駛回所屬洋面勤加梭巡認眞查緝近日巡各洋皆濁安靜兹下班統巡期满遵照定例於本年正月初一日札交署海口營叅將陳良傑接帶各船上班统巡奴才卽日旋署辦理營務除具報督臣查核外所有奴才出洋班满巡過洋面情形理合據實恭摺具奏伏乞皇上聖鑒謹奏奉硃批知道了欽此　　 
 
