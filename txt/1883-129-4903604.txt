# 1883 - 129 - 4903604

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[論整頓官學]  
　　教冑之典始自虞廷至商周而大備王制文王世子兩篇具言其制自兹以後凡立學者皆參酌乎古今之宜而定其程式時尙雖有不同而所以教教化者一也古者王大子王子羣后之世子卿大夫元士之適子及士庶人皆造於學凡入學以齒是學中之禮尙德尙年而不貴爵故天子行臨雝之典必兼脩養老之儀而選高年有德之人爲三老五更而拜之也歴代臨雝盛推漢明帝其時去古未遠經師考究典禮彬彬猶能得三代之遺意唐之太宗宋之眞仁亦復躍行誠以政治首重失人才人才必原於教化故累朝制度沿草異宜惟此學校之禮所以端教化有人才人君躬行盛典史册必稱美之明世攺大學爲國子監　本朝因之而立法尤詳備於明蓋我　朝由遼瀋開基滿洲舊俗不能盡變於是定爲八旗以別於薺民　國家根本在乎騎射然使滿人子弟習武而不尙文亦非所以培餋人才之意特於國子監設立官學自宗室覺羅以至八旗兵丁子弟無不入監肄業而每屇會試之後考取舉人五貢分充各學以爲之教習此於國子監生肄業之外故示優異於滿洲而宗潢支庶與旗甲子弟相將入塾無分乎貴賤者亦猶之王制白王大子下及士庶皆造之意云爾　國初滿洲人才輩出雍乾之際尤稱極盛此雖由　景運方隆而亦夫如非教育所致也夫滿洲八旂人數不及漢人十一京外各官滿漢並用各衙鬥用滿人尤多於漢人故滿人子弟其先出身與其後居官升遷之次似較漢人爲易有爲滿員專途者有滿漢並設若干缺者良以旗甲有額歲食餉項不許別事生計而後世生齒日繁其艱苦轉甚於齊民故惟有多設員缺廣其進身之路庶足以劑其平也旗營一甲兵由領催前鋒而驍騎校護軍校取徑甚捷然此不過武職耳若習文者則由官學生期滿卽以筆帖式補用歴俸推升居然部屬而額外司員滿漢之數相懸人少缺多有不四五年而洊擢正郞內轉科給外放道府者矣惟其官階之速有異於漢人故官學生不得不愼以教之然而積習相沿頓成故事學舍頹圯而不脩師徒裹足而不至遂令　國家教養國子之意蕩然無存而道咸以來滿洲人才亦由是而大衰有心人所由推究其本原而亟以整頓官學爲請也夫人才之廢典不盡由於官學官學之課程亦有限於歲時世之皓首窮經者未必習屬通才求一明體達用識時通變足以任國家之大事者殆亦有數存焉原不敢謂三年之中必能造就第滿族豪華驕矜成習旗軍淸苦培植多荒有官學以教育之人才庶幾可出無官學以甄　之則人才竟無所聞自前年寶竹坡侍郞建議整頓　諭飭大臣施行目下頗有攺觀宗室覺羅咸安官景山與八旗一律整飭又推而至於盛京無不一洗舊習實力奉行由是官學之子弟盡得躬沐裁成異日人文極盛不難繼軌於雍乾之世豈不懿歟顧官學子弟三年期滿身歴仁途遷擢固捷於他人而教習之供職監中者雖亦有期滿引　見奉　旨以知縣教職兩途選用而此兩途之人員則按照常例選缺幾同虛語蓋從前定制教習考取之後傳補供職不過三年差事而以知縣教職並授未嘗不優無如捐輸例開推廣减成班次積壓選缺遂至無期耳竊謂旣已整頓官學似於教習人員之選章當有變通之法庶幾入學肄業者皆知奮興而執經授業者亦多鼓勵從前捐例未停博到教習數月之後卽可捐報滿期引　見而出或捐花樣或投軍營自有別徑可尋以求山山之計今此例不行而選章如舊教習尙安望哉舉校之羲重在人才教化之權尊爲師傅上年某御史會以教習選章爲請　飭部議行正不知如何酌攺不禁拭目俟之矣 
[倫敦電音]  
　　○本月十六日倫敦發來電報登諸字林西字報云英國里未卜地方大火計失各物約值英金二十萬磅云 
[寍郡失火]  
　　○十六夜二鼓時甬江天妃官後街同豐舊貨店後樓不戒於火幸爲時尙早赴卽澆灌且水龍亦近在咫尺合力施救得卽撲滅雖僅焚樓屋一幢而被搶者實不止一家聞當塲拿獲搶火者四名送官懲辦云 
[雷殛出店]  
　　○寍郡於本月十二日黃昏時大雨滂沱雷電交作霹靂一聲似有殛人之勢次早果傳得視都橋萃豐米棧之出店殛死說者謂該米棧于數日前有某來糶米一石命該出店先挑至家迨某歸量米計少一斗疑妻所竊始而寫繼而廠其妻羞忿交并無以自明遂雉經而逝其實米係出店於中途偷出云然則一震之威其殆因此歟 
[命案私和]  
　　○寍郡後市大樹廟跟寓有廣東人某中其妻孫氏亦女流中之傑出者平日招人聚賭習爲故常近爲奉化吳姓代付洋一百十元日久不歸孫於初一日乘輿任索吳適在祖祠祭奠輿夫索取轎金孫亦索回墾欵語言嘈雜時有房長之子某惡其無禮而呵斤之孫不少讓由是兩相詬駡某乃以足亂踢致孫受傷近處有某生覬覦某之家財先將孫舁至己家一面前住索取養傷費一面通知某甲豈孫受內傷延至初五日斃命甲乃糾集賭容俞記位陳宗開并妻之兄弟等多人前往索命并赴縣喊寃甲知必來吵鬧亦雇爲龜洞阿金曹村章向奇等帶同烏搶手五百名在家等候迨奉化縣先飭差役往勘當被防守者驅散而某甲等又加雇備黨多名以決勝負嗣經同縣鄔謨炎出爲講和請官免騐聞吳姓共出洋六千元而入甲之手者僅一千六百元云 
[大王趁舟]  
　　○物莫爲於龍時而夭矯於雲中時而盤旋於海曲瞬息萬里宜無俟乎挂帆買棹隨君浮沉於揚子矣乃近有某甲者江右之浮家泛宅者也性愿懿前月泊舟於石鐘山下時已受某客之良口紙滿載矣但沙頭愁風色耳其夜甲忽夢一老人謂之曰吾欲赴袁公浦念與子有香火緣但與我一席地便可安身勿却也甲醒而異之天未明卽倚舷以待初無所謂趂船客也水手見風利方欲解纜忽錨不得拔且船吃水殊深甲恐船滲漏急使人探之甫啓艙則屈曲蜿蜒者無隙不滿且昻其首而膛視畧無忤人意甲久知江湖有此異又見其實方首而戴勝左頷具朱砂斑 
 
 

Page 2

 
 
意必昨夕所夢之老人也於是伏而叩頭口呼金龍四大王者三法身頓小急薦以盆僅盈尺許客亦知有利市三倍之吉益市香紙朝夕禱視不數日抵芫湖果大兒贏餘客遂就江口某戲園演劇以謝三日後甲又以攬載請大王亦首肯適有運鍋釜入淮者甲語以大王附舟之故客大喜潔飾中艙作淨供之所舟中人以司空見慣也暇更說傳奇以媚之大王輒欣然垂聽於是一路津吏望見大王旌旂莫敢脾晲矣抵浦後大王廟住持照例請地方官迓神入座一時車馬喧闐極整齊嚴肅之氣象客亦在廟酬謝後仍附甲舟南旋盖以甲爲人誠篤付此纍纍者可免意外之慮也計甲於兩月間其隱叨大王之默佑者大有耕一餘三之狀故甲每臨流轉頌大王之盛德云 
[土匪謠傳]  
　　○永嘉西稱兩溪接連台境地僻山深民多蠻悍偶有細微之事動輒紏衆械鬥近更有洋槍土匪時時出沒其間是以搶刦等案曆見疉出兹聞柟溪嚴頭地方亦有土匪之謠而若輩之明目張膽者幾於肆無忌憚若不亟行門牌俘甲挨戶淸查之法則將來之禍患愈不可以言語形容也况現在柟溪文風稍盛不乏讀書明理之人若令各紳士自行檢舉所有洋槍軍械限令搜尋呈繳於官倘以後再有槍匪搶刼等事惟紳士等是問如此辦理則官長無多事之憂而紳士有專成之責化頑梗爲循良變囂凌爲樸實又何至苟且偷安因循粉飾爲草澤奸民所竊笑也哉 
[荊沙瑣錄]  
　　○江陵縣龍灣汎所屬之化家溝熊口地方與潛江接壤地僻而佫悍去冬化家溝上匪殷洪義聚飢民數百人聲言欲掠熊口而令該處居民各出酒食銀錢犒其衆鄉民不從則掠其貲而火其屋計殺一人而被焚者五十六家熊口知之得早爲備不罹於害葉明府聞報懸重賞募捕武孝廉丁鳳翔應募率衆往襲之獲十餘人餘黨各烏獸散殷則漆其面而暗其聲變服爲丐往來潜江交界處人亦無有識之者月初投其戚某言欲措資赴九龍山某場與欵洽而陰使報丁丁率衆至殷覺而先逸丁追數十里雞嗎矣殷疲極度不能免投古塘死時朔夜無月丁聞水激聲疑有詐追至天明始旋翌日屍浮出經葉明府臨騐確係殷洪義始俻文上詳想未批後仍須梟首示衆也○去歲龍駕粥廠旣以辦理不善撒去尙有餘穀存紳董家殷洪義旣死郡尊令龍灣紳董卽以此欵散賑被焚之五十餘戶且充募捕之賞而紳董遂以榖被衆搶報案先是龍彎飢民知有存穀向紳董稱貸不應則怵之日再不允卽當强搶誰復能枵腹死也各紳董聚議曰粵備倉榖未奉憲諭出貸倘歲兇而久貸不歸將於何賠償也必不可貸莫如聽其搶衆遂搶穀而仍以貸爲辭呼地保至前將榖過斛言俟年豐歸欵時有默記搶榖之數者謂較之所存穀執似尙有餘云○沙市由便河至郡城十五里兩岸緑楊天然入畫每值芳辰行人載漕往來咸以一舟雙槳爲快故城沙之以操檝爲生者數百餘家廿年前以勒索渡費經某太守定章刊石遵守近亦年久法敝每逢喚船人衣服麗都必倍其貲而後載去冬有下鄉某船婦子數人將至沙市就粥廠偶載一二客城沙舟子覺之惡侵其利也飽毆以拳又有鄉船載其婦子泊於側方食粥或以糞澆之鄉民憤茲赴縣嗎寃葉明府拘澆糞及毆人者各笞衛百板由是鄉船之載客者日益衆而自沙赴郡舟資不過三十餘文城沙舟子亦無可如何也○葉環圃明府之任紅陵也遇有客民轇轕之案無不委十三帮調處調處之批甫下兩造卽整衣冠具紅柬奔走於各董之門訂期相聚於旃相菴董事則巍然高坐兩造則如雛之伏如鷺之立禀事謹惕如對官長否則呵斥立至禀事旣畢其或竹在胸者侃侃而談旁若無人且回顧衆人日諸君以爲何如衆皆同聲應之卽心知其不然亦唯唯否否無敢置辭也或不服則各董持柬送縣葉明府卽如其意以斷之故沙市稍有見識者相戒勿訟夫聽訟猶人必使無訟葉明府之靜鎭有合於正本淸源之意歟 
[揚郡火灾]  
　　○揚州東關街馬監頭有許氏所開江甘鹽店規模闊大甲於他舖初二日初更後忽人聲鼎沸鑼響喧闐有人出外望之見東隅之火橫截街中其時東北風大作火鴉火鴿飛翔一里外城鄉各水能及文武各員儘力撲救竟不能保其尺寸延燒一時許方息惟四面居隣則俱無恙也 
[竹西碎錄]  
　　○鬼神呵護之說雖近於誕然亦有目擊其事者如廣儲門樊家苑地方之蔡姓是已蔡姓本湖州人以貿易爲生父子在日勇於爲善家遂中落前四年父子相繼歿僅遺兩孀婦及三歲之孤孩而已今孩巳七歲就塾讀書塾師喜其慧每向人云此子必昌蔡死有後矣因此不受脩金鈷媳感甚前日姑媳二人以針　所積錢千文將爲孤製衣四鼓時忽聞窗外呻吟聲鼓火燭之則窗己洞開已失千文所在啓戶視之見一三十許男子臥地而號千文在側念呼隣問之男子云本係安淸道友因賭輸而小偷得錢上屋將再取於東隣忽見一人矮身白鬍以杖一擊我由屋墜地致折腿隣人聞而嘆曰錢雖不多然從孀歸十指中出歴盡千辛萬苦矣汝乃欲攫而取之其所以被神譴歟○揚州士大夫每好籖緯術數之學而婦女尤好說鬼有朴嫗者其夫爲算命先生而嫗則專以搗兔招魂往來於顯者之家頗獲多金某公館閽人陳姓者知其奸詭甚惡之前日林又來昻然直入問之不答盖恃女主之寵也陳御之陰與隣嫗謀俟其出以生人八字請其招魂不過博一笑耳嫗竟嗚鴻咽咽或泣或笑有問有答衆笑不可仰旣畢衆問日生魂亦可招耶林始怒甚抓隣嫗痛毆之方掙札間林腰際忽墜一紬包拆觀之內有小木盒男女二木像赤身並臥身刺二針並有八字二紙此盖巫蠱術也衆遂將林嫗送官次日有不學無術之措大代爲求免不知賢父母何以治之三姑六婆淫盜之媒古人豈欺我哉○候補某君浙江人也力不能携眷一主一僕需次揚州前日借友銀五十兩將寄家中爲塚友費筆據已交約日兌付至半夜忽發舊疾次晨作書命僕往取此僕患難相隨十餘年矣不意朱提甫見黃鶴巳飛自晨至夜不見其歸某君知有變遣人詢友友云昨日見書已付銀矣某不禁大哭夜半懸梁爲人救甦同僚聞而憐之將爲設法再措夫以十餘年之老僕而猶見利而動不念主恩人之不可信也如是夫○慨自生計艱難江湖日下金玉其外而敗絮其中者比比皆然矣有某君本與某中丞有世誼中丞重其才引爲入幕之賓前年中丞丁艱回籍某卽托跡揚州爲票販之夥歲得百金非其志也然旣入鹽務之塲不得不張皇外面以致負債纍纍幸某君尙善支持頗不形於顏色有惡僕基知主人之貧也平日已藐視之前月竟誘隣婢入房把門虛掩某君知之加以呵斥僕啣恨於心揚言於外云主人將逃於是債戶蝟集迷藏之法一揭而空某君無可彌縫遂作遺書托友代寄其家囑弟以報仇之事而某君竟吞烟自盡矣哀哉此本月初二日事也○月初揚州校武塲中有新戲法衆人聚而觀之適有某宦紀綱亦寓目焉腰挂時表恐有失以手按之旁有一人忽以早烟袋誤側其小帽某紀綱卽以手正之而腰間之表己爲人剪去卽見此人橫擠而出作逃走狀某怒亦擠出扭之搜其腰無有也其人反大肆咆哮時有營兵數人素識某紀網卽笑云此不難遂共扭逃者及誤側其帽者憤歐之謂汝等通同作祟若不交物不休也二人不勝其苦遂呼一人將表交出始縱之去某紀綱問何以知之營兵笑云此名二仙傳道蓋小竊之長技耳 
[盜刼續述]  
　　○前報列航船被盜一事其中情節有訛兹己查訊的確亟備錄之直所刼之船餘杭開往杭州之航船非延凌埠也犯事之地在長橋和近尙屬餘杭縣界若過長橋則爲錢塘地界矣船中祗船主及夥友兩人塔客共十三人中有一客係某號錢土店之擊携有現洋二百七十餘元及義昌米號票洋四百元盖次至杭城購辦台土者不知如何被人露眼致遭此禍是晚工船之察突來三客搭船帶有披包一齊州認 
 
 

Page 3

 
 
怱入艙連前坐之客已共有十六人矣夜間搖至長橋相近岸上忽有三客高呼航船聲言欲趁至杭城者船主復以半途不能格客不顧而行不意船中三客大怒謂此三人本與我等同伴而來因家有事略遲一步何能舍之不顧耶船主執意不尤謂半途載客誰能保一路無事耶仍自駕櫓而前三客大怒一齊趕至後艄一客將所搖之櫓奪住遂與船主兩相扭打一客遂拔篙撐船而一客又將船夥拖定該夥力小不敵竟爲客用方一推翻身落水是時船已橫轉尾己向岸而岸上三人遂聳身一躍而下各執利刃將船主亂戳當卽斃命其落水之夥方探首水面而客以篙打之仍卽避入禾底船中之客十三人見係是盜羣起而攻無如盜有兵器而容皆徒手不能相格竟有兩客被盜刃傷而殞羣盜中亦有兩人爲衆客歐傷惟不致絕命耳盜衆奔入艙中尋得洋包并衆客之行囊等物搜括一空遂各吾舟登岸飽颺而散其落水之夥雖未絕命而身亦帶傷因鳧水而扒上淺灘逾時衆客皆至計受傷者共五人死者兩人當卽投餘抗縣呈報近傳得已有三盜獲住而受傷之客又死兩人前後共斃五命云 
[宜昌雜聞]  
　　○客有往遊鶴峯州者惟見重巒疉嶂石路崎　農民多墾山地隨其土之所宣以爲樹藝然少宿店行旅息足頗艱聞該處人述胡貞女一事頗足備釆風者之記截據言貞女壻家姓王自幼爲王家養媳兩姓相離十數里婿出外貿易翁早逝與姑同居事姑孝婿亦鮮兄弟女年十八婿年二十矣去歲將諏吉完姻不料婿於八月間茌外病故搬柩回粗喪葬旣畢婆媳之間甚属相治然女正韶年家又無隔宿糧姑勸女不如早爲攺適一則女有所託二則姑可藉此得些須財禮以瞻暮年乃姑方啓齒女竟誓死靡他女之父母迎女歸反覆開導女終不從轉恨母之不諒也乘夜取三尺白巾欲從夫於地下幸其母驚起救之得無恙仍送女歸婿家防閑益密越三日晨起而女已斃於床矣殉夫之志百折不回雖古之烈女何以加焉○上月杪聞羅佃溪地方某姓家存錢百四十吊夜被盜撞門而入將婦女三人捆縛之又用布袱勒其眼目口鼻共被搶去錢百三十餘吊并及衣物等集已禀官未識能弋獲否又有所謂吃大戶者勸率百十人或數十人一聞鑼聲紛紛畢集搶刼奸淫靡所不爲賢育可其忍漠然視之耶○吳觀察印廷華前會署宜昌府篆今歲總理鹽厘局事務極爲認眞凡往來貨船查騐得法現聞查出私土多起想奸商從此不敢倫漏矣 
[業戶苦况]  
　　○去年浦東南奉南一帶歉收故於今歲正二月中致有饑民擾事蒙上憲彈壓幸卽安靖然刻下民情之苦不論大家小戶均有岌岌不支之懼夫水戶之苦誰不知之大戶之苦其誰信之有田數頃上可以完國課下可以贍身家卽逢歉歲豈無歴年贏餘可以墊補于此而說苦况雖三尺童不信也然至今日而不得不信者何哉蓋所謂大戶者類以租耔爲生涯今有一簡明之說假使有田一畝完銀漕外又有串書數目收除田保貼役壽分約需制錢七百餘文自光緒四年來皆屬中稔租額銳减總在千二百文左右每畝額租一石二斗卽使膏腴上佃全無帝欠每畝可餘錢七八百文以瘠壤下佃攙算則照額僅收千文而不足此數矣推而廣之一頃田贏餘六七十千文而一家婚喪賓祭衣食工用曁疾病所需醫藥等全在於是推之田產愈多日用愈大量入爲出瀛餘者微之微矣七年分歉收雖蒙優减正供外已是入不數出去年收成則更下一二等冬間租耔有千畝者僅收英洋三四十元其餘迭爲瀛絀亦竟有顆粒無收者正供何在家用何在近今飢民肆擾又耗去錢米若干經奉邑陳明府於梁店靑村港泰日橋等處開積榖倉出示施粥尙稱安靖而佃戶退田者鵠面鳩形各大業門庭若市租米二字竟是開不得口但此亦無怪其然業戶如此佃戶更甚刻屇暮春二麥未秀菜豆稀疎窮近巳甚自春至秋將何度日遑問種田耶間有富業緩其租耔借給種本然如此之家百不得一去年告歉無收各業戶已自顧不周不能徧給各鎭店舖被窮民虧欠已多今歲槪不來往鄉間柝屋變賣以濟燃眉者何地蔑有荒郊大半覓佃爲難此景此情不堪設想矣然平心論之亦不得專咎歲歉大抵貧民失職者多竭力耕田者少惰游習慣勸相無聞勿論其他卽以東鄉一小鎭言之烟館必有二十餘家每家至少可得三千文二十家日得六十千三百六十日可得二萬一千六百千文鄉村大者亦必有三四家自備煙具者不與焉他若茶館酒陳賭塲亦育十餘所皆鄉人嬉游浪費之所得錢則隨手耗去絕不後顧習慣之久不整齊而化導之吾恐天雨金天雨栗亦不能救此肌寒也嘻 
　　浦南杞憂子具稿 
[黃人宗師歲試華妻童正題]  
　　○華首題　赤之適齊也　婁首題　丹之治水也　通塲次題　觀其色　通塲詩題　賦得萬紫千紅總是春　得紅字　招覆題　怪力　各作兩後比每比限八十字○覆奉金上南靑新進文童題　浴乎沂風乎舞雩　經題　惟辟作福　詩題　賦得一一更籌到枕前　得籌字 
[黃學憲歲試上海縣二三等案]  
　　○二等六十名　王余毅　艾承禧　侯良佐　汪此弼　沈希椿　錢維翰　李鴻烺　程學寶　趙廷澂　黃　琮　秦錫田　黃賜榮　孫　詒　張恩煜　曹墓鏡　李邦　　李鴻遇　張東瀛　徐基德　郭慶颺　凌負銼　曹桂芬　姚元鈺　朱澄淦　吳福祥　程學釗　黃臨塤　周善元　汪錫昌　楊元義　劉志濤　高　椒　王　平　毛恒治　馬恩培　江文炯　周鴻鼎　奚懋昭　曹成達　沈邦杰　瞿慶元　劉增祥　周行炳　朱　浚　瞿　藻　閔超鳳　沈悅向　王慶昌　鈕永保　黃樹仁　曾鈺　方文杰　杜惠森　張孝庸　吳大本　瞿慶宜　胡光點　薛鳳九　楊乾淸　郭世囑　○三等前列十名　徐　楨　王豐鎬　何希遜　朱宗泮　丁光祚　張朝宗　顧璇樞　王增泰　張承祚　沈悅輔 
[擴充花園]  
　　○問本埠公家花園之管理人以浦中潮水往來岸　之土容易凝積則該花園亦可從此擴充然恐花園日以廣則黃浦日以狹其藝亦窒礙而難行今經管理人思一善法以花園之地突出於浦中如羚羊之角若於角之兩旁推廣基址則於水道無所妨碍又以夏令將近若卽從事畚挶則災天烈日之中士氣觸之令人染病是以刻下祇將水樁等物安排於水中則水中之土自能漸積漸高待冬令可以動工則土已高厚事半而功倍矣管理人已畫成圖樣函商此事於工部局尙未有覆書也 
[推廣水管]  
　　○本埠自來水公司前在美租界接管引水曾列前報兹悉英租界之水管業已注水於中惟法租界之水管尙未聨絡一氣飮和食德猶有待也 
[查辦刼案]  
　　○上海製造局中之某姓於月初經過西門外斜橋地方被匪人攫去身畔之洋據某姓云當時尙受刀傷聞邵觀察已札委上爲縣會同四門外巡防分局朱森庭明府查辦此事故黎邑尊卽請趙二尹會同朱明府於前日往斜橋地方踏勘云 
[縫工欠債]  
　　○陸秋亭者成衣匠也與人包做衣服故與城中升和綢縀庄往來現花結欠該皮洋三百十數元初交易時本有人擔保并經保人預存洋五十元於該庄該庄近聞陸有遠颺之信旋向其索欠除所存之五十元外尙欠洋二百六十元陸稱有人擔保可向保人追討及該庄詢保人則保人稱我惟保百元之數若向我追可再取洋五十元去作爲罷論故升和莊之經手人於昨晨將陸扭進法捕房諒今日可以解訊也 
 
 

Page 4

 
 
[取票再核]  
　　○昨報列同昌錢莊金裕秀向人同烟舘索帳被拘一飾經翁太守訊明後金裕秀回店查得票根簿上朱松泉尙有出去銀票一帋計三十兩亦寫大同山去金裕秀偵知朱松泉已經人在英公堂保出故將朱誘至法租界卽拘入捕房昨晨翁太守臨捕房發落別案時金裕秀申訴前因太守着將在押之蕭茂宗朱松泉併傳詰間朱松泉己向大同將銀票收回且已收過洋念四元錢一千文太守詰其收洋交與何人朱稱交與東家太守卽喝掌頰朱如稱產與股東李正興太守着將朱松皋管押着金裕秀偕蕭茂宗至李處將洋元及票取回再行核辦 
[英界公堂瑣案]  
　　○屠包芝稱平和洋行在楊樹浦地方購地造玻璃公司係我承攪包造者前日因墊泥被該處鄉人覇阻歐我所雇之工人受傷者六人內有三人傷勢頗重一面投虹口同仁醫院醫傷一面嗎捕拘逞兇之鄉人則已四散故請提究陳太守謂該處與租界毗連果有受傷巷重之人應請縣騐傷姑着屠包芝明白具訴○華捕稱昨見三人在路小便喝阻不服反被打傷頭頸扯破號衣旋經他捕助我扭獲號褂呈閱江得勝供湖南人在李傳相營中爲哨官奉調至台灣兹因請假回籍順道來滬登卓小便巡捕喝阻我寔不知上海租界章程並未歐捕同伴之二人係兵勇同我回籍者許得顯張永發供與同司副領事謂江得勝旣是哨官不應動輙毆人請罰洋三十元陳太守騐得該捕略受微傷號褂已破然江旣稱不知上海租界章程姑從寬典罰洋十元以一元賠毀號褂以九元發充醫院經費江卽當堂呈繳罰洋叩謝而去○錦名洋行司帳人康某稱被計生春積欠房租洋十一元向索無着反被歐打訴捕拘案請究計供李姓租伊房屋我向李姓轉租欠租是實然伊本向李收租我因將和付李昨日伊無端向我收租與之理論並未打伊陳太守不暇細詰判計罰洋一元撥充醫院經費康所倥之欠租着具呈候批核辦○周福寶稱昨夜到滿庭芳街潮州人之烟舖內吃烟付鈔欲出潮州人稱失煙燈二只誣我爲娜遍搜不得又被拖至門外毒打以致死去活來由路人知照該處地保轉告巡捕拘潮州人送案請辦葉關彩供潮州人開烟館餬口昨夜伊來吃烟被竊烟燈二只烟筒一支陳太守谓捉典要捉贓岂容妄指肆意欧人判罰蔡洋三元給周養傷外再令具嗣後不得擅自毆人結 
[倉山舊主翔翁明府鄉大人素擅詩才久爲滬邦所共仰今应唐景星觀察之聘歴游海邦見有友人送行詩三章因步其韻錄請諸大吟 
[壇正之]  
　　○楼深蔽柳隱才華未必情殷泛海槎詎奈高懷際奇遇乘風萬里纛檣牙　人生顯晦本隨時得志何妨絕或馳身歷萬邦名萬古男兒到此亦稱奇問俗觀勵重使才山川形勝遍徘徊繪成異域名圓献始信珊瑚鐵網回 
　　錢塘後學臥霞逸士未定稿 
[浙省撫轅抄]  
　　○三月十三日陳海仁禀奉藩司飭知提台調辦營務處文案銷催秀水陳故令欠解南米差禀見叩辭　○十四日署景寗典史吳會裕禀見謝委卽辭 
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百九十四號]  
[光緒九年三月初九日京報全錄]  
　　宮門抄○上諭六道錄前○尙書恩等　奏爲請　旨摺子○禮部　奏爲請　旨夾片○大臣李　奏恭報交卸趨程日期摺子○直督張　奏恭報抵津暫署商篆日期摺子○又　奏新授道員抵省飭赴新任夾片○皖撫裕　奏委署知州夾片○黔撫杯　奏請　旌表摺子○江督左　奏委署知縣片○御史文等　奏請獎叙摺子O厂之月祕九日工部鴻臚寺鑲白旗值日無引　見○豫王等塲差覆　命○畢道遠等各謝署缺　恩○貴州按察使曾紀鳳到京請　安○廣麟連明各謝放織造　恩○劉廷枚假滿請　安○福建叅將周士得謝　恩○澂貝勒請假五日○掌儀司奏十一日祭　奉先殿載瀾行禮○召見軍機　曾紀鳳　○○禮部尙書臣恩承等謹　奏爲奉　聞請　旨事所有此次各省舉人覆試之卷經閱卷大臣合擬等第進呈發交到部除開拆彌封塡臣張挂外謹繕具淸單恭呈　御覽所有考列一等之陳翊淸等六十五名考刊二等之藍志傑等三百二十四名考列三等之孫衆賢等六百四十三名均擬請准其一體會試其考列三等六百四十四名以後之沈庸黃東岱劉爲霬張儀材蔡濟勤劉兆鵬袁庠錢西林田從禮彭湘劉永淸左元善馬駙驪文秀光第蔣鵬倬馮家吉蕭兆裕譚兆瀛十九名係詩內失黏出韻均榮請罰停會試一科考列四等之甘季腎詩後多寫一起講復行點去查道光十五年題結四川舉人徐永慶墨卷內重複四行係謄寫越幅未經點去照違式例罰停三科在案今甘季賢詩後多寫一起講查係點寫中式原卷業經點去與文內謄眞越幅重複四行未經點去者有間惟究屬不合應照遠式酌减爲罰停會試一科張遠翼文內挖補李其炳唐龍驪語句費解均擬請罰停會試一秤倪承瑞文內錯謬太多查道光十五年奏准山西舉人曹克忠錯謬太多照捲引錯謬例罰停二科在案今倪承瑞卷內錯謬太多擬請照案罰停會試二科羅問仁趙世忠　馬諱偏旁未經缺筆海全疵謬太多且費解擬請罰停會試三科四等二名姚祖虞四等第十名馮殿華二卷末據閱卷大臣黏簽註明臣部無憑核議業將原卷封送閱卷大臣公同查核應侯查覆到部再行核辦是否有當伏乞　欽定恭候　命下臣部遵奉施行爲此謹　奏請　旨奉　旨已錄　○○禮部片　再查上科各省舉人覆試列入三等後考經閱卷大臣簽出九十餘卷或一字失拈或繕寫有誤照例均應罰科經臣部以人數過多似於政體未協可否查照嘉慶四年成案毋庸停科抑仍行核辦等因具奏奉　旨着照嘉慶四年成案辦理欽此欽遵在案此次各省覆試舉人考列三等之沈庸等十九名均係失粘出韻照例俱應罰停一科查其人數與上屇　殊是以一併核議惟該舉人等考列等第及卷內應議之處與上屇大畧相同應否照例罰科抑或仍照上屆成案免其置議之處伏候欽定臣部遵奉施行謹附片具奏請　旨奉　旨已錄　○○前大學士北洋通商大臣一等伯臣李鴻章跪　奏爲恭謝　天恩並陳交卸起程日期仰祈　聖鑒事竊臣於正月二十六日奏請　賞假回籍營葬一摺欽奉　上諭覽奏情詞迫切出於至誠不得不俯如所請李鴻章着賞假兩個月回籍營葬辦理北詳通商事務大臣着張樹聲暫行署理等因欽此跪誦之下感激涕零臣自去秋奉　命北來冒禮從公耿耿此心如攖重昝抵津數月於一切中外交涉事宜水降操防事件不過隨時措理未能大有設施比者一再陳情于瀆　聖聽徒以先人體魄未有所歸而燕雀啁噍之音遂不自知其　數人情疾痛則呼父怨慕則號　天恃　君父之慈愛但求可以徑遂其情而不復有所忌諱也幸蒙　聖主　俯鑒愚誠給假回籍俾得躬親引紼妥美佳　不獨微臣愼終之私情可以自致卽鮮民變禮之際痛亦籍以稍紓感荷　矜全生生世世兹署督臣張樹聲已於二月十七日行抵天津臣卽飭派員弁于十七日齋送　欽差大臣開防通商文卷移交張樹聲接受任事並將洋務海防重要事宜再三熟商詳細告知以俟妥爲接辦臣一面料理行裝擬于二十一日起程仍趁輪船航海泝江駛回皖籍所有微臣叩謝　天恩並陳交卸起程日期理合恭摺具奏伏乞　皇太后　皇上聖鑒謹奏軍機大臣奉　旨知道了欽此　○○太子少保暫署北洋通商大臣署理直隸總督兩廣總督臣張樹聲跪　奏爲恭報微臣抵津暫署商篆日期叩謝　天恩仰祈　聖鑒事竊臣欽奉　諭旨暫行署理辦理通商事務大臣當卽具摺謝　恩並將暫行銷假赴津綠由奏報在案兹已由省行抵天津二月十七日准李鴻章飭委調補楊州符天津府知府宜霖署天津鎭中軍遊擊韓廷貴將　欽差通商大臣關防曁文卷尋項賷迭前來臣當卽恭設香案望　闕叩頭祇領任事伏念臣衰病之餘地方政務已患勿勝北洋中外之樞事尤煩鉅孱軀兼任益惕冰淵幸李鴻章假滿北還爲期不遠連日詢商一切粗悉前規臣惟有殫竭愚誠勉循軌轍不敢稍形去懈弛庶幾勉效于涓埃之期仰答　高厚鴻慈於臣一除另行恭疏　題報外所有微臣暫行接署商篆日期並感激下　理合恭摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○張樹聲片　再口北道奎斌奉　旨廾授山西臬司業由該升司具摺籲請　陛見奉　旨允准當飭將經手三廳地畝等項要件逐一淸厘侯新任到後交卸兹新授○北道吉順已領憑抵省自應卽飭赴任以便奎斌交卸淸楚迅速赴京　陛見前赴山西臬司新任除分飭遵照外理合附片具陳伏乞　聖鑒謹　奏軍機大巨奉　旨知道了欽此　○○裕祿片　再泗州直隸州知州胡有誠禀請回籍終養業已照例恭疏題報開缺所遺員缺應卽委員接署以重職守查有候補直隸州知州李祖福動愼幹練堪以飭委署理據藩臬兩司會詳前來除檄飭遵照外謹會同大學士兩江總督臣左宗棠附片具陳伏乞　聖鑒再所遺泗州直隸州知州係沿河繁疲難題調要缺安省現有應補人員應請留外遴補合併陳明謹　奏軍機大臣奉　旨知道了欽此　○○頭品頃戴貴州巡撫臣林肇元跪　奏再據署藩司松長詳稱據淸鎭縣知縣譚體迨轉准同鄉官候補知府訓溥葉聨雲等移稱查有同鄉侯補巡檢周榮先之母周姚氏於道光十八年適周長魁爲室值衰姑病篤該氏侍奉湯藥衣不解帶累月姑死盡孝極哀事事如禮逾年周長魁寢疾該氏焚香誓願身代並刲臂和藥以進疾立愈二十三年周長魁病故氏年二十五歲距夫死七日生遺腹子勞先遂茹苦守節矢志撫孤卒使其子成立現年六十三歲計守節三十八年又周榮先之胞伯母周李氏於道光十年適周長桂爲室事姑相夫克盡婦道十四年周長桂病故氏年二十三歲未生子女痛不欲生嗣以姑衰多病侍養無人乃含悲營葬奉姑以居無何姑歿願以身殉因子未立經族中勸慰爲之擇繼甫完娶而死復爲立孫而孫甫生子運謨旋亦病故三世孤婺相依洵爲一門苦節該氏現年七十歲計守節四十七年該員等誼刃桑梓見聞確切移由該縣造册加結申經該司詳請核奏並懇　賞給雙節同堂字樣以勵世俗而維風化等情前來臣查周婉氏等守節年分與例相符合無仰懇　天恩俯准　旌表以彰苦節出自　鴻慈除册結咨都外謹會同署雲貴總督臣岑毓英合詞附片具陳伏乞　聖鑒訓示謹　奏軍機大臣奉　旨均着准其旌表禮部知道欽此○○左宗棠片　再江寍縣知縣員缺前以山陽縣賣致愼奏請調補在案江盆縣一缺係省會要缺政務殷煩應飭該員先行署理以專責成據藩臬兩司會詳請奏前來除檄飭遵照外謹會同江蘇巡撫臣衛榮光附片陳明伏乞　聖鑒謹奏軍機大臣奉　旨知道了欽此○○巡視北城掌山東道銜史臣文敬兵科給事中臣劉瑞祺跪　奏爲遵保拿獲隣境著名盜犯出力之司坊紳董恭摺仰祈　聖鑒事竊臣城水局紳董劉錫朋等會向臣　正指揮何振綵吏目陳滬奪獲隣境藝名盜犯楊三虎頭子卽王錫同等一案於光緒八年十月初二日經臣等奏交刑部審認嗣准刑部移稱審明擬結於光緒八年十二月初十日具奏奉　旨楊三卽楊三群又名楊鈺山虎頭子卽王錫同劉立桂卽金樑鈺俱着卽處斬餘依議欽此並隨摺聲明原拿此案之官神由該域自行奏請獎叙等因知照前來臣等查該司坊紳董不分畛域購綫搜緝弋獲隣境著名盜犯多名不無微勞足錄僅按吏部兵部奏定請獎章程擬將正指揮何振綵請以同知不論雙單月儘先選用吏目陳瀛請作爲俸爲在任以應升之缺儘先選用至該紳董內擇其首先獲盜之藍翎都司銜雲貴提塘雲騎尉吳啓榮請以衛守備儘先選用六品頂戴候補外委金銘請以本班儘先補用其協同墾資之四品銜候選州同劉錫朋請給四品　封典候選中書科中書郭墨林請加五品銜候選訓遵張銘請加國子鹽學正銜以上保獎各員如蒙　俞尤仰懇　飭療核覆謹行伏乞　皇太后　皇上聖鑒謹奏奉　旨已錄 
 
 

Page 10

 
 
[京報第三百九十五號]  
[光緒九年三月初十日京報全錄]  
　　宮門抄○大臣伯等　奏爲查明辦理不善現已分別追繳據實叅辦摺子○三月初十日內務府國子監廂紅旗值日無引　見○許慶騤假滿請　安○山西正考官李聨芳到京請　安○廣束叅將黃大元謝　恩○絪貝勒續假五日○繼公請假十日○芸公請假二十日○內閣奏泒騐放之王大臣　派出怡王奎潤張樓卿陳蘭彬○掌儀司奏十五日祭奉　先殿載瀛行禮○召見軍機　○○臣伯彥訥謨祐臣閻敬銘跪　奏爲查明馬蘭鎭添建營房前任總兵辦理不善致虧帑項現已分別追繳據實叅辦恭摺仰祈　聖鑒事竊臣等奉　命查辦要案於馳抵爲蘭峪接按照各原奏情節陸績調取案卷提集人證悉心體察始知此案緊要關鍵實由於修建營房當將次第究辦情形專摺由驛馳奏並兩次將牽涉前任總兵現任罰都統景瑞情車據實陳明光緒九年正月十九日承准軍機大臣字寄奉　上諭伯彥訥謨祐閆敬銘奏查明營房工程一案景瑞回　　多不符並兵丁滋事各摺片本月已明降諭旨將景瑞解任並令迅赴　東　聽候質訊矣景瑞到後着伯彥訥謨祜閻敬銘將此案初次迭次所發銀兩究竟虧短若干嚴切根究務期水落石出以成信讞等因欽此遵　旨寄信前來旋於正月二十三日據該解任副都充景瑞呈報到案當由臣等督同隨帶司員提傳承辦此項工程之原派督修員外郎懿綿　擊萬祿守備隋登第李瑛已革把總盧彬續派督　千總郝作霖把總李蔭長段瑞　曁原派續派之監修把總徐示綬劉定方王貴蔭榮振邦李良貴劉振武千總劉廣仁候廷樑劉賽堂把總劉振麟閻文選梁丙陞王仲盧承志郝晉恒外委楊蕴秀李良福叚春林等曁修工商人邢踢昌隔別審訊各官弁等堅供不移而景瑜初遞親供仍執前說再三方審復令對質始據景瑞復遞親供聲稱前於正月初十日欽奉　上諭明白回奏摺內陳叙各案係就上年交卸總兵時抄存備帶案卷畧節帳本聲叙今蒙面訊並將逐層不符之處提卷面示始悟前次不符各節實因記憶不淸查外委楊錫恩經管帳目一節景瑞原派該弁經管帳目迨派充副稿房後戶房書識盧承惠接續書寫景瑞實不深悉前奏四年十一月取有合同仔案係就抄交字樣叙入摺內今蒙指示係屬認呈並非合同至於原造作法細册除咨送工部總兵署內尙應存留　分今蒙指示商人交出葢印細册一分卽係前造之册亦記憶不淸此項營房初起建時景瑞適在　吉地監工朝暮不維每次收放欵項飭泒加繋萬祿等到署平兌騐收發商承領該將備等僅於收放後差人禀報亦有面見回禀之時以前致商所具收執亦末全行過目至該商所稱短收銀數該將備等或有疏懈不到之時難免徐永興一手舞弊該商所言景瑞令其成全並爲設法之語請再向該商厲究如確知景喘徐永興分用始能有此言辭倘不能確實指出誚向該商追問確指徐永興實在短給銀若干請著落罪人家屬及經管各官分別賠交又景瑞前奏摺內所叙該商報虧數目與發放帳目不符之語魚按所仔○本月日計算今蒙指示始知前摺舛悮又萬祿所稱准令借支薪水一節據萬祿聲稱實係該遊擊親自禀准現與萬祿晤面情思前言係　營房奉准添蓋之時該員曾請照工程處章程量給監工口分擬向該商借用雖曾言及迨至奉准部文扣平仍應交部該員弁亦未復提前事景瑞亦忽畧　節不復記憶至交卸摺內聲叙此專楊錫恩並未指回今蒙飭令詳細追思憶及此數語不勝悚愧伏查景瑞當日在欽工處駐工一切未能周許該官弁致有奏爲景瑞辦理不善任用非人實屬咎無可辭隨訊據原泒續派督修監修各員弁萬祿等結稱前任景瑞派令　擊萬祿負外郎懿綿守備隋登第李瑛故弁徐永興革弁盧彬監修營房各省解到房欵俱係徐永興一人經手收發遊整等各有專司差務光緒四年十一月間實未立有合同亦無收有領狀所發商人之欵遊學等並未經手亦不敢夥同侵吞商人所稱徐永興被叅以先手內有少發過二萬八千餘兩之說曾風聞商人說過迨徐永興被叅逃走後復蒙續派千總各弁遊擊等遵卽回盯景鎭將此項修工實銀於光緒五年九月初九日公同傳　商人寫立攬工字據呈明存案其後解到房欵均係當堂眼同解官平兌全數發商自遊擊淸保到任始有領狀所有各官借支薪水銀四百兩及一百五十兩實係回明當奉景鎭面傳准其由商借支當時盧彬業已蒙革游擊淸保守備鄧啓華未經奉派督修均無會支薪水又千總郝作霖把總李蔭長段瑞徵聲稱家續派督修營房係隨同中軍守備經理並未接奉作法册式亦無見有所立合同當聞商人回稱故弁徐永興尙少發工欵銀二萬八千餘兩千把等隨令商人見原汳督參將此情回明抑自已同堂示辦後復據商人稱已於工次面回承修堂憲復於光緒五年九月初九日千把等公同傳諭商人寫立攬工文約交革弁盧彬呈遞存案其後解到銀兩均係中軍守備眼同解官當堂發商具狀領取又監修千把等聲覆借支薪水實係見過督修將弁轉回景鎭准向商人借支再楊錫恩聲覆前蒙續派經理文案之時曾風聞商人陳說故弁徐永興手內少發過工料銀兩是實至續派經理造册墊辦過紙張經費等銀嗣於臣修聲求借支薪水之時亦遵示准由商人借支銀四百兩是實又據員外郞懿綿供結聲稱光緒四五兩年修建營房雖蒙景鎭派委經理西年至五年各省解到銀兩以及如何發商並辦理一切文移稿件均係千總徐永興一人經手所共見共聞並未知會懿綿前住監收監放懿綿於收發稿件均未畫押至徐永興經手兩年如何辦理實不知情自奏派經理脩建營房迄今五年之久並未向商人邢錫昌借支分文並查據人邢錫昌呈出帳本內開營房工程原估續估兩次共應領二兩平銀二十三萬八千七百五十八兩二錢四分八毫前據供稱初次應收銀十二萬八千三百七十六兩五錢四分實收到革弁徐永興分給銀九萬九千七百五十六兩七錢欠領銀二萬八千六百十九兩八錢四分未具領狀嚴究該商人又呈出底帳內開五年正月十八日官帳收銀一萬一干六百兩實領銀一萬兩欠領銀一千六百兩三月初八日官帳收銀一萬一千七百七十六兩五錢四分實領銀一萬一千一百九十兩零四分欠領銀五百八十六兩五錢二十一日官帳收銀一萬五干兩實領銀一萬兩欠領銀五千兩閏三月十六日官帳收銀三葛兩實領銀一萬九千七百五十六兩七錢欠領銀一萬零二百四十三兩三錢五月初十日官帳收銀三萬五千兩實領銀二萬三千八百零九兩九錢四分欠銀一萬一千一百九十零六分八月初一日官帳收銀二萬五千兩實領銀二萬五千兩初次共官帳收銀十二萬八千三百七十六兩五錢四分實領銀九萬九千七百五十六兩七錢五次欠領銀二萬八千六百十九兩八錢四分並據供稱以上所虧銀兩經徐永興之手景鎭使與不使商人實不知情不敢妄訢臣等因衆証確切可查而景珊于前奏不符各節雖據逐節供出不符實情仍多遊移其詞其於徐永興虧短巨銀尤閃爍乃復傳景瑞親加查訊並將各員弁商人供結發給閱青該副部統始無可置辨俯首引咎問以五年發欵畢竟曾否取有領狀該副都統面認實無取有領狀問以四年十一月畢竟曾否取有合同該副都統面認除認呈外實無立有合同並查訊徐永興是否一人經手該副都統亦承認素知徐永興把持屬實更查訊其前奏示符各節該副都統供認實係記憶不淸臣等責令再遞切實親供旅據該副都統供稱馬籣鎭建蓋營房之事實由景瑞辦理不善任用非人所致現蒙將徐永興家產查封傳到伊子除晉笏嚴究懲辦推原其始景端實係悮用非人又官弁借支薪水萬祿雖會面回景瑞亦曾面允並未立案亦未聲明具奏該官弁已將此項呈繳其徐永興短放之項亦須有着請嚴追徐晉笏如數交出倘交不足數景瑞情願賠交以重公項應如何賠交之處請飭定遵行仍請將景瑞予以處分等語復提傳官弁商人詳加研究查據商人呈出用欵銀兩帳目淸單核算所開房間墻垣丈尺工料通共實用銀一十八萬九千二百五十九兩七錢六分此外督修借支薪水銀六千兩又李蔭長叚瑞徵等借貸銀四千九百五十八兩又承修懿綿經手工程商人自行椰墊銀二千二百兩書吏康惠霖浮借銀六百兩商人備存保固銀七千八白七十七兩七錢三分九厘六毫內有應繳戶部扣平銀七百五十六兩九錢九分四厘七毫通共合計銀二十一萬八百九十五兩四錢九分九厘六毫具餘虧短銀二萬八千六百一十九兩八錢四分係徐永興經手五次欠發之欵並據督據等呈稱所有備用薪水督修守備隋登第使銀六百兩遊擊萬祿守備李瑛十總郝作霖把總李蔭長叚瑞徵等五員每員均各使銀四在兩原派續派監修把總徐永綬劉定方王貴蔭榮振那李良貴劉振武千總劉廣仁候廷樑劉寶堂把總劉振林閣文選梁丙隆王仲盧承　郝晋恒外委楊蕴秀李良福段春林等十九員均各便銀　百五十兩已故千總趙文明劉彥堂杷總徐晉宸均各使銀五十兩又外委楊錫恩使銀四百兩通計共借使銀六千兩均已當堂晚訖 
　　此稿未完 
 
