# 1901 - 248 - 4910270

 

Page 1

 
 
[勸助棉衣] [  申報館協振所謹啓]  
　　去歲北省居民猝遭兵燹流離轉徙家室蕩然今雖時局已平仍安樂土而孑遣黎庶大半飢寒交困衣食難周轉瞬節序交冬北地風高氣候尤爲寒冷苟無禦冬之具則餘生之倖出虎口者必盡僵斃於冰天雪地之中一爲遙揣情形當亦海内仁人所聞而酸鼻者也本館協振所馳系窮黎自慚棉力思作解衣之舉乃深集腋之謀伏冀四方好善君子各發慈悲同宏胞與或逕製棉衣棉褲助解彼都或慨然解賜囊金俾爲代辦各隨嘘寒之意咸銘挾纊之恩封河卽在目前尤冀勿延片刻大裘徧覆小善誰云翹盼仁施曷勝迫切之至此啓 
[開售九通股票] [  上海圖書集成局啓]  
自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏違謨惟由古以　今因中以達外淺深本未次序秩然士人懹用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彥通儒增訂搜輯典章政術蔚爲大觀木板卷帙浩繁價值昻貴購者不易本局爰仿從　　書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取　贿貽他日交臂之悔也至是書之帋墨精良校　完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州實文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左娌局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非物省轉寄之煩亦藉以慰先覩爲快之心也肅此佈陳伏維雅鑒 
[書多倫諾爾同知盧司馬鼓勵畜牧工藝示後]  
　　我朝自龍興遼瀋撫有中夏幅員之廣超越前古除東三省滿洲爲根本之地拱衛神京外邊塞要地當以蒙古屬地最爲親附一曰内蒙古凡出口之路五曰獨石口曰張家口曰古北口曰喜峯口曰殺虎口口外四十九旗合歸化城土默特二旗計之都五十一旗分東西六盟其東四盟當東三省及直隸邊外西二盟當山西陜西甘肅邊外皆在漠南我朝皆設有札薩克每旗一人或世爵或簡放總理旗務其部凡二十四并歸化城則二十五此爲内藩蒙古一曰外蒙古分西路北路中路東路四部雍正中以額駙策凌奮擊　爾丹功封爲四汗共八十一旗自設札薩克俱在漠北此漠北四部落總稱喀爾喀凡兩蒙古之君長皆隸理藩院世其爵祿通其婚姻時其朝貢判其等威定其牧地均其互市内則宿術禁庭外則捍禦要荒縱横萬餘里臣僕百餘旗固曠古所未有者也然數百年來雖　服聲威不侵不叛而日處冰天雪　之中毳幕旣衣牧畜爲事與内地之民苦樂旣殊智慧亦異鄙人嘗遊塞外每見蒙民驅牛馬駝羊至内地易貨無憂無慮不識不知大有無懷葛天氣象雖慕彼族俗尙之敦龐轉憫彼族文明之未啓當閉關自守之時凡我藩封自不妨聽其墨守舊章彼此原無損益乃自通商以來局勢大變高麗旣稱自主琉球安南　羅緬甸亦均爲外人所得屏蔽一空西北所恃者惟内外蒙古而已而又偪近俄境俄人日生覬觎之心苟不使之風氣大開文明日啓則彼族何由振作一旦爲外人所侵彼族旣不能抵禦我力又不能兼顧勢又必拱手讓之李人鄙意欲爲振作之計須先代謀根本之圖蒙古旣無蠶桑之利双無工藝之興僅恃此畜牧何能轉貧爲富不能謀富焉能自强閱昨報登多倫諾爾撫民同知盧司馬鼓勵畜牧工藝之示不禁嘆司馬之先得我心也司馬以彼處山嶺之雄奇土地之寛廣十倍於内地惟天氣苦寒五榖少生向來爲牛馬畜牧之塲工賈薈萃之區乃近來馬牛不及從前之碩大蕃滋工藝猶是舊日之粗陋惡笨以致生計蕭條商税不旺若不改絃更張上下必更交困爰定章程以爲蒙漢商民勸一爲選擇牛羊馬駝佳種一爲製造皮革骨角一爲鑵藏肉酪奶油一爲織製毛絨一爲開挖煤礦就地論事因勢利導以上各項似不但邊地之漢民能爲卽蒙民亦未必視爲極難之事惟論其粗則固無不可爲而求其精則非數年教訓不可若僅懸金奬勵雖蒙漢商民非不知驩欣鼓舞無如地處偏隅風氣未開卽欲求工何從入手故鄙意司馬旣有此振興畜牧工藝之心爲塞外謀富强之計宜先設畜牧工藝學堂延各國之精於畜牧工藝者至塞外教習無論蒙漢子弟招入學堂肄業方始爲根本切實之圖不數年後學之旣成可以轉相教授由雜居内地之蒙民以及内蒙外蒙風氣一開人才自衆我知塞外之利當有取之不竭用之不盡者不但蒙人可藉此富强而内地之商務亦將因之有起色焉司馬能舉而行之乎北懷沙漠不禁跂而望之已 
[本館接奉電音]  
　　昨日清晨及午後河南開封府行在兩次飛電傳來上諭五道敬謹譯登○十月初六日行在内閣奉上諭外務部尙書瞿　禨禮部尙書世續工部左侍郎繼祢均著加恩在紫禁城内騎馬欽此同日奉上諭浙江嘉興府知府員缺著惲格補授欽此同日奉上諭湖南永州鎭總兵員缺著孫金彪調補所遺陜西漢中鎮總兵員缺著吳雲補授欽此○初七日奉上諭鄧華熙奏特參庸劣不職各員請分别懲處一摺貴州平越州知州曹錦彝貌似有才心欠明白著以州同降補畢節縣知縣繆繼彤委靡不振控案頗多獨山州知州李宗誥聲名平常人亦狡猾請補下江通判楊煦榮識見昏庸辦事乖謬長寨州州判楊賓超惟利是視罔恤民艱均著革職荔波縣知縣湯柄璣才欠開展不勝繁要著開缺另補以肅官方該部知道欽此同日奉上諭永隆著管理滿洲内外火器營事務欽此 
[召見大臣]  
　　昨日午後接本月初六日河南開封府行在所發電音云本日皇太后皇上召見慶親王穆奇先越日召見朱壽鏞 
[邸駕回京]  
　　昨晨得本月初七日河南開封府行在友人所發專電云慶親王已於初七日辰刻自開封府行在回京王中堂定於十五日起程蓋以和議初成文忠薨逝内安外攘措置良難故不得不星夜馳回分投料理也 
 
 

Page 2

 
 
[俄約述聞]  
　　英京倫敦來電云傳聞東三省和約中俄已各無異辭惟德人似默許俄國所爲英日兩國則不以爲然恐不免尙有支節也 
[齟齬未平]  
　　土法齟齬前已屢志報端兹閱南洋新加坡實得力太晤士報云頃得英京來電悉法水師提督加辣氏已統率戰艦遄返都崙因得有土京電文稱土廷允遵法國之命而行故也然刻下諸艦依然預備一切令下即可成行或曰此說尙非確實情形加辣提督實已於某日馳抵土國所轄海面矣 
[大閱定期]  
　　日本九州大蒐軍實昨報已備紀情形兹閱日本報云日皇定於華歴九月二十六日啓蹕前往二十七八九三十等日親臨簡閱十月初一日還宮 
[英人患疫]  
　　英京倫敦來電云現在歐洲各國以英屬里麻勃地方患有核疫傳電通知里麻勃地方官亦宣明兀刺士莪埠仙打刺酒肆中有四人染核疫一人已不可救治矣 
[頒朔禮成]  
　　聞之京師友人云欽天監各官製就光緒二十八年歲次壬寅時憲書繕寫黄册派差遞送内閣進呈御覽計皇太后一本皇上皇后各一本珍𡣕一本旋復於十月初一日照章頒發諸王公大臣曁文武大小衙門併傳集各省提塘官諭令頒行天下 
[鼓鑄大錢]  
　　昨由寓京友人函告云京師向爲首善之區人烟稠密自遭拳亂市上制錢短少周轉不靈現經滇省解到銅斤户部錢法堂因劄飭寳泉寳源兩局監督自十月初一日爲始鼓鑄當十大錢每卯每局須鑄成三十六萬串輔以制錢十六萬串以備搭放各項錢糧每月三卯期定初八十八二十八日按數呈交不得短少 
[祭奠相臣]  
　　聞之寓京友人云合肥傅相因病出缺後定於九月二十八日辰刻大殮二十九日各部院憲及各國駐京使臣同往祭奠素車白馬爛其盈門柱石勛臣固宜爾也 
[約速巡丁]  
　　昨由寓京友人郵示崇文門稅課司所出告示其文曰爲出示曉諭事照得行李衣箱等件原無稅項惟從前商旅行李往往夾帶貨物不肯呈騐情願每箱一隻報納稅銀四兩以致官宦隨帶箱隻亦俱援照辦現相沿已久殊非核實之道本爵部堂整頓稅務事事認眞斷不肯令商旅人等稍滋擾累嗣後凡遇行李箱隻等件詳細查騐其中如有應納稅項之貨自應照章納稅如果係隨身應用衣服及書籍等件皆一律免稅放行爲此通行曉諭自示之後無論商旅行李衣箱等件其中如無應纳稅項之貨報明查騐後卽免稅放行倘有巡役人等仍前需索一經發覺定卽從嚴懲辦决不寛貸切切特示 
[日使過津]  
　　天津直報云日本簡駐中國京師使臣内田君名康哉于九月二十九日午前挈同瀛眷及叅隨各員乘某輪船抵塘沽四卞鐘後由火車至津暫駐日領事署隨於翌日淸晨九點一刻時乘花車北上 
[籌欵述聞]  
　　天津直報登山西來函云晉省賠償天主耶穌教案之欵爲數頗巨其籌措之法分四大宗一地丁銀每兩加二分二息借商欵三土鹽及蒙古鹽加稅四勸富紳輸捐 
[籌辦畝捐]  
　　武昌訪事友人云前者湖廣總督張香濤制軍接奉行在户部來電内開和議告成賠欵甚鉅湖北省每年須籌解銀一百二十萬兩以資湊撥等因爰與湖北巡撫端午橋中丞會商擬於地丁項下按畝加徵中丞恐此舉迹近加賦制軍因於近日在教吏館令司道各官直抒所見僉謂目今國家需用孔亟舍按畝抽捐外實無良策惟須嚴飭各州縣認眞經理不准丁胥稍有浮冐以致擾累民間中丞聞之亦以爲然遂諭令藩司瞿賡甫方伯會同督糧道譚伯成觀察詳擬章程以憑核辦 
[籌興礦務]  
　　武昌訪事友人云湖北武昌府屬興國州萬山業雜礦產最豐西人之精於礦學者每履其地輙謂五金各礦無一不備實爲東南各行省首稱饒富之區督憲張香濤制軍屢次派員往勘而居民惑於風水羣起阻撓以致築室道謀迄無成議州屬有某紳者回在外洋遊歴深知開礦爲當今致富之要務爰擬糾股設公司延著名礦師設法開採所獲餘利除報効國家外酌提數成以充地方善舉俾貧民利益均沾說者謂此事果成將來自必成效昭著也 
[擬興商務]  
　　南昌訪事人云江西撫憲李勉林中丞現擬就省垣設立商務局以期振興各業已委文芝塢明府經理其事不日當有章程刊行矣 
[擬濬鄱湖]  
　　南昌訪事人云年來江西鄱陽湖漸形淤淺廬北十八套上下各河道亦篙楫難通邇者冬令水枯外江小輪船頗多阻滯南昌府查太守因委劉仁卿大令前往查勘擬卽設法疏濬以利舟行 
[節制防軍]  
　　南昌訪事人云前者駐紥江西萍鄕縣之剛字後營滋擾地方被紳民列欵上控撫憲李勉林中丞立卽調回另派威武副前營往駐邇恐仍蹈覆轍札飭萍醴鐵路總辦薛太守爲營務處節制各營俾與湖南各防軍聨絡一氣 
[釐局革弊]  
　　南昌訪事人云正任江西臬司升任藩司柯遜菴方伯自九月初八日接管牙釐總局之後將歴年積弊如額外勒補及私收紅錢等事一一革除果能終始精勤釐務當日有起色也 
[浙省官塲紀事]  
　　杭州訪事友人云時届冬令宵小業興夜巡亟宜嚴密本届當事者於上中下三城一十八段每叚添委文武官各一員加撥勇丁十名以便輪流巡緝撫憲任筱沅中丞復札委葉都戎桂林俞都戎鄧燦王都戎鴻藻爲武總巡分駐各城會同文總巡實力稽查而督之以徐遊戎富春藩臬道府及保甲督辦各員亦每晚出巡一次以察局員勤惰撫轅親軍統帶蕭都戎心誠則由中丞諭令督率弁勇按夜梭巡日來在事各員戴月披星皆不敢稍耽逸樂○本月初二日爲紫陽崇文敷又三書院課士之期紫陽由藩司誠方伯主政題爲問戚　光紀效新書其法今尙能行否和約已定以後宜如何辦理以臻富强論崇文由臬司湍廉訪主政生題爲拱衛京師策張江陵熊愍襄爲救時之相論童題爲通商各口商稅全抵洋欵宜如何節流開源以善其後試廣其義策實事求是論敷文由運司黄都轉主政生題爲自漢迄國朝制祿豐嗇瓦較表另作案語推論吏治與制祿厚薄之關係童題爲學然後知不足義均限次日黎明繳卷○上月某日署海門鎭總兵正任杭恊副將趙鎭軍永銘因公至省武營各將弁俱詣江干迎迓鎭軍一槪擋駕隨策騎入城暫假督憲行臺小駐旋趨詣撫轅拜會壬筱沅大中丞面商裁兵節餉及改立營制事宜公畢於本月初二日起節言旋 
[温郡官塲紀事]  
　　温州訪事友人云浙江大憲委全省營務處顔榖生太守查閱各處營伍砲臺上月十九日由滬上附招商局豐順輪船來甌就鎮轅左近劉公生祠暫駐○新任樂淸縣錢冠瀛大令於上月十九日附招商局豐順輪船抵温禀見道府各憲後卽束裝赴樂涓吉十月初二日接印任事○温州府王雪廬太守於上月二十一日之晚附招商局豐順輪船赴滬上折赴杭州謁見任筱沅中丞誠果泉方伯大約嶺梅破蕚後方可公旋○上月某日永嘉縣秦鹿苹大令因公赴省至十九日由滬上兩某輪船遄回○上月某日瑞安縣學訓導章筱湄廣文因有 
 
 

Page 3

 
 
要公附舟赴省不意二豎爲災殁於舟次由家屬備辦棺衾借鄭姓宗祠入殮然後扶柩回籍安葬 
[蘇省官塲紀事]  
　　姑蘇采訪友人云江蘇管糧通判劉别駕朝鑾因病出缺藩憲陸春江方伯得報卽於本月初四日牌示以先前同知李司馬福冕署理○奔牛釐金局經上憲札委候補從九品錢少尹國楨接辦少尹奉檄之下卽於本月初四日到差○撫轅牌示恭照十月初十日慈禧端佑康頤昭豫莊誠壽恭欽獻崇煕皇太后萬壽聖節是日五鼓應穿朝服齊赴萬壽宮行慶駕禮自初七日起至十三日止前後各三日均穿蟒袍補褂掛朝珠○九月分輪應臬憲課試各雜佐本月初四日署臬司朱竹石廉訪已分别等第榜示轅前矣○現届冬令宵小業興署江蘇臬司朱竹石廉訪札飭各府廳州縣將冬防團練事宜認眞舉辦靖江縣劉大令因飭家丁來省請領火藥一千磅銅帽四千枚以資應用上憲准之立飭軍裝局如數給發 
[牛莊小志]  
　　營口訪事友人云上月二十日清晨六點鐘時營口慶豐銀爐後院忽然失火焚去廂屋兩間○上月某日某輪船駛抵營口船中水手病故報請醫生察騐後將船扣留三天○自交秋令疫症流行傳染而死者多至數十人迨届孟冬天時驟冷疫氣已漸消除亦居民之幸也 
[滕閣晚霞]  
　　南昌訪事人云日前江西藩憲張筱船方伯委朱雲甫太守爲派辦處提調專司理財事宜○省垣每　惡丐盤踞人家門外强索錢文不遂所求卽肆行毒詈邇爲南昌縣戚升淮明府訪知特頒示諭凡受惡丐滋擾者准赴宅門喊控立即飭役拘案重懲彼自恃强梁者此後當不敢横行無忌矣○省垣經訓書院向以經解詩賦命題邇因科舉改章主試者遂變通舊法九月某日官課題爲管子成器不課不用不試不藏論問西人博物院賽珍會宗旨若何代數術第四卷第四十八卷釋義 
[鱸鄕贅筆]  
　　松江訪事人云金山縣武生顧秋山虎而冠者也縣中案卷盈尺鄕里咸切齒焉近因口角微嫌與庫浜謝某搆釁謝先有所聞嚴陣以待交綏之下顧力不能敵敗北而逃被衆搜獲飽以老拳事後繕詞投金山縣控請騐傷縣主徐大令准之簽提謝姓訊究○張堰鎭附近錢家圩迤南秦山頭係金山縣境有高姓者族大人衆以財雄一鄕匪徒涎之久矣某日因有喜慶事張筵欵客冠蓋盈門匪以爲機有可乘竟於黄昏時糾集羽黨數十人前往劫掠事主急登高鳴鉦鄕衆聞警咸集獲住盜匪三名盜船一號餘盜見勢不佳如鳥獸散所獲三盜均係皖北口音大約須解請地方官懲辦也 
[上海官塲紀事]  
　　鈞和兵艦管帶馬鎔軒都戎及江蘇候補縣劉明府芳曜均於昨日命駕至上海縣署拜會縣主汪瑤庭大令大令延入花廳茗談片刻而别 
[勿受人愚]  
　　本年八月初八日蘇松太兵備道袁海觀觀察接俄國總領事闊雷明君函開查有撞騙之徒在湖州處州各鄕鎭兠售俄國監生執照妄謂購存此等執照將來在中國犯罪可由俄國保其無事無知愚民被其煽惑樂從者衆甚至有處州民人周觀法貿然到申赴領事署購買當卽飭差回復周知受愚爽然若失而去合請查禁等因當經出示嚴禁並通詳督撫憲查核在案兹奉督憲劉峴帥批示云查匪徒揑造俄國監照煽惑愚民到處售賣斂費實屬瞻大妄爲自應出示嚴禁查拿懲辦以肅法紀候分咨沿江沿海各省督撫院通飭地方官一律查禁並行金陵關移行遵照仰卽督飭所屬留心訪察嚴密查拿毋稍疎忽爲要仍候撫部院批示繳隨卽錄批札行上海縣署昨日縣主汪瑤庭大令出示曉諭略謂此案前奉道憲札飭業經飭差查拿在案兹奉等因除再飭差認眞查拿外合行出示嚴禁爲此示仰諸色人等知悉須知揑造執照售賣歛費大于法紀嗣後倘有匪徒敢再揑造前項俄國監照哄驅錢財者許卽扭送到案以憑嚴辦爾等切勿被其誘惑自取咎戾各宜凛遵毋違特示 
[滬城火警]  
　　昨晚八下鐘時本城虹橋南首張家弄内某姓家晚炊不愼致兆焚如警鉦旣鳴遠近洋龍飛馳而至汲水圍噴閱時卽熄計焚去門面兩間屋數幢當火熾時上海縣汪大令城汛周千戎保甲總巡朱明府以及巡防局員均到塲彈壓 
[公廨停訊]  
　　昨日禮拜一英美租界公庸事宜輪應英總領事署繙譯官某君會訊適某君另有要公暫停一日初十日恭逢皇太后萬壽聖節讞員張柄樞司馬照會各領事自初九日起停訊三天 
[英租界捕房記事]  
　　日前鎮江某戯館主郭金錢投捕房報稱其妾錢巧英卽花秀香捲取首飾衣服乘間脫逃捕頭令包探顧福其將錢拘獲解送公堂禀請讞員張柄樞司馬訊究○積賊曹仲富竊取廣東路廣隆興烟館中烟槍一枝經包探趙銀河拘獲帶入捕房捕頭令押候解送公堂禀請究辦○前日馬地陳阿秀拉韁不愼駛至四馬路石路口將張和尙碰倒受傷經二百零三號印捕拘入捕房捕頭令將張送至某醫院醫治陳留存洋銀若干元得暫釋出聽候解送公堂禀請訊斷 
[續登分發人員騐看名單]  
　　州吏目王葆珣奉天直隸孫鳳儀奉天直隸顧文源安徽江蘇周幹安徽江蘇陳毓桂浙江直隸勞元璿浙江直隸徐琛浙江四川蔡濟鵬浙江江蘇張樹荃浙江直隸楊聨甲浙江直隸關培元浙江直隸陳國荃浙江直隸何學銘江蘇安徽景樹　浙江直隸王保慶安徽直隸鹽知事凌濟倫安徽兩淮府照磨吳端維江蘇直隸巡檢魯景東奉天直隸王正謙奉天直隸李英麒奉天直隸于蔭棠内務府廂黄漢安徽陳捷湖北山西馬光禹湖南湖北方維錄安徽直隸孫承祖雲南浙江曹華安徽江西蔣宗召江蘇浙江凃繼濤江西湖北朱魁浙江江西王炳經浙江直隸董愷浙江直隸陳𫒗傑浙江福建趙之華浙江江蘇翁毓淮浙江直隸莫兆勳浙江福建李均浙江� 
江蘇沈祺年浙江江蘇徐榮桂浙江蘇江從九品陸端廣東江蘇邢秉鑑浙江北河郭思賢浙江直隸何天元順天湖北鄧澤鑾安徽江蘇劉景周安徽浙江典史李壽臣奉天直隸張祖溶奉天直隸櫇拱辰直隸河南單久亨直隸山東萬愈直隸山西李佶直隸廣東洪怡孫湖北山東李葆昌山東直隸孫本堅安徽湖北陳燿江蘇浙江楊家復貴州直隸郭天佑江蘇直隸戴祖德安徽直隸戴呈瑞安徽山東吳錦紱江蘇直隸毛慶翱江西直隸王士秀江西直隸衛守堯安徽山東謝樹棻貴州四川竇光壁陜西直隸施業桂浙江直隸鍾琳浙江四川周繼先四川安徽姚光楨浙江直隸何墉浙江湖北沈用欽浙江廣東汪順年浙江直隸張亮欽浙江江西沈師度浙江直隸俞培元浙江直隸沈際平浙江直隸沈　森浙江直隸雷克勤四川廣東任慶源浙江山西鹽茶大使馮桓順天四川未入流王定安順天四川蘇廷鋆浙江四川陸清鑑浙江四川○籌餉例指省分發縣丞明倫正監滿直隸勞績掣籖分發知府岱壽正白旗○勞續指省分發道查爾崇順天四川直隸州知州知府銜方元煕浙江江蘇知縣姚彤章直隸山東王慶徵浙江江蘇以景福廣西福建縣丞監翎竇世藩安徽山東○呈請指省分發直隸州頟州文明正藍滿四川四品銜冷玉先直隸山西○恩廕呈請指省分發通判侯炳南湖南廕生浙江○教習呈請指省分發知縣劉欽承直隸山西○優貢呈請指省分發知縣桑宜順天河南汪受榖安徽江蘇同知升銜彭年廂白蒙江蘇○抜貢詢問呈請指省分發直隸州州判韓雲駿江蘇直隸丁樹曾浙江江蘇○議叙呈請掣籖分發通判倪信臣奉天鹽提舉升銜陳鎧湖北陳偉騏江蘇劉啓照江蘇知縣徐維則浙江王振麟山東劉增廣順天金谷春江蘇鹽大使吳家枬浙江○議叙呈請指省分發通判勞毓慶廣東廣西唐鍾華廣西浙江知縣陳寶書江蘇湖北章獻猷浙江廣東同知銜孫希賢山東河南詹樹梅浙江蘇江縣丞崔祥謙安徽江西○應補呈請分發知縣陳雲霖福建雲南閻恩培湖南安徽典史陰履亨直隸山東 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴提地販]  
　　瞿宗鑫投英美租界公廨控地販林永祥串吞地價等情屢經讞員張柄樞司馬飭提未獲日前翟又禀催司馬批示云查林永祥販賣地畝從中漁利又時以匯豐支票謊騙錢財被控纍纍若不從嚴懲辦尙復成何事禮據禀前情候飭提　究並照會英副領事轉飭新瑞和洋行勿再將找銀付與林永祥經手以杜侵吞 
[上海縣署瑣案]  
　　車夫宋阿囝至泉漳會館丙舍竊柴被獲送縣縣主汪瑤庭大令升堂訊究宋供稱小的係江北人與兄阿二借宿某姓家曾在别處竊得蘆柴七捆及往泉漳會館行竊即被拘獲其别處所竊之柴已被會館中人取去併將小的綑縛壽毆大令判責二百板收押改過局一年○曹少亭扭控夏關福盜賣田畝等情大令升堂研訊曹供祖父曹茂春有田數處分給伯父祥山其中小的故父益山有地九分單上係一百四十五號向來單由伯父代藏田歸小的耕種今被夏關福盜賣與某公司求恩追究夏供父親前將一百七十七號田單押與曹祥山後向贖回賣歸某公司管業不料祥山誤將一百四十五號田單給還小的叩求明鑒祥山供一百四十五號實係小的之地與少亭無干糧串呈電大令察係本年下忙糧串問以前之串何不帶來答已由小孩抛棄大令曰爾至臨訟時過户盜賣實屬逞刁遂判令笞責一百板交差看管聽候查明究係何時過户再行訊辦○前者閔行鎮人何姓控朱同生張雲卿拐賣童養媳等情前晚經大令訊究供出拐匪楊炳立卽飭役補提鞫問朱同生供稱小的前在平湖遇楊炳馬桂兩人領一女子疑其有異向之詰問楊馬給小的洋銀六元囑回至閔行時不可言及餘不知情張供小的在平湖駕船爲業有項姓者雇小的之船停泊閂外旋見楊炳朱同生及不知姓名之人送一女子到船命小的載往靑浦縣境天寗莊上岸後項乘原船返平湖不知此女是伊等拐賣亦未悉賣與何人求鑒楊炳初尙抵賴大令命掌頰五十下鞭背八十下始供稱何姓養媳卽小的甥女名愛寳小的向在閔行鎭開設茶館因甥女稱不願在何家童養爰與馬桂往松江雇一小舟至閔行招令下船載往平湖途遇朱同生商同賣與項姓由項雇張雲卿之船載往别處轉賣小的等均在項家守候及項回來收行洋銀六十元除去費用尙餘二十元小的與馬朱各得十元求恩寛恕大令將張斥釋楊釘上脚鐐與朱收押候辦 
[上海巡局紀事]  
　　日前南市倉橋浜歐陽全福家失去貴重首飾若干件所值不貲疑係傭婦顧薛氏所竊報請二十三七鋪巡防局訊追局員邱友林二尹研訊之下顧薛氏不認竊物二尹命掌頰五十下仍不吐實因移送上海縣署訊辦○前晚二十三七鋪巡防局員邱友林二尹率同勇甲往各叚巡查行經南馬頭赴唐周羣所開車寓查點人數與所呈名簿不符姑念在皇太后萬壽期内免予施刑飭卽覓人具保○日前浦東三林塘人楊茂春偕其子楊布全投保甲總巡局訴稱無賴張淮卿撐去駁船請爲追究局員朱森庭明府准之諭令船牙某甲查明核辦 
[馬路工程局瑣案]  
　　前晚餅師周石能與同業王洪興不知因何起釁在南市浦濱馬路中互毆被十一號巡街捕拘解捕房捕頭轉解馬路工程局總辦翁子文太守請襄讞委員余叅軍研訊參軍因事起細微申斥一番交人保去○日前順興樹行失去廣木投報捕房後由水巡丁陳向榮在浦東唐橋某船廠内查獲原贓將廠主金祖欣拘解馬路工程局總辦翁太守倩余叅軍研訊之下行夥王雲山供本月初二日行中失去廣木二方計闊三尺三寸今在金處查獲原贓求恩核斷金供小的向開船廠此項木料係自已購來並非竊取參軍命將原贓給失主領回金押候再訊 
[法租界捕房紀事]  
　　車寓主某甲因窩留竊賊被保甲總巡朱森庭明府拘案訊究隨於昨日飭差送至捕房捕頭命押候禀請讞員杜枝園大令核辦○有名金海者在市中混用銅質僞洋銀經某鋪夥察出送入捕房捕頭令包探在身畔搜出僞洋銀十六枚因命押候解送公堂禀請懲辦○車夫某乙停車當路有碍行人巡捕喝阻不理扭送捕房捕頭命押候堂期解請訊究 
[美租界捕房紀事]  
　　前晚甬婦李華氏因事行經虹口篷路突被銅匠帮流氓多人向之調笑並攫其首飾一哄而散事後氏投報捕房請爲查究捕頭允之○昨午粤人王阿德在武昌路與楊小妹互毆一百五十一號巡街捕喝阻不依一併拘解捕房行至半途突被葛三山攔阻捕急吹號呌他捕聞聲而至始得連葛獲住及囘告捕頭捕頭令押候轉解公堂禀請讞員張柄樞司馬訊辦○昨晨鄕民韓和尙投捕房訴稱家居下海廟東薛家浜胞弟小毛忽患癲狂失去無蹤請爲查緝捕頭允之○昨晨小竊郭阿雲潜至吳淞路某姓家竊取衣服携之而出適爲巡街捕所見連贓帶入捕房捕頭令押候解送公堂禀請懲辦 
[九月分教職單]  
　　教授河南陳州劉藜靑懷慶甲正諭山西保德陳斐然絳州陜西邠州魏介西安福建莆田柯雍福州湖北漢陽柯進治武昌廣西賓州唐尙光桂林四川茂州賈茂重慶貴州平越陳其鑄思南俱舉訓導直隸滿城吳士傑順天高邑苗迪元順天江蘇沛縣譚蔭煕淮安山東樂陵宋書升萊州棲霞單祐治萊州湖南城步萬治谟長沙廣東石城陳其灼廣州廣西岑溪秦杰桂林四川鹽亭鄧昶綿州俱舉直隸成安高棣天津山東寗陽蘇春臺沂州福建德化楊炳昆福州俱歲復諭直隸行唐張蓉鏡順天拔江蘇崇明馮棣昌通州舉山東新泰田世昌兗州廪招遠王貞元泰安附山西鳳臺陳夢齡潞安拔甘肅皋蘭羅錦芳秦州副廣西容縣鄧肇修柳州恩恭城林樹勳梧州舉復訓直隸清苑容海正定舉河南舞陽白桂芳陳州禀甘肅隆德王繩武　昌舉江西南城黄金相廣信廪湖北孝感周運隆安陸附來鳳徐毓華漢陽廪 
[金陵官報]  
　　十月初二日英國駐滬總領事霍必蘭駐甯領事孫德雅均會洋務局候補道汪見江蘇試用道翟衡璣禀知先行到省試用知縣王繼登禀知奉飭註册差委巡檢徐振宗從九羅正颺何宗英鹽巡檢支恆餘均禀知到省初三日咨送南洋學習翰林院編修陳光宇親拜知府吳增僅禀知過道員仍留原省安徽知縣李應珏到奉調來寗直隸州判魯式榖府經歴周瑞雲縣丞許如彭主簿葛爾裕巡檢呂賢楨潘暮金瑞李解盧光弼從九熊鑾均禀知到省縣丞郭文選楊濟檀蘇克家巡檢毛宗長法文鑫吳世達楊篤佑州吏目羅銘書吳士杰丁炳南汪源泰從九劉洪鈞舒應庚曹虁典史汪志查觀國汪鐸朱爾振唐士杰湖北巡檢張鼎銘均奉示騐看州吏目袁壽昌禀知奉飭註册差委户部主事袁諸欽到見由湖南來 
[吳門官報]  
　　十月初二日花翎江蘇試用道郭人漳湖南人由上海來同知劉啓墉由甯專丁來省禀知赴都引見知縣萬繩武禀辭赴都引見五品銜正任浙江常山縣縣丞殷兆錄由吳江籍來禀知在秦晉賑捐案内報捐離任歸知縣班仍留原省補用卽辭回浙藍翎五品銜試用府經歴王澤壽湖南人五品頂戴試用懸丞涂兆龍湖北人馬鍾齡安徽人府照磨陳植蔭巡檢許以莊從九品陳嘉猷均浙江人指分江蘇本班儘先巡檢　錫齡福建人分缺問補用巡檢蔡振家江西人試用府經歴劉斌巡檢何維　均浙江人程駿安徽人從九品葉大新福建人均禀知奉撫憲騐看到省五品藍翎指分江蘇試用縣丞陳鍾祥施士選均浙江人巡檢吳蓮煕湖南人指分江蘇遇缺先補用巡檢洪壽慶試用府丞王文炳李潤章巡檢周祖懋從九品陳浩均浙江人府照磨陶文潤順天人巡檢鄧紹亷廣東人均禀知繳咨到省初三日欽賜翰林院檢討劉明源由江西藉來知縣金銓禀辭赴都引見花翎同知銜指分江蘇試用知縣郭希度湖南人禀知奉皖撫给咨來省禀到運副試用知縣顧秉鈞禀知在順直賑捐案内報捐由縣丞過班知縣仍留原省補用縣丞程瞻洛禀知奉江南製造局憲委辦水雷廠事務卽辭從九朱鍾球禀知在浙江鹽捐案内加捐遇缺先補用五品頂戴兼襲雲騎尉試用縣丞高應祖五品頂戴指分江蘇試用縣丞包鼎棋巡檢楊學　均浙江人興史馬秉鈞安徽人分缺先補用巡檢錢金綬倪文沅高旭黄史林開雯指分江蘇試用縣丞翁徫無均浙江人陳寳銘興史林　煒均福建人道庫大使張熊安徽人巡檢蕭撏湖南人宋景維浙江人均領憑來省禀到 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴湖廣總督臣張之洞湖北巡撫臣端方跪奏爲湖北武昌府知府捐歸道員陳請開缺恭摺具奏仰祈聖鑒事竊照現署湖北鹽法武昌道本任武昌府知府逢潤古現年六十六歲山東進士光緒二年奉旨補授廣東高州府知府丁憂開缺十年奉旨補授湖北漢陽府知府因勸辦山東義赈出力案内奏保道員在任候補光緒二十二年調補武昌府知府二十六年委署鹽法武昌道今於本年七月在湖北勸辦秦晉振捐案内捐離知府本任歸道員候補禀請開去武昌府知府底缺等情前來臣等覆查該員報捐離任銀兩核與現辦捐例銀數相符相應請旨准具開去武昌府知府底缺歸於湖北以道員補用並俟經手事竣卽行給咨送部引見所遺武昌府知府員缺緊要請旨迅賜簡放以重職守謹合詞恭摺具陳伏乞皇太后皇上聖鑒謹奏八月十九日奉硃批著照所請該鄰知道欽此升允片再花翎三品銜截取補用道吳樹棻督辦龍駒寨轉運漕糧半年之久悉心籌畫去　並用源源接濟無誤振需又督辦潼關轉運三品銜潼商道譚啓瑞辦理運務已經三月亦能實力實心諸臻妥善雖均稱不敢仰邀奬叙未便没其微勞擬請將三品銜截取補用道吳樹　三品銜潼商道譚啓瑞　　二品頂戴出自逾裕鴻施謹會同會辦振務大臣刑部尙書臣薛允升附片具陳伏乞聖鑒訓示謹奏八月十九日奉硃批著照所請欽此 
　　崧蕃片再案准部咨涼州鎭屬松山營守備員缺係第五輪第八缺應用儘先人員行令揀員調補等因奴才查有花翎儘先補用都司呂福年壯才明營伍熟悉以之借補斯缺實堪勝任合無仰懇天恩俯准以該員呂福借補松山營守備員缺以期得力如蒙俞允應即照章暫行改爲試署稍緩再行給咨送部引見以符定制除查取該員履歴淸册送部外謹會同署甘肅提臣焦大聚合詞附片具陳伏乞聖鑒敕部核覆施行謹奏八月十九日奉硃批兵部議奏欽此 
　　崧蕃片再據署督標中軍副將楊志勝呈稱蘭州城守營叅將申連考於光緒二十七年七月初二日在任病故查取該故員原領劄付及承查鈐甘各結呈齎核辦前來奴才覆核無異相應陳明請旨開缺除劄付甘結咨送兵部外所遺蘭州城守營叅將員缺陜甘現有應補人員容奴才另揀請補理合附片具陳伏乞聖鑒謹奏八月十九日奉硃批兵部知道欽此 
　　廣西巡撫臣丁振鐸跪奏爲調署委署代理府廳州縣各員按届列單恭摺上陳仰祈聖鑒事竊准部咨咸豐十一年十一月二十三日奉上諭各省州縣無論調署委署代理著每届三個月彚奏一次由吏部嚴加查核如有違例更調等弊卽將該督撫藩司分别奏叅欽此光緒二十七年二月以前調署委署府廳州縣各員經前撫臣黄槐森列單奏報在案兹據藩司張曾敭詳光緒二十七年三月初一日起至五月底止調署委署代理府廳州縣各員列單詳請具奏等情前來臣覆查無異理合照繕淸單敬呈御覽伏乞皇太后皇上聖鑒敕部查照謹奏八月二十日奉硃批吏部知道單併發欽此 
　　德壽片再現署羅定直隸州知州事南海縣知縣楊鎭榮於光緒二十七年四月初十日在署任病故據廣東布政使丁體常詳請具奏等情前來奴才覆查無異除分咨吏部及湖南巡撫臣查照外理合附片具陳伏乞聖鑒再所遺南海縣知縣係外題調要缺請由外揀員調補合併陳明謹奏八月二十日奉硃批吏部知道欽此 
　　俞廉三片再准補湖南鳳凰廳同知高聨璧前經臣委赴邵陽縣辦理災賑兹據布政使但湘良詳報該員高聨璧於光緒二十七年六月十二日在邵陽縣差次積勞染疫病故等情詳請奏咨前來臣查鳳凰廳同知係苗疆繁難最要之缺例應在外揀選題補除將出缺緣由咨部並俟截缺後另行揀員請補外謹附片具奏伏乞聖鑒敕部開缺施行此係有關缺分要件查照新章改題爲奏合併陳明謹奏八月二十日奉硃批吏部知道欽此 
　　丁振鐸片再更換防營管帶遵奉諭旨隨時奏報在案兹兼帶軍中營防勇梧州協副將江志因病請假就醫接准兩廣督臣陶模咨會所遺梧州協副將員缺委廣東萬州營遊擊白琚署理等因所有前軍中營防勇應卽委令白琚兼帶除飭該員遵照認眞訓練巡防外理合會同兩廣總督臣陶模附片具陳伏乞聖鑒謹　奏八月二十日奉硃批兵部知道欽此 
　　吏部謹奏爲遵旨議奏事准行在臣部咨送内閣鈔出前任山西巡撫錫良奏稱岳陽縣知縣張維彬調補平遙縣知縣開缺查有新海防遇缺先補用知縣王應霈沈靜精明辦事穩練以之請補岳陽縣知縣實堪勝任銜缺相當毋庸送部引見等因光緒二十六年十月二十五日奉硃批吏部議奏欽此欽遵鈔出到部查山西岳陽縣知縣張維彬調補平遙縣知縣遺缺於光緒二十六年閏八月初三日奉旨應以木日作爲開缺日期係簡缺應歸月選先經該撫扣留外補歸閏八月分截缺是月分只此一缺毋庸掣簽查該省升調遺知縣一項上次用至截取進士先止今止一缺鄭工遇缺先無人應用新海防遇缺先上次已用各項出身止此次正途出身及曾任知縣曾任實缺應升知縣均無人仍用各項出身之人兹據該撫請以新海防遇缺先知縣王應霈補授欽奉硃批交臣部議奏臣等查王應霈廂黄旗漢軍附貢生由陜西分缺間用知縣丁憂服滿遵例捐離原省改指山西歸原班補用呈請給照於光緒二十五年十二月初一日到省遵新海防例捐遇缺先補用免試用臣部過班知照二十五年十二月二十日行文山西省照限三十日减半計算扣至二十六年正月初四日接到部文之日作爲新海防遇缺先知縣到省日期該撫旣稱該員沈靜精明辦事穩練以之請補岳陽縣知縣實堪勝任等語核與補授之例相符相應奏明請旨准將山西新海防遇缺先知縣王應霈補授岳陽縣知縣銜缺相當毋庸送部引見所有臣等遵議緣由理合恭摺具奏伏乞皇太后皇上聖鑒再該員係捐納人員應令試俸三年合併聲明謹奏奉硃批依議欽此 
　　吏部謹　奏爲遵旨議奏事准行在臣部咨送内閣鈔出前任廣西巡撫黄槐森等奏稱左州知州鄭錫疇調補開缺查有另補知州石鳴泉穩練勤奮明白安詳以之請補左州知州員缺實屬人地相宜等因光緒二十六年十二月三十日奉硃批吏部議奏欽此欽遵抄出到部查左州知州鄭錫疇調補開缺於光緒二十五年六月十五日奉旨坐第五日行文按廣西省照限一百日减半計算應扣至八月初九日接到部文之日作爲開缺日期歸八月分截缺係簡缺應歸月選行經該前撫聲請扣留外補是月分並無缺項相同之缺毋庸掣簽查該省升調遺知州一項上次用至候補班前目今此一缺查坐補原缺裁缺卽用廻避卽用新選新補留省另補均無人兹據該前撫等奏請以撤回另補知州石鳴泉請補欽奉硃批交臣部議奏臣等查石鳴泉湖南增生由廣西西隆州知州於光緒十三年十一月初一日奉上諭西隆州知州石鳴泉著開缺撤回另補等因欽此請咨赴部於光緒十八年四月初四日引見奉旨廣西另補知州石鳴泉著照例用欽此於五月二十四日回省核與請補之例相符相應奏明請旨准將撤回另補知州石鳴泉補授左州知州銜缺相當毋庸送部引見謹將臣等遵旨議奏緣由恭摺具奏伏乞皇太后皇上聖鑒謹奏奉硃批依議欽此 
 
