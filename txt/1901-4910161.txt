# 1901 - 206 - 4910161

 

Page 1

 
 
[新印日本國志] [  圖書集成局啓]  
是書爲粤東黄公度廉訪所著亷訪前曾贊使日本研求彼國數千年來禮樂兵刑慶商工藝而于明治維新力行新法分類列表尤能朗若列眉成書四十卷原原本本洽見彈聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室及各書坊購取 
[三通考輯娶出書] [  圖書集成局代啓]  
通考苞括通志通典三通考苞括九通古今堂故海也局肆必與志典連售價貴不易購文緐是易讀山陰湯蟄先先生有三通考輯要　雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書譬校精詳紙墨加科有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[書華人邀賞華生聰潁兩則後]  
世之慷慨譚時事者動謂今日中國之與泰西國勢强弱之所由判實人才盛衰之所由分中國人才之所以不及泰西者以其心思之未能靈敏也才氣之未能發越也志趣識見之未能博大而恢宏也是以朝廷屢下徴求之詔而草野卒少幹濟之才嗚呼是說也何其厚誣我中國人民之甚哉夫中國開闢最早其山川之美麗風土之清佳靈秀所鍾實爲五洲之冠故負陰抱陽而生者魁偉奇特之士居多徒以中國教育之術與西國異上以空疎無用之時文試帖求之於下而土之欲求表見者不得不殫心竭力窮老盡氣以務求其工久而久之心思日益汩沒才氣日僧銷磨志趣識見則日益卑污而日形淺陋近人論時文取士之弊謂其術爲明祖英雄入彀之術其心爲秦皇焚書坑儒之心語雖過激亦未嘗無所見也道咸以後海禁旣開外侮日至當事巨公知非廣育人才斷不足爲中國富强之本於是相率選派民間聰頴子弟出洋肄業其時南徐馬枚叔部郎建忠爲今大學士合肥相國　赴法國學院講求學術逾年卽能精通法文適值法廷考試居然名列前茅一時巴黎諸日報傳揚殆遍事見曾劼剛襲侯日記襲侯深通洋務其所稱述必非子虚此外如曾文正沈文肅諸公皆曾遣學生出洋考求各國政治工藝頻年以來次第學成回華得雖所造深淺各有不同而皆有子勝斐然之意然猶曰此係國家特派故不得不殫竭民力以求當軸者一日之知也及觀本報所紀華人邀賞華生聰頴兩則始知我中國之人才固未嘗稍遜於西人焉蓋美國有書院名榮自比者係富紳榮自比所創故以其名名之某日院中各教習會試肄業諸生豫製金牌以奬丁學之超羣拔萃者不料有中國吳郡人袁姓至美甫及三年是日登堂宣講泰西第二十四紀奇蹟議論淹博見識精通教習大爲驚賞此牌竟爲所得又數年前新嘉坡各書院會考肄業各生時有華學生巍然首列由院中給以川資遺赴英國大書院學業迄今三年博通醫學某日考試竟魁其曹英人知之咸稱此生之聰潁爲之奬勵不置夫泰西各國之學校其章程固極美備其教法固李周詳然亦惟本國之人自幼同處里閈始易互相切磋得獲觀摩之益彼二生者相去在數萬里之外語言文字本不相同一旦負笈遠 
卽欲與彼都人士並駕齊驅亦已難得乃竟裒然舉首一鳴驚人苟非有大過人之才亦何能如是之神化不測哉由是觀之猶　中國之人才不能與泰西相提並論者非特自輕抑亦未免自誣也雖然天之降才旣如此其隆矣國之需才又如此其殷矣乃才之汩沒銷耗者固不可以數計而不染習俗卓然自立之士則又浮沈異域譽未能騰於鄕里學未能貢於朝廷揆諸國家求賢若渴之心夫亦大相剌謬與今者皇上方欽奉懿旨令各出使大臣察訪出洋華商子弟在各國大書院肄業精通專門之學者分别等第咨送回華簡派大臣分門考試交卷後帶領引見聽候錄取試以進士舉人貢生各科將來著有勞績卽當重子錄用綸音所布薄海同欽此後出洋肄業諸生得此進身之階當亦思時局之日艱念仁恩之難報各出所藴以振宗邦而各國出使大臣尤宜廣爲搜羅詳加甄擇苟有才藝出衆者亟宜咨送回國子以不次之榮如此則研究實學者必益鼓舞歡欣聞風興起而中國人才衰乏之患當可無庸過慮矣謂非中國由衰弱而進富强之一大轉機哉 
[本館接奉電音]  
昨日午前西安行在飛電傳來上諭六道敬謹譯登○六月初十日行在内閣抄奉上諭工部尚書著張百熙補授欽此同日奉上諭現在總理各國事務衙門已改爲外務部特設專官簡派重臣其前在該衙門行走之崇禮桂春那桐溥興均著母庸兼差欽此同日奉上諭都察院左都御史著吕海寰補授欽此同日奉上諭大學士榮祿著管理戸部事務大學士崑岡著管理兵部事務吏部尚書敬信著管理理藩院事務欽此同日奉上諭前因各直省辦理交涉事務殷繁特令各將軍督撫均兼總理各國事務衙門大臣之銜現在該衙門已改各將軍督撫即著毋庸兼銜惟交涉一切關繫綦重皆地方大吏分所應辦之事該將軍督撫等仍當加意講求持平商辦用副委任欽此○十四日行在内閣抄奉上諭岑春煊奏分别舉劾屬員一摺山西州縣等官據該撫臚列政蹟懇請奬勵其貪劣不職各員亦應懲處聞喜縣知縣高凌霄靈邱縣知縣陸效釗候補知縣金還均著俟經手事竣給咨送部引見曲沃縣知縣繻芳調補徐溝縣知縣李光斗廣靈縣知縣丁惟崞縣知縣王節幹請補萬泉縣知縣姚楷代理天鎭縣知縣試用府經歷王中秀均著傳旨嘉奬請補代州直隸州知州張喜生聲名平常嗜好甚深著勒令休致薩拉齋廳同知徐兆澧縱庇家丁被控有案開缺夏縣知縣盛沅放利而行罔恤民艱均著卽行革職前署太谷縣試用知縣張永逑遇事欺朦工於謀利著革職永不叙用趙城縣知縣吳錫田輕縱要犯著以從九未入流降補餘著照所議辦理該部知道欽此 
[醇邸蒞叻]  
南洋新嘉坡來電云出使德國之醇親王於本月十五日蒞坡砲臺鳴砲二十一門以伸敬迓之意新嘉坡總督隨遣員詣舟迎請登岸旅坡華人之駐觀者環若堵牆其中能知文墨者咸遞名柬禀安稱頌朝廷聖德并贊王緝和鄰國之勲王傳語答之云爾等均係中國子民理宜不忘根本今寓居此地英國家保護周至自應恪守法令敬禮英廷與歸向國家無異旣而王命駕赴督轅報謁總督握手爲歡欵以盛饌宴畢爲時已晚王卽返舟鼓輪駛往檳榔嶼大小店鋪咸張燈結彩以送之 
[比開韓礦]  
日本報云頃得韓京來信悉高麗政府　與比利時國訂成和約中有利益均沾字樣大約日内由比人查定一礦　以開挖之權卽可將約章批准矣 
 
 

Page 2

 
 
[剌客讞成]  
日本劍客伊庭想太郎刃斃大臣星亨氏一案前曾備紀報端兹閱日本報云此案已於東歷七月二十六日由東京地方裁判所豫審判事官里見三作督同裁判所書記官松島虎之助讞成科以日律第二百九十二條曁一百六十入條蓋重罪也 
[德人歸地]  
京師訪事人云本月初九日德員將暫管界内所設捕房全行撤去一切地方應辦事宜均交五城御史管理旣復由德使照會議和全權大臣慶親王李傳相内開駐京德軍定於華歷六月十七日盡數拔隊出京以便交還暫管地址 
[擬修要工]  
京師訪事友人云禁城前面曁正陽門内外自經各國聯軍蹂躪久已殘毁不堪近由内務府派令都料匠雷某將各種緊要工程繪圖黏單呈送欽派承修大臣以便派商修葺計開修補正陽牌樓中間滿漢合璧金字横匾一方正陽橋兩旁石欄傷損修補齊整正陽門外門洞城門補修整齊磚砌敵樓一座焚燬無存建造仍照舊式裹門洞城門補修整齊三層彩畫城樓一座焚燬無存照舊式起造東門洞外官廳五間修補牕壁整齊西門洞外官廳五間拆毁無存照舊式修蓋甕城内左邊關帝廟右邊觀音廟圍墻補修整齊正陽門内左右門廳各五間拆毁無存照舊修蓋棋盤街東西官廳各五間東邊無存修蓋西邊牕壁拆毁修補整齊大清門前石棚欄傷損修補整齊大清門修補整齊門上銅釘獸面無存添補仍舊大清門内左右木倉火倉羣房窓壁拆毁補修整齊天安門端門補修整齊門上銅釘獸面無存添補如式端門内左右朝房窓壁拆毁補修整齊午門補修整齊門上銅釘獸面無存添補如式此外各圖尚未繪呈聞此次各處工程承修大臣擬傳集廠商面飭估定實價縅封呈遞聽候酌派不由算房料估所曁營造司各吏胥經手以便芟除各項陋規將來准領實銀並無折扣庶於撙節之中仍得工精料實云 
[裁吏非易]  
京師訪事友人云自奉旨飭裁各衙門書吏後戸部各司首先招考分别去留他部皆尚未議及近者兵部經承某甲以此事因循未定所耗經費賠累難堪禀請印稿某君早爲核示某君諭以暫且照舊當差聽候堂憲擬議章程俾共遵守甲復禀稱如仍留書吏辦公請將本衙門應得各項飯食銀槪行分派某君頷之旋諭以爾等曾往柏林寺兵部公所當差者現仍照常作事否則須俟大局議定然後示遵 
[續錄議和全權大臣商辦京城教案奏稿并夾片]  
臣等正在核辦間復據禀稱原指天主耶穌教民撫恤銀一百四十三萬兩屢次磋磨折减計京城法英美各教會教民應需銀一百零九萬七千零零九兩俱已載立合同尚有俄國教案需銀八十兩未立合同查保定府教案　結賠修教堂美教士圖得現銀應付四萬八千兩又撫恤教民法美併計合銀二萬五千六百兩共計銀七萬三千六百兩擬併提付尚餘銀二十五萬餘兩天津蹂躪較他處尤苦萬難籌欵擬留作該處賠撫之用俟天津道張蓮芬議定詳請核辦京外教案事屬聯貫其情形尤重者不得不預併籌及以外應給賠恤津貼之處尚多由各州縣官紳就地自行籌捐不敢再請公欵各等因前來臣等復查京城内教堂林立或奉敕建或由教士自建歷年已久締造經營規模宏敞上年義和拳匪肇亂各國教堂書院醫院育嬰堂及各教士住屋多被焚燬以至發掘塋地屠戮教民其教民之倖免於死者顚沛流離苦難言狀逐加履勘查訪皆係實在情形此次清理各案以京城爲最難而賠恤各欵亦以京城爲尤鉅迭經臣等督飭該司道與各教士往復磋商再三核减迄今始有成議各教士亦知兵爕之後公私蕩然實難籌措允將各教堂應賠銀一百九十八萬一千四百七十八兩歸入大賠欵内彚算英國安立甘會教堂不索賠償尤稱好義現在統加核計惟法國教堂請付現銀五十萬兩塋地建碑銀七萬兩教民撫恤原指銀一百四十三萬兩折减爲一百十萬五千零零九兩其餘提付保定賠恤銀七萬三千六百兩天津賠恤銀二十五萬餘兩總共　二百萬兩均經議明不在大賠欵之内無可再减且係待用急需勢難延緩相應請旨飭下戸部迅卽如數籌撥的欵並電知各省逕匯來京以便如期應付速渭教案至善後傳教章程據周馥等聲稱現探各國各會意見紛歧猝難定議應俟此次教案了結會同名教士先議底稿呈請核定惟識見寡陋不足取信外人應請奏派大員督同商辦等情臣等以此事關係緊要仍飭該司道一手經理與各教士竭力磋商以期就範如能民教相安自可永弭猜忌容俟議有頭緒再行酌核會奏所有商辦京内教堂教民賠恤並議立碑碣請撥銀兩各緣由理合恭摺由驛馳　伏乞皇太后皇上聖鑒訓示謹奏○再查上年拳匪肇亂畿輔各屬同遭蹂躪焚燬教堂傷害教民之案無處無之京城旣撥恤欵並將教堂賠欵與各教士商允歸入大賠欵之内而順直各州縣議賠議恤皆須就地籌捐其久困洋兵及民力萬難籌足之處流亡未復羅掘俱　情形尤爲可憫不得不分别辦理以紓民困經臣等飭令周馥等與教士熟商除撫恤教民之欵應仍由地方自籌外將各州縣教堂賠欵剔出若干併歸入大賠欵之内綜計京内外議定天主耶穌各教賠欵已歸大賠欵之數共銀三百三十萬零零九百七十七兩其尚有數處未經議定者爲數無多俟議定再行續報據該司道開單會詳前來臣等復核無異理合照錄清單恭呈御覽爲此附片陳明伏乞聖鑒謹奏此摺係總署主稿光緒二十七年五月初六日拜發 
[北口近聞]  
頃得古北口外友人來函云光緒二十三四年陽縣境馬賊周洛疙疸擄人勒贖得贓鉅萬官軍不能剿捕後經縣主藍大令禀知道府詳請大吏朦奏受降以致羣賊效尤如蠭之起直至二十五年賊首田大成伏誅此風始稍稍衰息洎去年九月周洛疙疸故智復萌到處肆擾旋被其黨所寸磔然賊氛日熾九月陷朝邑十月十一月竄擾建邑東南鄕某營管帶劉君失機敗退縣主不得己設法招撫賊隊中有投誠者旣而其黨復侵擾永平府界賴楊鎭軍玉書遣甄毛二營官協同王武舉所募鄕勇將賊擊散本年三月初又侵擾平泉東北界其地距建邑僅六七十里劉君瞻怯不敢戰致被鎭軍撤革二十三四日賊竄擾建邑東界嘯聚益衆幸鎭軍調集馬步八營全隊會同前營官郝君併力擊之賊目李文及武常德諸人乘機潛逸現在朝邑南界缸窰嶺有苑五等賊與楊軍相持甚急由京逹熱河之電線均被賊人毁壞僅存由建邑西至平泉東至朝陽之三百餘里其所以不毁者實賴建局工人往來巡察隨損隨修並函請該管州縣官飭各牌民盡力保護耳 
[正定近聞]  
昨得正定府友人來函云直隸西南一帶自德法兩國聯軍撤退後盜匪卽因之四起居民寢不安枕幾於一夕數驚日來四野農田雖已揷秧然天久暢晴恐難慰篝車之望至保定鐵路約計西歷本年九月當可接至正定府境沙河之上刻已建有鐵橋俾火車得直逹府城其車站暫就定州安設此外由京師至保定一路則日内已先慶落成矣 
[意兵將退]  
天津直報去和局已定聯軍漸次撤回所有駐紥天津之意國各兵擬於華歷六月十三日酌撤其半乘火車至塘沽附某輪船回國尚餘一半暫駐各要隘以便防禦匪人 
[兵船計數]  
天津直報云本月初七日駐泊大沽口外之各國兵艦運船都計二十四號其中英國六號美國一號德國五號法國五號俄國一號義國三號日本國三號 
[統領易人]  
南昌訪事人云江西内河水師統領繆觀察近經蔣觀察以舞弊營私等詞赴撫轅禀訴撫憲李勉林中丞札委新任江西督糧道劉觀察查明具覆旋查得繆觀察確係年力就衰用人失當中丞遂改委鹽局總辦錢觀察接統其軍所遺鹽局一差咨由兩江總督劉峴帥札委王觀察接辦 
[嚴查軍火]  
廣州訪事人云粤中大憲以近日盜匪皆持有洋槍肆行無忌必有奸人私販接濟因特飭所屬嚴密查究并將沙基上陳 
 
 

Page 3

 
 
塘修治洋槍各店律標封兹經番禺縣錢大令查悉河南鴨墩合記店依然開設亦有私販軍火事情因會同保甲局前往搜檢不料黎亞滿簡亞拔等五人突自店中出逞强抗拒大令怒飭勇拘獲一併帶回隨復訪悉城東築提沙南順店私販軍火及會同營勇前往則店中人巳知風逃遞並未拿獲一人 
[逆匪成禽]  
漢口訪事人云自立會匪袁得勝湖南人日前由蕪湖糾黨至漢皋匿跡松福客棧事爲某武弁偵悉率同眼線連甲乙二匪黨拘解糧埔同知署禀請馬少竹别駕訊懲 
[邗災未弭]  
揚州訪事友人云此問淫雨爲災南鄕各圩堤次第潰决八里鋪南江岸亦多坍塌被災之處人民除淹斃外餘均四散逃生露宿風餐無衣無食各善士梓桑誼切議向各鋪募捐以振每日購大餅之類用小舟載往派分俾垂斃哀鴻藉以苟延殘喘連日地方官於郡廟設壇祈禱幸初七日天已大放晴光城外積潦稍退惟城内依然積水成渠江甘兩邑宰病之繕發簡明告示飭各坊地保勸諭鋪戸居民各自就門前戽水無如外河無從宣洩以故新舊城低窪之處尚水深三尺有奇居民支板爲臺藉以棲止殊可情也 
[燕巿摭聞]  
京師訪事友人云南營差弁王得勝素奉耶穌教客歲拳匪之變家室曾遭蹂躪王銜之遂於聯軍入城後投入英軍協力搜捕獲匪則按照泰西軍律用槍擊斃英叅領寳羅君頗信任之王遂藉勢欺凌良懦凡與有睚眦之怨者無論是否拳匪或加以刃或詐其財自此遂成巨富人畏洋兵之勢相與忍氣吞聲前月英軍撤退寳羅君將地方交還中國擇吉起程于是被害之家聯名赴慶王府控王多至三十餘案慶邸閱詞震怒據情照會駐京各西員以便按律懲辦各西員細加查察備函作答謂王實窮兇極惡罪無可逃慶邸爰於本月初旬差步軍統領衙門弁役密往拘拿比至王已聞風逃逸乃籍其家産一面飭地方官嚴密拘拿○陳玉蒼給諫璧自奉清查積牘之旨先將五城例案删繁就簡飭吏鈔錄備查迄今已閱月餘近以吏部各員皆回署辦公因於五月二十九日起每日詣部署從公務期美善悉臻風清弊絕○日前通州某富戸投中城察院控英國某繙譯官帶同印度兵搶去米五百石牲十五頭中城察院某君查得英繙譯並無姓名且印度兵來往京通日必數起無從查緝婉辭却之 
[漢渚禽言]  
漢口訪事人云前者某西人擬購小輪船數艘往來漢陽及裏河各處嗣因事多窒碍以致中止兹又有某巨商欲集股設小輪船局不知果能成事否也○前者游勇某甲在喬口外荒僻處劫取客商某乙所携銀五十餘兩並刃傷兩足事爲夏口同知陳少石司馬訪悉飭勇將甲拘獲押候盡法懲治 
[一悲一喜]  
去冬大憲委前本邑南巿馬路工程局總辦程雨村大令及籌餉貨捐局會辦吳二尹管解餉銀十五萬兩至西安行在戸部交納日前家屬忽接訃音知大令於本年四月十六日在秦中病沒不日卽須運柩回申乃遣家丁投蘇松太兵備道轅禀報至二尹則由行在吏部帶領引見已於前日南旋諸同寅以二尹過班知縣榮晉頭銜咸整肅衣冠往賀 
[火頭入獄]  
本月十五日之晚法界公館馬路西首三元錫箔店不戒於火延燒左右鄰四家事後捕頭派包探將源泰絲線店夥王雲亭拘押捕房後經法總領事署代理繙譯官聶君會同讞員杜枝園大令駕臨火塲察看以三元錫箔店資本不值二百金而所保火險銀至一千二百兩之多且儲月火油六箱尚未焚燬殊屬形跡可疑爰飭探將三元店主黄古卿拘獲昨日大令升堂研訊源泰主徐錦源投案訴稱是晚之火實起於三元錫箔店與小的無干黄供起火時小的有事回家祗留夥友凌錦如楊泉源在店實不知因何肇禍大令商之聶繙譯飭將黄押入捕房聽候補傳其夥凌楊二人來案訊核無交人保釋 
[婢女輕生]  
寓滬粤人李某家有二婢一年約十四五齡一約十六七齡前日午後不知有何寃抑忽忽奔至三馬路浦灘聳身躍入水中幸小船上人見之得將十四五齡者援起尚有一婢蹤影杳然旋喚到五百九十三號華捕將救起之婢送至仁濟醫館求治蓋亦好行其德者也 
[流妓籲恩]  
前日流妓范四金即沈銀寳投英美租界公廨訴稱小婦人籍隸常熟年一十有五自幼隨母親僑寓蘇州去年母親物故被邁父帶至滬上鬻入德鄰里野雞娼院迫令賣娼小婦人不善應酬以致門庭寥落見憎於惡鴇時時笞鳳鞭鸞今得乘間奔逃叩求超豁讞員張柄樞司馬著發交棲流女所擇良婚配 
[滬壖零墨]  
本邑地巿賴義馬頭附近吳某與某傭婦私識賃居外舍其妻某氏妬之前日糾同娘子軍至傭婦處滋閙吳掣取利刃割去氏兩頰之肉血液淋漓不堪逼視見已肇禍急携傭婦避匿兹經附近鄰人將傷者舁送英界仁濟醫館求治一面倩人偵吳下落以便解官究辦○前日英商老公茂紡紗廠查驗棉花之西人洛神飛在南巿萬裕馬頭查獲鄕人金製棠將攙水花衣求售因卽拘至捕房禁年昨日聲請帶回廠中自行辦理捕頭允之○江北人胡洪喜僑居南馬頭大王廟左近其弟胡淦時與妻袁氏反目詬誶之聲逹於戸外前日又將妻縛而撻之妻大聲號呼適爲十二圖董事顧平甫所聞恐釀禍事遣人扭送二十三七鋪巡防　請究局員邱友林二尹研訊之下胡淦一再求恩稱此後不敢再毆二尹申斥數語命傳其搜汪氏到案挈袁氏歸家好爲勸解 
[英美租界公呇會訊案]  
德商謙和洋行主投本管總領事署控華人吳琼輝定貨不出等情總領事函致公廨前日午後讞員張柄樞司馬將吳提到會同德繙譯官佛爾克君研訊原告延博易律師到案聲稱光緒二十四年吳向謙信定購顔料除出過若干外尚存八十二擔計價銀二千五百七十九兩請即究追吳延律師小威金生辯稱此貨立有成單其已簽字者均經出去至水簽字之貨本非購定碍難付銀司馬見兩造供詞各執商之佛君著交人保出邀同公正人妥爲理處○德商順發洋行主控吳子良定貨不出前日午後司馬會同佛君研訊順發洋人投案請追吳供稱商人所定之貨均立有成單凡已簽字者定於年内一律出清至未簽字之貨並未議定例得退回司馬商之佛君諭令交人保出自行理處 
[英美租界公堂瑣案]  
船戸王林坤行竊王昌和所運落花油二擔經水巡捕何瑞福拘獲解案讞員張柄樞司馬商之白繙譯諭令押候追賠洋銀二十元再罰十元○工部局收捐人吳金元向某洋人所用車夫紀福銀查騐捐照致相口角被紀所毆昨經五百四十二號華捕解案請究司馬判罰洋銀三元○陳明春在蘇詶河一帶兠攬各小輪船搭客經二百四十三號華捕拘解請究司馬判責三百板○剪綹賊顧阿才竊取蔡阿亭衣袋内所儲皮夾一枚經四百十七號華捕拘解請究司馬判責一百板贓給還失主○銅匠吳泉榮向經同春騙得白鉛皮三十五張經包探何阿春拘獲解案請究司馬判責三百板管押捕房半月○前者浙江路周翼雲家被農竊去金臂釧金約指及鈔票洋銀共值七千餘金昨由包探竇如海在鴇兒林傳氏家查出金約指翡翠臂釧等物旋又至會香里拆字人戴龍光家搜出金約指及鈔票洋銀九十元現洋銀一百八十五元一併送案禀稱小的聞楊慶和銀樓夥馬裕卿言及林傳氏家有翡翠臂釧一雙因往讠查果獲多贓查林傳氏前在虹口窩留積賊張德明合并禀明請爲究辦司馬著一併押候過堂訊詰○王硬朗郁味州串拐金蔡氏家生甫十月之女孩冋索不還致相爭閙經四百七十七號華捕拘解請究司馬訊得情節支離著押候過堂覆訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
前者楊子文卽楊心齋投上海縣署控張阿大將其女阿三誘逃縣主汪瑶庭大令准之前晚升堂研訊楊供小的向在某嫁妝店執業家住本城梅家弄與張家相隔不遠生有子女各一女名阿三年已二十日前被張誘去求准嚴追張供小的與楊女私識已歷六年楊失業後貧不聊生由小的養贍故願將女許與小的爲室今已生有兩孩願隨小的終老求恩鑒察其父張桂泉供詞大略相同楊女阿三供小婦人委身於張父親明明知悉現忽欲賣與某富人爲妾冀得鉅金小婦人自矢從一而終以故避居於外大令將楊申斥再三判責張二百板從寛開釋阿三掌頰五十下發普育堂另行擇配○前者楊勲勲在租界中被楊小喜戳斃由地保報縣請騐旣而捕頭派某包探將小喜及帮兇人周增林魯炳春拘解英美租界公廨禀請讞員張柄樞司馬訊取口供移解到縣大令訊悉周魯實不相干交人保出前晚飭提小喜覆訊小喜供稱小的在某紡紗廠工作勲勲實爲福祥及紀生毆斃大令惡其刁賴喝令掌頰五十下鞭背一百二十下始供勲勲與小的略有嫌隙因誤聽福祥及紀生之言同往楊家與之理論勲勲拔出小刀將小的亂剌小的閃避之餘乘勢奪刀將伊胸前猛戳一下班復向腿上利二刀頭上剌一刀福祥及紀生亦接刀在背後連戳三下隨各走散大令再三研詰堅執前詞遂命仍還押所聽候核定罪名○本城巡防中局委員某君函送遊方僧文湘擊破曹立根頭顱一案到縣前晚大令升堂研訊文湘供稱僧人近由寧波普陀山來滬賃居復興客棧昨日因事進城行經不知名之某小弄突遇流氓多人將僧人扭住攢毆并撕破衣服此人頭顱自已撞破並非僧人擊傷求察曹立根供稱小的家住本城姚家弄向習公輸子業昨日向晚工畢回家見此僧在門前來去數次東張西望形狀慌張疑係行竊向之詰問卽被掣出身畔鐵錘將小的猛擊一下以致頭顱破損故特將凶器奪下一併解送巡局移送案下大令周凶器從何得來僧推諉不　大令察得曹亦非善類喝袁二百板具結交保文湘交差驅逐出境 
[法租界公堂瑣案]  
前者徐袁氏投法界公廨訴稱小婦人向在熊姓家傭工本年三月某日主人遣小婦人持洋銀十八元倩某小錢莊夥估看不意主人之姪熊庚生乘機攫去逃逸無蹤後被主人將工資　續扣抵今始尋獲庚生叩求追給讞員杜枝園大令略訊口供飭押候追繳迄今爲日已久依然挺押捕房昨日徐袁氏　案求追大令飭提庚生詰訊一味支吾遂判令笞責三百板押候核奪○韓方兆訴稱生嗣向在某小輪船執事雇福建人王阿珠爲夥日前被王將船中機器損壞冋之理論反被凶毆并將衣服撕破爲特控求究辦王供稱韓虧欠小的工資洋銀四十餘元故與爭論大令飭暫行管押著韓將工帳詳細開明呈候核奪○孫幼皋前托孫禮生冋張姓借得洋銀二百元嗣禮生托人向幼皋購取靛青三桶意欲藉以作抵幼皋不允前日投公廨控陳大令研訊之下飭將禮生押候繳呈靛青洋銀再追債項昨日幼皋投案求追大令　提禮生訊詰禮生稱願央人保出清理大令准之○陳小寳扭王阿香至案訴稱小的係杉板船戸前日王來喚渡忽因瑣事口角被王推入浦中後幸遇救得生卯求究辦王供陳失足墮浦事與小的何干大令判罰洋銀五元○葉阿元訴稱日前小的行經小東門外被扒手陳桂棠竊去衣袋中大小洋銀四元數角遞交同黨今特扭案求追陳認竊不諱大令判責三百板○前者劉隆興控徐鑑鄕竊去牛皮四張售與張竹卿大令飭某包探一併拘獲訊供之下將徐押候嚴懲張交人保出賠還洋銀三十四元昨日飭提覆訊張繳呈洋銀三十元徐俯首求恩大令從寛開釋所繳洋銀存候傳原告具領○積竊陳阿來前在羅家灣圖竊由某包探拘解公堂大令姑予從寛交人保釋邇因日久無人具保特于昨日盆責二百板以儆 
[美租界捕房紀事]  
前晚世和煤棧小工陳仁生不知因何糾集同類二十餘人至西華德路第一千三百十二號門牌某小茶肆中將肆主婦張小妹扭毆並攫去皮箱木箱各一口事後小妹心不能甘投捕房聲訴捕頭令包探劉光震前往稽查○昨晨李阿二徐仁扣張忠海王阿大四人拉裝貨車至華記路適某國駐滬兵士高駕驢車滿載稻草等物迎面而來不及相讓致將驢足撞斷仆地而斃九十三號印捕及二百二十一號華捕見之將李等一併拘入捕房未幾某國營帶官函致捕頭請責令償銀一百兩否則解送公堂禀請讞員張柄樞司馬究辦○昨晨西人某甲投捕房訴稱僑居四川路第三號洋房内生有一子年尚幼穉行經吳淞路突有華人某乙乘脚踏車飛馳而至撞仆於地傷及頭部請爲查辦捕頭令包探劉光農前往稽查○前晚五百十五號巡街捕報稱巡至北四川路大橋堍見有不知姓氏之甲乙二人聳身躍入清流雖經各船戸設法援救適因浦潮溜急瞬息無蹤捕頭聞之著包探往查究竟 
[遠道輪將]  
昨蒙源吉莊交來閩省鉅源莊張水香仁翁經募山陰孫公　樂助敝堂施　贈藥一文願册捐洋銀一百元章聚興漆號龍洋銀十四元五十角銅洋銀十五元又無名氏振捐洋銀一百元章存德堂龍洋銀一百元英洋五十元侯春林香資移振洋銀二十五元恒孚銀樓經募洋銀二十九元二角銅洋四元二角王福開王義仔續助洋銀十三元諸君子軫念民依順時施惠輸將不懈裨益殊多祗领之餘併此誌謝上海六馬路仁濟善堂董事嚴信厚楊廷杲黄宗憲朱佩珍施則敬劉芬謹誌 
[上海北巿絲業會館籌賑公所施子英經收順直陜西賑捐四月十二至廿九日第九十五次清單]  
十二日新聞報館協賑所第七批洋二百廿四元規元五兩墨西哥洋二元北洋洋一元日本洋一元吉林對開一元小洋七十五角銅大洋十七元銅小洋七十四角砂錢一千文臨平康成烈祈保病體速痊洋十元平江留耕書屋十元補過氏小洋八角銅洋二元孫金珠求病速愈洋一元○十三日四川茂新昌求水陸平安規元四十兩高郵丁玉軒募夏樹勛交來楊隆　洋廿二元余承慶堂規元廿兩了夙願子十兩杭州沈福泰爲鄰居失愼各友援救幸獲平安洋十元松江胡純甫爲幼兒照福求病速愈十元補過子六元隠名氏五元俞永望銅小洋三十八角○十四日江西金又溪洋九元二角高崧生募樹滋堂唐等九元小洋十角江西餘智堂黄洋四元○十五日無力人洋十元隠名氏十元張堰何少圃求合家平安十元太倉王漢章求父病速愈六元無名氏一元○十六日周亷讓堂由日昇昌來洋五十元明德堂三十元仁壽書屋廿元蛟川隠名氏求妻病速愈保合家平安由元大亨來廿元隠名氏十元無名氏銅洋一元一角○十七日長沙孫士尹洋四元銀飾　件兌見洋一元常州裕記募約園後人趙楊洋四元寗波府學孫募俞鳳笙二元汪桂生求病愈一　吳淞顧隠名氏求消災延壽月捐一元○十八日隠名人規元一千兩洞庭紫陽翁氏由泰興縣署來洋一百元敦仁堂徐五元杭州恊　善堂經募第三批銅洋五十五元七角○十九日杭州恊德善堂經募第八批洋一千五百元俞復初太令貂套售價移助洋三百元無名氏十元無力人十元○二十日震澤振昌知足軒銅洋四元○廿一日蔣兆麟洋廿元○皖省胡懋旃募隠名氏鼎和典鼎新典三戸各洋四十元熊文翁三十元李公館四房同春典各廿元承啓堂王貽慶堂同德堂三戸各十元寳記六元吳慶善堂懷邑無名氏各五元甘義美四元廣昌公和二元○廿二日無名氏龍洋五十元蘇州元裕易隠名子洋三元邵潘氏求嗣一元五角○廿三日漢口劉順記洋四十二元内銅洋一元陳允亭爲子病求速愈英洋廿三元龍洋十元太倉朱恩壽去冬求父病愈許願先繳洋廿五元又求自病愈十元○廿四日劉越仲太守洋廿元無名氏銅洋一元○廿五日彩章　莊湯晴川洋二百元東海郡子求母病愈由瑞裕祥來五十元松江徐琴記求女病速愈除根五十元富春氏保身清吉十元叚書華爲求兒子免災龍洋六元本洋二元爛板洋二元姚伯欣完月願洋一元○廿六日隠名氏洋一百元又隠名氏一百　河南隠名氏求妻病愈廿元吳謙曾求合家平安四元無名氏英洋三元龍洋一元翁春山五角○指安室江月樓十齡童子各洋十元儲慈福堂曾守約堂趙雲樓江夢華堂守株子五戸各二元儲鳴臯堂儲慶餘堂熊繼德堂黄樹兹堂趙一琴堂五戸各一元共十二戸合英洋廿八元龍洋二元日本爛板洋五元○廿七日浮雲軒主規銀一百兩壽康莊陳韻琴爲慈俞太宜人八旬壽辰承親友厚貺將筵資移助洋一百元延陵求安子續繳賑愿祈保咳嗽速愈五十元許薛氏爲孫病愈二元洙經奚小橋二元○如臯孫堯欽續募葭隠子洋廿元葭 
 
 

Page 10

 
 
樣居士十元頴川堂八元七角三橙埭主小洋八十角濓泉主人廿角○廿八日思過子叩求氏洋二百元恒大典端節酒筵多助十元求安氏十元又爲子節生日資二元○廿九日江南提憲李軍門龍洋二百元嘉興河署陳留再生老人求病速痊洋七元太倉凌國柱一元三角吳淞唐心餘月愿求家宅平安洋一元另銅洋六角○四月份共規規元三千八百六十兩零二錢四分英洋五千四百零四元本洋十二元扯七四零五合規元四千零十兩零五錢四分八厘龍洋三百元爛板北洋日本墨西哥洋十一元吉林對開洋一元扯七一六合規元二百廿三兩零三分四厘小洋三百廿一角扯六九一合規元廿二兩一錢一分一厘以上共收規元八千一百十六兩零零三厘字軸三頂售洋十元計規元七兩四錢零五厘銅大洋一百元銅小洋一百廿六角砂錢一千元連前共收規元廿七萬九千四百四十九兩五錢四分九厘銅洋八百零五元四角砂錢六千二百文仇畫卷一册畫絹三幅殿板宣紙廿四史一部圖書集成醫部兩箱字軸三頂畫軸一頂福報錄五千本 
 
 
 

Page 11

 
 
   
 
 

Page 12

 
 
[奏疏彚錄]  
饒應祺片再署焉耆府知府石本清期滿遺缺查有候補知府實任莎車直隸州知州劉嘉德堪以署理莎車直隸州知州劉兆松與調署和闐直隸州知州彭緒瞻堪以對調署理署鎭西直隸廳同知周應棻期滿遺缺查有候補知府桂榮堪以署理新平縣知縣陳廷燦期滿遺缺查有候補知州劉國祉堪以委署據新疆布政使文光署鎭迪道兼按察使銜李滋森會詳前來除由臣批飭分别給委外謹會同陜甘總督臣崧蕃附片具陳伏乞聖鑒謹奏四月二十四日奉硃批吏部知道欽此 
奕劻等片再四品銜降調山東直隸州知州徐賡陛前以署黄縣任内借動庫欵修理城垣續經籌補清楚因未經禀詳在先交部議處降三級調用查該員歷在閩粤山東等省服官迭經調任兩廣督臣張之洞原任山東撫臣張曜先後以人才保奏均稱其操守廉潔才學優長通逹吏治兵事奉旨錄用臣蒙恩簡派商務大臣奏充隨員於内治外交要政靡不盡心考究嗣隨臣在粤辦事能任勞怨上年來京隨臣辦理欵議尤能遇事出力覈其品行學識如蒙恩授以道府之任必能興利除弊整頓地方於吏治大有裨益現在時艱方亟需才孔殷朝廷下詔求賢不拘資格今降調山東直隸州知州徐賡陛才堪重用挪欵早完本係律應開復理合據實保薦應如何破格錄用出自逾格恩施非臣所敢擅請謹附片具陳伏乞聖鑒訓示謹奏四月二十四日奉硃批徐賡陛著開復直隸州知州欽此 
袁世凱片再代理邱縣知縣趙惠霖調省遺缺查有泰安縣知縣毛瀓堪以代理所遺泰安縣員缺查有署歷城縣正任文登縣知縣李祖年堪以調署遞遺歷城縣員缺查有諸城縣知縣莊洪烈堪以調署其諸城縣篆務以海豐縣知縣管得泉代理所遺海豐縣篆務以候補知縣周溥署理又正任恩縣署理東平州知州李維誠應仍飭回恩縣本任所遺東平州員缺查有惠民縣知縣柳堂堪以調署遞遺惠民縣員缺以侯補知縣郭肄三署理曹縣知縣曹榕病故遺缺查有黄縣知縣蕭啓祥堪以調署所遺黄縣員缺以鄰城縣知縣倉爾爽代理遞遺郯城縣篆務以大挑知縣吳弼昌署理齊河縣知縣朱鋆署事年滿遺缺查有海陽縣知縣凌紱曾堪以調署遞遺海陽縣員缺以候補同知張霨署理又掖縣知縣璥璐堪以調署臨邑縣知縣所遺掖縣篆務卽以臨邑縣知縣劉思誠代理以上調署各員均無三叅限滿已起四叅命盜案件及錢糧未完有關降調展叅處分請補高唐州知州高靖鎭已准部覆應飭赴任供職武定府同知張毓楷病故遺缺查有候補同知彭培保堪以署理據藩臬兩司先後會詳前來除批飭檄遵並咨部查照外謹附片陳明伏乞聖鑒謹奏四月二十四日奉硃批吏部知道欽此 
奴才增祺跪奏爲請旨派大員接辦西流水圍荒事務恭摺仰祈聖鑒事竊查西流水圍荒丈放之始經前任將軍依克唐阿奏請 
欽派侍郎良弼辦理其事嗣良弼因查辦革職復經欽派侍郎清銳接辦各在案兹據清銳咨稱現奉旨進京所有西流水圍荒事務應卽一併交代惟各項案卷均於兵燹之時燬失無存將墾務大臣木質關防一顆咨送前來奴才伏查西流水圍荒招墾事務前經良弼辦理流弊甚多有照地不符者有領照而未得地者有無照而侵佔地畝者種種舛錯幾於無從考查且山水荒地已經收價尚未丈放清銳接辦未久卽經變亂現復案卷燬失無存清查尤難措手非有廉幹大員接辦其事不足以資釐正而昭覈實查盛京工部侍郎鍾靈上年於清丈葦塘一事規畫井井有條且在奉有年於地方情形尤爲熟悉合無仰懇天恩飭令接辦西流水圍荒事務如蒙俞允俟命下之日卽由奴才巷錄知照奴才仍當隨時與之和衷商酌總期釐正前失持平辦理以副聖主度地居民之至意所有西流水圍荒事務請派大員接辦緣由是否有當謹恭摺具陳伏乞皇太后皇上聖鑒訓示謹奏四月二十四日奉硃批西流水圍荒事務著鍾靈接辦欽此 
奴才增祺跪奏爲協領出缺援案調補恭摺仰祈聖鑒事竊查盛京正紅旗滿洲協領裕肅因病出缺現無記名應補人員自應按照光緒二年署將軍崇實奏准章程飭傳内外城保舉軍功及存營應升兩項人員一體入隊考騐弓馬試以公事酌量請補惟值兵燹甫息各旗辦理善後需員孔殷若照定章揀選正陪未免久曠職守查前任將軍依克唐阿曾請以漢罼協領依凌阿調補盛京右翼正黄正紅協領員缺今裕肅所遺協領一缺查有金州左翼滿洲恊領毓瑛現年四十五歲辦事詳愼前經留省當差深資得力若以該協領調癍斯缺與前辦過成案相符雖省城衙署檔卷皆被焚毁無存而金州漢軍協領依凌阿調補一案未隔多年尚屬人所共知之事合無籲懇天恩俯准以金州左翼滿洲協領毓瑛調補盛京正紅旗滿洲協領裕肅遺缺以重旗務如蒙俞允該協領毓瑛係對品相調毋庸再行送部引見其遞遺金州左翼協領員缺照例另行辦理所有協領出缺援案調補緣由是否有當理合恭摺具陳伏乞皇太后皇上聖鑒訓示遵行謹奏四月二十四日奉硃批著照所請兵部知道欽此 
李鴻章片再新授直隸按察使周浩現已繞道到京應卽飭赴新任以專責成惟保定洋兵未退臬司在省不能辦事而省外及河間正定一帶拳匪土匪紛起刦掠昨已商明各國聯軍不再攔阻飭由提督吕本元梅東益等軍分路剿辦以清畿輔臣飭該臬司於接印後仍赴省外會督諸軍切實查辦俾速竣事理合附片陳明伏乞聖鑒謹奏四月二十五日奉硃批知道了欽此 
長順片再上年吉林兵燹後邊境悉遭蹂躪人民流離禾稼委棄於地前已將被難情形並應徴全省租賦一律奏請緩徴在案現據吉林宫莊總理協領恒春並各城副都統陸續咨稱所屬各路宫莊丁佃率種公倉納糧額地自夏徂秋雨暘時若禾稼到處暢茂無如正值收割之際鄕村各戸被匪類竄擾困苦情形實堪憫惻請將應徴公倉額糧展緩徴收以蘇丁困等情據此奴才等查上年各路官莊被難情形輕重自有不同大局未定實難遍查所請將應徴額糧暫緩徴收尚屬平允合無仰懇天恩俯准將吉林所屬各路宫莊應納光緒二十六年分公義倉額糧一律展緩一年至二十七年秋收後照數交納以紓民力而廣皇仁是否有當謹附片陳明伏乞聖鑒訓示謹奏四月二十五日奉 
硃批著照所請戸部知道欽此 
袁世凱片再正任歷城縣知縣秦應逵與正任聊城縣知銀張朝瑋均以原籍祖墓年久失修禀請給假開缺回籍修理查該員等呈請修墓並無違碍應各照准所遺歷城縣知縣地居省會與所遺聊城縣知縣均係外調要缺應請扣留外補據署布政使胡景桂按照改題爲奏新章詳請具奏前來臣覆查無異除分咨查照外理合附片具陳伏乞聖鑒謹奏四月二十四日奉硃批吏部知道欽此 
袁世凱片再雲騎尉世職石　係禹城縣人飭發撫標右營學習該世職潛自回籍因伊兄石成之妻石劉氏平日不肯周濟由此挾嫌起意用毒謀殺石劉氏以致誤毒石成一併身死該縣許原青詣騐屬實提訊石　依恃世職供詞狡展詳經濟南府由藩臬兩司轉請奏革並據該管營揭叅前來相應請噐旨將雲騎尉世職石　卽行革職以便歸案訊辦除批司提省飭府審辦曁咨部查照外理合附片具陳伏乞聖鑒訓示謹奏四月二十四日奉硃批著照所請該部知道欽此 
饒應祺片再臣據署迪化城守協副將張俊三呈稱准補哈密協標左旗中軍都司許明耀因病請假入關就醫迄今五年之久不能來新就職禀將原領劄付呈繳前來臣覆查無異相應奏請開缺另行揀員請補以重職守除將該員原領劄付咨部查銷外謹會同陜甘總督臣崧蕃署喀什噶爾提督臣張宗本附片具陳伏乞聖鑒訓示謹奏四月二十四日奉硃批兵部知道欽此 
 
