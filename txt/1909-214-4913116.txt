# 1909 - 214 - 4913116

 

Page 1

 
 
   
 
 

Page 2

 
 
上諭 
　　監國攝政王鈐章　六月二十四日內閣奉上諭江西南昌府知府員缺緊要着該撫於通省知府內揀員調補所遺　員缺著錫麟補授欽此　軍機大臣署名奕劻世續張之洞假鹿傳霖　那桐著論說 
　　 
[讀續纂光緒朝東華錄書後]  
歷史之學。至難言矣。史遷蔚宗而後。私家著述。久已懸爲厲禁。卒奉其事於史荿之典守。金匱石室。珍藏寶貴。莘莘學子。雖欲探討掌故故。研練史學。蔚成一代之鉅儒。卒以秘藏森嚴。不得窮究事實。剖析是非。追進化之。遺跡。以洞悉夫人民國家之關係。近百年來。承學者深知歷史之必要。士大夫之讀中秘書者。往往探研秘藏。出其寢饋之一得。勒爲成書。以詔來學。蔣氏開其端。王氏大其緒。此東華錄所由作也。去歲十月。　景皇帝龍馭 
 
 
 

Page 3

 
 
上賓。薄海震驚。天崩地坼。集成圖書公司同人。懼三十四年之盛德大業。無以昭示來茲。而嘉惠後學也。延攬名流。恭纂續錄。以上海朱錫百太史主持其事。編纂十閱月。屬稿三四易。殺青甫就釐然秩然。鳴呼勤矣。記者恭讀一過。謹此筆以書其後。德宗景皇帝御宇三十四年以來。事變之紛殷憂之鉅。磊落軒天地。危欵亙古今。前十年中芟除甘難。收復新疆。纉中與垂成之遺緒。後十年中。力圖改革。預備憲政。開禹甸未有之奇局。誠所謂中國四千年來過渡之時代也。以言內政。則祖滿漢之界綦嚴。設官用人。分權而治。而今則平滿漢之界。溝通婚姻。變異官職。且所謂六。部者。因時制宜。變爲十一部矣。東三省新疆。則易置戍爲郡縣矣。河臣漕。臣由裁撤矣。政務處稅務處。則添設矣。變革諸端。不可枚舉。以言疆理。則御宇之初。金甌無闕。至季年而朝鮮入於日。越南夷於法。緬甸淪於英。籓籬盡撤。門戶洞開。抑且臺澎割。旅威租。膠澳佔。廣灣借。東三省變爲俄日逐鹿之地。而滇南一隅。又幾幾爲英法集矢之中心點。以言外交。則滇案甫定。球案繼之。而甲甲之法越。甲午之日朝。多一次交涉。卽多一次損失。外權瞗張。國力侵削。皆足以激發國恥。而振興民氣。甚至八國聯軍之役。京師陸沈。鐢與西狩。賠欵至四萬萬之多。城下受盟。親貴謝罪。而瓜分均勢之說。且喧嚷於東西各報紙。是書薈萃蘆羅。洪纖畢具。凡足以刺戟國民之神經者。無不原始要終而有倫有脊。此則探討掌故家所不可不讀者也。抑又聞之。歷史之目的。研究人類之事實。在取其過往之行爲存於今者而討論之。說明現今。預察將來。俾世人知吾社會進化之環象焉耳。況史之爲書。汗牛充棟。其用義尤爲廣博無涯。綜其性質以定範圍。自來歷史家持有三大主義。一日客觀。二日主觀。三日記錄。而史學問題。即由之以發生客觀者。歷史之事實主觀者。即客觀事實而理會之之謂。記錄者則折衷。此兩大主義。反覆研究。勒爲記錄。以儲史家之材料耳。吾人一身生息於宇宙間。若者爲生長事實。若者爲發達事實。若者更爲繼進事實。天然狀態。往復循環。前者謂因。後者謂果。有一事之發生。即有一事之竸進。互相推移。互相倚伏。如天體之運行四時者然。茍欲知歷史之質性。則必先研究夫客觀。由是以審攷其事實。而主觀之問題以起。俾後人於往古事實務熟察其遺跡之昭垂。而理會之。於後來之事實。更想像其現今之傾向。而豫察之。然後乃綜客觀之事實。與主觀所理會。反覆參究。定爲史學之材。料而歷史事實之價值之標準以定以故泰西之新史學。遂高出于今古而卒爲世界言史學者所取法焉記。者間嘗取是書而演繹之。景皇帝三十四年之事實。卽所謂史家之客觀也。集成公司諸君。殆居于主觀之地位者。乃一一取夫客觀事實。與主觀之理會。編纂鉅帙。昭示今古。此不獨吾國歷史家所永奉爲圭臬。即世界歷史家亦將藉爲參訂之資。此又研練史學家所不可不讀者也。原書都凡二百二十卷。體例之精密。材料之豐蔚。固足以上備史嵅之採取。下供學子之大型　求。爲當世方掌故研史學者。所莫外。無待記者之喋喋爲。今雖裝潢甫半。即窺豹一斑。已足見其大體。不脛而行。計日可待。但百家著術。晚出益精。此書體例。雖規仿於蔣王。然　景廟三十年間事變之紛紜。迥非。　　列祖。　　列宗之蹈常龔故者可比。故是書精核之處亦有非蔣王所及者。他若東觀之漢記。順宗之實錄。更鳥足以語此。 
[專電]  
○電一（北京）憲政編查館定明日會議于式枚所奏諮議局職掌權限等摺○電二（北京）高專使電告劃界事已開議數次一時難期就範○電三（北京）樞府交議前津浦督辦呂海寰處分吏部議按律議處應革○電四（北京）閩提學桂藩姚文倬桂藩魏景桐均請觀見奉批毌庸來京○電五（北京）黑撫周樹模請觀見奉批知卿盡心職守不必來京○電六（東京）日本久邇宮邦彥王及妃。現尚滯留在英。惟已奉命於西九月間。將　表日政。府赴美國參與哈土孫紀念蔡典。美國亦將歡迎之尊爲貴賓。○公電（桂林）賢要新聞一 
　　 
[徐尚書督辦津浦之原因] 北京　　○徐菊人尚書以郵傳部正堂充津浦鐵路督辦大臣。揆之名實本不甚符茲聞樞府此舉係爲統一全國鐵路起見。其所以猶存督辦大臣之名者。不過以粵漢川漢兩路尚歸張相國督辦。未能一時完復郵部應有之權利故。云　又聞攝政王以另簡大臣督辦恐仍蹈前車之覆轍。徐尚書係郵傳部首領其於用人當不至任意委派濫予位置。故卽簡之未知孰是 
 
 

Page 4

 
 
　　 
[嚴辦津浦路案之原因] 北京　　○日前降諭嚴懲李德順敗壞路政之原因係那中堂查辦該犯事件悉有確證。李德順與李蓮溪係屬同鄉。李蓮溪在山東時以畜妓爲業。當李德順初派叚總辦時蓮溪即獻一美妓。德順甚寵愛之。故蓮溪勾串商人高錫九從中奔竸。包工購料等項。所獲甚鉅。永祺係該路總賬房。所有蓮溪包丁購料冒開濫銷銀欵彼亦按扣分肥。曹嘉祥與李德順向有。舊交故暗將安設車站事洩與曹嘉祥。伊則勾結津地當紳影射姓名。將安設車站之南開一帶地畝購買殆盡。當其攬買時地備價值每一備田七八兩至十兩之譜。後經購地局購買時即漲至一百元至百五十元。利殆十倍張謚則在兩面運動。從中取利。而錢錫霖於買賣地畝。及其他路工等項。亦有染指。之事嗣聞風聲不妥卽圖脫逃未遂。故那中堂拘案審訊一併奏參。前督辦呂海寰已奉交部議處茲聞吏部陸鳳石尚書飭由考功司人員查得該大臣應得之處分係屬公罪。其覆摺尚未脫稿　　 
[某主政籌增養路費之意見] 北京　　○郵傳部交通研究會員某主政日前提議改良路政事官。謂經理鐵路之良否須視養路如何以爲定倘養路之欵不敷。火車之損壞不加修理鐵軌枕木橋梁之腐敗不事補修。或補修而搪塞一時。不出數年全路損壞必再需鉅萬之工欵其費不貲矣。各國鐵路每有此弊故鐵路專家近時於養路費甚爲注重。每年由收欵內收撥多額之養路費以便修理車輛改易鐵軌并改良車站添購車輛增建複軌一切設備逐次增改之出用可謂經理合宜如養路之費吝不支撥損壞任之腐朽聽之餘利雖多。實則破壞路政。莫過於此。今觀京奉京漢兩路。京奉餘利尚少。然養路之工欵稍多。補修完備車輛軌道等最稱堅牢至京漢一路。工程不甚堅固。其車輛亦脆。弱加以養路費不增。故其餘利雖多實不可靠前尚書陳璧矣贖回京漢摺內有比人爲多得紅利起見。吝養路費而補修多屬敷衍等語。今已贖回京漢矣。未知嗣後養路費是否加增補修是否完善改良是否實行近時傳說贖回後餘利甚形踴躍。鄙人初聞而寗再聞而憂請向該路監督詢明經理情形。然後再議確定路政方針。云云　　 
[籌辦海軍近聞] 北京　　○西城石駙馬大街海軍處已將開用關防日期奏明在案故洵貝勒譚叅贊學衡。以及正副科員並頭等書記等官均於十六日到籌辦海軍事務處會齊。聞是日車馬甚盛　籌辦海軍事務處開辦後所有內外調用各員均於次日齊集某貝勒府。并謁海軍叅贊譚學衡。商酌一切聞正副科員每月薪水約在二百金。及百五十金之譜爲各部院之冠。　洵貝勒因海軍處人員籌辦各項政務。遇有要公臨時請示辦法須俟各大臣到海軍處。方能舉辦。未免稍朋稽延。昨飭電話局派工匠於各大臣府第安設專電。以便辦事人員隨時詢問以取捷便　　 
[外國文學博士嘗給中國文科進士] 北京　　○日本文學博士服部宇之吉。任京師大學堂師範館教習數年。去臘期滿回國現充東京帝國大學文科大學教授。近聞學部堂官以服部博士功績不小除賞給寶星外並賞給文科進士。以示優異昨已具摺入奏。奉旨依議矣　　 
[飭大學師範生服務年月職薪] 北京　　○京師督學局牌示云案奉學部文開普通司案呈查本部奏定師範生義務章程內載優級師範生。有效力全國教育職事之義務其年限以內應盡心教育不得營謀教育以外之事業。不得規避教育內事。充當京外各衙門各項差使如實有不得已事故請緩義務年期考查屬實。仍以二年爲限如私自遷延至二年以上者。即將所得獎勵撤銷。各等語立法至爲嚴密自應通照辦理查光緒三十三年京師大學堂師範班第一次畢業。曾經大學堂咨該生等願往服務省分及因故績請改認他省各生當由本部先後分咨在案光緒三十四年五月。復經本部咨行各省如有此項師範生在該省効力義務。充當　項義使或在該處居住。并未効力義務者。一併詳查報部。各在案嗣准各處陸續報部分別注冊惟事隔年餘各處服務之師範生或有遷移變動之處。自應詳查續報以便核算年資其報部之時須各另造清冊之內約分三項一光緒三十四年以前。在該省某處服務現仍照舊未改者。二先在某處服務後又改赴他處者。三於報部之後續到該省某處服務者。以上三項分別註明職任薪俸及到差離差年月以憑考核行局查照核覆等因到局奉此所有光緒三十三年三月京師大學堂師範第一次畢業學生。曾經呈明留京効力義務之員。除有本局札委者不計外其各員有經官公私立各學堂約聘充當教員。或管理員者。務將職任薪俸。及到差離差年月報明本。局以憑呈覆　　 
[京師近事]  
　吏部奏定設八九品錄事各若乾將已滿三年之謄錄擇其當差勤愼者充補業經奏明。在案日前忽又將各該謄錄考試一次。試以四書義預考者約有一百五十餘人。已經旬日尚未揭曉聞攷列優等即補八品。餘則以次遞降　頃聞攝政王福晉以振興女學爲講求教育之始基記刻擬捐資創設通國女學教育總會福晉親任會長。藉以振興全國女學聞不久卽將訂擬章程實行籌辦。　直督端午帥已經請訓擬定二十二日出京已誌前報專電頃聞午帥是日卯刻尚擬隨同攝政王詣皇極殿　孝欽顯皇後儿筵前恭行八滿。 
 
 

Page 5

 
 
月禮陪祭畢始行乘午車赴津蒞任。　昨端午帥率領隨員於上午往駐京各國使館拜訪各欽使。蓋辭行也　直隸永遵同鄉京官史願晉等。於十八日在金魚胡同賢良寺內恭請端督。　中政府近在松花江流域開設稅關。聞俄國公使以此事並未與俄使商妥遽爾設關實背愛琿條約之所定。故於日前迅回北京現正向外務部搞議此事。　粵督昨日電請軍機處代奏條陳粵路辦法之失當略謂現時辦法近於偏私與周馥當日設局查賬之辦法無甚差。異卒之羣情洶湧大起風潮全局舉動不可收拾而路事稽延實由於此。務請飭行統籌全局情形。細察商情所在確定和平辦法。方足以折服人心并述粵路股東之黨派及所持之意見。攝政王隨硃批謂所陳澈中綮要。透悉情形。着併交袁樹勛　查妥議具覆。故此次袁約張督面晤。蓋欲詢商路事云　京師大學堂學生於年前考試今年行揭曉發給畢業文憑已誌前報聞此次畢業之物理化學兩科　學生七十餘名。因學部給憑後並未驗放。因是不能派充差使。乃援別科曾經騐放之例已赴學部公禀請騐放矣。　度支部澤尚書以整頓部務非裁書吏不足以清積弊非調用計學人員。亦不足以見。功惟聞北檔房爲核計外洋交涉之區。以磅價易中銀盈絀若干。除書吏外無有能合數者。是以裁撤吏胥之舉暫作罷論云。　濤朗兩貝勒飭派禁衛軍。軍諮官哈漢章　駿。等在北苑第一鎭內挑選禁衛軍第一標兵員。現因挑選事畢於　之十七日已經編成步兵第一標。不日送赴南苑第六鎭第十一協之營房操塲訓練。　陸軍部爲樽節經費起前曾奏請將各省武職自叅游。以下各員缺認眞裁汰。曾經通飭各省遵辦在案昨接鄂督咨文略謂電咨均悉現已議定裁汰各員缺。自參將游擊都司守備計廿一缺。除專摺具奏請旨施行外專此咨聞請卽查核　學部以各省學堂所送報銷表冊分歧。不能一律故已由部擬定表格式樣通咨各省。將學務各欵按照表內所註逐項塡註報部以歸劃一 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[旅滬閩人電爭天安寺案]  
　　○旅滬福建同鄉會學生會同致閩督電云福州督帥鈞鑒天安寺案。英領既無租據。斷無勒令救火會遷移之理。似應電告外部自行銷案。方是正辦。借官壓民外人慣技既失民心更受竊笑伏乞我公力爲主持爲幸福州訪函云此案自經洋務局判斷令英署文案友及救火會董丁均行搬離。以免枝節乃英領執有租據。謂原約租予湊宕領事署五十年限猶未滿。應照舊約再租。不肯他徙。而救火會以寺係中國物產。相安已久亦不肯遷移。故迄今尚未解決云　　 
[日英對於安奉鐵路之讆言]  
　　○字林西報戰二十二日東京電云日政府以重建安奉鐵路一事爲日本應有之條約權利且畫一之軌道與世交通之方法殊多利便而中政府對於此事。遲遲不允。以故特於昨日下午末次照會中政府。示以最後之辦法。並於當晚諭飭南滿洲鐵路公司。卽行開工重建。據日本官塲宣稱日本之舉動並非意圖　視中國日本現擬將該問題並滿洲其他之爭端以最和平之態度從事交涉中國駐日公使胡惟德昨晨往謁日本外務部大臣小村伯爵磋商此事。　二十三日東京電云安奉鐵路已於星期五夜間開工重建購地一事大約並無特別之阻難此間商界中人得此消息安堵如常各報大概皆贊成政府舉動　同日倫敦電云倫敦泰晤十報評論日本對付安奉鐵路問題之舉動。謂日本對於中政府之阻難。失其含忍之力。吾人閒之。亦無足爲。異日本今日在南滿洲所據之地。位實係日本犧牲於日俄戰務所得區區報酬之一端。若無日俄之戰。則中國今日庸能有權力以抵制日本之利益。英人之非日本此。舉者寥寥無幾。惟中日兩國牴牾日甚。前是可慮。故兩國急宜恢復戰後之邦交。顧全彼此之利益。日本之同盟國殊不樂助長中國之阻難。以引起日本之困苦也。　　 
[中日會議交涉近聞] 奉天　　○小池日總領事於十二日在公署中會同督撫憲磋商中日交涉事宜。會誌前報茲悉是日錫清帥雖力疾與議然卒以精神疲瘁議將半而出席後專與程雪帥協議。歷三小時之久自後每日續行會議。已略有端倪。蓋東省中日交涉懸而未解者至此可望和平了結矣分類新聞 
政界 
　　 
[限用銅元之結果] 福建　　○福建初鑄銅元時每枚市面竟值至十三文及十一文之多此後逐漸賤跌每枚行用十文爲日已久不意近時愈趨愈下每枚只值七文半民間受虧實甚首府曹薇亭太守有見干此遂出示限用十文市間因之停止買賣數日甫於十七起議定每枚強用九文然物價又相率增加甚矣銅元之爲害未知伊於胡底　　 
[嘉府組織七邑調查協會] 浙江　　○嘉府七邑調查協會經沈紳鈞儒葛紳嗣彤等八人發起以補助議員之不及照諮議局章程第二十一條所規定諮議局應辦事件爲範圍分議事幹事兩部規定簡章十三條定二十四日假宏文館集議辦法　　 
[札飭復勘四府災情] 浙江　　○浙西各屬被水成災多至二十餘縣疊經院司分別遴派幹員分頭馳往各屬會同周勘酌量賑撫等情迭紀前報詎近來杭嘉湖各縣災民紛紛來省跪香咸以補種無望官紳相率膜視等情來撫轅呈訴惟究竟實情如何能否補救昨特札行藩司派員復勘杭屬仁錢海富餘五縣派知縣唐植仁嘉屬平湖嘉善湖屬武康安吉孝豐五縣派知縣孫傳淓紹屬山會二縣派知縣王教亮三員奉委後即日束裝馳往各該縣核實勘報以憑賑撫　　 
[批示畢業生提議警察改良事宜] 長沙　　○湘省警察畢業生顧曹興具禀省合條陳警察辦法昨奉岑撫批云所列十二條有係湘省當今急務有宜留爲緩圖考如編戶藉以備清查最爲要著凡百要政皆從此入手戶藉不清則無根據現准民政部咨送奏定章程已飭巡警道通行認眞辦理次要則置交易塲以清街市湫溢塵囂亂如棼絲雖有最良之巡警不能理也由是而申煙禁繼之由是而禁賭博繼之庶可成效立見事半功倍以上四者皆次第辦到則下令以取締娼妓如流水之源矣至如消防隊現方極力振興違警律早已頒布警務服制已有通行定式委用員紳飭巡警道爲地擇人一秉至公特恐耳目或有未周稽查未盡情實當仍由巡警道切實整頗以饜入心衛生則已設專科俟經費稍裕便當推行憲兵必俟部頒有明文茲事體大不容參差若偵探隊則非警務設備完美未易先言恐利少弊多也各條陳仰巡警道酌核採用並轉飭該生知照　　 
[浙省審判籌辦處成立] 杭州　　○浙撫增中丞札飭審判籌辦處文 
云浙江籌備明年省城及各屬商埠各級審判廳事宜現在擬先造就審判人才尅期組織研究所速成教育藉備任使惟查廣西奏定章程此項人才本係官紳並用至審判官檢察員辯護士官紳任用之時應否酌加區別以示限制特於本月初電請法部暨憲政館核示現已奉到復電謂審判檢察人員仍宜照例迥避本省以杜流弊其辯護士等自無庸另設限制等因到院本部院准此合亟札飭該處仰即遵照交涉 
　　 
[准結遂昌警教互毆之交涉] 杭州　　○浙撫增中丞札行洋務局云 
 
 

Page 11

 
 
前據處屬遂昌縣陶令禀報崗警王金魁因拿賭致被教民梱毆毀物反噬一案現經該縣會同教士磋商議結請示銷案等情到院除批示外查此案曲在教民與教土屢開談判認理獨眞辦事亦甚結實惟致民不認自毀什物阮邦選主誠烈二名亦未交案未免稍形輕縱仍應從嚴設法防範或令取保以免後患現既和平了結姑准銷案教民認繳鹽捐亦即如禀辦理　　 
[西商定購萍冶煤鐵之風說] 湖北　　○大冶萍鄉各地方煤鐵兩礦出貨日旺每年出口售與外洋者甚鉅近聞有某西商與萍廠總理某君籌議訂立合同預交銀四百萬兩以後四十年內外洋所需之煤鐵悉照現在價值購取不能增漲聞某君業已允諾矣　　 
[高大臣對于勘界之宗旨] 廣東　　○此次澳門勘界聞高大臣之意以從前兩國條約既載有澳門及附屬之地字樣中國爲大信起見自宜遵約辦理惟附屬之地應有若干當由中國政府自定因彼此訂立條約之時係由中國租讓并非由葡國挾取故附屬之地究應若乾全屬中國主權此次奉命祇能將澳門租界勘定至所謂附屬之地在先既未定多少惟有由政府與駐京葡使直接妥辦彼實無權將附屬之地并勘惟葡使之意不允照辦現在連期磋商均以此爲要點至會議地址并非專在葡署彼此迭爲賓主第一期在葡署第二期在高使行轅以後均照此辦理云軍界 
　　 
[派兵出防滋事饑民] 湖北　　○鄂省陳小帥因公安飢民滋多加以湘省連界飢民亦逃至京山潛江二縣境內聚衆刦典勢甚洶洶不可遏止當經該二縣電禀省憲請速派兵彈壓等因小帥隨即派遣步隊三十一標第一營前往以資彈壓茲悉該營已於十八日下午三點鐘拔隊由織布局碼頭上船用拖輪帶往並聞第八鎭統制張虎臣軍門第十六協統領劉溫玉均齊送至江邊叮囑一切俾知嚴密防守云　　 
[截緝肇羅會盜軍火] 廣東　　○粵東肇羅高陽各屬會盜披猖器械精銳必有外匪接濟方能用之不竭當經該地文武電請嚴緝省台已查悉此項軍火係由新寗開平陽春電白各路展轉運八當飭沿江文武及各廠卡一律嚴密搜緝並飭各該叚兵輪認眞截搜以期杜絕　　 
[陸軍操演夜行軍法] 湖北　　○陸軍第四十一標易統帶因見近日天氣異常炎熱各目兵操練各種技術恐染時症每日如下操時限必酌減學科另星期三六兩日於下午六點鐘出發至寬闊地面操演夜行軍不用口令以旗號爲記二點鐘始拔隊回營意者使目兵呼吸空氣不受瘟症云學務 
　　 
[勸學所提議兩校歸併之爲難] 浙江　　○秀水王江涇涇北小學堂歸併涇鎭聞溪學堂於初九日在秀勸學所決議茲由勸學所將此事商決始末印刷通告遍咨各學堂大旨以聞溪初等小學堂堂長辭職議董陶君心榖面囑勸學所派員接任一時殊難其人於五月二十四日常會期公布商決經到會各員董建議涇鎭兩小學歷年學生不過四五十人而經費兩校平分同在一區一鎭儘可合併辦理以節經費倘初等畢業有期并可升作兩等嗣於初六日修函挽陶君文波（陶君亦涇鎭人）持函往商心榖（聞溪校長）叔彝（涇北校長）諸老初八日文波回所繕送報告書詳敘就商事狀讀之知此議雖不爲涇北校長吳君所喜而無正當理由見覆初十日再挽文波專函就吳君面商置之不理十一日吳君來城邀之到所面談又不應本所至此効力窮矣祇得將以上情形陳明本所監督暨府尊學憲請示遵行以後如何辦理靜候行政各官批飭祇遵不便再加評斷云　　 
[禀請創辦監獄學堂] 安徽　　○監獄學一科泰西各國莫不視爲要素而中國向未講求致多腐敗現象考皖省各州縣雖經改良監獄一切辦法多未完備茲聞江南監獄傳習所卒業生陶鎭東集資六百元擬就皖垣創辦監獄學堂一所延聘諳練教員招收學生入堂教授以爲將來改良監獄之基礎記得已上禀撫台請示遵辦未識朱撫帥能批准否實業 
　　 
[大通創開商埠之籌議] 安徽　　○蕪湖開道郭子華觀察前奉督撫憲札飭略謂現有大通職商陳壽鴻等具禀農工商部請仿照天生港章程開埠設卡並派洋扜收稅等情轉行到道當飭就近切實查覆報部核辦關道奉札後函致新關稅務司湛參君核議茲准復移略云該商所禀各情似非確有把握大通設卡收稅一事本稅務司未便擅議關道准文後又札飭銅陵縣楊令暨大通坐賈局將該鎭歷年進出口貨數及商務情形切實詳覆　　 
[路礦會不認借欵包工] 安徽　　○北京皖路礦會致蕪湖路礦公會電云勘電悉前次京官會議凡借洋欵無論直接間接包工三項全體概不承認早經布告路局且協理是日亦在塲與議今仍與保林公司私議包工殊堪駭愕已飛電阻止究竟此議係味主見抑受人愚也隨時探示並希分電各會合力監督京會冬　　 
[醴陵瓷業公司之發達] 湖南　　○湖南醴陵縣瓷業公司發起於熊秉三京卿規模草創自羅煥章觀察接任以來改良規則擴充工場成績卓著除設學招生實習外並揣摩各省之風俗嗜好以改良其出品爲主刻已辭退日本技師由學生自造在湖南湖北漢口等處先後設立分銷處並擬將各種標本運滬訂於秋季設發行所推廣營業　　 
[借引濟銷之計劃] 掦州　　○興化東台食岸商人謙益永以該岸存○ 
鹽將馨塲運一時未能抵岸勢將脫綱查伍佑塲商仁和裕運往江甘食岸官鹽數百引現已抵東爰具禀運憲請將該鹽准借興東食岸以濟銷市而資民食雜記 
 
 

Page 12

 
 
　　 
[丁方伯委過姚協統] 山西　　○晉省新軍協統姚鴻法前在督練公所招集各標統管帶捉拿軍界訪員某姓一節聞丁方伯目下頗萌悔念嘗語人云報館訪員余並不欲深究乃協統一聞查出之言遽爲宣布致使外間有杯蛇市虎之驚且捉拿訪員愈被報紙攻訏莫如置之不理則一切謠諑自然靜息　　 
[問江督之富數蓄以對] 蘇州　　○新任兩江總督張安帥由滬赴蘇已誌前報茲據本埠有人調查安帥升任兩江時滙存上海大清銀行之欵計各票號憑摺十餘扣額算總數僅有二萬四千餘金云　　 
[警察文案白字之離奇] 寗波　　○鎭海贛局成立後種種怪現狀不可縷述外間亦物議沸騰該局文案王某前以官費遊學日本警務學堂到東數月潛逃回籍短髪洋裝皮靴草帽居然以畢業生炫耀鄉閭鑽營警局文案月支薪水二十金前因斥革學生門首懸一脾示訛字累累令人發噱茲特照錄如下警策（當是察字）局示學生王某某類（當是累字）次匡（當是曠字）廢公（當是工字）課已列（當是歷字）二星期之久禮（當是理字）應斥革不舉證（當是准字）再補見者莫不大發狂笑　　 
[湘省籌辦水災荒振] 湖南　　○馬陵湖水暴漲圍垸多被沖潰禾苗淹沒府縣義倉已悉數借放由該縣梁令請借省榖二千石以期有備無患當蒙批准由縣備文派紳來省具領經過局卡准予騐照放行免完釐捐一俟省榖運到應否即由縣酌量平糶以資接濟　武陵縣水災情形目前吏爲可慘各鄉貧民竟有因飢餓不堪而鬻子賣女者甚有以兒女牽累甘心棄置聽人收養不取分文者該縣王大令已飭各街保查明郡城殷實各戶究竟倉廠存榖若干以便備價購出賑濟荒民　龍陽縣堤垸十潰八九災民多集縣城日前因發米平糶縣令幾爲飢民所窘常郡守親往該縣勘騐並爲設法籌振勾留二三日始行返郡　岳州府自設局平糶以來經商會各紳董籌辦每日早晨限售三十石先至南嶽宮交錢買票再行持票赴局照數發米以免擁擠惟老弱幼稚以及婦女往往不堪其擾終屬買票爲難現經商會另爲設法每日於三十石之內提出五石自九句鐘起至十二句鐘止專爲老弱幼稚婦女等發糶以期普及　　 
[州牧漠視水災之一斑] 安慶　　○皖北宿州自四五兩月連得傾盆大雨河水暴漲一片汪洋已成澤國禾苗悉被淹沒民心惶惶憂形於色糧價異常昂貴哀鴻遍野啼哭之聲不絕於道並不聞該州牧如何設法籌振災黎惟聞上禀皖撫懇請通飭各州縣遇有接遞軍流等犯卽行截留因該州驛路均遭水淹現已設備船筏接遞公文云　　 
[飛飭肇慶道府防護基圍] 廣東　　○胡護督昨接廣西左江道紀道電禀雝河連日水漲一丈五尺餘其勢比前更大現未定乞飭下游一帶加意戒備護督接電後電飭肇慶道府云肇慶王道台賴守鑒頃接南寗紀道台廖守各電雝河連日水漲一丈五尺餘其勢較前更大誠恐建瓶而下應飛飭沿河各屬督率紳民戒備並加意防護圍基務保無虞仍將水勢情形電聞護督江續又據紀道電稱雝河於初二日未刻電聞後水更洶湧初三日　水量又漲六尺餘現仍未定護督刻又電飭肇慶道府加意防護矣　　 
[清談]  
　　讀子一老氏之言曰。知之知之。勿盡言之。可以處世。　一物不知。儒者之恥。既爲儒者。不可不知　世界之情勢。與社會之狀態。然有所知而　必欲盡言以招人過。則適足以殺其軀而　已。殊非。處亂世之道。故老子以盡言爲戒。又曰。言之言之。勿盡知之。足以亡身。　古人之愼言也。出一語。立一說。必當乎事　理。適乎情實。而合乎是非之公。否則輕於　發方。聲之響未絕於口。而禍已及於心腹。　故古人言不茍而恥不知。吾勸世人讀韓　昌黎會文正愼言之箴。　然而世人則曰。惜身避禍者。非濟世之英雄。救時之君子。　　 
[考優拔之怪現狀] （三續）（睡獅）　　　呈文憑學生嚇倒考試優拔。出洋學生已得文憑者。例須呈驗。某某等到蘇。即將文憑呈送學憲。忽有蘇人來述。此次學憲會對某紳曰。聞出洋生來考甚多。考試由他考試。取去由我取去。某某等聞言大窘。甲曰。我本不欲以斷命的文憑。呈瞎眼的學憲。我迫於父師的命令。今悔何及。乙曰。我亦不欲以新鮮的文憑呈頑固的學憲。我迫於家兄的命令。今悔亦何及。於是頹然氣喪。股慓慓。嚇倒在牀。終日高臥不起。忽自言自語曰。我不考。我不考。我考亦無益。我考亦無益。衆極力解勸而意終不釋。一日學書持文憑來曰。奉學憲令。場前毌庸呈驗。於是某某躍然起曰。妙妙。　　 
[讀闈墨議員發]  
某議員赴蘇試。鄉人阻之不可既抵蘇。將壬寅發卯兩科闈墨。置在案頭。日誦數百遍。金石聲徹戶外。有友往訪曰。君何苦里功乃爾。答曰。荒蕪已久。不能不稍稍誦習。友曰。議員之榮。百倍於優拔。君何苦復爲此。答曰議員我所欲也。優拔亦我所欲也。二者可以得兼。我何憚而弗爲。友見無可與語而退。出門不數武。而議員誦聲又琅琅矣。於是譁然笑爲議員發憨。小說 
　　 
[夜花園]  
　　一名極樂世界（十） 
列位看官。你道什麼事情。原來有一位山西客人。帶了一個玳瑁邊眼鏡。穿了一件簇新夏布長衫。坐在那裹吃茶。那個堂官官沒有小必。把一滴開水落在他的身上。那個客人便大鬧起來。把棹子亂碰道。這件長衫因爲到上海新做起來的。剛剛穿了一日。就被你弄糟了。一把拖住堂官。定要他賠償。堂官道。賠償什麼。我又不成弄壞了你的衣裳。不過著了一滴水。一刻就乾的。我做了十幾年堂官。不知滴濕了多少衣裳。倘然人人像你要賠。賣脫我的家子婆還不夠哩。併且你的長衫又不是外國進貢進來的。有什麼希罕。那個山西客人道。我的長衫雖不是外國進貢進來。卻比外國進貢進來還要貴重些哩。那個堂官看見他是操外省口音。便有心欺他道。我不賠你。怕你怎樣。你要我賠。教你家子婆來討。我就賠你。那個山西老說他不過。便哭將起來。惹得看的人閧堂大笑。那個秋桐戲館的小老班道。這種天字第一號蠟燭。如何可到夜花無裹游耍。香雲閣道。盡要揀天字第一號的滑頭。上海灘浪也沒有許多滑頭。小老班道。若說上海灘浪滑頭。莫說四五個夜花園。就是四五十個夜花園。還搜括不盡哩。莫說小老班諸人談話。且說老四正在聽那個小老班談話。忽聽得吃吃的笑聲。老四急回頭看時。不是別人。就是吳二老三後面跟了。兩個妓女兩人進來。一面笑一面恬。還未跨進門口。就一眼看見老四坐在前面。便大聲道。老四你調我槍花。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　請設正副議長　浙江　籌辦處致憲政編查館電　憲政編查館鈞鑒浙江複選報竣前已南電奉聞茲據諮議局籌辦處禀查局章三十四條凡召集開會應於三十日前由議長將本屆開會應議事伴預行通知議員惟此次並無原設之議長若待至九月會期始行互選其會期以前既無主持一切之人難行準備又按照第十條第四十五條第五十一條第五十二條互選細則議事規則旁聽規則及辦事處辦事細則均由諮議局自定書記長書記亦係由議長請派凡此非準備於前亦恐碍會期之成立可否提前召集議員到齊後准照第九十條第三項投票互舉假定議長一人副議長二人以便準備以上各項俟屆九月會期再行正式互選似於定章無碍等情乞核明電示以便飭遵蒸印　憲政編查館覆電　杭州撫台鑒電悉諮議局提前召集議員選舉假定議長先期準備事屬可行應按照局章三十三條以督撫命令召集臨時會即照第十條第三項投票選舉假定議長一人副議長二人暫行提前按章準備俟九月會期再行正式互選比覆　　　 
[給發初選當選人執照]  
　廣東　（南海）南海當選人已領到執照者共有五十八人未領者尚有十一人照章程限至本月二十日以前到領逾期即以候補當選人挨補茲將已領到執照者列下　黃有恭　陳頌韶　梁文煒　黃祖香　陳蘭皋　李錫康　鍾錫珍　陳　述　馮昌校　孔繼猷　黃溥霖　霍偉南　張家照　勞　焯　黃　暢　劉金鐸　張國瑞　黃增榮　盧　奭　陳慶霖　羅桓熊　羅榮芬　何廷英　陳士冕　盧宗璜　區曜祥　文英華　區東彭　戴鴻憲　戴鴻惠　何邦熾　王誥會　崔式驊　區杰榮　區贊森　林裕榖　葉爾韶　李宗駿　洗寶幹　黃梅年　黃晳存　郭乃心　區松生　方　領　陳絹武　會炯良　陳鏡銓　鄭景騫　羅人傑　林國光　會紀材　羅藻雲　李向韶　岑文藻　蔡念謨　錘岳升　陳恭受　梁銘恩　　　 
[複選舉開票]  
　安徽　（徽州）徽州府六月初十日複選投票十一日開票茲錄當選者於左　正額六名　黃家駒（歙）　洪廷俊（休）　江謙（婺）　趙文元（婺）　吳翔藻（黟）　周懋和（績）　候補三名　康達（祁）　汪國傑（歙）　余家鼎（嫠）本埠新聞 
　　 
[民呼日報控案四誌]  
　　○民呼日報主筆於右任被控一案本定昨日上午復訊嗣讞員因尚須核對簿據故振欵案改期禮拜三訊核午後專訊朱星齊一案二時半公共公廨寶讞員會同英副領事布辣德君在樓上公堂集訊朱延担文帮辦費烈律師上堂譯稱民呼報前日所豋朱星齊是第八汪大爕所載來函其下書列安徽旅滬同鄉公叩又加評語任意謗毀與路政前途大有障礙況朱於去年九月間由全體公舉至路事之遲速實因欵未籌足朱協理接辦後總理周味四囑朱節省經費裁併局所朱卽裁去多人被裁者挾嫌乃函致民呼報豋載其所敘同鄉人公叩詢諸皖紳皆稱不知所包出之路工係奉總辦批准由郭奎元承包郭轉包與潘仲元計共包築二十餘萬方共銀六十餘萬兩該報豋載何如許之多查築路祇七十餘里於此可見況報館來函一門須查明事實方可登載朱於初四日見報後即往該館聲明實在第三日朱乃擬稿送請該館更正竟置之不理查有某西報因謗毀有名譽之人被控後奉公堂判罰巨金前數月亦有某西報損人名譽亦奉訊明判押數月今民呼報任意損人名譽實與租界治安大有關碍該報尚有毀壞陳德龍名譽亦請敝律師代表請堂上於捕房控單上加添一案請爲按例嚴懲被告于右任陳飛卿延達商帮辦羅銳律師上堂聲稱民呼報所豋皖路協理朱星齊之來函乃由范姓交來豋載今范可以到堂担任其責況該函投信之人簽押負其責任朱星齊更正之底稿較原文長有五倍查照第人條報律所載應交告白之費而朱吝惜故未豋錄且范姓亦皖路中之一分子路事可以宣佈費律師駁稱函後主筆加以評語作爲說法此一層應請察奪寶讞員向於右任陳飛卿日今原告所控各節已由律師聲明爾等尚有何言于稱此事十一日神州報豋有皖路總理周昧西之廣告本館所載並無不合今將廣告呈電至來函豋後朱星齊次日來館觀其大有不滿意之色後朱交來更正底稿一紙毀謗鐵路股東亦屬不合且篇幅太長例須朱出告白費豋錄而朱吝財故未照豋請鑒陳飛卿與于供同寶讞員命傳朱星齊到案據稱去年九月間由同鄉公舉爲皖路協理並奉商部札派與周總理分任因裁併局所致遭挾嫌被毀名譽所包路工並不雇用私人況無白姓工頭該報所豋每方價銀三兩二錢乃無如此巨價請爲詳查核辦訊至此日已西沉寶讞員遂商諸希君判飛卿仍交原保於右任帶回捕房候今日午堂再訊　寶讞員禀滬道文　敬禀者竊奉憲台札轉奉陝甘督憲電上海民呼報舘內設甘肅籌賑公所募收捐欵延不清解飭將於伯循提案押追並奉面諭飭吊帳簿澈查民呼報館與籌賑公所究竟是一是二如有浸吞情事應行按律嚴懲如無侵吞實據亦即請示辦理各等因奉此即經提到于伯循即右任訊供管押並一面分別吊取籌振公所民呼報館及收欵之一林豐號匯欵之蔚豐厚號各項賬冊及該公所收條根簿並據劉廷榮呈到收支清摺前來並績奉憲札　傳劉廷榮去後查此案據於右任到堂供稱報舘自報舘公所自公所僅借餘屋並不干涉至公所捐欵自有劉廷榮擔其責任等語復經將吊到各帳加逐一細查公所帳內有交民呼帳房之欵有由民呼賬房經手提付一林豐之款公所收條根簿內有註明陳非卿及黃先生所發字樣（陳係民呼主筆黃係民呼帳房）民呼流水簿內逐日有付籌振公所買物零星之欵公所帳簿內又有於右任携去銅洋二十三元一欵公所帳簿內又有兩次付民呼報兌換銅板錢二十五千一欵十七日帳屬又有收還民呼報錢二十五千一欵倘該很串與籌賬公所果係兩事各不相謀何以振損之款由民呼帳房收付耶何以收捐之條由民呼之 
 
 

Page 19

 
 
主筆帳房塡發耶何以民呼零用冊內農日有付籌振公所買物之帳耶何以公所之銅元于右任有權可以携去耶即使攜去代換何不全數攜去僅攜去二十三元畸零之數耶兌換以後何以至今不交回入帳耶公所付民呼兌換銅板之欵何以又不兌銅板而忽行收還耶何以收還之日不遲不早而適在十七日控案發覺之日耶何以公所帳內有收還二十五千文之帳而查民呼帳內並無付出二十五千文之帳耶種種界限不清足以證明於右任對於籌振公所不能全行諉卸謂爲毫無責任復查該公所總計簿結存大洋二千八百三十七元劉廷榮所呈收支清摺結存大洋三千六百六十四元兩相懸殊其餘小洋銅洋存數亦均不相符同一公所之帳何以自相矛盾若此殊不可解又該公所帳內付一林豐欵項日期核之一林豐帳內收該公所欵項日期彼此互較又全行不合又查弔到該公所收條根簿每冊之頁數既屬參差號碼之後先復多類倒有收此重出者有未塡號碼者有未塡捐數者其間不實不盡欵竇甚多非澈底清查不足以昭核實現由廨督同該公所派來帳房將各帳詳細查對通盤清算尖俟查算明確再行積禀詳陳伏念振欵毫釐爲重理應逐欵清晣絲絲人扣乃該公所帳冊根簿率多影響模糊雖無侵吞實據而帳目含混已可概見難保其中無弊混情事查於右任既屬界限不清自難置身事外至劉廷榮係公所總理尤屬責無旁貸自非劉廷榮到案一併查辦不足以昭折服而重振務惟劉係候選道員又現供土稅總局差事卑廨未敢擅行提押應如何辦理之處仰祈憲台批示祇遵實爲公便　蔡道台批　據禀已悉查民呼報館　籌振公所種種界限不清于右任豈能借詞置身事外公所帳目來禀臚陳種種含混簿存洋數短於摺存洋數尤屬可疑簿係平時登載摺是臨訟呈遞摺數不憑簿數所塡數目何自而來若非提案澈查振欵必成私用至収條不塡號數流弊尤多前據該令面禀公所匯甘已二萬餘金本月十七電詢甘省尚未回電是否實已匯去尚難憑信劉定榮面稱報捛道員尚未槟准宜其不足取信於甘省總之振欵絲毫爲重侵吞固當嚴懲挪移從輕擬結總以俟甘省回電爲准仰廨員勒將所收欵目刻日交出無許延宕並傳劉定榮到案訊明禀候核奪本道已西詢劉定榮倡辦義振及收捐各情取有親筆供據并發查究繳　劉定榮供詞　劉定榮供匯欵虫蔚豐厚匯甘四起共二萬七千四百餘兩劉定榮經手收欵民呼報館派徐志鴻賈梅林經手劉定榮未經手賑係徐賈二人經手閒時亦有民呼賬房經手倡義振捐係定榮李岳瑞於伯循陳非卿　　 
[四記寗紹人之團力]  
　　○本埠南北市糖貨米麥兩業於日前由熱心諸君邀集同行議定所有往甬貨物均裝寗紹輪船該業各夥友等來往申甬亦准坐自辦之船以保權利俱已分別函告甬江該業本行矣聞昨日該船人貨俱滿而亦並不跌價云　　 
[魚販之熱心]  
　　○昨日下午冰鮮業寗紹兩帮魚販等在四明公所開會到者三千餘人俱係短衣力食之人萬口同聲決趁寗紹輪船以保權利聲勢極其踴躍　　 
[印人雞姦案又來了]  
　　○新閘麥根路某公館更夫小朱前晚十二時獨坐更舍忽有一印人闖入將朱扭住竟圖雞姦幸該公館家丁廚工人等因天熱均未就寢聞聲出視卽喚上差印捕到塲將該印人拘入捕房昨經捕頭轉解英臬司署訊實判發押西牢兩禮拜　　 
[開辦自新醫學專門學校之先聲]  
 
　　○上海自新醫院諸同人憫中國醫學之黑暗特擬定秋間開辦自新學專門學校以革新中國醫學養成專門醫士爲宗旨現已擬定規則十一章分布各界矣　　 
[城內]  
　火燒○前晚城內張家弄一百十八號門牌謝福順家因晚炊失火鳴鑼告警當經附近皮帶車竭力救息幸未成災　病斃○前月積獲拒弊巡警總局偵探夥朱老五之盜犯楊世和訊供不認收押自新所聽候復訊在案前日在押患病抬往縣署頭門旁白虎殿暫放延至昨日鼈命由地甲禀報縣尊論飭善堂備棺收殮　打架○清東董家渡有寗波人洪阿金夫婦口角有胡生土之胞姊葛胡氏出爲解勸洪之母舅劉雙林及舅母劉陸氏友王小多怪胡生土姊弟幫洪之妻互相口角繼爲兇毆劉雙林劉陸民葛胡氏均各受傷扯至浦東總巡局奉論將胡生土洪阿金王小多及受傷之葛胡氏劉雙林劉陸氏一併移送縣署驗訊究懲　張雨門案○工程局函解管押二年仍不還欵贖田之張禹門到縣訊究張供現將抵由之田售賣不久收價繳案判押限十天清理　做竊賊遞解回藉○浦東人王桂生與弟王阿二在蘇州犯竊致被元和縣緝獲訊供賣押在案前日大令備文派差將王桂生王阿二按站起解昨日由嘉定縣差押解到滬禀奉田大令諭飭捕役看管候傳訊保釋　圖勾串黨羽被拘○日前洋鏡店主顧連生同夥徐植蕓扭流氓陳小福到一路巡局押交羽黨在案昨日陳之習翼倪金善郭少祺李興齊三人潛到中局意圖勾串索詐當即一併拿獲訊究提陳質訊供認同淘判各賣三百板送押改過局收押三個月陳小福判送改過局收押五個月　老娘　姘頭○沈月樓日前扭妻弟郭如生勾引妻子沈郭氏與人姘識一案郭氏前晚回至母家同母到局禀訴遊巡官訊得沈郭氏生有子女年已十五歲尚敢背夫逃逸喝掌頰一百下郭李氏與子郭如生牽引串逃供認屬實判將郭如生笞責三百板郭李氏其子代賣從寬嚴斥飭令具結以後沈郭氏若再逃逸惟伊母子是問　寡婦控租欠○寡婦吳紙氏投一路巡局控追房客方伯超積欠房租六十一元租房不讓求追方供小的向氏租住房屋已有多年每月房金十四元曾付頂首洋四十二元至本月止除去頂首兩抵並不積欠今該氏既不肯租借照例給還遷費三個月若該氏應允小的情願立即遷讓判吳張氏給方洋四十元即日搬遷　醫學研究所派員救疫○上海醫學研究所以時疫之來每在頃刻生命甚爲危險特於針炙傳習所中將急救時疫一法提前　授屢試輙効現將各醫員派分各叚俾患病者就近請醫隨請隨到不取醫金今將各醫員姓氏錄下　城內駐所教員黃瑞侯醫員施熙伯徐笑嚴　南市南會館前同衍德　舖馮伯銘　吳淞鈔房馮似堂　市浜橋西同善堂對門任際運　親閘橋北北蘇州路徐伯寅　北泥城橋西塊北興裡顧渭川偷鷄橋保康里何橘仙　自來水橋北鄭源泰蛋行內翁久舲　四馬路中和裡丁甘仁醫庽丁仲英劉子英余甘鴻　請問壓壞如何○成衣店主寶山縣人呂正本與開銅作之湖北人李祥興貼隣居住昨日呂之披屋墻壁坍塌壓壞李之碗廚行灶向論呂店夥李阿榮王阿根學徒陸才生出言不遜因此李夥丁道順鄧先和亦出幫助互相爭毆以致丁道順將陸才生毆傷一併拘局游正巡官判李祥興罰洋三元呂正罰洋二元一併斥釋　道批○姜寶善禀批該商以禀准承銷謝天順示禁冒牌之貨而兼售敬天順各貨即非自造獘混奚辭已據縣詳批飭究罰示儆矣著即知照　邵厚村禀批此案前據石惠記來禀批廨核明辦理尚未復到據禀前情仰公共租界會審官迅即秉公核辦具復以憑察奪抄黏並發　鄭思敏禀批此田輾轉出典已閱數主閱年既久應歸何人備贖仰松江府飭提原卷提集人證秉公究斷具報抄黏並發　劉昭等禀批准給照並候函送美總領事簽印給執可也保結相片附　官事○安徽候補府經歷白正卿由皖麥申昨日到道禀知奉委到滬採辦救火之水龍洋龍　白蘭花案○夥搶女優自蘭花家戲衣之朱阿三前晚復經臬委劉明府研究良久並飭該犯姘婦潘卿氏將朱推回戲衣赴蘇質當等情與該犯面質又跪鐵鏈時許該犯狡賴如前判仍分別禁押再審 
 
 

Page 20

 
 
　　 
[南市]  
　給烟照○城南東南西三區境內烟民執照業經上海縣移至總工程局查明分給在案如已領號單者准其免給外其有出外未歸及移居境內之烟民續報者尚絡繹投報特由田大令彙詳蘇省禁烟公所請示能否補給執照俟核准照辦　釋店主○城內舊校場黃蓉記刻字店主黃金蓉及益大花紙店主趙培林均因開闢小西門揑稱不利小口製賣紅肚兜藉以牟利當由總工程局訊責銷發東南西三區游行示衆在案茲已三天期滿昨復帶案著各具呈改過結然後交人保出　是否被刦而然○小東門外泰昌水鮮行夥盛華甫扭蘆潭船戶黃秀堂至工程局控稱前於閏二月間託裝青川魚一百五十箱赴浙江紹興某號交納不料中途忽被短去貨五十六箱值價洋七百餘元久不清理求追黃供小的裝魚赴紹行經金山匯地方不幸遇盜搶刦所致旋由黃子香榮投稱裝魚時前由麥邊報關行代爲報關出口後經報關行執事章某出爲理勸令船戶認罰洋一百五十元是以延約未了判黃秀堂交保令泰昌行邀同章某來案復訊再核　實是貪小所致○新舞台茶房昌開林扭北市泰安棧茶房沈松泉至工程局控被取去磁茶壺一把求追泰安棧主陳炳煇投稱沈伴送女主觀劇被孩碎及茶壺除當場認賠洋三角七分外將碎壺取回不料沈誤會致將未碎之壺取出求鑒判沈罰洋三角充公起案之磁壺給呂領回　上屋去○前晚有竊賊多人狙伏德銘里空房內圖竊近隣當被錦泰義布棧內夥友蘇子咸等察知追捕賊人上屋奔逃僅獲顧阿四一名解至工程局訊實判戒貴三百下押三月再緝同黨　無賴來○前日平湖船戶某甲裝運西瓜來申停泊公義碼頭正在起貨突被無賴大阿弟混名蹺腳阿弟自稱水利局巡丁向之勒索洋元不允行兇甲即投控該局經王司馬飭丁查究　　 
[閘北]  
　拐妻○韓光有控崔福林之妻顧氏串同張秀之拐逃其妻高氏一案昨由黃正巡官覆訊供仍各執判韓邀到見証再行訊辦　盜賣○伏登雲前控义袋角河快　石大盜賣樹木值洋三十餘元由黃正巡官訊明判石賠洋三十元了案昨日復有水巡探捕持函投局禀稱石被人在水巡捕房告發有冒捕訛詐等情移提歸案質訊巡官准將石大交該探捕帶去訊辦　車錢○劉金蘭控梁鈞欠車租錢四千餘交不還昨由黃正巡官訊明判分雨期清還了案　竊賊○張根榮張根桂等夥竊拉圾橋某土棧大土三箱及衣服等物二張分得土四十三只行經鐵路被巡士查獲解入總局旋准英廨移文提歸公堂訊辦　　英租界 
　訊拐匪王阿三狡賴○拐匪王阿三因拐賣洪張氏之子孫馬氏之女被控捕房查獲昨晨復訊詰問再三仍不吐實判仍還押候詳查實在於下禮拜一訊核　獲學徒張阿榮迷途○孩子張阿榮迷途解廨據供浦東人年十四歲父名張茂生與母均居鄉下在滬四川路柴老林處學鑤磚因虐待走出判張留廨候認　小賊○劣孩李祥生竊取劉惠芳考籃等物圖消查獲解究訊得該孩屢次犯案判發押改良所一年　大騙○王子興騙取薛根全頭髪價洋一千五百元被控訊押在案昨解復訊判仍還押候查明移提人証再訊　販人口西牢請坐○丁阿三在無錫誘拐了老二之女彩雲來滬押與龔興美得洋七十元希圖轉賣爲娼由探查獲請究龔供彩雲由丁阿三與顧玉亭領來不知伊等串拐求寡丁供詞刁狡官以丁誘拐良女押娼實屬不法判押西牢一年期滿逐出龔押一月女交其父具結領回　誣串竊石浦回鄉○青浦人李修賢與鴇婦高劉氏雉妓陳小紅串同誣控同鄉人王佐永竊取珍珠向王勒詐洋五十元查獲解究經中西官訊明以王係貿易中人不應狎遊雉妓實屬不安本分判將被詐洋五十元提給三十元與劉鴇爲陳妓代債陳妓不准在滬賣娼養帶回捕房攝影存查候明日派差賞給川資洋四元送登寗波輪着回石清原籍劉鴇從寬開釋李不應評竊串詐吞用洋二十元判押西牢九月期滿逐出租界　抵單爲何不贖○徐氣平因將單抵與陸永甫不贖昨奉傳案判徐過堂候訊　溫裕蘭控石老虎將契地抵銀不贖昨晨傳案判石交保限一月清理違干未便　造價爲何揹付○顧兆祥因揹付李繼堂造屋價銀昨奉傳案判過堂候奪　既奸其妻又竊其財○李永慶之妻王氏被哈爾濱捕房八百十六號華捕蔡定寶誘奸並串竊金飾圖逃一併拘獲訊供屬實判蔡押捕房四月王氏因李不愿領回具離異結存案着氏發棲流所半年照章擇配　既壞其名又攫其物○婦人蔣劉氏潘壽高控蔣昌來串同馮玉林宮金寶陳和調李阿寶等以捉奸爲由入室攫物昨日解究蔣昌來延律師到堂譯甬蔣係美商用人應請交保另行訂訊中西官准即判蔣存捕房洋五十元交保餘人一併押候今日美領堂欺解究　難與嬸　同居○濟良所昨解粵婢阿恆到廨稱被伊主婦五阿芳凌虐等情中西官訊得阿恆係該婦女姪判婦覓保將阿恆先行領回候查明禮拜三訊核　長與波臣爲伍○昨日午後蘇州河白天橋河畔浮起赤身之男屍一具由水　　房派水巡將該尸拖帶至浦東飭保查無家屬由堂棺殮　　 
[美租界]  
　酩酊大醉○某國艦兵前晚酩酊大醉倒臥百老矆路由捕車入據房押至天明釋放　頭顱被傷○張玉樹住靜遠街昨　捕房控被隣居某日人以石擲傷頭面請爲拿辦捕頭准之　急痧一○俄人克林住居眞淞路前日患急痧身死昨由捕房將屍車入驗屍所經俄領偕西醫同往收殮　急痧二○美捕房四百四十六號試用三道華捕前日忽患急痧斃命昨由家屬禀明捕頭請示核奪　欠租金性命一條○嚴順坤因欠某甲車租錢無力歸還潛吞生煙圖盡由隣代報捕房車人同仁醫院治愈　爭車錢照會一個○車夫張阿二昨拖某葡人至新記浜路因爭車資被該葡人剝去車照張投控捕房始將車照追回了事　　法租界 
　消溽暑客人叉麻雀○新開河四十一號海味雜貨行前晚有人聚賭爲小東門捕房巡差捕頭查見禀請公堂飭探將執事人徐裕豐解究徐併因客人褥暑難睡同輩中戲弄麻雀牌消遺小行亦不能阻擋判從寬不究以後不准再犯　開客棧老班欠房金○精益公司收租人陳蓉甫投廨控稱後新街鼎新客棧虧欠房金四月計洋二百三十二元向索不付求提棧主張世恩訊追張供實因暑天生意清淡求恩寬限判限三禮拜交保先交房租三月遵欠一月不准再延　湖德仁○積竊胡德仁判禁西牢一年茲已滿期於前日開釋釋出後即購香烟食物私結同押工作押犯爲管牢西捕察出送廨請辦判押捕房一月　張阿福○俞姓小孩前日失去頸上所帶之金片金練各物查係車夫張阿福所爲當即拘究並弔出六續所竊　衣鞋褲各物官問小孩金飾竊在何處供實被寃累並不偷竊弔出各物確是貪小一時所誤求鑒判押捕房雨禮拜弔贜給領　張阿美○張阿美前由公堂判押西牢一年僅押月餘因病送往薯有堂就醫詎即串黨越牆逃走始於昨日復棧判照履斷補押外再加押一月 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[孫袁兩撫奏報魯省籌辦憲政情形摺]  
奏爲遵旨會奏籌辦憲政情形恭摺具陳仰祈聖鑒事竊臣等恭讀光緒三十四年八月初一日諭旨逐年應行籌備事宜必須秉公認眞次第推行各部院領袖堂官各督撫及府尹遇有交替後任人員應會同前任將前任辦理情形詳細奏明以期各有考成等因欽遵在案臣寶琦於本年六月初六日馳抵山東濟南省城業將接篆任事日期據實奏報迭次會晤臣樹勛商榷目前應行籌辦各事宜查據案卷證以事實復遵上年會同詳奏之諭旨謹爲我皇上縷陳之查原奏期限清單第一年期督撫所應辦者祇一項第二年期督撫所應辦者共八項臣樹勛於本年二月間遵照憲政編查館奏定考核科章程業將第一年期所已籌辦及第二年期應籌辦而已預備者專摺奏陳奉旨欽遵在案自茲以後本年上屆截至六月爲止照章應俟八月內分別奏咨惟現當交替之時所有辦理詳細情形臣樹勛智慮多疏僅植初基於一簣臣寶琦涓埃未報敢虛逝景於九年蒞事有後先而責任無輕重此微臣意見所同一煩聖明鑒擇者也查第二年期督撫應辦者八項一日舉行諮議局選舉東省於上年十一月派司選員分赴十府三直隸州先之以演講繼之以調查又督飭各州縣分辦爲三期一爲選舉人名冊告成之期二爲選舉人名經審查判定清冊告成之期三爲初選舉投票之期其間勸懲互施於急進之中尤以力除騷擾爲第一義四月初一日初選舉一律告竣該處員紳以事機已熟複選舉事務較簡遂將原定六月複選之期提前於五月初十日舉行亦一律告竣被舉議員照章山東一百名加駐防三名均經該處開單詳送現正在照章造冊分咨其諮議局所亦已開工並派在籍度支部主事石金聲監理工程經臣樹勛附片奏明在案計至七月該局所即可工竣被舉議員尚可在局先期研究以資預備此籌辦已竣者一也一日籌辦城鎭鄉地方自治設立自治研究所東省遵照定章此項籌備事宜即飭由諮議局籌辦處兼理以資撙節又於省城設自治研究所本年二月初一日開課亦經臣樹勛奏明在安其時部章尚未頒行而該所所定年期及講習科目不無出入迭經臣樹勛咨商憲政編查館以期變通而裨事實如推廣省城研究所區域第二屆所應辦者分設於各府直隸州則造就多而經費少於定章無背於地方有益他如編制調查區域表編輯自治淺說廣設宣講社凡可以助進行者均督飭該處分別飭辦此遵章籌辦者二也一日調查各省人戶總數查照部章本爲巡警道專責而期限清單則曰督撫同辦是督撫本有督催之責除已照章派巡警道爲調查總監督外並飭將章程告示通行各屬迭據詳稱各州縣均已劃定區域選派調查並擬有調查施行細則即照部頒戶數口數定式分別刋發依期塡註現在尚未屆欺應由臣寶琦嚴查督催以免貽誤東省曹濟各屬向辦清鄉頗有成效調查戶口細按章程亦清鄉事宜內所必有以原有之習慣而行以劃一之章程與新政相輔而行有藉於清查戶口者關係甚大此遵章籌辦者三也一日調查各省歲出入總數查東省清理財政局於閏二月間開局分派辦事員司亦經臣樹勛奏明有案嗣據該局詳擬章程以爲清理之次第先從調查入手自係不易之法已分擬冊表分行各屬局所飭令分造上年歲出入報告冊及本年出入月報冊節經各處造送一俟彙齊審定即行分別咨部查核此事關係最重頭緒亦最繁臣樹勛於二月間奏陳東省財政困難大概情形以爲不能開源不能不從事於節流化無用爲有用移無益爲有益來日方長泉源苦竭清理者僅整頓財政入手一端究應如何亟定幣制蘇息民艱臣樹勛前會兩次奏陳銅元流幣及治標數策居中央以定四方賴手足以捍頭目爲救時之要策亦理財之歸墟此遵章籌辦者四也一日籌辦省城商埠等處各級審判廳查司法獨立爲吾國現行財政一大變更自非通盤籌畫則事倍而功或不半財傷而民亦愈勞臣樹勛業於本年五月內詳細奏陳以爲此項各級審判成立按照法院編制法所設各員每一州縣歲需俸薪一項已在三萬兩左右合全國各府廳州縣計歲費約五千萬兩建築尚不在內國家無此人才抑亦無此財力且求之事實既慮事務簡而冗散轉多且恐機關紛而事權不一擬請於府直隸州設立地方審判廳一　而於有轄地之府及廳州縣設立之初級審判廳一所或二所似此量爲轉移事實固無窒礙且預算全國此項經費可銳減十分之九有奇而法院編制法初級審判止能審判二百兩以下之民事應改爲以五千兩以下爲限監禁一年以下之刑事應改爲以十年以下爲限斟酌變通按之吾國風俗習慣均尚相合庶司法獨立之實可以逐漸推行事關全國審判利害相權仍懇敕下各部院衙門查照前摺核議以利施行至提綱挈領在省城設立審判籌辦處爲必不容緩五月間亦已開辦其審判人才之養成則於東省法政學堂附設法政講習科逐年增加爲審判官之預備均經另摺奏明在案至審判地所之分配審判經費之預備已一面派員分赴調查爲設置之計畫此遵章籌辦者五也一日創設廳州縣簡易識字學塾查此項學塾非推及於僻壞遐陬則立教不淺非先之於通都大邑則取法無由據提學使詳稱先於省城設立十處以爲之倡本年五月開學並附設閱報所應需簡字課本擇淺近簡明者三千餘字暫備講授俟學部頒布簡易識字國民必讀各課本再行遵用以歸一律該司並於每星期邀集各堂教習至署研究教授管理諸法並以日本當日維新首先提倡明儒王守仁良知之學特令各教習互相討論務期實踐不尚空談以之自勉勉人庶將來童蒙多識一字即多一致知之用地方多一人識字即多一明理之人此遵章籌辦者六也一日廳州縣巡警年內粗具規模查東省於光緒二十九年前升任撫臣周馥參照直隸辦法開辦警務學堂奏咨有案三十二年又經前升任撫臣楊士驤奏請於兗曹兩府分設巡警學堂一所奉部覆暫行試辦臣自上年到任後節經查照新章諭飭改爲高等巡警學堂並在省城照章光設巡警教練所一處兗曹兩府巡警學堂擬俟學生畢業即行裁撤各等情均於本年二月間奏明在案惟東省巡警雖設專官各廳州縣亦經派有區巡等職遵章開辦歷有數年然形勢精神尚宜力求完備良以居此官者既用非所習奉斯職者輒見異思遷節經督飭巡警道擬定各項章程分別改良並派員分赴各屬調查以資考核應由臣寶琦按照期限切實督催爲警界放一綫之光明即地方受一分之公益此遵章籌辦者七也以上七項除諮議局選舉已按期辦竣外又資政院選舉尚未頒布不在此數其餘或已立基 
 
 

Page 27

 
 
礎或甫在經營應辦者必辦不敢避急切之名未籌者當籌更非有遷延之見譬之羣川赴壑沮沼亦與同趨萬馬奔蹄駑駘因而策步所有臣樹勛交替以前遵照籌備清單辦理情形由臣寶琦會同詳奏各緣由是否有當理合恭摺具陳再此摺係臣樹勛主稿會同臣寶琦辦理臣樹勛並擬於本月十三日自省起程至青島候船航海南下紆道至江寗會晤調任兩江督臣張人駿面商一切再行赴粵合併聲明伏乞皇上聖鑒謹奏宣統元年六月十六日奉　硃批該衙門知道欽此小說 
　　 
[美人虹] [  英勞敦斯著] 瘦狷譯意（二十七）　埒根足下。安索病矣。余甚欣幸得於渠病時。訪悉彼家中之秘事。顧君　亦知此老髦之安索。並非屋克來之主人翁。所謂主人翁者。乃係彼被　逼而逃。杳無蹝跡之繼女耶。他日者。薤遽晞。老人長逝遺產之襲。仍　歸是女。吾傀儡其間。嫠緯姜涼。空閨坐守而已。嗟乎。埒根。彼老人之女　今果何往者。埒根其速行探訪之。茍使飄篷斷梗。依然浪迹天涯。是遺　產終無歸吾之日。黃金虛牝。隙勸駟徒拋。吾計不已左乎。吾書至此時。更　有請者。安索之妹曰索姑娘。今亦在此。年長矣。而裝束如十六七許　人。時述其所愛之人曰伴雪。財多而行駿。可紿也。埒根其速來以愛情　動之。來時携少許之派利克。（酒名）及持愛雷斯手套之箱一。其號數　君當已知之矣。　　　　　　　　　　　　　安索夫人楷羅白。咄。　此何語。楷羅胡爲稱安索夫人耶。梅黛嶺讀畢。擲函於地腭。胎良久。亨利呼之始應。旋告亨利。謂已將離此。殷勤訂後約畢。乃屬其持函去。去後喃喃自語曰。時促矣。天其助余。使此函非僞。則楷羅已爲財故。嫁吾寄父。利慾薰心。至不恤屈身爲嫠以求伸。計良密矣。所苦者。獨吾繼父安索耳。夫安索老矣。舊恨在胸。安敢忘旃。顧今且爲彼行同蛇蝎之埒根楷羅困。吾必先往徐此二人。且吾姑愛蘭安索奚爲者。垂老荼蘼。尚耽風月。其所愛之人。復曰伴雪。然則伴雪二字。殊足擾亂吾神經矣。葛蘭崖之意中人曰伴雪。寒蕾之仇。亦曰伴雪。得此而三。莫衷一是。花影迷離。鷄聲恍惚。伴雪！伴雪！伴雪！吾必察出汝眞相而後已。梅黛嶺且語且行。旋返至於室中。觸緒興悲。俯首沈思不已。　　第十二章一日屋克來老屋中。家人團聚。歡語環生。楷羅眉樣入時。居然新婦。安索則枯榻垂朽。遽詠生稊。其愉快有幾於笑口常開者。顧當彼等度密月後。衝突起矣。楷羅知安索之於已。僅能予以愛情。而其平日之所殷殷希望者。原不僅在區區之愛情。則恨綺愁羅。時占脫幅。幸埒根力勸。乃始言歸於好。時愛蘭亦在座。愛蘭者。初不悅於其兄。幾遭斥逐。後往遠處襲得一巨富之遺產。安索乃厚禮迎歸。敬愛有加。斯時手槐脫小說讀之。若別有會心者。楷羅坐於其旁。檢閱新聞紙。忽驟問曰。安索姑娘。君新內之婢。胡尚未來曰。近矣。埒根曰。君姿本殊人。若更得人爲之裝飾者。美麗極矣。抑欲得一合用之婢。亦正非易事。　　國外新聞 
 
　　美總統擇地消夏　○二十二日鈕約電云美總統塔孚脫由華盛頓啟程赴曼塞歇塞脫省皮佛萊地方消夏　　美國實行新稅則　○二十二日鈕約電云有汽船多艘滿載應行納稅之貨品擬於美國新稅則實行之前運抵美境豈料各船抵港之際新稅則業已頒行以故新稅則實行之第一日稅關報稅之貨共有美金五十萬圓之多　　德報歡迎俄皇　○二十二日栢靈電云北德意志報著論歡迎俄皇俄後謂俄皇復過德境會德皇於途次實與歇爾堡考維斯之會同一宗旨　　德皇駕幸荷蘭　○二十二日栢靈電云德皇德后赴荷蘭往謁班定克伯爵荷君物遣代表一員迎於邊界　　英國軍界近事　○二十二日倫敦電云倫敦各報皆謂吉青納將軍之補充地中海大元帥實爲將來內國及殖民地各軍資格相等後簡帝國軍隊總帥之任之先聲地中海大元帥之任現由華爾克將軍暫行護理吉青納將軍之簡授此任地中海防禦諸事必可因此周備異日該將由東方游歷歸國後並將於帝國防務會中占一位置　　居留島問題續聞　○二十三日栢靈電云德國某報載稱希臘政府已請列強協助維持和平德政府已箴勸希土兩國政府和衷交涉以免引起爭端希土兩國與情現已較前安靖列強現互以壓力迫令兩國政府維持和平惟戰禍恐卒難免土政府已請青年黨安撫國民內閣總理大臣希爾米巴沙已通告希臘謂居留島辦法僅能如薩摩士之准以自治之權希臘政府將於明日答覆此事　二十四日倫敦電云駐希土爾其公使面向希政府要求棄絕居留島問題之野望並請於相當期內覆明對於此事之意見否則將長假歸國　　土國陸軍進步　○二十三日栢靈電云土爾其陸軍大將戈爾孜巴沙近由土爾其返德大受邦人士歡迎據稱土爾其陸軍頗能動人心目云　　俄德兩皇復會　○二十四日倫敦電云星期六日德皇自北游回國會俄皇於基爾運河　　英國注重防務　○二十四日倫敦電云帝國防務大會目下已有實在之進步並設軍事專家副會會長爲陸軍叅謀本部總長裡乞爾森君俾詳擬防務妥法各殖民地之代表並另與海軍部會商海軍各事 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
