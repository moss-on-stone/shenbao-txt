# 1899 - 240 - 4909478

 

Page 1

 
 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空茲又重付手民校前益加精美惟紙墨工料日漸加昻是以每　核定實價洋銀五圓諸君子有留心乙部者請臨三馬路申報館申昌書室選購可也此　 
[新印大字本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩家之　　爲是編用筆謹嚴叙事詳備方今國家崇尚實學史書尤能益人神智增人識見承學之士允宜家置一　所惜坊間向少善本石印者又字畫纖小　者憾焉今埽葉山房主人倩本局用新鑄鉛字重行排印校對詳明紙張潔白洵乙部之要編選林之精品也每部二十本價洋二元八角　申　北埽葉山房均有發兌此佈 
[新印萬國新史大事表出售] [  圖書集成局代啓]  
　　是書於各國形墊政事沿革及一切交涉公法採源　流搜羅宏富於西皮中獨得竊要閱之可以通權變而廣見聞方今時事多難有心　地省於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每　　二元由上海望平街紹先書局蘇州彚文軒發售 
[書俄員議論後]  
　　俄國某大員熟悉東方事務嘗謂俄國再閱五年恐在東方必有一番變動現俄與各國交涉事宜未嘗不　　　該因恐爭端一啓陸軍不能呼應通靈至西伯利亞鐵路告成及將旅順逐加整頓調集大小戰艦於此然後　大　雄國夫俄之所以將高麗度外置之者以不欲與他國啓釁也外間傳說謂俄於高麗如置肉砧上旋復棄之一任　　爲所欲爲並無繫戀之意噫此豈知俄之志者俄國業經决定斷不使中國及高麗有分裂之虞現雖有某某等四　茂英國於此經營或稍侵我俄東方利益我俄亦惟熟視無覩付諸不論不議之列而已猶憶前者英爵臣答呂弗民　往中華意欲說令中日英三國聨盟我俄早已逆料其事難成就至英國近與我俄訂立約章其中利益竟有出於意料之外者可謂幸矣若夫旁觀議論謂英俄之約實將中國利權悉數歸俄此亦不識時務者之言夫英之所以立此約章者非不知其中利害特不欲在亞西亞洲與俄搆釁耳蓋今者各國之中其力能在亞洲與英相抗者惟有我俄耳某大員之議論若此本館曾照錄於本月二十三日報端執筆人閱之不禁瞿然而起曰有是哉俄之處心慎慮果若是之險且詐深且遠哉昔者洪文卿星使奉使至俄任滿將歸俄皇告之曰外人謂予欲與中國爲難又有齮齕朝鮮意此等議論如風不可執影不可捕雖明者能燭其隱而慤者易飫其欺或有西邊大國造爲此說以聳聽聞若過信之洵足損邦交而誤國是中俄和好垂二百年交誼在諸國之先予固不肯一旦廢棄王東境創築鐵路蓋爲輸卸琿春海參威商貨之故苟無鐵路則琿春海參威終覺孤懸勢難兼顧况以天下大勢言之俄境雖甚綿長自西徂東處處皆側面也中國由南向北處處皆正面也我雖建造鐵路亦必聨絡中國始能縝密無間云云當時論者咸謂俄皇此語未必果係由衷之言卽使可信而數十年後時移勢易或有不能副其初志者故爲中國計總以修内政飭邊防整海軍審洋情聨與國數者爲缺一不可之要義迨中日一役俄人仗義執言迫令日本還我遼東之地幾疑俄之愛我出於至誠俄皇所謂二百年交誼不肯一旦廢棄者其言洵不虚矣乃未幾而市其歸還遼東之德佔我旅順大連灣之要口要接東三省之鐵路所謂輯睦邦交者果如是耶歐西各國恐俄於東方利權日漸侵奪也於是皆攮袂而起德則據我膠州灣英則據我威海衛法則據我廣州灣以相牽制而我中國乃益受其困矣政府諸巨公始知俄之存心叵測乃不復倚之爲重而漸與之疎東和日本西聨英人而俄人狡焉思逞之心亦爲之稍戢詎知俄人狡詐之謀固不在目前而在日後也觀俄員之議論俄國再閱五年於東方必有一番變動蓋以現尚未將西伯利亞鐵路築成而旅順亦未逐加整頓一旦猝然啓釁陸軍不能呼應通靈故與各國交涉事宜不得不略爲退讓是則俄人隱忍不發之故非愛中國也非畏各國也特以時尚未至耳五年後西伯利亞之鐵路成矣旅順口亦已整頓完善矣斯時俄人之作爲尚堪設想耶詩云迨天之未陰雨撤彼桑土綢繆牖户我政府諸公其亦三復詩言而惕然知所戒懼乎 
[本館接奉電音]  
　　昨日午前十下鐘時京師飛電傳來硃筆一道上諭四道敬謹譯登○七月二十七日奉硃筆楊佩璋補授司經局冼馬欽此同日奉上諭延茂著開缺來京另候簡用吉林將軍著長順補授欽此○二十八日奉上諭廣西布政使著李興鋭調補張曾敭著補授福建布政使四川按察使著萬培因補授欽此同日奉上諭長蘆鹽運使員缺著楊宗濂補授所遺山西河東道員缺著吳廷斌補授欽此同日奉上諭本日召見之江蘇試用道劉思訓著交軍機處存記欽此 
[星軺將返]  
　　日本報云中國使韓大臣徐星使壽朋以中韓訂立條約近已告成遂辭别韓國全權大臣朴齊純擬暫回中國奏請大皇帝批准然後航海至韓京請韓王鈐印 
[訂約製船]  
　　香港循環日報云俄國某日報言中俄鐵路公司近與英俄各船廠訂立約章定製行駛外洋之輪船六船准於西歷一千九百年春間交付務期行程快捷以便將來由鐵路盡處來往大連灣旅順口及上海長崎諸埠 
[稽查商務]  
　　倫敦來電云美國政府因中華商務漸不如前特派大員江架氏航海來華查察一切情形刻已乘布連士打戰艦取道東下矣 
[縷記西樵剿匪情形]  
　　廣州采訪友人云南海縣境西樵山土匪猖獗上憲委劉淵亭軍門督率福軍前往剿辦本月十一日麾軍前進燃放開花砲攻之第一彈墮落羅　後潘家魚塘第二彈墮落洗家村附近有數人被彈所中身受微傷迨第三次始擊中南莊得將匪巢焚燬大兵長駈直入無殊風捲頑雲匪黨自知無可支撑紛紛逃竄福軍遂駐紥其問鄭軍門則移紥孖竇涌附近石游戎則移紥紫洞十三日劉車門攻人南莊由吉利海口迤邐抵仙涌汛紫洞胡涌冼村一帶與石游戎會合旋商之南海淸鄉緝捕勇統帶擇地分駐以便定期四面兜圍某日匪黨從桑林逃出查知爲首者係南莊羅姓隨獲交鄭軍門訊　先是十二日孚芷香直刺家焯經督憲派往羅格圍查探情形十二日回禀一切督憲諭以羅格圍勦捕之事已專屬劉軍門日下除南莊高墩東興三鄉務須痛剿外若羅格圍等處紳耆有能將 
 
 

Page 2

 
 
匪首交出者當可免予刑誅至鄭軍門所帶安勇飭往西樵各鄉嚴拿巨匪關軍門貴昌所部勇丁仍隨鄭軍門查緝十四日直刺復馳回羅格團聞大富鄉對面羅沙村羅姓族人數十名苦被兵烽渡海至大富鄉暫謀悽止好事者詢其何至狼狽若此則泫然曰當十一日勇丁焚燬南莊時我等逃至羅沙村村中羅姓念昆弟之情欵留經宿未幾官軍拔營前進恐遭兵禍是以竄至此間耳佛山附近之大江鄉羅姓族人亦於十四日紛紛逃避旋由南海縣楊邑侯命駕登巡船馳詣鄉間蔡看十五日前營勇丁在太平沙蔗寮搜獲匪首區邦等八名連羅格圍所獲羅棉等二名押解至縣署禀請嚴訊其中除區光寵一名堅不承認外其餘區邦區活區効區照區充裕區應福區靈燿羅棉羅焯均供認爲匪及出外打單拒捕等事遂卽禁諸囹圄區光寵則暫行覊押候再訊供 
[連州匪患]  
　　廣州訪事友來函云連州赤堤埠近有會匪結黨聨盟脅從甚衆蔓延及陽江新寗恩平各縣廣置砲械刼得民船數十艘四出搜刦聲勢甚爲猖獗前月由赤溪來陽江之渡船及由江門回赤溪之渡船均被刦去殺斃船上搭客及水手多名只一舵工鳬水得脫本月初二日匪黨千餘人至新寗縣屬之甫草村連刼二百餘家刃斃事主十餘人村人出而抵禦被傷數十人現赤溪協張鎭軍已詳禀大憲請派兵前往剿辦一波未平一波又起粤民何辜竟受如此荼毒耶 
[雲間秋獼]  
　　松江采訪友人云江南提督李壽亭軍門自本月十三日秉節回轅卽延見麾下各將領勉以時局多艱亟須未雨綢繆以杜外人窺伺之漸等語旋牌示二十二日簡閱提標正副兩營兵嗣因秋雨連綿遂改期至二十四日時交亥子卽聞畫角聲喧迨乳鴉啼散玉屏空窗上茜紗初開曙色各兵已整隊而出迤邐達小校塲逾時提轅前砲聲轟然軍門鳴騶前往材官夾道氣象森嚴維時正營管帶張華園叅戎方因病請假由副營管帶城守營楊克明遊戎率同左營吳遊戎前營胡遊戎及張蘇朱苑四守戎以下千把諸弁鵠列道左唱名軍門步入帳中升坐公座受各員弁叅見畢退入世英堂小憇旋復升帳中營帮帶張守戎半跪請發令隨手執令字旗臨風招展驀地布城洞啓三軍之士魚貫登塲矛影槍聲眩人耳目操旣竣軍門循例犒以洋銀五十圓飭楊遊戎精心訓練並告以目下須仿自强軍法破除舊習汰弱留强游戎唯唯祗遵軍門隨命駕而返時已日之方中矣 
[廉訪銷假]  
　　蘇州訪事友來函云江蘇臬司陸春江廉訪前因政體違和請假調養邇已喜占勿藥本月二十六日飭丁詣撫院銷假午後廉訪排導出轅謁見德中丞旋至藩轅與聶方伯面商要公至傍晚始回署 
[皖臬履新]  
　　安慶訪事友人云本月十九日傍晚時新授安徽臬司聨廉訪魁秉節抵省暫假試院爲行轅示期二十四日辰刻接篆屇期署臬司李筱軒廉訪廷簫委員將印信文卷齎送前往聨廉訪朝服而出行三跪九叩禮望闕謝恩隨易公服行拜印禮然後受屬下文武各員及各書吏叩賀聞李廉訪於交卸後擬將瀛眷暫寓皖垣以便擇吉起程順道赴金陵謁見督憲劉峴帥俟入都請訓事畢然後挈眷赴三晉履新 
[梟匪聚賭]  
　　蘇州訪事友來函云距蘇州胥門四十餘里有地名善人橋者一小市廛也近有梟匪五六十輩駕船數艘至是處支逢搭廠開設賭塲喝六呼么朝夕不歇說者謂目下各處鄉人皆以二絲出售道經是處往往見獵心喜墮入迷途迨至腰槖盡傾無面目見江東父老輕生畢命時有所聞有緝捕之責者安可不設法嚴拿從重懲治爲地方除此巨害哉 
[京師命案]  
　　京師訪事友人云本月十二日天橋迤西趙錐子胡同某姓木廠學徒某甲不知何故忽將師母某氏及同學某乙用刀砍斃鄰媪聞聲往救亦被砍傷甲自知罪無可逭自刎其頸倉猝間氣管未斷苦不得畢命乃自剖其腹腸出而斃旋經五城司坊官會同往驗詳請城憲核辦傳聞甲乙皆與某氏有染此次實因姑姦而起云 
[粤省官塲紀事]  
　　廣州訪事友人致書本館云新任廣東按察使吳廉訪新任廣東運司國都轉同於本月十三日由上海附廣利輪船來粤省中官吏派劉守戎輝南駕安瀾兵輪船往香港迎迓臬憲行轅設在省垣魁巷運憲則以高第街鹽務公所爲行轅○廣東提督學政張大宗師巡試高州業已竣事本月十二日由高起節十七日行抵陽江彼處係科歲并考計二旬可告蕆中秋時節文旌可遄返省垣矣○新任運憲國都轉於本月十七日安抵省垣假新城鹽務公所暫駐襜帷隨赴督撫憲轅禀到新授臬憲吳廉訪於十九日抵省聞已定於二十二日接印履新 
[閩省官塲紀事]  
　　福州采訪友人云省垣之外尾壋一帶前經上憲批准畀日本人開闢租界本月某日福州府徐太守會同日本領事某君親臨勘視以便次第振興各項工程○前者統領福强水陸全軍本任建寍鎭總兵鍾總戎祥開因病請假現已告痊本月初八日親赴督轅禀見○統領長門等處營勇洪梓靑鎭軍現已卸署福寍鎭篆務本月初八日趨詣督轅禀見○福州府發審局提調某君現已另有差委本月某日上峯委梁太守鑾藻庖代其副提調一差則委嚴通刺慶祥承乏○劉大令威前因采辦穀米不滿上峯之意記過以示薄懲現已註銷遂於某日赴督轅叩謝 
[松郡官塲紀事]  
　　松江采訪友人云本月二十三日府尊濮紫泉太守乘舟詣滬云係迎迓調任廣東巡撫德大中丞也○江南提督兼自强軍统領李壽亭軍門於本月十三日回轅聞之細柳營中人謂須節過中秋始赴江陰防欠迨二十四日忽派弁赴滬雇小火輪船來松定於翌日乘之而去不知有何要公也 
[小秦淮畫舫錄]  
　　揚州訪事人云剛子良中堂奉命至江南裁併各局卡節省經費以裕餉源現在江寗江蘇裁併者已有數處揚郡保甲總局前已歸郡守兼理未幾上游飭仍舊貫迨至本月某日沈碧香太守又奉省中大憲檄文飭將揚郡保甲總辦一差仍歸太守辦理太守尊札於本月二十日在本署接受關防隨於翌日赴省謝委並面陳要公○揚屬江都甘泉兩縣訂於本月十八日同時舉行縣試正塲文詩各題日前已登報簡二十二日初覆先一日案發適値風狂雨驟未經黏貼於墻已被摧殘剝落至晚四更各童魚貫入塲而雨師仍興高采烈籚經之下凡百執事無不淋漓盡致童子軍負笈提籃尤形狼狽蒼蒼者眞太煞風景哉○月朔以後風風雨雨幾無一日之晴或細灑廉纎沾衣欲濕或傾盆倒瀉檐溜如繩有時麗日懸空驀地轟雷掣電有時金風薦爽忽然濺玉跳珠氣候亦鬱悶非常地滑如油礎潤欲滴大似黄梅時景象凶鄉晚稻多有尚未收刈者經此風是摧雨打不無稍受損傷聞之鄉農云如刻下連得旭日晾收成尚無大碍至南圩各鄉已刈在塲之稻曁東鄉雜糧均已發芽霉爛迨至二十二十一兩日更雷電交加霔霖滂沛歷一晝夜始止嗣聞北河下一帶曁城外空曠處不但茅龍皆破壁飛去卽堅固瓦房亦坍倒不少噫上蒼竟不以粒我烝民爲念耶 
[京卿謁客]  
　　昨日午前督辦鐵路大臣盛杏蓀京卿乘四輪轎式馬車至北河南路迤西山西匯業公所拜謁欽差大臣剛子良中堂茗談良久而别 
[軍火到申]  
　　前由某省大憲倩本埠德商瑞記洋行購快槍五千枝巨砲四尊藥彈各五百箱近已由德國公司某輪船裝運至滬交某委員騐收不日當解回聽候分撥備用矣 
 
 

Page 3

 
 
[添募代書]  
　　蘇松太道曾經郛觀察以民間凡遇詞訟多用白票攔輿呈遞是以代書僅有一名尚屬空閒無事兹者擬定新章已禀一概不收特於昨日傳諭立卽添募代書兩名免致積壓呈詞並不許向索規費倘間有攔輿遞禀者亦不准轎役値差索取分文查出嚴究此亦體恤小民之善政也 
[敬謝神庥]  
　　日前上海縣王欣甫大令之太夫人忽思頸疽大令焦急萬分到處求醫問卜今幸漸次痊愈遂於昨晨命駕至邑廟城隍神前虔誠叩謝 
[解犯過站]  
　　前日川沙撫民同知陳桓士司駕泒差押解毆傷龔華榮身死之兇犯徐來順赴府勘訊昨日到申解差至上海縣投文禀請寄禁王欣甫大令騐明刑具飭卽收禁内監候繕備過站公文轉解松郡 
[看守廨宇]  
　　新造英美租界公廨近已落成往觀者絡驛不絶承造之通和洋行主以工程尚未騐收深恐被人損壞遂函致英界捕頭請派印度巡捕二名前往看守不准閒人闌入以照愼重 
[觀曷格司透光器記]  
　　曷格司何爲而作也曰用以照人之骸骨臟腑使知病之所在得以用法療之也何以名爲曷格司曰用西文書此三字卽算術中不知之記號蓋謙言製而未經成就也是器剏自法人郎脫僅氏旣而英之光學士聞風嚮慕聨成一會刻意研求歷二三年究不知其底藴之所在因以曷格司標其名顧底藴雖未能盡知而其大略有足述者大抵此器所發之電其光綫作淺緑色跳動極細一切柔軟之體最易透入特骨骼及金石之類則透之稍難蓋以凡百體質由微點攢聚而成而點中皆有微隙有元氣焉西人名之曰以脫能入質點之微隙藉光體激而成浪使之纎悉畢呈柔軟者質點排列較疏故光可透過若骨骼及金石之類則質點較爲縝密光卽不能入微隙而視之不甚分明也嘉永軒主人好奇士也近就泰西購得一具置之昌言報館慺上前晚適富試演之際鄙人應召往觀大約其器用正負兩電綫貫入蛋形玻璃毬之兩極毬中無空氣運機激動則電光從綫出能穿過極細微之隙漏而畢顯其形客有以一臂映之者見腕骨八臂骨二指骨十有四羅羅淸疏絶無障翳惟肉中廻血管血脈管腦氣筋及骨中哈衛西則未能了如指掌耳映以木板則板之對面一目了然無異水精簾幕所最異者一客以革製小夾袋置光上中貯銅錢一小銀錢若干一望而知了無阻隔試以紙匣中烟卷亦然嘻技至此誠可謂巧奪天工矣而尚得謂爲製而未 
經或就乎哉或曰若於所照人物之後置白色紙或白色布一幅卽能將形象印諸其上置寫眞片亦得顯其鬚眉或以光綫射五金上能另生一種新光然乎否乎會當倩主人一一試之 
[典重追思]  
　　江南全省主教蘇大司牧繼章自本月初旬某日在蕪湖病故後滬地各教堂先後舉行追思典禮以誌　悼美界裏虹口南潯路天主堂司事人先期雇工懸掛黑色旂幟至昨晨八點鐘時請徐家匯院長董司鐸舉行彌撒禮洎九點鐘時復行追思禮教中人之前往瞻仰者頗有如水如雲之盛 
[訛詐宜懲]  
　　本城四鋪地甲陸長春至坐落九鋪之顧永興糕團店指其侵佔河道詐去洋銀六十元事爲河工總董曹寄耘查知以其有碍聲名函請上海縣主王欣甫大令派差協同九鋪地甲李升傅詢顧永興主顧菊亭曁九鋪各叚董顧菊亭聲稱六月某日十鋪叚董顧姓偕八鋪叚董陳姓來稱奉上海縣王欣甫大令札飭辦理河工爾等須將石駁拆去讓歸公地否則送縣究懲當時不知其詐浼春風得意慺茶館主姚來源介紹餽以洋銀六十元由四鋪地甲陸長春過付曹董爰會同九鋪各董事於昨日聨名投上海縣署據情禀請提究大令准如所請諭候飭差按名查拿訊究 
[馬路工程局瑣案]  
　　船户張成五雇蔡子香爲篙工日前私取張之什物張告知原薦人季金生扭入捕房捕頭解請馬路工程局會辦委員司徒貽芬司馬升堂研訊張供本邑浦東人向駕駁船去年八月雇蔡爲篙工每日給予工資洋銀一角嗣在閔行被其竊去紡綢洋傘及蚊帳短衫褲等物是以控案求追蔡供南匯縣人在張處執役計三閱月祗收過錢一千八百文所失紡綢褲一條並非小的竊取且係去年八月之事何遲至今日始投案控告司馬以兩造供詞各執未便訊斷著管帮人帶去理處○胡榮泰卽吳順錫結欠恊順煤炭行洋銀八元由行夥畢榮堂魏鴻運扭控捕房轉送工程局司徒司馬提訊之下畢供在協盛煤炭行爲夥被胡結欠洋銀八元向索游約今在茶肆中晤見向之理說祗肯還五元是以控請追究胡供與協盛往來已歷數年至去年底結欠洋銀二十餘元今年陸續付給祗欠七元七角今願先付五元伊尚不允求爲公繼司馬以所欠甚微令邀妥人理處毋得興訟 
[法界公堂瑣案]  
　　包探禀稱南誠信烟館値堂人徐阿濤拘獲竊取紡綢長衫之偷兒王順卿偕失主馬祥雲到案請訊徐阿濤供烟客將長衫暫寄出外晚膳王乘間竊取追至門外在身畔搜獲原贓解案請辦明府判將王順卿押候笞責一百板贓給失主領回○東園烟館値堂人孫阿祥呈遞當票數張禀稱小的等共有押櫃洋銀一百四十元向索不還不得已將生財質錢藉以度日明府著交原保人保出限五日内將生財贖出呈案石壽生在押患病面色浮腫求准交保出外醫治明府准覓本租界的實保人保出俟覆訊之時著卽交案○季盛春控畢福壽拖欠會欵洋銀四百十六元明府判令畢與會總沈文彩各繳洋銀九十一元畢已遵諭沈文彩抗不繳呈明府著押候嚴追昨日復訊諭以爾現有收條筆據豈容强辨著交保出外限十日内理楚如延押追○魏海霖控王潘氏積欠房租五月除付過外尚欠洋銀十五元昨日偕王潘氏投案求銷明府准如所請飭具領狀存查○徐順昌控姚秋濤私取田單物件朱明府訊供押追在案昨日姚呈繳二十八保五六圖田單一紙計一畝有奇徐供共有五畝五分併借據二紙求卽嚴追明府飭將姚秋濤還押所匿田單借據著速呈案如延追比○劉江星控追史幼彬代辦牛皮欠銀一千三百餘兩明府將史交保出外檢呈各帳以便傳同原告復訊核奪昨日原告劉洪星偕中證唐善鳳呈遞帳簿明府給予史幼彬閱看著交原保人保出限十日内理明禀復 
[美界捕房紀事]  
　　外虹口百老匯路順益泰西式成衣店主鄭泉生不知因何與同業王水金爲難王據情投報捕房捕頭倩各包探拘拿旋經某包探將　拘獲鄭倩人至捕房堅求保出并稱以後决不滋事捕頭允之告以日後務當安分營生○逢路某釘書作學徒劉某與作夥宋某不知因何口角漸致兇毆劉力不能敵被宋咬去手指一枚鮮血淋漓奔至捕房聲訴捕頭卽倩某包探將宋拘獲押候解送公堂禀請讞員翁笠漁直刺訊辦劉則送至同仁醫院療治 
[正字]  
　　昨報漢樹秋聲第三則内山長楊致存太師之師字當作史蓋一時筆悞也 
[來信照登]  
　　敬啓者頃閱七月廿八本日貴館申報京電譯登一條内云查此電京師友人於二十六日上午十點鐘發遞而滬局始於昨日上午十點鐘送至本館似此遲延微特有碍電局總辦聲名且於商家亦多貽誤如以後再有遲延定當禀請究辦也等語敝局當查此號四等商報華文三十三字由京都寄滬申昌書室係七月二十六日下午十點鐘所發並非是日上午十點鐘所發到滬局時已在夜深卽二十七日之上午兩點鐘敝局向例四等報每過下午十鐘點後當晚不送故此報於二十七日上午七點鐘二十五分送出並未到十點鐘時候也以上緣由誠如尊論有關電局聲名用特縷晰陳明專肅敬請著安電報滬局同人頓首七月二十八日 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[措銀被押]  
　　還俗僧陳蘭士在英租界三馬路開設仙源客棧專向人糾合大會從中漁利無知婦女受其愚者不知凡幾數月前糾得一會共收洋銀四千元後又减至一千元本月二十三日會期應由甬人洪某得彩陳掯不付銀洪遂投法界公堂控拆讞員朱森庭明府准卽出票飭包探持赴値年領事處簽字協同英界包探將陳拘入捕房押候解訊 
[上海縣署瑣案]  
　　周壽坤舁堂叔燕庭及弟意祥到縣控被流氓毆傷攫去洋銀等情旋由新閘十一圖地甲蔡心誠獲解行兇之陶小弟到案縣主王欣甫大令訊　騐傷飭送受傷人至仁濟醫館醫治陶責押候究兹公差復獲兇黨盛道生曹香濤陳厚山三人前晚大令倩襄　委員馬淸渠明府提案研訊陶供某日晚間小的與陳盛曹三人在新閘橋遇見周燕庭等因事爭毆初時周等人多後由旁人解勸而散前堂　案之斧是陳家内之物不知何人取出行兇陳等三人均不供認明府怒其狡展判責陳二百板陶一百板一併收押俟周等傷痊再訊核辦福建人陳梅春扭胞弟嘉春到縣馬明府提訊之下梅春供原籍尚有父母小的同妻流寓滬上胞弟前在蕪湖學習貿易後竊銀私逃來滬小的代爲賠償今在滬仍不安分時常吵閙前日又被竊去洋銀一百元求追嘉春供年二十四歲今欲回籍因無盤費與兄相商不允嫂又兇悍詈駡明府大加申斥收押所中著梅春給川資洋銀十元俟繳案時卽將嘉春勒令回籍由父母管束○春間同康永康德仁等三錢莊夥扭向開藥材行之徐關園到案控被倒欠巨欵當經王大令訊供諭徐限期理償徐逾限日久置之不理各莊復投案求催前晚馬明府提訊各莊夥艾兆坪施春榮何翰卿同　前奉恩斷著徐限目理償今已逾限屢催不付務乞嚴追徐關園繳洋銀三百元供稱前蒙庭訊監生願照别項欠欵以三折歸償各莊不允今向親友告貸先行呈繳餘求恩典寛限陸續繳案明府謂所繳太少暫且分給各莊夥具領仍交原　人保出展限五日理楚不得再延 
[南市捕房紀事]  
　　車夫陶松林在德順祥洋貨莊執役月初失去東洋車一輛前日行至南市見邱生壽所拉之車卽是已物因扭交六號巡街捕解入捕房捕頭令押候查明然後解送工程局禀請司徒貽芬司馬訊供核奪○昨日東洋車夫錢永福在新馬路載客疾馳倉卒間被陸彭其之東洋車撞毁車輪因喚捕拘解捕房捕頭令陸賠小洋銀三角給錢修理復管押二點鐘時然後釋之使去○船户張永泰承裝自來火至某處昨在浦中與舟人萬鳳魁無端口角突取自來火四箱抛擲萬船誣稱搶奪以致爭閙不休三十號巡街捕見之一併拘解捕房捕頭令水巡捕帶去妥爲理處 
[英界公堂瑣案]  
　　包探石金榮禀稱鄉婦徐吳氏被族人徐桂春盗用洋銀二百元避匿不面投報捕房後經小的拘獲送案請究徐吳氏投案訴稱小婦人前有洋銀二百元被人借去日前其人將洋銀付與族人桂春囑卽轉交小婦人不料彼竟任情嫖賭揮霍一空避不見面今己由探拘獲求恩究追桂春供洋銀業已用罄斷難璧返尚乞施恩讞員翁笠漁直刺商之任繙譯官判責二百板管押兩月○二百七十八號華捕拘解朱阿金到案禀稱此人在菜市中攫取沈根大所携錢六百文飛奔而逸經小的追獲送請訊究沈根大投案請領錢文朱阿金供錢係在途拾得不敢攫取直刺判責一百板枷號十日○句探劉阿丙禀稱賊犯朱阿生竊取洋人可勞而之金對時表及金練當塲拘獲解請訊究可勞而投案請領失贓朱認竊不諱直刺判責一百板贓給可勞而領去○包探顧阿六拘解盛楊氏到案禀稱此婦之子盛福關竊取王成林家綢衣兩件小的查知福關已避匿無蹤是以將氏遂究王成林供福關由其母楊氏薦來執業今旣行竊請卽究追盛楊氏供不知兒子犯此不端之事叩求恩典直刺著交人保出限兩日内將兒子尋交至案以憑究辦○包探陳金標拘解陳阿富到案禀稱此人在途攫取女孩陳阿林所携銀箸一雙經小的拘獲送請訊究陳阿林投案請領失贓陳阿富供小的與此女相識偶與戲謔不敢攫物直刺判責一百板枷號五日○包探沈阿岳禀稱流氓阮阿容向方桂發勒詐洋銀十元方不服投報捕房經小的拘獲送案請究方投案申訴情由阮供小的向伊借貸並非勒詐求恩明察直刺判責二百板以儆 
[英界公廨紀事]  
　　著名賭棍趙阿松卽趙松海綽號笑面虎向在蘇州織造署當茶房嗣因誘令署中某某等幕友局賭得銀數千兩事發經某織造憲飭送長洲縣署押候懲辦旋被乘間脫逃訪拿未獲自知彼處無可託足匿跡申江改名曰悟雲日恃花骨頭爲餬口計近日賃屋英界寳源里大開賭塲受其害者指不勝屈日前職員程丙臣投廨控稱被華誘賭以致輸去銀四千餘兩求卽究追前晚讞員翁笠漁直刺飭捕役凌振將趙拘獲押候嚴憑○單德順控薙髮匠陳啓松蕭漢金姜愼卿等串同中人某甲圖賴借欵等情翁直刺准詞飭差將陳等一併拘獲押候訊辭 
 
 
 

Page 10

 
 
   
 
