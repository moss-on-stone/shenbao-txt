# 1908 - 278 - 4912825

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　九月二十日奉 
　　上諭開缺吏部右侍郎張仁黼由翰林入直上書房洊升卿貳學問優裕疊掌文衡克勤厥職旋在吏部右侍郎任内請假回籍省親因病准予開缺兹聞溘逝軫惜殊深加恩著照侍郎例賜恤任内一切處分悉予開復應得恤典該衙門察例具奏欽此 
論説 
[論維持上海市面]  
　　上海一地。扼江海之要衝。握交通之樞紐。故數十年來商務之盛。爲全國冠。舉全國各埠之商業。胥視上海爲轉移。即世界通商各國。亦多與上海互受影響。而互有關係。蓋其商業上所佔之位置。久處重。要固不自今日始也。然自近月以來。商况蕭條。銀根奇緊。九月十二十五兩日銀拆漲至七錢。（每月每千兩利息念一兩）利息之增高。市面之恐慌。爲開埠六十年來所僅有。於時有識之士。羣焉推究本原窮極由來。有謂人和永倒賬。各錢莊向各家收銀所致者。有謂華商集資購洋商公司股票。而外國各銀行乘時收銀所致者。有謂奸商賣空買空。拆票不通所致者。有謂市面一動。各資本家爭相收欵所致者。種種議論。皆足以發明缺銀之眞相。而深得受病之本原。然自吾觀之。今日市面之恐慌。其近因固在於各處收欵。自窒其轉運之機。而其遠因則承萬國商業之敝。（自去年美國經濟恐慌以後各國商業墮落工廠停作中國漸承其敝）自狹其資生之路遠人之補救。非惟爲時不及。抑且力亦未逮。今日欲補救近因。除協借現欵外。别無治標救急之策矣。 
　　善乎哉上海官商之合籌欵項。救濟滬南以維市面也。商會總協理周李兩君。與上海道蔡觀察議定借産押銀之法。由道札委董蘭舫君。向大清銀行借出所押之産業。值一百九十萬兩。四明銀行五十萬兩。交通銀行六十萬兩。合成三百萬兩。即以三百萬兩之産業。押與滙豐荷蘭兩銀行。借銀二百三十萬兩。期以三月。由上海道蓋印。則此欵爲上海道擔保之也。同時又向蘇藩庫借洋四十萬圓。（息五釐作爲蘇省辦公益之用）期以三月。則此欵亦上海道擔保之也。去冬營口市面險惡。由度支部借撥銀二百萬兩。而化險爲夷。今日上海市面危迫。得上海道擔保借銀二百數十萬兩。而轉危爲安。市面夷險安危之消息。僅關繫於一時補救權宜之計。急則治標。策固無有善於此者。嗚呼當官商發議借欵之初。銀拆飛漲。商民惶急。苟非有鉅欵之接濟。暫救目前。吾知債主紛起而索存欵債户被逼而停貿易。金融之機關一阻。則各業皆將被其摇動。受其牽累。上海商業未來之險象。必有不堪設想之一日。幸而官商合謀。籌欵流通。向之銀拆提至七錢者。不數日而低至二錢。風潮之惡。轉瞬即平雖欲不謂之善策而不得也。 
　　雖然。協借現欵。暫救市面。此不過一時揚湯止沸之舉。若研究上海商務上之根本。千條萬緒。非一言所能盡。概括言之。不外乎商戰二字而已。試思洋商來自中國。工廠組織。製造諭入。皆其商戰之器械。銀行徧設。財權 
 
 
 

Page 4

 
 
操縱。皆其商戰之師團。我人苟欲與之角。立亟當新我之器械。立我之師團。以戰彼屢勝之商。而後市面乃能維持於不敝。若因今日之險象已平目前暫可苟安無事。而仍悠悠忽忽。諱敗爲功則此宜於商業之地理。終必有一朝潰決。永永被敗衂之。奇辱因敗而求勝。是所望於上下之通力合作焉矣。 
[專電]  
　　電一（北京 
　　軍機處原定今日（二十）特議西北改省問題因鹿軍機未入值擬以改期 
　　電二（北京） 
　　軍機處前議俟達賴喇嘛覲見後由政務處王大臣合讌籌議藏事現已商定日期 
　　電三（北京） 
　　政務處議定禁烟期限改爲七年 
　　電四（北京） 
　　世中堂奏辭總理旂務差使 
　　電五（北京） 
　　管學大臣張中堂主張准開博學鴻詞科俟議定攷試科目及薦舉錄用各法即行奏覆 
緊要新聞 
[中國幣制訂入商約之預備北京]  
　　政務處資政院會奏請飭唐紹儀向各國提議將幣制訂入商約業紀前報現聞慶邸於十二日散值後在軍機處與外部袁尙會會同唐專使出洋調查財政提議幣制所有舊議弊制案卷均足以備稽考應將政務處外務部現在會訂關於幣制各項議案及外部先後接到英使不認九成銀元並請重訂小銀元式樣之照會前出使俄國大臣胡維德兩次奏報在俄會同美墨專使議定金銀比價并該專使代籌中國幣制各議案一律封交唐使以便調查財政與各國提議幣制時隨時核訂辦法奏報備案聞袁尙書亦以爲然已飭司員分别照辦 
[樞垣限報諮議局長履歷册結北京]  
　　軍機大臣因各省諮議局陸續奏設擬先將各省諮議局坐辦一差改爲局長以資治理現已通咨各省督撫限年内將諮議局長履歷造具册結一律詳報以憑核辦其未設局所者亦應詳細聲明咨報再爲核奪議辦 
[通咨廣設交通分銀行北京]  
　　郵傳部前日咨行各省略謂整頓財政以銀行爲樞紐亟宜通國遍立分行其各省未經本部設有銀行者責成各督撫仿照奏定銀行章程於衝要之區擇地建築遴派妥員招集商股設立交通分銀行其創辦之初先由藩庫提撥官欵開辦作爲官商合股以期商業便於交通俟有成效即將辦理情形咨部立案 
[蘇省地丁徵銀解銀問題]  
　　蘇省地丁征銀解銀一事業將蘇藩瑞方伯正詳附禀并江督端午帥批飭酌减州縣公費再行詳候會奏各節登錄本報現悉午帥接到正詳後復接蘇撫陳伯帥電亦以州縣困苦爲言午帥以州縣誠宜體卹民艱亦宜兼顧爰將分别准駁之處詳絀電覆兹將督撫往來電文照錄於下 
[蘇撫致江督電]  
　　南京督帥鈞鑒據瑞藩司詳銀價奇貴州縣賠累不堪羣情恐慌大局岌岌請從本年下忙起改爲以銀完銀另收辦公經費錢六百文規復錢二百文均隨忙定價收銀並據另單禀請電奏以便尅期宣布等情查近來錢價愈賤州縣征忙不勝困累視得缺爲畏途動多虧欠庫欵誠非亟爲設法不可征銀解銀另收公費之議上年入告部議未准旣舍此别無良策或卽重申前請倘幸而邀准不獨州縣之幸抑亦大局之幸惟由電奏咨能否照辦特先電商祈指示遵行爲荷啟泰印 
[江督覆蘇撫電]  
　　電悉銀貴錢賤州縣苦累誠宜體卹但民艱亦宜兼顧旣定征銀解銀則辦公經費全係州縣所得似可略減擬改每兩隨征公費錢五百文其規復二百文係提解賠欵但已征銀解銀則規復二字無所附麗恐他日爲紳户指剔若竟名賠欵又恐外人慮結民怨不以爲然應再飭司詳加斟酌至旣奏明征銀解銀則銀價當按該處錢業隨時市價核收不得再有絲毫抑勒其實以庫平足銀莊票完納得不得再有留難其隨收公費規復兩欵明明以錢計數須聽民間以錢繳錢銀洋悉照市價不准抑短分文即全繳銅元亦一律照收不准勒退蓋以錢繳錢猶之征銀解銀庶幾兩得其平若隨忙定價收銀萬不可准該州縣已凈得五百文一兩之公費斷不能再援成例另定銀價於此中更思染指該州縣只能求免賠累不能多兾盈餘寗蘇各屬情形大致相同現已由司 
 
 

Page 5

 
 
議詳自應一律辦理免致兩歧至由電奏咨此等案向未辦過爲期已促只好姑妄詢之俟各節商定即請立稿挈銜發電方印 
[附蘇藩第一次正詳（三續）]  
　　抑本司更有進者事窮則變古今公理非常之原黎民所懼况財賦爲治國之大經數十年來相承不改一旦起而矯正當有持種種不便之説横生枝節肆其阻撓迨力排衆議行之有效則又未嘗不羣稱其便者本司明知此事兩奉部駁議格難行而猶據情代請再三瀆陳非敢輕言更張好爲高論亦非不恤民隠將以市恩於寮屬顧念毁家紓難久官減産求之古人已不多見更何能責望於今人擇肥量瘠養尊處優從前州縣猶或爲之亦非所論於今之州縣州縣在官一日即有一日之用用不足則不取諸民必盜諸國甚或窮則濫取無所不爲則大局亦將受其影響後患尤難預防而其最關緊要者則以州縣與司庫息息相通尤有密切之關係蓋司庫一歲所入全恃屬解丁漕爲大宗此外練餉賠欵亦惟州縣提捐較鉅從前按期征解毫不費力今因銀價翔貴之故各州縣困難日甚交代虧短動輒累萬積欠頻仍實逼處此雖經嚴催委提迄無一應甚以身家性命相拚若竟長此不變一敗塗地卽在目前州縣一官不足惜將來司庫入欵愈少出欵愈多窮其所極必有横决敗壞之一日此本司所日夕焦勞寢饋難安不得不爲借箸代籌者也前奉寄諭飭籌州縣匀定公費酌盈濟虚原爲體卹下情起見然必有所餘而後有所匀近來蘇省州縣無缺不賠無人不累不患不均而患在貧與寡區區公費已在若有若無之間名存實亡試問從何匀起故今日實行征銀解銀之策一勞永逸萬不可緩此事爲州縣計爲司庫計亦爲大局　即將來匀定公費自可次第籌解一舉而數善備舍此竟别無辦法不揣檮昧直抒所見可否仰乞憲恩據以上聞請旨飭下度支部核議施行即從三十四年下忙起毋庸折收錢價改爲以銀完銀其辦公經費錢六百文以及帶徵規復錢二百文一律隨忙收銀仍由司核定市價通飭示遵俾昭公允而期畫一倘慮部議仍有未協礙難照准或請先行試辦一忙以覘衆情之從違是否有當伏候鈞裁所有蘇省州縣徵解賠累請仍徵銀解銀緣由理合擬議　詳請仰祈憲台鑒核俯賜會同具奏批示祗遵實爲德便除詳撫憲外爲此備由開册呈乞照詳施行（附禀已見十四日本報） 
[厦門預備歡迎美艦彚誌]  
　　松鶴帥定本月二十九日乘飛捷輪船赴厦會同商辦接待辦法 
　　昨日厦道接滬電謂部派毓貝勒不日來滬赶厦故官紳商學各界現擬開會歡迎 
賴牧樵陳仁山二守昨乘海澄到厦豫備督藩行轅并照料接待美隊各事現寓工藝局内 
　　麥觀察前赴香港置辦接待美艦應用各物昨已乘輪回厦 
　　省垣撥新軍二千五百人來厦定十五日在省拔隊起程孫統制尙須緩數日首途 
　　商會總理林督臧京堂於昨日邀請商界及道憲在商會共議陳列所辦法劉觀察已允担任准派委員照料并由林總理派陳劍門莊有才蔡德喜洪某等八人爲陳列所照料委員又以各省商會派人帶貨來厦陳列將次到厦卽就商會開一招待所凡帶貨來厦者均可到所住宿并派人招待一切 
　　昨日商會又得江西商會函云瓷器爲江西特色美國亦賞奬牌刻已派人裝瓷貨數十担來厦陳列日内已由贛動身矣 
　　紳商兩界以美艦將臨本國京外各省均多來厦參觀本埠勸學所尙未成立殊不雅觀昨在商會籌議赶設并設藏書樓當議定附設走馬路閲報社内 
陸軍部與浙撫往來要電 
[陸軍部致浙撫電]  
　　杭州增撫台鑒現在本部爲隆重軍人起見專摺奏定陸軍各學堂及出洋學生畢業考試出身授官章程已於八月二十六日奉旨依議欽此欽遵在案兹定於九月内遵章奏請欽派大員會考請飭日本第四期士官畢業生勿論充當何項要差均限於九月初十前後一律到部投考大典攸關萬勿貽誤應考員名希先電復陸軍部印 
[增撫復陸軍部電]  
　　北京陸軍部鈞鑒辰電敬悉查日本第四期士官畢業生未有在浙供差者亦未據有人回浙報到惟現署標統蔣　簋現辦陸軍小學堂候選道金麒係第三期士官畢業生現署二標一營管帶蕭心恒係第一期士官畢業生是否應飭其到部報考乞電示增韞印 
[陸軍部第二次電]  
　　增撫台鑒洪電悉蔣金蕭各生畢業在此次定章以前且回國充當差使較久與第四期各生情形不同本部自應另籌辦法惟該生等如果自願赴考本部亦應遵照此次定章一律考試祈酌裁再貴省士官第四期畢業生請改正姓名當經本部於五月間咨請查明實情以　核辦在案迄今未准咨復現届考期伊邇究經已否查清如有無關情弊者仍可聲明情節送考倘實有弊混情事此次未便與試應俟查明咨部再行酌辦希電復又貴省陸軍小學堂係何時開學學生額數若干未據咨報希先電復後照此詳細咨部存案備查陸軍部支印 
 
 

Page 6

 
 
[增撫第二次復電]  
　　陸軍部鈞鑒洪支電敬悉蔣金蕭各員現有要差未便遽離應　大部籌定辦法再行送考第四期畢業生改正姓名一節查各生先由自費出洋並非官派浙省無案可稽經出使大臣改作官費後有無弊混情事行查原籍未據聲復應否准考請酌辦爲要此間陸軍小學堂於三十三年五月武備學堂畢業停辦後另行招生開辦學額第一期七十名附課生在外現已考定第二期學生尙未入校容詳細補咨增韞虞印 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　各省巡警勸業兩道所設分科科長科員現經政府議定充補新章應由本省裁缺各員派充知府以下各官充補科長縣丞以下各官派充科員已通行各省按此班次量材派充隨時造册報部核辦 
　　郵部奏借洋欵贖回京漢鐵路一節已詳紀前報現聞每磅扣折九四即係每百實收九十四並聞代表郵部磋商借欵者係梁京堂士詒云 
　　閩督松制軍現被某御史奏參臚列八欵措詞甚厲摺上奉廷寄交江督端午帥確切查辦 
　　政府因保荐人才第二期已經考騐完畢其餘人員統歸三期考騐昨日已飭吏部通電各省轉飭所舉人員統於九月内報到定期萬壽節後請派大臣查騐 
　　内廷消息十二日軍機大臣照例入值後兩宫復召慶親王張相國入内密詢要政約一小時聞爲垂詢某督是否堪襄樞密兩軍機奏對均力保其堪以勝任并聞兩宫擬起用前粤督岑春煊制軍爲某督之後任而鹿芝軒相國則將退出軍機云 
　　達賴喇嘛改其覲見後十一日軍機大臣面奏慈諭着轉飭達賴將藏事先與樞臣商定再行入覲達賴以藏事改革宜乎秘密擬入覲時面奏現各軍機以西藏地方與英俄兩國均有關係會議各事極宜詳愼倘有洩漏貽誤非細故已决計奏請特開御前會議即將所議事件隨時奏聞俾免洩漏 
　　軍機處會議直隷提督一缺最關緊要前提馬軍門曾晋加宫保銜俾得專摺奏事姜桂題軍門現膺簡命亦應晉加此銜以示優異聞日内即將具奏請旨 
　　法部戴鴻慈尙書以病難急愈曾三次自請開缺未蒙恩准兹聞尙書所患確係半身不遂近又加以肺病尙書已决意去任惟聞世張兩中堂均勸其續假故尙遲遲未發云 
　　新放法部左參議魏聯奎右參議善佺均於本月初八日到任視事各司官皆於午刻衣冠謁見頗極一時之盛 
　　署理法部尙書葛寳華昨派編置司郎中馮汝琪員外郎朱仁壽在本部丞參上行走 
西報譯要 
[唐紹儀使日之重要]  
　　文滙報載十九日倫敦電云據財政報載稱日政府已願撤銷新法鐵路之抗議惟須中政府以各種小利權爲報酬又經濟報論唐紹儀赴日之關繫謂觀於近今日本使臣之更動新法鐵路問題已有和平調停之望此事可證日本在亞東大陸採用自由政策之敏捷又財政時報亦著有論説謂中日交涉中國殷憂已久且與北清外國商業所關甚鉅　中政府特派唐君專任其事唐使果能達其所願不特中國外交之得策而日本對於東省之和平亦將得尊崇之信任云 
[奉天商舖罷市]  
　　字林報載十九日東京電云奉天近因徵收房捐各店一律罷市嗣經官員將捐額減輕罷市各店並不加以懲罰故昨日已照常開市 
[廣東香山地震]  
　　文滙報二十日香港電云昨日廣東香山縣地震毁壞物件死傷人畜無算 
分類新聞 
[政界]  
[勘繪開河工程揚州]  
　　運河由清江至揚郡瓜洲江口數百里水皆南流半途設有昭關等五壩以備洪澤各湖大水下注開洩使水東下以保河隄潰决惟開壩宣洩運河急溜而下河州縣遂成澤國若隄崩則汪洋一片不堪設想兹由江北提帥與端午帥會商擬在車邏壩下口向東經范公隄老閣等處共五百餘里開一寛闊官河直達東第以洩湖水而除大患特會委文觀察爲此項工程總辦揚府嵩太守爲帮辦隨帶測繪弓　諸人於十七日先往清江謁見提帥後卽沿途丈勘繪圖禀呈再候核奪 
[蘇撫改派調查自治局委員蘇州]  
　　蘇撫陳中丞札委候補通判丁方榖爲調查局統計科股員仍兼自治局調查課長候補知縣王樹敏充調查局股員兼自治局科長候補知縣葉重光候補知州張元紱爲調查局統計科股員候補縣丞李作哲爲調查局課員仍兼自治局差遣各員均於十九日謝委到差 
[自治研究所招攷學員南昌]  
　　皖省設立自治研究所曾飭所屬各州縣保送學生若干名刻沈護院以各屬道路遠近不一遽難足額特飭該所先於省會招攷學員六十名以曾任敎職及學堂敎員或係舉貢廪附出身須學李衆望者爲合格已於日昨攷試不日即可揭曉矣 
[交涉]  
[電飭安吉縣令質訊私運軍火案杭州]  
　　浙撫增固帥昨接蘇撫陳伯帥電開頃據滬道電稱克魯森經售軍火案抯文日内回滬囑調安 
 
 

Page 11

 
 
吉鍾令即來等語請即電飭鍾令尅日赴滬爲盻等因固帥當即電致湖州府轉飭鍾令速即起程赴滬備質 
[中日合辦林業翁事現况奉天]  
　　中日合辦鴨綠江岸林業公司於本月初一日開辦初九日開始營業均紀前報日來該公司正在議訂分課規則並預算收支等俟本月二十二日蕆事後再於鴨綠江上流一百五十里林木出産之處設立分所並其他二分局以圖交易之便一面調查林木實况以立公司事業之基礎刻下上游流木日約一百五十聯均由該公司收買又該公司日本理事長橋口氏因欲擴張林木販路定於十月初九日由安東縣起行前赴奉天禀謁東三省總督徐菊帥面商一切後赴大連與南滿洲鐵道會社商定運輸之事並往營口天津北京漢口上海各處歷訪中國大吏禀商各事畢仍回安東縣俟十一月中旬偕同中國理事長前赴東京與日本政府商議各種問題 
[飭查洋商内河行輪漢口]  
　　漢口英商某洋行置有小輪行駛内河簰洲嘉魚等處現由江漢關道齊觀察查得該行在内河行輪並未經本署核准貿然行駛殊屬不合特札飭嘉魚縣查明情形詳復以憑照阻 
[軍界]  
[督練處參議兼總理營務處浙江]  
　　浙江督練處參議靳副戎雲鵬呈報督撫提憲略謂本年八月十五日奉撫憲札開照得浙省設立督練公所係整頓新軍總滙之區照章由本部院督辦應卽派委參議官以資籌劃兹查有副將靳雲鵬曉暢兵略堪以委充參議官同日又奉札開水陸巡防營隊事務綦繁亟應專設營務處以資統攝兹查該副將堪以委充總理營務處復於九月初七日奉到頒發總理全省營務處木質關防一顆各等因奉此敝參議遵於是日到差啟用關防 
[蘇藩改編鹽捕營辦法蘇州]  
　　蘇藩瑞方伯以飛划蘇捕等水師各營旂現已一律改編成軍惟鹽捕及江陰湖海鹽捕大小巡等各營未經改編查各營章制參差不一薪餉式制亦多未善爰特體察情形酌量改編所有浙西鹽捕中前後左右以及丹武江海岸湖内外大小各巡共十三營管帶官坐船之艙長均改爲護隊長每營添設偵探勇二名專司探訪事宜親兵改爲護勇各船額設舵工一律裁汰惟管帶坐船之舵工仍照舊章領哨改爲哨官副哨曰副哨官船中勇丁每船額設正勇三名伙夫一名艙長一名共計五名弁兵薪餉向係或銀或錢不等現將錢數改爲洋碼餉仍舊制總統每月給領公費銀六百兩所有幕友薪水曁輪船電報等一切費用均在其内事後另行開支業已核議定妥日内即當通飭所部一體遵行 
[學務]  
　催解留日學費往來電文杭州 
[駐日胡使致浙撫電]  
　　杭州增撫台鑒學費挪墊發至十月窘極請速照數電匯至祈德陽印 
[浙撫復電]  
　　日本京東中國胡公使鑒陽電敬悉學費已飭司速滙韞庚印 
[學部致浙撫電]  
　　增撫台鑒留學日本費需欵甚急已借無可借據該監督疊次電催情形甚迫務希查明欠數即時滙往并希電復學部歌印 
[浙撫復電]  
　　北京學部鈞鑒歌電悉查浙省留學日本本年上學期費已於二月由上海止金銀行電滙李公使收清尙有下學期費日幣三萬六千餘元業飭司迅即滙寄韞虞印 
[皖南敎育連日開會詳記蕪湖]  
　　蕪湖皖南敎育會本月十三日借赭山皖江中學堂開成立正式大會是日大雨如注到者僅四十八人來賓十餘人臨時會長吕仰南君招待員汪壽臣胡夔文謝景平潘偉人書記員吳松亭於遜臣糾察員王小山潘伯和謝景洛洪澤臣會計李懷之潘秩齋庶務黄卓如於下午兩句鐘摇鈴開會先由胡夔文君宣布開會宗旨演明本會性質大略遵照部章以補官力所不逮次吕仰南君告退臨時會長之職任次公舉正副會長用投票選舉法吕仰南君胡夔文君當選次舉義務書記於遜臣當選次舉會計員潘伯和當選次舉評議員係吳松亭鮑小齋黄卓如謝景洛潘秩齋經偉臣六君當選又次舉調查員朱芸生王小山吳少波謝景平陳香崖六君當選五時摇鈴散會十四日假安徽公學覆議（一）提議組織各屬敎育分會（一）提議本會應辦敎育研究所法政講習所（一）提議請催每屬歲繳經費百元（一）提議各屬敎育分會勸學所應設法劃分學區（附議）諮議局成立甚亟各議屬會員應輔助官力所不逮調查學界確合議員查格者報告本會以爲預備是日小雨到者比在赭山皖江中學堂稍多午後二時摇鈴開會（一）副會長胡夔文君宣布提議四事（甲）組織各屬分會已立者須報告本會章程若何職員資格若何未立宜從速組織不可因循查皖北已設七屬（乙）本會應辦敎育研究所法政講習所研究會不設則本會徒有形式而無實際法政於敎育雖爲兩歧而就事理上言實有密切關係若僅恃法政學堂恐難謀其普及查皖北已經設立學生百人（丙）協催歲納金各屬函認歲納百元由學司轉交雖吳學使札催而官塲積習有意延宕宜由各屬職員一面請官催促一面躬自勸諭庶經費有着（丁（各屬勸學所應辦分劃學區謀敎育之普及必自初等小學始謀設初等小學必自劃分學區始劃分之法不外沿因舊制按照都圖查明户口每區有户口若干即知有學生若干應設學堂若干將來强迫敎育庶可實行（二）潘君偉人引伸提議四事大致謂甲條與丁條相聯屬而宜以丙條爲起點至丁條之劃分學區一層指日即須籌辦地方自治前學區自然可分至劃分之方法萬不能不圖整齊劃一也如敎育研究會師範傳習所皆係會務必辦之事如不設立則本會必將解散至若普及敎育一層鄙意宜由家庭敎育與私塾改良更言諮議局性質即省會性質欲普及法政知識如圖憲政成立則法政講習所勢在必辦况諮議局限期甚促若恃省城法政學堂造就議員知能則迫不及待若恃省城一講習所則又容額不多此又不能不及早開辦之理由也（三）經君偉臣以事繁辭退昨被舉之評議員職（四）汪壽臣君提議敎育之道須從根本上講求皖南自開學堂以來曰蒙曰小曰中曰高等不下數百處除蒙學而 
 
 

Page 12

 
 
外其學科程級無所分别一學之中多者數百人少者數十人或英或漢程度不一無以分班學生奔走遷移無以畢業甚至開學堂數年學科仍係第一期急宜設法研究力除此弊 
[實業]  
[禀查勘新坵煤礦天津]  
　　津海關道禀直督文云前奉憲台發下郵傳部來函内開京奉鐵路現辦之新坵煤礦亟須重新履勘整頓擬請飭派鄺　榮光親往新坵勘視飭令知照等因奉此當即函致鄺道啟程前往在案兹准該道覆稱蒙梁京卿士詒派司員譚天池隨同往勘隨於二十三日起程二十五日到厲家窩棚時正大雨途路泥滑念八日始抵礦所查該礦地産　煤脉絡相連數十餘里煤質亦佳但比較烟煤頗嫌力薄如係近靠鐵路銷售暢旺開辦亦宜且新坵遠距京奉幹路百餘里若修支路費用浩繁目前銷路無多興辦恐難獲利局中探井現已停止幸各土窰有井可從有槽可考敝道悉心勘騐除將現時實在情形另摺開呈外相應繪圖列表一併函覆等因准此理合將原摺一扣礦圖兩幅礦景十五幅禀請憲台查核迅賜轉咨實爲公便奉楊蓮帥批云據禀已悉候將清摺礦圖礦景一併咨送郵傳部查照核辦繳 
[浙路緩開城洞之原因浙江]  
　　鐵路穿城本已奏准在案自去歲拒欵風潮以致遲遲不果開工今歲大局已定始於夏間動工開辦所有士方均已平定本應早日開闢城洞以期迅速告成惟從前奏定之案援京城爲例只云進城不云出城情形與京城稍異現經將軍撫憲飭令暫時緩開恐又多一番周折也 
[雜記]  
[官犯景將次過漢漢口]  
　　漢口官塲昨接湘電云貽榖案内奉旨拿問之丁憂雲南候補直隷州景褆現在湖南沅陵縣投首業由岑堯帥派委知縣陳師望提解到湘省搭座輪船不日至漢轉解往京赴法部候審 
[言文海在逃之傳疑浙江]  
　　逆犯宣文海殺斃庶母在逃未獲等情迭誌前報嗣後忽有匿在嘉湖一帶之説其時仁和縣李思澄大令懸有特别生賞廣派差役分投各縣移文會同嚴緝故嘉湖客棧飯舖等處每夜無不有人前來搜查盤詰緝捕之嚴得未曾有某日仁和縣署忽來一武員謂該犯宣文海實在德清地方七日之内彼能力致之來目下七日之期　滿未識已否獲到惟以宣文海之罪大惡極天網恢恢當應疏而不漏也 
[諭禁巡警學生匿名遞禀蘇州]  
　　蘇省巡警總局因巡警學生往往揑列全體郵遞禀詞殊屬不合昨特出示諭禁略云查第一二學堂歷届畢業員生或咨回淮運司差遣或派往各屬充當敎員或派充七路區員巡記或咨送服　省分委用或回籍襄辦警務或派差後因種種腐敗撤差甚有因案吊銷文憑斥逐者旣非一概閑住蘇城則原禀决非全體可知正牌示間又接來函内有全體者係無差人員之語然近日接見無差之官班畢業員程鍾裕方鳳韶等紳班畢業生蔣晟徐熿等詢及迭次全體禀函僉稱概未預聞全屬不知等語是無差人員亦係揑列不過個人私見更非全體可知想畢業員生會受敎育必不屑形同鬼蜮隠匿姓名且旣在本城何必倩郵局代遞合行示諭各該學生如果欲于警界事宜擬請改良儘可來局面陳自當虚衷採擇倘再交出郵局代投揑稱全體學生惟有按照律例概不准理 
[通飭嚴禁械鬥浙江]  
　　台州府許太守日前通飭各縣略謂台屬民情强悍偶因田土微嫌雀角細故輒糾集多人携帶槍刀互相械鬥或有大族響應或招土棍助勢兩軍相對如臨大敵藐法妄爲形同化外迨至傷斃人命屍親擇肥訛詐任意誅求轉置正兇於不問而地方刁劣生監藉説和爲名從中主唆瓜蔓牽延因以爲利以致强暴無忌良善難堪此風以天仙爲尤甚臨寗等縣亦所不免此後應由各縣隨時查察再有似此糾衆械鬥之人勒拿到案不論釁情曲直先行從嚴懲辦倘敢不服彈壓拒捕官軍但聚衆百人以上者照土匪搶擾例准其格殺勿論兩造爭鬥時如傷斃人命由本縣查明正兇緝究不准尸親索詐株連劣衿貪利唆聳倘仍有此等情事即行密提究辦以挽頺風 
[襄水陡漲誌異漢口]  
　　漢關道齊觀察前日接襄陽道急電内開襄水陡漲八尺不日奔騰至漢當即赶繕告示飭各船户小心防護但查襄水往届均於春夏日陡漲兹已仲秋猶增漲不已誠異事也 
[新三笑（三十六）]  
　　吳紳道。你問他麽。説起來着實海外哩。寳琴月仙笑道。到是海外的不是海内的待我聽聽看。那樣海外法。吳紳欲聳動那兩妓女故意説得大些道。你要問他海外麽。在蘇州地方看起來。雖不能算數一數二。也可算數二數三。故今日又來。一則是我昨日説的。不能不來。二則來爲你二位道喜。寳琴月仙又笑道。你説的是什麽話兒。他們的海外。關我們甚事。要你來道喜。我們這低微下賤薄命的人。那裏來有什麽喜。吳紳道。喜那裏有一定的。寳琴月仙掩住。自已二只耳朶説道。我不要聽你　話。吳紳就拖寳琴走近身邊説道。你們不要掩住了耳朶。我就不講了。但是我先有一句説話交代你。現在你不要我説。他日你要我説。我也不説的了。寳琴月仙被他　句一激。心中疑惑起來。乃道。如此你且説出來我聽吳紳笑道我説出來你要掩耳朶的。我説甚麽。月仙就拽住吳紳袖子推道。你不説出來。我要拔去你幾根鬚了。吳紳道你耳也不要掩。鬚也不要拔我有一句正經的閒話在這裏。 
[宦海紀聞]  
某污吏 
　　污吏某。一夜有盜入其室。持匕首。刦多金。某吏情急。又不敢聲張。徐徐言曰。世之巨富豪門。勝我萬萬者。不可數計。汝輩何獨盜及於我。我乃一官爲宦。四海爲家。旣無家資。又無積蓄。安有多金畀汝耶。羣盜曰。汝莫多言。俗謂官賊不分吾輩乃同業者。也汝速决行將斃汝。某吏曰。吾爲仕宦汝乃强盜。何得云同業。盜曰。汝之財亦盜及民間與吾輩不過有明暗之分耳。汝苟不與者。請試吾刃。某吏知難分辯。遂取多金畀羣盜以去。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民實行調查]  
　　蘇省（常屬武陽） 
　　武陽籌辦諮議局調查員業將城廂各户逐一調查完竣所有調查人名册已一律交齊事務所統計合格人一千四百餘名各鄉鎭亦已開始調查定本月底查畢至原有合格諸人或因遠遊他出無從調查或本有房屋田産轉典轉租而本身則寄居他處者最易遺漏已由事務所擬稿廣登各報令速自行通信事務所涵呈初選監督以便補入選舉人名册 
[士民動議調查]  
　　蘇省（大屬嘉定） 
　　九月十七日爲嘉定組織籌備諮議局會成立之期先日由周次咸黄允之二君發起組織發知單於各廠董略謂一『諮議局初選舉爲期已迫亟宜著手調查編製選舉人名簿十七日假高等小學堂開會研究一切辦法』云云是日到會者三十二人於下午三下鐘開會其秩序如左 
　　（一）發起人黄允之君陳説議會之關係及調查選舉資格之大要　　（二）黄允之君擬推夏芍賓君爲臨時主席衆皆賛成 
　　（三）議投票區之分配議決分全縣爲九區以數字爲區名如左　　　　　一區城内西門石岡門澄橋三廠 
　　　　　二區南翔眞聖堂馬陸江橋陳店封家濱六廠 
　　　　　三區婁塘陸渡橋唐家行嚴家廟四廠 
　　　　　四區外岡葛隆鎭望仙橋錢門塘四廠 
　　　　　五區黄渡西僧堂安亭三廠 
　　　　　六區方泰六里橋二廠 
　　　　　七區紀王廟諸翟二廠 
　　　　　八區小紅廟廣福二廠 
　　　　　九區樊家橋曹王廟徐家行吳家行新廟五廠 
　　（四）議調查之方法及期間議決先設事務所舉總副幹事各一人卽由事務所養成調查員六人養成之法將諮議局章程中關於調查事宜者逐一講明由總幹事訂人爲講員期以十日畢事畢事之後分赴各廠會同廠董招集經董調查編製名簿事畢再行復查一次調查員於執行職務期間應支薪水及舟車費以專責成調查之期間預定以十月底爲終了之期 
　　（五）議事務所之設立及所在地議决借設於城中嘉定商務分會内幹事逐日到所辦事書記一人常川駐所 
　　（六）議事務所及調查之經費議决經費應由官撥作正開銷開辦之始暫由幹事會商在城各機關（如勸學所商會各善堂）分任借墊 
　　（七）選舉總副幹事用記名投票法舉夏芍賓君爲總幹事舉黄允之君爲副幹事夏芍賓君以在申事冗堅辭不得衆人承諾乃允勉爲擔任惟平時之到所辦事則委託之副幹事 
[官長設立]  
　　浙省 
　　濮紳梓泉前在陸春江中丞宅内會議時聞濮紳曾聲言諮議局事關重要理宜竭盡桑梓義務惟因疾病未除無力辦事祗祇得敬謝不敏云云因即公議推舉陳叔通太史暫擔責任濮紳留杭三日隨即赴滬 
　　按濮紳之果否因病辭任記者未得確信惟諮議局爲全省利弊所關士紳宜力擔責任乃浙省之諮議局王相旣繳照會於前而濮紳復辭退於後何其對於此事冷淡若是耶 
　　閩省 
　　福建官塲籌辦諮議局近雖由藩司尙方伯撰擬章程交鄭澹弇太史閲看然聞仍須俟陳弢庵閣學旋閩始能商酌實行以故諸事刻下均未啟辦紳界對於此事亦不甚踴躍並無開會演説等事云 
　　黔省 
　　黔撫自上月中旬接憲政編查館咨飭會紳設立諮議局籌辦處後龐劬帥即於前月與司道商議辦法擬即日召集士紳開會籌議該局地址及一切開辦事宜 
[專件]  
[江蘇籌辦諮議局進行表（江蘇諮議局調查會稿）]  
　　蘇州府屬　長元吳（九月初十開會現正調查）　常昭（上年已立地方自治會調查甚易聞約半月可以卒事）　崑新（聞定於九月二十三日開會籌議調查）　江震　太湖 
　　太倉州屬　太鎭　崇明（九月初三開會禀縣未奉批）　嘉定（九月十七開會籌議調查江橋一處已調查）　寳山（城鄉調查已畢九月十九日開會籌議調查各鄉） 
　　松江府屬華婁（擬開會）　上海（士民禀奉縣尊照會於九月十七日開會現正調查）　靑浦（現正籌議調查）　奉賢　南滙　金山 
川沙 
　　常州府屬武陽（城廂調查已畢各鄉限九月卒事）錫金（現正調查）宜荆（現正調查約十月初十卒事）江陰（士民動議調查）　靖江 
鎭江府屬　丹徒（擬開會）　丹陽　金壇　溧陽　太平州 
　　按右表武陽最早。宜荆次之。一限九月卒事一限十月初十卒事可謂勤奮矣。其次錫金。亦當不遠。此豈惟士民之力。賢有司實賛成之。若曰。此奉旨限辦之事。爾士民能早建議。甚善。嗟乎。誠如是。則四境歡聲雷動矣。長元吳居全省之首。樹之風聲。官民可告無罪。上海禀縣則如響斯應。崇明禀縣則置之不答。何其不相侔也。表中所註。以華婁丹徒擬開會爲最不滿人意。擬者。未定之詞也。其未註者。恐是諏訪之不備。若江震等處。固不應寂寂。三十六廳州縣。動議者已經過半。未動議者以松鎭爲多。或曰。 
 
 

Page 19

 
 
　　松守不樂。盖别有故。鎭守開通。抑又何耶。松屬文明。一發軔即至。常之靖江。鎭之太平州。可慮哉。以三十六廳州縣。萃於交通便利之處。而猶不能恪遵功令。限正月十五日行初選舉。固吾蘇屬之恥。然或爲一二縣所牽掣則泄沓之咎。將誰歸哉。 
[長元吳預備造册處調查略則（續）]  
　　第十條調查時除應詢各要件（即選舉章程所規定應調查者）外不得夾問他事 
　　第十一條調查員對於被調查人須謙和莊肅總以不傷感情爲度 
　　第十二條被調查者如詳詢選舉情形及諮議局利益者調查員應擇要回答 
　　第十三條凡調查一户畢須給以受調查証一紙在調查簿上存根 
　　第十四條遇被調查者他出無法詢問時則與其家人約定日期再往調查如其家無人則托其近鄰轉達（遇此等事應載入記事簿中） 
　　第十五條調查員赴前條之約又不遇則調查員示以居處囑其自來陳報但初約以隔日爲限再約以當日爲限（遇此等事應載入記事簿中） 
　　第十六條被調查者經再約不踐則由調查員商請該區圖董事設法務祈查得爲止 
　　第十七條被調查者仍不遵前條辦法則可視爲自已放棄權利由調查員報知事務所辦理 
　　第十八條被調查者如舉家外出詢諸鄰近知係確無選舉資格者則據鄰近之言請區圖董事証實以塡人草簿苟其備有選舉資格之一則照前三條辦法 
　　第十九條調查員於調查時如必需用車馬船隻處應照常給價 
　　第二十條調查員於調查時所需日費應另記一賬俟查畢後與草簿等同交事務所核明給還 
　　第二十一條各調查員均由本所公推願盡義務之士紳充之事畢後酌送酬金 
　　第二十二條調查員於調查時如有不正行爲之實據經被調查者指報俟事務所查確後公同議罰 
　　第二十三條被調查者如侮辱謾駡調查員時調查員應即退出會同該圖董事將情報告事務所辦理 
　　第二十四條調查員如與被調查者通同徇隠致違反選舉章程者照選舉章程第五十五條辦理 
　　第二十五條年齡年限於調查時尙未及格至實行選舉時纔可及格者則一一註明於記事簿中俟選舉之前由事務所詢該區董事其人有無變更以定選舉權之有否（完） 
　　按昨報所載漏脱第三條誤將第四條排作第三以下至第八條均排上一數兹將第三條補錄於左 
　　第三條　各調查員及城鄉各區圖董事姓名住址彚一單分送於各調查員及各董事以便接洽 
[本埠新聞]  
[蘇路公司電請妥議捐章]  
　　松滬釐局以松滬火車已經拖貨電請蘇撫速辦釐捐業由陳中丞轉商蘇路公司先行試辦已誌本報兹將公司覆電錄下陳中丞鑒銑電敬悉滬嘉車站設卡事六月間奉郵傳部照會候核定捐章即遵辦日前松滬局咨商設卡當以未奉部示復之兹奉電示令從詳定日期先行試辦理應遵照惟捐則未定何所適從非將舊章大加删减則火車無貨可運固屬受虧釐卡無捐可收亦復糜費官商交病豈帥座所樂聞擬請飭松滬局迅即派員與滬嘉營業所妥議試辦章程暫資遵守務期榷政商情兩無不便至爲感幸蘇路公司叩巧 
[常府旅滬同鄉爲秋瑾事致江督蘇撫書]  
　　大帥鈞鑒敬肅者連日報載常侍御徽奏平秋瑾墓並治改葬之吳芝瑛徐寄塵之罪廷寄浙撫查照辦理等語查浙紹黨獄距今已一年有餘吳徐二女士爲之改葬好事者播爲詩詞登諸報紙亦將一年何以至今日而始行奏請此不可解者也紹案是非如何眞相某等無從賛一辭吳女爲摯甫京卿從女以書法聞於時平日勇於任事凡慈善事業尤赴之惟恐不及實出於一片熱誠今日之獲譴旣由於改葬某等與同桑梓曾見其與徐寄塵書一則曰以慈善二字了之再則曰不過盡赤十字社義務收拾餘骸以免日炙雨淋而已可見改葬之舉純乎慈善家之所爲與浙紹黨案絶不相涉查吾國舊法律收葬有罪人遺骸本無明文各國慈善家則如兩軍對壘雖敵人遺骸亦且爲之收葬是因改葬而加罪旣失我朝寛大之仁且與各國奬勵慈善之舉亦覺相背某等見聞旣確敢抄錄原函附呈台察懇請轉商浙撫帥持平辦理並據情上達天聽以明是非而辦涇渭庶天日之下不至有覆盆之冤神聖之朝無所用防川之策區區愚忱伏希垂察即頌勛安 
[附吳女士答徐寄塵女士書]  
　　寄塵吾姊如握前日見令妹後卽復一書不日當達覽頃奉廿六日杭垣惠簡具審一一裘君如何反對此事殊出意外兹檢呈原函以便質諸公論然吾姊自去秋至今不避艱險奔走此事竟能達其目的可謂不負初心矣妹初意只求草草入土使當道不致驚疑烏乎嘵嘵者易缺皦皦者易沔周孔大聖人當時尙不免於毁迨時過事久公論大伸翕然稱之無異詞天理之公終不可泯然不至其時不彰妹初意只願與姊二人辦理此事不願求助於人者實有苦衷蓋此舉出於女界意可以慈善了之秋社之立妹非不贊成惟嫌過火且爲時尙早然今日已在成事不説之例敢私以質諸吾姊餘詳前函不贅此頌旅祉妹芝瑛上言二月朔 
[又復徐寄塵女士書]  
　　寄塵吾姊如握湖上一别忽忽兼旬馳仰之懷惟日深劇即維侍奉萬福爲頌回滬讀月初惠翰昨又拜讀大箸秋君墓表今日扶病寫之書迹蹇劣嫌與高文不稱是否可用乞酌之碑額題字排列似舛請查古式裁粘刻石倘用拙書望屬精拓百分寄我該價核示遵繳鈎摹上石後原書仍乞擲下妹擬藏諸悲秋閣中也承和吊秋四章深情惋鬱聲帶餘恫七絶最易滑又忌生澁至於氣勢雄渾復能詞意雋永抗首三唐百難一見吾姊此詩足以驚風雨而泣鬼神斷非劣吟所能仿彿也十一也抛磚引玉欣賞靡窮某君來函附還秋墳之事妹終不以男界千預爲然蓋此時是非未明社員人多品類不齊萬一貽人口實使秋氏魂魄轉爲不安若吾 
 
 

Page 20

 
 
　　姊妹一二人爲之不過盡赤十字社義務收拾遺骸以免日炙雨淋而已至善後事宜吾兩人正可以個人之力徐徐爲之貴省官場所宣布之罪狀與所謂親筆字據凡與秋氏相識者視之到眼即知非秋氏之筆蹟且無一毫之近似而官塲公然宣布之不知清議何在日後黨禍之興正未有艾吾姊妹對於此事不可不愼之也妹小心太過區區苦衷實求秋氏魂魄之安故不覺言之詳盡尙希裁察爲幸復頌文祉不宣妹吳芝瑛上書 
[欽派接待美艦大臣到滬]  
　　欽派赴厦接待美艦大臣毓朗梁敦彦昨日由寗乘坐專車來滬滬道蔡觀察先期札知閘北騎巡隊長飭撥馬二十匹由滬軍營兵士騎往車站迎迓護送至洋務局行轅駐節 
[總工程局上滬道禀（南市開設戲園）]  
　　（前略）查滬南市面向不及租界之繁盛亟宜設法振興該職商糾集股分籌欵設立振市公司就南市太平碼頭開設戲園改良戲曲自係爲振興市面移風易俗起見且南市向無戲園番菜等館商家宴客不得不赴租界統計終年南市商家酬應所需爲費甚鉅今南市創設戲園卽有番菜等館接踵而起各商酬應舍北就南未始非挽回利源之一端似應極力保護所請立案給示永禁差傳堂戲等名目及城廂内外十年内不准仿設戲園各節係爲持久起見並非專利把持合行據情轉禀爲特備由禀祈察核施行附批來牘閲悉准予立案並候行縣查照辦理可也 
城内 
[翻砌街道]  
　　縣橋以南直街崎驅不平近由某紳等發起集欵翻砌業已興工並議將塌水橋石級改平兩旁簷下之堦石亦一律讓進改砌横竪之石以期街道稍闊 
[希圖取保]  
　　滬道批姚金桂票云爾係僞造鈔票案内知情行用之犯案經本道提轅復訊錄供詳請兩院憲核示何得稱冤求保殊屬刁健特斥 
[拐失小孩]  
　　道前街某姓男女兩小孩年各五齡昨被拐匪拐去刻正托人四處追尋未知能珠還合浦否 
[不認拐逃]  
　　四牌樓燈店主張陳氏曾領馮王氏之女阿招今已十九歲許字聶姓日前由阿招之嫂馮曹氏到家將阿招領至北市藏匿圖賣阿招私自托人寫信知照張陳氏控奉一區警局飭傳馮曹氏到案訊究曹氏供阿招實被姦夫引誘並不騙往北市藏匿求鑒判曹氏交保張陳氏斥退邀夫張漢洲到案再核 
[准追會洋]  
　　陶關根扭莊加林至一路警局控被結欠會洋一百零四元小洋一百角判莊交保先還洋十九元限年内再還三十元餘俟明年分期拔還 
[官事]  
　　江蘇候補知縣馬瑞熙候補縣丞曾寳謙　主簿邱慶　　京帮玉業代表哈麐　聶祐福昨均到道禀見 
閘北 
[巡警總局批詞]  
　　俞茂榮等禀批據禀該商情願認捐承辦華界清潔事宜擬章取具隆泰石灰磚瓦行保結呈請批准等情細核所擬條規諸未妥洽即担保之商民許雲章寓居靜安寺路係屬租界亦與定章不合磚難照准該商如願認捐承辦應另取具華界殷實商人保結並將各項條規改擬妥善再行呈候核奪仰即遵照此次章程清摺及許雲章保結一併發還 
南市 
[展期選舉]  
　　總工程局前定二十三日開會選舉領袖總董兹因滬道蔡觀察以梁毓二欽使現方蒞滬無暇蒞會監視暫緩提議 
[賣地不交]  
　　賈譚氏賣地不交避匿南市三泰馬頭英商摩薩洋行控奉公共公廨派差至總工程局協探查獲氏　賈富林及徐金泉等押候公堂備文提回訊追 
[船户被控]  
　　錫箔認捐公所董事楊嘉棟扭控南翔錫箔船户汪松庭陶榮逃捐被獲反將巡丁顔愼騙去藏匿紏人來所圖搶扣獲之貨廿七包工程局孫明府以控搶無憑姑准暫押候限二天禀明貨捐局提回 
[控追莊欵]  
　　太平馬頭時豐米店虧欠倒閉昨經被累各莊源吉敦餘正康德泰等扭行夥陳寳才至工程局請究各莊夥供被欠銀四千餘兩陳供執事潘理堂現已回寗調款料理判陳交保限交潘到案訊追 
[放帳不易]  
　　元仁米行執事王文卿昨至總工程局控告行夥趙友生經放客帳九百餘兩付來莊票到期無着後忽調付洽康莊票亦不照付請爲追究訊之趙供由章姓付來判交保理處 
英租界 
[自願出貨]  
　　美商怡昌洋行控鎭昌隆號主張美堂不出定購麫粉昨由公堂會訊原告請賠虧損銀三千六百兩張供原告自行賣出五千包曾貼銀五百兩餘貨現愿照出判張交原保限二禮拜將貨出清 
[是否冒取]  
　　印人海司克控鎭江人石瀏元冒取存欵昨由公堂會訊先據見証錢孝昌供稱李氏之欵由小的經手存於道信木器店是實石瀏元延達商律師聲稱李氏在天津未死之前將存摺等交石收藏石因不知有涉訟之事未及帶來請察海司克亦延邁達律師到案請究中西官會商之下判各退去候再核斷 
[拐案供詞]  
　　碼頭包探王阿林與妻米氏及張沈氏串拐浦東鄉人楊阿華之妻邵氏賣與祝家橋鄉人黄關星一案昨由捕房將王阿林夫婦解廨請究楊邵工供張沈氏於去年十二月十六日來家領婦人至王阿林家居住十天二十六日由王妻米氏領至浦東祝家橋賣於黄關星米氏取洋回滬後被夫屬尋獲控奉南匯縣送案請究王阿林延穆安素律師到堂代辯中西官以黄關星尙未到案判張沈氏等還押候移傳黄關星及該圖地保到案質訊 
[販賣小孩]  
　　徐晉順控楊和尙等拐賣伊子徐寳生一案昨由包探將該孩查獲解廨審訊據該孩業師朱思泰供實生時常出外以致被人拐匿今已尋獲應飭伊父領回嗣後與小的無干徐寳生供被楊等誘至甫市由向爲桂圓業之方湧生帶往寗波借住輪船碼頭春和客棧内共有四孩現浦東高橋鎭十一歲小孩關桃六歲小孩金生十二歲漢口小孩實雅仍在彼處判朱交保寳生交其父領回候移提人証到案再訊 
[不願爲娼]  
　　濟良所昨解不愿爲娼之雉妓楊四寳到廨據供幼失怙恃於十四歲時被伯父賣入福州路雉妓院爲娼四年受苦萬狀判發濟良所留養 
[吞没贜物]  
　　粤人唐寅初吞没楊慶和銀樓失贜由探拿獲昨解公堂請究判押候今日訊辦 
[自甘受騙]  
　　曹連寳控蔣蓮舟以包摇大會爲由騙去金戒等物由探查獲昨解公堂請究判蔣押一月期滿酌釋 
[公堂瑣案]  
　　過犯陳阿才朱阿咸復至租界圖竊判朱押西牢九月陳押半年期滿一併逐出陳瑞其未領執照在楊樹　開設姻間並聚衆賭博判押六禮拜捕房押犯夏阿木陳桂山向新犯周阿六行兇勒詐判夏陳二犯各照原斷加押一月 
美租界 
[水管爆裂]  
　　西華得路小菜塲坑厠前面自來水管昨忽爆裂由捕回禀捕頭轉告公司赶飭修理 
[妨礙路政]  
　　妨礙路政 
　　工部局清理街道西人以華記路徐信記宋水雷等傾倒垃圾有違定章知照捕房請廨出單傳罰 
[馬車肇禍]  
　　馬夫張阿二昨日駕車行經蓬路將王阿五包車撞損由捕并送捕房飭張償修了事 
法租界 
[律師追欠]  
　　博仕律師控同豐錢莊主錢俊甫倒欠銀二千數百兩一案前日復山該律師到廨請將保人高逢椿所開之清園協泰兩烟間先行發封一面備文移提錢俊甫來滬押令追繳聶司馬商之李繙譯官諭俟下期再行定奪 
[保人貽償]  
　　大昌洋行控范吉甫担保徐永記押欵不贖一案前日復由原告投廨求追范延開達律師到案聲稱范先繳票銀二百兩其餘已電致杭垣籌措求再寛限判展限兩禮拜繳清票銀先交原告領去 
[未能脱累]  
　　某膏舖庖丁楊義春因粤人如林亞元串拐許竹亭之男孩致被牽累曾誌前報前日由公堂傳楊到案並提在押之亞元集訊楊供伊等串拐實不知情質之亞元供係如林所拐現已逃往汕頭是實判亞元押候提到如林再訊楊仍　保出外幇尋 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
 
[頂上美紙香烟]  
[廣東彭壽堂治痰咳神藥包愈咳嗽痰飲哮喘吐血神藥]  
本堂家傳秘方精製化痰止咳順氣四寳半夏露久經馳名活人無算○此露補肺不膩降火不寒滋陰生金開胃健脾補虚療損固本培元有起死回生之功專治男婦傷風咳嗽吐血咳嗽受寒咳嗽氣逆咳嗽肺痿咳嗽痰火咳嗽痰中帶血痰迷心竅久咳失音産後虚咳色傷癆咳雖數十年老咳嗽症一經服下立刻痰化咳止哮平喘定吐血即止永斷痰根胸膈寛暢喉嚨爽潤妙在藥甘味香非常適口藥性和平不攻不伐屢試屢驗眞神藥也每瓶二兩一元中瓶二元每料十兩四元○順氣化痰丸大瓶五角小瓶二角半○立止吐血丸此丸專治一切虚寳血症不論吐血嘔血咯血咳血服之立能引血歸經永不再發大瓶一元小瓶五角○止咳化痰杏仁露每瓶四角○哮喘氣急斷根丹每瓶六角○眞正立止哮喘洋金花每匣一角雙料二角廣東彭壽堂舖分上海棋盤街朝東石庫門交 
[立愈疥瘡藥水]  
疥瘡濕毒最易蔓延患處悶癢一搽此水馬上止癢除根每瓶五角三角寄售上海望平街外國坆山一經堂九月二十日進口輪船禮拜三 
北京　輪船　由寗波　太古公司九江　又　由香港　太古公司春日丸　由長　美最時行美大　又　由長江　郵船會社 
　　九月廿一日出口輪船禮拜四 
丹後丸輪船下午二點鐘開往大連郵船會社岳陽丸　又　晚往長江等埠　日清公司財生　又　晚往汕頭香港廣東怡和洋行美大　又　開往長江　美最時行九江　又　晚往香港廣理　太古公司致遠　又　開往香港省城　招商總局江新　又　開往長江　招商總局 
海晏　開往福州　招商總局泰順　又　開往烟台天津　招商總局新昌　開往烟台營口　招商總局景星　又　晚往烟台天津　怡和洋行樂生　又　晚往福州　怡和洋行蕪湖　又　晚往牛莊　太古公司盛京　又　晚往威海烟台天津　太古公司甘州　又　晚往厦門汕頭　太古公司 
　　九月廿二日出口輪船禮拜五 
神户丸輪船下午二點半開往大連郵船會社 
德和　又　晚往長江　怡和洋行德生　又　晚往膠州　怡和洋行 
北京　又　晚往寗　　太古公司嘉興　又　晚往牛莊　太古公司　　九月廿三日出口輪船禮拜六 
大貞丸　輪船　晚往長江等埠　日清公司大臣　　又　開往膠州烟台天津美最時行 
信裕　又　開往海參威　中國商業公司安慶　又　晚往長江　太古公司春日丸　又　下午二點半開往長　郵船　　　　　　崎門司神户横濱　　會社 
　　九月廿六日出口輪船禮拜二 
禮河　輪船　開往海參威　義勇隊公司 
[滬寗鐵路開車時刻]  
　　由上海開至南京 
上海　上午七點三十分　　　　　八點二十分　　　　　十一點二刻　　　　　十二點（快車）下午三點三刻（至常州止）　　五點三刻（至蘇州止） 
南翔上午八點一分　　　　八點五十分　　　　十一點五十八分下午十二點二十三分（快車）　　　四點一刻（至常州止）　　　六點十七分（至蘇州止） 
崑山　上午九點正　　　九點五十五分下午一點七分（快車）　　五點一刻（至常州止）　　七點十六分（至蘇州止） 
蘇州　上午十點十分　　　　　十一點二刻下午一點五十六分（快車）　　六點廿四分（至常州止） 
無錫　上午十一點二十八分下午十二點三刻　　二點五十一分（快車）　　七點卅八分（至常州止） 
常州　下午十二點三十八分　　　　　一點五十五分　　　　　三點四十七分（快車） 
奔牛　下午一點九分　　　　　四點十一分（快車） 
丹陽　下午一點五十六分　　　　　三點六分　　　　　四點三刻（快車） 
鎭江　上午九點五十分　　　下午二點五十八分　　　　　四點一刻　　　　　五點三十五分（快車） 
　　　　　六點二刻 
　　由南京開至上海 
南京　上午六點二刻　　　　　七點正（至鎭江止）　　　　　九點正下午一點正（快車）　　四點五分（至鎭江止） 
鎭江　上午八點二十二分　　　　　十一點二十七分下午二點五十三分（快車） 
丹陽　上午九點一刻下午十二點二十二分　　三點三十六分（快車） 
奔牛　上午九點五十六分下午一點八分　　四點十分（快車） 
常州　上午六點五十分　　　　　十點三十二分下午一點四十六分　　四點四十二分（快車） 
無錫　上午七點五十一分　　　　　十一點三十二分下午二點五十三分　　五點三十五分（快車） 
蘇州　上午七點正　　　　　九點三分下午十二點五十五分　　四點十四分　　六點三十三分（快車） 
崑山　上午七點五十七分　　　　　九點五十七分下午一點五十四分　　五點十七分　　七點一刻（快車） 
南翔上午八點五十一分　　　　十點五十三分下午十二點三十三分　　二點四十六分　　六點十六分　　七點五十九蘇省松滬鐵路開車時刻 
由上海開至松江 
上海　上午九點 
　　　下午二點龍華　上午九點十三分　　　下午二點十三分梅家弄　上午九點二十六分　　　　下午二點二十六分莘莊　上午九點三十六分　　　下午二點三十六分新橋　上午九點五十二分　　　下午二點五十二分 
明星橋　上午十點十二分　　　　下午三點十二分 
由松江開至上海 
松江　上午十一點　　　下午四點明星橋上午十一點零六分　　　下午四點零六分 
新橋　上午十一點二十六分　　　下午四點二十六分莘莊　上午十一點四十二分　　　下午四點四十二分梅家弄上午十一點五十二分　　　下午四點五十二分 
龍華　上午十二點零五分　　　下午五點零五分 
[神户丸開往大連灣]  
本公司經理南滿洲鐵道會社之神户丸每逢禮拜五一准開往大連灣並由火車連接滿洲内地各處船身堅固水脚公道客位潔凈應酬周到倘各寳號欲裝貨搭客務祈　光臨爲幸　日本郵船會社廣告 
[公信洋行]  
英國磚瓦廣告 
本行經英理國有名磚瓦公司運來各色墻磚火爐磚地磚等花樣甚繁貨質堅固且極美觀價尤克已諸君光顧請到英大馬路十三號本行觀閱可也 
 
 

Page 25

 
 
   
 
 

Page 26

 
 
小説 
[學界小説風流太史（五十七）]  
　　第十六回賣良朋大令得優差吃花酒冤　逢狹路 
　　且説眞大老爺斥革了郭湘之後。回過身來。對著袁大老爺説道。學生讀書養氣。怎麽竟會變化出這等的氣質來。要不把他立時斥革。以後我們當管理員的還能管束學生麽。袁大老爺聽了。也點頭稱是。那知過了幾天。忽然學台文大人那裏。送了一封信來。眞大老爺接著看時。原來是郭觀察寫給文大人的。信内無非説自已的兒子。無端被革。管理員怎樣的野蠻。説了多少不相干的話兒。文大人在那信封面上。批了幾個字兒。仰該校據實禀復。原來文大人也曉得郭觀察一面之詞不能全信。所以把這封來信。送到學堂裏來。呌他禀復。眞大老爺看了。心中更加大怒。把手在案上一拍道。這個混帳東西。倚著自已是個紅道台。動不動寫信給提學司。我拚拚這個功名不要。也要去頂他一頂説著。便立時提起筆來。做了一個禀復的禀帖。這個禀帖上的話兒。却是十分鋒厲。在下做書的倒還有些記得。免不得從頭至尾。抄錄出來。給衆位看官們看看。 
　　敬禀者。本堂原近貴族學校性質。開辦伊始大員。子弟尤多。往往任性妄爲蕩軼一切。爲管理員者。旣身入官場。不能無所畏忌瞻前顧後。法不能行。因循放。棄號稱腐敗。用是學生日以與管理員尋釁爲能。知縣到堂以前。遂以驅逐監學之事。誠如督憲訓詞。所謂世祿之家。鮮克由禮。膏梁之性。難於敎化者。雖然學生之無知。實由家庭之失敎。竊念挾貴而問孟子不答。在學生旣不可有挾貴之心。而父兄更不可稍蓄此念。蓋爲父兄者。以屬下視管理員。則學生之於管理員。必以父兄之屬下視之。其傲慢不受敎訓。可想而知。知縣竊念以舊學而論。尊師重道自有識者所同。以新學而論。則紆貴降。尊與學堂聯絡。亦屬父兄所有事。若兩者皆所弗居。獨謬於天性之愛。而惟聽子姪輩之譛愬者。宜非智者所肯出也。蓋學堂者。爲全體而設。非爲一人而設也。爲一人而設可徇一人之意。爲全體而設則不能曲徇一人之意。以敗壞全局。此事之無可如何者也。是以知縣受事之始。公所課長以知縣性情愚直。利祿心輕。而爲之推薦。蒙前憲台齊謬採虚聲。委充本校監督。當時亦曾托總務課長代爲懇辭。未蒙諒允。知縣於此决。定宗旨。不問何人子弟。無事則相待以眞誠。有事則裁決於法律。辦理歷三學期。畢業兩班。幸無隕越。常仰邀憲台格外關至。本月二十四日。適有勒令高等甲班生郭湘退學一事。知縣曾經赴轅面禀一切兹奉憲諭查。訊并讀郭道憲來函。不勝惶恐之至。（禀帖未完） 
國外新聞 
[英廷尊崇赫德]  
　　十九日倫敦電云昨夜英皇詔賜赫德享受貝爾法斯脱城之自由 
[美議員注意海軍]  
　　十九日華盛頓電云美國上議院議員勞巨君論美國必需整頓海軍始足立國而民政黨候選總統裴乃安反對此議故此次選舉可决其必遭失敗以上譯字林報 
[近東大變局八誌]  
　　十九日倫敦電云布王費提蘭昨已行抵蘇菲亞京城儀從頗盛同日乂電云聞英國外務部大臣葛雷現與俄國外務部大臣伊斯華克磋商歐洲大會事宜業已定議大約除布勒嘠利亞巴斯利亞赫在戈維亞兩問題外尙須討論其他問題（以上譯字林報）英國駐大西洋艦隊司令官奉政府訓令開赴里佛駐泊（譯泰晤士報）十九日柏林電云英法俄意四國皆主張創立新會磋議東方問題塞爾維亞議院決議籌借軍債十六兆圓法報載法德於近東有相同之利益二十日倫敦電云巴黎馬丁報塞國訪事電稱布勒嘠利亞獨立問題決議不交會中評斷現惟要求土爾其即行認彼獨立如不於三日内答覆則布國卽須與土宣戰云傳聞奥布兩國之舉必可由各國與以法律上之承認各國之意土爾其抵償所失良策惟有募債一法英國外務部大臣葛雷亦頗然此議（以上譯文滙報） 
[美國汽球炸烈]  
　　十九日栢林電云美國汽球聖路易斯近忽炸烈墮於北海之中球上之人幸均救起 
[萬國著作家大會]  
　　十九日柏林電云萬國著作律大會業已開會與會代表共有三十五國 
[英皇定期赴德]  
　　十九日柏林電云英皇英后定期西歷明年二月二十二號往游柏林以上譯文滙報 
來函 
[上海競存公學建設預告]  
　　嗚呼競存者黄君雅平犧牲生命之公學也當時海内外學界誰不傷之無如經濟阻遏雖蒙熱心諸君子捐助扶持而欲仆者屢矣其間困苦情形筆難罄述延至今日蓋已智盡能索更無餘望矣灝誠何以對雅平君而謝責耶雖然崇海之競存亡而猶有幸者賴雷繼興黄韌之袁觀瀾吳畹九四先生之極力鑒灝苦衷允許於明春設立一競存於滬上以籌永遠辦法則今日之競存雖中輟實後日永遠競存之過渡時期也矣灝敢不敬謝四先生以佈告我學界而慰雅平君之靈乎 
 
 

Page 27

 
 
   
 
 

Page 28

 
 
   
 
