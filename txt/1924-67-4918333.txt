# 1924 - 67 - 4918333

 

Page 1

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *   
 
 

Page 2

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *   
 
 

Page 3

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *   
 
 

Page 4

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *時倫（特約） 
[俄國憲法上共產主義之變化（下）]  
[  心史]  
　　新經濟之形成於憲法。必非特憲法而後形成。乃已形成新經濟。而後於憲法流露之。且所以能流露於憲法。皆新經濟之有以團結全俄。而後得成此大聯合。以為此新憲法也今讀其新憲法之宣言而得之。其言曰。依多數人民平等獨裁制。根本鏟除民族迫害能力。蘇維埃共和國。因此乃能蕩平內亂。抵搞外部世界主義之襲擊。使內事得早結束使本身得以平稱眞實而存在。且可促進和平經濟之建設工作。此蓋認前此之共產方法。為結束內事。夫其結束內事。乃處俄皇以孥戮。鏟除皇室。靡有子遺。去俄民之公敵。早已為全俄所一致稱快。引其餘勢。盡洩壓制之毒而已也。然和平經濟政策則目為建設之工作。是其先固純然破壞耳。 
　　又云。自數年經過戰爭。所有遺產。田野淹沒。工廠歇業。其出產之衰減。及戰事所生經濟之枯竭。致各分離共和國。不能以單獨努力。從事經濟上之建設。國家經濟。永無恢復之日。矣此為全俄大聯合之緣起。而以經濟為言者也。又云他方面鑒於國際關係狀態之不決。又有外界襲擊之新危險。於是使各蘇維埃共和國。不能不建立一公共防禦綫。以抵抗資本主義者之包圍。此則以國際為言。非承認債務。不能列入國際。不日屈從。而日公共防禦。抵抗包圍。立言固可以如是。又曰最後。蘇維埃權利上之組織。因受迫於蘇維埃之勞動羣衆。遂按聯合之途徑而有一社會主義團體之結合。然則長此共產。其勞動羣衆。已足使權利上之組織受迫是明言羣衆之不可久久放任矣。 
　　顧其破壞之條文。多所規定。建設之條文不能一一與之針對。自為以矛陷盾之舉。但不復見昔日之規定。即已在廢棄之列矣。然其定大聯合最高機關之權限。為憲法之第一條其第八項。制定大聯合國家經濟之基礎。與普通計畫。規定關於大聯合之分設各工廠。並種借之協定。由此一項之意義。至少可知其沒收之工廠。非復以國家為廠主。而人民止為勞動。有租借協定之明文。則容納資本家之承租。且發生債權債務之關係。至其文字所含之義。有未能盡解者此自以他法律他事實為斷。不在推測之列也第十二項。規定貨幣及信託制度。幣之有規定。前憲法已及之。而信託制度旣開。則純乎代理人之行為。中國販賣人之窟穴。是非有資本家在其後。無從有信託事務之發生。資本家所不暇自為。而後需信託業者承攬之。有此制度。其為提倡大農大工大商又可知。至第十三項。規定大聯合全境土地之分配。及礦產森林水道之開採各原則。則其語意渾含。不甚露重視資本之意。但要非前憲法截然收為國有之意。收為國有。則國家為業主。人民為勞工原則早定。無需今始遲回也。 
　　俄羅斯之國徽。定為一鋤一錘。鋤錘之柄交叉。環以嘉禾。此為農工並重而同以食為天。大聯合之新國徽。則定為地球形。上揷鐮刀與軍旗。架以榖穗。是又農與兵並重。而有推曁全球之意。以農立國。本旨不渝。吾國自古至今。未變此說。留意工商。乃近數年之事。而顚蹶者已不知凡幾除軍閥外。能成資本家者。經歐戰一反覆以來。殆將絕跡商與農工。為無產可共若猶以共產為疑。則惟軍閥官僚有戒心耳。宣傳之患不烈。而變化之跡可尋俄新憲法仍號召社會主義之蔓延。而與彼之聯合體。有自由加入之望。今世界已漸染其主義而立國者。尚有一匈牙早。自有匈牙利蘇維埃聯合共和國憲法顧同一勞動神聖。乃重工而不重農。是為工人對廠主之反動。與俄之平民對貴族之反動。根本不同此亦可見感召之各有由來而非可以浮慕得之也。則亦共產之變化一餘意爾。 
國內專電 
　　北京電 
　　元（十三）日最後磋商中俄縣案協定大綱第九條之各欵、將司法行政地畝、產鐵路管理地畝外、由中國官府辦理、奉天贊成者此點、俄允中國資本估價贖回該路及附屬財產、未贖回前、規定暫行管理辦法、民國六年二月俄國革命前之股東及債權、俄政府負完全責任、此節並不妨碍俄亞即道勝銀行之債權、至中俄不函大認第三者干涉該路之前途、含有容納旣定條約之餘地、第今後事不許第三國干涉、民國九年十月所訂管理中東路合同、與該協定不相牴觸者、仍認為有效、雖未將華府會議兩種協定提及、但政府未嘗抹煞、法使十三日警告、并不能使中俄懸案協定大綱有所打擊、（十四日下午二鐘） 
　　北京電 
　　元（十三）日府院職席會議、因王正廷正與加拉罕商外蒙撤兵期限、及接收軍出處、故府中無所討論、遂改期聞加要求奉軍接收外蒙、但奉要求軍費三百萬、此項雖不訂在協定、加要先定、王加磋商至半夜十二時始竣、結果尚好、寒（十四）晨王見顧報告後、赴孫宅、孫主再開聯席會議、即電話府、請定期、又聞財政當局對簽字主愼重、其他僉贊成速辦、免失時機、且看閣議最後之決定、 
　　北京電 
　　前昨電中東路暫管大綱協定十一條、似理事會為議決機關、理事中俄各五、總辦華人、副總辦中俄各一、監事局係路警性質、設監事五人、俄三華二、督辦一人、由五人中推一華籍者、管理局掌營業、局長一、俄人、副局長中俄各一人、下設處長副處長、中俄各半、理事由兩國派遣、不限於股東、理事會定七人、以全體同意為取決、遇中俄主張投票數相等時、理事長有取決權、如理事會中俄爭義不決、兩政府得用外交方法或公斷法解決、中國將來贖回該路後、對該路動產不動產、應負保護責、舊有公司章程、依懸案大綱協定原則修正之、民國九年十月二日管理東省鐵路續訂合同、與本協定牴觸各點、得修正之、東路華俄人員支配、於正式會議中商訂之、該協定自簽字日起發生效力、但至中國贖回該路後、聲明取銷之、昨日小有修正、大致未更動、（十四日下午二鐘） 
　　北京電 
　　寒（十四）特別閣議、王正廷報告元（十三）夕與加拉罕商外蒙撤兵、加允改輕字義、將保證白黨不得不得再擾、改為中國維持俄國人民在外蒙不受白黨滋擾、又議法使照會、某某兩閣員主緩簽、未為多數同意、因寒（十四）晨八時王正廷加拉罕將兩種協定字句整理完畢、雙方蓋戳、表示不再更改、惟會談錄之雙方發言之國輕重、今日仍在整理之中、此為正式會議之仍據、故關係亦重、今日閣議對會談紀錄要王修正各點、王即訪加、此非本文、當易商量、明日閣義定奪、 
　　北京電 
　　寒（十四）閣議、孫及王正廷先到、自十一點商至下午一點、顧於兩點始回家午飯、（十四日下午八鐘） 
　　北京電 
　　寒（十四）下午、王正廷再訪加拉罕、商再修正紀錄各點、至酉刻已鬆動、（十四日下午八鐘） 
　　北京電 
　　英政府訓令英使、要求覆訊貴戚陳國賢、令兩英人到庭旁聽、 
　　北京電 
　　美政府對金法郎提公斷無成見、告施使、由中國自取適宜處置、 
　　北京電 
　　元（十三）外部派參秘多人、分訪各使館、達希望速開關稅預備會議、各使表示已電本國請示、惟某兩國謂、中國義務尚有未盡、 
　　北京電 
　　王克敏預定軍政費三百三十萬、下星期可簽支票一部、聞大部分仍為期票、（十四日下午二鐘） 
　　北京電 
　　財部息、滬內國銀行已覆電、允墊軍政費、由外國銀行鹽餘上分次扣還、（十四日下午鐘） 
　　北京電 
　　元（十三）夜憲政黨頭髮派報子派、商定同時出席寒（十四）衆院常會、藉中俄會議倒孫、景耀月先發言不報號、錢崇愷止之、錢自登台請孫顧出席、孫電話答閣議未畢、吳派馬驤請王克每出席答法郎案、無贊成者、致倒閣計劃未成、（十四日下午八鐘） 
　　北京電 
　　寒（十四）衆院開會、到三百二十六人、凌鴻壽主席、第四屆省議會選舉法、交審查、變更日程、請王正廷出席報告中俄會議、王因在加拉罕處會商未到、議員林玉麒辭職、照准、 
　　北京電 
　　寒（十四）參院開會、到九十五人流會、（十四日下午八鐘 
） 
　　北京電 
　　王永泉電院、報告抵泉、正秣馬厲兵、以俟後命、出師計周、 
　　北京電 
　　洛吳電院、請發表劉春台為第二十四混成旅長、（十四日下午八鐘） 
　　北京電 
　　擬令陳文釗王允中為十四師二十七八兩旅長、陸部請任張用威為軍醫校長、（十四日下午八鐘） 
　　北京電 
　　墨西哥亂事已自成、華僑陸續返墨、（十四日下午二鐘） 
　　北京電 
　　湘交涉員楊宣誠見日使、商長沙日橋田中被刦案、已獲匪楊厚安等、並緝在逃黨徒、請諒解、日使要求政府議賠、（十四日下午二鐘） 
　　北京電 
　　寒（十四）戍張敬堯來京、 
　　北京電 
　　曹派周夢賢赴奉、為祝壽代表 
　　北京電 
　　交部通電北京建平郯城等電局、軍政各電收費、應照新章第二條辦理、如查發電執照印單不合、或不先付材料費者、將電退回、 
　　北京電 
　　元（十三）午二時、交通博物館開第三次中日電信會議、討論中日電報電話聯絡問題、預定兩月議畢、再公佈、（十四日下午一鐘） 
　　天津電 
　　昨日赴段宅祝壽、除各省疆吏代表外、王士珍代表師景雲亦支、總計各要人代表共一百四五十人、其餘親來祝壽者、有吳景濓龍濟光錢能訓嚴修等八九十人、孫中山杜錫珪林建章陸洪濤馬聯甲等除派代表外尚有賀電到津、段宅所收各處屏聯、已達一萬以上、賀客往來不絕、計有一萬三千餘人、對時局並未討論、 
 
 

Page 5

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *   
 
 

Page 6

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *國內專電二 
　　天津電 
　　日總領吉田茂定本月十五日偕芳澤公使旅行、署務由副領事田島昶代理、 
　　天津電 
　　張紹曾昨在段宅祝壽、外傳赴鄂說不確、 
　　天津電 
　　王維城已接第二十三帥長任、并向王承斌行三鞠躬禮、 
　　天津電 
　　唐繼堯電某要人、決定援助態克武、恢復四川、（以上十四日下午十鐘） 
　　天津電 
　　總商會昨接夾軍旅長高峻通電、歷數劉振華之罪狀、（十四日下午九鐘） 
　　奉天雷 
　　鮑貴卿與徐世昌代表陳國憲來奉祝嘏、吳督昨晚來奉、 
　　奉天電 
　　張以交涉署長張壽增辦外交欠得體、令孫督示意張、昨日請辭、已批准、當晚令前財政次長兼鹽務署長鐘世銘接任、 
　　奉天電 
　　日人見奉創辦商業飛行、亦擬在大連朝鮮京城間、辦航空輸送、預定經費五七萬、每星期往復兩次、現正積極籌備、 
　　奉天電 
　　中東路監察楊卓來奉、請示與俄關係各事項辦法、張令晋京、與王正廷商洽、 
　　奉天電 
　　張昨電令航警處長沈鴻烈、由葫蘆島赴津、 
　　奉天電 
　　張以鹽業弊多費繁、擬仿硝礦辦法、設公賣局、吉黑省城各設公賣處、縣鎭設分、現在審核中、 
　　奉天電 
　　勞農政府委員達夫金過奉赴京、（以上十四日下午八鐘） 
　　吉林電 
　　孫中山派葉恭綽由滬到奉、祝張壽、庽軍人俱樂部、啣有重要使命、並請奉予粵經濟協助、 
　　吉林電 
　　軍署通飭、十日起一律解嚴、 
　　吉林電 
　　政務廳長鄭頤參謀長、臧式毅昨赴奉祝壽、（以上十四日下午一鐘） 
　　吉林電 
　　延吉道陶彬天圖路總辦買士鑑、眞（十一）到奉、（以上十三日下午六鐘） 
　　哈爾濱電 
　　朱慶瀾寒（十四）赴奉、會議外蒙事、 
　　哈爾濱電 
　　東鐵董事會議鐵路用地、決由地畝處管理、（以上十四日下午九鐘） 
　　濟南電 
　　十三午後、中社濟社政治協會三派議員在議會開緊急會議、議決推孫寳洙劉傑等十餘人、赴財廳索印、不准龔積柄接任、王宗元將印鎖保險櫃、鑰匙被劉傑等奪去、態憤謂係王唆使、當飭省署第一科長孫昶警察廳長高延文往財廳逼王交印、王出尋奪鑰匙議員、至十四早三點未回、高孫出廳謁態、態謂如王不交印、即實行交警廳拘留、（十四日上午九鐘） 
　　重慶電 
　　吳佩孚令楊森往援陳遐齡、 
　　重慶電 
　　田頌堯唐廷牧王鴻恩均抵渝、 
　　重慶電 
　　馬邊夷匪內犯、陳洪範派兵往剿、 
　　重慶電 
　　賴心輝通電、歸劉湘節制、 
　　重慶電 
　　袁祖銘劉湘電鄧錫侯田頌堯、速攻合江省軍、（以上十三日下午十鐘） 
　　香港電 
　　自蘇俄代表鮑羅廷返京、廣州共產問題漸趨沉寂、訓練赤軍之黃埔軍官學校、將實行停辦、 
　　香港電 
　　軍界息、昨中路湘軍與陳炯明軍接觸、湘軍不敵、失槍數二、滇軍按兵不動、聞滇軍要孫先決雜賭問題及發餉、始肯出戰、（以上十四日下午七鐘） 
　　香港電 
　　鄭潤琦昨由江門來省竭孫、言三羅五邑部隊、足應付南路、無再增別軍必要、請飭劉玉山部勿遽赴南路、免生障碍、 
　　香港電 
　　衛戍司令部增設省城水上保安所、委陳子瑞為所長、 
　　香港電 
　　敎育會函日領、請將退還庚子賠欵、辦粵文化事業、 
　　香港電 
　　范石生文（十二）夕派楊蓁赴東江、籌措軍事、 
　　香港電 
　　劉震寰令所部進攻寳安、 
　　香港電 
　　謝國光全部、今日赴東江、湘軍現在石灘設總指揮行營、 
　　香港電 
　　孫飭李根雲取消三鳥捐、 
　　香港電 
　　梁鴻楷調南仁機部由江門回防肇慶、 
　　香港電 
　　滇軍因對抗湘軍壓迫、連日由東江調兵返省、孫恐兩軍衝突、調韋冠英一部返省佈置、 
　　香港電 
　　駐觀音山范石生部、因湘軍亦來駐、紛紛掘壕築壘防備、並請孫制止湘軍駐該山、 
　　香港電 
　　楊希閔擬辭前敵聯軍總指揮兼職、 
　　香港電 
　　潮梅陳烔明軍因餉絀、擬拍賣知事、及在鏟烟苗上籌欵、 
　　香港電 
　　江固江漢兩艦、昨由江門到省、 
　　香港電 
　　銀業界擬請願取消銀業買賣捐、（以上十四日下午六鐘） 
　　福州電 
　　北京派李容川來閩、宣慰軍隊、周蔭人定侵（十二）晚為李洗塵、 
　　福州電 
　　周師前方由永泰方面前進、楊砥中赴福清、趁勢進攻莆田、海艦眞（十一）晚開兩艘赴涵江、 
　　福州電 
　　王獻臣郭錦堂通電數王罪狀、 
　　福州電 
　　周蔭人兩三日內即出發攻王、限五日內備夫役五千名、孫傳芳聞須俟下游稍定後來省、（十三日下午一鐘） 
　　福州電 
　　高義從王永泉、文（十二）日已離泉他往、 
　　福州電 
　　姚建屏刪（十五）日接事、並將奉令赴下游宣撫、（以上十四日下午九鐘） 
　　福州電 
　　省議會宣布王永泉罪狀、語極簡單、元（十三）晚發出、 
　　福州電 
　　周令財廳籌欵五十萬元、商會正召集各帮勻攤、 
　　福州電 
　　王永泉已走抵泉州、 
　　福州電 
　　警務處兼省會警察廳長已發表姚建屏、係孫電保、孫軍已抵水口、傳孫不日到、（以上十四日下午五鐘） 
　　蚌埠電 
　　贛招兵員任紹夷在濟招新兵四百、寒（十四）乘車過蚌赴浦、 
　　蚌埠電 
　　寒（十四）軍警聯合清查戶口、（以上十四日下午五鐘） 
特約路透電 
[中俄談判之現在]  
　　十四日北京電 
　　華字報發表之中俄草約、尚未能稱為圓滿、因此約尚待王正廷與加拉罕繼續談判、今晨內閣會討論此約、後乃呈交曹氏、 
　　十四日北京電 
　　昨晚白宮聯席會議未能如預約舉行、因王正廷與加拉罕會談延久之故、聞雙方關於約文辭句、及俄國撤退駐蒙軍隊白俄黨在華所受特遇事、意見歧異、今晨內閣在孫總理宅開特別會議、聞地質所發生之難點均經解決、孫顧王將至白宮請曹氏允准、華人各界之意·承認蘇俄有隨意發表之望、 
　　十四日北京電 
　　法使昨致牒外交部、警告如中國與俄解決中東鐵路問題、愼勿忘他國在該路所占之利益、 
[英國要求覆審毆擊案]  
　　十四日北京電 
　　遠東時報載稱、英外部昨命駐京英使要求中政府覆審在豐台毆擊英員之陳國賢、因軍法裁判無英員觀審之故、故英使署已致牒中國外交部請早日審訊陳國賢、並容英員二人觀審、按陳前在大沽受軍法裁判、並未傳問證人、判決陳監禁二十八日、褫其軍職、而歸罪於陳之兵士、判處徒刑兩年、乃在北京判決、英使即報告本國政府、請示應取之態度、 
[英報論二五附稅]  
　　十四日倫敦電 
　　泰晤士報論中政府現請九國條約簽字國各使開會討論二五附稅問題事、謂此項機會大可利用以促使中國知解決維克斯與馬可尼兩種借欵債權人要求之必要、兩種借欵利息皆未照付、而贖還問題不久亦將起云、 
[英國海陸軍預算案]  
　　十三日倫敦電 
　　海軍預算說明書稱、地中海有兩驅逐艦隊、將換較新式之軍艦、地中海之大艦隊、將減為士戰艦七艘、輕巡艦隊二、驅逐艦隊四、供應艦二、飛機運善類艦二、修理艦一、及潛行供應艇一、而大西洋艦隊、亦將有同樣裁減、 
　　十三日倫敦電 
　　陸軍大臣華爾施今日在下院提出一九二四至一九二五年陸軍預算四千五百萬鎊經費案、謂此預算係前政府所編製、但渠對之頗為滿意、因此案之編製、對於國家經濟與需要、皆加以適當顧慮也、德國禍患縱已銷減、但英國所有還處之土地不可聽其毫無防術、英國在埃及阿刺伯印度及東方所須應付之困難、現尚未許陸軍實力之減少、募兵事現有起色、至於以機械代人力之政策、須有設備甚善之研究部、而此研究部之組織、極非易事云、政費中有提出關於軍官恩俸微薄之動議者、首相稱、可派委員會調查之、包爾溫贊同首相之言、此動議遂被否決、保守黨克羅夫氏稱、較諸一九一四年英國已裁減久經訓練之兵士二十六萬人、他國則從未減兵如是之多云、辯論時陵軍次官稱、以言陸軍中新發明之物、英國並不遜於他國云、此案將再討論、 
[俄波新交涉]  
　　十三日倫敦電 
　　國際聯盟會正擬解決米美爾前途之際、俄國忽來干涉、致牒波蘭、反對第三者解決此問題、謂與俄羅斯立陶宛和約牴觸、 
　　十三日華沙電 
　　波蘭報紙指俄牒有仇視意、頗為憤懣、且因俄牒不承認波蘭在維爾拉之權利、並含有俄國與波蘭間外交關係或將因此決裂之語氣、故尤激昻、 
[英議員反對廢棄新加坡築港]  
　　十三日倫敦電 
　　貝爾福伯爵在上議院請政府表示關於新加坡軍港之意見、謂此計畫如果廢棄、則成大錯而將影響帝國全部、其後患將不可勝言、澳洲紐絲綸及印度皆依賴英國艦隊、若無根據地、則檻隊在某種情形下將失其用、帝國重要部份之生存所賴之艦隊、若聽其在世界最大洋中失其效用、則此種撙節、可謂失當達於極點、再此計畫係防衛性質、藉以保障和平、若謂距橫濱三千哩之軍港、足為日本之害、則直謂言耳云、海軍大臣答稱、政府擬於三月十八日兩院宣布其政懲治云、 
[英國儲油地之質問]  
　　十二日倫敦電 
　　保守黨達衛森氏在下院間政府曾否考慮海軍貯油地點改在薩拉華而不在新加坡之問題、海軍部國會秘書安芒氏答稱、依照華會條約之規定、昇平時代沿海防務工程、不許在該處舉辦、故該處防務唯英艦隊是賴、薩拉華非海軍所可貯集煤油之適當地點云、 
[法總理報告佔據地之經過]  
　　十三日馬黎電 
　　法總理普恩賫今日在參院述佔領魯爾之結果、謂一九二四年魯爾之收入、約為四十萬萬佛郎、除費用十萬萬外、尚餘三十萬萬佛郎、可充賠欵、現已無人再作要求法國退出魯爾之夢云、 
[英國礦工與礦主之談判]  
　　十四日倫敦電 
　　礦工代表今日復開會議、決議礦主條件不充分、未便接受、並促進政府通過礦工最低工資議案、惟各代表決議將礦主條件交由各區表決、三月二十六日將再開大會以決議、 
[美國油案近聞]  
　　十三日紐約電 
　　羣衆對於油案調查之關係、顯已漸懈、而政府在維哇明州奇央恩法庭提請取銷油礦租約之開始、今日復惹人注意、雙方律師旗鼓相對、殊形顯赫、據新克萊氏宣稱、此案將出死力以事決鬭 
　　十三日美國奇央恩電 
　　美國海軍大將史特洛斯氏及新克萊油公司副總理已由法庭委為提包特杜姆油礦之管理員、以特該產業之最後處置、法庭並下臨時命令、停止該礦之開採事務、 
[日本近事]  
　　十四日東京電 
　　財政當道及領袖銀行家今晚舉行會議、討論阻止日金匯率低落之方法、聞數專家發表意見、謂宜弛現金出口禁令、 
　　十四日東京電 
　　今日閣議決議命駐北京公使芳澤氏堅主須先將近今海參崴發生之事端解決後、始能提及與俄開正式談判問題、 
[美報論法郎價落原因]  
　　十三日巴黎電 
　　美國報弤證實壓低佛郎之運動、起於荷蘭境內之德人銀行、芝加哥每日新聞云、投機家以甚低價格拋出遠期佛郎、將來必獲苦果、蓋將來須照市價照解佛郎也云、 
[匪島近聞]  
　　十四日馬尼刺電 
　　前駛近柯里吉杜防區之某日船、已被判罰披沙二百元、 
　　十四日馬尼刺電 
　　明達諾之柯太比加有摩羅人與警察交鬬、摩羅人死四十八名、警察死七名、亂首桑蒂亞哥氏乘機逃逸、 
[各國近事記]  
　　十三日海牙電 
　　荷蘭第二院以四十五對三十二票通過一議案、請政府為公共利益計、取銷夏季鐘點云、 
　　十三日巴黎電 
　　殖民部長薩勞特氏自被社會黨削除其黨籍後、屢有人擬舉之為下屆選舉之候選員、但薩氏一律辭謝、薩氏語人、渠決計退出政界、但將在野鼓吹國人對於殖民地事業之注意、 
　　十三日華盛頓電 
　　參議院今日批准英美船酒約、 
　　十二日柏林電 
　　德總統因國會反對黨堅持修改政府緊急命令、已解散國會、惟選舉日期尚未決定、 
　　十四日舊金山電 
　　加州高等裁判所裁判長維爾白氏宣稱、渠已接受海軍總長之任、 
　　十四日紐約電 
　　美員昨在英船哇桂拉號搜查兩小時之久、並破其儲藏室與酒室之封條、並未發見違禁品、 
　　十三日倫敦電 
　　據紐約消息、英船考洛尼爾號發出無線電、謂曾在海中撈獲一救生艇、並救起失事之桑蒂亞哥號船員、 
 
 

Page 7

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *公電 
　　北京通電 
　　各省衙門均鑒、本日令、海軍總李鼎新呈、通濟軍艦艦長郁邦彥、因病懇請辭職、應照准、此令、海軍總長李鼎新呈請任命　涵昌為通濟軍艦艦長、杜宗凱為建安軍艦艦長、薩福疆為江貞軍艦艦長、彭濟為江犀軍艦艦長、均照准、此令、京元（十三）印、 
國內要聞 
[北京通信]  
[  直道]  
　　中俄交涉最近情形 
　　中俄交涉之種種波折、已詳見前兩次通信中矣、日來情形亦愈趨接近、故昨今兩日閣議、（今日為特別閣議）均專行討論此事、雖閣員中仍有幾徽之參差意見、然大致確經決定、可謂已届功行之時矣、茲分述其詳情於下、日昨王正廷出席閣議、報告最近接洽經過情形、乃加拉罕最後回答之意見、並謂若此番閣議再不同意、則本人實已精疲力倦、毋能為役、於是各當局始稍稍加以研究、均覺大致完滿、惟府方閣員對於外蒙撤兵、略持異議、意謂須請加氏表示撤兵確期、方能早為籌備、不至臨事失措、否則俄兵驟撤、則外蒙勢力、悉將為奉張攘奪而去、我方不惟未獲其利、反恐因而受害云云、并凂王氏再向加氏交涉、而王氏則謂加氏在六日會商之時、彼已聲明、一切均以此最後讓步、亦即未簽字大綱協定與未獲承認以前之最後談判、殊難再往煩瀆、當時各閣員亦未敢遽爾獨斷、皆主待請曹示、散會後遂由孫總理顧外長王督辦三人、進府竭曹、而曹意則以外蒙俄軍撤退、無妨從緩、竟謂直系軍隊、一時不克派赴外蒙、又萬難任其虛空、其言外之旨與某閣員所言若出一轍、後經王氏解說、謂該項俄兵撤退、當在中俄關係完全成立後、方能次第實行、論其時日、至早必須一年、曹意始稍解、乃語孫等旣屬如是、則可由閣議妥商辦理、惟撤兵時期決定後、須速以的信見告、以便早經矣、王氏出府旋往晤加氏、告以我方當局之表示、實極相接近、加氏乃與王氏磋商雙方繼此以進之一切手續、密議至九時許、王又重至西堂胡同孫宅、顧亦在焉、三人斟酌一番、認為時機極迫、愈速愈妙、孫乃傳諭秘書、連夜發出通知、在今日召集特別閣議、今日開會、王仍列席、大衆討論幾次、意見業經一致、對於王加二人前此所議定之條約大綱、及所訂之十二條原則、（王氏在本月一日前與加氏曾本國際慣例參以正義公平互助之旨、訂立十二條原則、）認為可行、遂共決此項草約即可簽字成立、而承認蘇俄亦隨此同時舉行、并定提出明日閣議、作為正式通過、會散後、王氏復邀加拉罕到家、且約顧外長咸來暢談、加顧均相率而至、加氏聞悉已決定、深為喜悅、即在王宅晚餐、加氏並對王聲稱手速續一獲完竣、擬即遷入交民巷俄使署、請王向政府預先提及、轉請荷蘭公使速將該館交出、（因俄使館原由我國請荷使代為保管、）俾便先事整理、得以早日遷入云云、聞王氏亦已允如所請、照此情形、如在此簽字前最短時間、不發生臨時意外枝節、則數月不決之中俄交涉、至此似可告一段落矣、（十二日） 
[中俄交涉又開特別閣議]  
　　十一日閣議討論中俄交涉問題之結果、經衆公推孫賓琦顧維鈞及王正廷入府請示曹錕、孫顧王三氏於當日下午二時入府、在居仁堂與曹錕會見、當由王正廷陳述中俄交涉經過情形、與曹錕為長冒間之研究結果、決定在大體上取愼重態度、至於協商大綱、則決定下列六辦法、㈠外蒙撤兵、須確定一相當期間、規定於協商大綱之內、以便與奉張洛吳商洽籌備接收、㈡外蒙與赤俄所訂立之電報條約、邊境關稅協定、及地方行政制度之採取俄國者、須一律取消、（帝制時代謝米諾夫所訂之條約、取消自不待論、）㈢在中俄兩國正式會議前、俄代表須有一種極誠意極明白之表示、切實履行一九一九一九二○年兩次宣言、俾世界各國共喻此意、㈣中東路贖價及用人權各種問題、可留待正式會議討論、㈤承認問題、須待上列各項辦法之確定、㈥承認後一個月內、應由中俄兩國代表組織正式會議、孫等前晚（十一）四時出府後、即囑秘書廳通知閣員於翌日上午十時、舉行特別閣議、一方面復由王正廷於當晚（即十一日）五時、親往官塲胡同訪俄代表加拉罕一次、報告當日閣議及公府會議情形、徵詢加氏意思、加氏要求容待考慮一日、明日下午當親到貴寓（指王宅）答覆、昨日（十二日）上午十時、特別閣議開會、專討論中俄交涉案、各閣員及王正廷均列度、孫顧報告十一日下午見曹錕情形、王正廷報告十一日晚再見俄代表情形、各閣員對於中東路估價問題、討論最久、估價二字雖已決定、而閣員中尚有主張應先行估價、將價格定入大綱、但討論結果多數以事太複雜、未能即時估定、若因此遷延時日、恐又發生變化、故決定留待將來組織專家委員會估計、次討論外蒙撤兵問題、多數主張應於一定期間內、由我國特派熟悉西北邊情及外交界有聲望之軍人、會同該處辦理長官接收、但此屬我國內政、若附以取締白黨之條件、則將來恐生意外轇轕、字句上應行修改、王正廷當報告加拉罕要求附加但書、揣其用意、尚非留他日要挾地步、字句上當易磋商、王擔任即日與加會談、以便從速解決、最後對於其他問題亦略有討論、均照原案可決、廢棄舊約問題、俄國已允將俄蒙協定一併取銷、以示俄毫無野心之誠意、當由閣議決定、將草案再交王正廷與加拉罕為字句之修改、以便今日（十三）再開一次會議、即可全部決定、十一時三刻、特別閣議散會、仍由孫顧入府報告、王正廷出國務院後、即諭令中俄督辦公署科長劉澤榮、往官場胡同面見俄代表、約於當日下午會晤、昨日下午五時、俄代表加拉罕偕同隨員三人、親到鐵獅子胡同王宅、與王正廷為最後一次之協商、至晚八時、加氏猶在王宅、其答復如何、雖未詳知、微聞頗為圓滿、由以上消息觀之、中俄交涉大槪可無意外問題發生、昨晚外間盛傳政府對承認蘇俄、已擬定步驟、俟其大綱兩國均　異議後、始將兩國互派外交官領事之條文、一併列入大綱、并由兩國代表簽字於大綱之節略、互相交換畢、即算手續完了、由政府聲明承認蘇俄政府、大約承認蘇伯簽字之期、至早在星期五、至於承認方式、擬下一訓令公布、對於中東路收回問題、當局以係東三省特別區之範圍、俟和議成熟、擬令奉張相機辦理、至外蒙接收問題、則擬令馮玉祥率師前往、 
[中俄問題閣議未決定原因]  
　　東方通信社十三日北京電云、今日閣議、於俄國承認問題、本期有最後之決定、而未能獲預期之結果者、因王正廷與加拉罕於昨日之會見、加氏關於蒙古問題要求如下、（甲）中俄及俄蒙間之舊條約、雖即日作廢、然所有不犯兩國主權之商業條約、（例如關於俄蒙間之通商關稅條約）不在此例、（乙）中國當以於俄國在外蒙撤兵後取締白黨一事、以條約保證之、而閣議對之、就於甲則主張無條件取消、對於乙則謂白黨之取締、必以友誼的履行、但難負條約上之義務、於是雙方意見不能一致、立於中間之王正廷氏、雖據傳頗為難、然由大勢觀之、是不過末節問題、於交涉之將來、並無悲觀焉、 
　　字林報十三日北京電云、內閣為蘇俄承認問題、今日會議兩次、俄代表及內閣中人僉科經二次閣議後、似可贊成即時承認之議、據最近消息、此項承認、中國讓步較多、將大為蘇俄之利、 
[英國催理無担保借欵]  
　　我國無擔保之外債、以整理尚無頭緒、故一切欵項均未訂有償還辦法、近英國方面以日本中日實業公司美國太平洋拓業公司、均在活動改訂借欵合同辦法、英外部亦派秘書默納、至我國駐英使署、向朱兆莘代辦交涉、請將馬可尼無線電借欵、及威克斯飛機借欵兩項債欵、擬一切實答覆辦法、朱代辦即將此事電告政府、聞政府電覆、謂政府現在正在竭力整理借欵、惟關稅會議遙遙無期、二五附加稅尚無把握、故實行整理、殊多阻礙、若關稅會議能即開會、解決無擔保借欵、固不成問題也、又馬可尼公司代表金門氏、近以二月分無線電借欵付息期逾期已久、日向外部催索不已、政府惟一之答覆、則是項借欵、已歸納於整理借欵中、現整理借欵既未有辦法、自不能單獨付息等語、然金門則只認合同講話、現仍在催索中、 
[閩省三令暫不發表]  
　　前日（十一日）閣議席上曾討論閩事、已議決將王永泉免職、以周蔭人繼任軍務帮辦、裁撤興泉永護軍使、惟此項命令、前昨兩日皆未發表、因當局於此尚須作最後之斟酌、故暫行留中、據聞對王永泉之免職問題、因難之點有三、㈠王永泉離職逃亡、事非自動、免職褫勳、恐無相當之措辭、㈡王永泉在閩之實力、尚未盡失、恐通緝討代、將來死灰復燃、不易籠絡、㈢當王永泉驅逐李厚基離省之時、其情形與此次周蔭人驅逐王永泉相類似、倘貿然下令、恐貽翻覆之職、有尊嚴、再則對於任命周蔭人問題、困難之點亦有三、㈠周蔭人未得正式明令、而出師驅王、頗為軍法所不容、周不能無咎、㈡王氏禍閩、中央派員查辦、王氏尚無反抗、且查辦撤職之權限、操之中央、周蔭人任意開釁、師出無名、㈢以周繼王為帮辦、大有獎勵操戈之嫌、恐各省倒戈相襲者、將層出無窮、因此種種、不得不再愼重考慮、昨日（十二）特別閣議、經將中俄交涉討論結束後、隨即議及閩局、因福建省長薩鎭冰曾於前日來電、報告閩局情形、內容述說福建大局尚稱安靖、至於王永泉之行動、則一字未提、而長江某要人亦有電來京、為王永泉關說、且請先令周蔭人返防延平、靜候中央秉公處置、以肅軍紀、各閣員因此益主愼重、遂將業經擬妥之三道命令撤回、一俟洛吳回電後、再定辦法、（聞曹鎭亦擬將王永泉免職、由周蔭人繼任、但關於此節、前已致擬將王永泉免職、由周蔭人繼任、但關於此節、前已致電洛吳、徵求意見、）大約此項命令尚須擱置一時也、 
[保派集權之計劃]  
[  談微]  
　　京師軍警權有人覬覦 
　　張福來運動保留師長 
　　自曹錕入京以來、其左右謀臣策士、進宋太祖杯酒解兵之故智、冀漸削疆吏兵柄、而收集權中央之效、其屬於京外者、各巡督所兼師長、皆有次第更張之勢、今鄂直已見事實、其他亦已着手籌劃、勢在必行、其屬於京內者、亦擬將握有實力之異已派、統行設法按除、而易以嫡系之心腹、以圖幾輔之鞏固、京內所謂有實力者、厥惟三職、一曰警察總監、一曰步軍統領、一曰衛戍司令、是三席者、不惟京師治安所擊、權力足以驚人、而由苞苴之入、烟土之獲、尤有絕大財源、以故保派中人覬覦垂涎者、遂大有人在、聞彼等預定之計劃、以先取警確為第一步、待得手後、再進而取步衛兩席、日來此事已着着進步、謀競最力者、即為保派中之常某、蓋常在選機關之一、爾時魯長態炳琦留京運動、亦即寄寓常家、迨大選功成、竟無相當位置、以酬其庸、蓋過高則資格不夠、太低則常不願、以致蹉跎日久、猶賦閑居、僅在探知保派對於衛戍之王、步軍之聶、警察之薛、終以彼等非我嫡派、頗有去之之意、乃乘隙而起、以圖一嘗肥臠、而保派權要、亦以常氏素日效忠、不便久令向隅、皆表示願為臂助、但一方衛王步聶警薛三人淵源極深、團結彌固、保派如欲輕輕拔去其一、殊非易易、原來聶憲藩之父曰聶士成、前清李鴻章之舊部名將也、今衛戍司令王懷慶、即士成舊部、得志後、眷念士成之恩、乃一力提挈聶憲藩、而薛之珩則又王聶所共掖而起者、今三人同握京師治安之權、其團結相依、固自然之勢也、保派中人亦知薛不易侮、乃以山西省長相　、誘其自行捐棄警監、以破彼等三角同盟之局、實則以晉長為幌子、至多不過畁薛以王懷慶治下之一都統耳、在薛亦雅不願棄此穩妥肥腴之位、而就不毛荒地之都統、近日聯同王聶、積極運動挽救、一面又示意市民、一有動靜、即出而挽留、如常某繼任說盛、則逕可表示反對、蓋常氏向為政客、本與警察總監之資格不符、又與市民無幾微之感情、若保派悍然不顧、即無薛氏鼓動其間、亦必遭市民及警界之反對、然則茲事前途變化、此時尚難預料也、至京外削減疆吏實權之事、則豫督張福來所兼之第二十四師、將繼直鄂之後而解除、在府方計劃嫄　已預定第三師旅長楊清臣升任、但張表示不願、意謂本人雖兼師長、然與鄂蕭直王之身兼巡閱督軍省長者、不可同日而語、若將其僅僅一師長、而并云之殊為不公、於是派人入京動運保留、且一方授意河南公民、電顩政府、稱頌張氏剿匪功德、不宜遽將師長更換、頓易生手、使官兵隔閡、予匪徒乘隙思逞之機云云、大約此項公電、不日即可到京、然保派全盤大計、斷難為公民一電打破、總須看張氏本人運動之手腕如何耳、（十一日） 
[馬麟見曹之談話]  
[  尊牘]  
　　代陸洪濤說明無回漢惡感 
　　甘肅為漢回番三族雜處、而軍隊則向僅有漢回兩大勢力、當民國十一年、中央任陸為甘督時、與陸爭者頗有風潮、其間為陸幹旋最力者為馬麟、故陸最信任、自曹入京後、覬覦甘督者、每造謠言、以挑漢回惡感、陸頗有所聞、甚為惶急、深恐中央遠道不明、適馬欲晉京見曹故即託其代表、陳述眞相、馬於前月二十九、由洛抵京、本月一號、即至府報到、因曹有恙、迨至前日、言始傳見、馬同董士恩於是日上午十時入府、見曹於延慶樓曹對馬來自長途、首作慰勞語、咨詢甘肅軍隊、馬謂甘肅軍隊、向來漢回融洽、兼之陸督在甘、統兵有年、與漢回各將領、俱是多年袍澤、一致皆願擁戴、協力合作、自民國以來、各省事變紛起、甘肅秩序如舊、前清甘為協餉省分、入民國後、甘餉已全恃省入、時常支絀、而各軍猶能相安無事者、則漢回融洽之明證、近來有人妄造謠言、冀挑漢回惡感、漢同各軍、俱明大義、鞏固團體、絕無為其所動者、此次代表陸督來京、即請中央可釋西顧之憂、一切挑撥譋言、皆可置之不理、曹謂在保定時、曾聞甘軍有漢回之見、彼時甚相益明、西北邊防、以甘為最要、甘穩則新疆青海西藏俱穩、所以前人在甘、必置重兵、此中關係甚大、今甘肅各將、能和衷共濟、實為欣慰云云、次談實業、馬謂甘肅地藏最富、如五金等礦俱有、肅州且有煤油礦區、尤為莫大利源、惜甘肅地瘠民貧、無大資本家關採、他省資本家、又以交通不便、俱裹裹不前、棄富於地、甚是可惜、曹謂發展實業交通、中央俱有計劃、交通一事、擬俟綏包路告成、即將籌劃接至寗夏、馬謂中央有此籌劃、實不特開發邊省實業、且關國防大計、極為盼望云云、談約二小時之久、至十二時方出、馬又言曹病已愈、見曹時、乃知近所購者、俱係假造、致反損胃、因病數日、近已復元、惟曹厭見政客、則似係實情耳、（三月十二日） 
[李燮陽質問清室盜賣古物]  
　　自李燮等提出廢止清室優待條件後、溥儀獪不知自檢、競受宮中遺老所包圍、最近復將內務保存之古物任意變賣、昨李燮陽等六十六人、又向孫關提出質問書、限三日答覆、其原文如下、為質問事、陳寳琛鄭孝胥等串通清室溥儀、盜賣歷代古物、政府何不遵照憲法制止、茲據報載、清室溥儀近派鄭孝胥為總理內務府大臣、金樑為內務府大臣、東華銀行經理佟濟煦為內務府郎中、悉陳氏壟斷、並聞清室現在用欵、悉由鄭孝胥等三人經手、將憲法第五韋第二十四條第十三項、有關文化之古籍古物及古蹟之保存、則政府亟應根據憲法、向清室將所有悉數提出、交內務部派專員妥愼保存、或發交古物陳列所、以供人民觀覽、而免消減、此事關係國家文化甚鉅、政府究以何法制止清室變賣、及如何飭地方官廳偵查陳寳琛鄭孝胥等盜賣之處、謹依憲法第六十七條提出質問、請於三日內明白答覆、提出者李夑陽王乃昌牟琳等六十六人、 
[吉林阿城縣警所長叛變]  
　　吉林阿城縣警察所長周化南馬隊長呂萬升、於三月六日下午九鐘、率警四十餘名叛變、七日早至大岳溝、將警察五區槍械全數據去、下午又至料甸子、將遊擊隊一排裹去、在境游行、迄未就獲、八日周化南復遺呂萬升、率警多名來車站、圍攻遊擊一隊、當被遊擊隊將呂萬升格斃、餘衆漫散逃回、刻周餘衆不過數人、勢在危急、駐阿陸軍已遺三營往剿諒不日即可就獲、至該所長叛變原因、實因勒贓曁派呂萬升率警多名、協助劣紳舒子惠、強搶民女為妾等案、被鄉農會電控軍省兩署、奉電飭將該所長撤差歸案、依法究辦、該所長自知罪大惡極、萬難幸免、遂與呂萬升商妥叛逃云、 
[魯財廳問題將解決]  
　　龔積柄明日接任 
　　自龔積柄發表為魯財廳長後、濟南各政團或迎或拒、函電紛馳、其用意所在、記者曾於前報揭之、茲聞龔積柄氏、已於昨日（十二）下午六點五十分乘膠濟車來濟、其未來之前、迎之者已將反對方面派有多人在西車站執旗擋駕情形、密告龔氏、龔氏遂不敢在總站下車、而改由北門外站下車、當即至省長署、面見熊氏、熊氏告以此間各政閣行為、大半色厲內荏、前此拒絕子敎廳到任、可以槪見、如有糾纏、悉由我個人負責、明日可面見王廳長宗元、告以將行接任云云、龔即於今早往見王宗元、除照例寒暄外、云將於明日交代、王氏當然如命辦理、惟對於本人任內之虧欠萬餘金、與夫前數日所借各銀行之三十萬元、請龔為之彌補負責、龔氏告以清結交代時、再行商議、旋即辭出、遂定於十四日早十點走馬到任矣、 
　　至地方各政團方面、此刻對龔態度、究竟如何、亦為閱者所欲知者、此次龔之長財、反對者為中濟兩社、歡迎者為民社、此外尚有自治期成會張曜遠等、反對尤為激蚜昻、在龔未到以前、該會備拒龔之旗數十面、預備為龔氏到站歡迎之用、中濟兩社、則預備於龔住所中、施以恐嚇之術、使龔氏不敢公然上臺、誰知龔氏潛來、自治期成會、旣無所用其旗、中濟兩社、又不悉龔氏住所、乃於本日上午由兩社公推議長宋傳典往見熊氏、不知用意何在、而宋氏出署後、與熊氏如何交涉、又秘不示人、詢之該兩社人員、亦多以不知答之、說者謂各政團之拒龔、並非拒人、拒其無條件也、今日宋入見熊、條件已經商妥、自非個中人、不能得其底蘊云云、眞相如何、將於明日財廳接任時見之也、 
[閩南將有變化]  
[  蜀生]  
　　王永泉被逐後之糾紛 
　　厦門通信沉悶已久之閩局、揭曉之期似已迫近、自黃大偉被逐、陳競存失其維繫閩南之重心力、王（獻臣）賴（世璜）張（毅）三頭合治之局不成、漳同內部分裂、閩南局勢已生重大變化、何成濬之企圖反攻、即緣斯而起、至王永泉被孫局逐出福州之耗至、乃益呈活躍、猶憶去歲記者通信、曾屢以孫傳芳必得王而甘心為言、蓋王擁興泉財賦之區、據上下游（福州至泉州）扼塞之勢、居閩省之腹心、搤孫軍之咽喉、購械招兵、野心日肆、帮辦之權威幾凌督理而上之、孫拱居福州、日感其偪、其圖王之心固寢饋不忘者也、去歲孟昭月之南下、即為制王而來、嗣以孤軍深入、懼為所乘、復轉調上游、最近孫揚言圖浙圖贛、將棄閩予王、王亦居之不疑、月來於福州增兵佈防、公然以繼孫自命、吾人姑不必問孫之為洛為皖、要其逐王為自身利害計、固應有此也、據此問電訊、王已率大隊向興化退即、其詳雖不得而知、然王旣以大隊退閩南、孫必跟蹤追至、則興泉問之戰爭、殆不可免、就王永泉之環境言之、則樹敵大衆、府怨太深、隨地之氏軍民團、皆一致反王、永春之陳國輝、惠安之民團、居王軍之左右肘腑、乘時而動、勢固可危、而南安之高義、其叛王幾屬公開、與王允彝嫌隙尤深、前月泉州商會副會長傳商霖被刺、即高王破裂之朕兆、高現結納民軍、茍王軍而敗、高之反側、實可立致、王前途命運之危、已顯然者也、據臧部中人言、孫與此間聯合之說、並無其事、惟聞逐王之前、減固已得某方來電、謂問蔭人已決計設法消滅王永泉實力、則臧之與孫、似確有聯合、至臧軍對此次變化之動作、則擬至必要時、亦將也出兵夾擊王軍也、 
　　何成濬之反攻、臧致平已堅拒合作、何因有單獨進行之議、嗣以對岸內部之布置、尚未成熟、暫時停頓、然何部固嚴裝待發、俟促進之電一至、即可拔隊也、至張毅與何之聯絡、在此間已成公開之秘密、張對何表面上固信誓旦旦、惟其是否誠意、尚待事實之證明、而何之成敗、亦將視其眞偽為斷、此間又暄傳其與王永泉王獻臣聯合、但張與王永泉、殊乏利害共同之關係、與王獻臣則立於權位衝突之地、似均無合作之可能、惟與孫傳芳則確有結納、此公傾向、目前至難確定、所可預言者、無論何人、均不能始終利用之而已、 
　　於此漳夏擾攘中、有一事關係頗巨者、則高全忠潛來鼓浪嶼是也、高為前厦門鎭守使、前歲為臧致平逐之、與李厚基其去者、臧氏今之部下、為高之舊部頗多、高來、聞受直派密命、來厦運動臧部內變也、有王鴻猷者、亦為高之舊部、自高破逐後、王在臧部劉長勝旅任少校參謀、閩粵戰時、任侯西浦旅參謀長、侯　在雲霄被困時、王即逃依高全忠、高來鼓前、即密令王徑赴臧軍求一差委、為作間諜、高來鼓後、王果於三晶乘甘州輪來厦、往見閩軍第二師長李芳巨、以生計困難、求予差委、李謂我處無法安置、我聞爾將來、已與耐庵（李崇寅字）商議、渠當可為汝謀、汝可往見之、王行後、李以電話囑李崇寅、謂王來可執之槍斃、王見李崇寅、李笑曰、汝來為高全忠作間諜耶、王驚力辨無效、即槍斃之、王旣槍斃、高之黑幕全揭、近二日厦門各碼頭均戒嚴、凡軍隊中人、非有過海証、不得過海至鼓浪嶼、而鼓浪嶼至厦門者、亦盤查綦嚴、據聞高全忠之來、為代王獻臣密謀運動臧部、作為內應也、現高之間諜王鴻猷雖被殺、而王獻臣圖厦之心仍不舍、最近李厚基舊部辛桂芳馬步瀛亦潛來厦、抱有與高同一之目的、據臧部中人云、臧軍內部團結頗堅、決不為他方所動、惟高等來而禁所部渡海、張皇之情、已不可掩矣、 
[廣州通信]  
[  夷白]  
　　湘軍開拔情形與點騐結果 
　　湘軍首先開赴東江者、為第五軍陳嘉祐部、除二十九團三十團三十一團出發增城外、尚餘三十二團駐省、迄未移動、其唯一原因、即由於軍用缺乏、給養不濟、依原定計畫、繼第五軍而開拔者、為第四軍吳劍學部、此部在湘軍中素以怯戰著名、加以目前給養困難、尤遲廻不願前進、宋鶴庚以總指揮而兼領第一軍軍長、乃不能不以本身作則、而令所部提前開拔、計今昨兩日汪黃兩旅已陸續由省移動、一般下級軍官初頗持異議、第一師師長方鼎英窘極、至提出辭職以謝、幾經撫慰、始克成行、如第一軍開拔順利、逆料二三四軍亦必別無何種變故發生、至東江戰事接觸時期、速則月底遲則恐非延擱一月有餘、不能交鋒也、 
　　湘軍人數與槍枝、向無確切總計、此次因發給養問題、遂實行大舉點騐、約分兩種辦法、㈠由各軍自行點騐一次、㈡由各軍會同點騐一次、所得結果、總計有快槍一萬六千餘枝、以五軍計、則第三軍謝國光部實力較強、以九師計、則第九師張輝瓚部實力獨厚、第二軍魯滌平則挾有大砲機關槍多架、其戰門力又非尋常步槍所能比肩抗衡矣、挾此勢力以陵轢東江、而又加以老於戰事之滇軍、自非陳軍所能抵敵、所慮者給養維艱、欠餉太久、勝則銳進、敗則反奔、不知軍事當局亦預為籌及否耳、（三月八日 
） 
[浙省長擬定籌備自治程序]  
　　浙江省長公署、附設省自治籌備處、現將籌備程序、擬定如下、十三年四月二十日以前、㈠通知省議會省敎育會省農會杭寗總商會各縣縣議會、預備選舉代表事宜、㈡通令各縣敎育會農會商會選報會員名冊、㈢委任選舉監督、十三年四月三十一日以前、製備各縣選舉代表及復選員投票簿投票紙投票匭、十三年五月二十日以前、㈠省議會省敎育會省農會杭寗總商會各縣縣議會、實行選舉代表、㈡各縣敎育會農會商會實行選舉復選員、㈢委任聯合選舉監督、㈣設立聯合選舉事務所於各複選區、十三年五月末以前、㈠省議會有敎育會省農會杭寗總商會各縣縣議會選舉開票、及通知當選、答復應選、分里複選員名冊於省署、㈡各縣敎育會農會商會複選員選舉開票、及通知當選答復應選、分報複選員名冊於省署及聯合選舉監督、十三年六月十日以前、製備縣敎育會農會商會複選員選舉代表投票簿投票紙投票匭、十三年六月末日以前、縣敎育會農會商會複選員於複選區分別聯合選舉、十三年七月十日以前、縣敎育會農會商會聯合選舉開票、及通知當選、答復應選、報告選出代表、及候補當選人名冊於省署、十三年七月末日以前、召集省自治法會議、並設備會議塲所、十四年二月十六日以前、公布省自治法、 
[齊燮兀與外報記者之談話]  
　　上海泰晤士報云、本報特別通訊員日前進謁蘇齊於寗垣、齊氏對於蘇浙時局談話、一如吾人所已熱聞者、大致謂他日容或發生戰爭、惟必在和平之路悉行斷絕以後、蓋和平方法旣經失敗、其勢自必至於用武、浙奉或將副迫直系出於一戰、但渠亦不願規避、又謂中國今方經過政治進化上之一時期、而此時期在各國早已經過、當此過渡之際、往日團結全國之極準大法、悉行推翻、以故必有紛亂、中國為五千餘年之君主國、一旦自專制進為共和、而人民大都不識共和為何物、往日專制時代團結全國之三大原則、即命·分·禮皆隨革命而廢棄、數千年來團結全國之繫維、旣一旦放失、迨革命狂熱漸退、遂呈分製紛亂之象、今日最大之事業、即在覓一代此三者之道、團結國家、渠非謂中國不應有共和、僅就事實而論耳、渠意總統之權應加擴張、宜藉憲法賦以昔日皇帝之大權、但附以相當之保障、免其濫用行暴耳、齊又謂解決大局有三端、㈠增進人民程度、促其注意政治、㈡改組軍隊、㈢改革政治制度、而三者之中增進人民程度、提高其道德、造成有力之與論、監督政府、防杜弊端、尤為急要云、 
[南京快信]  
　　南長定十五日上午十二時、在軍署開政務會議、各廳道曁軍署各處課長中交兩行長均列席、 
　　兩長以各縣土匪仍未肅清、昨特通令各縣、舉辦春季清鄉、並定清鄉辦法十二條、統限三個月內告竣、 
　　韓省長齒痛未愈、本星期內、普通屬僚槪未接見、日行事件、均由政條廳長代行、 
　　杜錫珪中止晉京、前派赴京代表昨已返寗復命、 
　　蘇皖贛巡閱使署必要經費、暫在蘇省直轄中央之財政機關收入內撥支、皖贛兩省、暫不攤派、 
　　徐屬省議員曹赤逢出缺、應以第十區候補當選人劉文元頂補、淮屬省議員周國鼎出缺、應以第九區候補當選人張炎預補、已由省長發給證書、 
　　敎育部禁止學生習尚奢侈、特頒發誥誡六則、通令敎廳、轉令各校遵照、 
　　此間中等以上各學校、發起公民敎育運會、決定於五四運動日舉行、並組織演講隊、演講公民必要常識、 
　　財廳因省欵收入不敷支出、擬增改稅章、以裕稅收、 
　　陳炯明派張仲權來寗竭齊、接洽閩粵軍事、 
　　白寳山乘津浦東北上、轉青島回海州防次、參謀長王復生、淮北緝私帮統崔輔洲、均同行、 
 
 

Page 8

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *自由談 
[蘇省美術展覽會參觀記（上）]  
[  松廠]  
　　美術一門對外足以發揚國光。表示其一國文化之進步。對內足以啓迪民智。輔助社會敎育之進化。而抒發美感。引起人類精神上之炙趣。猶其餘事也。吾國美術發揚最早。惜國人缺乏研究性。故數百年來。國粹日形衰落。幾致淪胥殆盡。言念及此。能不悲夫。迺者。吾蘇美術界諸公。有展覽會之發起。集全省美術界之創作。並中等以上學校之成績品。薈中西圖畫於一室。臻新舊創作於滿堂。供公衆瀏覽之。其有裨於國家社會。豈淺鮮哉。余於開會之第三日偕徐子序秋往參觀焉。是日也。天郎氣清。風不揚沙。步行約一小時許始達。校舍之左有小溪焉。一泓碧水。清可鑑影。微風吹來。清波蕩漾。過小木橋。再行數十武。達該校大門。但見國旗高懸。軒宇莊嚴。入內由左側沿迎賓路。大同路。惠民路而進。中有塲焉。廣可數畝。復前進。為職工敎育館。即該會會塲在焉。入口處。兩旁設有長櫃。為來賓簽名處。余與徐子簽名畢。該塲贈有出版物。曰藝術。蓋即時事新報之附張。而為藝術學會所編輯者也。門首懸一橫額題為『藝海大觀』四字。內有硃紅箋額一方。題曰『文化之光』。沿路線進。為一室至四室內中陳設。完全為國粹畫。約計之可一二百幀。琳瑯滿壁。目不暇接。其中尤以唐肇瀾君之『四皓』『六合圖』二幀老人圖。神情活潑又鄧春澍君之『美圖林君肖像』亦頗奕奕有神。其他尚有南通二師學生吳厚生之『壽字圖案』。其畫筆雖甚平平。而思想則頗屬新頴。且定價僅須番佛四尊。洵可謂為價廉物美也。 
[說陽]  
[  楓隱]  
　　吾國今日政局。可謂陰盛陽衰。陽消陰長之時候矣。乃近聞時事數則。皆與陽字有關係。爰彚而論之。 
　　一則曹錕之犯亢陽症也。夫亢陽症因保而起。及其病狀若何。各報已備論之。余不復贅述。惟余則謂曹之犯此亢陽症。實有數理由也。一則彼本姓為曹。曹之遠祖。有名曹伯陽者。然則彼所以犯此亢陽症者。殆欲為曹伯陽亢宗之孫歟。一則彼之大號為虎威。古之善打虎者。莫如景陽岡上之武松。亢武松之拳頭歟。一則彼排行行為老三。俗有三陽開泰之諺然則彼所以犯此亢陽症者。殆欲應此三陽開泰之語議歟。是三說者。各有滑稽之理由也。 
　　一則北京與福建地方。皆有王陽之子孫。與孫陽之賢裔大起衝突也。然其結果北京則王陽之子孫占優勝。福建則孫陽之賢裔奏凱歌。此其故。殆因王陽善造黃金北京之所缺乏者金錢。所以王勝而孫敗孫陽善於相馬。福建之所爭者必先拍軍閥要人之馬屁方可。（報載孫此次之舉動係豫受洛吳密計）所以孫勝而王敗歟。 
　　其他如軍閥之最出風頭者。有洛陽將軍。北京悟善社所拜者。為純陽祖師。社會上所通行者為陰陽並行之曆懷抱野心。以禍吾中國者。為太陽國之浪人。莫不與陽字有關係陽之時義大矣哉。 
[笑匠卓別靈小譚]  
[  許窺豹]  
　　去今三十三年之時。世界唯一笑匠卓別靈氏。始產生於英國開寗頓地方。（Kinnington） 
　　　卓氏在赴美投身於電影業之先曾奏藝於英國之舞臺上。銀幕最佳成績。首推「尋子遇仙」"The　Kid"一片最後攝演之滑稽片為「逃犯」"The　Pilgrim"導演之第一片為「巴黎之婦」"Woman　of　Pars" 
　　卓之所以能引起全球人士之笑聲者。巨靴短髩髭。與有功焉。赴美離英之時。僅為一普通之俳優而已。厥後聲譽日隆。衣錦歸來。英人對卓迎迓之盛況。雖王侯無以加之。 
　　卓父母均屬英籍。初曾奏技於法京音樂堂。故或有謂卓為巴黎產者。實大謬。 
　　卓對於描摹習練。煞費苦功。攝演「尋子遇仙」一片。費時凡一年餘。該片印行。凡二萬捲。 
　　卓自奉甚儉。布衣惡食。怡然自得。惟所駕之汽車甚精美。係費七千金而購得者。 
　　卓公餘無事。好弄絃琴。冷然一曲幽雅動聽。 
　　卓性極磊落。不自矜誇。絕無名伶習氣。當廣廈羣衆之前。往往畏縮不敢近。與之談話。羞涩如處女。 
　　辦公室極簡陋。不事鋪張。在工作時間內絕無聲息。 
 
[不敷分配之結果] 　 
　　攝影處仿英國式小築而造。頗精雅。中為秀麗草地。有白色曲徑可通之。 
　　樂斯安琪（Los　Anglos）。地方之體育總會為獨身少年蝟集之所。卓氏亦曾於該處君居住多時。 
　　攝影屏用佈景。惟於「間漢」"The　Ldle　Clase"一片內用之。 
　　卓於婚姻問題上。受極大之痛苦。自與乃妻梅蘭海理斯Mildred　Harris離婚後。外界有謂卓氏將與女伶梅可玲May　Collins雷賴李Lila　Lee巴賴鼐葛麗Pola　Negri葛蘭Claire　Wonador等訂婚之說。皆謠傳。不足信。 
[浮滑少年之普通心理]  
[  南佛]  
　　電車中如遇俏麗女郎。必起立讓坐。冀博伊一笑或一聲『謝謝』。如遇村婦老嫗。輒具不悄一盼之意。遑云讓坐。 
　　途中如遇人詢路時。多厭其煩。類以『弗曉得』答之。甚至有瞪其目而報以惡聲者。如詢問者。係俏麗女郎。雖眞不知。亦不憚轉詢他人而告之。 
　　與俏麗女子同行被奇榮。舉止間隱含驕氣。 
　　性情驕縱者。待人接物。莫不倨傲。然與俏麗女郎交際。必溫存體貼。一洗其往往日狂態。 
　　至店購物時。如有俏麗之女亟職員為之招待。值雖昻不計。甚至所購之物有超過其預購物之數者。反是則斤斤論價不肯少讓。 
　　南佛曰。甚矣人心之好怪也。年來風俗澆薄。每況愈下。社會怪現象。層出靡窮。若是者。特不過狀其萬一耳。負社會敎育之責者。果能有所感於中而作根本之救濟耶。 
[觀紙鳶能悟科學]  
[  楊一笑]  
　　二三月之間。天朗氣清。惠風和暢。羣兒集草地。共放紙鳶。弤鳶之狀。有蝴蝶。有蜈蚣。有老人。有美女。各擊長繩。至廣塲乘風縱之。條忽飄然高舉。上升天半。盤旋往復。高達雲端。余曰。是氣學也。羣兒復製一箏。加於其上。迎風而鳴。其聲清越琅琅然。遠聞如鴿鈴之音。故又名風箏。余曰是聲學也。及夜燃燈十數。紅白相間。自下望之。燦如明星。余曰。是光學也。觀紙鳶而能悟科學。意蓋在此。兒童以此為游戲。良有裨益。美國大儒法蘭克林以紙鳶而發明空中電學。有以哉。 
社會小說 
[人間地獄（二八七）]  
[  娑婆生]  
　　第六十回撩亂青絲緒衾憐月瘦　燒殘紅燭杯酒替花愁 
　　我如今來告訴你。你阿動氣弗動氣。柯蓮孫勉強的抑住了氣。微笑答道。我一點也不動氣。我喜歡秋波。也是一件極平常的事。秋波和我不錯。也是一件極平常的事。他孤苦伶仃在妓院裏生病。危險得非常。我也不知道。惋春老四再三來找我去。我替他請郎中。送醫院。這些事也是很平常的事。同是一個人。人類的同情。大家總要應該帮助的。陌生的人尚且要相帮相帮。何況我同秋波向來在要好一邊呢。惋春老四怪我。眞怪得奇怪。防我更防得無道理。難道我要搶秋波回去嗎。月掙聽到這裏。笑一笑道。搶呢。他曉得你不是強盜。決不會搶。不過他怕你......蓮孫道。怕我怎樣。月掙又搖搖頭道。不說了。不說了。再說出來。你眞要難為情了。蓮孫道儘管說。這裏並沒有第三個人。我怕什麼難為情。月箏道。他怕。你和秋波不規矩。他和王熙鳳嫂嫂說。每天晚上。你全要到秋波三馬路生意上去。爛屁股總要坐到三四點鐘。有這件事麼。蓮孫道。有是有的。也不見得天天如此。月箏笑道。不要賴。不要賴。有一天就有十天了。怪不得惋春老四說。你一到生意上。他便提心吊膽。坐在旁邊看牢了你。他越是性急要回到他小房子睡覺。你越不肯走。你越不肯走。他越疑心蓮孫道。眞正寃枉煞人了。並不是我不肯走。秋波也留。惋春老四也留。橫留豎留。我只得多坐片刻。我想他生意上夜深了。沒有客人。清談談也沒什麼要緊呀。月箏伸出一隻指頭對蓮孫額上點了一點道。戇大老四留你是假的。秋波留你是眞的。秋波越留你惋春老四格外越疑了。怪不得他和王熙鳳嫂嫂說。天天和你併天亮。至少也要聽見大馬路小菜塲裏鷄叫。你方纔肯回去咧。依我看來。沒說惋春老四疑心你。我也疑心秋波不是小先生了。 
三言兩語 
[  鵑]  
　　北京電。曹諭梁寳森。事京劇員四百餘人。十三下午三點赴奉。為張作霖壽。看老曹討好關外王。可說得良心放在當中了。不過帶了京劇員四百多人前去。可要當心些兒。不要一窩蜂擁進去。使那疑心生暗鬼的關外王大吃一驚。以為敵軍浩浩蕩蕩的殺進來咧。 
 
 

Page 9

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *   
 
 

Page 10

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *國內要聞二 
[湖北出品展覽會之籌備]  
　　中華職業敎育社第三届職業學校聯合會、及出品展覽會、已決定五月二十五日至二十九日、在武漢兩處分別舉行、滬代表章伯寅、已於三日七日到鄂、寓青年會內、三月八日午後一時、在省敎育會內、開當地職業學校校長談話會、到會者張承嘉陳雨蒼蔣蘭輔伍造鑪黃里千陳叔澄姚樹琴劉強生彭紹變諸君、均冒雨而至、先由音伯演分發印刷品四種、㈠中華職業敎育社章、㈡入社願書、㈢日曆及一覽表、㈣職業敎育分類表、次報告（甲）中華職業敎育社之現況、（乙）前二屆辦理展覽會之經過、（丙）斐律賓職業敎育發達之情形、大致農須因地制宜、宜注重實習、工須附辦工廠、計時作值、商須重統計調查、便於發展、女子職業、不僅重工藝、凡家庭之衣食住以及養老育幼、隨在均有關係、（丁）希望本地各學校各機關、多送出品、即工商品亦可陳列、以便對閱、即職業敎育素發達之斐律賓、本届亦有物品送來、藉供比較、（戊）希望貴省職業學校、從速成立、（己）希望貴省軍隊職業機關、亦送出品以資提倡、（庚）希望本届展覽會開完時、選優良物品辦陳列所、以留紀念、報告畢、女職張校長、起立答謝、謂此次展覽會、足以引起各職校之興趣、并足以謀將來之發展、美專蔣校長云、敝校出品、為圖案油畫等件、醫專陳校長云、敝校設有大學專門女生三班、出品只有圖畫一種、不僅可供展覽、亦足以發售、私立女職姚校長云、敝校出品、僅刺繡一門、時已三時半、遂散會、茲將蕭兼省長致各省電文、及歡送代表通啓錄下、（電文）湖南趙省長代表河南李省長陜西劉省長均鑒、滬代表章伯寅、與鄂省代表王芝生、會同分赴貴省、接洽徵集職業敎育出品、以便展覽、到時至希接洽指導為禱、蕭耀南歌、（通啓）逕啓者、章君伯寅、已由滬派往湘秦豫等省接洽出品、與鄂省代表王芝生、會同前往、茲定本月九日午前九時、假模範小學開會、商洽一切、並歡送二代表、屆時務希惠臨是幸、按應徵出品、已規定五月十日前、送到武昌中華大學、乃漢品民新學校、展覽地點、為漢口慈善會、事務所則為中華大學、 
[各省敎育界雜訊]  
　　雲南東陸大學籌辦附屬中學 
　　雲南昆明東陸大學現擬開辦附屬中學數班、業經校務會議決通過、定於本年秋季開始招生、聞該校新建校舍、不日落成、一俟工竣、即將預科各班遷入、而以其校舍作辦理附中之用、該校規模宏遠、設備完善、將來附中成立、必有一種特殊色彩、以表現其獨具之精神、可預卜也、 
　　武漢兩大運動會之籌備 
　　武漢敎育界近有兩事、最值紀述者、即（一）全國運動大會、本年為第三次全國運動大會、前已定期五月二十二日在鄂舉行、該籌備會近以為期甚迫、除一百趕將會塲即日修理竣工外、一面通函全國各中等以上學校、徵求運動員、并訂有賽費與獎額辦法、「甲」一隊加入者、每隊三元、「乙」個人加入者、第一項取費一元、以後每項取費半元、至運動員獎額、亦規定四種、㈠全國個人或團體獎、㈡省獎以估優勝數多寡計之、㈢區獎與二項同、惟須依下列所分配者為標準、一滿洲、二華北、（直魯晉豫等省）三華西（閩桂粵貴滇香港）此外如有別處加入者、須由中華業餘運動會聯合會分別指派之、各項運動、非有兩區加入與賽者槪不給獎、至加入資格、凡中華國民而非以運動當作專業者、皆可參加、昨該會又接葛雷博士、自滬來函、定本月中旬、仍來鄂一行、代為規劃一切、（二）全省運動大會、武漢各學校、因全國運動大會、舉行在邇、為愼重選舉運動員起見、特於事前開一全省運動大會、以便切實練習、昨假公共體育塲、開籌備會議、公推第一師範學校校長周之濣為會長、宋如海等十餘人為各部執行幹事、定期三月二十九日（即陰曆二月二十五日）在公共體育塲舉行、討論結果、規定辦法十項、㈠經費問題、即日向官廳接洽、㈡報名日期、限定自十七日起至二十二日止、過期無效、㈢運動項目、分大學中學小學女子四部、㈣徑賽一律改為米達、㈤各樣參加費、國立省立區立均納洋十元、私立六元、㈥開會時職員與選手、槪不供給伙食、㈦請官廳先修運動塲跑道、㈧將比賽規則、先印送各樣、㈨各項運動、每校報名、不得過四人、但確有特別成績者、不在此限、㈩團體運動、每校只限定一種、議決後、即由書記股分函報告各樣、以便屆時預備參加、 
　　湖北平民敎育近況 
　　武漢平民敎育計劃、業經確立現正着着進行、官廳方面成立夜校三所、學校方面成立五十餘所、警廳方面、成立讀書處二十九所、社會方面、成立六十餘所、日內向敎廳處、日內齊集平敎促進會、討論每善社各設平民夜校一所、各處業由敎務股主任林卓然博士、與各股員分途視察、勸導進行、 
　　江西女子中學火災 
　　江西省立女子中學校、係去秋增加敎育經費案內問辦、校　態琯華女士、日本高師卒業、前曾充匡秀女校長女師女職敎員、成績極優、因獲委任、創設伊始、以無官產可撥、暫賃靈應橋民房為校址、惟以屋小、不敷應用、復於今春遷往筷子巷十八號、又以第三進房客周彩彰四號房東吳　裕家眷、尚未搬出、遂以第一二進為職敎員辦事室、樓房為講堂、勉強布置、開學上課、詎移居未久、十日下午四點、該校後面忽然起火、時正北風猛烈、頃刻間、第三四進均已延燒、火將出屋、幸警廳消防隊商團救火會水龍馳至、奪力灌救、始將頭進保住、吳顯裕靈柩亦付一炬、起火原因、有謂房東之僕、柩前燒紙、燃着幔帳者、有謂該校廚房炊釁失愼者、當起火時、學生三四十人、正在樓上英文課、學監大呼火火、衆警竄下樓、有徐生住對過興隆巷、衆冒兩趨避其害、態校長方在女師授課、聞警奔回、則救火會人滿布校門、詢悉學生安全、始稍放心、經人引至徐家、學生環訴行李書籍全被燒掉、今夜何處安息、態謂住堂學生槪請到我家去歇、衆乃隨至校長家、態以甫經開課即遇此大不幸事、不勝焦灼、此馳赴敎廳、告被焚詳情、並請胡廳長設法維持、 
　　浙江縣敎育局經費之省令 
　　浙江省長訓令四道尹云、查各縣敎育局經費、前因敎育部咨有不敷得請求另籌他欵補助字樣、發生欵疑義、經本公署咨請核復、旋據敎育廳擬呈、各縣勸學所改組敎育局暫行辦法、因前項疑義、未准部復解決、暫定縣敎育局經費以勸學所原預算數為範圍、經令准照辦、並通令各該道查照、准敎育部咨開、前咨縣市敎育局經費、由縣市地方經費內開支、倘有不敷、得請求另籌他欵補助一節、係指統支不敷而言、蓋縣自治團體經費不敷時、自可各就地方情形、酌定籌欵辦法、呈請上級長官核准施行等因、復經令飭敎育廳通行遵照各在案、此項關於經費不敷問題、旣准部復解決、所有各縣敎育局經費、應毋庸再以勸學所原預算數為範圍、除分令外、合行令仰該道尹查照此令、 
　　嘉興區敎育會定期互選會長 
　　嘉興城區敎育會職員、早已改選定要、嗣以會員名冊、尚未選就、故互選會長、迄未舉行、茲悉該會各事就緒、已定於十六日上午十時、召集第一次職員會、互選正副會長、並認定辦事部分互遷部長、業由該會通知新選職員届時蒞會矣、 
　　松江敎育委中同命運常會紀 
　　十四日下午、松江縣敎育局開敎育委員會常會、出席者金光耀·秦中和·沈起鵬·姜企章·倪世昌、及縣視學倪宗伊、敎育局長張樹勳、議案如下、㈠十三年度預算列入義務敎育經費案、議決敎育局交議從十三年度起、凡各區添校添級、應照敎育局董事會議決案、由義務敎育經費支撥、下年度各區、如有添校添級之必要、應將需用經費、列入預算、㈡學校遷移地址、須經縣署校准案、議決嗣後學如有遷移之必要、須經縣署核准、否則認為停止、扣發經費、 
　　松江甲師講習所董事會議案 
　　十四日下午、松江縣立甲種師範講習所董事會開常會到譚靜淵等九人、㈠擬訂縣立甲種師範學則案、議決通過學則、呈請敎育廳備案、㈡十三年度師範預算案、議決主任年俸三百元、敎俸每小時半元、其餘各項、參照原預算、斟酌支配、師範本校全部經費、以四千六百元為限、至附屬小學、查照省令、以單級為相宜、應如何規劃之處、俟開校後再行核議、 
　　蘇敎廳籌備分區聯合運動會 
　　蔣敎廳長呈省署文云、竊查省立學校分區聯合運動會、按照修正規程、每年舉行一次、全省聯合運動、三年一次、現届第二次分區聯合運動之期、仍擬劃分五區、即於春季舉行、惟此項運動會手續繁重、似宜先事籌備、俾免臨時勿遽、至經費一節、修正規程本定為二千五百元、去年舉行第一次分區聯合運動會時、除由聯廳各留銀五十元、代備獎章獎狀及印刷成績報告、以收抵支、僅及半數外、每區實領銀四百五十元、多數不敷應用、不得已由與會各校分別補助、本年運動會經費、除仍照從前規定數目、每區實領銀五百元外、擬請加撥總務費銀五百元、以供職廳購備獎章獎狀及印刷成續報告之用如荷核准、即請令行財政廳如數撥給銀三千元、以便從事籌備、是否有當、仍乞鑒核示遵、 
　　蘇敎廳取締私立小學校 
　　淡雅蘇第七屆省敎育行政會議議決、取締私立小學校案、當經蔣敎廳長依據省敎育行政會議章程第七條之規定、錄案呈奉省長令准照辦、現在蔣廳長已發訓令、通飭各縣知事知照、嗣後私立小學校非經敎育行政機關確實調查、有相當校舍經費師資者、不准立案、 
　　蘇省續徵修志費改充敎費 
　　江蘇第七届省敎育行政會議議決、繼續帶徵修志經費、充作敎育費案、當經蔣敎育廳長依據省敎育行政會議章程第七條之規定、錄案呈請省長核示、茲奉指令內開、呈及議決案均悉、應如議由原提議之縣、專案呈請核辦、仰即飭遵、此令、蔣廳長已通飭各縣知事知照矣、 
　　蘇敎廳委查武進各校帳目 
　　江蘇敎育廳長蔣維喬、以武邑各校校長、對於經濟公開辦法、大多數玩忽從事、陽奉陰違、特委周綢仁來當澈查帳目、縣署奉令後、十三日特令知過視學會同辦理、並聞周委員不日即須到常、 
　　江都敎育董事開會紀 
　　江都敎育局、於前日（十二）下午三時半、開董事會、出席之董事為任馨出山、張少虹、焦輔丞等四人、俞局長亦列席、其會議之要案、為十三年度敎育預算、結果將收支各欵付審查、訂期再開會議討論、 
　　高郵平民敎育籌備會 
　　縣署前（十二）日上午十時、召集敎育人員曁地方士紳會議、籌備平民敎育事宜、議決設籌備處於敎育局內、推胡知事為籌備主任、丘敎育局長為駐處幹事、另設委員若干人、（視事務繁簡定額）由幹事荐請主任函聘、先就城市設立平民學校、繼續推及各鄉村、經費、各法團公籌擔任、 
[杭州快信]  
　　省自治籌備處成立後、十一府屬評議員、月給夫馬費各五十元、已奉照准、定十五日下午、開第一次評議會、 
　　疏濬南湖工程局長吳憲奎、已將辦事人員一律委定、兼旬天雨、不克進行、且十二萬元經費尚未領到、因此停頓、吳昨赴省陳商一切、 
　　重修西湖錢王祠業經興工、所募捐欵不敷商會、轉咨財廳、請准援案免捐、 
　　省垣三善堂總董程良馭、以善欵支絀、援據敎育會辦法、請撥各區捲烟特稅罰金、兩長已令該局核議復奪、 
　　李思浩前日夜車抵杭、寓環湖旅館、謁見各當道、 
　　前樂清知事殷繩戊、卸任後推浙日久、該縣仇溥年撫卹金被殷侵蝕、現經家屬仇寳善悉殷在鎭江地方廳充當律師、已咨功省轉飭查追、 
地方通信 
[蘇州]  
　　派員實行核減刑期 
　　江蘇高等檢察廳、前奉司法部令、飭遵照大總統命令、核減辦犯刑期、以示矜恤云云等因、周廳長奉令後、即從繁盛縣分着手、分令各地檢廳、酌派檢察官、蒞縣舉行、吳縣地方檢察廳黃廳長、現派吳式璧檢察官、歐陽咸書記官、於昨日動身、乘火車至無錫縣署檢卷核減、 
　　游民習藝所鬧事 
　　十三日上午、警察廳設立游民習藝所內拘留游民、忽然滋鬧、聲勢兇湧、當經所長劉禮園君電告趙廳長、立派保安隊一排、馳往彈壓、旋有水警第三區、南區警察署、亦派警相繼到場、始告無事、 
　　商聯會請撤認案已令查辦 
　　吳縣區捲烟兌同業、一致反對捲烟稅認商殷芝香一節、已迭誌前報、茲悉蘇常朱鎭守使蔡道尹為捲烟稅事、前日（十三日）上午、　集本邑省議員宋銘勳、錢鼎、馮世德、潘承曜、陳家宇、姚元桂、蘇總商會長貝哉安、趙警廳長、吳縣郭知事等、即有鎭道公署、開會集議、午後四時、復在中由吉巷本邑省議員錢梓楚住宅、繼續會議、貝商會長捲烟業烟兌業代表薛永齡、顏大圭等、均未到會、官塲到者、有趙警廳長、郭知事等、開會討論、結果、一致表決、再呈省署請撤殷商認案、俾本區捲烟稅得以早日開征、不致影響本省敎育經費、並聞全國商會聯合會江蘇省事務所、為此近曾呈請省署、迅令財廳、撤回認商殷芝香認案、並懇飭知本業、公推承辦、以符定章等情、省署昨已批示云、呈悉、俟令行財政廳查核辦理、此批、 
[無錫]  
　　電燈廠更換大街電桿 
　　無錫耀明電燈公司、出租與新記營業、下月須與常州戚墅堰震華電氣廠通電、惟北門外大橋街一帶電桿木、年久不換、腐損堪虞、一旦傾折、恐生不測、昨日（十四日）特飭機工、在北大街一帶將腐損電桿、一律更換、 
[常州]  
　　紙烟店照常營業 
　　武邑紙烟商、因抽收捲烟特稅、相率停業、已及一周、經縣委之勸導、承辦處之調查、知永久停業、亦非善策、遂請士紳郭次汾出面調解、承辦處允略予以權利、並於十三日晚間備筵宴請紙烟商中之大同行、勸其照常管業、當蒙允許、故十四日起、城內外紙烟店、一律出售印花紙烟矣、 
[鎭江]  
　　縣署佈告開征下忙日期 
　　丹徒各市鄉區國、應完十二年分找征下忙銀兩、按照秋勘會議實征成數、險上忙啓征五成外、下忙并應找征、業經將由單造齊、發交里運經催、按戶散給各在案、現擇於三月十五日開征、每完忙銀一兩、遵照定價、折納正附省稅大洋二元五分、隨收手數料七釐、如逾限兩月、加征二十分之一、加征後、再逾兩月不完者、加征十分之一、至下忙案內、每畝帶征畝捐洋一分、又戶籍捐每串一張、帶征銅元三枚、此外毫無珠毫凈貴、該糧戶務各踴躍輸將、切勿觀望遲延云、 
 
 

Page 11

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *[揚州]  
　　縣議會之議案 
　　江都縣議事會、於前日（十三）下午開會、議案如下、㈠縣署交復議縣議參兩會預算案、㈠江蘇縣聯合會代電改組欵產處參照金上兩縣議決辦法案、㈠提議選舉欵產經理處正副處長並規程案、（張石渠提議）㈠城廂市董事會請願劃分縣市鄉經費案、㈠提議推選人員赴參會出席案、 
　　淮商代表已返揚 
　　湘政府借運蘆鹽、久大贖充精鹽銷路、淮商均認為切膚之痛、前會分電本省當軕、電京打消前議、並推代表許雲浦等八人、晉京呼籲、藉維淮鹽引岸、茲悉該代表等、已於前日（十二）返揚、此行未得圓滿解決云、 
[阜寗]  
　　防軍歐傷學生 
　　三月九日（星期日）本城縣立第一高級小學校學生、在城東叭蜡廟觀戲、與駐阜陸軍兵士衝突、學生楊勤濁、孫士立、王成唐等、被兵士毆傷甚重、戲場秩序大亂、觀者亦有被毆者、現受傷學生、已赴縣署報騐、當經縣署即將戲塲封閉、該校聞訊罷課、刻由紳士嚴福葆出任調解、不知如何了結也、 
[嘉興]  
　　派員勘估南城 
　　嘉興南城、已坍損不堪、若不設法修築、危險堪虞、現該處士紳沈輔之等、已兩請縣參事會設法興修、以免危險、茲悉縣參會接函後、已開會公決、結果以事關重要、推定佐理員朱立三前往勘估工價、從事修築、昨（十四）朱佐理已前往詳細勘估矣、 
[嘉善]  
　　賣媳弒父之慘聞 
　　嘉善南門外北溪橋有鄉民張阿良、因連年田禾荒歉、家貧如洗、度日維艱、竟將所領章養媳殷氏、瞞過其子、價賣為婢、得資餬口、日前其子自外經商回家、得悉其事、怒從心起、竟取廚刀、向父面部猛砍、致將鼻管削去、頓時血流如注、錯暈倒地、鄰人聞聲往救、當將其子捆送縣署究辦、一面將張菜舁往醫院療治、不知能免性命之虞否、 
　　強婚表嫂案已起訴 
　　嘉善楊廟張家浜有吳陳氏之媳金氏、年輕寡居、守節有年、詎有表弟余德生、覬覦該婦、竟約暴徒十餘人、脅廹強搶、逼拜為室、現聞該氏誓死不從、日偕其姑赴縣起訴矣、 
[海寗]  
　　定期籌組繅絲會 
　　硤石出產、首推蠶絲、惟四鄉育蠶之家、仍用土法繅絲、出品不良、以致近來絲業、日見衰頹、茲悉該業董事沈君昕泉、鑒及於斯、爰集同人、組織改良繅絲會、以冀出品優美、而免營業墮落、業已着手進行、定於二十日在絲業公所開會集議、一俟壽備就緒、即行成立云、 
[蘭谿]  
　　嵩山區發生刦案 
　　蘭谿嵩山區大路地方、有農民袁姓、家道小康、本月拾日晚間、突來盜匪十餘人、明火執杖、破門而入、大肆搶刦、當塲刦去銀洋衣物等件、約共數百元、次晨該失主赶至城中、向縣署曁戒嚴司令部報案、聞董統帶得報後、即密飭探警多人、前往各鄉嚴緝贓盜矣、 
　　深夜歸家失足溺斃 
　　蘭谿游埠區西塘邵地方、有邵卸榮者、本月九日因事赴展岡莊、待至事業歸家、時已二鼓、不料行至半途、失足跌入塘中溺斃、迨至天明、該家屬見邵某一夜未回、即着人探訪、行至半途、見邵某屍身浮出水面、始知溺斃、 
[寗波]  
　　海盜焚刦小蔚莊 
　　甬屬象山縣磐安鄉小蔚莊地方、於本月九日下午四時許、突來盜中兩艘、盜匪四十餘人、逕至王仁堯家、見王不在、將王仁堯家四架平屋、完全燒去、許維沛家燒而未坍、其他各戶、亦有被刦者、燒時將出入要道看守、直至王仁堯家房屋燒盡、始行散去、當時幸適大雨、未及延燒鄰居、事後調查、計燒去平屋十餘間、老酒七八缸、以及榖米物件等、損失在五千元以上云、 
　　青年會徵求大會定期開幕 
　　寗波青年會成立以來、已有六載、歷辦義務學校·英文學校·平民學校等等事業、成績尚著、今年築建新會所、同定陽曆十月底落成後、擴充會務、惟該會向無基金、以每年徵求會員所得會費、充作全年經費、茲聞該會定陽曆三月十四日起至四月五日止、照章舉行第六屆徵求會員大會、計分十二隊進行、徵求會員一千人、經募會費九千元、定於三月十四日晚在舉行大會開幕禮、請各隊長隊咒到會參與、開始徵求云、 
來件 
[敎育界禁捲烟議]  
[  陸殿揚]  
　　各省徵收捲烟營業稅吸戶捐等、無非以其物為消耗品、其事為國家內政、即加重征、於民生無關、於國際無妨、我蘇敎育界昔有贊成捲烟稅之表示、固由於稅收半作敎育經費、亦深冀其寓禁於征、得漸減少消耗也、乃外人因此發生種種交涉、種種挾制、閱報所載、外商　難、使領誤會、一若吾蘇敎育、此後將會仰其鼻息者、一若我內國稅、此後亦將與之協定者、保護稅名目尤為駭異、查各國捲烟、非歸政府專賣、即加重征、如日本外國烟進口稅值百抽三百五十之巨、其意非為增加稅收、實所以表示其國家政策、杜絕消耗、厚培生計也、我國人何必獨異、至於條約云云、營業稅抽自吸戶、絕不妨碍、凡屬獨立國家、均有自主之權、即英美烟公司聲明書營業稅亦已除外、夫條約貴得其平、今以毒物輸人、又不在範圍之文和挾制、不平之事、執甚於此、鴉片前例、至今為歷史污點、願外人之深自省也、 
　　現在捲烟圖害之烈、有更甚於鴉片者、昔日鴉片目為卑下、自好之士、不甘嘗試、今則捲烟流行、名人學者、閡閣名媛、亦間嗜之、此其一也、鴉片設備複雜、吸食不便　、故祗限於富而惰者、捲烟則隨時隨地、携帶便利、口曜一支、照常作事、甚至人力車夫隨吸隨行、搜括金錢、幾無人不蒙其害、前年我蘇一省、捲烟營業至二手四百萬金、去年據云又增百分之二十九、已超過三千萬金、消耗之巨、年增一年、此其二也、吸食鴉片、限於一席之地、捲烟則因隨地吸食、是肇火災、學校、工廠、輪船、貨棧、常因捲烟燼餘而成巨災、星星之火、每年損失、不知凡幾、莫非捲煙之賜、此其三也、此外生理上之損害、談者已多、姑置不論、 
　　故以外人對於捲烟稅之態度而言、以捲烟　害之烈而言、捲烟非嚴加禁止不可、而最便利於禁捲烟　、莫　敎育界若、我敢大聲疾呼、正告我敎育界同志曰、禁止捲烟、非理想之事也、先在校內絕對禁烟、不特減除學生消耗、增進學生健康、并可保障學校安全（參觀拙著學校炎警問題見敎育與人生第十八號）、一校如此、推而至於十校百校千校、校內如此、推而至於家庭社會、若能感化學生一人、即可減少一人之消耗、再由學生　勸其父兄弟侄、則其成功何可勝言、昔普法之戰、普魯士之勝法、日俄之戰、日本之勝俄、論者歸功於小學敎育、敎育能摧強敵、豈不能制捲烟、昔禁鴉片、亦由理想成為事實、今猶是耳、但願我敎育界同志人人努力、我數千萬親愛青年學生人人協助、果達目的、即我蘇省年節三千萬金、合全國計之、其數可驚、即不能一掃而盡、因我敎育界之努力、而捲烟受一部分之障碍、敎育界已告大功、雖因費絀而學校停止、強似伈伈伣伣、希望此不可必得之捲烟稅、以維持敎育也、總之我敎育界不願因敎育而提倡捲烟、尤不願因敎育而喪失國權、開內稅協定之惡例、我敎育界同志、有起而協作者乎、十禁　香禱祝而望之、 
 
 

Page 12

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *   
 
 

Page 13

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *本埠新聞 
[閘北因要求商辦水電而罷市]  
　　公團代表三次至軍署請願 
　　護軍使三電省長 
　　閘北水電廠案、日來益形糾紛、本埠南北兩商會、縣議會聯合會、寳山縣議會、及閘北各公團、迭電省署呼顩、請速宣布商辦、旣未有結果、市民方面、羣惰憤激、因於昨晨起、全市各路相約罷市、聲言非即日宣布商辦、決不開市、各店肆門口、均貼有印刷品一種、上書『官辦水電不良、要求宣布商辦』字樣、此外復有各種白布小旗幟、上書『反對不良水電』、『省長違法殃民』、『力爭商辦』、『本良心主張實行自衛』、等字樣、第四第五兩區警署聞訊後、立派游巡隊三五成羣、分赴各馬路梭巡、以免暴動、各段救火會亦駕駛救火車駛行各馬路、維持秩序、上午八時、公團聯合會得罷市消息、即行召集緊急會議、以事關治安、急推代表王彬彥等分頭勸告各路開市、維持秩序、表示水電商辦、自當順從公意力爭、一面急電京寗滬各當局、上海寳山及江蘇全省各法團、請速賜維持、主持公道、從速解決、並推代表許亦甫等二十餘人分詣軍署、警廳、上海縣署、面遞代電、請速解決、並懇飭屬保護地方、至十時勸告開市、各代表返會報告、均謂各路商店、堅持非二十四小時內宣布商辦、立即移交、誓不開市、再三勸告、唇敝舌焦、無法挽回等語、公團隨即第二次急電京寗滬各當局、報告勸告無效情形、請解決、並推代表韋伯成、徐錦裳、等十餘人、二次分詣軍署、警廳、縣署面遞代電、後又三次赴軍署請願、由軍署三電省長、請速解決、茲分錄詳情於下、 
　　公團代表分頭請願 
　　上午十時、各公團代表徐春榮·陳維翰·許亦甫·陸端甫·鄭緘三·李廣珍·徐幼棠·湯有為等二十餘人、分乘汽車四輛、赴上海縣署·淞滬警察廳·及龍華護軍使署、請願飭屬保護地方、並面遞代電、計分二路、一路為陳維翰等至縣署及警廳、一路為徐春榮等至軍署、軍署方面、由陸秘書長許課長代為延見、徐春榮首先發言、略謂各公團因官辦水電廠不良、要求商辦、亦旣有年、逎省長一意孤行、法律與情民困、槪不置問、致前日祥經廠失愼、因無水之故、焚斃工人、百有餘名、按閘北因水源缺乏、致成巨災、如上次鴻興坊·邢家宅等處、大火已非止一次、然無有如此次之烈者、今全體市民、為自衛起見、激成罷市、雖經各代表挨戶勸告、奈屬無效、渴望科長轉達軍使、以地方為重、斷然處置、公布商辦、並飭屬維持秩序、以免釀成鉅變、多所糜爛云云、當經陸科長置答、略謂今晨已接到縣署及警廳報告、知有罷市舉動、已令警廳加派游巡隊前往彈壓、遞來代電、亦將照轉至省、至要求軍使宣布商辦一切、恐難如願、因水電廠係省產、軍使分屬軍人、未便處置、今省長旣不足恃、惟有側重委員會說話、好在張委員長今晚可返滬云云、代表方面復謂軍使雖為軍人、但此案業經省議會議決、法律上已無問題、軍使顧全地方、出以權宜、並無不可云云、最後許課長謂軍使已令上海縣知事·警察廳長及鄙人、於下午至各路勸慰各商店復業、屆時當至慈善團、與代表從長討論一解決方法云云、至是乃興辭出、赴縣署及警廳情形、大槪相同、茲不贅、 
　　公團拍發之三電文 
　　㈠北京國務院內務農商交通務部南京督軍省長實業廳長省議會龍華何護軍使滬海王道尹陸警廳長上海沈縣長實山馮縣長滬北許局長江蘇縣議會聯合會上海寳山縣議會上海總商會縣商會吳淞商會並轉轉江蘇全省各級議會各商會農會敎育會各法團均鑒、閘北水電商辦案、關係地方主權、人民疾苦、官廳一再失信、延不解決、內部解釋不顧、人民請求不問、地方憤激、本日全體罷市、聲稱不達宣布水電商辦不止、閘北毘連租界、五方雜處、設釀事變、必致爢爛、除電軍署警廳飭屬保護、並由商海會勸告開市外、務懇各官署俯賜維持、各法團主張公道、閘北幸甚、閘北公團聯合會叩寒、㈡龍華何護軍使淞滬陸警廳長鈞鑒、閘北水電商辦案、延不解決、激成全體罷市、危機四伏、闔市震驚、（鈞使負責保證·天日共鑒、務懇迅賜即日決定宣布、並請飭屬保護地方勸諭開市、）（廳長保衛地方、責任綦重、務懇立飭四五兩區並游巡騎巡各隊加意梭巡、）以維治安、不勝禱切、閘北公團聯合會叩寒、㈢北京國務院內務農商交通各部南京督軍省長實業廳長龍華何護軍使滬海王道尹淞滬陸警廳長上海沈縣長寳山馮縣長滬北許局長鈞鑒、寒電計呈、敝會代表分投勸告開市、市商民堅執、聲稱非二十四不時內公布水電商辦、立予移交接管、誓不開市、再三勸告、挽回乏術、危機四伏、焦灼萬狀、務懇立予解決、迫切待命、閘北公團聯合會叩寒二、 
　　公團召集緊急會議 
　　昨日上午十一時許、各公團代表及各商店代表五百餘人、在慈善團開會、公推王彬彥主席、宣布開會詞後、請徐春榮陳維翰報告赴軍署警廳請願情形畢、由邵如聲發言、謂閘北市民、受水電痛苦、已非一日、呼顩無效、至於罷市、實為不得已之舉動、如省長能顧全地方、自是最好、否則吾人為生命求保障、願甘犧牲云云、次由湯有為·陳翊庭·陸端甫·倪無我·錢振亞·等相繼發言、大致謂省長蔑視民意、不顧一切、如不宣布商辦、吾人應齊心協力、堅持到底云云、次由李廣珍提議、旣護軍使所委代表將於下午一時許來會勸導、吾人不妨乘此機會、向渠等聲述一切、爰由主席宣告暫行休息、下午一時許、在慈善團廣塲中、繼續舉行會議、是時各商店代表到者益多、約萬餘人、致全塲無立足地、而大統路一帶、亦復擁擠不堪、公推陳翊庭為臨時主席、宣布繼續開會、及二次赴軍署請願經過、復由徐春榮、蔣介民、錢振亞等、相繼演說、次即提出議案付衆表決、由全體舉手、通過四案如下、㈠立刻公布商辦、移交籌備處、㈡責成新水電公司立刻動工建築水電兩廠、㈢撫卹祥經廠被燒死者之家屬、㈣否認省方提出這營業權、復次由陳維翰報告廠務委員長張一鵬已由寗回滬、現偕同何護軍使所派委員·陸警察廳長、沈知事·許局長來團、有人提議、旣彼等來會、可請其當塲報告護軍使對此案之主張、究竟有否實踐保證商辦之決心、嗣由邵如聲提議、不如由會推派代表向其接洽、遂即公舉王彬彥·徐春榮·蔣介民·湯有為·俞宗周·陳維翰·李廣珍·陸瑞甫·邵如聲·鄭緘三等十人為臨時代表、至團內與官廳方面交涉、 
昨日閘北慈善團中市民會攝影（南京路心心照相館攝）　 
　　官廳接洽市民代表 
　　市民大會所推出之十代表、至慈善團內、由陸廳長等接見、坐定後、首由陸氏發言、水電案糾紛已久、初未料其有罷市舉動、須知罷市之損失甚大、且官廳為維持秩序起見、殊不容有此種現象發生、望各代表向市民解說、俟開市後、再討論商辦問題云云、次由許局長·沈縣長·相繼發言、詞意相同、代表方面、徐春榮先提出市民會中議決之四案、請其轉達、次謂各公團亦不願有罷市舉動、迭向各商號解說、奈渠等均謂省長一再失信、吾民此次非俟宣布商辦後、不肯復業、同人等除竟辦維持秩序、俾免發生暴動外、惟有請護軍使實踐保證商辦之主張、斷然處置、在省長方面、吾人實不願向渠再說云云、次由許局長起謂、護軍使雖為當時保證商辦之人、但渠係軍人、未便處分省產、次由余錫品·湯有為·王彬彥·陸端甫·李廣甫等、相繼發言、大致謂論法律則此案已在省議會通過、且有內部之解釋、已經毫無疑義、論事實則各公團及其他法團、迭電呼籲、已至聲嘶力竭、今且至於罷市地位、如此案一日不解決、則地方多一日損失、軍使為淞滬保障、務乞顧全地方、即日宣布商辦云云、許局長等復謂、吾儕來此、祗為轉達諸君方面意見、宣布商辦、權在省長方面、斷斷說不過去、至此張一鵬氏始發言、謂省長亦贊成商辦、但須依法解決耳、諸君以罷市為手段、設有變端、誰負其責、請勿過走極端云云、兩方相持頗久、塲外市民亦迭次催詢結果、最後各委員鑒於時局嚴重、與情憤激、允將當時實在情形、轉達護軍使、請其酌奪、各代表復一再聲請軍使、刻宣布商辦、以免損失、并至廣塲、向市民方面報告、陸廳長等四人遂辭出、車而返、 
　　三次向軍署請願情形 
　　昨日下午一時、各公團代表赴龍華軍署請願情形、不贅述、迨陸廳長等去後、公團及市民代表十六人（上述臨時代表十人外、又添進六人）、於午後四時許、即分乘汽車四輛、赴龍華軍署、作第三次請願、抵署後、由陸廳長·沈知事·許局長·代為延見、代表聲述來意、謂地方已經罷市、設再不予解決、必致多所損失、務乞轉達軍使、當機立斷、以慰與情、而安地方、且代表等此來、係受全體市民之託、如不能得軍使允予商辦消息、實無面目回去、願在此坐守終夜云云、經許局長多方解說、略謂我等回署、向軍使報告赴慈善團情形後、渠極為感動、允為設法、惟欲其宣佈商辦、在時機上尚有問題、今日已發二電至省、刻下尚水得其回電如何再說、各代表堅不為動、最後要求一看第三次電稿、以作此來之代價、許局長允之、直待至七時半、電稿始由秘書科擬就、遞出傳觀一週、各代表始各興辭而出、 
　　護軍使致省長三電 
　　㈠南京韓省長鑒、頃據閘北公團聯合會寒代電稱、水電商辦案、官廳一再失信、延不解決、地方憤激、本日全體罷市、聲稱不宣佈水電商辦不止、閘北毘連租界、五方雜處、設釀事變、必致糜爛、鈞使負責保證、天日共鑒、務懇迅賜即日決定宣佈、并請飭屬保護地方、勸諭開市、以維治安等情、同時復據閘北一二三段求火會電稱、閘北水源缺乏、動釀浩刦、本月灰日、祥經絲廠失火、因華界水力不濟、臨時商接租界之水、雖經各隊員奪勇救護、卒以路途較遠、灌救費時、致成焚斃女工數十名之巨災、慘目傷心、不忍卒睹、閘北水廠如不改造、後患堪虞、此次省長、執意官辦、閘北人民、莫不自危、救火會隊員義務前功、等諸流水、應請鈞座於電到日宣佈地方商辦、責成新公司立刻動工建築新水廠、以杜危機、而安人心、否則全體隊員、祗有謝絕義務、臨電悲痛、佇候電示等情、查閘北水電、亟應改歸商辦一節、迭據該公團曁淞滬商會等籲請到署、均經先後轉達貴省長在案、值茲案縣未決聲中、突遭祥經絲廠焚斃女工數十名巨災、釀成閘北全體罷市之舉、事變之來、誠出意外、不圖解決、後患無窮、除令警廳長縣知事會同滬北工巡捐局長分往開導、勸諭復市、并飭軍警協力維持治安外、特此電達、務希緊急處分、迅予公布為禱、何豐林鹽印、㈡南京韓省長鑒、鹽電諒達、閘北罷市、派員勸導、尚未據報、復據公團聯合會寒二電稱、寒電計呈、敝會代表分投勸告開市、商民堅執聲稱、非二十四小時內公佈水電商辦立予移交接管、誓不開市、再三勸告、挽回乏術、危機四伏、焦灼萬狀、務懇立予解決、迫切待命等情、同時并據寳山縣議會正副議長彭俊球·俞惟玨·元代電稱、閘北官辦、水電不良、以致地方迭遭火患、即如灰日祥經絲廠失愼損失生命財產甚鉅、若不速予商辦、實行改革、不足以弭隱患、而慰與情、理合電請迅賜解決商辦、地方幸甚等情、相應電請合照前電、迅予解決為荷、㈢急南京韓省長鑒鹽二電計已達覽、閘北罷市、影響治安、經派陸廳長沈知事許局長前往開導、勸令復市去復、茲據復稱、廳長等邀同張委員長馳往閘北地方、詳加察勘、沿途各店、均已停業、門前懸有白旗、上書反對官辦水電等字樣、人心頗形恐慌、迨至閘北慈善團各公團聚集之所、該公團等正在開會、麕集約數千人、並將詳經絲廠焚斃尸柩陳列該處、衆口嘈雜、人聲鼎沸、廳長等即令鞭推舉代表陳述意見、以便相機開導、當據該代表等提出辦法四條、㈠立刻公布商辦、移交籌備處、㈡責任公司立刻動工建築水電兩廠、㈢撫恤被燒死之尸屬、㈣打銷營業權代價、以上各條、要求廳長等立予決定、否則誓不解散、勢甚激昻、廳長等以情形緊迫、允為據情分陳省長曁護軍使核示、該公民等不能見信、堅率衆同赴軍　署個候示、復經一再開導、始推舉代表十餘人、隨同前來、餘衆仍聚集未散、鵠候回示、報請鑒核前來、查此次該公團等以要求水電商辦之目的、適遇祥經絲廠焚斃多命之事變、以致激動民氣、釀成罷市風潮、其鋌而走險情形、已決非官麼強力所能制止、星星之火、可以燎原、長此相持、將成不可收拾之勢、滬上華洋薈萃、伏莽潛滋、事雜言龐、乘機思逞、林與公同負地方之責、不能不從速設法消弭、以祛隱患、而保公安、切望我公對於各公團要求水電商辦一案、俯順與情、立予解決、前者我公主張、因係顧全法律、今事實上旣已發生罷市風潮、則緊急處分、似亦為法律所許、務祈權衡輕重、立斷當機、明遠如公、定邀亮察、事機迫切、鵠候電復、何豐林咸三印、 
　　張一鵬赴寗報告 
　　水電廠廠務委員長張一鵬氏因公赴寗、於昨日上午返滬、下午至慈善團參與官民接洽後、呂於昨晚十一時乘夜車赴寗、向省署報告罷市情形、並磋商解決方法、定於今日夜車返滬、已函約各委員如穆抒齋、陸伯鴻等、於明日上午十時、在渠白克路公館、開會討論矣、 
　　警察加崗維持秩序 
　　自閘北全體罷市後、四五兩署警署加派崗警、沿路維持秩序、大統路一帶、情勢尤覺嚴重、每距離一丈、即有一警察站立、各處並有游巡隊從事梭巡、市民方面雖頗多馬路閒蕩者、然絕無破壞秩序行為、各公團現亦允出為維持、將由警廳頒予一「公團聯合會維持員」徽章、以誌識別云、 
　　警察廳之佈告 
　　昨日午後五時半、淞滬警察廳長陸榮籛發出佈告云、為佈告事、據所屬四五兩區署長報稱、閘北全市商店、因爭持水電商辦案、於本晨一律停市、現已督同長警、妥為防衛、理合電請核示等情、查商店停市、最足引起匪徒之覬覦、而於營業損失、尤身受其衝、此種自殺計畫、殊失安全之本旨、水電改歸商辦、省署自必有正當處分、務望靜候解決、照常營業、本廳長負維持地方責任、故不憚言之諄諄、除嚴飭該管警區督屬認眞梭巡、以保治安外、合亟佈告閘北各商民、一 
 
[昨日閘北慈善團內所停焚斃屍棺攝影（心心照相館攝）] 橢圓形內、為寳山路口所懸之白布長條、上有「今日上午討論水電不良焚斃多人案本市人民在大統路慈善內開會」字樣、（中華照相館攝） 
體知悉、仰即立時開市、勿走極端、是為至要、云云、 
　　滬北五區商聯會之緊急會 
　　滬北五區商聯會正副會長及評議長召集全體職會員、於昨晚晚七時、舉行臨時緊急會議、到二百餘人、公推評議長蔣介民主席、宣佈開會宗旨、略謂、閘北水電之不良、吾市民之忍受痛苦、旣巨且久、如前次之邢家宅路及今番之祥經廠兩次大火、損失不計、斃命甚多、即可作為不良之鐵證、所以引起全市公憤、經閘北市民大會來函、請鄙人與陳君翊廷於本日下午二時、假閘北慈善團開市民大會、到會共議、各方情形甚為激昻、抬棺游行、相率罷市、本會為謀根本改良水電、免除會員痛苦、及此次應如何撫卹災工之處、統希諸君合併討論、陳翊廷主張鄙人自與蔣君介民相晤後、因時機急迫、不及返會報告、即至各處察觀、見憤激情形、甚為堅決、當即偕同至閘北慈善團承衆公推為臨時主席、所有經過情形、蔣君已有報告、但就本席主張、㈠准參與市民會、通力合作、㈡公推代表七人出席市民會、㈢各商店罷市、旣由市民大會散發傳單、各會員因受痛苦、當然不能勸阻、聽其自行主張、㈣七委員須負全責、辦理爭回水電廠、達到目的為止、㈤對於災工、由七代表在市民會中提出討論、要求該廠厚予撫卹、繼由曹仲麟·仲佩紳·烏智海·活良炳·方光堯·甘善庭·烏渭卿·王有富·等互相發言、討論良久、結果、以陳說付表決、全體鼓掌通過、繼公推仲佩紳·烏智海·曹仲麟·陳翊庭·馮明權·甘善庭·蔣介民·七人為委員、辦理爭向水電廠事宜、并負責出席於市民大會、議畢散會、已十二時矣、 
 
 

Page 14

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *　　十一路商聯會緊急會 
　　閘北十一路商界聯合會昨夜十一時開臨時緊急會議、到各路會員一百餘人、首由出席代表佘錫品姜懷素報告本日關於祥經被焚曁水電案一切詳情畢、各會員當謂、我等一致自動罷業、非俟公布商辦、撫卹被焚、不能開市、言詞極為憤激、經出席代表一再勸導、始終主張堅決、推定曹福生·白公璧·徐靜之·丁振亞·徐榮成·等四十八人、為維持員、准今晨六時分赴各路、維持秩序、照料一切、勸各商號在此消極抵制之時、務各謹愼、以防不逞之徒、搗亂地方、 
　　又市民緊急通告云、『明日（今日）上午九時、仍在閘北慈善團開市民大會、請各到會為要』云云、 
[川公路織綢廠失火慘劇五誌]  
　　檢廳之查訊 
　　川公路祥經福綢廠被焚、燒死女工無算、地檢廳派員騐明、並將該廠副賬房張達聰傳案研訊各情、四紀前報、茲悉張達聰奉訊後、判令交保、嗣因無保、諭令收押候示、蕭檢察官前日午後四時率同法警錄事等往該廠調查實況、並至宜樂里滬北公學假用校舍、傳訊被災女工及災斃情形、地保警區等亦均在場、傳到女工頭田媽（紹興人）、朱媽（盛澤人）及被災女工數名、問起火原因、答在賬房下層、（賬房在二層樓）安置九十六架木機之處、（各人所言相同）該廠只有一梯、其門甚狹、祗容一人出入、有『司僻令』鎖、人擠不得出、大鐵門鎖閉、後由外面工人用斧劈開門窗、始得扒拖而出、平日紙烟、並不禁止、惟女工不吸、全廠女工、吳江·盛澤·平望·梅堰·震澤等處人十居其九、共四百二十七人（八十人住廠外）、住廠者計三百四十七人、各帶女孩一二三人不等、約數七百以上、此次關鍵字出者約三百人、被災者實無確數云云、惟田媽口供鐵門終夜不鎖、起火時、伊在洗衣、驚悉後、即上樓喚醒女工、一同逃出、惟各人貪帶被褥、擁塞門戶、以致被焚云、蕭君問畢返廳、於昨午又飭傳祥經福正賬房馮守眞等來案問詰、 
　　人數之調查 
　　據滬北公學五區商聯會及吳江同鄉會所調查住廠人數、略與前同、惟出事次日下午共大小被為女工、計一百七十八人、（另有在醫院者在慈善團者不計）由吳江同鄉會給資同籍、第一批輪回者六十人、第二批由紅十字會僱大船拖載女工八十八人、今日尚存在滬者、在宜樂里三十二人（因有死傷關係）、 
　　紅會之遣送 
　　紅會理事長莊得之、昨又派職員鮑康寗夏鳳池與載生昌輪船局接洽、遣送該廠被災女工回籍、該局立即應允、准將船票飯食均收半價、由該會給洋二百餘元、計此次遣送大小女工八十八人、比較昨報所載多四人、每人給以銀洋兩元、茲特分列如下、赴平望者大二十九人、小十九人、赴盛澤者大二十七人、小十人、赴震澤者大二人、赴杭州者大一人、聞第二批尚待遣送、該會亦正在從事準備與招商局接洽云、 
　　各界之拯濟 
　　日昨由工團聯合會代表、特派徐奠世、吳錫麟、至宜樂里、與滬北公學馮明權調查慰問一切、各界送物品者、有甘善庭君贈送草氈多具、曾公館王君給予滬江春早麺錢洋四元、（少二千一百六十文由漢明權代付）、女子法政學校銘昌、沈儀彬二君贈送饅頭二大籃、川公路三號李宅分給每人銅元二十五枚、共計五元、滬江春晚麺少錢三千四百文歸店主承認（即紅十字會四元不敷者）、所有小賬、均由堂倌義務、滬北公學馮明權君五區商聯會鄔志海君隨同紅十字會鮑君等親身至載生昌碼頭照料輪回被災女工、實計八十一人、（內少湖客一平客一小孩一）又男人五人、紅十字會又發給每名二元、船主飯酒錢自願減半、在滬三十三人之晚餐、由馮明權帶往滬江春飽食、一葷二素、南洋烟草職工同志會特派孫觀笑、康遠參、鄺華恩、周利雲、君特至五區商聯會、由馮明權、鄔志海、二君招待、同時至廠、查得尚有粵帮女工大小共三十五人、由孫君交洋一百元、暫由五區商聯會代收分給在滬各女工、內有當時馮孫諸君經手給予鐘張氏子一女一三元、梁曹氏（最苦）二元、張周氏一元、李孫氏一元、吳陳氏一元、胡黃氏子一女二四元、麥蔡氏一元、蔡黃氏子一二元、陳張氏女二三元、黃陳氏（傷）二元、黎黃氏女一二元、梁鄧氏一元、蔡嚴氏子一孫女二四元、馬張氏（病）二元、梁歐氏一元、劉金女（其母焚斃）二元、李曾氏一元、陳李氏一元、顏簫氏一元、梁胡年十四歲其母焚斃一元、（由馮孫二君擬設法函送義學、因在申無親可靠）、張華氏有女二并患病四元、（共四十元）、其餘宜樂里及在醫院者、由馮君分給其欵六十元、暫由鄔志海君保管、 
　　被難家屬來滬 
　　日昨被難家屬陸續來滬、不下三十人、啼妻哭女、慘不忍聞、據聞該廠又尋得焚斃屍身二十四具、往認不許、幾起衝突云、 
[捲烟商反對特稅議決歇業]  
　　今日再開大會 
　　本埠捲烟業烟因官廳即日開徵特稅事、於昨晨十時、在寗波路公公開同業大會、到八百餘人、主席陳良玉報告、謂總商會函知上寳捲烟營業稅、省令限本月十五晶開徵、同業等是否願意領貼印花、事關江蘇敎育經費及全體營業、應請討論具體宗旨、以資表決、當時到會者僉謂吾同業之於敎育經費、早經承認、至於捲烟特稅辦法、事實上不能領貼印花之苦衷、亦已委托總代表及兩商會向省當局一再陳明、在官廳自應體恤商艱、改良辦法、今若一意強廹、勢難屈服、即使勉強遷就、而其罰則之嚴、動輒破產、總之售烟則軫域顯然、價目軒輕、必至營業失敗、而歸歇業、不貼印花、亦惟歇業而已、主席遂將一致歇業、不貼印花、付表、決全體通過、旋由會員報告、謂近有業外人凌某、不知從何領到印花、在滬西一帶、分送各小店、並許以種種優先利益等情、均經同業各號拒絕云云、旋即討論其他事宜而散、附總商會致該會函云、逕啓者、接准徵收上寳區捲烟營業稅局函稱、昨奉省令、嚴飭限本月十五日實行領照證徵收、母再玩延等因、奉此、茲遵省令、定於本月十五日實行領照、貼證徵稅、相應函請查照等因到會、合亟函達、惟祈察照為荷、此致捲煙同業公會、上海總商會會長宋漢章、三月十三日、 
　　上寳區捲烟特稅局長張清澄昨致淞滬警察廳長陸榮籛公函云、敬啓者、敝局奉省令嚴飭本月十五日實行巾稅徵收、母再玩延等因、奉此查捲烟業前次恃衆藐玩、希圖免稅、姑念無知、曲予宥恕、嗣經南北商會勸導、該商等推舉負責代表八人、懇請展期本年陰曆正月十五晶開始收徵、俾該代表等勸導同業、照章納稅、經敝局稟請省座核准、詎逾期日久、又復籍詞稅重失平、聞欲不憑證、特衆挾制、希圖破壞法定稅則、該代表等旣未盡宣導之責、近更推波助瀾、積極抵抗、事關恃衆抗稅、萬難再事緩容、致干嚴飭、用特函請貴廳長務於開徵前今科傳捲烟業負責代表范松洲等到廳、諭令負責勸導同業、領照貼證、俾利稅收、設再藐玩、則法令具在、應請懲處、以儆餘衆、至級公誼云云、淞滬警察廳長接上寳特稅局長公函後、昨日午後三時、飭科特派偵探高萬生巡長田煥彩等、至滬南烟兌業衆和社、傳捲烟業代表范松洲、陳恩施、陳蘭軫、彭壽昌、沈維挺、童凌雲、沈培卿、柴載元、等到廳問話、各代表得悉被傳情形、當即召集全體同業、開緊急會議、到者百餘人、決議由各代表偕　警探到廳、經由劉科長接見、囑令從前所擬四項辦法、不能認為有效、惟有貼用印花、可能磋商折扣辦法、務於二天內請各代表勸導同業遵章辦理云云、代表等退出後、即至衆和社報告劉科長所限二日內磋商解決辦法畢、各社員討論良久、決議明日（十五日）我華界同業一律將捲烟收藏、暫勿營業、直至傍晚而散、並定今日下午二時開同業大會云、 
[南市盜匪拒捕傷警案三誌]  
　　護軍使給演員傷警洋二百元 
　　滬南商船會館前甬商何立卿蔡善卿家、於十二日（陰曆二月初八）晚間被盜匪搶刦、開槍擊傷巡長弓正、李廣和、及警察葛楚基、朱琴聲、並由盜匪自行槍擊、傷斃盜匪一名、後經長警拿獲兩盜、詳情兩紀本報、茲聞此案發生後、經劉署員查得盜匪於車夫謝大龍出外泡水時、乘隙而進、謝於本案頗有嫌疑、當時傳到訊問、供係海門人、去年在蔡姓家為車夫、詰其當時盜匪進門、何不聲喊捕盜、據稱、已被盜匪閉樓下小房間內、因懼怕不敢聲張、詰其事後從何得出、則一味含糊、遂亦解廳、請司法科長質究、並聞警察朱琴聲受傷於後腦部、昨日濟晨、已經醫生將槍珠如法檢出、雖下身腿部上之珠尚未取出、然無大碍、其餘巡長弓李二人、及警察葛楚基等所受槍珠、早經取出、敷治後察其精神、尚形活潑、醫生云、如不變動、則二三星期便可痊愈、何護軍使以該巡長及警察等敢於羣盜之中、奪力捕拿、因而受傷、尤屬奪勇可嘉、除已派廖副官前往慰諭外、昨日、又特加獎勵洋二百元、令陸警廳長分給承領每名五十元、並囑靜心調養、一俟傷痊、再行嘉獎、並令陸廳長迅行飭屬補拿在逃之盜匪數名、務獲併案究懲、 
　　分函云、南市南會館何立卿蔡善卿家被刦一案、一區一分所巡長巡警被匪槍擊受傷、曁獲盜楊寳山季經五兩名解廳訊供各情、已詳誌本報、茲悉警廳偵緝隊長郝憲章訊得逸盜徐少華、並甲乙丙各犯、均於初八日在季經五家會齊、則季之同居二房東、難保不非同黨、故於昨晨黎明時、派探高萬生姜金榮周根瑞陳幹泉姚福祥沈裕生戎仁生等、前往虹口緝獲季之房東張龍生一名、帶隊訊據張龍生供多推諉、詰之再三、始據供出徐少華及在逃各盜之地址、是以立命各該偵探帶同張龍生乘坐汽車馳往閘北胡家木橋等處指緝、又事主何立卿將是夜被盜持槍侵入內室搶刦情形、及被刦金珠飾物、並失去鈔票一千元、小洋七百餘角、連同蔡善卿家之失物、一併開明失單、昨日分呈淞滬警察廳曁松滬護軍使署請求查緝逸盜、並乞將已獲各盜從嚴懲辦、 
　　淞滬警察廳訓令所屬云、為訓令事、案查本月十二日晚七時、廳屬一區一分駐所轄境居民何立卿家、突有匪徒四人、執持器械、攔入夥刦、經該管署員劉啓賢聞警、率領官警馳往兜拿、詎盜匪膽敢開槍拒捕、當經格斃盜匪劉阿二一名、當塲拘獲季經五、楊寳森二盜、並實彈大小手槍兩枝、贓物全數截獲、地方毫無驚恐、當盜匪拒捕之時、官警均能奪當先、不避危險、卒使巨盜成擒、良堪嘉許、惟巡長弓正、李廣的、巡葛楚基、朱琴聲四人、均因捕盜有受有重傷、業經送院趕急救治、並經本廳長呈奉護軍使發給洋二百元、藉勵有功、並荷軍座特派廖副官會同本廳長前往慰問察看、現在傷勢、倘日內無甚變象、當可安全、查上年冬防以來、經各區所隊嚴密防衛、尚未發生鉅刦重案、此次該匪徒等持械夥刦、又能認眞兜捕、使事主未受損害、皆官長等平時敎練有方、長警等奉行職務、所以克臻於此、除將獲盜訊明呈解護軍使署嚴法懲辦、本案出力官警案結、已請從優給獎、以示鼓勵外、合行訓令、仰各局、所隊一體知照、此令淞滬警察一區一分所昨覆滬南東區商業聯合會函云、敬啓者、接誦大函、敬悉一切、備承貴會代表商民來函慰問、敝署全體長警感謝莫銘、警察負有保護商民之責、倘地方上發生盜案情事、奮勇前往剿拿、是所應盡之責、致承貴會眷注殷拳、害不敢領、所有受傷長警、輕重不同、據上海醫院診斷書云、槍傷長警、雖屬危重、幸無性命之虞、略須十日、即能痊愈、至在逃餘匪、敝署仍督飭長警上緊跴緝到案、送法究辦、請祈分神代達各商民勿念是荷、敝署代表全體長警特此致謝、 
[穿心街又有盜匪拒捕傷警案]  
　　昨晚七時左右、有盜匪三人、各執手槍、突至老北門內穿心街六十四號門牌為花行生理之杜姓家行刦、該匪等從後門入內、先將女傭某氏推倒、禁止聲張、當即登樓、為庖人所阻、該匪等遂將該庖人推倒樓下、某氏見匪登樓、即出外鳴警、經第三號崗警陳玉祥奮勇入室捕拿、該匪等即開槍拒捕、致繫中陳警右腿、陳警雖然受傷、仍狂鳴警笛、竭力追趕、該匪等不及搶物、分投奔逃、當在邑廟豫園旁追獲一匪、抄出手槍一支、押送二區一分署、奉飭連同手槍申送警廳訊辦、該警命送醫院醫治、 
[華德路華捕追盜中彈殞命]  
　　楊樹浦華特路蘭路轉角三百三十三四號門牌正大源洋貨店、於前晚七句半鐘、突來盜匪五人、躍進店堂、三盜各執手槍、向店夥學徒嚇禁聲張、翻箱倒篋、搜刮銀洋無着、僅刦得櫥倉中洋布廠布數十疋、携贓逃出時、該店某學徒喚得一千一百七十號店崗巡捕王友生到來、與盜黨相遇、一盜即出手槍、向該捕言、你識相一些、王捕不答、致被該盜開手槍四嚮、兩彈擊中該捕、一彈擊中臀部、由小腹洞穿而出、一彈擊中頭部、傷重倒地、兇盜携贓遠遁、迨該管楊樹浦捕房聞警、立飭通班中西控捕馳往兜拏、盜黨早已逃逸、遂將傷捕王友生車送工部民避醫院醫治、一面回訴捕頭、轉禀麥總巡司通飭各捕房中西探捕一體跴緝贓盜、務獲解究、聞王捕旋因傷重殞命云、 
　　字林報云、星期四晚八時許、公共租界一千一百八十號某華捕在楊樹浦華德路追趕盜匪之際、中彈身亡、時有盜匪五人、行刦華德路七四四號某押當後、携　出門、該捕見其形跡可疑、因招另一華捕同往追緝、盜衆開槍拒捕、該捕頭部中彈、舁往捕房醫院、旋以傷重氣絕、據同追之某捕言、盜衆皆挾手槍、而兇手則猶未緝獲云、 
[總商會致全皖米商公會函]  
　　解說籌欵情形 
　　請仍繼續抽捐 
　　本埠總商會、於浚淞籌欵一事、稍涉誤會、特致函解說、請繼續抽捐、原函云、逕啓者、頃見本日報載、貴會於昨晚公讌時、論及浚淞一事、據李少穆君聲稱、利用該河水道者、不僅米帮相等、如他日各帮同意、一律認定捐額、吾皖米帮、臨時認一定額、繼續再抽、亦無不可等語、是貴會對於浚淞捐欵、本樂贊助、惟誤以為米帮獨任艱鉅、稍涉偏枯、遂有暫行停抽、俟各帮一律認定、再行繼續照收之議、不知此項浚淞費用、原如尊議、由各帮全力擔任、就已經認定者言之、如雜糧業二萬元、麺粉業五萬元、鐵業木業絲業各一萬元、紗廠二萬元、報關駁船業一萬元、書業五千元、糖業二千元、其他如火險業杭綢煊、東莊業、亦均陸續認定、此外尚在商籌者、更屬不勝縷指、此項情形、早經敝會隨時刋入報紙、以供衆覽、特因貴會諸公、偶未注意、遂致發生疑問、茲旣詳晰奉白、貴會疑團、當可釋然、應請根據俟各帮一律認定、貴業即繼續再抽之議、迅予查照原案、繼續辦理、庶衆擎易舉、工事有刻日興辦之望、至新閘橋以東施工計劃、省署已令行吳淞江水利工程局刻日籌議、敝會昨已函商該局俟計劃擬就、即行抄示一分、以便由各商帮公司討論、似此籌集欵項、與計劃工程、雙方並進、或可以便利運輸、慰各商帮積年之望、否則當此吃緊關頭、而捐務忽生停頓之議、影響所及、牽動全局、諒非貴會諸公所樂聞也、李君又稱各帮所抽捐欵、按月計數、由各帮自存銀行生息等語、更足以昭示大公、杜絕疑議、敝會極所樂聞、總之此次浚淞一舉、敝會以地位所係、勉任仔肩、事之成否、中外注目、如果築室道謀、實足為我全體商人盛名之累、發起迄今、夙夜兢兢、時虞隕越、但冀各方蠲除誤會、通力合作、庶敝會亦可因人成事、倖免咎戾、謹布腹心、佇候明敎、此致全皖旅滬米業公傳到、 
[智利籍民不准享受治外法權]  
　　北京外部復電已到 
　　葉節氏與劉阿福在公共會審公廨互控一案、葉李氏之夫葉清和、聲稱會入智利國籍、應享治外法權、不在公廨管轄範圍、由公廨會審官呈請許特派交涉員於本年三月七日電呈北京外交部請示、茲聞許交涉員已於十二日得復電、當即行智公廨會審官查照、來去二電如下、 
　　「去電」北京外交部鈞鑒、中智條約未截明智利國民享有治外法權、該國領事則謂應享治外法權、殊無依據、現因有案在會審公堂特訊、乞迅賜核明電示、許沅叩、七日、 
　　「來電」上海特派交涉員、七日電悉、查中智條約所稱領事享有之權利、應以普通權利為限、因照國際公法原則、最惠國條欵、僅限於商務上權利、領事裁判權、屬特種政治權利、當然不能包括在內、且歷來中外訂約、於此種權利、均有明文規定、中智條約旣未規定、自未便許其享有、外交部、十二日、 
[兩路足球隊今日春賽]  
　　北車站特開專車 
　　本日（十五）為滬寗、滬杭甬、兩路足球隊春賽之期、該路上海北車站於下午二時二十分特開專車一次、以備各球員及參觀諸賓乘坐至麥根路球塲、准於三時起賽、場中備有西式茶點以及軍樂隊、藉娛來賓去、 
　　尚有本埠新聞等傳入後頁 
 
 

Page 15

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *本埠新聞二 
[今日江灣賽馬之預測]  
　　第一次、三月搖會馬賽（搖會馬賽）、七法郎、㈠喇嘛司隊（Lammas　Day）、㈡海掰司（Haggis）、㈢啞本恩鐵利（Opening　Entry）、 
　　第二次、配雪佛倫司賽（新馬賽）、五法郎、㈠鐵利福司（Three　Fours）㈡馬立師之馬（Morris 's　Starter）、 
　　第三次、搖彩賽（新馬賽）、一哩四分之一、㈠龐尼蘇格蘭（Bonnie　Scotland）、㈡等待郎來（Daddy　Long　Legs）、㈢英吉利麥南（English　Money）、 
　　第四次、康司莫波立等賽（新老馬合賽）、五法郎、㈠密特色麥隊（Mid-summer　Day）、㈡叟考令（Sir　Colin）、㈢地石白辣（The　Zebra）、 
　　第五次、三月拍賣賽（新馬賽）、四分之三哩、㈠雪兒物雷克（Lilver　Lake）、㈡色格羅米脫（Saccahrometer）、 
　　第六次、未勝之馬跳浜賽、二哩、㈠泡影飛（Boynefield）、㈡司密司飛（Smithfield）、㈢挪特堡（Nordborg）、 
　　第七次、喇嘛廟賽（新馬賽）、四分之三哩、㈠立雷申歇浦（Reationship）、㈡信息立的（Sincerity）、 
　　第八次、三月平力賽（新老馬合賽）、一哩四分之一、㈠楊皮而（Young　Bill）、㈡矮夫而桃橋（Artful　dodger）、 
　　第九次、星期六拍賣賽（新老馬合賽）、一哩四分之一、㈠隊司帶（Day　Star）、㈡果登雷克（Golden　Lake）、 
　　第十次、再會賽（新老馬合賽）、七法郎、㈠地果倫（The　Kouln）、㈡謀石保（Mirzapur）、㈢色得得令登、 
　　第十一次、初學騎賽（新老馬合賽）、一哩半、㈠金菊（Golden　Chrynsathemum）、㈡來去飛（Letcgfield）、㈢破兒司帶（pole　Star）、 
[美商會昨宴華商會]  
　　宋漢章演說中美關係 
　　本埠美國商會、於昨晚邀宴本埠商界要人、介紹美國芝加哥鐵路公司總理巴翼倫氏、藉以聯絡兩國商界、總商會會長宋漢章、亦被邀與宴、且於筵上演說、略云、今日際茲中美兩國商界之盛會、鄙人於兩國之友誼、竊有數語之說明、兩國友誼、極為穩固、無論兩國每年彼此經營商業幾何、亦無論兩國對於外交事情或有參商之點、在數十百年之中、斷不至於搖動、中美兩國商會、各具一共同相似之點、即皆為商人所組織、而組織之商人、皆志在創造維持及發展有利於增進商業福利之環境者也、在目光遠大之商人、所謂權利云者、固不僅指其個人之利益而已、且兼指實業發展、經濟事業進步、及本國在世界之榮譽地位而言之、若謂其旨趣、僅在多博金錢、增加財產、則未盡然也、要之利益以外、尚各抱有高尚之理想、不能為金錢利益所動搖者在、商人之精神旣如此、故余以為中美兩國人民必永久堅固團結、現在社會中人、多公認文化為東方西方智識階級之結合力、是語誠然、然余以為東西兩方、不獨在智識方面有互相研求合作之點而已、即在經濟方面亦然、而中美兩國、更有天成之特殊形勢、而適於合作者、何則、美國於資本技術知識機械設備等、均有無限之蘊藏、而中國則於人力天產、亦有無限之蘊富、兩國旣有此天然合作之條件、行見兩國各憑其天賦、而創造一新時代也、中國目下之狀況、吾人並不以為然、然此亦為國家進化過程必有之一幕、君等請一誦西方文化史、當知在憲政成功以前、輒有一番不免之紛糾、以彼例此、當見中國前途、仍有光明、可臻善良政治之域也云云、 
[商帮協會為疋頭業糾葛開會]  
　　致函公平洋行力爭 
　　商帮協會、昨因大通商帮萃和號呌買匹頭、發生糾葛案、特召集各帮同業、在該會舉行緊急會議、下午二時開會、到會三十餘人、馬會長主席、討論多時、衆以此次萃和所發生之事、華商受損太巨、如不力爭、將來不堪設、當即議決先行致函公平洋行、請其秉公辦理、俟有復音、再行核議、其函稿錄下、 
　　公平洋行台鑒、逕啓者、本年三月十一號、據大通商帮萃和號函稱各節（原文已見昨報）到會、當於本月十四日開會後、經萃和號分來貴行棄琢堂先生所致上海轉運公所尤森庭先生一函、閱悉之餘、咸以上年各客帮與各呌莊洋行、商訂拍賣章程內第七條載、「貨物出棧後本行槪不担負賠補之責如有確實證據應當賠償」等語、此次所少羽綢三十一疋、其箱內以蔴布袋裝置捆紫煤炭爛泥等項、由大通退回、經貴西人與報關行騐看屬實、其蔴袋內之捆裝煤炭爛泥、確為上海之物、即為在上海短少之確實證據、應由貴行負責、至葉君函稱磅碼短少一切、貴行於該貨進棧時、雖有磅碼之記載、而出棧時、對於飛翔客、並無磅碼之交代、至該貨經過各處一層、查提貨之時、由貴棧提出之後、當日即報裝招商局、江新輪船上船之後、貨艙隨時上鎖、及抵大通之後、亦後隨時由躉船提至萃和號內、中間並未存放他處、與寄運各埠、或存放躉船、或寄存輪棧者有別、事實昭然、決非理想、自應仍請貴行賠補、以符定章等語、敝會覆查、此案所少之光羽綢三十一疋、旣經貴行與報關行騐明蔴袋內裝置各雜物、確為上海所有、其改裝情形、尤非途次倉卒和號內除裝置輪船貨艙外、中間並未在何處躭延存放、毫無他法可以偵查、好在為數不多、想貴行與客帮、共事多年、感情夙洽、何必因此區區致傷交誼、用特函勸貴行照章賠補、以全信用、而免爭端、抑敝會尤有復言者、此次貴行、如果堅決不認賠補後、此各客帮對於貴行之叫貨、必咸生戒懼心、即經裝之報關行、亦必時存疑慮、關於貴行之營業、誠非淺鮮、此為敝會友誼之忠告也、貴行幸嘉納之、專此、致頌台綏、鵠候惠覆云云、 
[臨時票據交換所急辦原因]  
　　本埠銀行界、現擬設立臨時票據交換所、將於今日開會時提出、討論章程、章程通過後、再推舉籌備員、惟籌備事項、甚為簡單、故成立當不需若干時日、緣此事本由銀行公會聯合會議決、漢口·北京·各處、亦擬同樣設立、嗣以此項交換所、如正式成立、必須獨立設置機關、雇用所員、自立金庫、規模甚大、而上海銀行公會會所、建築未成、以故累次拖延、議決案迄未履行、現銀行公會各會員、以去歲年底與外國銀行及各銀行各種票據匯劃、找銀各項、時有混朦冒充情事、極感苦痛、故急欲設法救濟、因決於公會房屋未建築以前、設立臨時交換所、暫請中國銀行代理、各行設置總賬、各項找銀、亦可即於賬目上劃付、藉免煩瑣、至對外國銀行及非會員行家往來、則槪則交換所出面清結、此事舉辦後、於各銀行往來、甚多利便云、 
[四明船業請撤銷砂石認稅]  
　　船業公所呈蘇財廳文 
　　四明旅滬船業公所商董、昨為請求撤銷砂石認稅、呈江蘇財政廳文如下、 
　　呈為苛捐重徵、船業難堪、環求恩准撤銷砂石認稅、以免重徵而安船業事、竊商等船業公所、由保安·溥濟·永安·普安·四會船帮所合組、共計船戶七百餘艘、船夥六千餘人、向恃裝運砂石為生活、故往來蘇杭、榮働最苦、並無此項捐稅、自民國十年、始有徵收估本稅、不知從何根據、歸松屬五庫稅所徵收、每船計洋一元餘角、然船戶何知、是否帶徵、是否常捐、無從揣測、祗得含糊照納、已有三年、不料近有冒稱松石子商號錢倫變等、朦請砂石認稅一事、竟於本年三月起、迭據船戶先後報告、船過松屬得勝及嘉屬四港口地方、均有設立砂石認稅事務所、無論五庫稅所有無捐過、均要徵收每噸洋一角、每船計洋五六元不等、似此捐上加捐、商不聊生、商等有不能不瀝陳痛苦、而呈請撤銷者、敬為我廳長縷晰言之、查砂石一項、係碎片粗件、僅供砌路之用、與他貨性質不同、且船戶不過裝運而已、並無營利之可言、即就五庫收稅而論、担負已重、今再重疊徵收、而謂船戶能忍受之乎、此其不能不請求撤銷者一、查松江石子商號錢倫變等均行家謀利性質與我船業毫不相關、何得憑空稟請認稅、勒令船業納稅、顯見營私無弊、為法理所不容、而謂船戶能忍受之乎、此其不能不請求撤銷者二、此次得勝徵收砂石稅、距離五庫、不過二十里、同在一縣以內、稅收兩處、試問有此稅法否、直是違法重徵耳、而謂船戶能忍受之乎、此其不能不請求撤銷者三、查此次得勝四港口兩處徵收、不知　據何　定、每噸捐大洋一角、每船須五六元不等、獨不思砂石成本、每噸祗有數角、而稅額每噸竟收一角、試問砂石何物、竟與奢侈品相比較、直剝削小民耳、一而謂船戶能忍受之乎、此其不能不請求撤銷者四、有此四種情形、窮苦船戶、何以堪此、若不呈請取銷、勢必停止裂運、相率休業而已、商等以生計攸關、危險堪虞、不得已聯名具呈、環叩廳長憐恤船商、迅予取銷砂石認稅、以免重徵而全生命、不勝感激頂德之至、謹呈、 
[蘇省美術展覽會之第六日]  
　　本埠小西門職工敎育館內由美術研究會舉行之蘇省美術展覽會、昨日為第六日開會展覽之日、團體來賓參觀者、有浦東三林鄉·楊思鄉·陳行鄉鄉立小學校學生·敎員·本埠蓬萊小學校學生·敎員·及海寗路之愛國女學校學生·敎員·先後到會、詳為演員鑒、又本外埠之國畫專家到會參觀者、踵趾相接、參觀後、并有批評及意見發表於批評處、該會昨日下午四時函邀會場各幹事開第三次幹事會議、共商會塲重要事項、今日下午、開第二次審查員會議云、 
[浦東中學之平民敎育運動]  
　　敎員學生之合作 
　　浦東中學學生、因浦東方面、尚少平民學校之創設、特於日前聯合敎員、舉行會議、討論普及平民敎育、與創辦平民敎育之種種問題、計敎員參加者十七人、學校方面、推出代表二十人、參予此事、茲聞該校將於本星期日開一演講大會、並擬敦請上賓平民敎育促進會方面重要人物、前往演講平民敎育要旨及平民學校敎授方法云、 
[紀昨晚討論伶業之宴會]  
　　伶界聯合會剖辨伶界全體與徐碧雲之逈別 
　　滬會自治之報告 
　　敗類將逐離滬之決議 
　　專心藝術業務對於捧角者宜嚴拒絕之諍言 
　　上海伶界聯合會、於昨晚六時、假四馬路倚虹樓、讌請報界人士、到者四十餘人、該會會長夏月潤君與副會長趙如泉君主席、夏吾致歡迎辭、繼由歐陽予倩君代表夏君報告如次、 
　　今夕辱承諸君子忠臨、儆會無任榮幸、伶人之於社會、在專制時代、向遭藐視及虐待、伶人因智識與環境上關係、亦祗得下氣忍受、清季則稍有猛自覺悟者、且於革命元勳之密籌舉義私運軍械等、亦間有相助棉薄之力、及共和肇興、階級平等、伶人漸自覺悟、知演劇一道、與社會百業相並、而同是國民、尤覺同具完全之人格、上海一隅、自新舞台先在十六舖創辦以後、社會上益悟伶業於振興市面助宣文化等、均息息相關、對於以前種種之專制壓迫、遂日消減、隨後即有上海伶界聯合會之創設、以尊重伶界人格與職業為宗旨、此外亦時以促進學識服務社會為要圖、如馮子和君創辦春航義務學校、即其一斑、餘如伶人納月費於會中之踴躣、文行武行之和洽、開會時秩序之肅靜、冠履服飾之整潔、無論老幼補課之友奮勵、會中扶助及撫卹會員之盡心、世風雖日漓、伶人之安分守已、勉事服務社會者、亦不敢謂竟絕無其人也、是以照現勢而論、雖仍距伶界應期望之最遠大目的尚早、但今日之伶人、似已非昔日之伶人、而社會之視伶界、亦漸逈然與前不同、此豈僅為伶界同人之幸、即於中國藝術前途亦與有幸焉、此次北京伶人徐碧雲案、哄動一時、此種行為、有關風化極大、國家法律所在、徐伶確應處以相當之懲罰、然決不能以其為伶人而輕懲之或重罰之、蓋姦騙係罪惡、伶人為職業、二者絕對不能相混、更不能將徐伶個人與伶界全體併為一談、此次王開疆律師對於徐案、揭出嚴重取締伶人議案於律師公會、此實重演專制時代污辱伶界之舉動、敝會自當有相當之對付、惟伶人雖較前覺悟、地位期望達於與成民平等、在藝術上前途、尤抱無限希望、所願各界賢者、敎誨不倦、力主正義、尤賴言論界為大護法也、 
　　馮皮督鶯君乃致詞、謂與伶界周旋已久、但近來又絕少接洽、今夕之宴、藉述所懷、一圣樂也、伶界在舊時代之地位、確極卑苦、蓋專制貴族之惡劣環境有以使然、民國以來、戲劇始得漸為平民所共欣賞之藝術、戲劇之本能日益發展、伶人之位置乃漸可期望與普通國民平等矣、今者徐碧雲案發生、伶界似受一打擊、但徐自徐、伶界全體自伶界全體、風馬牛不相及、凡有相提併論者皆誤也、況時代各殊、今普逈異、徒膠念陳舊、仍事強壓、更為非是、且今之衣冠人物犯相同或尤甚之罪惡者亦多、乃竟以徐伶而橫加污辰及伶界全體、不尤誤乎、總之、此案自應與伶界全體不相混、相當懲辦徐伶可也、而伶界全體、亦自應有相當之益加奮勵、整飭內部、羣招外侮、尤有進者、外侮之來、禍根殆由自召、彼五花八門之拜會捧角者、豈眞伶人之知己耶、司馬昭之心、路人皆知之、推其極、殆有不忍言者、彼視伶人如花鳥蟲魚、猶似附庸雅耳、伶人而願自振者、其他不必言、第一步應嚴拒一切捧角者、打破捧字心理、專心藝術業務、公道自在人心、不難蔚為國光也、 
　　主席乃謂敬聆高論、極為佩感、敝會已有決議案、此後凡有同業犯相當之罪惡、定即立行驅之離滬、不必俟人言及國法而後自覺也、 
　　孫玉聲君聞之、立起謂此基議決案、極願此後付之實行也、 
　　邵仲輝君起立、先致謝詞、次謖現在伶界之程度與地位、已較前增高甚多、至北京徐碧雲一案、鄙人以為時至今日、國體已改共和、徐雖伶人、亦係國民、其罪至如何程度、當如其他國民依照法律判斷、不可特殊苛責之、王律師提案固亦稍偏、但亦有激於捧角者之狎視伶人而妄捧若天仙、乃至有此提案耳、至於伶界、能輔助改良社會、實亦佔社會重要地位、深望努力圖之也、 
　　演說至此、賓主乃相與暢敘一切、約至九時許、乃盡歡散席、 
[本埠現洋過剩]  
　　各地造幣廠停止鼓鑄 
　　據銀行家方面消息、本埠日來市面平靜、商業往來、甚為平淡、目下市上現洋、過剩甚鉅、銀拆低減、為數月來所無、各地造幣廠、業已停止鼓鑄、藉免虧耗云、 
[聚賭槍傷法捕案之結果]  
　　紹興人沈娃娃·張芝文·趙香全·李錢氏·張周氏·錢殷氏·賈王氏·張德明·等、前因槍傷法捕房包探路長生索內牽涉、拘解法公堂訊供各情、已誌前報、昨又提案、經中西讞員商明堂諭、判沈娃娃押西牢九月、張趙兩人各押六月、錢氏押三月、殷氏押一月以儆、周氏押二月准贖罪、張德明賈王氏開釋、 
[犯案日巡查審問紀]  
　　定十七日宣告判決 
　　駐滬日總領事署巡查杉浦格成及細木清二人、前因私買沒收之違禁品、被拘收押等情、曾迭誌各報、十三日下午二時十五分、日領署開庭、審判此案、審官為金澤司法領事、檢察官為連警視長、各界到庭旁聽者、計有二百餘人、日副領事清水等、亦到庭陪審、二被告由禁所提出、態度均極靜穆、問官詰問口供後、二犯相繼供招其以前之經歷、及犯案之情形、對於所犯各罪、均直認無諱、惟杉浦因受拘禁之感化、頗多讖悔之言、審畢、檢事官起陳二被告犯罪之證信、按照該國刑法二五三條及六十條之規定、杉浦應處二年六個月之監禁、細木處二年四個月之監禁云云、問官宣判審問終了、退庭、定本月十七日宣告判決云、 
[合祀關岳之預備]  
　　本月三十日（即陰曆二月二十六日）為春季合祀關岳之期、例應由松滬護軍使主祭、所有應用祭品、已由縣知事公署函知地方欵產經理處預為備辦矣、 
[興業烟草公司近訊]  
　　本埠中國興烟草公司、於去年秋間改為興業興記、股東經理、亦均更換、現由譚君海經理、竟力經營、止下日臻發達、出有新烟多種、不久即將發售、現擬招請外埠經理、可逕向閘北虬江路該廠索閱章程云、 
[汽車傷人兩則]  
　　昨日上午九時、某號汽車駛經小沙渡路、撞倒山東人李全榮、　等處受傷、由戈登路捕房三百三十五號華捕到來、抄錄汽車號碼、另雇車送受傷人往仁濟醫院醫治、又有某號汽車、於昨晚九時許、駛經愛多亞路、撞倒行人劉民村、腹部受傷、當由大自鳴　法捕房一百七址一號華捕到來、將汽車拘入捕房請究、捕頭諭着送受傷人往仁濟醫院醫治再核、 
[寓客吞煙斃命]  
　　直隸人楊錫立、年三十歲、向業洋貨生意、於前晚至法租界愛多亞路三百零三號門牌合興客棧內借宿、不知因何、在房內頓萌短見、吞服鴉片烟身死、迨至棧主得悉、到來施救、已經不及、當即報告捕房、飭派探目潘瑞福前往查明屬實、將尸車送同仁輔元堂騐尸所、昨經聶獻員蒞所、檢騐得楊委係服毒身死、因無家屬、着令拍照、由堂棺殮厝柩義塜、聽候家屬認領、 
[行人在途病斃]  
　　昨晨、有年約五十餘歲、身穿元色布袍子、柳條洋布舊棉袴、手持拐棒之某甲一名、行至鄭家木橋街羣樂居後面墻腳上、忽然斃命、當由巡捕查報告捕房、飭探曾九如到來、將尸車送同仁輔元堂騐尸所、經捕頭察得、委係病斃、並無別故、因無家屬、由堂棺殮、 
[米店被刦]  
　　新垃圾橋北塊協昌德米店、於前晚七時一刻許、突來暴匪三人、袖出手槍、嚇禁聲張、當將外賬櫃置有門市售米之現洋鈔票小洋等百數十元搶刦携欵往西而遁、 
[一羣路刦匪徒分別押儆]  
　　吳福全·楊阿榮·張阿根·徐阿三·陳老九·林信桂·王小狗·張阿二等、迭在公共租界犯路刦、經探目陸連奎拿獲、解由公共公廨諭令押候查明訊辦、茲由該探目吊齊贓物、昨晨、將吳等解廨、稟時各犯均已在捕房供認不諱、惟張阿二一名、尚有另案、偵查未畢、請將該犯暫緩定讞云云、並由事主楊瑞浩上堂、証明本年一月二十六號在北四川路被匪刦去小洋一千一百五十八角、鋼元七枚、其餘各事主亦相繼上堂、證明被刦情形、經李襄讞向各被告逐一質訊之下、商之英領韋君、判吳福全·楊阿榮·張阿根·各押西牢五年、徐阿三·陳才經九各押一年半、林信桂押六個月、王小狗押三個月、期滿均逐出租界、張阿二帶回捕房、查明另案、下禮拜五再訊、 
[強搶金飾之判押]  
　　沈朱氏日前行經法租界地方、突被匪徒吳阿三上前、將朱氏手上所戴之金鐲二只、強搶而逸、當由事主報告捕房、現為包探王如松查如、將吳拘獲、惟原贓無從吊案、昨解法公堂請究、先由原告投訴被搶情形、詰之吳、供詞圖賴、中西官判吳押西牢一年半、期滿永遠逐出租界、 
[凌虐買子押三月]  
　　住居天津路二百五十三號屋內之南京婦人馬葛氏、因將九歲買子巧生凌虐、該孩懼而於前日逃至馬路啼哭、被一千二百六十五號華捕所見、詢悉前情、將孩帶人捕房、稟明捕頭、飭探將氏拘送公廨收押、昨晨、解至第一刑庭請究、即據探捕上堂稟明前情、詰問該孩如何被虐、堅不開口、堂上命將馬葛氏帶出復訊、據巧生供稱、日遭母親毒打、昨日一天未進飲食等語、問皆、諭將葛氏帶案、據供、巧生因時常竊取銀角銅元訓責有之、不敢虐待、經關讞核供、商之英副領事馬君、以該孩身有傷痕數處、被告慘無人道、判押女所三月示儆、巧生送婦孺救濟會安插、 
[押妓謊報之發落]  
　　揚州人戴金亭、於日前偕同伊妹戴竹卿來申、將竹卿領至法租界自來火行街戴朱氏所開野鷄妓院內押娼、後由朱氏將竹卿至法捕房報名、謊稱竹卿與金停係屬夫妻、經捕頭盤問之下、始悉前情、以朱氏等不應謊報、當即將被告等一併拘解法公堂請訊、先由捕頭稟明謊報情形、詰之戴竹卿供、女子向在揚州原籍、亦操踐業、因生意清淡、故此來申、向朱氏借房間為娼、餘供支吾質之戴金亭、供詞相符、中西官判朱氏罰洋五十元充公、戴金亭戴竹卿兩人出境、 
[福建路之賭案]  
　　福建路五百二十四號屋內有人開設賭塲、被公共捕房車務正巡史賓林斐爾偵悉、於前晚帶同中西各主協往拿獲、當將頭家王順與·王阿六·陳維卿·賭客徐對華·郎福記·陳連生·張義功·周阿大·等十人、連同賭具、一併帶入捕房、昨解公共公廨、經中西官訊實、判頭家之人各罰洋五十元、無力改押西牢七天、賭客各罰洋二元、一併充公、賭其銷燬、 
[一週間之車輛違章案]  
　　前日下午、公共公廨傳訊車輛違章案、除改期及註銷者外、判罰三十五起、誌之於下、金如實罰洋二十五元、再賠償修理費、朱杏生·韓阿五·陸松有·施洪生·朱阿毛·顧根大·各間十元、·朱杏孫·張四喬·各罰八元、沈銀寳·張鴻祥·俞義成·陳少卿·張荃范·俞雄才·王阿六·王阿仁·各罰五元、王阿弟·李國榮·俞愛寳·潘全孫·徐阿根·顏廟錦·楊林涓·王寳有·陳阿鴻·俞春孫·李阿桂·張木金·奚木生·奚阿福·各罰三元、蔣約松·罰兩元、邱雨人·彭連生·各罰一元、均着充公、 
[公共公廨訊案彚錄]  
　　昨日、公共公廨訊理之民事訟案、併誌於下、㈠沈振發訴奚少峯不理地皮押欵案、堂諭、被告不到、原告呈出契約兩紙、並契據方單、應判原告勝訴、照契約辦理、堂費被告負擔、契約附卷、方單契據各件發還、㈡馬文卿訴周學才欠房租洋案、堂諭、被告逃避不到、原告供明欠房租情形、應判令原告將房屋收回、並准將屋內一切動產變賣、得價除去房租洋一百零八元、若有餘欵及變價之收據、繳呈本廨候核、㈢洪滄亭訴翁連生欠烟葉價欵案、堂諭、改期由翁連生自邀洋經理到案作證再核、㈣宋國良延佑尼干帮辦赫克孟律師訴宋榮生不分祖遺財產案、堂諭、改期十四天、候呈交涉員轉審判廳飭吏赴浦東代傳證人王郭氏到案、訊明再核、㈤陸金發延甘維露帮辦陳志剛律師、訴張根榮欠洋案、堂諭、被告請求具結開釋、不准、應予提前排審、㈥韓榮貴訴徐四福售地糾葛案、原告代表佑尼干帮辦施乃德律師請求將案提早開審、堂論、准予提前排訊、㈦盧楚泉延博良律師訴徐潤祥等不將采芝堂藥店賬簿交出案、堂諭、展期七天再核、㈧金振源訴沈別襯不付工資等欵案、堂諭、原告請求缺席判決、未便照准、被告反訴、堂費准予暫免、繳候本案終結後再行核辦、㈨信孚公司聲請清理案、堂諭、照理賬員報告書辦理、 
[誌謝]  
　　昨承商務印書館惠贈「婦女雜誌」第十卷第二號·曁第四三八號「英語周刋」各一冊、又半淞園於陰曆本月十一日起、開春蘭大會三天、承贈券十紙、誌謝、 
來函 
[大餘廠布號來函]  
　　懸賞尋人 
　　敝號卞子椿之子福堯、於上年八月間出外、後得其香港來信云、在山打根樹膠公司服務、屢次寄信到該公司、至今未得回音、如有仁人君子知其下落、通信大餘、能將卞福堯送到、謝洋二百元、決不食言、新北門西障川衖十八號上海大餘廠布號啓、 
 
 

Page 16

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *   
 
 

Page 17

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *常識 
常談 
[監督政治之要點]  
[  漸]  
　　或問監督政治。當從何處入手。余應之日。注意財政而已矣。注意每年度之預算決算而已矣。 
　　最可慨者。自建國以來。忽忽十三年。而國會從未議及決算一次。政府之編製預算。往往　在年度開始以後。國會議員。或從事黨爭。或熱心賄選。從無人注意於預算決算。此實為國會議員最無可逃之罪案。而國民之日日呼號救國者。試一問以內債幾何。外債幾何。中央歲出入幾何。本省歲出入幾何。本縣歲出入幾何。其能確實答復者。曾有幾人。以如是之國民。而欲與之談救國。欲與之監督政治。是何異責盲者以明視。聾者以聰聽哉。自今以後。凡志欲救國者。幸勿再紛心於無關輕重之事。但以目光全注於財政。則得其要矣。 
衛生 
[節食能愈微病之實驗]  
[  良]  
　　疾病之起因。大都不講衛生。飲食無度。致使腹中腸胃。積食不化。於是頭痛發熱。大便閉塞等症。隨之而得。須知此等微疾。初不必延醫診視。祗須節食忍饑。並服瀉劑。以通大便。食積去盡。則身體自能健康。余家諸人。遇有微疾。輒以此法治之。莫不霍然痊愈也。惟忍飢時久。病愈而食慾大熾。斯時宜格外注意。切勿驟增食量。損傷腸胃。宜揀清潔而易於消化者。食至半飢半飽為度。再此種節食治療法。祗可用之於輕微病症。其因軀體損傷。或病勢沉重者。則必需醫士之診察。讀者諸君。愼勿誤會而自貽伊戚也。（乙種酬） 
[蛔蟲病的危險]  
[  惠珍]  
　　一般人以為蛔蟲寄生於人體內。為極平常之事。所以又稱之為消化蟲。實則蛔蟲刃足以致人死命。未可忽視也。 
　　去歲余供職醫院時。曾見一女孩。發熱腰痛。飲食不進。終日昏睡。吾人未能尋得其病原歷五日而死。剖騐屍體。始見肝腸中充塞蛔蟲。大小百餘條。有死有活。狀殊可怕。吾人方知彼之死。由於蛔蟲作崇耳。 
　　蛔蟲病者之病狀。非常複雜。多患肝痛及精神不安等。兒童則心地燥急。皮膚上發現紅疹。蛔蟲入肺。則咳嗽大作入肝則成為黃疸發熱及消化不良等症。常有危險的繼發症。如闌尾炎腸道梗阻。膽管梗阻等。 
　　患蛔蟲病者之糞中。挾有蟲卵。散布田園中。由蠅或蔬菜介紹入於人胃。卵壳被胃酸所消化。小蟲即由胃而入腸壁。　入血管。隨血流至心臟。入肺經肺泡氣管食。管復居於肝腸中。產卵繁殖。當其游歷全身時。隨時作崇。肺炎肝炎之由蛔蟲而起者極多。 
　　初起時吃除蟲藥品一兩次可愈。蟲由大便排出。故凡有上述病狀者。亟宜赴醫院求診。須知蛔蟲病亦屬傳染病之一種不可等閒視之也。故特表而出之。（乙種酬） 
經濟 
[牧羊之利益]  
[  寄廬]  
　　予去年館於浙東某縣之鄉校。農村小學別具況味。嘗擬創辦畜牧園藝等事。以養成兒童對於實業之興味。顧旣鮮學誠。又乏經騐。縱深知畜牧園藝之有裨於經濟卒不敢貿然嘗試。坊間雖有養鷄豚及種樹等書。即本欄亦當登養鷄之利益。實則大抵類於書生之談兵。一知半解。貿然試辦。未有不遭失敗者。（吾友二人。皆以養鷄。損失數百金。雖原於學識不足。若以今日高價之榖糠以飼鷄。未有能獲利者。報上云云。皆欺人之談耳。）予之感想如是。村農之言亦如是。於是以村農之經騐。養羊十頭。計本金十元。一年後子孫蕃衍。得四十頭。平均每頭售二元。計八十元。以校役一人。兼牧畜之職。年終給薪十元。平日驅諸山野。食草藤等物。冬日。飼以桑葉及番薯藤。鄉間所在多有。不必出資購之也。故一年之後純益六十元。若養百頭千頭。雖牧童不止一人。羊欄另須搆結。然食料之本極輕。實較養鷄畜豚之有把握可獲利也。有志實業者。其進而研求之。予之此文不過發凡而已。（乙種酬） 
道德 
[足球籃球運動員應具道德心]  
[  毅公]  
　　年來國人對於運動。頗喜研究。而足球籃球兩項。在此間尤見風行。惟遊戲時運動員不道德之點甚多。記者已屬屢見不鮮。其最可恨者。莫如當雙方競爭劇烈之際。對於敵方健者。陰行襲擊之舉。雖當時有公證人監督在塲。然其施擊之法甚巧。間或非公證人所可目及。在彼擊者之不惜出此卑污手段。其意以為去敵方之健者。則我方可操勝券矣。雖然其亦曾一顧及被擊者之安危否乎。須知遊戲原為圖娛樂身心強健體魄起見。若夫因一時之勝利。竟忍為此不道德之舉。則其居心尚可問耶。甚望我足球籃球運動諸君。對於此點注意及之可耳。（未蓋章） 
法制 
[婚姻撤銷權之消減時效]  
[  遺生]  
　　違法之婚姻。可以請求撤銷。此固民法上之原則。然行使撤銷之權。亦有一定之期限。在此期限內。而不行請求撤銷。則人逾此期限。其撤銷權即歸消減。而其婚姻即不啻與合法同視。是之謂婚姻撤銷權之消減時效。蓋撤銷權之行使。茍漫無限期。則無論經過數年或甚至數十年後。均可撤銷。於婚姻當事人。固屬不利。而於社會秩序。尤受影響。故法律不得不為之保護。而規定一定之期限。以為婚姻撤銷權之消減時效。況法律行為。首貴確定。茍撤銷權而長期存在。則婚姻之違法與否。難免無永成懸案之時。且請求撤銷。必須提起訴訟。而審理訴訟。尤貴證據完備。茍撤銷權而長期存在。則一旦起訴。難免不因時日永違而載據湮的滅。故法律為法律行為之確定計。為訴訟證據之完備計。尤不可不定一期限。以為婚姻撤銷權之消滅時效也。茲述吾國法令之規定如左。 
　　一、同宗結婚者。親屬結婚而輩分不同者。重婚者。相姦者結婚者。其撤銷權。自知有婚姻時起。經六個月消減 
　　二、未經父母或親屬會同意而結婚者。其撤銷權。自父母或親屬會知有婚姻時起經六個月。或自結婚日起經二年而消減。 
　　三、因詐欺或脅迫而結婚者。其撤銷權。自發見脅迫或免離詐欺時起。經六個月消滅。 
　　四、未及結婚年齡而結婚者。其撤銷權。自知有婚姻時起至年齡及格時消滅。 
　　五、違再婚期限者。其撤銷權。自前婚解銷或撤銷之日起。經十個月或至已分娩時消滅。（乙種酬） 
科學 
[萬物皆成圓形之原理]  
[  侶雲]  
　　宇宙間形形色色。林林總總。萬類之多不可紀極。大如不可思議之各星球。小如渺不可見之微生物。無論何人。不能窮其名稱。齊其物類。然有一至奇異之點。即任何物件。除人工製造外。其天然生成者。無一不成圓形者也。 
　　各星球之成圓形無論矣。餘如動物。身體上構成各件。何一非圓形乎。又如植物。枝幹樹葉。何一非圓形乎。遠望之且童童如圓蓋然。我人寄居之地球。亦早已證明相為圓形。甚至用顯微鏡窺見之微菌。亦復蠢蠢蠕蠕成圓形也。由是言之世界萬物。無一不成圓形。已　一定不易之定律。 
　　吾人亦知萬物皆成圓形之理由。固安在乎無他。是皆由於空氣之作用。空氣之為物也。視之不見聽之不聞。嗅之無味。沵滿空間。力量至大。具有上壓力下壓力側壓力之功用。故萬物在宇宙間。無論物之大小。其周圍　無不受空氣之包圍。即周圍無不受空氣之壓力。壓力旣上下左右之平均。則寄生空氣中之萬物。自無偏倚之處。於是團團周圍皆成圓形矣。故科學家知圓形之原是。利用圓形。造作種種圓形之器械。藉收偉大之功效。如機器之運行。舟車之行動。皆賴是圓形之輪件或滑車以周轉耳。世界萬物茍皆成方形。勢必捍格難行。萬類為之減絕矣。（乙種酬） 
家政 
[我家的家政]  
[  閒閒女士]  
（一）家庭一切用具。不准極力鋪張。但以雅潔為宜。 
（二）婦女妝飾品及一切不應用之物件。不准購買。 
（三）清晨即起。至遲不得過八時。 
（四）烟酒兩物。不得購置。 
（五）衣服力求清潔。不准穿着綢緞。 
（六）一日三餐外。不准購食零物。 
（七）兒童不得無故逃學。 
（八）兒章不准說謊話。及隨口罵人。 
（九）已所能自為之事。不必傭婦為之。 
（十）在每月進欵時。撥出十分之二。作展儒畜費以備不時之需。 
（十一）不准涉足游戲場所。 
（十二）家中除老幼不能作事外。不得有坐食的人。 
（十三）閒暇時。祗以書報為消遺。對於賭博等一槪戒絕。（乙種酬） 
雜錄 
[請看我讀常識後所得的最大利益]  
[  胡玉璋]  
　　按我的學識。及每月的進欵。本無閱報之能力。因吾友王君。常閱申報。吾亦常與之借閱。然細讀常議。甚覺有益於人。所以自定一份。閱未一年。竟得了二種最大的利益。今且報告在下面。 
　　一經濟方面 
　　從前我用欵不知節檢。所以人不敷出。常有負債之憂。近來進欵如故。而用欵能減少。不但不欠人債。並且稍有餘裕。此是受了經濟常識的利益。 
　　二衛生方面 
　　從前我常患疾病。身體非常衰弱。近來久絕醫藥。不但病魔遠去。而且身體日見強壯。此是受了衛生常識的利益。（乙種酬） 
 
 

Page 18

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *   
 
 

Page 19

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *本埠增刊 
[福利運售童子軍用品]  
　　南京路福利公司、鑒於各學校多添辦童子軍一科、特由英國運到童子軍應用品多種、凡童子軍所當者、均多齊備、如軍帽·軍刀·警笛等等、質料都屬上品、其二樓陳列之絲手套、每雙自三元半起不等、婦女用之緞帶、顏色俱有、又孩童之絨衫、頗合於春季穿着、每件售洋一元八角云、 
[新到學生用之束書帶]  
　　南京路勞合路聯益貿易公司、茲由美廠運到學生用最新式束書帶兩種、甲種每付洋三角、乙種每付洋二角、此次到貨有限而購者頗衆云、 
[袖珍洋刀運滬]  
　　南京路中德商店、由德運到大批袖珍應用洋刀百餘種、式樣巧妙、各色俱備、每把自四角起二元二角止、中有最新洋刀一種、有鑽子·旋鑿·開釘器等六件、每把一元二角五分云、 
[天廚味精廠之參觀]  
　　能禪法師昨偕多人往天廚廠參觀、味精創製人即該廠廠務經理吳蘊初君、與批發所長王東園君、導引至第一廠逐部流覽、隨事說明、其原料純用麥　造成麺筋、稱最入甕、然後移甕蒸池中，甕外周圍食油、甕口密封、通以玻璃管、管出屋頂玻璃外、池底加熱蒸之、熱度高下及蒸時長短均有定準、甕內麺筋旣經蒸發、廢料自由管排出、而精華存其中、至合度時、從池中取出、移置他屋、俟其冷而凝結、乃成定質、色白、加以種種提鍊之功、使之凈潔、又依科學方法、使變流質而色黃、又幾經意匠、汰雜存純、復通以電機、連以鐵管、加以冷壓、使成定質、而色又轉白、此第一廠諸工作也、覽畢、同往第二廠、正在添築屋字、裝置機器、因味精製造初成粉多結晶、必須加工研細、不得不多用機械也、此第二廠稱量裝瓶諸務、皆由女工為之、吳君蘊初之夫人、督率女工從事一切、條理井然云、 
[華德藥房定期春宴]  
　　虹口西華德路武昌路口華德藥房、開幕已將近二月、營業頗旺、該藥房定於本星期日（十六日）申刻、假五馬路復興園春宴、已具柬邀請各界矣、 
[中英將開股東年會]  
　　葛蘭素奶粉、為哺乳妙品、現河南路中英大藥房、運到該粉大批、陳列出售、每瓶價洋一元八角、又該藥房定於陽曆四月十三日下午三時、假座四馬路一家春菜館二樓開股東年會、報告癸亥年營業盈餘賬略、及選舉董事監察人等、已通告各股東屆時出席云、 
[平民廠運到橡皮鞋底]  
　　法租界大馬路平民廠、製售橡皮鞋底、年來銷路大增、昨續有大批新貨抵埠、約七十餘箱、明後天當可提出應市云、 
[南區商聯會將成立]  
　　南區商聯合會、在南市馬家廠浦東公所內、開第四次籌備會、由籌備主任王濟川傳佐衡前後報告徵求會員之成績、公決於三月初旬開成立大會、又限一星期內續徵會員三百人云、 
[出版界消息]  
　　虹口澄衰中學甲子學會、於客歲發行甲子週報、材料登富、茲因開學已有多日、該報同人集議繼續出版、又以週報容量太少、不敷發揮、故決定於十六期起、改組日報、增訂內容、為社論、新聞（校外及校內）、小評、研究、點將小說、等欄、並於每星期三發行英文號云、 
　　巨籟遠路二零六號黎光社、發行黎光半月刋、由李劍虹君主編、第一期今日出版、內容甚豐、函索附郵票一分即寄云、 
[曼麗畢克福影片將開映]  
　　在滬江影戲院 
　　曼麗畢克福Marry　Pickford為現欲望了電影界最負盛名之女演員、容貌甚美、富有天才、故表情做工、自能勝人一籌、其所演之戲、在滬映過者、如「小伯爵」「二小無猜」及最近在卡爾登戲院映過之「後門出入」等、皆屬為滬人士所稱道者、曼麗演戲、有一特種長處、即能飾演小兒女、一舉一動、無不畢肖、不僅神態像眞、即面容衣飾、亦難使人辨別、不知者、必疑其為一嬌水上之女孩也、其夫范朋克、亦電影界中之聞人、稍知電影者、無不知之、曼麗早年所演之「長腳爹爹」"Daddy　Long　Legs"一劇、曾於去年在維多利亞戲院映過、惜當時見之者甚少、故未有充分之述評、茲悉此片定下星期一（即十七號）起、在虹口武昌路滬江影戲院開映四天、因覓得其劇情如下、 
　　劇中幼女、出身微賤、為人收養於某孤兒院中、幼女本無姓名、院中主婦、偶爾翻閱電話號碼簿、無意中置指於用戶Jerusha　Abbot　之名之上、因即以此名名之、後經幼女之伴侶為之縮短其名、幼女遂以Judy仇代見稱矣、該院留養孤兒、食不足而刑頻施、兒童中每有有惡作劇、仇代輒　其首、故受主婦之責難特甚、顧仇代非終無人眷顧之者、一日、院之董事、來院視察、中有一貴婦、見仇代而憐愛之、適男董事某願資助兒童中一人入大學、貴婦遂、仇代以當之、仇代未與其恩人男董觀面、伹由窗簾窺其影、見其兩腿甚長、故名之為長腳爹爹、 
　　仇代在大學中求學、每月須以學業上之進境、報告於長腳爹爹、以約翰斯密司、John　Smith為稱呼、其後約翰斯密司親自往訪大學、且以其眞名彼得爾登Pendleton與仇代相熟識、是時仇代與梅白勒Mc　Bridc亦有交情、頗稱莫逆、梅彼二人俱鍾情於仇代、仇代度已之身分、與彼得爾登大相逕庭、向之表示拒意、實則愛之彌篤、彼得爾登見拒於仇代、疑仇代已鍾情於年少之梅白勒、蓋未能窺破其眞情也、此後仇代著有小說一冊、描摹兒童在孤兒院中之慘狀、此書刋行、仇代之聲譽為之頓增、仇代以能籍此償還其敎育費、殊覺愉快、無何、仇代又致書於約翰斯密司、述其已却梅白勒娶彼為妻之議、惟未得回信、故擬親訪之於其家、及至、乃知其未識之恩人、即前日之鍾情之彼得爾登也、二人遂相昵愛、為該劇最末之情景云、 
[甬同鄉會今晚演講影戲]  
　　寗波旅滬同鄉會、定今晚舉行講演會、敦請徵求隊長任矜蘋君、演講『中國影戲事業之將來觀』、演講畢、并開映新類影片、會員均可聽講云、 
 
 

Page 20

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *[觀親片「大義滅親」後述評]  
　　中國影片事業、近來大有風起雲湧之勢、且由試騐時期、漸違成功之境、如「孤兒救祖記」「蓮花落」等片之情節表、已能動人、近商務印書館新出「大義滅親」一片、尤過之、是片旨在愛國、間以愛情、英雄兒女、兼而有之、劇情大致述一救國團少年鄭民威、憤財政總長梅國魯賣國致疾、養疴山居、遇梅之姪女麗蘭、發生愛情、乘間刺得賣國實情、因手刃之、遂陷於獄、麗蘭亦發見其督之好、為之請求大總統特赦、得成眷屬云、 
　　劇中佳點尚多、廬山諸景、最為優勝、令人神往、山中麗蘭與其女友楊蕊仙往間中游泳為樂、被瀑布沖去、為民威所救、中國女子能冒此奇險、殊為銀幕生色不少也、民威刺梅後、黨人與衛兵激戰亦佳、衛兵能去其手中之古式刀槍、劇中諸人、均有表情、間或不能恰到好處、然已非易易、國民大會、總統閱兵等、為平日所攝之新閒片挿入者、其中司謂妙造自然、滑稽穿挿處、如獄卒食餅、適遇巡官、亟藏餅身後、為囚徒所得、又梅之廚司、見梅遇刺、哀傷逾恒、大哭不已、人方疑其忠忱、不知彼蓋哭其失業也、均足令人捧腹、是則導演皆能取法乎上、處慮不貴輕易放過、其功正不可沒、吾人設非作藝術上之研究、能予若干之指正外、吾知觀衆定覺熱鬧動人、興趣橫生、大為滿意也、（蓮公） 
　　此片又有一評如下、最近新攝製「大義滅親」一片、由任君彭年導演、費時一年餘、現映於海寗路維多利亞影戲院、余應友之約、驅車往觀、茲就管見所及、拉雜書之於右、 
　　㈠情節 
　　此片情節之結構、以滅除國賊、忠心愛國、由戀愛而成美滿姻緣為主旨、 
　　㈡佈景 
　　此片之佈景、外景係在廬山攝取、如三疊水之飛瀑、大寺林天橋、鐵船山雲海、御碑亭夕照、黃巖寺石塔等、皆屬我國之名蹟、此外有大總統閱兵、及國民大會、其內景亦甚清潔幽、雅光線甚佳、 
　　㈢表情 
　　全片之動人、在乎演員之表演、此片演員之表演、均佳、其中主要人物、吉扮鄭民威之章繩武君、一舉一動、頗屬自然、章君對於電影頗有心得、表演銀幕上、頗受社會歡迎、寄言章君、茍能稍加研究、不難成明星也、扮麗蘭者、為陳麗蓮女士、表演之工、亦頗活潑、陳女士為初投電影界、今有如此成績、誠非易事、扮梅國魯者、為包桂榮君、表情較前進步、包君投身電影界、已數年矣、當商務開辦電影時、為任君與包君等所發起、故即投身其中、亦為我國電影界將來之明星也、 
　　㈣說明 
　　說明之字跡、正體一例、字句亦一目了然、總之、此片茍與該館前攝影片較之、已大有進步、此亦我國電影界之佳兆也、（李嘉寳） 
 
[電影明星惱門塔文女伶小影] 現在卡爾登影戲院開映之『循環報仇、』為該伶近年之傑作、該伶在此片中飾羅許伯爵之長妹郁蘭、風姿較前益佳、而表情做工、亦不弱該院前晨曲之"Smillng　Through"一片、而情節佈景、有過之無不及云、　 
[學務叢載]  
　　文治大學校添聘敎授 
　　文治大學、業已開課三星期、敎授管理、異常認眞、本星期又聘馬中原博士主講英文重要功課、學者威稱敎授得法云、 
　美專又添比利時畫師 
　　上海美專近由康南海介紹一比利時名畫家蓋大士A　Kets者為敎授、蓋大士畫派新穎、單色畫尤為擅長、從下星期即行上課、聞蓋大士君即日住宿校內云、 
　　絳園校設英文造句班 
　　虬江路鐵路旁絳園中學、現設代數幾何物理化學各班、每日每科一小時、六人開班、又特設英文造句班、內分夜班星期班及函授班、由該校長張孝友君親自敎授、並編有造句捷法一書云、 
　　承天附屬校採用新制 
　　寳山路義品里承天第一附屬兩等小學、開辦多年、成績斐然、本學期學生增至二百三十餘人、該校所用敎材、除國方歷史外、餘均採用新學制課本、管敎新舊參半云、 
　　普益社設立平民學校 
　　普益社定於三月十七日晚舉行平民學校開學禮、現已招得學生二百人、義務敎員五十人、又於本星期六晚七時、先開敎職員聯席大會、由晏陽初君演講敎授方法、至於宣傳事業、由民立中學『強社』擔任巡遊演講、普益、商中、於昨日下午舉行大遊行云、 
[藝苑清音]  
　　毛仲華女士、書畫並工、書法尤深得鄭孝胥風韻、近書就立軸冊頁爾種、擬供同好、冊頁每張取紙墨費五角、立軸取大洋一元、如欲得者、可寄函本埠北河南路錢莊會館對面永安里四百十八號云、 
[醫界新訊]  
　　法租界愷自邇路二八一號利華襪廠工人診所張紹修醫生、為利便病者起見、特設注射部、無論何病均可注射醫治、可免服藥之煩、如梅毒淋症橫痃下疳庤核痔痿瘡　肺癆胃病神經病糖尿症腎臟病疥瘡及各種皮膚病、均備有特効注射藥、需注射者、可至該診所面詢、每日上午十時至下午四時止云、 
[說書小評（九）]  
　　兆麟之三國志、初時大有唯此一人而已之勢、詎何授良之後起三國、駸駸乎與之分庭抗禮矣、蓋授良心為外道、且係中途改冀評話者、其說三國也、並非從光裕社中所習、而其書則較兆麟為多、可從十當侍亂政、與袁術矯詔等開說、一直說至武侯入川、六出祁山、更能連說到司馬纂魏、及鄧艾偷渡陰平、不翅全閱三國、可以完全說畢、後因營業上之關係、不得已乃加入光裕社、表面上向許文安執弟子禮、其實掛名而已、自此以後、光裕社中多一評話健將、何授良之優點、在一到塲子、立刻開書、且遇有重要關子之時、毫無普通說書人於「賣關子」積習、而能遷就聽客、加長時刻、將關子說去、因此之故、聽客之歡迎授良、幾較兆麟為有過之而無不及也、去歲本埠新世界、先請何授良、開講三國、旋又加聘黃兆麟、亦說三國、兩名家集於一處、由是各顯神通、互相爭長、不意竟此而斷送授良之命、蓋授良身本柔弱、精力不足時、川藉阿芙蓉力提起、又以與兆麟爭雄一時、乃至畢命、今光裕社中又弱一三國名家、誠可惜也、（思湖） 
[耶穌嬰孩歌唱會習練音樂]  
　　耶穌嬰孩歌唱研究會、定於明日即（星期日）下午一時、開第五次常會、討論會務進行事宜、及練習音樂家顧納（Gounod）派修院調等、並用『三分聲調』參唱、以備復活而奏唱云、 
[勵志團將排練新劇]  
　　勵志宣講團通俗敎育新劇部、成立以來、成績頗佳、日前為青年會二十四周年徵求會演『愛國賊』一劇、頗受觀衆歡迎、茲該團新編一諷世劇名『良心的變遷、』將於本星期日排練云、 
[紀實驗社之新劇]  
　　昨晚實騐劇社、假徐家匯南洋小學大禮堂演劇、余與友人驅車前往、比至座額已滿、並有加添條凳、不五分鐘、該社社長黎錦暉君、即出臺報告、略謂此次所演偏重歌劇、均係兒童表演、恐有未善、請來賓指敎等語、又謂在演劇時中間、有一次音樂、係明月音樂會會員所合奏、名曰「珠聯璧合」、黎君報告畢、即開演矣、 
　　第一齣為麻雀與小孩、係兒童歌劇、飾老麻雀之角色、為劉靜芳女士、舞時態度極自然、歌聲亦佳、尤以中間打食歸來、失去小麻雀一段、悽婉情景、頗足引起顧客之哀憐、第二齣雙簧、演者二人、聞係南洋學生某君合演、均極滑稽、引人興味、雙短期內演畢、為明月音樂會之音樂、會員七人、前後雜坐、初由黎君錦暉拉胡絃、繼則加嚴公尚君之月絃、以次則笛聲、簫聲、鳳琴聲、笙聲諸樂、相繼並起、清和悅耳、復又轉變方法、初由一人奏樂、繼則諸人和之、一抑一揚、頗極變換之致、繼則樂聲漸急、聆曲家幾於應接不暇、忽劃然一聲、四座俱寂、第三齣為可憐蟲、劇中情節、係表演一鄉人、被人欺侮之可憐狀態、頗有趣味、尤以南大某君之化裝、及說揚州語、酷侅大舞臺名伶錢化佛之詼詭、三齣演後、則為嚴個兒君（即嚴公倡之長公子）之幻術、嚴君三技、亦復錯、變幻均令人摸索不得解、其最終由兩木合成、空匣中拿出許　糖果、由臺上分擲座客一適一牛奶糖飛客余身、余乃欣然納之、甜芳適口、第四齣春夢、係象徵派戲劇、劇中情節係象徵、兩個工人在貧賤時、能彼此互助、且具有愛國思想、後來在夢中兩人忽大富貴、一人則為總統、一人則為巡閱使、兩個因爭取利致開槍、互擊倒地俱死、繼則兩均又驚寢、回憶頃刻之事、恍惚不定、忽有人在外語曰、大總統巡閱使、俱非好人、爾等仍是安心作工為善、二人乃驚悟、是劇意趣深遠、頗足為一般熱中富貴之常頭棒喝、 
　　末齣為葡萄仙子、鏇葡萄仙子之女士、係黎錦暉君之女公子明輝女士、女士態度從容、表演亦極自然、盤旋歌舞、飄飄欲仙、歌聲清越、疾徐應節、自始至終、無懈可擊、誠為歌劇中之泰斗、至餘飾兎、飾小弟弟兩位、動作亦活潑可喜、惜嗓聲已壞、不免美中不足、聞該社中人因係在後臺供火、致使嗓聲不佳也、余深望該劇社、以後對於此等事務、宜留意調攝、蓋歌劇中、嗓子第一重要、否則難聽也、 
　　統觀各劇、均饒興味、比之去歲、在中央大禮堂所演者、又大有進步、余不禁為該劇社賀、特援筆記之、（桐軒） 
[王錦仙之「寳蟾送酒」]  
　　寳蟾送酒一劇、為旦角與小生合演之寫情劇、飾寳蟾者、須以活潑之精神、表出種種嬌憨情狀、方臻上乘、否則近俗、王伶錦仙、年雖弱冠、而慧質天賦、秉性聰穎、斯劇亦為該伶得意之作、前晚曾見其一度演之、覺其扮胡玲瓏、精神活潑、恰合寳蟾身分、嗓音亦頗不惡、進房時輕聲淺笑、憨態可掬、幾聲二爺、呌得抑揚動聽、以及種種姿態、能以兒女痴情、曲曲表出、難能之至、惜配以張鑫鈴之薛蝌、似覺稍有火氣耳、（欣賞閣主） 
[馬連良白牡丹之「寳蓮燈」]  
　　寳蓮燈一劇、生旦並重、唱做兼全、可謂生旦之重頭戲、滬上舞台演之者甚少、邇來馬連良與白牡丹大演此戲、頗能賣座、是劇前段飾彥昌者為陳桐雲、飾三聖母者為良艷芳、無佳處可太寬、及演至沉香秋兒打死泰官保後、連良與慧生方始出塲、詢子時一段做工、情景畢眞、恰到好處、慧生態度莊重、儼然一官家夫人也、與彥昌爭辨一場、對於親子之愛、描草原極佳、但於偏護之處、能不失為夫人之態、此尤難能可貴、連良刻意描神、無懈可擊、對於原板二簧數段唱工、亦頗娓娓動聽、誠璧合珠聯之傑作也、（情素） 
[羅小寳之「四郎探母」]  
　　春華舞台羅小寳之四郎探母、全局尚佳、小寳唱慢西皮「楊延輝」一板、瀟灑自然、頗饒韻味、「兒的娘吓」一句、悽慘動人、更為他人所不及、向公主請令時、唱「我和你夫妻情」一段快板、字字清晰、急而不激、見娘時「母親·老娘·娘吓·」三句呌頭、聲音悽慘、小寳演此劇、能於盜令時急促之神情、與返家後哀慘之狀盧、刻意描摹、均到好處焉、（仲華） 
　　日昨為小寳之第三日打泡戲、報載為全本探母、並代回令、予以此劇為一切譚派戲之最重頭者、（全齣約演二小時之久、）故亦偕數友往觀、惟旣聆風凰山之後、則為時已十一點半、深恐小寳借此偷懶、或竟不演回令、則吾之此來、豈不掃興、不意方躊躇間、忽友人四非來告曰、余方至後臺見小寳、彼云今天嗓子極痛快、一准接演回令、並擬大資力、以報知音云云、予閔言乃笑語諸友曰、小寳唱戲之習慣、其賣力與否、恒視捧塲者之多寡以為標準、今彼旣已自告奮勇、則我等亦不可不極為之捧塲、以冀多聽幾句好戲也、一言未了、則小寳之四郎已登塲、兩句引子『金井鎖梧桐、長嘆身隨一陳風』之風字、收音極悠揚、（此二句本係老詞、惟今之譚派老生、均已習用、故反較　時之『被困幽州思老母、當掛心頭』之詞句、為應時矣）下之坐場詩、為『失落番邦十五年......』用『言前轍』、似較用『沙灘赴會統貔貅......』之『憂求轍』者為沉著動聽、幾句定場白及一句呌頭、亦頗悽惋、『楊延輝坐宮院......』之一段西皮三眼、以『籠中鳥』之鳥字、『南來雁』之雁字、『失羣離散』之散字、『遠隔天邊』之天字、及眼睜睜之睜睜二字、為最掛味、他人之唱此段者、每至轉言時、即現氣促之狀、迨至末句之散板、遂益以敷衍從事、故睜睜二字、十九多讀倒、獨小寳此段、小惟一氣到底、始終不懈、即睜睜二字、亦用力吐出、字固不倒、且二字之分量、亦均相等、絕無高下之分也、（二字疊用時、一有高低之分、則其字必倒矣、）至此段之詞句、亦頗有足研究者、因特縷述之、以供同好、 
　　據老伶工王玉芳云、昔年余三勝唱是劇、其有『我好比』十餘句、自呌天刪繁就簡後、則所存者、僅有其四矣、惟此四句之唱法可分兩種、一、四句起處、皆用『我好比』之詞句、且每句之腔調、純走高音、二、第一第三句、用『我好比』走高音、第二第四句、『我好比』走低腔、（日昨小寳之唱法、即係依第二例者、）此二種唱法、固各有是處、惟據一班內行所論、則究當以第一例為合規矩也、『想當年沙灘會一塲血戰』一句、似不如更為『想當年雙龍會......』之　愈、予之是論、亦有兩種原因、一、可免詞句之重複、（第四個『我好比』內、已有久困沙灘之詞此處若緊接以沙灘二字、聞之頗不順耳、）二、雙龍聚會之點、本在『金沙灘、』今若將金字略去、而只唱沙灘二字、則直令聞者莫辨其為地名耶、抑係會名耶、有此二種原因、故仍當以『雙龍會』這詞句、為妥當焉、（小寳係唱雙龍會、）以下之三段流水、當以第二段『我住南京你住番......』之四句為較緊湊、『未開言不由人』一句倒板、極悽涼惋轉之槪、下之原板及快板、亦句句有力、而尤為『所生我』三個墊字、為俏拔洽當也、後與宮主之對口、則以板快唱慢之故、致有不甚合拍之處、未免是一小疵、（一般打鼓老之通病、每遇快板時、皆喜照時派之打法、拚命加快尺寸、直令唱者無換氣之餘地、要知昔年之快板、至少須較近代所唱者慢出一倍也、彥衡云、老譚之快慢、如戰太平之『懷中抱定小姣生......』一段字字清晰、胡琴無快、而其板之尺寸則慢、故每句後皆可換氣、如劉鴻聲之斬子則大不然、其唱『有一輩年幼人娘且聽來......』一段、一氣唱完、絕無頓挫、故其板非急如雨點、不足以討好、劉踱之字眼不準、亦以此也、）以下之快板、『一見宮主出宮院......』一段、內有『呌小番』一句憂調、高而且圓、無半點沙啞之音、今日之一切唱譚派者、恐均無此聲口也、入塲時之搖板、尤娓娓動聽、小寳此句僅唱『與爺備馬、即刻要過關』九字、聆之倍極斬凈、似較他人之『與爺牽馬扣連環、爺要過關、去去就還、』之呶呶不休者、為受聽也、（待續）（幕雲） 
[集會表]  
　　 [X>陽曆本月　　十五至十八日一至六時　陸賽浜職敎育館　江蘇省敎衣會美術研究會　第一屆美術展覽會 
　　十五日午　　聯華總會　聯太平洋會　董事會 
　　十五日一時五十五分　南京站　唐山校友會上海部　工程觀參 
　　十五日下午三時　寗波縣貴州路口　久記社　遷移新址歡聚會 
　　十五日晚七時半　大唐西菜社　精武會　晉　聚會 
[今日多雲稍和]  
　　徐家匯天文臺昨日下午四時三十分氣象預報云、天氣疊而稍和、具有變象、海澴且有薄霧、馬鞍島以北及遠東一帶、風勢弱而不稱、東海及南方海濱、其風來自東北至東南不等、本埠溫度、在下午三時前之二十四小時內、最高五○、四、最低二七、○、去年同日最高四九、一、最低三六、一、 
 
 

Page 21

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * * 
[SHUN　PAO　AUTOMOBILE　EDITION　申報汽車增刊] 　 
No.119.4　A　WEEELY　EDITION　DEVOTED　TO　AUTOMOTIVE　INTERESTS　IN　CHINA　Saturday　Aarch　15.1924 
評論 
[南市電車亟宜裝置鐵柵門]  
[  豪]  
　　公共租界電車為乘客安全計。有鐵柵門之裝置。車行而閉。車停而啟。乘客上下。秩序較佳。然而吾人猶未滿足。良以此項設置。尚未普遍也。 
　　上週本刋消息。謂城內電車。有乘客立踏板上。不意車過電桿。此客被撞至數尺之外。流血滿地。立卽暈去。其生命如何。後亦未知。 
　　吾於此事以為電車公司應負三責焉。一日未裝柵門也。南市電車。與租界等。其擁擠之狀。不減於彼。租界電車。旣已置裝柵門。南市為乘客安全計。何以至今尚不設備耶二日未取締詀立踏板也。公共租界電車。對於站立踏板者。取締甚嚴。茍有違犯。劉鍰五圓。其科罰所以如此之重者。亦不外禁止人之嘗試耳南市電車旣不裝柵門矣。何以不懸站踏板為厲禁耶。三日賣票員之玩忽業務也照例。賣票員應注惡車上一切事務。如乘客處於危險之地位。即當與以勸告。勸告不聽。斥之可也。賣票員旣在車上。何不　意及此耶。 
　　雖然乘客方面。吾亦不無微詞。茍遵章而行。不立月臺。不站踏板。車停而下。更小心翼翼以觀察四周。則肇禍之事。亦何能見耶。 
　　往者為過去之殷鑑。詞費亦復奚益。為今之計。南市電車公司宜從速裝置鐵柵門。以免禍患。非然者。此類事件恐將續續不已也。 
專論 
[論車胎（續前期）]  
[  嵩生選譯]  
　　車胎上之傷痕。如不當時修補。其傷處逐漸增加。深入內部一層或敗層者。卒致全胎破壞而無可收拾。與初起時之傷痕相較。實加多無數倍矣。 
　　車胎損壞之原因。簡而易明。蓋胎之本身。係番白立克（即帆布）層相合而成。此種帆布。如無裂縫。可經久用。設其中有二三組裂斷。則雖受極微這衝力。內部之組織。即因之破裂矣。而外胎之破。亦即是故。當車輪行動時。帆布旣受路面之震蕩而易斷。又有盛氣裏胎之壓迫而愈甚。雖有時車胎猶能久用者。要非內外部修理不可。更有甚者。內部傷處不留意而擴大。使外部亦有隙縫。於是水即流入。使受水分部之四週。愈久愈壞。卒致無法修治矣。 
　　胎之外面。宜時時觀察。其已有損壞之處。（表面之微傷不在此例）即當以補胎之水門汀或同類之物充補之。如遇極大之破裂。則須與深具修理經驗者治之。 
　　車胎之爆裂。其聲頗大。此乃裏胎之爆裂。我人在馬路中行走。時有聞及其聲者。其爆發大槪由於胎之全部或一部分脫離輸緣所致。不知者往往以車胎爆裂。如盛氣過足。此實非也。其所以爆裂者。因其盛氣不足之故。盛氣何以不足。因胎上刺傷之小孔或氣管洩漏使然。此在行走時。駕車者不易覺察。設胎內盛氣不足。胎邊不久即易寬出。一遇震動。胎即不能緊合於輪緣。於是內部盛氣外洩。而胎爆裂矣。裏胎旣爆裂。則須更換新胎。在更換時。外胎表面。亦須注意尖銳之物。以防其損害也。 
[福特汽車之駕駛法]  
[  丁祖澤]  
　　市上有駛之汽車。種類極多。而福特車為最常見。幾無處無之。以其價廉也。且其駕駛機關。較他種汽車特別簡單。故駕駛亦殊便。茲將其方法述這。 
　　近時所見之福特車。皆屬T式（Modol　TFord　Car）。其駕駛機關凡六。即火星杆汽門桿各一枝。踏板三塊。與一扳手。而無加速器。踏板皆並列於轉向輪盤之下。扳手之左側。近左側即靠車身左旁之踏板。專司快車與慢車。扳手則司快車與閘車。但備長時間無變更之運用。若將和推向前方（即車頭一方）則為快車。向後方而為閘車。左側之踏板。如不踏動時。則屬快車。踏下一半。則勢成中立。引擎不能轉動車輪。完全踏下。則屬慢車。 
　　開動引擎　先視和之位置。宜移向後方。使引擎與車輪中間這轉動機械。不相連絡。以防引擎發動後。立即前行之危險。且可免開動相擎之艱難。於是將火星杆移至離扇形端約第三或第四齒漕之地位。又將汽門杆移至離扇形端第五或第六齒漕之地位。火星杆之位置。在轉向輪盤之左方。汽門桿則在右方。極易辨別。若欲火星發射稍早。即使引擎轉動稍快。可將此桿移向扇形端。欲汽門開大。亦可使引擎轉快。則此桿亦向扇形盡頭一方移動。惟讀者須注意。此處雖云二桿皆向扇形端移動。而其方向則相反。因扇形兩端。位置不在一方面也。以上所述手續完備後。即用手搖動引擎。或用電動機轉動引擎。使之發動。 
　　車子進行　俟引擎轉動穩妥。即可開始出發。是時將汽門桿稍開大汽門。使引擎轉快。更以左足置左側踏板上。而踏下一半。然後用手推扳手向前方。釋車輪之閘縛。於是漸漸將左側踏板完全踏下。則車輪即能轉動。向前進行。待前進三四十英尺。車速達每小時十英里時。釋左足下踏之力。使之漸漸上升。至快車之地位。即引擎不經他處變速齒輪。而直接傳動至車輪。自後如尚須車行稍快。可將火星桿或汽門桿互相調動之即得。 
　　停車　將汽門關閉。同時踏下左側踏板一半。是時引擎已不能轉動車輪。但車子仍賴餘力前進。惟不久即漸漸緩慢。而至停止。若察見離所欲停止之地點頗近。沽計車子以餘力前行。將超過所定地點。則是時可踏下右側之踏板。以阻前進之勢。惟此跳板所司為閘車。故踏時宜緩面不宜驟。待車已停止。務須先將扳拖拉向後方。然後方可鬆起左側踏板。此時車停而引擎不停。如欲停止引擎。則撥動電鍵使無電流通過火星塞即可。 
　　停車又一法　將汽門關閉。隨手將扳手移至中間直立之位置。候車子漸漸停止。如欲連停。可接連將扳手扳向後方。車即立止。 
　　倒車　先以扳手移置中間直立之地位。或踏下左側踏板一半。再閉小汽門。乃向右右足踏下中間之踏板。則車子即緩緩倒退。惟車子未經停稱（即尚在前進中）。決不可行倒車。 
　　附記　福特車在初用時由麥宜都脅出之電流極是故電氣火花亦烈但經久用　麥宜都之磁石吸力漸衰火光極小最為開動引擎這累故有用乾電池或畜電池五六個以代之則効力可復其法以電池之一極端與感　線圈箱頂之一極端相接他端與車身相接如是則運用箱上所設之電鍵或用麥宜都或用電池民皆可發火星也。 
[敝車上之保護裝置]  
　　任何雙座或四座敝車中。倘欲軍　時　者舒適安全。必備適當之保護裝置。普通敝車不舒適之原因。多由保護物接裝於車身處之角度不正確。致保護物與車之前座間。距離過遠。或保護物之高度過短。或車座與保護物之高度相較過高所致。惟此種情形。不過影響及於駕駛者及其隣座（即駕駛者旁之車之前座）之人。於後座乘客。同無大礙。且車主常座後座。而車夫則在前座也。 
　　精巧適用之計劃 
　　近世汽車之用日廣。車上各種機械裝置亦日精。一般製造家。且列車後保護裝置於標準裝置之中。其計劃之精巧。實有足多者。各公司所造此類保護裝置。種式甚繁。任何種車皆可配置。其所適合之裝置。下述各式。皆係普通適用者。無論雙府式。有僕從座式或五座長行車。皆可配置也。㈠奧斯特保護裝置。此類保護裝置。為著名製造汽車後面保護裝置之先鋒。倫敦奧斯特公司（Ayster,ltd.　london）所造。其有數種。其最著而通用者為三盤後面保護裝置。凡前座非調動式之車。俱可適用。此種保護裝置。支持於二鐵直柱上。直住之他端。在裝用時。嵌於車座椅墊之下。或平疊於前座之後方。其側面之二盤。有可開合之鎖鑰樞機或蝶翅螺旋帽。可以任意轉動至適當之地位。其主要之盤。則由弓形齒環節牢定其位置。每環節皆大二較大蝶翅螺旋帽鑽緊。如是則保護盤可調動至任何適當之用度。面其伸出之兩臂。又可調節。此保護裝置。與乘客間之距離。若在前座可專動之車。另有一種適合之保護裝置。裝於車身之兩旁。在此種裝置中。其主要之盤。可與車中蔽膝衣分開。而此分開之兩半。平疊於車身之兩旁。如是則出入車門。不致有礙。價稍昻者。蔽膝衣中。且可編入置放地圖之袋。及其他物事。有僕從座式之車。亦可用分開之三盤保護裝置。惟此裝置在不用時。則平疊於車之下面。（尚有圖三幅下期刋出）（未完） 
[汽車之駕駛與管理]  
[  劉二]  
　　駕車前進。與倒車後駛。雖同一開車。然而逈異。按如車身緊靠屋隅或路角。則前輪駛行之弧形路線。後輪將橫截而過。於是車乃駛至路沿上矣。車後駛時。則適得其反。蓋後輪所行之弧形路線。前輪非特不橫截而過。且適使車之前部。成較大圓形之一部之進行也。請申言之。警如車身貼近街沿。前後輪均與之成平行線。則如駛車前行。但須撥輪右向。其離街沿也自易。然若駕車後行。則以車身與街沿相切 
 
 

Page 22

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *近。勢必先行撥輪右向。而相近街沿之前輪。乃將駛至其上。於是車之前部。將震燙於路旁甬道間矣。雖有時此種情形。不致發生。然非駕車極熟。開撥引擎。胸有成竹者。不能也。且或適足以止車之行動耳。 
　　駕車者如自知車身倘貼近街沿。與之平行。即不易駕駛。則救濟之方。當然須預留空地。大約一二碼。並使前後輪成一直線。如此則一見前無車輛之阻。即可撥輪右向而駛矣。 
　　至於駕車非甚精巧者。其普通謬誤之點。亦可得而言之。駕車者當停車於店肆或住宅前時。車與街沿之距離。每約十八寸或二尺。此與通衢駛行車輛。當然無關也。惟旣停車不行。則當以愈近街沿為愈宜。至於應留若干地位。俾車復行時。便於　旋。及輪胎下部與沿石之距離。則當不難先為之計。於是駛車而使輪胎近街沿一寸以內。乃非難能之事。（未完） 
[三輪汽車（譯）]  
[  孫耦塵]  
　　自動車之印象於吾人之腦筋者久矣。昔之利用牛馬車輛以供轉輸者。於現代潮流之目光視之。已覺其陳腐。不足應二十世紀之要求。當此時也。自動車始發現於臆象。而卒至成為事實。全球歡呼。此汽車發瓶時之盛況也。乃者精益求精。研究之又研究。汽車之為世界效力。其功誠不淺哉。通都大邑。汽車觸目皆是無論矣。甚至徧僻之處。亦為汽車疾馳之所。此汽車極盛時代之景象也。以上種種。若以世界眼光判定之。則汽車固吾人不可或少之件也。但以個人而論。於經濟上不無有大多數感其昻也。以汽車一日之費用。為數不資。非宏於資者咸視之為不合於用。此非汽車前途之礙乎。然而幸有此障礙。而三輪汽車。斯與世人相見矣。 
長途汽車不宜多載乘路 
三輪汽車乃脫胎於汽油腳踏車。因最先之三輪汽車。非完全三輪汽車也。但於汽油腳踏車旁。另置一坐位　。另加一輪。如是二人可坐矣。若是而謂之曰三輪汽車也。吾知人皆非笑之矣。焉知此乃三輪汽車之雛形也。無此雛形。三輪汽車。亦永與世人無相見之日也。 
　　且也三輪汽車之所以受人歡迎。其理有三。㈠費用　汽車之費用。以最低率計之。亦須用三十元至四十元之汽油。三輪汽車。每月所用之汽油費。但十元至十五元之間。㈡速力。三輪汽車所需之物件。不若汽車之繁多。故其載重旣輕。行駛自然較速。㈢修理。三輪汽車之需修理也。一若汽車。然別人何取乎三輪汽車也。是蓋三輪汽車輕而易舉。不若汽車之笨重。即以同樣之修理手續而論。三輪汽車需一日者。汽車必二三日方可畢事。此雖譬喻。事實固亦若是也。 
　　汽油腳踏車式之三輪汽車。駕駛者對於雨衣一層。必須再三請求。因出外時天晴而行。至中途忽焉大雨傾盆。因駕駛者勢必受淋淳之苦。此汽油腳踏車式三輪汽車之大弊也。故進一步之研究。而成完全之三輪汽車。其首先發明者。為麥克哥克（Mc　Cook）航空機械廠。其時車僅八英尺長。三英尺闊。前一輪而後二輪。祗可坐一人。每小時但可行十英里。餘此事在一千九百十九年。亦在美邦閧動一時。然以現在比之。又嫌其在幼身份證時代也。 
　　此後之三輪汽車。始稍稍見重於世。又進而有第二度之研究。以汽油腳踏車式之三輪汽車為藍本。以麥克哥克三輪汽車為參考。乃發明此種種極經濟極適用之三輪汽車。㈠於一千九百十年。英國Olympia汽車展覽會。即有此項三輪汽車之樣子。人皆以玩具目之。孰知現在歐洲竟有五處大廠。專門製造三輪汽車。是項三輪汽車。前二輪而後其一。蓬若人力車然。可以張。亦可以綴。堪稱便利。其發動機在後輪。每加倫汽油。可行二千五百九十六英里。即車胎之消耗。亦較省於四輪汽車。 
　　㈡該車亦為前二輪而後一輪。發動機亦在後輪。惟其載重。仍在前兩輪之中心點。如是則發動之輪。可以減少擔負。能有極度之速力。且車胎消耗。較以上所述之三輪汽車。又減小不少云。 
　　㈢當此項三輪汽車造成後。經歷次賽會時獎勵。及今計之。已得金獎牌二十三枚。銀獎牌一十五枚。其所以有如是之成績者。以其在平地賽行。上山競行及圓賽行。均為他項汽車或汽油腳踏車所不及。其速力普通為每小時行八十二英里又82.3MLiles。若於比賽時。又可增加五分之一。 
　　以上所舉三種之三輪汽車。各有各之長處。而於省費用便行動增速力。則各車皆有之也。故美國中人以下。今多已採用之矣。其初三輪汽車。尚不屬於公家。後以成績三輪汽車。以其合於民衆之用。將收為國有。以資普及。若斯議而成就。則三輪汽車。非但遍及於全美。即各國亦將仿行之。他日三輪汽車。又為平常習見之物矣。（R.　M.　Sanders原箸） 
討論 
[華界道路急須建築談]  
[  禹]  
　　今之談國內道途平坦。路政設備完全者。莫不推崇上海。然上海一埠路政之良。亦僅稱租界而已。若以華界而論。則不可同日語矣。其所以然者。固因租界為外人經營。華洋商業。薈萃於此。故能臻此完美之境。而華界則商業不振。經營無人。以致因循就簡。陃巷僻街。且并內地不如。殊不知商業興盛之區。全視路政之良否而定。是以華界仍形腐敗者。實為人民所放棄不注意於路政也。華界之路政最劣者。如閘北西門一帶。咸極腐敗。茲即以記者所居方浜橋而論。每一出門。覺路間灰土飛揚。塵沙撲面。地土不平。車馬颠簸。一遇微雨。則泥土濘瀉。行履維艱。如有大雨。則泥積寸許。他處久已土乾。而此處仍淤濕異常。今且如此。其他何論。故華界路政之亟須整頓。刻不容緩。深望負有地方之責者速起而國之。實人民之幸。亦國家之光也。 
[汽車中之座椅問題（譯自The　Motor）]  
　　大抵承造汽車者。為私人打樣。其於座椅。必力求寬大。惟汽車廠則不然。蓋廠中之車。無論何人。皆可得之。故其座位大小。盡為普遍着想也。其平均度數。約在五尺八寸至五尺九寸之間。有許多車輛。雖出自廠中。但購者得之。座位往往適合其身段。即駕車者坐之。亦復合度。駕御此車。愈覺旋轉自如矣。此種適當之座位。大槪多為一人座之前椅。其正面與背面之斜度。均甚合法。而長度亦如之。即所有踏板。亦因椅之斜度而轉移焉。至於後椅。如乘客腿有長短。不能得適當之座位。往往增高墊。或另置一短椅。庶幾長短適宜。岡不怡然。此就座位而言。價格問題。亦甚重要。如座椅高低斜度。盡如人之所欲。則其定價。當亦可觀。但欲得良好之車。舍重價亦不能得也。 
此圖椅一斜而肥坐之基閒適一直而正坐之殊端莊車主可隨意選坐焉 
此椅為新式CrossleyCar合度之座位 
　　如篷車中之前椅。甚為合度。兩旁必須其堅固。夫然後可。有數種汽車。異常牢壯。其所懝之圖樣。蓋用鐵梗鑲於車杆。而車頂與後面亦有之。於此等堅固之車中。置一不動之座位。則此座位亦因車之堅固而堅固矣。此事四周旣牢。車廂中即置移動之椅。隨意進退。亦復無礙。前椅種類甚多。難以罄述。惟萬難與他椅並列。茍並列之。則兩椅斜度必齊。如駕車人甚短。而乘客又獨長。與之同坐。不其難乎。故前椅為司機者所獨坐。不可並列他椅。惟小汽車Semi-bucket僅足容兩人者則反是。 
[關於瓜揚長途汽車見聞與貢獻]  
[  超然室主]  
　　客臘歲杪。余返里度歲。趁滬寗火車抵鎭江。旋至江邊。趁瓜揚長途汽車公司輪渡達長江北岸。由汽車之揚州。所來縈·於余腦海中之瓜揚路。一旦現於目前。不覺欣然色喜。而為吾淮揚人士額手稱慶者。誠以往來旅客。較趁小輪便利多多矣。關於沿途之大略情形。旣已知悉。而於揚站則未留心觀察。蓋游子思鄉。歸心似翦。行色忽忽故也。乃於正月十三日。偕余弟等復游汽車站。茲將所見所聞。旁及揚州人士對於瓜揚汽車之感想。與夫余個人之屬望。拉雜陳之。用以貢獻於辦理瓜揚汽車諸君子之前。 
　　揚州新關一城門曰福運門。介乎徐凝門與鈔關之間。即因開駛汽車而關也。出福運門。趁渡船而達彼岸。即為汽車站。站屋作西式。頗精巧。結構亦佳。傍為辦事處。另有屋一所。東面之白鐵屋內。為置放汽車之所。及修理處。站前有木欄。汽車來去時則開。他時則閉。車站四周地頗寬闊。若能廣樹木。當越顯布置井然矣。矣他情形。已有先我而言者。茲贅述。旋家橋以南一帶。大都係昔日之圩田所築成者。茲已鋪以瓦礫。路基亦已堅固。並無顚簸之弊。惟此路不鋪鋼軌。陰雨時恐難暢行無阻。記者深望地方熱心人士。早投鉅資。俾得早觀厥成。盡美盡善。 
　　車中趁客。宜有限制。蓋車中地方狹小。座位本有定數。若任便登車。則擁擠不堪。余上次曾受其苦。再趁客遇有衣服過於污積者。雖願有數出資。亦不得許其登車。若公司中姑息。則同車之乘客。欲作三日嘔矣。特為述之。俾知取締。 
　　司機者為車中之主要人物。全車旅客之生命。系乎彼一人之手。公民事應審愼選擇善於駕駛之司機。技術固應精熱。辦事尤貴謹愼。公司中應限制其速力。不得過快。倘駕駛不愼。肇生事端。不獨旅客有生命之危險。即公司營業。亦將蒙莫大之損失。 
　　自去歲瓜揚汽車公司發生跌傷趁客從。揚州人士。咸有戒心。對於汽車之感想。俱視為危險物。尤不若小輪之安全。故仍多趁小輪。深望公司中多印粘廣告。解釋其並無危險。一方面審選司機。俾不致再生事端。否則即為長途汽車發展之阻力。幸注意之。 
　　瓜揚汽車。不能携帶行李。此為趁客所最不便者。趁客因不能帶行李而趁小輪者。什之九。吾深望公司中於車後製一鐵棚。專放輕便行李。（余在滬閔長途汽車上。曾一見之。蓋即使輕便物件。置於車內。總形不便。）至若笨重行李。將來營業發達時。可專以運貨汽車轉運之。每件不妨略收運費。總之。瓜揚汽車若能為趁客携帶行李。其趁客必能數倍於前。余可為之操左券。（此次余由揚返滬。即因携帶行李。未趁汽車。改趁小輪。而小輪又遲到。火車脫班。至感不便。）公司中其速關之。 
　　以上各節。不過為管見所及者。略一陳之。謬誤之處。在所不免。深盼加以研究。想亦不無小補也。幸甚幸甚。 
紀事 
[東京行駛輕便馬車]  
　　美國支加哥輕便馬車製造廠The　Yellow　Cab　Manulactorirg　Company　cf　Chicago近與日本某公司訂約承造輕便馬車地一百部。在東京行駛。此項車輛。已有二十五部運日。日人將先在各公司試用。并為人力車絕跡之標記。該製造廠總理好冶君Mr.　John　Hertz在倫敦接洽營業。近方自歐洲歸來。日本此次訂購車輛。可云該廠推行之廣遠。據好治君云。該廠只供給此項車輛之材料。其他諸務。均由當地各車行任之。平時游歷各處。所得經騐。均足為該廠改良之助云。 
[杭餘路遊記]  
[  天壤王郎]  
　　杭餘路自落成至今。瞬已一載有餘。余以俗務蝟集。故雖數數以該公司滑息。報告閱者。而身則遲至本月一日。始克以四日光陰。歷游其全綫。茲縷記其四日之游蹝如下。 
　　一日。禮拜六。予以友人朱君。將有於五日結婚之舉。（按朱君係餘杭人）遂發起游杭餘路全綫之詾。附和者有關·趙·薛。 
 
 

Page 23

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *及予妹綉英等四人。因即屋人力車。至松木場。松木塲在杭之錢塘門外。與西湖相密接。為進謁天竹靈隱之必經地。故每届春秋香市。游人如鯽。杭餘汽車公司。駛行汽車之以該處為起點。可謂能得其地利者矣。 
　　汽車站後在霍山下。以係該公司一等大站。故除待車室。辦公室。膳堂。宿舍。等。普通車站之設備。應有盡有外。並特建有停車塲。以為停車之用。予等至該站時。以適在該公司第十次車開行之後。遂由予妹發起。先往游該車站附近各勝景。予等諾之。所游勝景凡五。茲縷述如次。 
　　「霍山」在汽車站南。高可數十丈。嶮岌崢嵥。頗多石筍。相傳上有慶忌塔。為吳公子慶忌葬所。塔中有數寸長小塔。及瓦棺石人各數千。清康熙初元。因經雷震。其塔遂頹。塔中小塔及瓦棺石人。亦於以損毀過半云。「寳石山」亦在汽車站南。距站可半里許。山頂有塔。名保叔。去塔百餘步。有陸軍衛戌病院。予妹口占有絕句云。盤旋石磴遶層樓。瀲滟湖光一望收。滿眼瘡痍悲國病。健兒多半倚牀頭。又其南麓有石刻節用愛人。視民如傷八字。筆勢雄勁。據土人云。為宋買丞相書。意者其為割地納幣。與元清和之賈似道之遺跡也。「昭慶寺」昭慶寺為西湖八大寺之一。去汽車站亦不過半里許。寺外有青蓮池。萬善橋。內有戒壇·千佛閣·藏經閣·定觀堂·觀音井·看山亭·臥牛莊諸勝。「馬勝廟」在站東北。凡三里。相傳為吳越王牧馬之所。所祀者。本為馬公雄馬公武。後不知如何。塑立無常神矣。「金祝廟」本名靈術廟。為宋建炎間。臨安尉曹金勝祝威同死節之所。去汽車站僅一里。上述各勝跡游畢。為時已一時有餘。遂稍進麺食。以充午膳。各以洋八分。購赴觀音橋票搭該公司第三十六次車。而至觀音橋。需時僅一十分鐘耳。（未完） 
[江北汽車公司雜訊]  
[  安生]  
　　大卡車運揚 
　　該公司前因運輸瓦礫。及裝儎旅客行李。原有卡車。不敷應用。故特由經理赴滬。將購定之大卡車兩部。裝置齊備。交轉運公司運揚。聞該公司擬以一部專裝行李。兩部分運瓦礫石沙。期於營業工程。雙方顧及云。 
　　建築修機間 
　　修理汽車房屋。本須首先建築。奈因時間經濟。輸轉不來。是以一再停頓。現該公司鑒於機匠住所。與停車廠房。相離頗遠。呼應不靈。自不能不提前建築。茲已勘定地點。在車廠東首。添建修機間一所。以便機匠之工作。而白畫開車時。車夫亦在內休息。坐候輪班免得彼此推諉。 
　　考驗汽車夫 
　　該公司現以由滬來揚之汽車夫。技術固有高下。及在本公司學習考。雖已補名開車。未生禍事。然技藝是否純熟。非細加考察。無從得知。故車務部主任邵君。特在該公司站旁。關一廣塲。每晨將所有車夫。齊集此地練習。以便考察。 
　　考勤簿實行 
　　該公司近設考勤簿一本。凡有職員。每日到差散值。均須詳細塡註。倘有不實。由經理查明記過。遇勤愼奉公。並未曠廢職務者。得於年終。酌量增加薪給。藉資鼓勵。但至多亦不得超過三月薪金云。 
　　江邊開船塢 
　　冬季水涸。輪渡緊靠碼頭。上下旅客。便利異常。奈轉瞬春來。江潮又復泛漲。則所築之碼頭。恐不適用。現該公司擬於圩站站旁。關一船塢。以便輪渡直開港內。此後江潮漲落。均不成問題。而該公司之韓工程師。日來督率夫役。趕速興工。以期早日成京。 
　　地窯儲汽油 
　　汽油一物。着火至易。倘偶一不愼。難免不發生禍事。而且殃及居隣。聞該公司為防患未然起見。特開一地窖。而積約有兩間之譜。內可儲油數百箱。四週圍以棚欄。禁止閑人入內。並一面派員專管。兼可收付事宜云。 
[道路會新消息]  
　　中華全國道路建設協會徵求會。近又由各總隊內職員。組織支隊。以利進行。昨會極隊支隊長張四維。道義隊支隊長陳葆藩。均各組織支隊。除照協會先後所規定各項酬贈外。并特別獎勵。期促前進。茲附張四維所組會極隊第一新民支隊徵求簡章如下。（一）本隊以全體新民夜校學生組織之。故定名曰新民隊。（二）本隊共分十支隊。以隊長之名名之。（三）各支隊長由委員請定。惟隊員由隊長自行選擇。（四）本徵求隊。延期惟二星期。徵求會員計算分數。以國幣一元為一分。（五）本隊之優勝獎。由協會委員經和四維君個人負擔。暫定如後。㈠徵求員之最優勝三名。贈閱道路月刋一年。并各獎以大號玻璃橫斯一方。內得羣衆精神四字。相其分數不得在三十分以下。㈡各隊隊員。能於閉幕前一日。交到分數三十分以上者。各獎以中號玻璃橫額一方。內書熟心公益四字。並銀筆一枝。㈢各隊隊員。能於閉幕前一日。交到二十分以上者。各獎以小號玻璃橫額一方。內畫徵求優勝四字。並中華全國道路圖一幅。㈣最優勝之一隊隊員。合撮一影。以留紀念。㈤一人不能得二獎。旣得甲獎。即無乙獎。㈥凡個人欲加入徵求者。其得獎亦如前例。至陳君葆藩所訂特別酬贈略同。 
　　又該會於明晚八時。在寗波同鄉會。舉行第三次揭曉分數。屆時並在會塲側設立臨時收欵處。以便各徵員繳交會費願書等項。俾開會時報告公衆。開會秩序如下。（一）軍樂、（二）主席報告、（本會會長代表。）（三）裁兵築路歌、（養性女學。）（四）委員長報告、（任矜蘋先生。）（五）幻術、（三廉學社。）（六）演說、（蔣作賓先生夏） 
 
 

Page 24

 
 
1;第一萬八千三百三十三號;中華民國十三年 西曆一千九百二十四年三月十五號
星期六 * *士屈里博士。）（七）四方舞蝴蝶舞、（愛國女學。）（八）各隊職員演說、（每人五分鐘。）（九）報告分數、（電光影片。）（十）化裝演講、（少年宣講團。）（十一）火棍舞、（徐震亞先生。）（十二）電影、（青年協會。）（十三）軍樂散會。 
[怡昌長途汽車之暢銷]  
　　經理別爾斯將赴總廠考察 
　　本埠愛多亞路西藏路轉角怡昌汽車行。 
福特長途汽車之一（車之全部） 
為遠東福特卡總經理。近年國內築路運動甚盛。而行駛長途之汽車。尤以福特卡為最相宜。因其售價廉。用油省。而又堅固經用。故該行營業。頗為發達。經理美人別爾斯君（Mr.F.Bills）不日即須應美國福特總廠之召。赴美有所接洽云。 
福特長途汽車之二（載客行駛之狀） 
再該廠近復造就長途汽車多種。車身寬大。可容十餘人之多。坐位用皮製。極為堅固舒暢。車篷可卸上卸下。目令濟寗。蚌埠。等處長途汽車公司。均來滬訂造此式汽車。約期運往駛用。惟聞該廠尚有別式樣子多種。可悉聽雇客之意。加工趕造云。 
[本週汽車肇禍八次]  
　　本週自八日起。至十三日止。本埠汽車肇禍計八次。茲誌之如下。 
　　日期　地點　汽車號數　受傷者　傷勢末後情形 
　　九日　黃浦灘　某號　王阿芳　頭部受傷　送仁濟醫治 
　　九日　北四川路　某號　陳德華　重傷昏去　送同仁醫治 
　　十一日　百老滬路　四二八七　奚金梧　跌傷腦部　另雇車送同仁醫治 
　　十一日　福建路　某號　陳寳昌　腿足受傷　送仁濟醫治 
　　十一日　自克路　某號　陳天羣　受傷胸腹　住仁濟醫治 
　　十一日　外白渡橋　三二七號　男孩張士良　頭足受傷　往同仁醫治 
　　十二日　南京路　某號　小工徐松寳等　各傷頭部　送仁濟醫治 
　　十二日　南京路　某號　馬阿二　頭部受傷　送仁濟醫治 
答陳大樹君問 
[  尤巽照]  
　　㈠如固封於密器中之汽油及空氣之混合氣。其氣壓原與大氣壓相等。則當燃後且冷至平常溫度（設為華氏六十度）時。其氣壓反較大氣為低。約當大氣壓十一分之十。因汽油中所含之百分之十五輕氣。燃後冷凝為水。其體積極為細微。故與化合之養氣。（原混合體積之百分之六）及汽油蒸汽佔之容積。（約混合體積之百分之二）。均行失去她。如此器外包不良導物。則最熱時（自華氏表三千五百至四千五百度）之氣壓。較冷却後約高九倍。如氣壓相同。則最熱時（約三千五百度）之體積。較冷却後約大八倍。 
　　㈡如汽缸中未放去之已燃氣不逾混合體積百分之二十五。同，則爆發極易。每於預定之火星引燃前之爆發。如此機為高壓式。則每因發火過早。而致驟停。或火回入混合室中。如不逾百分之五十八。則混合後仍能爆發。且較代以同量之空氣為速。惟已燃氣之量過多。則使燃燒延遲。致火回入混入房及化汽機。而發生困難矣。 
 
