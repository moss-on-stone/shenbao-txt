# 1923 - 35 - 4917945

 

Page 1

 
 
第一萬七千九百四十五號;中華民國十二年 西曆一千九百二十三年二月五號
星期一 * *   
 
 

Page 2

 
 
第一萬七千九百四十五號;中華民國十二年 西曆一千九百二十三年二月五號
星期一 * *   
 
 

Page 3

 
 
第一萬七千九百四十五號;中華民國十二年 西曆一千九百二十三年二月五號
星期一 * *時評 
[爲彭計（冷）]  
　　於今日而爲國家計爲政府爲敎育計誠有不易者若爲彭允彝計則易而且易何也祇須辭職可耳彭固自言非棉力所能補救夫今日之國家今日之政府今日之敎育固非棉力者所能補救不能補救不辭職與辭職等耳復何戀戀爲 
　　此蓋明白爽直之言對於彭之通電而指以南針也若其通電之言非出諸誠意所有自謙之語皆屬文飾之詞則攻擊儘人攻擊權位好自保存旣得之之非易又何必再三作態向國人以求諒哉 
[命令]  
　　一月三日大總統令署外交總長施肇基因病懇請辭職施肇基准免本職此令 
　　又令特任黄郛署外交總長此令 
　　又令特派董康爲法權討論委員會副委員長此令 
　　又令特任余棨昌爲大理院院長此令 
　　又令安徽省長許世英迭電辭職情詞懇切許世英准免本職此令 
　　又令特派許世英爲航空署督辦此令 
　　又令任命阮忠樞暫行護理安徽省長此令 
　　又令内務總長高凌霨呈安徽淮泗道道尹李維源另有任用請免本職李維源准免本職此令 
　　又令任命余誼密爲安徽淮泗道道尹此令 
　　又令内務總長高凌辭呈江西廬陵道道尹王杜調京另候任用請予免職王杜准免本職此令 
國内專電 
　　北京電黄郛長外决於江（三）（日）府議因汪胡王沈均力謝黎言無成見張遂提黄一面派署外團對黄謂資格稍淺但頗有朝氣　　北京電昨政府已將外長黄郛同意案提衆院定虞（七）（日）日票决 
　　北京電保曹擬發促憲通電稿經兩易（四日下午二鐘） 
　　北京電十二年公債定額千二百萬利八釐以崇文門收入發行特種庫劵每月十萬至十三年四月還淸後卽歸新公債擔保條例照十一年公債辦理（三日下午八鐘） 
　　北京電十二年短期公債千二百萬鹽餘擔保不成改崇文門一年後之收入作抵華銀團請考慮謂不結實（四日下午二鐘） 
　　北京電昨閣議爲十二月鹽餘支配各員爭議一點之久結果未定但該鹽餘外團尙未放還 
　　北京電昨閣議李鼎新爭海軍費彭允彝爭敎部經費欠諒解張紹曾調停（四日下午二鐘） 
　　北京電鄂餉原案財部月撥二十五萬去年九月起未撥蕭派潘守蒸到部請撥四個月劉批過年後再辦（三日下午三鐘） 
　　北京電財劉恐一月鹽餘陰曆年關不及放擬挪出三百萬并呈請再發兌換劵二百萬（四日下午二鐘）　　北京電財部兌換劵名稱因董羅所定劉改流通劵計發二百萬今日付印（四日下午八鐘） 
　　北京電財劉以電信借欵將期滿財交會商展期合同辦法 
　　北京電三日閣議决發十二年公債千二百萬又决新滇覆選區補選議員日期又議豫省賑糧免徵稅釐三個月又議政治計論會預算交部核覆（三日下午八鐘） 
　　北京電財部不負郵部日金借欵本息責覆函請交部籌還 
　　北京電昨財部二次駁覆正金不得扣鹽餘償俄債劵查俄債劵政府另發新劵舊劵當然無效中國不能一債兩還與奥債不同但正金仍堅持 
　　北就電外銀團息正金對俄債要扣定鹽餘政府二次駁覆正金三次申辯昨夜送出昨義商亦集議援例要求鹽餘又政團欠費亦要求鹽餘杜錫珪亦要求鹽餘保曹亦要求鹽餘至少給百萬故一四庫劵仍將愆期九六債本利無着整理各公債僅够付利 
　　北京電高凌霨已在津副署命令言部欵財部能助則下星期來京就職（四日下午二鐘） 
　　北京電保曹電催陶家瑤長贛又催沈鴻英督理粤（四日下午二鐘） 
　　北京電馬聯甲允裁殷恭先部於免許後實行並請中央訓示全裁後之善後辦法并裁兵費之撥欵辦法（四日下午二鐘） 
　　北就電交次孫多鈺語人以整理債務爲入手用人以才希圖發展　　北京電内務部例案積壓數百件之多（四日下午二鐘） 
　　北京電吳毓麟赴津再迎高凌霨　　北京電農李病愈下星期到部 
　　北京電政客迭次要黎換大理院長怕董康來解釋法律黎乃調董副法權會以余棨昌實授 
　　北京電邊守靖前日赴津昨偕曹銳赴保（四日下午二鐘） 
　　北京電亞洲通信社記者林超然經院秘廳飭警廳逮捕（三日下午八鐘） 
　　北京電杜錫珪到京吳毓麟由保回京（三日下午三鐘） 
　　北京電衆院查辦蔡成勳案咨院院擬請曹齊派員一查敷衍議會　　北京電冬（二）（日）參院通過延會四個月休息十五天（三日下午三鐘） 
　　北京電蒙藏院塔旺呈請撤消蒙藏銀行籌備處（四日下午二鐘） 
　　北京電庫倫情報蒙俄聯合軍五萬餘將於四月分三路南侵首領爲俄人帨謝爾夫·古賀諾夫·狄特克蒙王那旺那倫·呼圖克圖賽倫郡王·及納瑪木（四日下午二鐘） 
　　北京電敎潮仍無解决辦法 
　　北京電報載最高問題仍將孟晉黎對皖外兩長因而讓步 
　　北京電保息政學系議員有赴保懇親者（四日下午二鐘） 
　　北京電張紹曾覆中山擬設國事協商會解决一切問題請海内有力諸公親到或派代表來京籌備餘託徐固老面達盼賜敎 
　　北京電使團得港電魏邦平未放第三師·及游擊隊·武裝警察·大半繳械沈部黄鴻猷劉達慶因誤會致死一四師均退出河南省城異常紛亂滇桂二軍分防賭館林立有身家者均遷出（三日下午八鐘） 
　　北京電劉冠雄電粤軍洪兆麟派代表盧道南至厦門願與冠雄聯絡一致進行協謀統一（三日下午九鐘）　　北京電許世英電裁兵有五利（一）尊重人道促國内和平（二）縮小軍備符華會主張（三）减輕負擔紓國家財力（四）免除痛苦得皖省民心（五）實行退伍謀兵士幸福請政府堅持進行（　日下午九鐘） 
　　北京電曹錕電請以盧金山代荆州鎭守使（三日下午九鐘） 
　　北京電前晚津派及各省代表多人在陸錦家會議裁兵問題暫取冷靜態度卽由各代表報告本省長官愼重發言（三日下午九鐘） 
　　北京電航空署廳長張紹曾弟紹程因潘矩楹建築淸河飛機廠舞弊憤而辭職（三日下午九鐘） 
　　天津電滄獲臨唐統稅局經人民及省議會反對無效臨唐二局早經成立獲鹿一局亦有陰曆正月成立說並聞有再反對者卽槍斃（四日下午十鐘） 
　　天津電王省長對於天津各校敎職員薪金竭力籌劃此後不再欠薪前欠薪金陸續補發 
 
 

Page 4

 
 
第一萬七千九百四十五號;中華民國十二年 西曆一千九百二十三年二月五號
星期一 * *　　天津電内務部定三月十五召集全國警務會議已飭各省條陳改革意見俾入議案 
　　天津電中美日軍械案至今交涉未决駐津日領晋京向小幡公使請示方針（以上三日下午十鐘） 
　　吉林電劉成勳代表周馨馥由滬 
津到奉接洽聯省自治 
　　吉林電李愈白擬在哈設私立大學省令詳具事實呈核 
　　吉林電高淸和辭葫蘆島督辦 
　　吉林電奉定三月間舉行東三省陸軍春季大操（以上三日下午三鐘） 
　　蘭州電省署添設第四科 
　　蘭州電寗海鎭道來電請趙博士到該處查勘河源金鑛（以上三日下午八鐘）　　香港電聞將規復六道尹 
　　香港電滇軍委周伯甘爲沙田淸理局總辦 
　　香港電林虎所部四千餘人由花縣抵從化與保商旅劇戰將縣署人犯拉去充夫陷（三）（十）早完全離境向惠州進發 
　　香港電江孔殷函各界江（三）（日）在廣濟醫院集議粤事到時江不出席衆推李芝畦主席决函各司令派兵疏河道又議函請釋魏事衆主江到會方開議 
　　香港電聞廣州各界擬舉行釋魏大請願 
　　香港電沈鴻英委劉崑麟爲軍械局長 
　　香港電傳朱培德部東日由梧抵肇慶卽晚將留守肇城之沈部兩營繳械現朱部封船準備來省 
　　香港電沈軍唐濬源部冬（二）（日）出發赴東江助戰沈軍陳天太部侵惠州防地 
　　香港電姚雨平令楊坤如部會同劉震寰部截擊陳軍未得手李易標得耗派劉玉山部三千餘人江（三）（日）趕往應援 
　　香港電李烈鈞東日通電以中央直轄陸軍名義改編潮梅各軍爲四師任尹驥李雲復翁式亮賴世璜爲師長洪兆麟爲潮梅綏靖處長（以上四日下午七鐘） 
　　香港電翁式亮東（一）（日）通電請孫中山陳炯明盡釋前嫌重敦舊好孫仍畀陳總司令職權陳對孫應以血語擁戴若以狂愚無當則亮惟有解甲遠颺（四日下午八鐘） 
特約路透電 
[北方政局記]  
　　四日北京電命令任許世英爲北京航空處處長以阮忠植代許任皖省長 
　　四日北京電昨夜有命令任黄郛爲代理外交總長並准施肇基辭職黄曾充華府會議財政顧問現充財政討論會會長 
　　四日北京電蔡成勳電請政府任沈鴻英爲廣東督理　　四日北京電阮忠植被任爲代理皖省長政府將以此任實授吕調元 
　　四日北京電靳雲鶚解散鄭州路工聯合會後今晨京漢鐵路路工罷工北京無車南下政府已電靳勿干預路工聯合會故罷工風潮可望即了 
[魯爾區域之近狀]  
　　三日柏林電柯白倫斯消息法人已拘捕來因省總督傳施氏 
　　三日倫敦電法報仍以魯爾時局鬆動爲言且謂德人現自願與法人合作並預料數日内交通可恢復如常然德報則謂全國人民之仇法感情日見堅硬協約國管理委員會之法比會員擬實行調查墨尼志軍隊情形但墨尼志國防軍司令部竟不與之接談德人對法之感情於此可見一斑倫敦探悉德人昨停開巴黎通至羅京及巴黎通至捷克京城之快車以缺煤故也法人爲報復計亦停開由德境加爾斯魯希通至瑞士境巴斯勃之客車惟荷蘭通至瑞士之快車仍開行 
　　三日柯洛業電禁止德警向法比軍官行敬禮之命令已引起衝突波冲德警一人今日因不行敬禮致被拘捕並遭鞭責德人店舖之不招待法比人者現由法人没收其店内貨物 
　　三日巴黎電今日賠償委員會决定維持前議不准德國停付並要求德國實行去年所定關於現欵與木料之解交辦法英代表獨不投票 
　　三日巴黎電協約國委員會之意國技師多人已抵愛森 
　　三日巴黎電巴伐利亞邦境内每週及每日開行之火車又有八十五次停開因缺煤之故 
　　三日巴黎電（法人無線電）哈佛通信社華盛頓消息謂德人宣傳作用顯已遍及美國美報詳載杜塞爾道夫 
郵局與電報局所僱德婦被法人驅逐鞭笞等虚僞新聞　　三日比京電今日有比兵二人入愛森電車售票者不承認其憑照致起爭論車客羣起加入售票人方面洶洶然欲逐比兵下車比兵爲自衛計施用武器致殺死售票人並傷一車客 
　　三日柏林電半官消息稱德人凖備服從法人壓力之說不確德政府不獨不服從且愈增其抵抗力 
　　三日巴黎電協約國委員會今日勒令柯白倫斯境内德報四家停止出版因其不遵命照登某種來稿之故 
　　三日柯洛業電杜斯堡稅關稽核員因將其所管簿册文件移交比人致在德國高等法庭被控叛逆 
　　四日倫敦電魯爾境内形勢現稍寗靖但局外旁觀者則謂時局漸至雙方必欣然願就範圍之點法國固未必先有建議但不致不注視德國之提議不過德政府現無能爲力蓋握時局之鑰者爲實業界要人也喬治返倫敦時表示其對於魯爾事件之意見謂法國於此將大受損失喬治大不贊成撤回佔領境内英兵之主張 
[立陶宛之態度强硬]  
　　二日柯夫諾電立陶宛政府拒絶接受大使會議請恢復米美爾舊狀之哀的美敦書 
　　三日巴黎電國際聯盟行政部今日開會贊成聯盟調查員所定波蘭與立陶宛間中立區域之界線並命兩國解除擾境黨人之武裝而遣散之波蘭代表接受此議立陶宛代表不允要求照前兩國議定蘇瓦爾基界線分界且謂立陶宛擬竭力抗拒波蘭占據聯盟所議予波蘭之土地於是貝爾福伯爵及維維亞尼氏均嚴詞告誠謂如是恐將引起國際干涉 
[國際聯盟會中之各問題]  
　　四日巴黎電國際聯盟行政會延會至四月此次並未討論賠償問題路透代表謁見白蘭汀氏據稱秘密會議以爲今日討論賠償問題尙嫌過早非俟有關係之政府請助於聯盟未便涉及之 
　　三日巴黎電瑞典首相白蘭汀氏今日在國際聯盟行政會開秘密會議時提出賠償問題大約此事未必公布　　三日巴黎電國際聯盟行政會今日决定將波蘭境内少數德國人之問題商諸國際法庭又决定立即辦理柯里柴境内希臘與阿爾尼亞邊界之勘劃事宜 
[洛桑會議之餘聞]  
　　三日洛桑電法總理已命龐巴爾氏語伊斯美氏謂協約國之讓步已爲最後的土國必加接受聞讓步有放棄限制駐東塞爾斯土軍兵額之要求减輕賠欵自一千五百萬鎊至一千二百萬鎊取銷領事裁判權但土國改革司法制時須聘歐人爲法律顧問摩蘇爾問題未有更動 
　　三日巴黎電時報探悉陸軍大佐泊拉斯蒂拉氏由洛桑電致希臘革命委員會謂維尼齊諾氏主張希臘現内閣必須辭職凡屬革命委員會人員須加驅逐 
[英美債務談判之餘論]  
　　四日倫敦電英美債務旣有解决協約國欠美債欵之問題乃復引人注意觀察報載一論文顯然代表有責任方面之意見據謂去年十二月英相波拉勞所提如法國對於魯爾問題依從英國意見英國願取銷貝爾福氏債務通牒之議現已當然無效故英國仍守向協約國當取最低欵額等於英國欠美債欵者之原則查英國欠美之債係爲協約國而有英人今不要求法比分認此債但協約國直接欠英二十萬萬鎊左右之債欵則應見還乃法比欠欵今尙無償付之象英人頗有以爲異者他日協約國與英國籌議償債時將見英國固凖備予以寬厚條件也云云 
　　三日倫敦電前相喬治游西班牙歸後對客表示意見謂償付美債條件不獨以重負加諸英國且將損及美國在世界各處之商務 
[法國之預算案]  
　　三日巴黎電衆議院雖已通過預算案但不能將收入與支出支配相等參議院財政委員會現不願在衆院未均配預算以前審查此案衆院財政委員會所組織之預算股員會已决定一面將徵稅員有權可入銀行檢閱其賬目之計畫送交銀行家徵求同意一面　同財政部長研究續减費用另闢稅源之方法然後再草擬提議送交衆院 
[愛爾蘭黨人談]  
　　三日倫敦電前星期内愛爾蘭黨人縱火毁路之舉層見疊出蓋爲報復自由邦處决黨人計大局現甚嚴重前英愛和約簽字時離共和軍而未參與内戰之人定明白開大會以謀和平有謁伐勒拉氏於匿居處據稱黨人擬續事騷擾且謂自由邦之命運已有時日自由邦内務大臣則力斥黨人之舉動謂長此不已政府不得不以嚴峻方法對付之觀二氏之言調和之舉恐成無望 
[各國近事記]  
　　四日東京電皇叔伏見宫親王病篤星期一晨將正式宣布内閣定星期一晨開會 
　　四日東京電陸軍大將黑木伯爵患肺痰症逝世 
　　三日巴黎電貝爾格勒各報載稱分占前奥甸鐵路之各國代表將於本月在羅馬開會 
　　三日巴黎電前中法實業銀行行長貝爾諾特氏昨夜由獄釋出 
　　三日巴黎電里加電稱俄國國民運輸委員主張俄國加入國際鐵路公約惟俄國須與加入各國享同等權利聞齊吉林氏已將此决議通告有關係之各國 
　　三日倫敦電今日對外滙價收盤時已見起色法佛郎七五·五五比佛郎八六·○五意里爾九七·三七五德馬克十七萬三千至十七萬八千間紐約鎊價四元六角七分一二五 
[公電]  
　　北京彭允彝通電申報新聞報均鑒竊允彝前在閣議席上聲請羅索再議已　始末緣由電達諒荷鑒察查此次北京大學校長蔡元培不滿意羅案再議憤而辭職該校敎職員及少數學生等因挽留校長而請願就其發端而論或係一時感情衝動惟允彝業已通電解　羅案理由於前府院兩方亦疊電挽勸蔡校長回校於後而國立各校中一部份敎職員及學生仍復一再倡言獨立甚至詆諆國會　擊政府跡其越軌之行爲似别有政治之作用年來學風頽壞士習　張凡在有識莫不扼腕太息允彝不自諒度妄欲加以整頓在允彝之職責固以爲義所當然而在少數樂於放縱者之心理未免視爲不便學潮之起此亦原因之一也允彝不欲以一人之去留牽動政局又深維敎育之前途經費與學風均非棉力所能補救疊呈總統辭職而主座旣優予慰留總揆亦深爲挽勸國會同人更屢以大義相責區區之愚亦以爲國家機關之職權與國會多數之意思不能以一方面之牽制而輕於曠棄勉强就職實具苦衷惟是就職以來學校中一部份人尙時以允彝破壞司法摧殘敎育等詞肆相誣衊甚或宣言獨立脫　敎部雖事實昭著人所共見是非之别無待剖陳惟謗議日滋詭變百出近則挾勢以凌遠則造謠相詆敎務有廢弛之虞靑年呈失學之象諸公維護敎育具有同情用將此事眞相續陳左右倘荷賜以南針尤所欣受允彝江印 
國外要聞 
[瑞十通信（昭實）]  
　　日來弗新語（續） 
　就歷史上而言使日來弗漸發展之人第一步當推歐洲各國因事被迫逃亡轉徙之「逋客」第二步爲般樂山水富擁金錢之「游客」第三步方爲今日各國當軸代表一種勢力之「政客」游客政客之至不足奇惟逋客之至實與歐洲宗敎革新事業留一絶大紀念西曆一千九百零九年爲世界大宗敎家嘉爾文Ｃａｌｖｉｎ誕生後四百年即嘉爾文大學創立之三百五十周年瑞士人士曾聯全世界新敎徒就日　弗古城堡堅壁下建立萬國紀念碑誌ＭｃｎｕｍｅｎｔＩｎｒｃｎａｔｉｃｎａｌ中爲四大宗敎改革家立像高逾十六英尺其上大書「由黑暗見天日」　ＰｏｓｔｔｅｎｅｂｒａｓＩｕｘ爲拉丁文左右碑誌各成一組向左爲瑞士·法蘭西·荷蘭·德意志四碑向右爲蘇格蘭·美利堅·英吉利·匈牙利四碑兩碑之間均設立像碑之中段深鐫歷史畫上段列誌關於新敎運動諸詔敕各錄其本國原文更向左或更向右四碑外尙各有一碑一誌新敎運動開始之西曆紀年一誌瑞士宣佈宗敎自由之年萬國碑兩旁各設大石礎表示新敎兩大柱石其一路得其一蓋慈温Ｚｗｉｎｆｌｌ也游日來弗乾每抵大學校園場即不能忘情於此歐美各國人士心理恒不免宗敎思想相關日來弗城有此革新事業之歷史紀念自更增重其聲價矣 
　　日來弗人民固均能自食其力者此誠足爲世界各國各城鎭之良好楷模惟其歷世相傳爲逋客之淵藪故逋逃之客有功於日來弗人民之生計者尤非淺鮮統算日來弗住民三分之二倚鐘表爲生活製表一業自法國逋客傳入瑞士以來三百五十年間機件之良爲全世界著稱今日來弗人細工優美處早爲法國人所弗及打磨雕嵌造詣精深花樣色彩意匠靈妙甚至一鑰匙孔亦復令人玩賞下置推其能力所至不僅善於造表兹善於作金匠製首飾及成精美之紀念品頗足迎合多金之游客游客抵日來弗有時兼購木刻小品一二事如七巧板形小木匣開闔關鍵甚費巧思雖非寳飾亦足珍異或謂日來弗人如毛栗外觀尋常而中實精美察其手術益堪徵信 
　　日來弗人之軀幹瘦長旣非若德派瑞士人之龐大豐肥面色不甚白晳已顯其血統相傳實出法義兩國之南方其面目修整鼻梁尖直一望知其非農夫而爲業鐘表匠之市民有時徘徊過市於兩三人之中即可遇得一鐘表匠一日法國某君行抵日來弗於書肆遇一客縱談法國文學派别甚爲詳盡及客離去某君私叩書賈日來弗城之八寳表 
　　曰適見大學敎授姓甚名誰書賈答曰此君鐘表匠也日來弗遍地皆鐘表匠殊出法人意外然其鐘表匠額數限制尙甚嚴厲非本地人更不能得凡幸而取得此資格者不得輕以其術傳授於人非有萬不獲已之事並不得移居出境畢生勤力於此專門入專校讀專書殊甚忙迫相傳日久盡成精細巧妙之市民其在工業界儼然爲一特别階級常滯瑞士之盧騷ＪｅａｎＪａｃｑｕｅｓＲｏｕｓｓｅａｕ先人亦一鐘表匠因此證其源出眞正日來弗籍之市民亦大足以自豪云 
　　瑞士爲旅客之天國居日來弗所得種種便利槪括言之可以一物代兩物者有五事焉一曰大道旁步道Ｓｉｄｅｗａｌｋ菜販趕早市陳置筠筐無數行人便道光顧可以代小菜塲二曰精印菜單菜販不費分文純由各大公司製送坐客酒後茶前恒與相接觸可以代極便利之廣告招帖三曰門前當路置花台樹下椿木爲圓橈游人過而小憩可代至小之公園四曰戰後法比義之金錢盡數流入瑞士無論利爾Ｌｉｒｅ佛郎Ｆｒａｎｃ仍如戰前價格一律相等金赤琳琅可代瑞士佛郎之紙幣五曰瑞士郵政最可靠一尋常信置入郵箱準期傳送異常穩妥可代他國倍價之保險郵件吾人即此郵件一事而與他國比較已知瑞士對外信用之深有非一朝一夕所能勉强學步者云（完） 
 
 

Page 5

 
 
第一萬七千九百四十五號;中華民國十二年 西曆一千九百二十三年二月五號
星期一 * *   
 
 

Page 6

 
 
第一萬七千九百四十五號;中華民國十二年 西曆一千九百二十三年二月五號
星期一 * *國内要聞 
[張内閣主開國事協商會]  
　　覆孫中山書 
　　黎張對於中山解决時局之宥電已皆擬一文以答覆之是關於統一之事未嘗不極力敷衍張紹曾日昨又接見徐紹楨有所談論並函覆中山商議國事協商會事其函如下中山先生執事固卿兄致下惠書並詳述近情各節至深崇佩承詢和平統一辦法在在胥關　要自非公議解决不足以昭愼重而資信守頃與固兄討論再四擬設一國事協商會解决一切問題擬請我公及海内有力諸公迅派代表或親行來京先事籌備以利進行至籌備事項例如㈠關於各項會議之組織及召集㈡關於各項議案之起草（如軍事財政憲法推行及各種政治善後之事）一俟籌備有緒當即正式開會即以議决之件作爲大政方案交由政府分别推行所有辦法已囑固老面爲代達切望借箸一籌詳細賜敎爲盼此復就祝福勛不盡張紹曾 
[參議院議决延長會期]  
　　决選仍未舉行 
　　昨日（二日）下午二時參議院開議長决選會仍由臨時主席王鳳翥主席延長時間至三時丁文瑩王伊文等先 
後發言請主席報告人數陳銘鑑請主席關門查點人數張我華謂本院規則内並無關門開會之規定請主席不要　門雙方略有爭議主席報告簽到一百六十人在塲一百四十六人已足法定人數宣告開會並將衆院移付之會期延長四個月案提出討論由秘書宣讀衆議院咨文畢盛時謂本院在此届會期中並未開會是否亦應延長請主席諮詢同人意見陳銘鑑發言謂會期延長四月本席極端贊成但表决時請主席加入二月十一日起休會十五日一語以符前日憲法會議之議定張樹枬主張休會三星期趙時欽則根據院法第四條体會不得逾十五日之規定以駁之又有人主張延長會期爲一事体會十五日又爲一事請主席分别表决主席以贊成衆議院議决延長會期四個月付表决起立者多　（可决）又以二月十一日起休會十五日付表决起立者大多數（可决）竇應昌質問主席本會修改院法是否咨交衆議院潘大道發言謂前此本擬俟議長選出再以議長名義咨送今請主席諮詢可否即時咨送主席方擬諮詢王用　發言謂本席昨接秘書廳决選通告同時又接行政委員會否認通告究竟本會發出通告是否爲行政委員會之權能陳銘發言謂據修改院法議事日程須由議長通過今議長旣未選出而此項通告係　日開會經衆議决當然有效行政委員會尙未正式成立在法律事實兩方均不能有干涉議事日程之權能即以修改院法論亦祗有「監督秘書廳」五字之可能性趙時欽張聯魁等均不承認决選會通知婁裕熊發言謂開會極爲不易請同人寳貴時光按議事日程　議楊永泰發言自願抛去决選因王家襄前此已先有表示故擬提出三種辦法㈠兩人同向本院全體引咎㈡以後兩人對議長選舉置身事外㈢調和黨派爭持以　其後藍公武發言謂决選之抛棄與否本個人之自由但須以眞誠出之不要作運動失敗抵制之方法張我華發言謂同人應促成王楊二君之讓德請主席即以王楊抛棄决選付表决趙時欽主張同時將互選規前第二條修正加入「但書」以明瞭之某議員發言謂楊永泰君前曾反對王家襄君抛棄决選之意見書内有不要慷他人之慨尊重公益等語今竟主張抛棄决選本席當然極表贊同但盼作永久之抛棄不要另使花槍别尋門徑陳銘鑑主張按院法第七十七條卽日在揚將互選規則修正省略三讀之手續並舉行互選以免夜長夢多藍公武謂四個月來弄得國會諸事停頓不能進行皆因一議長之競爭究竟楊君抛棄决選是否誠意若有他項作用恐參議院將愈陷於無可收拾之地步湯漪言請藍君注意數月停頓非楊一人之罪王罪亦同藍公武則以渠此言並非袒王責湯不應如此說法大起爭執籍忠寅發言謂王楊抛棄决選可免一切糾紛本席極端贊成但王君家襄宣言抛棄决選之後曾舉行一次决選會是同人已不承認王君之抛棄决選就法律言一方抛棄不能有效若使有效則凡形勢不利之一方均可用抛棄决選方法以爲抵制結果將永無議長選出之一日國會爲最高立法機關同人之一舉一動須合乎法律之正軌萬不要意氣自用以一時之喜怒而强令全體以苟同請主席諮詢王君家襄本人是否願抛棄决選以定從違趙時欽則主張卽以張我華提議付表决王洪身請主席查點人數是否足數主席報告人數已不足王用賓主張延會主席遂宣告延會時正四時二十分 
[國務院請求再議羅案之理由]  
　　政府對於羅案以命令再議且在未具理由以前已將羅氏等再行逮捕覊押致引起敎育司法兩界之反對至今覊押半月事成騎虎乃於前日以國務院名義咨送地檢廳聲請再議茲錄其理由書如下以供法律家之研究 
　　查前財政總長羅文幹曁財政部庫藏司長黄體濂等因犯凟職詐財及僞造公文書等罪由大總統令交法庭訊辦當諭京師警察總監將羅文幹等送交京師地方檢察廳依法拘押實行偵察起訴并由國務院將衆議院議長吳景濂張伯烈等所具函件及說明書合同撮要等件函交京師地檢廳請其依法檢察在案歷時旣久未據該廳將其處分之理由書呈送大總統查閱忽於本年一月十四日見政府公報載有地檢廳對於羅文幹等宣告不起訴之處分書一件始悉地檢廳已將羅文幹等所犯各罪完全認爲不能成立未予起訴即行開釋在案查前財政總長羅文幹身爲國務員竟至凟職舞弊擅以欺罔手段損害國家財產甚鉅觸犯刑章事實昭著發覺以後國會彈劾與情鼎沸咸以非依法訊辦不足以儆官邪地檢廳旣爲國家司法機關卽有代表國家實行公訴之責任與義務自應愼重將事以求無負國家乃竟草率輕忽遽下不起訴之處分執法如此何以折服人心本院在約法上有輔佐元首代表國家之權責國家旣受損害即應依法聲請再議以資救濟茲將聲請再議之理由詳列如左 
　　查羅文幹等獨犯罪刑略分三種㈠爲凟職罪㈡爲僞造公文書罪㈢爲詐財罪檢廳對於受賄部分認爲不起訴之理由不過根據奥債團代表等行賄人之供詞略謂交付來人手續費支票二紙三萬五千磅係給予安利洋行經理及買辦之手續費與羅黄等無干其八萬鎊支票一張由羅文幹親自簽收者亦以財政部名義簽收實爲奥債權團代表應給還我國結算利率期限所生之差額確非收受賄欵云云不知奥債權代表羅森達柯索利曁巴克等皆儥權者一方行賄之人均有共犯嫌疑其言不足採爲證據羅黄等身爲被告更不待言何得僅據此種供證認爲即非受賄况我國與奥債團訂立展期合同因雙方所算欠欵總額多寡不同經中調和於奥債團所算債額五百二十七萬一千零三十七鎊三先令四州士下減去我國所算債額四百九十六萬七千九百零五鎊十五先令二辨士而得其兩數之差額爲三十萬餘鎊有奇就此差額以二除之兩方各分擔半數爲十五萬餘鎊質言之卽就奥債團所算總額減去十五萬餘鎊我國所算總額加入十五萬餘則雙方所算價額適得其平同爲五百十一一萬九千四百七十一鎊有奇是爲我國應負之債額此次羅文幹訂立展期合同何以不照此總額簽約必求奥債團交付八萬鎊現金又於五百一十一萬餘鎊内加入八萬鎊而以五百十九萬餘鎊爲欠欵總額奥債團爲債權人我國爲債務人我方無欵償債要求展期債權人不惟不索償現金反以現金給我是必取得合同之大利不惜少數之報酬不然雙方訂立合同於約定總額外給付小數現金情節奇離殊不可解况查三萬五千鎊支票僅云交付來人究竟何人收受不得僅據行賄人之供詞以爲認定之基礎八萬鎊現金之交付展期合同並未訂有明文亦未聲明交付差額是此　支票是否受賄應資查其收欵存賬及轉付交通部中國銀行各日期有無發覺以後改易賬目湮滅罪證各情形始能斷定其是否犯罪地檢廳何得僅採被告及其犯人等之供述遽行認爲無罪此關於受賄部分失當不能不聲請再議者一 
　　檢廳對於僞造公文書部分認爲不起訴之理由不過以此種行爲僅負行政上之責任雖然違法當不成立罪名且謂合同上虚僞之事實已經明白表示卽與虚構事實不合此認定羅文幹不犯僞造公文書罪殊非正當解釋查刑律二百四十條以官員明知虚僞之事實據以製作文書爲要件不限於自已虚構事實本案羅文幹訂立展期合同第三條明載前項借欵合同之條欵財政總長已奉大總統命令核准卽聲明合同爲此項合同之附件所發生之問題而立自應仍認爲係遵照大總統前次命令及所核准之各條欵而辦理者等語其第四條明載財政總長應請外交部正式通知駐華法國公使及美國公使聲明本合同依照第三條所言已經内閣同意並由大總統頒令准許後始行訂立等語是明知此合同未經大總統批准未經内閣同意乃竟詐稱已經批准巳經同意卽係明知虚僞之事實據以製作所掌文書觸犯刑律了無欵義烏得曲爲解免且查五年展期合同純是到期借欵應還本利之合同情形本係相同羅文幹此次所訂展期合同於前次所定展期合同所定債額外包括六種合同在内有修改前訂合同取銷合同之事實債額加至五百七十餘萬鎊並將債權主體易爲華義銀行於前各合同六釐息上一律改爲八釐又認到期利息上之複利皆前合同所無且故抛棄購貨先交之定金六十萬鎊使國家受此重大損害明係改訂合同何以僞稱合同之附件竟不經國務院同意大總統批准私與外人訂立其爲虚構事實僞造所掌文書更難强爲辯解檢廳偵察此案關於僞稱附件一節棄而不採此種事實尤爲羅等犯罪未經偵察之新證此關於僞造公文書罪部分處分書不當不能不聲請再議者二 
　　至於損害國家財產部分情節複雜地檢廳施行偵察處分事涉含混遺誤實多姑就該廳偵察所及言之羅文幹所定展期合同總債額多至五百七十七萬七千餘鎊其中損害國家財產之點可分爲五㈠爲加重利息查前訂各種合同皆係年利六釐惟五年展期合同有一小部分改爲年利八釐然其第十五欵尙明定中國政府購買貨物之欵須存放各該銀行者須認同樣之利率今所定展期合同將前定各種借欵一律加爲年利八釐而奥債團所償還我之存欵雖前合同上明認爲八釐者亦以年利六釐計算損已利人於此可見地檢廳偵察及此亦謂變更原約爲不合期内利率一律增加爲非是惟該公債司長供述以外人援五年展期合同加利之例要求一律加爲八釐甚爲堅執財政部力爭不獲始予承認實屬不無理由㈡爲複利查利上重認複利皆前此各種合同所無此次展期正可根據前之合同據理力爭何得單狥外人之私意開此惡例使國家受此重損檢廳特援少數國庫劵之例外爲被告開脫亦有未合㈢爲新債九折查前此展期合同本以新債抵償舊債且加重確實之擔保品外人息必樂爲引受况購貨合同各債欵我國應否如數全償尙待嚴密之考慮此項債劵在外國行市極爲低落即令舊債一律有效何至舊債則作十數新債則作九折一增减間國家損失多至六十餘萬鎊檢廳徒以我國不能償還現金之故不得不承認外人之要求且援九六新債與此情形逈别之例外爲被告曲恕亦難認爲允當㈣㈤爲取銷購貨合同及抛棄定銀六十餘萬磅查購貨合同内分多欵皆民國二三年間前後向奥商購買軍艦及軍械子彈所定之合同均以交貨爲條件此種合同本由陸海軍部主任訂定約有交貨期限内有一欵曾交定金六十餘萬磅並存留現欵一百六十餘萬磅以爲交付代價之用似此合同一方負交貨之義務一方負償還代價及交貨後利息之義務與普通借欵性質不同嗣因歐戰發生奥商不能如期交貨我亦未償債務以理而論違約之責屬於奥商我尙有解除契約要求損害賠償或仍要求交貨之各種選擇權雖五年展期合同明定對於購貨合同不得以應交之貨遲緩交付之故有所要求或處罰亦係以歐戰期内爲限故其第二項切實聲明以上各合同所載詳細條件壛認爲完全有效惟其交貨日期未能按照原約辦理應俟歐戰終結從速交貨是展期合同並非完全抛棄期限奥商亦應於歐戰終結之時照約交貨方與合同相符乃自展期合同至今已逾六七年尙未交貨違約之責仍應屬於奥商今與奥商訂立展期合同不惟不與奥商要求賠償反將利息加重並認複利及賠償奥義船廠工程上之損失抛棄定金六十餘萬磅究竟是何居心况購貨合同本由海陸軍部訂立應將合同詳細條件切實考查與海陸軍兩部協商取銷合同與要求交貨孰爲有利乃能再行定奪何得私自取銷僅交海陸軍查照其爲陰圖厚利竊恐他部干涉情節顯然且就檢廳偵察所及財政部對於船廠工程上之損害是否與奥債團所言相符曾密電駐義公使查覆據覆各節實與奥人所言不符現方再電詳查應俟得其確實報告乃能訂約今羅文幹竟不待其查覆急行咨詢外交部據其無責任之轉述謂奥商損失證明有義國外務部公文證明屬實遽抛棄六十餘萬磅定金將合同取銷旣不咨商海陸軍兩部又不稍待使館查覆偏徇外人主張抛棄定金使國家受此損失不能謂無犯罪决心檢廳偵察此欵亦明知國家受損過鉅乃以羅文幹等圖利自已或第二人或圖害國家之目的不能證明遽予認爲無罪不知全部合同明明損害國家財產羅文幹不惜違反種種法定程序决然定此非法之合同實有圖害國家之故意何得謂其目的不能證明况檢廳對於五年展期第十五欵第二項於被告最不利之點則置而不論對於購貨合同詳細條件亦未切實調查皆爲本案未行偵察之新證何得一槪抺煞不予起訴此關於損害國家部分處分失當不能不聲請再議者三 
　　再查此次展期合同第八條明定以北京崇文門商稅及契稅歲收爲確實之擔保若本息之全部或一部於到期後不能交付此項擔保品應由法國公使與義國公使委派第三方管理尤爲前次合同所無羅文幹等以急欲訂立合同之故不惜變本加厲將國家一部分之主權輕輕送與外人國家受害莫大於此謂無圖害國家之故意其誰能信檢廳關於此節並未偵察及此尤屬疏漏依上述理由本案應照刑事訴訟條件第二百五十二號之規定送由該廳向上級檢察廳長依法聲請再議此咨京師地方檢察廳 
[八校代表要求免彭無結果]  
國立八校聯席會議代表昨日（二日）根據聯席會議議决分赴國務院敎育部有所交涉下午二時半程時煃譚熙鴻徐寳璜歐陽祖等六人先在美專齊集然後聯袂赴國務院請見張紹曾張不允出見代表力言非見不可張仍不允祗派秘書萬兆芝代見代表等極力向萬交涉仍請面見張氏萬初亦不甚以爲然嗣經代表力爭並言貝要總理出見有十五分鐘已可陳明代表等意見何必吝惜此十五分鐘彼此爭持自三鐘至五點十五分萬氏不得已乃允轉達代表之意旋即入内待至五時三十分張氏始來面帶不豫之色代表當將來意說明略謂（一）彭允彝現爲全國敎育界所不齒總理何竟加以袒護若因袒護彭氏之故致引起全國反感當亦於總理無益故望即日呈明總統下令罷斥（二）舊曆年關政府拖欠八校經費至少非發足兩個月不可否則恐寒假後不能維持校務（三）關稅增收項下撥付敎育經費之事曾經閣議通過總統指令批准前此代表與彭氏交涉迄無結果望總理務必辦到否則恐敎育界有意外舉動於各方亦無利益張氏答曰彭允彝爲敎長政府實難無故罷斥諸公愛護國家何必過爲已甚蓋彭氏若去内閣須全體同去内閣一倒於諸公亦無益（二）年關經費明日（三日）閣議當由予提出討論並與彭氏磋商務期有相當辦法（三）關稅撥付敎育經費之事亦當提出閣議從詳討論代表等對於（二）（三）兩項尙未堅持異議惟第一項大不謂然謂總理因庇護一毫無人格之彭允彝竟欲硬幹到底敎育界誠不能不爲總理痛惜縱使内閣因此而倒其責任亦全在總理身上於他人何尤敎育界不忍見此故仍盼即日罷斥彭氏解决一切糾紛不料總理竟不見諒誠可惜也張氏仍無轉意堅持如前雙方乃大加爭論各代表均極憤慨張亦不顧談話約十五分鐘張氏起而謝客代表等亦拂袖而去時正五時四十五分 
　　以上爲謁見張閣情形另一班代表馬裕藻徐瑾楊棟林石學萬吳淸林五人則於下午一時半先集合於美專至三時許同赴敎育部彼時彭氏尙未到部代表等乃入總次長辦公室後之客廳坐候旋有秘書廳辦事員湘人康某出而接待代表詢以彭氏何以猶未到部康答云向來總長到部時間無定復詢以秘書有何人在答云均尙未來惟有鄧君在代表乃請康氏電詢彭氏旋據覆稱總長尋覔不着聞自太平湖飯店外出不知何往代表因要求康氏轉達彭氏約期再見並祈轉達三事（一）敎育風潮鬧到如此地步彭知之否（二）如彭氏知之有辦法否（三）如無辦法同人已爲代設一法彭氏如尙顧全面子應即早日自决康某轉詢代表云諸位代設之法可見告否代表答云此事碍難面陳康乃唯唯惟允代爲轉達而已代表待至五時仍未見彭來乃興辭而退 
[財部對正金扣留鹽餘之抗議]  
　　正金銀行藉口俄法債票付息扣留鹽餘一事迄今尙未解决鹽餘亦因此未能發放查正金之要求償還代付俄債金額爲英金一二七五八五磅四本士約合百餘萬元正金保管之鹽餘不過一部分十二月一月兩項合計不過二百餘萬故日人即從鹽稅餘欵中扣除此筆亦非眞能影響於鹽餘全體者唯此種要求萬不能承認故財政部對於正金要求日昨已提出抗議同時並以此種旨趣千各國銀行其致正金抗議書略謂「查善後借欵每期應付息欵向由本部按照合同所定辦法如期撥交各關係銀行照付從無延誤至各銀行對於息票如何付欵向由承辦發行債票之銀行一手經理本部應負責任祇有對於合同履行付欵而已貴行所收買之俄國發行部分息票十二萬餘磅前據道勝銀行聲稱該票係屬俄京道勝總行預備換回臨時憑單之債票而被俄國過激黨所竊賣者貴行又未能按照一九二一年年底本部所定取具證明書辦法辦理倘將此項息票照予付欵將來對於眞正執票人不免有重複付欵之弊等語是經理發行債票之銀行旣已如此聲明則本部自無强今該行照付之理且借欵合同載明銀行爲付利還本之經理人貴行亦爲銀行團之一對於債票之是否正當應否照付亦應負有一部分之責任倘貴行以爲前項十二萬餘磅息票有應行照付之充足理由應請逕向道勝銀行接洽辦理又來函内稱一九二一年年底部定付息取具證書辦法駐日使館係於一月二十四日始行通知等語查此項辦法駐日使館雖未能卽時通知而本部曾於是年十二月三十一日正式函達銀行團代表匯豐銀行查照接洽並附有辦法貴行旣爲銀行團之一當無不接洽之理是貴行對於收買息票一層即應加以注意不能諉爲不知又來函内稱請求額爲若干磅遲延利息又爲若干磅並稱届期尙未實行擬在鹽稅收入中扣除各節係屬無理之要求本部斷難承認蓋本部對於前項十二萬餘磅息票始終無正式公函承認照付自無遲延利息之可言而每期應付俄國發行部分息欵早已按照合同辦法如數在鹽稅收入項下撥交銀團照收無須再由貴行代爲扣除致中國政府受一欵兩付之損失也貴行與本部素敦交誼須知此事本部與道勝銀行因責任問題亦多爭執在此責任問題未解决以前對於前項息欵實難有確實之辦法應請貴行詳加注意再查現在俄國發行部分債票業已開始換發新票上年十月十八日貴行與匯豐匯理道勝四銀行會函所擬三項辦法訂明所有執持臨時憑單人第四號至第十八號息票俟中政府與俄國政府解决之後再議並已登報廣告倘前項息票貴行與道勝銀行接洽不得結果可請貴行將此問題暫行擱置俟將來與執持臨時憑單人第四號至十八號息票同時解决亦屬一種辦法」觀此項抗議之理由極爲充足翔實但日人方面則謂正金銀行接中國政府之通告實係大正十一年（　（民國十一年）一月二十四日遲延之咎當歸之於中國政府蓋正金支付利息十萬七千磅悉在十一年一月十日前後也（按某日報曾載正金某氏談話大意如此）然此種理由並不充足緣中國政府依照條約並無規定必由駐日公使通告其駐在國銀行之明文北京政府已於十年十二月三十一日函達銀行團查照接洽並於同時得倫敦來電謂已由倫敦滙豐銀行通告各銀行知悉云云是東京正金銀行事實上已早得付息限制辦法之通告並不俟一月二十四日使館之通告始云有效又據財政部人言董康對於此欵亦無承認淸償之何等記錄故該行代表所談亦非事實唯駐日使館何以遲延二十餘日始行通告此則須問當時駐日之胡維德公使然此種不過使館内部辦事手續問題當受内政之處分而非正金所能藉爲口實耳 
[孫岑兩派議員調和粤事電]  
　　民黨及政學派議員兩廣善後令事曾與張紹曾大開談判不得要領而散後又商議聯致電兩方要人以爲調解茲得其三十一日致滇粤桂各要人電照錄於下廣州沈冠南楊紹箕許汝爲李登同魏麗堂諸先生曁滇桂粤各軍總司令師旅團長並轉香港李協和程頌雲胡展堂敦松年鄒海濱諸先生均鑒接連電訊粤中發生事變麗堂被拘黄劉死眞相莫明無任駭異竊以兩粤沉霾日久幸賴諸公義憤同仇恢復正義風聲所　南北同欽當此大局未定諸公所負責任至爲重大萬勿因小失大見近遺遠切望諸公仍本素懷和衷協作一致秉承孫岑二公妥籌聯合分配之道兩粤收拾自應以粤人治粤桂人治桂爲歸依而在目前則協同奠定粤局尤爲切要之圖諸公愛國愛粤智慮周密謹項愚誠萬乞鑒納田桐蕭輝錦凌毅孫兌庭童杭時李燮陽焦易堂竇應昌王恒楊永泰張善與彭養光金光枝王源瀚王有蘭李恩陽李安陸楊澤朱溥恩李爲論張魯泉陳祖基梁易浩高家驥李肇甫劉濓同叩世 
[外蒙科布多紅軍進逼新疆]  
　　政府日昨得新疆急電略謂頃據親王納木加旺登營副趙宗來二十七日來電報告據稽查蘇可湖已雅可回卑營馬兵報告探得俄新舊軍官葉浦斯調民克帶俄兵八百餘名槍械七百餘桿子彈一百二十箱手槍五十餘支大砲四尊炸彈每人皆有一二枚駝二百餘匹馬八百餘匹由科布多前來又據楊指揮棟臣二十八日晚七鐘來電報稱駐科俄軍二十六日抵布爾津河距納木加旺登親王處祗四十里該俄軍聲稱將捕納木加旺登親王已由于敎練福年會同瑪貝勒之頭目二人前往阻止當經籌擬三個辦法電令駐古城楊司令元湘王參謀大同楊指揮棟臣一部支隊長遵照並飭王大同鄂英帶隊趕赴布爾津河防堵妥爲辦理第一層應將俄軍槪行攔阻在已依各勒駐紥不准來到布爾津河致兩軍接近諸多不宜第二層應保護納木加旺登親王之家屬及其財產第三層應與俄軍官商定中俄兩軍駐守界限俾免發生誤會此係一時權宜辦法布爾津河屬新省管轄爲古城之屏蔽應請中央阻止俄軍前進實爲至要 
 
 

Page 7

 
 
第一萬七千九百四十五號;中華民國十二年 西曆一千九百二十三年二月五號
星期一 * *[東省法團對俄通電]  
　　東三省各法團爲赤俄侵佔庫倫大施其帝制時代之侵略主義特發通電主張由中央與俄代表嚴重交涉否則　竭盡智盧謀相當之對待原文云溯自俄國政變以來商旅受其虐待華僑受其慘殺邊境人民備受騷擾公私稟陳報章紀載指不勝計吾人怵目警心良用駭然猶以爲方當政變之際不得已也使其負責有人必有公平適當處理乃至今日遠東巳告統一佔我庫倫尙未歸還復奪我中東路在海參威設置碼頭倉庫陰結外蒙計爲緩衝謀擾東路列其版圖宣告出於有責任機關詭詐之行乃層出而不窮一九一九及一九二○年之宣言所謂無條件償還前帝國與私人侵奪中國之土地與資產根本刷新從前中俄條約以爲永遠之親善煌煌徵信之文告轉瞬即等諸空談近者疊據各處華僑商會函報陽曆十二月十八日夜阿穆爾商會突被俄軍事督察處官兵踰牆入室百端搜翻並將該會會長解明山與通事人等及案卷圖據押解該處屢用威訊竟將會長下獄越數日又將副會長傅子淸趙聿新拘禁俱未　布罪狀復將會所派兵看守在會職員生命財產均極危險不得已公舉戰白祥焦馨圃代表華僑等避難江南暫借黑河商會辦公分電號救此最近事也又十一月間赤塔商會被其封閉會長譯員遭其拘押上烏金子伯力等處同時被難商民伸訴無方領事交涉無效似此情形我華僑庚子推江滅頂之慘難保不再見於今日至其侵我主權辱我人民不守國際信義不顧國際道德號爲廢除帝制時代侵略之主義乃變本而加厲揆諸人道正義世界公理誰復能忍誰復能平特請中央速决方針速與俄代表嚴重交涉苟俄人能遵重公理易道相與敦睦邦交固所極願否則本會同人决盡智慮之所及必籌相當之對待海内同胞當同此旨特電奉聞惟冀明敎奉天省議會議　白永貞·范生炬·吕榮寰·敎育會會長馮廣民·汪芝雲·商會會長魯宗煦·劉愛賢·吉林省議會議長劉樹春·温立敬·省敎育會會長韓瑞汾·商會會長閣啓瑞·張松齡·農會會長謝廣霖·苗全器·龍江省議會議長梁聲德·潘萬超·敎育會會長蒼明順·孫樹勳·商會會長富瑞山馮子和·農會會長喜悦亭·徐日章同叩· 
[許軍回粤中之閩垣現狀]  
　　粤局目下陳競存失敗魏邦平被拘在閩粤軍急急返粤第一第三兩軍開拔多日李福林電報已抵東江并鳴謝悃許之第二軍本待總參謀蔣國斌來閩後開拔三十日蔣氏坐新濟前來故此間有二日開拔之說需用夫役一千五百名輸送局已備妥届期當可成行據海軍方面日來大造空氣謂劉冠雄已與各方接洽總以和平解决爲宗旨各方如不諒解其新編之陸隊將由東關外晉向省垣佈防并以砲艇二艘扼守西關外之洪山橋其目的將俟王永泉退駐上游後劉督辦軍務薩爲省長民黨方面林森雖受孫中山特任爲省長迄今尙無佈告魏興邦張貞兩部之自治軍前雖有一部晉省塡防之議聞王永泉不贊同但欲魏張留省以便接洽一切魏張現仍在省垣黄展雲總指揮由厦回省計將一星期有叩之者亦不承認自治軍塡防之說至行政方面財政廳長林炳章將改任僑商陳志先省警廳長陳銘鍾自請改任水警廳長率警備數百名并許氏所畀之粤軍兩連將於水上樹勢力則又足爲民黨非以全部勢力　與海軍之明證其中劉許如何接洽交換條件若何目下尙難具體的揭　惟代之者則必屬諸海軍無疑一月三十日盧筱嘉朱泮藻與蔣國斌同舟而來王許兩總司令欵待備至或云係受黎氏命令或云閩浙粤聯省問題或云係視察閩省實力在何方面以便接洽一切無論目的何在與在閩各派勢力之消長必大有關係也薩氏長閩係實現北政府當日之明令即揆之民意亦鮮有反對者惟薩氏不足有爲殆爲閩人所公認福建各團體日昨在天皇嶺開會表示反對先之以函不生效力則申之以代表之勸告該函云大君子　溺之憂鄉人已知之甚諗感之甚深正思買絲以繡平原拈香以供生佛詎聞保洛要人以許軍返粤認爲絶好之擴張地盤機會竟嗾使北京政府發表先生能就任閩省長諸事均易解决之主張此誠枘鑿其不相入也寗待智者而辨蓋先生愛護桑梓念切即摩頂放踵亦非所惜前者尙能急流勇退以維持危局而謂粤陳旣敗許部去閩民治正有整理發展之機會肯爲一系之私而肇糾紛甘居破壞民治之惡名以重鄉人之苦痛乎然而北政府亦未嘗不知先生之恬淡也知之而猶有是之主張者司馬昭之心更不足誅矣顧海軍方面因北庭有此主張不免有所誤會日來且忙於調遣軍隊進佔連江平潭兩港矣擅行委任知事矣陸戰隊將入駐閩城某軍某軍將與海軍開火而又見告矣凡此種種無一非使人民發生恐怖而不安堵大難之餘猶多茲觳觫先生聞之有不惻然心動者乎本會議深信先生之德足以感化貪頑用敢代表民意向先生陳請敬乞通電拒絶北庭之亂命阻止海軍之妄動閩省善後事宜當由閩省人民自行解决非保洛所得過問亦非海軍所得獨斷者也抑更有進者本會議深望先生當爲民意之省長勿爲亂命之省長區區之意無非爲桑梓策安全耳尙希亮察閩省三千萬同胞感頌不朽矣云云或云劉冠雄與薩鎭冰雖同爲海軍領袖其實同床異夢劉氏此次回閩其標幟雖爲海軍而安福黨人實居多數各團體此舉或爲安福派所利用或云省長熱之宋淵源從中簸弄以由省憲產生尙須時日且一落薩氏之手頗不易動故先行破壞手段即假各團體之名義予以重大之打擊兩說未知就是也 
[粤各界紛請釋魏]  
　　此次滇桂粤各軍將領上月二十日晚在江防司令部會議發生衝突後魏邦平即於是晚十一時被送往農林試騐塲安置連日經各國領事調停以第三師繳械爲釋放魏氏之條件及二十七日該師已繳出槍千枝而對方仍恐魏氏旣出又復藉名號召必須有人保證魏氏出後即赴外洋留學六年内不得回粤云云調停者以此事頗難著手故未解决二十八日夜由其夫人着差弁李某　送衣服二十九日下午魏夫人仍派衛弁鄭佩送衣服多襲前往俾資禦寒先經守衛門口之兵士分别檢查歷十一重始抵魏氏住房見魏神色歡揚一如平日又爲謹愼魏氏衛生計將請由西醫生鄺磐石伴之對於一切食品先行化驗以期無礙身體日本領事亦派有兵弁兩人常川拱衛其餘尙有西廚一人則由日領代僱入内專理烹飪每日食用工銀五十元之鉅均經楊希閔許可故起居尙適刻其夫人一面再懇某領事請爲援助一面着其子女赴港而自身遷居於嶺南學校頣養院住宅則由某領事遣巡捕名德谷者代爲看守連日中外要人及各團體之請釋魏者甚衆茲分述如下日本領事連日奔走爲魏緩頰經聯軍方面以繳第三師全部槍械爲釋魏之交換條件而該師槍械巳於二十七日由調人盡數繳交滇軍總司令部點收猶未將魏釋放各領事聞耗特再聯袂赴聯軍方面質問請其履行前約即日將魏釋出以定人心聯軍方面答以俟孫氏回粤後　遵從總統辦理解决刻下未便釋出云云領事不得要領而退又義國前駐廣州總領事官佛弼執禮致函報界公會云敬啓者弟於二十八日親抵農林試驗場晉謁滇軍楊總司令幸蒙介紹見魏麗堂先生身體無恙精神如常據云楊總司令待我很好甚是自由惟天時寒冷請寄語家中速將禦寒衣物迅即送來等語弟握魏手許久始告辭而去請將函刋登報紙俾廣州市人咸知眞象勿爲謠言所誤是所切禱專此敬達順頌著安一月二十九日又廣州總商會快郵代電云分送楊總司令沈總司令劉總司令鈞鑒昨據道路傳言魏麗堂先生不知何故忽被扣留同人等殊深駭異竊念魏君維持地方有年與中外人民感情頗協且諸公關懷大局必能以人望爲重敢乞力賜維持即予省釋俾得隨同鈞座協維治安大局幸甚粤民幸甚仍候示覆廣州總商會自治研究社維持公安會九善堂院善團總所同叩勘又港商電云廣州市分送滇桂軍總司令鈞鑒粤局𨺗變商塲恐慌各界敦勸魏邦平出任維持與各軍共保治安僑民仰賴今聞怱被貴軍扣留甚爲詫異務懇俯順輿情乞即釋出以慰衆望旅港各邑商會主任要明會寗商會曁全體商會等叩又商聯會函云沈總司令楊總司令李軍長均鑒魏公麗堂夙淡名利愛護鄉邦跡其舍已救人之心早爲中外人民所共信此次東山再起原出於本市社團之請求頃聞會議略有參差元戎因而被困惟第三師業已解甲則誤會當可冰消因念魏公之出本爲吾民萬一伯仁由我而死則民心何可得安伏乞俯順輿情迅將魏公自由恢復用慰民心至爲厚幸廣東全省商會聯合會全體會員同叩艷印又江孔殷致省議會函請林正煊竭力救護經林往見沈鴻英兩次均因軍事會議未竣未能會面不得已揮函力保現沈已有函覆如下温伯議長先生偉鑒來翰旣悉麗堂事經與諸公磋商務求保全生命以副雅囑專泐佈復順頌議安沈鴻英敬覆一月二十八日 
[魯議會質問宫家壩堵口工程]  
　　山東宫家潰决一年有餘災民流離失所無家可歸不知幾千萬人地方人士奔走呼籲請求堵築曾作幾度之運動如加征附捐亦均爲堵口之用乃迄今堵口雖已動工而所定合同内容又有未盡妥洽之處日昨省議員李文林等已提案質問措辭如下爲質問事竊以民國十年利津宫家壩决口淹没利濱霑棣四縣損傷民命財產不可數計慘苦之狀目不忍睹嗣以堵築無欵全省加征附捐歲計六十餘萬人民爲救災計甘擔重負毫無怨言誠以重視要工保全民命也惟堵築工程前歸猾吏辦理則爭權奪利中飽侵呑之弊叢生百出不易剷除是以十年冬季卽有包辦之議維時建業公司索價九十五萬元尙有花旗大來兩銀行作保深堪憑信爲最好之機會竟爲奸人破壞遂至中輟去秋災民又來請願更得輿論贊助舊事重提加價五十五萬定爲百五十萬元又無擔保該主管機關交涉失敗已無諱言然全省人民寗甘忍痛亦無一言反對者仍爲救濟災民起見對於貴省長之熱心堵口有充分之諒解也近讀駐工委員長王露洪研究合同意見書内載合同之第二條第九條第十四條所定各節查核現在辦理之情形足以發生罷工者無法維持至其限期交欵並協助運輸材料各節尤復漫無限制逐條加以聲叙其中所言合同疏漏之處甚爲可慮萬一建業公司工程失敗則已縻之欵難於收拾該公司仍咎協助維持之不力勢將不負責任欵罄工停而實受其害者則在山東人民想念及此危險萬狀貴省長對於王委員長所言各節有無補救辦法對於合同之疏漏有無交涉挽回餘地對於所用督工之人有無工程之智識外交之能力協助之誠意事關災區民命財產及全省人民負擔不得不特别愼重謹按暫行法第十九條提出質問限五日答覆提出者李文林 
[日商務員批評中國禁棉出口]  
　　國聞通信社云政府近採華商紗廠聯合會之建議實行禁止棉花出口我國爲棉產國之一禁止棉花出口實爲一可研究之問題日本駐滬商務參贊横竹平大郎近曾著「對中國棉花出口禁止問題之批判」一文報告該國政府及駐京日公使今譯大意如左 
　　㈠中國紡紗業發達之過去情形約如左表所示（錠數單位一千錠棉花數量一千擔） 
　　年次推定運轉錠數棉花消費數　中國棉消　額外國棉消費額外國棉消　百分率一九一○六○○一八○○一六九○二一○一二一九一一六二○一九六○一九二○四○二一九一二六四○一九二○一六四○二八○一五一九一三七○○二一○○一九六五一三五六一九一四八○○二四○○二二六○一四○六一九一五九○○二七○○二三四○三六○一四一九一六一○○○三○○○二五九○四一○一四一九一七一一○○三五○○三○○○三○○九一九一八一二○○三六○○三四一○一九○五一九一九一二三○三六九○三四五○二四○七一九二○一五○○四五○○三六二○六八○一五一九二一一七五○五二五○三五七○一六八○三二一九二二一九○○五七○○四二○○一五○○二六一九二三二五○○七五○○ 
　　右表所列錠數並棉花消費額雖不能十分精確然與實數相差亦極有限中國紡紗業在此十四年間錠數增加四倍而棉花消費數量亦隨之增大國内產棉之數目雖未見有同樣增加程度然其年年增大之狀固係事實中國產棉之利用於此可謂漸次普及更察中國原料棉花移動之狀態則如下表所示（單位一千擔） 
　　年次中國棉之移動類中國棉向外國出口額中國棉團内消費額中國棉絲國内之消費率外國棉花進口一九一○一三四○一二五○九○七二一○一九一一九九○八八○一一○一一四○一九一二一二○○八一○三九○三二二八○一九一三九五○七四○二一○二二一三五一九一四七七○六七五九五一二一四○一九一五一二三○七二六五○四四一三六○一九一六一五一○八五一六五九四四四一○一九一七一五二○八三二六八九四五三○○一九一八二一九○一二九○九○○四一一九○一九一九二○二○一○七○九五○四六二四○一九二○八七○三八○四九○五六六八○一九二一一四四○六一○八五○五八一六八○一九二二一五○○　　觀察右表可知中國棉之由中國各地通商口岸運輸出口之數最近十數年來不但未見有何等增進之狀且有減退之勢卽在國内消費之數量在一九一○年不過合九萬擔僅占貨額百分之七其後年有增加至一九二一年達八十五萬擔之譜占貨數百分之五十八雖同時對外國棉花之需要漸漸增加然中國產棉之大部分漸由出口而轉向國内消費之事實固不能否認也 
　　按前表所列中國紡紗消費之棉花全額中外國棉花於一九一○年占百分之十二此後兩年度雖一增一减第自一九二○年以來乃有漸增之勢於一九二一年占有百分三十二之多如此外國棉花進口增加現象係因中國紗廠擴張原料不足之故此外尙有一重大原因即原來中國棉花雖可用紡出粗紗但作爲紡二十支以上細紗之原料則不能十分適當然而中國紡紗廠之技術愈進步熟練中國國民生活程度愈高細紗之需要自然增加故向來專紡粗紗之紗廠亦着手紡製如二十支如三十二支如四十二支等之細紗於此對外棉之需要益形增大此一事實實不當等閑視之也 
　　㈡中國產棉情形無甚統計可靠唯一統計即爲北京農商部統計此統計雖難免不無錯誤然產棉大槪情形則可由此而知據該部一九一六年統計及其他統計產棉情形如下（植棉面積單位一千畝生產額單位一千擔）地方植棉面積凈棉生產額地方植棉面積凈棉生產額京兆三六六浙江八六○二一四直隸四二三七九三二湖北三三一○九五○奉天三一六九湖南八八二一一三山東一四六九三一六陜西二八五六二八六河南一七四五二三六新疆四二○六九山西一五三四一五七四川三四五四六江蘇一○○二三二二七三廣東五八一一安徽六○五一五六廣西五○一一江西四五五九三雲南六○八合計植棉面積二九二六三凈棉生產額五八八七一九一六年至一九一七年凈棉生產額約計五五○○至七五○○（據日本棉花會社週報調查）一九一八年凈棉生產額一○九四五一九一九年九三一六一九二○年六七五○一九二一年五四三八一九二二年七三四二（以上據中國紗業聯合會調查按一九一六年收成平常每一百斤實棉可得三十五斤内外之凈棉茲以每百斤得凈棉三十斤爲計算標凖） 
　　如上表所列產棉地面積計占二千九百二十六萬三千畝其產棉計五百八十八萬七千擔然而舊式紡紗舖蓋被單其他家庭用棉花之消費當占產額百分之五十該年產棉之供給紡紗用數量可達二百九十四萬擔即按前項所開之表一九一六年推定消費棉花是二百四十萬擔若去扣由外國進口之三十六萬擔中國產棉之消費可算二百零四萬擔以此數目比較由農商部統計算出之二百九十四萬擔雖有多少不符之點但更以一九二一年說推定消費額是四百五十萬擔若扣外國棉花百六十八萬擔則可算中國棉花消費額二百八十二萬擔即比較農商部統計二百九十四萬擔可謂大槪符合也（未完） 
[杭州快信]  
　　海寗惲知事電省斜橋鬧荒風潮雖靜人心未定奉派下縣之保安隊請緩撤回 
　　前温嶺知事狄紹靑辦米案尙有振字十一至十三號護照三紙存杭總商會未繳現經董檢察官蒞會查詢昨已呈繳省署 
　　一師二團二營抵衢後卽日將開拔江山擇要塡駐由一團陳團長節制原有之江山正指揮楚國棟副指揮姚應泰一律取消 
 
 

Page 8

 
 
第一萬七千九百四十五號;中華民國十二年 西曆一千九百二十三年二月五號
星期一 * *自由談 
[一知半解]  
　　牡牛發瘋時無可制伏惟音樂師之提琴可以制之琴聲作牛卽馴服 
[三言兩語] [  鵑]  
　　一年年過節關過年關忙個不了政府窮得厲害最怕過關　 
不過新年關剛敷衍過去舊曆年關又在眼前了聽說需欵一千六百萬元至今還没有把握就是切一千六百萬個蘿　片可也不容易呢唉眼見過政府過這個年關可要像伍子胥過昭關一夜急白了頭髮咧 
[塞外見聞錄] [  嘯天生]  
　　來者皆戎裝入室據榻叱咜可畏其時少壯皆就工作婦豎咸形瑟縮老人驅前就敎舌人傳語謂中政府允外人敷設鐵道權於茲土也蕞爾缸窰有碍路線爾明哲者其速遷讓老人聞其言銀髯並指怫然作色曰是烏乎可政府者賣國之政府耳彼狃於一已之私利烏知祖宗創業之艱辛若吾此缸窰者祖宗以血汗得之一家之衣食賴之世世相承曩年某姓羡吾之產願以厚幣相易吾不忍以祖宗之經營及身而斬矧贈諸外人乎老夫髦矣死不足惜頭可斷此地不　 
可割政府允汝者汝仍向政府索之可也言已拂袖而起來者知老人剛愎不可以强求也乃使譯人以利誘之陳幣於案願以千金爲壽老人掉頭弗顧俄而飯鐘動矣少壯百十或歸來就餐暏茲不速之客咸洶洶不可忍來者知不可犯逡巡而退異日舌人獨來傳其外國主人語請益以千金不足則又益千金層累至五千金而主人終無允意 
[記明星二次出品（上）] [  爽秋]  
　　本埠明星影片製造公司别闢溪徑趨向滑稽其不畏艱難勇往直前之精神大足爲其他影戲團體所取法自第一次出品博得觀衆相當之贊美後繼續攝製不稍滯頓復得美國攝影名家葛雷谷之匡助益堅内部團結之心吾人逆料中國影戲事業必能循序漸進以底於成不致如從前之曇花一現矣 
第二次出品新聞片三滑稽片二總共約六千尺曩在牛戲院映演予以道遠未觀日前始於夏令配克見之新聞片足以留紀念廣見聞惜攝者不多殊以爲憾該公司攝取「滬太長途汽車游行大會」及「萬國商團中華隊」「愛國東亞兩校聯合運動會」意者其有取於建築道路與提倡體育耶長途汽車光線不佳或非風月晴和之日中華隊出發時距離太近人影模糊餘頗精壯想見尙武之雄風運動會中「蝴蝶舞」「跳高」「賽跑」數段均極淸晰大鬧怪戲塲爲美人葛雷谷所攝聞用灰色底片致洗出後略減光彩然其攝法固非國人所能及劇情乃「一廚司因醉心影戲而輟業往投攝影戲公司以動作不自然屢試不取失意歸家中夜起演如醉如痴後至怪戲塲戳穿兩頭人肇禍而逃卒於無意中蒙導演員之嘉許被聘爲演員」事雖簡單而穿　尙能引人入勝如初開場現一羅克面孔逐漸放大乃貼在牆上之羅克肖影也奇峯突起豁然開朗外國影片中常常見之頗有文學上之趣味至中國影片中設想及此尙不多見鷓鴣飾廚司切菜異常純熟不知幾時學會與帳房衝突時以紙煙塞其口以菜籃罩其頭神情冷雋極爲自然 
[自由談人名新酒令（上）] [  繡君]  
　　首用詩經一句末一字與人名首一字同末限用七言唐詩一句首一字與人名末一字同生于道周周伯長長使英雄涙滿襟念彼京周周伯長長笑劉郎漫憶家靡人不周周伯長長安不見使人愁行歸于周周伯長長夜孤眠倦錦衾來嫁于周周伯長長億小樓風月夜赫赫宗周周伯長長眉畫了繡簾開明昭有周周伯長長得看來猶有恨杼柚其空空我我欲因之夢吳越人知其一一石石磯西畔問漁船武人東征征鴻鴻雁不堪愁裏聽狼䟦其胡胡閒雲雲想衣裳花想容東門之楊楊英英姿颯爽來酣戰 
不忮不求求是是他家屬是他家孔修且張張碧梧梧桐葉下黄金井朝隮於西西西西樓望月幾回圓我征徂西西西西施宜笑復宜　 
 
[學潮理難髙壓圖不許過此]  
[社會小說人間地獄（三○○）] [  娑婆生]  
　　第四十四萬悵千愁縈腸難入夢一生九死剖腹苦求胎這時候柯蓮孫和程藕舲的請客票來了姚嘯秋接過來一看原來是他們和黎宛亭在張素雯家吃便飯邀嘯秋去凑成和局那請客票的後面黎宛亭又龍蛇飛舞般的題了六個字道三缺一傷陰　嘯秋看了不覺笑了回答就來一面却將那張請客票順手遞給碧嫣瞧碧嫣道那麽你就要去了嘯秋點點頭接著問道停會兒我寫局票來你來不來碧嫣凝了一凝神停了一會兒道再看我候薄荷露買來以後吃下去倘然人好一些我就來嘯秋大喜道那末好極了我的意思也願意你出來走走可以吹吹風閒閒悶横豎今天他們那裏也不是大請客並無一個外人全是兩三個不客氣的朋友你去說說談談也好碧嫣不響嘯秋曉得他肯去了便也不再說什麽怱怱的去了剛走到扶梯口碧嫣的娘躡手躡脚的跟了出來拉住嘯秋低低的道二少你晏歇阿來嘯秋點點頭還以爲他是一句普通的應酬話忙要走下樓去碧嫣的娘又拉住說道二少我有兩句話要和你說你能到我家裏去轉一轉麽不曉得二少什麽時候有空我好在家裏等你了嘯秋心想我與碧嫣的娘也没什麽直接交涉他這鬼頭鬼腦不知何事嘯秋於是立住了脚對他道那末你有什麽話就在這裏說也可以到你家去我恐怕没有功夫說著意思仍要回進來碧嫣的娘又擋住他道事體是没什麽大事體也是一句閒話得便我再和二少談罷那末二少晏歇早點請過來罷嘯秋曉得他必定是在生意上不便說的話了於是下樓而去到得日新里張素雯家只見宛亭蓮孫藕舲和素雯的妹子張二寶四人坐下碰和大家見了嘯秋到了不勝歡迎張二寶忙起來道姚二少你自家來好極了我替你代了三副還贏幾根小籌碼呢姚嘯秋忙走至張二寳的身旁拍拍他的秀肩道那末索性請你代我多代幾副讓我脫掉長衫風凉吹一息罷張二寳笑道我的牌是弗靈格不要替你輸脫姚嘯秋笑道你不要客氣我曉得的你的年紀雖小講到麻將到是老麻將哉張素雯在旁也聽得笑了起來張二寳道姚二少再說什麽我不替你代碰了正在道當兒黎宛亭早已將牌砌好忙催著張二寶道你不要說閒話快點砌牌罷這時候蓮孫呌的月筝來了大家細看月筝的打扮比昨天格外淡雅愈顯得他玉膚素面姚嘯秋頭一個凑過來笑嘻嘻的道這一陣什麽香氣你們大家鼻子有數目嗎大家被他這一句話提醒了宛亭道一定是誰打翻了什麽香水瓶了姚嘯秋又道你們的鼻頭眞不内行這不是香水氣味乃是鮮花的甜香說着轉到月筝身後忽道你們瞧原來他的頭上開茉藜花店呢黎宛亭聽說趕忙放下了牌走到月筝身後去瞧原來月筝梳了一個風凉髻髮際却戴了一串茉莉條頭花這一陣一陣的淸微淡遠的香不消說得是從月筝髻上發出來的張素雯也擠過來瞧黎宛亭道今天爲什麽想著帶這許多茉莉花月筝笑道今天一早就出來我的媽媽呌我戴點條頭花他說穿裙子總要戴點鮮花那末像人家了柯蓮孫回過臉來問道這樣大打扮是到人家去吃喜酒嗎月筝皺着眉頭搖搖頭道那裏去吃喜酒是去看人家破肚皮大家聽了不覺詫異起來 
談屑 
[下流] [  薛雨孫]  
　　下流者水之匯源也其勢急而順凡有不潔之物皆挾之由上流歸於此故喻人之品行卑劣者曰下流 
　　年來政客議員之行動愈趨愈下大有不至下流不止之勢其中即有矯矯者亦將被潮流衝動而不能自立故知機者急置身局外蓋明哲保身之義也 
　　雖然不淸其源終難得淸泉不驅下流之人亦難得良好之社會徒趨而避之無效也 
 
 

Page 9

 
 
第一萬七千九百四十五號;中華民國十二年 西曆一千九百二十三年二月五號
星期一 * *   
 
 

Page 10

 
 
第一萬七千九百四十五號;中華民國十二年 西曆一千九百二十三年二月五號
星期一 * *國内要聞二 
[北京學生會代表來濟]  
　　自北京學潮發生後政府方面毫無誠意解决學生愈形憤恨日來驅逐彭允彝之呼聲益高運動益烈北京學生聯合會及北大學生會各派代表二人於前日（三十一）下午到濟昨日乃齊赴各團體及各機關報告此次學生赴國會請願時之慘狀并申訴來意其所到之處爲山東學生聯合會·省議會·敎育會·總商會等至於該代表等到各機關之發言均無甚差異大意謂此次羅案發生後國内議論紛雜莫衷一是羅案之與學生無關係一層國人當共鑒之而彭允彝以一勢利之徒以處理政黨之手段而從事敎育當國會未投同意票之先彼竟以敎長自居擅行職務引用私黨苟有隙呆乘彼則無不以其私人安置之而猶不知恥竟目中無人以敎長之職而干涉司法居然在國會提出毫無干係之羅案再議以博國會議員之歡心於是敎育界如蔡元培等均不願與彭同流合汚遂宣告辭職但此敎育界之重要份子辭職不特於北京敎育之前途有妨亦即全國敎育界前途之大障碍也是以北京學生遂齊赴衆院請願意欲促國會議員予彭以不同意孰料彭竟與吳景濂勾通唆使武裝警察及流氓車夫等五百餘人直向學生猛擊立時血肉横飛目不忍覩卒致學生受重傷者五十餘人受輕傷者百餘人吾等受此侮辱人格何存人權安在所以在北京之同學除努力進行外特派吾等來此與貴處接洽深望表示同意及予以援助者有三點㈠彭允彝旣干涉司法復蹂躪人權破壞約法實不配爲敎育總長所以非驅逐不可不達目的不止㈡國會乃代表民意之機關而彼吳景濂竟拂逆民意摧殘學界非依法嚴懲不可㈢年來敎育陷於銷沉之境况究其原因皆由於經費不能獨立一切事務均爲政客官僚所操縱是以非要實現敎育獨立不可凡此三者深望貴處予以援助以期達到目的云云濟垣各團體及各機關人員對於該代表等所舉之三點聞均表同意并願予以充分之援助日内當有一種表示也 
[蕪湖近事]  
　　皖省第一期裁兵費許世英共籌三十萬零六千五百元除撥付馬聯甲三十萬元外其餘六千五百元並中行利息三千九百九十八元零七分交行利息二百三十七元七角九分總計餘欵一萬零二百八十五元八角六分除電報匯費及其他用費開支外尙不敷九百零五元七角五分八釐擬於第二期裁兵費内籌還許氏現已將開支實在情形呈報中央備案 
　　蕪湖警餉巳有兩月未發各警士衣被等件大半已典質一空其窘况不言可知警察廳長胡佩齋以陰曆年關將届餉項如再不發勢釀成意外日前派員赴省領到六千元通知書一紙當派某君至舒城取欵一俟到蕪卽行關餉一月年關警餉大約可以無憂矣 
　　蕪宣交界之城西圩蘆灘宣城縣農民擬在該灘建築堤埂蕪湖縣農會以有碍本邑水利極端反對蕪湖知學徐傳友曾與宣城知事李誠訂三日前往會勘以期明瞭聞徐知事昨接宣城李知事來電謂三日會勘城西圩築埂期迫不及趕往請緩至八日會勘徐知事現已因公晋省不日即須回蕪以便届期前往會勘 
　　距蕪六十里灣沚鎭釐金局長楊毓川接事尙未一月財廳催解稅欵甚急値此商務蕭條之際稅收短絀因此無法應付呈請辭職當經財廳照准另委劉薌亭前往接充劉業於三日由省來蕪下榻江口中江旅館定四日赴灣沚接事 
　　蕪湖總商會前以瀂港添設釐局病商害民曾呈請省長飭令撤銷昨奉指令云查中南兩路添設總分巡分駐瀂港各要隘游弋抽查係仿照蘇浙贛湘鄂成例藉以剔除局員中飽於商民並不增加擔負所請撤銷之處未便照准聞該會以瀂港向無釐局且有常關分關商民已受煩苛擬仍繼續力爭非達撤銷目的不止 
[浙垣陰曆年關之商况]  
　　浙省金融市面每　臘底結束本年現水雖輕拆息較重以十二個月扯計須一分一釐有奇陰曆臘月份日拆前二十日存四毫二釐五即每千元八元五角欠六毫二釐五即每千元十二元五角後十日存二毫半即每千元二元五角欠四毫半卽每千元四元五角定於二十日起開始結賬至除夕一律截清甬匯二十六日停止蘇滙二十七日停止紹滙規元二十八日停止本年陰曆臘底至明春三月底長期放欵每千元利率九元至十元不等同行單對尙無凖盤至各外項商業因受災荒影響生意淸淡獲利維艱如絲業出新時甚貴入秋價値疲滯下冬雖又起色無如機坊賬欵收取爲難保本已算僥倖綢業則成本太昻客路銷售不旺存貨山積拆息虚耗門市綢莊及各織綢廠均無利益可圖惟油業米業點銅業步步上風頗可獲利至金珠首飾業南貨業廣貨業等則平平而已無甚贏餘也 
地方通信 
[蘇州]  
　　部委來蘇調查稅務吳縣郭知事近奉財政　訓令以財政部近爲整頓各省雜稅起見特派委員魏國棟來江蘇調查該員已於前日南下不日分赴各縣俟委員抵境時仰卽妥爲招待郭知事奉令後已飭科將各項表册齊集預備該委員來蘇調查矣 
　　木凟鄉募建寄宿所木凟鄉爲洞庭東西兩山人氏往來要道素無寄宿所若遇風雨進退兩難現西山馮文達等發起募欵在該鎭胥口地方設立寄宿所以便各山人民往來蘇滬刻正邀集發起人會議進行 
[松江]  
　　催繳公債温知事爲攤認公債事特函市鄉委員文云案照勸認災歉善後公債前請將認購數目早日繳解在案現查松江市等當將認欵函請欵產處墊購給據尊處應購數目迄已日久未奉函復交欵迭奉松滬護軍使嚴電頻催急於星火勢難再延務祈迅將應購債票數目及應繳欵項尅日繳縣以憑彙解 
　　槽坊失愼北門外石立成槽坊於三日上午十時忽報失愼經一二三區救火社各驅洋龍馳往灌救始免波及鄰右聞其損失頗不資云 
[常州]  
　　核准秋勘成數武進縣公署前日將秋勘成數呈報財政廳昨奉批云該邑本年秋勘據稱所報成分均已一再釐剔若再加徵民力實有未逮姑准查照前呈忙銀實徵九分六釐漕米實徵九分三釐定案仰即具結分呈核辦至改辦普減原爲祛除書吏舞弊起見即所減成分全境未成一律儘可按區按圖酌分等次亦無不公可言旣稱從未辦過普减驟形更張不無困離之處本年姑准暫仍其舊仍當妥爲籌備庶明年實行不致再行阻碍萬勿畏難是爲至要 
　　蔣敎廳長回寗敎育廳長蔣竹莊因楊姓親戚題主及胞姪忠利完姻於前月二十九日回常現已辦理竣事於四日上午乘車赴寗回廳視事 
[揚州]  
　　僞造印契案判决宜陵市丁家伙紳董田旭昇陳朝進徐松林等私刻縣印僞造印契爲鄉人稅契前經公民管某等控經財廳拘押縣署事隔經年尙未定讞刻又經指控者稟催江知事遂委承審官將田陳（按徐已瘐斃）訊判陳犯行使僞造公印之所爲判處三等有期徒刑三年徐犯爲他人處理事務·圖利自已·損害他人財產之所爲判處四等有期徒刑一年零四個月田犯意圖使官不爲一定處分之所爲處五等有期徒刑十個月未决覊押之日准以二日折抵製定判决書呈請高等廳復判矣 
　　處委查銷印花江蘇印花稅處派員馳往各處視察成績會縣推銷江都爲不力之縣特委張家鵬充任已先期令飭縣署遵照矣 
[淸江]  
　　破獲命盜案犯淮陰四市漁溝四北鄉農民鄭同昌楊得志胡生三家前於陰曆本年十月間同時遭匪搶刦鄭同昌家被匪轟斃一人胡生之子乳名胡小和尙被匪架去當由該事主等報訴縣署勘驗飭緝在案乃匪等尙有未逃者潛居該市三柯樹一帶詎爲駐防警備姚排長學洪偵查確實於二十九日督隊前往該窩處緝獲二匪一名張紹玉一名史宗傳均已解送縣署訊據供認爲該案正匪不諱並云該案勾底爲黨羽王茂春和匪爲王如幹等云云業經朱知事飭押候辦刻該事主鄭同昌等聞息因赴縣呈追請予懲獲緝逸以雪寃情而胡生以其子小和尙被抬至今尙無下落則請予究查以便起獲給領聞朱知事均准照辦云 
[廣州]  
　　戒嚴聲中之社會觀嫖賭飲吹俗語爲四淫齊自冬季變亂後此四淫齊均大活動可爲最近之四大特色也一嫖邇來所有長堤曁城内各酒店旅館毋論日夜罔不有私娼往來羣雌粥類多妖冶時髦自由身穿插戀之者多赳赳中人故酒店内之巡循部册罔不大書軍籍二字致警察不敢干涉故長場一帶雖深夜戒嚴聲中每夕仍見有個中人獨行踽踽也至東西兩堤及河面水鬼氹合昌大集會鬼棚尾則因軍事影響仍多未復業惟塘魚欄之下乘寨被焚後刻未建回未焚者仍操醜業神女生涯亦屬不惡一賭此次亂變賭業遂得恢復茲就調查所及各項番攤牛牌十二位牌九等賭博全市約共三千餘間近因江防會議衝突後賭勢又爲之一變尤以城内之賭館爲最冷淡二十八夕永漢路一帶攤館未及九時卽收燈籠聞因某部分以所收各餉單獨專利未得平允固又乘時伸手欲佔餘利各攤館以納餉太重負擔不易故迫得暫行停頓益以連日市内風鶴頻驚行人絶跡旣有晒蓆之虞復有虧本之慮此又紛紛停閉之原因也惟承辦山舖票說日來風傳甚盛一飲酒館茶樓中之最旺者以有無女招待爲標準查市上近日茶樓酒館雖因政變而仍賣滿座長堤之大三元勝記名園南堤之一心誕香吉祥南如等店西門之西門茶肆均生意不絶惟各項食品則比平日價增三分一西關各酒家雖因街閘關係生意亦未少减一吹吹卽吹大烟自聯軍進省後一德某館之烟窟更益活動警察　甚注意故一般道友私窟均乘時而起大有時勢造烟精之勢二十六日東堤二馬路某舊茶室門口竟貼有公烟開燈等字招云 
　　舊交署彈藥爆炸上月三十日上午九時許財政廳後忽聞炸聲隆然接連三發響澈遐邇繼見黑烟充天并告火警子彈因而爆放乒乓之聲不絶附近居民以爲意外咸吃一驚經消防隊趕速赴救旋卽撲滅重傷滇軍二人微傷三人事後調查始悉財政廳右側之舊交涉署地方前爲鍾影棠之司令部日前聯軍東下鍾部職員怱怱遁去致遺下舊砲彈槍彈甚夥嗣滇軍入駐該處亦未移動收藏詎知該項砲彈已歷有年所據理化家言炸藥一物十年以内可用十年以外性能自然燃燒殊爲危險故歐美各國槍砲彈如逾十年卽棄之海中不用今鍾景棠遣下之砲彈乃係老年之物以故忽然爆發據駐紥該處之滇軍某軍官言最初祗爆炸一彈旋因該彈火力射於别彈由是别彈亦同行爆炸以致連炸四彈而四彈旣炸火光四射熱度驟增故貯該處之槍彈受熱度壓迫因又爆發共約百枚云來函 
[熊鍾麟來函]  
　　申報館轉六十縣各公團均鑒閱報載皓電請中央罷斥蘇省長韓國鈞不勝惶駭當此次敎議潮未起之先鄙人即因事旋里旣未與聞應不負責特此聲明以昭實在熊鍾麟謹啓二月三日雜評一 
[反響（萍）]  
　　近日反響之風極盛行政長官往往以處分不合而激起外來之反響總統也總理也類皆情勢之所不免甚者因個人之道德問題而部下騷然不服長官之命令羣以宣告脫離爲職志亦可謂聞所未聞者矣 
　　大抵天下事不得其平則鳴水無聲也波動之鳴木之寗靜也風撓之鳴鳴焉者鳴其一時之不平也苟處事者斟情酌理毋失其平則鳴鶴在陰而其子和之鼓鐘於宫而聲聞於外亦安見有所謂反響者自民國以來貌共和而内多欲大權遙寄督軍中樞僅等守府積日易月而反響之風習爲故常要其初皆自不平貽之累也乃當國者尙欲以强力壓政潮鰓鰓焉好人所惡而惡人之所好嗚呼夫亦不思而已矣 
 
 

Page 11

 
 
第一萬七千九百四十五號;中華民國十二年 西曆一千九百二十三年二月五號
星期一 * *常識 
常評 
[敎育破產（二）] [  老圃]  
　　今人皆深惡痛疾於議員然議員亦無他惡不過平時缺於修養故操守易涉苟且又因所學者爲粗淺之法政故一知半解沾沾自喜乃流爲意氣此皆昔日敎育之咎使昔日敎育得其方亦何至受人賤視如此然則今日學生正宜以此爲戒若習於虚橋安於淺嘗則他日作議員亦一邱之貉耳乃對於今日議員則醜詆之而不能虚心受敎育已俱有議員之劣根性然則他日作議員其成效亦可覩矣 
　　今人皆深惡痛疾於軍人其實軍人亦無他惡不過乏敎育耳學生抛荒學業亦將爲泛駕之馬其恃衆放蕩正與軍人等今日軍官中豈無學生出身者然往往不異於老兵則因其當時所受之敎育與今日諸學生所受之敎育不殊故有軌外之舉然則今日學生雖知反對軍閥而亦羡軍閥之自由使此輩作軍人固不必勝於今日之軍閥因其心浮氣粗不肯潛心學業故也 
經濟 
[國民當注意經濟學] [  黄馘]  
　　經濟的原理是一國國民所不能不懂的這句話怎麽講呢西儒說過「經濟學之起點及終點在人」足見經濟學這項學問同人生的關係是狠大的了我們小而言之一個人或一個家庭的經濟大而言之一個國家或一個社會的經濟圍範的廣狹雖然是不同然而談起經濟的原理來其理則一什麽呌做經濟原理我有一句槪括的話可以說明就是能夠以最小的勞費得最大的效果這就合乎經濟以最大的勞費僅得最小的效果這就不合乎經濟的了要曉得個人是這樣國家也是這樣小事如此大事亦復如此還有一句話就是研究經濟學必定要明白經濟學的原理了解經濟學的原則而且要適用到事實方面去照這樣做起來不獨敎一家的經濟日漸發達而且能影響到國家社會的經濟也日漸發達起來經濟學同人生的關係有這樣密切我們還可以不研究嗎（乙種酬） 
[商業問題之研究（續）] [  吳東初]  
　　店賬討論（四十四）用途與付欵 
製造家或批發商之許客掛欠貨欵原爲優待起見所有付欵條件有利於買主者甚多但亦不能漫無限制予取予求而絶不計其何日付欵也 
　　限制之法其一即視買主於貨物購去之用途何在而定其付欵之時日也譬如今有某鋼鐵廠製售鋼條先有某五金店向其批發以轉售於人付欵時日雙方議定爲三十日以後嗣有某鐵路公司欲定購同樣貨色純屬自用付欵日期廠家限其取貨付欵不容延緩吾人對於如此不同辦法不得以爲絶無理由也姑述其理由如下 
　　按付欵辦法之不同一言以蔽之曰買主購物用途互異之故耳蓋如上述之二客一則轉售於人貨色賣完繳欵固不成問題即賣不出去貨色猶在仍可取回抵賬比較的危險較小若在鐵路公司方面彼旣購回自用不啻爲公司治置不動產性質近乎增加其資本而助其經濟之活動此種職務另有銀行或其他置業公司代爲營謀無庸廠家之越俎也况鋼條旣用原狀已毁設公司無力付欵豈非廠家白遭損失乎以故用途對於付欵關係頗大面賣主之必需視買主方面用途何在而始定其付欵時日者良有以也 
衛生 
[痰之處置法] [  淸平]  
　　痰能傳染疾病爲害最烈毋庸贅述常見一般稍具衛生常識者吐痰於地輒以足踏之使其易乾遂無痕跡殊不知黴菌固無所傷而附於鞋底及地上之痰液稍受蒸發其中之細菌即混入塵中隨之入人口鼻直達肺部是速其禍也非絶其毒也或有吐於偏僻牆隅屋角者陰濕無光令其繁殖任其殺人吾不知是何居心抑恐人嗤其昧於衛生乎此皆吾國對於痰之處置方法不加注意而不求完備也茲就管見臚列如下 
　　㈠改良痰盂宜用敞口有蓋者置於二尺許高之架上旣免蠅類等之棲息又無吐而不入之虞 
　　㈡　造痰袋凡有集會演說吐痰不便若復呑下由食管而入於胃更屬危險可吐於紙質小袋中復藏於較大之橡皮袋内用後痰袋悉焚或埋之橡皮袋必經消毒手續吾國尙無此項出品望有志華商出而倡造之 
　　㈢利用字紙爐吾國之敬惜字紙相沿已久故字紙爐無處無之若利用之兼爲公共焚痰之所誠良法也 
　　㈣注重消毒學校團體雖有痰盂鮮有消毒者甚有數日齊集多數痰盂傾之於溝旁隙地各僅灌以淸水適與不用痰盂者相去不遠故痰盂内外及拭布曁役者之手必皆消毒最經濟者厥爲沸水與石灰水再痰可傾於小篩中之濾紙上（火紙廢紙亦可）濾過取紙焚之水則鐵器中入爐煑之（乙種酬） 
道德 
[服從之四要件] [  謇]  
　　民國人民昌言自由恥談服從不知自由與服從雖處於相反地位實則相維相繫而不可偏廢者也專尙自由以服從爲可羞者猶向黑暗中横行疾走未有不受傾跌痛苦所以無論何人欲於共和政體之中享受自由幸福不得不有左列之服從 
　　㈠服從法律法律者維持社會秩序保護個人權利人有貴賤親疏之别法律無貴賤親疏之歧視故上自總統下至平民其一言一動皆當就法律範圍如有越此範圍則所居之地位雖尊亦難逃法律之制裁矣 
　　㈠服從公理公理者不偏不黨正直無私善者稱之不善者貶之亦不以人之貴賤親疏而異其論調所以人應有服從之義務 
　　㈠服從輿論輿論者羣衆之公評行一事也羣衆以爲是者其事必有益於社會行一事也羣衆咸以爲非者其事必有害於社會所以文明各國皆以服從輿論爲必要 
　　㈠服從義務義務之最大而最足以增進人民之權利者莫如敎育敎育所以培養人之智識能力凡人不受敎育則人格不能完全而辦事亦缺乏能力動輒受無形之痛苦所以敎育義務人亦有服從之必要（乙種酬） 
法制 
[新刑律編制採取之理由] [  諸時]  
　　現行新刑律產生於前淸末季係修律大臣沈家本等所編制全書凡三十六章共四百十一條其採取之理由大類有三 
　　㈠减少刑名文明各國之刑名均甚簡單故現行之新刑律亦祇有主刑與從刑之别主刑爲死刑無期徒刑有期徒刑拘役罰金五種從刑爲褫奪公權没收二種共爲七種所有前清軍流各種之刑槪行廢止取死刑惟一之法理期合於世界各國之刑法而進於大同之法治也 
　　（二）廢除援引比附蓋刑法與人民之生命財產原有絶大關係倘執法者得援引比附以審定罪犯是司法而操立法之權矣則援引或有錯誤比附不免出入流弊甚多因將此援引比附廢除而各等刑罰之中均予以伸縮之餘地如犯殺人罪者處死刑或無期徒刑與一等有期徒刑廣其範圍所以使裁判官得斟酌犯罪之情節而定罪刑之重輕也　　㈢感化敎育年幼之犯刑事刑法上本不認爲罪但不認爲罪亦是困難問題東西各國之學說對於責任年齡分爲四種一爲絶對負責任二爲相對負責任三爲减輕責任四爲絶對不負責任現行之新刑律係取第四種學說而年齡則以十二歲爲度良以幼年人無辨别之心在刑法上自不認爲罪可使其入感化院而敎育之也 
　　以上三種主義文明國大都採取之而我國亦採此爲刑律編制之理由焉（乙種酬） 
科學 
[水在自然界中之功用] [  叔彰]  
　　水之爲物不特可飲之以解渴且因其於熱學上有種種之特性於自然界中發生種種之功用今舉數例以示之 
　　㈠調節氣候沙漠之地日中而酷熱入夜則嚴寒海濱之地則無之推其原因則由於沙礫之熱容量甚小所致蓋熱容量小則熱量稍增其温度已加高不少水有熱容量恃大之性故夏季能集地面之熱量以容於水入冬而復逐漸放出之且其氣化熱與溶解熱亦特大故夏季則又得藉蒸發之加速以減低温度冬季則又得藉其凝固之放熱以加高氣温如是則宜其夏季較凉而冬季較暖也 
　　㈡調劑體温當吾人作劇烈之運動時血液之循環加速體内温度亦隨之加高於是排泄汗液以調劑之汗液之能調劑體温者非有特别之作用也惟因水之氣化熱特大故能於汗液蒸發時吸收體内之熱量而發散於外部以減低體温耳 
　　㈢保護水族動物水族動物之於水不特猶我人之於空氣且於冬季能使之不受冰凍蓋水於攝氏四度以下時有冷漲之特性漲則體積加而密度大故結冰必先於表面表面旣結爲冰則下層之水熱量無從發散因得常保其温度不致凝固而水族動物亦遂得免冰凍之患矣（乙種酬） 
敎育 
[擊首之害] [  謙]  
　　腦爲人之靈府而思想智識所由出也小兒腦力至爲薄弱偶受刺戟影響立見所以發育未定之兒童務須任其自由使精神日見活潑最忌嚴格拘束遇兒童偶有過失力擊其首此極易發生危險也 
　　余嘗於蘇城初等小學敎授算學有鄭生者年僅八歲資秉聰頴自識數至乘法不過四五星期未幾鄭病病愈來校非惟乘法不明加减法亦茫然余猶以爲大病之後精神尙未恢復復循序誘之孰知今日所授者明日卽忘前後幾判若兩人余百思不得其故及見鄭生之父乃知鄭生之病因碎碗而痛遭母繫誤及頭部所致嗚呼擊首之害有如是夫今之不明敎養子女者輒曰不用腕力不能矯正子女是猶治胃病而食以不易消化之物其不死也亦幸矣 
　　美國有防止虐待小兒會對於擊責其小兒之父母即行起訴或强使其小兒離開父母而以會中費用保護養育之此誠吾人宜學之美事也（乙種酬） 
雜錄 
[勸商店學徒自修學問] [  韻淸]  
　　我國商店裏的學徒大都爲了家况貧苦到了十三四歲没有力量再求深造學問就進商店學習生意這是爲境遇所限也是件不得已的事情但是我常看見一般學徒除了揩檯抺桌應酬主顧之外把寳貴的光陰都擲之虚牝那豈不是很可惜嗎俗語說的好「一寸光陰一寸金寸金難買寸光陰」就是說光陰比黄金還要寳貴得多哩 
　　我們懂得這個道理就應該趁此靑年時候揀性之所近把有益的書藉專心去研究包管你得益不少我常在書籍裏看見歷史上無論中西各國因爲潛心自修而卒成爲大學問家的很多很多就退一步而論將來得些學問在社會裏尋謀職業也可容易一些呢我可愛的學徒們呀你們都是活潑潑的靑年快快立下决心萬不可再因循自誤若是仍舊眼看他一天一天的過去到「老大傷悲」的時候那可是來不及了（乙種酬） 
 
 

Page 12

 
 
第一萬七千九百四十五號;中華民國十二年 西曆一千九百二十三年二月五號
星期一 * *   
 
 

Page 13

 
 
第一萬七千九百四十五號;中華民國十二年 西曆一千九百二十三年二月五號
星期一 * *本埠新聞 
[省立校長全體辭職書]  
　　江蘇省立學校校長王舜成等上韓省長懇請辭職書云呈爲學期結束來日大難懇請准予解職另簡賢能以維校務事竊舜成等服務學校亦有年矣自慚學識疎淺無裨敎育然平時矢志尙知自飭於廉隅本此敎人亦未見棄於君子惟是向學者之趨勢旣日求擴張辦學者之進行亦年有計畫而因循十載迄無所成預算旣削足適　之是謀事業欲因陋就簡而不可猶復呼庚呼癸度日艱難財政當局視學欵爲緩圖社會人心以非義度君子乃者扭校長於法庭之上有曾參殺人之嫌在校長縱不欲以道自尊論公理寧不謂師之當重民國以來積年十稔凡在公家服務者均已優待之可徵公門走卒且獲酬庸鄉里小兒洊登上位舜成等投身敎育雅不願名位之是求惟此身分之尊崇等江河而日下敎育之計畫如昏夜之難明念往思來腸𢌞� 
欲結曩者學生與議員衝突舜成等曾以挽回乏術引咎辭職接奉鈞諭飭令切實維持不得以引咎辭職卸責聞命之下無任悚惶遵即督令學生上課兼旬以來秩序安善現已舉行學期試騐竣事各校先後放假校務告結束矣惟是往車旣折來軫方遒瞻望前途憂心如擣總其大端有四難焉謹爲我省長陳之敎育事業本以日新爲期世界思潮慚我江蘇獨早歐戰以還各國經濟之力羣萃集於學校故其敎育之精神均已突飛而進步吾蘇居江海之衝雖日吸新造之文明不能爲適宜之發展財力爲之限也乃者學制更新設施大異則十二年之預算尤非因循舊轍可以爲功但財政方面難爲量出爲入之謀學校之中安有舍舊更新之望十一年之預算鈞署盡情審核不無事業犧牲學校已忍痛難言議會且不能相諒今後何時需求奚若文化之新潮相逼學子之期待愈殷一學校中舉凡人才之羅政設備之擴張無不相需於經濟卽照鈞署審核之恉略示寬舒仍無補於殘敝不完之局而况鈞署一審核之議會再削减之終至於維持現狀而不足尙何有推行新制之可言此一難也學校經費按月請支籌發之期豈宜過緩省中廳署發欵月有常期獨於學校瞠乎其後求援於鈞署非不維持告急於財廳終歸搪塞當局旣未同仁一視人情豈無不平之鳴𢌞溯當年陵夷可慨初倡爲遠期通知今竟致乞靈各縣而校長以司敎育之身兼爲財廳催征之役在財政當局且以兩月積欠爲輕微而校長無聊竟持一紙文書而奔走遇暧達之令或能陸續商籌　　滑　　　　弁髦省令財廳並不即籌補救之法　　函　之虚馳而學校饑渴之殷至無門而呼訴往　　　　　　可言比者凋年急景雨雪載途敎員待欵束　　　　　而積欠之費尙遙遙無期待遇如斯云胡　　舜成等累年積月所感已深耗精神於經費者多　　精神於敎育者少固非鈞署任用校長之意抑亦校長自處之所難安舜成等百計思維贓無法改造財政當軸之心思使之實明其責任以推已及人之心視廳署學校爲均等茫茫來日詎有窮期此二難也若云學風殷憂未已五四以後思潮洶湧學生以服務社會相號召馴而至於國政之與聞責之者謂爲出位之非宜譽之者則謂靑年之自覺實則社會混濁之象政事紊亂之情恒足以激少年不滓之心使之勃然而興起往者北京曹章陸之已事安徽省議會之爭潮平心而言皆國民應有之責乃國民不謀之學生起而代之譬之一家之中瀕於水火盜賊之危父足方睡夢之不聞子弟遽被纓而往救揆情度勢詎可厚非然而血氣之盛積久難平擇理未眞横流旁决學校規律從此淪胥欲爲越軌之防乃至倒戈相向各校風潮因緣而起屬在行政處理乖方學生請願長官竟絶食於匡人之圍好官自爲廳長於學校如秦人之視朝聞啓釁夕覓替人社會學生沆　一氣地方人士書牘紛投波浪之興至不可已追思往事咸足痛心近年以來漸就寗謐商量舊學培養新知學生刻苦勤求亦知非力學有成不能救國不意王吳事起外感又乘羣衆之情猝難爲阻論事不無太過原情亦非無因夫整頓學風當求其本表端影直理所宜然草偃風行古有明訓果其社會淸明人人自愛則天下無事　序井然否則互鄉難言漸及於童子勝母之里見棄於賢人舜成等縱訓練有方精研敎育可以感化其子弟不能糾正其父兄而門内絃歌不敵道途簧鼓挽回補救責在何人此三難也至於議會更有難言君子卓然可敬寸膠不能理黄河之汙小人敢於自爲一手幾掩盡萬人之目動以地方主人自命時啓遇事干涉之風其於學校猶爲正氣所拘未遽求金於暮夜然而請求囑託紛至沓來學期之始則濫薦私人招生之時則强收學子初無一面之識遽以八行相投甚至聯名加章表示合羣動作每一經年積函盈尺在學校秉公從事未遑徇例外之求而人意豈能盡從怨惡因之而起稍持淸議比校長爲督軍之團隨意汚人謂學校與稅差同利每編預算則藉示福威若失感情則旋聞查辦凡此情事罄竹難書淸白之躬能無憤慨今者劉吳之事輿論同誅而衝突之由始於省校彼夫臭魚同味悲兎有人竊聞同利之朋必欲乘機而尋釁提案攻訐之事以後勢所必成彼時舜成等爲人格爭存不得不正義答辯合力陳詞揭報復之陰謀訴是非於輿論紛紜擾攘莫知所終而鈞署内欲保官廳之威信外欲顧議會之尊嚴轉覺張弛兩難兼全無策否則遺小圖大牽及政潮邦家至於顚危省局因而破壞推原禍始咎有攸歸此四難也總前所述積有由來事非始今咎實由昔長此塗附心有難安用爲披瀝之陳敢乞原情鑒允舜成等學無足述壯不如人而生長是邦愛鄉綦切解職以後决能互相砥礪不負初衷潛心讀書平情衡事以公民團結之精神盡社會指導之責任亭林有言天下興亡匹夫有責同人不敏冀附前賢省長東山再起本爲蒼生望治之心知更殷於後輩澄淸天下必先澄淸地方尙希俯順下情宏此遠志大開賢路爲學校遴傑出之英畀我閒身於社會廣人才之藪望風瞻拜不盡欲言臨穎依依敬候鈞命不勝翹企屏營之至王舜成·王伯秋·周威·王朝陽·賈豐臻·陳綸·仇埰·任誠·徐慕杜·王發蒙·郟鼎元·伍崇宜·張昭漢·楊達權·錢用和·陸殿揚·汪家玉·章欽亮·童斐·吕濬·葉惟善·張開軒·張倚·汪惪章·陳有豐·劉勳麟·趙師復·張鏐·鄭辟疆 
[蘇社同人擁護韓國鈞電]  
　　蘇社張季直等昨致府院電云北京大總統·國務院·鈞鑒蘇省不造議敎衝突報章騰載謠諑繁興本屬議敎爭潮無端涉及省長節外生枝殊甚駭異國家頻年紛擾統一未成江蘇當南北要衝幸賴軍民長官和衷共濟得維現狀韓省長蒞任以來尤能砥礪廉隅孜孜求治在中央固倚畀方殷在地方更老成是賴誠慮不根之言淆惑聽聞用特公電陳明俾息浮議蘇省幸甚大局幸甚張謇·段書雲·唐文治·王淸穆·汪瀛鳳·黄以霖·袁希濤·費樹蔚·沈恩孚·馬士杰·支 
[孫中山之統一談]  
　　參議院議員王用　氏此次受黄陂與張敬輿委託與中山商酌統一政策中山乃發表意見如下（以上皆中山對王用賓氏所談（自民六護法以來一般政界要人及社會羣衆皆知國家分裂若此有統一之必要但政治不外歷史之敎訓即政治之經驗吾人今日所主張之統一政策即此七年之政治經驗也依我（中山自稱）六年來之觀察前此所用政策不外三種其一武力統一即能以兵力打勝一切者乃能統一也此種政策之失敗自不待言其二爲法律統一然法律是一種理論至於欲求實現此理論仍非訴之實力不爲功其動機雖與武力不同而結果乃與武力相等其三爲策士統一卽離開今日政治之實象而以縱横捭闔之手段行之如前此之聯省會議·廬山會議·國是會議之類皆是也以上三種統一政策雖有誠僞善惡虚實之不同而有一絶對相同之點即一切皆就政界之人而言統一未嘗實證於國民之前而求其承認是也中國今日紛擾之根本病源即强僕各自有其是非而四萬萬之弱主人無置喙之機會是也欲人民對於今日政爭發言須先使人民認識政爭爲何物前述三種統一政策武力固爲人民所畏避卽法律統一之說亦是陳義過高人民仍難驟然理解至於策士統一乃純然爲多數人升官發財而爲之於人民尤爲毫不相關余意今日國民所最苦老莫如兵多即主張先裁兵而裁兵卽統一之根本條件　人民樂於裁兵故人民亦必樂於統一故余自信余之統一政策最易得人民之了解故可斷定人民亦必因此而樂於爲我之後援人民表面上似無能力然要知對於某問題旣得一種直覺之了解則實力異常偉大不使槍砲而其力大於槍砲十倍百倍而未已蓋人民有罷工之能力有罷市之能力有抗納稅之能力有撤回代表之能力果使人民一旦正確認識其幸福在於統一統一在於裁兵一人傳十十人傳百雖有擁兵百萬據地千地之軍閥一朝可使之爲獨夫故余之統一政策即本此七年之經驗而知惟有以裁兵謀統一則手段與目的完全一致最容易得國民之直覺云云 
[廣肇公所澄淸粤局之通電]  
　　本埠廣肇公所昨發通電云廣州總商會轉各報館·各團體·香港東華醫院·中華總商會·轉各團體·北京粤東新館·旅京廣東同鄉會·天津廣東會館·漢口旅鄂廣東全省同鄉會·蕪湖廣肇公所·九江旅潯廣東同鄉會·南京廣東會館·鎭江廣東會館·公鑒武人愈䟦扈政客愈縱横遍國擾攘更難收拾非我商民挺身干涉共負維持整頓之責則大亂將無停止之望此我商民宜有覺悟而思所以自處者也我廣東爲改造中國之發源地糜財喪命莫可紀極反正以後復經龍陸之禍兵燹頻仍民生凋敝受禍之重尤非别省所及而每經一次變亂籌餉購械又莫非藉我商民捐助之力及粤軍回粤莫不以爲粤人治粤之目的巳達從茲可以稍事休息而自治可期奈何人謀不臧自相水火竟成今日引狼入室之局若不速圖補救根蒂深固則拔除更不容易此又我粤省燃眉之禍所宜提前挽救者也我粤商民對於地方大事素持放任主義報效輸將以外諸事委諸一般政客武人之手而退處於旁觀地位以致想望太平之心結果必得其反際茲奇禍再見正宜力矯前失號召内外商民厚其結合之力鄉事國事不敢一毫放棄以爲人民自决之實行提倡自茲以後對於武人政客之有摧殘蹂躪我粤省之土地人民者得羣起而阻壓之抵制之積極消極惟力是視使武人政客知有所忌憚而歛其禍國禍民之惡念庶可以措我粤省於民意法治之域爲收拾殘局統一全國之嚆矢有志竟成未容却顧凡我粤省内外商民其速起圖之上海廣肇公所支 
[閩省拒孫拒劉之滬聞]  
　　各界拒孫之激昻學生拒劉竟遭暗殺 
　　國聞通信社云本埠福建同鄉會昨接閩省來電兩通照錄如下㈠福建同鄉會均鑒閩自被難以來百業凋敝如墜深淵今幸悔禍有期剝極可復茲聞孫傳芳率師即日久境閩人痛尙未定何以堪此望當局念佳兵之不祥憫民生之憔悴翻然覺悟立止援軍閩能自存寳多受賜否則惟力是視誓死不承掬誠籲陳諸惟垂察福建紳商學各界及農工各界公民同叩東㈡東福建同鄉會轉各團體均鑒本日各界開公民大會拒劉冠雄學生劉開祥散佈拒劉傳單被劉黨暗殺此種蠻横手段李厚基尙不敢爲而劉竟悍然爲之望即同聲致討以伸公憤福建各界聯合會江 
[海軍司令處所接劉冠雄電]  
　　本埠海軍第一艦隊司令處昨接福州　撫使署來電略謂閩中客軍雲集閭閻不寗現經本署派員接洽以期招撫業已就範和平解决即在目前許崇智軍現已準備回粤王永泉軍退守延平以待後命所有善後事宜已會同薩上將林省長曁各法團竭誠商榷共謀進行俾定閩局餘電呈府院海軍部外希轉知滬上各法團知照云云 
[旅滬贛人維持謝遠涵之通電]  
　　江西旅滬同鄉會昨日通電云北京參衆兩院·旅京江西同鄉會·江西省議會·各公團·各報館·均鑒本會於支日致大總統電文白北京大總統國務院鈞鑒報載贛長改令陶家瑤閱之駭異謝省長遠涵爲贛人所愛戴羣衆所歡迎倘爲軍閥干涉遽易贛長全贛人民誓不承認籲懇大總統乾綱獨斷維持前令以保威信而慰民望臨電惶悚不盡欲言江西旅滬同鄉會叩支 
[周白齊赴杭卽返准今晚赴寗北上]  
　　前内閣總理周自齊及其夫人於昨日（四日）晨乘滬杭路早班快車赴杭即日轉乘夜班快車於下午十時五十分鐘返滬定於今晚乘車赴寗轉車北上 
[無線電同樂會會員之推廣]  
　　大陸報云本埠自輸入無線電傳音器以來外間注意之者日衆昨夜萬國無線電同樂會開會時已决定將會員名額自十二人擴爲五十人目下該會共有發電器七具而會員每人各有收音器一具各會員間皆能自由用無線電談話聞會中决定新會員暫按無線電學之程度分高初二級一俟會員人數足額後卽將從事佈置會所及試驗室等並擬呈准當道自置如大來洋行所設之大號傳音器以便與其他各埠互通消息凡欲入會者可與南京路五十號該會書記Ｍｒ·Ｄａｖｉｓ接洽云 
[美國婦女俱樂部將建築新屋]  
　　大陸報云美國婦女俱樂部定於本月六日下午假座寗波路老卡爾登飯店開全體大會討論建築俱樂部新屋事宜 
[法部令嚴緝梅詒榖]  
　　上海地方審判廳長梅詒榖虧欵脫逃奉令懸賞嚴緝在案茲悉此案已由蘇州高等廳據情申詳司法部請示司法部以上海爲華洋官商薈萃之區今司法官廳中竟有廳長虧欵脫逃實屬駭人聽聞業已令飭蘇州高等檢察廳長許受衡轉飭滬檢廳長車顯承着設法查緝梅詒榖務獲解究等因車廳長復選派幹警購線四出偵求矣 
[女權同盟會政淸華學校函]  
　　抗議停派留美女生 
　　上海女權運動同盟會因北京淸華學校有於本年度停派留美女生事特致淸華學校函云淸華學校校董校長先生公鑒美國柔遠政策退還庚子賠欵爲我造就靑年本無男女限制貴校考送留學人才每届祗有女生十名或由女學未宏總非故爲軒輊方冀此後學額逐漸增多與男子平等待遇乃貴校忽於此時朦呈外交部一律停派女生揆諸事實情理百思不得其故試問何所依據悍然出此旣云經費不敷何以額外添派男生同是國民豈能獨外女子所望君子過不憚改毅然改弦更張庶幾晚蓋前愆無傷日月之明禹拜昌言子路聞過則喜古今豈遽不及乎惟執事實利圖之 
[猪業運商公會覆總商會函]  
　　聲明並未抽捐 
　　猪業運商周哲甫包振華等爲保護猪客起見組織運商公會旋有猪業敦仁堂出而反對兩方各走極端詳情迭誌本報昨日該會接到總商會函二件謂組織公會未奉部省核准成立不能開辦更不能擅自收捐等語� 
該發起人等以無收捐情事深恐有所誤會故於昨日具函總商會聲復一切函云上海總商會會長先生大鑑（中略）查商等依據法令組織公會前蒙貴會證明轉函上海縣公署分别轉呈備案嗣因敦仁堂代表王瑞龍誣稱藉會抽捐分呈省廳旋奉實業廳函知貴會令查各節業經據實聲復並懇據情轉復各在案現在未奉部省令准以前祇能籌備進行當然未能開辦雖經商等各會員議决自願於鮮猪到埠出售之時每只自提公會經費洋二分原擬定夏曆十二月初一日爲始因未奉部省核准迄今並未實行提供至收捐二字商等萬難承認商等係奉法商民收捐係國家權限以商民資格而違法抽捐商等雖愚豈肯出此惟商等各會員自願提供會費業已遵奉部定工商同業公會規則第四條第六項規定將關於籌集費用方法訂入本會規章第十八條之内聲明由入會同業分别負擔以昭公允則每只提洋二分作爲公會經費之議决實因同業營業有大小之分别非此不得平均之標凖是項議案亦屬根據規章爲公會正當收入並非節外生枝何敢違法收捐自蹈刑章奉函前因除遵令辦理外理合具函聲復仰乞貴會連同前次對於提供會費查復情形一併據情分别轉復以維公益而免摧殘不勝激切待命之至專肅祇頌公安上海猪業運商公會代表周永濬 
 
 

Page 14

 
 
第一萬七千九百四十五號;中華民國十二年 西曆一千九百二十三年二月五號
星期一 * *[敦仁堂猪業公所謝絶調停]  
　　昨報載寗波同鄉會調停猪業爭執一則因會長方椒伯李徵五虞洽卿諸君未到宣佈定日再行集議云云茲接敦仁堂猪業公所來函謂該公所雖經同鄉會函邀該同業曁各販客以事經訴訟當靜候官廳判决無調停之餘地且各販客寗帮人僅居少數餘多在江北一帶認爲寗波同鄉會亦無調停之必要至該公所代表王瑞龍君日前往同鄉會與陳良玉君面談係屬陳君個人名義函召與此事無涉嗣經同業曁各販客决議茲事靜候官廳判决謝絶調停云云是則此事雖寗波同鄉會出而調停亦不能結束矣 
[美商購買華棉之外訊]  
　　大陸報云邇來本埠商務情形頗多軼出常軌之外例如各項出口貨中其價値之昻多爲歷年所僅見又如今年内地農產品雖有豐收報告而運至滬上者却甚稀少種種特殊情形不一而足其間尤出吾人意料之外者即爲美商購買華棉以供紡織之用是此於中國棉業史上實所創見蓋以前美商雖亦購買華棉然皆係漢水流域之下等棉花僅供織毯之用此項花衣往常運赴美國者平均歲在二萬五千包左右每包純重四担當大戰時則增至三萬五千包先一九一九年美國購買尤多共達四萬九千包但翌年頓縮至三千包前年又减爲七百包而本季則自去秋收獲以來共計先後輸出亦不過三四千包而自去年十一月迄今運往美國之上等花衣供紡織用者反已有一萬担至一萬五千担之譜去年十二月二十七日爲此項花衣第一次運赴紐約美國協隆洋行共購過一萬擔卽運紐約以供紡紗之用並有續行購買之說其故蓋因去秋有本埠棉商名路森匪特氏者曾以試用華棉游說美國各紗廠會今冬美棉大漲與華棉價每磅相差美金二分半至三分左右因是各廠多有試購華棉者惟今年華棉來源頗感缺少欲得不攙水者更爲困難例如南市花行約有五十二家往年此時每日門市收貨通址恒在三四千担今年則祗有五六百担據該業中人言今年或因銀根不緊鄉人有貨者尙在觀望以待善價但亦有稱上海通州一帶所產花衣已有百分之七十業爲廠家及出口商所購去而太倉一帶所產又多爲内地廠家所收買難望其來滬者因是陰曆新年以後中國紗廠之活動胥視紗市情形及下次花收以爲繼矣近數星期來本埠各紗廠紛紛購進印花自十二月迄今訂購總數約在五萬包與七萬五千包間至各廠現有存花則因多守秘密無從確知據熟悉内容者言大約不敷兩月之用本年美花飛昻之故大半由於一九一九年及一九二○年美國金融緊迫之結果當時各銀行以銀根緊急迫廠家淸理賬目廠家乃不得不出售存花於是美花市價一落千丈遂爲歷年所未有之低廉今則逐慚回復舊規以故年來美花殊難有看低之望至於本年華棉收成約七成之譜其輸往外國者自一九二一年九月至一九二二年八月共三七六四九六担自一九二二年九月至是年十二月止共二○七九二七担又中國去年輸入印棉共一二八三五一八担前年則爲一三二八○四六担去年輸入美棉共一二五五七五担前年則爲九四六九八七担云 
[本年絲廠之盈餘]  
　　自歐戰以來滬上各絲廠連年無良好之結果至本年始見發達現各絲廠因乾繭缺乏相繼停車者已十有八九未停者祗閘北緒昌永等兩家租界中數廠原料餘多者亦不過十分之二各廠之盈餘最大八萬兩次至四五千兩茲將各絲廠盈餘調查列後怡和·信昌·瑞綸·永泰·允餘·元豐·統益·大綸·通緯·豐泰等二十餘家自八萬兩至一萬二三千兩久成等二十餘家均平平（以上租界之廠）源盛二萬五千兩瑞豐餘·緒昌仁·同上緒昌永·德和·均二萬兩協和·協安·協泰·連益·四家均一萬五千兩德業·元元·大來·慶華永·四家均一萬兩振利·昌興·豫豐惠·緒昌福·百司·天來·鼎和·七家均五千兩元泰·泰來·恒和·益記·緯餘·晉豐·等六家平平（以上閘北之廠） 
　　據該業報告本年無錫蠶年頗好現有半數尙未停車是以振藝·乾甡·源康·乾元·錦記·等十五家營業之盈餘較申地閘北倍獲利益云 
[道路協會職員會議紀]  
　　并歡迎名譽會長王正廷 
　　中華全國道路建設協會於昨午在大東旅社餐樓聞全體職員會並歡迎名譽會長王儒堂君到會者有王正廷郭秉文許秋颿蔡辰白朱愷儔朱賡石戈公振方椒伯王一亭沈卓吾許劍靑陳維新陸禮華吳山史副會長量才有道路會職員歡宴名譽會長王正廷攝影 
　　代表列席並駐會各幹事等五十六人會餐畢會長郭秉文主席致歡迎詞大意謂王名譽會長對於本會首先提倡始終維持雖遠在北京而關於一切會務無不竭力贊助吾人實深感謝今特開會歡迎聊表微悃云云次總幹事吳山報告各地分會之成立情形與各省區人士對於本會之贊助及軍民長官之熱忱提倡内務陸軍兩部之通咨各省所屬一律實行兵工築路辦法與夫海内外兌欵入會之踴躍情形報告畢請王名譽會長演說大意凡辦事須本不屈不撓之精神盡有始有終之志願不計艱難唯努力前進是務則事未有不成者吾人對於道路協會不可視爲一個言論機關要變爲一個實行團體故多組分會以促路政之進行吾人應持以毅力辦理一切云云繼請副會長許秋颿演說亦勉勵各職員羣策羣力以促會務之進行云演說畢提議各案件均無異議衆贊成通過乃攝影散會 
[貨價調查處從事擴充]  
　　因感稅則修改後之需要 
　　北京財政部以稅則修改後所有進口貨價非力事詳確調查不可故擬將財政部駐滬貨價調查處加以擴充業已委定處長盛俊·印花處坐辦郭桑·及潘更生·等五人從事籌議改組云 
[一週間紗花槪况]  
　　上週紗花市面頗爲平穩世界三大棉市漲落極微本埠因節近年關各帮莊號俱思結束益以銀拆加高交易更形冷落紗市於週中漲起二三兩　稍見起色花市則較爲寂寞執現者俱不肯脫手都待來年之善價年内不過一些零星交易耳茲以上週中紗花成交槪况分述於左 
　　（一）期紗上週期紗市塲淸淡各大商號俱未出手全埠成交只七萬二千二百二十五包較前週少一萬三千四百七十五包計紗布交易所成交六萬二千四百五十包取引所成交九千七百七十五包茲以上週中二月期爲標準而比較中日之期紗價格於下月日中國紗布交易所日本三品取引所東滙 
　　兩兩日元兩 
　　一月二十九日蚮一五三·二一六七·一（二四三·九）·六八五一月三十日交割停市一六七·七（二四四·六）·六八五一月三十一日一五六·三交割停市 
二月一日一五四·九一六七·○（二四二·○）·六九二月二日量三·九一六六·二（二四○·九）·六九二月三日一五三·五一六六·六（二四○·六）·六九二五一月份棉紗交割於三十日實行紗布交易所人鐘標凖共交割四千三百五十包計人鐘牌三百五十包寳鼎牌二百五十包如意牌三千五百五十包孔雀牌五十包地球牌一百包寳塔牌五十包交割價格一百五十三兩交割總銀共六十六萬五千五百五十兩取引所雙象標凖一月份交割亦有六百包云 
　　（二）現紗上週現紗成交共六千四百包川帮占其三分之二其餘若汕頭長沙江西野雞福建甬江靑島等帮俱有成交較前週少二千四百五十包二十支牧羊最高價爲一百六十五兩（二月一日）最低價爲一百六十二兩（一月二十九日）十六支人鐘最高價爲一百五十五兩二錢五分（二月一日）叫最低價爲一百五十二兩二錢五分（一月二十九日）十四支地球最高價爲一百四十八兩二錢五分（一月三十一日）最低價爲一百四十七兩（一月二十九日）十二支如意最高價爲一百四十五兩七錢五分（二月二日）最低價爲一百四十四兩（一月二十九日）十支金鷄最高價爲一百四十二兩（二月一日）最低價爲一百三十九兩（一月二十九日）茲以大阪現紗一週間成交價格錄之於左 
　　月日藍魚牌紅財神牌福島牌三馬牌 
　　日元日元日元日元 
　　一月二十九日二五五·○二三四·○二三四·○二三四·○一月三十日二五八·○二三六·○二三七·○二三七·○一月三十一日二五九·○二三七·○二三七·○二三九·○二月一日二五九·○二三五·○二三八·○二三九·○二月二日二五六·○二三四·○二三五·○二三六·○二月三日二五六·○二三五·○二三六·○二三七·○　　（三）期棉上週期棉市場一落千丈交易之淸淡爲數月來所未見全埠成交僅五千三百擔較前週少三萬三千八百擔計棉業交易所成交三千擔紗布交易所成交一千四百擔取引所成交九百擔茲以一週中三月期爲標準而比較中美英印之期棉價格於下 
　　月日中國棉業美國紐約英國利物浦印度孟加拉　　規元金洋辨士羅比 
　　一月廿七日三九·九五·二七六三一五·七○三六五一月廿九日交割停市·二七九○一五·一○三六四一月三十日交割停市·二七九五一五·三八三七二一月卅一日四○·四○·二七三九一五·一八三七七二月一日四○·四五·二七二七一五·○六三七七二月二日·二七六四一五·○三三七三 
　　一月份棉花交割棉業交易所共七千九百擔交割總銀共三十一萬九千七百兩内通州花四千九百擔交割價格四十一兩陜西花二千八百擔交割價格四十兩火機花二百擔交割價格三十四兩紗布交易所通州花交割一千八百擔標凖價格四十兩總總價銀七萬二千兩 
　　（四）現棉現棉交易亦人冷靜之途南北二市門莊收進不過十五萬七千斤較前週少三萬八千斤計南市十萬斤收價俱爲四十九元北市五萬七千斤收價俱爲四十八元五角通花到數爲二千一百六十包較前週增六十包碼頭過秤仍在三十九兩以上各廠收進共四千八百五十包較前週少三百十包計印度花二千六百包陜西花一千二百包漢口花七百包餘姚花二百包天津花一百五十包厚生廠購進最多爲二千包同春廠及漢口帮各進五百包振太及岩井各進三四百包其餘若申新·鴻裕·廣帮·寳成·則各進二百包印度花最高價爲四十一兩五錢（一月三十日）最低價爲三十八兩（二月二日）陜西花最高價爲四十一兩五錢（二月二日）最低價爲三十九兩五錢（一月三十一日）漢口花最高價爲三十七兩二錢五分（一月三十一日）最低價爲三十四兩八錢（二月一日）天津花爲三十七兩（一月三十一日）餘姚花爲三十五兩九錢（二月一日）他若美國現棉最高價爲·二八一金洋（一月三十日）最低價爲·二七四金洋（二月一日）英國現棉最高價爲一五·九八辦士（一月二十九日）最低價爲一五·二八辦士（二月二日）云 
[一週間之内滙與外幣]  
　　内滙上週内滙漲落與前週相仿京津銀滙結果比前週漲起二兩半洋滙同加一元北京公砝週末價爲一千零五十五兩銀元計一千零十一元五角天津行化計一千零六十三兩銀元爲一千零十元零五角濟南濟平週末價爲一千零三十八兩計小三兩銀元亦低三元爲一千零八元靑島膠足始終爲一千零六十六兩較前週市價一無上落正金鈔則遞高一元爲一千零七元烟台烟估週末價一千零四十五兩七錢五分比前週退云六兩半銀元常爲一千零二元漢口洋例結果疲去五錢計一千零三十三兩二錢半銀元跌五元七角五分爲一千零七元宜昌宜平遜去一兩週末價計一千零三十五兩銀元逐日均篇一千零十八元南昌銀元曾高至一千零十六元星期五日雖退去一元較前週尙漲高二元蕪湖銀元星期五以前均爲一千零八元安慶銀元則一千零九元迨週末始各跌一元重慶九七平銀週末價爲九百八十二兩半計跌五兩銀元始終爲一千元其餘各處銀元一週中毫無變動云 
　　外幣上週各種外幣市况初甚呆滯星期三以後市中買氣漸旺故價格大致趨高英票週末買價爲九元零五分比前週好起一角美票週末買一元九角一分半計大二分日票曾跌至九角一分八釐週末回高至九角三分較前週反漲高九釐坡票漲高一分週末買一元零三分半德法兩票因國外迭電跌小故此間人心殊爲虚弱市價遂日趨下游德票星期四五曾跌至三角週末雖回高一分比前週尙退去二分法票週末買一角一分七釐計小七釐港票買户平平價格始終爲一元零一分八釐羅卜一千元票買價常爲三兩五錢二百五十元票計一兩二錢五百元票始終買六兩五元至二十五元票週初曾到過八兩星期三以後始回縮至七兩與前週市價相同云 
[一週間之絲市]  
　　上週中洋莊絲市尙不寂寞里昻紐約需要仍旺銷路遂繼續暢達全週共計成交黄白灰廠絲經六百七十五包查歐美市塲存貨不充然冬季絲織品銷路甚繁原料將次告罄故繼續交易預備日後之　惟上週中各國絲滙不時增漲故市况頗不一致絲價各有參差茲將各絲經市况分類詳述於下 
　　上週廠絲交易仍稀市面堅消紐約里昻繼續動辦而滬埠存貨已枯勢難　付故上週中交易惟美莊購去五十擔價又漲十餘兩法莊方面雖有新貨售開之傳言然爲時尙早恐難成事實也 
　　上週白經交易亦稀紐約方面一無動辦倫敦里昻畧形活動吃價稍好惟以本埠絲滙放長除貼補滙水損失外價反較小二三十兩本埠絲商鑒於時近歲暮銷路稀狹故願鬆價脫售而售價遂跌落市况疲軟云 
　　上週黄絲經交易因印法二處銷路繼起各絲商手中存貨無幾而各歐莊紛紛來帳故雖法滙激增絲價依然堅固四川機械廠經較前漲起十兩餘河溶等絲亦各增漲十餘兩不等文易獨暢而價益堅俏 
　　上週灰經交易週初惟大纊經略有銷路價尙堅定小框經則以吃價過小致無成交市况漸靜人心轉趨疲軟至星期三頓跌二十餘兩交易略盛週末數日美莊交易頗能連續絲價因此不再低廉市况平定矣 
　　預料本週絲市廠絲貨枯價漲市况勢必仍俏白經花旗貨亦枯價可堅定英法貨如滙率仍堅難望趨漲黄絲經存底已稀價當益堅灰經如銷路停滯恐仍傾賤也 
[一週間之呢絨市]  
　　上週呢絨市况頗爲寂寞因陰曆年關已迫苟非應時要求槪行止辦故大路貨成交數寥寥無幾然各貨市盤俱頗堅定蓋因外洋廠價迭增本埠存底日稀市情遂不得不愈趨愈緊東貨去胃亦形滯呆彩條絨·冲直貢等雖較爲活動而爲數甚鮮茲將是週做開各貨彙列於下德記元莊細嗶嘰二件好華又一件喊厘又一件謙順普通元直貢呢一件榮泰頭號又一件德記一三三六又四件榮泰寬緊駱駝絨一件列豐又二件福倫條子又一件雜牌大衣呢三四件共計十五六件花式另拆俱不在内云 
[一週間之米布]  
　　上週閘北米市甚淸淡來源雖不多去路亦呆滯實因年關雖届本街米舖資本短絀者均不敢囤積行家年關交易收束循例收賬故亦無欠賬交易但市上一般米客心思尙堅今歲米價雖不致十分回漲預料來年新正有轉機之勢因此河下所到各帮米船相率居奇不願脫手所以近數日米價無大漲跌平平而已客秈包尖前日由滬寗火車運來一千餘包均推存各洋棧銷路惟浙江稍有辦進其餘交易有限市面較前略軟本週閘北市上售開高低各價常帮白粳十二元六角五分至十一元二角五分白元十二元七角五分至十一元八角杜尖十一元五角五分至十一元三角南帮晚粳十一元六角五分至十一元一角早稻十一元九角至十元零八角杜尖十一元六角五分至十一元二角廠機白粳十二元五角至十一元六角機尖十元零五角至九元八角包尖九元至八元七角五分比較上週常帮白粳小去一角三分白元大起五分杜尖小一角南帮晚粳大一角五分早稻大三角杜尖大一角五分廠機粳大一角二分包尖小去三角機尖大一角 
[紗布交易所三届股東常會記]  
　　昨日紗布交易所開第三届股東常會股東簽到者二百餘人計四萬餘權下午二時許振鈴開會議長穆藕初君致開會詞畢各常務理事先後報告營業槪况及本届賬略並宣布純益金分配案經全體贊成該所本届結賬計得純益金二十萬零九千二百六十兩股東紅利每股派給三元於本月八日起在會計科核發云 
[國際問題研究會開會記]  
　　我國人民對於國際問題每多漠視如遇外交發生輒覺棘手而少辦法此皆由平時缺乏研究機關之故聖約翰大學敎員馬崇涂有鑒於此乃與本埠瑞典領事署秘書朱季衡發起組織國際問題研究會籌備迄今已有四月現願加入者已有十餘人昨日（三號）午後四點在寗波同鄉會開成立會到者有翁長熙·趙修鴻·王君理·劉鳳生·劉麟生·董克仁·馬崇淦·朱季衡·蘇福應·劉雲舫等十餘人公推馬君爲主席報告發起之經過並述組織之宗旨（一）爲召集同志研究國際問題（二）對於國家或有所建白後衆將擬定之會章修改通過大致謂該會每二月開常會一次會員自將研究之國際問題演講或提出問題討論又有一種特别會可隨時召集謂外交名人演講或遇重要問題須待研究者社會人士若欲入會須曾受高等敎育確有志研究國際問題者云云會章通過後翁長熙提議選舉職員案由趙修鴻王君理附議經衆通過乃舉行選舉投票結果舉定會長馬崇淦副會長岑德彰文牘劉鳳生·劉雲舫幹事董克仁·蘇福應會計朱季衡後略討論進行事宜散會時已七點鐘該會通訊處暫定本埠西門黄家　路半耕廬 
　　尙有本埠新聞等轉入後頁 
雜評二 
[言論機關與實行團體（怡）]  
　　言論貴乎實行有言論而不能實行與不言等有言論機關而無實行團體與無機關等 
　　吾國今日無論何事祗有言論而不能實行裁兵之聲洋洋盈耳卽擁兵者亦日言裁兵也然試問何省能實行乎自治之說見諸命令卽官廳亦日言督促自治也然試問何縣能實行乎卽以上海一隅觀之公私團體林立其集合之宗旨無不抱有宏願然而能實行其宗旨者亦不多覯也此無他言之非艱行之維艱耳 
　　雖然不能實行曷貴言論是故組織團體而惟空言是務者不如其已 
　　道路會名譽會長王儒堂之言曰吾願本會變爲實行團體而不僅爲言論機關旨哉斯言無論何種團體皆宜服　而弗失也 
 
 

Page 15

 
 
第一萬七千九百四十五號;中華民國十二年 西曆一千九百二十三年二月五號
星期一 * *本埠新聞二 
[包辦煤油稅事務所撤銷]  
　　煤油認稅事宜向由該業自行承辦迄陳鼎五等呈准江蘇財政廳認包後即在蘇省各縣境内組設事務所率行開徵爲各處商會等反對即該業商亦羣相否認呈奉財廳准予澈查旣而查得該認商辦理不善即行撤銷自本年二月一日爲始仍照舊章辦理並令知上海稅務所長遵照辦理在案所有陳鼎五組織南市毛家弄某號屋内之事務所已由稅所知照撤銷前日已届收回散收之期故令該事務所速將江蘇全省煤油認稅之牌扁撤除以便據情詳報財廳備查云 
[引翔港里道劃地給價之布告]  
　　上海縣知事公署昨發布告云爲布告事案據引翔鄉經董周樹　王銓運呈稱本鄉引翔港鎭朝北至沈家巷鎭開築里道早經訂立簡章繪圖立界開工興築在案茲將關係是道各圖各業户由丈繪生會同各圖保指明各業户地段淸丈繪圖造册共計劃入路綫内者得有五十二畝一分四釐六毫繕具淸册一本連同預算給價洋一千五百元一併呈請察核迅賜飭傳各圖地保帶領業主持憑田單每分統給價洋五元應請將單上批銷劃入路線内分數以憑收糧仰祈鈞核酌定期限等情並附淸册票洋到署據此除指令呈册閱悉該鄉引翔港鎭至沈家港鎭開築里道於業户地内劃定路線共五十二畝一分四釐六毫册内旣分載畝分及業户姓名應即由該經董督同地保傳知業户憑單契發給地價將裁存單角開列劃除實地及單額糧數彙册報領至給價限期先行酌定一個月由縣出示布告册一本票洋五百元布告並發此令印發外合行布告仰該鄕各圖沿路業户人等一體知悉特此布告 
[杭辛齋謝却嘉禾章]  
　　申報館轉各團體公鑒前日病起檢閱積報於上月念四日滬上各報發見大批之一二等大綬嘉禾章名單賤名亦赫然在内不勝駭異自軍閥承認護法國會移京開會以來辛齎以貫澈護法宗旨聲明法統所在與護法同人組織法統維持會於上海一再宣言中外共鑒惟因國民渴望統一苟能開誠布公和衷共濟則對外對内事實上不能不有過渡之政府維持現狀枉尺直尋是或一道然法律不可假借最後終　有正當之解决乃荏苒　年令不一行閣已三易誓言裁兵而兵日增誓言廢督而督如故以祿位爲招徠顧問軍職之補任盈千累萬以虚榮爲敷衍嘉禾文虎車載斗量　下養無此多爛羊頭無此臭辛齋爲國犧牲家產盡絶皮骨僅存無可言功差堪無罪痛人道之垂盡恨無力以回天讀易養疴懷茲晚節結社講學斯挽人心等視彭殤悃幅以免誤會伏乞公鑒無盡主臣杭辛齋叩 
[陳行鄉槍决盜犯四名]  
　　松滬護軍使署昨將盜犯四名發交上海縣署押赴陳行鄉犯事地方槍决茲錄布告於下爲布告事案據上海縣呈稱拿獲夥衆持槍搶刧陳行　顧家宅居民顧金山家衣飾銀洋之盜犯火培興·（即霍培興）·火阿妹（即霍阿妹）·張秋生·姚琴山等四名并抄錄供詞到署發交軍法課迭次傳集承辦警探及事主人等並提同各犯詳加研訊此案係由姚琴山起意指使火培興（即霍培興）火阿妹（即霍阿妹）張秋生等糾約在逃之同黨多人並由姚琴山發給手槍於上年腸曆四月二十七日（即陰曆四月初一日）夜間十二時許分持手槍鐵棍侵入顧家宅　金山家開槍嚇禁聲張實行搶刧當搶得衣飾銀洋等物携贓逃逸姚琴山在家守候並未上盜所搶贓物仍由姚琴山變賣俵分等情供證確鑿無可諱飾查該犯火培興（即霍培興）火阿妹（即霍阿妹）張秋生等三名聽從姚琴山指便夥衆持槍侵入民居行刧得贓已均搆成刑律第三百七十三條第一二兩欵之强盜罪又姚琴山一名敎唆火培興等侵入民居行刧並供給手　應用依照刑律總則第三十條之規定亦已搆成同律第三百七十三條第一二兩欵之强盜罪値此冬防期内自非從嚴懲辦不足以寒匪膽而保公安應即一併按照懲治盜匪法第二條判處死刑以昭炯戒除飭提該犯火培興（即霍培輿）火阿妹（即霍阿妹）張秋生·姚琴山等四名騐明正身押往犯事地方執行槍决外合行布告軍民人等一體知悉此布 
[游戲塲中發現炸彈]  
　　大世界游戲塲於昨晚八點三刻開演影戲之時忽有人抛擲炸彈猛然暴裂當即炸傷看客張根坤·郭簡寅·楊子才·杜如卿·莊德福·奚平榮·劉永興·等七名之手足等處旋由探目楊振富·許福卿·包探吳炳泉·等聞悉到場兜拿擲彈人已經遠颺乃將受傷人送至仁濟醫院醫治聽候嚴緝擲彈之人到案究辦 
　　又函云大世界游戲場昨晚九時開演影戲包廂下四排不知何人暗置炸彈爲游客所蹴頓時炸裂轟然一聲火光四射當有寓居長浜路永興花園四十二號門牌十八歲女子沈阿鳳被炸傷兩腿靑蓮閣樓下鐘錶匠楊子才炸傷手部江西人郭光五馬路豐　新洋貨號　寗波人杜壽靑莊德甫厦門路衍慶里二百七十號寗波人沃云林江孚輪船茶房張更坤川沙人奚林平通州人劉榮新寗波人周易生·毛才生·均炸傷腿足觀客大驚紛紛逃出當由駐場探捕報知捕房派捕前來將受傷男女用車往仁濟醫院醫治一面將彈屑拾歸捕房研究聞受傷人中以張坤根受傷最重 
[靑年會同門會第三次職員會]  
　　籌議會務進行辦法 
　　上海靑年會中學校同門會職員會昨日（四日）正午十二句鐘假座南京路晋隆西飯館　第三次職員會由會長項榮寳主席書記馮樹華報告前次討論事項畢開始討論今後進行方針各職員均有提議計（一）組織報告委員會報告該會過去及現在成　將各項事務編就以便於下届職員會提出公舉許長卿·王步賢馮樹華·三人爲委員從事調查　製（二）印行年刋或會務報告將所有各種成　彙入内容務求精詳如圖畫·攝影·文字·會員錄·母校學生成績·等均可刋印分贈會員並望各會員熱心襄助　躍投稿詳　進行辦法則公舉馮樹華·王步賢·從事商榷於下届　會時提出討論（三）組織徵求會員委辦預備徵求未曾加入之同學請其襄助一切靑年會中學每年畢業同學及留學或往各方服務者極衆均宜從事聯絡以敦交誼詳細辦法公推茹雲欽·宋福華·先事擬定（四）職員辦公處從事整頓原有事務所不敷應用亟須擴充（五）游藝會各項秩序公推金尙志·蔣文偉·從事籌備（六）母校向有報告書報告成績以便會員知悉各種情形下届職員會時議决請朱樹　君提出報告聞定於本月二十日當須開第四次職員會云 
[北城商業聯合會職員會紀]  
　　北城商業聯合會昨開全體職員會議由馮志卿主席（一）報告正會長章晴蓀君逝世後已由評議部議决以副會長許少卿君遞補所有副會長一席推舉范鐘麟君補任並定於本月八號下午二時行就職禮（一）許少卿提議本會附屬日夜學校明年無論新舊學生一槪免費案先由提案人說明理由謂本會學額原無限制今僅二百人而附近未入學子弟仍多宜改爲一槪免費以符本會普及敎育之宗旨經衆討論之下全體通過並舉許廷模爲校務理事以免會校隔膜而重敎育遂即散會 
[禁葷腥入寺院之實行舊曆正月一日起]  
　　上海佛敎同人日前與留雲寺僧應玉玉佛寺僧可成國恩寺僧開生白雲觀道士劉幼蟾報本堂僧瑩照供養菴僧眞達福田精舍僧仰西三昧菴僧願來圓敎寺僧遐齡接引菴僧妙慧靈山寺僧道岩彌陀寺僧應乾能仁寺僧自然竹影菴僧宏德白雲菴僧釋然武聖禪院僧印懷壽聖菴僧諦松共同集議各僧道等均以寺院之内本不當　入葷腥擬自癸亥年正月初一日起凡本埠各寺院有慶弔諸事者一槪不用葷腥筵席各游客亦不得携帶血肉諸品入内藉以整方外之淸規減刀兵之刦運諸寺院除已議决簽字登報聲明外並向上海會審公廨立案照准又由上海道尹上海縣署寳山縣署出示布告上寳兩邑各寺院僧道及菴主游客人等自舊曆正月初一日起一律遵照施行云 
[法捕房督察員得奬]  
　　法國駐滬總領事韋禮德君以總巡捕房督察員黄金榮迭破要案動勞卓著故特電請法國大總統賜給二等銀質佩星以彰勳績昨法總領事巳奉到本國政府訓令並頒給奬章證書等件當經韋君發交法總巡費沃禮君轉飭西探長戴薩克發給黄督察員具領矣 
[周家渡火警]  
　　浦東周家渡鎭東市周杏桃家於前日午後因將龔糠灰倒至猪棚内以致失火頃刻火勢燎原鄰人均鳴鑼報警該鎭救火會聞悉即馳皮帶車前往施救始行撲滅計燒房屋數間燒死小猪十隻大猪六隻以及棉花農具等約計損失在千元以上云 
[山東興業債劵在滬開籤]  
　　山東興業債劵在滬發行定期昨日開籤假共舞台戲園爲開籤地點昨日上午九時開籤至十時後結束法捕房臨時派捕數名在塲照料 
　　茲將大奬號碼及經募票號列下特等第二九七三一號本埠善利全一等第三四三零三號紹興全號二等第六四五四號本埠善利全三等第一九七六三號漢口中華又第三五六三六號本埠有利源四等第三五七八號本埠阜康又第一八三二一號本埠葉宏茂五等第六一七零號杭州義成又第三三六六七號本埠葉宏茂又第四三八四號本埠廣滙源又第四零九六號本埠廣蕙源 
[俄難民竟作乞兒]  
　　大批俄艦離滬後其俄人留滬者尙多新閘路一百十六號屋内所住之俄人束羅次夫悉係此次乘兵艦而來者現在隨帶物件已　　經賣盡困窮日甚束羅次夫昨因至公家花園爲乞兒生活已被八十三號西捕逮入總巡捕房矣 
[烘顏料受毒斃命]  
　　住居北福建路向爲顏料掮客之紹興人倪阿張前日在某洋行出得定貨顏料數箱内有鹽基性元色粉一種因受潮過重銷路滯鈍乃自備煤爐烘焙令其妻某氏看管一料顏料中含有毒性未幾其妻已頭暈不省人事倪某一面設法施救一面預備將所烘顏料除去奈煤爐一時未息　時熱氣沸　毒性傾刻鑽入鼻際旋即暈倒當由其友人某甲車送紅十字會診治據醫生言受毒過深難於施救當即在途斃命云 
[崇明紗布號倒後之滬商索債]  
　　崇明堡鎭合順祥紗布號因營業失敗日前忽爾倒閉虧欠滬上往來　莊十一家共有一萬六七千金之譜現經各該債權查得合順祥股東殷實之家居多現經錢業公所代表函致上海商會請轉函崇明縣商會知照各該　東出爲擔任照數淸償以全信用云云 
[三北烟草公司經理傳不到案]  
　　三北烟草公司前被美商花旗烟公司在公共公廨控告冒牌一案判决被告不准再製與原告相似之牌號香烟出售茲經花旗公司查明三北並未遵判仍將冒牌香烟發賣故由代表博良律師具狀到廨請求傳訊由廨出單派探往法租界天文台路三十號門牌該公司傳經理到案候訊據公司中人稱經理現係意商不受公堂管轄不肯接收傳票該探據情歸稟承審此案之中西官以三北烟草公司經理本係華人上次曾經到案今竟推稱意商顯係臨訟規避因其抗傳不到現已出票飭提矣 
[定貨不出發封作場備抵]  
　　美商美興洋行延博良律師在公共公廨呈訴木作頭顧盛泰定貨不出請追損失一案被告迭經飭傳均不到案故已缺席判决並由原告查明　盛泰作塲係設於滬西戈登路日前稟由公堂簽發封條派探持往將該作場發封備抵 
[捲逃被獲交官媒看管]  
吳載福在滬西海格路三號門牌開設大餅店有十六歲之童養媳陳蘭英與所雇江北餅司譚四海結不解緣蘭英竊取値洋數十元之衣服首飾與四海偕遁乃翁追回江北譚之家中則四海又逃往他處祗將蘭英於前日尋回送入靜安寺捕房控其捲逃等情捕頭詢問一過派探曹阿三將蘭英交公共公廨官媒看管聽候解案訊究 
[法捕房通緝越獄拐匪]  
　　拐匪王德標於陰曆本年三月間因犯案被探拘解法公堂訊實判押西牢五年送至薛華立路西牢執行在案詎該犯於前晨越獄脫逃無踪茲由法捕房發出通緝文分咨英華捕房官廳嚴行緝拿矣 
[男子病斃寳興里内]  
　　昨日法租界寳興里内有年約五十歲之無名男子倒斃在内爲捕查見報告捕房飭探　往察得該屍形似乞丐委係病斃當即通知善堂收殮 
[冒探拆梢押一月]  
　　無賴陳關金日前至法租界顧阿桃家冒充包探拆梢得洋二元而逸現爲包探查悉前往將陳拘獲帶入捕房昨解法公堂請究先由原告投訴陳到來拆梢情形詰之陳供認拆梢是實中西官判陳押西牢一個月期滿永遠逐出租界 
[賣烟連二房東並罰]  
　　何月卿王吳氏兩人邇在法租界李張氏家私設燕子窠容人在内吃食洋烟事爲法捕房探目沈德福唐雲卿偵悉前往抄出烟具帶入捕房諭令交保昨日傳至法公堂請訊先由捕頭上堂稟明前情何等供認私賣燈吃不諱中西官判何與吳氏各罰洋三十五元張氏罰洋二十五元充公烟具没收 
[襪廠倒閉案之調處]  
　　法新租界奥禮和路丁允甫所開之襪廠邇因虧蝕不能支持於日前倒閉棄廠而逸旋由各債權人查悉報告捕房於昨日傳至法公堂請訊先由債權人朱茂亭董義樑等同稱今被告託人到來向商人等調處尙未說妥請求展期訊核中西讞員判准予展期七天是否理淸着詳細補詞候核 
來函 
[錢業公會來函]  
　　逕啓者閱本日貴報本埠新聞　錢業將蓋用騎縫圖章一則内述自明年舊曆三月分起一律實行等語查敝同業議决結單與淸簿結數上加蓋騎縫圖章係明年舊曆正月分起一律實行貴報誤正月爲三月應請將此函登入來函門以資更正免致誤會不勝公感上海錢業公會啓二月四日 
 
 

Page 16

 
 
第一萬七千九百四十五號;中華民國十二年 西曆一千九百二十三年二月五號
星期一 * *   
 
 

Page 17

 
 
第一萬七千九百四十五號;中華民國十二年 西曆一千九百二十三年二月五號
星期一 * *本埠新聞三 
[浙江興業銀行將開股東會]  
　　本月二十五日報告及選舉 
　　浙江興業銀行定於本月二十五日午後二時在本埠該行内舉行股東定期會報告上年下届營業情形及選舉監察人凡股東到會須三日前將股票交至該行換取入會憑單故各職員日内頗形忙碌云 
[中德商店運到大批新貨]  
　　九折優待展至陰曆年底 
　　南京路新開之中德商店自開幕以來營業頗爲發達昨日該商店又到有德國製之全銅十樣鑽子裝置甚靈且件件有用每柄售洋三元電氣茶壺每把自二十一元九角半至二十六元九角半多種此項茶壺式樣精美且極易傳熱又爲特色一磅水量之熱水瓶每隻價洋一元二角旅行攜帶之電氣鍋壺及電熨每付價洋二十七元半此器裝入一七寸見方之膠皮匣不論何項電力均可配用實爲旅行良友並有十二倍之千里鏡每架自三十餘元至七十元不等該商店之九折優待原定於日前截止茲爲普遍起見故特展期至陰曆年終云 
[惠羅廉售以整理各部陳飾]  
　　四川　惠羅公司因欲整理各部陳飾故特將各種存貨一例削價出售如前減價期中所售每隻一元之熱水壺現仍售一元惟此種熱水壺所剩無幾尙有精美細紗之窗幃價亦甚廉際此年關在即欲辦年景事物者幸勿失此機會云 
[大純素精公司昨晚讌客]  
　　北京路一一五四號大純公司昨晚在大東酒樓宴請報界同人由該公司經理范亦純君報告創辦之宗旨謂鑒於舶來品之暢行吾國者實巳無微不至本公司力薄不足以語大者遠者因盡力之所及智之所能發明素精一種隨時精研求進推消國外云云來賓約二十人宴叙至十時許乃盡歡散 
[天吉堂配製蛤蚧酒]  
　　虹口北四川路天吉堂藥店開設以來專門選辦梧州全活蛤蚧加配藥料製成一種蛤蚧酒該酒銷數甚多全店之營業亦較前發達云 
[天祿茶食號分設西號]  
　　南京路天祿茶食號自從先施公司下面遷出後營業倍形發達茲悉該號爲便利顧客起見特在浙江路分設天祿西號現將裝修工竣定於陰曆本月二十三日先行交易正式開幕則須待明年云 
[魚肝油之調查種種]  
　　南京路市况昨已登出今日爲各馬路 
　　泗涇路河南路口之南洋藥房魚肝油有三種出售甲種每瓶三元二角乙種每瓶一元七角五分丙種每加倫爲三元七角五分 
　　福州路之中英藥房一元九角可購司各脫魚肝油一大瓶小瓶則祇售一元那威淸魚肝油每磅七角解百勒大麥精魚肝油每磅二元二角半 
　　福州路太和藥房大淸魚肝油每打二十五元大司各脫魚肝油每打二十元小者每打十一元五角每加倫之淸魚肝油售洋三元五角 
　　五馬路河南路口大陸西藥房上品淸魚肝油每加倫三元每半加倫一元七角五分司各脫乳白魚肝油大瓶售一元七角五分中瓶九角五分又解百勒麥精魚肝油大瓶二元一角小瓶一元二角 
　　棋盤街五洲大藥房出售魚肝油多種司各脫乳白魚肝油每磅一元六角那威淸魚肝油每磅七角半解百勒魚肝油每一大瓶售洋二元二角華大寳利無腥氣魚肝油一元五角又立立牌可可魚肝油一元七角五分 
　　福州路盡錦里口一一九號華美藥房淸魚肝油每瓶八角二元三元五角解百勒牌麥精魚肝油大瓶二元一角小瓶一元二角云 
[體育塲昨日之兩球戰一勝一負]  
　　昨日下午一時起公共體育塲共和組球隊與英國海軍兵士比賽足球請馮建經爲公證人結果五與零之比共和組全勝三時起該塲樂羣組又與英國巡捕賽公證人爲伍芝馥結果二與一之比樂羣組負一球云 
[中日美術協會之展覽會記]  
　　楊草仙孫友三之作品 
　　中日美術協會之評議員王一亭葉伯常潘琅圃吳藏籠吳杏芬王茝蓀胡郯卿楊東山君等發起爲漫游東洋回國之書家楊草仙·畫家孫友三兩君在本埠日本俱樂部開回國紀念展覽會業於前昨兩日舉行並請楊草仙君當衆揮毫中外人士參觀者頗爲踴躍云 
[寰球第二日校游藝會誌]  
　　陰曆來年增設初級中學 
　　卡德路九十五號寰球中國學生會第二日校前日舉行第一次游藝會校董及各生家屬男女來賓約五百人低年級生之表演以一二年級之「兒童生活」與三年級之「一個新年的夢」爲最佳凡文藝·修身·唱歌·體操·跳舞等應有盡有大有可觀高年級之表演以六七年級之新劇「階級刀」爲最優描摹的當堪稱佳作除各生表演外尙有袁魁南·吳關元二君之三絃拉戲沈菊齋君之歐美幻術及校中女敎師之女界勁敵」等節目甚多晚六時開會至夜一時半始畢 
　　又該校主事者擬更圖擴充兼爲適應敎育部令新學制起見有增設初級中學之計劃决定以下學期爲預備時期將原有六年級於暑假時舉行畢業升入初中一年級原有七年級增加必修科時間提高程度再於寒假期内招考新生合成一級易名爲補習科明年暑假後改成初中二年級一面在半年間竭力籌備編訂初中詳細課程添加初中應有設備務使名實相當成一完善之學校日來報名者頗爲踴躍云 
[博文女學將刊紀念册]  
　　彙集文學之作品 
　　嵩山路博文女學内容編制爲文學專修科初級中學小學科及國文英文選科近該校校友會議决彙集平時詩文刋行紀念册聞已編輯陰曆新正可以出版云 
[同文書院今日開講演會]  
　　講演者章士釗及神田正雄 
　　同文書院今日下午三時開演講會敦請章行嚴及朝日記者神田講演章用華語神田用日語均不另用翻譯詃書院並歡迎中國學生前往聽講云 
[各學校之寒假休業禮]  
　　本埠各學校舉行寒假休業禮者昨日有十校茲摘紀其要如左 
　　虹口愛而近路嶺南中學第九届畢業發給憑奬中學商科英文專科高小畢業者數十人陰曆元日大八開學 
　　新閘梅白格路坤範女子中學曁商業分校寒假休業 
　　閘北滿洲路三畏里商務中學附屬國民科第十四届畢業式給畢業證書及奬品陰曆新正十六開學 
　　廣肇公學高小第九次畢業式并於晚間舉行同樂大會 
　　廣肇義學一校至八校及廣肇半夜義學廣肇女學男女生共一千五百餘人寒假休業表演游藝給憑給奬攝影 
　　牯嶺路餘慶里振新學校寒假休業國民科畢業者七人陽曆二月二十六日開學又附設之英文夜課三月三日開學 
　　閘北滿洲路三畏里務競女學國民科第十届畢業新正十六開　閘北滿洲路靑夜國民義務學校寒假休業 
　　泰西食物同業公會義務學校寒假給　 
　　精武義學係精武會所創設國民科畢業給畢業證書給奬陰曆正月十五日開學云 
[滬江開映海底黄金及滑稽片]  
　　今晚共映十一本 
　　武昌路滬江影戲院自今晚起將開映滑稽大家之影片内有五本爲羅克之最近傑作尙有趣片二本雖非名伶所演但亦頗發噱此外又加映偵探片「海底黄金」之結局數本故是晚所映之新片共有十一本之多該院因欲酬答觀者雅意起見價目照舊云 
[共和影戲院開映畫中秘史]  
　　下星期二三先演四本 
　　西門共和影戲院自珍珠案演完之後又租到偵探長片三十本名「畫中秘史」現定夏曆本月二十一二十二兩晚（即下星期二三）先開演第一二集四本是劇以後每逢星期二換映又該院之「神出鬼没」本星期四接演第七八集星期五六並加演滑稽片云 
[紅粉骷髏影片將映於新愛倫]  
　　共十大本明晚一次演齊 
　　紅粉骷髏一片久爲海上人士所歡迎明夜又在海寗路新愛倫開映前演之片已損壞不堪故新近重印異常淸晰且時近歲暮該院價目祗定小洋二角想往觀者定必擁擠今夜所演五色影片即係有中國字說明之「逼婚」一片絢彩奪目另有一種風味殊爲大觀云 
[滑稽大王卓别麟新婦之事蹟]  
　　羅敷有夫現係再醮 
　　美國電影界滑稽大王卓别麟於上月三十號在美國加利福尼亞省之淡爾蒙ＤＥＬＭｏｎｔｅ城中與一歐州電影界著名女伶巴賴尼葛麗ＰｏｌａＮｅｇｒｉ結婚昨記者在大東亞製造影畫公司謀士九處獲知巴賴尼葛麗之生平事蹟甚詳因錄之以饜讀報諸君 
　　巴賴尼葛麗爲德國陶慕斯甘伯爵ＣｏｕｎｔＤｏｍｏｒｓｋｉ之夫人生性活潑雪膚玉貎艷如天使髮作烏玉色光澤而黑但夫人因好時裝故將修鬋削短長僅及肩又不加梳理以之鬆　高壓隨風欲飄夫人云此歐州女伶式之髮髻今則以身居新大陸亦改故態矣惟夫人不肯以年歲告人若以其容貎揣之則尙在妙齡之時最奇者夫人韶華雖逝而夫人之玉容仍如故夫人至美國爲時僅有七月其遷居美國之原因泰半爲欽慕美國電影所驅當夫人在德國柏林演影戲時其夫陶慕斯甘即遷至波蘭隱居陶固富有故夫人欲出亡於異國亦不爲介意夫人在柏林時寄寓於一極奢華之逆旅中故人仍稱其爲爵夫人夫人又具冒險性好作驅騁之嬉蓄有良駒名曰百賽（Ｐａｓｈａ）嘗策馳於柏林之郊野夫人又置一汽車定名爲「奔齊」（Ｂｅｎｚ）每當駛出觀者皆相屬於道目矚其車更睇其面咸爲之驚異不止夫人之名雖爲巴賴尼葛麗但柏林人士皆否認之因夫人之眞名爲巴賴斯瓜淮剌（ＰｏｌａＳｃｈｗａｒｚ）故衆口一辭悉疑懼夫人爲不類但夫人始終不然此說惟自謂兒時之學名爲伯賴尼葛麗（ＰａｕｌａＮｅｇｒＩ）今在影片中改作尼賴其夫生平最得意之影片如「亞洲血」族」ＧｙｐｓｙＢｌｏｏｄ「及麥尼巴力斯」Ｍｉｎｎｅａｐｏｌｉｓ二片「亞洲血族」係夫人之新作此二片於去年曾在美國映演頗受觀者讚許夫人又富有資產據美國電影界傳聞至少在五百萬以上果爾則滑稽大王卓别麟更將暴發矣 
　　（尙有本埠新聞轉入後頁） 
 
 

Page 18

 
 
第一萬七千九百四十五號;中華民國十二年 西曆一千九百二十三年二月五號
星期一 * *[救濟俄難民之游藝會]  
　　明後兩日在市政廳舉行 
　　白俄難民逗留滬地生活困難境况頗苦前由中外各慈善團體設法捐集欵項陸續代辦衣食等藉資救濟茲聞又有各國慈善團體會同發起救恤游藝會决定明後兩日（六·七·日）在南京路市政廳舉行除由俄難民奏樂獻技外并由英美日本各音樂家及武術家等奏演音樂及角力等各項游藝所售券資將悉充俄難民賑欵又日僑組織之孤兒救恤會昨又募得災欵一千三百數十元此項恤金將專助孤苦俄童衣食之用云 
[武術會昨開交誼歡迎會]  
　　並有幻術等之餘興 
　　南市中華武術會昨日午後四時舉行會員交誼大會并歡迎新會長到會者二百餘人首由議董楊富臣君主席次總幹事吳志靑君報告介紹各職員履曆全體會員起立歡迎并由主席致歡迎詞又贈與會長證書李英石會長與王一亭會長代表叔賢各致勗詞并贈頌詞各一幀復由會長會同總幹事致贈書記董兼文牘主任謝强公君·司庫董馬驥良君·會計董兼會計主任劉經九君·會務主任胡世烺君·敎務主任蘇潁傑君·交際主任樊發源君·糾察主任徐賢昌君等證書各一架禮成攝影殿以陸衣言君之幻術等頗饒興趣又贈送會員攝生論各一部至六時乃盡歡而散 
[東方通信社主任逝世]  
　　上海東方通信社主任宗方於昨日因病逝世宗方寓居上海已三十餘年能操流利之華語爲旅滬日僑在華局住時期最久者云 
[山東路商聯會今日開聚餐會]  
　　並討論義校之敎務 
　　山東路商聯會每逢陰曆月之二十日開聚餐會一次凡屬職員均可參與故今日舉行聚餐又該會義務學校敎務主任對於明年校務整頓亦將提出餐會中討論以便發展云 
[昨日之菜市鷄魚又貴]  
　　昨日法租界菜市街鷄類蚶子價均見貴蔬類則較昨日稍廉各價列左 
　　胡葱每斤一百六十文薺菜每斤一百六十文鮮　頭魚每　四十文鹹香瓜每兩四十文白菜每斤一百六十文菠菜每斤一百文芹菜每把四十文鷄蛋每只四十文大荳菜每斤一百六十文雄雞每斤四角雌鷄每斤三角六分鴨每只一元鴿子每只二角五分甲魚每兩四十文鯽魚每兩四十文牛肉每斤洋二角四分羊肉每斤洋二角八分猪肉每洋三斤四兩蛤蜊每斤三百二十文　　每斤八十文冬笋每斤洋三角萬苣笋每把四十文　每斤四角鹹蛋每只四十五文小黄魚每兩四十文大黄魚每兩三十文靑魚每兩四十文鴨蛋每只四十五文鹹蟹每兩五十文蚶子每斤三百二十文鮮帶魚每兩四十文烏賊魚每兩四十文靑菜每斤一百二十文鹹帶魚每兩三十文大蒜每斤一百六十文班魚每兩四十文鯧魚每兩四十文乹棵菜每斤一百六十文黄荳芽每斤一百六十文蜊肉每兩四十文沙魚每兩三十文凍荳腐每斤一百四十文黄韮芽每兩五十文 
　　又昨日南市菜價魚類因連日到貨頗稀帮昨日魚類之價仍是昻貴各價如下 
　　胡葱每斤一百四十文大黄魚每兩八十文小黄魚每兩八十文鯽魚每兩三十五文螺　每斤九十文薺菜每斤一百文鮮帶魚每兩三十至二十文銅盆魚每兩四十文毛蚶每斤六十文蚶子每斤二百四十文鯏肉每兩四十文班魚每兩二十五文鴨蛋每只三十五文雄鷄每洋三斤二兩雌鷄每洋三斤鷄蛋每只四十文菠菜每斤八十文鹹帶魚每兩二十文白魚每兩十六文河蝦每斤四百八十文海鰻每兩二十文甲魚每兩三十文靑魚每洋三斤牛猪肉每洋三斤四兩芹菜每把四十文羊肉每洋三斤十兩牛肉每斤二角塌棵菜每斤一百文天津菜每斤一百文膠菜每斤一百四十文鴨每只九角沙魚每兩三十文鹹香瓜每兩二十文大蒜每斤二百文搶蟹每兩三十五文芥菜每斤五十文天菜每斤六十文墨魚每兩三十五文油菜每斤六十文　魚每兩三十文鯧魚每兩五十文鹹肉每洋三斤八兩扁魚每兩二十五文蘿舊每斤六十文黄芽菜每斤八十文冬笋每斤四百文鹹拷蝦每兩六十文小者四十文白菜每斤一百文鹹白菜每斤一百文花靑魚每兩十文　條魚每兩三十文鯀魚每兩三十文 
[果品市消息茡薺肥大]  
　　茡薺近日來貨甚廣而價仍不見廉今帶泥貨每擔售四元至三元半無泥者售六元拆價每斤由八分至四五分不等近日來貨則較日前稍肥大云 
[春華内部現已組織一新]  
　　尙須添聘一著名之靑衣花旦 
　　陰曆明年新正開幕之春華舞台聞内部巳組織完備刻下專在物色名角丹桂第一台自散班後如著名譚派正宗鬚生羅筱寳及馮子和等均在被邀之例其餘角色如綠牡丹等已正式聘定現尙須添聘一著名之靑衣花旦云 
[予倩來滬後之南通更俗劇塲]  
　　營業頓落陰曆新正將大整頓 
　　近聞南通更俗劇塲自歐陽予債走後營業頓落故改演坤班惟仍不能支故明正將仍改男班已聘定劉奎童·劉四立等麒麟童及王靈珠外間傳說將赴台灣實則傳聞之誤大約烟台則有此說云 
[裁兵新戲今晚先行試習]  
　　明晚八時正式排演 
　　戲劇改進社洪深君所排之裁兵白話新戲名「趙閻王」者確定本月六號（即明日）晚八時在笑舞台排演現聞洪君與新劇家李天然等擬於今晚在笑舞臺先行試習云 
[今晚封箱之三劇塲]  
　　新舞台大劇場笑舞臺 
　　本埠各劇塲每逢陰曆年底前必須封箱數日俾得新舊角色更換及修理房屋座位茲悉本埠演唱京劇之二劇場如九畝地之新舞臺大世界内之乾坤大劇塲均定於今日封箱演新劇之笑舞台亦定今日封箱云 
[集會表]  
　　陽曆本月時期地點召集者事由 
　　五日上午九法公董局之幸牲局宰牲局牲　賽奬會 
時 
　　五日山東路山東路商界聯聚餐會 
　　合會 
　　五日虬江路廣舞台中國保牙　游藝會 
　　五日南京路十七號黄馬褂西飯居開幕禮 
　　五日下午水手總會斑文隊與上海比賽籃球 
　　公學 
　　五日下午侙水手總會藍色與白色比賽籃球 
　　五日下午五上海漢冶萍公司上海漢治萍公臨時會 
　　時司 
　　五日晚四川路靑年會日餘工友讀書游藝會 
　　會 
　　六日至七日南京路市政應四人武術會演武會 
　　六日南市關橋南　巡局常會 
　　六日下午一凝和路地方欵　經淸丈局籌備虚委員會 
　　時理處 
　　七日至九日蘇州路新天安堂東部　督敎會年會 
　　七日下午二江灣車站上海游民工廠第四次還本債劵開　　時籤 
　　七日晚八時四川路靑年會演講會 
　　八日下午二九畝地絲綢機織會討論會 
　　時 
　　十一日下午香港路四號通易信託公司第二届股東會 
　　一時 
[今日之氣候天氣不定稍寒]  
　　徐家匯天文臺昨日下午四時三十分氣象預報云天氣不定視昨稍寒沿海一帶自馬鞍島以北風勢微弱其南則有正當之時令風本埠温度截至下午三時止計二十四小時内最高四六·七最低二八·三去年同日最高五三·九最低二八·一 
 
