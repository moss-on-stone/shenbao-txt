# 1881 - 13 - 4902771

 

Page 1

 
 
[籌俄余議五]  
　　軍餉為最要之需十策中籌之已群然而轉運之利尚未及也則試就運餉之事籌之俄人之來道遠餉艱以中國載之中似便於俄顧俄之運餉也以水而中之運餉者有時不得不由陸以各省之糧供各省之餉在平時則自無不便之處一至戎務既丞軍書旁午一處吃緊則勢不能專恃一處之兵或他省咨調而來或各處赴援而至兵來甚眾則餉需亦繁專藉一省之餉斷不足以濟用于是乎不得不賴他省協濟之餉設轉運稍有遲誤則軍伍之潰可立而待且或有邊省　區以本省之餉養本省之兵已屬不敷設一日邊陲告警防御需人茍無餉糈誰與為力又不得不乞諸其隣尚時唇齒相依　省自不容有所推諉第水程則恐有風濤之沮陸行則又有　擔之勞尚長途跋涉時日偶稽則緩不濟急而事遂敗壞決裂言念及此可不為之寒心乎然而茍屬水程則猶不足為慮所患乎風濤者在大川巨浸之區耳小河汊港雖有風濤斷不至為　為颶而中國近來製造火船購辦輪船之利已可以頡頭乎泰西卽使製造各船不能十分堅美無以供戰艦之用而用以載運糧餉則尚足以勝任來往亦必靈　可以計日定程縱有支派小港輪船所不能行者以小船分載　運尚可以免遲延耽誤之患若夫陸地則殊多不便矣無論山路崎嶇轉輸不易卽在坦然平地而必用人力桃運而來今試卽上海所見者書之一人之力最大者不過能挑二百餘斤而止其力之小者則百斤或數十斤而小車一輪載重可至三四五六百斤一車可以抵數人之用卽此以觀運糧之策可以悟矣夫中國此時事事皆欲與泰西　競美爭鮮卽如輪船電線等類亦既殫心竭慮不遺餘力以底於成而獨於鐵路火車一事則計不肯創造竊以為此持籌者之過也揆所以不肯創設鐵路之意惟恐一有鐵路敵人卽可由此路迅疾而至而我不及防之正如晉卻克之欲齊人盡東其　以便其戎車轍迹之往來故有所憚而不敢為耳不知泰西各國皆有鐵路皆有則普法俄土等　兵之時初未聞有因鐵路而致敵人長驅而入者中國無鐵路而赭寇縱橫亂迹幾遍天下前事具在不且班班可鑒哉夫火車鐵路之設不僅為轉運糧餉之便捷而已卽調兵遺戎赴援解圍無一不便而敵人不能乘之蓋有鐵路始可行火車鐵路之間必有守護之人卽或敵人來爭此鐵路則但拆取一二　火車不能直達固無慮乎敵人之由此路而來也且鐵路之設必當在口岸內地去敵尚遠倘至鐵路亦為奪去則卽無鐵路而敵人亦將長驅直入不及抵禦而別處赴援之兵又若於不能速至然剛火車之設不足為害實有利亦概可知矣上海前者曾經創造正期日增月盛各處仿行以為行旅轉運自此可以盡利乃行之年餘而悉行拆卸虛費銀錢失此美利且拆取鐵條等物移往臺郡而日久未能興辦以至所有物件盡成　朽為天下笑其失計甚矣失之東隅猶可收之桑榆際此俄寡將開軍務正丞轉運糧餉必求便捷而於各處創建　路購辦火車雖曰所費不貲然糧運之便調遣之速呼應之靈則實于軍務大有裨益但段及早舉辦始克濟事遲則恐有不及竊願與當軸諸公借箸籌之 
[恭錄　諭旨] ○十一月十六日奉　上諭劉坤一等奏已故革員虧短交代銀兩請查抄追繳等語江蘇已故恭革前署丹徒懸知懸何紹章虧短地蘆雜稅正耗銀三千七百二十六兩零又已故恭革前鎮海衛守備忠發虧籍家產查抄備抵並著劉坤一等查明該革員等歷過任所有無資財　匿一倂查抄並提集經手書吏人等嚴訊是侵是挪按律懲辦餘著屬所議辦理該部知道欽此○十七日奉　上論翰林院侍講張楷奏戶部盤查寶泉局庫覆奏含糊請飭查辦一摺著戶部掌官明白　奏欽此同日奉　旨江兩織造著文琳去欽此同日奉　上　本月初八日拿獲擅入宮內人犯劉振生一名供出係由神武門進內宮禁森嚴竟任令該犯擅自走入門禁懈馳已極寶堪痛恨所有是日值班之護軍統領載鶴著交部嚴加議處神武門值班之侍衛及內務府護軍統領著查取職名一倂交部嚴加議處其該班章京著卽革職兵丁卽行斥革該犯進神武門後所有經過之處是日值班人等均著查取職名交部議處欽此　十八日奉　旨額勒經額著協理京幾道事務欽此　二十日奉　旨國子監　業員缺著王邦望補授欽此　二十一日奉　上諭張家驟奏河南武陟懸建立河神專詞請厘正名號等語著禮部議奏欽此　二十二日奉　上諭全慶著授為體仁閣大學士欽此同日奉　上諭前因京師入冬以來未經得雪聯於本月初七日及十六日親詣　大高殿拈香並派惇親王奕蹤等分詣　時應宮等處拈香處申祈禱現在節逾冬至尚未渥沛祥　殊深焦盼本月二十四日朕仍親詣　大高殿拈香　時應宮著仍派惇親王奕蹤　昭顯廟著仍派恭親王奕祈宣仁廟著仍派慮郡王奕祥　凝和廟著仍派貝勒載　同於是日分詣拈香欽此同日奉　上諭粥格畢道遠奏全漕告竣請將在事出力員弁獎勵並請將前保各員改獎各摺片本年江蘇海運山東江北河運漕白糧米及奉天額運米豆先後抵通經繼格畢道遠督率坐糧廳等騐收完竣辦理均無貽誤繼格畢道遠均著交部議敘所保出力及 
 
 

Page 2

 
 
改獎各員著該部議奏單三件片一件倂發欽此○二十三日奉　上諭李明墀奏江華懸滋事搖匪首要各犯全數拿獲一摺本年九月　湖南江華懸蔴江沖搖匪盤成豪等藉口爭產紏眾殺斃客民百餘家經李明墀飭令提督王永章等帶兵前往該處會同地方文武剿撫兼施當將藤江百餘里搖眾次第撫定首逆盤成豪畏罪自肅趙才良李金鼎韓金珠等各犯均經擒獲辦理尚為妥速所有尤為出力之提督王永章蘇元春著加恩各賞給白玉搬指一个白玉柄小刀一把火鐮一把大荷包一對小荷包二個其餘在事出力文武員弁准其擇尤保奏毋許冒濫湖南永　等府州民搖雜處易滋事端卽著李明墀督飭所屬妥為彈壓隨時防范一律澈底清查將原定章程詳加酌度妥議具奏務令尸搖永弭釁端以靖地方餘著照所議辦理該部知道欽此同日奉　旨此案著交涂宗瀛督同泉司親提人證卷宗秉公研訊確情按律定擬具奏原告民人許羣芳該部照例解往備質欽此同日奉　旨此案著交童華李朝儀親提人證卷宗秉公研訊確情按律定擬具奏原告民人吳殿擎該部照例解往備質欽此○二十四日奉　上諭周恒祺奏神靈顯應請頒匾額等語山東歷城縣龍洞山及五龍潭　龍神求雨靈應本年夏間雨澤稀少經周恒祺等率屬虔禱立沛甘霖實深寅感著南書房翰林恭書匾額各一方交周恒祺祗領敬謹懸掛以答神麻欽此同日奉　旨慶麟補授內閣學士兼禮部侍郎銜欽此同日奉　旨鐘廉補授都察院左副都御史欽此○二十五日奉　上諭戶部奏遵旨明白迴奏一摺據稱庫存制錢多不如式因事在威豐七年以前經手各員多已物故是以聲請可否免究並非含混模棱置蓋不問至疑為私鑄慮具抽換一層可以信其必無其原存制錢二十四萬八千餘串此次盤過六萬餘串計係四分之一其餘壓積銹結約有四分之三飭令中止並非別有難言之隱至將來變通改鑄原存數目無難水落石出等語覽奏尚為明晰卽著該部按照前奏認真辦理此項錢文如果實有虧短現在盤查各堂官自不得置身事外所請簡派大臣再行盤查之處著毋庸議欽此同日奉　旨粵海關監督著崇光去欽此同日奉上諭寶鑒等奏請將留辦館務各員獎勵等語　穆宗毅皇帝實錄全書告成後留辦館務各員當差年餘尚無貽怏自應量子獎敘修選主事當清全興明錄榮奎色普興額均著仍以主事分部遇缺卽補並賞換四品銜郎中錫桐穆特亨額均著賞戴花翎員外郎誠瑞著作為本部候補郎中遇缺卽補主事崇蔭著作為本部候補員外郎遇缺卽補內閣侍讀貴壽著賞加四品銜並加隨帶三級筆帖式富成額著俟得缺後免補主事作為候備員外郎分部遇缺卽補主事榮凱著免選本班以員外郎遇缺卽選知懸徐本立著俟補直隸州知州後以知府用並加隨帶三級張書紳著俟並直隸州知州後以知府用並加隨帶二級懸丞王文蘭著以縣丞分發省分歸議敘班前補用俟得知縣後換五品銜鑒大使吳寶善著俟補知懸後在任以直隸州知州歸候補班盡先前卽補並加隨帶二級該部知道欽此 
[請開鐵路] ○劉省三爵帥於十一月初一日　召見曾已述及茲據西字報並參以外間傳言知爵帥在京時曾奏請廣開鐵路有與本報今日首諭相吻合者因丞錄之其大畧云自強之道練兵造器固宜次第舉行然其機栝則在于急造鐵路鐵路之利於漕賑務商務礦務鰲務行旅者不可殫述而於用兵一道尤為急不可緩之圖中國幅員遼闊北邊綿亙萬里毗連他界通商各海口又與人共之畫疆而守則防不勝防馳逐往來則鞭長莫及惟鐵路一開則東西南北呼吸相通視敵所驅相機策應雖萬里之遙尅期可至雖百萬之眾一呼而集無徵調倉皇之慮無轉輸艱阻之虞且兵合則強兵分則弱以中國十八省計之兵非不多餉非不足然各省兵餉主於各省督撫此疆彼界各具一心遇有兵端特恐自顯之不遑難必越疆以相應雖　詔書切責緩急不濟一國分為十八疆界之故也若鐵路造成則聲勢聯絡血脈貫通裁兵節餉倂成勁旅防邊防海轉運槍砲朝發而夕至駐防之師卽可為游擊之旅十八省合為一氣一兵可抵十數兵之用將來兵權餉權均由朝廷操握內重外輕不必惟疆臣之是籟矣方今　國計絀於防邊民生困於厘卡各國通商爭奪利權財賦日竭後患方殷如有鐵路收費足以養兵則厘卡亦可酌裁裕　國便民之道無踰於此本年直督李鴻章奏請沿海設立電線此亦軍務之急需但電線湏與鐵路相輔而行省費既多看守办易或者以鐵路經費浩大急切難籌經費難籌則舉辦不易卽曰議集商股創立公司特恐道旁築室三年不成今欲乘時立辦莫如議借洋欵以濟　國用斷不可緣各國雖視等尋常而　中朝則無此致體若以之開利源則欵歸有著洋商既樂於稱貸國家亦有所取償息則從輕期則從緩且各國亦甚願我　國之成此鐵路此誠不可失之機會也查中國宜設鐵路之要道南路則有二條一由清江王營經山東一由湖北漢口經河南俱達京師北路有二條則由京師起一東達盛京一西達甘肅惟工費實屬不資一時未能並舉擬請先築清江至京師一條與本年議設之電線互相表裹此路經由山東直隸之地界最多有謂恐於民間之墳墓盧舍有礙者必多阻撓之處殊不知鐵路經由之處所佔地段縱稱寬闊亦不過丈餘之地於墳墓盧舍當不相妨卽有犬牙相錯處所亦不難紆折以避之正不必颶　遇慮因小不忍而亂大謀也云云此說如果准行則中國之利籟無窮矣行將拭目俟之 
[華官騐屍] ○首報述舊金山有凌虐華人一節華人之死於是役者甚多刻聞華領事官已前往豚　城檢騐各屍騐後未知作何辦理容俟續探 
[京都傳會] ○中俄之事成言和或言戰傳聞不一其詞本館每月所聞輒登諸報茲復接得京都郵信云近聞官場消息據言十一月初間俄國發電報至中國北京報中係商訂和約索償銀欵等事雖銀數較多中國猝難允許然戰事可保其必無和局不至決裂也按此消息得自要津非尋常人所傳則既云戰事可何必無想兩國當不以兵戎相見是亦中俄人民之幸已又聞　慈禧皇太后近復稍有不豫想以萬幾待理宵旰勤勞所致不日定占廉泰也 
[提督憂] ○新江提督黃軍門日前在　城稅關接到家報知老大人於前月初九日仙逝軍門慟哭一畫夜悽動左右卽將提督印篆齊交　關道對存惟防務之關防未曾交御一面備交咨請撫憲詳奏現在遷移觀堂作公館擇於本月二十一日起開弔七日云 
 
 

Page 3

 
 
[機器將來] ○上海冰廠所藏之冰以俗有防龍搶擾之說每以穢　雜陳以故冰亦不能潔凈前者曾擬向英國購辦造冰機器刻聞業已購成由英裝入輪船不日可以駛到其管理此機器之人則已經抵滬云夫藏冰之道盲左曾詳言之并推廣其說以為調變陰陽端藾乎此而造冰之說則自古未聞將來造成之後晶瑩澄澈凉沁心脾來歲荷花香裏当无溽暑之咨矣 
[押交生女] ○賴婚被控一案迭經列報陳太守前據原告陸金福稱顧女九姐現在永和里底徐秀林家求請著交因　飭差協捕往提嗣經捕房查得只有李秀林并無徐秀林昨早解送公堂請訊陸金福稱姓氏不符　聲音相仿以致錯　至於九姐聞實在李秀林家堅請著交李秀林稟稱秋間到永和里王氏家為娼　有帶擋洋圓指望拔清落籍乃忽奉差提　出意外至傭圣德被陸金福控告賴婚與氏毫毛無干涉況亦從未見過顧女據聞其女已於去年七月間成婚然亦知確否伏求明察陳太守以李秀林既不知情無干斥　仍令顧圣德押交生女云 
[買地涉訟] ○靜安寺地方開酒店之洋人麥特來控稱曾向鄉人顧茂昌等買得地基四畝　二十七保八圖之地保為中言明價洋二百六十元在後忽欲加價二十元知　地保從中作弊現在情愿照加伏請傳到地戶當堂給價陳太守飭傳地保地戶到案昨早會訊洋人申訴前因地保顧　其供計地四畝地戶共有四人初則洋人祗肯出價洋二百六十元旋有廣東人潘源昌加至三百元業已立據成交介亦收清并非與洋人言定又欲加價況與潘成交時亦聞照洋人也地戶顧茂昌邵德心顧其新邵王氏供與地保同陳太守商之買副領事以該洋人所控情節不符鄉人總以價高者賣無所不合該洋人既圖此地可轉向潘姓情商領事亦以為是原被退去 
[勒令出貨] ○老公茂洋行之西人控協興裁縫店夥鄒以僑來定買毛線呢五疋嗶嘰十三疋今祗出毛線呢三疋餘不出貨請傳案究問陳太守卽飭傳鄒到案鄒供定買之貨尚有原樣先出毛線呢三疋無錯在後所出之二疋實在花樣不符故仍未出今將原樣呈閱又稱二疋花樣不符已經跌價此事義記洋人所知者隨據義記洋人稱因花樣不符言明跌價而鄒總以貨不合用為辭原告洋人又稱嘩嘰可不必出去毛線呢不得再遲陳太守隨令鄒措辦銀兩往出毛線呢二疋完結 
[落水遇救] ○英租界自打狗橋至三茅閣橋沿浜一帶均係建有鐵欄以防行人失足昨午後一點多鐘潮平將落該處有某花煙館離姬帶領兩孩在鐵欄邊游戲一孩約七八歲一孩約四五歲兩相樸打該姬並不照顧以致較小之孩失足墮河幸有一提載船卸空停泊在彼立為救起該孩滿身皆水大哭不已家人聞聲趕來始知其事舟人卽將孩抱送岸上可謂幸矣夫小孩在河畔井邊嬉戲每致不測保赤者尚知所戒哉 
[窩家倖釋] ○存賊招領一案所有竊犯鄧和卿及窩家蘇雨亭兩名曾由法公堂送懸請辦此案竊此犯本有六人因鄧曾在輪船偷竊臬憲家丁枕箱故朱明府著將鄧及窩家先行送縣尚有五人仍飭暫押捕房嗣此五人又經明府提訊仍不供認同竊故明府亦著一倂送縣重辦縣署取到移犯莫邑尊親為質訊飭提在押之鄧蘇兩人到案詎差役人等各面相覷不能措詞因前日公堂送到鄧蘇兩人卽經幫審委員王明府訊理不問緣由斷將蘇雨亭釋放放出時又未取保無從傳到差役祗得從實稟明未識邑尊將如何辦理也 
[射中燈謎] ○鏡花水月　有影無形　風魔解元太原公子錦瑟舊主同射擊　虫二　則見風月暗消磨　憶悔詞客射　木鐸倒懸反舌　小琴女史寒翠齊主人枕流居士第逸居士　耕軒主飯石山人從戎池水廿年前客睇紅館主人方仲謨武陵漁隱怡怡居士京兆生二酉書屋同射○十月滿足　子產　聽詞逸客狂瘦生寒翠齊主人飯石山人怡怡居士同射　光武故人　其嚴乎　黃葉村人武陵漁隱惜芳軒主人同射○生員和尚　伍奢　懺因生具區山人同射○箕　天南星　武陵漁隱籌耕軒主秋水軒主人鳳笙逸史洪生氏睇紅館主人方仲謨烏程陳少崙京兆生怡怡居士同射○火樹　烏焚其巢　閨中少婦不知愁　妹喜　武陵漁隱射　地師　相其陰陽　武陵漁隱惜芳軒主人枕流居士第逸居十同射○水陸並進　　　武陵漁隱從戎也池水廿年前客京兆生同射○紅羊　騂且角寒翠齊主人飯石山人京兆生同射○嫦娥應悔偷靈藥　思　凡秋水軒主人鳳笙逸史洪生氏睇紅館主人同射○自郊勞至於　贈賄無失禮　公明儀　惜芳軒主人籌耕居士同射○淡　則謂之水不勝火　鳳笙逸史西來狂道十同射○孟子　娛　怡怡居士射 
[光緒六年十一月十六日京報全錄]  
　　宮門抄○上諭一道錄前○鄂撫彭　奏審明盜犯摺子○又　奏解京餉夾片○直督李　奏各州縣經徵錢糧分數夾片　大臣榮　奏司員試俸期滿夾片○熱河總督巴　奏府縣欠交兵米夾片○鄂撫彭　奏為知府展緩引　見夾片○皖撫裕　奏委員接署知縣夾片○十一月十六日工部鴻臚寺廂白旂值日無引　見○謨公謝准其抵銷處分　恩○章華榮全各續假十日○召見軍機　○○湖北巡撫臣彭祖賢跪　奏為拿覆強劫柜捕盜犯審明懲辦恭摺仰祈　聖鑒事案據隨州濮文昶詳報民人魯中發雜貨鋪於光緒五年三月二十七日夜被墾撞門入室劫去銀錢衣物拒傷伊第魯沖舉身死並傷魯中幅王學元黃傳公等會營勘騐情形等情批飭嚴緝詳參嗣因疏防限滿開列職名題參在案檢據稟報光緒六年三月二十五日拿獲趙萌灃張泄洪夏學汰到案並在趙萌灃名下起獲賊物給主認領訊明各供認行劫得賊不諱經督臣與臣批飭覆審明確照章懲辦去後嗣據該州詳報該犯夏學汰帶病進監醫調不效身故又經批飭歸案審擬茲據該州覆訊明確遵批將趙萌灃張泄洪分別正法梟示錄敘全案供招由德安府知府賡音布轉詳湖北按察使龐際云覆核議擬呈詳前來臣覆加查核緣趙萌灃張泄洪夏學汰均籍隷隨州游蕩度日先未為匪光緒五年三月二十七日趙萌灃曾遇已獲之張泄洪夏學汰在逃之黃潰 
 
 

Page 4

 
 
馮十及不知姓名一人敘及貧難趙萌灃起意邀允行刦卽於是夜共夥六人各攜尖刀齊抵事主魯沖舉雜貨鋪門首趙萌灃用石撞開鋪門與張泄洪等進內魯沖舉驚醒起捕張泄洪用刀背柜傷魯沖舉右　　並用尖刀劃傷其右耳根夏學汰用刀柄柜傷魯沖舉項頸趙萌灃又用刀連砍傷魯沖舉偏左右懸門並舉腳踢傷其下部倒地魯中幅王學元黃傳公趕擺幫捕張泄洪用刀戳傷王學元腦後夏學汰用刀戳傷魯中幅左右太陽穴並黃傳公手指眉嚴領頦劫得銀錢而疋衣物而逸事主魯沖舉傷重旋卽殞命其兄魯中發投保報經該州會營勘騐詳緝嗣疏防限滿犯未弋獲開列各職名詳參各該等劫得賊物俵分各散後所分賊物錢文隨時變賣花用旋經該州比據兵役拿獲趙萌灃張泄洪夏學汰並在趙萌灃名下起獲俵分未賣之原賊羽毛馬褂等物到案傳事主認領訊供通詳批飭覆審明確照章懲辦該犯夏學汰帶病進監醫調不效身騐訊禁卒人等並無凌虐詳經批飭歸案審擬隨遽該廉租房提趙萌灃張泄洪覆訊明確遵批正法並將趙萌灃照例梟示錄敘供招由德安府知府賡音布轉詳臬司覆核議擬呈詳前來臣查定律強盜已行但得財者不分首從皆斬又定例強盜殺人斬決梟示各等語又湖北省奏定章程拿獲槍刦殺人罪于斬梟斬決各犯地方官於訊明後稟請就地正法歷經照辦在案此案趙萌灃起意紏夥搶劫得賊柜傷事主魯沖舉身死實屬兇暴眾著張泄洪等聽從行劫幫同柜捕亦屬同惡相齊均法無可貸自應按律問擬趙萌灃張泄洪夏學汰均合依強盜已行但得財者不分首從皆斬律擬斬立決趙萌著張泄洪已就地分別正法梟示夏學汰已在監病故應與訊無凌虐之禁卒均毋庸議該犯等訊無父兄其失察趙萌灃等為匪之牌甲傳責革役買賊人不知姓名無從杳究獲賊給事主具領未獲各賊同逸盜黃潰等緝追另結夏學汰帶病進監身故管獄官職名邀免開報此案首夥六人已於二參限內獲犯及半兼獲盜首所有原參文武限緝之案應請查銷是否允協除全案供招送部外理合會同督臣李瀚章恭摺具奏伏乞　皇太后　皇上聖鑒勅部核覆施行謹　奏軍機大臣奉　旨刑部議奏奏欽此　○○彭祖賢片　再查上年十一月內承准軍機大臣字寄戶部奏豫撥來年京餉呈摺單一分於光緒五年十一月初六日奉　上諭一道欽此查單開光緒六年京餉指撥湖北地丁銀三十萬兩等因當經恭錄轉行遵辦去後茲椐湖北布政使王大經詳稱湖北省奉撥地丁京餉銀三十萬兩業經先後委解八批共銀二十七萬兩赴京交收詳明奏咨在案茲於地丁項下掃數動撥第九批京餉銀三萬兩查有補用知縣黃廣庫試用通判謝樹森堪以委解等情詳請奏咨前來除繕咨轉給　委員等妥速起解外所有湖北省奉撥光緒六年京餉地丁銀三十萬兩業經如數解清緣由理合會同督臣李瀚章附片具奏伏乞聖鑒謹　奏軍機大臣奉　旨戶部知道欽此　○○李鴻章片　再戶部奏定新章嗣後錢糧奏銷各依定限具　先將未完一分以上員名開單奏報等因茲據布政使任道镕查明經徵光緒五年錢糧已未完分數員名開單具詳前來除將清單咨部外理合具陳伏乞　聖鑒勅部杳核謹　奏軍機大臣奉　旨戶部知道欽此　○○奴才榮毓榮頤景瑞跪　奏為司員試俸期滿循例題銷恭摺奏　聖鑒事竊據員外郎忠廉呈稱竊職系廂紅旂滿州富順佐領下人於咸豐九年考取繡書房學習行走十一年七月考中繡譯生員同治二年正月充補　實錄館翻譯官由書房及　實錄館歷次議敘經吏部議准以筆貼式卽補三年十二月製補繡譯官七年三月補授光祿寺筆貼式八年九月充補掌檔官十一年十月因襄辦與禮恭繙清文出力由書房保奏作為本司候補署正無論題選遇缺卽補奉　旨依議十二年七月補授光祿寺署正十二年八月由書房議敘經吏部准俟試俸期滿後以京外各衙門應升之缺雙單月二缺後升用光緒元年六月考中　實錄館滿纂修官三年三月補授　東陵工部員外郎是年四月二十五日到任自到任之日起連閏扣至光緒六年三月二十五日三年期滿例應呈請題銷試俸前來查定例凡議敘人員自升任之日起試俸三年期滿准其調升等語今據員外郎忠廉呈請題銷試俸該員在任三年循分供職並無參罰事故相應具奏恭候　命下奴才等再行移咨吏部該旗注冊照例升轉所有題銷試俸錄由謹循例具　奏伏乞　皇太后　皇上聖鑒謹　奏軍機大臣奉　旨知道了欽此　○○熱河正總管奴才巴克坦布副總管奴才世序跪　奏為承德府及各州縣欠交光緒三年秋冬二季兵米並四年春夏二季米石現已如數交倉恭摺奏　聞仰祈聖鑒事竊查光緒四年十二月十九日奏明府州各縣欠交光緒三年分秋冬二季兵米八千五百八十六石一斗九升五合四勺二抄五撮請　旨飭交直隷總督嚴催完交應俟俯州各縣將所欠米石如數交齊再行奏報並分咨直隷總督熱河道飭催完交無誤兵食等因在案茲准戶部札開據熱河都統延煦奏准熱河駐防兵米停止探買改放銀兩等因遵辦亦在案迨至光緒五年十月初五日復准戶部札覆據現任熱河都統崇綺奏稱以口外地方銀價米價長落無當若遇歉年實為兵累請復舊制仍放本色奏蒙　允准等因札行前來奴才等當卽飭倉遵辦現據管倉監督五福等報稱承德府及各州縣將光緒三年分秋冬二季兵米八千五百八十六石一斗九升五合四勺二抄五撮俱已如數交齊至應採買光緒四年分各項兵米一萬七千二百九十石八斗七升三合五勺五抄現據府州縣交過春夏二季后米八千六百四十五石四斗三升六合七勺七抄五撮其秋冬二季米石尚未報交等情呈請核辦前來奴才等查府州縣將欠交光緒三年分秋冬二季採買米石現已如數交齊應行奏明照例報部核銷其應行探買光緒四年分各項兵米該府州縣僅將春夏二季米石如數交齊其秋冬二季米石未據報交俟該府州各縣將光緒四年秋冬二季米石交齊再將已交春夏二季米石一倂報銷庶歸畫一理合將府州各縣欠交光緒三年分秋冬二季米石如數交齊並光緒四年分米石已交未交各錄由循例恭摺奏　聞伏乞　皇太后　皇上聖鑒謹奏軍機大臣奉　旨知道了欽此　○○彭祖賢片　再查前准吏部咨湖北襄陽府知府恩聯初次俸滿同治十二年六月十四日引　見奉　旨著回任欽此連閏扣至光緒六年三月二次七年俸滿例應調取引　見行令該員交代清楚勒限給咨赴部等因當經行司轉飭遵辦去後茲據湖北而布政使王大經轉准署安襄郥荊道張之淵咨稱查襄陽府各屬毗連豫省匪徒出沒靡常且上達陜甘不通武漢西征糧臺之轉運尤以府屬為要區該知府恩聯在任多年督率所屬辦理團防安輯地方素臻妥協現在各路征兵募團防事宜應加意整頓夫便遽易生手請將該府恩聯展據引　見等 
 
 

Page 5

 
 
情詳請具奏前來臣覆查無異理合會同督臣李瀚章附片具陳伏乞　圣鑒勅部展限施行謹　奏軍機大臣奉　旨戶部知道欽此　○○裕祿片　再署旌德懸知懸周恩第在任病故所遣員缺應卽遴員接署查有本任寍國懸知縣惠恩安詳勤慎堪以調署該員任內並無承緝三叅屆滿已起因叅案件據藩臬兩司會祥前來除檄飭遵照外謹會同兩江督臣劉坤一附片具陳伏乞　圣鑒謹　奏軍機大臣奉　旨知道了欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
