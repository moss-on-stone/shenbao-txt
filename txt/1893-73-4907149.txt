# 1893 - 73 - 4907149

 

Page 1

 
 
[新印咸豐朝續恒東華錄告成] [  圖書集成局啓]  
　　朝東華錄恭紀歴聖成憲原原本本洽兒彈聞本局曾取而印之早巳寰海風行爭先快覩矣茲又有咸豐朝續錄備紀征討　寇及與泰西諸國通商互巿事宜尤爲賅括詳明足資稽考亟用鉛扳排就印以雪白連四紙校讎裝釘罔不精良刻巳告成分爲一十六册外加紅木夾板每都碼洋兩元五角欲悉我朝掌故者請臨申報館帳房及各處申昌書室購取可也 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也茲由煥文書局主人倩本局用活字排印刻巳告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橘升名賢有　　盧扁眞傳者請向上洋申報館二馬路東首煥文書局鴻寳齋千頃堂古香閣文賢閣文玉山房外埠則山東膠州成文堂廣東鴻文書局　項可也 
[論宜停捐納]  
　　昔太史公之作平準書也一則曰郎選衰矣一則曰吏道益雜不選而多賈人矣蓋兢兢於其始所以著其失而深戒後世也唐虞之世建官惟百周官曰官不必備惟其人古帝王之立官固將使之修政而治民也苟得其人雖少而亦足以爲理不得其人雖多而適形煩擾故民少官多古人有十羊九牧之歎蓋官之無取乎多也審矣自歴代以來官日　加多此固由運會時勢實使之然然至於今而官之一途冗濫極矣究其故蓋或由科第或由薦舉或由軍功或由捐納數道並進人浮於職欲求其不冗且濫也得乎哉夫科第國家取士之鉅典自論秀書升以循至於公卿大夫之選其　未嘗遠背乎古也而議者猶不免有易進之嫌薦舉軍功或以事故或以勞績非在取人常制之中而議者猶不免　浮冐之譏至於捐納則有財者皆得入貲而爲官其雜而不能純從可想矣雖捐途之中未必無材能出衆之人足以修政治民與科第出身者齊驅並駕然以彼其才正不難致力於正途有以表見於當世至無所樹立視捐途爲利藪欲於其中求倍蓰之償者要皆殃民而蠧國者也是故捐途之開吾得而斷之曰有官而無利考賜民爵始於商鞅此爲輕名器之漸漢鼂錯始從而鬻爵其害甚於鞅矣至入貲爲吏創於漢武之世歴伐以來因而不革綿延以迄於今濫觴更甚於前代朝廷誠能奮然伸其英斷永停捐納則大利有四焉請得而備言之一可以澄叙官方官所以爲萬姓之表率必其人植品敦行爲世所重始足以化民成俗有捐途則不論賢否凡入貲者皆得爲官流品之雜無庸贅論今誠能停捐實官永爲定例明示以率由之準使由此則進不由此則不能進然後賢者有以自見不肖者無所生其覬觎之心而仕途之中皆彬彬文雅無復賈人豎子相與耦居而並處官方由此而整肅矣一可以鼓勵人才自來小人道長君子道消不肖者進則賢者退此自然之理也自有捐途以來委瑣卑鄙之流或得擁高位竊厚祿而潔已奉公之士反不得與庸夫俗子爭一命之榮此志士之所扼腕而肯太息者也一旦永停捐輸從此量能而授官程功而受祿上無虚授下無虚受天下之士咸將聞風興起益自濯磨淬厲以自致於功名之途而人才不且蒸蒸日上哉一可以警飭游惰韓子曰農之家一而食粟之家六工之家一而用器之家六賈之家一而資焉之家六奈之何民不窮且盜也此言游惰之爲害也自有捐途以開僥倖之門凡稍有貲財者皆得量力入官於是男不耕耨女不織絍衣於官食於官而於國家之利病政治之得失茫然無所知覺者比比也名雖爲官亦復與游惰何異哉今自永停捐納之後使天下咸知無可僥倖或能於四民之中各擇一途以自處有恒業有恒産不難漸致於富厚而國家亦陰受其利不若託名於官竟毫無補於天下國家也一可以撙節度支國家之開捐例非得已也由度支之不足也因　支不足而開捐例捐例旣開復需度支以養捐納之官挹彼注兹能有幾何况捐例之開在乎一時暫而非常而需度支以養捐納之員則非一時常而非暫　是始則因度支不足而開捐例繼則因開捐例而度支愈形不足以匱召匱終無已時此停捐實官所以不可緩也年來捐途益多仕途益形擁擠凡所謂某局某局者皆係上司調劑屬員之地若將實官停捐則此項局費慨可裁節此蓋正本清源之道在上者得吾說而存之度支於是乎充足而無患支絀矣由此觀之停止捐納豈非當今第一要義哉重名器清流品肅宦途胥在乎是矣難之者曰國家有事籌欵維艱惟此則尙可爲招徠之地設復永遠停止得無於勢有所不可乎則應之曰捐實官則永停非實官則不必停應仿韓氏菼之議修民爵之令　然後變通盡善行之而無弊矣商鞅之法貧者得以爵轉賣於人漢時亦有民得賣爵之令今新例攀奬有賣與人之實而必設爲中表至戚之限此明導以炊矣漢時公卿大夫以上令丞與抗禮今則道員郎中之貴一縣令得而辱之安望抗禮乎今宜仿古法參以今制其實職卄銜及真監一切概行停止惟留虚銜封典二者倍蓰其捐數許於若干年内移名若干次有官不與此列更仿令丞抗禮之制明定禮節以榮之吾知天下欲自别於齊民者必且樂輸而恐後矣此仍捐例而變通行之有利而無弊曷不毅然起而行之哉 
[皇都紀勝]  
　　文臺諫郁前因漢軍八旗兵額過少値此生育繁多之際困苦異常奏懇施恩准按照八旗每一佐領下添給養育兵額五名統計添給養育兵額二百餘名當日奉旨依議欽此旋經八度都統擇定日期傳令各旗間散旗人携帶弓箭往各箭廠聽候點名挑取限正月二十日爲止挑畢卽會銜入奏叩謝天恩○地安門大街永成漆鋪夥劉某索取帳銀往往侵入已槖客歲封印後掌櫃某甲派夥某乙隨之往索劉無可彌縫情形敗露疑及司帳人某丙在掌櫃處說短論長以致恨之剌骨某夕乘鋪内無人之際尋利刃砍中丙之左右玉陽穴及肩臂頸項等處　刃奔逃及掌櫃回見劉已遠颺知難緝捕遂先爲丙延醫敷治然後四出偵尋某日訪悉劉之蹤迹奔往北城承善水局呈報經局勇跟隨指捕訊問之下押候城期帶城訊辦○程某與北城皂役周某交好繼見周生性懦弱屢镒强借銀錢非特却之不能卽稍不遂心亦不罷也正月初浣聞周售去房産得資數百千又往索借周給以京蚨二十千未滿其願互相口角堅不肯休周思屢受欺綾胡所底止遂尋取菜刀一柄向之亂揮砍中程左右胯及膝蓋腿腹等處傷痕輕重不等程自知理短稱不願涉訟懇爲之延醫調治周允之然據醫者言非百日不能痊復也○某宅庖人某甲携一幼婦僦居東南園二巷半載有奇矣一日下午忽有一人率同健漢數名踹門而入一見幼婦卽責之曰汝脫逃三載矣踏破鐵鞋無覓處得來全不費工夫今當隨我回家免得在人前出乖露醜也幼婦低頭不語堅不肯行鄰人知其人卽婦之本夫不敢阻攔任其雇車二乘將婦及被褥衣箱等物一併置之車上如飛而去甲歸見人物已空惟有唏嘘感歎而已 
 
 

Page 2

 
 
[啓行有日]  
　　新疆巡撫陶大中丞奏請派撥京師神機營及北洋親兵前營熟悉　防之兵丁各一哨携帶洋鎗洋砲赴新疆俾資訓練而固疆宇日前神機營定期拔隊前往已紀報章兹者北洋親兵前營亦已選定計精壯兵丁五十名由李傅相飭軍械所購備行砲四十尊凱得乃士鎗二千桿派哨長袁千戎督同就道惟事關重大千戎資望較輕傅相正躊躇間適藺湘亭鎭戎福喜來津禀見卽以此行付託札旣下鎭戎卽遷駐水月庵調到兵丁稍加訓練一俟鎗砲齊備卽往西陲 
[罪囚越獄]  
　　福建侯官縣獄犯陳老三係江西人年四十餘陳安信係福州人年三十餘皆兇惡性成罪無可逭者也正月二十二日之夜瞻敢互相要約越獄而逃牢役聞知急禀報捕廳包少尉少尉立刻禀知李文卿大令飭差追緝形響全無遂縣賞購拿將銀封儲同昌銀鋪說者謂限内如不弋獲在少尉固咎有應得卽大令恐亦難免嚴叅也 
[閩中讕語]  
　　福州人某甲賣菜傭也雙肩承一喙平日果腹難謀百級鶉衣禦寒無術一日掩入爾雅京果店樓上意欲俟更闌夜靜竊取零星時値元宵徒夥於閉門後相率爲葉子戲甲守之良久無隙可乘直到鼉鼓五通各夥咸倦而假寐始於黑暗中躡梯而下正思拔楗脫逃適店夥某乙在黑甜鄉驚回聞有步履聲大呼捉賊甲見勢不妙轉身入廚下攫取短刀亂斫將乙斫傷店中人聞警之餘披衣齊起見甲如痴如醉衣上鮮血斑斕定欲解送縣衙請官懲辦乙懼拖累堅請釋之甲乃泥首冉三抱頭鼠竄○南臺有妙妓焉華年三五色藝俱佳客有身入迷香洞中者非贈以千金不能博一顰買一笑獨心傾於粤人某甲彼以眉語此以目挑月下花前不離形影盧照鄰詩得成比目何辭死願作鴛鴦不羡仙景此景此情非局外人所能描寫旣而催歸符至襆被遄回欲携麗人選五羊之勝適有向麗人短甲者麗人遂堅不肯隨甲忿不能平欲向索回所贈纒頭錦一日邀二三狎友帶艇勇多名闖入曲房興問罪師杯盤卓椅擊毁一空龜子亦招集保標者與之對壘甲見衆寡不敵怏怏而回行旣遠龜子羣嘲之曰呸似此銀樣蠟槍頭亦欲向乃公揚威耀武耶麗人亟搖手止之曰勿多言 
[甄别續紀]  
　　杭垣於正月二十四日甄别敷文崇文紫陽三書院爲前報所已紀兹將甄别時聞聞見見補錄左方亦酒後茶餘之談助也向章凡請考某院者不准兼考别院并不准一人兼接兩卷但考生往往貪多務得一人或接四五卷六七卷甚有多至十餘卷者接卷時跟隨庖丁以至醫卜星相之流大率招之使來給錢若干頂名代接故人數合計三院多至二千六七百名眞正考生不過十之三四也○每屆鄉試遠方士子有赶甄别前晉省住院肄業藉供摩厲之資且省房租之費誠一舉而兩得也現立新章每院以三十六人爲限又須甄别名次在超等三十六名以内者方准住院今矋特開恩榜士子從遠方來者尙寥落若晨星惟紹興蕭山縣人僅一江之隔與考甄别尙不乏人也○蕭山人某甲首先接卷至考棚内强佔考桌十餘號蓋與相識者約坐一處耳然一人不能兼顧被後來者轉相奪去僅餘六七號旣而同件尋至尙缺一號又不欲分坐兩處遂向第三條雲字末號者爭奪初有某乙年約十五六貌若錢鋪學徒手持院卷肩負考籃王該號坐定似待主人來者甲見其年幼可欺又非考生模樣意欲强奪順手將考具推開乙不允爭論之餘幾至用武同伴更相助爲虐幸遇魯仲連其人再三勸解向鄰近排出一號甲始從容就坐横經之地不致變爲角力之塲○餘杭生甲乙兩人共作六七卷至傍晚僅得其半某内繳卷後告甲曰我先去甲留之使作八韻詩一首丙初不允甲央懇冉四並以點心水果之屬爲獻内碍於情面代作八荒開壽域一首不料悮將敷又卷謄寫及繳卷該監院謂詩題悮作不能收錄甲乃復歸號舍將卷割截後幅仍自作詩謄封繳去噫天下事務鑽營而得便宜卒至吃虧者不知凡幾如甲其小焉者也○是日掃塲魚更已三躍矣各監院均在大堂暖閣右邊平屋三間收集課卷每繳一卷補蓋起講戳給紅票點心錢七十文聞三書院均未足數敷崇二院約得九折紫陽僅得八折耳○甄别人數太多學院考棚坐號不敷考桌考凳有向東城講舍借用者但相隔七八里雇人肩運工食較大遂改用船載藉省運費 
[軍門履任]  
　　新授浙省處州鎭陳雲卿軍門於正月下澣由正陽門外上碼頭登舟赴任戎斾所臨山川生色𧴀貅萬隊當拭目以盼新猷矣 
[潯江放棹]  
　　長江水師瓜州鎭謝濬畬總戎曾任湖口鎭標吳城營叅將受知於丁燕山軍門兹以軍門仙逝特備生芻一束附江裕輪船西上於正月二十四日午刻抵潯旋坐長龍划船赴湖口吊奠迢遙千里不辭跋涉之勞暌隔三秋忽歎人琴之杳臨風灑涕有不黯然神傷哉○九江關道誠果泉觀察自履任以來百廢具舉尤以作育人材爲先務遂在城廂内外設立義學十餘處延師課讀俾寒素子弟得以入塾肄業資以膏火不索脩羊擇於正月二十四二十七等日開館聞觀察並擬加給育嬰資費及施種牛痘敬惜字紙皆當次第籌辦俟有端緒再行續錄○離郡城三十里之東南鄉地名譚家畈有周濂溪先生墓世遠年湮易動滄桑之感咸豐年間經彭剛直公捐廉重修地方官歲時致祭崇碑兀立峻宇巍峨遂爲一郡勝蹟每當春日融和彼都人士結伴來遊咸具斗酒隻雞展拜墓前遐瞻道範詩有之高山仰止景行行止雖不能至心嚮往之矣 
[及時設線]  
　　客冬大吏擬就安徽舒城廬州一帶展設電線俾得消息通靈正欲鳩工庀材適天氣嚴寒祥霙晋濩道途阻滯以致人力難施邇來春日暄妍正宜舉辦遂由直隷候補縣高大令維敬洋藥局員安徽候補縣楊大令兆琛束裝就道擇日興工 
[錦江春浪]  
　　華陽國志云禹娶塗山卽今江州塗山是也在巴縣之東一里許山頂有眞武宫香烟素盛正月初九日都人士咸爇一瓣心香深深膜拜名曰燒拜香鼓吹喧闐於堂下旃檀馥郁於檐端丈六金身年久亦被薰黑神若有靈必將嫌烟火氣太重爲之引避不遑也○重慶府擬創設府書院藉以作育人才現已捐集鉅欵在來龍進寳街購買房屋估工改造從此講舍宏開俾草野寒儒得以論文角藝裨益正非淺鮮○湖北鹽魚生意以重慶銷塲爲最旺每至臘鼓敲殘售魚者卽捆載而來去臘鹽魚來路甚少每斤値錢一百四五十文販運先到者無不獲利三倍後來者未免甘居人下矣 
[京江茗話]  
　　安清道友結黨横行久經各大憲訪拿無如若輩羽黨甚多到處皆蔓延不絶鎭江城廂内外明目張贍　稱安清道友者不知凡幾甚至立會收徒無所顧忌刻經黄幼農觀察出示訪拿如有青皮地痞交結外來匪徒如安清道友之類在外布散謠言一經訪拿到案定予重辦並知各衙署差役人等多有喜入其黨者如經訪出一併治罪不貸○黄幼農觀察於正月二十八日在署設宴招請各官及諸同鄉衣冠絡繹珍錯紛陳並雇寳鳳茶園優伶演戲竟日紅氍展處妙舞清歌洵足賞心悅目也○英領事賈君日前由京畿嶺策馬回署行經洋馬路有某甲不知其爲領事手持竹竿竭力鞭打致馬驚躍領事急下馬招呼巡捕將甲扭入捕房回署後函致洋務局請辦適洋務委員公出由差役將甲暫行管押聽候訊辦○旗營西南角空地多有江北人搭蓋草篷聊蔽風雨有某甲亦係江北人日前至某草篷内調戲某姓婦某婦雖生長蓬門頗知禮義正色拒之甲遂遷怒於小孩揮以老拳婦大聲呼救左右隣聞聲畢集詢明緣由代抱不平欲將甲拖入縣署行經永安橋爲甲之友人所見再四勸解令甲叩頭　禮始縱之去○王大令赴蘇謁見各大憲以縣試期近卽於廿六夜回鎭將縣試條規分晰曉諭考棚圍墻黏貼殆徧諸童紛紛投給聞共有五百餘人云 
 
 

Page 3

 
 
[打山頭]  
　　淫詞艷曲本千例禁蘇城近有無賴少年聚集於茶肆内搭臺演唱謂之打山頭每有年輕婦女呼姊喚妹結伴而來凝神以注傾耳以聽若輩見有婦女在塲益　興高采烈加倍描摹似此傷風敗俗彼高坐堂皇者豈得置諸不聞不見乎 
[傭人獲盜]  
　　寍波西鄉集士港竺家橋袁姓者坐擁貲財素稱饒沃近日新建屋宇美奂美輪落成之日賀客雲集不料爲盜匪所見糾黨行刼正月廿五夜蓮漏三商明火執仗而至用巨石撞門袁姓鳴鉦報警其舊宅相離不　傭工人等一聞警信出外兠拿盜已搶得財物爭先遁去内有一盜瞠乎在後困於垓心脫身無計手執利刃迎風亂舞冀得衝圍而逃衆人顧惜性命不敢近身傭人中有如趙子龍之一身都是瞻者奮步而前突從背後攔腰抱住諸傭人見已得手始一擁而前將刀奪下該盜力大如牛不肯俯首就縛乃向足面猛斫一刀盜始倒地某傭人頭顱亦被盜所擊傷倒臥於地次日檢點被刦首飾衣物約値五百餘干開明失單復用門板兩扇將盜及受傷之傭人舁入城中報案經楊邰尊騐明該傭人傷痕給費養傷復提該盜訊問口供盜已奄奄一息不能置喙延至下午而斃將屍扛出大門外收殮至二十七日上午邑尊下鄉履勘至下午鳴騶回署嚴飭捕役密拿盜黨當盜之奪路而逸也拔刃亂揮出萬死一生之計其鋒誠不可當該傭人獨能撫其背而搤其吭贍力亦殊不弱如此人才當尊爲上客不當辱以厮養 
[赭塔晴光]  
　　蕪湖至宣城百四十里帶水盈盈可以朝發夕至惟冬令有黄池三里埂兩處淺水膠舟不能前進刻下春水方生軟浪三篙鴨頭綠膩以舟楫爲生涯者打漿往來如行天上惟艨艟巨艦須待水源大漲方可揚帆直駛也○鈔關稅務廳吳少齋别駕正月二十日赴省賀年適太平府督糧廳丁慰農别駕道出蕪湖遂共坐江裕輪船赴省仙侣同舟當不亞當年李郭也○城内某紙鋪有學徒年未弱冠伶俐可人爲店主所信任遂付以北門筦鑰兼司出納徒亦勤謹逾恒不負委任新年無事偶出遊玩途遇一班小友引入博塲呼盧喝雉頗稱得手由是心花怒放隔夕又袖資往博詎料南風不競三戰三北日未西沈已輸去洋蚨十餘枚心懷懊喪繼意勝負無常若乞得秦師三楚江山不難再奠遂回店潛取櫃内洋銀五十餘元携往塲中背城一戰無如五木無靈仍復一敗塗地欲歸店恐遭譴責欲回家又覺無顔只得隱於南門某戚串家時店主方以竊洋逃遁向徒家饒舌徒家偵騎四出一連數日始得尋獲檢其身畔僅存洋蚨十九元送回店中店主乃留洋而辭其業噫以竿頭日進之年受店主非常之眷正可奮發有爲乃因偶爾賭博卽致身敗名裂嗚呼賭之害人不綦烈歟○中江書院去年經楊子通觀察聘旌德吕筱蘇太史爲主講擬將課程大加整頓嗣以皇華命下星速朝天遂諄致替人相爲培植刻下太史已乘安豐蒲輪眷臨鳩水遂由李篁仙觀察治筵送關一面示期擇於二月初三日甄别想屆時旅居士子負笈來遊得太史春風嘘拂化雨滋培樗材小草有不欣欣向榮者哉○皖南牙厘總辦許小巖觀察赴省賀年旋於正月二十日回蕪屬吏咸至江干迎迓○蕪湖水師營遊擊彭迪菴遊戎試燈節奉上遊檄飭升署金陵營叅將所遺蕪湖營篆務以孟河營右哨都司楊煥熙都戎升署捧檄之餘卽詣陵謝委擇吉赴任 
[祝融禁賭]  
　　蕪湖去冬火患尙稀人春以來亦不聞祝融稅篤正月二四日夜半一點鐘忽聞人聲四起警鑼亂鳴居人從黑甜鄉驚醒出門一望但短堞長墻悉化赭色隨衆往觀乃係江口鷄窩北頭宿松會館對面草屋失火自北而南蜿蜒屈曲宛如百道火龍保甲總局及老湘營　洋龍已扼住要隘汲水狂噴後面雷轟電擊而來者皆係街坊民龍分投灌救異常出力約歴一點鐘時火鴉軍始向南退避然已燒至鶴兒山下矣當夜約略計之被災者當不下三五十家類皆編竹爲籬誅茅結屋者中間雖有瓦房幸兵民各龍護救得法尙未盡付一炬當炎熾時各家婦女搬取物件口中且咒且署謂賭鬼何苦想錢致大衆受害其爲賭徒貽火可知新年已過游手好閒者依然賭興不衰曷以此爲鑒戒 
[鹺員更替]  
　　兩淮所屬鄂西湘皖四岸督銷總辦去年經督鹽憲頒立新章以兩年爲期屆期瓜代通行在案客臘皖岸督銷丁蘭生觀察差期已滿由劉制軍改委候補道張秋帆觀察錦瑞接辦於正初捧檄莅差初八日接事丁觀察交卸後於元宵節乘常平官輪回金陵銷差聞四岸銷巿去年以皖省爲最旺共銷八百餘票較往年約多二百餘票云 
[校閱有期]  
　　長江水歸提督黄昌岐爵帥擬至太平府節轅開印然後妻節赴瓜州校閱營伍故日内蕪湖營各砲船咸回姑孰伺候云 
[皖土暢銷]  
　　年來烟霞窟中人爭尙西土　其濃郁芬馥足以壓倒廣士故銷巿大倍於前去年淮徐一帶適逢歉收無貫可連皖北出産甚豐正堪接濟因是各商遂以本省所産爲大宗其時每百兩僅價銀十一兩有奇論者已目爲昻貴詎此後屢漲不已迨歲暮已漲至十七兩左右蓋因銷路暢旺來源不濟也新年開巿後各家存貨尤少匝旬之間陡漲至十八兩二三錢業此者操奇計贏皆獲厚利接踵而起有復有數家利之所在無怪人爭趨之也 
[襜帷過滬]  
　　廣西巡撫張丹叔申丞於昨日乘輪來滬在英租界長發棧署駐襜帷水邑印委各員迎接加儀午後中丞乘坐綠呢大轎入城冋各衙門答拜 
[輿夫失足]  
　　昨日滬上印委各員往各廟拈香關道憲聶觀察命駕出轅先至關帝廟等處復往城隍廟拈香行至穿心河橋　適有木栅一座半開半掩輿夫將栅控開詎意木料年久朽腐霎時倒下壓在後面二輿夫身上一人立足不牢悮踏路旁坑側徧染木樨香味觀察大怒立卽回轅飭縣傳該處地甲栅夫到案責懲縣中接奉憲諭立著値差前往將地甲栅夫提案候核 
[滬濵談屑]  
　　前日下午滬城西倉橋相近某茶館中有甲乙等圍聚賭博有某丙作壁上觀欣然自得俄而甲輸去青蚨四百翼回顧内曰爾若不來縱目我亦不致輸錢丙曰旁觀者不止一人汝何得甘心於我甲變羞成怒欲令丙代償博債丙亦不肯低首下心扭甲毆打頭額破裂血液淋漓旁人恐釀大禍將丙拉開察看甲之傷勢尙無天碍遂令丙以香燭服禮始寢其事○前日傍晚時小竊某甲混至小東門丙某烟館横陳短榻吐霧吞雲燈炧興闌計算烟資需錢一百數十文甲付四開洋一枚尙有贏餘令店主再付洋烟以便呼吸店主不以爲疑將烟槍及烟授之甲連吸二筒乘諸人不備携槍而逸迨店主知覺出外狂追己無蹤影矣聞此槍約値洋銀十餘元云○昨日陰雨連綿香泥滑　街頭巷尾屐齒錚然有某甲年近六旬行至滬城登雲橋南梭子弄地方偶不經心遂致失足頭觸石板血流不止貸暈在地不省人事約一炊時始有相識者經過上前扶起伴送回家不知能保無碍否 
[發堂擇配]  
　　鬻女被提已載前報嗣經捕房飭包探至妓院中將陳愛金查到昨晨解送公堂同轉訊問之下愛金供自幼經父母售與陳秀芳爲女陳子四年前病故隨後母粤東人朱氏度日問爾年歲幾何因何至妓院爲娼供年僅十八母親不肯許配人家遂致淪洛風塵問爾母因何不肯嫁爾供恐所嫁不得其人致誤終身問爾往妓院由誰人指引供有素來認識之傭婦言及謂某妓女現爲是宦所籠愛不數日　爲脫籍計出身價洋六百餘元小婦人信以爲眞以爲勾欄中有如此好生涯情爲之動遂於本月二十日至妓院作夥並非買女問爾是否信教供隨母信教爲時未久問目下爾願入堂中守規擇配抑願作娼妓供現願到堂聽候擇配問妓院中有何物件答稱尙有衣服均欲取回同轉飭包探將女之衣服檢交到案以便給領陳愛金發堂擇配 
[英界公堂瑣案]  
　　包探李錦堂禀稱昨夜積竊王天才掩入俞炳榮家圖竊經俞拿獲扭送捕房搜其身邊藏有賊具今特解送案下請 
 
 

Page 4

 
 
卽訊懲俞訴稱家中時時失物是似格外留神昨夜王又捱門而入因之獲送捕房王友仁周如堂同訴稱家居某處與俞爲鄰被竊已數次矣昨日俞拘獲一賊恐前者所失亦是伊竊叩請研究各贓天才供稱小的係揚州人昨夜果然圖竊前者並未犯過不敢妄供蔡太守判令笞責一百板發捕房管押二月賊具存候銷毁○二百六十五號華捕禀稱吳張氏取去某處空屋中地板二方司閽者以爲行竊扭交小的送案吳張氏供稱小婦人貪圖小利拾取木板用代薪蒸叩乞施恩以全顔面蔡太守判罰洋銀二元如數充某處西醫院經費○二百三十一號華捕禀稱昨日小的巡路時見馬夫王阿仁駕車出外沿途招攬坐客有違工部局定章是以拘送案下王供稱小的係寍波人雖供執鞭之役未明租界章程求免罰鍰感恩弗替蔡太守判罰洋銀二元如數充某處西醫院經費○一百八十七號華捕禀稱昨夜有人在永興隆小烟館賭錢適小的巡行至此叩門而入伊等卽四散奔逃隨阻獲李滿倫一人送案請辦李供稱小的偶然作葉子戲以後不敢再犯矣蔡太守判罰洋銀二元如數充某處西醫院經費○某號華捕禀稱昨日小的巡至某處見馬金生强褫孩子玉朝朝之衣服王極聲狂喊是以送案請懲馬無可狡展俯首求恩蔡太守判令笞責一百板○夏全全訴稱小的在斜橋附近開設牛奶棚昨日忽有十圖地保沈梅亭偕吳淞司巡檢署弓兵毛桂到來妄　賭錢向之索賄小的告以並無賭博之事伊等竟吵閙不堪無奈報捕拘案沈毛同禀稱小的等二人奉吳淞司麥老爺之諭查禁賭錢昨知夏處設有賭局前往禁止並無索賄事情供畢將禁賭諭單呈閱蔡太守飭將夏沈毛連諭單移送上海縣譸究○某號華捕禀稱作日小的照章巡綽目見王阿法陳生生在路爭毆向訽情由據王言家中失去衣服察知被陳行竊故向索還陳言並不竊衣無端誣良爲賊因與忿爭今特一併送案王陳各訴前情蔡太守飭將陳交人保釋 
[法界公堂瑣案]  
　　鳳樓春烟館堂倌阮雲祥訴稱本月十八日失去烟客寄存皮馬褂一件經包探查獲特來具領包探王榮培禀稱查得馬褂係前曾犯賭之鄭夏生所竊由嚴仲發典押已將鄭嚴兩人拘獲與吊到原贓一併送案嚴供與鄭素來認識馬褂係鄭囑小的赴質商鄭豈不能自質何必交爾經手供鄭恐有人認識面貎不敢自質同轉謂鄭曰爾前曾犯賭今又犯竊想爾作此生涯斷非一次鄭供向在沙船爲　金年盛沙船舵工王者寳係小的之友住小東門外通裕槽坊可請查問謂現有嚻仲發指証無庸抵賴供此係嚴誣扳同轉著將鄭嚴二人還押候查明再核吊到皮馬褂交阮領去○上金館飯店夥吳海泉張子卿等訴稱昨有聶阿旺王新發陳金生王福生等來修五贜神　因嫌鹹肉湯太鹹任意謾駡敲檯拍桌擊毁碗盞甚多是以鳴捕將四人送案王等供小的先到飯店堂倌置諸不理反應酬後到之客以致口角不敢失架同轉謂若不行兇何致碗盞打破判賠洋一元各押三日○莊雲卿挈其子子仁投案訴稱兒子昨日在菜巿街放風筝與鄰人畢麗卿所放者兩線互纒致相口角小的請畢稍離數武畢邀多人將兒子扭住横拖亂擊拉落頭髮甚多旋據畢之胞姊王畢氏訴稱我弟亦被莊毆打扭落髮辫同轉謂爾等年已長大不應嬉戲肇釁判各罰洋一元莊稱畢之羽黨甚多恐出外仍遭毆擊同轉著兩造具結始得釋放○王巧生訴稱前晚失去主顧家囑製縐紗女夾襖並夾馬褂各一件現經包探查獲人贓特來禀明包探禀前晚見陳愛菊手携尙未製成之衣服在西馬路押店典押情有可疑帶入捕房陳供此衣係陳阿利所竊同轉謂拘爾時祗有一人何必牽涉卽著管押將陳阿利交出如不能交出判將愛菊掌責六十下○糞局轇轕前報已紀其詳昨晨朱華氏偕股東吳桂芳司帳吳竹軒等投案呈交帳欵洋二元吳桂芳遞呈禀詞内附二月廿二日期票一紙計洋三十元同轉謂吳桂芳曰照爾帳上共欠洋銀六十九元一角七分今交來之票爲期太遠尙不足數此事何能遽了答稱一時無力措繳求恩暫緩同轉問鄉間之帳如何收取答稱如有明白人同往不難向收問朱華氏曰爾有誰人帮同下鄉答稱有李友福可去同轉當將交案之祥兩元給朱華氏收領限下期邀到股東徐兆寰等再行核奪 
[積善餘慶]  
　　順直齊豫晉災荒屢告民不聊生際此青黄不接之時待哺嗷嗷奚忍坐視而不救本館協賑的惺承古稀老人求合家平安助洋一百元囑解災區核實散放以仁心行仁術使顚連無告之災黎得以嘘拂和風沾濡膏雨有不歡欣踴躍共頌萬家生佛哉祥和感召如影隨形此後福履增綏德門有慶固有可操左劵者除掣奉收條外合綴數言爲好痒者勸 
[三謝册捐]  
　　謹啓者敝堂施醫給藥已於本月二十一日開診病鶴哀鴻每日來堂就診者已有六七百號之鑫經鴻浩繁素無恒産全仗遠近大善士見咸有一德一文願捐册輸捐樂助藉資接濟二十三日至二十七日五天蒙九江鎭江松江蘇州寗波杭州答埠善長由信局交回捐册三十扣奉到洋八十七元六角銅洋十一元錢三千九百文祗領之下仰樂善之同心慈祥種福助成春於著手仁壽同登特再卽謝祝大善士歲歲平安合十伸虔望君子源樂助附登日報藉達微忱[  上海六馬路仁濟善堂董事施善昌謹啓]  
[滬北同仁永善堂經收正月分粥厰清單]  
　　光福方小春善士助洋五十元寗波求是草堂葉善士助洋二十元湖北吳同堉善士募助洋二十一元周垞生善士募助洋十 
四元又荆平沙紋三兩徐州礦務局胡助洋十元潁州撫民府王助洋十元海昌程仙舫善士助洋六元揚州孫佑文善士助洋六元南潯燕謀人助洋五元南京蕭曙生善士助洋四元江陰四知堂楊助洋四元又泰興朱瑞卿助洋二元丁翊清助洋二元京口李正峰助洋三元屠鎭公和典蕪湖德成號東新塲吳少漁湖北張懷林四月各助洋二元　汲水春記助洋一元杭州隱名氏助洋一元蘇州仁泰昌楊久濤二户各助洋一元共收洋一百六十九元荆平沙紋銀三兩請登報章以鳴謝　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
