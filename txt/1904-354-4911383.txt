# 1904 - 354 - 4911383

 

Page 1

 
 
[四書五經義大全] [  圖書集成局啓]  
　　坊間四書五經義汗牛充棟日互相　襲十九　同本局有見於此特請名夙廣收古今名人經義之作彚爲一　　有未　埃次　補共五十七卷爲文五千餘管類皆　運匠心詞嚴義正本届鄉會試各題無一脫漏科塲利器無有過於此者訂十六厚本價洋兩元八角敬購者請至上洋三馬路申報館申昌書室及各書坊均有代售 
[論俄擬改法事]  
　　俄日交兵瞬逾一載日則獨占勝勢大有日見興盛之機俄則迭見敗徵漸露難於支持之象論者異之咸謂日之疆域廣不過三百六十萬里長不過七千五百萬里固非如俄之地跨兩洲廣漠無垠也日之人民全國不過四千五百七十萬固非如俄之地廣人稠生齒繁殖也日之地勢孤懸海中無甚險要可守固非如俄之山海深阻氣勢雄厚也兩兩相衡日皆似不及於俄而乃轉戰逾年俄人持以全力竟不能取勝於日於是推原其故謂俄人雖地廣人衆險阻可憑然政尚專制民多離畔固不能如日本萬衆一心獨得人和之要旨蓋日自明治維新以後君臣上下力圖自强全國人民同具忠君愛國之情無渙散無乖亂竭誠相向同德同心故能民氣振興咸懷效死不渝之意前仆後繼勇往無儔若俄則素重君權視人民如奴隸嚴刑慘罰務欲壓制其自由以故全國民心騷然不靖桀黠者結爲虚無黨秘計陰謀時時思傾覆其政府上之視下也如盜賊下之視上也如仇讐而各學堂學生又時以革命之說相煽亂一唱百和蠢動異常以是疆域雖廣而情勢則不能聨絡也人民雖多而心志則不能齊一也險要雖可憑而民情詐僞百出不願爲之死守也有此種種原因故兩國雖强弱大小懸殊而默揣勝負之數終在彼而不在此邇者俄國政府中人亦深知其故因之舊京莫斯科城之官紳會議所擬將緊要事數端决意更張一保護百姓以免官吏之酷虐二將不合律之法廢去三報館聚會及思想三項均許自由不復禁阻四地方政治許百姓得以舉人公議夫此數者誠俄國受病之原抉而去之固足爲弭内亂之一助然俄行專制政體爲時已久貴族勢燄凌厲無前遽謀改弦斷非易事且此事甫經宣布旋有西報謂得俄京電信稱俄之半官報稱諸大臣已將决意扶持專制主義之意奏知俄皇是前此之所謂會議更張者不過托諸空言安能見諸實事欲求如日本之政尚和平全國皆具忠愛之意豈可得哉豈可得哉或曰國君威福自專固有足以取禍之道然當積習相沿旣久忽欲浮慕虚名非特無望振興且將益滋流弊證之前事亞德珊德重民權卒取波蘭之禍理查治英重民權幾遭譁潰之憂是則本無眞意而陽托維新未有不立見僨事者不知立國之道貴審其機革命狂悖之氣燄固不可令其鴟張斯民忠愛之肫誠不可不有以激發彼日本之戰必勝攻必取民氣日以振奮國勢日以盛强者豈皆由縱恣其民任令肆行無忌哉夫亦以君之視民旣能饑溺與共時厪一夫不獲之辜民之視君自能忠悃各抒儼有性命相依之勢以天下之所順攻親戚之所畔此中勝敗不待智者而知左氏所謂師克在和不在衆孟子所謂天時不如地利地利不如人和者日人其得此意哉彼俄人之徒尚虚言並無實意者當亦知所返矣 
[諭旨恭錄]  
　　十一月初五日奉旨福建福寗府知府著曹垣補授安徽祁門縣知縣著胡德修補授湖北咸豐縣知縣著秦毓麒補授江蘇寳應縣知縣著陳祖懿補授山西河曲縣知縣著劉鶴年鋪授安徽舒城縣知縣著王之瑞補授山東清平縣知縣著陳鉅前補授截取舉人王熙昌著以知縣用胡桂珍著以知縣用林瑞年著以敎職用茆彥良著以敎職用林心杼著以知縣用項發榮著以知縣用廕生定祥著以侍衛用連陞著以侍衛用文勳著以侍衛用文錫著以旂員用奎恩著以旗員用恩增著以七品筆帖式用截取山東道監察御史陳鏞著照例用保送知府禮部郎中延齡著以知府分發省分補用保送直隸州知州刑部主事施慶修著交部記名以直隸州知州用年滿察哈爾游牧主事樂祥著授爲游牧員外郎奏留吏部司務陳士楨著准其留部内閣中書著愛申補授擬補南城兵馬司副指揮沈陳棨吏部筆帖式志賢俱准其補授甘肅寗夏府理事同知著文陞補授保舉江蘇候補道鄧心茂廣西候補道周天霖河南候補知府王人文河南候補直隸州知州　坰直隸候補知縣倪鑑江蘇候補知縣詹奎浙江候補知縣蕭攸裕吉林候補總站官補缺後以本省主事補用全瑞俱照例用升補順天府東路同知許元震著准其升補卓異俸滿安徽渦陽縣知縣張樹建著回任准其卓異加一級仍註册候升開復前户部郎中郝祖修著准其開復原官照例用開復前四川候補知縣馬承基著准其開復原官銜翎仍留原省補用捐復前山西河曲縣知縣趙廷清著准其捐復原官照例用定陵禮部郎中著瑞純補授光祿寺司庫著恒桂補授光祿寺署丞著惠潤補授吏部筆帖式著文林補授醇賢親王園寢筆帖式著富英補授欽此同日軍機大臣面奉諭旨本日引見之明保福建試用道何成浩著於本月初七日預備召見明保浙江候補知縣秦國均著以知縣仍留原省補用前江西撫州府知府陳振瀛著以原品休致降選敎職前江西知縣姬愼思著仍以敎職用欽此 
[本館接奉電音]  
　　昨晚九點越二十五分鐘時京師友人飛電傳來諭旨一道敬謹譯登○十一月十六日軍機大臣面奉諭旨本月十七日所有進内當差之王公百官均著穿蟒袍補褂欽此 
[電傳宮門抄]  
　　昨晚九點越二十五分鐘時京師友人專電告知本館云十一月十六日皇上召見軍機大臣 
[日佔山巓]  
　　昨晚駐滬日本領事小田切君以本月十六日由東京發來官電惠函見示内開頃接旅順日軍發來公報謂於禮拜四晨我軍之右翼進攻俄軍旋將鳩灣附近後山陽道註譯音迤北之某山巓佔據同日在鳩灣半島内之某山巓亦被我軍所佔并奪獲小徑口之俄砲一尊此後敵軍雖曾來襲擊但均被我軍設法擊退 
[日據要隘]  
　　華歴十一月十五日日本東京來電云日軍於佔奪旅順東雞冠山北砲臺一役兵士死傷之數 
 
 

Page 2

 
 
約計四百人此臺關係之重不亞於二百零三諾脫高山蓋其地距港内迤東不過三千諾脫日軍此後可自此發砲以攻惟至今尚未聞俄軍有來襲之信斯亦奇矣刻下東京各報均預料旗山方方不久當有大戰因此山之巓與東雞冠山前峯相離只一百四十碼耳 
[俄艦行蹤]  
　　日本東京來電云此間刻有人接得的確電音知俄帥洛雪司脫烏行司幾所帶波羅的海艦隊中甲乙二軍艦已於西歴十二月十二號行抵好望角另有醫船名亞列路者同時到此下椗裝煤至尼賢薄卡所帶之軍艦一隊計巡洋艦二艘一名啞列岳一名獨尼哈及滅水雷艦若干艘則於是日抵枯列秃島之岳洛司基尼司海灣或曰是爲波羅的海第二艦隊中之一枝未知然否 
[譯俄艦已抵派騰海口電音]  
　　日本東京來電云頃得英屬新加坡電音悉俄之波羅的海艦隊已駛抵荷蘭國所轄之派騰海口似將寄泊港灣其地有一德國運煤船豫期下椗按之圖籍派騰一港横亘於司馬脫拉島之東岸與砰卡島遙遙相對其外則爲印度洋之比林島由此鼓浪北行抵司馬脫拉島與夫希耶滑島中間之森逹海腰祇二百英里再西北行三百英里卽抵新加坡又西北行一千英里則爲西貢以意測之波羅的海艦隊由阿非利加洲東境直逹法人所轄之印度支那註此指西貢而言攷越南等國西人皆呼爲印度支那云海程過於遼遠故於荷屬派騰港口小泊若干時若欲知其究竟如何請以徵之異日可也 
[艦隊行期]  
　　華歴十一月十五日法京巴黎斯來電云此間得俄京聖彼得羅堡電信大旨謂俄國新編之第三艦隊將簡海軍提督支立來夫爲綂帶定於西歴明年正月之抄東行 
[俄員缺乏]  
　　華歴十一月十五日英京倫敦來電云此間得俄京聖彼得羅堡電信知俄國最近招集之兵及遣來亞東者每苦將弁不敷大都由武備學堂各學生充當其職 
[譯俄報論波羅的海艦隊東來事]  
　　俄京聖彼得羅堡諾烏啞賢烏列米耶日報云今者我俄波羅的海艦隊贸然航海赴亞東幾與自拔司誇迭額烏迄苛倫蒲司無異其間長途窵遠將欲環繞地球一周沿途經歴各邦種種葛藤深愁惹起鬩墻之禍寗止重洋萬里風浪堪虞試以自拔司誇迭額烏抵苛倫蒲司比之足見航海之難不相上下蓋以波羅的海艦隊由歐之苛倫司丹脫至海參威相隔三萬俄里不特無一美善之海口可以泊船卽欲供給艦中所用之煤亦非易易假如每一小時行二十一俄里途間若無阻滯則一晝夜應行五百俄里必閱六十餘日始抵海參威其東行之難有若此者我輩閒嘗披閱海圖留心攷察思得一合宜之海口俾諸艦暫行寄泊并購煤以給機器所需惟荷蘭國倫脫司幾羣島中司磨脫拉島西北方由荷蘭及葡萄牙兩國所轄境以抵氣木羅島適中之處有一海島未知肯讓與俄人否苟爲我俄所得則於島中全境擇要築一寄泊軍艦之塢建煤棧設工塲凡事皆可於此豫爲之備倘再得於稍大之島購其一灣一澳併力經營尤覺恰心貴當竊意我苟不惜巨欵荷蘭政府必以適宜之地畀之以視暫假中立國所屬海灣益覺多所便利也 
[詳記日人以魚雷艇攻襲俄艦情形]  
　　日本東京某日報云東歴十二月十五日此間大本營幕僚得攻圍旅順之海軍行營電報悉十四日午前三十二刻鐘時日本海軍中佐大瀧道助督率魚雷艇隊及海軍大尉宮本松太郎所帶之魚雷艇攻襲俄國運船及息拔司撲利軍艦大瀧部下之艇雪中失道計不果行宮本則從俄人所發燭敵電光中直衝而入雖奇寒刺骨大雪漫天卒能賈勇直前遍索敵艦旋見行同諸艇忽失所在遂於四下鐘許另與海軍大尉中牟田武正所帶之艇會合約定中牟田艇向俄之運船宮本諸艇向息拔司臘薄利艦齊放魚雷旣而中牟田艇中人確見魚雷爆炸始約齊兩艇隊鼓棹而回另有海軍大尉永田武次郎所帶之艇歴久不歸蹟之杳無蹤影究不知其命運如何迨朝暾初上派人上瞭臺遠望并遣哨艇往偵知息拔司脫薄利之首約有三尺許已沈下水中矣是夜十一下二刻鐘時迄十五日午前三下鐘時復迭次遣魚雷艇六艘及新式水雷艇將息拔司脫薄利及啞脫滑希二艦與夫軍中轉運船循環攻擊當發電之頃尚未偵知勝負情形惟於午前九下鐘時據瞭臺上人報稱矮息拔司脫薄利之首較之昨日沈下若干艦前所置魚雷筒上截亦已没入水内云 
[死亡計數]  
　　華歴十一月十五日法京巴黎斯來電云據俄國陸軍提督司堵瑟爾計算自西歴十一月二十九號至此旅順俄兵之被日軍所傷及殁於陣上者約及二萬人 
[會訊定期]  
　　華歴十一月十五日英京倫敦路透電局來電云俄艦在北海擊沈英國漁船由各國公舉人員會訊之事頃已定期本禮拜四會於法京巴黎斯 
[英創海軍]  
　　華歴十一月十五日英京倫敦來電云阿美利加洲北境英屬坎拿大已得英之海軍部允准編制一艦隊創始之先姑備巡洋艦三艘艦中將士卽以坎拿大海軍中人充當政府並擬將哈立法斯及衣司居曼耳脫兩海口各船廠調兵防守 
[開會先聲]  
　　華歴十一月十四日德京柏林來電云美政府頃已移書各國議開第二次萬國平和會各種事宜并附以荷京海牙平和會所擬章程以故刻下荷政府將邀列國蒞會矣 
[湖廣總督張香帥籌補磅虧電文]  
　　外務部户部天津袁宮保江甯端制臺桂林岑制臺成都錫制臺福州魏制臺安慶誠撫臺太原張撫臺上海新任兩江周制臺袁道臺鑒部冬電魚電均悉各省電并悉磅價不敷若必不能挽回惟有認補貴部磋商三條一磅虧無利二銀行存欵扣息三按月折中算價外國斷無不允貴部魚電約數八百萬必可敷用惟中國民窮財盡原派賠欵已屬十分竭蹶羅掘已空一年僅顧一年以後尚無長久之計然且商民愁歎可慮甚多再補磅虧巨欵斷無此力但貴部旣難辯論三年來洋常各關加收之稅積存滬道處五百萬兩又經湊補他項仰體時局急迫貴部爲難情形不得不勉强量力分認但鄂省所能勉辦者有緊要三節不敢不以陳明一止能照各省原派賠欵之數補出三年磅價方爲平允查鄂省原派一百二十萬若照八百萬計算止能攤五十餘萬江漢關原案並未另派本卽綂於鄂省總數之内斷難另計今擬認攤六十萬斷不敢再行多認一也二鄂省各欵皆係隨籌隨用向無存儲往往寅支卯糧若欲於一月内提數十萬現銀斷辦不到雖欲移緩就急亦實無欵可移蓋急欵尚多虚懸借墊無有緩欵可供挪移萬不得已惟有由鄂省自借洋欵一法自借自還陸續設法分年籌措利息自與酌議抵押自行妥商萬不致有碍本省財政二也三銀根甚緊卽洋商允借若數至五六十萬三個月以内必不能交齊卽如庚子年鄂省奏明自借匯豐銀五十萬尚遲至四十五日始行交清應請貴部與各國公使切商鄂省此欵必須展限三個月缓至明年正月底在滬交清蓋按月計磅補足卽遲交三月於彼毫無出入斷無不允若求速交萬辦不到三也艱窘情形各省相同卽使各省别有良策力能自籌早解鄂省則舍此斷無辦法矣至於貴部魚電令鄂省與南北洋在外商借洋欵無論分借合借鄂省皆萬萬不敢應承緣各省情形不同或自籌或籌借並行或 
 
 

Page 3

 
 
全數自籌或全數借或願早還或願遲還各省不能强同豈能概爲代借洋欵用分借則數少合借則數多所索抵押必有關繫財政大局之處並恐數多必有招人尤爲不可洞止能在鄂言鄂萬萬不能越俎再此次派補磅價鄂省獨多並不按原派賠欵之數除各小省不計廣東現有軍務不計外不惟多於浙江四川並且多於原派二百五十萬之江南全省甚至陜西亦係中省竟爾分毫未派惶駭集急不解其故鄂人羣相咎洞謂由洞認解練兵處餉項太多今年多至五十八萬明年多至一百零三萬至防衛京畿之吳元愷軍餉將及三十萬尚不在内卽各大省均未聞有此或代洞憂焦或怪洞鹵莽以致自入窘步洞值此時勢危迫宵旰憂勞惟力是視豈敢辭難惟鄂省財力止有此數躊躇旬日無以爲計勉竭庸愚止有以上所陳三層辦法然尚不知每年驟增本利鉅欵將何籌還謹此披瀝奉復綂希亮鑒各省電綂此答復恕不另電洞霰 
[帥節回轅]  
　　金陵訪事人云署理兩江總督兼南洋通商大臣周玉帥下車甫數日卽會同欽差大臣鐵寳臣星使赴蕪湖及灣沚查勘遷移江南機器製造局地基本月初六日電逹省垣定於初七日由蕪首途初八日准抵白下一時文武各員咸赴下關迎迓詎意玉帥以裕溪口曁東西梁山各砲臺防營管帶一再挽留直至初九日節麾始返時督轅已修葺一新玉帥遂乘馬車馳入 
[遣散病勇]  
　　鎭江訪事人云武匡軍綂領王刺史瑚前因廣西匪亂未平奉上憲檄飭督率所部各營前往助剿嗣以各勇籍隸三江及楚鄂等處到桂後不服水土患病者多爰派愛仁輪船載回故里本月初九日愛仁抵鎭載到病勇七百餘名登岸者約二百餘名常鎭通海道郭月樓觀察特派水陸總巡周錦堂參戎及警察委員濮秋澄大令親詣江干妥爲照料并資雇民船將登岸各勇載往淮徐海一帶資遣歸農其餘駛赴蕪湖漢皋分别遣散 
[冒捐案發]  
　　武昌訪事人云湖北候補參將姜正清私造實收僞設捐局近在長沙發覺後經大憲咨請鄂省轉飭各官嚴密查拿旋由江夏縣知縣鄒大令獲諸某棧押入候審所日前湖廣總督張香濤宮保特委武昌府梁集庵太守轉飭宋榮堂大令提訊供認私造實收並委員分投各埠勸捐不諱訊畢暫行監禁俟禀請宮保示懲 
[爲子鳴寃]  
　　蘇州訪事人云本月初六日蘇州府知府許子原太守率同襄讞委員許李二司馬升坐發審局大堂研訊邳州民人李某京控案訊畢飭兩造各覓的實人保出聽候覆訊核奪詢諸知其事者謂李某之子在邳州城内某當鋪習業上年某日急病身亡其父疑被當鋪主某甲毆斃輾轉控陳未蒙准理因匍匐入京控諸都察院奉院憲批飭江蘇按察司秉公訊理署臬司朱竹石廉訪奉文之後卽札飭邳州知州某刺史將一干人押解來省交蘇州府訊核是日甲倩鋪中執事人某乙偕當日爲李子診脉之醫生某丙投案候訊若何定讞外間尚未有所聞也 
[上海官塲紀事]  
　　前者虹鎭保甲巡防局委員王二尹篤基遣丁投道轅禀請感冐假數日昨已期滿病尚未痊遂禀請展假二日○昨爲長至令節天未黎明蘇松太兵備道袁海觀觀察江南提標右營參將周子安參戎松海防同知黄小需司馬上海縣知縣汪瑤庭大令主簿兼理縣丞孫立幹少尹典史趙敬臣少尉咸詣西門内萬壽宮排班朝賀禮畢齊詣道轅叩賀 
[飭查軍械]  
　　蘇松太兵備道袁海觀觀察接兩江督憲周玉帥札文内開現聞有等會匪在上海私購軍械偷運廣西接濟匪徒飭令加意稽查等因遵卽移請江海關稅務司俟輪船出口時嚴密偵查以杜匪亂 
[示知試期]  
　　上海縣汪瑤庭大令近奉松江府田紹白太守札文内開奉江蘇提督學政唐札開明年舉行科試定二月一日縣考三月初一日府考等因昨已出示曉諭仰各文童届時取具互保切結來縣應試 
[捐建大橋]  
　　自本城西門繞至大南門計四百餘丈現經普育堂董事葉君棣屏倡議開築馬路以興市面並在中間建一大橋以便行人來往量見闊二丈需銀四千餘兩禀請蘇松太兵備道袁海觀觀察核示觀察允捐銀四百兩其餘募自民間 
[飭查俚語]  
　　本城大東門内地藏菴前有多人聯名具禀縣署請改爲時中譯書局已　縣主汪瑤庭大令批准旣而菴中住持僧春榮具禀蘇松太兵備道轅籲求免改道憲袁海觀觀察批飭該書局另覓妥處開設以免窒碍等因越日忽有人編成俚語黏貼縣署照墻云百年古刹改書坊地保居然作主張連絡滬江諸鉅董乘輿出入輔元堂排滿仇臣警世鐘精良紙版出時中讚揚宗旨稱純正其實心如女叛逆同可憐佛子是春榮急極呈求觀察公批語數行如燭照一樁美利頓成空善堂總董列頭名濟濟鏘鏘十四人可笑諸紳殊冐昧幾敎賢宰累神明大令見之勃然大怒昨已飭差查拿粘貼之人務獲懲辦矣 
[善舉志盛]  
　　歐西有聖人焉曰衛森的保祿生時專以行善爲務凡有戰陣負傷兵士與夫疾病顚連之人莫不盡力扶持俾得咸登袵席殁後其徒結爲普濟會踵行善舉歴數百年弗諼會中信女之航海來華者相約入醫院中爲病者維持調護衣食藥餌必周必詳卽諺所稱爲白帽子會者是也特是善舉愈擴則經費愈多計至今年異常竭蹶乃由旅滬葡萄牙國樂善婦女製爲各物鏤金錯采十色五光定於前曰假英界大馬路西人議事廳前樓易錢以佽會中之不逮自午後三下鐘許至夜半十二下鐘時萬燭騰輝履綦雲集中西士女爭擲金錢捕頭恐游人過多派出探捕若干名悉心照料聞是日所獲不下數千金誠盛會也亦美事也 
[電車肇禍]  
　　昨日午後有一西人高坐電車飛馳至美界北四川路撞仆小車夫江全芝碾傷足踝旋復直前行駛壞及某甲所曳東洋車西人見已肇禍飛駛而逃後經四百四十七號巡捕將江及甲帶入捕房訴明一切捕頭令送江至同仁醫院療治西人則靜候緝查 
[滬鄉火警]  
　　昨日清晨五點半鐘時美界北四川路迤北龔家宅左近民人某姓家不知緣何火起霎烈燄熊熊冐穿屋頂當經鄰人帮同撲滅祗焚去平房二間地在租界之外以故瞭望臺上並不鳴鐘 
[培才有所]  
　　客歲之秋尚賢堂總辦李佳白先生曾會同華董嚴筱舫觀察西董江海關總稅務司裴世楷君購地十四畝坐落上海法界今秋鳩工建造學堂及四圍圍牆所費不資轉瞬卽可告竣昨得美國紐約總董來電知彼都人士甚佩華人急公好義莫不囊金慨解踴躍輸捐一俟集得成數卽當匯兌到申他日堂宇落成開民智以恊和萬邦培人才以富强中國不難拭目視之矣 
[萬國紅十字會來函]  
　　啓者本會昨承隱名氏求合家平安助規元一千兩友于氏求病愈助棉衣洋一百二十元莊南賓兄交來羅昌河釐局古嘐祁農友人鷹洋一百元商務總會周金箴觀察諸公交來秦積善堂鷹洋十元戰地苦寒災氛正熾蒙諸大君子慨助巨欵並棉衣等件衣被無窮曷勝感荷除掣奉收照外謹乞登報鳴謝伏惟公鑒[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[旅華日人表]  
　　日本大阪某日報云本年東歴六月之杪編查我日民人之作客中華者除軍士軍人眷屬及　京吉林黑龍江三省　牛莊領事管轄者不計外都六千九百六十人分而言之寓天津者一千二百五十七人庽京師者五百零七人寓保定者五十八人庽山海關者一百一十六人寓黄村者五人庽塘沽及附近各地者八十五人庽秦皇島者二人以上歸天津總領事管轄寓烟臺者一百七十八人寓威海衛者七百一十六人以上歸烟臺領事管轄寓上海者二千四百八十九人寓鎭江者一十七人寓温州者三人寓江寗者二十四人寓蕪湖者七人寓寗波者五人寓通州者四人以上歸上海總領事管轄寓漢口者一百九十三人寓武昌者三十二人庽大冶者四人庽長沙者三十人庽平江者二人以上歸漢口領事管轄寓沙市者一十一人寓宜昌者二人以上歸沙市領事管轄寓重慶者一十五人寓成都者一十人寓永川者二人寓貴陽者一十九人以上歸重慶領事管轄寓蘇州者四十二人寓無錫者二人以上歸蘇州領事管轄寓杭州者四十六人寓其餘各處者六人以上歸寗波領事管轄寓福州者一百五十五人内臺灣人八十一名歸福州領事管轄寓厦門者一千零五十二人内臺灣人八百四十九名寓汕頭者四十六人内臺灣人七名以上歸厦門領事管轄 
[斷橋殘雪]  
　　杭州訪事人云浙江銅圓前就軍裝製造局開爐鼓鑄近又逐加推廣局屋實不能容督辦許九香觀察因於盈餘項下抽提若干復向司庫酌量支撥計得五萬金在錢塘門内西大街寳浙局遺址鳩工建造洋式廠屋以備僑遷大約年内卽當告竣矣○本月初六日杭城新橋頭及清波門外黑亭子地方各有無名男屍一具由里甲投縣禀報旋由仁錢兩縣主黄郭二大令分别蒞騐彼處地素荒僻人跡罕逢不知屍從何來殊可異也○浙江商務局督辦萬砥莊觀察自奉選舉商部議員後力求整頓復經商董高君善甫等贊理一切頗形起色兹於添派各項執事員紳外并委白大令曾蔭爲商業勸工專員擬訂章程妥爲誘勸以冀興工藝而開利源 
[甬江鯨浪]  
　　寗波訪事人云練軍副中營綂帶張易軒游戎因約束不嚴致營勇常在外滋事經提憲呂道生軍門下札撤差改委姚慶齋遊戎接帶已於上月下旬某日到差矣○前者紹興米業董事沈姓具禀當道請領護照往無錫硤石等處採米五千石運往接濟貧民未識當道能俯如所請否○寗郡向有不法賭棍乘考試時暗中聚賭府尊喻庶三太守兹將舉行試事特先出示嚴禁一面責令保甲委員查明租賃考寓之屋主姓名取具弗犯賭博切結違者將屋發封入官屋主提究 
[稽山采蕺]  
　　紹興訪事人云會稽五龍埠水道直接海洋近日法商莫尼諾欲用小輪船往來紹滬迭經禀請法總領事照會憲轅由大憲據約指駁法人謂此事已測勘日久耗費不貲旣有所求勢難中止府縣各官因邀集在郡各紳議籌抵制之方刻已議由越人自行集股行船以免利權盡失計金徐陳馬各户認股五萬金聨名赴省禀請承辦一俟批准卽柺從速開行矣○山陰縣缺夙以繁劇名比因署篆之湯愼　大令佶昭老病頽唐不能理事藩憲翁方伯遂飭准補是缺之王少澤大令速赴新任以重職守○月初迄今陰雨連綿街頭泥濘及初五夜朔風刮面天氣驟寒滕六君惠然肯來興高采烈翌日天將破曉牆頭屋角已一白如銀四野農民無不同聞稱慶謂足徵豐年之兆云 
[贑垣雜錄]  
　　江西訪事人云十月某日洪江會匪頭目彭雲山經袁州府續備左軍勇丁會同宜春縣差役拿獲送案研訊之下就近解府訊明確供禀請撫憲夏菽軒中丞提省錄供一一符合批飭就地正法旋由派辦政事處發出奬賞洋銀一千圓計左軍勇丁得八百圓宜春差役得二百圓○江西警察總局會辦楊小麓觀察調辦湖口綂稅分局所有警察事宜由南昌府知府沈子培太守代辦太守以署中公事紛繁難以兼顧禀請撫憲夏菽軒中丞另委候補知府陳太守光裕專司警務中丞允之日前已札飭遵照矣 
[吳江楓冷]  
　　蘇州訪事人云長洲縣署附近高燈弄内徐姓主人出外贸易家中祗姑媳二人十月二十八日午後其姑出外突有甲乙二匪徒毁門而入其媳不知所措被甲力抱舉掌掩其口使不得聲張乙卽闖入内室翻箱倒篋任意搜羅將所有洋銀二十餘枚及約值洋銀百餘元之衣飾悉數攫之而行及姑囘家媳告知其事急喚同地甲投報南路警察總局局員李明府臨塲騐勘許爲緝拿然今尚未能弋獲也○十月二十六日之夜葑門内醋庫巷一帶連出竊案六起某申顧姓家失去二百餘金某姓家竊去一百餘金此外四家幸卽察知未經失物是夜臬署圍牆亦被挖一巨穴經吏房值宿人孫某聞聲喚捕賊始仍由原穴脫逃 
[續訊狎客騙銀案]  
　　妓女吳麗卿投英美等國租界公堂控狎客曹汝驥誑騙洋銀一千一百元詞中無端牽涉讞員黄耀宿司馬司馬因禀請蘇松太兵備道袁海觀觀察委關絅之司馬會同英副領事德爲門君研訊昨日午前關司馬復命駕至公廨偕德君升座被告律師雲門禀稱曹實因路遠遲至今日十下鐘始到司馬卽傳宏元莊夥萬金生訊問供稱七月二十日源來典出有洋銀一千元之支票當日由天保祥茶棧鈐蓋圖章前來支取因著傭人如數送去在送銀簿上鈐蓋回單木戮司馬將已經塗銷之票給閱問是此紙否萬稱是問爾知天保祥曹有股本否答稱不知雪律師問爾銀於何時送去答稱在一點鐘時梁百川供稱在律師英奇伯處爲繙譯九月初十日麗卿至寫字房稱被曹欠洋銀一千一百元請爲追索當卽訴知律師律師著往收取曹請展緩數日卽迨後復往約至月底至期依然無著十月初二日與律師同往曹稱已與麗卿說妥後悉並無是言遂致控追雪律師問梁曰麗卿來請索洋銀時可有欺騙二字梁稱並未言及問爾曾與麗卿言兩造均是華人不應律師二預否答稱並未言及惟聞麗卿意定欲倩律師代收此欵五十四號西探禀稱十一月八號麗卿繕詞投捕房聲稱被曹欺騙洋銀一千一百元後查得伊所訴屬實因允爲伸理雪律師謂騙字與刑律有關且曹之被拿並無牌票相去日期又甚遙遠曹係有功名之人是否曾用欺騙之法雖未知其詳惟聞借銀時有物作抵卽知所抵之物不值借用之銀源來所付支票旣已收銀作何用欵本可申明卽使被告不肯歸還須知華人與華人之事原可照例控追麗卿乃竟借重捕房欲請英副領事代爲向索敝律師並非藐視公堂開罪領事實係麗卿有意挾制後忽又别生枝節信口稱曹卽將此欵賄賂讞員種種情形並無證人指實抑麗卿所稱付銀之事在四馬路妓院中試問此種地方詎能行賄此節自不必言至英奇伯處譯人当姓祗稱托其索欵並無欺騙二字試問麗卿所供之語堂上能信以爲眞乎總之華人控告華人之案不應會審至於娼家之事堂上更不應准理請將此案註銷曹品頂花翎欵步上堂供稱職員係安徽池州府青陽縣人在京爲光祿寺署正已當差十有一年今者請　省親道經滬上向係浙江鹽商有鹽引可證呈請察核司馬詰其與麗卿何時相識答稱五月某日遇諸書塲中此後卽訂爲莫逆交常向職員議及苦衷頗有偕老之意七月十五日言欲除去招牌每月請職員貼伊洋銀十元職員允之至中秋節止共被取去洋銀一千餘元所有　帶係伊自行取去七月二十日午前伊携來宏元莊票洋銀一千元據稱是虹口陳姓所付托職員收取職員卽著大保祥傭人往取是日一點鐘時由莊上人送來隨於送銀簿上鈐印一冋單戮當時麗卿卽取去一百元迨四點鐘又取去三百元當晚又取去五百元十一月初一日晚麗卿至天保 
 
 

Page 10

 
 
祥在烟盤内取去金表一枚此表由翁某押下計銀五千兩尚有金剛鑽鑲戒指是平日所贈初二日梁姓帶同洋人來索欠欵答以並無此事晚間又有蔡姓來勸令速卽料理如不理楚定欲控諸西官職員答其有中國官在侯律師問曹曰爾於公廨中可有六千八百兩之案乎雪律師　此語不應問侯律師改稱麗卿旣將爾金表等件取去何不控告曹稱彼言卽還問爾有家資若干答稱數十萬金問行賄一節究有之乎答稱無司馬問曹曰七月十五日麗卿旣將招牌除去後乃依然賣笑爾當知伊心已變矣何得又將金表與之曹稱暫時携去宜卽歸還職員本俟和興春控案了結卽欲入京德君問爾與黄大老爺有交情否答稱無問旣無交情何以麗卿深知爾之所爲答稱麗卿無日不至天保祥想係傳聞之言又問爾與黄大老爺曾見過否答稱自二月來申三月初曾拜會一次德君以曹臨審遲至三刻鐘之久始行到案商請司馬先罰銀一百兩曹再三懇免司馬謂德大人之意本欲出票拘汝今已格外從寛毋庸多瀆曹始不言金煥堂供稱在治下開設天保祥茶棧曹於二月中來此僑居棧中七月二十日麗卿持票來囑收洋銀一千元後由宏元莊如數送到目見麗卿當時取去二百元其餘携入曹房内侯律師又稱麗卿控曹之後本請出牌票往提黄大老爺不允至曹將去始提入捕房又將曹供詞駁詰一番謂所存之金表扣帶初言值銀一萬兩今又說值銀五千兩何以先後不符訊至此報時鐘已逾一下司馬與德君互商之下謂曹之借銀並無欺騙宇樣應將捕房所控曹欺騙之案銷去所有麗卿控欠之案再行擬出堂諭 
[上海縣署瑣案]  
　　俞開基偕船户顧阿巧報縣報稱本年八月二十七日之晚船至莊家涇遇盜匪八人躍入船中刧去元色縀三箱共六十疋及顧之銅面盆水烟袋等物縣主汪瑤庭大令以事隔數月始行呈報立飭捕役往查至則船已駛往他處只緝獲李小弟周阿桃並銅盆烟袋解案大令訊究之下供稱是晚小的等駕舟行經是處已交三更見有貨船停泊人俱安睡因之竊得銅盆烟袋復用剪刀剪去捆箱繩索竊縀兩疋旋遁至嘉定託周阿榮將縀售得洋銀若干因飭捕往嘉定將縀起獲察係德興魁裕成魁牌名無悮俞顧以竊報盜以少報多殊屬不合飭提到案定於前晚升坐二堂命俞與李周面質俞仍照前供大令飭將兩竊還押俞收押候訊○南市馬路工程局總辦翁子文太守函解萬春橋徐瑞卿互控一案到縣大令研訊之下萬供小的向業銅匠母親前央萬生全等爲媒爲小的聘定陳女去冬成親後小的挈同母妻由高橋遷居上海南市大碼頭徐瑞卿忽於前日贸然前來冐稱陳氏爲伊之養媳故特投控馬路工程局轉解案下求卽究懲徐瑞卿供小的之長子年十五歲陳氏至小的家爲童養媳已逾七年去冬被媳母領去本月初一日始在法界八仙橋附近尋獲挈之而回行至新馬路被萬刦奪喚捕拘局轉送至案大令飭將萬收押所中著邀陳氏之母到案訊核○某圖地保金梅亭嗾令寡婦沈周氏將無單之地報請升科隨取伊升科單串同陳三三私抵巨欵周氏知之偕媳投縣呈控前晚大令研訊之下陳三三供升科單兩紙由沈子卿向父親抵去洋銀一千元金梅亭作中去冬被沈索回繕有收條父親賠出利息洋銀四百元今父親已因病身故矣大令飭交的實人保出候提集案中人訊究○英美等國租界公廨讞員黄耀宿司馬移送蟻媒劉徐氏到縣前晚大令升堂研訊劉徐氏供小婦人籍隸揚州在治下傭工度日平潮人張氏稱有江西女子名阿翠意欲賣與大户爲婢須身價洋銀七八十元小婦人因爲之作中賣入英界泥城橋楊公館得洋銀五十元分給小婦人中費五元後包探查得此女被人拐來押令小婦人至楊公館帶去楊公館主人遂送小婦人至公堂控追所付身價然此項洋銀實被張氏收去刻下張氏已不知去向叩求明察大令飭交官媒管押著繳還洋銀然後究辦 
[上海保甲巡防局紀事]  
　　南市王家馬頭裏街某姓麫筋作近因虧欠租金被房主控諸十六鋪巡防保甲南局局員賈礎玉參軍飭地甲傳集候訊○南市花衣街泰興里錢金二家醫生前因被賊竊去衣服報知保甲巡防局迄今爲日已久尚未緝獲原贜因於昨日赴局禀催局員賈參軍傳訊捕役責令從速破案○前晚爲十六鋪保甲巡防南局會哨之期二十三七鋪曁十六鋪中北各局委員次第戾止局員賈礎玉參軍肅入茗談良久始散 
[一馬路工程局瑣案]  
　　崇明人范青蓮向業洋貨日前來滬投宿太平馬頭太平里安康小客棧失去箱内公文等件因將棧夥季銀狗扭送馬路工程局總辦翁子文太守倩襄讞委員黄衡堂二尹研訊諭候查明訊斷旣而范又投局遞禀指控棧主乘災串吞等情不知太守如何批示也○昨日某洋行執事人朱瑞徵投馬路工程局聲稱代辦公茂洋行錦茂小輪船所裝客貨向照定章報捐並無貽悮今有甲乙二人自稱局中巡丁借查貨爲由逞兇滋詐請爲究辦總辦翁子文太守以事關捐務令報貨局禀控 
[英美等國租界公廨晚堂案]  
　　任萬有控王四君誘拐伊妻馬氏等情前晚襄讞委員孫耳三明府飭提王及馬氏并當日爲任執柯之楊王氏升堂研訊任訴稱小的係天津人向在隆茂洋行當小工前年由楊王氏及顧氏李氏作伐送去財禮洋銀五十元娶馬氏爲室賃居鴻仁里十九號門牌屋内本年五月二十五日王來家勾引六月中小的有事至杭瀕行付馬氏洋銀數十元至七月三十日馬氏與王逃往他處小的聞信回申四出找尋查無蹤跡今始在下海浦尋獲扭訴捕房王供小的係海州人馬氏原系小的之妻前在金陵時所娶媒人婚帖皆在金陵現在馬氏已生一女尚求明鑒馬氏供小婦人家在金陵嫁王已十有四年與任相識亦歴六年現願仍依土姓楊王氏供小婦人係揚州某邑人向來傭於李長順家與任並不相識明府判令出洋銀十四元給任具領兩造遂具結銷案 
[英美等國租界公廨紀事]  
　　五百零四號五百十三號二華捕送在途强曳狎客之流妓李新寳及妓傭陳周氏至公廨讞員黄耀宿司馬著交官媒看管候訊○三百號華捕送病民李榮生至公廨禀請妥爲安插司馬著送棲流公所醫養○五百十四號華捕送瘋子邵發榕至公廨司馬著押候訊供 
[法租界捕房紀事]  
　　前晚十一點鐘時公館馬路孫家弄内第二十五號門牌蔡鴇所開花烟館有人吸紙烟火延蚊帳霎時紅光四射幾兆焚如幸衆鄰到來帮同救熄事爲捕頭所聞遣探傳到鴇兒聽候解送公堂禀請讞員陳楚生大令究罰○楊伯寅具詞投公廨控鄉人夏柏生借欠洋銀二百元圖賴不還等情讞員陳楚生大令准詞出票將夏拘入捕房押候訊究○洋涇浜甲乙二船户不知因何口角爭毆致甲顚入河中旋由旁人援起將乙扭訴捕房捕頭著押候解送公堂禀請訊究并令甲自行投案備質 
[美租界捕房紀事]  
　　前晚偷兒王阿二至漢碧禫路某浴堂乘間行竊胡阿金之衣服携之而出適爲四百五十一號巡捕所見連贜解入捕房捕頭令押候解送公堂禀請讞員黄耀宿司馬懲辦○昨晨梁上君子陳有才掩入裏虹口某作塲行竊木板若干肩荷而出適爲包探朱桂生所見連贜帶入捕房捕頭令押候解送公堂禀請訊辦 
 
 

Page 11

 
 
[蘇省官報]  
　　十一月初九日都司楊長發禀知到北路警察武捕員差縣丞潘嘉馴禀知服　起復回省委署新港司巡檢俞尊　　　　印　　朱歧禀謝奉委事坊釐局司員差　　奉飭期滿甄别如考詳咨留省補用初十日通判李彥連專丁來省禀知到常州府發審局差縣丞劉于淦禀謝奉飭廿九年分秋審案内給予勞績班委署一次摺分江蘇試用縣丞洪　由京驗看來省禀到藩轅牌示照得宜興縣知縣張仲儒因病請假代理所遺員缺查有現署荆溪縣知縣恩厚堪以調署遺缺查有准補金壇縣知縣呂慶堂堪以酌委署理十一日准補金壇縣呂慶堂禀謝牌示委署荆溪縣事知縣查亮采禀謝奉飭解餉無悮給予酌委署事一次寳頤禀謝奉委署崑山縣事委署松江府川沙同知左　慈由松專丁來省禀知廿七日接印任事鄧復興由江震絲捐局來委署江陰縣縣丞程楚雄禀銷虎邱厘卡差卽辭赴任十二日江陰縣金禀到會算元和縣任内交代來省荆溪縣恩厚禀謝牌示調署宜興縣事吳　縣范震澤縣張禀到知縣金銓禀謝奉委木瀆釐局差張峻基禀謝奉委農務局文案差委充兩江學務處叅議特科試用知縣張通謨由寗來辦通常昭内河釐捐總局同知何希曾由局來陽湖縣馬蹟司巡檢楊光藻辭赴任縣丞自埏禀知到虎邱厘卡差主簿盛澍霖禀謝牌示委署華亭縣典史事指分江蘇試用縣丞李　林由京領照來省禀到典史張孝先禀知服滿起復回省並禀知廿六年分由順直賑捐勸辦出力蒙奬藍翎五品頂戴廿七年分因開濬徒陽河工案内出力謝禀飭知給予勞績酌委署缺一次十三日陽湖縣王禀到知縣俞球由滬專丁來省禀知奉吳淞平糶義捐總局江委辦仙鎭義捐分局差委署奉賢縣南橋司巡檢德齡阿禀知赴任 
[宏開]  
　　韓君潤生捐施米一百石孫復瑞翁協助米捐洋銀一百元隱名氏生記助施衣捐洋銀一百元又湯蓮笙翁洋銀三十元同人周湘雲千　泰號二户各洋銀二十元知足子洋銀十元甬恆記行洋銀五元丹桂書屋瑞大莊根義堂與時堂四户各白米五石丁甘仁翁交來董阜成善士原棉衣一百件與時堂新棉衣褲五十套寳泰號又二十套無名氏七套崔瑞麟翁九八元十兩[  滬北天后宮前廣益善堂司董嚴信厚龔心銘施則敬朱佩珍祝大椿葉貽釗周鴻孫等謹誌]  
[杭州協德善堂經募十月分三旬紅十字會捐欵第十七次清單]  
　　李子會因得子母子平安并加助洋十七元飛雲閣募延陵子洋九元又募三户吳學古堂吳逹祉洋油公所洋各十元王心榖洋七元飛雲閣募二户吳敬臣吳仁山合助洋七元又募四户傳　道傳同慶傳恩慶傳餘慶合助洋七元又募吳伯宗洋六元又　調梅　六元又募二户莫家棣吳儀庭洋各四元又募三户吳志宜吳志庚吳子厚洋各二元樓蔭棠洋六元曹　豐毛永生洋各伍元伍小民洋四元張愼德堂龍洋一元蘇　鶴堂錢承志堂杜陵李子曉洋各一元飛雲閣募四知堂楊洋一元杜藴齋洋二角以上共捐英龍洋一百廿八元二角[  上海萬國紅十字會仝人謹啓]  
 
 
 

Page 12

 
 
   
 
