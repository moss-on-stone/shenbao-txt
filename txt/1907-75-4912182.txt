# 1907 - 75 - 4912182

 

Page 1

 
 
   
 
 

Page 2

 
 
[電傳上諭]  
　　二月初九日奉上諭御史趙炳麟奏各部丞叅宜先記名後請特簡一摺各衙門丞　參前經降旨飭令該堂官於試驗得力人員也具切實考語豫行　保薦乃各部有奏請先派行走者有聲明缺員逕行開單請簡者　雖非指名奏補辦理究未一律嗣後仍著懍遵前旨豫行保荐聽　候記名由軍機處開單請簡以昭愼重欽此 
[宮門抄] 　 
　　二月初九日召見軍機衍聖公現換洋灰鼠袍套 
[論某給諫請定一夫一婦制度（心）]  
近聞有某給諫上一封奏請禁絶納妾之風明定一夫一婦之制其立言之主旨以下表揭明之 
　納妾之原　　　爲求嗣故 
　　現在之弊 
　　（一）士農工商多作此舉　 
　　（二）無業之人亦姬妾環侍 
　　（三）一二品大員執掌封疆以至重之身而消　　磨干粉黛以六七十歲之年而置二十歲　　左右之嬌妾暮年精力幾何無怪國事委　　靡民情隔閡 
　　（四）貽譏各國 
記者曰某給練之此舉其可謂知本矣雖然此弊果能驟行禁絶乎抑如何而後能實行禁絶乎是一疑問題也 
凡欲改革社會之弊習者必先研究此弊習之因何以發生因何以滋長而後熟思所以補救之方法如治病然致病有源增病有故不計及此而惟駭怪于病之日深以號于病家曰當愈此病以回復其强健之體此必不可得之數也故曰徒善不可以爲政徒法不能以自行審乎是則欲革納妾之弊習殆不可不于其發生滋長之原由而先一研究矣 
納妾之起原果爲求嗣否此亦一疑問也雖然吾敢直斷之曰否否蓋生人之偏靡不有慾望而男女者慾望之尤大者也故古代之俗始則女權大於男而行一妻多夫之俗女權之所以大者因其時男女皆無敎育其能力智識本處於同等之地位而男子因慾望之所迫不敢對於女子而有所拂遂如等量之天平一端更加一法碼而忽低墜矣其後男子之柄漸伸其能力智識突高于女子而不復憂其慾望之不得遂于是女子遂被屈于腕力威力之下而一妻多夫之制改爲一妻一夫之制而以妻爲夫所專有物之習成矣夫旣得專有其妻妻遂不得專有其夫而男子之慾望有加靡已一夫多妻之習遂亦從此以發生故禮經所云若｛一與之齊終身不改｝ 
｛從一而終｝等說祇以爲防範女子之訓令而概無及于男也但女子雖被壓于男子專制之下不能自伸而承一妻多夫之俗以等量並觀因必有自鳴其不平者（一妻多夫之俗妻固不爲一夫所專有夫亦不爲一妻所專有也）於是爲之夫者不得不出以調停之手術面妻妾之名義以生其法以先入者爲妻後入者爲妾語云｛先入爲主｝諺云｛先進廟門三日大｝此其手術正從爲之妻者之心理上推測得之而因以取悅　其妻而軟禁之且以妾統屬于妻之下則並得利用妻之力以禁其妾也迨王者利而用之則更定｛聘則爲妻奔則爲妾｝之制而妻妾之名號遂益確定由是言之納妾之起原非爲求嗣而專屬之慾望明明也　　　　（未完） 
　　專電一北京（二月初九日酉刻） 
　郵傳部不允招商局改歸商辦○招商局投東前電達郵傳部請按照商律將招商局改歸商辦茲郵傳部及直督袁慰帥均不以此事爲然故不應允（之） 
　專電二北京（二月初九日酉刻） 
　民政部添辦记等偵探○民政部前擬添聘高等探訪員多人分辦各事茲已派定伯龍辦理高等偵探局務（大） 
　專電三北京（二月初十日子刻） 
　留學生電爭司法獨立○留日學生公電政治館力爭司法獨立利在速行若惑於鄂督張之洞之言不獨治外法權不能收回恐中國主權亦不可保語極沉痛約有萬言（法） 
　　專電四北京（二月初十日子） 
　吉省奏設考察政治館○吉林將軍達桂具奏擬在吉省設立考察政治館按月具報調學部郎中高濬年充當局長並請飭下各省將軍督撫一律添設奉旨著政治館議奏（不） 
　專電五北京（二月初十日子刻） 
　議定設立集議院○政府王大臣議定設立集議院爲上議院之預備俾王大臣曁各部堂官參議軍國大事聞已蒙兩宮俞允三四月間卽須開辦（天） 
　專電六北京（二月初十日子刻） 
　拒駁俄人索租沙漠○俄索租蒙古沙漠一萬餘方里分設宿站現外部已極力拒駁（則） 
 
 

Page 3

 
 
　專電七北京（二月初十日子刻） 
拿獲串賣礦產奸民○奸民王敬宣與英商樂立德串賣礦產現王已被獲（民） 
　專電八北京（二月初九日亥刻） 
川督請廢重慶礦約○四川總督昨有電致外商兩部請廢重慶礦約（生） 
　專電九北京（二月初九日亥刻） 
　日使催辦商標○日本公使因中國商標局開辦無期昨又照會外部催令速辦（不） 
[電奏安置哈蕯克窮民北京]  
　　科布多叅贊大臣聨奎於上月二十九日電奏略謂哈蕯克民回牧類多困苦亟宜設法安置免致滋生事端現已在阿爾泰一帶撥給牧地以便游牧而安生業等語業已奉旨飭令妥爲安置矣（仁） 
　按此事可與初八日本報專電參觀 
[英商復擬開採圍塲廳赤峯縣礦產北京]  
英國商人擬開圍塲廳及赤峯縣兩處礦產曾經外務部電飭熱河都統禁阻近日又復屢次要求外部各堂官因特與該國駐京公使竭力磋商意在拒駁（氣） 
[議定派員校閱各省新軍北京]  
　　初一日陸軍部會議振整陸軍事宜決定於四月間奏請特派專員分赴各省校閱新軍以别優劣（然） 
[學部諭飭演說報紙北京]  
　　學部榮尙書日前諭飭督學局咨照順天府轉飭大宛兩縣責令鄉董廣購報紙存儲勸學所内逐日演講以開民智（仁） 
[英國願會同各國調查中國土藥出產]  
初八日倫敦電云英國内部書記員任雪門答覆議紳伊禮司之問謂英國答覆美國之問已告以倘他國願各國會同派員調查東亞之鴉片貿易而能詳考中國土藥之出產則英國亦願允從至派員一節應先會議倘他國意在會議則英國亦無不從同也譯字林報 
[川督電告稽查番民種土辦法北京]  
　　四川總督日前電告政府略謂現派趙道辦理改土歸流事宜飭令認眞查核凡番民佃種地叚均各換給漢字蓋印地契計種納糧從前番字執照一概作廢相應電請察核云云（與） 
[美政府救災卹鄰]  
　　初八日紐約電云美國兵部已派陸軍運艦貝福德號運送耶穌敎會捐助中國賑饑之貨物五千噸來華譯字林報 
[道庫寳銀被竊九江]  
　　九江道庫於本月初五夜失去寳銀十一隻汪觀察當卽飭令德化縣及警察局嚴緝追究（異） 
[直督飭訊混入南非洲華工之會匪天津]  
中國前往南非洲之華工内有會匪三十二名經駐埠領事劉玉麟查出押送回華電禀直督袁慰帥特派鐵路巡警總辦王義才保工局委員王良臣赴秦皇島提解至津現已交營務處訊辦矣（東） 
[象山匪徒擄獲之蕭牧師出險寗波]  
　　象山縣匪徒聚衆滋閙將耶穌敎蕭牧師擄去關閉等情已屢誌前報茲悉謝得勝常榮淸二管帶於初四日拿獲匪徒四十人並奪獲鎗砲旗子押解進城後復帶率勇丁至泗洲頭西陽地方尋獲蕭牧師當卽護送入城初七日寗波府文太守復委府經歷張庭禮前往象邑會同黃大令將所獲匪徒逐一研審禀候核辦（本） 
[再志消弭搶米案辦法]  
　　蘇撫責成上海縣消弭搶米案辦法上海縣王少谷大令昨奉蘇撫陳中丞電諭略謂據戚守電稱續據該令電以蘇州河章家涇有漕船被搶請提憲派砲船並陸營查提憲兵船無多乞再飭郎鎭添撥兵船巡防蘇州河一帶至上海極貧各鄉最關緊要請飭縣速籌拯濟以弭隱患等情除飭郎鎭添派師船前往蘇州河一帶認眞巡防外所有該縣極貧各鄉務卽從速妥籌拯濟俾貧民不爲匪惑是爲至要倘再滋生事端定惟該令是問撫院（全） 
[官紳議定平價糶米章程]  
　上海縣王大令前日會同總工程局各董集議平價事宜茲議定章程九則照錄如左（一）蘇松常鎭太購米平價總局設在上海總工程局（一）准隨時貿進之價値由平價總局每石貼洋五角發給各州縣）一）各州縣應領米數應請撫憲札飭各州縣邀集紳董酌定石數詳報行知（一）如現購秈米每石司碼秤一百五十斤合洋七元者平價總局收洋六元五角以後買進之米市價漲落隨時登報聲明總以减去五角爲率（一）各州縣領米由紳士備價具文到局承領一面由縣詳報無憲（一）各州縣承領此項米石運費應在各本地公欵内籌撥（一）此項平價米石各州縣承領運回後應發交公正米舖照價出售每石擬給酬勞二角以資津貼此項各由本地公欵内提撥（一）各米舖經售此項米石平價米石如有不照定價以及短缺斤两欃入次米各種舞弊情形各節一經紳董察出禀官從生請罰（一）洋米買入申例以一百五十斤爲一石合以海斛應短七八斤就所短之重照市加入米價此指上海一埠而論其各鄉及外州縣斛式不同應就各州縣向章大小核算出售此項章程現已詳禀撫憲核明卽日可以開辦矣　　再訊莊家涇搶米案莊家涇聚衆搶失漕米白米一案上海縣飭差提到九圖地保朱殿生朱俊邦二人笞責管押昨又提到五圖地保朱竹亭北四圖地保王鳳祥八圖地保張雲舟十圖地保范子樵等到案土大令詰訊米係何人所搶先據糧米船户朱二寳及販米船户季坤林等同供是日先祇被搶一半小的等卽令船夥將船移至鎭上停泊詎至深夜時又突來匪徒數百人將存米搶刦一空 
 
 

Page 4

 
 
[第四版]  
求究朱竹亭等各地保同供圖内並無搶米之人無從指提大令判將各地保一併收押候再訊究（車） 
　　總工程局董禀請嚴辦搶米人犯總工程局各董昨禀請滬道瑞觀察將前獲之漕河涇搶米人犯兪才明飭上海縣訊明重辦以至未獲各匪亦應飭差嚴捕按律懲辦俾匪徒知所儆懼云（比 
[滬道馥禁搶米韻示]  
　　近因米缺价昻貧難謀一飽上憲特籌鉅欵　廣購米粮出糶務欲平价益民不惜錢粮損耗無非體念吾民忍　受飢苦腦洋米昨已到埠米价較前跌小尙有上江各路大批轉瞬就到似此源源接濟何患米粮缺少爾等男婦老幼各有身家要保務各安分爲良毋得藉端滋鬧倘敢紏衆槍米以及橫行不道定於格殺勿論還要立懲首要特此嚴行誡　毋謂言之不早（尾） 
[滬道函覆浚浦工程不致礙及馬路]  
總工程局前以浚浦局所定界線須將馬路開去繪圖函致滬道請爲保全茲接瑞觀察覆函略謂查浚浦工師奈格深通治河之學久已膾炙人口若如所言開去馬路如許之多非特損壞地產且亦大耗工程以鄙意度之斷無此等辦法調查該工師繪定界線原圖不過間有開去水灘及出浦碼頭之處實未礙及馬路不審貴局之圖憑何測繪合檢敝處所有全圖送呈察閱仍望查攷準確從速見復如果實有礙及之處當再妥爲商辦云云（送） 
[請阻工部局在界外築路]  
　　滬甯鐵路車站南首之沙涇巷小浜一道爲上寳交界之所前日寳山縣王大令因公來滬見該處被工部局雇工塡築王大令以該處在租界以外工部局此舉殊違約章當卽禀請滬道照會租界領袖領事飭阻（淡） 
[淺水輪船裝置礮位之辦法]  
　　去年江督端午帥向日本訂造江元號快輪來滬行駛多次機括頗稱靈捷茲午帥又行文滬南船塢督辦南北洋海軍統領蕯軍門鎭冰略謂現下時事多艱長江上下游巡緝尤關緊要刻已續向日本訂造淺水快輪三艘其式略照前造之江元輪船命其名曰江亨江利江貞刻將次第造齊不日可以開放惟需配艙面炮位倘欲用自置快砲必須安設妥帖方爲合用若由他廠裝設需欵浩繁動支必鉅且欲稽延時日難期速成若仍由該廠代爲裝配必可節省鉅欵并可尅期告竣至撈存北洋海天兵輪各砲現已一律修整是否合用請爲酌奪倘須添置速向外洋定購當可如期運到勿致躭延除飭監工委員饒千戎懷文遵照辦理外相應文查照云云（比） 
[閙公堂案辦法述聞]  
　　上海大鬧公堂中西互索賠償一案聞中國當道之意擬照前年法界寕波會館成案變通辦理（迴） 
[釐定官制局上王大臣說帖北京（爲司法獨立事）]  
謹案此次各省怪撫覆電贊成通電第一層辦法者居多數主張參酌第二層辦法者亦不少於州縣分曹有主試辦有主變通於地方自治則或主緩辦或主防弊類皆各抒實見足見各督撫公忠體國於朝廷此次釐定官制預備立憲之大計供有實力奉行之願而於政府此次實行改革之宗旨初無廿爲反對之心惟是各省之情形不同進步之遲速迴異重以數千年相沿之積習數百年償歷之成規一旦驟議更張勢必不能一致誠有如各督撫所慮財力不足程度不齊者顧細繹各省來電於地方另設審判廳將司法與行政分離一層煩皆語而不詳甚有悮以審判權分屬於地方自治之議事會者此由於通電電文之簡畧因而致生悮會竊請此次廣定官制最切要最平易最少窒碍而最有關係者莫如將行政司法分而爲二之一事代讀九月二十日上諭刑部着改爲法部專任司法大理寺着改爲大理院專掌審判等因欽此十月二十七日大理院奉請釐定審判權限一摺奉旨依議欽此仰見朝廷便重司法獨立之至意原摺内稱中國行政司法二欋向合爲一今者仰承叨　以臣院專司審判與法部截然分離自應將裁判之權限等級區劃分明次地建設方合各國憲政之制度至各直省審判衙門應俟官制釐定由法部咨商各督撫次第籌設等因今京朝官制已定法部與大理院旣已截然分離其大理院以下之審判廳亦已由法部大理院次　籌辦是京朝司法獨立之機關不久可期成立審判宜於統一京外豈可两　各省審判衙門固已不得不遵旨　辦而無庸擬議者矣然竊更有進者三權分立之說各國憲法俱奉爲圭臬現在議院未立立法機關未易驟議所謂預備立憲之最要者實惟　行政與司法之權限考各國行政司法其初莫不兼攝其後文明愈進法制愈備於是知司法之權寄之行政官徒以長行政官之威福賈人民之怨望義官之於民惟聽訟最足　施恩威民之於官亦惟訟獄最足以覘向背官而賢固不至濫用職權不賢則擅作威福民受其累始而忿於管長終且遷怨於朝廷弱者欽恨强者激變矣各國革命風潮莫不源於　獄之失平故立憲之國莫不以修明法律保障人權爲先務之急而藉法律发保障人權之機關莫不另立法衙使人民共信惟法衙始能遵法律惟法律始能保人權非不知行政官亦有足以奉法律以衛民者而要不若專立法衙之尤足以固人民之信用此立憲各國之所以專立審判衙門而不使行政官兼管之大原因也吾國地方審判之事向兼之於州縣而綜之於臬司其他司道之過堂固爲形式督撫之勘轉亦屬具文然州縣爲地方行政之官一州縣之政務綜於一人何能兼理詞訟衝繁之區莫不另派發審委員平時不親訟獄有時因行政之事而濫用其司法權便如里正催科稍遲因而擅責笞杖矣上司限期交犯因而血比差役矣諸如此類向非司法兼之行政則彼無辜之里正差役何至　受非刑彼里正差役之懼受非刑也於是嚴催小民橫逮無辜其弊不可勝問矣至臬司本爲問刑專官因事簡　瘠於是以調劑爲名兼攝種種行政事務向之問刑專責反若視爲兼差名實不符莫此爲甚若以地方詞訟盡分歸之於各等審判廳嚴定法律使之遵守而　監督之權寄之臬司一切司法上行政事務如設廳分宮等俱爲其專　一轉移間而向之所謂簡司者今且視爲繁缺向以發審爲附屬者今且變爲專衙如此則行政官無干預司法之權司法官無兼攝行政之事責有攸歸事無不舉實力奉行民自知便所謂上宣德意下達民情之善政莫有過於此者竊以爲最切要最平易者此也吾國審判之法向爲各國所藉口誠以拷問刑訊類皆各國行之於十七八世紀今已絶無此事而吾國乃仍沿各國三百年前之秕政亦無怪客國之齒冷矣顧昔也僅藉口於文明人之身體財產惟文明法律始足以治之而要求設立領事裁判權今　更進而　法權不完全之國不足以自治其人民且有越俎代謀之漸於是若英則已於通商口岸更於領事裁判之上添置高等按察司参美則繼起效尤擬於通商各埠設立高等裁判所矣其他若德之於靑島日本之於旅大特開法院更無論矣凡此侵害我法權卽爲侵害我主權設浸假而各口岸偏設各國之裁判所浸假而各國裁判所受理各口岸之無關交涉之人民案件濅假而内地人民之案件亦具訴於各國裁判所我將何以處之今朝野以各國領事裁判權之有玷國體漸已倡議收回法權矣英美日商約亦有俟我國法律裁判改良允各撤其領事裁判權矣面顧汲汲焉於吾國設立裁判所者彼蓋深見我國不知司法獨立之義卽萬無裁判改良之望故侵我國權有進無已竊惟今日立憲之明詔已頒若不預立司法獨立之基　恐撤回領事裁判權之條約永無實行之期呼國裁判權之擴張不知伊於何底此次改革官制此事尤爲各國視聽所關似不宜草率敷衍雖司者分立以後設官分職需人孔多一時不易得全才可暫以行政官改補司法官反對者亦不至衛突竊以爲最有關　而最少窒礙者此也惟是　行之初宜用緩進主議不宜用急進主義入手辦法當愼之以愼議陳管見伏候鈞裁（妖） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再續農工商部丙午年紀事簡明表北京]  
　　路 
　陜甘鐵路陜甘京官王誠羲等公舉總理協理禀請奏辦二月十二日奏奉諭旨著升允曹鴻勛督同該省各紳妥籌奏明辦理欽此現正籌辦 
　新甯鐵路新甯職商陳宜禧等呈請自新昌經新甯縣城至三夾海築路九十餘里本部核訂章程四月初二日奏准現正興築 
　江蘇鐵路江蘇京官翰林院侍讀學士惲毓鼎等公舉本部右丞王淸穆本部頭等顧問官張謇等爲總恊理籌築江蘇鐵路禀請代奏閏四月初三日奏准五月初三日奏給關防現正勘估興工 
　山西鐵路山西京官翰林院庶吉士解榮格等公舉前某肅布政使何福堃爲總理籌築山西鐵路禀請代奏閏四月十三日奏准 
　京西鐵路京西煤商張文炳張茂常春等迭次禀請修築由北京至門頭溝運煤支路經本部查明此路應由京張鐵路接修六月初四日奏准現正由京張鐵路勘佔興築 
　廣西鐵路廣西京官内閣侍讀陸嘉晉等公舉四品京堂左宗蕃廣東提學使于式枚等爲總恊理籌築廣西鐵路七月十七日奏准 
　　礦 
　安徽東流縣坦埠煤礦職商方時涵禀辦由皖撫咨報二月日十九日核准開採　山西王封山大片石台圪洞磺礦劉道篤敬禀辦經晉撫查復四月初一日核准開採 
　山西王封山石漕溝礬水溝磺礦劉道篤敬禀辦經晉撫查復四月初一日核准開採 
　直隷　州白道溝煤礦商人郭文森禀辦經北洋大臣查復四月初三日核准探勘 
　直隷曲陽縣白石溝煤礦職商孫進甲禀辦上年二月十七日批准探勘本年二月十六日禀換開照經本部剳行北京總商會查復四月十四日核准開採 
　直隷阜平縣老母堂凹煤礦文生張玉禀瑢等辦經北洋大臣查復四月二十六日開採 
　直隷阜平縣柏樹林煤礦文生張玉瑢等禀辦經北洋大臣查復四月二十六日核准開採 
　直隷阜平縣東岸十煤礦文生張玉瑢等禀辦經北洋大臣查復四月二十六日核准開採 
　察哈爾馬連圪達煤礦商人張文炳禀由北洋大臣咨請開辦經察哈爾都統查復閏四月二十三日核准探勘 
　順天府昌平州仙人洞金礦職商閃國動禀辦經順天府查復閏四月二十八日核准探勘 
　順天府昌平州勾勾　銀鉛礦職商閃國勳禀辦經順天府查復閏四月二十八日核准探勘 
　順天府昌平州石　溝煤礦商人李永寛禀辦經順天府查復閏四月二十八日核准探勘 
　奉天鐵嶺縣西營盤埠煤礦防守尉鍚珍禀辦經盛京將軍查復五月初一日核准開採 
　安徽廣德州翎猪洞煤礦商人鄭芳蓀禀請接辦經皖撫查復五月二十九日核准開採 
　安徽廣德州梁家山煤礦商人鄭芳蓀禀請接辦經皖撫查復五月二十九日核准開採 
　熱河阜新縣饅頭山煤礦關内外鐵路局禀由關内外鐵路大臣咨請探勘六月初一日核准探勘 
　河南河内縣憑心煤礦職商靳法　禀由預撫咨請開辦六月初三日核准開採　安徽東流縣長狹坂泉水塘煤礦商人吳瀾禀由皖撫咨請開辦六月初三日核准開探 
　安徽東流縣大楓山煤礦商人吳瀾禀由皖撫咨請開辦六月初三日核准開辦　安徽貴池縣陳家冲煤礦職商劉世堔禀中江南商務局詳請探辦六月初五日核准探勘 
　安徽貴池縣分水嶺煤礦職商劉世琛禀由江南商務局詳請探辦六月初五日核准探勘 
　安徽貴池縣　山煤礦職商劉世琛禀由江南商務局詳請探辦六月初五日核准探勘 
　安徽貴池縣梅精山煤礦職商劉世琛禀由江南商務局詳請探辦六月初五日核准探勘 
　山東臨朐縣金銀葫蘆山金礦職商金世听禀由議員朱鍾琪呈請探辦經山東巡撫復七月初八日核准探勘 
　江蘇上元縣福地門賓華煤礦職商錢源禀由南洋大臣咨請探辦九月切十日核准探勘 
　直隷獨石口廳黑坨山銀礦商人王永成禀辦經北洋大臣查復九月十五日核准探勘 
　安徽繁昌縣徐冲口煤礦商人呂寳賢禀由皖撫咨請開辦九月二十四日核准開採 
　安徽涇縣牛形山煤礦商人李鋆禀由皖撫咨請開辦十月十八日核准開採 
　安徽宣城縣炭冲山煤礦商人吳德懋禀由皖撫咨請開辦十月二十五日核准開採 
　安徽貴池縣猎形山煤礦商人孫發緖等禀由皖撫咨請開辦十一月二十五日核准開採 
　安徽貴池縣罐窰山煤礦商人孫發緖等禀由皖撫咨請開辦十一日二十五日核准開採 
[奏辦政治官報北京]  
　　去臘政治館具摺奏覆辦理政治官報酌擬章程畧謂本年十月三十日御史趙炳麟奏設印刷官報局一片奉旨考察政治館知道欽此查該御史奏稱朝廷立法行政公諸國人擬請叅用東西各國官報體例設立官報以仰副八月十三日懿旨使紳民明悉國政爲預備立憲基礎之意等語竊維預備立憲之基礎必先造成國民之資格欲造國民之資格必自國民皆能明悉國政始東西各國開化較遲而進化獨速其憲法成立乃至上下一體氣脈相通莫不藉官報以爲行政之機關是以風動令行纎悉畢達或謂英國民人政治智識最富故其憲法程度較高蓋收效於官報者非淺鮮也中國風氣甫開國民敎育尙未普及朝章國典罕有講求向行邸報大抵例摺居多而私家報紙又往往摭拾無當傳聞失實甚或放言高論熒惑是非欲開民智而正民心自非辦理官報不可前　務處曾經奏明彚取中外文贖編纂政要一書祇因呼處鈔送寥寥未能編輯今學部商部及南北洋山東陜西等處已有官報刊行惟僅關於一部一省之事亟應兼綜條貫彚齊通國政治事宜由館派員專辦一報以歸納衆流啓發羣治卽如該御史所奏凡一切立法行政之上諭及内外臣工摺件電奏並咨牘章程等類除軍機外交秘密不宣外所有軍機處發鈔曁各衙門隨時資送事件依類分門悉心選錄取東西各官報敏速 
 
 

Page 10

 
 
　　精確之意先辦日報一種一俟鈔送日多流布濅廣再行查照前次奏案擇其尤要編輯月報體印行以期周備通國官民從此傳觀研究俾皆曉然於政令條敎之本無不與民休戚相關自然智慮開通共識負擔國家之義忠愛激發咸有服從法律之心非特憲法日以修明而鞏固邦基要不外此所有開辦政治官報緣由繕具章程恭呈御覽云云（天） 
[補錄溫道因九廣路股事致周督電]  
　　督憲鈞鑒職道昨抵港卽與港商籌議九廣鐵路購票之法應禀商各條列左一擬暫在港電局設立掛號處不支公費凡認股者到局掛號書明姓名籍貫及股數若干由局出具掛號單交換其掛號單暫川香港電報局鈐記俟招有成效時再行設立華商集股公所准其開支一切一擬華商以十元爲一股掛號時每份先交定洋一元托香港荷蘭銀行代爲收存按日計息俟領到中英公司股票交足股銀後卽將所收之銀撥交匯豐銀行一擬招股啟須聲明以七十五萬磅爲定額所有應得利益權限均照中國國家與英國銀公司所訂合同辦理中英一體毫無偏倚以上各節是否妥當卽乞速賜核示以便開招灝禀效 
附周督覆電電報局温鑒效電悉已據情轉電郵傳部得復再行奉告馥馬（多） 
[寗藩牌示南京]  
　　署鹽城縣知縣孫慶璜撤任遺缺查有准補斯缺之席伯連應卽飭赴新任署甘泉縣知縣震鈞病假遺缺查有候補知縣陳元鑄堪以署理（三） 
[大祀孔子停戲三天北京]  
　　初三日民政部奉到軍機交片畧云初六日上丁日孔子升爲大祀皇上親詣行禮所有一切禮儀業山禮學兩部會奏内有齋戒三日一節惟各　園演戲亦應遵照停止三日民政部當即電告外總廳傳諭照辦以昭敬愼（北） 
[造幣廠工匠擬掣簽收用江寗]  
　江寗造幣廠向有老廠新廠之分逮去年因議减鑄銅元將新廠暫停老廠仍照常工作今年則輪應老廠停歇新廠開工凡去歲暫予遣散曾在新廠工作之匠人計一千四百餘名紛紛持驗原烙名牌報名投候工作匡策吾觀察以今年所造銅幣較之前年不過十成之二三應需工匠至多亦不過五百名茲若輩衆至三倍全錄則事少人浮剔選又恐生變因與提調再三商酌擬定將開工之先日以各匠名牌彚置一櫃按開彩法掣簽收用以免生事而昭公允（王） 
[祭奠忠魂奉天]  
　　著名鬍匪九指手被拿等情已誌前報該匪黨羽於去歲在南路拒敵官兵將奉軍中路前營馬隊哨官田紀卿撃斃前日經該營管帶馬龍譚將該匪押赴田君墓前生祭然後暫首梟示（東） 
[終南捷徑營日]  
　　上海運洋布一項到寛城子如經營口而轉力價旣貴且有重大捐稅不若由大連灣逕上火車直往寛城其車力較輕捐稅可免每件能省銀三兩有此終南捷徑孰肯迂道過營由此計之日商可獲特别利益矣（東） 
[鹽業守舊奉天]  
　　日商集資巨數在關東洲一帶設施製鹽新法欲專鹽業之利者不止一家雙島灣小磨子王家套等處均已佈置製鹽處所該地業鹽之家乃尙因循守舊不知研究改良新法日復一日事業勢必頽敗利非我有而生計日促矣（東） 
[嚴禁書需索徵兵安慶]  
　日前省城督練公所以本省設局開辦徵兵應由該管地方官先行查驗核實取具保結方可騐收誠恐各屬書役人等從中有藉端需索情事刻已詳請撫臺皖撫各屬嚴行禁止（孔） 
[勒限分設勸學所杭州]  
　　浙省各屬勸學所雖經支提學嚴催而開辦者仍屬寥寥故又嚴札各屬勒限速辦略謂勸學所定章以地方官爲監督以本地紳士爲總董勸學員則地方紳董均有擔任義務之責乃自上年七日通飭後禀報設立者尙不及十分之三間有紳士議籌開辦來司具禀而地方官毫不過問並未會商轉報卽如仁錢二縣係省城首邑爲全省模範亦尙延未籌辦初等小學亦未廣設無怪山僻小縣膜視觀望言之深爲浩嘆應再勒限一個月迅速開辦禀報察核倘再延不舉辦定卽據實詳叅云云（元） 
[淮鹽加增引票之傳聞揚州]  
　　近聞兩淮運司趙渭卿都轉以鄂湘兩岸銷塲暢旺時有脫擋之虞因禀請江督於該兩岸額數之外再行加增三十票以濟銷塲然論者謂加增引票不若提開積綱蓋鄂湘兩岸積綱甚多如今年應開丁未綱乃鄂岸方運至丁酉綱湘岸方運至丙申綱核計積壓十數綱之多果能提開積綱亦國課商貿兩有裨益之事也（可） 
[禀復儀泰鐵路之可行揚州]  
　　去歲有某紳等擬辦儀泰鐵路以便運銷場鹽曾禀請運司立案旋由司批候諭商集議有無窒碍妥籌具覆現據四岸運商等禀覆到司略謂該紳等提倡儀泰鐵路係爲維持鹽政起見自應贊成但須實心籌辦方可有濟至股份旣不拘多寡商等亦當踴躍入股以圖公益云云（正） 
[奉飭放行糖船南昌]  
　　江西贛州爲產糖之區販運出境向由贛關完足統稅沿途分口查驗放行現有糖船四艘行至黃龍分口忽又扣留勒令補捐經糖商聨名禀陳稅務總局當奉電飭該分口迅速放行不得留難補抽以重商業（千） 
[雇船裝運賑米蕪湖]  
　　皖撫恩新帥派委候補府邱鳳梧太守來蕪採辦賑米五千石刻已購齊昨日飭蕪湖縣沈益齋大令雇民船三十艘以便將此次賑米運往五河散放（少） 
[閩省擬裝電話福州]  
　　閩省官塲近擬招股二萬元設立電話總公司以通消息惟事當創辦慮無生意擬請省會各衙門局所學堂及殷實紳商家一律裝設按月收資藉圖久遠業已擬定章程詳請上憲核奪矣（信） 
今日尙有繙譯本埠新聞及小說來函均列入第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[英議院注重軍需]  
　　初八日倫敦電云英國下議院商議常年軍需議榮徹夜未已譯字林報 
[俄國前任外部人臣逝世]  
　初八日倫敦電云俄國前任外部大臣藍姆斯道夫伯爵在森利瑪地方逝世 
[荷關郵船蘇彜士河獨礁]  
　　初八日倫敦電云荷蘭國郵船林傑尼號在蘇彜士河觸礁河道爲之梗塞船隻因之停滯者有二十艘大英公司輪船支那號亦在其内 
[東歐小國亂耗]  
　　初七日柏林電云羅瑪尼亞國農民作亂摩爾達維亞地方　猶　人恐有不能安居之勢 
[俄首相宣布國家大政]  
　　初七日柏林電云俄國首相司徒來賓在國民院宣布政府之意見謂政府已决定爲全國立一憲法又必爲農民籌安居樂業之方至未經審問而遽罪充發之律例亦必除去政府又必遵守文敎之原理不侵奪人之權利保護工　改良行政並擬在遠東黑龍江建造鐵路海參威亦不作爲自由貿易港云云旋經國民　　員辯論逾時即散會 
[日本内政近聞]  
　　初八日京電云今日日本上議院紳辯論廢除城市自治法制議案良久始將此議作罷 
[英人要求選舉權]  
　　初八日倫敦電云英國下議院又有要求選舉權之人國人當被捕云七十人 
[南斐洲特國之治]  
　　初八日倫敦電云南斐洲特國報章刊登殖民部大臣額　金伯爵所不允准之亞細亞例章所擬之律例將交新議院核議云 
[英德輪船在日本洋面失事]  
　　初八日東京電云英國輪船芬雷號一載重五千三百七　噸載運麥麫開往大沽於禮拜二晚不知如何碰撞船卽滲漏當將貨物移　駛往函舘停泊譯字林報 
[上海官事]  
　北市工巡局彈壓委員府經歷孫濤淸昨日到道禀請銷假○新委吳淞幫辦貨捐委員縣丞文煥禀知於十一日到差（車） 
[本埠工部局舉派董事]  
　　初九日字林報云昨日工部局爲選舉職員董事開特别會當派定克錫爲總董繆素爲副總董克錫勃克爾德葛雷爲監察董事潘德繆素潘麟典司爲工程董事韓林羅胡更客拖爲財政董事 
[法領事赴寕]  
　　法總領事巨籟達君昨日帶同頭等繙譯費亨祿君乘代西台兵艦赴江寗謁見江督端午帥面商要公本埠一切公牘由惠副領事庖代公堂會審由伯德斯繙譯代理（露） 
[領事簽字提人之意見]  
　　駐滬値年比總領事現擬凡商家先向商務總會控告然後至公共公廨請出提牌或傳單者一概扣留不肯簽字照行不知其是何用意也（失） 
[警察學堂添招新生]  
　　南區警察學堂現擬設在積穀倉内定於日内出示添招學生八十名俾月抄人堂肄業至總敎習一席各董已舉定警務長兼充矣（安） 
[研訊盜案]  
　　日前英公廨解送去年七月間搶刦吳琴蘭米店及戈登路蓬萊路寳山縣某姓家等八案之盜犯徐二楊三周鳴樹吉光六單炳超劉如山徐如松陳文劉長文九名到縣王大令訊之各盜均稱被捕房包探誤拘因判還禁候函詢公堂再審前日捕房又派某西探及華探陸協亭楊掌生朱順華捕湯福全隨同事主吳琴　地保固　桂等到縣候質　　　　審洪明府提訊徐二楊三吉光六徐如松　供仍　移明　　　徐等四盜各責　條數十下始各供認去年紏衆十二人其搶過八家其周鳴樹單炳超劉如山等三犯亦均供認及訊陳文供稱推車度日極口呼寃明府詰問徐二等七犯亦同　供稱陳文實不在内不能寃誣訊之劉長文亦呼冤不正喝責　　五十仍供因與徐楊有隙實被誣陷明府訊問吉等五犯亦稱劉不在塲明府遂判各盜均仍還禁再核（車） 
[研訊違章拘盜案]  
　　包探竇如海解魯老二卽湖北老二又卽羅老二及石小照子至公共公廨禀稱此二人據云係蘇州飛划營中人來滬拘拿盜黨並不知照捕房竟將江北人徐麻子拘去現由小的查知拘案查魯老二即前在租界犯案判押　年責三百板之過犯求察又據江北老媼徐氏投供兒子徐麻子向在租界營生並不爲盜忍於正月某日不歸旋訪知爲蘇州飛划營之魯老二等誣爲盜黨已經拘去現在不知在何處卽求伸寃襄讞王明府訊之魯老二供在飛划營第六營方大人處當差於上月初四到申由石小照子爲眼線將徐麻子拘獲已由黃建勛魏文葵等帶往蘇州並悉徐麻子係行刦昭又縣道生典之夥盜有該縣拘拿賞格爲憑務求將小的等送上海縣辦理據靜安寺捕房黃四福禀稱小的奉捕頭之命往蘇州探聽劉麻子已於本月初二日解往昭文縣明府與巴君互商之下判將魯石二人還押捕房候禀明道憲於下禮拜一定斷（莊） 
[獲懲誘奸]  
　　北四川路十六號洋行内侍者陳阿四誘騙外國成衣王壽江之女名阿花者匿居西門外由王控請捕房飭探邊槐洲將阿四與阿花一并拘獲昨早解至公共公廨請究土壽江供女兒阿花被陳阿四於本年正月二十九日誘去匿於西門外茲旣獲案尙求嚴懲訊之阿花供年十七自上年六月起陳每在門前勾引至本年正月二十九日招小女子出外一時受愚同往住於西門外小女子有金戒一只已被陳付質訊之陳阿四供詞支吾明府判阿花交其父母具結領回嚴管束陳阿四發押西牢六個月（莊） 
[會訊控追結欠貨銀案]  
　　英商拔維晏洋行前控協同興號主周文石結欠貨銀曾經中西官會訊判交保淸理茲已日久未見理明前日午後復由英巴副領事會同關太守復訊原告投案請追訊之被告求請寛限太守與巴君互商之下判周於三天内繳銀二千兩餘欠限十四天内自向原告理楚違干未便（根） 
[研訊誣控串賭案]  
　　祁季淸誣控鮑寳琳串賭一案前日由道轅發審委員寳子觀明府提訊時原告祁季淸情虚避不到案鮑寳琳供商人與祁季淸素昧平生此次無端串同巡警東局長呂輝嶽乘夜到家將商人毆辱并拘至局中誣爲串賭希圖勒索求請澈究黃省初供與祁季淸素不相識因友人蔣某央小的代保小的曾將蔣某扭送巡警總局禀明情由詎程局長置之不睬求察明府謂保証上係爾具名今祁旣已避匿惟有著爾尋交遂判發上海縣收所著交祁到案再訊（車） 
 
 

Page 18

 
 
[惡鴇虐斃妓女]  
　　五馬路淸和坊妓女十二亭日前不知因何觸鴇之怒遽被毒毆妓忿甚潛呑生鴉片烟自盡鴇知覺挽救不及旋即收　捕房因該鴇匿屍不報現已飭探查辦矣（莊） 
[失火未成]  
　　美租界密勒路瑞綸絲廠昨日司事房中失火幸人手衆多當卽救熄僅燬去衣被雜物等件（西） 
[控欠紏葛]  
　　魯啓新投公共公廨控鮑春亭圖賴往來帳洋求前提究追晚襄讞王明府蝗訊魯供與鮑往來多年被欠帳洋有五百多元向索遊約叩求究追訊之鮑供各帳均有賑　爲憑魯啓新如能指實保賑未歸儘可照算明府以供詞各執判鮑交保飭差督同將帳核算明白再行復訊核奪泉 
[上海縣案]  
　　本邑廿五保頭圖地方鄉民張姓等囚阻撓蘇路公司所圈用之地畝已將地保殷姓等解案究懲前晚又提訊究殷供公司圈用地畝鄉民起而阻撓小的竭力彈壓幸未肇禍至指拿之張姓並不住在小的圖内明府判殷速往查明禀復核辦○船埠夥周竹亭前因硬索南邑尊李紫璈大讼座船陋規送縣責懲收押在前晚復訊周供常時實因酒醉所致以後决不再犯大令判交保（尾） 
[總工程局紀事]  
　楊步雲榮景春同竊某姓家棉被匿贓吳雨人烟舘内被西區巡士拘解至局陳叅軍回各責一百下再押一禮拜吳罰洋两元以儆○王珍熙混入天主堂内圖　由南區送局判責五十下逐出○張榮春行竊沈少雲洋傘由巡士解局判責一百下押交原贓○李阿三竊北市某飯舘報時　一架在南市某押舖質錢被巡士拘局判責一百下押五天贓存局待失主認領（比） 
[公共公廨早堂案]  
　　去年八月間拐匪唐小弟串同王友發孫阿三張奶奶等誘拐張老文之女兒經張控請將唐王孫張等逮案奉判唐小弟押西牢三年其餘分别各押六個月王孫二匪著追繳身價洋二十四元昨日捕頭將王友發孫阿三解案禀稱現在王孫已經滿期但追繳之二十四元據稱無力措償請示定奪明府商之巴君判將王友發孫阿三各加押一月○陳阿狗在文監師路背人私呑生烟覔死爲七百十七號捕拘人捕房昨日解究陳供被晚父田鳳山詬詈因此不願再生人世明府畧予聞導釋之使歸○義國商人羅樂以馬夫陳小四行兇控由捕房將陳解案明府判陳押候函知義領于下禮拜一訊奪○陳柏莊　開瑞和洋行之玻璃窗入内行竊羽綢十疋報由包探錢榮堂將陳逮案並吊到原贓管押六個月以儆○車夫季朝朝回日在老閘捕房門首竊得邵阿和之皮夾袋内儲金戒金表金練條並四時春本店支票洋一千二百元　報由捕房飭包探李星福拿獲人贓於昨解究明府判押西牢一年○包洋陸恊庭楊掌生解流氓戴阿榮至案請究旋有大慶樓酒舘夥及開水本作之張仁　等十户聨　投案供稱願保戴出外安業倘再犯事願甘併辦明府命具如再犯案與保人同甘究處結存案准予保去○董阿二開設茶舘任人賭博由捕傳究明府判罰洋十元充公○迷路女孩錢小紅由捕送廨旋由其母錢馮氏投案請領明府判准領去○陳甘棠與何基康互控欠欵昨將何傳案判過堂訊奪（莊） 
[法租界公堂案]  
　　杜福行洋東控裴少村違背合同指交墊銀經中西官准詞提訊裴稱商人由楊文行紏合故一切華洋合同皆由楊收存現楊匿迹常州昭文縣原籍奉判交保補傳楊到案併究○徐靜蘭控徐杏畦藏匿養媳昨日解訊判交保下期將養媳交案訊核○興聖街同和　東六莊失火案經公堂判罰銀三千五百两嗣莊主王泰昌無力遵繳昨日　訊陳明府以王旣無力繳洋反赴道轅上控命押送道署請道憲親訊○他利洋東控買辦何承福盜賣洋酒案内牽涉之魏人鳳奉訊交保縣久無人具保昨日解訊官　魏在英公堂另有别案著探先行送往英廨訊辦○陸桂泉控探陸泉卿藉端滋詐昨日傳訊陸稱父親因賭被拘奉判罰洋五元詎有朱阿四等自稱包探索酧洋三十元故小的拼擋二十四元交朱轉給質之朱稱因談增田在陸處同賭　搶失洋三十元本欲控追陸桂泉文子因挽小的介紹償還談洋二十四元今被　嫌　控求鑒奉判談失及兪錢氏一併管押陸桂泉交保聽候查明訊辦○惡棍小炳泉　斃同類顧欄頭案内之黨犯朱阿明由上海縣拘獲保出後逃避不見茲王邑尊飭差丁全持文至捕房將朱之保人葉金生逮案奉判着來差帶回訊辦○窰貨頭目唐阿處上月在羅家竊被匪棍曹阿五欄途搶奪戳傷手臂報探拘訊曹供前雖爲非現已改過在地保談如奎處爲夥奉判押候查辦（舟） 
[美租界捕房事]  
　　韋如金之妻王氏向與胡習卿有染前晚胡又到氏處續舊爲韋撞見扭交七百零二號捕帶入捕房捕頭以違不願多事將胡斥釋○徐阿三前被店夥沈寳芝私敢賑洋而逸報探飭查各情已紀本報前日由探將沈拘入捕房嗣經沈友章某投請保出淸理捕頭允之○乍浦路一百十二號西人家傭婦葛張氏因竊洋東綢衣等件而逸由探在押店起獲原贓禀明捕頭候獲到該氏再核（西） 
[寓言小說雙靈魂不准複用（十二）]  
　　第十二節 
鑑淵農裔至捕房。謁警長警長詢知爲祖漢之父。遂引人時才八鐘。祖漢尙酣睡未醒。鑑淵趨近呼之。豁焉蘇。拭目面觀。駭然驚起。曰吾翁何爲至此。鑑淵曰聞汝有疾故來視汝耳汝自覺神經尙淸爽否。祖漢驚曰雖爲吾翁云然我絶無病。但偶以小過被拘至此耳。言頃。已下榻。 
鑑淵見如此。心甚疑頻顧農裔問曰此非病象。其印魂安在。農裔曰我頃已言之。上午固宜如是其印魂發動。當在午後。祖漢聞說茫然不喩所謂。急問之農裔曰祖漢兄知此爲何他否。答曰此爲捕房。奚不知。農裔曰兄昨在約翰醫院以何時又來此祖漢俯首沉思良久。忽疑訝曰嘻。我甚恍忽。此何故我至醫院乎。是幾時事。農裔曰兄豈未嘗至醫院。且照鏡。醫士謂有印捕警爾亞之靈魂。傳兄之身。而兄不信。此乃昨日下午三鐘時事。兄已不能記憶耶祖漢又猛省曰然。是也。是誠有之。此後我似卽偕汝返庽所。何以又宿在此。嘻我恍忽甚矣此何故。 
鑑淵見如此。始信印魂傅身之說果不妄。蹙額歎曰祖漢汝稍移時。則百吾兒矣。汝年幼寡學。德性未定。故外邪侵汝汝須臾卽爲印人。汝尙弗自知耶。（智者不惑仁者不憂勇者不懼德性堅定故能抵禦外物之激刺） 
農裔又爲之具述其情狀。祖漢仍疑訝不深信。此時訊員亦。至謂警長曰我警署中乃辦公要處。不可任此人之久住警長首諾。顧謂鑑淵。鑑淵曰伊此時固吾子。吾當偕歸。然伊印魂發動我不知如何管束之此事奈何。警長未及答。祖漢急譁辨曰。吾翁勿信此妄談我或。偶感怪病。則有之豈有印人之魂而能傅我身哉。語訖又急問警長。曰。我當釋放歟警長曰。汝以病故誤犯小過本無罪。祖漢曰若爾。我卽當隨吾翁及我弟返庽矣。 
警長不答轉身謂農裔曰伊返庽恐印魂發動時。罪汝等所能約束。 
 
 

Page 19

 
 
　　吾今爲汝作一書使宿約翰醫院。並請伊善節制何如。鑑淵農裔皆謝曰。大好承先生人代籌感甚。 
於是警長作　訖授鑑淵鑑淵率其子侄。赴約翰醫院。醫士行警長書。許賃以僻靜室兩間。布置畢時已十鐘餘。鑑淵又使農裔歸報虞氏。 
頃之。虞氏農裔俱至。並偕一人來其人年可五十許豕目鷹喙。面形不端。額削頤偏左舉止有邪氣望而知其爲術士也詢之果巫有言。祖漢見其母至急迎問曰。吾母乃亦俱來。耶途中得無勞頓否。我無大恙。請勿憂虞氏驚喜曰。吾兒猶能了了若此當可速愈。我甚慰。。言頃。就榻坐。祖漢又指問巫有言奚自來。將何爲虞氏曰此卽巫先生。我請伊來保護汝。汝得伊保護。不患寃魂作崇矣。 
坐談須臾已十二鐘祖漢曰我今晨未食。此時已甚餒醫院中不知曾爲我等備膳否。農裔曰我已囑院中備飱。且已償膳費矣。然其飱恐遲。我先往購牛乳餅數枚。祖漢曰大好。我正思此物言訖倒榻假寐。 
農裔了購牛亂餅返。視祖漢似已熟睡虞氏呼之。頓驚起。瞿然四。顧農裔以牛亂餅進。祖漢現驚疑色農裔心知有異姑强之食則又屈。項點首作致謝狀。始受餅食之鑑淵虞氏皆駭然。問訊祖漢口中喃。喃作印語。虞氏大驚。急走辟户外。而鑑淵農裔亦皆嗟訝相顧不知。所出。 
此時虞氏立室門外心惶向身顫。但連呼巫先生而已。巫有言亦已。心知此爲印魂發動所致。急取茶杯。命農裔滿貯淸水至起左手。屈中指及無名指。仰掌作覆鼎狀（伸拇指食指及季指如鼎足形其指回上故曰覆鼎）架受杯水。又起右手屈拇指無名指及季指。作劍訣轉身向西。吸西方死氣次人劍訣中隨向杯水作書符狀。口中。誦九天玄女神咒。作法訖卽叩齒三十六通傾杯水於口。回祖漢面。上噴噀之。 
來函 
[續添保赤]  
　　啓者敝堂自奉行各項善舉中本有保赤一項因貧苦幼稚或失怙恃或父母工作無睱難免有慘淹等事此敝堂所由設立育嬰所也几貧啼抱送至堂概覔乳媼妥爲乳哺二十年來爰啻二千餘口之多茲經敝同人楊君慶貴一念痌　心存保赤恐僻壤荒村或未有育嬰室者故再添辦保赤一項几貧寒之家之分娩之費准到堂報明姓氏住址准給產費并衣服糖麵等件以安貧黎押育之心面全骨肉此佈○滬北天后宮前廣益善堂司董司事曾鑄龔心銘施則敬朱佩珍祝大椿葉貽釗嚴義彬葉璋葉貽銓周鴻孫等謹啓 
[李蔭柏經收皖北義賑]  
　　鄭雲章一元陳其鵬一元鄭元輝一元鄭杰南三元鄭福卿二元鄭日東三元袁敬之千元榮興號二元鄭儀臣二元林有成三元鄭繼智二元　桂芳一元關定業一元鄺有饒二元　鋪毓一元梁棖昭二元陳糶堂二元譚其榮二元伍乾初二元仁世領事唐恩桐五十元孔慶　二十元義生盛一百元仁川怡泰棧一百元德興號一百元同順泰五十元鄧其芬五元張維五元關厚圖十元吳曉棠十元周佩鑾十元甘華峰五元雲茂川五元天昌棧十元金生東十元元增盛十元仁○東十元東興樓十五元興源號十五元大成棧十元德增祥四十元同增仁一元增盛和一元天盛興一元信成東一元成發合五元正興仁一元同盛東二元源興和一元順成東一元同春盛一元同春茂一元福順興一元廣源恆一元同盛永一云同泰盛一元永順福一元德聚永一元義盛東一元雙和順一元德春和一元公義盛一元同益公二元大成盛一元三盛福一元長盛興一元仁聚盛一元雙盛泰五十元瑞盛春五十元永來盛五十元西公順五十元錦成東五十元義順興四十元仁來盛四十元義順東四十元志興東二元日升居二元源生東四十元德順福四十元天理公司四十元裕盛碊三十元公源厚三十元東昌興二十元天合棧三十元天成棧三十元 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
案現查額外防禦崑玉前於光緖二十九年冬間三年期滿曾經留駐一班計今又復班滿自應照章揀員充補以符原額茲查有額外驍騎校租伽本差使勤奮堪以充補額外防禦之缺俟期回城照章以防禦補用如蒙兪允遇有差使給咨該員赴部帶領引見除所遺額外驍騎校一缺另行照章揀員咨補外理合附片陳明伏乞聖鑒謹奏奉硃批著照所請陸軍部知道欽此　　　江寗將軍誠　奏爲恭報考查京防新政大概情形並起程回省日期摺 
江寗將軍奴才誠勳跪奏爲恭報考查京防新政大概情形並起程回省日期恭摺仰祈聖鑒事竊京口駐防各項新政自奴才到任後迭與京口副都統臣奎芳往返函商設法變通逐漸整頓以困於財政惟就練兵興學兩大端爲入手要著數月以來略有端緒奴才遂於九月二十五日由省馳赴京防分日校閱新軍考察學務二十九日事竣回省謹將現辦大概情形爲我皇太后皇上陳之查京防營制自改練新操並由北洋選派敎習分任敎練漸次改觀惟按之新章尙多未合本年寗防遵章改編京防礙難兩歧惟於變通撙節之中期改畫一整飭之效爰飭按定制將原練之兵已著之餉汰弱留强改編堂備軍步隊一營自管帶以迄排長悉照定　酌派合之寗防所練卽作爲獨立標步隊第二營期於兩防聨絡一氣以符奴才前奏成案又以寗防旣練砲隊而　隊爲旗營專重視砲隊爲尤要因飭改編馬隊一營挑選足額其將裨等員均如定制其餘兵丁卽改爲巡警隊分任巡邏業已次第編改完竣仍責成旗營督練處稽察考覈奴才到防連日校閱雖基礎初成難言純熟而各營兵丁於操法尙能領悟步伐亦尙整齊頗知尚武之清神勉立軍人之資格馬隊形式較優步隊奴才隨卽親加勸諭勗以忠愛人義並分飭該管帶敎習等遵照新頒操章認眞訓練期底於成惟是餉源甚蹙薪餉一切不得不從核减而名營所用鎗枝尙係舊式毛瑟至服裝靴帽尤彜專欵不能以云擴充力尙未逮此考查京防營制遵章改編之大概情形也京防學務亦囿於欵絀故創辦有年居效尙少幸副都統臣奎芳銳意振興不遺餘力已蒸蒸有日進之觀查　在已設者八旂中學堂一所務本小學堂一所小學堂五所八旗隨營學堂一所女學堂二所以上除女學堂外所在學生皆係分班授課遇有省城各學堂招考之時次第送往肄業計陸續送出者數十人奴才親往各學堂面加考間敎授均尙整齊諸生向學之心亦甚團結由於京防甲兵人數較多故就學之人較寗防爲盛衹以經費支絀現僅就各公所暫作　舍不特未能開拓卽常年之欸亦難久持業已會商督撫臣設法籌商俾資挹注而閎造就此考查京防各學堂大概情形也總之非練兵無以收自强之效非興學無以儲濟變之才値此時艱惟有勉爲其難力圖振作庶幾得尺得寸以龔仰副朝廷勵精圖治之意所有奴才考查京防新政大概情形曁起程回省日期除咨部外謹會同副都統臣振格京口副都統臣奎芳恭摺具陳伏乞皇太后皇上聖鑒訓示謹奏奉硃批該部知道欽此 
宮門抄十二月十五日度支部宗人府正白旗値日無引見孕琦假滿請安溥侗由東陵回京請安溥　謝　充得筵　官恩載昌等謝充直閣事恩榮公因姪以内用謝恩祥祺因子志厚補主事謝恩林開　謝署江西提學使恩道府劉啟翰徐樾謝恩繼祿等盤查造辦處覆命内務府奏派管理犧牲所派出奎俊召見軍機吐魯番子郡王葉明和卓 
會議政務處大臣奕劻等奏爲遵旨議奏摺 
會議政務處大臣和碩慶親王臣奕劻等跪奏爲遵旨議奏仰祈聖鑒事七月二十三日軍機處抄交署兩廣總督岑春煊奏知府員缺仍請改歸外補並淮予縣丞兼管民事一摺奉硃批該衙門議奏欽此原奏内稱惠州府責任較他府爲重治理亦較各缺爲難今部臣請令嗣後揀員調補遺缺仍請簡放使通省實缺知府或現居要缺或人地未宜竟無可調之員是僅能以遺缺知府請補捕務未經歷練情形復不熟習似于因地擇人之意猶有未周擬懇准將惠州府仍改爲題調要缺嗣後遇有缺　由外擇其人地相宜者酌量升調揀補俾資治理至新寗縣屬轄境五都廣海地處海濱盜風尤熾是以請分二縣今部臣旣恐窒碍自應無　畫分惟廣海寨城距新寗縣城窵遠實屬鞭長莫及擬准予新寗縣丞兼管民事所屬詞訟悉歸審理命案就近相驗塡格牒縣添設刑件皂快等役捕盜本其專責民間呈報搶刦立卽馳往勘緝一面牒縣會拿如獲盜審實仍解縣覆訊禀辦若屬内民人自行赴縣控訟及由縣移提歸案者該縣丞仍不得藉詞抗阻一切政蹟悉歸知縣考核倘有貪劣不職並准由縣紏參似上畀以事權面仍示以裁制地方獲佐理之益權責無侵越之嫌縣令亦免地廣難治之虞至該縣丞本係咨調要缺應請仍舊由外酌補等語查臣等前議今將惠州府知府員缺改爲由通省實缺知府内揀員調補本係酌量變通現又據該署督奏稱該府責重事難過王各缺仍懇由外揀補收因地擇人之用臣等公同酌度此後該府缺出即令該督查明人地　宜之員奏明辦理果實無可調之員准其于應補應升各班揀選二三員開單請旨簡放如尙有可調之員仍應遵照臣等前奏揀員調捕以符因地擇人之意其調補所遣之　仍分别繁簡照例辦理　所請以駐廣海寨之縣丞兼理民事一節擬照廣西西色廳恩陽理苗州判吉林延吉廳和龍　經歷之例准理所轄地方徒罪以下詞訟流罪以上及命案分别錄供勘驗牒縣核辦至原奏所稱添設刑仵皂快等役及盜案聞報立即馳緝並一切悉歸知縣考核各節擬均照所請辦理怕有臣等遵議緣由謹會同吏部繕摺具陳伏乞皇太后皇上聖鑒謹奏奉旨依議欽此 
宮門抄十二月十六日禮部學部値日値年旗引見三十二名蕯廉由西陵回京請安並謝恩奎俊謝管犧牲所恩溥題因子賞廕生謝恩召見軍機溥良張亨嘉景厚榮中堂嚴修達壽 
成都將軍綽等奏爲川邊軍務肅淸謹將攻克桑披全案出力員　查明擇尤開單請獎摺 
成都將軍奴才綽哈布頭品頂戴四川總督奴才錫良跪奏爲川邊軍務肅淸謹將攻克桑披全案出力員弁查明擇尤開單請獎恭摺仰祈聖鑒事竊川省宮軍攻克桑披逆番一案前經奴才等專疏馳報將尤爲出力員弁隨摺奏奉特予優叙其餘異 
 
