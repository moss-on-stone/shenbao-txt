# 1896 - 304 - 4908418

 

Page 1

 
 
[闕書招補] [  圖書集成局啓]  
　　本局承友倩排韓文故一書是書爲福建高雨震先生所著未及排印原書爲鼠嚙去數帋如有藏書之家藏有是書本局欲借鈔以補借鈔之後成酬新書國酬洋元乞函致申報館是荷 
[校印王氏濳齋醫書五種○脈學四種] [  圖書集成局代啓]  
　　濳齋醫書五種海寗王士雄先生所著先生博覽羣書研究醫學數十年著手成春名布遐邇其書風行海内久爲醫林鴻寳惜原板久巳　漫翻刻訛悮甚多讀者憾之今緯文閣主人倩本局用新鑄鉛字校印紙張潔白字畫清楚一洗模糊之弊首醫案正續次病源匯參次古今辯論一案一方條分縷析誠醫學津梁也○温熱經緯是書彚輯名人方論互相參考發明仲景諸家奥義實辨别温熱之要書也○飮食譜詳考食物之本性功用洵衞生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋涇橋緯文閣書莊發售 
[擬復古者時巡之制議]  
　　今之議仿西法者曰天算也輿地也藝學也商務也鐵路也郵政也海軍也陸師也此外若學校若農田若選舉若官制皆宜推陳出新因時復古一洗中國近世苟且因循粉飾蒙蔽之習而後可以能自强是說也言者夥矣蒙謂法不分中西亦無别今古總宜得其精意弗徒師其粗迹然論法外之意則意亦無憑欲得其意者仍不外於法中求之顧卽以法論而行法之人亦自有其本行之於野先當行之於朝所謂上行下效捷於影響是故欲百姓行法當自官長始欲守令行法當自疆吏始欲司員行法當自堂官始欲兵弁行法當自將帥始而爲中外臣工兵民樞機之繫者實維皇躬 
本朝家法遠軼前代自祖宗以來無一日不早朝不愆不忘率由舊章一切非幾冐貢之端無由而啓近者海疆多故深宫旰食宵衣和議旣成力求上理比聞應詔陳言者苟利於國無所不籌獨未有人請聖天子舉時巡之典者何也西國之法凡太子皇子皇孫等自幼讀書習武雖天潢貴胄略與寒畯無殊迨年將弱冠學業旣成率多適彼樂郊遨遊列國或愛他國風景之佳人材之盛則久客而就學焉宋子齊姜姻聯佳偶正與中國春秋時無異及他時還國大寳躬膺則於遠近風土人情列邦政治形勢皆屬素所洞悉猶恐爲君之後下情不達上德不宣於是除朝聘會盟乘輿出境外其於本國境内亦復以時周歴或閱砲臺鐵路工程或覽工廠機器或校武備或演舟師以至博物之院賽珠之會無不上邀宸賞以爲寵榮而臣下不以爲荒嬉者總期有益於國有裨於民耳今中國天子法宫高拱廉遠堂高惟近畿郊甸臣民猶得因大祀謁陵諸典仰瞻羽葆平日深宫簡出卽輦轂之下不免生君門萬里之歎因况於外省况於邊疆種種暌隔情形有所不免今誠欲圖振作精神使朝野上下聯爲一氣則時巡之制實爲先務擬請以山陜甘疆四省曁青海爲一路以直隸北境熱河等處東出盛京吉黑三省北至内外蒙古科布多烏里雅蘇臺塔爾巴哈臺爲一路以直隷南境曁山東江南安徽江西浙江五省爲一路以河南四川雲貴四省西至西藏爲一路以兩湖兩廣福建五省爲一路分年巡幸此非僅仿西怯實合古時五載一巡狩之制先以親王大臣留守都中聖駕所至駐蹕各省會垣一切典禮次第舉行如是則上德無不宣下情無不達所謂一遊一豫爲諸侯度此之謂歟或謂我 
朝康熙乾隆之世皆曾六次南巡盛典輝煌超越前古雖當海内豐亨豫大之時而所糜金錢不可以數計在兩聖躬行節儉視民如傷迥非若秦始隋煬殘民以逞凡於所過地方皆蠲租免稅小民抃誦道路懽呼無如當日臣工媚兹念切不惜竭盡財力以悅天顔重以輿衞衆多供張塞道南中物力所費不貲說者且謂本朝元氣實傷於此以故嘉慶以後此事遂不舉行今値中國民窮財盡之秋公私拮据而欲仿行前軌恐司農興歎無米難炊言之易而行之難僅等屠門大嚼而巳蒙則謂天下事不可因噎廢食尤當因時制宜如輿衞人等應减昔時之六七先行布告天下不准糜費財力務求節損大官供御由部臣籌帑沿途預備必令所至之處毫不累民則此舉也可云無弊而各省軍實旣可親行簡閱各省大小文武官員又可就近瞻仰天顔不必再求述職以及各項引見等事其於官守尤可無荒至於水旱盜賊不至壅於上聞而威福秉於聖宸膏澤流於四境其於目今時務所裨豈淺鮮哉詢於芻堯是所望於有言責者 
[本館接奉電音]  
　　昨日清晨京師飛電傳來上諭一道敬謹譯登○八月十五日奉上諭胡聘之奏總兵衰庸貪鄙骩法營私據實糾叅一摺山西署大同鎭總兵沈玉貴所募馬隊多方尅扣侵吞入巳且有賄賣差缺情事現當整飭營伍之際自應從嚴究辦以儆效尤署大同鎭總兵沈玉貴著卽行革職並將尅扣各欵嚴行追繳所有通同行賄之殺虎口都司王丕緒擬補潞安協都司陳紹虞候補都司陳紹輅試用府經歴賈象謙著一併革職餘著照所議辦理該部知道欽此 
[四續紀使相抵英事]  
　　七月初四日李傅相游歴烏魯怡乞觀大砲廠是廠爲砲兵駐防之處中有砲兵學堂到時各英員鵠列以迎并升砲十九門示敬旣而調齊兵士馬匹曳大砲出列陣以操請傅相閱視傅相閱畢復遍行廠内觀製造藥彈及開花砲各工程初五晨八下鐘時傅相乘俾司馬克輪船往游退姆司河旋至愛便司福埠觀砲兵操演正船時與英員互相談論又至製造輪船處見日本人方定造一鐵甲兵船名曰富士艦問以船價若干執事者對以需英金七十五萬磅砲位並不在内問造時有日員監督乎對曰有傅相隨辭返行轅初六日又赴格令威乞觀大東公司造電綫問以各事公司中人枚舉以對復出舊時電綫鎔時之鐵二塊見贈傅相命傳電至上海招商局問盛督辦名宣懷者何在未及一刻覆電傳至略謂盛督辦刻在局中沈總辦能虎者之房中並賀英廷賜維多利亞寳星之喜少焉公司中人速入餐室設讌欵之席間相與致詞申祝至四下鐘時傅相興辭赴外部大臣邸第晤談至二下二刻之欠大略互議加稅一事洎返行轅巳覺異常勞乏矣初七日往拜前任外部大臣格來司登君先是七月初二日巳致函詢相見之期略謂本爵臣前在中華久已大名貫耳今兹來此深以一見爲榮格來司登君回函訂服是日相見是以傅相竭誠而往格來司登君備午餐欵之 
[揚城火警]  
　　揚州訪事友人來函云舊城小東門大街三之棧藥鋪後進貨房忽於本月十三日午後失愼濃烟匝地烈燄冲霄坊内人赶急鳴鉦告警新舊城善堂水龍咸風馳電掣而來在郡文武印委亦陸續蒞止各龍夫爭先恐後萬道銀泉從空飛瀉吳回氏始退避三舍事後查悉該　被燬貨房三間延燒東首比鄰韓姓後院房數間其餘各 
 
 

Page 2

 
 
　雖受虚驚尙稱無恙至起火之由傳聞因該鋪在後進煎熬藥膏偶不經心致肇此禍俟訪明續述 
[示諭臺生]  
　　臺灣割畀日本後諸生無從應試獨抱向隅兹閩縣余大令會同閩縣儒學袁余兩廣文出示曉諭曰案蒙本府憲札蒙藩憲黄札開總督部堂邊批司詳臺灣諸生因割臺定議散居内地應准入回原籍與考將來鄉試亦應由寄居地方官會同教官册送惟查臺灣諸生内渡不僅漳泉兩府誠恐四方散漫無稽應先通飭内地各府州縣轉飭地方官會同教官出示曉諭其有臺灣渡内諸生如願科歲考並鄉試塲者先行開報三代年歲履歴報明現居地方官會同學官據實查明如實係臺灣之人准其附回寄籍與考如有居臺之生其准附入内寄居地方官册送如諸生有朦混冐揑情事並其中扶同狥隱卽行查究仍由地方學縣結送另議名額統俟册報後另再查議酌辦以免多士無歸而順輿情一案奉批如詳辦理由司行府飭縣遵照辦理等因蒙此合行會示曉諭爲此示仰臺灣内渡諸生知悉爾等如願科歲考并鄉會塲者先行開明三代年歲履歴赶緊自應赴縣報明以便會學認眞查明如實係臺灣之人准其附回原籍與考如有居臺粤籍之生亦准附入内地寄居地方官册送仍由學縣加結送府彚造送司派員覆查以便招集識認錄收如有蒙混冐揑並其閒匿喪跨考身家不清以及出結諸生扶同狥隱違犯者察出重辦不貸其各凛遵毋違特示 
[水漲述餘]  
　　彝陵訪事人再函云前因督憲張香帥由輪船在下江購米來宜平糶一時百姓正在青黄不接之時得此接濟民困稍蘇否則更不堪設想無奈經手之人不知仰體憲意轉展而下致令米販奸商蒙混買去私行增價銷售該米一色黄糙然一經杵臼卽成潔曰熟米官價原止三十七八文一升而一入奸販之手卽可賣四十八九五十文不等安得有黄次公之明察能知道旁烏攫吏肉耶近因水漲入城有街無巿百物無從購買米局方定一新章凡小民往局買米每人只准三升並要當面將所買之米浸濕方准拿回家去以爲似此當弊絶風清矣然是則是矣惜乎不早目下又傳開賣太遲勞人守候且多有貧民買不到者未知何故○此項平糶之米大半存在招商局棧房之内前日水漲時棧房恐被水淹先將米搬運至城内各局以及城隍廟中倉卒之間運者不免沿途抛撒其時天氣又値陰雨路滑泥濕米袋已經久囤不大結實食力之人不知愛惜以致經過之處一層米粒悉洒入汚泥之中時居民方扶老携幼之不暇何暇顧及身外之物又何暇顧及泥中之白粲也耶○宜江水勢自上月廿七日街上水與簷齊廿九日始退出街東鋪面街西稍低大半在水街心仍有寸餘或數寸不等行者悉褰裳而過直至八月初一方見河岸水平河沿當水漲時人家搬移街後墳壩上及城墻上住者計風餐露宿不下千數百家悉歴六七晝夜至是方各還故宅然一帶茅屋房被水冲塌仍舊結茅露處者爲多江水向極混濁有水七沙三之諺水退後遍屋内無處不泥沙有力之户可以立雇人將泥沙挑洗清凈其次則未能再次則仍與昏墊無異矣初二以後水退下河墈三四尺惟水去沙壅泥留街面居然有泥沙二三尺之高無人顧問初五日稅關外巳平治道塗還出向來面目他處仍然堆積高低不平幸不似初退時之滑滑行不得耳○今歲河街頗盛不料節近白露上游發此浲水目下河邊水雖退出街道而長江水勢仍然箭激波浪洶湧不可嚮邇初三日快利輪船於午後抵宜小划赶往接客者多慄慄危懼正當搬運行李之間某划恃其平日之勇狎視波濤竟遭傾覆一划適當其衝覆時被風一掃並將旁邊之划牽連殃及於是同行中見兩划罹禍爭相救援先將人口次第救起滿載行李如萍隨風無從爲力矣○前日水漲時招商局將貨搬在圓覺庵前隙地上各行棧之貨則搬在街後墳壩一帶未免散漫無稽幸經南門外巡查派出操防弁兵兩棚駐紥該處藉資防護鎭憲一面出示禁止匪人偷竊稅關上人雖皆未散然已無船過稅江中泊有沙巿昌和等輪陽俟方怒無敢以貨物嘗試者候至數日水仍湍急一帆旣不能相送雙槳亦覺無力駁船近在咫尺不能飛渡客家謀利心急不得已爭雇川中柏木船繞入南湖内將貨物裝齊再開出大河灣泊伺候風利便可前進緣湖内水一退柏木船不能出河故也由沙巿輪船之貨計上水尙有一千餘件未曾卸完至是不敢駁運上岸該船又連斷鐵錨兩尊後借昌和輪船上一尊纔抛下亦被水將鍊冲斷計此三錨俱沈江底正不知水涸後能一一尋出否也 
[農部劄文]  
　　户部爲遵旨事貴州司案呈本部核銷光緒二十一年分抽收燒鍋課銀數目一摺奉旨依議欽此相應抄單劄行直隷順天各屬府廳州縣一體遵照辦理再查直順兩屬各燒鍋商户應交課稅銀兩經本部於上年九月間移咨直隷總督順天府府尹轉飭各屬催令各商户將未完課銀赶緊赴部完交並牌仰各府廳州縣遵照辦理除半年一次照例造册呈報外迅將所屬各燒鍋家數商名字號分晰完交課銀年分造具清册送部核辦等因行知在案迄今半年有餘各府廳州縣未能一律造册送部雖各商户漸有補交課銀者而積欠未完之家仍復不少現當本部需欵孔殷之際若不及早飭催恐積欠愈多尤難完繳相應將本部清查底簿截至本年六月底止分開清單再行牌仰直順所屬各府廳州縣按照單開催令欠課各商户赶緊赴部完課毋得延欠並查明境内有無影射私開商户於文到一月内據實詳細聲覆造册報部仍不得任聽差役藉端需索致滋擾累可也須至劄者 
[火災兩誌]  
　　漢口訪事友人來函云十一夜九點鐘時漢陽南岸嘴河岸張姓紙馬店因小兒弄火肇禍延燒民屋共六十七間上至玉皇閣止下至雙街口止閱七點餘鐘漢口又警鑼四起各鋪水龍咸向沈家廟河岸而去迨返道時已東方欲白矣聞亦延燒四十餘户起火之家聞係李姓訪明再錄 
[火警續述]  
　　杭州訪事人函云本月初六夜三鼓時保佑坊元和堂藥店失愼已將情形登諸報端兹悉是夜當火發時甘澤坊巷口有賣藕粥者正在炊爨見藥鋪中火星冐出赶卽打門呌喊店中無人答應遂高聲大呌火起隣右人等聞聲咸起意欲施救而火已上衝屋梁半焦無可如何祗得各顧自家性命被焚之家如鄭寳泰銅錫鋪九章綢縀莊怡順隆廣貨店鼎新茶葉漆店皆資本極大惟寳泰雖遭吳回之災而銅錫尙在不過略費手工而已若綢縀茶葉尙可搬移廣貨則損壞較重火熄後甘澤坊巷羊肉店茅草堆中忽又失愼延及板壁其時水龍已散大衆張皇無措幸恒達利廣貨店有小洋龍立卽舁至得以救熄其火之來由蓋爲飛火墮下鋪中人未及審視所致也又前報云文泰線莊爲火墻所蔽得以保全兹悉該店號係朱大興非文泰合亟更正 
[大令回任]  
　　署南匯縣知縣王大令椿蔭去年經升任藩司鄧方伯委署南匯縣缺詎於本月十四日在任病故當經署藩憲吳方伯卽於是晚懸牌以正任南匯縣知縣汪大令以誠飭回本任 
[臺灣户籍]  
　　叻報云頃接臺灣來信稱前日日人曾將臺澎居民編查户册計其查得臺南之民共八十一萬二千二百零三人其鄉居者不在此數臺中居民六十萬零三千二百八十二人臺北居民五十五萬五千五百三十一人合而計之共至一百九十七萬一千零十六人而澎湖一島之民則共四萬四千八百二十人以上民數乃在居民遷徙及喪於日兵之後編查而其數亦至於斯亦可見華民之繁庶矣 
[事難越俎]  
　　叻執館接英京來信云李傅相駐英時曾拜晤前相杞公談及新金山設立苛條禁止華人前往此事在英實不宜於袖手杞公答以新金山一地雖爲敝邦所轄然其地所行之政敝國實有難於過問者蓋新金山地廣民强英國不過爲之遙示覊縻實非他處外藩可比也 
[嫡庶爭財]  
　　粤報載高要何某羚峽下四班某村人也向在省城貿易坐擁巨貲一妻一妾妻舉一子居長妾舉一子居次妻鄉居而妾 
 
 

Page 3

 
 
省居何因寵妾故同居省中不幸偶感風寒率然在省寓身故其妻在鄉聞訃卽帶同已子來省奔喪妾心不悅然亦無可如何妻謂妾曰夫遺財産若干惟汝子母隨侍日久必當知之否則於其臨終時定有所囑可逐一說出毋隱妾不答徒謂所剩無幾除辦身後事想必無有存者妻聞是言責其所說糊塗謂夫遺貲財若干生意産業又若干我雖未得其詳亦巳知其大概若謂除辦身後事無有存者是欺人語也其妻卽與子回鄉投訴族中紳耆然後帶同數親屬叔姪前來省城將運何柩回鄉妥葬不得留落等語妾雖不允維時妾寡不敵衆無可奈何故爲罷手其妻始得扶柩而歸安葬後自思故夫遺下鉅貲竟不得一毫安享心實不甘於是具禀於高要縣將妾母子控告其庶子迫不得已到案陳訴自認父所遺並無别業祗得銀二千兩而已若謂數萬則誣揑語也魏明府研訊之下當堂判令其嫡庶將銀均分各得千兩庶子亦甘允肯當堂具結何妾聞之堅意不允魏明府將其庶子暫行扣留限十天内須何妾到案否則將其庶子覊押焉 
[滬上官塲]  
　　昨日蘇松太兵備道黄幼農觀察答拜丹國領事里克司密甫君排齊全副儀仗於三下鐘乘轎出城○開平礦務局總辦江蘇候補道張燕謀觀察翼道出申浦暫駐旌麾於滬北福綏里慶瑞銀號入城赴道轅拜會黄幼農觀察延入花廳茗談而别 
[致祭獄神]  
　　犴狴供奉蕭相國爲獄神相沿已久昨日爲神華誕本縣典史蔡季卿少尉延河飭雇清音全班在神堂奏樂并備蔬菓酒醴陳設神座前臨晨黄大令曁少尉均往致祭行一跪三叩禮成回入内署禁卒以次及各獄囚均出跪拜循舊例也 
[轉諭捐生]  
　　本縣黄大令接奉府憲陳轉奉藩憲鄧轉准浙江藩司准户部咨略謂兩浙鹽商報効海防經費第一屆請奬各捐生計發單照六十三張到司示諭各捐生赴局换照所有核駁各生飭卽詳細聲覆等情抄黏内開沈悅達江蘇松江府上海縣人由監生捐銀二百五十四兩一錢請以從九品指分浙江試用并免騐看查浙省現請停止分發應俟限滿或另指他省着俟聲明到時再核云云黄大令當卽諭飭該捐生由聽事吏持往據稱已往浙江因回署禀明 
[跌傷求醫]  
　　德公司輪船停泊虹口順泰碼頭火夫粤人歐陽阿歸前晚深夜時忽從船面墜入艙底受傷頗重經人舁至同仁醫院求治據醫生騐得腦蓋已損未知能保全性命否 
[遇仇慘死]  
　　昨日浦東張家浜人羅錦發不知有何仇隙被人半途邀截掣取短刀連刺數下并將右足斫去復挖其雙目羅受此巨傷立卽斃命而凶手已逃逸無蹤矣 
[奪魁佳兆]  
　　前晚戴阿六將南巿紫霞殿香斗上紙製魁星送與某姓孩童玩弄曾人某甲知而索還阿六不依僧人遂投禀十六鋪巡防中局局員李蘭史二尹飭勇將阿六拘拿訊問判責手心八十下 
[逃妓被留]  
　　某鴇兒向在尙仁里開設妓寮曾出洋一百七十元購一女孩僅十一歲因教彈唱日加鞭撻該女受苦不堪於前日逃往新閘地方由十一圖地保領回留養家中該鴇訪知往領地保向索酬洋三十元方肯給領因此多人在四馬路茶寮烟室紛紛商議不知若何了結也 
[女孩走失]  
　　昨晨有一女孩年約三四齡在途啼哭當經巡街捕領入捕房轉送英公堂請爲安插値日差向詢不能言語因入禀屠别駕飭好爲撫養待領 
[上海縣案]  
　　原差解潘阿四洪阿清二名到案蔣刺史升堂提訊潘供浙江黄巖縣人七月内到吳淞鎭借住親眷家中藉小生意度日未曾犯案求鑒洪供亦黄巖人年三十一歲在吳淞約四年餘上年開設小烟燈目下已閉近爲家内女人事情被黄巖縣管押五月中釋放到此並没犯案刺史得供著收押候備文遞解浙江慈谿縣歸案訊辦○談王氏控楊錫堂等吞没存欵訊著楊等變産償還在案前晚蔣刺史升座談王氏傴僂上堂訴稱前奉著楊等下鄉賣房將價還小婦人欠欵詎仍有意延宕小婦人此時饑寒交逼殘喘難延求嚴追尙有楊等托借張姓一百千呈求附追楊錫堂供奉諭變産實緣此房已押過錢三百廿千一時無人肯受求恩鑒郭龔氏供相同惟求减斷刺史以郭龔氏欠錢不還反敢辱駡著鞭賁四十判出洋十元交案楊錫堂酌出洋三十元限本月底呈候給談王氏具領楊等交保另經手之一百千應另控追○大純紗廠函送王順昌前晚亦由刺史提訊王供無錫人年二十九歲原籍有母親兄弟小的在大純當小工七月中停歇因工頭孫有廷於三月十九借小的洋十元有據爲憑原說三個月還清後向索反被拉入巡防局訊責借據尙在局中小的並不敢滋詐實遭寃誣刺史飭交差帶赴該廠懇求○滕唐氏呈稱伊夫滕禮徵被送改過局請釋等情前由蔣刺史飭候提滕禮徵訊核前晚原差將滕提案滕供做靴工餬口以日前在門口工作突遭杜老大唆使許雙慶奪去剪刀理論不還因投總巡局喊控奉斷具結小的不允致掌頰四十送改過局求恩陶陞稱甘七鋪地甲滕杜爭控受責是實刺史判將滕收待質所俟補提人証再核○製造局函請提訊之李阿東前日奉訊後著還定洋旋避匿不出將地保顧隆基比責限交去後昨經薛貴恊同顧隆基將李尋獲前晚解由蔣刺史堂訊李供此田實於六月初二與官銀號内孫大人劉大人何大爺等言定每畝價二百四十元計地二方一二畝八分另一四分零兩計三畝二分零收過定洋五百元地保顧隆基並未曉得劉大人經錢師爺帶同見過前天奉訊斷著退還定洋詎劉大人不允懇孫大人亦不肯收回以致奉訊未到實在三元宫孫公館内現求寛限容再設法求情去退定洋求恩李煥濤訴稱長子阿東在廠内擡轎前日奉諭尋交今交案候訊顧隆基供製造局於上月廿一喚小的去問因李阿東收接定洋小的不知將情禀明定單後經看見約六月初二的日子刺史命赶緊清理不得遲延○竊賊魯再揚在江裕輪船被拘由朱宦函送縣署前晚黄大令親訊魯稱浙紹山陰人現寓北巿三馬路震大燭店内十一日在江裕間游因鞋子起釁被朱宦拉住盤詰六七天前江寛船上偷去文憑等物現在何處小的因說慌那天在三洋涇橋茶寮遇見一人說前日在輪船上拿著無用印票五六張眞是晦氣此人後在船上亦曾遇見或者是他亦未可知因卽被拘捕房送案求鑒大令判將魯交差著設法速取文憑等物 
[英廨瑣案]  
　　包探顧阿六禀稱蘇人孫阿胖之妻孫王氏來滬帮傭被查臨里麻皮大姐卽朱徐氏糾同流氓高順德姚福生卽山東阿和等將王氏騙入城中閉置縣署値堂華子春家中今被逃至租界將華扭入捕房經小的連原告等一干人送案請究别駕查分别留候過堂復訊○包探黄四福禀稱積竊周金寳迭次犯案懲辦多次今又竊取張阿三等家麻袋布衣等件經小的查獲見其身有傷痕詢知被失主獲在毆傷今特送案張等投案領贓周金寳供無錫人行竊該死現在身愛傷痕叩求恩典别駕以周係過犯本應懲辦姑念身受傷痕著從寛免責押候遞回無錫贓分别給領○黄四福又禀張利記木作承包工部局工程詎雇用之小工曹松松藉端約衆停工跡近把持張報捕房經小的拘送請判張利記供稱前日有工人被工部局管工洋人略打一下曹卽起意糾衆罷工但工部局包工斷難遲延因特報捕拘送請究曹供本地人不敢糾人停工皆是西人動輒毆人之故别駕判將曹松松笞責一百板以儆○包探韓翔甫禀稱野鷄倡婦王張氏卽王二寳昨在途中拉客經小的拘送請判氏供姑蘇人不敢拉客叩求鑒核别駕著管押三天○包探沈金隆禀稱積竊徐增壽竊取張壽寳家灰布皮袍一件經小的緝獲人贓送案張投案領贓徐供認行竊求恩别駕判笞一百板贓給還失主○包探張阿五禀稱金順生竊取李金寳金約指一枚經小的查獲送究李金寳投案供稱戒指由小的贖出求給領金供向爲洋行生理近因失業無聊叩求寛宥别駕判責一百板○包探竇如海禀稱前日西人路化雇木 
 
 

Page 4

 
 
工在家修理物件後忽投捕稱失去另物疑係木工唐應銓所竊經小的往查並無贓訨今特解案别馮以疑竊無憑著將唐交保○包探石金榮禀稱沈香洲前與屠玉書同居沈失物後曾將屠妻鞠氏解案經大老爺押交伊夫至一月之久始行釋出現經小的將屠緝獲送判沈妻投案求追失贓屠供向在輪船生理並未回家伊家失物亦不知情别駕著將屠笞責二百板○包探竇如海禀稱賭棍范毛毛向在虹口賭臺被同黨之賈阿三黄胡子毆打受傷經小的一併拘送惟范前曾懲辦范供被毆傷腰際賈黄同供與范爭閙不敢毆打求鑒别駕著將原被告各責六日板送縣辦理范著捕房帶回送往醫院醫候傷痊補責送縣○包探倪順泉禀稱陳大發竊取朱連生英洋一百三十一元經小的查獲搜出洋一百二十一元五角送究朱投案領洋陳大發供本地人不應竊洋求恩别駕以陳行竊多洋責三百板管押兩禮拜洋還失主○包探施奎江禀稱有流氓劉彩全冐充包探夥向趙榮生勒索洋二十元又向張長生勒索四元經小的查獲送究趙張投案供稱小的等畏其兇横不敢與較今旣查獲求判斷可也劉供並未拆梢亦不敢冐充探夥别駕著將劉彩全笞責二百板 
[美界捕房瑣事]  
　　有甲乙二人在北河南路四海渭泉樓左右各設炊飯攤爲爭奪生意扭控捕房已非一次捕頭妓念小本營生不子深究謂二人各不稍讓昨晨又復兇毆互相扭訴捕頭怒其多事一併禁押○前晚二點半鐘吳淞路某鐵店尙未停工巡街捕以租界中向無此例喝令停止衆工匠不允因將某甲拘至捕房押至昨日上午始行開釋○昨晨有三江北人在漢璧禮路兇毆經走街華捕一併拿去捕頭令押至午後釋放○昨早有一江北人持布衣一領至西華德路某押店求質論價不合任意肆閘店主王順生鳴捕拘至捕房捕頭訽知王不願多事當卽斥釋○昨晨篷路元濟善堂之後隙地上棄有孩屍經巡街華捕告知捕頭飭傳三圖地保王順和收殮 
[賑疑更正]  
　　本館協賑所接奉本埠大豐洋貨號同人來函井錢二千三百文又怡豐號同人洋二元皆係節省月餅之費助爲賑捐昨因悮登故特更正以昭信實 
[招領埋屍]  
　　本月十四日據二十七保二圖地保康錦堂報稱潘家木橋西首南京公所門前有無名男斃一口年約三十餘歲身穿藍洋布背心藍洋布短衫藍洋布小脚袴白布襪藍寗綢雙梁鞋三根頭黑鬚辯線並有扇子一把插袋一雙内有當票三張騐得該屍並無傷痕當卽殮埋義塚如有親屬來堂認領可也[  同仁輔元堂啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　宏升煤炭店夥某甲向元泰染坊收娼　　　倩西洋人某乙率衆至坊中　　　　之衣片　　　　　　　　　巡街捕拘入捕房昨日蘭繙譯官　公　出倩文案布　　至公　　　大令　判宏升夥某甲卽　　　　　登林訴　　　　　　　　　六十餘圓又錢九千數百文自本年正月至今分文不付　向索　　　　聞反將發票撕破求卽交　　　　上所覆之　　衣片一　　　　王桂生供稱陳馮偕西洋人及華人十餘名至店將衣片樓去坊中與　店難有徃來然年年結難　　帶　此　本年中秋　帳求恩　　太令調陳曰爾旣往收帳不應攫物陳稱向索不理反敢行兇是以攫物作難大令謂行兇無據攫物有難　稱小的　　升爲夥　務由主人王益育作主西洋人某乙上堂伸訴大令問陳曰洋人操何業陳稱店申雇令　帳及開發票大令謂爾竟僅洋人爲護符以便欺髮華人耶陳俯首不答布朗君又與洋人再三駁詰謂華人往來與洋人　人因卽叱之使遏旋謂陳曰爾如向索不還儘可投公堂控訴何得擅　其衣遂著連馮押候究辦王交人保出靜候傳案質訊○陳炳揚遞禀訴稱小的在某馬車行司帳年五十有七生有一子小字阿榮遊手好閒　家　器物竊取雙賣小的管教不聽不得已而送案請懲阿榮供稱小的向當野雞馬夫不改違忤大令命禁押捕房待烟癮戒除再行核辦○　仁　　禀訴稱小的在廣昌洋行當紙崽胞姪益三時至行中案借被行主驅逐出外前日又竊取小的房中衣服當光緒十五年益三曾因犯案　　捕房廣昌主人操西語申訴訪事人未詳知益三供稱小的在保太衣莊當縫工曾請胞叔經售地基所得中金小的理應分潤向之索取致起　端大令著押候具不准再向胞叔滋擾切結然後交人保釋包探禀稱某日馬車夫陳阿三在天主堂街停車碍路某號巡捕並西捕見而喝阻非惟不理反敢持　扑西捕兩下然後驅車疾馳西捕回告捕頭旋至英界移提解案　供稱小的在公益馬車行當執鞭之役停車時西捕持棍向小的猛擊二下小的疼痛不堪是以疾馳而去不敢行兇大令與布朗君會商再四　後判令押候笞責一百板○老義和棧主婦趙某氏遞禀訴稱　中向延　　山執事吳家棟　司帳不料兩人竟串同舞弊吞用洋銀孫明山　另聞名利棧丈夫趙某作宦粤東殁任所去年九月小婦人由廣東回滬清　帳目兩人一味含糊混稱只餘洋銀二百圓且吳每月自定薪水九圓復被吞用若干是以訴請追究大令著將帳給還吳家楝交人保出飭包探帶同至該棧中將帳檢齊呈候核奪○王金恭訴稱小的在治下小車門外洋行街設攤售京貨被賊竊去絨衫一件追至吊橋適朱尙華向前　奔由旁人拘獲朱不認竊物反向小的不肯甘休不得已交捕送案朱供稱小的在天祥碼頭操舟爲業其時在途行走土悮指爲賊拉住及　　傷大令謂王旣不指爾爲竊爾何必狂奔爰將絨衫給還失主一併麾之使出○包探禀稱賊犯王阿三與張金寳串同行竊兹經小的拘獲在　　搜出當票數紙是以解送請追張供稱小的前當包探夥役業已辭退不敢與竊賊爲伍王供稱小的在南巿竊得各物與張素不相識不敢串同大令判令將王押候枷號一月笞責二百板張押候覓人保釋○王榮發訴稱小的係某報關行出店人前日傍晚七點鐘時押運磵砂立箱　某碼頭裝船被賊竊去一箱報捕查緝業已拘獲是以投案領贓賊犯陳阿榮供稱此貨由小的與小東洋小江北三和三人同竊售與城内某銅器店得洋銀兩圓小的分用四角大令著押候拘到同黨冉行追究○馬阿福訴稱朱秀文偕甲乙二友王小的家開燈過癮乘人不備竊去烟搶一枝是以扭請追給朱供稱此槍只値錢五六百文小的願卽賠償大令著包探帶出追賠洋銀八角給失主收領○馬中海偕吳大行投案訴稱小的等在治下股開縫衣店店夥吳阿寳竊去布衣三件兹經包探拘獲叩求給領吳供稱伊等積欠小的工資故小的取衣作抵大令判令禁押三日贓給失主領去○包探禀稱大昌洋行出店人嚴福春雇車裝運機器中途失去經行主送案請追太老爺諭令保出外限三日内找尋車夫到案兹已逾限是以解送案下嚴叩首求恩大令著仍交原保人保出再限二日赶緊將車夫交案延于追比○前者天主堂街居民章雲卿控　毛大强阿寳勾誘其妾避匿蘇州經大令移提到案將妾懲責交母屬領回前日强亦移解到案昨日大令傳同原告訊詰飭送上海縣署請黄人　究辦并諭令章自行投質○老義和棧吳蓮波親串趙宦控家丁張海亭引誘主人之妾逃來滬上騙取寄存之皮箱六口大令訊供之下押候追比旣而張在押所患病日漸沈重爰交名利棧執事人孫明山保出張止宿棧中延醫燎治昨日天未黎明怱然逸去遺下信一函備述在押　是情形孫卽投報捕房捕頭遣包探禀知讞員鄭大令大令飭將孫傳案究追 
[金陵官報]  
　　八月初五日分統衡字前後營叅將趙偉到由京引見回丁豪江西知府歐陽鴻濟辭同知李文濤銷海運津局差通判羅器琛奉委儲材學堂工程差丁怡郁謝委水西門稽查卽到差知縣黄裳治考試甄别鹽大使杜恩銳寫履歴均奉示縣丞黄傳　奉湖北賑捐局委江南勸辦賑捐徐炳章銷湘軍隨員差禀知奉北洋大臣王奏　回省藩轅牌示海州惠澤司巡檢葉廷失察之案業巳議結署事人　期滿自應飭回本任泰興縣印莊司巡檢員缺前經請以鄭工遇缺先巡檢施文殿咨補現巳奉部覆准白　飭赴新任○初八日翰林院黄履初辭行世襲二等子爵江蘇補用道承厚到由京來並請感冐假三天候補道于寳之展假五天金陵營叅將楊福田禀知巡江帶兩江江靖軍　補九江後營　擊陳有元到通判徐士英銷假徐用利國礦務運　　立國到徐州來縣丞陳宗雍到銷蕪湖分銷差主簿李潡銷假通判徐士英展假一天○初九日指分安徽　用道張錫壽到由京來登瀛洲兵船何心川辭裝鑄錢局餉赴上海知縣王世楨到由高湻會審案件回祥雲輪船李家泰銷假禀知修理機器　竣崇安輪船劉德輝到浙江回二品頂戴江蘇存　補用道徐壽明到由京來請感冐假數天知縣陳宗雍到銷蕪湖分銷差○初十日護理安徽鳳六頴泗道本任鳳陽府馮煦同知黄家珍交缷代理鹽城縣回寶謙知縣安炳耀均由京來到省松齡由清河回儀棧救牛局留滇補用通判歐陽价十二圩來均到廣東候補道陳明遠請假三月回浙江原籍候補道倪世熙奉示繕寫履歴馬先松三天任玉森十天知府周光榮五天知縣洪恩培數天均請展假胡葆慶奉司委文案差通判徐士英銷南一叚保甲差鹽知事黄熾昌趙忠顯均奉示騐看○十一日出使欽差何天爵到會漢口來護理安徽鳳頴六泗道本任鳳陽府馮煦發往四川補用道夏　均辭候補道徐壽朋銷假文匯書院長福開森帶合字前營章其俊到均見新任太倉直隸州蔣體梅辭赴任○十二日首府李禀知今日考吏治京口駐防廂紅旗防御積倫到丁憂通判崔貞專丁來省禀謝奉徐州道札委豐縣保甲差候選縣彭意鰲奉洋務局委陪　本國繙譯赴上海公幹鹽知事歐陽彬由揚解餉來○十三日皖南鎭李占椿淮安城守營參將歐陽成松均到借補九江後營遊擊陳有元叩謝委統頒江靖軍知縣袁國鈞上海回借補贛州城守都司蔣本榮江西縣丞何本　均見布倉大使周殿魁禀知昨日遵飭回署藩轅牌示前飭江寗府南捕通判屠作倫仍回本任今巳奉留辦上海英界會審事務所遺南捕通判員缺查有試用通判李士彦堪以署理甘泉縣邵伯司巡檢張壽同叅革遺缺查有候補班前先補用巡檢李汝墉堪以請補 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
