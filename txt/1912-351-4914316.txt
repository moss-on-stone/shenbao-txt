# 1912 - 351 - 4914316

 

Page 1

 
 
社論 
[俄蒙交涉檔案] （十）（五）（無）（名）（丙）口北熱河來電蒙情浮動熱河衹有陸防二十餘營兵力單薄不足以資鎭懾而且分駐各境勢甚星散一時徵調爲難崑都統思患預防電請中央酌撥軍隊暫駐長城一帶用備緩急若以大兵深入蒙境轉啓猜疑反爲不美際此人心浮動當外示鎭静内嚴防範前聞昭烏逹盟有會盟情事崑都統復又電飭北路州縣及各軍隊加意預防 
綏東來電稱内蒙確有暗降活佛之事聞共十一旗奉天所屬之賓圖與熱河所屬之奈曼均在其列此外未得主名活佛密諭凡歸降者每旗練兵千名聽候調遣庫倫練勇其數已逾千名於九月十一日插血會盟計奈曼新舊會勇約在二千人以外並飭札藍十二每員統率練勇六十槍械由旗發給兵額甚巨爲害必烈查奈曼素來桀驁居心叵測近更調集蒙兵四五百人由奈曼旗火燒廟地方開往西北叛跡昭著綏東安危關係全熱當由該縣令飛電熱河請兵鎭壓 
赤峯來電東札魯特旗恊理官保札卜由庫倫派委帶兵千人回旗阿匪竄擾邊境吐們爾　逹任意殺害綑綁福晉其勢洶洶現綏東喇嘛正肆勾引内蒙各旗萬一被其摇動殊增大局之憂 
張家口來電庫匪舉動衹聽俄人指揮活佛並不作主各王公處皆駐有俄員監視一切 
張家口來電八月二十號烏得地方突來蒙古兵百餘名設卡駐防 
張家口來電據逹里崗崖牧埸卓總管等由烏得轉電稱初到時即由庫倫傅到該羣用烏拉公文内開庫軍三百餘人於陰曆八月初五日起程十三日准到崗境又據本營稱報復有庫軍五百餘人分三路飛奔前來何都統接電後即備文專差照會鍚林果勒盟長派兵捄援惟相距千数百里未知能否趁赴時機 
張家口來電稱總管薩穆端隆魯普報告庫匪突來千數百名總管卓特巴　普受飭被據我軍兵單退守正藍旗地面收集隊伍一俟援兵續至即行前進查庫匪加增兵刀且多驍悍此間馬隊斷難應敵崗崖失利内蒙震動當由内地徵調大兵駐紮張家口多倫歸綏一帶以重防務 
綏遠城來電逹里崗崖戰事失利口北一帶皆受影響土默特軍民現正煽惑多端希圖起事並據報稱四子王阿拉王確有爲庫倫陰勾情事前將軍堃岫以駐兵單薄迭請中央增加兵力查歸綏爲西北門户要衝現在防匪正在吃緊之際原有各軍實屬不敷調遣應調精兵一二師齊集歸綏以爲預備 
綏遠城來電烏蘭察布盟反對共和語甚謬妄該盟長素性狡點又值内蒙蠭起之秋誠恐勾結爲奸益復蔓延難制張將軍當卽派諮議官朱泮藻前往勸諭並設法接引來綏妥爲看管 
張家口來電現在廂黃正白廂白正藍岡棚多倫等處風聲日緊一夕數驚均須切實嚴防以備不測查烏得原係外蒙距口千五六百里秋間已有庫匪駐守除喇嘛外其餘偵探均難通過至滂江並非村落乃係戈壁沙漠衹有電房數問該局距口七百餘里非有重兵不能駐守交通不便後方勤務又復備極困難擬辦無軌汽車以便轉運 
時評 
[暮氣中之中國今日] （無）（名） 
今日之中國眞所謂暮氣之中國也時近歲殘一切皆讓諸明年臨時政府已將满期一切事皆讓諸正式政府參議院已無多日一切事皆讓諸衆議院 
於是大借欵之交涉暫行停議俄蒙交涉暫行停議參議院之積案非糊亂通過卽擱置不論 
非特此也有人謂俄蒙交涉臨時政府期内决不能了結賠欵之延期能成大借欸之交涉臨時政府期内亦决不能了結參議院之議員多歸運動選舉參議院期亦决無重大事件議决者是故今日之社會之政黨之議會之政府雖在共和民國開創之新氣象中而人人心目均有厭倦之暮氣矣是非國之福也 
命令 
　十二月二十七日臨時大總統命令 
北京大學校校長章士釗呈請辭　章士釗准免本官此令 
　　代理北京大學校校長馬良呈請辭職應照准此令任命何燏時署北京大學校校長此令農林總長陳振先呈請任命鄭　武爲參事應照准此令任命熊冕章爲吉林臨江府知事此令 
　　郭爾羅斯後旗鎭國公逹普林札普輸忱民國翊贊共和實屬深明大義應進封貝子以奬忠誠此令 
[指令]  
據該總理呈稱擬將國務院秘書長張國　進叙一等等語應即照准此令 
　　據該總理呈稱擬將國務院秘書恩華等六員進叙三等等語應卽照准此令 
　　據該總理呈稱擬將國務院僉事潘鴻鼎等均叙五等等語應即照准此令 
 
 
 

Page 2

 
 
專電 
[北京電]  
　　西藏問題駐京英使朱爾典君會於數月前照會我政府請重訂中英西藏條約以爲承認民國之前提久未答覆嗣英使又向外交部催詢陸總長乃在國務會議提出討論後於二十三日正式照覆英使文内要點（一）按照中英條約（一千九百零六年西藏條約第二欵）僅言其他外國不得千預西藏之領土權及内政中國測不在此限（二）按照條約及西藏贸易章程（章程係一千九百零八年所訂）中國有管理商塲警察及印度間交通之權則自能干預其行政無疑（三）總統五族共同命令並無變更西藏現制之意（四）目前除维持秩序外無派兵入藏之意（五）非有另訂藏約之必要（六）英國須將遮斷印度國境交通之舉取消（七）望勿以藏事解决爲承認民國之條件英使接文後大不满意昨對西字報記者歷數趙爾豐尹昌衡等前後進軍西藏事爲違約聞已電請其外部擬詞駁覆 
　　按外交部覆英使文略見二十六日報路透電 
[北京電]  
　　庚子賠欵展期事經俄使反對後昨日公使團又開會議仍無結果勢將絶望 
[北京電]  
王廣圻爲比使事昨經參議院通過大借欵條件經周總長出席報告各議員討論後略提數條請修改似已通過 
[北京電]  
　　蒙古問题外交陸總長議 
　　决仍據千八百八一年條約與俄使交涉决不自我决裂 
[北京電]  
　　外交陸總長自接俄使照會請禁華字各報妄論俄庫事件後卽於昨日照覆俄使謂此等事件不但華字各報載述即俄國各報亦日多紀載若欲禁華字報妄載請先禁俄報妄載 
[北京電]  
　　傅聞袁總統近得活佛密函謂初念本不願宣佈獨立反抗中華實出某國計誘勢壓今雖願附和民國然一時亦難脱覊絆云云 
[北京電]  
　　聞内蒙烏魯木齊有被庫匪佔據之説確否續報 
[北京電]  
　　聞内蒙宣慰使二人抵科布多後頗被蒙匪滋擾 
[北京電]  
　　王芝祥電京謂願統舊部 
軍隊赴外蒙平亂 
[北京電]  
　　崇文門監督將直隷財政部定爲簡任官 
[北京電]  
　　法國銀行家米希勞氏刻 
已到京辦理借欸事宜 
[南京電]  
　　江蘇銀行舉行週年紀念會程都督已製備銀杯分贈各董事並電請滬交涉使前往代表慶賀 
[南京電]  
　　米占元昨奉程都督委充兩淮緝私統領 
[南京電]  
　　津浦貨捐局長陶遜昨電交通部力辭視察員之職 
[南昌電]  
　　軍警官長今日（二十八） 
在陸軍偕行社開大會不認汪瑞閭爲民政長詞氣激烈汪將離贛 
特約路透電 
[北京電]  
　　德人倫浦君前由六國銀行團公舉爲借欵稽核員現已就中國審計院顧問官之職外人於倫浦君之就職多爲满意 
[倫敦電]  
　　倫敦泰晤士報載東京　　紀日本新任首相桂太郎公爵之談話桂氏自稱其政策之要點在維持遠東之和平而以英日聯盟條約爲基礎及以俄日恊約法日恊約爲支柱又謂余並未主張施行猛進政策對付中華　人對於日本所懹種種之恐慌實無根據桂氏並聲明英日聯盟之勢力並未絲毫减弱余之同僚皆主儉約之政策海陸軍政務亦將依此政策進行云 
[倫敦電]  
　　倫敦泰晤士報著論批評中政府最近所發關於遵守中英鴉片條约之命令謂鴉片問題今不能　懸不决上海與廣州兩地之存貨堆如山積非特有碍於印度孟買與喀爾各搭之鴉片仲買商人且與各大銀行大公司均有關係故印度政府若無　行中英條約之意即不當向鴉片商人索大宗之欵項又謂中國中央政府現在旣不能施行全權於各省執拗之官吏則爲日前計唯有立卽停止印度鴉片之運入中國而已今姑就道德與經濟之觀念言之印度政府亦不當再運鴉片於無能爲力之巿場也云云 
譯電 
[北京電]  
　　外交總長陸徵祥今日（二十七號）告德文報訪事曰臨時政府期限雖不正式展長袁總统將設法實行各政務以候國會召集其期約在距今四月之後大借欵談判頗爲满意已有顯著之進步惟本年之内合同難以訂定殆由巴爾幹戰争及蒙古　題所致蒙古問題之重心全在聖彼德堡俄政府中政府近致俄國之公文迄今尚未接覆駐京俄使克金斯基君之談話實無甚關係云又謂中德邦交今頗輯睦德皇准中國公使梁誠入朝辭别並贈以高等勳章中政府極爲感激近駐荷華便　任時荷政府並無贈鍚相形之下益見德皇之厚意云 
[北京電]  
　　參議院曾開秘密會討論借欵問題國務總理及財政總長均出席 
[北京電]  
　　辛丑賠欵展緩交付一節反對者僅俄法兩國公使 
[北京電]  
　　外交次長顏惠慶已舉爲駐德公使孫寶琦有補充外交次長之望孫氏現仍寓京 
[北京電]  
　　駐日公使汪大爕回國後卽須另舉他員以接其任 
[柏林電]  
　　俄國乞林戈夫省總督買克拉洛夫已畢爲内務大臣以繼買卡洛夫之任俄國陸軍大臣蘇曲里洛夫現駐柏林勾當公務已奉俄皇之命請德皇准其入覲 
[柏林電]  
　　布國財政大臣西哇杜洛夫在國會宣稱豫料兩星期後和局可定布國意欲土國割讓亞特里亞洛泊爾以抵賠償兵費之理想土國似難承認云 
[倫敦電]  
　　土耳其駁覆巴爾幹各邦媾和條件之文 
已由各報宣載各邦代表頗爲驚詫　已　實聲明土國所述各節實無討論之餘地列强今皆商勸土政府姑從和平各邦代表又謂亞特里亞洛泊爾　 
城决不能仍爲土國所有若土國反對此議則媾和會恐有决裂之虞云 
公電 
　湖南都督譚延　致各省都督電民國憲法爲全國基礎萬法根源關係重要尤宜愼重程都督　電發起憲法起草委員會用意深遠欽佩無任惟國會组織法甫經院議施行第二十條院議蓋别有注意之忱今爲時未久　請提議事實恐未能行且委員會由各省派員組織對於法制局法興編纂曾權限如何所議草案大總統有無交曾覆議之權均爲問題之困難者設提案不能通過則美意良法不見實行未免徒負盛意鄙見擬爲變通改設憲法草案研究會於北京專擇舉高行正　宏才富之人推爲會員由各省都督各舉一人不拘省籍各大政黨即由北京政團聯合會恊議公推二十人以内刻期到會研究編擬草案以憲法成立公布之日爲止作爲國會之後盾其會内經費即由各省籌撥如此有數利焉國會議員各黨均列研求有素政論一致黨見可除一也國會成立存　组織法修改及委員會提議兩案院議贊否不可得知徒稽時日難期實効此會則成立較易時期可省二也聚多數有學行才識之人研求數月之久學理事實極深研究可期完密三也民國憲法應由民人自定此會無委員之名目可避政府之嫌疑誤會自免四也如荷諸公贊成當更詳議其組織及經費分任之法電請核正區區之忱敢布腹心仍希電復以匡不逮叩 
要聞一 
[大借欵裏面之變動]  
大借欵交涉本以十七日倫敦會議爲最後之結果是日銀行團得倫敦覆電對於所提條件大致同意惟細目中少有修正其正式條約仍歸北京起草等語該代表當將此情面告周總長（此次大借欵交涉多當面商議未用正式公文）並詢問政府意見如何周答以須俟國務會議及參議院通過方能答復嗣因交欵一層困難仍多是否確能成立殊難逆料年内時期已促巴爾幹風雲日益緊急戰争之事仍恐難免歐洲金融機關受莫大影　各國資本家均持冷静態度不肯輕易投資債票價值日見跌落各國巿場頗現恐慌景象銀行團决議已聲明年内正約不能簽押會期亦延長至明年正月十號惟中國刻下財政備極困苦况有應交賠欵及各種小借欵等項索償頗急迫不容緩均望大借欵成立以資應付周總長遂向該團商議維持方法該團卽商准各公使將一年内應付賠欵暫行擱置俟明春再按期攤還各小欵亦由該銀行團担任墊付但不能付以現金以上辦法似將議妥矣乃大借欸裏面又發生一種關係該團組織本以法人爲由堅巴黎巿場又久執地球經濟之牛耳今法國資本家受近東戰争之打繋又允助俄國經營蒙古之財力故對此次借欸頗具一種消極態度倫敦會議分配債額法國勉强担任四百萬磅俄國只認二百萬磅然俄代表仍要求在他國巿場發賣債票而各代表必欲其仕俄國發賣一半或三分之一俄代表不允昨日北京銀行團已得倫敦來電謂俄銀行已宣布脫離團體取消債主資格經多數議决所定債額不用　更俄人担任之數即由五國分擔而賠欵展期一層俄人復出而梗議决計不允展期據此揣測則該團内部情形已極涣散且瞬息風雲變幻萬態届期是否能無變故大不易言至克利斯浦小借欸與銀行團合併之說銀行團固有此意克氏實未認可卽所謂取消第十四條優先權亦未議定六國團初次提議不僅取消優先權並欲將其借欵全盤取消俟大借欸成立即在其中償還此欵周總長恐難實行尚未允議日前與克氏代表磋商一切擬以十五萬磅償還克氏損失以便取消優先條件克氏堅不許可宣言小借欵之成立全恃此優先條件今若取消匪惟損失甚大卽代表人亦無面目對各資本家也况今日尚有五百萬磅未交惟有按照合同逐步進行而已則克氏問題仍未交涉妥恊此又大借款手續中之一種阻力云 
[審計處已開幕矣]  
言之匪難 
行之惟難 
審計處爲實踐職務起見特於日前通函各部總長各省都督將軍都統民政長略謂前奉大總統令現在財政計畫亟須統一嗣後關於借欵事宜應由財政總長一手經理以專責任而杜紛歧復查暫行審計國債用途規則内載第一條政府募集公債不論内債外債應由財政部將借欵合同及公債章程報告審計處第二條政府募集内外公債先指定用途由財政部將分配數目先期報告審計處等語業奉大總統敎令公布在案自　一體遵行其從前經各部或各省向外人借款或於國内募集公債無論大宗小宗長期短期均應將借款合同或公債章程及用途之分配或變更報明財政部轉報本處並於用欵時按照定章先期編造支付槪算函由財政部轉送本處核定其在京各省官署及所署機關尤應將所有募債内外國債之欵提交財政部存庫按時造具領款憑單向財政部支領再由財政部核發發欵命令連同領欵憑單送交一本處簽字其距京較遠之各省所有發欸命令及領欵憑單未能事前逕送本處稽核者亦應照本處執務規程第二十四條由本處臨時派員或委託地方各官署代辦以歸劃一云云惟各省自光復以來自由借債已莫明其確數如廣東則以收回纸幣言浙江則以購買軍械言四川則以征藏餉糈言江蘇則以州縣截留言湖北則以武漢損失言伊犁則以金融緊迫軍將譁潰言餘若安徽江西雲南廣西等省或以遣散軍隊或以維持秩序皆若持之有故言之成理財政紊亂莫此爲甚不知審計處從何處着手也 
[劉人鏡迭電報告外情]  
駐俄代表劉人鏡於前日晚間迭　秘電　京分致國務院及總統府一係報告近日俄國對於北满洲之種種政策約分八條（一）自一千八百八十年至一千九百零八年中凡俄國事實上所佔黑龍江流域中之地域一律據爲領土（二）强佔黑龍江流域中流兩岸之地爲俄國邊地期與俄　黑龍江流域下流兩岸之地相聯屬以爲侵呑北满之主腦（三）取满洲里博克蘭尼拉亞及哈爾濱呼倫貝爾之礦道諸缐爲中立地（四）由俄属西伯利亞鐵路添築支路直逹瑷琿（五）由遼東灣至俄國薩喀勒省沿途要隘均駐俄軍（六）廢棄松花江流域黑龍江流域中國人之航業贸易權（七）開採漠河金礦（八）詳勘北满形勢一係報告中國留俄學生前以此次中俄交涉俄人擅與庫倫活佛訂立私約異常憤槪雖經政府疊次來電慰撫現聞該學生等仍擬全體歸國籌畫對待之策政府接電之後當即覆電飭劉代表詳爲解釋留慰略云中俄交涉尚未决裂按之國際公法并無召還之理由學生等愛國熱誠殊可嘉尚尚望留心學業暫勿分心國事爲要 
[蒙古歸客談]  
庫倫近事一般近有西人名拉森者於上星期自庫倫來京報告庫倫情形甚爲詳悉兹將其所口述者筆詰如下（一）俄兵確數該處新調來之俄兵約四百名快鎗共二千餘支野戰砲共四尊至庫倫俢築炮壘一事因無欵項現已作罷（二）電局狀態庫倫電局華人被逐後駐庫後路哥薩哥司令官即派恰克圖電信部技師長準格充該局總理大北公司之丹國職事員一律前赴歐洲惟蒙古岺逹啦嘛屢向俄領理論須及早交還庫倫政府俄領事故意耽延不肯交還近聞有派準格爲蒙古郵傅大臣之說俸給從優畀以郵政全權矣（三）華商情形近日庫倫華商雖恢復共固有狀態惟聞自岺逹喇嘛被華商控訴後庫倫政府對於華商仍欲施其一網打盡之策將華商一律驅逐聞庫倫華商有不動産者大半未能遠避其餘外商游客率皆由後庫倫向衣爾苦司克車站逃去（四）俄幣狀况蒙古僞政府近日由俄國訂立大批纸幣上印哲布尊丹巴小像華商以其平日毫無信用不肯行使　政府强制行使華商受累者甚多（五）俄蒙銀行勢力自庫倫私約發現後俄人對於蒙古之經營不遺餘力所有蒙地各項要欵皆大半爲俄人經理近聞俄國政府爲擴張經濟上勢力起見　在庫倫及黑龍江海拉爾地方設立一極大之俄蒙銀行並聞尚擬在蒙古繁盛之區設立分行多所以 
＋＋ 
 
 

Page 3

 
 
期把持蒙古經濟上之勢力云 
科布多被難漢人旋里科城失陷後庫匪驅逐漢人此項被難者約逹七百三十六人之多類係在科經商者（内收買羊皮者最多）其中山西人占最多數奉天次之直隸又次之當被難之時幸係陰曆七月天氣頗暖尚可就附近之郊外露宿直至八月始由溥長官牒請俄官代備火車送至满洲里换華車送至長春近日抵埠後由長春行政官廳預備客棧次日並借車輛送至奉天仍由該地行政官廳備車於星期五送至北京其籍隷奉直各地者火車經過其地卽令回家至經過北京者皆係山西人也并聞所需運送經費皆由所經過之各地方官廳担任云 
[川邊岌岌可危之大局]  
京師近日有紛傅川邊失利消息者言之鑿鑿萬衆一聲兹悉尹昌衡日昨自前敵報告川省以鄉城進兵情形近日甚爲危急請添兵助勦當由胡都督函允接濟兵餉兹將尹鎭撫來函照錄於　以資考証 
巴塘空虚函云巴塘顧統領占文以巴城雖尚安靖而鹽井江卡等處尚未定川滇道路梗塞商人裏足不前因飭陳營長桂亭往攻鹽井舒營長雲山往攻江卡　民見我兵陸續出發度巴塘防兵較少且知我軍糧餉將次告　子彈所存無幾乃由鄉城稻壩蠻民誘引各處聚集數千人預備圍城有巴塘居民往附近山林採樵被蠻民掠去駝驢七頭又有漢商四人往阿墩子地方辦貨行　　巴三十里之茶楚山被蠻民搶掠一空並將孫占雲殺斃顧統領得悉騒擾情形特爲先發制人之計飭李宗輝劉燮臣兩營長率兵分路搜捕擬該營長等回報覺雅多松林口等處均集有　良多人　　牛毛帳篷一聞我軍前往又復四散實乏辦理之法刻下巴塘漢兵僅三四百人糧米僅敷十日之用一聞蠻民團城　耗莫不驚駭異常兼以迭奉宣慰使令文飭各營挑選精兵五十人星夜開赴昌都又飭劉李兩營各派精兵一哨分防德格貢覺一帶駐巴各界聞之甚爲惶恐齊集會議僉謂巴塘兩次被圍實賴各界死力相守得有今日宣慰使令　軍隊未悉近況請由顧君據情呈報再由各界公啓呈明庶邊局得以保全又不致抗宣慰命令各界均贊成繕妥專丁送呈旋接黃君派員運到軍米四百包軍裝數十　軍餉數千兩又可支持半月然巴塘軍力仍薄能守不能調云 
鹽井危急顧君占文派陳營長桂亭率兵一哨往攻鹽井後已於日前開拔沿途　獲勝仗蠻民聞風而降未旬日行抵鹽井鹽井蠻匪槪已退去滇軍殷司令亦派兵四百餘人前來會剿鹽井各商均異常歡迎我軍派兵四路搜查以清　遂同駐於某喇嘛寺以資鎭撫並招集流民使其復業安居詎料蠻民仍襲鄉城故智空穴　逃退集於側近數十里外乘我兵防守稍懈夜半濳回將喇嘛寺四面圍困聲息不通蠻民愈集愈衆約計四五萬人我軍寡不敵衆屢次衝突終不得出寺後方接應兵隊數十八見蠻民勢大不敢造次往攻遂飛文回巴求救一面集衆籌議以滇軍殷司令大兵近在麗江距鹽井三五站懇其星夜往援云 
喇嘛了惡戰自蠻匪復叛乘我不備攻踞喇嘛了一帶地方意在斷我餉道該地被番人占踞後巴裏交通復行阻塞吾軍前次以此失援故稍受損失日前檄調邊陸兩軍前後夾撃惡戰三日轟破裏塘所儲之大砲一尊已將該地奪回巴裏軍報連道幸通番匪數千羣向二郎灣等處敗退我軍乘勝追逐轟斃番匪甚多三郎灣一帶近日尚有戰事云 
[王廣圻任命駐比公使之前提]  
王廣圻爲駐比公使已經政府提出參議院以五十四票通過在案兹悉駐比公使一席自李國杰迭電告辭後政府擬以前國務院秘書長王廣圻接充先由外交陸總長將此意與駐京比國公使賈爾牒氏接洽該公使接本國覆電據稱王君使比敝政府極爲歡迎陸總長旋即據情呈報並臚列王君歷史及歷辦外交成績請大總統咨請參議院同意故於日前提交院議云 
[鄂俠黃禎祥下獄]  
鄂人所稱大俠黃禎祥本一無知呌囂之徒前在京津原與張振武同黨後探知黎副總統惡張所爲乃盡洩張之密謀黎公因此頗垂表眼特委以湖北船政局差使詎黃不知自愛行多違法本月二十一夜半遂被軍務司派隊在其妾寓中捕獲收押模範監獄聽候按法處辦兹將其獲咎始末情形紀左 
　罪遠因鄂省前次舉行起義周年紀念會以烈士祠爲會場中外來寶齊集行禮關係甚巨乃黃膽敢擅着上等二級軍服並佩參謀帶及僞造大總統頒賞勳章曁外國皇帝總統贈帶寶星周身金碧輝煌闖入會場越級而登演台信口亂談有我是維持南北政府最有力之人孫中山袁項城都佩服我等語黎公聞其吹牛大爲震怒立飭糾察員　逐不准在會原擬事後再予懲　經某某央求得免黃亦畏罪濳洮北京詎至京後又不安分膽敢盜用黎公　湖北重要人物名章并鄂垣城外南湖地圖謂已委渠就南湖等建起義紀念圍勸一般大老認捐大總統亦爲朦蔽允捐助三千金各部總次長亦有捐輸者幸經鄂員某揭破奸謀始未收得一錢而返 
獲罪近因本月二十三號爲首義彭烈士楚藩運柩回籍安葬之期於前二日在烈士祠開弔　城各界均　祭奠黃又狂態復作於二十一號依然遍掛勳章實星着上二級軍服到場演說謂楚藩在革黨中雖非第一流人物然其殺身成仁爲起義之導火線中華民國乃其産兒大副總統以下有執政皆其子孫今僅給予撫卹安葬費五千元遺族年金六百元報酬未免菲薄我同志應爲要求卽葬省垣内蛇山以昭景仰卽謂城内不能葬亦應葬在南湖母庸搬回故里并言前日由北京運來之廢銅砲可以改鑄銅像老黎若不准則是有意薄待我起義同志應以鐵血待之且袖出手鎗云明日黎元洪來祭請他試一試這東西罷彭烈士之父初亦爲其聳動即隨同黃往南湖覓地然以該地係湖廠不宜安葬仍决計回里黃以慫恿無效甚爲　　復在會所痛罵諸起義人不置 
逮捕情形軍務司長聞悉此信以黃平日舉動乖張今旣有此言難免無此事卽往告黎公請予嚴懲黎公准之卽飭司派隊捉拿時黃已在西大街妾寓内住宿半夜間忽聞撞門聲甚急自知有禍卽赤足爬上望樓板上藏匿以爲軍隊决不至登此危樓迨軍人入内四處搜尋無跡惟見其日間所着禮靴决定必在屋内藏匿聲言覓梯登樓查看苦於尋梯不著而黃在樓板上伏匿聞言極形悚懼又因畏寒戰慄聲聞於下軍人等益信其躲在樓上卽以大門杠力搗樓板該望樓之板極薄一搗卽碎黃遂由樓上跌下各兵卽將捆縛解司作階下囚矣聞黎公擬處以長期徒刑未始非黃之福也 
雜評一 
[發行纸幣之信用]  
銀行發行纸幣固以信用爲唯一主義然前清時代於中央銀行設立之初未嘗不曰寛籌准備金未嘗不曰嚴杜一切流弊未嘗不曰公私一律通用未嘗不曰引起全國人民信用而其結果卒至濫發無藝信用墮地其故奚在哉在操縱該銀行者之得人與否而已 
處今日而言銀行之信用不僅在得有信用之准備金不僅在仿有信用之組織法而在得有信用之經理人 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌辦預算决算之要電]  
財政部致各省都督　云臨時政府成立一年而提前參議院之預算只限於在京各衙門各省遼遠造送固自有爲難情形惟國會成立在即正式預算决算亟須籌辦若特設機關恐又不免延誤兹特擬具簡章七條則希察核（一）各省財政司公署内附設協理預算决算處財政司長兼允該處處長（二）設　内財政司長酌派專員辦理關於預算决算事宜兼差者不得　薪（三）財政視察員得每日到　會同財政司司長督率各員辦理關於預算决預事宜（四）財政司司長關於辦理預算决算須負完全之責任（五）辦理預算决算各職員於有成績可紀者得由財政司司長財政視察員會同保薦由　呈請給獎其有延滯誤公者亦由財政司長財政視察員報部呈請處分（六）財政視察員公費由部支給該處所需經費　由財政司公署内開支（七）本章程得以部令隨時修正或撤銷之以上各項祇定大綱其辦事細章則可由財政視察眞會同財政司司長酌定報部備案 
[浙省臨時財政會議决案誌要]  
浙省臨時財政會業已開會兹將議决案錄左 
　　第一國家行政地方行政之區别議案理由國家行政與地方行政之界限不分則無徒决定國家費與地方費且定行政之界限與劃分國稅地方稅俱爲辦理預算之先决問題其劃分之範圍各國先例恒隨國體及政策爲轉移而究其劃分之主旨亦曰利害關乎全國及地方團體不能自謀者則歸國家行政利害局於一方及地方團體所能自謀者則歸地方行政而已以浙省論凡都督府各司各局所各縣及司法軍事等項當然屬於國家行政無庸置議而性質之不明瞭者及事實上須斟酌者亦復不少何者應歸國家何者應歸地方應付會議决議（甲）應歸國家行政者（一）省會及商埠警察說明省曾及商埠警察行政照部議歸國家行政附言縣警察應屬地方行政與否各國先例不一事實上亦須斟酌嗣以此項全國一致公决電部解决（二）省議會說明此項雖係自治行政其支出則列入地方國家行政經費（三）海塘工程說明塘工修築需費甚鉅應爲重大工程非地方所堪擔負應屬國家行政（四）禁煙說明禁種拔苗利害關乎全國應　國家行政（乙）應歸地方行政者（一）中學校說明國立學校僅及專門而止中學以下應歸地方行政（二）圖書館說明向由省欵支出兹以性質論應歸地方行政（三）錢江義渡局說明此項爲地方行政（四）西湖工程局說明此欵應歸地方工程附誌以上决議各條僅就本省元年預算案而言凡未列入此預算案者應隨事實之發生就其性質以區分之此應注意者一也　來省制頒行則劃分行政自有規定此案當失其效力此應　意者二也附誌二財政部復縣鄉警察准内務部復稱應歸地方行政 
第二假定國家行政各機關之公費議案理由行政公費爲主要之國家費官俸官　全國自應一律非可省自爲制且本省之省議會議决案其効力僅及本年而止明年預算將以　爲依據應付會議決議（一）行政各機關公費暫照省議會議决案辦理說明省官制及官俸將次頒　公費自應以此爲準其未頒布以前暫照本省省議會議决案辦理 
　　第三假定國稅地方税之劃分議案理由國稅地方稅之劃分財政部已有草案自應遵照辦理以浙省論若田賦關稅統捐　課以及烟酒茶糖礦契牙當　稅依部定草案當爲國稅者也他若附稅捐欵其名義其性質應爲地方稅而究其徵收之目的有充國家經費者此須斟酌者一也油捐布捐雜貨捐等均爲零星參差之稅應爲地方稅而向係包括於統捐内者應否劃分抑仍舊貫此須斟酌者二也决議（一）糧捐當捐錢業捐暫歸國稅說明此三者論名義係捐欵論性質係附加當然爲地方稅惟當時徵收目的係在抵解賠欸應暫作國稅俟賠欵　有抵爾後仍歸地方稅（二）油布雜貨 
等捐暫歸國稅說明此數者亦應爲地方稅惟向於統捐内征收統捐旣爲國稅只能暫仍其舊俟將來改行國産稅時再由國稅項下剔除（三）田賦附加稅牲畜稅牛稅屠捐猪捐坑爐鐵稅船稅房捐茶館捐妓捐及一切雜捐雜稅均歸地方稅說明此數者依部定草案暫歸地方稅（四）鹽課附加稅仍歸地方稅說明此稅爲部案所未列向爲地方支用應仍歸地方稅（五）漕南抵補金將來如繼續或變更征收應屬地方與否議照江蘇辦理說明漕糧爲責献性質負擔又非普及若歸國稅有失公平之原則浙民羣請裁免正以此也惟本年改徵抵補金已經參議院議决劃分旣未實行自應留作省用將來應否繼續或變更征收須俟國會决議征收定議如何劃分江浙聯疆應一律辦　 
　　第四辦理預算方法議案理由預算旣有部頒册式自應遵照辦理惟全省歲入歲出不論巨細應有統一機關預算始能彚總此應商摧者一也民國二年預算旣無比較之可言自應斟酌前清宣統三年預算及民國元年預算以爲二年預算之標準然其中欸項有須斟酌者此應商榷者二也决議（一）財政司爲本省收支統一機關說明預算案雖由各機關提出應以財政司總其成故收支統一機關富然屬財政司應呈請都督通合各屬一體遵行統一收支指全省國家收入支出而言凡官産官業等均屬之（二）洋欵賠欸均應列入預算（三）解欵協款均應删除說明國稅旣由國家直接管理自無解恊之可言（四）軍事經費須編細目說明軍事費爲本省支出大宗應呈請都督先事厘定計劃再將預　案編列細目以期明瞭 
　　第五改訂各項徵收細則議案理由查本曾議旣另有整頓稅務專條此條所應議者不外田賦統捐二者而已顧光復以來地丁散漫未能集中雖由於生計困難抑亦徵收方法之未盡善此應商榷者一也統捐紛楺尚待整飭應如何酌量修正以斯推行之　弊　應商榷者二　决議（一）田賦征収細則仍照省議會議决案辦理（二）統捐征收細則仍照提交省議會修正案辦理說明以上二項均經省議會議决暫仍其舊（三）統捐各局經費應照全省收數照提一成由司分配 
　　第六實行印花稅辦法議案理由契約簿據均須貼用印花方爲適法之憑證推行必廣收入必多惟印花稅法雖已頒布而總發賣所及分發賣所之如何辦理其属於施行細則者尚未厘定應付　議决議（一）施行細則或由部頒或田本省規定電部解决說明財政部對於此事應有統一辦法决由視察員電部解決附誌印花稅施行細則已由財政部頒布應即遵照辦理 
寗波商輪遇險 
往來台甬之海門輪船於本月二十號由台回甬二十一晚路過亂礁洋突遇大風航線錯亂致遭觸礁　船員拚命解救奈風猛浪恶經十餘小時全船大部分沉入海中垂客三百餘人雖未喪命而行李貨物悉被浪捲走　危險之際幸浙洋統領王君巡洋聞警飛派小輪及師船十餘艘由永定兵船拖赴該處拯救船員旅客全體生還並撈獲行李貨箱多件　正設法帶救該船回甬尚不知能否進口云 
程都督允還盛氏私産 
　城閶門外留園及花步别墅住宅並馬路同福里一帶房屋均係盛氏私産上年光復時没收充公現由盛杏蓀委某律師其呈都督自願報效五屬水利聯合會經費二十萬元懇請給還業蒙都督允准准於民國二年正月一號起一例發還惟苦兒院房屋雖係盛氏捐建而地基實占各家私地且當　並未給價卽某工匠建築費亦未付清刻正在法庭交涉恐尚不能如期收回也 
新彊拜城縣之黑幕 
新疆天山南路拜城縣纒民玉素巴吉等來伊禀控該城鄉約艾沙等通同舞弊當經廣督　請楊督查照施行矣兹錄其原禀如下具公禀南路北區拜城纒民玉素巴吉等爲通同舞弊苛索良民懇恩賞准轉行澈底根究事綠小的等向係南路本地人贸易耕種有年先前完納糧石徵收厘稅等項照常辦理於前清光緒三十三年之後厘稅漸漸加收衆民等苦不可言去歲民　起義之後有鄉約艾沙買賣提敏思拉木沙衣提通事巴海衣明買賣提尼牙孜毛拉牙合甫吐拉甫王少爺等公同苦我百姓在内生利將應完額糧按街巿每　價銀一兩完納按三兩折収厘稅羊皮每張加倍收稅一次將羊皮做成衣又收稅一次出售雞子一個加倍收稅一次鷄下蛋將蛋又收稅一次麥草一梱從前収紅錢五文現在每捆收紅錢五十文出售牛皮一張加倍收稅一次將皮做成靴子又收稅一次凡有各項物料均照此等收稅現在改爲民國以來各省厘稅全行免除惟南路比專制時代更甚銅廠内派去衆民受苦各備　只每月不給分文工銀驢死一只亦不作價人死亦不安埋銅廠内辦事人等又不許逃走一名再因國民捐以來現當一年之久已收數次衆民等聯名在南路具控數次均有鄉約毛拉通事串通衙内人等反揑詞控衆民抗稅將衆民拘案打押現在改爲民國衆民又不敢滋事拜城衆民業已大半逃赴别城下剩未逃之民均係有産業之家痛天哭地寓係無法衆民赴新疆禀控蒙楊都督轉飭阿克蘇道查訊一次迄今再未根究衆民等素聞都督向來視民如子只得奔赴來伊禀懇賞准作主轉行静候批示施行衆民等國家大小均感鴻恩於生生世世不忘附廣督批云禀悉查民國成立以來各省釐稅並未全行免除即伊犁所屬各衙門正項稅銀亦尚照常收納蓋維正之供本國民應盡之務是以不能　免惟加倍重收以及攤派差事並衙門各項陋規伊犂自改革後即已一槪捐除　民捐亦衹聽民間樂輸並無絲毫抑勒此則差可告無愧於遠近同胞者也兹據所禀各節殊駭聽聞如果屬寔旣經楊都督轉飭　克蘇道　辦自能秉公判結汝等應在籍静候批示今旣不辭跋涉遠道來伊候　情咨請楊都督行飭切實查期以蘇民困此時天氣尚暖汝等宜速回籍免荒正業是爲至要仰卽知照此批 
援阿軍急需駝隻 
伊犂鎭邊使廣福於十月間接到阿爾泰辦事長宫怕勒塔電稱新伊援軍近已到齊已分飭新軍分駐承化寺圖爾吐伊軍進駐　倫托海聽　調　查科城近來空虚情形早經電逹在案現在似應乘機進取藉省糜費惟駱駝一項需用甚夥通盤核計至少非二千三百隻不可當此蒙哈聞　遷避驚心甫定之餘一旦責我由　全數支應恐難辦到自不得不倚恃德鄰合力籌備第戰事在卽伊犂相距較遠　懇介公飭屬傅備駱駝五百隻派員送　以備軍隊聞拔後接續轉運糧料之需此外需駝二千隻由阿各哈薩克　牧内承認傳備一千隻限日交齊設有不敷再行發價　足用資臨時急需另懇植公就近由塔屬蒙哈各　牧傅備五百隻鼎公於绥古一帶轉飭各屬　備五百隻迅賜派員送至額爾濟斯　南岸交阿營派出收駝委　點收辦法似覺紛歧然舍此實别無救急妥協之方前接鼎公來電有囑將張鴻嚋運糧之駝由阿派員押送回綏之語自係爲轉運援軍糧料起見所有各營應用糧料旣經商定在綏　兩處分别包運採備辦法足敷半年　支已到駝隻查有六百餘隻如能轉飭張鴻疇撥留五百隻運阿則不必由古綏解送更省周折矣並乞鼎公卓裁素悉諸公維持斯　力任邊艱爲難苦衷定荷鹽諒如果此項駝隻槪頒發價　用之處則請諸公酌量籌欵墊付爲幸將來軍行路遠駝必疲乏再由阿屬東境烏梁海土爾扈特各蒙部内添傅補助替换事非得已用敢奉商 
[山東移民吉省之成績（再續）]  
經濟狀况查吉省現貨缺乏巿面流通純用纸幣而普通交易仍以錢爲本位銀兩銀元等票信用雖著然以見票付現之故發行者少其最通行而有勢力者惟官銀號所出之永衡官帖（帖面註明帖到换帖爲一種不换纸幣）細而小民米鹽之贸易大而官府租賦之完納皆利用之銀兩銀元雖可間接行使而一經折合虧賠已多不如官帖之利便也然此特就吉林全境而言耳哈爾濱拊吉省右背爲東清南满鐵路之中樞據松江黑河玻力輪船之上游俄人交通權利之所到已挾其國幣上之勢力相逼而來故該埠以羌帖爲無上幣品吉林官帖其間接者也銀兩銀元間接中之間接者也關東三省　用小洋若以大洋當之又增一層扣折矣哈埠之東南西南距吉垣較近永衡官帖尙足相抵羌帖勢力僅行於鐵路附屬之地不能及遠松江下游船岸各城鎭所有用幣罔不屈伏於羌帖勢力之下三姓巿面官帖巿帖複雜行使官帖以不换之故逼於羌帖而價日落巿帖以不换而並不能行於他處之故又有對於官帖日减其價格之過去事實臨江府則商民稀少國内交易雖以官帖爲本位而物價漲落則根據於羌帖羗帖與貨物常相準官帖則時有漲落其遠因則逖聽哈埠之行情其近因則激動於官帖　之盈縮而需要供給得其平該處當設治之始商户無多民事亦少貨幣之消息盈虚聽其自然當可無甚變約自本會派員擕欵在該處實地經營不　濟界上　增多數之交易其不能保持其常况也亦固其所夫以大宗營　之欵投機於荒烟蔓草之中經一次變换增一層虧賠及至實地開銷究不能不以零雜之手續行之倘無特設之活動存儲機關將存於本分會辦公之村屯則萬分危險存於該處之商號　續支用不獨此項利權拱手授人而緩急提取當多不能應手有　以主持巿面之資格而聽其操縱於人其失計無甚於此矣目下之策惟有速設臨江府金融機關以收縮之主義行之如三姓哈爾濱吉林等處均應添設銀行以資聯絡倘一時力有未逮亦當結合相宜之銀號互作往來以免兌换之虧損而收交通之利益至於所設銀行内之欵本宜以官帖爲本位而以羌帖及自出帖到换官帖之纸輔之庶足以乘勢利　换回利權此其最宜注意者矣 
[無爲縣請欵修隄]  
無爲縣濱江一帶圩隄爲廬含七邑民命所關自去今兩年被水冲決後迄未修復完竣現正冬寒水落自應及時興修兹經該縣公民等公推軍政司長吳君中英爲首　名呈請都督照會工賑總理盧君恩澤請予先著蕪湖米厘局撥欵五萬元以充經費當奉柏都督批以事關爲民請命自順照准惟盧君等現已承認全省工賑總理坐辦董事等職兼籌並顧當有方針仍候　情行知該工賑局核復察奪 
地方通信 
[蘇州]  
續開縣議會吳縣議事會於二十三號開會後卽於二十四日下午二時繼續開會當經選定葉昭敦君爲審查長俞武功顧鍚昌二君爲審查理事員盧謙頤沈惟墉姚元模朱袓暉爲法律股審查員吳勤樹蔣炳華郭紹裘殷履元爲財政股審查員姜文桂王日　周之者吳南鼎爲敎育股審查員畢即審查會規則例十五條而散二十五號乃始開議各案除應列席之審查員外其餘各議員均一律禁止旁聽卽議長亦未預聞聞所議當審查者均係縣知事交議及各議員各團體請議之案約有十餘件之多（一）爲東西洞庭山歸併吳縣設置常任委員員額任期規則案議付審查（一）民政長交議選派警務敎育實業人員考察案以預算案未曾交出緩議（一）民政長交議上年賑欵擬就被災圖分分攤修葺圩岸案議付審查（一）民政長交議辛亥租糧並收一半糧欵碍難給串應一律改給印收案議以多收之糧發給印票餘遵照原文答覆（一）民政長交議經造薪工如何籌給案宋成立議至此已六下鐘議長卽宣告散會翌日暫停開議准開全日審查會云 
[鎭江]  
巿會决議案丹徒巿議會於二十三日議决各案如下（一）趙恕平請議自來水以該公司資本内有洋欵有無别項交涉須調查後再議舉定童君德溥王君愷臣徐君芝亭三人分任調查（二）轎行案議决轎行一律繳捐領照沿街停歇之轎歸入轎行（三）吳舜齡請議規定學務專員案議决由董事會承認本會不議（四）陳道生楊矅請議整頓苦兒院公推主任案議决舉定　萃春主任辦理（五）楊長齡請議擬辦後街警察以防盜賊案議决俟舉定區董輔助辦理 
民命如蟻二十六日午後有魚販王某肩挑百餘斤魚擔行至小門外馬場巷時適某兵士亦迎面而來惟該巷甚窄僅容一人將王腰際猛力一推頓時受傷王卽回家倒臥呻吟床褥及晚卽因傷重斃命聞王回家時尚能言語謂推伊兵士日前曾與口角蓋係挾仇所致云 
[丹陽]  
初選揭曉丹陽縣省議會議員初選當選人七十名 
朱實植徐國藩夏朝鼎朱淵王樹森賀王賓張樹屏眭國成徐培璐荆雲錦姜光輔賈植朱泰榮洪秉禮邵蔭棠陸宗漢朱蘭升丁秉章夏朝棟邵榮炳鄭雲從眭國襄王文敏楊景時虞廷鳳丁家彥鍾吉泰姜武揚劉菊如貢漢章賀松年周振南殷相雨楊景雲朱席珍楊守知林恩佩毛洽常吳邦憲何恩煌朱宇昇趙之鼎魏有恒林作賓荆文瑞丁履泰陳芝山賀國棻眭春育殷竹樓朱啓康唐亮采梅蔭谷于瑞伍鏡堂殷晋榮林訓典吳翼祖洪楚珍嚴居敬湯之銘　用儀徐元泉李也白吳受祜顧奎朱德成王者瑞任有林陳樹聲衆議院議員初選當選人四十五名夏朝棟林懿均王懷夏朝鼎眭子美楊景雲殷晋榮邵鍚璋張文蔚于瑞荆文瑞賀錦標陳玉山朱敬之潘鍾靈朱嘉麒眭小溪陳世澤姜循理楊敬勝王松如張鶴鳴朱忠汝朱濤洪楚珍林玲文賈鎰荆鵠文束兼善任永清孫紹第吳烱束鍚珍陳紹昌楊守清姜秉彝姜光輔　繩袓周桂榮湯之銘李光耀賀國榮姜養源劉壽山林作賓 
[揚州]  
當選停選　江都縣省議會衆議院初選當選人臧鋆哈禮堂等十餘名或充小學校敎員或係學生均無被選舉權例應停選頃被人提起選舉訴訟經代理鄭知事電禀民政長請示旋奉回電飭令遵章辦理故鄭知事奉電後即將該當選人注消另以次多數金志　等補充矣 
[浙江]  
官佐作弊　浙都督頃接温州電開廿三夜瑞安縣知事署　史王阮王一張秉威等在　史處盜開衆議院初選票十櫃偷换選票當經縣參事知會警署勘實勒拿並宣示實情停止開票矣知事濳逃　開化縣王知事以私嫌鎖拿議員釘鐐刑訉一案經該邑各團體疊電禀　又訪聞東鄉會匪有乘機起事之謡突於十八晚四更時濳逃出境昨由縣議會急電都督聞已飛檄統領劉君星夜前往鎭攝矣 
[河南]  
巨匪正法著名匪魁郜成永綽號秦椒紅蓋因其性　故有是名擅長鎗技百發百中且與黨羽同甘苦凡擄來財物悉與黨徒均分該匪杆下约有二千餘人在河陜汝一帶擾亂治安已非一年前被實豐縣洪恩培督率民團拿獲之後本擬解省明正典刑第恐該匪黨羽甚多攔路截刦遂於前日就地槍斃矣 
[山東]  
開墾梁山郓城縣梁山泊因山高寨險易於防守故久爲盜賊巢穴刻下該處匪徒已一律肅清聞該縣蘇君升三情願出資聯絡富民開墾以興林業而清盜源云 
雜評二 
異哉尹昌衡竟膺二等文虎章之懋賞矣吾不知其所叙何勳所彰何績川邊方現杌　之形而中央忽予酬庸之典斯亦奇矣 
　　溯夫尹之辭川督而西征也意氣之間不可一世此一時也迨至爐塘小勝經營川邊却滇軍而西進鎭撫之功氣懾三藏此又一時也 
而今何如者藏番聚衆反抗土司暗中響應江卡小挫退保爐城畏首畏尾不敢前進已矣其殆乂一尹昌衡矣何沾沾焉今昔之不同耶 
然而尹昌衡且於此時電呈川邊肅清然而大總統且於此時嘉其迅奏膚功嗚呼吾是以慨歎民國之勳臣不置 
 
 
 

Page 7

 
 
本埠新聞 
[調軍北征之預備]  
駐滬海軍司令部李總司令　日接海軍部劉總長電云邇來蒙事益覺危迫恐難議和一朝决裂即須調軍北征嗣後海軍各艦長官曁兵士水手人等凡有因事請假者概不准行迅卽轉飭各軍艦長一體遵照等語昨李總司令已轉飭遵照矣 
[元旦一體休息]  
上海巿政廳昨出通告云本月二十日奉縣民政長照會照得獻歲發春自應休息數日以慶新年惟社會習慣相沿已久　當更始之際未便一律通行查元日爲南京政府成立紀念日凡我國民理合同申慶賀除出示曉諭外合行照曾一體查照等因奉此查民國二年正月一日並爲南京政府成立紀念日應行休息同伸慶賀合行通告本巿區域舖户居民一體照行 
　　又地方審檢兩廳陳黃兩廳長昨諭在廳辦公人員云民國二年元旦理應給假休息以誌慶賀自元年三十一號始至二年正月三號止此四日兩廳中均停止辦公 
[改訂巡警區域]  
上海商埠巡警局長穆杼齋君現定民國二年正月朔實行改定名稱且以城垣業已拆去無分城内城外故將各區區域另行編訂以城外東區爲第一區城内一區改爲第四區高昌區改爲第八區次第推及浦東等處共有二十二區其區員名稱改爲區官計分三等聞日内可見明文 
[暗探偵悉賭窟]  
王學連素無恒業近向城内福佑路永安里第一號門牌楊姓家租賃房屋串同賭棍武福生（綽號小寗波）汪二根（綽號小荳腐）等聚賭抽頭前晚被暗探倪嘉坤查悉報告局長立用電話知照東二區派巡長張佐才偕同巡警及暗探前往拘拿豈知内有賭徒五六十人因寡不敵衆衹獲頭家王學連武福生及賭徒汪二根朱阿三林少堂吳金山汪阿榮王天生嚴阿生吳阿德楊阿興陳阿彩等十二名餘均逸去並抄獲賭具又大洋六十餘元小洋十餘角銅元數十枚解由該區送至商埠巡警局經司法股員王聯第君訊明屬實判王學連武福生各罰洋五十元押限繳洋再行保釋汪二根朱阿三林少堂各罰洋十元吳金山等七名各罰五元起案之賭洋一併充公賭具銷燬 
[氷天雪地之慘狀]  
本埠紅十字會迭接順直急電謂大雪三日積主四五尺涿州良鄉四十七州縣六千五十四村災民百二十五萬其所支窩棚爲雪所壓飢寒致死者每村日有數十人該會副會長沈仲禮適在天津當卽派人會同敎士隨帶棉衣六萬套米粮銀錢約合洋二十萬元分四路散放惟冰天雪地飢寒欲死者比比皆是近據各路放賑員報告所帶賑糧祇敷災民二十日之用非續運一批不能度歲並稱因凍致死者日益加多惟聞北京紅十字會顧問福開森已允相助向美國歐洲各團體勸募鉅欵以濟眉急至治本之法仍擬以工代賑開濬各河爲一勞永逸之計 
　　又聞温處災區業由紅十字放賑救疫各隊開往瑞安散放救濟至景寗一處災情尤重所帶棉衣銀米業已告匱急電催運惟聞紅十字會辦事處因責重欵絀大有心長力竭之慮云 
[敎育部贊許孔敎會]  
孔敎會發起人王人文等前會呈請敎育部立案兹接部批云呈及簡章均悉當兹國體初更異說紛起該會　明孔敎力挽狂澜以憂時之念爲衛道之謀苦心孤詣殊堪嘉許所請立案之處自應照准 
[五誌販賣火藥之奇禍]  
米掮客汪志（卽汪子裕）前在萃豐碼頭天元米店内將私販之火藥過秤忽然轟發傷及多人内有徐建祥已因傷身死經地方檢察廳派員騐明候究在案兹經東區警局查明此項火藥尚有皇甫玉林與汪合販因將皇甫拘解商埠巡警局轉送該廳昨日午後由危檢察官提案研訊皇甫供稱此項火藥　係汪一人所購與我無涉且聞汪受傷較重已於前日在上海醫院醫治無效而死因屍屬不願報官業已自行收殮等語問官得供判令交保候調查明晰再行核辦 
[地保有恃無恐]  
引翔港二十三保分十九圖地保張小四拖欠錢粮自恃與洋商地主時常交接抗延不繳屢經本縣吳知事飭吏往催置之不睬昨日吳君又命催徵吏范鍚坤傅張到署范囑副吏黃錦榮前往詎張非惟不遵反將黃扭住痛毆咬傷黃之手指黃回署禀報後吳君大怒立卽備函將黃送請地方檢察廳騐明提究當經李檢察官驗得黃受傷屬實諭令自行醫治一面禀復陳廳長照會外交團立提張小四到案從嚴究辦 
[弄假成眞之怪劇]  
葉文祥控陸春生盜用鉅欵並姦拐伊妻王氏昨由捕房將陸與氏一併拘解公共公堂請究原告投　在虹口百老匯路六百八十九號門牌開設脚踏車行去年雇陸爲夥被其盜用二千金並將妻王氏誘至客棧内姦宿請爲嚴究並由王氏之母王龔氏偕子王鍚海上堂証明前情訊據陸供並無誘姦盜用鉅款之事因歇出後在葉店附近自行開店葉遂同行嫉妬揑情誣控乞鑒詰之葉王氏供認與陸姦宿兩宵又據華捕禀稱親見陸在王氏家内被人曳出復據葉稍王氏已犯不端實與商人顏面有碍請求斷離聶襄讞以原告控陸盜用鉅欵查無實據應准註銷至姦拐一節已據王氏供認屬實應予嚴懲遂商之德領裴君判陸押西牢九月王氏押女所三月期满交其母領回另行婚配並着原告具結存案備查詎王氏母女聞斷大呼此事實係葉唆令到堂認姦並非眞有其事王氏卽將葉扭住大哭稱愿與葉同死當經站堂巡捕將葉拖開王氏仍倒於堂上痛哭不已旋由官媒等扶出公堂氏猶痛哭喊寃而堂上則不復追問矣 
[孔敎會演講誌略]  
前日孔敎會開會適辜鴻銘君由京至滬赴會演說極言孔敎之大爲人類所莫能外孔敎非敎之謬說不值一駁末則歸本於身體力行以爲大衆勸次陳國權君演說謂英人新出一書内有一書目羅列各國著晚書籍一百種其第十一種爲詩　可見西人尚研究中國經學豈可以本國人而反不讀經乎又　　雅　昔譯四書五經旣成親詣孔陵拜孔子可見西方耶徒尚誠心拜聖豈可以本國敎徒而不尊聖乎次黎養正君演說其大旨分五在綱曰正身曰求賢曰講學曰述古曰救時五者一氣相銜而推　於正身演說旣畢互相討論而散並聞該會所編之雜誌則定於舊曆元旦出版云 
[截留營租之窒碍]  
調查營地分局長朱大斌君因泰興縣辦理民團擬欲截　營租以充經費是以具呈江蘇都督請示定奪昨奉指令云此案並據泰興縣呈報前來查該縣辦理民團固屬地方要政必須由該地方籌欵　辦方爲正當何能將省有營地租欵任意截留殊非愼重公欸之道據呈前情仰該局長分别移行仍　前令辦理母再争執免致各縣紛紛效尤是爲至妥 
靖江縣綠營田租亦由該縣留充經費經朱局長呈奉都督指令云此案現據靖江縣知事具呈請示當以　縣警費不敷係屬另一問題應俟各縣預算到府通籌支配再　飭遵至綠營田租係屬省有性質未便留縣　支致碍統一指令遵照交局征解在案據呈前情仰即查照辦理 
江防水師第一標統帶許君擬將狼山鎭營産田租留充軍用由調查營地總局呈請都督核示去後旋奉指令云查江防各營月餉按月核放并未短缺舊有綠營公産租息飭令歸局征解本爲凑濟軍餉起見應由本府通籌支配未便蹈前清積習　營坐支致碍統一仰候訓令江防軍章統制轉飭許　帶移交接征等因現調查營地總局已知照分局長朱大斌派員赴淞向許標統 
征矣 
[調查營地局歸還墊款]  
調查　地分局前將征收各　租息先集一千元解請蘇財政司兌收濟餉曾紀賣報兹又　金山青村等營繳到營地租息洋七百五十元當經分局長查得該局開辦之時曾向　財政司借領洋一千五百元以充經費現值欵絀之際自應解還故已於前日先解五百元尚少一千元容再籌措歸還 
[魯家匯鎭請兵駐防]  
魯家匯鎭係奉賢南滙交界之處地方頗極繁　現聞該鎭商民因近來各處盜案迭出恐被　及　特呈由南滙縣知事備文咨請上海李旅長酌派師船數艘駐紮該鎭藉資保衛業經李旅長准如所請已於昨日令　水師第二營管帶吳錦標飭派排長郭承袓督率師船二艘隨帶槍械駛赴該鎭駐泊防守矣 
[國貨維持會又須演說]  
陰層十一月念一晚七時半中華國貨維持　宣講部假二馬路老介福間壁寗波同鄉會樓上聞廿三次宣講會備有女賓席海上男女同胞如有　於維　國貨之意見均可前往發表偉論以策進行 
[地藏庵僧人之辯訴]  
城内地臧菴住持僧春榮延請律師陳則民至第一初級審判廳辯訴十五舖商　副會長凌伯華强佔廟産等情其辯訴之理由則謂該菴實爲私有物而非公有物　告於根本上旣已認错自然枝節皆誤並謂被告反訴狀中有謂地藏菴係被十五舖商團所取得不應以凌伯華爲被告云云不能不辯綠去年九月十八日係由被告一人來借以爲保衛團駐防所之用今旣久假不歸則　告對於原告自應負責不能諉之商團脫卸責任爲此提出反訴之辯訴狀請求該廳速令被告將佔用地藏菴退還并請追給各物如有損失責令賠償未知能送到目的否 
[覆訊呑没卹欸案]  
鄉民張文成八卽張虎咸）因胞弟挑糞夫張順成破毆身死經公堂斷令糞夫頭目朱德春償給撫恤洋五百元　被自稱敎習之沈仲臯（即沈士成）以代爲運動捕房探捕及公署書吏爲由　乔洋三百十一元當經控由捕房將沈拘案訉係原告自愿酬謝將案註銷張文成必不甘服復投公廨起訴業經傅案判候　審官訉　在案前晚經原審官王　讞與美海副領事升座復訉原告投訴前情請求追究質之沈仍執前　並稱當時有原告之弟張鳳成一同在場並延徐恩家律師　堂代辯多時中西官　沈交原保候補傅張鳳咸到堂質訉再核 
[廚司開門揖盜]  
虹口東西華德路廣泰來牛皮店被刦一案業經捕房　形跡可疑之該店廚司羅阿　拘解公堂押候查究在案昨　由廨復訊該店經理梁　卿夥友陸　卿先後上堂禀明上星期五夜半突來盗匪六七人各執刀械捕門入内嚇禁聲張並用花絮塞口唇齒均受微傷而羅於當時則並不慌張亦不喊捕情節可疑應請訊究並據中西探捕禀稱羅在捕房已供認於一月前與在逃各匪在武昌路上林春茶館内約定串劫並將所錄口供呈堂請察訊之羅供認開門納匪爲内庶並訴明在逃各人姓氏求請寛宥關讞員商之德領師　判羅還押候提齊同黨併究 
[謝贈]  
昨承五洲大藥房惠贈洋鐵所製之漆印五彩月份牌兩幅設色鮮艶頗堪悅目書此以誌謝忱 
[城内]  
地方檢察廳批○（沈　之　請求將張逸　等訊明移川歸案併辦由批）此案前經預審據該被告僅認偷竊得　並不能指出行竊地扯及失主姓名當絀　警調查未據確實報告惟該被告係　　証并獲業照所供起訴在案兹據呈訴前情該被告避重就輕殊屬狡猾已極候即撤回公訴移解川沙歸案訉辦可也（李新臣請求代母受罪由批）狀悉　願代母受罪具見孝思然杳現行刑律及刑事訴訟　衹有易科罰金之條文　　子代母罪之規定本廳執行裁判自當依據法律斷不能因爾請求遽准　通也仰即知照（諸勝發等因無辜竊押請求　准保釋由批）狀悉爾等與陳喜生將趙鍚其拖入絲廠致被戵斃業經華阿毛金良生二人供明何得謂之無辜案關人命静　傅到趙仲安質訉核辦所請保釋之處應母庸議 
地方審判廳牌　○照得本廳　因承發事務　多所有承發吏不敷分配額增添臨時承發吏一名　備取承發吏曹顯元可以挨充仰卽於本月三十日來廳而試如合格者可即覓　　實舖保來廳塡具志願保証各書以憑斌用逾期不到當將下一名傅補幸母自　 
無言可答○奚木全控陸慶祥誘拐伊妹奚阿大出外姦佔等情由地方檢察廳預審屬實起訴審判廳昨午經汪推事提訉木全伸訴前情請爲訊究陸　阿大自願跟我爲妻並非誘騙質之奚阿大俯首無詞問官以陸慶祥誘姦民女罪已成立判令監禁一年三個月奚阿大背兄私逃廉恥全無本應究懲姑念年輕受愚當堂申斥交　史奚木且領回管束 
[南巿]  
商議稅務○上海稅務所長孫君因外間謡言各業認稅事宜有於民國二年正月朔一併收回由所散收之說且有商家屢次到所詢問虚實故已由孫所長電禀都督請卽宣示旋奉訓令並無斯意惟須擇其認數未足者酌量加認等語孫所長當即調查各業認稅數目　集各業領袖妥爲籌議 
巡士升級○城外南區區員昨日牌示云奉局長批開城外南區呈爲巡士顧庭玉升級乞照准由奉批呈悉查長　升級固有湖及前區年資之効力若旣請假銷差之巡士是其年資已於銷差時與職務相隨而去查所請升級之巡士顧玉庭趙天林劉鳴舉或由他區調充或原在該區供職服務均满一年並無大過均准加升一級惟朱坤崙旣於一年内請假開缺復補實難照准此批等因奉此合即諭知仰各遵照 
　（二）閘北 
互相控許○李鍚耕在第三初級審判廳呈訴王永香租開恊記肉莊被欠店租廿七個月按月租洋五元王六控訴李毁約欺詐在對門開設新恊記肉莊經董推事傅案集訊兩造均延律師到堂辯論前日覆訉各執前供判一供交保聽候宣佈庭判 
婦人改嫁○住居七區沈家宅之陳江江近娶來歷小明之婦經徐區長查有拐賣情事將陳及該婦朱氏一併傅案據陳供由姑母固陳氏與張　　張桂炎爲媒娶朱氏爲妻出洋五十元質之朱氏供年十九歲蘇州蕩口人前年隨母來滬堪傭被四馬路阿某順串同張叔亭拐賣於浦束毛雲奉爲　毛年近六旬且大婦異當悍潑時遭凌虐故於十月問逃至姑夫張順銓家勸令婦人改嫁與陳是實區長稪傅該氏前夫毛雲奎到案詢問據供年四十九歲因乏後嗣憑張叔亭吳袓榮及兩匯六圖六甲地保吳楚卿爲媒娶朱氏爲妾逃逸後四尋無着曾向張順銓處詢問諉稱不知請求察奪徐區長判將毛陳及朱氏併解警務所經凌科長訉供一過轉移檢察廳核辦 
送舊迎新○閘北警務總所長蔣夢九君奉江蘇都督訓令另有差委所逍警務長一差委　龔玉灰君來滬接辦兹蔣所長已定於廿九日交卸閘北全體警界人員昨午在所開歡送會並聞今日各警員尚須在所開會歡迎龔所長履新 
[公共租界]  
不敷抵償○錢國與偕中嚴裕堂控楊阿桂蔣掌榮不理抵借洋四百元一案迭經公堂傅訉判將蔣掌榮住房三間發封在案前晚由廨復訉原中嚴裕堂延葛福來律師上堂譯稱此欵前因錢國興催索已代墊還故今錢不到堂惟蔣掌榮住房雖經發封尚不足數應請查封住房基地備抵質之蔣掌榮供稱住房基地共四分四厘前已售出一分一厘其餘亦已央中抵押於曹姓並延羅禮士律師到堂代辯復據地保姚瑞基上堂証明聶襄　判蔣交原保候函致會丈局查明並着被告邀同中證及押主曹姓到堂質証再核 
相持不下○茶葉客商董最謙控俞鶴齡呑没代烘茶葉九百餘斤迭經公堂傅訉在案前晚複訉原告上堂求追質之俞仍不供　並延代表律師上堂辯護復據兩造見　程後魁等互相質証聶襄讞判俞交原保候分别爾致茶葉會館及城内敦梓堂茶葉公所各派代表來　証明再核 
被毆原因○女伶劉桂林控被劉長卿與妹劉阿二毆傷一案昨晨由廨復訉原告投稱丈夫劉少卿欲娶劉阿二爲妻因我梗阻被劉阿二兄妹在南雲路毆傷且婦人懷孕三月恐有妨碍中西官以被告保出未到諭令退去侯傅被告到案再行訉核 
早已知情○虹口匯出路一百五十七號住户　扣子控戚永春誘拐其姘婦王氏至福建路五百七十二號屋内奸宿昨由捕　將王氏與戚一併拘解公堂訉據供稱此事龔早已知情且時被索取費用是實中西官以被告所供難憑判分别押候查明於下禮拜六再訉 
是否挾嫌總巡捕房六百三十七號華捕史文輝偕証馬光台等指控西華德得二千六百九十八號住户張四與張楊氏華王氏等串拐小孩五口前經公堂判將小孩楊小兒子楊小王子交其母楊劉氏領回兩婦與張分别收押尚有三孩併留公廨在安昨晨由廨復訊史捕投稱張等均係著名水販請爲訊究訊據張四供稱因本年九月間史捕之母並其母曾被拐案牽涉被拘到堂旋奉訉釋史捕疑我從中破壤致被挾嫌誣指至小孩陶小梅子因來滬尋兄不遇由友人送留我家楊小貞子係張楊氏之子小干子係華王氏親生並無販賣小孩情事乞鑒中西官會商之下判陶小梅子函送安徽會館安　餘人仍分别管押候杳明實情覆訉核辦 
移提男女○吳長生近在松江竊取其主沈耕雲現洋一百六十元與姘婦朱康氏逃至滬上被沈尋獲控奉公堂訉判吳等分别押候原告自投松江檢察廳禀請派警來案提問在案昨晨該廳派警　文投案聲請移提中西官准卽將吳與康氏交來警帶回歸案訉辦 
不還存欵○倪献廷因不還李熊氏存銀二千五百兩被控昨經公廨諭飭捕房將倪傅案交保過堂候訊 
收賊受訓○中華大飱館主張順記因收買潘阿二所竊電燈潘已由廨訉實押辦張因抗傅不到昨晨由探提案請究訉據張供因潘稱是電燈公司内用人是以收買中西官以不應收賊着　洋十元充公 
　間行竊○王辉寶前日至湖北路鄭祥泰皮貨店内以購物爲由乘間竊取皮　當　察出鳴捕拘入捕房昨解公堂訉實判王押一月示儆 
省釋無辜　塘山路廿二號西人　納　顧玉山等串竊大衣由捕將顧向　公堂訊係周文興所爲判顧收押候查在案昨由捕房將周拘解公堂訉供明晰中西官以顧　干開釋周押兩月示儆 
女婿着急○住居西華得路之陳招生昨投捕房報稱其妻忻氏逃回開封路襄父家向領不放請爲追究捕頭諭令退去候派探查核 
少婦私奔○住居老朱家宅一千三百四十號之陳開忠昨投捕房報告媳婦陳張氏年十八歲忽於前日私逃請爲查緝捕頭准之 
戵傷小竊○扒竊陳天福前日在楊子路碼頭某輪上國竊被船夥查見用刀戵傷推墜碼頭上由捕車送捕房轉送同仁醫院醫治並飭探查提兇手核辦 
醉漢橫行○醉漢張阿三昨在鴨綠路橫行滋　由捕各阻不服拘入捕房押候酒醒再核　 
[法租界]  
研訊拐案○粤婦梁阿桂與王晶金帶有男孩三口爲包探查見以其形似拐帶拘送公堂請究梁供出洋三十四元向葉仁榮購買男孩吳開子爲子不敢拐販葉仁榮供此孩有人寄養後因無錢售於阿桂王品金棋向在厦門營生現來上海娶陳氏爲妻兩孩係陳氏帶來不知來歷訊據陳氏稱出洋買來並非串拐吳老三供陳氏嫁王時係譚阿大爲媒我是現成媒人餘情不知李阿六供小孩之身契由王持來寄放實非串拐質之男孩韓相同卜開華均供是湖南人並指陳氏爲叔母餘供不明判梁阿桂葉仁榮各押半年餘人押候查明再辦小孩送堂候失主認領 
勒限交清○張亨通控福昇洋貨號主沈玉蘭卽沈蘭芳不還存洋三千二百元一案經該號股東翁新禮投　承認後判令折還洋二千六百元交保限還在案嗣因届限不理復又傅追翁等稱一時實難籌措願陸續拔還判展限七天父清再違封店抵償限交房租○楊彩實積欠房東唐瑞林房金四月控由公堂判限七天理清現已逾限日久　交過兩月餘欵仍延不理故復傅案訊追再限七天交　保理楚 
雜評三 
[維持國貨之疑問]  
記者對於昨日維持國貨大會有二疑問一有人倡議於頒定服制外添用一種中式大禮服夫大禮服一而已矣試問歐洲各國有兩種之大禮服否且其式用絲織品之對襟方掛式與公布之常禮服掛式不過在袖之大小上區别而已甚無謂也 
　　一商業竸争之根本上解决須在實力改良仿造洋貨擴張製呢廠於各種毛織品盡心研究而後可以抵制洋貨若衹編印淺近白話極力勸用國貨尚非根本上之解决也 
　　總之處今日商戰之旋渦中僅就保守一面言而不從進取一面着想未有能逹勝利之目的者也 
專件 
[軍界恊會忠告對庫各團體文]  
庫逆狡　國民呼　本匹夫有責之義决滅此朝食之心直　黃龍　　碧血民氣磅　山岳爲摧國　　皇虎狼却走一時救蒙 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[滑稽游記文字海全篇嵌自由談投稿人名（再續）] [  瘦蝶]  
余等三人題名畢即入（息影廬）稍憇（鈍根）謂余曰（自由）談話會開幕以來（公民）（野民）盡力於此者不少每（天放）言無諱一般卑鄙齷齪之徒閱之能無（寒心）區區寸楮等於日月（重光）然須不（師牙）慧不拾（唾）（餘）方饒趣（味青）燈孤坐自（署芸）籤意有所得振筆直書此中至（樂君）等當知之稔矣余（笑）而颔之遂携手出由（四一亭）折而東經（懺廬）（篤　）至（來蝶軒）（逸蝶）之（蝶魂）栩栩堪証前身又聞（井蛙）閣閣與（吹笙客）所譜（新聲）遥相答和寶（鏡笙）嚢（德琴）（敦鼎）陳列满室古意盎然廊外欄千曲折均以（瘦鉄）鑄成循廊行入（張禹門）過（瞻廬）（苓　）繞（蘚汀）迤邐向東北出（蓬心室）轉入（紅豆相思館）觀（劇魂）（劍秋）所編雙（劍）緣新劇脚本一折曰（劍痴）二折曰（劍嘯）（知止）編至第二折葢第三折須與戲迷先生（玄郎）斟酌始可下筆也散步（秋庭）胸次一爽（甘草生）於韞石苦（李生）向枝頭（張樹立）（介塵）之中挺然無倚賴性階前一花（婉芳）可喜名杜（鵑魂）余與（鈍公）各（采）其一（二）（未完） 
海外奇談 
[女律師] [  頌斌譯]  
巴黎有女律師名買特年甫二十四而其法學知識不亞於著名諸大律師也去年經手大小訟事共計三千四百餘件無一不立於勝地而後止其名因此大著一般男子律師亦皆拜服之近來巴黎律師公會開會重舉會長有多人舉女爲會長惜與章程所定資格不合卒舉司攷德爲會長而女不得與焉 
[耐旱之地]  
秘魯　有一地名畢得在赤道南五度南澤極稀自一千九百零四年五月大　後直至今年一千九百十二年十二月三號始復下雨二日彼處人民均以下雨爲奇觀　買歌於巿農人忭於路然彼所以能歷久旱而生活如　者因有特别耐旱之植物數種其子粒藏於土中可經多年不腐得雨卽蓬勃而興又有棉花一種植於河邊可隨時發生其子可食人民皆以此爲　活云 
尊聞閣詞選 
[歲暮感懷] [  寄塵]  
匆匆剛過小春天到眼風光瞬黯然寂寂孤樽聊卒歲　　暮鼓已迎年中原擾攘皆荆棘一代繁華有變遷看透世情增閲歷更　滄海忽桑田 
　　無端過去未來事都付朦朧睡眼中萬戚俱非驚歲改一年已盡歎時窮光陰有限隨流水天地無情似轉蓬倐忽炎涼多變態迷離景象幻虚空 
進化史 
[陳琴溪]  
崑山縣歇馬橋鄉有蔣姓女名阿美傭於滬八月某日偶行於途被潮州老嫗拐去賣與大浦某甲女固有夫不願從甲情急而號巡士拘之警署舉目無親愁苦萬狀汕頭商務印書舘友陳琴溪者亦崑人也聞女事惻然憐之即向警署保女出留養數日親送還鄉長途跋涉不辭勞苦旅費悉陳供給旣抵女家則蕭然四璧貧甚愧無以報勉奉數金表誠意陳君大笑曰予念鄉誼盡此義務豈望報哉拂袖竟去 
[某軍士]  
數月前駐滬法國副領事偕友游南京遺失皮包一具内有護照及金錢甚多照請警署查訪未得端緒旣返滬忽有郵使送皮包來則南京某營軍士某拾於途而寄還之者也德領大署酬以十金不受再益十金某報曰拾遺還主理所當然烏可得酬雖然君將疑我少酬金謹受其半而以十金還璧德領得書感歎曰誰謂中國軍人無道德哉 
自由談話會 
近數月來各報要聞欄内除俄蒙交涉大借欵二事反覆登載外幾無他項之餘地然蒙事則國民主激烈而政府主和平借欵則政府日盼成就而國民若罔聞知上下歧途内外異致此之謂假共和國 
命令與法律截然二物不可混淆乃事無大小一經都督擅斷使成鐵案雖有大力莫之或移此之謂假法治國 
人民請願勿論理由若何充足習慣若何適宜但與官廳有窒碍處即得以强詞駁斥之雖死不得邀准此之謂假民主國 
選畢而出以運動雖盜鈴猶掩耳也乃某縣之鄉公所旣因揭出弊寶重投票矣至夕陽人散之際忽因一所謂最有名望之人票數不足卽令在場巡警三十名脫去號衣頂名簽押輪投六次遂得當選設帶兵萬人雖欲得總統可操劵矣是又運動者之罪人也噫 
某鎭投票時並有粘六人名於桌上勒合照寫其一者則更奇矣[  了青]  
荷鎗挾彈自命死士舌敝耳聾自命辯士筆秃墨乾自命文士忘恩負義自命奇士吁貌固似矣其如神非何 
伊吾咕嗶便是敎育家愛皮西提便是外交家假公濟私便是財政家貪功冐能便是軍學家混士雪黎便是數學家東拐西騙便是演說家東塗西抺便是圖畫家弦數宏大便是醫學家剿　雷同便是小說家唇鎗舌劍便是法律家嗟嗟吾誰欺欺天乎 
前清　　　哀時其人在焉典學慶賀其人在焉今則　盟開會時其人亦在焉繼而共　入黨其人又在焉噫　頭草隨風倒 
東奔西走調查調查叨情賣臉運動運動鬼頭鬼腦投票投票趾高氣揚當選當選瞦此民國之現象此國民之程度[  劍青]  
劇談 
二十六晚大舞臺演二週年紀念戲林步青范少珊唱灘　有中華國貨維持會速記員某君在座遞與國貨維持會名刺一枚林會意即改唱維持國貨灘實大旨謂吾國民窮　盡遍地飢荒吾同胞猶不知愛用國貨益致利源外溢貧不可救一般自命救國之假志士反多輕厭國貨再不猛省將死無葬身之地云云臺下掌聲如雷有志哉林步青亦維持國貨之大助力也 
小說 
[政治小說鐵血男兒（十八）] [  常覺獨鶴]  
時白雨跳珠濺满車窗烏注視窗外昏黑無所覩乃吸雪茄解悶廻顧已身仍著晚宴禮服因謂尼曰愛立司固狡惡然此時此地實非俄人勢力所及吾何憚彼哉君乃迫不及待政僕衣囊未挈遂以禮服爲行裝跋涉長途人將傅爲笑柄矣尼曰僕行篋中物惟君取用至謂催促太甚則事非得已君尚未知也僕一見愛立司與黑生同處即知危機已露亟走伻往君寓取行李詎意君室前後已有人伺察所遣价固點者乃賂一郵差使入君室僞爲投函也者探知室内亦伏一人即此可見若曹設心之險布置之周吾儕奈何遲延自貽禍變總之欲抵西奥司非殫精竭慮莫能致也 
烏曰雖然爾我終有安履故土之日蓋有備必能無患若時防禦彼當無所施其技也車行甚速轉瞬將抵逹埠矣尼微頷探　出手槍撫摩審視謂烏曰君誌之途中遇不相識者宜引避非不得已勿與語一路可僞作布逹坡人遄返故鄉狀庶免人疑詰君　中當有手槍可備而不可用並不可輕易與人啟　蓋一有事端行程必爲所阻斯行至德國不能必保平安至奥大利亞則離家已近亦愈危險必入國門後始可坦然無慮　晨接梅麗來電知國人對於君一若大旱雲霓已望眼欲穿矣 
車行漸緩萬家燈火逹埠已隠隠在望須臾抵站車停良久尚未開行尼乃啓窗詢站役日車云胡不前進吾儕至海口尚需换乘汽船遲恐不及也站役答曰後有專車踵至俟其到后當與共行尼頷之顧烏笑曰彼追蹤而至者果誰乎逆料若曹必不肯輕易放手爾我長途警備當一識彼車中人不可不注意之（二） 
[哀情小說筠孃小史（十五）] [  秋庭]  
天亞吳筠夫婦間之愛　　從道義中發出天亞旣死筠　能息恝置耶矧天亞之赴美筠孃爲主動力鄉里中無識者乃謂天亞本一守十兒卽無端赴美爲某某黨員抵觸法綢憂懼成病　死皆筠孃一人狂熱　致忍令吳翁夫婦晚年抱喪子之痛轉不若尋常女流尚能泥止其夫在家斯守也如此讕言令筠孃聞之其感憤爲何如亟欲以身殉天亞庶幾在天之靈得免岺寂當在紐約時天亞初喪筠孃本欲步薇雲後　以了日後疚心之歲月第因大事未終不得不力任艱巨將天亞骸骨載負以歸免致促南輩抱莫大之悲恐而累梁公等以棘手之責任旣而西渡太平洋遵運河而北得歸魂于首邱筠　之心慰筠孃之顧决矣所最可慘者在抱之孩提昔以父病而輾轉數萬里之征途而紐約而美京同受此無涯之辛苦今以父没而復跋涉于驚波駭浪中遄返故里兹更决然舍之使爲無恃無怙之孤兒筠孃之心蓋已片片碎矣孰意檢點行篋更有薇雲之手書一通足以促其自裁之觀念而不睱顧及其他者略曰 
天亞惠鑒蒙君之愛已逾二載彼此心期融如水乳所恨薇雲美産而君華産傖夫之言爲足　心然以君等之器宇之學識足爲我美人所傾折者實有其道同盟會宗旨尤與本國十三洲獨立時相近是放明逹之士舉流俗之讕言汚語悉掃除之謂二十世紀中中國之新主人翁舍君輩而莫屬嚴父於此亦頗一轉意不意君輩屢次失敗與貴會反對者故作訕笑挪揄譏誹满布報紙同種同族且如是美人士感情亦遂一變有鄙君等爲猶太波蘭者然此猶庸俗之毁譽不足介介嚴父之識度亦爲一代英流尚不致以成敗論人君與薇雲果抱同一之目的此事非絶無可望所最痛心足爲吾等之障礙而不可稍予融通者則爲君已有妻拏者也蓋美例以一夫一妻爲定制君已有室卽君爲美人此　亦不得諧藢雲縱欲曲爲之諒其如國人之曉時何其如老父之嚴梗何已矣已矣此事無復可期矣君夫人近已來美社　中無不欽仰其　采與君爲敵之某槍時思間吾二人之事以爲快得此良好機會有不悉將此事宣布於嚴父之前者耶故我父縱愛我而國律所在清議所在有不得不嚴爲申斥者矣雖然彼傖之力縱極能間然欲求償於薇雲薇雲縱不肖斷不至爲若輩動也薇雲身世當守老父以終始脫有不諱則薇雲平日所御之手槍約克斯者即薇雲之畢命友也中國之情史有曰還君明珠雙淚垂恨不相逢未嫁時薇雲可借詠之矣天亞天亞薇雲與君是後當互引爲畏友不能視爲膩友矣書不盡言請留此以爲息壤可也 
薇雲謹肃 
是書情詞悱惻凄人心脾薇雲與天亞之　史胥在於是筠　覩此懊憹之狀概可想見以爲我不往美縱有莫大之狂澜薇雲可不死薇雲不死天亞亦不至倉猝而演此慘劇循是以推薇雲之死我死之天亞之死亦我死之我今獨生將何以對薇雲亦將何以對天亞雖有垂暮之翁姑尚可賴伯叔　妹以承色笑奉廿旨漸減無聊之餘哀老母念筠雖爲一日不能或已然促兄弱弟及諸妹等亦可以分肩其職聊博老人之歡笑惟是玉兒桂兒無父無母誰爲愛憐誰爲顧復撫宛宛之嬌誰顧盈盈弱質蓋有慘難爲情者矣 
寂寂深閨妝臺之側金屑狼藉茗碗中有極幼小極嬌好之　弟二人痴立牀畔而呼其母母已　然應噫是爲　景象　蓋蓋筠孃脫然歸眞　天亞　　遂風而去也年甫二十有五小天亞僅二歲　其遺事者知與不　　不爲之涙下辛亥八月某日同志爲開追悼於北郊來者幾三萬人云（三）（完） 
 
 
 

Page 11

 
 
   
 
 

Page 12

 
 
   
 
