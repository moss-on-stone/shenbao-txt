# 1918 - 98 - 4916221

 

Page 1

 
 
   
 
 

Page 2

 
 
時評 
[巧拙（冷）]  
　　北方武人雖同具狠烈之性然而其間大有巧拙之不同焉曹銀張懷芝張敬堯固亦主戰者也然而徑赴前敵身當戰事之衝矣倪嗣冲張作霖徐樹錚主戰之力甚於曹張者也而乃袖手旁觀未嘗一赴戰地也是蓋巧拙之所由分也張作霖尙派兵南助而倪嗣冲更按珍而待是又巧中之巧拙也 
　　或曰否居則易於他圖行則易於索欵巧拙之中各有所謂巧者在焉是則更非局外人所知矣 
[命令]  
　　四月十四日大總統令張敬湯殷本洗龔漢治魏朝彥閻治堂趙繼賢劉元和陳德麟均授爲陸軍少將朱鼎勳加陸軍少將銜劉夢庚加陸軍軍醫監銜崔魁文趙玉珊楊朝黼張繼忠均授爲陸軍步兵上校彭壽華授爲陸軍砲兵上校何謙吉授爲陸軍工兵上校此令 
　　又令沈繼芳杜宗凱吳廷光均授爲海軍上校此令 
　　又令陸軍總長段芝貴呈請授郜汝廉白恩榮曹士傑邢德春毛鴻恩爲陸軍步兵中校余茂德爲陸軍輜重兵中校毛永恩張成恩爲陸軍步兵中校均照准此令 
　　又令海軍總長劉冠雄呈請授薩夷爲海軍中校應照准此令　　又令陸軍總長段芝貴呈准新疆省長兼署督軍楊增新咨請以張治賢補和闐營參將馬樸倉補吐魯番營游擊詹世奎補古城營游擊馬致和補蒲昌營游擊均照准此令 
　　又令李榮殿周苻麟楊紹寅均給予二等寶光嘉禾章楊纘緒給予三等寶光嘉禾章此令 
　　又令胡督麒給予二等大綬嘉禾章王承斌王毓芝朱天梁李鴻舉均給予二等嘉禾章蕭耀南張福來崔魁文劉夢庚楊淸臣陸鴻述容賢馬周劉信誠劉之龍王克熊林振鏥王濟業均給予三等嘉禾章張鳳永朱鼎勳均給予四等嘉禾章此令 
　　又令曹錢張學顏閻相文劉錫文劉景元穆文善均給予二等文虛章李雨山晋給三等文虎章虞克昌毛鴻恩賈勤楊慶貞許鳳藻陳天經楊中高憲乾葉龍　鄭廷　均給予四等文虎章此令 
專電 
[北京電]  
　　陸外長辭職及曹辭財兼職之說頗盛但陸欲外放曹正以財交全權辦借欵故某系力聲明爲無此事而陸已稱病四日不到部（十五日下午三鐘） 
[北京電]  
　　公府昨日大宴會席散馮約三五要人討論選舉和戰兩大問題（甲）東海答言北派首令惟公與芝泉令一爲總統一爲總理正好協力斡旋拼救國是（乙）多數主戰以倪最力並對前敵將令願任調和 
（十五日上午十二鐘） 
[北京電]  
　　曹汝霖請解財長兼職聞亦爲外交關係（十五日上午十二鐘） 
[北京電]  
　　曹張因要求未遂停兵不進段一再去電敦勸昨又由參陸處促令攻衡（十五日上午十二鐘） 
[北京電]  
參陸處據探報滇軍巳抵䕫州急電吳光新嚴防 
（十五日上午十二鐘） 
[北京電]  
　　劉存厚電周道剛擅離職守且慫恿敵軍出師北伐請明令拿辦（十五日上午十二鐘） 
[北京電]  
　　陳光遠電請贛軍赴閩開拔費五十萬（十五日上午十二鐘） 
[北京電]  
　　倪嗣冲徐樹錚等以曹在直隸與大選舉問題有關故徐運動督直甚烈（十五日下午三鐘） 
[北京電]  
　　近京房山煤鑛案某司法機關與某衙門强硬辦理現有人控某長於法部正在密查間（十五日下午三鐘） 
[北京電]  
　　東海被留在京暫不回汴（十五日上午十二鐘） 
[香港電]  
　　李烈鈞報稱林虎部下十一日力戰攻入電白擒獲龍軍第一統領李嘉品與重要軍官數員及龍兵百餘人聞將解赴廣州龍濟光損失李嘉品將大窮迫十三日莫榮新電致李嘉品稱其忠勇勸令投誠 
（十五日下午三鐘） 
[香港電]  
　　譚延闓十四日離省赴桂（十五日下午三鐘） 
外電 
[哈爾濱電]  
　　西米洛夫氏已抵哈埠擬見白勒希柯夫將軍願將其部下軍隊改隸白氏指揮以一軍權而利進行蓋以過激黨刻方聯結並籌定新計畫也海蘭泡最近消息謂該處事權全操於勞兵黨之手而勞兵會人物則多係罪犯故資產階級之生活仍未穩定泥古爾斯克之情勢日趨惡劣中日商人皆售其所有紛紛出境自日兵在海參崴登岸後俄人漸有排日之感情據歸客云該處紅衛隊大爲活動志在掃除滿洲境內之白衛隊（十三日） 
[哈爾濱電]  
　　哈埠報紙因中國警察拘捕不付華工欠欵之某俄人一事指爲破壞治外法權抨擊頗力初華警拘此俄人至俄警署而俄員謂爲無罪應即釋放華警不以爲然乃拘之於中國監獄中俄警員雖有抗議迄無效遂轉求俄領事干涉始克出獄但華人終不甘心聲言將再捕之此俄人遂至俄警署請予保護且不肯出署謂已請俄領事保護但領事不允援助云 
（十三日） 
[哈爾濱電]  
　　土穆斯克電稱前俄皇后請國民會准許廢太子移居俄國南境適合養生之地因廢太子刻患病頗劇也（十四日） 
[哈爾濱電]  
　　海參崴電稱該處令事團預料紅衛隊將作難以攻擊日兵刻已决計將所拘私帶軍械之人一律解出海參崴居古爾斯克消息謂紅衛隊得海蘭泡等處之援助大爲活動公然聲稱準備向外兵開戰滿洲里消息紅衛隊若干刻入外蒙境內因未駐華兵而蒙古人又漠然視之故紅衛隊得以進行無阻庫倫中國辦事大員電告北京政府謂庫倫情勢日惡傾向過激黨　即派軍查中俄所訂外蒙自治之約中國辦事大員僅可在庫倫駐兵三百故過激黨利用此機會爲所欲爲惟外蒙之自治本爲在中俄兩國間成一緩衝國起見今過激黨如此行動是外蒙之自治巳不存在矣十一日莫斯科電稱莫斯科之政府已委派過激黨人員爲庫倫楚庫斯恰克與伊犁之新領事對於莫斯科外交總長直接負責烏穆斯克之工農報謂烏穆斯克第一批國際勞働隊合德奧俘虜與紅衛隊組成者今巳乘車向東出發伊爾庫資克電稱外員加爾之正式國會議員及非過激黨之要人數名與社會革命黨因反對勞兵會故被拘捕西米洛夫氏部下軍官二員趨入非過激黨之機關報館欲拘捕該報主筆但主筆不在館故軍官即他去軍官此行抱有政治目的卽此一事亦可見哈埠之無適當執政人矣（十四日） 
以上字林報 
[北京電]  
　　日本林公使爲紹介坂谷男爵事定今晚八時開盛宴欵待中國財政當局者中交兩銀行總裁及外交總長等中國聘請坂谷男爵爲幣製顧問之舉目下正在進行尙未確定（十五日） 
[北京電]  
　　曹汝霖以事冗辭財政總長兼職段總理以無人繼任爲理由慰留之（十五日） 
[北京電]  
　　哈爾濱來電云伊爾庫斯克之日僑自本年二月以後即陸續遷往他處近日該處情形愈爲危險故又有日僑一百二十人於十三日結隊遷往他處其殘留該處者僅六十人現正從事預備不日亦將他往云（十五日） 
[北京電]  
　　第二批運來之武器現已由塘沽上岸段派嘗以此武器入馮總統之手畏懼異常頃自參陸辦公處巳移管於國務院該武器保管權亦自歸段派於是段派巳開始交涉第一次載運武器貨車二十二輛已於昨夜抵京後即搬入參陸辦公處矣隨後續載之武器現正在太沽上岸（十四日） 
[濟南電]  
　　山東西南部地方匪亂猖獗現巳成無政府之狀態蜂起各處之土匪數無慮三萬之譜東平新秦汝上恩等諸縣接踵陷落肆行焚殺掠奪人民避難者爭先恐後又在曹縣曾有美國女宣敎師二名被匪掠捕勒贖之事因之外國宣敎師恐慌異常紛紛退避到此一般人有謂或致釀成敎案之患殊堪憂慮（十五日） 
[靑島電]  
　　今日（十四日）日本第二艦隊八隻來泊靑島（十五日） 
[漢口電]  
　　湖南省衡山衡州兩處之總商會代表目下來漢訪謁曹錕王占元懇請將該處之總攻擊中止以求免該處再罹兵禍也（十五日） 
[大阪電]  
　　北京赴日記者團一行於本日午前八時二十分抵大阪入紅葉館旅館小憇旋歷訪大阪時事朝日每日三新聞社次巡覽科學工業博覽會及商業博覽會後始蒞大阪商業會議所午餐至午後參觀造幣局及其他各處繼又蒞大阪時事每日朝日三社招待會及中國商務總會之觀迎會該團到大阪後頗受各方面之非常歡迎 
（十五日） 
[東京電]  
　　日本司法大臣松室氏將於二十日下午五時宴湯化龍林長民及中國公使館館員等（十五日） 
[東京電]  
　　日本農商務省調查本年一月以後三月以前進口之鐵類貨物共值日金六千七百八十五萬元較前年同時期間進口之鐵類貨物增加四千二百二十一萬元云 
（十五日） 
[東京電]  
　　東京商業會議所本日午刻設盛宴歡迎湯化龍林長民及中國章公使等湯氏在席上演說有云深望中日親善排形式而尙精神所謂援助不止於個人而更盡力相助使中國國民之經濟得從速發達云云（十五日） 
[東京電]  
　本月上旬日本對華貿易計輸出九百九十二萬二千元輸入三百八十五萬七千元（十五日） 
以上東方通信社電 
[東京電]  
　　蒙古喇嘛僧一行昨十四夜抵長野驛善光寺僧歡迎甚盛（十五日） 
[東京電]  
　　海參威來電烏蘇里之俄人二名及中國人二名不知爲誰慘殺（十五日） 
[東京電]  
　　松室法相將於來二十日招湯化龍林長民章公使及橫田大審院長平詔檢事總長等開大宴（十五日） 
[東京電]  
　　北京記者聞昨十四日安抵馬關今日抵大阪明日將往京都游覽到處盛受歡迎（十五日） 
以上共同通信社電 
戰電 
[倫敦電]  
　　今晚海格將軍報稱敵軍終日在貝葉爾南面與西南進逼英軍施擊多次目下仍在進行英軍緩緩退至貝葉爾鐵路附近之陣地與敵鏖戰未已拉巴塞運河北面亦有劇戰敵軍在拉佛河與克拉蘭斯河間稍得進步他處英軍陣地均經固守自三月二十一日至今德軍與戰者共有一百十師其中四十餘師已參與大戰二三次天空戰事甚多英飛機擊落敵飛機二十一架又逐落十四架英飛機失蹤者四架（十二日） 
[倫敦電]  
　　今晨海格將軍報稱昨晚新敎堂與佛爾凡爾漢附近有激戰深夜猶在進行英軍在菲斯土貝爾附近稍選俘敵若干人敵軍在洛康東面猛轟後竭力進攻於　地點入英軍陣線惟爲英軍回攻逐出夜間敵軍又進攻復爲英軍所敗戰線他處之情勢未變昨日松末河南岸漢加爾登系台勒附近有激戰英法軍并力回攻克復敵軍攻入之陣地松末河北岸敵砲隊更形活動今晚報稱昨夜新敎堂附近之戰事敵軍於久戰後攻入該村但於今晨爲英軍奮力回攻逐走被俘多人內有營長一員敵軍繼於該處及拉巴塞運河北面戰線數地點進攻均爲英軍所敗敵軍接續攻擊美爾維勒村西南與西北兩面之英軍陣線戰鬬雖悍均遭挫衂敵軍攻擊貝葉爾東南英軍陣地四次無一不敗死傷甚衆今日下午美特蘭巴克河與佛爾凡爾漢間發展劇烈戰事刻正在進行中他處英軍陣線無發動今日戰地有飛機甚多飛行作戰敵飛機中彈墜落者四十架受損降落者二十架且爲英軍擊空炮擊落二架英飛機失蹤者十二架（十三日 
[倫敦電]  
　　今晨海格將軍報稱英軍昨晚在美特蘭河與佛爾凡爾漢間猛戰後擊敗敵軍又在新敎堂敗敵軍第四次之攻擊並於菲斯土貝爾附近逐退猛撲之敵軍敵軍歷次力攻里斯河戰線各部分未能損動英軍陣線（十四日） 
[巴黎電]  
　　今晚公報云今晨敵軍猛轟後進攻漢加爾登桑台 
 
 
 

Page 3

 
 
勒胡爾桀陣線鏖戰終日敵軍於胡爾榮前未得進步但曾攻入漢加爾村法軍回攻進至該村西部敵軍在亞泊勒芒森林力攻白呂勒叢林法軍陣地在前鋒陣線得一立足地卽爲法美軍奮力回攻逐走（十三日） 
[巴黎電]  
　　今日下午公報云法軍夜在漢加爾登桑台勒村境回攻克復全村敵軍繼續砲轟萊姆城中一部分爲砲火所燬敵軍仍在亞泊勒芒森林力攻白呂勒叢林多爲法美軍所敗今晚公報云芒第第愛北面有砲戰法軍在拉細尼相面廣一千二百碼之陣線施擊哇維萊爾索萊西北叢林前進數百碼俘敵若干人德軍在洛瓦容境猛攻爲法砲隊所阻大受損失（十三日） 
[巴黎電]  
　　今日下進公報云芒第第愛與　瓦容間砲戰頗烈法偵察隊於此俘敵若干人法軍繫破聖米葉爾北面及勞蘭安貝爾美斯尼與布萊之敵軍陣線俘敵若干人德軍在三○四山北面聖米葉爾境華愛佛善人山突擊均遭失敗 
（十四日） 
[倫敦電]  
　　德國公報云德軍佔據亞美蒂愛爾時英國軍官五十員守兵三千人猛拒後均投降德軍獲砲四十五尊德軍於亞美蒂愛爾區域之大戰迄今已俘敵二萬人內有英將一員德軍且獲砲二百尊（十二日） 
[倫敦電]  
　　德國公報云德軍刻在里斯河戰地攻擊英軍德軍由美細萊高地進至佛爾凡爾漢村東邊攻陷泊洛斯台爾叢林且獲羅細箬爾設防之高地德軍在由亞美蒂愛爾通貝葉爾及通美爾維勒之鐵路間進攻已達由貝葉爾通至美里桑之鐵路及希泊叢林東邊德軍於美爾維勒南面佔據洛康村進至貝土恩西北之拉巴塞運河（十三日） 
[巴黎電]  
　　半官公報宣稱佛蘭得斯之大戰仍在劇烈進行惟今日敵軍進逼已見鬆懈此後或將有退無進蓋協約軍之後備兵已準備投入戰線也德軍在美特蘭南面包攻貝葉爾惟協約軍仍固守該村德軍仍在進攻法軍全陣線蓋期使法後備兵不能他調其實今防守各地之法軍力足抵禦敵軍其後備軍可聽主將隨意調動也（十三日） 
[巴黎電]  
　　公報局宣稱今晚敵飛船飛過東海濱攻東部及中部數處其中一二艘曾深入內地擲下炸彈數枚公報局續發公報云昨晚敵飛船襲擊一役共有四艘二艘飛入內地數英里餘二一抵中部一幾近西北海濱敵飛船飛行甚速未圖越過防區擲下之炸彈多落空野僅於一處毀屋四所其餘損失頗微是役死四人傷十五人（十三日） 
[巴黎電]  
　　昨夜有德飛機數艘飛過陣線僅二架飛抵巴黎擲下炸彈數枚死二十六人傷七十二人（十三日） 
[巴黎電]  
　　昨日擊遠砲死二人傷十二人夜間亦有砲彈墜下德國擊遠砲夜轟巴黎此爲初次（十三日） 
[倫敦電]  
　　美茀森氏今晚在下院宣稱現已設法製造能擊八十餘英里之大砲（十二日） 
[亞姆斯特丹電]  
　　荷蘭哈倫地方因麺包發生暴動商店被掠傷者數人洛特丹地方亦有暴動又海牙因爭糧發生暴動傷民人與警察四五十人商店被搶者若干家（十二日） 
[海牙電]  
　　英使署聲稱英國佔　之荷船一俟和約簽定之日於其駛回後即行交還令各船將懸英旗駛行租費按每月每毛噸三十五先令計算一切保險均由英政府爲之如船遇意外可隨主人之意卽於戰後儘速造還並將船價按常年六釐付息（十四日） 
[丹京電]  
　　社會民主報載稱德戰艦萊倫號（一八六００噸） 
在亞倫島擱淺又據他方面消息該船已觸水魚沉沒 
（十二日） 
[亞姆斯特丹電]  
　　柏林電稱德艦隊已駛抵希爾新福港 
（十四日） 
公電 
[高郵公電]  
　　北京大總統國務院總理內務部財政部司法部總長總檢察廳長南京督軍省長財政廳長省議會淸江高等分廳檢察長上海時事新報館轉各報館公鑒高郵水旱迭災連年荒歉人民顚沛流離不惜忍痛擔負地方逾於正供之附稅畝捐者原爲地方謀公益非爲官吏飽私囊郭知事曾基在任兩載有餘百務廢馳迭縱省議會彈劾人民控告恃有奧援怙權如故而侵佔畝捐核其親筆賬據竟逾數萬坐視普育堂死嬰五百餘名捐欵不發士紳淸算不理延至調任丹陽不候交卸棄職潛逃士紳詰聞會計警員調護維持該知事自知溺職避罪委過蒙蔽省聰更串同印委籌張爲幻姚代知事崇義將警員覊押兩月不訊不判又謀害正紳多人秘密羅織朦呈訊判爲一綱打盡之計以箝制人口紳民就詢縣署秘而不宣呼　省署不爲澈究官可枉法惟民是求　鍊不足施以鬼蜮光天化日之下有此不法官吏雖陷人民於大避而無從聞知郵民何辜遭此荼毒若再緘默靡有子遺用敢迫切電陳伏乞　塵派員秉公澈查將署丹陽知事郭曾基運河局提調姚崇張　職交付法庭按律懲辦以儆貪酷而雪沉寃並懇江蘇省長公布全案俾人民得受法律保障素仰貴議會報館主張公道尙祈見敎衆議員董增備省議員吳輔勳韓汝紳曁農商學公團體體紳民公仰 
要聞一 
[兩日之中央政聞]  
　　十二日之府院情形府院方面十二日似較忙碌公府則因是日爲總統宴客之期各處辦事人員及張仲仁秘書長等散值均在夜晚九時以後馮總統於上午十時到辦公室直至夜晚十時始由辦公室退入內室是晚大總統在府宴請京內外政軍界各要人與宴人員爲徐菊人段芝泉姜翰卿倪丹忱楊杏城田煥亭府院秘書長等十二人原定爲二十三員嗣因臨時辭謝所致七時就宴至九時十分始盡歡而散至國務院方面則因十二日爲參陸處重要會議之期靳翼靑將軍段香岩總長等均於上午九時到院直至下午四時始退回私宅段芝泉總理於午後二時到院即入參陸處列席會議會議畢復至辦公室披閱電報直至下午五時始由國務院退回私宅故方立之秘書長十二日入府蓋印時間亦在五時以後又聞是日下午三時直隸軍務帮辦冀南鎭守使王懷慶晉謁大總統面陳此次赴津與曹健亭省長商定維持直省防務情形聞總統面諭王帮辦在曹督軍未回任以前直境防務必須認眞佈置萬勿疏虞王氏唯唯而退並聞王帮辦十三日即回冀南鎭守使本任 
十二日參陸處之會議近數日以來政府對粵對湘對閩對川對宜昌各處之軍事均在積極進行之中故參陸辦公處連日均有重要會議而尤以十二日之會議時間較長議决之事件亦較多自上午十時開議直至下午三十始行散會聞列席者除靳翼靑段香岩廕午樓師嵐峯張博齋陸秀山等十餘人外段芝泉總理亦曾於下午二時親自到處對於某項計劃發言獨多并聞段總理自參陸處移院以來素未列席是日所以到處之原因因徐又錚前一日在合肥宅內對於某項軍事計劃頗多特別建議之處合肥因十二日參陸處適係討論此項問題故特列席發表意見至會議之內容事關軍事秘密碍難宣洩但可以告人者爲援粵計劃已完全决定散會後曾致龍濟光重要密電一起又一消息十二日午後二時參陸辦公處開特別會議列席人員較平　爲多段總理於二時到院亦出席此次會議關係甚爲重要又聞十二日本非閣議日期段總理例不赴院下午兩點忽突然蒞院即赴參陸辦公處召集辦事人員及參陸兩部總次長開臨時緊急會議聞財政總長曹潤田長江巡閱使倪丹忱亦均列席會議至下午三點半方散據某方面傳出消息謂因接到粵省急電臨時籌商軍事及撥發軍費事宜云云又一消息十二早九鐘餘段總理到院後旋到參陸辦公處籌商各處軍事問題是時各要人尙未到總理即飭人電催廕午樓段香岩張陸兩次長靳翼靑師嵐峯以及參陸兩部諮議副官科長共四十餘人除一二請假者外幾乎全體到齊出席二鐘許總理以要事須返宅遂暫時停止討論决定下午一鐘半再行正式開議至一點一刻段仍回參陸處開議段總理主席首先討論者聞係援川問題蓋因川局日危應援難緩故昨日討論結果决定除由陜南派兵往援外並擬令湖北李炳之軍隊及在鄂奉軍由鄂入川策應繼又討論粵閩軍事問題議定一面電催浙督速飭童保喧所部赴閩應援一面電商張檢閱使飭第二路軍隊趕集贛南准備攻粵末又對於湘省進攻各計劃亦有所討論對於出兵西伯利亞問題亦已議有具體辦法直議至四時二十五分方散會 
十三日之國務會議十三日爲國務會議之期據聞列出議事日程仍無外交問題大約或歸臨時動議至提議之件一爲續議接濟廣東湖北湖南軍費問題一爲劉川督要求接濟械彈軍餉問題一爲陳陜督電請添募第五混成旅問題云云又一消息十三日之國務例會日程係段總理與方秘書長親自商定據聞其稍重大之議案（一）爲某項外交問題（二）爲報告十二日參陸處所决定之軍事計劃（三）籌撥各軍軍餉案（四）爲驅逐敵僑問題（五）爲任命官吏案并聞第一案之外交問題事情異常重大是否即中日交涉案尙不可知其他如任命張作霖爲東三省巡閱使案亦有於該日提出閣議之說但並未列入日程 
近日之奉军声威 
徐樹錚僕僕京津 
倪嗣冲暫緩回蚌 
張作霖將任東三省巡閱使 
　　奉軍副司令徐樹錚十二日上午八時由軍糧城專車來京十一時三十分抵前門車站比乘汽車至東拴馬椿王郅隆宅內與倪丹忱督軍會晤至十二時四十分馳往府學胡同段合肥宅內與合肥密談一小時聞係陳述某項軍事計劃并聞與張作霖之巡閱使問題亦有關係由段宅出門後與臨參議長王揖唐在某處會晤至下午三時三十分仍由原來之專車返軍糧城同行者爲王揖唐又一消息云徐樹錚於十二日晨五點自天津乘坐專車出發早八點抵京即赴府學胡同段宅有所協議後遂赴馬莊安武軍本部先是倪嗣冲氏有十二日動身之訊實尙未行十二日早九時梁燕蓀即往訪問未幾徐樹錚王揖唐諸氏先後蒞止即在邸內會談至十時後方散徐氏此來係爲商議攻粵援川之事至倪宅會談內容尙難詳悉徐於午後三時復往車站乘原車回津矣據聞徐氏此來係奉段總理之電召云云又據某方面消息謂近來徐又錚雖不在國務院院中緊要事件另用密電諮詢得復後始行辦理至安徽督軍倪丹忱此次來京以某項建議未有眉目原欲於十二日返蚌迨徐又錚昨午來京與段合肥謁談之後某項問題復呈活動之象徐又錚臨行時特請倪氏暫緩出京聞倪氏已允徐氏所請又據軍界確訊於五日以內尙有奉軍一大混成旅由灤州軍糧城兩處開往滁州聞此項軍隊專爲援助粵省者交通部刻已籌備列車十四五日即開往該兩處備用至奉軍攻粵軍費聞段總理擬由中央政府完全擔任前日曹銀來電請任張雨亭督軍爲東三省巡閱使一節茲據某要人消息日來此事進行甚急爲張督從中活動者尙不止曹宣撫使一人倪丹忱見總統總理時曾數次力爲保薦十二日徐澍錚氏來京聞亦有此項任務段總理經各方面請求已有允意並准於十三日提前國務會議大槪發表之期當在一二日內 
[攻粵援川之進行計畫]  
　　政府眞意在欲進攻川粵武力解决連日以來已由參陸辦公處議定攻粵援川同時並舉其期限預定爲八個月軍費預算爲三千五百萬元對川之兵力除劉存厚鍾體道原有之川軍外另出六混成旅計奉天二旅吳光新二旅湖北二旅此外并令陜西河南山西各出一旅最近吳光新進兵秭巴即此計畫一部分之實現對粵之兵力係第二路中施從濱之一師李傳業之安武軍二十一營張宗昌張之傑兩混成旅此外另由浙江上海福建共出一師一旅（江西陳督新奉派之援粵兩旅不在此數）政府前日以此種計畫分電各統兵將帥諮詢意見曹宣撫使陳贛督各有一電來京茲覔得原電錄左曹使蒸電略云援川計畫已迭電陳明諒塵鈞察茲查有吳總司令所部旅長李炳之熟諳川情令爲援川宣撫使又周駿素悉蜀情使其假道入川責令招撫均屬大有裨益務乞察核示復又陳督佳電略云前奉攻粵計畫業於徵日電復在案頃讀來電敬悉種切當卽電飭贛南吳鎭守使鴻昌所部軍隊迅速整備先行關赴大庚嶺並電商張檢閱使分兵前進俟張使復電到時再行詳陳 
　　又聞政府十二日接綿陽鍾體道師長拍來正密電略稱石靑陽之軍兩隊於魚日由順慶來襲潼綿職師已就定遠蓬溪鹽庭梓潼等處嚴防不致發生他虞云云并聞劉存厚同時亦有要電致政府略謂石靑陽率六千人由順慶來襲川北巳令各師旅長及各支隊長堅守各處並一面電管鎭守使嚴防陜南一帶惟子彈尙未解到務乞飭令星夜運濟云云又據某方面消息在京粵人某鉅公十二日接到李耀漢省長庚日自肇慶發來密電略稱粵事夙夜在心祗以時機未屆不敢輕舉且緣中央對粵方略未能窺悉因是遲遲未敢即發現在龍使受逼中央决計援粵耀漢義無反顧已與閩督商定即日自肇回省起兵相應希轉達當軸云云　 
　　倪姜田到京會議後而大决據聞參陸處之計劃大致共分五路對川者二路對粵者二路已飭參陸處速繪川東地圖並令參謀處調取廣東新繪尋圖於參陸處其軍隊分配如下（甲）攻川之軍東路司令爲吳光新北路司令爲姜桂題或田中玉統計攻川北路奇正兩項約在四萬以外（乙）攻粵之軍中路司令爲張懷芝左路司令爲李厚基副司令爲馮玉祥右路司令爲吳佩孚副司令李奎元其接應後方之布置如下 
　　姜桂題或曹錕王占元爲五路總接應 [T13 ]一 [/T ]趙倜爲攻川北路總接應閻錫三副之 [T13 ]二 [/T ]王占元爲攻川東路總接應 [T13 ]三 [/T ]陳光遠爲攻粵中路總司令 [T13 ]四 [/T ]楊善德爲攻粵左路總接應盧永祥副之 [T13 ]五 [/T ]張敬堯爲攻粵右路總接應其軍路之方向攻川東路分兩路正面由宜歸進側面由建始進先得䕫萬會合北路之軍進攻重慶北路分兩路正面由漢中走南江進取保寗側面由秦州走昭化會合由漢中來正面別支之兵攻取劍州會合保寗正面之軍以攻成都攻粵中路分兩路正面由南安走大庚攻韶州會合右路正面軍進取廣州側面由龍南逕取連平遙爲取惠州之勢以擊粵軍之力面分其勢左路分兩路正面由詔安攻汾水關取黃岡以攻潮州側面走永定攻大埔會正面之軍夾攻潮州另以海軍攻汕頭潮陽右路分兩路正面由醴陵取攸縣茶陵安仁走桂陽以攻仁化會合中路正面軍進取韶州以入廣州側面由湘潭攻衡山衡州來陽郴州走宜章以攻樂昌會攻韶州其軍隊之支配因關軍秘未便宣布 
[黑督之告急電]  
　　黑龍江鮑貴卿皮上軍十一日電府院報告現駐呼蘭李團長收撫匪首小白龍經過情形並稱現將該匪首改名爲沈常勝其黨羽刻巳編成騎兵兩連加入新編第十九混成旅併聞鮑督軍於十二日又續到一急電致政府報告哈什庫地方已被俄過激派佔據情勢異常兇惡乞政府迅示辦法云云據某方面云黑省邊警日亟鮑督曾商請吉省派駐中東界內各軍協助防務外並請奉督出兵當時奉督允先出一旅並已電覆鮑督推稱須奉省新軍招齊後方可派往此事迄巳逾月而奉省軍隊尙未派往黑邊情形較前益急以是鮑督日前又電奉督乞援並稱過激派有捲土重來之勢殺人越貨時有所聞俄民受其害國人受其殃敝省兵單力薄且須先顧邊防再無餘力分布貴省派兵何以迄今未發國防所賴國計所關望即派援軍以安邊圉等語黑防日急觀此一電可知矣 
[曹張兩使之近態]  
　　曹宣撫使與張檢閱使最近態度迭誌本報曹仲珊於攻下長沙張勳臣授任湘督之後曾來電辭宣撫使茲據某方面消息段總理得曹辭電後即電復挽留詞意懇切聞曹使尙有續辭之舉又張子志檢閱使因病請假政府覆電謂不便明令發表令隨營養疴昨聞政府又接張使來電稱病軀一時不易就痊援粵一事暫難親往云云不知政府對此又將如何辦理也 
[關於選舉問題之近訊]  
　　近聞河間對於本年選舉總統問題巳不復有所希望府中某要人日前曾親聆總統議論謂現在各界有推重東海爲繼任總統之說余（馮總統自稱）極端贊成如將來東海自己推託余並可帮助大家勸駕云云 
　　臨時參議院代行職權一節前曾喧傳一時近據會府某要人云余日前曾而詢王揖唐議長將來有無此事發生王議長謂揖唐在臨時參議院一日决不致有此事發生云云其言之信否須於後日證之 
　　至新國會選舉近况據某當局云此事由中央方面 
觀察雖屬積極進行然辦理此事者尙屬毫無把握微諭西南方面一時萬難贊同即湘鄂川陜諸省軍事倥傯匪禍連結亦决不能如期措辦此事將來達到如何之程度不便斷言惟辦理者亦不過盡其人事而已 
[中日交涉說之京聞]  
　　據北京某社消息云中日發生交涉外間所傳甚盛有無此事雖未敢臆斷惟據外交界消息中日固有交涉倘雙方辦理得宜亦不難得良好結果蓋該問題實關係中日兩國維持東亞之和平如中日兩國能將俄亂及德奧兩國敵俘抵制妥善此次交涉不獨均可雲消霧散且於國際地位尤能增進無疑且其內幕中交涉之條件果否如外間所述中央果否允許則確尙未能證明之也云云 
　　又某君於十二日午諮詢公府某當局據云當日政府派員來京之初章公使曾有一密電報告日代表於三月十四日由東京起程嗣公府方面對於此次中日交涉問題並未聞問其條件內容與辦理經過情形如何不但余無從探悉即馮總統亦係處於局外地位蓋因馮總統自段合肥出組內閣以來即表示對於內政外交均由內閣完全負責之闒入此次對於中日交涉問題亦始終不加過問云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘鄂戰局之一變（赤水自漢口發）]  
攻衡北軍不利 
宜昌危在旦夕 
　　北方攻衡之軍分三路進兵巳一星期矣吳佩孚一路遲遲吾行張敬堯一路兵力薄弱初欲由湘鄉進取邵陽前鋒雖至永豐鎭旋仍退至湘鄉相持惟張懷芝一路死力進迫時有得勝之電發出近亦止於攸水不能再進矣攻衡軍之主力仍爲吳佩孚之曹軍蓋吳爲力下長岳之勇將身先士卒雖損失甚大而士氣尙振故吳軍赴前敵氣足以敵桂軍然吳佩孚之行動純視曹銀之意旨爲進退曹氏本有乘機議和休兵息民不使生靈重受塗炭之主張而近來不知何故益形消極自長岳得後曹曾有令前敵停止進行以待議和消息然猶遲遲徘徊不肯遽斷故吳佩孚仍抱攻擊主旨向湘潭進發及曹錕之弟來漢後乃開一次會議使前敵停止緩攻昨晚消息傳來吳佩孚退出湘潭南軍進攻得利湘粵桂聯軍三路出攻實行恢復長岳之計畫極急施從濱所攻之側面連不得利現又受中路退軍之影響亦漸次退却張敬堯獨自焦急莫可如何惟於長沙城外各險要設防以備不虞又恐孤軍深入致遭危險亦將湘鄉軍隊撤退以便集中省城此日來外間所傳南軍得勝長沙被圍之所由來也至吳佩孚何以退出湘潭爲局中之事非他人所知曹氏止兵之意或謂係受徐樹錚謀督而以曹氏爲兩湖巡閱之影響恐亦不盡然也 
　　昨日午後及今早漢口街上發現一種潰兵或有鎗或無鎗（無鎗者居多）或有軍帽或無軍帽爛頭跣足狼狽不堪或云係湖南敗下無人收容究不知係何處軍隊也至午後始聞軍事當道派人設收容所於三元里（在日租界後方）探係宜昌敗下之軍軍署消息謂宜昌危在旦夕巴東秭歸相繼失陷川滇黔聯軍已逼進長陽遠安中路將進南津關距宜昌城僅二十里耳刻聞已經三面包圍苟滇川軍一鼓作所氣宜城旦夕可下然吳光新親率李炳之朱廷燦兩旅現正死力抵禦以待後方援軍陳復初之十七師業到宜昌增入戰線可以苟延一時據漢口和文日日新聞所載宜昌連日負傷之兵到者甚多市面恐慌益甚相傳北軍連敗雲南軍之一部已抵宜昌吳光新准備退却以守沙市又載吳光新軍之一部數日前在巴東方面攻擊一時稍得勝利乃再衝突結果乃失新崗㘭分水坪一帶要地辛卯五峰又爲南軍佔領目下宜昌到有奉軍十營彼等不受吳光新指揮以應援巴東方面遂至有今回之失敗云云由此觀之奉軍不受指揮蓋待徐樹錚之命令也然前敵着着失敗則鄂湘之事恐將有一番變局矣 
[衡州之軍事近况]  
程潛未死之一證 
　　英文楚報四月三日衡州通訊云南軍總司令譚浩明與湘軍司令程潛皆在衡州約有一星期之久記者今日往見之覺譚程二人頗爲友好譚總司令已出示佈告謂敎堂學校醫院皆須妥爲保護陸裕光已取道永州前赴廣西目下南軍陣線由寳慶至衡山下三十里某處後再展至攸縣馬司令刻率粵軍扼守攸縣惟南軍是否將進攻北軍抑僅保守現有陣線則非記者所能知前曾有兵士寄居民舍約有數日今則大半以廟宇及會館爲住宿處矣就大體而言兵士舉動尙佳間有携房主之臥具而云者然不多見也搶刦之事絕未發生以如許大軍而有此紀律亦可嘉矣此間泊有小輪二十艘汽笛鳴鳴常觸耳鼓刻方裝兵赴衡山頗形忙碌兵士赴郴州永州者亦頗多米油銀錢皆不許出境軍界並扣留小舟若干 
[閩防危急中之軍事消息]  
　　東湖旅部近日均開軍事會議李督軍於每日上午十句鐘均赴該會與各高級軍官議商軍事多至四點後始回署據聞所議均係關對付粵軍事 
　　李督軍因建安道屬之延平不靖該邑鄰近建寗與浙省處屬毗連須實行閩浙聯防計畫故特委督軍署軍事顧問徐興東赴浙面請楊善德督軍於閩浙連界添派重兵遙爲聲搖徐奉委後已於日前乘坐商輪赴浙矣 
　　海陸軍士均有舉行宣誓之禮茲聞李督軍擬定四月一日致祭關岳之時並舉行新軍宣誓式閩省軍務現正積極進行中李督軍以前次解散各軍官其中不乏可取之材擬令調查以便分別錄用 
　　海軍部以閩省海防吃緊陸續派遣官艦來閩並令蔣林二司令駐閩調遣現已由海軍特令海容應瑞肇和廣庚通濟等艦歸林司令管轄其餘元凱超武伏波長勝等艦則歸蔣司令管轄 
　　陳子江一黨爲數甚多幾於無處不有其黨惟省垣有警察密布則其黨當然不敢出面乃聞該黨首領近已遣其同黨在南台某處設立機關其中亦有司令一員爲之主持一切 
　　鹽務緝私總敎練官閻潤齋氏此次奉令將緝私改編陸軍由軍署撥到新兵四營爲巡緝兵現該新兵巳到三營駐紥米倉開始操練 
　　下游各鹽局因該處匪氛日熾疊向鹽運署請兵保護茲聞劉運使擬將新招鹽兵再訓練兩三星期即行開往各處駐防查一二兩營擬派往漳泉等處第三營擬派往詔安分配駐防 
　　閩省邊防吃緊土匪滋多陸軍駐防各地尙虞不足故李兼長於去臘特派委員多人分赴產匪各地與縣知事籌辦武裝警察茲聞福淸縣籌辦巳有成議先將縣城及漁溪三山三處設立一百二十名其經費由居民舖戶分任捐分四等甲等每月二元乙等一元丙等六角丁等二角該處各鄉紳士均已贊成矣 
　　馬江船政局自客歲修理戰艦以還已加整頓如添雇工匠購買器具加增監員是也近有留學英法之藝術學生回國安置閩省先後委派局中總監工及總敎習等職所有新製造皆出其手客歲已有淺水砲艦三艘製成現又計畫築造潛水艇是以廠中復添用滬匠數人至每日製造時間亦特別延長 
　　自潮汕戰役之後閩粵軍界感情日趨險惡各爲防禦起見皆增重兵於邊地卽汀州永定一邑所駐紥北軍計有十五六營之多現尙源源由漳派來聞駐紥該地北軍因糧草缺乏特向各里捐派軍米數千石至金豐里須派一千五百石上金中金下金各五百石查永邑山多田少本非餘米之地向來民米皆仰給大埔平和二縣接濟現大埔米被粵軍斷絕而平和米又被該縣北軍禁阻即不派軍米而民食已難維持况加以捐派數千石之軍米則民命更不堪設想矣 
　　厦門唐鎭守使准同安縣鈕知事面請調軍前往同轄剿匪惟漳屬防務亦在緊急之際故於三月三十一號令飭泉州北軍開赴防地剿辦匪亂該營官奉此即於是日由泉雇輪拖運北軍子彈到厦立卽令飭水警廳派船轉運防地矣 
[最近之陜川消息]  
　　陜西之陳管交惡陳樹藩離省督師剿匪管金聚撤兵回漢中茲得府院確悉陳管二氏於庚靑兩日迭電府院互相攻訐引起各方面之注意茲得某要人口述此事原因發生於劉鎭華長陜擴充鎭嵩軍勢力頗激起陜軍之客感管氏鎭守廣元雖隸川省而所部皆爲陜軍致有一部份忿激管氏亦無可如何等語聞十二日某當軸已有電前去排解矣 
　　川邊之藏番蠢動頃聞自川省延長兵禍以來藏番確有蠢蠢欲動之勢只緣距離中央過遠以致消息異常隔閡茲聞川邊鎭守使陳遐齡十一日有加急要電拍致政府內容計分兩項（一）報告該使所部軍隊前在滇邊交戰所有傷亡兵士迄未補充現值藏番紛擾巴塘裏塘之際非有充實兵力不足以資防剿藏番擬請准其招募新兵一團倘蒙政府埀念邊區允其所請即懇電示軍費由何處動支（一）藏邊土匪擾亂地方以來各土司人民倍極惶恐而成都又在敵人之手川邊事宜久已無人協助擬請暫准遐齡招募警察三百名以資速將川邊秩序維持鞏固以備不虞云云政府如何電覆現尙未悉 
[滇軍收復川邊之消息]  
　　雲南出兵北伐之聲傳之已久旋因劉存厚梗阻川中抗拒滇軍以致未能即時長驅直入會師武漢今幸南軍獲勝劉存厚亦已失敗退出成都惟尙有陳遐齡（川邊鎭守使）盤踞川南寗遠會理一帶亦爲滇南之患唐督軍乃派馬爲麟華封歌徐振海黃以鏞等五路進攻日昨已獲勝利次第佔領數縣特將各處來電探錄於下 
　　華封歌來電云唐督軍滇代督劉總參謀長唐大理孫總司令鈞烈歌率所部於陽日完全佔領會理詳情續報指揮官華封歌叩陽印 
　　黃以鏞來電云雲南劉代督軍唐參謀長郭代軍長鑒三月三號徐支隊長耀奎協同獨立營潘連長將鹽邊克復在長官司激戰二鐘之久降者頗衆已派人赴鹽俟有㨗音再報密碼電本已奉到以鏞叩徽印 
　　馬爲麟來電云萬急雲南劉代督軍唐參謀長並速呈行營督軍唐鈞鑒魚電計呈麟本日可抵鳳山營沿途宣示德威漢夷均受招撫住會敵兵已聞風向寗遠方面退却麟刻抵小關河接會理漢兵牛營長運隆函報滇川聯合貴軍奉命入會各界均表歡迎華指揮官已於昨日抵會等語麟擬明日進城俟後我軍如何進行乞速電示此次未費一彈即得入會者要皆我督軍决策無遺有以致之也謹先電呈以釋厪念司令官馬爲麟齊印 
　　雲南永善縣綏江縣一帶與四川之馬邊屏山雷波 
各縣毗連而此各縣距成都尙遠久爲敵黨所踞成都雖已克復而此邊遠各縣如不敉平亦非善策乃由唐督軍電令永善縣知事李鍾本率帶挺進軍三部分往攻川邊各敵軍所踞諸縣昨已次第克復茲特將來電錄下文云永善縣李鍾本帶領所部於養浩兩日佔領馬邊宥日佔領屏山惟兵力尙嫌單薄防守不易已請蔣司令兼顧雷馬屏一帶防務俾得銳意進取 
　　四川之寗遠會理各縣先本係四川漢軍統領兼殖邊使張煦所駐張亦民黨巨子素以劉存厚之行爲爲非乃與唐督軍聯合願將所部編爲靖國軍第七軍並在寗遠宣布獨立與滇軍一致進行後爲川邊鎭守使陳遐齡勾通張部裏應外合四路夾攻張不能支乃被擒殺死幸有張之參謀長郭昌明逃出到滇昨以張之被毒情形報告並謂張實屬爲國而死公誼私仇亟應圖報乃由唐督軍委任郭昌明爲第七軍長囑其收集殘部由滇供給餉械令其從速恢復寗遠現在郭已組織就緒於前月下旬由滇出發進攻寗遠並有雲南某報社員現充元帥府參議寗遠軍事特派使杜若泉同行 
　　川軍師旅長徐孝剛鍾體道對於川事通電南方各督軍總司令文云辛亥以還亂靡有定新國精神全歸泡影而禍變相尋每每影響川局人民盡罹水深火熱之痛西南同深煑豈燃箕之悲其實護法主張莫非一致徒以雙方事機間多誤會畛域之見遂以日深幸靖國各軍煌煌宣言川事由川人自主决無侵略之心劉督軍三十一通電亦願犧牲名位推讓賢能是雙方已得事理之平允宜固結輔車之勢熊公錦帆功在民國望重西南維持川局深具苦心剛等素以擁護共和保障約法爲主旨自當推戴權主川軍自通電之日起即與靖國各軍一致進行皇天后土共鑒此心所有此後一切事宜佇候明敎謹此電聞川軍一三師師長徐孝剛鍾體道參謀長秉升唐廷玉旅長劉眞陳能芳張鵬舞吳震陳經團長唐式遵王麗中聶文光蕭常德潘文華趙潤森何疇李昌爵唐玉承江受益一師梯團長邱華玉同叩篠印 
[奉天近事]  
　　張督日昨電京稱分援川粵現已由奉簡拔精銳先後開赴關內計暫編混成一二兩旅聽候中央指揮調撥並將將領姓名官階陳明所有糧械軍備現已預備惟將來戰事延長尙須由中央隨時接濟前此出發抽調之二十七八九師暫編混成旅各軍隊已經電奉軍司令部候中央隨時調遣以收指臂之效張督又於庚日致電總統略稱本省新募軍隊自支日起至陽日止一律檢閱完畢特此電達云云 
　　昨聞段總理於七號來電謂乘丹忱在京時請執事來京一行面商各政云云惟奉省內政外交端賴坐鎭張督京都之行恐尙難必也 
　　吉林省長郭侗伯氏日前爲東省鐵路事宜赴京多日近始遄返昨午到奉即携同吉長道尹陶彬氏前交涉員鐵路督辦處參贊傳疆氏及秘書隨員十餘人入城與張督會談甚久據聞與張督所商者以哈埠一帶現尙能維持秩序我國新添之警察由濱江知事管理亦頗著成效惟迤北道路阻塞形勢岌岌將來尙須籌防出京時曾以此事向當軸提議當軸以已責成三省長官妥籌飭隨時與張督接洽故此次會見即商榷此事也郭氏已於日昨携同隨員匆匆趁車返吉矣 
[魯省治匪之棘手]  
　　山東張樹元帮辦以各縣匪患日甚本省軍隊實不敷分布曾屢電中央撥隊助剿頃聞軍署昨已奉到中央覆電允即撥一混成旅來東助剿日內即可開拔 
　　岱南匪患旣久人民旣羅掘一空於是各匪遂不得不轉而注意於外人矣近日河南邊境之美國敎士凱易耳旣被擄去曹縣之某敎堂內之美國女敎士二人一名斯密司一名狄克松現正被架勒贖因之各敎士有人人自危之勢現在紛紛來省矣 
　　前日晚辛莊二十團第三營砲隊一連馬兵一連怱怱開赴濟甯聞係近日土匪頗思窺伺該縣來電告急張會辦故急令該營速往鎭懾 
　　日前有八團新領機關鎗五架爲編練機關鎗隊之用蓋因新由各營揀援之兵士多未敎授機關鎗學故昨日特在南關試演射擊司機素未諳練將機關鎗兩架機簧碰壞本營鎗匠不能修理昨特派員送往德縣兵工廠限即日修妥以便應用 
　　徐魯素稱多盜爲患已久近來時局不靖防務屢經變更匪類乘時竊發愈不堪問其先四省剿匪督辦張敬堯氏聲威不爲不足兵力不爲不廣顧於浩匪一節極力主張收撫不用壓力與鎭守使張文生微有意見蓋該處匪患深根蒂固官軍與之接戰屢屢不利故主張收撫張敬堯去後張文生一反前之所爲處處以武力爲前提於是匪勢愈演愈劇遂致不可收拾今者徐樹錚又將以剿匪督辦名義駐節徐州將來效果如何與駐兵目的是否專爲剿匪抑別有所在姑勿深論茲就最近匪勢之狀况紀錄於下濟甯地方爲江蘇出入門戶有劇匪周天貴者上年曾在周村一帶擄掠人民不下數百人旋因一般虎狼餘黨染指其間周靳弗肯與乃糾合數百輩在濟屬各境燒搶勒贖欵無細巨悉分散之並不侵蝕分文蓋一以安衆心一以張己威也當局屢次派兵捕獲終未奏效又徐屬碭山縣匪勢兇悍約略計之專以搶奪者爲一類放火兼擄贖者爲一類尋仇報復以殺戮爲快事者又爲一類此類黨徒極廣殺人如麻聞敬安鄉董事劉雲程家男婦二十餘輩一夜間槪被慘殺屍身俱無心臟一一高懸樹杪不識用意何居此外豐縣蕭縣等境無日不有搶刦情事發生官應凡有捕獲悉處以斬决之罪然前仆後起絕不因斬决稍加儆惕誠所謂天生害種者歟 
[厦門林季商被捕]  
　　本月二號午後廈門警廳偵探十餘名前往鼓浪嶼會同工部局派出印捕十餘名同赴三坵田林季商住宅初到時聲言欲見林季商林之守門者答以不在該探等即直入內宅登樓尋獲林間來此何事探等答謂要帶爾往工部局林問有何公文探謂到局便知林知難拒絕乃與偕行到局後即被收押一時風傳到厦市上傳說紛紛謂林係與西南有串通情事又謂其在漳有通匪嫌疑議論不一聞林季商爲前淸候補道曾指廣東素係世家子弟近年來頗熱心經營實業今因何突然犯此重案人皆未知捕拿後如何辦理亦未有所聞也 
[蘇敎育廳令組勸學所]  
　　江蘇敎育廳訓令六十縣知事云案查勸學所規程及施行細則早奉大總統明令公布並奉敎育部迭次修正令飭遵照在案本廳長以勸學所之設置關係地方敎育極爲重要未便視爲緩圖惟各縣向有敎育欵產經理處其職務權限多與勸學所相抵觸勸學所成立此項機關應否令行廢止前經電請敎育部核示嗣奉豪電開勸學所成立各縣敎育欵產經理處當然廢止等因並將勸學所經費及所長任用手續勸學員兼任辦法先後呈奉省長核准各在案合亟抄錄敎育部修正之勸學所規程及施行細則各一份並呈奉省長規定之勸學所辦法訓令該知事查照辦理勸學所所長任用手續應由該知事遵照勸學所規程第四條之規定資格開列三人繕具詳細履歷呈由本廳長遴任一人以昭愼重勸學員不另設專員即由該知事於學務委員中選擇兼充呈由本廳長查核但此項勸學員不得兼薪以期撙節經費至勸學所之經費即以敎育欵產經理處原有經費移充業經本廳長依照敎育欵產經理處之規定費額分爲甲乙丙丁四等並經分等規定支出槪算一併開單令仰該知事知照此項經費數額業奉省長核定不得藉詞增加溢出原有經費是爲至要須知地方敎育爲事至繁非有特立機關殊不足以專責成而促進行現在勸學所旣奉敎育部令催趕辦並奉省長核定辦法自應從速成立茲限於七年五月十日以前各縣勸學所一律成立勸學所成立之日敎育欵產經理處應即廢止並應由該知事督令該處總董副董妥速辦理移交以淸界限事關要政仰該知事迅將勸學所組織成立並愼選所長妥爲辦理毋稍遷就致干駁諸仍將開辦情形及成立日期另文具報切切此令 
　　附規定勸學所經費數額及支出槪算（甲）縣敎育經費收入總額在十萬以上者至多不得過一千元其全年支出槪算如左一書記薪俸二所長薪俸三僕役工食共七百元四辦公費三百元（乙）全縣敎育經費收入總額在五萬以上者至多不得過七百元其全年支出槪算如左一書記薪俸二所長薪俸三僕役工食共四百九十元四辦公費二百十元（丙）全縣敎育經費收入總額在一萬以上者至多不得過五百元其全年支出槪算如左一書記薪俸二所長薪俸三僕役工食共三百五十元四辦公費一百五十元（丁）全縣敎育經費收入總額不滿一萬者應比照丙等酌量減支其全年支出槪算亦應比照丙等酌量減支 
[浙敎育界之好消息]  
湯氏二十萬元之義舉 
省敎育會保管之義務 
　　浙省湯拙存君秉其先人蟄仙先生之遺志願以遺產二十萬元捐作本省敎育經費託省敎育會經管省敎育會以事關重大特由會長經子淵君召集各評議員於昨日上午開臨時評議會對者有秦吉人葉墨君許緘甫錢墨卿吳孔懷葉識荆張佐時張子成余日如徐晋卿羅颺伯黃祖洲王賡三葉棟臣金子和等十五 
 
 
 

Page 7

 
 
人先由經會長報告本日開會收受管理公產事件即湯氏捐欵一事除將湯君來函及貲產總目印刷分配外并說明湯蟄仙先生當時收受政府獎金之不得已（按浙路收回國有時政府曾獎湯總理二十萬元）及現在湯拙存君繼承先志積累歸還託付本會之種種苦心惟會長評議員等容有更換而證劵股票等之息欵補足二十萬元之數爲日孔長故須推舉雙方熱識者數人保管此欵不隨會長評議員之任期爲進退庶幾長久可靠至於此欵在收足以後固須別定用途非本會所得而私有卽在未收足以前本會亦祗有代爲保管之義務平日經費不能挪用分毫而在地方敎育上則大有利益本席個人意思斷不能說拒而不受惟事關公衆究竟應否收受應否承認請大家公决各評議員對於此事以爲湯氏義舉及地方敎育均無不受之理會長以贊成收受者起立付表决全體起立通過次由會長宣佈擬訂之本會經管湯氏捐銀條約逐條朗讀各評議員詳加討論惟將文字略有修正遂俱通過次公推管理員五人經子淵阮荀伯蔡谷淸許械甫陳子韶由會另行備函請其擔任一面再行函復湯氏茲將各項文件錄下 
　　湯拙存致省敎育會經會長函子淵先生足下孝佶父喪末葬於禮非喪事不言不應以書自通於執事竊懼先志弗彰罪疚彌重有不能已於中者因內遵考訓外稽時制其惟貴會可與敷陳蓋敎化所由興庠序所當務貴會不惟有論贊之力兼負恢宏之任然則或有志存公益委致貲產苟足以資廣學之途者雖數寡效微期迂事緩固貴會所不遺也昔者先君嘗懷興學之志而無所由藉及晚蒙國賚二十萬元不欲有之謂當假此資糧助隆絃誦乃以他緣乖沮本願未酬故於丙辰季夏嘗因感疾豫制遺誡命孝佶兄弟勤苦積累務達此算期以公之鄉里造益師儒囑累之辭埀在書策孝佶兄弟自遭閔凶痛先志之未遂傷愚躬之薄劣深恐不克紹述遺憾無窮因請於大父爰及所尊念時方艱阻事難期必不如盡捨微資猶可少循子道雖今者窀穸未安虞祔未畢日月有時亦旣改歲追惟避咡夙夜悲惶此而不圖不孝益大然譬彼射侯莫能赴的惟有傾竭涓沬跛望盈科計以暫出於權宜事須仰成於公誼緣是籍錄所有資產惟除向日先君交舊或因緩急略有通假不能計及自餘織屑悉入記注綜會其數凡值二十一萬五千三百餘元揆之求達之算雖若有盈而見銀僅及什一餘率營業股本之屬消息惟時不能以原有價值論先君以積累望之孝佶兄弟者亦惟持此區區待其孳殖然子母相望量適均齊孝佶兄弟雖服賈力田無敢暇逸藜羹裋褐甘以終身實恐聚之靡常散之無節未能自信其久而不虧今欲檢集一切劵證悉授貴會乞爲收貯除現有存欵外其餘劵證等項得遇緣會價格相當仍由孝佶隨宜變賣以現銀歸納如或未能一時變價則計其息入悉數輸奉漸次積累總以集成二十萬元之率爲 
期以願則未畢以力則盡此車服可鬻敢曰竊比君子雞豚猶數亦或式同庶人如此貴會雖有保管之勞實予孝佶以補苴之便至於用之之道孝佶不學不足以知之貴會祭海先河折中羣議必能斟酌時宜施之至當俟舉數完成或以全資備立專科或以常息分助衆學一從貴會抉擇處斷孝佶不敢預焉雖復　涔易涸不無一漑之功刈果猶需庶近十年之效事則誠迂情或可趺貴會惠而見許豈惟曲成先君之志亦以藉弛不孝之誅固當感 
均下泉誦義沒齒伏望裁答立便依行又先君生平以名德見稱於世不可使旋葬而無槨今孝佶仰秉遺言盡舉薄產委之貴會 
墓田旣乏負土仍虛雖籩豆之修未遑有及而邱垅所存不容無識故於現銀二萬四千一百餘元中擬留三千少營封樹宜亦邦人君子所共哀矜尙有下懷亦須申白孝佶所以爲此考實體三年無改之義故以繼志爲重毀家爲輕理本因心事求盡己準之中道猶恐或違貴會俯納愚誠已荷成全之德若夫酬名標榜希跡褒揚則非不孝所敢聞亦先誡所弗居也資產總目錄在別紙并以封呈惟埀照察湯孝佶稽顙再拜資產總目計開存欵計銀二萬四千一百十二元零浙路證劵計銀四千一百六十六元零浙路債劵計銀一千二百二十元通海墾牧公司股本計銀二千八百元通州大生紗廠股本計銀一千零五十元崇明大生紗廠股本計銀二百一十元上海華商電車公司股本計銀一千元上海會文堂書局股本計銀四千元上海九成鍊鏞公司股本計銀六千二百五十元浙江興業銀行股本計銀五千三百元杭州光華火柴公司股本計銀七萬三千八百元杭州淸河坊大街房產計銀一萬零五百元杭州淸河坊巷內房屋計銀五千二百六十二元杭州百歲坊巷基地計銀一千五百元南洋明庶農業公司股本計銀七萬四千二百元總共計銀二十一萬五千三百六十九元零 
　　浙江省敎育會草擬經管湯氏捐銀條約今因湯拙存韋存兄弟秉承先志自願捐銀二十萬元充作本省地方敎育經費委託本會經管又以一時無力籌足現欵願將所有現欵及其他產業先交本會管理自後產業變價及一應租息均由本會收作捐銀以滿二十萬之數爲限本會受此重託自宜格外審愼爰擬定條約列舉如後一捐銀二十萬元除已繳現欵二萬一千一百十二元由本會收作捐銀外并附繳動產不動產一切劵證共約值銀十九萬一千二百五十七元另由湯氏備具詳細目錄二分雙方蓋印分執存照一已收捐銀及一切劵證由本會推舉管理員五人妥爲保管倘管理員遇有事故未便保管時本會須另推補充之但所推之人須得湯氏之同意一所收捐銀無論多少均由本會即時塡給收據交湯氏收執一捐銀未滿之先所有已收捐銀及捐銀存息均由本會分別存貯至捐銀已滿之後再由本會商同湯氏確定用途一已收捐銀及一切劵證湯氏與本會會長均有隨時監察之權一一切劵證如遇有價值相當湯氏自願變賣或因事實之必要（以有益捐銀者爲限）其向本會領取時須先聲明事由並出具手據或憑函交由本會收執惟變賣所得價銀須交本會收作捐銀一一切劵證自捐銀收滿之日本會須查照目錄（除照前項規定已領取者）如數檢還一本條約繕寫四分湯氏與本會各執一分另由本會以二分分呈省長公署及敎育廳備案 
[杭州快信]  
　　此次出征軍隊擬從海道赴閩聞有以漳州爲集中地風說 
　　出征隊開差費聞楊督擬每營給發一千元 
　　駐建德步兵第七團團長胡大猷接奉省電後特派副官戴鴻渠將該團餘留鎗械及各項行軍器具一律運解到省呈繳師部備各營隊伍出發需用 
　　警備隊一區統部向駐瓶窰現悉有移駐省城消息前齊省長密召統帶陳步棠晉省即係商議此事 
　　近來督署日行公牘關於軍事應守秘密者槪用火烙小印關防一律親自拆閱不容少有洩漏 
　　齊省長昨咨內務部以省會警廳勤務督察長林映淸司法科長鄭廉等在職勤能卓著請予轉呈任命 
　　平政院來咨吊取許成光訴永嘉縣認民田爲官地不服原案齊省長昨訓令鄭知事趕速錄案呈復俾便轉咨 
　　甌海道電省遂昌程知事請催令沈前知事速往會算交代省署昨令行財政廳轉飭知照 
　　本省七年度司法預算較上年加列二萬餘金共約四十三萬有奇 
　　敵僑沙木羅浮前曾充任郵務局長此次由省移居莫于山不服監護由陳檢查長呈報到省已飭照章取締 
[南京快信]  
　　馮總統派公府夏諮議來甯慰問李督病狀 
　　李督昨日仍在內室見客無要公面謁者槪行謝絕 
　　軍署參謀長何恩溥昨日北上聞何到京接洽事竣尙須由京滇車南下赴湘鄂接洽一切 
　　第二補充旅二三兩團因李督病後停頓尙未派員赴魯豫招募其已成立之第一團已遷入三牌樓勸業場駐紥 
　　張懷芝稱病逗留萍鄉聞前日有電致李督仍無改道贛南攻粵意 
　　張敬堯派乃子孝武來　面謁李督接商要公 
　　李督擬俟徐屬各縣匪亂肅淸即實行淸鄉 
　　開駐宿遷之奉軍前日又有一部分開赴山東滕縣援助魯軍剿匪 
　　海軍藍總司令昨晨來寗晚車旋卽回滬 
　　海軍雷電鎗炮學校學員擬於日內在草鞋峽試演魚雷並擬下月初旬在朝陽門外試演鎗砲已函請警　預爲佈告以免誤會 
　　軍署昨派一等副官陳廷謨赴敵俘收容所察看敵俘動作以防疎忽 
　　日前白畫持械搶刦六郎橋市鎭之匪犯兩名已於前日在雨花台執行鎗斃 
　　齊省長昨又通飭金陵滬海蘇常淮揚徐海王道尹迅將參衆兩院議員初選舉人名總册彙報以備咨部查核 
地方通信 
[北京]  
　　勸業場失愼昨晚十一點餘鐘西河沿勸業場失愼羣賢旅館亦歸烏有不幸此時北風頗烈由勸業場以南亦被其災至十二點半鐘火勢尙不稍衰鄰近及場內人多有携物紛紛避往他處者 
　　第四次農商統計表出版農商統計表前經農商部統計科編成第二三次表刊行於世茲聞第四次農商統計表該部業又編竣出版留心實業者諒必以先覩爲快也 
[福州]  
　　選舉調查員嘗糞此届辦理兩院議員選舉所查選民册弊竇百出風潮遂因之而起聞中房區調查員林嚴榕岸區之調查員陳培貞白沙區之調查員吳昌英等均以添設花名有名無人其册稿被人執去與伊交涉並聞有一般少年已將林嚴陳培貞諸調查吶喊私行拿去百端凌辱並嘗之以糞云 
[濟南]  
　　日本軍官蒞濟新任駐濟日本武官高田步兵大佐於十一日由靑島來濟蒞新貴志大佐山田領事大間知民會長及在濟各學生均到站歡迎吾國官府方面張代督派陳副官長馬鎭守使派于副官等爲代表亦均往歡迎當日卽赴貴志公館接任矣　　部令調查漁業省公署昨准農商部咨開查沿海漁業漫無稽核若不加意整頓深恐保衛無從入手茲制定調查表式希飭沿海各縣詳查塡報並規定章程共分八條 [T13 ]一 [/T ]船數與人數 [T13 ]二 [/T ]魚場位置 [T13 ]三 [/T ]綱具種數 [T13 ]四 [/T ]漁獲物之重量 [T13 ]五 [/T ]漁物價格 [T13 ]六 [/T ]歷年盛衰之比較 [T13 ]七 [/T ]抽稅情形 [T13 ]八 [/T ]遭難船數省署已轉令各縣遵照詳細調查矣 
[武昌]  
　　王督軍出巡記王子春督軍於昨午前十一時出署由文昌門渡江至漢陽各要區巡防旋卽過漢至橋口檢察第十八師防營勤務一說謂王氏因連接中央要電昨特至曹宣撫使行轅會議約一小時乘輪返省其由漢返省即由下新河起坡沿江勘驗大堤旋乘騎至文昌門查看現修工程（尙未完竣）諭令趕緊興修五點鐘始行返署 
[安慶]  
　　洋商被刧頃聞英商順記公司裝運大米在蕪湖上游之　蟹磯江面被盜船搶刦一空現已釀成交涉聞省吏以蕪湖水警本係駐防該處實屬保護不力已責令該警限期交案否則即當賠償外人損失云 
　　驅散匪徒桐城東鄉之湯家溝鎭日前酬神演戲忽有上次在棕肇亂緝拿未獲之匪徒多人潛伏該處意圖運動搶刦并謠言於某日夜起事等語該鎭商民驚恐萬狀事爲駐棕孟哨官及水警王署員所聞分別飛報馬鎭守使水警總廳由大通方面撥派軍隊巡船前往會同彈壓迨軍警到境戲即停演該匪徒亦散矣 
　　六安盜匪之猖獗頃聞六安縣近來盜風益復猖獗軍警往防此拿彼竄民間之入城報搶案者絡繹不絕並聞水上警察廳長程炎勳家亦被盜劫損失甚鉅 
　　聯防洪澤湖盜匪天長盰眙該兩縣境連洪澤湖盜匪出沒無常現聞天長縣知事爲預防計具禀省長擬會同盱眙及各鄰縣議定聯防辦法各派游擊隊五名定期巡防以保地方而弭隱患云 
[杭州]  
　　續請購運舊廢軍械督軍署據上海安瀾公司續呈購運舊廢銅鐵軍械材料以免虧累等情楊督軍閱呈後以浙省舊廢銅鐵軍械迭次變賣上年復由該公司投標購運已無餘存惟金華蘭溪東陽義烏武義湯溪衢縣常山江山建德桐廬麗水宣平松陽雲和遂昌慶元等十七縣尙有舊式土砲及前膛鎗枝約共計鐵八萬餘斤本擬酌量修改撥給軍警之用不再賣變姑念該商一再呈請困難情形尙屬實在准將前項舊鐵照上年投標價值售與該商以示體恤仰即將前欠尾欵洋五百六十六元一角零二釐並原訂合同一併從速呈繳一面另邀妥實商保仍備繳保證金二千元來署聽候核奪昨已飭該公司知照矣 
　　吏治研究所定期成立浙江吏治研究所業奉省令委錢塘道尹爲所長准五月一日在道署內成立凡在本省各候補縣知事及薦任職縣佐等員願入所者限於本月十六日起至三十日截止親自到所報名聽候核准入所 
　　袁運使出巡之暫緩兩浙鹽運使袁思永氏前擬本月十五日舉行春季出巡茲悉袁運使因緝私統領趙朗淸關於各場鹽警分營編制尙未支配妥治須一月以後方可着手改組據運署中人云出巡日期現在猶未確定 
　　關於杭湖鐵路近訊滬杭甬鐵路任局長前議擬築杭湖鐵路以便交通業經派員勘測路線以憑估計在案茲悉任局長據各報告自拱出發之線已經測量完竣惟路經菱湖荻港等處河蕩甚多將來建築橋樑溝洞工程浩大不若由嘉興接軌之爲利便費省是以任局長决擬由嘉興之綫從事進行已呈請交通部查核 
[嘉興]  
　　緝私分統出巡嘉屬緝私分統夏鳴臯以現届春菜上市之際深恐私販充斥有碍官銷且所轄地甚遼闊爰於十三日起親自出巡先由嘉善而至桐鄉平湖海鹽崇德再赴湖屬視察大約半月內當可竣事云 
　　電報選民人數本邑參衆兩院選民人數曾由縣派調查多人分段調查以期迅速現除第一第九兩區尙末查竣外所有王店等十五區業已查竣造册到縣張知事已將該十五區衆議員選民人數共計六萬零零六十九名於日昨先行電呈總監督備查矣又桐鄉縣知事已將兩院選民人數調查完竣計參議院選民一百十一人衆議院選民六千六百六十九名業由余知事電報到省一百令知各調查員將選民册尅日造就送縣以便彙轉察核 
[鎭江]  
　　師長赴省謝保駐鎭陸軍十九師楊春普師長署任已滿一年茲經江蘇李督軍呈請實授已見明令師長因於日昨乘車晋省謝保及報告轄境防務聞不日即可返防 
　　金陵大學蠶學招生江蘇敎育廳符廳長　令丹徒縣倪知事案准南京金陵大學組織養蠶速成科特延美國昆蟲博士吳偉夫擔任敎務請飭所屬派人到校學習等因倪知事奉令後昨已出示如有研究蠶學者迅即查照簡章自備川資前往學習 
　　救濟棄嬰鎭屬丹陽縣城鄉各處棄嬰道路不時發見育嬰堂董事嚴君設法救濟稟請縣長出示曉諭凡民間家道貧窮生女無力撫養者務卽親往育嬰堂報明照向來舊例貼錢自養旣可救因餓致斃之慘復能全骨肉之親是亦保全人道主義之設施亦挽回陋習之一善法也 
　　查辦演劇歛錢鎭郡東鄉諫壁地方有王元者於前日邀集多人在該處演唱秧歌戲藉以誘騙鄉民錢財事爲倪縣長所知以值此戒嚴期內該莠民等竟敢演劇歛錢非特妨碍治安抑且有傷風化昨特派警備隊六名前往將王拘至縣署一面嚴令該處警區將爲首各犯按名拿辦以儆效尤 
[揚州]  
　　道尹由揚赴寗淮揚道尹王耀齋業於十四日早晨乘揚子公司早班小輪至鎭改車晉省江都趙知事翁警佐警察五區區長及卸任淮陰周知事（按周卸任後即僑庽揚州）均率隊在河干歡送如儀 
　　盜犯判決江都趙知事現在淸理積案查盜犯蔡小手劉桂才高錦泉郭宗堂等四名經前任周知事審訊供認魯淦卿于文鑑陶實夫等家盜案聽從匪首行刼及事後分贓昨特提庭復訊不諱判决徒刑製定判决書呈請高等廳核奪 
　　高師敎員考察學務蘇省敎育廳符廳長昨特訓令各縣知事謂據省垣高等師範敎員蔣治行呈請前往各屬考察學校狀况到境時仰即妥爲保護以重學務云云趙知事奉此已轉令敎育機關一體遵照辦理 
　　公賣局址遷移駐揚第六區烟酒公賣局長張景祜以原有局址窄狹昨特遷移灣子街前公賣豐號內以敷辦公呈報總局備案矣 
　　開革犯規巡士江都警察三區長黃石嚴現查一排巡士盧得淸在外藉端敲詐有玷警察名譽昨特呈報警所長開除以儆效尤 
[南通]  
　　鎭守使因公赴省通海鎭守使張鏡湖君日昨忽接奉李督軍密電當晚即輕車簡從赴港搭輪往寗面謁督軍接洽一切 
　　菸酒改辦認稅南通菸酒公賣分棧徵收菸酒欵項向係儘徵儘解現從本年正月下旬起改歸認稅通縣聞已認定年解二萬四千元分月解省該棧經理朱敬堂因事赴陜刻已另舉武海　接辦矣 
雜評一 
[最近之戰訊（默）]  
　　據最近之戰訊北軍於衡州旣不利而宜昌因聯軍大至亦有敗退消息是湘鄂方面之情勢已甚危迫也至於粵省方面中央雖急急於調軍援龍而龍同連遭失敗其部下第一戰將之李嘉品據港電已被南軍所獲果非虛言則不啻斷一右臂龍勢窮蹙若是援軍恐亦不及馬腹也主戰派因長岳之偶勝而意氣甚豪遽謂平南已有把握今觀此情形果有把握否耶况乎前敵之司令因政爭而互生意見頓兵不進亟求退職其團結之勇氣亦已不如前矣倪徐輩果有何策以操必勝耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[葡總領事遇險]  
犯案葡人子姪之暴行 
　　犯案葡人三名由日解滬已見昨報茲悉案中首犯爲股票商加尼洛氏其子（年二十七歲）姪（年十七歲）於十四日午前偕赴靜安寺路一百零八號葡領署請見總領事閽人以公出對二人堅請留署以待閽人遂導之入招待室約逾二十分鐘葡總事由外回署當即入室詢以何事二人取出詳紀騙案並載有三犯肖像之某西報質問總領事是否事前與聞此種之披露總領事答稱無之乃二人中有一人竟出手鎗向總領事轟擊幸鎗彈從胸左擦過總領事稍受皮傷尙無大碍總領事當即抱住此人擬奪兇器詎同來之其他一人亦出鎗相擊但未擊中鎗彈射入壁間總領事見衆寡不敵自知危迫卽奪門而出時總領事之夫人倐聞鎗聲開門出視行兇者見之舉鎗相向故即奔避此二人不及携帽從室內衝出向外奔逃總領事自後追之沿途呼助二人沿靜安寺路向某汽車公司疾奔顯欲雇車逃遁幸有他人隨同追捕約奔走數百碼之遙始皆就逮午後各國總領事等聞此消息咸至葡署慰問聞此案將於今晨預審然後　解往澳門辦理再葡人騙案亦定今晨開始訊詰 
[英按察使提訊政治犯]  
　　英人裴森氏被控犯政治罪在京就逮押解至滬已誌前報昨日由駐滬英國按察使開庭提審被告並未請律師辯護當由按察使向被告曰爾之就逮到案乃由駐京英使簽定證書寄滬指爾行爲損害公安及英國殖民地之防務和平安寗並主張將爾由中國遞解回國云云被告答稱我曾投稿東京某報經即登載我意此文並不損害英國殖民地之防務和平安寗按察使又言本案乃遵英使證書執行爾如無其他欲陳之言則即將宣布遞解諭文云云被告答稱無言乃退庭定讞 
[前夜滬南之砲聲]  
　　前晚（十四日）一時許滬南方面驟聞巨大之砲聲數響居民均從睡夢中驚醒因為知發於何處相率驚訝昨日據人傳言謂是晚所發之砲聲係海軍艦隊中試砲並無他故惟事前未有通告且時在深夜有此驚擾居民之舉其如保衛治安之謂何 
[謠諑中之特別戒嚴]  
　　松滬盧護軍使因前昨等日外間發生謠言謂第十師各抽撥軍隊援閩黨人即須起事以爲牽制云云當以此種消息雖係謠言防範亦宜嚴密故於昨日（十五號）頒布特別戒嚴命令並商之滬寗兼滬杭鐵路管理局任局長於滬寗車站加派臨時檢查凡往來旅客均須盤詰由何處起訖係何業務及姓名籍貫錄簿報告其有形跡可疑者即行拘留聽候查明發落 
[浙省援閩軍隊出發]  
　　浙軍第一師童保暄師長現奉委任爲援閩總司令業在部下先抽步兵第一團共三營取道溫州入閩茲復在步　砲工輜各隊內挑選精壯士兵編爲一混成旅以充援閩軍隊業已分令各該長官迅速整備行軍所需軍械物件以便出發至赴閩路程卽從現駐防地之錢塘江口拔隊起程渡江經過餘姚乘坐曹娥江火車至寗波換乘輪船直達溫州仍由海道入閩之德化届時再候李督軍指揮昨日童帥長已將該師抽編一混成旅由浙逕往閩省情形分函駐紥杭滬各軍隊查照矣 
[第四師添招新兵之實行]  
　　陸軍第四師所部騎兵第四團全部三營前奉部令調往口外征勦鬍匪以故該師部下現無騎兵楊師長前以蘇浙聯防緊要擬再添練步兵一團所需兵餉即以騎兵團餉糈移用曾經咨呈陸軍部核示在案茲悉此事已經段總長允許照辦咨復到浙楊師長將於日內派員前往北地開招云 
[川宜商業之戰事影響]  
　　昨日午後二時半北市某商號接到宜昌來電謂雲貴軍隊已到約離宜地四十餘里吳光新軍亦已預備迎敵恐不日即有戰事所有川宜商貨一律止裝云云是以某報關行所裝洞庭輪船運往川宜之⽦頭棉紗三百餘件擬即一律退回嗣因貨已裝入艙中不及起岸祗得裝至漢口上棧俟軍事稍平再行運去 
[美國招募華工續誌]  
　　美國政府派員來華招募工人送往坎拿大及亞非利加等處工作並托本埠某洋行華經理郭許兩君先行開招等情已紀前報茲悉此次美國來華招募工人擬在滬上先招數百名由招工主任洋員到滬考驗合格卽乘公司船運赴彼處工作後再分往各省繼續添招現駐滬經理某洋行因悉招工主任將次到滬故前昨兩日由該洋行某西人帶同行員數人至浦東各碼頭散給招工章程實行招募業已招得一百餘名定於本星期三齊集美租界四川路某洋行補塡姓名履歷聽候訂期考驗體格工藝以定去取云 
[海關扦巡搜獲土膏]  
　　近因烟禁嚴厲土價愈昂故一般販運私土者尤爭先偷運圖攫厚利前晚有一商輪由南洋開駛來滬又有私販夾帶私土煙膏來申約值申地售價六七萬金（彼處一元滬地可值三元）經江海關華洋扦巡預得消息俟該輪入口立即登輪搜獲惟押運之人不敢出認當由各扦巡將所獲土膏搬至小輪船上運回關棧稟明稅務司留待如數焚燬 
　　又一訪函云江海關威稅務司近據密報謂有某某輪船由香港駛滬不日進口該輪上藏有大宗烟土等語威君得報後立飭關員對於進口之香港船均須詳細搜檢昨日某公司輪船由港來滬即經關員等上輪搜獲白皮土一百數十只銅罐烟膏兩蒲包（約數千罐）兩共值價十餘萬金當經關員詢問係何人所帶均推諉不知迨經船主查點船員已逃去爪得買司（卽舵工）四人木匠一人或因情虛逃避亦未可知旋由關員等携土回關報告威稅務司請爲核奪並聞此項煙土係有人組織公司合夥私運前已販運多次且該船上尙有秘密窟數處未被抄獲亦有幸有不幸也 
[憲兵獲送德僑赴浙之報告]  
　　德人漢納生因病偕妻赴浙省莫干山休養曾由盧護軍使令飭憲兵營選派憲兵趙之桂等二名護送赴山茲悉該憲兵業於前日回滬禀復憲兵營部略謂莫干山係屬浙之武康縣境距城三十六里山上有洋房一所原爲洋人避暑而設自收留敵僑以來德人僑居山上者共有三十八名浙督派有檢查所長陳瓚駐山管理德僑刻下漢納生夫妻二人到山寓居於二百七十七號洋房內取有陳所長收留該德人回文呈請查核云云 
[德奧人被傳續誌]  
　　昨報載松滬護軍使署稽查員許傳銘雷應春在閘北寳山路鴻興坊拘獲德國人奧國人各一名謂由張某供出與某事有關一則茲悉住居鴻興坊之德國人係被前公共公廨拘獲之嚇詐天蟾舞臺等案關係人章少良供詞牽涉而此奧國人則並無關係乃係自願隨該德人同往者惟查所獲之德奧人二名均曾遵章按期赴該管警署報名註册此次軍署稽查員亦係會同該管警署以普通手續傳訊並非拘提聞昨日已經鄧軍法課長秘密研訊云 
[新任法公使由滬赴京]  
　　法國新任駐華公使博伯君來華履任道出滬江假匯中西旅館駐節定於昨日起節赴寗轉道入京已迭誌前報昨晨法總領事韋禮德君偕同各西官詣匯中旅館恭送博君挈同夫人及小孩至滬甯車站乘坐花車赴寗轉道津浦車北上履新 
[總稅務司起程回京]  
　　北京總稅務司安格聯君日前因公蒞滬已迭紀前報茲悉安君因已畢事業於昨日乘海關巡船起程回京矣 
[經濟調查分會之名譽會員]  
　　上海總商會正會長朱佩珍副會長沈鏞縣商會正會長顧履桂及商董虞和德朱炯聞漢章穆湘瑤姚曾綬謝天錫榮宗敬黃晋紳唐文治等均接江蘇實業廳張軼歐廳長函云敬啓者查農商部經濟調查會江蘇分會章程第三條第三欵載名譽會員無定額由會長秉承省長核准聘執事爲江蘇分會名譽會員相應函達務希隨時贊助賜敎不吝無任企盼附抄章程一份呈單一件調查綱目一本 
　　農商部經濟調查會江蘇分會章程第一條本分會遵照農商總長省長訓令依據部會章程以調查本省經濟實况並規畫戰爭期內及戰後經濟上應行設施事項爲旨第二條本分會設於江蘇實業廳內第三條本分會會員分左列兩種 [T13 ]一 [/T ]會員無定額除遵照部令省令以官業廳職員兼任外由省長於省公署職員中指派或酌調富有經濟學識經驗者充任之 [T13 ]二 [/T ]名譽會員無定額由會長秉承省長聘任之第四條本分會設會長一人由省長指任第五條本分會分設左列各股（第一股）掌關於總務事項凡撰擬文牘記錄議案編譯各國關於經濟書報收發編存各項文件及不屬於他股各事屬之（第二股）掌關於農林漁牧礦業事項凡棉業蠶業林業他項農業曁牲畜皮毛水產製造及煤鐵各項鑛業屬之（第三股）掌關於工商事項凡化學機械工業普通工業金融運輸商稅國內外貿易及僑工商各事屬之第六條每股各設主任一人由會長指任第七條本分會設書記若干由會長派充（卽於實業　原有之錄事中酌派兼充）第八條本分會實施調查凡有關係各部直轄機關或省公署所屬機關之事均由會長分別呈請轉飭協助第九條本分會調查規則會議規則辦事規則另定之第十條本章程自呈准之日施行 
　　實業廳呈江蘇齊省長文爲擬聘經濟調查員分會名譽會員仰祈鑒核事竊查農商部經濟調查會江蘇分會呈准章程第三條第二欵載名譽會員無定額由會長秉承省長聘任之等語現分會業經成立所有名譽會員應即照章聘任以期集思廣益查本省省議會及各總商會省農會并商會各界與其他富有經濟學識經驗聲譽素著堪勝分會名譽會員之任者頗不乏人茲由職廳擬具名單如蒙核准再當分別延聘以資贊助所有擬聘經濟調查分會名譽會員緣由理合繕單具文呈請鑒核指令祇遵實爲公使（調查細目從略） 
[昨日杭滬快車遲到原因]  
　　昨晨七時由杭開滬之快車駛至　石附近之斜橋地方龍頭忽然損壞急命機匠候理約歷二小時始得修竣重復開行故至下午二點三十五分方抵上海南站 
[縣公署趕造選舉人名册]  
　　上海縣沈知事因奉齊省長電催選舉人名册應速造報經將選舉人總數全縣計四萬二千八百十四人先行電覆在案昨因電 
催甚急又致省長電云現正督飭書吏漏夜趕造名册准於三日內造齊呈送謹先電呈云云 
[協緝虧欵潛逃之知事]  
　　淞滬警察廳長昨日通令各區署所云奉省長齊令開准財政部咨承准國務院鈔交浙省長齊耀珊呈稱前署海寗縣知事陳景鑾虧短交代擅自逃逸請令部通緝究辦一案奉大總統指令呈悉交財政部查照等因並准該省長咨請到部除分咨通緝外咨請查照飭屬一體緝拿等因除分行外合令該廳長遵照協緝務獲解究等因奉此合亟令仰一體遵照協緝務獲解究 
[張作霖委購軍糧續誌]  
　　奉天督軍張作霖因需購辦軍糧麪粉委派郭裕良來滬寓居北市振華旅社向南北各廠及公會探詢市價等情巳紀前報茲悉郭委員因粉價甚貴由滬裝運殊不合算擬改向長江一帶採辦故在滬商議各節業已打消昨乘滬寗火車前往長江各埠聞先至寧垣與李督軍有所商榷云 
[保護繭船之預備]  
　　水警第二廳前奉浙李楊兩督軍電令飭屬保護洋商繭船免遭意外等情即經該廳轉飭第一專署長沈葆義督率師船分段駐防並於日前會同緝私分統夏鳴臯各帶鎗船數十號開往江浙兩屬內河各要隘先行梭巡一週業已畢事於昨午返滬略事休息俟鮮繭上市再會同出發遊巡防護云 
[俄商定購烟土之纠葛]  
　　俄商德建洋行在公共公廨呈控土商郭漁舟不交西歷一千九百十一年所定烟土請追損失銀二十一萬六千餘兩一案昨晨由兪襄讞會同俄副領事格君傳訊先由原告代表高易律師上堂譯稱被告律師甫於上星期六呈遞訴詞故敝律師未及將各種證據完全搜集請爲展期開審繼由被告代表梅吉言律師辯稱此案實係買空賣空與睹博性質無異毋庸檢查證據查原告所控案由除第一二兩條被告承認外餘均否認云云旋有見證兩人愛實勒上堂由原告律師詰據答稱被告買賣烟土均照土商章程辦理現原告呈案之定貨賬簿亦屬不當惟西曆一九一一年所定之土本無期限如訂定期限今日决不能到公堂起訴等語又經被告代表律師向之盤詰良久中西官因時已過午宣諭退庭郭漁舟判令交保候再復訊 
[灶地徵費請照原議辦理]  
　　江蘇沙田局開辦松江金山南匯奉賢川沙五縣灶地征課一案原定每畝收費六角旋經五邑士民羣起反對減至三角惟當時協議須將淸丈號單等各項手續辦理完竣然後由業戶照章出資茲奉賢縣紳民以該邑沙田局不遵前項議案日令地保向業戶催交丈費羣起反對業已公呈奉賢縣知事請求轉呈江蘇沙田局長飭遵核辦其呈文如下爲費經議决請求轉詳俯遵原議以全信用並給發號單以憑核對事竊松金奉南川各縣灶地淸丈征收墾費一案各縣業戶咸謂名目不正費極繁重萬難承認嗣經官紳在申集議當認丈照費每畝二角尙未决定後由省會沈議長調停每畝以三角爲限又經川南縣長先後邀集紳業酌定每畝一應在內亦以三角爲度並沙田事務所駐辦員徐君仁鏘當場親書修正老額灶田繳費辦法三條 [T13 ]一 [/T ]准墾二字改爲整理費 [T13 ]二 [/T ]前項整理費每畝統以三角爲限原定照册等費一應在內 [T13 ]三 [/T ]期限丈竣發票後核對無悮先交一半俟換給部頒田單掃數淸繳當由南邑紳業遵勸將前項修改辦法等情函知各縣紳業代表通過此議後旋即勉允查我奉民力雖較鄰縣尤綿負擔難以相埒然只得贊同此議一致進行已比前淸同治間淸單每畝約五分者倍覺繁重矣竊思我奉自民國四年淸丈以來迄今號票尙未發給團甲坐落畝分數目或是或非或准或否民間均未知晰各業旣無號票核對該費憑何繳納不意旋奉沙田事務所布告繳費辦法每畝淸理費三角外又須附收五釐費三分並年外按限遞加各節人民無不詫異議猶在耳何遽變卦前有不成問題之墾費今有大失信用之變端二三其德成何政體爲國爲民果當如是乎應請轉詳俯遵原議照册丈費一應在內以三角爲限此外不加毫末以全信用至繳費一節亦應遵照原議給發號單各業核對無悮先繳一半始爲正辦如號票未發各業無從核對亟請免予迫催以杜紛擾爲特伏乞縣長轉呈處長鑒核俯賜准行沙田局事務所仍照原議每畝當以三角爲限並發給號單俾資核對以全信用而甦民困地方公戴上呈 
[國貨維持會評議常會記]  
　　中華國貨維持會於前晚（星期五）開評議常會議長汪星一君有事未到當由徐副議長主席首將本届議事日程報告畢遂逐項討論表决如下 
　　一民生織造廠函請轉呈道尹交涉公署給示保護事經衆討論均謂該廠旣經遵照公司條例呈部註册自應准予應轉以資保護而維商業 
　　一華商旅滬維持會各團體公請向招商局等六公司要求取銷扣留回傭半數作押限制不能裝別公司輪船苛例當由會長報告此案已由各團體先後函請取銷業經函致招商局請其竭力疏通顧念舊交體恤商艱務達取銷目的在座均表同意 
　　一全國商會聯合會創辦國貨陳列所事由會長交議旋即互相討論僉謂此事對於國貨前途大有關係旣爲推銷國貨之介紹且爲提倡實業之必要並謂上海爲世界交通之中心點該所將來如能設在上海尤爲相當經衆公决力予贊助至協籌經費一節亦當從長計議以便早觀厥成而期發展實業 
　　一寗波商界費紹冠君等發起組織寗波國貨維持會函請本會聯絡聲氣並悉上月二十四日假座寗波總商會開正式選舉大會業已成立等因當經决議函復該會互相聯絡以圖進行並表歡迎之意 
　　一茶業代表陳翊周君興辦寗茶振植公司函送種茶各樣圖說修理井然囑爲楡揚俾資提倡各界熱心諸君如贊成入股請逕向滬地該公司事務所接洽（在博物院路謙順安茶棧） 
[育英學校之春季旅行]  
　　法租界巨籟達路育英國民義務學校前日舉行春季旅行由校長陸鐵華女士旣敎職員等率領全體學生九十餘人一律戎裝持械組爲三隊首爲鼓號軍樂次爲旗幟三爲國民義勇隊各隊長均佩指揮刀於午正出發行經英美租界轉入華界由寶山路直達宋園校長率諸生向宋墓前行禮致敬各敎員並演述宋漁父一生事跡及國家當以法治爲本聞者感動繼山體育敎員易 
麓樵指揮諸生至曠地演習野外散兵陣式及各種射擊法操畢園丁備茶點欵待由校長償以酒資復率諸生向宋墓行一軍禮而歸時已傍晚沿途觀者甚多並有西人爲之攝影云 
[溫州同鄉會第六次幹事會紀事]  
　　溫州旅滬同鄉會於前日（十四）晚七時開第六次幹事會由正會和工張雲雷主席所議事件列下 [T13 ]一 [/T ]審查陰曆去年十月起至本年二月止收支欵項决算案即推定黃敏之陳幹夫林仲昭林炎夫楊毓生蔡士達六人爲審查員 [T13 ]二 [/T ]决定開普濟遇難諸同鄉追棹大會但日期未定 [T13 ]三 [/T ]定下星期日（二十一日）再開幹事會選舉籌辦公所正副主任及籌辦員數人 [T13 ]四 [/T ]會計主任朱壽卿因事辭職舉定曹序庼君接任尙有臨時提議事件亦經各幹事悉心討論至十二時散會 
[游藝大會預誌]  
　　少年宣講團爲擴充靑年生計組織童子負販團刻已就緒惟開辦經費除各同志特別捐欵外尙未足數爰擬舉行游藝大會開會籌費聞已得愚園主人之贊助於陽曆五月五日在該園開會一天並添各種灘簧戲法新劇音樂催眠術等以娛來賓想届時必有一番熱鬧也 
[輪棧公會之組織]  
　　海上輪船棧房招待往來客商向稱便利今各輪船棧房因時殊勢異亟應聯合同人徵求意見凡對外對內當改良者改良之當整頓者整頓之刻已組織輪棧公會公推李縉雲爲正會長陳渭 
 
 
 

Page 11

 
 
濱爲副會長一切進行容再露佈 
[遺失四明公所捐册]  
　　滬南萃豐碼頭協和洋油箱號主人昨午在途遺失經募四明公所捐册一本當即報告該公所繕具通告分投粘貼如有人拾獲送還到所當有酬謝云 
[私販累及姪女]  
　　浦東新木橋地方大帮私販拒捕毆傷兩浙緝私營第二隊第三號巡船鹽勇二名已誌前報茲悉此事經該隊王隊長得悉後已親自督率師船馳往追捕務將該私販等獲案嚴懲至是日鹽勇被毆時所失快鎗二枝已由東溝縣警察第六區長警協同追獲繳還該隊昨日復經蓋李二船長前往居家石橋密拿私販首領王六詎王巳聞風逃逸乃將王之姪女帶交第六區警署暫爲看管再行核辦所有受傷鹽勇二名其中袁興發一名受扁擔鐵器等傷歸船吐血甚多勢頗沉重現經王隊長飭令昇送醫院療治一面將辦理情形詳報婁營長核辦 
[海味業屢次集議]  
　　滬埠海味同業因客家賬欵往往延不淸楚會於今正迭次集議整頓行規限定銀期迄未表决前晚又在小東門外洋糖雜貨公會集議因客帮未能一致仍難表决當由會長蘇筠尙君向到會各同行宣言請將各種手續預備齊全於一星期內送會核明再行擇期開會表决云 
[林檢廳長回籍嫁女]  
　　上海地方廳林仲立檢察長因女公子出閣詳准高等檢察廳給假一月所遺職務即以該地廳首席檢察官賀木　代理林廳長部署已畢於昨晚由滬乘輪赴福建原籍該廳辦公人員均往送行 
[中華皮鞋公司近况]  
　　中華皮鞋公司自去年九月初開幕以來業已著有成效惜該公司總店規模太大耗費過多亦爲營業前途之一大障礙茲經理人余華龍有鑒於此特將總店遷至泥城橋東堍以節開銷此後成本較輕實事求是其獲利當可操劵矣 
[大中國貨負販團出現]  
　　南京泰和里大中國貨公司以某國男女負販佈滿海上大都和藹端正顧客咸樂購之故亦聘請受過敎育之男女數十人充任負版員聞男組主任即由該公司總協理兼任並已聘定某學校敎員郁振華女士爲女組主任云 
[艾迪佈道之調查]  
　　美國艾迪博士在滬佈道三天曾紀前報茲由靑年會德育部幹事調查三天到會人數幾近二千名且有自願簽名服務者二百三十餘人計思鮑堂四十名長老會堂二十四名天安堂二十名思婁堂十八名眞神堂十五名禧年堂救主堂諸聖堂各十四名基督自立堂福音堂天恩堂各九名東吳學校堂基督公學堂彼得堂各七名安息浸會六名保羅堂四名浸會堂五名全備堂富吉堂信心堂各三名廣東浸信會內地會公所各二名當經委辦備函送由聯會轉發各該堂查照並請購備基督敎經籍調查委員會刊行之華英文課本以資講授 
[無賴攫取烟膏]  
　　甬人奚如法前日携帶香港烟膏五盒行經虹口百老匯路被無賴袁生得悉糾黨上前攫取奚即大聲呌喊由四百八十四號五百六十八號一千零三十九號五十五號等華印各捕聞聲趕來即將奚袁兩人連同烟膏带入捕房押至昨晨解送公共公廨由匯山捕房西探柏生與華印各捕相繼上堂禀明前情次據奚如法供稱此項烟膏係从香港帶來因父親素有烟癮以之供給並非販賣乞鑒訊之袁生供稱身畔抄出之烟膏係在地上拾來並非攫取張襄讞商之英白副領事判奚袁兩人均押候查明於禮拜五再訊 
[油炸檜做成紅土]  
　　甬人榮炳永向在梧州路五十七號門牌某姓家爲庖丁前日至北四川路某酒店內將僞紅土一包賣於新閘靑島路三十號門牌某姓家用人徐生道得洋九十元旋即被徐察悉此土係用油炸檜等做成向榮理論在途吵鬧被包探曹錦山查見詢悉前情將榮與僞土一併帶入捕房昨解公共公廨經中西官訊供一過判榮押候補提人證到案再訊 
[婦孺救濟會好行其德]  
　　住居新閘北之無錫洗衣婦婁氏之女愛寳現年十八歲業已許字同邑人過門後因貧難度日來滬至某廠繅絲詎上年舊曆六月間被拐婦金林子誘騙至長春日租界賣於某妓院爲娼該女　不允從經該處南省人某姓函告該埠救濟婦孺會救出火坑後經該會資送回滬留養江灣所內近由本埠泗涇路救濟婦孺總會戴君派人查明知照婁氏往認母女相見悲喜交集該會旋令婁氏覓具保證於上月呈會將女領回聞會內用去往來川資曁留養等費已有七十餘元照章應令照繳姑念實係貧苦悉數捐免亦可謂好行其德矣 
[攫物行兇之懲治]  
　　南京人陳金生前日串黨在虹口招商局中棧碼頭吳達夫駁船上攫竊煤塊船夥姜炳林見而喊阻反被兇毆並打失銅元三十枚姜即喚到五百零九號華捕將陳拘入捕房管押昨解公共公廨經中西官訊實以陳膽敢白日糾黨攫物實屬不法判押西牢五年以儆 
[誤收來歷不明之書籍]  
　　靶子路五百十六號門牌某雜貨店主張如之因收買來歷不明之外國書籍被某書院西敎員察悉於前日報請北四川路捕房派探前往查明昨將張傳至公共公廨經中西官會訊之下以張一時失察情有可原判令開釋以後不准再買 
[塌車碾斷足指]  
　　場車夫于阿正何敎勤王長勝等前日推貨車經過閘北新民路碾傷人力車夫周同慶之足指流血不止當由四區一分所崗警一併拘解司法科飭將于等暫留候訊受傷人先送醫院療治惟聞周之足指骨已斷恐不免殘廢矣 
[婦人指控拐匪類誌]  
　　住居閘北叉袋角洽興里之江北婦人瞿錢氏前日偕證人姜紹介扭其戚陳小王子及蔣四蔣李氏王治平等至四區二分所控稱日前被陳串同拐匪蔣王等將二歲男孩拐去藏匿刻下小孩已經尋回請將該拐匪從嚴懲治騙逐出境趙署員判解司法科究辦 
　　前日有常州人潘老五之妻蔡氏至閘北五區警署控夫友趙玉山串同拐匪陳景黃金貴及住居寶山路鴻興坊三弄四十號門牌之吳某拐匿伊未滿週歲之男孩請求提究當經薛署長飭警將趙玉山拘案研訊據供小孩由陳景交與吳姓吳已遠颺云云嗣經探警在叉袋角續獲黃金貴一名一併解送司法科押候訊辦 
[越獄犯提案再審]  
　　日前上海模範監獄押犯王文桃等四名夤夜毀鐐脫逃當經看守警士協同巡邏巡警分投追獲解送地檢廳預審明白判令還禁聽候起訴公判在案茲悉承審此案之檢察官因其中情形尙有不明瞭之處故於昨日午後又飭法警至該監獄將王文桃等四犯提案再審 
[爭論車錢打破頭面]  
　　劉順榮於昨午雇坐呂賢長之人力車行至西門外方板橋因爭論車錢起釁互相兇毆劉將呂之頭面打破流血當由崗警拘送 
二區警署轉送地檢廳訊辦 
[澈查鐵蓋來歷]  
　泥水匠朱榮龍前晚手持所製各里弄水門汀質垃圾箱上之鐵質門蓋等件在南市王家碼頭向專收私貨之小貨行內售賣爲崗警查見以其形跡可疑立即扣住詰問對答支呈當將人贓帶入一區一分駐所由張署員詰問來歷據供本城登雲橋洪姓託做此項鐵質門蓋因不能合式必須改做等語張署員諭飭留候查明實情申送警廳司法科訊究 
[米店夥與泥水匠衝突]  
　　南市鹹瓜街永豐米店因房主雇派泥水匠張阿桂來行修理房屋向索酒資而店夥郎廣興指其損壞玻璃窻向之索賠因之口角起釁繼以用武張被毆受傷頭部等處不省人事當由崗警到來車送第一區署董署長諭飭連同該店夥一併移送地方檢察廳驗訊 
[刑事化爲民事]  
　　李福根控北京路某西人家西崽劉照祺以代薦外國飯店生意爲由騙取押櫃洋四百元由捕將劉拘解公共公廨諭交現洋四百元作保聽候傳訊在案昨晨復訊據原告投訴所有押櫃洋四百元係於去年七月十三日付交被告並由見證陳益祥投訴原告交付被告銀洋之時我曾在場目覩訊之被告供認收取原告洋一百五十元業已用盡求恩寛限料理經王襄讞商之英卓副領事判將刑事案註銷被告交四百元人洋並保着原告另行具稟歸民事案起訴 
[郵務局不累無辜]  
　　本埠郵務局信差趙物廉被管理郵務西人孟納指控竊取郵件由捕將趙與嫌疑人趙秋淸一併拘解公共公廨訊明判趙物廉押西牢四年趙秋淸押二年在案茲經原告會同捕房查得第二被告趙秋淸與本案確無關係於前日知照西牢捕頭昨將趙秋淸解送公堂經總巡捕房四號捕頭　畢生上堂禀明前情請示中西官准卽開釋 
[阻止遷墳之辯論]  
　　法新租界長洪路附近有楊氏祖墳茲因楊振恩等擬將該墳搬遷墳地出售經楊德鑠等出而反對雙方涉訟地方審判廳迭次訊供諭候傳到楊振豫等並呈田單到案再審在案前日下午又 
由該廳推事官開庭審理楊振豫仍不到案由振恩投案將田單呈繳並稱該墳爲祖所遺並非公共業產而楊德鑅供稱此墳爲始祖學勤公所遺爲我楊氏合族共有之產且有界石家譜可考普有棋杆夾可證請求吊單永遠保存此墓則我楊氏同宗感戴不淺又據兩造所延全子廉等各律師互辯良久問官以爲時已 
晚諭令兩造退去聽候調查明白再開辯論振恩所繳田單着暂行存案候示 
[客棧內查出燕子窩]  
　　前夜十時半法捕房北行主事阿而風西率領華捕多人查視界內各小客棧有無匪人混跡對新街同孚里興隆棧內見樓上有四房間各設烟榻供人吸煙卽將設榻之陸徐等四人及吸烟者十四人烟鎗九支與烟燈等件帶至捕房逐一詰訊一過諭令十 
四人各存洋一元保釋陸徐等留候解廨訊辦 
　　又一訪函云法捕房捕頭阿而風西偵悉前新街同富里興隆棧將房間出租與人設榻賣烟特於前晚十一時帶同中西探捕多名前往該棧將樓上下各房間逐一搜查抄出烟鎗二十餘支烟燈雜物不計其數並烟膏等物當將賣烟人徐聚堂方阿濤連同烟客並棧主黃某一併帶入捕房押候解送公堂訊罰 
[車夫吞沒女袄]  
　　黃包車夫唐餘林在界路吞沒乘客婦人趙楊氏之皮女袄一件經氏將唐扭交包探施金生拘入捕房捕頭諭飭押候解廨訊懲 
[在途打架]  
　　本邑人王三喜在虹口西華德路與西崽周六崑扭住互毆經三百八十八號印捕查見以王等在途打架有違定章一併帶入捕房經捕頭詰問一過飭各存洋一元保出候示 
[紙號經理無可諉飾]  
　　福康紙號主許子照前將經理趙晰淸扭至法公堂控稱趙向主顧嚴菊泉夏康民二戶私收賬洋二百二十餘元又銀三百五十九兩並宕用洋一百六十元請爲追繳詰之趙供不承認判候傳到嚴菊泉夏康民訊明再核在案昨由捕房飭探將嚴夏兩證人傳案提同趙晰卿詰訊趙仍堅執前供並稱嚴夏兩戶之賬係丙辰年借欵劃賬並非私收至宕賬則有二十個月所付之車資共計洋一百二十元可以劃抵求察詰之嚴菊泉稱與該號往來多年去年趙來收去銀三百五十九兩惟被告所稱借欵前已還淸並非劃賬去年實付現銀又據夏康民稱趙於去年十一月間前 
來收去洋二百十三元有賬簿可證詰之趙仍不承認中西官以事經嚴夏兩人證明豈容飾詞抵賴判趙交一千元人銀並保限一個月還銀三百五十九兩洋四百六十元 
[弔閱房租摺子]  
　　公升經租賬房收租人前至法公堂訴稱房客哈在田虧欠租洋六十元哈因犯案奉判禁押遺下雜物業已拍賣祗賣得銀十四兩五錢請追餘欠等情詰之哈供有貴重物件之當票並公債票遺在該屋內求察判候查明再核在案昨日復訊先由捕房派人到案禀稱現已派探前往將公債票當票檢出呈鑒次據哈供所欠房租已付十元尙少五十元由原告在租摺上書明可證詰之收租人答稱所收洋十元係九月份之租金現須從去年十月起至今年正月止一併核算中西官判哈還押着原告於下禮拜二將收租摺子呈案察核辦理 
[肉價陸續拔還]  
　　肉莊主羅雨亭前至法公堂控主顧沈長林虧欠肉價洋五十三元向索不還請求訊追判限料理在案嗣由沈妻還洋十二元尙欠洋四十一元延不交還改提到案昨經中西官復訊原告請求嚴追訊之沈供實因無力籌措祗能俟後來陸續拔還中西官判沈交尋常保着每月拔洋五元 
[竊取店堂內鈔票]  
　　無錫人朱瑞卿前日串合同黨至廣東路二百五十九號門牌烟紙店以購物爲由乘間掩入店堂內竊取鈔票洋三百九十七元迨經店夥嚴子文覺察已被逃逸當即報告老閘捕房派探陳阿根將朱緝獲昨解公共公廨經中西官訊知朱係過犯判押西牢二年期滿逐出租界 
[救火會請懲竊賊]  
　　上海救火聯合會自併區以來所有從前各社仍酌量設立預防就近之用本不派人看守致近來時有被竊物料情事前日北三舖及頭舖先後失竊銅鐵各件昨聞警廳已獲積竊周金山一名 
訊據供認不諱故由該會函請警廳從嚴澈究茲將原函錄下敬啓者竊查本埠自歐戰影響以來銅鐵物件價額倍貴一般不肖之徒覬覦價昂隨在竊取玻璃水落及銅鐵物件銷贓化用以 
致敝會於全市大小街巷所裝之救火龍頭護箱鐵蓋先後被竊爲數甚多上年第一區救火會分會失竊各項器具曾經開報就近警署請爲查緝昨據第四區救火會報告亦於日前被竊救火器具正擬開單請緝欣聞已由貴廳緝獲積竊周金山一名並獲原莊訊經承認偷竊救火會各種器具先後銷贓候查在案仰見貴廳長愼重捕務緝盜安良之至意竊念宵小之輩利此銅鐵價昂之際偷竊重笨之龍頭鐵蓋及救火應用之銅鐵器具是必有不肖之廠戶利令智昏敢爲銷贓所以屢失屢查曾無影響若不探本追源一窮盜藪實屬防不勝防爲敢抄附失單函乞貴廳長俯念火政應用器具均關緊要務請迅速訊追從嚴究辦以儆不法而免後患 
[醉漢毆捕]  
　　福州人丁阿松因飲酒酣醉在虹口蓬路一帶沿途胡鬧經七百三十六號華捕查見向阻詎丁將該捕小腹踢傷致被九百五十四號華捕等帮同拘入捕房禀明捕頭諭飭押候酒醒解廨訊究 
[包探拘獲竊賊]  
　　甬人陸陰康昨在九江路八十五號門牌某茶館內信局茶會上乘間竊取朱文忠值洋四十元之緞子一包携至美租界某押店求質被包探奚德安查見詰悉前情將陸拘入捕房押候解送公堂請辦 
[偵緝隊士查獲贓賊]  
　　閘北華盛路同順鹹貨店前晚失竊大小衣服數十件小洋三百餘角昨晨經偵緝隊士張用浦張金海蘇升等在姚家石橋小麥塘草屋內查獲竊賊黃興元楊好臣李信忠三同吊出原贓衣服十八件連同二房東王家幹一併拘案押候究辦 
[巡邏隊士獲賊]  
　　昨日黎明時有竊賊喩來甫黃銀江毛家龍王山門等四人在浦東陸家嘴祥生鐵廠圍牆外面架竹梯於牆上喩等緣梯而上入 
內搬運生鐵適游巡四隊巡長袁維賢率警巡邏經過上前將喩等四人拘獲連同贓鐵百餘片竹梯二架板櫈一條帶隊詰據該竊等供出收贓人王松處一名旋即將王拘獲併解三區警署經解警正略詰一過判送警廳訊辦 
[法捕房派探移提竊犯]  
　　法商水電廠侍者蔡榮堂（又名阿根）日前竊取洋東洋二百五十元逃逸當經水電公司大班報告法捕房飭派探捕查拿去後茲據該捕房查悉蔡逃逸浦東曹家路口家內因特備文派探移請地檢廳林廳長加派法警秦庚堯協探前往蔡之家中將蔡拘拿詎蔡竟糾衆拒捕將秦警推入小河中希圖逃脫旋由該探帮同將蔡拿獲於昨午押解到廳據情稟報該廳即飭將蔡交來探帶回捕房歸案訊辦 
[江北人希圖行竊]  
　　英美工部局電燈公司控江北人蔡香保前晚至百老匯路兆豐路轉角電燈公司棧房內圖竊昨由捕房將蔡拘解公共公廨請究中西官因原告未到判蔡押候原告到堂於禮拜五再訊 
[竊賊還押候查]  
　　甬人黃阿雲前晚竊取黃浦路三十八號門牌某西人家鐵欄杆等物被捕查獲拘押捕房昨解公共公廨經中西官訊供一過判黃押候查明再訊 
[過犯潛入租界]  
　　粵人張阿德前因犯案經公堂訊明收押期滿逐出租界有案前日張又潛入租界被包探陸連奎查見拘押捕房昨解公共公廨經中西官訊供不諱判張押西牢一年期滿逐出租界 
[淞滬警察廳批示六則]  
　　姚惠庭稟批呈悉查奚鴻德假冒眼鏡公司牌號係屬妨害他人之營業現已吊賬查核以憑核辦所請保釋暫毋庸議此批 
　　華鴻壽稟批查爾父華四業經判决拘留十四日如執行時窒碍准可易科罰金仰卽知照此批 
　　戴立淸稟批旣據聲請准將陳劉氏從寛開釋此批 
　　陸瑞金禀批查邱關龔卽裘克昌附和滋事業經拘留以儆案經判决未便任意株連所請各節應毋庸議此批 
　　王金生稟批據呈已悉如果邱連生等確有違法逞兇行爲僅可就近報告警區請求查辦初毋庸由廳派警調查多此一番手續也仰即知照此批 
　　丁昌晉稟批呈及失單均悉仰候令行該管警所緝竊追贓務獲解辦可也此批 
[謝贈]  
　　昨承振豫公司勸業場贈送觀覽劵二十紙又中華三英公司贈送白象牌化粧牙粉十袋書此誌謝 
專件 
[江蘇暫行縣視學視察細則]  
第一條縣視學視察報告每學期應呈報一次學校較少之縣每學期應遍查全縣學校學校較多之縣每學期應抽查全縣學校三分之一以上但有特別情形者不在此限 
第二條縣視學視察日期每年除各學校休業日外至少以二 
百四十日爲視察日期 
第三條縣視學應每學期呈報日記一次由縣知事轉呈敎育 
應長查核 
第四條縣視學每至一校以視遍全校敎員之敎授爲度視察評語中應將敎員姓名揭出 
第五條縣視學對於該縣應行注意視察事項除用表式報告外並得用書類報告呈由縣知事轉呈敎育廳長備核其報告須簽名蓋章 
第六條縣視學每至一市鄉應注意規畫全市鄉之敎育其有就學兒童較多者應督促各校推廣級數 
第七條縣視學於視察一市鄉完畢後得邀集學董學務委員及各學校校長敎員開談話會商榷敎育進行及改良方法 
第八條縣視學視察市鄉敎育有認爲成績優良者表彰之法如左 [T13 ]一 [/T ]將優良成績呈請縣知事令知全縣學校以資表彰 [T13 ]二 [/T ]微取各項成績呈由縣知事轉呈敎育廳長核准揭載於本省敎育公報 
第九條縣屬各學校校長敎員如有違背敎育法令或怠廢職務及不名譽行爲者得由縣視學呈請縣知事按照小學校令予以相當之懲戒處分 
第十條縣視學所至各市鄉應謝絕酒食酬應及一切供張但如路途較遠得借宿於學校及其他敎育公共機關 
第十一條本細則自公布日施行 
雜評二 
[戒嚴與砲聲（訥）]  
　　近來各省雖戰雲四起而我滬上則甚安靜凡從前所屢經之戒嚴狀况久不現於眼簾之下誠滬人之所私心竊幸者也乃不謂昨日忽又下戒嚴令而又加以砲聲之隆隆此砲聲雖云爲試砲之故然滬人一憶從前之砲聲不又虛吃一驚也乎 
　　雖然以虛驚較各省之實禍猶爲大幸 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[承審員之弊（二）（楊默仲）] [  ]  
 [T13 ]三 [/T ]鬻獄之分期辦理例如甲將控乙先議定賄數爲一百元先付二十元則批示作何種語再付二十元則先傳後拘或逕拘而要必使乙到案再付二十元則判詞竟可由甲自撰俟上訴期間經過乃又付四十元以足百元之數或不能適如其預計則付欵亦以適量爲止閱者得無疑其數之太輕而其事之太瑣乎殊不知吾邑之承審員甚且以數十元爲全量而每次所付且有不滿十元者嗚呼身價本不重取得又不難而月俸又不滿百不如此不足以合少而成多也是以無案不賂而每賂亦並不多 
 [T13 ]四 [/T ]上訴其間之扣勒不負責任固爲法律之所許然欲滿其賄數之額而行賄者且願加增若干使敗訴者無上訴之餘地則遲發判詞而倒塡其年月日縱使敗露亦可歸咎於承發吏與司法警察之延誤（此等案行賄者必更予吏役以適量之賄）而人民之呼天無路所不恤也 
 [T13 ]五 [/T ]殷富之無端詐擾某富家於春間失竊具狀乞緝批曰候飭警查拿乃事隔半年忽發傳票傳某富翁到案托詞曰傳詢其如何被竊之情形俾便着手偵查也某富翁以盜旣未獲已先到案殊爲不願於是法警以抗拒執行報告矣於是添警會哨之舉實行矣迨以二百元托某紳介進爲壽而其事始寢蓋該員與某紳固其設其策以賺某富翁之錢者也（未完） 
家庭常識 
[患痔須知] [  張柏蓀]  
家父患此有年大便時肛門突出經壓力而後上升每六七年則大發一次發時痛苦不堪臥牀必十數日而後能起茲將各親友所傳經驗之方錄下 
（一）以鱉頭（俗稱甲魚）用陰陽瓦兩塊對合文火焙焦研末以氷片調油敷 
（二）每早晚用皮硝與食鹽冲開水洗患處各一次 
（三）瓦松七枝頭髪一綹（頭髪不拘根數但須非一人者可向數家理髪店乞取）將瓦松煎水頭髪置厨刀上用炭火焙焦將瓦松水傾入小口桶中乘熱將頭髪與刀放入水內薰之洗之 
（四）覓大田螺一二個各放入頂好氷片少許螺即吐水即以此水搽之 
（五）痔方納上時恐其再下可用皂筴六枚燒成灰以水調之爲餅包以布對肛門坐之約十五分鐘即不再落以上五法試之極騐有此患者幸毋忽視之 
[治痰中帶血絲秘方] [  楊典臣]  
用野百合七瓣搗溶和入生雞子靑每晨吞服連服七晨奇效此方係蘇人張君所傳幼患斯症伊母卽以是方令其吞服遂愈 
[竹筍之醋漬法] [  盛文]  
竹筍南方到處產之食法不同惟以醋漬法尙少法以新鮮嫩筍剝去外籜適度切斷平鋪皿中上撒食鹽少許 
輕壓之歷七八時許俟鹽味滲透取出瀘去殘液另備小鍋入上等京醋（分量不同以能浸沒所備之筍爲限）加熱使沸騰投以蕃椒胡椒等少許遂以筍傾下煑半小時即可取出食之味頗可口並耐貯藏貯藏器用玻璃或洋鐵瓶均可但不得過滿約瓶積十分之九即以木栓閉塞其口外塗以蜡或裹以錫紙即能永久保存矣 
[棉麻布衣服之洗濯法] [  欲新]  
欲洗潔棉麻布衣服先用蘇打三四兩熱水一升溶化又以新鮮牛膽一個取汁加入和勻將衣服舖放潔淨之橦上用海緜或毛刷浸染上備之液先摩擦衣服之污點或油膩屢染此液將全件擦勻擦透後放入冷水洗之洗至水淸爲度榨乾水而振刮之懸掛以待乾乘其未乾之際屢屢振刮且將四團引伸以防其皺縮待至九分乾以熨斗熨壓之再懸掛以待乾透照此法洗過之衣服與新製就者無異 
[桂花甜生薑] [  省吾]  
取嫩薑拐先以鹽醃　後將鹽　濾乾切成薄片再以白糖和水入鍋內熬成稀糊狀用磁缽盛之待冷即將薑片放入拌勻上鋪桂花一層越旬日後取食則香嫩可口 
牧業須知 
[實騐養鷄法（四）] [  禾呆]  
（乙）鷄之飼育法棚內所飼之鷄其飼料僅限數種能肥滿必不能增卵額欲除斯弊可於小麥粉糠玉蜀黍等粉末飼料中每十二羽之鷄混胡椒粉一匙二三日喂給一次約經十日或二十日則鷄必增康健加卵數又木炭亦能助鷄之消化增鷄之產卵功效誠莫大焉 
一練鉺飼養多數之鷄與以練鉺利益尤多欲製練餌取肉汁八升（肉汁即肉類之汁屑及魚類之廢物以鍋煑而製之者也）雜殺八升飴粕麥酒粕合爲二斗麩二斗靑菜六斤四兩先取原料原量之二分之一投入桶中加以混有肉屑之肉汁而用棒攪拌之漸次以餘量之二分之一加入而交練之其乾濕度以不黏雞嘴爲標準投棄地上容易破碎爲度大凡喂雞食鉺之分量雖因種種之情形而異平均每雞一羽每日可用三合四勺（八九兩）惟練鉺僅用於晨時與午刻時之給食夕刻宜用粒食（如米麥等）所以免夜間之飢也（未完） 
集益錄 
[續答八十九問] [  村士]  
（三）柳蠶結繭柳蠶放於夏秋兩季自食自眠經過頗速夏蠶在六月間成繭此爲夏繭秋繭在九月間成繭此爲秋繭夏繭多色白秋繭多赭色或間有炭色其繭較柞繭分量稍重故出絲亦多是儘可以之繅絲不必以之作種繭也 
（四）柳蠶保護柳中鳥雀繁多防不勝防宜於柳行之中每距二三丈樹一長竿竿頭上釘以鐵環用繩橫貫之繫鈴於繩使各繩通於一繩頻使人牽動之鳥聞鈴聲自當遠避謂之護蠶鈴以此法逐鳥較之放鎗敲鞭簡便多矣柳下雜草盡行芟去間有蛇蠍蟾蜍皆喜食蠶尤宜不時巡視之 
（丙）天蠶飼育天蠶與柞蠶異乃一年一回之孵化是也其蠶長約三寸五分寛約五分頭部灰色全體黃色多粗毛背有數條綠線尾有二條黑線氣門現金色能發光自發生以至老熟必爲四回之脫皮大槪四月下旬孵化喜食樟楓烏柏等葉經七十日至六月下旬乃結繭繭色淡綠堅厚而肥大且爲方錐形其飼育諸法則與柞蠶同故不贅焉（完） 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
卷下第三十九章（一） 
　　前章未述曼萊老嘗中之言讀者必以爲憾今述之矣其辭曰吾名亞力山大姓曼萊蒲韋之醫生也於巴黎爲寓公不幸入獄於今且十年吾盼吾妻盼吾女不知今時果生存乎然吾日來神思沈沈偶切吾脈輒狂　不已嗟乎是腦炎之兆也不出三月吾必成爲狂瘤則吾寃痛將無能白之一日卽白人亦以爲囈也今當乘此未病之前略爲記錄百十年後吾身已成灰燼此紙或流傳於外亦知一千七百六十七年時乃有含寃負屈之醫生歿死於是間也今吾此時神志淸醒故凡所記皆切實斷非模糊影響之談吾敢對上帝矢之以博讀者之信當一千七百五十七年十二月時予沿西茵河步月而歸乃有馬車一輛其來甚急予當其衝遂立避之及吾止步而車已停即有一人自窗中探頭出呼我曰非曼萊博士乎予詫其能呼我名逆前而視之車行本速雖止已突遇數步之外及至車次二人已下駢立而俟我均被外衣領裘茸茸似不願人見其面者二人之聲音狀態亦一式無二類孿生之兄弟也長者曰汝即曼萊博士乎曰然曰尊寓在蒲韋乎予曰然予以蒲人而爲巴黎之寓公二人皆曰然則是矣頃赴尊寓知君已出故逆而訪之今請登車同視病人如何予猶疑曰未聞爵里尤不知病者在於何許兩人皆曰吾家不遠敬延醫生登車言時聲至亢有命令狀且二人皆有兵器我則無之遂曰兩公恕我但醫生慣例必先聞病者何疾而延醫之家果在何許一人曰其家乃貴家也去此不遠至於病狀則我無能名之請登車從我行言時二人即挾我以登予身遂不自主旣上車御者嘆唶鞭着馬背馬凡四皆神駿展足而馳疾於飛影頃之已入鄉村遠見樹影一叢園一巨堡車即抵堡而停息於前庭二人挾我下車行過花圃月色微明滿園花木皆生銀霧中有噴泉一道散如飛珠石像至多皆仰而向空似作獰笑二人者已歷雁齒石級入穹門之下叩門司閽者未遽應二人已大怒門啓長者立捆司閽之頰其季復　以足侍者固無辯白之餘地則惟忍痛鞠躬而已（未完） 
本埠馬程九君鑒來函未署地址無從答復乞示知 
 
 
 

Page 15

 
 
   
 
 

Page 16

 
 
   
 
