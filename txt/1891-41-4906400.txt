# 1891 - 41 - 4906400

 

Page 1

 
 
[請速購票] [  申報舘協賑所同人謹啓]  
　　本館自設振所卽蒙諸善士慨捐珍物以拯飢民满目琳瑯美不勝述因製爲集腋社彩票以期從速變錢去冬第二次票告成諸君子皆爭先購取目下祗餘一百餘號擬於日内開彩當此新春時節淑景雍和行樂及時不無花費曷勿移此以購彩票則飢民旣同沾實惠而開彩時又可得珍奇豈非一舉而二善備乎肅此布達順頌善安 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆全無粗　下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷槪輸金今茲畿輔嚴疆齊魯名境遭茲顚沛何忍不復解囊特肅短箋附陳苦狀如肯五成美事巨欵慨施則作善降祥福報可操左券已 
[論天津辦賑事]  
　　前觀津友所述天津辦賑之事而不禁憮然以起不能已於言焉據述天津今年賑務頗稱得人辦理極爲得法凡兹災氏無不實惠均沾第以災區太廣欵項不敷不得不再三覈實賑其極貧而緩其次貧於是災民之中不克見諒遂致滋生事端日前竟有災婦韓氏指斥委員委員置之不理而該婦鴟張愈甚機鋒愈利不可復忍略子開導而該婦竟敢放肆逞蠻因思爲懲一儆百之計將該婦拘拿掌責更使游示以儆效尤見者始有所畏憚而不敢肇事噫辦賑之難乃如是耶夫賑也者不得已而爲之之事猶之赦也音吳漢語光武願陛下愼母赦諸葛武侯亦云無赦之國其刑必平吾則請爲之加一語日無賑之國其俗必厚蓋所以辦賑者原以天災流行人民蕩析鴻嗷於澤仁者有所不忍聞因而開辦賑務以廣施濟可暫而不可常者也孔子云博施濟衆堯舜猶病善門之難開也蓋已久矣有官賑有義賑說者或以爲官賑或有假手於胥史者官不能事事躬親故不如義賑之實濟然義賑亦必稍藉官力方能措置裕如否則查賑放賑頗爲棘手今此津沽辦賑旣有委員則爲官賑可知委員新自散放致受災婦之指斥則其非假手於胥吏也又可知且辦賑必先顧其欵有欵若干斯放賑若干以去年津地災區之廣而必欲人人濟及則賑欵勢必不繼次貧之户前經放過至今日而稍可苦度則自應從緩而先放極貧之户輕重緩急分别清晰此辦賑之要訣亦辦賑之正理也而彼無知之輩但知爲前此所有何以今乃獨無於是乎恥已之無羡人之有又不能奪人之有益已之無因而心不能平疑及於賑務之有弊更欵及於委員之侵吞初尙欵之於心繼且出之於口初不知近來辦賑卽官賑亦多參以義賑之法不假手於胥吏斷不至有侵吞之事其官賑之異於義賑者不過官賑則委員等俱有薪水未免於賑欵稍有所耗若義賑則辦理諸人無不目備資斧卽或司事諸人稍給薪水亦不從賑欵中開銷凡有賑欵一絲一粟涓滴歸公此則官賑所不同於義賑者耳至於侵吞則决不至此前者天津辦賑曾有侵吞賑欵者爲李傅相奏明正法今日辦賑諸人猶引以爲殷鑒夫孰肯用此造　之錢喫子孫之飯而災民則未能見諒因欵生恨因恨成仇而竟敢與委員爲難無怪乎委員之勃然震怒也或謂辦賑事所以行善也今因行善而拘人責人是行惡矣該委員母亦鹵莽之甚不知行善之道亦宜寛嚴並濟前者上海有某善士携米票數百紙行至新北門釣橋分給貧民一霎時丐者麕集將某善士理團圍住競奪其票使不能分甚至將衣服扯碎幾至不能脫身後將票擲散地上羣丐爭拾始得突圍而出不敢再行善事若此者不僅一二人已也卽如陳竹坪善士在生時極喜濟貧厥後至於一出而羣丐隨其後施衣施褲有求之不得者指其大門辱詈之余曾著爲論說以見善門之難開由是言之該委員一怒之後而若輩居然稍稍斂迹不可謂非辦賑之作用也總之辦賑一事可以暫不可以常不但籌欵維艱卽辦理亦愈久愈難故聖王賢相别有治安之策不徒以施濟爲功也昔唐宋之季宰相出門後車多載錢米以施丐者羣丐隨車而去紛擾不休史載其事以爲惠而不知爲政今孰是知爲政者哉不禁企子望之 
[皇洲春色]  
　　醕賢親王金棺奉移園寓日神機營各項官兵奏准列隊恭送已紀前報兹聞神機營會擬嘉平二十日恭送服色擬令馬步各隊自專操管帶帮操以下營總令官章京隊官以上是日皆穿青褂冠皆摘去纓緯隊長隊兵一律仍穿號衣各該隊仍持旗纛母庸携帶槍械於路旁相向排立俟䤃賢親王金棺經過時全隊弁兵跪送候過少頃再行列隊恭送已咨行各項馬步隊查照辦理並檄知各隊飭傳本隊官兵於十九日戌刻齊赴本隊駐兵廠守晩以備於二十日子刻排隊前往西直門外預備恭送○户部爲咨行事俸餉處案呈所有八旗各營應領正月分月餉照章提於年前開放兹據銀庫付稱於十二月二十日開放左翼四旗正月餉銀二十一日開放右翼四旗正月餉銀相應咨行八旗各固山並轉咨各營卽令承辦章京各於是日辰刻赴庫承領勿延○吏部爲批示事據刑部筆帖式年满司獄尹宗長呈稱竊職現年四十二歲係廂紅旗漢軍英濟佐領下人世襲騎都尉現任刑部七品筆帖式前於光緒三年十月二十日補授本部南監司獄是月二十一日到任連閏扣至六年九月二十一日三年期满當經本部出具人品老成行走妥恊考語於是年十月十三日咨報六部註册在案伏查刑部司獄期满有外升班次惟思於呈報期满後迄今已逾數載尙未銓選得缺其應歸何項班次升用並應否赴部投供之處職因未諳銓補例章無所遵循是以取具佐領圖結黏連據實呈明查核指示俾得遵照等因具呈前來查定例刑部满洲漢軍司獄三年期满其應升知縣之七品軍帖式俟卽升五人輪用王班之後升用一人按照期满日期先後升用一人再到班時再行升用一人等語今據尹宗長呈稱由刑部七品筆帖式補授司獄於光緒六年九月二十一日三年期满等因具呈到部查刑部年满司獄尹宗長廂社旗漢軍貢生由刑部七品筆帖式補授司獄前於光緒六年九月二十一日三年期满照例將該員以知縣歸於卽陞班内俟卽陞五人輪用三班之後陞用與同班人員比較日期先後選用業經註册母庸赴部投供相應批示可也巡撫銜督辦雲南礦務唐　移咨事據雲南布政使史念祖詳據天順祥號商領匯浙江銅本銀九萬兩到愼當飭暫存藩庫聽候撥用除咨明浙江巡撫查照外理合移咨户部查照○雲南布政使史方伯念祖以本年夏雨水過大順直被 
 
 

Page 2

 
 
灾最重哀鴻徧野凍餒　憐迭接函告委難坐視自行措備銀五千兩匯解順直賑局分别實放不敢仰邀獎叙等情報由督臣查核經王䕫石制軍查滇藩史念祖以五千金捐助順直賑欵實有俾於灾區雖稱不敢邀獎亦未便没其善忱援照廣西巡撫馬丕瑶漕運總督松椿捐賑賞給崇銜成案核與捐數相符擬請賞給頭品頂戴以資觀感等情附片入懇　天恩於十二月十四日奉　硃批史念祖着賞給頭品頂戴欽此○前廣西右江鎭總兵李維述前因傷病舉發奏准開缺回籍調理到滇後延醫調治近已就痊自揣年尙未衰情願再效犬馬酬報萬一禀由制軍據情入奏以便給咨進京恭候録用等情經王䕫石制軍據情人奏於十二月十四日奉　硃批李維述着交兵部帶領引見欽此東因牌樓拾錦花園溥君於嘉平十有三日續娶新人爲某相國之孫女公子備送粧奩百二十抬不但車馬床帳簇生新卽古玩陳設木器亦光怪陸離異常奪目溥君召集各名角於是夕演劇俾極視聽之娱迨夜戯唱畢家中人等困倦少憇臺後所搭布棚爲風吹宕被火燃着斯時天色欲曙所豢山羊扯斷繩韁狂嘶亂竄家人驚起見火勢已熾赶將衆人喊起取水撲救地方兵已傳報紅籌幸賴人多得以及時撲滅僅焚去布帳數片椅數張迨官廳汲悀到來則已烟銷火熄誠大幸也○十六日辰刻皇帝於醕賢親王金棺前行大祭禮由禮部光祿寺内務府將應需羊酒筵饌　　桌張於　金棺前陳設並陳祭文黄案於金棺左偏所有奉派穿孝主公料理喪事大臣一槪齊集諸親郡王貝勒貝子公以迄奉恩將軍示室世職俱於先時齊集按翼排立迨皇上至金棺前奠酒三爵行一跑三叩禮畢太常寺官展祭文宣讀官跪於金棺前敬謹開讀畢工俊奠酒行禮王公等亦按班行禮畢欽派澤公隨捧祭文後至燎爐奠酒三爵焚化所陳楮錢紙錠與之俱焚上復奠酒行禮畢至御座房少憇然後乘轎至適園更衣還海至已正皇太后率皇后妃𡣕主位詣邸皇后等亦於金棺後東向奠酒行禮至三點鐘還海餘皆與初祭禮司○太常寺爲咨行事博士廳案呈本寺具奏正月初三日高宗純皇帝忌辰應行遣官詣裕陵致祭一摺於十二月十四日具奏本日奉　旨遣奉恩鎭國公溥齡就近恭詣行禮欽此欽遵到寺相應抄黏原奏咨行東陵承辦事務衙門轉行知會守護大臣遵照可也 
[灾信譯登]  
　　初六日本報登電述定海火災一事兹有在是處傳教之神父函致西字報舘云初二日華人方在新年異常熱鬧至晩城之東北隅定海廳署附近豆腐店中火油燈忽然倒翻以致火起時則北風甚大火勢飛揚一轉瞬間焚去房屋無數直焚至東南二門近處無可施救任其蔓延有六架水龍正在噴水而三架已化刦灰自十二下鐘起焚至初三日清晨約燬房屋三千椽左右大約有萬人流離失所目下計城中民人三分之一衣食全無查舟山一帶兩次旱災山芋及番芋二物皆致歉收小民已不聊生今又突遭此災眞是苦上加苦矣我亦猶是人耳安忍坐視其流離顚沛但空空兩手無可救援是以縷述情形請登貴報以待惻隱之君子廣發慈悲准食解衣全活民命我於此間稍有積蓄已購米以給飢民惟是人口過多何能遍給世有具大願力之君子尙其行善及時哉 
[又獲盜犯]  
　　南漢輪船被刧及獲盜情形本館已先後録登於報兹悉去冬嘉平月下旬某日澳門水巡捕又獲盜舟二艘起出衣服金銀等盜贓詰訊舟中諸盜知盜首何姓匿跡前山地方因照會前山某華官設法拿獲想渠魁旣得餘黨不難次第成擒所望盡法嚴懲不使倖免庶幾匪類知所畏憚不敢搶劫頻仍歟至水巡捕頭萄官以其屢獲劇盜起得眞贓頗具幹才擬加重賞云 
[丁沾春浪]  
　　天津縣孫大令兩次設壇祈雪致慤致誠府尊鄒太守亦俯念民艱竭忱祈禱至嘉平初十日復在大王廟潔壇薰沐示禁孝　十一日朔風砭肌同雲低壓或者立飛六出卽在目前乎彼具雅人深致者當倣聚星堂體伸紙而聨白戰之詩矣○兩載以來海河漸被沙淤輪船不能抵埠津海新關稅務司德璀璘督率熟悉河道之西人某甲體察全河約計繚而曲如往而復廻環旋繞者共數十灣泥沙淤停職是之故擬時洋欵六十萬兩除濬深外復攺灣爲直俾朝潮夕汐汩汩滔滔輪舶往來毫無窒碍其於紫竹林各鋪户裨益良多諸西人均以爲然相與首爲之肯遂繪圖貼說禀諸李傅相傅相俯如所請不日封章入奏如果奉旨俞允則冰泮後當卽興工矣至所借洋欵擬分年由海關籌還　令中外商人攤派云○好善之士就西沽北倉分設女粥廠兩所復於西門外各小店爲男廠一所計男廠收養六千餘名北倉女廠八千五百口西沽九千口除男廠聚在一處外婦女皆分棚居住棚各廿八人至三十四人不等由委員督率夫役將鋪墊稱草翻騰曬晾除舊更新俾免穢氣熏蒸釀成癘疫云○臘尾年頭市景異常蕭索惟各行之責負者則急於星火踵趾交錯於途不知阮囊羞澀之流將何以卒歲也 
[營口叢談]  
　　新民廳巡檢俞昆調補通溝口已奉吏部覆准矣○呼蘭廳學正傅廣文襄請假回珂鄉修墓遺缺經上憲委徫廣文愼接署○尹轅文巡捕馬紫珊大令於上年十二月初八日引見回省○尹憲興大京兆陞陛見回任行至錦州叢副都統以下咸詣行轅恭請聖安大京兆稍有失儀副都統遂繕摺　叅兹已接奉批摺着該府尹自行明白覆奏欽此大京兆覆以因換衣服看錯時刻云○奉天府司獄尹少尉廷萃於去臘二十一日到省擇吉二十四日接印視事○鳳凰廳城守尉靈君於二十八日因公到省○葢平縣陳大令仲彦交卸後卽於次日起程署中書役餞於東門脫靴以留遺愛○嘉平十五日爲海防廳章司馬五十弧誕屬下紳商士庶公製壽軸詣署恭視遐齡○欽差辦理東三省練軍事宜定軍帥節麾北上府中惟　員弁扞掫被賊竊去珊瑚樹兩株及珍貴之物旋在永昇當鋪查得珊瑚樹一株其餘杳無下落遂咨照承德縣高懸賞格各處購求○蓋平縣趙大令接任之第三日南門呂姓弟毆其兄經鄉約隣右綑送到官大令聞報大怒立卽傳喚升堂訊鞫○康平縣刑名幕友胡廷蘭於去臘初五日殁於舘次隨卽備棺成殮寄厝紹興會舘東廂當夜三更時忽然失愼棺木付諸刼灰幸督標水機隊竭力援救火始漸熄○去臘十一日海城縣陶邑尊臨騐永昌作夥王姓妻子屍身據聞因與人通奸被王逼令自盡云○十二日東營子有外來大車壓死一賣驢肉之山東人十六日蓋平縣趙大令親臨相騐 
[輪船火患]  
　　英公司輪船名孟買者於數日前抵滬下椗公和祥馬頭前日飭小工起貨監以水手並不見其遺火艙中至晩五下二刻艙門旣局及八下鐘時火忽驟起鬰攸之氣一發難收　船中救火器　靈得以立時施救有鄰船問以欲帮同澆灌否孟買船上人婉語謝之閱時火勢漸衰至十點鎭時而息事後查得船身俱係鐵質尙未損傷而所裝洋布棉紗已狼藉摧殘不少矣又聞去冬十二月二十八日有捱加納輪船由香港開赴東洋貨艙中有棉花二包忽地濃烟冐出急灌以水得免成災何邇來輪船火患之多耶寄語破浪乘風者所宜防之於豫也 
[銀行帳略]  
　　昨日本館由匯豐銀行送來清單計去歲自西七月一號至十二月底所獲之利除一切付清外連六月底滚下之洋銀十四萬八千三百零二元九角四分尙餘一百七十一萬五千七百四十三元三角九分其中提一萬元分派各　事花紅餘派與舊股友利銀每股三十先令新股友每　十一先令三辨士再派各股友花紅照利銀相同合計共派出九十萬无又先令價值從前與目下不同計多付出廿八萬五千三百六十五元八角五分再付公積帳风三十萬元銀行房屋生財折去十萬元尙存十二萬零三百七十七元五角四分滚入今年帳内本館按匯豐新舊各股共資本九百廿九萬六千六百七十七元零七分公積帳連去年添入者共六百八十萬六千五百丸十六元三角一分此其資本之多生涯之廣在生意塲中足推巨　宜乎蒸然日上靡有已時也 
[羣仙雅會]  
　　徐園據淞北之勝地花木亭榭位置大然主人性癖林泉胸羅邱壑故其經營布置迥絶恒蹊眞城市而得山林之趣焉新春時節鳥語花香爰擇　辰速客張筵作羣山稚會猫　轉午命駕入門則鴻印軒中万盛設水仙花百餘本倰波仙子綽約多姿麝馥微飄檀心 
 
 

Page 3

 
 
尘吐一枝　語已足鉤魂而况四壁皆花含嫣吐艷有不神魂飛越夢入水鄉深處與湘夫人結解佩之緣者乎其盆或粉定甆或古銅器爲簠爲堅爲罇爲罍爲斝爲　爲甗爲䰛爲爵爲盉爲散爲敦無不古雅絶倫温然可愛主人乃炰羔燔鯉對花開樽小擘紅箋遍徵酒糾少焉羣艷絡繹姗姗其來西山櫻桃　多秀色南都芍藥易　相思玉笛一聲鶯喉低轉萬花列几似亦對此而獻媚呈嫣此時飄飄欲仙蓋不知身之在軟紅十文中矣酒半園丁報籠中孔雀方開屏異而視之則光怪陸離不可逼視古之異錦天鹿新綾鳳星雖日奇觀恐難比似直至花梢日下暝色催人始各命巾車一揖而散江夏生日此勝曾亦雅游也不可以不記乃泚筆而綴於簡端 
[豸節來申]  
　　昨報紀鴣候旌麾一則兹悉張笏臣廉訪已於前日傍晩時抵滬本埠關道憲聶觀察提右營陳叅戎松海防同知劉司馬上海縣陸邑尊英廨讞員蔡太守法廨讞員葛同轉均至憲舟迎迓俄而廉訪乘坐緑呢大轎至英界二馬路寳源祥暫駐襜帷昨午廉訪入城詰各衙門答拜聞廉訪少作勾留卽冋八閩進發云 
[白門鼓棹]  
　　江南提督譚青崖軍門由松來申已紀昨報昨日軍門至文武各衙門答拜旋于晩間乘招商局江永輪船赴金陵謁見制憲並賀新禧 
[硬借可惡]  
　　蘇州人某甲向爲銀匠祗以性喜狎邪又染烟霞　疾以致家計日窘落拓無聊近作滬瀆之游托人尋覔生意淹留日久亦顧而問者旅　　然惟以向人借貨爲事姊丈某乙在滬上傭工度日憫其貧困屢潤以西江之水而甲誅求無厭纏擾不休前日又向乙懇　　無以應命不念前情反懷忿恨昨日兩人相遇於法公館馬路甲將乙扭住聲言今日定要借廌餅十枚方可了事不然將以性命相拼乙因　其兇横避入某醫生處經醫生出外理勸許給英洋兩元甲尙不肯罷衆人代抱不平將甲扭入大自鳴鐘捕房捕頭以其逞凶硬借實屬可惡者管押候解送公堂究治 
[屍親饒舌]  
　　本邑二十八保五圖地方有陸姓開設油車其夥胡金生於去臘底自將手槍燃放致傷手腕經油車主將胡送至虹口同　　院療治稍就痊愈前日另患内症醫治無效遂致斃命胡之家屬藉故向陸饒舌木識作何了局也 
[實令騐屍]  
　　江北車夫周長明家住自來水橋北首美租界子名茂茂娶十一歲之童養媳莊氏在家初三夜周偕鄰居之同鄉同業人張文新施光明田仁芝等因賭錢口角以致爭毆後張力不能去逃至馬家娘處周往找尋吵閙馬家娘以新年時節不應騷擾人家張理屈詞窮向之服禮事可了矣而馬家　復與周爭閙不休經人勸散至初七日莊氏忽然身死周言因張等前去吵閙致驚駭而斃遂知照三圖地保唐全坤投上海縣稟報陸邑尊於昨晨帶同刑仵書役人等騐明莊氏因病身死並無他故諭令周自行棺殮惟事關聚賭起釁因飭拘張着交同賭之人候訊核辦旋復會同吳淞江河工總辦周直剌往周太僕廟虞姬墩一帶查察兵勇與鄉民滋閙事情順道至新閘大王廟拈香然後回署 
[禁售小票]  
　　英法兩租界中出售小票之店前經飭提懲辦近來法租界仍有店鋪設法射利混售小票經法總領事訪聞前日飭知捕房令派包探巡捕向各票店聲明嗣後如有經售小票者一經祭出定當拿案重辦决不寛貸 
[英界公堂瑣案]  
　　臘尾年頭英公堂循例停訊昨日蔡太守始升堂判事各捕房所解之案多至三十八起訊至下午一點鐘後始得退堂今特擇要照登於左○包探沈金隆禀稱小的查獲積竊王阿二詰得曾竊呂長庚西醫利記及某西人絨單馬褂棉袄等物售與舊貨店主袁小香因卽吊贓送案呂等均投案領贓王供稱小的三次行竊均售與袁店得洋銀三元二角袁初不肯收受小的告以斷不妨事不料如今竟累伊對簿公堂袁供稱王持絨單等物求售小的原不敢收買王一再哀懇始付洋銀三元二角以後不敢再買竊贓矣蔡太守判令將王笞責一百板發捕房管押六月袁罰洋銀三元二角諭以嗣後不得再收贓物如違逮案重懲贓給各失主分别具領○包探秦少卿禀稱某洋行司帳人沈文頣役捕房報稱某日唤薛榮榮薙髮有對時表金約指各一放在旁邊及薛去二物均已失去雖有細崽在側然素來誠實無欺定由薛竊小的拘薛研究堅不肯招今特解案請訊沈申訴前情並稱表及約指放在身旁當薙髮時尙取表看時刻及薛去卽已不見薛供稱小的在某薙髮鋪爲夥沈喚令薙髮事畢回店隔日由包探來問失贓小的决不犯竊蔡太守謂沈控竊無憑姑將薛交保再飭包探細查○王和尙訴稱小的駕舟爲業除夕肩荷錢八百文行過抛球塲北首突有人自後奪取小的驚而聲喊飛步狂追忽有李定忠將小的阻住小的舍而追上經某號西捕帮拿李又猛踢小的之脚甚致西捕亦　仆於途正在惶急間又有某號華捕到來帮同獲李而攫錢人已被脫逃矣今蒙將李解案請卽究追李供稱小的係江北人在治下拉東洋車餬口除夕經過是處見王大聲呼救問因何事卽被指爲攫錢人之同黨其實小的並未阻伊蔡太守問華捕日究竟當時如何拘李華捕稟稱小的惟見王扭李以前之事不得而知問西捕在否麥捕頭稱容傳案備質俄而西捕到來禀稱當時見有五六人奔逃是以帮同追趕不料與王均被踢仆然並不知被何人阻跌亦不見有攫錢之人太守遂謂满副領事日在路攫錢情節較重今已脫逃理合拿緝至李是否同黨尙難指實惟挿身多事其不安本分可想而知自除夕迄今已押七八日本分府擬再押七天查明核辦可乎满君首爲之肯案遂定　包探王阿二禀稱西人某甲投捕房訴稱細崽某乙與四歲男孩有暗昧事捕頭命小的拘乙至捕房詰之不認今特送案請訊西人稱家中雇乙爲細崽不料其如此侮辱小孩事後孩將侮辱情形告知其母由其母轉述始報捕房今特帶同小孩投質乙供稱小的在西人處當細崽並不另用女傭是以小主人亦由小的　侍某日出恭後用外國紙拭臀小主人呼痛言欲告知父母小的焉取行非禮之事蔡太守謂此案情節較重切須詳訊满副　事諭西人挈孩至案下詰問情由孩啼哭不休遂飭將乙暫行管押靜候覆訊核辦○包探秦少卿禀稱張四福前因北竊遞回揚州原籍今又來滬雖在匣界中未經犯案然法包探王榮培言及曾在法界連次犯竊今特　案請帶歸法捕房究問張供稱小的前經犯竊自蒙大老爺遞籍不應再來治下然不敢再犯行竊矣法包探稟稱張在法界犯案請大老爺容小的帶回蔡太守壁之包探秦少卿禀稱小的查獲　次犯竊之　犯陳百川詰得曾竊雷桐君藥鋪等家衣服水烟袋今已吊贓送案雷桐君華衆會怡珍等夥投案請領失贓陳俯首求恩蔡太守判令笞責一百簽發捕房管押三月期满遞回原籍起案之贓給各失主分别認領○包探秦少卿禀稱根福洋行專售西衣用胡陽春爲殺拉夫經收洋銀已於西歴正月二十八日辭歇應收之洋銀四十三元被伊擅自收用隨繕一信交與洋行主人言緩日當爲拔付洋行主人遂報明捕房並稱前曾失去綢縀約值洋銀二百元并失交椅一抱當經小的查得胡在縫工陳興寳家問陳則稱已往鎭江旋在陳處見胡交椅亦在陳處查問洋銀祇存十一元今特解案請訊根福西人訴稱胡在行中爲夥已有二年從前素無錯悮今不知何故收用洋銀且失去綢縀甚多惟尙無行竊贓訨胡供稱小的因有急需擅收帳欵並不行竊綢縀至交椅係暫時借用寄在陳家小的每月工洋八元尙有兩月未取曾在帳房内借用洋五元應找十一元現在交出十一元尙應付還二十一元求恩寛限措繳陳供稱小的亦在根福洋行當縫工受寄交椅餘不知情根福西人稱應找工洋是實然未满兩月蔡太守遂商諸满副　事然後判令將胡押一月照數還洋方准開釋陳受寄交椅及至包探查問尙敢飾詞以對判令管押七天起案之洋銀十一元先給西人領去所有胡身畔搜出之銅洋兩元存候銷毁○包探秦少卿禀稱竊賊林金生前因犯案奉大老爺發捕房管押三月至去歲臘杪解奉訊俱開釋豈知出外後卽至某西人日宅拆去離笆圖竊獲交捕房問明先在張賢明處竊取 
 
 

Page 4

 
 
馬褂質錢使用又往圖竊未成張投案訴請領贓林供稱小的前經犯竊蒙恩開釋後飢寒交迫不得已而又蹈故轍原是該死尙乞施恩蔡太守以其　惡不悛判令笞責一百板發捕房管押一月起案之贓給張領去○包探顧阿六稟稱姚永林投捕房報稱除夕在某烟館吸烟過癮被陳小發攫去金約指一枚值洋銀九元小的爲此獲陳詰問陳稱曾在烟館拾得金約指兌洋用罄今特送案請訊姚訴稱除夕小的携有金約指一枚在某烟館過癮正擬質洋還債不料被陳從烟盤中竊去今已獲案請賜比追陳供稱小的不敢攫物實在烟館中地上拾得隨卽兌取洋銀於新年中賭輸罄盡日下祗存錢一千文蔡太守飭將錢給姚領去判令將陳笞責一百板管押一月并再繳洋銀八元以償失主○包探黄四福禀稱　安新報失綢衣十六件經小的查得被虞金生竊取質洋使用祗存質票另有洋傘一頂係王明慶所失今一併吊贓送案安新訴稱小的係甯波人與金生同族不虞其犯行竊王訴稱前矢綢洋傘今已吊案請准領回金生供稱小的失業金時流落在此無可奈何以致犯竊質鋪夥均呈票請追質本蔡太守判令將金生管押兩月安新旣係同宗未便以竊案論着繳償質本一半王之失贓先行給領此項質本並不追償 
[法捕房瑣事]  
　　債竊徐順仁屢次行竊經公堂懲辦在案前日之晩身藏賊具並鐵鑿等物行經法界被包探拘獲送入捕房押候請究○某甲虧欠某乙房租錢數百文屢索不還兩相口角以致用武適巡街捕至一併帶入捕房昨晨經備捕頭訊得事屬細微着出外自行理處一併叱退 
[正字]  
　　昨日報首機船濬河說内𦨥艫　艑句艫字悮作艦其爲利也句爲字悮作大怱促未遑校正合亟註明於此 
[正事]  
　　昨有人致函本館云厚泰代震源過付甬江怡記銀十萬兩並非震源代厚泰付銀况厚泰尙被震源所累云云似與前報所記小符合冉聲明以示本館凡事虚衷不致膠執戚見 
[樂善可風原函照登]  
　　少欽封翁仁兄大人閣下桂花香裏於役春甲幸接手儀莫名景仰比維履祺萃吉利濟心殷定符私頌弟應官聽鼓淑狀毫無榷務總司勞薪倍切此問順直賑捐弟並奉委兼辦前已解過銀六萬兩擬再多勸一文之捐解往卽可多救一人之命未識能如願以償否昨閱甲報知太古上海輪船在大河日被焚慘斃數百人内子周氏見報中所載被難屍骸承執事曁諸善士派友前往打撈並備上等相殮代拍屍照以便親屬領認凡兹種種仁聲義聞實足令遠近同欽至此項用欵亦由集勸而成内子偶動惻隱之懷願出積省之資英洋一百元寄計舍勇　子迪太守請其轉交尊處卽祈照收以作此項善舉之用在内子絶非爲邀福不過一念感動觸發於不自知耳手布卽請道安愚弟許星翼頓首十二　十四日○附啓者敝堂經辦上海輪船遭焚棺殮屍骸一事計費洋二千二百有奇已蒙蘇松太道憲及各善士解囊相助雖無缺乏第領餘屍相尙在大河日去盖逢廠派人看守將來僱舟裝運擇地安葬在在需費甫届新春尙未籌及忽承吳淞港開河總辦周子迪太守光臨　業會舘交到洋一百元並交到許秋查觀察由閩省來函啓讀之下悉係觀察夫人以平日積省之資充撈屍善舉之用似此見義勇爲求之鬚眉且不多得而况閨閣中乎善昌不敢緘默備復函敢條叩謝外謹將來書抄登報章以供衆覧藉揚仁德惟願風聞海内共解仁囊以全擇地安葬之費不勝幸禱之至上海六馬路仁濟善堂愚弟施善昌九叩謹啓新正初六日 
[上海文報局東賑收解處接到嚴佑之先生山左來書]  
　　少欽詠南澄衷蕃甫子眉心如蓮珊子萱善長大人閣下前由烟臺奉布公函諒蒙惠鑒兹同盛觀察由羊角溝看河上至高博擬先將下游龍注窪以下預備河開寛挖深劉王莊北新開一道新河直達母猪溝入海尾閶通後冉開軍張閘以下支脉小清等河分兩截做一則欵項太鉅二則日期急迫均係招募災區民夫三十一棚接方給價以工代賑特同人下鄉按户開造壯丁夫册其中有老幼殘疾不能做工者點有一夫做工而家有老弱數口不能養活者不能不另籌撫恤今與觀察約工欵歸杏翁籌南路各公所　欵祗能擇不能做工及做工而猶不能養沽一家者酌量春撫約計高博樂壽總須二萬金一縣現已劃分界限凡尊處所解之欵悉歸弟等放振開河究　地方應辦之事我等義賑之欵零星溱集甚屬不易祗能救命不能辦工然不相輔而行則以工代賑亦不能周到弟於河工絲毫不諳實以放賑終非長策若能疏通河道洵爲釜底抽薪之計難得盛觀察籌墊工欵弟故勉效馳　所望諸善長源源接濟力籌八萬金春撫之資以補官工之不足則救人救徹高博樂壽之災民同深感戴豈特弟一人盼禱已哉專此布懇敬請台安[  愚小弟嚴作霖頓首]  
再弟到東後各公所解欵請起解後電知弟處以便專欵存儲歸者　之用不致工　含混也十二月廿七日到 
[上海六馬路仁濟善堂奉到蘇松太道憲照會並禀復照登]  
　　欽命二　頂戴江南分巡蘇松太兵備道兼辦南洋輪船營務處聶爲照會事查太古洋行上海輪船失事被焚及　斃搭客甚多言念及此殊　憫惻業經貴紳董分派司事購置棺木運在失事地方收殮撈獲屍身共需經費洋合現銀一千六百餘兩本　槪行由道捐亷今旣承各善十慷慨捐助六百餘金已送善堂收用未便退還尙需經費千兩兹由本道捐　合亟　票船送爲此照會貴紳董請煩查收歸墊施行須至照會者討照送規銀一千兩右照會仁濟善堂紳董施光緒十六年十二月三十日照會○敬　者竊善昌接奉憲臺照會肉開查太古洋行輪船失事被焚及淹斃搭客甚多言念及此殊堪憫惻業經肯糾董分派可事購置棺木　往六事地方收殮撈獲屍具共需經費洋合銀一千六百餘兩　行由道捐廉今旣承各善十慷慨捐助六百餘金已关善堂收用未便退還尙需經費千兩兹由本道捐助合亟塡票照送爲此照會貴紳董請煩查收歸墊施行計照送規銀一千兩各等因奉此仰見憲臺惻隱爲懷風廣被功德無量實深欽佩善昌遵將康銀點收數目相符當卽歸墊並塡收票交差弁先行帶呈外理合繕具禀復祗達謝忱專肅寸禀恭叩鈞安䖍負春禧董事善昌謹禀○附啓耆去冬大河口上海輪船矢事遭焚輕敝堂赶辦棺木衣被派友前往撈屍收殮照相招認一切絀情疉登報章所用經費除揚鎭善士陳煦春等籌欵添辦棺木陜紙等不計外敝堂計費洋二千二百四十元零四角合規銀一千六百三十五兩四錢九分二厘曾蒙　道憲最觀祭慨許捐廉獨任嗣因各善十陸續助來六百餘金計黄友林翁交來隱名氏助洋二百元謝子楠翁交來規銀二百兩孟河費繩甫觀源豐潤票號　芸臺觀察三户各助洋一百元誠心氏洋五十元無湖裕泰莊四十元莊椿山十元　力子八元梅花館主人四元核算尙少千金開列　帳面呈道憲蒙卽捐廉撥助規銀一千兩憲恩優渥普被死生欽感何似卽各善士之　義男爲亦屬不可多得惟是暫寄大河口之領餘屍棺除歳暮又在敝堂門前認照領去數具外尙存六十三具恐春水泛漲萬難久停務望各家屬速來認照領棺早安窀穸敝堂候過正月杪不　冉延再派司事到彼擬將各屍棺連赴鎭江安葬義地仍編號誌識以待遠方之遲　來領者合亟登報藉請公鑒 
[善人河]  
　　何恒昌綢莊以鄰家失愼仰蒙　佑得保平安以建醮洋廿元交本館協振所助充振濟又接廣帮同人來函云初五日敝帮包封新丹　空　脚色演戲一天言明大小脚色齊集唱演　意是日祗到小脚色而　九霄黄　由水上飄盖天紅等並未上臺與原議不符罰出戲洋五　尤作善舉以儆將來云云一則以設醮之資拯芸生於顚沛一則以罰鍰之欵沛草澤之恩　是皆能以慈悲心行方便事者理合理詰以樹　　 
[戒期期]  
　　敝局開設以來於今三年餘矣雖近來捐助無多然不敢半塗而廢仍由各司董勉力籌墊照例於本月初十日掛號十六日　戒存執　肇者　來報戒可也[  上洋康里恒濟戒局啓]  
 
 

Page 5

 
 
[録高易籌公所同人賀諸善長年信]  
　　肅啓者辛盤獻瑞卯酒凝香際鳳律之調元卜鴻禧之集吉敬維列大善土老先生大人鼎租占豐泰祺恊豫手揮温煦億萬家同被春風胸藴祥和百五日時沾膏雨恰喜青陽布惠覆愛雲兹還看丹詔陽庥寵邀天語　延首詐慕切心儀弟等賑務勉襄運籌乏術念鴻嗷之待哺愧蚊負之難勝伏祈義粟頻頒仁漿厚惠體好生於上帝寰宇皆春憫待澤於窮民　　在地攘攘受福毠毣考祥可爲預頌肅此恭賀新禧䖍請春安伏維融照 
[申報舘恊振所十二月廿六至三十日經收弟九十次清單]  
　　廿六日王成蘭洋一元劉子謙洋一元吉盛東洋一元劉培記一元祝明洋五角熊　　洋二元張桂亭洋一元求萱堂壽永八無力子一元五角婁章成十元戴先生洋一元三桶散捐無名氏七元又一元三桶零錢換洋二元銅洋三　閨秀金閨英三叢○廿七日　名氏銅洋五元隱名氏銅洋三元○廿八日福海逸民一元不留名兩元徽州江介眉求父病早愈二元○廿九日姜姓錢二百六十陳嘉和錢一千香雪　五角○除夕以銘　　三元姜錢二千售去經廿部洋一元疫痧草一元四角八分灶神一元七角八分一無名氏銅洋一元大豐號洋十八元二角共收洋七十四元九角六分銅洋十二元錢三千廿百六十文 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十六年十二月二十廿一日京報全録]  
　　宮門抄○諭旨一道録前○分缺單○黔撫　奏請旨派員接替摺○又奏委署總兵片○又奏委署知府片○江臬福奏恭報接篆日期摺○杭織造明奏恭報接印日期摺○護皖撫阿奏湖北提督回籍緣由片○楚督張奏保奬旗員摺○將軍裕等奏揀派大員會哨巡杳邊界情形摺○粤西撫馬奏調署知縣片○又奏委署知州片○十二月二十日○恭王等謝賞綢縀恩○陳彛謝授宗人府府丞恩○兆伯續假二十日○嵩山續假十五日○内務府奏派時應宮宣仁廟拈香派出恩輝長有○順天府奏京師得雪一寸有餘○召見軍機○皇上明日卯正出福華門西安門西直門至倚虹堂稍座更衣至園寓醇賢親王金棺前行禮畢仍由舊路還海○十二月二十一日○濓貝勒等穿孝覆命○詹事府代奏藏濟臣謝授洗馬恩○肅王續假二十日○遷公續假五日○錫侯請假十五日○師曾續假十日○奕功請假五日○召見軍機○光緒十六年十二月分缺單同知廣東佛岡廳岳齡故知州山西吉州陳寳　丁雲南鶴慶黄維中故通判四川綏定耿茂楨故河南河南張敷文故湖南辰州高士龍病知縣甘肅靈台蕭晉昌山東樂陵范許珍博平金熙郴安徽舒城劉承祖俱丁四川奉節孟瀅近鹽源梁鴻翥終養安徽巢縣周應溎丁甘肅寍遠賈汝謙調州判甘肅狄道州沈瑞霖捐離任縣丞福建雚寗高軒丁典史浙江慶遠余植亨故○○貴州巡撫臣潘　跪奏爲請旨派員接替以重職守而速遄行恭摺仰祈聖鑒事竊臣前以蒞任黔疆已满六載曾將循例進京陛見各情先　奏明請旨冀伸犬馬依戀之私十月二十四日由驛遞到批摺奉旨着來見欽此跪聆之餘深幸䠨天有日倍殷戀闕之忱依斗望京莫名欽感現值天氣隆冬灘河水涸舟行不便必交明春雨水後方可順流而下所有經手事宜約俟歲杪均可料理清楚黔省距京甚遠長途迢遞擬於開篆後赶緊啓行惟貴州地屬苗疆事繁任重應請諭旨派員接署抑交藩司王德榜暫行護理恭候命下再當交卸奏報起程如臣衰朽餘生得以親承聖訓莫非君恩高厚之所賜無任悚惶仰盼之至所有微臣未敢擅離請旨遵辦緣由理合恭摺具陳伏乞皇上聖鑒訓示謹奏奉硃批着派黄槐森暫行護理欽此○○潘震片再署古州鎭總兵事委用提督陶茂林於光緒十六年九月二十日在任病故所遺古州鎭總兵印務查有升用總兵前任平遠恊副將李景昌熟諳營伍果敢有爲堪以署理除咨請查照外謹會同雲貴總督世王文韶合詞附片具陳伏乞聖鑒謹奏奉硃批兵部知道欽此○○潘霨片再署遵義府知府余雲煥調省遺缺查有候補知府區維瀚老成樸實辦事認眞堪以署理據藩司王德榜臬司黄槐森會詳前來除檄飭遵照外謹會同雲貴總督臣王文韶合詞附片具陳伏乞聖鑒謹奏奉硃批吏部知道欽此○○布政使銜江西按察使奴才福裕跪奏爲恭報奴才接受臬篆日期叩謝天恩仰祈聖鑒事竊奴才欽奉恩命補授江西按察使遵旨入覲當蒙召見二次仰荷聖訓周詳莫名欽感陛辭後旋卽出都於本年十月二十六日行抵江西省城奉撫臣德馨檄飭赴任兹於十月二十九日准署理按察使江西督糧道鄧蓉鏡將印信文卷移交前來奴才當卽恭設香案望闕叩頭祗領任事伏念奴才蒙古世僕知識庸愚前次供職兩淮方愧涓埃未報兹復提刑江右益覺兢惕滋深查江西據吳楚閩粤之衝臬司匯風紀刑名之總舉凡察吏安民明刑弼教在在胥關緊要要奴才自維檮昧深懼弗勝惟有矢愼矢勤隨時隨事禀承督撫臣認督辦理以期仰荅高厚鴻慈於萬一所有奴才到任日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○杭州織造奴才明勳跪奏爲恭報接印任事日期叩謝天恩仰祈聖鑒事竊奴才恭奉恩命簡放杭州織造於八月十六日跪請聖訓仰蒙召見訓誨周詳奴才跪聆之下欽感莫名陛辭後束裝起程於十月二十四日行抵杭州省城准浙江撫臣崧駿當將封存杭州織造關防一顆南北新關關防二顆委員齎送前來奴才恭設香案望闕叩頭祗領任事訖伏念奴才内府世僕知識庸愚前蒙　簡任淮安關監督曁江南織造愧無報稱兹復仰承寵命尤切悚惶惟查前織造文達任内所有經手未完事件自當赶爲解送造報現在承准内務府户部派辦本年運務曁工部派辦各件並奉傳緙絲蟒袍面以及縀紗綢縐等各活計在在均關緊要應由奴才咨商撫臣赶緊籌款辦理不敢稍涉延緩總當力求撙節恪矢愼勤以兾勉竭愚誠仰荅高厚鴻慈於萬一除將前織造庫存各欵銀兩俟查騐清楚另行奏報外所有奴才接印任事日期並感激下忱理合恭摺叩謝天恩伏乞皇上聖鑒再南北新關現係停徵合併陳明謹奏奉硃批知道了欽此○○阿克達春片再湖北提督程文炳於本年八月間遵旨入都陛見奏蒙恩准賞假一月回籍省墓兹於十月十三日到籍由該提督呈報原籍阜陽縣知縣蕭先縞轉詳前來臣覆查無異除咨兵部查照外謹附片具陳伏乞聖鑒謹奏奉硃　批知道了欽此○○湖廣總督兼署湖北提督臣張之洞跪奏爲旗員充當繙譯差使六年期满勤愼無誤遵章保獎恭摺仰祈聖鑒事竊據湖北布政使鄧華熙詳據候補七品筆帖式繙譯舉人榮興禀稱現年三十二歲係荆州駐防京城廂紅旗蒙古祥禧佐領下人由繙譯生員考取候補筆帖式於光緒十年九月充補湖北督撫衙門繙譯差使十一年乙酉正科湖北鄉試中式第三名繙譯舉人計自光緒十年九月到省當差起至本年九月止六年期满幸無貽誤理合造具履歴清册呈由該司轉詳前來臣查前督臣官文因督撫兩衙門時有部咨清文事件書吏多未諳習奏請擬調荆州駐防旗員來省充當繙譯差使旋准吏部咨議覆於荆州將軍衙門現任筆帖式三員内由該將軍揀選繙譯通順者一員派往湖北省專辦督撫衙門繙譯事件作爲差缺仍　本身俸餉員缺不必開選六年期满如果辦事無誤由該督撫出具考語保奏以應升之小京官主事等缺抑行陞用不積應陞之缺等因奏奉諭旨允准在案兹榮興係由繙譯生員候補筆帖式派赴來省充當繙譯差使旋於乙酉科中式繙譯舉人計自光緒十年九月起迄今六年期满尙無遺誤臣查該員明白安詳從公勤愼自應遵照部章保奬查小京官係繙譯生員八品筆帖式應陞之階該員榮興由生員中式繙譯舉人七品候補筆帖式當差年满情願赴京効力相應仰懇天恩俯准候補七品筆帖式繙譯舉人榮興以主事缺卽行陞用不積應陞之缺以示奬勵除履歴清册送部外謹會同湖北巡撫臣譚繼洵荆州將軍臣祥亨恭摺具奏伏乞皇上聖鑒訓示謹奏奉硃批吏部議奏欽此○○奴才裕祿長順濟祿跪奏爲將奉天吉林兩省循例揀派大員帶兵會哨巡查邊界情形恭摺仰祈聖鑒事竊奴才等查奉天吉林兩省北邊會哨章程届期各揀派協領大員前往公同會哨嚴密搜捕以靖地方等因歴經遵辦在案兹届本年冬令應帶隊官兵二品銜花翎協領榮恩奴才長順檄派頭品頂戴記名副都統記名協領花翎佐領奇琛巴圖魯委營總富陞各帶所部官兵就近前往兩省指定處所會哨巡緝去後兹據該恊領榮恩委營總富陞等會報遵於十月二十日齊抵梨樹城子地方晤面會哨現在奉天吉林兩省邊界内外以及沿途地方均屬安謐並無馬賊聚夥搶刦亦無不法棍徒擾害平民情事該協領榮恩會哨事竣仍回奉省委營總富陞亦於會哨後帶兵巡緝折回各等情會報前來所有奉天吉林兩省循例派員會哨並沿邊地方現均安謐緣由理合會銜恭摺奏聞伏乞皇上聖鑒再吉林副都統係奴才長順兼署母庸列銜合併聲明謹奏奉硃批知道了欽此○○馬丕瑶片再署上林縣知縣鄭錫疇調省差遣所遺員缺查有新選滕縣知縣嚴用勳老成持重穩練安詳堪以調署據藩臬兩司會詳前來除檄飭遵照外理合循例附片陳明伏乞聖鑒謹奏奉硃批知道了欽此○○馬丕瑶片再鬰林道隸州知州楊椿撤任察看所遺員遣查有補用直𨽻州知州馮德材學富才優辦事穩練堪以署理據藩臬兩司會詳前來除檄飭遵照外理合附片陳明伏乞聖鑒謹奏奉硃批吏部知道欽此 
 
