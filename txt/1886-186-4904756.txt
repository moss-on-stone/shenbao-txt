# 1886 - 186 - 4904756

 

Page 1

 
 
[搜印大題文告白] [  點石齋主人啓]  
朝廷以制藝取士士舍是靡由進身而所挾之技則鋒利可自主也刻本已汗牛充棟然皆習見不鮮本齋茲待敦聘名才遴遴大題文二莫爲均以理法淸眞詞句雅正之文以作觀摩善本一切分淡庸澄難邀知遇及大題文彚文府凡巳輕石印者概不收列一篇惟是篇章旣富選擇仍精深　所見未廣尙希海內士林有藏先輩稿本書院課作近今窗課不吝金玉郵寄本齋卽付收條爲據而選入後酌送潤儀或印出后酌酬一部均無不可其有名人鉅製多士傳抄一文而數處寄來本齋均以先到者選用至原稿之選与不選一概未能寄還特此預啓再惠寄鴻篇請逕寄點石齋不必由申報舘轉交請鑒之 
[搜印五經文告白] [  點石齋主人啓]  
經義之文始於有明而盛於我朝近科鄉會試會於五經文尤重坊間刻本雖夥惜皆陳陳相因此竄彼竊篇帙縱極宏富抉擇容有未精購者憾之廬州汪逸如先生老宿學也文名卓著經學湛深現爲本齋敦請精選經文若干篇以便操觚家揣摩除深微遠淡了無意味者以及坊間已印之文槪不攔入一篇外本齋另請翰苑名才儒林績學擇五經中可以命題而向無程文者添作四五千篇期於無題不備無美不臻他若名家稿本書院課藝先輩房行一切鴻篇鉅製倘蒙海內士林不吝投贈郵寄來申本齋掣給收條爲憑或選入後從豐酬貲或印成後酌量送書均無不可惟名人傑作間有輾轉傳鈔一文而彼此皆有本齋總以先寄到者選用至原稿之選與不選一槪未能寄還特此預啓再海內文人郵寄鴻篇均請逕寄點石齋不必由申報舘轉交請鑒之 
[八十一號畫報出售] [  申報館主人啓]  
有洋人在日本國購得白蠟製成神像數十尊高大約七八尺外衣五色衣携來本埠陳設洋房中以供人游覽本齋友人循例往游歸卽按照事繪成圖列入此次畫報俾未見者如游其地焉淞隱漫錄圖說一則仍附畫報之末准於初六日出售此布 
[論溫州閙考事]  
温州文童之閙考也其初由於失竊考寓被竊報捕廳以求緝捕是亦情理之常無足異者捕廳知童天王勢大立卽比捕勒緝則亦可謂盡心焉耳矣而該童猶以爲木足彼其意豈不曰捕廳所司何事平時不能嚴　捕　以至盜賊橫行考童寓所隨帶旅費能有幾何今而被竊則考費將何由措是捕廳之咎也用是而率衆入署固請嚴緝門丁捕役不知時務尙欲以官勢相禁嚇遂致一倡百和公案遭摧印架被毀一再激怒而竟至於罷考此其咎似有所在矣然而考寓被竊究係賊之所爲非捕署之有以指使之也平日捕務廢弛此惟上憲可以責之非童天王所應管也賊旣得手以去豈能立時緝獲卽曰責在捕役亦旣比責勒緝又何容迫不及待而况恃衆橫行藐視官長藉　滋事揭毀官向是皆　條犯法之事而童天王竟悍然爲之而無所顧忌此風烏可長哉夫事由失竊而起則亦不過責成捕署嚴比捕役而止卽曰捕廬不能善爲措置其咎究由自取則亦不過與捕署爲難而止府尊告示意旨昭然而乃偏不聽　　　　人反羣起而助童天王之勢噫此何說哉彼之所挾持者不過曰不從所欲吾等卽當罷考一經罷考官長亦獲　分用是而敢於恣行無忌也在地方官亦知罷考之有處分故當考試之時凡事諸多　就以自顧其考成誰則有　去一官而與考童爲難以力挽閙考之積習者夫是以閙考之事層見疉出各處所報幾於書不勝書溫州之事特其一處焉耳竊以爲考童動輒恃衆逞强此風斷不可長必當盡法懲辦以爲懲一警百之計或者曰彼考童之赴　也本爲功名而來何以不知自愛若此爲持原握要之舉必當平日大行教化使比戶皆父詔其子兄勉其弟專以進取爲心而不至出外　事倘有不遵功令卽惟父師是問此一說也固屬至當不易然就今日之時勢論之則不免迂闊而遠於事情吾則以爲近來各處考童鬧事者往往而有推原其故皆因有所挾持而然而其所挾持者無他罷考而官有處分之則例也去此則例則失其所挾持之具矣夫國家定例本當隨時而量爲變通况律例向有增修之舉其應增者旣可以隨時增入則其應减者何不可以隨時减去神而明之存乎其人固不可以成見拘也今請於凡有各處鬧考之　審其起事之由咎在何人而勿拘於罷考之處分設或其禍由於官或由於官之不能約束門丅差胥以至激成衆怒則官有應得之咎罪不在於考童應嚴辦地方官雖於定例處分之外而益加嚴焉亦其咎之自取而無容過爲寬假者也設或肇事之端實由於考童以彼恃人數之衆多恣意橫行而無忌挾制官府藐視王章察得其咎在考童而于官無與則大可以寬免官之處分專治該童等以應得之罪倘廩保等亦隨聲附和則幷廩保而詳革之悉心審察實力整頓大約嚴辦一二次後考童卽不敢恃衆逞凶不但小試如是卽大塲亦當如是罷考之處分可以寬免則失其所以挾制之具而不敢公然恣肆矣且旣免其處分卽當責以整飭之道所謂整飭者則卽責成其父師使之父誠其子兄勉具弟人人皆安於馴艮而一變其從前桀驁不馴無知妄作之習氣其於人心風俗不且大有裨益也乎夫先之明定則例凡遇地方官不善辦理激成衆怒以至於罷考罷巿等情事必先予地方官以應得處分此蓋恐有貪官酷吏倚勢作威魚肉士民故也而不知有一利卽有一獘馴至今口劣士刁民日藉此以爲挾制官長之具爲之官者反不敢輕辦一士重懲一民轉令刁風弊俗積習相沿駸駸日盛而不可制此而不別籌良法以持其後勢將伊於胡底耶古云琴瑟不調則攺絃而臾張之近來考童到處滋事無論爲文試爲武試不見彬彬之雅但開攘攘之風是正琴瑟不調之時也除一例而使天下一變其强悍之風則其所爲更張者大矣夫温州鬧考特其一端焉耳 
[諭旨恭錄]  
　　六月初三日奉上諭御史王賡榮奏道府選章歧異請飭部核議一摺着吏部議奏欽此 
[故撫箕]  
　　前任巡撫李大中丞明墀在籍病故經兩江總督曾九帥具奏並代遞遺摺一扣至有無䘏典則尙未見綸音也 
[東省苦旱]  
　　齊齊哈爾城郵傳鴈帛謂黑龍江沿江一帶自春徂夏雨澤甚稀禾稼漸枯桔橰不能爲力地方官設壇祈雨日必再三未卜蒼蒼　天膏澤何時下沛乎 
[京華雜事]  
　　前報紀現懸奏蒙古事侍衛一缺咨取揀選云云茲經御前大臣等揀得二等侍衛栢林疑正二等侍衛阿巴哈泰擬陪着預備端領引見候旨簡充○奉天省歴年銀米倉庫出入欵目煩多未經淸查核算現擬設一淸厘局酌派印委各員將歴年帳目澈底淸查以重帑項已由盛京將軍慶軍帥裕入告矣○神機營內務府 
 
 

Page 2

 
 
三旗幼丁隊練兵於本月初五日淸晨由該各廠排隊出德勝門外齊集兩黃旗校塲預備專操大臣會同委員閱視○順天府大興宛平兩縣將屆歲考學憲諭令認保廩生於赴試各童嚴杜槍替冐籍跨考等弊竇母得濫行出結致千功令亦愼重遴才之意也○內務府蘇拉趙某之媳陡患瘋狂於上月二十八日夜自縊身亡當卽報明地方官旋於本月初二日未刻由刑部司員親臨相驗趙禀稱媳之母家在京南馬家橋迤南雖經報信尙未到來可否求請改日再騐司員拍案大怒飭穩婆細心檢騐據稱並無傷痕委係白縊遂塡格存案並將趙帶回刑部俟屍親抵京投案訊明再行核辦屍棺飭令抬出掩埋○京師有一種妓院名曰半掩門因其規例不與諸院同熟客可欵閂而入生客則扃戶拒之故得是名前門外迤東深溝巷中有德星堂者半掩門之類也上月廿八日午後有某甲因與院中某妓素識約妓同遊鴇母允之遣媼同往甲乃雇騾車載妓同坐車中而令媼坐車外行不數武甲忽以足踢媼車下御者見媼墮地鞭騾疾馳將街旁食物攤撞壞擺攤人某乙揪御者不放令賠毁物件御轉者索諸甲甲不肯御者乃御甲乙及妓同至南城坊署而訟之甲供御者自不小心撞食物攤御者供因甲踢媼下車我恐軋傷轉轡疾馳致撞其攤官令差役傳嫗對質乃往德星堂傳人適南堂東河汛聞知其事已預派兵丁圍住該妓院將鴇母諸奴及嫖客等一槪鎖去送步軍統領衙門辦理○前門內東交民巷法使署門前有攔路鐵索三匝近因修飾房門索亦新換派人看守不令行路人越索而過恐蹂躙門首地基故也上月廿八日有一外省人新入京者不知其約悞越鐵索被看守人所見痛打之下扭入署中禁之黑屋移時有某大僚至法使署面見法使請將其人釋回蓋其人卽某大僚之親串也當經法使臣審訊以爲看守人不應妄自毆人越索人不聽攔阻皆有應得之咎乃移送總理衙門發落○六月初一日係右安門外中頂娘娘廟開廟之期年例由廟祝邀請城內及四鄉之會至廟進香今年共計十八會是日天氣晴明車馬絡繹士女如雲廟門之外擁擠難行有某家婦女乘車觀會車停廟門附近諸會入廟時因車阻路飛越車轂而行或踏車轅以進某婦惡其登已車怒而駡之會人不理婦乃抓某甲髮辮而批其頰諸會人見而羣怒之一齊奔至將某婦車圍扯碎且痛毆僕夫經人解勸始散僕夫馳壞車載婦入城赴署首告官派差役尋拿會人則已散去多時矣○前門內外石路一律告竣惟正陽門甕洞尙未動工木廠因該門乃衝衢要路曾禀請福中堂　出示禁止行人中堂因六部當差書吏人等皆在前門外居住若准禁止恐於公事有誤故諭令差役巡察如有肩担背負者不准出入其餘照常出入詎六月初二日有一肩担重物者不遵官役攔阻竟自撞入旋被官役扭交官廳懲治當卽禀報中堂次早懸貼告示限十五天行人皆不准出入違者究辦 
[遼東歸雁]  
　　奉軍後營有兩哨勇分駐雙臺子一帶以備不虞日前有盜夜入某農家操刃破扉逞强攫物該隊聞聲馳往獲住一人隨卽備文解省○魚市口裕盛園雜貨鋪開設多年生涯　盛所出憑帖闔市通行本月初四驀地閉門不作貿易鋪中所有盡被持帖之人奪取廳縣差役鄉約道標查街武弁聞信馳來亦難彈壓甚至門窗地板拆毀一空所最可笑者末後兩人見無物可携因將隔壁廣順永門口所設貨攤强行攫取差役上前攔阻兩人一味逞强乃拘至廳中禀明請辦○有某監司蓮幕中人慘綠華年風流自賞江湖載酒所至成歡去年應試秋闈得登蕊榜遂以賀儀所入娶一姬人今春赴禮闈效范大夫載西施而往自謂取功名如拾芥春風得意會當高折狀頭花無何而下第劉蕡行囊羞澀行縢履屩難整歸裝乃暗託鴆媒欲將姬人售去姬知之竊負而逃無異嫦娥奔月某至此益覺嗒焉幷喪稱貸於親友始得附舶回營人皆鄙而賤之不復與訂縞紵○月前共到沙甯船百數十號一時街衢熱鬧頓覺改觀刻又生意淸寥無殊平素惟四家酒館座客常盈招紅友以談心折碧筒而消夏直至參橫斗轉露冷宵深而拇戰之聲猶復不絶於耳談者俱艷稱之 
[連斃二命]  
　　距九江四十餘里之義門鋪地方有某甲者年方壯盛向充九江某信局押解茶銀鑣手月初某日因解銀往武甯便道回家擬於次日就道是日門前晒麥子一筐被鄰右某乙家母雞啄食被甲擊斃二鷄乙怒曰打狗要看主人面何物武夫竟貿貿然將德禽斃命乎遂向甲理論兩相齟齬甲怒氣勃勃持短刀刺其胸穿出於背血流如注倒地而亡乙婦聞信赶來扭甲拚命甲又持鈎連鎗刺入婦腹隨手一抽連腸拖出亦以痛極斃命鄰人見甲連斃二命卽帶凶手報官初五日德化周邑尊帶同刑仵下鄉相騐越日始回想提訊之餘定當按律懲辦也 
[富貴壽考]  
　　六月初四日爲興泉永道奎樂峯觀察之太夫人設帨良辰初三日彭紀南軍門以下印委各員及厦地各紳商先赴道轅祝嘏十途郊各商因觀察電禀大憲免抽入口米捐深感宏恩敬饋各式壽禮觀察一體璧還槪不受收屆期各鋪門前皆懸掛彩綢以伸慶祝署中特雇名優演劇數天　筵速客一時朱衣絳笏齊稱金母之觴甲舞丁歌競献壽人之曲太夫人顧而樂之擲纒頭無算 
[臺事遴要]  
　　臺地安設旱電一事業經議定自臺灣府至臺北府又由基隆至艋舺兩路均歸德商泰來洋行承辦業經訂立合同矣日前泰來洋東附海龍輪船來厦卽日赴申購運電桿等料俾卽不日興工云○劉省帥奏請由星隆至淡水滬尾興築鐵路已由旗昌洋行承攬計洋四十萬元其欵先由官墊然後招集股分歸商人辦理云○林詩甫學士在臺帮辦淸賦撫番等事前已綴列報端茲悉劉省三撫帥以淸賦一事歸學士督辦撫番則引爲已任學士謂能正已方能治人因先淸查本宅田畝約有數萬頃未經納賦遂特首爲開報一時紳士軍民無不頌學士之公正無私云 
[雙鳬將去]  
　　吳縣馬漁珊明府去冬蒙上憲委署篆務迄半載有餘凡遇詞訟無不明察秋毫士民亦深愛戴今聞卸事在卽想獅林虎阜間又多一去思碑碣矣 
[柴間失火]  
　　月之初九日早七點鐘時甯郡南門外柳亭庵不戒於火頓時烟燄蔽天幸大廟前長安水龍會及下駕橋之長安分龍聞信馳救得卽澆滅僅焚去柴屋一間 
[詳述貢木阻]  
　　李質侯司馬押解貢木晋京迫抵津沽木料被夾板船主掯留等情疉列前報茲據津友來信李司馬運木到津船費係二千六百兩在滬全交包與信昌泰轉包與鼐普又由鼐晋轉包與賚賜雇用夾板船兩艘裝載到津後泊於去津三二十里之伍家嘴一船已卸淸一船甫將客貨卸完正欲卸木船主便索找洋一千四百五十元是否該船主與賚則別有轇轕抑或信昌泰與鼐晋首尾未淸均不可知船主初僅扣留木料嗣竟將木向英工部局押洋一千四百五十元以去李司馬當將情節面禀津海關道周觀察照會領事並電致信昌泰周觀察又電致上海道請向信昌泰究追現聞已追出銀數百兩司馬一面託關道將木料取出飭家人運通一面回申向信昌泰理說噫官場事尙敢如此况客商乎行商者其愼諸 
[九峯鴿信]  
　　本月初四日天氣炎蒸傍晚時雷雨大作郡城東鄉某甲田中被雷火焚去稻秧一片約有數丈或云下有毒物故雷擊之云○有客附嘉興航船赴松挾資千金爲游勇六人所見中途乘客不備殺而裂其屍拋擲水中時下艙有一客因發寒熱未經睡熟暗中有水淋淋滴下嗅之作腥氣知有異乃托言腹痛欲瀉便密告船主潜詣就近衙門聲訴情由官飭壯勇　拿無一漏網死者一足尙翹然罥護欄木上云○華境金山嘴僻處海濵習俗蠻橫近有大沙船一艘擱淺口內船中各貨頃刻間被居民劫掠一空船亦毀壞幸華亭縣吳仲英邑尊急往彈壓船上二十餘人得免戕害○某生以豪飮著名一日偕友至西門連順館酒樓暢飮拇戰良久各有醉意見隔桌有營弁數人中酒滋閙勸使勿爾 
 
 

Page 3

 
 
逢弁之怒謾駡應之生亦怒與之爲難弁以老拳一揮瘦怯書生已如玉山頽倒矣起視同伴早各狼狽引去正在進退維谷時幸營主聞信遺人叱各弁歸營責以軍棍○吳仲英邑尊延請各醫生於六月初一日起每逢一六日在普照寺設局施醫○郡中竊案時有所聞日前西門外巡防局緝獲江北人賣缸鉢船將人贓解送婁縣發落 
[皖上采新]  
　　吳健帥仙逝之日晚間撫轅差弁及馬步戈什哈等集議半留撫署半分藩署當差藩憲張芝圃方伯以未奉批摺一切公事不令承當謙德彌光其方伯之謂歟　霪雨十餘日農夫皆仰屋興嗟聨仙蘅太守因率同熊鞠主大令出示禁屠幷設壇府城隍廟龍神祠齋戒求晴至本月朔宿雲四捲大放晴曦一念之誠上　感格是非賢長官仁民愛物何以得此○城隍會向於五月二十後舉行本屆因大雨滂沱以致中止會中人定期六月初二三兩日舁神巡歴各處　形熱閙也○日前奉到部文卽在府獄提出人犯一名年約三十許押赴巿曹正法聞係全椒縣盜犯也○城隍會出城時已在上燈時候行過某布店門首會中人忽因細故與店夥口　將神轎抬人店中以爲挾制之計後經人調處令該店香燭鞭砲謝罪始得　事在店夥固難免鹵莽之咎而會中人之遇事生風亦可見一斑矣○二批京餉前委卯用縣鄭明府葆淸解京嗣因明府委署靈璧縣篆改委劉明府云燦解京交納三批京餉則委草明府燮乾押解云○錢少雲明府丁艱回籍熊鞠生明府卽於初四日進署○皖中大吏仰體朝廷開源節流之意將報銷糧臺各局先後裁撤近聞籌防局亦已裁撤矣○營務處按察使銜候補道孫觀察振銓奉到部文催令進京引見觀察業已航海北上云 
[研鞫兇手]  
　　閔行命案己曾兩紀情形前日莫邑尊飭提屍塲帶回之朱錦玉等一干人至案屍叔胡關松投案叩求伸雪邑尊問爾偕富林上船伊等如何形勢爾曾認明何人先行動手幾人帮毆此係人命重情不可妄指胡稱伊船經過拖穿小的之魚網小的喝令賠償伊竟置之不理姪子富林不服偕小的鳬水上船該船仍前飛駛富林欲奪其篷索俾船不能行適朱在旁遽扭住富林髮辮按倒攅毆旋有洪阿遍等帮同拳擊小的上前喝阻亦被攅毆斯時人手衆多故何人毆斃富林殊難指實邑尊向洪研詰洪惟供認　毆許阿濤浦邦通沈阿生同供在塲解勸不敢行凶邑尊謂爾知富林腎囊究係何人揑破許等同稱此亦錦玉所爲邑尊復將洪盤詰洪亦稱錦玉動手先毆腎囊亦被伊揑破邑尊飭分別帶下復訊錦玉錦玉依舊遊移邑尊謂現已衆供確鑿豈容爾任意逞刁爾肯從直供明本縣當必寬宥再三開導錦玉始俯首求恩邑尊飭釘鐐收禁洪旣認帮毆着押候復訊核辦許沈蒲供未帮毆姑從寬宥著具結來案交保候查 
[供語兩歧]  
　　前紀趙胡氏與奚胡氏因抵房涉訟嗣奚胡氏復將葉月山扭案請懲葉訴稱此事實被沈月庭唆使當扭案時尙被攫去洋銀前日莫邑尊請帮審委員李司馬升堂集訊葉稱當時所失洋銀有張子橋眼見願作証人沈供在南巿某棧爲夥安分營生從未犯事司馬謂爾等顯有別情否則葉何故平空控爾沈稱別無他故只因上年冬間友人徐子恒向葉抵屋由小的作中嗣經涉訟到案小的從直供明葉遂因之挾怨司馬以兩造供語紛歧殊難定讞候飭查明覆訊核斷 
[龍門書院補四月課題幷案]  
　　廉於取名銳於求志論問劉元城論當時人物多云弱何者謂之弱○超等汪人驥朱逢甲張堅臧道鳴袁康沈祥龍朱昌鼎朱澍新特等艾承禧朱作霖龔源達趙賢書王豐鎬朱維璋葛士濬趙復福唐樹滋姚元鈺尹熙棟汪錫昌壹等　龔其鎬王仁業沈祥鳳蘇紹基嚴文藻潘炳宸項文瑞黃錫恭朱樹滋曹基鏡倪宇梁周邦喜錢國□侯鎭藩黃報庭陸世淮黃晋沈葵童汝福王賡颺孫照王汝舟秦勳昌范寳和臧毓麒陳昌陛蘇紹柄兪錫瑞方文杰沈光琮周行芳李世捷張瑞南朱作梅 
[方伯起節]  
　　前江甯藩憲梁檀圃方伯於前晚乘坐招商局之豐順輪船北上本埠各官咸至金利源碼頭送行 
[讞員閱犯]  
　　前日英廨會審委員蔡二源太守命駕至巡捕房偕麥總巡遍閱管押人犯然後告辭聞太守素知在押各人時時患病且不分等類共押一房故欲察看情形別籌善法云 
[淞南瑣錄]  
　　泥城外自來火行附近二孩在石堆玩耍被石壓傷一事已列前日報章茲聞石作主某甲謂該二孩嬉戯肇禍實係自不小心與石無相干涉而兩孩父母總以石作堆石不妥致孩遭不測之災嗣由地保調停昨尙未經妥洽且壓傷頭顱之孩已經身死想未波平也○四馬路杏花樓酒肆菜兼中外烹飪絶佳座客常盈利巿三倍前晚八點鐘時有數客聨袂而至以室中炎熱囑酒保設席露臺醉月飛觴其樂易浪靜無極忽豁喇一聲臺竟倒坍桌椅杯盤紛紛散亂客則七橫八竪無異玉山之頽有酒汚襟袖者有汁染鬚眉者就中一客被碎椀劃傷臂際猩紅似櫻桃一點於是乘興而來者咸不免敗興而返云 
[捕夥訛洋]  
　　崇明人范光義控妹夫陳介山挈妹來滬託黃信山毛王氏毛龍生童桂等人售與鴇婦金范氏家爲娼幷華捕吳朗山陳阿生縣捕柴樛從中漁利各情前已詳登於報嗣蔡太守飭提黃等研訊幷函請莫邑尊查明柴樛如果得洋勒令交出充賑柴奉諭後查得當陳署劵之時有甲乙兩捕夥向索折席洋四元因卽據情稟覆大約須逮案嚴懲也 
[法捕房瑣事]  
　　昨晨翁太守臨法捕房提在押之金秋園卽金文斗沈滋蘭卽杜錦堂研詰可有洋元繳案金供未有信來大約明日可到翁太守謂過了明日尙有後日爾當初不認七百元祗認一百元尙想料理現在竟置不顧一味唐塞儘可了事乎爾之朋友外面聽信若不比責人卽不肯爲爾料理旋喝笞責至四十板金稱明日定有信來太守謂信來何用一時要爾繳七百餘元確是難事當陸續比繳現在外面可有人料理此事爾託何人答稱吳淞有友託伊料理太守又詰杜錦堂可有洋元繳案杜稱已託親戚代幹容緩緩訴明太守謂現在不比局賭之時可任爾等作主着笞至六十板又問當初爾認洋十一元恐不止此數現在爾之鋪盖行李存放何處答稱已當去太守謂未必當去或在婦人處亦未可知着將金杜兩人仍行管押○前晚十點鐘時法包探夥在城河浜見一人携元布女皮馬甲一件擬付質庫見而疑之拘到捕房解案研訊詰據朱萬生供向做布生意現在回家種田度日皮馬甲是妻物家住江灣西南朱家宅地方因日間耕種無暇出外于晚間付質翁太守謂鄉人作事均在淸晨不在晚間况從江灣來虹口及洋涇洪一帶均有押店不去付質而至城河浜實堪詫異朱稱英美兩界押店已閉門太守謂然則城河浜更遠亦要閉門爾不如直說免致用刑朱仍照前供太守問可有保人答稱小東門內周益大布店內徐寳華與我認識及飭包探帶往則稱不認識因復帶回朱又稱西棋盤金隆里永源客棧中有人認識又飭包探帶去據棧中人稱果曾認識惟不肯保容信致伊家到滬料理等語因將朱仍押捕房○八仙橋相近某老虎灶夫婦生一子尙幼店中用一夥相安無事今春店主去世寡婦孤兒仍賴老虎灶爲活卽以該夥管理店事近日該夥欲將店遷往別處婦不允致相毆打婦旋赴法捕房請將該店夥拘到管押候訊 
[聲明悞字]  
　　昨報不忘憲德一節內言松滬厘捐總局督辦蘇伯賡觀察每月捐助棲流公所錢四十千訪事者悞爲常年四十千合亟更正至長生祿位牌實用官轎舁送亦被誤作香亭云 
[浙省撫轅抄]  
　　六月初三日候補縣何應福稟知藩司委赴樂清催地丁差叩辭何兆愷稟辭赴金蘭義永浦湯等縣催米石差○初四日候補知州晏向辰稟知奉飭留辦平陽釐局專丁來省稟安稟謝○初五日縣丞黃安海稟知豁免局委江蘇催欵回省稟到 
 
 

Page 4

 
 
[上海北市絲業會舘核奬籌賑公所施少欽經收山東賑捐五月二十五六七日第一千零三十二三四次淸單]  
　　金山丁敦仁堂主人求孫病愈由洙涇恊源局來二十元 
山左東河周德亮爲父親頸上患結核病求卽愈求洋十二元由江義和號合來英洋十三元海天漁由吳淞合盛號寄全解局來十元西嶼㪚人由阜昌參號來五元胡方珣求子病速愈五元朱門鈕氏求主產平安由松郡朱邦彥寄恊源局來四元陳厚烜求子病卽愈二元姑蘇源發仁號各友節省費用由老正大局來二元雙溪粗識文字女田莊穀卿兄來四開洋一元隱名氏由臺北全泰盛來爐坯洋六元○張富氏因患肝疾脚等症求速愈洋十元馬張氏爲母病以經資移助求速愈四元二戶蘇州馬公舘寄全盛局來○丹徒浙鹽棧募三千二百三十五號救灾圖同字一次冊恆源無名氏二戶各二元徐吳氏菊生恆心堂徐陳氏四戶各一元連科本洋一元吳興氏洋一元錢一百文延壽堂錢四百陸陳氏福祐堂二戶各二百五齡童無名氏二戶各一百共十三戶由鎭江福興潤局來洋十元洋洋一元○寓杭州望仙橋新安彭禹陳三善士經募七千八百五十三號救灾圖同字一次冊嚴敬德堂洋三元廣泰隆源泰典慶記三戶各一元王玉成堂胡敬德堂復記無名氏四戶各半元星拱堂錢四百洪沛言王恆泰姜賢氏寶善氏只願康寗人五戶各三百凌宗和葉養源鄭聚珍徐樂三盡吾心人不留名六戶各二百不書名二百三十以上二十一戶共合來洋十元零錢塘葉壽氏求平安錢二百文新安彭德謨求子知世務錢八百文二戶同合來洋一元以上二十五日○杭城抱樸居士求父病速愈由南市晉生莊來洋一千元汪廷芝求資考妣冥福洋十二元武林張大綏奉太夫人遺命以本年九月初七早週忌辰及十月二十三日七十冥壽二次經懺資移助以資冥福由奉賢縣帳房寄來洋十元江裕船集桶捐六元又八開二元胡翔祥爲先母方太淑人誦經資移助以資冥福由松江程雪軒寄全盛局來五元沈錦榮自願改過由梁溪雲隱主來二元孫姚氏求夫病永痊一元勉力子由浙紹容膝吟館寄老恊興局來一元廣和糖行眔出店友節省力錢移助錢八百八十文某善士洋二元○不願出名人洋二百元裕求平安二元二戶由吳江永和局來○乍浦公昇號勉力子代募張貽令求母病痊愈洋四元由朱瑞玉寄全盛局來○葑溪漁隱第五十七次經募潘琪先求除病消災身康體健洋五十元江花嶼求諸恙卽愈盧筱松積餘移助求平安康健二戶各十元三戶由惠泰莊交來○平望永和局來四千六百九號救災圖同字一次冊唐四星求病速愈轉危爲安洋一百元○章貴元經募一千六百十二號救災同字一次冊眔糧店二元庫房稅房不書名二戶各一元鄔誠昌李嘉揀范邦國章貴元陸震廷袁仁玉六戶各半元謝寶生李丹香二戶各二角糧房錢一千復成堂馮日章二戶各四百鄔家相王愛寶韓寶琛童名權四戶各二百共十九戶由浙寗王宗丞寄全盛局來洋十元錢七百零四文以上二十六日○蘇州洗心局大善士漕平銀三百十一五錢四分由江蘇太湖救生局託安孚莊合來九八規銀三百三十六兩六錢七分株山季子求病速愈洋十元吳琨圃由順全隆號來十元汪觀善求病速愈由姑蘇公正號寄光正大局來二元沈若臣端陽束金節省移助由湖州恊興局來二元○范陽子圍姓得彩移助二元九角紫瑕玉圍姓得彩移助二元二戶由全亨號來○常熟范雲汀寄永義昶局來范國安孫昌霖合銅洋二十元○張源順銅洋五元張月樵求合家人口平安爐坯洋十元二戶由張源順行來○塔圖七千五百八十三號求志居士二元趙子芳一元二戶合來洋三元○塔圖二萬三千二百四十一號朝恩子百忍堂德慶堂任城張無名五戶各錢一千文由湖北全泰盛　來○姚潤東孫國熙同募求痊竟愈人五元孫恩緒願讀書易得一元二戶由如臯孫堯欽寄太古晉局來以上二十七日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局內恊賑公所經收賑捐六月上旬清單]  
　　初七日廣東愛育堂撥助第二批規元一千四百四十兩益聞舘李問漁翁交來張梅溪翁略慕義庄天主教中人洋二元七角五分元大亨莊交來蘇州醬業公所潘仲溪翁經手實解第三十二次急單韓長發醬園募無名氏二元無名氏一元長發浦長興無名氏恆德無名氏德錦春六戶各五角兪長春醬園募城內兪長春一元城外兪長春一元潘春疇翁募絲業公所陸十元向榮堂十元恆泰漆鋪募吳畏三洪文泉謙記恆泰漆店四戶各二百文吳金貴吳炳輝吳鳳記張桂芳凌訓謨汪達璋六戶各一百文瑞興緞莊募許願子一元樂善君子一千文洪裕典募洪裕興二元葑溪子募補不足九百文實收英洋八十四元　溪益大布號新安力拙氏募沈錫麟二角無名氏銅洋一元洪明記程質彬方佩章鮑韻蘭鮑在氏夙疾時發祈求速愈祥蘭氏力拙氏七戶各五角方庭光不書名程蔭麟三戶各三戶汪秋生汪愼號　金順三戶各二角兪冬發一角又交來汪漢淸先生醫愈嚴郞腰疽酬儀移賑廿元又交來汪漢淸先生經募嚴釆軒章恆煜二戶各二百文甘榮祥一百文均湘柯二伯八十文蓉　炷一百五十文汪雨泉培英二戶各六十文朱媽五十文實收洋一元漢口華記洋行吳朗珊翁募黔林記求妻室生產平安七元攸同氏七元常熟合泰號募王壽同求兒傅森紅症脫體又求消一切災厄王趙氏痰喘濕症求速愈三戶各五元黃文彬節省天竺進香資二元又求合家康泰三元　里大源號毛且安翁寬本堂十元陳宋氏詒穀堂二戶各二元柳信豐森寶堂守愚堂柳滋記四戶各一元翠微軒柳補金二房各五角周鶴顧寅淸二戶各四百文張洪記三百文錢芝記二百文實收洋二十元錢二百十文○金閨福幼冊陸　傑翁募陸月陸好陸谷陸蝶四戶各一元程有二角○春生鑑號交來金陵　善之翁經手常仲卿先生助陳方七局棋譜五十本俟售見若干再行登報○本日共收規元一千四百四十兩英洋一百陸十九元銅洋一元爛板洋一元小洋十二角五分錢二百十文棋譜五十本○補登○五月廿四日蘇州潘仲溪翁經手第三十次賑捐內有鄭濟美醬園經募漏登德大號一戶錢三百文又恆孚銀樓經募漏登吳記正記二戶各錢一百文今特聲明 
[上海三馬路與昌絲棧陳竹坪經募山東賑捐六月初六日第三百廿七次淸單]  
　　瀏河臨錙楣大善士續募隱名氏洋一元五角裕成洋一元徐心田洋五角周長發葉增順各錢四百文徐萬興倪遜泉各錢三百文陶記昌記孫錦田韓長盛各錢二百文十一戶共洋五元又募急單隱名氏不留名各洋一元逸溪㪚人錢五百文安樂居錢四百文沈亮卿錢二百文以上二冊計十六戶共洋八元○蘇州復春行各友錢二千二百文謝燕喜錢一千一百文二戶共洋三元○蘇州西乾泰洋一元○隱名氏五戶酬愿洋五元○漢口新津縣彭少湖翁銀十兩江西蕭怡豐銀三兩蕭洒玉豐成嚴小岩胡友三無名氏二戶蕭渭川徵遠藥材行八戶各銀一兩以上十戶共來規銀廿一兩○蘇州漕看號房鈕異翁經募映雪堂孫振德堂沈各錢一千文安定書屋錢五百文申雪堂崔永思堂徐怡怡堂楊各錢二百文四戶各錢一百文以上十戶共洋三元錢二百三十文○同和泰經募翁立齋邢志齋各錢三百文吳悅泉李芝松各錢二百文朱子岩錢一百五十文胡叙和錢一百廿文賀炳樵洋二角四戶各錢一百文以上十一戶共洋二角錢一千六百七十文○寗國府益　典洋十元○杭州王萃源經募汪沛璋舒品咸傅夢賢程新之各洋五角王佐梁銅洋五元保室人分娩平安五戶共洋二元銅洋二元以上均塔冊○宜石主人祈合家和氣人口　安洋四元無名氏二戶合洋一元張汝炳爲母王氏祈病速愈洋一元無名氏保祖母冥福洋一元三角飮福堂應科者各洋六元○寧國府趙義泰換來洋一元係五月十六日帳上○森記桶捐洋一元一角錢三百九十文不出票洋一角文海堂銅洋一元○塔冊談任之翁經募衆餘氏洋二元瑞豐銅洋二元○本日共收英洋五十五元規銀廿一兩銅洋八元小洋七角錢二千二百九十文合併申明 
 
 

Page 10

 
 
   
 
 

Page 11

 
 
[醇親王等巡閱北洋覆陳水陸操演情形摺]  
　　奏爲巡閱北洋事竣恭摺覆陳仰祈慈鑒事竊臣等於四月十三日冂抵天津會同人學士直督臣李鴻章十四日赴大沽十五日展輪出每全奉天之旅順口十八　駛抵山東之威海衛十九日抵烟臺二十日回大沽二十二日回津連日將查閱各處砲臺水陸操練機器局武備水師學堂情形電奏並欽奉十六十七日懿目遵行在案查旅順扼直奉渤海門戶口門最狹內有東西兩澳現用機器濬深可泊師船多隻船塢甫開挖工　甚鉅非尅期能竣口外衆山環繞天然形勝現於沿海東岸黃金山牧　　嶗峍嘴西岸老虎尾蠻子營饅頭山等處分築砲臺均得地勢仿照西法工程堅固所設克鹿卜後膛大砲多尊皆能攻堅及遠布　　　合宜各軍操演槍砲有準魚雷水雷施放得法堪當大敵惟采慶所部僅步隊五營扼紥後路尙嫌力蒲有事時必須添調聞金州之大連灣水囬寬闊　泊多船但口門太廣無可設防是以未經往勘至威海衛亦海濵奧區適當烟臺來路水師屯操皆官惟南北兩口寬各數里築臺布雷需費顱詎仍須量力次第經營此察度北洋必爭形勢之大槪也北洋　祇定遠鎭遠濟遠三鐵艦超勇揚威兩快船可備海戰之用南洋僅開濟南　南瑞三船行駛尙速砲位尙大臣等將前項八船調集旅順洋面合操幷令隨行威海烟臺一帶布陣整齊旂語　號如響斯應各　弁講求操習　久不懈可期漸成勁旅惟此數船合尙嫌單分則更少俟明年英德新訂快船四隻北來合之北洋現有五船自成一隊仍俟籌欵有着再行續商添購海防關係重大久遠之計將來船隻成軍時應請專設提督等額缺妥定章桂以專責成而固軍志至鎭中鎭邊鎭南鎭北鎭東鎭西蚊船六隻砲巨船小行駛甚緩只可護砲臺以守海口魚雷艇雖小而速雷行水中無堅不破實爲近時利器亟宜多搆多操以一鐵艦之價可購四五十雷艇如南北各口有魚雷艇百隻敵船必畏而却步北洋現止百尺艇五隻道員劉含芳督操甚熟已覺氣勢無　此察度水師應　規模之大觀也自來設防之法水陸必相依護卽使水軍已成陸營未可盡撤况自下財力極絀師船甚單尤賴礮臺陸軍以自　北洋爲京畿拱衛李鴻章所部各隊分布各隘力量並不見厚臣徧加校閱將領多經戰陣鎗砲皆係新式操法一律變化整齊尙爲可恃惟練兵先須選將今未爾綢繆尤以教練人才爲第一義練陸軍之人才則以武備學堂爲根本練水師　人才則以駕駛管輪學堂爲根本臣親往兩學堂查勘課程各生徒於陸路鎗砲臺壘之法水軍測量推算之理童而習之長令入營管帶隊伍必得實用將材自日出而不窮亟須逐潕擴充爲費無多而裨　甚大此察度陸軍不宜遽裁學堂仍須推廣之大槪也除將水陸各操魚雷圖樣及旅順大沽砲臺叅用華洋各法繪圖叅呈御覽外所有巡閱北洋查勘情形謹會同都統臣善慶繕摺具陳伏乞皇太后慈覽謹奏 
[東藩紀事]  
　　前年金朴孝逆黨未能拔本淸源現又細加盤詰如當日有通往來卽科以重罪無辜之受累者不一而足○慶車駐紥之營壘始甚鄭重派人看守近半傾圮亦不復修整矣○行道之人有飢餓倒斃者老幼居多傷心慘目尙忍言哉西門之隅又立西廟供奉關帝今興功創造具東北隅又立一廟額曰靈霄寳殿規模不甚宏敞○漢江爲最要之區昔已派練軍一哨駐此防守今聞又添數咱藉壯聲援○某甲以打獵爲生物之遭其毒手者不計其數忽一日負火銃人山題一虎擊之未中而虎已躍至銜之而去有樵人在山頂望見赴其家告知尋覓數日寸骨無存○居人嗜手談危坐終日或忘眠食有因一子之爭遂揮老拳致傷其齒血流唇外者怪語相侵勢將呈控　衆人調說言歸於好仍設局布子以决雌雄○丁父喪則束繩帶其武員丁母喪○束麻　其式扁也○宗族之親　服則曰幾寸捉賊幾人則曰幾漢婦人無封者則曰召史行之公牘亦復如是○秤較中國每斤多二三斤尺較中國多五寸洋油荳油均盛行燭則尙用本地所造　中洋之　不見消暢以價較土物昻貴也○東洋車各國公館已有十數輛聞王由東洋買來數輛分賞各官以示異數○馬車由東洋買來二輛置於宮中間或中使數人驅策來往而貴宦大臣尙無乘之馳騁者○秋千之戯行於端午節四月二十日後卽有栽竿懸索以爲戲者婦女無論識與不識路經其下皆可嬉玩卽大街通衢亦不爲怪○元山解到游勇一人懼獲重罪將近王京濳飮鴉片解差知之急救得甦而一息奄然形　疲憊○聞平安道一帶尙有雜人多名或賣技藝或售假藥形蹤詭秘羽黨頗多欺壓　民習爲盜賊憶自撤防後已近一年何此類猶未盡淨乎○平壤城內有練車一千五百名以資彈壓周圍數十里與漢城相將義州往來必須經此誠要區也其民習於爭闘而拙於生計土產無多中外商人來此查勘形勢者初見其林木叢雜山峯環抱居民熙攘心竊喜之及細察其民俗而知　邦之人不我肯穀奈之何哉○平壤電局內除委員而外只有七八人其勢□孤偶爾遊行居民之不肖者卽拋石逐之雖經地方官禁止亦藐不畏法也○居民善拋石之技間則操習白發百中遠可及數十步外電竿上之瓶被其擊碎者甚多○平壤向多酒館近以酗酒之案甚多下令禁止雖有杖頭錢無從覔醉矣○平壤戶口較他府多至數倍而官妓亦多數倍鄉紳之家屬亦掛名官妓不以爲羞若如此而始足爲榮者推原其故蓋因貧苦迫之也○平壤無他物產惟金砂尙多　賣者不論成色不論重輕其價較他處總覺便宜惟地難久居莫能收買也○日本人帶有通事至平安道赴義州一帶查看地勢並繪輿圖居民知之聚數百人圍而逐之地方官急派兵護送日人亦懼星夜遄行莫敢喘息○赴燕都之貢使近已全數旋歸帶來貨物甚多云○仁川口港思蝦甚多其價亦廉老　頗能果腹他鄉品味一經領略秋風未起輒動鱸膾之思○某甲娶一婦下轎大呌一聲暈絶於地視之已不治矣兩家興訟尙未了結○城中生意蕭索鋪戶關閉甚多皆以當五之錢不流通故也○商人中外道收買牛皮甚夥已運至仁川時價每斤二百八十文約計之似有利益○端午節亦畫符籙避蛇蟲而蒲艾角黍則未之見也是日王宴羣臣各賦詞章以祝令節 
[四明瑣記]  
　　甯波自上月下旬以後寒風料峭早晚可御薄綿人有陂塘五月秋之意至本月初三日下午久雨新晴炎威頓熾把卷坐蕉陰猶苦熱汗淫淫香羅濕透寒暑表驟升至八十餘度數日之間炎凉頓改天時如此世故可知矣○大西壩附近有茅菴焉風雨摧殘犡墻漸圮香烟寥落獅座全傾惟一比邱尼與一女傭佛火蒲團相依爲命尼雖非陳妙常一流人而花雨著身未克一塵不染偶與某甲相覿目成眉語暗訂幽期夜去明來已非一朝一夕本月某夜甲又飄然而往將登七寳蓮花床結歡喜因緣適有賊入痷旁周姓家行竊周率工人追之急賊遂掩入菴門周追入菴賊已不知去向尼聞喧鬧聲疑爲捉姦來者倉皇逸出踣於樓下衆以爲賊也將執之比燭至審視則赤條條來去無率掛固平日手敲木魚口念阿彌陀佛沿門乞布施之某尼也因勒寫服據收存一哄而散○某姓婦家在湖西太陽殿跟鳬單鵠寡苦守十餘年爲人浣濯縫紉積得蠅頭製壽衣數件日前出外探親將戶反鎖越宿回家則不特壽衣空無所有連床頭洋數元亦已生翅飛去矣數年積累一旦付諸東流痛哭哀號聞者憫惻 
[粵東官報]  
　　藩憲牌示增城縣缺詳請以卽用縣黃維淸題補電白縣缺詳請以徐聞縣楊逢篁調補從化流溪司缺以海防新班卽用巡檢鄭詩鎭詳補 
[䢴江官報]  
　　初四日吳分轉允徠銷高凓句督銷差惲鹺尹洪年辭赴白塔河卡○初五日許分轉大鼐辭赴焦山緝私○同日運轅傳江鹺尹寳年考○初六日趙小溪觀察濟川由省來揚公幹太尊以下均至河干迎謁○新選伍祐塲顧鹺尹懋烈禀辭赴任 
[助賑彚登]  
　　啓者湖北天門縣邵伯棠明府由江裕輪船交來寳紋一百兩助賑救灾恐後洵畛域之不分修德維勤俾閭閻之共載栘資拯濟用意仁慈○隱氏求化凶爲吉衰邁之年惟願各事眼不經見爲淨助賑洋五十元胞與爲懐定卜精神矍鑠優游自得旋瞻福祿駢臻人欲行善其亦頡頏隱氏焉可○嘉定豫順堂以英洋五十元助山東賑捐爲善孜孜門庭豫順殊有名實相副者矣○長興朱小墀仁丈惠函悉大令郞世兄承元素患弱症將及三年爲求速愈許助山東賑陡於前月痰涌氣逆熱甚生狂醫藥迄未見效䖍禱助山東賑洋四十元次日卽見轉機現已漸能復元轉弱爲强不勝抃賀○金善士印汝勤上年冬季四秩大慶蒙諸戚友厚貺本應設筵伸謝承諸翁以山東需賑孔殷囑爲移助交來英洋十元又九江隆泰昌號代募祝同心先生救灾圖捐冊一本外洋二十元囑一併彚解在善士慶增四秩理合開筵而辱凱勸於賓朋欣欣然俯如所請祝壽者共成美舉又隆泰昌代募祝同心先生冊賑洋二十元可謂樂善不倦矣○常熟小東門盛善士印國珍來函惠寄文孫湯餅筵資洋五元臚歡彌月下拜仁風矣○靑浦源康典財神會筵資洋五元又銀錢衣飾房敬神資二戶助賑洋五元又中缺敬神資四戶助賑洋三元又不留名錢五百六十文又內缺敬財神會資洋三元又中缺敬神資四戶洋兩元又學徒十戶洋三元又衆友洋四元祝同心善士救灾圖冊兩本合共來洋二十五元錢五百六十文同心好善佩服弗諼○金壽桂翁來函悉屢閱申滬兩報牘助賑療病者不一而足藉審令親季許氏自于歸後卽悲寡鵠計守節已四十有七年近日忽患乳病血流不止在該氏上無父母中無兄弟下無子女閣下係外甥不忍坐視代籌英洋五元幷具疏文一扣囑檢收詣關聖神前焚化定荷天憐苦節神鑒孤衷如此肫誠定臻痊愈○杭州惠民巷邊子山仁丈來函悉撙節日用湊成英洋三元爲萱堂祈保安康囑解災區多方助賑定能如願以償也[  上海北市絲業會舘籌賑公所少欽施善昌謹誌六月初八日]  
 
 

Page 12

 
 
[光緒十二年六月初三日京報全錄]  
　　宮門抄○上諭一道錄前○發抄旨二道○東撫陳奏爲揀員升補守備摺○陜督譚等奏爲新疆南路已定仰懇天恩准令署提督移防摺○疆撫劉奏報到省日期片○直督李奏爲接遞臚馬片○江督曾奏爲神靈顯應請給匾額摺○又奏請照原保給奬片○又奏請留武員差遣片○滇撫張奏爲調補知府片○六月初三日理藩院鑾儀衛光祿寺正紅旗値日無引見○耆安謝授四川鹽茶道恩○南營叅將張殿魁謝恩○召見軍機耆安張殿魁○發抄曾國荃等奏請將交代逾限未解徵存銀兩之試用令唐德峻等革職限繳奉旨唐德峻等均着先行革職勒限分別飭叚徵存未解銀兩接　完繳倘逾限不完冉仃從嚴叅辦該部知道單併發欽此○又原任河南巡撫錢鼎銘本籍專祠列入祀典奉旨禮部知道欽此○○革職留任山東巡撫臣陳士杰跪奏爲揀員升補陸路守備恭摺仰祈聖鑒事竊照桃源營守備廖貞華因病出缺業經臣恭疏具題聲明所遺桃源營守備員缺係陸路題補之缺容臣另行揀員請補在案伏查該守備駐札曹縣界連直豫素爲匪徒出沒之區緝捕巡防均關緊要非勤能幹練之員不足以資治理臣於通省現任守備及合例應升千總內逐加遴選非現居要缺卽人地未宜未便遷就請補茲查有儘先守備臣標左營右哨千總楊文煥現年三十七歲係山東歴城縣人由行伍歴保以把總儘先拔補光緒元年因防守黃河三汎安瀾案內經升任撫臣丁寳楨奏保俟補抱總後以千總儘先補用並加都司銜二年復因堵築　莊河工出力經丁寳楨奏保奉 
旨楊文煥着賞戴花翎欽此六年拔補德州營臨邑汛把總八年因堵築桃園河工出力經前撫臣任道鎔奏保以守備儘先補用嗣准兵部改爲補德總後以守備儘先補用九年正月拔補臣標左營右哨千總是年六月祇領札付該員差操勤愼營務熟悉以之升補桃源營守備實堪勝任雖歴俸未滿與例稍有未符惟人地實在相需例得聲明且歴有經部覆准成案合無仰懇天恩俯准以儘先守俻臣標左營千總楊文煥升補桃源營守俻洵於地方營伍有裨如蒙兪允俟接准部覆給咨送部引見以符定制理合曾同曹州鎭臣趙鴻舉恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○頭品頂戴陜甘總督臣譚鍾麟欽差大臣督辦新疆事宜尙書銜降一級留任甘肅新疆巡撫二等男臣劉錦棠跪奏爲新疆南路建置已定仰懇天恩准令署提督臣迅卽移防以資整理恭摺馳陳仰祈聖鑒事竊臣錦棠前奏請將烏魯木齊提督移紥喀什噶爾並移喀什噶爾換防總兵於阿克　經部議稱應如所請其烏魯木齊提標原設副叅遊都守千把外委等官是否全行移撥喀什噶爾駐紥應由該大臣奏明辦理等因於光緒十年九月二十九日具奏奉旨允准欽遵在案伏查喀什噶爾爲南疆要地亟應安設重兵以資扼守提督有統轄全省制兵之責必提督移設南路籌設制兵其原駐勇營始可次第裁改必提標營制旣定其餘各標應如何增設始可次第議行上年臣錦棠初到烏魯木齊値提臣金運昌患病懇請開缺經臣等奏蒙恩准以西甯鎭總兵譚上連暫署烏魯木齊提督篆務該署提臣原統親軍駐防北路瑪納斯地方一時未得替人又値臣錦棠奉有馳赴伊犁淸理勇營之命奏派該署提督酌帶隊伍駐札庫爾喀喇烏蘇故未便遽申前情現在伊犁勇營清理就緒北路精河一帶經臣錦棠派令陜西漢中鎭總兵戴宏勝統領馬步六營旗分叚塡防譚上連毋庸兼顧且南路道廳州縣建置已及三年設險屯兵不容再緩譚上連謀勇兼備聲望素孚移駐南疆於邊防實有裨益合無仰懇天恩准令署提臣譚上連迅卽啓程馳赴喀什噶爾將任內應辦事宜妥籌布置伏候諭旨遵行其烏魯木齊提標原設副叅遊以下等官應留俟攺爲撫標及分防各營毋庸移駐喀什噶爾提督印文原刊烏魯木齊字樣現經議准移駐喀什噶爾應請旨飭部換給提督喀什噶爾總兵官印其移駐阿克蘇總兵應請照巴里坤及綏定鎭總兵之例作爲挂印總兵如蒙兪兀並請 
旨飭部頒發鎭守阿克蘇等處總兵官之印以昭信守臣等爲愼重邊防起見是否有當謹合詞恭摺具陳伏乞皇太后皇上聖鑒 
訓示施行再此摺係臣錦棠主稿合併聲明謹奏軍機大臣奉旨着照所請兵部知道欽此○○劉錦棠片再臣錦棠前月初七日由伊犁回省當將起程日期恭摺奏明在案旋取道固爾札馬行入山出登努斯口以達精河茲於三十六日到省照常辦事沿途經過地方積雪初融渠流暢旺軍民亦均安堵堪以上慰宸厪所有徽臣到省日期理合附奏陳明伏乞聖鑒謹奏軍機大臣奉旨知道了欽批○○李鴻章片再據統領保大練軍大名鎭總兵徐道奎稟稱該軍馬隊並砲隊　需更換臕壯戰馬一百六十匹派哨官呂賢階前赴張家口喇嘛廟一帶照數採買等情前來除分咨兵部察哈爾都統查照並分行經過地方官屆時照章喂養接遞護送外理合附片具陳伏乞聖鑒勅部給票由部行知張家口監督照例免稅放行謹奏軍機大臣奉旨兵部知道欽此 
○○太子少保兩江總督一等威毅伯臣曾國荃跪奏爲龍神靈應昭著懇恩頒給匾額恭摺具陳仰祈聖鑒事竊海州板浦縣鎭地方爲淮北票鹽薈萃之所該處向有龍土廟載在州志靈異昭彰光緒十年五六月間捆運辛已綱票鹽維時天氣亢晴河水淺涸鹽艘數百號膠滯河干進退維谷不獨船多人衆在在堪虞卽灶地所種秋禾亦形黃萎以致商販徬徨官紳焦灼幾有岌岌不可終日之勢經署海分司項晉蕃率屬詣廟䖍禱立沛甘霖河水暢通軸艫飛達田禾亦轉歉爲豐十一年捆運壬午綢票鹽大旱如故復經該分司重申䖍禱仰荷龍神默佑降澤如初淮北辛壬兩網票鹽商船賴以暢行國誅無虞短絀神之力也各商民感　　　踴躍捐資重修廟宇業已落成因思聿新廟貌旣徵肸蠁之隆而寵錫宸章復重褒崇之與據該處紳商稟經分司轉稟運可詳請具 
奏　給匾額前來臣查各省神祗寶能禦灾捍患有功於民者俱蒙特恩頒給匾額今海州板浦鎭龍十廟疉徵靈應實屬功德在民合無仰懇天恩勅賜匾額以答神貺而順輿情理合恭摺具陳伏乞皇太后皇上聖鑒訓示謹奏奉旨已錄○○曾國荃片再上次辦理洋務出力各員攺奬案內分缺先選用訓導汪兆曾准吏部飭查經臣查明覆奏旋准吏部咨查該員報捐不論雙單月選用復設訓導係何年月日在江蘇捐賑案內報捐何年月日經戶部核准應令據實覆奏再行核辦等因轉行遵照在案茲查明汪兆曾於光緒二年冬間在蘇省紳士留養江北災民捐輪案內　貢生報捐復設訓導經前督臣沈葆楨援照天津賑捐成案於光緒四年五月二十一日奏請給奬經戶部核准覆奏於四年七月十三日奉旨依議欽此並咨吏部註冊塡給執照頒發到蘇給領相應仰懇天恩俯准勅部仍照原保俟選缺後以教諭升用給奬以未鼓勵謹會同江蘇撫臣衛榮光附片具陳伏乞聖鑒訓示謹奏軍機大臣奉旨吏部知道欽此○○曾國荃片再　標學習人員迭　前督臣等奏請留省神用欽奉 
諭旨允准在案該查有總兵銜儘先補用副將楊開泰李致和儘先補用副將張得桂儘先補用　擊彭萬勝　仁貴遊擊銜補用都司余其昌儘先補用都司楊有春劉自申補用都司蘇大貴袁明桂儘先補用守備湯繼義李文科屬元益補用守備蘇福田儘先拔補把總鄧福山歴在江皖等省隨剿迭著戰功嗣經先後投標分別差遺於營伍地方均稱熟悉惟　員等原保未留省分現在兩江　頓營伍正値需材之際合無仰懇天恩俯准將副將楊開泰李致和張得桂遊擊彭萬勝雷仁貴都司余其昌楊有春劉自申蘇大貴袁明桂守備湯繼義李文科陽元益蘇福田把總鄧福山等十五員各以原官留於兩江酌量借補補用以收人地相宜之効除飭取履歴咨部查核外謹附片陳請伏乞聖鑒訓示再張得桂保奬把總保案無名自係當　脫漏其續保千總守備都司避擊各案底銜不符及名字錯悞蘇大貴係由外委保奬守禦所千總並未保過把總袁明桂保奬守禦所千總　並未保過守備陽元益係由外委逕保守爾並未保過把總應請一併勅部查照更正分別縮抵合併聲明謹奏軍機大臣奉旨　照所請兵部知道欽此○○張凱　片再雲南府知府鄧華熙大計卓異調　送部引見遺缺查有徵江府知府彭澤春堪以調署所遣澂江府知府缺查楚雄府知府裘祖誥堪以調署遞遺楚雄府知府缺查有東川府知府黃紫詔堪調署遞遺東川府知府缺查　候補知府全楙績精明練達堪以署理其調署徵江府知府裘祖誥未到白以前查有候補知府蕭勳堪以暫行代理又麗江府知府朱鴻撤叅遺缺有○試用知府歐陽儀踐屐篤實堪以署理又威遠同知方桂芳撤省遺缺查有候補同知直知州王世德才具明練堪以署理署鎭雄州事嵩明州知州胡緒昻撤省遺缺查有准　保山縣知縣吳光漢堪以署理又現署安甯州事馬龍州知州蔡茂秩署馬龍州事安甯州知州高其崿均各飭赴本任以重職守據　藩臬兩司先後會詳並聲明彭澤春裘祖誥黃紫詔等任內均無三叅　滿已起四叅之案等情前來除分檄飭遵外謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道欠此 
 
