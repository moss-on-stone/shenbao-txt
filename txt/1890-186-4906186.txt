# 1890 - 186 - 4906186

 

Page 1

 
 
[重印夢華廬賦海傳選已丑直墨小題文府演義三國志出售] [  點石齋啓]  
　　本齋前印之夢華廬賦海分門别類擬精取腴集詞林之傑搆備藝苑之鉅觀海内風行操觚家皆奉爲圭臬固已有目共賞無翼而飛今重印千　業已裝釘齊全價目仍照曩例准於卽日出售尚有傅選己丑直墨小題文府小題觀海横行字典演義三國志詩畫紡四書典倉味根　要醒題字珠等書亦已售罄現皆一律開印將次告成合併附聞 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早已製成彩票售完矣茲又承陸續助下七俠五義卅部每部一元二角隸有五十部每部六角吳都法乘一部石印小耕石齋畫譜廿部疫痧草六十本每本洋八分未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[書黄方伯禁止淫書小説示後]  
　　上古之世風俗渾厚男女雜處不聞有越禮之事降及後世風化愈漓人心愈薄背禮蔑義之事始紛然日出矣有聖人作不忍斯民之陷溺而大爲之防禮以防淫樂以防佚使之耳濡目染自有以生和平中正之心而化放僻邪侈之氣尚有不率教者然後儆以夏楚屏之郊遂則未嘗不歎其愛民之深待民之厚而所以防民者又如此其周且密也然而王者之化起自閨門君子之道造端夫婦稽之載籍易有絪緼搆精之語詩有采蘭贈芍之詞禮有不共寢室之言書有朋淫於家之訓左氏一書其載蒸淫通報之事僂指難終懷仁抱義之君子讀之方且肅然起敬默然改容曰此正聖賢垂戒之深心也蓋欲使後之學者於隠微之地幽獨之時提撕警覺庶免百密之或有一踈也至若放誕之流則且斷章取義買櫝還珠於書史中淫邪之事綺麗之語口誦手摹心領神會此其居心可知其立品更可知矣是故同一事也仁者見之謂之仁智者見之謂之智同一書也正士讀乙不失其爲正淫人讀之則但見其淫而已書之有五經猶天之有五星地之有五嶽也讀者之見淺見深尚如此何論别史更何論裨官小説雖然秉性有智愚識見有高下此爲上智説法則可若以告中人以下之人不幾於揚其波而煽其焰乎與善人居如入芝蘭之室久而不聞其香與惡人居如入鮑魚之肆久而不聞其臭無他與之俱化也三日不見黄叔度使人鄙吝之心日生山谷謂數日不讀漢書胸中便生荆棘大抵人性如水水性本就下有激之者則變而逆上人性本好善有移之者則改而就惡未俗衰漓淫風日熾受病之由良非一致而淫戲淫書二者尤爲彰明較著淫戲點綴描摹窮形盡相稠人廣座之中稍有廉恥者掩袂不忍卒視或視之而紅暈於頰此皆天眞之未鑿者也乃若凝神注目心爲之蕩情爲之移則痼疾已中於膏肓充其弊必至處女失節寡婦私奔儈尼還俗而後已淫書雖係文人狡獪之作然童子勝衣就傳同學少年以此爲枕中秘私相授受背地縱觀父兄不及知師長不及察而情竇已開邪綠暗結一朝失足後悔奚追又有金屋才人緑窓靜女停針欲倦艷史同披旣自居於佳人何患世無才子迨至胡盧畫就大錯鑄成一時之恨海難塡萬古之情天莫補則皆淫書之爲害也愛看淫戲者悉是蠢男俗婦愛看淫書者則皆讀書識字之痴男怨女欲看淫戯必須裝扮出門廣塲雜坐欲看淫書則密室深閨紅塵不到隨時可以展卷論其形跡則淫戲較淫書爲甚論其貽害則淫書較淫戲爲烈蘇藩黄子壽方伯痛吳中風俗之淫靡思有以挽之前已出示禁演淫戲近日又札行各屬祭止淫書小説其所以導民之善防民之淫者可謂深切著明矣然就滬上一隅而論則淫靡之事更有甚於此者茶寮烟室野雉亂飛隔座調情横陳對語謔浪笑傲不知廉恥爲何物桑間濮上無此淫風此宜禁者一也僻巷小街客寓林立名爲過客之逆旅實則藏奸之暗巢每有浪子蕩婦因在家未能奸合相約出門以探親戚看夜戲爲名費數百青銅賃一椽密室傷風敗俗無過於此此宜禁者二也又有奸淫老嫗賃屋一間以撮合山自任按圖索驥一呼卽來良家女子被其引誘一經玷辱後欲湔雪而無從醜聲旣播無顔復活甚致飲恨含羞投繯自盡淫嫗之肉其足食乎此宜禁者三子卽以淫書諭除設肆售賣外寳善街石路一帶書攤林立每於上燈以後羅列淫書人説　租惑買任從客便似亦在當禁之列書此以爲芻蕘之献或於方伯化民成俗之道不無小補云 
[都門紀要]  
　　直隸總督咨開據統領練軍大名鎭總兵徐道奎禀稱該軍馬隊砲隊所需戰馬間有疲瘦倒斃卽宜採購以足其額擬更換添補臕壯戰馬一百六十四派委哨官任其英前往張家口喇嘛廟一帶採購解營等因應咨兵部照章給票並咨由户部行知張家口監督照章免税放行等情刻經户部援案禀堂核准以便行知張家口監督於該軍戰馬經過地方一律免税放行○禮部爲曉諭事照得光緒十六年五月二十一日小暑起至六月二十二日立秋止禁止砍伐青樹及上墳焚化紙錢爲此曉諭軍民人等體凉遵勿違○雲奇峯總管生奏稱微臣管理打牲烏喇等處採珠事務三年任滿應行請旨入覲俾得瞻仰天顔親聆訓誨奉硃批毋庸來見欽此○户部爲行查事俸餉處案呈八旗各固山孀婦孤女曁週年孀婦常食半餉孀婦等各有若干應行查報爲此行知各固山卽將前項孤寡逐一查明分行造册並將自何年何月食起係何人之女本年添裁各若干務於十日内咨報本部以憑查覈○連日户部内倉騐收倉塲撥到江浙海運曰粮悉以麻袋包裝剝運至朝陽門河干起載以大車拉運入城直抵内倉經監督眼視過斛騐無攙雜收入厫内計共白粮二千三白餘石○廂紅旗護軍統領處爲咨行事本旗現有副護軍叅領一缺例應先儘特旨以副護軍叅領人員請補本旂現無此項人員應查取别旗此項人員先行借補俟本營出缺再行撤回相應咨行景運門轉行七旗護軍營查明有無特旨以副護軍叅領人員卽日咨覆本旗以憑辦理○新授江西按察使福餘慕廉訪裕現將兩淮鹺篆交卸入都初九日抵京遄回本第繕具安摺二分於十二夜子刻齎往南海交奏事官於皇太后皇上前分行呈遞請安旋於十三晨趨詣西苑將膳牌齎交樞垣呈遞少頃由内傳旨令福裕於第四起入見廉訪敬謹跪奏一切叩頭後循例退值○嚮導大臣處爲咨行事查廂紅旂滿洲凌志佐領下護軍文治熟悉清又兼通繪畫堪以挑在本處當差所有原營一切班差照章停止相應咨行貴營查照○前紀恩相國揀選 
 
 

Page 2

 
 
廂藍滿叅領等缺一事兹聞所出叅領一缺揀得帮辦印務副叅領恩壽擬列第一帮辦印務副叅領兼輕車都尉雙林擬列第二護軍叅領銜副叅領柏蔭擬立第三副叅領耆勝擬立第四副叅領吉祥擬立第五遞遺副叅領一缺揀得印務章京公中佐領惠榮擬正印務章京公中佐領文海擬陪遞遺印務章京一缺揀得委印務章京公中佐領松林擬正委印務章京公中佐領清瑞擬陪其公中佐領驍騎校擬定銜名尚未訪悉也○五月十二日爲睿邸繼母太福晉設帨良辰就府中肆筵設席以欵嘉賓並别出心裁雇覔灤州影戲一班在邸開演一晝夜云 
[王子東游]  
　　香港西字報云暹邏國王之世子偕兵部大臣及隨員若干人航海至香港小駐著名之某客邸中日内卽須附輪舶至東洋大約有國事當商議云 
[落成志盛]  
　　大清駐紥日本長崎理事楊星垣都轉新建公廨月初裝修已竣懸燈結彩璀璨陸離東西各日報皆紀諸報端西人以爲似此規模方得官署氣象東報則更文其詞曰非但盡輪奐之美抑且所懸書畫悉出大方家於是官塲聞而羡之咸思一擴眼界請於都轉都轉遜謝不遑約以異日相邀導觀一切説者謂自設官以來時逾十載星使已易四任歴來理事俱賃住洋房都轉毅然鳩工興此土木朝夕親臨監督勞瘁不辭閲五月而竣事其賢勞爲卓著焉按署花大浦二番地前臨瓊浦後背崎山大門内有空地甚遼闊左門房傳事房右則雜栽花樹四面圍牆皆以石築成上設木欄堅而且雅進大門向右歴階而上四面洋臺上護以花欄中門上懸紅地金字大清理事府盤龍匾入内卽係樓梯新在向左進西爲客廳陳設悉從西式上懸一匾爲都轉所譯清文曰富貴壽考又進爲訊案處聨曰洗硯魚吞墨烹茶鶴避烟亦作清文中懸黎星使所書掛屏再進則係大堂有三帮所贈德政匾及八閩紳商所贈板對金地黑字文曰大厦慶路成斯時鳥革翬飛共仰堂皇宣雅化宏基誠鞏固異日懷邭思召永留功績蔭瓊江旁則有馮鏡如同轉所繪木綿圖掛屏前有明刑二字匾向右爲華客廳器具書畫悉從華　中有星使所書惠洽東鄰匾額下懸長聨曰紫氣慶東來宣上德通下情凡吾民保安懷惠永戴尊親何期膏雨涵濡竟澤及天涯小草神山依北望拓巨觀崇壯制賴賢侯締造經營克垂永久從此皇恩浩蕩許長留海外甘棠此爲陳子寛徐子琛兩茂才所具由是而進爲公事房爲上客下榻處炎威不到一味清凉外面屋作八角形槪用玻璃長槅廊前悉掛重簾窗明几凈入其中不啻離軟紅十丈而作神仙也樓上後居瀛眷前亦一大客廳夏夜儘可宴客於此出立洋臺倚檻而望崎陽勝景盡在目前鶯遷後擇期本月初十十一二等日大宴我華紳商以酬前年墊欵儧工之誼查華商所墊僅得其半已于本年始按月以房金抵償此次又給三帮董事文憑俾以後逐節來取至掃清爲止衆咸感都轉之體貼人情無微不置云晚上各紳董在席間舉酒以祝曰憲臺創成此署非但國之體面曁官之體面抑亦我衆商之體面倘今冬及瓜之時能借宼三年使我儕常叨依庇並留憲臺多領河山清福庶幾衆心始快乎都轉謙抑再三謂衆紳商曰此皆叨聖上之深仁遠澤特簡星使分設駐紥理事以保護商民今日者隣邦交誼輯睦爾等商業興隆得勉力以成此署要皆由皇恩浩蕩而亦爾衆商之助吾良多也務望暢飲以盡區區之意衆紳樂之拇戰酣呼盡歡而散 
[日東塗説]  
　　日本東京英語學校生徒名友熊者鹿兒島士族吉留利衛之子也西歴六月二十五號之晚被加賀町成城學校生徒七名迫諸小石川諏訪神社攢毆致傷翌日午後三點鐘時溘然而逝當卽探諸輕罪裁判所檢事官藤川君帶同警視廳醫員親臨相騐一面飭緝兇徒二十六號夜間緝獲士族南朝介平民小峯喜代吉二名二十七號復獲岡山縣人竹村與三郎等五名查得死者年二十一歲兇徒皆年未弱冠不知有何深仇以致下此毒手也○日皇幸音羽町山田司法大臣府第有薩摩人西幸吉者琵琶名手也是日在御前奏白香山琵琶行音節鑑鏘一字不易彈至老妓自叙之處如怨如慕如泣如訴日皇顧而樂之大爲褎賞○日后因米價騰貴貧民無以爲生遂每月創捐銀三百圓撥人東京養育院並諭知宮中各妃各女官各爵府各大員夫人如願捐貲可交蜂須賀東京府知事署一時自宮内以迄各邸無不爭相捐納以仰體仁慈云○長崎疫症流行東語謂之虎刺日人畏如暴虎西人尤避之不遑以故崎港所泊各兵船日内皆駛往他埠卽他埠之貨裝運來此者亦多裹足不前矣○七月六號新瀉縣佐渡貧民集衆至二千餘名乘機滋閙新瀉縣知事千代君急請内務省派兵鎭撫當夜卽發田營兵一中隊前往聽調先是六月二十號越中伏木港飢民初時結黨五六十名後多至七百名東西亂竄意欲行刼入港米船二十六號越後柏崎又報作亂始不過數十人午後五點鐘時散處二三寺院中鳴鐘爲號忽集至六百餘名從妙行寺出襲米商西卷時太郎家門牕户牖被毁一空復馳往大街亂搶衣服等鋪有改進黨中人多以米榖輸於外國民甚銜之是日該黨中所設之事務所及會社等處皆被飢民入内搶掠巡捕二隊彈壓不住直至擊破洋油燈民恐釀成火災遂相約俵散云 
[鄮山逭暑]  
　　寗波自本月初三日放晴而後炎威頓熾汗出如漿雲翳全無河水漸涸田禾正當結實一經缺水最易乾枯目下東南兩鄉尚賴東湖水灌漑西鄉沿山一帶恐旬日仙再無雨澤勢必顆粒無收云○某日之夜西鄉某客有事出門肩荷衣包行至半路菴畔時已昏黑不辨路歧因小坐凉亭待附夜航前去突有匪黨操刃而前客告以包中祗隨身衣服並無銀錢匪置若罔聞攫之而去客不敢與較喪氣而回説者謂現值青黄不接之時匪人往往假作難民到處逗遛生事所宜小心防範愼勿踽踽獨行也 
[拆橋修橋]  
　　湖北省城西門外向有一河通金沙洲陸路河上有橋名曰丁公橋俗以新橋呼之據云數百年舊蹟也張香濤制軍擬就河内官地創建製造鎗砲機器局望前奉飭　橋拆去俾用輪船裝機器至局中先期曉諭民間一體知悉及臨事偶有不洽然尚不致决裂紛更拆後又委員仔細往查見河内尚有陸路隔閡因重復修好已於十六日鳩工庀料昕夕作工大約指顧間便可重覩舊觀矣或謂製造局已另擇省城外北首塘角防營一帶空地塡土纍石經之庶幾俾保護有人有人幫築有勇謂非一舉而兩得其宜歟 
[重申前禁]  
　　流民强乞本于例禁客歲廣東經現署藩憲王方伯在臬司本任時曾條列章程准前督憲張出示嚴禁在案乃流民等以積習　沿罔知痛改邇來仍有聚衆强乞及在天字馬頭要截官船勒賞情事昨經南海縣會同棲流所委員出示諭禁已略登前報兹悉危邑尊又開列乞賞章程將前案重行申禁庶頑丐知儆閭閻獲安其示云署南海縣正堂危爲出示嚴禁事訪得省城喜事人家每有土棍流民藉歸强乞賞不遂意動輙撞門擲石拍案駡人畏事者忍隠不敢言以致刁風日長浸假而擾及士大夫之家凡遇陞遷中式無不羣聚喧閙如上年勞紳肇光獲捷　宮旋膺館選各棍徒竟敢假冐内閣差役托爲京報公然僞刊奉旨字樣登門勒去多金本屆散館電傳一等第三名又復横索不休大肆咆哮勞紳一家如此他處　屬可知實屬胆大玩法查流民索賞先經署藩憲王在臬司本任訂立章程禀奉前督憲張准行出示嚴禁在案今該流民等仍敢滋擾如前不知儆惕若不申明條禁何以安民居而儆敗類除票差札屬查拿外合亟出示曉諭爲此示仰外省本處流乞人等知悉示後如遇官紳商民有喜慶等事爾等務須恪遵後開各條不得再行强勒擾索其賞錢應聽主家按照上中下三等發交地保散給如敢違抗或結衆喧閙卽責成地保拘送本叚委員解縣嚴懲重處倘地保通同作弊一律究懲决不稍寛其各凉之毋違特示○計開一禁成羣强乞凡遇官紳商民有婚喪喜慶等事不得糾聚多人恃衆强乞倘人數至三人以上或一帮分别數起别立名目任意擾索者許卽報知保甲委員 
 
 

Page 3

 
 
拘縣懲冶一給賞宜分别等次也凡有喜慶之家其上等人家賞錢四百文中等賞錢二百文下者只給百文喪事折半不得違例勒索一懲治宜有區别也倘有流民乞丐聚衆至三人以上登門强乞拘解來縣將該乞姓名剌字面上並加剌强乞二字如查係外省遞回原籍土棍交該族長領回管束倣照浙江惰民爲奴辦理更拘該頭目到案枷示三日以正其管理不嚴之罪 
[豸節過申]  
　　新簡福建督粮道陳觀察由京來滬暫以英租界同慶公棧爲行轅定於昨午乘坐招商局之海琛輪船赴閩履新云 
[遷地爲良]  
　　客柳畫而門馬戲班來滬以後在虹口文監師路開演每日往觀之人甚爲熱閙兹因是處地方太遠觀者或以爲不便遂改於六馬路格致書院附近空地搭棚開演以便就近在觀今日甫行搬到未及開演定於明天開演向來夜戲九點鐘開演今改八點鐘開演向來禮拜三六日戲四點鐘開演今爲四點半開演想勾欄妙妓紈袴少年及時行樂者自必聨袂往游以無負此良宵風月也 
[傳諭書賈]  
　　江蘇藩憲黄子壽方伯示禁淫書已登本報昨晨代理法廨讞務委員宋莘樂二尹飭各包探傳到租界中鴻寳齋書坊夥吳渭僊萬選　書坊夥孫允吉醉六堂書坊夥徐良洲鐵華館書坊夥夏仁山諭以本委接奉上憲札文諭禁爾等各書鋪不准私售淫書因上海係五方雜處之區風俗本多淫靡使再將淫詞小説貽害良民勢必習俗愈漓淫風更熾是以不得不先事預防也爾等倘藏有淫書之板必須繳案燬銷如敢藏　家中察出定干究辦吳等同稱店中祗售石印書從無淫書板片請查訪可也二尹謂書攤上出售淫書甚夥苟非販自書鋪試問從何得來答稱此係書攤上人私刻與書鋪不于二尹復將上憲抄發宜禁各書每家給發一本吳等唯唯遵諭領書而退又悉英會審員蔡太守前日傳各書坊中　到案曉諭後昨日復又傳到書坊九家蔡太守諄諄勸諭勿再出售淫書致十咎戾并發給淫書小説名目册使知檢點勿得混售云 
[賣船轇轕]  
　　滬南人顧某業有沙船一艘今春裝載粮米赴津交卸時因短交粮米二百餘石該船耆舵無從彌補祗得將船變賣以償欠欵前日該者舵回滬向船主述明前情顧某以其擅自將船賣脱心殊不以爲然兩相爭執不知如何了結也 
[誑取珠寳]  
　　包探顧阿六至英公堂稱陳萬源珠寳鋪夥投捕房報有自稱洋務委員之湖南人丁公燮卽丁級階同汪紹雲到伊鋪購買珠翠等貨共計價洋二千四百元一去不面請爲緝拿等因查得丁寓級陞棧前往查問業已他往鋪盖衣箱尚在及獲汪知被丁將珠翠任恒德當質錢八百千文祗存當禀又有城内永興昌珠寳鋪夥楊秋帆稱亦被取去珠寳計價洋四百零一元七角五分今特解案陳萬源鋪夥遞禀聲稱丁稱是洋務委員深辦珠寳值價甚鉅本不敢放因有親戚汪紹雲極力担保是以放手不料丁竟避匿故向汪理追被取珠寳開單呈閲我等爲夥之人無力賠償務求究追永興昌夥楊秋帆稱丁同汪來取去貨物開單呈請附追汪供蘇州人向在南巿貨捐局司帳患病辭歇本欲赴粤因有丁級階係某大憲之表弟囑我同去採辦珠翠致受其欺蔡太守飭汪覓保將丁尋交并飭差同該包探將丁之鋪蓋衣箱起案候核包探何瑞福禀丁曾在妓女花佩蘭處玩耍及往尋訪據云已數日不到矣 
[流娼荷校]  
　　新充包探張世福至英公堂稱姚錦堂投捕房訴被富春里却雞妓女陳文卿卽陳王氏引誘入内串同伊夫陳松濤剝去姚之官紗衫褲給以舊洋布褲驅逐出外請爲查究等語因此住拘妓及陳松濤吊到衫褲送案姚錦堂稱本邑人前夜看戲回路經三馬路富春里門口突被妓將洋傘奪去向伊索還被誘入室要我洋一元當卽付給住宿一宵至次晨突有陳松濤奔到樓上以我所付者是銅洋定要掉換我無以應被伊辱駡逼令脱下褲子連衫取去祗給洋布褲與我被逐出外爲此報捕陳文卿供寗波人陳松濤確是我夫二人均吸洋烟無奈爲娼姚來住宿所付之洋交錢庄估看是銅質向伊掉換伊自願將衫褲作抵不料其報捕也銅洋　騐陳松濤俯首求恩蔡太守問姚銅洋是爾所給否答不是我所給者有方圖書太守以陳王氏串局害人殊堪痛恨判與夫陳松濤各枷十四天示衆期滿遞籍衫褲交姚領去并諭姚曰爾亦有不合如係安分守己之人必不致被誘入内以後須自謹愼免召愆尤 
[縣署瑣案]  
　　吳趙氏控姚鵬舉卽姚高生誘拐伊女一案由縣訊結各情均登前報前日由差將姚解送去後適鏡清兵船赴北洋會操遂將姚交統帶收管該差已回縣禀覆情形矣○划船埠葉友梅私收船捐衆論不洽現由陸大令飭差查提訊究 
[英界公堂瑣案]  
　　包探何瑞福稱姚子石雇坐莫金隆東洋車有銀洋一包計四十元放仕坐墊上及下車付給車力忘取銀洋報明捕房捕頭派我查緝果見銀洋尚在莫金隆車上今特送案姚子石稱遺失銀洋原屬自已疎忽今旣查獲請免辦車夫之罪并願酬謝包探莫金隆供姚遺下銀洋我京不知及别客雇車始見銀洋　還原主無從找尋該包探稱姚走十餘家門面卽憶及銀洋赶尋車夫已不見蔡太守謂該車夫曰坐客遺下銀洋自應交存捕房自有奬賞今爾並不交出意圖吞没本應懲辦姑念失主代求從寛開釋銀洋給姚領去姚提洋五元請賞包探太守交捕頭轉給○華捕稱昨見東洋車夫李小旺停車磕　呼喚不醒上前拘拿伊又行兇先將鐵桿打我腰膀繼用拳打頭面幸有三道頭印捕到來帮同拘至捕房三道頭印捕稱見李小旺毆打華捕是實李小旺供爲包車夫暫時磕睡及捕喚醒原要移開抽卽欲拖我到捕房遂與口角禀太守判李小旺管押半月以示薄懲○伶人陶萬龍稱唱戲度日兼開客寓用趙阿和爲下灶因伊不規矩辭歇經人央懇徇情再用伊竟行竊皮袍一件質洋使用由包探緝獲人贓送案趙阿和供皮袍係陶令我質洋不收行竊包探顧阿六禀趙竊皮袍質洋十元已在虹口賭輪質鋪移呈票請追質本蔡太守謂趙阿和行竊屬實豈容抵賴判笞一百五十板以儆諭陶曰爾所用之人犯竊未便吊贓看繳質本洋十元始准領贓○陸王氏稱失竊衣服由捕緝獲人贓爲此投案請領陳阿呼供揚州甘泉縣人捕頭禀陳阿和屢犯行竊蔡太守判笞陳阿和三百板以儆贓交該氏領去○包探張松椎稱陸恒山在元和輪船混竊衣服登岸適找撞見因之拘案該輪船已放洋陸恒山俯首求恩蔡太守判管押二十一天贓交包探帶回待失主認領○日本女子同侍者姚阿彩稱被賊闖人行竊自鳴鐘當卽知覺追獲交捕歐陽麟供廣東人流落在滬初犯行竊蔡太守判押下輪船回籍不許逗遛贓交日本女子領去○吳顯泰稱在呂宋票店生理近來時有人將票改爲中彩冐收銀洋賠不勝賠今有吳紀康將四千零號一條及二萬幾千號一條前來收洋察得四千零者字已改寫爲此交捕吳紀康供在揚州呂宋票行買來可往對明如係眞者　辦　誣告之罪如是假者我亦有應得之咎蔡太守問吳顯泰何由知伊改寫答稱我亦不識大凡中彩之票我亦向拆票大行收兌據廣惠和行中人言此票是假太守飭將吳紀康交保呂宋禀二條暫存查明實在再行核辦 
[法界公堂瑣案]  
　　包探王榮培禀稱陳阿寳行至永安街濳入德利關行竊去鞋子一雙失主吳中德見知當聞人贓並獲今特解案請懲宋莘樂二尹詰吳曰爾鞋放在何處吳稱鞋在櫃内陳乘夜濳入致被竊取二尹謂陳曰本委聞租界中常有失竊之事爾究竟竊過多少陳供稱小的初次犯竊務乞開恩包探禀稱小的查得陳係積竊混名小寗波二尹判令管押十天期滿笞責一百板○包探王榮培禀稱福建人宣阿浩仕某姓粥店内竊得水桶一口店夥見之拘解來案宋二尹詰宣曰水桶放在何處被爾竊得供稱小的至店中啜粥見門外放有水桶乘間行竊二尹判令管押十天期滿笞責一百板○王李郁三包探同禀稱小的等查得上江孩童盛春子年甫十五齡專在租界中剪綹爲生上月小 
 
 

Page 4

 
 
的等見其手持鞋子一雙形跡可疑問從何來堅不肯説前日又混入閙巿探某甲之囊竊得銀表一枚其人知之扭送捕房捕頭令將贓物交還失主　特將盛解訊宋二尹問盛曰爾家在何處與誰同黨供稱小的原籍安慶獨自一人來此到尚未久問爾晚間在何處存身供稱隨處可宿並無一定地方問爾年輕若此竟日如此膽量諒有同黨今可從實供明供稱小的　只一人並無黨羽問可有親戚朋友供稱是日所竊之表本與其人相稔問爾知此人操何業是何名字供稱姓張不知名字向在福建帶兵問尚有别人相識否供稱同鄉人李福山向來當勇包探又禀稱小的等查得盛身穿藍紡綢大單褲不合身材諒亦竊得二尹曰小孩行竊令人不及隄防殊屬可惡若不從嚴懲辦更覺忌憚全無矣遂判令管押二十天期滿遞解回安慶原籍請地方官管束○洋人亨特生偕華人王鳴竹訴稱房客沈永瑞劉松三張永玉石海山陳雨亭不肯加租請諭令遷徙宋一尹問王曰何時向房客説明加收租值答稱閏二月均已言過至三月伊等仍不肯加四月則非但不加連租洋亦不肯應付矣二尹問沈等曰爾等冋操何業劉石同稱小的係信局夥張稱小的開烟　陳稱小的操錢庄業共租住三幢共出租洋二十六元七角今忽索加三元三角告以店中近　生意清寥無從覓利且皆十餘年老房客商請免加二尹曰爾等願加則加無力加錢儘可遷去沈等同稱屋内裝修甚鉅若拆卸則受虧矣二尹謂爾不見房主係洋人乎爾等如願住其房屋欲加多少祗　照加若再躭延勢必疉欠其苦更不可言矣沈等同稱洋人並無加租之意實由王慫恿而成况小的等比隣每幢祗加三角現在小的等情願每幢加半元王稱是屋分爲三等最熱閙之處每幢月收租洋十二元中等者十元下等者八元二尹謂沈等曰爾等可退去自向房主商量遂着一併出外○包探王榮培禀稱錢阿大手持一衣包似是竊得向之盤詰言語支吾帶入捕房經捕頭訊問初稱向以賣魚爲業衣向妹子借來旋又言有人囑爲洗濯查得包内之衣男婦不一並不齷齪何洗之有今特解送案下請卽究懲錢供稱此衣確由妹子家携出宋二尹問携出時爾妹在家否答稱妹子在縣署捕役柴樛家爲乳母問此衣究從何處　來錢含糊以答言由航船上取來二尹判令管押五天衣存捕房待失主認領○包探禀稱小竊施卿在小東門外菜巿向賣菜傭籃中竊取青蚨二百失主偵知扭送捕房解案請究宋二尹判令管押十天以儆○包探禀稱積竊陳阿二專竊輪船客人鋪盖前日在宜昌輪船竊得鋪盖一個經失主交捕送案請賜訊究宋二尹判令管押二十天期滿責一百板 
[江督轅門抄]  
　　五月初二日前署福建糧道潘駿章福建來○初三日知縣沈佺辭赴昭文縣任知縣梅長元禀知分寗差委○初四日清江轉運局兼淮軍營務處知府品賢彤叩謝保舉加三品銜○初五日候補道胡常亨禀知奉撫憲飭知分寗○初七日前淮揚道桂辭赴上海○初八日知州王端啓由蘇來禀知分寗差委○初九日安徽通判向懋楚辭回皖○初十日正任通分司項晉蕃到缷署海分司並叩謝飭知回通分司本任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年五月十六日京報全錄]  
　　宮門抄○發抄硃批四道○貴撫潘奏貴州人員擁擠請暫停分發摺○總兵謝奏報接署鎭篆日期摺○大臣唐奏銅本暫存藩庫片○陜無鹿奏揀補要缺同知摺○貴撫潘奏對調游擊片○陜撫鹿奏校閲省標各營官兵摺○五月十六日理藩院鑾儀衛光祿寺八旗兩翼值日侍衛處引見一名工部七名廂黄滿三名正藍滿六名廂藍滿十八名廂藍蒙九名兩翼十一名中正殿四名○莊王定公克侯托倫布各假滿請安○粤海關監督長有到京請安○吉林協領慶雲謝恩○江寗協領存良謝恩○錫侯續假二十日○召見軍機長有慶雲存良○發抄李瀚章奏　聨陞補東蘭營守備奉硃批兵部議奏欽此○馬丕瑶奏已革叅將蔣大　拿獲匪首羅馬咬受濕病故開復議卹奉硃批着照所請該部知道欽此○又殄除上林縣積匪出力員弁請奬奉硃批該部議奏單併發欽此○又候補同知董覆等一年期滿奉硃批吏部知道欽此○○貴州巡撫臣潘霨跪奏爲貴州差缺甚少人員擁擠懇恩署停簽掣分發以期疏通而資整頓恭摺仰祈聖鑒事案據藩司史念祖詳稱竊以百姓不治由於吏治不修吏治不修由於流品太雜黔省道府同通州縣僅七十餘缺佐貳雜職僅九十餘缺承平時候補正佐不過百餘員補署有期差委亦易軍興後投効保留與捐指簽分各項積至千餘員之多除未經引見騐看各員不計外正印已經引見者亦有二百餘員佐雜在部騐看核准者亦有百餘員以苗疆最苦之省分聚西百數十之間員疏通無術曾由前藩可林肇元詳經前撫臣黎培敬奏請停止分發並請免配簽掣由吏部議覆准將捐納勞績兩項停掣貴州户部又以停止分發有妨捐務止准暫停一年期滿仍准捐指均經奉旨依議欽此咨行遵辦在案旋以一年期滿照常分發時值停捐數年以來簽掣無幾近因海防鄭工相繼開捐雖共知黔省瘠苦少有捐指之員而簽分人員繳照禀到者接踵而至較前次請停分發時更爲擁擠黔省差缺本屬無多現復恪遵諭旨裁减局員差事較前愈少分　愈難雖量才器使而外其餘可令學習歴練隨時甄别無如人數過多賢愚不一愚者妄冀鑚營事端百出卽稍知自愛者困窮目甚亦難砥礪廉隅一經差委勢必取償清累彼時縱令嚴叅已傷元氣何如先事疏通藉修吏治再四思維惟有仍請暫停分發二年以免擁擠等情詳請具奏前來臣查部章有各省不准率請停止分發之議誠恐有妨捐務兹據該藩司所陳人員擁擠差缺無多非先事疏通難修吏浥亦屬實情所幸黔省著名瘠苦尚少捐指之員卽暫停分發似於捐事無碍並可藉此認眞考察實於吏治有裨合無仰懇天恩俯准飭下吏户二部仍照前次奏准議覆章程除進士卽用曁各項正途人員照常分發外自道府以下至未入流捐指貴州及捐納勞續積項簽掣人員均一律暫停分發二年以期疏通而資整頓除咨部查照外謹會同雲貴總督臣王文韶合詞恭摺具陳伏乞皇上聖鑒訓示謹奏奉硃批該部議奏欽此○○署廣西柳慶鎭總兵奴才謝讚跪奏爲恭報奴才接署柳慶鎭家日期恭摺叩謝天恩仰祈聖鑒事竊奴才於調補廣西新太協副將任滿奉飭入都當於光緒十五年四月二十五日將署廣西潯州恊副將事務交卸清楚馳赴廣東省是年七月二十三日領文起程九月二十三日抵京由兵部帶領引見奉硃筆圈出着回本任照例候升欽此遵卽赴部承領票出京十二月十三日馳回廣東省報繳騐票奉兩廣總督臣李瀚章飭赴新太協副將本任隨由廣東省束裝起程十六年二月初四日行至廣西梧州府地方復奉兩廣總督臣李瀚章文行署廣西柳慶鎭總兵董履高現飭赴廣西左江鎭總兵新任所遺柳慶鎭總兵事務奏委奴才署理檄飭速赴署任等因遵卽轉遵於十六年閏二月初八日行抵柳州府城旋准卸署廣西柳慶鎭總兵董履高將關防一顆及日行文卷派員齎送前來當卽恭設香案望闕叩頭謝恩祗領署事伏念奴才粤東武士知識未諳道光三十年由捷勇隨剿廣西轉戰豫皖江南克復城壘多處由末弁荐補副將員缺兢業持時自以涓埃未報爲慮兹復渥荷恩綸署理斯職實寵榮之逾分非夢寐所敢期查柳慶毗連猺獞地接黔滇水陸交衝素多伏莽且居省城門户尤爲邊速要區巡緝彈壓未可稍懈奴才至愚至陋深懼弗勝惟有矢愼矢勤督率將備整頓營伍訓練兵丁遇事禀商督臣撫臣提臣妥　辦理總期營伍整齊地方安謐以兾仰答高厚鴻慈於萬一除將接署柳慶鎭總兵篆務日期循例恭疏題報外所有奴才感激下忱合繕摺恭謝天恩伏乞皇上聖鑒謹奏奉硃批知道了欽此○○唐炯片再據署雲南布政使湯聘珍詳稱天順祥商號呈繳領匯浙江　本十萬兩廣東五萬兩江蘇三萬兩福建二萬兩江西一萬兩前來除暫存藩庫並分咨查考外理合附片具陳伏乞聖鑒謹奏奉硃批户部知道欽此○○頭品頂戴陜西巡撫臣鹿傳霖跪奏爲揀員請補要缺同知以重地方恭摺仰祈　鑒事竊查寗陜廳同知羅重熙於光緒十六年二月十一日在營病故應以本日作爲開缺日期係煩難要缺例應在外揀選請補該　　處南山五方雜處一切彈壓撫綏均關緊要非精明幹練之員不足以資治理臣與藩臬兩司於通省現任簡缺同知應調及知州知縣卓有勞績應升各員内逐加遴選非現居要缺卽人地不宜一時實乏堪調堪陞之員惟查有候補同知文德廾現年四十歲湖南湘鄉縣監生遵例報捐同知不論雙單　選用光緒五年投効甘肅軍營六年隨同剿辦階州瓜子溝番匪全境肅清案内彚保以同知留陜補用八年九月經欽派王大臣騐放奏請發往奉旨依議欽此是年十一月到省業經試看期滿甄别堪以煩缺補用據藩司陶模臬司唐樹楠以該員年壯才明現署孝義廳同知辦理悉臻妥協以之請補寍陜廳同知實堪勝任等情具詳請奏前來臣覆核無異惟到任未及三月例不出考該員雖係保舉初任人員且調缺請補與例稍有未符惟缺居繁要人地寔在相需例得據實陳明合無仰懇天恩俯念南山員缺緊要飭部核覆准以候補同知文德斤請補寍陜廳同知洵於地方有裨如蒙俞允該　係同知請補同知銜缺相當毋庸送部引見所有揀員請補要缺同知緣由謹會同陜甘督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○　霨片再准部咨擬補提標前營遊擊蔣福珍係都匀府人距籍在五百里以内應令揀員對調以符定制等因自應遵照辦理兹臣於對品人員内逐加遴選查有畢赤營遊擊高聲揚係鎭遠府人堪與蔣福珍兩相對調洵屬人地相宜與例亦符合無仰懇天恩俯准將提標前營遊擊蔣福珍與畢赤營遊擊高聲揚互相對調實於營伍有裨如蒙俞允查蔣福珍業經給咨送部高聲揚係曾經引見回黔之員毋庸再行送部並懇勅部給予札付令其赴任除咨部科查照外謹會同雲貴總督　　文韶貴州提督臣羅孝連合詞附片具陳伏乞聖鑒訓示謹奏奉硃批兵部議奏欽此○○頭品頂戴陜西巡撫臣鹿傳林跪奏爲校閲省標各營官兵春操情形恭摺仰祈聖鑒事竊查省城撫標三營並城守協營兵丁例應春秋合操上年經前撫臣張煦規復舊制業將閲過春秋操合操情形奏明在案臣到任後諭飭各營將弁勤加操練爲省外防緑各營倡率定期三月十八日親赴　塲將撫標中左右副中義精並城守各營同親兵馬隊調集合操先演香山雙龍速戰等陣隊伍整肅步伐整齊比較刀矛籐牌施放連　炮噴筒出彈亦尚便捷嫻習洋槍陣式分合如法親兵馬隊馳驟合宜各營弁兵抬槍洋槍試打准頭中靶八九成不等義精營抬槍又較爲純熟臣當擇其技藝較尤者量予奬賞開有生疏者勒令學習復按册點騐兵丁年貌箕斗亦屬相符伏息關中地處邊陲保　巡　武備最關緊要臣閲操後仍當督飭在省將弁加意練習並嚴諭各處防軍認眞整頓擬嗣後隨時抽調校閲操練務使一兵得一兵之用以期悉成精鋭仰副聖主整頓戎行之至意所有微臣校閲省標各營春操情形理合恭摺具陳伏乞皇上聖鑒謹奏奉硃批知道了欽此 
 
 

Page 12

 
 
[光緒十六年五月十七日京報全錄]  
　　宮門抄○諭旨兩道錄前○發抄硃批五道○江撫德奏先赴九江等處查閲營伍摺○皖撫沈奏知州人地未宜擬開缺另補摺○廣西撫馬奏革總兵等片○關督表奏各口徴收税銀移交新任片○浙撫崧奏總理砲臺委員病故請卹摺○將軍升奏總兵訓導更正底銜片○廣西撫馬奏委署知縣片○五月十七日吏部翰林院侍衛處值日侍衛處引　二十六名○希隆阿假滿請安○桂公請假十日○大額駙續假十日○召見軍機許應騤○發抄禮親王奏刑部主事吳魯開缺户部主事王頌蔚充補章京奉硃批知道了欽此○卞寳第奏撲獲海盜出力員弁請槳奉硃批該部議奏單併發欽此○又知縣丁振德完欵開復奉硃批着照所請該部知道欽此○又吳光忠補北路副將奉硃批兵部議奏欽此○又舉人葉大根斥革奉硃批着照所請該部知道欽此○○頭品頂戴江西巡撫臣德馨跪奏爲恭報起程先赴九江等處查閲營伍日期恭摺仰祈聖鑒事竊臣於光緒十六年閏二月初四日接准兵部咨欽奉上諭本年輪應查閲山東河南江蘇安徽江西五省營伍之期江西卽派德馨逐一查閲認眞簡校等因欽此欽遵查照本擬卽行出省查閲適因秋審屆期必須由臣督同司道逐案提犯認眞勘辦俾期詳愼當札飭各屬將本年應入新舊事秋審人犯提前於三月内赶解到省督率會勘兹經勘辦完竣臣隨將緊要事件妥爲料理定於四月初十日自省起程先往閲看九江饒州廣信撫州四營並將留防水陸弁勇各就駐紥處所順道閲看往返約需一月爲期回省後再閲南昌城守營及臣標左右兩營並親兵營振武軍後營曁江軍水師各營俟秋間再閲臨江吉安贑州一帶逐營調校所有出省後臣衙門日行事件循舊仍委潘司代印代行遇有緊要事件包封送臣途次核辦以照愼重除俟查閲事畢再將各營情形另行恭摺奏報外所有微臣起程先赴九江等處查閲營伍日期理合恭摺具奏伏乞皇上聖鑒謹奏奉硃批知道了欽此○○安徽巡撫臣沈秉成跪奏爲知州人地未宜擬請開缺另補恭摺仰祈聖鑒事竊維州縣爲親民之官必須人地相宜方足以資治理查有無爲州知州羅十瀛江西南昌縣人由勞績保舉通判於同治二年選授廬州府通判九年升補無爲州知州旋因患病開缺病痊後由任所騐看起用請咨引見經欽派土大臣騐看堪以照例坐補原缺於光緒二年領照到省四年坐補無爲州原缺經部覆准於是年十月二十六日到任嗣以人地未洽調省察看該員羅士瀛老成深厚辦事尚屬認眞惟於本缺無爲州人地不甚相宜未例稍涉遷就致滋貽誤據布政使阿克達春署按察使丁峻會詳請奏前來相應請旨勅部將無爲州知州羅士瀛開缺留於本省遇有相當缺出另行酌補除咨部查照外謹會同兩江總督臣曾國荃恭摺具陳伏乞皇上聖鑒訓示施行再所遺無爲州係冲疲難題調要缺例准由外揀員請補合併陳明謹奏奉硃批着照所請吏部知道欽此○○馬丕瑶片再緑營守備有經管錢糧考察弁兵之責甚關緊要非庸員所可濫竽兹查全州營守備魏橋貴人甚平庸不知振作其所部兵丁老弱少壯漫不加察黑白混淆良由平時於營務事宜全不經心殊屬怠玩溺職又記名總兵唐玉才經前撫臣委署全州營叅將飭令認眞整頓營伍該員假公濟私遇有挑汰疲弱應補糧缺多以私人開單飭令充補並有擅役兵丁抬轎情事經臣委員查該得實均難姑容除將魏橋貴唐玉才撤任委員前往接署飭將營務妥爲整頓外相應請旨將提督銜記名總兵唐玉才儘先補用都司全州營守備魏橋貴一併革職以示懲儆而肅營伍全州營守備係部推之缺廣西現有應補人員應請扣留外補合併陳明謹會同兩廣總督臣李瀚章廣西提督臣蘇元春附片具奏伏乞聖鑒訓示謹奏奉硃批另有旨欽此○○長有片再查洋税按照結期自光緒十五年九月初七日起截至十一月二十五日止計兩個月零十七日大關共徴洋税銀二十三萬五千四百十八兩一錢一分一厘洋藥税銀八萬二千八百四十七兩八錢八分八釐土貨半税銀一萬七千五百三十一兩五錢三分九厘招商局輪船洋税銀七千三百九十兩五錢七分四厘洋藥税銀二十七兩六錢土貨半税銀一萬一百四十四兩一錢四分九厘潮州新關共徴洋税銀八萬二千一百二十三兩五錢五分洋藥税銅四萬六千九百四十九兩四錢土貨半税銀二萬二千七百十三兩二錢八分四厘招商局輪船洋税銀三千三百三十四兩八分八厘洋藥税銀五百十四兩三錢五分土貨半税銀四千七百六十六兩七錢四分四厘瓊州新關共徴洋税銀一萬一千十七兩七錢七分六厘洋藥税銀三千六百四十三兩八錢土貨半税銀七兩七錢五分一厘子口税銀九兩二錢北海新關共徴洋税銀三萬六千七百二十六兩九錢九分三厘洋藥税銀六千三百八十七兩五錢五分土貨半税銀九十九兩七錢六分二厘子口税銀二十九兩九錢五分常税按照關期自光緒十五年九月二十六日起至十一月二十五日止計兩個月大關共徴常税銀二萬五千四百八十六兩七錢五分九厘潮州新關共徴常税銀三千四百五十兩一錢八分七釐瓊州新關共徴常税銀三百三十五兩二錢九分二厘北海新關共徴常税銀三千七百十二兩四錢三分六厘各口共徴銀三千二十一兩九錢九分六厘以上各欵覈明一併移交新任監督廣英接管因潮州瓊州北海三關截算數目報到有需時日是以拜發稍遲奴才旣經交卸此摺係借用粤海關監督關防合併聲明伏乞聖鑒謹奏奉硃批該衙門知道欽此○○浙江巡撫奴才崧駿跪奏爲總管鎭海口砲台候補知府積勞病故懇恩照例旌卹並另行派委兼管以專責成恭摺仰祈聖鑒事竊浙江寗波府屬鎭海口南北兩岸新築改砌砲台善後事宜前經奏派候補知府杜冠總理其事責成寍紹台道吳引孫督司稽查欽奉硃批　照所請督飭派委各員認眞經理毋任日久生懈欽此本年二月間奴才於查閲營伍之便順道履勘情形亦經奏明在案兹據寍紹台道吳引孫禀稱轉據南北兩岸砲台管帶官記名總兵王立堂副將陳勝文報稱總理砲台委員補知府杜冠英於三月十一日因積勞成疾在營病故等情伏查該故員杜冠英久歴戎行熟習營務管理砲台亦已多年實係得力之員乃以勞績身故殊爲可惜合無仰懇天恩俯准將候補知府杜冠英照軍營立功後積勞病故例從優賜卹以慰幽魂至炮台事宜雖有原派之總兵王立堂副將陳勝文管　而地分兩岸董率無人遇有要扣無所秉承恐致遲誤目下將才日少熟習洋炮器械者尢不可得查寗紹台道吳引孫辦事細心於台務情形亦尚熟習係原派督率稽查之員應請將鎭海兩岸炮台事宜卽派該道爲總理不時親往督同認眞操演分别賞罰母任稍有鬆　其平時訓練兵丁擦洗炮位等件仍青令總兵王立堂副將陳勝文分别經理不准推諉所有杜冠英原領公費卽行停止關防交吳引孫領用分飭遵照外理合恭摺具陳伏乞皇上聖鑒謹奏奉硃批着照所請該部知道釟此○○升泰片再花翎記名總兵張騰蛟自同治元年歴在陜甘鳳翔靖遠肅州高台金塔安西哈密西山東山等處迭次克復縣地打仗出力並運糧解圍歴保外委藍翎千總花翎守備都司遊　副將銜嗣在收還伊犁並歴年剿辦竄匪案内經前伊犁將軍金順奏保請以總兵記名簡放光緒十一年三月十二　准兵部遞回原摺軍機大臣奉旨均着照所請奬勵餘依議單二件併發等因欽此欽遵各在案惟查張騰蛟前在收還伊犁案内係副將銜請保總兵原單誤書爲補用副將此次隨同奴才辦結邊案應由總兵請保但該員前次開單旣誤將副將銜書爲補用副將奴才此次具保未敢再涉含糊擬請以總兵簡放用昭核實且該員前在伊犁隨同奴才在科布多塔爾巴哈台兩處父界所著勞績甚多此次極爲出力其收還伊犁案内已保記名總兵是以奴才此次仍擬請查照原保辦理合無仰懇天恩勅部註册更正實出逾格鴻施又訓導張昉係於同治十二年八月補爲禀生報捐訓導誤書增生亦係繕寫錯誤均應請一併更正合併聲明謹附片具陳伏乞聖覽訓示謹奏奉硃批着照所請該部知道欽此○○馬丕瑶片再署永福縣知縣左秉　飭赴當川縣知縣本任所遺員缺查有准補博白縣知縣楊樹榮年力富强才具明晰堪以署理據藩臬兩司會詳前來除檄飭遵照外理合循例附片具奏伏乞聖鑒謹奏奉硃批吏部知道欽此 
 
