# 1917 - 10 - 4915776

 

Page 1

 
 
   
 
 

Page 2

 
 
時評 
[會議與議會（冷）]  
　　中央之議會與各省之議會往往有不足法定人數而不能會議者即會議矣又往往有爲無謂之爭而不能得會議之成績者然議會之外如所謂省區聨合會議也公民大會議也一次二次開議無巳時矣 
　　議會者法定之會議地也然而議者每不重視此會議會外人望之急者會中人反示之以緩省區聨合會者人民所不願聞之會議也公民大會議者政府所不欲聞之會議也會外人推之遠者會中人反就之以近中國人之會議與議會何其名實之相反如是耶雖然憲法會議之地方制問題聞巳經千艱百難而通過於議會矣是實不可不謂議會成績之一端也 
專電 
[北京電]  
　　外部答覆美使對於歐戰和議極表贊同 
[北京電]  
　　楊善德電陳浙事布置妥洽文日帶兩營赴任照准 
[北京電]  
　　浙團體紛電拒齊中央槪置不理浙議員前日决定聨名上書請收回成命推朱文劭主稿繕成迄未敢遞但更番謁元首陳情卒無效 
[北京電]  
　　浙第四旅旅長潘四綱准明日返浙總統曾面授妥協之法 
[北京電]  
　　徐州第二次會議消息到京國務院曾發三電一致馮副座請其就近勸告打消二通電各省從速撤回代表三致靳雲鵬囑切勿與聞此事現靳巳回京 
[北京電]  
　　范源濂開送大政方針重在厲行實業平民各種敎育 
[北京電]  
　　任公昨午後四時在敎部考塲演說首言國民體育次及共和之前途學界聽講者五百餘人 
[北京電]  
　　任公與國會議員談話要旨（一）述時局關係馮領銜之通電用意實恐他省有軌道外行動故以三事陳說則他項問題不生（一）示憲法意見省制不入固好照中立團提出者加入亦好惟不信任投票問題可以不必至解散權應不加限制（一）對參院組織今日參院議員之激烈過於衆院是失兩院妙用應亟將院法修改此後組織如退任總統總理及高等軍職當然取得議員資格（一）對國會希望項城故後鄙人派范源濂會於南京力爭國會復活並簽字保其成蹟必良此次過寗馮舉以見示故深望諸同人努力進行 
[北京電]  
　　參議院昨日（九日）兩點開會到一百三十八人正議長赴汴礦會請假由副議長主席報告請假十餘人除病喪外均否决並因憲法二讀在即調查滿假人數由電催回依程開議（一）選院内審計員開票以孫光庭等十一人當選（二）議鴉片治罪條例付法制股審查（三）議省議員任期解釋童杭時說明以元年立會日至二年勒閉日爲第一年五六年十月一日至六七年九月末日爲二三年屆滿無討論付法制股審查（四）修正參院秘廳規則第四條盛時說明加速記四員李兆年質問議長有無增加必要未便比便衆院答事實應加湯漪請開二讀通過要述膺請再加二人解樹强反對以原案付表决省三讀得成立（五）至（十）（五）請願股提出甲汴民請復楊光漢等資格乙蘇皖議員聨會請復自治均受理即達政府丙浙省會請改酒類　　公賣期　無介紹發生異議解樹强謂法定機關可受理李述膺主張不可相持頗久童杭時當場聨合五人補具介紹書乃可决時過五鐘告延會三十分復入席開議丁贛省會請取消清理官産認可受理蔣羲明等反對表决打消時近六鐘湯漪謂坐久傷腦主延會解樹强請與衆院協商憲法會議改次以促其成本院常會遇緊急事每週即開一次可也衆贊成遂散 
[北京電]  
　　今日（九日）衆議院二時開議湯主席告假二十人否决者十七人傅夢豪因浙事請總理出席動議未成立孫鍾請議員受勳章者一槪辭却多數贊成政府提出保利銀公司借欵合同曁收鍊制錢合同三讀成立五時十分散會 
外電 
[紐約電]  
　　聞墨國亂黨領袖維拉氏刻向美國提議乞美贊助之條件解除軍械輸出之禁令與撤回墨境内美將白興氏之軍隊兩事皆列在條件中（九日） 
[紐約電]  
　　問亞洲艦隊司令温特賀特氏已由美政府召回華盛頓在海軍部供職所遺司令一職由海軍少將賴特氏繼任（九日） 
　　以上大陸報 
[北京電]  
　　星期一日外交總長伍廷芳以答覆威爾遜總統之文送交美芮恩施使中國略謂 
 
 
 

Page 3

 
 
贊成戰局之速了（十日） 
[北京電]  
　　伍總長與林權助原定昨日會議因事展緩數日（十日） 
[北京電]  
　　昨日國務院會議鄭家屯案未有頭緒（十日）以上德文報 
[北京電]  
　　浙事之解决全操於馮副總統之手楊善德因浙人反對北軍故擬僅帶北兵一營赴浙齊耀珊須俟浙事平定方能赴任浙江公民大會電致政府反對外省官員操握浙省軍民大權目下北京盛傳四次革命之謠言（八日）字林報 
[北京電]  
　　憲法會議昨討論國敎案各處來電與此有關者聞不下一萬三千件國人之注意此事已可槪見反對派發言引德國宗敎之爭爲例且謂孔道尊王與共和制不合苟民國以孔敎爲國敎則民國將有被其破壞之一日云云辯論若干時後投票公决投票後議員紛紛出院遂不足法數投票之結果須俟下次開會時報告聞反對票實居多數（九日） 
[北京電]  
　　長沙官場報告謂六日夜間督署張參謀長住宅被人擲入炸彈幸張未在家擲彈者巳逃刻方緝捕湘省雖謠諑紛傳但形勢尙安此次炸彈案大約與反對譚督之舉動有關（九日） 
[北京電]  
　　財政部昨開重要會議討論陳總長提出之統一國家金庫辦法目下各省多有以國家金庫之職務委請私人銀行辦理者殊多窒碍故有此議 
（九日） 
[北京電]  
　　馮副總統壽誕各要人與政客皆往祝賀傳說將乘此時機開會公議現今政局之重大問題故北京政界近頗注意南京之舉動（九日）以上路透電 
[北京電]  
　　美國大統領提議勸交戰國平和曾經照會中國政府昨經外交伍總長回答美國駐京公使贊成美大統領之平和提議謂戰事延長影響及於中國較之他中立國尤甚中國目下更新之際經濟上實業上期望友邦諸國之助力者甚多徒以戰爭之故不能引以爲助殊爲遺憾美國大統領之提議無論關於中國利害如何均以衷心表其同情又謂美國政府及其人民有俟戰後維持各國平等無論國力如何總以公平爲基不許有侵略之舉動等意見中國亦極滿足甚望貴國達此目的云云（十日） 
[北京電]  
　　財政部以償還興亞借欵之目的近向號稱全國商務總會出資組織之保利公司借欵五百萬元其借欵之契約及許該公司收燬制錢之契約今日均經衆議院通過（九日） 
[北京電]  
　　據英文北京日報稱招聘靑木中將之契約係就前定之約加以修改下於陰曆年末調印二月一日就任中日之關係可望益加親密云（十日） 
[漢口電]  
　　湖北司法之統計去年處死刑者一百三十四人一等徒刑以下達一千三百人（十日） 
[東京電]  
　　大藏省調查去年末之日本債額計二十四萬萬八千二百萬元（十日） 
　　以上東方通信社電 
戰電 
[倫敦電]  
　　俄國公報宣稱俄軍佔據鐵魯爾澤地西北之村莊一所與巴比特湖西南之戰壕數道俄軍自五日至今共俘敵八百人且擊敗猛力回攻之敵軍俄軍性能堅忍又極勇敢敵軍猛轟並發煤氣三次後迫令福克薩尼西北之羅軍退走直至羅軍得援始已塞里士河境敵軍之進攻者全未得利（八日） 
[倫敦電]  
　　俄國公報宣稱俄軍擊退里加西面敵軍之攻勢佔據特文斯克北面西多瑙河中之一島獲機關鎗七架戰壕臼砲四尊俄軍在哇桀土斯河南面擊敗進攻之敵軍 
　　羅軍在加細洛河摩萊斯太加吉魯爾西面退走六俄里俄軍在浦特拉河與塞里士河陣線佔據新陣地（九日） 
[倫敦電]  
　　德國公報宣稱俄軍於大風雪中奪回伊魯克斯北面之格洛登島敵軍圖攻特維拉河西岸失敗敵軍固守自比里資克山通入摩爾達維亞平原之山谷德軍逐步前進德軍巳佔據加細魯山谷與蘇細太山谷兩面之陣地進抵浦特拉境敵軍現於對岸佔守新陣地德軍迫令俄軍退至克蘭斯尼至拉萊斯蒂陣線且佔據加里斯加昨日德軍共俘軍官九十九員兵五千四百人獲砲三尊（九日） 
[倫敦電]  
　　英首相喬治君已由大陸回抵倫敦（九日） 
[倫敦電]  
　　泰晤士報得悉協約國在羅馬草擬致希政府之公文已遞至雅典聞文内要求希政府卽於四十八小時内承認前協約國提出之要求（九日） 
[亞姆斯特丹電]  
　　德首相於協約國答覆威爾遜總統公文之後擬在國會重行宣述德國與其同盟國之地位然後德政府將以同式公文致與贊助威爾遜總統意見之諸中立國 
（九日） 
[倫敦電]  
　　路透電社宣稱各協約國對於答覆威爾遜總統公文草稿之評論巳到惟該文數日内不致遞交美政府（八日） 
要聞一 
[美德之和議消息]  
　　據大阪朝日新聞羅馬電云意大利人對於法國前財政總長凱約氏之蒞意頗以爲奇凱約氏此行或將使法意二國與德國單獨講和而任德國注全力於俄國及巴爾幹也此電雖係猜測之詞未足盡信然當不盡無因又每日新聞倫敦電云聨合國對於美總統通牒之答覆正在起草大槪將表白講和會議時可以承諾之條件又電云奥國安特西伯爵聲稱中歐同盟國將提出講和條件於威爾遜總統又朝日新聞紐約電謂據柏林消息德國運動講和再接再厲輿論對於聨合國之答覆曾一激昻今復一變其論調希望講和德奥土布四國元首會議於維也納四國外務大臣及國會代表定於十九日會議於柏林二者主要議題爲講和問題他若食糧等問題亦將附議焉美總統威氏時與哈佛大佐擬議大約俟聨合國答覆美國通牒之後將别有行動美國希望參加平和會議之主旨槪係欲得關於極東之發言權要之美德二國以議和爲尙未絶望且六月後必須息戰之聲浪極高云 
[憲法審議會中之兩問題]  
國敎與省期 
　　憲法審議會昨日八日下午一時開會由審議長王正廷君主席仍議前會所遺留之國敎問題首由王葆眞君發言力言中國無規定國敎之必要倘以之定爲專章加入憲法其弊必不勝言夷考歐史日爾曼與德意志曾有連同製定之新憲法此種憲法與宗敎頗有關連後有孫君光庭發言駁王君之理由謂外國之國情不同憲法自必不同而我國國敎性質旣與外國相異卽不能强爲比擬王君又駁孫君謂當新舊敎相爭之時德國之國情與我今日五族共和宗敎門派紛歧之景况相同舊敎徒竟於國會中提出擁護關於舊敎專條其固執與敎徒如一鼻孔出氣後雖經該敎徒以不法的行爲加諸當道畢竟未能達到目的至於東西各邦史乘所載之敎禍尤不勝枚舉依一般人之心理謂孔道實數千年之信條伹唐虞湯武之世並未有孔道何以其盛治稱於後世吾斷言中國今日之共和政體實　西方文化之賜與孔子之宗旨未必盡合倘以孔敎爲國敎極其弊必有人利用其學說以推倒共和言至此適有人提起討論終局多數贊成又有王君提議用記名投票主席付表决少數又有張君對於表决有異議主席又復表决贊成無記名投票者多數主席遂指定參議院盧式楷等八人衆議院王蔭棠等八人標題書明以孔敎爲國敎仍許信敎自由贊成票爲白票反對票爲藍票投票畢議員紛紛退席休息開票結果檢得白票二百五十五張藍票二百六十四張均不滿三分二之法數贊成反對雙方均未成立因總數五百十九票應以滿三百四十六票爲通過也其時在場議員已不足法定人數開票結果未能報告由主席請湯議長復席宣告延會而散 
　　省制問題現已經中立各政團擬定草案得研究益友兩派之同意决定推討論會之孫潤宇君提出而由各政團之代表一律聨署明日審議會繼續審議增加省制一章問題時卽可提出此案旣由各政團聨署當然不致再生枝節且事前再三約定全案作一起表决不再逐條討論刑數月不决之省制問題大約明日卽可解决矣 
[北京特别通信（五十九）飄萍]  
　　改組内閣之鼓吹 
　　解散國會之謠傳 
　　半載以來殘缺不全之段内閣至今年一月二日命令發表以敎育兼署内務同時令内務次長去職而代以己所親信之張志潭段内閣之補救計畫於是乎勉强始告完工吾人於希望政務進行以外亦不願其多事紛更徒引起政潮之起落乃曾不數日改組内閣之聲又復隨之而起近日財政總長陳錦濤辭職之說似將實行未實行大足爲鼓吹改組内閣者之資材實則陳錦濤之懐去志爲一事改組内閣又爲一事一則陳氏個人之自處一則關於全盤之計畫未可混同况陳氏辭職亦不過僅有其意實行尙未有期以言最近之動機乃因某項長電之中多指摘財政當局之語以是頗怏怏曾對人人露辭意耳范總長與余爲私人之談話曰陳氏之處理財政固不敢謂其盡當然我國財政之紊亂歷來巳然欲言辦法無論何人當之皆將束手未可專咎陳氏立論頗爲平恕吾人對於陳總長平時責備賢者之處甚多但一方面則認明閣員之進退除法律規定應負責任者外絶不容他力之侵迫否則此風一開野心家欲排斥異己皆可假手於腦質樸素之武人爲恐嚇要挾之舉動甚非國家之福此政府所宜特别注意者也至於鼓吹改組内閣之說是又有所自來其黑幕中主動之人則爲交通嫡系所視爲眼中釘者實惟許世英與陳錦濤改組改組之聲卽因彼兩人而發所以恨入骨髓之故以許世英爲交通部之關係陳錦濤則中國銀行之關係耳但此種鼓吹與内閣首揆不相聨屬未見其必有效以最頭者證之許世英固叚總理之所親信何能遽令出閣况内閣自知縱有改組之意而手續甚爲繁難故吾敢言改組之說爲時尙早未可輕信惟陳氏之出處如何乃另一問題耳 
近日政治界中尙有互相傳述互相□疑之一種風說則所謂散解國會是也但政府方面則絶對否認之謂爲必無之事吾人研究此種風說之所自起其一爲二年歷史上所遺留之恐怖心其二各省　於國會多所指摘其三最近馮督軍領銜之長電似注重於國會其四梁任公適於此時來京反對者欲以此爲中傷之利器而吾之觀察則與一般神經過敏之政客大異其趣吾以爲各省對於國會之指摘固非隨便閒談毫無意識者但用意所在非欲以此毁壞國會之名譽而乘機解散之乃爲引起國會議員之恐怖心覺悟心而令其不得不棄主張之一部以早决憲法上之難題存留其所主張之要點於憲法條文之中或除去其所最反對之意見使不列憲法而已即如梁任公氏無論其無解散國會之主張縱曰欲之亦安見其有此種能力但解决憲法上之難題則固任公所希望者此次來京較有知識者謂其將調和各派早决省制國敎等問題而民黨方面亦有致對於憲法意見讓步期兩月以内完成憲法之說針鋒相對頗足以證吾所觀察之未大謬也由是言之則無論某方面對於國會皆尙有甚大之希望必不肯出於解散神經過敏之政客於憲法未成以前播此訛言紛紛擾擾殊無謂矣 
　　吾於此尙有一段最新之活動影片足供讀者一　之需今日（七日）星期往訪范靜生總長於其私第至則座客巳滿余乃靜坐旁席以待前客談話之告終有某君者與范氏絮絮叨叨又時有將言囁嚅之態其陳述議員醜狀若與國會名譽有深仇者范君則答曰黨派競爭並不爲害君勿爾君仍宜時往出席某連答稱是乃又言曰惟眼見他們如此甚爲難過而已吾乃知其亦爲議員而方以爲彼乃超然派也誰知最後興辭又再三與范君陳述來意欲新兼内務總長之范源濂氏加以栽培出自國會水火之中登諸行政袵席之上嗚呼此誠可爲痛恨太息而議員中無恥之害馬也雖然是殆亦受解散國會謠言之影響者也（一月七日） 
[杭州快信]  
　　新任督軍楊善德將松滬護軍使任内軍裝文卷各件於前日移交新任慮護軍使接收特於昨日九號乘車到杭聞吕督軍即飭第一師童師長第二師張師長及周參謀長兪旅長等分别前往迎迓其餘如軍官連長以上警官署長以上曁政務王廳長財政莫廳長並高等審檢各廳長杭縣姚知事於午刻齊往艮山站迎接並有軍樂隊往迎聞楊督軍暫駐梅東高橋大營定於十日（卽今日）接受督軍印信於十一日接受省長印信昨日督軍公署及省長公署各科人員均巳預備移交另有一說謂楊督軍自與吕公望接洽一切後當於前晚（八號）十二時由龍華站乘坐花車來杭携有隨員五人於昨日抵杭暫住梅東高橋大營各機關長官均往謁見現由周參謀長督同各課員趕辦移交定於十日上午行正式肥任禮又有謂楊督定於今日（十日）來杭者關於此點機關方面言人人殊總之不外嚴守秘密以防意外而巳 
　　楊督軍所部第四師先抽調編成混成旅開抵長安臨平後前晚在車站外捲布蓬紥共有五十餘蓬已於九號上午八時特開專車輸送至艮山門外及城内梅東高橋分營駐紥聞尙有少數軍隊及軍裝軍械等亦於昨日運到 
　　軍械局長張國威辭職吕督軍現委混成旅參謀蔡鼎彝接事 
　　紹興知事宋承家調省以原任該縣知事金彭年回任海寗知事劉蔚仁調省以陳景鑾署理平湖知事張　調省以張志純署理孝豐知事芮鈞因病請假以盧旌賢代理 
　　軍署副官處全體辭職周參謀長經吕督軍堅留一時不致再辭 
　　昨日（九號）杭滬鐵路上午四號快車行至石湖蕩地方因機車連開夜車汽力不足忽然停止嗣由土海車務處烈總管另派車頭至石湖蕩拖帶直至下午五時半始抵杭州城站其由杭開滬之特别快車遲至晚間六時始由城站出發 
[徐州特别快信]  
　　省區聨合會明日開會聞仍由張勳主席萬繩栻代表張勳發言宣布意見 
　　聞馮副總統昨來電派林某來徐尙未首途 
　　　前晚十二時車抵站時即見無數之武夫擁護重裘大衣之大人先生多人乘坐肩輿入城計五十餘頂聞卽赴甯祝壽之中央各政團曁各省區代表 
　　各省區代表到二十餘人均分散住城内各大旅館旅費由省區聨合會支付 
　　倪嗣冲昨日由蚌乘車來徐現住巡閱使署大花廳 
　　吉林代表高士儐河南代表胡大同均因病恐明日不能列席會議 
　　聞段總理之代表靳雲鵬現尙留徐 
　　前昨兩日由寗祝壽之中央各政團代表（與張動氣味相投者）回京過徐均巳下車聞明日即在參謀廳開省區聨合會議 
　　聞徐樹錚張鎭芳陸建章日内尙不回京 
　　連日加緊戒嚴車站旅館搜索極嚴 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[旅京浙人籌議浙事善後]  
　　浙江旅京同鄉日來接到杭州方面急電不下數十件如章太炎徐定超沈定一諸人均皆列名大致係報告浙省風潮現已大定并述五年來以浙人治浙事之成績對於新督軍省長决不承認之意該省旅京同鄉情關桑梓昨特假浙江議員第一公庽開會到者三十餘人首由浙江旅長潘某報告杭州現狀　周鳳岐夏超等與吕督軍巳言歸於好浙省内部已安然無事云云次由蔡元培陳洪道鄭際平朱文劭沈鈞儒諸人相繼發言均以浙省自此次獨立以來臨時所募軍隊較前幾多三分之一若以維持地方秩序言巳綽有餘裕楊善德久官於浙軍界半多舊識更無帶兵入浙之必要且主客相聚最易啓疑萬一生意外之變亦非中央維持地方之本心應請政府速電停止至省長一層齊耀珊不諳浙情自非所宜而數載以來浙人治浙之成績又確優於各省應請中央另行任命當推定沈鈞儒朱文劭二君起草先將各方面情形及浙中輿情函告大總統及國務總理並定今日由蔡元培以個人資格赴府院陳述一切該省兩院議員今明兩日亦擬特謁總統總理商議辦法惟其效果如何正復難知也 
[地方制協商之結果]  
　　地方制度問題自去年各中立政團議定草案後卽向研究會益友社接洽請其承國以便即將該案加入憲法研究會及益友社對於該草案之意見巳略誌前報七日午後一時各政團代表仍在衆議院憲法起草委員室開會討論進行方法是日到會各代表計討論會爲孫潤宇黄贊元朱兆莘林繩武四人商榷會爲張大昕憲政會爲楊松年胡壁城二人靜廬爲蔣羲明吳文瀚陶遜三人平社爲黄雲鵬衡社爲梅光遠黄佩蘭二人憲友會爲何　協議會爲葉顯揚蘇園爲狄樓海開會之後首由孫潤宇君報告研究會及益友社來信情形並提議將來此項草案提出審議會時由各團體簽名提出且照上次臨時動議辦法將此草案作一起表决不必逐條討論蓋此案已經各團體承認者也黄雲鵬吳文瀚梅光遠諸人相繼發言贊成嗣即同往益友社由吳景濂王正廷周珏趙世鈺宋淵源五人延見各代表先述來意並告以研究會來函有對於草案若他團體不主張修改即可贊成貴社若能將來信中所謂小有應加修改之處不加修正草案即可成立省制問題自將　束王正廷云敝社之信外間頗有誤會信中所云交憲法起草委員會者係指二讀會之後對於草案自屬贊成旋由代表等告其提出手續渠亦贊成卽允將吳景濂林森二人加入提案人内而研究會方面則由孫潤宇將今日各情形電告藍公武藍氏臥病在寓電話中聲明如益友社對於草案不加修改本會當不持異議允與梁善濟作提案人於是衆推討論會孫潤宇於星期三開審議會時提出動議表决地方制度加入憲法問題届時即可解决而憲法亦必可早見完成矣 
[憲法促成會開成立會]  
　　憲法促成會自通電各省後尙未聞有何動靜茲據某京報載稱昨日上午十二鐘該會忽在後孫公園安徽會館開成立大會到會者頗衆當推吳兆桓爲臨時主席届時搖鈴開會首由主席吳君報告開會宗旨次由孫熙澤說明憲法促成會爲愛國會而設趙鵬圖演說該會對於議員之公務爲促進的而非妨害的再次由來賓周沛三演說議員反對促成會正是其心虚見鬼處末由會員袁仲演說議員不速定憲法又不准國民督促是背叛國民云云演畢投票選舉正副兩長孫熙澤以一百七十九票當選爲正會長趙　圖以一百七十三票吳兆桓以一百六十三票俱當選爲副會長各科主任之票業已投竟以天氣異常嚴冷筆墨結冰不能記票遂公决俟擇日當衆公開時巳下午三鐘乃搖鈴散曾 
　　　　　　按憲法促成會之通電自國會質問後早有提起公訴之傳
說其時議者固謂此會爲虚無所有之肯體起訴不起訴要
不過以不了了之而已而不謂今巳開成立會矣然則公訴
提起之後此會必聘律師出庭作一場法理論辨而絶不至
如前此所傳之消極態度蓋可斷言惟是以論理言此會旣
今日始經成立則今日之前固不得謂有此會而前此之以
憲法促成會名義通電者果爲誰何之機關耶若謂今此之
會與前通電者初無稍異則此會實際之成立已經多日今
何僕僕風雪中爲此畫蛇添足之形式鋪張耶勿亦有類於
示威運動之一種與雖然提起公訴旣成問題法庭公開辨
論必有其時將來此會是否終成合法團體吾將用以卜吾
國司法與立法兩機關之精神焉 
[華工調查與庫蒙劃界之兩委員會]  
　　政府接駐俄劉公使電稱道路相傳俄境華工頗有受虐待情事查華工因生計艱窘離鄉背井謀食異邦其境遇之苦亦極可憫矣若再受凌虐豈不更屬難堪茲特與該國外部財部正式交涉組織華工調查委員會由中國使館與該兩部會派委員於工人最多之處充常住員不但使華工不受虐待且可監視之以免有不善行爲並實行扣薪提倡儲蓄辦法使華工得仰事俯蓄之資 
　　中俄蒙境界迄今尙未實行劃定政府頗欲審愼周詳以解决此問題故也近聞元首甚爲注重於斯特飭外交内務兩部及蒙藏院會同組織庫蒙劃界委員會從速積極進行以了此案該會日内可望成立蒙藏院貢總裁推爲會長其餘委員外交部派章祖申王景岐内務部派張殿壐吕鑄蒙藏院派隆福克希克圖方燕庚此外若阿穆爾靈圭趙爾巽那彦圖高而謙等亦參與庫蒙劃界事宜現在當局對於中俄蒙之界域主張準用歐洲各國界域石標之例 
[吉林選舉訴訟之調停說]  
　　吉林公民李芳等控訴選舉舞弊受賄一案茲聞省紳何育仁金月岑楊貽山劉會同李選三侯翊卿孫蔭兩鍾作人等數人向原告發人調處大致謂顧全大局和平了結惟聞原告等主張者無相當處分萬難承認 
　　三日選舉告發人劉倪彭李諸君曁王錫朋等在地方檢察廳偵查當經臧檢察官宣言前所偵查恒升慶及裕增遠等賬目空空洞洞無甚可研究之點惟某項證據俟由本廳再行偵查顧謂王錫朋云你就是大財團王錫朋乎王答稱是法官微笑當由證人陳壽山聲言王已承認不然何以不辯大財團三字云云聞散廳後又由調處人居中說和當由告發人方面向調處人提出三個和解條件（一）將此次當選之楊劉逯三人取消（二）將財團之議員亦取消其議員資格（三）應將賄買費洋三萬二千元充公作地方公益之用 
[紀成都第三次公民會]  
　　愈來愈少 
　　十二月二十三號成都公民在少城公園球場内開第三次公民大會至午後一時到會者仍寥寥無幾薛金鏞持鈴到祠堂街一帶大呼請到公園内去成都習慣無論何事頃刻必聚多人因見搖鈴遂多有到公園者旋即集至四百餘人首由李汝舟登台報告略謂本會今日開第三次大會反對戴戡再接再厲不達到目的不止本會前兩次大會迭電中央又派代表到省議會請願經議會議决亦一致反對戴氏現在雖未得中央正式解决却巳見了成效昨天省議員得有北京友人私電謂中央有電阻戴勿到成都王檢察使到涪州時亦電阻戴氏勿急西上可見本會已收三分之二之效果次由薛金鏞演說謂本會所收之效李君已詳言之矣自金鏞看來達到圓滿目的很是容易我們團結力總要堅固無論如何不達到目的不止戴戡一日不來本會一日不散（原語如是）望各位團體結緊有始有終不要虎頭蛇尾則事未有不能成者次由鄭志三演說謂近有少數人爲戴戡奔走反謂本會作個人走狗此等話明係破壞本會要知本會同人並非爲羅督走狗亦與戴戡無仇不過戴氏不能治事前長黔黔人反對之繼長桂桂人反對之後長粤粤人亦反對之（原語如是）今長川我川人同是國民當然與各省一樣如此看來本會同人係爲四川七千萬人作走狗非一人之走狗各位切勿輕信次由黔人張澤鈞演說謂戴戡在渝就職　破壞大局所委之黄大暹代行代拆又非中央任命之人此國務院之違法本會已請願於省議會請建議兩院彈劾一面由議會通電各縣不承認黄大暹各位要知此種舉動并非違抗中央不過不服從國務院至於戴戡之不法前兩次迭經報告（一）戴在渝尙未接印即提欵至六十萬之多（二）鐵路公司財産是全川人民財産羅省長派員清算陳邦達抗不交出來電稱奉戴省長命令（此項電文外間尙未見）不能交出查陳邦達吞欵七十餘萬現在運動戴戡爲將來之後援通同作弊現王檢察使於二十二號午後二時由渝西上不日即可抵省本會再向其陳訴疾苦各位要知中央之不重民意蔑視議會都是爲國務院朦蔽王檢察使到時本會詳爲面訴必有希望次由譚毅公演說謂民國官吏是人民之公僕我們請個僕人總要他能做事戴戡不配當公僕所以本會反對要得本會罷休除非中央收回成命次張澤鈞演說戴在貴州之劣跡時場内人去大半李汝舟又復豈台大呼云請各位留步還有兩句要緊說話人去不止李又大呼云請舉兩位代表前去歡迎王檢察使亦無應之者譚毅公等不得已乃自舉張鵬張澤鈞爲代表遂散會是日開會所謂反對者仍係李汝舟等十餘人卽其演說時台下鼓掌者至多亦不過十人場中議論紛紛多謂五十萬元之效力巳鬧了三次其是否民意亦可知矣 
　　按成都所謂公民會其是非姑不具論惟號稱公民大會而會場人數極力拉攏仍祗三四百人亦未免掃興吾不知該曾事後發布之文電果能不稍假借自稱到會者之寥寥乎抑鋪張揚厲稱幾千幾百餘人乎且譚毅公等前此請願省會曾阻止議員出外（詳九日本報）今何不以同一之方法攔阻到會之公民胡竟任其紛紛散去豈再而衰三而竭諸君之技已盡於此耶 
[鄂省選舉參議員結束]  
　　鄂省選舉參議員當選者周廖陳蔡四人已誌八日本報但三日會場中形形色色不無可紀之見聞茲爲追述如下選舉監督王兼省長以迭次延期巳逾半月見是日出席人已及百數期望當日將參議員三人及候補人三人完全選出以免再生波折故於選舉人入場後封鎖場門第一次投票尙未過半即有某議員欲開門出場詢以何故答云便溺比由選舉事務所委員阻止旋復有議員二三亦至場門首託故亦如之武昌知事包柏斧以此種事殊覺爲難禁之不可不禁不能乃指導諸議員溺於場東隅無人坐處之痰盂内少頃接踵而至者極多痰盂十餘皆爲之滿唱名請選舉人上台投票者爲哈爾勳（漢陽人省公署主事）是日入場甚早至第二次投票時竟以久立勞神困倦至七十餘號時竟唱落胡作賓等二人而胡等見次第已到遂自行上臺哈見有六人至始覺誤漏當由東首來賓席之趙道尹張廳長及西坐之監票員周從煊黄德馨二君等阻止少時再投以免同時入繕票處之衝突 
　　當第一次唱票時即見江漢道尹趙鶴卿氏有愉快狀及宣布當選人時趙即詢某君數語點首者再嗣詢悉當選人周兆沅舊曾充趙幕僚爲趙最器重之人（在豫省司法籌備處高等廳審計分處等任内時民國元二年間）今果出人頭地宜乎趙之欣喜也 
　　三日之選舉場惟屈佩蘭桂礪鋒楊瀚芳李宗唐四選舉人未曾簽到外間不明底細於是對於四君有種種之臆測實則屈君乃因病未能到會楊李皆因政學會開成立會未克分身桂君則以到遲之故不曾入場蓋桂君到時會場之門巳經下鍵簽到處巳撤經理人員均入會場桂君不伹未領徽章入場券亦不曾取得故至場門即爲警士所阻致空勞一番往返云 
　　四日午十二時續選候補參議員監督届時卽至會場待至三時各選舉人簽到者尙僅四十有九人商榷會僅到程國璠一人監督乃命人往請初稱恐不能全到迨後復飭選舉庶務王鴻逵往詢究竟得晤楊玉如張國恩高維崑三人始悉係内部預選未定之故王監督見此情形知本日斷難結束乃宣告明日再選 
　　五日午後一時王省長又至會候至二點半鐘共到選舉 
人八十七人由監督宣告應以二十九票當選遂依法投票迨開票結果進步派葉蘭彬得四十二票國民派王映森得三十九票餘如郭肇明朱揖各得一票經監督宣告以葉王二君當選而散查葉王兩人均爲省會議員其當選候補外問尙鮮議論惟周兆沅陳時二人外間初本傳其以金錢運動今果當選社會不無異議以又以當派關係謠諑更多據聞某派已聲請高等檢察廳實施偵察一面懸賞搜集證據恐將醖釀大獄云 
[湘聞紀要慶祝元旦之狀况]  
　　蔡柩入城之情形 
　　選舉舞弊之起訴 
　　本年元旦湘省各機關除一律放假三日並宴飲外所有全城各文武長官均於一日上午九句鐘齊集督軍署由趙代督軍范代省長率領舉行慶賀儀式如下（一）齊集禮堂（二）奏軍樂（三）齊向國旗行三鞠躬禮（四）各員向督軍省長行一鞠躬禮（五）各員互行一鞠躬禮（六）奏樂散班（七）休息（八）會讌是日各公署均懸燈結彩高懸國徽督署頭門並紥有中華一統民國萬年八字至各平等機關及駐湘各國領事則均以銜片往來道賀水上警察廳並令行各署段於是日上午九時各鳴砲三響以誌慶祝一般商民則不過照例懸旗三日其休息讌會者聞僅祇數家 
　　蔡公松坡遺櫬於一號抵省停泊中華汽船公司碼頭二號早九時即登岸入城所有河干籌備事項槪由袁雪安財政廳長親自經理從躉船上起至中華汽船公司止均圍布攔碼頭口綴一花亭上嵌國人同悲四字趙范兩代長於八時至河干迎迓紳學各界來迎者不下千人水陸軍警與軍樂連等均在躉船排班鵠立十句鐘時鳴砲二十一響迎櫬上岸起行以肅靜牌前導大鑼鑾駕香亭遺像亭遺物亭命令亭軍警軍樂靈柩次之亞字牌内蔡大公子孝冠草屢麻衣竹杖隨行蔡公之弟蔡鍊亦衣白隨行淚痕滿面趙范兩氏及文武各官均執紼步行由大西門入城走西長街小東街轅門上督軍署貢院西東街進東長街轉藩圍後入陸軍測量局停放各界代表於靈枢安放之後再行三鞠躬禮始行退散 
　　湘議員劉胆鏡破獲議員夏書包辦選舉一案已誌前報現聞劉議員以夏書違法舞弊僅予除名殊不足以保議會之尊嚴遂以個人名義向高等檢察廳提起訴訟夏則以此次選舉違法舞弊不止一人遂亦搜集其他各議員包辦買賣各證據擬於日内向法庭起訴請將省會全體解散聞范代省長刻下正在設法彌縫不下結果如何也 
[楊善德抵杭之西訊]  
　　大陸報八日杭州通訊云楊督部下之北兵三千餘人頃已抵杭駐紥距城約五十里之臨平軍紀頗嚴内有半數定於明日入城軍界中人刻方佈置招待事宜聞楊督另率北兵五千將於明日抵省暫以武林門附近軍營爲司令部此間曾有謠言謂將有反對北兵之重大舉動但可恃方面則謂浙軍對於北兵决不表示反對之惡或楊督下車伊始即可有安寗和睦之氣象是誠令人見之而喜者也許多要人擬設法請政府任吕公望爲省長日發電數次開會數起能否達到浙人治浙之目的今尙未能逆知暫時楊督將兼理民政 
[浙事雜訊]  
　　全浙公民大會於八號下午一時假杭州第一舞台開第二次大會公民到者四千八百餘人當由封德三許祖謙張心蕪金燮等多人相繼演說有主張以學校罷課商號停業軍官辭職人民免　爲最後之對等議至此派赴上海公民代表任鳳岡孫智敏等已乘車回杭卽至公民大會報告經過情形大旨謂吾等去見楊督軍先由參謀長代見謂我軍奉命入浙當然不能阻止又見楊督軍謂此間軍紀極嚴倘軍旅入浙必無騷擾情事儘可放心一俟蒞任以後還當向貴議會請敎方針云云（孫君係省議會秘書長故云然）報告畢主席將所擬電稿當衆宣布拍發遂振鈴散會茲錄電稿如下其一北京大總統國務總理鈞鑒萬火急浙無亂事楊善德先遣混成旅全軍入境是何理由且事前並未商准吕督以致陽夜聞耗全城盡駭當經吕督徇公民之請偕代表漏夜親赴龍華商阻楊善德故延出見先事發兵巳全入浙境壓城駐紥全城公民驚憤異常楊未到任兵已入浙設有變故誰負責任浙人何負中央乃竟脅以兵威鈞座仁慈速電阻免浙禍浙江公民章炳麟沈定一孫智敏許祖謙任鳳岡陸啓封德三顧宗况陸誠陳汰董厥孫葉天籟姜格棠蔡英徐述　莊之盤王諒忱金泯瀾等九千五百八十四人泣叩庚其二北京大總統國務總理鈞鑒萬急齊耀珊任鄂道時朋比瑞澂任參政時表决帝制民國罪人詎可長浙浙人人心不死萬難承認吕兼省長眞誠圖治浙人方深倚賴乞仍留任省長以順輿情鈞座一視同仁當不去良進莠禍我全浙臨電無任惶悚待命之至浙江公民大會章炳麟沈定一孫智敏許祖謙任鳳岡陸啓封德三顧宗况陸誠陳汰董厥孫葉天籟姜格棠蔡英徐述垚莊之盤王諒忱金泯瀾等九千五百八十四人泣叩庚其三北京大學蔡鶴卿先生參議院王幼山王儒堂先生曁旅京父老議員同鑒齊耀珊劣跡多端豈可長浙以禍浙公等關心桑梓務乞同籲主座收回成命仍留吕任省長職去齊　吕衆心已决今日開二次公民大會到者萬人一致贊同吕公長浙望竭力進行造　　鄉浙江公民章炳麟沈定一孫智敏許祖謙任鳳岡陸啓封德三顧宗况陸誠陳汰董厥孫葉天籟姜格棠蔡英徐述垚莊之盤王諒忱金泯瀾等九千五百八十四人庚 
　　此次公民大會推舉各職員因時機倉猝多有爲本人所未知者發起人中如湯蟄仙領銜發電者如章太炎均巳聲明不承認乃昨日經君子淵又函致該會事務所云亭頣日前因事赴滬閱報知有公民大會發起附列賤名固未接洽昨又聞被推爲請願代表固陋如亨頣何堪膺此重任加以校中寒假伊邇諸務叢集萬難遠離尙祈另推賢能妥襄大局不勝翹盼之至杭報昨日載七號之夜吕公望親至龍華與新任督軍楊善德談話云督軍吕公望於前晚（七號）十二時由杭州城站開專車赴龍華謁見新任楊督軍謂吾公驟派軍隊來浙屯駐人民惶恐萬狀可否暫緩楊云我係奉 
 
 
 

Page 7

 
 
中央命令如不遵行即係逾抗政府且軍令巳出斷難收回吕云我亦軍人出身以服從命令爲天職伹須先事知照俾得布告人民勿生疑慮今突如其來將來滋生事端我不負責楊答云我軍隊到何處即我管轄治安權到何處如阻止我軍隊即阻止我督浙吕云我印信未交對於浙江軍政當然有統轄權今公旣無轉圜餘地我惟有在貴署電告浙人脫離關係楊至此意氣稍平當與吕君商定彙銜電致中央（電文巳錄九日本報專電欄）軍隊先至長安臨平爲駐紥地暫不直入省城以免惶惑吕君即於昨日（八號）下午三時專車回杭云云昨日（八號）開浙之北軍爲炮兵一營騎兵一營步兵四營曁工程輜重機關鎗連等合成一混成旅抵浙後邓以臨平長安沿路線一帶爲駐紥地點軍士住宿槪用天幕不借民房以免滋擾聞楊督軍擬於本星期四來浙任事巳出有布告其文云本督軍奉令督浙並暫兼省長現定日内赴杭履新茲先調撥衛隊數營來杭駐守除飭該軍官長嚴行約束所部母許滋生事端外特此佈告凡爾軍民人等均宜互相親睦不可稍生誤會該軍士卒遇有赴市採辦食物均應公平交易不許有抑勒强買情事如該軍人在外有不法行爲准爾商民扭送來轅從嚴懲辦 
　　省議會第三届第一次臨時會原定六年三月間爲召集之期茲因浙省大吏相繼更迭亟應有正式民意機關表示一切政見沈議長已電商吕省長提前召集臨時會俾解决各重要問題聞其時期大約在二月一日云 
[浙長官更動中之嘉興現狀]  
　　省垣政潮雖已平靖秩序亦回復如常伹自中央任命楊善德督浙齊耀珊長浙之令發表於是浙省態度又爲之一變嘉興毗連杭垣影響所及亦有以吕公去浙爲不然者茲將禾邑最近狀况泚筆記之以餉閱者 
　　禾人之留吕者以吕署嘉湖鎭守使時頗能使軍民輯睦卽癸丑之政變丙辰之獨立嘉邑居江浙要　吕氏鎭攝嘉湖維持秩序不致地方糜爛故兩屬人民之與吕氏感情甚浹愛之深斯留之切而對於楊氏之督浙遂不能無異議焉公民方錫川顧宗况陳思成等三十五人步省垣之後塵亦開一公民大會籌商留吕拒楊之策其九日通告各界云吾浙軍民長官同時更易置浙民利害於不顧報載楊氏且將帶兵入浙主客雜居難免發一禍患同人等心所爲危萬難承認定於本月十日下午一時在嘉興縣學明倫堂開公民大會籌策抵制凡我愛浙同胞務希早臨共同商榷特此通告事務所設城内鄭家埭丙辰俱樂部 
　　此次省會風潮陡起禾邑人民不無恐慌幸經陳團長兪區長趙分統張知事石所長金柳二警佐各飭所屬晝夜梭巡藉維秩序茲以杭垣風潮巳平秩序回復故禾地各當舖巳一律按時啟閉而電報局中國銀行曁各城門駐守警士亦均巳撤回城内北大街一自西延橋至北城門一帶於前日起亦照常站崗矣 
　　日昨（八號）禾地開往滬杭早班車因車輛於上夜開往松江等處裝載楊　軍使所　北軍入浙故停駛一天是日下午開往杭滬間之四等車（一百零七零八兩號）亦因載兵停開聞來浙之北軍係以工步砲馬諸營編成一混成旅於七日夜半及八日下午曁夜半時分陸續開杭督帶者係上海使署參謀長趙君云 
　　年關歲　銀根陡緊禾地縣署雖將五年分抵補金設櫃徵收並派員赴鄉催征收數仍形寥寥省垣以待欵應用於日前派委朱金萬前來守提征存稅欵張知事以征存無多勉向銀行息借墊解計五年抵捕金正稅四萬五千元省地方稅一萬五千元兩共六萬元於昨日備文解庫並將徵存地丁等欵掃數解清 
地方通信 
[無錫]  
[又一離奇之命案]  
　　東郭外亭子橋地處僻野附近設有第五區巡警派出所駐所巡長名嵇保安任事多年去歲冬間該處曾發生謀殺命案及今甫將周年詎亭生橋附近之長墳地方昨又發現女屍一具該圖地保聞悉報告縣署由王承審員履勘驗明刀傷四處均屬耍害確係被人謀殺正在派警　緝兇首兹聞死者係東烽某絲廠工人周富寶之妻年約三十餘歲素來不安於室其家本住南鄉東　因家中人多姘夫出入碍眼故托詞至東門某紗廠作工賃屋獨居遂其所欲死後衣服首飾均未失去頗似因姦仇殺而王承審員於履勘時在屍身衣袋内檢出五區派出所巡長嵇保安之名片一枚嗣後由法警訪得嵇某與死者生前頗有瓜葛屬在嫌疑之列即由縣署傳到嵇巡長略訊一過押後再審說者謂日前五區轄境内登豐客棧發生離奇之男命案其事尙不過巡棧之疏失乃此次周氏被殺竞涉及該區巡長五區中正副巡官實亦不得辭其咎也 
[販土團破獲記]  
　　西門外有列名商界之某甲等數人組織運販私土　巳　數載以其神通廣大迄未敗露秋問被警察所某稽查等於火車站跟蹤私運之人至城内東大街搜見大土多隻私烟數百匣一半乾没一半呈縣致該團損失二千餘金事後輿論攻擊某稽員等甩棄職濳逃昨日又爲三省禁烟調查員　兆元在西門外棉花巷（販土團中之一）過王氏家搜獲私土五十一兩即將人證一并解縣當經承審員訊明判决罰洋三百元徒利六個月以儆效尤 
揚州 
[萬福石橋倒折]  
　　江邑東鄉仙女鎭接近之萬福橋（該橋計長一華里）爲裏下河陸路必經之孔道近口淮河凍結以致旅客往來頗衆該橋本久失修又爲灣頭流氷衝撞八號下午猝爾倒塌幸未傷人一般商買因水路凍而取道陸路今旱道又成斷絶矣 
[轎夫不守警律]  
　　昨日（八號）上午有某署科長科員二人乘輿往多子街慶懋復綢莊購物該轎夫將轎停蔓鴻昌廣貨舖門前其時站崗巡士以其有礙行人使移他處轎夫仗勢不服遂起衝突竟將巡士肩章搶去巡士當鳴笛扭獲解送四區區長朱少華卽親自前往調查結果未悉 
[鄉間又出盜案]  
　　近日四鄉頗不安靖被盜者時有所聞日昨顧家鄉農民徐萬康家於夜問被匪徒六七人恣刦攫衣物等件不少現事主巳來縣報案請求緝辦 
鎭江 
[官場紀事]  
　　江南水利局長沈佺江北運河工程局長馬士杰日前同赴寗晋見軍民兩長禀商要公刻已事畢於八號由省乘車過鎭暫駐九號即乘招商小輪渡江回高郵矣蘇財廳長近因各縣應微忙漕稅銀均未掃數解省特遴委保免知事王委員赴各縣挨次催繳昨巳抵鎭 
[拘獲私售洋藥]  
　　鎭郡私售無印花之波土紅土東土等户異常發達日昨上海驗銷局駐鎭調查王委員訪悉西門大街中冷泉浴堂對門蔡姓店内私售洋藥當卽會同警區督率長警前往搜查當場起獲無印花之洋藥數件隨卽解送丹徒縣公署審辦安慶 
[擬辦皖省商務統計表]  
　　倪省長以振興商務必先　知商情特擬辦本省商務統計表調查某處以何項貿易爲大宗何項貨物爲特産何處繁盛何處蕭條全皖從事於商業者有若干人各城鎭鄉商舖牌號共若干家外商投資列　於皖者　重何業營運何物俾得悉心籌畫盡力提倡期緩急之得宜供求之相應刻巳將調查商務表製定並附以說明書令行各該縣知事派員赴城廂及各大埠鎭挨戶調查限一月内呈報 
[委員查禁烟苗]  
　　倪省長近以皖省各縣邊遠地方尙有烟苗發現情事除嚴令各縣趕速剷除嚴禁外一面復派委員三十人前往切實調查每員月定夫馬公費一百一十元以三個月爲期該費均由各縣生事就近墊付惟現在由省出發不無費用擬先由省每員發結一個月以利遺行昨巳令行財政廳撥欵三千四百一十元分發各員其餘兩月之費卽由各縣墊給將來於解　内劃撥 
江西 
[督軍署新年之大讌]  
　　贛省李督軍五號正午在署設　爲全城行政官吏新年第一次大會軍民兩長以下到八十餘人李督軍於席間演說謂現在大局雖安人心不正其隠患有不可勝言者願我同人不僅以安定大局爲唯一責任並願我同人以輔正人心爲主未復勉勵屬僚以和衷共濟維持地方秩序旋卽盡歡而散 
[組織保利公司之通函]  
　　收鍊　錢一事全國商會聨合會曾聨合各省商會爭歸自辦贛省總商會及商務聨合會事務所於五號均接到該會來函略云本會大會期問提議收鍊制錢一案早經請願衆議院通過咨達政府照辦各資本家組織保利公司與財政部磋商合同經兩月之久始克正式簽字仍由財政部呈請國務院咨送國會通過後即行履行合同開辦貴處能集股若于祈速示確數並望照合同交欵期間陸續滙交以便彙繳聞贛總商會已於五號趕辦公函通知各縣商會認股矣 
[齊師長開操之訓勉]  
　　贛省第六師於陽曆歲底曾經年假封操現假期巳滿齊師長燮元特於六號早間九鐘帶同馬參謀長及一等參謀官等躬赴順化門外大校場行開操禮並頒訓詞勉勵各將校各兵士於學術兩課務宜加意練習於軍紀尤宜隨時遵守藉增軍人之榮譽云云 
濟南 
[龍口商埠發達狀况]  
　　山東黄縣之龍口自民國三年自　商埠其時日本正攻擊靑島由此進兵欲以此爲根據地故該地紳商各界亟謀進行自　商場嗣後大局底定各種事業次第舉行至五年十一月設立洋關帆船出口並無重徵之稅至本年來上海招商局輪船業經直達中外商人　集貨物雲屯並由該地巨商王和言王銘三曲金鐸等組織龍口銀行以資兌換便利商人共出口之大宗物品爲粉干花生草帽辮昌邑綢外口轉運貨物之大宗品爲大山紅棗利津烏棗靑州核桃濟南牛皮等物故營業日見發達商人來者益衆實爲東海適中之大要港也 
北京 
[北京大學宿舍失愼]  
　　北京大學校寄宿舍有四處昨晨十時第三寄宿舍内某北地人因天氣甚寒大燒煤爐其煤爐所置地點距牀位甚近人旋外出爐火將牀燃着遂召祝融之災因北風勁烈不過半小時數十間房屋即盡成焦土學生之書籍衣物救出者甚少當由校長籌議擬各加撫卹並聞有某學生焚死之說 
雜評一 
[紛擾之根（一子）]  
　　黨派意見之爭屢起如憲法促成會等其爲紛擾之根歟曰非也反對省長之說屢見如成都公民會等其爲紛擾之根歟曰非也行政立法間衝突之事屢生如報紙所載種種其爲紛擾之根歟曰非也凡此數者正今人之所懼而曰非紛擾之根者何歟曰以皆無實力也無實力之紛擾非眞紛擾一經解决即可安定所懼者其爭旣挾有實力而其糾葛又不易解决則相持相激之旣久必有一發不可收拾之虞然則今之挾有實力而不易解决者何物乎我國人其思之矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌二十餘年未有之奇冷]  
　　天氣嚴寒迄已多日本埠往來内地各小輪船因河港結冰均暫停駛現在陰曆年關已近正商家結賬之時航路被阻諸我不便昨日似稍和暖各船局因恐内河堅冰未必驟能融化故仍停止開班惟日復一日損失不貲故戴生昌船局昨日姑派景星小輪生火開行探察由滬至杭之水道如堅冰已解即日照常開班否則不敢冒險從事也 
　　滬城邑廟豫園中之池河均巳結冰昨日見有兒童數人以斗大之石從橋上推下僅止埋入寸許冰未碎裂亦可見其堅厚矣惟有多數頑童在冰上跑走跳躍究屬危險異常尙望有人設法以禁止之 
　　昨日北市米商接常熟崑山朱家角白鶴江等處之米船發來快信謂舊曆初十左右由赊裝儎糙米至朱家角等處米廠碾白正欲運滬銷售詎河港巳冰現計米船在黄渡迤西被擱者共有常帮蜆帮等船一百二十餘艘其在崑山被擱者亦有四五十艘巴城三十餘艘均不能設法開駛來滬因各河結氷有三四寸之厚須待天氣轉暖冰能融化方可開行云云並聞現在閘北河埠尙有未售之米船六七艘莫不居爲奇貨幸無錫各米行所存之糙粳逐日由滬寗火車載來六七千石以應市面尙不致十分恐慌然高白粳（廠貨）之價巳漲至七元左右字林報云黄浦轉角處與高橋浜之間有冰一塊長約二英里闊約半英里有餘厚約寸半昨晨爲潮水冲散順流而至上海經過浦東方面隔江觀之白光閃耀誠爲異觀後逐潮流去漸不可見據久居上海者云此爲二十五年來所未曾見者惟浦江行船並未因以停阻至蘇州河中則冰塊冲擊小火輪已三日不開矣 
[實業學生留爲本省效用]  
　　江蘇省長公署訓令各營業機關云案准江蘇省議會咨開查學校造就人材原期實用公家提倡實業端賴學識蘇省人士卒業於東西洋實業專科及前清江南高等實業學堂甚夥鼎革後復有省立各種實業學校之設高材硕學未必無人當然留爲本省效用以供時勢之需要如其習非所用用非所習殊與本省提倡實業振興敎育宗旨相背馳且亦非該生等敬恭桑梓之意茲於十二月十八日議决建議省長通令省立各營業機關如有相當員缺分别任用本省實業學校畢業學生俾學者有實習之地得發展其智能辦事者以學識爲先益增進其營業並於舉行實業行政會議時加入實業敎育人員以　交換智識互相磋磨或於本省實業前途不無裨補相應依據暫行法第十六條第九欵之規定咨請查照施行等因准此除咨復外合行令仰查照此令 
[保護中國野禽之贊同]  
　　字林報云保護中國野禽之議自約翰森君發起後投函贊成者甚衆蓋多數游獵家鑒於野禽之日漸減少而知不可不急起設法以免有野禽滅種之虞也各國僑民對於此舉多表同情即天津等處亦有馳書贊助者若長江各口岸更不待言约翰森君擬於兩星期内登報佈告擇期開會俾投書者得以集議進行方法大約將由贊成者聨名上書中政府請卽頒行新保禽律禁止妄殺不許雉毛出口限制野味輸出以保禽類聞馮副總統頗注意此事他日請願書擬成或將呈懇副總統轉致北京云 
[丁義華贊助禁烟之熱心]  
　　萬國改良會會長丁義華君熱心我國禁烟事業久爲國人所共知近禁絶期限將届洋藥公所迭次運動展期引起種種謠諑丁君在京時曾晋謁大總統及遍訪各閣員皆謂政府决心禁烟無論如何必不展限丁君乃决親自南下觀察一切過甯訪馮副總統亦謂禁烟無展限之理丁君於本星期一時抵滬與萬國改良會副會長徐維繪君在乍浦路基督敎堂UNTON　ONUROH邀集熱心中國禁烟之外人開會由丁君宣布中國禁烟之决心當竭力贊助是日到會者甚多咸表贊成現丁君正調查租界禁烟狀况定下星期一日返京並定陰曆明歲新正來滬開大會以贊助中國禁烟云 
[松滬護軍使之交替]  
　　新任松滬護軍使盧永祥氏於昨日（十號）上午八時至龍華軍署接任當由楊善德氏將公文關防印信一併移交所有在滬官紳各界均往軍署道賀並歡送楊氏赴浙 
聞楊氏於昨日交卸松滬護軍使篆務後即於上午十時由滬杭專車赴浙履新是日楊氏衣陸軍上將禮服腰懸軍刀並暗佩龜形手鎗一柄（聞此鎗可連發六十嚮）帶同衛隊及文武各員起程松滬警察廳長徐國樑亦隨同護送行臨時軍樂大作燃放鞭砲南車站甚形熱鬧楊氏所過之處警衛綦嚴交通暫阻閑人不得越雷池一步並聞楊氏此次赴浙先後派有親信代替之人數起昨日往浙亦有裝束相同者偕行云 
　　又聞楊氏從前由松江鎭守使任調至滬上之時松站停駐專車伺候良久而楊氏早已微服搭乘小火輪船抵滬其行動甚爲秘密故此次赴浙究於何日何時如何啓行亦不能指實且聞龍華停駐專車迄已兩日昨夜本埠官場之前往送行者仍聚集護軍使署一若即欲啟行者然然而楊氏究竟尙在軍署抑已早赴杭州則非其親信之人均不得悉 
　　又一訪函云楊氏定於昨晚（十日）三時乘滬杭專車起程赴浙隨帶參謀長趙禪軍法課長王吉擅秘金濟時張副官與錄事四人以及護衛兵士甚衆先期知照滬杭路鍾局長預備花車三節在龍華站迎候聞已與吕公望預約今日（十一日）即行接篆而新簡之盧護軍使雖已接印現尙駐節吳淞擬在淞部署妥貼卽行暫駐高昌廟第八旅旅部一俟第四師軍隊開拔再行遷入龍華軍署 
　　盧氏所遺副使一缺中央本擬即派繼任之人嗣因盧氏所部之第十師原駐吳淞一帶現楊護軍使已將駐防松滬兩地之第四師帶往浙省第十師即須調至松滬塡紥惟現在調防未定副使一缺未能驟補聞中央與馮副總統計畫須俟第四第十兩師調防定妥然後再行發表副使云 
　　陸軍第四師師長一職昨得軍界消息已奉京電不另派員仍由楊氏兼職以資熟手 
[米店經理失蹤後之揑名信]  
　　浦東人莊寳元即莊國章向在西門外白雲觀萬生米店内爲經理於上月初十日午後赴警察廳曁浦東楊家渡三區一分駐所等處收得賬洋二百餘元忽然失蹤該店主以莊平日頗爲誠實恐遭不測故除報告警廳及水巡捕房外復登各報告白懸賞招尋迄無影響莊之妻母現惟日夜哭泣一籌莫展前日該米店忽接揑名信一封據稱是日晚間道經浦浦東楊家渡地方目覩身穿舊軍服之匪徒多人將莊殺害掩埋某墳之側本欲即行告明惟賞銀太少須有二百元之數方可指明等語函尾署名三馬路醫生唐某該店主懐疑不决特往唐醫生處詢問據稱並無致函情事顯係揑名播弄惟該匪等旣經來函要索賞銀想與莊之失蹤必有關係故於昨日持函投報淞滬警察廳請求查究當經徐廳長諭飭偵緝隊士四出偵查務明眞和 
[挾帶實彈手鎗]  
　　昨晚八時有甲乙兩人身藏實彈手鎗由法租界走至公共租界廣東路正豐街口被老閘捕房暗差西捕查見以其形跡可疑上前盤詰兩人即情虚逃逸當經該西捕將甲追獲搜出勃郎林手鎗一支帶入捕房經捕頭詰據答稱紹興人實係民黨中人不認爲匪奉飭押候解送公共公廨訊究 
[派克路發生盜案]  
　　新閘派克路八百二十三號門牌在跑馬廳爲管事之馮阿忠家於前晚八時忽有盜匪六人冒馮妻陳氏相識婦人王四妹之名賺開大門入内各出手鎗利刃嚇禁聲張當由三盜登樓搜刦值洋六百餘元之金飾現洋而逸事後由馮陳氏報請新閘捕房立飭通班中西包探協往兜拿盜已遠遁當向事主詢明各盜年貌服式口音回禀捕頭轉禀麥總巡通飭各捕房中西探捕一體留心偵緝 
[瑞康押店被刦]  
　　前晚七時許有盜匪四人擁至美租界東西華德路一千九百零九零十兩號瑞康押店搶刼一人在外把風其餘三人各持手槍而入當被刦取大洋十八元小洋五十餘角斜紋布兩疋煙槍一支携贓呼嘯而逸後經店夥投報滙山捕房捕頭立飭中西探捕嚴密查緝務獲懲究 
[兇盜押送軍署]  
　　寳盛全盛正大等三信局脚夫葉千茂沈明書玉寳秋等挑送洋信在潭子灣被匪刦去洋一千六七百元當場由警拘獲匪犯曹永年卞家喜徐如林吳祥芝陳家興等抄獲贓洋詎該匪開鎗拒捕以致傷斃行人管瑞邦各情已迭誌前報茲悉此案所獲各犯已由四區警局申送警廳發交司法科經劉科長一再提訊明確據情禀明徐廳長以該犯等白晝聚衆持械行刧甚至鎗斃行人不法已極業已備文於昨午飭派保安隊士等持械將該犯曹永年等一併申送護軍使署懲辦 
[水警分署長偵悉盜蹤]  
　　西鄉虹橋鎭張恒餘米店於舊曆十一月二十六夜被盜搶刦曾由該事主分投松滬水陸各軍警機關報緝在案茲經駐滬水警第三分署長王壽良偵悉此案盜匪現匿徐家滙附近故於昨日特飭偵探李虎臣趙坤榮張阿梅等密往查緝務獲解究 
[鑄像建祠之公啓]  
　　馮副總統鑄像建祠一事現由江蘇全省行政司法曁水陸軍警及鹽捕營等各長官公同議决分爲發起贊成兩部份署名刷印公啓以備分送並在寗省淮清橋前學署舊址先行設立籌辦鑄像建祠事務所現就省城之東先行建築園林名曰華園銅像鑄成後即送該園安置茲已印就公啟於昨日派人分送其文如下蓋聞體國經野古元老之壯猷崇德報功邦人士之顓責所以恩昭武肅薦掬山於西湖祠拜梁公奠安居於北魏澤之所被民不能忘自古爲昭於今尤烈我督軍斗南仁傑江左夷吾其軍容整肅如李臨淮其天性慈祥如曹武惠舉足繫天下之重建威增中國之光豐功偉烈耀日熙天薄海周知無勞覼縷獨其乂安吾蘇與蘇人所身受者雖無能名請言其略方督軍之初至也荆榛彌天瘡痏遍地以管敬仲軍令内政之法成越勾踐生聚敎訓之功偶過郊垌嚴節度疇咨利病廣興絃誦王景略彌見精神接物謙冲郤榖有純儒之象造端遠大武侯無雜霸之譏矧如今年域中多故督軍愛蘇民如子弟固蘇境於苞桑觀禹甸九州半巳漂搖風雨獨吳蒙萬戶依然歌舞湖山古所謂一路福星萬家生佛方茲蔑矣侯其褘而惟是袞衣赤舄三年懐愛戴之忱而霖雨蒼生億姓少纎塵之報返之寸心難安俄頃茲值十二月四日爲督軍獄降之辰同人擬集資建築園林於省城之束偏一社枌陰聊誌欒公之惠兩行棠蔭敢忘召伯之勞因名其地是爲華園陂成孫叔楚令尹前事堪師墩號謝公晋太傅前徽未遠凌烟閣鬚眉畢現想潞公初破貝州勝棋樓旒冕相望與中山平分建業候吏占伯陽佳氣如看束至靑牛歲時祝玉局生辰常奏南飛白鶴所冀諸君子各盡寸心同襄盛舉合六十縣之民庶久叨大樹餘陰比四萬塔之圓成共祝牟尼佛壽　發起人金鼎等二百零三人贊成人王廷楨楊善德慮永祥朱熙等六百七十九人 
[催復自治無不贊成]  
[安徽當塗縣議會復函]  
　　江蘇縣議員聨合會諸君鑒敬復者前奉貴會大札仰見熱心公益欽佩莫名鄙人等正擬通函聨合各縣力盡馳驅俾母負諸君子之雅望適接郎溪縣議會來函敦促各縣會公推全省代表赴滬一致進行似此辦法較爲直捷鄙人等極意贊同冀收速效除函復郎溪縣議會外合行函達貴執事鈞鑒此復 
[山西朔縣議會復函]  
　　敬復者頃讀華函稔貴會爲回復自治起見擬聨絡各省縣議會赴京請願感佩何如惟敝縣自議會停辦以來迄已數載忽蒙貴會通函公推代表協商敝會極爲贊同現已函告國會議員羅君俟貴會同人到京卽便接洽可也耑此奉復 
[察哈爾凉城縣議會復函]  
　　江蘇縣議員聨合會公鑒敬復者展讀來函敬悉一切貴會聨合團體以復自治之原狀誠我中華民國之大幸也敝縣代表張呈藻大約不克抵滬滬北京等候所有一切辦法貴會議妥敝縣一一遵照耑此奉復 
[工部局定期選舉議重]  
　　公共租界定於本月二十九日與三十日選舉本年七部局議董已由各國駐滬領事會銜出示通諭納捐西人知照 
[烟酒業請願代表返滬]  
　　全國烟酒聨合會總代表陳良玉赴京聨合各省代表向參衆兩院聲明兩業迭受苛稅苦痛情形曾經兩院通過呈請中央改良稅則變通辦理已奉大總統批令財政部長查明核復在案茲值陽曆歲首一切手續尙未妥定陳君因留京已四閱月近來天氣嚴寒且逢陰曆年關是以先行南下昨已抵滬聞陰曆正月間仍須赴京候示 
[組織紹興旅滬學校]  
　　近有旅滬紹興人陳樂庭徐乾麟田資民何長庚周子慶王應棟趙肇周蔡春芳朱堯臣等組織一紹興旅滬學校校址暫借美租界東唐家弄如有貧苦子弟一槪免費即有力納費者聞亦極廉茲將籌辦紹興旅滬學校宣言書錄下　凡事愈競爭則愈激烈亦愈競爭則愈進化此天演不易之公理也商業然學業亦可獨不然然欲求學業之進化必自兒童敎育始兒童之敎育必自國民學校始滬上學校林立中學大學無論矣即小學校之設置其數亦不止千百而改良之私塾不與焉且如甬如湖如錫金如江寗亦嘗開辦公學以培本鄉之後俊獨我紹興之旅滬者乃猶沉沉長夜寂寂罕聞求一草創之兩等小學幾如鳳毛麟角而不得一見也數年前雖有起而提議者無如談兵紙上徒託空言同人等引以爲恥故不揣棉薄勉爲提倡遵部定之章程參社會之習慣學費則務求其廉規則則不嫌其嚴敎員皆半盡義務敎授注全副精神雖因陋就簡難免見誚於達人而踵事增華惟有留待諸將伯爲七邑之子弟植初級之栽培同鄉俊秀蔚起人文此其基礎也夫 
[實業家提倡敎育]  
　　無錫旅滬實業家榮宗敬毛鑑清二君近捐資創辦兩等小學一所定名曰上海申新第一兩等小學校設在老北門内東馬橋南獅子弄一切編制悉遵部章而尤注重商業較中設有販賣部以便學生實地練習聞現已組織就緒正在招收新生也 
[勵志會夜學校將開學技會]  
　　辑北寳山路寳興西里工界靑年勵志會附設之半夜學校創辦三年成效卓著茲於本月十三號星期六晚六時開學技會並備有絲竹雙簧新舊戲劇等以助餘興刻正從事排演預備一切 
[中華商業學校休業禮]  
　　麥根路中華商業學校於昨日行冬假休業禮先由嚴校長致訓辭繼之者爲交涉員楊小川君演說大致謂本校開辦纔及半載而成蹟已卓有可觀辦事人之苦心與學生之勤學皆屬可敬可嘉又謂今日我國欲以海陸軍戰勝他國爲時已不及然則其尙 
 
 
 

Page 11

 
 
商戰乎故願各學生皆以戰勝他國爲己任而今日之學生卽爲他日戰爭之利器諸君其勗之哉次爲王鳳儀君代表五文典君演說大致謂商業爲一國之干城諸君當以干城自勉　景新君演說謂學生當有犧牲心及責任心林齊恩君英文演說大致謂今日之世界乃商業之世界吾人欲促進世界商業之進步當先研究吾國商業之學識而其責任乃在吾學生及商界各領袖中國貧弱之故非他不能振興商業所致也上海爲中國最大之商埠吾人居留此地有極佳之機緣可研究商業上種種之學問諸君在學校爲理想時代望諸君於假後擇一二實習之庶幾可融會中西各國優美之點而組織一完全無缺之商法適用於中國社會則吾所企望於諸郡者也繼之演說者爲敎員袁若庸王志剛方永康諸君及學生王文洋君來賓蒞會者李惺菴郭補羣諸君五時攝影而散 
[上海中醫專門學校寒假]  
　　白克路人和里上海中醫專門學校於一月九號寒假先由主裁校長及敎員率諸生行謁聖禮繼則發給第一學期修業證書及品行奬憑與各種奬品主裁丁甘仁校長謝利恒各致訓詞禮成而退聞該校刻又續招新生大加擴充云 
[再誌施粥廠經費不敷]  
　　閘北慈善團開辦施粥因就食者異常擁擠日需煑米三石尙不敷分發已記昨報茲悉日來緣天氣嚴嚴寒各工廠類都停止工作凡男女工人平日賴手藝餬口者更難生活故每晨扶老携幼到廠以圖一飽者日漸增多該團主任王彬彦見此情形日令廠工加煑粥米一石而後至者仍抱向隅而去駐防該處之游巡隊夏隊長恐人多粥少釀成事端特派隊士在場極力彈壓使男女分道魚貫而入庶免傾軋惟經濟方面若不設法接濟恐此項善舉終難持久云 
[閘北檢查印花稅]  
　　閘北四五兩區各警正警佐日前奉徐警廳長通傳責令調查印花稅以重國課茲悉各警署各分所已於前日起特派長警實行檢查矣 
[浦江船隻稅投標揭曉]  
　　承認南市浦江船隻稅之商人邱子祥辦理一年將届期滿由工巡捐局長朱壽丞布告招商投標易人包認定於九日開標已紀前報茲隋是日朱局長親自開標内有譚桂香投標三千零二十六元爲最多數得標業已諭飭照章於三天内覓具殷實舖保並遞呈志願書預繳捐欵三個月俾於二月一日更替 
[禀請酌改路線之無效]  
　　大東門内大街各業戶因工巡捐規劃路線諸多窒碍由余之芹等禀請酌改已紀前報茲將朱局長批詞錄下　禀悉查本局規畫大東門街路線一切詳細情形前經函復凌紳記椿查照轉知在案城自治公所規定城内路線係在保城時代自拆城塡壕以後情勢變遷該路非展至四丈之寬實不足以利交通且面南房屋以待至各業戶翻造之時始令照線收讓如不翻動儘可照舊安業非若面北房屋必須同時退建而收讓尺寸多寡不等亦非一律須收至一丈以外似此辦法並無窒碍至所稱敷設電車軌道一節並無其事該業戶等無庸顧慮並即知照此批 
[亨泰押店不准遷移]  
　　南市押店同業對於亨泰押店遷移一事曾經一致禀阻茲由押業代表陸少雲具禀工巡捐局陳明遵諭查復等情昨經朱局長批云亨泰押店擬遷地點旣與定章不符自應不准遷移仰即傳知亨泰押店照舊營業母得違章干咎切切此批 
[串吞關稅之敗露]  
　　浦東人金杏生在江海關充當聽差因於去年六月間串人吞用菜子稅銀八十三兩七錢二分近被稅務司查悉於前日報請總巡捕房派探王潤甫協同西探將金拘押昨解公共公廨江海關延代表律師上堂譯明案情請究中西官判金押候查明展期七天研訊 
[並非有心舞弊]  
　　南京路惠羅公司西人控用人吳泉生舞弊吞用貨洋五元昨由捕房將吳拘解公共公廨經中西官訊據吳供當因招呼另一主顧不及告明賑房並非舞弊求察中西官以原告所控證據不足判吳開釋 
[註銷縱火圖賠案]  
　　閘北梅園路振華里三和花廠於陽曆去年十二月一日下午五時失火波累左右隣居當經被災婦人陸夏氏陸夏氏陸巧生等在淞滬警廳禀控張預記花廠主張預誠縱火圖賠貽害隣家等情並經四區姚警正據情呈報到廳昨由司法科劉科長傳齊原被訊供之下以該花廠爲日本人營業與張預誠毫不干涉且陸夏氏等所控縱火圖賠並無充分理由遂判將案註消 
[汽車傷人案展期研訊]  
　　汽車夫兪孝堂司機不愼在北河南路將女工沈馬氏鄧徐氏牛陳氏等所乘之小車撞倒致該女工等跌傷由捕將兪拘解公共公堂訊供判候原告傷愈再核在案昨晨復由捕房將兪解至公堂請究各原告上堂禀明前情訊之兪延律師到堂代辯聲請展期中西官判候特别訂期研訊　張福卿前日在四馬路駕駛汽車撞倒行人由捕查見以其不照工部局定章開駛禀廨出單昨將張傳至公共公廨請究即據捕房代表牛門律師上堂譯明前情經中西官向張略訊一過判交一百元人洋並保候訂期研訊 
[電車撞斃行人]  
　　天津路三百十四號門牌石姓家用人南京人張天晋現年五十二歲於前日午後出外購物在浙江路湖北路轉角被某號電車撞倒跌傷由捕查見當送醫院醫治無效斃命於昨由捕房將尸車送虹口斐倫路驗尸所報請公共公廨中西官蒞驗旋由尸屬禀准免驗自行棺殮 
[證明妓女猝斃情形]  
　　公共租界湖北路迎春坊四弄第一家妓女綺雲（卽意云）於本月四號夜猝斃後經老閘捕房捕頭查悉恐有别情飭探將屍舁入斐倫路驗屍所報請公共公廨中西官驗明棺殮判候傳證訊核各情已兩誌本報昨晨由廨傳訊綺雲之母周沈氏延斐斯律師上堂聲明伊女忽然起病當即延醫醫治無效身死並據案證博物院路某茶棧主粤人陳逸周延律師上堂代表聲稱是晚在巴子路陳姓家晚膳曾召綺雲侑酒觀其面鎓似與尋常有異别無情形可告公堂等語又據見證周阿品投訴各情與陳略同旋據醫生唐乃安聲稱四號晚經人延往迎春坊醫病見一婦人睡在床上兩眼已閉察視眼内瞳人形巳縮小驗其腦筋爆裂生命難保當向病家說明不能救治云云會審員王肇之商之英白副領事以據各見證到堂證明且已驗明病斃判各見證退去周沈氏開釋完案 
[病人不耐嚴寒]  
　　小南門外外倉橋有業荳腐店五十餘歲之浦東人某姓原有夙疾茲因天氣嚴寒於前夜八時許由某茶館出來行至水神閣井亭側遽爾倒地旋即斃命經該舖地甲禀請地方檢察官蒞驗旋由死者之弟聞悉赴廳陳述原委請免蒞驗自行備棺收殮 
[領回被人誘拐之少婦]  
　　十七歲清江婦人侯陳氏於陰曆本年七月間被沈益泰誘拐來滬藏匿典當弄張姓家旋爲同鄉嚴鑑靑王寶英查見投告巡警拘送地方檢察廳訊辦一面函追氏姑沈氏來滬昨日投廳請求給領經檢察官預審明確判侯陳氏給予伊姑沈氏具領沈益泰押候究懲 
[買客乘間攫物]  
　　匪徒袁寶生前日午後至南京路新鳳翔銀樓内以兌換金戒爲由乘問攫取一枚逃逸當經櫃夥王春三尾追至香粉弄經老閘捕房包探沈阿岳與行人胡來仁帮同攔獲搜出原贓帶入捕房押至昨晨解送公共公廨請究據沈探投訴在袁身畔搜出小金戒一枚及銅戒一隻度其所爲欲以假掉眞請爲訊究並據王春山胡來仁上堂訴明前情訊之袁供昨與表兄同往兌換金戒因錢在表兄處故出外向表兄取錢並非攫取求宥關讞員商之英領卓君以袁攫取屬實判押西牢半年贓交原告領囘 
[小工偸竊紅糖]  
　　浦東爛泥渡碼頭小工高小四子陳金元等偷竊建源糖棧紅糖數十觔將贓售於蔣隆孝張阿炳家昨經該棧報告三區警署派警查明將高陳蔣張一併拘署由解警正略詰一過除將原贓吊出給予該棧領回外判蔣張各罰洋三元高陳拘留一二日分别示儆 
[巡警拘獲匪徒]  
　　本邑西南鄉長橋鎭地方於前日傍晚時有匪徒黄清三等糾衆在該鎭一帶往來無定當爲地方警察三區派出所巡警查見協同駐防陸罼上前兜拿當將黄清三張元輝方維義李桂秋（即柯海山）等一併拘獲抄出手鎗一支押送地方警察所昨由警佐主任景毓華備文移送地方檢察廳訊究 
[過犯禁錮西牢]  
　　流氓吳明春徐阿春與陳鵬飛同在愛多亞路二百三十號門牌茶舘内商議搶竊被探查獲一併拘解公共公廨訊供不認爲非判均收押在案昨晨由廨復訊據中西包探禀稱查得吳徐二人均係過犯請爲核辦中西官判吳押西牢二年徐押一年期滿均逐出租界陳並未犯案從寬斥釋 
[婦人霸阻路工]  
　　新閘附近二十七保十三圖康家橋地方向有泥路南通極司非而路北至康腦脫路爲鄉民出入要道每逢天雨道路崎嶇行人咸稱不便茲由該處公民瞿成揚等自行籌欵在該路上改築石片下砌陰溝詎工程及半忽有住在極司非而路十六號之婦人陶張氏糾衆出霸不准工作並將工人所用这畚　等件奪取一空瞿等立投上海縣公署具禀請究沈知事以該公民等自行集資築路實爲地方上公衆便利何以該氏出而霸阻除飭該圖地保傳諭外昨又發出布告曉諭該氏勿得阻擋並將奪去各物一併送還違干提究 
[竊犯送回華界]  
　　李阿來吳桂友前晚在華界竊得衣被携至新閘路某當舖求質被包探何正喜本見當將人贓帶入捕房昨解公共公廨經中西官訊明判李吳二人連贓併送淞滬警察廳歸案訊辦 
[茶館聚賭抽頭]  
　　孫德泉在蘇州路二百十五號門牌開設茶館聚賭抽頭被二百七十六號華捕查見當將賭具帶入捕房禀奉捕頭昨飭包探將孫傳至公共公堂經中西官訊明判孫罰洋二十元充公賭具銷燬 
[聾婦控訴無效]  
　　倁居法租界之耳聾英婦控西崽陳伯華竊取煤斤昨由法捕房將陳拘解公共公廨經中西官訊供無憑判陳開釋 
[追償貨價之艱難]  
　　堃和恒順勤豐等各糖行前至法公堂控倪光興賒去貨物共計洋一千餘元貨均運往吳江縣屬梅堰鎭伊父倪榮堂所開之南貨店内實係父子串騙須請關提塋堂到案被欠之洋方有着落等語中西讞員准予移提詎榮堂已聞風逸去昨日堃和行主重復投稱倪榮堂避不到案伊子挺押終無歸還之日現商人情願每月貼飯資洋六元請堂上仍將倪光興管押並願出賞格洋二百元可否由堂上移請吳江縣知事出示拘拿請求核示聶讞員准原告貼償飯資仍將被告押追至賞格一節着原告自行登報懸賞緝拿 
[原告破鈔堂費]  
　　王金福前至法公堂控稱有坐落二十七保七圖内祖産基地四分五釐由故祖父於前清同治元年問抵押於吳雨生處計錢十四千文民人幼時聽見父母時常言及故祖父將地押於吳姓故知實係抵押並非出賣今向贖取堅不允從請求訊斷吳稱該地由故祖父在日向王之祖父出洋購下今王見地産漲價强欲取贖希圖轉售他人但商人執有田單絶契惟亦抵於陸雲祥故未帶案判着被告邀同陸雲祥將單契呈案察閱核辦昨日王又投稱該地實有一畝九分八釐共有田單三張抵於吳雨生之田單即係一畝丸分八釐内之地今被吳將四分五釐之糧收去故此掯贖仍求訊追吳偕陸雲祥代表藍伯林投案由藍呈上單契及吳之抵據經中西讞員將單契察閱實係賣絶當在單契上註明中法文字後仍發還吳雨生收領産歸吳永遠執業並着王金福繳堂費洋二十元完案 
[查封被告家産]  
　　莊明誥於十餘年前開設押店時有郭道齋將洋二千六百元存於該店詎爲時未久倒閉避匿今始遇見扭控法公堂押追不繳查産作抵在案昨郭投案聲稱莊在潮陽縣原籍新造房屋若干間並非無力償還前雖蒙堂上移請潮陽縣知事查産尙未發封可否請堂上再行移催從速封抵訊之莊仍供無力措還聶讞員判莊還押將堂諭抄出一份給原告持往該縣禀請封産變價備抵 
[中保不能負咎]  
　　楊蘇氏昨至法公堂控周利生於九月十三日携一女孩售於婦人爲使女當出身價洋二百三十元立有賣契爲憑不料於九月二十九日忽又被周拐去向詢推諉故扭案請究周供此女係由素與原告相識之趙娘娘倪阿姐售於楊蘇氏商人祇爲中保並無誘拐情事中西官察得契據上周利生實係中保遂判將案註銷 
[債務人被探尋獲]  
　　羅似貞在公共公廨呈控陳金寳欠銀不還迭經傳訊不到奉飭改提在案前日陳在小花園麗查旅館三十五號房間内被管理傳提事宜之包探邵阿金得悉前往將陳拘押昨解公堂請究中西官諭着交保候訊 
[被訴人傳案交保]  
　　通知洋行丁介侯控裕豐公司曹予巨侵用銀五千元又永年人壽公司控夏馥生不理擔保銀五千餘兩昨由捕房將被告兩人傳至公共公堂經中西官諭令分别交保候訂期會審 
[道尹公署批示二則]  
　　滬海道公署昨批王鑅堂呈控劣紳轉輾拐賣婦女藏匿被傳刑犯請求分飭查緝歸案訊辦由據呈已悉該民因催取錢漕公欵至子女被毆旣經縣署驗傷傳訊自應靜候處斷至張恂九果有包庇等劣跡亦應赴縣指控仰即遵照此批　又批陳年榮等呈請給示保護由呈悉該民自稱棧業係何牌號開設何處連署是否同業皆未聲叙明白亦無棧房戳記保無以私人名義把持牟利所請着不准行此批 
[本館復聚德隆陳子嘉君函]  
　　來函詢問催眠術住址該會即日本神戶下祗園町三三四番中國精神研究會請君直接通函可也來函因無地址特登報答復　申報館復 
雜評二 
[護軍副使之宜裁（庸）]  
　　松滬護軍副使之設以第十師之南下也第十師之南下袁政府將以鎭懾江浙之間使勿爲雲南之續也今則大局底定事過境遷本非必要况楊使督浙盧使升任護軍副使一職已無對人關係成爲今日之懸缺乎 
　　救濟財政必自裁減軍隊始軍事機關亦軍隊之一也裁減以何爲標準當首去其臨時設置而非現今時勢所需要者護軍副使臨時所設置也地不距四十里於護軍使之外又有護軍副使類於駢枝機關當非時勢所需要也是故政府而有收束軍事之誠意者則減政之入手當自裁撤松滬護軍副使始矣 
氣候報告 
　　（上海徐家滙天文臺） 
[巳過者之報告]  
　　一月九日中國中南部反旋風爲勢猛烈北方氣壓下降天氣晴日中温度表略升　十日本區昨夜天氣佳而仍寒空中塵埃飛舞上午天氣甚佳氣壓復升風向西北偏西是日下午四時前二十四小時内上海氣候温度至高三七　一至低一六二去年同日至高四二四至低三一一 
[未來者之推測]  
　　十日下午四時三十分預測嚴寒將了本區天晴而有無定向適和之凉風南方信風頗緊 
來函 
[上海中國銀行函]  
　　逕啓者今接各處來函以口口報登有中國銀行函授學校招生告白紛向敝行索取章程查敝行並無設立函授學校之事祗以該校冠以中國銀行四字不免含混致啓誤會相應具函聲明該校與敝行絶無關涉卽請貴報登入來函欄内以免紛函索章滋多誤會至紉公誼此致申報館　上海中國銀行啓 
來件 
[湯德中等爲浙路公債事致湯蟄仙書]  
　　蟄仙先生閣下敬肅者竊惟抱熱忱以愛國方稱全國干城保公利以衛鄉無愧同鄉柱石有清之季天生我公誠浙人之幸福也顧路事拒欵之時我公之所以警鄉人鄉人之所以賴我公者具見保守主權無微不至迨路權歸國以後我公之所以對鄉人鄉人之所以望我公者不免有春秋之責然鄉晚等所最注念者不僅股欵而在公債溯當時之勸募浙路八釐短期公債也我公任櫛沐之勞謀梓桑之利奔馳勸導公爾忘私鄉晚等感佩激勵不能不仰體藎籌敬効棉力旣節衣而縮食復集腋以成裘勸勉親朋合繳巨欵雖曰願盡之義務抑實由信仰我公者深始肯踴躍相從無稍顧慮不意事多變幻路歸國有我公移交部理固因事勢所迫力難爭持想我公素恤民艱必將本案原委對部聲明繼續辦理乃自一歸國有第二期未及盡發而至今又歷兩年絶未召兌雖清算設有機關而以專理股欵爲詞鄉晚等苦衷在抱訴告難伸繫鈴解鈴不得已商懇我公不辭冒昧將痛苦情形爲我公一一陳之憶自戊申拒欵開會同鄉慷慨認股猶蒙當事之嘉許夫一份子股東即有一份子權利债劵純係義務且整繳分還近見清算處召兌五期股欵揭櫫通告雖係交行鈔票尙可指明專用且可市售而清理債劵紦無聞焉豈人民克盡義務而反聽其向隅乎夫債劵信用當視股欵爲更重曩因浙路經濟支絀藉債劵以維持作給領股息之代價今若股票可兌而債欵寂無下落分期誤期重失民信是購債劵者直似寃抑無可言宣雖該債劵不記名姓均得買賣可見此劵之信用完全可靠特發行之日尙在商辦期間未列有完納國課之條今旣不便抵完國課而又不能買賣通用邇來無論國家地方動以種種名義勸募公債若此項債劵久置不兌不獨灰浙人之心並實授全國之口實也我公與協理劉君同攝小影並列票面原爲紀念夫有大功於民者方將鑄像以寄崇拜之誠鄉晚等執此債劵雖無日不深崇拜然以誤期屬部失人是公今爲公計孰若催部收回以免鄉人求全之責此亦事實確論也非不知公今高臥閭里同爲公民然實大者聲宏望隆者言重以視鄉晚等之呼號困苦吭絶聲嘶而卒難上達詎可同日語乎是不得不望我公義發慈懐鑒鄉晚等昔日之熱忱罹今日之無告可否以個人名義代表鄉晚等並邀請清算處長揆初先生向大部呼籲備述民艱將本案原案逐一追陳必使當軸諸公入於耳而怵於心曉然於此劵之不能不理並毅然於此劵之不可不先理也在我公無越俎之嫌在鄉晚等有其蘇之幸仁人之言其利溥哉我公之所以惠鄉人鄉人之所以拜我公者均於是乎在焉惟我公實始終之先此布陳代惟鑒納敬頌福祉並盼惠覆　鄉晚餘姚湯德中邵溥燕吳興吳鍾岳吳士璋慈谿朱啓緒寗波陳蘭等同啓一月八日 
 
 

Page 12

 
 
   
 
 

Page 13

 
 
自由談 
游戲文章 
[擬董獃子判詞供詞見三十一號自由談] [  潯陽商人]  
　　供詞閱悉良深駭怪好賢願切固見求學之誠吞金圖盡實昧守身之訓旣然肯用死工夫羹牆可見若果結以眞契合金石亦開乃書屢上而不答已顯示互鄉難言之槪瑟雖聞而不悟仍無改孺悲欲見之心獃誠勇於進取昧於知幾矣胡爲朝未聞道忽萌夕死之謀爐未鍊丹妄興餌金之念律以私淑之義回應不敢死設無救濟之策由已不善終孔曰成仁獃則徒殺其身孟曰取義獃則徒舍其生匹夫之諒君子不與也所幸回生有術未游枉死之城居然據實招供冀邀持平之論某也厠身　　愧未讀法律之書泚筆批評不過準情理爲判嘉獃志之堅情原格外憫獃遇之厄資送家中金環給領留壯牀頭之色旅費代償俾免陌路之嗟願此後審泰山鴻毛之輕重母輕作憑河暴虎之訌嘗勉厥將來藉蓋已往如其滿意卽日言旋倘不甘心依期上訴可也此判（不受酬） 
聨話 
　　吾鄉春申君廟社每逢陰曆二月中旬輙演劇祀神家君所撰戲聨頗多茲錄其愜意數聨如下其一云說甚麽蓋代英雄任你爭王爭帝費拔山氣力磨銷鐵功夫到頭來泡幻成空轉輸綠野丹祠萬古長留公輔像）休認作登場傀儡看他繪影繪聲甫干戈擾攘忽樽俎昇平轉瞬問烟雲迭變即此朱顔粉額諸公可當古人看）盡相窮形寓意規諷上聨尤切去年時勢言之其二云適逢雪霽初開聽幾回紫韵紅腔怡和了衆羽嘈嘈繞入杏花烟裏）不管春寒甚峭看無數靑衫翠袖都被那輕風剪剪吹來楊柳臺前）有聲有色風趣盎然其三云倐又逢賽社優場正花明山笑草碧泥新風景雨中天着屐來遊春好處）劇喜得歌臺傍市儘茶吸烟呼詩消酒遣流連塵外境掉頭歸待月高時）演戲之日早雨晚晴恰合聨中所云[  張化誠] （二） 
格言彙錄 
　　米爾脫曰凡人當杍勞苦之時實含有無限之樂趣 
　　賀連司曰貧困者天所賜以磨寳石之金剛砂也[  半仙] 不受酬英諺曰無用之雄辯猶檜樹也高大而不實 
　　西細洛曰名譽者德之報酬也 
　　達西爾曰富豪者財産之奴隸 
　　加來爾曰不能服從規則不能自由[  天芳] （二） 
　　孟德斯鳩曰軍人居民數百分之一其國必亡 
　　畢斯麥曰現代之大問題非存多數之議决惟鐵與血能解决之里巴曰政黨之弊皆以我黨爲主以國家爲客[  德麒] （二） 
笑話 
　　師謂諸生曰上課之時不可談話言畢忽聞嗤然一聲師大愕一生起立曰此吾笑聲非談話也 
　　兒向母索錢欲買梨膏糖母曰汝非有病何必食此兒亟曰母乎兒方腹痛也 
　　先生問學生曰熱漲冷縮之理爾能舉例以明之否對曰以熱漲故暑假漲至二月以冷縮故寒假乃縮至二星期 
　　先生問學生曰譬如一物再加一物卽得幾何對曰三師問何故曰昔吾父一人及加入吾母而生我不已得三人耶 
小說 
[言情小說妍媸鏡（第廿三章三）] [  常覺小蝶合譯天虚我生潤文]  
　　今予瀕險地矣但須一轉側間立且爲二悍所覺則屏息樹後不敢少動但聞夾克又言曰吾弋網何往彼泰德者得雀輒棄其網滋可恨也言時以鎗撥地上亂葉鎗柄着予足乃作劇痛顧不敢聲黑雷曰夾克汝何爲哉天且明吾儕歸耳夾克曰吾欲得網也誰言歸者吾誠不解汝何以膽怯如此黑雷曰誰則膽怯然吾人得雀已足留連何益且聞人言勳爵與小白理安今夜亦在此行將躡捕吾人不如避之夾克聞語則詈其語至毒予乃不禁寒噤夾克又曰以吾思之彼等尙不如登床尋睡爲佳其實旣爲動爵亦何吝於一雀乃必欲與吾儕窮人爲難黑雷笑曰一雀耶吾恐林中雀且垂盡矣然吾疲甚且歸休予聞語稍慰但祝二人速去蓋予此時雖已不駭但蟄伏草露中亦殊不適頗欲一伸予股夾克方舉步欲行忽有一陣足音狂奔而至呼曰夾克趣行趣行白萊已被捕追者且踵至矣此聲予辨之甚晰蓋爲泰德雷格萊之佃人也則聞夾克言曰被捕汝不與白萊在一處乎泰德曰然適在山谷卽已相遇大似預伏以相伺者予逃而白萊被捉忽低聲曰趣來汝不聞嘈雜之聲近矣夾克曰否我不行須知夾克豈棄其友者若輩來待之可耳不刦白萊而歸吾亦不名爲人夾克言時予聞之至晰心乃大躍不知勞倫司與亞琪亦在内否夾克又曰趣伏俟其不備而攻之言次遂有一人匐伏近予予衣一角爲其所踐乃不能動而步聲呼聲巳雜沓而至其中尤聞勞倫司亞琪高呼之聲予心神召予曰柰梨汝今乃坐視彼等奔入敵阱耶壯而膽起予乃一躍起亦不自知勇氣何自而至大呼曰留意則但聞一聲怪呌應之一手握予衣角予亟跳衣乃頓裂則火光一起鎗聲詈聲及步履之聲已交戰於黑夜之中不復能辨時予膽力已於一呼而竭不能再振則仍伏於樹後心中忐忑但求稍得微光一覩交戰之狀旣而雲開月出林中果現光明一切景狀歷歷在眼予乃恨不能使月光再隠勿令予再見恐怖之景蓋此戰團之中勞倫司亞琪均在尤有一守林之人跪於一人身上其人已仆猶奮拳不已更有二人則以獵鎗進攻夾克勞倫司捉黑雷之領相互而搏旣而黑雷敗爲勞倫司所舉力擲於地予乃大喜知勞倫司勝矣 
　　昨日揷畫爲（伍總長對於鄭家屯案年内能解决否）十五字組成 
　　閱者諸君鑒　今日新自由談停刋一天 
 
 
 

Page 14

 
 
   
 
