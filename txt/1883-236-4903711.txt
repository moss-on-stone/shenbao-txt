# 1883 - 236 - 4903711

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近日購得紙色光潔並無缺張脱卷以此照印不特字跡一律易以動目并可省許多抄寫工貲一俟股分招齊卽可開印現在已將書樣改作直行紙張加寬字様放大而股銀仍每股一百五十兩按三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康煕年間　廷臣搜輯載籍將以分門別類彚成一編以爲藝林之大觀五易寒暑始藏事進呈　乙覽　賜名古今圖書集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲卷一萬爲册五千二十爲兩五百三十二上自歴象下至方與以憑明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製　迄今諸友邦聞之均驚駭　歏以爲卷帙繁多當以是書爲首屈一指誠哉中國爲文治之邦也惜當年竭諸臣之才力费　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祇存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取　用銀五兩耳現在附股者雖源源而來而尙未滿類務望速來掛號以便早日開工至開工後不再收股欲入股者請先將銀五十兩交至申報舘當由　視假寐點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版日之大小悉照此原様紙其字己較點石齋所印之康煕字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刊印此書工本頗多近數百年內恐未必有大力者重刊則今之所印者數傳後必當視爲珍帙故海內藏書家茍欲爲綁架曹倉增色伏祈早來入股爲盼再本齋所印各書均選用極品之墨字跡能歴久不磨雖越千百年來而墨色仍如初外洋亦有古特石印書畵流傳今取閱之從無漶漫澌減等　　石印書籍與照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[賑務宜權輕里說]  
　　東南諸善士之籌賑也已有年矣夫晉豫燕秦連年大旱赤地千里哀鴻嗷嗷　朝廷議蠲議賑截漕發帑宵旰憂勸而諸善士亦動念民生不分畛域籌集鉅欵以數百萬計分賑各處風塵奔走不辭辛勤比千古利見之毫舉同中外人民所同聲贊頌者也自是而後水旱偏災靡歲不有皖江沙洲南潯震澤罔不賴諸君子仁漿義粟徧饋貧糧雖不能使飢區諸民無一夫不得其所然上而稍舒　九　飢溺之憂次而用代官長推解之惠迄於今而猶未告止卽曰東南財源將匱而躍躍輪將者尚不乏人卽竭蹶從事者亦樂此不疲以爲前此巨災尚且力圖補救今兹偏隅小告何敢視同隔膜以一節害全體之仁或者上天垂慈轉禍爲福沈災悉澹從此共享淸平之樂豈不甚幸而無如天心難測又降鞠凶山左决口之信見諸奏報恭奉　上諭其情狀之慘迫時事之艱危竟有較前此各處災荒更爲猝不及防迫不及待之勢此其事爲何等重大此其悄爲何等急切此而不有以救之則雖不至貽諸君爲善不終之譏然諸君心實有所不忍者此而欲救則又災區太廣災民太衆需欵太鉅思之思之殊覺有進退兩難者近日各處告災及告請脤濟山左諸信件本館皆錄登於報不敢或遺原冀以諸君之仁言感動人之仁心以急行其仁術用副諸善士仁民之願也然災區旣如是其廣災民旣如是其衆需欵旣如是其鉅區區東南數千里之地縱便向稱財賦甲於天下究亦有觖望難酬之憾其將奈此鳩形鵠面流離蕩析者何僕讀移賬之書而不禁憮然以興焉蓋天下事有輕有重有緩有急有近有遠前者有人議及施賑南潯震澤輒曰東南諸善士於晉豫燕秦諸省之遠尚且有以拯之今近在同壤而反漠然視之此責以昧遠近之義言之誠是也然災有遠近之分亦有輕重緩急之異同壤之災雖曰切近而究屬偏災卽曰陸沈數處困苦堪憐而其未曾遭災之處尚足自給蠶絲無望禾稻無收而田廬猶無恙則他日尚有可以補救之法此時而急有以救之則固得立出水火而登袵席此時而不有以救之則彼亦尚可以自救不過眼前吃苦而已若皖賑已竣所有盈餘或請發還或請撥歸別項善舉此則尤屬緩圖若山東之災則突然河决百脉漬湧千流奔競人民牲畜隨波而去田園房屋逐流而倒其幸而獲生者則又四顧茫茫上無片瓦下無立錐甚或孑然一身別無親屬衣無可覓食無司求不但草根樹皮無可羅掘而且骸亦無可折子亦無可易其悽慘悲苦之情狀誠有遠過於前此燕秦晉豫等省者又何論乎皖江沙洲與夫南潯震澤之賓災也故　朝廷聞奏軫惻殊深卽命截留漕米以濟窮黎开恐爲數太鉅漕糧雖經　留仍屬不敷所用更命廣爲設法籌欵開捐封典空銜不惜以名器爲招徠之具但期博　濟衆以全活無限生靈此固可謂仁之至而義之盡矣特漕糧則可以立卽截留而捐項則未必一時遂能畢集卽使停捐以後雖封典空銜亦不若從前之易得或者見此曠典競相輸納亙爲激勸兾博恩榮且知此舉雖名爲捐輸實則所以爲賑濟之用因而感動奮發尤爲易易捐輸之集自是無難然亦必陸續解赴斷不能一時遽集彼災區諸民一日不食則飢三日不食則病七日不食則死又何能忍飢耐餓以待各路捐納之貲而活茍延之殘喘哉涸轍之鉜而欲俟汲西江之水以甦之其何以濟茍能先將賑皖餘欵數萬兩速卽馳解災區早爲數放然後各處捐項皆踵而成之庶幾源源接濟不至有脫節之虞而災民之被其惠者不啻倒懸之獲解矣目下請移皖賑餘欵之說巳有諸君公函諒必可蒙核准絲業會館首事施少欽先生又早移震澤之賑捐以蘇山左之民雖爲數不多而其知所緩急識所輕重則已有足多矣繼起者當不乏人僕不禁爲災區諸民心香祝之 
[諭旨恭錄]  
　　○初四日奉　上諭直隸保定府知府員缺緊要着該督於通省知府內揀員調補所遺員缺着朱靖旬補受钦此同日奉　上谕此次考試各省優生解锡桂趙乃普朱辉謙郭建𦤎高锡華于宗潼張愛和彭樹华曾兆錕項兆驤程廷　杨家騵周丕紳張家權胡豐毅丁經　朱應動姚文楠楊銳何作照曾壽祺均着以知縣用任寶徵裴維信張侃米毓瑞韓照庚高駿聲曾承詩葛維垣鄭景繼李光坤趙啓霖沈祖榮潘學海張澹王安邦童昶齊雲羅兆　江俊胡朋唐芝榮柯樹榮曹樹動陳崇哲梁吉祥吳之英許汝賡均着以教職用欽此 
 
 
 

Page 2

 
 
[倫敦電音]  
　　○日斯巴尼亞之巴達嘉斯地方兵丁謀叛逃往葡萄牙情形經列昨報兹接本月初六日倫敦發來電音登　晉源報云該兵丁之往葡蔔牙者共有一千人又爲葡兵所拘禁开奪其槍械云 
[彚譯東報]  
　　○東瀛報言中國　皇上萬壽聖節寓橫演之中國商民無不飲涓高會遙視聖嘏夜間各店懸燈密於繁星朗若皎月大有可觀○達力契地方近出野狼甚多該處本有大蛇匿於林藻之中近忽爲狼所噬狼遂據其地爲巢窟自以爲莫子敢侮且大狼生小狼其類愈衆其能愈壯信局之送信者已有數人爲狼所食現聞信局　家已禀日本官吏請捕狼以除民害也○神戶兵丁平時放鎗打靶本派二人爲之記數日前有兵放鎗適中記數之二人當卽送至醫院療治雖不致命已成殘疾不能再當兵丁日廷憫其殘廢乃議每人每年酌給銀六十圓以示體恤○六月十九日忽有人到捕房報稱某處有賭塲請卽往捕捕房乃派巡捕三人不穿號衣潛往捕之及至一家則門內並無賭具見捕來大呼有盜鄰人聞聲持械　集與捕格鬥於是巡捕死一人傷一人逃走一人該處官吏已將拒捕之十四人拿辦矣○六月二十四日有鄉人擔菜入市求售行至中路遇盜三人口稱要錢鄉人曰我身畔祗有洋五角若以與汝則吾之囊秦空矣盜曰汝不我與我將用强乃持械直趨鄉人鄉人卽以扁擔拒盜二盜竟被擊死一盜受傷臥地適有巡捕來將臥地之盜解入捕房而鄉人則一肩菜色早已入市矣○右大臣岩倉公逝世巳列前報兹悉於六月二十二日舉殯幽宮內而貴戚勸臣外而文僚武弁無不執紼偕來日皇復遣官代送葬禮悉依日本制度是日行　約有五點鐘之久節終之典可謂渥矣 
[薇柏雷霆]  
　　○蘇臺烟舘之禁時而再接再屬時而七縱七擒操觚者旣罄竹難書閱報者亦隱几欲臥矣上月杪旬宣使者譚公鹵　還轅見有短榻熒熒者傍署之左遽喝停輿飭役　人帶回內堂訊知卽係大轎班某甲憲怒甚曰吾屢見爾叉手彎腰兩肩若不勝任今始知爾獲利愈厚而嗜烟愈深也衙役無不粲然立飭發吳縣重辦次日爲七月朔循例拈香畢上㨬偶與豸衣使者言及近日烟館之盛亟當重申前禁廉訪似有吹縐春池之意方伯微愠略謂省城業此者廣潮人居多得毋公有嘉患枌榆意耶廉訪滋不悅許協力同申廣禁退轅後檄札星飛籖牌電掣於是三首縣五巡局差保紛出同時拿獲共十餘家而薇垣柏府偶一命駕輙復攻其無備眞如迅霆不及掩耳日來閒步街頭或游曲巷覺向之戶庭洞然者今且屈戍森然矣月之有盈缺也水之有潮汐也烟館之有关開關也煙霞客曰將毋同 
[寒暑不時]  
　　○杭　自六月初旬酷暑逼人煩悶欲絕數日間病暍而死者頗不乏人幸自十六之夕雷電交加大雨徹夜遂得清涼世界自是以來雖赤日行天幸無酷熱且每夜露白風清頗有秋味但農人望澤甚般亟思得雨至七月初二日午後忽西風大作暴雨傾盆逾時始止抵晚則風聲愈猛屋瓦欲飛雨勢更足以助之淋漓之聲至曉未絕睡起者無不卸羅裳而易夾衫矣是日風勢更甚雨則急陣縱橫日凡數次自晝至夜不少息夜來玉簟生秋涼氣侵人肌骨非得布衾擁臥幾何不肌膚生栗矣日來外間疾病甚多各藥局門常如市眞有應接不睱之勢死亡之家街巷相繼說者謂夏行秋令恐交秋後病症更甚然則衛生者更當若何謹愼耶 
[捕役行竊]  
　　○杭有捕役某申本舊家子也少好從無賴遊遂入下流今則儼然爲捕役矣數日前偶遇獅虎橋見菜園門虛掩推門而入園中不見一人惟晒有布衣數件某遂將衣收取捲作一包摯之而出乃甫至園門突遇一人推門而入見某遂相詰問某以查門牌者答之其人問以手中何物某曰此係園中拾取者旣係汝物卽當奉還遂將衣包遞與之從容而出乃某出園不多時而局中之查門牌者適至園中人不勝詫異曰方繞一人來查門牌將所晒之衣收去幸爲撞破奪還今汝等又係查門牌而來眞屬不解某司事聞之大怒曰其人旣去未久可煩汝同去一迫詎某自菜園中一發不中擬於他處復逞其技故一路東窺西望無隙可乘方行至天水橋相近而後面之追者已至於是不問事由將某扭交地保立卽送至總局嚴辦局員略訊數語卽命取頭號枷枷於仁和倉橋大街示衆但某行雖不肖而事母頗孝隣里以是咸多之後爲巡員聞之遂請總局擇放云 
[京口雜誌]  
　　○鎭江南門外十一區地方織機匠樊姓年約三旬妻年亦相若上月初樊夫婦於睡夢中忽覺有一人越垣而進旋及寢門知必小竊樊急起拿捉詎其人已在房中卽向樊某富頭一刀砍倒在地又連砍十二刀厥傷甚重人已暈絕賊乃略携数件而去樊妻本欲喊救因見其手執凶器便縮入床頭不敢聲息俄聞其人已去始下床見夫臥於血泊中胸尚微温隨喊告隣佑咸來審視知最重者係頭顱上兩刀次日鳴保報縣馮邑尊卽帶仵作人等臨騐仵作喝報傷痕性命似恐難保幸樊尚有一息謂凶犯似係某甲緣與甲素有仇隙也馮邑尊随飭差捕提甲到案這究然究未知是此人否也○新開之荣桂戲園日有打深情事幸未釀成命案惟前日設戲園以看白戲者太多戲子出爲帮遂交毆之下有萬家巷內之童姓子被擠入垓心年僅十歲旋被擠倒在地徧體爲人踏傷僅存一息該園見之亦卽停演急用湯水灌救已無濟矣俄而童聞信奔來子已命絕先則撫屍人　繼欲將屍停放該園正桌之中鳴保報縣該園主知事關人命潛請與童相善者出爲調停童本回教中人衣食棺槨皆無用處定欲與子伸冤因是而遷延者三日屍腹墳起勢將破裂童亦不忍允願了結聞該園共出英洋一百六十元云○瓜洲江心上月初有汆來白水重極一具爲救生船眼見赶急撈起帶回局中該局　將此枢暫厝一面具帖招人前往領認云○大河地方停有划船一隻係由他處裝載散客抵鎭者比船甫抵岸忽有一湖南人一揚州人在船頭爭吵旋卽揮拳二人各不留神同跌入水湖南人善泅卽扒起乙因不諳水性竟灌滅而同船諸人見出命案恐被株累隨將湖南人捉住鳴保報案請騐馮邑尊騐明屍身後飭將湖南人帶回詳訊云○城內雙井地方聶姓夫婦年皆二十餘一子僅五歲日前夫婦二人將門反鎖抱子至戚串家將子並當票十八張留下謂少刻卽來其戚固不之疑豈至晚未歸次早聞南門外河浮有男女二屍隨潮流至花神廟被某營兵所見囑人撈起見兩屍手足有紅棉帶綁縛往視之果聶夫婦也爰爲之備棺成殮五歲子代爲撫養然究未知其致死之由越數日始知爲房東索租太甚行將露宿故氣憤自盡云○大閘口內河爲停舟之所一夜將近三鼓時舟人均驚起人聲嘈雜有某甲之舟夫婦正入黑甜聞聲起視詎身未立定扑跌河中隣舟聞聲皆喊妖怪已落河矣旁人更驚喜不迭及聽甲妻呼壙衆始知落河者實人也非妖也然已打撈不及矣緣該處素有水怪迷人死者已無算其起先之驚駭者蓋謂妖將復出也○姚家橋某監生武斷一方人皆畏之如虎前晚在大門外空塲納涼忽哎喲一聲人遂倒地家人持燭出視見左腿少肉一塊有黑水流出知被毒蛇所噬赶急覓藥灌救俄頃方甦而喊痛不絕旋見腿粗如水桶黑色延至胸膛而逝蛇亦毒矣哉○西門外蒜山脚江邊近日有男屍被潮打至救生红船本欲捞起報明善局掩埋嗣見屍身有傷並有麻繩捆缚手足且有石磨半塊绑於脊背故該船卽鳴保報案馮邑尊因有要公委捕願带同仵作人役往騐騐得该屍頭有一孔約深寸餘胸前有青紫傷痕背負磨石係賣柴之绳索所捆因绳上有木钩也隨塡寫屍格带回禀縣馮邑尊知爲謀害重案隨飭差捕累緝務獲兇犯云 
[愛才若渴]  
　　○江蘇學憲黄潄蘭少　馬夙有愛才之譽自視學江蘇以來凡所以激勵士子者無微不至前在江陰使署旁創立南菁書 
 
 
 

Page 3

 
 
院近己落成遂檄飭各學調取高才生定於本月望日齊集院中高門考試聞松江一屬共調三人一爲府學增生雷補同一爲上海縣學　生汪錫增一爲上海縣學增生蔡爾康學憲此舉殆所謂獨具隻眼者歟 
[撞沈小艇]  
　　○前晚十點鐘時有一小火輪進口行至春申浦中突與小船相撞橫衝其腰小船遂分爲兩截船中有三人及一小孩同時落水小火輪不顧而去當有德國帆船二副放舢板救之祇援起一人餘則與波臣爲伍矣 
[災民苦况]  
　　○初二三等日風災聞南匯川沙一帶沿海居民草房瓦屋被風吹倒者不可勝數且海潮灌入內地田園牲畜盡被淹沒災民無可棲身有流離滬上者聞陳君竹坪擬爲設法安置云 
[失火頭誌]  
　　○新閘橋北首蘆塘地基去冬移設施粥廠先搭草棚十餘間以便乞丐之棲止另雇水工構造屋宇將次告成又擬將草房改造瓦屋尚未興工米石木柴均堆在草房內昨日黎明時草房起火勢不可遏米石木柴及乞丐之衣物盡付一炬究未知火之所由來也又昨日下午五點鐘時二馬路羊肉麺店內忽然煙囪爆然煙燄迷漫屋椽爲焦幸左右鄰聞警畢集得卽樸滅然石路各店舖皆己閉門矣 
[客官過境]  
　　○新任四川臬憲如冠九廉訪昨由天津乘保大輪船來滬暫寓大方客棧聞不日卽換長江輪船赴溪再由漢取道入蜀云 
[邑尊回滬]  
　　○上海縣黎邑尊因公赴蘇業已多日而滬地又有要案故於前日特發小火輪船往蘇迎接邑尊隨於昨日十二點鐘時回署云 
[預備行轅]  
　　○兩廣總督張振帥聞在天津乘招商局海晏輪船來滬該輪船於初六日在津動輪故上海縣飭差在廣肇公所預備行轅并聞有隨員某君亦於大東門內北城脚賃屋以作公館云 
[灑道新法]  
　　○法租界新街一帶昨經工部局人用鐵管十餘個以一頭套於自來水龍頭上－頭由工人執在手中沿途灑水極形靈便想以後可不須水車灑道矣 
[疫症未殺]  
　　○前日傍晚祥生船廠各工人散歸時有一小工遽爾倒地旁人急喚薙髪匠挑痧逾時始甦聞近日霍亂時疫仍不少殺虹口一隅每日死者約有四五人云 
[室中有水]  
　　○老閘東新街口自來永管昨晨忽然破裂水如箭激近處人家未遂飮淸之願先有陷溺之虞公平洋行查悉情形卽知照該公司矣 
[証人備質]  
　　○見西人向西逃逸之東洋車夫巳經捕房釋放前日劉貳尹騐屍時詢及此人故捕頭復飭包探至八仙橋將該車夫解入捕房以便傳質也 
[英界公堂瑣案]  
　　○前月有揚州人某甲領一小孩到某烟館吸烟未惠烟鈔棄孩而去烟館主只得將孩送入捕房捕房卽解案請爲安插陳太守訊問之下據孩供姓蘇名德榮年九歲揚州寶應縣人父母均歿由隣人領我到申暫住客庽太守飭將孩送棲流公所○一百十六號華捕稱昨夜見十五六歲之人在弄中行走情跡可疑爲此送案王阿根供浦東人家中有兄給我錢文到申做小工連日並無工作昨祇存二十餘文苦無寓者致在路上行走陳太守飭値日差傳地保喚其兄來領弟回家○六號華捕稱昨夜見人在路行走爲此拘案韋阿狗供川沙人來滬尋友未遇致無寓資不得巳而在路行走陳太守問司副領事曰韋阿狗雖未供明遭風灾然本分府巳悉川沙風潮情形諒韋亦係災民飭差送交陳竹坪留養太守誠好行其德矣 
[山東水災勸賬啓]  
　　○敬啓者東省頻臨大河迭罹水患去歲桃園橫决人民流徙村舍爲墟今夏下游又復漫溢千里盡成甌脫萬室悉苦磬懸倉皇聽鴻鴈之聲慘惻乞蜉蝣之命逝者巳矣捐瘠堪嗟存者何之浮生有幾上暑下溼鞠窮效眢井之呼棟析榱崩野老有吞聲之泣甚至託足僅數株之樹葢頭無一把之茅盡沈　以生　孰編橋而救蟻陳雋丞中丞曁游匯東星使暏此沈災力籌拯濟遣派員紳分攜淺米於被灾最重之區隨時散給沿河南北兩岸設六粥廠六所收養難民並爲請賑議蠲甦此重困惟是東省頻年災䘲閭里告遺　恃升斗所積仍恐無濟於時因思金饒穰木穰天行固有時而眚　鄰救患君子自好行其仁爲念災黎敬呼將伯夙諗東南各省仁人義士痌懷在抱飢溺爲懹攜来鄭伙之图所全无算爲問司城之粟雖貸不　普被星雲詎分畛域尤祈洪钧廣播遍告同儕庶集腋之有資亦衆擎之易舉其有爲數較多者當道現已援照而𨽻助捐章程奏請議叙以爲樂善者勸所集之欵並乞從速彚齊寄至上海陳家木橋金州礦局巡彚解東省庶幾更生有慶此邦慰呼願之情天意何常啓德有轉移之理祝萬家之生引普渡慈航爰千里以貽書聊當乞糶 
　　海岱諸同人公啓 
[妙藥來申]  
　　○粵省有愛和堂楓嵩年自製膏丹丸散藥酒靈騐非常馳名巳久計開創至今己歴七十二年一鋪在粵城外槳欄街一鋪在城內雙門底今此外別無分店購者殊有道遠之嫌閱本報後告白該舖主人心懹利濟特分一舖在本埠四馬路中市從此妙藥回舂無間遐邇是亦仁術之所推也棄書數語以誌喜 
[牛女渡橋旣以詩酬靈鵲七律四首]  
　　○曾負天公十萬錢銀河無奈阻良緣憐他繞水經三匝悵歲臨風又一年駕得飛橋雲并渡照來明鏡月雖圓人間何事繕祈巧巧到靈禽便是仙　不借　梁便渡河祗憑鳥使爲傳歌翱翔雲路雙飛翼容易星期一擲梭到底情天難補石暫時恨海不生波羽衣織就聊持贈莫報鳩工一夜多　好從河上賦逍遙仙鳥殷勤謢小橋未免終年心脉脉可憐今夕尾翛翛聽來吉語忘離別吟到新詞慰寂寥莫怪人情半張紙償逋猶自乏瓊瑤　疏星淡月繞前津良夜微問鵲噪頻銀漢不殊三島路彩軿無　七香　仙家眷屬逢天上神女生涯間水𤁂領略河梁無限恨願君遍渡有情人 
　　丹徒楊家禾劭軒氏錄舊稿 
[省撫轅抄]  
　　○七月初一日馬乘鈞禀知厘捐局委　海船貨局禀見叩謝　胡義贊禀知防軍局委河南查硝磺差　渾副王瑞年禀　徽州　局　辦差　從九品董錫琦服滿來省禀到　○初二日陳乃瀚禀知厘捐局委陳石庫局差禀見叩謝　向人冠由處郡厘局交缷回省禀到销差　卽用縣王承煦由京分發來省禀到 
[蘇省撫轅抄]  
　　○七月初六日三品銜浙江候補府吳唐林常州籍來卽辭赴浙江　上海縣黎禀辭　○初七日候補同知梁僖年金陵回禀知奉委調辦慶餘橋厘捐卽辭赴差分發河南補用知縣謝　芝禀知赴無銀分設電報處卽辭 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[籌越管見]  
　　○軍國重事朝廷自有權衡似非草茅下士所宜叅其未議也然今日者法人欺凌我中國欲滅我藩封凡同盟友邦亦當代爲不平况食毛踐土者歴不生其敵愾乎故憂天雖祀人之過慮　曝實草野之愚息兹敬陳管見所及或千慮之有一得以備當道採控焉持重者能言和而不敢言戰不知今日之勢能戰然後能和也法之肆其鯨吞其貪俞豈一朝一夕之故當未割據西貢之日已　席卷越南之謀况今勢成骑虎而猶欲以口舌爭之不亦難哉其法見日之縣琉也於今三年未遺一矢遂謂法之於越何異日之於琉以爲中國必不出於戰所以愈無忌禪焉傳云畏首畏尾身其餘幾若仍示之以弱吾恐法不止貪一越南已也更恐欺凌者將不止一法也故曰能戰然後能和也至於戰則又不宜出洋而與之戰也泰西兵船防攻之法日新月異不但撞船之術精益求精頭杆　杆之水雷復時時不同近雖效法泰西果孰是靑出於藍者乎如藉西人駕駛恐戰務一開恐有守不偏助之義而辭職者不可不預籌其選也就令有可選之人而目下鐵沿未　法之多若盡舉而與之周旋設以偏師擾我濱海之區將何以應之乎矧法之據有西貢二十餘年矣近復攻獲東京則不特由瀾滄而入有主客之分卽富良江口亦必是砲台火雷之防而未易直進者矣兵船之鐵甲雖厚巨炮足以穿之水雷足以毀之所費不貲仍不足恃此戈登所以有累卵於筐之諷葢憐惜中國此重資也亦以中國見在兵力不宜與泰西戰於海洋耳竊以爲今日之戰惟　於陸路海岸內河二者而已由陸入　　道於廣西則有三雲南亦有二焉不必出洋濟師也但陸路崎嶇不如洋之能運巨炮然運巨炮者貴能制鐵船耳而近日之鐵船太厚非三四十頓之炮所能洞穿則何如運有用品經便之炮乎輕便而有用者何卽昔戈登䇿內所言之炮是也其言陸路交兵也則曰當以火箭快鎗代炮若用砲必用四節之光筒　膛死臨用以螺絲續之則易忻易運　其言攻炮台營堡也則曰當用頗細能擊極遠之螺絲後膛炮此炮易於遷運安置遠則敵難奪如用此砲遙擊敵營使敵晝夜不寐敵自困憊矣其防鐵船之入口也則以田雞砲炸之於上水雷砲　之於下謂中國不宜再辦巨砲因其價貴且中國所能購之巨炮又不能擊穿近日之厚鐵船惟應用大田雞炮其彈從空而下落在船中卽炸敵不能護兼前築厚垣敵不應傷不用炮門敵不能見其價又廉將十八頓炮一尊之値可買田雞炮五百尊如一海口有大田雞炮一千五百尊復多設水雷則敵人永不能衝入云云此數者固中國海防當務之急尤運軍火往越之要需也其餘行軍各法亦皆有可探者使越南倣而行之其南定京京豈若是之易矢哉黑旂雖能敗法兵奪法帥而不能攻城由擊遠之砲未　也能使法兵伏匿不敢出而不能使新來之兵不敢入由水雷田雞砲之未備也循環報稱當給其軍火料必有見於此中國不與法戰則己若與法戰則給軍火安容或緩如相爲犄角可收指臂之效卽法之來侵亦使有內顧之憂此實法之所深忌者在法亦早己籌之矣不然何以法廷密寄有云倘中國因越事與法開仗卽先駛兵攻粤東等　誠以粵東之西江爲內路運軍火所必由者也然則沿海籌防粵東非尤吃緊耶而粵東之籌海防者但知防虎門不知橫門魚門岸門螺洲門虎跳門皆可爲入粵之路烏可使敵人避實就虛乎甚矣水雷田雞砲之不可不多置也若夫兵船似亦宜多集於粵洋旣可爲海防之資且能遙爲聲援使敵人恐吾之襲必分其兵力以防海洋而不敢專注於陸戰或亦疑兵之一助云 
　　何博撰稿 
[家嚴待罪於湘久矣余隨母而寓故國讀書年始八齡携弟戲游於道路之間不料爲惡人擒誘遂至身入伶堂迄於今八載有餘略形知識然斯惡人二獲財而逸更不知椿之存亡弟之多寡音信無從不不見耳天竟何如命竟何如愧憾之思無時或釋幸而疊蒙至察見允償余省親之願且肯納余於側室抵夏季月庚午日復承厚賜番蚨乞余盡帕因贈之故作此詩不値　笑未嘗巧於工對達意而己焉知來者之不如今也]  
　　○記得當年境遇亨那知此日誤蒼生幸逢憐愛相周繼窹寐求之涕淚盈　　憶庭闈得意時患躬運穆尚無知今朝瞬轉成人巳豈料琵琶訴苦思　贈君　帕伴君安相見時難別更難憐我天涯眞淪落何妨暫作小　桓　銷魂聽漏罷三更覿面無忘插而盟輕煖肥甘前度事艱難貧賤此時情 
　　彩姝女史初稿 
 
 
 

Page 12

 
 
[京報第五百零一號]  
[光緒九年六月二十八日京報全錄]  
　　宮門抄○發抄　旨五道○東撫陳　奏特叅各員摺子○江督左　奏請開復知縣摺子○又　奏叅革各員訊辦片○直督李　奏山海關經徵期滿情形及動撥各項銀兩數目摺子○又　奏懇留存盈餘銀兩備用夾片○江督左　奏留員差遣夾片○大臣吉等　奏設法運送積差並出口日期摺子○六月二十八日推班○召見軍機○皇上明日卯正二刻至　大高設拈香○發抄　左宗棠等奏審明宿　縣民柏钰　等强抢　女嚇姦後改賣案定擬奉　旨刑部速議具奏欽此○又周啓茂等借補長江水師都司等缺營　旨兵部議奏單併發欽此○又記名提督熊有常等留江補用奉　旨着照所請兵部知道欽此○又都司彭楚明補泰州營部司奉　旨兵部議奏單併發欽此○又毆斃人命之守備王兆態等革訊奉　旨着照所請該部知道欽此　○○山東巡撫臣陳士杰跪　奏爲特叅庸劣不職各員以肅官　而清吏治恭摺仰祈　聖鑒事竊惟政冶之廢興視乎官吏之賢否山東頻年水災民情困苦己極正賴良有司加　撫綏以蘇民命豈容貪懦等員侵刻剝削因循廢弛再傷元氣臣到任數月以來督同藩臬兩司細心查核所屬正署各官及候補人員其勤能稱職者固多而庸劣溺職任意妄爲罔知自愛者亦復不少查有署德州知州茅方廉性喜鑚營久兹物議昌邑縣知縣招汝濟狎呢小人不知檢束定陶縣知縣袁炳坤言語輕狂作事任性高密縣知縣廣全文理欠通不諳公事候補知縣年漺行止卑鄙有玷官箴張煕鴻性情驕詐怙過不悛署長淸縣事候補知縣周以恩貪利忘義不洽與情候補鹽大使蔣家璞悖理妄爲不顧名節泰安縣訓　崔夢吉受賄請託不守官常以上各員未便稍事姑容茅方廉招汝濟袁炳坤李漺張煕鴻周以恩蔣家璞崔夢吉等八員應請　旨一併革職廣全請以府經歴縣丞留東降補以儆官邪所遺昌邑定陶高密各縣員缺山東現有應補人員應請扣留外補除仍督同藩臬兩司隨時察看此外如尚有不知儆惕難期振作之員再行據實紏劾所有特叅不職各員謹繕摺具陳伏乞　皇太后　皇上聖鑒謹奏奉　旨已錄　○○太子太保大學士兩江總督二等恪靖侯加一等輕車都尉臣左宗棠頭品頂戴工隸巡撫臣衛榮光跪　奏爲巳革知縣因案被叅現在案經查明懇　恩開復原官以昭平允恭摺仰祈　聖鹽事竊巳革知縣孫雲前於光緒四年間在山錫縣任內有牙行張永成等上控司帳張鳳山尅扣米價一案前督臣沈葆楨批飭將張鳳山交出因張鳳山先於案前因病告假未能如限交案經沈葆楨以袒庇私人奏叅革職在後據該革令將張鳳山訪獲交案經淮安府知府孫雲錦訊明並無尅扣情事提訊牙行張永成等不能指　張鳳山係属無干業經完結銷案復據江寍藩司江蘇臬司查明會詳請奏前來臣等查該革令因張鳳山未能如限交案以致奏叅革職被參後深知愧奮旣將張鳳山訪獲交案卽不得謂之袒庇張鳳山訊屬無干則該革令益無應得之咎該革令前在山陽縣任內撫字認眞官聲尚好於光緒四年間因首先拿獲隣境寶應縣事主苗協盛木行被刧案內斬决盜犯徐憬等十名奉准部議給予應升官階保奏到部再行核辦正擬將該員奏保間其時適經奏參是以未及開保伏查該革令係因案被參無別項劣蹟致被甄別者有間兹旣心跡分明案經昭白久任棄置非所以持情法之平合無仰懇　天恩准將已革山陽縣知縣孫雲開復革職處分以原官留於江蘇另補出自　逾格鴻慈如蒙　俞允俟接准部覆卽行送部引　見謹合詞恭摺具陳伏乞　皇太后　皇上聖鑒訓示謹奏軍機大臣奉　旨着照所請吏部知道欽此　○○左宗棠片　再六合縣文生兼襲雲騎尉朱戴之卽朱立坤因與人口角爭閙受傷身死據屍屬指控王九等多名由縣提訊僅據王九　王兆熊供認毆打一傷其余秀圃卽余瑞蔡周玉林卽周雨霖迭訊多次與王兆熊𠀕相推諉均未承認查該二人均有職銜顯係恃符狡賴據江寍府知府趙佑宸詳請奏參革審前來除飭府親提訊辦外相應請　旨　准將儘先守備王兆熊州同銜余瑞蔡衛千總周雨霖一併暫行革職以便訊取確供照例辦理合附片具陳伏乞　聖鑒訓示謹　奏軍機大臣奉　旨着照所請該部知道欽此　○○前大學士署北洋大臣一等伯臣李鴻章跪　奏爲山海關一年關期報滿經徵額盈餘無　並免徵漕船商稅及動撥各項銀兩數目恭摺仰祈　聖鑒事竊據山海關監督奉錦道續昌詳稱自光緒七年十一月二十八日起扣至八年十一月二十七日止計一年關期報滿海旱各口共照額徵收過正項銀六萬一千六百四十二兩三錢七分九厘又盈餘銀四萬九干四百八十七兩查正額銀兩應發山海關駐防各官俸銀一千七百五十三兩四錢五分世襲雲騎尉博多歡俸銀八十五兩世襲廕監瑞俊德克精額俸銀八十兩兵丁餉銀二萬六百二十三兩半餉銀一百八十一兩養贍銀八千七百八十六兩五錢二分五厘九毫八絲五忽七微節婦建坊銀一百二十兩半折米銀一萬二千四百九十五兩白事　恩賞銀五百十九兩五錢五分三厘關道衙役工食銀一百八十六兩免徵運米漕船二成來貨並回貨黃豆豆餅全免商稅共銀四萬二千一百六十七兩六分三厘除將正額銀兩照案全數開支外計尙不數銀二萬五千三百五十四兩二錢一分二厘九毫八絲五忽七微照案由新增盈餘項下動撥其盈餘銀內除解交奉省各官養廉銀一千一百八十八兩三錢六分部科官飯銀一千四百九十兩帮貼庶吉士银三十两節省車脚盤質銀二百五十五兩解交　恩賞內閣銀四千二百兩山海關融都統衙門步甲餉銀五千三百九十八兩五錢製造鉛丸火藥工價銀一千十七兩　錢四分二厘馬乾銀四千八百兩辦公經費銀四百兩各官借修帳房銀五千四十兩奉天府府丞養廉修署銀二千兩又解盛京將軍　年養廉銀八千兩奉天府尹養廉銀六千兩府丞養廉銀二千兩關道衙門書吏心紅帋張筆墨銀二千四百兩巡役飯食銀一千兩各口房租銀四百六十三兩鐵箍本鞘銀七千六十九兩八錢九分二厘六毫添給各役飯食銀一百七十六兩共支銷銀四萬七千六百九十六兩三錢四分四釐六毫解交盛京將軍奏提盈餘銀一千七百九十兩六錢五分五厘四毫實在無存詳請查核具奏前來臣備核無異其支放各欵印領並徵收海旱各口稅誅清册紅單飭卽照章委員直𨽻候補能判奎彰親隨分送戶部戶紏查核所有山海關經徵正額盈餘銀兩一年期滿支銷動撥銀兩數目理合恭摺具陳伏乞　皇太后　皇上聖鑒飭部查照謹奏軍機大臣奉　旨戶部知道欽此　○○李鴻章片　再山海鈔關自光緒七年十一月二十八日起扣至八年十一月二十七日止一年關期報滿據該關道續昌具詳正額盈餘銀兩均經徵足另行詳請奏報其加增盈餘銀八萬兩亦無虧庶稽徵實屬得力除駐防八旂官兵俸餉等項不敷支放照　動撥銀二萬五千三百五十四兩二錢一分二厘九毫八絲五忽七微又漕船免徵商稅作正關銷除銀二萬九千九十三兩八錢一分七厘尙存銀二萬五千五百五十一兩九錢一絲四忽三微查前因營口爲奉省沿海緊要門戶口岸甚屬空虛防務毫無憑藉必須擇要修築砲台方資扼守上屇該關用存加增盈餘銀二萬六百餘兩湊作該口備築砲台之需奉　旨覽欽此欽遵在案惟核計砲台經費不敷尚多該關除去稅項別無可籌之欵現正籌布海防待用孔亟據該關道續昌請將本屇用存　增盈餘銀二萬五千五百餘兩照案留濟急需等情前來臣覆加查核係属實在情形仰懇　天恩俯准照數留存關庫專備修築該口砲台之用裨要防候工竣　實奏銷理合曾同盛京將軍臣崇綺兩片陳明伏乞　聖鑒訓示謹　奏軍機大臣奉　旨着照所请户部知道钦此　○○左宗棠片　再投標學習人員泆經前督臣等及臣先後奏请留省補用歴經奉　旨允准在案兹查有頭品頂戴　記各提督蓋有常原保並無留省字樣頭品頂戴　記名提督楊金龍前保遊章副將總兵雖有保留陜西補用字樣惟嗣後加保提督並未留省諼頂等前隨軍營迭著兩功未便需之閑散且江省現在整頓營伍正確需才之際合無仰懇　天恩俯准將　記名提督熊有常楊金龍二員各以原官留於兩江交臣酌量差遣借補以收人地置宜之效除飭取履歴咨部处謹附片陳明伏乞　聖鹽議示謹　奏軍機大臣奉　旨着照所请兵部知道钦此　○○奴才吉和永德跪　奏爲軍台精差甚夥奴才永得前往設法運送以資　壓並出口日期恭摺具奏伏乞　聖鹽事竊奴才等前因軍台叚內亢旱成災台差徭阻滯撤駝運送並被灾情形請帑賑濟等情奏蒙　恩准會商安設台歸妥籌撫恤正在咨商會辦問旋據布於圖默　爾　　各辦台委員先後禀稱各台積差計有二十餘起弁兵共計二百餘名现撥駝隻爲数甚少此争彼奪不敷絻運停滯數月　　己空覓食維艱盜竊頻聞　等不足以資彈壓若赶緊設法急爲運送遲恐別生事端等情飛禀前來奴才等再四籌商別無救急之䇿惟有奴才永德輕騎減從前往各台如有積差督飭運送以資彈壓藉勘灾區如寔是在差多駝少　覓無方攫由商都　內暫行借撥以濟要需而顧大局奴才永德卽於六月十六日有備裏粮出口赴台一俟回口後奴才等再將辦理情形曁被灾處所详細奏　聞所有軍台積差甚夥奴才永德前往設法運送以資彈壓並出口日期各緣由理合恭摺具　奏伏乞　皇太后　皇上聖鹽謹　奏軍機大臣奉　旨知道了欽此 
 
 
