# 1914 - 466 - 4914949

 

Page 1

 
 
遊記 
[羗海雜誌（二）（十）（）七（（生入）]  
　　千布录具結以後拔帳西南行十里出賽前硤賽前者蒙語有硤路之山也地名巴燕灘是爲輝特旗地方東界中窪積水名巴燕塘水濁如醬三里又入石峽峯高路曲石齒嶙峋騎行殊形蹙蹙出硤天開廣陸細草平鋪亦名巴燕灘半爲平灘半爲平原周徑百里中有荒城半圯無碑碣可考溪澗數處皆涸有泉者僅一東南隅有深潭名海淹子蒙名巴燕諾爾周約十餘里水鹹牛馬不飲海淹子外爲哈乙河逕西行二十餘里上高阜路更平夷北望青海南望黄河極目飛沙殊有天馬行空之概下坡山勢陡峻俯視平原町畦井井高處爲東巴台土堡爲東巴莊台之東西有兩水夾流而下北爲東巴原有營壘舊址堡内土垣茅舍鷄犬相聞儼如中土村落漢民鳴爆以迎除舍以待爰息裝於民舍屋宇湫隘榻僅容膝牛羊一室臭不可聞牆上滿貼糞餅觸手卽是共備空屋十餘間員司役分居之各就地而臥土濕觸鼻作惡遠不如　帳之平敞而清潔矣以其殷動留宿不忍郤也 
譯稿 
[德意志與山東（九）廣豐俞潤皆譯述]  
　　企業之出資經營德國基於得自清朝之特權將敷設鐵道於山東採掘　山時德　銀行依其政府之命與十三大德國銀行商店合同組織由東鐵道會社五萬四千株中擔任四千九百九十九株（四九九九○○○馬克）更與七大銀行商社蓮合設置山東鑛山會社六萬株中擔任八千株（八十萬馬克）尋英德二國得津浦鐵道敷設權德國擔任自其北海（即天津）至山東南境線路之建築及經營時德華銀行蒐集一千萬馬克之資本設立德華鐵道會社將欲遂行者也而其母國政府遽以該權利歸還於中國故不得已僅貸與其敷設資金於中國將德華鐵道會社之資本減至一百萬馬克然德華銀行以其定欵有自行經營事業之權利一八九七年曾於天津及漢口各以一百萬馬克資本興土木會社復據中德租借條約得　建築兩地之家屋街路岸壁之優勢將來德國在山東欲得何等利權時　進而當其經營則豈僅云止於擔任企業會社之株式而已哉 
　　公債之擔任德華銀行嘗爲德國對於中國之資本國代表者毎爲本國擔任中國之公債其額已累至巨萬試列記之於後國債名年次利率金額（磅）擔任人英德金欵一八九六五一六○○○○○○德亞銀行香上銀行續英德金欵一八九八四五一六○○○○○○同虧磅金欵一九○五五一○○○○○○同津浦鐵道借欵一九○八五五○○○○○○同續津浦鐵道借欵一九一○五三○○○○○○同幣制借欵一九五五五一○○○○○○○英法德美湖廣鐵路借欵一九五五五六○○○○○○英法德美職是德已得之山東鐵道延長線即自高密經沂州至徐州者及自濟南横斷直隷之南部連京漢鐵道皆依德華銀行之手所募　者云 
　　銀行劵債劵發行德國爲欲開發青島不可不供給必需之資金故特許德華銀行發行銀行劵錄貨幣及債劵銀行劵者基於一九○六年六月八日德相之特許狀一九○七年始於青島令其發行而漸次及於中國各地者也其初發行額僅四十四萬七千兩内外後漸增加至一九一一遂逹一百四十六萬四千兩其内在青島所發行者有六十七萬五千八百六十一萬元　貨幣有十仙與五仙之兩種青島總督制定十仙貨爲墨銀一圓之十分之一五仙貨爲墨銀一圓之二十分之一令其換算率母得朝變暮改（蓋因中國各地墨圓與小銀貨之換算率常蹈此弊故也）且令山東鐵道之乘車資得以該　貨或德華銀行之銀行劵支付之當是時也乏良貨幣無池備金之中國銀行所發行之莊票甚跋　内外人莫不受其困苦故德華銀行發行之銀行劵及　貨乃始自青島大流通於山東鐵道沿線此不僅爲供給德國人之資金已也能令在山東之中國貨幣路爲德化社債劵者基於一九一一年德相之特許而發行者也發行此劵目的在於不動産之抵當及貸付規定凡資本金納入額之四倍即滿三千萬兩者得以發行雖然因事業出於草創故貸付常以愼重之　度行之且金利亦稍高對於歐洲人只八分（即我百分之一）乃至一割（即我十分之一）對於中國人一割乃一割二分故依托者少一九一一年度之貸付總數不過一萬一千五百兩而青島天津　口諸外國居留地愈發　而貸付總數愈增加因此德人之融通資金可至於豐富 
　　山東開發之功績如上所述德國銀行不僅爲德人在山東貿易上之金融機關已也其主要多爲創建彼經營山東之根本的鐵道會社或擔任津浦鐵道借欵或着手於山東之幣制改良 
 
 
 

Page 2

 
 
凡關於德人之在山東開發事業殆無不　與焉青島之貿易　　然　入中國第六位山東鐵道之輸送　違於八十五萬　山東　山之採鑛額計有五十七萬　凡德國之勢力所扶　於山東着德華銀行之功與有力焉 
時評 
[正告日軍（冷）]  
　　自日軍在山東上陸後中外報紙頗有傳其騷擾者夫軍隊所過之處自不能草木無驚然我有數言爲日軍所不可不知者 
　　此次之爭戰如認爲攻擊青島之德人而非攻擊中國人認爲攻擊青島而非攻擊青島以外之通過地則行軍之時除萬不得已之通過外當尊重中國土地上之物産及土地上之中國人民不得在意毁壞而殺傷之也蓋不得以俘虜及捕獲品視中國之人民與物産也 
　　日本當道而果有中日交親之誠意乎則宜首先致力於此端不然僅兩國外交上之空言而已 
[命令]  
　　九月十八日大總統中令現駐　　之陸軍第七　　爲兩旅陸建章所兼師長一缺著　裁撤此令 
　　九月十八日大總統策令任命賈德耀爲陸軍第十五混或旅旅長馮畢祥爲陸軍第十六混成旅旅長此令 
　　又令陳殿臣給與五等文虎章此令 
　　又令陸軍部呈請將薛保筠授爲陸軍步兵上校壽　胡文　均加陸軍步兵上校街邊玉珂授爲陸軍憲兵中校玩肇昌李　蓉劉全有趙文彬王文鎭趙連元均授爲陸軍步兵中校陸壽　王新績阮德炳均加陸軍步兵中校　冀汝桐加陸軍砲兵中校衡吳際昌劉玉珂均授爲陸軍步兵少校并加陸軍步兵中校銜穆恩棠武殿奎劉潔壇薄乃文均爲陸軍步兵少校王寶華王錫齡均授爲陸軍砲兵少校王士濟授爲陸軍工兵少校李致良王亞持均加陸軍步兵少校銜應照准此令 
　　又令陸軍部呈請將吳庚授爲陸軍一等測量正　王耀秋李向榮均加陸軍三等測量正銜文蔚齋授爲陸軍三等測量正應照准此令 
　　又令陸軍部呈請將邢振　授爲陸軍二等軍醫正夏芳琯屬懋爵孔憲文汪壽昌王桂藩均授爲陸軍三等軍需正鮑　李賡田鎔江周鼎勛均授爲陸軍三等軍醫正　上田加陸軍三等軍需正銜應照准此令 
　　又令陸軍部呈核准鎭安右將軍朱慶　咨擬以　順吉勒敏泰補驍騎校請予准補等語應照准此令 
戰事要電 
[其一（本館特電）]  
　　北京電前有英兵數百由津出發朱與交步英領稱前次紹興輪船裝運槍彈時經貴巡按函請禁止當經奉復兹再聲明所有紹興順天廣平三輪均係本國政府雇用由津運兵至威海衛已經駐京英使照會貴外部至昨日開行之英兵係由秦皇島搭安的那輪船赴印度並非戰地與貴國中立無碍云云朱轉告德領亦卽釋然 
　　北京電甲格莊班士良被刺事司令官高柳謂事出無心語言不通祗扣兇手口糧百元撥卹之 
　　北京電昨晚有日兵二百名到京聞係使館衛隊 
　　北京電新支那載奉天省東方四十華里内戒嚴蓋自本溪亂事起後警戒甚嚴而馬賊跋扈柳河縣有四百餘東平縣有八百餘若不速平恐成巨變日本將爲滿洲治安計不能不取相當手段云云 
　　北京電某國武官言青島原有德陸軍八千餘現已集合一萬餘人日本預定之計劃以二倍人數攻擊故祇調二個師圑現德兵旣已增加日兵尙須再加一師圑刻正在預備一時不能交綏又青島俱係要塞日人須用攻城砲轟擊此項輸送又須時日云云 
　　北京電大東水線公司電稱凡中立國發寄官電須詳載發報人姓名及官職嗣後僅載姓名之電槪不轉送 
　　北京電德人由青島來京避難之子女現均在德使館設堂敎育共有三十餘名 
　　北京電浙江電十五有德人八從厦門至溫州自交出手槍二支在理船廳經溫交涉員檢查確無違禁物該德人等於十六乘廣濟赴杭 
[其二（英人特約略透電）]  
　　東京電據官中宣稱日本騎兵偵察之際在青島附近遇敵軍哨兵即行小戰死傷數人據官中宣稱日兵在勞山港登岸後即於十八日在卽墨東十三英里之王家莊攻擊敵軍敵軍據險防守且用機關槍抵禦惟至日落時紛亂退走遺有軍需行裝等物（）二十日（ 
　　巴黎電今日下午發出之公報謂吾軍左翼在洛瓦容附近哇瓦斯河右岸者刻已向前進發吾軍佔據愛森河右岸各高地以攻德軍德軍似得勞蘭開來援軍之助中部德軍尙未離其深塹德儲之軍仍接續退走各軍仍在勞蘭按序前進故全線各點戰事正在進行之中聯軍及德軍皆據有堅塹（十九日） 
　　巴黎電今晚十時公報局宣稱愛森河大局聯軍頗佔優勢吾軍左翼在洛瓦容之南獲旗一面且在克拉盎高原惡戰之後俘德國第十二及第十五軍圑及禁衛軍圑之兵甚多德軍雖猛力進攻卒不能於萊姆之前稍有進步彼等曾終日轟擊天主敎堂吾軍左翼現無變動中軍在亞貢山者已向前進右翼則無動靜（十九日） 
　　巴黎電衆意愛森河之大戰實爲開戰以來最爲重要之一役此非後軍之交綏乃結束法境大戰諸幕至烈之戰鬭也現知德軍之地位兵力甚厚故聯軍必須緩求進步最終之勝利大約可以危及德軍之交通今晚十一時官中宣稱戰爭全局未見有何變動惟吾軍左翼仍在前進戰地稍靜（十八日） 
　　倫敦電公報局稱戰局刻無更動德軍迎擊英軍第一師已被逐退天氣不佳現方大雨韋爾斯人在皇后廳開贊助招兵大會演壇上有各政黨代表財政大臣喬治君演說謂吾等未能免戰而不貽國家之羞並深責德國破壞條約又謂吾輩必敎訓德國使其尊重條約於將來並剗去德國野蠻之性（十九日） 
　　北京電英外交部十九日來電如下戰局仍無變動德軍於夜間迎擊英軍第一師即被逐退首相愛斯奎士君十八日在愛汀堡演說釋明英國宣戰理由之正當謂調停辦法已在目前之際德國乃實行其深謀之計畫而與各國開釁德國除傳布不法之讆言外未嘗有所辯論愛斯奎士君乃引闢特及格蘭斯頓保衛條約權利以證英國之誠意德國悞度英國統一之精神德國敎化今後將爲洛文瑪利恩及台爾芒特之名所污英國海軍之優勢異常鞏固無庸罣慮吾國實業除一二處外現仍能維持其活動力敵軍商船已不敢出海愛斯奎士君又讚英軍之成績謂派往前敵者已逾二十萬人不日將得埃及印度及各殖民地援軍之助且於月餘之久幕集五十萬人組織四新軍（二十日） 
　　盎凡爾浦電德軍昨日第三次轟擊台爾芒特毁滅之功業已告竣著名敎堂之塔已受損而仍巍然高峙醫院幸免於禍其餘各屋蕩然無存（十八日） 
　　巴黎電據俄京電稱現駐基愛爾斯之德軍聞奥軍在克拉斯尼克及土瑪斯查夫敗北已怱遽退回翊助敗軍（哈佛電社發）（十八日） 
　　彼德格勒電任能堪將軍已在東普魯斯省遏止德軍進攻之行動德軍現正在數處退走（十八日） 
　　北京電俄使署接官電如下德國薩克松騎兵一師甫由法國開抵東普魯期斯省已受重創羅白林及化爾姆民居歡迎在克拉斯尼克及土瑪斯查夫戰地獲勝之聯隊極形歡奮俄軍獲攻城炮隊儲藏所一處及開花大砲三十六尊皆由白萊斯洛解來擬圍攻伊凡戈爾特砲台者 
　　德將佛亞虚所統之軍圑餘兵復在桑杜米爾附近敗北俄軍已佔據塞里亞伐炮台且將奥軍後隊由維虚里亞河逐過桑河拉提姆洛至位杜米塞爾之敵軍已毁桑河之橋梁茄洛斯拉夫業已起火九月十五日俄軍在桑杜米爾及拉杜米塞爾俘敵二千人獲砲十尊且在里米洛夫附近獲砲彈車三千輛俄軍所佔各地内之散兵多隊陸續投降（二十日）　　彼德格勒電俄人仍在追擊奥軍現抵茄洛斯拉夫及柏利齊米塞爾 
　　（十八日） 
　　哈爾濱電據西汀其（孟京）電稱奥國軍艦轟擊安的伐里並無結果孟軍塞軍仍在攻入巴斯里亞中央（二十日） 
　　倫敦電公報局宣稱海軍部接澳洲海線電報謂愛伊字第一號海底濳行艇沉没詳情未悉（十九日） 
　　倫敦電毎日郵報載有狄愛浦電音謂有德人一隊扮作法國軍官乘汽車圖在洛安附近毁哇瓦塞爾之鐵路橋割斷巴黎與海濱之交通已爲法人發覺擒獲英國各報非笑媾和之說（十九日） 
　　哈爾濱電據彼得格勒電社君士垣丁電稱英國海軍員業已辭職離土土政府卽以德國海軍軍官代英國敎練官由海軍大將蘇匈節制（二十日） 
　　華盛頓電美總統已隠然暫不竭力調停和局以俟交戰國中之一國提出確切之意見今日駐美德國大使聲稱德國願名此戰爲不分勝負之戰爭而以歐洲國土地不得分割爲議和之基礎（十九日） 
　　倫敦電英國國會已延會至十月二十七日（十八日） 
[其三（德人德文報專電）]  
　　紐約電德軍在法接戰六日漸破法軍之防線現佔據法國原定防線之一部分中軍已得極大之勝利德軍右翼第四及第十三軍圑與其他數師在洛瓦容之南進攻已獲大勝德軍左翼轟擊巴芒村（在末斯河附近師丹鎭南）俘法兵三千人德軍現正轟擊萊姆 
 
 
 

Page 3

 
 
　　聯軍在中央全線進攻者殊易擊退之德軍俘敵及獲炮之數甚夥德軍子彈源源解到極爲充足各德軍及各鐵路彼此已能直接交通（十九日） 
　　紐約電巴黎政界承認摩堡巨炮台於本月七日降服（十九日）　　紐約電俄國第十四軍圑圑長瑪托斯將軍就擒因曾下令殺戮平民現由軍法會議審訊（十九日）　　北京電德使署接駐美德國大使署官電如下自洛瓦容起至芒福柯止全線法軍進攻者均被擊退德國砲隊現佔據各險要德國步隊沿全線進攻英軍復圖破德軍右翼未能得利俄兵六軍圑在東普魯斯省完全敗北德境無一俄兵之說已確據官中報告俄兵死傷被俘者共十萬人任能堪將軍之失敗俄京現亦承認（十九日） 
　　紐約電德軍已佔據斐洲拉柯白英兵駐地 
　　紐約電奥軍已將塞軍逐過桑河（十九日） 
　　紐約電加里西亞省西部現由奥匈之軍固守其右翼在泊利齊米塞爾其中軍在太洛其左翼展至克拉柯旦夕將有大戰（十九日） 
　　紐約電德皇之子皆無恙（十九日）　　紐約電德皇季子覺慶親王所受之傷甚微（十九日） 
[專電]  
　　北京電袁總統擬辦全國陸軍模範隊此項計畫現擬實行已通電各處徵集訓練人材 
　　重慶電重慶有大帮黨人乘機起事其首領爲白崖三郎取白郎第三之義經周鎭守使派兵捕獲多人白崖三郎卽時正法餘黨候辦要聞一 
[山東蹂躪記]  
　　大陸報十日萊詶訪函云四日前有日本馬隊四百人步軍五千人軍械車二百輛過此或尙在省城亦未可知本日經過此間者當尙有數千人魯省北岸龍口及許匯莊（譯音）兩地停泊日本運船約三四十艘軍隊由該運船等上岸者約居半數有由該地來者言村落之間兵士極夥途爲之塞云此訪函能否逹滬殊不敢必惟姑一試而已近來郵務多受日軍挪揄據傳郵者言某地郵差送信時郵袋爲日軍搶去開驗之後將所有函件東抛西擲而去又有傳言電訊機關亦已斷絶將來消息恐雞外逹矣就居民情形而言大有毎下愈况之概上等之家均爲兵士佔據而主人翁反驅戸外矣所有食物苟其所好攫取無忌小雞遭殃無一倖免者日來多雨該兵士等衣服透濕到此之後即在民家高堂之中作火以烘柴若不足則椅桌以及可焚之器具無不用以代薪烘衣燒飯沿途均是如此辦法此輩本可望其早日離此不幸霪雨未已今且將在此躭擱一時矣驚擾民居掠奪民食正未有已前晚日軍三千人到此適大雨滂沱該軍士等由西門南門進城後即直入佔居民家婦女驚惶失措狂奔于道路曠野之間而風雨淒淒全夜未息也聞有日兵不許婦女他奔者其家男人受盡恐嚇商學各界上流人民均被勒逼挑水運薪伺候軍人有蔡姓者此間官話敎授人極可敬且受過上等敎育其家被佔之後妻女欲逃日軍不允蔡某遠道冒雨求援于吾儕然無如之何也及返家時見其門戸重閉不通忿急更不可言幸其妻女已由牆中鑽隙而出據言該兵士等現時仍在其家自謂屬於紅十字會云此種情事多不勝紀以上云云不過千舉其一而已萊州府城及附近一帶呈一恐慌現象商店均已閉戸交易停止米價日增影響貧民殊非淺鮮街道之中行人非常擁擠第無商業可言耳又聞日軍要索性口强逼人民帮軍需品等種種行爲不可勝載有一日兵向華警索取時計不應而逸即聞槍聲隨其後矣惟該鎗何向而發尙未探悉日昨有一隊直入敎會園中採食葡萄揮之不去甚至持鎗相向某醫士與之力爭該兵士等竟作毆打之恐嚇現時婦女多已遠避村落之中聞某婦之家被佔後奔命而逃誤墜井中或者故意自盡亦是難言探日本軍隊并不携帶軍幕以及種種應帶之糧食品是其政府之蓄意本欲其隨地隨取眠食之供給可以想見然隨取隨償亦不十分爲害今據所查償之一字似未之聞也日本本爲保護遠東和局而攻青島今觀此種情形青島似并不亂遠東和局而遠東和平之象已自紛亂矣此間人民現視日人等於其他外國人常謂日本與其他外國恊商瓜分魯省或及中華全國亦未可量試觀聯軍（指英法俄等）對於日本素不相信且多疑慮而此次居然連袂爲戰其意何居當不難明白矣　　又十二日萊州訪函云此間外人皆閉門不輕出免與日人有所衝突昨日余（訪員自稱）因有事不得不入城一行甫入城門即爲日本衛兵所拘欲歸寓而不可得示以種種證據亦不之信乃爲押至司令部卒經一中國譯員　明余非德人乃得釋回是城管理權已全在日人掌握華官似無絲毫權力也有人告余日者距此不遠之海濱沉没日本運船一艘所載之軍械子彈全付東流今日有砲若干尊路過此間晨間有步兵數百名拔隊出發聞英俄兵隊亦將來此日人且以流言恫嚇華人謂孫文黄興均將接踵而至若以比喻言之則此語亦有數分可信之理由也烟臺等處今均無貨運來魯省東部之商業已全爲日人破壞矣近有數船欲圖載運客貨至此亦爲日人所阻而不能駛行目下油糖白米等物及外國所産或中國他處所産之各貨已絶稀貴蓋東方之商業與和平已不復存留於世界此一部分矣而日本之戰乃爲保全東方商業與和平孰信之耶後事如何尙難豫料以此大軍駐東魯數月之久地方之受蹂躪人民之遭虐待思之令人戰慄前述之言力求公允吾人渴望現局得以轉機然目下尙無轉機之微望也 
雜評一 
[戰事盲談（十五）（無名）]  
　　法境之戰兩方各報勝利然總各電觀之雖勝敗而仍在續戰大約各處皆有勝敗而最後之勝敗現尙未决也故其戰報雖殊而其大旨尙可意會若歐東之戰德謂敗俄十萬餘人而俄謂以奇策敗德大創德軍德謂敗俄之軍即俄謂以此敗德之軍誠有使人難識其眞者矣况乎俄謂敗奥之事德文謂其不確則東歐戰事今果若何情形耶不能不俟他日証之矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日軍最近之行動]  
　　山東大東日報十八號報載該社接得濰縣電信數則圖於日軍之行動甚詳兹照錄如下 
　　德日衝突開始由龍口登岸之日本軍隊確數共有一萬八千人共分三路這兵毎路六千人事路現駐沙河作中軍之形勢一路進據膠州一路進取濰縣之坊子佔領鐵路鑛産探聞十四號晚間先有日本馬兵三十名到膠縣沿途張貼告示並砍斷電桿四根並通知該縣知事預備兵士六千名之房屋與飯食又昨（十五號）有自膠縣逃避至濰縣者聲稱德國陸軍一小隊已與日兵到卽墨之前鋒小有衝突勝負未分但聞砲聲隆隆人民異常驚恐 
　　日軍已抵坊子十三早五鐘有自膠縣來者據言日軍將由昌邑縣直趨濰縣之坊子佔據路礦旅居濰縣之德人眷屬聞此消息已於十三日夜間特開專車避至青州府膠濟鐵路公司及華德礦務公司（前由青島遷至坊子）已於十四日由坊子遷往張店又濰縣之白狼河鐵橋前被大水冲毁已於十號興工修理即日可以通車至坊子自聞日軍將來佔路礦之信該處鐵路橋工程即於十五日奉令停止又日前有日本委員至濰縣謁見張知事兹聞該委員議商之件即係佔領坊子路礦權之交涉云 
　　膠濟路恊商條件膠濟鐵路公司因聞日軍將佔據膠濰間鐵道之信頗爲驚駭現該公司已與日人交換意見協定條件如該公司能履行此種條件日人即允許不佔據膠濰間之鐵道並視該鐵路爲私人所有准其照常營業其恊定條件如下（一）自濰到膠毎日開車次數由日本規定（二）火車不准轉運軍需品（三）火車不准遞來往信件（四）火車上旅客貨物應由日本派員檢查以上各條件聞鐵路公司已允照辦 
[關於戰事之魯省消息]  
　　龍口軍票之近狀有自龍口來者據云日前日本兵隊自龍口登岸後所有購買食用各品均使日本軍用手票商民多生疑心現該軍司令官特在龍口關帝廟内設立兌換現洋機關持票者一律換給英洋並貼有示諭以便周知 
　　日軍又向德軍勸告芝罘報載龍口電云日本陸軍司令昨由無線電向青島總督瓦爾的克氏勸其交出青島略謂本司合現帶精兵來此克期痛擊結果可知所可悲者届時非惟貴軍將士無噍類乃災及池魚多害無辜玉石俱焚則本司令亦爲文明人道不忍睹豐貴總督獨忍此慘乎順早念及此速開城池以恤衆生可也云云 
　　濰卽間之紅十會中國紅十字分會會長吕鏡宇日前蒞濰籌備一切有高密縣紳士綦曉菴觀往謁見請領　章等件擬在濰城組織紅十字分會已　吕君首青現已籌辦略有端倪並有濰紳郭蔭汀于　洲等聞風興起業由會員宋丹庭函致總會請領章程以合著手組織矣又卽壘來信云即　沿海村落昨已逼貼烟台紅十字會廣告多張兹略述於下青島戰雲近漸發生凡靠海漁戸遇見受傷兵士務期用船運至海陽城中往送臨時醫院以便療治而救生命如運一人照章賞洋六元 
[京訊中之青島戰事消息]  
　　德國三次之抗議德國馬代理公使因吾國劃出交戰地帶於三四兩日照會我外部提出抗議當經先後答復其内容已載本報兹聞德國對於我國最近答復仍未滿意日前又照會我外部略謂日軍有意在龍口登陸之初貴政府據云曾向日本政府抗阻德政府亦固知確有其事但貴政府必援日俄戰役成例爲言則殊有未能適合之處因彼時劃出滿洲交戰地帶固出日俄雙方之要求即於日俄雙方均有作戰利益此次擴張青島戰區及於龍口膠萊一帶則受作戰上之利益者惟在日軍而於德軍則大不利故德國政府不能不以損失賠償責諸中國政府云云此項照會我國政府此時正在籌商駁復中也 
　　昨日（十六）英文京報亦載有德國第三次抗議一節内容大同小異合並譯出以供參考英文京報云德代使於星期一夜又提出第三次之抗議内開德政府本承認中國於日兵龍口登岸以前實能竭其能力以守中立但德政府以爲（一）中國自日兵登岸以來並未提出正式之抗議（二）中國所劃出之戰線應於日兵未登岸以前照會以便德國能利用該戰綫爲防守之計畫（三）戰線並未明確劃出但任英日聯軍揀擇不論何路以爲行軍之用（四）現在情勢與日俄戰爭之情勢並無相同之點因日俄戰爭時之戰線其劃出實有特殊情形所有戰線爲兩交戰國而開放故使日俄立於平等之地位有此四端故德政府於今後有權任便與中國理論此次違背中立及以後損害德國利益及財産之事云云 
　　中日交涉之所聞山東省方面自日兵上陸以來毎日向總統府拍電或云言語不通諸多困難或云日人毆打該處居民或云日軍買物使用軍用手票抑滅物價並軍隊往來害及禾稼諸如此類不一而足總統府聞已將上述各節移交外部更由外部一一通告日本公使外部已向日本要求由兩國派遣委員從事交涉日本當局者則有令其駐京公使館武隨員與中國交涉之說 
　　戰事利害之研究美敎士丁義華君近著有青島戰事之利害觀一篇爲節錄其要旨如下（上略）當時日本對德國宣戰通牒内云順將青島歸還中國將來是否實踐箕言此時吾人不能預知但美國各報以及輿論均以此事遽難聽信之處甚多日本何故順意犧牲生命輿兵費特别爲中國取還青島日本何所取而　　實難聽信也德國極願退還中國青島而英　　國示不滿意似乎必要攻取後再由日本歸還中國其意何居　難聽信也（中略）平日雄視全球之德國此恨此仇勢必　　不忘昨聞德人對伊小兒云將來成人終身目的報復今日青島受侮之辱以此事爲家庭敎育之必要　文明世界不宜逼人太甚本來此次歐洲决烈於東亞絲　無　勞　者例必技癢結此無故之仇太古後言二十六章十七節有云過路管理與已無干爭鬥如提狥耳等語　此意表明人欲多事如提狥耳必被狗咬不特對德國有此不利且對中國亦有令人難堪之處宜布攻擊青島一則曰保守東亞和平再則曰維持中國領土曾繼何時佔據非德國租信之中國中立區城内龍口往南一帶地方電線民車爲軍事自由之行動明知中國無　阻之力任意欺壓蹂躪中立雖中國無力抵抗不得已忍辱讓步斷非心悅誠嚴可知（下略） 
　　防護地方之覆電近日魯省東泮省因迫近青島戰線大兵雲集促護地方維持中立而西半省各處山險地僻時有匪徒嘯聚政府爲先事預防起見特派專員前往徐州與張巡閱使會商　所部武衛軍前往駐紮保護聞得覆電允於日内拔隊前往矣 
　　新築砲台之調查昨聞軍界消息參謀部曾接到山東靳泰武將軍來電呈報青島自近月來因防備戰事添築各處砲臺曾派員略加調查繪　呈核計青島北岸毛奇兵營添築各式砲臺五座南岸俾斯麥兵營添築新式四向炮臺七座東南岸伊爾氣兵營添築砲臺七座此外於勞山左右險要處加築礮台十三座 
[京津間關於戰事之聞聞見見]  
　　保衛外人之鄭重總統府前昨兩日接直隷朱將軍電稱近來由山東濟膠兩處移來天津各國人士甚多以其國籍均已分别安置於租界内可無危險等語總統甚爲系念特派李顧問官邢諮議官前往天津照料一切並令交通部飭知津浦路局局長對於外人往來搭車務須格外保衛以重邦交 
　　中立通告之作罷辦理中立處日前曾有人提議大致以該處所辦中立事務毎日必有多起擬辦一種中立通告逐日一號發行俾曉然中國嚴守中立之實心昨由該處某辦事員請於相國相國殊不謂然略云中立處所辦各事無一不關緊要在公事上視爲秘密文件豈容宣布是該處無可宣布事件則無辦理通告之必要故發行中立通告一節已作罷論矣 
　　京津外兵之行動駐紥北京天津之法國兵九百名已於日昨開往秦皇島搭乘法國輪船歸國旅居京津之法國人士凡在預備後備之軍籍者皆被召集以備替代歸國之兵士 
　　駐津之英兵總計有二千名今祗留有王百名駐津其餘千五百名擬分遺於印度及威海衛等處十五日早間有六百八十名由津車站出發此大約係開往威海衛者日昨仍有繼續出發者又由北京派遣之英兵百七十名亦於十五日早九時經過天津前赴秦皇島 
　　京奉路戒備之指示奉天現已戒嚴蓋因該省處　　之間　本溪東豐等縣又有匪警直奉旣係鄰省復有京奉鐵路之便是該路　常緊要日昨京奉路總辦李福全會辦徐廷爵來京交通總長指示該路戒備辦法及檢查旅客貨物事宜 
[歐亞風雲中之東三省]  
　　濱江俄人行動濱江縣在哈爾濱道外係中國内地與俄鐵路界毗連有德商數家營業俄人因與租界相隔咫尺恐洩　軍事特照會濱江道尹謂濱江縣係在鐵路界内（鐵路租借條約）鐵路兩旁以華五十里爲附屬地務須阻令該德商等即日出境否則一經查出即向中國開正式交涉兹道署已電中央核辦矣本月十二號上午有德人一名由四俄兵荷鎗押解俄巴釐　據云係在傳家旬營商因赴鐵路界内被俄兵捕獲者 
　　黑省戒嚴狀况黑省鎭安右將軍朱子橋氏以自膠澳戰雲起後省城謡諑紛紜深恐胡匪趁機起事特派陸軍至各要隘駐防城内亦下令戒嚴兹聞毎日派偵探十數名在齊昻兩車站輪流密探外毎夜並派陸軍及警察在各巷各客棧旅館嚴密搜查稱有形跡可疑言語支吾者立予拘訊 
　　嚴防路線邊境聞張兼巡按使現以京奉路線有各國軍隊駐防稍有不愼難免不起衝突故日昨特召集各國領事會商妥恊擬就京奉路線附近一帶一律增添我國防軍若干以資保護當已飭二十八師馮師長撥兵分别駐防矣張將軍又以東三省介日俄兩國關於保守中立事宜在在均屬緊要而沿邊應行嚴防各處如科爾泌旗至洮南郭爾羅斯　及由外蒙恰克國經唐努烏梁海至克爾秦與克杜爾伯特呼倫貝爾中央所指定各要隘由三省籌防已通咨吉江兩省會辦孟朱兩將軍當將此事如何進行手續分派專員徐蔣等來奉商承遵辦昨已蒞止晉謁軍轅 
[本溪亂後之防範]  
　　本溪湖黨人起事佔縣署焚案卷刧警局稅局商會總理商董亦被綁一夜鎗聲彈響未絶傷斃十餘人詳情已紀前報兹聞奉天張上將軍以該黨等如此猖獗殊屬可惡除飭省中二十七師二十三圑馬一營派騎兵兩連星馳前赴該縣相機剿辦並一面電飭東邊鎭守使馬龍潭中將飛速派遣馬步軍隊前往痛剿設法調查縣知事警長商會等被綁之人是否被害迅速救出並即派兵在該縣四路各要隘駐守盤查並檄史久騄暫攝縣篆籌畫善後一面分電營口復縣遼陽公主嶺長春開原安東各處地方軍警嚴加監查有無亂黨潛　其南滿沿路各埠各站來往行人一體認眞查驗以防各處黨人聚集並電飭所有各縣嗣後務　會同駐紥軍警恊力防範省城由初九日晚起亦加派陸軍兩營在城内設卡防範大小西門外與車站接近較他處更關緊要毎晚派兵一營駐防且備文照會曰領轉知南滿各站嗣後如有大務可疑之車客請預知照中國官軍設法防拿上下車之客人衣包行囊亦請嚴加搜查如有　　之物務請扣暫以係公寶而歛邦交云云 
[江蘇之内債（二）岐]  
　　踴躍心之解剖 
　　民國成立號爲五族共和而時方三稔革命一度日唯以閱牆政策互相標榜不謂財政苦窘社會艱澀之際募集内債國人乃踊躍異常愛國心之熱忱孰有如吾華者是誠可爲救國之良劑而泯猜忌之隂謀則踴躍心之重要烏可不注意也 
　　吾蘇承派之内債姑無論派銷法之當否而唯視承受派銷官署如何履行其義務直接受派銷之機關何術以勸誘然後歐察受此債票信服勸誘已出資之人民果否踴躍斯則愛國之忱條蓄之習將準斯爲表示蓋踴躍異常固全國上下所同禱祀以跂望而受此試騐之人民其結果予吾人以滿足者爲量幾何雖未確切公示以現情窺察而解剖權衡之其庶幾乎 
　　踴躍者希望已久而未得及其發現乃羣趨之爭競之唯恐其逝也内國公債之政策在吾國政治國情之需要實有使政府踴躍舉辦之勢徒以信用自清季毁壞國民富力日漸澌離故寧忍銀圑之苛束而不行内債所以保育生産吸收上資徐國信用之復爲之世界戰禍外資途絶求助於内債以濟一時之急國人羣起以赴度此險境踴躍亦國人應有之誠故募債與應債雙方之踴躍實如其量獨吾江蘇應募之踴躍則派銷收受之踴躍酬答情面之踴躍而全國債額已五分之一爲吾江蘇特别踴躍以告成 
　　吾蘇踴躍派銷之機關繁如牛毛例如上海一地縣署道署總商會及南北商會稅務所江蘇銀行等皆爲本省之内債經理處另有國立及私家經理處又如揚州除國家經理處江蘇本省之縣署釐局縣商會運使署場鹽商會等額定派數復爲之分别機關不能代用重複毎處由縣署派銷若干釐局稅所派銷若干鹽商木客各派銷若干毎種商會各派銷若干再加以包賣經理銀行經理其顴不等蓋皆所以應蘇民踴躍購買之誠也 
　　各機關之勸募方法惟召集能出資之紳商開一茶會略叙内債之緊要及其利益言者諄諄聽者唯唯而立卽簽名認數若干申詳上司銷差矣私家之勸募方法則讌宴談笑張言巨益並感嘅唏嘘於國勢危殆應購内債富强立致彼日德及列强皆注視此舉以爲準鵠聆其語睹其容不覺怦然心動而亦簽宇矣又或特别性質之鹽務認捐等平日專以吸國吸民爲富者一受勸募曒然立應所謂踴躍異常斯爲確切彼派銷機開如額以申詳者或記功或奬鶴章年金私家募集鉅額者扣佣金青勞績示勸懇固結納又有以募債爲差使而踴躍求之者募債爲廣告而踴躍張大之者目的不同踴躍異常之狀　則一也 
　　唯江蘇派額之現金二百五十萬元果能按照第一期第二期之定限而悉交納則踴躍之勞自可休息蘇民愛國心之光燄十丈普照大地其榮何如想讀者亦嗣爲　記以求該子以　矣 
[兇猛之宗法社會（曳泥）]  
　　江西樂平縣之南東鄉有楊葉二姓村　　　仇讐相尋久成不解之寃毎次械鬥並無重要之　　而死亡輙以百計今夏之釁幸經官紳調和未致暴烈今則楊村又因巫者一言陡啓殺機一場惡戰死亡二百餘人矣 
　　數十年來兩姓相鬥皆楊勝葉敗以地勢人事論則楊不如葉而楊之不敗者殆以氣勝耳自前届一戰後葉村廬舍凋殘至今未復舊觀楊則近來亦頗無鬥志詎日前怱惑於巫蠱之言調葉姓年來生息極繁將來人口大增楊莫與京欲保異世之勝利必趁目前一决母使澂蔓難　否則過此以往葉將轉敗爲功而楊氏之子孫無噍類矣 
　　楊旣信巫者之言即於比夜招集族衆以襲葉村之不備實則葉已聞風戒備正巖且得鄰村徐姓等之恊助楊竟大爲潰敗葉即驅入楊村燬其廬舍殺其婦孺楊共死亡百數十人葉復割取其首級滿懸於宗祠中屍具則堆置一窟縱火焚之葉徐等亦陣亡三數十人 
　　兩村所用之軍器除刀矛外各有舊式銅鐵大礟十數尊而葉村今馥　得有各色洋鎗數十桿毎次戰鬥終局官廳例應查抄所藏之軍器實則抄去者無非少數之刀矛或鐵質之什器而已故其大礟至今完好如故果能認眞查抄没其利器則兇燄或不如是之熾也 
　　按楊葉兩姓世仇不解至數年或十數年必惡戰一次待敵之慘備極野蠻而村人强悍殘暴之惡根性遺染薰陶愈演愈甚恐他村亦不免有被其同化者尙復有人道耶故欲求根本之解决必非敷衍所能了事須借用移民之方法使各處於風馬不相及之地位若兩村相距旣遠非如前此之犬牙相錯者則庶幾可免其雀角之爭矣吾順江西之當道主持人道有以善其後也 
[重慶報界之厄運]  
　　正俗日報案渝埠警察廳長董作忠月前奉重慶周鎭守使轉奉成武將軍胡令謂該報登有胡都督忠肝病甚劇係故意造謡妨客治安經警廳封閉並將發行人劉安國逮捕而送審檢廳起訴於某日公開審訊蒞庭之律師爲胡國　黄民城鍾德謙傅炳熙其辯護理由請將軍原令認該報爲故意造謡妨害治安前警廳亦曾將原電檢譯均未指爲譯改或錯誤且即使爲呼圖克圖亦只認爲錯誤不能認爲譯改即不能認爲故意造謡故意云者即有心故造之謂妨害治安者何豈將軍爲治安乎並就繙譯通例言之向無一準如法蘭或譯爲　郎基百斯篤或譯爲别斯脫洛歉耳或譯爲營休耳格雷欣或譯爲格雷　姆等不一而足重譯之誤音訓之訛不能即引作故意證據况某月某日該報已經更正則原脚縱有錯 
 
 
 

Page 7

 
 
　亦因更而　滅其責任查報紙條例第二十三條　定　載第十條第二條至　七欵之事件者停止其發行只能停止其已出之報而　　判决即勒令停止出版當要求警廳賠償該報未出版之損朱云云　廳當准發行人劉安國取保俟將原電稿交來後再爲决判 
　　商報案淪埠地方審判廳公開審訊商報社侮辱法院一案其事實係因該報前登載有司法界之憤言時評五則馮檢察認爲議論失實遂起公訴是日出庭辯護三律師爲李瓊劉兆五王錫圭辯護之理由謂該報之命題曰司法界曰憤言範圍甚廣並未指爲何地而檢察廳據何種調查證明其爲重慶之司法界該廳謂係因悅合園之呈請被却下故有憤言并云法庭狥情屈法遂私違法武斷及司法衙門好避署等語律師謂該所云皆徵諸他報並有據可查至司法衙門好避署下文繫以暗無天日一語該律師認爲滑稽不得謂爲侮辱該廳謂報所載係時評並非滑稽辯論良久該廳終認爲理由不甚充足仍未判决 
[北京新談薈]  
　　限制抵押之提議大清銀行清理處自中國銀行劃分後因清理事宜繁劇至今尙無頭緒刻該處又恐各省所欠官欵輾轉抵押更難從事昨特致函財政外交兩部請由部提出限制辦法無論華商洋商凡有前欠大清銀行欵項者一律不得輾轉抵押以憑清理云云尙未悉兩部如何答復 
　　革命賠償之清還第一次革命直接賠償金各國要求額共計二百九十六萬一千三百四十八兩五十三錢已於十四號一律清還兹將各國所受領之賠償額列示如左 
　　國名賠償額兩 
　　日本一三九三○八四四○ 
　　德國八三七七○七九七 
　　英國一六○四六六○三 
　　法國一八一八○五四八 
　　比國一○四八七九九二 
　　荷國一六一一二六五 
　　俄國一二四九○九四三 
　　意國七五九八六四一 
　　美國二六○四○一七 
　　奥國一○二一五四○ 
　　瑞典八九六九五一 
　　丁抺一七七五七二六 
　　葡國三四四三九○ 
　　共計二九六一三四八五三 
　　幣制會議之先聲財政部與幣制局會同設立幣制會議一事業經决議實行並定由各省毎省派員二人充該會議會員刻聞現在已經部局議定開會之期約在十月十號至十五號之間昨特通電各省巡按使催令速行派定會員來京以便尅期開會日昨江西巡按使業將新派此項會員二人電告到京刻經探得昨日（十六）新疆巡按使楊增新亦有電到京稱新省前派之則政會議會員陳繼善顧永基二人現尙在京即派其就近充新省幣制會議會員 
[高等廳十六次公開陳繩被害案]  
　　高等審　　　（十五）下午一時再行繼續審　陳繩被害一案開庭後審判長先喚周文潞上堂問道你上次跟姜桂林同堂你到底認識他否答道我看他好像是個宰猪的又問道宰猪的人是怎麽樣式你竟會看呢答道我看他彷彿像猪肉舖的人又問道你旣不甚認議他怎又說他是路東路西的呢答道我没說過這話審判長常令其退下又喚姜屠戸上堂問道你在甚時候搬在穿堂門地方住的答道在今年正月間又問道那麽在正月以前又在甚麽地方住呢答道我在海淀住又問道你是否給陳宅宰過猪須要說實話的答道我那天由法廳回家我又細細的查詢一回與陳宅宰猪確有其事那時我不在舖内却是一個夥計姓徐的去到陳宅宰的又問道陳宅甚麽人啈的你們答道是一個姓劉的又問道你去宰過猪否答道我去過一次以後又是姓徐的夥計去宰的又問道此人現在甚麽地方答道他在京北地方又問道你給宰過幾個猪答道就是去年臘月二十三日宰過兩個猪又問道那天問你時你怎麽說没宰過呢答道我是一時的疏忽又問道你在陳宅甚麽地方宰的猪答道就在猪圈旁邊又問道你脫猪毛的時候亦是在那個地方嗎答道亦是那個地方（未完） 
[地方通信松江]  
　　解犯折回山東人某甲隷名軍籍因犯事故由楊鎭守使飭送縣知事署逮解回藉周君遂派人按站押送昨忽回松據稱一路由徐州至齊境道路不靖且爲水淹不能前進只得折回周知事不得已飭甲覔妥人保釋 
　　押犯逞兇松江縣本華婁兩邑所併改事繁政劇覊押人犯之公所仍沿舊設之南北兩處目下兩處皆有人滿之患而所中老犯欺凌新犯私刑勒逼較前加厲龍頭大灶等名以次規復甚有所役敢將押犯私上刑具之事近爲周知事所痓提案懲治安得提兇悍老犯而懲治之免使新犯聞風股戰也 
　　馬路修治西車站馬路石子嶔　不良於行途人以養路費輸入不菲而路政放棄如是嘖有煩言前日楊鎭守使送客過此面諭李警長嚴飭征收捐欵人員尅日估修現已商准鐵路工程處僱工修築矣 
[杭州]  
　　浙省陸海防務近訊朱軍督前曾通函鄰省於邊務互相聯絡以策進行兹准函覆一體贊同乃於昨日（十八）與巡按使會議分飭營縣遵照辦理一面調警備隊四區一營駐紮蘭溪二營駐紮淳安以防閩贛入浙要口至泗安爲通皖大道責成廿二圑酌派一營駐防嘉善與蘇接壞尤關重要仍飭　重營按段分巡海軍總長劉冠雄氏前日致軍督函云歐西戰事發生各交戰國軍艦或早經撤回或依保和曾條約卸去武裝大總統篤念中外商民有身命財産之關係業派海軍艦隊在各口岸分區巡防以資保護尙恐不周特令本總長馳赴長江一帶巡視所有浙海防務即希貴軍督轉飭要塞總臺官外海水警廳長會同關監督妥籌辦理以固海疆而保中立云 
[南京]  
　　購運　料被疑駐寗禁衛軍隊因　料無從購買故由馮上將軍在京津購運二十三萬觔由津浦運寗上前行至魯境經站上稽查盤詰疑爲德人私運有礙中立嗣經交通財政兩部通飭始允放行南下 
　　搜剿江北盜匪之布告宜武上將軍馮巡按使齊公布略云現在江北一帶盜匪充斥雖經軍隊送次抄剿巢穴殲斬渠魁而首犯尙有未獲餘匪亦多未淨難保不有無知愚民不肖地痞或因迫脅暗自容藏或被煽惑潛通聲氣良莠混淆殊非正苯消源之道兹由本上將軍巡按使再三會商分飭各路軍隊厚集兵力嚴爲搜剿爾等須知地方留一匪徒民間即多受一分之累除一匪徒民間即多受一分之福商民人等務宜自保身家各安生業如敢容留匪人及與賊勾通一律從嚴懲辦决不寛貸倘能誘擒首逆或拿獲餘匪解送附近軍隊或密報匪蹤在所因而緝獲者均應分别酌予奬勵惟不准懷挾私仇藉端誣害良善一經查出亦即分别嚴懲以彰公道云云 
[武昌]  
　　慶賀總統壽辰續誌鄂省慶賀大總統生辰于將軍署舖設壽堂爲公慶之所已紀前報聞將軍署舖陳至十五夜始告齊備當晚自頭門至三堂均開放任人民觀光兹將其布置情形紀下由東西轅至三堂轉至後花園外賓廳及五福堂各界來賓廳均紥天花板垂電燈與彩燈旁紥五彩欄杆甬道外植松柏内列花卉兩轅外匾插國旗加顔花匾文云（有秩斯祜）（其聽克明）彩道南北兩隙處高懸萬國旗頭門前加紮綵棚顔曰（百福之宗）復繞五綵電燈棚對面紥黄菊花壽字照牆一大方亦繞以綵電燈頭門則加顔（重熙累洽）金字紗燈匾下亦有金字紗燈對聯文云（天下爲公納民壽域）（一人有慶保彼東方）燈内均以電燈作光二三門亦均有紗燈聯匾交乂國旗及各國旗旁邊均添列松柏盤字八盆即（福如東海壽比南山）又松柏紥鶴鹿各二盆内大堂概係黄布穿紮上懸丈方金壽星一個羅列松柏及鹿鶴電燈聞十五夜段將軍據報舖設完畢曾親至轅前查看其時閤城男女老少觀者極形擁塞軍警擬以鎗桿驅逐段公阻止勿許但飭高呼讓出轅外少頃即許展覽於是觀者皆擁擠而出十六號辰刻文武各機關長官各率所屬至署慶祝禮成而退惟各機關長官得與公讌因酒食之費皆段吕二公所捐廉併未動支公欵碍難盡人而讌也是夜因有各學校提燈會擁擠益甚軍署衛隊及警廳所派警察隊至不敷彈壓更調陸軍一營分紮轅外街巷以維秩序至其餘各署惟燈綵點綴并無特别舉動内中只警廳燈綵較盛然終不及軍署之熱閙聞軍署燈綵所費共二千餘元 
　　鄂省稅務之疲玩鄂省烟涵特許販賣牌照稅及宅地稅開辦已經數月並無分文解部又騐契稅雖已收有成數而解部者僅二三十萬以湖北各縣辦理現狀言之其有成效可觀者不邊十之一二財政部以疲玩如此新稅何能發逹聞已有電來鄂飭將烟酒稅一二兩期稅欵及騐契稅之收入務於九月底掃數解京應用 
雜評二 
[青島開戰後之紀念（默）]  
　　即墨附近流亭間兩國哨兵衝突此爲青島開戰之第一聲也德陸軍中尉里特塞爾男爵陣亡路透電謂爲青島德人陣亡之第一人此可紀念者也而龍口甲格莊鄉民班士良爲日失扎斃則爲我國人民受戰禍寃死之第一人亦可紀念者也此一百元兇手口糧之撥卹又爲交涉而得外人償我國人生命之第一次嗚呼是可紀念 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[范鴻仙被刺]  
　　住居法新租界嵩山路現改葛羅路三十九號門牌洋房内之范鴻仙其貼鄰三十七號門牌有空屋一幢日前有人前往租質付過定洋尙未搬入前日有某甲到來以看屋爲由先來住宿至晚三點餘鐘甲從洋臺上潛入范家洋臺破窗突入范之房中見范睡臥在床卽出利刃將范左肩猛砍一下范負痛躍起呼喊左脇上又被連戳兩刀范避至房門口痛極倒地身死同居之友三人亦各驚醒大聲喊捕刺客嵩山路捕房捕頭即帶各探捕到來拘拿甲又開放手槍拒捕後見拘捕人衆知難拒敵逃入所租空屋洋臺上其洋臺欄杆上預先懸有粗蔴繩兩條卽從繩上懸掛而下各探捕奮勇拘捕甲已心慌未及半繩墜下倒地當由包探上前擒獲傷及下頷已經跌悶當即設法救醒抄其身畔藏有白朗林手鎗一支不及取供車送醫院醫治所有范同住之三友亦拘留捕房即用電話報告領事署及總巡捕房飭派西探目佐理員阿而風西前往行兇之處詳細察看房中遺有兇刀一把約有一尺餘長鋒利無比刀之形式仿彿殺牛刀又有尖刀一把該屍身左肩膀已被砍斷左脇被戳兩大洞致命身死至昨晨十點鐘時法副領事德君偕同捕房總巡亦蒞范之房中察看一週飭將屍身攝出一影將屍扛送同仁輔元堂騐死所聽候相騐午後三時檢察官鍾雲亭君蒞所飭檢騐吏騐明委係被戳身死范雖有妻子住居别處並未到場旋有范之親戚投案請求自行棺殮免予發封鐵君准之 
[青島郵電斷絶]  
　　青島德日戰端已開郵電交通現已阻斷本埠電報局曁水電公司均有通告略謂遞發該處電報均暫停阻其有預付報費明顯文字者逹到與否亦不負責等語郵務管理局亦有通告謂青島交通現已斷絶故往該處之郵路暫時停阻云云 
[救護隊開往平度之電音]  
　　紅十字會沈會長昨接該會烟台救護隊復電云巧電悉昨日日本領事派人來隊知照前敵已有小戰囑本隊駐紥平度現擬由烟乘小輪至虎頭岸起陸大約二日可抵平度該處道路可通　車已請道尹電飭知事在虎頭岸雇車一俟部署妥當即行就道振務事候新銘二十號到烟笠卽行動身　笠麗皓 
[檢查女客之動議]  
　　上海中立辦事分處鄭李楊諸君以迭奉中央電令對於中立事務檢查尤宜嚴密現在車站海關雖有檢查所之設惟對於女客檢查尙多未便擬酌雇女員數人分派各處如遇形跡可疑之女客即由女檢查員執行惟尙在磋商中如得各方面之同意即便實行云 
[防範黨人運動軍警]  
　　駐寗宣武上將軍馮國璋君近准統率辦事處電開據探報匿跡東洋之黨魁現派黨羽韓恢帶領黨徒朱醒東孫景元趙燦章等由滬赴蘇運動軍警兩界密謀起事請即飭屬嚴密查拿務獲懲辦等因馮上將軍接電後除派本署駐滬偵緝員在輪埠車站嚴加偵緝外特分電上海鎭鑳使鄭汝成蘇州鎭守使殷鴻壽通飭所屬軍警一體留心偵緝務獲懲辦 
[商界認集公債之踴躍]  
　　昨日上海商業各圑體在天妃宫總商會協商認購中央政府公債票事件午後三時開會到會者如交通銀行行長張紹蓮君中國銀行行長宋漢章君以及商界聞人及實業各圑體領袖代表先由總商會總理周金箴演說民國成立中央不得已疊借外債其磅耗之虧折利息回扣之損失凡此負擔均吾民任之其視此次中央政府公債票之利害得失稍有知識都能明了自應互相勸集利國家即是利個人等語當時即有各商業代表及個人爭先認購約共二十萬元連同十日内各處認購者合計得八十萬元左右聞此係籌認之始尙有各行號商店　體未曾加入因各圑體已訂定三四日内一律開會籌認聞有某商家默計照此踴躍情形將來認購總數必到二百萬元以上此亦滬上商界愛國心發見之樂觀也 
[查禁女子演劇之催促]  
　　江蘇省敎育會前以上海女子新劇圑林立鳳化攸　函請滬海道尹設法查禁當經楊道尹飭行英法兩公廨上海縣知事淞滬警察廳一體查禁在案兹楊道尹以迄已多日未據將查禁情形呈報且訪聞尙有女子新劇圑預備於舊曆仲秋開演現正從事練習甚有男女合演者昨又嚴催查禁以端鳳化並着即日呈報云 
[詳報收回警察主權]  
　　淞滬警廳長徐輔州君因第三區署界内有英美公司向係自雇巡捕保護殊屬有碍我國警權與前特與該公司議定撤去由我國添派巡警及巡官前往分駐其經費由廠擔任業已詳報省吏聞齊巡按以此舉旣收回警察主權且不增加原支經費已准其如詳辦理矣 
[再請協拿殺人放炎之匪黨]  
　　南通東餘鎭大有晉懇植公司於八月二十三號被口操當地土音之匪徒持械焚刧傷斃王李二司事並傷司事陳選青當經該公司經理曹子平報請南通縣知事及軍警兩界緝獲匪徒任某姚某等多人供有同黨逃竄來申匿居租界故即飭派眼線周六等來滬投請公共公廨出票飭知捕房在虹口西華路拘獲殷金順王和順二匪解送公堂訊判呈送鎭守使轉解南通縣歸案訊辦在案兹經南通縣知事儲君查得尙有匪黨多名潛匿上海租界及南北市華界故復禀請滬海道楊道尹及鄭鎭守使通飭查緝昨公共公廨關讞員已轉知各捕房一體查拿矣 
[解脫私鑄銅洋之牽絆]  
　　住居滬南篾竹街之曹銀寶近因私鑄銅洋案發由警廳偵緝隊士查護在其家中抄出機器及模型等證據並將二房東等人證六名解廳由司法科預審供出住在大東門麵筋街如意衡向操錢業之蔣子祥有通同情事當將蔣提獲一姘解送鎭守使署發交軍法科審問分别拘留擬究在案嗣經鄭鎭守使查得滬地私鑄銅洋鉛角在市混用久爲商業之害前已奉江蘇巡按使飭查拿辦今查明曹鐵寶慣爲私鑄旣獲證據未便姑容自應重懲以昭炯戒吳由如意衡居彭有發等二具聯名具禀代蔣子祥竭力辯白當經鄭君查明蔣子祥確被誣扳昨已批示仰即繕具保狀呈候保釋可也 
[經手存放公欵之責任]  
　　上海稅務所長奉江蘇財政廳通飭云本年九月十日奉財政部飭開前准審計院咨稱查公款存放商家時必有經手之出納官吏該出納官吏對於公欵之損失應負責任不能輕憑商民一面禀詞遽准寃免應責令原經手存放官吏與現在接任官吏分别查明損失情形與其程度是否確係必不可免之事實依據會計條例第三十一條向本院證明以憑核辦若無必不可免之事實仍應飭令經管官吏賠償以重公幣而明責成希酌核示覆等因到部本部當以所擬辦法尙有應行增補之處凡出納官吏將公欵存放行號除政府明定代理國庫之各銀行外其事前未經詳報上級官廳核准有案者如有損失情事無論有無必不可免之事實均應飭令賠償其事前曾經詳報上級官廳核准有案者遇有損失情事如不能證明其必不可免之事實應責成經管官吏勒限追繳或墊繳逾限未償清者依法控追其事前曾經詳報上級官廳核准有案遇損失時又能證明其必不可免之事實於審計院者得適用會計條例第三十一條之規定解其責任等因咨覆審計院去後兹准覆稱增補各節極表贊同等因前來除刋登公報並分行外合即飭行該廳轉飭所屬一體遵照可也此飭等因到廳奉此自應遵照辦理除抄登省公報並通行外合亟飭仰該所長縣知事局長遵照並轉飭所屬一體知照母違 
[中國自造新式快炮之成績]  
　　上海製造局總辦鄭汝成君曾於本年春間奉陸軍部飭造新式七生五口徑身長五十九倍之陸路快砲一尊又十四倍長之過山快砲一尊並派軍械科長韓芳辰君蒞滬監造當由鄭總辦遴選在局多年精於製造炮械之謝邦清黄佩堯二君督率工匠按國趕造嗣於五月間如式鑄成即由韓芳辰科長在製造局西炮台試騐繼復運往吳淞小沙背先後試放毎砲各放二百餘出匿試合用通體無疵當即電報陸軍部查核旋奉段總長電飭迅派妥員將該二炮解送來京聽候呈明總統親臨監試是以鄭汝成君立即派員由滬寗津浦火車運砲到京存儲金魚胡同軍實庫中已擇定京城外長辛店地點試放嗣因京城多雨路遠泥濘諸多不便　至九月一號天晴始行行試騐是日總統特委總統府頭等軍械科員二名並陸軍部總次長以及全體部員曁在京軍警各界計有三百餘員到場觀試并有砲兵馬隊各一連監寨試放從天明五點鐘起至下午五時止陸路快炮計開一百五十餘出係用子母彈及大炸力彈各半試放其過山快砲亦開八十餘出係用滬局自造之開花彈並子母彈兩種皆逐次按法開放雖射擊有六千密逹之遠其路線極凖即中靶彈點亦無高低左右渙散之弊至該二砲開關之靈巧伸縮之敏捷裝卸之爽利身架之豐國均毫無缺憾因此監試各員均甚贊美旋由叚總長登　演說略謂砲械一項　向德日等圖購辦非僅利權外溢設有所謂亦慮難以濟急現我中國研究製造軍械之法頗有進步誠爲　家之幸福現應赶撥巨款飭　該局迅再照式多造快砲備撥軍用云云繼由次長部員等演說又由韓科長述明創造是炮之各種難處說畢一律攝影以誌紀念昨陸軍部已將試騐新砲合法情形飭知鄭總辦查照 
　　陸軍部軍械科長韓芳辰君麟春因此次監造新式快砲有功業於九月四號奉袁總統策令特授以勳五位所有上海製造局出力人員着令陸軍部查取各員履歷呈候分别給奬以示鼓勵昨段總長已飭鄭總辦迅將造砲出力人員履歷造册送部核辦 
　　鄭　辦昨又接奉陸軍部飭開該局今年造成之新式陸路過山二砲頗爲合度現當各省軍隊防禦甚殷需砲孔急應仰該總辦迅再按圖製造七生五口徑身長二十九倍之陸路快砲及十四倍長之過山砲各九尊預備飭撥軍用所需工料等費兹先由部籌銀五萬兩除已匯滬外飭即趕緊督匠監造云云 
[歐戰聲中之商業近况]  
　　本埠各商業因受歐洲戰事影響貨價漲落已失常度兹將近日各業情形就調查所得者略述於後 
　　各國滙票現除德之馬克法之郎佛無市價可報外英之先令前星期五市價二先令四辦士二五至上星期五則僅二先令三辦士七五印度之羅比亦稍跌上星期五之價爲一百七十二元半東洋滙水八錢八分以故本埠標金已由四百另幾兩增至四百十幾兩舶來品成本更回之增加矣 
　　棉紗一項近因三品（與洋布包先令同）價盤驟漲前星期六價係九十七元七角半現已漲至一百另七元之譜東洋紗毎包漲價五兩本廠紗亦漲二兩之譜無如客帮因銀根奇緊仍交易無多川帮本有大宗生意因重麙發水亦多停頓不辦惟天津汴梁長江等帮稍有進貨 
　　洋布因先令漲價存本加重故客帮大都觀望本埠之洋布業素以大馬路一帶爲巨擘大店平日售一千餘元小則五六百元不等今則生財召盤減價售現等招紙數見不鮮該業之不振摡可知矣 
　　棉花一業目下正在新貨上市生意興旺之際奈今届收成不佳鄉戸不肯賤售現門莊收進價須念四元約合成本十八兩另售出價格本花十七兩五錢火機十八兩各行無利可圖亦多不肯脫售 
　　洋糖（即火車糖）業此者近年來獲利甚稀獨今年則不然自戰事發生後糖價日漲該業之資本充足存貨豐裕者無不利利碚查我國建糖實比洋糖質甜而性純惟價貴色糙購者貪車糖之色白而價廉故多就彼而去此以故外貨日益增多而國貨日益墮落今有此際會熱心愛國者不可不亟起而提倡之 
[宣布各縣視學之優劣]  
　　滬海道尹曁上海縣知事奉江蘇巡按使公署通飭云爲飭知事案查本公署上届派遺省視學視察各縣敎育行政狀况業據報告先後發表飭知各道尹轉飭該管縣知事在案兹又據省視學彙開視察各縣縣視學評語單前來察核各評語如吳江縣縣視學周公才經騐富視察　指導懇摯不避嫌怨對於全縣規畫周至報告詳明南滙縣縣視學徐守清勤懇職務實心任事平日視察各校評定成績之優劣以爲支配經費之標準川沙縣縣視學陸培亮規畫全境敎育不遺餘力研究亦有心得故川沙小學敎管略能一致崇明縣縣視學施祖恆於小學敎育尙有經騐且能以虚心研究視察甚勤歷届報告頗詳盡毎至一校遇有缺點輒般殷指導輿論翕然南通縣縣視學葛懋昌精研敎育勇於任事宿遷縣縣視學杜籌祺老成練逹計畫有方單級敎法尤有研究市鄉學校頗能周巡視察指導改良以上六員均任事勤懇克稱厥職應特予傳飭嘉奬以昭激勸豐縣縣視學徐耀於敎育毫無經騐又怠於職務且另居署外有號房等之開支迹近招摇應即撤換東海縣縣視學殷維琳不明敎育職務服弛似須撤換以上二員應不准再充各縣縣視學以免貽誤敎育其餘各縣視學據查單開各節或經騐尙有而能力較遜或能力　足而衆望未孚或報告徒託空言或規畫尙無成績或年近花甲有國文根柢實無計劃之可言或襄助科員致調查方面不免精神之滅少或任事幾及一載而全境學校尙未遍查或視察祗及城區而指導諸端已多舛誤凡兹缺點縱不至下儕於劣等實未能遠認爲優良繩以嚴格應概在易委之例寛其旣往當責以補過之方前據各道尹詳報委任各該縣縣視學本公署批飭先予存查實爲預備　别地步兹查各道所報大都仍舊續請委任之員各道尹應即查照上開各節督同各該縣知事隨時考察如所委各員中仍有各種缺點迄難振作改良者應即酌量改委以免濫竽其有實在稱職者亦不准任意纷更以資保障本巡按使爲整頓地方敎育起見爲特劃切告誠飭仰各道尹各縣知事並轉飭各該祝學一體知照此飭 
[滬西又出盜案]  
　　滬西二十八保十四圖知安浜地方有嚴姓鄉人所開之小店突於前晚有暴徒十餘人各執器械破門入内嚇禁聲張搜刧現洋衣物約值數百金呼嘯而去臨行復開鎗示威事後嚴姓事主投報該處警察分署立派警探四圍兜捕匪蹤已杳並因該處接近租界故嚴姓事主昨復開列失軍分投戈登路及靜安寺捕房報請一體查緝 
[諸翟鎭盜案之查復]  
　　本邑西鄉諸翟鎭顧向丹侯靜芝诺福耕　湘君等四家於一夜之間被盜行刧經上海地方檢察廳派員往勘聽候嚴緝等情已紀前報兹悉此案自經檢察官勘明回廳之後曾飭法警協同地保馮子文等四處偵查兹據該保等查得是夜盜匪共有三四十名大半爲附近土匪自得贓後即避匿該鎭左近青浦嘉定兩縣界内至爲首之匪早已携贓遠颺前日已據情到廳禀復矣 
[刦人攫物之牽涉]  
北新涇附近木灌塘地方朱夢林之子朱桂生因娶孀婦尹氏爲妻被土棍張根全等糾衆將氏刧回並順便攫去衣飾朱即以被盜行刧等詞投報地方廳派警下鄉查明即將張拘解到廳訊押候究　案兹悉此案尙牽涉殷泉生等多人奉諭一併緝拿去後兹據殷母殷陸氏到廳具訴聲明伊子向來安分此次實被誣扳請求摘除惟王阿濤一名實爲案中首要目下避居嘉定縣境等語汪檢察長以殷泉生汪阿濤等無論爲首爲從以及誣累與否亟　併提到案訊明判决該氏所陳着母庸議一面仍餫法警繼續進行 
[失主偵獲騙子]  
　　西鄉漕河涇鎭唐棣生所開之布莊前被徐榮山顧子康（即顧祥生）等設計騙去白布一千疋曾經報請官廳查緝未獲前日午後徐顧兩人身穿華服在北門内九畝地共和春茶樓啜茗當爲失主查悉報告地方廳請求派警速拿汪檢察長立派法警協同失主馳往拘捕徐不及着衣乘間逃逸該法警當將順拘獲連同徐遣下之雪青熟羅長衫元色紗馬褂各一件一併解　請　據顧聲稱所有布疋已經託人運往烟台銷售奉諭管押候訊衣服暫存 
[預審捲欵逃遁之承發吏]  
　　前第一初級廳承發吏戴文宏曾於該廳取銷時捲取公欵逃逸無蹤兹經地方廳飭派法警赴崇明縣北沙地主將戴拘獲到廳押候訊辦已紀前報前日由檢察官提案預審戴供認吞没公欵大洋六十元銅元六十千八百文請求寛限措繳判押候提起公訴請審判廳訊明判决 
[脩理地方分監]  
　　上海地方分監禁錮之忤逆罪犯費樹心前因監屋失修坍場壓斃經地方檢察廳派員殮明判交費父棺殮在案兹由獄官李少顔查得分監中房屋七八間均年久失修若不設法修理恐再坍塌肇禍且在禁獄囚難保無脫逃情事業已詳請蘇省高等廳轉詳司法部核准撥欵興修前日李君接奉批回即商請地方廳汪檢察長將應修監獄中所禁罪犯擇其案情稍輕押期將届者共一百名遷入已撤地方檢廳第二看守所即前常平倉内暫行看管一面由李君在分監中抽出看守巡警並陸軍目兵各數名前往防護至该分監工程刻已派員估定價值不日即可興修云 
[烟犯無可安置]  
　　閘北地方審檢分庭原定押犯額數祗有四五十名不料邇來烟土案犯日見增多毎日捕獲解庭訊明判决者日有數起以致分庭押所押犯已近百名該分庭庭長爰於前日提出已經判决烟土犯五十名派警送往地方分監請爲收禁李獄官以獄中押犯早已擁擠不堪且此次未奉地方廳飭知拒却不收該警等復解送地方廳請示汪檢察長以爲數衆多亦不收受嗣經該庭長與汪君再四磋商乃將解到各犯分發第一第二看守所及地方分監暫行收押 
[烟犯分别科罰]  
　　前日閘北檢察分庭起訴之烟土犯業經審判分庭孫推事判决龔阿生帶土二兩罰洋五十元袁得雲帶烟具一副罰洋四十元姚阿金帶烟灰半盒罰洋四十元曹湧泉帶土八兩罰洋五十元丁新寶帶土一兩半罰洋一百元趙起發帶土二錢半罰洋八十元吳有珍帶膏一兩罰洋二百元張兆奎帶土八錢罰洋一百五十元一併還押聽候繳洋開釋 
[警署又獲烟犯]  
　　五區警署前日又獲張毛大張高氏陳榮影王周氏余本貴宗漢明鄭定清王子明宋金坤伍福來張小清忽如寶萬清　胡鴻甫等十四人並抄出膏土丸藥共一百數十兩解送檢察分庭預訊一過押候起訴判决 
[署員侵權違法之餘聞]  
　　前南市第一區一分署署員劉樹棠因於本月初檀將張士華控袁春江誘姦伊童　媳阿榮一案喝責被告軍棍二百下被上海地方檢察廳長汪君查知事關私用刑訊違法侵權函請淞滬警察廳徐廳長將留撤差在案兹悉汪廳長接得徐警廳長復函謂劉署員辦公草率已撤去差務惟其刑訊確無事實可查不過刑事案未經照章移送貴檢廳訊理實屬不當等語旋經汪廳長查得此案發生後劉自知乖戾迨經警廳傳詰之後立時回署迫令被告袁春江離滬並有協助川資連回崇明原籍之說以致無從傳質虚實未明現在仍須調查明晰以憑核辦云 
[調查警務員將次來滬]  
　　上海縣警務長景君因悉新任齊巡按使現派陸委員赴各縣屬查警務業已起程先在丹陽一帶點查考察將於日内到滬故於昨日通飭各區警員着即認眞督率長警日夜操演務使精熟以備考察云 
[僞造蜀省軍用鈔票案三誌]  
　　蜀人蕭仁山廖輝武因與在逃之謝某等僞造川省一元軍用紙幣復由蕭將是項僞幣一千四百餘張持向山東路裕記字號棧房希國混售經四川財政廳代表劉範青偵知報請公共租界總巡捕房派探何正堯將蕭及廖連同僞票解送公堂判押候訊究在案兹悉滬海道楊道尹以蕭仁山等僞造紙幣實屬干犯法紀嚴飭公廨關讞員務必根究爲首及私造機關置之重典現　　員已高明陪審西官英領卓君訂期星期二（　明日）下午兩　半開庭研訊並於昨日知照原告代表律師届時帶　嚴告及　據到堂聽候質証 
 
 
 

Page 11

 
 
[繙譯不能勝任]  
　　婦人嚴胡氏及楊松記同控衛生池浴堂股東嚴錦典不還本利洋六百餘元前日由廨傳訊原告延律師陳某上堂請追距所帶函文繙譯所譯言語不甚明晰且經觀審西官英領卓君查閱原告具禀係另一律師代表詰問此案究竟歸誰辦理陳律師雖有所聲辦而繙譯不能譯訴幸有穆安素律師繙譯范詠春在堂始得將陳律師所陳理由譯明而被告亦延摩西律師到堂代辦聶襄讞判被告交保繳還原告本洋四百五十元利息免追判畢原告嚴胡氏以吃虧太甚大呼陳律師何不向堂上聲請該律師以案已定斷不言而退 
[蔡鑄成無力理債]  
　　前清滬道蔡和甫之第四子蔡鑄成因虧欠華洋各欵被控經公共公廨押追在案兹因有徐幹卿控追欠銀一案逾限不理前日復由聶襄讞帶案訊追蔡供實因無力求請寛限判仍還押限令赶緊措繳 
[定貨紏葛案展緩訊理]  
　　立盛洋貨號徐采卿控榮公司邵南堂不理定貨欠銀一案前日由公共公廨聶襄讞傳訊兩造各延律師到堂互辯之下因被告律師以尙未詳細聲明請予展緩再訊判准予展緩一星期再核 
[原被律師會同算帳]  
　　婦人鄧林氏控黄松坡吞没伊故夫鄧　堂股開之順發煤號股本及盈餘等情前日由公共公廨聶襄讞傳集兩造研訊兩造代表律師到堂互辯判被告交原保着兩造代表律師會同將帳算明呈候公堂復訊再核 
[中人吞没田價之推諉]  
　　奚周氏前投法公堂控稱丈夫在日將田售與沈錫金其價除收洋一千七百五十元外尙欠銀四百十兩及遷墳費洋一百元求追等情現由捕房將中人顧鴻飛顧桂福及收洋之中保陳少堂一併傳解到廨請訊沈供此田共計價銀一千六百三十兩並遷墳費洋一百元共合二千三百三十三元於上年十月間付洋二千二百五十元交顧鴻飛顧桂福收去由兩顧出立收條並由陳少棠爲中　核算小民祗欠洋八十三元情願交出餘求向顧等訊追收據呈電顧等同供收條實商人等所出詢其吞用洋五百元一節則互相推諉判顧鴻飛顧桂福均交人銀兩保限七天交銀陳少棠亦交人銀兩保帮同料理 
[經理累及股東]  
　　蔣才友前帶元寶十枚寓居自强賓館被經理人李振邦私自用去控經法公堂飭提逃逸故將股東陳德雲即陳桂春提案押交李振邦迄未交出現由捕房續提股東易茂林送廨請訊陳易同供李究匿何處實出不知難以尋交惟商人等旣爲股東不能辭咎自當出外料理判交人銀兩保限十四天理明 
[藏匿贓物之追究]  
　　無錫人沈阿根向在江西路四十八號門牌某西人處爲出店近因撬開鐵箱竊取洋東現洋鈔票四百餘元及值價洋八百元之珠花金飾携贓逃匿業經報由捕房將窩贓之喬元根獲案訊押候補提併究在案兹經捕房查得前項贓物已由沈阿根寄交其母沈祝氏藏匿故禀請公廨出票備文呈請滬海道尹楊小川君核准簽字蓋印　交捕房派探移提去後業已經沈母祝氏由無錫移提來申奉飭發交富嫌看管候星期二併案解訊 
[後母肆虐]  
　　住居南市三角街之天津人機匠劉德勝有一前妻所生之女名林姐年方及　近被續娶之妻張氏時常虐待昨又無端欺虚將洋鐵水桶擲傷頭顱血出如注劉怒甚立將該氏　至第一分署訊究張氏供認不諱飭送警廳司法科究辦 
[毆傷孕婦]  
　　孫起松前日扭唐餘才至四區二分署控稱其妻孫徐氏與唐細故口角被唐毆傷腹胎等情由該分署移送檢察分庭押候訊辦 
[命案暫緩判斷]  
　　法新租界善鐘路外國木作内小工沈和尙毆斃水作匠張阿其經地方廳田檢察官會同法公堂聶讞員騐明肚腹被毆致命身死傳同見證殷鴻林解送法公堂訊明行兇情形管押候辦在案現復由捕房將沈解廨請示屍父張茂生遺某甲投稱張茂生適因患病難以到案求請從緩判决聶讞員判沈還押限屍父張茂生於七天内到廨聽候訊斷 
[拐案解送地方廳]  
　　湯登記在閘北檢察分庭控楊文雨誘拐伊妻湯何氏前日由李檢察官飭警將一干人提案預訊一過解送地方檢察廳按律懲辦 
雜評三 
[范鴻仙之暗殺案（訥）]  
　　自世界和平破壞而後我人日望國内之和平以圖旦夕之苟安所謂國内之和平者盜匪弗起也黨人弗擾也一切相讎相殺之事弗出也斯乃社會上苟安之小和平然而今日且不能盜匪猖獗如彼黨人騷動如此而一切相誰相殺日尋報復之案又日出而不已即以暗殺一事言今又出之於法界范鴻仙因何而被刺與刺之者之主動爲何如人雖尙未得其詳然而總不外乎猜忌尋仇可逆料也 
來件 
[柏林出險記（續）]  
　　（留學愛丁堡大學孫貴定家書） 
　　又行半點鐘停於某站聞牕外呼買皮酒此物予素不喜今不得食聊沽一杯解渴亦慰情勝無然窗又不能開瞥見衆人皆向小竇中傳遞予亦效之味雖苦澀亦足喜也車中常與一美婦一德國武員二德美紳士一英女互相談笑或用德語或用英語諸人皆泙水相逢而患難之中自覺親熱至八點鐘天已大明雖飢倦交迫而已安抵弗勒興矣在躉船待渡又上市稍得食物爲之一　遥見汽船將至呼美婦隨予起奮勇爭先共佔得一長椅此　之樂一若可以傲王候者然不轉瞬間客之多亦如車中久之船尙不起機蓋船主尙嫌客少須俟某處汽車至而後行焉待至十一點果見大批乘客蜂擁而來船主大悅汽笛一鳴向海天而去矣船中飯食奇貴費二先令三本士（合中國一元二角）僅得雞卵三枚麵包三方熱茶一杯而已客言臨走倉皇失落行李者甚多或笑或默各極其趣美婦言渠初二日午前九時方從丹麥之國都南下約其母在瑞士相遇今已矣如不見予至尙不知若何懸念也又聞一英婦言當戰事突起之日方作俄國之游俄人防之如寇盜待之如奴隸得從鋒　之中遁逃至此誠爲可喜惟行李則絲毫不存一身以外無他長物此婦旣脫虎口又戀戀於服御之微所見何不逹哉彼又言已五晝夜未睡非舟即車可謂極旅行家之勞予窺其形狀殊爲健絶因思彼女子尙爾予奈何以一晝夜之勞即苶然自餒也舟行三小時風浪頗烈莫不嘔吐交作予上年曾領略印虔洋之風浪當此蔑如也午後六點半昆波羅稅關在望（英國東岸之海口）與同舟之人作别登岸關員驗放行李即坐汽車上倫敦旣至則見倫敦人對於戰事其狂熱不減柏林買一晚報閱之知英人執德國破壞比利時之中立爲題將於明晨二時决計與德國開戰予歸旅館配襄一宵初四日午前十點坐車歸愛丁堡六點三十分而至矣戰後情形不能詳記惟英之經濟界則微有變動市上惟見紙幣而金銀稀如麟鳳初七日政府特發行一種一磅一種十先令之紙幣凡在英國境内此幣適用無異現貨雖使用等於鈔票伹一則商家營業一則國家當經濟恐慌之時行此以救急非至英蘭銀行不能易取現金此其性質大異耳即我國辛亥間之軍用鈔票也存戸爭向銀行提銀政府爲特别保護之故特令各銀行休業四天門首大書政府示諭略謂歐洲大局今雖擾亂而本國之金融如故銀行之平穏亦如故乃無識之徒皆欲以鈔易金致銀行失其常度所望各激發其愛國之心少安母躁也予之學費向儲某銀行此後不知能照舊取携否耳（完） 
來函 
[江蘇法政學堂别科畢業同人函]  
　　逕啓者本月十八日貴報蘇州通信欄内記載停職律師會商救濟一則查前清官立江蘇法政學堂係於宣統三年六月扣足六學期畢業（前學部現敎育部當有歷届一二三四五學期案卷可查）紳班固係二十九人官班併計尙不止此數當時即一面發憑一面造册送請程前蘇撫轉呈學部核奬此際蘇省長官係巡撫而非都督蘇提學司係樊君而非毛君爲時且在改政以前並無要求監督並挽人央求程都督及毛提學司之事惟當時此項畢業名册卷宗係由前蘇撫移交前蘇都督復移蘇巡按署旋奉韓前巡按使批示散佚並函朱前監督稱准敎育部咨調文憑等因故有遵議會集文憑之舉至潘君住宅在干將坊巷並非鐵屏巷應請貴館登報更正以免傳聞失實爲荷 
[閳北慶豐押店函]  
　　敬啓者閱本月二十號貴報新聞欄内載有閘北廿七保十圖並十一圖一帶有翁修德所開之慶豐等押舖招牌上加添當字閱之殊爲詫異小號自開設以來十有餘年向遵局章營業招牌上從無加添當字如别家加添當字與小號名譽無干特此敬請更正是荷閘北大統路慶豐謹具 
 
 
 

Page 12

 
 
   
 
 

Page 13

 
 
自由談 
游戲文章 
[天空電報] [  王錫林]  
　　南天門電孫逆行者謀再閙天宫玉帝已宣佈戒嚴着楊戬駐兵南天門 
　　又電昨河仙姑過此被守衛兵士在下體搜出票布一條驗有紅色印文自供係孫黨符號嘗即押解天牢待訊 
　　月宫電月下老人具禀玉帝控訴王鈍根誣指丁悚婚姻一事禀内有姻緣簿上尙未注明下界報紙豈可妄載等語玉帝閱禀大怒飭減陽壽五百年已致電隂國 
　　又電王鈍根案隂國已有覆電聞除去五百年外核之尙有九十九歲三百六十四日半（不受酬） 
[地底電報] [  梅郎]  
　　鬼門關專電此間到有大批外國新鬼數十萬因外國地獄鬼滿來此寄監並未奉有勾魂给我者拘票故黑白無常引導異常忙碌過奈何橋時鬼衆橋折致跌入血污池而化爲者數千孟婆亭剥衣亭均擠毁迷魂湯缸同時被衆鬼擊碎孟婆遭毆傷勢甚重恐不能延其隂籌 
　　地獄專電十八層地獄前因兩次革命鬼額頓增已將秦檜等各好鬼赦罪投生騰出空獄以爲容納頃又到大批客鬼實在難以處置已紛電各殿閻王請示辦法 
　　各殿閻王覆電速即籌募公債趕造地獄中外各鬼母使同居鼓吹革命新來外國鬼尤宜問明國籍分别安挿否則恐因愛國熱誠致在獄中械鬥地獄踏穿必至波及美國釀成重大交涉愼之愼之無論何國新鬼一律格外優待免受野蠻之誚隂陽界電頃秦廣王特授李鴻章爲全權大鬼前往鬼門關各地獄招待外國親光圑 
　　各殿閻王致陽世當道醫生電各當道各醫生鑒隂世獄滿刻正籌欵建築請暫止殺懇至紉鬼誼　 
海外奇談 
[奥國之苦學生] [  跫廬]  
　　奥國諸大學近來苦學生爲數驟增往往困於飯餓而陷於營養不良又有因貧而爲製造工場之守夜人畫間飯食不過至喫茶店及慶價之料理店聊以果復而已甚至有夜間寢所全無者現今維也納大學總長維多秀丹博士於奥國國議會中有請願書提出要求大學生宿所之建築費云 
詩選 
[聞雁] [  少俠]  
　　雁聲啼到小樓前一樣征心倍可憐孤館笛殘明月夜萬家砧杵麥秋天中庭露冷人裁句楚塞風高客寄箋豈伹蘭闓商婦意暮江烟　總悽然 
　　孤寂無聊瘦影單閒來　議傍江干一聲冷雁蒼波關幾樹哀蟬野渡寒紅葉易悲秋士賦白雲恒動美人看玉關幽怨衡陽調並入蘆中客自彈 
[感遇] [  拱園]  
　　驀地相逢意轉痴挑燈含涙說當時爲郎風露中宵立濕透羅衣渾未知 
　　漏盡更殘欲曙天消魂安得夜如年雞聲啼斷巫山夢一度思量一恫然 
　　爲愛名香細細添避人長日下珠簾私情恐被鸚鵡覺潛勸檀郎暫遠嫌 
[紀事]  
　　惆悵當年願已虚門帘撟畔紀　居相思不敢分明語佯屬郎修姨妹書 
[半園消夏第一會] [  定遠秀生稿]  
　　擾攘强於龔斷征攪人清夢不分明脂膏剥削輕無物　　喧囂雜有聲廟食露筋傳節烈宅更晏子費經營日中三倍爭牟利合似驚雷虩　鳴蚊市 
　　隋家宫殿化爲烟螢苑銷沈不計年圑屬撲來銀燭短疏篾穿入小星圑棲身草腐三更夜照眼榴明五月天莫道尾閭光灼灼錦囊裝就讀千篇螢火 
　　江東河伯效靈奇帶雨長鳴不爽期氣欲吞鯨風激浪聲如擊柝夜知時鱗生濯濯星初轉鼓響逢逢斗漸移懶性莫敎貪睡著銅壺翻誤漏遲遲鼍理 
　　池塘青草伐鼕鼕何物跳梁坐井中偶怒居然能記里伏隂怪底可回風文成科斗聲尤壯撾入漁陽調更工兩部有時當鼓吹官私羡爾氣如虹蛙鼓 
　　甲寅閏端陽節後五日與陽湖趙明經養矯共讌同人於滬江之杏花樓上蒙老友　翰飛先生賦詩見贈即次元韻寄酬並博同席諸大吟壞一粲（青浦徐伯匡） 
　　訪舊何妨勝地遊重來覔醉海天樓我居青浦君黄浦都是清談東晋流 
　　座無車公殊不歡依然草服與黄冠翩翩裙屐名寶集權作山隂修褉看 
自由談話會 
　　青島之炮聲未響商場之哭聲已編 
以此之土地作彼之戰場世界之公理安在 
　　公理與武力不相容公理有一分精神即武力失一分勢力武力而後公理公理之地位全失公理而後武力武力之地位益固 
　　遵公理之武力請之武背公理之武力謂之　 
　　戰者禍也敗旣足以亡國滅種勝亦足以勞民傷財 
　　天公作惡以致某國軍行悞機諺云心如天高命如紙薄吾代某國悶 
　　武力與商業猶　　與生命 
　　東省同胞無境罹傾家喪身之危可憐 
　　世界無公理如家庭無倫常世人慣作公理之口頭禪其實公理早在十萬八千里之外吾知公理有聞必大聲而斥曰吾與你等絶交久矣 
　　九霄雲外之公理不知何日旋駕 
　　道德之魂靈不知何人來招 
　　市面凋衰商無賴交易蕭條工無賴田畝失穫農無賴學術無鵠士無賴嗚呼民有菜色野有俄殍此中國現象之寫眞 
無論如何吾終不失富翁之資格此爲政府諸公胸鬲之寫眞 
泥牛入海此爲吾等商人之寫眞[  商界罪人林星甫]  
劇談 
[一年來上海新劇之趨勢] [  瘦月投稿]  
　　當去春新劇銷歇之際海上梨園競謀一逞積厭旣徨咸思新異鄭正秋以一書生率新劇諸子振臂一呼羣相趨應一演於愛提西再演於謀得利觀者紛至沓來往往座無隙地然當時所演大抵家庭劇居多社會劇次之蓋主其事者潛窺社會心理非此不能號召座客故即其術而利用之亦一時權宜計耳民鳴繼興一仍故轍專演家庭瑣屑之事馬介甫也惡家庭也非悍婦敗家即刁姑逞虐輾轉襲抄千篇一律厥後新民南遷春柳崛起始稍稍以高尙優美之愛情社會等劇與滬人士相見而觀劇者之眼光亦逐漸由俚淺而入高深春柳尤重熟讀脚本一字之微寓意綿遠識者稱焉於是同時篝火狐鳴之輩羣焉起而效顰東立一圑西立一社總而計之約有三百餘處之多雖形勢有大小之不同而旗幟燦然亦足以負隅一時祗以根祗不深局器淺薄故不旋踵而烟銷雲散良可慨也兹者復有民興社乘時崛起資本人材蓋非率爾操觚者可比聞其所編劇本悉出名人手筆將來成績或有可觀訖者不佞拭目俟之矣 
[小說花木蘭傳奇] [  天虚我生]  
第八齣哭餉（續） 
　　（二青衣）爺不要給他謊過了他定是在這中途要擊想抽個扣頭兒呢（付）豈有此理我爺已經除了他個加一你什麽個還要去扣他的左右給我扯下這老狗抄的打去（丑跪介爺請息怒容小的分說一下那便打死我小老也得甘心付（且容爾請來丑跳介）哪 
　　（喬牌兒）想人情都一樣誰不是個爺　養你便該除三扣五掂斤兩俺便合空涎望 
　　（付）咳咳道個便該掌嘴丑） 
　（攪爭琵）俺嘴兒便應該掌你怎不口吃肚思量你不過該本錢兒叫名的算了個官長俺也是頭皮硬着走街坊破工夫兀自陪茶蝕飯各人做應該各自當怎麽要奪俺的行當 
　　我看爺莫管俺和人家的閒事罷（付）俺管則你待怎樣（丑）哼哼要則打翻狗食盆大家吃个成（付氣惱介）（欲打丑介）（丑評下）（付）吓這厮實實可惡左右你快回衙去請老夫子發個諭單高高的貼上照牆把這里正革去永遠不許更名充役（一青衣應下）（付）來你把這老寶再扣下兩個去傳花家人來當面領去（青衣）爺方纔不許里正乾没怎麽爺又自已要了（付）你知道什麽横豎只當里正扣了他去的便了可不是落得推在這老狗身上（笑介）（青衣内喚介）花總管家誰上來爺傳呢（未完） 
[家庭小說嫣紅刧（二）] [  常覺小媟合譯天虚我生潤文]  
　　今吾書所叙之一日正爲加給一先令之期時方臚月朔風吹嫠婦之鬢凄然如被霜雪鶉衣露肘凍餒可知　此一般嫠婦各抱希望延頸佇足擁於一室亦且忘其凍餒矣燭光自門隙透出之際老牧師方領書記排衆而入衆人固識牧師而牧師對於衆人亦一一稔其姓氏里居及其生活狀况蓋此來負倫司福郎昔司太梯者乃一極耐勤勞之牧師一以慈善爲懷視人渴溺無異於已故知之詳來負倫司者爲牧師之尊稱猶中國之稱高僧爲上人也當時膺來負倫司之尊稱者固多於　而以勤勞著者實無有過於福郎昔司太梯之爲人　 
　　太梯爲蘇格蘭産而生長於英吉利因與規定之年齡資格相當乃爲牧師始任倫敦某敎區之副牧師事繁責重而俸薪甚徽所謂事繁責重者非謂敎堂中多職務也蓋以敎區中貧民太多因材施敎欲其免於窮困事蓋大難然使牧師而非太梯其人則敎徒之窮困固無涉於牧師事也太梯膺副牧師之任凡二十年此二十年中之勞苦事業可謂與日俱深而其一種希望之念亦可謂爲與日俱深蓋其心中實以勤勞爲換取升階之代價耳今吾書叙其二十年事不過一肇讀吾書者亦不過一目然便吾人或與讀者身經此二十年之光隂正不知有幾千萬億之煩惱發生福郎昔司太梯以有希望心故遂乃弗覺卒獲遂其素願乃知凡人非有能耐心不足以成其志今兹讀者所見太浦而白街中之禮拜堂即福郎昔司太梯升任而後所管領者耳其職務較之其他諸堂固已清苦而其敎區中之敎徒尤以貧民爲多就其生活程度而論要之非有上帝默佑其得免於溝壑者蓋亦幾希福郎昔司太梯身爲之牧猶牧羣羊於不毛之地難乎不難然而太梯心中時時念及身任副敎之際勤苦實較今日爲甚以今比昔蓋已彷彿安富尊榮深足自滿敎徒中之貧民雖多而論太梯生平固未嘗與富貴人一握手也假使敎徒中皆爲富貴人也則亦無庸太梯之爲牧矣語云能者多勞觀於太梯益信然矣太梯自升任斯職而後遂成家室以迄於今蓋又二十年矣讀者誌之 
 
 
 

Page 14

 
 
   
 
