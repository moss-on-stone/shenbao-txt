# 1899 - 130 - 4909368

 

Page 1

 
 
[翹盼仁施] [  申報館協振所謹啓]  
天災流行國家代有然從未有如去年山東諸郡縣之甚者山東地　北省田疇　　小民本　苦不　平時終　　　猶苦難謀一飽至去年而霪霖洪水稠疉而來滾滾波濤赤地千里民生昏墊家室蕩然不時田榖顆粒無收卽　　　無從下種以致飢黎載道餓殍纍纍存者枯瘠如柴朝不保暮死者　骼狼藉盡飽烏鳶甚至家有小孩欲易數百鐵而不可得傷心慘目莫過於斯本所籌振有年雖極艱難斷不忍半途而廢正在羅雀掘風支絀　分而皖之鳳潁亳渦江北之徐淮海諸處又洊飢疉告其慘象竟與山左相同籌振之艱至斯而極因延名手繪成災象印　勸捐於二月十一日隨申報分送所望寰中義士海外仁人减日用之資爲行善之舉多則益千累日少至百文數十文但祈早沛甘泉　可多拯垂斃飢民之命眼前功德食報無涯他日者五桂三槐公侯萬代實本所所馨香以祝者爾　此佈　伏維　德鑒 
[讀史方輿紀要告成] [  圖書集成局代啓]  
本局清代二林齋排印顧祖禹讀史方輿紀要本約上年臘月告竣又顧炎武天下鄰國利病書本約本年三月告成嗣因悉心讐校　　時日故曾登展期三月告白刻下讀史方輿紀要已告成准於四月初十日出售每部卅二本用潔白上等連史紙印釘帶外精工是　原由二林齋出售股票請附股諸君憑票找洋向經售處取書至郡國利病書本年六月初准可告成此啓 
[清盜源說]  
　　自來弭盜之法見於典籍者備極周詳而盜風終不能盡絶者大抵有治法而無治人耳夫保甲所以防盜也乃往往有盜刼東鄰至飽掠遠颺或刃傷事主而西鄰尚未及知者則守望相助之謂何耶捕役所以緝盜也乃地方出有盜案　主報縣縣主飭捕嚴緝往往遲至數月而始破或一年而始破或竟數年而不能破致盜匪逍遙法外地方官因之被　則緝捕之責謂何耶汛弁所以禦盜也乃近來被盜之處未聞有經汛兵當塲拿獲者無論昏夜盜刦之時與兵尚在　夢中一無聞見卽或事在白晝汛兵亦不敢遽出直至盜已遠去始持械往追歧路亡羊盜其可得乎說者稱保甲旣無守望之益則保甲可以不設捕役旣無緝捕之能則捕役可以盡革汛地旣無防票之實則汛地可以盡　　由以　　亦因噎廢食之舉斷不可行然則法何在曰在乎整頓而已四月十四日奉　　上諭御史葉慶增　　　　　　　　飭清查匪鄉一摺緝盜安良爲地方有司專職若如該御史所奏祈江寍波等府盜案迭出並自匪徒　　　　　　　衆誘財廣東搶刼之案甚多並有擄人勒贖等　非嚴行懲治何以安輯閭閻此　弊端恐他省亦所不　　各該　　飭合地方文武認眞查拿從重懲辦務絶盜源該管各官如有緝捕不力失察勇役串同盜刦各情弊卽著端行　也至團練保甲地方更爲明要之事如有不肖官紳　端需索擾累民生並著查明一併叅辦欽此仰見　朝廷除暴安良之至意其責成各疆吏者誠不外保甲捕役兵勇三者則各疆吏之責成該管地方文武亦當不外此三者夫三者苟認眞辦理則盜之未來足以防盜之方來足以禦盜之已逸足以緝如此而地方何患有盜哉卽有盜亦何患不能禽　哉然　　上諭不云務清盜源乎欲清盜源固不僅防之禦之緝之也夫盜之來也必先有藏匿之處地方之足以茂匿盜匪者曰烟館曰娼寮曰賭塲現在各處烟館林列無論城市之中多如櫛比卽鄉邨僻靜之所亦皆有人開設地方佐　視爲利藪間有限定數家不准多開者已爲廉潔之員不知此數家已是藏垢納汚爲地方之審鄉市之間公然開設娼寮者固少而流妓土娼亦所在皆有至於賭塲則每在鄉僻之間搭棚聚衆引誘鄉民雖烟館娼寮賭塲中不皆爲盜之人而盜則未有不混入其間者且游手好閒之輩自有烟館賭塲娼寮足以傾其囊槖卽本非爲盜者而一至窮無聊賴亦必流爲匪類與盜爲儔物必自腐而後蟲生地方上烟賭娼三者旣多則盜遂有藏身之處人但知受盜之害而不知實受烟館娼寮賭塲之害也有防盜緝盜禦盜之責者務先清查烟館驅逐流娼嚴禁賭博若地方無此三者則不待防之緝之禦之而盜自無處藏匿搶刼之事可自此少矣因作清盜源說以質諸有地方之責者 
[本館接奉電音]  
　　昨日午前京師飛電傳來　　上諭二道敬謹譯登○四月初五日禀　　上諭錢應　　假期届滿病仍未痊懇請開缺一摺錢應溥著再賞假一個月安心調理毋庸開缺工部尚書著徐樹　　理欽此同日奉　　上諭本日召見之江蘇補用道杜俞著交軍機處存記欽此 
[出示通商]  
　　閩省三都埠開伴通商口岸前已紀諸報章昨日西報館出有傳單云此事已由　　　　出示曉諭應收稅項較他處增二釐 
[俄日備戰]  
　　香港循環日報館得京師來信云近日日本政府備戰甚急海防亦陸續整頓悉如前四年所定戰務章程窺其意似不日必與俄國起釁俄人亦知日本有在東亞爭雄之意且其水師不亞於俄加之在歐美所購俄甲戰船不久將到若果開戰當將其水師圜在本國口内不使出而擾西伯利亞及高麗東三省沿海一帶地方并禁止載運陸師進中國及高麗内地 
[潤州蒐軍記]  
　　鎭江訪事人云長江水師提督定例半年巡閱上江半年巡閱下江黄芍巖官保現擬將下江營伍就近校閱牌示本月初二日閱瓜洲鎭標曁江勝各營是日清晨排齊全副儀仗由行臺　　達大街折而向車　鎭西倉過登仙橋抵校塲瓜洲鎭高鎭軍光効江勝副中營　軍門有奇江勝中營周都戎逢春江勝前營陳協戎照奏江勝後營成叅戎文炳江勝右營劉總戎青山三江營遊擊張遊戎有亮瓜洲中軍遊擊胡遊戎忠勝江隂營副將李副戎全彪孟河營遊擊韓遊戎輔忠江勝全軍總查周都戎德標先後到塲伺候各營勇亦排隊鵠列比意氣至布城　　燃砲鳴槍聲如雷震各管帶率領弁勇在道旁唱名跪迓宫保入自布城至演武廳前始降輿入後廳各官相隨而入獻茶小憇移時東首將臺帥字旗下升砲作樂中軍官恭請升帳宫保遂升坐公案各營官先行堂忝禮然後分東西序立叅遊循例禀請披執案旁中軍高聲呼免遂檯獻盔中旣而遊都及各管帶報名叅謁跪呈履歴由巡捕挨次接收演　廳上插令箭十二枝廳口立三軍司命旗二面公案上置陣圖一册須臾將臺鳴砲三聲中軍官恭請發令宫保發下令旗一面中軍官臨風招展傳令開操先閱鎭標四營由各營官領隊排成陣勢先洋槍次擡槍次梅花槍以五人爲伍砰之聲輪流不絶終則打靶又演德國各陣事畢日已正中宫保入後廳進膳旋又接閱江勝五營曾操各陣大旗在前 
 
 

Page 2

 
 
洋槍殿後所吹號筩仿照洋式大旗五面分作五色五營勇丁排立東西分成兩隊如對敵然驀聞呐喊一聲鼓聲鼕鼕大旗盡伏對放排槍一次各隊有令旂指揮爲軍士耳目之所繫自東至西自南至北四面攻擊初演長蛇陣繼演八卦陣三才陣梅花陣俄復閱鎭標江勝各營官弁洋槍打靶分别賞賚出榜給領迨各營操竣報時鐘已五點餘宫保遂登輿遄返一時鼓樂齊鳴軍士跪送如禮 
[錄囚大典]  
　　姑蘇采訪友人云本月初四日江蘇巡撫德大中丞舉行秋審大典清晨蘇州府彦太守總捕同知王司馬長洲縣汪大令元和縣施大令吳縣賴大令及執事各員齊集撫轅伺候少頃藩司聶方伯臬司朱廉訪鳴騶而至中丞延入茗談閱片刻轅門外砲聲大作中丞偕方伯廉訪升坐大堂循例將各犯一一點勘賞以凉席一牀蒲扇一柄饅首兩枚青銅二百文 
[畏罪潛逃]  
　　金陵采訪友人云南門外保甲分局員某君將平民某甲笞杖荷枷以致斃命屍親控發後某君諉諸行刑之局差某乙致乙畏罪自盡某君卽微服濳逃旋由坊甲報經江寍縣戴子和大令蒞騐屍親泣請伸寃大令尋訪某君迄無蹤迹保甲局務刻尚虚懸誠宦途中之異事也 
[文星復朗]  
　　蕪湖采訪友人云提督安徽學政徐季和宗師自三月初十日由安慶扶病回太平節署緩和迭召未奏奇功延至二十七八等日幾瀕於危以致道路傳言咸謂凶多吉少刻有人來自十詠亭邊欣悉宗師自進續命之湯日有起色本月初一二日已轉危爲安從此天上文星依然朗照士林中人無不額手而頌矣 
[浙學過蘇]  
　　蘇州訪事人云浙江提督學政文大宗師由京南下本月初二日午後道出姑蘇舟泊胥門外大碼頭撫藩臬三大憲以次文武印委官員咸詣舟次迎迓少選宗師乘輿入城至各衙門謝步旋於初三日午後啓椗往浙江 
[松試四誌]  
　　松江采訪友人云本月初五日江蘇提督學政瞿子玖大宗師覆試松屬八學生員經古兼文生補歳考黎明時諸生提籃挈榼魚貫入塲少選卽命題局試是日經解題　無縱詭隨以謹無良解　簡稼器修稼政說　史學題　漢家之法以王霸雜之論　韓魏公議刺陜西義勇可益兵二十萬司馬温公不謂然論　詞章題　神臂弓賦以宋軍拒金倚此利器爲韻　吳淞江月夜放歌七古　算學題　設有餉銀給四等兵勇每名什長七兩馬兵五兩步兵四兩火夫三兩共銀一千一百九十五兩給兵一千五百名問每等幾名　隙積說　補考四書文題　爲機變之巧者二句　五經文題　皆先河而後海　詩題　賦得江南野水碧於天得南字五言六韻　本届塲規嚴肅初四日科試八學生員時有某學廪生某姓偶至鄰號閒　宗師見之傳令携卷上堂在卷面上大書扣考二字並諭令監試教官溥示兩廡諸生俾各循規蹈矩教官以某姓品學兼優上堂求恕宗師將試卷披閱一過諭以姑念文字尚優從寛完卷而出又有南匯青浦兩生一曳白宗師憫某年老准給衣頂一自稱烟癮大發無力作文宗師飭暫行斥革 
[茶市初開]  
　　九江采訪友人云本月初二日茶市開盤天裕協和二洋行購進寗州茶每擔自四十六兩至五十閘祁門茶每擔自五十八兩至六十二兩建德茶每擔四十二三兩此亦茶業中人所願聞者故志之 
[木案傳聞]  
　　松江采訪友人來函云南匯縣境沙匪搶木刼獄巨案前經大憲將事不士已聯名遞禀之文生陸盛等人發交松江府濮紫泉太守提同被咬受傷之沙董韓文祥質訊一面飭南匯縣主汪蘅舫大令將革生沈宗約等四犯解府太守委奉賢縣主金苕青大令會同汪大令再三研鞫繼復解赴省垣目下傳聞業由大憲委蘇州府彦詠之太守訊明擬將韓董監禁十年如果年逾七旬則由長子代坐陸盛二生俟申請督撫二憲核辦沈犯原擬絞監候罪名擬减一等發邊遠充軍南邑經承某甲及差役唐姓父子受賄過多將贓追繳并科以監禁之罪另有某署書吏亦因索賄事發提案嚴追吏懼罪吞金自盡按此案事關重大人皆以先覩爲快何以本館派赴蘇州采訪友人絶無一字提及究竟如何定斷請俟函詢明確再列報章 
[查覆疆臣被叅摺稿]  
　　奴才溥良跪奏爲遵　　旨查明疆臣被叅各欵據實覆陳恭摺仰祈　　聖鑒事竊奴才前次承准軍機大臣字寄光緒二十五年正月十八日奉　　上諭翰林院侍講學士陳秉和奏疆臣衰頽昏聵愎詐貪婪據實糾叅一摺據稱山東巡撫張汝梅性喜逢迎用人不當要差優缺悉委私人張上達行賄三萬兩由歴城縣過付幕友卞寳昌包攬把持任情顚倒信任崔廷桂等爲心腹及治河謬誤百弊叢生辦振不實始終欺飾捕務廢弛刼案疉出等語張汝梅身任疆寄具有天良所叅種種劣跡如果屬實殊爲大負委任著溥良按照該學士所叅各節確切查明據實具奏毋稍狥隱原摺著抄給閱看欽此欽遵寄信前來奴才正會同大學士李鴻章查辦山東學政姚丙然叅欵尚未竣事及二月初五日覆奏姚丙然叅欵之後奴才卽督同兩次奏調隨帶司員將張汝梅叅欵按照原奏各節分别行提人證卷宗確切查辦惟張汝梅叅欵内所訐諸人隂私所指通省弊政往往出於人證卷宗之外非博採輿論不能得其梗槪因思此案旣奉　　明諭且陳秉和原奏亦經發抄是海内士大夫凡知其人與其事者皆得而評隲之况山東各官耳目尤近自當以共見之實爲公是公非之論當經一面研訊人證詳核卷宗一面摘出要欵密札詢問藩臬鹽運諸司及通省實缺道府直隸州等官並委員往省城内外嚴密查訪現已得其梗槪謹將所查張汝梅等叅欵爲我　　　皇太后　　皇上縷晰陳之如原奏該撫性喜逢迎不辨愚賢不較勞績資俸要差悉委私人優缺專任戚友候補總兵崔廷桂前在河南核理鄭工聲名惡劣屢經叅劾該撫調往山東信任不疑崔廷桂遂任意把持包攬省中無恥之府廳州縣及將備武弁等奔競營求行賄其門一經關說無不立委差缺兗州鎭總兵田恩來以狡獪小人聲名狼藉凡營汛要缺均須納賄以納賄之多寡定差缺之肥瘠二人與該撫爲舊交該撫卽倚二人爲心腹山東有崔二撫臺田藩臺之謠一節查張汝梅與崔廷桂田恩來二人早年曾在安徽大營相識其爲舊交山東官塲類多知之而崔二撫臺田藩臺之謠則徧加詢訪尚無此語又省中無恥之文武員弁行賄於崔廷桂者果屬何人崔廷桂之關說於張汝梅者果屬何事以及兗州鎭營汛要缺之納賄於田恩來者果屬何缺原奏均未指明亦屬無憑質證惟查山東河工向分上中下三游以候補道府分任督辦以河防局各司道居中提調而巡撫一人獨總其成張汝梅巡撫山東其於河防本屬責無旁貸乃履任伊始卽以河務非所素諳開缺南陽鎭總兵崔廷桂服官豫省四十餘年深悉河工利弊等情奏調崔廷桂來東歸其差委及奉　　諭旨允准張汝梅又卽委令總理東省河工修防事宜兼節制河防各營竟使其權出於三游督辦之上而介乎巡撫與河防局叜間是該撫卽不以崔廷桂爲心腹而意實有信任不疑之迹且據各司道府等禀覆有謂崔廷桂待人頗倨意氣自用者有謂崔廷桂積威之漸難免嘵嘵者有謂崔廷桂事權旣重文武員弁亦有奔走其門者有謂崔廷桂隨員之多騶從之盛不自歛抑者而問以崔廷桂平日聲名品行操守則或謂不知其詳或謂不敢懸揣或且置之不議不論之列奴才調閱崔廷桂到東以後門簿則文武員弁每日請謁人數實亦甚衆是原叅崔廷桂之把持包攬與各員弁之奔競營求亦均不爲無因至於田恩來則於光緒十五年已任兗州鎭總兵聞其平日不當入省張汝梅亦未假以事權無所謂倚爲心腹且各司道府等禀覆頗有云田恩來品行尚無不端操守尚無不謹者而現任兗州府知府洪用舟且云上年十月到兗該鎭防堵渦匪頗著聲威密訪納賄各節實無所聞登萊青道李希杰亦云曾與該鎭同城數月辦事尚無劣迹東昌府知府王蘂修則云前在兗州府任内未聞該鎭於營委要缺有索賄情事以衆論證之是田恩來聲名尚好似未便以狡獪小人目之　此　未畢 
 
 

Page 3

 
 
[皖省械鬥]  
　　安慶訪事友來函云省垣東門外五里廟畔有石城湖焉湖水澄清盈盈如帶向有楊姓者於此捕魚去冬湖水漸枯遂乘其網爷箵在隙地播種二麥堤内六保農人咸謂湖濵乃放牛之所不准耕耘突於三月二十六日糾集白餘人各持鐮刀往刈楊亦不甘退讓邀集漁人格鬥刀杖並舉如臨大敵漁人傷及十數名内有四名勢已垂危農人亦傷數名旋各舁送懷寗縣署請騐縣主某大令飭分别管押候訊 
[上海官塲紀事]  
　　前管帶忠字正營　　記名總兵吳鎭軍忠勝因事來申昨日命駕入城拜會各當道至縣署時王大令飭家丁擋駕○新任湖南藩司鐵金波方伯良於昨日蒞滬假長發棧爲行轅旋命駕赴各衙門拜客至縣署時王大令飭家丁擋駕○前日安徽候補道維坦臣觀察增因公來滬昨日赴各署投刺至縣署時王大令飭家丁擋駕　 
[榷憲關防]  
　　欽命二品頂戴江南分巡蘇松太兵備道兼江南海關監督世襲三等男爵李爲關防詐僞以肅法紀事照得本爵道早勸儒學賢書邀　　鳳詔之榮世受　　國恩列爵襲鯉庭之蔭每以清廉勵節恒思淡泊明心前兹筦榷鳳陽行政用人一切破除情面今者移巡歇浦理繁治劇巨細悉本躬親况素性硜硜狐懷落落繩趨幅守按部就班舉凡内外僕從房科胥史或供奔走之役或任謄繕之勞各有專司不相侵越君逢迎意旨窺測事權尤必杜漸防微時加嚴禁稍涉嫌似立卽革除至於子侄維繁其策名委贄者則惟靖供厥職其濳脩肄業者則惟閉户自精向不輕出門庭干預外事梓鄉日遠鮮有托足來遊蓮幕風清多屬束身自愛似應絶弊無可容奸但上海中外通商五方雜處人烟輻湊奸究潛藏慮有詐僞之徒勾結痞棍衙蠧冐稱本道親戚故舊譸張爲幻或稱情關至好行止必與商量或謂誼屬深交大小皆能請托據其口無不可爲之事過其手無一能返之錢愚民無有卓識難免墮其術中陷善懦良深堪痛恨除嚴密訪拿外合行出示曉諭爲此示仰道屬軍民及各關書差商旅人等一體知悉本爵道治軍三十載舊部人多刻下並不募勇乃紛紛投効殊堪駭異務須迅速回籍不准逗留此外求差之人不論有無薦書槪不接見如奸徒假托本爵道親族友丁名目在外招搖遇事撞騙許爾等隨時指控以憑嚴拿或卽扭送各地方衙門查訊明確禀候核飭懲辦倘敢受愚勾串滋生事端或受賄容留故意縱脫一經訪覺定卽立提研究不稍姑容本道善出法隨愼毋當試自貽伊戚其各凛遵毋違特示 
[淫兇宜辦]  
　　淫兇不法伶人高彩雲私識金琴生卽金清鑣之妾顧彩林持刃行兇幾釀命案控經英界公廨前讞員鄭瀚生大令薄懲管押猶不自知罪無可逭延西狀師上堂强辯經讞員翁笠漁直刺移送上海縣署前晚隨帶卷宗至縣會同縣主王欣甫大令升堂飭提金所雇軍夫殷阿三研訊　稱小的年二十有八係江北某邑人去年十一月二十七日至金家拉車前事均不知悉本年二月初八晚主人在一品香晚餐命小的先回及至家小主母顧彩林稱患病甚劇囑准主人回家施治小的卽往載主人回主人登樓後陡　狂呼救命聲急往視之則高伶方惡狼狽持鋒利之刀向主人欲砍金供職員係蘇州府屬某邑人年三十二歳在治下開報關行納顧彩林爲妾已歴九年生有子女各一本年正月二十八日之夜職員回家見後　有人藏躱正欲捉拿被妾將髮辮拉住致其人逃逸時尚未知其爲高伶進至二月初八晚車夫尋職員回家云妾忽患病職員入房見高伶在内突持刀欲殺偪寫休書職員不從被高伶掌擊一下以致血流被面職員見勢不佳大聲呼救幸車夫上樓高伶始收刀逸去否則性命已喪於高伶之手矣似此罪大惡極務求盡法以懲顧彩林供稱小婦人年二十九歳當賈娼時曾與高伶相識洎嫁金後仍往來數次高伶供小的係天津府屬天津縣人年三十歳顧彩林爲妓時已與相識迨嫁後通姦則有之並無持刀偪寫休書之事求恩鑒宥以全蟻命大令商諸直刺謂高伶淫兇已極罪不容誅遂喝令從重笞責二千板高伶宛轉哀嘷聲如屠豕大令飭釘上脚鐐收入自新所候再按律嚴懲顧彩林鞭責竹梢五百下發棲流女所收管 
[情節支離]  
　　前晚南市老白渡二號松江航船主周小榮投捕房報稱某甲與一僧人附船到此自稱失去衣包兩個滋閙不休向之排解一味逞蠻捕頭向僧盤詰僧稱法號叅禪甲稱姓維名恒順均由松江附船來滬當上岸時失去衣包兩個此事陳正望與僧清亮均知底細現在南馬頭船上可往傳問捕頭倩工程局差役前往將陳與清亮一併傳來細問情由清亮稱湖北廣濟縣人光緒十八年在松江西門外華嚴閣披薙本年正月二十六日倩羅恒順駕舟往川沙一帶化緣遊方僧叅禪附舟同往　四月初三日清晨由川沙來滬泊舟南馬頭竹牌之畔叅禪心懷不良將僧人所携小洋銀七十二枚攫去更用布帶勒僧人之項意圖謀善幸卽呼救得全性命羅稱爲清亮駕舟已十餘年本年正月二十六日赴川沙化緣回至上海泊船南馬頭初四晨同舟僧人叅禪用帶將清亮頸項扣勒圖害上前解救始得釋手嗣又由叅禪邀至松江日昨復附船來滬　衣包因何失去實未知悉捕頭押候解工桂局禀請會辦委員司徒貽芬司馬訊明核奪 
[來稿照登]  
　　閒言旴衡國是目擊時艱不禁念及客秋變政一事而慨然有感焉自　國朝定鼎以來將三百年矣其間由隆而替由强而弱道咸而後朝臣之務靡偷安疆吏之粉飾舞弊人心之散渙不齊積習相沿罔知痛改遂至外侮紛乘邊疆漸削强鄱敵國咸得蠶食其間此所以有識之士莫不咨嗟太息帳朝政之日壞而思有以變革之也人政壞而欲救其弊補其偏則變之誠是矣然要以得人爲第一義回憶其時康有爲上變政之書　　聖主下求賢之詔　　君臣一德振奮有爲薄海黎元交相欣望咸以爲中興之治可復覩富强之效可立見矣孰意不數十日而事出非常釀成八月之變有心人追原禍始多爲康惜吾獨不能爲康恕者蓋早有以窺其微矣夫爲變政之首者康也爲煽禍之魁者亦康也聞康未通籍以前頗負時名姿性聰敏凡夫歴代之史書各國之典籍莫不披圖博覧記錄無遺人之見之者幾疑其爲命世之英而彼亦自以爲經濟夙優居然以名世自命及一旦得志廷臣交章而薦　　天子舉國以從不圖政柄甫操卽爾事敗名裂羣黨授首隻身濳逃若不出吾人所逆料者此何故哉蓋其賦性稜厲自大自尊素無抱負之才又乏匡時之具徒恃其記誦之學於西國政治諸書粗得皮毛卽任性妄爲輙欲舉國家數百年之成憲一旦改絃而更張之欲其不僨事也得乎夫我　朝積弱之深已非一朝夕之故譬如病瘵元氣日削邪火熾生病勢已懨懨待盡而遽以大辛大補之劑投之冀其一旦復元突然壯健未有不反促其亡者夫病入膏肓補之誰曰非宜然亦必循序漸進勿求速效又必得良醫按脉定方用藥得宜斯克起沈疴而回元氣今以素無把握之醫濫厠國手之列妄以虎狼之藥致人於危而醫者自謂無過反歸咎於病者信之未深不亦謬乎孔子曰苟有用我者期月已可三年有成孟子曰猶七年之病求三年之艾夫以孔孟之才而斧柯得假猶必循序以施不求速效况以小有聰明素無才具者當之而顧可鹹莽以嘗試乎有見其立敗而已竊謂康之僨事由康之躁妄累之實由康之無才致之迨至蒼皇出走幸免刑誅猶敢口出謗言汚衊　宫闈假奉　　密詔平日悖逆心腸至此不覺和盤托出此則小人之尤其罪更摧髮難數矣所可異者康之爲人朝野上下皆爲所蒙而西人獨一見知之豈西人之識見實有加人一等者乎當康逃至香港時香港西報曾論之曰吾始以康爲中國奇才故我國不惜多方保護到港時又從而迎迓之迨親見其人始知其言大而夸毫無實際不過於譯出西國諸書善能記誦卽所上條陳政策亦祗拾西人唾餘並非詞自已出至其一種驕傲荒謬之氣尤足拒人於千里之外不特中國讀書人鄙而賤之卽習西文者亦厭而惡之因同儕素受其凌侮而誦習西書者又輒被以奴隸視之也似此謬妄之夫豈特爲中國所擯棄卽投身異國恐亦終無所容云云其說如此眞康之知已也乎 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[帆船迅疾]  
　　香港循環日報云美國某富室製有帆船一艘輕便靈捷如遇好風相送每一點鐘時可行十五西里至十六西里蓋幾與輪船相埒矣工旣蕆卽在英美二國海中與他船比較行駛之速均能奪得錦標因名之曰怒馬歐西人士多耳其名現在某富室欲乘之以周遊天下業已取道南洋高浪霧行抵新嘉坡有見者謂此船祗載重二百四十九墩配用水手十一名所惜儲糧過少必須沿作購取是以行程不免稽延耳 
[鳩江近事]  
　　蕪湖訪事人云此間地痞青皮各有渾號如二郎神進街虎之類現經關道吳季卿觀察飭洋務保甲等局員訪得三十八名榜示通衢准小民之曾受若輩魚肉者投局控告以便盡法嚴懲並令總巡陳叅軍保甲緝捕饒守戎密訪嚴拿故日來闤闠中較前靜謐○城内謝孝廉家婢女不知因何忿不欲生自縊於後院曬臺上因之禀縣相騐吳大令飭卽備棺收殮掩埋○某夕緝捕線勇行經館驛巷三元閣烟館前聞門内有賭博聲遂詭稱烟客入内開燈見箕踞座上者卽昔年犯事之王登龍因卽拘送保甲局轉送蕪湖縣管押候懲○二街三街夙爲名花薈萃之區近日龜子陳二不知如何開罪於水師營弁致被將室中器物繫毁一空○楊矮子綽號洋天狗專慣向龜奴訛詐烟花窟中人莫不畏之如虎近日經道憲吳季卿觀察訪知飭局拿辦楊恃其羽黨衆多不自匿跡上月二十六日午後與李伯行公子船上水手王姓品茗於聖坊某茶肆正在高談闊論適保甲總巡陳叅軍帶勇巡街過此立飭拘拿水手恃主人之勢與叅軍爲難叅軍不敢與校僅將天狗帶回重辦旣而水手回訴於公子公子素惡奴輩在外恃勢招搖飭人執送總局禀請枷示 
[馬路工程局瑣案]  
　　前日野鷄挑夫嚴阿餘董阿鴻至江海關碼頭向崇明船户周順卿爭挑行李周不允因之懷恨于心昨日周至十六鋪橋畔中華樓茶肆啜茗適爲嚴董所見扭住毒毆茶博士某甲恐釀巨禍喚到四十二號巡街捕一併拘解捕房捕頭令轉解工程局會辦委員司徒貽芬司馬提案研訊周投案聲訴前情籲求究辦嚴董同供小的等均在碼頭承挑各船行李藉此謀生前日周船到埠時上船挑取被周霸阻因向理論不敢行兇司馬判令各責一百板交夫頭保去○前日船户王者華不肯輸捐將工程局水巡丁陳建郎之號衣扯破被陳拘解捕房捕頭解送工程局司徒司馬提訊之下陳供前日小的至王者華船上收捐王逞强抗阻扯破號衣是以拘案請究王供小的所駕者爲關快船未諳章程故未輸捐嗣後不敢再犯矣司馬判責一百板令將號衣賠償如行開釋○划船婦張顧氏承裝張金順之煤若于　業　　弟張芬妹向之爭奪在馬路中互毆十六號十七號兩華捕喚二號印捕前來一併拘至捕房轉解工程局司徒司馬　　　　　　小的　　　　　購得煤屑　　顧氏之駁船裝運往北每次給船價洋銀二角今者張耕弟等前來爭奪滋閙不休司馬　　　令耕弟　　　　　　　　　　　釋出○鄉人蔡蘭全曾欠金關榮洋銀一元六角日前在馬路中相遇　　　還被金扭　　　入捕　　　　　　　　　　　　切賭具解請工程局會辦委員司徒司馬提訊判笞三百板枷號一月示　　日蔡母陸　　　　　　　　　　　　　　　　　　責刻下農務正忙乏人耕作特邀同從姪蔡福生蔡阿虎前來具保求　　　釋出俾得及　　　　　　　　　　　　　　　　　　　　　諭　其　呈案准予保去 
[英界公堂瑣案]  
　　包探費阿銀禀稱賊犯黄阿興前　　　　　　　　　　　　　　　　　取林樂忠家皮袍七件報捕之後捕頭令小的查獲人贓解請訊究林投案領贓黄供　　　　　　　　　　　　　　　　　此尚求大老爺開一綫之恩讞員翁笠漁直刺據情商諸梅繙譯官然後判令笞責四百　　　　　　　　　　　　　　　　　庭藏匿嚴少坪之姪金法控經大老爺飭小的拘解到案著將金法交出談恃本圖地保王　　　　　　　　　交不得已解請提訊嚴投案請追談供稱小的名奎章金法寄養法華鎭某親串家赶緊交案可也王供稱小的於此事　　　　　被嚴誣指求恩明鑒直刺判令笞責二百板置洋銀五圓談笞責四百板諭令赶緊將金法交案如延嚴辦○　　竇如海禀稱賊犯王阿二竊取柴炳生家八音洋琴持至市中求售適經小的所見解入捕房今者捕頭令送請究辦柴投案領　士供稱小的不敢行竊尚乞恩寛直刺判令笞責二百板○包探朱阿高禀稱吳朝星在治下開麻油作用受傷之驢捱磨未免鄰於殘忍小的因之解入捕房告知捕頭送案請究吳供稱小的作中捱磨之驢捕頭從未查過以後務當小心喂養不使受傷直刺判令枷號一月○包探石金榮禀稱某小輪船局劣夥陳阿大前曾犯案解經鄭大老爺遞解回籍今又濳來日伺於蘇州河畔見有行客卽拉令附船有徐瑞芝者與之爭執致被推入河中事經小的查知爲特帶入捕房今者捕頭令解案請訊徐投案訴稱小的欲附船往蘇州陳用强拉曳以致墮河幸經好善者救援得免溺斃陳供稱小的係常州府屬無錫縣人徐自不小心以致失足實與小的無干直刺判令管拜一禮拜然後遞解回籍○二百六十一號華捕解小孩汪雨楚至案禀稱小的巡路時見此孩足繫鐵練彳亍而行似係逃出學徒故特解入捕房向捕頭告知送案請示汪供稱小的在某銅作習藝師父兇横異常時時毆擊此次被錮空屋中乘間逃出直刺著送棲流公所妥爲留養 
[法界捕瑣案]  
　　乞丐王生甫卽小嘉興及王阿福朱阿榮周阿根四人在十六鋪攫取讞員朱森庭明府之家丁所携水烟袋旋經美界某包探緝獲人贓明府遂飭包探帶回訊供判令各責五百板昨日明府命將爲首之王生甫重責三百板王阿福等三人各責一百板從寛釋出○車夫蔡步蓮竊取東洋車捐照售與車寓主袁六事發到案明府著枷號一月期滿責釋○積竊童德甫陳金福被包探拘案明府著將童重責二百板陳責三百板一併開釋○車夫項渭柯所拉東洋車並無捐照由巡街捕拘案請辦明府著枷號十五日期滿責釋○流氓高阿毛前因向人訛詐持械行兇被拘到案明府判令枷號一月昨日滿期命帶案重責六百板卽行釋出○俞蘭生以空票貼現誑騙巨欵被人告發明府迭次訊比勒限嚴追俞終挺押不理昨日原告沈和卿遺抱吳增祥偕金三子投案訴稱俞三保吳阿二馬阿巧蒙恩釋出諭令帮同料理今吳已逃往蘇州馬則抗不到案尚有保人金王氏亦坐視不理叩乞嚴追明府著將俞帶案重責五百板俞求展限十天交包探帶出邀同金王氏等向原告商懇明府著押候提金王氏等覆訊察核 
[美界捕房紀事]  
　　昨晨小竊張阿三混入西華德路某姓家竊取衣物經包探劉阿炳查獲吊出原贓押候解送英界公堂禀請讞員翁笠漁直刺訊辦○江北人王大法在外虹口某馬路當小工昨午與同帮周土生互毆旋扭赴捕房聲訴○頭告以須投英界公堂禀控○昨午外虹口元芳路某柴行主馬阿生向其父索取洋銀不遂出言挺撞被其父扭赴捕房捕頭告以須投英界公堂控告○昨午跪灘賊朱阿生在公和祥馬頭竊得舊鐵若干適爲某號巡街捕所見拘入捕房捕頭姑念所竊甚微管押丐乞牢半天卽行開釋 
 
 

Page 10

 
 
[皖省官報]  
　　三月二十三日金椒縣典史王琢玉辭卽用知縣瞿　齡知　首縣下鄉會勘鐵釘洲候補知縣畢登到由鄂差竣回沈訓忠知奉徽寗道委發審帮審巡檢陳諴知奉臬憲委赴懷遠縣帮辦保甲府經錫齡到由皖南措資回典史李炳生到由皖甫就醫回○二十四日新授鳳頴道撫齡到廂白旗人號錫九牌示試用訓導姚道生委署石埭教諭缷辦蕪湖關南卡通判王鏡函到候補知縣龔樹棠到由鐵丁洲回盧忠麒知奉臬憲委赴滔山縣訊案府經張茂榕知奉臬憲委赴鳳陽帮辦保甲直隸州同郭申綬知赴合肥縣閔卷庫大使汪保誠謝奉行知准以知縣留省補用○二十五日卽用知縣陳祖綬辭赴合肥閱卷崔保齡知代首縣會勘鐵釘洲回並知赴石牌相騐指分安徽試用府經喬仁錢到山東人府經丁學中辭奉臬憲委赴建德縣帮辦保甲巡檢王善祥知奉臬憲委赴來安縣帮辦保甲○二十六日候補知縣羅琳知奉撫憲委代辦銀圓局總監工兼會辦提　盧忠麒辭赴濳山訊案沈訓忠辭赴徽寗道發審同知龍鳳鑣知奉撫憲者赴廣東顧運鑄錢局機器沈聯圖辭赴貴池縣帮辦保甲趙宸辭奉臬委赴繁昌縣帮辦保甲○二十七日署太平府杜恩榮辭泗州州同梅啓勳到徽松縣典史萬谷瑩到解秋審人犯來省卽用知縣姜良材于鳳閣陸春官周據三王元廷周鑠期均知奉藩憲委閱課卷候補同知范　　到赴懷寗查礦務回許隆緯六安知縣李夀宸滁州均知奉臬憲者辦保甲萬祖恕到赴五河查賑回縣丞張榮泉知奉臬司委核對差庫大使鈕福傑到赴陜西府經陳圓彬到赴上海均到探硝磺價回巡檢張作霖到赴鳳陽府差遣回 
[閩省官報]  
　　藩轅牌示照得石碼通判曹文昭患病請假遺缺應以試用通判劉邦憲署理詔安縣兼署雲霄同知方朝渠患病請假遺缺應以試用同知倪濤署理詔安縣酌缺應以候補班前同知陳慶家署理光澤縣鈕承藩期滿遺缺應以准補福安縣章光國調署將樂縣夀恩榮病故遺缺應以裁缺卽用知縣陳文瑋輪補又署迪口縣丞曹企鏞在任患病請假遺缺以試用府經歴丁志章署理拔貢知縣張振寅自京來閩典史陳寅缷辦陽歧釐卡知縣徐元治缷辦深坑厘局 
[邗江官報]  
　　三月二十三日洪鹺尹鼎棻辭回仇湖口差次○二十四日楊分轉永錫辭回差埝卡○二十五日柴鹺尹九齡戴鹺尹其厚孫蠻尹樹勳陳鹺尉際昌韓鹺尉家鏞卓鹺尉啓堃均銷儀河工差朱鹺尹作霖辭走界溝差次 
[上海虹口元濟善堂經收已亥年三月分送堂愿並施醫藥粥捐清單]  
　　長記愿捐九八元一十兩無名氏洋十二元新興塲瞿洋十元曹敦祿洋五元無名氏洋四元無名氏洋二元心餘子洋二元愼德堂洋二元了經室洋一元郭謙修洋二元銅洋一元韋陳氏陳韋氏黄張氏求愈氏平陽氏無力子梁兆璋吳述記精業堂福夀堂主人十户各洋一元宋崧洋一元二角寳昌叅號來余馮胡三户各洋一元趙偉臣徐林元二户各一愿共洋八角錢十六文無名氏無名氏紫來軒三户各洋五角羅愛仙洋三角馬耀亭張小圃陳鶴山思齊齋王愼五慶生辰六户各洋一元松舟氏無名氏吳肇岐文昭堂承恩堂羅會榮六户共洋二元五角張禹卿洋二角榖詒堂洋二角重慶堂洋一角一分溧陽王邦祥四愿澡陽程勤蓀一愿和橋周全德一愿丹陽林瑞昌一愿揚州木成發一愿金壇汪洪發一愿涇縣王若江九愿七户共十八愿二三月共收洋一元二角無名氏銅洋三元無名氏銅洋二元顯記銅洋二元居之安銅洋四角已上共收愿九八元一十兩洋六十七元銀洋八元四角錢十六文愼安堂黄鍾山施藥洋十元梁氏洋二元蔡彦泰洋五元容膝書齋洋三元盧秋泉洋一元一角唐鳳墀洋十元張明之洋十元共收施藥洋四十一元一角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年三月二十八日京報全錄]  
　　宫門抄○閩督許　奏爲遴員專理洋務局事務片○又　奏爲閩鹺困憊已極請免加價片○又　奏爲遴員請補海疆要缺知縣摺○皖撫鄧　奏爲拿獲搶米匪首訊明正法片○將軍增　奏爲購備軍火片○秦督陶　奏爲甘省銅價昻貴暫緩鼓鑄制錢片○三月二十八日　兵部太常寺太僕守正藍旗值日無引　　見○懷塔布謝賞綢縀　恩○卓公請假十日○梁仲衡請假五日○户部奏派管理三庫　派出溥善○兵部奏派管理小五處　派出載瀛○太常寺奏派看視牲隻　派出鄭王榮惠○召見軍機　隆恩　○○許應騤片　再臣准總理衙門咨准英竇使照稱閩省辦理交涉案件通商局員躭延不結請將該局裁撤咨行酌核辦理等因查閩省自同治五年創立通商局委督糧道兼辦其時洋務較簡故未特設專員歴任督臣舊例相沿於各屬交涉事件向係行局轉飭致文移往返未免稽延臣抵任後凡遇重要事件皆逕飭辦理以期迅速惟查該局爲洋務總匯不僅經理通商督糧道未必皆能熟悉洋務且糧儲是其專責並分巡寍福二府政務毁繁勢亦難於兼顧現擬將該局更名洋務局另委熟悉洋務之員辦理所有重要事件仍由臣逕行飭辦以省周折而專責成除咨總理衙門外謹附片具陳伏乞　　聖鑒訓示謹　奏奉　　硃批該衙門知道欽此　○○許應騤片　再光緒二十四年十二月二十一日准户部咨體察鹽務加價情形通籌具奏一摺奉　　旨依議欽此抄錄原奏到閩當經轉行欽遵查照在案伏查閩省鹽務困憊相沿已久由於引地太狹商本太微私販隨處可通官連日形積滯本不能與淮浙川粤諸處相頡頑自同治四年改行票運課耗厘三項並徵遞年積欠至數十萬金嗣經奏免西路各帮全厘並將所欠舊課分年帶完帮情藉以稍紓全綱始克搘拄上年風潮爲患鹽盤漂没及鹽斤鎔化者甚多諸商益形竭蹶業經臣具摺奏報在案現並請將舊課展限帶徵此時商力已疲急宜設法調護額徵尚擬從緩原價安能酌加體察再三實難遵辦且閩省沿海千里私梟出没防不勝防小民計及錙銖每利私鹽價廉爭相購食今若再行加價則官鹽成本愈重私鹽充斥愈多將來商累日深勢必虧及歳課是加價未見其益而正供先見其損也現據閩商鄭安遠等援照光緒十一年二十年兩次請免加厘加價並免捐輸成案懇請一律免其加價等情禀經署福建鹽法道胡廷幹會同布政使李興銳覈議詳請　奏咨前來臣覆加查覈詢屬實情竊維時事孔艱帑藏奇絀多籌一分進欵卽多裕一分餉源臣忝總鹺綱萬不敢藉詞推諉特閩鹺困憊已極洵加無可加謹據實上陳請將全省鹽觔免其加價以恤商艱而顧正課臣愚昧之見是否有當謹附片具陳伏乞　　聖鑒訓示謹　奏奉　　硃批覽欽此　○○閩浙總督臣許應騤跪　奏爲揀員請補海疆要缺知縣恭摺仰祈　聖鑒事竊照光緒二十四年十一月二十六日據本任惠安縣知縣李綺青串報於本年九月初八日丁在籍祖母承重憂業經具　奏開缺聲明員缺留閩揀員調補照例以丁憂本日作爲開缺日期歸十一月分截缺聲明應歸九月分截缺所遺惠安縣知縣係衝繁難兼三要缺例應在外揀員調補臣與藩臬兩司於現任知縣内逐加遴選非現居要缺卽人地不甚相宜惟查有卽用知縣蘇夢　年四十八歳直隸順天府寍河縣進士　朝考三等引　　見以知縣卽用籖掣福建領照來閩光緒十八年十一月二十二日到省捐加　知　　署德化縣卸事現署沙縣知縣查該員局度安詳才具明敏於海疆風土民情較爲熟悉以之補授惠安縣知縣洵堪勝任惟調缺請補　　　　　符而人地實在相需例得陳請合無仰懇　　天恩俯准以卽用知縣蘇夢蘭補授惠安縣知縣俾資治理如蒙　　諭允該員係進士例稍　縣請補繁缺　縣銜缺相當　　　部引　　見並免核計叅罰據福建藩司李興銳署臬司余聯沅會詳前來除咨部外理合恭摺具陳　　　　　皇太　　　　　　　　　　覆施行謹　奏奉　　硃○○○議奏欽此　○○鄧熙華片　再安徽省　　春夏之際各處匪徒　　　　價昻　　　　　　　　　　米船鼓衆攔搶當經臣出示嚴禁拿犯究懲本年猶慮惡習復萌亦已通發示諭重申禁令在案兹有江安　　　員戴　　　　　　　　　　漕米將買定之八百石先行雇船起運二月初五日有土匪楊有陳卽楊柳神邀同孫桂梅鳴鑼糾衆　已　　攔阻搶　　　　金良梁　　　毁該委員坐轎該縣知縣鄭佐霖會同青石汛千總徐殿魁率兵役當塲拿獲該匪首楊有陳管押典史署　　衆恃其人多毁壞者門蜂擁而　毆傷弁兵差役將楊有陳刦奪逃逸復乘勢往搶米行糧食並至委員寓所搜尋毆搶臣據該縣等禀報當經　派撥精健營勇馳往該縣彈壓緝拿保護漕糧出運該匪首楊有陳聞官兵將至率黨數百人逃至離城五十餘里之九華山該處與石埭縣郊近箐密林深爲匪類逋逃之藪臣續據禀報深慮囑聚滋多拿辦稍緩釀成巨患卽添派長慶軍一哨迅赴九華山等處巡查搜捕匪衆聞風四散精健營哨官張義清會同該汛弁徐殿魁購帶眼線於十五日夜間在杜村橋地方將該匪首楊有陳捕獲解省臣飭發安慶府提訊明確錄供禀呈據認糾集黨與逞兇强搶毆官毁署各情該犯明知官運漕糧瞻敢糾衆刼掠實屬形同倡亂亟應盡法嚴懲當經臣批飭將該匪首楊有陳卽楊柳神正法首級解赴犯事地方懸杆示衆以昭炯戒而遏亂萌被搶米石已據該縣如數買補交委員押運出境現在地方民情一律安靖除飭仍嚴拿逸犯孫桂梅等務獲究辦外所有拿獲搶米匪首訊明正法緣由謹附片陳明伏乞　　聖鑒謹　奏奉　　硃批刑部知道欽此　○○增祺等片　再方今時局艱危以精練士卒爲要圖尤以籌購利器爲急務奴才於客歳購辦毛瑟槍發給新挑之捷勝營演練入手諸法現已逐漸嫺熟惟念閩省素係多山因地制宜尤利設伏若以小口徑新式快槍配用無烟藥子彈突然發擊使敵人不知所向實爲奇兵制勝之資但價值太昻止得先爲設法籌購俾可相間練習奴才前與德商信義洋行訂購快砲時卽訂購此項小口徑新式智利快槍二百杆每杆規銀二十五兩七錢五分無烟藥子彈十二萬顆應規銀五千七百三十兩共合價銀一萬八百八十兩勻三次發價限七個月運閩因庫無存欵可撥所有頭次應撥價銀三千六百二十六兩六錢六分二釐當由奴才自行籌措應懇　　天恩俯准報效尚有二三次應撥價值規銀各三千六百二十六兩六錢六分二釐届期請由現收洋稅項下作開支奴才爲購備軍儲起見謹附片具陳伏乞　聖鑒訓示謹　奏奉　　硃批該部知道欽此　○○陶模片　再臣承准軍機大臣字寄光緒二十四年十二月十五日奉　　上諭現在京師制錢短少亟應推廣鼓鑄著各督撫一體查照辦理其分兩每文以八分爲准將所鑄錢樣先行呈覧仍將鑄造數目按季奏報以備酌量提解等因欽此臣查甘省自咸豐三年設寳鞏局開鑄當十大錢因工價料物昻貴旋卽停止光緒十三年部咨催領籌欵辦銅開鑪鼓鑄規復制錢經前督臣謹鍾麟將鑄錢所需工本太重虧折必多實不合算奏准緩辦在案計自從前停鑄以迄今日已四十餘年甘省並無銅礦可採必須由外購運姑勿論銅價之高下若何而運費之多工匠之貴更甚於昔卽使將錢分兩减輕每文以八分爲准約計每鑄子錢仍須二千工本此中賠貼頗鉅甘省各欵提撥殆盡實無餘資可以挹注由藩司丁體常詳懇附奏仍請緩辦前來臣覆加查察委係實在情形合無仰懇　　天恩俯准暫從緩辦一俟物料工運各價稍减再行察酌開鑄以備提解謹附片具陳伏乞　　聖鑒謹　奏奉　　硃批知道了欽此 
 
