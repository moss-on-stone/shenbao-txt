# 1918 - 199 - 4916322

 

Page 1

 
 
   
 
 

Page 2

 
 
   
 
 

Page 3

 
 
時評 
[顧忌（三（冷）]  
　　禮敎法律道德綱紀情理廉恥一切蕩然矣其所存者惟知有利害然其計利害也不爲衆人而爲一已然其計一已之利害也又不爲長久而爲一時故其所有之舉動無異盜賊盜賊者祇知今日之子女玉帛而不知明日之被獲而就極刑也今日官吏之存心奚殊於是 
　　是故無顧忌之心所由生苟且之心爲之也人人不計日後之爲禍爲福今日之事安有所謂不可爲人人均見無顧忌者之尊榮富貴人無奈之何今日之人誰復肯存顧忌而自苦然而不知此皆一時而非可久長者也最後之裁判人世所不能免也 
[專電]  
　　北京電外交總長將由陳籙暫代朱啓鈐不就交通曹汝霖擬辭兼財政錢内務益消極段閣漸解（二十四日下午四鐘） 
　　北京電外長以陳籙升代一說曹調仍兼財政以朱啓鈐長交通（二十四日下午二鐘） 
　　北京電運河督辦朱啓鈐不就閣議由熊兼任（二十五日上午十一鐘） 
　　北京電小徐自奉歸稱難題均解决故經略副使之命由段提出本日閣議通過今明即發表（二十五日上午十一鐘） 
　　北京電小徐所招新兵已及半數軍械由奉借給現亦商妥擬日内親赴保定洛陽信陽視察一週尅日編練成軍 
　　（二十五日上午十一鐘） 
　　北京電今日閣議决定電令西北疆吏詳報俄軍近狀駐兵地點定赤塔附近及恰克圖附近齊齊哈爾設總司令部 
　　（二十五日下午二鐘） 
　　北京電昨閣議討論參陸部提出之出兵案正式可决一與協約各國聯合出兵二先派千名由海道赴海參崴三主力由魏宗瀚所部第九師中遴選一部另由吉黑兩省參加騎砲各兩連四所需特别軍費由部先行定撥（二十四日下午二鐘） 
　　北京電閣議决定與協約國同出兵後已由外部通告各國言以一行人派赴海參崴 
　　（二十五日下午三鐘） 
　　北京電赴崴參戰軍隊已就第九師編出一混成圑昨由陸部派員赴南苑檢查畢院已正式下動員令（二十五日上午十一鐘） 
　　北京電海部添設海軍陸戰隊四連專備上海厦門等處應用二十四日下午二鐘） 
　　北京電庫倫都護電稱邊情緊急派出之綏遠兩營不敷分布請讀籌得力軍隊添撥到防 
　　（二十四日下午二鐘） 
　北京電藏事吃緊國院特調羅桑納吉充顧問諮詢確情决定應付（二十五日上午十一鐘） 
　　北京電昨閣議中劉海軍長以閩地圖呈段極言南潯路延長之關係重要叚答請曹兼長酌量辦理（二十四日下午四鐘） 
　　北京電法國調赴海參崴第一批兵士二百名今日由津開拔（二十五日上午十一鐘） 
　　北京電駐美顧使來電報告美政府極贊成我國與協約國取共同出兵（二十四日下午四鐘） 
　　北京電張懷芝昨電政府曹錕不來不能獨任特派汪樹勳北上迎曹否則速催徐樹錚南下（二十五日下午二鐘） 
　　北京電葡國在澳門築長堤交涉該政府已决議取消以顧全中葡友誼（二十四日下午四鐘） 
　　北京電日使因常德事警告之說日使館及我外部均否認 
　　（二十四日下午四鐘） 
　　北京電駐俄比使今晚在英使館演說請外交界及我留比學生均列席（二十五日下午二鐘） 
　　　　北京電帛黎恤金准照原定養老費續支三年（二十四日下午二鐘） 
　　北京電田農長致黑省林務局長廖電言林礦借欵經閣議討論已增加條件無傷國權 
　　（二十五日下午三鐘） 
　　北京電農部擬設製酒廠先從京師試辦（二十四日下午二鐘） 
　　北京電内部電促應選兩院議員限月底報到如沿鐵道來京概贈免費車證（二十四日下午二鐘） 
　　北京電新國會準八月十日開成立會安福議員在京者已百數十人該部派人在車站迎接到輙拉入議員招待處暗中監視其言動（二十五日下午三鐘） 
　　香港電聞岑春煊不日將偕陸榮廷回粤軍政府致全國之宣言書約一千三百言痛詆中央之違法北軍之跋扈並懇請國民擁護民國（二十五日下午二鐘） 
[外電]  
　　北京電據國務院方面消息今日之國務會議關於西北防務决定如左之方針一命黑龍江督軍等詳報情狀二將來派遣大軍定蚩塔附近爲駐在地三恰克圖附近亦作爲駐兵地點四總司令部設置於齊齊哈爾（二十五日） 
　　北京電關於湖南問題日本公使向政府警告後已由陸軍總長段芝貴口頭回答云頃已以總理及陸軍總長名義電訓張敬堯從事取締矣（二十五日） 
　　廣東電在雷州半島被圍攻之龍濟光部下之軍隊至於最近勢益窮迫意欲投降然誤以爲圍攻之者實廣西廣東軍佔其大半苟投降彼等定遭全部慘殺之禍故躊躇莫决旋由李烈鈞之部將楊益謙（譯音）向之勸降遂决然投降自二十三日起其一部已解除軍裝至二十四日全部投降卸除軍裝雷州龍軍之投降將與重大之影響於南方之戰局且向日從事於圍攻雷州之數師團之兵力此後可用之於閩贛湘各方面一般人士皆預料此次之成功將使南軍之戰略從此得有好結果云（二十五日） 
廣東電岑春煊於二址一日赴廣西據議員語云陸榮廷岑春煊二人之意見素極融洽今已無再須會見之必要然在政務會議開會以前尙有種種事件須待協議且因欲暢叙闊别起見故二人將在貴縣相值面談一切是以二人會見之結果軍事上政治上諸種之施設必不因此受何等之影響明矣但岑氏此行其效果及於結束西南者定然極爲重大可無疑義至勾留時期預定一二日卽豫定往返共約旬日一俟岑氏回粤即將早日開政務會議一般人士皆希望政務總裁出席者得占過半數並敦促唐紹儀孫中山二人來粤但唐氏因病及其他種種要務未了似不克速來孫氏亦因健康及其他關係不能速來大約届時將派有力之代表出席（二十五日） 
　　廣東電本日（二十四日）據衆議院議長吳景溓語云現在已來廣東之衆院議員二百七十名參院議員一百九十名雖尙未逹法定之數然不足者各僅十九名而已又聞王正廷乘孟鐵古爾號由上海出發之議員凡四十人擬至遲於八月一日前可開正式會議云（二十四日） 
　北京電今日明治大學與美國海兵團棒球會之競爭明治大學得點八美國海兵團得點三明治大學得勝 
　　（二十四日） 
　　東京電關於出兵問題回答美國之電報似非常延擱駐美石井大使接到回答全部之訓令致美國政府當在二十三或二十四日之間而美國政府之意嚮尙全然不能知視此形勢亦須多少延遲云（二十四日） 
　　以上東方通信社電 
[戰電]  
　　巴黎電今日下午公報云夜間全戰線僅有砲火法軍在芒第第愛北面奮勇作戰佔據瑪葉萊勒伐沙維萊爾哇白維萊爾三村法軍迄今已俘虜三百五十人今晚公報云法軍在哇克河兩岸進攻獲有佳果敵軍抵禦甚猛且調後備軍助戰然法軍仍在哇克河北岸佔據泊萊西愛希勒村進至哇爾希拉維勒村西邊並佔據芒格吕村法美軍在哇克河南岸越過夏圖蒂愛里路將陣線前移一基洛邁當餘路東之羅柯爾村與夏特萊叢林之大部分已入我軍之手法軍於瑪恩河右岸聖貝爾山與夏爾特凡村北面續得進步二地今已爲法軍佔有法軍且擴張約爾項勒之橋端陣地瑪恩河與萊姆間戰事甚烈英法軍在安特河與佛里尼間攻擊敵軍所守鞏固之地位前進一基洛邁當餘且重創敵軍英軍俘虜三百人獲砲五尊今晨芒第第愛北面一役法軍俘虜一千五百人内有軍官三十員昨日英法飛行家共擊落或繫損敵飛機三十七架（二十三日） 
　　法軍大本營電現悉敵軍自本月十五日至今已用兵六七十師估計其死傷被俘者當有十八萬人（二十三日） 
　　法軍大本營電在芒太業特萊姆跨安特河之英軍新陣線戰事至爲劇烈英軍於十七日會集於瑪恩河南岸某地點二十日晨在柯爾東叢林南邊與聖幼發萊斯村間廣五英里之陣線進攻德軍以第八十六一百零三一百二十三二十二四師拒之此四師即前圖擊破意軍陣線冀抵瑪恩河抄襲法軍陣地而大受挫衂者也第一百二十三師因折兵過多後由第五十師代之奉命死守陣地英軍在安特河南岸進攻柯爾東叢林者越叢林前進二英里列陣西邊二十日英軍克復瑪爾福昨復佔據聖幼發萊斯與波葉二村且復在安特河南岸進攻俘虜二百人二十一二兩夜我軍陣地受敵軍猛轟敵軍抵禦雖甚悍猛我軍仍能續得進步今已入於險阻之新地（二十三日） 
　　倫敦電俄國各報發表英美法與末滿議會訂定聯合守衛末滿境以拒德粤國之合同規定協約國應裝備訓練末滿境之軍隊而歸俄司令統帶協約國允不干涉末滿境之内務協約國允爲末滿人民備糧食及主要用品並助末滿官員以必要之軍需及欵項該合同效力以俄國中央政府與末滿議會並協約國恢復原有關係之日爲限協約國聲明無佔據末滿斯克土地之意並會同宣布該合同之唯一目的乃在保衛末滿境之完全而爲聯邦大俄羅斯國之一部分（二十三日）要聞一 
[北京特别通信（一七七）（飄萍）]  
　　出兵問題之簡要說明 
　　西北風雲旣已日緊各國不能坐視俄事之紛擾延及東亞之安危於是有出兵問題成爲東亞外交上之一大要點在各國於共同一致主義之下又各自有其本國之利害關係故其先爲出兵西伯利亞問題幾經變遷乃易爲出兵海參崴問題矣其變遷之眞相（一）曰爲援助捷克族之便利（二）曰爲未達出兵西伯利亞之時機（即俄事未紛擾至於需各國出兵西伯利亞之程度（三）曰某國本願單獨爲大規模之出兵不限定於海參崴而某某國則未十分了解其意願爲共同縮小範圍之出兵 
　　出兵問題之變遷旣如上述於是日本四師團中國一師之說皆已成爲陳跡現在所定者日本最多不過一師團英國約一千從香港出動法國六百從京津駐兵中抽調美國約二千從斐列賓出動英美之兵遵海直趨海參崴日本任輸送之　以後問題之變遷則今尙難以預測 
　　至於我國現方注意於内訌其視俄事熱度如何愚不敢妄加議論但聞各國旣已决定於是其先有出兵一師之議三日以來外界風雲日益加急參陸辦公處及參戰督辦處等乃連日會議出兵之計畫漸定昨日之國務會議乃正式提出通過之其内容尙紀載之自由但知决定地點在海參崴附近之呼蘭人數一千餘名約從京畿駐紥之軍隊中抽調蓋對外即所以對内耳以對外言之此次之出兵爲與協商國一致而非實行軍事協定之時機則人所共曉者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[出兵與邊警]  
　　日本之口述意見提出閣議出兵問題政府方面業經討論多次已决定一種方針日本以英法美參加其間二十二日特派其館員某冒雨謁見某當軸有極長之談話内容至爲密要微聞彼國政府對於出兵尙未决定并聞某當局預定將此項情形於二十三日臨時提交閣議研究矣 
　　電詢奉軍之準備參陸處於二十二日會議統籌全國兵力除對南作戰各師旅勢難抽調外擬令兵力最爲雄厚之奉省配備若干營當日會議結果已去電詢問略稱貴督軍忠義奮發力顧大局前云尙可出兵四旅繼續南征軍械是否整齊服裝是否完備士兵是否路額是否朝令即可夕發是否安内亦能攘　祈速覆以憑酌核辦理 
　　黄慕松回京報告參謀本部第五局局長黄慕松自東京回國二十二日抵京行裝甫卸即行晉謁蔭午樓陸繡山總次兩長面陳日政府對於出兵西比利亞問題朝野似已漸歸一致大約不日即將下動員軍令並密陳某種借欵及購備械彈均有成立之趨勢所陳極爲祥悉頗蒙蔭陸兩總次長嘉許并聞黄君擬勾留兼旬仍須回東 
　　聯陳俄黨擾邊迪化楊增新督軍歸化蔡成動都統吉林孟恩遠督軍齊齊哈爾飽貴卿督軍先後來電呈報中央均謂俄過激新舊各黨在哈埠及滿站各境轄地發生大激戰新黨勢敗其喪失之鉅實有不堪收拾之勢影響所及外蒙境域尤當其衝我國務須切實防範急設維持抵制之方萬勿觀望遲疑稍存畛域之見云云又聞孟督軍因該省邊氛益緊原有軍隊不敷分布特電中央懇請准其添募新兵一旅所派來京代表於招募新軍一事確有關係也 
　　電告庫佛備俄二十二日上午庫倫陳都護使有華密急電到京略稱自治政府因庫恰烏科等處防務吃緊正在增編軍隊並趕設軍用電線於防範之軍事上似已着手籌備俄黨在我邊鄙到處騷動故哲布尊丹巴已决定於其自治區域之約格外警備矣 
[外交與借欵]  
　　南潯延長借欵南灣路延長偕欵一節由日人橘三郎與某議長及某督辦連日接洽之結果已漸近正式進行之程度聞二十二日日人橘某昨復偕同交通部員方某謁某次長有所商榷較諸前日之接洽更進一層似此暗是進行成不可掩　事實但據政府方面消息則謂此項借欵牽涉太多决難成立然旣知不成何以仍在進行個中眞相殊非吾人之所得知矣又聞此項借欵確已將次成立政府中　在所研究者尙有是否與第五項要求有關之問題在主持　力爭爲無關係言第五項所列鐵路條欵並無福建一線對於此點某某兩方面意見尙未一致但第五項旣未列此線今憑空舉以相　豈非第五項以外自添福建之一線乎當局其思之 
　　四部組設開埠委員會開闢商埠問題前經閣議决定先開張家口等六處早誌前報兹聞政府以兹事關係頗大其施行細則尤須審愼研究特由外内財農四部合組一開埠委員會尅日成立先從事細則之討議并聞農部已派參事秦瑞玠該會委員矣 
　　比大使與官民之酬酢駐俄比國新大使德斯泰君到京已有數日各界業均分别開會歡迎中比人士所組織之中比友誼會日前復在外交部迎賓館設筵招請以示歡迎之意是日比大使之演說實堪爲吾國人士所注意二十二日下午一時外交部更正式在北海靜心齋讌請德斯泰大使並邀駐京比使及使館館員作陪席間頗極歡洽至四時方散散後由駐京比使麥葉君偕同赴公府晉見總統 
日本之提出警告常德日人不受檢查并毆傷水夫一案經外部與日使交涉日使允電日領轉諭僑商嗣後不得再有此種行動惟要求政府電知馮旅轉飭該處駐軍對待日人須加禮貎免再發生衝突兹又聞日本公使於二十二日下午向我國外交部提出嚴詞之警告謂張敬堯及其部下對於日本頗抱有惡感傾向且北軍與日本人間意志頗欠疏通屢次發生事故日本僑民不能安處有擬由該地撤退者應請嚴行取締在湘之北軍云云未知警告中所謂軍隊是否即指常德事件也 
　　藏邊之對英交涉政府接西藏辦事長官陸興祺電稱印度乘藏番内犯之際派兵三百人至前藏修築道路查於約章違反應請英使交涉外交部已開具節略向英使館提出矣又聞陸軍部以川邊關係重要特向蒙藏院商調曾充川邊調查員之張秉文爲專員令赴川邊會同陳遐齡鎭守使辦理軍務及一切外交事宜 
　　俄國没收華商財産之交涉俄國過激派官署没收華商貨物財産一案聞全國商會聯合會呈農商部云俄官署收没華商財産及銀行存欵開列清單懇轉咨外交部嚴重交涉云云 
　　外人勸勿派海軍入汕外交界消息駐汕頭之各國領事曾有要電致厦門李厚基總司令以汕頭爲各國通商鉅埠僑民衆多前經勸告南北兩軍如有行軍軍事上戰鬭之必要時亦須距汕三十里開戰現聞閩省將派海軍來汕協攻此舉如果非虚則汕頭各僑商之生命財産殊爲危險用特勸請海軍暫勿入沙市口以免彼此砲繫保全汕埠等情聞李閩督已經據情用萬急電拍逹中央請示機宜矣 
[應接不暇之軍人需索]  
　　曹錕二十二日來電催發第三師曁直隸混成各旅軍費以及衛隊開拔諸費謂待用孔亟務請迅速　發以便成行政府已責成財政部設法急籌聞曹財長擬於一二日先撥滙五十萬元交曹使分配開支張懷芝由武昌致電府院要求速滙軍費一百五十萬元否則現駐湘東各路軍隊恐不免有渙散之虞李厚基二十一夜有中密特急電分致參陸兩部大要係報告防剿閩西敵匪情形所有添練新兵開拔費軍餉等項請迅撥四十萬元又四川劉存厚請撥二十餘萬陜西劉鎭華請發鎭嵩軍六七兩月分軍餉三十餘萬宜昌吳光新請發六月分及二三兩月分欠餉閩省童保暄請發赴閩浙軍月餉倪嗣冲添募補充八營請發本月軍餉及械彈政府例交財政部分别緩急酌量發給其不請部欵而截提解欵者陳光遠電以贛省軍費無着中央一時旣屬無欵可撥擬請暫行提借鹽欵若干以資挹注聞政府現在磋議之中尙未電覆李厚基云鹽務開放一案洋員迭來催促值此時局未定萬難實行懇請飭部准予展緩云云 
[京津金融風潮餘聞]  
　　票價日落之遠因中交兩行之票價日來毎下愈况其根本解决固在兌現問題然時局如此兌現兩字一時無從說起則維持現有之票價使之稍事增高爲目前切要之圖兹據在商界中有經驗之某君云票價欲使抬高即一時不能兌現亦當使之流通而欲得流通之效果則須先使各貨舖售貨所得之票得有滙兌之機關滙往津滬各處辦貨方可當照市價收受乃今之兩行則不然試以中國銀行言之毎日雖有六萬元之滙兌而僅限於錢舖計可往中行做滙　約有四十餘家或毎日三千元或間日三千元不等滙價極優如昨今票價雖跌至五六五七而滙費仍然六五各錢舖即在市上以極低之價收買鈔票以往中行做滙彼等希冀票價愈落則所得利益愈優因是票價愈被壓迫而跌落故中行果欲維持票價須將各錢舖毎日三千元之辦法取消任一般商民均可滙兌不限數目毎日由行中掛牌定價（或銀行公會定價）則商家可以收得之票滙往各處辦貨居官於北京各機關者亦可以鈔票滙寄家用庶幾不至永遠爲錢舖所操縱票價亦可望其有起色云云然錢舖之操縱固爲鈔價跌落之一因但政府及銀行當局亦始終無恢復鈔價之誠意苟如政府之所表示將七年公債及善後墊欵一一用之於整理鈔價之一途錢舖又何能爲故鈔價跌落之責任仍當由政府負之也 
　　恐慌忽起之近因據二十一日天津來電云昨日以來該地交通銀行發生取現之事中國銀行亦然兩行之兌現最高度不過四萬元本日雖屬星期仍行開店兌換此次取現之原因謡傳交通銀行於準備金以外增發鈔票又向來軍隊及巡警等之餉給係現銀鈔票各半發給此次停止發給現銀全發鈔票於是風傳現銀減少而發生兌現風潮云云現因判明誤會故已平息矣　　事後之措置二十二日中交兩行主要人物開會討論維持天津兌現事務據聞此次會議確將鞏固辦法議定决不使鈔票前途稍受影響又津訊云前日本埠忽生中交票停兌謡言當時查係小錢舖造謡惑衆希圖貼水微利嗣經警廳特派暗查往各舖密查將所有折扣中交票兌價之舖　陸續帶去劉兆桐蔣文清劉秉元單允志張捷三等五人對於中交票有從中漁利情事業由司法科訊明判决令該五人游街示衆 
[吉林借欵風潮八誌]  
　　吉林各團體公民等反對林鑛借欵之種種狀况迭誌本報自十六日開公民大會全體會見陳文運後未續開會省垣公民等對於此事倍極注意毎日上午至省議會探問消息者絡繹不絶各公民所探得之消息有函告鄉間親友者有回到住在地　講鼓吹者聞公民等前在胡范兩處搜得關係森林之證據均交團體聯合會收藏因搜得之證據繁多不勝宣布故迄未報告兹經團體聯合會將故范關係森林之來往書信及他項證據業均檢察完竣擬將開會經過情形及搜得證據之眞跡與范胡之小影一一編輯製成報告書發行吉林全省及全國俾國人知此中眞相又聞團體聯合會辦事處前係假用省議會員休息室刻因該處狹窄加以議員均將歸會旣不便辦公又與議員休息時諸多不便昨特移至前院樓下招待室爲團體聯合會辦公處以期兩便省議會昨（十九）接各團體赴京之代表來電云省議會轉聯合會鑒本日晤財長對於取消合同一節經羣力忿爭祗允明日提出國務會議結果如何再電聞京代表篠又接鮑督軍來電云省議會鑒銑（十六）電悉張（文翰）韓（樹勳）兩君業已接洽矣鮑貴卿巧團體聯合會昨又接赴江代表來電云團體聯合會鑒到江聯合官民一致贊同准明日回吉勳翰篠又接北京農商部　長田文烈致當道電云吉林孟督軍郭省長鑒華密元電悉劉王兩君已於望日得詢悉尊處維持苦心極感佩渠等於芝揆潤田尙未晤覿弟可爲力當竭力設法維持用副盛懷文烈篠印又接濱江來電云團體聯合會鑒電函悉政府擅用兩省林鑛押欵致我死命凡有血氣斷難承認此間已協力電爭省中若何進行望時示悉濱江各團體删又接舒蘭縣民全體來書云逕啓者昨接貴會宣言及告白公啓等件爲政府以吉黑林鑛抵押外債等語捧讀之餘不勝驚駭當即聯合各團體及各界人民開會宣告咸謂此等繫我吉黑之人民生命關頭禍痛切膚萬難承認政府如　直欲置我兩省人民於死地激昻血氣誓死力爭業經全體議决情願加入貴會同心協力一致拒抗務請代表敝團體轉請軍民長官電逹政府即日挽回以維生命而保主權人民幸甚大局幸甚除逕行分電力爭外此致吉林團體聯合會舒蘭縣全體代表商會等同啓 
長春團體聯團合會召集全縣紳民在燕春茶園開全體大會情形已誌昨報十八日下午一時團體聯合會正幹事高封五復召集全部職員在公民會開討論進行手續兹將討論之各要項摘錄於下（一）討論講演員應如何進行方法衆議勿庸派專員卽由城鄉村鎭之各講員講演時將森林借欵足以致亡之情形切實講演以資捷便（一）推舉赴省代表案公推劉邵風張仲仙爲赴吉代表面見省垣人士會議進行辦法（一）本會對於各縣應否分發緊急告白以資聯絡（一）本會進行手續究應循序而進抑用極端激烈辦法（一）凡關於中央稅捐可否因此停止概不完納（一）不承認以森林作抵押品應否行文各公署求其轉逹中央（一）可否以吉江兩省公名義行文中央要求取消森林借欵并表示如不獲允施行最終之對待法以上各案經全體討論數小時之久已有具體辦法俟代表與省垣聯合會接洽後即積極進行并討論本月二十八日開城鄉全體公民大會應如何籌備衆議用白話體裁詳述森林借欵之内容並表明經過情形以公民會名義印公啓數萬份請巡警及保衛團在鄉村代爲分佈討論畢當即散會 
　　北京方面消息自吉林公民派代表來京後聞黑省公民亦派代表梁某等四人來京面謁當局力請取消原約聞梁某等已於昨日到京定今日分謁總理并農財各部矣此項借欵合同原文昨報已略誌之昨聞此項合同確有兩種昨報所載僅其第一合同而其重要條欵實在第二合同之内再誌如下甲號（一）金額日金三千萬元（二）利息七分五（三）償還期限五個年（四）擔保品吉林黑龍江兩省森林鑛産（五）中國應組織股份有限公司開拓兩省森林鑛産之利源乙號（一）中國設立吉黑兩省採木開鑛股份公司時此次承受借欵之各銀行得投資逹資本總額之半（二）中日全資辦法由兩國委員協議定之但公司組織按照鴨綠江採木公司天寶山銀鑛公司慣例辦理之（三）中國政府如届期不能還欵時該借欵即作爲日本關係各銀行在該公司（即將來設立之吉黑兩省採木開鑛股份公司）之股份（四）中國政府因募集該股份公司股份發行債劵時日本之關係各銀行得代理發行該債劵之全部或一部此外尙有財農部與中華滙業銀行正式往復公函五件其第一件已錄昨報兹續錄以下四函如下農財兩總長致滙業行第二函云逕啓者此次貴銀行由股份公司日本興業銀行所代表之股份公司日本興業銀行股份公司台灣銀行及朝鮮銀行三銀行受資金之供給與本政府訂定吉黑兩省金鑛及森林借欵草合同兹特聲明實行左列之事項爲使採金局及森林局各逹其目的以鞏固本借欵償還之財源起見擬聘用日本人技師俾贊襄各該兩局之事務其傭聘合同另定之此致股份公司中華滙業銀行中華民國政府農商總長財政總長農財兩總長致滙業銀行第三函云逕啓者接准來函内開此次敝銀行由股份公司日本興業銀行所代表之股份公司日本興業銀行股份公司台灣銀行及朝鮮銀行三銀行受資金之供給與中華民國政府訂定吉黑兩省金礦及森林借欵草合同兹爲表明對於該兩省現在從事經營之採金事業森林事業及其關係人旣得之權利及利益决不侵害之宗旨起見特聲明如左（一）關於吉黑兩省之金鑛已得政府之核准以官辦或商辦之方法經營採金事業者及其關係人旣得之權利及利益概尊重之且預期將來依採金局各種之設備保護此等經營者之事業而促其改良發逹以增進其利益且謀政府收入之增加（二）關於吉黑兩省之國有森林已得政府之核准以官辦或商辦之方法經營採伐事業者及其關係人旣得之權利及利益概尊重之日預備將來依森林局各種之設備保護此等經營者之事業而促其改良發達再謀政府收入之增加等查所稱各節均屬正當辦法自應備案合行復請查照此致股份公司中華民國農商總長財政　長 
[龍烟鑛之官商合辦]  
　　龍關鐵鑛一案前由陸宗輿主張官辦以爲借欵張本梁士詒則主張商辦陸得段總理之贊成獲得督辦爲新舊交通系間一衝突點近日農商部已將組織龍烟鐵鑛公司派陸宗輿丁士源爲督會辦情形呈報十八日奉批准如所擬辦理蓋調停梁陸之結果也兹錄其原呈如下爲陳明組織龍烟鐵鑛官商合辦公司業經院議照辦擬先派督會辦各一員仰祈鑒核事竊查龍關鐵鑛前據徐緒直等組織公司呈請開採並簡員督辦本年三月間經本部提由國務會議議决照辦並呈奉大總統明令派陸宗輿爲龍關鐵鑛公司督辦在案五月間本部顧問安特生以龍關公司督辦函請派往覆勘事竣途經宣化縣烟筒山復勘得該處有鐵鑛發見旋接龍關公司督辦陸宗輿咨開據徐緒直等呈請將烟筒山鐵鑛劃入龍關公司并案辦理等情請備案復據梁士詒等具呈組織官商合辦公司開採煙筒山鐵鑛請提交國務會議議决各等由先後前來正核辦間又續准國務院鈔交陸督辦請將烟筒山併入龍關另組官商合辦公司並另簡督辦咨呈一件函請查案核辦等因當以烟筒山與龍關鑛區相去百里而近鑛量較遜而交通便利過之自應准予合併另組公司定爲官商合辦官股占十分之五商股亦占十分之五均出實股其資本應需若干另行核定至公司毎年所得凈利應從　額中提出二成報効政府由農商部核收另欵存儲將來如何動用或撥辦其他實業仍須國務會議續議施行公司職員應設督辦一員會辦一員均由部呈請簡派責成籌劃辦理隨時呈候本部核定但督會辦仍須得董事會之承認並設官商董事各若干員組織公司董事會不另設董事長官董事由主管部指派商董事由股東選舉官董員額宜視商董較少以免偏重其餘詳細章程俟公司成立時再由督會辦董事等會同擬呈核奪隨即咨呈國務院查照提交國務會議現經議决照辦並定名爲龍烟鐵鑛公司先設籌辦處即派龍關陸督辦宗輿籌辦龍烟鐵鑛公司事宜派丁士源會同籌辦俟龍烟公司成立後再將龍關公司及督辦名義一併撤銷准國務院函復查照辦理到部自應按照議决各節暫以陸宗舆丁士源兩員分别派充該公司督會辦各職俾便違行一俟公司正式成立經提由公司董事會承認後再行呈請明令籌派所有國務會議議决組織龍煙鐵鑛官商合辦公司辦法並擬由部暫派該公司督會辦各緣由理合呈請大總統鑒核指令　行謹呈 
[二十二日之府院情形]  
　　二十二日上午大總統因大雨不止又無要公故至午後二時三十分始到辦公室披覽天津承德南昌等處重要電報五六件於四時在居仁堂延見比國駐華公使麥葉使館參議費部秀繙譯官白德斯比國駐俄大使德斯泰使館秘書杜畢雷繙譯官彬　總統派大禮官黄開文引導行覲見禮禮畢總統諭禮官讓坐談話以示特别優禮比大使與總統坐談約二十分鐘所談除寒　外多係關於兩國友誼事宜由駐京比使館通譯官彬熙代譯至五時餘兩使及隨員等始辭出五點四十五分元首又接見前敵總執法官殷鴻壽談約一小時總統曾面諭其仍回原差一俟有另行倚畀之處再行相召殷唯唯而退時已六句五十分矣元首始退入休息國務員因參陸處特開加班會議於上午十時齊集該處繼續前日討論未决之點除該處重要職員全到外參戰處及公府軍事處均特加派人員列席討論至下午三時始散 
[軍事停頓中之宜昌消息]  
　　字林報十八日宜昌通訊云此間軍事之活動刻僅限於練兵一事新兵多來自豫皖毎次廣利輪船抵岸輙運新兵前來毎次至少必有二千人故宜昌一帶駐集已經訓練及未經訓練之兵士數以萬計近數日曾有謡言謂南軍在巴東之西又積極進行北軍敗退據新近抵此之外人言彼等行經兩軍戰線安然無阻吳光新兵並未西出邊界吳在宜昌屯兵較多大約預備秋後大戰也亞細亞火油公司之安瀾輪船乃今年冒險駛往重慶之第一艘今已往返兩次雖途中兩被南軍鎗擊幸無損傷且由重慶裝載尋常貨品駛回宜昌聞太古洋行租定該船承裝下水貨物當此貨船未能通行之時此項辦法誠甚善也美孚油行之美丹輪船業亦上駛聞該行擬卽添置一船駛行川河將來從重慶開回時定必滿載尋常商品而來華人輪船公司之船不敢駛出北軍所據守之地大半用以裝運北兵聞有大輪船兩艘　日將掛日旗駛行云 
[湘省之國會議員與輿論界]  
　　（長沙通信） 
　　參衆覆選之活劇 
　　正義報全體被捕 
　　湘省參員覆選已定於二十日舉行衆員覆選則業已辦竣其中笑話百出紀之徒以污我筆墨但此亦爲民國歷史中之最重要者不可不略錄一二以告國民此次選舉不外安福研究兩系之競爭當十五日湘省舉行衆院覆選以前兩系即各派人來湘收買選票終以安福系廣錢通神大佔勝利研究系之楊度雖出錢獨多（楊氏收買之票達五十餘張價格之高毎票達五百元）而以爲湘人鄙棄之故未能當選（楊氏所得之票雖屬不少然以各選舉人故爲捉弄或於票上書作楊度或作陽度及揚度甚有書作洋渡及羊豆者尙有一票於楊度二字之間添一子字總之非故意改易其姓則變更其名致楊氏得票雖多而有效者僅一十九票）此於不道德之中尙可稍見人心者也兹先將湘江及辰沅兩道區衆員當選人及候補當選人姓名錄下（一）湘江道區當選人李俊羅正緯吳德潤易克臬吳劍豐張宣周渤晏才猷朱後烈王毅候補當選人周普姚潤仁姚宏陶吳起凡王洞閑王宗彝向焯胡玫（二）辰沅道區當選人向乃祺楊岳吳淩雲廖名縉候補當選人危道豐武紹程張楚强向寶楨衆員覆選之活劇旣已閉幕而參員覆選之活劇又復開台兩日以來以覆選爲期已近競爭亦劇烈異常就目下而言安福系似仍佔優勝（聞湘省應産之參員五人安福系已悉行收買將來當選者必不出翟衡機陳介易順豫劉冕執杜俞等數人）但研究系以衆員旣已失敗必須在參員中團取勝利刻下正在積極進行加以此際正有隙可乘（安福系派至 
 
 

Page 7

 
 
　　　　　票之人因中飽之故並未照該系原定票數收買且未　　定價目　　頃以研究系出而競爭深恐選舉人又受他方　　故對於　選舉人嚴行監守使人難堪各選舉人憒極遂　遷出招待所抛棄選　　以資抵制）故進行亦力惟究竟能否戰勝安福系尙在不可知之數也 
　　長沙正義報爲鄂人杜啓榮等所創設於張督蒞湘後之旬日始組織出版該報所紀新聞雖不偏重南方然於北方之種種詭謀秘劃幾詳載無遺識者早知其必將因此賈禍矣果也至昨十八日竟有被封之事發現全體員役均被捉去先是該報對於馮旅中立事件雖未明顯載出而於本省新聞中則時一略爲點染至十八日所出之報其中外要聞第一條卽轉載北京日報順天時報及新聞編譯社新聞交通社中華通信社所紀馮旅中立消息各一則並於首段弁以數言謂馮玉祥在常德獨立之事本報早有所聞費盡無窮之力奔走調查而政府方而總是否認其事故未敢揭載兹見京報多已載有此事用特轉錄至事之確否閱者當能辨之云云張督將此項紀載閱過後大爲震怒謂該報爲有意煽動人心立用電話諭令警察　即將該報封禁並將該報將理拘拿聽候究辦警廳當即　知該經理迅即來廳並允設法維持决不使其稍有危險該報以心存畏懼迄未派人投到經警廳再四電催始派杜經理之弟杜某前赴警廳候質維時已經傍晚張督以警廳迄未解到隨又訓令警務處略謂正義報有意煽惑人心仰卽將該報先行查封並將合社員役帶案聽候發交軍法課分别訊明以軍法從事等語警務處當即轉令警廳飭由東區警署將該報封禁並拿獲員役一十二人轉解督軍署發交軍政執法處訊辦矣同日長沙大公報亦曾爲同一之登載將開首並未加以按語且於是日上午即發出號外聲明本日所載常德不穏消息不甚確實云云故張督對之尙可從輕辦理惟亦曾飭由警廳將該報社員馬某傳去暫爲拘留並勒　該報從十九日起暫停出版聞有某要人爲之緩頰大約將罰令該報停版三日或一星期了事至正義報如何發落刻下尙殊不可知 
[湘省軍情之益迫（長沙通信）]  
　　湘省軍情近又日形緊迫湘西馮玉祥雖未獨立態度實曖昧湘東湘南之北軍復連次敗挫湘潭湘隂等屬之所謂護國軍亦紛然而起兹以最近所聞者分别言之 
　　湘西馮玉祥據常德獨立說軍政兩界中人迄不承認有此然以各方面最近情勢而論殊不能令人無疑張督旣忽派第四十二旅之一部進駐石門范國璋又同時派兵一團進駐南縣謂爲助馮旅進攻辰龍關或助卿衡進攻永順何以僅至石門南縣而止且四十二旅所部何以不取道常德而曲折迂廻以至石門此可疑者一也由長沙至常德之航路間日必有火輪開行今則不僅普通輪船無一行駛即掛名日商之戴生昌汽船公司輪船已久已不開常德據聞輪船甫過沅江卽有南兵阻攔不能前進此可疑者又一也且漢壽沅江各知事來電請兵中有軍情緊急請速派大軍來縣以資抵緊而保地方之語是湘西之必有變故可想而知並聞馮玉祥之獨立並非驟然出此徒以前此餉械不敷不能不暫時効順中央以圖其大批餉械之接濟故於陸建章被殺以後不着一絲痕跡表面上仍爲軍事上之進行不僅率部節節進攻且時爲肅清湘西之規劃直至中央已極爲信用始急電請接濟軍餉鎗枝中央深信不疑悉如所請至去今十日前因有與周則范停戰議和之舉致使段閣大生疑心而有電令漢廠停撥馮旋軍火及分令張敬堯范國璋派兵進駐湘西以資防範之事馮旅知機若時會未至决不彰明較著爲之故其態度仍在曖昧之間云云以上所談頗近情理未知内容究復何如也 
　　湘東湘東之南北兩軍現在所爭者實爲酃縣蓋酃縣形勢甚爲重要一則以酃縣不得不能進攻郴州一則以酃縣不守不足以保全郴州故兩軍相持極爲猛烈現在該地南軍以得有桂軍之援助故聲勢大振已連次恢復屏水山泥水河各地方蘇軍旅長張宗昌以該處北軍大敗已率全部前往救援耒陽永興常寗亦爲進攻郴州之要道故各該縣戰事亦甚激烈耒陽北軍昨已被湘軍擊敗退至高背市地方常寗北軍則以南軍大隊來攻勢不能敬業已敗走據某方面傳聞且有常寗以奉軍救援不及已復爲南軍所有之說云 
　　湘南湘南北軍之失敗詳情尙不可知兹　其大要如下（一）東安之奉直各軍自由石期站市敗退後以有桂軍大隊追擊當卽退出東安（二）寗遠經陸裕光所部奮勇攻擊北軍隨即敗走縣城仍爲桂軍恢復（三）新田縣城有已被南軍克復之說目下交戰地點在桂陽新田交界之上洞巿北軍仍不能支已有奉軍前援助（四）吳佩孚以北軍屢敗已急電張懷芝徐樹錚兩氏請速來衡陽主持戰事 
[湖北國會選舉之鱗爪詹詹]  
　　湖北參院覆選准期二十四日舉行投票地址指定省長公署業經覆選監督王子春氏佈告在案現各縣參院初選當選人已陸續來省共計三百十七名多以此次衆院覆選曖昧不明頗形憤慨遂聯合同人於今日（二十一日）在司門口南樓中學校開會討論一切免蹈衆選覆轍到會者二百二十七人宗旨（甲）一致贊成報到（乙）各縣推舉代表一二人毎日到會籌議一切（丙）代表有聯絡初選當選人之義務正集議間警務處長崔玉甫氏得報即電警察五署派警干涉因而罷議除各縣代表已經舉定外擬議各項尙無結果晚由武昌代表胡大庚等商定准翌日午後一時在漢口生成里百十七號崇實社重行集議以未便形諸書面由各熱心份子走告各縣代表轉知初選當選人届時持帶證書與會是否再生阻力尙難逆料聞此次參議員五名已由某督軍薦選蔡漢卿陳寶書錢葆青陳元祥（餘一名未詳）業電中央認可是湖北參議員黑幕中已經指定了無疑義本報前載各競爭家雖雅負時望恐無效果現參字票價已有二百元之價值果如上云將來吸收票紙者實具有專買之性質故一般喜事者謂非速籌專賣部不可雖語近滑稽或可成爲事實今午省長公署接到荆襄兩道尹來電荆南道區衆議員四名以王運孚（現代省議長）王璟芳（前山西財政廳長）鄭萬贍（前參議員現湖北安福首領之一）何佩瑄等得票最多當選襄陽道區衆議員三名以甘鏞雲（前清山東高等廳丞）余德元（前湖北敎育司科長）劉果等得票最多當選至江漢道區之劉紹炎等四人各耗數萬金而屈尊候補頗有主張衆選無效之意近得馬宙伯（現宜昌關監督黄陂人）出任調人極力斡旋聞係請王兼省長以特種方法津貼其所耗選舉費三分之一二云云余以此說太不近情斯不過爲失敗者这一種希冀萬難成爲事實蓋安福派旣下此一網打盡之手段决不懷婦人之仁爲敵派生憐憫心也又聞衆院初選當選人陳思源等憤恨選舉舞弊特電北京府院其文如下北京大總統國務院内務部各報館鈞鑒鄂省江漢道區衆院覆選投票封匭後初選人依衆選法三十六條之規定請求守匭經覆選監督拒絶次日開票除已當選之票數疑義甚多外即思源等所投倪鴻鈞之四十四票熊瑞棻之三十七票竟無形消滅改換至三十票之多武漢各報指摘確鑿輿情大憤謹依法起訴特此奉聞乞申公道以重選政初選人陳思源李蘭　夏桂甲劉芬項傑八十一人即 
[徐雷由奉南下]  
　　奉軍副司令徐樹錚於十九號晚來奉由兩張旅長馬鎭守使及軍界各要人迎至軍署卽下榻於俱樂部於昨在軍署會商前方軍事辦法雷震春氏日前過奉赴吉林前日返奉張督即於前晚在俱樂部叙談格外欵待聞雷氏尙須小作勾留又聞徐氏到奉後與張督接洽後方事宜（一）報告津漢湘各處軍事及近日布置情形（一）前方與各方聯絡及進攻之目標（一）奉省與前方呼應之辦法均皆接洽妥協並聞將來奉軍續招軍隊仍由奉募集其不足者赴津補充雷氏亦參預會商之席徐氏因商榷妥協遂於今日（二十一號）返津雷震春氏亦一同偕返聞此次徐氏南下將尅期赴前方履行一切要務未知確否也 
[舊國會急遽進行]  
　　廣東參衆兩院議員共有二百人逾限未到又不聲明故障旣依法予以解職則候補當選人自應照序遞補惟傳補候補當選人辦法如何急俟公决故發臨時通告即訂七月十七日午後一時在省議會開兩院議員談話會决定辦法再行佈告又聞國會自六月十二成立之後限一個月内該省議員仍未到院報名或請假又未經該省同鄉代爲聲明故障者即將其解職由該省候補者挨次遞補倘遞補者仍一月不到照前執行總以補足法定人數爲止即如本省之譚瑞霖至今未報名又不聲明故障已將其解職由候補之孔昭晟補上聞衆院已將通知書發下經孔君邀請國會同鄉議員三人證明矣吳議長刻將修改辦法分電各省長官議員敦促從速到粤計連日各省議員到粤報名遞補者衆院十餘人參院五六人說者謂此種修改變通辦法旣利於國會進行而反對破壞者無所施技俟至八月十二似無不足法定人數之理開大會議即在目前矣唐繼堯敦促國會議員集會電云灰電奉悉國會議員將達法定人數本月中旬　望開議是否確能及時開議不得而知但其遲早必能成立蓋有可以斷定也惟期議員諸公早效温嶠之絶裾愼勿瞻顧徘徊爲毁法者所笑共和政體之根本在於國會自蒙非法解散民國所託命之約法已破壞無餘燦爛共和奄然在疚西南諸省於是有護法之師當此萬端倥偬之中而籌及此根本之偉舉我議員諸公所應早日集會者一也民意機關之停頓已一年矣此一年中北方政府失其監督所演種種喪權辱國恣睢横暴之事史不勝書我四億人有口難宣有足重立於商會聯合會則肆力摧毁之於省會聯合會則强力禁遏之議員負人民代表之責於約法上並未許終厥職權而各界人士又甚希望亟爲代宣民隠我議員諸公所應早日集會者二也約法上國會得自行集會並未限定在於何地今使國會蒙塵集會於廣州以延眞正共和之一派洵屬我國家之大不幸此恰如南宋明末之崎嶇嶺海勢力雖微然要不失爲正統我議員諸公爲保持民國正統所應早日集會者三也民國成立七年而立國根本之憲法將次告成以暴力之故致功虧一簣中外有識者廳不痛惜今者廣州集會聞其大目的即在於完成憲法以答全國喁喁之望非如北方政府之以金錢買收其所謂新議員專任於攫取總統也我議員諸公爲伸未竟之大業所應早日集會者四也謹掬誠欵敬佈歡忱唐繼堯叩寒印國會覆劉顯世電云貴陽劉督軍鑒東電敬悉議員現任臨時參議院議員者應否解職當俟開議後取决於院議此時資格旣未喪失自可一律通知現在繼續第二期常會期間參議院第一班議員資格依然存在仍當到院如有缺出亦當以原有之候補人遞補俟第三期常會日期確定再行召集改選當選人到院届時自當電聞惟六月十二日開會迄今已滿一月依院法第七條之規定未到院議員除有不得已故障報告到院者得以院議展期外其餘應解其職以候補當選人遞補其姓名當另行電達先此奉復參議院衆議院印唐紹儀來電云國會非常會議諸君大鑒陳劉兩君來辱賜大札極感諸公爲國之辛勤復承督勵之備至曷勝佩慰竊念此次國内興戎所爭在法如國會能足法定人數正式開議則一切皆可交由國會依法解决非惟足以弭國内之亂亦所以周旋友邦之道也故此次國會能否正式開會實於對内對外有莫大之關係深望諸公早日促成法定人數努力進行弟養疴東瀛一時尙難返國然凡事有裨於護法當盡力以圖之此間詳細各情托由陳劉兩君面達忽復不及一一唐紹議謹復 
[西南軍府進行紀]  
　　七月十八日二時許當道緣有重要政務商榷特邀請各要人至署會議共同討論以收切磋琢磨之效聞岑西林伍秩老林葆懌各總裁李茂之楊永泰各　道均列席歷時良久聞所討論者係屬應付時局方略并　政府進行之程序軍政府宣告成立即推伍朝樞王有蘭爲起草員制定一切規則兹聞其内容組織只設二廳一秘書廳一總務廳秘書廳設秘書七人由各總裁舉任即從七人中舉一人爲秘書長總務廳設收發保管會計庶務各科惟某總裁意欲添一副官室設副官數員正在商議中 
　　邇自軍政府宣告成立節經分電各省迅派代表來粤俾政務會議得以如期開幕頃聞雲南督軍唐繼堯之代表趙伸（號越邨雲南昆明人）昨已兼程到省即日經往會晤各要人該代表現於雲南充當省議會正議長兼雲南兵工廠長爲唐督軍最倚重者聞經授以全權將來政務會議開幕卽由趙氏代表出席近日此間報紙發布唐氏一通電似與其前之主張不同者其文如下頃者軍府成立在即着着進行惟主席總裁一席非得沈毅明幹碩學宏才不足以提綱挈領以維庶政繼堯淺意抱此才具者非孫中山莫及惟孫公仍未回粤就職實難推舉除孫公外尙有伍公廷芳舉爲主席總裁將來外交必收良效即請總裁諸公一致主張推戴伍公即日任事庶軍府一切政務有所秉承要職不致虚懸國是賴以解决不　翹盼之至唐繼堯叩皓印 
　　自岑西林抵粤宣布就職後社會方面對於孫唐兩總裁之行蹤極端注目而外間亦有盛傳唐少川不久旋國消息頃據最近傳聞唐少川就職一事爲將來必成之事實但其返國間題則兩月内决難實現昨聞國會議員陳策新自滬返業將唐氏最近起居及尙須留日之故向各方面詳爲披露矣 
[陳光遠將再赴廬山說]  
　　江西陳督軍旌節前日因緊要軍事回省適逢酷暑政躬又覺不甚暢快已延請省紳曹鼎診治陳以本省四境安謐各屬要塞均已派遣重兵防禦不致疏虞省會雖爲政治中心然有戒嚴司令足以控制故仍有二次邀遊廬山牯嶺消息聞陳凖備於一二日内即將啓節并隨帶曹鼎同赴牯嶺暑兼備醫治所有督署例行文件概責成各該主管處課依例按辦外其他緊要事件均由 
主任參謀王鈞書記處長劉炤會同　密包封遞寄牯嶺行轅核辦　關於地方秩序安寗事項則責成戒嚴司令副官長岳世傑擔負完全責任刻正預備一切 
[杭州快信]  
　　杭縣上泗鄉省議員當選人張炘等四名經選民張企芳起訴妨害選舉後已將當選證書取消無效另以候補人推補杭地檢廳昨又飭傳一干人證到案嚴究 
　　瑞安商會會長王潤續被選舉商董會員紛起反對至今案尙未了現實業廳又派委會縣確切覆查呈候核辦 
　　安徽高檢廳咨續溪郭金和被程觀瑾等毆斃命案現兇犯遠竄浙省請飭屬協緝已通令各機關一體遵照 
　　參陸處電山西省城火藥庫號日午前失愼係天時炎燥存儲土藥年久致釀意外並無别故 
　　新任駐杭日領荒井金造號麥亭連日四出謁客昨又偕英領雷士才進謁楊督暢談三小時聞軍民兩長擬今日分赴保叔塔答謁 
　　黄岩知事張蘭請以蔡熙王鑫爲承審員昨奉令先行代理 
[南京快信]  
　　省署昨咨省議會准貴會咨以財廳發行短期公債請令停止等因除行該廳核辦外相應咨復貴會查照又咨復財廳違法呈部募債請查辦一案已派委查辦 
　　省署以省議會復選期迫昨催初選未竣各縣迅速舉行呈報免誤選政 
　　浙贛新參衆議員昨均過寗聯袂轉津浦車北上 
　　敎育廳長符鼎升派中學校長李荃等三人入京參與全國中學校長會議 
　　徐州陳調元電派第一百四十七團駐南關任車站一帶防務　　長江巡閱副使王廷楨派于副官長赴長江上下游巡弋以固江防 
　　省署政務廳長蔡寶善奉齊省長特派入京接洽某項要政　　江蘇水警奉部令依照新章改編省署昨已派委分往檢查　　太倉等縣發現蝗蝻省署派史樹璋吳鵬等分赴各縣撲滅地方通信 
[蘇州]  
　　水警派船駐護東橋鎭江蘇水警二廳趙廳長日昨訓令蘇州　區長云現　　縣鄉東橋鎭長老會西人孔紳等禀稱該鎭自被匪鎗刦鎗械之後謡言議起人民異常恐慌懇請速派師船塡駐以資保衛等情仰飛令第十一二三隊各派師船三艘暫編爲一支隊漏夜馳往該處塡駐切實保衛毋稍疎虞云云仇區長已遵照轉　編隊前往塡駐矣 
　　大蕩村　現活佛葑門外離城四五里許大蕩村某廟怱發生活佛謂能醫療病症城内各迷信家紛往祈禱據聞該活佛生前向吃胎裏素迨故世時叮囑子女於數年後開棺啓視必能成神現已逾期果然發現等語往求者皆爭先恐後凡買仙水一瓶需錢百文此種歛錢舉動管轄之警區似宜禁阻也 
[松江]  
　　省長飭防螟患縣公署接省長電稱吳縣境内螟蟲復發該縣有無螟蟲發現速即查明呈報云云旋於二十上續接省長電令略謂松屬各邑已有螟蟲發現其即設法防除如令再釀成災該知縣不能辭咎所有防除費用另由實業廳規劃云云一面續派省署施科員來松調查及籌商肅清方法業亦於二十四日乘車來縣李潤之縣長先後接到省電後趕派急足將現在張澤等處考查螟蟲之縣農會長吳步蟾邀來縣署俾與省委規劃一切據吳君述稱此次足跡所至幾無一處不有螟蟲最多處害稻已佔十分之一左右最少處亦佔百分之一以上縣署計劃擬從收買入手 
　　警卒因姦獲咎西外某區巡士端某與巡長姜璜前因朋分私土被那警佐分别降罰旋此事爲端巡士姘婦之本夫探知糾合多人將端吊打並將醋汁兩大碗食鹽一大碗强端食下意圖逼索金錢詎端竟耐刑不允時端之姘婦已懷孕七月亦被另吊一樹適因繩斷撲地腹部受傷經人據情報告西外第三分駐所遂將衆人拘解總所據婦之本夫在所供稱端巡士不特姦占其婦並且價賣其女云云當經總所將衆人併發拘留所看管是晚端之姘婦即在所生産那警佐恐其肇禍令婦之本夫護婦暫回一面將端巡士轉解縣署訊辦 
[鎭江]  
　　省會選舉紀聞鎭屬各辦理省議會議員初選舉弊竇白出提起選舉訴訟案　乎無縣無之而覆選日期又近　知事對於此種案件甚形棘手日昨丹徒城廂公民王某等在縣指控初選當選人某某等三人吸食鴉片請予撤銷當經倪知事着交選舉事務所主任查明核辦覆選之期定於八月一號徒縣于朱張仇徐等已在竭力運動昨有東鄉大港某某携帶鉅欵來鎭分往運動凡中西菜館生意頓增數倍凡有議員熱者其預備金錢之標凖以三千元爲起點且有某某等在鎭城設立招待處代人包辦意在從中漁利 
[揚州]  
　　敎員積勞逝世儀徵第一義務小學敎員鄭宗橋熱心敎育積勞成疾於日昨去世姚知事以該敎員有家道貧寒深爲惋惜特捐資二十元以示體恤 
　　知事注重衛生本城街道窄狹人民對於公衆衛生素不講求以致污穢不堪自趙知事蒞任以來即首重路政釐定辦法派員打掃始稍稍清潔詎值酷署之際西瓜皮菜根等類乂復擲滿於途臭氣薰天殊與衛生有礙現趙知事除出示禁止外復令程摶九于德裕兩君逐日分段督夫打掃以重衛生 
　　屠稅加徵學欵本邑學欵支絀前經行政會議於屠宰稅内加捐學欵業經齊省長財政廳及敎育廳議决按照部定章程屠宰稅欵外猪羊毎頭加增三分之一飭縣轉諭屠稅經徵員朱兩祁遵照辦理以資挹注 
　　省會選舉訴訟省會初當選李錦生前經人告發嗜好太深縣署尙未有暇批理現又有第十區公民楊開雲陳源生等在縣訴請調驗烟癖並聲明提起上訴 
[杭州]  
　　寗波錢業今日開市寗波錢業同行近日停市情形失誌本報兹悉省垣錢業已接甬市來電謂銀行與錢莊兩方面意見業經商務總會調停妥洽定於本月二十五日（即今日）起照常開市評議金融行情惟洋拆改開一角以恤商艱 
[濟南]  
　　四省聯合防匪魯皖蘇豫四省毗連匪患難清昨張護督電請倪李趙三督軍重整聯防事宜略謂青紗帳起秋禾徧野值四省駐防剿匪之際深恐四面兜剿此拿彼竄殊爲可　應撥派軍隊駐防邊境以杜竄擾 
　　護督保留軍官前任第二路參謀長徐鴻賓因湘東之役參謀不力經張懷芝撤令回魯兹閉護督張樹元以徐治軍有年已委任仍回第五師第九旅旅長原任至團長戴春成經張懷芝撤任委張懷玉接任尙未交代又團長上官建勳撤任委魏營長兼充不肯交代均經張護督保留察看已先後呈報中央矣 
　　續募龍軍過境龍濟光派員來東招兵其初只擬招募二千嗣又續招二千均已於日前陸續招齊運津現聞龍氏以攻粤軍隊出發在即而軍數尙未凑足而在東招兵皎爲迅速故特令其委員不必限制愈速愈妙聞昨晚又經龍氏所派之喻委員由兗州率新招之軍一千七百餘名到濟後即加添車輛分三次運輸北上又匪首于三黑日前經龍軍勸其投誠于要求任以團長現聞龍已允如所請刻正查看該股鎗械人數不日即可收撫 
　　滙欵賑濟水災此次兗濟一帶水災經張護督電呈中央請撥賑欵以濟民困昨已接國務院覆電略云於二十日經閣議决由財政部電滙賑欵二萬元希即派委妥員馳赴災區查放急賑　　蘇軍協剿土匪單縣金鄉土匪近仍猖獗經吳長植旅長屢次派軍往剿因路徑生疎且地界蘇魯剿捕頗難日前特電請李蘇督派隊協剿已得允可現已派江蘇之一百四十七團全部到單南之遷固桃山苑山集張山口等處協力痛剿以免四竄 
雜評一 
[小規模之出兵（默）]  
　　中國此次出兵議决一千餘蓋僅與協約國援助乞克軍誠無須乎多兵也然我敢爲政府告者勿以此次出兵僅一千餘無傷乎對内戰爭之力而仍持續其攻粤平川之雄心蓋内戰之能力已竭正可乘機以圖轉圜也又勿以出兵僅一千餘隨地可調而輕忽視之蓋旣與協約國共同作戰觀瞻所繫須擇訓練有素紀律嚴明可爲國内軍隊之模範者充之以免遺羞於外也更勿以出兵一千餘卽視爲出兵之責任已盡蓋戰局瞬息萬變今有此小規模之第一步出兵者安知不即有第二步大規模之出兵繼其後當局者須注目光於戰事之全局預爲籌備而勿得過且過也嗚呼政府其果能覺悟耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[協約軍行動消息]  
　　大陸報云昨日上海接有消息協約軍已開始向海參崴行動據小吕宋私家電報聲稱美國常備軍若干已離該處確數未悉大約在一營左右據非公式消息印度支那之法兵約千人日内將抵滬開往海參崴日間有謡言謂上海與中國其他口岸之英法後備兵均將被徵一說自一九○三年至本年之法國後備兵將全入伍果爾則上海法人之被徵者將有數十人法人商業不免稍受影響又有與此相反之消息謂此項召集令不致頒發云 
[中國郵船公司新船抵滬]  
　　英文滬報云中國郵船公司之郵船南京號已於二十五日下午三時駛抵上海據船員及搭客聲稱此行一路甚爲平穏該船除滿載搭客外且載有雜貨一千六百五十噸兹定星期六日開往小吕宋載頭等客五十人二等客四十人並載雜貨一千五百噸内有大批中國麵粉兹聞中國郵船公司所發參觀之請柬上印日期爲二十七日實係二十六日之誤云 
[美輪運貨來滬之電音]  
　　花旗輪船公司之經理海爾君接無線電報謂該公司之輪船愛瓜多號二十七日下午七時可以抵滬船中載有運滬雜貨約一千三百噸 
[依周塘馬路將次開工]  
　　松滬護軍使派兵興築楊樹浦至吳淞之依周塘馬路業經决定責令第十師各團擔任調兵建築在案兹悉此路准定下月一日開工惟築路兵士之住宿草房現在尙未造成故由盧護軍使於昨日飭催竹匠務於本月底趕竣至全路工程計分四段以十里爲一段毎團各築十里第一段自滬江大學起歸三十九團擔任第二段屈家浜起歸三十八團擔任第三段江灣外面歸三十七團擔任第四段自張華浜至吳淞歸駐淞之第四十團擔任分投築造昨已由盧護軍使將築路地圖令發各團長查照辦理矣 
[查禁私運米糧出口]  
　　海關馮監督昨接齊省長敬電云風聞米商因請求弛禁未遂囤貨無從出售現將有大批米糧私運出口並先用駁船混出口外再裝輪船輸出以售其奸現在米價初平斷不容奸商私行偷運合電該監督嚴密查禁如有上項情事悉數充公依法懲辦以維民食等因馮監督已飭關知照矣 
　　又聞上海某公所等前因滬地存米過多深恐霉爛公呈江蘇齊省長請弛米禁去後昨該公所等奉到省署批示以運米出省關係重要何得率請弛禁批斥不准云云 
[補徵烟酒公賣費之佈告]  
　　江蘇財政廳會同烟酒公賣局布告云爲布告事照得煙酒兩項徵收公賣費欵原係容納售價以内間接取於食戸乃各區棧對於烟酒徵收數量任意減折甚有烟酒毎百斤徵費不及四五十斤者其中隠漏費收病國病民莫此爲甚兹經查照江蘇烟酒公賣省則第二十四條暫行責成本省江南北各稅所查騐經過烟酒徵費數量察酌補徵用示儆惕并擬定簡章八條呈准有案亟應定期於本年八月一日一律實行除通行各稅所外合亟黏章布告仰烟酒業商一體遵照嗣後販售烟酒數量均應徵足費欵再行起運愼勿嘗試干咎切切此布計黏章 
　　修訂江蘇補征烟酒公賣費暫行簡章 
　　一此項辦法專爲補征已完全費半費烟酒數量不足者而設如有其他情弊仍照本局懲罰私烟私酒單行法辦理 
一凡商運大宗烟酒經過江蘇省江南北各稅所應將所執公賣局徵費憑單及護運驗單陳請扦查數量相符者在於各項單内加蓋某某稅務總分所查訖戳記立時放行不准司巡稍有需索留難情事如查出與單載數量不相符合除扣已徵數量不計外所有短徵數量按照該商在棧原報完費價格曁全費半費補徵足數塡給補徵證并在原執憑單以上加蓋某某稅務總分所驗補紅戳以明責任 
　　一此項補徵手續在公賣徵收尙未統一之際暫由省局委託江蘇省江南北各稅務總分所辦理所有補徵收入之欵准扣三成以二成提給各該稅所員司以作奬勵金各該稅所不得另請開支以一成津貼各路總稽查川資旅費由省局擇其辦事勤能者分别支配 
　　一此項補徵證由省局編號印發各稅務總所轉發分所隨時塡用如有遺失照稅票例懲辦 
　　一三聯補征證一聯給商執運一聯存各稅務總所一聯隨同補征之欵繳解省局以便稽核 
　　一此項補征之欵應由各稅所按旬專欵報解并將已用未用證單數目另摺旬報備核不准延壓 
　　一各稅所補征此項完費不足烟酒數量係以各該稅所向來征收烟酒釐稅之烟酒數量爲標準并不按照實在數量補征以示體卹各商不得誤會藉口 
　　一此項辦法本於防杜漏費之中仍寓體卹商艱之意如果單貨相符不肖司役藉端索詐准由被害人指名呈控儘法懲治倘查出短征烟酒商人有意違抗即由各該稅所扣留人貨呈候送縣罰辦不貸 
　　一省局現設水陸總稽查四人係分江南内河江北内河長江徐屬四路常川分道巡查得考核各該稅所補征烟酒公賣費曁經征烟酒稅之成績并抽查商運烟酒之數量隨時報告省局如果查出各該所曁商等有弊混實據亦准密呈舉發惟不准在外稍有需索留難情事違者撤究 
[軍艦撞翻緝私巡船近聞]  
　　通濟練習艦開駛出口撞壞兩浙蘇屬緝私二營二號巡船溺斃兵士二人詳情迭誌本報兹悉撞壞之巡船業經薛營長派兵前往設法撈起拖至洋涇港營部門前一面詳報宋統領請爲核奪聞海軍司令部接到宋統領咨文後亦已派員前往察勘並調查肇事情形以憑核辦 
[碼頭匪徒歸入軍法懲治之開始]  
　　隂曆五月初三日南市正大鹹貨行夥董立山由洙涇收賬乘平湖班小輪回滬在十六舖新泰碼頭起岸後途遇碼頭匪徒攔刦賬洋四百三十元携贓逃散事後報由第一區警察署拘獲匪黨童嘉坤（即童家坤）一名搜出贓洋十一元解送警廳司法科預審後該廳又派偵緝隊士王愼卿在公共租界會樂里某號屋内續獲同黨林阿土一名由公共公廨引渡歸案迭經司法科長訊究供出隨同夥刦者共有八人事後毎人各分得贓洋四十餘元並牽涉線人夏小德福（即蕭德富又名小德甫）坐地分贓分去洋一百數十元等語當將夏小德福提案質訊堅不承認後由滬南各商家函請縣商會轉呈警廳一面由衆商公呈警廳及松滬護軍使署請爲澈究徐警廳長除迭派隊士嚴緝在逃匪黨外並詳請盧護軍使核准將碼頭搶匪歸入軍法範圍如結合三人以上搶刧者即按軍律治罪前日徐廳長將所獲搶犯童家坤林阿土二名並傳同失主董立山一併申解護軍使署由軍法課長訊據該兩犯供認不諱判照軍法懲治昨晨黎明時軍署電令徐廳長飭派督察長張際平游巡第一隊長王德鴻帶同該隊隊士兩排至軍署營倉内將兩犯迎提到廳驗明無誤上午十一時即飭該隊將兩犯押往犯事地方並沿浦碼頭游行一周然後押至大碼頭浦畔執行鎗斃當該兩犯在途游示時高唱十杯酒小曲並向同類等人索取酒食毫無懼色執行時童犯僅受一鎗即斃林犯則中鎗後尙未氣絶爲敎董卽華商電車公司總理陸伯鴻得悉特乘汽車至大碼頭向林犯洒以聖水口誦聖經謂可使其靈魂脫罪至午後一時該犯始行氣絶當時觀者擁擠不堪由第一區署長趙墨林帶同巡官巡長並通班警察在浦畔彈壓兩犯尸體由趙署長驗看後諭飭十六舖地甲喬忠報由善堂棺殮發封瘞埋又此案牽涉之夏小德甫因係眼線尙須用以緝捕在逃餘匪故暫禁軍署營倉以待獲犯質訊盧護軍使已飭稽查員調查夏是否充當探夥及平日行爲以憑核辦兹將護軍使署宣布童家坤林阿土之罪狀照錄如下松滬護軍使署布告法字第四十三號爲布告事案據淞滬警察廳呈解拿獲白盡夥刦旅客銀洋之匪犯童家坤卽龔阿大林阿土等到署發交軍法課訊據童家坤林阿土同供向來在碼頭上專以攫奪行人財物爲事曾經警廳及公共捕房先後拿獲懲辦此次係於隂曆五月初三日下午四時伊等夥同同黨共八人在十六舖大碼頭找生意當見輪船抵埠旅客紛紛上岸内有一人手携蒲包一個由同黨上前攫奪携至附近之小弄内開視知係銀洋卽分途逃逸旋在北市大馬路新巡捕房後老虎灶會齊分贓伊等兩人各分得洋四十二元不料被警廳查獲等情不諱查此案童家坤林阿土兩犯均係輪埠積盜平日攫刧行人擾害商旅屢經懲辦此次復敢結夥多人在途搶刦行人董立山銀洋俵分實屬怙惡不悛法無可貸非從嚴懲辦不足以保治安而寒匪膽該犯童家坤林阿土兩名自應按照刑律第三百七十四條第一欵之罪援用懲治盜匪法第三條第一欵之規定判處死刑立予鎗斃以昭炯戒爲此布告軍民人等一體知悉此布 
　　又一訪函云滬南十六舖一帶著名搶匪童嘉坤等專在該處各碼頭糾黨搶竊來往客商行李財物屢經各公司商號環禀重懲業由警廳詳准護軍使署按照軍法懲治以儆不法在案兹童等各犯於上日間在大碼頭搶刦南市正大鹹貨莊夥友在平湖收得之賬欵現洋四百三十元得贓逃逸後經正大莊東開單馳報警廳請緝當由徐廳長勒限該管第一區警署破獲解究由趙署長立派巡官王桐王寶樹購覔眼線夏小德富馳往租界協探捕獲首匪童嘉坤林阿土兩犯帶回警區解送司法科嚴詰供詞無誤即備文呈解護軍使署發交軍法課迭次提訊業已供認糾黨搶竊不諱當由鄧課長錄供禀明盧護軍使按照軍法懲辦遂即電呈軍民兩長核准電復來滬後昨由軍署於午前十時用電話能知警廳派隊前往提回執行於犯事地方以昭炯戒徐廳長奉諭後立派警備隊一排及偵緝隊士郝樹林帶同隊員十名馳赴軍署守提當經鄧課長飭派守衛將童嘉坤林阿土兩犯由營倉提出驗明正身給予帶回發往犯事處所執行鎗决各隊士即將童林兩犯押解返廳禀明徐君立委劉科長升座公案命提童林兩犯略詰一過卽令如法綑縛押赴犯事處左近各街道週遊一匝然後執行以示儆戒並用電話通知一區趙墨林署長預備執行地點後始行由廳押犯出發已鐘鳴十一下迨押解至區復經趙署長會同王桐王寶樹兩巡官帶領全體警士並遊巡第一隊隊長王德鴻督率遊巡全隊荷鎗護衛由該署出門至大碼頭四週各街遊行一周繞回大碼頭浦邊由趙君諭飭警隊各士分往西南北三道口阻攔行人車輛經過一面令水巡隊士將駐泊浦邊船隻驅移他處停泊以免流彈飛越及一切防範妥備已届正午遂由趙署長命將所發罪狀粘貼即將兩犯推跪浦邊鐵欄旁由隊士執行鎗决維時觀者人山人海幸所派隊士衆多彈壓得力尙無喧擾情事迨將屍體暴露移時始由善堂抬棺至場收殮並發封標誌以備屍屬認領趙署長等及遊巡警備偵緝各隊自收屍訖亦卽分投散歸時已十二時有半矣 
[續獲唯亭鎭刦案盜夥]  
　　吳縣唯亭鎭水陸警區鎗械及咸大典當於本月五號夜被匪刦掠嗣由水警第三隊長王壽良第五隊長池耀宗分派偵探李得標等在嘉興拿獲舵工陳常林一名復由第二隊長沈兆榮在泖河附近起獲各匪暗藏之快鎗五桿解經第一區長沈葆義訊供押辦迭紀前報兹悉沈區長以此案在逃各盜均未緝獲特飭駐滬水警第三隊王隊長會同第二隊沈隊長派探李得標趙坤榮張阿妹徐長林率同眼線陳和尙等嚴加查緝昨由該偵探等在城内緝獲是案盜夥王梅亭一名解經王隊長訊據供稱迭在崇明吕巷魯家滙安亭常熟等處夥刦得贓此次唯亭鎭水陸警區鎗械及咸大典當被刦係由在逃之某某起意結夥往刦事後分得贓洋二十二元現願指緝逸盜等語王隊長當即備文派警將王解送閔行第一區訊辦 
[糾黨圖刦之懲治]  
　　崇明人陳阿六日前糾黨持械至威海衛路三百五十一號半門牌中華書局經理陸費伯鴻家希圖行刧被靜安寺捕房包探夏廣林追獲拘解公共公廨訊供押候查究等情已誌前報昨晨由捕將陳解廨經李襄讞會同美副領事德君復訊先由中西包探上堂禀明前情並由原告陸費伯鴻偕證汪頡荀上堂證明是晚目覩被告與在逃之三人擁入臥室即用繩索將女傭縛住驟聞對面日本人狂喊一聲該盜等即乘間逃去未取一物訊之陳阿六供稱向爲包車夫此次圖刦係由徐士康等起意邀我同去我在外間把風並未入内求恩寛宥中西官會商之下判陳阿六禁錮西牢二年以儆 
[嫌疑人驅逐出境]  
　　寓居法租界之山東人郭鳳標因被老閘捕房特别機關華探目鍾星南偵悉與公共租界内某刦案有關拘解公共公廨迭經中西官研訊判押候函致山東地方官廳查明平日行爲復候核奪在案兹經捕房查得被告在租界内並無犯罪行爲故於昨晨將郭解廨禀明前情請爲核奪中西官以旣經捕房查無犯罪證據姑念在押多日判令逐出租界不准逗遛 
[五誌虹口方面激鬭餘聞]  
　　僑居虹口之日人與閔行路捕房華捕激鬭風潮業已平息市面秩序亦已恢復故商團與救火會前晚均未出防惟夜差華捕仍與滙山等各捕房印捕對調出差並佐以特别巡捕帮同巡邏蘇州河以北各捕房華捕自虹口之事發現後上差所荷之鎗械曾由捕頭諭令暫行解除以遏私忿兹爲維護地方治安起見故滙山等各捕房捕頭昨已諭令各華捕分别荷鎗出巡 
　　大陸報云日本郵船會社經理伊吹山氏（即日俱樂部會長現充公共租界工部局議董）以補齋村男爵之遺庸）昨稱星期一日大會純係受激刺者之會議彼等不能代表日人利益故其通過之議案不能視爲有效數日内有代表資格之日人或將集議討論此難題但尙未决定蓋鬧事甫過舉動宜出以鎭靜也據伊吹山氏之意見解决虹口事其基礎主義有二一爲死者家屬及受傷人與受損失人之賠償事件二爲增加日捕人數之事件至於日捕全由日員管轄一層則伊吹山氏極不以爲然其言曰日僑大增粗暴分子當然因之俱增欲得充分之警務當有較多之巡捕云云伊吹山氏又以日僑旣多則領署人員亦當酌增伊吹山氏對於日總領事受人訾議一層不願發言但謂日備旣如是之衆多性情又如是之殊異則意見不同自是不免云日總領事刻方調查鬧事之原因有日人數名將受裁判據昨晚消息日領署人員將控訴關於鬧事之數日人其結果或爲押解回國昨聞諸日領署星期一日之决議案並未正式呈報　署而領署亦未向工部局有何交涉虹口華捕將於今明夜供職聞捕房確無淘汰虹口華捕之意也 
　　字林報云添募日捕工部局早有此意在三個月前納捐西人開當年大會議及此事時卽有添募日捕之籌議記者兹特揭明此事以免不知者誤謂工部局立即遵從日人俱樂部大會所議决要求條件之一也三個月前工部局曾與東京通訊表明工部局預備續招日捕增至五十人之意查第一批上海所招來之日捕係在東京募得當工部局與東京通訊時適東京警察正在需人故上海捕房未能再從東京警察中招募第二批日捕於是設法在他處遴擇適當之人一時應募者頗不乏人已由日員擇出二十三人以待上海捕房派人前往檢視在滬開會之日人或不知有此事但日領署人員業已知之蓋二十三人之名單已於數日前由東京外務省寄交日領署惟第二批日捕並未切實招一亦未立有合同聞工部局對於此事現尙未經决定云 
　　字林報又云虹口鬧事後總捕房之華捕亦一律不携械上差但昨夜已照常携帶鎗械至附近虹口之各路則仍無華捕蹤跡虹口境内昨夜仍有特别巡捕約九十人分兩班出巡一自八時至十時一自十時至十二時虹口情形表面上已如常狀大約須稍待數日華捕方在虹口上夜差云 
　　文滙報云虹口境内連日安然無事租界各區之華捕今夜大約均將照常上差 
[敦促新國會議員赴京]  
　　滬海道尹公署昨奉江蘇齊省長電開頃准内務部電七月十二日奉大總統令國會組織法及參衆兩院議員選舉法前經參議員議决依法公布並明令内務部迅速籌辦選舉在案兹據該部呈報參衆兩議員選舉除因事延期各地方外均經一律舉行等語民國成立於今七年事變紛乘邦基未固以致憲典虚懸率循無自庶政待理郅治難幾本大總統時切殷憂力圖修舉現在國會議員旣經依法選出自應尅期齊集以期修明法令締搆宏綱共濟時艱永維國本兹定於民國七年八月一日以前所有此次當選參議院議員衆議院議員一律齊集京師定期開會用副國家尊重立法之至意此令等因奉此相應通電查照希即敦促當選兩院議員務必如期抵京庶可早日開會用副大總統勤求法治之心並慰全國人民喁喁之望等因合即電仰該道尹速即敦促兩院議員如期赴京開會 
[第八區選舉訴訟催告原文]  
　　江蘇省議會議員初選舉上海縣第八區（蒲淞市法華鄉等）選民諸鴻儒在上海地方審判廳控該區投票所監察員管理員李恂顧鏡清曹九思朱則誠何煥其等十六人營私舞弊請求澈究等情當經該廳派員研訊未結復於二十二號復審各被告均不到案旋經原告投廳禀催等情迭詳前報兹將原告禀催原文錄後爲提起催告並補充理由事竊鴻儒前因上海縣第八區省會初選投票所違背法令於隂曆六月初六日依法赴鈞廳呈訴業荷兩次傳訊而行政署方面之初選管理員被告李恂等始終 
 
 
 

Page 11

 
 
不到以致案縣莫結遲滯進行可謂藐視法庭一若鈞廳爲該縣之附屬機關可以任其指揮聽其號令其如司法獨立之謂何况查省會選舉法第九十三條載選舉訴訟事件應先於各種訴訟事件審判之乃此案自起訴迄今已逾旬日雖經提前審訊而行政方面之被告一再不到任意拖延一方面竟不俟審判確定擅以長官命令任意進行一若推翻全縣之不易作爲抵抗地步其如命令之不能變更法律何又查省會選舉法第四十五條投票人於領投票紙時應先在投票簿所載本人姓名下簽字第四十六條載投票人毎名祗領投票紙一張今第八區有已死選民王南山等八名投票簿上尙未除去孰料投票結果該死者名下之字亦爲簽去而白票亦一張不剩至該八人之確否已死業經各該圖董田玉豐等到庭隔别訊問具結證明是該管理員李恂旣非李靖之化身縱有神通斷難號召此八個已死之鬼來所投票非違法而何如果省會選舉法可以不必遵行何以行政方面竟將第五區之周澂移送法庭治以妨害選舉之罪而鴻儒之依法起訴則可遲滯進行試問此項選舉法當時何以公布自後對於選舉一事行政官廳竟可任意爲之一若選民違法則必治之以罪官廳違法尙可狥之以情乎用敢冒瀆續請廳長俯鑒實情迅予按照省會選舉法第八十二條第二項判决一律作爲無效倘此次被告仍規避不到應請查照審判廳試辦章程即下缺席判决以保法權而維選政 
[查驗鐵路橋梁之呈文]  
　　滬寗兼滬杭鐵路任局長昨呈交通部文云案奉鈞部訓令内開鐵路橋梁關係極重查各國先例凡新造橋梁先行試驗方可通車等因奉此當經轉飭工務處遵照去後兹據總工程司顧裴烈函稱查本路定例舊有橋梁毎六個月由分段工程司查驗一次用半年橋梁格式呈報總工程司遇有應加注意之處親往查驗以觀其是否確實是新造橋梁於建成之後應予試驗外又加以考察對於橋梁載重及平面螺釘情形莫不詳加查察所有杭滬段上二座大橋載重力及傾欹度目下亦在驗試容再將情形報明等情局長詳加覆核無異理合譯錄來函備文呈復 
[增改淞滬火車開行時刻]  
　　滬寗鐵路車務處通告云際此夏令盛暑將届本路於陽曆七月一日起至十月三十一日止特將向於下午八點鐘由上海開之客車改爲七點十分開行又八點四十五分由砲台灣開之客車改爲七點五十五分開並增開往來客車各一次時刻列下下午八點四十五分上海開九點二十分到砲台灣九點三十分砲台灣開十點五分到上海其餘客車仍照原定時刻行駛 
[規定紹酒聯運價目]  
　　滬寗滬杭甬兩路車務總管通告云爲通告規定聯運價目事下開聯運價目自即日起准卽實行此佈紹酒閘口南星橋杭州艮山門至南京或南京江邊毎三十噸車價洋八十七元拱宸橋裝卸一切均歸貨主自理 
[碾米公所常會紀]  
　　舊曆六月十八日（即昨日）爲上海機器碾米公所開常會之期仍在北市總商會三層樓舉行董事張樂君曁同業到者二十八家董事錢貴三因事未到下午二時振鈴開會由評議員謝忠新朱安生蔣敬文曾影毫等提議凡我同業各機廠向章訂定棧租毎石三分同業一律照辦詎今聞各廠往往有私自核減有減收至一分半或僅收一分者若此參差私跌殊與大衆營業有關應請公衆議决整頓遂由全體磋議之下决定由同業互相查察如有私自偷減破壞團體者查出議罰繼議定糠粞價如下糙粞毎石一元七角白粞三元四角米糠五角五分坭粞七角 
[徵訪通志材料之催促]  
　　上海縣知事接江蘇省長公署訓令云案查纂修通志爲一省文獻所關而徵訪實爲纂修之張本自應迅速進行以底於成前以徵訪事宜限期六個月完竣各縣所設徵訪員應由其中推定主任與省徵訪員隨時接洽節經通令遵照在案現在限期將届各縣中尙有未經呈報者亦經分别令催惟辦法旣未能一律則進行即不免遲滯合再通令各知事對於此事迅卽督率進行與省徵訪員妥爲接洽依限竣事勿任遲誤至與該徵訪員接洽時關於鈔錄及紙筆各費合之一省爲數頗鉅分之各縣則爲數甚微併仰該知事如數照撥即於徵訪處或修志局經費内核銷毋庸另行籌給以省周折而免困難是爲至要此令 
[德僑由汴南下之電告]  
　　陳交涉員昨接開封趙督軍來電謂有德籍女敎員李福田等即日乘車南下希照章接護等因陳交涉員已分函知照辦理矣 
[探報黨人密謀蘇浙之布置]  
　　浙江督軍楊善德近據探報謂有某某黨首密謀蘇浙甚亟且遣派軍官帶領黨徒潛赴蘇常一帶及浙邊各邑密設機關潛運軍械請即加意嚴防等語楊督軍據報後除飭屬一體嚴防外並分電駐蘇朱申甫師長及松滬盧護軍使各飭所屬嚴愼防範以保安寗是以滬寗滬杭兩火車中連日由各機關所派密探往來偵察異常嚴密 
[鎗决兵士續聞]  
　　日前龍華大操場鎗决兵士一名未有罪狀布告兹又調查是日鎗斃之兵士隸屬於三十七團因攫取路人財物案發故由團部執法處判處死刑並非由軍署軍法課執行云 
[汽車撞斃行人]  
　　無錫人吳子月前晚八時偕友楊祖福欲往南京路某浴堂洗澡行經湖北路口適有向爲銀爐生意之童富仁雇坐億泰汽車行之汽車經過因其司機人高小園開璩不愼將吳撞倒碾傷要害由捕查見將吳車送醫院醫治因受傷過重旋即氣絶嗣經捕房飭探將屍舁入斐倫路驗屍所報請公共公廨李襄讞與美副領事行君於昨日午後三句鐘蒞所驗得吳子月委係被汽車撞傷身死飭承塡明死格復升公案即據婦人吳馬氏投稱死者係我之丈夫於昨晚八句鐘偕友楊祖福出外洗澡被汽車撞傷要害殞命要求伸雪並據坐車人童富仁聲稱死者當時見有汽車駛來心慌脚亂以致誤撞詰之高小園供稱我昨晚開駛汽車並不甚快實係死者自不小心致被撞倒中西官會判曰騐得吳子有委係因汽車碾傷致斃着屍妻具結棺殮訊據各證人供稱死者心慌誤撞惟念　苦諭令車主撫卹洋六十元給屍妻具領 
[市北公學夜校之革新]  
　　滬寗車站慶祥里市北公學爲擴充校舍事日前曾在東亞旅館開校董會提議如李登輝王一亭吳蘊齋吳和士沈亦利朱少屏徐秋澂唐伯耆諸君均到决議將女校遷至滬寗車站克能海路存厚里一百二十二號新校舍並將男校所辦夜學部大加革新請該公學校董前國立南京高等師範學校英文科敎授周越然君擔任夜學部敎務長並添聘中英德法文各科敎員現聞報名者甚形踴躍貧苦子弟如由校董介紹並可免費云 
[七縣小學敎員聯合講習會]  
　　寶山松江金山青浦南滙奉賢上第七縣小學敎員聯合會假上海縣立第一高等上學校室内操場爲會場於陽曆七月二十二二十三二十四三日開會請俞志夷君講敎學法及訓育法沈信卿君講小學敎育之精神賈季英君講敎育之新趨勢顧蔭亭君講訓育法計到會聽講員共有一百五十餘人 
[普益社請人演講]  
　　大東門外普益社於陽曆七月二十七號即本星期六晚請前司法次長徐佐治君前往演講題爲共和國國民之人格云 
[章氏同宗敦族會成立]  
　　昨據友人談及鄞縣章氏旅滬同族組織同宗敦族會前日假林蔭路五號開成立大會章氏同族共到一百六十餘人公推章備華主席報告開會宗旨以保鄉郭族爲唯一主義衆皆贊成旋即公舉章備華爲正會長章旌榜章備珊爲副會長章功誼爲議長章顯鵕章功允爲副議長章顯逹章顯仁爲正副會計并公舉評議員二十人由各房選出所需經費由到場各會員分别擔任共得常年費二百八十餘元特捐一千六百餘元并由寗波同鄉方椒伯演說同族合羣之必要章林生演說旅滬同宗敦族會之辦法章備濤演說章氏全國族譜應各備一册以便考查人數辨别輩分至六時始行散會 
[解警正之去思]  
　　浦東三區警署解警正調升浙江緝私營營長已誌本報兹悉爛泥渡陸家嘴一帶各廠棧商號以解署長在職四年保護地方頗爲週密商家感情甚洽故擬公送匾額以誌去思尙有楊家渡洋涇塘橋各分駐所及遊巡四隊各長警亦擬公送掛屏六幅定二十八號上午八時由商警兩界送入三區警署懸掛云 
[曾署長誥誡長警]  
　　浦東三區署長曾永奎昨日上午傳齊本署長警誥誡云巡警爲人民之表率對於職務品行均宜注意如在差站崗遇有人民爭鬧等事必須和平解散不得妄逞意氣擅自毆人而看守押犯解送人犯尤宜謹愼至向商民購買貨物務須照價給付不得稍有非法舉動致損名譽本警正言出法隨如敢違犯紀律定當革究稍不寛容云云 
[夏布漲價後之代用品]  
　　自吾國人提倡國貨以來毎届夏令湘贛粤各省所出之夏布銷路甚廣本年湖南之瀏陽江西之萬載會同等貨均因軍事關係來源阻滯市上高繼白貨竟漲至毎尺三四角尙不能得因此改用盛紡金銀羅米通紗生羅　紡等絲織品以代之故盛澤帮各莊生意大爲起色云 
[跳電車跌仆受傷]  
　　昨晨七點餘鐘時有成衣匠陸銘卿由浦東來申從南碼頭起岸欲趁華商電車往北適八號電車掛帶拖車經過當即躍上其時立足不穏在車上跌下爲後面拖車擦傷嘴邊出血又軋傷左足當由司機人停車救護將陸舁送新普育堂醫治不知能免殘廢否 
[鴉片烟害人不淺]  
　　川沙人馮炳林昨在浦東爛泥渡碼頭投捕自盡經崗警楊炳勳救起帶入三區警署經曾警正詰據供稱向在浦西梅家弄織帶爲業因素吸鴉片家産蕩然難以度日故自萌短見等語曾警正　飭派警押送回里以免流落 
[呈請省釋兒子之批駁]  
　　江北人陳國興又名陳渭顯前在浦東三林塘爲軋花工人此次南滙縣境某姓家發生刦案經眼線報告三林塘上海縣警察第五分所謂陳係是案盜犯當派長警往拿嗣在南翔附近將陳拘送到所申送警察事務所發交司法員訊供判押在案昨日陳父子香投縣公署禀稱伊子被誣請求省釋即經沈知事批示云 
　　呈悉查陳渭顯即陳國興一名係據三林警區緝獲送案業經本縣發交警察所訊明應靜候核辦所請未便准行 
[挫告地保串吞公産之審訊]  
　　倪味經等前至地方審判廳具控本邑十一圖地保曹晉笙（即毛雲卿）於保産合同内蓋印證明在前復串通顧沈氏僞造典契詐吞公産提出證據請求懲究等情昨日上午十時該廳傳齊兩造特開民庭由陳同壽推事官會同陶書記官訊理先據原告倪味經訴稱該地保前於合同保守據内蓋印保守後於典契中重蓋圖章實屬有意串通顧沈氏僞造典契詐吞公産請求嚴究繼據被告曹晉笙（即毛雲卿）供稱圖章確係由保所蓋旋因當時倪姓業産早抵出外以致重行蓋戳云云又據倪味經聲稱該地保係蓋章於前何能再在保守合同重行蓋戳可見該地保所供自相矛盾有心串詐請求堂上嚴治伊應得之罪云云問官得供諭令兩造退去聽候定期宣判 
[三誌夫婦合辦學堂之糾葛]  
　　吳丁氏前至法公堂控告其夫吳某違背誓約不給合辦學堂之盈餘洋二千零三十元及四個月贍養費請爲追繳等情吳供從前所賺之洋後因學堂虧本陸續墊用業已告罄有賬簿可查嗣因原告堅不承認判着原被同至捕房將賬核算明白再行核奪在案昨由捕房派人到廨禀稱奉判後被告二次抗諭不到請爲核辦中西官以被告不應違背堂諭着罰洋兩元充公仍着原被偕至捕房將賬算明禀覆核奪 
[露水夫妻之衝突]  
　　姚金釗與婦人尤范氏姘識已久賃居閘北王家宅某號門牌近該氏另有外遇不願隨姚度日前晚二人遽起衝突互相兇毆該氏頭部受傷旋由五區二分所巡警一併拘解司法科押候訊究 
[買良爲娼之懲儆]  
　　寧波路二百五十七號門牌葉春宣之妻金氏曾被陳某誘拐出外串同某婦將氏押入厦門路二百五十二號門牌鴇婦沈張氏處爲娼計得身價洋四百四十元彼此分肥葉偵知後當即報告捕房飭探將葉金氏及鴇婦沈張氏一併拘入捕房昨解公共公廨經中西官訊悉前情以沈陳氏不問來歷買良爲娼實屬不法判押女所三月以儆葉金氏交其夫領回管束 
[男女在途打架]  
　　江北人劉星甫與婦人劉陳氏在百老滙路互相毆打由六百三十四號華捕查見將劉與氏拘入捕房捕頭諭飭存洋保出候示 
[宣布掉換地産案之堂諭]  
　　營業公司在法公堂控告王阿榮反悔掉換地基等情曾經中西讞員一再傳訊判候會商堂諭飭遵在案昨日傳同原被先由法副領事德君將西文堂諭朗誦一遍次由聶讞員宣諭原文錄下此案據原告稱此地皮由張文祥來公司中稱情願掉換貼償五百元後因王阿榮不允掉換故由該公司具控到廨訊得其中詳情王阿榮實未允掉換實係張文祥在内從中播弄以致雙方有涉訟之事現已訊明原告控王阿榮案證據不足將案註銷外着張文祥賠償王阿榮損失銀一百兩堂費亦歸張擔負此判 
[撤銷不理墊欵之訴訟]  
　　孫秋生前至法公堂控協記營造廠主金志伯不理墊欵洋一千三百餘元請求追繳詰據金供協記廠實係原告與潘芝山及商人三人合股開設該廠財政賬簿由孫經手孫實係股東惟原告則堅不承認爲股東供詞各執兩不相下判令原告交出賬簿被告交出合同以備察核在案昨又傳訊原告將賬簿呈案經聶讞員察閱之下以賬簿上原告是否股東難以證明又問孫曰爾有無資本簿孫答稱無有遂判原告所控證據不足將案註銷 
[霸估店業之控訴]  
　　福州路九十九號門牌醫生蔣永亮在公共公廨刑事科控陶永祥霸佔店業等情昨由總巡捕房包探尤阿根將陶傳至公共公廨原告延代表律師上堂陳明案情請究被告陶永祥亦延律師到堂代辯聲請改期訊核並准予交保候示中西官判陶交三百元人洋並保候再訂期研訊 
[續紀吞没佣金之辯論]  
　　前在恒豐洋行爲買辦之蕭耕垣延律師在公共公廨控被王星齋吞同歷年佣金銀七萬餘兩由廨訊供已誌前報前日午後經張襄讞會同美德副領事升座復訊原告蕭耕垣上堂由代表律師詰據聲稱我帶案之賬據皆係緊要賬目如將十餘年簿據悉數帶來頗費週折况其餘均係平常之草流簿與本案無甚關係若堂上欲知賬中確證我可邀司賬人王明甫到案逐一檢出且被告與華昌麵粉公司訂立合同銷售機器並收定銀五千餘兩被告概不報告是以前項佣金應由我享此利權云云旋由被告律師起而譯稱原告所供各節與被告方面無甚主要關係所論佣金一層被告係是副經理兼爲原告之全權代表云云並内原告逐層盤詰又對付一切辯論爲時良久後經中西官會商之下判兩造退去候訂期再訊 
[欠欵展限還清]  
　　馮元培前被曹國廷虧欠往來貨欵洋五百元控經法公堂訊追後曹已繳還一百元尙欠四百元判令交保限繳在案昨又傳訊原告投稱被告近託友人至商人處情商展限十四天料理商人已允請爲核奪中西官准予展限十四天還清 
[鄉民私設坑厠]  
　　閘北清潔所司事張瑞昨至胡家木橋五區三分所報告謂鄉民毛玉開私設坑厠抗不拆除請爲提究唐署員准即飭警將毛拘案各詰一過解送司法科訊核 
[鄰居鬭毆之爭辯]  
　　住居唐家弄之錢阿二偕同證人許周氏陶趙氏至滙司捕房報告告被隣人王阿榮徐根福糾同二十餘人無故行兇將伊毆傷並擊碎玻璃什物等情昨晨由捕將王徐兩人拘解公共公廨先由原告偕證上堂訴稱被告王阿榮與妻口角致將火油燈潑翻我等恐肇禍端向伊勸解詎被告非但不服反被紏同多人兇毆應請訊究質之王阿榮供因夫妻口角原告等强行干涉並紏鄰人數十將我毆打請求明鑒詰之徐根福供無毆打之事中西官以原告所控證據殊欠充分遂判將案註銷被告開釋 
[印刷店學徒不端]  
　　阿拉白司脫路二百三十五號門牌印刷店夥王浩祥控被學徒陸壽根竊取外國紙一梱請爲查究昨晨由捕將陸拘解公共公廨經中西官訊供之下判將贓物先交原告領去陸押候下禮拜二查傳家屬來案再核 
[火車搭客私帶烟土]  
　　昨日上午七點四十五分南站開杭之快車内由駐站憲兵戴文斌等查獲私帶烟土之馮阿桂一名當場搜出烟土三包内分十五小包解經第一連吳連長提訊據供此土係由張某託帶至嘉興販賣等語遂將人證解送憲兵營轉解護軍使署究辦 
[小工偷竊白蠟]  
　　楊樹浦路大阪碼頭管棧人柴金福控小工徐連高行竊白蠟二十九磅昨晨由捕將徐拘解公共公廨經中西官訊供屬實判徐押西牢三月 
[縣署批示照錄]  
　　上海縣知事公署批凌東生呈爲遺失田單請求樹案並求補給印諭由據稱二十二保四十四圖五百八十五號凌見生戸則田三畝七分三釐五毫方單遺失此項田畝由何項糧戸完納糧賦未據聲叙着即查明近數年糧串送核勿延此批報紙存 
[道尹公署批示兩則]  
　　松江縣民劉錦周等呈爲勒索壞風公請着縣速提訊明究辦由呈悉此案旣經該縣紳沈禮等控由縣署飭差傳訊自能秉公訊究即公役徇私舞弊亦不難呈縣催傳毋庸來道越瀆此批　　南滙縣民丁杏桃等呈爲土棍私訴公塘恃符反訴迫求派委蒞勘證明虚實保全萬命而儆强暴由據呈沈翠峯等糾黨拆塘有關民命如果屬實自應澈究惟詞出一面難保非别有隠情候令南滙縣知事親詣查勘明確秉公核辦具報此批 
[淞滬警察廳批示兩則]  
　　上海　業公所代表王植批該業擬訂行規設立公所經　核准立案請求保護等情查閱原呈代表人王植名章經　塗去應不受理仰即知照此批 
　　中華襪廠批呈悉候令行二區二分所署員分别查明繼給短言布告擇地張張貼以資保護並嚴飭清道員役加意掃除可奉此批 
專件 
[舊國會議員除名之通告]  
　　衆議院查議院法第七條議員於開會後滿一個月尙未　院者應解其職但有不得已故障報告到院時得以院議展期從至兩月爲限本院於六月十二日業經開會至七月十二日　止已逾法定期間除已經聲明故障議員應依法辦理外所有應予解職議員姓名合行佈告如左（直隸）鄧毓怡恒鈞韓增慶李保邦谷芝瑞劉景沂王錫泉耿兆棟張鼎彝賈庸熙王振堯胡　滙李景濂王雙歧常堉璋張恩綬（奉天）焉泮春劉恩格曾有翼劉興甲（吉林）齊繼暄畢維垣莫德惠（黑龍江）劉振生（江蘇）張鶴第夏寅官凌文淵孫潤宇蔣鳳梧姚文枬瞿啓甲孫光圻揚廷棟楊潤陳士髦（安徽）張伯衍唐理淮楊士驄寗繼恭劉鴻慶陳光譜（江西）梅光遠李國珍邱珍葛莊劉景烈黄象熙（浙江）張世楨周繼濚袁榮　邵瑞彭陳煥章黄羣杜師業（福建）郭章鋆高登鯉黄荃楊士鵬連賢基（湖北）范熙壬張則川阮　機胡鄂公鄭萬瞻杜樹勳（湖南）黄贊元周大烈（山東）穆肇仁閻與可艾慶鏞袁景熙王廣瀚王謝家王之籙周祖瀾管象頤董毓梅于元芳郭廣恩李元亮曹瀛（河南）胡汝麟魏毅郭涵王敬芳梁文淵郭光麟張坤金燾袁振黄彭運斌（山西）康佩珩耿臻顯賈鳴梧郭德修李慶芳劉志詹（陜西）李夢彪高杞高增融（甘肅）李增穠侯效儒賈纘緒楊潤身段永新（新疆）羅潤業沈占鰲（四川）劉緯黄雲鵬蕭湘李文熙蒲殿俊（廣東）譚瑞霖譚文駿司徒頴（廣西）陳繩虬陳太龍（雲南）李增嚴天駿俞之昆萬鴻恩張聯芳沈河清（貴州）陳廷策唐瑞桐夏同龢（蒙古）吳淵羅綸熙鈺李景龢金還林長民克希克圖張國溶烏澤聲鄧鎔（西藏）王弌康士鐸方貞江天鐸恩華 
　　參議院查議院法第七條議員開會後滿一個月尙未到院者應解其職但有不得已故障報告到院時得以院議展期延至兩個月爲限本院於六月十二日業經開會至七月十二日爲止已逾法定期間除已經聲明故障議員應依法辦理外所有應予解職議員姓名合行佈告如左（直隷）張其密王文芹劉彭壽籍忠寅（奉天）陳瀛洲趙連祺蘇毓芳（吉林）金鼎勳（黑龍江）蔡國忱金行馨（江蘇）解樹强王立廷藍公武（安徽）吳文瀚馬伯瑶胡璧城（江西）燕善達符鼎升（浙江）陸宗輿（福建）李兆年（湖北）蔣義明（山東）安鵬東尹宏慶（河南）王伊文陳銘鑑黄佩蘭賈濟川（山西）班定獻田應璜（陜西）鍾允諧（甘肅）馬維麟宋梓王沚清（新疆）何多才閻光耀李溶劉　佺（四川）吳蓮炬（廣東）温雄飛（貴州）陳光燾姚華李燿忠（蒙古）鄂博噶台祺誠武曹汝霖陸大坊（西藏）于寶軒厦仲阿旺堯喜王澤戰孫江東 
來函 
[寗興輪船公司來函]  
　　報載三山公司新船到滬一節不無失實按泰山輪船係寗興輪船有限公司所購現改名寗興兹擬修改一切希乞登載以符事實無任感禱寗興輪船有限公司謹啓七月二十五號 
雜評二 
[新舊國會之比較（訥）]  
　　新國會定期開會舊國會亦定期開會新國會催議員到會舊國會亦催議員到會新國會稱足法定數舊國會亦稱足法定數兩方之盡力進行同情勢亦正相同也然其相問之中不能無所異者則以南方之舊國會能招致北方各省之議員而北方之新國會則尙未能選舉南方各省这議員前數日曾有在京津選舉之議而今已打消國會中無南方各省之議員是擯南方各省於國外而所謂國會者缺而不全矣此即新舊兩國會之異點歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[觀世音（八股文）] [  賊菌]  
　　音而能觀大士也夫音之爲物耳可聞目不可得而見也大士竟能觀之此士之所以爲大歟嘗見人之地相隔而欲其情之相通者則以手代口以目爲耳矣夫以凡夫俗子根器之鈍猶能活用其眼光矧在具一切智之菩薩睜開慧眼能不訝大千世界聲音之不得其平與「南北紛爭之局已成劉邦項羽之相持刀磨霍霍整戎行也汽笛嗚嗚運軍需也砲火隆隆决生死也天空之烏鵲無聲水底之魚龍潛避金戈駕馬推聽豆泣釜中」東西淫蕩之風豈僅楚女吳娃之漸染洋場十里鶯燕鳴矣衚衕八大管絃奏矣秦淮一水畫舫摇矣小院之笙歌細奏當筵之訓舞鏗鏘豪竹哀絲那問鎖開江上大夫目之所見勝於聞五色雲中帝王氣術者尙能辨災祥觀音作如是觀因太息溺貧泉而熾欲火「夫聲音之道與政通一片承平雅頌聲公子亦能知興廢觀音靜觀自得當若何袪愛馬而靜心猿」吾知觀世音觀之必發其大悲之心矣紀綱敗壞四維亡而盡現悲觀堯咨舜吁之無聞四萬萬衆生含悲誰訴然而四萬萬衆生不能自悲者而觀音代悲之雖有四萬萬衆之身無異於一身也是則觀世音之大悲又何異於衆生之自悲乎「吾知觀世音觀之必發其救苦之願矣兵火流離墮末刦而備罹苦惱鐵樹刀山之活現四萬萬衆生苦難誰拯然而四萬萬衆生不能自救者而觀音獨救之雖分四萬萬種之苦無異一種也是則觀世音之救苦又何殊於四萬萬衆之自救乎」吾願衆生不必待觀世音之觀而先自觀焉欲觀現在先觀過去得天下非亂天下者又何必紛紛擾擾爲他人作嫁衣裳乎一吾願衆生更好藉觀世音之觀而一自觀焉欲觀未來先觀現在爲人屠卽稱屠伯者又何必果果因因惹出許多煩惱乎（一） 
家庭常識 
[書面美觀] [  獨一]  
　　美麗之書面如以吧唎隄油（五金店有售）用筆燕之匀塗其上則光彩煥發鮮豓奪目且塵垢難侵或用拷背紙包書面雖能免污圖畫亦顯推不耐久易破壞耳 
[治疥瘡] [  獨一]  
　　患此者常癢不可忍切勿用爪搔傷致生濃泡癢發時可以煙末擦之旣能止癢不久而瘡亦愈且不污衣服家庭常識載治疥瘡法多矣未有若斯之簡便神效者也友人全家患疥瘡賴此得愈誠秘方也 
工業須知 
[實驗改良養蜂法（續）] [  蔣雲]  
　　（一）蜂羣之組織蜜蜂爲羣築生活之昆蟲毎羣少則一萬餘頭多則四萬或五萬餘頭内可分爲三種曰雌蜂爲一羣之王常居巢中以統率諸蜂專司産卵之事其餘諸蜂均推戴之出則隨之俱出止則簇擁成團王之所在不敢輕易螯人若失其王則全羣崩潰甚至互相銜剌而死故欲謀全羣之安寗必先保護王蜂二曰職蜂佔全羣蜂數之大部分體小而尾刺銳利爲一種不完全之難性蜂生存期最長不過四五月短則一月或五六星期耳少時專居巢中以飼育幼蜂長則司採蜜營巢等事老則專事防敵苟有犯之者即出尻中刺針以擊之并放入毒液以使其疼痛（放刺後蜂王卽不收留且數日内必死）放仔蜂之蕃衍産蜜之豐饒蜂羣之强盛均以職蜂是賴焉三曰雄蜂體較職蜂稍大尾無刺針具雄性生殖器僅能交尾以授精與王蜂不事各種職務故除春季營生殖外必須設法以殺滅之俾不致虚耗蜜汁但至秋末時職蜂亦能自行驅去或刺死此種無用之雄蜂也（未完） 
詞話[  無鳳]  
　　梅縣李小白煑夢擅爲小令深得笠翁神髓惜高才短命天不假年今已死矣猶憶其一痕沙閨思云對看一窓明月萬種幽患交集欲繡小香囊贈檀郎還是繡叢蘭葉還是繡雙蝴蝶還是繡鴛鴦細思量又無題云者樣玲瓏嬌小恰似依人飛鳥憨極轉無言惹人憐問到渠儂年紀悄指闌干十二含笑一廻眸會心不菩薩蠻云携手碧桃花下立要將幽怨從頭說欲說又徘徊防他小婢來靈心思入細隠語成詩謎字字悶葫蘆檀奴解得無 
集益錄 
[續答九十八問] [  左丹]  
　　此種濃灰汁中含有多量之炭酸曹逹及少量之苛性曹逹外尙含有食鹽鐵曹逹之重硫酸化鹽等故帶黄綠褐等色比重大約一二五其餘各物或加漂白粉及硝酸曹逹或加硫酸使成硫化鐵而沉澱自此種浸出灰汁若欲製造苛性曹達則可直接蒸發之若欲製造炭酸曹逹則可注入蒸發鍋中裝置爐内使熖中含有之炭酸觸於液面而使蒸發此際時時投入鋸屑等經二十三四時間即成泥狀乃取出之而於熱蒸發鍋内不絶追加灰汁此所得之塊我曰黑鹽（BIaOKSaIt）更投入爐内熾灼之使硫化鹽變成硫酸鹽其物殆爲白色稱曰曹逹灰溶解曹逹灰於沸湯混少量之漂白粉或石灰而澄明之至吐氏（TWadeII）比重五十度至五十三度之溶液導於鐵板製之函中冷却之經過五六日析出炭酸曹逹之結晶凡善良之曹逹灰一分得結晶曹逹二分若更溶解此結晶曹逹而再結晶之則得結晶炭酸曹逹之上品浸出黑灰之渣主爲硫化石灰無利用之途日本則有之配合於人造肥料云（未完） 
短篇小說 
[滑稽短篇美人影] [  翠娜]  
　　環球影戲院之打字女郎時方倚窗而立以手自撫其蓬鬆之髮微喟曰彼等已持奬金百鎊往覓梅籬矣其同事愛蘭聞語乃停機曰合德孰以百金聘誰哉合德曰即美人比騫會之當選人耳彼等自得其小影後日以梅籬爲言嘖嘖如晴簷之雀汝寗未之知耶愛蘭點首肥圓之頰乃顫顫而動曰是矣吾聞院中人言總理嘗懸百金之賞徵集倫敦美人小影請各郵寄來此其最美者奬金百鎊然其實不過欲藉此選一旦角耳君亦嘗見梅籬小影乎合德曰未也諒亦人耳未必竟爲安琪兒愛蘭曰嗟乎安琪兒又安能及其萬一哉雙眸澄碧唇赤若櫻其態之美我乃無以形容綜言之則倫敦美人雖多當無出其右矣吾院經理謂如取得其人許可則聘師敎以演劇毎星期酬以百鎊然後攝其艶影以作映并則利益當無窮合德曰吾思此女殆爲狐媚化身不然何能惑人至此愛蘭正色曰此何可漫爲譏誚吾思其人當亦貧女且有潔行否則其衣飾不能淡雅至此也言次聞隔室有人微嗽乃俯首而復治其事惟合德私心慆慆乃隨愛蘭之雙腕起落不定念已亦正當妙齡且貧而行潔與梅籬之狀正同乃以天賦之美醜命運之幸否遂因是而判霄壞良可慨也思至此不禁自憐以手自拭其目蓋淚出矣然合德此時若有天方夜譚中千里畢見之象管一窺者亦當爲之破涕而笑蓋距此一里而遥有一朽敝之租舍屋小而多爲狀乃如蜂房時方有二少年直前而奔蓋影戲院令往訪梅籬奥氷於白爾路一百七十六號雖汗珠濡背亦不之覺惟念入見梅籬時宜若何措詞此一百鎊奬金自當先付之然後盛頌其美旦云吾園主已選君爲最榮譽之名角以後名譽金錢任君所擇高堂華履任爾所愛更毋須蝨身此蜂房中矣此美人聞言必旦粲其匏犀作巧笑以謝或感我跋涉之勞以後愛情日濃或竟願爲夫子妾未可知也思至此乃大樂及一凝視則一百七十六號已赫然在目乃立而自凝其神兩人相顧一笑舉手共叩其扉少頃聞有纎瑣之履聲自内而出二人心乃大躍幾不自知所以於時門微啓一婦人探身出御粗布之圍裙泥污滿之年約四十六七髮已半白面瘦削而曰枯悴無復色澤兩手沾濡盡濕似方浣物者以自上下愕視來客發爲枯澀之聲曰客何來少年意爲梅籬老母亟現爲笑容曰姆密斯梅籬在乎婦肅二客入以手就圍裙拭之曰在也客喚渠何事二少年不及答亟隨婦入起居室其行幾突過主人之前蓋亟欲一覩美人色相遂覺行之越禮（未完） 
 
 
 

Page 15

 
 
   
 
 

Page 16

 
 
   
 
