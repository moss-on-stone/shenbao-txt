# 1886 - 174 - 4904744

 

Page 1

 
 
[八十號畵報出售] [  點石齋主人啓]  
　　臚唱之日新貢士咸集闕下恭候欽點其得列於一甲三名者欣喜何可言喻謝恩畢出午門卽有儀仗馬匹安排驞妥導引游街本齋特圖之願有志者觀感而興起焉淞隱漫錄圖說一則仍附畫報之末准於十十六日出售此佈 
[恭讀五月初三日禁士子吸食鴉片上諭謹書]  
　　鴉片流入中國以來受其害者不知若而人上而内外臣工以及富商大賈下而至於輿臺隸卒莫不流毒殆遍固不僅士子爲然也初時烟禁綦嚴都中尤甚夜間每飭番役等登人家屋上暗窺濳伺一經察出立卽拿交刑部從嚴辦罪　有定以死罪者彼時所禁亦不僅在士子也迨烟稅議定其禁漸弛於是吸烟之人日漸加多朝野貴賤無人而不以呑雲吐霧爲樂而士子乃亦沾染是習然烟禁雖不若前此之嚴而官塲兵丁則皆有禁又不僅士子之在禁例也無如近來士風不古嗜好良多或以爲吸烟可以助心思則每逢作詩文卽借此爲絲抽乙乙之助或以爲鴉片可以補精神則偶爾疲倦卽藉此爲參苓補劑之投其初不過偶爾遊戲尙無害也漸而久焉則心思轉昏精神更减從前之所欲藉烟以爲助者至此而毫無見效而昻藏之志氣從此而消沈矣矯健之身軀至此而委頓矣試問士子讀書將以學成用世異日爲國家宣力若先自墮於烟窟中此身復何用乎近閱邸抄恭讀本年五月初三日上諭御史文海奏請嚴禁士子吸食鴉片一摺士爲四民之首宜如何束身自愛若如所奏本年會試士子竟有手提鴉片烟燈出闈情事實屬不成事體該御史當時旣經目覩何得因人數衆多不卽扣留懲辦嗣後鄉會各塲所有派出王大臣等務與實力稽查如有前項弊端卽行送交刑部照例辦理並着各省督撫于鄉試時一體認眞查辦以端士習而挽頽風欽此煌煌聖諭夫誰敢玩泄視之然竊以爲嚴之于鄉會試不若嚴之於小考之爲愈也或者謂小考爲時甚促自　至酉卽有烟穏或稍吞烟灰以及戒烟藥粉等物亦足以支持過去不若鄉會塲之必三日一塲此九日中斷不能以他物代烟故小考時雖禁仍無益也顧聞之故老咸豐初年烟禁尙厲某年會試有一舉子携帶烟膏一小盒爲番役所見取以呈於稽查之王大臣有某王者性平和不喜生事且欲保全舉子功名乃取以示同列曰此非鴉片實補藥膏子耳番役力爭謂實係鴉片王曰汝何以知之想汝乃吸烟耶卽傳該舉子至前以盒還之并諭之曰此雖補藥不可多食爾其愼之該舉子遂得無事至今人豔稱其事以爲某邸之器度寛容爲不可及然爲該舉子計則得矣若云公事則豈若是哉是盖因進場之時人數衆多易致生事故某邸不肯認眞上諭以試該御史當時旣經目覩何得因人數衆多不卽拘留懲辦以此責該御史固無可置辯然當人山人海之際而忽焉扣留一人認眞查辦他士子設或有强奪肇禍之事一時何以止遏其勢實有爲難之處故不若責成學使者分其責於各學校官詳細稽查實力舉措校官又責成廪生凡童生而有烟癖者不得擅保倘經察出一并革辦倘生員中有烟癖者則惟校官是問一經察出連校官一并叅革如此則學校中斷無吸烟之人此則所謂探源握要由是而於鄉試時再籌良法或用連環保結之法或令各縣各學逐細查　如有烟癖者不准入塲或於入塲之後着各號官逐號潜查如有所見密禀於提調監試不動聲色立卽拘獲照例懲辦如此則鄉試塲中無吸烟之人矣此兩關者先能認　稽察一力淘汰則會試塲中又安有此弊也乎竊以爲中國之禁烟非甚難也不得其要領則見爲難耳童生小考視此爲無足重輕不能實力整頓則後來安得有佳士小試而先嚴其防則尙屬易于舉辦苟能先絶此病則等而上之直易易也且從此而士子中無吸烟之人卽官塲中無吸烟之人其源旣淸而流自潔勢所必然至於行伍中則禁之尤易昔有某明府素有烟癖曾在某將軍營中爲文案將軍初不之知旣而知之則子以一札令明府查營　吸烟之人明府見札自慚託詞出營以去可知軍令所在誰敢犯之其不能禁者必其統領之員而亦有是癖者也此外農人吸烟者本屬不多工商兩項則亦不過十中之一二苟志在名與利者則决不敢蹈此以自廢所最難禁者則惟衙署中之幕友家丁差役書辦此等人大都吸烟者十中居其八九欲行淘汰殊屬爲難官埸學校根株旣淨則天下將視鴉片爲下賤之物嗜此者不得齒於人數則亦安有不逐漸戒除者哉嚴鴉片之禁而先自士子始大哉王言右謂得持原握要之道者已 
[諭旨恭錄]  
　　五月十九日奉上諭户部奏遵議謙光所交右霬監督盈餘銀兩一摺所交盈餘銀一百八十五兩零着交廣儲司謙光短收額内盈餘銀兩應得處分着加恩寛免餘依議欽此同日奉上諭户部奏遵議耀年所交左翼監督盈餘銀兩一摺所交盈餘銀五千七十八兩着交廣儲司餘依議欽此○二十日奉旨稽察正藍旗漢軍旗務着文綱去欽此同日奉旨稽察正紅旗漢軍旗務着增濟去欽此○二十二日奉上諭陳士杰奏知縣虧欠交代銀兩延不完解請旨革職查抄勒追一摺山東已故東阿縣知縣張養德虧欠司庫正雜各欵爲數甚銀屢次嚴催迄未完解張養德着卽行革職由陳士杰將任所寓所資財嚴密查抄並着直隸總督將該故員原籍家産一併查封備抵伊子張愼廉解赴山東提同書役嚴訊是侵是挪按律擬辦又前署嶧縣知縣江瑞采已革德平縣知縣郭長凝虧欠雜欵等項均未解淸江瑞采着摘去頂戴與郭長凝一併照所請勒限嚴追餘依議該部知道欽此 
[學徒抵法]  
　　福州派學徒出洋學藝分往各國等情均經列報兹閱外洋新聞紙知學徒之已抵法國者以十人赴聖排爾拍學堂内學習列陣圖及砲手等藝其餘則或派習格致之學其欲學習水師者則已前往英國矢 
[武童肇事]  
　　福建學憲按臨泉州時文武童生雲屯霧集本月十二日早有晋江武童携帶貨物路經泉州南門外新橋厘卡被局中巡丁查獲彼此爭論繼以用武該武童黨類甚多巡丁力不能敵大受損傷當卽回禀總局派勇拿人不料巡勇悞將同安縣之武童數人拿去同安武童素喜生事至此憤不可遏率衆擁至新橋將厘卡拆毁各縣武童羣起和之乘勢復將稅厘總局前進房屋拆爲平地局員唐司馬甫於是日接家眷進局聞前門滋鬥聲勢洶洶卽由後門逃出各武童將巡丁毆傷帶至總局並欲得委員而毆之嗣經泉州府太守到場彈壓慰以好言始各分散此事已經泉州府及稅厘局員詳禀上憲並開報被搶衣箱等値銀一千數百元奎道憲已委員前往查辦矣 
 
 

Page 2

 
 
[臺嶼商情]  
　　臺灣抽收出口稅厘一節全臺商民無不嘖有煩言初擬於五月初一日暫停交易嗣探悉林詩甫學士不日渡臺是以商民皆望林學士到臺後設法辦理云 
[臬憲行程]  
　　新簡江蘇臬憲張屺堂廉訪於未經接奉恩命之時先已禀請兩江督憲代奏請開缺回籍修墓此已列報兹閱邸抄知已奉旨張富年現已簡放江蘇按察使着賞假兩月回籍修墓假滿後卽行來京陛見欽此然則豸繡之來當在橙黃橘緑時矣 
[茶市述聞]  
　　漢臯近接外洋電信知今年頭春茶之運往外洋者沽價較進本盈虧不一惟照大勢而論今年中國所産茶晴雨應時採摘較早茶質甚佳而西商辦運出洋貨高價廉且仙令票及水脚等均屬便宜較往年必更有利可獲也又查漢口所到甯祁頭春茶旣已歸數沽竣而兩湖尾帮亦祇存三四千箱尙未沽出甯州二春茶已經到漢共二十二字額計二五工七千一百九十一箱沽去七字計二五工二千七百四十一箱兩湖二春茶亦到六十三字額計二五工二萬二千九百五十箱沽去四十三字計二五工一萬五千九百十二箱惟據現在二春茶行情合算成本中國茶商吃虧不小何今年茶業之壤至不可收拾也又查今年兩湖頭春茶共來二五工六十三萬六千六百六十箱比去年多六萬七千箱光景甯祁茶共來二五工念九萬六千七百七十箱比去年多一萬四千餘箱英商共辦五十八萬五千三百箱較去年少辦二萬六千有奇俄商共辦三十二萬五千八百八十箱比去年多九萬一千六百五十箱刻下運赴上海之茶止有三字計二五工六百十一箱耳 
[吳農閒話]  
　　各員虧欠正雜各款現在淸查追繳十分嚴緊所有譚少柳太守前在崇明丹徒各任内計欠四千餘金現已一律繳楚吳子佩明府因應繳之欵已逾期限已奉飭摘去頂戴聞吳廣涵觀察於長洲等任内亦虧欠六千餘金而馮已亭明府則虧欠八千餘金均各竭力挪措以免叅處○藩司衙門向於到任之始照例考取識字農民以充代書現在易方伯將代書革除出示曉諭嗣後民間應行赴愬儘可逕遞白禀至於尋堂詞訟自赴地方官控告毋得越濱干咎竊念譚序帥於藩司任内勤求民隱畛域不分以致本轄四府一州之外淮徐通海等處往往一紙禀詞仰邀判理而譸張論僞之徒每喜遠赴省轅上瀆憲聽易方伯深明政體執簡御繁彼好訟之刁民庶幾望而却步歟○某甲者訓蒙餬口頭腦冬烘上冬慘賦離鸞一子數齡相依爲命忽忽不樂咄咄書空寓居鎭撫司前陳僖敏公祠内前夜飯後先將幼子脫衣安睡已則行步數周聊自排遣半窗凉日百緒交并忽聞窗外有呼其號者啓户出視一斑白叟似曾相識謂如此良夜何弗從我一游勝境憂能傷人毋自苦也甲迷離間隨之而出恍見花明柳暗至宇瓊樓不啻置身仙界老者携手至一處疊草層巒卜有巖洞便謂入此更爲幽勝桃源仙境烏足比數哉於是舉足逕入洞口甚窄及腰扞格不能下老者自上相助爲理洞中更有拖其足者忽有一十數齡童子至呵斥老魅何得　狀老者猶拒以事不干己勿效豐干饒舌時甲仰視星月神識頓淸自顧下半身入　眢井大呼救命隣衆及看祠者麕至扶掖送之歸房脫視兩足被拽處均發靑黑色翌日率其子遷居别處不敢復住祠内矣或謂童子係井泉神未知是否 
[鎭屬試事]  
　　丹徒文童提覆一百四十二名案出多撥府學五名溧陽金壇丹陽三縣諸生心滋不悅公禀學轅謂府學取進二十五名向例各縣攤撥可否於科試時仍照歴次以十九名歸丹徒餘則就三縣分撥府學學憲批示略謂府學二十五名例無專撥某縣之說亦無不准專撥之說此次因丹徒佳文頗多故專撥丹徒一邑科試時如下三縣多佳文本部院亦决無成見若仍如此次之荒謬卽正額亦當甯缺無濫也○觀風古學正塲之取列前三名者學憲槪令將原卷細心攺削另謄送院以備付刊○歲試生正塲有金壇某生忽發瘋癲將試卷亂行塗抺秋蛇春蚓滿紙墨痕巡捕官報知學憲學憲不予深究惟令人悉心看管俟放牌時扶之使出○學憲衡鑒必精取舍必當凡取列一二等之卷皆有評語及眉批雖一字之疵亦爲指出 
[榷使過滬]  
　　昨早招商局之海晏輪船由津抵埠粤海關監督增榷使潤卽乘之而來暫駐英租界長發客棧不日卽當東裝赴任云 
[敬業書院師課題]  
　　生題入則無法家弼士一節童題屋廬子不能對詩題賦得五月吳江麥秀寒得寒字 
[英刑司案]  
　　禮拜日有某大副至洋洷浜粤妓家隨有水手十人跟蹤而至大副揮之出水手答以此地爾可至我等亦右至安得拒我大副乃取身邊手鎗開放一響對衆云此槍可以連擊十三人爾等敢不退否水手等乃出適遇華捕告以有人在内放槍請爲捕之捕恐一人不敵吹號又喚一人至然不敢往拘放槍者竟將一法水手拘住有英水手兩人上前搶奪不克仍被扭至捕房更派西捕等往將十人悉數拿獲捕頭略訊一過卽將七人釋去止留一法人兩英人而飭捕放槍之大副至該妓家不見乃在禮查客寓内獲到解送英刑司署前日集訊該大副稱我無他言當請狀師辯駁刑司諭以先須問供遂問該水手等據供前情并云該大副開放一槍不知其擊中何處亦未知槍内有無藥彈惟據伊自稱此鎗可連擊十三人至昨日刑司升堂復訊該大副請有狀師并邀集見證多人查得大副並無不是各水手所供寔有不盡不實　本船船主及别船船主二人在堂觀審咸言該大副平時並不滋事當時實因各水手飲酒過醉己將大副辱駡一番倘不聲槍示威恐爲水手所害云云於是刑司判曰該寺副雖不欲開鎗擊人然卽開放空槍已違租界定例今斷以下獄兩禮拜或罰洋二十元本船船主聞之卽代繳洋二十元刑司乃將大副釋出案遂了結 
[鐵路到申]  
　　前日法公司輪船抵滬昨日將各種貨物起岸内有鐵路所用材料及機器一架火輪車四輛暫放公和祥碼頭以待運往天津其爲試與中國官塲閱看抑爲中國官塲所購則訪聞未確不敢臆斷也 
[雌虎逞威]  
　　前年烏木作主楊寳榮曾借奚王氏洋十元未及二年早已利過于本盖名雖異于印子錢實則無所分别也邇日該氏向楊索取本錢楊以無力措歸再三延約日前該氏偕姘夫閩人蔡阿傳率黨多人癕至楊家百般吵閙繼復扭楊至巡防東局控訴局員以錢債細故不予准理飭三鋪地甲向兩造調停嗣以地甲理勸不依作爲罷論前日該氏復紏集十餘人扭楊出城甫至新北門爲地甲所悉赶往喝阻楊懼央該地甲一再懇情給還該氏洋六元着該氏親書收淸筆據查重利盤剥律有專條何該氏竟敢恃雌虎之威肆行無忌乎錢債細微不予准理該氏之大幸實楊之大不幸也 
[諭令結算]  
　　英界莫榮昌盌店欠銀一案早經疊紀情形前日縣署帮審委員王雁臣司馬升堂復訊吳子淸劉振記等七户紛紛投案候示莫荷亭之次子星如偕司帳人余良甫訴稱日前奉諭回店檢閱貨物失去良多約値洋百餘元之譜當尹永瑞遷出時在伊鋪盖行李中搜出零物種種又向尹身畔搜出墨晶眼鏡扇柄等物尙有古磁獅子一對亦被質去已向當鋪查明當本洋五元據在店學徒阿福云尹將各物變價日夜在妓院尋歡現將失物細帳及店中帳據一併呈閱司馬詰問阿福供與相同尹供獅子一對質洋五元開辦火食店中别無長物所訴實係遭誣司馬謂星如曰司帳余良甫亦有不是之處尹卽來店踞擾不應任其驅逐出門此事爾可向余理算由余再向尹理算可也惟所欠各户洋三千餘元作何料理答稱實因連年生意淸淡且被人用空不少以致無力措歸叩請寛期陸續料理司馬傳吳子淸等詰問吳等供稱莫欠我等之銀本不十分追索實因尹係蘇店往來竟向滬店踞擾是以我等不得不然司馬再三勸慰曰尹向蘇店往來旣已在蘇涉訟實不應來滬歧控爾等旣稱與店主有舊亦須念朋友之情本委現將該店帳據交爾等領出邀同公正人協差理算禀覆核奪隨着尹於五日内覓保出外不得 
 
 

Page 3

 
 
再向申店纒擾如逾限無保備文遞解回籍星如亦着交原保 
[美員觀審]  
　　昨日禮拜二輪應美繙譯易孟士到堂會訊淸晨易君偕江美領事前來觀審事畢退堂與蔡太守晤談片刻而别 
[臺基宜辦]  
　　日前甯婦孫陳氏之次媳陸氏逃逸無蹤時次子方附輪舶出洋因偕長子阿福四處尋訪至前日上燈時在英界盆湯弄口黃全茂酒店間壁小弄内吳周氏臺基中尋見交捕帶至捕房轉送公廨値日差禀明蔡太守太守飭將孫陸氏吳周氏發官媒看管孫陳氏及阿福交差候訊 
[騙案續訊]  
　　前報列金秋園卽金桂芳局賭騙銀一案法包探王榮培已將沈滋蘭拘到并將前往西寳興里之婦人周雲卿解歸公堂訊理據沈滋蘭供原名杜錦堂年十九歲向在蘇州作錢業生理店名同福祥父親金步雲遣我到天津海軍衙門當差於三月二十四日過滬往老春記客棧二十七日在萬華樓啜茗與金桂芳同桌與伊素不認識伊乘間問及姓名知我往天津伊卽會茶鈔次日約到南誠信吃烟後于二十九日遇見場德成李寳書係金姓領來楊稱欲往天津開店與我合股答以無錢嗣于三月初三日到寳興里賭博我輪與楊姓洋一百五十元所帶盤川洋二百元除零碎用去外業已罄盡後又合我到復新園飲酒其時無李寳昌其人後始與李寳昌會面亦到寳興里共賭一次翁太守謂現在别人告爾是束家說是書香世裔不日卽可出仕可有是言杜仍不認太守謂爾旣姓杜爲何别人呌爾沈滋蘭周雲卿素來認識否答不認識伊等四人先去我後至太守謂爾最後到果似東家又詰周雲卿據供蘇州人前在德仙堂爲妓今年二十一歲因生小兒故賃　在西寳興里與金姓認識餘人一槪不識是日四人先到後見金杜兩人各携一包據言中有洋元不知多少借筆硯後在身畔挖出銅錢並未見有賭具太守着將衆人帶出杜錦堂暫押裏面後在文案處覆問杜供李寳昌實有洋七百元我分得洋十二元餘被金桂芳贏去金住天保棧有元寳携到寳興里我無賭本金將銀票交我不知眞僞一切均是金桂芳所出主意曾經同到西薈芳妓女陳稚蘭處太守着法包探王榮培將杜錦堂帶回與金桂芳分别管押堂事畢後太守瞥見一人形跡可疑着會捕局勇曹錦堂傳進詰問據供姓王名立珊紹興人作煤炭生意從南市來路過此問與李寳昌認識當日寳泉樓啜茗時我曾眼見今日知有堂事特來看李太守着法包探將李寳昌追回與王對質李稱素不識王太守亦明知王是金杜同黨之人詰問至再着暫留候杜錦堂解回後始得釋出亦足見翁太守之隨處留心也 
[英界公堂瑣案]  
　　無錫人魏林生訴稱在虹口開設鐵店失去鐵絲二十担曾報捕房旋有同業唐阿桂言夜閒見我處歇夥朱阿狗扛取鐵絲并聞朱向婦人言不滿二十担云云我隨告知捕房派包探拘朱解案此貨在去年十月間買進叩請比追包探王阿二禀稱魏報失後察知被朱行竊當卽拘朱至捕房朱堅不肯承無從吊取贓物朱供我亦無錫人曾在魏處爲夥端節因細故口角隨卽告辭不料被伊誣控案下唐是同業人素日挾嫌是以願爲見証唐供也是無錫人與魏同業本月十四夜間十一點鐘時見朱同黑衣人扛擡鐵絲初不知其行竊後據魏言失竊鐵絲是以直告蔡太守謂魏之控竊雖有唐爲見証然朱堅不承認且無實在贓証碍難追繳姑飭將朱管押着魏查有實據再行覆訊○蘇人應漢三訴稱我弟掌生向爲馬口鐵店生理同業王友林曾寄存布夾襖一件及取時誆言失去袋内珠子二粒紏同無賴扭我弟至三景樓索賠我聞而往問又被拖出兇毆并持椀擲傷頭額鮮血淋漓爲特報捕拘王布夾襖呈案王供現開馬口鐵店被應借穿布夾襖向索無着言願賠償而其兄漢三出頭覇賴是以紛爭並未言及珠子更不擲傷伊頭包探秦少卿唐靑山同禀稱漢三往往自行拍破頭顱向人訛詐前年之夏因事到案累人管押半年今又故智復萌自將頭額劃破盖捕房總以見血爲傷故應竟得爲原告也其實王並未擲椀傷伊漢三又稱我被打傷茶館中人皆所親見蔡太守騐得漢三受傷屬實飭將王暫押仰値日差至茶舘查明曾否擲椀傷人再傳掌生覆訊○一號西捕禀稱昨見王阿炳駕車之馬頸有傷痕顯違答界章程拘案請罰王供馬由許華峯買得囑我教習拉車因未熟諳以致擦傷頸項現在願喂養傷痊始再教習許供與同蔡太守謂旣因教習拉車起見從寛免罰着俟傷痊始准駕車行駛○一號西捕禀稱昨見陸文元駕駛馬車隨路招客查得並無照會據言張阿榮託伊教習拖車每日得工資半元爲特送案請罰陸供馬由張阿榮新買囑我教習許我每日工洋半元如有碰撞之虞歸我淸理昨日路遇友人附坐至泥城外並非招客賺錢張供與相同西捕又稱伊車上共坐四人應得領照陸稱坐者皆馬房中人教馬拉車初只二輪繼則四輪然後可以坐人易繙譯以空車教習可毋領照設或坐人總須有照蔡太守隨謂今暂從寛免罰嗣後當遵照章程○朱阿保訴稱昨夜在小琅環門前避雨突遭陳阿裕毆傷由捕拘案陳供實因悞認他人戯將洋傘毆伊一下蔡太守判陳管押七天○二百一號華捕禀稱昨見俞李士病臥路旁無人照雇爲此送請安插俞供松江人年三十五歲向在原籍　設茶樓今因失業來申託友推薦忽然患病客寓不肯收留致在路旁躺臥蔡太守聞而憫惻飭値日差送入棲流公所醫治一俟病痊資遣回籍○日前三百十二號巡捕見駁船水手徐阿二撞壞大橋脚拘送公堂蔡太守飭押俟工部局查明修費若干再　核辦昨捕頭稱查明該船名和益係壳件洋行之物業由洋東出面認償修橋之費請卽將徐開釋蔡太守允之 
[法界公堂瑣案]  
　　前報列拘獲私土兩起昨已發落洋人喃爾到案請將小土五包發還法包探將洋藥局巡丁所獲小土兩包呈案送私人蔡生橋由保交案洋藥局巡丁楊阿寳亦投案候示并稱前日出老北門過吊橋後見伊携土進城爲此拘送蔡生橋供土有五包係喃爾囑送至某處烟館行至新街口遇見巡丁先將小土三包取去將我軋至一園茶肆被伊等五六人阻住不准到捕房嗣後欲拖我往南適爲巡捕拘送翁太守謂該巡丁等旣在租界拿人何不到捕房反至一園楊阿寳稱彼等人多我祗一人不敢送到捕房太守着傳當時拘人之三十一號巡捕到案據稱出差走西馬路見洋藥局巡丁五六名拖送私人往南故卽攔送未見土有幾包太守着將蔡生橋仍交原保無保暫押土暫存案查明再核此一起也又據三十四號巡丁郭祥投案稱見藍福卿專送私土以未有贓證不敢拘拿昨日見伊攜土明係走私故卽追回太守詰藍福卿據供友人王阿三囑我送土到小東門廣利昌烟館太守諭着交保出外限三日將王阿三尋交土暫留○前報列小東門外秀香閣女堂烟館内有小船帮與小工爭風打架一案經翁太守將該館主陸生才管押其妻陸王氏交保出外將阿招及大小阿金交案事隔多日仍未將人交出昨日捕房復將陸解案據供並無大小阿金祗有阿招亦是帮傭按月出洋一元四角翁太守謂爾出工資誰人眼見今姑從寛辦理着將陸生才笞二百板枷號三個月陸王氏掌頰二百下羅金奎打架應責着笞一百板○捕房昨將積竊金阿金孫步洲兩人解案翁太守着送縣遞解回籍○前報列有張竹康控岳母李時氏將妻藏匿一案業有多時昨日張復到案請追據李時氏供女不知去向寔難尋到翁太守以兩造所住均在南門着將李時氏及伊子李書根一併送縣并着張竹康赴縣具禀○八仙橋捕房五號華捕禀稱昨晚在途巡緝見曹理莊携便壼在自來水管洗滌喝阻不聽反將我拖到煤炭店中毆打致失洋傘一把木槌一个故將伊送案曹供不敢逞兇所失洋傘等願爲賠償太守謂旣不打架因何認賠旣已認賠卽着繳案○去年十一月間亨達利洋行買辦孔炳文囑所雇包車人朱蓮瑞送洋四百二十元朱竟捲洋遠遁孔投法公堂控告嗣訪知朱有洋寄存呂泗人徐桂處故請上海縣備文關提昨已將徐提到送歸公堂吊到現洋一百二十二元鈔票十一張計洋一百零五元翁太守詰訊之下據徐供於去年十月十一夜間朱蓮瑞交我洋元鈔票囑送到伊家及送去因數目不符不肯收下太守問送去時可有信件答稱 
 
 

Page 4

 
 
祇有字條太守謂字條亦應寫明數目斷無不收之理况旣不收則洋元擱在爾處已有半年何得不向爾索還答稱因在呂泗涉訟故未來取太守着將徐桂暫押候究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年五月十九日京報全綠]  
　　宮門抄○諭旨二道錄前○發抄旨二道○粤督張奏爲委員被擄起回獲犯並專派營將會緝夾片○江督曾奏請旌表節婦夾片○大臣慶等奏爲揀補通判摺子○又奏爲遴員揀補要缺知縣摺子○粤撫倪奏爲裁撤親兵夾片○大臣慶等奏爲委署府縣夾片○五月十九日户部通政司詹事府侍衛處値日無引見○謙光續假五日○召見軍機○發抄李秉衡奏持叅才不勝任之州縣佐雜各員奉旨張鴻勛着開缺留省以簡缺另補許盛貽着以縣丞降補曾冠鋒胡靈翰婁瑞泉沈鎭章郖熾南夏光祖裘照黃金錫金紹和均着卽行革職餘依議該部知道欽此○又查拿貴縣逸匪首要廖彩爵等正法出力陣亡各員分别奬卹奉旨覽奏均悉此次出力各員着准其酌保數人咨部給奬肅宏亮汪雨露均着交部照陣亡例議卹餘依議欽此○○張之洞等片再據廣東按察使于蔭霖呈稱本年二月十八日候補縣劉鈺經廣州府知府孫楫委赴新會縣提案搭坐渡船行至新會邊界之銀瓶嘴河面突遇盜匪駕駛左扒船三隻每船十七八人施放槍砲蜂擁過船溲劫該渡船内銀錢衣物將該委員委札衣物刦去用手鎗擊斃該委員家丁劉才一名砲傷水手李亞根一名落水當將該委員及搭客陳亞垣擄過賊船意圖勒贖剥去衣履嚇禁聲張用布包頭面一日之中忽船忽陸令匪黨看守推擁奔馳兩足流血該匪泊艇處所遷變靡常其時經廣州府訪聞禀知臣等當卽飛飭附近文武合力追捕經順德協副將利輝密派把總徐盛彪潘兆祥各帶輪船雇覔眼綫馳往追緝行至香山縣屬白蕉門南涌地方該匪見有官輪當卽逃逸始從小艇中將委員救回據該委員劉鈺具禀及渡夫趙宗明呈報各情相同旋據署新會縣知縣岑傳霖曾營緝獲盜犯林華洽廖亞見二名署香山協副將吉瑞署香山縣知縣蕭丙堃緝獲盜犯彭亞利林有合二名各供　紏黨五十餘名劫殺擄捉不諱等情並探聞比處匪巢擄禁人口共有百餘人查此案失事地方係在新會邊界河面惟聨船大夥行劫河中施放槍砲非尋常劫盜可比行劫雖近新會而窩聚實在香山白蕉門南涌一帶地方旣有如此大盜必非一日之積該縣蕭丙堃平日養勇數百名每經查詢盜案則答以並無其事搪塞彌縫以致養成巨盜貽害四鄰探原而論他縣究有可原之情該縣實無可寛之　等語查粤省盜　猖獗至於劫擄職官殺掠勒贖其毫無法紀實爲駭人聽聞且前經臣之洞派弁密察自上年以至今春查山劫掠打單之案甚多　南鄉最爲盜藪四出劫掠甚至城内舉人黃慶裳貢生李逢亨兩家均有打單勒財之事城外四鄰尤多著名匪首有黎藻毛衣黃有羅連金保庸阮財穩黃暢攀龐金滿劉亞鉄劉觀開林田董平李亞潔朱蛛順李容卽蘇眉容黃受卽火神郭然黃　陳五劉動芳豆皮有紅鬚龍等數十人該縣並不禀報鄉團獲送盜匪亦不嚴辦養癰曼匪咎無可辭酌核情形欲除此項盜匪責成應以香山爲重且案重匪多窟穴深廣亦非微末千把汛弁所能剿除非從嚴叅處併力剿捕不能有效相應請旨將署香山縣陽春縣知縣蕭丙堃革職留任署香山協右營都司馮錫榮一併革職留任署香山恊副將吉瑞署新會營叅將潘瀛新會左營守備但承恩均摘去頂戴勒限兩個月緝拿署新會縣知縣岑傳霖前因盜多獲少已經奏叅摘頂此次於旬日　内業經獲犯二名應予併案核叅現經專委順德協副將利輝馳往香山會同該副將吉瑞該縣蕭丙堃各帶兵勇船使差線親赴白蕉門一帶訪探匪窩合力搜剿並令新會營縣派　兵差緝除本案首夥按限　數緝獲外務將此夥盜匪巢穴平毁匪黨殲擒將被擄人口悉數起出不得僅以獲犯數名塞責且不僅專緝此案盜匪如不能掃除匪巢多獲首要仍留盜藪再行分别從嚴叅辦其踈防銀瓶嘴專汎把總尹振翎病故尙未拔補有人飭查代防汛弁尙未問到協防外委李大經駐段扒船外委廖安邦均卽革職責令隨同緝拿其餘文武照例開叅所有委員被匪刦擄起回獲犯並專深營將會同地方官剿除犯巢隊由謹合詞附片奏陳伏乞聖鑒謹奏軍機大臣奉旨知道了蕭丙堃等均着革職留任吉瑞等均　摘去頂戴勒限嚴緝本案逸犯務獲並着責成該員等將該處著名盜匪悉數殲擒毋任漏　倘不認眞緝捕卽着從嚴叅辦餘依議該部知道欽此○曾國荃片再據調署泰州知州　之軫等禀稱浙江錢塘縣節孝婦吳孫氏係原任江蘇雅甯縣典史孫曰點　女咸豐十一年歸同邑儒童吳汝毅爲室時年二十一歲事姑克盡婦道終年以針黹佐家計夫病該氏侍奉湯藥衣不解帶病極禱天願以身代而汝毅卒不起時同治八年也身後僅遺一女尙在襁褓氏時掉二十九歲誓以身殉族戚勉以留事孀姑乃忍淔受命後流寓江蘇於光緒十一年身故計守節十七年夫族並　近支母黨亦寓外省本藉無人舉報該州等以誼屬同鄉見聞較確不忍聽其湮没造具事實册結禀請具奏前來臣查各省節孝婦女歴經前督臣等及臣先後奏奉諭旨旌表有案今吳孫氏節孝兼全事同一律合無仰懇天恩俯准勅部照例旌表以彰濳德而慰幽魂除將事實册結咨移部科查核外謹附片具陳伏乞聖鑒訓示謹奏軍機大臣奉旨吳孫氏着准其旌表禮部知道欽此○○奴才慶裕裕長跪奏爲揀補圍場要缺通判以資冶理恭摺仰祈聖鑒事竊查圍場海龍廳撫民通判楊文圃告病遺缺前經奴才等奏請以留奉儘先補用通判馮士懋補授旋奉部覆以該員係試用人員與例未符應令另行揀補奴才等因員缺緊要人地實在相需仍循例奏請以該員補授斯缺復奉部駁令另揀候補合例人員請補奏奉諭旨知照前來於光緖十二年三月初七日接到行知當以是日作爲起限日期應卽遵照部駁另行揀補兹查有候補通判王爲溦年五十歲係山東　州府福山縣人由供事議叙以未入流選用　捐雙單月通判投効奉天軍營捐足三班銀兩奏請留奉差委著有勞績奏請留於奉天酌量補用經部議准飭令補交分發銀兩於光緒四年八月初十日經欽派大臣騐放覆奏奉旨發往奉大以通判用欽此於十月初一日到省並另捐鹽提舉銜照章甄别堪以煩缺補用委署奉化縣知縣篆務八年十　 
二月聞訃丁憂回籍守制服滿起復於十一年五月初一日到省現委署新民廳撫民同知該員樸幹廉勤長於聽斷以之請補圍場海龍城撫民通判洵屬與例相符合無仰懇天恩俯念邊缺緊要准以候補通判王爲溦補授圍場海龍廳通判實於地方有裨如蒙俞允該員係候補人員銜缺相當毋庸送部引見仍俟試署一年期滿果能稱職再請實授所有邊缺通判揀員另補　由理合恭摺具奏伏乞皇太后皇上聖鑒敕部核議施行謹奏軍機大臣奉旨吏部議奏欽此○○奴才慶裕裕長跪奏爲遴員揀補要缺知縣以資治理恭摺仰祈聖鑒事竊查懷德縣章樾升補營口廳海防撫民同知經部覆議准於四月初六日接到部文坐三月二十六日按照例限减半計算應以四月初十日作爲開缺日期所遺懷德縣知縣係新設煩難沿邊要缺例應由外揀調該縣地　邊境蒙民雜處盜賊出没靡常政務殷煩最稱難治必須老成諳練明體達用之員方克勝任查定例新設邊要各缺向由内地現任人員揀選升調如無實任合例堪以升調之員准以卽用人員揀補又光緒十一年十月具奏變通邊要各缺章程邊外新設知縣各缺如無可調之員比照熱河成案准於候補委用人員内曾有委署地方者與卽用一班一體揀補試署經部覆准在案奴才等於通省現任人員内逐加揀選非歴俸　滿卽人地未宜俱無堪以升調之員惟查有留奉補用知縣賀塤現年五十八歲山東甯海州人由刑部律例館供事報捐府經歴銜投効安徽軍營着有勞績保奬以府經歴歸部選用旋卽指捐直隸分發試用同冶三年到省嗣在承德府剿辦建朝等縣賊匪出力奏保以知縣留於直隸歸候補班遇缺卽補並加同知銜赴部引見回省派分承德府差委由熱河都統甄别堪以煩缺補用十年九月間聞訃上嗣交憂　滿起復到直光緒元年十二月奏調來奉差委二年三月到省旋經奏留奉天補用三年因隨辦中外交涉事件出力保奬俟補缺後以同知用加捐運同銜嗣因先後聞訃丁本生父母憂服滿起復回奉歴署海城蓋平等縣知縣辦理一切均臻裕如該員樸幹廉勤守正不阿以之酌補懷德縣知縣洵屬人地相宜堪以勝任與例亦屬相符合無仰懇天恩俯怠員缺緊要准以勞績留奉補用知縣賀塤補授懷德縣實於地方有裨如蒙俞兀該員係候補知縣請補知縣銜　相當毋庸送部引見仍俟一年期滿果能稱職冉請實授所有揀員請補要缺知縣緣由理合恭摺具奏伏乞皇太后皇上聖鑒勅部核覆施行謹奏軍機大臣奉旨吏部議奏欽此○○倪文蔚片再臣前陸續添募親兵一百名偵探巡查甚資得力均經先後奏明在案兹查霜内巡防臣本標營兵足敷分布所有前募親兵一百名一律裁撤口粮應截至本年四月底止以節糜賀除咨部外理合附片陳明伏乞聖鑒謹奏軍機大臣奉旨該部知道欽此○○慶裕等片再昌圖府知府徐本衡因病禀請進省就醫調治該府地居邊要政務煩劇兹查有留奉補用知府高同善守潔才優體用兼備堪以署理寛甸縣知縣姚鎔調省另有差委兹查有卽用知縣陶守愚老成持重任事實心堪以署理除檄飭遵照外理合附片具陳伏乞聖鑒謹奏軍機大臣奉旨吏部知道欽此 
 
 

Page 10

 
 
   
 
 

Page 11

 
 
[光緒十二年五月二十日京報全錄]  
　　宮門抄○諭旨四道錄前○發抄旨八道○鄂撫譚奏報接印日期摺子○楚督裕奏報交卸撫篆日期摺子○又奏妥員代防萬城大堤摺子○陜督譚奏報校閱春操事竣摺子○又奏請借補遊擊摺子○又奏請借補遊擊摺子○又奏叅將銷假飭回本任片○又奏委署遊擊片○大臣弈等奏請照案奬勱摺子○五月二十日禮部宗人府欽天監鑲黃旗値日無引見○𣿩貝勒請假五日○内閣奏派驗放之大臣派出善慶紹祺徐郙廖壽恒○禮部奏派覆勘拔貢試卷之大臣派出錫珍奎潤薛允升錢桂森馮光勛○工部奏派勘估溝渠工程之大臣派出潘袓蔭敬信○召見軍機福中堂○發抄劉銘傳奏臺灣船貨厘經停止攺抽百貨厘金奉旨該衙門　道欽此○又革道劉璈任所資財變價解部奉旨該部知道欽此○又丈量田畆淸查賦稅請定賞罰章程奉旨覽奏已悉卽着督飭泒出各員紳認眞辦理出力人員准照異常勞績奏奬倘有賄託隱匿畏難延誤情事卽着嚴行叅革該部知道欽此○李秉衡奏試用同知陳均等把總饒占魁等保案更正奉旨該部知道欽此○又西林令楊先稄捐免歴俸奉旨户部知道欽此○又龍州同知唐鳳翔署鬱林牧奉旨吏部知道欽此○張之洞等奏解洋稅京餉等銀奉旨該衙門知道欽此○又上年上半年收支厘金數日奉旨户部知道單併發欽此○○頭品頂戴湖北巡撫牙譚鈞培跪奏爲恭報微臣抵鄂接印任事日期叩謝天恩仰祈聖鑒事竊臣欽奉諭旨補授湖北巡撫當經具摺謝恩龥懇入都陸見奉旨着來見欽此遵卽趨叩闕廷渥蒙召見三次訓誨周詳跪聆之餘莫名欽感陛辭後束裝起程由天津航海至滬泝江而上馳抵湖北省城于四月初十日准兼署撫臣裕祿飭委武昌府知府李有棻撫標中軍叅將蔣澤斌湖北巡撫關防並王命旗牌文卷等件齎送兩來臣卽恭設香案望闕叩頭袛領任事伏查鄂省地廣政繁巡撫責任綦里舉凡整軍經武行政用人以及籌畫餉需在大均關緊要如臣儔昧深懼弗勝惟有懍遵聖訓殫竭愚誠隨事稽察情形與署督臣和衷商辦實力講求破除積習不敢稍避勞怨以兾仰答高厚鴻慈於萬一所有微臣接印任事日期並感激下忱除恭疏題報外理合繕摺叩謝天恩伏乞皇太后皇上聖鑒再臣經過江皖一帶地方雨水調匀二麥暢茂民情均屬安謐堪以上慰宸厪合併附陳謹奏軍機大臣奉旨知道了欽此○○頭品頂戴署湖廣總督臣裕祿跪奏爲奴才交卸兼署撫篆日期恭摺具陳仰祈聖鑒事竊奴才准吏部咨開光緖十一年十月二十五日内閣奉上諭譚鈞培已補授湖北巡撫未到任以前着裕祿兼署欽此奴才隨卽欽遵接篆兼署兹撫臣譚鈞培到鄂於光緒十二年四月初十日接篆奴才謹將欽頒咸字十八號湖北巡撫關防一顆並王命旗牌八桿副曁文卷等項飭委武昌府知府李有棻撫標中軍叅將蔣澤斌齎送譚鈞培接收任事奴才卽於是日交卸兼署巡撫事務除照例恭疏題報外所有奴才交卸兼署撫篆日　理合恭摺具奏伏乞皇太后皇上聖鑒謹奏軍機大臣奉旨知道了欽此○○頭品頂戴署湖廣總督臣裕祿跪奏爲委員代防萬城大隄恭摺具陳仰祈聖鑒事竊照湖北荆州萬城大隄濵臨荆江爲全郡及下游各屬田廬保障每届夏秋二汛例應督撫輪年赴隄督防如省城有應辦要事未克前往奏委該管道府就近駐工代防歴經辦理在案本年輪應總督前往督防現新仟撫臣譚鈞培業已到鄂臣前因署督臣卞寳第上届查閱湖北營伍尙　襄鄖安德四府各營未及閱看欽奉諭旨派臣校閱擬於月内定期出省先至荆州查勘該隄冉赴襄陽等處察閱各營惟於營伍事竣卽須回省經理籌餉等項要事未能在荆久駐所有夏秋二汎督防事宜自應照案委員代防以專責成查有荆州府知府恒琛廉勤幹練於隄工修防事務均能悉心講求堪以委令代防現經檄委該府督同廳營文武員弁親駐工所書夜梭巡預備守水器具遇有險要工段卽行搶護務保無虞並札飭荆宜施道張聨桂隨時查察督同辦理以期隄防穩固所有委員代防萬城大隄綠由謹會同湖北撫臣譚鈞培恭摺具陳伏乞皇太后皇上聖鑒謹奏軍機大臣奉旨　道了欽此○○頭品頂戴陜甘總督臣譚鍾麟跪奏爲校閱省標各營官兵春操事竣恭摺仰祈聖鑒事竊照陜甘督標並蘭州城守等六營馬步等兵向按春秋二季合隊操演臣於三月二十八日親赴教塲校閱各營官兵與新練步隊一旗操演香山速戰等陣隊伍整肅器械鮮明進止有法施放連環槍砲並噴筒火彈穩練有准比較刀矛藤牌亦殊便捷前所練馬隊令合隊操演馳驟嫻熟馬上放槍極其靈便臣當擇其技勇超羣者分别奬賞用示激勵仍嚴飭各營將弁一體認眞操練寔力講求務期一兵得一兵之作庶不致餉有虚糜以冀仰副聖主整飭戎行至意所旨微臣校閱省標各營官兵春操情形理合恭摺具奏伏乞皇太后皇上聖鑒訓示謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員借補要缺遊擊以裨營伍恭摺仰祈聖鑒事竊臣准兵部議覆田連考准其借補蘭州城守營叅將所遺秦州營遊擊員缺應行揀員請補臣查有留甘儘先補用總兵殷亮樸寔幹練於地方情形極爲熟悉以之借補實堪勝任合無仰懇天恩俯准該員借補秦州營遊擊以實營伍如蒙俞允應請飭部先行發給署札俟防務一律告竣再行給咨送部引見以符定制除飭取該員履歴淸册送部外謹會同署陜西提臣沈玉遂合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○頭品頂戴陜甘總督臣譚鍾麟跪奏爲揀員借補遊擊要缺以裨營伍恭摺仰祈聖鑒事竊陜安鎭標左營遊擊譚忠福因病身故業經臣附奏開缺在案其所遺陜安鎭標左勞遊擊員缺亟應揀選請補臣查發陜差委記名提督現署陜西撫標左營遊擊鄭元龍老成穩愼營伍認眞在陜年久情形最爲熟悉前任陜西撫臣鹿傳霖會同臣奏請借補陜西撫標左營遊擊經部議將此缺扣歸月缺兹以該員借補陜安左營遊擊尤屬人地相官合無仰懇天恩俯准鄭元龍借補陜安左營遊擊員缺以裨營伍如蒙俞允　請飭部先行發給署札俟防務稍鬆一律告竣再行給咨送部引見以符定制除飭取該員履歴淸册送部外謹會同陜西撫臣鹿傳霖署陜西提臣沈玉遂合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○譚鍾麟片再據頭品頂戴題奏提督前帶甘軍左營馬隊准補蘭州城守營叅將田連考禀稱光緒十一年八月帶領甘軍馬隊隨陜西提臣雷正綰前赴直隸協防因海濵風勁觸發舊傷禀經提臣雷正綰准假調養於十一年十月十三日交卸淸楚附輪船由天津赴京醫治未愈復禀懇給咨回甘現在到省　久病已痊愈懇請銷假等情前來臣查該員旣經病痊自應飭回蘭州城守營叅將本任除檄飭外理合附片陳明伏乞聖鑒謹奏罼機大臣奉旨兵部知道欽此○○譚鍾麟片再臣據甯夏鎭總兵馮南斌呈稱署鎭屬中衛協副將借補陜安鎭標左營遊擊譚忠福偶患風寒醫藥罔效於光緒十二年二月十七日病故委員查騐屬寔呈請先行委署副將篆務並聲明譚忠福借補陜安左營遊擊並未領到劄付等情前來臣查中衛協副將員缺地當孔道應卽委員前往接署查有現署臣標左營叅將烏魯木齊提標中軍叅將葉占魁老練穩愼營務夙諳堪以委署除飭委接署外相應奏請將陜安鎭標左營遊擊員缺留歸外補理合附片具陳伏乞聖鑒謹奏軍機大臣奉旨兵部知道欽此○○臣奕劻等跪奏爲照案懇請奬勵恭摺仰祈聖鑒事竊臣衙門前經奏定章程章京等每届二年保奬一次歴經遵辦旋因同治九年二月吏部奏各項保奬宜示限制經臣衙門奏定每届二年例保不得過十八員又同文館提調等督課得力亦一併保奬歴經遵照辦理在案光緒九年六月史部奏定臣衙門保案每次仍以十八人爲率内保無論題選咨留司員至多不得過六員之數如逾六員定　駁令另核請奬其餘一切仍照舊辦理查自光緖十年保奬後至本年又届二年保奬之期該章京等逐日按班到署辦理交涉一切事務均能矢愼矢勤始終奮勉實屬異常出力自應仍照歴届奏明員數擇尤擬保十八員又同文館提調三員一體列保庶於鼓勵之中仍寓限制之意復查有軍機處兼行章京遇有交辦事件亦皆辦理妥協應將行走較久之員照案並請議叙兹將臣衙門章京酌保十八員同文館提調坧員軍機處兼行章京五員並歴届隨同保奬之供事武弁各繕淸單恭呈御覽仰候恩施如蒙俞允並請飭下吏兵等部查照臣衙門歴届奏奬成案照准註册所有臣等酌擬奬勵　由理恭摺具奏伏乞皇太后皇上聖鑒謹奏軍機大臣奉旨依議單四件併發欽此 
 
 

Page 12

 
 
[鄂埂官報]  
　　五月十八日裕制軍回省文武官員俱禀安譚中丞親拜准補枝江縣陳富文謝飭知並奉藩憲委解荆州駐防兵丁奬賞銀兩交荆宜施道收赴兩院禀知候補巡檢陳澤潤奉藩憲委赴剥船廠聽魏道差遣赴兩院禀知曾傳祿奉魏道委赴湘採辦造剥船木料等件赴兩院禀知辭委辦沙市駐宜補釐局候補同知吳國傑見辭赴局署應山縣平靖關巡檢蕭國禧禀辭赴任十九日武昌府李赴兩院禀知二十日十州縣文童考試終覆候補典史石釗奉荆宜施道咨調赴荆州差遣禀知經心書院山長丁憂候補道李差人謝步 
[續娶筵資移賑]  
　　接誦寓杭關柏靑氏沈善士印孝先函悉令兄蓮齊先生居鹿城本籍於今春續娶蒙杭省諸友惠貺厚儀令兄拜領後卽命敬治喜筵以伸謝悃正擬遣庖人具饌適諸友談及山東罹災飢者徧野需賑孔殷　以筵資十元移助善士韙之如數賜寄委充賑項續鸞膠面誌喜合鳩欵以拯災良朋願荷其轉移餓子得沾其裨益謹登報簡用抒佩悰上海北市絲業會館籌賑公所少欽施善昌謹誌 
[助賑彚登]  
　　啓者姚公來寳號來函悉令親屈善士印念祖求母病速愈敬助山東賑洋一百元并收條疏文委詣關聖神前叩禱逢尸之流離可拯萱堂之福壽逾增矣○幼孩陳春廷墮地平安其交母當卽許願助賑現交來洋五十元委濟賑需定卜長成○勾餘胡慕閒善士來函云四留届士募求匪易自助洋十元令東翁洋五元孟河余善士洋一元自助洋一元登列祝同心先生救災圖賑捐册一併寄下情殷救患佩服殊深○姚仁丈印世賢來函悉令郎感受時邪起患傷寒七日無汗勢甚危迫見報中有助賑愈病者因虔詣竈神前焚香叩禱願湊英洋十元以助賑欵果邀神佑得就安痊承寄十元委解災區用特登列報章俾世之染患時邪者見而興起則于災户病家兩受其益豈曰小補之哉○寓揚陶善士印孝熊賜函悉尊閫爲小産起病轉爲小便纒緜已有月餘攻補兼投迄無效騐特寄英洋十元委助賑項囑詣關聖前籲叩并乞竈神靈疏如此虔誠定就痊愈○接誦甬江眉山村夫惠函云吾鄉人也前月城廂養會屢請高堂觀瞻而高堂　嗜沈靜不喜遊玩諭以東省水災何妨省此無益之費及船轎點心等資遵卽將洋三元移作賑欵又賑洋七元爲生意虧本折閱较鉅向關聖前叩求但願歸本不折濟世肫誠神鑒昭彰定能俯如所請焉○杭垣張善士印大綬來函述及尊閫卓氏年來有風氣之症月前陡然復發徧體痠痛不能行動善士依人無力醫治兹將五月分修洋五元撙節移賑囑解災區并需療病疏文念切救災定能霍愈也○按章練塘同春典衆友函并洋四元本擬關聖誕辰肆筵合歡以山東需賑孔殷愿行移助同心好善欽佩良深用特臚列報箋以供仁人賜覽上海絲業會舘籌賑公所少欽施善昌謹誌 
[上海文報局籌賑叢譚第九十八]  
　　湖北淮軍轉運局江君筱棠歴助賑需初終罔懈淑配　淸女史亦　　丈夫也熟聞東灾至急將赤金首飾一十四件計重六兩本留以助江君宦遊貲者刻亦移緩就急全數寄滬充賑賢哉伉儷一德同心遐邇傳聞歎爲僅見○錫山頴川氏函云姪蔭生痘症危險默求神佑許愿助賑十元卽化凶爲吉謹如數奉繳以謝神庥一念之誠遽邀呵護是兒福澤知未有艾○雙溪粗識文字女子函云繡餘閱報知東災孔殷將逐日點心錢湊成四開洋一元杯水車薪聊盡微怠云云忍飢節食移作賑需數縱式微爲功滋大○支塘大生典寄到同人不吃西瓜洋一元助賑瓜蒂未落預樹先聲瓜雖不吃暑定不侵○海琛輪船交到客棧夥艙位免票兩張計收到洋一元將此閒欵充作振飢江海輪帆林立浦嶼善有同心誰爲繼起○益聞報舘主人李君問漁好善君子也前託隨報代分捐册不數日已交到甯波大通靑浦等處賑捐錢洋　牘流傳愈推愈廣輸捐者衆貺我實多 
[壽朱凝香前輩六十]  
　　舉世壽人壽華詞綴連篇此壽亦何壽覽之生煩煎今公年六十五月敞壽筵壽公崇乎實約略道其然束髮　耿介弱冠性欽賢作吏二十載積德滿心田乃瞻古滬上窮黎繁雲烟爰董各善堂安懷皆兩便善氣溢於面善言常萬千兹當耳順時健步若飛仙鯫生荷不棄提撕情無偏願我賢主人巍巍享大年海上種榆山人悅彭氏拜手 
[上海三馬路與昌絲棧陳竹坪經募山東賑捐五月廿四日第三百十五次淸單]  
　　蘇州履康莊葉焜甫翁經募增壽氏洋二元石林世家慈健氏綏文吟合功記各洋一元以上五户共洋六元○寧波　豐布莊洋二元又募洪某洋一元裘景生翁仰高張成齋無名氏各洋五角以上六户共洋五元○寗波陳李齋經募陳善元李光圮各洋一元忻善明錢六百文李光圓李春山李成水張德福王福德陳普和郁善登李光圮陳善長各錢三百文陳李齋錢二百八十文二户各錢二百文二户各錢一百五十文三户各錢一百文以上廿户共洋六元○杭省恊記衣莊洋一元又募韓宗錡洋一元丁氏吳耀祖胡世容各錢二百文五户各錢一百文以上十户共洋三元○蘇州修復廬董錢五千文陶老太太周氏承啓堂各洋一元費翠峰求放齋董各洋五角逸其名王安厚河南吳氏隴西女士各錢五百文無名氏錢四百五十文吳雲從尤永祥沈氏隴西閨秀隱姓字人各錢二百文九齡童子錢一百五十文十一户各錢一百文六户各錢五十文以睛三十四户共洋十二元半虚對一個錢一百九十文○寗國府應華甫洋十元又募買呂宋票洋三元凌惠元洋一元無名氏二户茲封堂直　齋紹梅花屋存心堂王祥　各錢五百胡遜唐錢三百又急單力棉居士洋一元無名氏錢五百以上十三户共洋十九元○蘇葑居募茹古錢一千一百無名氏生記褚佩夫各錢五百燈草主人錢四百沈筱韵錢三沈少韵王友卿朱秋蟾北舫各錢二百三户各錢一百以上十三户共洋四元○瀏河吳一峰朱海客童蘇卿三善士經募葛富如楊芝　各一元　采芹吳陳氏各洋二角玉茗居五色筆張姚兩談瀛洲人無名氏養悟室坐花生姚童兩醉樂居四知齋道學生各錢二百以上十五户共洋三元四角錢一千另八十○劉河厘捐總局憲孔經募劉河厘局居安氏各洋二元安樂居泰記福記恭泰裕成各洋一元隱名氏錢六百德成錢五百又募周誠記安貽堂孔三翼記守愚山房各錢五百竿齋吳杜器記何愛記知非子王本記薛錦記徐華褔汪義記留耕堂各三百以上二册計廿二户　洋十四元錢三百以上均塔册○京江無名氏洋十元無名氏洋　元煥圭氏無名氏各洋二元○蘇州許雨香祈母病速愈洋廿元由全盛局來○硤石晉豐典銅洋十元○本日共收英洋一百十一元五角銅洋十元虚對一個小洋四角錢一千五百七十文合併申明 
[上海文報局内恊賑公所經收江西河口釐金分局賑捐細户淸單]  
　　五月廿三日鄭榮記茶號交來銳册河口茶釐分局憲江西候補府但銀三十兩又募鄭榮記銀二十　 
兩春榮莊聚興祥謙泰榮怡源昌豫立森春華祥聚源祥七户各捐銀十兩怡盛泰銀十二兩裕興祥春元祥德豐森安記仁和昌恊成隆朱恆記恆興隆公泰安永大公福生全十一户各捐銀七兩永茂森銀五兩福德和三兩萬豐厚二兩二錢二分無名氏二兩裘蓉舫七錢四分無名氏七錢四分又募銳册楊三益堂銀十兩新安蒙谷氏十兩沈樂善堂十兩四錢唐桐榮堂四兩四錢德昌號錦春店鄭榮記蔚長厚記四户各二兩尹三鑑堂二兩八錢朱　善堂胡嘉樂無名氏無名氏無名氏五户各一兩四錢天和店鄭榮記二户各一兩二錢張樹榮一一兩二錢四分無名氏七錢四分賴永祥行劉永隆號馮大成行張鶴年鄭達記無名氏無名氏無名氏無名氏羅勝春豫吉行美蘭號江立誠堂十户各七錢胡啓雲六錢四分周記四錢八分又銳册車盤卡曹十兩丁湘浦一兩二錢同興行一兩陳恩胡達君陳元慶三户各七錢和順大錢永源蔣靜山余公信和茂行劉春記義升行六户各五錢林裕隆李同有張致祥余勝記四户各四錢榮聚店怡怡屠二户各三錢五分義元店發記店余萬茂三户各三錢無名氏祝萬全松茂行楊際春四户各二錢又銳册樓芸臯二兩六錢六分蔡存仁堂二兩八錢周餘慶堂王培蔭堂程茂卿陳炳輝顧春山嚴鏡堂孫光裕堂游鏡堂鄒東魯堂雷厚齋十户各七錢林心一六錢楊柏壽五錢四分羅雲　五錢二分胡僊丞五錢又銳册蔡積慶堂足錢一千文潘懷德堂足錢五百文洪志貞葉壽林詹舜臣汪子谷余新德五户各河錢二百文游質初河錢一百文劉餘慶德隆行二户各足錢二百文楊密雲梅六園楨記行恭和店四户各足錢一百文源記行足錢七十文亨記行懋記行立誠堂慶記毛聚發五户各七拆錢三百文椿記行劉永盛饒有成鄭和豐春福泰春榮堂興記行永源益茂桂記東裕謙泰森蔣樂安堂儀記行楊鴻猷萬生行陳登明湧泰號成記瑞記松茂行袁正盛袁榮興潘鴻基許佐卿公和坊念六户各七折錢二百文詹聚興無名氏德春小溪豫記吉記日記光記生成號程悅記汪廷儒汪靜山胡輝庭程瑞生廣成號執記裕記湧記德昌順天記楊際春夏記德豐棧鄭郁章順記行李萬春蔡士珍孔乾美劉永利林天在葉正和韓康亨江聲谷江安樂三十四户各七折錢一百文又交來銳册貴溪卡募陳務本堂銀十兩范務本堂十元范錫瑜四元范錫九范錫璠不留名三户各二元舒崇賓堂石六順堂周愛蓮堂黃聚星堂黃濟川堂吳崇慶堂汪敦厚堂葆曙堂廣成　敖元和金明泰朱來儀范氏心氏廣聚行張務德堂祝如氏十六户各洋一元又交來銳册玉山卡券楊念農八元張博雅堂六元衆油行五元天豐號經訓堂二户各三元信可　李人和記載行　宏陞號三户各二元衆夏布行四元羅呈高過載行胡新成過載行靚順號羅敦茂號曾天裕號德盛馨號許乾泰號謝通源李仁和張太元過載行十户各一元又交來銳册上饒卡募廣信府正堂額洋二十元麥雨岩十元廣信府經歴二元李价人二元德基堂積儉堂廣義昌聚泰號義成號寗遠堂林裕成行廣泰隆廣吉祥源美泉劉俊　人和行十二户各一元廣源隆饒遠翔湧大行尤怡成泰山堂益泰號徐懋動王家玉葉義順九户各五角又交來銳册廣豐縣洋口厘卡募壽眉堂高十一元元泰玉記烟號公益興記翁曎峰邱紹興王萬興林成美呂翰章鄧肇泰左子全九户各一元鼎元源與潘萬亨丁瑞泰王洪泰萬祥宓大昌裘乾泰元順仁晉順豫萬吉祥益茂王大生萬春林全吉沈裕泰潘永泰陸集成王大生立昌興記廿户各五角以上除上年十二月十一收到河平銀合申規元二百十二兩四錢四分又十五日收到河平銀五十三兩二錢除細户巳登報章外今實收到河平銀合申規元二百三十四兩五錢五分合併聲明 
[上海四馬路文報局内恊賑公所經收賑捐五月下旬淸單]  
　　廿三日電字册煙台電報局經手程靑佩　士經募萬順永洋十元永盛和萬霞如二户各一元德全堂天成堂福成公湧發張扶五户各五百文恆昌公一千文餘生成三元謙益豐德增號二户各二元煙電局報房味蔗山房夏新齋面圃軒永裕寳泰振盛昌恊成恆昌蔡虞　趙合盛李海泰蕭廣盛蕭香谷李記姚屏之楊鴻源林年南范德盛蕭㨗茂范孚卿范子貞廿二户各一千文楊穆卿六百文燕南布衣居士嘉　堂二户各二千文九一堂信心堂誦芬堂陶中敏譚輯五蕭立記史元和陳海生陳秀英無名氏馬同茂隱名氏陳承模陳鳳三永錫堂十五户各五百文范信臣無名氏逸名氏出心堂無名氏五户各二百文程靑佩一元又錢一千四百文實收英洋五十六元錢四百文○急單蘇城費公舘交來峨庵主人募　記英洋二百元慈記英洋三百元漢口華記洋行吳朗珊翁募亷記規元一百兩○鄭榮記荼號交來江西河口厘金分局憲但經募第三次規元二百三十四兩五錢五分其細户另登報章南匯存德堂李病愈還願三元黃亷夫翁交來沈逋梅先生法書潤二角邵櫃香翁交來沈逋梅先生書畫潤三百三十文朱善士來沈逋梅先生畫潤四角○金閨福幼册松江朱友埭翁交來朱徐氏募侯氏刁氏舊飾銀二錢五分候顧氏銅洋一元華丁氏二角宋諸氏舊飾銀五錢胡朱氏舊飾銀三錢五分吳朱氏舊飾銀一錢五分凌朱氏一角馬王氏二角又舊飾銀四錢一分汪朱氏虚對開一个不留名舊镛銀三錢五分又錢二百文朱徐氏舊飾銀一兩一錢五分虚對開一個小本洋二角○本日共收英洋五百五十九元規元三百三十四兩五錢五分銅洋一元小洋十三角虚對開二個舊飾銀三兩三錢六分錢九百三十文 
 
 

Page 13

 
 
[上海四馬路文報局内恊賑公所經收賑捐五月下旬淸單]  
　　廿四日天順號交來雲南府署鄧從善堂經交第九批庭繼述堂銀二十兩廣南府庭太守經募十兩零九分牛街厘局謝紹唐募七兩七錢陸凉州胡剌史二十兩又經募二十二兩寳寗縣胡明府十兩威遠廳方司馬四兩又經募五十七兩普洱府魏太守續募十二兩羅次縣胡明府十雨又經募二十兩富民縣黃明府經募五十九兩七錢三分順寗府周太守經募五兩四錢思茅廳覃司馬二十五兩永昌府劉太守經募一百二十兩零四錢景東廳王司馬四兩又募四兩四錢　益州冉剌史捐募三十兩澂江府彭太守募十四兩二錢六分東州府黃太守募十三兩管理府稅朱募三十三兩九錢三元堂續募二十四兩卽陞齋續募十九兩三錢吳永安堂捐募三十兩零七錢蓮陞捐五錢永昌鄉上二甲助一兩六錢管理太平倉唐捐募二十五兩一錢三分翠雲閣二十六兩恩安縣董振軒明府捎募六十六兩五錢九分麗江縣席明府捐募二十一兩以上共計雲平七百十八兩七錢實收合申規元七百五十八兩九錢四分七厘元大亨莊交來蘇城醬業公所潘仲溪翁經手實解第三十次急單鄭濟美醬園募恆大五百文徐鼎隆三百文無名氏二百文顧得其號一元葑溪子募成德一元四百三十文瑞記布號二元又諸友二元五百文李德卿翁募恩善居吳厚卿仁敏居士二林居士玉麟慶麟觀妙書屋墨耕書屋頌梧達無姓居勤補堂凝翠堂兩仙堂斅耕堂咸熙居十五户各一元梅花書屋等二元潘桐孫翁募無名氏二元恆康箔莊募隱名氏不　名無名氏隱居氏四户各一元和益桂無名氏安冬全三户各五百文無名氏二百文恆孚銀樓募程南山程恆山二户各銅洋一元程恆孚樓銅洋四元黃芝香五百文郁步壽二百文吳正記正卿記吳經記樂士洽張文忠單餘卿居增記王國炳劉宇豐竺春林方信友顔子賡良記何錦堂豫章張生杏園鄭秋生周定生吳仁夫何世德廿二户各一百文無名氏王鑑堂錢茂忠金德榮公記方信順李金生徐紀生王太浩沈禮耕淸記如記林記王金牧淸芬堂林汝舟十六户各五十文松江王薌翁募漴缺厫節筵一元又各友二元金山漴節筵一元又各友一元西灣厫戚墩厫諸家聚厫何家埭厫四户各一元錢家橋厫各友二元公所各友三元實收英洋五十元銅洋六元豈山正心崇善局交來求病速痊子二十元海琛輪船一元鄂省方子厚翁交來沈江氏祈神保佑身體淸吉並小兒沈養和易長易成平安康吉八元又交來沈復姑祈神保佑身體康適百病不生八元虹口萬成坊金海帆翁募馮德卿四百文周新傳陳福堂朱載記唐晉記四户各二百文王觀記李通記徐大記楊鳳記唐瑞記費子楣張子記吟梅書屋隔囂主人墅西草堂萬竹書屋序一齋主桐蔭别墅婁束野人弇山舊主拿塘漁子話雨齋主瀏湄散人松竹閒人萬卷書樓羅溪樵童朱村牧童雲靑和尙讓箴堂廿四户各一百文無名氏五百文嚴秋亭宋茂記李梅記姜雙記張富記沈後記六户各五十文金海帆足對開一個實收英洋四元足對開一個○本日共收規元七百五十八兩九錢四分七厘英洋九十一元銅洋六元足對開一個 
[上海四馬路文報局内恊賑公所經收賑捐九月下旬淸單]  
　　廿五日急單湖北興國州幕府仁和朱則遽翁募興國州正堂龍九八半鄂平它銀十六兩興國營泰府能曹平銀六兩興國州刑幕呂九八半鄂平它銀一兩興國州右堂任曹平銀四錢又虚對開一個興國州守府蔣左堂夏富池口分司陳佘亮臣佘精臣陳鼎生佘賢和姜智齋吳綬亭何錦堂十户各九折錢一千文興國州錢粮櫃九折錢二千文龍盡臣九八錢一千文葉少齋洋一元屠桂孫勞伯張李小梅詹松廷黄獻廷黄擷蘭六户各九折錢五百文又金閨福幼册朱韓氏募余易氏蔣蔡氏一户各九折錢一千文任郁氏九折錢五百文龍鄭氏蓮蓀發兒九八錢一千二百三十二文朱韓氏二元實收九八半鄂平它銀三十三兩六錢一分英洋二元虚對開一個○滬册蘇城場乾豐夏布莊楊春　翁募免災增壽主人洋二十元又催單經募祈禱足疾速痊洋十元○福州招商局洋八元一角恊大昌號交來烟台和記洋行三元雙溪粗識文字女節省逐日點心移賑洋角嚴先生交來沈逋梅先生書畫潤三角金陵招商局莊椿山翁募洋十元許先生交來沈逋梅先生書畫潤五百六十文景德鎭朱龍翁募朱繼賢二元一角五分朱龍翔一元八角五分爲父母求冥福人三元益聞舘交來靑浦陳子愚廣文二元王先生交來沈逋梅先生書潤三角揚州竹西溪氏三元○本日共收英洋六十五元九八半平銀三十三兩六錢一分小洋九角虚對開一個錢五百六十文 
 
 
 

Page 14

 
 
   
 
