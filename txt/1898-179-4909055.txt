# 1898 - 179 - 4909055

 

Page 1

 
 
[聲明歹人混售舊報] [  申報舘主人啓]  
本館以申報銷數日增人皆先覩爲快因於蘇州杭州及沿江各埠皆提前遞送較往年可早到一天不料杭州仍有歹人以賤價收取閱過之隔日報紙混售與人似此射利奸徒殊堪痛惡敬告　閱之管紳士庶尙其留心查察莫被若輩所朦也特此布陳惟冀鑒及 
[翹昐慈雲] [  申報館協賑所謹啓]  
江北洊饑哀鴻蔽野道殣相望慘不忍觀正勸諸君慷慨解囊保全萬衆不料江陰靖江等處忽又疉告奇災滿目飢黎其慘幾與江北相等本館旣已頻年籌賑斷不敢以艱於集欵稍謝仔肩惟冀蘭海仁人聞風興起或捐鹤俸或損蚨錢量力輸將玉成善舉俾百千萬垂斃之黄童白叟得以殘喘苟延此則本館所敬爇心香代爲請命者爾肅此佈陳伏維垂鑒 
[廢時文說]  
　　時文二字初見攷工記量銘曰時文思索允臻其極此二字斷章取義實始於此宋文鑑有張庭堅經義二篇皆是尙書題其文有似乎論卽當日王荆公所定格式也歐公云天聖間余舉進士見學者務以言語聲偶摘裂號曰時文是時文者乃指當時進士之詩賦也元仁宗皇慶三年定考試程式蒙古色目人第一塲經問五　大學論語孟子中庸用朱氏章句漢人第一塲與蒙古同惟於卷尾作一大結直抒已意約三百字第二三塲增古賦詔誥等類蒙古人能漢賦者加一等用此皆今日制藝之濫觴然祗藉以發明經義而非必拘拘於繩尺至明祖定鼎與劉基酌定以四書文取士方代古人語氣而爲之體用排偶謂之八股本朝承元明之制凡鄉會及歲科試雖間詩賦策論而以制藝爲最重二百年來魁偉奇特之士未嘗不出於中自與泰西通商彼以天文地輿聲光化電之學炫我中士中人士之見異思遷者驟覩之下驚駭莫名於是學步邯鄲稍得影響卽詡詡然驕於人以爲彼國富强之基實由於此而中國爲時文束縳以致汨没性靈拘墟識見彼此相較宜乎國勢日弱人才日衰識時俊傑遂謂不廢時文非常之才終無以自見始而議論倡自數人繼而附和遍於朝野雖有守舊之輩以輕改祖制爲疑而勢之　趨終不可挽今者皇上斷自宸衷明降諭旨自下科爲始鄉會試及生童歲科各試向用四書文者一律改試策論自宋明迄今四五百年之積習一掃而空綸音宣布率土人民無不額手稱慶而村學究之專以且夫嘗謂爲生活者一旦失其所恃皇皇焉手足頓無所措執筆人雖幼承父師教育曾藉此獵取科名然率爾操觚從未究心於此决然棄去愉快何如自今以後凡坊刻窗稿可以拉雜摧燒不必稍存顧惜顧或者曰取士之法雖歴代各殊然亦未嘗偏廢如漢矜訓詁唐尙詞章至今均並行不悖意者考試雖不尙時文或仍可相沿不廢乎則謹應之曰訓詁之學藉以發揮經義稽攷典章以故劬學之土雖不求取名利而亦閉户著述樂此不疲若詩賦則更足涵養性情發抒藴蓄賓朋酬酢藉此聯歡故自唐迄今雖詩學已適於前而李杜之名猶能家喻户曉若夫時文揣摩腔調言類俳優旣無義藴之可尋復無志趣之足錄習此者不過借以誑取科第否則老生腐儒開塾授徒聊博戔戔爲仰事俯畜計今考試旣不重此則誰復竭精疲神以爲此無益之事吾恐數十年後將有不能舉其名者而遑計其能相沿不廢乎或又曰中國綱常名教所以能冠冕五洲而爲外人所欽敬者以人皆涵濡孔孟之教也今制藝一廢則出題考試未必專在四書竊恐子弟入塾不復專心誦習然則制藝廢而四書不因以俱廢乎則又應之曰中國於三王五帝之道入於人者深試觀未興制藝以前孔孟之道何嘗不炳若日星況皇上預防流弊仍有士人爲學當以四子六經爲根柢之諭薄海人士必能仰體聖懷斷不致舉根柢之學而盡廢竊謂自中日戰後朝野上下無不競言變法農商兵礦次第振興而終以此次改革考試爲一大轉機倘自今以後聚百萬學人之心思才力從事於有用之學則變貧弱爲富强可以操劵而卜若仍揣摩時尙從蹈空言則雖百變其道亦仍歸無濟也有治法無治人古人之言豈欺我哉 
[内河行駛小輪船照會]  
　　爲照會事案查中國自與各國通商以來江海口岸輪船暢行商務因之日盛惟各省内河向不准行駛輪船近年蘇州杭州開設商埠民船往來多用輪船拖帶搭客連貨悉皆便捷華洋商民每請設立公司製造船隻駛行各口自應　時制宜變通盡利本衙門現擬將通商省分所有内河無論華商洋商均准駛行小輪船期以擴充商務裨益稅厘餉需札據總稅務司酌量開辦章程九條尙屬詳審可爲試辦除由本衙門奏奉諭旨施行並分咨南洋大臣各省督撫將軍都統曁札飭總稅務司及各關道粤海關監督一體察　辦理外相應抄錄總稅務司議辦章程照會貴大臣轉飭各口領事諭知商人一體遵照從此華洋商務日有起色中國餉源亦無窒礙是爲至要須至照會者 
[特達之知]  
　　天津訪事人云本月初四日午後北洋大臣榮仲帥飭知委用道傳雲龍觀察及候選道孫觀察寳琦奏奉電旨著令來京聽候召見按傅觀察前以部曹出洋游歴於歐西兵刑政教確有○得回華之後著述綦詳蒙恩以道員發往北洋差遣委用曾當機器東局各差孫觀察爲貴介子弟能識時務前年具禀夔帥創設育才館教授西學陶淑人才此次邀特達之知奉召入都行當束裝北上對揚王庥碩　宏猷大可及時展布矣 
[俯允派使]  
　　天津訪事友人致書本館云朝鮮外部照會總理衙門擬簡派使臣來京駐即本報已將其事誌之簡端但彼國旣乏商務又無他項交涉事宜簡派使臣所司何事不過如登塲傀儡聽人牽掣詡詡然自以爲有自主之權耳總理衙門請旨後皇上大度爲懷已俯如所請矣 
[請兵彈壓]  
　　紹興訪事友云五月初三日紹興府熊太守通禀省憲以近日辦理平糶米少人多恐莠民乘機肇釁請派營勇彈壓省憲俯如所請就省防勇營内酌撥一哨派員哨弁管帶聽候紹興府及恊鎭調度已於初六日至紹合之傅太守帶來之護軍營勇一哨及紹興協精兵一百名城内共有兵勇三百餘名軍威略壯想莠民必不敢妄思蠢動矣 
[委員彈壓]  
　　蘇州訪事人云盤門外靑陽地開闢租界以來商務蒸蒸日上惟是地廣人稠良莠不一拆梢打降之事時　所聞雖有巡捕隨時查察而僅在馬路中往來悛緝租界以外恒有鞭長莫及之虞上憲有鑒於此特委候 
 
 

Page 2

 
 
補知縣蔣椒卿明府子蕃爲商埠巡查彈壓委員明府奉札後卽於本月初十日蒞差視事 
[閩中荒政]  
　　福州采訪友人云閩中産米無多全恃鄰省接濟是以每歲靑黄不接之際米價必漸飛騰邇日奸商以鄰省來米無多任意居奇龍斷春間上等米每石祗售錢五千餘文迨四月迄今逐日增高刻竟每石售至靑蚨八千六百翼以致謡言四起衢巷間匿名揭帖密若鵝毛人心皇皇朝不保暮大吏綢繆未雨立卽開倉平糶以濟貧民并電致各省巨商采辦米榖一面飛檄所屬各府縣如民間有存積之米不得閉糴以長亂萌南臺述善社紳董張君秋遠家擁巨資倡捐購米平糶殷實各商賈復從而助之集得數萬金電致香港購取米石陸續運至省垣官中更連到連江縣米約千餘石本月初六日在府學明倫堂開設平糶局每人日准糴米五升其先擬定每升收價五十八文後又减至五十四文遠近聞風爭先糴取歡欣鼓舞聲若春雷刻下市中米價驟平次等者每石只須四千八百文而城内外各商又由厦門載來一萬石大約當不致憂季女之斯飢矣某日福州府胡太守海防同知温司馬閩縣呂大令侯官縣易大令會銜出示云照得省垣米缺價昻督憲曁可道憲日夜爲民焦營督飭府廳縣各處設法采辦以顧民食前月間由府禀蒙憲批於延建邵一帶并福寗連江各處采運米石猶恐緩不濟急先行開倉於城臺内外設局平糶一面嚴禁商販私運出洋以杜漏巵在案近日又奉督憲電致湖南之湘潭江蘇之上海江北之裏不河産米之區購米數萬石不日派輪連載南臺述善社紳董亦在香港買米數萬石運閩接濟海米一到米價卽可平減民食無虞缺乏誠恐民間未知爲此出示仰城内外軍民諸色人等知悉爾等須知本省各屬及江浙湘鄂各省處處禁米來源遏塞旣經上憲檄飭各屬電致鄰省多方購濟並開倉榖十數萬石以濟　民所以爲閭閻防饑饉者靡計不施爾等儘可安心生理毋虞缺乏也特示 
[平治道路]  
　　天津訪事友云日本租界自馬家口禮拜堂起法國租界東至擺渡口北至牌坊止中有地叚房屋　及一里之遥由某公司陸續買歸管業當士夔帥綰北洋大臣篆時張燕謀觀察禀請照租界修路章程窪者平之傾者覆之并禁人作踐以期修潔坦平夔帥允之遂於四月三十日出示曉諭想不日卽當興工修築矣 
[錦州火警]  
　　天津國聞報云四月二十八日午後奉天錦州城西街某油鋪不知因何失愼以致烈燄飛騰不可撲滅燒延四點鐘之久祝融氏始返斾而回計被燬鋪户二十餘家觀音閣大門亦付之一炬　 
[都門雜錄]  
　　京師訪事人云正陽門外迤西小李紗帽胡同榮貴妓院中有名阿六者都下名妓也色藝雙絶好事者戲以武狀頭目之鴇母倚爲錢樹子出入必偕四月某日豫章某明經在王廣福斜街某靑樓設筵作會座中某孝廉素識阿六因招爲酒糾時已三鼓鴇携六同車而往行至王廣福斜街北口突來强徒十數輩攔阻車前爲首者舉刀斫鴇正中頂上衆將搶六下車鴇忍痛遮攔死不釋手一强徒復出洋槍對鴇施放騾驚而奔衆連放數槍鴇受傷甚重昏倒車中御者急驅車至某靑樓扶六下車强徒見鴇死六去遂鳥獸散六見孝廉神色改變歴述所遇事一座皆驚孝兼乃　車載六親送之返據情報官翌日相騐觀者充巷附近某　院女僕號大了者亦插足其間身畔佩一荷囊中儲銀鈔七十餘金被匪人剪　囊帶竊之而去大了回院始悉頓足矢聲襖悔無及聞諸强徒刻已緝獲四名中一龎姓者供認舉刀斫鴇想當懲之以法也○前者奉直諸同鄉創議公設中西學堂兹已賈屋于宣武門外南横街卽日開館延教師二人授諸生讀每日晨七點鐘入學晚四點鐘散學在學住　之生徒晚間復作工課一次每晨習西語三五言注漢文於旁午後諸生回講畢然後散學晚則講習經史或掌故一二叚間學呼　運氣拳脚坐工每五日　習一次諸生有不守規矩或資質太鈍不堪造就者將名開除邇來赴學者計十餘人將來風氣大問想必不少　學之士也文有繼設中西學堂於崇又門外宣武門内者諸生火食每人月須五元較南横街多二元 
[漢皋鯉簡]  
　　漢口訪事友人來函云鄂省自新造馬路後地方頓改舊觀紳富之家多有自備馬車駕言出遊藉以娱暢心目者各碼頭居民亦多購備東洋車攬人乘坐藉覓蠅頭惟刻下此等車不過三十餘輛聞近有人願出巨資開設軍行擴充其事○漢口黄陂街元和錢店開設有年生涯頗盛近歲市面艱難資本暗耗支持至今核計所欠外項約有二十七萬餘兩無可歸償遽於某日雙扉緊閉不識將來若何了結也○上月下旬某日有　輪船停泊漢皋船中甲乙兩人因事互毆經同船之蜀省武舉數人出爲排解巡街洋丁登船查見不分皂曰一併拘入捕房是亦旡妄之災也○漢口順豐新泰阜昌三磚茶棧近已歇夏所有司事人等均於四月朔日一律停工須俟叢桂香時再照常工作也○鄂省官縀局已停市數月兹當新　七市可以加工組織故於四月朔日重復開張往購者殊形繁盛○榴火紅時少年選事之徒醵資互賽龍舟分一年一度之勝景也惟好事者任往與人爭勝釀成事端地方官憲防患未然業於武漢各屬城鎭高揭示方一律禁止○搶孀逼醮本千例禁無如武漢兩郡此風甚行臬憲岑馥莊廉訪查悉其情爰飭江漢兩縣分别出示禁止違者立子究懲○打彈子之技創自西人酒後茶餘頗足娱樂近有華人某中在漢口花　正街設一彈子房裝飾華煥常有西人來此作戲而華人之精習其技與之爭勝者亦實繁有徒輸嬴雖微亦及時行樂之一法也○漢口英租英雖設有東洋車然雇坐者殊屬寥寥刻下茶市正興商賈雲集而東洋車生意亦遂利占十倍現已添設四五輛將來各界擴充諒更有蒸蒸日上之勢也○旅居漢口之西人築有賽馬塲地勢甚寛芳草平原一望無際近爲法俄英三國購作租界爰擬移至城外　地 
[騐收馬路]  
　　南市沿浦難新馬路告成後往來車輛絡繹如梭以致路漸低窪行人不堪涉足江海關道蔡和甫觀察見之因與工程局委員朱　府籌商再四集欵興修刻已竣工觀察遂於昨日上午十一點鐘時乘察閱西門内魁星閣之便命駕出大南門乘馬車至馬路工程局局員朱森庭明府率同十六鋪南北中三局其鍾偉臣楊聘俟潘仲泉曁二十三七鋪局員邵子怡盛雨村諸二尹各帶勇丁前導在馬路一帶以次勘視旋又赴十六鋪外浦口騐收新建之西式木橋事畢與各員晤談片刻然後回轅 
[祀事孔明]  
　　本城學宮内近經闔邑士子籌集鉅資建一魁星閣翬飛鳥革華美異常刻已工竣昨爲開光之期　目道憲蔡觀察武自提右營叅將廖叅戎以下各員先後前往拈香禮儀肅穆頗極一時之盛○昨日上海縣黄大令飭辦差人赴西門内關帝廟灑掃潔凈並預備察牛一頭與一切香帛祭品爲今日關聖誕辰各官前往致祭之用蓋循曩例也 
[訊盜詳述]  
　　船户王錦華於本月初九日天明時在野鷄墩被刼當時獲盜四名解送上海縣請究前日黄大令親坐三堂隔别研訊三十保人圖地保張錦千供初九清晨事主王錦華來報被盜行刦小的立卽往詢悉盜船向東開去旋卽赶赴周太僕廟厘卡上告明護卡砲　時盜船適已駛至砲船上哨官老爺率勇攔截船中四人悉數拿獲搜得原贓衣服解案王錦華供嘉定人全家住居船上向來代裝火榖販售近因米貴停泊野鷄墩捕魚爲業初九五鼓時驀有盜船駛到故爲碰撞稍稍口角一盜躍過船頭手持木棍向小的肩上猛撃以致倒地又來數人將小的夫婦捆縛推閉艙内一盜提刀嚇禁不許聲張時在黑暗中見有七人任意搜刼事畢過船開去小的報　地保經卡上砲船獲住四盜檢黠失贓除已獲外尚少大小洋銀共二百五十五元叩求緝獲究追大令命將衣服與失單上皆對相符卽提盜犯陳德清嚴訊供無錫縣北　暢樹園人前　上海胡　宅　小烟館曾曾胞弟老三回籍探視父病旋趁米船返滬甫到黄渡船主將米售去不復開申小的弟兄與同鄉搭客方金田吳元大一同登岸卽到烟館中吸烟遇見素識之揚州人言及伊等小船亦到上海可以附載小的等均甚願意途次由揚州人約小的弟兄帮 
 
 

Page 3

 
 
同乘間竊物小的亦卽允從船中共計七人初八晚四更後船至野雞墩見事主單船停泊楊州人起意行刼商令方金田同去方以目痛回絶吳因患病亦不與聞惟不知姓名之揚州人三名將船駛近以碰撞爲由彼此口角乘勢跳過船去將事主捆縛小的與弟亦將事主之妻捆閉艙中卽行搜取贓物小的接贓過船事畢開行惟方吳兩人臥艙中始終無分亦未分贓揚州人三名囑小的等躱伏艙中伊等划槳行駛後船滯不行又無聲息小的出而探視始知三人已棄船逃逸小的自行開駛至周太僕廟時已天明被砲船上人獲住惟行刦時並未看見洋銀被獲時事主之妻祗說有手鐲一對小洋三十角並無二百五十五元之語叩求明察大令曰爾與三人從何認識答稱素知伊等爲賊前曾托小的代押竊贓所以認識陳老三供年十九歲是德清胞弟餘語相同吳元大供年十八歲無錫戚墅堰人向來在家務農度日今因患病旣久無力耕作遇見陳德清伊言在申開設烟館命小的到來爲夥因此隨渠來滬詎知誤登盜船小的事前實未知悉事後堅不受贓亦不帮搶求鑒方金田供年二十四歲與吳元大比鄰向在無錫開設茶館因患目疾與陳德清等來滬醫治不料舟至黄渡又須換船誤入陳之友人盜船中及至中途糾約同刼小的立卽回絶事後分給贓物小的亦堅却不受務求靑天明鑒大令復問陳德清仍供方吳實未同搶確被拖累代求恩釋大令遂判令將所起贓物給王錦華具領並將盜船給王領去以補失贓陳德清陳老三著分别釘鐐收禁擬辦方吳兩人旣未爲盜暫行交捕看管候移文無錫縣查明兩人平日是否安分務取隣佑保結候復文到來再行訊核 
[詣騐溺斃]  
　　昨報紀廿七保十一圖地保談有章投縣報稱小工閔興泰由吳淞江口趁渡船過浦被朱友梅　米船撞倒落河溺斃請 
爲詣騐黄大令得報後於昨日午刻帶齊刑仵書差人等前往义袋角相騐 
[戲塲肇禍]  
　　本邑西南鄉有地名朱家行者鄉民皆以務農爲業出作入息怡如也每至重午芳辰好事者必捐集巨資搭臺演戲清歌謾舞舉國若狂　前鄉民某甲邀得梨園子弟袍飭登塲緑女紅男聚觀如堵突有流氓數輩躡梯上戲臺班中人揮之使下以致互相口角各奮老拳譁噪之聲幾如鼎沸迨至鬥畢而散而鄉民已傷及十餘人圖董某君據情禀知上海縣署前日黄愛棠大令已飭差將爲首之肇事之人查明拘辦矣 
[局員懲賭]  
　　著名賭棍陳阿狗屢經拿辦一經釋出依然故態復萌近復生面别開在南市大碼頭設字謎攤誘令嗜賭者前往猜壓前晚不知因何與擺二十一門賭攤之歹人吳阿毛張阿桂互鬥殃及賭客徐桂生巡防局勇丁見之一併拘解十六鋪巡防中局局員潘仲泉二尹升堂提訊判令將陳笞責五十板張吳各笞責一百板徐罰洋銀十圓撥充賑欵 
[痞棍横行]  
　　前日有馮史卿者乘馬車至英界大馬路泥城橋畔突有多人一擁上前向之扭結適爲新巡捕房惠副捕頭所見拘獲四人解送會審公廨代理讞員鄭瀚生大令諭令押候訊懲旋經人設法保去或曰馮曾與詹濟堂涉訟公庭卽前者本報所紀待父天年之案事後詹心心不甘服以故肇此事端然未經賢長官訊明尙不敢决其確否也 
[法界公堂瑣案]  
　　金陵人盛長增與蔡雲洲何昌泰等在英界寳善街股開復新園酒館已歴多年近因虧折資本另招新股遷至四馬路盛不願入股由館中出立拆股憑據盛接據後忽倩西人伊麽田投法領事公署以蔡欠洋百元向索不還等情控訴法總領事咨照讞員鄭大令出票至英界恊提察雲洲等到案昨禮拜四堂期會同何繙譯訊判伊麽田偕盛長增役案禀稱盛將股票向商人購買貨物持往照對無訛届期向索圖賴不還蔡雲洲供與盛股開復新園酒館共十六股每股各出資本洋五百元盛因不敷向小的借洋一百五十元湊成一股嗣因生意不佳連年虧折另招新股盛不願附入給還拆股憑據並無欠洋情事伊麽田亦未到酒館照對求察大令謂旣經拆股理應結算清楚蔡供已經照股核算無訛大令著父保出外邀同股東理算明曰禀覆核奪○葉元桂禀稱在小東門開設新昌泰烟館本月初九夜十一點鐘小的之妹因病臥牀被沈了頭從窓間躍入頓吃一驚病勢加增延至前晚斃命故將沈丫頭拘案求請申雪沈了頭供是晚與人打架被巡捕追赶至伊家躱避適有病人因嚇致死已向商懇情願償洋銀五十元爲棺殮之費葉供稱並未交洋但有借票呈電大令以事關嚇斃者一併移送上海縣辦　嗣原被告各願息訟因卽當堂釋出○小東門外永豐米店夥龔湘舟私收客帳洋一千八百元經店主投報捕房並將執事周顧卿薦保唐仲英拘案經鄭大令訊供著補提龔父建章到案覆核昨日已將龔提到解案請訊周顧卿請向建章究追龔建章供因兒子不務正業久已不通音問近聞由永豐用以爲夥小的並未知悉大令謂爾子私收客帳潛逃爾不得置身事外著交保出外限十日内將湘舟找尋到案延干追比○四川人李長清等寓寳康小客棧以　内失去洋銀七十餘圓并熟羅長衫等件控經鄭大令提訊將棧主項趙氏棧夥周春記交保出外飭探查明禀復核奪昨日堂期李投案求追項趙氏供李客房中三更以後尙有閒人進　不知如何失竊求恩明察大令以指竊無憑未便准理著一併交保出外查明再核○沈錦帆前因貼票虧欠巨欵被控到案迭經鄭大令訊供責比一味挺押昨日堂期命提覆訊沈供禁押日久一身之外别無長物叩求恩施大令著還押再核○胡玉亭前至京江棧行竊當塲拘獲解經大令訊供旋又據榮華客棧報失洋二百元大令迭次責比迄今禁押日久昨日命提到案著枷號半個月期滿責二百板○李桂林華宗甫因道勝銀行經理西人惠隆失竊金項圈案内被控到案經大令訊供判各追給賠洋二十元迄今分文不繳昨日命提到案交保出外設法措銀爕理齋鐘表店主陸世芳控居念椿欠洋六百二十五元延宕不還等情居供因股開店業虧本並非欠欵大全謂爾立有憑據豈容狡賴著交保出外限半個月内如數繳案○居念椿前控洪吳氏貼票欠洋一千二百元迭經大令訊供押追迄今在押日久無人具保昨日命提到案諭以如再玩延不理定予嚴比　包探禀竇道延與人爭毆行兇捕頭命將受傷人送院醫治醫生言須三禮拜方愈兹將竇解案請判大令著押候傷痊再核○包探禀稱李子卿在新裕輪船行竊拘案請辦李供詞支吾大令判責一百板○包探禀稱胡阿生竊取楊永南家衣服一件向慶昌質鋪質錢二百文吊到原贓傳同失主解案請訊六令判將胡責一百板贓還失主 
[接錄分發人員驗看名單]  
　　鹽大使貴善蒙古四川梁耀基廣西廣東陳元煜廣東福建呂鳳儀廣四廣東余元達安徽福建鄒國瑜江西福建秦學顯江蘇浙江汝光祖江蘇廣東許孝虞湖南福建劉錫綸山東兩淮唐人寅浙江福建龔慶龍湖南福建王恩溥浙江兩淮劉保鴻四川兩淮莫加滋浙江兩淮直隷州州同薛念祖江蘇安徽羅永開雲南四川張新年雲南湖北州同翁琳孫江蘇安徽按經歴　續辰湖南湖北鹽經歴謝堃元江蘇廣東直隷州州　張汝明雲南湖南沈鋆章雲南河南陳鳳藻江蘇江西覃寳珩雲南廣西王廷樞山東安徽州判齊紹南湖南雲南凌玉樑浙江河南府經歴馬啓棻廣東廣西顔寳琨廣西安徽李濬之直隷山西高海雲湖南湖北湯寳棠湖南陜西萬立鈞江西廣西姜德遠安徽山西何彝謨貴州四川華晉蘅江蘇山東楊曾春雲南陜西蔣汝城江蘇浙江沈家敏江蘇浙江崔捷勳安徽湖北康焌聲江蘇湖北易堃貴州雲南邵文耀浙江安徽倪樹勳浙江山西黄承杞浙江四川郝尙質陜西山西五庭簡浙江安徽曾重仁四川河南王余霖四川浙江魏詩和四川湖北何祥麟四川雲南縣丞徐琮福建浙江解焯直隸山東張嘉㴻順天河南沈緒元廣東廣西何兆輝廣東江西蘇源蒙古虞東吳鴻翥湖北江西李陟嵩湖南安徽首進之湖南廣東王運昌湖南廣東鄭永修山西陜西黎澤燿湖南浙江劉叙勳湖南四川顧恩慶江蘇湖北金文獻江蘇山東錢國鋆安徽湖北李毓芬貴州四川李念謙江西雲南楊世福江蘇浙江陳傛康江蘇廣西曷 
 
 

Page 4

 
 
寳華江蘇廣東俞迪初安徽山東王承祜安徽山東吳兆英安徽廣東歐陽綬江西浙江黄振坤安徽四川阮叔龢安徽浙江史鵬運陜西河南諸以師浙江河南鮑立鋐浙江福建陳德揩浙江山東孫廷獻河南江西馬内科河南陜西張屏翰河南浙江王豫順河南浙江向奎光浙江福建李孝麥浙江湖北鄭榕浙江河南王棣甘肅山東沈其培浙江廣東李恩祐河南山東徐詒綬江蘇浙江朱震勳江蘇浙江王遇賢漢軍山東李準江蘇湖北縣主簿陳廷華江蘇浙江程曾慶江蘇浙江盛慶雲安徽江西州吏目劉光熙江西福建丁世義貴州雲南朱迪光江西四川朱楚英安徽湖北高煥春江西安徽徐燿漢軍陜西廖壽四川雲南崔煥元湖南安徽周潤霖湖南新疆布照磨張誦樂江蘇浙江唐榮蔭浙江山西府照磨狄祖年江蘇江西汪宗濟江蘇浙江[  此單仍未畢]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[暫緩履新]  
　　天津訪事人云新任奉錦山海關道明觀察挈同灜眷於四月下旬假紫竹林中和棧　　　　　初六日前赴通州大約尚有公事勾稽想赴營履任之期當任荷花時節矣 
[領事重來]  
　　天津訪事友來函云駐津法國領事微席業君於五月初交卸繼其後者爲杜君舊任重來頗洽商民之　上月杪公益水會中人各具衣冠至事領署拜謁官民欵洽中外聯歡是亦通商以來所僅見也 
[二麥歉收]  
　　天津訪事人云津郡苦旱已久至四月二十六夜始得雨然仍未沾足農民望澤孔殷迨五月初四夜雨　又稅駕以爲再接再屬勢可渥沛甘霖無詎料端陽日依然杲杲出日現在大田播種雖有生機惟二麥已不能爲桑榆之補今歲　　斷難慰篝車之望云 
[漢渚市情]  
　　漢口訪事人云本年漢上各項生涯俱甚清淡節届端午多有虧欠巨資者　店中如元和倒閉後所約　近三十萬張美之巷口慶昌錢店積欠外項亦頗不貲○漢口長沙會館泰記客號專以採買布匹爲事赫赫聲名商民交信近年忽以採辦湘茶折本綦鉅無術彌縫遽爾倒閉聞虧外項約十萬餘金受累者以錢店爲最鉅○漢口茶布每於頭二茶之後浮光巨賈並有入山接辦子茶者本年頭茶旣不獲利接辦二茶者因之遂寥落若晨星若子茶則更無人顧問矣○鄂省各路苎麻　下俱已　漢惟購者不如往昔之盛故開盤甚低每擔約祗值銀八兩有零 
[胥江夏諺]  
　　蘇州訪事人云閶門下塘各妓寮均於上月間遷至盤門外賃屋數楹高張豐轅生涯鼎盛車馬盈門當在下塘時每届節邊各衙門差役人等例有規費兹届午節某署差役名招福者偕黨十餘人至靑陽地某妓寮索取陋規龜奴某申囑令小坐云須出我尋鴇母歸來卽當如數奉敬言已蹣跚而去頃之忽有巡捕數名隨甲而至將招福及乙丙丁三人拘入捕房翌日經捕房委員薛大令提訊判各笞五百板荷校示衆併罰作修砌馬路苦工○蘇垣米價昻貴上憲軫念民艱飭開積榖倉設局平　一切情形均記前報兹悉自本月初六日開辦以來每日天將破曉時各局左右均已人山人海擁擠不開行路之人非繞道不能過天庫前新橋巷二處竟有軋傷老嫗及幼孩等事未識能保性命無虞否 
[嚴諭甲頭]  
　　本邑城厢内外每有一種江湖流丐日間　市中行乞晚則蜷臥人家簷下以蔽星霜事經二十三七鋪巡　局員邵子怡二尹查知特於前已飭地甲傳丐頭沈春到局諭以現届夏令居民在外納凉者鱗次櫛比此等流丐沿街露宿實勵不成事體且難保不乘間犯竊爾旣身充甲頭理應隨時驅逐何竟但向人家索取節規置此事於不顧本應責究今姑格外從寛限　日内迅節驅逐淨盡如敢不遵定提究辦 
[掩骼埋胔]  
　　前日有一無名男子倒斃於南市王家馬頭裏馬路之側十六鋪地甲裘鎭見之照章具報某善堂　棺收殮○前日南馬頭凉亭内有一無名屍年約四十左右衣服藍縷十二圖地保查悉後遍訪並無親族遂具報某善堂給棺收殮舁厝　阡 
[英界晚堂瑣案]  
　　林德順扭控張一安李晉卿虧欠貼票洋銀前日晚堂襄讞委員劉穆庭二尹提案質訊林供在法界馬路某土行内執事與張素識去年之冬張將德隆等各小錢莊票洋三百六十元貼與　的嗣後各小錢莊相　倒閉向之追　據　由李晉卿託其貼現當令李料理明白詎意迄今仍不理清故此扭案請追張供在仁源錢莊爲夥去冬李託小的代貼票洋後因各莊倒閉以致無從收取今李在案求請訊奪李供在廣大土行爲夥去冬曾託張一安代貼禀洋一百十五元惟小的　張素有往來被其所欠此欵可以抵劃二尹訊得供詞各執判令將張李兩人暫押飭差查明實在再行訊奪○周阿寳控王唐氏龔桂山誘　　婚妻夏氏前經　理讞員鄭瀚生大令庭訊以所供各報飭將龔與唐　管押著周邀妻弟到案再行訊斷前日晚堂周偕妻弟夏　寳投案夏供小的之妹許與周阿資尙未成婚今年二月間妹　上海傭工詢知係王唐氏所薦今忽不知何往求令王唐氏將人　案王唐氏供小婦人並未薦夏氏爲傭求恩鑒察龔供小　與夏氏素不相識此事並不知曉求恩明鑒二尹飭將王唐氏管押著　夏氏到案再訊周夏叱退候訊○前者趙升控春生發客棧主婦吳陸氏不肯賠償失竊衣服一案鄭大令庭訊之後判令氏　償　銀二十元前日晚堂吳陸氏偕茶房陳阿順投案呈繳賠欵洋銀二十元二尹訊詰原差以原告趙升未投　下著將洋存案候傳　升給領英陸氏陳阿順開釋 
[英界公堂瑣案]  
　　老公茂洋行失去地毡查係金了頭所竊昨經包探顧阿六拘獲解案請辦　　讞員鄭瀚生大令訊得情眞商之衛繙譯官然後判責一百板以儆○蘇人嚴阿隆前因犯事遞解回籍今忽復來依舊爲非作惡藉端說詐包探趙銀　查悉之下拘解請懲大令判責一百板再行遞解回籍○御者陳桂生駕車飛駛被某號巡街捕拘案大令嚴加訊問陳供○波人馬性不馴一時不能覊勒大令判罰洋銀十元○李明高駕車行路不遵租界章程爲巡街捕拘送至案大令判罰洋銀二元○水巡捕禀吳丫頭泊船不合章程有碍行船請爲訊究吳供不知誤犯求恩寛宥大令判罰洋銀五元○王阿生行竊吳生全家布被帳子等物爲捕拘獲送請究辦王俯首無語一味求恩大令判責二百板贓給失主具領○某包探禀徐阿四顧阿三錢阿二三人擺攤聚　是以拘案請究徐等同供迫於飢寒作此犯法之事以後不敢叩求施恩大令判責顧一百板錢徐各枷兩日○某號巡捕票　紅　　售牛奶送案請究姚稱只此一次卽被拘案可否施恩以全體面大令判罰洋銀五十元○包探禀趙如林行竊老船塢之鐵送案　辦大令判責二百板 
[美界捕房紀事]  
　　賊犯馮德標三湘七澤間人也專在行駛長江之各輪船施其賦篋探囊之技昨日吉和輪船駛抵虹口順泰碼頭馮乘人不備竊得某客斯携烟槍一枝及綢衣數件旋爲包探所見拘入捕房捕頭令押候解送公堂禀請　理　員　　生大令究辦○昨日午後有甲乙丙三寗波人至中虹橋畔沁芳園烟館吸烟不知因何忽然爭鬥甲力不能敵被乙丙　破　顱包探胡瑞龍見之立喚一百五十六號巡街印捕拘入捕房捕頭令將乙丙押候究辦甲則送往同仁醫院醫治○昨晨小流氓王阿　紀銀和施金祥三人至天潼路五百八十九號門牌某荳腐店内强向張成海借洋銀數圓張不允致被曳至街心撃傷頭　店主婦徐氏忿甚喚某號巡街華捕至將王紀施一併拘入捕房捕頭令押候究辦○昨日流氓張阿言在揚子路碼頭擺設地　誘人聚　五百八十八號華捕見之拘入捕房捕頭令押候究辦○昨日第一千七百二十號東洋車夫余阿七行至提藍橋誤將某西人所　　車豐褱西人忿甚令二百六十六號華捕將余拘押捕房○四百四十一號華捕巡路時見一無名男子倒斃于北四川路因卽回告捕房捕頭令　　保往查屍屬備棺收殮○昨晨一百八十九號華捕巡至外大橋畔見有高六寳者偷掘浦灘泥土因卽拘入捕房捕頭著押候究辦 
 
 

Page 10

 
 
[蘇官報]  
　　四月二十九日知縣汪鳴鳳由車坊厘局來○三十日江南提督李辭行蘇松太道蔡辭行候補道貨立鰲由湖南籍來陽湖縣禀詳　補常照　縣丞　彰五禀謝奉飭赴任管帶　防左營補用都司黄春懷禀辭回黄渡管帶太湖水師　營儘先都司胡昌賁由宜荆一帶查哨回管帶撫標巡緝快船營儘先　撃任毓　辭赴　澤鎭防次○五月初一日鎭洋縣吳禀辭知縣竇鎭山禀謝飭知拿　隣境盜犯經部覆准議叙記錄四次又　願山禀銷書局提調兼管學古堂事宜晉代學長差又沈翰禀辭回上海綢捐南局又汪鳴鳳禀辭回車坊厘局又鍾爾榖禀辭赴滬道庫大使潘應溥禀銷蠡口厘局司員差縣丞趙雲倬禀知奉府委赴江寗公幹又白埏禀知到虎邱厘卡　巡搶文裕禀銷虎邱厘卡差又陳光炳禀知奉委　淞江南翔分卡差卽辭○初二日藩轅牌示照得荆溪　張　司巡檢汪懷署事一年期滿應行撤回所　　缺查有現署長　縣興史高朗堪以酌委署理遞遺長洲縣典史員缺查有試用巡檢俞侃堪以酌委署理又靑浦縣澱山司巡檢李燿光調省察看遺缺查有試用縣丞王家瑞堪酌委署理　　張預禀知奉委兼辦書局提調卽日到差　憲聶諭嗣後每逢衙期有公事者見無公事止轅○初三日藩轅牌示照得代理丹陽縣呂城司巡檢朱永臨上年會據鎭江府禀請　　更調當經由司批淮酌　三月在案兹查三月業已期滿應行撤鳳所遺員缺查有宜興縣下邾司巡檢沈企會堪以調署遞遺下邾司巡檢　缺查有試用從九蔡恩錫堪以委署又吳江縣典史邱恩溥調署太會州七浦司巡檢所遺員缺查有試用典史劉大銘堪以委署○初四日縣丞趙雲倬禀辭赴江寗公幹○初五日主簿楊世輔禀知盩葑門外水巡　裁銷差典史薛觀禀銷盩門外保甲巡查差○初六日藩轅牌示照得松江府知府恩興病故遺缺查有候補知府張預堪以委署知縣陳際唐交卸署丹陽縣任事回省又　南企由江陰釐局來○初七日知府張預禀謝委署松江府事並銷中西學堂提調兼書局差通判徐敦業禀銷揚州瓜濠保甲總巡差回省知縣李思棠由金陵來禀知奉江寗賑捐　委辦淮徐海賑捐差錢掣江蘇大挑知縣米仁粟四川人由京領照來省禀到試用府照磨汪自立浙江人騐看來省禀到　九沙濟禀銷解秋審人犯赴海門回管帶　防　　　任常州右軍　備徐誠檀由宜荆溧陽查哨回○初八日直隸州謝謙由吳淞江厘局來禀謝奉飭留辦又文林禀知奉委稽查浙西代收絲繭滬捐差又錢錫晉同知查燕緒　遺壽知縣沈祖燕揚炳震趙鴻林士菁郭曾程均禀知在撫署閱課卷又周懋鎬禀知丁母憂金　縣胡禀到知縣徐錫祉禀知奉委代辦中西學堂提調差又程南金禀辭回江陰風局五品頂戴分發江蘇分缺先典史李昌熾浙江人由京騐看傾照來省禀到典史范鴻錫禀謝飭知丁酉科文闈給手勞績班委署一次並廿一年冬防案内記飭二次管帶　　後營　任常州右軍守備徐誠檀禀辭赴宜興 
[省官報]  
　　五月初一日休寗縣葉在鋆辭並銷發審局者縣帮審差本任太和縣顧懷壬到奉委帶領砲船赴巢湖和含巡查搶米要案回知縣程　　李文解均到由六安州閱　回巡檢趙　芳謝行知核准過班註册潘錫齡知○銀圓局銀庫並交代績楚差○初二日五品頂戴指分安徽候補巡檢唐大經到湖南人　海防試用縣丞　　到鑲紅旗人准補旌德縣李　慶到赴合肥閱　回候補知　查光華知銷大閱差府經范晉辭赴廬州差　○初三日委辦大通厘卡知府劉沛然到和州厘卡直隸州王　　　並銷保甲總巡差石牌厘卡知縣胡汝霖辭本任桐　馬踏司錢善昌謝鎖去察看字樣請補蒙城縣朱本知奉臬台委　　泗州丁文炳頴州府候補通判周儁鳳陽府知縣盧忠　泗州均辭　　屬公幹韓澤　到赴大通公幹回巡檢高澤溥知奉委斷估文廟工程○初四日本任合肥靑陽司周國琛廬州府　廳石輝南婺源縣典史鄒鑅均謝　去　看字樣准補建平縣典史蔣紹誠謝飭知准補候補知縣程德全知銷隨員大閱差巡檢闕樹芝辭赴廬州府差遣○初五六日候補同知　　鏕到赴浙湖公幹回通判周家煜　九　知奉委辦街口厘卡榮寛面試華國文到赴無爲州騐收堤工回○初七日　辦大通厘卡知府劉沛然另補知縣劉家序知奉道台委閱卷候補知縣經恩晉辭赴　州　　　　國文知奉臬台　接查　甲總巡差典　　斌到起服來省府經張慶孝解秋審人犯赴休寗回 
[惠澤及時]  
　　易　積善之家必有餘慶倉曰吉人爲善　日　足夫爲善而推爲吉人積善而决其餘慶可知吉慶之端惟善足以致之也茲由王瑞之　經募王東　　銀一百四十兩歴年以來頻頻捐助眞所謂樂善不倦矣蕭啓發翁洋三元全永康翁洋一元由戴生昌交來東洋　○翁洋二元陳瑞然翁　合家平安助洋四元秀州　　氏翁求子病愈助洋十元廣成信號洋　元李氏洋五元又銅洋兩元常熟　記洋一元仰見仁恩廣被無此疆彼界之分善量充周有物與民胞之概泯災思於未然平安疊報寫挽回於旣往沴戾全消敬爇心香一瓣爲諸君子祝曰身其康强子孫其逢吉又徐棣山翁助有罌洋二十六元請誌報章以昭徵信滬北天后宮前廣益善堂司董嚴信厚葉成忠施則敬唐榮俊等謹啓 
 
 
 

Page 11

 
 
   
 
 

Page 12

 
 
   
 
